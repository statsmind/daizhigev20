刑部部汇考一
上古
太昊伏羲氏始立秋官
按外纪太昊，时有龙马负图，出于河之瑞，因而名官，始以龙纪号曰龙，师命五官，秋官为白龙氏，炎帝神农氏号，秋官为西火。
按外纪，神农氏因火德王，故以火纪官，为火，帝秋官为西火，黄帝有熊氏以云纪官，秋官为白云而命后土为李，按史记五帝本纪不载， 按外纪，帝初受命，适有云瑞之应，仍以云名官，号为云师 ，应劭曰：秋官为白云 ，又黄帝得六相而天地治，神明至后土，辨乎北方，故为李。
注
释义曰：李古官，即大理之职也，管子曰：黄帝得 后土，辨于四方，使为李春秋元命包曰：尧得皋陶 聘为大理，舜时为士师，韩诗外传有晋文公使李 离为大理，刘向新序，楚平王以伍奢为大理，大理 之名，自古有矣，秦为廷尉，汉初因之，至景帝中元 ，更名大理，盖复古号也，少昊金天氏，设爽鸠氏为司寇。
按左传，昭公十七年秋，郯子来朝，公与之宴，昭子问焉，曰：少□氏鸟名官，何故也？郯子曰：吾祖也，我知之，昔者黄帝氏以云纪，故为云师而云名，炎帝氏以火纪，故为火师而火名；共工氏以水纪，故为水师而水名；大□氏以龙纪，故为龙师而龙名，我高祖少□摰之立也，凤鸟适至，故纪于鸟，为鸟师而鸟名，凤鸟氏，历正也，元鸟氏，司分者也，伯赵氏，司至者也，青鸟氏司启者也，丹鸟氏司闭者也，祝鸠氏，司徒也，氏鸠氏司马也，鸣鸠氏司空也，爽鸠氏，司寇也，鹘鸠氏司事也，五鸠，鸠民者也。
注
爽鸠鹰也鸷故为司寇主盗贼
颛顼高阳氏以秋官为金正
按左传五行之官，金正曰蓐收，少□氏有四叔，曰重，曰该，曰修，曰熙该，实能金使为蓐收，按杜佑通典，颛顼五官，秋官金正曰蓐收。
陶唐氏
帝尧命皋陶作士
按书经舜典，帝曰：皋陶，蛮夷猾夏，寇贼奸宄，汝作士，五刑有服，五服三就，五流有宅，五宅三居，惟明克允，  商，商之五官，有司寇之职。
按礼记曲礼天子之五官曰：司徒，司马，司空，司士，司寇，典司五众。
陈
注
此五官与天官列而为六五众者五官属吏之 群众也已上旧说为殷制  周
周制，设秋官大司寇，以掌邦刑，小司寇，士师率其属佐之，按书经周官，司寇掌邦禁，诘奸慝，刑暴乱。
蔡
传
秋官卿主寇贼法禁，群奸攻劫，曰：寇诘奸慝，刑 强暴作乱者，掌刑不曰刑，而曰禁者，禁于未然也，大。
全
陈氏经曰虞，礼乐分为二官，周合为一虞，以士 兼兵，周分为二帝，世详于化而略于政，王世详于 政而略于教，世道升降之异也。按洪范八政，六曰司寇。
蔡
传
司寇掌禁所以治其奸也
按周礼秋官司寇，惟王建国，辨方正位，体国经野，设官分职，以为民极，乃立秋官司寇，使率其属而掌邦禁，以佐王刑邦国，刑官之属，大司寇，卿一人，小司寇，中大夫二人，士师下大夫，四人乡士，上士八人，中士十有六人，旅，下士三十有二人，府六人，史十有二人，胥十有二人，徒百有二十人，大司寇之职，掌建邦之三典，以佐王刑邦国，诘四方。
注
典法也诘谨也
一曰刑新国用轻典
注
新国者新辟地，立君之国，用轻法者，为其民未 习于教，二曰：刑平国用中典。
注
平国承平守成之国也用中典者常行之法
三曰刑乱国用重典
注
乱国篡弒叛逆之国用重典者伐灭之
以五刑纠万民
注
刑亦法也纠犹察异之
一曰野刑上功纠力
注
功农功力勤力
二曰军刑上命纠守
注
命将命也守不失部伍
三曰乡刑上德纠孝
注
德六德也
四曰官刑上能纠职
注
能能其事也职职事修理
五曰国刑上愿纠暴
注
愿悫慎也暴当为恭字之误也
以圜土聚教罢民
注
圜土狱城也，聚罢民，其中困苦以教之，为善也， 民不愍作劳，有似于罢，凡害人者，置之圜土，而施职事焉，以明刑耻之注。
害人，谓为邪恶，已有过失，丽于法者，以其无故 犯法，置之圜土，系教之，庶其困，悔而能改也。置置 也，施职事，以所能役使之明，刑书其罪恶于大方， 版着其背，其能改者，反于中国，不齿三年。
注
反于中国，谓舍之还于故乡里也，司圜职曰：上 罪，三年而舍，中罪二年而舍下，罪一年而舍，不齿 者，不得以年次列于平民，其不能改而出，圜土者杀。
注
出谓逃亡
以两造禁民讼入束矢于朝然后听之
注
讼谓以财货相告者，造至也，使讼者两至，既两 至，使入束矢，乃治之也，不至不入束矢，则是自服； 不直者也；必入矢者，取其直也，诗曰：其直如矢，古 者一弓百矢，束矢其百个，与以两剂，禁民狱，入钧金三日，乃致于朝，然后听之注。
狱谓相告以罪名者剂，今券书也，使狱者各赍 券书，既两券书，使入钧金，又三日乃治之，重刑也， 不券书，不入金，则是亦自服不直者也；必入金者， 取其坚也，三十斤曰钧，以嘉石平罢民。
注
嘉石文石也，树之外朝门，左平成也，成之使善，凡万民之有罪过，而未丽于法，而害于州里者，桎梏而坐诸嘉石，役诸司空重罪，旬有三日坐，□役其次，九日坐，九月役，其次，七日坐，七月役，其次五日坐，五月役，其次下罪，三日坐，三月，役使州里任之，则宥而舍之。
注
有罪过，谓邪恶之人，所罪过者也。丽，附也未附 于法，未着于法也，木在足曰桎，在手曰梏，役诸司 ，空坐日讫，使给百工之役也，役月讫，使其州里之 人任之，乃赦之，宥宽也以肺石达穷民。
注
肺石赤石也穷民天民之穷而无告者
凡远近，惸独老幼之欲有复于上，而其长弗达者，立于肺石三日，士听其辞，以告于上，而罪其长。
注
无兄弟曰惸，无子孙曰：独复犹报也，上谓王与 六卿也，报之者，若上书诣公府言事矣，长谓诸侯 若乡，遂大夫，正月之吉，始和，布刑于邦国，都鄙乃县刑象之法于象魏，使万民观刑象，挟日而敛之。
注
正月朔日，布五刑于天下，正岁又县，其书重之，凡邦之大盟约，□其盟书，而登之于天府。
注
□临也天府祖庙之藏
太史内史司会及六官皆受其贰而藏之
注
六官六卿之官也贰副也
凡诸侯之狱讼以邦典定之
注
邦典六典也以六典待邦国之治
凡卿大夫之狱讼以邦法断之
注
邦法八法也以八法待官府之治
凡庶民之狱讼以邦成弊之
注
邦成八成也，以官成待万民之治，故书弊为憋 ，郑司农云：憋当为弊，邦成谓若今时决事比也。弊 之断，其狱讼也，故春秋传曰：弊狱邢侯，大祭祀，奉犬牲。
注
奉犹进也
若禋祀五帝则戒之日□誓百官戒于百族
注
戒之日，卜之日也，百族谓府史以下也，郊特牲 曰：卜之日，王立于泽，亲听誓命，受教谏之义也，献 命库门之内，戒百官也，太庙之内，戒百姓也，及纳亨，前王祭之日，亦如之。
注
纳亨致牲
奉其明水火
注
明水火所取于日月者
凡朝觐会同前王大丧亦如之
注
大丧所前或嗣王
大军旅□戮于社
注
社谓社主在军者也，郑司农说以书曰：用命赏 于祖，不用命戮于社，凡邦之大事，使其属跸。
注
属士师以下也，故书跸作避，杜子春云：避当为 ，辟谓辟除奸人也，郑元谓跸止行也。小司寇之职，掌外朝之政，以致万民而询焉，一曰询国危，二曰询国迁，三曰询立君。
注
外朝朝在雉门之外者也，国危，谓有兵寇之难， 国迁，谓徙都改邑也，立君谓无冢，适选于庶也，其位王南乡，三公及州长，百姓北面，群臣西面，群吏东面。
注
群臣卿大夫士也，群吏府史也，其孤不见者，孤 从群臣，卿大夫在公，后小司寇，摈以叙进而问焉，以众辅志而弊谋。
注
摈谓揖之，使前也，叙更也，辅志者尊王贤，明也，以五刑听万民之狱讼，附于刑，用情讯之，至于旬，乃弊之读书，则用法。
注
附犹着也，故书附作付讯言也，用情理言之，冀 有可以出之者，卜日乃断之，王制曰：刑者侀也，侀 者，成也，一成而不可变，故君子尽心焉，郑司农云： 读书则用法，如今时读鞫，已乃论之，凡命夫，命妇不躬坐狱讼。
注
为治狱吏尊者也躬身也不身坐者必使其
属若子弟也
凡王之同族有罪不即市
注
郑司农云：刑诸甸师氏，礼记曰：刑于隐者，不与 国人，虑兄弟以五声听狱讼，求民情，一曰辞听。
注
观其出言不直则烦
二曰色听
注
观其颜色不直则赧然
三曰气听
注
观其气息不直则喘
四曰耳听
注
观其听聆不直则惑
五曰目听
注
观其眸子视不直则眊然
以八辟丽邦法附刑罚
注
辟法也杜子春读丽为罗郑元谓丽附也
一曰议亲之辟
注
郑司农云若今时宗室有罪先请是也
二曰议故之辟
注
故谓旧知也郑司农云故旧不遗则民不偷
三曰议贤之辟
注
郑司农云：若今时廉吏有罪，先请是也。郑元谓 贤有德行者四曰，议能之辟。
注
能谓有道艺者
五曰议功之辟
注
谓有大勋劳立功者
六曰议贵之辟
注
郑司农云若今时吏墨绶有罪先请是也
七曰议勤之辟
注
谓憔悴以事国
八曰议宾之辟
注
谓所不臣者三恪三代之后与
以三刺断庶民狱讼之中
注
中谓罪正所定
一曰讯群臣二曰讯群吏三曰讯万民
注
刺杀也三讯罪定则杀之讯言也
听民之所刺宥以施上服下服之刑
注
宥宽也，民言杀，杀之言宽，宽之上服，劓墨也，下 服宫刖也，及大比登民数，自生齿以上，登于天府。
注
大比三年，大数民之众寡也，人生齿而体备男 ，八月而生齿，女七月而生齿，内史，司会，冢宰贰之，以制国用。
注
人数定而九赋可知国用乃可制耳
小祭祀奉犬牲
注
奉犹进也
凡禋祀五帝实镬水纳亨亦如之
注
纳亨致牲也其时镬水当以洗解牲体肉
大宾客前王而辟
注
郑司农云小司寇为王道辟除奸人也若今时 执金吾下至令尉奉引矣  又
小师□戮
注
小师王不自出之师
凡国之大事使其属跸
注
属士师以下
孟冬祀司民，献民数于王，王拜受之，以图国用而进退之。
注
司民星名谓轩辕，角也，小司寇于祀司民，而献 民数于王重民也，进退犹损益也，国用民众则益 ，民寡则损，岁终，则令群士计狱弊讼，登中于天府。
注
上其所断狱讼之数
正岁，帅其属而观刑象，令以木铎曰：不用法者，国有常刑，令群士。
注
群士遂士以下
乃宣布于四方宪刑禁
注
宣遍也宪表也谓县之也刑禁士师之五禁
乃命其属入会乃致事
注
得其属之计乃令致之于王
士师之职，掌国之五禁之法，以左右刑罚，一曰宫禁，二曰官禁，三曰国禁，四曰野禁，五曰军禁，皆以木铎徇之于朝，书而县于门闾。
注
左右助也，助刑罚者，助其禁民为非也，宫王宫 也，官官府也，国城中也，古之禁尽亡矣，今宫门有 簿籍，官府有无故擅入城门有离载，下帷，野有田 ，律军有□，讙夜行之禁，其觕可言者，以五戒先后刑罚，毋使罪丽于民，一曰誓，用之于军旅，二曰诰，用之于会同，三曰禁用诸田役，四曰纠用诸国中，五曰宪，用诸都鄙。
注
先后犹左右也，誓诰于书，则甘誓汤誓，大诰康 诰之属，禁则军礼曰：无干车，无自后射，此其类也。 纠宪未有闻焉，掌乡合州党族闾比之联，与其民人之什伍，使之相安相受，以比追胥之事，以施刑罚庆赏。
注
乡合乡所合也，追追寇也，胥读如宿，□之□□ ，谓司搏盗贼也，掌官中之政令。
注
大司寇之官府中也
察狱讼之辞以诏司寇断狱弊讼致邦令
注
诏司寇，若今白听政，法解也，致邦令者，以法报 之，掌士之八成。
注
郑司农云：八成者行事有八篇，若今时决事比，一曰邦汋。
注
郑司农云：汋读如酌酒尊中之酌国，酌者斟酌 盗，取国家密事，若今时刺探尚书事，二曰邦贼。
注
为逆乱者
三曰邦谍
注
为异国反间
四曰犯邦令
注
干冒王教令者
五曰挢邦令
注
称诈以有为者
六曰为邦盗
注
窃取国之宝藏者
七曰为邦朋
注
朋党相阿，使政不平者，故书朋作傰，郑司农云： 朋读，如朋友之朋，八曰为邦诬。
注
诬罔君臣使事失实
若邦凶荒则以荒辩之法治之
注
郑司农云：辩读为风别之别，救荒之政，十有二 ，而士师别受其教条，是为荒别之法，郑元谓辩当 ，为贬声之误也。遭饥荒不明，判国事，有所贬损，作 ，权时法也，朝士职曰：若邦凶荒札丧，寇戎之故，则 令邦国都家，县鄙虑刑，贬令移民通财，纠守缓刑。
注
移民就贱救困也，通财补不足也，纠守卫，盗贼 也，缓刑，纾民心也，凡以财狱讼者正之？以傅别约剂。
注
傅别中别手书也，约剂各所持券也，故书别为 辩，郑司农云：傅或为付辩，读为风别之别，若今时 市买，为券书以别之，各得其一讼，则案券以正之，若祭胜国之社稷，则为之尸。
注
以刑官为尸略之也周谓亡殷之社为亳社
王燕出入则前驱而辟
注
道王且辟行人
祀五帝则沃尸及王盥洎镬水
注
洎谓增其沃汁
凡刉珥则奉犬牲
注
珥读为衈刉，衈衅礼之事，用牲毛者曰：刉羽者 曰：衈诸侯为宾，则帅其属而跸于王宫。
注
谓诸侯来朝若燕飨时
又
大师帅其属而禁逆军旅者，与犯师禁者，而戮之注。
逆军旅反将命也犯师禁干行陈也
岁终则令正要会
注
定计簿
正岁帅其属而宪禁令于国及郊野
注
去国百里为郊郊外谓之野
乡士掌国中
注
郑司农云：谓国中至百里郊也。郑元谓其地则 距王城，百里内也，言掌国中，此主国中狱也，六卿 之狱，在国中，各掌其乡之民数而纠戒之。
注
乡士八人言各者四人而分主三乡
听其狱讼察其辞
注
察审也
辩其狱讼，异其死刑之罪而要之，旬而职听于朝注。
辩异谓殊，其文书也，要之，为其罪法之要，辞如 ，今劾矣十日，乃以职事，治之于外朝，容其自反复司寇，听之，断其狱，弊其讼于朝，群士司刑皆在，各丽其法，以议狱讼。
注
丽附也各附致其法以成议也
狱讼成士师受中协日刑杀肆之三日
注
受中谓受狱讼之成也，郑司农云：士师受中，若 今二千石受其狱也，中者，刑罚之中也，故论语曰： 刑罚不中，则民无所措手足，协日刑杀，协，合也，和 也，和合支干善日，若今时望，后利日也，肆之三日 ，故春秋传曰：三日弃疾请尸，论语曰：肆诸市朝，郑 元谓，士师既受狱讼之成乡，士则择可刑杀之日， 至其时而往□之，尸之三日，乃反也，若欲免之，则王会其期。
注
免犹赦也，期谓乡士，职听于朝，司寇听之日，王 欲赦之，则用此时亲往议之，大祭祀，大丧纪，大军旅，大宾客，则各掌其乡之禁令，帅其属夹道而跸。
注
属中士以下
三公若有邦事则为之前驱而辟其丧亦如之注
郑司农云：乡士为三公道也，若今时三公出城， 郡督邮，盗贼道也，凡国有大事，则戮其犯命者。
遂士，中士十有二人，府六人，史十有二人，胥十有三人，徒百有二十人，遂士掌四郊。
注
郑司农云：谓百里外至三百里也，郑元谓其地 ，则距王城，百里以外至二百里，言掌四郊者，此主 四郊狱也，六遂之狱，在四郊各掌其遂之民数而纠其戒令。
注
遂士十二人言各者二人而分主一遂
听其狱讼，察其辞，辨其狱讼，异其死刑之罪而要之，二旬而职听于朝，司寇听之，断其狱，弊其讼于朝，群士司刑皆在，各丽其法，以议狱讼，狱讼成，士师受中，协日就郊而刑杀，各于其遂肆之三日。
注
就郊而刑杀者，遂士也，遂士择刑杀日至，其时 往□之，如乡士为之矣。言各于其遂者，四郊六遂， 遂处不同，若欲免之，则王令三公会其期。
注
令犹命也，王欲赦之，则用遂士职听之，时命三 ，公往议之，若邦有大事聚众庶，则各掌其遂之禁令，帅其属而跸。
注
大事王所亲也
六卿若有邦事，则为之前驱而辟，其丧亦如之，凡郊有大事，则戮其犯命者，县士，中士三十有二人，府八人，史十有六人，胥十有六人，徒百有六十人，县士掌野。
注
郑司农云：掌三百里至四百里，大夫所食，晋韩 须为公族大夫食县，郑元谓地，距王城二百里，以 外至三百里，曰野三百里，以外至四百里，曰县四， 百里以外至五百里，曰都都县野之地，其邑非王 子弟，公卿大夫之采地，则皆公邑也，谓之县，县士 ，掌其狱焉，言掌野者郊外，曰：野大总言之也，狱居 近野之县狱，在二百里，上县之县狱，在三百里，上 都之县狱，在四百里上，各掌其县之民数，纠其戒令而听其狱讼，察其辞，辨其狱讼，异其死刑之罪而要之，三旬而职听于朝，司寇听之，断其狱，弊其讼于朝，群士司刑皆在，各丽其法，以议狱讼，狱讼成，士师受中，协日刑杀，各就其县，肆之三日。
注
刑杀各就其县者亦谓县士也
若欲免之则王命六卿会其期
注
期亦谓县士职听之时
若邦有大役聚众庶，则各掌其县之禁令，若大夫有邦事，则为之前驱而辟，其丧亦如之，凡野有大事，则戮其犯命者。
注
野距王城二百里以外及县都
方士，中士十有六人，府八人，史十有六人，胥十有六人，徒百有六十人，方士掌都家。
注
郑司农云：掌四百里至五百里，公所食，鲁季氏 食于都，郑元谓都王子弟及公卿之采地，家大夫 之采地，大都在□地，小都在县地，家邑在稍地，不 言，掌其民数，民不纯，属王听其狱讼之辞，辨其死刑之罪而要之，三月而上，狱讼于国。
注
三月，乃上要者，又变朝言国，以其自有君异之，司寇听其成于朝，群士司刑皆在，各丽其法，以议狱讼。
注
成平也。郑司农说以春秋传曰：晋邢侯与雍子 争鄐田，久而无成，狱讼成，士师受中书，其刑杀之成，与其听狱讼者注。
都家之吏，自协日刑杀，但书其成，与治狱之吏 姓名，备反复有失实者，凡都家之大事聚众庶，则各掌其方之禁令。
注
方士十六人，言各掌其方者四人，而主一方也， 其方以王之事动众则为班，禁令焉，以时修其县法，若岁终则省之而诛赏焉。
注
县法县师之职也，其职掌邦国都鄙，稍甸郊野， 之地域而辨其夫家人民田莱之数，及其六畜车， 辇之稽，方士以四时修此法，岁终又省之，则与掌 民数亦相近，凡都家之士所上治则主之。
注
都家之士，都士家士也，所上治者，谓狱讼之小 ，事不附罪者也，主之告于司寇，听平之讶士，中士八人，府四人，史八人，胥八人，徒八十人，讶士掌四方之狱讼。
注
郑司农云四方诸侯之狱讼
谕罪刑于邦国
注
告晓以丽罪及制刑之本意
凡四方之有治于士者造焉
注
谓谳疑辨，事先来诣乃通之于士也，士王谓士 师也，如今郡国亦时遣主者吏诣廷尉议者，四方有乱狱，则往而成之。
注
乱狱谓若君臣宣淫，上下相虐者也，往而成之， 犹吕步舒，使治淮南狱，邦有宾客，则与行人送逆之入于国，则为之前驱而辟，野亦如之，居馆，则帅其属而为之跸，诛戮暴客者，客出入则道之，有治则赞之。
注
送逆谓始来及去也，出入谓朝觐于王时也，春 秋传曰：晋侯受策以出，出入三觐，入国入野，自以 时事，凡邦之大事聚众庶，则读其誓禁。
朝士，中士六人，府三人，史六人，胥六人，徒六十人，朝士掌建邦外朝之法，左九棘，孤卿大夫位焉，群士在其后，右九公，侯、伯、子，男位焉，群吏在其后，面三槐，三公位焉，州长众庶在其后，左嘉石，平罢民焉，右肺石，达穷民焉。
注
树棘以为位者，取其赤心而外刺象以赤心，三 刺也。槐之言怀也，怀来人于此，欲与之谋，群吏谓 府史也，州长乡，遂之官，郑司农云：王有五门外曰 ，皋门，二曰雉门，三曰库门，四曰应门，五曰路门，路 门，一曰毕门外朝，在路门外内朝，在路门内左九 ，棘右九棘，故易曰：系用徽纆，置于丛棘，王五门，雉 门为中门，雉门设两观，与今之宫门，同阍人几，出 入者，穷民盖不得入也，帅其属而以鞭呼趋且辟。
注
趋朝辟行人执鞭以威之
禁慢朝错立族谈者
注
慢朝谓临朝不肃，敬也，错立族谈，违其位，僔语 也，凡得获货贿，人民六畜者委于朝，告于士，旬而举之，大者公之小者，庶民私之。
注
俘而取之，曰：获委于朝，十日待来识之者，人民 ，谓刑人奴隶逃亡者，司隶职曰：帅其民而搏盗贼， 郑司农云：若今时得遗物及放失六畜，持诣乡亭 ，县廷大者，公之大物，没入公家也，小者私之，小物 自畀也，郑元谓人民之小者来，□七岁以下，凡士之治有期日，国中一旬，郊二旬，野三旬，都三月，邦国□期内之治听，期外不听。
注
郑司农云：谓在期内者，听期外者，不听，若今时 徒论决，满三月不得乞鞫，凡有责者，有判书以治则听。
注
判半分而合者，故书判为辨，郑司农云：谓若今 时辞讼，有券书者为治之辨，读为别，谓别券也，郑 元谓，古者出责之息，亦如其国服与凡民同货财者，令以国法行之，犯令者，刑罚之注。
郑司农云：同货财者，谓合钱共贾者也，以国法 行之，司市为节以遣之，郑元谓同货财者，富人蓄 ，积者多时，收敛之乏，时以国服之，法出之，虽有腾 ，跃其赢，不得过此，以利出者与取者，过此则罚之 ，若今时加贵，取息坐臧，凡属责者，以其地傅而听其辞。
注
郑司农云：谓讼地畔界者田地，町畔相比属，故 谓之属，资以地傅而听其辞，以其比畔为证也。郑 元谓属责转，责使人归之，而本主死亡，归后之数， 相抵冒者也，以其地之人相比近，能为证者来，乃 乃受。其辞为治之，凡盗贼军乡邑及家人，杀之无罪。
注
郑司农云：谓盗贼群辈，若军共攻盗乡邑及家， 人者，杀之无罪，若今时无故入人室宅庐舍，上人 车船，牵引人欲犯法者，其时格杀之无罪，凡报仇雠者，书于士，杀之无罪。
注
谓同国不相辟者将杀之必先言之于士
若邦凶荒札丧，寇戎之故，则令邦国，都家，县鄙虑刑贬。
注
故书虑为宪贬为窆，杜子春窆，当为禁宪，谓幡 书以明之，郑元谓虑谋也，贬犹减也，谓当图谋缓 刑，且减国用，谓民困也，所贬视时为多少之法司民，中士六人，府三人，史六人，胥三人，徒三十人，司民掌登万民之数，自生齿以上，皆书于版，辨其国中，与其都鄙，及其郊野，异其男女，岁登下其死生注。
登上也，男八月，女七月而生齿，版今户籍也，下 犹去也，每岁更着生去死及三年大比，以万民之数，诏司寇，司寇及孟冬祀司民之日，献其数于王，王拜受之，登于天府，内史，司会，冢宰贰之，以赞王治。
注
郑司农云：文昌宫三能属轩辕，角相与为体，近 文昌为司命，次司禄，次司民郑元谓司民，轩辕角 也，天府主祖庙之藏者，赞佐也，三官以贰佐王，治 者，当以民多少黜陟，主民之吏，能吐才反，司刑，中士二人，府一人，史二人，胥二人，徒二十人，司刑掌五刑之法，以丽万民之罪，墨罪五百，劓罪五百，宫罪五百，刖罪五百，杀罪五百。
注
墨黥也。劓，截其鼻也，宫者丈夫，则割其势，女子 闭于宫中，刖断足也，杀死刑也，若司寇断狱弊讼，则以五刑之法，诏刑罚而以辨罪之轻重。
注
诏刑罚者处其所应不如今律家所署法矣
司刺，下士二人，府一人，史二人，徒四人，司刺掌三刺，三宥，三赦之法，以赞司寇听狱讼。
注
刺杀也讯而有罪则杀之宥宽也赦舍也
壹刺曰讯群臣再刺曰讯群吏三刺曰讯万民注
讯言
壹宥曰不识再宥曰过失三宥曰遗忘
注
郑司农云：不识谓愚民无所识，则宥之遗忘，若 间帷薄，忘其在处，而以兵矢投射之，壹赦曰幼弱，再赦曰老旄，三赦曰惷愚。
注
惷愚生而痴騃童昏者
以此三法者，求民情，断民中而施上服下服之罪，然后刑杀。
注
上服杀与墨劓，下服宫刖也，司约职曰：其不信 者服墨刑，凡行刑，必先规识所刑之处，乃后行之司约，下士二人，府一人，史二人，徒四人，司约掌邦国及万民之约剂，治神之约为上，治民之约次之，治地之约次之，治功之约次之，治器之约次之，治摰之约次之。
注
此六约者，诸侯以下至于民皆有焉，剂谓券书 也，治者理其相，抵冒上下之差也。神约谓命祀郊 社，群望及所祖宗也，民约谓征税，迁移仇雠，既和 ，若怀姓九宗，在晋殷民八族，七族在鲁，卫皆是也。 地，约谓经界所至田莱之比也？功约谓王功国，功 之属，实爵所及也。器约，谓礼乐吉凶车服，所得用 也，摰约谓玉帛禽鸟，相与往来也，凡大约剂书于宗彝，小约剂书于丹图。
注
大约剂邦国约也，书于宗庙之六彝，欲神监焉， 小约剂，万民约也，若有讼者，则珥而辟藏，其不信者服墨刑。
注
郑司农云：谓有争讼罪罚，刑书谬误，不正者为 之，开藏取本刑书以正之，当开时先祭之，郑元谓 讼，讼约若宋仲几，薛宰者也，辟藏开府视约，书不 信，不如约也，珥读曰衈，谓杀□取血，衅其户，若大乱，则六官辟藏，其不信者杀。
注
大乱，谓僭约若吴，楚之君，晋文公请隧以葬者 六官，辟藏明罪大也，六官初受盟约之贰，司盟，下士二人，府一人，史二人，徒四人司盟，掌盟载之法。
注
载盟辞也，盟者书，其辞于策，杀牲取血，坎其牲， 加书于上而埋之，谓之载书，凡邦国有疑，会同，则掌其盟约之载，及其礼仪，北面诏明神，既盟，则贰之。
注
有疑不协也；明神神之明察者，谓日月山川也， 觐礼，加方明于坛上，所以依之也，诏之者，读其载 ，书以告之也，贰之者写副当以授六官，盟万民之犯命者，诅其不信者，亦如之。
注
盟诅者，欲相与共恶之也，犯命犯君教令也，不 信违约者也，凡民之有约剂者，其贰在司盟。
注
贰之者检其自相违约
有狱讼者则使之盟诅
注
不信则不敢听此盟诅所以省狱讼
职金，上士二人，下士四人，府二人，史四人，胥八人，徒八十人，职金掌凡金，玉、锡、石、丹，青之戒令，掌受士之金罚，货罚入于司兵。
注
给治兵及工，直也，货泉贝也，罚罚赎也，书曰：金 作赎刑，司厉，下士二人，史一人，徒十有二人，司厉掌盗贼之任，器货贿，辨其物皆有数量，贾而楬之，入于司兵注。
郑司农云：任器货贿，谓盗贼所用伤人，兵器及 所盗财物也，入于司兵，若今时伤杀人，所用兵器， 盗贼赃，加责没入县官，其奴，男子入于罪隶，女子入于舂□。
凡有爵者与七十者与未□者皆不为奴
注
有爵谓命士以上也，□毁齿也，男八岁女七岁 而毁齿，司圜，中士六人，下士十有二人，府三人，史六人，胥十有六人，徒百有六十人，司圜掌收教罢民，凡害人者，弗使冠饰，而加明刑焉，任之以事，而收教之，能改者，上罪三年而舍，中罪二年而舍下，罪一年而舍，其不能改而出，圜土者杀，虽出三年不齿。
注
弗使冠饰者着墨若古之象刑与舍释之也
郑司农云：罢民谓恶人不从化，为百姓所患苦，而 未入，五刑者也，故曰：凡害人者，不使冠饰，任之以 事，若今时罚作矣，凡圜土之刑人也，不亏体，其罚人也，不亏财。
注
言其刑人但加以明刑罚人但任之以事耳
掌囚，下士十有二人，府六人，史十有二人，徒百有二十人，掌囚掌守盗贼，凡囚者，上罪梏拲而桎，中罪桎梏，下罪梏，王之同族拲，有爵者桎，以待弊罪拲。
音拱
注
凡囚者，谓非盗贼，自以他罪拘者也，郑司农云： 拲者，两手共一木也，桎梏者，两手各一木也，郑元 ，谓在手曰梏，在足曰桎，及刑杀告刑于王奉，而适朝士，加明梏以适市，而刑杀之。
注
告刑于王告，王以今日当行刑及所刑姓名也，凡有爵者，与王之同族，奉而适甸师氏，以待刑杀注。
适甸师氏，亦由朝乃往也，待刑杀者，掌戮将自 市来也，文王世子曰：虽亲不以犯，有司正术也，所 以体，异姓也，刑于隐者，不与国人虑兄弟也，掌戮，下士二人，史一人，徒十有二人，掌戮掌斩杀贼谍而搏之。
注
斩以鈇钺，若今要斩也，杀以刀刃，若今弃市，也 谍谓奸寇反间者，贼与谍，罪大者斩之，小者杀之， 搏当为膊，诸城上之，膊字之误也膊谓去衣磔之，凡杀其亲者焚之，杀王之亲者辜之。
注
亲缌服以内也，焚烧也，易曰：焚如，死如弃如，辜 之言，枯也，谓磔之，凡杀人者，踣诸市肆之三日，刑盗于市。
注
踣僵尸也，肆犹申也，陈也，凡言刑盗罪恶，莫大 焉，凡罪之丽于法者，亦如之，唯王之同族，与有爵者，杀之于甸师氏。
注
罪二千五百，条上附下，附刑五，而子于刑，同科 者，其刑杀之一也，凡军旅，田役，斩杀刑戮，亦如之。
注
戮谓膊焚辜肆
墨者使守门，劓者使守关，宫者使守内，刖者使守囿，髡者使守积，司隶，中士二人，下士十有二人，府五人，史十人，胥二十人，徒二百人，司隶掌五隶之，辨其物而掌其政令。
注
五隶谓罪隶四翟之隶也物衣服兵器之属
帅其民而搏盗贼，役国中之辱，事为百官积任器，凡囚执人之事。
注
民五隶之民也，郑司农云：百官所当任持之器 物，此官主为积聚之也，邦有祭祀，宾客，丧纪之事，则役其烦辱之事。
注
烦犹剧也士丧礼下篇曰隶人涅厕
掌帅四翟之隶，使之皆服其邦之服，执其邦之兵守王宫，与野舍之厉禁。
注
野舍王者所止舍也厉遮例也
罪隶，百有二十人罪，隶掌役百官府与凡有守者，掌使令之小事。
注
役给其小役
凡封国若家牛助为牵仿
注
郑司农云：凡封国若家，谓建诸侯立大夫家也， 牛助为牵仿此官，主为送致之也，郑元谓牛助国 ，以牛助转徙也，罪隶牵，仿之在前，曰：牵在旁曰仿其守王宫与其厉禁者，如蛮隶之事蛮隶，百有二十人，蛮隶掌役校人养马，其在王宫者，执其国之兵以守王宫，在野外，则守厉禁闽隶，百有二十人，闽隶掌役畜养鸟而阜蕃教扰之，掌子则取隶焉。
注
杜子春云：子当为祀，郑元谓掌子者，王立世子 ，置臣使，掌其家事，而以闽隶役之夷隶，百有二十人，夷隶掌役牧人养牛马，与鸟言注。
郑司农云：夷狄之人，或晓鸟兽之言，故春秋传 曰：介葛卢闻牛鸣，曰：是生三牺皆用矣，是以貉隶 职掌，与兽言其守王宫者，与其守厉禁者，如蛮隶之事。
貉隶，百有二十人，貉隶掌役服不氏，而养战而教扰之，掌与兽言。
注
不言阜藩者，猛兽不可服，又不生乳于圈槛也，其守王宫者，与其守厉禁者，如蛮隶之事，布宪，中士二人，下士四人，府二人，史四人，胥四人，徒四十人，布宪掌宪邦之刑禁，正月之吉，执旌节以宣布于四方，而宪邦之刑禁，以诘四方邦国，及其都鄙，达于四海。
注
宪表也谓县之也，刑禁者，国之五禁，所以左右 刑罚者，司寇正月，布刑于天下，正岁，又县其书于 象魏，布宪于司寇，布刑则以旌节，出宣令之于司， 寇县书，则亦县之于门闾，及都鄙邦国刑者，王政 所重，故屡丁宁焉，诘谨也？使四方谨行之，尔雅曰： ，九夷八蛮，六戎五狄，谓之四海，凡邦之大事合众庶，则以刑禁号令。
禁杀戮，下士二人，史一人，徒十有二人，禁杀戮掌司，斩杀戮者，凡伤人见血而不以告者，攘狱者遏讼者，以告而诛之。
注
司犹察也，察此四者，告于司寇，罪之也，斩杀戮 ，谓吏民相斩相杀，相戮者，伤人见血，见血，乃为伤 人耳，郑司农云：攘狱者，距当狱者也。遏讼者，遏止 ，欲讼者也，郑元谓攘，犹却也郄狱者言不受也，禁暴氏，下士六人，史三人，胥六人，徒六十人，禁暴氏掌禁，庶民之乱暴力正者，挢诬犯禁者作言语，而不信者，以告而诛之。
注
民之好为侵陵，称诈谩诞，此三者，亦刑所禁也， 力正以力强得正也，凡国聚众庶，则戮其犯禁者以徇，凡奚隶聚而出入者，则司牧之戮，其犯禁者。
注
奚隶女奴男奴也其聚出入有所使
野庐氏，下士六人，胥十有二人，徒百有二十人，野庐反掌达国道路，至于四畿。
注
达谓巡行通之使不陷绝也去王城五百里曰 畿  又
若有宾客，则令守涂地之人聚之，有相翔者，诛之注。
守涂地之人道所生庐宿旁民也相翔犹昌翔 观伺者也郑司农云聚之聚击以宿卫之也 有奸人相翔于宾客之侧则诛之不得令寇盗宾 客  又
禁野之横行径逾者
注
皆为防奸也横行妄由田中径逾射邪趍疾越 堤渠也  又
掌凡道禁
注
禁谓若今绝蒙布巾持兵杖之属
邦之大师，则令埽道路，且以几禁行作不时者，不物者。
注
不时谓不夙，则莫者也；不物谓衣服操持，非此 常人也，几禁之者，备奸人，内贼及反间蜡氏，下士四人，徒四十人，蜡氏掌除骴。
注
曲礼四足死者曰渍，故书骴作脊，郑司农云：脊 读为谓死人骨也，月令曰：掩胳埋胔，骨之尚有 肉者也，及禽兽之骨皆是，凡国之大祭祀，令州里除不蠲，禁刑者，任人及凶服者，以及郊野，大师，大宾客，亦如之。
注
蠲读如吉圭惟饎之圭圭洁也刑者黥劓之属 任人司圜所收教罢民也凶服服衰绖也此所禁 除者皆为不欲见人所薉恶也  又
掌凡国之骴禁
注
禁谓孟春掩胳埋胔之属
雍氏，下士二人，徒八人雍氏掌沟渎池之禁，凡害于国稼者，春令为阱擭沟渎之利于民者，秋令塞阱杜擭。
注
沟渎田间通水者也池谓陂障之水道也害
于国稼，谓水潦及禽兽也，阱穿地为堑，所以御禽 兽，其或超逾则陷焉，世谓之陷阱擭，柞，鄂也，坚地 阱，浅则设柞，鄂于其中，秋而杜塞阱擭，收刈之，时 为其陷害人也，禁山之为苑，泽之沈者。
注
为其就禽兽鱼，□自然之居而害之，郑司农云： 不得擅为，苑囿于山也，泽之沈者谓毒鱼及水虫， 之属萍氏，下士二人，徒八人，萍氏掌国之水禁。
注
水禁谓水中害人之处及入水捕鱼□不时
几酒
注
苛察沽买过多及非时者
谨酒
注
使民节用酒也
禁川游者
注
备波洋卒至沈溺也
司寤氏下士二人徒八人司寤氏掌夜时
注
夜时谓夜晚早若今甲乙至戌亥
以星分夜以诏夜士夜禁
注
夜士主行夜侥候者如今都候之属
御晨行者禁宵行者夜游者
注
备其遭寇，害及谋非公事，御亦禁也，谓遏止之 ，无刑法也，晨先明也，宵定昏也，书曰：宵中星虚，春 秋传曰：夜中星陨如雨，司烜氏，下士六人，徒十有二人，司烜氏，中春以木铎修火禁于国中。
注
为季春将出火也，火禁，谓用火之处，及备风燥，军旅修火禁，邦若屋诛，则为明竁焉。
注
郑司农云：屋诛谓，夷三族，无亲属收葬者，故为 葬之也，三夫为屋，一家田为一夫，以此知三家也， 郑元谓屋读，如其刑剭之剭剭，诛谓所杀，不于市 ，而以适甸师氏者也。明竁，若今楬头明书，其罪法 也，司烜掌明竁，则罪人夜葬与条狼氏，下士六人，胥六人，徒六十人，条狼氏掌执鞭以趋辟，王出入则八人夹道，公则六人，侯伯则四人，子男则二人，凡誓执鞭以趋于前，且命之誓仆，右曰杀，誓驭曰车轘，誓大夫曰：敢不关鞭五百，誓师曰三百，誓邦之大史曰：杀誓小史曰墨。
注
前谓所誓众之行前也，有司读誓辞，则大言其 ，刑以警所誓也，誓者谓出军及将，祭祀时也，出军 之誓，誓左右及驭郊特牲说祭祀之誓曰：卜之日， 王立于泽，亲听誓命，受教谏之义也，车轘，谓车裂 也，师乐师也，大史，小史主礼事者，郑司农云：誓大 ，夫曰：敢不关谓不关于君也，修闾氏，下士二人，史一人，徒十有二人，修闾氏掌比国中宿互者，与其国粥而比其追胥者而赏罚之注。
国中城中也。粥，养也，国所游养，谓羡卒也，追逐 寇也，胥读为□，故书互为巨，郑司农云：宿，谓宿卫 也，巨当为互，谓行马，所以障互禁止人也，谓行 夜击，禁径逾者，与以兵革趋行者，与驰骋于国中者注。
皆为其惑众
庶氏，下士一人，徒四人，庶氏掌除毒蛊，以攻说禬之，嘉草攻之。
注
毒蛊毒物而病害人者，贼律曰：敢蛊人及教合 者弃市，攻说祈名，祈其神，求去之也，嘉草药物，其 状未闻，攻之谓熏之，郑司农云：禬，除也，郑元谓此 禬读，如溃痈之溃，凡驱蛊，则令之比之。
注
使为之又校次之
朝大夫，每国上士二人，下士四人，府一人，史二人，庶子八人，徒二十人，朝大夫掌都家之国治。
注
都家王子弟，公卿及大夫之采地也，主其国治， 者平理，其来文书于朝者日朝，以听国事故，以告其君长。
注
国事，故天子之事当施于都家者也，告其君长， 使知而行之也，君谓其国君长，其卿大夫也，国有政令，则令其朝大夫。
注
使以告其都家之吏
凡都家之治于国者，必因其朝大夫，然后听之，唯大事弗因。
注
谓以小事文书来者，朝大夫先平理之，乃以告 有司也，大事者，非朝大夫所能平理，凡都家之治有不及者，则诛其朝大夫。
注
不及谓有稽殿之诛
在军旅则诛其有司
注
有司都司马家司马
武王以苏忿生为司寇
按尚书立政，周公若曰，太史，司寇苏公式敬尔由狱，以长我王国，兹式有慎，以列用中罚。
孔
传
苏国名，周公因言慎罚而以苏公敬狱之事告 之太史，使其并书，以为后世司狱之戒也。武王以卫侯康叔入继，苏忿生为司寇。
按尚书康诰王若曰：孟侯，朕其弟，小子封，惟乃丕显考文王，克明德慎罚，不敢侮鳏寡，庸庸祗祗，威威显民，用肇造我区夏，越我一二邦以修我西土，惟时怙冒，闻于上帝，帝休，天乃大命文王，殪戎殷，诞受厥命，越厥邦，厥民惟时叙，乃寡兄勖，肆汝小子封在兹，东土 ，王曰：呜呼！封，敬明乃罚，人有小罪，非眚，乃惟终自作不典，式尔，有厥罪小，乃不可不杀，乃有大罪，非终，乃惟眚灾适尔，既道极厥辜，时乃不可杀，王曰：呜呼，封有叙时，乃大明服，惟民其□懋和，若有疾，惟民其毕弃咎，若保赤子，惟民其康乂，非汝封刑人杀人，无或刑人杀人，非汝封又曰劓刵人，无或劓刵人，王曰：外事汝陈时臬司师，兹殷罚有伦，又曰：要囚，服念五六日，至于旬时，丕蔽要囚，王曰：汝陈时臬事罚，蔽殷彝用其义，刑义杀，勿庸以次汝封，乃汝尽逊曰：时叙惟曰：未有逊事，已，汝惟小子，未其有若汝封之心，朕心朕德，惟乃知凡民自得罪，寇攘奸宄，杀越人于货，暋不畏死，罔弗憝，王曰：封，元恶大憝，矧惟不孝不友，子弗祗服，厥父事，大伤厥考心，于父不能字，厥子乃疾，厥子于弟，弗念天显，乃弗克恭厥兄，兄亦不念鞠子哀，大不友于弟惟吊，兹不于我政人得罪，天惟与我民彝，大泯乱曰：乃其速由文王作罚，刑兹无赦，不率大，矧惟外庶子训人，惟厥正人，越小臣诸节，乃别播敷，造民大誉，弗念弗庸，瘝厥君时，乃引恶惟朕憝，已，汝乃其速，由兹义率，杀亦惟君，惟长不能厥家人越厥小臣，外正惟威惟虐，大放王命，乃非德用乂，汝亦罔不克敬典，乃由裕民，惟文王之敬忌，乃裕民曰：我惟有及则予一人以怿。
大
全
周克商以苏忿生为司寇，康叔以卫侯入继苏 ，忿生为之，按史记，卫康叔世家，成王长，举康叔为周司寇，穆王五十一年，命吕侯为司寇，按书经吕刑，惟吕命，王享国百年，耄荒度作刑，以诘四方。
蔡
传
吕侯为天子司寇，穆王命训刑，以诘四方，史录 为篇，按书传引此多称甫刑，史记作甫侯，言于王 ，作修刑辟，吕后为甫欤？大。
全
王氏曰此书穆王之言
而名吕刑者，吕侯为王司寇言于王，王命之参定 刑书，乃推作刑之意，以训四方，司政典刑者，故以 吕刑名之临川吴氏曰：吕侯为王司寇，更定赎刑 新制，具载刑书，因诸侯来朝，王使吕侯以书之意， 告命诸侯也，穆王嗣位，时年已五十，享国百年，盖 在位五十年之后也，按书经序吕命穆王训夏赎刑，作吕刑。
孔
传
吕侯见，命为天子司寇，以穆王命作书训畅，夏 禹赎刑之法更从轻，以布告天下，后为甫侯，故称 甫刑，按竹书纪年，穆王五十一年，作吕刑，命甫侯于丰 ，刑部，部汇考二。
汉
汉以刑辟归，廷尉设护军都尉，后更名司寇，又设尚书三公曹以主断狱，按汉书百官公卿表，护军都尉，秦官，武帝元狩四年，属大司马，成帝绥和元年，居大司马府，比司直，哀帝元寿元年更名司寇，平帝元始元年更名，护军按后汉书注汉旧仪，曰尚书，初置五曹，有三公曹，主断狱按晋书职官志，成帝建始四年，罢中书宦者，又置尚书五人，一人为仆射，而四人分为四曹，通掌图书秘记章奏之事，各有其任，其一曰常侍曹，主丞相，御史公卿事，其二曰二千石曹主刺史郡国事，其三曰民曹，主吏民上书事，其四曰主客曹，主外国夷狄事，后成帝又置三公，曹主断狱，是为五曹，  后汉。
后汉刑狱事，仍归廷尉，改三公，曹尚书以主考课，而分二千石曹，掌中都官，水火盗贼辞讼罪眚，按后汉书百官志尚书六人，六百石，本注曰：成帝初置尚书四人，分为四曹。
注
汉旧仪曰初置五曹有三公曹主断狱
常侍曹尚书主公卿事，二千石曹尚书主郡国二千石事。
注
蔡质汉仪曰掌中都官水火盗贼辞讼罪眚
民曹尚书主凡吏上书事，客曹尚书主外国夷狄事，世祖承遵，后分二千石曹，又分客曹为南主客曹，北主客曹，凡六曹侍郎三十六人，四百石，本注曰：一曹有六人，主作文书起草。
注
蔡质汉仪曰：尚书郎，初从三署诣台试，初，上台 称，守尚书郎，中岁满，称尚书郎，三年，称侍郎令史十八人，二百石，本注曰：曹有三主书，后增剧曹三人，合二十一人。
注
古今注曰：永元三年七月，增尚书令史员，功满 ，未尝犯禁者，以补小县，墨绶，蔡质曰：皆选兰台符 节，上称简精练，有吏能，为之决录，注曰：故事，尚书 郎以令史久缺补之，世祖始改用孝廉为郎，按晋书职官志，后汉光武以二千石曹主辞讼事，中都官曹主水火盗贼事，  魏。
魏设五曹尚书省，二千石曹，中都官曹两尚书，而尚书曹郎，有比部及二千石，都官之属，按晋书职官，志魏改选部为吏部，主选部事，又有左民客曹，五兵，度支，凡五曹尚书，二仆射，一令为八座，魏尚书郎，有殿中吏部，驾部，金部，虞曹，比部，南主客，祠部，度支，库部，农部，水部，仪曹，三公，仓部，民曹，二千石，中兵，外兵，都兵，别兵，考功定课，凡二十三郎，青龙二年，尚书陈矫奏置都官，骑兵合，凡二十五郎，每一郎缺，白试诸孝廉能结文案者五人，谨封奏其姓名以补之，  晋。
晋设六曹尚书，而以刑狱掌于右丞，尚书郎，有比部，都官，二千石曹，皆主刑狱事，按晋书职官志，晋置吏部，三公，客曹，驾部屯田度支六曹而无五兵，咸宁二年，省驾部尚书，四年，省一仆射，又置驾部尚书，太康中，有吏部，殿中及五兵，田曹，度支，左民为六曹尚书，又无驾部，三公，客曹，惠帝世，又有右民尚书，止于六曹，不知此时省何曹也？及渡江，有吏部，祠部，五兵，左民，度支五尚书，左右丞，自汉武帝建始四年，置尚书，而便置丞四人，及光武始减其二，惟置左右丞，左右丞盖自此始也。自此至晋不改，晋左丞主台内禁令，宗庙祠祀朝仪礼制，选用署吏，急假右丞，掌台内库藏庐舍，凡诸器用之物，及廪振人租布，刑狱兵器，督录远道文书章表奏事，八座郎初拜，皆沿汉旧制，并集都坐，交礼迁职，又解交焉，晋受命，武帝罢农部，定课置直事，殿中，祠部，仪曹，吏部，三公，比部，金部，仓部，度支，都官，二千石，左民右民，虞曹，屯田，起部，水部，左右主客，驾部，车部，库部，左右中兵，左右外兵，别兵，都兵，骑兵，左右士，北主客，南主客为三十四曹郎，后又置运曹，凡三十五曹，置郎二十三人，更相统摄，及江左，无直事，右民屯田车部，别兵，都兵，骑兵，左右士，运曹十曹郎，康穆以后，又无虞曹，二千石二郎，但有殿中，祠部，吏部，仪曹，三公，比部，金部，仓部，度支，都官，左民，起部，水部，主客，驾部，库部，中兵，外兵十八曹郎，后又省主客，起部，水部，余十五曹云，  宋。
宋承晋江左复增设都官尚书，而省比部曹郎，后复置按宋书百官志，晋江左有祠部，吏部，左民，度支五兵，合为五曹尚书，宋高祖初，又增都官尚书，尚书令任总机衡，仆射，尚书分领诸曹，吏部尚书，领吏部，删定，三公，比部四曹，都官尚书，领都官，水部，库部，功部四曹，晋西朝则直事殿中，祠部，仪曹，吏部，三公，比部，金部，仓部，度支，都官，二千石，左民右民，虞曹，屯田，起部，水部，左主客右主客，驾部，车部，库部，左中兵，右中兵，左外兵，右外兵，别兵，都兵，骑兵，左士右士，北主客，南主客为三十四曹郎，后又置运曹，凡三十五曹，晋江左初，无直事民，按晋志民。
上有右字
屯田车部别兵都兵骑兵左
士右，士运曹十曹郎，而主客中兵，各置一郎而已，所余十七曹也，康穆以来，又无虞曹，二千石二郎，犹有殿中，祠部，吏部，仪曹，三公，比部按晋志，比。
部下有金部
仓部度
支都官左民起部水部主客驾部库部中兵（按晋志中兵下有外兵）
十八曹郎，后又省主客，起部，水部，余十五曹。宋，高祖初，加置骑兵，主客，起部，水部四曹郎，合为十九曹，太祖元嘉十年，又省仪曹，主客，比部，骑兵四曹郎，十一年，又并置十八年，增删定曹郎，次在左民曹上，盖魏世之定科郎也，三十年，又置功论郎，次都官之下，在删定之上，太宗世，省骑兵，今凡二十曹郎，以三公，比部主法制度支主算支派也，度景也，都官主军事刑狱，其余曹所掌，各如其名，  南齐。
南齐左仆射主谳议，以吏部尚书，领比部曹，都官尚书，领都官曹而右丞，亦掌刑罪，诤讼，按南齐书，百官志，左仆射，领殿中，主客二曹事，诸曹郊庙园陵，车驾行幸朝仪，台内非违，文官举补满叙疾假事，其诸吉庆瑞应众贺，灾异贼发众变，临轩崇拜，改号格制，□官铨选，凡诸除署，功论封爵，贬黜八议疑谳，通关案，则左仆射，主右仆射次经，维是黄案，左仆射右仆射署朱符见字，经都丞竟，右仆射横画成目，左仆射画，令画右官阙，则以次并画，若无左右，则直置仆射在其中间，总左右事，吏部尚书领吏部，删定，三公，比部四曹。
都官尚书领都官水部库部功论四曹
右丞一人，掌兵士，百工补役死叛，考代年老疾病解遣，其内外诸库藏谷帛，刑□创业，诤讼田地，船乘禀拘兵，工死叛，考剔讨补差分，百役兵器，诸营署人，领州郡租布，人民户移徙，州郡县并帖，城邑民户割属，刺史二千石令长尉被收，及免赠文武诸犯削官事，白案，右丞上署，左丞次署，黄案，左丞上署，诸立格制及详谳大事宗庙，朝廷仪体，左丞上署，右丞次署，自令仆以下五尚书，八座二十曹，各置郎中令史，又置都令史分领之。仆射掌朝轨，尚书掌谳奏，都丞任碎，在弹违诸曹，缘常及外详谳事，应须命议相值者，皆郎先立意，应奏黄案及关事以立意，官为议主，凡辞诉有漫命者，曹掾谘如旧，若命有谘，则以立意者为议主，  梁。
梁以刑狱归廷尉，仍设都官尚书，领都官，诸曹按隋书百官志，梁尚书省，置令、左、右仆射各一人，又置吏部，祠部，度支，左户都官，五兵等六尚书，左右丞各一人，吏部删定，三公，比部，祠部，仪曹，虞曹、主客度支，殿中金部，仓部，左户，驾部，起部屯田都官水部，库部，功论中兵，外兵，骑兵等郎二十三人，令史百二十人，书令史百三十人，  陈。
陈承梁以刑狱归廷尉，而尚书三公郎等亦掌行察狱囚，□枉按隋书，刑法志陈氏，承梁季丧乱，刑典□阔，及武帝即位，思革其弊，乃下诏搜举良才，删改科令，群僚博议，务存平简，于是稍求得梁，时明法吏，令与尚书删定郎范泉参定律令，又敕尚书仆射沈钦，吏部尚书徐陵兼尚书左丞宗元饶兼尚书左丞贺朗参知其事，制律三十卷，令科四十卷，廷尉寺为北狱，建康县为南狱，并置正监平，又制常以三月，侍中，吏部尚书，尚书三公郎部都令史，三公录□局，令御史中丞，侍御史，兰台令史，亲行京师诸狱及冶署理，察囚徒□枉，  北魏。
明元帝泰常二年置西部大人
按魏书，太宗本纪不载 ，按官氏志，泰常二年夏，置六部大人官，有天部，地部，东西南北部，皆以诸公为之大人，置三属官，孝文帝太和 ， 年，诏议官制，定都官尚书以下阶品，按魏书，高祖本纪不载， 按官氏志，自太祖至高祖初，其内外百官屡有减置，或事出当时，不为常目，旧令亡失，无所依据，太和中，高祖诏群僚议定百官着于令，列曹尚书，第二品中尚书郎中第五品上，尚书郎从第五品，中主事郎从第六品上都令史，主书令史第七品上，按杜佑通典，魏有都官尚书，有比部曹，又尚书诸司置主事，令史，太和二十三年，复次，都官尚书以下职令。
按魏书，高祖本纪不载， 按官氏志，太和二十三年，高祖复次职令，及帝崩，世宗初，班行之，以为永制，列曹尚书，第三品，尚书郎中第六品下阶，尚书都令史，主书令史从第八品上阶，  北齐。
北齐以狱刑归大理，仍设都官尚书统五曹，以比部掌律令，而三公统于殿中，以掌囚罪，按隋书百官志，后齐制官，多循后魏，尚书省置吏部，殿中，祠部，五兵，都官，度支等六尚书，六尚书，分统列曹，殿中统殿中，仪曹，三公，驾部四曹，都官统都官，二千石，比部，水部，膳部五曹。
注
三公掌五时读时令诸曹囚帐断罪赦日建金 □等事  北周
北周依周礼建六官秋官府领司寇等众职
按周书卢辩传，太祖欲行周官，命苏绰专掌其事，未几而绰卒，乃令辩成之，于是依周礼建六官，置公卿大天士秋官府，领司寇等众职，以魏恭帝三年，始命行之，  隋。
隋以刑狱归大理，仍设都官尚书统都官刑部，比部司门，诸侍郎按隋书百官志，高祖既受命，改周之六官，其所制名，多依前代之法，置尚书省，都官尚书统都官侍郎二人，刑部，比部侍郎各一人，司门侍郎二人，都官尚书为正三品；尚书诸曹侍郎，为正六品上阶，文帝开皇三年，改都官尚书为刑部尚书，诸曹侍郎，加为从五品；按隋书，高祖本纪不载， 按百官志云云。
开皇六年置刑部诸曹员外郎
按隋书，高祖本纪不载， 按百官志六年，尚书省二十四司，各置员外郎一人，以司其曹之籍帐，侍郎阙，则厘其曹事，开皇十四年，置刑部，诸曹主事令史员。
按隋书，高祖本纪不载， 按百官志十四年，诸省各置主事令史员，炀帝大业三年，更定曹郎，改刑部郎，为宪部郎按隋书，炀帝本纪不载， 按百官志，炀帝即位，多所改革，三年定令，品自第一至于第九，唯置正从而除，上下阶，尚书省六曹，各侍郎一人，以贰尚书之职，又增左右丞阶，与六侍郎并正四品；诸曹侍郎并改为郎，又改吏部为选部郎，户部为人部郎，礼部为仪曹郎，兵部为兵曹郎，刑部为宪部郎，工部为起部郎，以异六侍郎之名，废诸司员外郎，而每增置一曹郎，各为二员，都司郎各一人，品同曹郎，掌都事之职，以都事为正八品，分隶六尚书，诸司主事，并去令史之名，其令史随曹闲剧而置，每十令史，置一主事，不满十者亦置一人，寻又每减一郎，置承务郎一人，同员外之职，  唐。
唐以刑狱归大理，而刑部按覆之，设尚书，侍郎统刑部，都官，比部司门之属，始以刑部，御史中丞，大理为三司，按唐书百官志，唐之官制，其名号禄秩，虽因时增损，而大抵皆沿隋故尚书省，其属有六尚书，五曰刑部，刑部尚书一人，正三品，侍郎一人，正四品下，掌律令，刑法徒隶，按覆谳禁之政，其属有四：一曰刑部，二曰都官，三曰比部，四曰司门，刑部郎中二人，从五品上，员外郎二人，从六品上；掌律法，按覆大理及天下奏谳，为尚书，侍郎之贰，凡刑法之书有四，一曰律，二曰令，三曰格，四曰式，凡鞫大狱，以尚书侍郎与御史中丞，大理卿为三司使，凡国有大赦，集囚徒于阙下以听，刑部主事四人，都官主事二人，比部主事四人，司门主事二人，从九品上；以主事令史，书令史，署覆文案，出符目，以亭长启闭，传禁约，以掌固守，当仓库及陈设。
注
龙朔二年，改刑部曰司刑，都官曰司仆，比部曰 司计，司门曰司关，光宅元年，改刑部曰秋官，天宝 ，十一载，改刑部曰司宪，比部曰司计，有刑部令史 十九人，书令史三十八人，亭长六人，掌固十人，都 官令史九人，书令史十二人，掌固四人，比部令史 十四人，书令史二十七人，计史一人，掌固四人，司 门令史六人，书令史十三人，掌固四人，都官郎中，员外郎各一人，掌俘隶簿录，给衣粮医药，而理其诉免，凡反逆相坐，没其家配官曹，长役为官奴婢，一免者，一岁三番役，再免为杂户，亦曰官户，二岁五番役，每番皆一月，三免为良人，六十以上及废疾者，为官户，七十为良人，每岁孟春上其籍，自黄口以上印臂，仲冬送于都官，条其生息而按比之乐工，兽医骗马，调马群头，栽接之人皆取焉，附贯州县者，按比如平民不番上，岁督丁资为钱一千五百，丁婢，中男五输，其一侍丁残疾半输，凡居作者，差以三等，四岁以上为小，十一以上为中，二十以上为丁，丁奴三，当二役中奴，丁婢，二当一役，中婢，三当一役，比部郎中，员外郎各一人，掌句会内外赋敛，经费俸禄，公廨，勋赐赃赎徒役，课程逋欠之物，及军资械器和籴，屯收所入京师仓库，三月一比诸司，诸使京都，四时句会于尚书省，以后季句前季诸州，则终岁总句焉，司门郎中员外郎各一人，掌门关出入之籍，及阑遗之物，凡着籍，月一易之，流内记官爵，姓名流外，记年齿貌状，非迁解不除，凡有召者降墨敕，勘铜鱼，木契然后入，监门校尉巡日送平安，凡奏事，遣官送之，昼题时刻，夜题更筹，命妇诸亲朝参者，内侍监校尉，□索凡苇，軬车不入宫门，阑遗之物，揭于门外，榜以物色，□年没官，天下关二十六，有上、中、下之差度者，本司给过所出塞，逾月者，给行牒猎，手所过给长籍，三月一易，蕃客往来，阅其装重，入一关者，余关不讥宪宗元和九年十二月，诏刑部大理官朔望入对，按唐书，宪宗本纪云云，宣宗大中三年三月，诏待制官典刑法官，谏官次对，按唐书，宣宗本纪云云，  辽。
辽制，设夷离毕，掌刑狱之事，后设南面朝官，而尚书省始具，刑部长贰曹郎之职，按辽史百官志，初，太祖制夷离毕视刑部，契丹夷离毕院掌刑狱，夷离毕。
左夷离毕
右夷离毕
知左夷离毕事
知右夷离毕事
敞史
选底掌狱
南面朝官， 辽有北面朝官矣，既得燕，代十有六州，乃因唐制，复设南面三省，六部台，院，寺、监、诸卫之官，尚书省刑部职名总目尚书。
侍郎
郎中
员外郎
宋
宋刑部设尚书，侍郎统刑部，都官，比部，司门郎中员外之属，按宋史职官志刑部，掌刑法，狱讼奏谳，赦宥，叙复之事，凡断狱本于律，律所不该，以敕令格式定之，凡律之名十有二，曰名例，曰禁卫，曰职制，曰户婚，曰□库，曰擅兴，曰盗贼，曰斗讼，曰诈伪，曰杂律，曰捕亡，曰断狱，禁于未然之谓令，施于已然之谓敕，设于此而使彼至之之谓格，设于此而使彼效之之谓式，其一司一路海行所不该者，折而为专法，若情可矜悯而法不中情者谳之，皆阅其案状，傅例拟进，应诏狱及案劾命官，追命奸盗，以程督之，审覆京都，辟囚在外，已论决者，摘案检察，凡大理开封，殿前马步司狱，纠正其当否，有辩诉，以情法与夺赦宥，降放叙雪，若命官牵复，则以□数定之，其属三：曰都官，曰比部，曰司门，设官十有一，尚书一人，侍郎二人，郎中，员外郎，刑部各二人，都官，比部司官各一人，国初，以刑部覆大辟案，淳化二年，增置审刑院，知院事一人，以郎官以上至两省充详议官，以京朝官充，掌详谳大理所断案牍而奏之，凡狱具上，先经大理断谳既定，报审刑，然后知院与详议官，定成文草奏记上中书，中书以奏，天子论决，大中祥符三年，置纠察刑狱司，纠察官二人，以两制以上充，凡在京刑禁，徒以上即时以报，若理有未尽，或置淹恤，追覆其案，详正而驳奏之，凡大辟，皆录问，熙宁三年，诏详议，评断详覆官，初入以三年为任，次以三十月为任，欲出者听，前任满半年，指关注官，满三任者堂除，八年，罢详议，详断官亲书节案，止合节略付吏，仍减议官一，断官二，元丰二年，知院安焘言：天下奏案，益多于往时；自熙宁八年，减议官，断官力既不足，故事多□谬，增详议官一，刑部增详断官一，三年八月，诏省审刑院归刑部，以知院官判刑部，掌详议，详覆司事，刑部主判官，为同判刑部，掌详断司事，审刑议官为刑部详议官，官制行，悉罢归刑部，元佑元年，省比部郎官一员，以都官兼司门，五月，三省言：旧制，纠察在京刑狱，以察违慢，自罢归刑部，无复申明纠举之制，请以御史台刑察兼领，其御史台刑狱，令尚书省右司纠察，从之，刑部旧有详覆案，自官制行，归诸路提刑司，至是复置，四年，并制勘，量为一案，绍圣元年，诏都官司门互置郎官一员，崇宁二年十二月，诏刑部尚书通治左，右曹侍郎一治左曹，一治右曹，如独员，即通治，余并依官制格令，尚书，掌天下刑狱之政令，凡丽于法者，审其轻重，平其枉直，而侍郎为之贰，应定夺，审覆除雪，叙复移放，则尚书专领之，制勘，体量奏谳，纠察录问，则长贰治之，而郎中员外郎分掌其事，有司更定条法，则复议其当否，凡听讼狱或轻重失中，有能驳正，诏其赏罚，若颁赦宥，则纠官吏之稽违者，大祀则尚书□誓，荐熟则奉牲，大礼肆赦，则侍郎授赦书，付有司宣读，承旨释囚，分案十二，置吏五十有二，绍兴后，分案十三，曰制勘，掌凡根勘诸路公事，曰体量，掌凡体究之事，曰定夺，掌诉雪除落过，名曰举叙，掌命官叙复，曰纠察，掌审问大辟，曰检法，掌供检条法，曰颁降，掌颁条法，降赦曰追毁，掌断罚追毁宣敕曰：会问掌批会过犯，曰详覆，掌诸路大辟帐状，曰捕盗，曰帐籍，掌行在库务，理欠帐籍，曰进拟，掌进断案刑名文书，裁减吏额，置三十五人，侍郎旧制，应定夺，审覆除雪，叙复移放，尚书专领之，若制勘，体量奏谳，纠察录问，长贰通治之南渡，长贰互置，隆兴常置一员，淳熙十六年，依崇宁专法，奏狱及法令事，请大理寺官赴部共议之，用侍郎吴博古之说也，郎中 员外郎各二人，分左右，厅掌详覆，叙雪之事，建炎三年，刑部郎官以二员为额，关掌职事，初无分异，绍兴二十六年，诏依元丰旧法，分厅治事，先是，右司汪应辰言：刑部郎官分为左右，左以详覆，右以叙雪，同僚异事，祖宗有深意，倘初无分异，则有不当于理者，孰为追改？乞遵用旧制，要使官各有守，人各有见，参而用之，以称钦恤之意，从之，仍令今后仿此，都官郎中， 员外郎，掌徒流配隶，凡天下役人与在京百司吏职皆有籍，以考其役，放及其增损废置之数，若定差副尉旧为。
军大将
则计其所历而以役之轻重
均其劳逸，给印纸，书其功过，展减磨勘岁月，元佑八年，以纲运差使，关归吏部，省副尉员三百，绍圣间，复其额，及元丰押纲法，归都官，崇宁二年二月，复配隶案，先是，元丰中，都官有吏籍，配隶案元佑中罢之，因刑部有请，乃诏如旧，六月，侍郎刘赓奏副尉差遣，有立定优重等第，都官条虽特旨亦许执奏，乞申严其禁，从之，分案四，置吏十有八，建炎三年，诏比部兼司门，隆兴元年，诏都官，比部共置一员，自此都官兼比部，司门之事，分案五，曰差次，曰磨勘，曰吏籍，曰配隶，曰知杂，各因其名而治其事，裁减吏额，置十二人，（淳熙十三年，减三人）。
比部郎中， 员外郎掌勾覆，中外帐籍，凡场务仓库出纳在官之物，皆月计，季考岁会，从所隶监司检察以上比部，至则审覆其多寡登耗之数，有陷失，则理纳钩考，百司经费，有隐昧，则会问同否而理其侵负旧帐，案隶三司，自治平中，至熙宁初，凡四年帐未钩考者已逾十有二万钱帛，刍粟积亏，不可胜计，五年十一月，曾布奏以四方财赋，当有簿书文籍，以钩考其给纳登耗多寡，遂置提举帐司，选人吏二百人，驱磨天下帐籍，并选官吏审覆，七年二月，诏帐司，每岁具天下财用日出入数以闻，元丰初年，诏诸路财赋出入，自今三年一供，着为令。官制行，厘其事归比部，元佑元年七月，用司马光奏，悉总于户部，三年，厘正仓部，勾覆理欠，凭由案及印，发钞引事归比部，政和六年，诏：寺监先期检举，如库务监官所造文帐，委无未备，方许批书，违者御史台奏劾，用郎官梅执礼之请也。分案五，置吏百有一，建炎以后，或都官兼比部，司门之事，司门郎中， 员外郎，掌门关津梁，道路之禁令，及其废置，移复之事，应官吏军民，辇道商贩，讥察其冒伪违纵者，凡诸门启闭之节，及关梁余禁，以时举行，分案二，置吏五 ， 金。
金置刑部，设尚书，侍郎，统郎中，员外之属，掌律令，刑名之事按金史百官志六部，国初与左右司通署，天眷三年始分治，刑部尚书一员，正三品；侍郎一员，正四品；郎中一员，从五品；员外郎二员，从六品；一员掌律令格式，审定刑名，关津讥察，赦诏勘鞫，追征给没等事，一员掌监户，官户，配隶诉良贱，城门启闭，官吏改正，功赏捕亡等事，主事二员，从七品。
注
令史五十一人，内女直二十二人，译史五人，通 事二人，架阁库管勾一人，正八品，掌刑，工两部架阁。
注
大安二年以主事各兼
同管勾一员从八品
元
元设刑部尚书，侍郎，统郎中，员外之属，掌天下刑名法律之事，按元史百官志，刑部尚书二员，正三品；侍郎二员，正四品；郎中二员，从五品；员外郎二员，从六品；掌天下刑名法律之政令，凡大辟之案，覆系囚之详谳，孥收产没之籍，捕获功赏之式，□讼疑罪之辨，狱具之制，度律令之拟议，悉以任之，世祖中统元年，以兵刑，工为右三部，置尚书二员，侍郎二员，郎中五员，员外郎五员，以郎中员外郎各一员，专署刑部，至元元年析置工部，而兵刑仍为一部，尚书四员，侍郎仍二员，郎中四员，员外郎置五员，三年，复为右三部，七年，始别置刑部，尚书一员，侍郎一员，郎中一员，员外郎二员，八年，改为兵刑部，十三年，又为刑部，二十三年，六部尚书，侍郎，郎中，员外郎定以二员为额，大德四年，尚书增置一员，其首领官则主事三员，吏属则蒙古必阇赤四人，令史三十人，回回令史二人，怯里马赤一人，知印二人，奏差十人，书写三人，典史七人，其属附见司狱司，司狱一员，正八品；狱丞一员，正九品，狱典一人，初以右三部照磨兼刑部系狱之任，大德七年，始置专官，部医一人，掌调视病，囚司籍所，提领一员，同提领一员，至元二十年，改大都等路断没，提领所为司籍所隶，刑部  明。
明刑部，设尚书，侍郎统十三清吏司，掌天下刑狱之事，按明会典，刑部尚书左右侍郎，掌天下刑名及徒隶，勾覆，关禁之政令，其属初曰宪部，曰比部，曰司门，部曰：都官部，后改十三清吏司，曰浙江，江西，福建，山东，四川，山西，湖广，广东，广西，河南，陕西，云南，贵州正官，尚书一员，左右侍郎各一员，首领官，司务二员，照磨一员，检校一员。
属官浙江司，江西司广东司，河南司，山西司四川司，广西司，云南司贵州司郎中，员外郎各一员，主事各三员，湖广司，陕西司山东司，福建司郎中，员外郎各一员，主事各二员。
注
国初设子部，四曰宪部，比部，司门部都官部，设 郎中，员外郎各一员，洪武二十三年改为浙江等 十二部，仍分宪比，司门，都官四科，二十九年，改为 ，十二部清吏司，以首领官，主事为司官，司各一员 ，宣德间，定为十三司，正统以后，各司俱添设主事 二员，成化元年，广西，四川二司添设主事各一员， 后革，万历九年裁革，十三司主事各一员，十一年， 复设浙江，江西，广东，广西，河南，山西，四川，云南贵 ，州九司主事各一员，所属衙门司狱六员。
十三司职掌，浙江等十三司，各设郎中，员外郎，主事，令各清理所隶布政司刑名，仍量其繁简带管，直隶府州，并在京衙门，凡遇刑名，各照部分，送问发落，具列于后，浙江司专管浙江布政司，按察司都司，两浙盐运司带管崇，府中军都督府，御用监司设监内官监，成国公刑科神策卫留守中卫和阳卫广洋卫金吾前卫腾骧左卫武功，右卫沈阳右卫涿鹿中，左二卫，蕃牧千户所，直隶和州，江西司专管江西布政司，按察司都司带管淮府，益府弋阳府，建安府乐安府前军都督府，御马监酒醋局，火药局斤局，留守前卫燕山左卫宽河卫永清右卫忠义前后二卫，龙骧卫府军前卫龙江左右二卫，直隶庐州府，庐州卫六安卫九江，卫武清卫龙门卫宣府前卫福建司专管福建布政司，按察司都司，行都司福建盐运司带管户部，户科，太仆寺都知，监印绶监，甲字等十库，宝钞提举司，孝陵卫献陵，卫景陵卫裕陵卫泰陵卫金吾后卫应天卫武功中卫，武成中卫会州卫牧马千户所美峪千户所留守左中二卫，直隶定边卫，开平中屯卫，直隶常州府，直隶广德州，山东司专管山东布政司，按察司都司，山东盐运司带管鲁府，德府衡府，泾府左军都督府，宗人府，兵部兵科尚宝司供用库，戈戟，司司苑局，典牧所，会同馆东直门外，牛房皇陵卫长陵卫羽林右卫沈阳左卫金山口，奠靖所潮河川守御千户所宁靖千户所直隶保定后卫德州左卫龙门千户所，中都留守司，直隶凤阳府，凤阳卫泗州卫寿州卫长淮卫，滁州，滁州卫沂州卫安东中护卫，辽东都司，辽东行太仆寺，四川司专管四川布政司，按察司都司，行都司带管蜀府，工部工科，巾帽局织染局，僧录司，道录司，府军卫，武骧右卫永清左卫大宁前卫金吾左卫济州卫蔚州左卫广武卫万全，怀来卫怀安卫，直隶大名府，直隶松江府，金山卫神木千户所，山西司专管山西布政司，按察司都司，行都司带管晋府，代府渖府，怀仁府庆成府，翰林院，钦天监，上林苑监，甜食房，混堂司南城兵马指挥司，北城兵马指挥司旗手卫金吾右卫骁骑右卫大宁中卫义勇前后二卫，龙虎卫英武卫沈阳中屯卫沈阳中护卫，直隶镇江府，镇江卫直隶徐州，徐州卫平定千户所倒马关，湖广司专管湖广布政司，按察司都司，行都司兴都留守司带管楚府，岷府吉府荣府，辽府右军都督府司礼监，尚膳监，尚宝监神宫监，天财库，茂陵卫永陵卫武功，左卫虎贲右卫留守右卫忠义右卫神武中卫济川卫南京水军右卫江淮卫直隶定州卫，茂山卫保安左右二卫，直隶池州府，直隶宁国府，宣州卫渤海千户所广东司专管广东布政司，按察司都司带管应天府，锦衣卫府军左卫留守左卫虎贲左卫济阳卫水军左卫飞熊卫，直隶延庆州，怀来千户所，广西司专管广西布政司，按察司都司带管靖江王府，通政使司，宝钞局，银作局中兵马指挥司，大兴，左卫燕山前右二卫羽林前后二卫，富峪卫镇南卫武骧左卫直隶徽州府，新安卫安庆府，安庆卫通州卫通州左右二卫延庆卫延庆左右二卫，通州巡捕指挥，河南司专管河南布政司，按察司都司带管周府，唐府赵府郑府，徽府伊府，汝府礼部，詹事府，太常寺，光禄寺，鸿胪寺国子监礼科，中书舍人，兵仗局，灵台司，钟鼓司神乐观，牺牲所，东城兵马指挥司，教坊司神武，左右前三卫府军右卫羽林左卫留守，后卫武德卫两淮盐运司，直隶扬州府，扬州卫高邮，卫仪真卫直隶淮安府，淮安卫大河卫邳州卫宿州卫武平卫彭城卫归德卫，直隶宁山卫，通州守御所海州守御所盐城守御所，汝宁守御所提督真定等处指挥陕西司专管陜西布政司，按察司都司，行都司带管秦府韩府庆府，肃府后军都督府南和伯，大理寺，行人司，尚衣监，针工局，西城兵马指挥司康陵卫昭陵卫府军后卫豹韬卫兴武卫鹰扬卫腾骧右卫义勇右卫横海卫，江阴卫，陕西行太仆寺，甘肃行太仆寺，河东，陕西盐运司平凉，中护卫，直隶太平府，建阳卫，直隶保定中，前左右四卫，云南司专管云南布政司，按察司都司带管承运库，惜薪司仪卫司，顺天府二十七州县，太医院，密云中，后二卫营州五屯卫，东胜左右二卫蓟州守备都指挥，直隶广平府，直隶永平府，永平卫山海卫抚宁卫卢龙卫大同中屯卫真定卫万全左右二卫，潼关卫镇海卫宽河千户所武定千户所蒲州千户所贵州司专管贵州布政司。按察司都司带管吏部，吏科司菜局，长芦盐运司，忠义中卫蓟州卫镇朔卫涿鹿卫遵化卫兴州五屯卫永宁卫直隶保定府，大宁都司，直隶河间府，河间卫天津卫，天津左右二卫，直隶真定府，直隶顺德府，直隶苏州府，苏州卫太仓卫直隶保安州，保安卫德州卫万全都司，宣府左、右二卫，开平卫蔚州卫梁城千户所兴和千户所广昌千户所涿州巡捕指挥，南京刑部尚书一员，右侍郎一员。
注
万历三年革十一年复设
司务一员照磨一员
浙江司郎中一员
注
旧有员外郎一员隆庆三年革
主事一员
注
万历九年革十一年复设
江西司郎中一员
注
旧有员外郎一员隆庆三年革
主事一员
福建司山东司山西司郎中主事各一员
湖广司郎中一员主事一员
注
万历九年革十一年复设
广东司郎中员外郎各一员主事一员
注
旧二员隆庆三年革一员
广西司郎中一员主事一员
注
万历九年革十一年复设
河南司郎中一员
注
旧有员外郎一员嘉靖三十七年革
主事一员
注
万历九年革十一年复设
陕西司郎中一员
注
旧有员外郎一员嘉靖三十七年革
主事一员
四川司郎中一员
注
旧有主事一员隆庆四年革
云南司郎中一员
注
旧有主事一员隆庆三年革
贵州司郎中一员
注
旧有主事一员嘉靖三十七年革
司狱二员
皇清
大清会典刑部
国初设六部各以贝勒总理部务后俱撤顺治八  年各部复令亲王郡王兼摄九年亦撤 汉衔  初称承政者后改为尚书参政改为侍郎理事  官改为郎中副理事官改为员外郎额者库改  为主事又初设满洲汉军启心郎后俱裁又初  设他赤哈哈番笔帖式哈番后改设六品七品  八品无顶带笔帖式各部院衙门同  刑部尚书左右侍郎掌天下刑名及徒隶勾覆  关禁之政令其属十四清吏司曰江南浙江福  建四川湖广广西陜西云南贵州河南广东山  西山东江西其首领则有司务又有赃罚库司  狱司  正官
满汉尚书各一员初制增减不一顺治五年定  满汉各一员七年增满洲一员十年裁  满汉左右侍郎各一员初制增减不一顺治元  年定满汉左右各一员  首领官
满汉司务各一员初设汉司务二员顺治四年  裁一员十五年定满汉各一员  属官
满洲蒙古汉军司官笔帖式不论司分悉听堂  官调拨汉司官仍论司分  满郎中十四员初设六员顺治元年后增八员  汉军郎中四员  满员外郎十八员初设八员顺治元年后增十  员十八年设蒙古员外郎八员康熙元年裁  汉军员外郎十二员  满主事十九员堂主事满文二员满汉文三员  司主事十四员汉军堂主事一员  满司库一员
江南清吏司汉郎中一员汉员外郎一员汉主  事一员  浙江清吏司汉郎中一员汉员外郎一员汉主  事一员  福建清吏司汉郎中一员汉员外郎一员汉主  事一员  四川清吏司汉郎中一员汉员外郎一员  湖广清吏司汉郎中一员汉主事一员  广西清吏司汉郎中一员汉主事一员
陕西清吏司汉郎中一员汉员外郎一员  云南清吏司汉郎中一员汉主事一员  贵州清吏司汉郎中一员汉员外郎一员  河南清吏司汉郎中一员汉员外郎一员  广东清吏司汉郎中一员汉主事一员  山西清吏司汉郎中一员汉员外郎一员汉主  事一员  山东清吏司汉郎中一员汉员外郎一员汉主  事一员  江西清吏司汉郎中一员汉员外郎一员汉主  事一员  以上湖广广西云南广东四司初设员外郎各  一员顺治十五年裁四川陕西河南贵州四司  初设主事各一员顺治十五年裁  满笔帖式九十六员内满文四十九员满汉文  四十七员汉军笔帖式十七员  所属衙门
司狱司汉司狱四员
十四司职掌
江南等十四司各设郎中员外郎主事令各清  理所隶本省刑名仍量其繁简带管直隶府州  县并在京衙门 盛京地方宁古塔将军衙门事件各照司分承审  发落至内务府 盛京刑部各省将军咨送事件八旗词讼均分事  简诸司审理清吏司具列于后  江南清吏司专管江南所属各衙门带管漕运  总督衙门霸州并所领三县  浙江清吏司专管浙江所属各衙门带管本部  都察院刑科京畿道南城涿州并所领一县一  卫正月停刑律例汇题十日审结事件汇题监  毙人犯  福建清吏司专管福建所属各衙门带管户部  仓场户科仓院宝泉局坐粮厅大通桥京通十  仓宣课司左右两翼保定府所领州县内除定  兴新城二县外余俱隶此保定左卫恤刑  四川清吏司专管四川所属各衙门带管工部  工科宝源局琉璃厂惜薪司街道厅永平府并  所领州县永平卫各省秋审移文修理倒塌衙  署监垣  湖广清吏司专管湖广所属各衙门带管通州  并所领三县通州所赃罚移文用印  广西清吏司专管广西所属各衙门带管通政  司宛平县真定府并所领州县朝审  陕西清吏司专管陕西所属各衙门带管大理  寺西城行人司沧州并所领三县关领囚粮  云南清吏司专管云南所属各衙门带管顺天  府太医院直隶巡抚衙门金吾左卫彭城卫神  武左卫腾骧右卫永清左卫燕山右卫遵化州  并所领一县蓟州并所领二县良乡县固安县  永清县东安县香河县怀柔县六月停刑学院  赃罚  贵州清吏司专管贵州所属各衙门带管吏部  吏科河间府所领州县内除沧州外余俱隶此  天津卫河间卫  河南清吏司专管河南所属各衙门带管礼部  詹事府太常寺光禄寺国子监鸿胪寺礼科东  城大兴县热审  广东清吏司专管广东所属各衙门带管銮仪  卫顺德府并所领九县昌平州并所领顺义密  云二县延庆州定兴县延庆卫  山西清吏司专管山西所属各衙门带管内阁  翰林院中书科钦天监上林苑监北城拱极城  宣府保安州宣府前卫万全左卫万全右卫怀  安卫蔚州卫保安卫怀来卫永宁卫开平卫龙  门卫梁城所关领本部纸张承审赌博  山东清吏司专管山东所属各衙门带管宗人  府兵部兵部督捕理藩院太仆寺兵科 盛京地方宁古塔将军衙门河道总督衙门广平  府并所领九县汇送议叙拿获窃盗步军校  江西清吏司专管江西所属各衙门带管中城  大名府并所领州县新城县发遣流徙宁古塔  尚阳堡人犯 盛京刑部衙门
正官
侍郎一员
属官
员外郎七员内满洲六员汉军一员主事二员  内满洲一员汉军一员司狱一员系汉缺笔帖  式十五员内满文八员满汉文五员汉军二员 国初建置 盛京设刑部承政参政启心郎笔帖式等官顺治  元年裁并奉天将军等管理至康熙三年复设  满洲侍郎一员郎中二员员外郎六员主事一  员笔帖式十一员汉军笔帖式一员十二年增  设满洲员外郎一员汉军员外郎主事各一员  满洲笔帖式二员蒙古笔帖式一员汉军笔帖  式二员二十三年裁汉军笔帖式一员增设满  洲笔帖式一员二十四年增设司狱一员 开  元凤凰城边城以内山海关奉天府所属地方  一应刑名事件听本部审谳犯军罪以下者按  律例审结死罪以上者取供定招移咨刑部具  题发落康熙十一年复将逃人事件俱令管理  照督捕定例遵行其每年秋审重囚听刑部会  同九卿科道官员会议将情真缓决矜疑情由  分别具题请旨定夺
命下之日咨行本部将情真者遵照定限行刑矜疑  者照例发落其余缓决人犯牢固监候 二十  四年题准司狱司设医生一名调治监犯  康熙八年上谕刑部设立通政司及登闻鼓衙门原以通达民  隐陈告□抑果有真正□枉事情应赴该部院  衙门告理近则奸恶棍徒或以琐细小事捏成  重大或以私雠借端陷害善良或受人雇托代  为控告或擅入禁地及行幸之所冲突仪仗趣  近喊告及将此等状词交与部院审理并无大  事及□枉之处反因被告干证将良民株连受  累者甚多故前此已行禁止今仍多有违禁妄  告者以后着严加禁止如有恶徒仍前渎告者  除所告之事不准外着照律治罪尔部即严加  晓谕遵行特谕康熙八年六月二十九日上谕吏部刑部事务殷繁关系人命殊为紧要必得  才猷练达者乃能胜任内国史院大学士对哈  纳谙练刑部事务着加太子太保以内国史院  大学士管刑部尚书事尚书明珠着以原品候  补特谕康熙八年七月初四日  康熙二十一年
上谕刑部时已季夏雨泽愆期迩来亢旱益甚农事  堪忧朕思天人一理感格之道必有未孚且刑  狱或有淹滞□抑之气最能上干天和内外大小问刑各衙门审谳案件恐有听断不公  曲直颠倒以及草率怠忽任意迟延致无辜之  人久羁犴狴尔部即通行申饬今后问刑各官  凡应速结事情即为归结勿得借端稽缓苦累  平民务期虚公明允详慎得情以副朕钦恤刑  狱感召休祥至意特谕康熙二十一年六月十  四日  康熙二十二年
上谕刑部，国家设立问刑衙门，期于明罚敕法，弼教  ，化民必审，鞫精详谳决平允，而后民情悦服，□  抑毕伸，近见尔部审理，大小事件，每多草率，因  循，瞻徇舛错，全无振刷，省改如听讼之时，两造  ，是非自应分别定案，因意有偏私，往往不问，曲  直，勒令和息，或逼撤原状，含糊完结，以致奸顽，  幸免，良善含□，又如入官，财物奉差，籍没官员，  不能廉洁自持，据实册报，乃恣意侵盗，竟饱私 ， 囊贪黩成风，愍不畏罪，殊非人臣奉公，守法之 ， 谊至于审事官员，胶执己见，听断不公，或更改 ， 口词图，遂私意，或恐喝犯证，不令直供，或妄肆  ，株连稽延月日，或怠玩□，忽苟且告竣，此等弊 ， 端种种，难以枚举，嗣后堂司各官俱着洗心涤 ， 虑痛改前非，一切刑名事务，必令情法，允协无 ， 枉无纵，恪遵法纪，持廉秉公，以副委任之意，特  谕康熙二十二年三月二十二日，上谕刑部人命关系重大，凡现审人犯，自应早取口，  供速行完结，庶不致无辜，久禁囹圄淹滞，毙命  ，其中有应行详审，及等，候质对者，或暂行监候  ，或羁禁各门，该管官员亦当严加稽察，不时照 ， 管，毋令狱卒及守门人等，借端需索，恣行凌虐，  且各犯，虽有应得之罪，若未死于法，先死于狱，  既非宪典，亦干天和，朕心犹为不忍，向来在外，  各衙门，审理人犯，或系监毙，或在路物故，凡一  起，内至三人以上者，定有处分之例，今思内外  刑狱，事属一体，嗣后在内，各衙门及各门监禁，  人犯一起致毙，几人以上者，作何处分？着九卿  ，詹事科道会同，详议定例，具奏尔部即遵谕行  ，特谕康熙二十二年闰六月二十日，上谕刑部，明罚敕法，民命攸关，必谳决精详，案无留 ， 滞而后听断得情，民免株累，向因刑部等衙门  事务，审理迟延，屡加申饬，今积案已完，宿弊渐 ， 革惟在外，直隶各省督抚等衙门因循，积习怠 ， 忽稽迟一切刑名案件，有经年不结者，有数年  ，不结者，或因承审官员不能恪，秉虚公妥，招定  ，案每多草率含糊，希图苟且完结，以致上官，屡  行，批驳沉案，积久不清，或因上官意有偏徇，借  端，频行驳审，因而营求滋弊，颠倒是非，□抑无  ，辜莫由申诉，此等情弊，皆由听断不公，完结不 ， 速牵连淹滞，苦累小民，今应作何立法？俾在外 ， 各衙门，痛改积习，永绝弊源，讼简刑清，克称平。 ， 允着九卿，詹事科道，会同详议，具奏特谕康熙  ，二十二年十月二十六日。
刑部部名臣列传
周
苏忿生
按书经立政，周公若曰，太史，司寇苏公式敬尔由狱，以长我王国，兹式有慎，以列用中罚。
孔
传
苏国名周公因言慎罚而以苏公敬狱之事告 之太史使其并书以为后世司狱之戒也  卫康叔封
按书经康诰，王若曰：孟侯，朕其弟，小子封，惟乃丕显考文王，克明德慎罚，不敢侮鳏寡，庸庸祗祗，威威显民，用肇造我区夏，越我一二邦以修我西土，惟时怙冒，闻于上帝，帝休，天乃大命文王，殪戎殷，诞受厥命，越厥邦，厥民惟时叙，乃寡兄勖，肆汝小子封在兹，东土 ，王曰：呜呼！封，敬明乃罚，人有小罪，非眚，乃惟终自作不典，式尔，有厥罪小，乃不可不杀，乃有大罪，非终，乃惟眚灾适尔，既道极厥辜，时乃不可杀，王曰：呜呼，封有叙时，乃大明服，惟民其敕懋和，若有疾，惟民其毕弃咎，若保赤子，惟民其康乂，非汝封刑人杀人，无或刑人杀人，非汝封又曰劓刵人，无或劓刵人，王曰：外事汝陈时臬司师，兹殷罚有伦，又曰：要囚，服念五六日，至于旬时，丕蔽要囚，王曰：汝陈时臬事罚，蔽殷彝用其义，刑义杀，勿庸以次汝封，乃汝尽逊曰：时叙惟曰：未有逊事己，汝惟小子，未其有若汝封之心，朕心朕德，惟乃知凡民自得罪，寇攘奸宄，杀越人于货，暋不畏死，罔弗憝，王曰：封，元恶大憝，矧惟不孝不友，子弗祗服，厥父事，大伤厥考心，于父不能字，厥子乃疾，厥子于弟，弗念天显，乃弗克恭厥兄，兄亦不念鞠子哀，大不友于弟惟吊，兹不于我政人得罪，天惟与我民彝，大泯乱曰：乃其速由文王作罚，刑兹无赦，不率大，矧惟外庶子训人，惟厥正人，越小臣诸节，乃别播敷，造民大誉，弗念弗庸，厥君时乃引恶，惟朕憝巳汝，乃其速由兹义，率杀亦惟君，惟长不能厥家人越厥小臣，外正惟威惟虐，大放王命，乃非德用乂，汝亦罔不克敬典，乃由裕民，惟文王之敬忌，乃裕民曰：我惟有及则予一人以怿。
大
全
孔氏曰康圻内，国名叔封，字林氏，曰：康乃未受 封，时食采之地，或曰谥也，周克商以苏忿生为司 寇，康叔以卫侯入继，苏忿生为之，故以诘奸，刑暴 之事告之，其曰外事，外正以外，言者治殷民于卫 也，以卫为外，则内事者王朝，司寇之事也，故于刑 罚为详，按史记，卫康叔世家卫，康叔名封，周武王同母少弟也，武王已克殷纣，复以殷余民封纣子武庚禄父，比诸侯，以奉其先祀勿绝，为武庚未集，恐其有贼心，武王乃令其弟管叔，蔡叔傅相武庚禄父，以和其民，武王既崩，成王少，周公旦代成王治当国，管叔，蔡叔疑周公，乃与武庚禄父作乱，欲攻成周，周公旦以成王命兴师伐殷，杀武庚禄父，管叔，放蔡叔，以武庚殷余民封康叔为卫君居河，淇间，故商墟，周公旦惧，康叔齿少，乃申告康叔曰：必求殷之贤人君子长者，问其先殷所以兴，所以亡而务爱民，告以纣所以亡者，以淫于酒，酒之失，妇人是用，故纣之乱自此始，为梓材，示君子可法则，故谓之康诰，酒诰，梓材以命之，康叔之国，既以此命能和集其民，民大悦，成王长用事，举康叔为周司寇，赐卫宝祭器，以章有德，  吕侯。
按书经吕刑，惟吕命，王享国百年，耄荒度作刑，以诘四方。
蔡
传
吕侯为天子司寇，穆王命训刑，以诘四方，史录 为篇，按书传引此多称甫刑，史记作甫侯，言于王 ，作修刑辟，吕后为甫欤？按书经序，吕命穆王训夏赎刑，作吕刑。
宋
苏采
按宋史本传，采字公佐，磁州滏阳人，擢第，调兖州观察推官，受知于守杜衍为大理详断官，民有母改嫁而死，既葬，辄盗其柩归祔，法当死，采曰：子取母祔父，岂与发冢取财等请而生之，迁审刑院详议，御史台推直官，知单州，提点梓州，益州路刑狱，利路转运使，文州岁市羌马，羌转买蜀货，猾驵上下物价，肆为奸渔采，议置折博务，平货直以易马，宿弊顿绝，入判大理寺，为湖北淮南，成都路转运使，擢侍御史知杂事，判刑部使契丹还，及半道，闻英宗晏驾，契丹置宴仍用乐，采谓送者曰：两朝兄弟国家君臣之义，吾与君等一也，此而可忍，孰不可忍！遂为之彻乐，进度支副使，以集贤殿修撰，知凤翔。还，纠察在京刑狱，又出知潭州，广州，累转给事中，知河南府，无留讼，入知审刑院，卒，采长于刑名，故屡为法官，数以谳议受诏奖焉，  卢士宗，按宋史本传士宗，字公彦，潍州昌乐人，举五经，历审刑院详议，编敕删定官，提点江西刑狱，侍讲杨安国以经术荐之，仁宗御延和殿，诏讲官悉升殿听其讲易，明日，复命讲泰卦，又诏经筵官及仆射贾昌朝听之，授天章阁侍讲，赐三品服，加直龙图阁，天章阁待制，判流内铨，李参，郭申锡有决河讼，诏士宗劾之，士宗言两人皆为时用，有罪当验问，不宜逮鞫，于是但黜申锡为州，进龙图阁直学士，知审刑院，通进银台司，仁宗神主祔庙，礼院请以太祖，太宗为一世而增一室，以备天子事七世之礼，诏两制与礼官考议，孙抃等欲如之，士宗以为在礼，太祖之庙，万世不毁，其余昭穆，亲尽即毁，示有终也，自汉以来，天子受命之初，太祖尚在三昭三穆之次，祀四世或六世，其以上之主，属虽尊于太祖，亲尽则迁，故汉元帝之世，瘗太上庙主于国，魏明帝迁处士主于园邑，晋武惠祔庙，迁征西，豫州府君，大抵过六世，则迁其主，盖太祖已正东向之位，则并三昭三穆为七世矣，唐高祖初祀四世，太宗增祀六世，太宗祔庙则迁弘农府君，高宗祔庙，又迁宣帝，皆前世成法，惟明皇九庙祀八世，于事为不经，今大行祔庙，禧祖亲尽当迁，于典礼为合，不当添展一室，诏抃等再议，卒从八世之说，议者咎之，出知青州，又辞，英宗曰：学士忠纯之操，朕所素知，岂当久处外，命再对，及见论知人安民之要，劝帝守祖宗法，御史言其罕通吏事，且衰病改沂州，熙宁初，以礼部侍郎致仕，卒，年七十一，士宗以儒者长刑名之学，而主于仁恕，故在刑部审刑，前后十数年，  钱象先按宋史本传，象先，字资元，苏州人，进士高第，吕夷简荐为国子监直讲，历权大理少卿，度支判官，河北，江东转运使，召兼天章阁侍讲，详定一路敕成，当进勋爵，仁宗以象先母老，欲慰之，特赐紫章服，进待制，知审刑院，加龙图阁直学士，出知蔡州，象先长于经术，侍迩英十余年，有所顾问，必依经以对，反复讽谕，遂及当世之务，帝礼遇甚渥，故事，讲读官分日送进，象先已得蔡，帝犹谕之曰：大夫行有日矣，宜讲彻一编，于是同列罢进者浃日，徙知河南府，陈州，复兼侍讲，知审刑院，象先旁通法家说，故屡为刑官，条令多所裁定。尝以为犯敕者重，犯令者轻，请移敕文入令者甚众，又议告捕法，以为罪有可去，有可捕，苟皆许捕，则奸人将倚法以害善良，因削去许捕百余事，其持心平恕类此，复知许。颍，陈三州，以吏部侍郎致仕，卒，年八十一，  明。
周祯
按明外史本传，祯字文典，江宁人。元末流寓湖南，太祖平汉，用为江西佥事，吴元年，进大理丞，旋为卿，太祖以唐，宋皆有成律断狱，惟元以一时行事为条格，胥吏易为奸，诏祯与李善长，刘基陶安，滕毅等定律令，少卿刘惟谦丞周浈与焉，书成，太祖称善，洪武元年设刑部，以祯为尚书，寻改治书御史，出为广东行省参政，时省治初开，正官多缺，吏治鲜劝惩香山丞，冲敬兴县，治招流移，以劳卒官，祯为文祭之，闻者感动，因奏上郡邑良吏，雷州同知余骐孙惠州知府万迪，乳源知县张安仁，清流知县李铎揭阳县丞许德兴学，建城功，复举廉州知府，脱因归善知县木寅寅，土司脱因，蒙古人也，二年，复召为刑部尚书，寻引疾致仕，帝即位初，惩元宽纵，用法太严，奉行者重足立，律令既具，吏士始知循守，其后数有厘正，皆以祯书为权舆，云  刘惟谦 周浈。
按明外史周祯传刘惟谦，不详何许人，吴元年以才学举，由大理少卿，改刑部郎中，历广西四川参政，入为刑部尚书，命拟新律条例，揭于四壁，删繁损旧，轻重得宜，帝善之，颁行天下，后坐事免，周浈，字伯宁，鄱阳人，江西十才子之一也，官亦至刑部尚书  李质。
按明外史本传，质字文彬，德庆，人有才略，博涉文史，至正末，行省何真？辟置麾下，德庆民倡乱，真遣质归，募兵二万人平之，旁郡多赖其保障，好施予，重文雅名士，客岭南者，茶陵刘三吾江右，伯颜子中羊城孙蕡，建安张智等皆往依焉。洪武元年，大军下广州，质以城归，随真入见，帝慰劳之，授中书断事，明年，改都督府断事强力，执法丞相，都督咸敬惮之，五年，擢刑部侍郎，进尚书，治狱平恕，遣赈饥，山东御制诗章饯之，寻出为浙江行省参政，居三年，惠绩着闻，帝念质老，召还京师，尝入见便殿，访以时政得失，直言无隐，复起为靖江王府，右相王罪废，质亦坐死，  黎光。
按明外史李质传黎光，东莞人。以乡荐拜御史，巡苏州请，赈水灾，全活甚众。巡凤阳，上封事悉切时弊，帝嘉之，洪武九年，擢拜刑部侍郎，执法不阿，为御史大夫，陈宁所忌，以事中之死贬所，二人皆粤产以功名显卒，因刚直被祸，时人惜焉，  钱唐。
按明外史本传，唐字惟明，象山人，博学敦行，洪武元年举明经，对策称旨，特授刑部尚书，二年，诏：孔庙春秋释奠，止行于曲阜，天下不必通祀，唐伏阙上疏言：孔子垂教万世，天下共遵其教，故天下得通祀孔子，报本之礼，不可废，侍郎程徐亦力争之，帝不听，久之，乃用其言，帝常览孟子至草芥寇雠，语辄废卷，谓非臣子所宜言，议罢其配享，诏有谏者以大不敬论，唐抗疏入谏曰：臣为孟轲死，死有余荣，时廷臣无不为唐危，幸帝鉴其诚恳，不之罪，其后配享旋复，然卒命儒臣修孟子节文云：唐为人强直，一日，诏讲虞书唐陛立而讲，或纠唐草野，不知君臣礼，唐正色曰：以古圣帝之道，陈于陛下，不跪不为倨，又尝谏宫中不宜揭，武后图忤旨，待罪午门外竟日，帝悟，赐饭，即命撤图，未几，谪寿州，卒，  程徐。
按明外史本传，徐字仲能，鄞人，元名儒端学子也，至正中，以明春秋知名，由校书郎，历官兵部尚书致仕，明兵入元都，妻金抱二岁儿与女琼赴井死，洪武二年偕危素等自北平至京，授刑部侍郎，谏疏曰：古今祀典，独社稷，三皇与孔子通祀，天下社稷者，生民之本，三皇者开极之主，而孔子者，万世之师，民非社稷，三皇则无以生，非孔子之道，则无以立尧，舜；禹，汤：文，武，周公，皆圣人也，然发挥三纲五常之道，载之于经，仪范百王，师表万世，使世愈降而人极不坠者，孔子力也，孔子以道设教，天下祀之，非祀其人，祀其教也，祀其道也，今使天下之人读其书，由其教行其道，而不得举其祀，非所以维人心，扶世教也，若谓孔子之神不能一日尽歆天下之祀，则三皇后稷亦皆人鬼，仍得通祀，又何说焉？宜于春秋仲月上丁，遣使致祭于曲阜林庙，仲丁致祭于京师庙学，令天下府州县于季丁通祀焉，则既有等杀之节，无渎之嫌，崇功报本之道，庶无遗憾，不听，三年，升尚书，卒，徐精勤，通敏能文，工诗有遗，集传于后 ， 杨靖。
按明外史本传，靖字仲宁，山阳人，洪武十八年进士，选庶吉士，试事吏科，明年，试户部右侍郎，寻授左时任诸司者非进士，即太学生有不法者，帝诫谕之，制大诰曰：通政使蔡瑄，左通政茹□，户部侍郎杨靖工部侍郎秦逵亦进士，太学生也能率职，以称朕心。朕尊显之，不数年，列于群职之上，其犯罪不悛者，终至杀身，岂不哀哉！靖见重于帝，如此二十二年进尚书，明年，诏在京官三年皆迁调，着为令。乃以刑部尚书赵勉与靖换官，谕曰：愚民犯法，如啖饮食嗜之，不知止设法防之，犯益众，推恕行仁，或能感化，自今惟犯十恶并杀人者死，余罪皆令输粟北边，又曰：在京狱囚，卿等覆奏，朕亲审决，犹恐未当，在外各官，岂尽得人所拟，岂尽当罪，卿等当详谳，然后遣官审决，靖承旨□狱，多所平反，帝嘉纳之，尝鞫一武弁，门卒检其身，得大珠，僚属惊异，靖徐曰：伪也，安有珠大如此者乎？碎之，帝闻，叹曰：靖此举，有四善焉，不献朕求悦，一善也，不穷追投献，二善也，不奖门卒，杜小人侥幸，三善也，千金之珠卒然而至，略不动心，有过人之智，应变之才，四善也，久之，兼太子宾客，坐事免，会征龙州赵宗寿，诏靖谕安南输粟龙州，以白衣往安南王幼不通，语言政事，皆其相黎，一元出陆运险艰，颇不奉诏，靖反复谕一元，述帝威德，且许以水运，一元乃输粟二万石至海江，别造浮桥以达龙州，帝大悦，召靖为左都御史，靖公忠有智略，善理繁治，狱明察而不事深文，宠遇最厚，同列无与比，有乡人系狱，击登闻鼓诉状，靖代改状，草为御史所劾，遂赐死，年三十八，时论惜之，  刘季箎。
按明外史本传，季箎名韶，以字行，余姚人，洪武中进士，除行人，使云南，四川朝鲜悉却其馈，帝闻之，赐袭衣及钞，擢陕西左参政，陕有逋赋，积岁不能输，有司峻刑督韶至，与其寮分行郡县，悉纵械者缓为期，民感其德，悉完所逋，陕不产碙砂，而岁有课额，言于朝，罢之，洪渠水溢，病民为治堰蓄泄，便为永利，建文中，召为刑部左侍郎，民有为盗所引者，逮至，盗已死，乃召盗妻子使识之，听其辞，诬也，释之，吏亏官钱，诬千余人，悉为辨免，河阳逆旅朱赵二人异室寝，朱怨家误杀赵，有司疑朱杀之，考掠诬服，季箎独曰：是非夙雠，且其装无可利者，特缓其狱，竟得杀赵者，扬州民胡某贼夜入其室，杀人遗刀尸旁，刀有私识，则其邻苏氏也，官捕鞫之，苏氏曰：家失此刀久矣，不胜掠诬服，季箎使人怀刀，潜察其邻，一童子识之，曰：此吾家物也，真盗乃得，永乐初，纂修大典，以姚广孝郑赐监修，命季箎为之副，八年坐失出下狱，左迁两淮盐运副使，逡巡未行，复下狱，久之始释，命以儒服隶翰林院编纂，寻授工部营缮司主事，卒于官，时为两淮盐运使者，滑人蒋廷瓒以清介称，召为工部右侍郎，迁贵州布政使，抚辑远人，具有规画，卒，黔中人祀之，  周瑄，按明外史本传瑄，字廷玉，阳曲人，由乡举入国学，正统中，除刑部主事，善治狱，帝北征，郎中当扈从者多托疾，瑄请行，六师覆没，瑄被创归，擢署郎中校尉受赇纵盗，以雠人代，瑄辩雪之，抵校尉罪，外郡送囚，一日至八百人，瑄虑其触热三日，决遣之殆尽，景泰元年，以尚书王直荐超拜刑部右侍郎，赈顺天，河间饥未竣，而英宗复位，仍命瑄遍历所部，大举荒政，先后赈饥民，二十六万五千，给牛种各万余，奏行利民八事，还朝转左，帝方任门达，逯杲，数兴大狱，瑄委曲开谕，多所救正，复饬诸郎毋避祸，以故移部定罪者，不至□滥，官刑部久，属吏不敢欺，意主宽恕，不为深文，同佐部者，安化孔文英，为御史时，按黄岩妖言狱，当坐者三千人，皆白其诬，独械首从一人论罪，及是居部，与瑄并称长者，瑄恬静淡荣利，成化改元为侍郎，十六年矣，始迁右都御史，督理南京粮储，捕惩作奸者数辈，宿弊为清，凤阳淮，徐饥，以瑄言发廪四十万以赈，久之，迁南京刑部尚书令诸司事不须勘者，毋出五日，狱无滞囚，暑疫，悉遣轻系者，曰：召汝则至，囚欢呼去，无失期者为尚书，九载，屡疏乞休，久之乃得请，家无田园，卜居南京，卒，赠太子少保，谥庄懿，  陆瑜，按明外史本传瑜，字廷玉，鄞人，宣德八年进士，授刑部主事，为郎中，仲闵所器，语之曰：子他日必大就不可不习朝家典故，因时举累朝，法令沿革告之，瑜自是多所谙练，尝核内库货币，勾稽精密，中官无所售，其欺，正统九年，以员外郎恤刑南畿，出重囚三百余人，轻罪减免者，又千余人，尚书金咨服，景泰二年，由郎中出为山东右参政，佐徐有贞，治水有功，就迁左布政使，能声益着，天顺二年用李贤荐，召拜刑部尚书，瑜官法曹，久刑名，其所素习，至是，每有疑狱，属吏以质瑜，瑜曰：某年其事类此，退索故牍阅之，无少差失，锦衣指挥门达怙宠作威，弘农卫卒告指挥李斌兄弟谋反，事下达讯，酷刑锻炼，谓反状已具，请付法司定罪，众相顾，莫敢异议，瑜独白其诬，达怒，谮瑜故纵反者，英宗知其无他，曰：彼法官欲慎重耶？及奏上诛止，斌兄弟他株连，获释者甚众，曹钦反，希功者执其佃人为逆党多至数千，瑜从容语，都御史李宾曰：钦仓卒起事，佃人相去远，安得预谋，奈何使无辜？骈首就戮，且籍其家耶？宾以为然，佃人得不坐，门达素不喜瑜，及宪宗嗣位，达下吏，众欲置之死，瑜语李贤曰：达典制狱，任情出入，不可谓无罪，然视纪纲马顺，则有间矣，达乃获减死，瑜为人端亮有容，属吏贤者，礼之如宾，有不可其意者，驭之甚严，及其改过，则坦坏如初，先是，都御史寇深暴戾自用，每会鞫，深文巧诋，同列莫敢违，瑜徐一言辩析，深不觉自诎，成化九年致仕归，卒，赠太子少保，谥康僖。  何乔新、
按明外史本传，乔新，字廷秀，江西广昌人，父文渊，历刑部右侍郎，以疾乞归，景帝即位，起吏部左侍郎，寻进尚书，佐王直理部事，东宫建，加太子太保，以铨选有私被劾致仕，英宗复位，削其加官，而文渊以前议易储，言父有天下，传之子主者，遂入之，诏书或传朝命逮捕，遂自经死，时乔新已登，景泰五年进士，官南京礼部主事，奔丧归里，里人故侍郎揭稽尝受业文渊，而与乔新兄弟不协，奏文渊死，实诸子迫之，又逼嫁父所爱妾，乔新亦讦稽为巡抚时，尝荐黄且代草易储，疏皆被征，比对簿，父妾断指，为诸郎讼，□狱得少解，帝亦以事经赦，释不问。已，复丁母忧，服除，改刑部主事，历郎中，辖锦衣卫，卫卒屡犯法，捕治不少贷，都指挥袁彬有所嘱，执不从，彬怒，使人捃摭无所得，由是名大起，成化四年，迁福建副使，浙寇千余人，盗采寿宁银矿，所过剽掠，募兵击擒其魁，福宁豪尤氏杀人，出入随兵甲，拒捕者二十年，福清薛氏时出诸番互市，事觉，谋作乱，皆捕杀之，福安，宁德银矿久绝，有司责课民多破产，乔新以为言，减三之二，兴化民自洪武初受牛于官，至是犹岁课其租，奏免之，清流归化里，恃险不共赋，白都御史，置归化县，其民始奉要朿，迁河南按察使，岁大饥，故事，赈贷迄秋止，乔新曰：止于秋谓秋成可仰也，今秋可但已乎？赈至明年麦熟乃止。都御史原杰以招抚流民，至南阳，引乔新自助，项忠驱流民过当，民闻杰至，窜山谷，乔新躬往招之，附籍者六万余户，迁湖广右布政使，荆州民苦徭役，验丁口贫富，列为九等，民便之。十六年擢右副都御史，巡抚山西，边地军民每出塞，伐木捕兽，乔新言，此辈苟遇敌，必输情求生，皆贼导也，宜毋听阑出，犯者罪守将，诏可，敌犯塞，偕参将支玉，伏兵灰沟营，击斩甚众，进右副都御史，岁饥，奏免杂办及户口盐钞十之四，劾佥事尚敬，刘源稽狱，请敕天下断狱官淹半载以上者，悉议罪，帝称善，亟从之，召拜刑部右侍郎，山西大饥，人相食，命往赈活三十余万人，还流冗十四万户，还朝，会安宁宣抚使杨友欲夺嫡弟播州宣慰使爱爵，诬爱有异谋，命乔新往勘，与巡抚刘璋共白爱，诬友夺官，安置他府，播人遂安，孝宗嗣位，万安，刘吉等忌乔新刚正，出为南京刑部尚书，沿江芦洲率为中官占夺，托言备进奉费，乔新奏还之民，初，乔新之出，中官怀恩不平，一日以事诣阁言：新君践阼，当用正人，胡为出何？公安等默然，既而刑部尚书杜铭罢，群望属乔新，而吉代安为首辅，终忌之，久不补，弘治改元，用王恕荐，始召乔新代铭，奏言：旧制，遣官勘事及逮捕，必赍精微批文，赴所在官司验视乃行，近止用驾帖，不合符，设有矫诈，谁敢拒之？复旧制便，帝立报许，时吉仇正人，频兴大狱，乔新率法直之，坐是益憾，数摭他事夺俸，至二年夏，京城大水，乔新既请恤被灾者家，又虑刑狱失平，条上律文当更议者数事，吉悉格不行，郎中魏绅者，乔新素重之，荐为大理丞，而御史邹鲁觊迁，以乔新荐绅恨之，会乔新外家，与乡人讼，鲁即诬乔新受赇曲庇，吉取中旨下诸人诏狱，乔新乃拜疏乞归，顷之，穷治无验，鲁坐停俸，乔新亦许致仕，后鲁谪知萧山以残虐，为仇家矐两目，罪至遣戍，而乔新晚节弥厉，福建市舶中官死，镇守者分其赀，遗三司，乔新独固辞不得，输之于库，杨爱德乔新，甚既家居，遣使厚致赠，且献良材可为榇者，乔新坚却之，乔新年十一时，侍父京邸，修撰周旋过之，乔新方读，通鉴续编，旋问曰：书法何如纲目？对曰：吕文焕降元不书叛，张世杰溺海，不书死节，曹彬包拯之，卒不书其官，而纪羲轩多采怪妄，似未有当也，旋大惊异，比长，博综群籍，闻异书辄借钞，积三万余帙，皆手较雠，著述甚富，尤笃好洛之学，与人寡合，气节友彭韶，学问友丘浚而已，罢归后，中外多论荐，竟不复起，十五年卒，年七十六，江西巡抚林俊为彭韶及乔新请谥，吏部覆从之，有旨令上乔新致仕之由，给事中吴世忠言：乔新奄逝，士类咨嗟，今追考当日事，欲与雪前枉耶？抑圣意别有在耶？乔新学行，政事莫不优，忠勤刚介，老而弥笃，御史鲁挟私诬劾，一辞不辩，恬然退归，杜门着书，人事寡接，士大夫莫不高其行，若必考退身之由，疑旌贤之典，则如宋蒋之奇尝诬奏欧阳修矣，胡纮辈尝诬奏朱熹矣，未闻当时人主以一人私情废万世公论也，事竟寝。正德十一年，广昌知县张杰复以为言，乃赠太子太保，予荫，明年，赐谥文肃，乔新五世孙源，万历初，为刑部右侍郎，亦有清节，涛举乡试第一，授安庆府推官，到官三日，吏白当伏谒，监司涛颦蹙曰：非我所能，即弃官去，  闵珪。
按明外史本传，珪字朝瑛，乌程人，天顺末进士，授御史，出按河南，以风力闻，成化六年擢江西副使，进广东按察使，久之，以右佥都御史，巡抚江西。南□诸府多盗，率强宗家仆，珪请获盗连坐，其主法司议从之，尹直辈谋之李孜省，取中旨责珪不能弭盗，左迁广西按察使，孝宗嗣位，擢右副都御史，巡抚顺天，入为刑部右侍郎，进右都御史，总督两广军务，与总兵官毛锐讨古田獞，副总兵马俊，参议马铉，自临桂深入败死，军遂退，诏停俸讨贼，珪复进兵，连破七寨，他贼悉就抚，弘治七年迁南京刑部尚书，寻召为左都御史，加太子少保，再加太子太保，以灾异与都御史戴珊共陈时政八事，又陈刑狱四事，多报可，珪久为法官，议狱皆会情比律，归于仁恕，宣府妖人李道明聚众烧香，巡抚刘聪令千户黄珍鞫之，株连数十家，谓道明将引北寇攻宣府，聪信之，奏于朝，籍诸人产，广行捕逐，及逮讯无验，珪乃止，坐道明一人，余悉得释，而抵珍罪，聪亦下狱贬官，帝之亲鞫，吴一贯也，将置大辟，珪进曰：一贯推案不实，罪当徙，帝不允，珪执如初，帝怒，戴珊从旁解之，帝乃霁威，令更拟，珪终以原拟上，帝不悦，召语刘大夏，大夏对曰：刑官执法乃其职，未可深罪，帝默然久之，曰：朕亦知珪老成不易得，但此事太执耳，卒如珪议，及刘瑾用事，九卿伏阙固谏，韩文被斥，珪亦连章乞休，诏加少保，赐敕驰传归。卒，赠太保，谥庄懿，从孙如霖，南京礼部尚书，如霖曾孙洪学，吏部尚书，洪学从弟梦得兵部，戎政尚书，他为庶僚者复数人，  屠勋。
按明外史本传，勋字元勋，平湖人，成化五年进士，授工部主事，督造清浦，漕舟，时王恕总河事，知其能荐之，改刑部，历郎中，有疑狱，或事干权贵，尚书林聪辄属勋，勋剖决无滞，有李胜者，诱其主之子李福为私铸，而阴令逻者发之，福坐戍边，勋曰：此奴利主产也，以福罪罪之，而归其产，擢南京大理寺丞，弘治初，入为大理寺少卿，六年，久旱求言，勋上十事，如南京，暑月一体，疏决罪囚，五年遣官录天下刑狱，皆着为例焉，漳州温文进煽乱，勋承命往视，谕以祸福，诛其渠一方遂靖，明年擢右副都御史，巡抚顺天，整饬蓟州边备，勋以密云孤悬有警，不及援潮河川，漫延难守，黄花镇，拱护诸陵，守备单弱，奏分蓟州为中路，密云建昌为东西二路，屯兵犄角，缓急相救，筑城堡于潮河川，扼险居守，增置黄花镇戍垒，使烽堠相望，自是塞垣，加固熊儿谷，骑兵曰寄操，营去水十余里，凿井数丈，皆坚石，人马病渴，猪圈头关，地平衍，夏水溢，营壁倾圮，岁苦修筑，勋曰：无水而立营舍要地，而屯沮洳，皆兵忌也，奏徙寄操营，平谷便地，就水泉而移关于南北水谷，岁省役卒数百人，宝坻产银鱼，中使岁取扰民，麻峪山有银矿，镇守内臣以中旨按索吏民骇惧，勋皆论之，诏戒约，中使罢矿，事不行，又以京邑役重民贫，奏减旧设库，夫坛户，旛夫数千计，昌平诸陵，供亿浩穰，请免计丁养马，民深德之，历刑部左，右侍郎，寿宁侯张鹤龄与肃宁，民争地，命勋往勘，勋奏食禄之家，不言利，况母后诞毓之乡，岂宜与小民争尺寸土，弗听，历右都御史，协理院事，武宗立，上郊祀籍田，幸学三事，谓新政，宜求实意，勿徒循故事为美观，正德二年代闵珪为刑尚时，刘瑾窃政，勋知事不可为，弥年遽引疾去，诏加太子太保，赐敕驰传归，月廪，岁隶悉如制，又八年卒，赠太保，谥康僖。勋为人果断，明习律令，服官四十年，始终不离法曹，故其谳狱尤着，素不附瑾，及瑾败，治其党办事官词引勋及尚书王华，顾佐韩邦，问侍郎沈锐，于是各下巡按御史逮讯，皆坐杖输赎，既见抑于瑾，而又为所连染，君子惜焉，子应埙应坤，应□并举进士，应埙副使应坤，参政应□谕德有文名，应□子仲律，叔方孙谦亦举进士，仲律知府，叔方及谦皆副使，先是，建文朝殉难诸臣，神宗登极诏书已褒恤，而亲党谪戍者犹未释还，万历十二年，叔方为御史，具疏恳言之，获释者数千人，  刘讱。
按明外史本传，讱鄢陵人，父璟，刑部尚书，讱举正德十年进士，为宁国推官，摄芜湖事，武宗南巡，中贵索贿不得，执系诏狱，世宗立，复官，寻擢御史，迁南京通政参议，历南京刑部尚书，召改北部。初，帝幸承天，河南巡抚胡缵宗尝以事笞阳武知县王联联贪污，为巡按钦夔，□罢联素凶狡，尝殴其父良，良诉之，御史论死，久之，以良请出狱，复坐杀人，求解不得，后知帝喜告讦，乃摭缵宗迎驾诗穆王八骏等语为谤诅，言：缵宗命已□布，不从，属钦夔论黜，罗织成大辟，凡生平所不悦，若副都御史刘隅，给事中鲍道明，御史胡植冯章，张洽参议朱鸿渐知府项乔贾应春等百十人，悉构入之，候长至日，令其子诈为常朝官，阑入阙门，于朝班讼□，帝大怒，立遣官捕缵宗等下狱，命讱会法司严讯讱等，尽得其诬罔，仍坐联死，当其子诈冒朝官律斩，而为缵宗等乞宥，帝既从法司奏坐联父子辟，然心嗛缵宗，颇多诘让，下礼部，都察院参议，严嵩为之解，乃革缵宗职，杖四十，讱亦除名，法司正贰停半岁俸，郎官承问者下诏狱，嵩以对制平狱有功，令兼支大学士俸，嵩辞乃允，时帝以喜怒为生杀，每遇大狱，法官率□法徇上意，稍执正，谴责随至，讱于是狱独能持法，身虽黜，而天下称之，缵宗泰安人，有文名，在狱中犹赋诗不辍，  钱如京。
按明外史本传，如京，桐城人，弘治十五年进士，历知青田，定海二县，征授御史，正德中，清军江西，属府，粟当输南京者，有司惧督责虚文报竣，后荒岁除逋租，不在蠲数，民困益甚，如京奏其□，乃诏免征，改按畿辅，后父庆阳伯，夏儒乞清河地三千三百顷，民以失业，竞诉阙下，诏中官张淮，侍郎王琼往按，不为辩民复走诉，诏如京，再勘之如京官，清河止德府，退地七百顷，足以儒，他皆民产，不当夺，且县赋岁止千余石，而戚畹家征银乃至万有余两，重困民力，崇殖私门，倘民穷生变，亦岂戚里之福，帝竟不许，十一年，诏遣中贵史宣崔通织造，南方刘允迎佛乌斯藏，如京偕同官力谏，不纳，历太仆卿，嘉靖七年，以右都御史巡抚保定，累迁南京户部尚书，三载考绩，留掌刑部，九庙灾，军民入运瓦砾，得金银灰烬中，缉获下吏，郎官惧失帝意，坐以盗内府物如京，不可悉予轻比，浃岁引疾去，以端操称于乡，卒，赠太子少保，  赵大佑。
按明外史本传，大佑字世引，浙江太平人，嘉靖十四年进士，除凤阳推官，征授御史，巡按贵州，宣慰安万铨，多行不义，指挥张仁，李木助之，大佑执二人，正其罪，将按万铨，巡抚刘彭年受贿，密令万铨先移牒诸司，指仁木之死为召衅，以胁大佑，大佑持益坚，万铨窘，遂囚服出就理，蜡尔山苗叛，大佑劾，故贵抚韩士英及湖抚陆杰，养寇贻患，请罢斥，顷之，劾南京兵尚王，尧封及右侍郎费采言，尧封嗜利无耻，大学士翟銮以同年生援之，而銮又荐采，掌翰林院事，采久玷，物议往在南京，以夤缘夏言得召，今不可复长，词苑乞罢，尧封采勿用，戒銮毋朋比，疏至，而尧封已罢，采得留，久之，擢大理右寺丞，再迁左副都御史，进刑部右侍郎，伊王典有罪，偕锦衣官往按，严嵩纳王重赇，嘱大佑，大佑卒暴其僭拟，不道数十事，当夺爵，终以嵩力第，戒令改正，然额外所招校尉，及护卫军以大佑言，汰去且万人，四十年，由左侍郎出为南京右都御史，就改刑尚齐宗人杀其仆以诬儒生，生家，故素封刑曹郎，引嫌不为白，大佑立出之，中人马广坐法当刑，其党用事者祈缓死，大佑执不可，居留都，五年，以亲老乞养归，甫逾年，穆宗嗣位，言官交荐，起故官，俄改南京兵部，三疏辞不起，寻卒，大佑博大精敏，有器量，自守介然，家居足不及公府，乡人重焉，  舒化，按明外史本传化，字汝德，临川人，嘉靖三十八年进士，授衡州推官，改补凤阳，擢户科给事中，隆庆初，三迁刑科都给事中，帝任宦官旨多从中下，化言：法者天下之公，大小罪犯，宜悉付法司，不当，则臣等论劾，若竟自敕行，则喜怒未必当，而法司与臣等俱虚设，诏是其言，冬至郊天，闻帝咳声，推论阴阳姤复之渐，请法天养微阳，词甚切直，有诏言灾眚洊至，由部院政事不修，令厂卫密察，举朝震骇，大臣皆引罪乞罢，化偕同列言：厂卫侥巡辇下，惟诘奸宄，禁盗贼耳，驾驭百官，乃天子权而纠察非法，则责在台谏，岂厂卫所得干，今命之刺，访将必开罗织之门，逞机阱之术，祸贻善类，使人人重足累息，何以为治？且厂卫非能自廉察，必属之番校，陛下不信大臣，反信若属耶？御史刘思贤等亦极陈其害，帝并不从，已而事竟寝。校尉负尸出北安门，兵马指挥孙承芳见之，疑有奸，系狱鞫讯，词连内官李阳春，阳春惧，诉于帝，言尉所负，非死者出外，乃死，承芳妄生事，刑校尉，帝信之，杖承芳六十，斥为民，化请以阳春所奏，下法司勘问，不纳，四年热审，请释累臣郑履淳李芳及朝审，又请释李己皆得宥，时高拱当国，路楷，杨顺以构杀沈炼论死，拱欲为楷地，谓顺首祸顺死，楷可勿坐，化取狱牍示拱曰：狱故无炼名有之，自楷始，楷诚罪首，拱又议宥方士王金等罪，化言此遗诏意，即欲勿罪，宜何辞忤拱？出为陜西参政，再疏致仕归，万历初，累擢太仆少卿，复以疾归，由南京大理卿，召拜刑部左侍郎，云南缅贼平，帝御五凤楼受俘，化读奏词，音吐洪亮，进止有仪，帝目属之，会刑部缺尚书，手诏用化，化言，陛下仁心出天性，知府钱，若赓知州，方复干以残酷死戍，请饬大小臣僚各遵律例，毋淫刑，大明律一书，高皇帝揭之两庑，手加更定，今未经详断者，或命从重拟议，已经定议者，又诏加等处斩，是谓律不足用也，去冬雨雪不时，灾异频见，咎当在此，帝优诏答之，会续修会典，因辑嘉靖三十四年以后事例与刑名相关者三百八十二条奏之，诏颁示中外，十四年，应诏陈言，请信诏令，清狱讼，速讯谳，严检验禁□滥，而以格天安民，归本圣心，帝嘉纳焉。帝虑群下欺罔，间有讦发，辄遣官逮捕，牵引证佐文案，累积化言，主术贵执要，不当侵有司，徒使人归过于上，而下反得缘以饰非，潞王府小校以事为兵马司，吏目所笞，帝怒，逮吏目下诏狱，掠死，又罪其捕卒七人，化争之，诏罪为首一人，余并获宥，明年京察拾遗，南京科道论及化，遂三疏乞归，帝不许，会当虑囚，复起视事，中贵传帝意，宥重辟三十余人，化争不可，诏卒从其议，寻称病笃，乃听归。卒，赠太子少保，谥庄僖，  毛恺。
按明外史王廷传毛恺，字达和，江山人，嘉靖十四年进士，授行人，擢御史，坐论洗马，邹守益不当投散地，为执政所恶，谪宁国推官，历刑部尚书，太监李芳骤谏忤穆宗，命刑部置重辟，恺奏芳罪未明，非所以示天下，公芳乃得贳死，恺赠太子少保，谥端简。  白瑜。
按明外史本传，瑜字绍明，永平人，万历二十三年进士，选庶吉士，授兵科给事中，帝既册立东宫，上太后徽号，瑜请推广孝慈以敦俭持廉，惜人才，省□狱四事，进皆引祖训及先朝事以规时政，辞甚切，帝不能用，三十年，京师旱，陕西河州黄河竭，礼官请修省，瑜言修省，宜行实政，今逐臣久锢，累臣久羁，一蒙矜释，即可感格天心，至矿税一事，率土哀号，今江右潘相辽左高淮，淮上陈增，畿辅王虎，滇南杨荣，粤东关西李凤，梁永其民，甘心久矣，恐琼林，大盈之储，不足当斩，木揭竿之费也，亦不报。累迁工科都给事中，帝于射场，营干德台，瑜抗疏力谏，又再疏请斥中官王朝，陈永寿，帝不能无憾，会瑜论治河当专任，遂责其剿拾陈言，谪广西布政司照磨，以疾归，光宗立，起光禄少卿，三迁太常卿，给事中倪思辉，朱钦相，御史王心一以直言被谪，瑜抗疏论救，天启二年，由通政使拜刑部右侍郎，署部事，郑贵妃兄子养性奉诏还籍，逗遛不去，其家奴张应登讦其通塞外，永宁伯王天瑞者，显皇后弟也，以后故衔郑氏，遂偕其弟锦衣天麟交章劾养性不轨，瑜以郑氏得罪先朝，而交通事实诬，乃会都御史赵南星，大理卿陈于廷等谳上其狱，请抵奴诬告罪，勒养性居远方，制可，明年，进左侍郎，卒官，赠尚书  ，王纪。
按明外史本传纪，字惟理，芮城人。万历十七年进士，授池州推官，入为祠祭主事，历仪制郎中，秉礼持正，时望蔚然，二十九年，帝将册立东宫，数迁延不决，纪抗疏极论，其冬，礼成，擢光禄少卿，引疾去，四十一年，自太常少卿擢右佥都御史，巡抚保定诸府，连岁水旱，纪设法救荒甚备，税监张煜请征恩诏已蠲诸税，纪两疏力争，煜竟取中旨行之，纪劾煜抗违诏书，沮格成命，皆不报。居四年，官吏畏法，豪强惮威，部内大治，迁户部右侍郎，总督漕运兼巡抚凤阳诸府，岁大凶，赈救如畿辅，光宗立，召拜户部尚书，督仓场，天启二年，代黄克缵为刑部尚书，时方会议红丸事，纪偕侍郎杨东明署议言，方从哲知有贵妃，不知有君父，李可灼进药驾崩，反慰以恩谕赉之，银币，国典安在？不逮可灼，无以服天下不逮，崔文升无以服，可灼不削夺，从哲官阶禄荫，无以泄天地神人之愤，议出，群情甚竦，主事徐大化者，素无赖，日走魏忠贤门，构陷善类，又显劾给事中周朝瑞，惠世扬，纪愤甚，劾大化溺职状，因言大化诚为朝廷击贼，则今之大臣有巧，能移夺人主之视听，力能颠倒，天下之是非，交结权珰，诛锄正士，如宋蔡京者，何不登弹文，而乃日与端人正士相寻，水火，盖指大学士沈也大化由此罢去而及忠贤深憾之，御史杨维垣与大化有连，且素附，遂助诋纪言，纪所劾大臣无主名，请令指实，纪遂直攻言，与京生不同时，而事实相类，其结纳魏忠贤，与京之契合童贯同也，乞哀董羽宸，与京之恳款陈瓘同也，要盟死友，邵辅忠，孙杰与京之固结吴居厚同也，逐顾命元臣刘一周，嘉谟与安置吕大防，苏轼同也，斥逐言官江秉谦，熊德阳侯震旸，与贬谪安常民，任伯雨同也，至于贿交妇寺，窃弄威权，中旨频传而上不悟，朝柄阴握而下不知，此又京迷国罔上，百世合符者，客，魏闻之怒，为泣诉帝前，帝谓纪烦言：加谯责焉。初，李维翰熊廷弼，王化贞下吏，纪皆置之重辟，而与都御史，大理卿上廷弼，化贞爰书微露，两人有可矜状，而言不测特恩，非法官所敢轻议，有千总杜茂者，赍登莱巡抚陶朗先千金行募兵，金尽而兵未募，不敢归，返蓟州僧舍，为逻者所获，词连佟卜年，卜年，辽阳人，举进士，历知南皮，河间迁夔州同知，未行，经略廷弼荐为登莱监军佥事逻者搒掠，茂言尝客于卜年，河间署中，三月与之谋叛，因挟其二仆，往通李永芳行边，尚书张鹤鸣以闻，鹤鸣故与廷弼有隙，欲藉卜年以甚其罪，朝士皆知卜年，□莫敢言，及镇抚既成狱，移刑部，纪疑之，以问诸曹郎，员外郎顾大章曰：茂既与二仆往来三千里，乃拷讯垂毙，终不知二仆姓名，其诬服何疑？卜年虽非间谍，然实佟养真族子流，三千里可也，纪议从之，逻者又获奸细刘一巘，忠贤疑刘一昆弟，欲立诛一巘，与卜年因一巘，以株连一纪，皆执不可，遂劾纪护廷弼，缓卜年等狱，为二大罪，帝责纪陈状，遂斥为民。以侍郎东明署部事，坐卜年流二千里，狱三上三却，给事中成明枢，张鹏云：沈维炳卜年，同年生也，为发愤摭他事连劾东明，卜年获长系，瘐死而东明，遂引疾去。纪既斥，大学士叶向高，何宗彦，史继偕论救，皆不听，纪偕其妻骑二驴以归，后阉党罗织善类，纪先卒，乃免，崇祯元年复官，赠少保，荫一子，谥庄毅。
刑部部总论
说苑
至公
孔子为鲁司寇，听狱必师断，敦敦然皆立，然后君子进曰：某子以为何若？某子以为云云，又曰：某子以为何若？某子曰云云，辩矣，然后君子几当从某子云云乎？以君子之知，岂必待某子之云云，然后知所以断狱哉！君子之敬让也，文辞有可与人共之者，君子不独有也，大学衍义补。
简典狱之官
舜典帝曰皋蛮夷猾夏寇贼奸宄汝作士
臣按：此万世命官，掌刑之始，盖帝世兵刑，合而为 ，一所谓蛮夷猾夏，三代以后则属之兵官，而刑官 所掌者，寇贼奸宄而已，而后世群行攻劫之寇，则 亦以属兵马，周官司寇掌邦禁，诘奸慝，刑暴乱。
吕祖谦曰：奸慝隐而难知，故谓之诘推鞫，穷诘而 ，求其情也，暴乱显而易见，直刑之而已，立政，周公若曰，太史，司寇苏公式敬尔由狱，以长我王国，兹式有慎，以列用中罚 陈栎曰：苏公所以为司寇，在乎敬后人之法，苏公 在乎慎，则能敬矣，固为后之司狱者，虑尤为后之 君，用人以司狱者虑能如苏公者，则用，否则斥周礼刑官属大司寇，卿一人，小司寇，中大夫二人，士师下大夫，四人乡士，上士八人，中士十有六人，旅，下士三十有二人，府六人，史十有二人，胥十有二人，徒百有二十人， 臣按大司寇一人，即今刑部尚书小司寇，二人即 ，今左右侍郎，乡士以下，郑注谓主六乡之狱，即今 十三司，分掌各道刑狱是也。小司寇之职，岁终，则令群士计狱弊讼，登中于天府， 臣按登中于天府，说者谓狱讼之中，言事实之书 也，必登于天府者，以刑所以致天讨，故登于天府， 而藏之，且示重其书，而有谨于用之意，臣窃以为 所谓中者，意者取其所计弊，狱讼之得其中者，上 于天府，使藏之以为法，比后有罪犯，有合于是者， 则援引以为质也，如此庶于文法为顺，淳化元年，令刑部定置详覆官六员，专阅天下所上案牍，勿复公，遣鞫狱吏，置御史台推勘官二十人，并以京朝官充，若诸州有大狱，则乘传就鞫狱辞日，上必临遣谕旨曰：无滋蔓，无留滞，或赐以装钱，还必召见，问以所推事状，着为定令， 臣按宋，于法司常员之外，专置官以阅天下所上 案牍，及推勘大狱，临遣必谕旨，优赐竣事，又召见 ，请问人君留心狱事，如此奉命，以推治者，其有不 尽心者乎！
刑部部艺文一
为兄宗正，让都官尚书表 ， 梁萧子范纳言之，授皇命所由，五星悬曜差池，紫宫之曲，百官根本，联曹建礼之内，孔蔡诣博，垂芳于两京，陈锺令才比肩于魏世，逖望前英，俯循庸薄，义无尸素，理绝祇奉 ， 授李乂，刑部尚书，制   ，  唐苏颋王命司寇汝作士师，允迪政刑，旁求望实，具官李乂，恒碣之宝，衣冠之华，业总四科，才抱九德为邦，理要洞入精微，当代词雄，居成准的，忠义得在公之体，清修禀行己之用，紫泥掌诰，虽密王言，黄沙定罪，是悬人命，眷兹钦恤，尤赖简孚，俾回迹于西垣，宜正名于北斗 ， 授裴敦复，刑部尚书，制   ，  孙逖，六卿分职，朝选犹难三典，佐王邦寄，尤重具官，裴敦复深沉伟量，磊落宏才，顷者巡抚江侥，肃清奸宄，功实简心赏，宜超等委之刑柄，俾践白云之司，锡以身章更增金印之秩，  辞免，除权刑部尚书状  ，  宋吴永臣钦闻出綍愧若践冰，载念士官之所掌，实于国，□而相关，舜不赖皋之明，何以布好生之德，周不得苏公之敬，安能审用罚之中，若冒司于臬事，恐纷致于人，言  辞免，除权刑部尚书，第三状，   前人，窃谓文昌高于法，从宪章重于诸曹，讼牒滋繁，非肤敏之才不足以剖晰情伪，刑章纷委，非谙通之识，不足以分别科条，如某漫学，缀文未读律，使之讨论润色，尚能奏薄技于词林，若曰纠禁议，询何以宅？嘉师于王国，倘非逊避，恐速颠隮，  刑部，箴； ， ， ， ， ， ， ， ， ， 明宣宗圣人制刑辅治，弼教掌邦之禁，惟仁之蹈，咨尔刑部，卿佐暨属，惟公乃明，惟明能烛，匪廉弗公，勉笃于行惟敬，惟慎毋忘哀矜，死狱求生，何昔之德？移情就律，何今之刻深文巧诋，实民之贼，如鉴如衡，刑乃弗忒，毒威以逞，下情郁堙，私意以行，枉直失真，司命之寄，毫丝罔僻，罪疑惟轻，庶鲜□抑，天不可违，民不可罔，断不可续，应则如响，往体予仁，钦哉勿渝，庶几祥刑有永令誉。
刑部部艺文二
诗
故许昌薛尚书，能尝为都官郎中，后数岁，故建  州李员外频自宪府内弹拜都官员外，八座外 ， 郎皆一时骚雅，宗师，则都官之曹，振盛于此，予  ，早年请益实受深知，今忝此官，复是正秩，岂唯  ，俯慰孤宦，何以仰继前贤，荣惕在衷，遂赋自贺。 ， ， ， ， ， ， ， ， ， ， ， ， ， ，  郑谷，都官虽未是，名郎践历，曾闻薛许昌复有李公陪雅躅，岂宜郑子忝余光荣为后，进趋兰署，喜拂前题，在粉墙，他日节麾如可继，不嫌曹冷在中行。
刑部部纪事
述异记，獬豸者一角之羊也，性知人有罪，皋治狱，其罪疑者，令羊触之说苑孔子为鲁司寇，七日而诛少正卯于东观之下，门人闻之，趋而进，至者不言，其意皆一也。子贡后至，趋而进曰：夫少正卯者，鲁国之闻人矣，夫子始为政，何以先诛之？孔子曰：赐也，非尔所及也。夫王者之诛有五，而盗窃不与焉，一曰心辨而险，二曰言伪而辨，三曰行辟而坚，四曰志愚而博，五曰顺非而泽，此五者，皆有辨知聪达之名，而非其真也，苟行以伪，则其知足以移众，强足以独立，此乃奸人之雄也，不可不诛，夫有五者之一，则不免于诛，今少正卯兼之，是以先诛之也，昔者汤诛蠋，沭太公诛潘址，管仲诛史附里，子产诛邓析，此五子未有不诛也。所谓诛之者，非为其画则攻盗，暮则穿窬也，皆倾覆之徒也，此固君子之所疑，愚者之所惑也，诗云：忧心悄悄，愠于群小，此之谓矣。隋书刑法志齐从事，清河房超为黎阳郡守，有赵道德者，使以书属超，超不发书，棒杀其使，文宣于是令守宰各设棒，以诛属请之，使后都官郎中宗轨奏曰：昔曹操悬棒，威于乱时，今施之太平，未见其可。若受使请赇，犹致大戮，身为枉法，何以加罪？于是罢之，齐武成即位，思存轻典，赦日，则武库令设金鸡及鼓于阊阖门外之右，勒集囚徒于阙前，挝鼓千声，释枷锁焉，裴政，传政入周，授刑部下大夫，转少司宪，政明习故事，又参定周律，能饮酒，至数斗不乱，簿案盈几，剖决如流，用法宽平，无有□滥，囚徒犯极刑者，乃许其妻子入狱就之，至冬，将行决，皆曰：裴大夫致我于死，死无所恨，其处法详平如此，唐书张亮传，亮以刑部尚书参预朝政，时茂州俚童张仲文自称天子，有司论斥乘舆，有害当死，摄刑部尚书韦挺奏：童乃妖言，无死坐，帝怒曰：尔作威福于下而归虐朕耶？挺失据趋出，亮为挺直之，帝曰：公欲取刚正名乎？亮不谢，帝寤，曰：宁屈我以申公之请，童免死，桓彦范传，彦范，字士则，州丹阳人，以门荫调，右翊卫迁司卫主簿，狄仁杰曰：君之才自当光大，毋恤于初，厚为礼，寻擢监察御史，迁累中丞，长安中为司刑少卿张昌宗引妖人迎占，言计不轨，宋璟请穷治其奸，武后以昌宗尝自归，不许，彦范谏曰：昌宗谬横恩，苞祸心，亿测天命，皇神降怒，自擿其咎，推原厥情，盖防事暴之日，得引首以免，未败则候时为逆，此凶诡之臣，荧惑圣心，既自归露，而尚与妖人祈福禳解，则果于必成，初无悔意，今而宥之，诚恐昌宗自谓应运，天下浩然从之，父在子称尊为逆子，君在臣图，位为逆臣，逆而不诛，社稷惧亡，请付三司考治，不纳，时内史李峤等屡奏，往为酷吏破家者，请皆宥雪，依违未从，彦范复上言：自文明后得罪惟扬，豫，博三州不免，它可悉赦，疏十上，卒见听，尝曰：大理，人命所县，不可便辞诡合以自免，杜景佺传景佺为司刑丞，与徐有功，来俊臣，侯思止专治诏狱，时称遇徐，杜者生来侯者死，改秋官员外郎，与侍郎陆元方按员外郎侯味虚罪已推，辄释之，武后怒其不待报，元方大惧，景佺独曰：陛下明诏，六品七品官，文辨已定，待命于外，今虽欲罪臣，奈明诏何？宰相曰：诏为司刑设，何预秋官邪？景佺曰：诏令一布，无台寺之异，后以为守法，擢凤阁舍人李日知传，日知天授中，历司刑丞，时法令严，吏争为酷，日知独平，宽无文致，尝免一囚死，少卿胡元礼执不可，曰：吾不去曹，囚无生理，日知曰：仆不去曹，囚无死法，皆以状谳，而武后用日知议，柳公绰传，公绰为刑部尚书，京兆狱有姑鞭妇至死者，府欲杀之，公绰议曰：尊殴卑，非斗也，且其子在以妻而戮其母不顺，遂减论刘瑑传，瑑迁刑部侍郎，乃裒汇敕令可用者，由武德讫，大中凡二千八百六十五事类而析之，参订重轻，号大中刑律统类以闻，法家推其详，旧唐书王播传播，转刑部侍郎，长于吏术，虽案牍鞅掌，剖析如流，黠吏诋欺，无不彰败，时天下多故，法寺议谳，科条繁杂，播备举前后格条，置之座右，凡有详决，疾速如神，当时属僚，叹服不服，大唐新语明，崇俨为正谏大夫，以奇术承恩，夜遇刺客□，三司推鞫其妄，承引连坐者众，高宗怒，促法司行刑，刑部郎中赵仁恭奏曰：此辈必死之囚，愿假数日之命，高宗曰：卿以为枉也。仁恭曰：臣识虑浅短，非的以为枉，恐万一非实，则怨气生焉，缓之旬余，果获贼，高宗善之，迁刑部侍郎，尚书故实，杜紫微顷于宰执求小仪，不遂请小，秋又不遂，尝梦人谓曰：辞春不及秋，昆脚与皆头，后果得比部员外郎宋史李涛传涛，字信臣，京兆万年人，晋刑部郎中，泾帅张彦泽杀记室张式，夺其妻式，家人诣阙上诉，晋祖以彦泽有军功，释其罪，涛伏合抗疏请置于法，晋祖召见谕之，涛植笏叩阶，声色俱厉，晋祖怒叱之，涛执笏如初，晋祖曰：吾与彦泽有誓约，恕其死，涛厉声曰：彦泽私誓，陛下不忍食其言，范延光尝赐铁券，今复安在？晋祖不能答，即拂衣起，涛随之谏不已，晋祖不得已，召式父铎，弟守贞，子希范等皆拜以官，罢彦泽节制，涛归洛下，赋诗自悼，有三谏不从，归去来之句，先是，范延光据邺叛，晋祖赐铁券，许以不死，终亦不免，故涛引之，陈绎传绎，同判刑部狱讼，有情法相忤者，谳之，或言刑曹唯知正是否？不当有所轻重，绎曰：持法者贵审允，心知失刑，恶得坐视，由是多所平反，苏颂传颂，知审刑院，时知金川张仲宣坐枉法赃罪至死，法官援李希辅例，杖脊黥配海岛，颂奏曰：希辅，仲宣均为枉法，情有轻重，希辅知台，受赇数百千，额外度僧，仲宣所部金坑，发檄巡检，体究其利甚微，土人惮兴作，以金八两属仲宣，不差官比校，止系违令，可比恐喝条，视希辅有间矣，神宗曰：免杖而黥之，可乎？颂曰：古者刑不上大夫，仲宣官五品，今贷死而黥之，使与徒隶为伍，虽其人无可矜，所重者，污辱衣冠耳，遂免杖，黥流海外，遂为定法，张运传，运拜刑部侍郎，言诸斥逐，累赦未还者，宜从湔洗，诸申请条制，多重复抵牾，失于太烦，诸编置不以赦原，不以荫论之类，失于太重，外路刑狱三经翻异，移送大理，刀锯数施，非所以示远及诸不便，皆从之。汪大猷传大猷，权刑部侍郎，升侍讲，言有司卒用新制，弃旧法，轻重舛牾，无所遵承，使舞文之吏，时出以售其奸，请明诏编纂，书成上进，上大悦，尚书周执羔韩元吉，枢密刘珙以强盗率不处死，无所惩艾，右司林栗谓太祖朝强盗赃满三贯死，无首从，不问杀伤，景佑增五贯，固从宽，今设六项法，非手刃人，例奏裁黥配，何所惩艾？请从旧法，赃满三贯者斩，大猷曰：此吾职也，遂具奏曰：强盗乌可恕，用旧法而痛惩之，固可也，天圣以来，益用中典，寖失禁奸之意，今所议六项法，犯者以法行之，非此而但取财，惟再犯者死，可谓宽严适中，若皆置之死地，未必能禁其为盗，盗知必死，将甘心于事主矣，望稍开其生路，乃奏用六项法，则死者十七人，用见行法则十四人，旧法，则百七十人俱死，遂从大猷议，借吏部尚书为贺金国正旦使，至盱眙，得叩榜云：强盗止用旧法，罢六项法，还朝，自劾求去，上闻之，复行六项法，丁晋公谈录，晋公尝云：居帝王左右奏覆公事，慎不可触机，系于宸断，所贵行事，归功恩于主上耳，尝有一臣僚，判审刑院因进呈一官员犯赃罪案，真宗方读案，迟回间，欲宽贷之，未有圣语其判院，辄便奏云：此是魏振男，因兹真宗，便赫怒云：是魏振男，便得受赃，便得为不法，拂下其案云，依法正行，遂处死，后来有一知院，因观前车覆辙，每奏事，兢惧取进止，忽复有词科臣僚犯赃罪案进呈，真宗问云：如何，遂奏云：此人悉以当辜，闻说涕泣云：玷陛下之与科名，孤陛下之所任使，更无面得见，陛下更无面，得见朝廷，唯俟一死而已，真宗闻之云：特与贷罪，安置东都事，略宋燕肃，字穆之，知审刑院，先是，天下疑狱，虽听奏而州郡惧得罪，不敢谳，故□狱常多，肃建请诸路疑狱，皆听谳有不当者，释其罪，自是全活者众，言行录，宋韩忠献公琦知审刑院，先是，盗杀同党既自已就捕，例不抵死，公曰：此但并有其赀，或就灭其口，非有自新，改过之心，无足矜者，请更议其法，乃诏盗杀其徒党而自首者毋得原，渑水燕谈录，元佑中，上元驾幸凝祥，池宴从臣，教坊伶人以先圣为戏，刑部侍郎孔宗翰奏云：唐文宗时尝有为此戏者，诏斥去之，今圣君宴犒，群臣岂宜容此！诏付检官，置于理，或曰，此细事何足言！孔曰：非尔所知，天子春秋鼎盛，方且尊德乐道而贱伎，乃尔慢不治，岂不累圣德乎？闻者叹服，东都事略范百禄，字功父，除刑部侍郎，有以强盗及故杀，斗杀情可矜者谳于朝，法官援例贷免，司马光曰：杀人不死，则法废矣，百禄曰：谓之杀人，则可制刑而以为不疑，原情而以为无可悯，则不可，百禄在刑部，用法多平反，迁吏部侍郎，言行录，张文忠公九成，兼刑部侍郎，一日法寺以成案上，大辟公阅首，末得其情，因请核实囚果，诬服者也，奏黜之，时法官抵罚而朝论，欲以平反为赏，公辞曰：职在详刑，而卖众以邀赏，可乎？金史高德基传德基，字元履，皇统九年，转刑部尚书，有犯罪当死者，宰相欲从末减，德基曰：法无二门，失出犹失入也，不从，及奏，上曰：刑部议是也。因召诸尚书谕之曰：自朕即位以来，以政事与宰相争是非者，德基一人而已，自今部上省三议不合，即具以闻，韩企先传铎，字振汝，企先次子也，迁刑部员外郎，海陵遣中使谕之曰：郎官高选也，汝勋贤之子，苟能夙夜在公，当不次擢用，虽公相可到，铎感奋狱，或有疑据经议谳，贾少冲传少冲，字若虚，大定二年，调御史台典事，累迁刑部郎中，往北京决狱，奏诛首恶，误牵连其中者，皆释不问，全活凡千人，以本职摄右司员外郎，尝执奏刑名甚坚，既退，上谓侍臣曰：少冲居下位，有守如此，张汝霖传汝霖，字仲泽，大定八年，除刑部郎中，召见于香阁，谕之曰：卿以待制，除郎中，勿以为降，朕以刑部阙汉官，故以授卿，且卿入仕未久，姑试其能耳，如职事修举，当有升擢，尔父太师，以户部尚书升诸相位，由崇德大夫躐迁金紫，卿所目见也，当既厥心，无忝乃父，越王永功传永功，大定十五年，除刑部尚书，上曰：侍郎张汝霖，汝外舅也，可学为政，贾铉传铉，改刑部尚书，泰和三年，拜参知政事，亳州医者孙士明辄用黄纸，大书□赐神针先生等十二字，及于纸尾年月间摹作宝样朱篆，青龙二字，以诳惑市人，有司捕治款伏，值赦，大理寺议，宜准伪造御宝，虽遇赦不应原，已奏可矣，铉奏：天子有八宝，其文各异，若伪造，不限用泥及黄蜡，今用笔描成，青龙二字，既非八宝文论以伪造御宝，非本法意，上悟，遂以赦原，明日，上谓大臣曰：已行之事，贾铉犹执奏，甚可嘉也。群臣亦当如此矣，元史阿鲁图傅阿鲁图一日与僚佐议，除刑部尚书，宰执有所举，或难之曰：此人柔软，非刑部所可用，阿鲁图曰：庙堂即今选侩子耶？若选侩子，须选强壮人尚书，欲其详谳刑牍耳，若不枉人不坏法，即是好刑官，何必求强壮人耶？左右无以答，其为治知大体，类如此，谢让传，仁宗即位，二年，朝廷以吏多滞事，责曹按不如程者，令下让曰：刑狱非钱谷，铨选之比，宽以岁月，尚虑失实，岂可律以常法乎？乃入白于宰相，曰：尚书言是也。由是刑曹独得不责，稽违王约传，约除太常少卿，寻诏约同宗正御史谳狱京师，约辞职在清庙，帝不允，乃阅诸狱，决二百六十六人，当死者七十二人，释无罪者八十六人，平反吴得诚，□嫁良家入倡女十人，杖流元旦，带刀阑入殿庭者八十人，因议斗殴杀人者，宜减死一等，着为令。又以浙民于行省，南台互讼不决，命约讯之，约至杭二十日而理，省台无异辞，特拜刑部尚书，以录前功，大德十一年，仁宗至自怀州，肃清宫禁，以平章赛典赤安西王阿难答与左丞相阿忽台潜谋为变，命刑曹按责其状，约曰：在法，谋逆，不必搒掠，竟当伏诛，由是结知仁宗，富宁库失金，约疑番直宿卫者盗之，未几，果得实，库官吏获免，监察御史言：通州仓米三万石，因雨而湿，约谓必积气所蒸，验且堪用，释守者罪，宗王兄弟二人守边，兄阴有异志，弟谏，不听，即上马驰去，兄遣奴挟弓矢追之，弟发矢毙其奴，兄诉囚其弟狱当死，约虑囚曰：兄之奴即弟之奴，况杀之有故，立释之，卜天璋传，天璋迁刑部郎中，适盗贼充斥，时议犯者并家属咸服青衣巾，以别民伍，天璋曰：赭衣塞路，秦弊也，尚足法耶？相悟而止。有告诸侯王谋不轨者，□天璋讯正之，赏赉优渥，尚书省臣得罪，仁宗召天璋入见，时兴圣太后在座，帝指曰：此不贪贿，卜天璋也，因问今何官，天璋对曰：臣待罪刑部郎中，复问谁所荐者，对曰：臣不才，误蒙擢用，帝曰：先朝以谢仲和为尚书，卿为郎中，皆朕亲荐也，汝宜奉职勿怠，即以中书刑部印章付之，既视事，入觐，赐酒隆福宫及锦衣三袭，后被命治反狱，帝顾左右曰：天璋廉慎人也，必得其情，天璋承命，狱赖不□，掾曹名臣录刘敏，河间府肃宁县人，洪武十三年由工部侍郎转刑部侍郎，其诰曰：于戏！昔圣人以德化天下，故民乐于从善，而天下治，然圣人之心，必欲天下之人皆善无恶，有不率者，然后用刑以齐之，故赏当其功，罚当其罪，而民之不从善者无有也，故上曰：君圣中曰：臣贤下曰：民良而天地致和，品物咸亨矣，后世之君臣乏诚意，正心之学，蔑成己及物之善，是以刑罪不当仁义倒施，法愈繁而犯愈众，此为世之大病也久矣，求君之圣，臣之贤，民之良者几希，故善治国者，必择人治刑，否则法由此而烦，期于无刑之地，焉可得哉？今以尔敏为刑部侍郎，特授通议大夫，尔尚敬慎之哉！献征录李质字文彬，洪武时，升刑部尚书，值山东饥，遣质往赈赐以御制诗云：遣卿持檄按山东念尔，贤劳久着功，经国老臣，勤抚恤，行天使者起疲癃，官储有粟，宜从赈囊，□无私任，至公七十二城，皆历遍马蹄，无处不春风，端木复，洪武中，超授刑部尚书，用刑本诸法律，而持以平恕，常着座右铭曰：为官实难，贫然后安，事有不可，急中存宽，又曰：心契上天脚践，实地黄绂，字用章，正统间为刑部郎中，时人以硬黄目之陈道，字德修，历员外郎，郎中，清谨守法，门无私谒，都人因有板陈之，号杜铭，字敬修，景泰中，历阶，刑部郎中，他司郎中缺，尝兼领其事，至晚他司吏，往往抱三四印归公家，公愈谦退不伐，众益贤之，杜铭，改刑部尚书，宪宗在位久，明习政事，尤慎重刑狱，公时教饬其属吏，以人命至重，勿以喜怒用法度，足以正邦典，而彰圣德，一时用刑，号称平允，杨志学，字逊夫，迁刑部尚书，刑部狱词，既经侍郎，详定尚书多不履视，惟死罪始自裁决，公笞以上皆亲览，中涓有击死，官属又不赴逮者，公奏置之法，有巨商，犯法当死，挟重赀祈少缓，其事不能得，谓人曰：杨翁无路可通也，廖庄，字安止，迁刑部侍郎，客尝满座，所亲或劝稍谢往来，以远嫌，庄笑曰：臣门如市，臣心如水，吾无愧吾心而已，何乔新，字廷秀，改刑部主事，尽心庶狱，无大小，必求其情，迁广东司员外郎，锦衣卫，隶广东司，其官校恃侍卫亲军恣横，冒禁法司每优容之，公曰：法者，天下之公也，有犯辄捕，不少贷，由是官校悚惧，相戒不敢犯，陈璋，字宗献，授刑部主事，时司寇张公子，麟精法律，属多难之，璋曰：士而不读书，谓之废学官，而不读书，谓之旷官，况生死人乎？乃研求法意，至忘寝食，有疑亲为注解，遂以法家名，历员外郎中，有恤刑录行于世，贤奕阳明王先生筮仕，刑曹适轮，提牢睹诸吏豢豕恻然，恚曰：夫囚以罪系者犹然饭之，此朝廷好生，浩荡恩也，若曹乃取以豢豕，是率兽食人食矣，群吏请曰：相沿例也。亦堂卿所知，先生曰：岂有是哉！遂令屠豕分给诸囚，到今不复豢豕云，后同里有官刑部，语及其事者，先生颦蹙曰：此余少年不学，兹闻之，尚有余惭，子乃以为美谈耶？其人未达，曰：上宣朝廷之德，惠下轸，囹圄之罪人，本至德事也，先生顾深悔之，以为罪过，何也？先生复蹙然曰：当日凭一时，意见揭揭，然为此置堂，卿于何地耶？只此便不仁矣。
刑部部杂录
客燕杂记，嘉靖间，李攀龙，王世贞徐中行辈俱宫，西曹相聚论诗，建白云楼于四川，司中榜诸君诗李警句云：诸山城上出，落日署中寒，时人目刑部为外翰林，寓圃杂记，陆孟昭心多恻隐，为刑官，十三年，初入狱，见重囚，皆二木，仰卧于□，不能转动，被鼠夜啮，流血涔涔，心甚悯之，遂买数猫，散置狱中，鼠患顿息，囚多感泣，自此狱中畜猫矣，大唐新语徐有功，为秋官郎中，司刑少卿，历居法官数折大狱，持平守正，不以生死易节，全活者数千百家，有鹿城主簿潘好礼者慕其为人，乃着论称有功，断狱贤于张释之，其略曰：释之为廷尉，天下无□，人有功之断狱，亦天下无□人，然释之所行甚易，徐公所行甚难，难易之间，优劣可知矣。君子以为知言。觚不觚录，余初仕刑部，时尚书闻庄简公甫去任而屠简肃公代之，其絜法为天下最，喻刘应何？犹能守而勿失，如淮安，理刑必用半年之外，曾经提守过者，南北决囚三人，必于主事中差，资最深者，毫发不敢乱，二十年后，有甫入部而遽委理刑者，有越资而差审决者甚至，有以私情借别部差者，有借本部除名，目不当差官而差者，此可叹也。日知录周礼小司徒及三年，则大比大比，则受邦国之比，按注大比，谓使天下更简阅民数，及其财物也，郑司农云：五家为比，故以比为名，今时八月，案比是也，庄子云：礼法度数，刑名比详，唐时刑部有刑，比音毗。