四译馆部汇考
周
周制设象胥，掌蛮夷诸国，传谕言辞，而属于秋官司寇，按周礼秋官司寇，刑官之职，大行人王之所以抚邦国诸侯者，岁遍存，三岁遍俯，五岁遍省，七岁属象胥，谕言语协辞命，九岁属瞽史，谕书名，听声音，十有一岁，达瑞节，同度量，成牢礼同，数器修法，则十有二岁，王巡守殷国。
注
岁者，巡狩之明，岁五岁之后，间岁遍省，七岁省 ，而召其象胥，九岁省而召其瞽史，皆聚于天子之 ，宫教习之也，郑司农云：象胥译官也，元谓胥读为 ，谞王制曰：五方之民，言语不通，嗜欲不同，达其志， 通其欲，东方曰寄，南方曰象，西方曰狄鞮，北方曰 译，此官正为象者，周始有越裳重译而来献，是因 通言语之官为象胥，云胥谓象之有才知者也，辞 ，命六辞之命也，瞽乐师也，史，大史，小史也，书名书 之字也象胥，每翟上士一人，中士二人，下士八人，徒二十人注。
通夷狄之言者曰象胥，其有才知者也，此类之 ，本名东方曰寄，南方曰象，西方曰狄鞮，北方曰译 ，合总名曰象者，周之德先致南方也，象胥掌蛮夷，闽、貉、戎，狄之国，使掌传王之言，而谕说焉，以和亲之。
注
谓蕃国之臣来俯聘者
若以时入宾则协其礼与其辞言传之
注
以时入宾谓其君以世一见来朝为宾者
凡其出入送逆之礼节币帛辞令而宾相之
注
从来至去皆为摈而相侑其礼仪
凡国之大丧诏相国客之礼仪而正其位
注
客谓诸侯使臣来吊者
凡军旅会同受国客币而宾礼之
注
谓诸侯以王有军旅之事使臣奉币来问
凡作事王之大事诸侯，次事卿，次事大夫，次事上士，下事庶子。
注
作使也郑司农云王之大事诸侯使诸侯执大 事也次事卿使卿执其次事也次事使大夫次事 使上士下事使庶子  汉
汉初承秦制，设典客以掌归义蛮夷，又设典属国以掌蛮夷降者，后改典客为大鸿胪，并省典属国，而尚书又有主客曹，按汉书百官公卿表，典客，秦官，掌诸归义蛮夷，有丞，景帝中六年，更名大行令，武帝太初元年更名大鸿胪，属官有行人，译官，别火三令，丞及郡邸长丞，武帝太初元年更名，行人为大行令，初置别火，王莽改大鸿胪曰典乐，初置郡国邸属少府，中属中尉，后属大鸿胪。
注
应劭曰：郊庙行礼，赞九宾鸿声，胪传之也，如淳 曰：汉仪注，别火狱，令官主治改火之事，师古曰：郡 邸长丞，主诸郡之邸，在京师者也，典属国，秦官，掌蛮夷降者，武帝元狩三年，昆邪王降，复增属国，置都尉丞，候千人，属官九译，令成帝河平元年省并，大鸿胪按后汉书百官志，成帝初，置尚书四人，分为四曹，常侍曹尚书主公卿事，二千石曹尚书主郡国二千石事，民曹尚书主凡吏上书事，客曹尚书主外国夷狄事，  后汉。
后汉设大鸿胪，主四方夷狄朝贡及封爵之事，又设南北主客，曹按后汉书百官志大鸿胪，卿一人，中二千石，本注曰：掌诸侯及四方归义蛮夷，其郊庙行礼，赞导，请行事，既可以命群司，诸王入朝，当郊迎典，其礼仪及郡国上计，匡四方来亦属焉。皇子拜王，赞授印绶，及拜诸侯，诸侯嗣子及四方夷狄封者，台下鸿胪召拜之，王薨，则使吊之，及拜王嗣，丞一人，比千石。
注
周礼象胥于宝，注曰：今鸿胪汉官曰：员吏五十 五人，其六人，四科二人，二百石，文学六人，百石一 ，人斗食十四人，佐六人，骑吏十五人，学事五人，官 医，永元十年，大匠应顺上言，百郡计吏，观国之光 ，而舍逆旅，崎岖私馆，直装衣物，敝朽暴露，朝会邈 远，事不肃给，昔霸国盟主耳，舍诸侯于隶人，子产 以为大讥，况今四海之大，而可无乎？和帝嘉纳其言，即创业焉。大行令一人，六百石，本注曰：主诸郎。
注
员吏四十人
丞一人治礼郎四十七人
注
汉官曰：其四人，四科五人，二百石，文学五人，百 石九人，斗食六人，佐六人，学事十二人，守学事，东 观书曰：主斋祠，傧赞九宾，又有公室主稠，中都官 斗食以下功次相补，案卢植礼注曰：大行郎亦如 ，谒者兼举形貌，右属大鸿胪，本注曰：承秦有典属国，别主四方，夷狄朝贡侍子，成帝时省并大鸿胪，中兴省译官，别火二令丞。
注
如淳曰汉仪注别火狱令官主治改火事
及郡邸长丞但令郎治郡邸
注
汉官目录曰右三官司徒所部
尚书六人，六百石，本注曰：成帝初置尚书四人，分为四曹，常侍曹尚书主公卿事，二千石曹尚书主郡国二千石事，民曹尚书主凡吏上书事，客曹尚书主外国夷狄事，世祖承遵，后分二千石曹，又分客曹为南主客曹，北主客曹，凡六曹  魏。
魏承汉置，客曹尚书，而尚书曹又有南主客郎，按晋书职官，志魏改选部为吏部，主选部事，又有左民客曹，五兵，度支，凡五曹尚书，二仆射，一令为八座，魏尚书郎，有殿中吏部，驾部，金部，虞曹，比部，南主客，祠部，度支，库部，农部，水部，仪曹，三公，仓部，民曹，二千石，中兵，外兵，都兵，别兵，考功定课，凡二十三郎，青龙二年，尚书陈矫奏置都官，骑兵合，凡二十五郎，每一郎缺，白试诸孝廉能结文案者五人，谨封奏其姓名以补之，  晋。
晋以大鸿胪，统典客等，令尚书省有客曹，而曹郎有左右南北，主客之属，按晋书职官志，大鸿胪统大行，典客园池华林园，钩盾等令，又有青官列丞邺，元武苑丞，及江左，有事则权置，无事则省，晋置吏部，三公，客曹，驾部屯田度支六曹而无五兵，咸宁二年，省驾部尚书，四年，省一仆射，又置驾部尚书，太康中，有吏部，殿中及五兵，田曹，度支，左民为六曹尚书，又无驾部，三公，客曹，晋受命，武帝罢农部，定课置直事，殿中，祠部，仪曹，吏部，三公，比部，金部，仓部，度支，都官，二千石，左民右民，虞曹，屯田，起部，水部，左右主客，驾部，车部，库部，左右中兵，左右外兵，别兵，都兵，骑兵，左右士，北主客，南主客为三十四曹郎，后又置运曹，凡三十五曹，置郎二十三人，更相统摄，及江左，无直事，右民屯田车部，别兵，都兵，骑兵，左右士，运曹十曹郎，康穆以后，又无虞曹，二千石二郎，但有殿中，祠部，吏部，仪曹，三公，比部，金部，仓部，度支，都官，左民，起部，水部，主客，驾部，库部，中兵，外兵十八曹郎，后又省主客，起部，水部，余十五曹云，  宋。
宋大鸿胪，不常置，而尚书客曹以左仆射领之，按宋书百官志，大鸿胪掌赞导拜授诸王，秦世为典客，汉景帝中六年，更名大行令，武帝太初元年更名大鸿胪，鸿，大也胪，陈也，晋江左初省，有事则权置事毕，即省尚书令，任总机衡，仆射，尚书分领诸曹，左仆射领殿中，主客二曹，晋西朝左主客，右主客，北主客，南主客为四曹，江左初，主客置一郎，后又省主客曹，宋高祖初，置主客曹郎，太祖元嘉十年，省十一年，又置  ，南齐。
南齐仍以左仆射领殿中，主客二曹，大鸿胪不常置，其属有客馆令，按南齐书，百官志，左仆射，领殿中，主客二曹。
大鸿胪三卿，不常置，将作掌宫庙土木，太仆掌郊礼执辔，鸿胪掌导护赞拜，有事权置兼官毕，乃省客馆，令掌四方宾客，  梁。
梁鸿胪，但主导护赞拜，而置北馆，典客馆令丞，统于太常按隋书百官志，梁太常卿，视金紫光禄大夫，统明堂，二庙，太史，太祝，廪牺，太乐，鼓吹，乘黄北馆，典客馆等令丞，  陈。
陈承梁置客馆令丞
按杜佑通典陈有客馆令丞
北魏
孝文帝太和 ， 年，诏议官制，定鸿胪寺，典客监诸职阶品，按魏书，高祖本纪不载， 按官氏志，自太祖至高祖初，其内外百官屡有减置，或事出当时，不为常目，旧令亡失无所依，太和中，高祖命群寮议定，百官着于令，六卿，太仆廷尉大鸿胪宗正，大司农，少府第二品上，少卿第三品上，典客监从第五品上，典客舍人从第八品中典客参军从第九品中按杜佑通典后魏吏部管南主客，祠部管左，主客  ，北齐，北齐以鸿胪寺统典客等署，掌蕃客朝会礼仪，而祠部仍有主客曹，掌诸蕃客按隋书百官志，后齐制官，多循后魏，鸿胪寺置卿，少卿，丞各一人，有功曹，五官，主簿，录事等员，掌蕃客朝会，吉凶吊祭，统典客，典寺，司仪等署令，丞，典客署又有京邑，萨甫二人，诸州萨甫一人，典寺署，有僧祇部丞一人，司仪署，又有奉礼郎三十人，祠部尚书统主客曹，掌诸蕃杂客等事。
北周
北周置蕃部，宾部掌客，司仪，诸大夫士掌朝觐，宾客而属于司寇，按杜佑通典，后周司寇，有蕃部中大夫，掌诸侯朝觐之叙，有宾部中大夫，掌大宾客之仪，又有宾部上士，又置东南西北四掌客，上士下士，又置司仪，上士等员，  隋。
隋仍以典客署隶鸿胪寺
按隋书百官志，鸿胪寺卿少卿各一人，丞二人，主簿，录事各二人，统典客署置，令二人，典客署又有掌客十人，炀帝大业三年，改典客署为典蕃署，而以四方使隶鸿胪寺按隋书，炀帝本纪不载， 按百官志，炀帝即位，多所改革，三年定令，鸿胪寺改典客署为典蕃署，初，炀帝置四方馆于建国门外，以待四方使者，后罢之，有事则置，名隶鸿胪寺，量事繁简，临时损益，东方曰：东夷使者，南方曰南蛮使者，西方曰西戎使者，北方曰北狄，使者各一人，掌其方国及互市事，每使者署典护录事，叙职叙仪，监府监置，互市监及副，参军各一人，录事主纲纪，叙职掌，其贵贱立功合叙者，叙仪掌小大次序，监府掌其贡献财货，监置掌安置，其□马船车，并纠察非违，互市监及副，掌互市参军事，出入交易，  唐。
唐仍隋制，以典客署隶鸿胪寺设令，丞，掌客诸职，按唐书百官志，鸿胪寺领典客署，令一人，从七品下；丞三人，从八品下；掌二王后，介公，酅公之版籍及四夷归化在藩者，朝贺宴享，送迎皆预焉。酋渠首领朝见者，给禀食病，则遣医给汤药，丧则给以所须，还蕃赐物，则佐其受领，教拜谢之节。
注
有典客十三人府四人史八人掌固二人
掌客十五人，正九品上；掌送迎蕃客，颛莅馆舍，  辽辽，专设客省，领四方馆及礼信礼宾诸司。
按辽史百官志，南面朝官 ，辽有北面朝官矣，既得燕，代十有六州，乃用唐制，复设南面三省，六部台，院，寺、监、诸卫东宫之官，客省，太宗会同元年置。
都客省兴宗重熙十年见都客省回鹘重哥
客省使会同五年见客省使耶律化哥
左客省使萧护思应历初为左客省使
右客省使
客省副使
四方馆
四方馆使高勋太宗入汴为四方馆使
四方馆副使，道宗咸雍五年，诏四方馆副使，止以契丹人充，勾当礼信司，兴宗重熙七年见勾当礼信，司骨欲礼宾使司礼宾使，大公鼎曾祖忠为礼宾使。
宋
宋设礼宾院初隶鸿胪寺而后属于礼部
按宋史百官志，鸿胪寺礼宾院，掌回鹘，吐蕃女真等国朝贡馆舍，及互市，译语之事，  元。
元以八府宰相同蒙古翰林院译诸王诏令
按元史百官志内八府宰相，掌诸王朝觐傧介之事，遇有诏令，则与蒙古翰林院官同译写而润色之，谓之宰相云者，其贵似侍中，其近似门下，故特宠之，以是名虽有是名，而无授受宣命，品秩则视二品焉，大德九年，以灭怯秃等八人为之，天历元年，为内八府宰之职，  明。
成祖永乐五年，初设四夷馆隶翰林院，选监生习译，按明会典，凡四方番夷翻译文字，永乐五年设四夷馆内，分八馆曰：鞑靼女直西番，西天回回，百夷高昌，缅甸选国子监生习译，按燕都游览，志四夷馆在玉河桥之西，永乐五年十一月始设，命礼部选国子监生蒋礼等三十八人隶翰林院，习译书，人月给米一石，遇开科令就试，仍译所作文字，合格出身，置馆于长安左门外，处之宣宗，宣德元年四夷馆，兼选官民子弟委官为教师，翰林院学士，稽考课程，后内阁委官提督，按明会典云云。
英宗正统元年定译字生冠带授职例
按明会典，凡四夷馆习译，监生子弟，旧例月支米一石，会官考试一年，通习者与冠带，全不通者，黜退，正统元年奏定考中一等者，冠带为译字官，又一年再考，中授职，代宗景泰三年，改造四夷馆。
按景帝实录，景泰三年八月，改造四夷馆，先是，译书子弟，俱于东安门外廊房肄业，至是提督，译书郎中刘文等请建馆于廊房之南隙地，从之，孝宗弘治 年奏准科目，四品以上官提督四夷馆及考试事例，按明会典，弘治初，奏准科目出身，四品以上官二员，提督四夷馆官生，公会按月，从本院印给，仍缴送稽考，及食粮授职，从吏，礼二部奏，会内阁出题，考试中否，仍从该部奏请施行，弘治三年奏准，考试译字生，限年例。
按明会典，三年奏准，四夷馆习译，监生子弟，不许别图出身，三年后，考中食粮，月给米一石，又三年考中，冠带为译字官，又三年考中授序班职事，初试不中者，许再试，三试不中者，黜退为民，监生初入馆，照坐监例，食粮三年，考中食粮一石，家小粮仍旧，又三年，考中冠带，又三年考中，授从八品职事三试，不中者送回，本监别用，其曾习举业者，非精通译字，不准应试，弘治八年，奏准习译监生子弟，有愿科举者，考送顺天府应试，按明会典云云。
武宗正德六年增设八百馆
按明会典云云
世宗嘉靖元年再定考试译字生限年例
按明会典，嘉靖元年令译字生习学，三年会考，不中径黜为民。六年不中，给与冠带，九年不中，授应得职衔，俱回籍闲住，免其泛差徭，其有资禀，年岁相应，尚堪作养者，听翰林院酌量，许其再试，嘉靖二十一年，题准译字生，考试定例。
按明会典二十一年，题准译字生，初试译业精通者，照例食粮，习学办事，译业粗通，资禀年岁，尚堪策励者，姑送馆习学，不许，食粮候三年，满日再试，其译字差谬，习学无成，畏避考试，临考不到，与未经起送及原系纳贿，夤缘者俱革，黜为民。神宗万历七年，增设暹罗馆，取本国人为教师，选世业子弟习学按明会典云云。
皇清
大清会典提督四译馆太常寺汉少卿一员带翰林  院衔提督馆事其教习译字官带鸿胪寺序班  衔  凡译字生顺治初无定额本堂官将世业子弟  咨送礼部会考选其通晓译字者送馆肄业光  禄寺给薪米宛大两县给纸笔  凡译字生季考本堂官每年三月十月各考一  次试卷解送翰林院覆阅其译写不堪者分别  停粮黜革  凡译字生丁忧呈报礼部给假停止月粮仍俟  本生起复开支世祖章皇帝顺治元年
大清会典顺治元年设四译馆翻译远方朝贡文字  馆有十曰鞑靼曰女直曰回回曰缅甸曰百译  曰西番曰高昌曰西天曰八百曰暹罗统隶翰  林院  是年设太常寺少卿一员提督翰林院四译馆  额设堂属各官共五十六员  顺治二年
大清会典，顺治二年，置典务厅，关防一颗，官无专设，  听堂，官遴选才能官员为诸馆总理  ，是年，设通事序班及通事官生共三十员，名  ，顺治九年，大清会典顺治九年，设通事序班，共十六员。
顺治十年
大清会典顺治十年，题准礼部，会同四译馆堂官于  ，世业子弟内，考取译字，生送馆，肄业  ，顺治十一年。
大清会典顺治十一年题准光禄寺及宛大两县停  给译字生薪米纸笔每生月给粮米六斗每年  四季赴户部支领  顺治十五年
大清会典顺治十五年裁鞑靼女直二馆
是年，题准八馆，各设正教序班一员，协教序班，  一员，食九品俸，教习译字生，其余序班俱裁  ，又题准会同馆带俸，序班止存十三员，准其全 ， 留，凡外国进贡来京，专任引朝，赐宴伴送出境等事，其肄业官生无定额，凡有世业，  子弟通晓译语者，准其札馆肄业，俟司宾序班，  员缺，时挨次顶补，学习三年，满日精通译语者，  支米，又三年满日，题授冠带，又三年满日，咨吏  ，部具题实授，司宾序班，  顺治，十六年。
大清会典顺治十六年题准各馆序班缺员本堂官  会同礼部考取译字生纯通译学者送吏部题  补  顺治十七年
大清会典凡四译馆译字生旧例于世业子弟内考  取肄业三年该馆会同内院礼部考取食粮又  三年考给序班顶带又三年礼部考送具题实  授顺治十七年题准序班缺礼部会同该馆考  取送吏部题补  顺治十八年
大清会典顺治十八年题准翰林院裁并内三院本  馆止称四译馆不称翰林院名色  康熙九年
大清会典康熙九年题准本馆仍复翰林院名色凡  本馆关防如遇提督少卿升任将关防呈送翰  林院收贮俟新任官呈请颁发  康熙十六年
大清会典康熙十六年，会考收取，译字生送馆，肄业  ，照所遗粮缺顶补。
四译馆部总论
礼记
王制
五方之民，言语不通，嗜欲不同，达其志，通其欲，东方曰寄，南方曰象，西方曰狄鞮，北方曰译。
陈
注
寄言能寓风俗之异于此，象言能仿象风俗之 ，异于彼鞮，则欲别其服饰之异，译则欲辨其言语 之异，周官通谓之象胥，而世俗则通，谓之译也，刘 氏曰：此四者皆主，通远人，言语之官，寄者寓也，以 其言之难通，如寄托其意于事物而后能通之，象 像也，如以意仿像，其形似而通之，周官象胥是也， 狄犹逖也，鞮戎狄屦，名犹履也，远履其事，而知其 言，意之所在而通之，周官鞮屦氏亦以通其声，歌 而以舞者所屦为名，译释也，犹言誊也，谓以彼此 言语相誊，释而通之也，大学衍义补。
译言宾待之礼
周礼象胥掌蛮夷，闽、貉、戎，狄之国，使掌传王之言，而谕说焉，以和亲之，若以时入宾，则协其礼，与其辞言传之，凡其出入，送逆之礼节，币帛，辞令而宾相之 ，郑元曰：通夷狄之言者曰象胥，凡其出入，送逆之 ，礼节币帛，辞令而摈相之，从来至去皆为相，而诏 侑，其礼仪也， 朱申曰：八蛮，四夷七闽，九貉五戎 ，六狄之国遣使来朝贡，不晓中国语言，故象胥传 王言，而开谕解说之，如此，则远人之心，和而不乖， 亲而不疏也，若蕃国之君，世一见之，其礼不同于 ，中国象胥，则教之使协于礼，其言不通于中国，则 传其言辞，出则送之，入则逆之，礼节以相接，币帛 以致享，辞令以相与？接宾曰：摈赞礼曰：相 臣按四裔之人，其拜揖进退，拜伏之礼，不同于中， 国象胥，掌教之以中国之仪，用协于礼也，夫上有 所言，则象胥为之传，导而开谕，晓说之，然后从而 译其所言，以达之于上焉，今制鸿胪寺设通事官 ，即周之象胥也，礼记中国夷戎，五方之民，皆有性也，不可推移，五方之民，言语不通，嗜欲不同，达其志，通其欲，东方曰寄，南方曰象，西方曰狄鞮，北方曰译 ，臣按：译言之官，自古有之，然惟译其言语而已也， 彼时外国犹未有字书，自佛教入中国，始有天竺 字，其后回回女直蒙古缅甸，其国人之明慧者各 因其国俗而自为一种字书，其来朝贡，及其陈说， 辨诉求索，各用其国书，必加翻译，然后知其意，向 之所在，唐，宋以来，虽有润文，译经使之衔，然惟以 译佛书而已，非以通华裔之情也，我文皇帝始设 为八馆，曰西天曰：鞑靼曰：回回曰：女直曰高昌曰： 西番，曰缅甸，曰百裔，初以举人为之，其就礼部试 ，则以蕃书译其所作经义稍通者，得联名于进士， 榜授以文学之职，而译书如故，其后又择俊民，俾 专其业，艺成，会六部大臣试之，通者冠带，又三年， 授以官，盖重其选也，盖此一事似缓而实急，似轻 而实重，一旦外国有事上书来，言其情，使人人皆 ，不知其所谓或知之而未尽，则我所以应之者，岂 不至，相矛盾哉！非惟失其情而或至起边衅者，亦 有之矣，我文皇帝专设官以司之，其虑远哉！汉志典客，秦官，掌归义蛮夷，景帝更名大行令，武帝更名大鸿胪，属官有行人，译官 臣按：此秦汉以来，设官主掌蛮夷之始，所谓大行 令，即周礼行人之职，译官即王制，所谓寄译之类 也，考史，昭帝用苏武为典属国，亦掌四裔之官，而 百官表不载，臣以为汉大鸿胪，即今鸿胪寺卿译 官，即今通事之职典属国，其今御前通事之，武臣 欤？唐志主客郎中，掌诸蕃朝见之事，殊俗入贡者，始至之州，给谍覆其人数，谓之边谍，蕃州都督，刺史，视品给以衣冠，□褶初至，及辞设会，参日设食， 臣按外国而来朝，给以衣冠宴食，自古皆然，唐志 ，但谓之会，而不以宴，名盖不备，燕享之礼也。然惟 主之，以礼部之属而未尝专命大臣，后世乃或有 ，用武将待之者，臣窃以为非宜，盖礼仪非武臣所 ，宜预将乃吾国之爪牙，止可使彼闻其名，不可使 ，彼识其面，设或有貌不扬，如裴度者，中虽有智彼 ，恶知之哉？或因此而藐我，将相关系，亦不小也。吁！ 武将且不可，况内侍乎？昔童贯初使辽也，辽人以 为宋无人，因此以占宋人失政而启其轻，蔑之心 ，此前代之明鉴也，鸿胪寺领典客，司仪二署，凡四裔，君长以蕃望高下为簿，朝见，辨其等位，诸蕃封命则执册而往，凡献物皆各执以见，驼马则陈于朝堂，不足进者，州县留之，其属有典客署令掌四裔，归化朝贡，酋渠首领朝见者，给廪食，病则遣医给汤药，丧则给以所须，还蕃赐物，则佐其受领，教拜谢之节， 臣按唐人之待诸蕃朝贡者，既有宴赐，资给其不 ，幸而病及丧者，亦有给赐焉，宋设鸿胪寺，掌四裔朝贡，宴劳给赐，送迎之事，凡四裔，君长使价朝见，辨其等位，以宾礼待之，授以馆舍，而颁其见辞，赐予宴设之式，戒有司先期办具有贡物，则具数报，四方馆，引见以进，诸蕃封册，即行其礼，命 臣按唐，宋俱有诸蕃，封册之礼。
宋哲宗元佑中，学士院言：诸蕃初入贡者，请令安抚，钤辖，转运等司体，问其国所在，远近大小与见今入贡，何国为比？保明奏闻，庶待遇之礼不致失当， 臣按诸蕃初入贡者，前此未有体例，因其所言而 ，制为礼节，斯无失矣，宋哲宗元佑中，礼部尚书苏轼言：高丽人，每次入贡，朝廷及淮，浙两路，赐予馈送，宴劳之费约十余万贯，而修饰亭馆骚动，行市调发，人船之费不在焉，除官吏得少馈遗，外了无丝毫之利，所得贡献，皆是玩好，无用之物，而所费皆是帑廪之实，民之膏血也，今来直牒国子监收买诸般文字，内有册府元龟历代史及敕式国子监，知其不便，申禀都省，下礼部看详，谨按汉书，东平王来朝，上疏求诸子及太史公书，当时大臣以谓诸子书，或反经术，非圣人或明鬼神，信物怪，太史公书，有战国纵横，权谲之谋，汉兴之初，谋臣奇策，天官灾异，地形厄塞，皆不宜在诸侯王，不可与，诏从之，臣切以谓东平王骨肉至亲，特以备位藩臣，犹不得赐，而况海外之夷裔乎？臣闻河北榷场，禁出文书，其法甚严，徒以契丹故也。今高丽与契丹何异？ 臣按，今四裔之好书籍者，惟安南与朝鲜，朝鲜恭 顺，朝廷岁时觐聘礼节，无失所经过，郡县无多，而 货买止于京师，安南入贡虽疏，然经行道路，几至 ，万里沿途，随处得以市买，且宋朝书籍版本俱在 ，国子监，今书籍处处有之，请自今诸蕃来朝贡者， 非有旨不得与交易，而于书籍一事，尤宜严禁，彼 欲得之，许具数以闻，下翰林院看详可否，然后与 之。
四译馆部纪事
青箱杂记魏野，陕府人，甚有诗名，寇莱公每加前席，野献莱公生日诗云：何时生上相，明日，是中元以莱公七月十四日生故也。又有赠莱公诗云：有官居鼎鼐，无地起楼台，而其诗传播漠北，故真宗末年，尝有北使诣阙，询于译者曰：那个是无地，起楼台底宰相时，莱公方居散地，真宗即召还，授以北门管钥。
四译馆部杂录
癸辛杂识译者之称，见礼记云：东方曰寄，言传寄内外言语，南方曰象言，放象内外之言，西方曰狄鞮，鞮知通传，夷狄之语与中国相知北方曰译译，陈也，陈说内外之言，皆立此传语之人，以通其志，今北方谓之通事南蕃，海舶谓之唐舶，西方蛮猺谓之蒲，又皆译之名也，翰林院记，洪武十五年命侍讲火原洁，译蒙古文字，译字官隶本院始于此，永乐中，学士杨荣掌其事，宣德元年，命本院学士，稽考课程，弘治初，奏准科目出身，四品以上二员，提督，自后提督官例，用太常寺卿及少卿，四译馆考馆列东西，十日一行，考课以观肄习之勤惰焉，余于各馆杂字中，比合连属，缀成韵语，虽未免有补缉之痕，而顺口成章，间有思致，唯西天一馆，乃真实名经，梵呗聱牙，终难牵合，因每馆附存一二诗，并录其字及语音，于本字之下，亦奇观也，字分，单复有纵横，悉如其旧。