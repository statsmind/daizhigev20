督学部艺文一
督学袁公，去思碑记， ： ， ， 明张慎言，国家既置太学于京师，郡邑皆置学，特遣学使者督其事，故十五国与太学皆国师也，任重而道尊，气运文章，人心风俗，皆于是关焉，风移俗敝，国家之法度，纪纲皆非其故，独有选乡举之法，竞竞焉，毖饬不至于坏，至今日，稍陵迟衰微矣，途径百出，上下相罔，夫士以气为主，造士者在作士之气，文章者，士之生气也，廉耻者，生气之本也，简牍苞苴，廉耻殆尽，浸寻而至，丙寅，丁卯之间，士气尽矣，造士之流弊，乃至于此！上下四十年，升降之际，盖欷歔感慨，不自禁云，甲戌，秋，袁州，袁公奉玺书，临晋之鄙，干旌至止，士习翕然，往学使者一至奉例陈款，科条毕具，试事未半而邑已惓矣，士与主者志气不相往来，姑苟且故事，冀一日之幸，无论不肖者走百，径如鹜，而士有苟且，侥幸之意，此其心何如哉？顷诸生试后，远者未尝见；但见吾党二三子虚往实归，气静而志恬，若有所得，而不可名试后先，未尝闻有正文体厘，士习涂饰功，令如昔者纷纷颁布，公与多士渊穆静专而文体，士习已潜移矣，古者有胎教士大夫为博士弟子，时正当胎息学使者固为之母，是忆日者比肩，连袂共侍，棨戟之下，彬彬皆君子，曾几何时？率失足，身不可问，吾党比年已来，风俗靡敝，识者心忧之，公未尝一烦，声色多士，丕变善恶，转移之机何神？速至于斯也，岂不以人哉？尝窃论之，父兄之于子弟，情笃而法不严，不笃则溺不严，则玩使者，奉简书，饬三尺，从事较尺牍于风檐，寸晷法虽严，而谊不洽帖括，非小道也，刿肝擢肾如累黍而合尺度焉，针芥不投，无以服才士之心，若舍尺牍，而他问以名器假人，将无以塞嚣陵，诟谇之口，况身实脂润，恇怯錞处，猥绳人以孝廉方正刚大，侃直之概，则己自觉其不情，而人亦不信。噫！谈何容易！公已奉命督晋中学乃上疏极言诸监督，使者当罢，状甚切直，圣主未即报可。业心俞之，后卒如公言，二三子中之津，津然瞻云，望日岂在条教，号令哉记，先是，檄纔下，郡县皆腆，膴奔走议为地，不遑启处，比公至父兄子弟知交亲故各寂然敛己约束，而听试焉，此何以故？试已无贤不肖，如获所欲，得媸者，顾影自憎，无盐嫫姆，乃有怨鉴者乎？争自琢磨，耻借齿牙，况买刺且以货取也，握三才之玺，进退人才，凛然罔敢干以私，二千石而下无得关一语，以延诸生，堂下字栉句，比冲粹，恬夷上下，各相喻于无言，使者虽贵倨居，然广文耳，所入几何？悉括以饩，诸生授馆，致临视诸生病，谨致药饵，诸生感且泣数行下，己即屏逐诸骑，造诸生，诸生无一刻，荒于嬉者，诸生入室，问字萧然，两苍头供□粥图书，幞被外无长物，相视而骇，退而相语，皆太息，岂必在执经问难哉！公奉朝廷之法，洽以父兄子弟之情，提圣贤之精神通帖括之志气，三年两课之制，期人以百年，名世之业，侃直廉静之躬，悚革后先，愧耻奔竞之习，教之所系，固不重欤？余尝谓学使者在作士，又在养士作，直风草之机，今者殆可谓养士矣。昔胡安定湖州之学最善，宋庆历始建太学，有司请下湖州，请安定之法，以为太学法，至着为令，余谓不然，即取湖州之法，然非安定，则其法亦如往者奉例，承款而已，得如侍安定左右邪后，嘉佑年用，有司言迁先生太学，中允居太学，然此非卿大夫责也，诸生因感慨，后先升降之际，请记其事，书院庑下，以致教化，转移之机，原无难易，如逸少云，后之视今，亦犹今之视昔，将无有感于斯文，公讳继咸，字临侯，乙丑，进士，甲戌，督晋中学，江西袁州府宜春县人记  ，与杨玉泉提学书 ， ， ， ，  王维桢使至辱及华翰，因悉节旄入关，秦士子望风抃蹈，若将丕变，更益岁年，其绩效可睹已，秦中先辈名家务敦本，实已乃衍而为词，故各皆有就，近世学者迂视前哲，颛趋捷径，掇摭六经细碎之语，点缀凑泊，眩观竞进，此习且十年，不有中兴，君子振刷之，弗可改也，夫六经为议道之，祖乃学者不求观理而务剿词，所谓截华而亡实者也，流而靡止，将害道□，政不直为文之弊，而仆窃惧焉。违侍渐远，式申卑恋，并附夙慨如此，伏惟鉴教春尽，闻有榆塞之行，塞上气候与内地殊幸，节慎为国，不胜惓惓。
督学部艺文二
诗
柳博士，自太常出提举江西儒学来访宿山中， ； ， ， ， ， ， ， ， ， ， ， ， ， ， 元吴莱，一扫空山，鹿豕踪，车如流水，马如龙，黄麾法，仗知宸辇，青史勋名问景钟，宣室受厘，端有召曲台传礼，尚为容少年作赋，将投献东北，孤云，是岱宗  ，庆黄晋卿任江浙儒学提举，  薛元，曦忆昨追随到上台，鳌头先夺锦标回道人，独宝笼鹅帖，天子曾惊，倚马才礼以二仪，宗太极名，因三赋重蓬莱，只今教雨，司吴越绝胜，文翁化，蜀来  ，寄应宁提学，用留别韵，   明，李东阳，天上词垣近省闱，十年毛羽，爱追飞南池水暖，□重化西华风，高雁未归，绝足风尘，须独步初心，道德肯相违，网罗剩有求才，意未放山林，老布衣  ，送马公顺视学，湖南  ，   ，何景明洞庭，云梦眼中宽襄国，荆门掌上看，三楚楼台皆壮丽，万年江汉自波澜烟花，白日空愁暮，鸿雁青春尚避寒，莫道秦川归，未得人间，今日路行难 ， 送冯汝言学宪之浙江，    ，李攀龙，儒臣奉诏，外台居，况复扬波海晏如，门下美材，收竹箭，卧中高士羡，挏庐山川半入吴都赋，风俗兼传，越绝书始信工，文官自达主恩，垂老不曾□ ， 送张企，翱之广东提学  ， ， ， 陆容天语，遥将度岭南，一方师表，羡君堪潜回，风俗观新政，乐育英才，副昔谈爱护襟期，同郑老能诗，标格近罗含少年科第，曾谁负大？好文章，每自惭好士，一生心，耿耿阅人多中目，耽耽芹宫，会讲，晨留榻柏府，程书晚驻骖，道路漫从，泷吏问姓名，先得峒民，谙蛮音啁哳初难辨，海味珍奇，素所甘画鼓发船，驯巨鳄青衿，拥座听春蚕文身，俗在能无教，可语僧来，不放参龙，墨污唇闲，吮笔廌冠，笼发老胜簪，敷文圣代，今同契，典礼仪夙陋，逢石只应呼丈拜歃，泉宁复侣渠，贪花明蕉荔，供行色味杂槟，蒌当酒酣，故国，乾坤惟欠雪，莫年山水定工，岚清风入诵，炎蒸散化，雨随车槁瘁，覃骏骨，收时忘牝牡，色丝成后，看青蓝，赠行已乏，金兼百饯何妨爵，过三往事，莫言温室树殊恩，还忆上林，柑鸾墀宝玉留情，献蜃窟遗珠，借手探转眼，又期归报最，坐移邹鲁到琼，儋， ， 赠王督学  ， ， ， ， ， ， ， 侯一元，长江千里，白波来画舫，风轻五两，催新雨，晓看雷泽涨，冰壶秋映洞庭，开洲前落月，闻湘瑟，峡外云飞，见楚台辞赋，郢中应一变，汉家方重，马卿才 ， 送莫祠部督学，贵州  ，   ，梁有誉，献岁星轺，出汉京南，中鸟道入云，平遥经迁史，浮湘处肯让，文翁化，蜀名恋阙，梦悬春署月，登高诗满夜郎城，莫嗟万里，风烟迥揽辔，应怜报主情。
督学部汇考
宋
徽宗崇宁二年，设提举学事司掌一路，州县学政，按宋史徽宗本纪不载， 按职官志提举学事司掌一路，州县学政，岁巡所部以察师儒之优劣，生员之勤惰，而专举刺之事，崇宁二年置，宣和三年罢，崇宁四年十一月丙辰，置诸路提举学事官，按宋史徽宗本纪云云。
宣和四年二月乙酉罢诸路提举学事官
按宋史徽宗本纪云云
高宗绍兴十三年，命监司提举学事，又诏州守县令佐之，按宋史高宗本纪，绍兴十三年八月丁亥，命诸路有出身监司一员提举学事，九月癸酉，诏诸州守贰提举学事，县令，佐主管学事，绍兴十六年五月壬申，命诸路漕臣兼提举学事，按宋史高宗本纪云云，  元。
元置儒学提举司，掌行省所署学校，教养钱粮之事，及呈进著述文字，按元史百官志儒学提举司，秩从五品，各处行省所署之地，皆置一司，统诸路，府、州，县学校祭祀教养钱粮之事，及考校呈进，著述文字，每司提举一员，从五品；副提举一员，从七品；吏目一人，司吏二人，世祖中统二年，立诸路提举学校官。
按元史，世祖本纪，中统二年九月癸未，王鹗请于各路选委博学老儒，一人提举本路学校，特诏立诸路提举学校官，以王万庆，敬铉等三十人充之，至元十八年，立蒙古提举学校官。
按元史，世祖本纪，至元十八年十月壬子，置蒙古提举学校官各二员， 按百官志，蒙古提举学校官，秩从五品，提举一员，从五品；同提举一员，从七品；至元十八年置，惟浙江，湖广，江西三省有之，余省不置，至元二十四年二月乙丑，设江南各道儒学提举司按元史，世祖本纪云云，至元二十六年九月己卯，置高丽国儒学提举司，从五品，按元史，世祖本纪云云。
仁宗皇庆二年春正月己未，置辽阳行省儒学提举司按元史，仁宗本纪云云。
延佑元年六月戊子，置云南行省儒学提举司按元史，仁宗本纪云云，延佑三年五月庚午，置甘肃儒学提举司，秩从五品，按元史仁宗本纪云云，  明。
明设提学官隶按察司
按明会典，提学官，每省各一员，或副使或佥事无定衔，英宗正统元年始请□专一提督学校。
按明会典，正统元年奏准，各处添设按察司副使，或佥事一员，南北直隶，监察御史各一员，请□专一提督学校，按大政纪，正统二年，始设提学宪臣南京户部尚书黄福建白，人才出学校，必设监司，提督巡视，下部议，南北直隶，御史各一员，各省按察副使，或佥事各一员，专□责成，不许，巡按御史侵越，（按明会典作元年，此作三年，未知孰。
讹姑附于此）
代宗景泰元年罢提学官
按明会典，景泰元年革罢，提学风宪官，听巡按御史各司府州县官提督考察，又令按察司分巡各道副使，佥事，照依提学官，先奉□书事理，提督两直隶御史，提督英宗，天顺六年□谕天下，提督学校等官。
按名山藏，天顺六年□谕天下，提督学校，监察御史等官陈政等，朕惟自古帝王率以兴贤，育才为首务，学校废，兴人才之盛衰，治道之隆替系焉，曩嗣位之初，爰简学行老成之士，授以宪职，俾专学政，行之十余年，厥有成效，景泰中，罢去而废坏日甚，今复行旧典，命尔等往尔，其钦哉！夫是一方表率也，率人必先正己，其务端轨范，严条约公劝惩，俾崇于正学，迪于道，武宗正德十年给提督学政，关防又都司卫所，令分巡官考校行，提学官知会，按明会典，正德十年给各按察司，提督学校官关防，又令口外，卫学并都司卫所，土官学离本布政司，窵远提督官，不能岁历者，许各道分巡官，岁加考校，行提学官知会，世宗嘉靖二十九年，令简择督学官。
按大政纪，嘉靖二十九年闰六月，简督学官，给事中杨允绳上言：祖宗取士，以经术为重，匪徒以绘句饰章，校长一日也，迩来士子但逞浮靡之辞，不修实行，下者狙狯，恣睢干谒，假托，皆缘督学官，尚文艺而轻行检也，乞□铨曹，慎选督学官，用端士习，帝曰：督学官，实士子表率，今后慎选行谊，端方者以充其任，勿得徒尚艺文，循资滥，擢神宗万历二年，令各省提学官缺吏，礼二部，会同选择，按明会典，凡两直隶提学御史缺，吏部会同，礼部都察院推补，其各省提学副使，佥事，吏部题补万历二年，令今后各省提学官缺，吏部会同，礼部务选年力精壮，学行着闻者，久任责成，若未经岁，考科举事完，不许辄便升转，其才力不称者，即调处罢黜，万历十一年，令各省直提学官，照旧全管考校，惟甘肃宣，大，辽东仍属各巡按，广东琼州，仍属兵备，兼管按明会典云：云皇清。
国朝外官
大清会典提学道每省各一员或副使或佥事无定  衔其直隶江南浙江提督学政详见翰林院  顺治八年大清会典顺治八年题准学臣岁科两试俱周礼部  考核称职御史咨都察院回道管事道员咨吏  部照常升转其公明尤著者特请优升京堂徇  私溺职者参处 又题准学臣旧官考毕新官  未补中间易致旷废学政除御史报代自有台  规外凡学道两考完日先期报礼部即咨吏部  铨补新官依限赴任面相交代以杜署道诸弊  其旧官听候考核升转处分  顺治九年
大清会典顺治九年题准提学官须正己洁操矢公  矢慎务得真才不许曲徇情面考试生员必严  加校阅如有荒□庸耄者即行黜退不许姑息  有捏造流言思逞报复者访实照例问遣童生  入学遵题定名数考取或遇人才偶乏宁缺额  毋滥收发案后不许再试一人再发一案亦不  许别立寄学名色若乡官势豪干托不遂暗行  中伤者许径自奏闻处治 又题准提学奉□专督学政各抚按二司官不许侵伊职掌行事提  学巡历所属除教官生员干犯行止合行严惩  外不许泛受民词其生员犯罪或事须对理听  该衙门提问亦不许护短曲庇致令有所倚恃  抗拒公法 又题准岁科两考定以三年内报  完方许升转仍候新官面代不许竟离地方考  试之日务须亲临遍□不许移文代委及于隔  别府分调取生儒以致跋涉为害亦不许令师  生送迎考毕即于本地方发落明示赏罚不许  携带文卷于别处发案致吏书乘闲作弊士子  无所劝惩违者题参  顺治十五年
大清会典顺治十五年题准各提学有能将上官势  要封函揭送者于考核时并为叙录  康熙元年
大清会典康熙元年题准学道任满考核改隶吏部  康熙二年大清会典康熙二年题准直省现任提学于乡试前  接考小半及一半者所属未考地方尚多不便  报满应通行考试以完下三年考试一周之数  其接考大半者准其报满 又题准提学一经  领□即行赴任如有逗留都门者科道指名参处考试  已竣俱于十一月报满到部如违定限即以恋  缺题参议处  康熙十二年
大清会典康熙十二年题准提学考试迟延限内不  能完结者降一级调用  康熙十八年
大清会典康熙十八年议准提学有积习十弊嗣后  学道考核时俱注剔除十弊若不能剔除十弊  该督抚指参内有贪赃之弊照例革职提问如  无贪赃等事照才力不及例降二级调用其考  核册内不注剔除十弊字样及未曾剔除而注  剔除者或吏部查出或科道纠参督抚照不报  劣员例降三级调用督抚有需索陋规者亦照  贪例处分至上司同僚京官乡宦私书及亲戚  朋友随住地方讨情抽丰及州县官传递私书  乡绅投刺请席者系官革职系常人交刑部从  重治罪至顺天学院任满时亦开明剔除十弊  具题考核方准回院若不能剔除或有贪赃等  弊亦照学道例处分童生未经府考册内无名  钻求学道径取入学巧图捷便一弊也考试各  府州县卫所童生额外滥取拨发别学明收冒  籍以占本学正额二弊也弥封编号印簿及□  内坐号红簿不发该府州县封贮私存道署查  对字号贿卖三弊也考完一府不将红案速行  发学任意迟延徇私通贿更改等第拔下作上  四弊也每考一处令书办承差快手人等出入  过付暗访生员稍有家资者先开六等草单吓  诈保等银两五弊也文童额少武童额多将文  童充为武童入学之后夤缘改文倡优奴隶滥  行收取真骑射者摈而不录六弊也各府地方  设有考棚惮于亲临将生童远调考试各州县  告病生员扛□验病困苦难堪七弊也纵容无  赖教官包揽生童私通线索效劳分润名曰作  兴大坏风教八弊也曲徇上司同僚情面并京  官乡宦私书及亲戚朋友随住地方讨情抽丰  孤寒之士弃而不录九弊也开报学册将额外  滥取入学童生未经科岁两考预附三等其姓  名不入新案造衣顶下以赵甲顶钱乙混作实  在之数朦胧礼部十弊也  康熙二十一年
大清会典康熙二十一年，议准提学，按临地方，量拨  ，别县书吏供事其掌，案长接名色严行，禁革所 ， 考各府，仍令府官提调外，其属员，概不许，迎接  ，执事人员不许于退堂，时传递关节，遇考校日 ， 一概封筒，不许，传入闲有公事，俟试竣日方许  ，开缄投进，其生员交卷照例，将浮票揭去，带回  ，府州县于正试卷，外不许多备一卷，违者听该  ，督抚据实题参，督抚徇隐者，一并议处。
督学部纪事
却扫编曾尚书，楙喜理性之学，中年，提举淮西学事游五祖山，凭栏，恍若有所得者，因为偈曰：四大本空，五阴皆蕴灵台，一点常现，圆明元史，世祖本纪，至元十八年十一月，袭封衍圣公孔洙入觐，以为国子祭酒，兼提举浙东道学校，事明外史陈选，传选，字士贤，临海人。以御史督学南畿，患士习浮夸，欲范以古礼先颁冠，婚；祭，射仪于学宫，令岁时肄习，选每按部至，诸生相率行礼于前，周旋磬折，弦管豆豋洋洋，翼翼数十年，未尝有也。作小学集注以教诸生，欲令措之践履，常止宿学宫，夜巡行两庑，察其诵读，由是诸生竞劝，文教大兴，除试牍糊名之陋，曰：己不自信，何以信于人？□职三年夏，楚不用而人畏之若神明，成化六年，迁河南副使，寻以选善教改督学政，立教一如南畿，学者咸庆得师，时汪直被命出巡，都御史以下皆拜谒，选独徐入，长揖直曰：君何官选曰：提学副使，直曰：能大于都御史耶？选曰：提学何可比？都御史也，业人师不敢先自诎辱，选词气严正，而诸生亦群集署外，直气慑，遂好语遣之，张悦传悦，字时敏，成化中，出为江西佥事，改督浙江学校，力拒请托，校士不糊名，曰：我取自信而已，诸所品第，众皆服，无后言，周孟中传孟中，字时可，历广西提学副使，孟中两督学政，以正学勖士，士皆向风，黄仲昭传仲昭名潜，以字行，除江西提学佥事严明，无所假借，诲士必于正学士，莫不率服，其教久之，再疏乞休，日事著述，学者称为未轩，先生丁玑传玑，字玉夫，擢广东提学副使，励诸生以正学，不尚文艺，士多感发，岁余入贺，至清远峡，水暴涨，舟覆，举家溺焉，惟一子附他舟获免，邵宝，传宝，字国贤，无锡人。迁江西提学副使，至则率诸生释菜周元公祠，广白鹿书院学舍以处来学者，其教以致知，力行为本，先行检而后文艺，江西俗好阴阳家言，有亲死数十年不葬者，宝下教亲未葬，不得与试，于是举葬者千计，宁王宸濠索诗文，峻却不应，岳州府志姚文，灏字秀夫，贵溪人，为湖广提学佥事，过洞庭，舟几危，端坐不动，风止泊舟，登岳阳楼，云：来时行李萧然，去时行李萧然，岳阳楼下，径过此心，无愧苍天，明外史夏寅传寅，字正夫，松江华亭人。成化中，迁江西副使，提督学校，其教务先德行，士经激劝者，多为闻人胡献传，献字时臣，扬州兴化人，武宗即位，擢广西提学佥事，重行检崇实学，试毕，辄诣学宫，召诸生讲书史，令人人自言其所得而从容开谕之，各尽其意而去，胡铎传铎，字时振，余姚人，迁提学副使，教士先理学，特严朱，陆之辨，诸生化之时，王守仁以良知教学者，其说颇近，陆氏铎与守仁书曰：足下薄宋儒以闻见之知，汨德性之知，知一而已，德性之知，不离闻见，闻见之知，还归德性，怵惕恻隐之心，良知也，必乍见孺子而后动，谁谓德性之离，闻见乎人，非形性无所泊，舍耳目闻见之知，德性亦无所自发也，大学论修身而及于致知，则固合德性，闻见言之，宋儒居敬穷理之说，举其全足下良知举其偏，且谓良知见成，不费磨砺，爱亲敬长之，良知必要于达之天下，不屑箪，豆之良知必要于万锺不受，谁能良知？而见成也者，守仁不答，邵锐传锐，字思抑，仁和人，擢江西佥事，进福建副使，俱董学政，令诸生诵习，白鹿洞学规，凡守身处事，立言悉奉以为则，非是者即丽于罚，念建文朝忠臣湮没，命分宜祠祀，黄子澄，漳州祠祀陈思贤伍，性原陈应宗林珏，邹君默曹，廷瑞吕贤，其他先贤祠墓，悉为修复，广东通志，欧阳铎，字崇道，泰和人。擢广东副使，改督学承魏校，后明礼教，崇行义劝督，有程子弟资稍□，辄收之，学文义，□劣不即黜，再试靡进，乃黜之，并黜其谠，荡无行累，教不悛者，文体士习为之一变，所奖拔多名士，考校毕归豫，拟经选如陈思谦唐穆岑万等，无不左验，人服其藻鉴见闻录徐文贞为浙江督学，时有二生争贡哗于堂下，徐公阅卷自若，已而有二生，逊贡哗于堂下，徐公亦阅卷自若，居顷之，召而谓曰：我不欲使人争，但亦不能使人让，诸生未尝读教条乎连我也，在教条里头作不得主诸生，但照教条行事而已，由是让者争者皆自息，延休堂漫录伍文定，初为常州推官，以简伉忤，提学御史陈琳左迁，起为嘉兴府同知，琳亦来，为郡守相见，握手道旧欢若平生，彼此各无芥蒂，时两贤之，琬琰录马，溪田理为考功郎中，丙戌，例当考察外官，时临颍内阁冢宰，各挟私怨，欲去广东，河南，陕西三省提学，公乃昌言曰：魏校萧鸣凤唐龙，即今有数人物，若欲考此三人，请先考理，由是获免，公之保全善类，以扶正气如此，明外史蒋信传信，字卿实，常德人王守仁谪居龙，□信事焉，后迁贵州提学副使，建书院二廪，群髦士其中，龙□故有王守仁祠，为置祀田，坐擅离职守，除名，何瑭传瑭？字粹夫，武陟人，嘉靖初，起山西提学副使，以父忧不赴，服阕，起提学浙江，敦本尚实，士气为之丕变，王邦瑞传邦瑞，字惟贤，宜阳人，以吏部郎中出为陕西提学佥事，坐岁贡不中式五名以上，贬滨州知州，再迁固原兵备副使，复提学陕西，张邦奇传邦奇，字常甫，鄞人，出为湖广提学副使，下教曰：学不孔，颜，行不曾闵，虽文若雄褒，吾且斥之，在任三四年，诸生竞劝，时世宗方为兴世子献王遣之就试，乃特设两案，己居北而使世子居南，文成送入学，世宗由此知邦奇，嘉靖初，起提学四川，以亲老乞归，久之，桂萼掌吏部，去留天下提学官，起邦奇补，福建黄佐传佐，字才伯，香山人，改广西督学政，佐乃正士习毁淫祠，举节孝立乡社，择土民秀者为诸生，俾转相谕告，猺獞感悦，寇掠为希，潘恩传恩，字子仁，上海人，迁广西提学佥事，靖江王禁护卫子弟毋就试，勒贿乃许，恩移牒长史，将上闻，王惧，乃止，万士和传士和，字思节，迁贵州提学副使，地杂箐峒，诸生荒鄙不悦，学士和所至诲励，习尚渐移，屠羲英传，羲英字淳卿，出为浙江提学副使，持法严，诸生惕息奉教，部内贵族，干渎无所徇，窦之偁，传子偁，字可扬，擢湖广提学副使较阅，公明所甄录，悉知名士，士类悦服，悯楚宗人冤，驰疏请雪忤权，相弗避，陆深传深，字予渊，上海人，擢山西提学副使，时帝颁御制敬一箴，及心箴于天下学校，命提学官建亭，勒碑前副使刘储秀，未及举而深，至会阳曲，知县崔廷槐素酷虐，一无辜杖死，其子诸生也诉之，御史赵镗镗，反除诸生，名深不平，遂劾廷槐并及镗，镗亦劾深违诏，不勒御制碑解二人任镗，坐谪官深，御史逮问，复职，已，改浙江，仍视学政，陈凤梧传凤梧，字文鸣，出为湖广提学佥事公严自持，诸生有黜者，巡抚都御史檄复廪膳，而巡按御史送儒生入学者十数人，凤梧皆拒之，中官韦敬守武当，骄甚监司，趋其旁门，且侧坐，凤梧不可独与为钧敌，转山西副使，仍督学政，巡按御史主监乡试学，臣考第入□者，又会二司覆校，更定凤梧上疏争之，自是御史无敢侵越，唐胄传胄，字平侯，琼山人，迁广西提学佥事，训诸生以礼义土官及猺蛮悉令遣子入学，官军讨古田，贼久无功，胄遣使抚之，其魁曰：是前唐使君令吾子入学者，即解甲张岳，传岳，字维乔，惠安人，出为广西提学佥事，行部柳州，军以缺饷，故大哗，城门闭者五日，岳谓知府曰：汝谓我学使者不关守土事乎？令启门召之，入厉色诘之，皆顿首言：饥困状岳立，命平饷悉散去，寻以计禽首恶十八人，置之理，一军帖然，杨俊民传俊民，字伯章，迁河南提学副使，时高拱柄政，其甥刘生得罪，杖而黜之，拱兄佥都御史捷殁，有司请祠于乡，俊民恶捷，常手刃其子，弗许，江玭传玭，字用良，仁和人，擢广西提学佥事，虽瘴乡，必亲诣不以牒，召试曰：吾不忍逸己，以劳人也。力折营竞，品核公当属有侵其官者，投劾去，张玮传玮，字席之，出为广东提学佥事，其地富饶，供张舆马饮食之，奉甲于他，方象犀，珠贝诸珍异充牣，左右玮一切屏去，较阅精明，会大吏建魏忠贤祠，欲玮撰上梁文遂毅然引去，归橐萧然，仍授徒自给，赵参鲁传参鲁，字宗傅，鄞人，擢福建提学佥事，时居正严法，惩学校诸学，使者操士如束湿，参鲁独从宽简，一日得父书，心动，投牒乞归，抚按坚留之不得，安陆府志锺惺，字伯敬，号退谷，竟陵人，以佥事提学福建，性如冰霜，不喜交接，世俗人，然待士以诚厚荐人，惟恐其知，因一见而知其人，卒以成名者甚众，考兴化，延平，福州三府，以丁父忧去职。
督学部杂录
春明梦余录，明初，重督学之，选其盛时，未论迨至，正德末，御史萧鸣凤惩恶严，虽才不贷，副使魏校，敦行急，受欺不悔，副使李梦阳伸士节振萎，习士诵义不休，其后督学官稍轻，柄其任者，非必有卓行实学，厌士心如异，时高者虚谈，沽誉劣者，安禄养交下者，至开幸门，听请托不忌，又巡历或二三岁乃一至，至不过浃旬月，独品所为校试，一日文而止，不复关行，能考察他道艺，即甄考德行，亦独案郡县，学官所报，三等簿奖汰之，不复有案，质甚，乃惮巡行劳苦，独坐高引，日月至大比，独委府州县类考而合试之，故士习刓而人骛于奔趋。
督学部名臣列传
明
王钰
按明外史彭琉传，钰诸暨人，永乐十年进士及第，授翰林编修，进修撰，以佥事督江西学校钰，淹贯经史，言行有矩矱，每以古谊训厉，诸生皆翕然向信，杨士奇深器之，五年考满入都，谒都御史陈智，长揖不拜，智怒叱之，钰遂抗章引疾去，  陈璲。
按明外史彭琉传璲，临海人，永乐六年乡试，明年会试，皆第一，九年成进士，选庶吉士，授检讨，乞假归，杜门诵读，越十五年始应聘，同考会试，事竣，复乞归，执政不许以为广西提学佥事，居五月，遭母丧，哀毁骨立，庐于墓侧，丧除代钰，视江西学政，其造士一如钰，士并称之，满三载，谢病归，璲家贫而急于行义，尝诫子弟随力周急，曰：若施惠，必待富而后为吾儒终无济人之期矣，县令孙振以璲，屋敝欲葺之，且时继以肉皆峻却之。  庄观。
按明外史彭琉传观，歙人。举于乡，历义乌训导，辰溪教谕，国子学正，皆以善教称，因荐为陕西提学佥事，视诸生若子弟文艺之外，勉以实行，由是士尚廉耻，文教以兴所造士，若杨鼎，黄谏，刘俊相继取上第，前后未有也。满九载，师生相率乞留，诏进副使还任，又三载归 ， 彭琉。
按明外史本传，琉字毓敬，安福人。幼勤学，有志操，举永乐十六年进士，时营建方急，大臣以琉才，命董应天诸府民，夫吏受赇，立置于法，夫多道亡，琉以诚感之，令曰：能自首勿罪，于是首者十九，寻以山东夫运木缓，复委督之，期甚迫琉，如期而返，已授政和知县，御史李采巡银□，其家人为奸利，疏禁之，采乃摭劾琉枉道还家，谪徙沛中，洪熙时，用荐授临清教谕，造士有程法，远近闻其名，聘考乡试者，三杨士奇，荐为翰林编修，预修五伦，书宣庙实录，正统初，简儒臣十三人，督天下学校，琉以按察佥事，□广东，乃峻规条，杜请谒，考课先德行，后文艺，增修黉舍，士风为振，尝陈崇节气厚俸禄，举祀典，均盐利，储载籍五事，帝多议行。寻兼督农桑，黜陟官吏，秩满，进山西副使，仍理学事，景泰初，罢提学官，改任湖广赞理广西军务，逾年，引疾归，琉生平寡嗜欲，甘劳苦，动以古人自期，广名直节，表着一时  ，黄闰玉。
按广西，通志闰玉，字孟清，鄞县人，由乡荐为御史，正统初，以佥事督学广西，玉自岁试外，身为讲解，规诸生以行谊，不如约者，廉得其实，小则记过，大则治以法，诸学行有闻者，延入坐，欢论移时，与子弟不殊，时兵兴，吴都指挥妄掠子女万余口，闰玉为辨理，籍而归之部民，万口称快，以母丧解去，  孙鼎。
按明外史本传，鼎字宜铉，庐陵人，永乐间，由乡学历松江教授，正统八年，杨溥荐为监察御史，代彭勖，董南畿，学政教士，以德行为本，而文艺次之，每学署本源，录录诸生善行，以身为率，不事讥防，行部不令人知，单舆猝至，诸生入谒，辄闭门试之，即日定其甲乙，诸生试毕，甫归榜，已揭于通衢，请托者无所措手，则相惊以为神，通州旱饥，奏蠲粮三千四百余石，民赖以苏，英宗北狩，未还，鼎试罢，谓诸生曰：诸生从有司试当簪花宴饯，今乃臣子枕戈之秋也，吾不敢陷诸君以不义，为设茗饮，步而送诸门，既而诣阙上书，请随所用效死，不报，未几，以亲老致仕，知府张瑄疏言：鼎孝追曾，闵学继朱程，宜起居论思之职，不果，天顺元年卒，  张和。
按列朝诗集和字节之，昆山人，正统，己未，进士廷试拟第一，上侦其眇一目，易置二甲第一，遂谢病归，久之，授南京刑部主事，景泰中，召纂修秘阁，天顺初，还南京，出为副使，提学浙江仪范肃然，待诸生有恩义，殁后，浙士数百人赙哭，哀之如父，节之读书，数行俱下，为文立就，既仕，犹苦学读汉书，必三十遍，有筱庵集行于世。弟穆同年进士，有吏材，终浙江参政，  戴珊，按明外史本传珊，字廷珍，浮梁人，父哻，由乡举官嘉兴教授，有学行，富人数辈遣其奴子入学，哻不可，则赂上官强之，哻执愈坚，遂见忤，坐他事去，珊幼嗜学，天顺末，与刘大夏同举进士，久之，擢御史，督南畿学政，成化十四年，迁陕西副使，仍督学政，珊正身率教，敦实抑浮，修古圣贤祠墓，增秩祀典，旌节孝为风俗，劝士皆爱慕之，历浙江按察使，福建左，右布政使，终任不携一土物，弘治二年，王恕荐，擢右副都御史，抚治郧阳，豪右多纳亡命为奸利，珊刻期令自首，简练卒伍，自制营阵法授之，蜀盗野王刚流劫竹山，平利诸县，珊合川，陕兵檄副使朱汉等分道进讨之，禽其魁，释胁从者千余人，入历刑部左，右侍郎，与尚书何乔新，彭韶先后协心共事，晋府宁化王锺□淫虐不孝，遣官往勘，不得实，再遣珊等勘之锺，□遂夺爵禁锢，进南京刑部尚书，久之，召为左都御史，十七年，考察京官，给事中吴蕣王，盖自疑见黜，连疏诋，吏部尚书马文升，并言珊纵妻子纳贿，珊等乞罢，帝慰留之，御史冯允中等言：文升珊历事累朝，清德素着，不可因浮词废计典，乃下蕣盖诏狱，命文升，珊即举察事，珊等言：两人逆计当黜，故先劾臣等今黜之，彼必曰是挟私也，苟避不黜，则负委任，而使诈缓者得志，惟陛下处分，帝命上两人事迹，皆黜之。已，刘健等因召对，言：盖罪轻宜调用，帝方向用文升，珊卒不纳，帝晚年时召对大臣，珊与大夏造膝，晏见尤数，一日，与大夏侍坐，帝曰：时当述职，诸大臣皆杜门，如二卿者，虽日见客何害？袖出白金之曰：少佐而廉，且属勿廷谢曰：恐为他人忌也，珊以老疾数求退，辄优诏勉留，遣医赐食，慰谕有加，珊感激泣下，一日，私语大夏曰：珊老病子幼，恐一旦先朝露，托公同年好友，何惜为一言乎？大夏唯唯，后大夏晏对毕，帝问珊病状，大夏具言，珊实病，乞赐闵怜，听其归，帝曰：彼属卿言耶？主人留客坚，客则强留，珊独不能为朕留耶？且朕以天下事付卿辈，犹家人父子，今太平未兆，何忍言归？大夏出，以告珊珊，泣曰：臣死是官矣，帝既崩，珊以新君嗣位不忍言，去力疾视事，疾作，遂卒于位，陕人之官于京，及为国子生者数十人，颂珊教育功，请褒赠乃赠太子太保，谥恭简，珊德性和粹，洞达无城府，顾耿耿不苟合，奉职矫然不可夺，然意常近厚，通籍四十余年，家无长物，珊卒，而张敷华继之，与珊齐名，  金，贲亨按明外史本传，贲亨，字汝白，临海人。先世冒高姓，贲亨通籍始复故举，正德九年进士，请改学官，乃除扬州教授，举行四礼修释奠仪，新乐舞黜乡贤，冒祀及援例入监者，上下严惮，历南京刑部员外郎，谒告归，起江西佥事，嘉靖六年改贵州，历福建，江西副使，皆督学校，所至崇奖，实行表章，先贤一以厚风俗，正人伦，兴教化为本，在福建，以朱熹之学，□本之李侗，罗从彦，杨时以上接于程颢，乃立道南书院祀五人，而请从祀，从彦侗于文庙，又择诸生有志者聚之养正书院，相与推明洛，闽微旨江西，故有白鹿书院，亦聚多士，其中亲为训诱，因以成就甚众，性至孝，丁继母忧，终丧不入私室，年未老，即乞身归，入仕三十年，仅守遗产数十亩，未尝一受赠遗，对妻孥如宾客，终身无惰容，贲亨少知学，即屏绝外慕，继而得程子整齐严肃语奉之，为学的刻意践修，久之，觉功力过苦，乃一意涵养得之心，而身体之邃如也，学者因其自号，称为一所，先生年八十六而卒，子立爱立，敬立相俱进士，立爱，仕至按察副使，立相南京兵部郎中，立敬亦为福建提学副使，善教士，能继其父，万历初，屡迁顺天府尹，汰冗费至万金，终工部左侍郎，以行义称于乡，  张庸。
按江宁府志庸，字子登，光山人，嘉靖己未进士，为人坦彝，而介授扬州推官，有定远令致饩，匿金于瓿庸曰：余性不喜饮将去，然竟不以是语人也，擢刑部主事，恤谳江西，多所平反，得疑狱百八十人，疏请矜释大豪吴姓者，欲以贿脱介，千金抵其里趄未投，已，闻其生平行谊，遂夜遁去，里人为之语曰：定远怀金，令江干抱璧囚，一时廉平之声，播于中外，历本部郎中，丁丑，升延安兵备副使，时方有边警，单骑之任，练兵固守，得解围去，明年，迁陕西行太仆寺卿为念母老，乞致仕归，母年九十终，时庸已六十有二，不胜毁瘠，亦卧病卒，  陈文烛。
按安陆府志文烛，字玉叔，沔阳人，少负异质，弱冠攻古文诗歌嘉靖，乙丑，进士授大理寺评事，时七子有时名，意不可一世，文烛雁行，其间不少让，出为淮安守，古文诗歌益工，以治行迁四川学使品，骘精当得士为多，转参漕事，迁大理卿，致政归建，五岳山日，率诸公饮酒赋诗，其中六十病卒，所撰有二酉园全集行于世。  谢少南。
按广西，通志少南，字应午，上元人。嘉靖间，为春坊司直谪外，久后以佥事督学政，少南经学多妙悟，语诸诸生曰：观书须将自心求取，立言者之旨，无泥成说，妨吾自得，见诸生文互尚祖袭，每诋诃以不学，令取诸经传读之，毋寄人篱下，闻者耸然少南，与杨按察本仁，顾尚书，璘姑苏文征明，钱塘许应元相友善，行部试诸生，奇柳张翀，后有气节，名人称其藻鉴云：  孙成名，按宁波府志成名字，登甫四岁，能诵诗，丱角占对，中声律登，隆庆五年进士，考选庶吉士，奉命归娶在馆中，侃侃有大节，授监察御史，经理屯田，印马，诸政有勋贵，侵屯田若千顷，抗疏尽复之官，再按广西，未报命，以母丧去，寻迁应安等处兵备，当事者以耿介忌之，遂被谪，补青阳令，升礼部主事典试山东，升湖广提学佥事，楚地延袤，虑其难遍，触暑首事于黄考，以三百为率，榜以三日为期，有天地公，日月明沧海，量父母心之谣，逮劳极病疽，犹阅卷不置逝之日，惟以国事未报，父母在殡为念，楚人至今思之，  刘垓。
按安陆府志垓，字达可，刑部主政，勋子隆庆辛未进士，以春秋抡魁，初任司理严肃有风裁，历官云南学，宪能以文教兴起，士风归田，一意讲学，群翕然宗之，置义田，义冢以赡贫者，葬死者，乡人至今称焉。  萧雍，按泾县志雍号慕，渠都御史，彦之弟也，生平志于圣学，每从诸先儒语录，殚精寻绎，务窥其不言之奥，其视世间荣利，若委尘耳，万历癸未进士，工部主事升员外郎中，虽壮岁升华，常有归田之志，出参议，江西转浙江副使，督视学政，精心品鉴，不爽锱铢，而尤以敦名行，重实学为先，两浙称公明焉，寻致政而归，久之，两台疏荐，复补广东副使，晋按察使，累疏乞休，盖夙抱硕宽之乐而淡情，簪组之荣者也，  尹嘉宾。
按江阴县志嘉宾，字孔昭，家世善人，至嘉宾，奋迹为儒，落笔染翰，势如云烟，顿生宪使蔡献臣首，拔之，己酉，举应天第一，庚戌，成进士，授中书舍人，擢兵部职方员外郎，东事亟，受命募兵，山东多精锐可用，辛酉，升湖广佥事，督湖南八郡学政，逼试期，昼夜搜讨，务得真士，黜夤缘杜请托，即权要无所徇，是年，湖南入彀者倍往额，传为仅事，积劳成瘵，壬戌，春竟卒于长沙，官舍，宦游十年，家产不及中人，襟期落落，生平不多谈，书如昔人，所谓不甚求解者，诗不经思，潦草捉笔，伸纸疾书，皆有新意，字画瘦，劲晚更杂，篆隶出之，疾革命其子悉焚所为，诗曰：人不识吾诗，吾亦不愿人识也，其傲睨如此，弟嘉礼，好读书，亦能诗 ， 魏浣初。
按苏州府志浣，初，字仲雪，万历丙辰，进士谒选当作县，自念为诸生时，苦志文艺，欲秉铎课士，以发其胸之所储，遂改嘉兴府教授，执经者，恒满浣初，悉为讲论德艺，一如家塾之，课子弟者，署海盐桐乡二县，有惠政，迁南京户部主事，差榷芜湖，商民有清水之颂，迁礼部员外，晋吏部郎中，革弊兴利，不以南为冷曹，自委升广东佥事，分巡岭南，擒巨盗李魁奇，锺国让等，升参政提学广东，公慎明允，柄无旁假，文有未善，每召诸生面为指授，衡文之官，罕有其比，盖生平醉心于文，故不自知其劳瘁也，卒于官，为人清隘自好，喜为诗，得元白意，所著诗文集十二卷，弟冲，字叔子，崇祯庚午举人，与兄齐名，一时名士多从之游，诗亦仿元白体  ，徐人龙、
按宝庆府志人龙，字亮生，上虞人，天启二年，督八郡学政，美须髯，目炯炯如电，浃岁周两试，皆手自评骘，一日尽三百卷，得佳者欣赏，逾格疵者，临唱名辄能举其瑕，无不厌服，人以为冰，鉴前试抑者，后试胜则亟拔之，或附大力以请，则坚谢曰：某己且不徇，况徇人耶？士习文章，翕然一变，后历官兵部侍郎。