嫌疑部总论
嫌疑不独交谊中有之然交际
之间防范为要故立部于兹典中
礼记
曲礼
夫礼者所以决嫌疑
疏
决嫌疑者，若妾为女君期，女君为妾，若服之，则 太重，降之，则有舅姑为妇之嫌，故全不服，是决嫌 也，孔子之丧，门人疑所服，子贡引夫子丧颜渊，若 丧子而无服，丧子路亦然，请丧夫子若丧父，而无 服，是决疑也，集。
说
蓝田吕氏曰嫂叔不通问嫂叔无
服君沐粱大夫沐稷士沐粱燕不以公卿为宾以I 大夫为宾此所以决嫌疑也 马氏曰宗庙之仪 迎牲而不迎尸燕之礼宰夫为献主而以大夫为 宾所以断君臣之疑男女非有行媒不相知名非 受币不交不亲所以别男女之嫌凡为此者所以 决嫌疑也 费氏曰事不能无嫌疑理之自然也 圣人制礼以决之而人处嫌疑之际无不得其当 如男女不亲授受嫂叔不通问之类是也 长乐 陈氏曰易曰阴疑于阳又曰为其嫌于无阳燕义 曰不以公卿为宾为疑也明嫌之义也盖两物相 似为疑以此兼彼为嫌离坐离立毋往参焉离立者不出中间
疏
此一节，明不干人私，并远嫌之法，若见彼或二 ，人并坐或并立，恐密有所论，则己不得辄往，参预 也，二人并立，当己行路，则避之不得，当其中间出 也，男女不杂坐，不同椸枷，不同巾栉，不亲授，嫂叔不通问，诸母不漱裳，外言不入于捆，内言不出于捆，女子许嫁，缨非有大故，不入其门，姑姊妹女子子，已嫁而反，兄弟弗与同席而坐，弗与同器而食。
注
皆为重别，防淫乱不杂坐，谓男子在堂，女子在 房也，椸可以枷衣者通问，谓相称谢也，诸母，庶母 也，漱澣也，庶母贱，可使漱衣，不可使漱裳裳，贱尊 之者，亦所以远别外言，内言男女之职也，不出入 者不以相问也，捆门限也，女子许嫁，系缨，有从人 之端也大故宫中有灾变，若疾病，乃后入也，女子 有宫者，亦谓由命士以上也，春秋传曰：群公子之 舍，则已卑矣，女子十年而不出嫁，及成人可以出 矣，犹不与男子共席而坐，亦远别也疏。
自此至弗
与为友，总明远嫌之法，不亲授者，男女有物不亲， 相授也，诸母谓父之诸妾有子者，外言内言，谓男 ，职在官政，女职在织各有限，域不得滥，预女子 ，妇人通称也，妇人质弱，不能自固，必有系属，故恒 系缨缨，有二时，一是少时，常佩香缨内则云：男女 未冠笄，紟缨是也，一是许嫁，时系缨婚礼，主人入 ，亲说妇缨，郑注妇人十五许嫁笄而礼之，因着缨 是也。盖以五采为之，其制，未闻又内，则曰：妇事舅 姑紟缨，以此而言，故知有二缨也大故谓丧病之 属也，女子已许嫁则有宫门，列为成人，唯有丧病， 等乃可入其门，女子子者，谓已嫁女子，男子则单 称子，女子则重言子郑注丧服，云是别于男子，故 云：女子子女，虽已嫁及成人，犹宜别席，郑引公羊 传，见庄元年证，女子有别宫也，熊氏云：郑谓男子 在堂，女子在房，若大宗收族宗子燕食族人于堂， 宗子之妇，燕食族妇于房也，兄弟，弗与同席，同器 未嫁，亦然集。
说
长乐刘氏曰家人内政不严以防之
于细微之初不刚，以正之于未然之始，则其悔咎 ，不可逭矣，易曰：闲有家，志未变也，男女之志，既为 情，邪之所变，闲禁虽严，求其无咎，而咎可无哉！故 夫妇未七十，虽同藏未有可嫌也。圣人制礼，必尔 者以无嫌，正有嫌也。用有情之难正，无情之易也 ，而况于男女未有室家者哉？女子许嫁，缨所以系 ，属其心以着诚于夫氏，起其孝义也，既许嫁则有 ，姆教之处，于阃内之别室，男子非有疾忧之，故不 ，入其门也， 长乐，陈氏曰：礼始于谨，夫妇为宫室， 辨内外，故七年，男女不同席，不共食，则长可知矣。 道路，男子由左，妇人由右，则闺门可知矣。然同藏 ，唯七十可也，亲授唯丧祭可也，通问：唯援溺可也， 男正位乎外，女正位乎内，此内外之辨也，然内言 不出，而有所谓出外言不入，而有所谓入周官，内 小臣，达王后之好事于四方，则内言出于捆矣，内 宰以阴礼教六宫，则外言入于捆矣，盖先王制礼， 为嫌疑，无别而已，嫌疑有以别，虽内言之出，外言 之入可也，父子不同席，男女非有行媒，不相知名，非受币，不交不亲，故日月以告君，斋戒以告，鬼神为酒食，以召乡党僚友以厚其别也，取妻不取同姓，故买妾不知其姓则卜之，寡妇之子，非有见焉，弗与为友。
注
父子不同席，异尊卑也，男女有媒往来，传婚姻 之言，乃相知姓名，有礼，乃相缠固，故必受币，周礼 ，凡取判妻入子者，媒氏书之以告君，谓日月以告 君也，婚礼，凡受女之礼，皆于庙为神席，以告鬼神， 谓斋戒，以告鬼神，为酒食会宾客，厚重慎也，不取 同姓，为其近禽兽也，妾贱，或时非媵，取之于贱者， 世无本系，故卜之，寡妇之子弗友，辟嫌也。有见谓 ，有奇才，卓然众人所知集。
说
马氏曰坐则异席居不
同宫者着父子之位也礼者以为民坊也非行媒 不相知名所以远嫌也非受币不交不亲所以致 敬也远嫌致敬则安有桑中之奔溱洧之乱乎明 而尊者莫如君书日月以诏之幽而严者莫如鬼 神致斋戒以告之近而亲者莫如乡党僚友为饮 食以命之所以备礼而厚其别也 金华邵氏曰 上言兄弟不同席而坐所以远嫌此言父子不同 席所以严分言虽同而意则异也夫妇之合在谨 其始始之不谨则其合易离有行媒而后知名受 币而后交亲庶乎行之以礼矣然必日月告君以 示不失时斋戒告鬼神以示不敢专召乡党僚友 以示同其庆如是而后男女之别厚取妻不取同 姓买妾必卜其姓又所以重宗也人之同姓其始 皆一宗耳其后谱系派别支族分散遂以为非亲 苟自其宗而推之安知其不与吾为姊妹也与吾 为侄娣也岂不害教乎仆御妇人则进左手后右手
注
进左后右远嫌也
疏
仆在中央妇人在左仆御
之时进左手持辔使形微相背若进右手则近相 向故后右手以远嫌也  礼运
礼者君之大柄也所以别嫌明微
集
说
长乐刘氏曰尊卑嫌者则以贵贱别之长少嫌 者则以亲疏别之先后嫌者则以上下别之则人 伦之类可齐而五品之嫌疑判矣  坊记
子云：夫礼者，所以章疑别微，以为民坊者也，故贵贱有等，衣服有别，朝廷有位，则民有所让，子云：天无二日，土无二王，家无二主，尊无二上，示民有君臣之别也，春秋不称楚，越之王丧礼，君不称天，大夫不称君，恐民之惑也，诗云：相彼盍旦，尚犹患之，子云，君不与同姓同车，与异姓同车不同服，示民不嫌也。以此坊民，民犹得同姓以弒其君。
注
朝廷之位，谓朝位也，楚越之君僭号称王，不称 其丧，谓不书葬也，春秋传曰：吴，楚之君不书葬，辟 ，其僭号也，臣者，天君称，天子为天王，诸侯不言天 ，公辟王也，大夫有臣者，称之曰：主不言，君辟诸侯 也，此言皆为使民疑惑，不知孰者，尊也？周礼曰：主 友之雠，视从父昆弟，盍旦夜鸣求旦之鸟也，求不 可得也，人犹恶其欲反，昼夜而乱晦明，况于臣之 ，僭君求不可得之类，乱上下惑众也，同姓者谓先 王先公子孙，有继及之道者也，其非此则无嫌也。 仆右恒朝服，君则各以时事，唯在军同服尔，疏自。
此至犯君一节，明章疑别嫌，恐尊卑相僭，使人疑 惑之事，疑谓是非不决，礼以章明之微，谓幽隐不 ，着礼以分别之，楚越书葬，则当称葬某王，辟王之 名，故不书葬，盍旦欲反？夜而为旦，犹臣之奢僭，欲 反而为上也。此逸诗仆及车右，身衣朝服，故曲礼 云：乘路马，必朝服是也。其朝服之内，则有虎裘，狼 裘，故玉藻云：君之右虎裘，厥左狼裘是也，僖五年， 左传云：均服振振，取虢之旗，又公羊成二年，□之 战，逢丑父为齐顷公车右衣服，与顷公相似，是在 军同服， 长乐，刘氏曰：尊卑疑者辨之，以亲疏亲 疏，疑者辨之，以贵贱，贵贱疑者辨之，以先后先后 疑者，辨之以德，齿此礼之章，明乎其疑也， 严陵 ，方氏曰：若君在庙门外则疑于君，故不迎尸于门， 外以明其疑兹非礼，所以章疑者乎？士唯齐衰于 ，公门以表其微，兹非礼，所以别微者乎？贵贱，有上 下之等，衣服有隆杀之别，朝廷有尊卑之位，有等 有别有位，则各安其分而不争矣，故民有所让日 者，人君之象，在天者既无二日，有土者，故无二王 大而有土者，既无二王，小而有家者，故无二主，凡 ，此皆以尊无二故也。故曰示，民有君臣之别也，盍 旦？即月令所谓鹖旦，盍何不也？何不旦是求，旦而 已，故名之，以此人患之者，以其乱昼夜故也。君臣 之别，昼夜之相也，其可乱之乎？故引逸诗以况之， 乘车之法，君在左仆，在中央，勇士在右， 石林叶 氏曰章，疑异于决疑，疑者似同而异章言显也，决 言其成也，别微异于明微，微者似有而无别，言其 有辨也，明言其既着也，以其显疑故贵贱有等，以 其辨，微故衣服有别，贵贱以爵列也，爵以诏德观， 其贵贱，则知德之有厚薄也，衣服，以功赐也服以 显庸，观其衣服，则知其功之有大小也，至于朝廷 有位，则爵命衣服，所以自居也，民之视其位，则知 其定分而行，逊避矣，故曰：朝廷有位，则民有所让 ，礼之别微，则衣服有别，至别嫌则亲疏异矣，故同 姓亲也，不嫌于为同，不同车，所以远之，异姓疏也， 虽与同车嫌于为异，不同服，所以别之，故民不嫌 也，因其爵之贵贱而后推及君臣，因其衣服之差 ，而后推及于车，其坊民如此，同姓犹有弒篡者，子云：夫礼坊民之淫，章民之别，使民无嫌，以为民纪者也，故男女无媒不交，无币不相见，恐男女之无别也，以此坊民，民犹有自献其身，诗云：伐柯如之何？匪斧不克，取妻如之何？匪媒不得，□麻如之何？横从其亩，取妻如之何？必告父母，子云，取妻不取同姓，以厚别也。故买妾不知其姓则卜之，以此坊民，鲁春秋犹去夫人之姓曰吴，其死，曰：孟子卒，子云：礼非祭，男女不交爵，以此坊民杨侯，犹杀缪侯而窃其夫人，故大飨废夫人之礼，子云：寡妇之子，不有见焉，则弗友也，君子以辟远也，故朋友之交，主人不在，不有大故，则丕入其门，以此坊民，民犹以色厚于德，子云：好德如好色，诸侯不下渔色，故君子远色以为民纪，故男女授受不亲御妇人，则进左手；姑，姊妹，女子子已嫁而反，男子不与同席而坐，寡妇不夜哭，妇人疾，问之，不问其疾，以此坊民，民犹淫迭而乱于族子云，婚礼婿亲迎，见于舅姑，舅姑承子以授婿，恐事之违也，以此坊民，妇犹有不至者，春秋公羊传。
庄公元年
筑王姬之馆于外筑之礼也。筑于外，非礼也，其筑之何以礼？主王姬者必为之改筑，主王姬者，则曷为必为之改筑，于路寝则不可，小寝则嫌其道，必为之改筑者也。
注
皆所以远别也
春秋谷梁传
昭公十有三年
楚公子弃疾杀公子比，当上之辞也，当上之辞者，谓不称人以杀，乃以君杀之也，讨贼以当上之辞，杀非弒也，比之不弒有四，取国者称国以弒楚，公子弃疾杀公子比，比不嫌也。春秋不以嫌代嫌，弃疾主其事，故嫌也。册府元龟。
避嫌
夫处簪缨之族，任台阁之官，而有服之亲，不敢相临，盖避嫌之道也，若乃父秉国钧，而靡求仕进，兄居柄用，而固辞近职，此盖奉公之亮节，饬身之远谋，虽与内不避亲疏，不避雠者，殊然而闲邪存诚，防微杜渐，亦足尚矣，朱子语类。
力行
问避嫌，是否？曰：合避岂可不避？如瓜田不纳履，李下不整冠，岂可不避？如君不与同姓同车，与异姓同车不同服，皆是合避处，又问：世有刑人不娶，如上世不贤，而子孙贤，则如何？曰：犁牛之子骍且角，虽欲勿用，山川其舍诸？所谓不娶者，是世世为恶，不能改者，非指一世而言，如丧父长子不娶一句，却可疑，若然，则无父之女不复嫁，此不可晓，叔蒙问：程子说避嫌之事，贤者且不为，况圣人乎？若是有一项合委曲而不可以直遂者，这不可以为避嫌，曰：自是道理合如此，如避嫌者，却是又怕人道如何？这却是私意，如十起与不起，便是私，这便是避嫌，只是他见得这意思，已是大段做工夫，大段会省察了，又如人遗之千里马，虽不受，后来荐人未尝忘之，后亦竟不荐，不荐自是好，然于心终不忘，便是吃他取奉意思不过，这便是私意，又如如今立朝，明知这个是好人，当荐举之，却缘平日与自家有恩意往来，不是说亲戚，亲戚自是碍法，但以相熟，遂避嫌不举他，又如有某人平日与自家有怨，到得当官，彼却有事当治，却怕人说道因前怨治他，遂休了，如此等皆蹉过多了，胡大初画帘绪论。
远嫌篇
礼经曰：决嫌疑，明是非，夫我本无有他也，而使人得以疑似之迹，议我盖已不便于此，况出而为政，将正己以正人乎？故我未尝私且怠也，而人或以是而疑我，是必有不公，不勤之迹，有以召人之疑，我未尝贪且滥也，而人或以是而疑我，是必有不廉不正之迹，有以召人之疑，一事可疑，将无事而不疑之矣，一日可疑，将无日而不疑之矣，蒙是疑也，我知之，尚不可辨，况人未必肯以是告我而人之疑我已自籍籍，积而传之，道路达之，台府厥害，岂浅鲜哉！故君子于嫌疑是非之间，最当早正，其微而力远，其迹也，且宾朋游谒所不可辞，自令延之书院，或别室，于是邑人相与语曰：某往来甚密，某款话甚久，情好必甚，相得利病，可以悉言，凡有诉在官，词理甚亏之，人往往辐辏其门，而请托之路开矣，甚者卖厅角，打笔套甲，包我金若干，当为转达百里，乙有请亦若是，飞盖驰毂趋谒，县斋语话移时，倏然而退，则告甲与乙曰：已为致委曲矣，实未尝齿及也。他日令决其事，必有一胜，则如约取金，曰将以纳之，琴堂令何辜，而当此名哉？愚谓纳谒之时，例止当于公厅相见，吏民共睹自难致疑，但使礼貌有加，彼自不以我为慢也，且节序宴会，所不可废，自聚集娼妓，出入宅堂，其间子弟馆客相见，既密戏谑，宁无贤者，固不为是，然瓜田李下，宁免相疑，一语乖邪？便辄转播万口，喧籍动生，风波而非之，谤兴矣，其甚者多买姬妾，却令妓女之精于乐艺者，教习歌舞，出入无间，笑语无时，岂惟管弦之声转，彻于街坊，抑亦淫辟之语浸，入于闺阃，情好稠密，事体叵量，纵能洁身，其他尤有难于防闲，检柅者，令亦何利而为此举哉？愚谓燕会之时，非得台旨妓女，不许，辙入宅堂，若旬休公暇，欲与寮采，士友会聚，只为文字清饮，彼当不以我为简也，剖决公事，自有公理正法，吾亦何心！其间但自知县懈怠，多令吏人纳案，俟暇隙看阅，或呼吏人入与评议，或令吏人拟撰判□，于是或者得以疑其受成吏手矣，要当于公厅之侧，幕帟一室，遇暇则据胡□披案牍，不必使吏至前也，收到官钱，自有府库，眼同封闭，吾亦何私其间？但自知县过虑，或恐帑吏侵贷，私为钻规，乃令分管别库，或俾寄留宅堂，于是或者得以疑其那移渔猎矣，要当谨固壁落，精择司帑，切不可率意移徙，致涉难明之迹，其他疑似招谤，固亦多端，难以笔舌画述，但令每处一事，必须昭晰，明白如水，清之无滓，如止水之无波，则彼虽欲点污，吹扬殆有不可得者，若曰：我此心平正无愧，俯仰足矣，奚必规规然远嫌，辨迹求以示人哉？殆恐将来或有悔尤，必自嫌之不远迹之不辨，始虽噬脐，无及矣。
嫌疑部艺文一
嫌戒  ， ； ， ， ， ， ， ， ， ，宋王回礼，谨于别嫌疑，夫嫌疑者岂有其实然，我以为嫌疑之谓也，我以为嫌疑，则人必有嫌疑之者，然而世多忽焉而不戒者，何也？特其情不至于是也。情不至，于是有人为伺间蹑其迹而议之，则奚说而可辞，与其亦受之而已矣。夫人亦好多言矣，完然者，尚欲指其缺也，况自投于嫌疑之地，欲免得乎？此君子所以贵由礼也。
嫌疑部艺文二
诗
君子行 ， ， ， ， ， ， ， ， ， ，魏曹植君子防未然，不处嫌疑间瓜田不纳履，李下不正冠，嫂叔不亲受，长幼不比肩。
嫌疑部纪事
后汉书吴佑传，佑父恢为南海太守，佑年十二，随从到官，恢欲杀青简以写经书，佑谏曰：今大人逾越五岭，远在海滨，其俗甚陋，然旧多珍怪，上为国家所疑，下为权戚所望，此书若成，则载之兼两，昔马援以薏苡兴谤，王阳以衣囊侥名，嫌疑之间，诚先贤所慎也，恢乃止。刘先主志，群下劝先主纳刘瑁妻，先主嫌其同族，法正曰：论其亲疏，何异晋文之于子圉乎？册府元龟，宋傅隆为尚书左丞，以族弟亮为仆射，缌服不得相临，徙太子率更令王球为义兴太守，从兄弘为扬州，以服亲不得相临，遂加宣威将军，北史袁翻传，翻弟子聿修，以太常少卿出使巡省，仍令考授官人得失，经兖州，时邢卲为刺史，别后送白绸为信，聿修不受，与邢卲书云：今日仰过，有异常行，瓜田李下，古人所慎，愿得此心，不贻厚责，卲亦欣然领解，报书云：老夫忽忽意不及此，敬承来旨，吾无间然，阳尼传尼从弟固固子休之，除中山太守，先是，韦道建，宋钦道代为定州长史，带中山太守，并立制，监临之官，出行不得过百姓，饮食有者，即数钱酬之，休之常以为非，及至郡，复相因循，或问其故，休之曰：吾昔非之者，为其失仁义，今日行之者，自欲避嫌疑，岂是夙心？直是处世难耳，旧唐书杨恭仁传，恭仁少弟师道为吏部尚书，所署用多非其才，而深抑贵势，及其亲党，以避嫌疑，时论讥之，全唐诗话张均，丞相说之子也，说最钟爱，其情见于岳州，别均之诗，说为丞相，知官考均，时任中书舍人特注之曰：父教子忠，古之善训，祁奚举子，义不务私，至于润色，王言彰施，帝载道，参坟典例绝功，常恭闻前烈，尢难其任，岂以嫌疑敢挠纲纪，考上下，唐书苏颋传颋弟诜，累转给事中，时颋为紫微侍郎，固辞，帝曰：古有内举不避亲者乎？对曰：晋祁奚是也？帝曰：若然，朕自用诜，卿言非公也，许孟容传，孟容弟季同，始署西川韦皋府判官，刘辟反，弃妻子归，拜监察御史，历长安令，再迁兵部郎中，孟容为礼部侍郎，徙季同，京兆少尹，时京兆尹元义方，出为鄜坊观察使，奉劾宰相李绛与季同举进士，为同年才数月，辄徙，帝以问绛，绛曰：进士明经岁，大抵百人，吏部得官至千人，私谓为同年，本非亲与旧也，今季同以兄嫌徙少尹，岂臣所助邪？且忠臣事君，不以私害公，设有才，虽亲旧自用，避嫌不用，乃臣下身谋，非天子用人意，帝然之，册府元龟，马炫为左散骑常侍，以弟燧拜司徒，兼侍中，以亲避转刑部侍郎李德裕，字文饶，幼有壮志，苦心力学，尤精西汉书，左氏春秋，耻与诸生从乡赋，不喜科试，年纔及冠，志业大成，贞元中，以父吉甫谴，蛮方随侍左右，不求仕进，元和中，以父再秉国钧，避嫌不仕台省，屡辟诸府从事杜从郁为左拾遗，司徒佑之子也，元和元年九月，以从郁为秘书丞，郁始自太子司议郎为左补阙，右补阙，崔群韦贤之，左拾遗独孤郁等上疏，以为：宰相之子不合为谏诤之官，于是降为左拾遗，群等又奏云：拾遗与补阙，虽资品不同，而皆是谏官，父为宰相，而子为谏官，若政有得失，不可使子论父，于是改授权德舆，元和五年入相，起居郎，翰林学士独孤郁，以德舆之婿，命守本官，罢学士郑瀚为考功员外郎，故国子博士，史馆修撰，以父任仆射故也。柳公权，尝入对，帝谓之曰：近日外议何如？公权对曰：自郭旼除授邠宁物议，颇有臧否，帝曰：旼是尚父之从子，太皇太后之季父，在官无过，自金吾大将军，授邠宁小镇，何事议论邪？公权曰：以旼勋德，除镇攸宜，人情议论者，言旼进二女入宫，致此除拜，此事信乎？帝曰：二女入宫，参太后非献也，公权曰：瓜李之嫌，何以户晓？因引王珪谏太宗出庐江王妃故事，即令南内使张日华送二女还旼，公权忠言裨益，皆此类也。王起为吏部侍郎，文宗太和元年六月，以起为兵部侍郎，充集贤殿学士，判院事，时起兄播为仆射，平章事起，在选部非便，故移于他曹，以集贤之职兼之，册府元龟，宣宗大中十三年十二月，河东节度使令狐绹，以其子滈求应进士举，敕曰：令狐滈多时，举人极有文学，流辈所许，合得科名，比以父绹，职在枢衡，避嫌不赴，今因出镇，却就举场，宜令主司准大中，六年，敕考试只在至公，如涉徇情，自有刑典，从今已后，但依常例放榜，本司举士，贵在得人，去留之间，惟理所在，杨注为户部侍郎，充翰林学士，宰相涉之弟也，哀帝二年三月，敕兄既秉于枢衡，弟故难居宥密，可守本官，罢内职，梁赵光裔为翰林学士，中书舍人，开平三年，擢太常少卿，以兄光逢擢升相位，固辞近职，避亲嫌也。后唐孔邈为万年尉，充集贤较理，以亲舅独孤损在中书，避嫌不赴职，马令南唐书江王景□传景□，烈祖第五子也。烈祖嬖其母种氏，由是爱遇之意，过于诸子，及种氏得罪，景□尚幼，元恭皇后，鞠之如己出，烈祖以其母尝有改立之请，故封爵不加，以远嫌也。陆游南唐书，后主昭惠国，后周氏传，后寝疾，小周后已入宫中，后偶褰幔见之，惊曰：汝何日来？小周后尚幼，未知嫌疑，对曰：既数日矣，后恚怒，至死不向外，宋史赵玭传玭历官左监门卫大将军，判三司玭狂躁悻直，多悍上旨，太祖颇优容之，尝廉得宰相赵普私市秦，陇大木事，潜以奏白，然惧普知，因称足疾求解职，五年春，罢使，守本官，自是累献密疏，皆留中不出，常疑普中伤，六年诣阙，纳所授告命，诏勒归私第，又请退居郓州，不许，玭不胜忿，赵普传故事，宰相，枢密使每候对长春殿，同止庐中，上闻普子承宗娶枢密使李崇矩女，即令分异之，王化基传，初，柴禹锡任枢密，有奴受人金，而禹锡实不知也。参知政事陈恕，欲因以中禹锡，太宗怒，引囚讯其事，化基为辨其诬，太宗感悟，以化基为长者，梦溪笔谈丁晋公之逐士大夫远嫌，莫敢与之通声问，一日，忽有一书与执政，执政得之，不敢发，立具上闻，洎发之，乃表也，深自叙致，词颇哀切，其间两句曰：虽迁陵之罪大，念立主之功多，遂有北还之命，谓多智变，以流人无因达章奏，遂为执政书，度以上闻，因蒙宽宥，张士逊传士逊历御史台推直官，翰林院学士杨亿荐为监察御史，贡举初用糊名法，士逊为诸科巡铺官，以进士有姻党，士逊请避去，真宗记名于御屏，自是有亲嫌者皆移试，着为令陈恕传恕，字仲言，洪州南昌人，咸平二年，拜吏部侍郎，知通进、银台，封驳司，五年，知贡举，恕自以洪人避嫌，凡江南贡士悉被黜退，又援贡举非其人之条，故所取甚少，而所取以王曾为首，及廷试糊名考校，曾复得甲科，时议称之，笔录，太尉王公旦在中书，尝因奏事，上语及一省郎姓名，旦及同列，素知其为人，因共相荐之，既而代还，即拟定名氏，约以次日奏补，及晚归私第，斯人投刺来谒，公辞不见，诘朝入见，请授以转漕之任，上默然不许，公退而叹骇，惕息累日，乃知昨暮造请，虽不之见，已密为伺察者所纠，公每戒同列，私谒之嫌，当须谨避，庶几免于悔吝，续闻见近录，先公尹京，一日以府事，对仁宗留之曰：朕有一事要与卿议，今待命一相，谁人为可？先公曰：臣在谏院，不避嫌疑，人指为朋党，今陛下命相，臣安敢荐人，上曰：卿事朕久，何所形迹？先公曰：臣安敢言其姓名，但不因内臣言宫女，不知姓名者，是好宰相，上曰：除非富弼也先公再拜曰：陛下得人矣，宋史杜纯传纯弟纮宦京师时，里人马随调选，病卧逆旅，纮载与归，医视之，随竟死，为治丧第中，或以为嫌，不自恤其风义，盖天性云，陈埙传埙登进士第，调黄州教授，史弥远当国，谓之曰：省元魁数千人，状元魁百人，而恩数逾等，盍令省元初授堂除教授，当自君始，埙谢曰：庙堂之议甚盛，举自埙始，得无嫌乎？径部注处州教授以去，士论高之，金史宗室传齐为磁州刺史，明昌三年，议置诸王傅，颇难其选，乃以齐傅充王，王将至任郡，猛安迎接，齐峻却之，王怪问故，曰：三国藩辅猛安，皆总戎职，于王何利焉？却之，以远嫌也。王悦服，元史成宗本纪，至元三十一年十一月丁巳，以伯颜察儿，参议中书省事，其兄伯颜言曰：臣叨平章政事兄弟，宜相嫌避，帝曰：卿勿复言！兄平章于上，弟参议于下，何所嫌也？拜住传，英宗在东宫，问，宿卫之臣于左右，咸称拜住贤，遣使召之，欲与语，拜住谓使者曰：嫌疑之际，君子所慎，我长，天子宿卫，而与东宫，私相往来，我固得罪，亦岂太子福邪？竟不往，明外史何福传，帝以福有才略，宠任逾诸将，有请辄听福，亦善引嫌，有事未尝专决，帝以此益重福，明状元事，略唐汝楫乡试卷在魁选，既拆卷见，为唐太宰之子，以嫌置之与某，监生之卷同委于地，而汝楫一卷独悬于几端，不坠监场，御史取观之，爱其文，乃抑置榜后，及会试，掌科郑廷鹄，取冠本房，主考有难色，郑曰：吾宁本房只中彼一卷，岂有如此文字，而不取乎？乃填第十郑，请刻其策亦以嫌弗果，汝楫闻之，笑曰：零碎文字不必刻，只刻一篇，大文字可也，果酬其志，湖广通志，邓巍浏阳人，嘉靖辛丑进士，令溧水进南考功，历郡守藩臬，皆以卓异闻，与新郑江陵为夙交，务自远嫌，终不究用卒，祀乡贤，张居正有古重臣之风，独是夺情议起，杖斥诸臣不能力救，大权在手，罔避嫌疑，当时不无遗议云：宁波府志黄润玉，号南山动，无所苟京，有富翁仅一女，招润玉寓其家，与同贾竟辞，或问之曰：瓜田不纳，履也，其慎行若此，湖广通志耿定力，黄安人，隆庆辛未进士，授工部主事，江陵相，故座主又先尝执贽加殊盼，力深自引避。
嫌疑部杂录
荀子解蔽篇，导之以理，养之以清，物莫之倾，则足以定是非，决嫌疑矣，黄石公素书，求人之志，章避嫌远疑，所以不□，淮南子泛论训同异，嫌疑者世俗之所眩惑也，兼明书古诗云：君子防未然，不处嫌疑间瓜田不纳履，李下不整冠明曰：履当为屦字之误也文章之体，不应两句之内二字同音，又诸经传无纳履之语，按曲礼曰：俯而纳屦，义曰：俯低头也，纳犹着也，低头着履，则似取瓜，故为人所疑也，履且无带着，时不必低头，故知履当为屦，传写误也。燕翼贻谋录，真宗时试进士，初用糊名法，以革容私之弊，张士逊以监察御史为巡铺官，因白主司，有亲戚在进士，明日当引试，愿出以避嫌，主司不听，士逊乃自言引去，真宗是之，遂诏：自今举人与试官，有亲嫌者，移试别头别试所自此始，且以御史为巡铺，决无容私矣，易以宦官，不知始于何年也？世范寡妇再嫁，或有孤女，年未及嫁，如内外亲姻有高义者，宁若与之议亲，使鞠养于舅姑之家，俟其长成，亲随母而归，义父之家，则嫌疑之间，多不自明，容斋四笔，太宗朝吕文穆公，蒙正之弟蒙亨，举进士，礼部高等荐名，既廷试，与李文正公昉之子宗谔，并以父兄在中书罢之，国史许仲宣传云，仲宣子待问，雍熙二年举进士，与李宗谔，吕蒙亨王扶并预廷试，宗谔即宰相，昉之子蒙亨，参知政事，蒙正之弟扶盐铁使，明之子，上曰：斯并势家与孤寒竞进，纵以艺升人亦谓朕有私也，皆下第，正此事也，仲宣时为度支使，仁宗朝，韩忠宪公亿为参知政事，子维以进士奏名，礼部不肯试大廷，受荫入官，唐质肃公介，参政子义问锁厅试礼部，用举者召试秘阁，介引嫌罢之，旧制，严于宰执子弟如此，与夫秦益公柄国，而子□孙埙，皆于省殿试辄冠，多士者异矣，语窥今古，瓜李之嫌，自昔至今，形之章奏，见之诗篇，虽三尺童子习知之矣，然瓜田不纳履固也，芋蔗菱芡之田，又可纳履乎？李下不整冠固也，桃；杏，梨栗之下，又可整冠乎？均有不可之嫌，而独言于瓜李，何也？前人之成说，止有两者之喻，是以后世遵之不替，此所谓举一而见百，又焉能概述天下物以垂训哉？见闻搜玉，谥莫美于忠献，而宋相韩亿得之，当时称为长者，四子综绛，维缜同奏名，礼部忠献启上曰：臣子叨陛下科第，虽非有司观望，然臣既备位政府，岂当受而有之，天下将以谓由臣致此，臣不足道，使圣明之政，人或议之，非臣所安也，臣教子既以有成，又何必昭示四方，以为荣观哉？乞尽免殿试，唱第幸甚，诚恳再三，仁宗嘉叹而允，此虽涉于避嫌之过，然持正有体，足以磨钝，励世者多矣。