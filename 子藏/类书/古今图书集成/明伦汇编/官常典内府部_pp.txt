内府部汇考一
周
周制置太府，玉府内府外府，及司会，司书职内职，岁职币之属，以掌贡赋货贿，财用玩好之政，而皆隶于天官，冢宰，按周礼天官冢宰，治官之属，太府下大夫二人，上士四人，下士八人，府四人，史八人，贾十有六人，胥八人，徒八十人，太府掌九贡九赋，九功之贰，以受其货贿之入，颁其货于受藏之府，颁其贿于受用之府，凡官府，都鄙之吏及执事者受财用焉，凡颁财以式授之，关市之赋，以待王之膳服，邦中之赋，以待宾客，四郊之赋，以待稍秣，家削之赋，以待匪颁，邦甸之赋，以待工事，邦县之赋，以待币帛，邦都之赋，以待祭祀，山泽之赋，以待丧纪，币余之赋，以待赐予，凡邦国之贡，以待吊用，凡万民之贡，以充府库，凡式贡之余财，以共玩好之用，凡邦之赋，用取具焉，岁终，则以货贿之入出会之。
注
九功，谓九职也，受藏之府，若内府也受用之府， 若职内也，凡货贿，皆藏以给用耳，良者以给王之 用，其余以给国之用，或言受藏或言受用，又杂言 货贿，皆互文待犹给也，此九赋之财，给九式者，膳 服，即羞服也，稍秣即刍秣也，谓之稍稍用之物也， 丧纪，即丧荒也，赐予，即好用也，币余占卖国之斥 币，此九贡之财所给也，给吊用给凶礼之五事，此 九职之财充犹足谓先给九式及吊，用足府库，而 有余财，乃可以共玩好，明玩好，非治国之用，言式 言，贡互文赋用，用赋玉府，上士二人，中士四人，府二人，史二人，工八人，贾八人，胥四人，徒四十有八人，玉府掌王之金玉，玩好兵器，凡良货贿之藏，共王之服玉，佩玉珠玉，王齐，则共食玉，大丧，共含玉，复衣裳角枕，角柶，掌王之燕衣服，□席□笫，凡器，若合诸侯，则共珠盘，玉敦，凡王之献金玉，兵器文织，良货贿之物，受而藏之，凡王之好赐，共其货贿。
注
良善也，此物皆式贡之余财，所作其不良，又有 受而藏之者，内府，中士二人，府一人，史二人，徒十人，内府掌受九贡，九赋，九功之货贿良兵，良器以待邦之大用，凡四方之币献之，金玉齿革兵器，凡良货贿入焉，凡适四方使者，共其所受之物而奉之，凡王及冢宰之好赐予，则共之。
注
大用朝觐之颁赐
外府，中士二人，府一人，史二人，徒十人，外府掌邦布之入出，以共百物，而待邦之用，凡有者共王及后，世子之衣服之用，凡祭祀，宾客，丧纪，会同，军旅，共其财用之币赍赐予之财用，凡邦之小用，皆受焉，岁终，则会，唯王及后之服不会。
注
布泉也，布读为宣布之布，其藏曰泉，其行曰布， 取名于水泉，其流行，无不遍入出，谓受之复出之， 共百物者，或作之，或买之，有百官之公用也，赍 行道之财用也，司会中大夫二人，下大夫四人，上士八人，中士十有六人，府四人，史八人，胥五人，徒五十人，司会掌邦之六典，八八则之贰，以逆邦国，都鄙官府之治，以九贡之致邦国之财用，以九赋之令田野之财用，以九功之令民职之财用，以九式之均节，邦之财用，掌国之官府，郊野县都之，百物财用，凡在书契，版图者之贰，以逆群吏之治而听其会计，以参互考日成，以月要考月成，以岁会考岁成，以周知四国之治，以诏王及冢宰废置。
注
逆受而钩考之郊，四郊，去国百里，野甸稍也，甸 去国二百里，稍三百里，县四：百里都五百里，书谓 簿书契其最，凡也版户籍也，图土地形象田地，广 狭参互，谓司书之要，贰与职内之入，职岁之出，周 犹遍也言四国者，本逆邦国之治，亦钩考以告司书，上士二人，中士四人，府二人，史四人，徒八人，司书掌邦之六典，八八，则九职，九正九事，邦中之版，土地之图，以周知入出百物，以叙其财，受其币，使入于职币，凡上之用财用，必考于司会，三岁，则大计群吏之治，以知民之财，器械之数，以知田野，夫家六畜之数，以知山林川泽之数，以逆群吏之征令，凡税敛，掌事者受焉，及事成，则入要贰焉，凡邦治考焉注。
九正谓九赋，九贡正税也，九事，谓九式变言之， 者重其职，明本而掌之，非徒相副贰也，叙犹比次 也，谓钩考其财币，所给及其余见，为之簿书，受谓 受录，其余币而为之簿书，使之入于职币，币物当 ，以时用之，久藏将朽蠹，上谓王与冢宰，王虽不会 ，亦当知多少而阙之司会，以九式均节邦之财用， 械犹兵也，逆受而钩考之，山林川泽，童枯则不税， 犹数也，应当税者之数，成犹毕也，考考其法于 司书职内，上士二人，中士四人，府二人，史四人，徒二十人，职内掌邦之赋入，辨其财用之物，而执其总，以贰官府，都鄙之财入之数，以逆邦国之赋用，凡受财者，受其贰令而书之，及会，以逆职岁与官府财用之出，而叙其财，以待邦之移用。
注
辨财用之物，处之使种类相从，总谓簿书之，种 别与大，凡官府之有财入，若关市之属，受财受于 ，职内以给公用者，贰令者谓若今御史所写，下，本 奏王所可者书之，若言某月某日某甲，诏书出，某 物若干，给某官某事，职岁，上士四人，中士八人，府四人，史八人，徒二十人，职岁掌邦之赋出，以贰官府，都鄙之财，出赐之数，以待会计而考之，凡官府都鄙，群吏之出，财用受式于职岁，凡上之赐予，以叙与职币授之，及会，以式赞逆会。
注
以贰者，亦如职内，书其贰令，而编存之，百官之 ，公用式多少，职岁掌出之，旧用事存焉，叙叙受 赐者之尊卑赞逆，会助司会，钩考群吏之计，职币，上士二人，中士四人，府二人，史四人，贾四人，胥二人，徒二十人，职币掌式，以敛官府，都鄙与凡用邦财者之币，振掌事者之余财，皆辨其物而奠其录，以书楬之，以诏上之，小用赐予，岁终，则会其出，凡邦之会事，以式赞之。
注
币谓给公用之余凡用邦财者谓军旅振犹
也捡也掌事谓以王命有所作为先言敛币后言 振财互之奠定也郑司农云楬之若今时为书以 着其币  汉
汉承秦制，设少府掌山海池泽之税，以给共养，尚书符节等十六官令丞胞人等三长丞，上林等十池监，中书谒者等八官令丞，诸仆射署长，黄门皆属之，按汉书百官公卿表，少府，秦官，掌山海池泽之税，以给共养，有六丞。
注
应劭曰：名曰禁钱，以给私养，自别为藏，少者小 也，故称少府，师古曰：大司农供军国之用，少府，以 养天子也，属官有尚书，符节，太医，太官，汤官，导官，乐府若卢，考工室，左弋居室，甘泉居室，左右司空，东织西织，东园匠十六官令丞。
注
服虔曰：若卢诏狱也，邓展曰：旧洛阳两狱，一名 ，若卢主受亲戚妇女，如淳曰：若卢官名也，藏兵器 品，令曰：若卢郎中，二十人主弩射汉仪注，有若卢 狱，令主治库兵，将相大臣，臣瓒曰：冬官为考工，主 作器械也，师古曰：太官主膳食汤，官主饼饵，导官 主，择米若卢，如说是也，左弋地名，东园匠主作陵 内器物者也，又胞人都水，均官三长丞。
注
师古曰胞人主掌宰割者也胞与庖同
又上林中十池监
注
师古曰三辅黄图云上林中池上五所而此
云十池监未详其数
又中书谒者，黄门，钩盾，尚方御府永巷内者，宦者八官令丞。
注
师古曰：钩盾，主近苑囿，尚方主作禁，器物御府 主，天子衣服也，诸仆射署长，中黄门皆属焉。
注
师古曰：中黄门谓奄人居禁中，在黄门之内，给 事者也，武帝太初元年更名考工室为考工，左弋为佽飞，居室为保宫，甘泉居室为昆台，永巷为掖廷，佽飞掌弋射，有九丞两尉，太官七丞，昆台五丞，乐府三丞，掖廷八丞，宦者七丞，钩盾五丞两尉，成帝建始四年更名中书谒者令为中谒者令，初置尚书员五人，有四丞，河平元年省东织，更名西织为织室，绥和二年，哀帝省乐府，王莽改少府曰共工，  后汉。
后汉设少府卿，掌中服御，货膳之属，统太医守宫，上林内者，尚方诸令丞，按后汉书百官志，少府，卿一人，中二千石，本注曰：掌中服御诸物，衣服宝货珍膳之属，丞一人，比千石注。
汉官曰：员吏三十四人，其一人四科，一人二百， 石五人，百石四人，斗食三人，佐六人，骑吏十三人， 学事一人，官医少者，小也小，故称少府，王者以租 税为公用山泽，陂池之税，以供王之私，用古皆作 ，小府汉官仪曰田租刍□，以给经用，凶年，山泽鱼 盐市税，少府以给私用也。太医令一人，六百石，本注曰：掌诸医。
注
汉官曰员医二百九十三人员吏十九人
药丞，方丞各一人，本注曰：药丞主药，方丞主药方，太官令一人，六百石，本注曰：掌御饮食。
注
汉官曰：员吏六十九人，卫士三十八人，荀绰晋 ，百官表注曰：汉制，太官令，秩千石，丞四人，秩四百 石，不与志同，左丞，甘丞汤官丞，果丞各一人，本注曰：左丞主饮食，甘丞主膳具，汤官丞主酒，果丞主果。
注
荀绰云：甘丞，掌诸甘肥，果丞别在外，诸□菜茹，守宫令一人，六百石，本注曰：主御纸笔墨及尚书财用诸物及封泥，丞一人。
注
汉官曰：员吏六十九人，外官丞二百石，公府吏 府也，上林苑令一人，六百石，本注曰：主苑中禽兽，颇有民居，皆主之，捕得其兽送太官，丞，尉各一人。
注
汉官曰：员吏五十八人，案桓帝又置鸿德苑，令中藏府令一人，六百石，本注曰：掌中币帛金银诸货物，丞一人。
注
汉官曰员吏十三人吏从官六人
内者令一人，六百石，本注曰：掌中布张诸衣物，左右丞各一人。
注
汉官曰从官禄士一人员吏十九人
尚方令一人，六百石，本注曰：掌上手工作，御刀剑诸好器物，丞一人。
注
汉官曰员吏十三人吏从官六人
右属少府，本注曰：承秦，凡山泽陂池之税，名曰禁钱，属少府，世祖改属司农，考工转属太仆，都水属郡国，孝武帝初，置水衡都尉，秩比二千石，别主上林苑有离宫，燕休之处，世祖省之，并其职于少府，每立秋貙刘之日，暂置水衡都尉，事讫乃罢之。少府本六丞，省五，又省汤官，织室令，置丞，又省上林十池监，胞人长丞，宦者昆台，佽飞三令，二十一丞，又省水衡属官令，长；丞，尉二十余人，章和以下，中官稍广，加尝药，太官御者，钩盾，尚方，考工别作监，皆六百石，宦者为之，转为兼副，或省。
注
昆台本名甘泉居室佽飞本名左弋武帝改蔡 质汉仪曰少府符着出见都官从事持板都官从 事入少府见符着持板汉官目录曰古三卿司空 所部（按少府所属甚多已照各职分列诸部今但就所专掌及事关内府者摘录于左而宦者 亦别载不具）  晋
晋承汉，魏仍设少府，统材官校尉及尚方诸令丞，按晋书职官志，太常光禄勋，卫尉，太仆廷尉大鸿胪宗正，大司农，少府，将作大匠，太后三卿，大长秋皆为列卿，各置丞，功曹，主簿，五官等员，少府统材官校尉，中左右三尚方，中黄，左右藏，左校，甄官平准，奚官等令，左校坊，邺中黄左右藏，油官等丞，及渡江，哀帝省并丹阳尹，孝武复置，自渡江唯置一尚方，又省御府  宋，宋设少府，统左右尚方，东冶南冶，平准诸令。
按宋书百官志，少府一人，丞一人，掌市服御之物，秦官也，汉因之，掌禁钱以给私养，故曰少府，晋哀帝末，省并丹阳尹，孝武世复置左、尚方令丞各一人，右尚方令，丞各一人，□掌造军器，秦官也，汉因之，于周则为玉府，晋江右有中尚方，左尚方，右尚方，江左以来，唯一尚方，宋高祖践阼，以相府部配台，谓之左尚方，而本署谓之右，尚方焉，又以相府细作配台，即其名置令一人，丞二人，隶门下，世祖大明中，改曰御府，置令一人，丞一人，御府二汉世典官婢作衣服，补浣之事，魏，晋犹置其职，江左乃省焉，后废帝初，省御府置中署，隶右尚方，汉东京太仆属官有考工，令主兵器弓弩刀铠之属，成则传执金吾入武库及织绶诸杂工，尚方令唯主作御刀绶剑，诸玩好器物而已，然则考工令如今尚方，尚方令，如今中署矣，东冶令一人，丞一人，南冶令，一人，丞一人，汉有铁官，晋置令，掌工徒鼓铸，隶卫尉，江左以来，省卫尉，度隶少府，宋世虽置卫尉，冶隶少府如故，江南诸郡县有者，或置冶令，或置丞，多是吴所置平准令，一人，丞一人，掌染，秦官也，汉因之，汉隶司农，不知何世，隶少府，宋顺帝即位，避帝讳，改曰染署，  南齐，南齐少府，领左右，尚方锻署御府东冶。南冶平准上林诸令按南齐书，百官志，少府府置丞一人，领官如左：左右尚方，令各一人，丞一人，锻署丞一人，永明三年省，四年复置。
御府令一人丞一人
东冶令一人丞一人
南冶令一人丞一人
平准令一人丞一人
上林令一人丞一人亦属尚书殿中曹
梁
梁增设太府卿，少府亦称卿掌内府库藏及尚方工作之事，按隋书百官志，梁初犹依宋，齐，皆无卿名，天监七年，加置太府卿，以少府为少府卿，加置太仆卿，三卿是为夏卿，皆置丞及功曹，主簿，太府卿，位视宗正，掌金帛府帑，统左右藏令，上库丞，掌太仓，南北市令，关津亦皆属焉。少府卿，位视尚书左丞，置材官将军，左中右尚方，甄官平水署，南塘邸税库，东西冶，中黄细作炭库，纸官柴署等令丞，  陈。
陈承梁太府少府各置卿丞
按隋书百官志陈承梁，皆循其制，官其所制品秩，太府，少府卿秩中二千石，品第三，太府，少府丞六百石，品第八，  北魏。
孝文帝太和 ， 年，诏议官制，定少府卿，少卿丞等，阶品按魏书，高祖本纪不载， 按官氏志，自太祖至高祖初，其内外百官屡有减置，或事出当时，不为常目，旧令亡失无所依，太和中，高祖诏群寮议定百官着于令，六卿，太仆廷尉大鸿胪宗正，大司农，少府第二品少卿，第三品上列卿丞从第五品，中太和二十三年，次太府卿，少卿，丞等阶品。
按魏书，高祖本纪不载， 按官氏志，太和二十三年，高祖复次职令，及帝崩，世宗初，班行之，以为永制，六卿，太仆廷尉大鸿胪宗正，大司农，太府卿第三品少卿，第四品上阶，丞第七品上阶，  北齐。
北齐置太府寺掌尚方府库营造之事
按隋书百官志后齐置官多循，后魏太府寺置卿，少卿，丞各一人，有功曹，五官，主簿，录事等员，掌金帛府库，营造器物，统左中右三尚方，左藏司染，诸冶东西道署黄藏，右藏，细作，左校，甄官等署令，丞，左尚方，又别领别局，乐器器作三局丞，中尚方，又别领别局，泾州丝局，雍州丝局定州，绸绫局四局丞，右尚方，又别领别局丞，司染署，又别领京坊，河东信都三局丞，诸冶东道，又别领滏口，武安，白间三局丞，诸冶西道，又别领晋阳，冶泉部大邗原仇四局丞，甄官署，又别领石窟丞，  北周。
北周仿周官，置太府中大夫，掌贡赋货贿，统太府上士，平准外府诸士而属于大冢宰，按杜佑通典，周官有太府，下大夫掌贡赋之贰，受其货贿之入，颁其货贿，于受藏之府，后周有太府中大夫，掌贡赋，货贿以供国用，属大冢宰，太府丞于周官，为太府上士之任，后周曰太府上士，周官有货人中士，下士，主平定物价，后周曰平准，中士下士，周官有职币上士，中士掌邦财之币，又外府中士，主泉藏有玉府掌王之金玉，兵器之藏，内府中士，主货贿，职内上士，主泉货所入，后周曰：外府中士，下士  ，隋隋仍置太府寺卿，统左右藏，尚方诸署。
按隋书百官志，高祖既受命，改周之六官，其所制名，多依前代之法，置内侍省，太府寺，太府寺置卿，少卿各一人，丞六人，主簿四人，录事四人，太府寺统左藏，左尚方，内尚方，右尚方，司染右藏，黄藏，掌冶，甄官等署，各置令，丞等员。
注
令二人，左右尚方则加至二人，黄藏则惟置一 人，丞四人，左尚则八人，右尚则六人，黄藏则一人，太府卿，正三品上阶，少卿从三品上阶，丞，正七品，左尚方，右尚方，司染署令，正八品，右藏，黄藏，掌冶署令，正八品上阶，甄官署令，正八品，左尚方，右尚方，司染署丞，正九品，右藏，黄藏，掌冶署丞，从九品上阶，甄官署丞，从九品，炀帝大业三年，设殿内省，掌诸供奉分太府寺为少府监，按隋书，炀帝本纪不载， 按百官志，炀帝即位，多所改革，三年定令，品自第一至于第九，唯置正从而除，上下阶分门下，太仆二司，取殿内监名，以为殿内省分，太府寺为少府监，殿内省置监，正四品，少监，从四品；丞，从五品各一人，掌诸供奉，又有奉车都尉十二人，掌进御舆马，统尚食，尚药、尚衣、尚舍，尚乘，尚辇等六局，各置奉御二人，正五品，皆置直长，以贰之，正七品，尚食直长六人，又有食医员，尚药直长四人，又有侍御医，司医，医佐员，尚衣即旧御府也，改名之，有直长四人，尚舍即旧殿中局也，改名之，有直长八人，尚乘局置左右六闲：一左右飞黄闲，二左右吉良闲，三左右龙媒闲，四左右騊駼闲，五左右駃騠闲，六左右天苑闲，有直长十四人，又有奉乘十人，尚辇有直长四人，又有掌辇六人，光禄已下八寺卿皆降为从三品；少卿各加置二人，为从四品，诸寺上署令，并增为正六品，中署令为从六品下；署令为正七品，始开皇中，署司唯典掌受纳，至是署令为判首，取二卿判丞，唯知勾检令阙，丞判太府寺，既分为少府监，但管京都市，五署及平准，左右藏等，凡八署，京师东市曰都会，西市曰利人，东都东市曰丰都，南市曰大同，北市曰通远，及改诸令为监，唯市署曰令，少府监置监，从三品；少监，从四品，各一人，丞，从五品二人，统左尚，右尚，内尚司织，司染铠甲，弓弩，掌冶等署，复改监，少监为令，少令，并司织，司染为织染署，废铠甲，弓弩二署，  唐。
唐制，以殿中省掌服御之事，分治诸局，以太府寺掌财货，廪藏贸易诸务，以少府寺掌百工技巧之政而各统治诸署，按唐书百官志殿中省监一人，从三品；少监二人，从四品上；丞二人，从五品上，监掌天子服御之事，其属有六局，曰尚食，尚药、尚衣、尚乘，尚舍，尚辇，少监为之贰，凡听朝，率属执伞扇列于左右，大朝会，祭祀则进爵，行幸则侍奉，仗内骖乘，百司皆纳印而藏之，大事听焉，有行从百司之印，左右仗□左曰奔星，右曰内驹，两仗内有六□，一曰左飞，二曰右飞，三曰左万，四曰右万，五曰东南内，六曰西南，内园苑有官马坊，每岁河陇群牧进其良者，以供御六闲马，以殿中监及尚乘主之，武后万岁通天元年，置仗内六闲，一曰飞龙，二曰祥麟，三曰凤苑，四曰鹓鸾，五曰吉良，六曰六群，亦号六□，以殿中丞检校仗内闲□以中官为内飞龙使，圣历中，署闲□使，以殿中监承恩遇者为之，分领殿中，太仆之事，而专掌舆辇，牛马，自是宴游供奉，殿中监皆不豫，开元初，闲□马至万余匹，骆驼，巨象皆养焉，以驼马隶闲□，而尚乘局名存而已，闲□使押，五坊以供时狩，一曰雕坊，二曰鹘坊，三曰鹞坊，四曰鹰坊，五曰狗坊，侍御尚医二人，正六品上；主事二人，从九品上。
注
武德元年，改殿内监曰殿中省，龙朔二年曰中 ，御府监曰太监丞，曰大夫，有令史四人，书令史十 一人，左右仗千牛各十人，掌固亭长各八人，旧有 天藏府，开元二十二年，省进马五人，正七品上；掌大陈设，戎服执鞭，居立仗马之左，视马进退。
注
天宝八载，罢南衙立仗马，因省进马，十二载，复 置干，元后又省，大历十四年，复尚食局，奉御二人，正五品下；直长五人，正七品上；诸奉御直长，品皆如之，食医八人，正九品下，奉御长储供，直长为之贰，进御必辩，时禁先尝之，飨百官宾客，则与光禄视品秩而供，凡诸陵月享视膳，乃献注。
龙朔二年，改尚食局曰奉膳局，诸局供御皆曰 ，大夫，有书令史二人，书吏五人，主食十六人，主膳 八百四十人，掌固八人，尚药局，奉御二人，直长二人，掌和御药，诊视，凡药供御，中书门下长官及诸卫上将军各一人，与监奉御□之药成，医佐以上先尝疏本方，具岁月日，□者署奏饵日，奉御先尝，殿中监次之，皇太子又次之，然后进御，太常每季阅送上药，而还其朽腐者，左右羽林军，给药飞骑，万骑病者颁焉。
注
龙朔二年，改尚药局曰奉医局，有按摩师四人， □禁师四人，书令史二人，书吏四人，直官十人，主 药十二人，药童三十人，合口脂匠一人，掌固四人，侍御医四人，从六品上；掌供奉诊候司医五人，正八品下；医佐十人，正九品下，掌分疗众疾。
注
皆贞观中置
尚衣局，奉御二人，直长四人，掌供冕服，凡案祭祀，则奉镇圭于监而进于天子，大朝会设案。
注
龙朔二年，改尚衣局曰奉冕局，有书令史三人， 书吏四人，主衣十六人，掌固四人，尚舍局，奉御二人，直长六人，掌殿庭祭祀张设，汤沐，灯烛，汛扫，行幸，则设三部帐幕，有古帐，大帐，次帐，小次帐，小帐凡五等，各三部，其外则蔽以排城，大朝会，设黼扆，施蹑席熏垆，朔望设幄而已。
注
龙朔二年，改尚舍局曰奉扆局，有书令史三人， 书吏七人，掌固十人，幕士八十人，旧有给使百二， 十人，掌供御汤沐，灯烛杂使，贞观中省尚乘局，奉御二人，直长十人，掌内外闲□之马，左右六闲：一曰飞黄，二曰吉良，三曰龙媒，四曰騊駼，五曰駃騠，六曰天苑，凡外牧岁进良马，印以三花飞凤之字，飞龙□日，以八马列宫门之外，号南衙立仗马，仗下乃退，大陈设，则居乐县之北，与象相次。
注
龙朔二年，改尚乘局曰奉驾局，有书令史六人， 书吏十四人，直官二十人，习驭五百人，掌闲五千 人，典事五人，兽医七十人，掌固四人，习驭，掌调六 闲之马，掌闲，掌饲六闲之马，治其乘具鞍辔，典事 掌六闲刍粟，太宗置司廪，司库，高宗治习驭，兽医司廪，司库各一人，正九品下，掌六闲，□秸出纳，奉乘十八人，正九品下，掌饲习御马，尚辇局，奉御二人，直长三人，尚辇二人，正九品下，掌舆辇伞扇，大朝会则陈于庭，大祭祀则陈于庙，皆伞二，翰一，扇一百五十有六，既事而藏之，常朝则去扇，左右留者三。
注
龙朔二年，改尚辇局曰奉轝局，有书令史二人， 书吏四人，七辇，主辇各六人，掌扇六十人，掌翰三 ，十人掌辇四十二人，奉轝十五人，掌固六人，掌扇 掌翰，掌执伞扇纸笔砚，杂供奉之事，掌辇，掌率主 辇，以供其事，高宗置掌翰，太府寺，卿一人，从三品；少卿二人，从四品上；掌财货，廪藏贸易，总京都四市，左右藏，常平七署，凡四方贡赋百官俸，谨其出纳赋物，任土所出，定精麤之差，祭祀币帛皆供焉。
注
龙朔二年，改太府寺曰：外府寺卿曰正卿，少卿 曰大夫，武后光宅元年，改曰司府寺，中宗即位，复 曰：太府寺有府二十五人，史五十人，计史四人，亭 长七人，掌固七人，丞四人，从六品上；掌判寺事，凡元日，冬至以方物陈于庭者，受而进之，会赐及别敕六品以下赐者，给于朝堂，以一人主左，右藏署帐，凡在署为簿，在寺为帐，三月一报金部，主簿二人，从七品上；掌印省钞目，句检稽失，平权衡度量，岁以八月印署，然后用之，录事二人，从九品上；两京诸市署，令一人，从六品上；丞二人，正八品上；掌财货交易，度量器物，辨其真伪，轻重市肆，皆建标筑土为候，禁榷固及参市自殖者，凡市日中击鼓三百以会众，日入前七刻，击钲三百而散，有果毅巡，迣平货物，为三等之直，十日为簿，车驾行幸，则立市于顿侧互市，有卫士五十人，以察非常。
注
有录事一人，府三人，史七人，典事三人，掌固一 ，人左藏署令三人，从七品下；丞五人，从八品下；监事八人，掌钱帛，杂彩，天下赋调，卿及御史监阅。
注
有府九人史十八人典事十二人掌固八人
右藏署，令二人，正八品上；丞三人，正九品上；监事四人，掌金玉珠宝，铜铁骨角，齿毛彩画。
注
有府五人史十二人典事七人掌固十人
常平署，令一人，从九品上；丞二人，从八品下；监事五人，掌平籴仓储出纳。
注
有府四人，史八人，典事五人，掌固六人，显庆三 ，年置署，武后时，东郊亦置署，少府监一人，从三品；少监二人，从四品下，掌百工技巧之政，总中尚，左尚，右尚，织染，掌冶五署及诸冶铸钱，互市等监，供天子器御，后妃服饰及郊庙圭玉，百官仪物，凡武库袍襦，皆识其轻重，乃藏之冬至，元日以给卫士，诸州市牛皮，角以供用，牧畜角，筋；脑，革悉输焉，细镂之工，教以四年，车路乐器之工三年，平漫刀，□之工二年，矢镞竹漆屈，柳之工半焉，冠冕弁帻之工，九月，教作者传家技，四季以令丞试之，岁终以监试之，皆物勒工名，丞六人，从六品下；掌判监事，给五署所须金，石；齿，革，羽毛竹木，所入之物，各以名数州土为籍，工役众寡，难易有等差，而均其劳逸，主簿二人，从七品下；录事二人，从九品上。
注
武德初，废监，以诸署隶太府寺，贞观元年，复置 ，龙朔二年，改曰内府监，武后垂拱元年曰尚方，监 ，有府二十七人，史十七人，计史三人，亭长八人，掌 固六人，短蕃匠五千二十九人，绫锦坊，巧儿三百， 六十五人，内作使绫匠八十三人，掖庭绫匠百五 十人，内作巧儿四十二人，配京都诸司，诸使杂匠 百二十五人，中尚署，令一人，从七品下；丞二人，从八品下；掌供郊祀圭璧及天子器玩，后妃服饰雕文错彩之制，凡金木齿革羽毛，任土以时，而供赦日，树金鸡于仗南，竿长七丈，有鸡高四尺，黄金饰首，衔绛旛长七尺，承以彩盘，维以绛绳，将作监供焉，击□鼓，千声集百官，父老，囚徒坊小儿得鸡首者，官以钱购，或取绛旛而已，岁二月，献牙尺寒食献球，五月，献绶带，夏至献雷车，七月，献钿针腊日献口脂，唯笔琴瑟弦月，献金银暨纸，非旨不献，制鱼袋以给百官，蕃客赐宝钿带鱼袋，则授鸿胪寺丞，主簿，监作四人，从九品下。凡监作皆同品。
注
有府九人，史十八人，典事四人，掌固四人，唐改 内尚方署曰：中尚方署，武后改少府监，曰尚方，监 而中，左右尚方，织染方，掌冶方五署皆去方以避 监，自是不改矣，有金银作坊院，左尚署，令一人，从七品下；丞五人，从八品下；掌供翟扇，盖伞五路，五副七辇，十二车及皇太后，皇太子，公主，王妃，内外命妇王公之车路，凡画素刻镂与宫中蜡炬杂作，皆领之，监作六人。
注
有府七人，史二十人，典事十八人，掌固十四人，右尚署令二人，从七品下；丞四人，从八品下；掌供十二闲马之辔，每岁取于京兆，河南府，加饰乃进，凡五品，三部之帐，刀剑，斧钺，甲胄纸笔，茵席履舄，皆拟其用皮毛之工亦领焉。监作六人。
注
有府七人史二十人典事十三人掌固十人
织染署，令一人，正八品上；丞二人，正九品上；掌供冠冕，组绶及织色染锦，罗纱縠绫绸，絁；绢，布，皆广尺有八寸，四丈为匹，布五丈为端，绵六两为屯，丝五两为絇，麻三斤为綟，凡绫锦文织，禁示于外，高品一人专□之，岁奏用度及所织，每掖庭经锦，则给酒羊，七月七日祭，杼监作六人。
注
有府六人史十四人典事十一人掌固五人
掌冶署，令一人，正八品上；丞二人，正九品上；掌范镕金银铜铁及涂饰，琉璃，玉作铜铁，人得采，而官收以税，唯镴官市，边州不置铁冶，器用所须，皆官供诸冶成器，上数于少府监，然后给之，监作二人。
注
有府六人，史十二人，典事二十三人，掌固四人，诸冶监，令各一人，正七品下；丞各一人，从八品上；掌铸兵农之器，给军士屯田居民，唯兴农冶颛供，陇右监牧，监作四人。
注
有录事一人，府一人，史一人，典事二人，掌固四 ，人太原冶，减监作二人，诸铸钱监，监各一人，副监各二人，丞各一人，以所在都督刺史判焉，副监二佐丞，以判司监事，以参军及县尉为之，监事各一人。
注
有录事各一人，府各三人，史各四人，典事各五 人，凡铸钱有七监，会昌中，增至八监，每道置铸钱 坊一，大中初，三监废，互市监，每监监一人，从六品下；丞一人，正八品下；掌蕃国交易之事。
注
隋以监隶四方馆，唐隶少府，贞观六年，改交市 曰：互市监，副监，曰：丞，武后垂拱元年曰通市监，有 录事一人，府二人，史四人，价人四人，掌固八人，  辽辽制，南北宣徽院，分掌御前祗应之事，奉宸司，掌供奉宸御殿中司，设监丞，统诸局奉御，而太府少府各设太监，少监丞主簿等员，按辽史百官志，辽国官制，分北，南院，北面治宫帐，部族属国之政，南面治汉人，州县租赋，军马之事，因俗而治，得其宜矣！初，太祖分迭剌夷离菫为北，南二大王谓之北，南院宰相，枢密，宣徽，林牙下至郎君护卫，皆分北，南院，其实所治，皆北面之事，宣徽北院，太宗会同元年置，掌北院御前祇应之事，北院宣徽使，知北院宣徽事。
北院宣徽副使
同知北院宣徽事
宣徽南院会同元年置，掌南院御前祗应之事，南院宣徽使，知南院宣徽事。
南院宣徽副使
同知南院宣徽事
北面御帐，官 奉宸司，掌供奉宸御之事，官名未详，南面朝官， 辽有北面朝官矣，既得燕，代十有六州，乃用唐制，复设南面三省，六部台，院，寺、监、诸卫东宫之官，殿中司。
殿中监圣宗开泰元年见殿中高可恒
殿中丞
尚舍局见辽朝杂礼
奉御
尚乘局奉御
尚辇局奉御
尚食局奉御
尚衣奉御
太府监职名总目
太监
少监
监丞
主簿
少府监职名总目
太监兴宗景福元年见少府监马惮
少监兴宗重熙十七年见将作少监王企
监丞
主簿
内府部汇考二
宋
宋制，以宣徽院掌总领内诸司三，班内侍之籍，郊祀，朝会，宴飨供帐之仪，检视进奉，名物殿中省掌供奉玉食医药，服御幄帟，舆辇，次舍之政令，而太府寺掌邦国财货之政令，及库藏，出纳商税，平准贸易之事，少府监掌造门戟神衣，旌节郊庙诸坛祭玉法物，铸牌印诸妃，百官拜表案褥之事，按宋史职官志宣徽南院使，北院使掌总领内诸司及三班内侍之籍，郊祀，朝会，宴飨供帐之仪，应内外进奉，悉检视其名物旧制，以检校为使，或领节度及两使留后，阙则枢密副使一人，兼领二使，亦有兼枢密副使，签书枢密院者，南院资望比北院颇优，然皆通掌，止用南院印，二使共院，而各设厅事，其吏史则有都勾押官，勾押官各一人，前行三人，后行十二人，分掌四案，一曰兵案，二曰骑案。
注
主赐群臣新史及掌诸司使至崇班，内侍供奉 官，诸司工匠兵卒之名籍，及三班而下，迁补假故 鞫劾之事，三曰仓案。
注
掌春秋及圣节大宴，节度使迎授恩赐，上元张 灯，四时祭祀及契丹朝贡，内廷学士赴上，并督其 ，供帐内外进奉，视其名物，教坊伶人岁给衣带专 ，其奏覆，四曰冑案。
注
掌郊祀御殿，朝谒圣容，赐酺国忌，供帐之事，诸 司使副，三班使臣，别籍分产，司其条制，预诸司工 匠休假之失，故事，与参知政事，枢密副使，同知枢密院事，以先后入叙位，熙宁四年，诏位参政，枢副同知，下着为令。九年，诏：今后遇以职事侍殿上，或中书，枢密院合班问圣体，及非次庆贺，并特序二府班官制行，罢宣徽院，以职事分隶省寺，而使号犹存，初，吏部尚书王拱辰，治平中，知大名府，神宗即位，拜太子少保，明年，检校太傅，改宣徽北院使，寻迁南院立班序位视签枢，元丰六年，拱辰除武安军节度使再任，自此遂罢。使名不复除，独太子少师张方平许依旧领南院使致仕，哲宗即位，始迁太子太保，而罢使名，元佑三年，复置南，北院使仪品恩数如旧制，六年，以冯京为南院使，而方平亦复使名，中书舍人韩川言：祖宗设此官，礼均二府，以待勋旧，未尝带以致仕，且宣徽武官也，宫保，文官也，不宜混并，不听，方平亦固辞不拜，七年，冯京亦以使致仕，绍圣三年，议者言官名虽复，而无所治之事，乃罢之，南渡以后，不复再置，殿中省监，少监，监丞各一人，监掌供奉天子玉食，医药服御幄帟，舆辇，舍次之政令，少监为之贰，丞参领之，凡总六局，曰尚食，掌膳羞之事，曰尚药，掌和剂诊候之事，曰尚酝，掌酒醴之事，曰尚衣，掌衣服冠冕之事，曰尚舍，掌次舍幄帟之事，曰尚辇，掌舆辇之事，注。
六尚各有典御二人，奉御六人或四人，监门二 ，人或一人，又尚食有膳工，尚药有医师，尚酝有酒 ，工尚衣有衣，徒尚舍有幕士，尚辇有正供等，皆分 隶其局，又置提举六尚局及管干官一员，旧殿中省判省事一人，以无职事朝官充，虽有六尚局名，别有事存，凡官随局而移，不领于本省所掌惟郊祀，元日，冬至，天子御殿及禘祫，后庙神主赴太庙，供具伞扇，而殿中监视秘书监，为寄禄官而已，元丰中，神宗欲复建此官，而度禁中，未有其地，但诏御辇院不隶省寺，令专达焉。初，权太府卿林颜因按内藏库，见乘舆服御，杂贮百物中，乃乞复殿中省六尚以严奉至尊，于是徽宗乃出先朝所度，殿中省图，命三省行之，而其法皆左正言姚佑所裁定，是岁，崇宁二年也。二年，蔡京上修成殿中省六尚局供奉库务敕令格式并看详凡六十卷，仍冠以崇宁为名，政和元年，殿中省高伸，上编定六尚供奉式，靖康元年，诏六尚局并依祖宗法，又诏六尚局既罢，格内岁贡品物万数，尚为民害，非祖宗旧制，其并除之，御药院勾当官，无常员，以入内内侍充，掌按验秘方，以时剂和药品，以进御及供奉禁中之用。
注
旧制，勾当御药院迁官至遥领团练，防御者谓 之暗转，干冒恩泽，浸不可止，嘉佑五年，诏御药院 内臣，如当转出而特留者，俟其出，计所留岁月优 ，迁之更不许累计所迁资序，非勾当御药院而留 者，其出更不推恩典八人，药童十一人，匠七人。
注
崇宁二年并入殿中省
尚衣库使副使旧曰尚衣库，大中祥符三年，改监官二人，以内侍三班充，掌驾头服御伞扇之名物，凡御殿，大礼前一日请乘舆衮冕，镇圭，袍服于禁中，以待进御，事已，复还内库，典一人匠四人，掌库十人，内衣物库。
注
在文德殿后，太平兴国二年置，受纳匹段，库受 纳绫锦，西州鹿胎绫罗绢匹段，大中祥符元年，并 入监官二人，以京朝官并内侍充。
注
旧三人以诸司使副及三班内侍充
掌纳锦绮，绫罗，色帛银器，腰束带，料造年支，准备衣服，以待颁赐诸王，宗室，文武近臣，禁军将校时服，并给宰臣，亲王，皇亲使相生日器币，两府臣僚百官，皇亲转官中谢朝辞，特赐及大辽诸外国人使辞见银器，射弓衣带，典八人，掌库三十一人，新衣库。
注
在太平坊
监官二人，以诸司使副，三班及内侍充，掌受锦绮，杂帛衣服之物，以备给赐，及邦国仪注之用，并受纳衣服以赐诸司，丁匠诸军，监门二人，以三班使臣充，典十人，掌库五十五人，朝服，法物库。
注
太平兴国二年置，后分三库，一在天安殿后一 ，在右掖门内北廊，一在正阳门外监官二人，以诸司使，副及三班，内侍充，掌百官朝服，诸司仪仗之名物，典三人，掌库三十人已上，崇宁二年，并入殿中省。
注
旧有裁造院针线院杂卖场后省并之
大府寺旧置判寺事一人，以两制或带职朝官充，同判寺一人，以京朝官充，凡廪藏贸易，四方贡赋，百官奉给，时皆隶三司，本寺但掌供祠祭香币，帨巾，神席及校造斗升衡尺而已，元丰官制行，始正职掌，置卿，少卿各一人，丞，主簿各二人，卿掌邦国财货之政令，及库藏，出纳商税，平准贸易之事，少卿为之贰，丞参领之，凡四方贡赋之输于京师者，辨其名物，视其多寡，别而受之，储于内藏者，以待非常之用，颁于左藏者以供经常之费，凡官吏军兵奉禄赐予，以法式颁之，先给历，从有司检察，书其名数，钩覆而后给焉，供奉之物，则承旨以进，审奏得画，乃听除之，若春秋授军衣，则前期进样，定其颁日，畿内将校营兵支请，月具其数以闻，凡商贾之赋，小贾即门征之，大贾则输于务，货之不售者，平其价，鬻于平准，乘时赊贷，以济民用，若质取于官，则给用多寡，各从其抵，岁以香茶盐钞募人入豆□实边，即京都阙用物，预报度支，凡课入，以盈亏定课最，行赏罚，大祀晨祼，则卿置币奠玉，则入陈玉帛，余祀供其帨巾，分案九，置吏六十有五，元佑初，以仓部郎官印发文钞，三年，复归本寺，又诏太府置长，贰，五年，令长贰每月分巡所辖库务，元符元年，增置丞一员，三年，改市易案为平准，其市易务亦如之，崇宁中，置药局七所，添丞一员点检，宣和三年减罢，靖康元年，诏内外官司局所依熙宁法，钱物并纳左藏库，凡省一百五所，又诏户部，太府寺长贰当职官及本库官吏俸钱，候在京官吏支散并足，方许支给，从户部尚书梅执礼之请也。所隶官司二十有五，左藏东西库，掌受四方财赋之入，以待邦国之经费，给官吏，军兵奉禄赐予，旧分南北两库，政和六年，修建新库，以东西库为名，西京，南京，北京各置左藏库。
内藏库掌受岁计之余积，以待邦国，非常之用，奉宸库，掌供内庭，凡金玉珠宝，良货贿藏焉，祗候库，掌受钱帛，器皿衣服，以备传诏颁给及殿庭赐予，元丰库，掌受诸路积剩常平钱物，凡封桩者皆入焉，注。
神宗常愤，契丹倔强，慨然有恢复幽燕之志，聚 金帛内帑，自制四言诗一章，曰：五季失国，猃狁孔 炽，艺祖造邦，思有惩艾，爰设内府，基以募士，曾孙 保之，敢忘厥志，每库以诗一字目之，储积皆满，又 别置库，赋诗二十字，分揭于库，曰：每虔夕惕，心妄 ，意遵遗业，顾予不武姿，何日成戎捷，徽宗朝，又有 崇宁库，大观库，布库，掌受诸道输纳之布，辨其名物，以待给用，茶库掌受江，浙、荆湖建，剑茶茗，以给翰林诸司及赏赉，出鬻杂物库，掌受内外杂输之物，以备支用。
粮料院，掌以法式颁廪禄，凡文武百官诸司，诸军奉料，以券准给，审计司，掌审其给受之数，以法式驱磨。
都商税务掌收京城商旅之筭以输于左藏
汴河上下锁，蔡河上下锁，掌收舟船，木筏之征，都提举市易司，掌提点贸易货物，其上下界及诸州市易务杂买务，杂卖场皆隶焉，市易上界，掌敛市之不售，货之滞于民用者，乘时贸易，以平百物之直，市易下界，掌飞钱给券，以通边籴。
杂买务，掌和市百物，凡宫禁，官府所需以时供纳，杂卖场，掌受内外币余之物，计直以待出货，或准折支用，榷货务，掌折博斛斗，金帛之属。
交引库掌给印出纳交引钱钞之事
抵当所掌以官钱听民质取而济其缓急
和剂局惠民局掌修合良药出卖以济民疾
店宅务，掌管官屋及邸店，计置出僦及修造之事，石炭场，掌受纳出卖石炭，香药库，掌出纳外国贡献及市舶香药，宝石之事，建炎诏罢太府寺，以其所掌职务拨隶金部，绍兴元年，复以章亿守太府寺丞，措置印给茶盐钞引，续添置丞二员，四年，复置卿，少各一员，十年，复置主簿，十一年，诏交引库书押钞引寺丞两员，遇合推赏，各与减磨勘二年，寻诏三丞一体行之，隆兴元年，并省主簿一员，明年如旧制，设案七，以序次分管，监交案，随逐丞簿赴左藏库监交看验，纲运钱物，中兴后，所隶惟有粮料院，审计司，左藏东西库，交引库，祗候库和剂，库惠民局，如前制所置左藏南库。
注
系桩管御前激赏库改
以侍从官提领又置提辖检察官一员
编估局打套局
注
二局系拣选市船香药，杂物等第，会其直以待 贸易，寄椿库。
注
掌发卖香药匹帛拘其直归于左藏南库
置监官提领二人
少府监旧制，判监事一人，以朝官充。凡进御器玩，后妃服饰雕文错彩，工巧之事，分隶文思院，后苑造作所，本监但掌造门神衣，旌节郊庙诸坛祭玉法物，铸牌印诸记，百官拜表案褥之事，凡祭祀，则供祭器，爵瓒照烛，元丰官制行，始制少监，丞，主簿各一人，监掌百工伎巧之政令，少监为之贰，丞参领之，凡乘舆服御宝册符印，旌节度量权衡之制，与夫祀祭，朝会展采备物，皆率其属以供焉，庀其工徒，察其程课，作止劳逸及寒暑早晚之节，视将作匠法，物勒工名，以法式察其良窳，凡金玉，犀、象、羽毛齿革胶漆材竹，辨其名物而攽其制度，事当损益，则审其可否，议定以闻，少府所掌，旧有主名，其工作之事，则监自亲之，熙宁中，已厘归有司，官制行，皆复旧，元丰元年，工部言，文思院上下界诸作工料条格，该设不尽，功限例各宽剩，乞委官检点照前后料例，功限编为定式，从之，又诏文思监官除内侍外，令工部，少府监同议选差，崇宁三年，诏文思院两界，监官立定文臣一员，武臣二员，并朝廷选差，其内侍干当官并罢，分案四，置吏八，所隶官属五：文思院，掌造金银，犀玉工巧之物，金采绘素装钿之饰，以供舆辇，册宝法物，凡器服之用，绫锦院，掌织锦绣，以供乘舆，凡服饰之用。
染院掌染丝枲币帛
裁造院掌裁制服饰
文绣院掌纂绣以供乘舆服及宾客祭祀之用注
崇宁三年置招绣工三百人
旧制南郊祭器库监官二人
太庙祭器，法物库监官二人，掌祠祭器服之名物，各有专典，旌节官二人。
铸印篆文官二人
诸州铸钱监监官各一人以上并属少府监
按石林燕语，宣徽南北院使唐末旧官也，置院在枢密院之北，总内诸司及三班，内侍等事，国初与枢密先后入叙班，盖视二府一等也，每除枢密，先为使者必辞，请居其下，而后从之，熙宁间，始诏定班枢密副使下，元丰官制行，犹存不废，自王拱辰改除节度使，遂罢不除，元佑间复置，以命张安道后亦废，  金。
金制，设宣徽院，掌朝会，燕享殿庭，礼仪及监知御膳，太府监掌出纳财用钱谷之事，少府监掌百工营造之事，按金史百官志，宣徽院左宣徽使，正三品；右宣徽使，正三品；同知宣徽院事，正四品，同签宣徽院事，正五品，宣徽判官，从六品，掌朝会燕享，凡殿庭礼仪及监知御膳。
注
所隶弩手伞子二百三十九人控鹤二百人
拱卫直使司，威捷军隶焉；旧名龙翔军，正隆二年更为神卫军，大定二年更名为拱卫司，都指挥使，从四品。
注
旧曰使
副都指挥使从五品
注
旧曰副使
掌总统本直，谨严仪卫，大定五年，诏以使为都指挥使，副使为副都指挥使，什将，长行，威捷军。
注
承安二年，签弩手千人，泰和四年以之备边事，钤辖，正六品，都辖，从九品。
注
不奏
客省使，正五品；副使，从六品，掌接伴人使见辞之事，引进使，正五品；副使，从六品，掌进外方人使贡献礼物事合门。
注
明昌五年合门官以次排转除授
东上合门使二员正五品
注
明昌六年省一员作从五品西同
副使二员正六品
注
明昌六年省一员西同
签事一员从六品掌签判合门事
注
西同明昌六年以减副使置
西上，合门使二员，正五品；副使二员，正六品；签事一员，从六品；掌赞导殿庭礼仪。
注
西合门余副贰同
合门祇候二十五人
注
正大间三十二人
合门通事舍人二员，从七品；掌通班赞唱，承奏劳问之事，承奉班都知，正七品，掌总率本班承奉之事，旧置判官，后罢，内承奉班押班，正七品，掌总率本班承奉之事，御院通进四员，从七品；掌诸进献礼物及荐享编次位序，尚衣局，提点，正五品；使，从五品；副使，从六品，掌御用衣服，冠带等事，都监，正九品。
注
旧设后罢
直长正八品同监从九品
仪鸾局
注
泰和四年或以少府监官兼或兼少府监官
提点，正五品；使，从五品；副使，从六品，掌殿庭铺设帐幕，香烛等事，直长四员，正八品。
注
泰和令三员
收支都监，正九品，二员一员，掌给受铺陈诸物，一员掌万宁宫收支库。
注
大定十年置明昌二年增一员
同监二员从九品
注
司吏二人如内藏库知书例
尚食局
注
元光二年参用近侍奉御奉职
提点，正五品；使，从五品；副使，从六品，掌总知御膳，进食先尝，兼管从官食，直长一员，正八品。
注
不限资考
都监三员止九品
注
不限资考
生料库都监，同监各一员，掌给受生料物色，收支库都监，同监各一员，掌给受金银裹诸色器皿。
注
以外路差除人内选充
尚药局提点正五品使从五品
注
出职官内选除
副使，从六品，掌进汤药茶果，直长，正八品，都监，正九品，果子都监，同监各一员，掌给受进御果子。
注
本局本把四人
太医院，提点，正五品；使，从五品；副使，从六品，判官，从八品，掌诸医药，总判院事，管勾，从九品，随科至十人设一员，以术精者充，如不至十人并至十人置注。
不限资考
正奉上太医
注
一百二十月升除
副奉上太医
注
不算月日
长行太医
注
不算月日
十科额五十人
御药院提点从五品直长正八品掌进御汤药注
明昌五年设以亲信内侍人充
都监正九品
注
不限员泰和令四员
同监从九品
注
不常除泰和令无
教坊，提点，正五品；使，从五品；副使，从六品，判官，从八品，掌殿庭音乐，总判院事，谐音郎，从九品。
注
不限资考员数
内藏库
注
大定二年分为四库
使，从五品；副使，从六品，掌内府珍宝财物，率随库都监等供奉其事，直长一员。
注
承安三年增
头面库都监正九品同监从九品
注
本把十人，大定二年定出身，依不入寝殿小底 例段匹库，都监，正九品，同监，从九品。
注
本把十二人
金银库都监正九品
注
本把八人
杂物库都监正九品同监从九品
注
本把八人每库知书各二人
宫苑司，令、从六品；丞，从七品，掌宫庭修饬洒扫，启闭门户，铺设毡席之事，直长，正八品一员。
注
泰和令一员
都监同监二员
注
泰和元年设泰和四年罢同监
尚酝署，令，从六品；丞，从七品，掌进御酒醴，直长，正八品，二员，典客署，令，从六品；丞，从七品，直长，后罢。
注
书表十八人
侍仪司
注
旧名擎执局，大定元年，改为侍仪局，大定五年 升局为司，令，从六品。
注
旧曰局使，掌侍奉朝仪，率捧案，擎奉辇各给其 事，直长，正七品。
注
旧设局副品从七
右属宣徽院
太府监左右藏，支应所太仓，酒坊典给署，市买司隶焉，监正四品，少监，从五品，丞二员，从六品；掌出纳邦国财用钱谷之事，左藏库，使，从六品，副使，从七品注。
兴定三年增一员
掌金银珠玉宝货钱币
注
本把四人
右藏库使从六品副使从七品
注
兴定三年添一员
掌锦帛丝绵毛褐诸道常课诸色杂物
注
本把四人
支应所
注
又作支承所
都监二员，正九品，掌宫中出入，御前支赐金银币帛注。
大定三年省
太仓使从六品掌九谷廪藏出纳之事
注
预除人
副使从七品
酒坊
注
部除
使，从八品，副使，从九品，掌酝造御酒及支用诸色酒醴，典给署，本钩盾署，明昌三年更。令，从六品旧曰钩盾使。丞，从七品，旧曰钩盾，副使掌宫中所用薪炭，冰烛并管官户，直长一员，正八品；市买司，天德二年更为市买局，使，从八品，副使，正九品，掌收买宫中所用果实，生料诸物，右属太府监。
少府监尚方织染文思裁造文绣等署隶焉
注
泰和四年选能干官兼仪鸾局近上官
监正四品少监从五品丞二员从六品
注
大定十一年省二十一年复置
掌邦国百工营造之事
尚方署，令，从六品；丞，从七品，掌造金银器物，亭帐车舆，□榻帘席，鞍辔，伞扇及装钉之事。
注
大定二十年令不专除人令人兼
直长正八品
图画署
注
明昌七年省入祇应司
令，从六品；丞，从七品，掌图画缕金匠，直长，正八品注。
明昌三年罢
裁造署，令，从六品；丞，从七品，掌造龙凤车具亭帐，铺陈诸物，宫中随位□榻屏风帘额，绦结等及陵庙诸物，并省台部内所用物。
注
泰和令有画绘之事
直长从八品
注
明昌三年省，裁造匠六人，针工妇人三十七人，文绣署，令，从六品；丞，从七品，掌绣造御用并妃嫔等服饰，及烛笼照道花卉。
注
贞佑二年止设官一员
直长正八品
注
绣工一人，都绣头一人，副绣头四人，女四百九， 十六人，内上等七十人，次等凡四各二十六人，织染署，令，从六品；丞，从七品，直长，正八品，掌织色染，诸供御及宫中锦绮，币帛纱縠文思署。
注
明昌七年省入祇应司
令，从六品；丞，从七品，掌造内外局分印合，伞浮图金银等，尚辇仪鸾局车具亭帐之物并三国生日等，礼物织染文绣两署金线，直长，正八品。
注
明昌三年省去
内府部汇考三
元
元制，设宣徽院，掌供玉食等物，及燕享宗戚宾客之事，侍正府掌内廷近侍之事，中政院掌中宫财赋营造供给，并番卫之士汤沐之邑，又长信长秋，承徽，长宁，长庆诸寺，并掌内工匠户口钱粮营造等事，其太府度支利用中尚，章佩诸监掌诸宦寺所司钱帛，宝玩之数，皆置卿以统之，按元史百官志，宣徽院，秩正三品，掌供玉食，凡稻粱牲牢酒醴，蔬，□庶品之物，燕享宗戚宾客之事，及诸王宿卫怯怜口粮食，蒙古万户，千户合纳差发系官抽分牧养孳畜，岁支刍草粟菽，羊马价直，收受阑遗等事，与尚食，尚药、尚酝三局皆隶焉，所辖内外司属用人，则自为选，至元十五年，置院使一员，同知，同佥各二员，主事二员，照磨一员，二十年，升从二品，增院使一员，置经历二员，典簿三员，二十三年，升正二品，置院判二员，省典簿，置都事三员，三十一年，院使四员，大德二年，增同知二员，三年，升从一品，四年，置副使二员，皇庆元年，增院使三员，始定怯薛丹一万人，本院掌其给授，后定置院使六员，从一品，同知二员，正二品；副使二员，从二品；佥院二员，正三品；同佥二员，正四品；院判二员，正五品；经历二员，从五品；都事三员，从七品；照磨一员，承发架阁库一员，并正八品；掾史二十人，蒙古必阇赤六人，回回掾史二人，怯里马赤二人，知印二人，典吏六人，蒙古书写二人，其属附见：光禄寺，秩正三品，掌起运米曲诸事，领尚饮，尚酝局，沿路酒坊，各路布种事，至元十五年，罢都提点，置寺，设卿一员，少卿三员，主事一员，照磨一员，管勾一员，二十年，改尚酝监，正四品，二十三年，复为光禄寺，卿二员少卿，丞各一员，二十四年，增少卿一员，二十五年，拨隶省部，三十一年，复隶宣徽，延佑七年，降从三品，后复正三品，定置卿四员，正三品；少卿二员，从四品；丞二员，从五品；主事二员，从七品；令史八人，译史，知印各二人，通事一人，奏差二十四人，典吏三人，蒙古书写一人，大都尚饮局，秩从六品，中统四年始置，设大使，副使各一员，俱带金符，掌酝造上用细酒，至元十二年，增副使二员，十五年，升从五品，置提点一员，后定置提点一员，从五品；大使一员，正六品；副使二员，正七品上；都尚饮局，秩正五品，皇庆中始置，提点一员，大使，副使各一员，品秩同上，大都尚酝局，秩从六品，掌酝造诸王百官酒醴，中统四年，立御酒库，设金符宣差，至元十一年，始设提点，十六年，改尚酝局，从五品，置提点一员，从五品；大使一员，正六品；副使二员，正七品；直长一员，正八品上；都尚酝局，秩从五品，至元二十九年始置，设提点一员，大使一员，副使，直长各一员，品秩同上，大都醴源仓，秩从六品，掌受香莎苏门等酒材糯米，乡贡曲药，以供上酝及岁赐诸王百官者，至元二十五年始置，设提举一员，从六品；大使一员，从七品；副使一员，正八品上；都醴源仓，秩从九品，掌受大都转输米曲并酝造，车驾临幸，次舍供给之酒，至元二十五年始置，设大使一员，直长一员，尚珍署，秩从五品，掌收济宁等处田土子粒，以供酒材，至元十三年，始立十五年，罢入有司，二十三年复置，设达鲁花赤一员，令一员，并从五品；丞二员，正七品；吏目二员，安丰怀远等处稻田提领所，秩从九品，掌稻田布种，岁收子粒，转输醴源仓，定置提领二员，尚舍寺，秩正四品，掌行在帷幕帐房陈设之事，牧养骆驼，供进爱兰乳酪，至元三十一年，始置监，至大元年，改为寺，升正三品，四年，仍为监，寻复为寺，延佑三年，复降为正四品；定置太监二员，少监二员，监丞二员，知事二员，诸物库，秩从七品，掌出纳，大德四年置，设提领一员，大使一员，副使一员，阑遗监，秩正四品，掌不阑奚人口，头匹诸物，至元二十年，初立阑遗所，秩九品，二十五年，改为监，正四品，二十八年，升正三品，至大四年，复正四品，寻复正三品，延佑七年，复为正四品；定置太监一员，正四品；少监二员，正五品；监丞二员，正六品；知事一员，从八品；提控案牍一员，从九品，令史五人，译史一人，知印兼通事一人，奏差五人，尚食局，秩从五品，掌供御膳及出纳油酥，蜜诸物，至元二年，置提点领进纳百色生料，二十年，省并尚药局为尚食局，别置生料库，本局定，置提点一员，从五品；大使一员，正六品；副使二员，正七品；直长一员，正八品；大都生料库，秩从五品，至元十一年，置生料野物库，隶尚食局，二十年，别置库，拟内藏库例，置提点二员，从五品；大使二员，正六品；副使三员，正七品上；都生料库，秩从五品，掌受弘州，大同虎贲，司农等岁办油大都起运诸物，供奉内府，放支宫人，宦者饮膳，提点一员，大使一员，副使二员，品秩同上，直长一员，正八品；大都大仓，上都大仓，秩正六品，掌内府支持米豆，及酒材米曲药物，至元五年初立，设官三员，俱受制国用使司札付十二年，改立提举大仓，设官三员，隶宣徽，二十五年，升正六品，定置二仓各设提举一员，正六品；大使一员，从六品；副使一员，从七品；大都，上都柴炭局各一，至元十二年置，秩从六品，十六年，改提举司，升五品，大德八年，仍为局，降正七品，置达鲁花赤各一员，正七品；大都大使一员，上都大使三员，各正七品，副使各二员，正八品；直长各一人，掌苇场，典吏各一人，尚牧所，秩从五品，至大四年始置，设提举二员，从五品；同提举一员，从六品；副提举一员，从七品；吏目一员，沙糖局，秩从五品，掌沙糖，蜂蜜煎造及方贡果木，至元十三年始置，秩从六品，十七年，置提点一员，十九年，升从五品，置达鲁花赤一员，从五品；提点一员，从五品；大使一员，正六品；副使一员，正七品；永备仓，秩从五品，至元十四年始置，给从九品印，掌受两都仓库起运省部，计置油诸物，及云需府所办羊物，以备车驾行幸膳羞，二十四年，升从五品，置提点一员，从五品；大使一员，正六品；副使各一员，正七品；丰储仓，秩从九品，大使一员，掌出纳车驾行幸，支持膳羞，淮东淮西屯田打捕总管府，秩正三品，掌献田岁入，以供内府，及湖泊山场渔猎，以供内膳，至元十四年，始立总管府，并管连海，高邮河泊提举司，沂州等处提举司事，十六年，置扬州鹰房打捕达鲁花赤总管府，二十二年，省并为淮东淮西屯田打捕总管府，二十五年，以两淮新附手号军千户所隶本府及分置提举司一十处，定置达鲁花赤一员，正三品；总管一员，正三品；同知一员，正五品；府判一员，正六品；经历一员，从七品；知事一员，从八品；提控案牍一员，从九品，司吏六人，淮安州屯田打捕提举司，高邮屯田打捕提举司，招泗屯田打捕提举司，安东海州屯田打捕提举司，扬州通，泰屯田打捕提举司，安丰，庐州等处打捕提举司，镇巢等处打捕提举司，塔山徐，邳沂州等处山场屯田提举司，凡九处，秩俱从五品，每司各设达鲁花赤一员，提举一员，并从五品；同提举一员，从六品；副提举一员，从七品；吏目二人，抽分场提领所，凡十处，曰：柴墟东西口，曰海州新埧曰：北砂太仓，曰安河，桃源曰：大湖东西口，曰时堡，兴化曰高邮，宝应曰：汶湖等处，曰云山，白水曰安东州，每所各设提领一员，同提领一员，副提领一员，俱受宣徽院札付满浦仓，秩正八品，掌收受各处子粒米等物，以待转输京师，至元二十五年始置，设大使一员，正八品；副使一员，正九品，圆米□子局，软皮局，各置提领一员，同提领一员，副提领一员，俱受宣徽院札付手号，军人打捕千户所，秩从四品，管军人打捕野物皮货，至元二十五年始置，设达鲁花赤一员，上千户一员，上副千户一员，弹压一员，上百户七所，各置百户二员，锺离县定远县真，扬州，安庆，安丰，招泗和州，下，百户二所，各置百户一员，琏海怀远车。
龙庆栽种提举司，秩从五品，管领缙山岁输粱米，并易州龙门净，边官园瓜，□桃梨等物，以奉上供，至元十七年，始置提举司，延佑七年，缙山改为龙庆州，因以名之。定置达鲁花赤一员，提举一员，并从五品；同提举一员，从六品；副提举一员，从七品；弘州种田提举司，秩正六品，掌输纳麦之事，以拱内府，定置达鲁花赤一员，提举一员，并正六品，同提举一员，正七品；副提举一员，正八品；直长一员，丰润署，秩从五品，掌岁入刍粟，以给饲养，□马之费，定置达鲁花赤一员，令一员，并从五品；丞一员，从六品；直长一员，正八品；常湖等处茶园都提举司，秩正四品，掌常湖二路茶园户二万三千有奇，采摘茶芽，以贡内府，至元十三年置司，统提领所九十有三处，十六年，升都提举司，又别置平江等处榷茶提举司，掌岁贡御茶，二十四年，罢平江提举司，并掌其职，定置达鲁花赤一员，提举一员，俱从五品，同提举一员，从六品；副提举一员，从七品；提控案牍一员，都目一员，提领所七处，每所各设正同，副提领各一员，俱受宣徽院札付掌九品印，乌程武康，德清，长兴安吉归安湖汶，宜兴建宁北苑武夷茶场提领所，提领一员，受宣徽院札，掌岁贡茶芽，直隶宣徽，侍正府，秩正一品，至顺二年置，侍正一十四员，正二品；同知二员，正三品；参府二员，从三品；侍判二员，正四品；经历一员，从六品；都事一员，从七品；照磨一员，从八品；掌内廷近侍之事，领速古儿赤四百人，奉御二十四员，拱卫直都指挥使司为其属掾史八人，译史四人，通事，知印各二人，宣使八人，典吏五人，奉御二十四员，秩五品，尚冠奉御二员，从五品；尚冠副奉御二员，从六品；尚衣奉御二员，从五品；尚衣副奉御二员，从六品；尚鞶奉御二员，从五品；尚鞶副奉御二员，从六品；尚沭奉御二员，从五品；尚沭副奉御二员，从六品；尚饰兼尚辇奉御二员，正六品；尚饰兼尚辇副奉御二员，正七品；奉御掌簿四员，从七品；天历初置，以四怯薛之速古儿赤为之，将作院，秩正二品，掌成造金玉珠翠犀象宝贝冠佩器皿，织造刺绣段匹纱罗异样百色造作，至元三十年，始置院使一员，经历，都事各一员，三十一年，增院使二员，元贞元年，又增二员，延佑七年，省院使二员，后定置院使七员，正二品；同知二员，正三品；同佥二员，正四品；院判二员，正五品；经历一员，从五品；都事一员，从七品；照磨，管勾一员，正八品；令史六人，译史，知印各二人，宣使四人，诸路金玉人匠总管府，秩正三品，掌造宝贝金玉冠帽，系腰束带，金银器皿，并总诸司局事，中统二年，初立金玉局，秩正五品，至元三年，改总管府，置总管一员，经历提控案牍各一员，十二年，又置同知，副总管各一员，二十五年，置达鲁花赤一员，大德四年，又置副达鲁花赤，副总管各一员，后定置达鲁花赤二员，正三品；总管二员，正三品；副达鲁花赤二员，正四品；同知二员，从四品；副总管二员，正五品；经历一员，从七品；知事一员，从八品；照磨，管勾各一员，令史五人，译史一人，奏差二人，玉局提举司，秩从五品，提举一员，正七品；同提举一员，从七品；副提举一员，正八品；中统二年，以和林人匠置局造作，始设直长，至元三年，立玉匠局，用正七品印，十五年，改提举司金银器盒提举司，秩从五品，提举一员，同提举一员，副提举一员，品秩同上，吏目一员，至元十五年，始置金银局，秩从七品，二十四年，改为提举司，秩正六品，大德间，升从五品，玛瑙提举司，秩从五品，提举一员，同提举一员，吏目一员，至元九年，置大都等处玛瑙局，秩从七品，管领玛瑙匠役五百有奇，置提举三员，受金玉府札，十五年，改立提举司，领大都，弘州两处造作，升从五品，三十年，减副提举一员，定置如上阳山，玛瑙提举司，秩从五品，至元十五年置，提举一员，同提举一员，副提举一员，品秩同前，金丝子局，秩从五品，大使一员，从五品；副使一员，正七品；直长一员，中统二年，设二局，二十四年，并为一，□带斜皮局，秩从八品，至元十五年置，大使，副使各一员，瓘玉局，秩从八品，至元十五年置，大使一员。
浮梁磁局，秩正九品，至元十五年立，掌烧造磁器，并漆造马尾□，藤笠帽等事，大使，副使各一员，画局，秩从八品，掌描造诸色样制，至元十五年置，大使一员，管领珠子民匠官，正七品，掌采捞蛤珠于杨村，直沽等处，中统二年立，管领官子孙世袭钉局，从八品，至元十五年置，大使一员。
大小雕木局，秩从八品，至元十五年置，大使一员，宣德隆兴等处，玛瑙人匠提举司，秩正六品，至元十五年置，提举一员，从七品；副提举一员，从八品；温，犀，玳瑁局，秩从八品，至元十五年置，大使一员，上都金银器盒局，秩从六品，至元十六年置，大使一员，副使一员，直长一员，漆纱冠冕局，至元十五年置，大使，副使各一员，大同路采砂所，至元十六年置，管领大同路拨到民一百六户，岁采磨玉，夏水砂二百石，起运大都，以给玉工磨砻之用，大使一员，管匠都提领所，秩从七品，至元十三年置，掌金玉府诸人匠词讼，都提领一员，监造诸般宝贝官，秩正五品，至元二十一年，置达鲁花赤二员，收支诸物库，秩从八品，至元十五年置，大使，副使各一员，行诸路金玉人匠总管府，秩从三品，至大间，始置于杭州路达鲁花赤，总管各一员，并从三品；同知一员，正五品；副总管一员，从五品；经历一员，从七品；知事一员，从八品；提控案牍一员，异样局总管府，秩正三品，中统二年，立提点所，至元六年，改为总管府，总管一员，十四年置，同知，副总管各一员，二十一年，增总管一员，二十九年，置达鲁花赤一员，三十年，减同知，副总管各一员，后置达鲁花赤一员，总管一员，并正三品；同知一员，从四品；副总管一员，从五品；经历一员，从七品；知事一员，从八品；异样文绣提举司，秩从五品，中统二年立局，至元十四年，改提举司，提举一员，从五品；同提举一员，正七品；副提举一员，正八品；绫绵织染提举司，秩从五品，至元二十四年，改局置提举司，提举一员，同提举一员，副提举一员，品秩同上，纱罗提举司，秩从五品，至元十二年，改局置提举司，提举，同提举，副提举各一员，品秩同上，纱金颜料总库，秩从九品，中统二年置，大使，副使各一员，从九品，大都等路民匠总管府，秩正三品，府官总管一员，从三品；同知一员，正五品；副总管一员，从五品；经历一员，从七品；知事一员，从八品；提控案牍一员，至元七年，初立府，秩从三品，十四年，改升正三品，备章总院，秩正六品，大使，副使各一员，至元十三年，省并杨蔺等八局为总局，尚衣局，秩从五品，至元二年，置达鲁花赤一员，从五品；提举一员，从五品；同提举一员，正七品；副提举一员，正八品；都目一人，御衣局，秩从五品，至元二年，置达鲁花赤，提举各一员，从五品；同提举一员，正七品；副提举一员，正八品；都目一人，御衣史道安局，秩从六品，至元二年置，以史道安掌其职，因以名之。大使，副使各一员，高丽提举司，秩从五品，至元二十二年，置提举一员，织佛像提举司，秩从五品，延佑四年，改提领所为提举司，提举，副提举各二员，中政院秩正二品，院使七员，正二品；同知二员，正三品；佥院二员，从三品；同佥二员，正四品；院判二员，正五品；掌中宫财赋营造供给，并番卫之士汤沐之邑，元贞二年，始置中御府，秩正三品，大德四年，升中政院，秩正二品，至大三年，升从一品，院使七员，同知，佥院，同佥，院判各二员，四年，省并人典内院，皇庆二年，复为中政院，设官如旧，其幕职则司议二员，从五品；长使二员，正六品；照磨兼管勾承发架阁一员，正八品；吏属，蒙古必阇赤四人，掾史十二人，回回掾史二人，怯里马赤二人，知印二人，宣使十人，中瑞司，秩正三品，掌奉宝册卿五员，正三品；丞二员，正四品；典簿二员，从七品；写懿旨必阇赤四人，译史一人，令史四人，知印一人，通事一人，奏差二人，典吏二人，内正司，秩正三品，掌百工营缮之役，地产孳畜之储，以供膳服，备赐予，卿四员，正三品；少卿二员，正四品；丞二员，从五品；典簿二员，从七品；照磨兼管勾一员，正九品，吏属各有差。领署二，提举司一，及其司属凡十有六，岁赋之额，工作之程，终岁则会其数以达焉，尚工署，秩从五品，令一员，从五品；丞二员，从六品；书史一人，书吏四人，掌营缮杂作之役，凡百工名数，兴造程式，与其材物，皆经度之，而责其成功，皇庆元年始置，隶内正司，玉列赤局，秩从七品，提领一员，大使一员，副使一员，直长二员，掌裁制缝□之事，延佑，六年始置，隶尚工署，赞仪署，秩正五品，提领一员，大使一员，副使一员，直长二员，掌车舆器备，杂造之事，皇庆二年始置，隶内正司，管领六盘山等处怯怜口民匠都提举司，秩正四品，达鲁花赤一员，都提举一员，同提举二员，副提举二员，知事一员，提控案牍一员，吏四人，奏差二人，至大四年始置，国初未有官署，赋无所稽，后遣使核实，始着为籍，设司以领之，奉元等路平凉等处开城等处，甘肃，宁夏等路，察罕脑儿等处长官司，凡五处，秩正五品，各设达鲁花赤一员，长官一员，副长官一员，提控案牍一员，都目一员，吏十人，延佑二年，以民匠提举司所领，地里阔远，人户散处，于政不便，乃酌远近众寡，立长官司提领，所以分理之提领所，凡十并正七品，奉元等路，凤翔等处，平凉宁环等处，开城等处，察罕脑儿等处，甘州等路，肃沙等路，永昌宁夏等路，长城等路，各设提领一员，同提领一员，副提领一员，典史一人，分掌怯怜口城方，隶各长官司，翊正司，秩正三品，令五员，正三品；丞四员，正四品；典簿二员，从七品；照磨一员，从八品；译史二人，令史六人，知印二人，通事奏差，典吏各二人，掌怯怜口民匠五千余户，岁办钱粮造作，以供公上，至元三十一年，始置御位下，管领随路民匠打捕鹰房纳绵等户总管府，正三品，复隶正宫位，下延佑六年，改翊正司，岁终会其出纳，以达于院，而纠其弊，领提举司二，提领所一，管领上都等处诸色人匠提举司，秩从五品，达鲁花赤一员，提举一员，并从五品；同提举一员，从六品；副提举一员，从七品；直长一员，都目一员，吏目一员，司吏四人，部役二人，元贞元年始置，管户二千五百有奇，隶翊正司，管领随路打捕鹰房纳绵等户提举司，秩从五品，达鲁花赤一员，提举一员，同提举一员，副提举一员，品秩同上，直长一员，都目一员，吏目一员，司吏四人，部役二人，元贞元年始置，隶翊正司，管领归德，亳州等处管民提领所，秩从七品，提领一员，同提领一员，副提领一员，典史一人，司吏一人，国初平江南，收附归德，楚通等三百五十六户，令脱忽伯管领，大德二年，始置提领所，隶翊正司，典饮局，秩正七品，大使二员，副使二员，典史一员，攒典二人，掌酝造酒醴，以供内府，及祭祀，宴享宾客，赐颁之给，初置嘉醴局，秩六品，隶家令，至大二年，改典饮，两都分置，皇庆元年，拨隶中宫，管领大都等路打捕民匠等户总管府，秩正三品，达鲁花赤一员，总管一员，并正三品；同知一员，正四品；副总管一员，正五品；经历一员，从七品；知事一员，从八品；提控案牍，照磨一员，译史一人，令史，奏差各四人，掌钱粮造作之事，国初平定河南诸郡，收聚人，户一万五千有奇，置官管领，至元八年，属有司，二十年，改隶中尚监，二十六年，始置总管府，领提举司十有一，提领所二十有五，在京提举司二，秩从五品，达鲁花赤一员，提举一员，从五品；同提举一员，从六品；副提举一员，从七品；都目一员，分管各处人户，至元十六年，给从七品印，大德四年，省并为十一处，改提举司，升从五品，涿州，保定，真定，冀宁，河南，大名，东平，东昌，济南等路提举司，凡九处，各设达鲁花赤一员，提举一员，同提举一员，副提举一员，都目一员，提领所凡二十五处，大都等路东安州，济宁，曹州祁州，完州，河间，济南，济阳，大同元氏，冀宁，晋宁，归德，南阳，怀孟，汝宁，卫辉，曹州，涿州，真定，中山，平山，大名，高唐等处，各设提领一员，同提领一员，副提领一员，典史一员，管领诸路打捕鹰房民匠等户总管府，秩正三品，达鲁花赤一员，总管一员，正三品；同知一员，正五品；副总管二员，从五品；经历二员，从七品；知事一员，从八品；提控案牍一员，照磨一员，译史一人，令史四人，奏差二人，掌钱粮造作之事，大德三年始置，元贞元年，拨隶中宫位下，领提举司，四提领所，十有一管民提举司，大都等路，冀宁等路南阳，唐州等处河南路府等处，凡四司，秩从五品，每司设达鲁花赤一员，提举一员，同提举一员，副提举一员，都目一员，吏二人提领所，凡十有一，大都，保定，河间，真定，南阳邓州，济南、嵩、汝，汴梁裕州，汝济陈州，唐州，泌阳，襄阳，湖广晋宁，冀宁等处各设所，秩正七品，每所提领三员，同提领一员，副提领一员，典史一员，司吏二人，至元十六年置，至大元年，改提领所，江浙等处财赋都总管府，秩正三品，达鲁花赤一员，都总管一员，并正三品；同知一员，正五品；副总管一员，从五品；经历一员，从七品；知事一员，从八品；照磨一员，提控案牍一员，从九品，译史一人，令史一十五人，奏差一十五人，典吏二人，掌河南没入赀产，课其所赋，以供内储，至大元年置，领提举司三，库，局各一，平江，松江，建康等处提举司，凡三处，并正五品；每司各设达鲁花赤一员，提举一员，同提举一员，副提举一员，都目一员，吏目一员，司吏六人，丰盈库，提领一员，大使一员，副使一员，典吏一人，掌收本府钱帛，织染局，局使一员，典吏一人，掌织染岁造段匹，管领种田打捕鹰房民匠等户万户府，秩正三品，掌归德，亳州永宿二十余城，各蒙古，汉军种田户差税，中统二年置，初隶塔察儿，王位下，其后改属中宫，万户一员，经历一员，知事一员，提控案牍一员，令史四人，领司属凡十处，管领大名等处种田诸色户总管府，秩正五品，总管一员，副总管一员，都目一员，中统二年置，至元二十三年，置府大名，管领本投下大都等处诸色户计都达鲁花赤，正五品，达鲁花赤一员，提控案牍一员，都目一员，中统三年置，至元十五年，置司大都，管领大都河间等路打捕鹰房总管府，秩正五品，总管一员，副总管一员，都目一员，司吏二人，中统二年置，三年给印，管领东平等路管民官，秩正五品，总管一员，相副官一员，都目一员，吏一人，中统二年置，至元二十二年给印，管领大名等路宣抚司，燕京路管民千户所，秩从七品，提领一员，副提领一员，中统二年置，管领曹州等处本投下民户，管领东明等处本投下户计，管领蒲城等处本投下诸色户计，管领汴梁等路本投下种田打捕躯，户四提领所，秩正七品，提领各二员，同提领，副提领各一员，典史各一人，司吏各一人，中统二年置，至元十四年，颁印海西，辽东哈思罕等处鹰房诸色人匠怯怜口万户府，秩正三品，达鲁花赤一员，万户一员，副万户一员，经历一员，知事一员，提控案牍兼照磨一员，译史一人，掌钱粮造作之事，管领哈思罕等处肇州，朵因温都儿诸色人匠四十户，仍领镇抚所，千户所镇抚司，镇抚一员，吏一人延佑，四年始置。
哈思罕等处打捕鹰房怯怜口千户所从五品，达鲁花赤一员，千户一员，副千户一员，吏目一员，司吏四人，弹压一人，部役二人，至大三年，置提举司，延佑六年，改千户所诸色人匠怯怜口千户所，秩从五品，达鲁花赤一员，千户一员，副千户一员，都目一员，司吏四人，部役二人，初为提举司，后改千户所肇州等处女直千户所，达鲁花赤一员，千户一员，副千户一员，吏目一员，司吏四人，延佑三年置，朵因温都儿乃良，哈千户所延佑三年置。
灰亦儿等处怯怜口千户所至治元年置
开元等处怯怜口千户所至治元年置
石州等处怯怜口千户所延佑七年置
沈阳等处怯怜口千户所至治元年置
辽阳等处怯怜口千户所至治二年置
盖州等处怯怜口千户所延佑五年置
干盘等处怯怜口千户所至治元年置
辽阳等处金银铁冶都提举司，秩正四品，都提举一员，同提举一员，副提举一员，提控案牍一员，译史一人，吏六人，奏差二人，掌办金银铁等课，分纳中书省及中政院，七年，以其赋尽归中宫，管领本位下怯怜口随路诸色民匠打捕鹰房都总管府，秩正三品，达鲁花赤一员，都总管一员，并正三品；同知一员，正五品；副总管一员，从五品；掌怯怜口二万九千户田万五千余顷，出赋以备兵，奉营缮之事，中统二年置府，大德十年，隶詹事院，至大三年，隶徽政院，延佑三年，改善政司，至治二年，徽政院及其属尽废，天历三年，复立府，仍正三品；设官如上，其首领官则经历一员，从七品；知事一员，从八品；照磨一员，从九品，吏属，令史一十二人，译史四人，通事，知印各二人，奏差一十人，典吏六人，营领诸路打捕鹰房民匠等户总管府，秩正三品，达鲁花赤一员，总管一员，同知一员，副总管一员，品秩如上；经历一员，知事一员，提控案牍一员，照磨一员，令史四人，译史一人，奏差二人，大德三年置，其属附见：大都等路管民提举司，达鲁花赤一员，同提举一员，副提举一员，都目一员，大都，保定提领所，提领二员，同提领一员，副提领一员，典史一员，河间，真定提领所，提领二员，同提领一员，副提领一员，典史一员，唐州提举司，达鲁花赤一员，提举一员，同提举一员，副提举一员，都目一员，南阳邓州提领所，提领二员，同提领一员，副提领一员，典史一员，唐州泌阳提领所，提领二员，同提领一员，副提领一员，典史一员，襄阳湖阳提领所，提领二员，同提领一员，副提领一员，典史一员，汝宁陈州提领所，提领二员，同提领一员，副提领一员，典史一员，河南提举司，达鲁花赤一员，提举一员，同提举一员，都目一员，汴梁裕州提领所，提领二员，同提领一员，副提领一员，典史一员，河南嵩汝提领所，提领二员，同提领一员，副提领一员，典史一员，南阳，唐州提领所，提领二员，同提领一员，副提领一员，典史一员，冀宁提举司，达鲁花赤一员，提举一员，都目一员，冀宁提领所，提领二员，同提领一员，副提领一员，典史一员，晋宁提领所，提领二员，同提领一员，副提领一员，典史一员，宝昌库，提领一员，大使一员，掌受金银铁之课，以待储运，金银场提领所，凡七梁家寨银场，明世银场，密务银场，宝山银场，烧炭峪银场，胡宝峪金场，七宝山炭场，俱从七品；每所各设提领一员，同提领一员，副提领一员，铁冶管勾所凡二处，各设管勾一员，同管勾一员，副管勾一员，奉宸库，秩五品，提点四员，副使二员，提控案牍一员，库子六人，掌中藏宝货钱帛给纳之事，大德元年，置广禧库，达鲁花赤一员，提举一员，大使一员，副使二员，提控案牍一员，库子四人，大德八年置，掌收支御膳野物，职视生料库，长信寺，秩正三品，领大斡耳朵怯怜口诸事，卿四员，正三品；少卿二员，从四品；寺丞二员，从五品；经历，知事各一员，令史六人，译史，知印各二人，通事一人，奏差四人，大德五年置，至大元年，改升为院，四年，仍为寺，卿五员，增少卿一员，以宦者为之，延佑七年，省寺卿，少卿各一员，定置如上，怯怜口诸色人匠提举司，秩从五品，领大都，上都二铁局，并怯怜人匠以材木，铁炭皮货诸色备斡耳朵各枝房帐之需，达鲁花赤一员，提举，同提举，副提举各一员，吏目一人，司吏四人，至元二十五年，置大都铁局，秩从五品，掌斡耳朵上下往来造作，钉房车，大使一员，副使一员，直长一员，至元十二年，置上都铁局，大使一员，副使一员，至元十六年置，掌职如前，长秋寺，秩正三品，掌武宗五斡耳朵户口钱粮营缮诸事，寺卿五员，正三品；少卿二员，从四品；寺丞二员，从五品；经历，知事各一员，令史六人，译史，知印各二人，通事一人，奏差四人，皇庆二年置，其属二怯怜口诸色人匠提举司，秩从五品，掌正宫造作之役，达鲁花赤一员，同提举，副提举各一员，吏目一人，司吏四人，至大元年，斡耳朵三位下拨到人匠五百九十三户，始置提举司，隶中政院，后属。长信寺怯怜口诸色人匠提举司，秩从五品，掌领武宗军上北来，人匠达鲁花赤一员，提举一员，同提举，副提举各一员，吏目一人，司吏二人，至大元年，置承徽寺，秩正三品，掌荅儿麻失里皇后位下钱粮营缮等事，寺卿五员，正三品；少卿二员，从四品；寺丞二员，从五品；经历，知事各一员，令史六人，译史，知印各二人，通事一人，奏差四人，至治元年置，其属二怯怜口诸色人匠提举司二，秩正五品，各设达鲁花赤一员，提举，同提举，副提举各一员，吏目一人，司吏三人，至治三年，置长宁寺，秩正三品，掌英宗速哥八剌皇后位下户口钱粮营缮等事，寺卿六员，正三品；少卿二员，从四品；寺丞二员，从五品；经历，知事各一员，吏属令史六人，译史，知印各二人，怯里马赤一人，奏差四人，至治三年，置长庆寺，秩正三品，掌成宗斡耳朵及常岁管办禾失房子，行幸怯薛台人等衣粮之事，寺卿六员，少卿二员，寺丞二员，品秩同长宁寺，经历，知事各一员，令史六人，译史，知印各二人，怯里马赤一人，奏差四人，泰定元年，置宁徽寺，秩正三品，隶八不沙皇后位下，寺卿六员，少卿四员，丞二员，品秩同长庆寺，经历，知事各一员，天历二年，置太府监，秩正三品，领左右藏等，库掌钱帛出纳之数，太卿六员，正三品；太监六员，从三品；少监五员，从四品；丞五员，正五品；经历，知事，照磨各一员，令史八人，译史三人，通事，知印各一人，奏差四人，中统四年置，至元四年，为宣徽太府监，凡内府藏库悉隶焉。八年，升正二品，大德九年，改为院，秩从二品，院判参用宦者，至大四年，复为监，定置如上，内藏库，秩从五品，掌出纳御用诸王段匹纳失失，纱罗绒锦南绵香货诸物，提点四员，从五品；大使二员，正六品；副使二员，正七品；至元二年，置署上都，十九年，始置大都，以宦者领之，复有行内藏，二十八年省之，止存内藏及左右二库，右藏，提点四员，大使二员，副使二员，品秩同上，掌收支金银宝钞，只孙段匹，水晶玛瑙玉璞诸物，至元十九年，置左藏，提点四员，大使二员，副使二员，品秩同上，掌收支常课和买纱罗布绢丝绵绒锦，木绵铺陈，衣服诸物，至元十九年置，度支监，秩正三品，掌给马□刍粟，卿三员，正三品；太监二员，从三品；少监三员，从四品；监丞二员，从五品；经历二员，知事一员，提控案牍一员，照磨兼管勾一员，令史十四人，译史四人，通事，知印三人，奏差四人，典吏五人，国初置孛可孙，至元八年，以重臣领之，十三年，省孛可孙，以宣徽兼其任，至大二年，改立度支院，四年，改为监，利用监，秩正三品，掌出纳皮货衣物之事，监卿八员，正三品；太监五员，从三品；少监五员，从四品；监丞四员，正五品；经历，知事，照磨，管勾各一员，令史八人，译史二人，通事，知印各一人，奏差六人，典吏二人，至元十年置，二十年罢，二十六年复置，大德十一年，改为院，至大四年，复为监资用库，秩从五品，提点二员，从五品；大使三员，正六品；副使五员，正七品；库子五人，至元二年置，隶太府，十年，隶利用怯怜口皮局人匠提举司，秩正五品，提举二员，同提举一员，提控案牍一员，中统元年，置局，至元六年，改提举司杂造双线局，秩从八品，造内府皮货鹰帽等物，大使，副使，直长，典史各一员，熟皮局，掌每岁熟造野兽皮货等物，大使，副使，直长各一员，至元二十年，置软皮局，掌内府细色银鼠野兽，诸色皮货，大使，副使，直长各一员，至元二十五年，置斜皮局，掌每岁熟造内府各色野马皮胯，副使一员，至元二十年置，貂鼠局提举司，秩从五品，提举一员，同提举，副提举各一员，至元二十年，置貂鼠局，副使二员，直长一员，至元十九年立。
染局副使一员，直长一员，管勾一员，掌每岁变染皮货，至元二十年，始置熟皮局，秩从七品，大使一员，副使一员，典史一人，司吏一人，至元六年，置中尚监，秩正三品，掌大斡耳朵位下怯怜口诸务及领资成库毡作供，内府陈设帐房，帟幕，车舆羽衣之用，监卿八员，正三品；太监二员，从三品；少监二员，从四品；监丞二员，正五品；经历，知事，照磨各一员，令史七人，译史三人，通事一人，知印二人，奏差五人，至元十五年，置尚用监，二十年罢，二十四年，改置中尚监，三十年，分置两都，滦河三库怯怜口杂造等九司局，而总领之，至大元年，升为院，四年，复为监，参用宦者三人，资成库，秩从五品，掌造毡货，提点三员，从五品；大使三员，正六品；副使三员，正七品；至元二年置，隶太府，二十三年，始归于监，章佩监，秩正三品，掌宦者速古儿赤所收御服宝带，监卿五员，正三品；太监四员，从三品；少监二员，从四品；监丞二员，正五品；经历，知事，照磨各一员，令史七人，译史二人，通事二人，奏差四人，至元二十二年置，至大元年，升为院，秩从二品，四年，复为监，定置如上，御带库，秩从五品，掌系腰偏束等带并绦环诸物，供奉御用，以备赐予，提点三员，大使三员，副使二员，品秩同资成，至元二十八年置，俱以中官为之，元贞二年，增二员，兼署上都之事异珍库，从五品；掌御用珍宝，后妃公主首饰宝贝，提点三员，大使三员，副使二员，品秩同上，至元二十八年，置皇清。
大清会典内务府总管掌
内府大小诸事凡财用出入祭祀宴飨羞服赐予  刑法工作之事皆令总理立法制用俾官府相  为一体规画皆尽善矣  内务府总管随时建设无定员主事二员笔帖  式十六员  广储司郎中四员内掌印一员员外郎八员主  事一员司库八员笔帖式十四员  会计司郎中三员内掌印一员员外郎十二员  内六员征管钱粮主事一员笔帖式三十五员  掌仪司郎中三员内掌印一员员外郎八员主  事一员赞礼郎十二员布打衣大六员茶衣大  四员阿木孙章京四员笔帖式二十员  都虞司郎中三员内掌印一员员外郎六员主  事一员笔帖式十六员  慎刑司郎中三员内掌印一员员外郎六员主  事一员笔帖式十四员  营造司郎中三员内掌印一员员外郎八员主  事一员笔帖式二十一员  织染局郎中一员司库一员笔帖式三员  武备院大臣三员郎中一员员外郎六员主事  一员笔帖式十七员  上驷院阿敦大臣随时建设无定员侍卫十五  员员外郎四员主事一员笔帖式十三员  奉宸院掌印大臣一员在总管内郎中二员员  外郎五员主事一员笔帖式八员  庆丰司郎中二员员外郎十员主事一员笔帖  式十二员  镶黄旗护军参领五员骁骑参领五员满洲佐  领三员汉佐领四员包衣大七员护军校三十  二员骁骑校七员  正黄旗护军参领五员骁骑参领五员满洲佐  领三员朝鲜佐领一员汉佐领四员包衣大六  员护军校三十二员骁骑校八员  正白旗护军参领五员骁骑参领五员满洲佐  领三员汉佐领四员包衣大七员护军校三十  二员骁骑校七员 盛京三旗佐领三员内掌关防一员骁骑校三员  司库三员笔帖式三员  江宁苏州杭州管理织造掌关防官各一员司  库各一员笔帖式各二员  乌喇管捕牲人掌关防总管一员噶喇大二员  凡官员笔帖式乌林人马法首领诸陵尚膳尚茶等人俱由内务府总管具题补授其  余人役俱听总管酌量补用  凡亲王分封公主下嫁应给赐珠宝金银器皿  袍服绸布匹及牲畜粮庄等项俱临时候旨分赐  广储司郎中员外郎主事分掌库藏储蓄经费  之事  会计司郎中员外郎主事分掌庄园地亩户口  徭役之事  掌仪司郎中员外郎主事分掌筵宴祭祀礼仪  乐舞之事  都虞司郎中员外郎主事分掌三旗禁旅训练  遣调及渔猎等事  慎刑司郎中员外郎主事分掌审谳刑狱之事  营造司郎中员外郎主事分掌缮修工作及炭  薪陶冶之事  织染局郎中分掌
内用衣服绘绣之事
武备院大臣郎中员外郎主事分掌陈设武备  及给赐征收之事所属三库曰盔甲库鞍库毡  库盔甲库制造收备盔甲刀枪旗纛等件鞍库  制造收备鞍辔帐房凉棚等件毡库制造收备  弓箭靴袜毡条等件  上驷院阿敦大臣侍卫员外郎主事分掌□牧  之事  奉宸院掌印大臣郎中员外郎主事分掌景山  瀛台南苑等处南苑周围地方一百六十余里  墙垣一万九千八十五□每□长一丈高八尺  五寸墙基宽五尺顶宽二尺门五座每门设看  守官一员拨什库一名兵九名太监守领二名  太监八名扫除人十二名  庆丰司郎中员外郎主事分掌牛羊群牧之事世祖章皇帝顺治十一年大清会典内务府
国初置内务府顺治十一年裁置十三衙门曰司  礼监尚方司御用监御马监内官监尚衣监尚  膳监尚宝监司设监兵仗局惜薪司钟鼓司织  染局  顺治十二年
大清会典顺治十二年改尚方司为尚方院
顺治十三年
大清会典顺治十三年改钟鼓司为礼仪监尚宝监  为尚宝司织染局为经局  顺治十七年
大清会典顺治十七年改内官监为宣徽院礼仪监  为礼仪院  顺治十八年
大清会典顺治十八年裁十三衙门仍置内务府所  属有广储司会计司掌仪司都虞司慎刑司营  造司织染局又置武备院上驷院  康熙十二年
大清会典凡官员考核康熙十二年
谕内府官员降级无补用之缺不必照部院官八法 例考核有劣者竟行议革具奏  又题准
内府郎中员外郎包衣大司库笔帖式等分为四  等考核劣者革职  康熙十四年
上谕内务府，设官分职，务得真材，必分别勤惰，录用  ，方可各勉职守，有裨部院衙门政务，朕见票本  笔帖，式温泰为人勤慎，虽才品无甚优长，自世祖章皇帝时，即在票本之处，效力守分，寡交兼之，年  久，其同事之人，俱经超擢，惟伊无人汲引耳，现  ，有郎中缺出，应将温泰补用，示朕造就之意，且  以风励后之实，心□力者，尔等即遵谕行，特谕  ，康熙十四年九月二十九日  ，康熙十六年。
大清会典康熙十六年题准奉
旨事件限二十日内启奏若情由不明应咨查者一  月内启奏具咨文限十日内查送至会议事情  亦限一月内启奏限内不能完者该衙门题请  展限各衙门互移咨文俱限二十日内奏结或  违定限及遗漏事宜不记案籍或将应完之事  借端迟延不速完结者查参处分其各司自理  事件一月两次记册送查  康熙二十三年
大清会典康熙二十三年，增设奉宸院，庆丰司，各设  ，官员分理。
内府部名臣列传
唐
杨隆礼
按唐书杨慎矜传慎矜，隋齐王暕曾孙，祖正道，从萧后入突厥，及破颉利可汗，乃得归，为尚衣奉御，父隆礼，历州刺史，善捡督吏，以严辩自名，开元初，为太府卿，封弘农郡公，时御府财物羡积如丘山，隆礼性详密，出纳虽寻尺，皆自按省，凡物经杨卿者，号无不精丽，岁常爱省数百万，任职二十年，年九十余，以户部尚书致仕。卒，  宋。
王延德
按宋史本传延德，开封东明人，曾祖芝，濮阳令，祖璋，相州录事参军，父温，晋末，契丹内寇，温率乡豪捍蔽境内，里人德之，宣祖掌畿甸兵，与温厚善，延德方总角，宣祖爱其谨重，召置左右，太宗尹京，署为亲校，专主庖膳，尤被倚信，太平兴国初，授御厨副使，数月，迁正使，从征太原，未几，加尚食使，赐浚仪县，寿昌坊宅一区，俄领蓟州刺史，兼掌武德司，改皇城使，掌御辇院左藏库，延德所领，凡五印，因对恳让，遂罢左藏，御厨，八年，兼充亲王诸宫使，延德素谨慎，以旧恩，每延访外事，端拱初，领本州团练使，淳化中，当进秩，延德与王继恩杜彦钧使额已极，特置昭宣使，以延德等为之，至道二年，加领平州防御使，真宗嗣位，改领怀州，永熙复土，提点缘路供顿，咸平初，出知华州，占谢日，面请罢昭宣使，从之，实以御侮正秩，奉给优厚故也。上幸大名，为东京旧城都巡检使，明年，以风痹请告，遣还本郡，是冬卒，年六十四，赠邕州观察使，延德所至，好撰集近事，掌御厨则为司膳录，掌皇城司则为皇城纪事，录从郊祀，为行宫使则为南郊录，奉诏修内则为版筑记，从灵驾则为永熙皇堂，录山陵提辖诸司记及治郡则为下车奏报录，先是，诏史官修太祖，太宗实录，多以国初事访延德，又上太宗南宫事迹三卷，子应昌庄宅使，端州团练使，  金。
张仅言
按金史张觉传觉子仅言幼名元奴，宗望攻下平山，仅言在襁褓间，里人刘承宣得之，养于家，其邻韩夫人甚爱之，年数岁，因随韩夫人得见贞懿皇后，留之藩邸，稍长，侍世宗读书，遂使仅言主家事，绳检部曲，一府惮之，世宗留守东京，海陵用兵江淮，将士往往亡归，诣东京，愿推戴世宗为天子，仅言劝进，世宗即位，除内藏库副使，权发遣宫籍监事，海陵死扬州，仅言与礼部尚书乌居仁，殿前左卫将军阿虎带御院通进刘珫发遣六宫，百司图书，府藏在南京者，还以本职提控尚食局，转少府监丞，仍主内藏，仅言能心计，世宗倚任之，凡宫室营造，府库出纳，行幸顿舍皆委之，世宗尝曰：一经仅言，无不惬朕意者，六年，提举修内役事，役夫掘地，得白金匿之，事觉，法当死，仅言责取其物与官，释其罪，寻兼祗应司，还少府监，提控宫籍监祇应司如故，护作太宁宫，引宫左流泉溉田，岁获稻万斛，十七年，复提点内藏，典领昭德皇后山陵，迁劝农使，领诸职如故，仅言虽旧臣，出入左右，然世宗终不假以权任，二十一年，尚书省奏，宫苑司直长，黎伦在职十六年，请与迁叙，上曰：此朕之家臣，质直人也，今已老矣，如劝农使张仅言亦朕旧臣，纯实颇解事，凡朝廷议论，内外除授，未尝得干预，朕观自古人君为谗谄蒙蔽者多矣，朕虽不及古人，然近习憸言，未尝入耳。宰臣曰：诚如圣训，此国家之福也，世宗欲以为横海军节度使，而不可去左右，遂止，仅言得疾，犹扶杖视事，疾亟，诏太医诊视，近侍问讯相属，及卒，上深惜之，遣官致祭，赙银五百两，重彩十端，绢二百匹，棺椁衣衾，汞敛物，葬地皆官给，赠辅上将军，  元 ， 贾昔剌、
孙虎林赤曾
孙秃坚不花
按元史本传，昔剌燕之，大兴人也。本姓贾氏，其父仕金为庖人，昔剌体貌魁硕，有志于当世，岁甲申，因近臣入见庄圣太后，遂从睿宗于和林，典司御膳，以其须黄，赐名昔剌，俾氏族与蒙古人同，甚亲幸之，又虑其汉人，不习于风土，令徙居濂州，帝复思之曰：昔剌在吾左右，饮食殊安适，促召入供奉，诸庖人皆隶焉，世祖在潜邸，知其重厚，使从迎皇后于弘吉剌之地，自是预谋帷幄，动中机会，内出银三千两，使买珍膳，乘传上太官，恣其出入，不问，又赐以牝马及驹三十匹，并牧户与之，是时兵余数以所赐分遗乡里，世祖即位，立尚食，尚药二局，赐金符，提点局事，兼领进纳御膳生料，年老谢事，病笃，索所赐衣，衣之而卒，追封闻喜郡侯，谥敬懿，子丑妮子，方幼时，世祖爱之，尝坐之御席，傍从征云南，跃马入水，斫战船，破其军，帝奇其勇敢，而戒其轻锐，己未，从伐宋，还自鄂州，卒，追封临汾郡公，谥显毅，子虎林赤，智勇绝人，阿里不哥之叛，出其家名马以助官军，从幸和林，中道，值大风，昼晦，敌猝至，击走之，还佩其大，父金符，提点尚食，尚药二局，历尚膳使，兼司农尝入侍，帝问治天下何为本？曰：重农为本，何为先？曰：用贤为先，用贤则天下治，务农则百姓足，帝深善之，超拜宣徽使，辞：改佥院事，仍领尚膳使，卒，子秃坚不花袭世职，为尚药，尚食局提点，世祖以故家子，独奇之，谓他日可大用，使在左右，从征乃颜，军次杭海，敌猝至，帝令急击之，诸近侍见其势盛，多畏避，秃坚不花即驰入其阵，疾战，破走之，擒其首将以归，移军哈罕，大风，昼晦，敌兵千人鼓噪以进，秃坚不花奋击，身被十余创，犹力战，复大破之，帝奇其勇，杭海叛者请降，众议以为亲犯王师，宜诛之，秃坚不花独曰：杭海本吾人，或诱之以叛，岂其本心哉！且兵法杀降不祥，宜赦之，帝曰：秃坚不花议，是以此益知其可用，升同佥宣徽院事，每论政帝前，言直而气不慑，帝亦知其直，令察宿卫之士，有才器者以名闻，所论荐数十人，用之皆称职，时论归之，成宗即位，诸侯王会于上京，凡刍饩宴享之节，赐予多寡，疏戚之分，无一不当其意，帝喜曰：宣徽得秃坚不花足矣，进同知宣徽院事，四年，帝弗豫，召入侍疾，一食一饮，必尝乃进，帝体既安，赐钱不受，解衣赐之，尝从巡幸禁中卫士感奋，有所欲言，帝命进而问之，皆曰：臣等宿卫有年矣，日膳充岁，赐以时者，诚荷陛下厚恩，亦由宣徽有能官秃坚不花其人也，帝悦，赐珠袍，超拜宣徽使，辞曰：先臣服勤，于兹三世矣，位不过佥佐，臣何敢有加于先臣乎？帝嘉其退让，乃允其请，九年，北方乞禄伦部大雪，奏买驼马，补其死损，出衣币于内府，身往给之，全活者数万人，还，赐七宝笠，十年，帝病甚，入侍疾愈谨，及大渐，内难将作，揆以正义，无所回挠，武宗入即位，深嘉其忠，进阶荣禄大夫，遥授平章政事，商议宣徽院事，行金复州新附军万户府达鲁花赤，至大二年，诏出金帛，大赉北边诸军，以秃坚不花明习事宜，能不惮劳苦，使即军中与其帅月赤察儿定议而给之，诸部大悦，帝深器之，拜宣徽使，出内藏兼金带赐之，为同官贾廷瑞所嫉，廷瑞请以宣徽院为门下省，尚书省奏，廷瑞擅易官制，帝大怒，欲杀之，秃坚不花力谏不可，帝曰：贾廷瑞毁卿不值一钱，卿何力言邪？对曰：廷瑞所坐不当死，不敢以臣私隙，误陛下失刑，廷瑞遂得免。帝访群臣以治道，秃坚不花以为治国安民之实在于生财节用，帝嘉纳焉。转光禄大夫，仁宗即位，加金紫光禄大夫，延佑四年，朔方又被风雪为灾，秃坚不花请赈之，如大德时，且出私家马二百匹以为助，赐钱酬其价，不受，解御衣赐之，托恩幸以求赏者，辄抑弗予，帖失王廷显，皆同官也，帝赐帖失海舶，秃坚不花曰：此军国之所资，上不宜赐，下不宜受，帝赐廷显玉带，廷显欲取太官羊钱一万五千缗充其价，又执不可，于是怨之者众，七年，以疾去官，英宗即位，帖失竟谮杀之，后帖失以大逆伏诛，事乃白，赠推忠宣力守谅功臣，太傅，开府仪同三司，上柱国，追封冀国公，谥忠隐，后进封冀安王，加赠其曾祖昔剌推忠翊运功臣，金紫光禄大夫，太保，进封绛国公，祖丑妮子崇德□节功臣，仪同三司，太傅，柱国，追封绛国公，父虎林，赤推诚宣力守德功臣，太师，开府仪同三司，上柱国，进封临汾王子班卜忽里台，也速古秃忽赤，皆至显官，  石抹明里。
按元史本传，明里契丹人姓石抹世典内膳，国制，内膳为近臣，非笃敬素著者，不得为明里祖曷鲁，事太祖，睿宗尝求之于帝，帝听以其僚十人，往□之曰：皇子方总兵辟地，朕辍尔以事之，能以事朕之恭事之，将用黄金覆，周汝身矣，显懿庄圣皇后语宪宗，世祖曰曷鲁，事太祖圣躬，或小不豫，其烹庖之精，百倍平日，汝兄弟当终始遇之，睿宗尝从太宗西征，在道绝汲，曷鲁晨起，聚草上霜，煮羹以进，睿宗问曰：何从得水？因告之故，师还，赐金帛甚厚，年八十卒，中统初，明里入见，世祖令侍臣送明里与裕宗，且曰：明里朕亲，臣之子也，今以事汝令典膳事，已而世祖尝命宗令从人十人来，朕将行赏焉，十人者至帝前，四人列于明里上，帝曰：第五人，非明里耶？对曰：然，帝曰：上之明里，越一人立，帝又曰：更上之，明里又越一人立，帝曰：止，赐金纹衣一袭，明里出，侍臣以明里后来反居上，相与耳语，帝闻之曰：明里之祖曷鲁，事太宗，睿宗以及朕兄弟，尔时，汝辈安在？顾谓后来耶？帝亲讨反者于北方，明里请备持矛，师还第功，赐白金百两，至元二十八年，为典膳令，成宗即位，加朝列大夫，赐金带，又赐御衣一袭，钞万五千贯，诏曰：明里旧臣，其令诸子入宿卫，可假礼部尚书，进阶嘉议大夫，食尚书禄以老，武宗即位，诏曰：明里夫妇，历事帝后，保抱朕躬，朕甚德之，可特命明里荣禄大夫，司徒，其妻梅仙封顺国夫人，赐黄金二百五十两，白金千五百两，衣一袭，仁宗在东宫，语宫人曰：昔朕有疾，甚危，徽仁裕圣皇后忧之，梅仙守视，不解带者七十日，今不敢忘其赐，明里宝带，锦衣舆及四骡，至大三年二月卒，年六十有九子，皆显贵  ，塔塔统阿。
按元史本传，塔塔统阿，畏兀人也，性聪慧，善言论，深通本国文字，乃蛮大可汗，尊之为傅，掌其金印及钱□，太祖西征，乃蛮国亡，塔塔统阿怀印逃去，俄就擒，帝诘之曰：大人民疆土，悉归于我矣，汝负印何之？对曰：臣职也，将以死守，欲求故主授之耳，安敢有他，帝曰：忠孝人也，问：是印何用？对曰：出纳钱□，委任人材，一切事皆用之，以为信验耳，帝善之，命居左右，是后凡有制旨，始用印章，仍命掌之，帝曰：汝深知本国文字乎？塔塔统阿悉以所蕴对称旨，遂命教太子诸王以畏兀字书国言，太宗即位，命司内府玉玺金帛，命其妻吾和利氏为皇子，哈剌察儿乳母，时加赐予，塔塔统阿召诸子谕之曰：上以汝母鞠育太子，赐予甚厚，汝等岂宜有之，当先供太子用有余，则可分受，帝闻之，顾侍臣曰：塔塔统阿以朕所赐先供太子，其廉介可知矣。由是数加礼遇，以疾卒，至大三年，赠中奉大夫，追封雁门郡公，子四人，长玉笏迷失次，力浑迷失，次速罗海，次笃绵，玉笏迷失，少有勇略，浑都海叛于三盘，时玉笏迷失守护，皇孙脱脱营垒，率其众与浑都海战，败之，追至只必勒，适遇阿蓝荅儿与之合兵复战，玉笏迷失死之力，浑迷失，有膂力，尝猎于野，与众相失，遇盗三人，欲夺其衣，力浑迷失，搏之尽仆，遂缚以还，帝召见，选力士与之角，无与敌者，帝壮之，赐金，令备宿卫，速罗海，袭父职，仍命司内府玉玺金帛，笃绵旧事皇子哈剌察儿，世祖即位，从其母入见，欲官之，以无功辞，命统宿卫，奉使辽东，卒封雁门郡公，子阿必实哈，陕西行省平章政事。
内府部艺文
少府箴， ， ， ， ， ， ， ， ， ， 汉扬雄实实，少府奉养，是供纪经九品，臣子攸同，海内币帑，祁祁如云，家有孝子，官有忠臣，共僚率旧圣，则越遵民以不扰，国以不烦，昔在帝季，癸辛之世，酒池糟堤，而象箸以噬，至于□乐，流湎而妲，妹作祟共寮，不御不恢，夏殷丧其国，康而卒以陵迟，嗜不可不察，欲不可不图，未尝失之于约，尝失之于奢府，臣司共敢告执觚，  授崔谔之，少府监制 ， ， ， ， 唐苏颋黄门尚方既设，内府为要，选众而求，非贤孰与银青光禄大夫，行太府少卿，上柱国，赵国公崔谔之，承明相之轨，有忠臣之节，正无所诎，明无不若披云雾不杂，风尘籍甚，才名彬彬，文质允兹，邦彦尤重，时英用符文，举之迁庶□，孟孙之拜，可少府监，勋封如故，主者施行，  授马，锡少府少监制 ， ， ， ，  常衮，敕中散大夫，谏议大夫，赐紫金鱼袋马锡躬服礼义，处之以厚，膺用多才，动而浚发，历官有政，居必修明，擢登谏列，屡献忠谠言，皆展意事，亦主文勤职，且淹以时叙进用之，内府汉之尚方典掌服御，任当亲重，辍我侍臣，俾其参贰可守，少府少监散官，赐如故， 内府部纪事。
韩非子韩昭侯醉而寝，典冠者见君之寒也，故加衣于君之上，觉悟而说，问左右曰：谁加衣者，左右对曰：典冠，君因兼罪典衣，与典冠其罪，典衣以为失其事也，其罪典冠，以为越其职也，汉杂事薛宣为少府，谷永上书荐宣曰：才茂行洁，身兼数器，三国魏志王观传王观为少府，曹爽使材官张达，斫家屋材，及诸私用之物，观闻知，皆录夺以没官，少府统三尚方，御府内藏玩弄之宝，爽等奢放，多有干求，惮观守法，乃徙为太仆北史，后魏孙绍传，绍为太府少卿，曾因朝见，灵太后谓曰：卿年稍老矣，绍曰：臣年虽老臣，卿尚少唐书尹思贞传，长安中，召授思贞司府少卿，时卿侯知一亦厉威严，吏为语曰：不畏侯卿杖，祇畏尹卿笔，加银青光禄大夫，其家坎地，获古戟十二，俄而门树戟，时人异焉，裴延龄传，度支出纳，与太府交相关制，出物旬计，见物月计，符按复核，有御史，以监董之，则财用不得回隐，延龄乃言掊粪土得银十三万两，它货且百万，已弃而获，皆羡余也，悉移舍以供别敕太府卿韦少华劾其妄，宋史钱惟演传惟演子暄知台州，进少府监，权盐铁副使，钩考诸路逋租，两浙转运使，负课当坐，暄上言：浙部仍岁饥，故租赋不登籍，今使者获罪，必亟敛于民，民不堪矣，神宗即诏释之笔录，宣徽使旧亚枢使，位在枢密副使，同知枢密院事之上，咸平中，周莹，拜宣徽使，有所畏避，因自陈愿居其下，先帝从之，遂为常制，东轩笔录，京师置杂物务，买内所须之物，而内东门，复有字号，径下诸行市物，以供禁中，凡行铺供物之后，往往经岁，不给其直，至于积钱至千万者，或云其直寻给而勾当，内门内臣，故为稽滞，京师甚苦之，蔡襄尹京兆，询知其弊，建言乞取内东门买物，物价经牒，内藏库截支以给行人，仁宗大以为然，其事至今行矣，元史马札儿台传马札儿台侍仁宗于潜邸，出入恭谨，□事敏达，仁宗悦之，及立为皇太子，以为中顺大夫，典用太监，迁利用卿，泰定四年，转太府卿，又转都功德使，改宣政使，三迁皆仍太府卿。
司城部纪事