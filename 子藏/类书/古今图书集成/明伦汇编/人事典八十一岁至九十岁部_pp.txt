八十一岁至九十岁部汇考
礼记
王制
九十使人受
注
人君有命人臣拜受礼也九十不必亲拜特使 人代受此言君致享食之礼于其家而受之之礼 如此然他命则亦必然矣  又
九十饮食不离寝膳饮从于游可也
注
不离寝言寝处之所恒有庋阁之饮食也美善 之膳水浆之饮随其所常游之处而为之备具可 也  又
九十日修唯绞紟衾冒死而后制
注
此言老则渐近死期，当豫为送终之备九十，则 棺衣皆具，但每日修理之，恐或有不完整也，  又九十虽得人不暖，九十者，天子欲有问焉，则就其室，以珍从。
注
珍与常珍之珍同从之以往致尊养之义也
大
全
方氏曰九十虽得人不暖则以衰之极养之宜无 所不至故也周氏曰九十则天子必就其室而问 之者岂特老老而已盖将以尊贤也尊贤则北面 可也就其室而问之何歉哉  又
九十日有秩
注
秩常也日使人以常膳致之也
大
全
周氏曰日有
秩所以厚其养也
又
九十者其家不从政
注
从政谓给公家之力役也
乡饮酒义
乡饮酒之礼九十者六豆
管子
入国篇
入国四旬，五行九惠之教，一曰老老，六曰问疾，凡国，都皆有掌老，年九十已上，尽家无征，日有酒肉，死上共棺椁，劝子弟，精膳食，问所欲求所嗜，凡国，都皆有掌病，士人有病者，掌病以上，令问之，九十以上，日一问释名。
释长幼
九十曰鲐背，背有鲐文也，或曰：黄鬓发变黄也，垢也，皮色骊悴，恒如有垢者也，或曰胡咽，皮如鸡胡也，或曰冻梨皮，有斑黑如冻，梨色也，或曰：齯齯大齿落尽，更生细者，如小儿齿也。
八十一岁至九十岁部纪事
续博物志，鬻子名熊，为文王师，年九十，见文王曰：使臣捕兽逐麋，已老矣，使臣坐策，国事尚少也，韩诗外传齐桓公逐白鹿至麦丘之邦，遇人曰：何谓者也？对曰：臣麦丘之邦人，桓公曰：叟年几何？对曰：臣年八十有三矣，桓公曰：美哉！与之饮曰叟，盍为寡人寿也，对曰：野人不知为君王之寿，桓公曰：盍以叟之？寿祝寡人矣，邦人奉觞再拜曰：使吾君固寿，金玉之贱，人民是宝，桓公曰：善哉祝乎！寡人闻之矣，至德不孤，善言必再叟，盍优之？邦人奉觞再拜曰：使吾君好学士，而不恶问，贤者在侧，谏者得入，桓公曰：善哉祝乎！寡人闻之，至德不孤，善言必三叟，盍优之？邦人奉觞再拜曰：无使群臣百姓得罪于吾君，无使吾君得罪于群臣百姓，桓公不说，曰：此言者，非夫前二言之祝叟，其革之矣，邦人潸然而涕下曰：愿君熟思之，此一言者，夫前二言之上也，臣闻子得罪于父，可因姑姊妹谢也，父乃赦之，臣得罪于君，可使左右谢也，君乃赦之，昔者桀得罪于臣也，至今未有为谢也。桓公曰：善哉！寡人赖宗庙之福，社稷之灵，使寡人遇叟于此，扶而载之，自御以归，荐之于庙，而断政焉，桓公之所以九合诸侯，一匡天下，不以兵车者，非独管仲也，亦遇之于是，诗曰：济济多士，文王以宁晏子谏上篇，景公游于麦丘，问其封人曰：年几何矣？对曰：鄙人之年八十五矣，公曰：寿哉！子其祝我，封人曰：使君之年长于胡，宜国家公曰：善哉！子其复之曰：使君之嗣，寿皆若鄙臣之年，公曰：善哉！子其复之，封人曰：使君无得罪于民，公曰：诚有鄙民得罪于君则可，安有君得罪于民者乎？晏子谏曰：君过矣，彼疏者有罪，戚者治之，贱者有罪，贵者治之，君得罪于民，谁将治之？敢问？桀纣君诛乎？民诛乎？公曰：寡人固也，于是赐封人麦丘以为邑，高士传荣启期者，不知何许人也，鹿裘带索，鼓琴而歌，孔子游于泰山，见而问之曰：先生何乐也？对曰：吾乐甚多：天生万物，唯人为贵，吾得为人矣，是一乐也；男女之别，男尊女卑，故以男为贵，吾既得为男矣，是二乐也；人生有不见日月，不免襁褓者，吾既已行年九十矣，是三乐也。贫者士之常也，死者民之终也，居常以待终，何不乐也？列子汤问篇太行，王屋二山，方七百里，高万仞，本在冀州之南，河阳之北，北山愚公者，年且九十，面山而居，惩山北之塞，出入之迂也，聚室而谋曰：吾与汝毕力平险，指通豫，南达于汉阴，可乎？杂然相许，史记伏生传，伏生济南人也，故为秦博士，孝文帝时，欲求能治尚书者，天下无有，乃闻伏生能治，欲召之，是时伏生年九十余，老不能行，于是乃诏太常使掌故朝错往受之，辕固传，武帝初即位，复以贤良征，固诸谀儒多疾毁固，曰固老，罢归之时，固已九十余矣，汉书列传序蜀有严君平，卜筮于成都市，年九十余，贡禹传禹为光禄大夫，顷之，禹上书曰：臣禹年老贫穷，家訾不满万钱，妻子□豆不赡，裋褐不完，有田百三十亩，陛下过意征臣，臣卖田百亩，以供车马，至，拜为谏大夫，秩八百石，奉钱月九千二百，廪食大官，又蒙赏赐四时杂缯，绵絮衣服酒肉，诸果物，德厚甚深疾病，侍医临治，赖陛下神灵，不死而活，又拜为光禄大夫，秩二千石，奉钱月万二千，禄赐愈多，家日以益富，身日以益尊，诚非茅愚臣所当蒙也，伏自念终亡以报厚德，日夜惭愧而已。臣禹犬马之齿八十一，血气衰竭，耳目不明，非复能有补益，所谓素餐尸禄，洿朝之臣也，自痛去家三千里，凡有一子，年十二，非有在家，为臣具棺椁者也，诚恐一旦蹎仆气竭，不复自还，洿席荐于宫室，骸骨弃捐，孤魂不归，不胜私愿，愿乞骸骨，及身生归乡里，死亡所恨，天子报曰：朕以生有伯夷之廉，史鱼之直，守经据古，不阿当世，孳孳于民，俗之所寡，故亲近生，几参国政，今未得久闻，生之奇论也，而云欲退，意岂有所恨！与将在位者与生殊乎？往者尝令金敞语，生欲及生时，禄生之子，既已谕矣，今复云子少，夫以王命办护生家，虽百子何以加？传曰：亡怀土，何必思故乡，生其强饭慎疾以自辅，后月余，以禹为长信少府，会御史大夫陈万年卒，禹代为御史大夫，后汉书伏恭传，建初二年冬，肃宗行飨礼，以恭为三老，年九十，述异记尹，雄年九十头，生角半寸。
梁书孙谦传，谦为光禄大夫，年逾九十，强壮如五十者，每朝会，辄先众到公门，魏书高允传，允授怀州刺史，时年将九十矣，劝民学业，风化大行，太和二年，诏领中书监，允虽年渐期颐，而志识无损，犹心存旧职，披考史书，唐书王希夷，传希夷居兖州，徂徕与刘方博友善，喜读周易，老子，饵松柏叶杂华，年七十余，筋力柔强，刺史卢齐卿就谒问政，答曰：己所不欲，勿施于人，此言足矣，元宗东巡狩，诏州县敦劝见行在，时九十余，帝令张说访以政事，宦官扶入宫中，与语甚悦，拜国子博士，听还山，敕州县春秋致束帛酒肉，仍赐绢百衣，一称渑水，燕谈录镇阳道士证隐，博学多识，道行精洁，太祖北征，召见，时已九十而形气不衰，上访以养生之术，隐曰：我无为而人自化，我无欲而民自正，轩辕，帝尧享国延年，率由此道，帝嘉之，赐以茶帛，宋史西蜀，世家幸寅逊传寅逊，蜀人仕昶，拜翰林学士，随昶归朝，开宝五年，为镇国军行军司马，罢职，年九十余，尚有仕进意，治装赴阙，未登路而卒，文昌杂录梁灏八十二岁，雍熙二年，状元及第，其谢启云：白首穷经，少伏生之八岁，青云，得路多太公之二年，后终秘书监，年九十余，宋史郭雍传，雍隐居峡州，放浪长杨山谷间，号白云，先生干道中，以峡守任清臣，湖北帅张孝祥荐于朝，旌召不起，赐号冲晦处士，孝宗稔知其贤，每对辅臣称道之，命所在州郡岁时致礼存问，后封颐正先生令部使者遣官就问雍所欲言，备录缴进，于是雍年八十有三矣，明道杂志，贡父刘公作给事中，时郑穆学士表请致仕状，过门下省，刘公谓同舍曰：宏中请致仕为年若干也，答者曰：郑年七十三矣，刘公遽曰：慎不可遂其请，问曰：何故也？刘曰：且留取伴八十四底时潞公年八十四，再起平章事，或云，潞公闻之，甚不怿，宏中穆字也，宋史邓孝甫传孝甫，字成之，临川人，第进士，历陈留尉，万载永明令，知上饶县，积官奉议郎，提点开封府界河渠，坐事去官，遂闭户著书，不复言仕，元符末，诏求直言，孝甫年八十一，上书云：乱天下者，新法也，末流之祸，将不可胜言。今宜以时更化，纯法祖宗，因论熙宁而下，权臣迭起，欺世误国，历指其事而枚数其人，蔡京嫉之，谓为诋讪宗庙，削籍羁筠州，崇宁去党碑，释逐臣同类者五十三人，其五十人得归，惟孝甫与范柔中封，觉民独否，遂卒于筠，笔记陆平泉先生八十六时，手书邀余，同眺白龙潭阁，行不支杖，上下楼级，如健少年，谓余云：每夜欲睡，必走千步，始寝日以为常，老学庵笔记青城山上官道人，北人也，巢居食松□，年九十矣，人有谒之者，但粲然一笑耳，有所请问，则托言病喑，一语不肯答，予尝见之于丈人，观道院忽自语，养生曰：为国家致太平，与长生不死，皆非常人所能然，且当守国使不乱，以待奇才之出，卫生使不夭，以须异人之至，不乱不夭，皆不待异术，惟勤而已，予大喜，从而叩之，则已复言喑矣，三朝野史宏斋先生包恢，年八十有八，为枢密陪祀，登拜郊台，精神康健，一日贾似道，忽问曰：包宏斋高寿，步履不艰，必有卫养之术，愿闻其略，恢答曰：有一服，丸子药，乃是不传之秘方，似道欣然，欲授其方恢，徐徐笑曰：恢吃五十年，独睡丸，满座皆笑，琅嬛记吴秀有仙风，道骨受葛仙翁，元明秘法，年八十九，白日升天，辟寒袁员外，时年八十有二，颜貌筋力，如四五十许人为言，甫弱冠，遭逢盛明，初，宰当涂过九华山，道逢神人，与枣食之，后数数见梦寐间若冥感元遇者，员外韬耀蕴真，仕禄以自给，不为人所知，岂郭恕先之流欤。
八十一岁至九十岁部艺文
诗
百年歌
录
一首
晋陆机
九十时日告耽，瘁月告衰，形体虽是志意，非言多谬误，心多悲，子孙朝拜，或问谁指景玩日，虑安危，感念平生，泪交挥  ，刘承旨父大司徒，邢国公庆，九十应制。