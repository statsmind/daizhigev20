子孙部汇考
尔雅
释亲
子之子为孙
注
孙犹后也
孙之子为曾孙
注
曾犹重也
曾孙之子为元孙
注
元者言亲属微昧也
元孙之子为来孙
注
言有往来之亲
来孙之子为晜孙
注
晜后也汲冢竹书曰不窋之晜孙
晜孙之子为仍孙
注
仍亦重也
仍孙之子为云孙
注
言轻远如浮云
释训
子子孙孙引无极也
注
世世昌盛长无穷
疏
子子孙孙小雅楚茨文也
引无极者，作者，所以释之也，舍人曰：子孙长行美 ，道引无极也，汉刘熙释名。
释亲属
子孳也相生蕃孳也
孙逊也逊遁在后生也
曾孙义如曾祖也
元孙元悬也上悬于高祖最在下也
元孙之子曰来孙，此在无服之外，其意□远呼之，乃来也，来孙之子，曰昆孙，昆贯也，恩情转远，以礼贯连之耳，昆孙之子曰仍孙以礼，仍有之耳。恩意实远也，仍孙之子曰云，孙言去己远，如浮云也，皆为早娶晚死者言也。魏张揖博雅。
释亲
子孜也孙顺也婗儿姓子也
子孙部艺文一
文子辞，梁， ， ， ， ， ， ， ， ， ， ， ，楚语惠王，以梁与鲁阳文子，文子辞曰：梁险而在北境，惧子孙之有贰者也，夫事君无憾，憾则惧逼，逼则惧贰，夫盈而不逼，憾而不贰者，臣能自寿也，不知其它纵臣而得，以其首领以没，惧子孙之以梁之险而乏臣之祀也，王曰：子之仁不忘子孙，施及楚国，敢不从子，与之鲁阳，  买田宅对 ， ， ； ， ， ， ， ， 汉疏广，吾岂老悖？不念子孙哉？顾自有旧田庐，令子孙勤力其中，足以共衣食，与凡人齐，今复增益之以为赢余，但教子孙怠惰耳，贤而多财，则损其志，愚而多财，则益其过，且夫富者众之怨也，吾既亡以教化子孙，不欲益其过而生怨，又此金者，圣主所以惠养老臣也，故乐与乡党宗族共飨其赐，以尽吾余日，不亦可乎？  袁安传论   ， ， ， ， ， ， 后汉书，陈平多阴谋，而知其后必废，邴吉有阴德，夏侯胜识其当封及子孙，终陈掌不侯，而邴昌绍国，虽有不类，未可致诘，其大致归然矣。袁公窦氏之间，乃情帝室，引义雅正，可谓王臣之烈，及其理楚狱，未尝鞫人于臧罪，其仁心足以覃乎后昆，子孙之盛，不亦宜乎？  与谢万书  ， ， ， ， ， ， 晋王羲之顷，东游还，修植桑果，今盛敷荣率诸子抱弱，孙游观其间，有一味之甘，剖而分之，以娱目前，虽植德无殊邈，犹欲教养子孙以敦厚退让，戒以轻薄，庶令举策数马，仿佛万石之风，  十七帖之一 ， ； ， ， ， ， ，  前人，吾有七儿，一女皆同生，婚娶已毕，惟一小者，尚未婚耳，过此一婚，便得至彼，今内外孙有十六人，足慰目前，足下情至委曲，故具示  ，临行，诫子孙文 ， ， ， ， ， 北魏杨椿我家入魏之始，即为上客，给田宅赐奴婢马牛羊，遂成富室，自尔至今，二十年，二千石方伯不绝，禄恤甚多，至于亲姻知故，吉凶之际，必厚加赠襚；来往宾寮，必以酒肉饮食，是故亲姻朋友无憾焉，国家初，丈夫好服彩色，吾虽不记，上谷翁时事，然记清河翁时服饰，恒见翁着布衣韦带，常约敕诸父曰：汝等后世脱若富贵于今日者，慎勿积金一斤，彩帛百匹已上，用为富也，又不听治生求利，又不听与势家作婚姻，至吾兄弟，不能遵奉，今汝等服乘，以渐华好，吾是以知恭俭之德，渐不如上世也，又吾兄弟若在家，必同盘而食；若有近行，不至，必待其还，亦有过中不食，忍饥相待，吾兄弟八人，今存者有三，是故不忍别食也，又愿毕，吾兄弟世不异居异财，汝等眼见，非为虚假，如闻汝等兄弟，时有别斋独食者，此又不如吾等一世也，吾今日不为贫贱，然居住舍宅，不作壮丽华饰者，正虑汝等后世不贤，不能保守之，方为世家所夺，北都时，朝法严急，太和初，吾兄弟三人，□居内职，兄在高祖左右，吾与津在文明太后左右，于时口敕，责诸内官，十日仰密得一事，不列便大瞋嫌，诸人多有依敕密列者，亦有太后、高祖中间传言构间者，吾兄弟自相诫曰：今二圣近臣，母子间甚难，宜深慎之，又列人事，亦何容易！纵被瞋责，慎勿轻言，十余年中，不尝言一人罪过，当时大被嫌责，答曰：臣等非不闻人言，正恐不审，仰误圣听，是以不敢言于后，终以不言蒙赏，及二圣闲言语，终不敢辄尔传通，太和二十一年，吾从济州来朝，在清徽堂豫燕，高祖谓诸王诸贵曰：北京之日，太后严明，吾每得杖，左右因此有是非言语，和朕母子者，唯杨椿兄弟，遂举赐四兄及我酒，汝等脱若万一蒙时主知遇，宜深慎言语，不可轻论人恶也，吾自惟文武才艺，门望姻援不胜他人，一旦位登侍中，尚书，四历九卿，十为刺史，光禄大夫，仪同开府，司徒，太保，津今复为司空者，正由忠贞，小心谨慎，口不尝论人过，无贵无贱，待之以礼，以是故至此耳。闻汝等学时俗人，乃有坐而待客者，有驱驰势门者，有轻论人恶者，及见贵胜则敬重之，见贫贱则慢易之，此人行之大失，立身之大病也。汝家仕皇魏以来，高祖以下乃有七郡太守，三十二州刺史，内外显职，时流少比，汝等若能存礼节，不为奢淫，憍慢假，不胜人足，免尤诮，足成名家，吾今年始七十五，自惟气力，尚堪朝觐天子，所以孜孜求退者，正欲使汝等知天下满足之义，为一门法耳，非是苟求千载之名也。汝等能记吾言，百年之后，终无恨矣。  伤心赋。
有
序
周庾信
余五福无征，三灵有谴，至于继体，多从夭折二男 ，一女□得胜衣，金陵丧乱，相继亡没，羁旅关河，倏 然白首，苗而不秀，频有所悲，一女成人，一长孙孩 稚，奄然原壤，何痛如之？既伤即事，追悼前亡，唯觉 伤心，遂以伤心为赋，若夫入室，生光非复企及，夹 河为郡，前途逾远，婕妤有自伤之赋，扬雄有哀，祭 之文王正长，有北郭之悲，谢安石有东山之恨，斯 既然矣，至若曹子建王仲宣傅长，虞应德琏，刘韬 之母，任延之亲书翰伤切，文辞哀痛，千悲万恨，何 可胜言，龙门之桐，其枝已折，卷施之草，其心实伤 ，呜呼哀哉！赋曰：悲哉！秋气摇落变衰，魂兮远矣！何去何依？望思无望，归来不归，未达东门之意，空惧西河之讥，在昔金陵，天下丧乱，王室板荡，生民涂炭，兄弟则五郡，分张父子，则三州离散地，鼎沸于袁，曹人豺狼于楚，汉或有拥树，罹灾藏衣，遭难未设，桑弧先空，柘馆人惟一丘亭，遂千秋边韶永恨孙楚，长愁张壮武之心疾，羊南城之泪流，痛斯传体，寻兹世载，天道斯慈，人伦此爱，膝下龙摧，掌中珠碎，芝在室而先枯，兰生庭而蚤刈，命之修短，哀哉已满，鹤声孤绝，猿吟肠断，嬴博之间路，似新安藤缄椟，□掩虞棺，不封不树，惟棘惟栾，天惨惨而无色，云苍苍而正寒，况乃流寓秦川，飘飖播迁，从官，非官归田，不田对玉关而羇旅，坐长河而暮年已触目于万恨，更伤心于九泉，至如三虎，二龙三珠，两凤□，有山泽之灵，各入熊罴之梦，望陇首而不归，出都门而长，送对宝而痛心，抚元经而流恸，石华空服，犀角虚风，无少女草，不宜男乌毛徒覆兽乳空，含震为长，男之宫，巽为长女之位，在我生年，先雕此地，人生几何？百忧俱至，二王奉佛二郗奉道，必至有期，何能相保？凄其零露飒焉，秋草去矣，黎民哀哉！仲仁冀羊祜之前识，期张衡之后身，一朝风烛万古，埃尘丘陵兮，何忍能留兮几人，  戒子孙文 ， ， ， ， ， ， ， ， 唐柳玭，夫门地高者，一事坠先训，则异它人，虽生可以苟爵位，死不可见，祖先地下，门高则自骄，族盛则人嫉，实艺懿行，人未必信；纤瑕微累，十手争指矣，所以修己不得不至为学，不得不坚，夫士君子生于世，己无能而望它人用，己无善而望它人爱，犹农夫卤莽种之，而怨天泽不润，虽欲弗馁，可乎？余幼闻先公仆射言，立己以孝弟为基，恭默为本，畏怯为务，勤俭为法，肥家以忍顺，保交以简恭，广记如不及，求名如傥来，□官则洁己省事，而后可以言家法，家法备，然后可以言养人，直不近祸，廉不沽名，忧与祸不偕，絜与富不□，董生有云：吊者在门，贺者在闾，言忧则恐惧，恐惧则福至，又曰：贺者在门，吊者在闾，言受福则骄奢，骄奢则祸至，故世族远长与命位，丰约不假问，龟蓍星数，在处心行事而已，昭国里崔山南，管子孙之盛，仕族罕比，山南曾祖母，长孙夫人年高无齿，祖母唐夫人事姑孝，每旦栉縰笄拜阶下，升堂乳姑，长孙不粒食者数年，一日病言，无以报吾妇，冀子孙皆得如妇孝，然则崔之门安得不大乎东都，仁和里裴尚书宽子孙众盛，实为名阀，天后时，宰相魏元同选尚书之先为婿，未成婚而魏陷罗织狱，家徙岭表，及北还，女逾笄，其家议无以为衣食资，愿下发为尼，有一尼自外至，曰：女福厚丰，必有令匹，子孙将遍天下，宜北归，家人遂不敢议，及荆门则裴赍装以迎矣，今势利之徒，舍信誓如反掌，则裴之蕃衍，乃天之报施也，余旧府高公先君兄弟三人，俱居清列，非速客，不二羹胾，夕食龁卜瓠而已，皆保重名于世，永宁王，相国涯居位，窦氏女归，请曰：玉工货钗直七十万钱，王曰：七十万钱，岂于女惜，但钗直若此，乃妖物也，祸必随之，女不敢复言，后钗为冯球外郎妻首饰，涯曰：为郎吏妻，首饰有七十万钱，其可久乎？冯为贾相国，餗门人贾有奴颇横，冯爱贾召奴责之，奴泣谢，未几，冯晨谒贾，贾未出，有二青衣赍银罂出，曰：公恐君寒，奉地黄酒三杯，冯悦尽举之，俄病渴且咽，暴卒，贾为叹息出涕，卒不知其由，明年，王贾皆遘祸，噫，王以珍玩为物之妖，信知言矣，而不知恩权隆赫之妖，甚于物邪？冯以卑位贪货，不能正其家，忠于所事，不能保其生，不足言矣。贾之奴害客于墙庑间，而不知欲始终富贵，其得乎？舒相国元舆与李繁有隙，为御史鞫谯，狱穷致繁罪，后舒亦及祸，今世人盛言宿业报应，曾不思视履考祥事欤？夫名门右族，莫不由祖考，忠孝勤俭以成立之，莫不由子孙顽率奢傲，以覆坠之成，立之难如升天，覆坠之易，如燎毛余家，本以学识礼法称于士林，比见诸家于吉凶礼制有疑者，多取正焉，丧乱以来，门祚衰落，基构之重，属于后生，夫行道之人德行，文学为根株，正直刚毅为柯叶，有根无叶，或可俟时，有叶无根，膏雨所不能活也。至于孝慈，友悌，忠信笃行，乃食之酰酱，可一日无哉！  寄欧阳舍人书 ， ， ， ， ， ， 宋曾巩，去秋人还，蒙赐书及所撰先大父墓碑铭，反复观诵，感与惭并，夫铭志之着于世，义近于史，而亦有与史异者，盖史之于善恶，无所不书，而铭者，盖古之人有功德材，行志义之美者，惧后世之不知，则必铭而见之，或纳于庙，或存于墓，一也，苟其人之恶，则于铭乎何有？此其所以与史异也。其辞之作，所以使死者无有所憾，生者得致其严而善人，喜于见传，则勇于自立，恶人无有所纪，则以愧而惧，至于通材达识，义烈节士，嘉言善状，皆见于篇，则足为后法，警劝之道，非近乎史，其将安近？及世之衰，人之子孙者，一欲褒扬其亲而不本乎理，故虽恶人，皆务勒铭以夸后世，立言者，既莫之拒而不为，又以其子孙之所请也，书其恶焉，则人情之所不得，于是乎铭始不实，后之作铭者，当观其人，苟托之非人，则书之，非公与是，则不足以行世，而传后，故千百年来，公卿大夫至于里巷之士，莫不有铭，而传者皆少其故，非他托之非人，书之非公与是故也。然则孰为其人而能尽，公与是欤？非畜道德而能文章者，无以为也，盖有道德者之于恶人，则不受而铭之，于众人则能辨焉，而人之行，有情善而迹非，有意奸而外淑，有善恶相悬而不可以实指，有实大于名，有名侈于实，犹之用人，非畜道德者，恶能辨之不惑，议之不徇不惑，不徇则公且是矣。而其辞之不工，则世犹不传，于是又在其文章，兼胜焉，故曰非畜道德而能文章者，无以为也，岂非然哉？然畜道德而能文章者，虽或□世而有，亦或数十年，或一二百年而有之，其传之难如此，其遇之难又如此，若先生之道，德文章固所谓数百年而有者也，先祖之言行卓卓，幸遇而得铭，其公与是，其传世行，后无疑也。而世之学者，每观传记所书古人之事，至于所可感，则往往衋然不知涕之流落也，况其子孙也哉？况巩也哉！其追晞祖德而思所以传之之由，则知先生推一赐于巩而及其三世，其感与报，宜若何而图之？抑又思若巩之浅薄滞拙，而先生进之，先祖之屯，蹶否塞以死，而先生显之，则世之魁闳豪杰不世出之士，其谁不愿进于门，潜遁幽抑之士，其谁不有望于世，善谁不为恶？谁不愧？以惧为人之父祖者，孰不欲教其子孙，为人之子孙者，孰不欲宠荣其父祖，此数美者，一归于先生，既拜赐之辱，且敢进其所以然，所论世族之次，敢不承教，而加详焉。愧甚不宣，  跋向伯元遗戒， ， ， ； ， ， ，  朱熹，自佛教入中国，上自朝廷，下达闾巷，治丧礼者，一用其法，老子之徒厌苦岑寂，辄亦效其所为，鄙陋不经可怪，可笑而习俗靡然，恬不觉悟，在唐唯尧文献公在本朝，则司马文正公关，洛，程，张诸君子以及近世，张忠献公始斥不用，然亦未能尽障，其横流也。近故朝议大夫向公，伯元少受学于胡文定公晚年退处于家，尊闻行知，不以老而少懈，及启手足亲书幅纸戒其子孙勿为世俗所谓道场者，笔札端好，词意谨严，于平日不少异诸孤，士伯等奉承遗指，不敢失坠，既又谋刻诸石，以诒久远，间以视熹，熹窃以为此书之行，可为世法，观者诚能因而推之，尽祛末俗之陋，以求先王之礼而审行之，则斯言也，不但为向氏，一门之训而已，因识其后，以发之，庆元二年二月辛未，新安朱熹谨书  ，彭和甫族谱，跋   ，    ，文天祥莆中有二蔡，其一派君谟其一派，京传闻京子孙惭，京所为与人言，每自诡为君谟，后孝子慈孙之心，固不应尔，亦以见世闻，羞耻事，虽为人后，犹将愧之，彭和甫之派，来自博士，齐非玕后也，今其谱牒，并二族为一本，为君谟之后，而引京以混之人情，固大相远哉！予闻晋沈劲耻其父陷于逆，致死以涤之，卒为忠义，唐柳玭有言门地高者，一事坠先训，则无异他人，是以修己不得不至，诸公皆劝和甫以自立，和甫而祖玕，犹当为沈劲，和甫而祖博士柳玭之言，得不勉乎哉！  冯氏族谱序 ， ， ； ， ， 明冯从吾。
冯从吾曰：夫国有史，犹家有谱，古人家谱之作，盖自亲亲，一念生也，后世□为文具，失作者意矣，吾族故无谱，先君尝有志而殁，予欲成先志，而未敢自专，乃谋之伯兄，敬吾兄曰：子其任之，呜呼！余尝谱苏氏谱叹，世人贱而后贵者，耻言其先为之咨叹，太息者久之，夫为人父祖者，孰不愿子孙贵显，以光大厥阀，比子孙贵显矣，反耻言其先，如此，则为人父祖者，又奚愿有此？子孙哉？则不孝，莫大乎是世之作谱者，率多僭托远冑，谱耀失实，此其心亦毋乃耻言其先意欤谱，如画工写真，要之，取其肖而止，令后世子孙以是仿佛，先人云耳，不问文也，从吾何敢以不文不勉，成先君之志，夫叙事必有所由，从作例，义第一合族，辨世流于源，谱之大者，作世系第二，然名行不可无纪也，有可传则传之，用以发扬幽光，作世传第三国史纪外戚夫家，岂有异焉？作外传第四述往昭来，用垂观省之义，又安可无训也，作谱训第五凡五篇，  先祠，箴； ， ， ， ， ， ， ， ， ， 范弘嗣每月朔望焚奠，每岁元旦家祭清明，扫墓中元荐新，冬朔寒衣，勿怠勿旷，勿蹈不孝之罪，尔能如是，尔之子孙，亦复如是。
子孙部艺文二
诗
周南螽斯三章
后妃不妒忌，而子孙众多，故众妾以螽斯之群处， 和集，而子孙众多，比之言，其有是德而宜有是福， 也，螽斯羽，诜诜兮，宜尔子孙，振振兮！
螽斯羽薨薨兮宜尔子孙绳绳兮
螽斯羽揖揖兮宜尔子孙蛰蛰兮
麟之趾三章
文王后妃德修于身，而子孙宗族皆化于善，故诗 人以麟之趾兴之，麟之趾，振振公子，于嗟麟兮。
麟之定振振公姓于嗟麟兮
麟之角振振公族于嗟麟兮
新乐府之三章， ： ， ， ， ， 唐白居易 二王后，明祖宗之意也，二王后，彼何人，介公？酅公为国宾，周武隋文之子孙，古人有言天下者，非是一人之天下，周亡，天下传于隋，隋人失之，唐得之，唐兴，十叶岁二百，介公，酅公世为客，明堂，太庙朝享，时引居宾位，备威仪，备威仪，助郊祭高祖，太宗之遗制，不独兴灭国，不独继绝世，欲令嗣位，守文君亡国，子孙取为戒，  戒子孙诗， ， ： ， ， ， ， ， ， ，宋陈亚满室，图书杂典坟，华亭仙客，岱云根他年，若不和根卖便是吾家好子孙  ，元夕诸子孙小饮， ， ， ， ， ， 元刘诜，梅外初升宝月圆，柴门春入菜丝盘，鼓钟不断，山城阔灯火，无多野郭寒，童子折花偏爱节，老人持酒，强为欢牙旗，铁马群英，事谩赋新诗寄客看。
子孙部总论
书经
微子之命
惟稽古崇德象贤
蔡
注
崇德谓先圣王之有德者，则尊崇而奉祀之也， 象贤，谓其后嗣子孙有象先圣王之贤者，则命之 ，以主祀也，言考古制尊崇，成汤之德，以微子象贤 而奉祀也。大。
全
张氏曰本汤言之曰崇德自微子言
之曰象贤 吕氏曰象非止训似曰象者欲其盛 德之象形容长存而不泯也  又
功加于时德垂后裔
蔡
注
功加于时言其所及者众德垂后裔言其所传 者远也  仲虺之诰
王懋昭大德，建中于民，以义制事，以礼制心，垂裕后昆，  梓材。
已若兹监，惟曰：欲至于万年，惟王子子孙孙永保民蔡。
注
已语辞监视也此人臣祈君永命之辞也
大
全
新
安陈氏曰已若兹监者已乎君其监观于兹臣所 祈于君惟曰欲自今至于万年当为天下王王之 子子孙孙永保民而已曰万年惟王若止于长有 天下曰子子孙孙永保民则欲世王之久安天下 也意实公天下而非私于王家人臣祈天永命忠 爱无穷之心欤 苏氏曰此书专言王惟不杀则 子孙万年享国故以皇天所付为言详考大诰康 诰酒诰梓材四篇反复丁宁以杀为戒以不杀为 德此易所谓聪明睿智神武而不杀者故周有天 下八百余年后之王者以不杀享国以好杀殃其 身及其子孙者多矣而世主不以为监小人又或 附会六经以劝之杀悲夫殆哉唐末五代之乱杀 人如饮食周太祖叛汉汉隐帝使开府尹刘铢屠 其家百口太祖既克京师夜召其故人知星者赵 延义问汉祚所以短促延义答曰汉本未亡以刑 杀冤滥故不及期而灭时太祖方以兵围刘铢及 苏逢吉第期灭其族闻延义言矍然贷之诛止其 身礼记
礼运
故天子有田以处其子孙，诸侯有国，以处其子孙，大夫有采以处其子孙，是谓制度。
陈
注
王之子弟有功德者，封为诸侯，其余则分以畿 内之田，诸侯子孙，命为卿大夫，其有功德者，亦赐 采地，所谓官有世功，则有官族，邑亦如之也。大夫 位卑，不当割采地，以与子孙，但养之以采地之禄， 耳，此先王之制度也，大。
全
长乐陈氏曰制则有所裁
度则有所限先王以人之子孙上以承先祖之祀 下以绵本支之世莫不思有以处之然其处之则 有所裁之制所限之度此固不可无尊卑隆杀之 别也天子不曰天下而曰田所以明其止于千里 以与天下共之也诸侯不曰田而曰国所以明其 专于百里而非与天下共之也大夫食其所有事 者故其地命之曰采采者事也凡此言其大法而 已若诸侯大夫之子其不肖者固不可以世食而 大夫之子苟其贤之过人又不止于食旧而已 金华应氏曰处者位置而区处之各得其宜也大 者谨其礼而无滥恩小者安其分而无歉志以制 度不可逾也制度一定则人欲偏厚其子孙者固 无所容其私心而侵剥枝叶兼并同姓者亦不容 薄于所厚矣 新安王氏曰幽国僭君胁君乱国 君与臣同国皆诸侯卿大夫失礼也礼之失起于 制度之坏故此明言先王制度大小有等尊卑有 辨天子地方千里有田以处其子孙诸侯不得僭 也诸侯地方百里有国以处其子孙卿大夫不得 僭也卿大夫各有食邑以处其子孙家臣不得僭 也制度一定上下截然诸侯僭差起于天子失礼 卿大夫僭差起于诸侯失礼  祭统
古之君子，论撰其先祖之美而明着之后世者也，以比其身，以重其国家如此，子孙之守宗庙社稷者，其先祖无美而称之，是诬也，有善而弗知，不明也，知而弗传，不仁也，此三者，君子之所耻也。
陈
注
勋在鼎彝是国有贤臣也故足为国家之重
大
全
严陵方氏，曰：无美而称之，则不足以取信于人，故 曰是诬也，有善而弗知，则其明不足以见之也，知 而弗传，则其仁不足以与之也，为人之子孙不明， 不信，而且诬焉，则辱莫甚矣！北齐颜氏家训。
风操篇
梁世被系劾者，子孙弟侄皆诣阙三日，露跣陈谢，子孙有官自陈解职，子则草屩粗衣，蓬头垢面，周章道路，要候执事，叩头流血，申诉冤枉，若配徒隶诸子，□立草庵于所署门，不敢还宅，动经旬日，官司驱遣，然后始退。江南诸宪司弹人事，事虽不重，而以教义见辱者，或被轻系，而身死狱户者，皆为怨雠，子孙三世不交通矣，  ，又。
兵凶战危，非安全之道，古者天子丧服以临师将军，凿凶门而出，父祖伯叔，若在军阵，贬损自居，不宜奏乐，燕会及婚冠吉庆事也，若居围城之中，憔悴容色，除去饰玩，常为临深履薄之状焉，父母疾笃，医虽贱虽少，则涕泣而拜之，以求哀也，宋袁氏世范。
睦亲篇
人于子孙，虽见其作事多拂己意，亦不可深憎之，大抵所爱之子孙未必孝，或早夭而暮年依托，及身后葬祭，多是所憎之子孙，其他骨肉皆然，请以他人已验之事，观之子孙有过，为父祖者多不自知，贵官尤甚，盖子孙有过，多掩蔽父祖之耳目，外人知之，窃笑而已，不使其父祖知之，至于乡曲，贵官人之进见有时，称道盛德之不暇，岂敢言其子孙之非，况又自以子孙为贤，而以人言为诬，故子孙有弥天之过，而父祖不知也，间有家训稍严，而母氏犹有庇其子之恶，不使其父知之者，富家之子孙不肖，不过耽酒好色，赌博近小人，破家之事而已，贵官之子孙，不止此也，其居乡也，强索人之酒食，强贷人之钱财，强借人之物而不还，强买人之物而不偿，亲近群小，则使之假势以凌人，侵害善良，则多致饰词以妄讼，乡人有曲理犯法，事认为己事，名曰担当，乡人有争讼，则伪作祖父之简，干恳州县，求以曲为直，差夫借船，放税免罪，以其所得为酒色之娱，殆非一端也。其随侍也，私令市贾买物，私令吏人买物，私托场务买物，皆不偿其值，吏人补名，吏人免罪，吏人有优润，皆必责其报，典买婢妾，限以低价，而使他人填赔，或同院子游狎，或干场务放税，其他妄有求觅，亦非一端，不恤误其父祖陷于刑辟也，凡为人父祖者，宜知此事常关防，更常询访，或庶几焉，子弟有愚缪贪污者，自不可使之仕官，古人谓治狱多阴德，子孙当有兴者，谓利人而人不知所自，则得福，今其愚缪，必以狱讼事悉委胥辈，改易事情，庇恶陷善，岂不与阴德相反，古人又谓我多阴谋，道家所忌，谓害人而人不知所自，则得祸，今其贪污，必与胥辈同谋，货鬻公事，以曲为直，人受其冤，无所告诉，岂不谓之阴谋，士大夫试历数，乡曲三十年前宦族，今能自存者，仅有几家，皆前事所致也。有远识者必信，此言同居，父子兄弟善恶贤否相半，若顽狠刻薄，不惜家业之人先死，则其家兴盛，未易量也，若慈善长厚勤谨之人先死，则其家不可救矣，谚云：莫言家未成，成家子未生，莫言家未破，破家子未大，亦此意也。别宅子遗腹子，宜及早收养训教，免致身后论讼，或已习为愚，下之人方欲归宗，尤难处也。女亦然，或与杂滥之人，通私或婢妾，因他事逐去，皆不可不于生前，早有辨明，恐身后有求归宗，而暗昧不明，子孙被其害者，父母高年，怠于营干者，多将财产均给子孙，若父祖出于公心，初无偏曲，子孙各能戮力，不事游荡，则均给之，后既无争讼，必至兴隆，若父祖缘有过房之子，缘有前母后母之子，缘有子亡而不爱其孙，又有虽是一等子孙，自有憎爱，凡衣食财物所及，必有厚薄，致令子孙力求均给，其父祖又于其中暗有轻重，安得不起？他日争端，若父祖缘其子孙，内有不肖之人，虑其侵害他房，不得已而均给者，止可逐时均给财谷，不可均给田产，若均给田产，彼以为己分所有，必邀求尊长，立契典卖，典卖既尽，窥□他房，从而婪取，必至兴讼，使贤子贤孙被其扰害，同于破荡，不可不思，大抵人之子孙或十数人，皆能守己，其中有一不肖，则十数人均受其害，至于破家者有之，国家法令百端，终不能禁，父祖智谋百端，终不能防，欲保延家祚者，鉴他家之已往，思我家之未来，可不修德熟虑，以为长久之计耶？遗嘱之文，皆贤明之人，为身后之虑，然亦须公平，乃可以保家如劫于悍，妻黠妾因于后妻爱子，中有偏曲厚薄，或妄立嗣，或妄逐子，不近人情之事，不可胜数，皆兴讼破家之端也，父祖有虑子孙争讼者，常欲预为遗嘱之文，而不知风烛不常，因循不决，至于疾病危笃，虽心中尚了然，而口不能言，手不能动，饮恨而死者多矣，况有神识，昏乱者乎？  处己篇。
凡人为不善事而不成，正不须怨天尤人，此乃天之所爱，终无后患，如见他人为不善事，常称意者，不须多羡，此乃天之所弃，待其积恶深厚，从而殄灭之，不在其身，则在其子孙，姑少待之，当自见也，人有所为不善，身遭刑戮，而其子孙昌盛者，人多怪之，以为天理有误，殊不知此人之家，其积善多，积恶少，少不胜多，故其为恶之人，身受其报，不妨福祚，延及后人，若作恶多而享寿富安乐，必其前人之遗泽将竭，天不爱惜，恣其恶深，使之大坏也，乡曲有不肖子弟□酒好色，博弈游荡，亲近小人，豢养驰逐，轻于破荡家产，至为乞丐窃盗者，此其家门厄数如此，或其父祖稔恶至此，未闻有因谏诲而改者，虽其至亲，亦当处之，无可奈何？不必哓哓，徒厚其怨，张安国舍人知抚州日，以有卖假药者，出榜戒约曰：陶隐居孙真人，因本草，千金方济物利生，多积阴德，名在仙列，自此以来，行医货药，诚心救人，获福报者甚众，不论方册所载，只如近时，此验尤多，有只卖一真药便家资巨万，或自身安荣，享高寿，或子孙及第，改换门户，如影随形，无有差错，又曾眼见货卖假药者，其初积得些少，家业自谓得计，不知冥冥之中，自家合得禄料都被减克，或自身多有横祸，或子孙非理破荡，致有遭天火，被雷震者，盖缘赎药之人，多是疾病急切，将钱告求卖药之家，孝子顺孙，只望一服见效，却被假药误赚，非惟无益，反致损伤，寻常误杀一飞禽走兽，犹有果报，况万物之中，人命最重，无辜被祸，其痛何穷？词多更不尽载，舍人此言，岂止为假药者言之，有识之人，自宜触类，起家之人，见所作事无不如意，以为智术巧妙如此，不知其命分偶然志气洋洋，贪取图得，又自以为独能久远，不可破坏，岂不为造物者所窃笑，盖其破坏之人，或已生于其家，曰子曰孙，朝夕环立于其侧者耳，前辈有建第宅，宴工匠于东庑曰：此造宅之人，宴子弟于西庑曰：此卖宅之人，后果如其言，近世士大夫有言，目所可见者，漫尔经营，目所不及，见者不须置之，谋虑此有识，君子知非人力所及，其胸中宽泰，与蔽迷之人，如何人之居？世有不思父祖起家艰难，思与之延其祭祀，又不思子孙无所凭借，则无以脱于饥寒，多生男女，视如路人，□于酒色，博弈游荡，破坏家产，以取一时之快，此皆家门不幸如此，干冒刑宪，彼亦不恤，岂教诲劝谕，责骂所能回，置之无可奈何而已？居官宦如居家，必有顾藉，居家当如居官，必有纲纪，士大夫之子弟，苟无世禄可守，无常产可依，而欲为仰事俯育之计，莫如为儒，其才质之美，能习进士业者，上可以取科第致富贵，次可以开门教授，以受束修之奉，其不能习进士业者，上可以事书札，代笺简之役，次可以习点读，为童蒙之师，如不能为儒，则巫医僧道农圃，商贾技术，凡可以养生而不至于辱先者，皆可为也，子弟之流荡，至于为乞丐盗窃，此最辱先之甚，然世之不能为儒者，乃不肯为巫医，僧道农圃，商贾，技术等事，而甘心为乞丐，盗窃者，深可诛也，凡强颜于贵人之前，而求其所谓应副折腰于富人之前而托名于假贷，游食于寺观而人指为穿云，子皆乞丐之流也。居官而掩蔽众目，盗财入己，居乡而欺凌愚弱，夺其所有，私贩官中所禁茶，盐，酒酤之属，皆盗窃之流也。人有为之而不自愧者，何哉？凡人生而无业，及有业而喜于安逸，不肯尽力者？家富则习为下流，家贫，则必为乞丐，凡人生而饮酒无算，食肉无度，好淫滥，习博弈者，家富则致于破荡，家贫，则必为盗窃  ，治家篇。
富人有爱其小儿者，以金银珠宝之属，饰其身，小人有贪者于僻静处，坏其性命而取其物，虽闻于官，而置于法，何益市邑，小儿非有壮夫携负，不可令游街巷，虑有诱略之人也，五代孙光宪北梦琐言。
子弟三变
唐咸通中，荆中有书生，号唐五经者，学识精□，实曰鸿儒，旨趣甚高，人所师仰，聚徒五百辈，以束修自给，游优卒岁，有西湖，济南之风，幕寮多与之游，常谓人曰：不肖子弟有三变，第一变为蝗虫，谓鬻庄而食也，第二变为蠹鱼，谓鬻书而食也，第三变为大虫，谓卖奴婢而食也，三食之辈，何代无之？宋李昌龄乐善录。
养生
人之养生，唯不可不足，若粗足以奉甘旨，供祭祀养妻子，□凶荒之外，夫复何用！良田万顷，日食二升，大厦千间，夜眠八尺，何必区区劳心，役己末岁，穷年汨汨于殖货利哉？夫如是者乃一守钱奴为儿孙作马牛也，或曰：何谓作马牛，余对曰：夫富者之为利，莫非放债，取厚利，恃势而兼并，致使贫下之民终日逐利，以偿其债负，中人之家，终身营家业，以待其吞并，其或事穷力尽，则卖妻鬻子，身为奴仆而后已，凡此之类，无非为儿孙作马牛也，呜呼！不徒死作马牛而且生，作马牛矣，彼所以不自知其为马牛者，未变其头角，与免鞭策耳，苟曰：为子孙计，则何不积阴德以遗之，开义方以教之，使子孙自取富贵，故易曰：积善之家，必有余庆，传曰：爱子教之以义方，何区区为彼作奴仆，殖货利哉？倘子孙贤必能为我守之，其或不肖，则我聚而彼散，反取笑于识者，此理昭然不必贤，知者知其然，虽愚者亦知其然也？予尝悯人之苟富贵者，不悟其身，为儿孙作马牛，故特为是说以警之，陆游绪训 ， 戒子孙。
风俗日坏，可忧者非一事，吾幸老且死矣，若使未遽死亦决，不复出仕，惟顾念子孙不能无老态，吾家本农也，服农策之上也。杜门终穷，不求仕进，策之中也，安于小官，不慕荣达，策之下也。舍此三者，则无策也；汝辈今日闻吾此言，心不当以为是他日乃思之耳，暇日时与兄弟一观以自警，不必为人道也，古者植木冢上，以识其处耳。吾家自先，太傅以上冢，松多不过数十株，初葬宝章，比上世差为茂，蔚亦止数亩耳，左丞归葬之后，积以岁月，林樾渐盛，遂至连山，弥谷纷然争讼，重为门户之羞，不幸孙曾遂有剪伐贸易，金币，坐视则不可禁止，则纷然争讼，重为门户之辱，其害又甚于厚葬，吾死后，草木毋过数十，本不可陷，后人于不孝，戒之，戒之子孙才分有限，无如之何？然不可不使读书，贫则教训童稚，以给衣食，但书种不绝足矣，能布衣草履，以事农圃，足迹不至城市，大是佳事，关中村落，有魏郑公庄诸孙皆为农张，浮休过之，留传云，儿曹不识字，耕凿魏公庄，仕宦不可常不仕，则农可无憾也，但切不可迫于衣食，为市井小人，事戒之，李之彦，东谷所见。
养子
知子莫若父，当年少时，观其读书之利钝，行己之醇疵，即可觇其终身之贤不肖也，使其贤耶？他日自然成立，何必劳心劳力，积财以遗之，而损贤者之志也，使其不肖耶？他日必致败坏，又何必劳心劳力，积财以遗之，而益不肖之过也，纵不免储蓄，以为凭借之计，亦岂可妄求而自取损，德之殃，世乃有明见其子之不肖，犹挟兔狡而规利，逞鼠技以贻谋，殊不知一传而倾覆，有不待其父之瞑目而家资，已散而之他矣。吁！有此豚犬，枉作马牛，  子孙计。
或曰：既有子孙，当为子孙计，人之情也，予曰：君子岂不为子孙计，然为子孙计，则有道矣，种德一也，家传清白二也；使之从学，而知义三也；授以资身之术，如才高者，命之习举业，取科第才，卑者命之，以经营生理，四也；家法整齐，上下和睦，五也；为择良师友，六也。为娶淑妇，七也；常存俭风，八也。如此八者，岂非为子孙计乎？循理而图之，以有余而遗之，则君子为子孙计，岂不久利而父子两得哉？如孔子教伯鱼，以诗、礼，汉儒教子一经，杨震之使人谓其后为清白吏子孙，邓禹十子，人各授之一业，庞德公云：人皆遗之以危，我独遗之，以安皆善，为子孙计者，又何慊焉？元耐得翁就日录。
子孙变
旧传不肖子有三变：其初变为蝗虫，谓鬻田园，而食次变谓蠹虫谓货书而食，又变谓大虫谓卖人而食，此切当其理，今之不肖子，谓之三虫，恐未足以尽其实，初，父母未亡也，凭借父祖门荫，声势在外，无所不为，朝去暮归，盗窃财物，恣情为非，父兄以内有所主，及持父兄家私事，逼其婢妾，至于掣肘，或恐玷己，遂为掩蔽，付之无可奈何？及托前世甚至，在外指屋起钱高价，赊物低价出卖，谓之转肩，人皆指而目之，爷健大郎，父有因此淹抑成病，又增利货钱，候父母死，还钱，谓之下丁钱，其或母先父亡，犹且庶几者，若或父亡而母存，其为害特甚，初，父亡得财产，入手，岂顾其母及财散而母存，甘旨不具，展转孤苦，亲戚兄弟有不忍者，携归奉养，则往彼争喧，取扰，谓母有挟藏之物，反为求索其亲，厌烦则付母还之，复受岑寂，或有兄弟粗给则兴，讼索分亦自有此等人，资给以导其为讼，既讼毕，得钱浪费，无岁月间，又已空虚，连及妻室，姊妺觅人蓄养，作为亲戚，出入闺门，分甘忍耻，食残衣敝，而妻辈以寒饥所困，初似羞涩，终则愿为间，有妻辈家以力夺去，及妻子辈鬻身事人，或与所事者厚爱，从彼弃此，不肖子俱无所施，则思旧所交游者，及父兄朋友而求索，度日如此，又不知以何等虫处之矣，明薛瑄读书录。
子孙计
人之子孙，富贵贫贱，莫不各有一定之命，世之人不明，诸此往往于仕宦中昧冒礼法，取不义之财，欲为子孙计，殊不知子孙诚有富贵之命，今虽无立锥之地以遗之，他日之富贵，将自至，使其无富贵之命，虽积金如山，亦将荡然，不能保矣，况不义而入者，又有悖出之祸乎？如宋之吕正，范文正诸公咸以寒微，致位将相，富贵两极，曷尝有赖于先世之遗财乎？然则取不义之财，欲为子孙计者，惑之甚矣，天于善恶，必有其报，但人以浅近之见，窥测天道，便谓茫昧差爽，而不可信，如夏商之后，皆统承先王，修其礼物，作宾于王家，虽改姓易物，而宗庙之血食，子孙之封爵，皆与时王匹休而不泯，非其先世有大德，大功于民，能如是乎？因是以观魏，晋以来，以及五季，南北朝杨坚五代之世，皆素无功德于天下，徒以狙诈，兵力窃命，一时皆不数传，而子孙无容足之地，庙祀，遂以绝飨，则天于善恶之报，岂不明甚矣乎？富贵利达在天，无可求之理，德业学术，在人有可求之道，诚欲厚其子孙，以可求者，教之善矣，欲以不可求者厚之，岂非愚之甚耶？曹端夜行烛。
教子孙
成家之计，莫先于教子孙为善，此我家严之常言也，端请略述古人训诫子孙之格言以告之，不惟少裨家严之教，又将使后之子孙有继志，述事之孝者，知所先焉，  爱子孙。
惟德动天善，不可不修于身，惟天眷德善，不可不传于后，今人虽有爱子孙之心，而不知爱子孙之道，但惟以私利爱之而已，而不知私利之爱，乃趋火，赴渊之筹，覆宗绝嗣之计也。家严明见此理，故常训于家，曰修身，岂止一身？休要为儿孙，后代留此，保爱子孙之心也，  家规辑略。
子孙入祠堂，当正衣冠，即如祖考之在上，不得嬉笑，对语疾步，晨昏皆当，致恭而退，子孙不得修建。异端祠宇，妆塑土木形像。
子孙年未三十者，酒不许入唇，壮者惟许少饮，亦不宜沈酗，杯酌喧呶，鼓舞不顾尊长，违者棰之，若奉筵宾客，唯务诚实，不必强人以酒，子孙不得私造饮馔以徇，口腹之欲，违者姑诲之，诲之不悛，则责之产者，病者不拘铁脚，道人霞外杂俎。
遗子孙
言行要留好样，与儿孙心术，不可得罪于天地，毋以嗜欲杀身，毋以货财杀子孙，积金以遗子孙，子孙未必能守，积书以遗子孙，子孙未必能读，不如积德于冥冥之中，以为子孙长久之计，留不尽之巧，以还造化，留不尽之福，以与子孙王守仁谕俗 ， 子孙计。
今人不忍一言之忿，或争铢两之利，遂相遘讼，夫我欲求胜于彼，则彼亦欲求胜于我，雠雠相报，遂至破家荡产，祸贻子孙，岂若含忍退让，使乡里称为善人，长者子孙，亦蒙其庇乎？今人为子孙计，或至谋人之业，夺人之产，日夜营营，无所不至，昔人谓为子孙作马牛，然身殁未寒，而业已属之，他人雠家群起而报复，子孙反受其殃，是殆为子孙作蛇蝎也，吁可戒哉！辛全神京偶记。
爱子孙
世之求富贵利达者，自谓爱子孙，人亦谓斯人爱子孙，其实不会爱子孙，有二人焉，其一人子孙，虽欲不勤俭，谦厚不可得，虽欲不孝弟，礼义不可得，虽欲不为贤人，君子不可得，其一人不知子孙之荡，败而不能教，明知子孙之荡，败而不敢教甚至，深恨子孙之荡败，而莫可教，请细细一想算，谁会爱子孙，谁不爱子孙，当必有憬然悟爽，然失勃然奋者，徐三重家则。
训子孙
一子孙世读书为士人，当守国家，卧碑之训，及笃学科条，与提调师长示谕，盖当代之典章，即圣贤之名教，二者必无相背，人自不思耳，朔望入学，瞻拜庙庭，凛凛若生存在，上得亲受业则退而讽诵诗，书，便可身体，力行一言一动，自不肯苟纵出处，难必生平，必有可观矣。敬事师长，如奉尊亲，同侪交与，必先德业，不得妄入公门，不得浪游，非地不得，负气玩法，不得屈身俯利，夫士君子身心条目，载列经传，昭如日星，若口诵心持，便是准绳规矩，固不能一一更为训戒也， 世人所望于子弟者，富贵耳，吾意不然，夫富贵之 ，权乃在彼苍，吾安能强之夺之，若衣食之计，所不 可已者，恐一旦饥寒，不能自存，将入于市井奴隶 ，故须少立薄业，量其才力以贻之，然使其命赋，乃 市井奴隶也，即所贻薄业，亦岂能必其不终覆败， 入于饥寒哉？第自尽其父母之心则尔，他则由天 矣，至于饶田大厦，盈箱满箧，计取人财，不恤祸衅， 以为子孙富贵地，吾不可知也。但所愿子孙读书， 后便要立志，以孔孟行谊，学力自成人，品清白方 正，凡心术趋向，一毫一事，恐落世间机轴，思为前 ，人贤子孙为千万世子孙贤祖父，岂不愈于王公 ，卿相贪昧，苟且为人鄙笑者哉！此可自勉，不尽由 天，故书谕一子孙读书，倘幸出仕，当以国事为家事，民心为己，心不得，但躐荣名，苟图身利，毋苛刻以博能声，毋卑屈以媚贵要，毋费民以奉所临，毋枉法以徇所畏，昭昭国典，奉以公平暗暗，下情体以忠恕，更念国家给俸，本足资官独以食费，自浮乃若不迨于是乎苟且以充用，则不惟轻昧国恩而生平，名节扫地矣，当思此亦国计民脂，身口之外，不得一毫浪费，则用度有余，自然不必分外，夫分外一毫即贪也，贪之一字，古今大戒，不惟终身不齿，子孙亦且羞之，已为士大夫何可不严戒而痛绝也，子弟，官卑俸薄，父兄主家，当计所需资给，毋令空乏，以全其节，亦彼此相成之道，不得谓身已仕国，遂吝家物也， 唐崔元母卢氏，常诫元曰：吾见姨兄屯田郎 中辛元驭曰：儿子从宦者，有人来云：贫乏不能存 ，此是好消息，若闻赀货充足，衣马轻肥，此恶消息 ，吾常以为确论，比见亲表中仕宦者将财物上其 ，父母，父母但知喜悦，竟不问，此物从何而来？必是 禄俸余资，诚亦善事，如其非理所得，此与盗贼何 别，纵无大咎，独不内愧于心，元奉教以清谨见 ，称宋欧阳文忠公与其侄通理书曰：昨日书中言 欲买朱砂来，吾不阙此物，汝于官下，宜守廉，何得 买官下物，吾在官所，除饮食外，不曾买一物可观 ，此为戒也。夫欧阳公一代名贤，此语不足为异，独 崔母以闺帏，持论若此，世间昂然丈夫不逮者多 矣，一藏书以训子孙，谓胜良田美舍，然亦有不能读，而旋散失者，此贤愚属之大运，岂得因斥卖而并田舍不贻耶？则畜置书籍，亦自尽，祖父垂训之心耳，迩来书籍浩繁，不能遍访，然有益者，亦自有数，第取性命，经纶及典章故实，其余若诗词之类，已属虚华戏诸语，益不典矣，道术不明，学者失据，往往好诸浮浅，夸诞而大道，微言妙义，读之如睹，暗如嚼蜡，即不敢非笑而心思困寐，如文侯之临古乐，岂非世教，不明使然哉？善读书者第取圣贤，道德本旨及政治往迹，以评骘编简，即汉，魏以前著述，尚可别其纯漓，何况后代浮浪不根之语耶？知此则书籍可畜，亦可读矣。借人一事，古谓四痴鬻又甚焉，若不能读，则俱听之耳，凡淫戏谑，非礼无益者□，不宜有至于天文图谶妖幻，符□秘记，左道等书，国有明禁，尤宜戒绝，有则即当焚毁，毋蹈罪戾， 黄鲁直云四民皆当世业，士大夫家子弟，能知忠 信孝友，斯可矣，然不可令读书，种子断绝，有才气， 者出，便当名世，刘忠肃公摰教子孙，先行实，后文 艺，每曰：士当以器识为先，一号为文人，无足观矣。 二公语，原不相背，夫教子弟读书，正欲睹闻往事， 以修行实，若止为文人，所谓本心不正，脉理皆邪？ 与不读书何别？徐祯稷耻言。
贻子孙
余斋曰：人问先府君何以贻子孙曰：无累，何以教子孙曰：自立故没，躬不殖生产，余斋曰为佳，祖父作子孙，可幸亦可惧也；巴山木难为良，冀野驹难为强，不克恢崇，令绪岂宜落寞前修也，余斋曰先府君言持门户，有子孙者，必谨于风气之端，夫伦彝名，简家之正气，诗；书，淡约家之清气，保斯二者，故世而才易以成彦，士世而不才也，犹得谨素，存其家声，余斋与客道逢馁，夫客识之曰：故家子也，余斋顾从者予钱百，客从而焉，呼市家选良，酒脯一餐而尽，色犹未餍，客曰：世之至圣，大贤极富贵，不失贫贱容焉，至愚不肖，极贫贱，不失富贵容焉，从者皆粲然，余斋顾曰识之，此通言似诙也。
子孙部纪事
史记补三皇本纪，太昊庖牺氏风姓，其后裔当春秋时有任，宿、须句颛臾，炎帝神农氏，姜姓，其后有州甫甘许戏露齐纪，怡向申，吕□为诸侯，或分四岳，当周室甫侯，申伯为王贤相，齐，许列为诸侯，霸于中国，盖圣人德泽广大，故其祚裔繁昌久长，云五帝本纪，黄帝二十五子，其得姓者十四人，嫘祖为黄帝正妃，生二子，其后皆有天下，其一曰元嚣，其二曰昌意，昌意生高阳，是为帝颛顼，元嚣之孙，高辛，是为帝喾，左传，昔高阳氏有才子八人，苍舒，隤敳梼戭，大临尨降，庭坚，仲容，叔达，齐圣广渊，明允笃诚，天下之民谓之八恺，高辛氏有才子八人，伯奋，仲堪，叔献，季仲伯虎，仲熊，叔豹，季狸，忠肃共懿，宣慈惠和，天下之人谓之八元。此十六族也，世济其美，不陨其名注。
苍舒等
颛顼苗裔伯奋等帝喾苗裔
昔帝鸿氏有不才子，掩义隐贼，好行凶德，丑类恶物，顽嚚不友，是谓比周，天下之民谓之浑敦，少□氏有不才子，毁信废忠，崇饰恶言，靖谮庸回，服谗搜慝，以诬盛德，天下之民谓之穷奇，颛顼氏有不才子，不可教训，不知话言，告之则顽，舍之则嚚，傲狠明德，以乱天常，天下之民谓之梼杌，此三族也，世济其凶，增其恶名，缙云氏有不才子，贪于饮食，冒于货贿，侵欲崇侈，不可盈厌，聚敛积实，不知纪极，不分孤寡，不恤穷匮，天下之民以比三凶，谓之饕餮注。
帝鸿氏不才子
黄帝之裔，少□氏不才子，金天之裔，颛顼氏不才子，即鲧缙云黄帝时官名不才子，即三苗国君，路史尧之长子监，明蚤死，监明之子封于刘朱，又不肖而弗获嗣，其后丹房傅铸唐，冀，随，郇，栎；函，皆云尧后之国史记，夏本纪，陶唐既衰，其后有刘累，学扰龙于豢龙氏，以事孔甲，太史公赞禹为姒姓，其后分封，用国为姓，故有夏后氏有扈氏，有男氏，斟寻氏，彤城氏，褒氏，费氏，杞氏，缯氏，辛氏，冥氏，斟氏，戈氏孔子正夏时，学者多传，夏小正云：殷本纪帝乙，长子曰微子启，启母贱，不得嗣，少子辛，辛母，正后辛为嗣，帝乙崩，子辛立，是为帝辛，天下谓之纣，太史公赞自成汤以来，采于诗，书，契为子姓，其后分封，以国为姓，有殷氏，来氏，宋氏空桐氏，稚氏北殷氏，目夷氏，列子殷汤篇太形，王屋二山，方七百里，高万仞，本在冀州之南，河阳之北，北山愚公者，年且九十，面山而居，惩山北之塞，出入之迂也，聚室而谋曰：吾与汝毕力平险，指通豫，南达于汉阴，可乎？杂然相许，其妻献疑曰：以君之力，曾不能损魁父之丘，如太形，王屋何且焉？置土石杂曰：投诸渤海之尾，隐土之北，遂率子孙荷担者三，夫叩石垦壤，箕畚运于渤海之尾，邻人京城氏之孀妻，有遗男始龀，跳往助之，寒暑易节，始一反焉，河曲智叟笑而止之，曰：甚矣，汝之不慧，以残年余力，曾不能毁山之一毛，其如土石何？北山愚公长息曰：汝心之固，固不可彻，曾不若孀妻弱子，虽我之死，有子存焉，子又生孙，孙又生子，子又生子，子又生孙，子子孙孙无穷匮也，而山不加增，何若而不平，河曲智叟亡以应，操蛇之神闻之，惧其不已也，告之于帝，帝感其诚，命夸娥氏，二子负二山，一厝朔东，一厝朔南，自此冀之南，汉之阴，无陇断焉，史记秦本纪德公元年，初居雍城大郑宫，以牺三百牢祠鄜畤，卜居雍，后子孙饮马于河，太史公赞，秦之先为蠃姓，其后分封，以国为姓，有徐氏，郯氏，莒氏终黎民运奄氏，菟裘氏将梁氏，黄氏江氏修鱼氏白冥氏，蜚廉氏，秦氏，然秦以其先造父封赵城，为赵氏左传，襄公八年，晋范宣子来聘，季武子赋彤弓，宣子曰：城濮之役，我先君文公，献功于衡雍，受彤弓于襄王，以为子孙藏□也，先君守官之嗣也，敢不承命？君子以为知礼，列子卫端木叔子贡子也，藉先资累千金，年六十，弃家散库，一年尽不为子孙留财产，散之一国，及病，无药石之储，死无瘗埋之，所受施者，相与反子孙之财也，孔丛子记问篇，孔子闲居，喟然而叹，子思再拜请曰：意子孙不修，将祖乎？羡尧舜之道，恨不及乎？夫子曰：尔孺子安知吾志，子思对曰。伋闻其父析薪，其子勿克负荷，是谓不肖，伋所以大恐而不懈也。夫子曰：然乎？吾无忧矣。世不废业，其克昌乎？史记货殖传范蠡，后年衰老，听子孙修业而息之，遂至巨万，甘茂传，茂有孙曰甘罗，事秦相文信侯吕不韦文信侯言于始皇曰：甘罗年少耳，然名家之子孙，诸侯皆闻之，愿召见使于赵，吴录齐孟尝君封于薛，秦灭六国，而失其祀，子孙分散，汉祖定天下过，齐求孟尝，后得其孙，陵国二人，欲复其封陵，国兄弟相推，莫适受，乃去之竹邑，因家焉。史记周本纪赞秦灭周，汉兴九十有余载，天子将封泰山，东巡狩至河南，求周苗裔，封其后嘉三十里地，号曰周子南君比列侯，以奉其先祭祀，石奋传奋，归老于家，子孙为小吏，来归谒，万石君必朝服见之，不名，子孙有过失，不谯让，为便坐，对案不食，然后诸子相责，因长老肉袒固谢罪，改之，乃许，子孙胜冠者在侧，虽燕居必冠，申申如也，其执丧，哀戚甚悼，子孙遵教，亦如之，万石君以元朔五年中卒，长子郎中令建哭泣哀思，扶杖乃能行，岁余，建亦死，诸子孙咸孝，李广传，广为人长，□臂其善射，亦天性也，虽其子孙他人，学者莫能及，汉书韩延寿传，延寿字长公，燕人也，徙杜陵，少为郡文学，父义为燕郎中，剌王之谋逆也，义谏而死，燕人闵之，是时，昭帝富于春秋，大将军霍光持政，征郡国贤良文学，问以得失，时魏相以文学对策，以为赏罚所以劝善禁恶，政之本也，日者，燕王为无道，韩义出身强谏，为王所杀，义无比干之亲而蹈比干之节，宜显赏其子以示天下，明为人臣之义，光纳其言，因擢延寿为谏大夫，路温舒传温舒上封事，以豫戒帝子及孙皆至，牧守大官，郦食其传，汉十二年，高祖举功臣，思食其食，其子疥数将兵，上以其父故，封疥为高梁侯萧望之传望之，八子，至大官者育，咸由育字次君，少以父任为太子庶子，元帝即位，为郎，病免，后为御史，大将军王凤以育名，父子着材能，除为功曹，迁谒者后至丞相，咸字仲至，大司农由字子骄，为中散大夫，张汤传，安世长子千秋与霍光子禹俱为中郎将，击乌桓还，光问千秋战斗方略，山川形势，千秋口对兵事，画地成图，无所忘失，光复问禹，禹不能记，曰：皆有文书，光由是贤千秋，以禹为不材，叹曰：霍氏世衰，张氏兴矣，及禹诛灭，而安世子孙自宣，元以来为侍中，中常侍，诸曹散骑，列校尉者凡十余人，董仲舒传仲舒，广川人也，自武帝初立，魏其，武安侯为相，而隆儒矣，及仲舒对策，推明孔子，抑黜百家，立学校之官，州郡举茂才，孝廉皆自仲舒发之，年老，以寿终于家，家徙茂陵，子及孙皆以学至大官，于定国传定国，字曼倩，东海人，其父于公为县狱吏，郡法曹所决，皆不恨，为之生立祠，其门闾坏，父老方共修之于公曰：可高大门闾，令容驷马高盖车，我决狱多阴德，未尝有所冤，子孙必有兴者，至定国为丞相，孙永为御史大夫也，瑕丘公传，公受谷梁春秋及诗于鲁申公，传子至孙为博士，翼奉传奉治齐诗，与萧望之，匡衡同师三人，经术皆明而奉敦学，不仕子及孙，皆以学在儒官，后汉书杨震传，震父宝，哀，平之世，隐居教授，居摄二年，遁□不知所处，注。
续齐谐记曰宝年九岁时至华
阴山北，见一黄雀，为鸱枭所搏，堕于地下，为蝼蚁所困，宝取之以归，置巾箱中，唯食黄花，百余日毛羽，成乃飞去，其夜，有黄衣童子向宝再拜曰：我西王母使者，君仁爱救拯，实感成济，以白环四枚与宝，令君子孙洁白，位登三事，当如此环矣，震卒，葬于淮阴潼亭，远近毕至，先葬十余日，有大鸟高丈余，集震丧前，俯仰悲鸣，泪下沾地，葬毕，乃飞去，郡以状上，震五子，长子牧，富波相牧子奇，灵帝时为侍中，帝常从容问奇曰：朕何如桓帝？对曰：陛下之于桓帝，亦犹虞舜比德唐尧，帝不悦曰：卿强项，真杨震子孙，死后必复致大鸟矣，邓禹传，禹曾孙香子女为桓帝后，帝又绍封度辽将军遵子万世为南乡侯，拜河南尹，及后废万世，下狱死，其余宗亲皆复归故郡，邓氏自中兴后，累世宠贵，凡侯者二十九人，公二人，大将军以下十三人，中二千石十四人，列尉二十二人，州牧，郡守四十八人，其余侍中，将，大夫郎，谒者不可胜数，东京莫与为比，樊宏传宏病困，车驾临视，留宿，问其所欲言，宏顿首自陈无功，享食大国，诚恐子孙不能保全厚恩，令臣魂神惭负黄泉，愿还寿张，食小乡亭，帝悲伤其言，而竟不许。二十七年卒，遗□薄葬，一无所用，以为棺柩一臧，不宜复见，如有腐败，伤孝子之心，使与夫人同坟异臧，帝善其令，以书示百官，因曰：今不顺寿张侯意，无以彰其德，且吾万岁之后，欲以为式，赙钱千万，布万匹，谥曰恭侯，赠以印绶，车驾亲送葬，子倏嗣，帝悼宏不已，复封少子茂为平望侯，樊氏侯者凡五国，明年，赐倏弟鲔及从昆弟七人合钱五千万，甄宇传宇，字长文，北海安丘人也。清静少欲，习严氏春秋，教授常数百人，建武中，为州从事，征拜博士，稍迁太子少傅，卒于官，传业子普，普传子承，承尤笃学，未尝视家事，讲授尝数百人，诸儒以承三世传业，莫不归服之，建初中，举孝廉，卒于梁相，子孙传学不绝祭，彤传彤子孙多为边吏者，皆有名称，马严传，严既为窦氏所忌，遂不复在位，及帝崩，窦太后临朝，严乃退居自守，训教子孙，窦融传融在宿卫十余年，年老，子孙纵诞，多不法，穆等遂交通轻薄，属托郡县，干乱政事，以封在安丰，欲令姻戚悉据故六安国，遂矫称阴太后诏，令六安侯刘旴去妇，因以女妻之，五年，旴妇家上书言状，帝大怒，乃尽免穆等官，诸窦为郎吏者，皆将家属归故郡，独留融京师，穆等西至函谷关，有诏悉复追还，会融卒，时年七十八，谥曰戴侯，赙送甚厚，帝以穆不能修尚，而拥富赀，居大第，常令谒者一人监护其家，居数年，谒者奏穆父子自失势，数出怨望语，帝令将家属归本郡，唯勋以泚阳主婿留京师，穆坐赂遗小吏，郡捕系与子宣俱死平陵狱，勋亦死洛阳狱，久之，诏还融夫人与小孙一人居洛阳家舍，十四年，封勋弟嘉为安丰侯，食邑二千户，奉融后，和帝初为少府，及勋子大将军宪被诛，免就国，嘉卒，子万全嗣，万全卒，子会宗嗣，万全弟子武，别有传，赵熹传熹拜，怀令大姓李子春先为琅邪相，豪猾并兼，为人所患，熹下车，闻其二孙杀人，事未发觉，即穷诘其奸，收考子春，二孙自杀，京师为请者数十，终不听，卓茂传，初，茂与同县孔休，陈留蔡勋，安众刘宣，楚国龚胜，上党鲍宣六人，同志不仕，王莽时，并名重当时，休字子泉，哀帝初，守新都令，后王莽秉权，休去官归家，及莽篡位，遣使赍元纁束帛，请为国师，遂欧血托病，杜门自绝，光武即位，求休，勋子孙赐谷，以旌显之，袁安传论注陈平为高祖谋臣，出六奇叹曰：我多阴谋，道家之所禁，吾世即废，以吾多阴谋祸也，其后曾孙掌以卫氏亲戚贵达，愿得续封而终不得也。武帝末，戾太子巫蛊事起，邴吉为廷尉监，时宣帝年二岁，坐太子事，系望气者言长安狱中有天子气，于是上遣使者分条中都官诏狱系者，亡轻重一切皆杀之，内者令郭穰至郡邸狱，吉闭门扞拒曰：他人无辜犹不可，况亲曾孙乎？穰不得入，还以闻，上曰：天使之也。因大赦天下，曾孙赖吉得全，宣帝立吉为丞相，未及封而病，上忧吉不起，夏侯胜曰：此未死也，臣闻有阴德者必飨其乐，以及子孙，后吉病愈，封博阳侯，薨，子显嗣，甘露中，削爵为关内侯，至孙昌，复封博阳侯，传子至孙，王莽败，乃绝鲍昱传，昱字文泉，少传父学，客授于东平，建武初，太行山中有剧贼，太守戴涉闻昱鲍永子有智略，乃就谒请署，守高都长，昱应之，遂讨击群贼，诛其渠帅，道路开通，由是知名，后为泚阳长，政化仁爱，境内清净，荆州刺史，表上之，再迁中元元年，拜司隶校尉，诏昱诣尚书，使封胡降檄，光武遣小黄门问昱，有所怪不？对曰：臣闻故事通官，文书不着姓，又当司徒露布，怪使司隶下书而着姓也，帝报曰：吾固欲令天下知忠臣之子，复为司隶也，昱在职奉法守正，有父风，李固传，固字子坚，汉中南郑人，司徒合之子也，合在术数传，固貌状有奇表，鼎角匿犀，足履龟文，少好学，常步行寻师，不远千里，遂究览文籍，结交英贤，四方有志之士，多慕其风而来学，京师咸叹曰：是复为李公矣，虞诩传诩字升卿，陈国武平人也。祖父经，为郡县狱吏，案法平允，务存宽恕，每冬月上其状，流涕随之，尝称曰：东海于公高其里门，而其子定国卒至丞相，吾决狱六十年矣，虽不及于公，其庶几乎！子孙何必不为九卿邪？故字，诩曰：升卿阴识传。初，阴氏世奉管仲之祀，谓为相君，宣帝时，阴子方者，至孝有仁恩，腊日晨炊，而神形见，子方再拜受庆，家有黄羊，因以祀之，自是以后至巨富，田有七百余顷，舆马仆隶，比于邦君，子方常言我子孙必将强大，至识三世而遂繁昌，故后常以腊日祀而荐黄羊焉，庞公传庞公者，南郡襄阳人也，荆州刺史刘表数延请，不能屈，乃就候之，庞公因释耕于垄上，而妻子耘于前，表指而问曰：先生苦居畎亩而不肯官禄，后世何以遗子孙乎？庞公曰：世人皆遗之以危，今独遗之以安，虽所遗不同，未为无所遗也。表叹息而去，王良传，良病归，后连征不应，光武幸兰陵，遣使问良所疾苦，不能言对，诏复其子孙，邑中徭役，卒于家，桓荣传荣子郁，初，荣受朱普学章句四十万言，浮辞繁长，多过其实，及荣入授显宗，减为二十三万言，郁复删省，定成十二万言，由是有桓君大小太常章句子普嗣，传爵至曾孙郁中子焉，能世传其家学，孙鸾曾孙彬，并知名焉，孙典，字公雅，复传其家业，郭躬传，躬父弘习，小杜律躬少传父业，元和三年，拜为廷尉，躬家世掌法，务在宽平，及典理官，决狱断刑，多依矜恕，郭氏自弘后数世，皆传法律，子孙至公者一人，廷尉七人，侯者三人，刺史二千石侍中郎将者二十余人，侍御史正监平者甚众，顺帝时，廷尉河南，吴雄季高以明法律断狱，平起自孤宦，致位司徒，雄少时家贫，丧母，营人所不封，土者择葬其中，丧事趋办，不问时日，医巫皆言当族灭，而雄不顾，及子欣，孙恭三世，廷尉为法，名家檀敷传，敷补蒙令，以郡守非其人，弃官去，家无产业，子孙同衣而出，董卓传，卓为太师，位在诸侯王上，其子孙虽在髫龀，男皆封侯女为邑君，李充传大将军邓骘贵戚，倾时无所下，借充为陈海内，隐居怀道之士，颇有不合，骘欲绝其说，以肉啖之，充抵肉于地，曰：说士犹甘于肉，遂出径去，骘甚望之，同坐汝南张孟举往让充曰：一日闻足下与邓将军说士未究，激刺面折，不由中和，出言之责，非所以光祚子孙者也，充曰：大丈夫居世，贵行其意，何能远为子孙之计，由是见非于贵戚，三国志周瑜传，瑜两男一女，女配太子登，男循尚公主，拜骑都尉，有瑜风，早卒，循弟引初，拜兴业都尉，妻以宗女，授兵千人，屯公安，黄龙元年，封都乡侯，后以罪徙庐陵郡，赤乌二年，诸葛瑾，步骘连名上疏曰：故将军周瑜子引昔蒙粉饰，受封为将，不能养之以福，思立功效，至纵情欲招速罪辟，臣窃以瑜昔见宠任，入作心膂，出为爪牙，衔命出征，身当矢石，尽节用命，视死如归，故能摧曹操于乌林，走曹仁于郢都，扬国威德，华夏是震，蠢尔蛮荆，莫不宾服，虽周之方叔，汉之信，布，诚无以尚也，夫折冲扞难之臣，自古帝王，莫不贵重，故汉高帝封爵之誓曰：使黄河如带，太山如砺，国以永存，爰及苗裔，申以丹书，重以盟诅，藏于宗庙，传于无穷，欲使功臣之后，世世相踵，非徒子孙，乃关苗裔，报德明功，勤勤恳恳，如此之至，欲以劝戒，后人用命之臣，死而无悔也。况于瑜身没而未久，而其引降为匹夫，益可悼伤。窃惟陛下钦明稽古，隆于兴继为引归，诉乞□余罪，还兵复爵，使失旦之鸡，复得一呜，抱罪之臣，展其后效，权答曰：腹心旧勋，与孤协事，公瑾有之，诚所不忘，昔引年少，初无功劳，横授精兵，爵以侯将，盖念公瑾以及于引也，而引恃此，酗淫自恣，前后告喻，曾无悛改，孤于公瑾，义犹二君，乐引成就，岂有已哉？追引罪恶，未宜便还，且欲苦之，使自知耳，今二君勤勤援引，汉高河山之誓，孤用恧然，虽德非其畴，犹欲庶几，事亦如尔，故未顺旨，以公瑾之子，而二君在中间，苟使能改，亦何患乎！瑾骘表比上朱然及全琮亦俱陈乞，权乃许之，会引病死，瑜兄子峻，亦以瑜元功为偏将军，领吏士千人，峻卒，全琮表峻子护为将，权曰：昔走曹操，拓有荆州，皆是公瑾，常不忘之，初闻峻亡，仍欲用护，闻护性行危险，用之适为作祸，故便止之，孤念公瑾，岂有已乎？夏侯惇传惇薨，帝追思惇功，欲使子孙毕侯，分惇邑千户，赐惇七子二孙，爵皆关内侯，胡质传蒋济见太祖，太祖问曰：胡通达长者也，宁有子孙不？济曰：有子曰质，规模大略不及于父，至于精良，综事过之，太祖即召质为顿丘令，王嗣传，嗣绥集羌，胡咸悉归服从，姜维北征，为流矢所伤，卒戎夷会葬，赠送数千人号呼涕泣，嗣为人美，厚笃至，众所爱信，嗣子及孙羌，胡见之如骨肉，或结兄弟恩至于此，荀攸传，攸长子缉有攸风，早没，次子适嗣，无子，绝，黄初中，诏封攸孙彪为陵树亭侯，邑三百户，后转封丘阳亭侯邓艾传，泰始元年，晋室践祚，诏邓艾比于求生，遂为恶者，诚复不同，今大赦得还，若无子孙者，听使立后，令祭祀不绝，九年，诏艾有功勋，受罪不逃刑，而子孙为民隶，朕常愍之，其以嫡孙朗为郎中，晋书庾峻传峻，字山甫，颍川鄢陵人也，祖乘，才学洽闻，汉司徒辟，有道征，皆不就。伯父嶷，中正简素，仕魏为太仆，父道廉退贞固，养志不仕，牛马有踶啮者，恐伤人，不货于市，及诸子贵，赐拜大中大夫，峻少好学，有才思，尝游京师，闻魏散骑常侍苏林老疾在家，往候之，林尝就乘学，见峻流涕，良久曰：尊祖高才而性退让，慈和泛爱，清静寡欲，不营当世，惟修德行而已，鄢陵旧五六万户，闻今裁有数百，君二父孩抱经乱，独至今日，尊伯为当世令器，君兄弟复俊茂，此尊祖积德之所由也，慕容□载记，□字宣英，皝之第二子也。初，廆尝言，吾积福累仁，子孙当有中原，既而生□，廆曰：此儿骨相不恒，吾家得之矣，何遵传？遵字思祖，曾之子也，子绥，字伯蔚，性傲东海王越诛绥，初，曾侍武帝宴，退而告遵等曰：国家应天受禅，创业垂统，吾每宴见，未尝闻经国远图，惟说平生常事，非贻厥孙谋之兆也。及身而已，后嗣其殆乎！此子孙之忧也，汝等犹可获没，指诸孙曰：此等必遇乱亡也，及绥死，嵩哭之曰：我祖其大圣乎？视连传视连既立，以父忧卒，不知政事，不饮酒游田，临终，谓其子视熊曰：我高祖吐谷浑公尝言子孙必有兴者，永为中国之西藩，庆流百世，吾已不及，汝亦不见，当在汝之子孙辈耳，谢安传元字幼度，少为安所器重，安尝戒约子侄，因曰：子弟亦何豫人事？而正欲使其佳，诸人莫有言者，元答曰：譬如芝兰玉树，欲使其生于庭阶耳，晋泰始起居注载诏曰：诸葛亮在蜀，尽其心力，其子瞻临难而死，义天下之善一也，其孙京随才署吏，后为郿令，世语咸宁中，积射将军樊震为西戎牙门，得见辞，武帝问震所由进，震自陈曾为邓艾伐蜀，时帐下将，帝遂寻问艾，震具申艾之，忠言之流涕，先是，以艾孙朗为丹水令，由此迁为定陵令，次孙千秋有时望，光禄大夫王戎辟为掾，永喜中，朗为新都太守，未之官，在襄阳失火，朗及母妻子，举室烧死，惟子韬子行得免，千秋先卒，二子亦烧死，小名录王右军在南，丞相与书，每叹子侄，不令云虎，虎犊还其所，知九州志袁涣子准有隽才，泰始中，为给事中袁氏子孙世有名位贵达，至今宋书蔡廓传，廓子兴宗为左民尚书，顷之，转掌吏部，时上方盛淫宴，虐侮群臣，自江夏王义恭以下，咸加秽辱，唯兴宗以方直见惮，不被侵媟，尚书仆射颜师伯谓议曹郎王□之曰：蔡尚书常免昵戏，去人实远，□之曰：蔡豫章昔在相府，亦以方严不狎，武帝宴私之日，未尝相召，每至官赌，常在胜朋，蔡尚书今日可谓能负荷矣，谢景仁传景仁祖，据太傅安第二弟景仁，幼时与安相及，为安所知？高祖尝谓景仁是太傅安孙及平京邑，入镇石头，景仁与百僚同见高祖，高祖目之曰：此名公孙也，胡藩传藩，庶子六十人，多不遵法度，藩第十四子遵世为臧质，宁远参军，去职还家，与孔熙先同逆谋，高祖以藩功臣，不欲显其事，使江州以他事收杀之，二十四年，藩第十六子诞世，第十七子茂世率群从二百余人，攻破郡县，杀太守桓隆之，令诸葛和之，欲奉庶人义康，值交州刺史檀和之至豫章，讨平之，诞世兄车骑参军新兴太守景世，景世弟宝世，诣廷尉归罪，并徙远州，干秀夺国，世祖初徙者，并得还南，齐书宗测传测，字敬微，南阳人，宋征士炳孙也，少退静，不乐人间，永明三年，诏征太子舍人，不就，欲游名山，乃写祖炳所画尚子平图于壁上，测长子官在京师，知父此旨，便求禄还为南郡丞，付以家事，刺史安陆王子敬，长史刘寅以下皆赠送之，测无所受，赍老子，庄子二书自随，子孙拜辞悲泣，测长啸不视，遂往庐山，谢超宗传超宗，陈郡阳夏人也。祖灵运，宋临川内史，父凤，元嘉中，坐灵运事，同徙岭南，早卒，元嘉末，超宗得还，与慧休道人来往，好学有文辞，盛德名誉，解褐奉朝请，新安王子鸾，孝武帝宠子超宗，以选补王国常侍，王母殷淑仪卒，超宗作诔奏之，帝大嗟赏，曰：超宗殊有凤毛，恐灵运复出，东坡志林王僧虔居建康里马粪巷，子孙皆笃实谦和，时人称马粪诸王为长者，梁书谢几卿，传几卿陈郡阳夏人，曾祖灵运，宋临川内史，父超宗，齐黄门郎，并有重名于前代，几卿幼清辨，当世号曰神童。后超宗坐事徙越州，路出新亭渚，几卿不忍辞诀，遂投赴江流，左右驰救，得不沈溺，及居父忧，哀毁过礼，服阕，召补国子生，齐文惠太子自临策试，谓祭酒王俭曰：几卿本长元理，今可以经义访之，俭承旨发问，几卿随事辨对，辞无滞者，文惠大称赏焉。俭谓人曰：谢超宗为不死矣，小名录司马皓，字文叔，河内温人也，幼有至性，十二，丁内艰，水浆不入口，殆将一旬，梁帝见皓羸瘦，谓其父子产曰：昨见罗儿伤其憔悴，使人恻然，便是不堕家风，有子矣，罗儿皓，小字任昉，字彦升，乐安人，文章之美，冠绝一时，官至太常，昉有四子，东里西华，南容北叟，俱小名，并无学术，坠其家业，刘孝标见昉，诸子流离，不能自振，平生旧交，莫有收恤者，西华，冬月着葛，被练裙，路逢峻峻，惕然矜之，乃广朱公叔绝交论，刘溉见其论，抵几于地，终身为恨，陈书，高祖本纪，高祖武皇帝讳霸先，汉太丘长陈实之后也，世居颍川，实元孙，准孙生匡，匡生达达为长城令，悦其山水，遂家焉。尝谓所亲曰：此地山川秀丽，当有王者兴，二百年后，我子孙必锺斯运，徐陵传，陵子俭，幼而修立，勤学有志操，年二十一，梁元帝闻其名，召为尚书金部郎中，尝侍宴赋诗，元帝叹赏曰：徐氏之子，复有文矣，魏书卢元传元子度世，度世子渊，闺门之礼，为世所推，渊兄弟亡，及道将卒后，家风衰损，子孙多非法，帷薄混秽，为论者所鄙，刘□传□，字延明，敦煌人也，隐居酒泉，弟子受业者五百余人，号元处，先生卒，太和十四年，尚书李冲奏：□河右硕儒，今子孙沈屈，未有禄润，贤者子孙，宜蒙显异，于是除其一子为郢州云阳令，正光三年，太保崔光奏曰：臣闻太上立德，其次立功，立言死而不朽，前哲所尚，思人爱树，自古称美，故乐平王从事中郎敦煌刘□着业凉城，遗文兹在，篇籍之美，颇足可观，如或愆衅，当蒙数世之宥，况乃维祖逮孙，相去未远，而令久沦皂隶，不获收异，儒学之士，所为窃叹，臣职史敢冒以闻奏，乞敕尚书，推捡所属，甄免碎役，用广圣朝旌善继绝，敦化厉俗，于是乎在，四年六月，诏曰：□德冠前世，蔚为儒宗，太保启陈，深合劝善，其孙等三家，特可听免，河西人以为荣。陆俟传俟，代人也，长子多智，有父风，高宗见而悦之，谓朝臣曰：吾常叹其父智过其躯，是复逾于父矣，北齐书潘乐传乐薨，子子晃嗣，诸将子弟，率多骄纵，子晃沈密谨□，以清净自居，邢卲传卲，字子才，子大宝，有文情，孽子大德大道，略不识字焉。周书于谨传，谨字思敬，有智谋，朝廷凡有军国之务，多与谨决之，谨亦竭其智能，弼谐帝室，加以年齿遐长，礼遇隆重，子孙繁衍，皆至显达，当时莫与为比焉。李迁哲传迁哲，字孝彦，安康人也。迁哲累世雄豪，为乡里所率服，性复华侈，能厚自奉养，妾媵至有百数，男女六十九人，缘汉千余里间，第宅相次，姬人之有子者，分处其中，各有僮仆侍婢奄阍守之，迁哲每鸣笳导从，往来其间，纵酒饮燕，尽生平之乐，子孙参见，或忘其年名者，披簿以审之，寇□传□，字祖□，上谷昌平人也。□年齿虽迈，而志识未衰，教授子孙，必先礼典，世宗尚儒重道，特钦赏之，隋书王长述传长述，京兆霸城人也。祖罴，魏太尉，父庆远，周淮州刺史，长述幼有仪范，年八岁，周太祖见而异之，曰：王公有此孙，足为不朽。来护儿传护儿，以功封荣国公，子整骁勇，善抚士众，讨击群盗，所向皆捷，诸贼甚惮之，为作歌曰：长白山头百战场，十十五五把长枪，不畏官军十万众，只畏荣公第六郎杨素传素，字处道，少落拓，有大志，不拘小节，世人多未之知，惟从叔祖，魏尚书仆射，宽深异之，每谓子孙曰：处道当逸群绝伦，非常之器，非汝曹所逮也，牛弘传，弘字里仁，位右光禄大夫，弘谓其诸子曰：吾受非常之遇，荷恩深重，汝等子孙，宜以诚敬自立，以答恩遇之隆也，陆爽传爽子法言，敏学有家风，释褐承奉郎；初，爽之为洗马，尝奏高祖云：皇太子诸子未有嘉名，请依春秋之义，更立名字，上从之，及太子废，上追怒爽云，我孙制名，宁不自解？陆爽乃尔多事！扇惑于勇，亦由此人，其身虽故，子孙并宜屏黜，终身不齿，法言竟坐除名，唐书魏征传，征五世孙为宰相，议事天子前，他相或委抑规讽，惟谠切无所回畏，宣宗尝曰：名臣孙有祖风，朕心惮之，狄仁杰传仁杰族孙兼谟，字汝谐，及进士，辟襄阳使府刚正有祖风，迁御史中丞，帝曰：御史台朝廷纲纪，卿梁公后，当嗣家声，不可不慎，兼谟顿首谢，马璘传，璘岐州，扶风人，少孤，流荡无业所，年二十，读汉马援传至，丈夫当死边野，以马革裹尸而归，慨然曰：使吾祖勋业堕于地乎？许敬宗传，敬宗营第舍华僭，至造连楼，使诸妓走马其上，纵酒奏乐自娱，嬖其婢，因以继室假姓虞，子昂烝之，敬宗怒黜虞，奏斥昂岭外，久乃表还，咸亨初，以特进致仕，仍朝朔望，续其俸禄，卒，年八十一，帝为举哀，诏百官哭其第，册赠开府仪同三司，扬州大都督，陪葬昭陵，太常博士袁思古议，敬宗弃子荒侥，女嫁蛮落，谥曰缪，其孙彦伯诉思古有嫌，诏更议，博士王福畤曰：何曾忠而孝以食日万钱，谥缪丑，况敬宗忠孝两弃，饮食男女之累过之，执不改，有诏尚书省杂议，更谥曰蔡彦伯，昂子也，颇有文，敬宗晚年不复下笔，凡大典册，悉彦伯为之，尝戏昂曰：吾儿不及若儿，答曰：渠父不如昂父，后又纳婢谮，奏流彦伯岭表，遇赦还，累官太子舍人，既与思古有憾，欲邀击诸路，思古曰：吾为先子报仇耳！彦伯惭而止。杜黄裳传黄裳子胜，字斌卿，宝历初，擢进士第，宣宗感章武旧事，元和时，大臣子若孙在者，多振拔之，帝尝问胜，胜具道黄裳首建宪宗监国议，帝嘉叹，拜给事中，欲倚为相，为中人沮毁，王綝传綝，字方庆，以字显，家聚书多，不减秘府，图画皆异本，方庆殁后，诸子不能业，随皆散亡，韦思谦传，思谦名仁约，垂拱初，封博县男，同凤阁鸾台三品，转纳言，辞疾不许，诏肩舆以朝，听子孙侍，白居易传李师道上私钱六百万，为魏征孙赎故第，居易言征任宰相，太宗用殿材成其正寝，后嗣不能守，陛下犹宜以贤者子孙赎而赐之，师道人臣，不宜掠美，帝从之，宋璟传，璟封广平郡公，六子升尚，浑，恕，华、衡、浑、恕，并以赃败，华，衡亦皆坐贪得罪，昆弟皆荒饮俳嬉，而衡最险悖，广平之风衰焉，张嘉贞传，嘉贞虽贵，不立田园，有劝之者，答曰：吾尝相国矣，未死，岂有饥寒忧，若以谴去，虽富田产，犹不能有也，近世士大夫务广田宅，为不肖子酒色费，我无是也，引万年主簿韩朝宗为御史，卒后十余岁，朝宗以京兆尹见帝曰：陛下待宰相，进退皆以礼身虽殁，子孙咸在廷，张嘉贞晚一息宝符，独未官，帝惘然，召拜左司御率府兵曹参军，赐名曰延赏，刘蕡传蕡，字去华，沈健于谋，浩然有救世意，太和二年，廷策第策官，见蕡对嗟伏，畏中官不敢取，李邰上疏言：汉，魏以来，无与蕡比，帝不纳，及昭宗诛韩全诲等罗上言：蕡直言，遂罹谴逐，身死异土，六十余年，帝感悟，赠蕡右谏议大夫，访子孙授以官，云王徽传徽，曾祖择从，昆弟四人，曰易从，朋从，言从，皆擢进士第，至凤阁舍人者三人，故号凤阁，王氏自是讫大中时，登进士者十八人，位台省牧守者三十余人，徽有雅望，拜宰相杨弘礼传，弘礼弟弘武，弘武三子，元亨，元禧元祎，元禧为尚书，舍奉御善医，武后所信爱，尝忤张易之，易之奏素在隋有逆节，子孙不可供奉，后乃诏素及兄弟有子若孙不得仕，京官及侍卫，贬元亨睦州刺史，元禧资州刺史，元祎梓州司马，易之诛，复任京官并至刺史崔珙传珙弟玙，玙子远有文而风致整峻，诸崔自咸通后，有名历台阁，藩镇者数十人，天下推士族之冠，其曾王母长孙春秋高，无齿祖母唐事姑孝，每旦乳姑，一日病，召长幼言，吾无以报妇，愿后子孙皆若尔孝，世谓崔氏昌大有所本云，贾敦颐传敦颐弟敦实历怀州刺史，永淳初，致仕，病笃，子孙迎医，敦实不肯见，曰：未闻良医能治老也？卒，年九十余，韦丹传，丹字文明，为江南西道观察使，宣宗与宰相语，元和时，治孰第一，周墀对，臣尝守江西，韦丹有大功，德被八州，殁四十年，老幼思之不忘，宣宗谓墀曰：丹有子否？以宙对，帝曰：与好官，乃拜侍御史王廷凑传，廷凑贱微时邺，有道士为卜得干之坤曰：君将有土，及得镇，迎事甚谨，复问寿几何，子孙几何？答曰：公三十年后，当有二王，已而廷凑立十三年死，盖廋文也，景崇镕皆王廷凑尝使至河阳，醉寝于路，有过其所者，视之曰：非常人也，从者以告，廷凑驰及之，问其故，曰：吾见君鼻之息，左若龙，右若虎，子孙当王百年，家有大树，覆及堂公兴矣，及害弘正，而树适庇寝，自廷凑讫，镕凡百年，牛僧孺传，僧孺子蔚，字大章，少擢两经，又第进士，由监察御史为右补阙，大中初，屡条切政，宣宗喜曰：牛氏果有子，差慰人意，李叔明传叔明素豪侈，在蜀殖财，广第舍田产，殁数年，子孙骄纵，赀产皆尽，世言多藏者，以叔明为鉴云：令孤彰传，宪宗时，宰相李吉甫奏言：彰将死，籍上土地兵甲，遣诸子还第，彰同时河朔诸镇传子孙，熏灼数代，惟彰忠义奋发，而长子建坐事幼子运无辜，皆窜死，今通幸存，惟陛下用之，因授赞善大夫，锺传传，传少射猎，醉遇虎，与斗，虎搏其肩，传亦持虎不置，会人斩虎，然后免既贵，悔之，乃画搏虎状以示子孙，张知謇，传知謇敏，且亮恶请谒求进士，每敕子孙经不明不得举，王锷传锷子稷，长庆二年，为德州刺史，悉金宝媵侍，以行节度使李全略利其货，因军乱杀稷，纳其女为媵，开成中，沧州节度使刘约奏稷子叔泰生五岁，值全略乱，为郡人匿养得不死，送叔泰京师，文宗悯焉，诏授九品官，使奉锷祀，郭子仪传子仪，宅居亲仁里四分之一，中通永巷，家人三千相出入，不知其居，前后赐良田美器，名园，甲馆不胜纪，代宗不名，呼为大臣，以身为天下安危者二十年，八子，七婿皆贵显，朝廷诸孙数十，不能尽识，至问安，但颔之而已。卫次公传，次公为兵部侍郎，故英公李绩，大理卿之孙，皆以贫不得调，次公召见曰：子之祖勋在王府，宁限常格乎？即优补，而遣李袭志传袭志弟袭誉，字茂实，为人严□，以威肃闻，居家俭，厚于宗亲，禄廪随多少散之，以余资写书，罢扬州书，遂数车载，尝谓子孙曰：吾性不喜财，遂至窭乏，然负京有赐田十顷，能耕之，足以食河内千树桑，事之可以衣，江都书力，读可进求宦，吾殁后能勤，此无资于人矣。柳公绰传公绰，常曰：吾□官未尝以私喜怒加于人，子孙其昌乎？杜兼传，兼家聚书至万卷，署其末，以坠鬻为不孝，戒子孙云：唐国史补杨氏自杨震号为关西，夫子墓于潼亭，至今七百年，子孙犹在，阌乡故宅，天下一家而已。隋，唐嘉话，徐大理有功，每见武后将杀人，必据法廷争，尝与后反复，辞色逾厉，后大怒，令拽出斩之，犹回顾曰：臣身虽死，法终不可改，至市，临刑得免，除名为庶人，如是再三，终不挫折，朝廷倚赖，至今犹怀之，其子预选，有司皆曰：徐公之子，岂可拘以常调者乎？谈圃阳城，既责归州，路逢梁寿，寿时贬化州，分其子孙，一半在郓，梁有幼子八岁，孙三岁，至潭州为知州，喻陟所逼，家人数日，环聚泣别，至是梁奋然掷其子于地，其孙方挽衣不肯去，梁掣其手而行雨中，徒步而出，道路为之泣下，东观奏记，上延英听政，问宰臣，白敏中曰：宪宗迁座，景陵龙輴行次，忽值风雨，六宫百官尽避去，惟有一山陵使，胡而长攀，灵驾不动，其人姓氏为谁？为我言之，敏中奏景陵山陵使令狐楚，上曰：有儿否？敏中奏长子绪见任随州刺史，上曰：可任宰相否？敏中曰绪，小患风痹，不任大用，次子绹见任湖州刺史，有台辅之器，上曰：追来，翌日，授考功郎，知制诰到阙，召充翰林学士，间岁，遂立为相，时人感叹，敏中亮直无隐，不掩人于上，册府元龟，权万纪为治书侍御史，贞观四年正月，奏宇文智及受隋厚恩，而蔑弃君亲，首为弒逆，人臣之所同疾，万代之所不原，今其子乃任千牛，侍卫左右，请从屏黜，以为惩戒，制可，大唐新语，杨昉为左丞，时宇文化及子孙，理资荫，朝廷以事隔两朝，且其家亲族亦众，下所司理之，昉判曰：父弒，隋主子诉，隋资生者，犹配远方死者，无宜更叙，时人深赏之，南唐近事，严求微时，为阳邑吏，阳宰器之，待以宾礼，每曰：卿当自爱，他日极人臣之位，吾不复见，卿之贵幸，以遗孤留意，期年严登公辅，宰殁既久，其子理遗命，候谒严门，严赠担石束帛而已，其子慊怀而退，严不甚顾，密遣家人黄金数十斤，伺于逆旅，间谢之曰：非阳宰之子乎？相君使奉金以备行李，又荐一官地宅，仆马毕为之，置其子他日及门，致谢严曰：聊以报尊，府君平昔之遇耳，一见后终身谢绝焉。闻见前录，伪蜀孟昶以降王入朝，舟过眉州，湖渡一宫嫔有孕，昶出之，祝曰：若生子，孟氏尚存也，后生子，今为孟氏不绝，宋史王全斌传，全斌曾孙凯，字胜之，祖审钧，常为永兴军驻泊都监，以击贼死，遂家京兆，饶于财，凯散施结客，日驰猎南山，下，以践蹂民田，捕至府，时寇准守长安，见其状貌，奇之为言，全斌取蜀有劳而审钧，以忠义死，当录其孤，遂以为三班奉职，监凤翔盩厔税，王超传超子德用，德用诸子中咸融最钟爱，晚年颇纵之，多不法，后更折节自饬，官至左藏库使，眉州防御使包拯传拯性峭直，尝曰：后世子孙仕宦，有犯赃者，不得放归本家，死不得葬大茔中，不从吾志，非吾子若孙也。初，有子名繶，娶崔氏，通判潭州，卒，崔守死不更嫁，拯尝出其媵，在父母家生子，崔密抚其母，使谨视之，繶死后，取媵子归，名曰綖，崔彦进传，彦进频立战功，然好聚财货，所至无善政，没后，诸子争家财，有司摄治，太宗召见为决之，谓左右曰：此细务，朕不宜亲临，但以彦进尝任节制，不欲令其子辱于父耳，王应麟传应麟，字伯厚，知徽州，其父撝尝守是郡，父老皆曰：此清白太守子也，摧豪右省租赋，民大悦，刘温叟传温叟，立朝有德望，清介苦节，太祖再三赏叹，雍熙初，子照罢徐州观察推官待选，以贫诣登闻求注官，及引对，太宗问谁氏子，照以温叟对，太宗愀然，召宰相言：当今大臣罕有其比，因问照当得何官？宰相言免选以为厚恩，帝曰：其父有清操，录其子登朝，庶足示劝，擢照太子右赞善大夫杨业传业，子延昭，延昭子文广，治平中，议宿卫，英宗曰：文广名将，后且有功，乃擢成州团练使，龙神卫四厢都指挥使荆罕儒传有供奉官张奉珪使泰州，自言后唐张承业之子，罕儒曰：我生平闻张特进，名幸而识其子，厚加礼待，遗钱五十万，米千斛，梁适传适，字仲贤，翰林学士，颢之子也，少孤，尝辑父遗文及所自着以进，真宗曰：梁颢有子矣，胡宿，传宿子宗炎从子宗愈，宗回胡氏自宿始大，及宗愈仍世执政，其后子孙至侍从，九卿十数，遂为晋陵名，族孙瑜传，瑜字叔礼，使契丹，入辞，仁宗访其家世，谓曰：卿孙奭子邪，奭大儒也，久以道辅朕，因面赐金紫，始奭之亡，朝廷录其子孙，时瑜之子为诸孙长，瑜曰：吾忍因父丧而官吾子乎？以兄之孤上之，张浚传浚子杓，迁湖北提举常平奏事，帝大喜，谕辅臣曰：张浚有子如此，郑樵传樵，字渔仲，聚书数千卷，皆自校雠，谓子孙曰：吾为汝曹获良产矣。王审琦传审琦子承衍字希甫，尚秦国贤穆公主克臣第，景佑进士，仁宗阅其文，顾侍臣曰：贤穆有孙登科，可喜也，向拱传拱字星，民封秦国公，咸平初，真宗闻拱之后，有寒馁流离者，录其孙怿为国子助教，王彦超传，彦超封邠国公，表求致仕，既得请，尽斥去仆妾之冗食者，居处服用，咸遵俭约，卒，年七十，初，彦超将致政，每戒诸子曰：吾累为统帅，杀人多矣，身死得免为幸，必无阴德以及后，汝曹勉为善事以自庇，及卒，诸子果无达者，宣化门内有大第，园林甚盛，不十余年，其家已鬻之矣，孙克从，咸平元年进士及第，亦止于州县，吕蒙正传，蒙正字圣功，至道初，以右仆射出判河南府兼西京留守，蒙正至洛，有园亭花木，日与亲旧宴会，子孙环列，迭奉寿觞，怡然自得，陆万友传，万友始业圬镘，既贵达不忘本，以银为圬镘器数千事示子孙，宋珰传珰性清简，历官三十年，未尝问家事，惟聚书以贻子孙，且曰：使不忘本也。慎知礼传，知礼子从吉，工医术，子孙登仕者甚众，第进士，升朝曳朱绂数人，李迪传迪子，东之，东之子孝基，字伯始，进士高第，唱名至墀下，仁宗顾侍臣曰：此李迪孙邪？能世其家，可尚也。刘敞传敞尝得先秦彝鼎数十，铭志奇奥，皆案而读之，因以考知三代制度，尤珍惜之，每曰：我死，子孙以此蒸尝，我赵逢龙传逢龙，字应甫，寡嗜欲，或问何以裕后？逄龙笑曰：吾忧子孙学行不进，不患其饥寒也，赵汝愚传，汝愚子九人，崇宪其长子也，字履常，淳熙八年以取应对策第一，时汝愚侍立殿上，降，再拜以谢，孝宗顾近臣曰：汝愚年几何？已有子如此，越三年，复以进士对策，擢甲科，上谓执政曰：此汝愚子，岂即前科取应第一人者邪？刘挚传挚，字莘老，教子孙，先行实，后文艺，每曰：士当以器识为先，厚德录曹彬，侍中攻金陵，垂克，忽称疾不视事，诸将来问疾，彬曰：余之病，非药石所愈，惟诸公共发诚心，自誓以不妄杀一人，则自愈矣。诸将许诺，共焚香为誓，明日称愈，及克金陵，城中皆按堵如故，曹翰克江州，忿其久不下，屠戮无遗，彬之子孙贵盛，至今不绝，翰卒未三十年，子孙有乞丐于海上者矣，闻见前录，韩参政亿李参政，若谷王丞相随未第，时同于嵩山法王寺读书，有一男子，自言善相曰：王君宰相才也。韩，李二君皆当为执政，王君官虽高，子孙不及韩，李二君之盛，后韩参政之子，绛，缜，皆为宰相，维为参知政事李参政之子，淑领三院学士，有文名，两家曾孙官，学至今不衰，王丞相之后微矣，异哉！韩参政之孙，宗师侍郎云：清波杂志，王晋公佑不置田宅，曰：子孙当各令自立，何必田宅，置之徒使争财为不义耳！尝以百口保符，卿无异志，乃植三槐于第中便座，谓其子必有任公台者，文正公其子也，癸辛杂识倪文节为吾乡一代名流，常与秀邸为邻，颇有侵越，地界之争，常为之语云：住场好，不如肚肠，好坟地好，不如心地好，盖有为而发也。或议其有窖藏之僻，然余未敢以为信，既而子孙有分析窖藏，不平之讼，颇为前人之辱，余始疑而终，未敢以为信也；后纳一婢，乃自其孙所来，备言其事，云：一日骤雨，堂屋舍漏水，壅不泄，遂呼圬者疏整之，得大箧于檐溜中轝，下视之，皆黄白也，或窖于墙壁间，凡数处，以此兴词，数年不已，尽为刻木辈所有，正不救，子孙之贫也，悲夫！或谓停父母之丧，久而不葬者，则其子孙，每岁缩小，近见钱达可康，自修二子之事皆然，此其事也，容斋三笔，杜诗云：大贤之后，竟陵迟荡荡，古今同一体，乃赠狄梁公曾孙者至云飘泊岷汉，干谒王侯，则衰微可知矣。近见余干寓客李氏子云：本朝三李相文正公，昉文靖公，沆文定公迪皆一时名宰，子孙亦相继达宦，然数世之后，益为萧条，又经南渡之厄，今三裔并居余干，无一人在仕版文定濮州之族，今有居越者，虽曰不显，犹簪缨仅传，而文正文靖无闻，可为太息，委巷丛谈，钱塘罗贯，中，本者南宋时人编撰小说数十种，而水浒传叙，宋江等事，奸盗脱骗，机巧甚详，然变诈百端，坏人心术，其子孙三代皆哑，天道好还之报，如此山堂，肆考丁度，字公雅，祖顗尽其家资，以置书至八千卷，且曰：吾聚书多矣，必有好学者为吾子孙度力学有守，登服勤词学科，王氏汇苑陈元用家极富，性善聚书，而不置业，或问之，公曰：有好子孙，不用置田，必能自置也，无好子孙，虽广置庄田，必不能守也，后三孙野周佐樊并以文章致大名，而隐居清贫自守，曰：无忘先人之训，容斋续笔，唐人功名富贵之盛，未有出郭汾阳之右者，然至其女孙为宪宗正妃，历五朝，母天下，终以不得志于宣宗而死，自是支冑不复振，及本朝庆历四年，访求厥后，仅得裔孙元亨于布衣中，以为永兴军，助教欧阳公知制诰，行其词曰：继绝世，褒有功，非惟推恩以及远，所以劝天下之为人臣者焉，况尔先王名载旧史，勋德之厚，宜其流泽于无穷，而其后裔不可以废，往服新命，以荣厥家，且以二十四考中书令之门，而需一助教以为荣，吁亦浅矣，乃知世禄不朽，如春秋诸国至数百年者，后代不易得也，老学庵笔记，陈无己子，丰诗亦可喜，晁以道集中有谢陈十二郎诗卷是也，建炎中，以无己故，特命官李邺守会稽来从，邺作摄局，邺降敌丰，亦被系累而去，无己之后，遂无在江左者，丰亦不知存亡，可哀也！栾城遗言，籀年十有四，侍先祖，颍昌，首尾九年，未尝暂去侍侧，见公终日燕坐之余，或看书籍而已，世俗药饵玩好，公漠然忘怀，一日，因谓籀讲庄子二三段讫，公曰：颜子簟瓢陋巷，我是谓矣。所闻可追记者若干语，传诸笔墨，以示子孙，挥麈，后录李撰字子约，毗陵人，曾文肃在真定，李为教授，家素穷约，夫人尝招其母妻燕集，时有武官提刑，宋者，妻亦预席，宋妻盛饰而至，珠翠耀目，李之姑，妇所服浣衣，不洁清，各携其子俱来，宋之子眉目，如画衣装华焕，李之子蠢甚，然悉皆弦诵如流，左右共哂之，夫人笑曰：教授，今虽贫诸郎，俱令器，它时未易量，提刑之子，虽楚楚其服，但趋走之才耳，子约五子四登科，三人至侍从，二人为郎弥，绘弥大，弥性弥逊，弥正也，宋之子浚，止于合门祗候，果如夫人之言，金史赵隇传隇卒，后十余年，隇子孙，司徒张通古子孙皆不肖淫荡，破赀产卖田宅，世宗闻之，诏曰：自今官民祖先亡没，子孙不得分割居第，止以嫡幼主之，毋致鬻卖，仍着于令。耨，温敦思忠传思忠为行台尚书丞，赞谟为行台参知政事，两人交恶，思忠因构谟杀之，大定二十年，诏复乌林答赞谟官爵，上谓宰臣曰：赞谟忠实刚毅，虽古人无以过，与思忠有隙，遂劝海陵杀之，今思忠子孙皆不肖，亦阴报也，奔睹传昂，本名奔睹，睦于兄弟，尤善施予，其亲族有贫困者，必厚给之，至于茵帐，衣衾，器皿，仆马之属，常预设于家，即命驾相就，为具欢乐终日，尽以遗之，即日使富足，人或以子孙计为言，答曰：人各有命，但使其能立耳，何至为子孙奴耶？君子以为达，元史木华黎传，脱脱父撒蛮卒，年仅一十有七，脱脱幼既失怙，其母孛罗海笃意教之，孜孜若恐不及，稍长，直宿卫，世祖复亲诲导，尤以嗜酒为戒，既冠，仪观甚伟，喜与儒士语，每闻一善言善行，若获拱璧，终身识之不忘，至元二十四年，从征乃颜，帝驻驿于山巅，旌旗蔽野，鼓未作，候者报有隙可乘，脱脱即擐甲率家奴数十人疾驰击之，众皆披靡不敢前，帝望见之，大加嗟赏，遣使者劳之，且召还曰：卿勿轻进，此寇易擒也，视其刀已折，马已中箭矣，帝顾谓近臣曰：撒蛮，不幸早死，脱脱幼，朕抚而教之，常恐其不立，今能如此，撒蛮可谓有子矣。遂亲解佩刀及所乘马赐之，博尔忽传，博尔忽，子脱欢有拓地功，子失烈门镇，侥外从征，六诏等城，殁于兵，子月赤察儿性仁厚勤俭，事母以孝闻，资貌英伟，望之如神，世祖雅闻其贤，且闵其父之死，年十六，召见，帝见其容止端重，奏对详明，喜而谓曰：失烈门有子矣，唐仁祖传仁祖，字寿卿，畏兀人，祖曰：唐古直，子孙因以唐为氏，仁祖少颖悟，通诸方语言，尤邃音律，中统初，诏诸贵冑为质，帝亲阅之，见仁祖曰：是唐古直孙邪，聪明无疑也。布鲁海牙传布鲁海牙拜廉使，命下之日，子希宪适生，喜曰：吾闻古以官为姓，天其以廉为吾宗之姓乎？故子孙皆姓廉氏，后或奏廉氏仕进者多，宜稍汰去，世祖曰：布鲁海牙功多，子孙亦朕所知，非汝当预，大德初，赠仪同三司，大司徒，追封魏国公，谥孝懿，子希闵，希宪，希恕，希尹，希颜，希愿，希鲁，希贡，希中，希括孙五十三人，登显仕者代有之，合剌普华传，合剌普华为广东都转运盐使，遇剧贼欧锺，且战且行，众寡不敌，为所执，不屈遇害，后赠户部尚书，守忠全节功臣，谥忠愍，子二人，偰文质越伦质，偰文质，官至吉安路达鲁花赤，赠宣慰安远功臣，礼部尚书，追封云中郡侯，谥忠襄，子六人，偰玉立，偰直坚，偰哲笃偰朝吾，偰列篪，皆第进士，偰哲笃官至江西行省右丞，以文学政事称于时，越伦质子善着，偰哲笃子，偰百僚逊善，着子正宗，阿儿思兰，皆相继登第，一门世科之盛，当时所希有，君子盖以为其忠义之报云：辍耕录秀之斜塘，有故宋大姓居焉，家富饶，田连阡陌，宗族虽盛，衍而子孙多不肖，祖父财产废败，罄尽郡人，金方所谈，辞滑稽为赋，诵好嫚戏，因摭其事成，近体一律云：兴废，从来固有之，尔家忒煞欠，扶持诸坟，掘见黄泉，骨两观，番成白地皮宅眷，皆为撑目，兔舍人总作缩头龟，强奴猾干欺陵主，说与人家子弟，知夫兔撑目望月而孕，则妇女之不夫而□也，其家有道观二所，语虽鄙俚，然为人后者，见此宁不知惧也哉？明外史许存仁传，存仁父谦受学于金履祥，学者称白云先生，太祖克金华访求谦后，召存仁与语大悦，命入傅诸子，镇国中尉谋传谋，字郁仪，好学敦行，病革，犹与诸子说易，子八人，皆贤而好学，人以元凯目之商辂，传辂，字弘载及谢政，刘吉过之，见其子孙林立，叹曰：吉与公同事，历年未尝见公笔下妄杀一人，宜天之报公厚也，樊莹传莹，字廷璧，性果介，课子孙以素业农月，尝坐篮舆戴笠，命舁行田间，曰：非徒视稼欲子孙习劳也，故其后人率教无不愿，朴力学者，明盛事，庆成王生一百，子俱长成，自长子袭封外，余九十九人，□封镇国将军，每会紫玉盈坐，至不能相识，而人皆隆准，极异事也。按：
明外史王名奇浈
子孙部杂录
书经立政继自今文子文孙
集
传
成王之时法度章礼
乐着守成尚文故曰文
诗经小雅，楚茨篇孔惠孔时，维其尽之，子子孙孙，勿替引之注。
言君之祭祀甚顺甚时无所不尽子子孙
孙当不废而引长之也
大雅文王在上篇文王孙子本支百世
文王有声篇诒厥孙谋以燕翼子
注
诒遗燕安翼敬
也谋及其孙则子可以无事矣
既醉篇，威仪孔时，君子有孝子，孝子不匮，永锡尔类，注孝子主人之嗣子也，仪礼祭祀之终有嗣，举奠匮竭，类善也，言汝之威仪，既得其宜，又有孝子以举奠，孝子之孝，诚而不竭，则宜永锡尔以善矣，吕氏曰：君子既孝，而嗣子又孝，其孝可谓源源不竭矣，假乐篇干禄百福，子孙千亿，穆穆皇皇，宜君宜王，不愆不忘，率由旧章，注。
言王者干禄而得百福故其子
孙之蕃，至于千亿，适为天子，庶为诸侯，无不穆穆皇皇，以遵先王之法者抑篇，子孙绳绳，万民靡不承。
鲁颂有駜篇君子有谷诒孙子
注
谷善也或曰禄也
礼记郊特牲祭称孝孙孝子以其义称也
注
士之祭
称孝孙孝子是以祭之义为称也
左传公侯之子孙必复其始
国语严公，丹桓宫之楹，而刻其桷，匠师庆言于公曰：臣闻圣王公之先封者，遗后之人法，使无陷于恶，其为后世昭前之令闻也，使长监于世，故能摄固不解以久，今先君俭而君侈之，令德替矣。公曰：吾属欲美之，对曰：无益于君，而替前之令德，臣故曰，庶可以已乎？公弗听，列子子孙非汝有，乃天地之委蜕也。