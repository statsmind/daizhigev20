含忍部杂录
官箴忍之一事，众妙之门，当官处事，尤是先务，若能清慎勤之外，更行一忍，何事不办？书曰：必有忍，其乃有济，此处事之本也，谚曰：忍事敌灾星，少陵诗曰：忍过事堪喜，此皆切于事理，为世大法，非空言也。王沂公常说吃得三斗，酽醋，方做得宰相，盖言忍受得事，萤雪丛说，忍之名一也，而用不同，必有忍，其乃有济，小不忍则乱大谋，此皆圣贤之所谓忍忍于不善也，所谓吉德也，而世俗之所谓忍如猜忍，刚忍之类，乃是忍于善而就不善也，所谓凶德也，王导不忍，美人之劝酒，恐为见杀，则强为之饮，此则不忍也。正所谓忍于不善，而就善也，非吉德而何？王敦之不顾，美人之死而不为之饮，此世俗之所谓忍忍于善而就不善也，非凶德而何？天之报施，必以其类，观王导王敦之后，兴衰祸福，盖可见矣。然则不忍者正人之本心，孟子所谓人皆有不忍人之心是也，而世俗之所谓忍者，残义害善之本，杀身覆族之由也。项羽为人不忍，虽不能成事，要之，良心犹在，伍子胥为人刚戾忍诟，虽能成事，然良心丧失尽矣，子家子曰：一□之不忍，而终身□乎？王导能忍事，此皆忍于不善，以就善之，谓尝观唐张公艺九世同居，家无异议，人问其故，公艺即书忍字以对，亦鉴王敦之得失也，辍耕录睦人，邵元同，先生桂子，尝作忍默，恕退四卦，揭之坐隅，真得保身，慎言絜矩，知止之道者矣，其忍卦曰：忍亨初难终吉，利君子贞，不利小丈夫，彖曰：忍，刚发乎内，柔制乎外，故亨初若甚难，乃终有吉，唯君子为能动心，忍性不利，小丈夫，其中浅也，象曰：刃在心上忍，君子以含容成德，初一小不忍，则乱大谋，象曰：小不克忍，成大乱也，次二必有忍，其乃有济，象曰：能忍于中事克济也，次三一朝之忿，亡其身以及其亲，象曰：一朝之忿，至易忍也，亡身及亲，祸孰大焉！次四出于跨下，以成汉功，韩信以之象，曰：跨下之辱，小辱也，成汉之功，大功也，次五，张公艺九世同居，书一忍字，以对于天子，象曰：同居之义，忍克致也，积而九世有容德也，上六，血气方刚，戒之在斗，象曰：方刚之气，忍则灭也，形而为斗，自求祸也，雪涛小说，世人无贤不肖，皆言忍言，耐烦此三字，言之甚易，而其实有难能者，若真能忍真能耐烦，则其取祸必少，败事必寡，昔里中一富儿素悭，亦能从事于忍遇，仇家欲嫁祸，乃贿一乞丐于元旦，托乞故出言詈之，富儿不为动，已，复詈其妻子，亦不动，丐者乃裸而露其丑曰：尔能啖我此物乎？富儿不胜忿，持挺挞之，一击而毙，为仇家所持，竟坐偿，此知从事于忍，至于难忍，而卒不能忍者也，又一仕宦，将之官，其厚友送之，嘱曰：公居官无他难，只要耐烦，仕者唯唯，已而再嘱三嘱犹唯唯，及于四五，其人忿然怒曰：君以我为呆子乎？只此二字，奈何言之数四，厚友曰：我纔多说两次尔，遂发恼，辄为能耐烦，可乎？此知耐烦之当然，及遇小不可耐，而遂不能耐者也，余所以信忍与耐烦，为难能也，笔畴书曰：必有容德，乃大必有忍，乃有济，君子立心，未有不成于容忍，而败于不容忍也，容则能恕人忍，则能耐事一毫之拂，即勃然而怒，一事之违，即愤然而发，是无涵养之力，薄福之人也，是故大丈夫当容人而不可为，人容当制，欲而不可为欲制，观娄师德丙吉之为人，则气自平而理自明矣，读书镜李沆为丞相，秉政日狂生，叩马献书，历诋其短，公逊谢曰：俟归详览，生讪怒，随马后肆言曰：居大位而不能康济天下，又不能引退，以谢人言，久妨贤路，宁无愧乎？公于马上踧踖，再三曰某屡求退，奈上未允，不敢去耳。终无忤意，□弼字彦国，少有骂者，如不闻人曰：骂汝彦国曰：恐骂他人，又曰：呼姓名而骂，岂骂他人？彦国曰：天下无同姓名者乎？告者大□，及为相，尝语子孙曰：忍之一字，众妙之门，睦族处事，尤为先务，若清俭之外，更加一忍，则何事不便？夫朝廷用人，专论才德，而独于辅臣又责以相度二字，盖相地道也，妇道也，地欲耐物妇，欲耐家不然，佛氏所谓虾蟆禅，一跳即倒耳，长水日抄，淄川，杨引道着六忍，一曰忍触触者，人犯我也，二曰忍辱辱者，人凌我也，三曰忍恶恶者，我憎人也，四曰忍怒，怒则憎之重也，五曰忍忿忿，则憎而发之轻也，六曰忍欲欲者，贪而不欲止也，此六忍者，戒之一身，则一身安戒之，一家则一家安推之，以处人己之间，则所遇皆安，而寡悔尤矣。
含忍部纪事