二十岁部艺文
诗
百年歌
录
一首
晋陆机
二十时，肤体彩泽，人理成美目，淑貌灼有荣，被服冠带，丽且清光，车骏马游都城，高谈雅步，何盈盈清酒浆，炙奈乐何，清酒浆，炙奈乐何。
二十岁部纪事
史记五帝本纪，黄帝长而敦敏，成而聪明，按注正义曰成谓年二十冠，成人也。舜年二十以孝闻。
吴王濞传，高帝十一年秋，淮南王英布反，东并荆地，劫其国兵，西渡淮击楚，高帝自将往诛之，刘仲子沛侯濞年二十，有气力，以骑将从破布军，蕲西会甀，魏志杜畿传畿，字伯侯，京兆杜陵人也，少孤，继母苦之，以孝闻，年二卜为郡功曹，守郑县令，县囚系数百人，畿亲临狱，裁其轻重，尽决遣之，虽未悉当，郡中奇，其年少而有大志也，刘劭传，陈郡太守任城孙该着文赋传于世，注文章叙录，曰：该字公达，强志好学，年二十，上计掾，召为郎中着魏书吴志，张昭传，昭弟子奋，年二十，造作攻城，大攻车，为步骘所荐，昭不愿曰：汝年尚少，何为自委于军旅乎？奋对曰：昔童汪死难，子奇治阿奋，实不才耳，于年不为少也，遂领兵为将军，连有功效，骆统传，孙权以将军，领会稽太守，统年二十，试为乌程相，民户过万，咸叹其惠，理权嘉之，召为功曹，行骑都尉，梁书朱异传，异年十余岁，好群聚蒲博，颇为乡党所患，既长，乃折节从师，遍治五经，尤明礼，易，涉猎文史，兼通杂艺，博奕书筭，皆其所长，年二十，诣都，尚书令沈约面试之，因戏异曰：卿年少，何乃不廉？异逡巡未达其旨，约乃曰：天下唯有文义□书，卿一时将去，可谓不廉也；隋书王頍传頍，少好游侠，年二十，尚不知事，为其兄颙所责怒，于是感激，始读孝经，论语，昼夜不倦，遂读左传？礼：易，诗，书，乃叹曰：书无不可读者，勤学累载，遂遍通五经，究其旨趣，大为儒者所称，唐书马璘传，璘少孤，流荡无业所，年二十，读汉马援传至，丈夫当死边野，以马革裹尸而归，慨然曰：使吾祖勋业坠于地乎？渤海敬王奉慈传奉慈七世孙，戡幼即好学，年二十，明六经，举进士，就礼部试吏唱名，乃入戡耻之，明日，径返江东，隐阳羡里阳羡民有斗争不决，不之官而诣戡，以辨懒真子，王禹玉年二十许，就扬州秋解试瑚琏，赋官韵端木，赐为宗庙之器，满场中多第二韵，用木字云：唯彼圣人，粤有端木，而禹玉独于第六韵用之，上希颜氏，愿为可铸之金，下笑宰予，耻作不雕之木，则其奇巧亦异矣哉！元史杨惟忠传惟忠，字彦诚，弘州人，金末以孤童子事，太宗知读书，有胆略，太宗器之，年二十，奉命使西域三十余国，宣畅国威，敷布政条，俾皆籍户口属吏，乃归，帝于是有大用，意见闻录徐文贞公年二十，廷对大司寇，林贞肃公俊得公所射策，谓当第一，以属内阁，时少师杨文忠公，廷和居首揆，用子嫌不预读卷，诸阁臣持故事，谓林公所取，抑居第三人。
二十岁部汇考
礼记
曲礼
人生十年曰幼学二十曰弱冠
男子二十冠而字
注
冠而字之敬其名也
内则
二十而冠，始学礼，可以衣裘帛，舞大夏，惇行孝弟，博学不教，内而不出。
注
始学礼以成人之道，当兼习五礼，大夏禹乐，乐 之文，武兼备者也，孝弟百行之本，博学不教，恐所 学未精，故不可为师以教人也，内而不出，言蕴蓄 ，其德美于中，而不自表，见其能也。释名。
释长幼
二十曰弱言柔弱也