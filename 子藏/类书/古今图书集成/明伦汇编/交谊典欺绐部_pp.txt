欺绐部总论
礼记
乐记
夫物之感人无穷，而人之好恶无节，则是物至而人化物也，人化物也者，灭天理而穷人欲者也，于是有悖逆诈伪之心，是故知者诈愚，此大乱之道也。  又心中斯须不和不乐，而鄙诈之心入之矣。
大
全
李氏曰不和则鄙不乐则诈
册府元龟
诈伪
先圣有言曰：天下之恶有五，盗窃不与焉，一心逆而险，二行僻而坚，三言伪而富四，记丑而博，五顺非而泽，此皆谓奸宄之徒，不免君子之诛也，其或矫称皇嗣，虚画战图对稠人，而祸吏临都街，而自挞造伪书，而取赏效，嘉遁而觊征，至于诈伪，外戚则遽列藩宣，假于灵草，则奚剖符竹，罪大而贻神怒，恶盈而挂天网，至有弃之于市，而投之于荒，汗彼简编，贻笑后世者矣。
欺绐部选句
汉蔡邕释诲智者骋诈辩者驰说
晋皇甫谧释劝论，若乃衰周之末，贵诈贱，诚牵于权力，以利安荣，唐杜甫诗乞降，那更得尚诈莫徒劳。
宋石介诗用智奇复诈用心险且倾
孔平仲诗精粗较白黑情伪考真诈
陆游诗险诈沾沾不愧天交情回首薄如烟
晁补之诗人生形骸累未免俗情诈
欺绐部纪事
论衡儒者称武王伐纣，太公阴谋食小儿以丹，令身绝赤，长大教言，商亡商民，见身赤以为太神，及言商亡，皆谓商灭，谷梁传僖公元年冬十月，公子友帅师，败莒师于丽，获莒拿，莒无大夫，其曰莒拿，何也？以吾获之目之也，内不言获，此其言获，何也？恶公子之绐绐者奈何？公子友谓莒，拿曰：吾二人不相悦，士卒何罪？屏左右而相搏，公子友处下，左右曰：孟劳，孟劳者，鲁之宝刀也，公子友以杀之，然则何以恶乎绐也？曰：弃师之道也，左传？僖公二年，晋荀息请以屈产之乘与垂棘之璧，假道于虞以伐虢，公曰：是吾宝也，对曰：若得道于虞，犹外府也，公曰：宫之奇存焉，对曰：宫之奇之为人也，懦而不能强谏，且少长于君，君昵之，虽谏将不听，乃使荀息假道于虞？曰：冀为不道，入自颠軨，伐鄍三门，冀之既病，则亦唯君，故今虢为不道，保于逆旅，以侵敝邑之南鄙，敢请假道以请罪于虢，虞公许之，且请先伐虢，宫之奇谏，不听，遂起师，夏，晋里克，荀息帅师会虞师伐虢，灭下阳，五年，晋侯复假道于虞以伐虢，宫之奇谏曰：虢，虞之表也，虢亡，虞必从之，晋不可启，寇不可玩，一之为甚，其可再乎？谚所谓辅车相依，唇亡齿寒者，其虞，虢之谓也，公曰：晋，吾宗也，岂害我哉？对曰：大伯，虞仲，大王之昭也，大伯不从，是以不嗣，虢仲，虢叔，王季之穆也，为文王卿士，勋在王室，藏于盟府，将虢是灭，何爱于虞？且虞能亲于桓，庄乎其爱之也？桓，庄之族何罪？而以为戮，不唯逼乎？亲以宠逼，犹尚害之，况以国乎？公曰：吾享祀丰洁，神必据我，对曰：臣闻之，鬼神非人实亲，惟德是依，故周书曰：皇天无亲，惟德是辅，又曰：黍稷非馨，明德惟馨，又曰：民不易物，惟德翳物，如是，则非德民不和，神不享矣，神所凭依，将在德矣，若晋取虞而明德以荐馨香，神其吐之乎？弗听，许晋使，宫之奇以其族行，曰：虞不腊矣，在此行也，晋不更举矣，八月甲午，晋侯围上阳，问于卜偃曰：吾其济乎？对曰：克之，公曰：何时，对曰：童谣云：丙之晨，龙尾伏辰，均服振振，取虢之旗，鹑之贲贲，天策焞焞，火中成军，虢公其奔，其九月十月之交乎？丙子旦，日在尾，月在策，鹑火中，必是时也，冬十二月丙子朔，晋灭虢，虢公丑奔京师，师还，馆于虞，遂袭虞，灭之，执虞公及其大夫井伯以媵秦穆姬，而修虞祀，且归其职贡于王，谷梁传僖公，三年夏五月辛巳，虞师，晋师灭夏阳，非国而曰灭，重夏阳也，虞无师，其曰师，何也？以其先晋，不可以不言师也，其先晋何也？为主乎灭夏阳也，夏阳者，虞，虢之塞邑也，灭夏阳而虞，虢举矣，虞之为主乎灭夏阳，何也？晋献公欲伐虢，荀息曰：君何不以屈产之乘，垂棘之璧，而借道乎虞也？公曰：此晋国之宝也，如受吾币而不借吾道，则如之何？荀息曰：此小国之所以事大国也，彼不借吾道，必不敢受吾币，如受吾币而借吾道，则是我取之中府，而藏之外府；取之中□，而置之外□也，公曰：宫之奇存焉，必不使受之也，荀息曰：宫之奇之为人也，达心而懦，又少长于君，达心则其言略，懦则不能强谏，少长于君，则君轻之，且夫玩好在耳目之前，而患在一国之后，此中知以上，乃能虑之，臣料虞君，中知以下也，公遂借道而伐虢，宫之奇谏曰：晋国之使者，其辞卑而币重，必不便于虞，虞公弗听，遂受其币而借之道，宫之奇谏曰：语曰：唇亡则齿寒，其斯之谓欤？挈其妻子以奔曹，献公亡虢，五年而后举虞，荀息牵马操璧而前曰：璧则犹是也；而马齿加长矣，左传，僖公二十五年秋，秦，晋伐鄀，楚斗克屈，御寇以申，息之师戍商密，秦人过析隈，入而系舆人以围商密，□而传焉，宵坎血加书，伪与子仪子边盟者，密人惧曰：秦取析矣，戍人反矣，乃降秦师，囚申公子仪，息公子边以归，昭公二十年，宋元公无信，多私而恶华，向华定，华亥与向宁谋曰：亡愈于死，先诸，华亥伪有疾，以诱群公子，公子问之，则执之，夏六月丙申，杀公子寅，公子御戎，公子朱公子固，公孙援公孙丁，拘向胜向行于其廪，吕氏春秋赵简子病，召太子告曰：我则死，已葬，上夏屋之山以望，简子死，已葬襄子，上夏屋以望代曰：先君必以此教之也，及归，虑所以取代，乃先善之，代君好色，请以其□妻子，襄子谒于代君，而请觞之，先令舞者置兵羽中数百人，先具大金斗，代君至，酒酣，举斗而击之，脑涂地，舞者操兵以斗，尽杀其从者，史记陈涉世家，陈胜，字涉二世元年七月，发闾左适戍，渔阳九百人，屯大泽乡，陈胜，吴广皆次当行为屯长，会天大雨，道不通，度已失期，失期，法皆斩，陈胜乃谋曰：天下苦秦久矣，吾闻二世少子也，不当立，当立者，乃公子扶苏，今或闻无罪，二世杀之，百姓多闻其贤，未知其死也，项燕为楚将，数有功，爱士卒，楚人怜之，或以为死，或以为亡，今诚以吾众诈，自称公子扶苏，项燕为天下倡，宜多应者，吴广以为然，乃行卜，卜者知其指意，曰：足下事皆成有功，然足下卜之鬼乎？陈胜，吴广喜念鬼，曰：此教我先威众耳，乃丹书帛曰：陈胜王置人所罾鱼腹中卒，买鱼亨食，得鱼腹中书固已怪之矣，又间令吴广之次，近所旁丛祠，中夜篝火，狐鸣呼曰：大楚兴，陈胜王，卒皆夜惊恐，封禅书，齐人少翁以鬼神方见上，拜为文成将军，文成言曰：上即欲与神通，宫室被服非象神，则神物不至，乃作画云车及各以胜日驾车辟恶鬼，又作甘泉宫，中为台室，画天，地，太一诸鬼神，而置祭具以致天神，居岁余，其方益衰，神不至，乃为帛书以饭牛，佯不知，言曰：此牛腹中有奇，杀视得书，书言甚怪，天子识出其手，问之，果是伪书，于是诛文成将军栾大，胶东宫人，故尝与文成将军同师，因乐成侯求见言方，天子既诛文成，后悔其蚤死，惜其方不尽，及见栾大，大悦，大为人长美，言多方略，而敢为大言，处之不疑，乃拜大为五利将军，于是五利，尝夜祀其家，欲以下神，神未至而百鬼集矣，然颇能使之，其后治装，东行入海，求其师而不敢入海，之泰山祠，上使人随验，实无所见，五利妄言见其师，其方尽，多不雠，帝乃诛五利，汉书赵充国传充国孙钦，尚敬武公主，主亡子，主教钦良人习诈，有身名他人子，钦薨，而子岑嗣侯，习为太夫人，岑父母求钱财亡已，忿恨相告，岑坐非子免，国除。世说新语，魏武少时，辄与袁绍好为游侠，观人新婚，因潜入主人园中，夜叫呼云：有偷儿贼青，庐中人皆出观，魏武乃入，袖刃劫新妇，与绍还出失道，坠枳棘中，绍不能得动，复大叫云：偷儿在此，绍遑迫自掷出，遂以俱免。魏武行役，失汲道军皆渴，乃令曰：前有大梅林，饶子甘酸，可以解渴，士卒闻之，口皆出水，乘此得及前源，魏武尝言人欲危己，己辄心动，因语所亲，小人曰：汝怀刃密来我侧，我必说心动，执汝使行刑，汝但勿言其使无他，当厚相报，执者信焉，不以为惧，遂斩之，此人至死不知也，左右以为实谋逆者，挫气矣，魏武尝言我眠中不可妄近，近便斫人，亦不自觉，左右宜深慎，此后佯眠，所幸一人，窃以被覆之，因便斫杀，自尔每眠，左右莫敢近者，诸葛令女庾氏妇既寡，誓云不复重出此女，性甚正强，无有登车，理恢既许，江思元婚，乃移家近之，初，诳女云宜徙于是家人一时去独留，女在后，比其觉，已不复得出，江郎暮来，女哭詈弥甚，积曰渐歇，江虨暝入宿，恒在对□，上后观其意，转帖虨乃诈魇，良久不寤，声气转急，女乃呼婢云：唤江郎觉江，于是跃来就之曰：我自是天下男子魇，何预卿事？而见唤耶？既尔相关，不得不与人语，女默然而惭，情义遂笃，王文度弟阿智，恶乃不翅当年，长而无人与婚，孙兴公有一女，亦僻错，又无嫁娶，理因诣文度求见阿，智既见便佯言，此定可殊不？如人所传，那得至今，未有婚处，我有一女乃不恶，但吾寒士，不宜与卿计，欲令阿智娶之，文度欣然而启，蓝田云，兴公向来忽言，欲与阿智婚，蓝田惊喜，既成婚，女之顽嚚，欲过阿智，方知兴公之诈，诚斋杂记顾恺之痴信小术，桓元尝以柳叶绐之曰：此蝉翳叶也以自蔽，人不见己，恺之引叶自蔽，元就溺焉，恺之信其不见己，以珍重之，晋书会稽文孝王道子传，义熙元年，合葬于王妃，陵以临川王宝子修之为道子嗣，尊妃王氏为太妃，义熙中，有称元显子秀熙避难，蛮中而至者，太妃请以为嗣，于是修之归于别第，刘裕意其诈而按验之，果散骑郎滕羡奴勺药也，竟坐弃市，太妃不悟，哭之甚恸，南史，宋武帝本纪，刘毅有雄才大志，与帝俱兴复晋室，自谓京城，广陵功足相抗，虽权事推帝，而心不服也，及镇江陵，表求从弟兖州刺史藩以为副贰，帝伪许焉，九月藩入朝，帝命收藩及谢混并赐死，刘穆之传，穆之子式之，式之子瑀，字茂琳，始兴王浚为南徐州，以瑀为别驾，瑀性陵物护前，时浚征北府行参军吴郡顾迈轻薄有材能，浚待之厚，瑀乃折节事迈，以瑀与之款尽，浚所言密事，悉以语瑀，瑀与迈共进射堂下，忽顾左右索单衣帻，迈问其故，瑀曰：公以家人待卿，言无不尽，卿外宣泄，我是公吏，何得不启白之，浚大怒，启文帝徙迈广州，宋书王僧达传，僧达为太子洗马，在东宫，爱念军人朱灵宝，及出为宣城，灵宝已长，僧达诈列死亡，寄宣城左永之籍，注以为己子，改名元序，启太祖以为武陵国典卫令，又以补竟陵国典书令，建平国中将军，孝建元年春，事发，又加禁锢，上表陈谢，云不能因依左右，倾意权贵，上愈怒，黄回传，回竟陵郡军人也，臧质在江州，擢领白直队主，随质于梁山，败走向豫章，为台军主谢承祖所录，付江州作部，遇赦得原，回因下都，于宣阳门与人相打，诈称江夏王义恭马客，鞭二百，付右尚方，南史齐晋安王子懋传子懋镇寻阳，闻鄱阳，随郡二王见杀，起兵赴难，明帝遣裴叔业袭寻阳，子懋参军于琳之说，子懋赂叔业，子懋使琳之往，琳之因说叔业请取子懋，叔业遣军主徐元庆将四百人随琳之入城，琳之从二百人仗自入斋，子懋笑谓之曰：不意渭阳，翻成枭獍，琳之以袖障面，使人害之，梁武帝本纪帝镇石头，命众军围六门，东昏悉焚门内，驱逼营署，官府并入城，有众二十万，青州刺史桓和绐东昏出战，因降，先是，俗语谓密相欺变者为和欺，于是梅虫儿，茹法珍等曰：今日败于桓和，可谓和欺矣，魏书崔光传，光为车骑大将军，仪同三司，光初为黄门则让，宋弁为中书监，让汝南王悦为太常，让刘芳为少傅，让元暐，穆绍甄琛，为国子祭酒，让清河王怿，任城王澄，为车骑，仪同让，江阳王继又让，灵太后父胡国珍，皆顾望时情，议者以为矫饰，北史尔朱荣传武泰元年四月，庄帝自高渚度至，荣军将士咸称万岁。及庄帝即位，以荣为大将军，开府，尚书令，领军将军，领左右，太原王及度河内外百官皆向河桥，迎驾荣惑，武卫将军费穆之言，谓天下乘机可取，乃谲朝士共为盟誓，将向河阴西北三里，至南北长堤，悉命下马西度，即遣骑四面围之，妄言丞相，高阳王欲反，杀百官王公卿士二千余人，皆敛手就戮，魏书山伟传，前废帝立，除安东将军，秘书监，仍著作初朱兆之入雒，官守奔散，国史典书高法显密埋史书，故不遗落，伟自以为功，诉求爵赏，伟挟附朱世隆，遂封东阿县伯，而法显止获男爵，綦□传，出帝时，□为左光禄大夫，性多诈，贺拔胜出镇荆州，过□别，因辞□母□，故现败毡敝，被胜更遗之钱物，隋书刘炫传，炫直门下省，以待顾问，时牛弘奏请购求天下遗逸之书，炫遂造书百余卷，题为连山易，鲁史记等，录上送官，取赏而去，后有人讼之，经赦免死，坐除名，归于家，于顗传，顗拜广州刺史尉迥之反也，时总管赵文表与顗素不协，顗将图之，因卧阁内，诈得心疾，谓左右曰：我见两三人至我前者，辄大惊，即欲斫之，不能自制也，其有宾客候问者，皆命去左右，顗渐深危笃，文表往候之，令从者至大门而止，文表独至顗所，顗□然而起，抽刀斫杀之，因唱言曰：文表与尉迥通谋，所以斩之，其麾下无敢动者，时高祖以尉迥未平，虑顗复生边患，因而劳勉之，册府元龟，唐杜淹，弱冠有美名，与韦福嗣为莫逆之交，隋开皇中，相与谋曰：上好隐遁，苏威以幽人见征，擢居美职，盍效之？共入太白山中，阳言隐逸，隋文帝闻而恶之，谪戍江表，创业起居注，帝性简质大度，豁如前代自矜，远嫌之事，皆以恕实行之，不为欺绐，自然反经合义，唐书苏世长传世长，机辩有学，博涉而简率，嗜酒无威仪，初在陕州，部内多犯法，世长莫能禁，乃责躬引咎，自挞于都街，五伯嫉其诈，鞭之见血，世长不胜痛，大呼而走，观者咸以为笑，议者方称其诈，朝野佥载，唐高宗时有刘龙子妖言惑众，作一金龙头藏袖中，以羊肠盛，蜜水绕系之，每聚众出龙头言，圣龙吐水饮之，百病皆瘥，遂转羊肠水于龙口中出，与人饮之，皆罔云病愈，施舍无数，遂起逆谋，事发逃窜，捕访擒获，斩之于市，并其党十余人，东海孝子郭纯丧母，每哭则群乌大集，使检有实，旌表门闾，后讯乃是孝子每哭，即撒饼于地，群乌争来食之，其后数如此，乌闻哭声以为度，莫不竞凑，非有灵也，河东孝子王燧家猫犬互乳其子，州县上言，遂蒙旌表，乃是猫犬同时产子，取猫儿置犬窠中，取犬子，置猫窠内，饮惯其乳，遂以为常，殆不可以异论也。是知连理木，合欢瓜麦分岐，禾同穗，触类而长，实繁其徒，并是人作，不足怪焉。唐国史补唐同泰于洛水，得白石，紫文云：圣母临水，永昌，帝业进之，授五品果毅，置永昌县，乃是将石凿作字，以紫石末和药嵌之后，并州文水县于谷中得一石，还如此，有武兴字，改文水为武兴县，自是往往作之，后知其伪，不复采用，乃止，襄州胡延庆得一龟，以丹漆书其腹曰：天子万万年以进之，凤阁侍郎李昭德以刀刮之并尽，奏请付法，则天曰：此非恶心也，舍而不问。则天好祯祥，拾遗朱前疑说梦云：则天头白更黑，齿落更生，即授都官郎中，司刑寺系三百余人，秋分后，无计可作，乃于内狱外罗，墙角边，作圣人迹，长五尺，至夜半，众人一时大叫，内使推问，对曰：昨夜有圣人见，身长三丈，而作金色，云：汝等并冤枉，不须忧虑，天子万年，即有恩赦放汝，把火照视，见有巨迹，即大赦天下，改为大足元年，旧唐书张仁愿传万岁通天二年，监察御史孙承景监清边军，战还，画战图以进，每阵必画承景躬当矢石，先锋御贼之状，则天叹曰：御史乃能尽诚如此，擢拜右肃政台中丞，令仁愿叙录，承景下立功人，仁愿未发都，先问承景对阵，胜负之状，承景身实不行，问之，皆不能对，又虚增功状，仁愿庭奏承景罔上之罪，于是左迁崇仁令，擢仁愿为肃政台中丞，检校幽州都督，朝野佥载天后中，契丹李尽忠，万荣之破营府也，以地牢囚仆，俘数百人，闻麻仁节等诸君欲至，乃令守囚霫等，绐之曰：家口饥寒不能存活，求待国家兵到，吾等即降，其囚日别与一顿粥，引出安慰曰：吾此无饮食养汝，又不忍杀汝，总放归若何？众皆拜伏乞命，乃绐放去，至幽州，具说饥冻逼迫，兵士闻之，争欲先入，至黄□峪，贼又令老者投官军，送遗老牛瘦马于道侧，仁节等三军弃步卒，将马先争入，被贼设伏横截，军将被索之，生擒节等，死者填山谷，罕有一遗，册府元龟，李子矫，元宗开元十四年，诈称皇子，入驿居止，子矫云生于潞州，母曰赵妃，舅尝携至雒阳，以患目疾，不得入门，后数岁，遇杨驸马挟出北游灵，夏，因至太原，今十七岁，太原尹张嵩以闻，帝以为矫妄，敕嵩杖杀，因下制曰：如闻在外诸州，多有矫称，敕使诈乘传驿，或托采药物，言将贡献，或妄云追人肆行威福，如此等色，尤须禁断，若缘别使，皆发中使以此参察，固易区分，宜令州县严加捉搦，勿容漏网，开天传信记，元宗幸爱，安禄山呼，禄山为子，尝于便殿与杨妃同宴坐，禄山每就见，不拜元宗而拜杨妃，因顾问曰：此胡不拜我而拜，妃子意何在也？禄山对云：臣胡家，只知有母，不知有父故也，笑而舍之，禄山丰肥大腹，帝尝问曰：此胡腹中何物？其大乃尔！禄山应声答曰：臣腹中更无他物，惟赤心耳！以其言诚，而益亲善之，朝野佥载白铁余者，延州稽胡也，左道惑众，先于深山中埋一铜佛像，柏树之下，经数年，草生其上，绐乡人曰：吾昨夜山下，过见有佛光，于是卜日设斋，以出圣佛，及期集数百人，命于非所藏处，斸不得则诡曰：诸人不至诚布施，佛不可见，是日，男女争，施舍百余，乃即于埋处斸之，得其铜像，乡人以为圣人，远近相传，莫不欲见宣言曰：见圣佛者，百病即愈。数百里老少，士女皆就之，乃以绀紫红绯，黄绫为袋数十重，盛佛像人来观者去其一重，一回布施，获千万，乃见其像，如此矫伪一二年，乡人归伏，遂作乱，自称光王，署置官属，设长吏，为患数年，命将军程务挺讨斩之，中郎李庆远狡诈轻险，初事皇太子，颇得出入，暂时出外，即恃威权，宰相以下，咸谓之要人，宰执方食即来，诸人命坐，即遣一人门外急唤云：殿下见召，匆忙吐饭而去，诸司皆如此计，请谒嘱事，卖官鬻狱，所求必遂焉。东宫后稍稍疏之，仍潜入伏内，食侍官之饭，晚出外，腹痛大作，犹诈云太子赐瓜啖之太多，以致斯疾，须臾霍乱，吐出卫士所食粗米饭及黄臭韭，虀狼藉，凡是小人得宠，多为此状也，唐国史补汴州相国寺言：佛有汗流，节度使刘元佐遽命驾，自持金帛以施日中，其妻亦至，明日，复起斋场，由是将吏商贾奔走道路，惟恐输货不及，因令官为簿书，以籍所入十日，乃闭寺曰佛汗止矣，得钱巨万，以赡军资，顺宗实录，令狐峘为礼部侍郎杨炎为相，有杜封者，故相鸿渐之子，求补弘文生，炎尝出杜氏门下，托峘以封，峘谓使者曰：相公欲封成名，乞署封名下一字，峘因得以记焉，炎不意峘卖之，署名属，峘；峘，明日，疏言：宰相炎迫臣以威，臣从之，则负陛下，不从，即炎当害臣，德宗以问炎，炎具道所以，德宗怒曰：此奸人不可奈欲杖而流之，炎救解，乃黜为衡州别驾，册府元龟萧文，晟诈罔人也，元和九年，与其党四人，诈称知内枢密梁守语，故泾原节度使苏光荣子巨论云：将拜为节度使，许钱六万贯文，为人所告，文晟付仗内，决重杖处死，巨论流峡州，旧唐书皇甫镈传柳泌，本曰：杨仁力少习医术，言多诞妄，李道古言之，皇甫镈因征入禁中，自云能致灵药言，天台多灵药，群仙所会，臣尝知之，而力不能致，愿为天台，长吏因以求之，起徒步为台州刺史，仍赐金紫。谏官奏曰：列圣亦有好方士者，亦与官号，未尝令赋政临民，宪宗曰：烦一郡之力而致神仙长年，臣子于君父何爱焉？由是莫敢有言者，泌到天台，驱使吏民于山谷间，声言采药，鞭笞躁急，岁余，一无所得，惧诈发获罪，举家入山谷，浙江观察使追捕，送于京师，镈与李道古恳保证之，必能可致灵药，乃待诏翰林院，宪宗服泌药，日益躁，喜怒不常，内官惧非罪见戮，遂为弒逆，又有僧大通，自云寿一百五十岁，久得药力，又有田佐元者，凤翔虢人，自言有奇术，能变瓦砾为金，白衣授虢县令，皆递相荐引，罔上惑众，故及于罪。初，柳泌系京兆府，狱吏叱之曰：何苦作此虚矫，泌曰：吾本无此心，是李道古教我，且云：寿四百岁，府吏防虞周密，恐其隐化，及解衣就刑，一无变异，但灸灼之，瘢痕浃身而已，桂苑丛谈进士崔涯，张祜下第后，多游江淮，常嗜酒侮谑，时辈或乘其饮兴，即自称豪侠，二子好尚既同，相与甚洽，崔尝作侠士诗云：太行岭上三尺雪，崔涯袖中三尺铁一朝，若遇有心人出门，便与妻儿别，由是往往传于人口曰：崔张真侠士也，是以人多设酒馔待之，得以互相推许，后张以诗上盐铁使，授其子漕渠小职，得堰名冬瓜，或戏之曰：贤郎不宜作此职，张曰：冬瓜合出，祜子戏者，相与大哂，岁余，薄有资力，一夕，有非常人，籹束甚武，腰剑手囊，囊中贮一物，流血殷于外，入门，问曰：此非张侠士居耶？曰：然，揖客甚谨，既坐，客曰：有一雠人，恨十年矣，今夜获之，喜不能已，因指囊曰：此其首也，问张曰：有酒否，张命酒饮之，饮讫曰：去此三四里，有一义士，予欲报之，此夕若济，则平生恩雠毕矣，闻公气义，能假予十万缗否，立欲酬之，是予愿毕，此后赴蹈汤火，誓无所惮，张深喜其说，且不吝啬，即倾囊烛下，筹其缣素，中品之物，量而与焉，客曰：快哉！无所恨也！遂留囊首而去，期以即回既去，及期不至，五鼓绝声，杳无踪迹，又虑囊首彰露，以为己累，客且不来，计无所出，及遣家人开囊视之，乃豕首也，由是豪侠之气顿衰矣，册府元龟，萧洪者，本代北人，父名荣，初，文宗母萧太后有一弟，在外求访，未获洪十岁，随商人后为户部茶纲，卖罗锦于东市估人赵缜为引见于太后姊，徐国夫人，女婿吕璋，因得见夫人，云太后之弟，夫人亦不能认识，帝方穆亲以皇太后一弟，喜有所得，洪以诈御，遂见之，命为金吾将军，河阳节度等使，复为鄜坊节度使，先是，有自神策军，出为方镇者，军中多资其行装，至镇三倍偿之，故有自左军出为鄜坊者，兹钱未偿而卒，乃征于洪，宰相李训初，知洪非真，太后弟洪惧弥缝之，乃奏训兄仲景为从事，故洪恃与训通，不与所偿，又征于卒者之子，洪俾其子以状接训，训判绝之，左军中尉仇士良衔之，有萧本复称皇太后之弟，至是，因士良以进，遂发其事，既而御史台奏推勘前，鄜坊节度使萧洪诈冒称皇太后亲弟事，诏曰：萧洪起自细微，恣为矫妄，假我外家之族，冒居元舅之尊，累忝重官，再叨雄镇，作为无状，从古未闻，不处极刑，犹为宽典，宜长流欢州，徐国夫人，女婿吕璋决杖流岭南，洪至中路，赐自尽，萧本故福连人，太后有真异母弟孱弱，不能自理，本知之，就求得其内外族氏，名讳上闻，复有权幸交证之，帝果不疑其诈，以为赞善大夫，又诏赠其亡曾祖倰太保，亡祖聪，太傅亡父俊，太师曾祖母陇西李氏晋国太夫人，亡祖母吴兴姚氏楚国太夫人，亡母陇西李氏凉国太夫人，帝既斥萧洪，而又得萧本即谓其真，旬月之内，赐与巨万，旧唐书刘悟传，悟子从谏，文帝即位，进检校司空，有萧洪者，诈称太后弟，因仇士良保任，许之，厚赂及洪，累授方镇纳贿，不满，士良之志士良怒，遣人上书论洪非太后之亲，又以萧本者，为太后弟，从谏深知内官之故，乃自潞府飞章论之曰：臣闻造伪以乱真者，匹夫知之尚不可，况天下皆知乎执疏，以为亲者，在匹夫之家，尚不可，况处大国之朝乎？臣受国恩深，奉公心切，知有此色，安敢不言？伏惟皇帝陛下，仁及万方，孝敦九族，而推心无党，惟理是求，微臣将以不避直词，切论深事，伏见金吾将军萧本称是，太后亲弟受此官荣，今喧然国都，殆开藩府，自上及下，异口同音，皆言萧洪是真，萧本是伪，臣旁听众论，遍察群情，咸思发明，以正名分，今年二月，其萧洪忽投臣当道，求臣上闻，自言，比者福建观察使唐扶及监军刘行立具审根源，已曾论奏，其时属萧本得为外戚，来自左军，台司既不敢研穷圣意，遂勒还乡里，自兹议论，转益沸腾，臣亦令潜问左军，确论大体，而士良推至公之道，发不党之言，盖萧本自度孤危，妄有凭恃，伏以名居国舅，位列朝班，而真伪不分，中外所耻，窃虑皇太后受此罔惑，已有恩情，若含垢于一时，终取笑于千古，伏乞追萧洪赴阙，与萧本对推，细诘根源，必辨真伪，诏令三司使推按，帝以二萧虽诈托名，太后之宗，不欲诛之，俱流岭表，玉堂闲话，唐懿宗用文理天下，海内晏清，多变服，私游寺观，民间有奸猾者，闻大安国寺，有江，淮进奏官寄吴绫千匹在院，于是暗集其群，就内选一人肖上之状者，衣上私行之服，多以龙脑诸香熏裛，引二三小仆，潜入寄绫之院，其时有丐者一二人至，假服者遣之而去，逡巡诸色丐求之人，接迹而至，给之不暇，假服者谓院僧曰：院中有何物？可借之，僧未诺间，小仆掷眼向僧，僧惊骇曰：柜内有人寄绫千匹，惟命是听，于是启柜，罄而给之，小仆谓僧曰：来日早，于朝门相□，可奉引入内，所酬不轻，假服者遂跨卫而去，僧自是经日，访于内门，杳无所见，方知群丐并是奸人之党焉，南楚新闻王凝侍郎，按察长沙日，有新授柳州刺史王某者，不知何许人，将赴所任，抵于湘川，谒凝，凝召宴预于宾座，王启凝云：某是侍郎诸从子侄合受拜，凝遽问云：既是吾族，小名何也？答曰：名通郎，凝乃谓左右曰：促召郎君来，逡巡，其子至凝诘曰：家籍中有通郎者乎？其子沈思，少顷，乃曰：有之，合是兄矣，凝始命邀王君则受以从侄之礼，因从容问云：前任何官？答曰：昨罢职，北海盐院，旋有此授，凝闻之，不悦，既退，凝复召其子谓曰：适来王君资历，颇杂的非吾之枝叶也，遽征属籍，寻其派，乃有通郎已于某年某日物化矣，凝睹之怒，翌日，厅内备馔召之，王君望凝，欲屈膝，忽被二壮士挟而扶之，鞠躬不得，凝前语曰：使君非吾宗也，昨日误受君拜，今谨奉还，遂拜之，如其数讫，二壮士退，乃命坐与餐，复谓之曰：当今清平之代，此后不可更乱入人家也，在庭吏卒，悉笑王君，□赧饮食，为之不下，斯须踧踖而出，北梦琐言，刘崇龟以清俭自居，甚招物论，尝召同列餐苦□，朝士有知其矫，乃潜问小苍头曰：仆射晨餐何物？苍头实对食泼生，朝中闻而哂之，及镇番禺京国，亲知贫乏者，俟其濡救，但画荔枝图，自作赋以遗之，后卒于岭表归葬，经渚宫家人鬻海珍珠翠于市，为当时所鄙，玉堂闲话，王蜀将王宗俦帅南梁日，聚粮屯师，日兴工役，凿山刊木，略不暂停，运粟泛舟，军人告倦，岷峨之人，酷好释氏，军中皆右执凶器，左秉佛书，诵习之声，混于刁斗，时有健卒李延召，继年役于三泉，黑水以来，采斫材木，力竭形枯，不任其事，遂设诈陈状云：近者得见诸佛如来，乘舆跨象，出入岩崖之中，飞升松柏之上，如是之报甚频，某虽在戎门，早归释教，以其课诵至诚，是有如此感应，今乞蠲兵籍，截足事佛，俾将来希证无上之果，宗俦判曰：虽居兵籍，心在佛门，修心于行伍之间，达理于幻泡之外，皈心而依佛氏截足以事空王，壮哉貔貅，何太猛利？大愿难阻，真诚可嘉，准状付本军，除落名氏，仍差虞候监截一足讫，送真元寺收管，洒扫焚修，彼欲矫妄免其役，及临断足时，则怖惧益切，于是迁延十余日，哀号宛转，避其锋铓，宗俦闻之，大笑而不罪焉，朝野佥载成都，有丐者诈称落泊，衣冠敝服，□缕常巡成都市，见人即展手希一文云：失坠文书，求官不遂，人皆哀之，为其言语悲嘶，形容□□，居于蚤迁桥侧，后有势家于所居旁起园亭，欲广其池馆，遂强买之，及辟其圭窦，则见两间大屋，皆满贮散钱，计数千万，邻里莫有知者，成都人，一概呼求事官人为乞措大唐国史补有薛氏，二子野居伊阙，先世尝典大郡，资用甚丰，一日，木阴初盛，清和届候，偶有扣扉者，启关视之，则一道士也，草履雪髯，气质清古，曰：半途病渴，幸分一杯浆，二子延入宾位，雅谈高论，深味道腴，又曰：某非渴浆者，杖藜过此，气色甚佳，自此东南百步有五松，虬偃在疆内否？曰：某之良田也，道士愈喜，因屏人曰：此下有黄金百斤，宝剑二口，其气隐隐浮张翼间，张翼洛之分野，某寻之久矣，黄金可以分赠亲属甚困者，其龙泉自佩，当位极人臣，某亦请其一效，斩魔之术，二子大惊异，道士曰：命家僮役客辈，悉具畚锸，候择日发土，则可以目验矣，然若无术以制，则逃匿黄壤，不复能追，今俟良宵，剪方为坛，用法水噀之，不能遁矣，且戒僮仆无得泄者，问其结坛所须，曰：徽纆三百尺，赤黑索也，随方色彩，缣素甚多，洎几案香炉，裀褥之具，且曰：某非利财者，假以为法，又用祭膳十座，酒茗随之器皿，须以中金者，二子则竭力经营，尚有所缺，贷于亲友，又言：某善点化之术，视金银如粪土，常以济人之急为务，今有囊箧，寓太微宫，欲以暂寄，二子许诺，即召人负荷而至，巨笈有四，重不可胜，缄鐍甚严，祈托以寄旋，至吉日，因大设法具于五松间，命二子拜祝讫，亟令返居，闭门以俟，且戒无得窥隙，某当效景纯散发衔剑之术，脱为人窥，则祸立至，俟行法毕当举火相召，可率僮仆，备畚锸来，及夜而发之，冀得静观至宝也，二子依所教，自夜分危坐，专望烛光，杳不见举，不得已，辟户觇之，点绝影响，步至树下，则掷杯覆器，饮食狼藉，彩缕器皿悉已携去，轮蹄之迹，错于其所疑，用徽纆束固以遁，因发所寄之笈，瓦砾实中，自此家产甚困，失信于人，惊愕忧□，默不得诉，太平广记秦川富室少年有能规利者，藏镪巨万，一日逮夜，有投书于其户者，仆执以进，少年启封，则蒲纸加蜡昧墨斜，翰为其先考所遗者曰：汝之获利，吾之冥助也，今将有大祸，然吾已请于阴骘矣，汝及朔旦，宜斋躬洁服，出于春明门外逆旅，备缣帛，随其年三十有五，俟夜分往灞水桥，步及石岸，见黄衣者即置于前，礼祝而退，灾当可免，或无所遇，即挈缣以归，急理家事，当为窜计，祸不旋踵矣，少年捧书大恐，合室素服而泣，专志朔旦，则舍弃他事，弹冠振衣，止于春明门外，矜严不寐，恭俟夜分，乃从一仆乘一马，驰往灞桥，惟恐无所睹，至则果有一物，形质诡怪，蓬头黄衣，交臂束膝，负柱而坐，俯首以寐，少年惊喜，捧缣于前，祈祝设拜，不敢却顾，疾驱而回，返辕相庆，以为幸免矣。独有仆夫疑其不真，曾未逾旬，复有掷书者，仆夫立擒之，启其缄札，蒲蜡昧墨如初，词曰：汝灾甚大，曩之寿帛，祸源未塞，宜更以缣三十五，重置河梁，其家则状始末，诉于官司，诘问俱伏，遂置于法，时李常侍丛为万年令，讼牒数年，尚在桂苑丛谈护军李全皋，罢淮海监临日，寓止于开元寺，以朝廷艰梗，未获西归，一旦有小校引一道人云：能通炉火之事，全皋乃延而礼之，自此与之善，一日，语及黄白之事，道人曰：唯某颇能得之，可求一铁鼎，容五六升以上者，得黄金二十余两，为母，日给水银药物，火候足而换之，莫穷岁月，终而复始，李甚喜其说，倾囊有金带一条，可及其数以付道人，诸药既备，用火之后，日日躬自看验，居数日，微倦，乃令家人亲爱者守之，日数既满，斋沭而后开视，黄金灿然，的不虚也。李拜而信之，三日之内，添换有征，一日道人不来，药炉一切如旧，疑骇之际，俄经再宿，久待讶其不至，不得已，启炉视之，不见其金矣，事及导引小校，代填其金而止，道人绝无踪迹，王氏见闻有处士姓文，不记其名，居汉中，尝游两蜀侯伯之门，以烧炼为业，但留意于炉火者咸为所欺，有富商李十五郎者，积货甚多，为文所惑，三年之内，家财罄空，复为识者所诮，追而耻之，以至自经，又有蜀中大将屯兵，汉中者，亦为所惑，华阳坊有成，太尉新造一第，未居言其空静，遂求主者，赁以烧药，因火发焚其第，延及一坊，扫地而尽文，遂夜遁，欲向西取桑林，路东趋斜谷，以脱其身，出门便为猛虎所逐，不得西去，遂北入王子山鸡谷之中，其虎随之，不离跬步，既窘迫，遂攀枝上一树，以带自缚于乔柯之上，其虎绕树咆哮，及晓，官司捕逐者及树下，虎乃徐去，遂就树擒之，斩于烧药之，所三水小牍，陆存者，愚儒也，衰白之后，方调授汝州剡城令干符，丁酉，岁秋，王仙芝党与，起自海沂，来攻郡，途经剡城，存微服将遁，为贼所执，其酋问曰：汝何等人也？存绐之曰：某庖人也，乃令溲煎油作者，移时不成，贼酋怒曰：这汉谩语把剑来，存惧急撮，面两手速拍，曰祖祖父，父世世业业，众大笑，释之，册府元龟，陈文臣泉州晋江人。应乡贡明经，伪称官阶，哀帝二年，招状罪款，付河南府决重杖一顿处死，后唐许光义自言，礼部侍郎孟容之孙也，光义，天佑初，将同姓人谯县主簿名衔，选授亳州蒙城簿，累历州县，职官萧康为考城县令，同光二年，康伪作嘉禾合穗，勒停见任，张德温，陕州百姓也，德温诈称官付河南府处死，张演河北转运使，前行也，明宗长兴元年七月，镇州奏演伪出宣头支钱三贯，令外甥交领，又搜得蜡印，一面周李知损为谏议大夫，知损除名，递送沙门岛，知损将行，谓所亲曰：予尝遇善相者，言我三逐之后，当入居相位，余自此而三矣，子姑待我，岁余，卒于海中，其庸诞也如此，高绍基，延州节度使高允权之子也，允权卒，绍基匿丧，久之，屡奏边事，以要承袭，朝廷初闻其丧，即令六宅使张仁谦往巡简，绍基不能匿，以十五日卒，闻丘，珣称前邢州观察推官，广顺二年，珣经中书乞官，宰臣以比来除任邢州职事无此姓名面讯之，占对失次，送开封府鞫问，所称职名及绯鱼，俱虚谬，敕杖脊二十，长流沙门岛，历任官牒□毁之，陈权前为泰州清水县令，广顺二年，追夺官牒，仍长流房州，以权居许州，舞阳县，与邻里争地，诈埋石为记，及揩改，契内文字，既伏其罪，故有是责。周太祖时，慕容彦超镇兖州，进呈郓州节度使高行周来，书其书意，即行周毁讟，太祖结连，彦超之意，帝览之，笑曰：此必彦超之诈也，试令验之，果然，其郓州印元有缺，文不相接，其伪印，即无缺处，帝寻令赍书示谕行周，行周上表谢恩，辨认奸诈，马令南唐书先主书徐温嫡子知训为淮南节度副使徐氏诸子不齿，知诰与饮于山光寺，欲害之，徐知谏以谋告，知诰诰起遁去，知训以剑授刁彦能使追杀之，及于中途而还，绐以不及，由是得免。王彦俦传彦俦，上蔡人也，少为本郡军校，同光末，诸郡皆乱，同辈六人，告彦俦曰：天下纷纷，能者先立，我辈亡自困，可相与起事，彦俦绐曰：吾当宿直尔以兵入，吾为内应，是夜，六人果至，彦俦伏剑，尽斩之，呼刺史曰：彦俦巡警无状，奸盗窃发，幸伏其罪矣，请公亲出以安众，刺史出彦俦，又斩之，自领州事，众不附，遂来奔于吴，烈祖以为都押衙，累迁和州刺史李金全传，晋高祖以金全为安远军节度使，金全左都押衙，胡汉荣用事，所为多不法，晋高祖患之，不欲因汉荣以累功臣为选廉吏贾仁沼代之，且召汉荣，汉荣教金全留己而不遣，金全客庞令图谏曰：仁沼昔事王晏球有大功，晏球欲厚赏之，仁沼退而不言，此天下之忠臣也，及颁赐所俘物，仁沼悉以分故人亲戚之贫者，此天下之廉士也，宜纳仁沼，而遣汉荣，汉荣闻之，夜使人杀令图，而鸩仁沼，天福五年夏，晋高祖以马全节代金全而仁沼，二子欲诣京师诉其父冤，汉荣大惧，绐金全曰：前日天子诏汉荣公违诏而不遣，仁沼之死，其二子将诉于朝，今以全节代公，是召公对狱也，金全信之，遂送款于烈祖，十国春秋，楚刘言传言除节度使，同平章事，因以武安授逵，逵自以言己所迎立，不肯为折节二人，始稍稍不相能，逵谋曰：言将可用者不过何敬真，朱全琇尔，召而杀之，言可取也。是时，南汉常扰梧，桂，宜，蒙等州，逵因绐言召敬真等会兵攻敌，言信之，以敬真为南面行营招讨使，全琇为先锋使，往会潭州兵至则陷，逵计中见杀，逵乃举兵袭朗州，幽言别馆，寻杀之，何敬真传敬真，武陵人也，事恭孝王为朗州步军指挥使长沙之役，列阵于杨柳桥，进击韩礼军有功，王既陷长沙，迁朗州都指挥使，将兵戍武陵，已而与王逵等共迎刘言于辰州，言帐下指挥使，凡十人为亲校，敬真，盖其一也。未几，从逵克潭州，逵自称武平节度副使，权知军府事，而署敬真行军司马逐唐将边镐，斩首五百级，复有功，除静江节度副使，居顷之，言命敬真为南面行营招讨使，与先锋朱全琇，合潭兵以拒南，汉二人至长沙，逵出郊迎，相见甚欢，日饮酒高会，饵以妓女，敬真未知逵之诱己，辄留连不去，而先发朗州将李仲迁率兵三千人趋岭北，都头符会等心怨敬真，遂劫仲迁以归，逵于是乘敬真醉，许为言，使者械系之狱中，随斩焉，时周广顺三年二月辛亥也，久之，全琇亦杀死，逵即以其事告言，言不得已诛，会等数人以为解，先是，逵入长沙，敬真与全琇各置牙兵，与逵分堂视事，每遇宴集，使酒纷拿，无复上下之分，逵心衔之，会周行逢张文表事，逵多尽礼，逵益与敬真不相协，敬真辞归朗州，又不能事言，言颇疑逵，使敬真伺己，将讨逵，行逢因说逵早图，敬真等逵曰：共除凶党，同治潭，朗，夫复何忧也？由是除敬真意遂决，论者谓敬真之祸，实萌于行，逢一言云：后蜀孙钦传钦，幽州安次人，为人果干，多权略，事高祖及后主，历官左奉圣都指挥使，广政中，郭延钧判武德军，与监押王承丕不相协，承丕阴谋作乱，会钦以部兵戍边，过辞承丕，承丕挟与俱见延钧，至则称诏命，左右击杀延钧，屠其家，钦遽请出诏纸示众，承丕辄言，我能致公富贵，何问诏书？为钦知其反也，因绐曰：今内外未安，我当以部兵为公巡察，即麾鞭跃马而出，承丕连呼之，不至钦至营，谕其部曲，曰：承丕不道，枉杀府公，非反而何？当与众共诛之，遂帅兵入府，攻承丕，承丕左右欲拒战，钦直前叱之，皆弃兵走，执承丕，斩于阶下，并其亲党，传首成都，辽史赵延寿传会同，八年，伐晋，晋主遣延寿族人赵行实以书来招，时晋人坚壁不出，延寿绐曰：我陷卤久，宁忘父母之邦，若以军逆我即归，晋人以为然，遣杜重威率兵迎之，延寿至滹沱河，据中渡桥，与晋军力战，手杀其将王靖，两军相拒，太宗潜由他渡济，留延寿与耶律朔古据桥，敌不能夺，屡败之，上喜，赐延寿龙凤赭袍，乌不吕传不吕弟国留以罪亡，乌不吕及其母俱下吏，恐祸及母，阴使人召国，留绐之曰：太后知事之诬，汝第来，勿畏国留至，送有司，坐诛，宋史薛怀让传，汉祖遣郭从义分兵万余，与怀让取邢州，时伪帅刘铎守邢台，坚壁拒之，不克而还，及铎纳款，汉祖怀义，乘其不虞，遣人绐铎云：我奉诏为邢州帅，今率众袭契丹，请置顿于郡，铎无拒心，辄开门迎之，怀义杀铎，夺其城郭，从义传，从义为镇宁军节度，赵思绾之叛，为行营都部署，赐戎装器仗，金带，师至永兴，围其城，即以从义为永兴军节度，思绾粮尽，城中人相食，从义系书矢上，射入城中，说思绾令降，仍表于朝廷，许以华州节制，隐帝从其计，遣使谕思绾，思绾开门纳款，翊日从义具军容入城，憩候馆中，思绾入谒，即令武士执之，并其党三百余人，悉斩于市，张永德传永德字抱一，并州阳曲人，父颖，仕晋至安州防御使，永德生四岁，母马氏被出，育于祖母，事继母刘，以孝闻，周祖初为侍卫吏，与颖善，乃以女妻永德，永德迎其母妻，诣宋州，时寇贼充斥，乃易弊衣，毁容仪，居委巷中，有贼过，即邀乞焉，绐曰：此卑田院耳，贼即舍去，由是免祸，张洎传，洎滁州全椒人，江南进士，累迁中书舍人，清辉殿学士，恩宠第一，及王师围城，城陷，洎携妻子及橐装自便门，入止宫中，绐光政使陈乔同升阁，欲与俱死，乔自经气绝，洎反下见煜曰：臣与乔同掌枢务，国亡当俱死，又念主在，谁能为主白其事，不死，将有以报也，曲洧旧闻，太祖在周时，受命北讨，至陈桥，为三军推戴，时杜太后眷属以下尽在定力，院有司将搜捕，主僧悉令登阁而固其扃钥，俄而大搜索，主僧绐云皆散走，不知所之矣。甲士入寺升梯，且发钥见虫网丝布满其上，而尘埃凝积，若累年不曾开者，乃相告曰：是安得有人？遂皆返去，有顷，太祖已践祚矣，宋史曹光实传李继捧之入朝也，以光实为银，夏；绥，麟、府、丰，宥州都巡检使，继捧弟继迁逃入藩，落为边患，光实乘间掩袭，至地斤泽，俘斩甚众，破其族帐，获继迁母妻及牛羊万计，继迁仅免，使人绐光实曰：我数奔北，势窘不能自存矣，公许我降乎？因致情款，陈甥舅之礼，期某日降于葭芦川，光实信之，且欲专其功，不与人谋，及期，继迁先设伏兵，令十数人，近城迎致光实，光实从数百骑往赴之，继迁导北行，将至其地，举手挥鞭，而伏兵应之，光实遂遇害，高彦晖传，王师伐蜀，为归州路先锋都指挥使，全师雄之乱，崔宏进遣彦晖与田钦祚共讨之，至导江，与贼遇，贼据隘路，设伏竹簧，中官军至，遇伏发，遂不利，彦晖谓钦祚曰：贼势张大，日将暮，请收兵，诘朝与战，钦祚欲遁，虑贼曳其后，乃绐之曰：公食厚禄，遇贼畏缩，何也？彦晖复麾兵进，钦祚潜遁去，彦晖独与部下十余骑，力战皆死，范质传质兄子杲，家贫，贷人钱数百万，母兄晞性啬，尝为兴元少尹，居京兆，殖货巨万，亲故有自长安来者，绐杲曰：少尹不复靳财物，已挥金无算矣，杲闻之喜，因上言：兄老典京兆，以便养，太宗从其请，改工部郎中，罢知制诰，杲既至，而晞吝如故，且常以不法事干公府，杲大悔，刘谦传，谦博州堂邑人，曾祖直，以仁厚闻于乡党，里有盗其衣者，置不问，州将廉知，俾人故窃其衣，亦不诉理，即召诘前盗衣者，俾还之，直绐曰：衣乃自以遗少年，非窃也，州将义之，赐以金帛，不受而去，杨业传业，孙文广，累迁兴州防御使，秦凤副都总管韩琦使筑筚篥城，文广声言城喷珠，率众急趋筚篥，比暮至所部分已定，迟明，敌骑大至，知不可犯而去，遗书曰：当白国主，以数万精骑逐汝，文广遣将袭之，斩获甚众，或问其故，文广曰：先人有夺人之气，此必争之地，彼若知而据之，则未可图也。诏书褒谕，赐袭衣、带、马，后山丛谈，真宗至陈桥，驻驿不前行，遣知院陈尧叟先至澶，问：知州何承矩当住江陵当住，澶州耶？尧叟夜至城下，不得入，既明，承矩遣通判率郡官迎驾，久之，承矩亦出见尧叟，尧叟传宣承矩曰：某守藩将耳，安知可否？此宗工大儒素所留心者，顾吏取自书札子曰：臣带郡符率属吏，躬诣界首，奉迎圣驾，将面天颜，臣不任踊跃欢呼之，至实封以付尧叟，尧叟复问对如前，尧叟既去，真宗遣中使问尧叟承矩云何？道路相踵，既至发封，乃知当去而尧叟兄弟皆大怒，承矩卒，诸子不敢仕，铁围山丛谈，南俗尚鬼，狄武襄，青征侬智高，时大兵始出，桂林之南道，旁有一大庙，人谓其神甚灵武，襄遽为驻节而祷之，因祝曰：胜负无以为据，乃取百钱，自持之，且与神约，果大捷，则投此期尽，钱面也，左右谏止，倘不如意，恐沮师武襄，不听万众，相耸视已，挥手倏一掷，则百钱尽红矣，于是举军欢呼，声震林野，武襄亦大喜，顾左右取百钉，来即随钱疏密，布地而钉，帖之加诸青纱笼，覆手自封焉，曰伺凯旋，当谢神取钱，其后破昆仑关，败智高平，邕管及师还，如言取钱，与幕府士大夫共视之，乃两字钱也，清尊录兴元，民有得遗小儿者，育以为子，数岁，美姿容，民夫妇计曰：使女也，教之歌舞，独不售数十万钱耶？妇曰：固可诈为也，因纳深屋中节，其食饮肤发腰步，皆饰治之，比年十二三，嫣然美女子也，携至成都，教以新声又绝警慧，益秘之，不使人见，人以为奇货，里巷民求为妻，不可，曰：此女当归之贵人，于是女侩及贵游，好事者踵门一，觌面辄避去，犹得钱数千，谓之看钱，久之，有某通判者来成都，一见心醉，要其父必欲得之，与直至七十万钱乃售，既成，券喜甚，置酒与客饮，使女歌侑酒，夜半，客去拥而致之，房男子也，大惊，遣人呼其父母则遁去，不知踪迹告官，召捕之，亦卒不获，时张子公尹蜀云，东轩笔录，明肃太后临朝，一日问宰相曰：福州陈绛，赃污狼藉，卿等闻否，王沂公对曰：亦颇闻之，太后曰：既闻而不劾，何也？沂公曰：方外之事，须本路监司发擿，不然，台谏有言，中书方可施行，今事自中出，万一传闻不实，即所损又大也，太后曰：速选有风力更事，任一人为福建路转运使，二相禀旨而退至中书，沂公曰：陈绛猾吏也，非王耿不足以擒之，吕许公俯首曰：王耿亦可惜也。沂公不谕，时耿为侍御史，遂以转运使使闽耿拜命之，次日，有福路衙校，拜于马首，云押进奉，荔枝到京，耿偶问其道路，山川风候，而其校应对详明，动合意旨，耿遂密访绛所为，校辄泣曰：福州之人以为终，世不见天日也，岂料端公赐问然，某尢为绛所苦者也，遂条陈数十事，皆不法之极，耿大喜，遂留校行台，俾之干事，耿子不肖私纳校，玳瑁器皿，洎至闽中，耿尽发校所言之事，既而按其事，皆不实而校遽首常纳禁器于耿子，事闻，太后大怒，下耿吏，狱具，谪耿淮南副使，皆如许公之料也，梦溪笔谈，熙宁中，高丽入贡，所经州县悉要地图，所至皆造送，山川道路，形势险易，无不备载，至扬州，牒州取地图，是时丞相陈秀公守扬，绐使者欲尽见两浙所供图，仿其规模，供造及图至，都聚而焚之，具以事闻，陈述古密直知建州浦城县日，有人失物，捕得群盗莫知的为盗者，述古乃绐之曰：某庙有一钟，能辨盗至灵，使人迎置后阁，祠之，引群囚立钟前，自陈不为盗者摸之，则无声为盗者，摸之则有声，述古自率同职祷甚肃，祭讫，以帷围乃阴使人以墨涂钟，良人引囚，逐一令引手入帷摸之出，乃验其手，皆有墨，唯有一囚无墨，讯之，遂承为盗，盖恐钟有声，不敢摸也，此亦古法出于小说，挥麈余话，康倬字为章，元佑名将，识之子，少日，不拘细行，游京师，生计既荡析，遂偶一娼始来，即诡其姓名曰李宣德，情意既洽，妇人者亦恋恋，不忍舍为章，谓曰：吾既无室家，汝肯从我南下，为偕老之计乎？娼大然之橐中，所有甚富，分其半以遗姥指天，誓日不相弃，背买舟出都门，沿汴行裁数里，相与登岸，小酌旗亭，伺媢之醉，为章解缆，亟发娼怒，戟手河浒为章，弗顾也，娼既为其所绐，仓皇还家，后数年为章，再到京师，过其门，娼母子，即呼街卒，录之为章，略无惮色，时李孝青尹开封，威令凛然，既至府，为章自言，平时未尝至都下，无由识此曹，恐有貌相肖者，愿试询之，尹以问娼，娼曰：宣德郎李某也，为章遽云，己即右班殿直，康倬也，尹曰：诚倬也，取文书来，为章探怀中，取吏部告示文字以呈之，尹抚案大怒曰：信知浩穰之地，奸欺之徒，何所不有？命重杖，娼之母子，令众通衢，慰劳为章而遣之，李尹自以谓益显神明之政矣，为章，自此折节读书，易文资，有名于世，后来事浸露，李日闻之，尝以语外祖曰：仆为京兆，而康为章，能作此奇事，可谓大胆矣，宋史徽宗子济王栩传，靖康元年，授护国，宁海军节度使，迁太傅，同景王杞为贺金人正旦使，既还，又与何为请命使，金帅绐栩曰：自古有南即有北，不可相无，今所欲割地而已，栩回以白上，上曰：岂可使上皇蒙尘，遂自出，以栩从行，及索诸王家属，栩夫人曹氏避难他出，徐秉哲捕而拘之，遂同北去，梁汝嘉传汝嘉，累迁户部侍郎，进权尚书兼江、淮、荆广经制使，汝嘉素善秦桧，殿中侍御史周葵将按之，汝嘉闻绐中书舍人林待聘曰：副端将论君，待聘急告桧，徙葵起居郎，葵入后省，出疏示待聘曰：梁仲谟，何其幸也！待聘始知为汝嘉所卖，士大夫以是薄汝嘉，程松传，开禧元年，以资政殿大学士，知成都府，四川制置使韩冑决议开边，期二年四月分道进兵，命松为宣抚使，兴元都统制吴曦副之，寻加曦为陕西招抚使，许便宜从事，松得东军三万驻兴元，曦将西军六万驻河池，松至益昌，欲以执政礼责曦庭参，曦闻之，及境而返，松用东西军一千八百人自卫，曦多抽摘以去，松殊不悟，曦遣其客纳款于金，献关外四州地，求为蜀王，有告曦叛者，松哂其狂，及金人取成州，守将弃关遁，吴曦焚河池还兴州，松以书从曦求援兵，曦答以凤州非用骑之地，汉中平衍，可骑以驱驰，当发三千骑往，盖绐之也，未几，金人封曦为蜀王，曦遗松书讽使去，松不知所为，报金人至，亟遁去，马廷鸾传宝佑三年，迁太学录，召试馆职，时外戚谢堂厉文翁，内侍卢允升，董宋臣用事，廷鸾试策言强君德，重相权，收直臣防近习，大与时忤，迁秘书省正字，四年尤□，提举史事，辟为史馆校勘，初，丁大全令浮梁，雅慕廷鸾，弥欲钩致之，廷鸾不为动，试策稍及大全，及廷鸾当轮对，大全私谓王持垕往□焉，廷鸾素厚，持垕且同馆，不虞其谍也，密露大意，持垕绐曰：君犹未改秩，姑托疾为后图乎？廷鸾曰：此微臣千一之，遭其何敢不力？持垕以告大全，及候对殿门，格不得见，翼日，以监察御史朱熠劾罢，宋臣遣八厢貔士索奏，□□虽焚，闻者浸广，忌者愈深，而廷鸾之名重天下，东园友闻上海，民有以谲诈而致富者，丙申，夏四月，其居毁于兵，为卒所执，索窖藏物，民绐之曰：此非我居，我逃难至此耳。我居距此，纔百余步，汝欲窖可同往，卒然之，民遂导其卒至，其故人之居，发地数处，终不得窖，卒知其绐己，怒而杀之，金史郑建充传军胥李换窃用公帑，自度不得免，乃诬建充藏甲欲反，更再鞫，皆无状，方奏上，摄事者素与建充有隙，恐其得释，使吏持文书绐建充曰：朝省有命，奈何建充曰：惟汝所为，是夜，死于狱中，明外史康茂才传茂才，为帐前总制亲兵左副指挥使陈友谅既破太平，将窥应天，茂才与友谅旧为书绐之，友谅大喜，问：康公安在？曰：守江东木桥使归，太祖易桥以石，友谅至，见桥愕然，连呼老康莫应，退至龙湾，伏兵四起，茂才合诸将奋击，大破之，降其将张志雄等俘士卒二万，太祖嘉茂才功，赐赉甚厚，明通纪，永乐三年十一月，杀庶吉士章朴，先是，禁收藏方孝孺诗文，令刑部出榜晓谕，天下都行烧毁，敢有收藏者，照依奸恶罪之时，朴偶以诖误与序班，杨善同坐事，朴与善言，家有孝孺，文集善，即借观密以奏闻，上怒，逮朴戮于市，而复善官，权子商，季子笃好，元挟赀游四方，但遇黄冠士，辄下拜求焉，偶一猾，觊取其赀，绐曰：吾得道者，若第从吾游，吾当授若季子，诚从之游，猾伺便未得，而季子趣授道，一日至江浒，猾度可乘，因绐曰：道在是矣。曰：何在？曰：在舟樯梢，若自升求之，其人置赀囊，樯下遽援樯而升猾，自下抵掌，连呼趣之曰：升季子升无可升，忽大悟，抱樯叫曰：得矣得矣！猾挈赀疾走，季子既下，犹欢跃不已，观者曰：咄！痴哉彼猾也，挈若赀去矣，季子曰：吾师乎？吾师乎？此亦以教我也。明外史韩雍传，雍为兵部右侍郎，广西猺獞流剽广东，成化元年大发兵，改雍左佥都御史，赞理军务，贼据大藤峡，雍至浔州，延问父老，亦言峡天险，不可攻，宜以计困，雍遂长驱至峡口，儒生里老数十人伏道左，愿为向导，雍见即骂曰：贼敢绐我，叱左右缚斩之，左右皆愕，既缚而袂，中利刃出，推问，果贼也，悉支解刳肠胃，分挂林箐中，累累相属，贼大惊曰：韩公天神也，列朝诗集，桑悦字民怿，成化乙酉春闱，为丘学士，仲深所黜，仲深尝召令观所为文绐曰：出某集民，怿心知之，曰：明公谓悦不怯秽乎？何得若文而令悦观仲深为屈服。
欺绐部杂录
周礼地官司市，掌市之治教，政刑以贾民，禁伪而除诈注。
贾民佣贩之民，能知物之伪民之诈，故使之禁伪而除诈也，文子为天下之民怀智诈，不以相教，积财不以相分，故立天子以齐一之，尹文子虎求百兽食之，将食狐，狐曰：子无食我也！天帝令我长百兽，今子食我，是逆天帝命也，子以我言不信，我为子先行，子随我后，观百兽之见，我不走乎？虎以为然，故遂与行兽见之皆走，虎不知兽之畏己而走，以为畏狐也，荀子兵之所贵者势利也，所行者变诈也。
国语，郄至曰：至闻之，武人不乱，知人不诈，仁人不党，史记三王世家齐，地多变诈，不习礼义，淮南子人间训夫狐之，捕雉也，必先卑体，弭耳以待，其来也雉见而信之，故可得而擒也。使狐瞋目植睹见，必杀之势，雉亦知惊惮远飞，以避其怒矣，夫人伪诈以相欺，非直禽兽诈也，韩诗外传伪诈不可长，空虚不可守。
说文曰诡责也又横射物为诡诈欺也
隋书杨素传论，览其奇策高文，足为一时之杰，然专以智诈自立，不由仁义之道，谢氏诗源，宋迁寄试莺，诗有云：誓成乌□，墨人似楚山云，人多不解乌□义，南越志云：乌□怀墨，江东人取墨书契，以绐人，逾年，墨消空纸耳，容斋续笔，黥布为其臣，贲赫告反，高祖以语萧相国，相国曰：布不宜有此，恐仇怨妄诬之，请系赫，使人征验，淮南布遂反，韩信为人告反，吕后欲召，恐其不就，乃与萧相国谋，诈令人称陈豨已破，绐信曰：虽病，强入贺，信入即被诛，信之为大将军实，萧何所荐，今其死也，又出其谋，故俚语有成也。萧何败也？萧何之语，何尚能救？黥布而翻忍于信于此，岂非以高祖出征，吕后居内，而急变从中起，已为留守，故不得不亟诛之，非如布之事尚在，疑似之域也，扪虱新话，李林甫只一计，前后陷数人，人皆不悟，李适之与林甫不协，林甫即好谓适之曰：华山生金，采可以富国，顾上未之知，适之性疏信其言，他日从容为帝道之，帝喜，以问林甫，对曰：臣知之旧矣，原华山，本命王气之会，不可以穿治，故不敢以闻，帝以林甫为爱己，而薄适之不亲，严挺之徙绛州刺史，天宝初，帝顾林甫曰：严挺之安在？此其才可用，林甫退，召其弟损之与道，旧谆谆款曲，且许美官，因曰：天子视绛州厚，要当以事自解归，得见上，且大用，因绐挺之使称疾，愿就医京师，林甫已得奏，即言挺之春秋高，有疾，幸闲官得养，帝恨叱久之，乃以为员外詹事，诏归东郡，挺之郁郁成疾，帝尝大陈乐勤政楼，既罢，兵部侍郎罗绚按辔绝道去，帝爱其蕴藉，称美之，明日，林甫召绚子曰：尊府素望，上欲任以交，广，若惮行，且当请老，绚惧，从之，因出为华州刺史，绚由是废此三人者皆在，林甫掌股中，为所玩弄，而不知也，信奸人之雄乎！然以予观之，使适之，不贪富贵之谋，挺之不起，大用之念卢绚，不惮交广之远，则林甫虽狡，亦安用其计，而三人者在其术，中竟以取败，悲夫！