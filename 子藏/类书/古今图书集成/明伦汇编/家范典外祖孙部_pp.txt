外祖孙部汇考
尔雅
释亲
母之考为外王，父母之妣，为外王母，母之王考，为外曾王父母之王，妣为外曾王母。
注
异姓故言外
又
女子子之子为外孙
外祖孙部总论
礼记
丧服小记
为母之君母母卒则不服
陈
注
母之君母者，母之嫡母也，非母所生之母，故母 在而为之服，则己亦从而服，是徒从也，徒从者所 ，从亡则已，故母卒则不服，仪礼。
丧服
为外祖父母传曰何以小功也以尊加也
疏
释曰：发问者是传之不得决，此以云外亲之服 ，不过缌麻，今乃小功，故发问云：以尊加也者，以言 祖者，祖是尊名，故加至小功，言为者，以其母之所 生情重，故言为也，外孙。
注
女子子之子
疏
释曰云外孙者以女出外适而
生故云外孙
宋郑氏家范
外孙生
女适人者，若有外孙，弥月之礼，惟首生者与之，余并不许。但令人以食味，慰问之。
外祖孙部艺文一
和氏外孙道生哀文 ，    ，晋孙楚，嗟尔道生，和氏之宝，玉颜丰下，曜于怀抱，暮春而育，孟冬而夭，二十三旬，奇于五日，方之期颐，百分之一，命之修短，始则有终，谁能长久？与天无穷，籛翁近千，殇子幼冲，俱反无形冥昧之中，造化多少，岂独尔躬  ，和氏外孙小同哀文 ， ， ， ，  前人，晔晔舜华，朝生夕落，尔命方之，犹为浅薄，暂有冥质，寻反冥漠，譬彼蜉蝣，不识晦朔，死尚未知生，亦焉知尔虽旬月，我未之视，万物混焉，天地一指，杪末婴孩，安足称诔，大人达观，同之一揆，  外大父祝公遗事， ， ， ， ， ， 宋朱熹外祖家新安，祝氏世以赀力顺善，闻于州乡，其邸肆生业，几有郡城之半，因号半州，祝家有讳，景先者，号二翁，尢长者，元佑黄太史尝赞其画像，广幅全身，大书百许字，词甚瑰玮，经乱而逸，熹少时，见外大父犹能诵其语，至诸舅则皆已不复记忆矣。二翁诸子皆读书外大父其第一子也。讳确，字永叔，特淳厚孝谨，少时闻父母，将谋婚，□避累日，家人惊索得之，犹涕泣不能已，问其故，则曰：审尔，则将不得与父母昆弟蚤夜相亲矣，亲丧庐墓下，手植名木以千数，率诵佛书若干过，乃植一本，日有常课，比终制而归，则所植已郁，然成阴矣，一兄一弟，先后死，熙河皆亲往，致其丧，往反徒步，不啻万里所舍，辄悲号上食如礼，夜寝柩旁，不忍跬步离去，路人皆为叹息，诸弟求析其产，公为涕泣，晓譬不能夺，时四妹犹未行，而诸弟得财皆散去，不复顾公独罄，己赀以遣之，其一归同郡，汪公勃汪公后，登二府终身，德公不能忘，人两贤之，岁大疫，亲旧有尽室病卧者，人莫敢闯，其门公每清旦，辄携粥药造之，遍饮食之而后反。日以为常，其他济人，利物之事不胜计，虽倾赀竭力，无吝色，乡人高其行学试，又多占上列郡，博士请录其学事，时三舍法行，士子无不繇庠序以进，公从容其间，若无所为，而后生得所矜式，咸敬服焉，熹先君子，于时亦为诸生，年甚少，未为人所知，公独器重，以女归之，后卒以文学致大名，世乃以公为知人，方腊之乱，郡城为墟，乡人有媚事权贵者，挟墨敕徙州治北门外以便其私，而所徙窊下潦涨，辄平地数尺，众皆不以为便，将列其事以诉诸朝者，余二千人而莫敢为之首，公奋然以身任之，其人忿疾，复取特旨，坐公以违御笔之□，公为变姓名，崎岖逃遁，犹下诸路迹捕不置，如是累年，时事变更，群小破散，然后得免。而州治亦还故处，乡人至今赖之，而公之家赀，事力不能从，如往时矣，然终不以为悔也。比其晚岁生理益落而好施，不少衰，年八十三，以终娶同郡俞氏亦有贤行，生二男一女，伯舅莘娶张氏，其先以治狱有阴功，王宣徽拱辰所传张佛子者也，次即先夫人德行特似公，其行事，自见家传，叔舅，峤少敏悟，有文长，从先君子游闻伊，洛之风而说之，然求举辄不利，俞夫人及伯舅既先卒叔舅，后公十余年，亦即世，今惟伯舅之子，康国居建之崇安，叔舅之孙，回居剑之尤溪，而康国二子，已，总发能诵书矣，熹惟外大父之淳德，高行，先人后己，其诚心所格，固宜有后，而康国母家所积之远，又如是天之报施，其将在于此乎？窃感陶公作孟府君传及近世眉山苏公亦记程公遗事不胜，凯风寒泉之思，因书此以遗康国使藏于家，时出而训习之，以厉其子孙，又记尝闻先夫人说第四外，叔祖豪侠不羁，蚤从黄太史游黄公谪黔中，因以客从，黄公贤之为更名，林宗而字之曰有道，与之讽咏，书札甚多，今皆不存，独所为书柳如京，皇考志世，或传其墨本姓字，尚可见耳，先夫人及叔舅，少时犹及见其道，说黄公言行甚详，酒酣悲歌，感慨凄切，绝不类，世俗音调，问其所以，则曰：黄公之遗声也，此事外家兄弟亦少，闻者因附记于此云 ，熹既叙此事，将书以遗济之弟，未果而济之，复以 疾不起，其二子丙，癸相从于建阳，因书畀之，俯仰 ，今昔为之流涕，不能已庆元，戊午，腊月既望书 ，外祖孙部艺文二。
诗
谈氏外孙生三日，喜是男，偶吟成篇，兼戏呈梦 ， 得  ， ； ， ， ， ， ， ， ， 唐白居易玉芽珠颗小男儿，罗荐兰汤浴罢，时芣□，春来盈女，手梧桐老去，长孙枝庆传，媒氏燕先贺喜报，谈家乌预知，明日贫，翁具鸡黍，应须酬赛，引雏诗 ， 小岁日，喜谈氏外孙女孩满月，  前人，今旦夫妻喜他人，岂得知自嗟，生女晚，敢讶见孙迟，物以稀为贵，情因老更慈新年，逢吉日满月，乞名时桂，燎熏花果，兰汤洗玉肌，怀中有可抱，何必是男儿 ， 谈氏小外孙玉童  ， ， ， ， ， 前人外，翁七十孙，三岁笑指琴书，欲遣传自念老夫今耄矣，因思稚子，更茫然中郎，余庆锺羊祜子幼能文似马迁，才与不才，争料得东□空后，且娇怜  ，七夕见与诸孙题乞巧文 ，  权德舆外孙争乞巧内子共题文隐映花，□对参差绮席，分鹊桥临片月，河鼓掩轻云，羡此婴儿辈欢呼彻曙，闻  石柱， ， ， ， ， ， ， ， ， ， ，  郑谷， 外祖在南官，七转名曹，镌皆在暴乱，免遗折森罗，贤达名末，郎何所取？叨继外门，荣  ，宗忠简公画像为公，外曾孙，叶深道作 ， ， ， ， ， ， ， ， ， ， ， ， ， ， 元柳贯，近古社稷臣，生世常不数，不能半五百，继见已超卓炎运，昔中否，兵氛缠大角，掩□薄日，黄张弧，北风恶起，公阳节仗以障，河朔恳恳，存赵忠愤，极涕横落，扶义亟西征，敌忾为小却，佐兴，灵武功受任，留官钥，主辱臣，则何国势，滋以削回銮，累十疏言：谆听殊藐，一死不贷，公百壬吁可怍，企公如列星，宵光仰昭灼，几叶外曾孙，传世春秋学，手图起予观言，自崇勋阁士雅，虽则休随会，尚堪作蹙国，今更非云，飞天一握，谁能挽江？汉为公洗，河，洛。
外祖孙部纪事
汉书高祖薄姬传薄姬，文帝母也，父秦时与故魏王宗女魏媪通，生薄姬，而薄姬父死山阴，因葬焉，代王立为皇帝，太后母亦前死，葬栎阳北，乃追尊太后父为灵文侯，会稽郡致园邑三百家，长丞以下，使奉守寝庙，上食祠如法，栎阳亦置灵文夫人园，令如灵文侯园仪，太后蚤失父，其奉太后外家魏氏有力，乃召复魏氏，赏赐各以亲疏受之，薄氏侯者一人，景帝王皇后传皇后武帝母也，父王仲，母臧儿生男信与两女，长女内太子宫，太子爱幸之，生一男，男方在身时，王夫人梦日入其怀，景帝即位，王夫人男为胶东王，王夫人为皇后，景帝崩，武帝即位，为皇太后，尊太后母臧儿为平原君，赵倢传倢，昭帝母也，昭帝即位，追尊外祖赵父为顺成侯，诏右扶风致园邑二百家，长丞奉守如法，顺成侯有□君姁，赐钱二百万，奴婢第宅以充实焉，诸昆弟各以亲疏受赏赐，赵氏无在位者，惟赵父追封王夫人，传王夫人，宣帝母也，宣帝即尊位，地节三年，求得外祖母王媪，媪男无故，无故弟武皆随使者诣阙，时乘黄牛车，故百姓谓之黄牛妪，上皆召见，赐无故，武爵关内侯，旬月间，赏赐以巨万计，顷之，制诏御史：赐外祖母号为博平君，以博平蠡吾两县，户万一千为汤沐邑，封舅无故为平昌侯，武为乐昌侯，食邑各六千户，许皇后传皇后元帝母也，父广汉，昌邑人掖庭令张贺言曾孙体近下人，乃关内侯，可妻也，广汉遂与曾孙，一岁生元帝，数月，曾孙立为帝，立许为皇后，许后立三年而崩，后五年，立皇太子，乃封太子外祖父广汉为平恩侯，位特进，后四年，复封广汉两弟，舜为博望侯，延寿为乐成侯，许氏侯者凡三人，广汉薨，谥曰戴侯，无子，绝，葬南园旁，置邑三百家，长丞奉守如法，宣帝以延寿为大司马，车骑将军辅政，元帝即位，复封延寿中子嘉为平恩侯，奉戴侯后，亦为大司马，车骑将军杨敞，传敞子忠，忠弟恽，字子幼，恽母司马迁女也，恽始读外祖太史公记，颇为春秋，以才能称，后汉书第五伦传注，东观记曰：时米石万钱，人相食，伦独收养孤兄子，外孙分粮共食，死生相守乡里，以此贤之，锺皓传，皓少以笃行称，李膺尝叹曰：锺君至德可师，皓兄子瑾母，膺之姑也，瑾好学慕古，有退让风，与膺同年，俱有声名，膺祖太尉修常言，瑾似我家性，邦有道不废，邦无道，免于刑戮，复以膺妹妻之，三国志贾诩传，诩字文和，为郎，疾病去官，西迁至汧，道遇叛氐，同行数十人，皆为所执，诩曰：我段公外孙也，汝别埋我，我家必厚赎之，时太尉段颎久为边将，威震西土，故诩假以惧，氐氏果不敢害，与盟而送之，其余悉死，诩实非段甥，权以济事，咸此类也。晋书魏舒传，舒少孤，为外家□氏所养，□氏起宅，相宅者云当出贵甥，外祖母以魏氏甥小而慧，意谓应之，舒曰：当为外氏，成此宅相，祖约传苏峻举兵，约命女婿，淮南太守许柳以兵会峻，逖妻，柳之姊也，固谏不从，石勒攻之，约众奔溃，约奔石勒，勒薄其为人，乃诈约曰：祖侯远来，未得喜欢，可集子弟一时俱会，至日，勒辞之以疾，约知祸及，大饮致醉，既至于市，抱其外孙而泣，遂杀之，并其亲属，中外百余人悉灭之，荀勖传勖，字公曾，颍川颍阴人，汉司空爽曾孙也，父盼，早亡，勖依于舅氏，岐嶷夙成，年十余岁，能属文，从外祖魏太傅锺繇曰：此儿当及其曾祖陈骞传，骞父矫魏司徒，矫本广陵刘氏，为外祖陈氏所养，因而改焉。四裔列传，林邑国，汉末县功曹姓区，有子曰连，杀令自立为王，子孙相承，其后王无嗣，外孙范熊代立，杜不愆传不愆，庐江人也，少就外祖郭璞学易卜屡有验，杜有道妻严氏传严氏字宪，贞淑有识量，女韡有淑德，傅元求为继室，许之，元前妻子咸年六岁，尝随其继母省宪，谓咸曰：汝千里驹也，必当远至，以其妹之女妻之，咸后有名于海内，谢道韫传道韫，遭孙恩之难，举厝自若，既闻夫及诸子已为贼所害，方命婢肩舆，抽刃出门，乱兵稍至，手杀数人，乃被虏，其外孙刘涛时数岁，贼又欲害之，道韫曰：事在王门，何关他族？必其如此，宁先见杀，恩虽毒虐，为之改容，乃不害涛，自尔嫠居会稽，家中莫不严肃，荀崧传崧，字景猷，志操清纯，弱冠，太原王济甚相器重，以方其外祖，陈郡袁侃，谓侃弟奥曰：近见荀监子清虚明理，当不及父，德性纯粹，是贤兄辈人也，其为名流所赏如此，贾充传，充妇广成君，郭槐性妒忌，充遂无裔嗣，及薨，槐辄以外孙韩谧奉充后，郎中令傅咸，中尉曹轸谏槐曰：礼，大宗无后，以小宗支子后之无异姓为后之文，无令先公怀后土，良史书过，岂不痛心！槐不从，咸等上书求改立嗣，事寝不报，槐遂表陈是充遗意，帝乃诏曰：太宰鲁公充，崇德立勋，勤劳佐命，背世殂陨，每用悼心，又裔子早终，世嗣未立，古者列国无嗣，取始封支庶，以绍其统，而近代更除其国，至于周之公旦，汉之萧何，或豫建元子，或封爵元妃，盖尊显勋庸，不同常例，太宰素取外孙韩谧为世子黎民后，吾退而断之，外孙骨肉至近，推恩计情，合于人心，其以谧为鲁公世孙，以嗣其国，自非功如太宰，始封无后，如太宰所取，必以己自出，不如太宰，皆不得以为比，秦秀传贾充薨，秀议曰：充舍宗族弗授，而以异姓为后，悖礼溺情，以乱大伦。昔鄫养外孙莒公子为后，春秋书莒人灭鄫，圣人岂不知外孙亲耶？但以义推之，则无父子耳，又按诏书，自非功如太宰，始封后如太宰，所取必己自出如太宰，不得以为比，然则以外孙为后，自非元功显德，不之得也，天子之礼，盖可然乎？绝父祖之血食，开朝廷之祸门，谥法□乱纪度曰荒，请谥荒公，不从，宋书殷景仁传，太祖所生章太后早亡，上奉太后所生苏氏甚谨，六年，苏氏卒，车驾亲往临哭，下诏曰：朕夙罹偏罚，情事兼常，每思有以光隆懿戚，少申罔极之怀，而礼文遗逸，取正无所监之前代，用否又殊，故惟疑累年，在心未遂，苏夫人奄至倾殂，情理莫寄，追思远恨，与事而深，日月有期，将卜窀穸，便欲粗依春秋以贵之义，式遵二汉推恩之典，但动藉史笔，传之后昆，称心而行，或容未允，可时共详论，以求其中，执笔永怀，益增感塞，景仁议曰：至德之感，灵启厥祥，文母俔天，实熙皇祚，主上聿遵先典，号极徽崇，以贵之义，礼尽于此，苏夫人阶缘戚属，情以事深，寒泉之思，实感圣怀，明诏爰发，询求厥中，谨寻汉氏推恩加爵，于时承秦之弊，儒术蔑如，自君作故，罔或前典，惧非盛明所宜轨蹈，晋监二代，朝政之所因，君举必书，哲王之所慎，体至公者，悬赏爵于无私，奉天统者，每屈情以申制，所以作孚万国，贻则后昆，臣豫蒙博逮，谨露庸短，上从之，徐湛之传，湛之父达之，尚高祖长女会稽公主，湛之幼孤，为高祖所爱，常与江夏王义恭寝食不离于侧，永初三年，诏曰：永兴公主一门嫡长，早罹辛苦，外孙湛之特所钟爱，且致节之引，情实兼常，可封枝江县侯，食邑五百户，王景文传，景文长子绚，字长素，年七岁，读论语至周监于二代，外祖何尚之戏之曰：耶耶乎文哉？绚即答曰：草蓊风必偃，少以敏惠见知，萧惠开传，惠开少有风气，涉猎文史，家虽贵戚而居服简素，初为秘书郎，著作并名家年少，惠开意趣与人多不同，比肩或三年不共语，外祖光禄大夫沛郡刘成戒之曰：汝恩戚家子，当应将迎时俗，缉外内之欢，如汝自业，将无小伤多异，以取天下之疾患邪？惠开曰：人间宜相缉和，甚如慈旨，但不幸耿介耻见作，凡人画龙未成，故遂至于多忤耳，王弘之传弘之，字方平，少孤贫，为外祖征士何淮所抚育，南齐书王慈传，慈年八岁，外祖宋太宰江夏王义恭迎之内斋，施宝物恣听所取，慈取素琴石研，义恭善之，王奂传奂，女婿殷睿，字文子，宋元嘉末，祖元素坐染太初事诛，睿遗腹亦当从戮，外曾祖王僧朗，启孝武救之，得免，王思远传思远，琅邪临沂人，尚书令晏从弟也，父罗云，平西长史，思远八岁，父卒，祖引之，及外祖新安太守羊敬元，并栖退高尚，故思远少无仕心，梁书张缅传，缅字元长，车骑将军，弘策子也，年数岁，外祖中山刘仲德异之，尝曰：此儿非常器，为张氏宝也，王规传规子褒，字子汉，七岁能属文，外祖司空袁昂爱之，谓宾客曰：此儿当成吾宅，相韩怀明传，怀明上党人也，与乡人郭俱师事南阳刘虬，虬尝一日废讲，独居涕泣，怀明窃问其故，虬家人答云：是外祖亡日，时虬母亦亡矣。怀明闻之，即日罢学，还家就养，虬叹曰：韩生无虞丘之恨矣！傅昭传，昭字茂远，北地灵州人，六岁而孤，十一，随外祖于朱雀航卖历日，陆倕传，倕字佐公，少勤学，善属文，为外祖张岱所异，岱尝谓诸子曰：此儿汝家之阳元也，任孝恭传孝恭，幼孤，事母以孝闻，精勤力学，家贫无书，常崎岖从人假借，每读一遍，讽诵略无所遗，外祖丘它与高祖有旧，高祖闻其才学，召入西省撰史，朱异传异，字彦和，年数岁，外祖顾欢抚之，谓异祖昭之曰：此儿非常器，当成卿门户，荀匠传匠，居父忧并兄服，历四年，哭无时，形体枯瘁，郡县以状言，高祖诏遣中书舍人为其除服，擢为豫章王国左常侍，匠虽即吉，毁瘁逾甚，外祖孙谦诫之曰：主上以孝治天下，汝行过古人，故发明诏，擢为此职，非惟君父之命难拒，故亦扬名后世，所显岂独汝身哉！匠于是乃拜，竟以毁卒于家，时年二十一，魏书，齐郡王简传简，字叔亮，太和五年封，位中都大官，简母，沮渠牧犍女也，简性貌特类外祖，杜诠传诠，字士衡，京兆人，晋征南将军预五世孙也。侨居赵郡？初，密太后父豹丧在濮阳，世祖欲命迎葬于邺，谓司徒崔浩曰：天下诸杜，何处望高？浩对，京兆为美。世祖曰：朕今方改葬外祖，意欲取京兆中长老一人，以为宗正，命营护凶事，浩曰：中书博士，杜诠其家，今在赵郡，是杜预之后，于今为诸杜之最，即可取之，诏召见，诠器貌瑰雅，世祖感悦，谓浩曰：此真吾所欲也，以为宗正，令与杜超子道生迎豹丧柩，致葬邺南，隋书皇甫绩传绩，字功明，安定朝那人也。绩三岁而孤，为外祖韦孝宽所鞠养，尝与外兄博奕，孝宽以其惰业，督以严训，愍绩孤幼，特舍之，绩叹曰：我无庭训，养于外氏，不能克躬厉己，何以成立？深自感激，命左右自杖三十，孝宽闻而对之流涕，于是精心好学，涉略经史，外戚传，高祖外家吕氏，其族盖微，平齐之后，求访不知所在，至开皇初，济南郡上言，有男子吕永吉，自称有姑字苦桃，为杨忠妻，勘验知是舅子，始追赠外祖双周为上柱国，太尉，八州诸军事，青州刺史，封齐郡公，谥曰敬，外祖母姚氏为齐敬公夫人，诏并改葬，于齐州立庙，置守冢十家，以永吉袭爵，云定兴传定兴女为皇太子勇昭训，及勇废，除名配少府，定兴先得昭训明珠络帐，私赂于述，自是数共交游，后帝将事四夷，大造兵器，述荐之，因□少府工匠并取其节度，述欲为之求官，谓定兴曰：兄所制器仗，并合上心，而不得官者，为长宁兄弟犹未死耳，定兴曰：此无用物，何不劝上杀之，述因奏曰：房陵诸子，年并长成，今欲动兵征讨，若将从驾，则守掌为难；若留一处，又恐不可，进退无用，请早处分，帝从之，因杀长宁，又遣以下七弟分配岭表，仍遣间使于路尽杀之，五年，大阅军实，帝称甲仗为佳，述奏曰：并云定兴之功也。擢授少府丞，唐书薛稷传稷，字嗣通，贞观，永徽间，虞世南，褚遂良以书颛家，后莫能继，稷外祖魏征家多藏虞，褚书，故锐精临仿，结体遒丽，遂以书名天下，蒋乂传，乂性锐敏，七岁时，外祖吴竞位史官，乂幼从外家学，得其书，博览强记，逮冠，该综群籍，有史才，杨嗣复传嗣复，字继之，父于陵，始见识于浙西观察使韩滉妻以其女，归谓妻曰：吾阅人多矣，后贵且寿，无若生者，有子必位宰相，既而生嗣复，滉抚其顶曰：名与位皆逾其父，杨氏之庆也，因字曰庆门，韦丹传，丹字文明，京兆万年人，早孤，从外祖颜真学，擢明经，调安远令徐齐聃传齐聃，字将道，高宗时，累进西台舍人长孙无忌以谗死，家庙毁损，齐聃言于帝曰：齐献公，陛下外祖，虽后嗣有罪，不宜毁及先庙，今周忠孝公庙反，崇饰逾制，恐非所以示海内，帝寤，有诏复献公官以无忌孙延主其祀，柳仲郢传仲郢，拜京兆尹，中书舍人纥干诉甥刘诩殴其母，诩为禁军校，仲郢不待奏，即捕取之，死杖下，温造传造，字简舆，姿表瑰杰，性嗜书，天子爱其才，问：造家世及年，对曰：臣五世祖大雅，外五世祖李绩，臣犬马之齿三十有二，帝奇之，宋史赵赞传赞，字元辅，本名美，后改焉。幽州蓟人，祖德钧，后唐卢龙节度，封北平王，父延寿，尚明宗女兴平公主，至枢密使，忠武军节度，赞幼聪慧，明宗甚爱之，与诸子外孙，石氏并育于六宅，暇日，因遍阅诸孙数十人，目赞曰：是儿令器也，赞七岁诵书二十七卷，应神童举，明宗诏曰：都尉之子，太尉之孙，幼能诵书，弱不好弄，克彰庭训，宜锡科名，可特赐童子及第，仍附长兴三年，礼部春榜，宋绶传绶字公垂，幼聪警，额有奇骨，为外祖杨徽之所器爱，徽之无子，家藏书悉与绶，绶母亦知书，每躬自训教，以故博通经史百家，文章为一时所尚，徽之卒，遗奏补太常寺太祝，孙长卿传长卿，字次公，以外祖朱巽任为秘书省校书郎，天禧中，巽守雍，命随所取浮图像入见，仁宗嘉其年少，敏占对诏，迁官知楚州粮料院，黄畴若传畴若，字伯庸，隆兴，丰城人，一岁而孤，外大母杜教之，淳熙五年举进士，余天锡传天锡，字纯父，史弥远延为弟子师归，试于乡绝江，与越僧同舟，舟抵西门，天大雨，僧言门左，有全保长者，可避雨，如其言过之，保长知为丞相，馆客具鸡黍甚肃，须臾，有二子侍立，全曰：此吾外孙也，日者尝言二儿后极贵，问其姓，长曰赵与莒，次曰与芮，天锡告于弥远，命二子来，保长大喜，鬻田治衣冠，心以为沂邸后可冀也，集□党且诧，其遇以行，天锡引见，弥远善相，大奇之，计事泄不便，遽复使归，保长大惭，其乡人亦窃笑之。逾年，弥远忽谓天锡曰：二子可复来乎？保长谢不遣，弥远密谕曰：二子长最贵，宜抚于父家，遂载与归，天锡母朱为沐浴教字，礼度益闲习，未几，召入嗣沂王，迄即帝位，是为理宗，过庭录，崔豫忠宣长外孙也，为长安县尉，为人自负，厚于责物，忠宣守洛，崔以书求教，忠宣答之，其略曰：我平生所学，唯忠恕二字，一生用不尽，至立朝事君，接待僚友，未尝顷刻离此，又云：人虽至愚，责人则明，虽有聪明，恕己则昏，尔曹但以责人之心责己，恕己之心恕人，不患不到圣贤地位也，元史王鹗传鹗，字百一，授翰林学士承旨，无子，以婿周铎子之纲，承其祀之，纲官至翰林侍讲学士虞集传，集父汲娶杨氏，国子祭酒，文仲女咸淳间，文仲守衡以汲，从未有子，为祷于南岳，集之将生，文仲晨起，衣冠坐而假寐，梦一道士至前，牙兵启曰：南岳真人来见，既觉，闻甥馆得男，心颇异之，明外史林瀚，传瀚子庭笃行谊，尝上外祖冢，或请游九鲤湖，不应，既而曰：吾恶夫行之不专也，彭泽传泽，字济物，幼受业，外祖段坚有志节，举弘治三年进士，孙慎行传慎行，字闻斯，武进人。幼习闻外祖唐顺之绪论，即嗜学有立志。
外祖孙部杂录