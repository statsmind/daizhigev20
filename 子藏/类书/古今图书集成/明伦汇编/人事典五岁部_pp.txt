五岁部纪事
后汉书朱穆传穆，字公叔，年五岁，便有孝称，父母有病，辄不饮食，差乃复常，世说孔文举，有二子，大者六岁，小者五岁，昼日父眠，小者□头，盗酒饮之，大儿谓曰：何以不拜？答曰：偷那得行礼，三国志锺会传，会字士季，颍川长社人，太傅繇小子也，少敏惠夙成，中护军蒋济着论，谓观其眸子，足以知人，会年五岁，繇遣见济，济甚异之，曰：非常人也，儿世说贾逵五岁不能言，其姊每携听邻，塾读书辄默识，后一能言，便诵之如流，晋书羊祜传，祜年五岁时，令乳母取所弄金环，乳母曰：汝先无此物，祜即诣邻人李氏东垣桑树中探得之，主人惊曰：此吾亡儿所失物也，云何持去？乳母具言之，李氏悲惋，时人异之，谓李氏子即祜之前身也，卫玠传，玠年五岁，风神秀异，祖父瓘曰：此儿有异于众，顾吾年老，不见其长成耳，傅畅传畅，字世道，年五岁，父友见而戏之，解畅衣，取其金环，与侍者畅不之惜，以此赏之，愍怀太子传宫中，尝夜失火，武帝登台望之，太子时年五岁，牵帝裾入暗中，帝问其故，太子曰：暮夜仓卒，宜备非常，不宜令照见人君也，由是奇之，尝从帝观豕牢，言于帝曰：豕甚肥，何不杀以享士，而使久费五谷，帝嘉其意，即使烹之，因抚其背，谓廷尉傅祗曰：此儿当兴我家，尝对群臣称太子似宣帝，于是令誉流于天下，范粲传粲子乔，字伯孙，年二岁时，祖馨临终，抚乔首曰：恨不见汝成人，因以所用砚与之，至五岁，祖母以告乔，乔便执砚涕泣，武陵庄王淡传，淡母诸葛太妃表淡不孝，由是淡与妻子徙辽东，其子禧年五岁，不肯随去，曰：要当为父求还，无为俱徙陈诉，历年太妃薨，然后得还，世说桓宣武薨，桓南郡，年五岁，服始除，桓车骑与送故文武别，因指语南郡，此皆汝家故吏佐元，应声恸哭，酸感旁人，妮古录王子敬，五岁有书意，卫夫人书，大雅吟赐之齐，春秋刘献字珪，沛人五岁，闻舅孔昭，先读管宁传欣然，请更读因听受，曰：可及此耳，梁书庾沙弥传，沙弥父佩玉，宋升明中坐，沈攸之事诛，沙弥时始生，年至五岁，所生母为制采衣，辄不肯服，母问其故，流涕对曰：家门祸酷，用是何为？昭明太子传，太子生而聪睿，五岁遍读五经，悉能讽诵，元帝本纪，世祖聪悟俊朗，天才英发，年五岁，高祖问，汝读何书？对曰：能诵曲礼，高祖曰：汝试言之，即诵上篇，左右莫不惊叹。到沆传，沆父撝，齐五兵尚书，沆幼聪敏，五岁时撝于屏风抄古诗，沆请教读一遍，便能讽诵，无所遗失，王僧孺传，僧孺年五岁，读孝经问授者，此书所载述，曰：论忠孝二事，僧孺曰：若尔，常愿读之，谢蔺传，蔺五岁，每父母未饭，乳媪欲令蔺先饭，蔺曰：既不觉饥，强食终不进，舅阮孝绪闻之，叹曰：此儿在家则曾子之流，事君则蔺生之匹，因名之曰蔺，滕昙恭传昙恭，年五岁，母杨氏患热，思食寒瓜，土俗所不产，昙恭历访不能得，衔悲哀切，俄值一桑门，问其故，昙恭具以告，桑门曰：我有两瓜，分一相遗，昙恭拜谢，因捧瓜还，以荐其母，举室惊异，寻访桑门，莫知所在，陶季直传，季直五岁丧母，哀若成人。初，母未病于外，染衣卒后，家人始赎，季直抱之号恸，闻者莫不酸感儿世说，庾子舆五岁，读孝经，手不释卷，或曰，此书文句不多，何用自苦曰孝，德之本，何谓不多？陈书岑之敬传之，敬年五岁，读孝经，每烧香正坐，亲戚咸加叹异，阮卓传，时有武威阴铿，幼聪慧，五岁能诵诗赋，日千言，魏书河南王曜，传曜五岁，尝射雀于太祖前中之太祖惊叹焉，高宗文成皇帝纪，帝少聪慧，世祖爱之，常置左右，年五岁，世祖北巡，帝从在后，逢虏帅桎一奴，欲加其罚，帝谓之曰：奴今遭我，汝宜释之，帅奉命解缚，世祖闻之，曰：此儿虽小，欲以天子自处，意奇之，任城王云，传云：年五岁，恭宗崩，号哭不绝声，世祖闻之而呼，抱之泣曰：汝何知而有成人之意也，北齐书邢卲传卲，字子才，河间邺人，魏太常贞之后，父虬，魏光禄卿，卲小字吉，少时有避，遂不行名，年五岁，魏吏部郎清河崔亮见而奇之，曰：此子后当大成，位望通显，周书觓斯征，传征幼聪颖，五岁诵孝经，周易，识者异之，朝野佥载，苏颋年五岁，裴谈过其父，颋方在，乃试诵庾信枯树赋，将及终篇，避谈字，因易其韵曰：昔年移树，依依汉阴，今看摇落，凄怆江浔，树犹如此，人何以任谈？骇叹久之，知其他日必主文章也，儿世说张鷟五岁，梦大鸟五彩降于家，占云：文章瑞国，三国典略赵隐，字彦深，年五岁，母傅，便孀居谓之曰：家贫儿小，何以能济？隐泣而言曰：若天矜儿，大当仰报贵耳，集黄巢五岁，侍翁父为菊花联句，翁思索未至，巢信口应曰：堪与百花为总首，自然天赐赭黄衣巢之，父怪欲击巢，乃翁曰：孙能诗，但未知轻重，可令再赋一篇，巢应之曰：飒飒西风，满院栽□，寒香冷蝶难来，他年，我若为青帝，移共桃花一处，开跋扈之意，已见婴孩之时，加以数年，岂不为神器之大盗耶？宋史元绛传，绛字厚之，钱塘人，生而敏悟，五岁能作诗，九岁谒荆南太守，试以三题上诸朝，贫不能行，长举进士，贾黄中传黄中父，玭善教子黄中，幼聪悟，方五岁，玭每旦令正立展书卷比之，谓之等身书，课其诵读和传，字显仁，凝第四子也。生五六岁，凝教之诵古诗赋，一历辄不忘，试令咏物为四句诗，颇有思致，凝叹赏而奇之，语岘曰：此儿他日必以文章显，吾老矣，不见汝曹善保护之，李韶传韶，字元善，弥逊之曾孙也，父文饶，为台州司理参军，每谓人曰：吾司臬多阴德，后有兴者，韶五岁，能赋梅花，嘉佑四年，与其兄宁同举进士，钱勰传勰，字穆父，彦远之子也，生五岁，日诵千言，十三岁，制举之业成，洪湛传湛，字惟清，幼好学，五岁能为诗，未冠，录所著十卷为龆年，集举进士，有声，许应龙传应龙，字恭甫，福州闽县人，五岁通经旨，座客曰：小儿气食牛，应龙应声丈夫才，吐凤为对，四座嘉叹，天中记王元之五岁已能诗，因太守，赏白莲倅言于太守，召而吟一绝云，昨夜三更里，嫦娥堕玉簪，冯夷不敢受，捧出碧波心，又云：佳人方素面对镜理，新守曰天授也，闽川士传林杰，幼而聪明秀异，言发成文，五岁至王仙君霸坛，遂口占云：羽客已归云路去，凡炉草木尽雕残，不知千载归何日，空使时人埽旧坛，会七夕堂前乞巧，因试其乞巧诗，杰援笔曰：七夕，今朝看碧霄，牵牛织女渡河桥，家家乞巧望秋月，穿尽红丝，几万条咏，荔枝诗云：金盘摘下排朱果，红壳开时饮玉浆，郑副使作奇童传，刘制使重为序以贻之，金史移剌履传履，字履道，辽东丹王突欲七世孙也。父聿鲁，早亡，聿鲁之族兄兴平军节度使，德元无子，以履为后，方五岁，晚卧庑下，见微云往来天际，忽谓乳母曰：此所谓卧看青天，行白云者耶？德元闻之，惊曰：是子当以文学名世，元史孝友传郭狗，狗平阳翼城人，父宁，为钦察先锋使首领官，戍大良平，宋将史太尉来攻，夜陷大良平，宁全家被俘，史将杀宁，狗狗，年五岁，告史曰：勿杀我父，当杀我，史惊问宁曰：是儿几岁耶？宁曰：五岁，史曰：五岁儿能为是言，吾当全汝家，即以骑送宁等往合州，道遇国兵，骑惊散，宁家俱得还，御史以事闻，命旌之明，外史闻龙传，龙生有至性，五岁丧母，哭声感路人，事父定省，中礼罗伦传，伦永丰人，五岁，尝随母入园，收果长幼竞取，伦独赐而后受张元祯，传元祯，五岁能诗，宁靖王召见，异之，命名元征，既而为巡抚韩雍所器，曰人瑞也，乃易元祯儿世说詹金龙五岁同弟，召见，帝以果分赐命，对曰：一盂果子，赐五岁之神，童曰：三尺草莽，对万年之天子，野史查铎传铎同县张棨，五岁受书，彻晓大义，尝闻鸡声，遽欲起，母问之，则举小学以对，母笑曰：汝纔读书，便晓其义耶？应曰：儿愿为之，岂第晓之而已， 五岁部杂录。