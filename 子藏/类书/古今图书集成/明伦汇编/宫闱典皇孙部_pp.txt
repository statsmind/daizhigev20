皇孙部汇考
晋
晋制皇孙绿盖车并驾三左右騑
按晋书舆服志云云
南齐
武帝永明五年尚书令议皇孙南郡王冠礼
按南齐书，武帝本纪不载， 按礼志永明五年十月，有司奏南郡王昭业，冠求仪注，未有前准。尚书令王俭议：皇孙冠事，历代所无，礼虽有嫡子嫡孙，然而地居正体，下及五世，今南郡王体自储晖，实惟国裔，元服之典，宜异列蕃，案士冠礼，主人元冠，朝服，宾加其冠，赞者结缨，郑元云：主人冠者之父兄也，寻其言父及兄，则明祖在，父不为主也，大戴礼记公冠篇云公冠自为主，四加元冕，以卿为宾，此则继体之君，及帝之庶子，不得称子者也，小戴礼记冠义云冠于阼，以着代也，醮于客位，三加弥尊，加有成也。注称嫡子冠于阼，庶子冠于房，记又云：古者重冠，故行之于庙，所以自卑而尊先祖也，据此而言，弥与郑注仪礼相会，是故中朝以来，太子冠，则皇帝临轩，司徒加冠，光禄赞冠，诸王则郎中加冠，中尉赞冠，今同于储皇，则重依于诸王，则轻，又春秋之义，不以父命辞王父命，礼父在斯为子，君在斯为臣，皇太子居臣子之节，无专用之道，南郡虽处蕃国，非支庶之列，宜□天朝之命，微申冠阼之礼，晋武帝诏称汉，魏遣使冠诸王，非古正典，此盖谓庶子封王，合依公冠自主之义，至于国之长孙，遣使惟允，宜使太常持节加冠，大鸿胪为赞，醮酒之仪，亦归二卿，祝醮之辞，附准经记，别更撰立，不依蕃国常体，国官陪位，拜贺，自依旧章，其日内外二品清官以上诣止车集贺，并诣东宫南门通笺，别日上礼，宫臣亦诣门称贺，如上台之仪，既冠，后□日谒庙，以弘尊祖之义，此既大典，宜通关八座丞郎并下二学详议，仆射王奂等十四人议□同，并撰立赞冠，醮酒二辞，诏可，祝辞曰：皇帝使给事中，太常，武安侯萧惠基加南郡王冠，祝曰：筮日筮宾，肇加元服，弃尔幼志，从厥成德，亲贤使能，克隆景福，醮酒辞曰：旨酒既清，嘉荐既盈，兄弟具在，淑慎仪刑，永届眉寿，于穆斯宁，  梁。
武帝天监九年，诏太子及王侯子悉就成均入学，按梁书武帝本纪天监，九年春三月乙未，诏曰：王子从学，着自礼经，贵游咸在，实惟前诰，所以式广义方，克隆教道，今成均大启，元良齿让，自斯以降，并宜隶业，皇太子及王侯之子，年在从师者，可令入学，中大通四年春正月庚午，立嫡皇孙大器为宣城郡王，按梁书武帝本纪云云。
陈
文帝天康元年夏四月乙卯，皇孙至泽生，在位文武赐绢帛各有差，为父后者赐爵一级，按陈书，文帝本纪云云。
宣帝太建五年春三月己丑，皇孙引生内外文武赐帛各有差，为父后者爵一级，按陈书，宣帝本纪云云， 按吴兴王引传，吴兴王引，字承业，后主长子也，太建五年二月乙丑，生于东宫，母孙姬因产卒，沈皇后哀而养之，以为己子，时后主年长，未有后嗣，高宗因命以为嫡孙，其日下诏曰：皇孙初诞，国祚方熙，思与群臣共同斯庆，内外文武赐帛各有差，为父后者赐爵一级，  北魏。
太武帝太平真君元年六月丁丑，皇孙浚生，大赦，改元，按魏书，太武帝本纪云云。
正平元年十二月丁丑，封皇孙浚为高阳王，寻以皇孙世嫡，不宜在藩，乃止，按魏书，太武帝本纪云云， 按文成帝本纪，高宗文成皇帝讳浚，恭宗景穆皇帝之长子也，母曰闾氏，真君元年六月，生于东宫，帝少聪达，世祖爱之，常置左右，号世嫡皇孙，年五岁，世祖北巡，帝从在后，逢贼帅桎一奴，欲加其罚，帝谓之曰：奴今遭我，汝宜释之，帅奉命解缚，世祖闻之，曰：此儿虽小，欲以天子自处，意奇之，既长，风格异常，每有大政，常参决可否，正平二年十月戊申，即皇帝位于永安前殿，大赦，改年，  北，周武帝建德二年六月壬子，皇孙衍生，文武官普加一阶，按周书，武帝本纪云云。
隋
文帝开皇十年春正月乙未，以皇孙昭为河南王，楷为华阳王按隋书，文帝本纪云云。
开皇十三年二月己卯立皇孙暕为豫章王
按隋书文帝本纪云云
开皇十六年春正月丁亥，以皇孙裕为平原王，筠为安成王，嶷为安平王，恪为襄城王，该为高阳王，韶为建安王，煚为颍川王按隋书，文帝本纪云云。
炀帝大业二年八月辛卯，封皇孙倓为燕王，侗为越王，侑为代王，按隋书，文帝本纪云云。
唐
中宗嗣圣七年九月降皇太子为皇孙
即武后
天授元年
按唐书武后本纪云云
嗣圣十年腊月丁卯降封皇孙成器为寿春郡王（即武后长寿二年）
按唐书武后本纪云云
元宗开元二十八年九月庚辰，封皇孙俶等十九人为郡王，按唐书元宗本纪不载， 按旧唐书元宗本纪云云，  辽太祖神册三年十二月甲子，皇孙隈欲生。
按辽史太祖本纪云云
道宗太康元年皇孙延禧生
按辽史，道宗本纪，太康元年闰月庚戌，皇孙延禧生五月甲子，赐妃之亲及东宫僚属爵有差。太康六年三月庚寅，封皇孙延禧为梁王，秋七月癸未，为皇孙梁王延禧设旗鼓拽刺六人卫护之，按辽史，道宗本纪云云， 按天祚皇帝本纪天祚皇帝，讳延禧，字延宁，小字阿果，道宗之孙，父顺宗，大孝顺圣皇帝，母贞顺皇后萧氏，太康元年生，六岁封梁王，加守太尉，兼中书令，后三年，进封燕国王，大安七年，总北南院枢密使事，加尚书令，为天下兵马大元帅，寿隆七年正月甲戌，道宗崩，奉遗诏即皇帝位，  宋光宗绍熙四年春二月甲戌，皇孙生。
按宋史光宗本纪云云
金
世宗大定二十三年十月庚戌，幸东宫，赐皇孙吾都补洗儿，礼按金史世宗本纪云云。
大定二十五年十二月戊午，以皇孙金源郡王麻达葛判大兴尹，进封原王按金史世宗本纪云云。
元
世祖至元二十二年春二月己酉，为皇孙阿难荅，立衍福司，职四品，使同知，副使各一员，按元史，世祖本纪云云。
至元二十五年，命皇孙出镇云南，及抚军北征之任，按元史，世祖本纪，至元二十五年二月壬午，命皇孙云南王也先铁木儿帅兵镇大理等处，四月甲申，诏皇孙抚诸军讨叛王火鲁火孙合丹秃鲁干，五月己丑，以左右怯薛卫士及汉军五千三百人，从皇孙北征，六月壬申，命诸王怯怜口及扈从臣，转米以馈将士之从皇孙者，至元二十六年，罢皇孙按摊不花所设断事官，按元史，世祖本纪云云，至元二十七年冬十月壬申，封皇孙甘麻剌为梁王，赐金印，出镇云南，按元史，世祖本纪云云。
至元二十九年中书省请给皇孙晋王印
按元史，世祖本纪，至元二十九年十二月庚寅，中书省臣言：皇孙晋王甘麻剌昔镇云南，给梁王印，今进封晋王，请给晋王印，至元三十年夏四月己亥，皇孙晋王位立，内史府，六月乙巳，以皇太子宝授皇孙铁木耳，秋七月己未，诏皇曾孙松山出镇云南，以皇孙梁王印赐之，按元史，世祖本纪云云。
明
太祖洪武七年十月己未皇长孙雄英生
按大政纪云云
洪武十年十一月己卯皇孙允炆生
按大政纪云云
洪武二十九年十月甲寅皇曾孙文煃生
按大政纪，洪武二十九年十月甲寅，皇曾孙文煃生，上以十月数终，又生于晦日，敕内庭勿贺，成祖永乐五年，诏皇长孙出阁就学。
按大政纪，永乐五年四月，皇长孙出阁就学，群臣称贺，召太子少师姚广孝等以尽心开导谕之，谕曰：人于学问当以先入之言为主，朕长孙天资明睿，尔等宜尽心开导，凡经词所载，孝弟仁义，与夫帝王大训，可以经纶天下者，日与讲说，浸渍之久涵养之深，则德性纯而器识，广他日所资甚大，不必如儒生绎章句，工文词为能也，永乐六年，敕文武大臣辅导皇长孙。
按大政纪，永乐六年十一月甲寅，敕文武大臣辅导皇长孙命丘福蹇义，金忠胡广，黄淮，杨荣，杨士奇，金幼孜及洗马姚友直等辅导，仍赐敕谕曰：朕嫡长孙，天章日表，玉质龙姿，孝友英明，宽仁大度，年未一纪，体具志宁，动必中规，言必合道，好学之笃，夙夜孜孜，日诵万言，必领要意，朕尝试之以事，辄能裁决得中，斯实宗社之灵，上天赐庆，笃生异质，以福佑天下，而基命于无穷，然宏材之建，必由匠氏之功，圭瓒之成，必假琢磨之力，卿等皆茂简德意，职辅东宫，东宫之子，必资兼弼，宜协心同志，辅导于我，推广仁义道德之源，开三王之典，与我太祖高皇帝之大经大法，凡创业守成之难，生民稼穑之事，朝夕讲论，以涵养本源，恢弘智量，充其盛大之器，以为宗社生民之福，国家有无穷之休，卿等亦有无穷之闻，钦哉！神宗万历三十三年，元孙生。
按明通纪，万历三十三年十一月十四日，皇太子第一子生，上喜得元孙，谕礼部：尊皇太子生母恭妃王氏为皇贵妃，皇太子正宫封妃，余皆才人。
皇孙部艺文
皇孙生，请布泽疏 ， ， ， ， ， ，晋郭璞有道之君，未尝不以危自持，乱世之主，未尝不以安自居，故存而不忘亡者，三代之所以兴也，亡而自以为存者，三季之所以废也，是以古之令主，开纳忠谠，以弼其违，摽显功，直用攻其失，至乃闻一善则拜，见规诫则惧，何者？盖不私其身处，天下以至公也，臣窃惟陛下符运至着，勋业至大，而中兴之祚不隆，圣敬之风未跻者，殆由法令太明，刑教太峻，故水至清则无鱼，政至察则众乖，此自然之势也。臣去春启事，以囹圄充斥，阴阳不和，推之卦理，宜因郊祀作赦，以荡涤瑕秽，不然，将来必有愆阳苦雨之灾，崩震薄蚀之变，狂狡蠢戾之妖，其后月余日，果薄斗，去秋以来，诸郡并有暴雨，水皆洪潦，岁用无年，适闻吴兴复欲有构妄者，咎征渐成，臣甚恶之，顷者以来，役赋转重，狱犴日结，百姓困扰，甘乱者多，小人愚崄，共相扇惑，虽势无所至，然不可不虑，按洪范传，君道亏则日蚀人愤怨，则水涌溢，阴气积则下代上，此微理潜应已着实，于事者也，假令臣遂不幸谬中，必贻陛下侧席之忧，今皇孙载育，天固灵基，黔首颙颙，实望惠润，又岁涉午位，金家所忌，宜于此时崇恩布泽，则火气潜消，灾谴不生矣，陛下上筹天意，下顺物情，可因皇孙之庆，大赦天下，然后明罚敕法，以肃理官，克厌天心，慰塞人事，兆庶幸甚，祯祥必臻矣，今臣所陈暂而省之，或未允圣旨，久而寻之，终亮臣诚，若所启上合，愿陛下勿以臣身废臣之言，臣言无隐，而陛下纳之，适所以显君明臣直之义耳，  皇孙，诞育上表， ， ， ； ， ， ， ，宋鲍照兼郎中令侍郎臣照言：伏承东储积庆，皇孙诞育，国启昌期，民迎福运台，禁称祉，井庐相贺，伏惟圣怀，载深鸿愈，不任下情，谨诣阁上表以闻，  征北世子诞育上表， ， ， ； ，  前人，臣等言：臣闻本枝无疆，布诸前典，众多弥贵信之，华封，故德积则庆深，业昌则祚广，伏承王子以中气正月，锺灵纳和，诞躬紫阁，膺祚朱绂，弧矢夙陈，珪璋攸觌，云光丽辉岩泽，昭采嘉祥，爰孚柔颜，载晬，凡在氓隶，莫不忭悦，臣沾恩逾物，庆倍自中，不胜殊欢，溢喜，谨奉表以闻，  贺皇孙，诞生疏 ， ， ， ， ， 明叶向高，臣等近接邸报伏□，敕下礼部，万历三十三年十一月十四日戌时，皇太子第一子生，臣等躬逢大庆，不胜欢跃，窃惟圣神有作，功与德以并隆祚，嗣克昌，子因孙而益衍，故螽斯麟趾，式昭有道之长，而鹤禁龙楼，载笃无疆之庆，眷此文孙之，诞育益占，帝历之绵延，恭遇我皇上，深仁必世，骏烈同天长乐尊崇有至德要道，以顺天下，承华垂裕，惟咸正罔缺而启，后人多福，多寿而多男，三应，华封之祝，重轮重辉，而重润两，看离照之明，爰自元良，册立以来，以至大婚礼成之后，青宫元圃陶成，玉裕之姿，瑜佩钿函嗣，播葛累之响，属皇天之笃祜，肆宗社之垂休，适当长至之期有此，元孙之庆，黄钟龢六管，一阳来复，于斯时，紫气满千门，庶汇腾欢于此日，在皇上则子而有子，固熙朝间值之，嘉祥在圣母，则孙下见孙尢，振古希逢之盛事，况庆源远浚，慈闱之花，甲初周而少海，常澄奕世之银潢未艾，凡有血气，孰不欢呼！臣等职列留京，情悬魏阙，五云天远，每翘首于凫趋，万叶祚长，欲斋心而燕贺，追惟元子诞生之日，曾于诏书未到之先，虔集群工，恭陈微悃，兹敬循乎旧典，庶仰答于洪休，盖茂发孙枝，实九庙神灵之显佑而欣逢，帝祉乃万方，臣子之同情，伏愿益顺欢心，旁流秽泽迓，天休滋至，匪独乐于己而同乐于民，贻哲命，初生以远垂于孙，如近垂于子，则鸿基燕翼，侈锡嗣于周京，而甲观画堂陋，钟祥于汉代，此实圣谟之所素裕，而亦愚臣等不胜惓惓者也。
皇孙部纪事
小名录，成帝名□，元帝之子，以宣帝之世，生于甲观画堂，号曰世嫡皇孙，帝爱之，因曰太孙，常置左右，独断绿车，名曰皇孙车，天子孙乘之，以从魏书，太武帝本纪太平真君十一年十二月甲申，义隆使献百牢，贡其方物，又请进女于皇孙以求和好，帝以师婚非礼，许和而不许婚，使散骑侍郎夏侯野报之，诏皇孙为书致马通问焉，刘尼传尼，代人也，少壮健，有膂力，勇果善射，世祖见而善之，拜羽林中郎，加振威将军，宗爱既杀南安王余于东庙，秘之，唯尼知状，尼劝爱立高宗，爱自以负罪于景穆，闻而惊曰：君大痴人，皇孙若立，岂忘正平时事乎？尼曰：若尔，今欲立谁？爱曰：待还宫，擢诸王子贤者而立之，尼惧其有变，密以状告殿中尚书源贺，贺时与尼俱典兵宿卫，仍共南部尚书陆丽谋曰：宗爱既立南安，还复杀之，今不能奉戴皇孙，以顺民望，社稷危矣，将欲如何？丽曰：惟有密奉皇孙耳，于是贺与尚书长孙渴侯严兵守卫，尼与丽迎高宗于苑中，丽抱高宗于马上入京城，尼驰还东庙，大呼曰：宗爱杀南安王，大逆不道，皇孙已登大位，有诏，宿卫之士皆可还宫，众咸唱万岁，传信录上为皇孙，时风表异，神彩美迈，尝于朝堂比武攸暨曰朝堂，我家朝堂，汝得恣蜂虿，而狼顾耶？则天惊异之，再三顾曰：此儿气概不常，为吾家太平天子也，明皇十七事，代宗诞三日，上幸东宫，赐之金盆以浴吴，后年幼体弱，皇孙体未舒，负媪惶惑，乃以宫中同日生而体貌，丰硕者以进，上视之不乐，曰：此非吾儿负媪，叩头具服，上□谓曰：非尔所知，取吾儿来！于是以太子之子进见，上大喜，置诸掌内视之，笑曰：此儿福禄过其父，及上起身还宫，进内谓力士曰：此一殿有三天子，乐乎哉？可以劝太子饮酒，金史显宗孝懿皇后传，大定八年七月，上遣宣徽使移剌神独斡以名马，宝刀御膳，赐太子及妃，仍谕之曰：妃今临蓐，愿平安得雄？有庆之后，宜以此刀置左右，既而皇孙生，是为章宗时，上幸金莲川，次冰井，翌日，上临幸，抚视宴甚欢，又赐御服佩刀等物，谓显宗曰：祖宗积庆，且皇后阴德至厚，而有今日，社稷之洪福也，又谓李石纥石烈志宁曰：朕诸子虽多，皇后止有太子一人而已，今幸得嫡孙，观其骨相不凡，又生麻达葛山，山势衍气清，朕甚嘉之。因以山名为章宗，小字大政，纪皇太子令庶子杨荣，侍诸皇孙文华后殿，皇太子谕诸皇孙曰：此皇祖近臣，汝辈当礼敬荣讲授，有程度，诸皇孙多所进益，皇太子召荣奖谕切至，且曰：他日学成即汝训迪之功也。荣在春坊，每进讲罢，必从容以进，心务德，亲贤去邪，尚俭戒逸之言，进深见嘉纳，或访以正务，必陈其切要及先后缓急施行之，序皆恳切，无少避忌，永乐十四年十月，周王橚，楚王桢遇节谒孝陵，命东宫皇太孙及小皇孙陪谒，上召杨荣，杨士奇，金幼孜皆至，问曰：二王东宫，皇太孙及小皇孙谒陵，展敬之位，如何朕意？虽略定尔，三人试言之，杨金未有对，上顾问士奇，对曰：周，楚二王尊属当列，稍前两傍东宫殿下之后，诸皇孙与皇太孙同班，两分列两傍，上曰：尔所言有据乎？对曰：宋儒朱熹家礼，大约如此，上曰：吾未尝熟家礼，但据己见，书其位次，遂出片楮，宸翰所书，位次正与士奇言合。
皇孙部杂录