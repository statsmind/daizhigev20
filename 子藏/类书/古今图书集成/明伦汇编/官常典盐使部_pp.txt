盐使部名臣列传
宋
秦羲
按宋史本传羲，字致尧，江宁人。世仕江左，曾祖本岳州刺史，祖进远，宁国军节度副使，父承建州监军使，知州事，李煜之归朝也，承遣羲诣阙上符印，太祖召见，悦其趋对详谨，补殿直，令督广济漕船，太平兴国中，有南唐军校马光琏等亡命荆楚，结徒为盗，羲受诏缚光琏以献，太宗壮之，积劳改西头供奉官，决狱于淮南诸州，淳化中，又督洛南采铜，雷有终称其有心计，遣监兴国军茶务，会杨允恭改茶盐法荐羲，掌真州榷务，寻提点淮南西路茶盐得羡余十余万，遂与允恭同为江，淮制置，擢授合门祗候兼制置矾税，咸平初，入奏，真宗面加慰劳，淮南榷盐，二岁增钱八十三万余贯，以劳改内殿崇班，又兼制置，荆湖路，江南群盗久为民患，羲讨捕皆尽，四年，领发运使事，改供备库副使，献议增榷酤岁十八万缗，所增既多，尤为刻下，会岁旱，诏罢之，景德初，迁供备库使，知江陵府，坐举官不如状，削秩，大中祥符初，起授供备库副使，宿州监军，稍迁东染院副使，明年，广州言澄海兵尝捕宜贼，颇希恩桀骜，军中不能制，部送阙下，上以远方大镇，宜得材干之臣镇抚之，宰相历言数人，皆不称旨，上曰：秦羲可当此任，复授供备库使，充广州钤辖，历东染院使，知苏州，改崇仪使，提举在京诸司库务，因对，求典藩郡，迁内园使，知泉州，天禧四年，代还，道病卒，年六十四，羲知书，好为诗，喜宾客，颇有士风，历财货之任，凡十余年，精勤练习，号为称职，  范祥按宋史本传祥，字晋公，邠州三水人，进士及第，自干州推官，稍迁殿中丞，通判镇戎军，元昊围城急，祥帅将士拒退之，请筑刘璠堡，定川寨，从之，历知庆，汝，华三州，提举陕西银铜坑冶铸钱，祥晓达财利，建议变盐法，后人不敢易，稍加损益，人辄不便，后复官，提举陕西缘边青白盐，改制置解盐使，卒，嘉佑中包拯言：祥通陕西盐法行之，十年岁减榷货务使缗钱数百万，其劳可录，官其子孙景郊社斋郎， 按食货志，太常博士范祥，关中人也，熟其利害，尝谓两池之利甚博，而不能少助边计者，公私侵渔之害也；傥一变法，岁可省度支缗钱数十百万，乃画策以献，是时，韩琦为枢密副使，与知制诰田况皆请用祥策，四年，诏祥驰传与陕西都转运使程戡议之，而戡议与祥不合，祥寻亦遭丧去，八年，祥复申其说，乃以为陕西提点刑狱兼制置解盐事，使推行之，其法旧禁盐地一切通商，听盐入蜀，罢九州军入中刍粟，令入实钱，偿以盐，视入钱州军远近及所指东，西，南盐第优其直，东，南盐又听入钱永兴，凤翔，河中，岁课入钱，总为盐三十七万五千大席，授以要券，即池验券，按数而出，尽弛兵民辇运之役，又以延庆环渭原，保安，镇戎，德顺，地近乌白池，奸人私以青白盐入塞，侵利乱法，乃募人入中池盐，予券优其估，还以池盐偿之，以所入盐官自出鬻，禁人私售，峻青白盐之禁，并边旧令入中铁炭，瓦木之类，皆重为法以绝之，其先以虚估受券及已受盐未鬻者，悉计直使输亏官钱，又令三京及河中，河阳陕，虢、解，晋、绛、濮，庆成广济官仍鬻盐，须商贾流通，乃止。以所入缗钱市并边九州军刍粟，悉贸榷货务钱币以实中都，行之数年，黠商贪贾，无所侥幸，关中之民得安其业，公私便之。皇佑元年，侍御史知杂何郯复言改法非是，明年，遣三司户部副使包拯驰视，还言行之便，第请商人入钱及延环等八州军鬻盐，皆重损其直，即入盐八州军者，增直以售，三京及河中等处禁官鬻盐，而三司谓京师商贾罕至，则盐贵，请得公私并贸，余禁止，皆听之，田况为三司使，请久任祥，俾专其事，擢祥为陕西转运使，赐金紫服，祥初言岁入缗钱，可得二百三十万，皇佑初年，入缗钱二百二十一万，四年，二百一十五万，以四年数，视庆历六年，增六十八万，视七年增二十万，又旧岁出榷货务缗钱，庆历二年，六百四十七万，六年四百八十万，至是榷货务钱不复出，其后岁入虽赢缩不常，至五年，犹及百七十八万，  元。
瞿霆发
按杭州府志霆发，字声父，以功授承务郎，两浙转运司副使海潮壤盐，□死者万计，霆发倾力救之，流亡复还，盐事以集，仁宗时，拜运使，浙东饥，亭民死徙霆发，稽户数第其物力而均之，课以最闻，  赛典赤脱欢察儿。
按杭州府志脱欢察儿，字彦明，至正二年，由户部郎中出为两浙盐运同知，尝言盐者于国为大利于民为大病，急之则民怨，缓之则政弛，乃先具条教严立，期约而加以宽恤民感奋，尽力奉令，无敢后，每谕之曰：吾榷盐充数足矣；若求羡余，以希秩赏，吾弗忍也，越半年，不事鞭笞，而盐皆足持己廉洁，但坐厅事退，即阖门独处，不可干以私，  李廷佐。
按杭州府志廷佐，字唐卿，陕西人，至正七年，由礼部侍郎出为两浙都转运廷佐，严明有才干，悉心盐策之事，凡亭民所不便者罢之，欲者行，吏胥黩货，有蠹盐法者，悉屏斥之，性无嗜好，暇则与幕下少年讲诵经史，以为乐声誉，赫然  明。
李庆
按安陆府志庆，字积善，宣德间，以岁荐授建昌同知，同官治赋者，虑愆期致罪，追索甚急，庆为缓期，民悦之，输纳无敢后，以忧去，民追送出境，升南户部郎中，调礼部仪制，迁两浙盐运使，有持券请盐者按岁月，先后给之，二年，岁课三倍，寻乞归，卒于舟殁之日，无以为丧，邑人至今称之，  侯荩。
按松江府志荩，字进忠，华亭人，景泰末，以乡贡试吏部尚书王文端奇其文，擢置第一，授襄阳府同知，改处州属邑，龙泉，庆元民盗，□阻山为乱，中官卢永议发兵剿之，荩言人贫而窃□，为乱非本情，即躬诣其地，谕以祸福，民感激散去，全活者甚众，升河东盐运，同知盐池，故无垣，亡赖子聚众杀劫，有司莫能制，荩条陈禁革，疏通十余策，报下行之，盗贼遂息。天雨盐池溢，荩致斋三日，遂霁，而池外十余里，雨如故，人以为诚感子方直，皆第进士，方字公矩，有文名，终湖广佥事，直广西参议，  罗钦德。
按吉安府志钦德，字允迪，太和人与其弟钦忠同登，弘治己未进士，其时兄文庄公官翰林，三罗之名，隐隐在公卿间，咸欲识其为人，钦德顾深避，不欲接款，坐是抑其选，除两浙盐运副使，至则一洗宿弊，居久之，遣妻子归官舍萧然，中官镇浙者，恣甚，索金动盈百，独未尝向钦德启齿，势豪冒盐禁，闻钦德掣盘急，凿其艘沉之，其见惮如此。久乃转刑部郎，寻升浙江，参议当述职，诏吏部举藩臬，大吏异等，以钦德名闻，赐羊酒，彩币，旌之升副使，乞归，不许，又三年，再移疾，得旨，令有司视其疾愈，奏请召用，嘉靖初，即家拜湖广副使，寻进贵州按察使，坚卧不起，家居三十年，谢去，造请清严绝俗，独处一小楼，率旬余始下楼，一谒文庄公而已，性隆孝友，自浙得请归侍，其父几杖，依依若孺子，只字片纸，必珍藏微言细行，札记靡遗母，淑人所制，布履既贵，尤笥存之，临终，命纳诸棺以殉□。
盐使部艺文一
上文侍中论榷盐书 ，    ，宋苏轼留守，侍中执事，当今天下勋德俱高，为主上所倚信，望实兼隆，为士民所责，望受恩三世，宜与社稷同忧，皆无如明公者，今虽在外，事有关于安危，而非职之所忧者犹当尽力争之，而况其事关本职而忧，及生民者乎？窃意明公必已言之而人不知，若犹未也，则愿效其愚，顷者三司使章惇建言乞榷河北，京东盐，朝廷遣使按视，召周革入觐，已有成议矣，惇之言曰：河北与陕西皆为边防，而河北独不榷盐，此祖宗一时之误，恩也，轼以为陕西之盐，与京东，河北不同，解池广袤，不过数十里，既不可捐以予民，而官亦易以笼，取青盐，至自卤中，有可禁止之道，然犹法存而实不行，城门之外，公食青盐，今东北循海，皆盐也，其欲笼而取之，正与淮南，两浙无异，轼在余杭时，见两浙之民以犯盐得罪者，一岁至万七千人，而莫能止，奸民以兵仗护送，吏士不敢近者，常以数百人为辈，特不为他盗，故上下通知而不以闻耳。东北之人悍于淮，浙远甚，平居椎剽之奸，常甲于他路，一旦榷盐，则其祸未易以一二数也，由此观之，祖宗以来，独不榷河北盐者，正事之适宜耳，何名为误哉？且榷盐虽有故事，然要以为非王政也，陕西淮，浙既未能罢，又欲使京东，河北随之，此犹患风痹，人曰：吾左臂既病矣，右臂，何为独完？则以酒色伐之，可乎？今议者曰：吾之法与淮浙不同，淮，浙之民所以不免于私盐，而户所以不免于私卖者，以官之买价贱而卖价贵耳，今吾贱买而贱卖，借如每斤官以三钱得之，则以四钱出之，盐商，私买于户，利其贱耳，贱不能减三钱，户均为得三钱也。宁以予官乎？将以予私商，而犯法乎？此必不犯之道也，此无异于儿童之见东海，皆盐也，苟民力之所及，未有舍而不煎，煎而不卖者也，而近岁官钱，常若窘迫，遇其急时，百用横生以有限之钱买无穷之盐，户有朝夕薪米之忧，而官钱在期月之后，则其利必归于私贩，无疑也。食之于盐，非若饥之于五谷也，五谷之乏，至于节口并日，而况盐乎？故私贩法重，而官盐贵，则民之贫而懦者或不食盐，往在浙中，见山谷之人，有数月食无盐者，今将榷之东北之俗，必不如往日之嗜咸也，而望官课之，不亏□矣，且淮浙官盐，本轻而利重，虽有积滞，官未病也，今以三钱为本一钱为利，自禄吏购赏，修筑廒庾之外，所获无几矣，一有积滞不行，官之所丧，可胜计哉！失民而得财，明者不为，况民财两失者乎？且祸莫大于作，始作俑之渐至于用人，今两路未有，盐，禁也，故变之难，遣使会议，经年而未果，自古作事，欲速而不取，众议未有如今日者也，然犹迟久如此，以明作始之难也，今既以榷之矣，则他日国用不足，添价贵卖，有司以为熟，事行半纸，文书而决矣，且明公能必其不添乎？非独明公不能也，今之执政，能自必乎？苟不可必，则两路之祸，自今日始，夫东北之蚕，衣被天下，蚕不可无盐，而议者轻欲夺之，是病天下也，明公可不深哀而速救之欤？或者以为朝廷既有成议矣，虽争之，必不从，窃以为不然，乃者手实造簿，方赫然行法之际，轼尝论其不可以告，今太原韩公，公时在政府，莫之行也，而手实卒罢，民赖以少安，凡今执政所欲必行者，青苗，助役市易，保甲而已，其他犹可以庶几万一，或者又以为明公将老矣，若犹有所争，则其请老也难，此又轼之所不识也，使明公之言，幸而听屈己少留，以全两路之民，何所不可？不幸而不听，是议不中意，其于退也，尤易矣，愿少留意，轼一郡守也，犹以为职之所当忧，而冒闻于左右，明公其得巳乎 ， 封还解盐，专置使状。 ， ， ， ， 范祖禹准中书省录黄，尚书省到白札子，勘会陕西制置解盐司元专设官总领，后来方令，转运使一员，兼管是致职务，不专有害抄法，契勘茶事司，河北籴便司已罢，转运司兼领，七月八日得画，三省同奉圣旨，依旧差官专充制置解盐使，更不令转运使副兼领者右，臣伏见仁宗庆历中，以范宗杰为制置解盐使，行禁推法，公私大受其弊，于是范祥请变盐法，至八年，乃以祥为陕西提点刑狱兼制置解盐事，尽革宗杰之弊，课入亦增，祥初建议，当时论者争以为非，而韩琦包拯等皆以祥法为便，请久任祥以专其事，乃擢祥为陕西转运使，及李三代祥，官课遂损，嘉佑中张方平包拯请复用祥，祥之盐法，至今称之，及祥卒，薛向继其后，祥与向皆号为能言利，丰财之臣，然皆提转兼领祥之再使，虽尝专领，后卒归之，转运使，由此观之，盐事修举，在于得人，不在置使也，今诚得如祥向者而主之；亦何必专若不得人，虽专无益，自仁宗嘉佑以来不置此，使已数十年，今一旦复之，设官置使，别为一司，公私先已有劳费，权轻则不足以动州县，重则是又增一监司，州县承□，不无烦扰，又提转之外，别置使者以主财利，无不好相侵夺，各求自便，此人情之常也，神宗熙宁中，留意马政，置监牧使，数年而罢，盖监司之外，又置使则为□长，事理不安，故不能久，且治道贵于简便，纲领尤不欲众多也，东西海盐，不为不多，然提刑司亦兼盐事解池盐，在陕西转运使止一事尔，若须置使，则东南盐亦当设官矣，若每事专设官，则转运司遂无所用，尚何以主钱谷为职哉？茶事司，本起于李祀，刘佐陆师闵之徒，征利而为之，议者皆以为非，朝廷以熙河边用不得已而存之，此不足为法也，夫解盐利害，非臣所知，止以祖宗之旧，及事理言之，恐不必专设官，今陕西有都转运使，转运使副判官，提点刑狱皆可以随资序用，今若选择知盐事者一人为盐司使之兼领，亦岂敢不举职，若再置转运司于抄法有害，则提刑兼领，亦范祥故事，虽增监司一员，有愈于别置使之烦也，古者利不百不变常，朝廷方省官惜费，苟无大利害，则不若且如其故便，臣愚窃谓作事谋始，所宜慎重，故未敢行，伏望圣慈更与大臣详酌，所有录黄，谨具封还  ，再封还解盐，置使状。 ， ， ， ， ， 前人右，臣窃以置官，不如议法，议法不如择人，法者，人之所为也，官者，法之所行也，故事之利害，择人为先，苟不得人，虽有良法，亦无所施，或反为害，虽改置官司，无益也，仁宗时，范祥献盐法，庆历四年，遣祥与陕西转运使议其事，至八年，乃以祥为点刑狱，使推行之，言者争以为不便，皇佑二年，遣包拯往视之，还言便三年，又召祥与三司官议，乃擢祥转运使，至和中罢，至嘉佑三年，张方平包拯请复用祥，乃以为制置使，自初献议至此十五年方委以总领，其慎重如此之至也，盖祥有已试之效，故不使兼他职，以尽其能，此乃先得其人而设官也，自祥卒后，皆转运使副兼之，熙宁二年，以解盐判官李师锡为转运判官，自此不除，解盐判官，以永兴军，通判兼之，今朝廷以转运司职务不专，有害抄法，故欲专置使臣，不知抄法有害，是人坏之邪？是法坏邪？若人坏之也，则当惩治其人，其人不可别择任人而已，若法坏也，则当讲求范祥之法，修复之而已，臣谨按国史祥之盐法，后人不能易，小有增损，人辄不便，今不考究其法，而改置官司，官司虽改，而法弊犹存，则与不改何异？若去其法弊，而又得人，则虽在转运司亦可也，若转运司侵夺盐利，则重其法禁，谁敢违之？岂必改易官司哉，祖宗时，或以提转兼领，或专置使，或置判官，皆有故事，但自嘉佑八年以后，不专置使，今一旦复之，先有劳费，故不可不慎重，臣窃观前世承平，治道无不简，易而清静，唯是唐明皇天宝乱政，广置使名利出百孔朝廷，近年增置官司稍多，亦不久而罢，今若增监司一员以主之，犹愈于别置使之烦，臣前奏已言之矣，闵子骞曰：仍旧贯，如之何？何必改作，孔子贵其言，盖为治者不尚烦也，诸葛亮偏霸之相，犹出教曰：事有不至，至于十返，来相启告，今兹之举，臣之愚见，窃谓未安，伏望圣慈更赐详酌，谨再具封还□。
盐使部艺文二
诗
送张转运之南康， ， ， ， ， 明李攀龙，此去专城，又楚都遥临，五岭压三吴，坐来斋阁，江声合忽傍，襜帷岳色，孤白昼落星寒，剑气清秋石镜满冰壶，美人欲报琼瑶，赋彭蠡，春深雁有无  ，送都转运刘使君还万安， ， ，  前人，十年，西省结交欢，别后云霄尺素，难郡接荆衡，分岳牧□开，海岱领盐官，五溪误见明珠拾千里，谁将老骥？看莫道赐环，非近事新悬，白日照长安。
盐使部纪事
三国蜀志王连传，先主既平成都，以连为什邡令，转在广都，所居有绩，迁司盐校尉，较盐铁之利，利入甚多，有裨国用，于是简取良才，以为官属，若吕乂杜祺，刘干等终至大官，自连所拔也，迁蜀郡太守，兴业将军，领盐府如故，周书辛庆之传，庆之为行台左丞，时初复河东，以本官兼盐池都将，东魏攻正平郡，陷之，遂欲经略盐池，庆之守御有备，乃引军退，河桥之役，大军不利，河北守令弃城走，庆之独因盐池，抗拒强敌，时论称其仁勇，唐书齐澣，传澣孙抗为江淮宣尉判官，德宗自梁，洋还，财用大屈，盐铁使元琇荐抗才，改仓部郎中，斡盐利，宋史赵昌言传昌言，拜右谏议大夫，或议弛茶盐禁以省转漕，命昌言为江、淮、两浙制置茶盐使，昌言极言非便，太宗不纳，趣昌言固执如初，即以户部副使雷有终代之，卒以无利而罢，陈安石传，韩绛镇太原，议行盐法，与监司多不合，加安石集贤殿修撰，为河东都转运使，议始定，谓其僚曰：兴事当有渐，急则扰，乃出盐付民，而俾之券，使随所得贸易，鬻毕而归，券私贩为减，进天章阁待制，王举元传，举元历郡牧，户部判官，京东转运使，治平中，徙成都，邙井盐岁入二百五十万，为丹棱卓个所侵积不售，下令止之，盐登于旧，吕提举在京修造，英宗劳之曰：官庐舍害于水，仅有存者，卿究心公家，毋惮其劳，俄进盐铁副使，神宗本纪，熙宁二年八月癸卯，侍御史刘琦贬监处州盐酒务，御史里行钱顗贬监衢州盐税，亦以论安石，故孙子秀传子秀，字元实，主管浙东盐事，先是，诸□盐百袋附五袋，名五厘盐，未几，提举官以为正数，民困甚，子秀奏蠲之，张纶传纶，字公信，除江，淮制置发运副使，时盐课大亏，乃奏除通，泰，楚三州盐户宿负，官助其器用，盐入优与之直，由是岁增课数十万石，复置盐□于杭，秀，海三州岁入课又百五十万，居二岁，增上供米八十万金史赵重福传重福，字履祥，改沧州盐副使，岁饥，民煮卤为盐，卖以给食，盐官往往杖杀之，重福曰：宁使课殿，不忍杀人，岁满课殿当降，尚书右丞完颜匡三司使按出虎知其事，乃以岁荒薄其罚，元史谢让传让，字仲和，□昌人，祖义，有材勇，金贞佑间为义军千户，让幼□悟好学，及壮，推择为吏，补宣慰司令史，国兵取宋，立行中书省于江西，让以选为令史，调河间等路都转运盐司经历，先是，户在军籍者，悉除其名，以丁多寡为额，输盐，其后多雇旧户，代为煮盐，而雇钱甚薄，让言，军户既落籍为民，当与旧户均役，既令代役，岂宜复薄其佣，使重困乎？自今雇人，必厚与直，乃听，先是，逃亡户率令见户包纳其盐，由是豪强者以计免，而贫弱愈困，让令验物力多寡，比次甲乙以均之，擢南台御史王都中传都中，字元俞，除两浙都转运盐使，未上，擢海北海南道肃政廉访使，中书省臣奏：国计莫重于盐策，乃如前，除盐亭户三年一比附推排，世祖旧制也。任事者，恐敛怨久不举行，都中曰：为臣子者，使皆避谪，何以集事？乃请于行省，□历三十四，□验其物力高下以损益之役既平，而课亦足，公私便之。元统初，朝廷以两淮盐法久坏，诏命都中以正奉大夫，行户部尚书，两淮都转运盐使，仍赠袭衣法酒，都中既至，参酌前所行两浙者，次第施行之，盐法，遂修王艮传艮，字止善，除两浙都转运盐使司经历，绍兴路总管王克敬以计口食盐不便，尝言于行省，未报，而克敬为转运使，集议欲稍损其额，以纾民力，沮之者，以为有成籍，不可改，艮毅然曰：民实寡而强赋，多民之钱，今死徙已众矣，顾重改民籍而轻弃民命乎！且浙右之郡，商贾辐辏，未尝以口计也。移其所赋，散于商旅之所聚，实为良法，于是议岁减绍兴食盐五千六百引，寻有复排前议者，艮欲辞职去，丞相闻之，亟遣留艮，而议遂定，苏天爵传天爵，字伯修，起为两浙都转运使，时盐法弊甚，天爵拯治有方，所办课为钞八十万锭，及期而足，王克敬，传克敬，字叔能，大宁人，迁左司都事，时英宗励精图治，丞相拜住请更前政不便者，会议中书堂，克敬首言：两浙煎盐户牢盆之役，其重者尤害民，当免其他役，议定以闻，悉从之，泰定初，出为绍兴路总管，郡中计口受盐，民困于诛求，乃上言乞减盐五千引，运司弗从，因叹曰：使我为运使，当令越民少苏矣，寻转两浙盐运司使，首减绍兴民食盐五千引，温州逮犯私盐者，以一妇人至，怒曰：岂有逮妇人千百里外，与吏卒杂处者，污教甚矣！自今毋得逮妇人建议，着为令。张思明传思明，字士瞻，授两浙盐运使，岁课充赢，僚属请上增数，思明曰：赢缩不常，万一以增为额，是我希一己之荣，遗百世之害，赵思鲁，传思鲁，字希颜，出为河间路转运盐使除害兴利，法度修饬，绝巡察之奸，省州县厨传赠遗之费，户商人无不便之，岁课遂大增，暇日，又割己俸，率僚吏新孔子庙，命吏往江右制雅乐，聘工师，春秋释奠，士论称之，明外史耿九畴传九畴，字禹范，正统初，大臣言，两淮盐政久坏，宜得重名，检者治之，于是推择为盐运司同知，痛革宿弊，尝条奏便宜五事，多着为令□。
盐使部考
辽
辽上京置盐铁使司诸路置转运使司
按辽史百官志，上京盐铁使司，南京转运使司，亦曰燕京转运使司，转运司职名总目：
某转运使
某转运副使
同知某转运使
某转运判官
山西路都转运使扬晢，兴宗重熙二十年为山西转运使，奉圣州转运使司，圣宗开泰三年置。
蔚州转运使司
应州转运使司
朔州转运使司
保州转运使司已上并开泰三年置
西州转运使司，圣宗太平三年见西山转运使郎元化  宋。
宋设提举茶盐司，掌山海之利，以佐国用，又设提举制置解盐司，以掌盐泽之禁，按宋史职官志提举茶盐司，掌摘山煮海之利，以佐国用，皆有钞法，视其岁额之登损，以诏赏罚，凡给之不如期，鬻之不如式，与州县之不加恤者，皆劾以闻，政和改元，诏江、淮、荆、浙六路，其置一员，既而诸路皆置，中兴后，通置提举常平茶盐司，掌常平，义仓，免役之政令，凡官田产及坊□，河渡之入，按额拘纳，收籴储积，时其敛散以便民，视产高下，以平其役，建炎元年，常平职事并归提刑司，钱归行在，二年，始复置常平官，还其籴本，未几复罢，绍兴二年复置，主管（系提刑司，委通判或募职官充）。
其后置经制司改常平官为经制某路干
办常平等公事，未几，经制司罢，复为常平官，十五年，户部侍郎王□言常平之设，科条实繁，其利不一，岂一主管官能胜其任，乃诏诸路提举茶盐官改充提平茶盐公事，如四川无茶盐去处，仍以提刑兼充，主管官改充常平司干办公事，是年冬，诏提举官依旧法为监司，与转运判官叙官，岁举升改官员有不职，则按以闻，其后常平钱多取以赡军，所掌特义仓水利，设法赈济之事，茶盐司置官提举本以给卖钞引，通商阜财，时诣所部州县巡历觉察，禁止私贩，按劾不法，其属有干办官，既与常平合一，遂并行两司之事焉，提举制置解盐司，掌盐泽之禁令，使民入粟塞下，予钞给盐，以足民用而实边备，凡盐价高下，及文钞出纳多寡之数，皆掌之，太宗淳化四年七月戊午，置诸路茶盐制置使，按宋史太宗本纪云云，哲宗绍圣元年六月丙子，罢制置解盐使。
按宋史哲宗本纪云云
元符二年夏四月庚辰，令广西提点刑狱司兼领盐事，按宋史哲宗本纪云云。
高宗建炎四年七月戊辰，罢提领措置茶盐司按宋史高宗本纪云云，绍兴二年七月壬戌，复置湖北提举茶盐司，九月庚辰，命福建提举茶盐司兼领，市舶司按宋史高宗本纪云云。
绍兴四年四月甲午罢广西提举茶盐司
按宋史高宗本纪云云
绍兴五年十一月辛巳，复置淮南提举盐事官，按宋史高宗本纪云云，绍兴八年五月乙未，复置淮东提举茶盐司。
按宋史高宗本纪云云
绍兴十五年八月己亥，改诸路提举茶盐官为提举常平茶盐公事，川，广以宪臣兼领，按宋史高宗本纪云云。
孝宗淳熙十年春正月乙酉，命二广提举盐事官互措置盐事，按宋史孝宗本纪云云。
淳熙十三年三月丁酉，合提举广南东，西盐事司为一，按宋史，孝宗本纪云云。
金
世宗大定二十九年正月，章宗正位，十二月戊戌，复置北京，辽东盐使司，仍罢巡盐使按金史章宗本纪云云。
元
世祖至元八年三月丙子，改山东，河间，陕西三路盐课都转运司为都转运盐使司按元史，世祖本纪云云。
至元十二年，大都山东，皆设都转运盐使司，掌□榷盐以资国用，按元史，世祖本纪，不载 按百官志，大都河间等路都转运盐使司，秩正三品，掌□榷办盐货以资国用，使二员，正三品；同知一员，正四品；副使一员，正五品；运判二员，正六品；首领官，经历一员，从七品；知事一员，从八品；照磨一员，从九品，国初，立河间税课达鲁花赤，清沧盐使所，后刱立运司，立提举盐榷所，又改为河间路，课程所提举沧清课盐使所，中统三年，改都提领拘榷沧清课盐所，至元二年，以刑部侍郎右三部郎中，兼沧清课盐使司，寻改立河间都转运盐使司，立清，沧课三盐司，十二年，改为都转运使司，十九年，以户部尚书行河间等路都转运使司事，寻罢，改立清，沧二盐使司，二十三年，改立河间等路都转运司，二十七年，改令户部尚书行河间等路都转运使司事，二十八年，改河间等路都转运司，延佑六年，颁分司印，巡行郡邑，以防私盐之弊，盐□二十二所，每□设司令一员，从七品；司丞一员，从八品；办盐各有差，  利国，□   ，   利民□。
海丰□      阜民□
阜财□      益民□
润国□      海阜□
海盈□      海润□
严镇□      富国□
兴国□      厚财□
丰财□      三叉沽□
芦台□      越支□
石碑□      济民□
惠民□      富民□
山东东路转运盐使司，品秩职掌同上，运判止一员，国初，始置益都课税所，管领山东盐□以总盐课，后改置运司，中统四年，诏以中书左右部，兼诸路都转运司，至元二年，命有司兼办其课，改立山东转运司，至元十二年，改立都转运司，延佑五年，以盐法涩滞，降分司印，巡行各□，督收课程，罢胶莱盐司所属盐□，盐□一十九所，每□设司令一员，从七品；司丞一员，从八品；管勾一员，从八品；  永利□， ， ； ， ， ， 宁海□。
官台□      丰国□
新镇□      丰民□
富国□      高家港□
永阜□      利国□
固堤□      王家冈□
信阳□      涛洛□
石河□      海沧□
行村□      登宁□
西由□
至元十四年，两淮，两浙，福建各立都转运盐使司按元史，世祖本纪，至元十四年春正月己未，置江，淮等路都转运盐使司，夏四月癸酉，设盐转运司四员， 按百官志，两淮都转运盐使司，秩正三品，国初，两淮内附，以提举马里范章专掌盐课之事，至元十四年，始置司于扬州，使二员，正三品；同知一员，正四品；副使一员，正五品；运判二员，正六品；经历一员，从七品；知事一员，从八品；照磨一员，从九品，三十年，悉罢所辖盐司，以其属置□官，大德四年，复置批验所于真州，采石等处，盐□二十九所，每□司令一员，从七品；司丞一员，从八品；管勾一员，从九品，办盐各有差，  吕四□， ： ， ， ， ， 余东□。
余中□      余西□
西亭□      金沙□
石港□      掘港□
丰利□      马塘□
拼茶□      角斜□
富安□      安丰□
梁□□      东台□
河□□      丁溪□
小海□      草堰□
白驹□      刘庄□
五佑□      新兴□
庙湾□      莞渎□
板浦□      临洪□
徐渎浦□
批验所，每所提领一员，正七品；大使一员，正八品；副使一员，正九品，掌批验盐引，两浙都转运盐使司，秩正三品，使二员，同知二员，运判二员，经历，知事各一员，照磨一员，至元十四年，置司杭州，大德三年，定其产盐之地立□有差，仍于杭州，嘉兴，绍兴温，台等处设检校四所，专验盐袋，无过常度，盐□三十四所，每所司令一员，从七品；司丞一员，从八品；管勾一员，从九品，  仁和□ ， ； ， ， ， 许村□。
西路□      下沙□
青村□      表部□
浦东□      横浦□
芦沥□      海沙□
鲍郎□      西兴□
钱清□      三江□
曹娥□      石堰□
鸣鹤□      清泉□
长山□      穿山□
袋山□      玉泉□
芦花□      大嵩□
昌国□      永嘉□
双穗□      天富南监□
长林□      黄岩□
杜渎□      天富北监□
长亭□      龙头□
福建等处都转运盐使司，秩正三品，使二员，同知二员，运判二员，经历，知事各一员，照磨一员，至元十四年，始置市舶司，领煎盐征课之事，二十四年，改立盐运使司，二十九年罢，立提举司，大德四年，复为运司，九年复罢，并入元帅府兼掌之，十年，复立都提举司，至大四年，复升运司，径隶行省，凡置盐□七所，盐□七所，每所司令一员，从七品；司丞一员，从八品；管勾一员，从九品，  海口□ ， ， ， ， ， 牛田□。
上里□      惠安□
浔美□      浯州□
汭州□
至元十六年夏四月己卯，立诸路转运盐使司按元史，世祖本纪云云，至元十七年秋七月丁卯，并大都盐运司入河间为一，按元史，世祖本纪云云。
至元十九年设，芦台等处盐使司盐引取息以三分为率，又罢解盐司，令运司调度盐引，按元史，世祖本纪，至元十九年夏四月丙辰，议设盐使司卖盐引法，择利民者行之，仍令按察司磨刷运司文卷，定民间贷钱取息之法，以三分为率，冬十月丙申，立芦台越支三沽盐使司，河间沧清山东滨，乐安及胶莱，莒密盐使司五，十二月癸卯，罢解盐司及诸盐司，令运司官亲行调度盐引，至元二十年，减隆兴府管盐官吏九十九人。
按元史，世祖本纪，至元二十年五月庚申，减隆兴府，昌州，盖里泊管盐官吏九十九人，以其事隶隆兴府，至元二十一年，立福建盐课都转运司按元史，世祖本纪，至元二十一年九月甲申，并市舶入盐运司，立福建等处盐课市舶都转运司，至元二十二年，分河间，山东盐课转运司始设四川，河东，茶盐转运司，按元史，世祖本纪，至元二十二年冬十月己亥，复分河间，山东盐课转运司为二 按百官志四川茶盐转运司，成都盐井九十五处，散在诸郡山中，至元二年，置兴元，四川转运司，专掌煎熬办课之事，八年罢之，十六年，复立转运司，十八年，并入四道宣慰司，十九年，复立陕西四川转运司通辖诸课程事，二十二年，置四川茶盐运司，秩从三品，使一员，同知，副使，运判各一员，经历，知事，照磨各一员，盐□一十二所，每所司令一员，从七品；司丞一员，从八品；管勾一员，从九品，  简盐，□， ， ， ， ， ， 隆盐□。
绵盐□      潼川□
遂实□      顺庆□
保宁□      嘉定□
长宁□      绍庆□
云安□      大宁□
河东，陕西等处转运盐使司，品秩职掌同前，运判增一员，国初，设平阳府，以征课程之利，中统二年，改置转运司，置提举解盐司，至元二年，罢运司，命有司掌其务，寻复置转运司，二十二年，立陕西都转运司，诸色税课悉隶焉。二十九年，置盐运司，专掌盐课，其余课税归有司，解盐司亦罢延佑，六年更为河东陕西等处都转运盐使司，隶省部，其属，三解盐□管勾一员，正九品，同管勾一员，从九品，河东等处解盐管民提领所，正提领一员，从八品；副提领一员，从九品，安邑等处解盐管民提领所，正提领一员，从八品；副提领一员，从九品，至元二十三年冬十月壬戌，改河间盐运司为都转运使司按元史，世祖本纪云云。
至元二十五年八月癸酉，以河间等路盐运司兼管顺德，广平，綦阳三铁冶，按元史，世祖本纪云云。
至元二十四年闰二月乙酉，改福建市舶都漕运司为都转运盐使司，秋七月癸丑，升福建盐运使司，依两淮等例，为都转运使司按元史，世祖本纪云云。
至元二十六年增置浙东二盐司
按元史，世祖本纪，至元二十六年冬十月癸酉，尚书省臣言：沙不丁以便宜增置浙东二盐司合浙东，西旧所立者为七，乞官知盐法者五十六人，从之，至元二十九年，以行省左丞言，设提举司，领福建盐课并罢陕西诸子盐司按元史，世祖本纪，至元二十九年春正月庚子，江西行省左丞高兴言：福建盐课既设运司，又设四盐使司，今若设提举司，专领盐课，其酒课悉归有司为便，诏从之。五月丁未，以陕西盐运司酒税等课已入州县，罢诸子盐司，至元三十年春正月，行省平章伯颜言：扬州盐转运一司，设三重官府，宜削去盐司，止留管勾，诏从其议，按元史，世祖本纪云云，至元三十一年，始置广海盐课提举司，升福建盐提举司按元史成宗本纪，至元三十一年五月己巳，升福建盐提举司为盐转运司，增捕私盐，人赏格 按百官志广，海盐课提举司，至元三十一年，置专职盐课，秩正四品，都提举二员，从四品；同提举二员，从五品；副提举二员，从六品；知事一员，提控案牍一员，成宗元贞元年春正月乙亥，诏饬诸道盐运司，闰四月己未，各处盐使司盐，□改设司令，司丞按元，史成宗本纪云云。
大德四年八月癸卯置广东盐课提举司
按元史成宗本纪云云， 按百官志广东盐课提举司，至元十三年，始从广州煎办盐课，十六年，隶江南盐铁茶都转运司，二十二年，并入宣慰司，二十三年，置市舶提举司，大德四年，改广东盐课提举司，提举一员，从五品；同提举一员，从六品；副提举一员，从七品；其属，附见盐□十三所，每所司令一员，从七品；司丞一员，从八品；管勾一员，从九品，  靖康□ ， ， ， ， ， 归德□。
东莞□      黄田□
香山□      矬峒□
双恩□      咸水□
漆水□      石桥□
隆井□      招收□
小江□
大德五年，命转运司分官整理，两淮盐法，罢清沧，深三盐司按元史，成宗本纪，大德五年春正月丙寅，以两淮盐法涩滞，命转运司官两员分司上江以整治之，二月己卯，增河间转运司盐为二十八万引，罢其所属清，沧，深三盐司，大德七年二月壬午，并大都盐运司入河间运司按元史成宗本纪云云，大德八年五月壬申，罢福建都转运盐使司，以其岁课并隶宣慰司，按元史成宗本纪云云。
大德十年，增设福建及河间，山东等处盐课提举司等官，按元史成宗本纪，大德十年春正月丙午，立福建盐课提举司，隶宣慰司，五月壬午，增河间，山东，两浙，两淮，福建，广海盐运司岁煮盐二十五万余引，仁宗延佑元年，始立泉州，广东庆元市舶提举司，增置两浙盐运判官，按元史仁宗本纪，延佑元年六月戊申，增置两浙盐运司判官一员， 按百官志市舶提举司，至元二十三年，立盐课市舶提举司，隶广东宣慰司三十年，立海南博易提举司，至大四年罢之，禁下番船只，延佑元年，弛其禁，改立泉州，广东庆元三市舶提举司，每司提举二员，从五品；同提举二员，从六品；副提举二员，从七品；知事一员，延佑，五年冬十月乙未，罢胶，莱，莒密盐使司，复立涛洛，□按元史，仁宗本纪云云。
延佑六年增革盐运所属提领官
按元史仁宗本纪延佑，六年二月戊戌，改陕西转运使司为河东，陕西都转运盐使司，十月辛酉，置两浙盐仓六所，秩从八品，官二员，惟杭州，嘉兴二仓，设官三员，秩从七品，盐□三十四所，设监运一员，正八品；己卯，增河东，陕西盐运司判官一员，给分司印二，置提领所二，秩从八品，官各二员，盐□二增，管勾各二员，罢漉盐户提领二十人，泰定帝泰定二年五月辛未，改河间盐运司为大都，河间等路都转运盐使司按元史，泰定帝本纪云云。
明
明设都转运盐使司以掌盐课之事
按明会典，各都转运盐使司，正官运使一员，同知，副使各一员， 员数不等。
首领官经历知事各一员
各盐课提举司正官提举一员同提举一员
隆庆二年裁革
副提举
员数不等
首领吏目一员
各煎盐提举司
旧有提举，同提举，副提举典史各一员，后革盐运，提举二司所属衙门，盐课司仓库，大使各一员，副使各一员，太祖洪武二十六年，定盐运司考核之制。
按明会典，凡盐运司官考满，洪武二十六年，定盐运司首领官，属官从本衙门正官考核盐课提举司，正官至首领官任满，俱送本处布政司正官考核，仍送本处，按察司考核，盐运司五品以上正佐官，别无考核衙门，从都察院考核，吏部覆考，成祖永乐八年，更定盐运司考核之制。
按明会典，永乐八年，奏准盐运司判官，依本司堂上官例，考核近例，两淮，长芦，径具由赴部，咨送都察院考核，吏部覆考其山东，两浙，福建，河东，陕西运司并各处市舶盐课提举司，俱由布，按二司考核，申部覆考，不送都察院，仍各行户部稽查，钱粮明白，至日发落，穆宗，隆庆二年，议准运同，运副运判，不拘常调迁谪，俱于科目出身人员内选用，止听抚，按巡盐节制，按明会典云：云□。
皇清
顺治元年
大清会典凡官员监理顺治初差长芦两淮两浙河  东巡盐御史各一员总理直隶山东江南湖广  江西河南浙江山西陕西盐务一年更差其福  建广东广西四川云南贵州六省盐政旧隶巡  按后改隶巡抚  各都转运盐使司
正官
运使一员
同知一员康熙十六年裁十七年复设长芦山  东两浙福建各一员  副使康熙十六年裁十七年复设两浙一员  判官两淮四员两浙一员长芦一员山东一员  河东一员  首领官
经历一员
知事两淮两浙长芦河东各一员
各盐课提举司
正官
提举广东一员云南三员
首领官
吏目广东云南各一员
盐运提举所属衙门
各□盐课司批验盐引所仓库
大使各一员旧有副使各一员后裁
巡检止两淮二员
旧有广东市舶提举司设提举七员吏目一员  康熙五年裁并盐课提举司  顺治十年
大清会典顺治十年停差御史归运使管理
顺治十三年
大清会典顺治十三年复差巡盐御史
康熙七年
大清会典康熙七年长芦等四处盐差于六部郎中  员外郎及御史内每处选差满汉官各一员笔  帖式各二员  康熙十年
大清会典康熙十年题准盐差御史不拘满汉每处  只差一员  康熙十一年
大清会典康熙十一年令盐政归并各该巡抚停差  巡盐  康熙十二年
大清会典康熙十二年复差巡盐御史
康熙十六年
大清会典康熙十六年停止盐差笔帖式如差不习  汉字满御史仍带笔帖式一员  康熙二十四年
大清会典康熙二十四年覆准河东复设分司官经  营渠堰 又覆准京城及采育地方盐引而系  崇文门监督征收嗣复责令宛大二县行销与  各州县一体考成□