乳保部汇考
后汉
安帝延光二年夏四月封王圣为野王君
按后汉书安帝本纪不载 ，按通鉴纲目云云，延光四年，徙乳母王圣于雁门，按后汉书安帝本纪，延光四年夏四月辛卯，大将军耿宝中常侍樊丰，侍中谢恽周广乳母野王君王圣，坐相阿党，丰恽广下狱死，宝自杀，圣徙雁门，顺帝阳嘉二年春正月，封乳母宋娥为山阳君，按后汉书顺帝本纪不载 ，按通鉴纲目云云，灵帝   ，年封乳母赵娆为平氏君，按后汉书，灵帝本纪不载 ，按册府元龟云云，  ，晋元帝  ， 年赐乳母阿苏号为保圣君。
按晋书，元帝本纪不载 ，按册府元龟，晋元帝中兴，乳母阿苏，有乳保之功，赐号保圣君，成帝  ， 年将封保母周氏以侍中顾和谏止，按晋书，成帝本纪不载， 按顾和传，成帝以乳母周氏有阿保之劳，欲假其名号，内外皆奉诏，侍中顾和独上疏，以为：周氏保佑圣躬，不遗其勋，第舍供给，拟于戚属，恩泽所加已为过隆，若假名号，记籍未见明比，惟汉灵帝以乳母赵娆为平氏君，此末代之私恩，非先代之令典，且君举必书，将轨物垂则，书而不法，后嗣何观？帝从之，  北魏。
太武帝始光二年三月丙辰，尊保母窦氏曰保太后按魏书，太武帝本纪云云，文成帝兴安元年十一月壬寅，尊保母常氏为保太后，按魏书，文成帝本纪云云。
唐
中宗神龙元年封乳母于氏为平恩郡夫人
按唐书中宗本纪不载 按册府元龟云云
睿宗先天二年夏五月，诰封乳母蒋氏为吴国夫人莫氏为燕国夫人，又诏给燕国夫人窦氏俸禄，给如三品，按唐书，睿宗本纪不载， 按册府元龟，先天二年五月，太上皇诰曰：皇帝乳母蒋氏，莫氏等行，藉柔良心，惟静顺襁褓，祗事夙效于勤劳，井邑分封，宜申于宠命，蒋氏可封吴国夫人莫氏可封燕国夫人，是岁九月，诏曰：燕国夫人窦氏慈慧和顺，掌执礼经，女宪母师独高柔则，朕在孩幼，躬劳乳养，远惟恩义，宁忘夙昔，瞻既往而莫追，见如存而永慕，抚渭城之事，未足为言，视南阳之书，益增其感，俾锡朝宠，微申朕怀，俸料禄课等，一准职事，三品给代宗，大历八年，敕赠保母元氏为颍川郡太夫人，按唐书，代宗本纪不载， 按册府元龟，大历八年六月，敕曰：古者缘情立礼，着慈母之制，盖圣人示德，无不报之礼，而汉宣帝亦追录掖庭郡邸，尝有阿保之勤，以功深浅，并授封赏，记于前典，历代是之，故奶婆元氏，朕在襁褓，受其抚育，推干就湿，慈爱特深，可谓仁人厚惠，茂德者矣，可赠颍川郡太夫人，宪宗元和五年十月，赠保母卢氏为燕国夫人，按唐书，宪宗本纪不载， 按册府元龟云云，哀帝天佑二年，以中书省言：封杨氏安，圣君王氏福圣君，第二王氏康圣君，按唐书，哀帝本纪不载， 按旧唐书，哀帝本纪，天佑二年七月，内出宣旨，奶婆杨氏，可赐号昭仪，奶婆王氏可封郡夫人，第二奶婆先帝已封郡夫人，准杨氏例，改封中书奏议言：乳母古无封夫人，赐内职之例，近代因循，殊乖典故，昔汉顺帝以乳母宋氏为山阳君，安帝乳母王氏曰野王君，当时朝议非之，今国祚中兴，礼宜求旧，臣等商量，杨氏赐号安圣君，王氏曰福圣君，第二王氏曰康圣君从之，按册府元龟，哀帝天佑二年九月敕，奶婆杨氏可封昭仪，奶婆王氏可封郡夫人，第二奶婆王氏先昭宗皇帝封郡夫人，今准杨氏例改封，中书门下奏曰：伏以奶婆杨氏等保持夙宵，善养劳苦，且隆恩泽，以报勤劬，窃以事体参详，合陈管见，臣闻周制宫职，夫人只列三人，汉氏后宫之号，十有四位，元帝时置昭仪，位视丞，秩比诸侯王，至于列妾，纵称夫人，亦无裂土割郡之号，以乳母郭征卿胡组着保养，宣帝之功，子孙只受厚赏，而无封爵之号，且帝外祖母封博平君，非乳母之例，后汉顺帝封阿母宋氏为山阳君，则致，汉阳地震，安帝时，封乳母王圣为野王君，亦致地震京师，其时中正上言：亦以封爵过当，乃贻厥咎非□，高祖山河之约，至晋室中兴，乳母阿苏有保，元帝之功，赐号保帝圣君，既非爵邑，又彰其功，爰择美名，在理甚当，至高齐，陆令萱以干阿奶，授封郡君，寻乱制度，中宗神龙元年，封乳母于氏为平恩郡夫人，景龙四年，封尚食高氏为修国夫人封爵之失，始自于此，后睿宗下诰封元宗乳母莫氏为夫人，窃以中宗朝政归韦氏，睿宗朝驾，蹑轩辕，当时无复纪纲历载，寝为讹弊，伏以陛下重兴宝运，再阐丕图，奉高祖，太宗之旧行往代，前贤故事，克臻至道，以显中兴，庶汇提纲，众务毕举，今者进封保母，为郡夫人，再至加恩，须至封国夫人，窃以妇人无爵，从夫之爵，以赏功勋，则命爵，又四方多事，方注意公卿，以勋劳昭著者，室家爵邑，自郡夫人，今则宣授，乳母为郡夫人，加恩必及列土，朝廷大柄以爵禄为主，命爵不定其等差，则天下之人无以为贵，以为贵功，则封比砺山，荣室则爵同乳母，臣等窃意有室家者，实耻之，况四海九州之内有功劳安社稷，勋贤得不对，室家惭于所命之爵，其所封乳母杨氏，王氏，臣等参详，望赐厘革，虽居湿推燥毕，彰保养之勤，但胙土分茅，且异疏封之例，况昭仪内侍燕寝，位列宫嫔，夫人则亚列妃嫱，供奉左右，窃按仪礼乳母缌，以其名母，方有缌服，今则不可以嫔御之号，增荣于阿保，揆于礼文，有乖事体，宜加眷佑，当树鸿私，永示规程，以服寰宇，臣等商量，奶婆杨氏，望赐号安圣君，奶婆王氏，望赐号福圣君，第二奶婆王氏，望赐号康圣君，从之，  后周。
太祖广顺二年追封韩氏为楚国太夫人
按五代史周太祖本纪不载， 按册府元龟，周太祖广顺二年九月癸未，制敦叙九族，□绥六亲生者，锡其宠临没者，优其追赠，哲王茂典，历代芳规，故南阳郡韩氏，婉淑居贞，贤明垂范，奉嫔率礼，兴家道于仁孝之基，诸母推恩抚朕躬，于幼冲之岁，朝露溘先，而奚速庆云，华阴以弥高，宜洽明恩，追崇大国，式是载扬之美，宁摅欲报之情，庶俾后昆，永覃清懿，噫嘻贞魄，享此仪章，可追封楚国太夫人，太祖孩幼而孤，楚国抚视，教道有恩，故有是命。  宋。
太宗至道三年二月，真宗即位，八月，封乳母为保圣夫人，按宋史真宗本纪，至道三年秋八月己酉，封乳母齐国夫人刘氏为秦国，延寿保圣夫人，先是，帝以汉、唐封乳母为夫人，县君故事付中书，巳乃有是命， 按礼志真宗乳母秦国延寿保圣夫人卒，以太宗丧始期，疑举哀，礼官言：通礼，皇帝为乳母缌麻，按丧葬令，皇帝一举哀止，秦国夫人保傅圣躬，宜备哀荣，况太宗之丧，已终易月之制，今为乳母发哀，合于礼典，从之，  金。
世宗大定二十九年正月，章宗即位，五月壬申，封乳母孙氏萧国夫人姚氏莘国夫人按金史章宗本纪云云。
元
世祖至元八年春三月，制封皇子燕王乳母赵氏豳国夫人，夫巩德禄追封德育公按元史，世祖本纪云云。
至元三十一年四月，成宗即位，六月乙亥，以乳母劳封完颜伯颜为冀国公，妻何氏为冀国夫人，按元史成宗本纪云云。
成宗元贞元年夏四月庚寅，封乳母杨氏为赵国安，翼夫人按元史，成宗本纪云云。
大德三年秋七月辛卯，加乳母冀国夫人韩氏为燕冀国顺育，夫人石抹氏为冀国夫人，按元史成宗本纪云云。
大德七年夺乳母杨氏大同税课
按元史成宗本纪，大德七年七月丁丑，中省臣言：大同税课，比奉旨赐乳母杨氏，其家掊敛，过数扰民为甚，敕赐钞五百锭，其税课依例输官，大德十一年五月，武宗即位，是月，封皇太子乳母李氏为寿国夫人，其夫燕家奴为寿国公，秋七月丙寅，以阿保功授明里大司徒，封其妻梅仙为顺国夫人，按元史武宗本纪云云，武宗至大元年春正月己巳，特授乳母夫寿国公杨燕家奴开府仪同三司，己酉，以乳母夫干耳朵为司徒，按元史武宗本纪云云。
英宗至治三年六月戊辰，赠乳母忽秃台定襄郡夫人，其夫阿来追封定襄王，谥忠愍，按元史英宗本纪云云。
泰定帝泰定四年八月癸酉，赐皇后乳母钞千七百锭，按元史，泰定帝本纪云云。
致和元年九月壬申，文宗即位，乙酉，追封乳母完者云国夫人，其夫干罗思赠太保，封云国公，谥忠懿，子锁乃赠司徒，封云国公，谥贞闵，按元史，文宗本纪云云。
明
成祖永乐二十二年八月丁巳，皇太子即位，丁卯，赐保母金氏为翊圣恭惠夫人，按大政纪云云。
世宗嘉靖元年封乳母宫媪皆为夫人
按大政纪，嘉靖元年八月，司礼监传谕，封乳母刘氏为奉圣夫人宫媪，魏氏为辅圣，夫人高氏顾氏邢氏孙氏等各为夫人，给事中底蕴上言：宜寝孙氏等，不报，熹宗天启元年五月初九日，礼部奏复奉圣夫人客氏无例，可加恩典，按明通纪云云。
天启七年，以殿工捷音，两次叙赍加恩，奉圣夫人，按明通纪，天启七年八月，奉圣谕奉圣夫人，系朕襁褓，清弱之时，劳深调护，及受顾托，益勤兢业，倍加节宣，近朕冲龄嗣位，倚毗周旋，更着劳绩，二十三年，始终一心，忠慎不替，兼以捐俸，急公不一而足，德茂渊懿，真可加尚兹殿工，捷音两次叙赍宜隆报元功，着加恩三等，赏银一百两，新段六表里羊四，只酒六十瓶，新钞五千贯，赐敕奖励，外荫弟，男一人与做锦衣卫指挥使，世袭给与应得诰命，昭朕笃念酬答， 乳保部总论。
礼记
内则
国君世子生，告于君，接以太牢，宰掌具三日，卜士负之吉者，宿齐朝服寝门外，诗负之射人，以桑弧蓬矢，六射天地四方，保受乃负之，宰醴负子，赐之束帛，卜士之妻，大夫之妾，使食子。
陈
注
卜士负之者卜其吉者而使之抱子也保保母 也受乃负之受子于士而抱之也盖士之负子特 为斯须之礼而已宰既掌具故以醴礼负子之士 仍赐束帛以酬之食子谓乳养之也 庆元辅氏 曰诸母则择之乳母则卜之者岂非性情之发尚 犹可见而气血之相宜有不可知者耶  又
异为孺子室于宫中，择于诸母与可者，必求其宽裕，慈惠温良，恭敬慎而寡言者，使为子师，其次为慈母，其次为保母，皆居子室，他人无事不往。
陈
注
诸母众妾也此人君养子之礼保母安其寝处 者他人无事不往恐见惊动也 长乐刘氏曰宽 则容德固多裕则临事不挠慈则仁性丰盈惠则 恩意浃洽温则言动粹和良则心意纯熟恭则容 止必庄敬则诚明弗散具此八善而加之以畏慎 将之以寡言妇人之全德也然后可以为子之师 焉若夫爱子以德时其志意体其寒温察其好恶 相其寝兴顺其长育者慈母之职也保护其身卫 养其气时其衣服节其饮食待其寝寐防其疾苦 而专诗负之者保母之职也国之根本生灵休戚 之所系也弗正厥始弗淑其习乌能正厥性俾近 于圣贤哉册府元龟
尊乳保
礼曰：国君世子，生三日，卜士之妻，大夫之妾，使食之，又曰：择于诸母与可者，必求其宽裕，慈惠温良，恭敬谨而寡言者，次为保母，皆居子室，盖所以资阿保之力，育端圣之体，如渭城，淮阳厥功茂焉。厚赏其子锡之公田，亦无爽，古三年，劳赐之意也。降及东汉，其礼益厚，元魏之世，至有僣母后之号，滥陵寝之名者，亦已甚乎？故当以义断恩，以礼制事，而取厥中焉， 乳保部列传。
北魏
窦氏
按魏书，明元密皇后杜氏附传世祖保母窦氏，初以夫家坐事诛，与二女俱入宫，操行纯备，进退以礼，太宗命为世祖保母，性仁慈，勤抚导，世祖感其恩训，奉养不异所生，及即位，尊为保太后，后尊为皇太后，封其弟漏头为辽东王，太后训厘内外，甚有声称。性恬素寡欲，喜怒不形于色，好扬人之善，隐人之过，世祖征凉州，蠕蠕吴提入寇，太后命诸将击走之，真君元年崩，时年六十三，诏天下大临三日，太保卢鲁元监护丧事，谥曰惠，葬崞山，从后意也。初，后尝登崞山，顾谓左右曰：吾母养帝躬，敬神而爱人，若死而不灭，必不为贱鬼，然于先朝本无位次，不可违礼以从园陵，此山之上，可以终托，故葬焉，别立后寝庙于崞山，建碑颂德，  常氏。
按魏书后妃传，高宗乳母常氏，本辽西人，太延中以事入宫，世祖选乳高宗慈和履顺，有劬劳保护之功，高宗即位，尊为保太后，寻为皇太后，谒于郊庙，和平元年崩，诏天下大临三日，谥曰昭，葬于广宁磨笄山，俗谓之鸡鸣山，太后遗志也，依惠太后故事，别立寝庙，置守陵二百家，树碑颂德。
乳保部艺文一
阿保乳母论 ， ， ， ， ， ， ， 汉荀悦夫内宠嬖近，阿保御竖之为乱，自古所患，故寻及之，孔子曰：唯女子与小人为难，养性不安于道，智不周于物，其所以事上也，唯欲是从，唯利是务，饰便假之容，供耳目之好，以姑息为忠，以苟容为智，以伎巧为材，以佞谀为美，而亲近于左右，玩习于朝夕，先意承旨，因间随隙以惑人主之心，求赡其私欲，虑不远图，不恤大事，人情不能无懈怠，或忽然不察其非而从之，或知其非，不忍割之，或以为小事而听之，或心迷而笃信之，或眩曜而不疑之，其事皆始于纤微，终于显着，反乱弘大，其为害深矣，其伤德甚矣，是以明主唯大臣是任，惟正直是用，内宠便辟请求之，事无所听焉，事有损之而益益之而损物，有善而不居，恶而不可避，甘醴，有鸩毒药酒，有治病，是以君子以道折中，不肆心焉，不纵体焉，惟义而后已，  参客氏救，言官疏 ，    ，明王允成，自古致治之隆，靡不以受，言为兢兢，舜曰：禹，汝亦昌言，又曰：予违汝□，汝无面从，退有后言，是故士献诗，瞽献典史，献书诵赋，百工谏，庶人传语，盖无人不可言也，而其后尢特设立言官，此何以故？人情喜谀，讳直而天下之为谀者，多为直者少，藉令宽而听之，或言或不言，究且至于不言，惟以言为官是导之，使言督之，使不得不言，言即为忠，为爱为恪，共不言，即为非忠为非，爱为旷，居是职者，其谁敢为苟容，以干罪谴也者，故言而当，明主行之，有补于君德，有裨于怡道，国家收言之利，言即不当，明主容之，不独纳污藏垢，而以鼓士气，开言路，国家亦未尝受言之害，盛世以来，无不然者，我皇上冲龄嗣位，公车之牍，朝上夕报，尧舜都俞之隆，复再见之，迩者以奉圣夫人客氏一事，诸臣有言，仰激圣怒，一摘再摘几成，抱蔓之悲切，念客氏之为保姆，十六七年，想其忠勤，必有大当于圣心者，第三宫既立，淑女好逑，琴瑟钟鼓之乐业，足以宜家人，式四国，圣上于此，自应割情于客氏，而客氏自处，亦且可以出而出矣，向闻传旨，待先帝襄事，后客氏，即出宫中外臣庶无不举手加额曰：圣上之御客氏，能以义自裁也，如此能不为情夺也，如此，比出宫之日，筐篚焜煌，珍奇灿烂，而且金币之丰，养赡之侈，种种破格，又孰不曰皇上之特厚，保姆也如此，情文兼至，而定期不爽，又能昭大信于天下也如此，又孰不曰客氏，小心勤慎，能见重于圣上也如此，客氏之知几也如此，客氏急流勇退，剩有丈夫进礼，退义之概也如此，圣上之与客氏真能相与有成者矣，胡然出不越宿，辄复宣召，或者当前，侍御尚不觉其殷勤，一去目前，落落寞寞，殆有难为情也，顾圣上之召还者情也，情则一时之感，一人之私，可遏而不可遂者也。台省之苦，言者制也，制则传之祖宗，垂之孙子，可遵而不可背者也，诸臣一念芹曝，沾沾媚兹，岂料□以触怒乎？今倪思辉，朱钦相王心一等，皆相继而降外矣，上天雨露风雷，无非至教，圣上挫抑，言官渊邃之衷，嘿有玉成者寓焉，诚非职等所能窥测，但念诸臣当其清夜草疏，炯炯丹心，惟知引君当道鬼神，可泣金石，可贯其言，非以自为，所以为君，为国也，非以沽名所以尽职尽心也，婚礼告成，保姆出宫，祖宗世守家法，炳如日星，即我皇上，前此传旨，示以有定之期，至日出宫，毫无牵制之念，亦岂非有见于祖制，必不可违，私情必不可系嫌疑，必不可不远而宫闱，必不可不肃也乎？昔闻神宗以十龄践祚，陈皇后当日移宫，嫡母且然，其何疑于他人，至十五岁，大婚，李太后亦早移宫，生母且然，其何疑于保姆，即去年选侍亦必急，急移宫而后圣上入居干清，礼之所以别嫌明微者，此也，其何疑于外人，此一举也，关国体之为尊，为系君德之为完，为玷忆先帝谕皇上当为尧舜，职等谓皇上之于客氏，循初念使之出宫，即是尧是舜，循今日转念复召，即非尧非舜，分念即为分途，倍当嘿嘿，体认扩而充之，奈何遽雠？言官一鸣，辄斥也耶？况今非无事之时，外侮割据，幕军作变，抢掠几遍，中原旱蝗，亦至数省人，人无固志，在在有危机，终日求言，以蕲消弭，犹惧不及，犹惧有挂梅福之冠，歌紫芝而不来者，庸可以妇寺而屡摈，忠言乎？倘诸臣因而惩吻，将谀者不肯言，懦者不敢言，疏逖者不即言，负戆直者，亦踌躇内惕，而不尽言，寖以成风，异时贻患，恐不在言路，而且中于社稷也，两京卿寺，同声而争之，南北台省交口而争之，岂直为诸臣之降罚，计哉？为皇上计也。亦为奉圣夫人计也，试思诸臣被谴，客氏自心循省，当必有愀然其不安者可以决矣，伏乞皇上矜宥，倪思辉，朱钦相王心一等，亟于赐环，而于奉圣夫人裁之以义，将尧舜之盛德成矣。
乳保部艺文二
诗
天启宫词         明陈悰 张后性淡静爱憎稍与众异客氏教宫人效江南 作广裒低髻尤为后所厌薄春秋佳日驾幸西苑 等处坤宁宫侍从多不逾三四十辈其装束如图 画所貌古人像客氏往往目笑之红粉排班玉辇傍西园花柳蹋春阳中宫侍从偏无几窄高鬟一样装  又
干东，干西各有房五，所为宫婢秩，尊者所居，庚申， 冬客氏封奉圣夫人迁居干，西二所，尝卧病，钦赐 ，人参甚伙，魏忠贤盗取之以献，王安，是时，客氏夫 ，侯二初亡，虽与忠贤有私，犹未甚昵，先是移宫时 ，杨涟疏参忠贤，安有庇护恩故也。明镜孤鸾，罢舞时干西风，柳学腰肢，朝来枕上惊，闻报御药，偷传付阿谁？ ？ ：又！
客氏惮张后，严明谤，以蜚语谓张后父，非张国纪 ，乃系狱，海寇孙官哥所生也，内安乐堂，在金海桥， 西宫人有罪，及老病者居宪庙时，乃妃怙宠，纪后 托病驻辇于此，笃生孝庙，客氏扬言欲奏请修筑， 行纪后故事，又将遣名下宫人潜往河南，访后家 世，故使后闻之，后窘甚无计，适客氏，归私第，其母 动以危言事，乃得寝。后尝用白绫，间新桑色绫，制 衣如鹤氅，式服之礼，大士宫中称为霓裳羽衣金海，桥西问旧堂几回，清泪滴霓裳，不知阿母传何语，罢遣宫人到洛阳  ，又。
上幸西苑，登树探鸟巢，捕其雏失足，堕地裂裳，破 面，是日，客魏同舟，宴桥南河池相去仅里许，佯为 ，不知司礼监监官，朝夕侍侧者，有干清管事，打卯 牌子，御前牌子，暖殿等名高枝，损御衣黄打卯，惊呼暖殿，忙南望楼台，花气里有人歌舞，伴红妆  ，又。
上命御用监铸金印，赐二奸各重三百两，一曰钦 ，赐顾命元臣忠贤印，一曰钦赐奉圣夫人客氏印 蟒，襕蝉鬓，指魏客也，万历中叶，坤宁宫灾，中宫玺 ，被毁神庙，俭德，命镌梨木代之，御用监总办理造， 有把总二员，金印，双颁晓殿开，蟒襕，蝉鬓谢恩回，董工把总私惆怅，曾镌先朝木玺来  ，又。
内臣所服，伞青红不等服，红者曰：穿红近侍，后 妃，皇子女，宫女亦有之，别之曰：某宫穿红，兜罗绒， 织法，传自西域禁中，所贵银作局，铸金银豆叶以 备，钦赏豆者，圆珠叶者，方片重仅数分，甲子，十月 初六日，张后千秋节，旧例，内官各给赏银一二两 ，是日，后偶不怿，略散豆叶数事，至十一月十九日 ，为客氏生辰，上临幸欢饮，随侍内官设宴给赏，俱 极丰溢，且多给，兜罗绒以示奢，内官有追忆前事， 嗤后之俭啬者，上微觉之，不问诞晨，随幸总穿红，遍赏兜罗异域绒圆，颗数珠，方数叶，酒酣相对，话中宫  ，又。
露行花，即牵牛花也，其色紫翠，似初出炉之银，故 京师，称炉银花宫中，音讹为露行，秋间着花，晨开 昼萎，夏月灌以酒其萎，稍徐而色则变为殷红，不 如初，开之媚矣，宫中旧无此种，客氏自民间传入 ，宫人皆爱戴之京师，儇薄子嘲之曰：多露沾濡，其 客氏，宣淫之兆欤？鹦鹉杯中，琥珀浓，暮凉频灌，露行丛琼妆，纔罢西风晓插上香，云换浅红  ，又。
每岁八月宫眷赏，秋海棠为食蟹之，会食已瀹，紫 苏草，作汤濯手，客氏复教之，剔蟹胸骨铺贮，盘中 像，蛱蝶形，较其似否，分巧拙，以为笑乐，海棠花气静馡馡，此夜筵前，紫蟹肥玉笋，苏汤轻盥，罢笑看蝴蝶满，盘飞  ，又。
司钥库，检得天启钱数枚，古色斑驳，不知何代物 ？进至御前，上问昔年拟年号者谁？改日召来，面问 左右，以阁下及翰林官对，上容怫然，明日，客氏入 ，见谀词庆贺，谓此天隆嘉祥，钱源不竭之征也，上 解颐为改前，命云台，即后左门，召对大臣之所亦 称平台，少府呈钱，次第看篆文，肉好尽朱丹纤腰，拜贺天威霁，诏免云台召史官，（汉制藏钱之府，天子曰：少府诸侯曰私府，礼记注钱璧之体，外为肉内为好）。
又
客氏直房，一在凤彩门直房，与忠贤密，晤之所也， 凡归私第，未浃旬，忠贤必矫旨召入其出入，恒以 五更良宵，凤彩绣帷，空怅别心期，两地同一日，内批三遍，召夫人侵晓报，回宫  ，又。
宫眷捣桑叶取汁，诸香物置之银海，用以湿鬓， 银海小银盂也，惟客氏命美女数辈，各持梳具，环 侍左右，偶欲饰鬓，遽挹诸人，口中津用之，昏暮亦 ，然自云，此方传自岭南祁异人，名曰群仙液，服之 ，令人老无白发，觅得仙丹助艳姿，不须银海，注桑脂云鬟，细染群仙液，会遣长如二八时  ，又。
客氏初迁干西二所上临幸，客氏拜迎，用女秀才 引赞，非礼也，凡圣母及后妃行礼，女秀才为引赞， 礼官初升者，往往举止羞涩，经年后周旋，合度音 ，声朗然矣，干西移住翠华，来新例传宣，女秀才为是，初升仪未熟，玉腮红映，两三回  ，又。
张裕妃被宠，客魏嫉之，既而有娠，铺宫膺册妃礼， 而过期不育，二奸遂力谮于上，尽逐侍从闭，妃空 宫，屏去水火者数日，妃馁甚，匍匐雨中，伏地溜 ，水斗许，未及上□，而卒无限，春光转眼空，寻思翻教悔，铺宫花容，占断君前，艳摧向雕檐，暮雨中  ，又。
客氏既封奉圣夫人居，然自认为天子八母之一， 在宫中，乘小轿，张青纱，盖与妃嫔无异，滇南鸡 菜，价每斤数金，圣性所嗜，尝撤以赐，客氏春来，保母骤承恩御膳鸡，敕赐频纱，盖轻舆来往路几人，错认是宫嫔  ，又。
客氏每归私第，先期奏闻，特旨差贵近，内侍护送 其出，恒以五更提炉爇名香，以百计蟒玉，持硬弓 防牌围随者，以二三百计纱灯，烧烛以千计，客氏 自咸安宫，乘小轿径过，干清门西一空，至西下马 门，非礼也，制宫眷内官，不许乘车马过一空，奉圣夫人暂赐归一空，云雾渐霏微，水沉香里灯光畔队，队弓刀锦绣衣  ，又。
宫人有菜户犹民间之，夫妇也，客氏菜户，初为王 国，臣与魏忠贤结盟为兄弟，踪迹颇狎忠贤，故得 潜通客氏，辛丑，夏夜将半，两人争宠，斗于干清宫， 西暖阁，上惊起，下楼两人偕，客氏跪听处分，上笑 问曰：客奶奶虔心，要跟着，谁我替断？客氏微 露，薄厌国臣之意，次日，忠贤矫旨勒命国臣告病 ，寻缢杀之，自是忠贤安据客氏置一第于席市，街 北，忠贤置一第于街南，相去数武，春日游西苑，沥 酒，私誓他年，予告归休，愿同居偕老，于此梦断，君王下玉楼新欢，从此更绸缪闲来，私誓桃花岸，席市仙居，共白头  ，又。
象一宫祀象一帝君范金为之，长三尺余，世庙元 ，修之玉容也，宫门左右石牌各一刻，宫眷人等至 ，此皆下车马客氏，夏夕宴归张盖，乘小轿佯寐，过 之池亭，避热夜凉，归醉里，遥瞻象一祠，伞卷云，绡经梦醒，香车，飞度已多，时  ，又。
崔呈秀既呈三录，忠贤悦甚，目为圣书，于是王体 干辈，各抄一小本，挟之袖中，每日阅廷臣章奏，涉 录中姓氏者，即粘寸许，纸条志责处赍送，忠贤直 房，且读且解，悉为忠贤首肯，然后除去纸条，临期 奏进，旧例司礼监该正，官有小牙牌，薄暮，捱次相 ，授忠贤不知书，其掌印，后牙牌，不许自授，去纸条 ，时缴付忠贤，忠贤自付，次日该正者，此皆黄昏时 事也，忠贤犹虑遗误，夜宴既毕，再偕客氏细商，责 处当否，移时方就寝，盖客氏亦不知书而强记，犹 胜于忠贤也，忠贤用红轻纱，绣花鸟作大幔，恒与 客氏，密语其中，听罢封章纸片，除半花影，月明初，牙牌付去朱帷，悄醉拥娥眉，问：圣书  ，又。
办御膳者四家，王体干魏忠贤李永贞，客氏也，客 氏所进，圣心尤甘之，宫中称老太家膳，其大膳房 ，所进膳御酒，房所造酒，以为具文备，钦赐而已，炒 鲜虾，人参，笋上所嗜，荷花蕊寒潭香，秋露白，皆御 酒，房酒名大家，供膳备时珍。虾笋尝先百味，陈荷露潭香，秋露白就中多半赐廷臣，晋诗八音以迭。
奏兰膏备时珍
又
苍震门恒闭，扫雪纔开，每年长至节，司礼监，刷印 九九消寒图宫，眷粘之壁间，如一九诗曰：冬至，纔 过一九逢，家家闭户避寒风，风飘雪花如斗大，飞 来飞去，满空中，其余皆浅鄙者，立冬后惜薪司，进 各宫所用红萝炭，炭用红漆，抹筐盛之，故事，干清 ，坤宁两宫，捣碎炭，和以香屑，塑狮象等形，别进数 百筐，客氏怙宠，照两宫例取用，而烦苛特甚，咸安 宫，客氏所居也，风吹苍震，雨痕干七字，凭消九九寒无限，红罗香屑炭，司宫日日献，咸安。
乳保部纪事
西京杂记赵王如意年幼，未能亲外，傅戚姬使赵王内傅，赵媪傅之，号其室曰养德宫，后改为鱼藻宫，史记滑稽传，武帝时有所幸倡郭舍人者，发言陈辞，虽不合大道，然令人主和说，武帝少时，东武侯母常养帝，帝壮时，号之曰大乳母，率一月再朝，朝奏入，有诏使幸臣马游卿以帛五十匹，赐乳母，又奉饮糒，□养乳母，乳母上书曰：某所有公田，愿得假倩之，帝曰：乳母欲得之乎？以赐乳母，乳母所言，未尝不听，有诏得令乳母乘车行驰道中，当此之时，公卿大臣皆敬重乳母，乳母家子孙，奴从者横暴长安中，当道掣顿人车马，夺人衣服，闻于中，不忍致之法，有司请徙乳母家室，处之于边，奏可。乳母当入至前面见辞，乳母先见郭舍人为下泣，舍人曰：即入见辞去，疾步数还顾，乳母如其言，谢去，疾步数还顾，郭舍人疾言骂之曰：咄！老女子何不疾行？陛下已壮矣，宁尚须汝乳而活耶？尚何还顾？于是人主怜焉悲之，乃下诏止无徙乳母，罚谪谮之者，汉书丙吉传吉，字少卿，鲁国人也，武帝末，巫蛊事起，吉以故廷尉监征，诏治巫蛊郡邸狱，时宣帝生数月，以皇曾孙坐卫太子事，系吉见而怜之，又心知太子无事实，重哀曾孙无辜，吉择谨厚女徒，令保养曾孙，置闲燥处，吉治巫蛊事，连岁不决，后元二年，武帝疾，往来长杨，五柞宫，望气者言长安狱中有天子气，于是上遣使者分条中都官诏狱系者，亡轻重一切皆杀之，内谒者令郭穰夜到郡邸狱，吉闭门拒使者不纳，曰：皇曾孙在，他人亡辜死者犹不可，况亲曾孙乎？相守至天明，不得入，穰还以闻，因劾奏吉，武帝亦寤，曰：天使之也。因赦天下，郡邸狱系者，独赖吉得生，恩及四海矣，曾孙病，几不全者数焉，吉数敕保养乳母加致医药，视遇甚有恩惠，以私财物给其衣食，宣帝初即位，赐吉爵关内侯，吉为人深厚，不伐善，自曾孙遭遇，吉绝口不道前恩，故朝廷莫能明其功也。地节三年，立皇太子，吉为太子太傅，数月，迁御史大夫，及霍氏诛，上躬亲政，省尚书事，是时，掖庭宫婢则令民夫上书，自陈尝有阿保之功，章下掖庭令考问，则辞引使者丙吉知状，掖庭令将则诣御史府以示吉，吉识，谓则曰：汝尝坐养皇曾孙不谨，督笞汝，安得有功？独渭城胡组，淮阳郭征卿有恩耳，分别奏组等共养劳苦状，诏吉求组，征卿已死，有子孙，皆受厚赏，诏免则为庶人，赐钱十万，上亲见问，然后知吉有旧恩，而终不言，上大贤之，制诏丞相，朕微眇时，御史大夫吉与朕有旧恩，厥德茂焉，诗不云乎？亡德不报，其封吉为博阳侯，邑千三百户，孝元傅昭仪传，成帝母王太后欲令傅太后，丁姬十日一至太子家，成帝曰：太子承正统，当共养陛下，不得复顾私亲，王太后曰：太子小而傅太后抱养之，今至太子家，以乳母恩耳，不足有所妨，于是令傅太后得至太子家，丁姬以不小养太子，独不得孝成，赵皇后传，哀帝立，后数月，司隶解光奏言：臣闻许美人及故中宫史曹宫皆御幸孝成皇帝产子，子隐不见，臣遣从事掾业，史望验问，知状者掖庭狱丞籍武，故中黄门王舜，吴恭靳严官，婢曹晓道房，张弃故赵昭仪御者于客子，王偏臧兼等皆曰宫，即晓子女，前属中宫，为学事史，通诗授皇后，房与宫对食，元延元年，中宫语房曰：陛下幸宫，后数月，晓入殿中，见宫腹大问宫，宫曰：御幸有身，其十月中，宫乳掖庭牛官令舍，有婢六人，中黄门田客持诏记，盛绿绨方底，封御史中丞印，予武曰：取牛官令舍妇人新产儿，婢六人，尽置暴室狱，毋问儿男女，谁儿也？武迎置狱，宫曰：善，臧我儿胞，丞知是何等儿也？后三日，客持诏记与武，问：儿死未手书对牍背，武即书对儿见在，未死，有顷，客出曰：上与昭仪大怒，奈何不杀？武叩头啼曰：不杀儿，自知当死，杀之亦死，即因客奏封事曰：陛下未有继嗣，子无贵贱，惟留意，奏入，客复持诏记予武曰：今夜漏上五刻，持儿与舜会东交掖门，武因问客，陛下得武书，意何如？曰：□也，武以儿付舜，舜受诏，内儿殿中，为择乳母，告善养儿，且有赏，毋令漏泄，择弃为乳母，时儿生八九日，后三日，客复持诏记，封如前予武，武皆表奏状，弃所养儿十一日，宫长李南以诏书取儿去，不知所置，王莽传，莽策命婴为安定公，以故大鸿胪府为安定公第，皆置门卫使者监领，敕阿乳母不得与语，帝在四壁中，至于长大，不能名六畜，后汉书杨震传震，永宁元年，代刘恺为司徒，明年，邓太后崩，内宠始横，安帝乳母王圣因保养之勤，缘恩放恣，圣子女伯荣出入宫掖，传通奸赂，震上疏曰：臣闻政以得贤为本，理以去秽为务，是以唐虞俊乂在官，四凶流放，天下咸服，以致雍熙，方今九德未事，嬖幸充庭，阿母王圣出自贱微，得遭千载，奉养圣躬，虽有推燥居湿之勤，前后赏惠，过报劳苦，而无厌之心，不知纪极，外交属托，扰乱天下，损辱清朝，尘点日月，书诫牝□牡鸣，诗刺哲妇丧国，昔郑严公从母氏之欲，恣骄弟之情，几至危国，然后加讨，春秋贬之，以为失教，夫女子小人，近之喜，远之怨，实为难养，易曰：无攸遂，在中馈，言妇人不得与于政事也，宜速出阿母，令居外舍，断绝伯荣，莫使往来，令恩德两隆，上下俱美，惟陛下绝婉娈之私，割不忍之心，留神万机，诫慎拜爵，减省献御，损节征发，令野无鹤鸣之叹，朝无小明之悔，大东不兴于今，劳止不怨于下，拟踪往古，比德哲王，岂不休哉！奏御，帝以示阿母等，内幸皆怀忿恚，而伯荣骄淫，尢甚与故朝阳侯刘护从兄交通，遂以为妻，得袭护爵，位至侍中，震深疾之，复诣阙上疏曰：臣闻高祖与群臣约，非功臣不得封，故经制父死子继，兄亡弟及，以防篡也，伏见诏书，封故朝阳侯刘护再从兄袭护爵为侯，护同产弟威，今犹见在，臣闻天子专封，封有功，诸侯专爵，爵有德，今无他功行，但以配阿母女，一时之间，既位侍中，又至封侯，不稽旧制，不合经义，行人喧哗，百姓不安，陛下宜览镜既往，顺帝之则，书奏不省，通鉴纲目，延光元年冬，遣宦者及乳母王圣女伯荣诣甘陵，尚书仆射陈忠上疏曰：窃闻使者所过，威动郡县，王；侯，二千石至为伯荣独拜车下，修道缮亭，征役无度，赂遗仆从人数百匹，伯荣之威重于陛下，陛下之柄，在于臣妾，水灾之发，必起于此，昔韩嫣托副车之乘，受驰视之，使江都误为一拜，而嫣受殴刀之诛，臣愿明主严天元之尊，正干刚之位，不宜复令女使干错万几，书奏不省，册府元龟，安帝时，太后临朝，帝不亲政事，小黄门李闰与帝乳母王圣尝共谮太后兄执金吾邓悝等言，欲废帝立，平原王德，帝每忿惧，及太后崩，遂诛邓氏，而王圣女伯荣扇动内外，竞为侈虐，明年，帝崩，立北乡侯为天子，王圣及党皆见徙，后汉书清河孝王庆传，庆母宋贵人，葬礼有阙，每窃感恨，至四节伏腊，辄祭于私室，窦氏诛后，始使乳母于城北遥祠，左雄传，雄为尚书令，初，帝废为济阴王，乳母宋娥与黄门孙程等共议立帝，帝后以娥前有谋，遂封为山阳君，邑五千户，又封大将军梁商子冀襄邑侯，雄上封事曰：夫裂土封侯，王制所重，高皇帝约，非刘氏不王，非有功不侯，孝安皇帝封江京，王圣等，遂致地震之异，永建二年，封阴谋之功，又有日食之变，数术之士，咸归咎于封爵，今青州饥虚，盗贼未息，民有乏绝，上求□贷，陛下干干劳思，以济民为务，宜循古法，宁静无为，以求天意，以消灾异，诚不宜追录小恩，亏失大典，帝不听，雄复谏曰：臣闻人君莫不好忠正而恶谗谀，然而历世之患，莫不以忠正得罪，谗谀蒙幸者，盖听忠难，从谀易也，夫刑罪，人情之所甚恶，贵宠，人情之所甚欲，是以时俗为忠者少，而习谀者多，故令人主数闻其美，稀知其过，迷而不悟，至于危亡，臣伏见诏书，顾念阿母旧德宿恩，欲特加显赏，案尚书故事，无乳母爵邑之制，唯先帝时阿母王圣为野王君，圣造生谗贼废立之祸，生为天下所咀嚼，死为海内所欢快，桀，纣贵为天子，而庸仆羞与为比者，以其无义也；夷，齐贱为匹夫，而王侯争与为伍者，以其有德也，今阿母躬蹈约俭，以身率下，群僚蒸庶，莫不向风，而与王圣并同爵号，惧违本操，失其常愿，臣愚以为凡人之心，理不相远，其所不安，古今一也。百姓深惩王圣倾覆之祸，民萌之命，危于累卵，常惧时世复有此类，怵惕之念，未离于心，恐惧之言未绝于口，乞如前议，岁以千万给奉阿母，内足以尽恩爱之欢，外可不为吏民所怪，梁冀之封，事非机急，宜过灾□之运，然后平议可否，会复有地震，缑氏山崩之异，雄复上疏谏曰：先帝封野王君，汉阳地震，今封山阳君而京城复震，专政在阴，其灾尤大，臣前后瞽言，封爵至重，王者可私人以财，不可以官，宜还阿母之封，以塞灾异，今冀已高让，山阳君亦宜崇其本节，雄言数切至，娥亦畏惧辞让，而帝恋恋不能已，卒封之，后阿母，遂以交遘失爵，晋书石季龙载记石邃保母刘芝初以巫术进，既养邃，遂有深宠，通贿赂，豫言论，权倾朝廷，亲贵多出其门，遂封芝为宜城君，宋书刘怀肃传怀肃次弟怀敬，涩讷无才能，初，高祖产而皇妣殂，孝皇帝贫薄，无由得乳人，议欲不举高祖，高祖从母生，怀敬未□，乃断怀敬乳而自养高祖，高祖以旧恩怀敬，累见宠授，至会稽太守，尚书金紫光禄大夫，南齐书，后妃传叙，太祖二年，乳人乏乳，后梦人以两瓯麻粥与之，觉而乳大出，异而说之，陈书始兴王叔陵传，叔陵，高宗第二子也，高宗崩，翌日，后主哀顿俯伏，叔陵以锉药刀斫后主中项，太后驰来救焉，叔陵又斫太后数下，后主乳妪吴氏，时在太后侧，自后掣其肘，后主因得起。隋，唐嘉话，高宗乳母卢本滑州总管，杜才干，妻才干以谋逆诛，故卢没入于宫中，帝既即位，封燕国夫人，品第一，卢既藉，恩宠屡诉，才干枉见构陷，帝曰：此先朝时事，朕安敢追？更先朝之事，卒不许。及卢已亡，复请与才干合葬，帝以获罪先朝，亦不许之，唐书？太宗长孙皇后传太子承干乳媪请增东宫什器，后曰：太子患无德，与名器，何请为肃宗吴皇后传，代宗生之三日，帝临澡之，孙体挛弱，负姆嫌陋，更取他宫儿以进，帝视之不乐，负姆叩头言非是，帝曰：非尔所知，趣取儿来！于是见嫡孙，帝大喜，五代史唐王淑妃传初，明宗后宫有生子者，命妃母之，是为许王从益，从益乳母，司衣王氏见明宗已老，而秦王握兵，心欲自托为后计，乃曰：儿思秦王，是时，从益已四岁，又数教从益自言求见秦王，明宗遣乳妪将儿往来秦府，遂与从荣私通，从荣因使王氏伺察宫中动静，从荣已死，司衣王氏以谓秦王实以兵入宫，卫天子而以反见诛，出怨言，愍帝闻之，大怒，赐司衣王氏死，辽史，圣宗本纪统和元年六月乙卯，皇太妃，诸王，公主迎上岭表，设御幄道傍，置景宗御容率从臣进酒，陈俘获于前，遂大宴，戊午，幸凉泾，以所俘分赐皇族及乳母宋史苗贵妃传，妃，开封人，父继宗，母许先为仁宗乳保，出嫁继宗，帝登位，复得通籍，宣仁圣烈高皇后传，宋用臣等既被斥，祈神宗乳媪入言之，冀得复用，后见其来，曰：汝来何为？得非为用臣等游说乎？且汝尚欲如曩日，求内降干挠国政耶？若复尔，吾即斩汝，媪大惧，不敢出一言，自是内降遂绝，东坡志林温成皇后乳母贾氏，宫中谓之贾婆婆，贾昌朝连结之，谓之姑姑，台谏论其奸，吴春卿，欲得其实而不可近侍，有进对者曰：近日台谏言事虚实相半，如贾姑姑事，岂有是哉！上默然久之，曰：贾氏实曾荐昌朝，非吾仁祖盛德，岂肯以实语臣下耶？大政纪，成化四年八月，户科给事中李森言，翊圣夫人刘氏屡蒙赐给田地，今又求通州武清县地三百余顷，陛下不忍拒之，殊不知溪壑之欲无厌，畿内之地有限，小民赋税衣食皆出于此，一旦夺之，何以为生？且入皇朝来百年于兹，民生日众，安得尚有不耕闲田，名为求讨，实则强占乞□，有司仍将刘氏田地与民为业，今后敢有投献，奏求者，许科道劾奏，治以重罪，则豪强畏法，小民被惠，宗社幸甚，酌中志略，逆媪客氏者，定兴县民侯二之妻，生一子曰国兴，婺不多年，泰昌元年冬，封奉圣夫人住干，西二所，天启初年，移住隆德殿之西南，曰咸安宫，每日黎明时入暖阁，至先帝御前，甲夜后，始回咸安宫，凤彩门亦有直房，凡逆贤往宫相见，时必将宫人，官人屏开，语秘不得闻，然上危中宫，皇后及裕妃张娘娘等独用王体，干杀王安，王国臣等皆客氏造谋尽出，客氏意也，其母老矣，彼时尚在，每以惜福持满戒，劝客氏不听，凡客氏于天启元年二年间，中旨慰留者，体干力也，七年九月初三日奏恳，今上准归私第，其夜五更，开宫门之后，客氏衰服赴仁智殿，先帝梓宫，前出一小函，用黄色龙包袱裹，云是先帝胎发疮痂，及累年，剃发落齿，剪下指甲，遂痛哭，焚化而出，至奉旨籍没，步赴浣衣，局于十一月内，钦差干清管事赵本政，临局笞死，发净乐堂，焚尸扬灰，其子侯国兴，伏诛，其弟客光先止拟戍边，客氏掌班内官张贵，刘（失其名）。
名下崔禄，许国宁等，各行贿得免，客氏贵显，时惟王体，干耆旧，魏忠贤表里，梁栋旧人，凡送礼，仅下小的帖，都不叩头自孙，进王朝，辅刘应坤，李永贞，石元雅涂，文辅及管事牌子刘忠，王应科，胡明佐等，每日见必叩头，如子姓焉，夫以乳媪俨然，住宫自视为圣主，八母之一，亦僣妄殊宠极矣，且倏出倏入，人多讶之，道路流传讹言不一，尚有非臣子之所忍言者，皆不足信也。按自天启元年，起至七年止，凡客氏出宫，暂归私第，先期奏知，先帝传一特旨，某月某日，奉圣夫人客氏往私宅，去云云，至日五更，钦遣干清宫管事牌子，王朝忠，或涂文辅等数员，及暖殿数十员，穿红员领，玉带在客氏，前摆队步行，客氏自咸安宫，盛服靓妆，乘小轿，由嘉德咸和，德顺右门，经月华门，至干清宫门西一室亦不下轿而径至西下马门，凡弓箭房带简管柜子御，司房药房，茶房请小轿管库，近侍把牌，硬弓人等，各穿红蟒衣，窄袖在轿，前后摆导围随者数百人，司礼监该班，监官典簿，掌司人数等，文书房官咸跪，叩道傍得，客氏目视或颔之，则荣甚矣，内府供用库，大白蜡灯笼，黄蜡巨捻，亮子不下二三千，枝轿前提灯数对，然沉香如雾，客氏出自西下，马门换八人，大围轿，方是外人抬走呼殿之声，远在圣驾游幸之上，灯火簇列，照如白昼，衣服鲜丽，俨若神仙，人如流水，马若游龙，天耶帝耶？都人士从来不曾见也，每年不论冬夏，或出三四次不止，客氏到宅升厅，坐自管事，起至近侍止挨次叩头，老祖太千，千岁之声，殷然震天，各有回答，银币以犒酬之，凡出也，钦赐客氏，金银钱币不可胜计，每日三时，辍御膳以赐者，络绎旁午，或在外住十余日不等，而逆贤催入焉，出入皆于五更其迎接，围护如一，客氏私第，在正义街迤西席市街北而逆贤，亦有一第便在街南，斜对门不远，贤与客氏满，拟后来得请林下，受享富贵，齐眉到老不料贤，侄良卿，客氏男国兴，乃骈首同戮于市，盖王国臣杨，左等惨死冤魂，必不肯默默寂然，于泉下也。初，贤在西库，与孝和老娘娘办膳时，便渐饶裕，而良卿执，掌各房锁钥，凡酒浆，食物出纳勤劬，闻良卿虽不曾多读书，而仪表堂堂，亦善说话，侯国。兴少受业于涂，文辅肥，蠢异常口，甚小而神不足，坐则盹睡，气息齁齁，或与人共坐，未及欠伸而已，入梦乡矣，此二人形状，累臣一面，未识一字，未通，至于崔呈秀，更不曾识面交通者也，夫如是而坐，曰：同谋非忌者，下石而何耶？正经居停主人接引导师，若许秉彝者以财力幸免，独以累臣肩之冤哉！事久论定，自有公评必难哄，天下后世也，客氏住咸安宫，时先帝赐名，下官人如崔禄，则御前牌子也，许国宁则弓箭房牌子也，此外尚数人以至各衙门托役私人，将数百焉，又赐答应宫人十余口及今上准归私第之初，而徐应元尚踵故事，每日具御膳赐之钱币，银两已不能如先帝在日，其随往私第，尚有赐过宫中四口，后不知归于何处？而客氏笞，死之日，焚化扬灰为先，年逆害，裕妃等报云：魏忠贤原名进忠，光庙在青宫淡泊，先帝既诞之后，生母孝和王皇后即才人，老娘娘也，无人办膳，贤遂夤缘入宫，办才人老娘娘，及先帝之膳，其介绍引进者魏朝，朝乃王太监安之名，下光庙甚宠信之，安素刚正，主持一宫事，魏朝朝夕誉，贤安为朝所惑，颇信之，朝初与先帝之乳媪，客氏暗有私，即古所称对食者，所以侍安及答应光庙，多不得暇，而贤遂乘间亦暗通，客氏分朝爱焉，客氏既先与朝有私，复暗与逆，贤又私一穴，两蛟争竞，必至而朝之为人也，俳而□贤之为人也，憨而壮，泰昌元年八月初一日，光庙登极，后拟册立，先帝为东宫，是时逆贤尚列，库衔已升玉带，暗与客氏深谋，遂相与刻意拥戴王，太监安而客氏又巧逢迎之，遂甘辞玉带，充东宫典膳局官，此客氏力也，朝与贤既客氏私人，曾结盟誓，为兄弟贤，居长而朝次之，及先帝即位数月，两人因宠相媢嫉于干清宫，暖殿内争拥客氏，遂醉骂相嚷，时漏将丙夜，先帝已安寝而突，自御前斗起，司礼监掌印，卢受东厂邹义秉笔王安，李实王体干，高时明沈荫，宋晋等皆惊起，是时逆贤已升秉笔，掌惜薪司印，魏朝已改名王国，臣升干清宫管事，掌兵仗局印，并跪御榻前听处分，卢受邹义等侍侧，先帝玉音问，客氏曰：客奶尔，只说处心要跟，谁我替断客氏，久厌国臣，狷薄而乐逆，贤憨猛好武，且系中年自宫，不识字之人朴实易制，遂心向逆贤，而王太监安久中，客氏逆贤谀媚，且心恶名，下之人露此丑秽，遂打国臣，一掌勒令，告病往兵仗局，调理离御前矣，此时逆贤尚名，魏进忠始得专客氏从，斯无避忌，先帝端拱于上，惟客魏之言是听，而尾大不掉之患成矣。初，祖制于干清东，设房五所，干清西，设房五所系有名，封大宫婢所住，泰昌元年冬，客氏，迁干西二所，先帝亲临为之，移居升座，饮宴，钟鼓司官丘印等扮戏承应司礼监卢受邹义守居而王安，王体干高，时明沈荫，宋晋随时，另设吃膳之处，于所内侧室，客氏自此在宫中乘小轿，拨内官近侍□走，俨如先朝妃嫔之体，止缺一青纱，伞盖而茵褥，精美为最胜焉，天启元年，后改住咸安宫，各衙门答应钱粮，比御前更吃紧，夏则大凉棚，冰无筭也，冬则大地坑炭无筭也，其骄奢僭踰，真日异而月不同，凡客氏生日，先帝亦必临幸，升座欢饮，赏赐无限，即中宫及皇贵妃等千秋迥不及也，每日先帝所进之膳，皆客氏，下内官造办，名曰老，太家膳圣意，特甘之正经，司礼监掌印，掌东厂，秉笔大膳房，遵照祖制所造办膳酒，只为具文备，赏用而已，希进御也，先帝婴年时，曾用右手小指在殿门，捘叶内剔土嬉戏，光庙猝至，客氏急抱起将，先帝指甲被捘叶拗，伤痛泣不已，光庙抚之曰：不妨不妨，带破些寿长，仍好语勉慰客氏，今后用心云：浣衣局署，不在皇城内，在德胜门进，西俗所称浆，家房者是也。凡宫人年老及有罪废者，发此局居住，内官监例，有供给米盐，天启七年十一月，客氏笞死于此，明史纪事本末，初，帝之立也，王安与诸大臣同受顾命，见忠贤侵，权欲重惩之，奏之，帝会御史方震孺上疏请逐客氏，帝乃令客氏出宫，忠贤发安鞫问，安诘责，令其自新，忠贤得释，客氏夤缘复入宫，将甘心于安焉，时安奉旨掌司礼监，辞未赴王体，干即欲起攘之，因忠贤以危言动，客氏曰：尔，我比西李，何如？势在骑虎，无贻后悔。西李者，李选侍也，忠贤遂嗾给事霍继华劾之，又令刘朝，田诏等上疏辨冤，客氏从中附和之，于是矫旨革安，而以王体干掌司礼监，忠贤必欲杀安，遂以刘朝提督南海子而降，安为南海净军，勒令自裁，忠贤自掌东厂，客氏封奉圣夫人，命奉圣夫人客氏如皇祖，戴圣，夫人例加其子侯国兴，锦衣卫指挥使，御史刘兰上言：皇上初登宝位，客氏保护是赖，今厘降之仪，肇举关雎之庆，方新恩礼所加，权势归之，初，上大婚礼成，魏忠贤荫侄二人，给事中程注周之纲，亦奏祖制，非军功不袭国典，不当滥予，俱不听，三年，光宗选侍赵氏与客魏不协，矫旨赐死，选侍尽出光宗所赐珍玩列于庭，再拜，投缳而绝，成妃李氏，诞二公主而殇，先是，冯贵人尝劝上罢内操，客，魏恶之，矫旨贵人诽谤赐死，成妃从容为上言之，乃矫旨革封绝饮食，成妃故鉴，裕妃饥死，密储食物壁间，数日不死；客，魏怒少解，斥为宫人迁于干，西所皇后张氏素精明，魏客惮之，后方□腰痛，客氏，密布心腹，宫人奉御无状陨焉，又于上郊天之日，掩杀胡，贵人以暴疾闻，五年五月，上祭方泽，还宫，即幸西苑，时日已晡，忠贤与客氏乘大舟，饮酒欢甚，上独与宦竖二人，泛小舟荡漾，上身自刺舟，一珰佐之，相顾笑乐，忽风起舟覆上，及二珰俱堕水中，二珰死焉，上救免，忠贤及客氏相顾，错愕而已，九月，赐客氏印文钦赐奉圣夫人客氏出外宅，七年秋九月，赐奉圣夫人客氏金币，加恩三等，荫一人，锦衣卫指挥使，世袭，八月，上不豫，二十二日，乙卯，上崩，丁巳，信王即皇帝位，九月，出奉圣夫人客氏外宅，十一月甲子，钱嘉征，疏上，忠贤十大罪，至是，谪忠贤凤阳司香，祖陵籍客，魏二氏，庚午，忠贤自经死，忠贤初直东宫，有道人宿朝天宫，日歌市中曰：委鬼当朝，立茄花满地红盖指客魏也，至是始验，庚辰，奉圣夫人客氏有罪诛，先是，籍其家，命太监王文政严讯之，得宫人□身者八人，盖出入掖庭，多携其家，侍媵，冀如吕不韦，李园事也，上大怒，立命赴浣衣局，掠死，子侯国兴，下狱，寻伏诛，客光先客，璠等永戍，光先璠客氏之兄子也。初，忠贤肆恶，皆客氏成之，忠贤晤，客氏必屏，宫人密语移时，其危中宫害裕妃，成妃用王体干，杀王安等皆客氏造意也，天启初，矫旨慰留客氏，皆体干为之明，外史侯震旸传震旸，擢吏科给事中，是时，保姆奉圣夫人客氏方擢宠与魏忠贤及大学士沈相表里，势焰张甚，既遣出宫，熹宗思念流涕，至日旰不御食，遂宣谕复入，震旸上疏曰：礼有慈母，君命所使教子也，鲁昭君慈母死，欲为之练冠，有司执论乃止，夫慈母职兼教养，犹恩以义绝，况□么里妇可数，昵至尊哉？女德无极，高明不祥，陛下即为客氏富贵，计亦当裁抑，以示保全，不宜异数，隆恩宠而益之毒，且陛下始而迟其出可也，出而复入宫闱，禁犯奸珰群小，睥睨其侧，内外钩连借丛炀，有不忍言者，昔王圣宠而扇江京，李闰之奸，赵娆宠而构曹节，王甫之变，祸贻宗社，良可寒心，疏上，不省方，震旸之论客氏也，给事中祁门倪思辉，临川朱钦相疏继之，思辉言，臣愿陛下孺慕之诚，用之于庆陵，勿用之于乳媪钦相言，欲除外患，先去女戎，客氏出入自如，其出也，弄威柄以招摇辇毂，其入也，播流言，以荧惑圣聪，浊乱宫闱，干预朝政，援引憸佞，倾害善良，势所必至，帝大恚，并贬三官，心一同官龙溪马鸣起复疏谏，且言：客氏亦不可留，帝议加重谴，用一等言，夺俸一年，先是元年正月，客氏未出宫，诏给土田二十顷，为护坟香火赀，又诏魏进忠侍卫有功，待陵工告竣，并行叙录，心一抗疏言：陛下眷念二人，加给土田，明视优录，恐东征将士闻而解体，况梓宫未殡，先念保姆之香火，陵工未成，强入奄侍之勤劳，于理为不顺，于情为失宜，不报。至是，与思辉，钦相并贬春，明梦余录皇城东安门外，稍北有礼仪房，乃选养奶口，以候内廷，宣召之所，俗名奶子府，有提督司礼太监有掌房有贴房，俱锦衣卫指挥，每季选奶，口四十名，养之于内，谓之坐，季奶口，别选八十名籍于官，谓之点卯，奶口，倘坐季者，有故即以补之，先期宛平，大兴两县及各衙门博求军民家有夫女口年十五以上，二十以下，夫男俱全，容形端正，第三胎生男女，仅三月者，杂选之，仍令稳婆验无隐疾，具给起送，候司礼监请旨，差内官出合各衙门，所送奶口会选，乃定每口日给米八合肉四两，光禄寺支领，每年更番什物，每季煤炭杂器两县召商办送，每遇宣取，则就中选取一人，易高髻新衣，宫妆以进，崇祯十六年五月，司礼监王德化，本云奶口例有定额，按季遴选，季终退换取之于军者，则锦衣等二十八卫之大小，地方之广狭，以定口数之多寡，故卫之口数，最多者为锦衣额数，以一百计余卫，则十五以至十口，止城县之最多者为南城额，以一百七十计，余则一百二十，以至二十口止，每遇选期，慎择生男，生女各二十口，并所乳婴儿，存房作养，以备一季之取用，上季未用者，即行□放此，旧例也。今宜选生男生女，各以十五口为额，少副轸恤之意，至于里中之勒索，佥报之骚扰，事属城司，宜严申禁，故事，民间妇无得入禁中者，即诸宫女已承恩，赐名称其母，非得旨，亦不许入。惟三婆则时有之，一曰奶婆，即二县，与各衙门选送礼仪，房坐季奶口，若内廷将有诞喜先期月，子房传预选，则数人候之，内直房产男，用乳女者产，女用乳男者，初亦杂试，候月余，乃留二人，一曰医婆，取精通，方□者，候内有旨，则各衙门选取以送司礼监会选中，籍名待诏入选者，妇女多荣之，一曰稳婆，即民间收生，婆中预选，籍名在官者，惟内府所用之如选，宫女则用以辨别妍媸可否，如选奶口，则用以等第，乳汁厚薄，隐疾有无，如内廷有喜，则先期预集，以备听用，务日夕直宿候，事定，乃罢诸婆中有一经传宣者，则出入高髻，彩衣，如宫妆，以自别于曹偶，民间亦以此信而用之，医婆稳婆，事竣皆得出，惟奶口一留用，则终其身事所乳，得沾恩泽，无复出理，其食报盖特隆云，崇祯辛巳令乳，皇子至七岁放出。
乳保部杂录