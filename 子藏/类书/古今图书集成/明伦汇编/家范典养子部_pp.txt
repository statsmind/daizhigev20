养子部总论
春秋四传
莒人灭鄫
春秋襄公六年秋莒人灭鄫
左传鄫恃赂也
谷梁传非灭也，中国日，卑国月，夷狄时，鄫中国也，而时非灭也，家有既亡，国有既灭，灭而不自知，由别之而不别也；莒人灭鄫，非灭也，立异姓以□祭祀，灭亡之道也。胡传谷梁子曰：莒人灭鄫，非灭也，立异姓以□祭祀，灭亡之道也。公羊亦云：莒女有为，鄫夫人者，盖欲立其出也，或曰，鄫取莒公子为后，罪在鄫子，不在莒人，春秋应以梁亡之例，而书鄫亡不当，但责莒人也。今直罪莒舍鄫，何哉？曰：莒人之以其子为鄫，与黄歇进李园之妹于楚王吕不韦献邯郸之姬于秦公子，其事虽殊，其欲灭人之祀，而有其国，则一也。春秋所以释鄫，而罪莒欤？以此防民，犹有以韩谧为世嗣，□乱纪度，如郭氏者。
大
全
范氏曰莒是鄫甥立以为后非其族类神不歆 其祀故言灭 何氏曰言灭者以异姓为后非兵 灭 南轩张氏曰原民之生与万物并于天地之 间父天而母地本一而已而于其身莫不有父母 之亲兄弟之爱以至于宗支之属厘分缕析血脉 贯通分虽殊而本实一此性之所具而天之所为 也圣人有作立姓以别其系严宗以谨其承亦因 夫性之自然理之所不可易者而已苟惟强离其 所系而合于其所不可合是岂性也哉是故神不 歆非祀而民不祀非族以此防民而春秋之时犹 有身为诸侯而立异姓以□祭祀如鄫子之为者 圣人书之曰莒人灭鄫谓其先无血食之理也岂 不深切着明哉 家氏曰周衰伦教不明有以他 姓为继嗣者灭人之国而人自以为非灭如鄫事 者往往有之圣人特于此垂训焉苟以为莒实灭 鄫则是时晋悼主盟岂有莒灭同盟之国而全置 不问哉 庐陵李氏曰灭鄫之说先儒所以不取 左氏者岂非以昭四年复有鲁取鄫之文故以此 为非实灭乎赵子按其事情以为莒人以兵破鄫 立其子使守之而为附庸其子又鄫之外甥令奉 鄫祀然神不歆非类是使鄫绝祀故须书灭公谷 但传得立鄫甥守祀之说而不知事实耳莒今灭 为附庸后鲁取鄫之故复书取也究此则三传亦 互相通此恐得其实又曰四年公如晋请属鄫晋 以鄫属鲁其冬邾人莒人伐鄫臧孙纥救鄫侵邾 败于狐骀五年穆叔觌鄫太子巫于晋九月会于 戚穆叔以属鄫为不利使鄫大夫听命于会六年 莒人灭鄫晋人来讨季武子如晋谢亡鄫此左传 鄫事之本末也管子
入国
所谓恤孤者，凡国，都皆有掌孤，士人死，子孤幼，无父母所养，不能自生者，属之其乡党，知识故人，养一孤者，一子无征，养二孤者，二子无征，养三孤者，尽家无征，掌孤数行问之，必知其食饮饥寒，身之膌胜，而哀怜之，此之谓恤孤，唐杜氏通典。
异姓为后议
后汉吴商曰：或问以异姓为后，然当还服本亲，及其子当，又从其父而服耶？将以异姓而不服也，答曰：神不歆非族，明非异姓，所应祭也，顷世人无后，并取异姓以自继，然本亲之服骨肉之恩，无绝道也，异姓之义，可同于女子出，适还服本亲，皆降一等，至于其子应从服者，亦当同于女子之子，从于母而服其外亲，今出为异姓作后，其子亦当从于父母服之也，父为所生父母，周子宜如外祖父母之加也，其昆弟之子，父虽服之，大功于子，尤无尊可加及其姊妹，为父小功，则子皆宜从于异姓之服，不得过缌麻也，范宁与谢安书曰：称无子，而养人子者，自谓同族之亲，岂施于异姓，今世行之甚众，是谓逆人伦，昭穆之序，违经典，绍继之义也。魏时或为四孤，论曰：遇兵饥馑，有卖子者，有弃沟壑者，有生而亡父母无缌麻亲，其死必也，有俗人以五月生子妨忌之，不举者，有家无儿，收养教训，成人或语汝，非此家儿，礼异姓不为后，于是便欲还本姓为可，然不博士田琼议曰：虽异姓不相为后，礼也，家语曰绝嗣而后他人，于礼为非，今此四孤，非故废其家，祀既是必死之人，他人收养以活，且褒姒，长养于褒，便称曰褒，姓无常也，其家若绝嗣，可四时祀之于门户外有子，可以为后，所谓神不歆非类也，大理王朗议曰：收捐拾弃，不避寒暑，且救垂绝之气，而肉必死之骨，可谓仁过天地，恩逾父母者也，吾以为田议是矣。王修议曰：当须分别，此儿有识未有识耳，有识以往，自知所生，虽创更生之命，受育养之慈，枯骨复肉，亡魂更存，当以生活之恩，报公妪不得出所生而背恩情，报生以死，报施以力，古之道也，军谋史于达，叔议曰：此四孤者，非其父母不生，非遇公妪不济，既生既育，由于二家，弃本背恩，实未之可子者，父母之遗体，乳哺成人，公妪之厚恩也，弃绝天性之道，而戴他族，不为逆乎？郑伯恶姜氏，誓而绝之，君子以为不孝，及其复为母子，传以为善，今宜谓子竭其筋力报于公，妪育养之泽，若终为报，父在为母之服，别立宫宇而祭之，毕己之年也，诗云：父兮生我，母兮鞠我，今四子服报如母，不亦宜乎？爱敬哀戚，报惠备矣，崔凯丧制驳曰：以为宜服齐衰周，方之继父同居者，司徒广陵，陈矫字季弼，本刘氏养于陈氏及其薨，刘氏弟子疑所服，以问王肃，答曰：昔陈司徒丧母，诸儒陈其子无服，甚失理矣。为外祖父母小功，此以异姓而有服者，岂不以母之所生反重于父之所生，不亦左乎？为人后者，其妇为舅姑大功，妇他人也，犹为夫，故父母降一等，祖至亲也，而可以无服乎？推妇降一等，则子孙宜系本亲而降一等，晋太宰，鲁公贾充李，郭二夫人，有男皆夭充无嗣，及充薨，郭表充遗意，以外孙韩谧为充子，诏曰：太宰尊勋不同常人，自余不得为比，宋庾蔚之议曰：四孤之父母，是事□不得，存养其子，岂不欲子之活推父母之情，岂不欲与人为后，而苟使其子不存耶？如此，则与父命，后人亦何异既为人后，何不戴其姓，神不歆非类，盖舍己族而取他族为后，若己族无所取，后而养他子者，生得养己之老死，得奉其先，祀神有灵，化岂不嘉其功乎？唯所养之父自有后，而本亲绝嗣者，应还本宗，主其宗祀，服所养父母，依继父齐衰周，若二家俱无后，则宜停所养家，依为人后服其本，亲例降一等，有子以后，其父未有后之间，别立室以祭祀之是也。宋袁氏世范  ，睦亲篇。
贫者养他人之子，当于幼时，盖贫者无田宅可养暮年，惟望其子反哺，不可不自其幼时，衣食抚养以结其心，富者养他人之子，当于既长之时，今世之富人养他人之子，多以为讳，故欲及其无知之时抚养，或养所出，至微之人，长而不肖，恐其破家，方议逐去，致有争讼，若取于既长之时，其贤否可以粗见，苟能温淳守己，必能事所养如所生，且不致破家，亦不致兴讼也，多子固为人之患，不可以多子之故，轻以与人，须俟其稍长，见其温淳守己，举以与人，两家获福，如在襁褓，即以与人，万一不肖，既破他家，必求归宗，往往兴讼，又破我家，则两家受其祸矣。养异姓之子，非惟祖先神灵不歆其祀，数世之后，必与同姓通婚姻者，律禁甚严，人多□之，至启争讼，设或人不之告，官不之治，岂可不思理之所在，江西养子，不去其所生之姓，而以所养之姓冠于其上，若复姓者，虽于经律无见，亦知恶其无别，如此，有德之人，见族人及外亲子弟之贫，多收于其家，衣食教抚如己子而薄俗，乃有贪其财产，于其身后，强欲承重，以为某人尝以我为嗣矣，故高义之事，使人病于难行，惟当于平昔别其居处，明其名称，若己嗣未立，或他人之子弟年居己子之长，尤不可不明，嫌疑于平昔也，娶妻而有前夫之子，接脚夫而有前妻之子，欲抚养，不欲抚养，尤不可不早定，以息他日之争，同入门及不同入门，同居及不同居，当质之于众，明之于官，以绝争端，若义子有劳于家，亦宜早有所酬，义兄弟有劳有恩，亦宜割财产与之，不可拘文而尽废，恩义也，  治家篇。
人有以正室妒忌，而于别宅置婢妾者，有供给娼女而绝其与人往来者，其关防非不密，监守非不谨，然所委监守之人，得其犒遗反，与外人为耳目，以通往来，而主翁不知至，养其所生子为嗣者，又有妇人临蓐主翁不在，则弃其所生之女，而取他人之子为己子者，主翁从而收养，不知非其子，庸俗愚暗，大抵类此，明徐三重家则。
收养异姓戒
一，古者义门同居，即父兄子弟，犹严内外世俗，有以异姓佐理家事者，出入无禁，男女杂行，即其人素最谨厚，宁不少防其渐耶？夫礼戒嫌疑，岂因实有斯事，而端明识士已操，终始永怀，盖赋性难齐，居常易染，昔人制度于必无者，尚恐其有况，或有者，宁可便策，其无凡家事，宜父子兄弟自为经理，切勿轻纳异姓，更恐将来改移，反成怨衅，至于孤贫收养，亦不可苟，大都仁义之事，当图永终，庶全盛美。
养子部艺文
五代史义儿传序， ， ， ； ， 宋欧阳修，呜呼，世道衰，人伦坏而亲□之理，反其常，干戈起于骨肉，异类合为父子，开平，显德五十年间，天下五代而实八姓，其三出于丐养，盖其大者取天下，其次立功名，位将相，岂非因时之隙，以利合而相资者邪？唐自号沙陀，起代北，其所与俱皆一时雄杰，虣武之士，往往养以为儿，号义儿军至，其有天下，多用以成功业，及其亡也亦由焉。太祖养子多矣，其可纪者九人，其一是为明宗，其次曰嗣昭，嗣本，嗣恩存信，存孝，存进，存璋，存贤作义儿传，  立异姓论 ， ， ， ， ， ， ， ， ， 陈淳神，不歆非类，民不祀非族，古人继嗣，大宗无子，则以族人之子续之，取其气脉相为感通，可以嗣续，无间，此亦至正大公之举，而圣人所不讳也。后世理义不明，人家以无嗣为讳，不肯显立同宗之子，多是潜养异姓之儿，阳若有继，而阴已绝矣，盖自春秋鄫子取莒公子为后，故圣人书曰：莒人灭鄫，非莒人灭之也，以异姓主祭祀，灭亡之道也。秦以吕政绝晋，以牛睿绝，亦皆一类，然在今世论之，立同宗，又不可泛，盖姓出于上世，圣人之所造，正所以别生分类，自后有赐姓匿姓者，又皆混杂，故立宗者，又不可恃同姓为凭，须择近亲有来历，分明者立之，则一气所感，父祖不至失祀，今世多有以女子之子为后，以姓虽异，而有气类相近似，胜于姓同，而属□者，然贾充以外孙韩谧为后，当时太常博士秦秀已议其□乱纪度，是则气类虽近，则姓氏实异，此说亦断不可行。
养子部纪事
吕氏春秋音初篇，夏后氏孔甲田于东阳萯山，天大风晦盲，孔甲迷惑，入于民室，主人方乳，或曰：后来见良日也，之子是必大吉，或曰：不胜也之子，是必有殃。后乃取其子以归，曰：以为余子，谁敢殃之？子长成人，幕动折撩斧斫，斩其足，遂为守门者，孔甲曰：呜呼，有疾，命矣夫！乃作为破斧之歌，实始为东音，史记吕不韦传，不韦为子，楚西游华阳夫人，以子楚为适嗣子，楚以此名誉盛于诸侯，吕不韦取邯郸，诸姬绝好善舞者与居，知有身，子楚从不韦饮，见而说之，因起为寿，请之，吕不韦怒，念业已破家为子，楚欲以钓奇，乃遂献其姬，姬自匿有身，至大期时，生政子楚，遂立姬为夫人，及子楚归立，是为庄襄王，庄襄王薨，太子政立，尊不韦为相国，号称仲父，春申君传春申君相楚考烈王无子，春申君患之，求妇人宜子者，进之甚众，卒无子，赵人李园持其女弟欲进之楚王，闻其不宜子求事，春申君为舍人，已而谒归，故失期，还谒春申君问状，对曰：齐王使使求臣女弟，与使者饮，故失期，春申君曰：娉入乎？对曰：未也，春申君曰：可得见乎？曰：可，于是李园，乃进其女弟，知其有身，乃与女弟谋女弟承间说春申君曰：楚王之贵幸君，虽兄弟不如也。今君相楚二十余年，而王无子，即百岁后将更立君后，亦各贵其故所亲，君又安得长有宠乎？今妾自知有身矣，幸未久，诚以君之重而进妾于王，王必幸妾，妾赖天有子男，则是君之子为王也，楚国尽可得，春申君大然之，乃出李园女弟谨舍而言之王，王召入，幸之，遂生子男，立为太子，以李园女弟为王后，李园用事，恐春申君语泄而益骄，欲杀春申君以灭口，而国人颇有知之者，楚王病，朱英谓春申君曰：世有毋望之福，又有毋望之祸，今君处毋望之世，事毋望之，王安可以无毋望之人乎！春申君曰：何谓毋望之福曰：今楚王病，旦暮且卒，君相少主，因而代立当国，不即遂南面称孤，此所谓毋望之福也，春申君曰：何谓毋望之祸？曰：李园不治国，而君之仇也，王卒园必先入据权，杀君以灭口，此所谓毋望之祸也，春申君曰：何谓毋望之人，对曰：君置臣郎中，王卒园必先入，臣为君杀园，此所谓毋望之人也，春申君曰：置之园，弱人也，仆又善之，何至此？朱英知言不用，恐祸及身，乃亡去，后十七日，王卒，李园果先入，伏死士于棘门之内，春申君入棘门，园死士侠刺春申君尽灭，春申君家而李园女弟初幸春申君有身而入之，王所生子者遂立，是为楚幽王，吕后本纪，孝惠皇后无子，佯为有身，取美人子名之，杀其母，立所名子为太子，孝惠崩，太子立为帝，帝壮，或闻其母死，非真皇后，子乃出言曰：后安能杀吾母而名我，我未壮，壮即为变，太后闻而患之，恐其为乱，乃幽之永巷中，言帝病甚，左右莫得见，太后崩，大臣诸侯，已诛诸吕，相与阴谋曰：少帝及梁，淮阳，常山王皆非真孝惠子也，吕后以计诈名他人子，杀其母，养后宫，令孝惠子之，立以为后，东牟侯兴居请除宫，乃与汝阴侯滕公入宫，前谓少帝曰：足下非刘氏，不当立，乃顾麾左右执戟者掊兵罢去，滕公乃召乘舆车载少帝出，少帝曰：将欲我安之乎？滕公曰：出就舍，夜有司分部诛灭梁，淮阳，常山王及少帝于邸，代王立为天子，后汉书曹腾传，桓帝立，封腾为费亭侯，迁大长秋，位特进，腾卒，养子嵩嗣，嵩灵帝时，货赂中官及输西园钱一亿万，故位至太尉，及子操起兵，不肯相随，乃与少子疾避乱琅邪，为徐州刺史陶谦所杀，孙程传良贺清俭退厚，位至大长秋，及卒，帝思贺忠，封其养子为都乡侯，三百户，阳嘉元年，程病甚，即拜奉车都尉，位特进，程临终，遗言上书，以国传弟美，帝许之，而分程半，封程养子寿为浮阳侯，后诏书录微功，封兴渠为高望亭侯，四年，诏宦官养子悉听得为后，袭封爵，定着乎令单超传单超徐璜，贝瑗左悺，唐衡五人，同日封侯，皆养疏属或乞嗣，异姓或买苍头为子，□以传国袭封曹节传，节与长乐五官史朱瑀诛武，蕃等节，封育阳侯，瑀，封都乡侯，后节，瑀卒皆养子，传国吕布传，董卓以布为骑都尉，誓为父子，甚爱信之，稍迁至中郎将，封都亭侯，卓自知凶恣，每怀猜畏，行止常以布自卫，尝小失卓意，卓拔手戟掷之，布拳捷得免，而改容顾谢，卓意亦解，布由是阴怨于卓，卓又使布守中合，而私与传婢情通，益不自安，因往见司徒王允，自陈卓几见杀之状，时允与尚书仆射士孙瑞密谋诛卓，因以告布，使为内应，布曰：如父子何？曰：君自姓吕，本非骨肉，今忧死不暇，何谓父子？掷戟之时，岂有父子情也，布遂许之，乃于门刺杀卓，三国志卫继传，继字子业，汉嘉严道人也，兄弟五人，继父为县功曹，继为儿时，与兄弟随父游戏，庭寺中县长，蜀郡成都张君无子，数命功曹，呼其子省弄甚怜爱之，张因言宴之间，语功曹，欲乞继功曹，即许之，遂养为子，继敏达夙成，学识通博，进仕州郡，历职清显，而其余兄弟四人各无堪当世者父，恒言己之将衰，张明府将盛也，时法禁以异姓为后，故复为卫氏刘封，传封本罗侯寇氏之子，长沙刘氏之甥也，先主至荆州，以未有继嗣，养封为子，及主入蜀，自葭萌还攻刘璋，时封年二十余，有武艺，气力过人，将兵俱与诸葛亮，张飞等溯流西上，所在战克，益州既定，以封为副，军中郎将，迁为副军将军，自关羽围樊城，襄阳，连呼封达，令发兵自助，封达辞以山郡初附，未可动摇，不承羽命，会羽覆败，先主恨之，又封与达忿争不和，封寻夺达，鼓吹，达既惧罪，又忿恚封，遂发表辞先主，率所领降魏，魏文帝善达之，姿才容观，以为散骑常侍，建武将军，封平阳亭侯，合房陵，上庸，西城三郡，达领新城太守，遣征南将军夏侯尚，右将军徐晃与达共袭封，达与封书曰：古人有言，疏不间亲，新不加旧，此谓上明下直，谗慝不行也，若乃权君谲主，贤父慈亲，犹有忠臣蹈功以罹祸，孝子抱仁以陷难种，商白起，孝己伯奇，皆其类也。其所以然，非骨肉好离，亲亲乐患也，或有恩移爱易，亦有谗间，其间虽忠臣不能移之于君，孝子不能变之于父者也。势利所加，改亲为雠，况非亲亲乎？故申生卫伋御寇，楚建禀受形之气，当嗣立之正，而犹如此，今足下与汉中王道路之人耳，亲非骨血而据势权，义非君臣，而处上位，征则有偏任之威，居则有副军之号，远近所闻也，自立阿斗为太子已来，有识之人相为寒心，如使申生从子舆之言，必为太伯，卫伋听其弟之谋，无彰父之讥也，且小白出奔，入而为霸，重耳逾垣，卒以克复，自古有之，非独今也，夫智贵免祸，明尚夙达，仆揆汉中王虑定于内，疑生于外矣，虑定则心固，疑生则心惧乱，祸之兴作，未曾不由废立之间也，私怨人情，不能不见，恐左右必有以间于汉中王矣，然则疑成怨闻，其发若践机耳，今足下在远，尚可假息一时，若大军遂进，足下失据而还，窃相为危之，昔微子去殷，智果别族，违难背祸，犹皆如斯，今足下弃父母而为人后，非礼也，知祸将至而留之，非智也；见正不从而疑之，非义也；自号为丈夫，为此三者，何所贵乎？以足下之才，弃身来东，继嗣罗□，不为背亲也，北面事君，以正纲纪，不为弃旧也，怒不致乱，以免危亡，不为徒行也，加陛下新受禅命，虚心侧席，以德怀远，若足下翻然内向，非但与仆为伦受三百户封继统罗国而已，当更剖符大邦，为始封之君，陛下大军金鼓以震，当转都宛，邓，若二敌不平，军无还期，足下宜因此时早定良计，易有利见大人，诗有自求多福，行矣，今足下勉之，无使狐突闭门不出，封不从达言，封破走还成都，先主责封之侵陵达，又不救羽，诸葛亮虑封刚猛，易世之后，终难制御，劝先主因此除之，于是赐封死，使自裁，封叹曰：恨不用孟子度之言，先主为之流涕，马忠传，忠字德信，巴西阆中人也。少养外家，姓狐名笃，后乃复姓，改名忠，王平传，平字子均，巴西宕渠人也，本养外家何氏，后复姓王，凌统传统卒，二子烈封，年各数岁，权内养于宫，爱待与诸子同，宾客进见，呼示之曰：此吾虎子也，及八九岁，令葛光教之读书，十日一令骑马朱然传，然字义封，治姊子也，本姓施氏，初治未有子，然年十三，乃启策乞以为嗣，齐王芳纪芳，字兰卿，明帝无子，养王及秦王询，宫省事秘，莫有知其所由来者魏略，太祖为司空，时纳何晏母并收养，晏其时秦，宜禄儿阿，苏亦随母在公家，并见宠，如公子苏即朗也，苏性谨慎，而晏无所顾惮服饰，拟于太子，故文帝特憎之，每不呼其姓字，常谓之为假子，献帝传秦朗父名宜禄，前妻杜氏，留下邳，及城陷，太祖见之，乃纳之，朗随母氏畜于公宫，太祖甚爱之，每坐席，谓宾客曰：世有人爱假子，如孤者乎？魏书韩浩为中护军，及薨，太祖愍惜之，无子，以养子荣嗣，魏氏春秋，陈矫本刘氏子出嗣，舅氏而婚于本族，徐宣每非之，庭议其阙，太祖惜矫才，量欲拥全之，乃下令曰：丧乱以来，风教雕薄，谤议之言，难用褒贬，自建安五年以前，一切勿论，其以断前诽，议者以其罪罪之，晋书贾充传，充薨，充妇广成君，郭槐以外孙韩谧为黎民子，奉充后，郎中令韩咸，中尉曹轸谏槐曰：礼，大宗无后，以小宗支子后之无异姓为后之文，无令先公怀腆后土，良史书过，岂不痛心！槐不从，咸等上书求改立嗣，事寝不报，槐遂表陈是充遗意，帝乃诏曰：太宰鲁公充，崇德立勋，勤劳佐命，背世殂陨，每用悼心，又嗣子早终，世嗣未立，古者列国无嗣，取始封，庶以绍其统，而近代更除其国，至于周之公旦，汉之萧何，或豫建元子，或封爵元妃，盖尊显勋庸，不同常例，太宰素取外孙韩谧为世子黎民后，吾退而断之，外孙骨肉至近，推恩计情，合于人心，其以谧为鲁公世孙，以嗣其国，自非功如太宰，始封无后，如太宰所取，必以己自出，不如太宰，皆不得以为比，苻健载记，初，张遇自许昌来降，健纳遇后母韩氏为昭仪，每于众中谓遇曰：卿，吾子也，遇惭恨，引关中诸将欲以雍州归顺，乃与健中黄门刘晃谋夜袭健，事觉，遇害，石季龙载记，季龙十三子五人为冉闵所杀，八人自相残害，混至此又死，初，谶言灭石者陵，寻而石闵徙封兰陵公，季龙恶之，改兰陵为武兴郡，至是终为闵所灭，闵字永曾，小字棘奴，季龙之养孙也，父瞻，字弘武，本姓冉，名良，魏郡内黄人也，其先汉黎阳，骑都督，累世牙门，勒破陈午，获瞻，时年十二，季龙子之骁猛，多力攻战无前，历位左积射将军，西华侯，闵幼而果锐，季龙抚之如孙，桓彝，传彝子冲，字幼子，温诸弟中最淹识，有武干，温甚器之，初，彝亡后，冲兄弟并少家贫，母患须羊以解，无由得之，温乃以冲为质，羊主甚□，言不欲为质，幸为养买得郎买得郎，冲小字也。及冲为江州出射，羊主于堂边看，冲识之曰：我买得也，遂厚报之，陈骞传骞，临淮东阳人也，父矫，魏司徒，矫本广陵刘氏，为外祖陈氏所养，因而改焉。慕容云载记云：字子雨，宝之养子也，祖父高，和句骊之支庶，自云高阳氏之苗裔，故以高为氏焉，云沈深有局量，厚重希言，时人咸以为愚，唯冯跋奇其志，度而友之，宝之为太子，云以武艺给事侍东宫，拜侍御郎，袭败慕容会军，宝子之赐姓慕容氏，封夕阳公熙之葬，苻氏也，冯诣云，告之以谋，云惧曰：吾婴疾历年，卿等所知，愿更图之，跋逼曰：慕容氏世衰，河间虐暴，惑妖淫之女，而逆乱天常，百姓不堪其害，思乱者十室九焉，此天亡之时也，公自高氏名家，何能为他养子，机运难邀，千岁一时，公焉得辞也？扶之而出，云曰：吾疾苦日久，废绝世务，卿今兴建大事，谬见推逼，所以徘徊，非为身也，实惟否德，不足以济元元故耳。跋等强之云：遂即天王位，复姓高氏，宋书明帝，陈昭华传，昭华，讳法容，丹阳建康人也。太宗晚年，痿疾不能内御，诸弟姬人有怀孕者，辄取以入宫，及生男，皆杀其母而以与六宫所爱者养之，顺帝桂阳王休范子也，以昭华为母焉，明帝崩，昭华，拜安成王太妃，顺帝即位，进为皇太妃，顺帝禅位，去皇太妃之号小名录，谢灵运小字客儿初，钱塘杜明师，夜梦中忽有人来入馆，是夕，即灵运生于会稽，旬日而谢元亡，其家以子难得，遂送灵运于杜冶养之，十五方还郡，故名曰客儿，陈书，高祖宣皇后章氏传后，本姓钮，父景明为章氏所养，因改焉。周文育传，文育字景德，义兴阳羡人也，少孤贫，本居新安寿昌县，姓项氏，名猛奴，年十一，能反复游水中数里，跳高五六尺，与群儿聚戏，众莫能及，义兴人周荟为寿昌浦口戍主，见而奇之，因召与语，文育对曰：母老家贫，兄姊并长大，困于赋役，荟哀之，乃随文育至家，就其母请文育养为己子，母遂与之，及荟秩满，与文育还都，见于太子詹事周舍，请制名字，舍因为立名文育，字景德，命兄子弘让教之书记，弘让善隶书，写蔡邕劝学及古诗以遗文育，文育不之省也，谓弘让曰：谁能学此？取富贵但有大槊耳，弘让壮之，教之骑射，文育大悦，司州刺史陈庆之与荟同郡，素相善，启荟为前军军主，庆之使荟将五百人往新蔡悬瓠慰劳白水蛮，蛮谋执荟以入魏，事觉，荟与文育拒之，时贼徒甚盛，一日之中，战数十合，文育前锋陷阵，勇冠军中，荟于阵战死，文育驰取其尸，贼不敢逼，及夕，各引去，文育身被九创，创愈，辞请还葬，庆之壮其节，厚加赠遗而遣之，魏书仇洛齐传洛齐，中山人，本姓侯氏，外祖父仇款，生二子，长曰嵩，嵩有二子，长曰广，小曰盆，嵩妹子洛齐生而非男，嵩养为子，因为之姓仇，初，嵩长女有姿色，充冉闵宫闱，闵破，入慕容□，又转赐卢豚，生子鲁元，有宠于世祖，而知外祖嵩已死，唯有三舅，每言于世祖，世祖为访其舅，是时东方罕有仕者，广，盆皆不乐入平城，洛齐独请行，曰：我养子，兼人道不全，当为兄弟，试祸福也，乃乘驴赴京，鲁元候知将至，结从者百余骑，迎于桑干河，见而下拜，从者亦同致敬，入言于世祖，世祖问其才用所宜，将授之以官，鲁元曰：臣舅不幸，生为阉人，唯合与陛下守宫闱耳，而不言其养子，世祖矜焉，赐以奴马引见，寻拜武卫将军，俄而赐爵文安子，稍迁给事黄门侍郎，养子俨，袭，柔和敦敏，有长者风，太和中，为虎牢镇将，初，洛齐贵盛之后，广，盆坐他事诛，世祖以其非仇氏子，不与焉，还取侯家近属，以俨为子，后欲还本，而广有女孙配南安王桢生，章武王彬，即中山王英弟也，仇妃闻而请俨曰：由我仇家，□贵至此，柰何一旦孤背恩养也，桢时在内都，主司品臣，俨隶于桢畏惮之，遂不敢，刘裕传彧死，子昱立，昱母陈氏，本李道儿，妾彧纳之，生昱，故世中皆呼昱为李氏子，昱每自称李将军，或自名为李统，高崇传，崇字积善，父潜，显祖初归国，赐爵开阳男，居辽东，诏以沮渠牧犍女赐潜为妻，封武威公主，拜驸马都尉，加宁远将军，卒，舅氏坐事诛，公主痛本生绝嗣，遂以崇继牧犍后，改姓沮渠，景明中，启复本姓，袭爵河间王若传，若年十六薨，以齐郡王子琛继琛，字昙宝，世宗时，拜定州刺史，多所受纳，贪婪之极，灵太后诏，不可更复叙用，由是遂废于家，琛以肃宗始学，献金字孝经，又无方自达，乃与刘腾为养息，赂腾金宝巨万计，腾屡为言，乃得兼都官尚书，出为秦州刺史，在州聚敛，百姓吁嗟，胡叟传叟，字伦许，安定临泾人也，不治产业，常苦饥贫，然不以为耻，养子字螟蛉，以自给养，每至贵胜之门，恒乘一牸牛，弊韦□褶而已，作布囊，容三四斗，饮啖醉饱，便盛余肉饼以付螟蛉，见车马荣华者，视之蔑如也。冯熙传熙，字晋昌，文明太后之兄也，父朗坐事诛，熙生于长安，为姚氏魏母所养，以叔父乐陵公邈因战入蠕蠕，魏母携熙逃避至氐羌中抚育，年十二，好弓马，有勇干，氐羌皆归附之，魏母见其如此，将还长安，始就博士学问事魏母孝谨，如事所生，魏母卒，乃散发徒跣，水浆不入口三日，诏不听服，熙表求依赵氏之孤，高祖以熙情难夺，听服齐衰期，苏淑传，淑字仲和，武邑人也。立性敦谨，颇涉经传，兄寿兴，坐事为阉官，寿兴后为河间太守，赐爵晋阳男，及寿兴将卒，遂冒养淑为子，阉官传孙小，字茂翘，性颇忍酷，所养子息，驱逐鞭挞，视如仇雠，抱嶷先以从弟老寿为后，又养太师冯熙子次兴，嶷死后，二人争立，嶷妻张氏致讼经年，得以熙子为后，老寿亦仍陈诉，终获绍爵，次兴还于本族，刘腾薨，中官为义息，衰绖者四十余人，后腾所养一子叛入萧衍，太后大怒，因徙腾余养子于北裔，寻遣密使追杀之于汲郡，杨范，字法僧，长乐广宗人也，高宗时，坐宗人劫贼被诛，范宫刑，为王琚所养，恩若父子，徒何段就六眷传，就六眷与从弟末波等率五万骑围石勒于襄国，勒因其懈怠，穿城突出，直冲未波，生禽之，置之座上，与饮宴尽欢，约为父子，盟誓而遣之，末波既得免，自此以后，末波常不敢南向溲焉，人问其故，末波曰：吾父在南，其感勒不害己也，如此萧衍传，孝昌元年正月，徐州刺史元法僧据城南叛，衍遣豫章王综镇彭城，综，萧宝卷之遗腹子也。初，衍平建业，因纳其母吴氏，吴氏先有孕，后生综，衍谓为己子，甚宠爱之，综既长，母密告综，综遂潜图叛衍，既镇彭城，及大军往讨，综乃拔身来奔，余将退走，国军追蹑，所获万计，衍初闻之，恸哭气绝，甚为惭惋，犹云其子言其病风所致，时人咸笑之，小名录，梁豫章王综为南徐州刺史，有栋树，□令斫伐之，以高祖名练故也。北齐书清河王岳，传岳，字洪略，高祖从父弟也，高归彦少孤，高祖令岳抚养，轻其年幼，情礼甚薄，归彦内衔之，而未尝出口，及归彦为领军，大被宠遇，岳谓其德己，更倚赖之，归彦密构其短，岳于城南起宅，听事后开巷，归彦奏，帝曰：清河造宅，僭拟帝宫，制为永巷，但唯无阙耳。显祖闻而恶之，渐以□岳，仍属显祖召邺下妇人薛氏入宫，而岳先尝唤之至宅，由其□也，帝悬薛氏□而锯杀之，让岳以为奸民女，岳曰：臣本欲取之，嫌其轻薄，不用非奸也。帝益怒，六年十一月，使高归彦就宅切责之，岳忧悸不知所为，数日而薨，故时论纷然，以为赐鸩也，朝野叹惜之，后归彦反，世祖知其前谮曰：清河忠烈，尽力皇家，而归彦毁之间，吾骨肉籍没，归彦以良贱百口赐岳家，后又思岳之功，重赠太师，太保，余如故，子劢嗣，独孤永业传永业，字世基，本姓刘，中山人，母改适独孤氏，永业幼孤，随母为独孤家所育养，遂从其姓，高隆之传隆之，字延兴，本姓徐氏，云出自高平，金乡，父干，魏白水郡守，为姑婿高所养，因从其姓，隋书王充传，充字行满，本西域人也，祖支颓耨，徙居新丰，颓耨死，其妻少寡，与仪同王粲野合，生子曰琼，粲遂纳之以为小妻，其父收幼孤，随母嫁粲，粲爱而养之，因姓王氏，官至怀，汴二州刺史，唐书裴均传均，字君齐，与崔太素俱事中人窦文场，太素尝晨省文场，入卧内，自谓待己至厚，徐观后榻有频伸者，乃均也，德宗以均任方镇，欲遂相之，谏官李约上疏斥均为文场养子，不可污台辅，乃止，刘元佐传元佐，兼泾原四镇北庭兵马副元帅，所宠假子乐士，朝赀巨万，而士朝私元佐嬖妾，惧事觉，鸩元佐死，元佐养子士干与士朝皆来京师，士干知元佐死无状，遣奴持刀绐为吊，入杀士朝于次，帝恶其专，亦赐士干，死安禄山传禄山，营州柳城胡也，本姓康，母阿史德为觋，居突厥中，祷子于轧荦山，虏所谓斗战神者，既而妊，及生，有光照穹庐，野兽尽鸣，望气者言其祥，范阳节度使张仁愿遣庐帐，欲尽杀之，匿而免，母以神所命，遂字轧荦山，少孤，随母嫁虏将安延偃，开元初，偃携以归国，与将军安道买亡子偕来，得依其家，故道买子安节厚德偃，约两家为兄弟，乃冒姓安，更名禄山，杨贵妃有宠，禄山请为妃养儿，帝许之，其拜必先妃后帝，帝怪之，答曰：蕃人先母后父，帝大悦，命与杨铦及三夫人约为兄弟，高开道传，初开道募壮士数百为养子，卫合下及刘黑闼将张君立亡归，开道命与爱将张金树分督之，金树潜令左右数人伪与诸养子戏，至夕入合，绝其弓弦，又取刀□聚，□下既瞑，金树以其徒噪攻之，数人者抱刀□出，合诸义子将搏战亡弓，□君立举火，外城应之，帐下大扰，养子穷争归，金树开道顾不免，擐甲挺刃据堂坐，与妻妾奏妓饮酒，金树畏不敢前，天且明，开道先缢其妻妾及诸子而后自杀，金树罗兵取养子，皆斩之，亦杀君立而归，开道起兵凡八年，灭石，演芬传演芬，本西域胡人事，怀光至都将，尤亲信畜为假子，怀光军三桥，将与朱泚连和，演芬使客郜成义到行在，言怀光无破贼意，请罢其总统，成义走告，怀光子□，怀光召演芬骂曰：尔为我子，奈何欲破吾家，今日负我，宜即死，对曰：天子以公为股肱，公以我为腹心，公乃负天子，我何不负公！且我胡人，无异心，惟知事一人，不呼我为贼，死固吾分，怀光使士脔食之，皆曰：烈士也，可令快死，以刀断其颈，德宗闻，赠演芬兵部尚书，赐其家钱三百万，斩成义于朔方，杜伏威传，伏威有养子三十人，皆壮士属以兵，与同衣食，惟阚棱，王雄诞知名，张亮传张亮，郑州荥阳人，为平壤道行军大总管，初，亮弃故妻，更娶李氏，李妒悍，私通歌儿，养为子，名慎几，亮子顗数谏止，亮不纳，李好左道交通，巫觋挠政事，亮为相州，假子公孙节以谶有弓长之主当别都，亮自以相旧都，弓长其姓，阴有怪谋，术家程公颖者，亮素与厚，阴谓曰：君前言，陛下真天下主，何其神邪？公颖内晓，即称亮卧若龙，当大贵，亮曰：国家殆必乱，吾臂龙鳞奋矣，慎几且大贵，公孙常者，节兄也，亮谓曰：吾有妾，相者云：必为诸王姬常曰：我兄子大品言，有神告公名，在谶书亮悦，会陕人常德发其谋，并言亮养假子五百，帝使马周案之，亮谰辞曰：囚等畏死，见诬耳，因自陈佐命旧臣，帝曰：亮养子五百将何为？正欲反耳，诏百官议，皆言亮当诛，帝遣长孙无忌，房元龄就狱谓曰：法者，天下平，与公共为之，公不自修，乃至此，将奈何？于是斩西市，籍其家，高力士传力士冯盎曾孙也。圣历初，岭南讨击使李千里上二阉儿曰：金刚曰：力士，武后以其强悟，敕给事左右，中人高延福养为子，故冒其姓，力士幼与母麦相失，后得之，延福与妻及力士贵时，故在侍养，与麦均来俊臣传俊臣，京兆万年人，父操，博徒也，与里人蔡本善，本负博数十万不能偿，操因纳其妻，先已娠而生俊臣，冒其姓，李宝臣传，宝臣字为辅，本范阳内属奚也？善骑射，范阳将张锁高畜为假子，故冒其姓名，忠志为安禄山射生禄山反，更为禄山假子，王廷凑传廷凑，本回纥阿布思之族，隶安东都护府，曾祖五哥之，为李宝臣帐下，骁果善斗，王武俊养为子，故冒姓王，世为裨将，传信记安禄山，初为张韩公帐下走使之吏韩常令禄山洗足，韩公脚下有黑点子，禄山因洗脚，而窃窥之，韩公顾笑曰：黑子，吾贵相也，独汝窥之，亦能有之乎？禄山曰：某贱人也，不幸两足皆有，比将军者，黑而加文，不知此何祥也？韩公奇而观之，益亲厚之，约为义儿，为加宠焉，玉泉子郑文公畋，字台文，父名亚，曾作容管观察使，畋生于桂州，小字桂儿，时西门思恭为监军，有诏征赴阙下，饯于北郊，自以衰年，因以畋托曰：他日愿以桂儿为念，九泉之下，不敢忘之，言讫，泫然流涕，思恭志之及神策军中亚已卒，思恭使人召畋，馆之于第，年未及冠，甚爱之，如甥侄，因选师友教导之，畋后官至将相，黄巢之入长安，思恭逃难于终南山，畋以家财厚募有勇者，访而获之，以归岐下，温凊侍膳，有如父焉，思恭终于畋所，畋葬近西门坟陌，皆造二垄焉，吊者无不堕泪，咸伏其义也，南唐书何敬洙传敬洙，幼为吴将，李简厮养，简性残忍，左右过鲜，获全活敬洙，暮与群儿戏，庭下有苍头取简所爱端砚，戏诸僮曰：谁敢破此群僮耸肩，吐舌相视，敬洙厉色曰：死生有命，乃一掷碎之，翌日，简责破砚之由，敬洙自陈，因壮其果敢，舍之勿杀，简镇鄂州，令相术，董绍颜遍阅诸子，绍颜曰：诸郎皆善，然禄寿无及公者，时敬洙侍侧，指敬洙曰：此奇相也，可与公齐，简由是益奇之，视如己子，先主传先主姓李，唐宗室裔也，小字彭奴，父荣以光启四年，生于彭城流寓濠，泗，吴武王杨行密克濠州，得之，奇其状貌，养以为子，而杨氏诸子不能容，行密以乞徐温乃姓徐，名知诰，温□梦水中，黄龙十数，温获一龙而寤，翌日，得知诰，知诰奉温以孝闻，从温出不如意，杖而逐之，及归，拜迎门，温惊曰：尔在此也，知诰泣曰：为人子舍父母何适？父怒而归，母子之常也，温由是爱之，五代史闽世家，王审知传，审知子延翰立，审知养子建州刺史延禀，本姓周氏，自审知时与延翰不□，延翰以其弟延钧为泉州刺史，延钧怒，二人因谋作乱，十二月，延禀，延钧皆以兵入，执延翰杀之，而延钧立，更名鏻，鏻审知次子，初，延禀与鏻杀延翰也，延禀之兵先至，已执延翰而杀之，明日，鏻兵始至，延禀自以养子，推鏻而立之，延禀还建州，鏻饯于郊，延禀临诀，谓鏻曰：善继先志，毋烦老兄复来，鏻衔之，长兴二年，延禀率兵击鏻，攻其西门，使其子继雄转海，攻其南门，鏻遣王仁达拒之，仁达伏甲舟中，伪立白帜请降，继雄信之，登舟，伏兵发，刺杀之，枭其首西门，其兵见之，皆溃去，延禀见执，鏻诮之曰：余不能继先志，果烦老兄复来，延禀不能对，遂杀之，朱汉宾传汉宾，字绩臣，其父元礼为军校，从梁军战，殁于清口，汉宾为人有胆力，梁太祖以其父死战怜之，以为养子，王晏球传晏球，字莹之，洛阳人也。少遇乱，为盗所掠，汴州富人杜氏得之，养以为子，冒姓杜氏，梁家人传博王友文，字德明，本姓康名勤，幼美风姿，好学，善谈论，颇能为诗，太祖养以为子，太祖领四镇，以友文为度支，盐铁制置使，太祖用兵四方，友文征赋聚敛以供军费，太祖即位，以故所领宣武，宣义，天平，护国四镇征赋，置建昌宫总之，以友文为使，封博王，太祖幸西都，友文留守东京，庶人友珪者，太祖初镇宣武，略地宋，亳间，与逆旅妇人野合而生也。长而辩黠多智，博王友文，多材艺，太祖爱之，而年又长，太祖即位，嫡嗣未立，心尝属友文，太祖自张皇后崩，无继室，诸子在镇，皆邀其妇入侍，友文妻王氏有色，尤宠之，太祖病久，王氏与友珪妻张氏，尝专房侍疾，太祖病，少间谓王氏曰：吾知终不起，汝之东都，召友文来，吾与之决，盖心欲以后事属之，乃谓敬翔曰：友珪可与一郡，趣使之任，乃以友珪为莱州刺史，太祖素刚暴，既病，而喜怒难测，是时左降者，必有后命，友珪大惧，其妻张氏曰：官家以传国宝与王氏使如东都，召友文君，今受祸矣！夫妇相对而泣，左右劝友珪曰：事急计生，何不早自为图，友珪乃易服微行入左龙虎军，见统军韩勍计事，勍夜以牙兵五百，随友珪杂，控鹤卫士而入，夜三鼓，斩关入万春门，至寝中，侍疾者皆走，太祖惶骇，起呼曰：我疑此贼久矣，恨不早杀之，逆贼忍杀父乎！友珪亲吏冯廷谔以剑犯太祖，太祖旋柱而走，剑击柱者三，太祖惫，仆于□，廷谔以剑中之，洞其腹，肠胃皆流，友珪以裀褥裹之，瘗之寝中，秘丧四日，乃出府库，大赉群臣及诸军，遣受旨丁昭浦矫诏驰至东都，杀友文干，化二年六月既望，友珪于柩前即皇帝位，以末帝为汴州留后，三年正月，友珪祀天于洛阳南郊，改元曰凤历，太祖外孙袁象先与驸马都尉赵岩等谋与末帝讨贼，二月，象先以禁兵入宫，友珪与妻张氏趋北垣楼下，将逾城以走，不果，使冯廷谔进刃其妻及己，廷谔亦自杀，末帝即位，复友文官爵，废友珪为庶人，唐本纪明宗圣德和武钦孝皇帝，父电，为雁门部将，生子邈佶烈，以骑射事太祖，为人质厚寡言，执事恭谨，太祖养以为子，赐名嗣源，废帝镇州平山人也，本姓王氏，其世微贱，母魏氏，少寡，明宗为骑将，过平山，掠得之，魏氏有子阿三，已十余岁，明宗养以为子，名曰从珂，及长，状貌雄伟，谨信寡言，而骁勇善战，明宗甚爱之，自晋兵战，梁于河上，从珂常立战功，庄宗呼其小字曰：阿三不徒与我同年，其敢战亦类我，周本纪，世宗睿武孝文皇帝，本姓柴氏，邢州龙冈人也，柴氏女适太祖，是为圣穆皇后，后兄守礼子荣，幼从姑长太祖家，以谨厚见爱，太祖遂以为子，太祖后稍贵，荣亦壮，而器貌英奇，善骑射，略通书史黄老，性沉重寡言，广顺三年，拜开封尹，封晋王，显德元年，即以王判内外兵马事。壬辰，太祖崩，即位于柩前，符道昭传道昭，蔡州人也，为秦宗权骑将，宗权败流落，无所依后，依凤翔李茂贞，茂贞爱之，养以为子，名继远，梁攻茂贞，道昭与梁兵战，屡败，乃归梁，谢彦章传彦章，许州人也，幼事葛从周，从周怜其敏慧，养以为子，授之兵法，从周以千钱，置大盘中，为行阵偏伍之状，示以出入进退之节，彦章尽得之，李嗣昭传嗣昭，本姓韩氏，汾州大谷县民家子也，太祖出猎，至其家，见其林中郁郁，有气甚异之，召其父问焉，父言：家适生儿，太祖因遗以金帛而取之，命其弟克柔养以为子，嗣昭为人短小，而胆勇过人，初喜嗜酒，太祖尝微戒之，遂终身不饮，太祖爱其谨厚，尝从用兵，嗣本传嗣本，本姓张氏，雁门人也，世为铜冶镇将，嗣本少事太祖，太祖爱之，赐以姓名，养为子嗣，恩传嗣恩，本姓骆，吐谷浑部人也，少事太祖，能骑射，为铁林军将，稍以战功迁突阵指挥使，赐姓名以为子，存信传存信，本姓张氏，其父君政，回鹘李思忠之部人也，存信少善骑射，能四夷语，通六蕃书，从太祖起代北，入关破黄巢，累以功为马步军都指挥使，遂赐姓名以为子，存信与存孝俱为养子，材勇不及存孝，而存信不为之下，由是交恶，存孝所为，存信每沮激之，存孝卒得罪死，而存信数从征伐，以功领郴州刺史，太祖遣将兵救朱宣，存信屯于莘县，为罗弘信所击，存信败亡，太祖子落落，后从太祖讨刘仁恭，大败于安塞，太祖大怒，顾存信曰：昨日吾醉，公独不能为我战邪？古人三败，公已二矣。将杀之，存信叩头谢罪而免，由是大惧，常称疾，天复二年卒，年四十一，存孝传，存孝代州飞狐人也。本姓安，名敬思，太祖略地代北，得之，给事帐中，赐姓名以为子，常从为骑将，取潞州功为多，而太祖别以大将康君立为潞州留后，存孝为汾州刺史，存孝负其功，不食者数日，及走张浚，迁邠州刺史，大顺二年，徙邢州留后，是时，晋军连岁攻赵常山，存孝常为先锋，下赵临城，元氏，赵王求救于幽州，李匡威，匡威兵至，晋军辄引去，存孝素与存信有隙，存信谮之曰：存孝有二心，尝避赵不击，存孝不自安，乃附梁通赵，自归于唐，因请会兵以伐晋，唐命赵王，王镕援之，明年，赵与幽州有隙，惧而与晋和，反以兵三万助晋击存孝，存孝婴城自守，太祖自将兵傅其城，掘堑以围之，存孝出兵冲击，堑不得成，裨将袁奉韬使人说存孝曰：公所畏者，晋王尔，王俟堑成，且留兵去，诸将非公敌也，虽堑何为？存孝以为然，纵兵成堑堑，成深沟高垒不可近，存孝遂窘，城中食尽，登城呼曰：儿蒙王恩，位至将相，岂欲舍父子而附仇雠，乃存信构陷之耳，愿生见王，一言而死，太祖哀之，遣刘夫人入城慰谕之，刘夫人引与俱来，存孝泥首请罪曰：儿于晋有功而无过，所以至此，由存信为之耳，太祖叱曰：尔为书檄，罪我百端，亦存信为之耶？缚载后车，至太原，车裂之以徇，然太祖与诸将博语及存孝，流涕不已，君立以为不然，太祖怒，鸩杀君立，存进传存进，振武人也，本姓孙，名重进，太祖攻破朔州得之，赐以姓名，养为子，从太祖入关，以为义儿军使，存璋传存璋，字德璜，初与康君立，薛志勤等从太祖入关破黄巢，迁义儿军使，太祖病革，存璋与张承业等受顾命，立庄宗为晋王，存贤传存贤，许州人也，本姓王名贤，少为军卒，善角，太祖击黄巢于陈州得之，赐以姓名，养为子，张承业传承业，字继元，本姓康，幼阉为内常侍张泰养子杨崇本传，崇本幼事李茂贞，养以为子，冒姓李，名曰继徽，茂贞表崇本静难军节度使，后梁太祖攻岐未下，乃移兵攻邠州，崇本迎降，太祖使复其姓，赐名崇本，后复背梁归，茂贞干化四年，为其子彦鲁所弒，崇本养子李保衡，杀彦鲁以降梁，锺传传，传洪州高安人也，逐观察使，自称留后，传卒，子匡时，自称留后，请命于唐，已而传养子延规与匡时争立，乞兵于杨渥，渥遣秦裴等攻匡时，匡时败被执，归于广陵，李彦威传彦威，寿州人也，少事梁太祖，为人颖悟，善揣人意，太祖怜之，养以为子，冒姓朱氏，名友恭，太祖阴告，彦威使行弒逆，昭宗崩，讣至河中，太祖佯为惊骇，投地号哭，骂曰：奴辈负我，俾我被恶名于后世邪？太祖至洛，流彦威岭南使张廷范杀之，彦威临刑大呼曰：卖我以灭口，其如神理何？已而还其姓名，元行钦传行钦，幽州人也，明宗掠地山北，与行钦相拒广边军，凡八战，明宗七射中行钦，行钦拔矢而战，亦射明宗中股，行钦屡败，乃降，明宗抚其背而饮以酒，曰：壮士也，因养以为子，常从明宗战，数立功，庄宗赐姓名曰李绍荣，明宗军变，入于魏，行钦以闻，庄宗遣李从璟驰诏明宗计事，从璟，明宗子也，行至卫州，而明宗已反，行钦乃击杀从璟，庄宗崩，行钦出奔，行至平陆，为野人所执，明宗骂之曰：我儿何负于尔！行钦瞋目直视曰：先皇帝何负于尔！乃斩于洛阳市，市人皆为之流涕，孔循传循不知其家世何人也？少孤，流落于汴州，汴州富人李让阑得之，养以为子，梁太祖镇宣武，以李让为养子，循乃冒姓朱氏，稍长，给事太祖帐下，太祖诸儿乳母有爱之者，养循为子，乳母之夫姓赵，循又冒姓为赵氏，名殷衡，蒋殷传，殷幼为王，重盈养子，冒姓王氏，友珪弒，太祖自立，拜殷武宁军节度使，末帝即位，以福王友璋代殷，殷不受代，王瓒亦王氏子，惧为殷所累，乃言殷非王氏子，其本姓蒋，末帝诏削殷官爵，还其姓，遣牛存节讨之，殷举族自燔死，南平世家，高季兴传季兴，字贻孙，陕州硖石人也，本名季昌，避后唐献祖庙讳，更名季兴，季兴少为汴州富人李让家僮，梁太祖初镇宣武，让以入赀，得幸养为子，易其姓名曰朱友，让季兴以友让，故得进见，太祖奇其材，命友让以子畜之，因冒姓朱氏，东汉世家，刘旻传承钧旻，次子也，病卒，其养子继恩立，继恩本姓薛氏，父钊为卒，旻以女妻之，生继恩，旻女后适何氏，生子继元，而何氏及旻女皆卒，旻以其子承钧无子，乃以二子命承钧养为子，承钧立，以继恩为太原尹，承钧尝谓郭无为曰：继恩纯孝，然非济世之才，恐不能了我家事，无为不对，承钧病卧勤政阁，召无为执手，以后事付之，承钧卒，继恩告哀于契丹而后立，继恩服衰裳，视事寝处，皆居勤政阁，而承钧故执事百司宿卫者皆在太原府廨，九月，继恩置酒会诸大臣宗子饮罢，卧阁中，供奉官侯霸荣率十余人挺刃入阁，闭户而杀之，郭无为遣人以梯登屋入，杀霸荣并其党初承钧之语，郭无为也，继恩怨，无为不助己，及立，欲逐之而未果，故霸荣之乱，人皆以谓无为之谋，霸荣死，口灭而无知者，无为迎继元而立之，继元为人忍，旻子十余人，皆无可称者，当继元时，有镐锴，锜锡于继元为诸父，皆为继元所杀，独铣以佯愚获免，承钧妻郭氏继元兄弟自少母之，继元妻段氏尝以小过为郭氏所责，既而以它疾而卒，继元疑郭杀之，及立遣嬖者范超图杀郭氏，郭氏方衰服哭承钧于柩前，超执而缢杀之，于是刘氏之子孙无遗类矣。宋史李至传至七岁而孤，鞠于飞龙使李知审家，性吝啬，及贵，即逐其养子以利其资，知审因至，亦至右金吾卫大将军张孜传孜，开封人，母微时生孜，后入宫乳悼献太子孜方在襁褓，真宗以付内侍张景宗曰：此儿貌厚，汝谨视之，景宗遂养以为子，程瑀传，瑀字伯寓，饶州浮梁人，其姑臧氏妇，养瑀为子，及姑殁，始复本姓，累官至校书郎，为臧氏，父母服安德裕传德裕，字益之，一字师□，河南人，父重荣，晋成德军节度，裕生于真定，未期，重荣举兵败，乳母抱逃水窦中，将出，为守兵所得，执以见军校秦习，习与重荣有旧，因匿之，习先养石守琼为子，及年壮无嗣，以德裕付琼养之，因姓秦氏，习世兵家，以弓矢狗马为事，德裕孩提即喜笔砚，遇文字，辄为诵读声，诸子不之齿，习独异之，既成童，俾就学，遂博贯文史，精于礼传，嗜西汉书，习卒，德裕行三年服，然后还本姓习，家尽橐装与之，凡白金万余两，德裕却之，曰：斯秦氏之蓄，于我何有？丈夫当自树功名，以取富贵，岂屑于他人所有耶？闻者高之，薛居正传，居正好读书，为文落笔不能自休，子惟吉集为三十卷上之，赐名文惠集，惟吉字世康，居正假子也，居正妻妒悍，无子，婢妾皆不得侍侧，故养惟吉，爱之甚笃，少有勇力，形质魁岸，与京师少年追逐，角抵蹴踘，纵酒不谨，雅好音乐，常与伶人游，居正不能知，荫补右千牛卫备身，历太子通奉舍人，改西头供奉，太宗即位，三相子皆越次拔擢，沈伦卢多逊子□为尚书郎，惟吉以不习文，故为右千牛卫大将军，及居正卒，太宗亲临，居正妻拜于丧所，上抚存数四，因问：不肖子安在？颇改行否，恐不能负荷先业，柰何惟吉伏丧侧，窃闻上语，惧赧不敢起，自是尽革故态，谢绝所与游者，居丧有礼，既而多接贤士大夫，颇涉猎书史，时论翕然称之，上知其改行，令知澶州，惟吉既知非改过，能折节下士，轻财好施，所至有能声，然御家无法，及其死，家人争财致讼，妻子辨对于公庭云，江万里传万里，字子远，饶州城破，万里赴止水死，左右及子镐相继投沼中，积尸如迭，翌日，万里尸独浮出水上，从者草敛之，万里无子，以蜀人王橚子为后，即镐也，刘孝忠传孝忠母死，佣为富家奴，得钱以葬，富家知其孝行，养为己子，后养父两目失明，孝忠为舐之，经七日复能视，申积中传积中成都，人襁褓中，杨绘从其父起求之为子，及长，知非杨氏而绝口不言，年十九，登进士第，事所养父母，尽孝终身，有二弟一妹，为毕婚娶，始归本族，复为申氏，蜀人以纯孝归之，吴及传，及迁太常博士，是时，仁宗春秋既高，无子，及因推言阉寺，以及继嗣事，又言：开宝诏书，内侍臣年三十无养父者，听养一子为嗣，并以名上宣徽院，违者抵死，比年此禁益弛，夭绝人理，阴累圣嗣，愿诏大臣，明示旧制，上顺天意，以绥福佑，明年，遂权罢内臣进养子王仁睿传旧制，内侍人许养一子，以充继嗣，开宝四年，以其争财起讼，诏自今满三十无养父者，始听养子，仍以其名上宣徽院，违者准前诏抵死，咸平中，徐志通为温，台等州巡检，坐取李欢男四人为假子，又纵卒略民家，小儿致其母，抱儿投海死，决杖配扫洒班，复申前诏，以戒厉之，青箱杂记范文正公幼孤，随母适朱氏，因冒朱姓名说，后复本姓以启谢，时宰曰：志在投秦，入境，遂称于张禄，名非霸越，乘舟乃效于陶朱，以范睢，范蠡亦尝改姓名故也。又伪蜀翰林学士范禹偁亦尝冒张姓，谢启云：昔年上第，误标张禄之名，今日故园复作，范睢之裔，然不若文正公之精切，宣政杂录，宣和年，都下赵倚年十二，随母嫁里中田生，生勇多力，母每遭毒手，积六年，倚每见母被陵辱，即劝母归，母终无意，一日倚病，母遭叱詈，倚病中愤郁，因力遣母出买药，时田生尚寝，倚乃阖户持刀杀田生，连十余下，以力弱不能中要害，而田亦宛转血中，邻人排阖入，倚曰：吾母以身归田，生执爨，具饭乳子，澣衣勤劳，旦夕而未尝得田生一善言，为人子者，得不痛心，恨吾病甚，不能力断其首，即以刃付逻卒，束手就执，既行，犹回视诸人曰：好视吾母，行人皆为之泣下狱，察其孝亦为谳上，上哀其诚，止从杖而编置焉，桯史岳云飞养子，年十二，从张宪战，多得其力，军中呼曰：嬴官人飞征伐，未尝不与数立奇功，飞辄隐之，每战，以手握两铁椎，重八十斤，先诸军登城，攻下随州，又攻破邓州，襄汉平，功在第一，飞不言，逾年，铨曹辩之始，迁武翼郎，杨□平，功亦第一，又不上，张浚廉得其实，曰：岳侯避宠荣，廉则廉矣，未得为公也；奏乞推异数，飞力辞不受，尝以特旨迁三资，飞辞曰：士卒冒矢石立奇功，始沾一级，男云遽躐崇资，何以服众？累表不受，颍昌大战，无虑十数，出入行阵，体被百余创，甲裳为赤，以功迁忠州防御使，飞又辞，命带御器械，飞又力辞之，终左武大夫，提举醴泉观死，年二十三，闻见前录，河南宁氏，其先钱塘人，名承训者，事吴越王以才武称，钱氏归朝，授左侍禁，子直大中祥符元年，姚晖榜登甲科，为明州慈县令，卒妻李氏更嫁，任恭惠公，布直有子，李置于宁氏，族人以去族人家破，有故老媪收养之，任公守越州，客或问宁氏子无恙，公愕然，归问夫人，夫人泣曰：初不欲以儿累公，留于宁氏之族，族破，今流落矣，任公闵焉，多以金帛求得之，年五岁，公教育之如己子，遂冒任姓名，适公知枢密院，欲官之，夫人泣辞，且谓适发愤读书，景佑初登进士第，夫人方为之，喜夫人死，任公谓适曰：前不欲任以官者，成其志也。今当再荐，以示无间，其无辞，适泣谢，遂以公荐转太常寺太祝，又奏其子以官任公薨，适解官持丧，如父服，自闻于朝，乞还姓宁氏，因纳任公所奏之官，有旨许归姓，不许纳官，与任氏兄弟相持而哭，乃别去，故任宁世为婚姻，适更名，后通籍，赠其父直为太常博士，终尚书职方员外郎，福建路运判，若子若孙若曾孙数十人，多知名士，遂为洛阳大家，癸辛杂识戴良斋云：昔有宦家过屠门，见幼稚而爱之，抱以为子，戒抱者使勿言，既长，且承序矣，尝因祀先，恍惚见受享者，皆佩刀，正坐而裹章服者，列位其傍，愕然，以语保者，保者，始告以实自是当祀，必先祀其所生而后祀，其所为后者云，命后者不可不知也。止安陈公振，字震亨，居吴门无子，有同姓昌世者，为人端□，每加敬爱，因延之家塾，常从容与言，命继之事，且托之访历，久未有所启，问之以难，其人为对，则曰：得如子者乃佳，昌世皇恐，不敢当，又久之，问如初，昌世谢未敢轻有所进，乃曰：如此则无出于子矣，昌世固辞不敢，强之再三，乃勉承命，后因语及曩尝梦谒家庙，觉有拜于后者，顾视则昌世也，此意遂决，昌世以其泽入仕，尝倅三衢，摄郡于公帑，纤毫无所取，穆陵闻之，擢为郎，淳佑间也，尹梅津焕无子，螟蛉罗石二姓名，一越人为之语曰：梅津一生辛勤，只办得食，箩一担王克，谦号茂林，无子，后知永嘉命，立修竹为子，时已二十，乃戊戌生，本姓林氏，正合茂林二字，非偶然也。清尊录兴元，民有得阑遗小儿者，育以为子，数岁，美姿首，民夫妇计曰：使女也，教之歌舞，独不售数十万钱邪？妇曰：固可诈为也，因纳深屋中节，其食饮肤发腰步，皆饰治之，比年十二三，嫣然美女子也，携至成都，教以新声又绝警慧，益秘之，不使人见，人以为奇货，里巷民求为妻，不可，曰：此女当归之贵人，于是女僧及贵游，好事者踵门一，觌面辄避去，犹得钱数千，谓之看钱，久之，有某通判者来成都，一见心醉，要其父必欲得之，与直至七十万钱乃售，既成，券喜甚，置酒与客饮，使女歌侑酒，夜半，客去拥而致之，房男子也，大惊，遣人呼其父母则遁去，不知纵迹告官，召捕之，亦卒不获，时张子公尹蜀云，元史王约传，约迁礼部尚书，柴氏初无子，命张氏子后，既得己子，张出为僧，柴之子又殁，僧乃讼家产，诏约诘之，约问曰：汝出家，既分承汝师衣□，又何为得柴氏业乎？僧不能答，遂归柴氏，应后者，叛臣李传，小字松寿，潍州人李全子也，或曰：
本衢州徐氏子，父尝为扬州司理参军，全盖养之为子云，太祖十六年，全叛宋，举山东州郡归附，太师，国王孛鲁承制拜全山东淮南楚州行省，而以其兄福为副元帅，太宗三年，全攻宋扬州，败死，遂袭为益都行省，仍得专制其地，朝廷数征兵，辄诡辞不至，明外史熊天瑞传，天瑞据□州，太祖兵克临江，始大惧，遣养子元震筑垒，大壶头为备，元震本姓田氏，善战有名，天瑞爱之，故养以为子，常遇春之围□也，喜其才勇，既从天瑞降，荐以为指挥使，天瑞诛，复故姓云，沐英传英，定远人，八岁而孤，从母避兵，母又死，太祖与孝慈皇后怜之，抚为己子，遂姓朱氏，英年少明敏，剖决无滞，孝慈皇后，每爱重之，数称其才于太祖，而太祖亦自器，英英后先，镇云南，凡十年，自其留镇之次，年哭孝慈皇后，及再镇之，三年哭，懿文皇太子皆极哀，至呕血，遂感疾卒，太祖初起时，数养他姓为子，每攻下郡邑，辄遣之出守，养子多至二十余人，唯英之勋绩，在西南最大，他如徐司马何文辉虽名贤将，远不逮也，张绪传绪，字无意，汉川人，本农家子，九岁时从父谒田主，刘翁翁试以对偶，大奇之，乞养为子，课之学，甫冠，举嘉靖十九年乡试，暨翁卒，二子，始离襁褓，亲族啮之，几覆其家，绪力护获免，乃复本姓杜，伟传伟，字道升，吴江人。育于给事中沈汉家冒其姓，汉爱其颖敏，令与诸子同学，伟以受沈氏恩深，汉卒为督训诸孙，经纪其家，隆庆时，汉孙位举进士，官翰林，伟始复姓位，卒遭家难，伟倾身营护，迄全其孤，何文辉传文辉，字德明，滁人，太祖下滁州，得文辉，时年始十三，太祖爱之，抚为己子，冒朱姓，及长，复姓何氏？太祖多蓄义子，与诸将士分守诸路，故用周舍守镇江，道舍守宁国，马儿守婺州，柴舍真童守处州，金刚奴守衢州，皆义子也，周舍者沐英，故军中又皆呼沐，舍马儿者，徐司马，柴舍者朱文刚，道舍即文辉，其人率皆以功名显，惟真童金刚奴无考，又有朱文逊者，史不言其小字云：徐司马，字从政，扬州人，元末兵乱，年甫九岁，弃道旁，太祖得之，因养为子，花云传帝克太平，陈友谅以舟师来寇，元帅朱文逊战死，文逊太祖养子也，从定江左，积战功擢元帅，己亥，八月，太祖以无为州未下，命偕元帅秦友谅攻之，遂克其城，至是战死，孙炎传太祖师克处州，苗军变作，既杀院判，耿再成，并执元帅朱文刚，文刚，太祖养子，小字柴舍，方变起时，欲与再成聚兵杀贼，不及被难，赠镇国将军，附祭功臣庙，钱宁传，宁不知所出，或云镇安人，幼鬻太监钱能家为奴，能嬖之，冒钱姓，能死推恩，家人得为锦衣百户，正德初，曲事刘瑾，因得幸于帝，宁性狷狡，善窥伺人主意，又善射，拓左右弓，帝喜，赐国姓为义子，自称皇庶子，裴德传，德不知何许人，亦不详其姓，初为太监裴氏厮养，因冒姓裴，有宠于武宗，赐国姓为义，子姚广孝传广孝，拜太子少师出赈苏，湖过阊门，见酒帘书甚工，呼问之，乃一少年养以为子，归以见于帝曰：此行得一子，赐名继使，侍东宫，读书文华殿，广孝死帝命官，其养子姚继为尚宝少卿张洪传，洪字宗海，常熟人，不知其姓，生五日而母亡，父又远客邻家，张翁俾媪乳之，遂从其姓，幼颖异，好读书，常熟自元以前，无以儒学名者有之，自洪始，张诗传诗，字子言，顺天人，本农家，李氏子八岁时育于官家，张氏阅三十年，始知乃痛自悲悼，觅得其兄弟，哭诸父母之墓，议归宗，终以张氏无子，遂仍其旧，贞女孙氏传氏五河人，性贞静，不苟嬉笑，母朱卒父銮，继以李携前夫子郑州儿来州儿恃母欲私女，尝以手挑之，忿批其颊，一日，女方治州，儿从后搂之，女揪发觅刃，州儿啮其臂，得脱女奔诉于姊，触地恸哭曰：母不幸，父又他出，贼子敢辱我，必刃之而后死，姊曲抚慰，乃以臂痕示李，使戒戢之，州儿不悛，绐李曰：儿采薪，臂力不胜，置遗束于路，李往取之，回则户扃甚严，从母舒氏亦适趋至，曰：初闻如小悲鸣，继又响震如雷，必有异。并力启之，州儿死阈下，项几断，女亦倚壁死，盖州儿诳母出调女，女阳诺而使之闭门，即蹑其后，杀之也。
养子部杂录
诗经小宛篇，螟蛉有子，蜾蠃负之，教诲尔子，式谷似之注。
螟蛉桑上，小青虫也，蜾蠃，土蜂也，取桑虫负之于木，空中七日而化为其子式用谷善也，螟蛉有子，则蜾蠃负之以兴，不似者可教而似也，教诲尔子，则用善而似之可也；珍珠船，晋贺乔妻，论养子为后，议曰：鄙谚有云：黄鸡生卵，乌鸡伏之，但知为乌鸡之子，不知为黄鸡之儿，吕楠春官外署，语胡材问射礼，廷射云：败军之将，亡国之大夫，与为人后者不得入，夫为人后者，自是昭穆应继，不得已而为之，何以与败军之将，亡国之大夫等，先生曰：此为人后，当是异姓，养子之类，背父离母，失其家矣，与败军亡国者，又何异也？若同姓为后，礼经，有明征矣，周璞曰：注疏谓与为求，先生曰：此说更明，可见古注疏，不可不读，罗虞臣谱法，或问谱法有进有黜，曰：他姓之子后，吾宗虽成派，吾其犹黜诸吾宗之子为他姓，后虽易世，吾其犹进诸。
养子部外编