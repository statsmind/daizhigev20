掩胔部汇考
上古
大巢氏始为掩覆
按路史太古大巢氏民之葬者，犹未详焉。过者颡，泚于是厚衣之薪而瘗之，不封不植也，掩覆而已，神农氏，制请雨法，瘗露骸以待天泽，按路史神农氏，制请雨之法，盖南置水，掩胳埋胔，以待天泽之至  周。
周命蜡氏掌除骴，瘗死于道路者，并以孟春之月，掩骼埋胔，按周礼秋官蜡氏，下士四人，徒四十人，掌除骴，凡国之大祭祀，令州里除不蠲，禁刑者，任人及凶服者，以及郊野，大师，大宾客，亦如之，若有死于道路者，则令埋而置楬焉，书其日月焉，县其衣服，任器于有地之官，以待其人，掌凡国之骴禁。
订
义
郑康成曰蜡骨肉腐臭蝇虫所蜡也月令曰掩 胳埋骴此官之职 刘执中曰枯骨曰胳肉腐曰 骴人兽皆同职掌揜而埋之不令暴露于沟壑道 路也 郑康成曰蠲读如吉圭惟饎之圭洁也刑 者黥劓之属任人司圜所收教罢民也凶服服衰 绖也此所禁除者皆为不欲见人所秽恶也 李 嘉会曰大师大宾俱尚清净不令所可恶者乱其 目也 郑康成曰禁谓孟春掩胳埋胔之属 郑 锷曰骴与胔同然其字乃与蜡祭之蜡字同昭禹 谓蜡祭百物昔之羽蠃鲜毛介之物毕致焉蜡祭 所致者神蜡氏所治者形形神相聚而为生相离 而为死二者实相待焉故其字同然蜡者索也无 乃索朽腐之骨肉而除之者乎按礼记月令孟春之月掩胳埋胔
注
骨枯曰骼肉腐曰胔
正
义
胔骨之尚有肉者也骼
言掩胔言埋互言耳
汉
高祖八年令士卒从军死者县给衣衾棺葬
按汉书，高祖本纪八年，上东击韩信余寇还，十一月，令士卒从军死者，为槥归其县，县给衣衾棺葬具，祠以少牢，长吏视葬，成帝河平四年，遣光禄大夫博士嘉等行举濒河之郡为水流，压死者，令郡国葬埋，按汉书，成帝本纪四年三月癸丑朔，日有蚀之，遣光禄大夫博士嘉等十一人，行举濒河之郡水所毁伤困乏，不能自存者，财振贷，其为水所流，压死不能自葬，令郡国给槥椟葬埋，已葬者与钱，人二千；  后汉。
光武建武元年帝命收葬范阳吏士
按后汉书，光武本纪元年，光武从蓟还，过范阳，命收葬吏士，安帝元初二年春二月，遣中谒者葬客死者。
按后汉书安帝本纪二年二月戊戌，遣中谒者收葬京师，客死无家属，及棺椁朽败者，皆为设祭，其有家属尤贫无以葬者，赐钱人五千，冲帝永嘉元年，诏遣使者案行未敛葬者。
按后汉书质帝本纪，皇太后诏曰：朕以不德，托母天下，布政不明，每失厥中，兵役连年，死亡流离，或支骸不敛，或停棺莫收，朕甚愍焉。昔文王葬枯骨，人赖其德，今遣使者案行，若无家属及贫无资者，随宜赐恤，以慰孤魂，质帝本初元年，诏瘗九江，广陵二郡枯骸，并遣官收葬乐安，海水漂没者，按后汉书质帝本纪元年二月庚辰，诏曰：九江，广陵二郡数离寇害，残夷最甚，生者失其资业，死者委尸原野，昔之为政，一物不得其所，若己为之，况我元元，婴此困毒，方春戒节，赈济乏，□掩胳，埋胔之时，其调比郡见谷，出禀穷弱，收葬枯骸，务加埋恤，以称朕意，五月，海水溢，戊申，使谒者案行收葬，乐安，北海人为水所漂没死者，桓帝建和三年，诏瘗京师，家贫无以葬者。
按后汉书，桓帝本纪，三年十一月甲申，诏曰：朕摄政失中，灾眚连仍，三光不明，阴阳错序，监寐寤叹，疢如疾首，今京师厮舍，死者相枕，郡县阡陌，处处有之，甚违周文掩胔之义，其有家属而贫无以葬者，给直人三千，丧主布三匹，若无亲属，可于官壖地葬之，表识姓名，为设祠祭，又徒在作部，疾病致医药，死亡厚埋藏，民有不能自振及流移者，禀谷如科，州郡检察，务崇恩施，以康我民，永寿元年六月，大水，诏收葬被水流压尸骸。
按后汉书，桓帝本纪元年六月，洛水溢，坏鸿德苑，南阳大水，诏被水死流失尸骸者，令郡县钩求收葬，及所唐突压溺物，故七岁以上赐钱，人二千；坏败庐舍，亡失谷食，尤贫者禀，人二斛，献帝延康元年，魏王丕，令郡国殡送，士卒死亡者按后汉书献帝本纪不载 ，按魏志文帝本纪，冬十一月癸卯，令曰：诸将征伐，士卒死亡者，或未收敛，吾甚哀之，其告郡国给槥椟殡敛，送致其家，官为设祭  ，魏高贵乡公正元二年十一月癸丑，诏瘗洮西战亡及溺死露骸，按魏志高贵乡公纪二年，诏曰：往者洮西之战，将吏士民或临阵战亡，或沉溺洮水，骸骨不收，弃于原野，吾常痛之，其告征西将军，安西将军，各令部人于战处及水次钩求尸丧，收敛藏埋，以慰存亡，  晋。
愍帝建兴三年敕雍州掩盗发露胔
按晋书，愍帝本纪，三年六月，盗发汉霸，杜二陵，辛巳，敕雍州掩胳埋胔，修复陵墓，有犯者诛及三族，  ，宋文帝元嘉二十八年，诏遭寇郡县，掩胳封尸。
按宋书，文帝本纪二十八年二月丙辰，索虏自盱眙奔走，癸酉，诏曰：玁允孔炽，难及数州，眷言念之，寤寐兴悼，凶羯痍挫，迸迹远奔，雕伤之民，宜时振理，凡遭寇贼，郡县令还复居业，封尸掩胳，赈赡饥流，东作方始，务尽劝课，贷给之宜，事从优厚，其流寓江淮者，并听即属，并蠲复税调，孝武帝大明元年，遣使葬疾疫死者。
按宋书，孝武帝本纪元年夏四月，京邑疾疫，丙申，遣使按行，赐给医药，死而无收敛者，官为敛埋，后废帝元徽二年五月丁酉，诏京邑二县埋藏所杀，贼并战亡者，按宋书，后废帝本纪云云。
顺帝升明元年，齐王筑新亭垒，凡古墟曩隧，悉为收葬，按宋书，顺帝本纪不载 ，按南齐书，高帝本纪元年闰十二月辛丑，太祖率大众出屯新亭中兴堂，治严筑垒，教曰：河南称慈，谅由掩胔，广汉流仁，实存殡朽，近袤制兹营，崇沟浚堑，古墟曩隧，时有湮移，深松茂草，或致刊剃，凭轩动怀，巡隍增怆，宜并为收改葬，并设薄祀，  南齐。
高帝建元元年夏六月，诏埋枯骸，可识者运送还故里，按南齐书，高帝本纪元年六月乙亥，诏曰：宋末频年戎寇，兼灾疾雕损，或枯骸不收，毁榇莫掩，宜速宣下，埋藏营恤，若标题犹存，姓字可识，可即运载，致还本乡，有司奏遣外监典事四人，周行离门外三十五里为限，其余班下州郡，无棺器标题者，属所以台钱供市，世祖永明元年夏四月，诏：袁粲，刘秉，沈攸之等皆得改葬，按南齐书，世祖本纪元年夏四月壬午，诏曰：魏矜袁绍，恩洽丘墓，晋亮两王，荣覃余裔，二代弘义，前载美谈，袁粲，刘秉与先朝同奖宋室，沈攸之于景和之世，特有乃心，虽末节不终，而始诚可录，岁月弥往，宜特优降，粲，秉前年改葬茔兆，未修材椁，可为经理，令粗足周礼，攸之及其诸子丧柩在西者，可符荆州送反旧墓，在所为营葬事，永明二年八月，诏瘗京师二县，毁发及未榇露骸，按南齐书，世祖本纪，二年八月甲子，诏曰：窆枯掩胳，义重前诰，恤老哀癃，实惟令典，朕求思民瘼，弗忘鉴寐，声憓未敷，物多乖所，京师二县，或有久坟毁发，可随宜掩埋，遗骸未榇，并加殓瘗，疾病穷困，不能自存者，详为条格，并加沾赉，和帝中兴元年十二月，梁王令葬，义师阵亡病死，及建康死逆者，按南齐书，和帝本纪不载， 按梁书武帝本纪元年十二月己卯，高祖入屯阅武，堂下令，以义师临阵致命，以疾病死亡者，并加葬敛，收恤遗孤，又令曰：朱爵之捷，逆徙送死者，特许家人殡葬，若无亲属，或有贫苦，二县长尉即为埋掩，建康城内不达天命，自取沦灭，亦同此科，  梁。
高祖天监十一年诏瘗战亡者
按梁书高祖本纪，十一年四月戊子，诏曰：去岁胊山大歼丑类，宜为京观，用旌武功，但伐罪吊民，皇王盛轨，掩胳埋胔，仁者用心，其下青州悉使收藏，天监十二年二月，诏远近收瘗暴骸。
按梁书高祖本纪，十二年二月丙寅，诏曰：掩胳埋胔，义重周经，槥椟有加，事美汉策，朕向喁载怀，每勤造次，收藏之命，亟下哀矜，而县遐深，遵奉未洽，髐然路隅，往往而有言，愍沈枯，弥劳伤恻。可明下远近，各巡境界，若委骸不葬，或蒢衣莫改，即就收敛，量给棺具，庶夜哭之魂斯慰，沾霜之骨有归，敬帝太平元年，遣瘗战亡军士。
按梁书敬帝，本纪元年六月戊午，大赦天下，军士身殒战场，悉遣敛祭其无家属，即为瘗埋，  陈。
文帝天嘉元年六月，诏遣使迎葬，梁孝元灵榇，按陈书，文帝本纪元年六月壬辰，诏曰：梁孝元遭离多难，灵榇播越，朕昔经北面，有异常伦，遣使迎接，以次近路，江宁既有旧茔，宜即安卜，车旗礼章，悉用梁典，依魏葬汉献帝故事，宣帝太建五年夏四月癸亥，诏北伐众军所杀齐兵，并令埋掩，按陈书，宣帝本纪云云。
北魏
显祖皇兴二年诏瘗暴骨
按魏书，显祖本纪二年，十有二月甲午，诏曰：顷张永迷扰，敢拒王威，暴骨原隰，残废不少，死生冤痛，朕甚愍焉。天下民一也，可□郡县，永军残废之士，听还江南，露骸草莽者，收瘗之，高祖延兴三年，诏埋狱死者。
按魏书，高祖本纪，三年九月己亥，诏曰：自今京师及天下之囚，罪未分判，在狱致死，无近亲者，公给衣衾棺椟葬埋之，不得曝露，太和五年，诏埋露骸。
按魏书，高祖本纪，五年四月甲寅，诏曰：时雨不沾，春草萎悴，诸有骸骨之处，皆□埋藏，勿令露见，有神祇之所，悉可祷祈，太和十九年命瘗道旁露棺。
按魏书，高祖本纪，十九年八月甲辰，幸西宫，路见坏冢露棺，驻辇殣之，世宗景明三年，诏以旱瘗暴骨。
按魏书世宗本纪，三年春二月戊寅，诏曰：自比阳旱积时，农民废殖，寤言增愧，在予良多，申下州郡，有骸骨暴露者，悉可埋瘗，正始三年，诏埋暴骨。
按魏书世宗本纪，三年五月丙寅，诏曰：掩胳埋胔，古之令典，顺辰，修令朝之恒式，今时泽未降，春稼已旱，或有孤老馁疾，无人赡救，因以致死，暴露沟堑者，洛阳部尉，依法棺埋，肃宗神龟元年，诏以干脯以西为九原。
按魏书，肃宗本纪元年十有二月辛未，诏曰：民生有终，下归兆域，京邑隐赈，口盈亿万，贵贱攸凭，未有定所。为民父母，尤宜存恤，今制干脯山以西，拟为九原，神龟二年，诏以时泽愆期，□内外掩胳埋胔，及收葬，冀瀛暴骨，按魏书，肃宗本纪，二年二月壬寅，诏曰：农要之月，时泽弗应，嘉谷未纳，三麦枯悴，德之无感，叹惧兼怀，可□内外，依旧雩祈，率从祀典，察狱理冤，掩胔埋胳，冀瀛之境，往经寇暴，死者既多，白骨横道，可遣专令收葬，赈穷恤寡，救疾存老，准访前式，务令周备，出帝太昌元年夏五月，诏有露尸所在，埋覆。
按魏书，出帝本纪元年夏五月庚戌，诏曰：顷西土年饥，百姓流徙，或身倚沟渠，或命悬道路，皆见弃草土，取厌乌鸢，言念于此，有警夜寐，掩胳之礼，诚所庶几，行墐之义，冀亦可勉，其诸有露尸，令所在埋覆，可宣告天下，孝静帝天平三年十一月，诏掩河北露胔。
按魏书，孝静帝本纪三年十有一月戊申，诏尚书可遣使巡检河北流移饥人，邢陉滏口，所经之处，若有死尸，即为藏掩，勿使灵台枯骨，有感于通梦，广汉露骸，时闻于夜哭，  北周。
世宗二年六月壬申，遣使分行州郡，掩骼埋胔，按周书世宗本纪云云，武帝建德六年，诏窆措已，故齐臣。
按周书，武帝本纪，六年春正月庚子，诏曰：伪齐之末，奸佞擅权，滥罚淫刑，动挂罗网，伪右丞相，咸阳王故斛律明月，伪侍中，特进，开府故崔季舒等七人，或功高获罪，或直言见诛，朕兵以义动，剪除凶暴，表闾封墓，事切下车，宜追赠谥，并窆措，其见存子孙，各随荫叙家口，田宅没官者，并还之，  隋。
炀帝大业十年，诏遣使分道瘗伐高丽，战亡之士按隋书，炀帝本纪十年二月辛未，诏百寮议伐高丽，数日，无敢言者，戊子，诏曰：竭力王役，致身戎事，咸由徇义，莫匪勤诚，委命草泽，弃骸原野，兴言念之，每怀愍恻，往年出军问罪，将届辽滨，庙筭胜略，具有进止，而谅惛凶，罔识成败，高颎愎狠，本无智谋，临三军犹儿戏，视人命如草芥，不遵成规，坐贻挠退，遂令死亡者众，不及埋藏，今宜遣使人分道收葬，设祭于辽西郡，立道场一所，恩加泉壤，庶弭穷魂之冤，泽及枯骨，用弘仁者之惠，大业 年，帝北巡，收葬长安骸骨。
按隋书本纪不载， 按韩洪传，仁寿元年，突厥达头可汗犯塞，洪拒之，遇虏于长安，虏悉众围之，洪溃围而出，死者大半，炀帝北巡，至长安，见白骨被野，以问侍臣，侍臣曰：往者韩洪与虏战处也，帝悯然伤之，收葬骸骨，命五郡沙门为设佛，供  唐。
唐制凡遇夏旱命掩骼埋胔
按旧唐书礼仪志，京师孟夏以后，旱则祈雨，审理冤狱，赈恤穷乏，掩胳埋胔，高祖武德三年，诏窆，隋帝及宗室柩并瘗州县暴骨，按唐书，高祖本纪，三年六月癸卯，诏隋帝及其宗室柩在江都者，为营窆，乙卯，瘗州县暴骨，太宗贞观二年四月己卯，瘗隋人暴骸。
按唐书太宗本纪云云
贞观四年九月庚午瘗长城南隋人暴骨
按唐书太宗本纪云云
贞观五年七月甲辰，遣使毁高丽所立京观，收隋人骸骨，祭而葬之，按唐书，太宗本纪不载， 按旧唐书，太宗本纪云云，贞观十九年，瘗战亡者及死事官，按唐书，太宗本纪，十九年五月庚午，次辽泽，瘗隋人战亡者，七月壬申，葬死事官加爵四级，以一子袭，高宗永淳元年，诏瘗疫死者，按唐书，高宗本纪不载， 按旧唐书，高宗本纪元年六月，关中民多疫疠，死者枕藉于路，诏所在官司埋瘗，元宗开元二年，以旱，葬暴骸，并敕州县瘗吐蕃露胔，按唐书元宗本纪，二年正月壬午，以关内旱，葬暴骸， 按吐蕃传，开元二年，坌达延将兵十万寇临洮，诏薛讷为陇右防御使，与王晙等并力击虏，大败，相枕藉死，洮水为不流，帝诏紫微舍人倪若水临按军实战功，且吊祭战亡士，敕州县并瘗，吐蕃露胔，肃宗至德二载，瘗阵亡者。
按唐书，肃宗本纪二载四月壬午，瘗阵亡者，十二月戊午，大赦，瘗阵亡者致祭之，给复其家二载，代宗宝应元年诏瘗，浙江疫死，及京城内外暴骨，按唐书，代宗本纪元年十月乙卯，诏浙江水旱，百姓重困，州县勿辄科率，民疫死不能葬者为瘗之，十二月戊辰，瘗京城内外暴骨，德宗贞元六年十一月庚午，有事于南郊，葬战亡暴骨者，按唐书，德宗本纪云云。
宪宗元和元年葬征蜀阵亡者
按唐书，宪宗本纪元年正月，长武城使高崇文为左神策行营节度使，率左右神策京西行营兵马使李元奕，山南西道节度使严砺剑南东川节度使李康以讨刘辟，九月辛亥，高崇文克成都，十月甲子，减剑南东西川，山南西道今岁赋，释胁从将吏，葬阵亡者，廪其家五岁，元和十二年，葬征淮西，战士。
按唐书，宪宗本纪，十二年九月甲寅，李訴及吴元济战于吴房，败之，十月甲申，给复淮西二年，免旁州来岁夏税，葬战士，廪其家五年，穆宗长庆二年，诏瘗汴，宋、郑三州战亡者。
按唐书，穆宗本纪，二年六月癸亥，宣武军衙门，都将李反，七月戊申，陷宋州，丙辰，兖郓节度使曹华及李战于宋州，败之，丁巳，忠武军节度使李光颜又败之于尉氏，八月壬申，宣武军节度使韩充又败之于郭桥，丙子，李伏诛，癸未，诏瘗汴，宋、郑三州战亡者，廪其家三岁，懿宗咸通五年，瘗邕巂州死事者。
按唐书，懿宗本纪，五年正月丙午，云南蛮寇巂州，三月，寇雍州，五月丁酉，瘗邕嶲州死事者，咸通十年，诏瘗征徐阵亡将士及掩藏，先贤坟墓，被贼毁废者，按唐书，懿宗本纪不载， 按旧唐书懿宗本纪，九年七月，徐州赴桂林戍卒五百人，官健许佶，赵可立杀其将王仲甫以粮科判官庞勋为都头，剽掠湘潭，衡山两县，九月甲午，陷宿州，乙未，陷徐州，攻泗州，十一月，陷滁州，十年九月，贼宿州守将张元稔以城降，勋欲南趋濠州，马举追及琼河，击败之，勋溺水而死，徐寇悉平，诏将士被贼杀害者，委所在州县，量事救接，重与改瘗，勿令暴露，兼与设祭，应有先贤坟墓碑记为人所识，被贼毁废者，即与掩藏，仍量致祭，僖宗干符三年，以旱，葬暴骸。
按唐书，僖宗本纪，三年二月丙子，以旱降死罪以下，三月，葬暴骸，中和四年六月乙卯，瘗京畿骸骨。
按唐书僖宗本纪云云
辽
太宗天显十一年诏瘗战殁者
按辽史，太宗本纪，十一年闰十一月辛巳，晋帝至河阳，李从珂穷蹙，召人皇王倍同死，不从，遣人杀之，乃举族自焚，诏收其士卒战殁者瘗之汾水上，以为京观，圣宗统和七年，诏收战骸，筑京观。
按辽史，圣宗本纪，七年三月丁亥，诏知易州赵质收战亡士卒骸骨，筑京观  宋。
太祖干德 年，诏葬历代帝王被发陵墓，及前代功臣，烈士按宋史，太祖本纪不载， 按礼乐志，干德初，诏历代帝王，诸陵有经开发者，有司造衮冕服，常服各一袭，具棺椁以葬，掩次日，所在长吏致祭，又诏前代功臣，烈士详其勋业优劣，各置守冢，皆具棺椁，朝服以葬，掩次日致祭，干德三年，诏瘗征蜀战亡者。
按宋史，太祖本纪，三年正月乙亥，诏瘗征蜀战死士卒，被伤者给缯帛，开宝三年，诏葬历代帝王陵寝，被盗发者。
按宋史，太祖本纪，三年九月甲辰，诏西京凤翔雄，耀等州，周文成，康三王，秦始皇，汉高、文、景、武、元、成，哀七帝，后魏孝文，西魏文帝，后周太祖，唐高祖，太宗，中宗，肃宗，代宗德顺，文，武，宣、懿、僖，昭诸帝凡二十七，陵尝被盗发者，有司被法服，常服各一袭，具棺椁重葬，所在长吏致祭，太宗太平兴国四年，命瘗战士。
按宋史太宗本纪四年五月乙酉，命录死事将校子孙，瘗战士雍熙，四年，诏瘗死事暴骸。
按宋史太宗本纪四年正月丙戌，诏应行营将士战败溃散者，并释不问，缘边城堡，备御有劳，可纪者，所在以闻，瘗暴骸，死事者廪给其家，至道元年二月甲申，令川峡诸州瘗暴骸。
按宋史太宗本纪云云
真宗咸平元年七月己巳，诏沿淮诸州藏瘗遗骸，按宋史真宗本纪云云，咸平二年闰三月丁亥，诏两京诸路收瘗暴骸，营塞破冢，按宋史真宗本纪云云。
咸平四年正月乙酉命收瘗西州遗骸
按宋史真宗本纪云云
景德元年遣使瘗河北暴骸
按宋史真宗本纪元年十二月丁亥，遣使安集河北流民，瘗暴骸，景德二年，遣官收瘗战没遗骸。
按宋史真宗本纪，二年正月乙卯，遣监察御史朱抟赴德清军收瘗战没遗骸致祭，景德三年正月丁巳，收瘗遗骸。
按宋史真宗本纪云云
景德四年三月丁巳诏天下收瘗遗骸致祭
按宋史真宗本纪云云
大中祥符元年诏瘗溺死暴骸
按宋史真宗本纪元年五月丙子，诏瘗汴，蔡，广济河流尸暴骸，仍致祭，大中祥符二年，诏瘗压溺者。
按宋史真宗本纪，二年九月乙亥，无为军言大风拔木，坏城门，营垒，民舍，压溺者千余人，诏内臣恤视，蠲来年租，收瘗死者，家赐米一斛，天禧元年，令瘗死者及流尸。
按宋史真宗本纪元年十二月丙寅，京城雪寒，给贫民粥，并瘗死者，壬辰，遣使缘汴河收瘗流尸，仁宗天圣二年，遣官收瘗汴口流尸。
按宋史仁宗本纪，二年二月庚午，遣内臣收瘗汴口流尸，仍祭奠之，天圣四年，诏瘗溺死者。
按宋史仁宗本纪四年六月丁亥，建，剑，邵武等州军大水，诏赐被灾家米二石，溺死者官瘗之，天圣七年，瘗溺死者。
按宋史仁宗本纪七年，是岁，河北水，遣使决囚振贫，瘗溺死者给其家□钱，明道二年，诏瘗江淮饥死者。
按宋史仁宗本纪，二年二月庚子，诏江淮民饥死者，官为之葬，祭宝元元年，瘗溺死者。
按宋史仁宗本纪元年六月己卯，建州大水，坏民庐舍，赐死伤家钱有差，其无主者，官葬祭之，康定元年，诏葬戍边，家人病死者。
按宋史仁宗本纪元年四月癸巳，诏诸戍边军月遣内侍存问其家，病致医药，死为敛葬之，庆历八年，葬战没者。
按宋史仁宗本纪，八年闰正月甲辰，曲赦河北，赐平贝州将士缗钱，战没者，官为葬祭，皇佑五年，葬战死者。
按宋史仁宗本纪，五年二月甲申，赦广南，凡战死者给棺椟，护送还家，无主者葬祭之，至和元年，诏瘗冻馁死者。
按宋史仁宗本纪元年正月辛未，诏京师大寒，民多冻馁死者，有司其瘗埋之英宗，治平二年，葬水死者。
按宋史英宗本纪，二年八月庚寅，京师大雨水，癸巳，遣官视军民水死者千五百八十人，赐其家□钱，葬祭其无主者，神宗熙宁五年，诏葬山崩，压死者。
按宋史神宗本纪，五年九月丙寅，少华山崩，诏压死者赐钱，贫者官为葬祭，熙宁七年五月辛丑，诏河州瘗蕃部暴骸。
按宋史神宗本纪云云
熙宁九年瘗战亡士
按宋史神宗本纪，九年三月丙辰，恤钦廉，邕三州死事家，瘗战亡士，哲宗元佑二年，诏瘗冻死者。
按宋史哲宗本纪，十一月乙亥，大雪甚，民冻多死，诏加振恤，死无亲属者官瘗之，徽宗崇宁三年，收瘗死者。
按宋史徽宗本纪，三年八月壬寅，大雨，坏民庐舍，令收瘗死者，高宗绍兴四年，命瘗战死将士。
按宋史高宗本纪四年十月戊子，韩世忠邀击金人于大仪镇，败之，己亥，韩世忠捷奏至，命收瘗战死将士，仍令胡松年致祭，十二月辛丑，诏葬祭浙西，江东二军之死事者，绍兴七年，葬疫死者。
按宋史高宗本纪，七年七月甲申，以建康疫盛，遣医行视，贫民给钱，葬其死者，绍兴十四年，命葬死无归者。
按宋史高宗本纪，十四年十二月己卯，命诸郡置漏泽园，葬死而无归者，宁宗嘉定四年，瘗疫死者。
按宋史宁宗本纪四年四月戊申，出内库钱瘗疫，死者贫民，理宗淳佑四年，命瘗交兵，地方遗骸。
按宋史理宗本纪四年二月癸酉，出封桩库，□钱各十万，命两淮，京湖，四川制司收瘗频年交兵，遗骸立为义冢，淳佑，七年，诏瘗经兵，州县遗胳。
按宋史理宗本纪，七年六月戊申，诏旱势未释，两淮襄，蜀及江，闽内地曾经兵州县遗胳暴露，感伤和气，所属有司收瘗之，景定三年，诏瘗溺死者。
按宋史理宗本纪，三年二月丁亥朔，临安，安吉，嘉兴属邑水，民溺死者众，诏守臣给槥瘗之，  金。
熙宗皇统四年诏瘗河朔诸郡地震压死者
按金史熙宗本纪四年十一月甲辰，以河朔诸郡地震，诏复百姓一年，其压死无人收葬者，官为敛藏之，世宗大定三年，诏收葬，正隆末，军士被杀者按金史世宗本纪，三年六月丙子，诏曰：正隆之末，济州逃回军士为中都官军，所邀杀者，官为收葬，大定十一年，命葬天水郡公旅榇按金史世宗本纪，十一年三月辛巳，命有司以天水郡公旅榇依一品礼葬于巩洛之原，大定十六年谕收葬，孛论出等遗骸。
按金史世宗本纪，十六年九月癸丑，谕左丞相良弼曰：海陵非理杀戮臣下，甚可哀悯，其孛论出等遗骸， 掩胔，部艺文一。
髑髅赋  ， ， ， ， ， ， ， ， 汉张衡，张卒，子将游目于九野，观化乎八方，星回日运，凤举龙骧，南游赤野，北陟幽乡，西经昧谷，东极扶桑，于是季秋之辰，微风起凉，聊回轩驾，左翔右昂，步马于畴阜，逍遥乎陵冈，顾见髑髅，委于路旁，下居于壤，上有元霜，平子怅然而问之，曰：子将并粮，推命以夭逝乎？本丧此土，流迁来乎？为是上智为是下愚，为是女人，为是丈夫，于是肃然有灵，但闻神响不见其形，答曰：吾宋人也，姓庄名周，游心方外，不能自修，寿命终极来齿，元上公子，何以问之？对曰：我欲告之于五岳，祷之于神祇，起子素骨反子，四肢取耳，北坎求目南离，使东震献足西，坤授腹，五内皆还，六神尽复，子欲之不乎？髑髅曰：公子之言，殊难也，死为休息，生为役劳，冬水之凝何如春冰之消，荣位在身，不亦轻于尘毛，巢许所耻，伯成所逃，况我已化与道逍遥，离朱不能见子野，不能听尧，舜不能赏，桀纣不能刑，虎豹不能害，戟剑不能伤，与阴阳同其流，元气合，其朴造化为父母，天墬为床褥，雷电为鼓扇，日月为灯烛，云汉为川，池星宿为珠玉合体，自然无情无欲，澄之不清，浑之不浊，不行而至，不疾而速，于是言卒响绝，神光除灭，顾盼轸恤，乃命仆夫假之以缟巾，衾之以元尘，为之伤涕，酬于路滨，  髑髅，说  ， ， ， ， ， ， ， ， ，魏曹植曹子游乎陂塘之滨，步乎蓁秽之薮，萧条潜虚，经幽践阻，顾见髑髅，块然独居，于是伏轼而问之曰：子将结缨首剑，殉国君乎？将被坚执锐，毙三军乎！将婴兹固疾，命陨倾乎？将寿终数极归，幽冥乎叩遗骸而叹息，哀白骨之无灵，慕严周之适楚，傥托梦以通情，于是伻若有来，恍若有存，影见容隐，厉声而言曰：子何国之君子乎？既枉舆驾，愍其枯朽，不惜咳唾之音慰，以若言子则辩于辞矣。然未达幽冥之情，死生之说也，夫死之为言归也，归也者，归于道也，道也者，身以无形为主，故能与化推移，阴阳不能更四时不能亏，是故洞于纤微之域，通于恍惚之庭，望之不见其象，听之不闻其声，挹之不充，注之不盈，吹之不雕，嘘之不荣，激之不流，凝之不停，寥落冥漠，与道相拘，偃然长寝，乐莫是逾曹子曰：予将请之，上帝求诸神灵，使司命辍籍，反子骸形，于是髑髅长呻，廓然叹曰：甚矣，何子之难语也，太素氏不仁，劳我以形，苦我以生，今也幸变而之死，是反吾真也，何子之好劳，而我之好逸子，则行矣，予将归于太虚，于是言卒响绝，神光雾除，顾将旋轸，乃命仆夫拂以元，尘覆以缟巾，爰将藏彼路滨，覆以丹土，翳以绿榛，夫存亡之异世，乃宣尼之所陈，何神凭之虚，对云：死生之必均  ，行殣赋 ， ， ， ， ， ， ， ， 宋颜延之，嗟我来之云，远睹行殣，于水隅崩，朽棺以掩圹，仰枯颡而枕衢，资沙砾以含实，藉水章之襚，储抚躬中涂太息兰渚，行徘徊于永路时，悄怆于川，侣  ，文王葬枯骨赋 ， ， ， ，  唐白，行简骨虽无知，葬以表德，展厚礼于九原，示深仁于万国，惠加于鬼，则游岱之魂，有依义感于人，故归周之心不忒，原夫灵台肇建，璧池是穿，宛彼枯骨，委兹穷泉，既靡，睹其铭志，曾莫知夫，岁年，西伯乃色变，惨尔涕流，泫然爰命，从者将收瘗焉，俾夫恻隐之心，因形骸而下至于地，升闻之德，随精魄而上动于天，徒观其年代超忽，英灵沦没，土变丰肌，苔封朽骨，于是惠沾生死，泽及荣枯，遣奠有加于苹藻，备物无阙于刍涂，幽壤始开，见佳城于白日，灵丘是启，旋卜宅于青乌，既而迁彼古埏，葬之中野，推诚于重泉之内，昭德于普天之下，念此穷尘之骨，尚或墐之，欲使行路之人不得见也。且夫圣人哀死，君子表微，用之于国，而上下忻戴书之于史，而载籍光辉，诸侯感而思服，百姓从而知归，以之理人，而人自化，以之奉天而天不违，故能掩胳，教行送终，义立泽，靡不浸仁，无不及恩加师旅，而同德数千，庆延子孙，而卜代三十，且封比干之墓，惟德是钦，护信陵之冢，其仁未深，曷若我罔辨名氏，莫知古今，招亡散之魂，复于棺椁，收无主之骨，敛以衣衾，盖所以感鬼神，而动天地，岂止夫三分天下而二者归心  ，上韩魏公乞葬，董传书  ，  宋苏轼轼再拜，近得秦中，故人书报进士，董传三月中病死，轼往岁官岐下，始识传至今，七八年，知之熟矣，其为人不通晓世事，然酷嗜读书，其文字萧然，有出尘之姿，至诗与楚词则求之于世，可与传比者不过数人，此固不待轼言，公自知之，然传尝望公不为力致一官，轼私心以为公，非有所爱也，知传所禀赋至薄，不任官耳，今年正月，轼过岐下，而传居丧二曲，使人问讯其家，而传径至长安，见轼于传舍，道其饥寒穷苦之状，以为几死者数矣，赖公而存，又且荐我于朝，吾平生无妻，近有彭驾部者，闻公荐我，许嫁我其妹，若免丧，得一官，又且有妻不虚作，一世人皆公之赐，轼既为传，喜且私忧之，此二事生人之常理，而在传则为非常之福，恐不能就，今传果死，悲夫！书生之穷薄至于如此其极耶？夫传之材器，固不通于世用，然譬之象犀，珠玉虽无补于饥寒，要不可使在涂泥中，此公所以终荐传也，今父子暴骨僧寺，中孀母弱弟，自谋口腹不暇，决不能葬，轼与其故旧在京师者数人，相与出钱，赙其家而气力微薄，不能有所济，甚可悯矣！公若犹怜之，不敢望其他，度可以葬，传者足矣，陈绎学士当往泾州，而宋迪度支在岐下，公若有以赐之，轼且敛众人之赙，并以予陈而致之，宋使葬之有余，以予其家传，平生所为文，当使人就其家取之，若获当献诸公 ， 武昌官葬暴骨，铭， ， ； ， ， ， ， 前人 ，有宋绍圣二年，葬暴骨，于是是其无主，仁人君子 ，斯其主矣，东坡居士铭其藏曰人耶？天耶？随念而徂，有未能然，宅此枯颅，后有君子，无废此心，陵谷变坏，复棺衾之 ， 徐州祭枯骨文 ， ， ， ， ， ，  前人，嗟尔亡者，昔惟何人兵耶？氓耶？谁其子孙？虽不可知，孰非吾民暴骨，累累见之，酸辛为卜广宅，陶□宽温相从，归安，各反其真，  惠州祭枯骨文 ， ， ， ， ， ，  前人，尔等暴骨于野，莫知何年，非兵则民皆吾赤子，恭惟朝廷法令有掩胳之文，监司举行，无吝财之意，是用一新此宅，永安厥居，所恨犬豕伤残，蝼蚁穿□，但为藂冢罕，致全躯幸杂居而靡争，义同兄弟，或解脱而无恋，超生人天  ，张大将军收瘗枯骨碑， ， ： ， 明杨璥，宛民自失，橐耜而日受□木隙，墙之风雨，则孰生孰死？几不知所昵就矣，夫不知昵就，则兵兵之，盗贼盗贼之武关西，瞰淮水东流，抑何时何地？不为锋镝，而方城负隅之啸，更出没人篱壁，观浩劫于中原，敢必南阳，一角有今日哉！天子曰：嗟！予指顾中原，而莽戎聊定，惟宛民仳离，其简能肃戎行，而养民者，为我蔽南汝，于是大将军乃应诏莅政之日，城无完郛，民与寇狎，官舍倾覆，而有司若寄，大将军曰：国初伤痍，民气未复，吾先习民而后致力于盗，俾盗与民分而后选锋，剿盗而民不伤此，吾今日之军政也，行之历年，而盗与民分再行之，历年而民不知有兵，如是者数岁，其间料敌应变定南，汝而屏襄汉者，姑不暇举，即拐河余孽，终不忍杀，迟之，又久而后剪，定复推功于有司，而不肯自居，此其度量，为何如耶？余尝读史至吴起，杀谤己者三千人，武安君坑赵降卒四十万，王全斌妄戮黩货，其守西河，拔上党下蜀之勋，非不赫耀，一时而事后论定，又未尝不薄，其为人也，以此论大将军，而大将军抱活人之志，见之军功者，岂无传述，而余独表其掩胳一事，何也？盖掩胳王政也，有司不及举，而大将军举之，盖大将军无日无念，不欲翳死人而肉白骨也，恐府中人冒京观以失实，乙酉，冬，始得元妙观道士四人，月给米八斗，钱二千，冬夏给衣服，于是四人者力填墓，窦大小凡若干孔，聚骨如山，大将军卜地于观之前，开万人圹，卜期于仲冬廿七，收众骨而瘗之，作佛事施晚食，呜呼，余备藩于此，且经年时时与大将军相周旋，兹叨陪卿贰，将别，亦谓大将军坐匡床，着弋绨袍，日击鲜飨士，习骑射，谨烽火，门无宾客，不肯预政事，有斛律光，曹彬遗风，而孰知其山不槎，□泽不伐夭，鱼禁鲲鲕，兽长麑鸟翼，卵虫舍蚳蝝，先王种种不忍人之政，皆充满于大将军掩胳一事，呜呼！此一事足传矣。乃勒之碑，复推大将军之意，以作歌大将军讳应祥，辽东人，歌曰：孰谓一将成功兮，万骨枯而为沙，讵知慈纛之一麾兮屯蒙，廓其有家，白日兮马鬣，黄泉兮天涯，男耶女耶？饥寒耶？病耶？有流矢在白骨耶？受将军之度，而咸利无为，嗷嗷在野，而啸悲笳，  劝掩骸骨，说  ， ， ， ， ， ， 吕维祺，予闻之，礼云掩胳埋胔，而述文王之仁者必曰：泽及枯骨，嗟夫，江雒之民何辜哉？昔之言人相食，及杀人而食者，偶然耳。未有城市，郊原其孑遗，饥饿之极，人人皆然，在在皆然，日日皆然，有之，自今河雒之民，始每见血，胔淋漓，白骨委顿，皆孑遗饥饿，果腹代薪之余也，嗟夫！民亦何辜，罹此奇劫，初见犹少，今且岑岑，然蓬蓬然，无非是者，触之掩鼻，言之下泪，始犹骇异，竟且相习，恐旦夕皆为爨下薪，嗟夫！此非独干上天之和，抑且有不祥之忌，想仁人君子见之，闻之，必有恻然，不忍者予仅捐数□雇□力，舁之城隅为数，大冢掩之，虽然见闻，或有未广，掩埋，或有未遍所愿，凡有力有心者，皆因所见闻，而扩充之，夫掩胳泽枯，施少而及多，非以为僥誉，祈报地也，淮南子曰：芥子入目，必加抚扪，盖由中发，非为观容敬，以公诸同志者，  掩胳会序， ； ， ； ， ， ， ，  陈龙正，呜呼，茕民没无槥，犹之生无食，其无告同，其哀迫同然，生而无食足；尚能游行口尚能呼号告之，一□有未，或穷者死矣，不能告矣，非仁人自往而求之，谁与乞之？是故谋生非后哀死，尢先呜呼统之，无告至较量于方生方死，能乞不能乞之间，又宁独乞人之穷而非施济者之穷哉？然救民之生，固不一端，一命之膺，一箸之余，长怀是心，何言何动而忍为民害，何居？何往而不思为民利，虽穷于势，岂穷于心，于是乎处京师者来，游京师者，一与若会，人人皆太颠，闳夭，散宜生之徒而可以疏附我，文王也已  ，瘗骸文 ， ； ， ， ， ， ， ， ， ，唐顺之髑髅完毁，凡若干具，其髆髀脊，□诸杂骨无筭，盖出乎乌鸢，犬猪所餍饱，与夫日炙，燹烧风销水啮之余，而仅有存者，自癸卯至乙巳，东南荐饥，流尸顺河而下，多于河中之船，逮水落不能浮下，尸遂积迭河壖，久之，维古昔时遇饥馑，疾疫，则有荒政，以聚民，其不幸死而暴露，则又有掩胳埋胔之令，惜哉！其不遭乎此时也，褚生淊书舍在河壖，余与弟正之，数往焉，每相与散步，河壖之上，则见泥滓间圜者，如破瓯撑者，如枯株碎者，如砂砾，纷然弥望，白日照之，星星玼玼，若上有光怪，予三人者，哀其澌灭且尽也，命役夫裒而坎之，嗟乎！古者葬则旌之，以铭旌者，别也，铭者自名也，若曰是某人之骸云耳，虽后百千年，有得之者，亦识之曰：是某人之骸云耳，古人之于骨骸严而别，亦不欲其混也若是，今乃以五方四裔，杂流异业之人，而又以残毁不完之尸，尔髆我股，甲脊乙□辏于一坎，若藂苇乱蓬，然亦重可悲矣！然予尝见元发宋诸陵事火其尸，以其余骨，杂牛马骨而埋之，今此犹尚人骨也，嗟乎！彼生时何等人也？尚不免与牛马骨同葬，况此辈殍丐之余，犹得以人骨相附，复何憾焉？使髑髅有知，如庄生之说，必且一噱，于吾言矣！坎之以嘉靖，戊申，春二月，是掩胳埋胔之时也，  瘗旅，文  ， ， ， ， ， ， ， ， 王守仁维，正德四年秋月三日，有吏目云：自京来者，不知其名氏，携一子一仆将之任，过龙场，投宿土苗家，予从篱落间，望见之，阴雨昏黑，欲就问讯北来事，不果明，早遣人觇之，已行矣，薄午，有人自蜈蚣坡来云：一老人死坡下，傍两人哭之哀，予曰：此必吏目死矣，伤哉！薄暮，复有人来云：坡下死者二人，傍一人坐叹，询其状，则其子又死矣，明早，复有人来云：见坡下积尸三焉，则其仆又死矣，呜呼伤哉！念其暴骨无主，将二童子，持畚锸往瘗之，二童子有难色，然予曰：嘻！吾与汝犹彼也，二童悯然涕下，请往就其傍山麓为三，坎埋之，又以只鸡饭三盂，嗟吁涕洟而告之曰：呜呼伤哉！繄何人？繄何人？吾龙场驿丞余姚王守仁也，吾与尔皆中土之产，吾不知尔郡邑，尔乌为乎来为兹山之鬼乎？古者重去其乡，游宦不逾千里，吾以窜逐而来此，宜也，尔亦何辜乎？闻尔官吏目耳，俸不能五斗，尔率妻子，躬耕可有也，乌为乎？以五斗而易尔，七尺之躯，又不足，而益以尔子与仆乎？呜呼伤哉！尔诚恋兹，五斗而来，则宜欣然就道，乌为乎？吾昨望见尔容，蹙然盖不任其忧者，夫冲冒雾露，扳援崖壁，行万峰之顶，饥渴劳顿，筋骨疲惫，而又瘴疠侵其外，忧郁攻其中，其能以无死乎？吾固知尔之必死，然不谓若是其速，又不谓尔子尔仆亦遽尔，奄忽也，皆尔自取，谓之何哉？吾念尔三骨之无依而来瘗，尔乃使吾有无穷之怆也，呜呼伤哉！纵不尔瘗，幽□之狐成群，阴壑之虺如车轮，亦必能葬尔于腹，不致久暴露尔尔，既已无知，然吾何能为心乎？自吾去父母乡国而来，此二年矣，历瘴毒而苟能自全，以吾未尝一日之戚戚也，今悲伤若此，是吾为尔者重，而自为者，轻也，吾不宜复为尔悲矣！吾为尔歌尔听之，歌曰：连峰际天兮，飞鸟不通，游子怀乡兮，莫知西东，莫知西东兮，维天则同，异域殊方兮，环海之中，达观随寓兮，奚必予宫魂兮魂兮，无悲以恫，又歌以慰之，曰：与尔皆乡土之离兮蛮之人，言语不相知兮，性命不可期，吾苟死于兹兮，率尔子仆，来从予兮，吾与尔遨以嬉兮，骖紫彪而乘文螭兮，登望故乡而嘘唏兮，吾苟获生归兮，尔子尔仆尚尔随兮，无以无侣悲兮，道傍之冢累累兮，多中土之流离兮，相与呼啸而徘徊兮，飧风饮露，无尔饥兮，朝友麋鹿，暮猿与栖兮尔安，尔居兮无为厉，于兹墟兮。
掩胔部外编
山海经海内北经据，比之尸，其为人折颈被发，无一手，王子夜之尸，两手两股，胸首齿，皆断异处。
大荒南经有人方齿虎尾名曰祖状之尸
大荒西经大荒之中，有龙山，日月所入，有三泽水，名曰三淖，昆吾之所食也，有人衣青，以袂蔽面，名曰女丑之尸，有寿麻之国，有人无首，操戈盾立，名曰夏耕之尸，故成汤伐夏桀于章山，克之，斩耕厥前，耕既无首，走厥咎，乃降于巫山，大荒，北经大荒之中，有赤兽，马状无首，名曰戎宣王，尸云仙杂记老子西度关，关令尹喜知其非常人，从之问道，老子大惊，舌聃然，故号老聃老子耳，有三漏，手握十文，其仆徐甲，约日直百钱自随，二百年计欠七百二十万钱，甲诣关索所欠令问，老子对曰：甲久应死，吾以太元清生符救之，得至今日，使甲张口向地，符出丹书文字如新，甲立成一聚枯骨，令知老子神异，叩头请命，复以符投骨上甲，乃复生独异志，汉宣帝时，有人于疏属山石盖下，得二人俱被桎梏，将至长安，乃变为石，宣帝集群臣问之，无一知者，刘向对曰：此是黄帝时窫窳，国负贰之臣，犯罪大逆，黄帝不忍诛，流之疏属山，若有明君，当得出外，帝不信，谓其妖言，收向系狱，其子歆自出应募，以救其父，曰：须七岁女子以乳之，即复变，帝使女子乳于是复为人，便能言语，应对如刘向之言，帝大悦，拜向大中大夫，歆为宗正卿，诏曰：何以知之？歆曰：出山海经，暌车志甘露中，有人夜泊巴州，忽闻有人朗咏晓访之，更无舟船，但空山石泉，溪谷幽绝，咏诗处有人骨一具，搜神记汉谈生者，年四十，无妇，常感激读诗经，夜半，有女子，年可十五六，姿颜服饰，天下无双，来就生为夫妇言曰：我与人不同，勿以火照我也，三年之后，方可照耳，与为夫妇，生一儿，已二岁，不能忍，夜伺其寝，后盗照视之，其腰已上生肉，如人腰已下，但有枯骨，妇觉，遂言曰：君负我，我垂生矣，何不能忍一岁而竟相照也？生辞谢，涕泣不可复止，云：与君虽大义，永离，然顾念我儿，若贫不能自偕活者，暂随我去，方遗君物，生随之去，入华堂，室宇器物不凡，以一珠袍与之，曰：可以自给，裂取生衣裾，留之而去，后汉时，汝南汝阳西门亭，有鬼魅，宾客止宿，辄有死亡，其厉厌者，皆亡发失精，寻问其故，云：先时颇已有怪物，其后郡侍奉掾宜禄郑奇来，去亭六七里，有一端正，妇人乞寄载，奇初难之，然后上车入亭，趋至楼下，亭卒白楼不可上，奇云：吾不恐也，时亦昏瞑，遂上楼，与妇人栖宿，未明发去，亭卒上楼扫除，见一死妇，大惊，走白亭长，亭长击鼓，会诸庐吏，共集诊之，乃亭西北八里吴氏妇，新亡，夜临殡火灭，及火至失之，其家即持去，奇发，行数里，腹痛，到南顿利阳亭，加剧物故，楼遂无敢复上拾遗记糜竺用陶朱计术，日益亿万之利，赀拟王家，有宝库千间，竺性能赈生恤死，家内马厩屋侧有古冢，伏尸夜闻涕泣声，竺乃寻其泣声之处，忽见一妇人袒背而来，诉云：昔汉末妾为赤眉所害，叩棺见剥，今袒在地，羞昼见人，垂二百年，今就将军乞深埋，并赐衣以掩形体，竺许之，即命工为棺椁，以青布为衣衫，置于冢中，设祭既毕，历一年，行于路西，忽见前妇人所著衣，皆是青布，语竺曰：君财宝可支一世，合遭火厄，今以青芦杖一枚，长九尺，报君棺椁衣服之惠，竺挟杖而归，所住邻中常见竺家有青气，如龙蛇之形，或有人谓竺曰：将非怪也，竺乃疑其异，问其家僮，云：时见青芦杖自出门，间疑其神，不敢言也，竺为性多忌，信厌术之事，有言中忤，即加刑戮，故家僮不敢言，竺货财如山，不可筭计，内以方诸盆瓶，设大珠如卵，散满于庭，谓之宝庭，而外人不得窥，数日，忽青衣童子数十人来云：糜竺家当有火厄，万不遗一，赖君能恤敛枯骨，天道不辜君德，故来禳却此火，当使财物不尽，自今已后，亦宜防卫，竺乃掘沟渠，周绕其库，旬日，火从库内起，烧其珠玉十分之一，皆是阳燧旱燥自能烧物，火盛之时，见数十青衣童子来扑火，有青气如云，覆于火上，即灭童子，又云：多聚鹳鸟之类，以禳火灾，鹳能蓄水巢中也，家人乃收鵁鶄数千头，养于池渠中，以厌火竺叹曰：人生财运有限，不得盈溢，惧为身之患害，时三国交锋，军用万倍，乃输其宝物车服，以助先主，黄金一亿斤，锦绣毡罽积如丘垄，骏马万匹，及蜀破后，无复所有，饮恨而终，搜神记，颍川锺繇，字元常，尝数月不朝会，意性异常，或问其故，云：常有好妇来，美丽非凡，问者曰：必是鬼物，可杀之，妇人后往，不即前止户外，繇问何以？曰：公有相杀意，繇曰：无此勤勤，呼之乃入，繇意不忍杀之，然犹斫之伤髀，妇人即出，以新绵拭血而去，明日，使人寻迹之，至一大冢，木中有好妇人，形体如生人，着白练衫，丹绣裲裆，伤左髀，以裲裆中绵拭血，异苑晋邹湛，南阳人，初，湛尝见一人自称甄舒，仲余无所言，如此非一，久之乃悟，曰：吾宅西有积土败瓦，其中必有死人，甄舒仲者，予舍西土，瓦中人也，检之果然，乃厚加殡殓毕，梦此人来谢，琅嬛记吴秀有仙风，道骨葛仙翁欲度之，但色心未绝，一夕秀读书，灯下有女子叩门启视，绝色也，与之处者，两月一日过仙翁，翁曰：君两月不见态度非常，岂复有桑中之遇乎？秀笑而不答，仙翁袖中出一丸药，云此药以醇酒下，能令妇人颜色媚好秀，持归，如方与女饮之，少选女云，腹痛就枕，秀呼问不应，秉烛视之，惟一具枯骨而已，秀殊惊，平生色心为之，冰释搜神后记，晋永嘉五年，张荣为高平戍逻主，时曹嶷贼寇离乱，人民皆坞垒自保，固见山中火起，飞埃绝焰十余丈，树巅火焱，响动山谷，又闻人马铠甲声，谓嶷贼上，人皆惶恐，并戒严出，将欲击之，乃引骑到山下无有，人但见碎火来，晒人袍铠马毛鬣皆烧，于是军人走还，明日往视山中，无燃火处，惟见髑髅百头，布散在山中，异苑商仲堪在丹徒，梦一人曰：君有济物之心，傥能移我在高燥处，则恩及枯骨矣，明日，果有一棺，逐水流下，仲堪取而葬之于高冈，酹以酒食，其夕，梦见其人来拜谢，一云：仲堪游于江滨，见流棺接而葬焉，旬日间门前之沟忽起为岸，其夕，有人通仲堪自称徐伯元，云：感君之惠，无以报也，仲堪因问：门前之岸，是何祥乎？对曰：水中有岸，其名为洲，君将为州，言终而没，尚书故实公自述高伯祖，嘉佑开元中为相州都督，廨宇有灾异，郡守物故者，连累将军，至日，则于正寝，整衣寇，通夕而坐，夜分，忽肃屏间，闻叹息声，俄有人自西庑而出，衣巾蓝褛，形器憔悴，历阶而上，直至于前将军，因厉声问曰：是何神祇？来至于此，答曰：余后周将尉迟迥也，死于此地，遗骸尚存，愿托有心得毕葬，祭前牧守者皆胆薄气劣，惊悸而终，非余所害，又指一十余岁，女子曰：此余之女也，同瘗庑下，明日将军，召吏发掘，果得二骸，备衣衾棺器，礼而葬之，越二夕，复出感谢，因曰：余无他能，报效，愿裨公政，节宣水旱，唯所命焉，将军，遂以事上闻，请置庙，岁时血食，上特降书诏褒异，勒碑叙述，今相州碑庙见在酉阳杂俎成式三从兄遘，贞元中，尝过黄坑有从者，拾髑颅骨数片，将为药一片，上有逃走奴三字，痕如淡墨，方知黥踪入骨也，从者夜梦一人掩面，从其索骨，曰：我羞甚幸，君为我深藏之，当福君，从者惊觉，毛戴遽为埋之，后有事鬼仿，□梦中报之，以是获利，干子陇西李僖伯，元和九年任温县，尝为予说，元和初，调选时，上都兴道里假居，早往崇仁里，访同选人，忽于兴道东门北下曲马前见一短女人，服孝衣，约长三尺已来，言语声音，若大妇人，咄咄似有所尤即云：千忍万忍，终须决一场，我终不放伊，弹指数下，云大奇大奇，僖伯鼓动后出，心思异之，亦不敢问，日旰及广衢，车马已□，此妇女为行路所怪，不知其由，如此两日，稍稍人多，只在崇仁北街，居无何，僖伯自省门东出，及景风门，见广衢中，人□已万万，如东西隅之戏场，大围之，其间无数小儿环坐，短女人准前布羃，其首言词，转无次第，群小儿大共嗤笑，有人欲近之，则来拿攫，小儿又退，如是日中看者转众，短女人方坐，有一小儿突前，牵其羃首，布遂落，见三尺，小青竹挂一髑髅髐然，金吾以其事上闻，酉阳杂俎荆州百姓郝惟谅，性粗率，勇于私斗，武宗会昌二年寒食，日与其徒游于郊外，蹴鞠角力，因醉于墦间，迨宵分，方始寤将归，历道左里余，值一人家室绝卑，虽张灯，而颇昏暗，遂诣乞浆，睹一妇人，姿容惨悴，服装羸弊，方向灯纫缝，延郝以浆授郝良久，谓郝曰：知君有胆气，故敢陈情，妾本秦人，姓张氏，嫁于府衙健儿李自欢，自欢自太和中戍边不返，妾遘疾而殁，别无亲戚为邻里，殡于此处已逾一纪，迁葬无因，凡死者，肌骨未复于土，魂神不为阴司所籍，离散恍惚，如梦如醉，君或留念幽魂，亦是阴德，使妾遗骸，得归泉壤，精爽有托，斯愿毕矣，郝谓曰：某生业素薄，力且不办，如何？妇人云：某虽为鬼，不废女工，自安，此常造雨衣，与胡氏家佣作，凡数岁矣，所聚十三万备掩藏，固有余也；郝许诺而归，迟明，访之胡氏，物色皆符，乃具以告，即与偕往殡所，毁瘗视之，散钱培榇，□之数，如言胡氏与郝哀而异之，复率钱与同辈合二十万，盛其凶仪，瘗于鹿顶原，其夕，见梦于胡，郝剧谈录凤翔少尹王鲔，年十四五，与儿童戏于果园竹林下，见二枯骨，为粪壤所没，乃令小仆择净地瘗之，祭以酒馔，其后数夕阴晦，忽闻窗外窸窣有声，良久问之，云：某等受郎君深恩，免在芜秽，未知所酬，愿备驱策，自后凡有吉凶，先兆肸蠁必来，潜报如此数年，遂与灵物通彻，崔相国珙为度支使，雅知于鲔，一夕留饮，家酿酒酣稍欢，云有小妓善歌，得于亲友，因令左右召之，良久不至，相国，俄而自归，内见理纔罢，忽病心痛，请饮汤而出，相国怪而问之，云：适见一人，着短后绯袍，控马而去，语未毕，家仆遽报，中恶救之，不及矣。相国悲惋不已，鲔密言，有一事或可救之，然须得白牛头及酒一斛，因召左右，试令求□，有度支所由干事者，径诣东市，肉行以善价取之，将牛头而至，鲔令扶策歌者，置于净室榻前，以土盆盛酒横板，用安牛头设席焚香，密封其户，且戒曰：专伺之，晓鼓一动，闻牛吼，当急开户，可以活矣。鲔既去，久而无声，禁鼓忽鸣，果闻牛吼，开户视之，歌者微喘，盆中斛酒，悉干牛目怒，出于外，数日之后，方述前事，云：其夕治既毕，有人促召出门，乘马而行，约数里，见有室宇华丽，其间列筵张乐，四座皆朱紫，少年见歌者至，大喜，致于女妓，中欢笑方洽，忽闻人大叫，声震庭庑，坐中皆失色相视，妓乐俱罢，俄见牛头人，长丈余，执戟，径趋而入，无不狼狈而走，唯歌者在焉，牛头者，引于□前，背负而出，纔数十步，忽觉卧于室内，迩后相国询其由，鲔终不尽言其事，酉阳杂俎处士郑宾于言，尝客河北有村正妻，新死未殓，日暮，其儿女忽觉有乐声渐近，至庭宇，尸已动矣。及入房，如在梁栋间，尸遂起舞，乐声复出，尸倒旋出门，随乐声而去，其家惊惧，时月黑，亦不敢寻逐一更，村正方归知之，乃折一桑枝，如臂被酒，大骂寻之，入墓林约五六里，复闻乐声在一柏林上，及近树，树下有火荧荧然，尸方舞矣，村正举杖击之，尸倒，乐声亦住，遂负尸而还，医僧行儒说，福州有弘济上人，斋戒清苦，尝于沙岸得一颅骨，遂贮衣蓝中归寺，数日，忽眠中有物啮其耳，以手拍之，落声如数升物，疑其颅骨所为也，及明，果坠床下，遂破为六片，零置瓦沟中，夜半，有火如鸡卵，次第入瓦下，烛之弘济，责曰：尔不能求生人，天凭朽骨，何也？于是怪绝姜楚，公常游禅定寺，京兆办局甚盛，及饮酒，座上一妓绝色，献杯整鬟，未尝见手，众怪之，有客被酒，戏曰：勿六指乎？乃强牵视妓随牵而倒，乃枯骸也，姜竟及祸焉。续元怪录，扶风马震，居长安平康坊正，昼闻叩门往看，见一赁驴，小儿云：适有一夫人，自东市赁某驴，至此入宅，未还赁价，其家实无人来，且付钱遣之，经数日，又闻叩门，亦又如此，前后数四，疑其有异，乃置人于门左右，日日候之，是日，果有一妇人，从东乘驴来，渐近识之，乃是震母亡，十一年矣，葬于南山，其衣服尚是葬时者，震惊号奔出，已见下驴，被人觉，不暇隐灭，震逐之，环屏而走，既而穷迫，入马厩中，匿身后墙而立，马生连呼竟不动，遂牵其裾，卒然而倒，乃白骨耳，衣服俨然，而体骨具足，细视之，有赤脉如红线，贯穿骨间，马生号哭，举扶易之，往南山，验其坟域如故，发视，棺中已空矣。马生遂别卜，迁窆之，而竟不究其理，稽神录，霍丘令周洁，甲辰岁罢任，客游淮上，时民大饥，逆旅殆绝，投宿无所，升高而望，遥见村落烟火，趋而诣之，得一村舍，叩门久之，一女子出应门，告以求宿，女子曰：家中饥饿，老幼皆病，愧无以延客止中堂一榻可矣，遂入之，女子侍立于前，少顷，其妹复出，映女子而立，不见其面，洁自具食，取饼二枚，与二女持之入室，闭关而听，悄无人声，洁方竦然而惧，向晓将去，使呼二女告别，了无声应者，因坏户而入，乃见积尸满屋，皆将枯朽，惟女子死未旬日，其妹面目已枯矣，二饼犹置胸上，洁后皆为瘗之，云广异记上都来庭里妇人李氏者，昼坐家堂，忽见其夫亡娣，身衣白服，戴布巾，径来逐己，李氏绕床避走，追逐不止，乃出门绝骋，崎岖之中，莫敢支吾，救援之者，有北门万骑卒，以马鞭击之，随手而消，止有头布，奄然至地，其下得一髑髅骨焉，异闻总录钱闻礼，子立干道中，为建康溧阳主簿官舍，内时有所睹，婢妾扰扰不宁，讯于占筮，云有伏尸在堂之侧，用其言，掘地尺许，果得髑髅，并碎骨置诸匣候，夜将付漏泽园，是日，黄昏主园，僧见一皂衣，妇人自外入，疑其盗也，遣童行烛火寻访，有少顷簿厅，人持骨匣，至始悟，适所见，盖此鬼云，至元丙子，庐陵印冈，罗某数人，夜行至地，名习家湖，因食盐梅以核置道傍，髑髅之口，问曰：咸不咸前行，至长坑，月光灿然，见后有黑团旋转，随逐而来，呼曰咸咸，诸人大惧，疾行十余里，至荣村渡水，方不闻声，癸辛杂识李仲宾衎，父少孤贫，居燕城中荒地，多枸杞一日逾邻寺，颓垣往采，杞子日正午方，行百余步，忽迷失故道，但见广沙莽，莽非平日，经行境界，心甚异之，举头见日色昏，犹能认大悲阁，为所居之地，遂向日南行，循阁以寻归路，忽见一壮夫，白带方巾，步武甚健，厉声问往何方，方错愕间，遽以手捽其胸，李素多力善搏，急用拳捶之，其人仆已失其首，心知为鬼物，然犹踉跄相向，李复以拳仆之随，仆随起者十余次，其人遂似怒而去，既稍前，则无首者踞坐大石上，以俟意将甘心焉，然路所必经，势不容避，忽记腰间有采杞之斧，遂持以前，其人果起而迎之，遂斧其颈，铿然有声，乃在青石上，其人寂然不见而异境，亦还元观乃私识其处而归，家人见其神采委顿，问之，则不能语，越宿，方能道所以，遂偕数人往访其处，果有斧痕在石上，遂启其石，下乃眢井，井中皆枯骸也，询之盖亡，金兵乱中死者，遂函其骨，迁窆他所，后亦无他，二酉委谭，天下事有不可晓者，往闻边城有棺数十，具启之，皆纱帽红袍，以为异说，颇不甚信，数以问人，多云有之，近至关中，则同僚徐方伯，时方在甘州，张大参在凉州，其说尤异徐云，修甘州城，初破土，见有一小棺出之，已而愈斸愈多，棺皆长二三尺，启视，须鬓俨然，老人也，服饰不同，大都多纱帽，红袍者亡虑数十众喧然，遂止。不复发为祭文，掩而葬之，竟不知是何物？又不知是何缘得葬城土之内，张云，凉州亦同时有之，但不如是之多耳。二君皆目击可信人也，此事自古未闻，或云是妖狐所化，然妖能灵异于生时，岂死而犹不复其本质，此益不可解，始知天下大矣，存而不论，宁独六合之外，甘州一山洞中，有一立化，神女名某母，其傍有一屠者，蹲踞而化，云：初，屠者日见一女子买猪肝三斤疑之，乃微踵其往，至一山洞中，屠者就见焉，女为说法，因各化去，皆真身也，第神女身上无所系，下去地一尺，竟不知何以中悬助甫，每往视，辄令人手扪之，竟不着地，云其事何所不有？而愚者乃欲谤吾师道，呜呼，彼神于事，尚不可疑，况神于理者乎？
掩胔部纪事
贾谊新书谕城篇，文王昼卧，梦人登城而呼己曰：我东北陬之槁骨，也速以王礼葬我，文王曰：诺，觉召吏视之，信有焉，文王曰：速以人君葬之，吏曰：此无主矣，请以五大夫，礼文王曰：吾梦中已许之矣，奈何其倍之也，士民闻之曰：我君不以梦之故而倍槁骨，况于生人乎？于是下信其上新序杂事周文王作灵台及为池沼，掘地得死人之骨，吏以闻于文王，文王曰：更葬之，吏曰：此无主矣，文王曰：有天下者，天下之主也；有一国者，一国之主也，寡人固其主，又安求主，遂令吏以衣棺更葬之，天下闻之，皆曰：文王贤矣，泽及枯骨，又况于人乎？或得宝以危国，文王得朽骨以喻其意，而天下归心焉。左传？文公三年，秦伯伐晋，济河焚舟，取王官及郊，晋人不出，遂自茅津济，封殽尸而还，按注封埋藏之，宣公十二年，晋荀林父帅师及楚子战于邲，晋师败绩，潘党曰：君盍筑武军？而收晋尸，以为京观，臣闻克敌必示子孙，以无忘武功，楚子曰：非尔可知也，古者明王伐不敬，取其鲸鲵而封之，以为大戮，于是乎有京观以惩淫慝，今罪无所，而民皆尽忠以死君命，又何以为京观乎晏子谏上篇，景公出游于寒涂，睹死胔默然，不问晏子谏曰：昔吾先君桓公出游，睹饥者与之食，睹疾者与之财，使令不劳力，藉敛不费民，先君将游，百姓皆悦，今君游于寒涂，据四十里之氓，殚财不足以奉敛，尽力不能周役，民氓饥寒冻馁，死胔相望，而君不问，失君道矣，公曰：然为上而忘下，厚藉敛而忘民，吾罪大矣！于是殓死胔，发粟于民，说苑辨物篇，景公畋于梧丘，夜犹蚤，公姑坐睡，而梦有五丈夫北面，幸卢称无罪焉，公觉，召晏子而告其所梦，公曰：我其尝杀不辜而诛无罪耶？晏子对曰：昔者先君灵公畋，五丈夫罟而骇兽，故杀之，断其首而葬之，曰：五丈夫之丘，其此耶？公令人掘而求之，则五头同穴而存焉，公曰：嘻！令吏葬之，国人不知其梦也，曰：君悯白骨，而况于生者乎？不遗余力矣，不释余智矣，故曰：人君之为善易矣，吴越春秋，楚子期将焚吴军，子西曰：吾国父兄身战暴骨，草野焉不收，又焚之，其可乎？子期曰：亡国失众，存没所在，又何杀生？以爱死，死如有知，必将乘烟起而助我，如其无知，何惜草中之骨，而亡吴国，遂焚而战，孔子家语辨物篇，吴伐越，隳会稽获巨骨一节，专车焉，吴子使来聘于鲁，且问之孔子，命使者曰：无以吾命也，宾既将事，乃发币于大夫，及孔子，孔子爵之，既彻俎而燕客，执骨而问曰：敢问骨何如为大？孔子曰：丘闻昔禹致群臣于会稽之山，防风氏后至，禹杀而戮之，其骨专车焉，此为大矣，客曰：敢问谁守为神？孔子曰：山川之灵，足以纪纲天下者，其守为神，社稷之守为公候，山川之祀，为诸侯，皆属于王，客曰：防风氏何守？孔子曰：汪芒氏之君守封嵎者也，为漆姓，在虞，夏为防风氏，商为汪芒氏，于周为长瞿氏，今曰大人，客曰：人长之极几何？孔子曰：僬侥氏长三尺，短之至也，长者不过十类之极也，列子天瑞篇，子列子适卫，食于道，从者见百岁髑髅，攓蓬而指顾谓弟子百，丰曰：唯予与彼知而未尝生未尝死也，此过养乎？此过欢乎？种有几厥，昭生乎湿，酰鸡生乎酒，羊奚比乎不笋，久竹生青宁，青宁生程，程生马，马生人，人久入于机，万物皆出于机，皆入于机，黄帝书曰：形动不生形而生影，声动不生声而生响，无动不生，无而生有形，必终者也，天地终乎？与我偕终于无形，不生者，非本不生者也；无形者，非本无形者也，生者，理之必终者也，终者不得不终，亦如生者之不得不生，而欲恒其生，画其终，惑于数也。精神者，天之分，骨骸者，地之分，属天清而散，属地浊而聚，精神离形，各归其真，故谓之鬼；鬼，归也，归其真宅，黄帝曰：精神入其门，骨骸反其根，我尚何存？人自生至终，大化有四婴孩也，少壮也，老耄也，死亡也，其在婴孩，气专志一，和之至也，物不伤焉，德莫加焉，其在少壮，则血气飘溢，欲虑充起，物所攻焉，德故衰焉。其在老耄，则欲虑柔焉，体将休焉，物莫先焉，虽未及婴孩之全，方于少壮间矣，其在死亡也，则之于息焉，反其极矣，庄子至乐篇，庄子之楚，见空髑髅髐然有形，撽以马捶，因而问之曰：夫子贪生，失理而为此乎？将子有亡国之事，斧钺之诛，而为此乎？将子有不善之行，愧遗父母妻子之丑，而为此乎？将子有冻馁之患，而为此乎？将子之春秋，故及此乎？于是语卒援髑髅枕而卧，夜半髑髅见梦曰：子之谈者，似辨士诸子所言，皆生人之累也，死则无此矣。子欲闻死之说乎？庄子曰：然，髑髅曰：死无君于上，无死于下，亦无四时之事，从然以天地为春秋，虽南面王乐，不能过此也，庄子不信，曰：吾使司命，复生子形，为子骨肉肌肤，反子父母妻子，闾里知识，子欲之乎？髑髅深矉蹙頞曰：吾安能弃南面王乐而复为人间之劳乎？后汉书郅恽传恽，建武三年，至庐江，遇积弩将军傅俊东徇扬州，俊军士发冢，陈尸掠夺百姓，恽谏俊曰：昔文王不忍露白骨，武王不以天下易一人之命，故能获天地之应，□商如林之旅，将军如何不师法？文王而犯逆天地之禁，多伤人害物，虐及枯尸，取罪神明，今不谢天改政，无以全命，愿将军亲率士卒，收伤葬死，哭所残暴，以明非将军本意也。从之，曹褒传，褒在射声营舍，有停棺不葬者百余所，褒亲自履行，问其意，故吏对曰：此等多是建武以来绝无后者，不得掩埋，褒乃怆然，为买空地，悉葬其无主者，设祭以祀之，陈宠传宠转，广汉太守，先是洛阳城南每阴雨，常有哭声，闻于府中，积数十年，宠闻而疑其故，使吏按行，还言世衰乱时，此下多死亡者，而骸骨不得葬，傥在于是宠，怆然矜叹，即敕县尽收敛葬之，自是哭声遂绝，周嘉传，嘉从弟畅，性仁慈，为河南尹，永初二年夏，旱，久祷无应，畅因收葬洛城傍客死骸骨，凡万余人，应时澍雨，岁乃丰稔，搜神记汉南阳文□，字叔长，建安中，为甘陵府丞，过界止宿，夜三鼓时，梦见一人跪前曰：昔我先人葬我于此，水来湍墓，棺木溺，渍水半无以自温，闻君在此，故来相依，欲屈明日，暂住须臾，幸为相迁高燥处，鬼披衣示□，而皆沾湿，□心怆然，即寤，语诸左右，曰：梦为虚耳，亦何足怪！□乃还眠向寐，复梦见谓□曰：我以穷苦告君，奈何不相愍悼乎？□梦中问曰：子为谁？对曰：吾本赵人，今属汪芒氏之神，□曰子棺，今何所在？对曰：近在君帐北十数步，水侧枯杨树下，即是吾也，天将明，不复得见，君必念之，□答曰：喏，忽然便寤，天明可发，□曰：虽云梦不足怪，此何太过，左右曰：亦何惜须臾，不验之耶？□即起，率十数人将导顺水上，果得一枯杨，曰：是矣。掘其下，未几，果得棺，棺甚朽坏，没半水中，□谓左右曰：向闻于人，谓之虚矣，世俗所传，不可无验，为移其棺，葬之而去，会稽先贤传陈业，字文理，业兄渡海倾命，时依止者五六十人，骨肉消烂，而不可辨别业，仰皇天誓后土曰：闻亲戚者，必有异焉，因割臂流血，以洒骨上应时受血，余皆流去，魏志太祖本纪，注魏略曰：王忠扶风人，少为亭长，三辅乱忠，饥乏啖人，随辈南向武关，值娄子伯为荆州，遣迎北方，客人忠不欲去，因率等伍逆击之，夺其兵，聚众千余人以归，公拜忠中郎将，从征讨，五官将知忠尝啖人，因从驾出行，令俳取冢间髑髅，系着忠马鞍以为欢笑。搜神记，信都令家妇女惊恐，更互疾病，使管辂筮之，辂曰：君北堂西头，有两死男子，一男持矛，一男持弓箭，头在壁内，脚在壁外，持矛者主刺头，故头重痛不得举也，持弓箭者主射胸腹，故心中悬痛不得饮食也，昼则浮游，夜来病人，故使惊恐也。于是掘其室中，入地八尺，果得二棺，一棺中有矛，一棺中有角弓及箭箭久远，木皆消烂，但有铁及角完耳，乃徙骸骨，去城二十里，埋之，无复疾病，异苑嵇康，字叔夜，谯国人也，少尝昼寝，梦人身长丈余，自称黄帝，伶人骸骨，在公舍东三里林中，为人发露，乞为葬埋，当厚相报，康至其处，果有白骨，胫长三尺，遂收葬之，其夜，复梦长人来，授以广陵散曲，及觉，抚琴而作，其声正妙，都不遗忘，晋书成都王□传□为平北将军，镇邺，赵王伦之篡也，进征北大将军，及齐王冏举义，□发兵应冏，入京诛伦，进位大将军，都督中外诸军事，卢志言于□曰：黄桥战亡者有八千余人，既经夏暑，露骨中野，可为伤恻。昔周王葬枯骨，故诗云行有死人，尚或墐之，况此等致死王事乎？□乃造棺八千余枚，以成都国秩为衣服，敛祭葬于黄桥北，树枳篱，为之茔域，又立都祭堂，刊石立碑，纪其赴义之功，使亡者之家，四时祭祀有所，仍表其门闾，加常战亡二等，又命河内温县埋藏赵伦战死，士卒万四千余人，苏峻传，永嘉之乱，豪杰所在屯聚，而峻最强，遣长沙徐玮宣檄诸屯，示以王化，又收枯骨而葬之，远近感其恩义，推峻为主，广州记，卢循袭广州，风火夜发，奔免者数千，已而循除诸烧骨，数得髑髅三万余于江南洲上，作大坑葬之，今名共冢，晋书周处传，处除楚内史，未之官，征拜散骑常侍，处曰：古人辞大不辞小，乃先之楚，而郡经丧乱，处检尸骸无主，及白骨在野，收葬之，然始就征，远近称叹，赫连勃勃传勃勃求婚于秃发□檀，□檀弗许，勃勃怒，率骑二万伐之，杀伤万余，斩其大将十余人，以为京观，号髑髅台独异志，晋尚书令卞壶死，苏峻之难，葬在上元县，后盗发其墓，见壶，鬓发苍白，面色如生，两手皆拳，甲穿于手背，安帝赐钱十万，令改葬焉，异苑，晋隆安中，颜从，尝起新屋，夜梦人语云：君何坏吾冢？明日床前，亟掘之，遂见一棺从便，为设祭云，今当移好处，别作小冢，明朝一人诣门，求通姓朱，名护列坐，乃言：我居四十年，昨蒙厚贶，相感何如？今是吉日，便可出棺矣，仆巾箱中有金镜，愿以相助，遂于棺头巾箱中，取金镜三枚，赠从忽然不见荆州记长沙蒲圻县，有吕蒙冢，冢中有一髑髅，极大蒙形既长，伟疑即蒙髑髅也。宋书沈怀文传，竟陵王诞据广陵反，及城陷，士庶皆裸身鞭面，然后加刑，聚所杀人首于石头南岸，谓之髑髅山，怀文陈其不可，上不纳，异苑海陵，如皋县东城村，边海岸崩坏，见一古墓，有方头漆棺，以朱题上云：七百年堕水，元嘉二十载三月，坠于悬巘，和盖从潮，漂沈辄溯流，还依本处，村人朱护等异而启之，见一老姥，年可七十许，皤头着□，鬓发皓白，不殊生人，钗髻衣服，粲然若新送葬器物，枕履悉存，护乃赍酒脯施于柩侧，尔夜护妇梦见姥云：向获名贶，感至无已，但我墙屋毁废，形骸飘露，今以值一千，乞为治护也，置钱便去，明觉果得，即用改敛，移于高阜，南齐书，王敬则传敬则，出补东武暨阳令敬则初出都，至陆主山下，宗侣十余船同发，敬则船独不进，乃令弟入水推之，见一乌漆棺，敬则曰：尔非凡器，若是吉善，使船速进，吾□贵当改葬，尔船须臾去，敬则既入县，收此棺葬之，南史梁高祖纪高祖皇考讳顺之，外甚清和，而内怀英气，与齐高少而款狎，尝共登金牛山，路侧有枯骨纵横，齐高谓皇考曰：周文王以来几年，当复有掩此枯骨者乎？言之懔然动色，皇考由此知齐高有大志，梁韦睿传，睿随齐司空柳世隆守郢州，拒荆州刺史沈攸之男女口垂十万，闭垒经年，疾疫死者十七八，皆积尸于床下，而生者寝处其上，每屋辄盈满，睿料简隐恤，咸为营理，于是死者得埋藏，生者反居业，安成康王秀，传秀为郢州刺史，先是，夏口常为兵冲，露骸积骨于黄鹤楼下，秀祭而埋之，一夜梦数百人拜谢而去，述异记轩辕之初立也，有蚩尤氏兄弟七十二人，铜头铁额，食铁石轩辕，诛之于涿鹿之野，蚩尤能作云雾，涿鹿，今在冀州，有蚩尤神，俗云：人身牛蹄，四目六手，今冀州人掘地得髑髅，如铁铜者，即蚩尤之骨也。今有蚩尤齿长二寸，坚不可碎，北齐书徐之才传有以骨为刀子靶者，五色斑斓，之才曰：此人瘤也，问得处，云于古冢，见髑髅额骨长数寸，试削视，有文理，故用之，其明悟多通如此，宋世良，传世良为殿中侍御史，诣河北括户，还见汲郡城旁多骸骨，移书州郡，令悉收瘗，其夜，甘雨□沱，隋书流求国，传流求风土气候与岭南相类，俗事山海之神，祭以酒肴，斗战杀人，便将所杀人祭其神，或依茂树起小屋，或悬髑髅于树上，以箭射之，或累石系幡以为神主，王之所居，壁下多聚髑髅以为佳，唐书元结传，史思明攻河阳，结上时议三篇，帝悦，擢右金吾兵曹参军，摄监察御史，为山南西道节度参谋，募义士于唐，邓；汝，蔡降剧贼五千，瘗战死，露胔于泌南，名曰哀丘，唐国史补，大历初，关东人疫死者如麻，荥阳人郑损率有力者，每乡为一大墓以葬，弃尸谓之乡，葬翕然有仁义之声，损则卢藏用外甥不仕，乡里号曰云，居先生续元怪录，昔延州有妇人白晰，颇有姿貌，年可二十四五，孤行城市，年少之子，悉与之游，狎昵荐枕，一无所却，数年而殁，州人莫不悲惜，共醵丧具为之葬焉，以其无家，瘗于道左，大历间，忽有胡僧自西域来见墓，遂趺坐具，敬礼焚香，围绕赞叹，数日，人见谓曰：此一淫纵，女子人尽夫也，以其无属，故瘗于此，和尚何敬耶？僧曰：非檀越所知，斯乃大圣慈悲喜舍，世俗之欲，无不徇焉，此即□骨菩萨，顺缘已尽，圣者云耳，不信即启以验之，众人即开墓，视遍身之骨，钩结皆如锁状，果如僧言，州人异之，为设大斋，起塔焉，全唐诗话廖有方，元和十年，失意游蜀，至宝鸡西界，窆旅逝者书版记之曰：余元和乙未岁落第，西征适此，闻呻吟之声，潜听而微惙也，问其疾苦，住止对曰：辛勤数举，未遇知音，盼睐叩头，久而复语，唯以残骸相托，余不能言，俄而逝，余乃鬻所乘马于村豪，备棺瘗之，恨不知其姓字，临岐凄断，复为诗曰：嗟君没世委空囊几度，劳心翰墨场，半面为君申一恸，不知何处是家乡，明年，李逢吉擢有方及第，唐之义士也，交州人柳子厚以序送之，云溪友议刘侍郎轲者，韶右人也，幼之罗浮九疑，读黄老之书，欲学轻举之道，又于曹溪探释氏关戒，遂披僧服焉，北之筠川方山等寺，又居庐岳东林寺，习南山钞及百法论，咸得宗旨焉，独处一室，数梦一人衣短褐曰：我书生也，顷因游学逝，此一室以主寺僧不闻郡邑，乃瘗于牖下，而尸骸局促，死者从直，何以安也？君能迁葬，必有酬谢，乃访于缁属，果然，寻改迁于虎溪之上，求得一柏函，刘君解所著之衣，覆其骸胳，是夜梦书生来谢，持三鸡子，劝轲立食之，食讫，当明爽，虽冥漠之道，某不妄言，轲嚼一卵而吞二者，犹豫未食，手握之而觉，后乃精于儒学，而肄文章，因策名第，历任史馆，欲书梦中之事，不可自为传记，吏部韩退之素知焉，曰：待余余暇，当为一文，赞后韩公左迁，其文竟不成也。酉阳杂俎奉天县国盛村百姓，姓刘者病狂，发时乱走，不避井堑，其家为迎禁咒人侯公敏治之，公敏纔至，刘忽起曰：我暂出，不假尔治，因杖薪担至田中，袒而运担，状若击物，良久而返，笑曰：我病已矣，适打一鬼头落，埋于田中，兄弟及咒者，犹以为狂不实之，遂同往验焉。刘掘出一髑髅，戴赤发十余茎，其病竟愈，是会昌五年事，尚书故实公尝于贵人家见梁昭明太子脑骨微红而润泽，抑异于常也。又尝见人腊长尺许，眉目手足悉具，或以为僬侥人也，琅嬛记唐厉元渡江，见一妇人，尸收葬之，夜梦在一处，如深山中明月初，上清风吹衣，遥闻有吹笙，声音韵缥缈，忽有美女，在林下自咏云，紫府参差，曲清宵次第，闻及就试，得缑山月夜，闻王子晋吹笙，题用梦中语作第三，第四句竟以是得赏，举进士，人以为葬，妇人之报，南唐书卢文进传，文进尝至无定河，见人胫骨大如柱，长可七尺，云稽神录熊博者，本建安津吏岸崩，出一古冢，藤蔓缠其棺，傍有石铭云：欲陷不陷，被藤缚，欲落不落，被沙阁五百年后，遇熊博，博使平光寺僧为率钱葬之，博后至建州刺史笔记，太宗白沟河，大战阵亡，军士积骸遍野，上念之命，收其头骨，规成数珠，分赐内官念佛，冀其轮回，又有脑骨深大者，则以盛净水，供佛名天灵闻见，后录赵韩王微时，求唐太宗骨葬昭陵，下吕汲，公帅长安，醴泉民析居，争唐明皇脑骨讼于府曰：得者□盛，汲公取葬泰陵。下，清波杂志，辉家远祖，国初，知江州属曹翰，屠城之初，遗骸遍野，乃对庐山作万人冢，仍自为记，德既及于枯骨，或谓后嗣当有阴报，有相先墓者，言当出神仙贤，奕卢多逊既卒，许归葬，其子察护丧权厝，襄阳佛寺，将易以巨榇，乃启其尸不坏，俨然如生，逐时易衣，至祥符中亦然，盖五月五日生也，释氏得之，当又张大其事，若今之所谓无量寿佛者矣，宋史刘安世传安世，死葬祥符县，后二年，金人发其冢，貌如生，相惊语曰：异人也，为之盖棺乃去，文昌杂录华岳张超谷岩石，下有僵尸，齿发皆完，春时游人多以酒洒口中呼为卧仙，好事者作木榻以荐之，嘉佑中有石方十余丈，自上而下，正塞岩口，岂未仙者所蜕，山灵护之不欲人之慢耶？却扫编漏泽园之法起于元丰间，初，予外祖以朝官为开封府界使者，尝行部宿，陈留佛祠，夜且半，闻垣外汹汹，若有人声起，烛之四望，积骸蔽野，皆贫无以葬者，委骨于此意，恻然哀之，即具以所见闻，请斥官地数顷以葬之，即日报可，神宗仍命外祖总其事，凡得遗骸八万余，每三十为坎，皆沟洫，什伍为曹序有表，总有图规，其地之一隅，以为佛寺，岁轮僧寺之徒，一人使掌其籍焉，外祖陈氏名向，字适中，睦州人，起白屋，以才自见，屡使诸路，有能名，官制初行为度支员外郎元佑初，出为江西转运副使，徙楚州，未几卒，清波杂志，先人罢信，幕暂寓法曹，廨房室间，忽地陷尺许，微露棺和，亟迁避他宇，扣于州之耆旧皆言下乃古冢，素多影响，向有法曹，黄姓者，具牲酒，自作数语，祭之方图，择高爽地以改卜，是夕，梦一伟丈夫来致谢，且云：陵谷变迁，何常业久处此，望相安存，辉因思自谢惠连祭，冥漠君之后，多仿其体，曾文昭子开亦有瘗，瓦棺文上饶，寓公尹少，稷谏议，常称高妙，可配，东坡徐州祭枯骨之作，元佑七年正月，南京浚南湖，得瓦棺五长者，纔三尺余，阔不逾尺，厚不及寸，瓦有从文，初若坚致，触之皆坏，留守曾肇既往视之，命迁瘗于湖之东南，若干步高阜之地，祭以酒果，按礼，有虞氏瓦棺，夏后氏堲周，商人棺椁，周人墙置翣，周人以商人之棺椁葬长殇，以夏后之堲周，葬中殇，下殇，以有虞氏之瓦棺葬，无服之殇，此棺其葬殇者欤？乃吊之曰：虞耶夏耶？商，周之人耶？势耶□耶？抑贱而贫耶？生于何乡？几晦朔，瘗于此地，几春秋耶？寿夭于此，共尽老聃，彭祖与子其均耶？瓦为藏而水为宅，岂不复子之贞耶？改卜高原既深，且固于子为戚，抑为欣耶？有知也耶？无知也耶？尚有知也，其肯舍故而从新耶？亦载在曲阜集，明道杂志，吕与叔长安人话长安，有安民者家，得明皇髑髅，光作紫金色，其家事之甚谨，因尔家□甲于长安，遂为盛族，后其家析居，争髑髅，遂斧为数片，人分一片而去，余因谓之曰：明皇生死为姓，安人极恼，合坐大笑，三柳轩杂识胡楷，世行尝言，先世由徽来霅，买屋广化寺侧，修理夹壁，得故攒堂一尸，僵卧如生，触之则辄应手灰灭，遂白有司，迁瘗之，墨庄漫录，主帅取青，唐时大军始集，下寨治作壕堑，凿土遇一圹，得一琉璃瓶，莹彻如新，瓶中有大髑髅，其长盈尺，瓶口仅数寸许，不知从何而入？主帅命复瘗之，斯亦异矣。苇航纪谈，绍兴，庚寅，天台水灾，虽城中亦被害，及十分之七，水退而司官各访旧地，忽主簿厅，基冲出一朱棺，正当厅治其簿朱公，俾令移往山东，掩瘗役夫，开掘其地，忽见一碣，上有字云：干卦吉，坤卦凶五百年，逢朱主簿，移我葬山东，虽不知其为谁氏？而亦可异，遂移葬之，罗湖野录，冯给事济川，绍兴八年，随僧夏于径山，因题髑髅图曰：形骸在此，其人何在？乃知一灵不属皮袋，妙喜老师见而谓之曰：公何作此见解耶？即和曰：只此形骸，即是其人一灵皮袋，皮袋一灵冯，于是悚然悔谢，是时堂中首座，九仙清禅师亦继之。曰：形骸在此，其人何在？日炙？风吹掩彩掩彩，清乃惠日雅公之嗣，暌车志刘先生者，尝至上封归路，遇雨，视道边一家有穴，遂入以避会，昏暮，因就寝，夜分不睡，觉雨止，月明远照穴中，历历可见，甓甃甚光洁，北壁，惟白骨一具，自顶至足，俱全余无一物，刘方起坐少，近视之白骨，倏然而起，急前抱刘，刘极力奋击，乃零落堕地，不复动矣，刘出每与人谈此异，或曰，此非魅也，刘真气壮盛，足以翕附枯骨耳，今儿童拔鸡羽置之怀，以手指上下引之，随动羽稍折，断即不应，亦此类也。清波杂志，浙右水乡，风俗人死，虽□有力者不办，蕞尔之土，以安厝，亦致焚如僧寺，利有所得，凿方尺之地，积涔蹄之水以浸枯骨，男女骸，胳殽杂无辨，旋即填塞，不能容，深夜乃取出贮散，弃荒野外，人家不悟，逢节序，仍裹饭，设奠于池边，实为酸楚而官府初无禁约也，范忠宣公帅太原，河东地狭民惜，地不葬其亲，公俾僚属，收无主烬骨，别男女异□以葬，又檄诸郡，效此不下数万计，仍自作记，凡数百言，曲折致意，规变薄俗，时元佑六年也，淳熙间，臣僚亦尝建议柩寄僧寺，岁久无主者，官为掩瘗，行之不力，今柩寄僧寺者，固自若也，乐善录文，□赴官江陵，寓宿邸舍，夜梦一人前曰：我葬于此气转地，崩基半淹溃，极阴积冱，无以避湿，愿为改葬，不胜万幸，□以梦寐不之信，既而齁睡，复梦其人曰：我苦于无告，故来投君，奈何无一念之怜乎？□曰：君基何在？曰：今邸舍北数十步，水边枯杨树下是也。□骇异，黎明验之，果然，立为具棺，瘗于高垛，（按此疑即搜神记汉文□事也，其文小异，姑井载之，）独异志，因畅为河南尹，时久旱，祷祠无应，乃收葬傍城，客死骸骨百余具，遽降大雨，年谷丰稔，遂昌杂录宋大学士东嘉林景曦，字霁山，当时杨总管发掘诸陵寝，时林故为杭，丐者背竹箩，手持竹夹，遇物即以夹投箩中，林铸银作两，许小牌百十系腰间，贿西番僧曰：余不敢望，收其骨，得高宗，孝宗骨斯足矣，番僧左右之，果得高孝两朝骨为两函贮之，归葬于东陵，元史贺仁杰传仁杰父贲有材略，善攻战，数从军有功，关中兵，后积尸满野，贲买地金天门外，为大冢收瘗之，远近闻者，争辇尸来葬，复以私钱劳之，朴不花传不花高丽人，亦曰王不花，皇后奇氏，微时与不花同乡里，相为依倚，及选为宫人有宠，遂为第二皇后，居兴圣宫，生皇太子爱猷识理达腊，于是不花以阉人入事皇后者有年，皇后爱幸之情，意甚胶固，累迁官至荣禄大夫，资正院使资正院者，皇后之财赋悉隶焉。至正十八年，京师大饥疫，时河南北，山东郡县皆被兵，民之老幼男女，避居聚京师，以故死者相枕藉，不花欲要誉一时，请于帝，市地收瘗之，帝赐钞七千锭，中宫及兴圣，隆福两宫，皇太子，皇太子妃，赐金银及他物有差，省院施者无算，不花出玉带一，金带一，银二锭，米三十四斛麦六斛，青貂银鼠裘各一袭，以为费择地，自南北两城抵卢沟桥，掘深及泉，男女异圹，人以一尸至者，随给以钞，舁负相踵，既覆土，就万安寿庆寺建无遮大会，至二十年四月，前后瘗者二十万，用钞二万七千九十余锭，米五百六十余石，又于大悲寺修水陆大会三昼夜，凡居民病者予之药，不能丧者给之棺，翰林学士承旨张翥为文颂其事，曰：善，惠之碑无名氏，钩渊秘书郎，乔中山云，至元十年，自来东曹掾，出使延安，道出鄜州，土人传有杜少陵骨，在石中者，因往观之，石在州市，色青，质坚树于道傍，中有人骨一具趺坐，若自生成者，与石立化，以佩刀削之，真人骨也，剪胜野，闻太祖于后湖中筑一台，以藏天下兵，册避火灾也，筑屡溃，乃命曩所诛，髑髅为基，其台即就此，洪武三年事也，太祖以太子性仁柔不振，一日，窃令人载尸骨满，轝过其前激之，太子不胜惨蹙，抚掌曰：善哉！善哉备遗录，程公讳通，字彦亨，绩溪人，祖平素业儒，洪武初，谪戍延安，有同谪而旅死者，平遣子以诚负遗骨归其家，其家以贫，故不纳，又买地葬之明，外史孔友谅传宣德以前，州县长贰上章言事，庙堂多为采纳，如淳化县丞吴整言：臣过卫辉，见缘河多浮尸及前阻钞，被枭戮者，弃骸道路，并乞官为掩瘗，诏允行。饶州府志，正德末，鄱阳渔人王二八见浮尸怜之，罄所有鬻棺为葬，众嗤其迂，寻冬寒馁甚，罩渔淤潭中得巨鲤数十，以半易粟，余持归奉母，剖之刀铮铮，皆黄金也，后成□皆以为孝义之赐，贤奕李之纯为成都转运使，专以掩胳埋胔为念，吏人徐熙专为宣力，计其所藏，无虑万计，有王生者，死而复苏，自言见冥官云，汝以误追，今当放还，李之纯葬枯骨，有阴德，与知成都府，徐熙督役有劳，与一子登第，汝宜传于世间，使为善者劝，后皆如其言，之纯以直学士知成都府，累迁御史中丞，见闻录高密东冈，李公抚甘肃，时偶视都司狱墙隈，白骨堆积询之，乃远年罪人死者，公蹙然曰：死已偿其罪矣，遗骸暴露，何也？遂于城外作义冢，埋之余，公子俊号率庵，蜀之眉州，青神人家山后有冢，邻儿取其遗骸为戏，公辄为掩之，是夜梦老人谢曰：子有阴骘为我整理门户，他日当至大官。
掩胔部杂录
诗经小雅小弁章行有死人尚或墐之
说文髑髅顶也
博雅颅谓之髑髅
水经注，鄩水出北山鄩溪，其水南流，世谓之温水泉，水侧有重人穴，穴中有僵尸，戴延之从刘武王西征记曰：有此尸，尸今犹在，夫物无不化之理，魂无不迁之道，而此尸无神识，事同木偶之状，喻其推移，未若正形之速迁矣，述异记仙药，紫凤脑千年，髑髅是也。
掩胔部艺文二
诗
词
髑髅诗  ， ， ， ， ， ， ， ， ，魏曹植牢落冥漠，与道相驱，隐然长寝，其乐无逾 ， 掩役夫，张进骸  ，    ，唐柳宗元生死，悠悠尔一，气聚散之偶来，纷喜怒奄忽，已，复辞为役，孰贱辱为贵，非神奇，一朝纩息，定枯朽无妍媸，生平勤皂枥，銼秣不告，疲既死，给槥椟葬之东山，基奈何？值崩湍，荡析临路，垂髐然暴百骸散乱，不复支从者幸告余，眷之涓然，悲猫虎获迎祭，犬马有盖帷，伫立唁尔，魂岂复识此为畚锸载埋瘗，沟渎护其危，我心得所安，不谓尔有知，掩胳着春令兹焉，适其时，及物非吾事，聊且顾尔私 ， 经战地， ， ， ， ， ， ， ， ， ， ， ，刘乂杀气不上天，阴风吹雨血，冤魂不入地，髑髅哭沙月，人命固有常，此地何夭折？  髑髅，诗、 ， ， ， ， ， ， ， ， ，宋，黄庭坚黄沙枯髑髅，本是桃花面，如今不忍看，当时恨不见业，风相鼓击，美目巧笑，倩无脚，又无眼着便成一片，  沁园春戏作髑。
髅国就题
梅花道人