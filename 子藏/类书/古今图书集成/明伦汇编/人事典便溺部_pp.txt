便溺部外编
指月录，澧州洛浦山，元安禅师为临济，侍者济一日拈，胡饼，示师曰：万种千般，不离这个，其理不二，师曰：如何是不二之理，济再拈起饼示之，师曰与么，则万种千般也，济曰：屙矢见解，文偃禅师一僧，问：如何是佛？师曰：干屎橛。
便溺部杂录
庄子知北游东郭子问于庄子曰：所谓道，恶乎在？庄子曰：无所不在，东郭子曰：期而后可，庄子曰：在蝼蚁，曰：何其下邪？曰：在稊稗曰：何其愈下邪？曰：在瓦甓，曰：何其愈甚邪？曰：在屎溺，东郭子不应清异录：溺曰：房中弱水，见于道书。
玉笑零音地，以海为肾，故水盐人以肾为海故溺，咸 便溺，部纪事。
吴越春秋越王拘于石室，吴王疾，越王召范蠡卜焉，范蠡曰：吴王到己巳日当瘳，愿大王请求问疾得见，因求其粪而尝之，观其颜色，当拜贺焉，言其不死，以瘳起，日期之，既言信后，则大王何忧越王？明日，谓太宰嚭，曰：囚臣欲一见问疾，太宰嚭，即入言于吴王，王召而见之，适遇吴王之便，太宰嚭，奉溲恶以出逢户中，越王因拜请尝大王之溲，以决吉凶，即以手取其便，与恶而尝之，因入曰下囚，臣句践贺于大王，王之疾，至己巳日有瘳，至三月壬申，病愈，吴王曰：何以知之？越王曰：下臣尝事师闻，粪者顺，谷味逆时气者死，顺时气者生，今者，臣窃尝大王之粪，其恶味苦，且楚酸是味也，应春夏之气，臣以是知之，吴王大悦，曰：仁人也，乃赦越王，得离其石室，去就其宫室，执牧养之事如故，越王从尝粪恶之，后遂病口臭，范蠡，乃令左右皆食岑草，以乱其气，左传？襄公十五年，郑尉氏，司氏之乱，其余盗在宋，郑人以子西伯有，子产之，故纳赂于宋，以马四十乘，与师茷，师慧，师慧过宋朝，将私焉，注私。
小便
其相曰朝也慧
曰：无人焉，相曰：朝也，何故无人？慧曰：必无人焉，若犹有人，岂其以千乘之相易，淫乐之必无人焉故也。子罕闻之，固请归之，定公三年，邾子在门台，临廷阍，以瓶水沃廷，邾子望见之，怒，阍曰：夷射姑旋焉，注旋。
小便
命执之弗得滋怒自
投于□，废于炉炭，烂遂卒，庄公卞急而好洁，故及是，韩子内储说篇齐中大夫有夷射者，御饮于王，醉甚而出，倚于郎门，门者刖跪请曰：足下无意赐之，余沥乎？夷射曰：叱去，刑余之人，何事乃敢乞饮长者，刖跪走退，及夷射去，刖跪因捐水郎门溜下，类溺者之状，明日，王出而诃之曰：谁溺于是刖跪对曰：臣不见也，虽然，昨日中大夫夷射立于此，王因诛夷射而杀之，史记范睢传睢事，魏中大夫，须贾贾为魏使于齐，范睢从齐王闻睢辨口，赐睢金须贾大怒，以为睢持魏国阴事告齐既归，以告魏相，魏相大怒，使舍人笞击睢睢，佯死，置厕中，宾客饮者，醉更溺睢，赵奢传，赵使廉颇伐魏之繁阳，拔之，赵孝成王卒，子悼襄王立，使乐乘代廉颇，廉颇怒，攻乐乘，乐乘走，廉颇遂奔魏之大梁，其明年，赵乃以李牧为将而攻燕，拔武遂，方城，廉颇居梁，久之，魏不能信用，赵以数困于秦兵，赵王思复得廉颇，廉颇亦思复用于赵，赵王使使者视廉颇尚可用否？廉颇之仇郭开多与使者金，令毁之，赵使者既见廉颇，廉颇为之一饭，斗米肉十斤，被甲上马，以示尚可用，赵使还报，王曰：廉将军虽老，尚善饭，然与臣坐，顷之三遗矢矣，赵王以为老，遂不召汉书，郦食其传，食其陈留高阳人也，沛公略地陈留郊，沛公麾下骑士适食其里中子，沛公时时问邑中贤豪骑士归，食其见，谓曰：吾闻沛公嫚易，人有大略，此真吾所愿从游，莫为我先，骑士曰：沛公不喜儒，诸客冠儒冠来者，沛公辄解其冠，溺其中，与人言，常大骂，未可以儒生说也，韩安国传安国事，梁孝王为中大夫，后安国坐法抵罪，蒙狱吏田甲辱安国，安国曰：死灰独不复然乎？甲曰：然即溺之，师古曰：
溺读曰尿
居无几梁内史缺汉使使者
拜安国为梁内史，起徒中为二千石，田甲亡，安国曰：甲不就官，我灭而宗，甲肉袒谢，安国笑曰：公等足与治乎？卒善遇之，周仁传，景帝初立，拜仁为郎中令，仁为人阴重不泄，常衣弊补衣溺，□期为不洁清，以是得幸，入卧内，于后宫秘戏，仁常在旁，终无所言，按注，师古曰：溺读曰尿，尿□者为小□，以藉其溺，东方朔传，朔为常侍郎，尝醉入殿中，小遗殿上，劾不敬，有诏免为庶人，张安世传安世为光禄勋，郎有醉，小便殿上，主事白行法，安世曰：何以知其不反，水浆耶？如何以小过成罪，后汉书张湛传，大司徒戴涉被诛，帝强起湛以代之，湛至朝堂，遗失溲便，因自陈疾笃，不能复任朝事，遂罢之，诚斋杂记，顾恺之痴信小术，桓元常以柳叶绐之曰：此蝉翳叶也以自蔽，人不见己，恺之引叶自蔽，元就溺焉，恺之信其不见己，益珍重之，宋书臧质传，索虏大帅拓跋焘侵徐，豫，质为辅国将军，北救始至，盱眙，为守战之备，焘悉力攻盱眙，就质求酒，质封溲便与之，焘怒甚，筑长围，一夜便合，梁清传安定梁清，字道修，居扬州，右尚方间，桓徐州故宅，元嘉十四年二月数有异光，仍闻擘萝声，令婢子松罗往看，见一人问，云：姓华名芙蓉，为六甲至尊所，使从太微紫宫下来，过旧居，乃留不去，或鸟头人身，举面是毛，掷酒粪秽，引弓射之，应弦而灭，并有绛汁染箭，又睹一物，形如猴，悬在树标令人刺中其髀，堕地淹没，经日反从屋上跛行，就婢乞食，团饭授之，顿造二升，经日众鬼，群至丑恶，不可称论，拉□□帐，尘石飞扬，累晨不息，婢采菊，路逢一鬼，着衣帻乘马，卫从数十，谓采菊曰：我是天上仙人，勿名作鬼，问何以恒掷秽污，答曰：粪污者钱财之象也。投掷者，速迁之征也，顷之，清果为扬武将军，北鲁郡太守，魏书苻生传，生常从舆上溲便，辇者谓之天雨，北齐书安德王延宗传延宗，文襄第五子也。延宗幼为文宣所养，年十二，犹骑置腹上，令溺己脐中，抱之曰：可怜止有此一个，问：欲作何王？对曰：欲作冲天王，文宣问杨愔，愔曰：天下无此郡名，愿使安于德，于是封安德焉。为定州刺史，于楼上大便，使人在下，张口承之以蒸，糁和人粪以饲左右，有难色者鞭之，隋书靺鞨传，其俗以溺洗手面，于诸夷最为不洁，大唐新语刘仁轨为给事中，与中书令李义府不协，时有事辽海，义府逼仁轨运粮果漂没，敕御史袁异式，按之异式，希义府意遇，仁轨不以礼，或对之猥泄，仁轨坐此除名，高宗征之，拜大司宪，御史大夫异，式不自安，仁轨慰之曰：公无以若事不安耶？仁轨岂不如韩安国，但恨公对仁轨卧而泄耳，魏元忠为御史大夫，卧病，诸御史省之，侍御史郭霸独后，见元忠忧形于色，请视元忠便液，以验疾之轻重，元忠辞拒霸，固请尝之，元忠惊惕，霸喜悦曰：大夫泄味甘，或瘳，而今味苦矣，即日当愈。元忠刚直，甚恶其佞，露事于朝廷玉泉子李相福，妻裴氏性□忌，姬侍甚多，福未尝敢属意镇滑台，日有以女奴献之者，福欲私之而未果，一日嘱妻之，左右曰：设夫人沐发，必遽来报我？既而果有以夫人沐发来告者，福即伪言腹痛，且召其女奴既往，左右以裴方沐，不可遽已，即白以所疾，裴以为信然，遽出发盆中，跣问福所苦，福既绐以疾为言，即若不可忍状，裴极忧之，由是以药投儿溺中进之，明日，监军使及从事悉来候问，福即具以事告之，因笑曰：一事无成，固当其分，所苦者虚咽，一瓯溺耳，闻者莫不大笑之云：仙杂记方山道人，时元亨炼真，厌世三十余年，精唾涕泪俱惜之，七十发不白，走如奔马，宋先生曰：吾以小术令此子三日即死，乃于酒中以羊，豕，脑一柈啖之，元亨不觉也，饮罢，便苦头痛，下痢，明日便出，如剥净，鸡头肉者，二三升许，又明日，元亨果卒，南唐书史虚白传虚白南游至九江，落星湾，因家焉。往来庐山，绝意世事，保大初，韩熙载为史馆修撰，荐虚白可用，元宗召见，访以国事，赐宴便殿，醉溺殿陛，元宗曰：真隐者也，赐田五顷，放还山，五代史赵凤传于峤者，自庄宗时与凤俱为翰林学士，峤与邻家争水窦为安重诲所怒，凤即左迁，峤为秘书少监，峤因被酒往见凤，凤辞以沐发，峤诟直吏，又溺于从者直庐而去，省吏白凤，峤溺于客次，且诟凤，凤以其事闻，明宗下诏夺峤官，括异志，韦思元求炼金术，一日有居士辛锐来谒，病痈溃血且甚，韦方会客居士，遂溺于筵上，客怒皆起，锐亦告去，忽不见，视其溺，乃紫金液，光彩灿然，客有解者曰辛，属金兑，西方属金锐，其金精乎？艾子后语，齐有病忘者，其妻患之，谓曰：闻艾子滑稽多智能，愈膏肓之疾，盍往师之？其人曰：善！于是乘马而行，未一舍，内逼下马而便焉。马系于树便讫，引辔将旋，忽自践其所遗，粪顿足曰：踏却犬粪污吾履矣，惜哉！贤奕王庄毅公竑开府，淮、扬，时清河卫指挥单姓者，行不检公尝折抑之，寻公遭论，免官归，过清河，单祗候于江浒，具饩致殷勤，公嘉其诚款，择受数缶，以为酰酱也，比发之则皆粪秽；已，复有言者，表公忠节，命下还官，指挥乃逃遁，诈为死家人，故发丧以愚，里人有仇家踪迹其所在，执而讼之，于公竟平，其讼而遣之。
便溺部汇考
本草纲目
人屎释名
李时珍曰：屎粪乃糟粕所化，故字从米，会意也，  人屎气味苦，寒，无毒。
人屎主治
别录曰：时行大热狂走，解诸毒，捣末，沸汤沃服之，苏恭曰：伤寒热毒，水渍饮之，弥善新者，封丁肿，一日根烂，李时珍曰：骨蒸劳复，痈肿发背疮，漏痘疮不起，  粪清释名陶弘景曰：近城市人以空罂塞口，纳粪中积年得汁，甚黑而苦，名为黄龙汤，疗瘟疫，垂死者皆瘥，大明曰：腊月截淡竹去青皮，浸渗取汁，治天行热疾中毒，名粪清浸，皂荚甘蔗，治天行热疾，名人中黄朱震亨曰：人中黄，以竹筒入甘草末于内，竹木塞两头，冬月浸粪缸中，立春取出，悬风处阴干，破竹取草，晒干用，汪机曰：用粽皮绵纸上铺黄土，浇粪汁淋土上，滤取清汁，入新瓮内，□覆定，埋土中一年，取出清若泉水，全无秽气，年久者弥佳，比竹筒，渗者更妙，  粪清主治。
大明曰：天行热狂，热疾中毒，蕈毒恶疮，朱震亨曰：热毒湿毒，大解五脏实热，饭和作丸，清痰消食积，降阴火，  小儿胎屎主治。
陈藏器曰：恶疮蚀瘜肉，除面印字，一月即瘥，李时珍曰：治小儿鬼舐头烧灰，和腊猪脂涂之，  人尿释名。
李时珍曰：尿从尸从水，会意也，方家谓之轮回，酒还元汤，隐语也，饮入于胃，游溢精气，上输于脾，脾气散精上归于肺，通调水道，下输膀胱，水道者阑门也，主分泌水谷，糟粕入于大肠，水汁渗入膀胱，膀胱者，州都之官，津液之府，气化则能出矣，阴阳应象论云：清阳为天，浊阴为地；地气上为云，天气下为雨，故清阳出上窍，浊阴出下窍，  人尿气味。
咸寒无毒
人尿主治
别录曰：寒热头痛，温气童男者尤良。苏恭曰：主久嗽上气失声，及症积满腹，陈藏器曰：明目益声，肌肤利大肠，推陈致新，去咳嗽肺痿，鬼气□病，停久者，服之佳恐冷，则和热汤服，大明曰：止劳渴，润心肺，疗血闷热狂，扑损瘀血在内运绝，止吐血鼻衄，皮肤皴裂难产，胎衣不下，蛇犬咬，朱震亨曰：滋阴降火甚速，李时珍曰：杀虫解毒，疗疟中暍，  人尿发明。
陶弘景曰：若人初得头痛，直饮人尿数升，亦多愈合。葱，豉作汤服，弥佳，寇宗奭曰：人溺须童子者佳，产后温饮一杯，压下败血恶物，有饮过七日者过多，恐久远血脏寒，令人发带病，人亦不觉，若气血虚无热者，尤不宜多服，此物性寒，故热劳方中用之，朱震亨曰：小便降火甚速，常见一老妇，年逾八十，貌似四十，询其故，常有恶病，人教服人尿四十余年矣，且老健无他病，而何谓之性寒，不宜多服耶？凡阴虚火动，热蒸如燎，服药无益者，非小便不能除，李时珍曰：小便性温不寒，饮之入胃，随脾之气上归于肺，下通水道而入膀胱乃其旧路也，故能治肺病，引火下行，凡人精气，清者为气，浊者为血，浊之清者为精液，清之浊者为小便，小便与血同类也，故其味咸而走血，治诸血病也，按：褚澄遗书云：人喉有窍，则咳血杀人，喉不停物，毫发必咳血，既渗入，愈渗愈咳，愈咳愈渗，惟饮溲溺，则百不一死，若服寒凉，则百不一生，又吴球诸证辨疑云：诸虚吐衄咯血，须用童子小便，其效甚速，盖溲溺滋阴降火，消瘀血，止吐衄诸血，但取十二岁以下，童子绝其烹炮咸酸，多与米饮，以助水道，每用一盏，入姜汁或韭汁二三点，徐徐服之，日进二三服，寒天则重汤温服，久自有效也，又成无已云伤寒少阴证，下利不止，厥逆无脉，干呕，欲饮水者，加人尿，猪胆汁咸苦寒物于白通汤姜，附药中，其气相从，可去格拒之患也，  溺白，垽释名。
李时珍曰：滓淀为垽，此乃人溺澄下，白垽也，以风日久干者为良，入药并以瓦煅过，用  溺，白垽气味。
咸平无毒大明曰凉
溺白垽主治
唐本曰鼻衄，汤火灼疮，苏恭曰：烧研，主恶疮，大明曰：治传尸热劳，肺痿，心膈热，羸瘦渴疾，李时珍曰：降火，消瘀血，治咽喉口齿生疮疳，诸窍出血，肌肤汗血，  溺白，垽发明朱震亨曰：人中白，能泻肝火，三焦火，并膀胱火从小便中出，盖膀胱乃此物之故道也，李时珍曰：人中白降相火，消瘀血，盖咸能下走血故也。今人病口舌诸疮，用之有效，降火之验也。张果医说云：李士常苦鼻衄，仅存喘息，张思顺，用人中白散，即时血止，又延陵镇官鲁，棠鼻血如倾，白衣变红，头空空然张之，用人中白药治之即止，并不再作，此皆散血之验也。  秋石释名李时珍曰：淮南子丹成号曰：秋石言其色白质坚也，近人以人中白炼成白质，亦名秋石，言其亦出于精气之余也，再加升打，其精致者，谓之秋冰，此盖仿海水煎盐之义，方士亦以盐入炉火，煅成伪者，宜辨之，陈嘉谟曰：秋石须秋月，取童子溺，每缸入石膏末七钱，桑条搅，澄定倾去清液，如此二三次，乃入秋露水，一桶搅澄，如此数次，滓秽涤净，咸味减除，以重纸铺灰上晒干，完全取起，轻清在上者为秋石，重浊在下者刮去，古人立名，实本此意，男用女童溺，女用男童溺，亦一阴一阳之道也，世医不取秋时，杂收人溺，但以皂荚水澄晒为阴炼，煅为阳炼，尽失于道，何合于名谋利败，人安能应病，况经火炼，性却变温耶？  秋石气味咸，温，无毒。
秋石主治
李时珍曰：虚劳冷疾，小便遗数，漏精白浊，陈嘉谟曰：滋肾水，养丹田，返本还元，归根复命，安五脏，润三焦，消痰咳，退骨烝软坚块，明目清心，延年益寿，  秋石发明。
李时珍曰：古人惟取人中白，人尿治病，取其散血，滋阴降火，杀虫解毒之功也。王公贵人恶其不洁，方士遂以人中白，设法锻炼，治为秋石，叶梦得水云录，极称阴阳二炼之妙，而琐碎录乃云秋石味咸走血，使水不制火，久服令人成渴疾，盖此物既经锻炼，其气近温服者，多是淫欲之人，藉此放肆，虚阳妄作，真水愈涸，安得不渴耶？况甚则加以阳药，助其邪火乎？惟丹田虚冷者，服之可耳，观病淋者，水虚火极则煎熬成沙成石，小便之，炼成秋石，与此一理也，  淋石集解。
陈藏器曰：此是患石淋，人溺中出者，正如小石收之，为用李时珍曰：此是淫欲之人，精气郁结，阴火煎熬，遂成坚质，正如滚水结碱，卤水煎盐小便炼成秋石，同一义理也，  淋石气味。
咸温无毒
淋石主治
大明曰：石淋水磨服之，当得碎石，随溺出陈藏器曰：噎病吐食，俗名涩饭病，  癖石集解。
李时珍曰：有人专心成癖，及病症块，凝结成石，如牛黄狗宝，鲊答之类，皆诸兽之病也，观夫星陨为石，沙淋石淋及释氏颅，□结成舍利子，皆精气凝结而然，故格物论云：石者，气之核也，群书所载，如宝圭化石，老树化石，皆无情之变异也。鱼蛇虾，蟹，皆能化石，乃有情之变异也，世说载贞妇登山望夫，化而为石，此盖志一不分，遂入于无情也，宋史载石工采石，陷入石穴，三年掘出犹活，见风遂化为石，此盖吞纳石气，久而与之俱化也，夫生形尚全化石，则顽心症癖之化石，亦其理也。程子遗书云：波斯人发古墓，见肌肤都尽，惟心坚如石，锯开，中有山水如画，旁有一女，□阑凝睇，盖此女有爱山水癖，遂致融结如此，宋濂云：一浮屠行大乘三昧，法示寂，后焚之，惟心不化，状如佛像，非金非石，又一人行禅观法，及死火葬，心内包观音像悉具，医书云：一人病症死，火化有块如石，此皆症癖顽，凝成石之迹，故并录之 ， 癖石主治。
李时珍曰消坚癖治噎膈
妇人月水释名
时珍曰：女子阴类也，以血为主，其血上应太阴，下应海潮，月有盈亏，潮有朝夕月事一月一行，与之相符，故谓之月水，月信月经，经者常也，有常轨也，天癸者，天一生水也，邪术家谓之红铅，谬名也，女人之经，一月一行其常也，或先或后，或通或塞其病也，复有变常而古人并未言及者，不可不知有行期，只吐血衄血，或眼耳出血者，是谓逆行，有三月一行者，是谓居经，俗名按季，有一年一行者，是谓避年，有一生不行而受胎者，是谓暗经，有受胎之后，月月行经而及期产子者，是谓盛胎，俗名垢胎，有受胎数月，血忽大下，而其胎不陨者，是谓漏胎，此虽以气血有余不足为患，而亦异于常矣。女子二七天癸至七七天癸绝其常也，又有女年十二，十三而产子，如褚记室所载平江，苏达卿女，十二受孕者，有妇年五十，六十而产子，如辽史所载，函普妻六十余，生二男一女者，此又异常之尤者也，学医者之于此类，恐亦宜留心焉，  气味咸，平。无毒。
主治
陶弘景曰解毒箭并女劳复
月经衣主治
陈藏器曰：金疮血涌出，炙热熨之，又主虎狼伤及箭镞入腹，  发明。
时珍曰：女人入月，恶液腥秽，故君子远之，为其不洁，能损阳生病也，煎膏治药，出痘持戒，修炼性命者，皆避忌之，以此也。博物志云：扶南国有奇术，能令刀斫不入，惟以月水涂刀便死，此是秽液，坏人神气，故合药忌触之，此说甚为有据，今有方士邪术，鼓弄愚人，以法取童女初行，经水服食，谓之先天红铅，巧立名色，多方配合，谓参同契之金华，悟真篇之首经，皆此物也，愚人信之，吞咽秽滓，以为秘方，往往发出丹，殊可叹息，按萧了真金丹，诗云：一等旁门，性好淫，强阳复去采他阴，口含天癸，称为药，似恁沮洳，枉用心，呜呼！愚人观此，可自悟矣。凡红铅，方今并不录 ， 厕筹主治陈藏器曰：难产及霍乱，身冷转筋，于□下烧取热气彻上，亦主中恶鬼气，此物最微，其功可录，  旧板主治。
李时珍曰霍乱吐利煎水服山村宜之
旧箍主治
李时珍曰：脚缝搔痒，或疮有窍，出血不止，烧灰傅之，年久者佳，  人屎附方。
劳复食复人屎烧灰酒服方寸匕
千
金方
热病发狂，奔走似癫，如见鬼神，久不得汗，及不知人事者，以人中黄入大罐内，以泥固济，锻半日，去火毒，研末，新汲水服三钱，未退，再服斗。
门方
大热狂渴，干陈人屎为末，于阴地净黄土中作五，六寸小坑，将末三两匙于坑中，以新汲水调匀，良久澄清，细细与饮，即解，世俗谓之地清寇宗。
奭衍义
劳极骨蒸，亦名伏连，传尸，此方甚验，用人屎小便各一升，新粟米饭五升，六月六日曲半饼，以瓶盛，封密室中，二七日并消，亦无恶气，每旦服一合，午再服之，神效。张文仲。
备急方
骨蒸热劳，取人屎干者，烧令外黑，纳水中澄清，每旦服一小升，薄晚服，童便一小升，以瘥为度，既常服，可就作坑，烧屎三升，夜以水三升渍之，稍稍减服，此方神妙，非其人莫浪，传之外台。
秘要
呕血吐痰，心烦骨蒸者，人中黄为末，每服一钱，茜根汁，竹沥，姜汁和匀，服之丹溪。
心法
鼻衄不止人屎尖烧灰水服二钱并吹鼻中
千
金方
噎膈反胃，诸药不效，真阿魏一钱，野外干人屎三钱，为末，五更以姜片蘸食，能起死人，乃赵王方也，（永类钤方）。
噎食不下：人屎入萝卜内，火炼三炷香，取研，每服三分，黄酒下，三服效海上。
名方
痘疮不起，儒门事亲治痘疮倒，黡及灰白下陷，用童子粪干者，新瓦锻过，每二两入龙脑一分，研匀，每服半钱至一钱，蜜水调下 ，四灵无价散，治痘疮黑陷，腹胀危笃者，此为剂用人粪，猫粪猪粪，犬粪等分，腊月初旬收埋高燥黄土窖内，至腊八日取出，砂罐盛之，盐泥固济，炭火锻令烟尽为度，取出为末，入麝香少许，研匀，瓷器密封收之，一岁一字，二岁半钱，三岁一钱，蜜水调下，须臾疮起，此乃以毒攻毒，用火化者，从治之义也。发背欲死：烧屎灰，醋和傅之，干即易。
肘
后方
一切痈肿未溃，用干人屎末，麝香各半钱，研匀，以豆大，津调贴头外，以醋面作钱护之，脓溃去药，宗奭。
衍义
丁肿初起，刮破，以热屎尖傅之，干即易，不过十五遍，即根出立瘥。千。
金方
五色丹毒黄龙汤饮二合并涂之良
千
金方
九漏有虫，干人屎干牛屎，隔绵贴之，虫闻其气即出，若痒则易之，虫尽乃止，千。
金方
疳蚀口鼻，唇颊穿者，绵裹人屎贴之，必有虫出，十便良方。
小儿唇紧人屎灰傅之
崔知
悌方
小儿阴疮人屎灰傅之
外台
秘要
产后阴脱：人屎炒赤为末，酒服方寸匕，日二服，千金方。
鬼头疮取小儿粪和腊猪脂傅之
千
金方
金疮肠出干人屎末粉之即入
千
金方
针疮血出不止用人屎烧研傅之
千
金方
马血入疮肿痛，用人粪一鸡子大，服之，并涂之，千金方。
毒蛇咬螫人屎厚封之即消
千
金方
蛊毒，百毒及诸热毒，时气热病，口鼻出血，用人屎尖七枚烧灰，水调顿服，温覆取汗即愈。勿轻此方，神验者也，外台。
秘要
诸毒，卒恶热闷欲死者，新粪汁，水和服，或干者烧末，渍汁饮，名破棺汤苏。
恭方
解药箭毒，毒箭有三种：交广夷人用焦铜作箭镞，岭北诸处以蛇毒螫物汁着筒中，渍箭镞，此二种，纔伤皮肉，便洪脓沸烂而死，若中之，便饮汁并涂之，惟此最妙，又一种用射菵，煎涂箭镞，亦宜此方，姚僧坦。
集验方
野葛芋毒及山中毒菌欲死者，并饮粪汁一升，即活。肘后方。
漏肉脯毒人屎烧灰酒服方寸匕
肘
后方
恶犬咬伤：左盘龙即人屎也，厚封之，数日即愈。经验方。
心腹急痛欲死用人屎同擂匀新汲水化下
生
生编
人尿附方
头痛至极童便一盏豉心半合同煎至五分温服（圣济总录）
热病咽痛童便三合含之即止
圣
惠方
骨蒸发热，三岁童便五升，煎取一升，以蜜二匙和之，每服二碗，半日更服，此后常取自已，小便服之，轻者二十日，重者五十日瘥，二十日后，当有虫如蚰蜒，在身常出，十步内闻病人小便臭者，瘥也。台州丹仙观道士张病此，自服神验孟诜。
必效方
男妇怯证，男用童女便，女用童男便，斩头去尾，日进二次，干烧饼压之，月余，全愈圣。
惠方
久嗽涕唾肺痿，时时寒热，颊赤气急，用童便去头尾少许，五合取大粉甘草一寸，四破浸之，露一夜，去甘草，平旦顿服，或入甘草末一钱，同服亦可，一日一剂，童子忌食五辛热物，姚僧坦。
集验方
肺痿欬嗽同上
鬼气疰病停久臭溺日日温服之
集
验方
吐血鼻洪人溺姜汁和匀服一升
日
华子
齿缝衄血童便温热含之立止
圣
惠方
消渴重者，众人溺坑中水，取一盏服之，勿令病人知，三度瘥圣。
惠方
症积满腹，诸药不瘥者，人溺一服一升，下血片块，二十日即出也。苏恭。
本草
绞肠沙痛童子小便服之即止
圣
惠方
卒然腹痛令人骑其腹溺脐中
肘
后方
下痢休息，杏仁去皮麸炒研，以猪肝一具切片，水洗血净，置净锅中，一重肝一重，杏仁铺尽，以童便二升，同煎干放冷，任意食之圣。
惠方
疟疾渴甚童便和蜜煎顿服
简
便方
瘴疠诸疟，无问新久，童便一升，入白蜜二匙，搅去白沫，顿服取吐，碧绿痰出为妙，若不然，终不除也，圣惠方。
中暍昏闷，夏月人在途中热死，急移阴处，就掬道上热土拥脐上作窝，令人溺满，暖气透脐即苏。乃服地浆，蒜水等药， 林亿云：此法出自张仲景，其意殊绝，非常情所能及，实救急之大术也，盖脐乃命蒂，暑暍伤气，温脐所以接其元气之意，中恶不醒，令人尿其面上即苏，此扁鹊法也。
肘
后方
三十年痫， 一切气块， 宿冷恶病，苦参二斤，童子小便一斗二升，煎取六升，和糯米及曲，如常法作酒服，但腹中诸疾皆治，酒放二三年不坏，多作救人，神效圣。
惠方
金疮中风自己小便日洗二三次不妨入水
圣
惠方
金疮血出不止饮人尿五升
千
金方
打伤瘀血攻心者人尿煎服一升日一服
苏恭
本草
折伤跌扑，童便入少酒饮之，推陈致新，其功甚大，薛己云，予在居庸，见覆车被伤，七人仆地，呻吟俱令，灌此皆得无事，凡一切伤损，不问壮弱，及有无瘀血，俱宜服此，若胁胀，或作痛，或发热烦燥口渴，惟服此一瓯，胜似他药，他药虽效，恐无瘀血，反致误人，童便不动脏腑，不伤气血，万无一失，军中多用此，屡试有验，外科。
发挥
杖疮肿毒服童便良
千
金方
火烧闷绝不省人事者新尿顿服二三升良
千
金方
刺在肉中温小便渍之
千
金方
人咬手指瓶盛热尿浸一夜即愈
通变
要法
蛇犬咬伤：日华子云以热尿淋患处 ，千金方，治蝮蛇伤人，令妇人尿于疮上，良蛇缠人足，就令尿之便解。
肘
后方
蜂虿螫人人尿洗之
肘
后方
蜘蛛咬毒久臭，人溺于大瓮中，坐浸，仍取乌鸡屎炒，浸酒服之，不尔，恐毒杀人陈藏。
器本草
百虫入耳小便少少滴入
圣
惠方
劳聋已久童子小便乘热少少频滴之
圣
惠方
赤目肿痛，自己小便乘热抹洗，即闭目，少顷，此以真气退去邪热也，普。
济方
腋下狐臭：自己小便，乘热洗两腋下，久则自愈。集简方。
伤胎血结心腹痛取童子小便日服二升良
杨氏
产乳
子死腹中以夫尿二升煮沸饮之
千
金方
中土菌毒人尿饮之
肘
后方
合口椒毒人尿饮之
肘
后方
解诸菜毒小儿尿和乳汁服二升
海
上方
催生下胞，人溺一升，入葱姜各一分，煎二三沸，热饮，便下日华。
子本草
痔疮肿痛：用热童便入矾三分洗之，一日二，三次效，救急方。
人中白附方
大衄久衄，人中白一团鸡子大，绵五两，烧研，每服二钱，温水服圣。
惠方
诸窍出血方同上
鼻衄不止，五七日不住者，人中白，新瓦焙干，入麝香少许，温酒调服，立效经。
验方
肤出汗血方同上
偏正头痛，人中白，地龙炒等分，为末，羊胆汁丸芥子大，每新汲水化一丸，注鼻中畜之，名一滴金普。
济方
水气肿满，人尿煎令可丸，每服一豆大，日三服，千金方。
脚气成漏，跟有一孔，深半寸许，其痛异常，用人中白，锻有水出，滴入疮口，戴原礼。
证治要诀
小儿霍乱尿滓抹乳上服之良
千
金方
鼻中息肉人中白瓦焙每温汤服一钱
朱氏
集验方
痘疮倒陷，腊月收人中白，火锻为末，温水服三钱，陷者，自出儒门。
事亲
口舌生疮，溺桶垽七分，枯矾三分，研匀，有涎拭去，数次即愈集。
简方
小儿口疳：人中白锻黄，□蜜炙焦为末等分，入冰片少许，以青布拭净掺之，累效陆氏。
经验方
走马牙疳，以小便盆内白屑，取下入瓮瓶内，盐泥固济，锻红研末，入麝香少许贴之，此汴梁李提领方也，又方：用妇人尿桶中白垢，火锻一钱，铜绿三分，麝香一分，和匀贴之，尤有神效。痘疹烦热，人中白，或老粪缸，白垢洗净，研末，每白汤或酒服二钱，痘疹。
便览方
秋石附方
秋石还元丹 ，久服去百病，强骨髓，补精血，开心益志，补暖下元，悦色进食，久则脐下常如火，暖诸般冷疾皆愈，久年冷劳虚惫者，服之壮盛，其法，以男子小便十石，更多尤妙。先搘大锅一口于空室内，上用深瓦甑接锅口，以纸筋杵石灰泥甑缝并锅口，勿令通风，候干，下小便约锅中七八分以来，下用焰火煮之，若涌出，即少少添冷，小便候煎干，即人中白也，人好罐子内，如法固济，入炭炉中锻之，旋取二三两，再研如粉，煮枣膏和，丸如绿豆大，每服五，七丸，渐加至十五丸，空心温酒或盐汤下，其药常要近火，或时复养火三五日，则功效更大也，经验。
良方
阴阳二炼丹 ，世之炼秋石者，但得火炼一法，此药须兼阴阳二炼，方为至药，火炼乃阳中之阴，得火而凝，入水则释，归于无体，盖质去味存，此离中之虚也，水炼乃阴中之阳，得水而凝，遇曝而千岁不变，味去质留，此坎中之实也，二物皆出于心，肾二脏而流于小肠，水火螣蛇，元武正气外假天地之水火，凝而为体，服之还补太阳相火，二脏真为养命之本，空心服，阳炼日午服阴炼，此法极省力，与常法功用不侔，久疾服之皆愈。有人得瘦疾且嗽，诸方不效，服此即瘳，有人病颠腹鼓，日久加喘满，垂困亦服此，而安阳炼法，用人尿十余石，各用桶盛，每石入皂荚汁一碗，竹杖急搅，百千下，候澄去清留，垽并作一桶，如前搅澄，取浓汁一二斗滤净，入锅熬干，刮下捣细，再以清汤煮化，筲箕铺纸淋过再熬，如此数次，直待色白如雪，方止用砂盒固济，火锻成质，倾出如药未成，更锻一二次，候色如莹玉，细研，入砂盒内固济，顶火养七昼夜，取出摊土上，去火毒，为末，枣膏丸梧桐子大。每空心温酒下三十丸， 阴炼法，用人尿四五石，以大缸盛，入新水一半，搅千回，澄定，去清留垽，又入新水搅澄，直候无臭气，澄下如腻粉，方以曝干，刮下再研，以男儿乳和如膏，烈日晒干，盖假太阳真气也，如此九度，为末，枣膏为丸梧子大，每午后温酒下三十丸，叶石林。
水云录
秋冰乳粉丸： 固元阳，壮筋骨，延年不老，却百病，用秋冰五钱，头生男乳晒粉五钱，头生女乳晒粉五钱，乳香二钱五分，麝香一分，为末，炼蜜为丸芡子大，金箔为衣，乌金纸包，黄蜡匮收，勿令泄气，每月用乳汁化服一丸，仍日饮乳汁助之， 秋冰法，用童男女，尿垽各一桶，入大锅内，用桑柴火熬干，刮下入河水，一桶搅化，隔纸淋过，复熬刮下，再以水淋炼之，如此七次，其色如霜，或有一斤，入罐内，上用铁灯盏盖定，盐泥固济，升打三炷香，看秋石色白如玉，再研，再如前升打，灯盏上用水，徐徐擦之，不可多，多则不结，不可少，少则不升，自辰至未，退火冷定，其盏上升起者为秋冰，味淡而香，乃秋石之精英也，服之滋肾水，固元阳，降痰火，其不升者，即寻常秋石也，味咸苦，蘸肉食之，亦有小补，杨氏颐贞。
堂经验方
直指秋石丸， 治浊气干清，精散而成膏淋，黄白赤，黯如肥膏，蜜油之状，用秋石，鹿角胶炒，桑螵蛸炙各半两，白茯苓一两，为末，糕糊丸梧子大，每服五十丸，人参汤下，仁斋。
直指方
秋石交感丹： 治白浊遗精，秋石一两，白茯苓五钱，兔丝子炒五钱，为末，用百沸汤一盏，井华水一盏，煮糊丸梧子大，每服一百丸，盐汤下，郑氏。
家传方
秋石四精丸： 治思虑，色欲过度，损伤心气遗精，小便数，秋石，白茯苓各四两，莲肉，芡实各二两，为末，枣肉和丸梧子大，每空心盐汤下三十丸，永类。
钤方