疑忌部总论
书经
周书周官
蓄疑败谋
传
积疑不决必败其谋
疏
戒群臣强于割断蓄积
疑惑不能强断则必败其谋虑
荀子
大略
士有妒反，则贤交不亲，蔽公者谓之昧，隐良者谓之妒，奉妒昧者，谓之交谲，交谲之人，妒昧之臣，国之薉孽也，汉刘向新序。
杂事
女无美恶，居宫见妒；士无贤不肖，入朝见嫉。昔司马喜膑于宋，卒相中山；范睢拉□折齿于魏，卒为应侯，此二人者，皆信必然之画，捐朋党之私，挟孤独之交，故不能自免于嫉妒之人也，王符潜夫论。
贤难
所谓贤者，乃将言乎？循善则见妒，行贤则见嫉也，而必遇患难者也，虞舜之所以放殛，子胥之所以被诛，上圣大贤，犹不能自免于嫉妒，况乎中世之人哉？此秀士所以虽有贤材美质，然犹不得直道而行，遂成其志者也，夫国不乏于妒，男也，犹家不乏于妒女也，近古以来，自外及内，其争功名妒，过己者，岂希也？予以唯两贤为宜，不相害乎？然也，范睢绌白公，公孙弘抑董仲舒，此同朝共君宠禄争故耶？唯殊邦异途，利害不干者为可以免乎？然也。孙膑修能于楚，庞涓自魏变免，诱以刖之，韩非明治于韩，李斯自秦作思，致而杀之，嗟士之相妒，岂若此甚乎？册府元龟。
宰辅忌害
夫怀强忮之心，蓄回遹之计，以蔽贤为念，构害能之祸，忌前而固宠，恶直而丑正，斯人伦之凶德，天罚之不宥者也，其或以小人之质，乘君子之器，窃据台鼎，躬握钧枢，启纳乃猷，进退多士，而乃乘乎威势，恣其爱憎，巧诬善良，中伤才彦，或拥隔于外，俾蹈乎祸机，或交构于中，驱致于吏议，或沮其觐见之礼，或遏其柄，用之命，至使耆德弃远，吉士幽愤，悖王化之纪，致国家之败，曷尝不繇是哉？  将帅忌害。
夫将帅之臣，安危所寄，专制师律，总统和门，故当竭节以奉上，推诚而率下，乃有乘多难之际，窃戎重之柄，跨据方面，志在自专，惮幕府，持严毅之节，恶偏裨，有威武之称，或强谏而忤意，或正言而拂心，举吏法以中伤，因师败而归罪，致其奔亡之祸，起于窃发之事，盖王纲之不竞，天宪之未加，然而覆宗绝嗣，随亦至矣。
疑忌部纪事
左传？僖公九年，晋郄芮使夷吾重贿，秦以求入，秦伯谓郄芮曰：公子谁恃？对曰：臣闻亡人无党，有党必有雠，夷吾弱不好弄，能斗不过，长亦不改，不识其他，公孙枝曰：无好无恶，不忌不克之谓也，今其言多忌克，公曰：忌则多怨，又焉能克？是吾利也，昭公七年，晋人来治杞田，季孙将以成与之，谢息为孟孙守不可，曰：人有言曰：虽有挈瓶之知，守不假器，礼也，夫子从君，而守臣丧邑，虽吾子亦有猜焉，十五年，楚费无极害朝吴之在蔡也，欲去之，乃谓之曰：王唯信子，故处子于蔡，子亦长矣，而在下位，辱必求之，吾助子请，又谓其上之人曰：王唯信吴，故处诸蔡，二三子莫之如也，而在其上，不亦难乎？弗图，必及于难。夏，蔡人逐朝，吴朝，吴出奔郑，王怒曰：余唯信吴，故置诸蔡，且微吴，吾不及此女，何故去之？无极对曰：臣岂不欲吴，然而前知其为人之异也。吴在蔡，蔡必速飞去，吴所以剪其翼也，韩非子内储说上篇，叔孙相鲁，贵而主断，其所爱者曰：竖牛亦擅用叔孙之令，叔孙有子曰壬，竖牛妒而欲杀之，因与壬游于鲁君所，鲁君赐之玉环，壬拜受之而不敢佩，使竖牛请之叔孙，竖牛欺之曰：吾已为尔请之矣，使尔佩之，壬因佩之，竖牛因谓叔孙，何不见壬于君乎？叔孙曰：孺子何足见也？竖牛曰：壬固已数见于君矣，君赐之玉环，壬已佩之矣，叔孙召壬见之，而果佩之，叔孙怒而杀壬，壬兄曰丙，竖牛又妒而欲杀之，叔孙为丙铸钟钟成，丙不敢击，使竖牛请之叔孙，竖牛不为请，又欺之曰：吾已为尔请之矣，使尔击之，丙因击之，叔孙闻之曰：丙不请而擅击钟，怒而逐之，丙出走齐，居一年，竖牛为谢叔孙，叔孙使竖牛召之，又不召，而报之曰：吾已召之矣，丙怒甚，不肯来，叔孙大怒，使人杀之，二子已死，叔孙有病，竖牛因独养之而去，左右不内人曰：叔孙不欲闻人声，因不食而饿杀，叔孙已死，竖牛因不发丧也，徙其府库重宝，空之而奔齐，夫听所信之言，而子父为人僇，此不恭之患也，田居乙记，孙叔敖遇狐丘丈人狐丘，丈人曰：仆闻之有三利，必有三患，子知之乎？夫爵高者，人妒之官，大者主恶之，禄厚者，怨归之，叔敖曰：不然，吾爵益高，吾志益下，吾官益大，吾心益小；吾禄益厚，吾施益溥，可以免于患乎？狐丘丈人曰：免矣，史记萧相国世家，汉王与项羽相距京，索之间，上数使使劳苦丞相，鲍生谓丞相曰：王暴衣露盖，数使使劳苦君者，有疑君心也，为君计，莫若遣君子孙昆弟能胜兵者悉诣军所，上必益信君，于是何从其计，汉王大说，汉书董仲舒传，仲舒少治春秋，孝景时为博士，先是，辽东高庙，长陵高园殿灾，仲舒居家推说其意，草□未上，主父偃候仲舒，私见嫉之，窃其书而奏焉，上召视诸儒，仲舒弟子吕步舒不知其师书，以为大愚，于是下仲舒吏，当死，赦之，翟方进传，方进举明经，迁议郎，是时，宿儒有清河胡常与方进同经，常为先进名誉，出方进下，心害其能，论议不右方进，方进知之，候伺常大都，授时遣门下诸生至常所问大义疑难，因记其说，如是者久之，常知方进之宗让己，内不自得，其后居士大夫之间，未尝不称述方进，遂相亲友，后汉书刘表，传表为荆州刺史，乃遣从事中郎韩嵩，诣曹操观望虚实，及还，盛称朝廷曹操之德，劝遣子入侍，表大怒，以为怀贰，陈兵诟嵩，将斩之，嵩不为动容，乃考杀从行者，知无他意，但囚嵩而已，魏志吕布，传布北诣袁绍，绍与布击张燕，陷锋突阵，遂破燕军，而求益兵众，将士钞掠，绍患忌之，布觉其意，从绍求去，绍恐还为己害，遣壮士夜掩杀布，不获事露，布走河内，与张扬合，绍令众追之，皆畏布，莫敢逼近者，世说补孙策年十四，诣袁术，俄而外通，刘豫州来，孙便求去，袁曰：刘豫州何若？答曰：英雄忌人，既出下东阶，刘元德从西阶上，但得转顾视，孙足下行殆不复能前，吴志孙峻传峻为大将军，文钦说峻征魏，峻使钦与吕据，车骑刘纂，镇南朱异，前将军唐咨自江都入淮，泗，以图青，徐，峻与引至石头，因饯之，领从者百许人入据营，据御军齐整，峻恶之，称心痛，去前赵录，赵染率众归刘聪，聪以为平西将军，次新丰，东晋将索綝率兵讨之，染有轻敌之意，长史鲁徽谏曰：困兽犹斗，况于国乎！染曰：綝小竖，岂能污吾马蹄刀剑也，帅精骑战于城西，败绩，悔曰：吾不用鲁徽之言，以至于是，乃斩徽临刑，谓染曰：将军愎谏违谋，戆而取败，乃复忌前害胜，诛戮忠良，以逞过忿，亦何颜面，瞬息世间哉！袁绍为之于前，将军继之，于后覆亡，败丧，亦当相寻，所恨不得一见，大司马而死，死者无知则已，若其有知，下见田丰为徒，当诉将军于黄泉，使将军不得眠，□枕而死，及死，叱行刑者曰：令吾面东向，大司马刘曜闻之曰：蹄涔不容尺鲤，染之谓也，前燕录黄，泓传泓为进谋，将军太史令尝从左右，谘决大事，灵台令许敦害其宠，谄事上庸，王评设异议以毁之，乃以泓为太史灵台诸署统，加给事中，泓待敦弥厚，不以毁己易心，世说新语，孝武甚亲敬王国宝，王雅雅荐王珣于帝，帝欲见之，尝夜与国宝及雅相对，帝微有酒色，令唤珣垂至，已闻卒传声，国宝自知才出珣下，恐倾夺其宠，因曰：王珣当今名流，陛下不宜有酒色见之，自可别诏召也，帝然其言，心以为忠，遂不见。珣，南史徐摛传摛为晋安王侍读，王入为皇太子，转家令，兼管记，寻带领直，摛文体既别，春坊尽学之，宫体之号，自斯而始，帝闻之怒，召摛加诮责，及见，应对明敏，辞义可观，乃意释，因问五经大义，次问历代史及百家杂记，末论释教，摛商较从横，应答如响，帝甚加叹异，更被亲狎，宠遇日隆，领军朱异不悦，谓所亲曰：徐叟出入两宫，渐来见逼，我须早为之所，遂承闲白帝曰：摛年老，又爱泉石，意在一郡自养，帝谓摛欲之，乃召摛曰：新安大好山水，任昉等并经为之，卿为我临此郡，魏书公孙表，传表燕郡人为吴兵将军攻滑台，不拔，遂围虎牢，及车驾次汲郡，太史令王亮表奏置军虎牢东，不得利便之地，故令贼不时灭，太宗雅好术数，乃使人夜就帐中缢杀之，表与渤海封恺友善，后为子求恺从女，恺不许，表甚衔之，及封氏为司马国璠所逮，太宗以旧族欲原之，表固证其罪，乃诛封氏，表为人外和内忌，时人以此薄之，表本与王亮同营署，及其出也，轻侮亮，故至于死，李顺传，世祖将讨赫连昌，谓崔浩曰：朕前北征，李顺献策，今欲使总摄前驱之事，卿以为何如？浩曰：顺智足周务，实如圣旨，但臣与之婚姻，深知其行，然性果于去就，不可专委乃止。初，浩弟娶顺妹，又以弟子娶顺女，虽二门婚媾，而浩颇轻顺，顺又弗之伏也，由是潜相猜忌，故浩毁之，北史魏收传，黄门郎崔从齐神武入朝，熏灼于世，收初不诣门，为帝登祚，赦云：朕托体孝文，收嗤其率直，正员郎李慎以告之，深忿忌，李崇传，崇弟子谐，谐子若干，明初，大被亲狎，加仪同三司，若性滑稽，善讽诵，数奉旨咏诗，并使说，外间世事，可笑乐者，凡所话谈，每多会旨，韩长鸾等忌恶之，密构其短，坐免官，三国典略齐斛律光之入寇也，周将韦孝宽忌之，孝宽参军曲岩颇知卜筮，谓孝宽曰：来年，东朝必大相杀孝宽，阴令岩作谣言曰：百斛飞上天，明月耀长安，又曰：高山不推自崩，槲树不扶自坚，乃间谍遗其文于邺中，齐人用是而杀斛律光明，月光字也，西墅记谭，隋炀帝作诗有押泥字者，群臣皆以为难，和薛道衡，后至诗成，有空梁落，燕泥之句，帝恶其出己，因事诛之，临刑，问道得空，梁落燕泥否，册府元龟，唐淮安王神通击宇文化及于魏县，化及走聊城，神通进至聊城，会化及粮尽伪降，迁延以俟外救，既而士及自济北馈之，化及军稍振，遂拒战，神通督兵内薄而击之，贝州刺史赵君德攀堞而上，神通心，害君德之功，因止军不战，君德大诟而退，李敬元为中书令，高宗咸亨中，闻朱敬则之名，召见，与语大悦，将加擢用，敬元深毁之，遂受洹水县，张说为中书令，元宗开元十三年，车驾东封回，陈州刺史李邕于汴州，谒献词赋，甚称帝旨，颇自矜衒，说甚恶之，本事诗张曲江，与李林甫同列，元宗以文学精识，深器之，林甫嫉之，若雠曲江，度其巧谲，虑终不免为海燕诗以致意，曰：海燕何微眇，乘春亦暂来，岂知泥滓溅祇，见玉堂开，绣户时双入，华轩日几回，无心与物竞，鹰隼莫相猜，亦终退斥，册府元龟，李揆，肃宗时，为中书侍郎，平章事，修国史，矜能护短，以工部侍郎于休烈修国史与己齐列，嫉之，力奏改为国子祭酒，权留史馆修撰以下之，世说补卢杞忌张镒刚直，欲去之，时朱泚以卢龙卒戍凤翔，帝择人代之，杞即谬曰：凤翔将校班秩素高，非宰相信臣，不可镇抚，臣宜行，帝不许，杞复曰：陛下必以臣容貌寝陋，不为三军所信，恐后生变，臣不敢自谋，惟陛下择之，帝乃顾镒曰：文武兼资，望重内外，无易卿者，为朕抚卢龙士，乃以中书侍郎为凤翔陇右节度，镒知为杞阴中，然辞穷，因再拜受诏，见闻搜玉，唐时，吴人顾况得李邺侯服气之法，侯亦待以殊礼，及侯卒，作海鸥咏以寄怀，大为权贵所嫉，诗曰：万里飞来，为客鸟，曾蒙丹凤借枝柯，一朝凤去，梧桐死满目，鸱夷奈尔何，册府元龟，李说为河东节度使，德宗贞元中，李景略为丰州刺史，甚有威名，回纥使至，皆坐拜之于庭中，后为说行军司马，回纥使梅录参军入朝，说置宴会，有梅录争上下坐，说不能遏，景略叱之，梅录前过，丰州都邑，识景略语音，疾趋前拜曰：非丰州李端公耶？不意在此不拜，麾下久矣，何其瘠也？又再拜，遂命之居次坐，时将吏宾客顾景略皆严惮，说心不平，厚赂中尉窦文场将去，景略使为内应，岁余风言，回纥将南下阴山，丰州宜得人，文场，言景略堪为边任，乃以景略为丰州刺史韩游环为邠宁节度，时范希朝为邠宁都虞候，德宗幸奉天，希朝战守有功，累加兼中丞，为宁州刺史，游环入觐，自奉归邠州，以希朝素整肃有声，畏其逼己，求其过，将杀之，希朝惧，奔凤翔，德宗闻之，趣召至京师，置于左神策军中，北梦琐言，宣宗时，相国令狐绹最受恩遇，而怙权尤忌胜己，以其子滈不解而第为张云，刘蜕崔瑄，迭上疏疏之，宣宗优容绹出镇维扬，上表诉子之冤，其略云：一从先帝，又次中书，得臣恩者谓臣好不得臣，恩者谓臣弱，臣非美酒美肉，安能啖众人之口，时以执己之短，取诮于人，或云曾以故事访于温，岐对以其事出南华，且曰：非僻书也，或冀相公燮理之暇，时宜览古绹，益怒之，乃奏岐有才无行，不宜与第，会宣宗私行为温，岐所忤，乃授方城尉，所以岐诗云：因知此恨，人多积悔读，南华第二篇，又李商隐绹，父楚之故吏也，殊不展分，商隐憾之，因题厅阁落句云：郎君官重施行马，东阁无因许再窥，亦怒之，官止使下，员外江东，罗隐亦受知于绹，毕竟无成有诗，哭相国云深恩，无以报底事，是柴荆，以三才子怨望，即知绹之遗贤矣，唐罗给事隐，频不得意，未免怨望，竟为贵子弟所排，契阔东归，黄寇事平，朝贤议欲召之，韦贻范沮之，曰：某曾与之同舟而载，虽未有识，舟人告云：此有朝官，罗曰：是何朝官？我脚夹笔，可以敌得数辈，必若登科通籍，吾徒为□糠也，由是不果召。辉王即位，天佑中，朱全忠以旧朝廷官尚在班列，将谋篡夺，先俾剪除，凡在周行，次第贬降，旧相裴枢，独孤损，崔远陆扆，王溥大夫赵崇王赞等于滑州白马驿，赐自尽，时宰相臣柳璨性，阴狡贪权，恶枢等在己之上，与全忠腹心，枢密使蒋立晖，太常卿张廷范密友交结，而害枢等，俄而廷范辕裂立，晖与柳璨及弟瑶，瑊相继伏诛，册府元龟，刘士宁镇汴州，其大将李万荣与其父元佐同里闬，少相善，宽厚得众心，士宁疑之，去其兵权，令摄汴州事，万荣深怨之，梁贺环为滑州节度使，北面招讨使，时两京马军都军使，许州节度使谢彦章为排阵使，同领大将，驻于行台，塞与晋人对垒，彦章时领骑军与之挑战，晋人或望我军行阵整肃，则相谓曰：必两京，太傅在此也，不敢以名呼，其为敌人所惮如此，是时咸谓贺环能将步军，彦章能领骑士既名声相轧，故环衷心忌之，一日，与环同设伏于郊外，环指一方地，谓彦章曰：此地冈阜隆起，中央坦夷，好列栅之所，寻而晋人舍之，故环疑彦章与晋人通，又环欲速战，彦章欲持重以老敌人环益疑之，会为行营马步军都虞候朱珪所诬，环遂与珪协谋，因享士伏甲以杀彦章及濮州刺史孟审澄，别将侯温裕等于军，以谋叛闻，晋王闻之，喜曰：彼将帅如是，亡无日矣！后唐郭崇韬为枢密使，兼中书令，庄宗同光中，幽州节度使李存审痼疾屡作，坚求入觐，求医以情告，崇韬在晋阳之时，功名在存审之，下既权宠，时重人士辐辏，不欲加己，每阴沮之，存审妻郭氏与崇韬宗姓，泣诉于崇韬曰：公不垂保惜，忍令死弃北荒，崇韬愈怀□忿，明年春，存审疾甚，上章数四，乞生觐天颜，又不之许，存审伏枕而叹曰：老夫历事二主，垂四十年，不敢言功，幸而无过，今日天下一统，远裔近塞，皆得面觐彤庭，射钩斩袪之人，孰不奉觞丹陛，独予拥隔，岂非命哉？自是渐增危惙，薨于幽州，安重诲为枢密使，兼中书令，天成中，任圜以功拜平章事，判三司，重诲忌之，尝会于私第，有妓善歌，重诲求之不得，嫌隙渐深，先是，使人食券，皆出于户部，重诲止之，俾须内出争于御前，往复数四，竟为所沮，求罢三司，俄除太子少保致仕，出居磁州，驾幸夷门，至郑门，闻朱守殷叛，重诲虑为结构立，遣人称制就害之，又符习为邢洺节度使，初，习与霍彦威画赴难之谋，重诲名位，犹下二人，既藉宿望，议论多抗，重诲衔之，习在镇，以军政委判官刘抟性褊而猾，物论恶之，有言于重诲者，重诲具以闻，天成四年召习京师，复授宣武军节度使，重诲心犹不悦，会汴人言习厚赋钱，以代纳□及军租加省耗，繇是罢归，京师私第，授太子太师致仕，又皇甫立，代北人也，明宗之刺代州，署为牙较从，历藩镇，性纯谨，明宗委信之，王建立安重诲策名委质，皆在立后，明宗践祚，以立为忻州刺史，频诏安重诲授一藩镇，重诲奏曰：立尝申意于臣，且愿旧地，繇是迁改留滞，盖重诲扼之也，陆游南唐书周宗传，宗少事烈祖为给使，恩顾日洽，益预议论，宋齐丘始忌之，一日，烈祖临镜理，白须太息曰：功业成而吾老矣，奈何宗适侍侧，悟微指，乃请如广陵讽让皇以禅代事，亦请谕齐丘，齐丘心忌大议，自宗发及其将还，留与饮酒而遣骑以手疏切谏，烈祖得之，大悔惧，后数日，齐丘驰至金陵，为险语动，烈祖请斩宗以谢国人，烈祖将从之，徐玠固争，事乃已。但黜宗为池州副使汪台符传台符，歙人。能属文，烈祖初尝上书论事，合指宋齐丘颇抑之，台符贻齐丘书诮其疾己才，齐丘大怒，密使人诱台符乘舟，痛饮至石头，蚵蚾矶下沈杀之，朱元颖传，元颖以功加都监，与边镐许文，缜栅紫金山，军声颇振益栅，且及寿州，元恃功时，或违景达节制，监军使陈觉与元素有隙，且嫉其能，屡表元本学纵横，不宜付以兵柄，元宗乃命杨守忠代之，十国春秋，南唐韩熙载传元宗嗣位，拜虞部员外郎，史馆修撰，赐绯，乃慨然曰：先帝知我而不显用，是以我为慕容绍宗也，始数言朝廷事所当施行者，又吉凶礼仪，不如式者，随事举正无隐，大为宋齐丘冯延己所忌，契丹入汴，晋主北迁，熙载上疏曰：陛下有经营天下之志，恢复祖业，今也其时，若契丹已归中原有主，则不可图矣，不省陈觉，冯延鲁丧师，福州初议置军法，齐丘为请，止削官，迁外郡熙载奏请无赦，又数言齐丘党与，必基祸乱，熙载雅不能饮，齐丘诬以酒狂，贬和州司士参军，徙宣州节度推官，耶律韩留传，重熙元年，迁同知上京留守，改奚六部秃里太尉，性不苟合，为枢密使，萧解里所忌，上欲召用韩留，解里言，目病不能视，议遂寝。四年，召为北面林牙，帝曰：朕早欲用卿，闻有疾，故待之至今，韩留对曰：臣昔有目疾，才数月耳，然亦不至于昏第，臣驽拙，不能事权贵，是以不获早睹天颜，非陛下圣察，则愚臣岂有今日耶？宋史赵上交传，后唐同光中，尝诣中山干王都，有和少微者，亦在都门下，忌之，颇毁訾上交，都遂不为礼，曹彬传彬子玮，拜宣徽北院使，镇国军节度观察留后，签书枢密院事，宰相丁谓逐寇准恶，玮不附己，指为准党，除南院使，环庆路都总管安抚使，干兴初，谪左卫大将军，容州观察使，知莱州，玮以宿将为所忌，即日上道，从弱卒十余人，不以弓韔矢箙自随，赵晁传晁，真定人，周祖镇邺中，晁委质麾下，周祖开国，擢为作坊副使，慕容彦超据兖州叛，以晁为行营步军都监，兖州平，转作坊使，晁自以逮事霸府，复有军功，而迁拜不满所望，居常怏怏，时枢密使王峻秉政，晁疑其轧己，一日使酒诣其第毁峻，峻不之责，赵普传普为政颇专，廷臣多忌之，卢多逊为翰林学士，因召对，屡攻其短，张洎传，洎擢监察御史，自以论事称旨，遂肆弹击无所忌，大臣游简言等嫉之，会李景迁国豫章，留煜居守，即荐洎为煜记室，不得从，洎与钱若水同在禁林，甚被宠顾，时刘昌言骤擢枢要，人望甚轻，董俨方掌财赋，欲以计倾之，会杨徽之钱熙尝言洎及若水，旦夕当大用，熙以语昌言，昌言曰：洎必参政柄，若水后进年少，岂遽及此？时翰林小吏谘事在侧，昌言虑洎闻之，即对小吏尽述熙言，令告洎，洎方修饬边幅以固恩宠，疑徽之遣熙以构飞语中己，遂白于上，上怒，召昌言质之，以徽之为镇安军行军司马，熙罢职，通判朗州，陶谷传，宋初，转礼部尚书，依前翰林承旨谷在翰林，与窦仪不协，仪有公望，虑其轧己，尝附宰相赵普与赵逢，高锡辈共排仪，仪终不至相位，李处耘传处耘子继隆，字霸图，幼养于伯父处畴，及长，以父荫补供奉官，处耘贬淄州，继隆亦除籍，会长春节与其母入贡，复旧官，时权臣与处耘有宿憾者忌，继隆有才，继隆因落魄不治产，以游猎为娱，侯益传益孙延广，淳化二年，李继迁始扰夏台，即命延广知灵州，赐金带，名马，会赵保忠阴结继迁，朝廷命骑将李继隆率兵问罪，以延广护其军，既而夏台平，保忠就缚，手诏褒美，锡赉甚厚，师还，留为延州钤辖，会节帅田重进老耄，郡中不治，以延广同知州事兼缘边都巡检使，先是，延广知灵州，部下严整，戎人悦服，李继迁素避其锋，监军康赞元害其功，诬奏延广得卤情，恐后倔强难制，遂诏还，以慕容德丰代之，部内甚不治，李若谷传，若谷子淑，历龙图阁学士，初，宋郊有学行，淑恐其先用，因密言曰：宋，国姓而郊者，交非善应也，又宋祁作张贵妃制，故事，妃当册命，祁疑进告身非是，以淑明典故问之，淑心知其误，谓祁曰：君第进何疑邪？祁遂得罪去，其倾侧险陂，类此青箱杂记杨文公为执政所忌，母病谒告，不俟朝旨，径归韩城，与弟倚居，逾年不调，公有启谢，朝中亲友曰：介推母子，愿归绵上之田，伯夷弟兄甘受首阳之饿，后除知汝州，而希旨言事者攻击不已，公又有启与亲友曰：已挤沟壑，犹下石而弗休，方困蒺藜，尚关弓而相射，宋史夏竦传竦所在，阴间僚属，使相猜阻，以钩致其事，遇家人亦然，吴遵路传遵路进兵部郎中，权知开封府，时宋庠郑戬，叶清臣皆宰相吕夷简所不悦，遵路与三人雅相厚善，夷简忌之，出知宣州，姚兕传兕，子古以边功，累官熙河经略，靖康元年，金兵逼金城，古与秦凤经略种师中俱勒兵勤王，钦宗拜师道同知枢密院，平仲为都统制，上方倚师道等却敌而种氏，姚氏素为山西巨室，两家子弟各不相下，平仲恐功独归种氏，忌之，乃以士不得速战为言，欲夜劫，斡离不营谋泄，反为所败，赵鼎，传鼎再相，潘良贵以向子諲奏事，久叱之退，上欲抵良贵罪，常同为之辩，欲并逐同鼎奏：子諲虽无罪，而同与良贵不宜逐，二人竟出，给事中张致远谓不应以一子諲出二佳士，不书黄，上怒，顾鼎曰：固知致远必缴驳，鼎问何也？上曰：与诸人善，盖已有先入之言，由是不乐于鼎矣，秦桧继留身奏事，既出，鼎问帝何言，桧曰：上无他恐，丞相不乐耳，御笔和州防御使璩除节钺，封国公，鼎奏：建国虽未正名，天下皆知陛下有子，社稷大计也。在今礼数不得不异，所以系人心，不使之二三而惑也，上曰：姑徐之，桧后留身，不知所云，鼎尝辟和议，与桧意不合，及鼎以争璩封国事，拂上意，桧乘间挤鼎，又荐萧振为侍御史，振本鼎所引，及入台，劾参知政事刘大中罢之，鼎曰：振意不在大中也，振亦谓人曰：赵丞相不待论，当自为去就，会殿中侍御史张戒论给事中勾涛，涛言，戒之击臣，乃赵鼎意，因诋鼎结台谏及诸将，上闻益疑，鼎引疾求免，言大中持政，论为章惇，蔡京之党所嫉，臣议论出处，与大中同，大中去，臣何可留？乃以忠武节度使，出知绍兴府，寻加检校少傅，改奉国军节度使，桧率执政往饯其行，鼎不为礼，一揖而去，桧益憾之，张浚荐秦桧可与共大事，鼎再相，亦以为言，然桧机□深险，外和而中异，浚初求去，有旨召鼎，鼎至越丐祠，桧恶其逼己，徙知泉州，又讽谢祖信论鼎尝受张邦昌伪命，遂夺节，御史中丞王次翁论鼎治郡废弛，命提举洞霄宫，鼎自泉州归，复上书言时政，桧忌其复用，讽次翁又论其尝受伪命，干没都督府钱十七万缗，谪官居兴化军，论者犹不已，移漳州，又责清远军节度副使，潮州安置，在潮五年，杜门谢客，时事不挂口，有问者，但引咎而已，中丞詹大方诬其受贿，属潮守放编置人移吉阳军，鼎谢表曰：白首何归，怅余生之无几，丹心未泯，誓九死以不移，桧见之曰：此老倔强，犹昔在吉阳，三年，潜居深处，门人故吏皆不敢通问，惟广西帅张宗元时馈醪米，桧知之，命本军月具存亡申鼎，遣人语其子汾曰：桧必欲杀我，我死，汝曹无患，不尔，祸及一家矣，先得疾，自书墓中石记乡里及除拜岁月，至是，书铭旌云：身骑箕尾归天上，气作山河壮本朝，遗言属其子乞归葬，遂不食而死，时绍兴十七年也，天下闻而悲之，陆游传游字务观，越州山阴人，年十二，能诗文，荫补登仕郎，锁厅荐送第一，秦桧孙埙适居其次，桧怒，至罪主司，明年，试礼部主事，复置游前列，桧显黜之，由是为所嫉，后渠漫记，张浚出师，与高宗克日复中原，岳飞曰：相公睡语邪？遂忌岳陷之死，宋史沈焕传焕，字叔晦，定海人，干道五年举进士，授余姚尉，扬州教授，召为太学录，以所躬行者淑诸人，早暮延见，学者孜孜诲诱，长贰同僚忌其立异，会充殿试考官，唱名日序立庭下，帝伟其仪观，遣内侍问姓名，众滋忌之，或劝其姑营职，道未可行也，焕曰：道与职有二乎？适私试发策，引孟子立乎人之本朝而道不行，耻也，言路以为讪己，请黜之，在职才八旬，调高邮军教授而去，王自中传自中，字道甫，淳熙中，登进士第，除严州分水令，枢密使王蔺荐，召对，帝壮其言，将改秩为籍田令，又俾举所知，且向用矣，以谏疏罢，自中本韩彦古客，王蔺既荐之，上大喜，韩彦直，彦质辈恐其为彦古报雠，力请交结于自中，而密达意近习，谓自中受彦古赂，伏阙上书荐彦古为相，上遣人物色其事，中书舍人王信恒惧，自中入台，将不利于王，淮知彦直辈谮已行，亟请对探上意，退即走白，右正言蒋继周，继周方敢劾奏，读至受赂伏阙处，上曰：卿可谓中其膏肓，继周奏，臣非不知孤踪忤王蔺，但不敢旷职，盖欲并中蔺以媚淮上，但喜继周善论事，不知曲折如此，通判郢州，道除知光化军，改信州赵雄传张栻再被召，论恢复固当，第其计非是，即奏疏，孝宗大喜，翼日，以疏宣示，且手诏云：恢复当如栻所陈，方是，即除侍讲，云得直宿时与卿论事，虞允文与雄之徒不乐，遂沮抑之，广西横山买马诸蛮感悦，争以善马至，上知栻治行甚向栻，众皆忌嫉，洎栻复出，荆南雄事事沮之，时司天奏相星在楚地，上曰：张栻当之，人愈忌之，王蔺传，光宗即位，迁知枢密院事兼参政，拜枢密使，光宗精厉初政，蔺亦不存形迹，除目，或自中出，未惬人心者，辄留之，纳诸御坐，或议建皇后家庙，力争以为不可，因应诏上疏，愿陛下先定圣志，条列八事，疏入，不报，中丞何淡论之以罢去，起帅阃，易镇蜀，皆不就。后领祠帅江陵，宁宗即位，改帅湖南，台臣论罢，归里奉祠，七年薨，蔺尽言无隐，然嫉恶太甚，同列多忌之，竟以不合去，徐谊传，宁宗即位，谊迁权工部侍郎，知临安府，韩冑恃功以赏薄，浸觖望，谊告赵汝愚曰：异时必为国患，宜饱其欲而远之，不听，汝愚雅器，谊多咨访，谊随事裨助，不避形迹，怨者始众，尝劝汝愚早退，汝愚亦自请名在属籍，不宜久司揆事，愿因阜陵，讫事以去，宁宗已许之，胄出入禁中无度，谊密启汝愚，无计防之，乃直面讽冑，胄疑将排己，首谒谊退，束装，冀谊还谒，留之通殷勤，谊不往，吏部侍郎彭龟年论胄罪状胄疑，汝愚谊知其情，益怨恨，以御史刘德秀，胡纮疏谊，责惠州团练副使，南安军安置，胡纮传韩胄用事，逐朱熹，赵汝愚意犹未快，遂擢纮监察御史纮未达时，尝谒朱熹于建安，熹待学子惟脱粟饭，遇纮不能异也。纮不悦，语人曰：此非人情，只鸡尊酒，山中未为乏也，遂亡去，及是，劾赵汝愚，且诋其引用朱熹为伪学罪首，汝愚遂谪永州，汝愚初抵罪去，国缙绅大夫，与夫学校之士，皆愤悒不平，疏论甚众，冑患之，以汝愚之门及朱熹之徒，多知名士，不便于己，欲尽去之，谓不可一一诬以罪，则设为伪学之目，以摈之用何淡？刘德秀为言官，专击伪学，然未有诵言攻熹者，独纮草疏将上，会改太常少卿，不果，沈继祖以追论程颐得为察官，纮遂以□授之，继祖论熹，皆纮笔也，贾似道传似道在汉阳，时丞相吴潜用监察御史饶应子言，移之黄州，而分曹世雄等兵以属江阃，黄虽下流，实兵冲，似道以为潜欲杀己，衔之，且闻潜事急时，每事先发后奏，帝欲立荣王子孟启为太子，潜又不可，帝已积怒潜，似道遂陈建储之策，令沈炎劾潜措置，无方致全，衡；永，桂皆破，大称旨，乃议立孟启，贬潜循州，尽逐其党人，黄师雍传师雍，调婺州教授，李宗勉与史嵩之入相，召师雍审察将至，而宗勉卒，嵩之延师雍，密示相亲意，师雍不领，迁粮料院，又曰：料院与相府密迩，所以相处，师雍亦不领，嵩之独相，权势浸盛，上下惧祸，未有发其奸者，博士刘应起首疏论嵩之，帝感悟，思逐嵩之，师雍与应起相善，故嵩之疑师雍左右之，讽御史梅杞击师雍，差知兴化军，旋夺之，改知邵武军，江万里传，度宗即位，召同知枢密院事，迁参知政事万里，始虽俯仰，容默为似道用，然性峭直，临事不能无言，似道常恶其轻发，故每入，不能久在位，似道以去要君，帝初即位，呼为师宰相，至涕泣拜留之，万里以身掖帝云：自古无此君臣礼，陛下不可拜，似道不可复言，去似道不知所为，下殿，举笏谢万里，曰微公，似道几为千古罪人，然以此益忌之，帝在讲筵，每问经史疑义，及古人姓名，似道不能对，万里尝从旁代对，时王夫人颇知书，帝语夫人以为笑，似道闻之，积□怒，谋逐之，万里四□祠，不候报出关去，金史徐文传，文字彦武，莱州掖县人，宋康王渡江，召文为枢密院，准备将擒苗傅，及韩世绩，以功迁淮东，浙西，沿海水军都统制，诸将忌其材勇，是时，李成、孔彦舟皆归齐，宋人亦疑文有北归志，大将阎皋与文有隙，因而谮之，宋使统制朱师敏来袭，文文乃率战舰数十艘泛海归于齐，齐以文为海，密二州沧海都招捉使兼水军统制宗贤传宗贤，本名赛里，与海陵同在相位，未尝少肯假借，海陵虽尊，而心惮赛里，外以属尊，加礼敬而内常忌之，高桢传桢久在台，弹劾无所避，每进对，必以区别流品，进善退恶为言，当路者忌之，荐张忠辅，马讽为中丞，二人皆险诐深刻，欲令以事中桢，正隆例封冀国公，桢因固辞曰：臣为众小所嫉，恐不能免，尚可受封爵耶？海陵知其忠直，慰而遣之，守贞传，守贞刚直明亮，上常与泛论人材，守贞乃道其心术行事，臧否无少隐，故为胥持国辈所忌，竟以直罢路铎传自完颜守贞再入相，以政事为己任，胥持国方幸，尤忌守贞，并忌铎辈，铎辈虽常为守贞论辨而不相附，铎论边防，守贞以为掇拾，唐人余论，皆不行，及守贞持镐王永中事久不决，铎等亦上言切谏，并指以为党，上乃出守贞知济南府，凡曾荐守贞者皆黜降，谓宰臣曰：董师中谓台省无守贞不可治，路铎李敬义皆称举之者，然三人后俱可用，今姑出之，抹捻尽忠传尽忠，本名彖多，尽忠与高琪素不相能，疑宣宗颇疏己，高琪间之，其兄吾里也为许州监酒，秩满，求调南京，尽忠与吾里也语及中都事曰：迩来上颇疏我，此高琪所为也，若再主兵，必不置此，胡沙虎之子，孰为为之？吾里也？曰：然，九月，尚书省奏，遥授武宁军节度副使徒单吾典告尽忠谋逆，上怃然曰：朕何负彖多？彼弃中都，凡祖宗御容及道陵诸妃皆不顾，独与其妾偕来，此固有罪，乃命有司鞫治，问得与兄吾里也相语事，遂并吾里也诛之，完颜铁哥传，贞佑二年，枢密使徒单度移剌以铁哥充都统，入卫中都，迁东北路招讨使兼德昌军节度使蒲鲜万奴在咸平，忌铁哥兵强，牒取所部骑兵二千，又召泰州军三千及户口迁咸平，铁哥察其有异志，不遣，习不失传世祖，常疑朮甲孛里笃，或与乌春等为变，遣习不失单骑往观，孛里笃与忽鲁置酒楼上以饮之，习不失闻其私语昵昵，若将执己者，一跃下楼，傍出藩篱之外，弃马而归，元史窦默传，默与王鹗，姚枢俱在帝前，复面斥王文统曰：此人学术不正，久居相位，必祸天下，帝曰：然则谁可相者？默曰：以臣观之，无如许衡，帝不悦而罢。文统深忌之，乃请以默为太子太傅，默辞曰：太子位号未正，臣不敢先受太傅名，乃复以为翰林侍讲学士郝经传，经有重名，平章王文统忌之，既行，文统阴属李潜师侵宋，欲假手害经，经至济南，以书止经，经以书闻于朝，而行不忽木传，至元二十四年，桑哥奏立尚书省，诬杀参政杨居宽，郭佑不忽木争之不得，桑哥深忌之，尝指不忽木谓其妻曰：他日籍我家者此人也，因其退食，责以不坐曹理务，欲加之罪，遂以疾免，许衡传，中统元年，世祖即位，召至京师，时王文统以言利进为平章政事，衡枢辈入侍，言治乱休戚，必以义为宗，文统患之，且窦默日于帝前排其学术，疑衡与之为表里，乃奏以枢为太子太师，默为太子太傅，衡为太子太保，阳为尊用之，实不使数侍上也，王善传善权，中山府治中，时武仙镇真定，阴蓄异志，忌善成名，密令知府李济府判，郭安图之，己卯秋，济安张宴伏兵，召善计事，善觉，即还治众，仓卒得八十人，慷慨与盟，人争自奋，遂诛济，安哈剌哈孙传哈剌哈孙，曾祖启，昔礼始事王可汗，脱斡璘王可汗与太祖约为兄弟，及太祖得众，阴忌之，谋害太祖启，昔礼潜以其谋来告，太祖乃与二十余人，一夕遁去，诸部闻者多归之，刘容传，容奉旨使江西抚慰新附之民，还惟载书籍数车，献之皇太子，忌嫉者从而谗之，由是稍疏容，然容亦终不辩，拜住传铁木迭儿复引参知政事张思明为左丞，以助己，思明为尽力，忌拜住方正，每与其党密语，谋中害之，左右得其情，乘间以告，且请备之。拜住曰：我祖宗为国元勋，世笃忠贞，百有余年，我今年少，叨受宠命，盖以此耳。大臣协和，国之利也。今以右相雠我，我求报之，非特吾二人之不幸，亦国家之不幸，吾知尽吾心，上不负君父，下不负士民而已，死生祸福，天实鉴之，汝辈毋复言，逊国正气纪，瞿能传，能以都督职掌云南都司靖难兵起，召同李景隆攻北平，能与其子率精骑杀入彰德门，勇不可当，顾后军不继，乃勒兵以待，景隆忌能成功，以大军未至，阻之，于是燕众得乘夜汲水灌城，天寒冰卒合，明日，我师欲登城，不可得矣，春风堂随笔，本朝画手，当以钱塘，戴文进为第一，宣庙喜，绘事御制天纵一时，待诏有谢，廷循倪端石锐，李在皆有名，文进入京，众工妒之，一日，在仁智殿，呈画文进以得意之笔，上进第一幅，是秋，江独钓图画一，红袍人，垂钓于水次，画家惟红色最难，着文进独得，古法入妙，宣庙阅之，廷循从旁奏曰：此画甚好，但恨鄙野耳，宣宗扣之，乃曰：大红是朝廷品官服色却穿，此去钓鱼，甚失大体，宣庙颔之，遂挥去，其余幅不视，故文进在京师，颇窘迫，宋王士元画，武王誓师，独夫崇饮图，识者以为精虑入神，与六经合孙，四皓进之，天子下图画院，品第高，文进妒之，定为下品。止赐三十缣，古今忌才，虽曲艺亦然，可资浩叹，文进名，亦偶同大政，纪正德十二年五月，宁王宸濠忌，布政张嵿贿，佞幸钱宁，嘱吏部升，光禄卿以远之明，外史沈鲤传，万历二十九年，赵志皋卒，沈一贯独当国，廷推阁臣，诏鲤以故官兼东阁大学士，入参机务，与朱赓并命，屡辞不允，明年七月始入朝，时年七十有一矣，一贯以士心夙附，鲤深忌之，贻书李三才曰：归德公来，必夺吾位，将何以备之？归德鲤邑，名欲风鲤，辞召命也，三才启书言，鲤忠实无他肠，劝一贯同心，一贯由此并憾三才。
疑忌部杂录
山海经南山经，亶爰之山，有兽焉，其状如狸而有髦，其名曰类，食者不妒释。
义
食类者不妒安得遍令妒妇
与忌臣食之
北山经轩辕之山，有鸟焉，其状如枭而白首，其名曰黄鸟，其鸣自詨，食之不妒，关尹子九药篇少言者，不为人所忌。
商子修权篇公私之分明，则小人不疾贤，而不肖者不妒功，荀子尧问篇处官久者，士妒之。
潜夫论潜叹篇骄妒者噬贤之狗也
南齐萧子良集随喜万善门，众生以愚惑，故多怀嫉妒，憎上之心，是以见人行善，则兴恶想，摧毁破坏，不令成就，然彼前人未必损行，而此嫉者，妄增恼热，增长惑业，生死不绝，鹿门隐书，呜呼才望，显于时者，殆哉！一君子爱之，百小人妒之，一爱固不胜于百□，其为进也难，北梦琐言白少傅，居易文章冠世，不跻大位，先是，刘禹锡太和中为宾客，时李太尉德裕同分司东都，禹锡谒于德裕曰：近曾得白居易文集否，德裕曰：累有相示，别令收贮，然未一披，今日为吾子览之，及取看盈其籍，笥没于尘坌，既启之，而复卷之，谓禹锡曰：吾于此人不足久矣，其文章精绝，何必览焉？但恐回吾之心，其见抑也如此，衣冠之士，并皆忌之，咸曰：有学士，才非宰臣，器识者于其答制中见经纶之用，为时所排，此贾谊在汉文之朝，不为卿相知，人皆惜之，葆光子曰：李卫公之抑忌白，少傅举类而知也；初，文宗命德裕朝中朋党，首以杨虞卿，牛僧孺为言，杨牛即白公密友也，其不引翼，义在于斯，非抑文章也，虑其朋比，而掣肘也，省心录妇人悍者，必淫丑者必妒，士大夫缪者忌险者，疑必然之理也。女相妒于室，士相妒于朝，古今通患也，若无贪荣，擅宠之心，何嫉妒之有，东轩笔录，熙宁以来，凡近臣有风望者，同列忌其进用，多求瑕颣以沮之，百方挑抉，以撼上听，曾子先罢司农也，吕吉甫代之，遽乞令天下言司农未尽，未便之事件，张粹明，罢司农也，舒亶代之，尽纳丞簿，言不了事件甚众，又河北，陕西，河东为帅者，各矜功侥进，往往暴漏，边事污蔑，邻帅得罪，则边功在己，此风久矣，而熙宁，元丰为甚也，西畴常言勿忌人善，以身取则焉，孳孳不已，恶知其非我有也，小学广立教篇，范鲁公质曰：戒尔，勿多言，多言众所忌，后渠漫记，陆子亦读书谈道，乃讥文公言粗，喻鄙其忌，心之发邪？杨简欲去意，如彼攻时文，而取官理政事而着功，非意孰尸之？二子务为大言，以高人而不检，其所行也。噫！范竹溪集妒者何人？福之忧人祸之乐是也。妒者傲之，密侣相求不离计，念人恶訾毁人，非幸人之灾，凡此诸恶，皆妒之流也。