五十一岁至六十岁部杂录
白虎通年六十闭房何法法六月阳气衰也
避暑录话，吾明年六十岁，今春治西坞，隙地作堂，其间取蘧伯玉之意，名之曰知非赵清献，年五十九，闻雷而得道，自号知非子，此真为伯玉者也，今吾无清献之闻，而遽以名其居，姑志其年耶？抑将求为伯玉耶？夫伯玉亦何可求为南郭子綦，有言：今之隐几非昔之隐几者也，古之人于一隐几之间，犹有所辨，尚何论六十年，岂不知其有与物俱迁，而独存者乎？苟知存者之为是，则迁者无物而不非也，自是观之，则吾亦可以少税驾于此堂矣，始吾守蔡州，方三十九，明年作堂于州，治之西庑，名之曰不惑，吾以为僭；然吾有志学焉者也，今二十年，幸其所愿，学者未尝废，亦粗以为不至于颠，迷流荡而丧其本心者，虽求为伯玉可也，笔记余于为文似蘧瑗，瑗年五十，知四十九年，非余年六十，始知五十九年，非其庶几至于道乎？天禀余才，纔及中人，中人之流，未能名一世，然自力于当时，则绰绰矣，妮古录，憨憨无役老人，怀春日烘门，晏始开游衍，太平初试，杖安排乐事，且拈杯世情，花党富家，发公道燕，均贫户来识字，不多强不识小轩，聊与物追陪，余今年六十，凡事举在灰念中，但醉吟兀坐饱，终日以享太平而已，故赋此诗沈周书公六十为癸卯，谈渊，天禧中，泰州言澶州军士王贵至州，自云得干，阗国玉印一以献，初，太平兴国中贵昼日，忽见使者至营，急召偕行，至河桥，驿马已具，即命乘之，俄觉腾空而去，顷之驻马，但见屋宇宏丽，使者使贵入其容卫，制度悉为王者，谓贵曰：侯年如五十八当往于阗国北通圣山取一异宝以奉皇帝宜志之，遂复乘马凌云而旋，军中失贵已数日矣，验所乘即营卒之马也，知州宋煦以闻奏，太宗释之，至是，贵自陈年已五十八，愿遵前戒，西至于阗，寻许其行，贵至神州，以道远悔惧，俄于市中遇一道士，引贵至州城，登高原问所欲，具以实对，即命贵闭目，少选，令开目视，见山川顿异，道士曰：此于阗国北境通圣山也，复引贵至一池，池中有仙童，出一物授之，谓曰：持此奉皇帝，又令瞑目，俄顷复至，泰州向之，道士已失所在，发其物，乃玉印也，文曰：国王赵万年永宝。
五十一岁至六十岁部纪事
史记晋世家，昭侯元年，封文侯，弟成师于曲沃，号为桓叔，时年五十八矣，好德，晋国之众皆附焉，管子枢言篇吾畏事，不欲为事，吾畏言，不欲为言，故行年六十，而老吃也，史记孔子世家，定公十四年，孔子年五十六，由大司寇行摄相事，有喜色，门人曰：闻君子祸至不惧，福至不喜，孔子曰：有是言也，不曰乐其以贵下人乎？庄子则阳篇，蘧伯玉行年六十而六十化，未尝不始，于是之而卒，诎之以非也，未知今之所谓是之非五十九非也，汉书，公孙弘传，弘灾川，薛人也。少时为狱吏，有罪，免，家贫，牧豕海上，年四十余，乃学春秋杂说，武帝初即位，招贤良文学士，是时，弘年六十，以贤良，征为博士，后汉书皇甫规传，延熹四年秋，叛羌零吾等与先零别种寇钞关中，护羌校尉段颎坐征，后先零诸种陆梁，覆没营坞，规素悉羌事，志自奋效，乃上疏曰：自臣受任，志竭愚钝，实赖兖州刺史牵颢之清猛，中郎将宗资之信义，得承节度，幸无咎誉，今猾贼就灭，太山略平，复闻群羌并皆反逆，臣生长邠岐，年五十有九，昔为郡吏，再更叛羌，预筹其事，有误中之言，臣素有固疾，恐犬马齿穷，不报大恩，愿乞冗官，备单车一介之使，劳来三辅，宣国威泽，以所习地形兵势，佐助诸军，臣穷居孤危之中，坐观郡将，已数十年矣，自鸟鼠至于东岱，其病一也。力求猛敌，不如清平；勤明吴孙，未若奉法，前变未远，臣诚戚之，是以越职尽其区区，至冬，羌遂大合，朝廷为忧，三公举规为中郎将，持节监关西兵讨零吾等，破之，斩首八百级，先零诸种羌慕规威信，相劝降者十余万，蜀志宗预传，延熙十年，为屯骑校尉，时车骑将军邓芝自江州还来朝，谓预曰：礼，六十不服戎，而卿甫受兵，何也？预答曰：卿七十不还兵，我六十何为不受邪，晋书张华传，初，吴之未灭也，斗牛之间，常有紫气及吴平之后，紫气愈明，华闻雷焕妙达纬象，乃要焕登楼，仰观焕曰：仆察之久矣，宝剑之精，上彻干天耳，华曰：君言得之，吾少时有相者言，吾年出六十，位登三事，得宝剑佩之，斯言岂效与玉笑零音王右军之书五十三乃成。
大唐新语张守敬为吏，清白谨慎，累迁台省，终于绛州刺史，其任龙门，丞年已五十八，数年而登列岳，每谓寮曰：公辈但守清白，何忧不迁！俗云，双陆无休势，余以为仕宦亦无休势，各宜勉之！避暑录话，韩忠宪公罢政事，尝语康公兄弟以马伏波论，少游事云，吾已无及，汝曹他日能如少游言，为乡里善人守坟墓亦足矣，康公既葬忠宪，许昌仕寖显，一日归省墓下，用王逸少，故事，期六十，即挂冠归，以终公志，为文自誓，元丰末，谪守邓州，明年六十，乃具述前语，求致仕，章十上，时裕陵，眷康公未衰，苦留之，遣中使喻旨曰：先臣有知见卿宣力国事，当亦必以为然，康公犹请不已，乃就易许昌曰：可以守坟墓矣，公不得已拜命，未几，再入为相，墨庄漫录，欧阳文忠公与韩子华吴长文王禹玉同直玉堂，尝约五十八岁即致仕，子华书于柱上，其后过限七年，方践前志，作诗寄子华曰：俗谚云也，卖弄得过里，其诗曰：人事从来，无处定世涂多故，践言难，谁知颍水，闻居士十顷，西湖一钓竿，梦溪笔谈库藏中物，物数足而名差互者，帐籍中谓之色，缴暗长，有一从官，知审官西院，引见一武人，于格合迁官，其人自陈年六十无材力，乞致仕，叙致谦厚，甚有可观，主判攘手曰：某年七十二，尚能拳殴数人，此辕门也，方六十岁，岂得遽自引退，京师人谓之色缴，金史世纪金之始祖，讳函普，初从高丽来年已六十余矣，兄阿古乃，好佛留高丽不肯从，曰：后世子孙必有能相聚者，吾不能去也。独与弟保活里俱始祖，居完颜部，仆干水之涯，保活里居，耶懒，其后胡十门以曷苏馆归太祖，自言其祖兄弟三人相别而去，盖自谓阿古乃之后，石土门迪古乃，保活里之裔也，及太祖败兵于境上，获耶律谢十，乃使梁福干答刺招谕，渤海人曰：女直，渤海本同一家，盖其初皆勿吉之七部也，始祖至完颜部，居久之，其部人尝杀它族之人，由是两族交恶，哄斗不能解，完颜部人谓始祖曰：若能为部人解此怨，使两族不相杀，部有贤女，年六十而未嫁，当以相配，仍为同部，始祖曰：诺，乃自往谕之曰：杀一人而斗不解，损伤益多，曷若止诛首乱者一人，部内以物纳偿，汝可以无斗，而且获利焉。怨家从之，乃为约曰：凡有杀伤人者，征其家人口一，马十偶，牛十黄金六两，与所杀伤之家，即两解，不得私斗，曰：谨如约。女直之俗，杀人偿马牛三十自此始，既备偿如约，部众信服之，谢以青牛一，并许归六十之妇，始祖乃以青牛为聘礼而纳之，并得其赀产后生二男，长曰乌鲁，次曰斡鲁，一女曰注思板，遂为完颜部人，天会十四年，追谥景元皇帝，庙号始祖，元史王克敬传，克敬为江浙行省参知政事，视事五月，请老，年甫五十九，谓人曰：穴趾而峻墉必危，再实之木，必伤其根，无功德而富贵，何以异此？故常怀止足之分也，明外史曹凤传孙亨，字伯贞，嘉靖十四年进士，擢右佥都御史，巡抚保定，时有寇警亨，中夜从十数骑疾驰出郭，立马风雪中，顷之，诸将追至亨曰：吾年六十老矣，犹思杀贼将军辈不努力，何以自懈？诸将惭谢，因奋击贼兵，破之龙泉，关外岩栖，幽事赵清献五十九，闻雷得这自号知非子，世人不省，以为改过之辞，嗟乎！真摸象人也。
五十一岁至六十岁部艺文
诗
百年歌
录
一首
晋陆机
六十时年亦耆艾，业亦隆，骖驾四牡，入紫宫，轩冕婀那翠云中，子孙昌盛，家道丰清酒浆，炙奈乐何，清酒浆，炙奈乐何，  六十吟， ， ， ， ， ， ， ， ， ， ，宋陆游人生久矣，无百年六十七，十已为寿，嗟予忽忽蹈此境，衰发如蓬，面枯瘦，孤松摧折，老涧壑，病马凄凉，依栈豆，尚无筹策，治目前，岂有功名付身后壁，疏风入灯焰，摇地炉火，尽寒萧萧胸中，白虹吐千丈，庭树叶空衣未纩。
五十一岁至六十岁部汇考
礼记
曲礼
人生十年曰幼学，二十曰弱冠三十曰壮，有室，四十曰强，而仕五十，曰：艾服官政，六十曰耆指使。
注
吕氏曰：耆者稽，久之称不自用力，惟以指意使 令人故曰指使大。
全
永嘉戴氏曰年至于六十几于
老矣，于斯时也，有指画之劳，无奔走服役之事，  又居丧之礼，六十不毁。
注
五十始衰，故不极毁六十，则又衰矣，故不可毁，  王制，六十养于国。
注
国国中小学也
正
义
六十渐衰养礼弥厚故养之
于小学
又
六十宿肉
注
宿肉谓恒隔日备之不使求而不得也
又
六十岁制
注
此言老则渐近死期当豫为送终之备岁制谓 棺也不易可成故岁制  又
六十非肉不饱
又
六十杖于乡
又
六十不与服戎
注
服戎兵戎之事也
又
六十不亲学
注
不亲学以其不能备弟子之礼也
乡饮酒义
乡饮酒之礼，六十者坐，五十者立侍，以听政役，所以明尊长也，六十者三豆。
大
全
方氏曰：六十者坐，则七十以上亦坐可知五十 者，立则四十以下，亦立可知，听政者听，上之人有 所正也听役者听，上之人有所使也，必五十以下 ，则立六十以上，则坐者盖五十曰艾，艾则服官政， 之时，固宜立侍，以听政役六十，曰耆耆，则指使之 ，时固宜坐，以加政役于人也，六十非肉不饱，故六 十以上始有豆数也，周礼。
地官
乡大夫之职，以岁时登其夫家之众寡，辨其可任者，国中自七尺以及六十，野自六尺以及六十有五，皆征之，素问、
上古天真论
丈夫七八，肝气衰，筋不能动，天癸竭，精少肾藏衰形体皆极。
注
肝乃肾之所生肾气衰故渐及于肝矣肝生筋 肝气衰故筋不能运动肾主骨筋骨皆衰故形体 疲极也  阴阳应象大论
年六十，阴痿气大衰，九窍不利，下虚上实，涕泣俱出矣。
注
人年六十，已逾七八之期，天癸竭，肾气大衰而 阴事痿矣，九窍为水注之气精，水竭而精气衰，则 九窍为之不利也，精竭于下，水泛于上，而涕泣俱 出矣，解精微论曰精神去目涕泣，出王子方曰：调 此二者，重在七损，故曰阴气自半，曰体重曰阴痿， 夫起居动作为阳耳目，九窍为阳曰：起居衰矣，曰： 耳目不聪明，九窍不利，自阴虚而衰，及于阳也，释名 ， 释长幼。
六十曰耆耆指也不从力役指事使人也