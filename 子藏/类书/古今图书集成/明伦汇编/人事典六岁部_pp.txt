六岁部纪事
东观汉记，马援字客卿，幼而岐嶷，年六岁，能接应诸公，专对宾客，尝有死□亡命者来过，客卿藏匿不令人知，外若讷而沉敏，兄甚奇之，以为将相器，故以客卿字焉，张堪字君游，年六岁，受业长安，治梁丘易，才美而高，京师号曰圣童，吴志陆绩传，绩年六岁，于九江见袁术，术出橘，绩怀三枚，去拜辞堕地，术谓曰：陆郎作宾客而怀橘乎绩，跪答曰：欲归遗母，术大奇之，晋书范汪传汪，字元平，雍州刺史，晷之孙也，父稚，早卒，汪少孤贫，六岁过江，依外家新野庾氏，荆州刺史王澄见而奇之，曰：兴范族者，必是子也，傅祗传祗子宣，年六岁丧，继母哭泣如成人，中表异之，宋书谢瞻传，瞻字宣远，一名檐，字通远，陈郡阳夏人，卫将军晦第三兄也，年六岁，能属文，为紫石英赞，果然诗，当时才士莫不叹异，梁书徐勉传，勉年六岁，时属霖雨，家人祈霁，率尔为文，见称耆宿，简文帝本纪，太宗幼而敏睿，识悟过人，六岁便属文，高祖惊其早就，弗之信也，乃于御前面试，辞彩甚美，高祖叹曰：此子吾家之东阿，江革传革，幼而聪敏，早有才思，六岁便解属文，父柔之，深加赏器，曰：此儿必兴吾门，刘歊传，歊幼有识慧，六岁诵论语，毛诗，意所不解，便能问难，幼童传孙士潜，字石龙，六岁上书，七岁属文。
金楼子自叙曰：余六岁解为诗，奉□为诗曰：池萍生已，合林花发，稍周因而稍学为文也，陈书姚察传，察幼有至性，事亲以孝闻，六岁诵书万余言，弱不好弄，博奕杂戏，初不经心，勤苦厉精，以夜继日，陆琼传，琼幼聪慧，有思理，六岁为五言诗，颇有词采，北齐书李浑传，浑弟绘，字敬文，年六岁，便自愿入学，家人以偶年俗忌，约而弗许，伺其伯姊笔牍之闲，而辄窃用，未几，遂通急就章，内外异之，以为非常儿也，废帝本纪，帝天保元年，立为皇太子，时年六岁，性敏慧，初学反语，于迹字下注云自反，时侍者未达其故，太子曰：迹字足傍亦为迹，岂非自反耶？尝宴北宫，独令河间王勿入，左右问其故，太子曰：世宗遇贼处，河间王复何宜在此？周书张元传，元年六岁，其祖以夏中热甚，欲将元就井浴，元固不肯从，祖谓其贪戏，乃以杖击其头曰：汝何为不肯洗浴，元对曰：衣以盖形，为覆其元，不能露其体于白日之下，祖异而舍之，唐书段秀实传，秀实六岁，母疾病，不勺饮，至七日，病间乃肯食，时号孝童，辽史耶律孟简传孟简性颖悟，六岁，父晨出猎，俾赋晓天星月诗孟简应声而成，父大奇之，宋史宗室传德昭子，惟吉生甫弥月，太祖命辇至内廷，养视之，常乘小乘舆及小鞍鞁马，命黄门拥抱，出入常从，太祖崩，惟吉，纔六岁，昼夜哀号，孝章皇后慰论再三，始进饘粥，韩世忠传世忠，子彦直，字子温，生期年，以父任补右承奉郎，寻直秘阁，六岁，从世忠入见，高宗命作大字即拜命，跪书皇帝万岁四字，帝喜之，拊其背曰：他日，令器也，亲解孝宗丱角之繻傅其首，赐金器，笔研监书，鞍马，年十二，赐三品服，绍兴十七年，中两浙转运使司试，明年登进士第，虞允文传，允文字彬甫，隆州仁寿人，父祺，登政和进士第，仕至太常博士，潼川路转运判官，允文六岁诵九经，七岁能属文，胡沂传沂，字周伯，绍兴余姚人，父宗，伋号醇儒，能守所学，不逐时好，沂颖悟，六岁诵五经皆毕，不忘一字，吉安府志李献可，吉水人。年六岁能诗文，善奇对，一日，有参政避雨庙中，献可亦入庙，避雨奇之，言于朝，孝宗召入宫，时宫女正午睡，帝指宫女命为诗，献可即跪曰：御手指婵娟，青春白昼眠，粉匀香汗湿髻，压翠云偏，柳□眉间绿桃，嫌脸上鲜，梦魂何处是应？绕帝王边，帝拊其背曰：卿何不作我家儿，命宫女为绣御掌于背以赐归，金史女奚烈守愚传守愚六岁知读书，既□，或谓食肉昏神识，乃戒而不食，明良录略，宋濂，字景濂，金华人，在□七月生，六岁为诗歌有奇，语人呼为神童明，外史杨守陈传守陈子茂仁，六岁入小学，客有指铜炉，令赋者应声曰：范金以为体，然火以为用，客大异之，王华传，华六岁戏水滨，有醉濯足者，遗其金华，取投诸水，待其人至，指而还之，王登传，登六岁，能擘大字。