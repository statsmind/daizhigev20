错悞部总论
风俗通
正失篇序
孔子曰：众善焉，必察之众恶焉，必察之！孟轲云，尧舜不胜其美，桀纣不胜其恶，传言失指，图景失形，众口铄金，积毁消骨久矣，其患之也，是故乐正后，夔有一足之论，晋师，己亥，渡河，有三豕之文，非夫大圣至明，孰能原析之乎？论语名不正，则言不顺，易称失之毫厘，差以千里，故纠其谬曰：正失也。
错悞部纪事
南齐书张融传，融与吏部尚书何戢善，往诣戢，误通尚书刘澄，融下车入门，乃曰：非是，至户外望澄，又曰：非是，既造席视，澄曰：都自非是，乃去其为异，如此伽蓝记，萧衍子西丰侯萧正德归降，时元义欲为设茗，先问卿于水厄多少，正德不晓义意，答曰：下官虽生于水乡，而立身以来，未遭阳侯之难，元义与举坐之客，大笑焉，册府元龟，崔敬嗣，好摴蒱饮酒，则天初为房州刺史，中宗为庐陵王，安置在州，官吏多无礼，敬嗣独申礼敬，又供给丰赡，中宗常德之，及登位，有益州长史崔敬嗣，既同姓名，每进拟官，皆御笔超拜之者数四，后引与语，知□访敬嗣已卒，乃遣中书令韦安石授其子官冷斋夜话僧伽，龙朔中，游江淮间，其迹甚异，有问之曰：汝何姓？答曰：姓何？又问何国人答曰：何国人，唐李邕作碑，不晓其言，乃书传曰：大师姓何？何国人？此正所谓对痴人说梦耳，李邕，遂以梦为真，真痴绝也，僧赞宁以其传编入，僧史又从而解之，曰：其言姓何？亦犹康会本康居，国人便死，为康僧，会详何国？在碎叶东北，乃碎叶国附庸耳，此又梦中说梦，可掩卷一笑，大唐新语苏良嗣为荆州长史，荆州旧有河东寺，后梁萧□为其兄河东王所造，良嗣见而惊曰：此在江汉之间，与河东有何关涉？遂奏改之，良嗣寡学，深为人所笑，琅嬛记，张九龄知萧炅不学，故相调谑，一日送芋，书称蹲鸱，萧答云：损芋拜嘉，惟蹲鸱未至耳，然仆家多怪，亦不愿见，此恶鸟也，九龄以书示客，满坐大笑，缃素杂记王元宝，富而无学识，尝会宾客，明日，亲友谓之曰：昨日必多佳，论元宝曰：但费锦缠头耳，良可嗤笑，唐国史补□，昂与韦陟友善，因话国朝宰相，陟曰：谁最无德？昂误对曰：韦安石也，已而惊走出，逢吉温于街中，温问何此仓皇答曰：适与韦尚书话国朝宰相最无德者，本欲言吉顼，误云韦安石，既而又失言，复鞭马而走，抵房相之第，管执手慰问之，复以房融为对，昂有时称，忽一日，触犯三人，举朝嗟叹，惟韦陟遂与之绝，因话录有书生读经书，甚精熟，不知近代事，因说骆宾王遂云：某识其孙李少府者，兄弟太多，意谓骆宾是诸王封号也，今人往往说旧云，准皇太子教不知皇太子合称□，今称教，乃王公也。下此皆不知根本之误纪闻唐临济令李回，妻张氏，其父为庐州长史，告老归，以回之薄其女也，故往临济辱之，误至全节县，而问门人曰：明府在乎门者曰：在张，遂入至厅前，大骂辱，全节令赵子余不知其故，私自门窥之，见一老父诟骂不已，而县下常有狐魅，以张为狐焉，乃密召吏人执而鞭之，张亦未悟，骂仍恣肆，击之困极，方问何人，辄此诟骂，乃自言吾李回妻父也，回贱吾女，来怒回耳，全节令方知其误，置之馆，给医药焉。张之僮夜亡至临济，告回回大怒，遣人吏数百，将袭全节而击令，令惧，闭门守之，回遂至郡诉之，太守召令责之，恕其误也。使出钱二十万，遗张长史以和之，回乃迎至县，张喜回之报复，卒不言其薄，女遂归干子，唐贞元中，萧俯新及第，时国医王彦伯住太平里，与给事郑云逵比舍住，忽患寒热，早诣彦伯求诊候，误入云逵第，会门人他适，云逵立于中门，俯前趋曰：某前及第，有期集之役，忽患，具说其状，逵命仆人延坐，为诊其臂曰：据脉候是心家热风，云逵姓郑，若觅国医王彦伯，东邻是也。俯赧然而去，唐尚书裴胄镇江陵，常与苑论有旧，论及第后，更不相见，但书扎通问而已，论弟方应举，过江陵，行谒地主之礼，客因见，名曰秀才之名，虽字不同，且难于尚书，前为礼，如何会怀中？有论旧名纸，便谓客将曰：某自别有名，客将见日晚，仓惶遽将名入，冑喜曰：苑大来矣，屈入半庭，冑见貌异及坐，揖曰：足下第几对曰：第四冑曰：与苑大远近，曰：家兄又问曰：足下正名何？对曰：名论又曰：贤弟改名乎？曰：家兄也，名论公庭将吏，于是皆笑，及引坐，乃陈本名，名既逡巡于使院，俄而远近，悉知摭言郑熏侍郎，主文误谓颜标乃鲁公之后，时徐方未宁，意在激劝忠烈，即以标为状元，谢日，问及庙院，标曰寒畯，未尝有也。始知误，取或嘲曰：主司头脑太冬烘，错认颜标作鲁公因话录京兆尹庞严及第，后从事寿春，有江淮举人姓严，见登科记，误以严为姓，遂赁舟，丐食就谒，时郡中止有一判官，亦更不问其氏，便诣门投刺，称从侄，庞之族人甚少，览刺极喜，延纳殷勤，便留款曲，兼命对举匕筋，久之，语及族人，都非庞氏之事，严方讶之，因问郎君何姓？曰：某姓严，严抚掌大笑曰：君误矣。严是我名，预君何事？揖之令去，其人尚拜谢，称叔父从容而退，卢尚书，弘宣与姨弟卢衢州，简辞同在京，一日，衢州早出尚书问有何除改？答曰：无大除改，惟皮遐叔，除蜀中刺史，尚书不知皮，是遐叔姓，谓是宗人低头久之，曰：我弥当家没处，得卢皮遐来，衢州为辨之，皆大笑，大唐新语张由古有吏才而无学术，累历台省，尝于众中叹班固大才，文章不入文选，或谓之曰：两都赋燕山，铭典引等，并入文选，何为言无由古曰：此并班孟坚文章，何关班固事，闻者掩口而笑，又谓同官曰：昨买得王僧孺，集大有道理，杜文范知其□应声曰：文范亦买得张佛袍，集胜于僧襦远矣，由古竟不知觉仕进者，可不勉欤！益州每岁进柑子，皆以纸裹之，他时长吏嫌纸不敬，代以细布，既而恐柑子为布所损，每怀忧惧，俄有御史甘子布使于蜀，驿使驰白长吏，有御史甘子布至，长吏以为推布裹，柑子事惧，曰：果为所推，及子布到驿，长吏但序以布裹，柑子为敬，子布初不之知，久而方悟，闻者莫不大笑，玉泉子举人李文彬受知于舍人纥干洎有同时京兆府司录贺兰洎卒，彬因谒紫微问，今日有何新事，对曰：适过府闻，纥干洎卒，洎曰：莫错否？彬曰：不错，洎曰：君文似共鬼语也，拂衣而入，彬乃悟，盖俱重姓，又同名而误对也。尚书故实有黄金生者，擢进士第，人问与颇同房否？对曰：别洞黄本溪洞豪姓生，故以此对，人虽咍之，亦赏其真实也，泊宅编，天禧年，殿前放状元王整以下及第，是时，衢、睦二州，各有一王言，待唱初唤王言，赐进士及第，乃衢人久之，又唤一王言，上问其乡贯，知前赐第者，合是睦州而衢州者，只合得进士出身，及再唤二人，审问衢人奏恳念，臣已谢圣恩，遂只赐睦州者，同出身而已，明日，忽有旨赐睦州王言进士及第，自后殿前唱名，必传呼某人某州，以防差误，湘山野录李建勋罢相，江南出镇豫章，一日，与宾僚游东山，各事宽履轻衫，携酒肴，引步于渔溪，樵坞之间，遇佳处则饮，忽平田间一茅舍，有儿童诵书声相，君携策就之，乃一老叟，教数村童，叟惊悚，离席改容，趋谢而翔，雅有体气，调潇洒，丞相爱之，遂觞于其庐，置之客右，叟亦不敢辄谈，李以晚渴连食数梨，宾僚有曰：此不宜多食，号为五脏刀斧，叟窃笑丞相曰：先生哂之，必有异闻，叟谢曰：小子愚贱，偶失容于钧重，然实无所闻李坚质之，仍胁以巨觥，曰：无说则沃之，叟不得已，问说者曰：敢问刀斧之说，有稽乎？曰：举世尽云，必有其稽，叟曰：见鹖冠子，所谓五脏刀斧者非所食之梨乃离别之离尔，盖言人之别离，戕伐□怀，甚若刀斧遂就架，取一小策，振拂以呈，丞相乃鹖冠子也，检之如其说，李特加重，梦溪笔谈李献臣好为雅言，曾知郑州，时孙次公为陕漕罢赴阙，先遣一使臣入京，所遣乃献臣故吏，到郑庭参，献臣甚喜，欲令左右延饭，乃问之曰：餐来，未使臣误意餐者，谓次公也，遽对曰：离长安日，都运待制已治装，献臣曰：不问孙待制，官人餐来未？其人□沮而言曰：不敢仰昧，为三司军将，日曾吃却十三，盖鄙语谓遭杖为餐，献臣掩口曰：官人误也。问：曾与未曾餐饭，欲奉留一食耳，石曼卿为集贤校理，微行娼馆，为不逞者所窘，曼卿醉与之校，为街司所录，曼卿诡怪不羁，谓主者曰：只乞就本厢科决，欲诘旦归馆供职，厢帅不谕其谑，曰：此必三馆吏人也，杖而遣之，明道杂志，韩少师持国，每酒后好讴，柳三变一曲，其一句云：多情到了多病，有老婢每听之，辄云大官体中，每与人别，我天将风雨，辄体中不佳，而贵人多情致病耶？又有一官人，谈语好文，尝谒一班行临退，揖而前曰：未敢款谈，旦夕专候宇下，班行作色曰：何如□取今日晴暖说了，而此官人了不解续，明道杂志，蕲州，一日，有赦书至，乃绍圣五年五月朔，受传国宝赦也，郡官未知赦因请问太守，其守妄人也，曰：此赦以近修大庆殿成耳，乃是赦文，中有一句云：告成大庆，记唐人有得友人书云：改年多感，即宣传云，近改多感元年，正类此事，老学庵笔记，绍圣，元符之间，有马从一者，监南京排岸司，适漕使至，随众迎谒，漕一见怒甚，即叱之曰：闻汝不职，正欲按汝何以不亟去，尚敢来见我耶？从一惶恐，自陈湖湘，人迎亲窃禄，求哀不已，漕察其语，乃南音也，乃稍霁威云，湖南亦有司马氏乎？从一答曰：某姓马监排岸司耳，漕乃微笑曰：然则勉力职事可也。初，盖误认为温公族人，故欲害之，自是从一刺谒，但称监南京排岸而已，传者皆以为笑，可谈滕宗闵知楚州有监司过境，本州送酒食，书有臣名，既上闻，既鞫狱，乃书吏误用贺月旦，表无他意，滕坐送吏部监当，盖知州细□，字多欲，谨书吏，每患难写，乘暇用纸写，前后□谓之空头，表笺用之，故已不虔，向宗传为兴国军判官，托士人作书与漕，使小简用金石清光，俞允等字，漕使举行取勘，宛转自解，仅免，士人于书尺多不识体要，往往误人，宜谨用自不能识者，不若不发书，梦溪笔谈，尝有人自负才名，后为进士状首，扬历贵近，曾谪官知海州，有笔工善画水，召使画便听掩障，自为之记，自书于壁间，后人以其时名，至今严护之，其间叙画水之，因曰：设于厅事，以代反坫，人莫不怪之，余窃意其心，以谓邦君屏塞门，管氏亦屏塞门，邦君为两君之好，有反坫，管氏亦有反坫，其文相属，故缪以屏为反坫耳，库藏中物，物数足而名差互者，帐籍中谓之色缴，尝有一从官，知审官西院，引见一武人，于格合迁官，其人自陈年六十无材力，乞致仕，叙致谦厚，甚有可观，主判攘手曰：某年七十二，尚能拳驱数人，此辕门也，方六十岁，岂得遽自引退，京师人谓之色缴，挥麈三录李泰发之，迁责海外也，欲寓书秦丞相以祈内徙，而无人可，遣门人王彦恭，趯罢雷守，闲居全州，泰发，乃作秦书托王为寻端，便王邻之居，有李将领者，坐岳侯事，编置于郡，与闾里通情，趯令其子司法者，从李将就雇一□，遣往会稽，授书于泰发家，既至越，泰发子弟，不敢以人入都，乃就令此介自往，相府投之，既达于秦，忽令问李参政今在何所？远人仓猝，遽对云：李参政见在全州，与王知府邻居，盖误以李将为泰发也，且云：有王法司，与李参政亲以书付我，令来盖错愕之际，又称司法，为法司也，秦怒，于是送大理寺根勘行下全州，体究李光擅离贬所，如何辄敢存留在本州，且追王趯，并王法司，赴狱而全州，适有法司人吏姓王者，亦与彦恭舍甚迩，俱就逮，后体究得泰发，初未尝离，昌化，但诬彦恭以前任过愆，除名勒停，编管辰州，王法司者，懵然不知，亦勒认赃罪，杖脊，当时闻者无不笑而怜之，二老堂诗话，绍兴十年六月一日，甲辰，左光禄大夫，守尚书右仆射，同中书门下平章事兼枢密使，监修国史，秦桧札子奏，臣闻德无常师，主善为师，善无常主，协于克一，此伊尹相汤，咸有一德之言也，臣昨见金国，挞懒有讲和，割地之义，故赞陛下取河南故疆，既而兀朮戕其叔，挞懒和议已变，故赞陛下定吊民伐罪之计，今兀朮变和议果矣，臣请为陛下先至江上，谕诸路帅同力招讨，陛下相次劳军，如汉高祖以马上定天下，不宁厥居，为社稷宗庙决策于今日，臣言，如不可行，即乞罢免，以明孔圣，陈力就列，不能者止之，义臣无任恳切之至，有旨依奏，右张嵲代作，嵲元任，司勋员外郎，五月，除起居舍人，八月，除中书舍人，当时朝士大书法慧寺门云：商汤为太甲，孔圣作周任，盖误以伊尹告太甲，为相汤而论语载孔子道周任之言，今直以为孔圣也，墨庄漫录，世传宗室中昔有昏谬，俗呼为泼撒，太尉，一日坐宫门，见钉校者，亟呼之，命仆取弊履，令工以革护其首，工笑曰：非我技也，公乃悟曰：我谬也。□呼汝矣，适欲唤，锢漏俗呼。
骨路
者耳闻者大笑之
老学庵笔记姓，但者音若檀，近岁有岭南监司曰：但中庸是也，一日，朝士同观报状，见岭南郡守以不法被劾，朝旨令但中庸根勘，有一人辄叹曰：此郡守必是权贵所主，问何以知之？曰：若是孤寒，必须痛治，此乃令但中庸根勘，即是有力可知，同坐者无不掩口，其人悻然作色曰：拙直宜为诸公所笑，竟不悟而去。癸辛杂识浙之东，言语黄王不辨，自昔而然，王克仁居越，荣邸近属也，所居尝独毁于火，于是乡人呼为王火烧，同时有黄瑰者亦越人，尝为评事，忽遭台评云，其积恶以遭天谴，至于独焚其家，乡人有黄火烧之号，盖误以王为黄耳，邸报既行，而评事之邻，有李应麟者为维扬，幕一见大惊，知有被火之事，亟告假而归，制使李应山怜之，馈以官楮二万，及归，则家无患，乃知为误耳，盖黄无辜而受王之祸，而李无望而得二万之获，殊可笑！悦生随抄田景，咸在邢州日，供奉官王班者，奉使至郡，景咸劝班酒曰：王班请满饮，典客遽白，此使者姓名也，景咸始悟曰：何不素教我，我谓王班是官尔，闻者皆笑之，贤奕正统，丙辰，状元周旋，温州永嘉人。初阁老，预定第一甲三人，候读卷，因问同在内诸公云：周旋仪貌，何如？或以丰美对阁老，喜及传胪不类所闻，盖丰美者，严州周瑄，听之不真，而误对耳， 错误部杂录。