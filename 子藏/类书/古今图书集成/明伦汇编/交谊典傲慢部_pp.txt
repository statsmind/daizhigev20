傲慢部总论
孝经
天子章
敬亲者不敢慢于人
注
解
元宗曰广敬也 司马光曰不敢恶慢明出乎 此者返乎彼者也恶慢于人则人亦恶慢之如此 辱将及亲礼记
曲礼
敖不可长
疏
敖不可长者，敖者矜慢，在心之人，长者行敖，着 迹之称，夫矜我慢物，中人不免，若有心而无迹，则 于物无伤，若迹着而行，用则侵虐为甚，倾国亡家， 必由乎此，故戒不可长集。
说
蓝田吕氏曰敖者人之
所自恃也长之则慢物一命而吕旅再命而车上 舞三命而名诸父长敖者也 马氏曰敖不可长 者欲消而绝之也 严陵方氏曰心有所放之谓 敖有所放而不能禁则慢矣 金华应氏曰矜己 陵物为敖而其病根则生乎志满志大则常虚而 能容物志小则易满而能拒物彼敖者自以己大 而物小孰知乃所以为己之小哉尔雅
释言
敖怃傲也
注
礼记曰无怃无敖傲慢也
释训
仇仇敖敖傲也
注
皆傲慢贤者
刘子
诫盈
四时之序，节满即谢，五行之性，功成必退，故阳极而阴降，阴极而阳升，日中则昃，月盈则亏，此天之常道也。势积则损。财聚必散，年盛返衰，乐极还悲，此人之恒也，昔仲尼观欹器而革容，鉴损益而叹息，此察象而识类，睹霜而知冰也，夫知进而不知退，则践盈泛之危，处存而不忘危，必履泰山之安，故雷在天上，曰：大壮山在地中曰：谦谦则裒多益寡，壮则非礼勿履，处壮而能用，礼居谦而能受益，降高以就卑，抑强而同弱，未有挹损而不光，骄盈而不毙者也。圣人知盛满之难恃，每居德而谦冲，虽聪明睿智而志愈下，富贵广大而心愈降，勋盖天下，而情愈惕，不以德厚而矜物，不以身尊而骄民，故楚庄王功立而心惧，晋文公战胜而色忧，非增荣而恶胜，乃功大而心小居安而念危也，夏禹一馈而七起，周公一沐，而三握食，不遑饱沐，不及晞，非耐饥而乐劳，是能心急于接士，处于谦光也，易曰：以贵下贱，大得民也，是以君子高而能卑，富而能俭，贵而能贱，智而能愚，勇而能怯，辩而能讷，博而能浅，明而能暗，是谓损而不穷也，性理会通。
人伦
鲁斋许氏曰：凡在朋侪，中切戒自满，惟虚，故能受满，则无所容，人不我告，则止于此尔，不能日益也，故一人之见不足以兼十人，我能取之，十人，是兼十人之能矣，取之不已，至于百人，千人则在我者，可量也哉！
傲慢部艺文
诗
偶见吟 ， ， ， ， ， ， ， ， ， ，宋，邵雍富贵多傲人，人情有时移，道德不傲人，人情久益，归道德有常理，富贵无定期，蒿莱霜至萎，松柏雪更滋。
傲慢部纪事
左传？文公九年冬，楚子越椒来聘，执币傲，叔仲惠伯曰：是必灭若敖氏之宗，傲其先君，神弗福也，成公十四年，卫侯飨苦成叔，□惠子相，苦成叔傲，□子曰：苦成家其亡乎！古之为享食也，以观威仪，省祸福也，故诗曰：兕□其觩，旨酒思柔，彼交匪傲，万福来求，今夫子傲，取祸之道也，韩诗外传田子方之魏，魏太子从车百乘，而迎之郊，太子再拜谒，田子方田子方不下车，太子不说，曰：敢问何如则可以骄人矣，田子方曰：吾闻以天下骄人而亡者有矣，由此观之，则贫贱可以骄人矣，夫志不得，则授履而适秦，楚耳，安往而不得贫贱乎？于是太子再拜而后退，田子方遂不下车，汉书□成传，成穰人也，以郎谒者事景帝。好气为小吏，必陵其长吏，稍迁至济南都尉，而郅都为守，始前数都尉皆步入府，因吏谒守如县令，其畏郅都如此，及成往，直陵都出其上，都素闻其声，于是善遇，与结驩，周阳繇传繇为守，视都尉如令，为都尉，必陵太守，夺之治世说补，十月，朝黄祖在艨冲舟上会，设黍臛，祢衡年少在坐，黍臛，至衡先自饱食，都不顾众宾，唯举博以弄戏，蜀志简雍传，雍字宪和，涿郡人也，少与先主有旧，性简傲跌荡，在先主座席，犹箕踞倾倚，威仪不肃，自从适诸葛亮已下则独擅一榻，项枕卧语，无所为屈，彭传，字永年，广汉人，身长八尺，容貌甚伟，姿性骄傲，多所轻忽，唯敬同郡秦子□荐之于太守刘巴传，巴字子初，先主辟为左将军西曹掾张飞尝就巴宿，巴不与语，飞遂忿恚，诸葛亮谓巴曰：张飞虽实，武人敬慕，足下主公，今方收合文武以定大事，足下虽天质高亮，宜少降意也，巴曰：大丈夫处世，当交四海英雄可与兵，子共语乎？备闻之，怒曰：孤欲定天下，而子初专乱之，其欲还北，假道于此，岂欲成孤事邪？备又曰，子初才智绝人，如孤可任用之，非孤者难独任也，亮亦曰：运筹策于帏幄之中，吾不如子初远矣，若提枹鼓会军门，使百姓喜勇，当与人议之耳，杨戏传戏为射声校尉，随大将军姜维出军戏，素心不服，维酒后言笑，每有傲弄之辞，维外宽内忌，意不能堪，军还，有司承旨奏戏，免为庶人，戏性虽简，惰省略，未尝以甘言加人，过情接物，书符指事，希有盈纸，邓芝，传芝为大将军二十余年，性刚简，不饰意气，不得士类之和，于时人少所敬贵，唯器异姜维云，张嶷传嶷为荡寇将军，慷慨壮烈，士人咸多贵之，然放荡少礼，人亦以此讥焉，魏略丁谧传，谧少不肯交游，但博观书，传为人沈毅，颇有才略，太和中，尝住邺，借人空屋居其中，而诸王亦欲借之不知，谧已得直，开门入谧，望见王交脚，卧而不起，而呼其奴，客曰：此何等人？促呵使去，王怒其无礼，还具上言，明帝收谧系邺，狱以其功臣子原出晋书，阮籍传籍，仕魏为步兵校尉，能为青白眼见，礼俗之士，以白眼对之，及嵇喜来吊，籍作白眼，喜不怿而退，喜弟康闻之，乃赍酒挟琴造焉，籍大悦，乃见青眼，繇是礼法之士疾之若雠，而帝每保护之，孙楚传楚，字子荆，太原中都人，才藻卓绝，爽迈不群，多所陵傲，缺乡曲之誉，年四十余，始参镇东军事，世说补孙子荆为石苞骠骑参军，既负其才气，又侮易苞，初至不拜，但长揖直语，苞曰：天子命我，参卿军事，晋书何遵传，遵子绥，字伯蔚，位至侍中，尚书，自以继世名贵，性既轻物，翰札简傲，城阳王尼见绥书疏，谓人曰：伯蔚居乱而矜豪乃尔，岂其免乎？世说补石季伦，尝与长水校尉孙舒酣宴，孙慢傲过度，季伦欲表免之，裴叔则闻而谓之曰：季舒酒狂，四海所知，足下饮人狂药，责人正礼，不亦乖乎？晋书王导传导子恬，字敬豫，性傲诞，不拘礼法，谢万尝造恬，既坐，少顷，恬便入内，万以为必厚待己，殊有喜色，恬久之，乃沐头散发而出，据胡□于庭中，晒发神气傲迈，竟无宾主之意，万怅然而还，世说新语王丞相轻蔡公曰：我与安期千里共游，洛水边何处？闻有蔡充儿晋书周顗传，顗性宽裕，王导甚重之，尝枕膝而指其腹曰：卿此中何所有也？答曰：此中空洞无物，然足容卿辈数百人，导亦不以为忤，又于导座傲然，啸咏导云，卿欲希嵇，阮邪？顗曰：何敢近舍明公，远希嵇，阮庾峻传峻子敳，参东海王越太傅军事，转军谘祭酒王衍，不与敳交，敳卿之不置，衍曰：君不得为尔！敳曰：卿自君我，我自卿卿，我自用我家法，卿自用卿家法，衍甚奇之，世说新语王子敬，兄弟见郗公蹑履问讯，甚修外生礼及嘉宾死，皆着高屐，仪容轻慢，命坐，皆云，有事不暇，坐既去，郗公慨然曰：使嘉宾不死，鼠辈敢尔，晋书王戎传，弟澄为荆州刺史，澄将之镇，送者倾朝，澄见树上鹊巢，便脱衣上树，探鷇而弄之，神气萧然，傍若无人，刘琨谓澄曰：卿形虽散朗，而内实动侠，以此处世，难得其死，澄默然不答，谢安传安兄谢奕，与桓温善，温辟为安西司马，犹推布衣好在温座，岸帻啸咏，无异常日，桓温曰：我方外司马，安弟万为抚军从事中郎，太原王述万之妻父也，为扬州刺史，万尝衣白纶巾，乘平肩舆，竟至厅事，前谓述曰：人言君侯痴，君侯信自痴，述曰：非无此论，但晚合耳，南齐书，张欣泰传，欣泰领羽林监，通涉雅俗，交结多是名素，下直辄游园池，着鹿皮冠，衲衣锡杖，挟素琴，有以启世祖者，世祖曰：将家儿，何敢作此举止，世说新语，苻宏叛来归国，谢太傅每加接到，宏自以有才，多好上人，坐上无折之者，适王子猷来，太傅使共语，子猷直熟视良久，回语太傅云：亦复竟不异人，宏大惭而退。王子猷作桓温，车骑参军，桓谓王曰：卿在府久，当相料理，王初不答，直高视手扳，拄颊云，西山朝来致有爽气，晋书王羲之传，羲之子徽之，字子猷，性卓荦不羁，为大司马桓温参军，蓬首散带，不综府事，又为车骑桓冲骑兵参军，冲问卿署何曹？对曰：似是马曹，又问管几马，曰：不知马何由知数？又问：马比死多少，曰：未知生，焉知死？尝从冲行，值暴雨，徽之因下马，排入车中，谓曰：公岂得独擅一车，王羲之子献之，为秘书丞，尚新安公主，常经吴郡闻顾辟疆，有名园先不相识，乘平肩舆径入，时辟疆方集，宾友而献之，游历既毕，傍若无人，辟疆勃然数之曰：傲主人，非礼也，以贵骄士，非道也，失是二者，不足齿之伧耳，便驱出门，献之傲如也，不以屑意，谢安传安子琰，字瑗度，弱冠以贞干称，美风姿，与从兄护军淡虽比居不往来，宗中子弟惟与才令者数人相接，后至会稽内史宋书张敷传，敷为秘书郎，尝在省直，中书令傅亮贵宿权要，闻其好学，过候之，敷卧不即起，亮怪而去，后迁正员郎，中书舍人狄当，周赳并管要务，以敷同省名家，欲诣之，赳曰：彼若不相容，便不如不往，讵可轻往邪？当曰：吾等并已员外郎矣，尚忧不得共坐，敷先设二□，去壁三四尺，二客就席，酬接甚欢，既而呼左右曰：移我远客，赳等失色而去，其自摽遇如此，文路淑媛，传太后弟子抚军参军琼之宅与太常玉僧达并门，尝盛车服卫从造僧达，僧达不为之礼，琼之以诉太后，太后怒，告上曰：我尚在，而人皆陵我家，死后乞食矣，欲罪僧达，上曰：琼之年少，自不宜轻造诣，王僧达贵公子，岂可以此事加罪，阮佃夫传，佃夫封建城侯，朝士贵贱，莫不自结，而矜傲无所降意，人其室者，唯吴兴沈勃，吴郡张淡而已，南史谢灵运传灵运在会稽太守孟顗事佛精恳，而为灵运所轻，尝谓顗曰：得道应须慧业，丈人生天，当在灵运前，成佛必在灵运后，顗深恨此言，又与王弘之诸人出千秋亭饮酒，□身大呼，顗深不堪，遣信相闻，灵运大怒曰：身自大呼，何关痴人事，刘穆之传，穆之子式之祥，字显征，式之孙也，少好文学，性韵刚疏，轻言肆行，不避高下，齐建元中，为正员郎，司徒褚彦回入朝，以腰扇障日，祥从侧过，曰：作如此举止，羞面见人，扇障何益？彦回曰：寒士不逊，祥曰：不能杀袁，刘，安得免寒士，又于朝士多所贬忽，王奂为尚书仆射，祥与奂子融同载，行至中堂，见路人驱驴，祥曰：驴，汝好为之，如汝人才，皆已令仆，王元谟传，元谟子瞻，字明远，一字叔鸾，负气傲俗，好贬裁人物，仕宋为王府参军，尝诣刘彦节，直登榻曰：君侯是公孙仆是公子引满促膝，唯余二人，彦节外迹虽酬之，意甚不悦，齐豫章王嶷少时，早与瞻友，瞻常候嶷高论，齐武帝时，在大□寝，瞻谓嶷曰：帐中人物亦复随人寝兴，嶷言次，忽问王景文兄揩，贤愚何如？殷道矜，瞻曰：卿遂复言他人兄邪，武帝笑称嶷，小名多，王汝兄愚那得忽来王参军，此句瞻曰：直恐如卿来谈，武帝衔之，未尝形色，南齐书，丘灵鞠传灵鞠好饮酒，臧否人物，在沈渊座，见王俭诗，渊曰：王令文章大进，灵鞠曰：何如我未进时，此言达俭，灵鞠宋世文名甚远，盛入齐颇减，蓬发弛纵，无形仪，不治家业，王俭谓人曰：丘君仕宦不进，才亦退矣，南史谢裕传，裕从孙朓，累迁尚书吏部郎，东昏失德，江祏欲立江夏王宝元，末更回惑，与弟祀密谓朓曰：江夏年少，脱不堪，不可复行废立，始安年长入纂，不乖物望，非以此要富贵，只求安国家尔，遥光又遣亲人刘讽致意于朓，朓自以受恩明帝，不肯答，少日，遥光以朓兼知卫尉事，朓惧见引，即以祏等谋告左兴盛，又说刘暄曰：始安一旦南面，则刘讽刘晏居卿今地，但以卿为反复人尔，暄阳惊，驰告始安王及江祏，始安欲出朓为东阳郡，祏固执不与，先是，朓尝轻祏为人，祏常诣朓，朓因言有一诗，呼左右取，既而便停，祏问其故，云定复不急，祏以为轻己，后祏及弟祀，刘沨，刘晏俱候朓，朓谓祏曰：可谓带二江之双流，以嘲弄之，祏转不堪，至是构而害之，诏暴其过恶，收付廷尉，又使御史中丞范岫奏收朓，下狱死，张弘策传弘策子缵为吏部尚书，负其才气，无所与让，定襄侯祇无学术，颇有文性，与兄衡山侯恭俱为皇太子爱赏，时缵从兄谧，聿并不学问，性又凡愚，恭祇尝预东宫盛集，大子戏缵曰：丈人谧聿皆何在？缵从容曰：缵有谧，聿亦殿下之衡，定，太子色□，或云缵从兄聿及弼愚短，湘东王在坐，问缵曰：丈人二从聿，弼艺业何如？缵曰：下官从弟虽并无多，犹贤殿下之有衡，定，举坐愕然，初，吴兴吴规颇有才学，邵陵王纶引为宾客，深相礼遇，及纶作牧郢蕃，规随从江夏，遇缵出之湘镇，路经郢服，纶饯之南浦，缵见规在坐，意不能平，忽举杯曰：吴规此酒，庆汝得陪今宴，规寻起还，其子翁孺见父不悦，问而知之，翁孺因气终，尔夜便卒，规恨缵恸，儿愤哭兼至，信次之，间又致殒，规妻深痛，夫子翼日又亡，时人谓张缵一杯酒，杀吴氏三人，其轻傲皆此类也。梁书刘季连传，季连为平西萧遥欣长史，南郡太守，时明帝诸子幼弱，内亲则仗遥欣兄弟，外亲则倚后弟刘暄，内弟江祏，遥欣之镇江陵也，意寄甚隆，而遥欣至州，多招宾客，厚自封殖，明帝甚恶之，季连族甥琅琊王会为遥欣谘议参军，美容貌，颇才辩，遥欣遇之甚厚，会多所傲忽，于公座与遥欣竞侮季连，季连憾之，乃密表明帝，称遥欣有异迹，明帝纳焉，乃以遥欣为雍州刺史，明帝心德季连，四年，以为辅国将军，益州刺史，令据遥欣上流，北史游雅，传雅性刚戆，好自矜诞，陵猎人物，高允重雅文学，而雅轻允才，允性柔宽，不以为恨，魏书崔浩传，浩与冀州刺史，颐荥阳太守模等年皆相次，浩为长，次模，次颐，三人别祖，而模，颐为亲，浩恃其家世，魏晋公卿，常侮模，颐，模谓人曰：桃简正可欺我，何合轻我家周儿也，浩小名桃简，颐小名周儿，世祖颇闻之，故诛浩时，二家获免，崔挺传，挺从弟接，字显宾，容貌魁伟，放迈自高，不拘常检，为中书博士，乐陵内史，雅为任城王澄所礼待，及澄为定州刺史，接了无民敬，王忻然容下之，张彝传彝，字庆宾，袭祖侯爵，少而豪放，出入殿庭，步眄高上，无所顾忌，文明太后雅尚恭谨，因会次见其如此，遂召集百寮督责之，令其修悔，而犹无悛改，彝爱好知己，轻忽下流，非其意者，视之蔑尔，虽疹疾家庭，而志气弥高，任城王云，传云子澄，澄子顺，起家为给事中，时尚书令高肇权重，天下士人望尘拜伏，顺怀刺诣肇门，门者以其年少，答云：在坐大有贵客，不肯为通，顺叱之曰：任城王儿可是贱也，及见，直往登□，捧手抗礼，王公先达，莫不怪慑，而顺辞吐傲然，若无所睹，肇谓众宾曰：此儿豪气尚尔，况其父乎？及出，肇加敬送之，澄闻之，大怒，杖之数十，北史高闾传闾贪褊矜慢，初在中书，好詈辱，诸博士裴延□传，延□从弟仲规，仲规无子，弟叔义以第二子伯茂，后之伯茂，好饮酒，颇涉疏傲，天平二年，因内宴，伯茂侮慢，殿中尚书，章武王景哲，景哲遂申启，称伯茂弃其本列，与监同行，以梨击案，傍污冠服，禁庭之内，令人挈衣，诏付所司，后竟无坐，李灵传，灵裔孙公绪，公绪弟概，字季节，少好学，然性倨傲，每对诸兄弟露髻披服，略无少长之礼，隋书崔儦传儦，清河人，世为着姓，每以读书为务，负恃才地，忽略世人，大署其户曰：不读五千卷书者，无得入此室，后为员外散骑侍郎，越国公杨素时方贵幸，重儦门地，为子元纵娶其女为妻，聘礼甚厚，亲迎之始，公卿满座，素令骑迎儦儦，故弊其衣冠，骑驴而至，素推令上座，儦有轻素之色，礼甚倨，言又不逊，素忿然拂衣而起，竟罢座，后数日，儦方来谢，素待之如初，册府元龟，隋庞晃为右卫将军，性刚悍，时广平王雄当途用事，势倾朝廷，晃每陵侮之，尝于军中卧，见雄不起，雄甚衔之，复与高颎有隙，二人屡谮晃，繇是宿卫十余年，官不得进，柳述，尚高祖女兰陵公主，仁寿中，判吏部尚书事，述虽职务修理，为当时所称。然不达大体，暴于驭下，又怙宠骄豪，无所降屈，杨素时称贵幸，朝臣莫不詟惮，述每陵侮之，数于帝前面折素短，判事有不合素意，或令述改之，述辄谓将命者曰：语仆射，道尚书不肯素，繇是衔之，崔弘度开皇中，纳其妹为秦孝王妃，复以其弟弘升女为河南王妃，仁寿中，简较大府卿，自以一门二妃，无所降下，宇文化及炀帝为太子时，领千牛，其弟士及尚南阳公主，化及繇此益骄，处公卿间，言辞不逊，多所凌轹；隋，唐嘉话，许敬宗性轻傲，见人多忘之，或谓其不聪，曰：卿自难记，若遇何？刘？沈：谢！暗中摸索着亦可识，世说补杜审言，将死语，宋之问：武平一曰，吾在久压公等，今且死，固大慰，但恨不见替人，册府元龟，王勃为虢州参军，勃恃才傲物，为僚友所疾，旧唐书张漪传，漪为著作郎，恃以立功，每见诸少长，不以礼接，时议以为不能易荆，楚之剽性焉，册府元龟郑仁表，太宗朝，宰相肃孙也，为起居郎，仁表文笔尢称俊拔，然恃才傲物，人士薄之，唐书李白传白醉，使高力士脱靴，力士贵耻之，擿其诗以激杨贵妃，帝欲官白妃辄沮止，白自知不为亲近所容，益骜放不自修，恳求还山，帝赐金放还，白浮游四方，月夜，尝乘舟与崔宗之，自采石至金陵，着宫锦袍坐舟中，旁若无人。初，贺知章见其文，叹曰：子谪仙人也，唐国史补吴人顾况词句清绝，杂之以诙谐，尢多轻薄，为著作郎，傲毁朝列，贬死江南，世说补严武以世旧，待杜甫甚善，甫性褊躁傲诞，尝醉登武□，瞪视曰：严挺之乃有此儿，剧谈录，元和中，进士李贺善为歌篇，韩文公深所知重，于缙绅之间，每加延誉，由此声华籍甚，时元相国稹年老，以明经擢第，亦攻篇什，常愿交结贺，一日执贽造门，贺览刺不容，遽令仆者谓曰：明经擢第，何事来看李贺，相国无复致情，□愤而退，旧唐书裴谞传谞，字士明，河南洛阳人，天宝间，补河南府参军，通达简率，不好苛细，令狐峘传，峘授吉州刺史齐映廉江西行部过吉州，故事，刺史始见观察使，皆戎服趋庭致礼，映虽尝为宰相，然骤达后进，峘自恃前辈，有以过映，不欲以戎服谒，入告其妻韦氏，耻首趋庭，谓峘曰：卿自视何如人？白头走小生前，卿如不以此礼见，映虽黜死，我亦无憾，峘曰：诺，即以客礼谒之，映虽不言，深以为恨，映至州，奏峘□前过失，鞫之无状，不宜按郡临人，贬衢州别驾，册府元龟，王仲舒为中书舍人，初，仲舒与杨凭，穆质，许孟容，李墉为友，故时人称杨，穆；许，李之友，仲舒后进，性尚简傲，不能接下，以此人多怨之者，旧唐书崔元翰传，元翰为礼部员外郎，知制诰，诏令温雅，合于典谟，然性太刚褊，简傲不能取容于时，北梦琐言，唐咸通中举子侯泳有声，采亦士流也，而阙于恭慎，豆卢琢之相守，仆射乘闲诣僧院，放仆乘他适，而于僧宇独坐皤然，一叟也，泳自外入门，殊不顾揖，傲岸据榻，谓叟曰：大参长史乎？叟曰：非也，又问曰：令录乎？亦曰非也。远州刺史乎？亦曰稍高，又曰：少卿监乎？答云：更向上，侯生矍然不安处，疑是丞郎，匆遽而出，至门，见仆御肩舆旋至，方知是卢公也，归去后自咎，悚惕贡一，长笺首过，赖先曾有卷及门，揆路通入，泳乃自陈乖疏，公亦逊谢，恕其不相识也，留而命酒，凡劝十盂，乃小惩也，仍云虽不奉讶，然凡事更宜在意，侯生仍□灼无以自容，皮日休为湖南军倅，甚傲诞，自号间气布衣庄布以长书责之，罗给事隐，频不得意，未免怨望，竟为贵子弟所排，契阔东归，黄寇事平，朝贤议欲召之，韦贻范沮之，曰：某曾与之同舟而载，虽未有识，舟人告闻此，有朝官罗曰：是何朝官？我脚夹笔，可以敌得数辈，必若登科通籍，吾徒为□糠也，由是不果召。白獭髓，环卫官赵逢知泰州，蔡辟作教官，每过厅，一揖而已，众官问辟教授，何故待使长之薄，辟云西班不足，道逢闻之，置之不问，若彼此小人，万一对众官，问辟开基，太祖是东班是西班辟有何说？儒生斗筲之量，傲而自满，辟自小职事叨冒入台，专务以势力巧举削，婺州太守应命不前，以私害公，而上疏后出台，除太常少卿，点检不曾作邑清台，扫出首言：傲长官之一端也。册府元龟，后唐陈又为知制诰，微有才术，常自恃其能，为恒山判官，人有造者，垂帷深处，罕见其面，及居西掖，而姿态愈倨，位竟不至公卿，盖器度促狭也，清波杂志，陶尚书谷奉使江南，恃才陵忽，议论间殆，应接不暇，有善谋者，选籍中艳丽，诈为驿卒，孀女布裙，荆钗日拥篲于庭，谷一见喜之，而与之狎，赠以长短句，一日，国主开宴，立妓于前歌，所赠邮亭一夜眠之词，谷大惭沮，满引致醉顿失，前日简倨之容，宋史高怀德传，怀德性简率，不拘小节，善音律，自为新声，度曲极精妙，好射猎，尝三五日露宿野次，获狐兔累百，或对客不揖而起，符彦卿传，彦卿子昭寿，咸平初，迁凤州团练使，益州钤辖，昭寿以贵家子，日事游宴，简倨自恣，常纱帽素氅衣，偃息后圃，不理戎务，有所裁决，令家人传达，潘慎修传，修仕李景为水部郎中，兼起居舍人归朝，累擢右谏议大夫，翰林侍读学士，慎修风度酝藉，博涉文史，多读道书，善清谈，先是，江南旧臣多言李煜暗懦，事多过实，真宗一日以问慎修，对曰：煜或懵理若此，何以享国十余年，他日，对宰相语及之，且言慎修温雅不忘本，得臣子之操，深嘉奖之，当时士大夫与之游者，咸推其素尚，然颇恃前辈，待后进倨慢，人以此少之。梦溪笔谈贾魏公为相日，有方士姓许，对人未尝称名，无贵贱皆称我，时人谓之许我言谈，颇有可采，然傲诞视公卿蔑如也，公欲见使人邀召数四，卒不至，又使门人苦邀致之，许骑驴，径欲造，丞相厅事，门吏止之，不可，吏曰：此丞相厅门，虽丞郎亦须下许曰：我无所求于丞相，丞相召我来，若如此，但须我去耳。不下驴而去，门吏急追之，不还，以白丞相魏公，又使人谢而召之，终不至，公叹曰：许市井人耳，惟其无所求于人，尚不可以势屈，况其以道义自任者乎？绿雪亭杂言杨大年弱冠，与周翰朱昂同在禁掖，时二公皤然老矣，大年每论事则侮之，曰：二老翁以为何如？翰不能堪，正色谓曰：君莫欺侮我老，老亦终留，与君昂曰：莫留与他免得，后人又欺侮他，厥后大年不及五旬而终，求为老翁，亦不可得，此事可以为少年，英俊侮老，慢贤之戒，谈苑吕文穆薄游一县，胡旦随父宰邑，客有誉吕举其诗云：挑尽寒灯梦不成，胡笑曰：乃是一渴睡汉耳，吕明年，中甲寄声，胡曰渴睡，汉状元及第矣，胡答曰：待我明年第二人及第，输君一筹，次榜果中首选，宋史，冯京，传京为翰林学士，知开封府，数月不诣丞相府韩琦语，富弼以京为傲，弼使往见琦，京曰：公为宰相，从官不妄造请，乃所以为公重，非傲也，掌禹锡传禹锡常乘驽马，衣冠污垢，言语举止多可笑，僚属或慢侮之，过闾巷人指以为戏云，世说补曾子固为中书舍人，尝白事都堂，时章子厚为门下侍郎，谓之曰：向见舍人贺明堂礼成，表天下奇作子固，一无辞让，但复问曰：比班固典引何如？宋史沈遘传，遘弟辽，幼挺拔不群，长而好学尚友，傲睨一世，读左氏，班固书小摹仿之，辄近似，乃鉏植纵舍，自成一家，趣操高爽，飘飘然有物外意，绝不喜进取，用兄任监寿州酒税，吴充使三司，荐监内藏库，熙宁初，分审官建西院，以为主簿，王安石当国，更张法令，辽与之议论，寖咈意，坐与其长不相能，罢去，久之，以太常寺奉礼郎，监杭州军资库，转运使使摄华亭县，他使者适有夙憾，思中以文法，因县民忿争相牵告，辞语连及，遂文致其罪，下狱，引服夺官，流永州，遭父忧不得释，更赦，始徙池州，留连江湖间累年，益偃蹇傲世，然竟不复起王素，传素子巩，有隽才，长于诗，与苏轼游，轼得罪，巩亦窜宾州，数岁得还，豪气不少挫，后历宗正丞，以跌荡傲世，每除官，辄为言者所议，故终不显续诗话，熙宁初，魏公罢相，留守北京，新进多陵慢之，魏公□□不得志，尝为诗云：花去晓丛，蜂蝶乱雨匀，春圃桔□闲，时人称其微婉，可谈章惇性豪恣，忽略士大夫，绍圣间作相，翰林学士承旨蔡京谒惇惇，道衣见之，蔡上言状，乃立宰相见从官法，王安礼尚气不下人，绍圣初，起帅太原，过阙许见，时枢府虚位，安礼锐意士亦属望，将至京师，答诸公远迎书，自两制而下皆榻角，一匾封语，傲礼简，或于上前言其素行，既对，促赴新任，怏怏数月而死，挥麈余话马子约，纯负才自任，好面折人，人敬长之，建炎中，吕元直作相，子约求郡，元直拒之，徐云有英州见阙公，可往否？子约曰：领钧旨，待先去为相公，盖一宅子奉候，宋史陆游传范成大帅蜀，游为参议官，以文字交，不拘礼法，人讥其颓放，因自号放翁，谐史余，每见世情，炎凉释道尢，甚幼时，尝侍亲游一二，寺观多有此态，归而相语，未尝不慨然也，近阅张文潜杂志，忽见一事不觉，怃然而书之，殿中丞丘浚尝在杭州谒释，珊见之殊傲，顷之，有州将子弟来谒，珊降阶，接之甚恭，丘不能平，伺子弟退，乃问珊曰：和尚接浚，甚傲而接，州将子弟乃尔恭邪？珊曰：接是不接不接，是接浚勃然起，杖珊数下，曰：和尚莫怪，打是不打不打，是打奇哉！殊快人意，金史宇文虚中传虚中恃才轻肆，好讥讪，凡见女直人辄以矿卤目之，贵人达官往往积不能平，虚中尝撰宫殿榜署，本皆嘉美之名，恶虚中者擿其字，以为谤讪朝廷，由是媒孽以成其罪，元史姚燧，传燧颇恃才，轻视赵孟，俯元明善辈，故君子以是少之，明宝训，洪武二十一年三月乙亥朔，太祖与侍臣观史，因论田子方贫贱骄人之说，太祖曰：富贵者固不可骄人，贫贱者又岂可骄人？夫骄凶德也，富贵而骄人则不足以得天下之士贫贱而骄人，适足以取辱于己，要之，君子当以恭敬为本，子方之言，抑扬太过，盖有所激而言，侍臣对曰：诚如圣谕，嵩阳杂识何大复傲视一世，在京师日，每有燕席，尝闭目坐，不与人交一言，有一日，命隶人携圊，桶至会所，手挟一册坐圊，桶上傲然，不屑客散，徐起去，列朝诗集，桑悦字民，怿读书一过，辄焚弃之，敢为大言，铨次，古人以孟轲自况，问翰林文学，曰虚无人，举天下亦惟悦，除泰和训导，既之官，提学掾至，使吏往召之，曰：连宵旦雨淫，传舍圮守，妻子不暇，何得候掾掾，坐久益，两吏促之民，怿怒曰：始吾谓天下未有无耳者掾是也，与若期，三日后来复则不来矣，三日后诣掾，长揖就列，掾厉声诃之，民怿前曰：昔汲长孺不拜大将军，至今两贤之明，公奈何以面皮相恐薄，待寥廓之士邪？因解绶请去掾，不得已下□留之，御史闻悦名，召令说诗，请坐讲讲未竟，即跣足爬垢，御史不能耐，乃罢讲，迁长沙通判，调柳州王廷陈，字稚钦，嗜酒纵倡乐，益自放废达官，贵人相慕好，请谒者延见之多，蓬发跣足，不具宾主礼，时衣红纻，窄衫骑牛跨马，啸歌田野间，李先芳，字伯承，除尚宝司丞，自负才名，多所傲睨，两御史出按部，故事，当从尚宝授印两，御史自尊，顾视从吏，伯承诧之曰：尚玺郎，当受印绣衣，安所得黑衣邪？两御史大□，及为外吏，奴视僚属不具，宾主竟用是败，明外史张居正传，徐阶既去，李春芳代居正狎视之，亡何，赵贞吉入，位居正下，负才且长，呼居正为张子语朝事，辄曰：非少年所知居正，内恨故所善李芳掌司礼，居正与谋，召用高拱，俾领吏部，以扼贞吉而夺春芳，政江南通志，冯复京，字嗣宗，常熟人，少业诗，着六家诗名物考尝论通纪详而野，吾学裁而疏弇山，炫博妄而谬，宪章典则，可以无讥作编年书，驳正得失，曰史略，长子舒，字己苍，长于诗古文，次子班，字定远，博学工诗，精书法，为人落拓自喜，被酒无聊，辄就座中恸哭，人怪之，目为二痴，班遂以自号，所著有钝吟集，游仙诗俞，琬纶，字君宣，吴县人。万历癸丑进士，任西安令，风流文采，掩映一时，但放诞不能居官台宪，劾之云：聊有晋人，风味绝无，汉官威仪，琬纶笑曰：云绝无可称，知己云，聊有不无遗憾。
傲慢部杂录
书经周书周官位不期骄禄不期侈
传
贵不与骄期
而骄自至
礼记曲礼凡视上于面则傲
乐记外貌斯须不庄不敬，而易慢之心入之矣，乐极和，礼极顺，内和而外顺，则望其容貌而民不生易慢焉，山海经北山，经县雍之山，晋水出焉，其中多鮆鱼，其状如倏而赤鳞，其音如叱，食之不骄，韩非子八说篇离世遁，上谓之高傲。
潜夫论德化篇，所谓恭者，内不敢傲于室家，外不敢慢于士大夫，见贱如贵，视少如长，其礼先入，其言后出，恩意无不答，礼敬无不报，睹贤不居其上，与人推让鼠璞，唐人言李白，不能屈身以腰间有傲骨，予观世俗，如脂如韦之人，亦本气质之自然，诗曰：籧篨口柔也，不能俯戚施，面柔也，不能仰夸毗，体柔也，卑屈以柔顺人天，苟赋以此质，望其刚毅自立，可乎？世范慢心之人自不如人，而好轻薄，人见敌己以下之人及有求于我者，人前既不加礼，背后又窃讥笑，若能回省其身，则愧汗浃背矣，真西山集问骄吝，程子曰：骄气盈，吝气歉，文公曰：骄者，吝之枝叶，吝者，骄之根本，未有骄而不吝，未有吝而不骄，此一章，更当熟思盈与歉各是一病，文公乃以为二者相因而生，又谓骄生于吝，何也？盖吝者气不足也，惟其无浩然之气，所以鄙陋局促，容受不得内而德善，未有少进，便自以为有余，外而势位稍或高人，便有陵忽之意，俗谚所谓器小易盈，正谓此也。惟其小而吝，是以易骄盈，使其有江河之量，无不容受，则虽德至于圣贤而不以为足，位至于王公，而不以为可矜，前章所谓弘毅，弘则规模广大，而不吝矣，不吝则不骄矣，正当参玩也，续问奇类林王子猷居山阴，夜大雪，觉起仿徨，咏左思招隐诗，忽忆戴安道，即夜刺舟往剡，就之经宿，方至造门而返，人问故，王曰：吾本乘兴而行，兴尽而返，何必见戴？又尝过吴中见一士大夫家有竹，主人知己，扫设相待，王肩舆，径造竹下，讽笑良久直出，主人大不堪，便令闭门留赏，白眼如此，亦太傲世无礼矣，此为狂徒，俑端读书，镜萧颍士，恃才傲物，尝壶逐胜，憩于逆旅，风雨暴至，有紫衣翁领二童子避雨于此，颍士颇侮之，雨止，老人上马，呵殿而去，颍士始知为吏部侍郎王丘也，明日，造门谢罪，引至庑下，坐而责之，复曰：子负名傲忽，其止于一第乎？果终于扬州工曹，此前辈不可轻也。张嘉正始为中书舍人崔湜轻之，后与议事，正出其上，湜惊曰：此终君座矣，后年为中书令，此后辈不可轻也。吕文穆公未第时，薄游一县，胡旦方随其父宰是邑，遇吕甚薄，客有誉吕曰：吕君工于诗，宜少加礼，胡问诗之警句，客举一篇，其卒章云：挑尽寒灯梦不成，胡笑曰：乃是一渴睡汉尔，吕闻之，甚恨而去。明年，首中甲科，使人寄语胡曰：渴睡，汉状元及第矣，胡答曰：待我明年二人及第，输君一筹，既而次榜亦首选，两人相见，俱甚赧，此同辈不可轻也。