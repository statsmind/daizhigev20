形声部汇考
礼记
玉藻
声容静
注
无或哕咳欲其静也
形声部杂录
礼记曲礼将上堂声必扬
内则适父母舅姑之所下气怡声
又
父母有过柔声
以谏
祭义，祭之日，周还出户，肃然必有闻乎其容声，出户而听，忾然必有闻乎其叹息之声，缁衣，苟或言之，必闻其声。
杂记曾申问于曾子曰：哭父母有常声乎？曰：中路婴儿失其母焉，何常声之有？荀子劝学篇于越，夷貊之子，生而同声，长而异俗，教使之然也。顺风而呼，声非加疾也，而闻者彰，韩子有庆，篇上用耳，则下饰声，按注饰声则耳听，不知其惑也。
形声部纪事
晏子谏上篇，汤倨身而扬声，伊尹偻身而下声，左传闵公，二年秋共仲使卜齮贼公于武闱，成季以僖公适邾，共仲奔莒，乃入，立之以赂求共仲于莒，莒人归之，及密使公子鱼请，不许，哭而往，共仲曰：奚斯之声也，乃缢，文公元年，初，楚子将以商臣为太子，访诸令尹子上，子上曰：君之齿未也，而又多爱，黜乃乱也，楚国之举，恒在少者，且是人也，□目而豺声，忍人也，不可立也！弗听，宣公四年，初，楚司马子良生子越椒，子文曰：必杀之，是子也，熊虎之状，而豺狼之声，弗杀必灭，若敖氏矣，谚曰：狼子野心，是乃狼也，其可畜乎？十二年春，楚子围郑，夏六月，晋师救郑，楚乘晋军晋师右移，上军未动，及昏，楚师军于邲，晋之余师，不能军宵济，亦终夜有声，汲冢周书，师旷见太子晋，太子曰：吾问汝之人，年长短，告吾师旷，对曰：汝声清汗，汝色赤白，火色不寿，王子曰：吾后三年上宾于帝所，汝慎无言阙。
将及汝师
旷归未及三年而告死者至
韩子难三篇，郑子产晨出，过东匠之闾，闻妇人之哭也，抚其御之手而听之，有间，遣使执而问之，则手绞其夫者也，异日，其御问曰：夫子何以知之？子产曰：其声惧，凡人于其亲爱也，始病而忧，临死而惧，已死而哀，今哭夫已死，不哀而惧，是以知其有奸也。左传，昭公二十八年，初叔向娶于申公巫臣氏生伯石，伯石始生，子容之母走谒诸姑，曰：长叔姒生男，姑视之，及堂，闻其声而还，曰：是豺狼之声也，狼子野心，非是莫丧，羊舌氏矣，遂弗视战国策，豫让报智氏之雠，漆身为厉，灭须去眉，自刑以变其容，为乞人而往，乞其妻不识，曰：状貌不似吾夫，其音何类吾夫之甚也！又吞炭为哑变，其音越绝书越栖会稽，行成于吴，吴引兵而去，勾践将降吴，吴王许之，子胥大怒，声若哮虎，曰：此越未战而服天以赐吴，其逆天乎？臣惟君王急制之，吴王不听，家语颜回篇，孔子在卫，昧旦晨兴，颜回侍侧，闻哭者之声甚哀子曰：回，汝知此何所哭乎？对曰：回以此哭声，非但为死者而已。又有生离别者也，子曰：何以知之？对曰：回闻桓山之鸟，生四子焉，羽翼既成，将分于四海，其母悲鸣而送之，哀声有似于此，谓其往而不返也，回窃以音类知之，孔子使人问哭者，果曰：父死家贫，卖子以葬，与之长决子曰：回也，善于识音矣，庄子盗跖篇，孔子往见盗跖，趋而进，避席反走，再拜盗跖，盗跖大怒，案剑瞋目，声如乳虎，音中黄钟，让王篇，曾子居卫，缊袍无表，三日不举火，十年不制衣，正冠而缨绝，捉衿而肘见，纳履而踵决，曳縰而歌，商颂声满天地，若出金石，新序，原宪见子贡曳杖行歌，声若金石。
吴越春秋，吴王昼梦召公孙圣，占其吉凶，圣直言之，吴王怒，顾力士以铁锤击杀之，圣乃向天而言？曰：吁！嗟，天知吾之冤乎？忠而获罪，身死无辜，以葬我以为直者，不如相随为柱，提我至深山，后世相属为声响，于是吴王乃使门人提之蒸丘，豺狼食汝肉，野火烧汝骨，东风数至飞扬，汝骸骨肉糜烂，何能为声响哉？二十三年，越伐吴，吴王遁去，达于秦，余杭山，谓太宰嚭曰：吾戮公孙圣子，试前呼之圣，在当即有应呼曰：公孙圣三反，呼圣从山中应曰：公孙圣三呼三应史记，秦始皇本纪，秦王见尉缭亢礼，衣服食饮与缭同缭曰：秦王为人蜂，准长目鸷鸟，膺豺声少恩，而虎狼心，居约易出，人下得志，亦轻食人，汉书项籍传羽，救巨鹿击秦，诸侯皆从壁上观，楚战士无不一当十，呼声动天地，诸侯军人人惴恐，于是楚破秦军王莽传，莽大声而嘶，是时有用方技待诏黄门者，或问以莽形貌，待诏曰：莽所谓鸱目虎吻豺狼之声者也，故能食人，亦当为人所食，后汉书刘元传，更始纳赵萌女为后，有宠，遂委政于萌，日夜与妇人饮宴后庭，群臣欲言事，辄醉不能见，时不得已，乃令侍中坐帷内与语，诸将识非更始声，出皆怨，曰：成败未可知，遽自纵放若此，张酺传，酺为东郡太守，郡吏王青者，父隆，建武初，为都尉功曹，青为小史，与父俱从都尉行县，道遇贼，隆以身卫全都尉，遂死于难，青亦被矢贯咽，音声流喝，按注流或作嘶，喝一介反，广苍曰：声之幽也，何熙传熙？永元中，为谒者，身长八尺五寸，善为威容，赞拜殿中，音动左右，和帝伟之，夏馥传，馥以声名为中官所惮，遂与范滂，张俭等俱被诬陷，捕为党魁，馥乃剪须变形，入林虑山中，隐匿姓名，为冶家佣，形貌毁瘁，积二三年，人无知者，后馥弟静于涅阳市中，遇馥不识，闻其言声，乃觉而拜之，项氏始学篇注，有龙渊者，桓灵时善相人也，于听音声尤妙。二千石相者，龙渊，下□赞之，令长起时赞之，自六百石以下，皆坐而言之，先相张济当以财得三公，济常依渊以观视，有相者辄往求之，会解渎侯往相至门，问：当有至相，何忧贫乎侯去，渊谓济曰：可厚事之，济遂往，尽为偿债，别数百万修居业，桓帝崩，无嗣，解渎侯，入为太子而济，遂至司空，郭林宗别传林宗，仪貌魁岸，身长八尺，音声如雷，当时以为准的，后汉书范冉传冉与河内王奂亲善，奂迁汉阳太守，将行，冉乃与弟协步赍麦酒，于道侧设坛以待之，冉见奂车徒骆驿，遂不自闻，惟与弟共辨论于路，奂识其声，即下车与相揖对，卢植传植，字子干，身长八尺二寸，音声如钟。
公孙瓒传瓒，为人美姿貌，大音声，拜降虏校尉，封都亭侯，复兼领属国长史，职统戎马，连接边寇，每闻有警，瓒辄厉色奋怒，望尘奔逐，或继之以夜战，虏识瓒声，惮其勇，莫敢抗犯南蛮，西南夷传夜郎者，初有女子浣于遁，水有三节大竹，流入足间，闻其中有号声，剖竹视之，得一男子，归而养之，及长，有武才，自立为夜郎侯，会稽先贤传阚泽，字德润，在母胞，八月，叱声震外，英雄记抄赤壁之役，黄盖为流矢所中，时寒堕水，为吴军人所得，不知其盖也，置厕□中，盖自强以一声呼韩当，当闻之曰：此公覆声也，向之垂涕，解易其衣，遂以得生江表，传关羽欲袭鲁肃，甘宁与羽俱会益阳，濑浅将渡，宁有所约，令羽遥闻之曰：此甘声也，遂不敢渡，异苑陈思王曹植尝登鱼山，临东阿，忽闻岩岫里有诵经声清通，深亮远谷，流响肃然，有灵气，不觉敛衿祇敬，便有终焉之志。即效而则之，今之梵唱，皆植依拟所造，一云，陈思王游山，忽闻空里诵经，声清远遒，亮解音者，则而写之为神仙声道士效之，作步虚声也，魏志张既传注，魏略曰：游楚为人，短小而大，声自为吏，初不朝觐，被诏登阶，不知仪式，帝令侍中赞引呼陇西太守，前楚当言，唯而大应称诺，帝顾之而笑，下黄私记锺繇嬖庶子会之母，黜其夫人，文帝命繇复之，繇恚忿，餐椒致噤，帝乃止。集异志，吴孙休时，乌程人有得困疾，及差能以响言者，言于此而闻于彼，自其所听之，不觉其声之大也，自远听之，如人对言，不觉其声之自远来也，声之所往，随其所向，远者所过向十数里，其邻人有责息于外，历年不还，乃假之使为责让，惧以祸福，负物者以为鬼神，即颠倒畀之，其人亦不自知其所以然也，此亦妖异也。王隐晋书王褒，少立操尚，非理不动，音声清高，辞气雅正，裴楷别传贾充等治法律，楷亦参典其事，事毕，诏专读奏，平章当否，楷善能讽诵，音声鲜明，执刑书，穆若清咏焉，世说，蔡司徒谟在洛阳，见陆机兄弟住参佐，廨中三间，瓦房士龙住东头，士衡住西头，士龙为人文弱可爱，士衡长七尺余，音如钟声，言多慷慨，潘阳仲见，王敦小时，谓曰：君蜂目已露，但豺声未振耳，必能食人，亦当为人所食，孙子荆以有才，少所推服，唯雅敬王，武子，武子丧，时名士无不至者，子荆哭毕，向灵□曰：卿常好我作驴鸣，今我为卿作体似声真，宾客皆笑，晋书桓温传温，宣城太守，彝之子也，生未期，而太原温峤见之曰：此儿有奇骨，可试使啼，及闻其声，曰：真英物也！蔡裔传裔有勇气，声若雷震，尝有二偷入室，裔拊□，一呼而盗俱陨，故殷浩委以军锋焉，宋书庐陵王义真传义真领东秦州刺史，佛佛虏寇逼，高祖遣将军朱龄石替义真镇关中，使义真轻兵疾归，诸将竞敛财货，方轨徐行，虏追骑且至，义真日暮，与左右相失，独逃草中，中兵参军段宏单骑追寻，缘道呼唤，义真识其声，出就之，曰：君非段中兵邪？身在此，宏大喜，负之而归，南齐书吕文度传，上性尊严，吕文显尝在殿侧咳声高，上使茹法亮训诘之，以为不敬，梁书吕僧珍传僧珍，字元瑜，始童儿时，从师学，有相工历观诸生，指僧珍谓博士曰：此有奇声，封侯相也，北史崔光韶传光韶性严，声韵抗烈，与人平谈，常若震厉，至于兄弟议论，外闻谓为忿怒，然孔怀雍睦，人少逮之，北齐书皇甫玉传，世宗时，有吴士双盲，而妙于声相，世宗历试之，闻刘桃枝之声曰：有所系属，然当大富贵，王侯将相，多死其手，譬如鹰犬，为人所使，闻赵道德之声，曰：亦系属人，富贵翕赫，不及前人，闻太原公之声，曰：当为人主，闻世宗之声，不动，崔暹私掏之，乃谬言，亦国主也，世宗以为我群奴犹当极贵，况吾身也，册府元龟毛法仁为散骑常侍，言声壮大，至于军旅田狩，唱呼处分，振于山谷，隋书柳机传，机从子謇之为童儿时，周齐王宪尝遇謇之于途，异而与语，大奇之，因奏入国子，以明经擢第，拜宗师古士，寻转守庙下士，武帝尝有事太庙，謇之读祝文，音韵清雅，观者属目，帝善之，擢为宣纳上士。隋，唐嘉话，裴知古自中宗，武后朝以知音，直太常，路逢乘马者，闻其声，窃曰：此人即当堕马，好事者随而观之，行未半坊，马惊堕殆死，独异志，张巡守宁陵，事急心孤，每战喊一声即雁，数行飞逆，五代史李周传周为内丘，捕贼将以勇闻，是时，梁、晋兵争山东，群盗充斥，道路行者，必以兵卫，内丘人卢岳将徙家太原，舍逆旅，傍徨不敢进，周意怜之，为送至西山，有盗从林中射岳，中其马，周大呼曰：吾在此，孰敢尔邪？盗闻其声，曰：此李周也，因各溃去，江表志，仲时光者，乐部中之宫妓也，有宠于永宁，生卫王□，烈祖务严峻整，有难犯之色，常怒作数声，金铺振动，仲夫人左手擎饭，右手捧匙安详而进之，雷电，为之少霁，后封越国太妃，容斋三笔，五代李守正为河东节度使，有术者善听人声闻，其子妇符氏声，惊曰：此天下之母也，守正曰：吾妇犹为天下母，吾取天下，复何疑哉！于是决反，已而覆亡，而符氏乃为周世宗后，湘山野录王，冀公钦若乡荐，赴阙谒钱，希白公易，适延一术士，以考休咎，不容通谒，冀公局促门下，因厉声诟，阍人术者，遥闻之，谓钱曰：不知何人耶？若声形相称，世无此贵者，但恐形貌不副耳，愿邀之使某，获见希白召之术者，侧目瞻视，叹曰：人中之贵有此十全者，宰相可待，清波杂志，萧注，字岩夫，裕陵问文彦博跛，履韩琦，嘶声何为？皆贵注曰：若不跛，履与嘶声，陛下不得而臣，东轩笔录，欧阳文忠公尝言，昔日夷陵从干，德泊舟于汉江，野岸中夕，后闻语言歌笑，男女老幼甚众，亦有交易，评议及叫卖，果饵之声，若市井然，始晓方止，翊日，舟人问之，云闻声，但不见人，而四瞻皆旷野，无复踪路，文忠乃步于岸远，望，有一城，基近村而询之，曰：即古隋地也，贵耳集德寿，丁亥，降圣遇，丙午，庆八十，寿皇讲行庆礼，上尊号，周益公当国，与杨诚斋乡人奏为读册官，寿皇云杨江西人，声音不清，不若移作奉册，癸辛杂识，永嘉术者，陈独步瞽而善记，每有客自外来，闻其声，即知其为何人也？又有张，五星亦瞽而慧，能别妇人□丑，闻其馨咳，扣问数语，即知其人，美恶情性，琅嬛记，绛树一声能歌，两曲二人，细听各闻一曲，一字不乱，人疑其一声在鼻，竟不测其何术，明外史陈谔传，谔授刑科给事中，遇事刚果，弹劾权贵无所避，每奏事，大声如钟，帝令饿之数日，奏对如故，曰：是天生也，每见呼为大声秀才，章溢传溢，龙泉人始生，声如钟，其家怪之，几不举 ，形声部艺文一。
声赋  ， ， ， ， ， ， ， ， ， ，宋张咏 声赋之作，岂拘模限韵，春雷秋虫之为事也，盖取 诸声成之，文王化之本，苟一所补，不愧空言尔赋， 曰：罔象迷冥，大人忽生混沌初窍，呀然震惊，二仪吐形，万灵吐英，天机动制，轧而为声，故形有美恶焉，声有小大焉，伊物类之动作，俟人事而克全，至于大雷隐，空万窍吼风，不为之隆，品物磨臬，羽足动发，不为之末，未若人声与天通，功与物长雄，口吻之启，出于厥躬，道机之张腾凌，鸿蒙其所闻者羲黄，唐、虞，继踵而至，宇宙隘其神，造化侔其智，在声之伟也。得不回天而动地，观其得一之发清，清泠泠凉，寰；洗，瀛，万类听之，如懵而醒，仁信之，发溶溶奕奕，呼道振德，万类听之，如日破黑，曰礼，曰：义相迭而起，鸣孝响悌，骇心清耳，万类听之，如愁得喜，广成五老闻而启齿，曰：是何帝皇之声也，如此九道交讹，华夷和歌，蠢动鼻息，欢咍实多，其在物也，昭昭融，融万缘和同，万籁响空，答天之功，其在人也，万心气平，万口宣腾，云门六英，答君之声，故知五音八声，声之枝欤？金石丝竹声之器欤？若本不正，而声不清，何尝动天地，泣鬼神而有诸？三五迭生异业，同声唱古，寡应呼，今得精仪事，以之繁会，时风为之劲，清作礼者，有周旋之矩，制乐者，有大武之名，故圣人之音，铿如锵金，圣人之治，潺如流水，加以商辛，夏癸行无辙，轨情欲沸空，淫哇盈耳，民不知告，政声遂毁幽，厉纵作心，胡可度唱，僻者轻脱，和伪者交错，鼓钲之响，日驰礼义之风日薄，王道民政溃，然投壑攻乎？亡国之音，聚为终身之乐，秦怪一声，天摇地坑烘赫，火烈荒茫，海倾阿房，辇材□臬山回，紫塞筑垒，訇轰震雷，钳圣愚儒，四海暌孤，刮剥亡命，痛脑连胫，于是民失其业，怨口喋喋，野薄其农，荆榛扬风，刑失其矩，民哀无所，兵革填委，死为怨鬼，故怨之为气也散为嚣尘，积为屯云闭，郁六合，阳灵不曛怨之，为声也，烈风相倚，怒涛兼起，鬼哭于郊，神号于市，川谷为之，斗击山，峦以之崩圮，陈吴一呼而宗社，瓦毁天穷地，终丑声不已，洎于汉唐，惟高与光，太宗缵尧，开元嗣皇智冠绝古，气凌昊苍，倚天凭怒，即动荡于八荒，按剑大呼，即交映于中，方借力者，黎献助声者，贤良亦不能广仁义于递奏，使道德之激扬掩商，秦之余韵，系唐虞之芳声者也，未若我后，凝神定思，诚求理致，与圣作则，为难于易，惟礼是崇，惟仁是嗜，叩乎杳冥，清静以听闻，古谬惑，皇心不平，于以忠良，是旌息，嗟吁之声，不肖是黜息，滥谬之声，均物恻隐息，哀怨之声，厚施薄敛，息流亡之声，四人是别息，浇竞之声，狴犴是理，息冤枉之声，道德是守，息兵革之声，人劳是恤，息雕斫之声，小人是远，息邪佞之声，正音是奏息，惉懘之声，奇哉壮矣！尧嗟舜惊致章，濩之调下，觉唐尧之颂轻，浩浩荡荡，无得而名，异声之袭也，扬溢，昭灼上贤下愚，既欢且谑，鸟兽跄跄，虫虺跃跃，信千载之一时，与有生而同乐，余欲引声而作，未知何若。
形声部艺文二
诗
声  ， ； ， ， ， ， ， ， ， ， 唐崔涂欢戚，由来恨不平，此中高下，本无情，韩娥绝唱，唐衢哭尽，是人间第一声。