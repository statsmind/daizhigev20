感应部纪事
韩诗外传有殷之时，□生汤之庭，三日而大拱，汤问伊尹曰：何物也？对曰：谷树也，汤问何为而生于此，伊尹曰：谷之出泽，野物也，今生天子之庭，殆不吉也。汤曰：奈何？伊尹曰：臣闻妖者祸之，先祥者，福之先见，妖而为善，即祸不至，见祥而为不善，则福不臻；汤乃斋戒静处，夙兴夜寐，吊死问疾，赦过赈穷，七日而谷亡，妖孽不见，国家其昌说苑君道篇汤之时，大旱七年，雒坼川竭，煎沙烂石，于是使人持三足鼎祝，三川教之祝曰：政不节耶？使人疾耶？苞苴行耶？谗夫昌耶？宫室营耶？女谒盛耶？何不雨之极耶？盖言未已而天大雨，故天之应人，如影之随形，响之效声者也，帝王世纪汤，时大旱，殷史曰：卜当以人祷汤曰：吾所谓自当遂斋戒剪发，断爪己为牲，祷于桑林之野，告于上天，已而雨大至，博物志，武王伐纣，至孟津，渡河，大风波，武王操戈秉麾麾之，风波立霁，书经金縢，王出郊，天乃雨，反风，禾则尽起，二公命邦人，凡大木所偃，尽起而筑之，岁则大熟，按注王出郊者，成王自往迎公，天乃反风，感应如此之速，洪范庶征，孰谓其不可信哉！贾谊新书春秋篇晋文公出畋，前驱还白，前有大蛇，高若堤横道而处，文公曰：还车而归，其御曰：臣闻祥则迎之，妖则凌之，今前有妖，请以从君者攻之，文公曰：不可，吾闻之曰：天子梦恶则修道，诸侯薨，恶则修政，大夫梦恶则修官，庶人梦恶则修身，若是，则祸不至，今我有失行，而天昭以戒，我若攻之，是逆天命也，乃归斋宿，而请于庙，孤实不？不能尊道，吾罪一，执政不贤，左右不良，吾罪二，饰政不谨，民人不信，吾罪三，本务不修，以咎百姓，吾罪四，齐肃不庄，粢盛不洁，吾罪五。请兴贤遂能，而章德行善，以导百姓，毋复前过，乃退而修政，居三日，而梦天诛，大蛇曰：尔何敢当明君之路，文公觉，使人视之，蛇已鱼烂矣，博物志，鲁阳公与韩战酣而日暮，援戈麾之，日反三舍，燕太子丹质于秦，秦王遇之无礼，不得意思欲归，请于秦王，王不听，谬言曰：令乌头白马生角，乃可丹仰而叹，乌即头白，俯而嗟，马生角，秦王不得已而遣之，为机法之桥，欲陷丹，丹驱驰过之，而桥不发，遁到关，关门不开，丹为□鸣，于是众□悉鸣，遂归，说苑贵德篇于公为县狱吏，决曹掾，决狱平法，未尝有所冤，东海有孝妇无子，少寡，养其姑甚谨，其姑欲嫁之，终不肯，其姑告邻之人曰孝妇，养我甚谨，我哀其无子，守寡曰：久我老累丁壮奈何？其后母自经死，母女告吏曰：孝妇杀我母，吏捕孝妇，孝妇辞不杀姑，吏欲毒治，孝妇自诬服，具狱以上府，于公以为养姑十年，以孝闻，此不杀姑也，太守不听，竟杀孝妇，郡中枯旱三年，后太守至，卜求其故，于公曰：孝妇不当死，前太守强杀之，咎当在此，于是杀牛祭孝妇冢，太守以下自至焉，天立大雨，岁丰熟后，汉书耿恭传，恭屯金，蒲城北单于击车师，恭遣司马将兵三百人救之，皆为所殁，恭以疏勒城傍有涧水可固，乃引兵据之，匈奴来攻，遂于城下拥绝涧水，恭于城中穿井十五丈，不得水，吏士渴乏，笮马粪汁而饮之，恭仰叹曰：闻昔贰师将军拔佩刀剌山，飞泉涌出，今汉德神明，岂有穷哉？乃整衣服，向井再拜，为吏士祷，有顷，水泉奔出，众皆称万岁，乃令吏士扬水以示虏，虏出不意，以为神明，遂引去，宋均传，均迁九江太守，郡多虎暴，数为民害，常幕设槛□，而犹多伤害，均到下记属县曰：夫虎豹在山，鼋鼍在水，各有所托，且江淮之有猛兽，犹北士之有□豚也，今为民患，咎在残吏，而劳勤张捕，非忧恤之本也，其务退奸贪，思进忠善，可一去槛，□除削课制，其后传言虎相与东游渡江，中元元年，山阳楚，沛多蝗，其飞至九江界者，辄东西散去，由是名称远近，谅辅传，辅字汉儒，广汉新都人也，仕郡为五官掾，时夏大旱，太守自出祈祷山川，连日无所降，辅乃自暴庭中，慷慨□曰：辅为股肱，不能进谏纳忠，荐贤退恶，和调阴阳，承顺天意，至令天地否隔，万物焦苦，百姓喁喁，无所诉告，咎尽在辅，今郡太守，改服责己，为民祈福，精诚恳到，未有感彻，辅今敢自祈请，若至日中不雨，乞以身塞无状，于是积薪柴聚，茭茅以自环，构火其傍，将自焚焉，未及日中时，而天云晦合，须叟澍雨，一郡沾润，世以此称其至诚，孟尝传尝字伯周，会稽上虞人也，其先三世为郡吏，并伏节死难，尝少修操行，仕郡为户曹史，上虞有寡妇至孝养姑，姑年老寿终，夫女弟先怀嫌忌，乃诬妇厌苦供养，加鸩其母，列讼县庭，郡不加寻察，遂结竟其罪，尝先知枉状，备言之于太守，太守不为理，尝哀泣外门，因谢病去，妇竟冤死，自是郡中连旱二年，祷请无所获，后太守殷丹到官，访问其故，尝诣府，具陈寡妇冤诬之事，因曰：昔东海孝妇，感天致旱，于公一言，甘泽时降，宜戮讼者，以谢冤魂，庶幽枉获申，时雨可期，丹从之，即刑讼女而祭妇墓，天应澍雨，稼穑以登，戴封传封，迁西华令，时汝颍有蝗灾，独不入西华界，时督邮行县蝗，忽大至督邮，其日即去，蝗亦顿除一境，奇之，其年大旱，封祷请无获，乃积薪，坐其上以自焚，火起而大雨暴至，林邑记王范文，先是，为人牧牛，洞中得鲤鱼，私将还，欲食之，其主检求文，恐绐曰：将砺石，还非鱼也，主往看，果是石文知异，看石有铁，铸石为两刀，祝曰：鱼为刀，若斫石入者，文当为此国王斫石即入，人情渐附之，佛国记摩竭提国王作地狱治罪，人比丘为说法，王得信解，即坏地狱，悔前所作众恶，由是信重三宝常，至贝多树下，悔过自责，受八斋，王夫人问王常游何处？群臣答言：恒在贝多树下，夫人伺王不在时，遣人伐其树，倒王来见之，迷闷□地诸臣，以水洒面，良久乃苏，王即以砖累四边以百罂，牛乳灌树根，身四布地，作是誓言，若树不生，我终不起誓已树，便即根上而生，以至于今，今高减十丈，晋书石勒载记，勒僭即皇帝位，时大旱，勒亲临廷尉，录囚徒，五岁刑以下，皆轻决遣之，重者赐酒食，听沐浴，一须秋论，还未及宫，澍雨大降，隋书张季珣传季珣，父祥，开皇中，累迁并州司马，仁寿末，汉王谅举兵反，遣其将刘建略地燕，赵，至井陉，祥勒兵拒守，建攻之，复纵火烧其郭下。祥见百姓惊骇，其城侧有西王母庙，祥登城望之，再拜号泣而言曰：百姓何罪？致此焚烧，神其有灵，可降雨相救，言讫，庙上云起，须臾骤雨，其火遂灭，大唐新语张楚金为周兴构陷将刑，仰天叹曰：皇天后土，岂不察忠臣乎？奈何以无辜获罪，因泣下，市人为之歔欷，须臾，阴云四塞，若有所感，旋降敕免刑，宣未讫，天开朗，庆云纷郁，时人感其忠正，孝悌之报，张柬之既迁，则天于上阳宫，中宗犹以皇太子监国，告武氏之庙，时累日阴翳，侍御史崔浑奏曰：方今国命初复，正当徽号称唐顺，万姓之心，奈何告武氏庙，庙宜毁之，复唐鸿业，天下幸甚！中宗深纳之，制命既行，阴云四除，万里澄廓，咸以为天人之应，云仙杂记，乐工廉郊师于曹纲，纲曰：教授人多矣，未有此性，灵弟子也，郊常池上，弹蕤宾调，忽闻芰荷间有物跳跃出岸，乃方响一片有知者，识是蕤宾铁也，指拨精妙，致律吕相应，物类相感耳，酉阳杂俎李彦佐在沧景，太和九年，有诏诏浮阳兵北渡黄河，时冬十二月至济南郡，使击冰延舟，冰触舟，舟覆，诏失李公惊惧，不寝食六日，鬓发暴白，至貌侵肤，削从事，亦讶其仪形也，乃令津吏不得，诏尽死，吏惧，且请公一祝沉浮于河，吏凭公诚明，以死索之，李公乃令具爵酒，言祝传语诘河伯，其旨曰：明天子在上，川渎山岳，祝史咸秩，予境之内，祀未尝匮尔，河伯洎鳞之长，当卫天子诏，何返溺之？予或不获，予斋告于天，天将谪尔吏，酹冰辞已，忽有声如震，河冰中断，可三十丈，吏知李公精诚已达，乃沉钩索，一钓而出，封角如旧，唯篆印微湿耳，李公所至，令务严简，推诚于物，着于官下，如河水色浑驶流，大木与纤芥，顷而千里矣，安有舟覆六日，一酹而坚冰陷，一钓而沉，诏获得非精诚之至乎？南唐近事，升元格盗物，直三缗者处极法，庐陵村落间，有豪民暑雨初霁，曝衣箧，于庭中失新洁，衾服不少许，计其资直不下数十千，居远僻远，人罕经行，唯一贫人邻垣而已，周访踪状，必为邻人盗之，乃诉于邑，邑白郡，郡命吏按验，归罪于贫人，诈服为盗，诘其赃，即言散鬻于市，盖不胜捶掠也，赴法之日，冤声动人，长吏察其词色，似非盗者，未即刑戮，遂具案闻于朝廷，烈祖命员外郎萧俨覆之，俨持法明辨，甚有理声，受命之日，乃绝荤茹蔬，斋戒自理，冥祷神祇，昼夜兼行，伫雪冤枉，至郡之日，索案详酌始末，迄无他状，俨，是夕，复焚香于庭，稽首冥祷，愿降儆戒，将行大辟，翊日天气融和，忽有雷雨，自西北起，至失物之家，震死一牛，尽剖其腹，腹中得所失衣物，乃是为牛所啖，犹未消溃，遂赦贫民，而俨获大用，刘信攻南康，终月不下，义祖谴，信使者而杖之，詈曰：语刘信要背即背，何疑之甚也？信闻命大怖，并力急攻，次宿而下，凯旋之日，师至新林，浦犒锡不至，亦无所存劳，他日谒见义祖，命诸元勋为六博之戏，以纾前意信，酒酣，掬六骰于手曰：令公疑信欲背者，倾西江之水，终难自涤，不负公当一掷，遍赤诚如前旨，则众彩而已，信当自拘，不烦刑吏耳，义祖免，释不暇，投之于盆，六子皆赤，义祖赏其精诚昭感，复待以忠贞焉，虚谷闲抄，太祖天性不好杀，其取江南也，戒曹秦王潘郑王曰：江南本无罪，但朕欲大一统，容他不得，卿等勿妄杀人，曹潘兵临城久不下，乃奏曰：兵久无功，不杀无以立威，太祖览之赫怒，批还，其奏曰：朕宁不得江南，不可妄杀也，诏至，城已破，计城破，日乃批状时也，天人相感如此。东轩笔录，熙宁十年夏，京辅大旱，上以祈祷未应，圣虑焦劳，一夕，梦异僧吐云雾致雨，翊日甘澍，滂足遂以其像求之旁，阁中乃第十尊罗汉也，上之精虔，感应如此，时集贤王丞相珪有贺雨诗，略曰：良弼为霖，孤宿望，神僧作雾，应精求，即其事也。
感应部艺文一
演连珠 ， ； ， ， ， ， ， ， ， 晋陆机，臣闻鉴之积也，无厚而照，有重渊之深，目之察也，有畔而□周天壤之际，何则？应事以精，不以形造物，以神不以器，是以万邦凯乐，非悦钟鼓之娱，天下归仁，非感玉帛之惠，臣闻积实虽微，必动于物，崇虚虽广不能移心，是以都人冶容不悦，西施之影，乘马班如不辍，泰山之阴，臣闻触非其类，虽疾不应，感以其方虽微，则顺，是以商飙漂山不兴，盈尺之云，谷风乘条必降，弥天之润，故暗于治者，唱繁而和寡，审乎物者，力约而功峻 ， 范连珠 ， ； ， ， ， ， ， ， 宋颜延之，盖闻匹夫履顺，则天地不违一物，投诚则神明，可交事有微而愈着，理有暗而必昭，是以鲁阳倾首，离光为之反舍，有鸟拂波，河伯为之不潮，盖闻北邙之高，魏君不能削谷，洛之斗，周王不能改，是以愚公何德？遂荷锸，而移山精卫，何禽欲衔石而塞海  ，连珠二首， ， ， ， ， ， ， ， ， 梁沈约，臣闻烈风虽震不断，蔓草之根，朽壤诚微，遂霣崇山之峭，是以一夫不加威于赫怒，千乘，必致亡于巧笑，臣闻鸣籁受响，非有志于要风，涓流长迈，宁厝心于归海，是以万窍怒号，不叩而咸应，百川是纳，用卑而为宰，  象耕，鸟耘辨 ， ； ， ， ， ， ，唐陆龟蒙，世谓舜之在下也，田于历山，象为之耕；鸟为之耘，圣德感召也如是，余曰：斯异术也，何圣德与孔子叙书于舜曰：浚哲文明圣德，止于是而足矣。何感召之云云乎？然象耕鸟耘之说，吾得于农家，请试辨之，吾观耕者行端文粹。
有而字
徐起拨欲深兽之形魁者无出于
象行必端，履必深法其端，深故曰象耕耘者去，莠举手务疾而畏晚，鸟之啄食，务疾而畏夺法，其疾畏故曰鸟耘，试禹之绩，大成而后荐之于天，其为端且深，非得于象耕乎？去四凶，恐害于政，其为政疾且畏，非得于鸟耘乎？不然，则雷泽之渔，河滨之陶，一无感召，何也？岂圣人有时而不德耶？孟子曰：尧，舜与人同耳，而好事者张以就其□，非圣人之意也，吾病其说之近于异端，驱之使合于道人，其从我乎？虽不从，吾亦不能变其说。
感应部总论
易经
干卦
九五曰飞龙在天，利见大人，何谓也？子曰：同声相应，同气相求，水流湿，火就燥，云从龙，风从虎，圣人作而万物□，本乎天者亲上，本乎地者亲下，则各从其类也。
本
义
作，起也，物犹人也，□释利见之意也，本乎天者， 谓动物，本乎地者，谓植物物各从其类，圣人，人类 之首也，故兴起于上，则人皆见之大。
全
朱子曰本乎
天者亲上凡动物首向上是亲乎上人类是也本 乎地者亲下凡植物本向下是亲乎下草木是也 禽兽首多横生所以□智此本康节说临川吴氏 曰鹤鸣而子和雄鸣而雌应一□鸣而众□皆鸣 同声相应也日火之精而取火于日月水之精而 取水于月磁石铁之母而可以引铁同气相求也 湿者下地故水之流趋之燥者干物故火之然就 之龙兴则致云云从龙也虎啸则风生风从虎也 凡此六者皆同类相感召圣人与人亦同类故作 于上而万物咸□之  咸卦
咸亨利贞取女吉
程
传
咸感也，不曰感者，咸有皆义，男女交相感也，物 之相感，莫如男女，而少复甚焉本。
义
艮止则感之专
兑说则应之至
彖曰：咸，感也，柔上而刚下，二气感应以相与？止而说，男下女，是以亨利贞，取女吉也，天地感而万物化生，圣人感人心而天下和平，观其所感，而天地万物之情可见矣。
程
传
既言男女相感之义复推极感道以尽天地之 理  中孚九二
九二，鸣鹤在阴，其子和之，我有好爵，吾与尔靡之本。
义
九二，中孚之实，而九五亦以中孚之实应之，故 有鹤鸣子和，我爵尔靡之象，鹤在阴，谓九居二，好 爵，谓得中靡，与縻同言，懿德人之所好，故好爵虽 ，我之所独有，而彼亦系恋之也。书经。
洪范
曰休征，曰肃，时雨若，曰乂，时旸若，曰哲，时燠若；曰谋，时寒若；曰圣，时风若。曰咎征，曰狂，恒雨若，曰僭恒旸若，曰豫，恒燠若，曰急，恒寒若；曰蒙，恒风若。
注
在天为五行，在人为五事，五事修则休征各以 类应之，五事失则咎征，各以类应之，自然之理也。 然必曰某事得，则某休征应某事失则某咎征应 ，则亦胶固不通，而不足与语，造化之妙矣，天人之 际，未易言也，失得之机，应感之微，非知道者，孰能 识之哉？大！
全
朱子曰人主之行事与天地相为流通
故行有善恶，则气各以类而应，然感应之理，非谓 行此一事，即有此一应统而言之，一德修，则凡德 ，必修一气和，则凡气必和，固不必曰肃，自致雨无 ，与于旸乂自致，旸无与于雨，但德修而气必和矣， 分而言之，则德各有方，气各有象，肃者雨之类，乂 者旸之类，求其所以然之故，固各有所当也，管子  ，宙合篇。
夫天地一险一易，若鼓之有揨，擿挡则击言，苟有唱之，必有和之，和之不差，因以尽天地之道，景不为曲物直，响不为恶声美，是以圣人明乎物之性者，必以其类来也，故君子绳绳乎慎其所先，文子。
上德
老子曰：山致其高，而云雨起焉；水致其深而蛟龙生焉；君子致其道，而德泽流焉，夫有阴德者必有阳报，有隐行者，必有昭名，树黍者不获稷，树怨者无报德，孔子家语，  六本。
孔子曰：无体之礼，敬也，无服之丧，哀也，无声之乐，欢也；不言而信，不动而威，不施而仁，志夫钟之音，怒而击之则武，忧而击之则悲，其志变者，声亦随之，故志诚感之，通于金石，而况人乎？荀子。
劝学篇
物类之起，必有所始，荣辱之来，必象其德，肉腐出虫，鱼枯生□，怠慢忘身，祸乃作强，自取柱柔，自取束邪秽在身，怨之所构，施薪若一，火就燥也，平地若一，水就湿也，草木畴生，禽兽群焉，物各从其类也，是故质的张而弓矢至焉，林木茂，而斧斤至焉，树成荫，而众鸟息焉，酰酸而蚋聚焉，故言有召祸也，行有招辱也，君子慎其所立乎？春秋繁露。
同类相动篇
今平地注水，去燥就湿，均薪施火，去湿就燥，百物其去，所与异而从其所与同，故气同则会，声比则应，其验皦然也，试调琴瑟而错之，鼓其宫，则他宫应之，鼓其商，则他商应之，五音比而自鸣，非有神，其数然也，美事召美类，恶事召恶类，类之相应而起也，如马鸣则马应之，帝王之将兴也，其美祥亦先见，其将亡也，妖孽亦先见物故，以类相召也，故以龙致雨，以扇逐暑，军之所处，以棘楚美恶，皆有从来以为命，莫知其处所，天将阴雨，人之病故为之先动，是阴相应而起也，天将欲阴雨，又使人欲睡卧者，阴气也，有忧，亦使人卧者，是阴相求也，有喜者，使人不欲卧者，是阳相索也，水得夜益长，数分东风而酒湛溢，病者至夜，而疾益甚，□至几明，皆鸣而相薄，其气益精，故阳益阳而阴益，阴阳阴之气，因可以类相益损也，天有阴阳，人亦有阴阳，天地之阴气起，而人之阴气应之而起，人之阴气起而天地之阴气亦宜应之而起，其道一也，明于此者，欲致雨则动，阴以起阴，欲止雨，则动阳以起阳，故致雨非初也，而疑于神者，其理微妙也，非独阴阳之气，可以类进退也，虽不祥，祸福所从生，亦由是也。无非己先起之，而物以类应之，而动者也，故聪明圣神，内视反听，言为明圣，内视反听，故独明圣者知其本心皆在此耳。故琴瑟报弹其宫，他宫自鸣而应之，此物之以类动者也，其动以声而无形，人不见其动之形，则谓之自鸣也，又相动无形，则谓之自然，其实非自然也，有使人之然者矣，物固有实使之，其使之无形，尚书传言周将兴之时，有大赤鸟，□谷之种，而集王屋之上者，武王喜，诸大夫皆喜，周公曰：茂哉茂哉！天之见此以劝之也，恐恃之淮南子。
天文训
物类相动，本标相应，故阳燧见日，则燃而为火，方诸见月，则津而为水，虎啸而谷风至，龙举而景云属，麒麟斗而日月食，鲸鱼死而彗星出，蚕珥丝而商弦绝，贲星坠而勃海决，人主之情，上通于天，故诛暴则多飘风，枉法令则多虫螟杀不辜，则国赤地，令不收，则多淫雨，  览冥训。
昔者师旷奏白雪之音，而神物为之下降，风雨暴至，平公癃病，晋国赤地，庶女叫天，雷电下击，景公台陨支体伤折，海水大出，夫瞽师庶女，位贱尚，权轻飞羽，然而专精厉意，委务积神，上通九天，激厉至精，由此观之，上天之诛也，虽在旷虚幽闲辽远，隐匿重袭石室，界障险阻，无所逃之，亦明矣。武王伐纣，渡于孟津，阳侯之波，逆流而击，疾风晦冥，人马不相见，于是武王左操黄钺，右秉白旄，瞋目而撝之，曰：余任天下，谁敢害吾意者，于是风济而波罢，鲁阳公与韩构难，战酣日暮，援戈而撝之，日为之反三舍，夫全性保真，不亏其身，遭急迫难，精通于天，若乃未始出其宗者，何为而不成？夫死生同域，不可胁凌，勇武一人，为三军雄，彼直求名耳，而能自要者尚犹若此，又况夫宫天地，怀万物而友造化，含至和，值偶于人形，观九钻一，知之所不知，而心未尝死者乎？昔雍门子以哭见孟尝君，已而陈辞通意，抚心发声，孟尝君为之，增欷歍唈，流涕狼戾不可止，精神形于内，而外谕哀于人心，此不传之道，使俗人不得其君形者，而效其容，必为人笑，故蒲且予之，连鸟于百仞之上，而詹何之鹜？鱼于大渊之中，此皆得清净之道，太浩之和也，夫物类之相应，元妙深微，知不能论，辩不能解，故东风至而酒湛溢，蚕珥丝而商弦绝，或感之也，画随灰而月运阙，鲸鱼死而彗星出，或动之也，故圣人在位，怀道而不言，泽及万民，君臣乖心，则背谲见于天，神气相应征矣，故山云草莽，水云鱼鳞，旱云烟火，涔云波水，各象其形类，所以感之，夫阳燧取火于日，方诸取露于月，天地之间，巧历不能举其数，手征忽恍，不能览其光，然以掌握之中，引类于太极之上，而水火可立致者，阴阳同气相动也，此傅说之所以骑辰尾也，故至阴飂飂，至阳赫赫，两者交接成和，而万物生焉，众雄而无又何化之所能造乎？  主术训。
至精之所动，若春气之生，秋气之杀也，虽驰传骛置，不若此其亟，故君人者，其犹射者乎？于此毫末，于彼寻常矣，故慎所以感之也，夫荣启期一弹，而孔子三日乐，感于和，邹忌一徽，而威王终夕，悲感于忧，动诸琴瑟，形诸音声，而能使人为之哀乐，县法设赏而不能移风易俗者，其诚心弗施也，□戚商歌车下，桓公喟然而寤矣，至精，入人深矣，汤之时，七年旱，以身祷于桑林之际，而四海之云，凑千里之雨至，抱质效诚，感动天地，神谕方外，令行禁止，岂足为哉！  说山训。
行合趋同，千里相从，行不合趋不同，对门不通，海水虽大，不受胔芥，日月不应，非其气，君子不容，非其类也。人不爱倕之手，而爱己之指，不爱江，汉之珠，而爱己之钩，以束薪为鬼，以火烟为气，以束薪为鬼，朅而走，以火烟为气，杀豚烹狗，先事如此，不如其后，  说林，训山云蒸，柱础润，茯苓掘兔丝死，一家失熛，百家皆烧，谗夫阴谋，百姓暴骸，行者思于道，而居者梦于□，慈母吟于巷，适子怀于荆，赤肉悬则乌鹊集，鹰隼鸷，则众鸟散，物之散聚，交感以然，  修务训。
秦，楚，燕，魏之也，异转而皆乐，九夷八狄之哭也，殊声而皆悲，一也，夫者，乐之征也，哭者，悲之效也。愤于中则应于外，故在所以感  ，泰族训。
圣人者怀天心，声然能动化天下者也，故精诚感于内，形气动于天，则景星见，黄龙下，祥凤至醴泉出，嘉榖生河不满溢，海不溶波论衡。
感虚篇
儒者传书，言尧之时，十日并出，万物燋枯，尧上射十日，九日去，一日常出，此言虚也，夫人之射也，不过百步，矢力尽矣，日之行也，行天星度，天之去人以万里数，尧上射之，安能得日？使尧之时，天地相近，不过百步，则尧射日，矢能及之，过百步，不能得也。假使尧时天地相近，尧射得之，犹不能伤日伤日何肯去？何则？日火也；使在地之火附一把，炬人从旁射之，虽中安能灭之地，火不为见射而灭，天火何为见射而去，此欲言尧以精诚射之，精诚所加，金石为亏，盖诚无坚，则亦无远矣。夫水与火各一性也，能射火而灭之，则当射水而除之，洪水之时，泛滥中国，为民大害，尧何不推精诚射而除之，尧能射日，使火不为害，不能射河，使水不为害，夫射水不能却水，则知射日之语虚非实也，或曰，日气也，射虽不及精诚灭之，夫天亦远使，其为气则与日月同，使其为体，则与金石等，以尧之精诚灭日，亏金石上，射日则能穿天乎？世称桀，纣之恶，射天而殴地誉，高宗之德，政消桑谷，今尧不能以德灭十日，而必射之，是德不若高宗，恶与桀，纣同也，安能以精诚获天之应也，传书言：武王伐纣，渡孟津，阳侯之波，逆流而击，疾风晦冥，人马不见，于是武王左操黄钺，右执白旄，瞋目而麾之，曰：余在天下，谁敢害吾意者，于是风霁波罢，此言虚也，武王渡孟津时，士众喜乐，前歌后舞，天人同应人，喜天怒，非实宜也，前歌后舞，未必其实，麾风而止之，迹近为虚，夫风者，气也，论者以为天地之号令也，武王诛纣是乎？天当安静以佑之，如诛纣非乎？而天风者，怒也，武王不奉天令，求索己过，瞋目言曰：余在天下，谁敢害吾者重天怒，增己之恶也，风何肯止？父母怒，子不改过，瞋目大言，父母肯贳之乎？如风天所为，祸气自然，是亦无知，不为瞋目麾之，故止，夫风犹雨也，使武王瞋目以旄麾，雨而止之乎？武王不能止雨，则亦不能止风，或时武王适麾之，风偶自止，世褒武王之德，则谓武王能止风矣；传书言：鲁襄公与韩战，战酣日暮，公援戈而麾之，日为之反三舍，此言虚也，凡人能以精诚感动天，专心一意，委务积神，精通于天，天为变动，然尚未可谓然，襄公志在战，为日暮一麾，安能令日反，使圣人麾日，日终不反，襄公何人？而使日反乎？鸿范曰：星有好风，星有好雨，日月之行，则有冬有夏，月之从星，则有风雨，夫星与日月同精，日月不从星，星辄复变，明日月行有常度，不得从星之好恶也，安得从襄公之所欲，星之在天也，为日月舍，犹地有邮亭，为长吏廨也，二十八舍有分度一，舍十度，或增或减，言日反三舍，乃三十度也，日日行一度，一麾之间，反三十日时所在度也。如谓舍为度，三度亦三日行也，一麾之间，令日却三日也。宋景公推诚，出三善言，荧惑徙三舍，实论者犹谓之虚，襄公争斗，恶日之暮，以此一戈麾，无诚心善言，日为之反，殆非其意哉？且日，火也，圣人麾火，终不能却，襄公麾日，安能使反，或时战时日，正卯战，迷谓日之暮，麾之转左，曲道日若却，世好神怪，因谓之反，不道所谓也，传书言：荆轲为燕太子谋刺秦王，白虹贯日，卫先生为秦画长平之事，太白蚀昴，此言精感天，天为变动也，夫言白虹贯日，太白蚀昴，实也，言荆轲之谋，卫先生之画，感动皇天，故白虹贯日，太白蚀昴者，虚也，夫以筋撞钟，以算击鼓，不能鸣者，所用撞击之者，小也，今人之形不过七尺，以七尺形中精神，欲有所为，虽积锐意犹筋，撞钟算击鼓也，安能动天？精非不诚，所用动者小也，且所欲害者，人也，人不动，天反动乎？问曰：人之害气，能相动乎？曰：不能，豫让欲害赵襄子，襄子心动，贯高欲篡高祖，高祖亦心动，二子怀精，故两主振感曰：祸变且至，身自有怪，非适人所能动也，何以验之？时或遭狂人于途，以刃加己，狂人未必念害己身也，然而己身先时，已有妖怪矣，由此言之，妖怪之至，祸变自凶之象，非欲害己者之所为也，且凶之人卜得恶兆，筮得凶卦，出门见不吉，占危睹祸气，祸气见于面，犹白虹太白见于天也，变见于天，妖出于人，上下适然自相应也，传书言：燕太子丹朝于秦，不得去，从秦王求归，秦王执留之，与之誓曰：使日再中，天雨粟，令乌白头，马生角，厨门木象生肉足，乃得归，当此之时，天地佑之，日为再中，天雨粟，乌白头，马生角，厨门木象生肉足，秦王以为圣，乃归之，此言虚也，燕太子丹何人，而能动天，圣人之拘，不能动天，太子丹贤者也，何能致此？夫天能佑太子生，诸瑞以免其身，则能和秦王之意，以解其难，见拘一事而易生，瑞五事而难舍，一事之易，为五事之难，何天之不惮劳也，汤困夏台，文王拘羑里，孔子厄陈，蔡，三圣之困，天不能佑，使拘之者，睹佑知圣，出而尊厚之，或曰，拘三圣者，不与三誓，三圣心不愿，故佑圣之瑞，无因而至，天之佑人，犹借人以物器矣，人不求索，则弗与也？曰：太子愿天下瑞之时，岂有语言乎？心愿而已，然汤闭于夏台，文王拘于羑里，时心亦愿出，孔子厄陈，蔡，心愿食天，何不令夏台，羑里关钥毁败，汤文涉出，雨粟陈，蔡，孔子食饱乎？太史公曰：世称太子丹之令，天雨粟，马生角，大抵皆虚言也。太史公书，汉世实事之人，而云虚言，近非实也，传书言杞梁氏之妻，向城而哭，城为之崩，此言杞梁从军不还，其妻痛之，向城而哭，至诚悲痛，精气动城，故城为之崩也，夫言向城而哭者，实也；城为之崩者，虚也，夫人哭悲莫过雍门，子雍门子哭对孟尝君，孟尝君为之于邑，盖哭之精诚，故对向之者，凄怆感恸也，夫雍门子能动孟尝之心不能感，孟尝衣者，衣不知恻怛，不以人心相关通也，今城土也，土，犹衣也，无心腹之藏，安能为悲哭，感恸而崩，使至诚之声能动城土，则其对林木哭，能折草破木乎？向水火而泣，能涌水灭火乎？夫草木水火与土无异，然杞梁之妻不能崩城，明矣，或时城适自崩，杞梁妻适哭，下世好虚，不原其实，故崩城之名，至今不灭，传书言：邹衍无罪，见拘于燕，当夏五月，仰天而叹，天为陨霜，此与杞梁之妻哭而崩城，无以异也。言其无罪见拘，当夏仰天而叹，实也，言天为之雨霜，虚也，夫万人举口，并解吁嗟，犹未能感天，邹衍一人冤而一叹，安能下霜，邹衍之冤不过曾子，伯奇，曾子见疑而吟，伯奇被逐而歌，疑与拘同吟，歌与叹等，曾子伯奇，不能致寒，邹衍何人，独能雨霜，被逐之冤，尚未足言，申生伏剑，子胥刎颈，实孝而赐死，诚忠而被诛，且临死时皆有声辞，声辞出口，与仰天叹无异，天不为二子感动，独为邹衍动，岂天痛见拘，不悲流血哉！伯奇冤痛，相似而感动不同也，夫熯一炬火爨，一镬水，终日不能热也，倚一尺冰置庖厨中，终夜不能寒也，何则？微小之感不能动，大巨也，今邹衍之叹，不过如一炬尺冰，而皇天巨大，不徒镬水，庖厨之丑类也，一仰天叹，天为陨霜，何天之易感，霜之易降也，夫哀与乐同，喜与怒均，衍兴怨痛，使天下霜，使衍蒙非望之赏，仰天而笑，能以冬时使天热乎？变复之家曰：人君秋赏则温，夏罚则寒，寒不累时则霜不降，温不兼日则冰不释，一夫冤而一叹，天辄下霜，何气之易变，时之易转也，寒温自有时，不合变复之家，且从变复之说，或时燕王好用刑寒气应至而衍，囚拘而叹，叹时霜适自下，世见适叹而霜下，则谓邹衍叹之致也。传书言：师旷奏白雪之曲，而神物下降，风雨暴至，平公因之癃病，晋国赤地，或言师旷清角之曲，一奏之，有云从西北起，再奏之，大风至，大雨随之，裂帷幕，破俎豆，堕廊瓦，坐者散走，平公恐惧，伏乎廊室，晋国大旱，赤地三年，平公癃病，夫白雪与清角，或同曲而异名，其祸败同一实也，传书之家，载以为是，世俗观见，信以为然，原省其实，殆虚言也。夫清角，何音之声？而致此清角，木音也，故致风而如木为风雨与风俱三尺之木，数弦之声，感动天地，何其神也！此复一哭崩城，一叹下霜之类也，师旷能鼓清角，必有所受，非能质性，生出之也，其初受学之时，宿昔习弄，非直一再奏也，审如传书之言，师旷学清角时，风雨当至也，传书言：瓠芭鼓瑟，渊鱼出听，师旷鼓琴，六马仰秣，或言：师旷鼓清角，一奏之，有元鹤二八自南方来，集于廊门之危，再奏之而列，三奏之，延颈而鸣，舒翼而舞，音中宫商之声，声吁于天，平公大悦，坐者皆喜，尚书曰：击石拊石，百兽率舞，此虽奇怪，然尚可信，何则？鸟兽好悲声，耳与人耳同也，禽兽见人欲食，亦欲食之，闻人之乐，何为不乐？然而鱼听仰秣，元鹤延颈，百兽率舞，盖具其实风雨之至，晋国大旱，赤地三年，平公癃病，殆虚言也。或时奏清角时，天偶风雨，风雨之后，晋国适旱，平公好乐，喜笑过度，偶发癃病，传书之家，信以为然，世人观见，遂以为实，实者乐声，不能致此，何以验之？风雨暴至，是阴阳乱也，乐能乱阴阳，则亦能调阴阳也，王者何须？修身正行，扩施善政，使鼓调阴阳之曲，和气自至，太平自立矣，传书言：汤遭七年旱，以身祷于桑林，自责以六过，天乃雨，或言：五年，祷辞曰：余一人有罪，无及万夫，万夫有罪，在余一人，天以一人之不敏，使上帝鬼神伤民之命，于是剪其发，丽其手，自以为牲，用祈福于上帝，上帝甚说，时雨乃至，言汤以身祷于桑林自责，若言剪发丽手，自以为牲，用祈福于帝者，实也；言雨至为汤，自责以身祷之，故殆虚言也。孔子疾病，子路请祷，孔子曰：有诸？子路曰：有之，诔曰：祷尔于上下神祇，孔子曰：丘之祷久矣，圣人修身正行，素祷之日久，天地鬼神知其无罪，故曰祷久矣，易曰：大人与天地合其德，与日月合其明，与四时合其叙，与鬼神合其吉凶，此言圣人与天地鬼神同德行也，即须祷以得福，是不同也。汤与孔子俱圣人也，皆素祷之日久，孔子不使子路祷以治病，汤何能以祷得雨，孔子素祷，身犹疾病，汤亦素祷，岁犹大旱，然则天地之有水旱，犹人之有疾病也，疾病不可以自责，除水旱不可以祷，谢去明矣，汤之致旱，以过乎是，不与天地同德也，今不以过致旱乎？自责祷谢，亦无益也。人形长七尺，形中有五常有瘅一。
作瘴
热之病深自克责犹不能
愈况以广大之天，自有水旱之变，汤用七尺之形，形中之诚，自责祷，谢安能得雨邪？人在层台之上，人从层台下，叩头求请台上之物，台上之人闻其言，则怜而与之，如不闻其言，虽致诚区区，终无得也，夫天去人，非徒层台之高也，汤虽自责，天安能闻知而与之雨乎？夫旱，火变也，湛水异也，尧遭洪水，可谓湛矣，尧不自责，以身祷祈，必舜禹治之，知水变，必须治也。除湛不以祷祈，除旱亦宜如之。由此言之，汤之祷祈，不能得雨，或时旱久时，当自雨，汤以旱久，亦适自责，世人见雨之下，随汤自责而至，则谓汤以祷祈得雨矣。传书言：仓颉作书，天雨粟，鬼夜哭，此言文章兴而乱渐见，故其妖变，致天雨粟，鬼夜哭也，夫言天雨粟，鬼夜哭，实也，言其应仓颉作书，虚也，夫河出图，洛出书，圣帝明王之瑞应也，图书文章，与仓颉所作字画何以异？天地为图书，仓颉作文字业，与天地同指，与鬼神合，何非何恶而致雨粟，神哭之怪，使天地鬼神恶人有书，则其出图书，非也，天不恶人有书，作书何非而致此怪，或时仓颉适作书，天适雨粟，鬼偶夜哭而雨粟，鬼神哭自有所为，世见应书而至，则谓作书生乱败之象，应事而动也，天雨谷，论者谓之从天而下，变而生，如以云雨论之，雨谷之变，不足怪也。何以验之？夫云雨出于丘山，降散则为雨矣。人见其从上而坠，则谓之天雨水也，夏日则雨水，冬日天寒，则雨凝而为雪，皆由云气发于丘山，不从天上降集于地，明矣。夫谷之雨，犹复云布之亦从地起，因与疾风俱飘，参于天集于地，人见其从天落也，则谓之天雨谷，建武三十一年中陈留雨谷，谷下蔽地，案视谷形，若茨而黑，有似于稗实也，此或时夷狄之地，生出此谷，夷狄不粒食，此谷生于草野之中，成熟垂委于地，遭疾风暴起，吹扬与之俱飞，风衰谷集，坠于中国，中国见之，谓之雨谷，何以效之？野火燔山泽，山泽之中，草木皆烧，其叶为灰，疾风暴起，吹扬之，参天而飞，风衰叶下，集于道路，夫天雨谷者，草木叶烧飞而集之类也，而世以为雨谷，作传书者以变怪，天主施气，地主产物，有叶，实可啄食者，皆地所生，非天所为也，今谷非气所生，须土以成，虽云怪变，怪变因类，生地之物，更从天集，生天之物，可从地出乎？地之有万物，犹天之有列星也，星不更生于地谷，何独生于天乎？传书又言：伯益作井，龙登元云，神栖昆仑，言龙井有害，故龙神为变也，夫言龙登元云，实也，言神栖昆仑，又言为作井之故，龙登神去，虚也，夫作井而饮，耕田而食，同一实也，伯益作井，致有变动，始为耕耘者，何故无变？神农之桡木为耒，教民耕耨，民始食谷，谷始播种，耕土以为田，凿地以为井，井出水以救渴，田出谷以拯饥，天地鬼神所欲为也，龙何故登元云，神何故栖昆仑，夫龙之登元，云：古今有之，非始益作井，而乃登也，方今盛夏，雷雨时至，龙多登云云，一有。
风兴字
龙相应龙
乘云雨而行，物类相致，非有为也，尧时五十之民击壤于涂，观者曰：大哉，尧之德也！击壤者曰：吾日出而作，日入而息，凿井而饮，耕田而食，尧何等力，尧时已有井矣。唐，虞之时，豢龙御龙，龙常在朝，夏末政衰，龙乃隐伏，非益凿井，龙登云也，所谓神者，何神也？百神皆是百神，何故恶人为井，使神与人同，则亦宜有饮之欲，有饮之欲，憎井而去，非其实也。夫益殆不凿井，龙不为凿井登云，神不栖于昆仑，传书意，妄造生之也，传书言：梁山崩，壅河三日不流，晋君忧之，晋伯宗以辇者之言，令景公素缟而哭之，河水为之流通，此虚言也，夫山崩壅河，犹人之有痈肿，血脉不通也，治痈肿者，可复以素服哭泣之声，治乎尧之时，洪水滔天，怀山襄陵，帝尧吁嗟，博求贤者，水变甚于河壅，尧忧深于景公，不闻以素缟哭泣之声能厌胜之，尧无贤人，若辇者之术乎？将洪水变大，不可以声服除也，如素缟而哭，悔过自责也。尧，禹之治水以力役，不自责梁山，尧时山也，所壅之河，尧时河也，山崩河壅，天雨水踊，二者之变无以殊也；尧，禹治洪水以力役，辇者治壅河，用自责变同而治异，人钧而应殊，殆非贤圣变复之实也，凡变复之道，所以能相感动者，以物类也，有寒则复之以温，温复解之以寒，故以龙致雨，以刑逐暑，皆缘五行之气，用相感胜之，山崩壅河，素缟哭之于道，何意乎？此或时河壅之时，山初崩，土积聚，水未盛，三日之后，水盛土散，稍坏沮矣。坏沮水流，竟注东去，遭伯宗得辇者之言，因素缟而哭，哭之因流，流时谓之河变起，此而复其实非也。何以验之？使山恒自崩乎？素缟哭无益也，使其天变应之，宜改政治，素缟而哭，何政所改？而天变复乎？传书言：曾子之孝，与母同气，曾子出薪于野，有客至而欲去，曾母曰：愿留参方到，即以右手搤其左臂，曾子左臂立痛，即驰至问母，臂何故痛？母曰：今者客来欲去，吾搤臂以呼汝耳。盖以至孝与父母同气，体有疾病，精神辄感曰：此虚言也，夫孝悌之至，通于神明，乃谓德化至天地，俗人缘此而说，言孝悌之至，精气相动，如曾母臂痛，曾子臂亦辄痛，曾母病乎？曾子亦病曾母死，曾子辄死乎？考事曾母先死，曾子不死矣，此精气能小相动，不能大相感也，世称申喜，夜闻其母歌，心动，开关问歌者为谁？果其母？盖闻母声，声音相感，心悲意动，开关而问，盖其实也，今曾母在家，曾子在野，不闻号呼之声，母小搤臂，安能动子？疑世人颂成，闻曾子之孝，天下少双，则为空生，母搤臂之说也，世称南阳卓公为缑氏令，蝗不入界，盖以贤明至诚，虫不入其县也，此又虚也，夫贤明至诚之化，通于同类，能相知心，然后慕服，蝗虫，闽之类也，何知何见而能知卓公之化，使贤者处深野之中，闽能不入其舍乎？闽不能避贤者之舍，蝗虫何能不入卓公之县，如谓蝗虫变与闽异，夫寒温亦灾变也，使一郡皆寒，贤者长一县，一县之界，能独温乎？夫寒温不能避贤者之县，蝗虫何能不入卓公之界，夫如是，蝗虫适不入界，卓公贤，名称一有。
偶字
于世世则谓之能却蝗虫矣何
以验之，夫蝗之集于野，非能普博尽蔽地也，往往积聚，多少有处，非所积之地，则盗跖所居，所少之野，则伯夷所处也，集过有多少不能尽蔽覆也，夫集地有多少，则其过县有留去矣，多少不可以验善恶有无，安可以明贤不肖也，盖时蝗自过，不谓贤人界，不入明矣，新论。
类感
方以类聚，物以群分，声以同应气以异乖其类，苟聚虽远，不离其群，苟分虽近，未合，故铜山崩，蜀钟鸣于晋，淄渑共川，色味异质，感应必类，自然之数也。是以飞行者，阳之群也，蛰伏者，阴之类也，故曰：夏至而鹿角解，月亏而蚌蛤胎，麒麟斗而日蚀，鲸鱼死而彗星出东风至而酒盈溢，蚕含丝而商弦绝，新谷祭，而旧谷缺龙，举一井而云弥九天，虎啸一谷，而风扇万里，阳燧在掌而太阳火方，珠运握而少阳，水类感之也，箕丽于月，而飘风起，毕动于天，而骤雨散，天将风也，纤尘不动而自鸣，旦且雨也，寸云未布而蚁蚓移矣，巢居知风，穴处识雨，风雨方至，而鸟虫应之，太白晖芒，□必夜鸣，火精光盛，马必晨惊，□为兑禽，金为兵精，马者离畜火，为武神干戈，戢兴介驷，将动而禽兽应之，□鸣于野，□应于渊，腾□雄鸣于上风，雌鸣于下风而化成形，以斯至精相应，不待召而自感者，类之所应也，若呼之与响，形之与影，故抱薪投火，燥者先燃，平地注水湿者，先濡弹角，则目摇鼓舟而波涌，物以类相感，神以气相化也，岂以人情者哉？册府元龟，  感应。
书曰：惟德动天，又曰：至諴感神，是知为善者降祥，好谦者受福，天人相与之际，交感欣合，如律之命，吕云之从龙，未尝斯须而不应也，故古者圣贤之君莫不通三统之要重，万灵之命，思惟往古，穷极至治，兢兢业业，罔敢暇豫，德之盛也。合于天地，诚之至也，通于幽明，神以知来，聪以知远，善行无迹，有开必先，则感而应之，乃自然之理也。乃若商汤桑林之祷，大雨斯降，汉武竹宫之祀，神光屡烛，宣帝建祖庙，而白鹤集元宗，封泰山而劲风止，策书所纪，其流实繁，斯皆清衷，元感灵贶昭答，高明听卑，若响之应也，董仲舒有言曰：王者修五常之道，故受天之祜，而享鬼神之灵，德施于方外，延及群生也，岂不韪与？
感应部杂录
易经蒙彖，蒙亨以亨，行时中也，匪我求童蒙，童蒙求我，志应也，按大全东莱吕氏曰：志应二字，此无以感之，彼安得而应之，应生于感也，古之教人，虽不区区，先求学者，然就不求之中自有感发之理，不然，学者之志何自而应乎？尚书大禹谟，惟德动天，无远弗届，按注惟德可以动天，其感通之妙，无远不至，益稷惟动，丕应徯志，君陈至治，馨香感于神明，按注馨香者，精华之上达者也，至治之极，馨香发闻，感格神明，不疾而速，管子小称篇，明王惧，声以感耳，惧气以感目，以此二者有天下矣，可毋慎乎！匠人有以感斤欘，故绳可得料也，羿有以感弓矢，故彀可得中也。造父有以感辔策，故遫兽可及远道可致，天下者无常，乱无常治，不善人在则乱，善人在则治，在于既善，所以感之也，荀子不苟篇，君子洁其辨，而同焉者合矣，善其言而类焉者应矣！故马鸣而马应之，非知也，其势然也。淮南子泰族训夫湿之至也，莫见其形而炭已重矣，风之至也，莫见其象而木已动矣，日之行也，不见其移，骐骥倍日而驰，草木为之靡悬，蓬未转而日在其前，故天之且风，草木未动而鸟已翔矣，其且雨也，阴曀未集，而鱼已噞矣，以阴阳之气相动也，故寒暑燥湿，以类相从，声响疾徐，以音相应也，故易曰：鸣鹤在阴，其子和之，博物志婴儿号妇乳出。
和气相感则生朱草，山出象车，泽出神马，陵出黑丹，阜出土怪，江出大贝，海出明珠，仁主寿昌，民延寿命，天下太平，续博物志，虎啸风生，龙吟云起，磁石引针，琥珀拾芥，漆得蟹而散，麻得漆而涌玉，得□而软，树得桂而枯，戎盐累卵，獭胆分杯，其气爽之相关感也，无能子真修篇，夫水流湿，火就燥，云从龙，风从虎，自然感应之理也。故神之召气，气之从神犹此也，知自然之相应，专元牝之归根，则几乎悬解矣。墨庄漫录，禁中旧有鸭脚子四本，俗谓之银杏，大皆合抱，其三在翠，芳亭之北，岁收实至数斛，而所托阴隘，无可临赏之所，其一在太清楼之东，得地显敞，可以就赏，而未尝着花也，裕陵尝临观而兴叹，以为事有不能适人，意者如此，越明年，一枝遂花，而结实至十余莹，大可爱，裕陵大悦，命宴大清楼赏之，分赐禁从有差，迨次年则不复花矣，中官带御器械，石璘者，老于禁掖，供奉常为何正臣？去非言之正臣，尝记是事，且谓凡草木之华实，盖有常性，人主者为起，一念乃能感格穹壤，使阴阳造化之功，为之巧顺曲从，以适其一时之所欲，岂为天子者，凡一言动，致穹高之鉴，听若影响之速耶？由是观之，为人上者，使有宋景公之言，时发于诚心，则召应岂俟终日哉？正臣所论如此，邦基尝以正臣之子，薳子楚见其手书，因复记之。
感应部艺文二
诗