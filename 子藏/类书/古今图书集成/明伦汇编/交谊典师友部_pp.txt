师友部总论
礼记
学记
三年视敬业乐群，五年视博习亲师，七年视论学取友。
疏
敬业谓艺业长者，敬而亲之，乐群谓群居，朋友 善者，愿而乐之，博习，谓广博学习也，亲师谓亲爱 ，其师论学，谓学问，向成论说，学之是非取友，谓选 择好人，取之为友，安其学而亲其师，乐其友而信其道，是以虽离师辅而不反也。
疏
此明亲师爱友也，言安乐业既深，必知此深，由 本师，故至于亲爱师也，乐其友者，师既获亲而同 ，志之友亦被于乐重，然前三年乐群，五年，亲师亲 ，师在乐群之后，而此前亲后乐友者，群即友也，为 义然也，前明始学，故乐友在前，此明学业已成，故 亲师为首矣，辅即友也，友主切磋，是辅己之道，深 远也。离，犹违己也，道深明不复虚妄心自信之，若 ，假令违离师友，独在一处，而讲说不违，反于师友， 昔日之意旨，此则强立不反也，独学而无友，则孤陋而寡闻，燕朋逆其师，燕辟废其学。
陈
注
燕私之朋，必不责善，或相与以慢其师，燕游邪 僻，必惑外诱，得不废其业乎？此燕朋燕辟之害也；荀子  性恶。
夫人虽有性质美，而心辩知，必将求贤师而事之，择贤友而友之，得贤师而事之，则所闻者尧，舜，禹，汤之道也，得良友而友之，则所见者忠信，敬让之行也，身日进于仁义而不自知也者，靡使然也。今与不善人处，则所闻者欺诬诈伪也，所见者汗漫淫邪贪利之行也，身且加于刑戮，而不自知者，靡使然也。传曰：不知其子视其友，不知其君视其左右，靡而已矣！靡而已矣！汉贾谊新书。
官人
王者官人，一曰师，二曰友，知足以为源泉，行足以为表仪，问焉则应求焉，则得入人之家，足以重人之家，入人之国，足以重人之国者，谓之师，知足以为砻砺，行足以为辅助，仁足以访议，明于进贤，敢于退不肖，内相匡正，外相扬美，谓之友，故与师为国者，帝与友为国者，王取师之礼，黜位而朝之，取友之礼，以身先焉，师至，则清朝而侍，小事不进，友至，则清殿而侍，声乐技艺之人不并见，然后帝王之业可得而行也。宋周子通书  师友上。
天地间至尊者道，至贵者德而已矣，至难得者人，人而至难得者，道德有于身而已矣。
注
人心蔽于物欲，鲜克知之，故周子每言之详焉。求人至难得者有于身，非师友，则不可得也。已 ，是以君子必隆师而亲友，  师友下。
道义者身有之则贵且尊
周子于此一意而屡言之，非复出也，其丁宁之意， 切矣，人生而蒙，长无师友则愚，是道义由师友有之， 此处恐更有由师友字，属下句，而得贵且尊，其义不亦重乎！其聚不亦乐乎！
此重此乐人亦少知之者
朱子语类
论为学之方
师友之功，但能示之于始而正之于终尔，若中间三十分工夫，自用吃力去做，既有以喻之于始，又自勉之于中，又其后得人商量是正之，则所益厚矣。不尔，则亦何补于事？性理会通。
人伦
朱子曰：夫道虽若大路然，非上智生知之质，亦岂能不藉师友，而独得之哉？要当有以发其端倪，然后有余，师者可得而求耳？问：人伦不及，师曰：师与朋友同类而势分等于君父，唯其所在，则致死焉，或云如在君旁，则为君死，如在父旁，则为父死，曰：也是如此，如在君，虽父有罪，不能为父死，又曰：人伦不及师者，朋友多而师少，以其多者言之，问服中不及师，何也？曰：正是难处，若论其服，则当与君父等，故礼谓若丧父而无服，又曰：平居则绖和靖，尹氏曰：学者虽是要从师，然赖朋友相成，处甚多师，只是开其大端，又体貌严重，若于从容闲暇之际，委曲论难，须是朋友便发明得仔细，象山陆氏曰：天下若无着实师友，不是各执己见，便是恣情纵欲，道广大学之无穷，古人亲师求友之心，亦无有穷已，以夫子之圣，犹曰学不厌，况在常人，其求师友之心，岂可不汲汲也然师友会聚，不可必得，有如未得会聚，则随己知识，随己力量，亲书册就事物，岂皆蒙然懵然，略无毫发，开明处，曾子曰：尊其所闻，则高明行其所知，则光大，非欺人也。
师友部艺文
师友箴 ， ， ， ， ， ， ， ， 唐柳宗元今之世，为人师者，众笑之，举世不师，故道益离，为人友者，不以道而以利，举世无友，故道益弃，呜呼！生于是病矣，歌以为箴，既以儆己，又以诫人，不师如之何？吾何以成不友，如之何？吾何以增？吾欲从师，可从者谁？借有可从，举世笑之，吾欲取友，谁可取者？借有可取，中道或舍，仲尼不生牙也，久死二人，可作惧不？吾以中焉可师耻焉可友，谨是二物，用惕，尔后道苟在焉，佣丐为偶，道之反是，公侯以走内考诸古，外考诸物师乎？友乎？敬尔无忽。
师友部杂录
礼记曲礼直而勿有
注
直正也己若不疑则当称师
友而正之谦也
周礼地官调人，掌司万民之难而谐和之，凡和难兄弟之雠，辟诸千里之外，从父兄弟之雠不同，国师长之雠，□兄弟主友之雠，□从父兄弟，战国策郭隗曰：帝者与师处，王者与友处，霸者与臣处，荀子修身篇非我而当者，吾师也，是我而当者，吾友也，谄谀于我者，吾贼也，故君子隆师而亲友，以致恶其贼，庸众驽散，则劫之以师友。
孔丛子独治篇陈，余谓陈王曰：今必欲定天下，取王侯者，其道莫若师，贤而友智，白虎通三纲六纪篇，师长有尊，朋友有旧。
潜夫论赞学篇，君子敦贞之质，察敏之才，摄之以良朋，教之以明师，其不有济乎？抱朴子崇教篇，先哲居高，不敢忘危，爱子欲教之义方，雕琢切磋，弗纳于邪伪，选明师以象成之，择良友以渐染之，朋友师傅，尤宜精简，必取寒素德行之士，以清苦自立，以不群见惮者，其经术，如仲舒桓荣者，强直若龚遂，王吉者，能朝夕讲论，忠孝之至道，正色证存亡之轨迹，以洗濯垢涅，闲邪矫枉，宜必抑情遵宪法，入德训者矣，汉之末世，吴之晚年，则不然焉。望冠盖以选用，任朋党之华誉，有师友之名，无拾遗之实，匪唯无益，乃反为损，颜氏家训序致篇，禁童子之暴谑，则师友之诫，不如傅婢之指挥，旧唐书元稹传，稹献教本书曰：匹士之爱其子者，犹求明哲之师以教之，直谅多闻之，友以成之，岂天下之元良，而可以疾废毦，聩不知书者为之师乎？疏冗散贱，不适用者之为友乎？此何不及上古之甚也！同话录人之五伦朋友寓焉而不言，师三人行，必有我师焉，是师寓于朋友中矣，然有曰君师有曰：父师，是君父皆有师之道也，人之常尊，曰君，曰父，曰：师三者而已，记曰：师无当于五服，五服弗得，师不亲，以此推之，君之于臣，父之于子，力有所不及，处赖师之教尔，故师之德配君父，省心录求师问友，急于教子者，始于章句中于文采，终于科第，所谓入孝出弟泛爱，亲仁则懵，如冥行，岂不违吾圣人之言乎？放翁题跋王深有书，简跋此书，朝夕观之，使人若居严师畏友之间，不敢萌，一毫不善意，小学广敬身篇，吕舍人曰：夫指引者师之功也。行有不至，从容规戒者，朋友之任也，决意而往，则须用己力难，仰他人矣，朱子语类九年，知类通达，横渠说得好，学者至于能立，则教者无遗恨矣！此处方谓大成，盖学者既到立处，则教者亦不消得管他，自住不得，故横渠又云：学者能立，则自强不反，而至于圣人之大成矣，而今学者不能扶持到立处，尝谓此段是个致知之要，如云，一年视离经辨志，古注云：离经是断绝句也；此且是读得成句，辨志，是知得这个是为己，那个是为人，这个是义，那个是利，三年，敬业乐群，敬业是知得此是合当如此做，乐群，是知得滋味，好与朋友切磋，五年博习亲师，博习，是无所不习，亲师是所见，与其师相近了，七年论学取友，论学，是他论得有头绪了，取友，是知贤者而取之，此谓之小成，九年知类通达，此谓之大成，横渠说得推类两字最好，如荀子伦类不通，不足谓之善学，而今学者只是不能推类，到得知类通达，是无所不晓，便是自强不反，这几句都是上两字说学，下两字说所得处，如离经，便是学辨志，便是所得处，他皆仿此，元史虞集传集曰：下州小邑之士，无所见闻，父兄所以导其子弟，初无必为学问之盛意，师友之游从，亦莫辨其邪正，然则所谓贤才者，非自天降地出，安有可望之理哉？见闻搜玉，吴樵淳佑中，平江节度使推官，尝谓人曰：吴人尚奢而争胜，所事不切，宁百万钱，娶女不能十万钱教子弟，宁舍十万钱，遣婢妾不能以万钱，延好师友，故使子弟不知书，识字但广置田宅，计较微利，反贻子孙不肖之害，故人以呆目之，愚谓越人亦然。
师友部纪事
列子黄帝篇列子师老商氏，友伯高子进二子之道，乘风而归，尹生闻之，从列子居请蕲其术，列子曰：自吾之事夫子友若人也，三年之后，心不敢念是非，口不敢言利害，始得夫子一盼而已，五年之后，心更念是非，口更言利害，夫子始一解颜而笑，七年之后，从心所念，更无是非，从口所言，更无利害，夫子始一引吾并席而坐，九年之后，横心之所念，横口之所言，亦不知我之是非利害欤？亦不知彼之是非利害欤？亦不知夫子之为我师，若人之为我友，内外进矣，韩诗外传周公践天子之位七年，布衣之士，所贽而师者十人，所友见者十二人，后汉书李膺传，膺性简亢，无所交接，惟以同郡荀淑，陈实为师友，初举孝廉，再迁青州刺史，以公事免官，还居纶氏，教授常千人，南阳樊陵求为门徒，膺谢不受，陵后以阿附宦官致位太尉，为节志者所羞，梓潼士女志杨克，字盛国，梓潼人也，少好学，求师遂受业，古学于扶风马季长，吕叔公南阳朱明，叔颍川白仲职，精究七经，其朋友则颍川荀慈明，李元礼，京兆罗叔景汉阳孙子夏山阳王叔茂，皆海内名士，还以教授，州里常言，图纬空说，去事希略，疑非圣不以为教，察孝廉为郎，卒，豫章古今记李思元，字文成，高安邑人，滕王请为师友，海内先贤传仇，览字季智，郭泰赍刺从之，日暮，求留宿，明旦，泰下□拜之曰：君非泰友，泰师也，南史刘瓛，传瓛族子显与河东裴子野，南阳刘之遴，吴郡顾协连职禁中，递相师友，莫不慕之，北史李彪传彪初受业于长乐监伯阳，伯阳称美之，平原王陆睿年将弱冠，雅有志业，娶东徐州刺史博陵崔鉴女，路由冀相，闻彪名而诣之，修师友之礼，称之州郡，遂举孝廉，至京师，馆而受业焉。裴佗传？佗子让之，年十六丧父，殆不胜哀，其母辛氏闲礼度，夫丧，诸子多幼弱，广延师友，周书寇□传，□加镇东将军，封西安县男，小宗伯卢辩以□业行俱崇，待以师友之礼，每有闲暇，辄诣□燕语弥日，恒谓人曰：不见西安君，烦忧不遣，其为通人所敬重如此，北史薛辩传，辩五世孙端，端从孙孝通封蓝田县子，属齐神武起兵河朔，攻陷相州，刺史刘诞，尔朱天光自关中讨之，孝通与贺拔岳同事天光，又与周文帝有旧，二人并先在关右，因并推荐之，乃超授岳岐，华，秦，雍诸军事，关西大行台，雍州牧，周文帝为左丞，孝通为右丞，赍诏书驰驿入关，授岳等同镇长安，岳深相器重，待以师友之礼，裴宽传宽，字长宽，抚诸弟以笃友闻，荥阳郑孝穆尝谓其从弟文直曰：裴长宽兄弟，天伦笃睦，人之师表，吾爱之重之，汝可与之游处，隋书李德林传，德林居贫轗轲，母氏多疾，方留心典籍，无复宦情，其后母病稍愈，逼令仕进，任城王湝为定州刺史，重其才，召入州馆，朝夕同游，殆均师友，不为君民礼数，尝语德林云：窃闻蔽贤蒙显戮，久令君沈滞，吾独得润身，朝廷纵不见尤，亦惧明灵所谴，于是举秀才入邺，杜淹文中子世家，王通父铜川府君宴居歌伐木而召文中子，子矍然再拜，敢问夫子之志，何谓也？铜川府君曰：尔来自天子至庶人，未有不资友而成者也。在三之义师，居一焉，道丧以来，斯废久矣，然何常之有？小子勉旃，宋史李琼传琼幼好学，涉猎史传，杖策诣太原，依唐庄宗属募勇士，即应募，与周祖等十人，约为兄弟，祖与琼情好尢密，尝过琼，见其危坐读书，因问所读何书，琼曰：此阃外春秋所谓以正守国，以奇用兵，较存亡治乱，记贤愚成败，皆在此也，周祖读之，谓琼曰：兄当教我，自是周祖出入常袖以自随，遇暇辄读，每问难琼，谓琼为师，杨徽之传，徽之建州浦城人，家世尚武，父澄独折节为儒，终浦城令，徽之幼刻苦为学，邑人江文蔚善赋，江为能诗，徽之与之游从，遂与齐名，毕士安传士安少好学，事继母祝氏以孝闻。祝氏曰：学必求良师友，乃与如宋，又如郑得杨璞，韩丕，刘锡为友，许骧传，骧父唐世，以财雄边郡，后卜居睢阳生，骧风骨秀异，郡人戚同文，以经术聚徒，唐骧诣之，且曰：唐自念不学，思教子以兴宗绪，此子虽幼，愿先生成之，骧十三能属文，善词赋，唐不识字，而罄家产为骧交，当时秀彦，骧，太平兴国初诣贡部，与吕蒙正齐名，廷试擢甲科，高弁传弁，弱冠，徒步从种放学于终南山，又学古文于柳开，与张景齐名，至道中，以文谒王禹偁，奇之，举进士，累官侍御史，知陕州，卒与李迪贾同，陆参，朱□尹焞相友善，石延年，刘潜皆其门人也，高怿传怿，字文悦，荆南高季兴四世孙，幼孤，养于外家，十三岁能属文，通经史百家之书，闻种放隐终南山，乃筑室豹林谷，从放受业，放奇之，不敢处，以弟子行与同时张荛，许勃号南山三友，蔡挺传挺兄抗，字子直，中进士，调太平州推官，闻父疾，委官去，稍迁睦亲宅讲书，英宗在官邸器重之，请于安懿王，愿得与游，每见必衣冠尽礼，义兼师友，尹洙传洙为馆阁校勘，迁太子中允，会范仲淹贬，敕榜朝堂，戒百官为朋党，洙上奏曰：仲淹忠亮有素，臣与之义，兼友师，则是仲淹之党也，今仲淹以朋党被罪，臣不可苟免，宰相怒，落校勘，复为掌书记，监唐州酒税，范仲淹传仲淹，泛通六经，长于易学者多从质问，为执经讲解，亡所倦，尝推其奉以食四方游士诸子至易衣而出，仲淹晏如也。欧阳修传，修始从尹洙，游为古文，议论当世事，迭相师友，与梅尧臣游，为歌诗相倡和，遂以文章冠天下，邵雍传，雍居洛中，士之道洛者，有不之公府，必之雍熙宁行新法，吏牵迫不可为，或投劾去，雍门生故友居州县者，皆贻书访雍，雍曰：此贤者所当尽力之时，新法固严，能宽一分，则民受一分赐矣，投劾何益？郑穆传穆，字闳中，福州候官人，性醇谨好学，读书至忘栉沐，进退容止，必以礼门，人千与陈襄，陈烈，周希孟友，号四先生，谯定传定，字天授，涪陵人一日至汴，闻伊川程颐讲道于洛，洁衣往见，遂得闻精义，其后颐贬涪，实定之乡也，北山有岩，师友游泳，其中涪人，名曰读易洞，曾几传几，兄开守历阳，从游酢学，日读论语，求诸言而不得，则反求诸心，每有会意，欣然忘食，其留南京，刘安世一见如旧，定交终身，故立朝遇事，临大节而不可夺，师友渊源，固有所自，云刘勉之，传勉之，自幼强学，日诵千言，逾冠，以乡举诣太学，谯定至京师，勉之，闻其从程颐游，邃易学，遂师事之，已而厌科举业，揖诸生归，见刘安世，杨时皆请业焉。及至家，即邑近郊，结草为堂，读书其中，力耕自给，淡然无求于世，与胡宪，刘子翚相往来，日以讲论切磋为事，刘子翚传子翚，与籍溪胡宪，白水刘勉之交相得，每见讲学，外无杂言，它所与游，皆海内知名士，而期以任重致远者，惟新安朱熹而已。初，熹父松且死，以熹托子翚，及熹请益，子翚告以易之不远复三言，俾佩之终身，熹后卒为儒宗，胡宪之传，宪之学易于谯定，从游者日众，号籍溪先生，贤士大夫亦高仰之初，宪与刘勉之俱隐，后又与刘子翚，朱松交，松将没，属其子熹受学于宪与勉之，子翚，熹自谓从三君子游而事籍溪先生为久，楚蕃，传蕃受学于刘清之，清之守衡州，乃求监安人赡军酒库，因以卒业，至衡而清之罢，蕃即□祠，从清之归，其后真德秀书之国史曰：蕃于师友之际盖如此，肯负国乎？吕祖谦传祖谦，字伯恭，长从林之奇，汪应辰胡宪游，既又有张栻，朱熹讲索益精，陈傅良传傅良，字君举，温州瑞安人。初患科举程文之弊，思出其说为文章，自成一家，人争传诵，从者云合，由是其文擅当世，当是时，永嘉郑伯熊薛季宣皆以学行闻，而伯熊于古人经制治法，讨论尤精，傅良皆师事之，而得季宣之学为多，及入太学，与广汉张栻，东莱吕祖谦友善，祖谦为言，本朝文献相承条序，而主敬集义之功，得于栻为多，自是四方受业者愈众，赵方传方，字彦直，衡山人，父棠，少从胡宏学，慷慨有大志，尝见张浚于督府，浚雅敬其才，欲以右选官之棠，不为屈，累以策言兵事，浚奇之，命子栻与棠交，方遂从栻学，累官提举京师常平兼转运判官，提点刑狱，时刘光祖以耆德为帅，方事以师礼，自言吾性太刚，每见刘公，使人更和缓，尝请光祖书勤谨和缓四字，揭坐隅以为戒，黄裳，传裳为人简易端纯，每讲读，随事纳忠，上援古义，下揆人情，气平而辞切，事该而理尽，笃于孝友，与人言倾尽底蕴，耻一书不读，一物不知，推贤乐善，出乎天性，所为文明白条达，尝与其乡人陈平父兄弟讲学，平父张栻之门人也，师友渊源，盖有自来云：袁燮传燮，初入太学，陆九龄为学录，同里沈焕，杨简，舒璘亦皆在学，以道义相切磨，后见九龄之弟，九渊发明本心之指，乃师事焉，沈焕传焕之友，舒璘奉化人，补入太学，张栻官中都，璘往从之，有所开警，又从陆九渊游，曰：吾惟朝于斯夕，于斯刻苦，磨励改过迁善，日有新功，亦可以弗畔矣乎？朱熹，吕祖谦讲学于婺，璘徒步往谒之，以书告其家曰：敝□疏席，总是佳趣，栉风沐雨，反为美境，举干道，八年进士，通判宜州，卒，璘乐于教人，尝曰：师道尊严，璘不如叔晦，若启迪后生，则璘不敢多逊，金史承晖传承晖生而富贵，居家类寒素，常置司马光，苏轼像于书室，曰：吾师司马而友苏公，平章政事完颜守贞素敬之，与为忘年交，元史董文炳传，文炳子士选平生尊敬贤士，在江西，以属掾元明善为宾友，既又得吴澄而师之，延虞汲于家塾，以教其子，诸老儒及西蜀遗士，皆以书院之禄起之，使以所学教授，迁南行台，又招汲子集与俱，后又得范□等数人，皆以文学大显于时，故世称求贤荐士，亦必以董氏为首，明外史，镇国中尉谋玮传谋，玮束修自好，贯穿群籍，黄汝亨为进贤，令投谒抗礼，剧谈久之，逡巡改席，次日，遂北面称弟子，人两称之，正气记，方孝孺传，孝孺处师友，笃恩义，宋迁蜀，孝孺不得与俱为文吁天，愿输寿以延之，时阅其遗文，谈及往事，泣数行下，濂没于夔，孝孺自汉中走，哭尽哀，言于蜀献王，厚恤其家，道夔必舣舟哭，移时乃去。与郭浚林右刘纲，王绅，王绮郑楷赵象王叔英刘浩叶，见泰友善，晤言遗书必切劘，道义先进遗风，文庄邹先生，守益字，谦之甘泉，湛先生九十余，游衡岳，便过吉州，游青原山先生，率郡中同志友二三百人走迎，且戒之曰：湛先生，当兹高年，犹殷勤访友，如此，即此可证其学矣，古云：宪老不乞言，吾侪第应，宪之更不容出一语，辨诘烦聒先生也，晨夕定省，食而执酱，执酳，一遵古，养老礼惟谨，惟时先生年亦近七十矣，盖以湛先生为师，王文成莫逆，友故事之谨如此，嗣湛先生别归，先生送至境上，别时泪潸然，横下沾襟，湛先生顾慰之曰：谦之何悲甚？岂念予老，不复再会耶？余过十数年，重来晤公也，余缅想当时此段风光良知天理，炯然在目，即唐虞之廷，洙泗之间，喜起誾侃之风，何以尚诸列朝诗集，胡翰，字仲申，少师事吴莱，立夫尽得其学，游于黄文献，柳文肃之门，与潜溪华川为友，既而黄柳雕谢，而仲申继之，一时文誉，大着刘英，字邦彦，钱塘人，少从学，夏大理，季爵临川聂大年，教授于杭，奇之，以为忘年友，江南通志，游于诗，字二南，怀宁人，以诸生入太学，时盱江罗近溪先生为海内儒宗，诗千里负笈受业其门，与金陵焦弱侯，□结为里社，开示后学，湖广通志方一凤，字瑞甫，世居黄陂之道，明山弟与时少，遇异人授密诀，静久发慧，唐应德罗文恭皆联舟过访，然文恭独心器凤，凤乃受学文，恭贻以书曰：敛聚精神，精专所业，推而至于服食交游，一切检点，此身便自树立矣，凤乃建水洲别馆，集四方同志，商订切劘，尝与耿叔台，吴少虞鼓枻，金陵晤，徐鲁源□究极知行合一，万物皆备之旨，又因天台抚闽，取道豫章，访罗近溪，共质所学，抵闽，则五云竹林，双室芳洲，龙江，皆造庐就正，吉安府志，周子恭，字钦之，吉水人，子恭与念庵罗公并师事李谷平先生，尝谓名节不立，不可以范俗也，于是取所闻以自重其身，又数年出而友四方之士，则又以为议论不一，不可以决趋也，于是持所见以自决其学，已而为郡誉大起，湖广通志朱英，字宾桃，楚藩诸孙受书，外傅有为心性，躬行言者，则汇而成册，不好浮词，比长，筑其学堂，与同邑贺阳亨，黄陂，黄武，□武滨互为师友， 师友部选句。
汉扬雄羽猎赋建道德以为师友
梁昭明太子文选，序姬公之籍孔父之书，与日月俱悬，鬼神争奥，孝敬之准式，人伦之师友，北齐邢邵太尉韩公墓志，负笈追陪，结友从师，先难后易，身佚功倍，魏应璩诗子弟可不慎，慎在选师友，师友必良，德中才可进，诱宋鲍照诗，从师入，远岳结友，事仙灵。
梁任昉诗践境谒师臣临政钦益友