钦定四库全书    子部十一
小名録        类书类
提要
【臣】等谨案：小名録二卷，唐陆撰，事迹，具唐书隠逸传是书所载皆古人小名始于秦，终于南北朝赵希弁，郡斋读书，后志作三卷，此本仅二卷，希弁称其神仙，玉女之名，妇人臧获之字，亦无弃焉，此本但有妇人臧获之字，而无神仙，玉女之名，又称其自秦至隋，而此本无隋人，殆非完书矣，所记颇为丛襍，如秦二世名胡亥，汉光武帝名秀之类，似皆非小名，王戎称阿戎，王僧谦称阿谦，似即如吕，之称阿，崔鸿之称阿鸿，王平子之称阿平，似即如米，元章之称阿章，皆即其名字，以示亲昵，亦不当在小名之列，至于匡衡，小名为鼎，出自西京，襍记顔师古注汉书，已深驳之，蒙仍祖其説殊为不考，况此书本防为记，小名而作，因小名而引及事实，已为支蔓而谢朗，王恭王修之类，乃至于叠出不已，于体例亦颇有乖，或原本散佚，后人以意补缀，托之蒙欤？然唐人著述，传世日稀，蒙此编，虽未能必信其真，亦无以必断其伪，疑以传疑，备古书之，一种可矣，乾隆四十四年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
小名録卷上
唐 陆蒙 撰
秦始皇二十六年，兼并天下，定郡三十六，海内一统议立号，除諡法自称始皇以一世二世至于千万世，三十二年，因奏鬼神圗书事，曰亡秦者，胡乃使蒙恬兴兵三十万，北筑长城，以偹胡三十七年，始皇出逰丞相李斯与少子胡亥从西至平原，津始皇病，七月，崩于沙丘，丞相李斯立胡亥，矫赐太子扶苏死，是为二世赵髙杀之于望夷宫而立，子婴遂亡，亡秦者胡于斯验矣。
汉吕后名娥姁
武帝即位尊太后母臧儿为平原君
成帝名骜，元帝之子，以宣帝之世，生于甲观画堂，号曰世嫡皇孙，皇帝爱之，因曰太孙，常置左右。
司马相如字长卿，父母，名之曰犬，子长好读书，学击劔，慕蔺相如乃更名【，魏志管辂别传曰：辂父为琅琊郡，佐辂，时年十五，琅琊太守，单子春欲见辂，父遣造之，子春曰：此年少盛有才气，聼其言论似司马犬子游猎之词，】。
扬雄之子小字童乌九嵗与子云论
匡衡字稚圭，少勤学，家贫，邑有大姓文不识，家富坟籍，衡乃为客作而不求直，主人恠问衡曰：愿得主人书徧观之，主人感叹，遂给书衡能説诗时人语曰：无说诗，匡鼎来匡説诗解人頥鼎衡小字也。其畏服如此，【顔师古曰：鼎，正也，如春秋鼎盛之美】。
齐太仓令淳于公有罪当刑，以无子为叹，少女缇萦感激，上书愿没入官，婢以赎父刑，天子怜其意，为除肉刑，改定律令。
成帝建始三年，京师相惊，言大水至渭水，虒上小女陈持弓年九嵗走入横城门，入未央宫，尚方掖门，殿门门衞户者莫见，至句盾禁中而觉得。
初，武帝为太子时，长公主欲以女配帝，帝尚小长公主，指女问帝曰得阿娇好不？帝曰：若得阿娇作妇，当以金屋贮之，公主大喜，乃以配帝，是曰陈后，阿娇小字也。
东汉世祖讳秀，字文叔，初，南顿君为济阳令，而世祖生是嵗嘉禾生县界大熟，因名秀【，按此即小名也。当时尚质，长遂不更改耳，】故防言刘秀作天子，世祖亦自负焉。
皇后郭氏，真定人，父昌，真定恭王以女妻昌，昌早终，其妻号曰郭，主好礼节俭，以王女之富，手常操作，女曰圣通，有宠，生皇子彊，以况为城门校尉，封緜蛮侯，况皇后弟也，赏赐甚厚，京师号为金穴。
赤眉立刘盆子为天子初，有说赤眉建立宗室，以行诛伐，乃求得景王后七十余人，惟盆子最亲，盆子年十五嵗被发徒跣，见众人拜已恐怖，欲啼盆子，故武侯前子王莽为家人，赤眉过畧适盆子在赤眉，中为刘侠卿牧牛，盆子既立，犹朝夕拜侠卿，侠卿为之跪，后祠景王扵北郊，使盆子乗鲜车大马，军中牧儿皆随车观曰：盆子在是中，祠后复归，侠卿所时，欲出从牧儿戏，侠卿怒止之，樊崇等亦不复候视也。
班昭字惠姬，曹世叔妻，彪之女也，大家集云：父为陈留长，大家随至，作东征赋。
初，大将军梁商献美人于顺帝姓友，字通期，帝以归商，商不敢留，而出嫁之，冀即遣客追盗通期，还防商薨，冀行服于城西，庐常与之居，冀妻孙夀【梁纪之甥也，】伺冀出，即多从苍头，追通期，归治掠之，因言当上书告之，冀大恐，顿首请于夀母夀不得已而遂幽闭，通期后，冀复私召往来，生子伯玉，匿不敢出夀知之，使其子河南尹，械友氏家，冀恐夀害伯玉常置复壁中，至年十五，冀被诛，乃出夀甚美而善为妖惑，好为坠马，髻愁眉啼妆折腰，步龋齿笑，性钳忌，能制冀，冀不敢违，冀爱监奴秦宫，官至太仓令，得出入夀每往来屏侍者，私语遂与宫通，威震百寮，刺史二千石冀于洛阳城门内，起甲第而夀扵狭街起宅，与冀相髙作隂阳殿连阁通房鱼池，钓台梁柱门戸皆铜沓纻漆，青璅丹墀，刻镂为云气，又采土筑山十里，九坎，以像二崤，穷极妙丽，金玉明珠，充牣其中，冀与夀夜乗辇张羽盖，饰以金银，游戱第中，賔客诣门，不得通谒谢门者，门者累千金，冬十月，冀与夀及诸子相随，防猎诸苑中，纵酒作倡乐，冀畜狗，封襄邑侯夀为襄城君。
梁冀之诛，太尉李固也，郡县承防，杀固二子宪公，季公初并为长史，闻固策免，皆弃官归，固知祸将及，乃命二公将小子燮还乡，固女文姬，涕泗曰：李氏灭矣！宻与二公谋共逃宣言，还亰师矣，乡人信之，后二公果受害王成者，固之仆也，文姬厚为其资，以燮属成，曰：君执义于公家，为日乆矣是以当危托君六尺之孤，若李氏复存君之名义齐扵程，杵成乃义士，乃将燮走徐州，变姓名为酒家仆，卖卜于市，防赦得免，成亦病卒，燮厚塟之，燮既归，文姬涕泣曰：先公謇为汉忠臣，然梁氏暴虎，今尔幸全血祀，岂非天乎？宜杜絶众人不然，祸重至矣，燮敬从卒以获免，燮学行，才艺亚固，官至亰兆尹。
傅燮字南容，性刚直，不为权贵改节，出为汉阳太守，时冀郡羌反，进围郡城，胡骑数千在城外，卯头欲令燮弃官归乡里，燮子干，年十三，亦曰：愿大人归乡里，燮慨然而叹，呼干小字曰：别诚，汝知吾心耶？圣达节，次守节，伯夷不食周粟，仲尼以为贤，生乱世，何处求生？汝其勉之！魏太祖见干年八嵗时甚竒之及为司空，召干为尚书郎。
彭宠之叛，家数有变，恠堂上闻，虾蟇声在火炉，下凿地而求之，不得卜筮，多言兵从中起，宠奴子宻等三人谋刼宠，是日，宠斋便室，昼卧三奴共缚宠，从呼诸奴婢以宠教责问，便収缚各置空室中，以宠声呼其妻，妻入室见缚，惊曰：奴反耶？捽妻头击颊，趣为诸将军办装，两奴将妻入取物，一人守宠，宠谓守奴曰：若小儿，我素所爱也，为宻所迫胁耳，解我缚出阁，则活矣，用女妻汝家中财物悉与汝，小奴意欲解之，而子宻适至，遂不解，使妻缝缣囊，解宠手，令作教告城门，令子宻等出勿稽留，书成，断宠及妻头置囊中，驰诣阙，封子宻为无义侯。
魏武帝曹操，字孟徳，一小名阿瞒，故有曹瞒传，南阳许攸，字子远，少与袁绍及太祖善，官渡之役，攸谏绍，勿与太祖争，绍不从，乃往诣太祖，绍破走，及后得冀州，攸有功焉，攸恃勲劳，时与太祖相戱，每在座席，不自限至，呼太祖小名曰：阿瞒卿不得我不得冀州，太祖笑曰：汝言是也！然内嫌之，其后行出邺东门，攸顾左右曰：此家不得我则不得出入此门，人有白太祖，太祖遂诛之。
骁骑将军秦朗字元明，新兴人，父宜禄为吕布，使诣袁术，袁术妻以汉宗室女，其妻杜氏下邳人布之围，关侯属请于太祖，求杜氏为妻，太祖疑其色，及城防，太祖亲见，乃纳之，朗随母蓄于公宫，太祖甚爱之，每座席，谓賔客曰：岂有人爱假子，如孤者乎？歴文世无尤，明帝即位，为骁骑将军，帝以为亲爱，每顾问之，多呼其小字曰：阿鳞【一本阿鱼】，数蒙赏赐。
文德郭皇后，少清慧，父永竒之曰：吾此女女中，王遂以女王为字，早失二亲，遭难流离，在铜鞮侯家，太祖为魏公时，得入东宫，文帝所爱。
美人姓薛名灵芸，年十七，容貌絶世，时文帝选良家子以入六宫，灵芸别父母升车，以玉唾壶承泪，壶皆红色，帝遣文车十乗以迎灵芸，灵芸去京十里帝乗雕玉之辇，以望车徒之盛，嗟曰：昔言朝为行云，暮为行雨，今非云非，非朝非暮，因易名为夜来，夜来妙于针工，非夜来裁制，帝不服也，宫中号为针神。
关内侯郑小同，之孙也，别传曰：有子，为孔融吏，举孝亷融之被围，往赴为贼害，有遗腹子以丁卯，月生而以丁卯嵗生命之曰小同，长遂名焉。
李通字文达，江夏平春人也，小字万亿，勇冠三军，为太祖所知，卒，諡刚侯。
臧霸字宣髙泰山人也，闻黄巾起，霸从陶谦击破之，拜骑都尉，遂收兵于青，徐间与孙观，吴敦，尹礼并聚众，霸以兵助吕布，布败归太祖，太祖善之霸，一名冦奴，孙观名婴子吴，敦名黯奴，尹礼名卢儿观，官至青州刺史，从征孙权，为矢贯足，力战不顾。
曹爽之专政也，其党何晏？邓飏？丁谧爽敬之，言无不从，于时谤书谓台中三狗，二狗崖柴，不可当一狗，凭黠作狙囊，三狗谓何？邓丁黠爽，小字其意，言三狗皆欲齧人者。
孙权末，临海罗阳县有神自称王，表【罗阳今之安国，】周旋，民间言语，饮食与人无异，然不见其形，有一婢名纺绩，权遣中书郎李崇赍辅国将军罗阳王印绶迎表，表随崇俱出所歴山川遣纺绩，与神相闻，崇与表至，权立第舍，扵苍龙门外，数使近臣赍酒，往表说水旱小事，往往竒中。
后主孙皓，字元宗，一名彭祖，字皓宗，或云彭祖小字也。蜀刘封者，本罗侯，冦氏之子，长沙刘氏之甥也，先主至荆州，未有继嗣，养为子，年二十余，有武艺，气力过人，将兵与诸葛亮泝流西上，所在战克，益州既定，以封为副中郎，稍迁副将军，后与孟逹防兵，上庸封与逹忿争不和，封夺逹鼓吹，逹惧，乃发表辞先主，率所领降扵，魏文帝以逹为建武将军，平阳亭侯，与徐晃共袭封逹与封书曰：足下与汉中王道路之人耳，亲非骨肉而据权势，义托君臣，而处上位，征则有偏，任之威处，则有副军之号逺近所闻也，自立阿斗已来，【阿斗，后主禅小字，】有识之人相为寒心，今足下弃父母为人后，非礼也，知祸将至而留之，非智也；见正不廻，从而疑之，非义也；号为丈夫，为此三者，何所贵乎？以足下之才，弃身来继嗣，罗侯不为背本也，北面事君，不为弃旧也，恐为乱以免亡，不为徒行也，封不从，先主责封侵陵，诸葛亮劝除之，扵是赐封死，叹曰：恨不用孟子度之言，先主亦为流涕，【襄阳耆旧传曰：习竺，字文晖，为刘备治中，与刘升在公，安同砚席，】魏志载，明帝破诸葛露布云，刘备背恩，自窜巴蜀，诸葛亮弃父母之国，阿残贼之党，神人被毒，恶积身灭，亮外慕立孤之名，而内贪专擅之实，斗之兄弟守空城而已。
晋愍懐太子名遹，字熙祖，惠帝长子聘王衍小女，字惠风，其将废也，有童謡曰：南风起兮吹白沙，遥望鲁国郁嵯峨千嵗髑髅生齿牙，南风贾后小字也。白，晋行沙门，太子小字鲁贾谧，国言太子遭贾后与谧相危之酷也。
齐献王攸，字大猷，少岐嶷，及长，清和平易，亲贤好施，爱经籍，能属文，善尺牍，世推才望，出武帝之右，景帝无子，命攸为嗣，及帝崩，攸年十嵗哀动左右，武帝践阼，时朝廷草创，攸惣统军事，抚寜内外，莫不景附焉。初，文帝甚宠攸，每见輙抚床呼其小字曰：此桃符座防为太子者数矣，及帝寝疾，虑攸不安，为武帝叙汉淮南王，魏陈思王故事而泣，执手以授帝，后为荀朂，冯紞所怨，譛之大康三年，乃下诏以攸为大司马，都督青州诸军，侍中如故，攸知朂等搆已愤然而薨，每就人借书，必手刺其谬，然后反之【，文明太后将崩，谓武帝曰：桃符性急，汝宜私之矣，】。
石崇，字季伦，勃海，清河人，苞之子生于青州，故小字齐奴，苞六男崇，是小子苞，临终分诸子财独不及，崇其母为之言，苞曰：此儿虽小，大能自得，拜黄门，累迁荆州刺史，刼商致富，迁征虏将军，崇有别舘在河阳之金谷园，一名梓泽，謟事贾谧与潘岳为二十四友，有水碓三十余区，苍头八百余人，崇有爱婢曰绿珠，美而工艺，孙秀欲之，使人求焉，崇舘于白下，方登清凉，观临清水使者以告崇出，婢妾数十人，以示皆蕴兰麝，被罗縠曰：任以择使者曰：君侯服御丽，则丽矣，然受命取绿珠，崇勃然曰：绿珠，不可得也。使者再三，崇不许，遂以告秀，秀诛之，崇复有爱婢名翔风，魏末，扵胡市买得，年始十嵗至二十遂有容色，妙别玉声，观宝色石氏之富，瑰寳皆殊方异国所得，莫辨其处，翔风别之，皆出人地，崇艶丽者数千，翔风以文词擅爱，【绿珠弟子宋袆国色，善吹箫，后入晋明帝宫中】。
王濬，字士治，农人也。小字阿童，为益州刺史，时吴中有童謡曰：阿童复阿童，衘刀浮渡江，不畏岸上虎，但畏水中龙，羊祜闻之，乃表濬监益州，加龙骧将军，竟平吴，謡言应矣。
贾充，字公闾，娶李氏，名婉淑，生二女，一曰褒裕，二曰筌裕，李氏父丰被诛，李坐流徙，充复娶阳城太守郭配女，槐妬忌甚，李氏防赦得还，帝特诏充置左右夫人充谦，不敢当其实，畏槐也，筌为齐王妃，每号泣请充省，李氏竟不往，充有儿名，黎生再周，充自外入，乳母抱在中庭，儿见充喜笑，充就怜之，槐遥见，谓充有私，乃杀乳母儿啼不饮他乳，遂死，槐亦终身无子，【郭氏一字，玉璜】。
琅琊恭王觐妃，小字铜环生，元帝先有防云，铜马入海建业期，后元帝果兴于江左。
王戎，字濬冲，琅琊临沂人，祖雄，父浑阮籍素与浑友，年十五，在郎舍籍，每过浑，俄顷輙去，过视戎良乆方出谓浑曰：濬冲清赏，非卿比与卿言，不如共阿戎谈，钟士季目王安丰，曰阿戎，阿戎解人语。
阮咸，字仲容，性任诞，不拘小节，私姑家之貉，婢姑徙居初云留后，乃携去咸时，居防闻之，借客驴追之，连骑而返，获议于时，废弃者乆之及孚之生也，其姑取王延夀鲁灵光殿赋，语曰：胡人遥集于上楹乃字曰：遥集仲容，每叹曰：我虽失三公，然得遥集。
王凝之妻谢氏，道韫安西将军奕之女也，初适凝之还，甚不恱叔父安曰王郎，逸少子不恶，汝何恨耶？荅曰：一门叔父则有阿，大中郎羣从兄弟复有封，胡、羯，末，【封胡羯末四，小字】，不意天壤之中，乃有王郎。
谢太傅安寒食内集儿女论文义，俄而雪骤，公欣然曰：白雪纷纷，何所似兄子，胡儿【朗，小字】曰：撒盐空中，差可拟兄女，道韫曰：未若栁絮因风起，公大笑，乐【朗字长度，安次兄据子仕至东阳太守，】、
谢胡儿语庾道，季【庾龢小字也。亮之子晋，丹阳尹，中领军】诸人，日暮，欲就卿谈，可坚城垒，庾曰：若文度【王坦之，字】来，我以偏师待之，康伯【韩】来济河，焚舟矣，胡儿作著作郎，当作王堪，传不谙堪，乃谘太傅，太傅答曰：世曹【堪字，】亦被遇堪烈之，子阮千里，姨兄弟潘安仁中表安仁，所谓子亲伊姑，我父惟舅是许元婿。
谢公因诸子集聚，问毛诗，何句最佳？遏称曰：昔我往矣，杨栁依依，今我来思，雨雪霏霏，公曰：訏谟定命逺猷辰告此句，偏有骚人，深致【遏，小字】遏，年少时好着紫罗香囊，垂里子叔父患之，而不欲伤其意，乃谲与棋赌，赌得乃烧之。
桓宣武作徐州，时谢奕为晋陵太守，与桓啸咏，无异常日，及桓迁荆州时，面晤之间，意气甚笃，奕弗之疑，唯谢虎子【据小字，奕之弟】，妇王【据取太原王辐女名经，】悟其防，每曰：桓荆州用意殊异，必与晋陵俱西矣。俄而引奕为司马，奕在温座席，岸帻啸咏，宣武曰：我方外司马。
谢虎子【据】尝上屋熏鼠，胡儿既无由知，父为此事，闻人道痴人，有作此者，戏笑之时，道此非复一过，太傅既了，已之不知，因其言次语，胡儿曰：世人以此谤中郎亦言：我共作此【，中郎据也。章仲反，按：世有兄弟三人，则谓第二者为中，今谢昆弟有六，而以据为中郎，未可解】，胡儿懊热，一月日闭斋不出，太傅虚托引已之过以相开悟，可谓徳教矣。【按末，用赞语极】。
桓冲字幼子，彛之子温，诸弟中最淹识，有武干，温甚器之，初，彛亡弟兄，并小家贫，母患须羊以解，无由得之，温乃以冲为质，羊主甚富，言不欲为质，幸为养买德郎，【冲小字，】及冲为江州出射，羊主于射堂，边防冲识之，谓曰：我买徳也遂厚报之，冲性俭素，常浴后，其妻送以新衣，冲怒，促持去，其妻曰：衣不经新，何缘得故？冲笑而服之。
桓字敬道，大司马温孽子，其母马氏，尝与同軰夜坐，月下见流星坠铜盆中，如二寸火珠，冏然明净，竞以瓢接取，独马氏得而吞之，若有感遂娠，及生，有光照室，占者曰：此儿生有竒辉宜字为天，宣武嫌其三，文复字为神灵寳犹复同三既叹重前却，减神一字，名灵寳南郡被召，作洗马泊船荻渚，王大【王大忱小字也。】服散已小醉，往看桓，为设酒【，或云，忱字佛大，】王不能冷饮，顾左右，令温酒来，以手巾掩泪，王求去，因谓王曰：犯我家讳，何预卿事？王叹曰：灵寳故自逹【语林日不立，忌日止立忌时，其逹而不拘，皆此类也。】桓循少为所侮，每言论常鄙薄之，循深以为憾，及将簒循，请于母庾夫人计袭，庾曰灵寳视我如骨肉，忍相圗耶？循乃止，【循小字阿厓】。
刘毅，字希乐，彭城人，破桓，以功授都督，淮南五郡军事，豫州刺史，封南平郡开国公都督宣城军事，初，桓在南州起斋，悉画盘龙，号盘龙斋，毅小字盘龙，至是居焉。
桓石虔小字镇恶，豁之子有材干，趫防絶伦从父在荆州，于猎围中，有猛兽被箭而伏，诸督将素知其勇，戱令拔箭，兽跳，石虔亦跳髙于兽兽伏，复拔一箭以归，有患疟者，呼石防来，疾者多愈，【虔年十八九，未被举童干，常呼为镇恶郎】。
禇爽，字茂，河南人，太傅裒之孙，秘书监，歆之子太傅谢安见其少，叹曰：若期生【爽，小字】不佳，我不复论事，及长，果俊迈有风气，好老子，当世荣誉，弗之屑也，唯与殷仲谋交善，迁中书郎，义兴太守。
王忱，字元达，坦之子王恭随父蕴在防，稽王大【，忱小字】都来拜墓，恭暂往墓下看之，二人素善，遂十余日方还，父问何故多日？对曰：与阿大语，蝉连不得归，因语之曰：恐非尔之友，中乖爱好，后为王绪所间，终成怨隙，果如其言。
司马太傅为二王题目曰孝伯，亭亭直上，阿大罗罗清疎，王恭始与建武甚有情，后遇袁恱之闾，遂致疑隙，然每有兴防，故有相思，时恭常行散，至京口射堂，于时清露，晨流新桐，初发王，因叹曰：王大故自濯濯，王恭从防稽还，王大看之，见其坐六尺簟，因语恭曰：东来，故应有此物，可以一领与我恭无言，及王大去，后举所坐簟送之，既无余席，便坐荐上，大后闻甚，惊曰：吾本谓卿多故求取，对曰：大人不悉恭，恭作人无长物。
王澄字平子髙风不羣旷，逹独傲，每闻玠谈名理，輙絶倒人曰：卫玠谈道，平子三倒，后王敦为大将军，镇豫章，玠避乱投，敦与之谈，弥日信宿，敦曰：昔王辅嗣吐金声于中朝，此子复玉振于江表，微言之绪，絶而复续不悟，永嘉之末，复闻正始之音，阿平【澄，小字】若在，当复絶倒矣。
王衍尝为天下人士题目曰阿平第一子。嵩，【，庾，敳，】第二处，仲宜第三【，王敦】王孝伯【恭，字】问，王大曰：阮籍何如？司马相如，王大曰：阮籍胷中垒块故须酒浇之，王佛大笑曰：三日不饮酒，便觉形神不复相亲。
谢遏夏日，常仰卧谢公，清晨卒来，不暇着衣，跣出房外，蹑履问讯，公曰：汝可谓前倨后恭也，谢太傅，未冠时始出，诣王长史，蒙与清谈良乆去后苟子【王脩，小字】问曰：向客何如？尊长史曰：向客亹亹风采，逼人【脩，字敬仁，蒙之子】。
许掾少时，人以比王茍，子许大不平，后因会稽西寺讲，王理遂屈，僧意在瓦官寺中，王茍子来与共语，使者唱礼，便谓王曰：圣人有情否？王曰：无重问，圣人如柱耶？王曰：如筹算耳，虽无情运之者，有情意，曰：谁运圣人也，茍子不得荅而去。
庾统字长仁衞将军怿之子也，少有令名，仕至浔阳太守，简文目庾赤玉，省率除理谢仁祖，常云庾赤玉胷中无宿物【统，小字赤玉，】王坦之弱冠与郗超俱有重名，时人为之语曰：盛徳絶伦郗嘉賔江东独歩王文度嘉宾，超小字【超，字景兴，髙平人，司空愔之子，】，超少有才气，超世迈俗，常检语曰：大才槃槃，谢家，安盛徳日新郗嘉賔桓公语曰：嘉賔阿源【殷浩，字巨源，小字阿源，】有徳有言，向使便作令仆，足以仪刑百揆，朝廷用违其才耳，嘉賔钦崇释道安徳问饷米千斛，修书累纸，意寄殷勤，道安答云：损米弥觉，有待之为烦。
郗嘉賔书与袁虎，【宠小字，】戴安道谢居士云：恒任之风，当有所引耳，以无常以此激之。
范启与嘉賔书曰：子敬，举体无饶，纵掇皮无余润，郗答曰：举体无余润，何如？举体非真也，范性矜假，多烦嘲之，郗融小字仓融，即嘉賔弟也，郗司空，拜北府【旧，徐督以束为称，晋氏南迁，徐州刺史王舒，加北中郎将，北府之号自此起，】王黄门【徽之，字子猷，】诣郗门拜云：应变将畧非其所长，骤咏之不已，郗仓谓嘉賔曰：公今拜子猷言殊不逊，深不可容，嘉賔曰：此是陈夀作诸葛亮，评人以汝家比武侯，复何所言？
王临之，字仲产，仆射，彪之子，位至东城，太守王右军曰：我家阿林，【临之，小字】清，章太出。
郗恢字道，小字阿乞王，子猷诣郗，雍州郗在内，见有防云，阿乞那得物，勅左右送还家，郗出覔之曰：向有大力者负之而趋，郗无忤色。
王胡之子，循龄清约，以风操自居，才器率众举有秀悟，小字阿龄谢，太傅语刘长卿曰：阿龄于此事，欲大属刘曰：亦名士之髙操者也。
王蕴恭之父也，小字阿兴，世称苟子秀出，阿兴清和王珣，字元琳，小字法防，一云阿瓜谢公领中书监王东亭，有事应同上，省王后至，坐促王谢虽不通，太傅犹敛膝容之，王神意甚闲畅，谢公倾目还，谓刘夫人，【安娶沛国刘躭女，字安国，真长之妹，】曰：向见王瓜，故自未易，有虽不相关，正自使人不能已，王珉，字季琰，珣之弟子，小字僧珍，有才艺，善行书，名出凡流，故有语曰：僧珍难为兄法，防难为弟，累迁侍中，中书令王大为吏部，尝为选草临当奏，王僧珍来，即出视之，僧珍得便以己意，改所选者近半，主人甚以为佳，即冩更奏。
僧珍谢车骑，共集王小奴，许小奴【小奴，小字】僧珍，举酒劝谢云：奉使君一觞，【言曽为徐州故云。使君】谢曰：可尔，僧珍勃然起作色曰：汝故吴兴溪中，钓碣耳，何敢侜张？【叔父曽在吴兴，少时，从之，逰王珉故云】谢徐抚掌而笑曰：卫君珎殊不肃，省乃凌上国。
提婆初至，【僧伽提婆罽，賔国人姓瞿昙氏】为王，东亭第讲阿毗昙【，晋言无此法也，】始发讲，才半僧珍，便云都已晓，即于坐分数四，有意道人，便就余屋自讲，讲竟东亭，珣问法门，道人曰：弟子都来未解，阿珍那得已，讲所得云何？尤狙也？【尤狙，不可解】。
吴孙权步夫人，临淮隂淮隂以美丽得幸，生二女，长曰鲁班，字虎前，配周瑜子循，后配全琮，少曰鲁育，字小虎，前配朱据，后配刘纂。
孙休字子烈，权第六子即位，立子为太子，乃下诏曰：人之有名，以相纪别，长为作字，惮其名矣，礼名子，欲令难犯易避，今为四男作名字，太子名，【音如湖水，湾瀬之湾，】字【，音如迅令之迅，】次名，【音如兕，輗之兕】，字【，音如首之，】次名壾，【音如草，葾之□】，字昷【，音如举物之举，】次名，【音如裒寛大之裒，】字焚【，音如拥特有所之特，】此都不与世所用同，故钞旧文今造此字，既不相配，又字，但一庶易避也。普告天下，咸使闻知，【此名之竒恠故附于此】。
孙亮，字子明，权少子权薨，即尊号，亮有爱姬，四人皆振古絶伦，一名朝姝，二名丽居，三名洁华，四名洛寳又作绿琉璃屏风，甚薄而彻，每月下清夜舒之，使四姬坐屏风内，而外望之，如无隔，唯气不通，耳为四姬，合四气香，皆异国所出，香气在衣，厯年弥盛，百濯不歇，因名百濯香，闻曰大畧全是故未尝有精覈耳。
王恬字敬豫，小字阿螭，少好武，不为文公所重，丞相每见长豫【恱字】则喜见敬，豫则瞠阿螭玺，为中兴第一，谢公尝与谢万共出西，过吴阿欲相与萃，王恬所【，恬时为吴郡，】太傅曰：恐汝不必酬汝，意不足尔，万犹苦要，太傅坚不廻，万独往坐，少时王便入内谢，殊有忻色，以为厚待，已良乆乃沐头散髪而出，亦不坐，仍据胡牀在中庭，晒头神气傲迈，无相酬对，意万，于是乃还，未至，船乃逆太傅曰：阿螭不作玺。
王彭之，字安夀小字虎防，彪之字叔武，小字虎犊，皆彬之子，彪之年二十鬓皓白，时人号为生白髪为会稽内史，豪右敛手，是时桓温废海西公，百寮莫知所为，彪之谓温曰：取霍光传，来礼度仪注，定于须防，叹曰：元彪不当如是也。
王右军在南，丞相与书，每叹子侄，不令云虎，防虎犊还其所知。
王司州【胡之】，尝乘雪往王螭许，司州言气有小相，忤逆于螭螭，便作色不怡，司州觉恶，便举牀就之，持其臂曰：汝讵复与兄老计也，螭拨其手曰：冷如鬼手，强来捉人臂。
王文度弟阿智，【王度之，小字】不翅，年长而无人与婚，孙兴公有一女，小字阿桓，亦僻错，又无嫁娶，礼绰因诣文度求见阿，智既见便，扬言此定可，殊不如所传，那至今未婚，我有一女，但吾寒士，不宜与卿计，文度欣然而启，蓝田述【述文度，父名也，】惊喜成婚，女之顽嚚，更过阿智，文度为桓公长史，桓为儿求王女，王许诺，咨蓝田，既还，蓝田爱念，文度虽长大，犹抱膝上，文度因言之，述大怒，排文度下膝曰：兵那可嫁女与之，文度还报云：家中得婚处，桓曰：吾知矣，此尊府君不肯耳，后桓女遂嫁，文度儿王氏谱，坦之子恺娶桓第二女，女字伯子，恺仕至丹阳尹。
庾翼字稚恭为荆州，临终自表以子园客【庾之，字仲直，小字】自代，朝廷虑其不从命，未知所为，乃共议桓温，刘恢曰：使伊去，必能克定荆州，恐不可复制，后果如恢言。
桓伊字叔夏，谯国铚人，父景防，将军伊少有才艺，善音律，为刘恢，王蒙所知，有蔡邕柯亭笛，常自吹之，王徽之赴召亰师，泊舟于青溪侧，伊素不与徽之相识，伊于岸上过，船中客称伊小字曰：桓王也，徽之使人谓伊曰：闻君善吹笛，试为我一奏，伊时贵显，素闻徽之名，便下车，踞胡床，作三调弄，上车便去，主客不交一言，一云字子野也，桓公问子野谢安石知万石必败，何以不谏？子野曰：固当出于相难，桓作色曰：万石桡弱，凡才有何顔，难犯【桓野，每闻清歌，輙唤奈何？谢公闻之，曰：子野可谓一往有深情】。
桓嗣字祖恭，冲之子也，小字豹奴，人或谓之桓豹，奴是王丹阳【王混，】外甥形似，其舅桓甚讳之，宣武云不恒，似时似耳，恒似是形，时似是神，桓愈不恱。
桓允素轻桓崖，【桓修小字，】家在亰下有好桃，连就之，遂得佳者，与殷仲文书曰：徳之休明肃慎贡其楛矢，如其不尔，篱壁间物，亦不可得。
陶范，字道则，侃第十九子，诸子中最知名，王脩龄尝在东甚贫乏，陶胡奴【范，小字】为乌程令，送一舟米遗之，却不肯取直，答语，王脩龄若饥，自当就谢，仁祖索，不须陶胡奴米。
袁宏始作东征赋，都不道，陶公胡奴诱之狭室中，临以白刄曰：先公勲业，如是君作东征赋云：何相忽畧宏窘蹇无计，便云我曽大道，何以云无？因语曰：精金百链，在割能断，功则治民，职思靖乱，长沙之勲，为史所讃。
江，敳，字仲恺，济阳人，父彪，仆射敳歴黄门侍郎，御骠骑谘议王恭请卢奴，【敳小字，】为长史，晨往诣江，江犹在帐中，王坐不敢即言良乆乃得及江，不应直，呼人取酒，自饮一椀，又不与王王且笑且言：
后赵石季龙杀勒子僣位，大飨羣臣于太武殿，佛图澄吟曰：殿乎殿乎？棘子成林，将壊人衣季龙令发殿石下视之，有棘生焉，诸石后为冉闵灭畧尽闵小字棘奴。
石季龙立子为太子，字大渊，少而雄慧，帝深爱之，及为嗣，每顾左右曰：马家父子兄弟自为残灭，若其不然，吾岂有今日！如我当有杀阿防理乎？防小字及邃，总百揆，荒躭酒色，骄恣无道，不堪储嗣，乃废为庶人，防及张妃男女共六人，其夜赐死，合一棺埋之。
前燕慕容冲，初，苻坚之灭慕容暐，冲妹为清河公主，年十四，有殊色，坚纳之，冲年十二，有龙阳之姿，坚又幸之长安，歌曰：一雌复一雄，双飞入紫宫，咸惧为乱，王猛切谏，乃出冲，长安又謡曰：鳯凰鳯凰止阿房，坚曰：鳯凰非梧桐不栖，非竹实不食，乃各植数千株于阿房以待之，冲小字鳯凰，是终为坚贼，入止阿房，后冲进攻长安，坚登城责之曰：尔軰羣奴止可牧牛羊，何为送死！冲曰：既厌奴苦，取尔见代，冲竟僣位于阿房前。
秦苻生之嗣伪位，酷暴夜对，侍婢曰阿法【，清河王小字】兄弟，亦不可信，明当除之。是夜，清河王苻法，梦神人告之曰：旦将祸集汝门，先觉者，可以免之，寤而心悸，防婢来告，乃率壮士数百人潜入云龙门，苻坚率麾下鼓噪，生犹昏睡，坚众既至，引置之别堂，废之为越王，俄而杀之，苻坚，字永固，一字文玉，小字肩头，祖洪，父雄伯父防西入关，梦天神使者，赤冠朱衣，拜肩头为龙骧将军，防因为坛于曲沃以授之，防泣谓坚曰：汝祖昔受此号，汝为神明所授，可不勉欤！苻生既残虐无度，坚杀之，遂僣号秦王。
后凉吕纂，字永绪，光庶子杀光长子绍僣即尊号，有若畨太守吕超擅伐鲜卑思盘，纂见超曰：胡奴卿恃兄弟恒欲欺吾耶？要当腰斩，然后天下定，超顿首谢曰：不敢，纂引超及诸州，臣燕扵内殿，吕隆屡劝纂酒，遂至昏醉，超取剑击之，洞胸奔于宣徳堂将军魏益多人斩纂首以狗，初，纂与沙门罗什棋杀，什曰：必杀尔，乃止。答曰：尔难杀我，我则必杀尔也。于是纂竟被杀。其言验矣。
天水太守史稷暴疾而死，五旬乃苏，云：见凉光殿中，皆生白瓜，至秦使梁熈至熈，小字白苽，西凉武超王李暠，字盛，小字长生，后立歆，字士业，盛梦为凉公，领凉州牧，代沮渠为蒙逊所杀，士业之未败也，炖煌父老令狐炽家，见白头翁衣，祫识曰：南风动，吹长木，胡桐推木中毂，言讫不见，士业小字桐推，至是乃亡。
后燕慕容农字厚，小字頴慧，垂第三子也。年九嵗问太史黄紭曰：俗称参辰相见，万人相食，各自一宿，何为如是？紭曰昔髙辛氏有二子，长曰伯阏，主辰，次曰实沉，主参日寻干戈，自相征讨，后帝不臧，使伯阏主辰，实沉主参别而离之，相见则争，故代传言然，农曰：天有定宿，以人甄之而成憎爱，二子之前，参辰云何？紭不能对，埀深竒之。
小名录卷上
钦定四库全书
小名录卷下
唐 陆蒙 撰
宋髙祖刘裕字徳舆小字寄奴
少帝义符，小字车兵，武帝长子立，二年昏悖，太后召羣臣，废帝为荥阳王。
文帝名义隆，小字车儿，武帝第三子立三十年，为太子劭，元凶所杀。
孝武帝骏字休龙，小字道民，文帝第三子讨元凶，立十一年崩。
前废帝子业，小字法师，孝武长子残忍无道，湘东王彧废之，在位一年。
明帝彧字休炳，小字荣期，文帝第十一子，立七年崩，后废帝昱字徳融小字慧震，明帝长子无道淫虐，萧道成废之。
顺帝淮字仲谋，小字智观，立三年，禅位于齐，封汝隂王广陵王义眞，字车士，为扬州刺史，太后谓帝曰：道隣，汝布衣时，兄弟宜用为扬州，上曰：寄奴于道隣，岂有所惜，但扬州根本所寄，事务至多，非道隣所了，太后曰：道隣年出五十，不如汝十嵗儿也，上曰：车士虽为刺史，事无大小，皆由寄奴，道隣年长，不亲其事，则于听不足，太后黙然。
王愉小字驹，晋尚书仆射江右，冠族子绥，亦有重名以髙祖起自布衣，甚忽之，裕晚得志，悉诛之，唯司徒王谧有旧恩，虽为桓佐命，终保持之，不得诛，谧从弟湛谓驹无罪，义旗诛之，此是剪除胜已以絶民望兄桓氏党阿而名位如此，欲求免得乎？谧惧，奔扵曲阿髙祖迎还复位。
刘穆之字道和，小字道民，髙祖初尅亰城，谓何无忌曰：急须得一府主簿，如何？何无忌曰：无过刘道民也。
刘秀之小字阿秀，瑀族叔秀之为丹阳尹，瑀与亲故书曰：吾家黒面阿秀遂居刘安众处，朝廷不为多士。
王镇恶祖猛，父休，五月五日生，家以俗忌，欲以出继踈宗猛见曰：此非常儿，昔孟尝君以五月五日生儿将兴吾门矣！遂用为嗣镇恶，后封博陵侯，进号征虏将军。
向靖小名，称与髙祖讳同改称小字，今传称向弥是也。蔡廓常器，其小子与亲故书，小儿四嵗神器似可，不入非类，不与小人逰故以兴宗为之名，兴宗为之字，褚浑之小字，佛佛髙祖以旧功爱之，会稽郡偶缺，朝议欲蔡廓为之髙祖曰：彼自是蔡家佳儿，千我何事？不如与禇佛佛。
傅亮秉政，将拜，蔡廓为吏部尚书，因傅隆问廓，廓曰：若以选事悉付我，我则为之，不然，即不拜，亮语徐羡之曰：黄门郎以下，当尽委于蔡，羡不复措手矣。以上则共叅同异，廓曰：我不能与徐干木【，羡之小字，】署纸尾，遂不拜，吏部黄纸，案吏部尚书与录尚书连名，故廓云署纸尾。
刘敬宣为青州都督，诸葛长民招以同叛，敬宣遂遣使呈髙祖曰阿夀【敬宣小字】正，谓不负我也。
谢述与刘湛为异常之交，湛羙甚有风度，谓人曰：我见谢道儿未尝足，【道儿述，小字】。
谢灵运小字客儿初，钱塘杜明师，夜梦中向有人来入舘，是夕，即灵运生于会稽，旬日而谢，亡其家，以子难得，遂送灵运于杜治养之，十五方还郡，故名曰客，儿【明师，名昊字不恭，性敏悟，宗事正一少，叅天师治录，陆纳为尚书，年三十患，创昊为奏章，延至七十】。
袁粲，字景倩，父灌早卒，祖母哀其防，孤名之曰愍孙，有风操，着妙徳先生传以续嵇康髙士传敏孙少，慕茍奉倩为人，乃白太祖，字景倩。
始兴王濬，字休明，将产之夕，有鵩鸟鸣于屋上，巫蛊事发，上谓潘淑妃曰：太子图富贵，更是一理，虎头【，濬小字也。】复如此，非思虑所及，汝母子岂可一日无我也，皆赐死。
谢防父思，武昌太守，从叔峻无子，峻以微为嗣，本名宻犯所继内讳，故以字称。与族子灵运，瞻曜并以文义赏防，居乌衣巷，同逰叔父混敬赏之，尝曰阿逺【瞻小字，】刚而负气，阿客博而无检，阿多【曜，小字】恃才，而持操不笃，宣明【晦小字，】自知而纳善不周，设复功济三才，终亦以此为恨，至如防子，吾无间然。
王微，字景，琅琊人也，善属文，能书画为吏部郎，弟僧谦亦有才干，为太子舍人，遇疾，防躬自处治，而谦服药失度，遂卒，微深自咎恨，发疾不治，哀痛不已，以书告灵曰：吾素好医术，不能使尔得全，又寻思不精，至使枉遇痛酷，奈吾罪何？阿谦，何图至此！谁复视我？谁复忧我？他日寳吝三光，割嗜好以祈年，今也唯速化耳，后谦四十日卒。
谢灵运解职东归，惠连防有才悟，而轻薄不为父，方明所知，灵运去永嘉还始宁，时方明为防稽郡，灵运见惠连，大相知赏，何长瑜教惠连，读书亦在郡，灵运又以为絶伦谓方明曰：阿连少悟如此，而尊以常儿，遇之何长？瑜当今仲宣饴以下客之食，尊既不能礼贤，宜以长瑜还灵运，遂载之而去。
刘湛，字仁，小字班虎，太祖自豫州长史徴为太子詹事，时彭城王义康权倾中外，湛与推崇之，无复人臣礼，上稍不平，湛初入朝夕引接，不夕不出，晚节上意，稍离而接遇不改，上尝谓所亲曰：刘班初自西还，吾尝防日早晚，虑其当去，比入朝，亦看日早晚，虑其不去，迁丹阳尹，竟伏诛。殷景仁与湛俱为太守任遇初相欵洽，后渐猜隙，义康専权而湛昔为上佐，以旧情自结倾黜，景仁义康尽属湛，诸人附欵，无复至殷氏门，湛党刘敬文父成未悟其机，诣景仁求郡，敬文遽往谢湛曰：老父悖耄，遂就殷鐡求郡，有负生成，阖门惭惧，其奸谄如此，阿鐡景仁小字。
范煜，字蔚宗，父泰母，如厠产之额，为砖所伤，故小字防而徐湛之，小字仙僮，初，鲁国孔熈先有异才，为散骑常侍，以父黙之受，义康恩，欲伸报徳又以范煜不得志，因煜外甥谢综结煜，湛之为丹阳尹，悉约太子送南平王铄出镇，于虎帐岗，祖道日作乱，而差互不得发，湛之乃上表发之，且以自明，及収入狱，煜隔壁，遥问综曰：始被收时，疑谁所告？综曰：不知，晔曰：徐仙僮也，悉伏诛。
鲁爽，小字女生，祖宗之南阳郡公，宗之子轨，一名象齿，即爽之父也，爽少有武艺，弟秀，字天念，才力过爽，建安中，义宣谋反，战饮酒过度，败斩之。
刘南阳，泹阳人，本字拗胡，以其顔面拗黒似胡，及长，乃单为胡出牙郡将，捷口善处分，稍至队主，蛮甚畏之，小儿啼，怖之曰：刘胡来便止。
陶潜，字元亮，一字渊明，集载责子，诗云白髪披两鬓，肌肤不复实，虽有五男儿，总不好纸笔阿舒，已十二懒惰，故无匹阿宣行志学，而不好文术，雍端年十三，不识六与七通，子垂九龄但覔梨与栗，天运茍如此，且进杯中物，又载与俨等疏云告俨，俟份修等云云，又有命子诗云：三千之罪，无后为急，我诚念哉！呱闻尔泣，卜云嘉日，占亦良时，名汝曰俨，字汝求，思按此俨即阿舒也。
鲍照字明逺妹字令晖，有才思，亚于明远，着香茗，赋集行于世。
齐髙帝名道成，字绍伯，小字鬪将，世祖皇帝熈字宣逺太祖长子生于建康青溪宅，其夕陈孝后，刘昭后同梦龙据因小字曰：龙儿初髙祖在府梦着屐上太极殿，三人从一人，武帝一人，明帝一人张天地圗而不识意，言是梁太祖子弟，及践阼，常与梁太祖宻晏谓曰：我辛苦得天下，而祚不传，孙我死，龙子当得【龙儿也，】龙子死，当属阿度，【度也。】，此后当还卿子。
郁林王昭业，字文尚，文惠太子，长子小字法身，文惠薨，立为皇太孙，美容止，好书，世祖勑皇孙手书不得妄出，意贵重之，尝呼为法身坐之，重幄别，抚问即位，不君以罪废。
髙宗明皇帝鸾字栖景，始安王道生子小字度，自宣城王即位。
文惠太子长懋字云乔世祖长子小字白泽
前湘州刺史王蕴，太后兄弟有胆力，以父楷名宦不达，将欲自奋，每抚剑曰：龙泉太阿，汝知我者，叔父景文曰阿答灭我门戸，蕴答曰：与童乌贵贱觉异，童乌，景文子绚小字阿荅，蕴小字，后与刘康粲谋反，死。
王琨祖荟，【音卫】将军，父怿不慧，初不为娶，家以獠婢侍之，生琨，遂名昆仑怿，后娶南阳乐女，无子，改名琨，立以为嗣，性清慎，官至侍中。
长沙威王晃字宣明，太祖第四子有武力，太祖爱之，临崩，以晃属世祖，晃爱武饰，罢徐州还，私载数百人仗还都，为禁司所觉，弃之江水，世祖大怒，豫章王嶷御前稽首涕泣曰：晃罪诚不足宥，陛下当忆先朝念白象，上亦垂泣舎之白象晃小字。
武陵昭王晔，字宣照，太祖第五子母罗氏以罪诛，晔见爱，世祖即位，晔数以言语忤防，世祖尝幸豫章王嶷东田宴诸王，独不召晔，嶷曰：风景殊美，今日甚忆武陵，上乃令呼之，晔善射，屡发命中，顾四座曰：手如何？上神色甚恠，嶷曰：阿五常日不尔，今日可谓仰借天威，帝意乃释，阿五晔小字。
鄱阳王锵字宣韶，太祖第七子有宠于世祖，锵雍容得物情，上为鬰林心疑髙宗诸王问讯独留，锵问曰：鸾于法身，【鬰林小字】何如？锵曰：臣鸾于宗戚，长且受寄先帝，臣等年皆少，朝廷之干，唯鸾一人，愿陛下无以为虑，鬰林退谓徐龙驹曰：我欲与公共计取鸾，公既不同，我不能独办，且复少听，郁林为髙宗所废锵，竟不知初髙宗东府权势稍异，锵每常屣履奉迎，锵语及家国，言泪俱下，鸾以此推信之，锵竟被害。
东昏侯潘淑妃，小字玉儿，帝为潘起神仙永夀玉殿凿为莲花贴地上，令潘妃行曰歩歩生莲花常市，琥珀钗一只，直百七十万。
刘瓛，字子珪，沛郡相人，晋丹阳尹惔六世孙，少笃学，博通五经，聚徒教授，常有数千，性至孝，祖母病疽经年，手持膏药，溃指皆烂，母孔氏甚严明，谓所亲曰：阿称【瓛，小字】便是，今世曽子，諡贞简先生。
王思逺晏之从弟，父罗云，平西长史，有节操，竟陵王子良荐为吏部尚书郎初髙宗废立之际，晏预其谋，思远谓晏曰：兄蒙世祖厚恩，今一旦賛人如此事，彼或以计相须，兄将来，何以自立？若及此，引决犹可，后悔无及。晏不纳及髙宗即位，拜骠骑爵为王，遥光劝除之，晏集防子弟，谓思防曰：隆昌之末，阿戎劝吾自裁，若从其语，岂有今日！思远遽应曰：如阿戎所见，犹未晚耳。晏竟诛思逺迁侍中【阿戎逺小字】。
庐陵王子卿小字鸟熊，世祖第三子出为南豫州刺史，帝谓司徒竟陵王子良曰：鸟熊痴如熊，不得天下第一人行事，无以厌一州，既而曰：吾思得其人矣，乃使陆惠晓为长史，行事，临别，帝问惠晓曰：卿何以辅庐陵王，惠晓对曰：静以修身，俭以养性静，则身不扰，俭则民不烦，虽庸者犹当知勉，况庐陵以帝子之尊耶？帝大悦。
袁彖，字伟才，陈郡夏阳人，父觊，武陵太守，少有风气，好属文谈，举秀才，厯诸王府叅军，不就，觊临终与兄顗书曰：史公才识可喜，足懋先基彖，有孝节，累迁侍中史公，彖小字，彖形体充腴，有异于众，每从车骑射雉郊野，数人推扶，乃能徒歩。
张冲，字思约，吴人冲出继伯父景彻，景彻字樝父，邵小字梨，宋文帝戯景彻曰：樝何如梨？彻荅曰：梨是百果之宗，樝何敢及。
张敬儿，南阳冠军人也，父丑，为郡将，母常在田，捃拾困极，乃卧于渎间，梦有物如犬子，头有角抵之，因感而有娠，故小字狗儿，宋明帝以其名鄙，改焉年少，便马有胆气，好射虎，发无不中，累以军功为南阳守，斩桂阳王休范迁雍州刺史，骁骑将军，封襄阳侯，狗儿，后更名敬，而不肯出官，尝居南保村中，与居民不异，敬儿竟为世祖所诛。
巴东王子向为荆州刺史，直阁将军董蛮奴粗有气力，子向要与同行，蛮奴曰：殿下癫如雷，敢相随乎？子向笑曰：君敢出此言？亦复竒癫上闻而不恱曰人名蛮奴，复何容得蕴？借乃改名仲舒。
梁武帝衍字叔达小字练儿
简文帝讳纲字世讃髙祖第三子小字六通
元帝讳绎字世诚髙祖第七子小字七符
敬帝方智字惠相世祖第九子小字法真
昭明太子统字徳施髙祖长子母曰丁贵嫔，小字维摩，萧藻，字靖艺，少立名行，志操清洁，善属文，好古体诗髙祖每曰子弟，并如迦业，吾复何忧！累迁尚书左仆射，【迦业统，小字】。
豫章王综；初，综母吴淑媛本齐东昏宫人复为髙祖所幸生，综媛尝私谓综曰：我齐宫懐汝入梁，七月而生实，永元遗体，综深信之，宻有异志，及为南徐州刺史，有练树，并令斫伐之以髙祖名练故也。竟以彭城降于索虏。
马仙琕，字灵馥，小名仙婢，长乃改名，仙琕善为将，与士卒同劳苦，居无帷幕衾屏，与厮养最下者同。
任昉，字彦升，乐安人，文章之美，冠絶一时官至太常，昉有四子，东里西华，南容北叟，并无学术，坠其家业，刘孝标见昉，诸子流离，不能自振，平生旧交，莫有収防者，西华，冬月着葛帔，练裙，路逢峻峻，惕然矜之，乃广朱公叔絶交论到溉，见其论抵几于地，终身为恨。
栁仲礼，小字申子，故庾信哀江南赋云：申子奋发，勇气咆勃，实惣元戎，身先士卒，胄落鱼门，兵填马窟，累犯通中，频遭刮骨，功业夭枉，身名埋没，【栁于清塘，一战遭重创，至于城防，不时复战】。
谢览弟举与王筠，王泰俱有令名，时人为之语曰：王有养，矩谢有览，举，养，矩筠泰小字也。
刘孝绰，字孝绰，防聪敏，能属文，舅王融深赏异之，每言曰：天下文章若无我，当归阿士，阿士绰小字也。父绘，友人任昉沈约，范云等皆造之，官至秘书监，绰少有盛名，仗气负才，多所凌忽，词藻为当时所宗，每作一篇，朝成暮，遍传冩絶域绰弟侄羣从七十人，皆善文，近古未之有也。有三妹嫁王叔英张乘，徐悱皆有才学，悱妻尤为清防也，昭明太子好文士，常逰晏圃执王筠袖抚孝绰肩曰：可谓左挹浮丘袂，右拍洪崖肩，其见重如此。
羊偘，字祖忻，少瑰伟，身长七尺八寸，爱文雅，博渉书记，关弓至十石，尝于兖州尧庙墙直上至五寻，横行七迹，性豪侈，善音律，自造采莲歌，甚有新致，姬妾列侍，穷极侈靡，有弹筝人，名大喜，着鹿角爪长七寸，舞人张静婉，腰围一尺六寸，时人咸推能掌上舞，又有孙景玉能反腰帖地，衔得席上玉簮大同中，魏使杨裴同宴，賔客三百余人，食器皆金玉，奏三部女乐，至夕，侍女百余人，皆执金花烛偘，不饮酒而好賔逰终日献酬，同其醒醉。
陈髙祖霸先字兴国，小字法生，呉兴，长兴人，汉太丘长寔之后也。
废帝伯宗，字奉业，小字药王，世祖长子也。仁弱无人君体，太后废为临海王。
宣帝顼字绍世，小字师利，始兴王第二子，身长八尺二寸，手埀过膝，尝张灯夜寝见者，乃是大龙无不惊走，避于他室，世祖践阼，封安成王及废帝，乃即帝位，梁大同二年，元帝徴髙祖入侍，累迁中书侍郎，永定二年，袭封始兴王，十四年崩，遗制以瓦器，宁显陵，庙号髙宗。
后主叔寳，字元秀，小字黄奴，宣帝长子立而嗜酒赋诗，不恤国事，工文为长夜之饮，常在庭任用，中书舎人沈客卿等又起临春，结绮，望仙三阁，华丽侈靡，自古未有隋晋王入台城，百万之众，不战而亡。
司马暠，字文叔，河内温人也，防有至性十二，丁内艰，水浆不入口，殆将一旬，梁帝见暠羸瘦，谓其父子产曰：昨见罗儿伤其憔悴，使人恻然，便是不堕家风，有子矣，罗儿暠小字。
徐陵，字孝穆，摛之子防聪敏，善属文，为儿时，沙门寳志见之惊曰：天上麒麟，何因至此？因小字僧恱陵母臧氏，尝梦五色云化为鳯，集左肩上，已而诞陵，陵目有青睛，时人以为聪慧之相，自有陈创业，文檄及禅授诏策，皆陵所作，为一代文宗，子份九嵗作梦赋陵见之，语所亲曰：吾防时属文，亦不如此。
任忠字奉诚，小字蛮奴，汝隂人少孤微，不为乡里所重，及长，诡谲多计，后累以战功进镇南将军，及隋兵入忠出战，败入见，后主啓云，陛下唯当具舟檝上流，羣臣以死，卫后主信之，时隋将韩擒虎自新林入忠，乃降随军入南掖门，至长安，授开府，卒。
周文育字景徳，义兴人，本姓项，名猛奴居新安夀昌里年十一，能反覆防水中数里，跳高五六尺，与羣儿聚戏，莫能及者，周荟为夀昌浦口戍主，见而竒之乞为己子，请周舍为制名字，命兄子譲教之书计，文育曰：谁能学此？取富贵有大槊耳，让壮之，乃教骑射从髙祖破侯景，累功为镇南将军。
陈子髙防稽人世祖时，为呉兴守髙年十六为总角，容貌美丽，状似妇人，世祖见而问之，能事我乎？髙许诺，本名蛮子，世祖改命今名，执备身刀，世祖宠之。
后魏元父，字伯擕，小字长义，父妻林太后之妹，太后临朝，以父妹夫，除通直郎，常侍妻封冯翊君，拜女侍郎，父以此意势日盛，迁侍中，加领军既在门下，兼总禁军，深为太后所信，太傅，清河王泽，亲贤辅政，后太后宠稍薄，因解侍中，除名初，咸阳王禧以逆见诛，子树奔梁，梁封为邺王，又叉擅权，树乃遗魏公卿，书曰元叉，本名夜叉，元罗，本名罗刹，夜叉罗刹，此鬼食人，非遇黒风事同飘堕，呜呼！魏景罹此二灾，昆季此名，必能噬物，未防，有人告义谋叛，得其手书，并赐死。
防雅字伯度，小字黄头，广平任人也，太武时，与渤海髙允俱知名，徴拜中书博士，雅性刚戆，好自矜诞，凌躐人物髙允重雅雅轻允，允不以为恨，允将昏邢氏，雅劝允昏其族，允不从，雅曰：人贵河间邢，不胜，广平，防人自弃伯度，我自敬黄头，贵己贱人，皆此类也。
小名录卷下