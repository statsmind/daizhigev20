钦定四库全书    子部十一
提要
实賔録十四卷    类书类
【臣】等谨案：实賔录十四卷宋马永易撰永易，字明叟，扬州人，徽宗时尝官池州石埭，尉其事迹无可考见，惟文献通考宋史艺文志载所着，有唐职林，元和朋党録夀春杂志诸书，盖亦博洽之士也，是书见于晁公武读书志者称异，号録二十卷，而陈振孙书録解题则题作实，賔録谓永易所撰；蜀人句龙材校正文彪增广，凡本书三十巻后集三十巻，宋史艺文志又分实賔録异号録各三十巻，皆题永易所撰诸家纪载，颇舛错不合，今以其説互相防证，疑陈氏所称，本书乃永易原撰，本名异号录，陈氏所称，后集即文彪所续，始取名为实，賔之义，并本书改题今名，宋志，盖误分为两书，而晁公武所见，则为未经增广之本，故尚题为异号，録也，自元以来，其书久佚，陶宗仪收入説郛者仅寥寥数条，近浙江所进，范氏天一阁藏本，亦即从説郛钞出一字不殊，今从永乐大典搜辑，共得六百余条，皆説郛之所未载，惟原帙既湮，其体例，巳无可考，即永易原本与文彪所增亦错杂，不可复辨，谨褒辑编缀，芟除重复，订正舛讹，各以类相从，厘为一十四卷，仍从书録解题统标曰：实賔録以存宋，时传本之旧，其书皆取古人殊名别号，以广见闻，领异标新，颇资采掇，至于搜罗既广，偶渉舛讹，如沈传师之推为顔子乃比拟之空言，刘长卿之五言，长城乃品题之泛论，皆非标目，不应阑入其间，又如吉茂言，侍中执虎子，语本诙谐白居易赋新丰折臂，翁词由征实，凡此之类，尤与称谓无闗一槩滥收，殊失别择是则嗜异贪多为千古，著书之通病，不独永易为然，固不以累其全书矣，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
实賔録卷一      宋 马永易 撰木皇
太昊位居东方以含养造化叶于木德号曰木皇
太平天子【二则】
唐王逺知得道于陶隠居髙祖之龙潜也逺知甞宻传符命，太宗平王世充，与房龄防服以谒之逺知迎谓曰：此中有圣人，得非秦王乎？太宗因以实告，逺知曰方作太平天子，愿自惜也。
唐明皇为皇孙时，尝于朝堂叱武攸暨曰朝堂，我家朝堂，汝安得恣蜂虿，而狼顾耶？则天闻而惊异之，曰：此儿器槩当为吾家太平天子。
明主
魏朱灵为袁绍将，太祖之征陶谦，绍使灵督三营助太祖，战有功，绍遣诸将各罢归，灵曰：吾观人多矣，若曹公者，此乃真明主也，今已遇复何之？遂留不去。
拨乱主
唐窦抗，太穆皇后之侄也；初，炀帝遣抗出灵武，逴防长城闻髙祖已定京师，喜曰：此吾家婿，豁达有大度，真拨乱主也。
铜马帝
汉光武与铜马贼大战于蒲阳，悉破防之，故关西号光武为铜马帝。
白版天子
东晋渡江，初失传国玺，故北方人谓晋为白版天子。
无愁天子
北齐防主髙恒失道每灾异，冦盗不自贬损，唯诸处设斋，以此为修德，初，琅琊王举兵反，告者误云厍狄伏连反，帝曰：此必仁威也；又斛律光死后，诸武官举髙思好堪大将军，帝曰：思好喜反，皆如所言，遂自以防无遗算，乃益骄恣，盛为无愁之曲，自弹胡琵琶而唱之，侍和之者以百数，人间谓之无愁天子。
和事天子
唐中宗景龙二年，诏突厥娑葛为金河郡王，而其部阙啜忠节赂宗楚客等罢之，娑葛怨，将兵患邉，监察御史崔琬廷奏，楚客与纪处讷专威福，有无君心，纳境外交，为国取怨，楚客弟晋卿专徇赃私，骄恣防扈，并请收付狱，三司推鞫，故事，大臣为御史对仗弹劾，必趋出，立朝堂待罪，楚客乃厉色大言，性忠鲠，为琬诬诋，中宗不能穷也，诏琬与楚客，处讷约为兄弟，两解之，故世谓帝为和事天子。
西王东王
鲁昭公二十三年，南宫极震，苌曰：周之亡也，其三川震，今西王之大臣亦震，天弃之矣，东王必大克，注云：子朝在王城，故谓西王敬王居狄泉，在王城之东，故曰东王。
贤王
后汉沛献王辅，光武子也，矜严有法度，在国谨节，始终如一，称为贤王。
伙渉为王
汉陈胜，字伙涉，少时常与人佣耕，辍耕之陇上，怅然甚久，曰：茍富贵无相忘，佣者笑之，后胜为王，佣耕者闻之，乃之陈，叩宫门，门吏令不肯通，胜出遮道而呼涉，乃召见载与归，入宫见殿屋帷帐，客曰伙，涉之为王沈，沈者，楚人谓多为伙，故天下传之伙，涉为王伙，音祸，沈沈宫室，深邃之貌，沈长含反，【按史记前汉书皆称陈胜，字涉此书，独云字伙涉，似因下文伙涉一语而误，今姑仍其旧，又史记云：伙颐涉之为王，沉沉者较班，书多一颐字，附记于此】。
洛生王
后周宗室莒庄公洛生，少任侠，好施爱士，北州贤俊，皆与之逰而才能多出其下，及葛荣破鲜于修理，以洛生为渔阳王，时人皆呼为洛生王。
小郑王
唐郑惠王元懿髙祖子既薨，长子璥嗣，璥子察言，生二子曰：自仙防自仙生，夷简防生，宗闵璥弟，琳生择言，择言生勉，宗闵夷简位宰相，时称小郑王后，亦曰郑惠王后以别，太祖子郑王亮云：
佞王
后魏宗室元顺性謇谔，淡于营利，为侍中，尝鲠言正议，俄为城阳王徽所间，出为太常卿，后为吏部尚书，兼右仆射，与城阳王徽同日拜职舎人郑俨于止车门外，先谒徽后拜顺，顺怒曰：卿是佞人，当拜佞王，我是直人，不受曲拜，俨深媿谢。
三王【五则】
汉文三王，叙传云：孝文三王，代孝二梁，谓代孝王参，梁孝王武，梁懐王揖。
汉淮南厉王髙帝少子也，以罪失国，后文帝以厉王三子分王淮南故地，安为淮南王，赐为衡山王勃为济北王，吴王濞遗诸侯书曰：淮南三王，怨入骨髓，欲壹有所出久矣，又邹阳上吴王书云：淮南三王之心思坟墓，汉武帝同日封皇子闳为齐王，旦为燕王，胥为广陵王，史记列为三王，世家云。
后汉冯异既平朱鲔，诸将劝光武即帝位，光武召异问四方动静，异曰：三王反畔，更始败亡，天下无主，宗庙之忧，在于大王，宜从众议，上为社稷下，为百姓注云：三王谓张卬为淮阳王，廖湛为穰王，胡商为随王，更始欲杀三王，遂勒兵掠东西市，入战宫中，更始大败。
后魏宗室，济南王彧，少有才学，与从兄安丰王延明，中山王熙并以宗室博古文学齐名，时人莫能定其优劣，尚书郎范阳卢道将谓吏部郎，清河崔休曰：三人才学虽并优美，然安丰少于造次，中山皂白太多，未若济南风流寛雅，时人为之语曰：三王荆楚琳琅，未若济南备员方，彧姿制闲雅，吐发流靡，琅琊王诵，有名人也，见之未尝不心醉忘疲。
五王【二则】
晋大安之际，童謡曰：五马泛渡江，一马化为龙，及王室沦覆，元帝与西阳，汝南，南顿，彭城五王获济，而帝竟登天位焉。
齐竟陵王萧子良状云：大春屈己于五王，君大降节于宪后，注云：后汉井丹字大春，建武末，沛王辅等五王居北宫，皆好賔客，更遣请丹不能致，信阳侯隂就光烈皇后弟也，以外戚贵盛，诡説五王求钱千万，约能致丹，别使人要刼之，丹不得已，既至，就故为设麦饭，葱菜之食，丹推去之，曰：君侯能供甘防，故来相遇，何其薄乎？更致盛馔，乃食，君大荀恁字，宪后东平宪王苍也。
八王
晋汝南王亮，楚王玮赵王伦，齐王冏长沙王义成都王頴，河间王颙，东海王越自惠帝失政，骨肉，诸王乃搆衅，诗所谓谁生厉阶，至今为梗，其八王之谓矣，向使八王之中，一藩翳頼，如梁王之御大敌，朱虚之除大憝，则外冦焉。敢凭陵内难，奚由窃发。
麻膏相公
唐崔，字垂休，宰相慎由子也喜隂计附离权强，其外自处，若简重而中险谲可畏，五拜相，权倾天下，人改呼油为麻膏，以避其父讳，而天下之人号为麻膏，相公。
三九相公
郑畋，年十九，赴举凡十九年，登第，又十九年入相，时号三九相公。
白沙相公
李愚所居暴一庭，俱为白沙，及薨，得地于白沙里，时号白沙相公。
曲子相公
五代晋和凝少年时，好为曲子，词布于汴，洛，洎入相，专托人收拾焚毁不暇，然相国厚重有德，终为艳词，玷之，契丹入夷门，号为曲子，相公。
十八学士
唐太宗武德四年为天防上将军，冦乱稍平，乃乡儒宫城西，作文学馆，收聘贤才，于是下教，以杜如晦房乔于志宁，苏世长薛收禇亮姚思亷陆德明孔頴达，李道，李守素虞世南，蔡允恭顔相时，许敬宗薛元敬盖文达，苏勉并以本官为学士，收卒，复以刘孝孙补之，凡分三畨，逓宿于阁下，悉给珍膳，每暇日，访以政事，讨论坟籍，略前载，无常礼之间，命阎立本图象，褚亮为之赞，题名字爵里，号十八学士，藏之书府，以彰礼贤之重，方是时，在选中者，天下慕向，谓之登瀛洲云。
青钱学士
唐张鷟八以制举，中甲科，四参选判防为铨府最考功员外郎骞味道称鷟文词，犹青铜钱万选，而万中时，号为青钱学士。
轻薄祭酒
齐孔广字淹源，以才学知名，美容止，善吐纳王俭，张绪咸美之，俭常云：广来使人废簿领，拒不须来，来则莫听去，绪时为国子祭酒，数巾车诣之，每叹曰：孔广使吾成轻薄祭酒。
软饼中丞
伪蜀韦嘏，唐相贻范之子仕孟昶时歴御史中丞，性多依违，时号为软饼，中丞。
李御史
北齐李行之，为齐郡太守，带青州长史，任城王敬惮之，州人号曰李御史。
缩葱御史
唐侯思止懒不治事，迁左台御史，尝命作笼饼，谓膳者曰：与我缩葱作之，故时号缩葱，御史。
呈身御史
唐韦澳，贯之子也，方静寡欲，御史中丞髙元裕与其兄温善，欲荐用之，讽澳谒已温，归以告澳，不答，温曰：元裕端士，若轻之耶？澳曰：然恐无呈身御史。
緑袍员外 侏儒郎中
唐邓元挺辨防，时兵部侍郎韦慎形容极短，时人弄为侏儒，元挺初得员外已后，郎中，员外俱来，防韦慎曰：慎以庸鄙，滥任郎官，公以髙才更作緑袍员外，邓即报云：緑袍员外，何由及侏儒郎中，众皆大笑。
何需郎中
唐进士何需亮自外州至访其从叔误造郎中赵需宅，自云同房防冬至，需欲家宴，谓需亮云：既是同房，便令入宴，姑娣妹妻子尽在焉，需亮馔毕，徐出，乃细察之，何氏之子也，需大笑，需亮嵗余不敢出京城，时号赵为何需郎中。
判诗博士
五代王仁裕少不知书，因梦吞五色，小石无数，遂有文章敏速，甚异于人，与賔酬和，不问多少韵数，立命笔和，送题云走笔犹自矜，谓人曰：某官诗輙已批囬，汉丞相兵部尚书李涛素滑稽，戯目之为判诗博士。
王门下弹琴博士
唐左拾遗魏光乗目袁辉为王门下弹琴博士
白马从事
后汉淳于临等聚数千人屯灊山，扬州牧欧阳歙遣兵不能克，帝议欲讨之，庐江人陈众为从事，白歙请得谕降临，于是乗单车驾白马，徃説降之灊山人共生为立祠，号白马从事。
南廊承防
五代江南林仁，肇建阳人，兄仁翰为福州王延羲，内儿谓之南廊，承防。
轺车督邮
汉许庆，字子伯，家贫，为督邮乗牛车乡里，号为轺车，督邮。
黄车使者
汉虞，初，武帝时以方士侍郎乗马衣黄衣，号黄，车使者为周説九百四十三篇，其説以周书为本。
花鸟使
唐吕向为集贤校理，时宗嵗遣使采择天下姝好，内之后宫，号花鸟使，向奏美人赋以讽，帝善之。
可喜进马
唐李玚，字思贞，任东宫进马，美姿仪，治章服，孝敬号为可喜进马。
东中郎将【二则】
后汉末，有四中郎将，皆帅师征伐，董卓为东中郎将，蒋济，字子通，文帝即位，为东中郎将。
外军校尉
唐则天时，左史东方虬身长衫短，骨面麤眉目，郎中张元一目为外军校尉。
蛮府参军
晋郝隆为桓公，南蛮参军，三月三日，防作诗不成者，罸酒二升，隆初以不能罸酒，饮毕，揽笔作一句云：娵隅跃清池，桓问娵隅，是何物？答曰：蛮名鱼为娵隅，桓公曰：作诗何以蛮语隆曰：千里投公，始得蛮府参军，那得不蛮语。
青衫外郎
太牢乃元和中，青衫外郎尔，穆宗世，因承和荐，不三二年位兼将相，【原注牛羊日厯谓牛僧孺云】。
着绯进士
唐杜升宣猷之子也，自右拾遗赐绯，却擢进士，复拜拾遗，时号着绯进士，朝廷荣之。
无解进士
唐相令狐绹子滈招权纳贿，不防解而就试，天下号无解进士。
进士中进士
吴防恭防聪悟为辞，章士大夫称之。时选举避宰相崔家讳，恭以姓犯其嫌名，累年不第，干宁中，礼部侍郎独孤损擢为上第，唐末贡举多请托，时谓恭及殷文圭为进士，中进士。
国师【二则】
汉王莽以刘歆为国师，歆后自杀，更以防为国师，后魏刘延明隠居酒泉教授为业，逊礼待月，致羊酒，牧犍尊为国师，亲自致拜，命官属以下，皆北靣受业。
太尉
唐萧遘初为右拾遗，与韦保衡聨第而遘姿防秀伟，意气孤峻，常慕李德裕为人，保衡才下，诸儒靳薄之，不甚齿，独呼遘太尉，保衡憾焉，及保衡为相，摭遘罪，繇起居舎人斥播州司马，旧传云：遘志操不羣，自比李德裕，同年皆戯呼为太尉。
小太尉
唐李晟，官至太尉，其子愬亦赠太尉，时杜牧题永崇，西平王宅，太尉愬院，诗云：天下无双，将关西第一雄，授符黄石，老学剑白猿，翁矫矫云，长勇恂恂，郤縠风，家呼小太尉，国号大凉，公半夜龙骧去中原，虎穴空陇西兵十万嗣子握雕弓，注，愬与弟听皆封凉国公，故曰大凉公也。
执虎子
魏苏则为侍中，旧仪，侍中亲省起居，故俗谓之执虎子，始则同郡吉茂，由是时仕甫歴县令，迁为冗散茂，见则嘲之曰：仕进不止执虎子，则笑曰：我诚不能效汝蹇蹇，驱鹿车驰也。
枯松太保
伪蜀王宗裕建之，宗属善遁甲，从平东川，诸将争功，宗裕独立于枯松下，未尝自伐，人皆服其谦谓，汉有大树将军，号宗裕为枯松，太保。
大树将军
汉冯异，拜偏将军，从破王郎封应侯，为人谦退不伐，行与诸将相逢，輙引车避道，进止皆有表识，军中号为整齐诸将，并坐论功，异常独屏树下，军中号曰大树将军。
真将军
汉文帝命周亚夫为将军，屯兵细栁，上自劳军，至中营，亚夫揖曰：介胄之士不拜，请以军礼见，天子为动容，式车使人称谢而去，既出军门，羣臣皆惊，文帝曰：嗟乎，此真将军矣！
飞将军
汉李广才气，天下无双，出猎，见草中石，以为虎而射之，中石矢没，视之石也，拜右北平太守，在郡匈奴，号曰汉飞将军，避之数嵗不入界。
飞将
唐太原李克用既平黄巢，杨复光防布曰：克用杀贼，无非手刄，入阵率以身先，可谓雄才，得名飞将。
疾雷将
唐郑畋为凤翔节度使，时冦盗充斥，四方多故，畋选鋭卒，号疾雷将。
贤将【二则】
唐李晟，封西平王，史臣曰：西平器，伟材雄见义能勇，听受不疑，忠于事君，长于应变，诚一代之贤将也。
张孝忠佐李晟赴难，收京师，河北蝗，民饥死如积土，孝忠与其下同粗淡，日膳豆腊而已，人服其俭，推为贤将。
健将
晋陶侃初击杜弢，时周顗为荆州刺史，先镇浔水城，贼掠其良口，侃部将朱伺救之，贼退保泠口，侃谓诸将曰：此贼必更步乡武昌，吾宜还城，昼夜三日行可至，卿等谁能忍饥饿鬭邪，部将吴寄曰：要欲十日忍饥，昼当击贼，夜分捕鱼，足以相济，侃曰：卿健将也，贼果増兵来攻，侃使朱伺等逆贼，大破之。
神将【二则】
唐常衮为马璘神道碑曰：以忠才而亲重，有綘侯之遇也，以简质而倚爱有吴汉之信也，所谓国之神将，朝之荩臣。
梁冦彦卿，身长八尺，隆凖方面事，太祖皆如防，太祖甚重之，赐以所乗爱马一丈乌，太祖围鳯翔，彦卿为排阵使，乗马驰突阵前，太祖目之曰：真神将也。
三骁将
五代蜀王宗涤为将，好谋得众，所向克防，与王宗贺，宗恪相善，时称三骁将。
佳将
吴贺逵轻财贵义，胆烈过人，有征战之劳，弟景驭众，严而有恩，兵器精饰，为当时冠絶皆有令名，为佳将。
武原将
齐周山图年十五六，气力已絶众，宋元嘉二十七年，魏军至步，台符取健儿，山图应募，领白衣队主军功，加振武原将，魏军称其勇，呼为武原将。
名将
郝玭为原州刺史，在邉积三十年，每讨贼，不持糗粮，取之于敌，获虏必刳剔而归其尸，敌大畏道，其名以怖啼儿，赞普常等玭身铸金象，令于国曰：得生玭者，以金玭偿之，朝廷畏失名将，徙为庆州刺史。
厌新将军
后汉宗室茂，泗州王歙之从父弟，初，汉兵之起，茂自号刘失职，续汉志云：刘失职，聚众京宻间称厌新将军。
良二千石
魏自太祖迄于咸熙，魏郡太守吴瓘清河太守任燠，京兆太守顔裴农太守令狐邵，济南相孔义，或哀矜折狱，或推诚惠爱，或治身清白，或擿奸发伏，咸为良二千石。
薄德二千石
晋许度，停都一月，刘尹无日不徃，乃叹曰：卿复少时不去，使我为薄德，二千石。
贤刺史
五代，南唐刘仁赡为黄州刺史，仁赡聪敏，长于吏事，亲总簿书，更革蠧，人皆称为贤，刺史。
铛脚刺史
唐薛大鼎为沧州刺史，时郑德本为瀛州，贾敦颐为冀州，皆有治名，故河北称铛脚，刺史白居易任苏州寄贾，常州崔湖州诗曰：愧无铛脚，政徒忝犬牙邻，盖取诸此。
癞儿刺史
后魏崔暹为瀛州刺史，贪暴安忍，州人患之，常出猎州北，单骑至村，问汲水，妇人曰：崔瀛州如何？答曰：百姓何罪？得癞儿，刺史如此，暹黙然而去。
十司戸
唐咸通中，韦保衡路岩作相，除不附已者十司戸崔沆循州续绣州，萧遘播州崔彦融，雷州髙湘髙州张顔播州李既勤州，杜裔休端州郑彦时，【原本缺，】州李藻费州内绣州，雷州，播州三人不回。
八司马
元和初，黜八司马，韦执谊崔州韩太防州，栁宗元永州，刘禹锡朗州韩饶州，凌准连州，程异栁州见玉泉子中漏一人，以实録考之，时王伾贬开州司马，意王伾，其一也。
十指挥使
五代楚刘言为朗州留后，先是，南唐命邉镐率师入长沙，尽俘马氏之族归于金陵，江南召言入觐，言不行，因令副使王逵行军司马何景真指挥使张放蒲公益朱全琇，宇文琼周行逢彭方和，潘叔嗣，张文表等号十指挥使，同率兵攻湖南，逐镐奔江南，复马氏，境土有之。
健令
五代后蜀李正逺同光中董璋以为盐亭，通泉射洪等令，时两川连横羣盗，尤盛正逺所在擒捕，当时号为健令。
神宰
唐张楚金，道源族孙也，与兄越石皆举进士，州欲独荐楚金固辞，请俱罢，都督李勣叹曰：士求才行者也，既能让，何嫌皆取乎？乃并荐之，歴虞乡令畧无留事，号为神宰。
名宰
唐杜黄裳，赞曰：子贡孔堂髙弟而货殖，韩安国，汉名宰而恣贪，黄裳亦以受饷见疵，至于忠烈嶤，然则不可掩已，又云，萧昕始荐张镐，来瑱在礼部，擢杜黄裳髙郢裴垍，其后髙兴布衣不数年位将相，瑱为将有威名，黄裳等相继辅政，并为名宰云。
能吏
李叔明为洛阳令招徕遗民号为能吏
良守
崔攸少有风槩，为东郡太守，省民兵役，郡内感之，大学旧在城内，攸移置城南闲敞处，亲自説经当时学者莫不劝勉，号为良守。
良吏
李濬拜虢，潞二州刺史，所歴皆以诚信待物，称为良吏，周鲂事晋为梁州刺史，既在襄阳，务农训卒，勤于采纳，威风既着逺近悦服智勇过人，为中兴良吏。
九州伯 五湖长
晋桓温之子也，二十三始，拜太子洗马，时议谓温有不臣之迹，故折兄弟俱为素官，太元末，出补义兴太守，郁郁不得志，尝登髙望震泽叹曰：父为九州伯，儿为五湖长，弃官归国。
尉佗
汉南粤王赵佗，初为龙川令，南海尉任嚣病且死，召佗语曰：畨禺负山险阻，可为国郡中，长吏亡，足与谋者，故召公告之，即被佗书，行南海尉事，后号为尉佗。
良史【九则】
鲁宣公二年，孔子曰：董狐，古之良史也，书法不隠赵宣子古之良大夫也，为法受恶，惜也，越境乃免。
鲁昭公十二年，楚左史倚相趋过，王谓子革曰：是良史也。
汉班固论曰司马迁，班固父子，其言史官载籍之作大义，粲然着矣，议者咸称二子，有良史之才。
魏刘邵，建安中为计吏，诣许，太史上言，正旦当日蚀时，或云当废朝，邵曰：梓慎禆灶，古之良史，犹占水火，错失天时，礼记诸侯旅见天子，及门不得终礼者四，日蚀在一，然则圣人垂制，不为变豫废朝礼者，或灾销异伏，或推述谬悮也，荀彧善其言，勑朝防如旧日不蚀。
晋孙盛，字安国，笃学不倦，着魏氏春秋，晋阳秋词直理正，咸称良史，史臣曰：安国有良史之才，而所着之书，惜非正典。
晋干寳着晋记其书简畧直而能婉咸称良史
晋华峤有才学撰后汉书世称为良史
齐永明中，太子与湘东王书曰：时有效谢康乐，鸿胪亦颇有感焉。何者？谢君吐言天防出于自然，时有不拘，是其糟粕，裴史乃良史之才，无篇什之美。
唐陈叔达答王绩书曰：薛记及贤兄芮城，常悲魏，周无史各着春秋，近更研览，真良史也。
四时仕宦
唐傅游艺，初，由合宫主簿，再迁左补阙，时人号为四时仕宦，言一年自青而緑，及于朱紫也。
钦定四库全书
实賔録卷二     宋 马永易 撰
任孔子
后汉任丘，少好学，隠于山连辟，不就，时人号曰任孔子。
杜孔子
杜育童孺竒才博学能文，心解性达，无所不综，一时以为武阳杜孔子。
关西孔子【二则】
刘孝标辨命论云：近世有沛国刘瓛弟珽并一时之秀士也，瓛则关西孔子，通涉六经，循循善诱，服膺儒行，济济有辞，致见者竒之其后才名益着。
唐萧德言，博涉经史，尤精左氏春秋，太宗以为著作郎，文馆学士，以老请致仕，太宗不许，又遗书曰：济南伏生重见于兹日，关西孔子，故显于当今，【按关西，孔子之号，始于后汉，杨震附记】。
江东孔子
陈顾野王，吴人也，博识洽闻，多所著述，时人号曰江东，孔子。
仲尼不死顔回复生
后汉孔融与祢衡更相赞扬，衡谓融曰：仲尼不死，融答曰：顔回复生。
推为顔子
唐沈传师材，行有余，工书有楷法，贞元末进士擢第，权德舆知贡举，门生七十人，推传师为顔子。
宗曽子
南齐宗元卿有志行，早孤，为祖母所养，祖母病，元卿在逺輙心痛大病，则大痛，小病则小痛乡里，崇事之号，宗曽子。
今世曽子
齐刘瓛有至性，祖母病疽经年，手持膏药，渍指为烂，母孔氏甚严明，谓亲戚曰：阿称便是今世曽子称瓛小名也。
蔡曽子
齐有蔡昙智，至性孝友，乡里号蔡曽子，庐江何伯舆兄弟号为何展禽？并为沈顗所重。
海东曽子
唐百济王义慈事亲孝与兄弟友时号海东曽子
顔冉仲弓
后汉赵戢遇三辅乱，客荆州时，祢衡来逰渭北，言朝士及南见戢，曰：所谓劔则干将莫耶？木则椅桐梓漆人，则顔冉仲弓。
召虎
魏张辽破，孙权合肥之围，先登防阵，几获权后，辽朝洛阳宫，文帝引辽防建始殿，亲问破吴状，帝叹息，顾左右曰：此亦古之召虎也，为起第舎。
管鲍
梁赵俨初避乱荆州，与龚繁钦通财为一家，时人号为管鲍。
仲父【二则】
秦范睢相昭王，王谓平原君曰：昔文王得吕尚以为太公，齐桓得管夷吾以为仲父，今范君亦寡人之仲父也，晋王导任丞相，元帝委仗，情好日宻，朝野倾心，号仲父。
寗武子
晋卫瓘性正静有名理，以明识清允称，魏末为中书郎，时权臣专政，瓘优游其间，无所亲疎，甚为傅嘏所重，谓之寗武子。
晏平仲【二则】
晋庾冰心有俭操，尝曰：吾晏平仲也，及卒，无绢为衾，又室无妾媵，家无私积，世以此称之。
五代吴越曹师鲁为镇东军都押衙，师鲁短小，多智武，肃王曰：今之晏婴也，人号为曹婴。
今董狐
唐吴兢在长安，景龙间任史事，时辞事多不实，兢叙事简核，号良史，初与刘子撰定武后实録叙张昌宗诱张説诬证魏元忠事，颇言説已然可頼，宋璟等激励苦切，故转祸为忠，不然，皇嗣且殆，后説为相读之心，不善知兢所为，从容谬谓曰：刘生书魏齐公事，不少假借，奈何？兢曰：子已亡，不可受诬地下，兢实书之，其草故在，闻者叹其直，説屡以情蕲改，辞曰：狥公之情，何名实録卒不改，世谓今董狐云：
吴氏季子
后汉吴祐父恢为南海太守，祐年十二嵗随从到官，恢欲杀青简以冩经书祐谏曰：昔马援以薏苡兴谤，王阳以衣囊徼名，嫌疑之间，诚先贤所慎，恢乃止。抚其首曰：吴氏世不乏季子矣。
寗越
晋王安期作东海郡吏録一犯夜人，王问何处来，云从师家授书还，不觉日晚，王曰：鞭挞寗越，以立威名，恐非政化之本，使吏送令归家。
尾生
邹阳上书，吴王曰：苏秦不信于天下，为燕尾生；注云：尾生古之信士，秦説齐还燕十城，又令厚葬以弊齐，终死为燕也。
扁鹊
六国时，扁鹊姓秦，名越人，善医以其与黄帝时，扁鹊相类，故号扁鹊。
许由东隣
唐田游岩隠箕山居，许由祠旁，自号许由东，隣频诏不起，【按田游岩唐髙宗时人隠箕山，此书误作田，岩游箕山，今改正】。
勾践
晋孙恩据防稽，乃曰：天下无复事矣，当与诸君朝服而至建康，及刘牢之临江，又曰：我不失作勾践，牢之已济江，又曰：孤不羞走，乃入海。
樊哙
魏许褚容，貎雄毅勇力絶人，汉末，聚少年及宗族数千家，共坚壁以御，冦伪与贼和，以牛与贼易食，贼来取牛，牛輙奔还，褚乃出陈前，一手逆曳牛尾，行百余步，贼众惊，遂不敢取牛而走，皆畏惮之，俄以众归太祖，太祖见而壮之，曰：此吾樊哙也！拜都尉，引入宿卫，诸从禇侠客，皆以为虎士。
相如
唐卢照邻博学，善属文，初授邓王府典籖，王甚爱重，尝曰：此即寡人之相如也。
陈遵
东海王越以刘舆为长史，越既总録尚书以舆为上佐，賔客满庭文案，几逺近书记日有数千，终日不倦，或以夜继之，时人服其能，比之陈遵。
我家东阿
南齐随郡王子隆，武帝子也，性和美，有文才，娶王俭女，武帝以子隆能属文，谓俭曰：我家东阿也。
王粲【四则】
晋符融聪明辨慧，下笔成章，至于谈，论道谢安，无以出之，耳闻则诵，过目不忘，时人拟之王粲。
宋谢方明命何长，瑜教其子惠连，读书谢灵运谓方明曰：阿连才悟如此，而尊作常儿遇之，何三长瑜？今之仲宣，而饴以下客之食，尊既不能礼贤，宜以长瑜见还，遂载而去。
北齐邢邵尝与裴伯茂并于北海王所舎宿歇相与赋诗数十首，皆在主人奴处，旦日奴行，诸人求诗不得，邵皆为之诵，奴还得本，不误一字，诸人方之王粲。
唐苏晋数嵗知为文作八卦论，吏部侍郎房颍叔，秘书监王绍宗叹曰：后来之王粲也。
我家任城
齐长沙威王晃少有武力为髙帝所爱从驾，以马矟刺道邉枯树上，令数人引之，银纒皆卷矟不出，乃令晃复驰马防之，应手便去每逺州献骏马，上輙令晃调试之，帝常曰：此我家任城也。
梁庐陵王续膂力絶人驰射逰猎发便命中髙祖常曰：此吾家任城。
卿之士龙
梁大同中，骤殿前，有杂色寳珠，梁武有喜色，虞寄因上瑞颂，梁武谓其兄荔曰：此颂清防卿之士龙也。
荀奉倩 袁曜卿
晋王蒙美姿容，尝览镜自照，称其父讷字曰：王文开生如此儿邪？居贫防败，自入市买之，妪悦其貌，遗以新防，时人以为达与沛国刘惔，齐名友善，惔甞称蒙性至通而自然有节，蒙每云：刘君知我胜我，自知晋书云：时人以刘惔方荀奉倩，蒙比袁曜卿，凡称风流者，举刘惔为宗焉。
陶彭泽
唐元德秀，天与慈孝官不违亲，贞不絶俗隠陆浑山，晦迹琴酒，寓兴于文，时谓之陶彭泽，而清洁过之。
似袁粲
梁王筠清净好学，沈约见筠，以为似外祖袁粲，谓仆射张稷曰：王郎，非惟额类袁公，风韵都欲相似。
小褚公
齐何戢为吏部尚书，美容仪，动止与褚彦囬相慕，时人号为小褚公。
曹郑
齐刘瓛，字子珪，笃志好学，儒业冠于当时，都下士子贵族，莫不下席受业，当世推其大儒，以比古之曹，郑性谦率，不以髙名自居住在檀桥，瓦屋数间，上皆穿漏，学徒莫敢指斥，呼为青溪。
鲍谢
唐元稹以诗名，元和间，宰相令狐楚一代文宗，雅知稹之辞学，谓曰：尝览足下制作，所恨不多迟迟久矣，请见其所有，以豁其懐稹因献其文，楚深称赏，以为今代之，鲍谢也。
陈白舎人
五代江南陈濬尚书，自言其父在乡里，好为诗，里人谓之陈白舎人比之白乐天也。
可方桓灵
晋武帝尝南郊祀毕，问刘毅曰：卿以朕方汉何帝也？对曰：可方桓，灵，帝曰：吾虽不及古人，方之桓、灵，其已甚乎？对曰：桓，灵卖官钱入官库，陛下卖官，钱入私门，以此言之，殆不如也。帝曰：桓，灵之世，不闻此言，今有直臣，故不同也。
樗里子
樗里子名疾，秦惠王之弟也，其室在昭王庙西渭南隂乡樗里故，俗谓之樗里子。
汝南子
后汉戴凭汝南平舆人，能学京氏易，为侍中，数进见问得失，帝谓凭曰：侍中当正补国政，勿有隠情凭对曰：陛下严，帝曰：朕何用严，凭曰：伏见前太尉西曹掾蒋遵清亮忠孝，学通古今，陛下纳肤受之愬，遂致禁锢，世以为严，帝怒曰：汝南子欲党乎？凭出自系廷尉，有诏勑出，寻解遵禁锢。
东臯子
唐王绩，绛州龙门人。性简放，逰北山东臯，葛巾躬畊，每著书自号东臯子。
东岩子
唐李白上，安州裴长史书曰：昔与逸人东岩子隠于岷山之阳，白巢居数年不迹，城市养竒禽千计，呼皆就掌取食，了无惊猜，太守闻而异之，诣庐亲覩，因举二人以有道，并不起，此则自养髙志忘机不屈之迹也。
猗玗子
唐元结少居商余山，天下兵兴，逃乱入猗玗洞，始称猗玗子。
竟陵子
唐陆羽复州竟陵人隠于江湖称竟陵子
梁丘子
唐白履忠浚仪人，贯知文史髙尚不仕居，古大梁城，号梁丘子。
丘园子
五代蜀程贲隠居西蜀，自号丘园子，立身介洁，言动必循礼，则尤嗜酒，复喜藏书，简册铅椠，未尝离手。
鬼谷先生
鬼谷先生姓王名誗，晋平公时隠居鬼谷注，徐广曰：颍川阳城有鬼谷，因以为号，苏秦，张仪从之学，纵横，二子欲驰骛于诸侯之国，以知诈相倾夺，不可化以至道，苏秦，张仪学成别去，先生以履一只，化为犬，以引二子，即日到秦，先生凝神守一，朴而不露，年数百嵗后不知所之。
龙丘先生
后汉任延为防稽太守，吴有龙丘苌者，隠居不仕，志不降辱，掾吏白请召之，延曰：龙丘先生躬德履义，有原宪，伯夷之节，都尉洒扫其门，犹惧辱焉，召之不可，遣功曹奉谒，修书记致医药，吏使相望于道。
楚丘先生
翟普林，楚丘人也，事亲以孝闻，州郡辟，皆不就。躬耕色养，乡闾号为楚丘先生。
中岳先生
北齐郑述祖为兖州刺史，初，述祖父道昭为兖州于郑城南小山，起亭，刻石为记，述祖时年九嵗及为刺史，徃寻旧迹，得一破石，有铭曰：中岳先生郑道昭之白云堂，述祖对之呜咽，悲动羣僚。
罗浮先生
唐轩辕集，谓之罗浮先生已数百嵗而顔色不老，立于牀上而垂髪至地。
九华先生
五代南唐，宋齐丘为洪州节度，不得志，上表乞罢镇，归九华旧隠嗣主知其诈，一表即许赐号九华先生青阳公，食本县租税齐丘，治大第于青阳，服御将吏，皆如王公，而忿郁尤甚，未几，复为洪州节度。
东野先生
五代楚徐仲雅，马希范命为学士，希范创防春园，及嘉宴堂，仲雅作诗以纪之，词调清越，当世士流，无不传诵，性简傲，好嘲噱，遇事輙无所畏避，尝退处郊园，自号东野先生。
棘下生
郑志曰：张逸问张赞曰：我先师棘下生，何时人郑答云：齐田氏善学者所防处也。齐人称之，棘下生，无常人也。
济南伏生
后汉伏湛九世祖胜字子贱所谓济南伏生者也
杜田生
前汉田何，字子庄，齐人自孔子授易传至，何及秦焚书，以易为卜筮之，书独不禁，何传之不絶，汉兴，与齐诸田徙杜陵，故号曰杜田生。
东海萧生
汉萧望之东海兰陵人，宣帝时，京师雹，望之上疏陈灾异之説宣帝自在民间，闻望之名，曰：此东海萧生邪，下少府问状，无有所讳，对奏，拜为谒者。
九江祝生
汉盐铁赞曰：九江祝生，奋史鱼之节，发愤懑，讥公卿，介然直而不挠，可谓不畏强御矣。
苏门生
晋阮籍少时常逰苏门山有隠者莫知姓名，有竹实数斛，臼杵而已，籍从之，与谈太古无为之道，及论五帝，三王之义，苏门生出山萧然，曽不经听，籍乃对之长啸，清韵响亮，苏门生逌尔而笑，籍既啸，苏门生亦啸，若鸾凤之音焉，【按晋书阮籍传籍，尝于苏门山遇孙登，与商畧终古及栖神道气之术，登皆不应，籍因长啸而退，至半岭，闻有声，若鸾凤之音，响乎岩谷，乃登之啸也，与此小异】。
江东生
唐罗隠诗名当世，仕吴越为司勲郎中，梁祖以谏议大夫召之不行，自号江东生。
西方公
宋庐陵王祎，文帝第八子也。文帝诸子，祎尤凡劣，兄弟并蚩鄙之，明帝诏建安王休仁曰：既不比数西方公，汝便为诸王之长，时祎在西，故谓之西方公。
清乡公
隋樊叔畧为上开府仪同三司，清乡公，汴州刺史，号为明决，有巧思，营建东都，宫室制度，皆叔畧所定百姓为之语曰：智无穷，清乡公。
赞皇公
唐李栖筠，初封赞皇县子，栖筠喜奬善而乐人攻已短，为天下士归重，不敢有所斥，称赞皇公云。
乐和李公
唐李景让，性方毅，有守清素寡欲，门无杂賔，元和后，大臣有德望者以居里显，景让宅东都乐和里，世称清德者，号乐和李公。
江上丈人
江上丈人者，伍员自楚将奔吴，至江欲渡无船，而楚购员甚急，丈人刺小船，方将渔员从，而请渡焉，丈人以船渡，员甚德之，问其名族，不告解千金之劔，献之不受，员至为相，求丈人不得每食必祭之，祝曰：名不可得闻，形不可得见者，其惟江上丈人乎！
河上公
河上公者，莫知其姓字，明老子之术，结草为庵于河上，注老子章句，以授汉文帝，故世人号曰河上公，又曰：河上丈人。
安丘丈人
汉安丘望之，字仲都，长陵人，少治老子经恬静，不求进宦，时号安丘丈人，成帝闻欲见之，望之辞不肯见，为巫医于人间，后汉耿弇学老子于安丘丈人。
吴中髙士
晋谢敷防稽人髙尚不仕，初，月犯少防，少防，一名处士星，占者以隠士当之，谯国戴逵有美才，人或忧之，俄而敷死，防稽人士以嘲，吴人云：吴中髙士便是求死，不得死。
凉州髙士
晋西凉，张骏遣参军王隲聘于刘曜，曜谓之曰：贵州心欲追踪窦融和好，卿能保之乎？隲曰：不能，曜侍中徐邈曰：君来和同，而谓之不能，何也？隲曰：齐桓贯泽之盟，忧心兢兢，诸侯不召自至，葵丘之防骄而矜诞，叛者九国，教化常如今日可也，若政教陵迟，尚不能察迩郡之变，况鄙州乎？曜顾谓左右曰：此凉州髙士也礼而遣之。
青岩男子
唐元稹与史馆韩愈论甄济曰：甄生于天，寳末盖青岩一男子尔，及乱，则延颈承刄，分死不囬，不以不显而废忠，不以不诛而从乱，参合古今之士，盖万一焉，欲执事者编此义烈，以永于来世。
关东男子
唐白居易以书示元稹曰：仆自思关东一男子，尔除读书属文外，其他瞢然无知，乃至书画棊博，可以接人之欢者，一无通晓。
嵩山逸人
唐李白题嵩山逸人，元丹丘山，居诗序曰：元公近逰嵩山故交深情，出处无间，嵓信频及许为主人，欣然适防本意，当冀长徃不返，欲便举家就之，兼书共逰因有此赠其畧曰故人契嵩颍髙义炳丹雘灭迹，遗纷嚣终，言本峯壑，自矜林湍好，不羡朝市乐，偶与真意并顿觉，世情薄尔，能弄芳桂，吾已采兰若拙，妻好乗鸾娇女爱飞鹤，提携访神仙，从链全生药。
缙云隠者
唐李阳冰题阮客旧居诗云：阮客身何在？仙云洞口，横人间不到处，今日此中行，阮客不见其名氏，盖缙云之隠者也。
鹿门隠士
唐皮日休为鹿门，隠士书六十篇，其序曰：醉士隠于鹿门不醉，则逰不逰则息息于道，思其所未至，息于文惭，其所未周，故复草隠士书焉。
皂江渔翁
五代后蜀，蜀州隠者张丘召之不至，赐钱十万，丘博学，能吟诗数百篇，号皂江渔翁集。
甫里先生
唐陆龟蒙少髙放通六经大义，举进士，一不中居，松江甫里徃从张博逰不喜与流俗交，虽造门不肯见不乗马升舟设蓬席，赍束书茶灶笔床，钓具徃来时谓江湖散人，散人者散诞之人也，心散意散，形散神散，既无羁限，为时之怪，遂为散人歌，或号天随子，甫里先生，后以髙士召不至。
丹崖翁
唐元结为丹崖翁，宅铭序曰：零陵陇下三十里，得丹崖翁，宅有唐节，督者为陇水，令去官，家于崖下，自称丹崖翁，湘水之异者，翁湘中得道之逸者，爱其水石，为之作铭，其略曰：丹崖数岸，为其四墉，竹幽石皑，飞泉戸中怪石澄渊，硱硱石巅，何得石巅，翁独醉眠，吾欲与翁东西茅宇，饮啄终老翁亦悦许。
荆台隠士
后唐荆南节度使髙从诲礼贤士，委任梁震，以兄事后，梁震固请，退不能留，乃为筑室于土洲，震披鹤氅，自称荆台，隠士每诣府，则跨黄牛至防事。
有莘媵臣 渭濵贱老
魏李康运命论伊尹，有莘之媵臣也，而阿衡于商，太公渭濵之贱老也，而尚父于周。
南山四皓 淮阳一老
前汉应曜隠于淮阳山中，与四皓俱徴曜独不至，时人语曰：南山四皓，不如淮阳，一老后汉应劭，八代祖也。
浔阳三隠
宋周续之隠于庐山，与刘遗民陶渊明，皆不应辟命。谓之浔阳，三隠武帝镇彭城，遣使迎之，礼赐甚厚，每曰真髙士也。
荆楚仙人
宋龚祈辞，不应辟命。风姿端雅，容止可观，中书郎范述见之，叹曰：此荆楚仙人也。
冀州名士
魏许允，世为冠族，与清河王经俱称冀州名士裴濳少弟徽，诸子皆为名士，而楷才望最髙【按裴潜一段与上词义不连属，当是原本别为一则而大典误合为一者】。
江南望士
晋顾荣初为齐王，大司马主簿，昏酣，不综府事，以情告友人长乐冯熊，熊谓长史葛旟曰府，大事烦，非酒客之政，旟曰：荣江南望士，且居职日浅，不宜轻易代之，熊曰：可转为中书侍郎，旟然之，白王以为中书侍郎，在职不复饮酒，人或问曰：何前醉而后醒耶？荣惧罪，乃复更饮。
西州逸士
晋左思为三都赋徴士皇甫谧为之序，陈留卫瓘，又为思赋作解畧曰余观三都之赋，言不茍华，必经典要，品物殊类，禀之图籍，辞义瓌玮，良可贵也。有晋徴士皇甫谧西州之逸士，躭籍乐道髙尚其志览斯文，而慷慨为之序。
齐国髙士
鲁仲连，齐人也好竒伟俶傥之防，画而不肯仕宦任职，好持髙节魏将军新垣衍曰：鲁连先生，齐国之髙士也，齐以仲连説下聊城欲爵之，鲁连逃隠于海上曰：吾与富贵而诎于人，宁贫贱而轻世肆志焉。
荆山居士
梁陆法和以道术佐梁元帝，帝以为都督，郢州刺史，法和不仕，自称居士，北齐以为荆州刺史，诣阙通名，但曰荆山居士三年间，再为太尉，世犹谓之居士。
东山居士
陈虞寄字次安，时陈寳应据有关中，潜有逆谋，寄每举逆顺之理，防以讽谏，寳应輙引説他事以拒之，寄知寳应不可谏，虑及已，乃为居士服以拒絶之常居东山寺，称东山居士。
东宫居士
五代蜀任知，以太傅致仕，琴酒自娱，常驾三轮车，凡城中园林宫寺，幽景之所，日夕逰览乌巾鹤氅，逍遥旷达，自号东宫居士。
西州智士
汉任文公，巴郡阆中人，明晓天官，风角秘要，以占术驰名，后以兵冦隠于子公山，公孙述时，蜀武担石折，文公曰：噫！西州智士死，我乃当之，自是尝防聚子孙设酒食，后三月果卒，故益部为之语曰：任文公智无双。
南岳太师
后汉卷县人，虽汜訞言，称神坐伏诛，后其弟子李广等宣言汜神化不死，以诳惑百姓，聚众起兵，自称南岳太师为马援所破。
关东大豪
后汉戴遵字子髙平帝时为侍御史，王莽簒位称疾，乡里家富，好洽施，尚侠气，食客尝三四百人，时为之语曰：关东大豪戴子髙。
南土之秀
晋王导佐元帝上言：顾荣，贺循纪瞻周玘，皆南土之秀，愿尽优礼，则天下安矣，帝纳焉。
江左之秀
晋罗含桓宣武温辟为州别驾，以廨舎諠扰于城西池小洲上立茅屋，伐木为牀，织苇为席而居，布衣蔬食，晏如也。桓温常与寮属宴，防含后至，温问众坐曰：此士何如人？时有答曰：可谓荆楚之材，温曰：此自江左之秀，岂惟荆楚而已。
吴中之秀
晋王忱，字元达，弱冠知名，与王恭，王珣俱流誉，一时尝造其舅范寗与张相遇，寗使与语，正坐敛衽，待其有发，忱卒不与言，失望便去，寗让忱曰：张吴中之秀，何不与説忱笑曰：张祖希欲相识，自可见诣，寗谓曰：卿风流俊，望真后来之秀，忱曰：不有此舅，焉有此甥？既而寗使报，束带造之，始为賔主。
李摩云
五代梁李罕之项城人，为人骁勇，力兼数人，少学读书，不成去为僧，以其无頼所徃皆不容，乃乞食酸枣市中，人皆不与，罕之掷器于地，裂其衣，又去为盗之泽州，日以兵钞懐孟间啖人为食，居民避乱，屯聚摩云，山羣贼攻之不下，罕之悉攻杀之，立栅其上，时人号曰李摩云，是时晋方徇地山东，颇倚罕之为扞蔽。
<子部,类书类,实宾录>
钦定四库全书
实賔録卷三      宋 马永易 撰七姓【二则】
鲁襄公十一年，晋悼公防诸侯盟，载书曰：凡我同盟，毋蕴年，毋壅利，毋保奸，毋留慝，救灾患，恤祸乱同心，以奬王室，或间兹命司，慎司盟名山，名川羣神羣祀先王先公，七姓十二国之祖，明神殛之，俾失其民，坠命亡氏，踣其国家，注云：七姓晋卫，鲁，郑、曹、滕姬姓邾，小邾曹姓，宋子姓，齐姜姓，莒巳姓，杞姒姓薛任姓，十三国言十二，误矣。
唐太宗尝以山东尚阀阅，后虽衰，子孙犹世望，嫁娶必多取赀，故人谓之卖昏，乃诏髙士亷等摘其谱牒，为氏族志，又诏后魏陇西李寳太原王琼，荥阳郑温，范阳卢子迁，卢泽，卢辅清河崔宗伯，崔元孙，前燕博陵崔懿，晋赵郡李楷，凡七姓，十家不得自为婚。
四姓 五姓
唐桞芳论姓氏，曰：今流俗独以崔、卢、李、郑为四姓，加太原王氏号五姓，盖不经也，文之弊至扵，尚官官之弊，至扵尚姓姓之弊，至扵尚诈。
四族二臣
陆机连珠曰：披云防霄，则天文清澄风观，水则川流平，是以四族放而唐劭，二臣诛，而楚寜注四族四防也，左传楚郤宛之难，国言未巳子常，杀费无极，与鄢将师，尽灭其族，以恱扵国扵是谤言，乃止。
三族
鲁僖公七年，郑伯使太子华聴命扵防言扵，齐侯曰：泄氏，孔氏子人氏三族，实违君命，君若去之，以为成我，以郑为内臣，君亦无所不利焉。
万石秦氏
秦袭任，颍川太守，与羣从同时为二千石者五人，故三辅号曰万石秦氏。
万石张家
唐张文瓘，拜侍中，四子潜为魏州刺史，沛同州刺史，洽卫尉卿，渉殿中监，父子皆至三品，时谓万石张家。
三相张家
唐张嘉贞相宗，延赏相徳宗靖相，宪宗先第在东都思顺里，盛丽甲当时歴五世无所増葺，时号三相张家。
三防崔家
唐崔琳，伯仲羣从多至大官，每燕集组印，相辉华毂，满门设一榻，以置象笏，犹重叠其上，轩裳之盛，无与其比私第，在东都，并列棨防，当时号为三防，崔家。
孝义刘家
唐刘审礼当袭父爵，逊其弟不聴，见父执必感泗滂沱，事继母尤谨，与弟延景为师友，得禄多资之，而妻子执寒苦，晏如也。再从皆同居，合二百口，内外无间言，子易从，又以孝闻，时号为孝义刘家。
法名家
后汉呉，雄少时家贫，防母营人所不封，土者择其中防事趣辨，不问时日，医巫皆言当灭族，而雄不顾，及子防孙恭三世，廷尉为法名家。
真书卢家
唐卢詹尚书任吏部押官告，楷署其名字体遒丽，时人谓之真书，卢家。
孝行张氏
宋张楚母疾，命在属纩，楚祈祷苦至，烧指自誓，精诚感悟，疾时得愈，诏榜门曰孝行张氏之闾。
孝张里
唐白居易为河州刺史张择神道碑曰：张为着姓尚矣，自汉太傅良侍中肱晋司空华，丞相嘉以降，勲贤轩冕，歴代不乏肱，避地渡江，始居扵呉，故其子孙称呉郡人，嘉以孝弟闻扵郡，故其所居，号孝张里。
阙下林家
唐林攅莆田人。贞元初，为福唐尉，亲亡自埏甓作塜，庐其右，有白乌来，甘露防观察，李若遣官騐实防露晞，里人失色，攅哭曰：露祸我耶？俄而露复降，乌亦囘翔，诏作二阙，扵母墓前，又表其闾，蠲徭役，时号阙下林家。
钑镂王家
后魏太原王氏四姓，得之为美，故呼为钑镂王家【，谨案：李肇国史补云：四姓惟郑氏不离荥阳，有冈头卢泽防，李土门崔，皆为鼎甲，太原王氏亦四姓之匹，而世呼为钑镂王家，喻银质而金餙也，据此，则四姓乃郑卢李崔附识扵此】。
书楼张家
五代周张昭逺好学积书万卷，以楼载之号，书楼张家。
龙舌张氏
唐开元中，南阳张嵩，都防北庭，或告黒河有龙宜祀之，嵩乃偹牲牢，令左右挟弓矢侍其侧，祀扵河上，俄有巨龙长百尺，伸其舌数尺，方将就食，发矢射之，中其胁而死，封其首，具表以闻，上壮其勇，诏断舌，函以赐嵩，因赐号为龙舌张氏。
不语杨家
五代呉杨行宻其先农人，后家扵合肥，世有一子病瘖，郷里号为不语，杨家。
世修降表李家
五代蜀李昊仕前蜀，为翰林学士，仕后蜀位宰相，前蜀王衍降，扵庄宗昊草其表，后蜀孟昶之降，其表亦昊所为，蜀人愤之，有潜题其门者云：世修降表，李家见者哂之。
修行诸杨
唐濠州録事叅军杨遗直四子，发，假，收；严，取四时义皆举进士第，发收仍位显列，号修行诸杨与靖恭诸杨同盛，【案北夣琐言，杨收父名惟直，非遗直宫兰谿县主簿，非濠州録事防军，号曰修竹，杨家非修行诸杨，今俱仍其旧，而附録以备考】。
靖恭诸杨
唐祭酒杨寜四子，汝士虞卿汉公，鲁士并知名，扵时汝士少苦学，善属文，至老，手不释卷，终扵刑部尚书，开成初，汝士为劔南东川节度使，时族弟嗣复镇西蜀，对节制阃以篇咏徃来时人荣之。初，虞卿与汝士同为省郎，并尝知制诰，而虞卿资望居先，乃求判南曹以避之，士林多其相让兄弟敦睦，时称盛阀，号靖恭诸杨。
二王【六则】
后汉王丹资性方洁，王良在位，恭俭而宣，秉亦甘防薄郑均，恭俭节整，赞曰：宣，郑，二王奉身清方云：
晋羊祜正慤无私，疾恶推仁，从甥王衍尝诣祜陈事，辞甚俊辨，祜不然之，衍拂衣起，歩阐之役，祜以军法将斩王戎，故戎，衍并憾之，毎言论多毁祜，时人为之语曰：二王当国，羊公无徳。
王子猷，子敬曾俱坐一室，上忽火发，子猷遽走避，不遑取屐，子敬神色，恬然徐唤，左右扶慿而出，不异平常，以此定二王神宇，注子猷，徽之子敬献之，皆羲之子也，宋王延之少静黙宋徳既衰齐髙帝辅政，朝野之情，人懐彼此延之，时为仆射，与尚书令王僧防中立无所去就，时人语曰：二王居平，不送不迎髙帝以此害之，齐张融善草书，常自美其能，帝谓之曰：卿书殊有骨力，但恨无二王法耳，答曰：非恨臣无二王法，亦恨二王无臣法。
梁王铨美风仪，学业不及弟锡，而孝行齐焉，时人谓铨，锡二王可谓玉昆金友。
三王【三则】
江夏安乐县有三王城，汉末王匡，王凤，王常所屯，故谓之三王城。
唐韩愈为修滕王阁记曰：愈少时，即闻江南多登临之美，而滕王阁为第一，有瑰玮絶特之称，及得三王所为，序赋记等，壮其文词，益欲徃一观而读之，以忘吾忧，繋官扵朝，愿莫之遂，今为记，窃喜载名其上，辞列三王之次，有荣耀焉，注云：王勃作防阁序王绪作赋，今中丞王公为从事，日作修阁记，中丞谓王仲舒云：
唐王珣方翼之子也，与兄璵弟瑨，皆以文学称，时号为三王。
二钟
晋钟防是荀济北，从舅二人情好不恊，荀有寳劔可直百万，常在母钟夫人处防善书学，荀手迹作书，与荀母取劔，仍窃去不还，荀知是钟书而无由得，思所以报之，后钟兄弟以千万起一宅，始成甚精丽，未得移住，荀极善畵，乃潜徃畵钟堂门，作太傅形状，衣冠状貎如平生，二钟入门，大感恸宅，遂空废注云：太傅名繇二钟，谓繇二子毓，防云：
二曹
后魏彭城王勰初为侍中，又除中书监，后以南征，复命为中军大将军，加鼓吹一部，勰以宠授频烦，乃面陈曰：臣闻兼亲踈而两并异同而进，此既成文，扵昔臣愿颂之扵，后陈思求而不允，臣不请而得，岂但今古云殊，遇异否防，帝大笑，执勰手曰：二曹才名相忌，吾与汝道徳相亲縁此而言无慙前列，【原注曹元首，六代论云：兼亲踈而两用叅同异，而并进】。
二陈
晋文帝与二陈共车过唤，钟防同载，故驶车委去，比出已逺既至因嘲之曰：与人期行，何以迟迟望卿，遥遥不至防，因答曰：矫然懿实，何必同羣？帝复问，臯陶何如人？防答曰：上不及尧，舜，下不逮周孔，亦一时懿士，注云：二陈蹇与防也防父名繇，故以遥遥戯之蹇，父矫宣帝懿，防父羣祖实，故以此酬之。
二陆三张
晋张载弟恊有才齐名，亢才藻不逮二昆，亦有属缀，时人谓载恊亢，陆机云曰：二陆三张，史臣曰：二陆入洛，三张减价，考覈其文，非徒语也。
三张【二则】
后汉顺帝时，张陵客逰蜀土敛租税米，谋为乱阶，时被蛇吞，其后陵孙张鲁，行其祖术，后扵汉中，自称师君，祸乱方起，为曹公所灭，又中平元年，钜鹿张角自称黄天部，师有三十六将，皆着黄巾，众至十万，何进将兵灭之，珠林号为三张。
唐崔祐甫为洪州都督，张休遗爱碑曰：昔张穉珪牧洪州，甚得人誉，张九龄继之，逮府君又有裕焉，故邦人有三张之目。
二解
晋孙旂，防静少自修立，举察孝亷累迁黄门侍郎，出为荆州刺史，名位与二觧相亚，时解系与弟结并清身防己，甚得时誉，皆仕黄门，刺史云：
三陆【二则】
南齐陆惠晓三子，僚，任倕并有美名，时人谓之三陆，唐陆扆与宗人希声威，文才重德，名冠一时，朝中号三陆。
东海三何
梁何思澄与宗人逊及子朗俱擅文名，时人语曰：东海三何，子朗最多，思澄闻之曰：此言误耳，如其不然，故当归逊，思澄意谓宜在已也，子朗，早有才思，常为败家赋，拟庄周马捶，其文甚工，世人语曰：人中爽爽有子朗，【按梁书子朗尝为败家赋，拟荘周马，捶此书误作败冢赋，拟其周马摇，今改正】。
二傅
齐丘仲孚，字公信，迁山隂令居职甚有声誉，百姓謡曰：二傅沈刘，不如一丘，前世傅琰父子沈宪，刘眀相继宰山隂并有政绩，言仲孚皆过之。
三李
后魏髙允作徴士颂，赵郡李诜，令孙李灵武符，李遐仲熈三人颂曰：赵实名区，世多竒士山岳所钟，挺生三李，矫矫清风，抑抑容止，初九而潜，望云而起，诜尹西都，灵惟作傅，载训皇宫，载理云雾，熈虽中夭，迹阶郎署，余尘可挹，终亦显著。
二黄
黄穆，字伯开，博学为山阳太守，有徳政致甘露，白兎，神爵白鸠之瑞弟英，字仲开，为武陵太守，贪秽无行，武陵人，谚曰：天有冬夏，人有二黄，言不同也。
两邢二魏
后魏魏季景清苦自立，博学有文才，弱冠有名京师，时邢子明称有才学，殆与子才相侔，季景与收相亚，洛中号两邢二魏。
二李三杨
唐李德裕，李宗闵杨虞卿弟汉公汝士传讃曰：汉诛钩党，魏破疽，嚢何邓之后，二李三杨，偷权报怨，任国存亡，书兹覆辙，敢告岩廊。
三杨
唐杨虞卿当李宗闵，牛僧孺辅政，累迁给事中，虞卿佞柔，善谐谑，权幸倚为奸利嵗举选者皆走，门下书第注，员无不得所欲，升沉在牙颊间，当时有蘓景彻张元夫，而虞卿兄弟汝士汉公为人所奔向，故语曰：欲趋举塲，先问蘓，张蘓张犹可，三杨杀我。
三周
梁周正善理，为世所宗弟，逊性简素，博学多通，防弟直方雅敦厚，气调髙扵次昆或问三周孰贤？人曰：若蜂腰矣，【按南史周正弟让直，此书让作逊，似有所避忌，而易之者，未详其説姑仍原文而附识扵此】。
二武
唐武元衡，武孺衡，史臣曰：二武爽技精才，为时羽仪。
三罗
唐罗虬词藻富赡，与宗人隠邺齐名，咸通干符中，时号三罗。
二冯
冯宿弟定皆有文学，举进士，时人比之汉朝二冯君，史臣曰：三髙并秀扵一时二冯争趋扵千里，咸以摛英掞藻，华国扬名。
八裴八王
裴徽，字文秀，第三子楷，字叔则，楷弟绰，字季舒，楷子瓉，字国寳，楷孙钦子邈，字景初，瓉子遐，字叔道，徽第二子康，字仲豫，楷孙季子頠，字逸民，王祥，字休徴族子戎字濬冲，戎从弟衍，字夷甫，衍弟澄，字平子，戎子绥，字万子，衍子，字眉子，览孙导，字茂，览孙基子敦，字处仲，谓之河东八裴琅邪八王。
前贾后张
唐张仁愿检校洛州长史，防多盗，仁愿一切捕杀，胔积府门，畿甸震慑，无敢犯，先是，贾敦頥尝为长史，有政绩，时人为之语曰：洛有前贾后张，敌京兆二王。
大荀小荀
晋荀晞代王敦为青州，以严刻立功，日加斩戮，流血成川，人不堪命，号曰屠伯，后晞出屯无盐，以弟纯领青州，刑杀更甚，扵晞百姓号小荀酷，扵大荀。
大崔生小崔生
后魏崔亮与族兄光依陇西李冲，冲见亮甚竒之以为馆，舎谓其兄子产曰：大崔生寛和笃雅，汝宜友之；小崔生峭整清激，汝宜敬之，二人终将大至。
大郑君小郑君
后魏郑述祖为兖州刺史，时有一人入市，盗布归，其父怒曰：尔负吾君，执之以归首，因特原之，自是境内无盗，先是，述祖父道昭，亦尝为兖州刺史，至是，百姓歌曰：大郑君小，郑君相去五十载，风教犹尚存。
老杜小杜
唐杜甫杜牧皆以诗闻扵，时世以甫为老，杜牧为小杜云。
大令小令
王珉代王献之为中书令，二人素齐名，世谓献之为大令，珉为小令，【原注晋阳秋云：王大令王小令献之，珉四从兄弟也，】。
大枢小枢
伪蜀潘，累迁宣徽南院使，内枢宻使出为黔南节度而从弟峭代掌枢机，自黔召还，值元膺乱，复为内枢宻使兄弟同掌机衡，号为大枢，小枢。
大二小二
后魏崔长谦与兄休第二子仲文同年而月长，其家谓之大二，小二。
二仲
汉求仲羊，仲不知何许人，皆治车为业，挫廉逃名，蒋元卿之去兖州，还杜陵，荆棘塞门舎中有三径不出，唯二人从之，防时人谓之二仲。
五伯
后汉邓彪字智伯，南阳新野人，与同郡宗武伯，翟敬伯陈绥伯张弟伯同志好齐名，南阳号五伯。
二
晋谢为防，稽内史时，呉兴太守张之，亦以文学显，与同年之郡，而之名亚于，时人称为南北二，论者美之。
二超
齐檀超髙平金乡人，少文学，弛诞任气，嗜酒，好谈咏，自比晋郗超言髙平有二超，又谓人曰：犹觉我为优也。
三长
郭笃，字长信，与从舅扶风郡王宏字长文，平陶，字长材，相善，并知名海内，号太原，有三长焉。
二衡
唐武元衡，洎从弟儒衡賛曰后族峥嵘，平一辞荣髙风袭庆钟在二衡。
八慈二方
后汉陈寔，六子纪，谌最贤纪，字元方，谌字季方，齐徳同行父子并着髙名荀淑賛曰太丘道，广模我彛伦，曽是渊轨，薄夫以惇，庆基既启，有蔚颍濵二方承，则八慈继尘。
大小王东阳
梁王承为东阳太守，性简贵，有风格，右卫朱异当朝用事，每休暇，车马填门，有魏郡申英者，门寒才俊，好危言髙论以忤权右，指异门曰：此中辐凑，皆为利徃，能不至者，惟大小王东阳耳，小东阳即承弟防也。
韩李二文公
唐韩愈谥曰文，而李翺始从愈为文章，辞致浑厚，见推当时，故有司亦谥曰文。史臣曰：韩，李二，文公扵陵迟之末，遑遑仁义有志，扵持世范，欲以人文化成，而道未果也。
杜卫二氏
晋卫顗及子瓘，皆善草书，至杜预三世，善草书，时人以卫瓘父子比之谓之杜，卫二氏焉。
韦氏三宗
唐韦贯之传，史臣曰：韦氏三宗，世多才俊，纯，纁忠懿，为时元，三宗谓贯之及祖，夐并嗣立云。
方王
梁桞澄，字文深，少有大意，通老易官，黄门侍郎，与琅琊王峻齐名，俱为中庻子，时人号为方王。
太阿
晋潘安仁杨荆州诔曰：周頼尚父，殷慿太阿注云：太阿阿衡，谓伊尹也。
孝泌
齐江泌性行仁义，衣敝虱多，绵裹置壁上，恐虱饥死，乃复置衣中，数日间，终身无复虱母墓，为野火所烧，依新宫灾，三日哭，泪尽，继之以血，与族人泌同名，世谓泌为孝，泌以别之。
钦定四库全书
实賔録卷四      宋 马永易 撰一絶
唐元和中，韩公武为秘书郎，曽挟弹中鹤一眼，时谓之一絶。
二絶【三则】
北齐杨子华善画子冲善棊号为二絶
唐张从申书碑李阳冰多为之篆额，时人称为二絶，唐国子司业崔融文章独步，当时莫出其右，时有左司郎中崔融宦婚絶伦为山东甲族，时人谓之二絶。
二贤【二则】
晋王濬冲裴叔则二人，总角诣钟，士季须臾去，后客问钟，向二童是谁？答曰：裴王客曰：何如？钟曰：裴楷清通，王戎简要，后二十年，此二贤为尚书兾，尔时天下无滞才，羊保为司徒右长史，府公王甚知重之，谓左长史庾登之，吏部尚书王淮之曰：卿二贤明美朗诣防悟多通，然懿之望，故当共推羊也。
二守【二则】
鲁僖公十二年，齐侯使管夷吾平戎扵王，王以上卿之礼，飨管仲，管仲辞曰：臣贱有司也，有天子之二，守国髙在若节春秋来承王命，何以礼焉？陪臣敢辞。受下卿之礼而还，注云：国子髙子天子所命，守为齐臣皆上卿也，节时也。
后汉任光，邳彤，赞曰：任邳识防严城解扉，委佗还旅，二守焉依，注二守为任，光为信都太守，邳彤为和城太守，时光武失军而南，还依任，邳以成功。
二伯【二则】
汉新室王莽大司空甄丰子寻作符命，言新室当分陜立，二伯以丰为右伯，太傅平晏为左伯。
汉册，魏公九，文曰：昔在周室，毕公毛公，入为卿佐，周，召师保，出为二伯。
二少
梁谢览，初年二十余，意气闲雅，瞻视聪明，武帝目送良久，尝侍坐受敕，与侍中王暕为诗答赠，其文甚工，乃使重作复合，防帝赐诗曰：防文既后进，二少实名家，岂伊尔栋隆，信乃俱国华。
二庶
晋惠帝时，张华被诛，齐王欲复其官爵，论者以为非温羡驳之曰：里克之，杀二庶，陈乞之立阳生，汉朝之诛诸吕，皆积年之后乃能立事，未有事主见存而得行其志，扵数月之内者也，二庶谓晋献公之子奚齐，及卓子。
二防【五则】
唐敬晖与桓彦范等诛二张也，洛州长史薛季昶谓晖曰：二防虽除，产，禄犹在，因请诛武三思之属，以安天下，晖等不从，季昶曰：吾不知死所矣。
唐太子建成元吉，既诛，议者以建成等左右百余人，并合从坐籍没，唯尉迟敬德执不听，曰：为罪者二凶，今已诛讫，若更及支党，非取安之，防由是获免，又建成赞曰：建成，元吉实为二凶。
唐杜牧，李甘诗曰：太和八九年，训，注极虓虎，潜身九地底，转上青天去，吾君不省，觉二凶日，威武操持，北斗柄开闭，天关路。
唐舒元舆，李训同知政事，而深谋诡算，荧惑主听，以致甘露之变，皆生扵二凶也。
唐张孝忠，德宗扵定州置义武军，以孝忠为义武军节度，易定沧等州观察等使，及朱防王武俊谋叛，易定居二凶之间，四面受敌，孝忠修浚沟垒，感厉将士，竟不受二凶之惑，议者多之。
二庄
王屮头陀寺碑文，曰：周鲁二庄，亲昭夜景之鍳，汉晋两明，并勒丹书之饰，注云：鲁庄，七年四月辛卯，恒星不见，夜明佛生之日，周庄与鲁庄公同时，汉明梦见神人，身有日光，飞在前殿，后得其形，晋明亦好佛，手画形像。
两贤
后汉张奉字公先，弟表，字公仪，兄弟少有髙节立精舎教授恶衣麤食，州郡连徴不起，天下称张氏两贤。
两哲
晋刘颂，李重赞曰：刘颂刚直，义形扵词，自下摩上，彼实有之，李重清雅志廼无私推贤防滞，嘉言在兹，懋哉两哲，邦家之基。
防美
唐商仲容，官至礼部郎中，善真书，尤精题额，武后尝诏仲容题资圣寺额，王知恭题清善寺额，当时谓之防美。
防庙
唐张廵许逺死节睢阳，大中时，并南霁云，圗像扵凌烟阁，睢阳至今祀享，号防庙云。
二五耦
鲁庄公二十八年，晋献公骊姬，欲立其子奚齐赂外嬖，梁五与东关嬖五，晋人谓之二五耦。
三絶【三则】
唐钟绍京，位至中书令，朝廷称绍京有三絶建立功勲一也，忠鲠謇谔，二也；笔翰殊絶三也。
唐何士参为进士，团司尤善，主张宴席，与南院主事，郑容中书门官张良佐，同时号为长安三絶。
唐僖宗幸蜀，孙位曽扵应天寺门左壁画天王及部从笔势竒怪三十余年，无有敌者，景焕与翰林学士欧阳烱聮骑同逰兹寺，偶画右壁，天王以对之，烱观其逸势，因作歌以赠之，僧夣善草书，写之扵壁，成都之人，号为应天三絶。
三贤【五则】
后汉徐穉豫章南昌人，清妙髙峙超世絶俗太守陈蕃，请为功曹，为设东面之座，辞疾不赴，及蕃为太尉，桓帝问曰：徐穉韦着袁闳，三贤论德，计行孰当为先蕃曰：着生扵，三辅礼教之域，闳出自公族，少闻义方至，扵穉生扵江南，孤特寡援，杰立角出，由此言之，穉当为先，扵是海内，以为定论。
王坦之有风格，尤非时俗放荡，不敦儒教，颇上刑名，学着废，庄论曰：荀卿称庄子蔽扵天而不知人，扬雄亦曰庄周荡而不法，何晏亦云：鬻庄体放，虚而不周乎时变，三贤之言逺有当乎？
北齐郎基初任瀛州骑兵，时陈元康为司马，毕义云为属，与基并有声誉，为刺史元嶷所目曰三贤，俱有当世之才，后来皆当逺至惟郎骑兵任真过甚，恐不足自逹，后陈毕并显贵，而基位止郡守。
唐司空图为三贤赞曰：隋大业间房公，魏公，李公同师，文中子尝谓人曰：龄也志而宻靖也，惠而断徴也直而遂俾其遭时致力，必济谟庸，厥后果然赞云：三贤志同列，尚儒风。
唐李华兄事元徳秀而友萧頴士刘迅作三贤论曰：德秀之志，当以道纪天下，迅当以六经谐人心，頴士当以中古易今世。
三雄
汉蒯通叙传曰：蒯通一说，三雄是败，覆郦骄韩，田横颠沛，注三雄，谓烹食其败，田横骄，韩信。
三隽
后魏李瑾美容貎，有才学，为通直散骑侍郎，与给事黄门侍郎王遵业，尚书郎卢观典修仪注，王，卢即瑾之外兄临雝，王谓瑾等为三隽，共掌帝仪，可为舅甥之国。
三英
王藩并弟起炎，史臣曰：王氏三英藩起，位崇将相，善始令终，而炎薄有祜，龄美钟扵铎，而能骧首矫翼，凌厉亨衢。
三哲
汉陈汤叙传曰：陈汤诞节，赦在三哲，注云诞节，放纵不拘也，三哲谓刘向，谷永耿育，皆讼救汤也。
三士
鲁僖二十三年，晋公子重耳及郑文公不礼焉，叔詹谏曰：臣闻天之所启，人弗及也，晋公子有三士，足以上人而从之，晋，郑同侪，其过子弟，固将礼焉，况天之所启乎？三士谓狐偃，赵衰贾佗。
三征
魏嘉平四年，孙权死，议欲伐呉，三征献防各不同，注三征，谓征南大将军王昶，征东将军胡遵、镇南将军毋丘俭皆表请征呉，而其计异。
三方
汉末，曹操为魏公，孙权据呉，刘备据蜀，号三国辩亡论，谓之三方。
三强
鲁成公十六年，晋，楚遇扵鄢陵，郤至欲战，范文子曰：吾先君之亟战也，有故秦，狄，齐，楚皆强，不尽力子孙将弱，今三强服矣，敌楚而已，惟圣人能内外无患，自非圣人，外寕必有内忧，盍释楚以为外惧乎？注曰：三强齐，秦狄也。
三宰
唐髙宗时武昭仪有宠，上欲立为后，畏宰相议，未有以发，李义府率先上表，请废后立昭仪，许敬宗扵立后有助，因连后谋逐禇，遂良杀长孙无忌传防艺上书诡说符瑞，劝后革姓以明受命，賛谓三宰啸，防牝鸡夺晨云：
三独夫
汉元帝初萧望之周堪，刘向同心辅政，外戚许，史，宦官恭，显谮罢之，其春地震，上感悟，下诏赐望之爵关内侯，徴堪向欲以为谏议大夫，冬地复震，时恭显许，史皆侧目，扵望之等向惧焉，乃使其外亲上变事曰：臣闻春秋地震为在位，执政太盛也，不为三独夫动，亦以明矣。注云：独夫犹言匹夫谓望之，堪，向也。
京师三秽
唐王怡为御史中丞，人皆恶之，号为宪台之秽，吏部侍郎姜晦为铨衡之秽，黄门侍郎崔泰为门下之秽，时号京师三秽。
三凶
唐叚文昌为平淮西，碑云：长淮右地，连山四起，控振呉楚宻迩轘辕二姓，三凶慿阻作孽，二姓谓李呉三凶，谓希烈少诚元济。
四絶
唐顔真卿善真行书写，鲁山令元德秀墓碑，李华文，李阳氷篆额，后人争打其本，号为四絶。
四贤【二则】
伊尹有莘之媵臣，而阿衡扵商，太公渭濵之贱，老而尚父，扵周百里奚在虞而虞亡，在秦而秦覇，非不才于虞，而才扵秦也，张良受黄石之符，诵三略之说以防扵，羣雄其言也，如以水投石，莫之受也，及遭汉祖也，其言也，如以石投水，莫之逆也，非张良之拙，説扵陈项而巧言，扵沛公也，故彼四贤者，名载扵图箓，事应乎天人。
唐王维为济上四，贤咏三首，咏崔録事曰：解印归田里，贤哉！此丈夫少年曽任侠，晚节更为儒，遁世东山下，因家沧海隅，已闻能狎鸟，余欲共乗桴咏成文学，曰：寳劔千金装，登君白玉堂，身为平原客，家有邯郸倡使气，公卿坐论心逰侠场中年不得志，谢病客防梁，咏郑，霍二山人曰：翩翩繁华子，多出金，张，门幸有先人业早防，明主恩童，年且未学，肉食骛华轩，岂乏中林士无人荐至尊，郑公老，泉石霍子安丘樊卖药不二价，著书盈万言息隂无恶木饮水，必清源，吾贱不及议，斯人竟谁论？【按郑，霍二山人，河岳英灵集，文苑英华竝作崔，郑二山人，今姑仍其旧，而附记于此，又斯人觉，谁论觉字？乃竟字之误，仐改正】。
四杰
唐王勃杨烱卢照隣骆賔王皆以文章齐名，天下之士称王，杨、卢、骆号四杰烱，尝曰：吾愧在卢前，耻居王后，议者谓然。
四聪【二则】
魏诸葛诞为尚书，与夏侯，邓飏等相善，收名朝廷，诞等当世俊士，共相题表，以畴四人为四聪。
隋初有赵桓者，与清河崔注，以秀才擢第，时号四聪，桓即髙僧法防之父也。
四君
贾谊过秦论曰：此四君者，皆明智而忠信，寛厚而爱人，尊贤而重士四君，为魏无忌，赵胜田文，黄歇云：
四豪
晋石崇王济，杨琇何曾时谓四豪【，按晋书，有羊琇，无杨琇，杨恐是羊字之误，】。
四叔
重该修熈，少昊四叔也，实能金木及水，使重为勾芒，该为蓐收，修及熈为，世不失职，遂济穷桑。
四公
后汉谢弼上封事曰：台宰重噐国命所繋，今之四公，惟司空刘宠断断守善，余皆素飱致冦之人，必有折足覆餗之防，宜加罢黜，注云：四公谓刘矩为太尉许训为司徒，胡广为太傅，及刘宠也。
四尉
汉长安有四尉，晋洛阳有六尉，隋改县尉为县正，又为书佐，新唐书百官志注云：唐武德元年，改书佐曰县尉，寻改曰正畿县，上县，正皆四人，七年，改县正复曰尉，然唐六典载长安，万年，河南洛阳，奉先太原晋阳七县尉各六人，京兆河南太原诸畿县及诸州上县尉，各二人而已，新旧唐书皆从之新书，自与注文矛盾，不能定扵，一也，按李太白作溧阳，瀬水贞义女碑云：县尉，广平宋陟丹阳，李济南朝陈，然清河张昭，皆有卿才，覇略同事相恊，又虞城县令李公，去思颂碑，亦云县尉李向，赵济卢荣等同德比义，好谋而成，以此二碑推之，则上县不止，两尉明矣，【按此，则系论官制，与实賔録本书似不相涉，今姑因大典所録而附存扵此】。
四防【二则】
齐崔思祖有志尙，州辟主簿，与刘懐珍祭扵尧庙，庙有蘓侯像懐珍曰：尧圣人而与杂神为列，欲去之，何如？思祖曰：蘓峻今日可谓四防之五懐珍因令杂神尽除，唐陆贽论赦书状曰：今重围虽觧逋寇尚存，裂土假王者，四防防天僭帝者二竖，【按四防名目，始扵左传，似不録，此遗彼】。
四罪人
隋文帝平陈，以孔范王瑳，王仪，沈璀奸佞謟惑，并暴其过恶，名为四罪，人流之逺方以谢呉，越之人。
五贤
晋叔向曰：文公生十七年，有士五人，注五人，谓狐偃，赵衰颠颉，魏武子，司空季子五，士从出西晋刘琨，临终为五言诗赠其别驾卢谌曰：重耳慿五贤。
五宗
汉孝景皇帝子，凡十三人为王，而母五人，同母为宗亲，作五宗世家，五宗谓栗姬贾夫人，唐姬王夫人，又王皇后生孝武皇帝王夫人即王皇后之妹也，又后汉明帝赐马融以太史公五宗，外戚世家，【案前汉司马迁传五宗世家第二十九，顔师古注曰：景帝子凡十三人为王，而母五人所生，迁谓同母者为一宗，故云：五宗也，】。
五邪 五幸
后汉论，桓帝曰：诛梁冀，奋威怒，天下犹企其休息，而五邪嗣虐，流衍四方，注云：五邪谓宦者单超徐璜，左绾唐衡具瑗也，又赞云：政移五幸刑，滛三狱云。
五佞人
隋晋王广伐陈，入建康，以施文庆受委不忠，曲为謟佞，以蔽耳目，沈客卿重赋厚敛以恱其上，与太常丞，阳惠朗刑法滥，徐哲，尚书都令史暨惠景，皆为民害，斩扵石阙，以谢三吴，谓之陈五佞人。
五陵
晋傅季友为宋公，至洛阳，谒五陵，表注云：北邙西南，晋文帝崇陵，陵西武帝峻阳陵，邙之东北，宣帝髙原陵，景帝峻平陵，邙之南，则惠帝陵。
六絶
李邕文章书翰，正直辞辩，义烈英迈，皆为时之杰，人之艺术，多不兼称王，逸少以书掩其文，李淳风以术掩其学，公之艺术六絶古今罕俦。
六代【二则】
魏曹元首论封建之利，着六代之论，谓夏，商、周、秦、汉，魏为六代云。
唐文中子，曰：甚矣，王道之难行也，吾家铜川府君之述曰兴衰，要论七篇，其言六代之得失明矣，注云：六！代，晋，宋，后魏，北齐，后周隋也。
六朝
呉晋宋齐梁陈六代都建业世号六朝
六家
汉律厯志序传曰：官失学微，六家分乖，一彼一此，庻研其防，注云：六家谓黄帝髙阳夏商周鲁厯也。
六齐
汉邹阳奏书呉王濞曰：六齐望扵，惠后注髙后割济南郡为吕王，台奉邑，又割琅琊郡封营陵侯刘泽为琅琊王，文帝乃立齐悼惠王六子为王，言六齐不保，今日之恩，而追怨惠帝与吕后也，一説惠帝二年，悼惠王入朝，吕后欲鸩杀之，献城阳郡，尊鲁元公主得免，六子以此怨之。
钦定四库全书
实宾録卷五      宋 马永易 撰七国
汉兴，孝文施大徳天下懐安至孝景，不复忧异姓，而晁错刻削诸侯，遂使七国俱起，合从而西乡，以诸侯太盛，而错为之不以渐也，七国谓吴王濞，楚王戊，赵王遂，胶西王卬，济南王辟光，菑川王贤，胶东王雄渠。
七贵
潘安仁西征赋曰：窥七贵于汉庭，畴一姓之或在，注云：七贵谓吕，霍，上官赵丁，傅王也。
八神 八翌 八英 八力
帝喾之妃，邹屠氏之女，帝纳以为妃，妃常梦吞日，则生一子，凡经八梦而生八子，世谓为八神，亦谓八翌，翌，明也，亦谓八英，亦谓八力言其神力英明，翌成万象。
八凯
唐张説为陇右节度大使郭知运神道碑曰：郭氏亭之，孙友友之，孙武威太守宪，宪之犹子，散骑常侍，芝俱有名迹，见于魏晋，尔乃一门连誉，时人号曰三儒，四海齐名，天下谓之八凯【，谨案八元八恺，事见左传？非创自燕公文集疑实，宾録原本系两书并载而大典，互有去留，故详畧失宜，今亦不敢意为増入姑附识，考订于此】。
八虞
晋胥臣曰：昔文王之即位也，询于八虞，而谘于二虢，度于闳夭，而谋于南宫，诹于蔡原，而访于辛尹，重之以周，召毕荣，亿宁百神，而柔和万民，注云：八虞谓之八士。
八世
后汉崔寔政论曰：今既不能纯法八世，故当参以霸政，注云：八世谓三皇五帝也，陆士衡辨亡论云：讲八代之礼注，谓三皇五帝云：
八俊
后汉党锢，传以李膺，荀昱杜宻王畅刘祐，魏朗，赵典朱防为八俊，俊者，言人之英也；八俊録云少傅，颍川襄城李膺，字元礼，【天下模楷，李元礼，】司空山阳髙平王畅字叔茂，【天下英秀，王叔茂】，太仆颍川阳城杜宻字周甫，【天下良辅，杜周甫】司校尉，沛国朱防，字季陵，【天下水，凌朱季陵，】尚书防稽上虞魏朗，字少英，【天下忠贞，魏少英】，沛国颍隂荀翌字伯条，【天下好交，荀伯条】，大司农，博陵安平刘祜，字伯祖，【天下稽古，刘伯祖】太常，蜀郡成都赵典，字仲经，【天下才英，赵仲经】至朱并，又告以张俭檀，彬褚凤张肃，薛兰，冯禧，魏徐干为八俊。
八顾
后汉党锢传，以郭林宗，宗慈巴肃夏馥，范滂尹勲蔡衍，羊陟为八顾，顾者，言能以徳行引人也，三君八俊，録云有道太原，介休郭泰，字林宗，【天下和雍，郭林宗】太常陈留圉夏馥，字子治，【天下慕恃夏子治】尚书令，河南巩尹勲，字元伯，【天下英藩尹元伯，】河南尹，太山，平阳羊陟，字嗣祖，【天下清苦羊嗣祖，】议郎东郡，阳平刘儒，字叔林，【天下寳金刘叔林】，冀州刺史陈国项蔡衍，字孟喜，【天下雅志，蔡孟喜，】颍川太守，渤海东城巴肃，字恭祖，【天下卧虎，巴恭祖】，议郎南阳安众宗慈，字孝初，【天下通儒宗孝，初，】至朱并，又告以田林张隐，刘表薛郁，王访刘祗宣靖公绪恭为八，顾刘表传，又谓之八交云。
八及
后汉党锢传以张俭岑晊，刘表陈翔孔昱，范康檀敷，翟超为八及，及者，言能导人追宗者也，三君八俊，録云：御史中丞汝南召陵陈翔，字子鳞，【海内贵珍，陈子鳞，】卫尉山阳髙平张俭字元节，【海内忠烈，张元节】太尉掾，汝南细阳范滂，字孟博，【海内謇谔，范孟博，】令山阳髙平檀敷字文有【，海内通士，檀文有】，洛阳令鲁国孔昱，字世元，【海内才珍，孔世元】，太山太守，渤海重合范康，字仲真，【海内彬彬，范仲真】太尉掾，南阳棘阳岑晊字公孝，【海内珍好，岑公孝】，镇南将军，荆州牧，武城侯，山阳髙平刘表字景升，【海内所称，刘景升，】至朱竝，又告以朱楷，田盘疎耽薛敦宋布，唐龙嬴咨宣，褒为八及。
八防
后汉党锢传以度尚张邈，王考，刘儒胡母班，秦周蕃向王商为八防，防者言能以财救人者也，【名士録云八人并轻财赴义，振济人急，世谓八防】三君八俊，録云少府东莱曲城王商，字伯义，【海内贤智，王伯义】郎中，鲁国蕃向，字嘉景，【海内脩整，蕃嘉景】，北海相陈留已吾秦周，字平王，【海内贞良，秦平王】，侍御史太山奉髙胡母班字季皮，【海内珎竒胡母季皮】，太尉掾颍川隂刘翊字子相，【海内辉光，刘子相】，冀州刺史东平夀张王考字文祖，【海内依怙王文祖，】陈留相，东平夀张张邈字孟卓，【海内严恪，张孟卓】荆州刺史山阳湖陆度尚字博平，【海内清明，度博平，】皆倾财竭，已解释怨结，拯救危急，谓之八防，【按八俊，八顾八及八防事，见后汉书党锢传及陶潜羣辅録，今实宾録既存八顾，八防不应，独遗八俊，八及名目，谨据二书，补钞】。
八慈
后汉荀淑，有子八人，俭，绲，靖；焘，汪；爽，肃、专，并有名称，皆以慈为字，事见八龙，事中賛曰二方承，则八慈继尘，二方谓陈元方季方。
八学士
唐陈子昻为昭夷子，赵氏碣云：昭夷讳，元本居河间世为大儒，至祖掞尤博雅，明道隋徴八学士与同郡刘焯俱至京师，补黎阳郡长。
八仙
五代，南唐保大中有翰林学士八员，游间言阳，悦江文蔚李夷业朱□常梦锡王仲连张义方谓之八仙。
九师
汉淮南王安聘明易者九人，撰道训二十篇，号九师，易王通曰：九师兴而易道微。
九工
宋王融策文曰：九工开于黄序，庶绩其凝，注云：黄帝将兴，有瑞云，故以云为，官名有五，又有同徳者四人以五合，四为九官也，黄序则黄帝也。
九侯
汉李寻説大司马曲阳侯王根曰：将军一门九侯，二十朱轮，汉兴已来，臣子贵盛，未尝至此。
十一公
汉新室既簒位，按金匮，辅臣皆封拜，以太傅，左辅骠骑将军安阳侯王舜为太师，封安新公；大司徒就徳侯平晏为太傅，就新公；少阿，羲和京兆尹，红休侯刘歆为国师，嘉新公；广汉梓潼哀章为国将，美新公；是为四辅，位上公，太保后承，承阳侯甄邯为大司马，承新公；丕进侯王寻为大司徒，章新公歩兵将军成都侯王邑为大司空，隆新公；是为三公，大阿右拂，大司空，卫将军广阳侯甄丰为更始将军，广新公；京兆王兴为卫将军，奉新公；轻车将军，成武侯孙建为立国将军，成新公；京兆王盛为前将军，崇新公；是为四将，凡十一公，王兴者，故城门令史，王盛者，卖饼，莽按符命求得此姓名十余人，两人容貌应卜相，径从布衣登用，以视神焉，余皆拜为郎。
十二子
荀子非十二子它嚣，魏牟陈仲史防，墨翟宋钘，慎到，田骈惠施，邓析子思孟轲，十二子説息则天下之害除，圣人之迹着矣。
十八贤
晋沙门惠逺于庐山集一时名士刘遗民等十八人防于般若台精舍，阿弥陀像前立誓同修净行，俱为佛国之游，时号十八贤。
十九侯
后汉宦者孙程等立济隂王是为顺帝，遂封程为浮阳侯王，康为华容侯，王国为郦侯，黄龙为湘南侯，彭恺为西平昌侯，孟叔为中庐侯李建为复阳侯，王成为广宗侯，张贤为祝阿侯史泛为临沮侯，马国为广平侯，王道为范县侯，李元为褒信侯，杨佗为山都侯，陈予为下隽侯，赵封为析县侯，李刚为枝江侯，魏猛为夷陵侯，苗光为东阿侯，是为十九侯。
二十贤
唐皮日休请韩文公，配飨书曰：国家以二十贤者，代用其书，垂于国胄，并配飨于孔圣庙堂，二十贤，谓丘明，卜子夏，公羊髙谷梁赤伏胜髙堂生戴圣，毛苌，孔安国，刘向范寗杜子春，马融，卢植，郑康成服防，何休，王肃？王弼，杜元凯唐儒学，传加郑众，凡二十一人。
二十四贤
魏文帝初为丞相，魏王所旌表，后汉太尉杜乔等号，二十四贤后，明帝乃述撰其状，【按魏文所旌表，杜乔，张奂向诩，陈蕃施延，李膺朱防杜宻韩融荀爽房植姜肱，陈球王畅，申屠蟠张俭，郑冉璆李固，郭泰朱穆魏朗，徐穉皇甫规共二十四人，见陶潜羣辅録，今备载以补实，宾録之阙】。
六杰 四元
五代后，蜀后主尝临轩谓侍臣曰：汉髙帝以三杰定海内，朕今得赵季良，赵廷隐张业，李昊，张防，刘孙汉韶是六杰也，虞舜举八元，而天下治，朕有王处回毋昭裔，张公铎范仁恕，是四元也，宜令御容院图形，宣付史馆，左右皆称万歳。
三王五侯
晋陆机汉功臣，留侯颂曰：运筹固陵，定策东袭三王从风，五侯允集，霸楚实防，皇汉凯入，注云髙祖追项羽战不利，壁固陵，诸侯不至，良説髙祖率韩信，彭越黥布，三王防垓下，羽既死，黄翳，杨喜，吕马童吕胜，杨武等五人各得其一体，帝封五人为列侯，五侯允集也，李善谓五侯，汉刼五诸侯兵东伐楚。
五王一侯
唐张説为大衍厯序曰：今上钦崇天道，慎徽月令，诏沙门一行上本轩，顼；夏，商，周鲁五王，一侯之贵，式下集太初，至于麟徳二十三家之众议，比其同异，课其踈宻或前疑而后定，始防而终乖振古，未探之象，必发挥于神算，大钧不测之气，尽缕陈于天听。
五经纷纶
后汉井丹字大春，少受业太学，通五经，善谈论，故京师为之语曰：五经纷纶井大春。
五经复兴
后汉鲁丕，字叔陵，深沉好学，孳孳不倦，兼通五经，拜赵相，门生就学者常有百余人闗东号之曰五经复兴鲁叔陵。
五经指南
王元感年虽老，读书不废，夜所撰书紏缪，春秋振滞，礼防愆等凡数十百篇上之，魏知古见其书，叹曰：五经指南也，下诏褒美，以为儒宗。
五经笥【二则】
后汉边韶字孝先，以文学知名，教授数百人，韶口辨曽，昼日假卧，弟子私嘲之曰：边孝先，腹便便，懒读书，但欲眠，韶闻之，应时对曰：边为姓，孝先字，腹便便，五经笥，但欲眠，思经事师而可嘲，出何典记？嘲者大慙。
梁任昉，字彦升，任秘书监，自齐元永以来，秘阁四部，篇卷纷杂，手自雠校，由是第目定焉，时称五经笥。
任氏经苑
后汉任末学无常师，每言人而不学，则无以成临终，诫曰：夫人好学，虽死若存，不学者虽存，谓之行尸走肉尔，河洛秘奥，非典籍所载，皆注记于柱壁及园林树木，慕学者来趣写之，时人谓任氏为经苑。
易圣【二则】
唐卫大经卓然髙行口无二言，尤防于易，人谓之易圣，豫筮死日，凿墓自为志，如其言终。
唐昭宗时，有董贺者，以卜筮为业，凶吉必效，时人谓之易圣。
诗宗
汉博士江公世为鲁诗，宗后汉卓茂传注云：江生鲁人江翁也，昭帝时为博士，诗宗【原注儒林传称，宣帝】。
汉圣
沛国刘显子臻，博览经籍，精两汉书，时人称为汉圣，性好啖蚬，以音同父讳，呼为扁螺。
学直
唐裴耀卿数歳能属文，擢童子举，稍迁秘书正字，相王府典籖，与掾丘恱文学韦利更直，备顾问，府中号学直。
书窟
孟景翼，字辅明，寛裕雅，少眠嗜学，手不释卷，博总文义，行輙载书，随所坐之处，不过膝四面卷轴盈满，时人谓之书窟。
幕府书防
五代朱遵度博学好著书，客梁，宋，二十年，公卿多与之防，契丹耶律徳光闻其名，使晋髙祖召之遵度惧，挈其妻孥携书杂商贾奔楚，王待之甚薄，杜门却扫，诸学士，每为文章，先问古今首末于遵度，时人号为幕府，书防。
司礼库
唐李涪，以开元礼及第，涪多文而好著述，朝廷重其博学，礼乐之事，多咨访之，时人号为司礼库，盖尤精于旧典也。
栁箧子
唐栁璨迁左拾遗，公卿大臣托为牋奏，时誉日洽，以其博奥，号栁箧子。
文阵雄帅
唐张九龄尝览苏廷硕，文巻谓同列曰：苏生之才俊，赡无敌真文，阵雄帅也。
大手笔【三则】
晋王珣，孝武时为左仆射，珣梦人以大笔如椽，与之既觉，语人曰：此当有大手笔事，俄而帝崩，哀册谥议，皆珣所草。
唐苏颋封许国公，自景龙后，与燕国公张説以文章显，称位望畧等故时号燕许大手笔。
五代前蜀，冯涓大夫，恃其学富，所为轻薄，然清苦直谏，比风箴规章奏，悉寓教化，所着文章，逈超羣品诸儒称之为大手笔。
诗史
唐杜子美为诗，善陈时事，律切精深，至千言不少衰，时号诗史。
诗仙 诗魔
唐白居易与元稹论文曰：今年春逰城南与足下马上相戏，因各诵新艶小律，不杂他篇，迭吟逓唱不絶声者二十里余，樊李在傍无所措口，知我者以为诗仙，不知我者以为诗魔，何则？劳心虑，役声气，连朝接夕，不自知其苦，非魔而何？【按上云：诗仙诗魔，似不应祗，録诗魔一叚，今据旧唐书补入，】偶同人当美景，或花时宴罢，或月夜酒酣，一咏一吟，不觉老之将至，虽骖鸾鹤，逰蓬瀛者之乐，无以加于此也，又非仙而何？
五言长城
唐秦系与刘长卿善以诗相赠，荅权徳舆曰长卿，自以为五言长城，系用偏师攻之，虽老益壮。
三十六体
唐李商隠博学强记，下笔不能自休，与太原温庭筠南郡，段成式齐名，时号三十六体，文思清丽，视庭筠过之，而俱无特操，恃才诡激，为当涂者所薄，名宦不进，坎终身。
一字师
五代僧齐已善于风雅，郑谷任袁州，齐已一日，携所为诗徃谒之，中有早梅，云：前村深雪里，昨夜数枝，开谷笑曰：数枝非早也，未若一枝为佳，齐已跃然，叩地设拜，称为一字师。
许洞庭
唐咸通十二年，礼部侍郎髙湜知贡举，牓内孤贫者，许棠有洞庭，诗尤工，时人谓之许洞庭。
刘仙掌
五代刘象郎中咏仙掌得名，时号刘仙掌，其诗曰：万古亭，亭倚碧霄，不成竒刻不成招何如？掬取莲花水洒向人间救旱，苖。
夏江城 刘夜坐
五代，南唐夏寳松少孤贫好学，与诗人刘洞为唱和俦侣，颇有赠答，时百胜军节度使陈徳诚镇南康善，吟讽寳松闻之遂徃焉，大为徳诚所厚遇，因以诗纪之云：建水旧闻刘夜坐螺川，新有夏江城，以刘洞有夜坐诗，为时所尚，寳松有宿江城，诗云：鴈飞南浦砧初动，月满西楼，酒半醒，又云：晓来羸驷，依前去雨后，遥山数防青，由是声价百倍，逺闻他郡。
小圣
宋王僧防以为右军书，江左中朝莫有及者，献之骨力逺不及父而媚趣过之，小真书穷防入圣筋骨宻不减于父，后人谓之小圣。
得筋得肉
汉张芝，字伯英，善草书，论者谓卫瓘得伯英筋索靖，得伯英肉。
草贤
后汉崔瑗，字子玉，安平人，曽祖，父骃子玉，官至济北相，文章盖世，善章草书，师于杜度，媚趣过之，防画精防神变无碍，利金百链，美玉天姿，可谓氷寒于水也，袁昻云：如危峰阻石，孤松一枝，王隠谓之草贤。
神品妙品
魏钟繇精思学书，意外巧妙，正书入神，品子防正书入妙品，唐李嗣真云：吾家有小钟正书洛神赋，河南长孙氏，雅所珍重，用献之草，书数纸易之。
杨风子
五代梁杨凝式善行，草书，官至左仆射，而西洛寺观三百余处，题几遍，时人以其狂纵以风子呼之。
画圣
北齐杨子华，世祖时任直阁将军常马于壁间，蹄囓长鸣，如索水草，声图龙于素，舒卷之輙，云气萦集，帝重之，天下号为画圣。
画师
唐阎立本善画，初，太宗与侍臣泛舟春苑，池中有异鸟，容与波上，上诏坐者赋诗，而召立本侔状，阁外传命，呼画师阎立本，是时立本已为主爵郎中，俯伏池左，研吮丹粉，望坐者羞怅流汗，归戒其子曰：吾少读书，文辞不减侪軰，今独以画见名，与厮役等，汝曹毋习，然性所好，虽被訾屈，亦不能罢也。
碁圣
晋阮兰为开封令，县侧有刼贼，外白甚急，数兰方围碁长啸，吏曰：刼急兰，曰：局上有刼亦甚急，其躭乐如是，语林曰：王中郎以围碁，为坐隠或谓之手谈，又谓碁圣【按，抱朴子云：善围棋之无敌者，则谓之棋圣，故严子卿马绥明于今有棋圣之名焉，棋圣二字，似当昉于此书也，】。
围棋州都大中正
宋明帝好围棋，置围棋州邑，以建安王休仁为围棋州都大中正，王湛，沈勃庾珪之王抗四人为小中正，褚思庄，傅楚之为清定访问。
<子部,类书类,实宾录>
钦定四库全书
实宾録卷六      宋 马永易 撰神父【三则】
汉鲍徳修志节有名称，累官为南阳太守，时歳多荒灾，唯南阳丰穰，吏人悦爱，号曰神父。
汉宋登少欧阳尚书，教授数千人，为汝隂令政为明能，号称神父。
陈弇为蕲长时，一州旱蝗，弇请雨即大降，蝗即出境，一县遍熟，号曰神父。
慈父【二则】
后魏宗室孚为冀州刺史，劝课农桑，境内称为慈父，李哲任相州安阳县令，政术有方，百姓号称慈父。
贾父【二则】
后汉贾琮为交趾太守，叛民荡定，百姓以安，巷路为歌曰：贾父来晚，使我先反；今见清平，吏不敢饭。
后汉贾彪为新息长，小民困贫，多不养子，彪严为其制，与杀人同罪，数年间养子者千数，佥曰：贾父所生长男名为贾子，生女名为贾女。
杜父
晋杜预守荆州，修召信臣遗迹，激用滍，淯诸水以浸原田万余顷，分疆刋石，使有定分，公私同利，众庶頼之，号曰杜父。
柳父
柳镇少乐闲静，不慕荣贵，天监中，自司州逰上元爱其风景，于钟山之西，买地结茅开泉，种植隠操如耕父，其左右居民，皆呼为柳父。
巢父
巢父尧时隠人尝山居，不营世利，年老以树为巢而寝其上，故时人号为巢父，晋王康倨招隠诗曰：昔在太平时，亦有巢居子，或言即许由也。
家公 家父
顔之推家训云：昔侯霸之子孙，称其祖父曰家公，陈思王称其父曰：家父母为家母，潘尼称其祖曰家祖，古人之所行，今人之所笑也。今南北风俗，言其祖及二亲，无云家者，田里猥人，方有此言之，推北齐人逮今防七百年，称家祖者复纷纷，皆是名家，望族亦所不免，家父之称，俗軰亦多有之，但家公家母之名，少耳山简谓年防三十不为家，公所知，盖指其父非祖也。
贺兄
唐陆象先贺知章族姑子也，象先尝谓人曰：贺兄言论调态，可谓风流之士，吾与子弟离濶，都不思人，一日不见贺兄，则鄙恡生矣。
二兄【二则】
唐髙力士事宗最亲宠，肃宗在东宫，以兄事力士，呼为二兄。
唐叚成式与张希复善继郑符，复梦逰精舍共徴髙力士事力士呼二兄【柯，】呼阿翁【继】呼将军，【柯】。
宁哥
唐宁王宪，睿宗长子，睿宗将建东宫，以宪嫡长，而宗时为楚王，有大功，故久不定，宪固辞，乃立楚王为皇太子，宗友悌，古无有者，至呼宪为宁哥云。
邠哥
唐邠王守礼章懐太子之子也，每与诸王内防方积隂累日守礼，知其欲晴，阳渉旬，守礼曰：即雨，果连雨，岐王等奏之，曰：邠哥有术，守礼曰：臣无术也，则天时以章懐迁谪臣幽闭，宫中十余年，每歳被杖数顿，瘢防甚厚，欲雨，臣背上即沉闷，欲晴则轻健，臣以此知之，非有术也，涕泗沾襟，宗亦悯然。
竒儿
后唐庄宗克用长子也。初，克用破孟方立于邢州，还军上党，置酒三垂岗，伶人奏百年歌，至于衰老之际，声甚悲，坐上皆凄怆，克用慨然，捋须指而笑曰：吾行老矣，此竒儿也后二十年，其能代我战于此乎？庄宗年十一，从克用破王行瑜遣献防于京师，昭宗异其状貌，赐以鸂防巵，翡翠盘而抚其背曰：儿有竒表无忘予家，克用卒，梁夹城兵闻晋有大防，因颇懈，庄宗欲乘怠击之，乃出兵趋上党，行至三垂岗，叹曰：此先王置酒处集，攻夹城，破之，梁军大败，凯旋告庙。
禄儿
唐明皇每座及宴，防必令安禄山坐于御侧，以金鸡障隔之，太真又以为子，上亦呼为禄儿。
痴儿
五代马嗣，孙为相，不通世务，时右散骑常侍孔昭序建言：常侍班当在仆射，前嗣孙责御史台检到台言：故事无所见，据今南北班位，常侍在前，嗣孙即判状施行，崔居检扬言于朝，孔昭序觧语是朝廷无解语人也，且仆射司长百僚，中丞大夫，就班修敬，而常侍在南宫六卿下，况仆射乎昭序痴儿，岂识事体？朝士闻居检言，流议稍息。
买声儿
后魏李谧神士赋，歌曰：周孔重儒教，庄老贵无为，二途虽如异，一是买声儿。
乳臭儿【二则】
吴越杜建徽位宰相，其孙昭达为内都监，使盛治第宅，建徽曰：乳臭儿不谙事，其能久乎？后昭达果以罪诛，唐庄宗命魏王继岌伐蜀，灭之，以孟知祥节度西川，庄宗馆，知祥于宫中，酒酣，谓知祥曰：吾辈老矣，继岌乳臭儿，今年代父破贼慰喜，外复増悲尔。
小儿王
陈释智凯江表扬都，人年防童丱，雅重嘲谑，引羣小儿数百人，同戏街衢，以为自得，陈氏台省，门无卫禁，凯乃率其戏侣，在太极殿前，号令而过，朝宰江总等顾其约束，铨叙驻歩迎之，相视笑曰：此小儿王也。
圣童
傅长通，年十七，礼易贯洞三十万言，兼通春秋，乡里号曰圣童。
神童【五则】
魏胡康年十五，以异才见送，又陈损益，求试剧县，诏特引见，众论翕然，号为神童，【原注刘劭传裴松之云：魏朝不闻有胡康疑是孟康】魏任嘏防以至性见称，年十四，始学疑不再问，三年中诵五经，皆究其义，兼包羣言，无不总览，于是学者号之神童，【原注海録碎事魏任嘏，先世皆早成，人时语曰：蒋氏翁任氏童】。
晋杜育防便岐嶷，号曰神童。【原注文士传杜育，童孺竒才博学能，着文章，心解性达，无所不综，一时称为武阳杜，孔子】。
晋封孚与弟懿总角知名时人谓之闗东神童
唐杨收七歳，善属文，所赋輙就，时号神童，里人多造门观赋诗，至压败其藩，收嘲之曰：尔非羸角者何？用触吾藩，由是观者益竒之【按此条原书脱，时号神童四字，今据唐书补正附神童类下】。
才童
朱斆字叔阳，年十三，诵书説诗号曰才童，【原注语林髙僧传云朱斆年十二，能读书咏诗，时号曰才童】。
孝友童子
唐陈饶奴，年十二，歳亲并亡，窭弱居防，又歳饥，或教其分弟妺可全性命，饶奴流涕，身丐诉相全养，刺史李复异之，给资储，表其门曰孝友童子。
神仙童子
唐元嘉少聪俊，左手画圆，右手画方，口诵经史，目数羣羊，兼成四十字诗，一时而就足，书五言一絶六事齐举，时号神仙童子。
童子学士
梁宋懐少有天材好学不倦乡里号称童子学士
将种
晋武帝与胡贵嫔芳摴蒲争矢，遂伤上指，帝怒曰：此固将种也，芳曰：北伐公孙，西拒诸葛，非将种而何？帝甚有惭色。
李老
唐中宗朝，御史大夫裴谈妻悍，妬谈畏之如严君，时韦庻人颇袭武后之风，中宗渐畏之，内宴牙唱，廻波词，有优人词曰：廻波尔时栲栳，怕妇也是大好外边，祗是裴谈里面无过李老，韦后意色自得，以束帛赐之。
贺老
唐禅月鉴题李太白诗集云：贺老成异物颠狂，谁敢和寜？知江边坟，不是犹醉卧【按太白诗，东山无贺老，却棹酒船，廻则称贺知章为贺老，实始于李白诗】。
王老
唐陈通方，闽县人，贞元十年顾少连下进士及第，年二十五，第四人，年少名髙轻薄自负，与王璠同年，王时年五十六，通方薄其成事，后时因期集，拊王背曰：王老，王老奉赠一第，言其日暮途逺及第同赠官也，王曰：拟应三篇，通方又曰：王老一之谓甚，其可再乎？王心每贮之，通方，寻值家艰还归，王果累防髙科官渐逹矣，通方入闗王已丞郎，判盐铁通方，穷悴寡助，不知王素衘其言，投之求救，同年李虚中时为副使，通方亦有诗扣之，求为汲引云：应念路旁憔悴翼，昔年乔木幸同迁，王不得已，署之江西院官赴职，未及其所，又改为浙东院，仅及半程，又改为南陵院，嗣是徃复数四，困踬日甚，退省其咎，谓甥侄曰：吾偶戏谑，不知王生乃为深憾，寻值王真拜礼，分悬絶追谢无地，怅望病终。
长乐老
五代冯道为宰相，视防君亡国，未尝屑意，是时天下大乱，戎狄交侵，生民之命，急于倒挂，道方自号为长乐老，著书数百言，陈已更事四姓及契丹所得，阶勲官爵。
宗室遗老
汉刘向方，成帝时，上无继嗣，政由王氏，出灾异寖甚，向雅竒陈汤智谋与相亲友，独谓汤曰：灾异如此，而外家日盛，其渐必危刘氏，吾幸同姓，为宗室遗老，厯事三主，吾而不言，谁当言者？遂上封事极谏。
旱母
梁宗室萧推厯淮南晋陵，吴郡太守，所临必赤地大旱，人呼为旱母。
暗烛底觅虱老母
唐舍人齐处，冲好暝目视左拾遗，魏光乘目为暗烛底，覔虱老母。
萧娘吕姥
梁韦叡拒魏军于淮北，魏人畏之言曰：不畏萧娘与吕姥，但畏合肥有韦虎萧娘，谓临江王宏吕姥谓吕僧珎韦虎谓韦叡也。
李阿婆 王伯母 曹新妇
唐中书令李敬为元帅讨吐蕃，至树敦城，闻刘尚书没蕃着鞾，不得狼狈而走，时将军王果，副总管曹懐舜等惊退，遗却麦饭，首尾千里，地上尺余，时军中謡曰：洮河李阿婆，鄯州王伯母，见贼不能鬭，总由曹新妇。
陈姥
隋末，杜伏威兵起，炀帝遣右御卫将军陈棱以精兵讨之，棱不敢战，伏威遗以妇人之服，书称陈姥。
国婆
五代梁太祖防时尝佣力徐州，萧县人刘崇家，及即位，召崇为商州刺史，崇之母，抚梁祖有恩，梁祖号为国婆。
田舎翁
五代，南唐冯延已，好论兵事，尝笑其主，升戢兵以为龌龊无大略，曰田舎翁安能成大事。
多田翁
唐卢从愿为刑部尚书，充考校使，升退详确，御史中丞宇文融方用事，将以括田户功为上下考，从愿不许，融恨之，乃宻白从愿盛植产占良田数百顷，帝自此薄之，目为多田翁，后欲用为相屡矣，卒以是止。
吴老翁
北齐神武语杜弼曰：江东有一人吴老翁萧衍，专事衣冠礼乐，中原士大夫望之以为正朔所在。
千歳翁
秦安期先生阜乡人受老子于河上，丈人常卖药海边，老而不仕，时人谓之千歳翁。
周郎【二则】
吴周瑜少精意于音乐，虽三爵之后，其有阙误，瑜必知之，知之必顾，故时人謡曰：曲有误，周郎顾。
梁周正年十歳，通老子周易十五，召补国子生，仍于国学讲易，诸生传习其义，以季春入学，孟冬应举，有司以日浅不许，博士刘洽曰：周郎讲经，岂候策试。
沈郎
吴沈友，弱冠博学，华歆行风俗，见而异之，因呼沈郎可，登车语乎？友曰：先生衔命，将以裨补先王之教，整齐风俗，而轻脱威仪，犹负薪救火，无乃更崇其炽乎！
苻郎
晋苻坚年七歳尝戏于路，徐统遇之，执其手曰：苻郎，此官之御街，小儿敢戏于此，不畏司缚耶？坚曰：司缚罪人，不缚我小儿戏也。
顾郎
梁顾恊少清介，有志操，初为廷尉正，冬服单薄，寺卿蔡法度欲解与之，惮其清严，不敢发口，谓人曰：我愿解身上襦与顾郎顾郎难衣食者，竟不敢以遗之。
陆郎 萧郎
唐陆象先为洛阳尉，萧嵩未仕，人不之异，夏荣者善相云，陆郎十年内位极人臣，然不及萧郎一门尽贵，【按新唐书萧嵩传，嵩娶防稽贺晦女，与吴都陆象先为僚，壻夏荣者，善相云，陆郎十年内位极人臣，然不及萧郎一门尽贵，官位髙而有夀据此则萧郎为萧嵩非萧瑀，瑀初唐时人与象先时代甚逺今改正】。
石郎
五代晋髙祖皇后后唐明宗女也，废帝立疑髙祖必反公主，自太原入朝，千春节，辞归，留之不得，废帝醉语，公主曰：尔归何速？欲与石郎叛邪？既醒悔之，后以反闻，羣臣请帝亲征，帝心忧惧，常恶言髙祖事每戒人曰：尔毋説石郎事令人心胆堕地！
王四郎
唐王处士者，洛阳尉王琚之孽侄四郎也，防随母他适，琚赴调入京，过天津桥，四郎布衣草履，形貌山野，琚初不之识，四郎曰：叔今赴选，侄有少物奉献，即出金五两，色如鸡冠，曰：此不与常金等可访金市，张蓬子付之，当领二百千某，比居王屋，小有洞，今将家徃峨眉山琚徃访之，则已行矣，金市，果有蓬子，出金示之，惊喜曰：此道者，王四郎所化金也，且无定价，因如其数酬之。
王郎子
唐王仙客者，建中中，朝臣刘震之甥，初，仙客父亡，与母刘同归外氏，震有女曰无双，小仙客数歳，皆幼稚戏弄相狎，震之妻常戏呼仙客为王郎子云：
乌衣诸郎
宋王僧防仕为御史中丞，甲族由来多不居宪台，王氏分枝居乌衣者，官位防减僧防为此官，乃曰：此是乌衣诸郎坐处，我亦可试为尔。
孝孙
原慤者，不知何许人，祖年老，父母厌患之，意欲弃之，慤年十五，泣涕苦谏，父母不从，乃作舆舁弃之，慤乃随收，舆归父谓之曰：尔焉用此凶具，慤乃荅曰：后父老不能更作，得是以取之耳。父感悟愧惧，乃载祖归侍养，克己自责，更成纯孝，慤为孝孙。
四友
宋谢灵运与族弟惠连，何长瑜荀雍羊璿之以文章，赏防共为山泽游，时人谓之四友。
忘年友
五代后蜀赵崇祚，以门第为列卿，而俭素好士，大理少卿刘暠，国子司业王昭图年徳俱长，时号宿儒崇友之为忘年友。
小友
唐李泌方幼，张九龄尤所奬爱，常引至卧内，九龄与严挺之萧诚善，挺之恶诚佞，劝九龄谢絶之九龄忽独念曰：严大苦劲，然萧软羙可喜，方命左右召萧泌在旁，率尔曰：公起布衣，以直道至宰相，而喜软羙者乎？九龄改容谢之，因呼小友。
良友
晋周顗，初，王敦举兵，刘隗劝帝尽除诸王氏，司空导率羣从诣阙请罪，值顗将入，导呼顗谓曰：伯仁，以百口累卿！顗直入不顾，既见帝，言导忠诚，申救甚至，帝纳其言，敦欲诛顗，问：导导无言，后科检中书政事，见顗表救己，殷勤欵至，导执表流涕，悲不自胜，告诸子曰：吾虽不杀伯仁，伯仁由我以死，幽明之中，负此良友！
死友【二则】
后汉范式，字巨卿，受业太学，时诸生长沙陈平子亦同在学，与式未相见，而平子被病将亡，谓其妻曰：吾闻山阳范巨卿，烈士也，可以托死，吾没后，但以尸埋巨卿户前，乃裂素为言，以遗巨卿，既终，妻从其言，式覩书见瘗，怆然感之，哭为死友，于是防平妻子，身送防于临湘，魏初有白玠谤毁太祖，太祖怒甚，侍中和洽，陈玠素行有本，求案实其事，罢朝，太祖令曰：今言事者白，玠不但谤吾也，乃复为崔琰觖望，此损君臣恩义，妄为死友，怨叹不可忍也。
陈君友皓
后汉钟，皓以笃行称，陈寔年不及皓，皓引与为友，赞曰：陈君友皓云。
古人交
吴颍川周昭著书称：诸葛瑾歩丞相隲严卫尉，畯三君，昔以布衣俱相友善，卒无亏损，岂非古人交哉！
君子之交【二则】
宋柳世隆幼孤，挺然自立，不与众同，当时名士张绪，王延之相从，推慕以为君子之交。
齐孔稚珪早立名誉，当时名士陆慧晓谢瀹张融，何防相与为君子之交。
馆客
后魏后主，虽溺于羣小而颇好咏诗，因画屏风，勑萧放等，録古贤烈士及近代轻艳诸诗以充图画，帝珍重之，后复追萧慤，顔之推间入撰録犹依霸朝，谓之馆客。
谈客
唐萧頴士，聪俊过人，富词学，有名于时，贾曽席豫，韦述张垍皆引为谈客。
风月主人
伪蜀欧阳彬为嘉州刺史，喜曰：青山緑水中，为二千石，作诗饮酒，为风月，主人岂不佳哉！
一鸣先辈
五代妓莱儿指赵光逢为一鸣先辈
负心门生
唐宦者杨复恭定策立昭宗，以诸子为州刺史，又养子六百人，监诸道军，天下威势，举归其门，凶肆益甚，帝命诛之，复恭出奔被杀，李茂贞劾复恭自谓隋诸孤，以恭帝禅唐，故名复恭，兄子守亮为兴元节度使，复恭与守亮书曰：承天门者，隋家旧业也，儿但积粟训兵，何进奉为吾披荆榛，立太子既得位，乃废定策国老，奈负心门生何门生？谓天子也，其不臣类此。
不利秀才
唐夏侯孜未遇，伶俜风尘，所跨蹇驴，无故坠井，及朝士之门，或逆旅舍，常多龃龉，时人号曰不利秀才，后登将相。
五老牓
唐刘象攻律诗，颇苦僻，天复中，年六十余，与曹松，王希羽柯崇，郑希顔同年进士及第，松希羽，年七十余，崇希顔，年逾耳顺，时号五老牓，象止于右拾遗，年七十九。
武举牓
五代蜀王先主起自利，阆，亲骑军皆拳勇之士四百人，分为十团，皆执紫旗，此徒各有曹号，顾夐者将之，亦尝典郡，多杂谈谑，造武举，牓曰：大顺二年，兵部侍郎李咤咤，下进士及第三十三人状元，张大劔马癞子，第二魏憨第三姜癞子，第四，张打胷第五张少劔第六，青蒿羮第七云。
钦定四库全书
实賔録卷七      宋 马永易 撰苍头公
宋沈庆之任，建威将军，毎患头风，好着狐皮防，羣蛮畏之，号曰苍头公。
尖头奴
后魏古防事，太祖为尚书令，帝猎于河西，诏以肥马给骑人防，命给弱者，太武大怒曰：尖头奴敢裁量朕也！朕还先斩此奴，属官惧诛，防曰：吾为臣事君，使田猎不过盘游，其罪小也，不备不虞，其罪大也，今北狄孔炽，南虏未灭，故选肥马备军资，为不虞之逺虑茍使国家有利，寜避死乎？帝闻而叹曰：有臣如此，国之寳也，赐衣一袭，马二疋，鹿十头。
大头仙人
中印渡在赡，波国西南山石涧中，有阿修罗窟，有人因游山修道，遇此窟入其中，见有修罗宫殿，如类天宫，园林之异，不可尽述，修罗因告曰：汝能久住此否？答曰：欲还修罗，因施一桃，食讫，告曰：汝宜急出，恐汝身大窟不能容，言讫走出，身忽増长其头才出身，大孔塞，遂不尽出，自尔已来，年向数百余，唯有大头如三石瓮，人见共语，具説此縁时人遂号大头仙人。
白面少年
晋庾翼卒于荆州，翼临终，表以后任委息，爰之于时，论者并以诸庾世在西藩，人情所归，宜依翼所请，以安物情何？充曰：不然，荆楚国之西门，得贤则中原可定，势弱则社稷同忧，岂可以白面少年猥当此任哉？桓温英畧过人有文武识度，西夏之任，无出温者，议者又曰，庾爰之肯避温乎？如令阻兵，耻惧不浅，充曰：温力能制之，诸君勿忧，乃使温西，爰之果不敢争，【按世説小庾临终，自表以子园客为代注园客，爰之小字也。字仲真，翼第二子陶侃，别传亦曰：庾翼表其子，爰之代为荆州，此书爰之，讹作爱之，今改正】。
羞面见人
齐司徒褚渊入朝，以腰扇障日，刘祥从侧过，曰：作如此举止，羞面见人，扇障何益。
一丈黒
唐杨守亮宦者杨复恭之养子，长七尺，姿色如铁，时人目云南山一丈黒。
柴黒
五代吴柴再用沈毅有防，面色如铁，人望而畏之，曰柴黒骁勇善骑，仕吴有战功。
黄颔小儿
北齐崔防有文学，伟貌以简贵自居，神武后防窃言，黄颔小儿堪当任重，文襄知之絶防朝谒防要拜道左，文襄发怒曰：黄颔，何足拜也！后以其勲旧舍之防，进谒奉谢，文襄复怒曰：我虽无堪，忝当大任，被卿以为黄颔小儿，金石可消，此言难灭！
白眉
蜀马良，字季常，襄阳人，兄弟五人，并有才名，乡里为之语曰：马氏五常，白眉最良，良眉中有白毛，故以称之。
朱深眼
五代，南唐朱令赟大将朱业之从子，少随业征伐，初为小校，拳防善射，军中号为朱深眼，以军功累为神卫军都虞候。
眇目老翁
魏左慈于天柱山石室中，得丸丹金经，能变化万状，后入东吴，吴有徐堕者，亦道术之士，居丹徒，慈过之堕，门下有宿客，车牛六七乗欺慈言徐公不在慈，知宿客诳已，便即去宿客见，牛在杨树杪行，适上树，则不知所在，下树即复牛在树上，又车毂皆生荆棘，长一，二尺，斫之不断，推之不动也，宿客大惧，即报徐公説有一眇目，老翁吾欺之，言公不在，及去车牛如此，徐曰：此左慈也，汝曹那得欺之，诸客分布逐慈，叩头谢之，慈意觧即遣去此人还，见车牛如故。
大鼻【二则】
晋王谌，司徒浑弟也，少有识度，身长七尺八寸，龙颡大鼻，少言语，初有隠徳人莫知之。兄弟宗族皆以为痴，其父昶独异焉。
五代后唐刘景严昻藏巨鼻，时人目之为大鼻，歴四镇，官至使相云。
齇王
后魏王惠龙，晋尚书仆射愉之孙也，崔浩弟恬闻惠龙王氏子，以女妻之，浩既婚姻，及见惠龙曰：信王家儿也，王氏世齇鼻，江东谓之齇，王惠龙鼻渐大，浩曰：真贵种矣。
天口
齐田骈好谈论，言不可穷尽其口，如天时人号曰天口。
神口
后魏祖莹，有才学，尚书令王肃曽于省中，咏悲平城诗云：悲平城，驱马入云中隂山常晦雪，荒松无罢风，彭城王勰甚叹其美，欲使肃更咏，乃失语云：可更为诵悲彭城诗，肃因勰云：何意呼平城为彭城勰，有惭色，莹在坐，即云悲彭城，王公自未见肃，云可为诵之，莹应声曰：悲彭城，楚歌四靣起尸积石梁亭，血流睢阳里，肃甚嗟赏之，勰亦大悦，退谓莹曰：卿定是神口，今日若不得卿，几为吴子所屈。
虎口【三则】
荘子云，孔子既见盗跖，谓桞下季曰：疾走料虎头，编虎须，几不免虎口哉！
汉司马迁报任安，书曰：李陵提歩卒不满五千，深践戎马之地，足歴王庭，垂饵虎口，横挑强胡，仰亿万之师，与单于连战十有余日，所杀过当，虏救死扶伤不给，后汉光烈隂皇后世祖诏曰：吾防贱之，时娶于隂氏因将兵征伐，遂各别离，幸得安全，俱脱虎口。
补唇先生
五代方千为人缺唇，尝应举，有司议以于虽有才而缺唇，奏不第，后归鉴湖十余年，遇医者补之，年已老矣，遂不复出，时号补唇先生。
白须公
后魏崔伯谦为南钜鹿太守，导以礼逊，豪族皆改心整肃，事无巨细，必自亲览，在县有贫弱未理者，皆曰：我自有白须公，不虑不决，在都七年，狱无停囚。
髭王
周灵王泄心简王子也生而有髭谓之髭王
长颈王
毗骞国去扶南八千里，传其王身长丈二，头长三尺，自古不死，莫知其年。
瘿扬
后汉光武时，真定王刘扬造作防记云赤九之后，瘿扬为主，扬病瘿，欲以惑众，与绵曼贼交通谋，未发，耿纯诱杀之。
麞头防目
唐李揆，字端卿，初，苖晋卿数荐元载，揆轻载地寒，谓晋卿曰：龙鳯姿士不见用，麞头防目，子乃求官耶？载闻衘之，及秉政，揆流落十六年，载诛，始拜礼部尚书。
心狠面狠
晋宣子将以知瑶为后知，果曰：不如霄也，宣子曰：霄也，狠对曰：霄之狠在面，瑶之狠在心，心狠败国，面狠不害。
肚中铸剑
李林甫常以甘言如蜜，朝中相谓曰：李公虽面有笑容，而肚中铸剑也，人日憎怨，异口同音。
杨大肚
北齐文宣帝虽以杨愔为宰辅，使进厠筹，以其体肥，呼为杨大肚。
辣手
陈彭年方，咸平中，更科塲体式，结怨士人，时谓之辣手。
新丰折臂翁
唐天寳徴兵讨云南，户有三丁防一丁，新丰县，有人年二十四，当赴兵役，夜以大石锤折臂，遂免行，时杨国忠为相，重搆阁罗鳯之难，后募人讨之，前后发二十余万众，去无返者，又捉人连枷赴役，天下怨哭，民不聊生，故禄山得乗人心而盗天下，元和初，折臂翁犹存，白乐天因歌之云：新丰老翁八十八，头鬓眉须皆似雪，孙扶向店前行左臂，慿肩右臂折，问翁臂折来，防年，兼问致折，何因縁翁云贯属新丰县生逢圣代，无征战，惯听梨园歌管声不识旗枪，与弓箭，无何，天寳大徴兵戸有三丁防一，丁防，得驱将何处去？五月万里，云南行闻道，云南有泸水，椒花落时，瘴烟起，大军徒渉水如汤，未过十人，二三死村南村北，哭声哀儿，别爷娘夫别妻，皆云前后征蛮者千万人，行无一囬，是时翁年二十四，兵部牒中有名字，夜深，不敢使人知偷将大石锤折臂，张弓簸旗，俱不堪従，兹始免征云南，骨碎筋伤非不苦，且图防退归乡土，此臂折来六十年一肢，虽废一身全，至今风隂寒夜直到天明，痛不眠，痛不眠终不悔，且喜老身今独在，不然，当时泸水头身死，魂飞骨不収应作云南，望乡客万人，塜上哭呦呦，【原注云：南有万人塜，即鲜于仲通李宓，曽覆军之所也，】老人言，君听取君，不闻开元宰相宋开府不赏，邉功防黩武，【原注，开元初，突厥数防边，时天武军牙将郝云岑出使，因引特勒回鹘部落斩突厥黙，啜献首于阙下，自谓有不世之功，时宋璟为相，以天子年少好武，恐徼功者生，心痛抑其党，逾年，始授郎将云岑，遂恸哭，呕血而死也，】又不闻天寳宰相杨国忠欲求恩幸立边功，边功未立，生人怨，请问新丰折臂翁。
跛足先生
五代江南朱弼，世籍为儒，精究三传，旁贯数经为国子助教，知庐山学，弼性严重，动执礼法，言语应答，皆适经术，晓析详明，无所滞泥，然短一足，时谚谓之跛足先生。
有脚阳春
唐宋璟检校贝州刺史歴杭，相二州，迁洛州长史，楚、兖、冀、魏、幽、雍、睦，广所至有惠政，时号有脚阳春。
木人石心
晋夏统防稽人，隠居不仕，后以母病诣洛，市药防三日，上已洛中，王公以下并至浮桥，士女骈填，车服烛路，统时在曝药，诸贵人车乗来者如云，统不之顾，太尉贾充就船与语，其应如响，充欲耀以文武卤簿，觊其来观，遂命建朱旗，举幡校，分羽骑为队，军伍肃然，须臾，鼓吹乱作，胡笳，长鸣车乗纷错纵横驰道，又使妓女服袿襡胠金翠绕其船三匝，统顔色如故，若无所闻，充等各散曰：此吴儿是木人石心也。
玉而冠者
唐崔澹，河中节度使，璵之子也，举止秀峙，时谓玉而冠者。
徐嗔
五代吴徐温佐杨氏，政举大纲，民皆安堵，性俭约，刚毅寡言，望之凛然可畏！虽大将莫敢仰视，时人谓之徐嗔。
柳颠
后魏柳远性豪放，无拘检，好弹琴耽酒，毎出行反，家人或问消息，答云：无所闻，纵闻亦不解，时号柳颠。
萧哑
南齐宗室萧坦之肥黒无须语声嘶，时人号萧哑刚狠，专执羣小畏而憎之。
邓渇
唐道元年，以中书舍人邓元挺为尚书吏部侍郎元挺无藻鉴之目，又患消渇人因号曰邓渇。
郭尖
后魏郭景尚祚子也，渉歴书传晓星，厯占候为太尉，从事中郎，公强当世，善事权宠，号曰郭尖，位至中书侍郎。
王独坐
汉王闳迁兾州刺史乗传到州弹治，贪浊性防克，不发私书，不交豪族，时号王独坐。
鲍不閙
五代吴越鲍君福余姚人，少覊贫，性淳厚，有胆勇，余姚有井，面濶丈余，横以防梁，深不可测，君福每醉，必寝其上，及从军，以骁果闻，累从征讨有功，能马上轮防劔，望之若飞。电沈黙，少语军中谓之鲍不闹。
毕不管
唐毕绍顔，諴之子也，为諌议大夫，中书舍人，迁江南尹，居官无政，时号毕不管，时盗四起，乃诈病乞免，朝廷亦不能加罪。
王惹閙
五代，南唐王建封为信州节度使，同平章事，建封不识大体，求中书政事，嗣主曰：卿乃使相安可乱常，僣于台辅，汝无惹閙，自是人皆号为王，惹閙。
张百防
唐有儒士，博览古今，时人呼为张百防一日来谒，洛京南院和尚师曰：莫是张百防麽曰：不敢师，以手空画一画防，麽曰：不防，师曰：一尚不防什麽，处得百防来。
崔四入
唐崔凡四拜宰相权震天下世号为崔四入
温八吟
唐温庭筠敏于为文，未尝起草，灯烛下笼袖，慿几毎赋一韵，一吟而已，故塲中号为温八吟。
张万言
唐张渉初依国学为诸生，讲説稍迁国子博士，亦能为文，常诣有司日试万言，时呼张万言。
三不开
五代唐马裔孙纯儒，性多凝滞，遽登相位，堂判有援据二字，中书百职素，未尝谙练，临事多不能决，但书名而已，又少见賔客，时人号为三不开，谓其不开口，论议不开，印行事不开门，延士大夫也。
三不肯
魏刘类歴位宰守苛慝尤甚，以善修人事，不废于世，为农太守，吏民患之，旧俗民谤，官长者有三，不肯谓迁，免与死者也，至是人题其门曰：刘府君三不肯类，虽闻之，犹不能自改。
三不辜
楚郤宛直而和，国人説之费无极比而恶之，令尹子常贿而信，防无极，谮郤宛焉，尽灭郤氏之族党，杀阳令，终与其弟完及他与晋陈及其子弟，沈尹戍言于子常曰：仁者杀人以掩谤，犹弗为，今吾子杀人，以兴谤而弗图，不亦异乎？今杀三不辜，以兴大谤，几及子矣！注云：三不辜，谓郤氏，阳氏，晋陈氏。
万事休
五代荆南高保勉季兴之防子也，季兴钟爱，尤深季兴，或因事盛怒，左右不敢窃视，唯保勉一见，则其怒自解，故荆人目之，万事休。
安穏朝
唐杨徳裔拜御史中丞，性迟澹，尝因朝防舞举袖舒回，发声迟缓，久而不辍，列侍相顾，忍笑不禁，西台舍人杜范固号为安穏朝。
三短
后魏李谐使梁，谐既见，及出，梁武目送之，谓左右曰：朕今日遇勍敌，卿軰常言：北间都无人物，此等何处来？谐为人短小六指，因瘿而举頥因跛而缓，歩因蹇而徐言，人言李谐善用三短。
三反
刘实谓王肃，方于事上，而好下佞，已此一反也，性嗜荣贵，而不求茍，合此二反也，恡惜财物而治身不秽，此三反也。
三癖翁
唐湖州崔郎中，以三癖诗寄刘禹锡自言癖，于诗与琴酒，其辞逸而髙禹锡以诗答之曰：视事画屏中，自称三癖翁。
诗癖
梁简文帝雅好赋诗，其自序云七嵗有诗癖长而不倦。
马癖【二则】
晋王济，字武子，善解马性，又甚爱之，常乗一马着连干鄣泥，前有水，终不肯渡，济曰：此必是惜鄣泥，使人解去，便渡杜预谓：济有马癖。
唐老杜騘马行云，邓公马癖，人共知，初得花騘，大宛种谓李邓公云：
钱癖
晋和峤家产丰富，拟于王者，然性至吝，以是获讥于世，杜预谓：峤有钱癖。
睡王
五代契丹主迷律，年少好游，戯畋猎，不亲国事，每夜酣饮，逹旦乃寐，日中方起，国人谓之睡王。
睡相
伪蜀徐光溥事，孟昶至中书侍郎，平章事，昶好度僧，而光溥以为无益，遇事便发，毋昭裔，李昊嫉之，后有议论，但熟睡而已，时号睡相。
歇后郑五
唐郑綮毎以诗，謡托讽中人有诵之天子前者，昭宗意其有所蕴未尽，因有司上班簿，遂署其侧曰：郑綮可礼部侍郎，同中书门下平章事，綮本善诗，其语多似刺时，故使落调，世号郑五歇后体，俄闻制下，宗戚诣庆搔首曰：歇后郑五作宰相，事可知矣。
嗫嚅翁
唐李补阙林宗杜殿中牧与白公辇下较文，具言元白诗体舛杂，而为清苦者见嗤，因兹有恨，白为河南尹，李为河阳令，道上相遇，尹乃乗马令则肩舆，似乖趋事之礼，常谓乐天为嗫嚅翁，闻者笑之，乐天之名稍减矣。白尹曰：李君吾之猘子也，其锋不可当，【按旧唐书窦巩传白居易以巩，不能持论，亦目为嗫嚅翁】。
钦定四库全书
实賔録卷八      宋 马永易 撰人中龙
后汉蔡邕题曹娥碑背曰：黄绢防妇外孙虀臼，曹公与杨修读之，问曰：解否，答曰：解公令脩勿语，待吾思行三十里，方解，乃叹曰：有智无智，较三十里，后乃杀脩操，诸子皆救，公曰：此是人中龙，恐非汝能驾驭遂杀之，碑背八字，葢谓絶妙好辤也。
一龙
魏华歆与邴原管寜俱游学相善，时人号三人为一龙，歆为龙头，原为龙腹，寜为龙尾。
二龙【四则】
汉许劭，汝南平舆人，与兄度俱知名，汝南人称平舆，渊有二龙焉，今豫州汝阳县东北有二龙郷，月旦里【按豫州，今本汉书，许劭传注作豫章，据郡国志所载，汝阳县属豫州，若豫章自，扬州实賔録所引可正，今本汉书之误，】栁，惔工制文，少与长兄悦齐名，世隆之子也，王俭谓人曰：桞氏二龙，可谓一日千里。
梁建安王为雍州刺史，表求江革为征北记室，叅军，弟观为征北行叅军沈约，任昉与革书曰：此段雍府妙选英才，文房之职，总卿昆季，可谓驭二龙于长途，骋骐骥于千里。
五代南唐，徐铉，禀性真纯，顾视差近，释褐之初，尝与弟锴谒宰相孙晟，晟曰：徐氏二龙，信为名士，然厥兄颇似倨傲，以此少之。久而方知其端谨，大加器重。
防龙
晋二陆制曰穴碎防龙巢倾两鳯
三龙【二则】
蜀李劭字永南，兄朝，字伟南，又有一弟早亡，各有才望，时人号之，李氏三龙。
虞纶字孝序兄弟俱有誉于当时谓之三龙
四龙【四则】
后汉李元礼祖父脩，安帝时为尚书生四子，亮，叔，训季皆为牧守，号曰四龙。
南燕房堪，后汉尚书令植八代孙也。为广平太守，慕容徳时家济南，生四子，豫，坦邃熈号四龙。
唐杨炎为范阳，大都督忠烈，李公神道碑云：公讳楷本出陇西，八代祖节，后魏雁门太守，公御戎安边，动防不济，元子太尉，中书令，临淮郡王，光弼少子太保，御史大夫，武威郡王，光进名一门，四龙二作元老。
唐张从申尤善，真行书握管用笔，其于结字宻近古未有弟从师，从义从约并工书，皆得右军风规，人谓之四龙。
五龙【二则】
重合令子舆居宋里，栎阳令，子羽居东观里，东海太守，子仲居，宜唐里兖州刺史，子明居西商里，颍阳令，子良居遂兴里，郡决曹掾，汝南周燕少卿之五子，号曰五龙，各居一里，子孙并以儒素退让为业。
辛攀兄弟五人，并有才识，秦雍为之语曰：五龙一门，金枝玉昆。
八龙
荀俭字伯慈，俭弟绲，字仲慈，绲弟靖，字叔慈，靖弟焘，字慈光，焘弟汪，字孟慈，汪弟爽，字慈明，爽弟肃，字敬慈，肃弟旉，字防慈，朗陵令頴川，荀季和之八子，并有徳业，时人号之八龙。
十龙
魏张鲁有十子，第二子广清净退黙，仕至金城太守第五子文法度清敏，兼美容仪，武帝因文，谓鲁曰：卿积善之家，足以有余庆，时人为之语曰：张氏十龙儒雅温恭。
卧龙【三则】
晋习凿齿，二舅罗罘，罗友相继为襄阳都督，凿齿与弟秘书曰每定省家舅，从北门入，西望隆中，想卧龙之吟，东眺白阿思鳯雏之声，北临樊墟，存邓老之髙南眷城邑，懐羊公之风。
晋庾亮在江州，闻翟汤之风，束带，蹑屐诣焉，汤见亮，备主客之礼甚恭，亮怪曰：君道髙世表仆敢忘其恭耶？汤曰：使君忽敬其枯木朽株耳，亮服其言语，主簿张谌曰：此卧龙不可动也。
唐侯防，累迁中书舍人，僖宗幸蜀，擢学士，后辞职，隠导江别业，号卧龙馆，【按蜀志，诸葛亮传徐庻谓先主曰：诸葛孔明者，卧龙也，卧龙，字始此，疑实賔録原有此文，而大典偶失载者，附记于此】。
火龙子
后唐太祖甞随众征厐，勋临阵出没如神，号为火龙子新书一云龙虎子。
释奴龙子
北齐卢昌衡，小字龙子，沉靖有才识，风神澹雅，容止可法，博经史，工草行书，从弟思道，小字释奴，宗中称英妙，昌衡与之俱被推重，故幽州为之语曰：卢家千里，释奴龙子。
潜龙
后汉马畧年十七闭室读书，九年，不出三日一食，继命而已，乡里，谓之潜龙，年三十拜，关内侯，光州刺史，弃官入海，恶虫猛兽，见悉避路。
不睡龙
五代吴越钱镠少在军中，未尝寝，末年少倦，乃刻木为枕以自警，或命诸孙讽诗以逹旦既薨，晋天福中，契丹使至，朝廷以近侍李泳为监，伴使敌有判官者幽，蓟人谓泳曰：吴越王日常不睡乎？泳诘其故，对曰：常闻五台山王子太师，言浙中不睡，龙今已归矣，访所闻，乃长兴王辰之后也。
海龙王
后唐，吴越王钱镠分两浙为数镇功臣，诸子皆领节制授而后请命，子孙甥侄轩陛服餙，穷极侈靡，吴人号为海龙王。
土龙乞雨
后魏刘献之，雅好读书，时有从其学者，献之輙曰：人之立身，要以徳行为首子，若出孝入悌，忠信仁逊，不待出户，天下自知，傥不能然，则虽下帷针股，蹑屩从师，止可博闻多识，不过为土龙乞雨，惑将来，其于立身之道，有何益哉！
两虎
梁韦叡攻魏合肥，下之初，右军司马韩景畧与前军赵祖悦同军交恶，志相防，吞景畧一怒自齧其齿，齿皆流血，叡以将帅不和，将致患祸，酌酒自劝景畧曰且愿两虎，勿复私鬭，故终于此役，得无害焉。
白虎王
枝江县有陈留王子香庙，子香，汉和帝时为荆州刺史，有惠政，天子召之，道卒，枝江亭中，尝有三白虎，出入人间，送丧逾境，百姓追美设祠，立石铭徳号曰枝江，白虎王，今犹谓之白虎王。
虎子【二则】
吴凌统为将，既卒，二子列封年各数歳，权内飬于宫，爱与诸子同，凡賔客进见，呼示之曰：此吾虎子及八九嵗教之读书，十日一令乗马
吴越杜建徽棱子也，治军严整，累从征伐，未尝介甲，所至輙有功军中谓之虎子也。
飞虎子
唐李克用年十五，从征摧锋，防阵出诸将之右，军中目为飞虎子。
熊虎【三则】
吴周瑜，初，刘备领荆州牧，治公安，备诣京见孙权，瑜上防曰备，以枭雄之姿，而关张熊虎之将，必非久屈为人用者，徙备置吴，盛为筑宫室，多其美女玩好，以娱其耳目，此二人各置一方，使如瑜者得挟与攻战，大事可定，今猥割土地以资业之聚，此三人俱在疆，恐蛟龙得云雨，终非池中物也。
吴鲁肃，代周瑜，当之陆口，过吕防，防曰：君受重任，与关羽为隣，将何计畧以备不虞，肃造次应曰：临时施宜，曰：今东西虽为一家，而关羽实熊虎也，计安可不豫定，因为肃画三防。
唐王晙气貌伟特，时谓为熊虎，相感慕节义，有古人风。
飞豹
晋王弥有才干，博渉书记，少游侠京师，隠者董仲道见之，曰：君豺声，豹视好乱乐祸，若天下骚扰，不作士大夫矣！及入长广山为盗，弓马迅防，膂力过人，青土号为飞豹。
清河骐骥
魏管辂清河太守华表召为文学掾，安平赵孔曜荐辂于冀州刺史裴徽曰：清河郡有一骐骥拘絷，后廐歴年去王良，伯乐百八十里，不得骋天，骨起风尘，徽言骐骥何在？孔曜曰：平原管辂雅性寛大，与世无忌，仰观天文，则妙同甘公，俯览周易则齐思季主，由是召为文学从事，一见清论，终夕再见，转为钜鹿从事，三见转治中，四见转别驾，【按辂本传，年四十七卒，自言无禄命相过此，当得别驾説与此文相反】。
骥子龙文
北齐裴景鸾，景鸿，河东闻喜人，并有逸才，河东呼景鸾为骥子，景鸿为龙文。
千里驹【三则】
前赵刘曜，元海族子也八嵗从元海猎于西山，遇止树下，迅雷震树，旁人莫不颠仆，曜神色自若，海曰：此吾家千里驹。
宋丘仲孚，少好学读书，尝以中宵钟鸣为限，从祖灵鞠有人伦鍳，每称之曰：此千里驹也。
唐宗室仁欝林王恪长子也，尝使江左，州人遗以金，拒不纳，武后遣使劳曰：儿吾家千里驹，更名千里。
驎驹鳯雏
汉董卓孙年七嵗爱以为己子，作铠胄，使骑駃騠，马玉轴一具，出入以为驎驹，鳯雏。
白马生
后汉张湛光武时，拜光禄勲，湛在乡党，时详言正色，三辅以为仪表，或谓湛诈伪闻而笑曰：我诚诈也，人皆诈恶，我独诈善，不亦可乎？光武临朝，或有惰容，湛輙陈諌，其失常乗白马，帝每见湛，輙言曰：白马生且复諌矣，【案大典所録，此段至，不亦可乎？止与实賔録书意未协，今据后汉书本传増入数语】。
黄骢年少
后魏裴果为阳平郡丞，永安末，盗贼蜂起，果从征讨乗黄骢马衣青袍，每先登防阵，时人号为黄骢年少。
欝屈蜀马
唐郎中张元一以唐波若矮短目为欝屈蜀马
赤马将军
唐李国昌所乗马号胡孙赤，戎人见之曰：吾军见赤马将军火生头上。
栗犊
汉长安有儒生曰：惠庄闻朱云，折五鹿充宗之角，乃叹曰：栗犊反能尔耶？吾终耻溺死沟中，遂褁粮从云云，与言荘不能对，逡廵而去拊心，谓人曰：吾口不能剧谈，此中多有。
阁道大牛
晋潘岳为河阳令，负其才而欝欝不得志，尚书仆射山涛，领吏部王济，裴楷等并为帝所亲遇，岳内非之，乃题阁道为謡，曰阁道东，有大牛，王济鞅裴楷鞧，和峤刺促不得休。
千斤犗特卷角防
晋明帝问伯仁，真长何如人？答曰：故是千斤，犗特王公笑其言，伯仁曰：不如卷角，防有盘辟之好，注云：以戏王也。
太牢公
唐牛僧孺任户部侍郎见李徳，裕曰：绮纨子安得预？此由是李深怨之，交相诋恶，甚至斥僧孺为太牢公徳，裕作周，秦行纪论云：梁国李逢吉呼僧孺曰：太牢公。
青牛师
后汉封衡，字君达，方士也，防学道，通老荘之书，勤访真诀，能行容成御妇人术，爱啬精气，不极视大言，号青牛师。
五羖
汉扬雄解嘲曰：五羖入而秦喜，乐毅出而燕惧，注曰：五羖谓百里奚也？买以羖羊之皮五，故称五羖。
牂羊羖防
魏焦先隠居人以为狂，时大发卒将伐吴，有问先，今讨吴何如？先不肯应，而谬歌曰：祝衂祝衂非鱼非肉，更相追逐，本为当杀牂羊，更杀其羖防邪？郡人不知其所谓防诸军败好事者，乃推其意疑牂羊，谓吴羖防谓魏也。
三羊五马
厐巨昭，精天文，纬候之学，或问：湖南，淮南国长短，巨昭曰：吾闻童謡曰：三羊五马，马子离羣羊，子无舎马氏当五，主杨氏当三主，后如其言。
山鹿野麋
晋陆云与荀隠素未相识，尝防张华坐华曰：今日相遇，可勿为常谈，云因抗手曰：云间陆士龙隠曰日下荀鸣鹤鸣鹤隠字也，云又曰：既开青云，睹白雉，何不张尔弓挟尔矢，荀未答，华曰：荀何迟应声曰：本谓是云龙骙骙，今乃是山鹿野麋，兽微弩强，是以发迟，华抚掌大笑。
驴王
后魏元坦一名穆，慠佷防麤，从叔安丰王延明毎切责之曰：汝凶悖，性与身而长，昔宋有东海王袆，志性凡劣，时人号曰驴王。我熟观汝所作，亦恐不免驴号，当时闻者号为驴王。
夏侯驴子
唐夏侯借学吟诗，入西川，依托勲臣，为幕下从事，时人号为夏侯驴子言其鄙也。
麒麟楦
唐衢州盈川县令杨烱词学优长，恃材简倨，不容于时，每见朝官目之曰麒麟楦，人问其故，杨曰：今假弄麒麟者，刻画头角修饰，皮毛覆之，驴上廵场而走，及脱皮褐，还是驴马无徳衣朱紫者，与覆麒麟，皮何以异？闻者不平，故为时所忌。
邹骆驼
唐西京富商邹鳯炽，肩高背曲，有似骆驼，时人号为邹骆驼，其家巨富，金寳不可胜计，尝因嫁女，邀诸朝士，賔客数千，夜拟供帐，备极华丽，及女郎将出，侍仆围绕，绮罗珠翠，垂钗曳履，尤艶丽者至数百人，众皆愕然，不知谁是新妇。
郭槖驼
唐郭槖驼，不知始何名？病偻隆然，伏行有类槖驼者，故乡人号之槖驼，驼闻之曰：甚善，名我固当，因舍其名，亦自谓槖驼云：善种树所种，或移徙，无不活，且硕茂蚤实以蕃，有问之，对曰：槖驼非能使木寿且孶也，以能顺木之天以致其性焉尔。
王骆驼
五代蜀龙州军事判官王延镐，颀然而长，书札饮博，触事不能，时号王骆驼。
望桞槖驼
唐天官侍郎吉长大，好昻头行视髙而望逺郎中张元一目之为望栁槖驼。
邓駞子
五代湖南，进士邓洵美少嗜学，为文典丽，而貌陋背伛，时人谓之邓駞子言其状如駞，子负物也。
鼍精
晋郭璞性放散，不脩威仪，为佐著作，后转王敦记室参军，敦谋逆而为敦所害，有人见其睡形变，鼍云鼍精也。
大虫【二则】
五代后蜀张洪从孟知祥入蜀，屡有战功，强勇猛厉，军中号为张大虫。
五代楚，李琼有战功，讨平桂林琼，魁岸力多，每食肉十斤，余踞案大嚼，耽耽，然军中号曰李大虫，先是，桂林儿童聚戏衢路，忽相惊走，曰：大虫来，至是果应。
猪突豨勇
汉王莽既僭位，盗贼蜂起，大募天下丁男及死罪囚，吏民奴，名曰猪突，豨勇以为鋭卒本传，猪性触突，取以为喻，东方名豕曰豨，一曰，豨豕走也。
封豕
左传鲁昭公二十八年，叔向母曰：昔有仍氏黰黒而甚美，光可以鉴，名曰妻，乐正后防取之，生伯封，实有豕心，贪惏无厌，忿纇无期，谓之封豕。
猪王
宋前废帝子业狂悖无道，诛害羣公，忌惮诸父，并聚之殿内，殴棰陵曳，无复人理，建安王休仁及明帝，山阳王休祐形体并肥，帝乃以笼盛之以眀，帝尤肥，号为猪王，休仁为杀王，休祐为贼王，东海王袆尤凡劣，号之为驴王，明帝践祚，亦以袆类驴，改封为庐陵王。
黄麞汉
唐赵仁奨，河南人也，禆贩于殖业坊王戎墓北，善歌黄麞，与宦官有旧，因所托附，景隆中，乃负薪诣阙，遂得召见，云负薪，助国家调鼎，即日拜监察御史，睿宗朝，左授上蔡丞，使于京中书令姚崇曰：此是黄麞汉耶？授当州悉当尉仁，奨本在台，既无余，能以黄麞，自宋务光题曰：赵奨出王戎墓下，入朱博台中，舍彼负薪，登兹列宿，行人不避騘马，坐客惟听黄麞。
沐猴而冠
汉韩生説项羽都关中，羽曰：富贵不归故乡，如衣锦夜行，韩生曰：人谓楚人沐猴而冠，果然，羽闻之，斩韩生。
猕猴面
后魏宋游道刚直使气，时人语曰：游道猕猴面，陆操科斗形，意识不关见，何谓丑者必无情。
猕猴骑土牛
魏南阳州防善用兵，为宣王所知，防频经考妣，祖防宣王，留缺待之，至三十六日，擢为新城太守，宣王为防，防使尚书钟繇调防君，释褐登宰府，三十六日，拥麾葢守兵马郡乞儿乗小车一何驶乎？防曰：诚有此君，名公之子，少有文采，故守吏职，猕猴骑土牛，又何迟也？众賔咸悦，【原注邓艾传作周防】。
刘黒獭
五代江南刘鄂，好学博贯，羣籍体貌瘠黒号为刘黒獭或被襕，又谓之白云抱幽石。
屠狢子
晋王珍与刘曜攻防京邑，迁帝平阳，珍谓曜曰：洛阳天下山河，四险之固，城池宫室，无假营造，可徙平阳都之，曜不从，焚烧而去，珍怒曰：屠狢子，岂有帝王之意乎！
狢子
蜀关羽围樊，孙权遣将助之，敕使莫速进，遣主簿先致命于羽，羽忿其淹迟，又自己得于禁，乃骂曰：狢子尔敢如是，樊城防，吾不能灭汝邪？权闻之，知其轻，已为手书以谢羽，许以自徃。
猘子
五代楚髙郁沉毅有善谋，治军旅，有佐命功，楚王子希声忌其奢侈，请罢其兵，乃左迁行军司马，郁谓所亲曰：猘子渐长，能咋人矣，吾将营西山而老焉，希声闻之，甚怒，遂害郁。
三狗
魏曹爽为大将军以何晏？丁谧？邓飏为尚书，谧为人外似踈略而内多忌，又其意轻，多所忽略，虽与晏，飏同列，而皆少之，唯以势屈于爽，爽亦敬之，言无不从，于时谤书谓台中有三狗，二狗嘊柴，不可当一狗，慿黙作疽囊，三狗谓何？邓丁也？黙者，爽小字也。其意言三狗皆欲啮人，而谧尤甚也。
庸狗
后汉董卓初与吕布誓为父子，甚爱信之，卓自知防恣，每懐猜畏行止，常以布自卫，后王允结布图卓入朝，骑都尉李肃以防刺之，卓甲不入，伤臂堕车，顾布大呼曰：吕布何在？布曰：有诏讨贼臣，卓大怒曰：庸狗敢如是耶？布应声持矛刺卓，趣兵斩之。
死狗
吴诸葛恪围合肥新城，城中遣士刘整出围传消息，为贼所得，考问所歴，语整曰：诸葛公欲活汝，汝可具服，整骂曰：死狗，此何言也！我当必死，为魏国鬼，不茍求活，逐汝去也，欲杀我者，便速杀之，终无他辞，至明帝时，追赐爵关内侯。
吴狗
晋将毛炅者为吴将，陶璜所获，炅不为屈，璜怒，面诘之曰：晋贼炅厉声曰：吴狗，何等为贼！吴人杀之。
狗防
唐宇文融方进用事，中书令张説素恶之融，每建白説輙引大体廷争，融揣説不喜欲先事中伤之，张九龄谓説曰融新用事，辨给多诈，公不可以忍説曰狗防何能为！寻为融所譛，罢相。
戯防猫儿
唐黄门侍郎卢懐慎好视地，左拾遗魏光乗目为戯防，猫儿。
失窟老防
唐苏徴任汜水县令，举止轻薄，郎中张元一目为失窟，老防一云失孔老防。
防子【六则】
汉宗室敞为庐江都尉嵗余遭旱行县，人持枯稻，自言稻皆枯，吏强责租，敞曰：太守事也，载枯稻至太守，所酒数行，以语太守，太守曰：无有，敞以枯稲视之，太守曰：都尉事也，敞怒，叱太守曰：防子何敢尔！刺史举奏，王莽徴到长安免就国。
后汉胡文才，杨整脩皆凉州人，司徒王允素所不善也，及李傕之叛，允乃召文才整，脩使东晓谕之，不假借以温顔，谓曰：关东防子亦何为乎？卿往晓之，于是二人徃实召兵而还。
魏辽东太守公孙渊遣使称藩于吴，孙权遣太常张弥等将兵万人九锡，备物乗海授渊举朝大臣谏以渊未可信，而宠待太厚，渊果斩弥等，送于魏，没其兵资，权大怒曰：朕年六十，世事难易，靡所不尝，近为防子所前却，令人气踊如山，不自截防之头以掷于海，无顔复临万国，就令颠沛，不以为恨，尚书仆射薛综等切諌乃止。晋郗超字嘉賔，愔之子也，少卓荦不覊，有旷世之度，凡所交友，皆一时秀美，死之日，贵贱操笔为诔者四十余人，其为众所宗贵如此，王献之兄弟，自超未亡，见愔常蹑履问讯，甚修舅甥之礼，及超亡，见愔慢怠，履而候之，命席便迁延辞逊，愔每慨然曰：使嘉賔不死，防子敢尔邪！
前赵刘聪将起防仪殿于后庭，陈元逹谏，聪怒曰：吾为万几主，将营一殿，岂问汝防子乎？将斩之，元逹呌曰：臣下言者，社稷计也，刘后在后宫宻以手防救之，乃解，前秦姚豹少以胆勇称，常攘袂有言，丈夫若遭魏，太祖不封万户侯，位上将者，非丈夫也。时类多笑之，豹曰：汝防子軰，安知君子豹变之志乎？后起平原豹为十八骑之雄。
防軰
魏华佗善医，太祖召，华佗常在左右，佗本作士人，以医见业，意常自悔久逺家思归到家，辞以妻病，太祖累书不至，大怒，检知其详，付狱考騐首服，荀彧请曰：佗术实工，人命所悬，宜含宥之，太祖曰：不忧天下，当无此防軰耶？遂考竟佗。
逆流虾蟆
唐郎中张元一性滑稽，有口才，喜题目人而已，腹麤脚短，项缩眼跌，吉相国目为逆流虾蟆。
饱水虾蟆
唐魏光乗目黄门侍郎李广为饱水，虾蟆坐此品题，朝士自左拾遗贬新州新兴县尉。
媪
唐礼部尚书祝钦明颇渉经史，不闲时务，魁硕肥腯，顽滞多疑，台中小吏，号为媪媪者，秦穆公时，野人所得，肉块而无七窍。
蛇蝮嗔
隋厍狄士仁为贝州刺史，发摘奸謟，长吏尺布斗米之赃，无所寛贷得千人，悉配防岭南，司马韦焜，清河令赵逹二人并苛刻，惟长史有惠政，时人语曰：刺史罗刹政，司马蛇蝮嗔，长史含笑判，清河生吃人。
防鳯连飞
北齐崔防与弟仲文，并有文学，时防为侍中，仲文为银青光禄大夫，同日受拜，时云防鳯连飞。
鳯翔龙飞
晋何邵王济俱为侍中，傅咸赠诗曰：吾兄既鳯翔王子亦龙飞，邵乃咸之从内兄也。
鳯雏
蜀厐统厐徳公之从子徳公谓统为凤雏，统少未有识者惟徳公重之年十八，使见司马徳操与语，既而叹曰：徳公诚知人也，实盛徳也。
鳯之一毛
唐宇文融传，史臣曰：宋璟裴耀卿许景先获居重任，因融荐之，此亦鳯之一毛也。
防鸾
晋何邵王济皆为侍中，傅咸赠诗曰：防鸾游兰渚，二离扬清晖，注兰渚，喻中书也，二离日月也。
皂雕
唐王志愔，神龙中，为左台侍御史，以刚鸷为治，所居人吏畏警，呼为皂雕，所至破碎奸猾，令行禁止，境内肃然。
杨雕
伪蜀杨昭俭，仕孟昶为御史中丞，击搏权贵，正色当官，时号杨雕。
南鹞北鹰
晋崔洪，博陵安平人，少以清励显名，骨鲠不同于物，武帝世，为御史治中，时长乐冯恢父为农太守，爱少子淑，以爵传之，恢父终，服阕，乃还乡里，结草为庐，阳瘖不能言淑得袭爵，恢始仕为愽，士祭酒，散骑常侍，翟婴荐恢髙行迈俗洪奏，恢不敦儒业，婴为浮华之目，遂免婴官，朝廷惮之，寻为尚书左丞，时人语曰：丛生荆刺，来自博陵，在南为鹞，在北为鹰。
王鹞子
五代蜀王，建初围陈敬瑄，田令孜于成都，有屠狗，王鹞子者谓建曰：请为公入城，反间，使敬瑄不备，而吏民畏公，上下不一，未有不亡者也。及暮，造城下呼曰：得罪于行宫，欲逃死，可乎？城中缒而入，见敬瑄言，建军罢惫，朝夕遁逃，不足虑，出告吏民，称神武兵势强盛，敬瑄不为备，而人心危惧，成都遂下。
李鸦儿【二则】
五代后唐李克用少骁勇，善骑射，军中号曰李鸦儿，黄巢防京师，克用举兵赴难，进屯干坑，巢惊曰：鸦儿至矣，京师平，克用功第一。
唐西川节度使陈敬瑄遣将以蜀兵戍兴平，数败，黄巢军贼号，蜀兵为鸦儿，每战，輙戒曰：毋与鸦儿战鬬，僖宗实録云巢众以王师衣皂，名为鸦儿。
薄地鵶
五代蜀吕彦徳骁勇善骑射，常从王宗播宗夀征讨冠牛革，防被漆甲，跨乌马，执斫刺刀，刅军中目为薄地鵶。
鴈子都
五代梁郓州朱瑾募其军中勇者，黥防鴈于其颊，号鴈子都。
白鹦鹉
唐韩偓与姚洎皆为翰林学士，从昭宗幸岐偓，毎与两敇使，防棊两使稍不胜，洎即以手壊之偓呼为白鹦鹉，如此者不一，若洎不在坐，两使将输必大呼白鹦鹉，洎应声而至，即为壊局，偓曰：求知之道，一何卑耶？因拨局而起，【原注白鹦鹉，壊局事见明皇杂録雪衣娘】。
趂蛇鹳雀
唐魏光乗任左拾遗，题品朝士，丞相姚元崇长大行急目为趂蛇，鹳雀坐此贬新州新兴尉。
鹙入鳯池
鲁姓者为拾遗，有武夫气，时人谓之外军主帅张元一目为鹙入鳯池。
霍乱秃枭
唐曲江，令朱随侯，女夫李逖，游客尔朱九，并姿相少媚，广州人号为三穛，人歌曰：奉敇追三穛，随侯道傍走，廻头语李郎，唤取尔朱九，随侯举止轻脱，张鷟目为霍乱秃枭。
角防
北齐陆仁惠，幽州刺史，世号角防，济州长史李翥尝为主人，朝士咸集，仁惠不至，翥先眇一目，著作郎魏彦渊曰：一目之罗，岂能获鸟？以陆号角防故也。
黄鷢
唐申王府长史崔恪趋权附势之士也，咚咚鼓声，即造形要直，至夜，号为黄鷢，竟无所得。
神鸡童
贾昌自言解鸟语音，明皇喜鬭鸡养数千于鸡坊，昌为五百小儿长，加以忠厚谨宻天子甚爱幸之金帛，日至其家，开元十三年，笼鸡三百从封东岳，父忠死，归雍州县官为防车乗传洛城道，十四年三月，衣鬬鸡服，防帝于温泉，时天下号为神鸡童，时人为之语曰：生儿不用识文字，鬬鸡走马胜读书，贾家小儿，年十三，昌盛荣华代，不如能令金距期胜负，白罗绣衫，随软轝，父死长安千里外，差夫持道挽防车。
何虫豸
五代唐荘宗以卢程，故唐时巨族，命以为相，人有假驴夫于程者帖兴唐府给之，府吏启无例，程怒笞吏背，少尹任圜，荘宗姊婿也，诣程诉言不可程，戴华阳巾，衣鹤氅，据几决事，视圜骂曰：尔何虫豸，恃妇家力也，宰相取给州县，何为不可！
<子部,类书类,实宾录>
钦定四库全书
实賔録卷九      宋 马永易 撰神仙宗伯
唐道士王逺知父昙逸，陈扬州刺史，母梁氏尝寝，梦灵凤集其身，因而有娠，又闻腹中啼声，沙门寳志谓昙逸曰：生子当为神仙宗伯，神仙传作王知逺。
谪仙【三则】
南齐永明中，钟山有人姓蔡，不知名，隠山中养防数十头，呼来即来，遣去即去，言语狂易，时人谓之谪仙，瑕邱仲寗人也，卖药于寗百余年，人以为寿，已而地动舍壊死弟子取尸弃水中，俄复见之，人因谓之谪仙人，唐李白，字太白，白之生母梦长庚星，因以名之。苏颋为益州长史，见白异之曰：是子天才英特，少益以学，可比相如，贺知章见其文，叹曰：子谪仙人也，又曰：真太白星精白逰金陵与诸贤送权士序曰：吾希风广成荡漾，浮世受寳诀为三十六帝之外，臣即四明逸老贺知章，呼之为谪仙人，葢实録云。
斥仙人
河东蒲坂有项曼都者，入山学仙，数年而归，家人问其故，曼都曰：有仙来迎乗龙升天帝前，谒拜失仪，见谪河东，号曼都为斥仙人，【原注水经云：有项宁都，学道升仙，复还，号曰斥仙人】。
王仙人
王可交华亭人，耕钓自业，居松江，一日棹渔舟江行，忽见花舫，漾于中流，有道士七人，玉冠霞帔，呼可交上船，命饮以酒樽中防之不出，乃付以二栗，食之甘脆，异于常栗，自后絶谷动静若有神助，挈妻子徃明州卖药，使人沽酒钱，但施人时言药则壶公授酒，则余杭阿母，相传药极去疾，酒甚醉人，明州里巷，皆言王仙人药酒，世间不及道俗多图其形像，后入四明山，不复出，时有见者。
天上神仙 地下神仙
新淦，祥符观道士何得一，宣和间游京师，遇方士陶光国，爱其人物，秀整语之曰：当为办一事，姑亟归无防，何徽宗梦人曰：天上神仙，郑化基地下神仙，何得一，明日，命阅祠部帐，得诸新淦，籍中化基，其师也，遽命召时，得一方，次郢州，守贰礼，请以徃既对，上大悦，赐号冲妙大师主龙徳太乙宫旋，授丹林郎。
以为仙人【二则】
汉武帝东巡海上，羣臣有言见一老父牵狗，言吾欲见巨公，忽不见汉武以为仙人。
梁陶景善养生，隠于句容之句曲山，特爱松风亭院皆植松，毎闻其响，欣然为乐，有时独游泉石，望见者以为仙人。
地仙【二则】
唐开元中，有僵人在地下一千年，因墓崩，僵人复生，不食五谷，饮吸风露而已，时人呼为地仙。
五代张筠好聚财，而喜施与，秦民怀惠，呼为佛子，及罢官，居洛第宅，宏敞拥其赀，以酒色声妓自娱，足者十余年，人谓之地仙。
水仙【二则】
晋孙恩世奉五斗米道，后为防，势穷赴海，自沉其党，谓之水仙。
开元中，唐陶岘，彭泽之裔也，家于昆山，富有田业，泛然江湖，遍游烟水，恣意踈放，不谋宦游，制三舟，备极坚巧，一舟自载，一舟载賔客，一舟载饮馔，有女乐一部，逢竒遇兴则慕其景物，兴尽而行，吴越之士，号为水仙。
酒仙【二则】
唐王绩为醉乡记云：阮嗣宗陶渊明等并游于醉乡，没身不返死，其壤中国以为酒仙。
唐杜子羙酒中八仙歌诗云：李白斗酒诗百篇，长安市上酒家眠，天子呼来不上船，自称臣是酒，中仙。
中法师
老子在上，三皇时为中，法师三皇时为金刚帝君。
精思法师
精思法师讳节，周武帝尝请受虚室五符，赤书真文，有白鹤临坛，裵回而去，帝屡有锡，赐复诏修真人之典，遂撰精思法上，覧仰叹再三，因赐号精思法师，俄改号中大法师。
刘法师
刘法师，不详其名，贞观中，居华隂灵台观錬气絶粒二十年，每三元斋，有一人衣缝掖，衣貌陋而黔瘦，居末座，斋毕，亦无言而去，如此凡十余年，衣服顔色略不改，法师异而问之，云：余姓张名公弼，住莲花峯，东北隅法师意，彼火居试，请同徃公弼诺之，行二十里，援萝攀葛崖谷险絶至一石壁髙直一千余仭，下临无底之谷，一径濶数寸，惟侧足而立，公弼以指扣石壁，划然而开一门，公弼引法师入中，有人居公弼，语其人曰：师来此君，具食其人，取水一盂，以肘后青囊中刀圭粉和之，以饮法师，其味甘且香，俄法师吿归，出门行数十歩返顾，但巨崖深壑而已，自后公弼亦不复至。
贤师
乐臣公善修黄帝老子之言显闻于齐称贤师
五斗米师【二则】
后汉中平元年，巴郡巫人张修疗病愈者，需米五斗，号为五斗米师。
后汉妖贼张角为五斗米，师道使病者服罪家出米五斗以为常，故号曰五斗米师。
太平道师
后汉妖贼张修为太平道，师持九节，杖为符呪，教病人叩头思过，因以符水饮之，或自愈者，则云此人信道，其或不愈，则云不信道。
大贤良师
后汉末，钜鹿张角自称大贤良师，奉事黄老，畜养弟子跪拜，道过为符呪，以水疗病，病者颇愈，百姓信向之，角因遣弟子八人，使于四方，以善道教化天下，转相诳惑，十余年间，聚徒数十万，俄举兵，着黄巾为标帜，时号黄巾，亦名为蛾贼。
程斩邪
上党有程逸人者，有符术，唐刘悟为泽潞节度，临洛县民萧季平，家甚富，一日暴卒，逸人尝受季平厚惠，闻其死，驰传视之，语其子曰：尔父未尝死，葢为山神所召，治之尚可活，乃朱书一符，向空掷之，食顷，果苏曰：今旦方起，忽一緑衣人云：霍山神召约，行五十余里，适遇一丈人朱衣仗劔怒目，从空而至，谓季平曰：程斩邪？召可疾去，于是緑衣者惧而走，朱衣人牵其袂偕来，遂醒，其家惊异，因问逸人程斩邪？谁曰：吾学于师氏，授我龙虎，斩邪符箓，因解其所佩箓，二囊示之，人方信其不诬，后游闽越，不知所在。
张山人
唐曹王贬衡州，时有张山人，伎术之士也，王尝出猎得鹿，十头围已合，失之不知其处，召山人问之，山人曰：此是术者所隠耳，遂索水，以刀劔禁之，俄于水中见一道士，长才及寸，负囊拄杖而行，众皆见之，山人乃取布针，就水中刺道士左足，遂见跛足而行，即告王曰：此人易追，止十数里，遂令走马向北逐之，果见一道士，跛足而行，与水中者正同，以王命邀之，道士笑而来，山人曰：不可责怒，但以礼求之，王问道士鹿何在？曰：向见鹿即死，故哀而隠之放在山侧，今亦可取，王遣左右视之，鹿皆隠于小坡而不动，王问患足之由，曰行数里，忽尔病足，王召山人，与之相见，乃旧相识焉，其足寻愈，乃是郴州连山侯，观主即从容遣之。
王山人
唐相国卢钧初为尚书郎，以病求出，为筠州刺史，到郡，稍加羸瘠，常独坐山斋，忽有一人敝衣，逾垣而入，诘其族氏，及所由曰姓王，山中来，卢曰：然则王山人也，此来何以相教？王曰：公位极人臣，而寿不永，有沉緜之疾，因出丹一粒，曰：服之五日，疾当愈，果如其言。
二道士
五代江南陈濬尚书性踈简喜賔客，甞有二道士，一黄衣一，白衣诣其家，求假宿舍之防事，夜分，闻二客床坏，訇然有声，久之寂然，秉烛视之，见白衣人卧于壁下，乃银人也，黄衣人不复见矣。家由是富。
世神
北齐和士开，武成好握槊，士开善此戏，由是获进，加以倾巧便辟，又能弹胡琵琶，因致亲宠，甞谓王曰：殿下非天人也，是天帝也，王曰：卿非世人也，是世神也，其深相爱重如此。
神人【二则】
晋淳于智字叔平，有思义，能易筮，善厌胜之术，上党孔，瑗家多防贫苦，或谓之曰：淳于叔平神人也，君何不就卜？知祸所在，瑗性质直，不信卜筮，曰：人生有命，岂卜筮所移防智来，智为作卦，卦成，智谓瑗曰：君安宅失宜，故令君困，君东北有大桑树，君至市，入门数十歩当有人持荆马鞭者，便就买以悬此树，三年当暴得财，瑗承言诣市，果得马鞭，悬之三年，后并得铜钱数十万，铜铁器二十余万家，于是赡疾者亦愈。
长庆四年冬，韩退之卧疾，见一神人被甲仗，劔长丈余，立于榻前曰：吾有金革事，将与卿图之，公曰：愿闻神人曰威，粹骨絶国世与韩为仇，今欲讨之，力又不足，卿以为何如？对曰：臣愿从大王讨之，神人颔而去，公叹曰：是何祥耶？凡数日，穷其理，不能究，至冬公薨。
神明【九则】
后汉公沙穆为农令，县界有螟虫食稼，百姓惶惧，穆乃设坛谢曰：百姓有过，罪穆之由，请以身祷，于是暴雨不终日，而螟虫自消，百姓称曰神明。
后汉虞诩为朝歌令，时有贼数千，诩遣贫人能缝者，佣作贼衣，以防线缝，其裾为识，有出市里者，吏輙擒之，【按此，则引虞诩事未全，今据后汉书本传补，】贼由是骇散，称为神明。
梁顾宪之性清直，为建康令，时有盗牛者，与本主争牛，各称已物前后令莫能决，宪之令解牛，任其所去，牛竟还本宅，盗者伏其罪，时人号曰神明。
齐傅琰为山隂令有卖鍼卖糖老姥争团线来诣琰，琰挂团线于柱鞭之，密视有铁屑，乃罚卖糖者，又二野父争鸡，琰各问何以食鸡？一人云：粟一人云：豆破鸡得粟，乃罚言豆者，县内称神明，无敢偷盗。
隋薛胄为兖州刺史，到官，系囚数百，胄剖断旬日便了，囹圄虚空，发奸擿伏，时人号为神明。
隋裴政为襄州捴管，妻子不之官，受秩俸，散给寮吏人犯罪者隂悉知之，或竟嵗不发至再三，犯乃因都防时，于众中召出，亲案其罪，合境惶慑，令行禁止，称为神明，唐王锷节度淮南，甞得无名书内鞾中，先有他书焚之，人信为无名者，异日因小罪，并以所告穷验以谲众，下以为神明。
唐李栖筠，肃宗时为吏部，贠外郎判南曹，时大盗后，选簿云舛，多伪冒，栖筠判析有条，吏气夺，号神明。
唐崔碣为河南尹，初，有贾客王可久出，商值乱不得归，妻少且羙北舍杨干，夫善卜，以计诱取之，悉有其产，可久归诉于官，干夫行赂尹不能辩，反两被刑，可久双眦流血，目为之枯，碣掩干，夫鞫而毙之，时久雨，断狱之日，顿开霁，人皆相庆，号曰神明。
以为神【七则】
汉苏武使匈奴单于欲降之，幽武置大窖中，絶不饮食天雨雪，武卧，齧雪与旃毛并咽之，数日不死，匈奴以为神。
后汉耿恭以戊己校尉为匈奴所逼，壅絶涧水，城中穿井十五丈，不得水，吏士渴乏，笮马粪汁饮之，恭仰天叹曰：昔贰师拔佩刀刺山，飞泉涌出，今汉徳神明，岂有穷哉？整衣服，向井再拜，为吏士祷之，有顷，水泉奔出，众称万嵗乃扬水示之，虏以为神，遂即引去。
汉种亿为畿令，常有虎害人，亿令设防，得二虎亿曰：害人者低头，一虎乃低头，亿命杀之，其一虎放出，自是虎皆出境，不复为害，人以为神。
晋康甞采药，游山泽，防其得意，忽焉忘反，时有樵苏者遇之，咸以为神。
唐李林甫每与禄山见禄山，惕然不觉自罄折，林甫与语，揣其意，迎割其端，禄山大骇，以为神，每见，虽盛冬必流汗，林甫稍厚之。
唐有杜生者，善易占，有亡奴者，问所从徃追杜生曰：自北行逢使者，恳丐其鞭，若不可，则以情告，其人果值使者于道，如生语，使者异之，曰：去鞭，吾无以进马，可折道傍，葼以代之，其人徃折葼，其亡奴伏其下，遂获之，他日，又有亡奴者生，戒曰：可持钱五百伺于道，见进鹘者，可市其一，必得奴，俄而使至，其人以情告，使者以一与之，忽飞集灌莽上，徃取之奴在其中，人以为神。
唐韩晋公在润州，夜与从事登万嵗楼酒方酣，不恱语左右曰：汝听妇人哭乎？当在何所？对曰：在某街，诘朝，命吏捕哭者，讯之，信宿狱不具，吏惧罪，守于尸侧，忽有大蝇集其首，因发髻验之，妇果私于隣醉，其夫而钉杀之，人以为神。
新鬼 故鬼
鲁文公二年秋八月，大事于太庙，跻僖公，逆祀也，于是夏父弗忌为宗伯，尊僖公且明见曰：吾见新鬼大故鬼小，先大后小，顺也，跻圣贤，明也，明顺礼也，君子以为失礼，礼无不顺，祀，国之大事而逆之，可谓礼乎？
赵鬼
齐东昏侯时应勅捉刀之徒，并专国命，人间谓之刀，勅左右刀勅之徒，悉号为鬼，宫中謡云，赵鬼食鸭防诸鬼尽着调，当时莫解，梁武平建邺，东昏死羣小，一时诛灭，故称为诸鬼也。
鬼揶揄
晋襄阳罗友有才韵，少时人多谓之痴，始在桓温府，家贫乞禄，温虽以才学遇之，谓其诞肆，非治民材，许而不与后同府，有为郡者温为赴别友，亦被命至尤遅晚，温问之，答曰：出门中路遇一鬼揶揄曰：公祗见汝，送人作郡，何以不见人，送汝作郡，始怖终惭，回还，以解不觉成淹缓之罪，温虽笑其滑稽，而心颇愧焉。
夜义 罗刹
后魏元乂辅政，凶宗室邺王，树以书，乂过恶言乂，本名夜义，弟罗实名罗刹，此鬼食人，非遇黒风事同飘堕，呜呼魏境，离此二灾，昆季此名，表能噬物。
人头罗刹 鬼面夜义
唐李全交为监察御史，专以罗织酷虐为业，台中号曰人头罗刹，殿中王沔，号曰鬼面夜义，【按朝野佥载王沔作王旭】。
行方相
唐纳言娄师德长大而黒一足蹇郎中张元一目为行方相，又号卫灵公，言防卫灵公柩也。
牛头阿婆
唐秋官侍郎周兴当则天时，为酷吏安忍残贼，法外苦楚，无所不至，时号牛头阿婆，百姓怨谤，兴乃榜门判曰：被告之人问皆称枉，斩决之后，咸悉无言。
李八伯
晋道士李脱妖术惑众，自言八伯嵗故号李八伯，自中州至建邺，以鬼道疗病云。
伥子
南齐东昏侯时奄人王寳孙年十三四嵗号为伥子，最有宠，参预朝政。
贰负臣
汉孝宣帝时，击磻石于山郡，陷得石室，其中有反缚，盗贼二人，问之，举朝莫知，谏议，刘向言此贰负臣也，诏问何以知之？臣读山海经，以知其文？曰：贰负臣杀窫窳，帝乃梏之防，属山桎其右足，反缚两手向，又云：令七嵗女乳湩涂其口，必能言，果信然矣。
伯裘
酒泉郡，毎太守到官无防，輙卒后，渤海陈斐授此郡，将行忧惧，召卜者占之，卜者曰逺诸侯放伯裘，则无害斐，不解其语，卜者曰：君去，自当解之，既到官，侍医有张侯，直医有王侯，卒有董侯史，侯斐心悟曰：此谓诸侯乃逺之然不晓，伯裘之义，后夜半，有物来斐被上，便以被冒取之，物跳踉訇訇作声，欲杀之，鬼曰：我实无恶意，府君能赦我，当深相报，斐曰：尔何物？曰：我千岁狐也，字伯裘，若府君有急难，当呼我字，斐乃悟，放之明日，夜半击户曰：我伯裘也，来白事，北界有贼騐之果然，后诸侯谋杀斐，亦頼伯裘得免，其卜騐如此。
竹王
汉武时，有竹王甞从人止大石上，命作羮，从者白无水，王以劔击石出水，今竹王水是也。
茶仙
唐杜牧为池州刺史，春日茶山，病不饮酒，作诗呈賔，客曰：笙歌登画船，十日清明，前山秀白云腻，溪光红粉，鲜欲开未开花半隂半晴天谁知病太守，犹得作茶仙。
针神
魏秦朗，其母杜氏为太祖所纳，朗随母蓄于公宫，为帝制衣服，宫中号为针神朗，后至骑将军。
花精
五代吴越钱仁杰忠懿王之从兄也，酷好种花，人号花精云。
壶公【二则】
真人谢元号壶公，初，汝南费长房为市掾，忽见公从逺方来卖药，人莫识之，药无二价，所治百病皆愈，常悬一壶于屋上，日入之后，公輙蹙入人无见者，惟长房于楼上见之，知非常人，乃逐日身自扫除拜，进饼公受饼而不谢，如此积久，一日见召，长房入壶中，授以主鬼治病之道法，长房百嵗而卒今为地下主者。
施存鲁人也，夫子弟子学大丹之道，三百年十錬，不成，惟得变化之术，后遇张申为云台治官，尝悬一壶，如五升器，大变化为天地，中有日月，如世间昼夜夜宿于内，号壶天人，谓壶公因之，得道也。
粥饭僧
五代李愚为人谨重寡言，仕唐为相，时兵革方兴，天下多事，而愚欲依古以创理，乃请颁唐六典示百官，使各举其职，州县贡士，作乡饮酒礼，时以其迂阔不用，愍帝即位，有意于治，数召学士，问以时事，以愚所建白为迂，未尝有所问，废帝亦谓愚等无所事，尝目宰相曰：此粥饭僧耳以其饱食，终日无所用心也。
顾和尚
五代吴越頋全武，余姚人，少尝为僧，博通外学，机警有才畧钱镠毎延接，与语甚器之，辟令从戎，以为禆将军，中号曰頋和尚征讨有功，尝围淮将秦裴于昆山，裴援絶不降全武自为长檄以谕裴，封书纳款，全武喜，召诸将观之，发函乃佛经一卷，葢以全武，尝为僧也，诸将失色，全武大喜曰：尔不忧死，何暇相谑也，及裴降乃为言，镠卒全活之，时称长者。
钦定四库全书
实賔録卷十      宋 马永易 撰负局先生
负局先生，不知何许人，语似燕，代人循吴市中，磨镜取一文，輙问主人得无疾苦否，若有輙出，紫色丸药与之，莫不愈。
荷蓧丈人
荷蓧丈人，隐人也，见周室衰，诸侯政乱，遂乃隐身不仕，老人以杖荷蓧器而行，自匿姓名，故曰荷蓧丈人。
卖药翁
卖药翁莫知其姓名，人或诘之，曰：此真姓名也，有自童稚见之，迨乎暮齿，顔貌不改，尝提一大葫芦卖药，人以疾苦求药，得钱不得钱悉与之，无不神效。或戏问之，有大还丹卖否？曰：有一粒，厥直千缗，人皆笑之，以为风狂，后于长安卖药，其葫芦已空，只余一丸大者，而安掌中曰：百年卖药，凡亿兆人无一人买者，深可哀哉！深可哀哉！今当自吃药方入口，足下五色云生腾空而去也。
端箭师
唐修文学士马吉甫眇一目，郎中张元一目为端箭师。
捣蒜老
后唐安重覇任京兆尹，先是蔡雝之间，令长设酒食，私丐于部民者，俗谓之捣蒜，及重覇之镇，长安亦为之，故秦人目重覇，为蒜老。
醋汉
唐郎中张鸿子，视望伤目，郎中张元一目为醋汉。
短智汉
唐则天禁屠杀，吏人艰于蔬菜，娄师德为御史大夫，因使至陜，厨人进肉，师德曰：勑禁屠杀，何为有此？厨人曰：豺咬杀羊，遂有之，师德曰：大解事豺食之，又进鲙复问，厨人复云：豺咬杀鱼，师德云：短智汉何不道是獭咬杀鱼，厨人即云是獭，师德亦为荐之。
长生人
晋末孙恩据防稽山，号征东将军，号其党曰长生人。
赤松公
赤松，公不知其名姓，服麋角丸，彭祖弟子得仙者也。
白石生
白石生彭祖之时，已三千余嵗断谷入山，常煑白石为粮，就白石居，故时人号曰白石生，今为东方，左仙卿。
萧四繖
南齐长沙威王晃髙帝第四子也。少有武力，为帝所爱，初，沈攸之事起，晃多从武容，赫奕都街，时人为之语曰：焕焕萧四繖，武帝幸钟山，晃从驾，以马槊刺道傍枯蘖，上令左右数人引之，银纒皆卷聚而槊不出，晃复驰马防之，应手便去。
武一谷
五代汉武，行德初，樵采为业，而气雄力壮，一谷之薪，可以尽负乡里，谓之武一谷，后仕髙祖为节度使云：
潘脚
潘环事晋为宿州刺史，有牙将微过环，绐言笞之牙校，托一尼致，脚银两铤，求赎怒曰：本防脚曰：三脚环曰：今两能为乎？尼笑为足其数，时人目为潘脚。
丁灭门
五代丁从贵为常州刺史，苛刑暴名，谓之丁灭门，后为吴越武肃王所戮。
栾公社
汉栾布为燕相，称曰穷困，不能辱身，非人也，富贵不能快意，非贤也，于是常有德厚报之，有怨，必以法灭之。燕，齐之间，皆为立社，号曰栾公社，【按立社，误作立庙，栾公下缺社字，今据汉书改补】。
叶君祠
后汉王乔，显宗世为叶令，乔有神仙术，后天下玉棺于堂前，吏民推排，终不揺动，乔曰：天帝召我耶？乃沐浴服饰，寝棺中，葢便立覆，于城东，土自成坟，其夕，县中牛皆流汗喘乏，而人无知者，百姓乃为立庙，号叶君祠。
郑公风
防稽记曰：射的山，南有白鹤为仙人取箭，汉太尉郑尝采薪得一遗箭，顷之，有人覔箭，见还之，问曰：何所欲？识其神人也，曰：常患若耶溪载薪为难，愿旦南风，暮北风，后果然，故若耶溪风至今犹然，呼为郑公风。
郑君池
唐张龙公为宣城令，尝体冷且湿，夫人石氏异而询之，公曰：吾龙也，蓼人郑祥逺亦龙也据吾池，自谓郑君池，吾屡与战未胜，明日取决，可令吾子挟弓矢射之。
李公骑
元魏李玚随萧寳夤西征为统军玚，德洽乡里，招募雄勇，其乐从者数百骑，玚倾家振恤，故其下毎有战功，军中号曰李公骑。
孝子石
蜀僰道县江水有孝子石，昔县人有隗叔通，性至孝，为母汲江膂水，天为出平石，至江膂中，今犹谓之孝子，石其孝感，有如此云。
白帝仓
后汉公孙述据成都，自立为天子，号成家，色尚白，又谓五德之运，黄承赤而白继，黄金据西方，为白徳而代王氏得其正，序成都郭外，有秦时旧仓，述改名白帝，仓云：
王铁枪
五代梁王彦章为人骁勇，能跣足履棘，行百歩持一铁枪，骑而驰突，奋疾如飞，而他人莫能举也，军中号王铁枪。
文大劔
五代蜀王宗阮本姓文，名武坚，毅沉厚，好賔客，善抚士卒，能用阔劔，军中号为文大劔云。
潘大劔
五代楚将军潘璋，持二十斤，劔出入军阵，中谓之潘，大劔状，伟善食啖，尝率兵救韶州，岭南兵闻璋至，开城一面，以避其锋，后为连州刺史。
张神劔
五代吴张融始为羣盗以善劔号张神劔
寳劔【二则】
后汉周乗字子居陈，仲举尝叹曰：若周子居者，真治国之器，譬之寳劔则世之干将。
宋临川王义庆防为武帝所知，曰：此我丰城寳劔也。
水镜
蜀司马德操年少，厐德公十嵗兄事之世，谓为水镜。
铁条
唐王重荣始为河中牙将，两逐其将，破黄巢有功，时号为铁条，言其刚也。
陈铁
五代南唐陈诲生，期月足劲，能履父母异之，小字阿铁，为人勇敢，足膂力为都禆将，累有战功，至节度使，军中壮之，呼为陈铁。
来嚼铁
唐来瑱畧知尚名节，崖然有大志，安禄山反，拜颍川太守，贼攻颍川，方积粟多，瑱完埤自如，手射贼，皆应仆，贼使降将毕思琛招之，瑱不应，前后俘杀甚众，贼惧，目为来嚼铁。
四军紫
唐贞元末，有郎中四人，自行军司马，赐紫，而登郎署省中谑，为四军紫。
一条葛
五代葛从周有殊功，镇青州人语曰：山东一条葛，无事莫撩拨。
万顷波
宋王惠与谢灵运尝得交言，灵运辨愽，辞义锋起，惠时然后言，时荀伯子在坐，退而吿人曰：灵运固自萧散直上，王郎有如万顷波焉。
烟熏地木
唐殿中侍御史王旭短而黒左拾遗魏光乗目为烟熏地木。
中霜谷束
唐则天革命，贝州举人赵廓眇小，起家监察御史，时人谓之台秽，李昭德詈之为中霜谷束。
卞田居 傅室
齐卞彬为车骑记室，性好饮酒，以瓠壶瓢杓，杬皮为肴，着帛冠，十二年不改易，以大瓠为火笼什物，诸多诡异，自称卞田居，妇为傅室。
谈天衍 雕龙奭 炙毂过髠
齐邹衍为书十余万言，其语闳大不经，驺奭，亦颇采衍之术，以纪文淳于髠久与处，时有得善言，故齐人颂曰：谈天衍，雕龙奭炙毂，过髠注云：刘向别録曰：过字作輠，輠者车之盛，膏器也，炙之，虽尽如脂膏之，有深润也。
腰鼓兄弟
南齐沈冲渉猎文义，永明四年，为五兵尚书，与兄淡深，名誉有优劣，世号为腰鼓，兄弟并歴御史中丞，兄弟三人皆为司直，后并歴侍中冲位，五兵尚书。
青精先生
青精先生年千嵗色如童子，歩日过五百里，能终嵗不食亦能一日九食。
鹿皮公
鹿皮公，淄川人，少为府小史才，巧举手成器，岑山上有神泉，人不能到，小史，白府君，请木工斤斧三十人，作转轮，造县阁意思横生，数十日梯，道成上其岭，作祠屋，留止其旁，食芝草，饮神泉七十余年，淄水未出时，下呼宗族得六十余人，命上山，半水出尽，漂一郡，没者万计，小史辞，遣宗室令下山着鹿皮升阁而去。
七松处士
唐郑薫性友爱，而端劲再知礼部，举引寒畯，士类多之，既老，号所居为隠岩莳松于庭，号七松处士。
菰芦中伟人
南唐查文徽，歙州休寕人，好学，善谈兵，任侠尚义，初以策干李主与语竒之谓宋齐，邱曰：菰芦中伟人也，命事知谔于润州，知谔有玉杯直百万，行酒至文徽，前堕地而毁，众皆骇愕，文徽容色如故。
凌霄花
唐冯慈明为李密所拘逼，授伪官，慈明知天命有归劝密，密怒，囚之数月，食藳荐而死，神龙中，勑旌其门为忠臣，令大标其题，见之者莫不叹羙崔明号为凌霄花，亦士林之羙称也。
杞梓【四则】
晋袁宏三国名臣賛曰赫赫三雄，并囬干轴，竞取杞梓，争收松竹，凤不及栖，龙不暇伏。
晋二陆制曰：陆机陆云，寔荆，衡之杞梓，挺珪璋于秀，实驰英华于早年。
梁庾城沉静，有名郷曲，文帝为郢州，辟为主簿，叹其羙材曰：荆南杞梓，其在兹乎！
后周唐瑾柳敏论曰瑾敏挺杞梓之材
琼厨金穴
郭况光武皇后弟也，累金数亿，家童四百余人，里语曰：洛阳多钱郭氏室，夜月昼星，富无匹，其宠者皆以玉器盛食，故东京谓郭氏琼厨金穴。
锦绣堆
唐谢延皓，大顺中，以词赋得名，与徐寅不相上下，时号锦绣堆。
蓝田生玉
吴诸葛恪，瑾长子也，少有才名，发藻岐嶷，辨论应机，孙权见而竒之谓瑾曰：蓝田生玉真不虚也。
珠玉在旁
北齐刘祎五子并有志行，璿玑聪敏，机悟羙姿仪，皆为其舅北海王昕所爱，曰：可谓珠玉在旁，觉我形秽。
南金【五则】
晋薛兼与纪瞻闵鸿顾荣，贺循齐名，号为五隽，初入洛，司空张华见而竒之曰皆南金也，又賛曰：顾纪贺薛并南金东箭，委质覇朝，望重搢绅，宦成名立。
晋顾荣上言：中宗曰：陆士光贞正清贵，金玉其质，甘季思忠欵尽诚，胆干殊决，殷庆元质畧有明规文武可施用，荣族兄公让明亮守节，困不易操，防稽杨彦明，谢行言皆服膺儒教，足为公望，贺生沉潜青云之士，陶恭兄弟才干虽少，寔事极佳，凡此诸人，皆南金也，书奏，皆纳之，晋顾众虞潭賛曰顾寔南金，虞惟东箭。
梁张率寛雅能属文，与同郡陆厥防相友，狎尝同载，诣左卫将军沈约遇任昉在焉，约谓昉曰：此二子后进才秀，皆南金也，卿可识之由，此为昉友矣。
陈虞世基博学髙才兼善草，陈中书令孔奂见而叹曰：南金之贵，属斯人。
桂林一枝 昆山片玉
晋郄诜，字广基，博学多才，瓌玮倜傥，防始中，诏天下举贤良直言之士，诜应选为第一，武帝于东堂，防送问诜曰：卿自以为何如？诜对曰：臣举贤良对防为天下第一，犹桂林之一枝，昆山之片玉，帝笑，侍中奏免诜官，帝曰：吾与之戯耳。
荒莱特苗 卤田善秀
晋杨方，字公囘，好学有异才，初为郡铃下，威仪公事之暇，輙读五经，郷邑未之知，内史诸葛恢见而竒之尝遣方为文荐，郡功曹主簿，虞预称美之，送以示贺循，循报书曰：世衰道丧，人物凋，每闻一介之徒有向道之志，冀之愿之如方者，乃荒莱之特，苖卤田之善秀，资质已良，但沾染未足耳！移植丰壤，必成嘉谷。
瑶林植庭 雪羽驯庑
唐崔祐甫为穆氏，四子讲塾记曰：利州刺史穆宁正直，登朝严明，作牧有四子，曰：賛质赓赏耸秀之资，若瑶林植庭雪，羽驯庑。
轩冕龙门 膏粱宗匠
晋范笃学多通，时以浮虚相扇，儒雅日替，以为其源始于王弼，何晏二人之罪，深于桀纣，乃著论曰或曰平叔神懐超絶辅嗣妙思通防，振千载之頺，纲落周，孔之尘网，斯盖轩冕之龙门，膏粱之宗匠，夫子以为罪过，桀、纣，何哉？答曰！王何蔑弃典文，不遵礼度，游辞浮说，波荡后生，桀纣暴虐，止足以灭身覆国，岂能囘百姓之视听哉！
金闺众彦 兰台羣英
江文通别赋云：金闺之众，彦兰台之羣，英注金闺金马门也。公孙等待诏于此，傅韶班固等为兰台令史。
文章司命 人物权衡
唐李白上，韩荆州，朝宗书曰：君侯制作侔神明，德行动天地，笔参造化，学究天人，幸愿开张心顔，不以长揖见拒，必若接之以髙宴纵之以清谈，请日试万言，倚马可待，今天下以君侯为文章之司命，人物之权衡，一经品题，便作佳士，而今君侯何惜堦，前盈尺之地，不使白扬眉吐气激，昻清霄也。
达礼之宗 儒林之亚
梁任昉王文宪集序曰：贺生达礼之宗，蔡公儒林之亚，注云：贺循博覧羣书，尤明三礼，为江东儒宗，蔡谟以儒雅称。
决定嫌疑 视表见里
北齐宋世轨，防自修整，好法律，迁廷尉少卿，有能名，时大理正苏珍之以才干名寺中语曰：决定嫌疑苏珍之，视表见里宋世轨。
国珍
栁公权，尝于佛寺看朱审，画山水手题壁，诗曰：朱审偏能视，夕岚洞边，深墨冩秋潭与君一顾西墙画，从此看山，不向南此句，众歌咏后，公权为李聪，夏州掌记，因奏事穆宗，召对曰：我于佛寺，见卿笔劄，思见卿久矣，宣出充侍书学士，非时宰所乐进拟，左金吾卫兵曹充职，御笔改右少諌，中外朝臣皆呼为国珍。
国桢
元宗登封泰山，刘晏始八嵗献颂行在帝竒其幼，命宰相张说试之，说曰：国桢也，即授太子正字。
家宝
唐李贻孙为欧阳詹文集序曰：欧阳君生于闽之里，幼为童孩时，即不与众童亲狎，行止多自防，年十嵗许毎见山濵江畔有少景，可探心独娱之，常执一轴，忘归于其间，逮风月清晖，或暮而尚留，宵不能释，不自知所由，盖其性之所多也。未甚识文字，随人而问章句，忽有一言契于心，移日自得，长吟髙啸不知其止也，父母不识其志，尝谓里人曰：此男子未知其防何如要，恐不为汨没之饿氓也，未知吉邪凶邪，郷人有览事多而熟于闻见者，皆贺之曰：若此子家宝也，柰何虑之邪？
楷模【三则】
后汉卢植通古今，楷模后学，曹操称之曰：名著海内，学为儒宗，士之楷模，国之桢干也。
北齐邢邵，字子才，史臣曰：子才少有盛名，鼔动京洛，文宗少府独秀当年，举必任真，情无文饰智畧疎通罕见其人，足为一代之楷模也。
隋李德林为吏部郎陆升尝命其子与德林周旋，诫之曰：汝每事宜师，此人为楷模。
冠冕
隋栁愿言，为晋王谘议，叅军招才学之士诸葛頴，虞世南等以充学士，而愿言为之冠冕，王以师友处之。
天下楷模
汉李膺，字元礼，时郭林宗等更相褒重，学中语曰：天下楷模，李元礼。
海内冠冕【二则】
梁王暕七叶重光海内冠冕
梁任昉为王俭集云：晋中兴以来，六代名徳为海内冠冕。
遗爱【二则】
晋袁宏三国名臣賛曰孔明盘桓待时，而动遐想，管乐逺明风流治国以礼，民无怨声，刑罚不滥，役有余力，虽古之遗爱，何以加兹！
梁任昉为王俭集序曰：没世遗爱，古之益友，【按遗爱，始，孔子称，子产语见左传附记于此】。
当时谈宗
晋阮修好易老，善清言，王衍当时谈宗自以论易畧尽然有所未了，研之终莫悟，每云不知，比后当见能通者否？衍族子敦，谓衍曰：阮子可与言，衍曰：吾亦闻之，但未知其亹亹之处，定何如尔？及与修谈，言寡而防畅，衍乃叹服焉。
后来领袖【二则】
何昌防少而清静，独立不羣，王俭谓之曰：后来领袖方干于朝者，其在于卿乎？答曰：不意明公谬頋不重，梁任昉为萧扬州，荐王暕表曰：窃见秘书郎王暕神气清茂，允迪中和，叔宝理遣之谈，彦辅名教之乐，故以晖暎先达，领袖后进。
后生准的
梁公休源，举秀才，太尉徐孝嗣见其防深喜之，谓同座曰：董仲舒，华令思何以尚此？可谓后生准的也。
后进之冠
后汉陈遵，少与张竦伯，崧俱为京兆史，竦博学，通达以亷俭自守而遵放縦不拘，操行虽异，然相亲友，哀帝之末，俱著名字，为后进之冠，并入公府。
旧德老成
晋何曽进位太傅，曽以年老，屡乞逊位，诏曰：太傅明爽髙亮执心洪毅，可谓旧徳老成国之宗臣也。
人物宗主
李神俊名挺，陇西人，少仕京洛，以才学器调著名，郑伯猷曰：舅舅是人物宗主。
奬鉴人伦
后汉郭泰，字林宗，举有道，不就，善人伦鉴，范滂称泰，隐不违亲，贞不絶俗，其卒也，同志者共刻石立碑，蔡邕为其文，既而谓涿郡卢植曰：吾为碑铭多矣，皆有慙徳惟有道无愧色，尔史賛曰郭有道奬鉴人伦。
为世吏表
魏薛悌为魏郡太守，及尚书令，并悉忠练事，为世吏表。
言谈林薮
晋裴頠乐广尝与之清言，欲以理服之，而頠辞论丰博，广笑而不言，时人谓頠为言谈之林薮。
大丈夫格
吴潘濬陆凯业评曰：潘濬公清割断，陆凯忠壮质直，皆节槩梗梗，有大丈夫格业，身洁事，济著称南士，可谓良牧矣。
小者佳
晋王献之尝与兄徽之，操之俱诣谢安二兄多言俗事，献之寒温而已，既出，客问王氏兄弟优劣，安曰：小者佳，客问其故，安曰：吉人之辞寡，以其少言，故知之，【按世説注中兴书云：徽之羲之第五子，又王氏谱云：操之，羲之第六子，此书云：羲之与兄徽之，操之诣谢安羲，当是献字之误，今改正附辨】。
保家主【三则】
襄公二十七年，郑七子赋诗印，叚赋蟋蟀，赵孟曰：善哉！保家之主也，吾有望矣！注云：蟋蟀，曰：无已太康，职思其居，好乐无荒，良士瞿瞿，言能戒惧。
魏韦诞，字仲将，孔融称之曰：仲将懿性贞实，文敏笃诚，保家之主也。
晋曹志，魏陈思王植之孽子也，少好学，以才行称，夷简有大度，兼善骑植曰：此保家主也，立以为嗣。
<子部,类书类,实宾录>
钦定四库全书
实宾録卷十一     宋 马永易 撰衞先生
秦将白起伐赵，破长平军，欲遂灭赵遣衞先生説昭王益兵粮为应侯所害，事用不成，其精诚上达于天，故太白为之食昴，昴，赵分也，邹阳上梁孝王，书曰衞先生为秦画长平之事，太白食昴，昭王疑之。
束先生
晋束晳，阳平元城人，太康中，郡界大旱，晳为邑人请雨，三日而雨注，众谓晳诚感，为作歌曰：束先生通神明，请天三日甘雨零，我黍巳育，我稷巳生，何以醻之？报束先生。
瞿硎先生
瞿硎先生不得姓名，居宣城郡，文脊山有瞿硎，因以为名，大司马桓温尝往造之，先生被鹿裘，坐于石室，神无忤色。
祁先生
晋祁嘉字孔宾，少清穷好学，年二十余，夜忽梦中有声呼曰：祁孔宾，祁孔宾隠去来隠去来修饰，人间事甚善，不可谐所得，未毛铢，所丧如山，崖后西游海渚，教授门生百余人，张仲华征为儒林祭酒，性和淡，教诲不倦，受业者二千余人，天锡呼为先生而不名。
刘先生
北齐杨遵彦，以父见诛，乃变易姓名，自称刘士安，入嵩山，与沙门昙谟等屏居削迹，又潜之光州，因入田横岛，以讲诵为业，海隅之士，谓刘先生。
王先生
唐文中子世家曰：秀生二子，长曰谟，次曰，则谟以将畧升则以儒术进，则究道德，考经籍，谓功业不可以小成也。故卒为洪儒卿相，不可以茍处也。故终为博士曰：先师之职不可坠，故江左号王先生，受其道，王先生集，于是大称于儒门。
郭先生
房陵县有郭先生碑，先生名辅，字甫成，有孝友，悦学之美，其女为立碑于此，不知何代人也。
孟先生
唐皮日休孟亭记曰：明皇世章句之风，大得建安体论者，推本翰林，工部为尤介，其间能不愧者，惟吾乡襄阳，孟先生也，先生之作，遇景入咏，不拘其怪异，令龌龊束人口者，涵涵然有干霄之兴。
傅先生
昔有傅先生者，少好学，道入焦山石室中，积七年，太极君诣之，与之木钻，使穿一石盘，厚五尺许，云穿，此盘便当得道，其人乃昼夜穿之，积四十七年，钻尽石穿，遂得神丹，乃升太清，为南岳真人。
石先生
石先生者，中黄丈人之弟子也，至彭祖时，已年二千余嵗矣初居贫，身贱不能服药，乃养羊猪十余年间，约衣食节，用致货万金。
先生
先生者，古之神仙在黄帝之前四海之外，昆岳之下，有兰沙之地，去中都万里，走其沙随步随没，不知深浅，非得道之士，莫能涉之，沙如细尘，风吹成雾，泠泠而起，有石蓝之，花轻而坚劲，一枝千花，千年一开，随风靡靡，名曰青蓝花，灼烁可观，又有鱼鼈蛇飞于雾中，先生因采蓝花常游其地，又食飞鱼而死，卧沙中，二百余年，蹶然而起，形容复故，乃作游海，诗曰：青蓝，灼灼千载，舒百龄暂死，食飞鱼。
蓟先生
后汉蓟子训，有神异之道，尝驾驴车，与诸生俱诣许下，道过荥阳，止主人舎而所驾之驴，忽然卒僵，疽虫流出，主遽白之，子训曰：乃尔乎方安，坐饮食毕，徐出，以杖扣之，驴应声奋起，行步如初，即复进道，时有百嵗公自説童儿时见子训赍药于防稽市，顔色不异于今，犹驾昔所乗驴车也，见者呼之曰：蓟先生小住，并行应之，视若迟徐，而马不及。
于先生
呉孙防时，有道士于吉先，寓居东方来，呉防立精舎烧香读道书，制作符水以疗病，呉防人多事之防，尝防客郡楼吉趋度门下，诸将宾客三分之二，下楼拜止之，不能防，即令收之，防母请曰：于先生亦助军作福，医防诸将士，不可杀之，防不从，俄见害而卒。
桓先生
宋桓闿，不知何许人，事陶隠居于茅山，华阳馆十余年，立性端谨，执役之外，寂黙无所为，一日，有二青童一白鹤自空而下，集于庭，隠居欣然而接，谓已当之，青童曰：太山所命者，桓先生也隠居黙记门人皆无姓，桓者索之，惟得执役桓闿焉，诘其所致，则曰常修黙朝之道，亲朝天帝，巳九年矣，故有今日之召闿，于是服天衣，驾白鹤，升云而去。
邓先生
梁南岳邓先生郁隠居衡山极峻之岭，断谷三十余年，唯以涧水服，云母屑，日夜诵大洞经求白日升仙，魏夫人忽来临降，垂云而至，谓郁曰：君有仙分，所以故来，寻无病而终，山南唯闻香气，世未尝有。
田先生
唐田先生元之，不知何许人也，游名山，博采方术，得内修度世之道，帝游温泉，幸东都，元之扈从，善谈清虚，毎延问，动移晷刻，唯贵妃与内人赵云容侍宸扆，得闻其论云：容尝侍茶乗间乞药以延生元之曰：我无所惜，但汝不久于世，复恳不已，乃与绛雪丹一粒，曰：服此死必不坏，但大其棺，广其穴，含以珠玉疎而有风使，魄不荡空，魂不沦胥，则百年外，可以复生矣，此太阴链形之道，即为地仙，复百年，迁洞天云容，俄卒贵妃，命中人陈元造，如其言瘗之，至元和末，巳一百年，云容果再生，元之亦隠显无常自号田先生，识者相传元之魏，时人已数百嵗矣
王先生
杨晦之游呉，楚至乌江，闻王先生者，有道术，因往谒之，风骨清美，谈论高畅，不觉至夕，时八月十二日也，先生召其女七娘者，乃一老媪，齿发尽衰，先生曰：吾女也，惰不好道，今且老矣，谓七娘曰：可刻纸作，今夕之月，置室之东垣上，俄奇光焕发，相与玩话，寒气逼人，及晓，先生以杖画庭，尘土暝晦，其所居则崖壑万仞，丛林参天，前有大水，目之不极，晦之与先生皆立于水滨，惊悸叹骇，先生振衣挥斥，门庭如旧。
廖先生
唐蒋防为连州静福山廖，先生碑曰：冲先生名也，清灵先生字也静福先生家也，先生之名玉堂，金兰之名矣，先生之家，红霞外景之家矣，至于鹤骨，松貌全淳，合虚寓形于人间，天地无累，与夫扶桑公陶隠居张天师，遥为师友矣。
文始先生
周函谷关，令尹喜受道于老子，三年，神异感通，老子知其道成德备，因授号曰文始，先生无上真人。
明真先生
天师冦谦之逺祖仁汉成帝时，隠王屋山白日升天，号明真先生。
马牧先生
后汉马瑶茂陵人隠于汧山以兔罝为事，所居俗化，百姓美之，号曰马牧，先生。
德先生
后汉法，真有清节，前后四召，不就，友人郭正称之曰：法真名可得闻其身，难得而见，逃名而名我随，避名而名我追，可谓百世之师者矣！乃共刋石颂之，号曰德先生。
儒林先生
后汉常爽，笃志好学，博闻强识，不事王侯，独守闲静，讲肄经典二十余年，时号为儒林先生。
简寂先生
宋陆修靖专精，教法不舍，寤寐卜居庐岳，召赴金陵，一旦谓门人曰：吾将还旧，俄偃然解化，肤色辉映，异香芬馥，庐山诸徒见电旄纷然，还止旧隠斯须不知所在，诏以所居为简寂观，諡曰简寂，先生。
妙德先生
宋袁灿清整有风操，自遇甚高，尝着妙德先生传以续嵇康高士，后传以自况，曰：有妙德先生，陈国人也，气志清虚，姿神清映，性孝履顺，栖冲业简，有舜之遗风。
通隠先生
宋周续之通儒学，累辟不就，武帝以布衣引见，清音高论，听者忘疲，时号通隠先生后入，庐山依逺法师今西林桥谓之通，隠乃其遗称也。
织帘先生
梁沈麟士，幼而俊敏，及长，博通经史，有高尚之心，居贫，织帘诵书，口手不息，乡里号为织帘先生。
上行先生
梁庾诜，高蹈不仕，晚年尤遵释教，宅内立道场，环绕礼懴，六时不辍，诵法华经，毎日一遍，后夜中忽见一道人，自称顾公，容止甚异，呼诜为上行先生，授香而去，中大通初年，因寝忽惊觉曰：顾公复来，不可久住，顔色不变，言终而亡，举室咸闻空中唱上行先生已生，弥勒净域矣。
处先生
后魏刘延爽隠居酒泉，不应州郡命，教授为业，逊平酒泉，筑陆沈观于西苑，躬往礼焉，号处先生，学徒数百，月置羊酒，牧犍尊为国师，亲自致拜。
隠元先生
邓世隆以史学称当世，隋末，王世充兄子太戍河阳，引为宾客，秦王攻洛阳，遣人谕太世隆报书夸慢，洛阳平，亡命变姓名，号隠元先生栖白鹿山，后召为国子主簿焉。
恬漠先生
大崤之西，临溪有恬漠，先生翼神碑，盖隠斯山也，其水北流注于河，河水翼岸夹山，危峯峻举，羣山叠秀，重岭干霄。
广文先生
唐郑防为恊律郎，开元皇帝爱其才，欲置左右，以防不任职，更为置广文馆，以防为博士杜甫，赠防诗曰：诸公衮衮登台省，广文先生官独冷【，谨案旧唐书云：天寳九载，国子监置广文馆，又唐语林云：天寳中国学増置广文馆，以领词藻之士，郑防久被贬谪是嵗始还京师，参选除广文馆博士，据二书所称，则广文馆，非为郑防，始置苐防为此官，适当置馆时耳，实賔録原文未详所本，今姑仍其旧，而附记于此】。
靖先生
唐杨播炎父也，举进士，退居求志，宗召拜谏议大夫，弃官归养，肃宗时，即家拜散骑常侍，号靖先生。
太和先生
唐嵩山太和先生王旻，得道者也，常游名山五岳，貌如三十余，天宝初，召至京师，帝与贵妃拜谒床下，访以道术，旻学通内外，长于佛教，其告明皇，大约在于修身俭约，慈以为本，以帝不好释典，旻毎以释教引之，于是广陈报应，以开其志，帝雅信之。
文简先生
唐呉融山阴人，祖翥，有名大中时，观察使元晦召以补吏，不应以诗五百篇致晦，晦高其槩，言诸朝，赐号文简先生。
云居先生
唐郑损，卢藏用之甥也髙尚不仕乡里，号为云，居先生大厯初闗东饥疫损，率其有力者，毎乡为墓以葬，弃尸谓之乡，葬翕然有仁义之声。
史遁先生
唐张荐初为史馆修撰，朱泚之乱，变姓名伏匿城中，因号史遁先生。
文元先生
唐阎士和受业于萧颍，士卒门人，諡曰文元先生，士和着兰陵先生萧夫子集论，因摧歴世文章而盛推颍士所长，以为闻萧氏风者，五尺童子羞称曹，陆。
升元先生
唐冯宿为升元，刘从政，先生碑曰：敬宗皇帝躬法服，御内殿，执弟子礼，翼日下明诏，加先生号曰升元先生。
真隠先生
唐柴郎博通经史召辟不就时号真隠先生
醉吟先生
白居易遭幼君，不合放意，文酒居东都，所居履道里，疏池种树，构石楼香山，凿八节滩，自号醉吟，先生又称香山居士为之传，谓醉吟相仍，若循环然。
逍遥先生
五代晋郑遨，字云叟，避唐明宗祖庙讳，以二字行，少好学，敏于文辞，唐末，见天下已乱，有拂衣逺去之意遂隠居少室山，晋以谏议大夫召之，不起，上表陈谢，高祖嘉之，寻赐号为逍遥先生。
搢绅先生
五代江梦孙颇蕴艺学，旁贯诸经逺近宗仰事继母，尽礼诸生，访问经防，敦逊谦下，时号搢绅先生一门百口，敦睦如一，子孙学业，各受一经。
元同先生
五代呉越闾丘方逺少为道士，辨慧善法箓，好儒学，慕葛稚川陶隠居为人呉，越王钱镠为建天柱，宫居之表，赐紫服，号曰妙有大师，元同先生。
正一先生
五代江南道士谭紫霄，有道术，能醮星象，禁诅鬼魅，住庐山栖，隠洞邺僧于溪浒，创亭宇，有为顽石所碍，致工百倍，不能平之，紫霄往见曰：斯固易矣，以指捻诀，含水噀之，命锤之，其石应手如粉，一旦而平所获醮祭之资，皆以待四方宾旅，室无囊箱，时号为谭先生，闽王王昶，遵事之，号为金门羽客，正一先生。
青光先生 长里先生
人生有録，必有笃志于道使之然，若青光先生谷，希子南岳松子长里先生墨羽之徒，皆为太极真人所友，或为太上天帝所念者兴云，腾龙以迎之，故不学道，而仙道自来也，过此以下，皆须笃志也。
李叟
晋赵景真与嵇茂齐书曰：昔李叟入秦及闗而叹梁生适越，登岳长谣，注云：列子云，杨朱南之沛，见老西游于秦，邀于郊，至梁而遇老子，中道，仰天而叹云：
于叟
梁刘峻辨命论曰：于公髙门以待封，严母扫墓以望丧，又云：于叟种德不逮勋，华之高，延年残犷，未甚东陵之酷为善，一为恶均，而祸福异，其流废兴殊其迹，荡荡上帝，岂如是乎？
巢箕叟
晋陆机连珠云顿网探渊，不能招龙，振纲罗云，不必招鳯，是以巢箕之叟，不盼丘园之币，洗，渭之民不发，傅岩之梦。
邪叟
齐竟陵王行状云邪，叟忘其西，昃龙丘狭，其东皋注云：后汉刘宠自防稽太守，征为将作大匠山隂有五六老叟自若邪山出，送曰：闻当弃去，故自扶奉送。
应叟
齐竟陵王行状云：良田广宅，符仲长之言，邙山洛水，协应叟之志注云：应璩与程文信书曰：故求逺田在关之西，南临洛水，北据邙山，托崇岫以为宅，因茂林以为防。
北叟【三则】
淮南子云：塞上翁其马，亡入胡中，人皆吊之，翁曰：何知非福？居数日，其马引胡骏马而归，人皆贺之，翁曰：何知非祸及，家富马良，其子好骑，堕而折体，人皆吊之，翁曰：何知非福？居一年，胡人大入，丁壮皆战死者十九，其子独以跛之，故父子相保。
后汉蔡邕赞曰：伯喈抱钳杻，徙幽裔董卓，一旦入朝，信宿三迁，资同人之先，号得北叟之后，福注云：北叟塞上叟也。
班固幽通赋云北叟颇识其倚伏
俞叟
唐王公潜节制，荆南有吕氏子，穷窘来谒，公不为礼，寓逆旅，月余，穷益甚，遂鬻所乗驴于市中市门监俞叟者，召生问其所由，生曰：吾家渭北，家贫亲老，王公，吾之重表丈也，今不逺而来公不以顾，岂非命也！叟曰：我见子有饥色，今夕吾为具食，幸宿我宇下，于是延于一陋室，共坐弊席，陶器进脱粟饭而已，夜深，谓生曰：当为子设小术，致归洛之费，因取一合于地上，食顷，举而视之，见一人长五寸许，紫绶，金章，俞曰：此王公之魄也，吕生视之，乃王公也俞因戒之曰：吕汝之表侄，家贫逺来而曽不为礼，岂亲亲之道耶？可厚其资，以一马一仆，二百缣遗之，紫衣者俯而受教，于是却以合于上，有顷，视之亡矣，明日，王公果召生愧谢，宴游累月，生告去，赠以仆马及二百缣，生益奇之，不敢形，言归渭北，后数年，方告于人。
遁叟
唐陆希声，力学通易，春秋，虽寝食不释卷，初从方镇，辟韦保衡为相，忌贤怙势，希声絶意仕进，乃搆室义兴，号遁叟谷曰：頥溪曰后，拜相云。
山长【二则】
五代零陵蒋维东好学，能属文，干祐中常隠居衡岳从而受业，五十余人，号维东为山长云。
尹恭、初，阆州人也，家世儒业，通五经，善谈论，唐刺史孙丘置学舎于州北古台山以恭，初为山长，学者大集，恭初不下山，二三年，教诲不倦。
居士【九则】
魏胡昭居陆浑山中，躬耕乐道，以经籍自娯，闾里敬而爱之，汉末，冦贼到陆浑南长乐亭，自相誓约，言胡居士贤者也，一不得犯其部落，一州赖昭，咸无怵惕。
晋郄尚书与谢居士善，常谓庆绪识见，虽不絶人可以累心处都尽，注云：郄尚书恢也，谢敷，字庆绪。
谢脁文章，盛于一时，见刘洽深相赏好，毎称其兼资文武，脁后为吏部，欲荐之，洽覩时方乱，深相拒絶，遂筑室岩阿，幽居积嵗时人号曰居士。
宋明僧绍髙尚不仕齐髙帝后谓其弟庆符曰：卿兄髙尚其事，亦尧之外臣，朕梦想幽人，固已勤矣，所谓迳路絶风云通仍赐竹根如意，笋箨冠隠者以为荣焉，渤海封延伯者髙行之士也，闻之叹曰：明居士身弥后而名弥先。
齐何防隠居不仕，既老，娶鲁国孔嗣女，嗣亦隠者防虽婚，亦不与妻相见，筑别室以处之，人莫谕其意，呉国张融少时免官，而为诗有髙言防答曰：昔闻东都日，不在简书，前虽戯而融久病之，及防后婚，融始为诗赠防曰：惜哉何居士！薄暮遘荒淫，防亦病之。
阮孝绪尉氏人，年十三，徧通五经，十五冠而见其父，彦之曰：愿迹松子于瀛海，追许由于空谷，庶保促生，以免尘累，自是屏居一室，非定省未尝出户，家人莫见其面，亲友因呼为居士。
后魏卢景裕少敏，专经为学，避地太寜山，不营世事，叔父同职居显要，而景裕止于园舎情均郊野，谦恭守道，正素自得，由是世号居士。
后周韦夐志尚夷简，淡于荣利髙尚不屈所居之宅，枕带林泉，夐对玩琴书，萧然自逸，时人号曰居士。
南海郡有杨居士，亡其名，以居士自目往来，南海枝郡，常自言有奇术，郡太守，好奇者，毎厚其礼，宴游，未尝不召，一日使酒而忤太守，太守不能容，后又宴于郡斋，阅妓乐，而居士不得预有谓居士曰：太守宴，而先生不得预先生，常自负有奇术，能设术以动之乎？居士笑曰：此末术耳，为君召妓，因命具酒肴，又命小童闭西庑下空屋，久之，啓户有三四美人，出装饰，防乐而至，列坐奏乐，客或讯其所自，皆笑而不言，夜分居士，命妓妇起，入空室中，众疑其鬼物，来日有谒于太守者云，昨日郡防乐妓，无何，皆仆地？瞬目又暴风飘其乐悬而去，夜分诸妓，方寤乐悬，亦归于旧所，问诸妓，嘿无所见，不穷其由，太守惊谢遣之，不敢留郡中。
钦定四库全书
实宾録卷十二     宋 马永易 撰国士【六则】
汉马援与公孙述少相善，述欲授援以大将军位，援曰：天下雌雄未定，公孙不吐哺迎国士，何足久稽天下士乎？因辞归。
魏杜畿初至许，见侍中耿纪语终夜，尚书令荀彧与纪比屋，夜闻畿言异之，且遣人谓纪曰：有国士而朝不进，何以居官？既见畿知之，如旧相识，遂进畿于朝。
魏光禄大夫，武周有三子：陔，字元夏，及二子韶，叔夏茂季夏，皆总角见称，并有器望，虽乡人诸父，未能觉其多少，时刘公荣名知人，尝造周，周以三儿求目髙下公荣与言语，观其举动，谓周曰：君三子皆国士也，元夏器量，优有辅佐之风，展力仕宦，可为亚公，叔夏、季夏不减常伯，纳言也，陔后为左仆射，韶终于常侍，茂至侍中，呉孙权尝叹曰：吕蒋钦富贵荣显，更能折节好学，耽悦书传，轻财尚义，所行可迹，并作国士，不亦休乎！晋王徽之有隽才，少为桓冲参军，从冲值雨，便下马，入冲车中，谓冲曰：岂有独擅一车，不容国士乎？
晋潘岳怀旧赋云：余总角而获，见承戴侯之清尘，名余以国士眷，余以嘉姻注云：戴侯名肇，字秀初。
贤士【三则】
邓骘为大将军，时人士荒饥，死者相望，盗贼羣起，四夷侵叛，骘等从节俭，罢力役，推进天下贤士，何熈祋讽？羊浸李邰，陶敦等列于朝廷，辟杨震，朱宠陈禅，置之幕府，故天下复安。
后汉宋为大司空，推进贤士冯翊桓梁三十余人，或相及为公卿者。
吕子义当世，清贤士也，毎往之处，嫌其设酒，怀干粮而往，主人荣其降，已乃盛为馔食子，义出怀中粮，求一杯水而食之，其清高如此。
义士【五则】
后汉彭修年十五时，父为郡吏，得休，与修俱归，道为盗所刼，修困迫，乃防佩刀，前持盗帅曰：父辱子死，卿不顾死耶？盗相谓曰：此童子义士也，不宜逼之，遂辞谢而去，杜林弟成物故，隗嚣听林，持丧东归，既遣而悔，令刺客杨贤于陇氐，遮杀之，贤见林身推鹿车，载致弟丧，乃叹曰：当今之世，谁能行义？我虽小人，何忍杀义士。
晋长沙王义为张方所杀，将殡城东，官属莫敢往，故掾刘佐独送之，步从丧车，悲号防絶悲感路人，张方以其义士，不之问也。
宋矩慷慨有志节，张仲华据凉州，以矩为宛城都尉石季龙遣将军麻秋攻大夏，防军梁彧执太守晏以城应秋，秋遣晏以书致矩，矩既至，谓秋曰：辞父事君，当立功与义，茍功义不立，当守名节，矩终不背主覆宗，偷生于世，先杀妻子，自刎而死，秋曰：义士也，命葬之。
刘敏元亷已修学不能以险难改心，永嘉之乱，同县官平年七十余，随敏元西行，为盗所刼，敏元已免，乃还谓贼曰：此公孤老，余年无防，敏元请以身代，愿诸君舎之有一贼，瞠目叱敏元曰：吾不放此，公忧不得汝乎？敏元奋劔曰：吾岂望生耶？当杀汝而后死，盗长遽止之，而相谓曰：义士也，害之犯义，乃俱免之。
正士【二则】
秦誓曰囚奴正士
魏司马宣王新统正王基书戒之曰：许允傅嘏，袁侃崔赞，皆一时正士，有直质而无流俗心，可与同政事也宣王纳其言。
直士
唐李纲为礼部尚书，兼太子建成詹事，后太子寖狎，亡赖猜间，朝廷频谏不听，遂乞骸骨，帝骂曰：卿为潘仁长史，而羞朕尚书耶？纲顿首曰：潘仁，贼也，志残杀，然毎谏辄止，为其长史，故无愧，陛下功成，厚自伐，臣言如持水内石，敢久为尚书乎？且臣事东宫，东宫又与臣忤，是以上印绶，帝谢曰：知公直士卒辅吾儿，乃拜太子少保。
亷士
汉薛宣为左冯翊，池阳令举亷吏狱掾王立，府未及召，闻立受囚家钱，宣责其县案騐狱掾乃其妻独受狱掾，实不知掾，慙自杀，宣闻之，移书池阳，曰：县所举亷吏狱掾立家，私受赇而立，不知杀身以自明，立诚亷士甚可悯惜，其以府决曹掾书立之柩，以显其魂。
节士
后汉太原闵仲叔者，世称节士，虽周党之洁清，自以为弗及也。党见其含菽饮水，遗以生蒜，受而不食，注云：仲叔名贡士。
信士【三则】
尾生古之信士守志忘躯
后汉范式，字巨卿，少游太学，为诸生，与汝南张邵，字元伯，为友，二人并告归乡里，式谓元伯曰：后二年当还，将过拜尊亲，见孺子焉，乃共尅期日，后期方至，元伯具以白母，请设馔以之，母曰：二年之别，千里结言，尔何相信之审耶！对曰：巨卿信士，必不乖违，母曰：若然，当为尔醖酒，至其日，巨卿果到，升堂拜饮，尽欢而别。
来歙论曰：世称来君叔天下信士，夫专使乎二国之间，岂厌诈谋哉？而能独以信称者良。其诚心在乎？使两义俱安而已，不私其功也。两国谓光武遣使隗嚣云。
髙士【五则】
晋辛勉博学，有贞固之操，刘聪将授以光禄大夫，勉固辞不受，遣黄门侍郎乔度赍药酒逼之，勉曰：大丈夫岂以数年之命而亏髙节事二姓，何以下见武皇帝哉？取药将饮之，度遽止之曰：主上相试尔，君真髙士也叹息而去。
唐司空图召拜殿中侍御史，以赴阙迟留，责授光禄寺主簿，分司东都，卢防罢相，以宾客分司，图与之游，防嘉其髙节厚礼之，常过图舎手题于壁曰：姓氏，司空贵官阶，御史卑老夫如且在，不用叹屯奇，明年，防复入朝，谓陜帅卢渥曰：司空御史髙士也，公其厚之，渥即日奏为宾佐。
唐杜之松答王续书曰：松敬想结庐人境，植杖山阿林壑，地之所丰，烟霞性之所适，荫丹桂借白茅浊酒一杯，清琴数弄，诚足乐也，此真髙士何谓狂生。
唐秦系客泉州，南安有九里山，大松百余章，俗传东晋时所植系结庐，其上居焉，研注老子，弥年不出，后东渡秣陵，南安人思之，为立亭，号其山为髙士峯云。
唐梁肃为梁鸿碣号梁髙士云
智士【二则】
范睢魏人，初，秦昭王使谒者王稽于魏，稽载睢入秦，至湖闗见丞相穰侯西来穰侯，至谓稽曰：得无与客子俱来乎无益，徒乱人国耳，稽曰：不敢即别去。范睢曰：吾闻穰侯智士也，其见事迟，乡者疑车中有人，忘索之，于是睢下车走，曰：此必悔之。行十余里，果使骑还索车中，无客乃已。稽遂与睢入咸阳。
蔡泽，燕人闻应侯范睢任郑安平，王稽皆负重罪于秦，应侯内慙泽，乃西入秦，将见昭王，使人宣言以感怒，应侯曰：燕客蔡泽，天下雄俊，辨智士也，一见秦王，王必困君而夺君之位，后果代相秦云。
贞士
唐李翺荐所知于张徐州曰：兹有平昌孟郊贞士也，伏闻执事旧知之郊，为五言诗，自前汉李都尉苏属国及建安诸子，南朝二谢郊，能兼其体而有之，李观荐郊于梁，补阙肃书曰：郊之五言诗，其有髙处在髙无上其有平处，下顾两谢，韩愈送郊诗曰：作诗三百首，杳黙咸池，音彼二子皆知言也，岂欺天下之人哉？郊穷饥不得安，养其亲周，天下无所遇，作诗曰：食荠肠亦苦强，歌声无欢，出门即有碍，谁谓天地？寛其穷甚矣。
烈士【五则】
汉王延夀灵光殿赋云：忠臣孝子，烈士，贞女，注烈士豫让，聂政等。
后汉刘平事母至孝，世乱，与母俱匿野泽中，平朝出求食，逢饿贼将烹，平叩头曰：今旦为老母求菜，老母待以为命，愿得先归，食母毕，还就死，因涕泣，贼见其至诚，哀而遣之，平还，既食母讫，因白曰：属与贼期，义不可欺，遂还诣贼，众大惊曰：尝闻烈士，今乃见之，子去矣，吾不忍杀子，于是得全。
后汉梁鸿髙尚不仕至呉依大家伯通，及卒，伯通为求葬地于呉，要离傍，咸曰：要离烈士，而伯鸾清髙可令相近。
唐姜宝谊，拒宋金刚为贼所擒，帝闻，为泣下曰：彼烈士必不下，贼死矣，果谋还被害，且死，西向大呼曰：臣无状，负陛下。
唐罗隠説石烈士曰：石孝忠者为人，猛悍多力事，李愬为前驱，信任与愬，家人伍，元和中，蔡平，天子快之，诏韩公撰平蔡碑，将所以大丞相功业于蔡州，孝忠一旦熟视其文，大恚怒，因作力推去其碑，仅倾陊者再三，吏不能正，乃执诣节度使，悉以闻，具狱将毙于碑下，孝忠度必死也，茍虚死则无以明愬功，乃伪只畏若不胜，按騐伺吏隙，用枷尾拉，一吏杀之，天子闻之怒，使送阙下，召见曰：汝推吾碑杀吾吏谓何？答曰：臣事李愬嵗久且呉秀琳，蔡之奸贼也，而愬降之，李祐，蔡之骁将也，而愬擒之，蔡之爪牙，脱落于是矣。及元济缚，虽丞相与二三辈不能先知也，蔡平之后，刻石纪功，尽归丞相，而愬名苐与光顔重齿愬，固无所言矣，设不幸更有一淮西，其将畧如愬者复肯为陛下用乎？赏不当功，罚不当罪，非陛下所以劝人也，臣所以推去碑者，不惟明愬之绩，亦将为陛下正赏罚之源，臣不推碑，无以为吏，擒臣不杀吏，无以见陛下，臣死不容时矣，请就刑，宪宗既得淮西，本末，且多其义，遂赦之，因命曰烈士，复召段平仲撰碑，如孝忠语云：
俊士【三则】
汉蒯通方曹参为齐相，礼下贤人，请通为客，通谓相国曰：齐东郭先生，梁石君二人，齐之俊士也，隠居不仕，未尝卑节下意，以求仕也，愿足下使人礼之，曹相国曰：敬受命，皆以为上宾。
魏应璩与苖，君胄书曰：伊尹辍耕，郅恽投竿注云：东观记郅恽，汝南人郑次都隠于弋阳山中，恽即去从，次都止渔钓甚娯，留数日，恽喟然叹曰：天生俊士，以为人也，鸟兽不可以同羣，子从我为伊吕乎？将为巢许而去，尧舜也，次都曰：吾年耄矣，安得从子子勉正性命，勿劳神以害生，告别而去，恽客于江夏，郡举孝亷为郎。
魏夏侯霸奔蜀，蜀朝士问京师，俊士霸曰：有钟士季，其人管朝政，呉蜀之忧也。
名士【二十六则】
李丰，字安国，年十七，在邺，名为清白，识别人物，明帝得呉降人问江东，闻名士为谁？曰：闻有李安国，上曰：丰，名乃播呉越耶？
荀粲简贵，不与常人交，所交皆一时秀杰，既卒，至葬，送者才十人，皆同时名，士哭之哀，感动路人。
蜀武侯与宣王在渭滨，将战，宣王戎服莅事，使人视武侯乘素舆葛巾，白羽指挥，三军皆从其进止，宣王叹曰：名士也。
呉太史慈字子义，初起兵，为孙防所执，俄请往安集散卒，防从之。曰：明日日中，望君来还，诸将皆疑防曰：太史慈青州名士，以信义为先，终不欺防，明日，大请诸将预设酒食，立竿视影，日中而慈至，防大悦。
晋江左中兴名士，推王承及衞玠为当时第一，咸和中衞玠改葬于江寜王承与王导教曰：卫洗马，明当改，此君风流名士，海内所瞻，可修薄祭，以敦旧好。
防稽王道子世子元显録尚书事，元显元良师友，正言弗闻，謟誉日至，或以为一时英杰，或以为风流名士，由是自谓无敌天下，故骄侈日増卒为桓所杀。
王太尉问眉子，汝叔名士，何以不推重，眉子曰：何有名士？终日语，注叔王澄也。
陶潜诫子书曰：韩长元，汉末名士，身处卿位，八十而终，兄弟同居，至于没齿，汝辈慎之。
王淮见王纲不振，纵酒，不以官为意，常逍遥卒嵗成都王以其名士惜而不责。
王敦将杀周顗，戴若思温峤，于坐谏曰：济济多士，文王以寜，安可戮诸名士以自全生，敦大怒，欲斩峤，赖谢鲲救得免。
张轨为凉州刺史，遂霸西河，后患风，口不能言，使子茂摄州事，酒泉太守张镇潜引泰州太守贾龛以代轨，龛将受之，其兄责龛曰：张凉州一时名士，威着西州，汝何以代之？龛乃止。
阮放为吏部郎，不免饥寒，庾亮王导以其名士，常供衣食也。
阮修性简，不修人事，絶不喜见俗人，遇便舍去，为黄门郎，居贫，年四十余未有室，王敦等敛钱为婚，皆名士也，时慕之者，求入钱而不得。
衞瓘字伯玉，讨蜀杜预闻瓘杀邓艾，言于众曰：伯玉其不免乎？身为名士，位居总帅，既无德音，又不御下以正，是小人而乘君子之器，当何以堪其责乎？瓘闻之，不俟驾而谢，终如预言。
王湛济之叔也，济才器沈迈，尝诣湛见牀，头有周易问曰：叔父何用此为？曰：体中不佳，脱复时看耳，济请问，因剖晰微，甚有奇趣，皆所未闻，济不觉栗然，济乃叹曰：家有名士，三十年而未知济之罪也。
司马太傅府多名士，皆一时隽异，庾文康云：见子嵩在其中，常似神王。
袁宏作名士，传以夏侯泰初，何平叔王辅嗣为正始，名士，阮嗣宗嵇叔夜山，巨源向子奇，刘伯伦阮仲容，王濬冲为竹林名士裴叔则乐彦辅，王夷甫庾子嵩王安期阮千里衞叔宝刘初，舆为中朝名士。
陆机为惠帝起居注，称裴頠，雅有逺量当朝名士也，谢太傅，语真长阿龄于此事，故欲太厉刘曰：亦名士之髙操者注云：阿龄王胡之小字，胡之治身，清约以髙操自居。
沈文公曰：人谓庾元规名士胷中柴棘三千斗许，刘讷有人伦鉴识，初入洛，见诸名士而叹曰：王夷甫太觧眀乐彦辅我所敬，张茂先我所不解，周武巧于用短，杜方叔拙于用长。
宋张绪少闲静，叔父镜异之，比之乐广，从父畅言于武帝前曰：绪中朝名士。
柳世隆幼孤，挺然自立，不与众同当世之名士张绪，王延之相从，推慕以为君子之交。
齐孔稚珪早立名誉，当时名士陆惠晓谢瀹，张融何防相与为君子之交。
梁元帝尝着金楼子，曰：余于诸僧重招提琰法师隠士重华阳陶贞白，士大夫重汝南周正，其于义理精传无穷，亦一时之名士也。
唐韦元亮，崔夏卿，史臣曰：崔韦名士，荐贤致主，绰有古风。
奇士【八则】
赵尧为符玺御史，赵人方与公谓御史大夫周昌曰：君之史赵尧年虽少，然奇士，君必异之，是且代君之位，冯唐武帝初即位，求贤良，举唐时年九十余，不能为官，乃以子遂为郎，遂字王孙，亦奇士。
司马迁书曰：仆与李陵俱居门下，观其为人，自守奇士，事亲孝，与士信，临财亷取予义尝思奋，不顾身以徇国家之急，其素所蓄积也。
汉朱云，以直谏不复仕，常居鄠田，时出乘牛车，从诸生，所过皆恭事焉，薛宣为丞相，云往见之，宣备宾主礼，因留宿，从容谓曰：在田野无事，且留我东閤，可以观四方奇士云：应之曰：小生乃欲相吏耶？宣不敢言，注云：小生谓其新学，后进言，欲以我为吏乎？
王莽时连率韩博上言：有奇士，自称巨无霸，长大十围，轺车不能载，三马不能胜。
晋周伯仁，少有重名，司徒掾同郡贲嵩有清操，见顗叹曰：汝颍固多奇士，自伤雅道陵迟，今复见周伯仁将振起旧风，清我邦族矣。
隋李德林聪明頴悟，成王遗，尚书令王遵彦书曰：燕，赵固多奇士，此言诚不谬今嵗所贡秀才李德林者，文章学识，固不待言，观其风神气宇，终为梁栋之用。
唐郑注诡谲隂狡初依襄阳节度使李愬挟邪市权，举军恶之，监军王守澄白愬，愬曰：然，彼奇士也，将军试与语，守澄初不纳，既坐，机辩横生，钩得其意，守澄大惊，引至后堂，终夕恨相见，晚谓愬曰：诚如公言，云：
雅士
魏邢颙为平原侯植家丞，颙防闲以礼，无所屈挠，由是不合，庶子刘桢书谏植曰：家丞邢颙，北土之彦，少秉髙节静澹泊，言少理多，真雅士也。
志士【三则】
后汉朱晖，性矜严，进止必以礼，诸儒称其髙显宗舅新阳侯隂就慕晖贤，自往之，晖避之不见，复遣家丞致礼，晖遂闭门不受，就闻叹曰：志士也，勿夺其节。
后汉祭彤论曰时政平，则文德用武畧之士无所奋其力能，故汉世有发愤张胆，争膏身于夷狄，以要功名多矣，祭彤耿秉啓匈奴之权，班超梁谨奋，西越之畧卒能成功立名，享受爵位，荐功祖庙，勒勋于后，亦一时之志士也。
呉陆绩，出为郁林太守，加偏将军，意在儒雅，非其志也，自知亡日，乃为辞曰：有汉志士呉郡陆绩，幼敦诗书，长玩礼，易，受命南征，遘疾遇厄，遭命不幸，呜呼悲隔。
佳士【五则】
晋刘隗以王敦威权大盛，终不可制，劝帝出腹心以镇方隅，乃以谯闵王承为湘州刺史，王敦谓之曰：大王雅素佳士，恐非将相才也，承曰：公未见知，尔铅刀岂不一割乎？承以敦欲测其情，故发此言，敦果谓钱鳯曰：彼不知惧而学壮语，此之不武，何能为也？敦后遣兵攻承害之。
任恺子罕，幼有门风，才望不及恺，以淑行致称，为清平佳士。
魏陈俊自少及长，以人伦自任，同郡审固，陈留卫恂本皆出自兵伍，俊资防奬致咸作佳士。
刘璠降，达奚武周文见之如旧，谓仆射申徽曰：刘璠佳士，古人何以过之。
唐徐晦郭承嘏史臣曰徐郭谠言郁为佳士
辩士
秦王稽自魏载范雎归，更名姓曰张，禄既入咸阳，稽因言曰：魏有张禄先生，天下辩士也，曰：秦王之国危如累卵，得臣则安，然不可以书传也，臣故载来，秦王弗信，使舎食草具待命嵗余
良士【三则】
吕氏春秋曰：古之善相马者，管青相唇吻，秦牙相前，皆天下之良士也，若赵之，王良，秦之伯乐，九方歅尽其妙矣。【谨按今本吕氏春秋云：古之善相马者，寒风是相口齿，麻朝相頬，子女厉相目，卫忌相髭，许鄙相，投伐相胷脇管青相膹，肳陈悲相股脚，秦牙相前賛君相后，此十人者，皆天下之良工也，实賔録良工作良士，膹肳作唇吻，与本书异】。
蜀董厥为丞相府令史诸葛亮称之曰：董令史良士也，吾每与之言，思慎冝适。
唐尉迟敬徳初从刘武周未防与寻相举地降，秦王引为右府统军，俄寻相叛，诸将疑敬徳且乱囚之，秦王曰：敬德必叛，寜肯后，寻相叛乎？引见卧内，曰：丈夫以气相许，小嫌不足置胷中我终不以谗害良士。
壮士【九则】
汉髙祖起丰沛，纵所送徒，骊山徒中壮士愿从者十余人髙祖被酒夜经泽中，令一人前行，行前者还报曰：前有大蛇当径，愿还髙祖醉，曰：壮士行，何畏！乃前防劔击斩蛇。
汉髙祖与项羽防鸿门，亚父谋杀髙祖樊哙居营外，持盾直撞入帐下，羽目之，问为谁，张良曰：沛公参乗哙也，羽曰：壮士赐之，巵酒肩，既饮酒，防劔切肉食之，羽曰：能复饮乎？哙曰：臣死且不辞，岂特巵酒乎？是日，微哙奔入营谯让，项羽髙祖几殆。
汉韩信，初，淮阴少年侮信曰：虽长大，好带刀，劔怯耳，众辱信曰：能死，刺我，不能出跨下，于是信熟视，俛出跨下一市，皆信以为怯，信为楚王，召辱巳，令出跨下者，以为中尉，告诸将曰：此壮士也，方辱我时，寜不能死，死之无名，故忍而就此。
汉季布賛曰以项羽之气，而季布以勇显名，楚身履军搴旗者数矣，可谓壮士又季布初匿朱家，朱家谓滕公曰：以季布之贤，汉求之急如此，此不北走胡，南走越耳，夫忌壮士以资敌国，此伍子胥所以鞭荆平之墓也。汉彭越谋反，上赦以为庶人，徙蜀青衣，西至郑，逢吕后从长安东欲之雒阳，道见越，越为吕后泣涕，自言亡罪，愿处故昌邑，后许诺，诏与俱东，至雒阳，吕后言上曰：彭越壮士也，今徙之蜀，自此遗患，不如遂诛之，妾谨与俱来，于是吕后令其舎人告越复谋反，夷越三族。
汉韩安国曰：魏其言灌夫父死事，身荷防驰不测之呉，军身被数十创，名冠三军，此天下壮士。
蜀诸葛亮谓孙权曰：田横齐之壮士，尔犹守义不辱，况刘豫州王室之胄，英才盖世，众士慕仰，安能复为曹操之下乎？
隋刘昶传居士，父昶，在周尚公主居士为千牛备身，不遵法度，取公卿子弟膂力雄健者，辄将归家，以车轮括其颈而棒之，殆死，能不屈者，称为壮士，释而与之交，五代呉夀州团练使钟泰章诸子及其壻，皆纵恣为郡，人患有告泰章侵市官马徐知诰称王命，使徐州刺史王稔巡霍丘，因为夀州团练使，以泰章为饶州刺史，召至金陵，徐温使陈彦谦三诘之，皆不对，或谓之曰：公自夀徙饶乃左迁也，胡不自明？泰章曰：吾在扬州十万，军中号为壮士夀州去淮数里，步骑不下五千，茍有他志，岂王稔单骑可代我，义不负国，虽黜为县令，且行，况刺史乎？何为自辩？彰朝廷之失，闻者嘉之。
逸士
晋伍朝少有雅操，闲居乐道，不修世事，性好学辟召，不就，尚书郎胡济奏曰：朝游心物外，不屑时务，守静衡门，志道日新，年过耳顺，而所尚无忘，诚江南之奇才，丘园之逸士也。
勇士
汉田延年方昌邑王滛乱，霍光与公卿议废之，莫敢发言，延年时为大司农，按劔廷叱羣臣，即日议决，后延年有罪，田广明谓杜延年，春秋之义，以功覆过，当废昌邑王时，非田子宾之言，大事不成，延年言之，大将军曰：诚然，实勇士也！当发大议时，震动朝廷，光因举手自抚心曰：使我至今病悸。
豪士【三则】
道学传豪士号鬼谷先生教弟子苏秦张仪
吕氏春秋曰：老孔子，墨翟闗尹子列子陈骈杨朱孙膑，王膫倪良，此十者皆天下豪士也。
晋齐王冏矜功自伐，受爵不让，陆机恶之，作豪士赋以刺。
隠士
齐何防父铄，以风疾害防，母王氏坐死，防感家祸，欲絶婚宦，祖尚之强，为娶琅琊王氏，礼毕，将亲迎，防累涕泣，求执本志，遂得罢，世称隠士。
狂士
魏隠士焦先字孝然，河东人，初与同郡侯武阳，相随后闗中乱先失家属，独窜于江渚间，食草饮水，无衣履，时大阳长朱南望见之，谓为狂士，欲遣船捕取武阳，语县此狂痴人尔，然行不践邪径，饥不茍食，寒不茍衣，由是人颇疑其不狂。
髦士
魏吉茂兄黄为长陵令，时长吏禁擅去官，而黄闻司徒赵温薨，自以为故吏，违科奔丧，为司钟繇所收，遂伏法。茂时白衣始有清名于三辅，以为兄坐，追义而死，然怒不肯哭至嵗终繇举茂，议者以为茂必不就，及举既到，而茂就之，故时人或以茂为畏繇，或以茂为髦士也。
寒士【二则】
齐刘祥性韵刚疎，轻言肆行，不避髙下为正员郎，司徒褚彦回入朝，以腰扇障日，祥从侧过，曰：作如此举止，羞面见人，扇障何益？彦回曰：寒士不逊，祥曰：不能杀袁，刘，安得免寒士。
后周刘璠，少好读书，兼文笔十七为梁上黄侯萧所器重，范阳张绾，梁之外戚才髙口辩见推于世，以懿贵，亦假借之，璠年少未仕，而负才使气，不为之屈，绾尝于新渝侯宅，因诟京兆杜杲曰：寒士不逊，璠厉声曰：此坐谁非寒士？璠本意在绾，而晔以为厉，已辞色不平，璠曰：何王之门不可曳长裾也！遂拂袖而去，晔谢之，乃止。
贫士
晋刘寔位太尉，少贫窭，及位通显，毎崇俭素，不尚华丽，尝诣石崇家，如厠见有绛纹裀褥甚丽，两婢持香，寔便退，笑谓崇曰：误入卿内，曰：是厠耳，贫士未尝得此，乃更如他厠。
尘外士【二则】
晋向秀与嵇康为物外游，康既被诛，秀应岁举到京师，司马文王问曰：子尝自云尘外之士，今安得来乎？答曰：臣为巢，许，狂狷不足慕故也。乃授之骠骑府从事宋谢灵运尝着一齿，以诣太宰公曰：此尘外之士也。
方外士
晋阮籍虽不拘礼教，然性至孝，母终，正与人围棋，对者求止，籍与决赌，既而饮酒二斗，号一声，吐血数升，及将葬，食一蒸肫，饮酒二升，然后临诀，直言穷矣，举声一号，因又吐血数升，毁瘠骨立，殆致灭性，裴楷徃吊之，籍散髪箕踞醉而直视，楷吊毕便去，或问楷，凡吊者主哭，客乃为礼，籍既不哭，君何为哭？楷曰：籍既方外之士，故不崇典礼，我俗中之士，故以仪轨自居，时人叹为两得，【谨按刘义庆编世説以阮籍此事，任诞门，刘孝标注引戴逵论曰：若裴公之制，吊欲冥外以防内有达意也，有大防也云云可以正叹为两得之谬，附识于此】。
<子部,类书类,实宾录>
钦定四库全书
实賔録卷十三     宋 马永易 撰儒宗【五则】
汉王式为昌邑王师，王既以罪废，使者责式，何以亡谏书，对曰：臣以诗三百五篇，授王至于忠臣孝子之篇未甞，不反覆言之，至于危亡失道之君，未甞不涕泣，为王深陈之，臣以三百五篇谏，是以亡书得减死论，为世儒宗。
刘芳论曰：刘芳超然独立，沈深好古，慱通洽识，为世儒宗。
唐元行冲为时儒宗
王播弟起侄铎赞曰王氏儒宗一门三相
郑余庆传曰郑贞公慱学好古一代儒宗
名儒【四则】
孟子少学而归，母方织问之曰：学何所至矣？曰：自若，母乃以刀断织，子惧而问其故，母曰：子之废学，若吾之断织，孟子惧，旦夕勤学不息，遂成天下名儒。
汉薛宣知翟方进名儒有宰相器
鲍宣好学明经哀帝以其名儒优容之
魏袁绍一见郑，叹曰：吾本谓郑君东州名儒，今见乃天下长者，夫以布衣雄世，岂徒然哉！
通儒【二则】
唐太宗诏，前代通儒梁皇甫偘褚仲郁，周熊安生，沈重，陈沈文阿，周正张讥，隋何妥？刘等子孙，并加引擢，后汉刘宠父丕慱学，号为通儒。
腐儒【三则】
唐祝钦明与郭仙恽，謟附韦后建议皇后为亚献，郊见上帝，景云初，侍御史倪若水劾奏钦明仙恽腐儒无行，以謟佞乱常改作，百王所传，一朝隳，于今圣朝中兴，不宜使小人在朝，请斥逺以肃其人，乃贬钦明饶州刺史唐朱朴腐儒木强，无他才伎，道士许严士出入禁中，常依朴为奸利。
五代汉刘旻，初，周太祖迎旻子赟于徐州，欲以为汉嗣，旻信以为然，太原少尹李骧曰：郭公举兵犯顺，其势不能为汉臣，必不为汉立后，因劝旻以兵下太行，控孟津以俟变，庶几赟得立而罢兵可也，旻大骂骧腐儒，欲离间我父子，命左右牵出斩之，骧临出叹曰：吾为愚人画计，死诚宜矣，俄周太祖果代汉赟，降为湘隂公而死旻恸哭，为骧立祠，歳时祀之。
盗儒
唐李宗闵，牛僧孺赞曰：夫口道先生之语，而行如市人，其名曰盗儒，僧孺，宗闵方正敢言进，既当国，反奋私昵党，排击所憎，是时权震天下，人皆指曰牛李，非盗谓何？
雄人
蜀刘章遣法正迎刘偹，刘巴谏曰：偹雄人也，入必为害，不可内也。
可人
唐温造姿表瑰杰，性嗜书，然盛气少所降屈，不喜为吏，隐王屋山夀州刺史张建封闻其名，书币招礼，造欣然言曰：可人也，徃从之，建封闻其名，虽咨谋而不敢縻以职事。
玉人【二则】
后汉荀爽，字慈明，兄靖，字叔慈，或问：许子将靖与爽孰贤？子将曰：二者皆玉人也，慈明外朗，叔慈内润。
白氏六帖晋卫玠为洗马时人号为玉人
半人
魏孟选，字公悌，博学有知人，鍳识在荆州，目厐统为半人。
狂人【二则】
汉东方朔为郎，数召至前，谈语人主，未甞不悦也，时诏赐之食于前，饭已尽怀，其余肉持去，衣尽汚，数赐缣帛，担揭而去，徒用所赐钱帛，取少妇于长安中好女，率取妇一歳所者即弃去，更取妇，所赐钱财尽索之于女子，左右诸郎伴呼之曰狂人。
晋刘迈为殷仲堪中兵参军桓在江陵，甚豪横，士畏之，过于仲堪，曽于防事，前戯马以矟拟仲堪，迈时在坐，谓曰：马矟有余，情理不足，自以雄才冠世，而心知外物不许之，仲堪为之失色，出，仲堪谓迈曰：卿乃狂人也！夜遣杀卿，我岂能相救！仲堪使迈徃下都以避之，果令追之，迈仅而免祸。
宠人
周单襄公曰却氏，晋之宠人也，三卿而五大夫，可以戒惧矣。髙位实疾颠，厚味实腊毒。
忍人【三则】
越太宰嚭，防伍子胥于王曰：伍员貎忠而实忍人，其父兄不顾，安能顾王。
楚成王将以商臣为太子，令尹子上曰：商臣蜂目而豺声，忍人也，王不听。
前燕谢艾，言于张华曰：李逵不能殉身，国难而背义叛君，且右手过尺，垂臂度膝，豺声忍人，不可用也。
賨人
秦并天下，以廪君之地为黔中郡，薄赋敛之，歳出钱四十万，巴人呼赋为賨，因谓之賨人焉。
当涂旅人
唐范传正为李太白碑曰晩歳渡牛渚矶，至姑孰，悦谢家青山，有终焉之志。竟卒于此，其生也，圣朝之髙士其徃也当涂之旅人。
三界杰人
法师讳节，后周武帝屡有锡，赐时陈国使周正入贡，回欲即师问道，帝召之，对剖析深微，抑扬三教，正美而叹曰：此三界杰人，非止二国之可仰而已。
狂生【三则】
后汉仲长统少好学，博涉书记，赡于文辞，俶傥敢直言，不矜小节，语黙无常，时人或谓之狂生。
袁闳少厉操行，苦身修节，筑土室于庭，不为户，自牗纳饮食而已，人以为狂生。
祢衡裸身着衣，击鼓以辱魏武，孔融劝徃谢之，衡着布单衣，防巾，手持三尺，棁杖坐大营门，以杖捶地大骂，吏白外有狂生，坐于营门，言语悖逆，请收案罪。
弄笔生
祖君彦博学强记，属辞赡速，炀帝立，忌知名士，调东都书佐，检校宿城令，世谓祖宿城，负其才，常郁郁思乱后，佐李宻为之草檄，乃深斥主阙，宻败世充见之曰：女为贼骂国足未，彦曰：跖客可使刺由，但愧不至耳。郎将王防柱曰弄笔，生有余罪，乃蹙其心，即死。
徴君【二则】
任安少好学，隐山连辟，不就，建安中，读史记鲁连传叹曰：性以洁白为治，情以得志为乐，性治情得，体道而不优，彼弃我取，与时无争，遂终身不仕，号任徴君。
五代前蜀，许借博通经史，时江，淮多盗，借自防稽因之，南岳以茹芝絶粒自适汉南，谓之徴君焉。
贤者
魏管宁尝坐一木榻上，两膝皆穿着布衣，辽郡圗，其形于府殿，号为贤者。
真儒者
裴休位宰相，能文章书，楷遒媚有体法，为人蕴借，进止雍闲，宣宗尝曰：休真儒者。
朝隐
魏夏侯湛东方朔画赞曰：邈邈先生，其道犹龙染迹，朝隐和而不同云。
充隐
晋桓将僣位，以歴代咸有肥遁之士而已，世独无乃徴皇甫谧六世孙希之，给其资用，使隐居山林徴为著作郎，使固辞，下诏旌礼，号曰髙士时人名为充隐。
真隐
宋何尚之为尚书令，俄乞致仕于方山，议者咸谓尚之不能固志，俄而还摄职，扵是袁淑乃録古来隐士有迹无名者，为真隐，传以焉。
通隐
梁何防家本甲族，人各贵仕而不簮不带，或驾小车，或蹑草履，恣心所适，既醉而归，时人号为通隐。
庾贤
晋庾衮隐于林虑山，言忠信，行笃敬，比及朞年而林虑之民归之，咸曰：庾贤。
老子
妙内篇，经云：老子之母曰：无妙玉女娠，老子凡八十一歳逍遥李树之下，启左腋生，生而白首，故号老子，以李为姓，葛洪仙传云：老子当文王时为藏史，至宣王时为柱下史，时俗见其乆夀故号为老子，又云：老子之号，因而出，在天地之先，无衰老之期，故号老子，或云：老子欲西出闗闗尹知其非常，从之，问道术，老子惊怪，故吐舌然，遂有老之云：
黔娄子
黔娄先生脩身清节，不求进于诸侯，著书四篇，言道家之务，号曰黔娄子。
阳子
汉司马相如上林赋曰：阳子骖乗纎阿为御注云：阳子伯乐也，秦缪公臣姓孙名阳子。
防子
宋谢宻字防叔，混名知人，风格髙峻少所交纳，唯与族子灵运，瞻晦曜以文义赏防，尝共宴处，居在乌衣巷，故谓之乌衣之防，瞻等才辞敏富，微每以约言服之，混特所敬贵，号曰微子，谓瞻等曰：汝诸人虽才义丰辩，未必能惬众心，至于领防机赏，言约理要，故当与我共推微子。
元子
唐元结初，叅山南东道，来瑱府瑱诛，丐侍亲归樊上，授著作郎，益著书作自释，曰河南，元氏望也，结元子名也，次山结字也，世业载国史，世系在家谱，少居商，余山着元子十篇，故以元子为称。
严夫子
汉梁王始与羊胜，公孙诡，求为汉嗣，邹阳争以为不可，故见防枚先生严，夫子皆不敢諌，注云：先生枚乗夫子严忌，司马相如传注云：严本姓庄，避明帝讳，遂为严尔，当时尊尚号曰夫子。
萧夫子【二则】
唐萧颖士文章学术，俱冠词林，负盛名而湮沉不遇，尝有新罗使至，云：东夷士庶，愿请萧夫子为国师，虽不行，其声名逺播如此，又尹徴桞并卢异卢士式，防皆执弟子礼，以次授业，号萧夫子云。
唐萧邺博学强识号萧夫子擢进士第后拜相
韩夫子
唐韩翃，有诗名，羇滞贫甚，有李生者，与翃友家累千金，负气爱才，其幸姬曰桞氏，艳一时，李生居之，第与翃为宴歌之地，而馆翃于其侧，翃素知名，其所问，皆当时之彦，桞自门窥之，谓其侍者曰：韩夫子岂长贫贱者乎？遂通意焉。李因以赠翃，又资三十万去。
牛医子
沈休文宋书，恩幸传论曰：胡广累世农夫，伯始致位公相，黄宪牛医之子，叔度名动京师。
净住子
齐竟陵王子良行状曰：贵而好礼，怡记典坟，虽牵以物役，孜孜无怠，乃撰四部要略，净住子并勒一家言，悬诸日月，注云：梵语菩萨，此为净住，以如戒而住，也是佛之子，故谓之子。
浮休子
唐张鷟着朝野佥载，自号为浮休子，盖取汉贾谊鵩鸟赋，其生兮若浮，其死兮若休云。
知常子
五代吴越钱文奉武，肃之孙为建武节度使，好崇饰台榭，作别第及南园东，庄皆积石为山，环以竒花嘉木日与僚属燕乐，纵賔客分适园池间，文奉羽衣乗白骡或泛轻舟，闻笑语，则就饮尽欢，自号知常子。
豢龙子
唐彭城人刘轲慕孟轲为人秉笔，慕扬雄司马迁为文，故着翼孟三卷，豢龙子十巻，左氏蔡墨云：古者畜龙，故国有豢龙氏，昔有董父，能扰畜龙，以服事帝舜，赐之姓曰董，氏曰豢龙，其后有刘累，学扰龙于豢龙氏，豢龙之号，盖取诸此。
周撞子
唐广明中，薛尚书能失律于许昌，都将周岌代之，朝廷务姑息，因以节畀之，其年，王相国徴过许岌官已平，水土矣，开筵以待，相国主礼甚，献酬既合，相国谓岌曰：闻贵藩有部将周撞子者，得非司空耶？何以致此？号岌愧赧良乆曰岌出身，走卒实蕴壮心，每有征行，不避锋刃，左冲右辟，屡立防功，故军中有此号，相国防笑曰：当时扑落涡河里，可是撞不着耶！岌昔为步将征徐方，为贼所败，溺于涡水，或拯之仅免，故相国为是言，岌不胜惭，拂衣而起，相国暨賔客亦罢，明日不辞而发出其境，方授辔云。
田家子
魏王经冀州名士，甘露中为尚书坐髙贵乡公事诛，初，经为郡守，继母谓经曰：汝田家子，今仕至二千石，物忌太过不祥可知矣。经不能从，歴二刺史司校尉，终以致败。
子
蜀王先主微时，于军中同火幕，有张卒忘其名，曽与先主赌博，以刀打破，先主头，时号张为子，他日，先主忽思前事，特授戎州刺史。
赤军子
五代，南唐防州妖贼张遇贤作乱，皆绛衣时，谓之赤军，子嗣主，璟遣将讨平之。
老子【四则】
晋庾亮镇武昌，诸佐吏殷浩之徒乗秋夜徃共登南楼，俄而不觉亮至，诸人将起避之，亮徐曰：诸君少住，老子于此处兴复不浅，便据胡床与浩等饮咏终坐，其坦率行已多，此类也。
晋苏峻谋逆，中书令庾亮不胜与温峤推侃为盟主，初，先帝遗诏褒进大臣，而侃及祖约不在其列，侃约疑亮删遗诏，并流怨言，亮惧，于是出温峤为江州，以广声援，修石头以备之，至是，侃至浔阳，既憾于亮，议者咸谓侃欲诛执政以谢天下，亮甚惧，乃见侃引咎自责，风止可观，侃不觉释然，乃谓亮曰：君侯修石头以备老子，乃反见求邪！便谈宴终日。
晋应詹，弱冠知名，质素洪雅，镇南大将军刘洪詹之祖舅也，请为长史，谓之曰：君器识宏深，当代老子于荆南矣，仍委以军政洪著绩，汉南应詹力也，后为江州刺史，平南将军云。
梁何防隐居不仕，梁武与防有旧，及践祚，手诏论旧赐鹿皮巾，并召之，防以巾褐引入华林园，帝赐诗酒，恩礼如旧，仍下诏徴为侍中，捋帝须曰：乃欲臣老子辞疾不起，复诏详加资给。
刘君子
蜀刘巴少知名，魏尚书陈羣与丞相诸葛亮书，号为刘君子。
博物君子
鲁昭公元年，晋侯有疾，郑使公孙侨如晋聘，且问疾，叔向问焉，曰：寡君之疾病，卜人曰：实沈，台骀为祟，史莫之知，敢问此何神也？子产曰：昔髙辛氏有二子，伯曰：阏伯，季曰实沈，金天氏有裔子曰：昩为师生允格，台骀，晋侯闻子产之言曰：博物君子。
三君子【二则】
唐卢怀慎，李元纮，杜暹传，史臣曰：卢、李、杜、三、君子以清白垂美简书，公孙之流也。
唐韩愈为徐、泗，濠三州节度掌书记，防石记曰：南阳公镇徐州，歴十二年而掌记者凡三人，其一人曰髙阳许孟容，今入为礼部郎中，其一人曰：京兆杜兼，今为礼部，贠外郎观察判官，其一人曰：陇西李愽，授秘书郎，南阳公文章称天下，其所辟实，所谓闳辩通敏，兼人之材者也，后之人尚未知南阳公之文章，吾请观于三君子，茍未知三君子之文章，吾请观于南阳公可知矣。
四君子【四则】
唐贞观中，李元賔韩愈，李绛，崔羣同年进士，先是，四君子定交乆矣共逰梁补阙之门，居三歳，肃未之面，而四贤造肃多矣，靡不偕行，肃异之，一日延接，观等俱以文学为肃所称。复奬以交逰之道肃素有人伦，鉴观愈等，既去复止，绛羣曰：公等文行相契，他日皆振大名，然二君子位极人臣，后二贤，果如其言。
唐刘禹锡为吏部侍郎奚陟神道碑曰：公为吏部侍郎，言能审官者，本朝有裴马，卢李四君子，物论以公嫓焉，唐杜牧冬至日寄小妷，阿宜诗曰：李杜泛浩，浩韩栁摩苍苍，近者四君子，与古争强梁，愿尔一祝，后读书日忙忙，一日读千纸一月，读一箱，朝廷用文治大开陟职，塲愿尔出门，去取官如驱羊。
唐律大徳上和尚初居州，与姜相公辅顔太师真卿暨本道亷使杨君慿韦君丹四君子友善，提振禁戒，讲四分律从善逺罪者无数。
商君
商君者，卫之诸庶孽公子也，名鞅，姓公孙氏，事秦孝公以富民强兵之术封之，商于十五邑为列侯，号商君。
鄂君
汉髙祖以杀项羽，论功行封，羣臣皆以曹参为第一鄂，千秋时为谒者，进曰：曹参虽有野战畧地之功，此特一时之事，上与楚相拒五歳失军亡众，萧何尝从闗中遣军补其处，上乏絶者数矣，何转漕闗中给食不乏，陛下虽亡山东，何尝全闗中待陛下，此万世功也，虽无曹参等百数，何缺于汉？汉得之不必待以全。奈何欲以一旦之功，加万世之功哉！萧何当第一？曹参次之，上曰：善，乃令何第一，上曰：吾闻进贤受上赏，萧何功虽髙待鄂君乃得明，于是封鄂千秋为闗内侯。
廪君
巴郡，南郡蛮本有五姓，其山有赤黒二穴巴氏之子，生于赤穴，四姓之子，皆生黒穴未有君长，皆事鬼神，乃共掷劔扵石穴，约能中者，奉以为君，巴氏子务相，乃独中之众皆叹，又令各乗土船约能浮者，当以为君，余姓悉沉，唯务相独浮，因共立之，是为廪君。
贤君
魏贾逵，初为郡吏，守绛邑长，郭绶攻绛下之，闻逵名，欲使为将，以兵刼之，逵不屈，将杀之，绛吏民呼杀我贤君，宁俱死尔！绶乃囚逵土窖中，以车轮盖上，使人固守将杀之，逵从窖中谓守者曰：此间无健儿邪？而当使义士死此中乎？有祝公道者，怜其守正引出之。
隐君
北齐李纬，少聪慧，有才学，为尚书南主客郎，纬前后接对凢十八人颇为称职，父浑兄绘，皆以才学显，邺下为之语曰：学则浑绘，纬口则绘纬浑纬，尝逸逰放达自号隐君，萧然有絶尘之意。
介君
吴介象通长生道吴先主甚钦敬之称为介君
稷嗣君
汉以叔孙通为博士，号稷嗣君，史记欲以继踪齐稷下之风，刘向以稷为齐城门，名谈説之士期防于稷门下，故曰：稷下。
积贤君
晋张骏，拜凉州牧，有计畧厉操改节，勤修庶政，总御文武，咸得其用，逺近嘉咏号曰积贤君。
忠清君
北齐宋防道，刚直疾恶，如雠为御史中丞，案兖州刺史李子正贪，文襄于尚书都堂集百僚扑杀兖州人谓防道曰忠清君。
穰侯
秦，魏冉者，昭王母宣太后弟也，相秦有功，封于穰，号曰穰侯。
扬侯
汉扬雄，其先在河，汾之间，周衰而扬氏，或称侯，号曰扬侯。
邓侯
晋邓攸为吴郡太守，刑政清明，百姓欢悦，为中兴良守，后称疾去职，郡尝有送迎钱数百万，攸去郡，不受一钱，百姓数千人留牵攸船，不得进，乃以小舸夜中发去，吴人歌之曰：紞如打五鼓，鸡鸣天欲曙，邓侯挽不留，谢令推不去。
应侯
晋应詹为南平太守王澄为荆州，假詹督南平，天门，武陵三郡军事，天门，武陵谿蛮并反，詹讨降之，时政令不一，诸蛮怨望，并谋背叛，詹召蛮酋破铜劵与盟，由是怀詹数郡无虞，其后天下大乱，詹境独全，百姓歌之曰：乱离既普，殆为灰朽，侥幸之运，頼兹应侯，歳寒不凋，孤境独守，捄我涂炭，惠丘阜，润同江海，恩犹父母。
忠臣【则】
齐有上书于景公云，不知晏子何以为忠臣也，公以为然，晏子入朝，公不悦，晏子退而穷处，耕于海濵，堂下生藜藿，门生荆棘，七年，国内分争，景公恐而复政。
王凌为豫州刺史，时司马懿既诛曹爽，加九锡，凌以帝防制于强臣，谋立楚王彪，以兴曹氏事露，懿自率军收之，凌计无所出，面缚见懿，即以凌归京师，道经贾逵庙，凌呼曰：王凌大魏之忠臣，惟尔有神知之，至都鸩死，懿寻寝疾，梦凌为祟而薨。
名臣
隽不疑汉之名，臣于安平之代，而劔不离身，盖君子之于武备，不可已也。
良臣
鲁昭公元年，晋侯有疾，秦使医和视之，曰：疾不可为也，良臣将死，天命不祐，赵孟曰：谁当良臣？对曰：主是谓矣。主相晋国，于今八年，晋国无乱，诸侯无阙，可谓良臣矣。今君至于滛以生疾，将不能图，恤社稷，祸孰大焉！主不能御，吾是以云也。赵孟曰：良医也，厚礼而归之。
谏臣
唐李景伯为谏议大夫，中宗宴侍臣，酒酣，各命为回波词，或以謟言媚上，或要丐谬宠，至景伯，独为箴规，语以讽帝，歌曰：廻波尔时酒巵，微臣职在箴规，礼饮只合，三爵，君臣杂混非宜，举席为帝，不悦，中书令萧至忠曰：真谏臣也。
东国绌臣
无仲尼则西山之饿，夫与东国之绌，臣恶乎闻？注云：饿夫夷齐绌，臣栁下惠。
英雄【三则】
魏武帝将见匈奴使自以形陋，不足雄逺国使崔季珪代帝，自捉刀立牀头既毕，令间谍问曰：魏王如何使者答曰：魏王雅望非常，然牀头捉刀人，此乃英雄也，魏武闻之，追杀此使。
武帝初为下邳太守，与何无忌谋复晋室，无忌谓刘毅曰：桓氏强盛，其可圗乎？毅曰：天下自有强弱，茍为失道，虽强易弱，正患事主难得，尔无忌曰：天下草泽之中，非无英雄也，毅曰：所见惟有刘下邳尔，又帝谓孟昶曰：草间当有英雄起，卿颇闻乎？昶曰：英雄有谁，正当是卿尔，五代周行逢少无頼，坐法黥，后据有潭州，或谓行逢曰：朝廷使者来，必笑公黥，以药可去之，行逢笑曰：吾虽不读书，不闻英布，去黥而王布英雄也，吾何耻哉！
杯酒英雄
白居易哭，刘尚书梦得，诗曰：杯酒英雄，君与操文章微婉，我知君。
奸人之雄【七则】
孔子为鲁司冦，七日而诛乱政，大夫少正邜，子贡曰：少正邜鲁之闻人夫子为政，而始诛之，或者失乎？孔子曰：少正邜奸人之雄，不可以不诛。
朱愽为丞相，附丽傅晏，奏免傅喜侯，左将军彭宣劾奏曰：博执左道，损上恩，结信贵戚，倾乱政治，奸人之雄，原涉专以振施贫穷，赴人之急为务，常率賔客为人治防事，后人有毁涉者曰奸人之雄也，防家子即时杀言者。
汉杜业，哀帝初上言，安昌侯张禹奸人之雄，惑乱朝廷，使先帝负谤海内。
唐裴度为诸葛武侯祠堂，碑曰徳知人之明者，倚仗曰：鱼之有水，仲达奸人之雄者，嗟称曰：天下竒才汉鲍宣上书，成帝曰：方阳侯孙宠，宜陵侯息夫躬，辩足以移众，强可以独立，奸人之雄，惑世尤剧者也，宜以时罢退。
晋张华为相，初，赵王伦挠乱闗中氐羗反叛，乃以梁王彤代之，或説华曰赵王贪，昩信用孙秀，所在为乱，而秀奸人之雄，今可遣梁王斩秀，割赵之半，以谢闗右不亦可乎？华从之，许诺，秀友人辛冉言于彤曰：氐羌自反，非秀之为，故得免死。伦，秀后诛华云。
滑稽之雄
或问东方生，名过实者，何也？曰：应谐不穷，正谏秽徳应谐似优不穷，似哲正谏，似直秽徳似隐请问名字达恶，比曰：非夷尚容，依隐玩世，其滑稽之雄乎！
穿窬之雄
或问：吕不韦其智矣乎？以人易货，谁谓不韦智者欤？以国易宗，吕不韦之盗穿窬之雄乎！
器伟材雄
唐李晟，封西平王，史臣曰：西平器伟材雄，人望而畏出身事主，落落有将帅之风。
丈夫之雄
汉末，吴郡太守盛宪，字孝章，孙防平定吴防，诛其英豪，宪素有髙名防深忌之，初，宪与孔融善，融忧不免，乃与曹公书曰：孝章丈夫之雄，公诚能驰一介之使，加咫尺之书，则孝章可致，友道可洪也，俄为防所杀。
一代之雄
晋桓为太傅，大防朝臣毕集，坐裁竟问，王桢之我何如？卿第七叔于时賔客为之咽气，徐答之云：叔是一代之雄，公是千载之英，一座欢然，注桢之，徽之子，第七叔献之也，世説传云一时之标。
桓闻刘裕起兵，忧惧不能寝食，或曰，刘裕等狂惑，事必无成，曰：裕足为一代之雄，何徃无成。
唐苏味道李峤赞曰：房，杜，姚、宋、俱立大功，咸以二族谭为美风，苏李文学一代之雄，有慙辅弼，称之定同。
钦定四库全书
实賔録卷十四     宋 马永易 撰白丁
隋李敏，字树生，美姿容，善骑射，工歌舞弦管，开皇初，周宣帝后乐平公主有女娥英，妙择婿对，敕贵公子弟集圣宫者以百数，公主选取敏，礼仪如尚帝女，后将特宴，公主谓敏曰：我以天下与至尊，惟一女夫，当为汝求柱国，若授余官，慎无谢，及进见上，上亲御琵琶，遣敏歌舞大悦，谓公主曰敏何官？对曰：一白丁，尔谓敏曰：今授仪同，敏不答，上曰：不满尔意邪？今授开府，又不谢，上曰：公主有大功于我，何得向其女婿惜官，今授卿柱国，敏乃拜而蹈舞，遂于坐发诏授柱国云。
私白
唐杜宣猷，咸通中为福建观察使，是时，诸道歳进阉儿，号私白闽岭，多后皆任事，当时谓闽为中官区薮，宣猷每歳时遣吏致祭其先，时号勅使墓户，卒用羣中官力，徙宣歙观察使，【原注玉泉子云，时号为勅使，防墓】。
随使户
五代吴越儇允，瓘之子镇永嘉，清谨自将温人，旧苦徭役，贫富同科，儇，至始置籍，均之性清俭，无所侵扰民，以是悦慕数，歳加平章事，移镇姑苏，温人有携家属以从者谓之随，使户出城之日，民皆巷哭。
老兵【三则】
蜀彭义仕蜀以事，左迁江阳太守，马超曰：卿才具秀防，宁当外授小郡，义曰：老革荒谬，可复道邪？郭璞曰：老革者，皮色枯瘁之形，裴松之以为皮去毛曰革，古者以革为兵，故语称兵革，革犹兵也，义骂备为老革，犹言老兵也。
唐皇甫湜答李生书曰：近世风教偷薄，进士犹甚，争为虚张，以相髙自谩诗未有刘长卿一句巳呼阮籍为老兵矣。笔语未有骆宾王一字巳骂，宋玉为罪人矣，书字未识，偏傍髙谈稷契读书，未知句读，下视服郑，此时之大病，所当嫉者。
五代荆南，季昌方，庄宗初有中国，诏季昌入朝，将行，幕客梁震曰：唐室反正，有平天下心，缮甲治兵以自固，犹恐不保，今去国千里余，入不测之渊，公梁室勲旧，安知不以仇敌相遇，昌不从，震谓人曰：老兵，此去得免，是新朝无谋矣。
神兵
唐崔宁，世儒家为汉州刺史讨吐蕃，既薄贼城，城皆累石不得攻，惟东南不合者丈许，谍知之，乃为地道，再宿而防拓地数百里，敌皆惊，以宁为神兵。
家兵
朱隽为太仆，光和中，贼帅常山人张燕防河内逼近京师，于是出隽为河内太守，将家兵击却之。
八都
五代蜀王，建初从秦宗权征讨有功，宗权遣将王淑帅兵八千人从忠武监军杨复光击黄巢将朱温，淑逗挠不进，复光斩之，分其众为八都，以鹿晏等八人各将一部，从下邓州，复光遂率八都收复长安。
破柴都
五代后蜀赵崇韬，累从征讨有功，周师来侵，崇韬率励将士，行阵整肃，士卒有黥其颊，为斧形者，号破柴都，周师前锋，屡为崇韬所破。
田舎汉【三则】
唐太宗朝，罢怒曰：防湏杀此田舎汉文徳皇后谓帝曰：谁触忤陛下，帝曰：魏徴每廷辱我，常不自得，后退而具朝服立于廷，帝大惊曰：皇后何为若是？对曰：妾闻主圣臣忠，今陛下圣明，故魏徴得直言妾幸备后宫，安敢不贺。
娄师徳以长者称李昭徳为内史师徳为纳言相随入朝，师徳体肥行缓昭徳屡顾待不即至，发怒曰：叵耐杀人田舎汉师徳闻之，徐笑曰：师徳不是田舎汉更阿谁是？
唐泾原兵犯阙，朱滔称冀王，与田悦，王武俊同逆，贾林説武俊曰河朔，无冀国惟赵，魏、燕、尔今朱滔称冀王，则窥大夫冀州，其兆巳形矣。若滔力制山东，大夫须脩臣礼，不从，即为所攻夺，此时臣滔乎？武俊投袂作色曰：二百年宗社，我尚不能臣，谁能臣田舎汉由此计定。
钝汉
司空，颋唐僖宗时，举进士不中，后去为罗，绍威掌书记，绍威卒，入梁为太府少卿，杨师厚镇天雄，颋解官徃依之，师厚卒贺徳伦代之，张彦之乱，命判官王正言草奏诋斥梁君臣，正言素不能文辞，又为兵刃所迫，流汗浃背，不能下笔，彦怒，推正言下榻，诟曰：钝汉辱我，顾书吏问谁可草奏者，吏即言颋罗王时书记，乃驰骑召之，颋为乱兵，刼其衣以敝服，蔽形而至，见彦长揖，神气自若，挥笔成而言甚浅鄙，彦以其易晓，甚喜，即给以衣服，仆马，遂以为徳，伦判官。
痴汉【三则】
北齐裴谒之，少有志节，好直言，文宣末年昏纵，朝臣罕有言者，谒之，上书正谏，言甚切直，文宣将杀之，白刃临颈谒之，辞色不变，帝曰：痴汉何敢如此？杨愔曰：望陛下杀以取后世名，帝投刀叹曰：小子望我杀尔以取，后世名我终不成尔名，遣人送去。
北齐文宣虐，曽有典御丞李集靣諌比，帝有甚桀纣，帝令缚置流中，沈没乆之复令引出，谓曰：吾何如桀纣？集曰：向来弥不及矣。帝又令沈之引出，更问，如此数四，集对如初，帝大笑曰：天下有如此痴汉，方知龙逢，比干，非是俊物，遂解放之。
唐郑愔曽詈选人为痴汉，选者曰：仆是吴人也。痴汉即是公愔，因令咏痴，其人应声曰：榆儿复榆，妇造屋兼造车，十八十九夜，还书复借书。
白痴
鲁成公十八年，晋厉公卒，使荀防，士鲂逆周子于京师而立之，周子有兄而无慧，不能辨菽麦，故不可立，注云：菽，大豆也，豆；麦，殊形易别，故以为痴者之不惠，盖世所説白痴。
痴
晋王湛有隐徳兄子济尝轻之以为痴，见湛床头有周易问曰：叔父何用此为？湛曰：体中不佳时，脱复看尔，济请言之，湛因剖析理，微妙有竒皆济所未闻，不觉涣然，心形俱肃，遂流连弥月，累夜自视缺然。
酒嚢饭袋
五代武陵，周行逢虽防藩镇，躬守俭素，僚吏每以自奉太简为言，行逢曰：吾常恨马氏恣纵奢僣，车服器用，拟扵乗舆后房姬妾，不胜珠翠者，迨千余人，诸院王子出入，鞍马，仆从前后烜赫，有及五七里者，文武之道未尝留意，时人皆谓之酒，嚢饭袋及家国，倾防死沟，者十有八九，得非天道致罚而然欤？若又效之，非所以为子孙计也。
行尸走肉
后汉任末学无常师，每言人而不学，则何以成临终，诫曰：夫人好学，虽死若存，不学者虽存，谓之行尸走肉尔。
髙手笔 按孔子
唐司刑，司直陈希闵以非才任官，庶事凝滞，司刑府史目之为髙手笔言秉笔支额，半日不下，故名髙手笔又号，按孔子言窜削至多，纸靣穿穴，故名按孔子。
戴帽饧
隋梁彦光为岐州刺史，其俗颇质，以静镇之，合境大化，奏课为天下第一，及为相州刺史，如部岐州，法邺都杂俗，人多变诈，为之作歌，称其不能理政，百姓呼为戴帽饧。
格佞
宋武帝少事戎旅，不经涉学，及为宰相，颇慕风流，时或谈论，人皆依违，不敢难郑鲜之难必切至，未尝寛假与帝言，要湏帝理本屈，然后置之，帝有时慙恧变色，感其输情，时人谓为格佞。
堕叠
唐窦潏为京兆尹有惨酷之名谓之堕叠
佞散骑
梁江革为庐陵王长史，时少王行事，多倾意于籖，帅革以正直自居，不与典籖赵道智坐道智，因还都启事，面陈革隳事好酒，以琅琊王昙聪，代为行事，南州士庶为之语曰：故人不道，智新人佞散骑，莫知度不度，新人不如故。
作楚囚
东晋过江人士，每至暇日，相要出新亭饮宴，周顗中坐而叹曰：风景不殊，举目有江河之异，皆相视流涕，惟王导愀然变色曰：当共戮力王室，克复神州，何至作楚囚相对泣邪！众收泪而谢之。
池水清
唐有韩伸者，善饮博，或经年忘其家，多落魄于花桞间，其妻怒甚，或时自徃驱趂而同归，常逰东川经年不归，一日聚其徒，挈饮妓而致幽防，夜坐方洽，妻领女仆潜匿邻舎伸夜防筵，合揭声唱池水清，不絶其妻于脑后一棒打，落幞头，扑灭灯烛，伸即窜入饭，牀之下有同坐客暗，遭鞭挞不胜其苦，然后遣二青衣把髻牵行，一步一棒，牵至烛下，乃知其非良人，伸尚露头，潜饭牀下，蜀人大以为笑，时軰呼韩为池水清。
附骥尾【二则】
伯夷，叔齐，传曰：伯夷，叔齐虽贤，得夫子而名益彰，顔囘虽笃学，附骥尾而行益显。
汉樊哙，少以屠狗为事，灌婴睢阳，贩缯者也，太史公曰：方其鼓刀屠狗，卖缯之时，岂自知附骥之尾，垂名汉庭，徳流子孙哉？
万人敌【二则】
前秦张蚝，膂力过人，或曳牛，苻坚甚宠之，常致左右，终为名将，所在有殊功，世称邓羌，张蚝万人敌。
后周王杰，本名文达，少有壮志，每以功名自许，周文竒其才尝谓诸将曰：王文达万人敌也。
肉飞仙
隋沈光，少骁防，善戯马，为天下之最，不拘小节，防交通轻侠，初建禅定寺，其中幡竿髙十余丈，适值绳絶非人力所及，光谓僧曰：当为上绳，因取索口衘，拍竿而上，直至龙头，系绳毕，手足皆放，透空而下，以掌拒地，倒行数十步，观者骇悦，莫不嗟异，时人号为肉飞仙，仕为朝散大夫，谋诛宇文化及，语泄被杀。
老佣
后汉初，刘盆子居长乐宫，腊日设乐，大防盆子坐正殿，中黄门持兵在后，公卿列坐殿上，酒未行，其中一人出刀笔书谒欲贺，其余不知书者，起往请之，各各屯聚，更相向背，大司农杨音按劔骂曰：诸卿皆老佣也，今日设君臣之礼，反更淆乱，儿戯尚不如此，皆可格杀。
狂奴
后汉严光隐 ， ， ， ， ， ， ， ， 【身】不见，光武三聘而后至，司徒侯覇见之，语亦不答，乃投札与之，口授曰：君房足下，位至鼎足，甚善，怀仁辅义天下悦，阿谀顺防要领絶覇得书封奏之，帝笑曰：狂奴故态也。
老奴【四则】
胡奋女选入为贵人，奋唯一子，早亡，及闻女为贵人，哭曰：老奴不死，唯有二児，男入九地之下，女在九天之上，宋赵伦之虽外戚贵宠，而居身俭素，性野拙，澁于世事，多所不解，为防军资力不称，以是见贬，光禄大夫范泰好戯笑谓曰：司徒公阙必用汝老奴，我不言汝资地所任，要是外戚髙秩次第所至伦之大喜，每载酒肴诣泰，齐袁旧善，图写人面，与真无别，时南康郡守刘绘妹为鄱阳王妃，伉俪甚笃，王为齐明帝所诛，妃追伤过切，心用恍惚，遂成癎病，医所不疗，乃令旧画王形像，并图王平生所宠姬共照镜，状如偶寝，宻令媪妳示妃，妃见乃唾之，因骂曰：斫老奴晩，于是悲情遂歇，病亦痊除，唐文昌左丞卢献第二女先适郑氏，其夫早亡，誓不再醮，姿容端秀，顔调甚髙姊夫羽林将军李思冲姊亡之后，奏请续亲，许之，兄弟并不敢白，思冲择日备礼，贽币甚盛，执勅就宅，卢氏拒闗大声詈曰：老奴，我非汝匹也，乃逾垣至所亲家截髪冲奏之勅，不夺其志，后为尼甚精进。
死狗奴
唐孙揆为昭义军节度使，讨李克用，不胜被执，克用厚礼，将用之曰：公軰当从容庙堂，何为自履行阵，揆大骂不屈，克用怒，使以锯觧齿不行，揆谓曰：死狗奴觧人当束之以版，汝軰安知，行刑者如其言，骂声不辍，至死，昭宗怜之，赠左仆射。
六籍奴婢
唐刘蕡，精于儒术，尝读文中子忿而言曰：才非殆庻，拟上圣述作，不亦过乎！或问：文中子于六籍如何？蕡答以人望文中子于六籍，犹奴婢之于郎主耳，后人遂号文中子为六籍奴婢。
老婢材
晋王敦病笃，不能御众，命兄含为元帅，率兵犯阙，帝遣中军司马曹浑等击含于越城，含军败，敦闻，怒曰：我兄老婢材，自后门户衰矣，兄弟材兼文武者，世将处季皆早死，今大事去矣。
奴贼
唐原州奴贼为冦，丘行恭诣贼营，手斩奴帅，谓众曰：若皆豪杰也，何为事奴乎？使天下号曰奴贼，众皆伏曰：愿改事公。
憨獠
五代，南唐刘玢不君，其弟洪熈等隂遣陈道庠养勇士陈思朝等弑玢，其弟晟立，晟杀其诸弟及陈思朝等陈道庠惧不自安，其友特进邓伸以荀悦汉纪遗之，道庠莫能晓，伸骂曰：憨獠，韩信诛而彭越，醢皆在此书矣，道庠悟，益惧，晟闻之，大怒，斩之。
髙子
五代十国，南平髙氏据有荆南，地狭兵弱，介于吴，楚为小国之主，自吴称帝而南汉，闽、楚，皆奉梁正朔，歳时贡举皆假道荆南，从诲尝邀留其使者，掠取其物，而诸道以书责诮，或发兵加讨，即复还之而无愧，其后南汉与闽，皆称帝，从诲所向称臣，葢利其赐予，俚俗语谓夺攘，茍得无愧耻者为子，犹言无頼也，故诸国皆目为髙子通鉴：谓之髙无頼。
轻薄团头
唐昭宗时翰林学士韩渥荐赵崇为相，崇时为御史大夫，梁祖尝言于昭皇，赵崇，是轻薄团头于鄂州，坐上佯不识，骆驼，呼为山驴，王遂阻三事之拜。
乞活
晋东瀛公腾之镇邺也，携并州将田甄等部众万余人至邺，遣就谷冀州，号为乞活。
乞儿
隂生者长安渭槁下乞儿也，常乞于市中人厌苦，以粪洒之，旋见于里中，衣不污如故，长吏试收系着桎梏，续在市中，乞洒者之家室自坏，长安中謡言曰：见乞儿与美酒，以免破屋之咎。
铜山大贼
唐李义府相髙宗晩以裒索为务，金吾仓曹叅军杨行頴白其赃，诏司刑太常伯刘祥道与三司杂讯，除名流嶲州，或作河间道元帅刘祥道破铜山大贼李义府露布，榜于衢，【原注谭賔録云露布称，混奴婢而乱放，各识家而竞入】。
刼陵冢贼
五代梁温韬为义胜军节度使，在镇七年，唐诸陵在其境内者，悉发掘之，取其金寳徙镇忠武，庄宗灭梁，韬自许来降，因令嬖人景进纳赂刘皇后，皇后为言之，庄宗待韬甚厚，郭崇韬曰：此刼陵冢，贼尔罪不可赦，庄宗曰：己宥之矣，不可失信，遽遣还镇，顷之，受代归阙，乆留京师亲党，或忧其阙乏，其子扬言曰：使一裸体黄，汉足了一年支费，盖谓刼陵所得金偶人也。
老贼【五则】
魏荀彧既死，孙权以露布告蜀，刘备闻之曰：老贼不死，祸乱未巳。
魏曹公下荆州，刘琮举众降，吴人皆恐，咸请迎之，独周瑜请击之，权曰：老贼欲废汉自立乆矣徒忌二袁吕布，刘表与孤尔，今数雄巳灭，唯孤尚存，孤与老贼势不两立，君言当击，甚与孤合，此天以君授孤也，遂败之于赤壁。
魏刘雄鸣者，蓝田人，少以采药射猎为事，常居覆车山下，每晨夜出行云雾中，以识道不迷，而时人因谓之能为云雾，郭，李之乱，人多就之，后诣太祖执其手曰：孤方入闗梦得一神人，即卿邪？乃厚礼之，表为将军，令迎其部党，部党不欲降，遂却反，太祖遣夏侯渊破之，雄鸣复归降，太祖捉其须曰：老贼真得汝矣！复其官。
晋桓大司马乗雪欲猎先过王，刘诸人真长，见其装束，单急问老，贼欲持此作何桓？曰：我若不为此，卿軰亦那得坐谈。
北齐文宣帝以祖珽险薄多过，帝数罪之，每谓为老贼。
白贼
宋张畅为安北长史，魏太武南征，至彭城，畅在城上，与魏尚书李孝伯语时，太尉江夏王义恭镇彭城，孝伯曰：魏主言太尉，镇军乆阙南信殊当忧邑，若欲遣信，当为防送，畅曰：此方间路甚多，不复以此劳魏主，孝伯曰：亦知有水路，似为白贼所断，畅曰：君着白衣，故称白贼邪？孝伯大笑曰：今之白贼，亦不异黄巾，赤睂，畅曰：黄巾赤睂，似不在江南，孝伯曰：亦不离青，徐畅曰：今者青，徐实为有贼，但非白贼。
蔡贼
唐末，马殷与刘建锋皆蔡州朗山人同里，凡秦宗权党散为盗者，皆以酷烈相矜，时通名蔡贼云：