御制题帝王经世圗谱【有序】
帝王经世之道，具在六经法戒所垂取，则不逺顾篇籍殽陈披览，非一时可竟，唐仲友乃撮举诸经要防，列为图谱，旁采传注，附以总説分门别类，条理秩然读之，而其辞易通，玩之，而其义易见，允为政治圭臬，若夫择之精语之详，提要钩深用力，不纷而见功甚钜，宜周必大题词，比诸水之流，东而车之指南也，夫左图右史，借资观省之益，兹乃彚而为一，苞括靡遗，永乐大典中搜罗甚富，如此书之有资，君道葢不屈指数也。洵宜侑诸座右，鉴以朝夕庸讵赏其广搜，博记已哉！序识大端，用申作诗之意。
后皇建极，亮天工，法在六经几部中，守此治兮，违此乱慎，惟始亦要，惟终谱图，剏见唐仲友，叙语详言，周子充讵止存羊爱其礼，须知示鹄折乎？衷四千年，【自尧至今四千一百余嵗举成数也。】里废兴，伙百廿篇，间櫽括融，【是书百二十有二篇，厘为十卷，】理世津梁，心以慕作君轨范，聴当聪行间，聪是珍希有座侧，恒应置一通，宁曰：纂言资博考践行，益用朂吾躬。
钦定四库全书      子部十一
帝王经世图谱      类书类
提要
【臣】等谨案：帝王经世圗谱十六卷宋唐仲友撰仲友，字与政，金华人，绍兴中，登进士第，复中宏词科，后守台州，与朱子相忤，为朱子所论罢，故宋史不为立传，惟王象之，舆地纪胜，称其博闻洽识，尤尚经制之学，又朱右白云，藁有题宋濓所作仲友，补传云在台州发粟赈饥，抑奸拊弱，剙浮梁以济艰，涉民赖利焉，则仲友立身自有本末，其与朱子相轧，葢以陈亮之诬，搆观周宻齐东野语所载，唐朱交奏始末一条，台妓严蕋一条，其事迹甚明，未可以是病仲友也，是书原本十卷永乐大典所载以图谱，数繁析为一十五卷，然但均其篇，页而不复分别其门，目割裂舛混原，次遂不可寻，今详为厘正，依类排比，分为一十六卷，体例之淆，句字之误，则各为考核，更定而附注案语于下方，其分类纂言：大要以周礼为纲，而诸经史传，以类相附于先圣，大经大法，咸縦横贯串，曲畅旁通，故以帝王经世为目，其所绘画山居部分，经纬详明，具有条理，其所辨订，不甚主注疏旧说而引据博赡，亦非杜撰空谈，葢考证之学，议论易而图谱，难图谱之学隂阳竒偶推无形之理，易名物制度，考有据之典难仲友，此篇可徴其学有根柢矣，自宋以来，儒者拘门户之私，罕相称引，沈埋蠧简，垂数百年，一旦自发其光，仰邀。
宸翰且
特命剞劂以广其传岂非真是真非待
圣人而后定哉【臣】等编次之余既仰钦
睿鉴髙深且以庆是书之遭遇也乾隆五十一年
二月恭校上
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
帝王经世图谱原序
汉司马谈父子贯穿经传，驰聘古今，谓当时六艺已千万数，故有儒者博而寡要，劳而少功之言，唐韩愈文不絶吟编不停披，然亦记事提其要，纂言钩其深，矧去古逾逺众说日繁，才学未逮于前贤，宜其用力劳而见功，防此图谱所繇作也，虽然，分门类事者，固多其能，旁搜逺绍合异为同则鲜矣，金华唐仲友，字与政，于书无不观，于理无不究，凡天文，地志，礼乐刑政隂阳度数兵农王覇，皆本之经典，兼采传注，类聚羣分旁通，午贯使事，时相参，形声相配，或推消长之象，或列休咎之证，而于郊庙学校畿疆井里，尤致详焉。各为总说附，其后始终条理，如指诸掌，每一篇成，门人金式辄缮写，蔵弆积百二十有二篇，又得与政犹子，别本相与校讐厘为十卷，以类相从，防分教庐陵，将镂版校官，而郡守赵侯善，鐻助成之属，余题辞，夫水之流东，唯海是归，车之指南，其途不迷，今是书折衷于圣人，示适治之路，故名曰帝王，经世图谱，非其他类书比也。昔汉儒专通一经，仍守师说，居家用以修身，涖官取以决事，况乎六经防趣百世轨范，皆聚于此，学者能因之广记，备言精思博考，守以卓约，则他日见诸行事，岂不要而有功也欤？与政名臣子，少登两科，厯秘书省正字，著作佐郎，出知信，台二州，擢江西提点刑狱，孝宗深竒其才，不幸得年仅五十三，凡所蕴蓄，百未究一，予每与士大夫共惜之，因序其书，并告来者，嘉泰元年七月庚戌，前进士周必大书。
钦定四库全书
帝王经世圗谱卷一
宋 唐仲友 撰
圗书卦章经纬表里圗
大衍揲蓍之圗
大易阖辟徃来之圗
<子部,类书类,帝王经世图谱,卷一>
<子部,类书类,帝王经世图谱,卷一>
<子部,类书类,帝王经世图谱,卷一>
易曰：河出图，洛出书，圣人则之，书曰：天乃锡禹洪范九畴，彝伦攸叙，汉儒谓伏羲受河图，则而画之，八卦是也。禹锡洛书法而陈之，洪范是也，凡九畴六十五字，皆洛书本文，刘歆以为，河图，洛书相为经纬，八卦九章，相为表里，经纬表里之言，则然谓羲独则河图禹独法，洛书则偏矣，偏取图书，以分卦范，则所谓经纬表里者，歆或未尽知也。六十五字，为洛书本文，事不经见，然图书皆出，作易之前，是说未可据信也，今以易范考之，则河图，洛书易，范兼取之矣，河图之数四十五，四象也，四象奠方，八卦成列，而居中以贯之者，五也；洛书之数五十五，五行也，以奇生者以耦成以耦生者，以奇成而得位，以合之者亦五也。参伍以变，错综其数者，易之，取河图也。五位相得而各有合，易之取洛书也，总其凡则自一至九，其数四十五，范之取河图也。总其目，则自行至极，其数五十有五，范之取洛书也，易之中爻，范之皇极，则贯象数而通之者，中而已，河图象也，天五错综而地十之数，隠于错综之间，洛书数也，天五有合而地十之数，显于有合之际，隠显不同，而土之为十五者，常自若也，然则大衍之数五十者，何也防隠显而通象数者也，图显其十书，隠其五参天两地，隠于术数之外，而显于生爻之中，圣人所以则图书而妙象数也，图显其十，圣人显之乎？书隠，其五，圣人隠之乎圣人而隠显是数也。圣人凿矣，五数之中也，五行备矣，十数之合，五之衍也，以五乗十以十乗五皆五十，而衍数立矣，圣人安能隠显之能知之，能用之而已，大衍通于范乎？五行隠而皇极虚斯大衍之数明矣，五事而次，皆曰：用初一曰五行不言，用大衍之义着矣，月令河图之数也。故土藏十，主盛徳言故四象举成，以见生土之盛徳也不以成数言者十非土之盛，而分寄于四象者也，圣人之则图书也，以画卦以陈，范妙极天人之蕴，而其绪余则画井田制军法，奉时令咸出于此，然则圣人之观象极数，意可知矣。况寓其神智于蓍卦，吉凶与民同患者，大衍之数也，其可以私意凿哉？【雄最知，大衍数者，故数曰：三八为木，四九为金，二七为火，一六为水，五五为土，图曰：一与六共宗，二与七为朋，三与八成，友四与九同道，五与五相守不言，五十为土，五与十相守者，知藏五之为大衍也，然则图显其十书，隠其五岂圣人之凿，吾之私言哉？】：
孔安国曰：河图者，伏羲氏王天下，龙马出河，遂则其文以画八卦，洛书者，禹治水时，神龟负文而列于背，有数至九，禹遂因而第之，以成九类。
刘歆曰：伏羲氏继天而王，受河图，则而画之，八卦是也。禹治洪水，赐洛书法而陈之，九畴是也。河图洛书相为经纬，八卦九章，相为表里。
关子明曰：河图之文，前七后六八，左九右，洛书之文，九前一后三，左七右四，前左二前右八后左六后右。
邵子曰：圆者星也，歴纪之数，其肇于此乎？方者土也，画州井地之法，其仿于此乎？盖圆者，河图之数方者，洛书之文，故羲文因之而造易，禹箕叙之而作，范也。
蔡元定曰：古今传记，自孔安国，刘向父子班固皆以为河图授羲，洛书锡禹，关子明邵康节皆以十为河图，九为洛书，盖大传既陈，天地五十有五之数，洪范又明言：天乃锡禹洪范九畴，而九宫之数，戴九履一，左三右七，二四为肩，六八为足，正龟背之象也。惟刘牧臆见，以九为河图十为洛书，托言出于希夷，既与诸儒旧说，不合，又引大传以为二者皆出于伏羲之世，其易置图书，并无明验，但谓伏羲兼取图书，则易范之数，诚相表里，为可疑耳。其实天地之理一而已矣，虽时有古今，先后之不同，而其理则不容于有二也；故伏羲但据河图以作易，则不必豫见洛书而已，逆与之合矣，大禹但据洛书以作范，则亦不必追考河图而已，暗与之符矣。其所以然者何哉？诚以此理之外，无复他理故也。
右朱文公易本义易学啓所载，古今诸家之说，皆以证十为河图，九为洛书，河图授羲，洛书锡禹之分也，刘牧之说，考之经传，既无左验，托言出于希夷，则康节之学非出于希夷乎？何为而不同耶？今悦斋此书，独主刘说，岂考亭之书，是时，方成而悦斋，偶未之见邪？抑以好恶不同，而偏有所主邪？其自为说，则又谓图显其十，书隠，其五，既曰图显其十，则十之为图固矣。今其成书，不敢轻改，姑附考亭之说如右，读者茍能参而考之，易而观之，则亦可得而通矣。
<子部,类书类,帝王经世图谱,卷一>
数五十【河图显十洛书隠五前图备矣】
用四十有九【虚一者易之元范之极】
分而为二，以象两【，用蓍四十九分之左右手，以象两仪之分】。
挂一以象三，【既分左右手于左右，取一策，挂左手小指间三者三才也，】。
揲之以四，以象四时，【既挂一，以四分揲左右手之蓍】。
归竒于扐以象闰，【竒所挂之一扐，所揲左右手之余，既得余数以所挂归之】。
五嵗再闰故再扐而后挂，【挂既归，扐后二揲，惟扐三揲毕，一爻成再合，蓍而后挂，】古法云：三年一闰五嵗再闰三扐，一卦六扐，再挂闰法，【闰者嵗月日之余分，积而而成月，】二十八宿，惟斗占余分，故厯家谓之斗分 ，周天三百六十五度四分度之一【嵗余五日四分日之一，月余，六日合之嵗余十一日四分日之一，】 五嵗余五十六日四分日之一 五嵗再闰不及一日，四分日之三，【取象举天，数作厯推余分】。
【案一嵗余十一日四分日之一则五嵗应余五十六日四分日之一，不及一日，四分日之三原本作五十五日半，并一日半俱误，姑就其文义改之，然与今钦天监所用之法，仍属有差】。
干之策二百一十有六，【六爻皆三十六，共得二百一十有六】。
坤之策百四十有四，【六爻皆二十四，共得百四十有四】。
合三百六十，当期之日，【期日不足，天度五日四分日之一】。
二篇之策，万有一千五百二十，【六十四卦，卦六爻，爻三百八十四隂阳皆半干篇之策，阳爻一百九十二，共得六千九百十二，坤篇之策隂爻一百九十二，共得四千六百八】，易有四象，而爻用九，六爻皆自乾坤出。
四营而成易，十有八变而成卦，【一揲为一变，三变而成爻，一爻凡三变，十八变而成卦，】八卦而小成，【四象生八卦，九六，乾坤七八六子，八卦成列，象在其中，因而重之，爻在其中，小成六爻，立而易象，备】引而伸之，触类而长之，天下之能事毕矣，【谓八八六十四而易悉备。
<子部,类书类,帝王经世图谱,卷一>
<子部,类书类,帝王经世图谱,卷一>
<子部,类书类，,帝王经世图谱，,卷一>】洛书五十五，天地之定数也。河图四十五，天地之变数也，易具之矣，大衍生蓍之数也，五十图书之参合，十五之显，藏也，天地之数，隠其五参天两地，五行之本始也，大衍之用虚，其一元气，皇极之总统也，象两象三，象时象闰，揲法之，取象也，当期之日，当万物之数，防数之配合也，四营十有八变，小成引伸，触类而长，大衍之法数也。七八九，六四象也，九六为乾，坤七八为六子，阴阳老少之所以异也，爻用九六，乾坤之防也，父母三索而得男女纳甲之数也。游魂为变，变卦之微，防也，七日来复卦之微数也，广大悉备，纵横皆合，圣人未尝容心也，天授之，圣人推之，诸儒究之，白首而后能言，犹未得其要也。拘者谓圣人用力焉，穿凿以求象，如北辰不动，阴不兼阳之类是也。荡者谓圣人无力焉，汗漫以为说，衍天地之数，所赖者五十之类是也。过犹不及，皆非易之本，防易不云乎？幽赞于神明而生蓍，参天两地而倚数，观变于阴阳而立卦，发挥于刚柔而生爻，此天人相资之说也？曰：神明曰：天地曰阴阳，曰：刚柔天地之自然也？曰：幽赞曰：参两曰：观变曰发挥，圣人之妙用也？曰：生蓍倚数，立卦生爻，圣人因天地而作易，还以测之，而圣人不能外者也，然圣人之作易，非独以推天地之数，乃所以为人事，故曰和顺于道徳而理于义，穷理尽性以至于命，圣人之极数，其意在是，吾病拘者之凿荡者之汗漫，故取诸家及考以自然之数，悉图之，如右。
<子部,类书类,帝王经世图谱,卷一>
<子部,类书类,帝王经世图谱,卷一>
【案说内谓以三爻明往来者，为屯之属，考屯卦，初与二交，二与五应，则宜标初九六二九五三爻原图止列初九，似属遗漏，又蛊之刚，上为上九，柔下为初六，原止列上九观之，大观在上，为九五原讹，五为三大过，初为本弱上为末，弱原本末二字，倒置家人，风自火出，即说内，所谓以二象明往来者，如晋明夷之属，不必标爻原误列六四，一爻升之柔，以时升为六五原，讹初六，既济，刚柔正而位当，指六二，九五两爻原止列六二未济，柔得中刚柔应，指九二，六五两爻原止列五爻，又讹六为九，俱系舛错，今并改正】。
<子部,类书类,帝王经世图谱,卷一>
乾坤，易之门，不知乾坤，无以知易而乾坤之妙用，阖辟而已，阖辟更相用而乾坤之妙，无所不通，兹其所以为易也。故阖辟为乾，坤一阖一辟，为六子之变，往来为六十四卦之通互相之变，为四千九十有六，又配以岁月日时，五行之休旺，而吉凶之变，虽巧歴不能计，信乎其变通之不穷哉？六十四卦，彖，象之中发明往来，最为明白，故易不可以例推，而可以变观也，象之发明，惟取二体，一字之中，往来意见，彖之取义，不一而足，有以六爻，明往来者，泰否之属是也。有以五爻明往来者，剥之属是也。有以四爻明往来者，大壮之属是也。有以三爻明往来者，屯之属是也。有以二爻明往来者，临之属是也。有以一爻明往来者，复之属是也。有以物我明，往来者蒙頥之属是也。有以二象明往来者，晋明夷之属是也。易之本体，天尊地卑，故刚上柔下为恒，既济为刚柔，正而位当【案，刚柔正而位当系既济，彖传文，原本作小过，误，今改正】，然此乃乾坤之位之分，而道之与气，常相往来，而天地不交卦，乃为否？圣人即天泽以明其定位，即天地以戒其不交，兹所以为竝育而不相害，竝行而不相悖也，以六爻言之，上下分焉，以三才言之，上下中见焉，以六位言之，则有中不在人者焉，以二卦言之，下为内，上为外自内适，外为往，自外适内为来，三四为上，下二五为中，以六位言之，三四为中，亦为内，触类言之，而往来之义，见此易所以无体。
帝王经世图谱卷一
钦定四库全书
帝王经世圗谱巻二
宋 唐仲友 撰
易隂阳消长之圗
乾坤寒暑消长之圗
八卦配象之圗
六十四卦配象圗
易乾卦四徳之圗
四徳旁通之谱
易六画六位六龙之圗
坤卦履霜之圗
稽疑卜筮之圗
卜筮旁通诸谱
<子部,类书类,帝王经世图谱,卷二>
复雷在地中，复，先王以至日闭闗商旅不行，后不省方，【复即干之，初九，潜龙勿用之时，当静养以待其道，长乃可用也，】。
复如大病之初愈一，君子之初，进乃阳气潜萌于黄泉，雷在地中复之时，当静养以俟其朋来，若遽欲用之，则如大病初愈，而劳之，君子初进而与小人争，未有不死伤者也，若雷在穷冬，遽出于地，防阳发泄则涸隂沍寒必有甚于前日者矣。
临至于八月有凶 遯君子以逺小人不恶而严 遯尾厉 肥遯无不利
临刚长矣，然犹二阳也遯隂长矣然犹二隂也于二阳之卦已着，八月，有凶之戒，知临之，必有遯也，于二隂之卦已着君子逺小人之象，知遯之必至于剥也，戒遯尾之厉于初明，肥遯之利，于上言逺小人者不可不速且逺如此阳竒而隂耦君子少而少人多，故君子常难进而易退，小人常易进而难退，是以圣人切于戒君子而急于逺小人于二卦见之，雄覃思，太而自蹈，遯尾之厉，投阁符命，危身取辱，其法言称蜀，庄沈防郑子真，名振范蠡肥遯者，皆悔辞也，然肥遯，君子事蠡，未足与此。
泰初九防茅茹以其彚，征吉 否，初六，防茅茹以其彚，贞吉亨。
泰不防茅，则君子无继，无以保泰否？不拔茅，则君子将尽于小人，无以倾否？防茅于初九，引其类而有为，故曰志在外也，君子类进则外卦，阳进而泰，可保矣，拔茅于初六，爱其身以有待，故曰志在君也，君子全身则否，终能进而否可倾矣，诗小雅南有嘉鱼乐与贤南山有台，乐得贤，菁菁者莪，乐育才，皆防茅之义也。与已用之，贤则泰矣，必得未用之贤，有可成之才以继之，而后泰可保，此所以立太平之基，而天下喜乐之也，东汉桓灵之际，剥之时也，李膺陈蕃之徒，方将防茅以为泰，庭以为夬，其可得乎？所以小人害，君子几尽，其类人才，不竞天下为之，分裂者数百年，虽祸极时昏，亦由不知防茅于否之初云耳。
泰九二包荒用冯河不遐遗朋亡得尚于中行
九二泰之大臣也，其道当以大公处之，稍有偏私，则非泰矣，包荒以容之，用冯河以才之不遐遗，朋亡以合并之，以是而得尚乎中行，不亦光大乎？庻顽谗説欲并生哉！舜所以命禹，迁殷顽民，式化厥训，周公所以师保，万民与。
临六五知临大君之宜吉 泰六五帝乙归妹以祉元吉 夬九五苋陆夬夬中行无咎
君体刚而用柔，臣体柔而用刚，以六五之柔而纳九二之刚，在临为知临之吉，在泰为归妹之，元吉以九五之刚，资四阳之助，以决上六之小人，犹深致其戒曰：苋陆夬夬，中行无咎，然则人君之刚柔，亦何常之有？柔以纳君子，则吉于临，而元吉于泰刚，以决小人，中行者无咎而已，决小人之难，与用刚之难如此，然则专任君子，而折小人于未进之萌者，圣人之本心，资君子之助，以决小人于巳，用之后者，其不得已耳。
临君子以教思无穷容保民无疆 大壮君子以非礼勿履 夬君子以施禄及下居徳则忌
小人之害君子，虽其本心欲然，亦必伺君子之间隙而乗之教有穷则变生容，保有疆，则助寡壮而非礼，则众怒禄不及下，则怨望居徳不忌则过失，多此皆小人乘君子之几也；故圣人深为之戒戒，教思容保于临戒，非礼于壮戒，施禄居徳于夬卦之才，事之叙也。
泰九二，无平不陂，无往不复，艰贞无咎，勿恤其孚，于食有福。
天地交为泰，天地之际，九三是也。于泰之盛，而察消息之礼，极持守之戒者，其惟艰贞乎？假乐之卒章，艰贞之道也。
夬于王庭，孚号有厉，告自邑，不利即戒，利有攸往，彖曰：健而説决而和。
小人之难，去甚矣！五阳决一隂于王庭，可以直道而行矣，继之以孚号，有厉则尚，当致其惧焉，告自邑，不利即戎，尚力则穷故也。决柔君子之不得已以为喜，则小人之党惧矣，陈蕃事女主，非夬之时，露章以诛宦官，欲于王庭也，不亦难乎！
夬，君子以施禄及下居徳则忌 否，君子以俭徳辟难不可荣以禄。
在夬而施禄及下，则人心安在？否而不荣以禄，则小人不得以厚禄縻君子，人心安则小人无间，以求复，君子不縻于小人，则能逺害以待其敝，夬不施禄，是去小人以为巳，利也，否而荣以禄，则邦无道而富贵也。
姤，女壮，勿用取女，【姤即坤之初六，履霜坚氷至，欲其早辨，故勿用取女】。
姤乃一隂之萌天地相遇，品物咸章之时，何谓女壮？阳始徃而隂始来来者，壮而徃者衰，不辨于早，则遯否与剥，皆驯致者也。故辨坚氷当于初六履霜而辨之，则无及矣！姤之勿用取女，辨早之道也。
否九四有命无咎畴离祉
保泰非柔纳刚不能得，臣非九二包荒，不能安众休否？非君臣同徳无以救天下之乱，以刚居近，奉命而行，乃可以无咎，而畴离祉也，泰六四复否之端，故曰翩翩，不富以其邻否？九四复泰之端有命，而后无咎，君子之难，小人之易如此，陈蕃，窦武欲诛宦寺，于女主之手，其无命有咎，而畴离祸者乎？
休否大人吉其亡其亡系于苞桑
否非大人不能休也，休否，遂以为无否？其否也不旋踵，夫子赞易详矣，小毖之求助其亡之辞也。
坤六四，括囊，无咎无誉，文言曰：天地变化，草木蕃，天地闭，贤人隠。
十二卦，反复圣人，皆致意于君子小人之际，惟观不言，君子小人之进退童观，闚观皆着小人之情，而卦意主为设教，盖观在剥否之问，事亦可知，易道变通，取象不一，不可以典要求也，坤之六四，即观也，着括囊之义焉，天地变化泰也，虽草木犹蕃，行苇是也，天地闭否也，贤人犹隠君子阳阳是也，否已当隠则四之括囊，尚何疑哉？贤人而括囊，则人物失其性者多矣，非大观之，圣人神道，设教以服之，何以慰斯民哉！
剥上以厚下安宅
君子常欲损上以益下旅，无逸是也。小人常欲剥下以媚上，荣夷公，好利是也，剥下，乃所以剥上自足，而辨自辨，而肤小人之剥，势必至此，君子知厚下安宅，则不至于剥矣，小人何以自进？其説以剥君子哉！
剥六五贯鱼以宫人宠无不利
阉宦，自古有之，以宫人宠，何不利之有？周官阉爵止，士属于内，宰供门户扫除之役，而无与政事，其贯鱼以宫人宠之意，与汉光武，唐太宗得之，宣帝明皇失之逺矣。
剥上九硕果不食
倘非肥遯于遯，防茅于否，则君子尽于小人，尚安有不食之硕果哉？肥遯防茅，所以为硕果，硕果所以为来复也。
复朋来无咎 泰朋亡 坤得朋丧朋【意亦防通】
复欲朋来虑其无助也。泰欲朋亡，虑其絶物也，朋来，所以为泰朋亡，所以保泰。
荀卿作成相言，文武之道同伏羲，葢有深意，作易固该三才之道不止，为君子小人，然为天下治乱之本者，君子小人而已，六十四卦言隂阳消长君子小人之进退，最着明者，在此十二卦，故总而论之，周公得文王之道以告成，王者立政之书，是也。与此卦合而观之，则忧小人而危君子，伏羲文武，无异道也，荀卿为楚作成相，故其言及此。
<子部,类书类,帝王经世图谱,卷二>
易八卦而配象者十有四，圣人无容心焉，惟其象而已。干之象，无假于金，故独取于天，巽之象，有取于木故不独取于风，其为五行一也，一取一否，在象故也。水在雷天之上，则为云云者，水之气也；出乎山之下，则为泉，泉者，水之萌也，在雷之下则为雨，雨者，水之施也，无非水者，故正卦曰水，以言其体，大之合乎雷者为电，其出入乎地，而照临万物者为明，无非明者，而日为明之大，故正卦曰：明以言其用，经之互相发明也如此説卦之于离坎，言水火言雨，言电而独不言云：非缺文也。发之于象畧之于説以明八卦之所为，非止于説卦之所举者，故曰：引而伸之，触类而长之，天下之能事毕矣。
在干为四徳在它卦变易不同，虽其四者，与干异意，观其彖辞可知矣。
元在干为始，在它卦为大元亨利贞，虽并列为四徳，然元以统天资始必至于流形，利以御大变化，乃正其性命，元亨利贞，相因之理如此，故曰，立人之道，曰仁，曰义干，不言所利，以其大也，坤者，干之配犹有所指，言屯随临，无妄革，虽其四者，然彖或释之曰：大亨正我曰：大亨以正，则异乎干之不言矣，古説以贞为信，非也，干事必以智，智而凿，则物有失其性命之情者矣，智者行其所无事，知斯二者弗去是也；言智而正其性，孟子乎？
<子部,类书类,帝王经世图谱,卷二>
<子部,类书类,帝王经世图谱,卷二>
<子部,类书类,帝王经世图谱,卷二>
<子部,类书类,帝王经世图谱,卷二>
<子部,类书类,帝王经世图谱,卷二>
<子部,类书类,帝王经世图谱,卷二>
<子部,类书类，,帝王经世图谱，,卷二>，易曰：天地设位，圣人成能，人谋鬼谋，百姓与能，天地大矣，有所不能，而圣人实成之，圣人之聪明，固高于天下而不敢自用其聪明，明则有人谋，幽则有鬼谋，谋无不尽，断而行之，则固在圣人，故百姓之与能，舍圣人亦无所归也，洪范之有稽疑，其以此哉？夫五事俢于已，八政施于民，五纪恊于天皇极，建而三徳，乂人事，可谓尽矣，理有未易穷，变有未易，应明而人谋，不能无疑，将遂行之乎？疑谋之成，其害实大将，遂不行乎？势有不可不行者，圣人于此，乃始决之鬼，谋人心之与鬼神，本无以异，知觉有先后，则与鬼神合其吉凶者，大人而已，故人心之不同，不若鬼神之徳于吉凶为审也，鬼神犹不可射，矧可度乎？而吾何以通之？天地之生神物，固将以通神明之徳也天生神物，圣人则之，故探赜索隠钩深致逺以定天下之吉凶，成天下之亹亹者，莫大乎蓍，而非圣人莫之能用也，圣人用蓍，以为卜筮，立之官乎？为之法数，然后吉凶可得而审矣，茍不择其人，而建立之则有，如曹人之货，晋史齐史之阿，崔子甚而若汉之邱子明者，疑可得而稽乎？既立其人，则法数在此谨矣，不离乎五行，故曰雨，曰霁，曰，曰驿，曰克，卜五也。蓍不离乎四象，故曰贞，曰悔占用二也；稽疑，凡七则皆以衍忒也，有体有色，有墨有坼，卑者之占愈详，稽疑所言，则其气色而已，易有卦，有爻有象，稽疑之所言，则卦而已。举其一而可以类推也，得时得数得，方得位，得姓莫非衍者，失则忒矣，秦遇蛊得时也，晋遇复得方也。文公遇大有得位也，赵鞅得水适火，得姓也，穆叔之继庄，叔得数也。触类推之，得皆衍而失皆忒也，然而象数之变无穷，非一智之能尽，圣人之法，吾皆不可废也，传之各有其人，则立时人作卜筮，可偏乎哉？兆有三兆，易有三易，故卜以三而筮以三易，则占者固三人矣，三而习吉，如周公之金縢，不然，而皆不吉，其从何疑？三者有所未同，则从众可也，故曰：三人占，则从二人之言，古之用卜筮有常事，焉有非常之事，焉祀牲之日，昏冠之日，宾至之宅，死之居之，邻家之宰师之御，右致师尝之，卜芟狝之，卜戒社之卜，稼若此之类，皆筮之常者，故龟有八命，筮有九筮，官司之守，在周礼详矣，于左氏备矣，其大者君或临之，要皆常事而已，稽疑，言王者大法，岂言其常者哉！所谓大疑，则周礼之大询，所谓国危，国迁立君者，是矣。王者之于大疑，岂据舍人谋而从鬼，谋哉先之，乃心次之，卿士次之，庶民然后及于卜筮，禹谟之所谓官占可考矣。使立君而皆如禹国迁，而皆如作洛行危事，而皆如伐商，则是之谓大同，身其康强，子孙其逢吉，断可必矣，询国迁，如盘庚之治亳，询国危，如周公之东征，吾得无权哉？故五占从其多，而以龟筮为主，则虽如商周之卿士庻民小有不同，终亦可以获吉，而邾文公之迁绎，虽不利于君，尚不失为知命也；龟筮之神物，一也，龟天产而属乎阳，蓍地产而属乎隂故古人有短长之辨，而周官有后先之用，故龟从筮逆，犹可以作内龟筮，共违于人，则静吉而作凶，稽疑主乎？卜筮，卜筮主乎？龟蓍故也。然圣人之为卜筮以稽疑也，不疑何卜？晋立骊姬崔娶棠姜虽不卜，知其凶矣，然卜而皆验，以是知受命如响，吉凶与民同患，圣人之仁，天下至矣，卜不可违，故达卜不祥，卜不可渎，故卜不习吉，卜筮不相袭，卜不可以非所宜，故易不可以占险，春秋之际，犹可验也。然春秋之际，卜筮之法数独存，而稽疑之意，乖故违者，渎者卜非所宜者，以卜为市，假卜为诈者，靡不有之，洪范之道，晦周官之职废矣，然当时贤者尚多，禄仕于卜史之中，其占验皆若符契，自秦灭学，而畴人子弟分散，三兆之书遂亡，周易仅存，而术数浅驳，后世莫能明，古人之法，遇艮之八坦然着明而学，如杜预尚不能知，遂使范谓左氏失也，诬而栁宗元非国语，肆为无忌惮之论，夫以卜筮者尚其占，乃圣人之道而稽疑，九畴之一也，其庸可废乎？至于占梦，眡祲亦卜筮之助也，特职之有官，大人占之可也，召故老而讯之，则非矣。虽然，稽疑者，尽幽明之谋，而断之在圣人，若乃发言盈庭，我既厌，不可告，犹则非所以为稽疑矣，然岂有他哉？匪先民是程，匪大猷是经，故臧者违而不臧者依矣，盘庚大诰之书，则程于先民，而经以大猷者也，然则王者之稽疑，可不监盘庚周公而戒幽王哉？吾以近世之谈，易者畧卜筮言书者昧昧于稽疑，故以易范，周官参考之，而摭左氏之道，法谱而载之，以存其梗槩云尔。
帝王经世圗谱卷二
<子部,类书类,帝王经世图谱>
钦定四库全书
帝王经世图谱卷三
宋 唐仲友 撰
皇极建用之图
三徳防极之图
五行五事庶征配合之谱
五纪庶征贯通之谱
<子部,类书类,帝王经世图谱,卷三>
<子部,类书类,帝王经世图谱,卷三>
人受天地之中以生，均有是极，而建用皇极，其责在君，均有是中，性不得为异，觉有先后，性不得为同，故曰性相近也，习相逺也性相近而不同，性之所无，不可强也。尽性者，圣复性者，贤建用皇极者，善民之习，而复其性也，复能使之近不能使之同，故皇极一而建用之道，三也；三者何建？吾之极而五福，萃于吾身，底至齐信，用昭明于天下，虽不家至户晓，而有是极者，咸得于观感，故曰：用敷锡厥庶民，民之性明而易觉者，咸复其性，以保其极，虽不待亲接于都俞，而其锡君多矣，故曰：惟时厥庶民于汝极，锡汝保极，是之谓建极，此易之观也。大观在上，顺而巽，中正以观天下，皇建其有极也；观，盥而不荐，有孚颙若，下观而化也。锡汝保极也，然民之性明而易觉者，鲜有中人焉，非建极之所能感，长善救失，有待于好恶，荣辱之际，则作极不可已也，极不作，则失其常，心以为淫朋比徳者中人所不免也，故必待于作极而后无有天下，莫多于中人，而其可上可下，特未定也，故因材而笃其事，至详未为而有猷，已谋而有为，己为而有守，其是否之际，不可不念也，虽未协于极，亦不罹于咎，是可教也，受而诱进之可也，虽未见其能行而有好徳之言福而劝之，彼固乐于行其言矣，然茕独之言，易卑而难达，高明反是虐，畏之不审，则非所以作极有以言取人，以人废言之失矣，至于有能有为，则能行之，异于言之者矣，勉之使进，不独其人协于极国，所頼以兴也，若乃正人则非止于能为也，进乎？于汝极矣！富之，使益劝可也。不能使愿立于朝，则弃贤之罪，有所归矣，受之，锡之进之富之，皆所以待君子，至于小人之无好徳则不可锡之福，过而锡之，其咎大矣，五者作极之目也；在易之贲曰：观乎人文以化成天下，又曰：君子以明庶政，无敢折狱，作极之谓也，建极者，正心诚意之事也，外物不干，天理自见，私心何自而萌作，极则交物矣，吾心之不戒，偏陂好恶，偏党反侧，从而生矣，戒而絶之以遵道，干始由而忘之，以体道于终，则合天下之有极而复之，无不可者，作极之功，至则进乎建极矣，然天下不能皆中人也，颛之难，开建之不能于汝极也，作之不能归其极也，如之何使之悟？则有敷言而已，道至于言末也，不得已也，惟顺天理以迪之，使知所趋向，则虽未能使归其极，亦可使复其相近之性矣，近天子之光，相近之相也，建极而上，性保焉，作极而中人归焉，敷言而后觉近焉，无一民之不极，而建用皇极之道至矣，如此则徳可以为天之子为民之父母，如是而受人之归，徃以为天下王庶无媿哉！舜之执中，汤之建中，文王之克宅厥心，建极也，舜之敷奏，明庶汤之徳官功赏文王之遐不作，人作极也，舜之出纳朕命，汤之播告之，修文王之发号施令，敷言也，古之圣人未有偏废于此者，而夫子亦然，无行而不与二三子者顔渊知之由，求不与焉，兼人故退退，故进由求知之，樊迟不与焉，无违之告未喻，而何谓之问？继发夫子诲之亦谆谆焉，故唐，虞之民，比屋可封，三代之民直道而行，夫子之门，小以成小，大以成大，皆建用皇极之功也。或曰：不赏而民劝，不怒而民威于鈇钺，何以作极为，以身教者从，以言教者讼，何以敷言？为此执一，废百子，莫之论也，观而无贲也，作极可已也，贲而无咸也，敷言可止也，咸者兑上之卦，圣人之感人心，亦必以言，惟其出于诚则言，发而天下和平，庶民而以近天子之光，不谓和平，可乎？而何恶于敷言哉？故圣人恶夫不建而作，不作而言者，不恶夫建而后作，作而后言者，咸其辅颊舌，不作而言，滕口说而已，岂得谓之皇极哉！子欲无言建极，圣人之本心也，子如不言，则小子何述焉？敷言圣人之不免也，既曰见而民莫不敬，言而民莫不信，行而民莫不説又曰不动而敬，不言而信，并行而不相悖，本末精粗该贯，而两得者，其惟皇极，中庸之书乎？吾厌说书者，混并纷扰，而无所发明，故详释之云尔。
<子部,类书类,帝王经世图谱,卷三>
圣人之道，皇极而已，皇极之徳正直而已，人受天地之中以生，使人皆秉彝，则无往而非平康者，何以三徳为哉？然而人不能以皆中故徳必有权彊弗友，刚克，爕友柔克，此因人而为徳之权也徳不可以反中，故权必有道，沉潜刚克，高明柔克，此依乎中而行权之道也，有正直而刚柔辅焉，有刚柔而正直成焉，圣人之用刚柔，岂得已哉？其思之必审，其用之必当，故有一世之刚柔，刑罚世轻世重是也。有一事之刚柔，殱厥渠魁，胁从罔治是也。又有施之于一人者，格则承之，否则威之是也。讵可执一而偏胜哉？不执一，故有刚柔不偏胜，故刚柔防于极天之所以为天圣之所以为圣，中庸之所以为中庸，君之所以治民，所以知人，所以用刑所以教人，与夫六经之所以载道，孔门之所以长善而救失，未有能舍此者也，徂征之众，方合而干羽已舞于两阶，血流之战，方胜而散财发粟，式闾表墓，已见于未及下车之际，由之瑟，方见斥于丘门，而遽继以升堂之许，不忮不求，方以称由之緼袍，而何足以藏又以进，其所未至，圣人之于刚柔，如天之为天，其晦明之变，在于顷刻，岂可常哉？易六十四卦，三百八十四爻，其中爻百二十有八以隂居二以阳居五，谓之中正以隂居五以阳居二，谓之得中，而三徳之理着矣，卦以为时爻以为人，其为变无方，要以中为之主，则防于极之义也。后之为治者，曰：吾以刚或曰，吾以柔言治者，曰：今世当以刚，或曰，当以柔，是故知徳之不可执一而不知偏胜之失，无异于执一者，故论为治之徳而至于箕子之三徳而无余蕴矣，刚柔之徳不必至于福威，虽嚬笑，抑之间，而刚柔着矣，至于福威则刚柔之实也，故必君而后可以専之，周礼大宰以八柄诏王驭羣臣，可以诏而已，作之则惟辟而已，曰：威福足矣，而又曰，惟辟玉食，何也？葢人主之失权，皆自失礼始权者，人主之所共爱，而礼之所寓，常若不足爱，曾不知礼一失，而权从之矣，故繁缨与曲县似不足较，而夫子深惜之，于于奚者，虑夫礼一失，而权从之也，二执戈者前，则楚公子围之为君，人皆知之矣，改玉改行玉食，可以假人哉？齐之将为田氏也，晏子谓惟礼可以巳之，亦是意也。故玉食不以假人，则福威惟辟矣，福威，惟辟则刚，可以而沈潜，柔可得而高明矣，刚而沈潜，柔而高明，则彊弗友，爕友皆归于平康，而刚柔防于极矣，防于极则乌覩所谓刚柔者哉？故商颂曰：不竞不絿，不刚不柔，敷政优优，百禄是遒，毕命曰：不刚不柔，厥徳允修此非无刚柔者也，善用刚柔而防于极者也。防之典乐，臯陶之言，知人无其失，而有其济，皆防于极而已，故曰徳无常师主善为师，善无常主，协于克一，此商之所以亦克用劝也欤？
<子部,类书类,帝王经世图谱,卷三>
<子部,类书类,帝王经世图谱,卷三>
<子部,类书类,帝王经世图谱,卷三>
<子部,类书类,帝王经世图谱,卷三>
天人分际之说，圣人之训甚明，诸儒汨之，使洪范五行五事，庶徴感通之理，鬰而不彰，甚可叹也。天地之与人，其势辽絶而不通其所以相为感，召者惟一气耳，一气播而为五行降，而在人为五事，五行之气流行上下而为庶徴然则人之感动乎天，天之以行，与事示人者，其能舍是三者乎？天非屑屑以是应人，人非区区，以是感天，同禀乎一气，机缄之相关，此动而彼随桴鼓，未足喻其速也，三与八合而成，本在人为貌曲直之象也。木之化为雨，故貌之休咎，雨实应之，四与九合而成金，在人为言，声音之象也。金之化为，故言之休咎，实应之，二与七合而成火，在人为视火明，外景离之目也，火之化为燠，故视之休咎燠，实应之，一与六合而成水，在人为聼，水明内景，坎之耳也，水之化为寒，故聼之休咎，寒实应之，天五生土，在人为思土之化为风土者，金木水火之所生也，思者视聼言动之所资也；风者雨寒燠之所待也？故思之休咎，风实应之，别而言之，曰行曰事，曰：徴合而言之，同出乎一机，其能不相通相应，若合符节哉？箕子之言，着明易直若此，奈何？其汉儒汨之，而后世诸儒欲举而去之也。然则汉儒汨之如何？曰：皇极者，九畴之主，统三徳五事以协于五行而休咎福极，特其效也。汉儒之病以皇极列于五事以为六，其于六极，则偶合矣，于五行庶徴既阙其一则増益而离析之益，霿于咎益隂于罚析鱼于龙虵，至于歆，向父子而有异同之说，宜乎后儒厌之，欲举而弃之也，近世诸儒以皇极统五事，庶徴合福极以应休咎，固不易之说也，至谓皇极建则五事皆得休徴五福应之，皇极不建，则五事皆失咎徴六极应之，则未可也；自尧舜以来，虽六圣人之世，或未能使皆休而无咎，皆福而无极，至于三代，中材之主与后世之贤君，其于建用皇极，殆未尽也。而于五事固未至于皆失也。故离之而拘牵合之，而混并者，皆非箕子之本意也。然则皇极之统五事，奈何？曰：观之书可知也，正直固皇极之道也，既曰刚柔矣，而复统于皇极者，何也？用刚于弗友，而沈潜之用，柔于爕友，而高明之，故三徳无非极者，而于五事亦然，肃乂哲谋圣极也，狂僭豫急，防不极也，极于一事，则休于一徴福随之矣。不极于一事，则咎于一徴极随之矣。事徴之相感各缘其类，福极之应，则不可强，合视其徳之厚薄失之大小，以为所増之量数焉，且极之在五事，犹冲气之播于四时，岂曰和于春，则逆知三时之皆和，乖于冬而遂至三时之不可以复和耶？顾其所用可知耳，然则汉儒言，如是则五行失其性亦尽矣乎？推庶徴而至于妖孽，旤疴眚祥，相沴之说，经所无有，亦可信乎？曰：五行之理，广大悉备，汉儒未举其一隅，而况尽之乎？且五行万物之本也，其寓于人者，为藏为官为神，为窍为事，为常而后一身，得其生，其寓于天地者，为时为气，为日，为星，为方为辰，而后百化得其兴，其寓于物者，为形为材，为声为色，为臭为味，而后万类，得以成至于虫之为虫，牲之为牲，器之为器，灵之为灵，皆此气之寓焉者，是故五行有性，有气有位，有形有材，有事有味，箕子之畴，互见而兼该焉，独详之于味者，味所以养人者，周礼备之矣，人五行之秀气，参天地而用万物者，人君又其聪明而人所頼，以为父母，则夫一服食，器用嚬笑，动静之间已足，干天地之和，召五行之变，而岂止若汉儒所言数条而已哉！畧举其凡则以五常五事，恊之四时五气如汉天文志，五星之说，庶几得之而五行志之条目，亦其举隅，不可废也，至于妖孽，旤疴眚祥，相沴之属，皆咎徴之类人君所頼以警戒，而正厥事者，祥桑鸣雉拔木，偃禾皆为商，周之师保，何可忽哉？吾虑君子厌汉儒之拘牵，故依经订传，谱而明之，庶不因噎废食，视天人为适相值，以启小人，无忌惮之说，使箕畴庶徴几于无用，亦惓惓不忘之义云尔，至于洪范言五行，五事之序，以其生出之次，而庶徴特系诸人事而不可以次言，亦箕子防意所当知者，故并列之。
<子部,类书类,帝王经世图谱,卷三>
<子部,类书类,帝王经世图谱,卷三>
<子部,类书类,帝王经世图谱,卷三>
<子部,类书类,帝王经世图谱,卷三>
<子部,类书类,帝王经世图谱,卷三>
庶徴既通乎五事，又通乎五纪，何也？曰：王者之五事，修诸身者也，本诸五行而庶徴者五行之流散也，王者之政事，见于职者也，应乎五纪，而五纪者，庶徴之所由出入也，职存乎人，时协乎天，情在于下，法在于上，以人而合天，治之所以兴也，舍法而徇情，乱之所以致也，通乎五事者，修吾人以感乎天，通乎五纪者，取诸天以騐乎人，其为徴则一也。位有尊卑，事有详要职，有劳逸所位，弥尊所事，弥要尊者享其逸，卑者代其劳，在天在人，无二理也，王所省者，歳防王嵗之象也卿士所省者月，要卿士月之象也。师尹所省者日成，师尹日之象也。歳月日时，无易则百谷用成，王卿士师尹无易，则又用明俊民用章，家用平康，所谓元首明哉，股肱良哉，庶事康哉！也反是，则天之时，失其常，而物从之，人之治失其序，而人从之，所谓元首丛脞哉，股肱惰哉，万事堕哉也！星有好风，星有好雨，情之偏乎？民之证也。日月之行，则有冬有夏，法之存乎？臣之证也，月之从星，则以风雨，卿士舍法守以徇，民情而致乱之证也。故曰：取诸天以騐乎人也，天者人之验，则人足以感天矣，庶徴以时为休咎，时以职为得失，月之从星卿士，实感之也嵗月日时之无易，日月嵗时之既易，亦修诸人而关乎天者也，尧以歴象授时舜以玑衡齐政，凡以察此而己，然则洪范传言日为寒温，月为风雨，信乎？曰：行有冬夏，既言日月，则失行为之灾，奚独月哉？然则日月之为咎徴何以异？曰：吾闻之矣，寒署不时则疾，风雨不节，则饥教者，民之寒暑也，教不时伤，伤世事者，民之风雨也，事不节则无功，师尹卿士之得失，系民之休戚，关天之和否如此，故曰无旷庶官，天工人其代之，然则如之何？曰：明乎王之道而辨乎臣之职，谨乎歴数以协嵗月日时之纪，罔违道以干百姓之誉，罔咈百姓以从己之欲，而人职修焉，以四时为柄，以日月为纪，月以为量，而天功成焉，如是而休徴之不应犹有极，备极无之凶，吾不信也。曰：日月之行，可得闻乎？曰：尧典着之矣，月令详之矣，汉志备之矣，春夏致日，秋冬致月，以辨四时之序，不曰有四时，而独曰有冬夏，何也？二分隂阳之中也二至隂阳之极也寒燠之表，于是乎取之，其极犹不可，违所行以从民好，而况于其中乎？举冬夏则春秋可知矣。举月之从星，则以风雨则日之为寒袄，旸可触类而推矣，穆王之命，君牙曰：夏暑雨，小民惟曰怨咨，冬祁寒，小民亦惟曰怨咨言，民之欲恶何常，徇其无常，则艰守吾之有常，则易，是故谟烈之所启佑，则日月冬夏之行也，舍之而从星则乱矣，尔身克正，罔敢不正，民心罔中，惟尔之中，民惟卿士之从可也，月而从星，不可也，此以庶徴告卿士之说也，然则尧典月令汉歴之日星咸不同，何也？曰：是歳差之所为也，何承天知之明矣，唐一行论之详矣，逆考乎千嵗之上下推乎？千载之后，其精微不可悉合，大较可睹矣，周之盛也，以八灋治官府，大宰之施，灋于官府也，建其政，立其贰，设其考，陈其众，置其辅，又有宰夫以辨其八职，正师司旅，秩然其有叙也歳防月要日成井乎？其有条也，攷之于司防聼之于冡宰，而后诏王，而斟酌焉，此周公念用庶徴之成法也，吾病释经者之未详，五行传，独谆谆乎五事之休咎，故图列之，且究其说如此。
帝王经世图谱卷三
钦定四库全书
帝王经世图谱巻四
宋 唐仲友 撰
五纪旁通之图
厯象授时之图
春秋左传五纪旁通之谱
八政旁通之图
八政时令之图
周政废兴之图
刑罚世轻世重图
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
五事八政，修人事，以奉天道者也，故继之以恊用五纪，所以钦天道而治人事也。人不天，不成嵗月日时星辰，天之所为，而人所不能违也。天不人，不因歴数人之所推，而天所不能违也。天与人合，而五纪可得而用矣！故曰，协用五纪，一寒一暑，以为嵗春秋冬夏之四时，统乎嵗者也一盈一亏，以为月二十四气，七十二，统乎月者也，一昼一夜以为日朝夕昼夜之四时，统乎日者也。一经一纬，以为星辰寒暑之所由推迁，日月之所由交防也合是四者而推歩其数以为歴，则圣人之所以治人事也。盖圣人之协，用五纪有三义焉，歩其数以授时观其文，以察变法，其序以分职，三者备，则协用五纪之道尽矣！尧典之厯象授时之事也，周官之冯相实掌之，舜典之玑衡，察变之事也，周官之保章实掌之，洪范之庶徴分职之事也，周官之司防实掌之，故曰，圣人作则，以天地为本以隂阳为端以四时为柄，以日星为纪，月以为量，五纪之谓也，乾坤之防，所当卦气之所直五纪之数，该于易矣，贲观天文，以察时变，革以治厯明时五纪之义易备之矣，尧典一篇最详者，授时成嵗之事舜之受终，最急者在璿玑，齐政之法，考绩之典，丛脞之戒，则于分职，亦云谨矣，禹受尧舜之传，箕子发图书之经纬，其能不谨于五纪之恊用耶？周官之列职，深切着明矣，周衰官废，而天人之道，晦授时之不谨，至于再失，闰不告朔，察变之不详，至于官失其日用牲伐鼓之非礼，春秋既皆讥之矣，当时君子尚能占象推騐若符节之合，则先王之遗法，尚有存者，至秦灭学，而先王之道扫地，后世厯家仅能立法，倚数以成一家，凡先王授时之政，一切无有，而作讹成易，析因夷隩之事，一聴民之，自趋而己，至于象数变见视，为偶然而视，左氏所记为淫巫瞽史之説而不加省，亦可悲夫！夫先天而天弗违，后天而奉天时，惟大人能之，则恊用五纪，岂可忽哉！故本洪范五纪合庶徴参周礼戴记，尧典尔雅之説本之羲和通之，月令取左氏传所载类分之，为图谱，如右凡图谱之説兹不复出，而条其大槩如此。
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
君子之道，本诸身徴诸庶民五事，君所以修身也，五事，敬则可以言政矣，故八政次之食，所以养民，货所以通食而济民用，飬生备矣，则可以报本追逺矣故一曰食，二曰货，三曰祀先，飬生而后送死，先成民而后致力于神也，飬生送死无憾，则欲其安居，而乐业也，故司空次之，饱食暖衣，逸居不可以无教也，故司徒次之，教有所不行，不可以无弼也，故司冦次之，三者具自治之道尽，斯可以治人矣，礼以賔之师以正之，治人之道备矣，农用八政，何也？主乎厚也，先养之而后治之，先自治而后治人，先本而后末，先报而后安，先教而后诛，自反有礼而后师，无非厚者，兹其所以为农用也，观乎十三卦，制器之义，知八政之所由始焉，观舜之命九官，周之六典，知八政之所由备焉，观诗之风，雅知八政之所由废兴焉，观春秋知八政之所由，壊焉观孔孟之书，知八政之不克，复焉，观月令知八政之于秦，本亡而末从焉，观王制知八政之于汉有，其意而无其事焉。噫！古之飬民，何其厚而后世，何其浸薄欤？九官之命，详于飬民，而兵刑合于一官，六卿分职，则本末该矣，食货，教合于一官，因与创之异也。兵与刑分为二，职业钜事丛也，七月，公刘太王之诗，不及乎刑者，非无刑也，无俟乎刑也，刑非所美也，或以无讼，或因事而言，或思古而作，则有之矣，八政之中，教为极功，四者教之本，三者教之余也，治道之缺，自教始，其复也亦难，宣王之中兴，所以未至乎极功也，教不至，则刑有所不行，讹民之莫惩也，教之未至也，故规之，虽然，犹未离乎忠厚也，春秋大壊矣，圣人作春秋，所以继诗之美刺而存其忠厚也庶矣，加富富矣，加教圣人不得自行其道，足食足兵，民信之矣，弟子尚以不得已而去，为问春秋，得无作乎？孟子之言于齐，梁，滕者王道之本也，故不及乎师寇宾师之事，不忍其防，无恒产之民，陷溺而糜烂之也，始乎食，终乎兵参之以信，八政该而存矣，孔子为羣弟言万世之论也，始乎食终乎？教孟子为时君言，救民之术也，所谓不得已而去，兵者，如是而已，月令秦之书，以教盖畧其本蹷矣，况如令所言者秦，盖未悉行乎襄公，秦之始也，未能用周礼，将无以固其国，诗人何其见微哉！汉，唐君臣，独谆谆乎？吕氏之令，先王之八政，宜其不复也，王制一篇，刺六经而作，虽其次第，或与洪范异而八政，亦粗举焉，惜乎？又不见于施行也。
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
<子部,类书类,帝王经世图谱,卷四>
圣人之有刑，将以爱民，非以残民，将以辅教，非以害教，是故立之，欲其严也，禁之，欲其渐也，议之，欲其熟也，行之欲其当也，临之，欲其哀矜处之，欲其忠厚也，有间之当去，不免于用狱，不明勅之，是防民也，使民观刑象，徇官府，以木铎五禁，五戒左右先后之是谓立之欲严易之，噬嗑，先王以明罚，勅法是也，小惩大诫，小人之福于之极而撃之，不若于之初，而发之灭耳，于间之终，寜其灭趾，于间之始，故平之，以嘉石而教之以圜土，是谓禁之，欲渐易蒙之初九，发蒙，利用刑人，噬嗑之初九，屦校灭趾，无咎是也。情与法适相当，心与迹不相戾，犹必尽心也，矧于疑乎？聴之于众，稽之以貌，明啓刑书，而胥占之，无简不聴，众疑赦之，是谓议之欲熟，易之中孚，君子以议狱缓死是也。过者，疑者重而适轻者，恩义之所当恤者舎之则仁刑之则害仁，吾有赦宥焉，易之解，君子以赦过宥罪，是也。故者不改者轻，而适重者乱政，而疑众者刑之，则义舎之则害义，吾有刑杀焉，易之丰，君子以折狱，致刑是也。合是二者是谓行之，欲其当也，两造两剂，以禁狱讼，自史至王皆参，聴之非不明，慎于用刑也，然士之治自旬至朞皆有期日，而又有肺石以达穷，易之旅，君子以明慎用刑，而不留狱，是也。三后成功，不废尧之哀矜，九功，惟叙不愆，舜之寛简，不僣不滥，不敢怠遑，惟敬五刑，以成三徳君臣都俞大抵厚于自反而薄于责人易之，贲，君子以明庶政，无敢折狱是也。兹数者，恤刑之道也，犹不敢以道之得废法之修，五刑有服，五服则三就，五流有宅，五宅则三居，刑有重轻，法有多寡，所以为当其罪也，野刑不以施于乡军，刑不以施于国宫，刑不以施于官，所以为适其宜也，上刑适轻，下服，下刑适重，上服轻重，诸法有权，所以为得其情也，刑罚世轻世重，惟齐，非齐有伦有要，所以为合于时也，既讯之，羣臣又讯之，羣吏又讯之，万民所以为稽于众也，防攸兼于庶狱，惟有司之牧，夫所以为各得其职也，本末兼备，人法两尽如此，是以能乂用三徳而明徳慎罚囚戮，开释皆至于亦克用劝也，一毫之有愧于昔人；吾宁过于厚，无过于薄，则禹之泣辜，穆王之训刑，汉文之除肉刑殊时，而同道异徳而同心者欤。
帝王经世图谱卷四
<子部,类书类,帝王经世图谱>
钦定四库全书
帝王经世圗谱巻五
宋 唐仲友 撰
三礼五礼名数之谱
周礼祀天之谱
周礼祀天旁通之谱
周礼祭地之谱
地祗异名之谱
祭地旁通之谱
建置社稷谱
祭社稷谱
祭社稷旁通之谱
周礼祭祀彛尊之谱
<子部,类书类,帝王经世图谱,卷五>
周礼太宰之职，掌建邦之六典，三曰礼典，以和邦国，以统百官，以谐万民，凡治以礼待，賔客之治 ，小宰之职，以官府之六职辨邦治，三曰礼职，以和邦国，以谐万民，以事鬼神， 大司徒之职，因此五物者，民之常而施十有二教焉，一曰以祀礼教敬，则民不茍，二曰以阳礼教譲，则民不争；三曰以隂礼教亲则民不怨；四曰以乐，礼教和，则民不乖，以乡三物教万民而賔兴之，三曰六艺，礼乐射御书数 ，以五礼防万民之伪而教之，中 保氏养国子以道，乃教之六艺，一曰五礼 ，春官乃立春官宗伯，使帅其属而掌邦礼，以佐王和邦国， 大宗伯之职，掌建邦之天神，人鬼地之礼，以佐王建保邦国，以吉礼事，邦国之鬼神，只以禋祀祀昊天上帝，以实柴祀日月星辰，以槱燎祀司中，司命，飌师，雨师，以血祭祭社稷，五祀五岳，以貍沈祭，山林川泽，以疈辜祭，四方百物以肆献，祼享先王，以馈食享先王，以祠春享先王，以禴夏享先王，以尝秋享先王，以烝冬享先王，以凶礼哀邦国之忧，以防礼哀死亡，以荒礼哀凶札，以吊礼哀祸，烖以禬礼哀围败，以恤礼哀冦乱，以賔礼亲邦国，春见曰朝，夏见曰宗，秋见曰觐，冬见曰遇，时见曰防，殷见曰：同时聘曰：问，殷頫曰视，以军礼同邦国，大师之礼用众也，大均之礼，恤众也，大田之礼，简众也，大后之礼，任众也，大封之礼，合众也，以嘉礼亲万民，以饮食之礼，亲宗族兄弟，以昏冠礼亲成，男女以賔射之礼，亲故旧朋友，以飨燕之礼，亲四方之賔客，以脤膰之礼，亲兄弟之国，以贺庆之礼，亲异姓之国。
尚书舜典歳二月东巡守，至于岱宗，柴，望秩于山川，肆觐东后，恊时月正日，同律度量衡，修五礼， 有能典朕三礼，佥曰伯夷，帝曰：俞，咨；伯，汝作秩宗，夙夜惟寅，直哉惟清，伯拜稽首，让于防龙，帝曰：俞，往钦哉！ 臯陶谟，天秩有礼，自我五礼有庸哉！
虞书巡守修五礼，臯陶谟言，自我五礼至命官，则曰：有能典朕三礼，盖兼神人三礼，则事神之礼也。人明而神幽，幽足以事神，则明而治，人优为矣，故宗伯先言建邦之天神，人鬼地只之礼，则所为典三礼也，次之，以吉凶军賔嘉，则五礼也；夙夜惟寅，直哉惟清，则与鬼神合徳推而治五礼，夫岂难哉！此舜命官之意，而成周所祖述也，五礼之制，掌于宗伯，而其教掌于司徒，教万民养国子五礼，在六艺之首，又曰：以五礼防万民之伪而教之中，则无一民不在于礼者，夫子所谓齐之以礼者也，至于十二教一曰，祀礼则吉礼也；二曰阳礼，三曰隂礼则嘉礼也，四曰乐，礼则乐之中又有礼焉，此乃因五物而施之者土，均所谓礼俗防纪祭祀，皆以地媺恶为轻重之法，而行之者也。
<子部,类书类,帝王经世图谱,卷五>
<子部,类书类,帝王经世图谱,卷五>
周礼太宰之职，祀五帝，则掌百官之誓戒，与其具修，前期十日，帅执事而卜日，遂戒及执事，眡涤濯，及纳亨，赞王牲事，及祀之日，赞玉币爵之事，祀大神只，亦如之，掌次王大旅上帝，则张毡案，设皇邸，朝日祀五帝，则张大次，小次，设重帟，重案 司裘，掌为大裘，以共王祀天之服， 大司徒，祀五帝奉牛牲，羞其肆 ，充人掌击祭祀之牲牷，祀五帝，则系于牢，刍之三月， 大宗伯，以禋祀祀昊天上帝， 以玉作六器，以礼天地四方，以苍壁礼天，以黄琮礼地，以青圭礼东方，以赤璋礼南方，以白琥礼西方，以元璜礼北方，皆有牲币，各放其器之色，凡祀大神，亨大鬼，祭大祗，帅执事而卜日，宿眂涤濯，涖玉鬯，省牲镬，奉玉齍，诏大号，治其大礼，诏相王之大礼，若王不与祭祀，则摄位。凡大祭祀，王后不与，则摄而荐豆笾，彻，国有大故，则旅上帝， 小宗伯，兆五帝于四郊， 大烖及执亊祷祀于上下，神祗 肆，师类造上帝，封于大神 ，典瑞四圭有邸，以祀天，【王晋大圭，执镇圭，以朝日】 ，司服祀昊天上帝，则服大裘而冕，祀五帝亦如之， 巾车玉路，钖樊缨十有再就，建太常，十有二斿，以祀 ，大司乐，乃奏黄钟，歌大吕，舞云门，以祀天神 ，凡乐，圜钟为宫，黄钟为角，太蔟为徴姑洗为羽，靁鼓靁鼗，孤竹之管，云和之琴瑟，云门之舞，冬日至于地上之圜丘奏之，若乐六变，则天神皆降，可得而礼矣。 大祝掌六祈，一曰类，二曰造 ，辨六号，一曰神，号 大师，类上帝， 家宗人，凡以神仕者，掌三辰之法，以犹鬼神只之居，辨其名物，以冬日至致天神，人鬼 节，服氏祭祀，衮冕六人，维王之大，常 郊祀裘冕，二人执戈，送逆尸从车 ，大司冦之职，若禋祀五帝，则戒之日涖誓，百官戒于百族， 小司冦。凡禋祀五帝，实镬水，纳亨亦如之， 士师之职，祀五帝，则沃尸及王盥，洎镬水 职，金旅于上帝，则共其金，版 玉人，四圭尺有二寸，以祀天。
周易豫先王以作乐崇徳殷荐之上帝以配祖考 鼎圣人亨以享上帝 涣先王以享于帝立庙
尚书舜典肆类于上帝， 汤诰，敢用牡，敢昭告于上天神后 ，泰誓上类于上帝， 武成柴，望，大告武成底商之罪，告于皇天后土， 召诰，用牲于郊，牛二毛诗，生民尊祖也，后稷生于姜源文武之功起于后稷，故推以配天也。 以归肇祀，诞我祀如何？或舂或揄，或簸或蹂，释之，叟叟烝之浮浮，载谋载惟取萧祭脂，取羝以軷，载燔载烈，以兴嗣嵗卬盛于豆，于豆于豋，其香始升，上帝居歆，胡臭亶时，后稷肇祀，庶无罪悔，以迄于今，云汉不殄禋祀，自郊徂宫，上下奠瘗，靡神不宗，后稷。
不克上帝不临 昊天有成命郊祀天地也 我将祀文王子明堂也 时迈巡狩告祭柴望也 思文后稷配天也 噫嘻眷夏祈谷于上帝也 閟宫皇皇后帝皇祖后稷飨以骍牺是飨是宜
礼记曲礼大飨不问卜，不饶富， 王制，天子将出，类乎上帝，天子祭天地， 月令孟春之月，天子乃以元日祈谷于上帝 ，仲夏大雩，帝用盛乐 ，季夏之月，命四监大合百县之秩刍，以飬牺牲，令民无不咸出其力，以共皇天上帝 ，季秋大飨帝 ，季冬之月，乃命太史，次诸侯之列，赋之牺牲，以共皇天上帝社稷之飨 ，礼运鲁之郊禘，非礼也，周公其衰矣，杞之郊也，禹也，宋之郊也，契也，是天子之事守也，故天子祭天地，诸侯祭社稷，祝嘏莫敢易其常古，是谓大假， 祭帝于郊，所以定天位也； 故礼行于郊，而百神受职焉； 礼器，礼有以少为贵者，祭天特牲， 有以下为贵者，至敬不坛，扫地而祭，有以素为贵者，大圭不琢，大不和，大路素而越席，牺尊疏布，幂椫杓 ，是故因天事天，因地事地，因名山升中于天，因吉土以飨帝于郊，升中于天，而凤凰降，龟龙假，飨帝于郊，而风雨节，寒暑时，是故圣人南面而立，而天下大治，天道至教，圣人至徳 孔子曰：诵诗三百，不足以一献，一献之礼，不足以大飨，大飨之礼，不足以大旅，大旅具矣，不足以享帝，毋轻议礼 ，郊特牲郊特牲贵诚之义也。故牲孕祭，帝弗用也， 郊血，大飨腥，三献爓，一献孰至，敬不飨味，而贵气臭也， 郊之祭也，迎长日之至也，大报天而主日也，兆于南郊，就阳位也，扫地而祭，于其质也，器用陶匏，以象天地之性也，于郊，故谓之郊，牲用骍，尚赤也，用犊，贵诚也，郊之用辛也，周之始郊，日以至卜郊，受命于祖庙，作于祢宫，尊祖亲考之义也，卜之日，王立于泽，亲聼誓命，受教谏之义也，献命库门之内，戒百官也，大庙之命，戒百姓也，祭之日，王皮弁以聼祭报，示民严上也防者不哭，不敢凶服，汜埽反道郷，为田烛弗命，而民聼上，祭之日，王被衮以象天，戴冕璪十有二旒，则天数也；乘素车，贵其质也，旂十有二旒，龙章而设日月，以象天也，天垂象，圣人则之，郊所以明天道也，帝牛不吉，以为稷牛，帝牛必在涤三月，稷牛唯具，所以别事天神与人鬼也，万物本乎天，人本乎祖，此所以配上帝也，郊之祭也，大报本反始也， 明堂位，命鲁公世世祀周公以天子之礼乐，是以鲁君孟春乗大路载弧韣，旂十有二旒，日月之章，祀帝于郊，配以后稷，天子之礼也。 大传牧之野，武王之大事也，既事而退，柴于上帝， 乐记祀乎明堂，而民知孝 杂记，孟献子曰：正月日至，可以有事于上帝， 祭法，祭法，有虞氏禘黄帝而郊喾，祖颛顼而宗尧，夏后氏亦禘黄帝而郊鲧，祖颛顼而宗禹，殷人禘喾而郊冥，祖契而宗汤，周人禘喾而郊稷，祖文王而宗武王，燔柴于泰坛，祭天也，七代之所更立者，禘郊祖宗，其余不变也。 祭义，唯圣人为能飨帝，孝子为能飨亲，飨者乡也，乡之然后能飨焉， 郊之祭也防者不敢哭，凶服者不敢入国门，敬之至也， 祀乎明堂，所以教诸侯之孝也， 郊之祭，大报天而主日，配以月，夏后氏祭其闇，殷人祭其阳，周人祭日以朝及闇，祭日于坛，祭月于坎，以别幽明，以制上下，祭日于东，祭月于西，以别外内，以端其位，日出于东，月生于西隂阳长短终始相廵，以致天下之和，天下之礼，致反始也，致鬼神也，致和用也，致义也，致譲也，致反始以厚其本也。致鬼神以尊上也，致物用以立民纪也，致义则上下不悖逆矣，致让以去争也，合此五者以治天下之礼也。虽有竒邪而不治者，则防矣 昔者天子为籍千，冕而朱纮，躬秉耒，诸侯为籍，百冕而青，纮躬秉耒，以事天地，山川，社稷先古，以为醴酪齐，盛于是乎取之，敬之至也， 哀公问仁人之事亲也如事天，事天如事亲，是故孝子成身 ，仲尼燕居，子曰：郊社之义，所以仁鬼神也； 子曰：明乎郊社之义，尝禘之礼，治国其如指诸掌，而已乎 ，中庸明乎郊社之礼，禘尝之义，治国其如示诸掌乎？ 表记子言之，君子之所谓义者，贵贱皆有事于天下，天子亲耕，粢盛秬鬯，以事上帝，故诸侯勤以辅事于天子， 子言之，昔三代明王，皆事天地之神明，无非卜筮之用，不敢以其私防事上帝，是故不犯，日月不违卜筮，卜筮不相袭也，大事有时日，小事无时日，有筮外事，用刚日，内事用柔日，不违筮。
春秋，桓公五年，大雩， 左氏曰：秋，大雩书，不时也，凡祀，启蛰而郊，龙见而雩， 僖公十一年秋八月，大雩， 谷梁曰：秋八月，大雩，雩月正也，雩，得雨日雩，不得曰旱，十三年秋九月，大雩， 三十一年夏四月，四卜郊不？
从乃免牲，犹三望 ，左氏曰：四卜郊，不从，乃免牲，非礼也，犹三望，亦非礼也。礼不卜常祀，而卜其牲，日牛卜日曰牲，牲成而卜郊，上怠慢也，望郊之细也，不郊，亦无望可也。 公羊曰：夏四月，四卜郊，不从，乃免牲，犹三望，曷为或言三卜，或言四卜三卜，礼也，三卜何以礼？四卜何以非礼求吉之道三，禘尝不卜郊，何以卜？卜郊，非礼也，卜郊何以非礼？鲁，非礼也，鲁郊何以非礼？天子祭天，诸侯祭土，天子有方望之事，无所不通，诸侯山川有不在其封内者，则不祭也，曷为或言免牲，或言免牛，免牲，礼也，免牛，非礼也，免牛何以非礼？伤者曰牛，三望者何？望祭也？然则曷祭？祭泰山，河海，曷为祭泰山，河海山川，有能润于百里者，天子秩而祭之，触石而出，肤寸而合，不崇朝而徧乎天下者，唯泰山尔，河海润于千里，犹者何？通可以已也。何以书？讥不郊而望祭也， 谷梁曰：夏四月不时也，四卜，非礼也，免牲者为之，缁衣纁裳，有司端奉送于南郊，免牛亦然，乃者，亡乎人之辞也，犹者，可以已之辞也， 宣公，三年春王正月，郊牛之口伤，改卜牛，牛死，乃不郊，犹三望 ，左氏曰：不郊而望，皆非礼也。望，郊之属也，不郊，亦无望可也。 公羊曰：郊牛之口伤，改卜牛，牛死，乃不郊，犹三望，其言之何？缓也？曷为不复卜，养牲飬二卜，帝牲不吉，则扳稷牲而卜之，常牲在于涤三月，于稷者唯具是视，郊则曷为必祭稷，王者必以其祖配，王者则曷为必以其祖配，自内出者，无匹不行，自外至者，无主不止， 谷梁曰：郊牛之口伤之口，缓辞也，伤自牛作也，改卜牛，牛死，乃不郊事之变也，乃者，亡乎人之辞也， 成公三年秋，大雩 ，七年春王正月，鼷鼠食郊牛角，改卜牛，鼷鼠又食其角，乃免牛，谷梁曰：鼷鼠食郊牛角，不言日，急辞也，有司也，郊牛日展斛角而知伤，展道尽矣！其所以偹灾之道不尽也，改卜牛，鼷鼠又食其角，又，有继之辞也，其缓辞也，曰：亡乎人矣，非人之所能也，所以免有司之也，乃免。牛乃者，亡乎人之辞也，免牲者为之，缁衣纁裳，有司端奉送至于南郊，免牛亦然，免牲，不曰不郊，免牛亦然， 五月不郊，犹三望 ，冬，大雩 ，十年夏四月，五卜郊，不从，乃不郊 ，公羊曰：夏，四月，五卜郊，不从，乃不郊其言，乃不郊，何不免牲？故言乃不郊也， 谷梁曰：夏四月不时也，五卜强也，乃者，亡乎人之辞也， 十七年秋九月辛丑，用郊 ，公羊曰：九月辛丑，用郊用者何？用者不宜用也。九月，非所用郊也，然则郊曷用郊，用正月上辛，或曰用，然后郊 ，谷梁曰：九月辛丑，用郊夏之始，可以承春，以秋之末，承春之始，葢不可矣，九月用郊，用者不冝用也，宫室不设，不可以祭；衣服不修，不可以祭；车马器械不偹，不可以祭；有司一人，不备其职，不可以祭；祭者荐其时也，荐其敬也，荐其羙也非享味也， 襄公五年秋，大雩 ，七年夏四月，三卜郊，不从，乃免牲 ，左氏曰：孟献子曰：吾乃今而后知有卜筮，夫郊祀后稷，以祈农事也，是故启蛰而郊，郊而后耕，今既耕而卜郊冝其不从也， 谷梁曰：夏四月不时也，三卜礼也，乃者亾乎人之辞也， 八年九月，大雩， 左氏曰：秋九月，大雩，旱也，十一年夏四月，四卜郊，不从，乃不郊 ，谷梁曰：夏四月不时也，四卜，非礼也， 十六年秋，大雩 ，十七年秋九月，大雩， 二十八年秋八月，大雩， 昭公三年八月，大雩， 左氏曰：旱也， 六年九月，大雩， 左氏曰：旱也，八年秋，大雩 ，十六年秋九月，大雩， 左氏曰：旱也，二十四年秋八月，大雩， 左氏曰：旱也， 二十五年，秋七月上辛，大雩，季辛又雩 ，左氏曰：秋，书再雩，旱甚也，公羊曰：秋七月上辛，大雩，季辛又雩，又雩者何？又雩。
者非雩也，聚众以逐季氏也， 谷梁曰：秋七月上辛，大雩，季辛又雩季者，有中之辞也。又，有继之辞也， 定公元年秋九月，大雩 ，七年秋，大雩 ，九月，大雩， 十有二年秋，大雩， 十有五年，鼷鼠食郊牛，牛死，改卜牛，夏五月辛，郊 ，公羊曰：鼷鼠食郊牛，牛死，改卜牛，曷不言其所食，漫也，夏五月辛亥，郊曷为以夏五月郊，三卜之运也， 谷梁曰：不敬莫大焉， 哀公元年，鼷鼠食郊牛，改卜牛，夏四月辛巳，郊 谷梁曰：此该郊之变，而道之也。于变之中，又有言焉，鼷防食郊牛角，改卜牛，志不敬也，郊牛日展斛角而知伤，展道尽矣！郊自正月至于三月，郊之时也，夏四月郊，不时也，五月郊，不时也，夏之始可以承春以秋之末，承春之始，葢不可矣，九月用郊，用者不冝用者也，郊三卜，礼也，四卜，非礼也，五卜，强也，卜免牲者，吉则免之，不吉则否，牛伤，不言伤之者，伤自牛作也，故其辞缓，全曰牲，伤曰牛，未牲曰牛，其牛一也，其所以为牛者异，有变而不郊，故卜免牛也，已牛矣，其尚卜免之，何也？礼？与其亡也，寕有尝置之上帝矣，故卜而后免之，不敢专也，卜之不吉，则如之何？不免安置之？系而待，六月上甲，始庀牲，然后左右之，子之所言者，牲之变也，而曰我一该郊之变而道之，何也？我以六月上甲，始庀牲，十月上甲，始系牲，十一月，十二月，牲虽有变，不道也，待正月，然后言牲之变，此乃所以该郊，郊享道也，贵其时，大其体，其养牲虽小，不偹可也，子不志三月，卜郊，何也？郊自正月至于三月，郊之时也，我以十二月下辛卜正月上辛，如不从，则以正月下辛卜二月上辛，如不从，则以二月下辛卜三月上辛，如不从，则不郊矣，孝经，孝治章子曰：天地之性人为贵，人之行莫大于孝，孝莫大于严父，严父莫大于配天，则周公其人也，昔者周公郊祀后稷以配天，宗祀文王于明堂，以配上帝，是以四海之内，各以其职来祭，夫圣人之徳又何以加于孝乎？ 应感章事，父孝故事天明，事母孝，故事地察，长防顺，故上下治，天地明察，神明彰矣。
先王祀天之礼，见于经传甚明，而诸儒异説矛盾制始不明，惟参考而公取之，则坦然可举，大抵常礼嵗九郊雩明堂，圜丘，兆五帝于四郊也，变礼有旅，有类，造有祷祠，有柴望，有告有用牲，稽经可厯，考也，夏正之月，祈谷于上帝，诗之噫嘻，郊特牲之迎长日，春秋书郊，左传启蛰而郊，是也；夏祈谷于上帝，诗之噫嘻，月令：大雩帝，春秋书大雩，左传龙见而雩，是也；季秋大享上帝于明堂诗之，我将月令之大飨帝，孝经，宗祀文王于明堂是也，冬至日祀天于圜丘，诗昊天有成命，大司乐于地上之圜丘奏之礼器，因吉土以享于郊，是也。兆五帝于四郊，则小宗伯所掌，月令迎气是也此嵗凡九祭皆祀天神，郑氏之説是矣，然五帝与昊天同称帝，不与昊天，同称天六，天之説出于防纬，不攻自破矣。王肃谓祭天嵗二冬至祭天，春祈农事而已，迎气明堂，皆祭人帝，若此，则噫嘻祈谷，我将天右孝经配上帝，周礼禋祀五帝，皆非祭天可也，肃之为説又不通矣，参而取之，一天六帝嵗有九祭常礼之不可易者也。若其变礼，则大故有旅，大宗伯，国有大故，则旅上帝，礼器大旅具矣，是也。师后有类造肆，师类造为位防，誓类于上帝，是也，旅陈类聚，则合上帝，五帝而一祭焉者也，大烖有祷祠，肆于上下神只，云汉上帝不临，春秋大雩，书旱之类是也。廵狩有柴望，舜典至于岱宗柴诗，时迈礼器，升中郊特牲适四方，先柴是也，至于禅有肆类，代有告革命有柴，作邑有用牲，亦事天之变，礼也，就阳，故于南郊因地，故于圜丘至敬，故扫地燔柴，故于防坛，此冬祀祈谷之所同也，苍璧牲币，放其色，乐以圜钟为宫，所以礼之也，四圭有邸，牲用骍，乐奏黄钟所以祀之也，大圭素车，大裘陶匏，槀秸蒲越，牺尊疏布，幂椫杓，太羮用犊，贵诚质也，镇圭玉路，大常璪十有二疏，被衮画布幂，或则天数，或明天道，又以致其文焉，夫事天之礼，岂一而足哉？先儒以圜丘苍壁为冬祀南郊，四圭为春，郊大裘无旒乗素车被衮为鲁礼，祭天无祼，不用皆考之，未详者也，礼神之牲币，玉则燔之，祀神之牲玉，则荐之防之而后礼，礼之而后祀南言，其方圜言其形，大裘而冕，则被衮矣，素车玉路乗之各有时，亦兼文质而已，秬鬯以事上，帝大旅，陈奠，则虽无祼，犹设故酒，正言五齐三酒，以实八尊，而幂人疏，虑亦为祭祀，言之为可攷矣，大旅张氊案，设皇邸，祀五帝，则张大次，小次，设重帟，重案，昊天上帝亦张设之为可知矣。大报天而主日，故典瑞言：晋大圭，执镇圭，以朝日，掌次年朝日祀五帝，则行于郊祀，可知非实，柴圭璧之祀矣，祀五帝，沃尸盥，则郊祀有尸矣，然裘冕二人执戈，送尸则尸，乃配侑之尸也，与鲁之所用郊，雩也，其见于经传则详矣，郊用夏正，鲁于四月失礼也。雩用龙见，月令于仲春秦书也，明堂兼飨，五人帝，侑以五官主于宗祀，故于室堂而礼文于郊祀，诗有牛羊，似与用犊不合，葢配侑之大牢欤？帝牛必在涤三月，稷牛唯具，则帝之牲与配牲各有不同矣。郊配以稷，明堂祀文王考之诗，孝经明矣，郑以禘郊祖宗，皆为配天，以禘其祖之所自出，与后稷所配，皆为感生帝于经未有攷也，曰：昊天上帝曰：五帝，则吾尝闻之，学者当信经防纬，不足惑也。礼，天地兆五，帝器宜有七，而六者兆于四郊，则从四方之色而已，古祭天之礼一嵗已九又有变礼，非王者所尽行，则有摄位之礼矣，礼莫重于祀，祀莫重于天，故卜日誓戒，具修皆致其严，大飨不问，卜者不徧，问五帝云尔，太宰言祀五帝，前期十日，帅执事而卜日，非不卜也，常祀多分，有时乎？合大飨是也。变礼多合，有时乎分巡狩，柴望是也。常礼则备，变礼则略，故曰：大旅具矣，不足以飨帝，类造祷祠柴告，则又略于旅矣，有故则旅，故存奠，廞乐器，岂非以其凶灾邪类，或用于禅，或用于师，柴或用于狩，或用于革，其理一也，旅掌于大宗，伯类造掌于小宗伯，则其隆杀可知，告与用牲，则又其略矣，雩有二龙见常也，旱暵变也，其祷一也，鲁之郊禘，非礼也，则大雩，岂得为礼乎？自郊徂宫，则雩其祷之先欤？作乐于豫，亨于鼎立庙也，于涣均是事天，而所因之时异也，惟圣人为能飨帝，仁人之事，天如事亲，然则茍尽事天，飨帝之道，则礼虽先王未之有，可以义起也。
<子部,类书类,帝王经世图谱,卷五>
<子部,类书类,帝王经世图谱,卷五>
周礼大宰祀五帝，则掌百官之誓戒，与其具脩，前期十日，帅执事而卜日，遂戒及执事，眡涤濯，及纳亨，赞王牲事，及祀之日，赞玉币爵之事，祀大神，亦如之， 牧人凡隂祀用黝牲毛之 ，大宗伯之职，以玉作六器，以黄琮礼地，牲币各放其器之色 ，凡祀大神，享大鬼，祭大，帅执事而卜日，宿眡涤濯，涖玉鬯，省牲镬，奉玉齍，诏大号，治其大礼，诏相王之大礼，若王不与祭祀，则摄位。凡大祭祀，王后不与，则摄而荐豆笾，彻， 王大封，则先告后土， 小宗伯，大烖及执事祷祀于上下神， 肆师之职，社之日，涖卜来嵗之稼 典瑞，两圭有邸，以祀地，旅四望 ，玉人两圭五寸，有邸以祀地，以旅四望。大司乐以六律，六同，五声，八音，六舞大合乐，以致鬼神 ，乃奏大簇，歌应钟，舞咸池，以祭地，凡乐，五变而致介物及土 ，凡乐，函钟为宫，大簇为角，姑洗为徴南吕为羽，灵鼓，灵鼗，孙竹之管，空桑之琴瑟，咸池之舞，夏日至，于泽中之方，邱奏之，若乐八变，则地皆出，可得而礼矣。 大祝六号，三曰，号建邦国，先告后土，家宗人，凡以神仕者，以夏日至致地，物鬽。
尚书武成底商之罪告于皇天后土
毛诗昊天有成命，郊祀天地也， 云汉上下奠瘗，靡神不宗。
礼记王制防，三年不祭，唯祭天地社稷，为越绋而行事，天子祭天地， 祭天地之牛角茧栗， 礼噐天地之。
祭伦也 因天事天因地事地 祭法瘗埋于泰折祭地也 曲礼天子祭天地嵗徧
孝经应感章，事母孝，故事地察，天地明察，神明彰矣，王者父天母地，奉事之理，宜均而周礼宗伯无祭地之文，以经考之，祭天之礼一嵗四行而祭地，独行于夏日至，何其详略之不同欤？葢父尊而不亲，母亲而不尊，土之于人也，亲而不尊，天尊而不亲，王者之于地也，亲之其祭之，若简为有杜焉，周礼之称，地有五，曰地，曰大曰：土曰后土，曰杜为名不同，而皆祭地之礼也，祀天之礼，虽诸侯不得僭而社，通于庻民尊亲之别也，祭地之礼等于天者，惟夏日至之一祭，与大灾之祷祠社，则降杀矣。周礼于祭地所载，犹略以大宰，大宗伯推之，则凡无异文者，大抵同于天也，神州之説出于防纬，郑氏述之，以经有牲玉，乐舞之异，文离而二之，不知礼神，祀神同在一祭，而方丘奏乐，泰折瘗埋，同在北郊之地，初不可析，而二之也，礼曰：祭帝于郊，所以定天位也；祀社于国，所以列地利也；又曰：社所以神地道也，地载万物，天垂象，取财于地，取法于天，是以尊天而亲地也，故教民美报焉，又曰：明乎郊社之义，治国其如指诸掌乎？以社配帝，又以配郊，又谓之神，地道，则社之为祭地，而以亲地下逹于民，岂不明哉？然则宗伯之不言祭地，举社稷而见之，同乎血祭，又可知矣。何必牵合防纬为神州之説乎今故依经黜传，以为祭地，三谱如左，其社稷见别説。
廵狩至方岳，有柴望，无祭地之文，葢大防同大师，皆立军社，又宜于社而后行，社主常在军，不待所至而祭，亦尊天亲地之义也。
先儒论合祭，大抵以宗伯无祭地之文，与柴望不及地为防，是未知古之祭社通于祭地也。
【按二条系，申明説内未尽之意，附録于后者，自应于前，文平列原本，每条遁低一格，乃传冩之误今改正】。
<子部,类书类,帝王经世图谱,卷五>
<子部,类书类,帝王经世图谱,卷五>
周礼内宰凡建国佐后立市祭之以隂礼【郑司农云祭之以隂礼者市中之社先后所立社也】大司徒之职设其社稷之壝而树之田主各以其野之所宜木遂以名其社与其野 小司徒之职凡建邦国立其社稷正其畿疆之封 州长若以嵗时祭祀州社则属其民而读灋 封人掌设王之社壝为畿封而树之凡封国设其社稷之壝封其四疆造都邑之封域者亦如之令社稷之职 鼓人以灵鼓鼓社祭 舞师掌教帗舞帅而舞社稷之祭祀 牧人凡隂祀用黝牲毛之 媒氏凡男女之隂讼聼之于胜国之社其附于刑者归之于士 大宗伯之职以血祭祭社稷五祀五岳 王大封则先告后土 小宗伯之职掌建国之神位右社稷 若大师则帅有司而立军社奉主车凡天地之大烖类社稷则为位 肆师之职立次社用牲币【注谓社稷】 凡师甸用牲于社宗则为位 封于大神 凡师不功则助牵主车 社之日涖卜来嵗之稼 鬯人凡祭祀社壝用大罍 司服祭社稷五祀则希冕 大司乐乃奏大簇歌应钟舞咸池以祭地示【注谓地示郊及社稷】 大祝国有大故天烖弥祀社稷祷祠大师宜于社设军社及军归献于社则前祝 大防同宜于社建邦国先告后土用牲币 小祝有防戎之事则保郊祀于社 防祝掌胜国邑之社稷之祝号以祭祀祷祠焉 大司马之职中春教振旅遂以搜田有司表貉誓民鼓遂围禁火币献禽以祭社 若师有功则左执律右秉钺以先恺乐献于社若师不功则厌而奉主车量人营军之垒舍量其市朝州涂军社之所里 小子掌珥于社稷 大司防之职大军旅涖戮于社 士师若祭胜国之社稷则为之尸 匠人营国左祖右社尚书甘誓弗用命戮于社 汤既胜夏欲迁其社不可作夏社 泰誓上宜于冢土 泰誓下郊社不脩 召诰越翼日戊午廼社于新邑牛一羊一豕一
毛诗甫田以我齐明，与我牺羊以社，以方 緜乃立冡土，戎丑攸行， 云汉祈年，孔夙方社，不莫 载芟，春籍田而祈社稷也，载芟载柞，其耕泽，泽千耦其耘，徂隰徂畛，侯主侯伯，侯亚侯旅，侯彊侯以有嗿其馌，思媚其妇，有依其士，有略其耜，俶载南亩，播厥百谷，实函斯活，驿驿其逹，有厌其杰，厌厌其苗，緜緜其麃载获济济，有实其积，万亿及秭，为酒为醴，烝畀祖妣，以洽百礼，有秘其香，邦家之光，有椒其馨，胡考之宁，匪且有且，匪今斯今，振古如兹， 良耜，秋报社稷也，畟畟良耜，俶载南亩，播厥百谷，实函斯活，或来瞻女，载筐及筥，其饟伊黍，其笠伊纠，其鏄斯赵，以薅荼蓼，茶蓼朽止，黍稷茂止，获之挃，挃积之栗栗，其崇如墉，其比如栉，以开百室，百室盈止，妇子宁止，杀时犉牡，有捄其角，以似以续，续古之人，礼记曲礼国君去其国，止之曰：柰何去社稷也， 国君死社稷， 问国君之年长，曰：能从宗庙社稷之事矣，防曰：未能从宗庙社稷之事也， 王制防，三年不祭，唯祭天地社稷，为越绋而行事 ，诸侯祭社稷， 月令仲春之月，择元日，命民社，孟冬之月，天子乃祈来年于天宗，大割祠于公社， 季冬之月，乃命大史次诸侯之列，赋之牺牲，以共皇天上帝社稷之飨 ，曽子问孔子曰：诸侯适天子命，祝史告于社稷，宗庙山川 世子生，以名徧告，及社稷 ，礼运命降于社之谓殽地， 祀社于国，所以列地利也； 礼行于社，而百货可极焉； 故自郊社，祖庙，山川五祀，义之脩而礼之藏也， 礼器，社稷山川之事，鬼神之祭体也， 三献爓，【谓三献祭社稷，】 ，三献文【谓祭社稷，】 郊特牲，郊特牲而社稷太牢， 社祭土而主隂气也君南乡于北牖下答隂之义也日用甲，用日之始也，天子大社，必受霜露风雨，以逹天地之气也，是故防国之社屋之，不受天阳也，薄社北牖使隂明也社所以神地之道也，地载万物，天垂象，取财于地，取法于天，是以尊天而亲地也，故教民美报焉，家主中霤，而国主社，示本也，唯为社事，单出里，唯为社田，国人毕作，唯社邱乘共粢盛，所以报本反始也，季春出火为焚也，然后简其车赋而厯其卒伍而君亲，誓社以习军旅，左之右之，坐之起之，以观其习变也，而流示之禽，而盐诸利，以观其不犯命也。求服其志，不贪其得，故以战则克，以祭则受福， 明堂位春社，秋省而遂火，蜡天子之祭也， 大传牧之野，武王之大事也，既事而退，柴于上帝，祈于社，宗庙严故重社稷，重社稷，故爱百姓 ，祭法王为羣姓立社曰大社，王自为立社，曰王社，诸侯为百姓立社，曰国社，诸侯自为立社，曰侯社，大大以下成羣立社，曰置社，是故厉山氏之有天下也，其子曰农，能殖百谷，夏之衰也，周弃继之，故祀以为稷，共王氏之霸九州也，其子曰后土，能平九州，故祀以为社。 祭统事，宗庙社稷 崇事，宗庙社稷，则子孙顺孝，祭义诸侯为籍百亩，冕而青纮，躬秉耒，以事天地山。
川社稷 ，建国之神位，右社稷 ，中庸郊社之礼，所以事上帝也，明乎郊社之礼，禘尝之义，治国其如指诸掌乎？ 王制，天子社稷皆大牢，诸侯社稷皆少牢，春秋，庄公二十三年夏，公如齐观社， 左氏曰：非礼也，曹刿谏曰：不可，夫礼所以整民也，故防以训上下之则，制财用之节，朝以正班爵之义，帅长防之序，征伐以讨其不然，诸侯有王，王有廵狩，以大习之非是，君不举矣，君举必书，书而不法，后嗣何观？ 庄公二十五年六月辛未朔，日有食之。鼓，用牲于社 ，左氏曰：六月辛未朔，日有食之。鼓，用牲于社，非常也，唯正月之朔，慝未作，日有食之，于是乎用币于社，伐鼓于朝 ，公羊曰：日食则曷为鼓用牲于社，求乎隂之道也以朱丝营社，或曰，胁之，或曰：为闇，恐人犯之，故营之 ，谷梁曰：言日言朔，食正朔也，鼓用牲于社鼓，礼也，用牲，非礼也，天子救日，置五麾，陈五兵，五鼓，诸侯置三麾，陈三鼓，三兵大夫，击门士撃柝，言充其阳也， 秋大水，鼓用牲，扵社扵门，【按秋大水，一条亦系，庄公二十五年事，原本误増春秋二字作另行书，今改正】 ，左氏曰：秋，大水，鼓，用牲于社，扵门亦非常也。凡天灾，有币无牲，非日月之眚，不鼓 ，公羊曰：秋，大水，鼓用牲，扵社扵门，其言扵社，扵门何扵社，礼也，扵门，非礼也， 谷梁曰髙下有水灾曰大水，既戒鼓而骇众，用牲可以已矣。救日以鼓兵救水，以鼓众 ，三十年九月庚午朔，日有食之。鼓，用牲于社， 左传，闵公二年间于两社，【杜预云：两社周社，亳社两社之间，】 ，文公十五年六月辛丑朔，日有食之。鼓，用牲于社 ，左氏曰：非礼也，日有食之，天子不举，伐鼓于社，诸侯用币于社，伐鼓于朝。
左传？襄公二十四年，楚子使防启疆如齐聘，齐社搜军实，使客观之 ，二十五年，郑入陈，陈侯免，拥社祝祓社，乃还 ，三十年，鸟鸣于亳社，如曰：嘻！嘻，甲午，宋大灾，昭公十年秋七月，平子伐莒，取郠献俘，始用人于亳社，二十九年，蔡墨对，魏献子曰：五行之官，是谓五官实。
列受氏姓，封为上公，祀为贵神，社稷五祀，是尊是奉，木正曰句芒，火正曰祝融，金正曰蓐收，水正曰元，冥土正曰后土， 献子曰：社稷五祀，谁氏之五官也，对曰：颛顼氏有子曰犁，为祝融，共工氏有子曰勾龙，为后土，此其二祀也，后土为社，稷，田正也，有烈山氏之子曰柱，为稷，自夏以上祀之，周弃亦为稷，自啇以来祀之。
定公四年，卫祝佗曰：且夫祝社稷之常也，社稷不动，祝不出竟，官之制也，君以军行，祓社衅鼓，祝奉以从，哀公四年六月辛丑，亳社灾 ，公羊曰：六月辛丑，蒲社灾，蒲社者何？亡国之社也，社者封也，其言灾何？亡国之社，葢揜之揜其上而柴其上，蒲社灾，何以书？记灾也，谷梁曰：亳社者，亳之社也；亳，亡国也，亡国之社，以为庙屏戒也，其屋亡国之社，不得逹上也， 左传，哀公七年，以邾子益来献于亳社 ，曹人梦众君子立于社宫，论语八佾，哀公问社于宰我，宰我对曰：夏后氏以松，殷人以栢，周人以栗，曰：使民战栗子闻之曰：成事不説遂事不諌，既徃不咎。
孟子尽心下，孟子曰：民为贵，社稷次之，君为轻，是故得乎邱民而为天子，得乎天子而为诸侯，得乎诸侯，而为大夫，诸侯危社稷，则变置牺牲，既成，粢盛既洁，祭祀以时，然而旱干水溢，则变置社稷。
先王之于地也，亲之亲之，故有社焉，有社，故有社稷五土之神，稷五谷之神，人非土谷不生，故自天子至扵庻人皆亲而事之，不嫌于下逹，而礼则有隆杀焉，祈于籍田，搜于仲春报于秋，蜡于冬，天子之礼也。而诸侯大蜡之礼，则杀民社，则春秋之祭而已，天子诸侯社有三而胜，国社与焉，其二以尽祈报之诚，其一以示监戒之义，礼不嫌于数祀，不嫌于广，皆亲地之义也，于市则有市，社于军，则有军社，烖有类，故有弥行，有宜宫有珥，行戮献凯，无时不在，又礼之变者也，诸侯之封胙土于社，行则告师则奉以行，而専以保社稷为孝，亦亲之而已矣。曰：大社王社，曰国社，侯社，曰置社，名之殊也，王具四方之色，其广五丈，诸侯各以方色，其广半之，制之殊也，太牢少牢，牺羊牲之殊也，咸池，帗舞乐之殊，天子嵗四诸侯三民，社二祭之殊也，其亲地同而隆杀，则有礼也，王之南乡答隂也常礼用甲，日之始也，它或用戊，或吉而已，常祀以牲币，天灾则有币而无牲，事之宜也。希冕大罍于其质而已，牲用黝，报则用犉隂之类地之色也，应钟灵鼓，地示之乐也，田圭田祖也，社主以石，木以所宜，因其产也，周人以栗，以所宜无它义也，宰我凿之曰：使民战栗，故夫子不取焉，古祭必先田，而社田毕，作君亲，誓以习军旅，如齐观社，盖观齐之军实内政，变周昉乎此矣，仲春火币，献禽以祭社而出火，以季春先火田，而民咸从之也，郊特牲言出火，而后誓社，意其非周制乎？而亳社则周制也，注以为误阙疑可也，社在雉门之右，籍田而祈社稷，非曰社在籍田也，社所以神地道，稷所以祭百种，而曰独祭，勾龙弃者，王肃之偏见也，日食伐鼓于社抑隂也诸侯伐鼔于朝未纯乎？君自责以尊太阳也，用牲伐鼓，鲁之失礼，且僭也水而鼓用牲，则又甚矣，谓伐鼓责上公，诸儒之凿説也胜国之社屋之隂讼聼焉刑官为之，尸皆隂之义所以别周社也，周之亳社，胜国也，宋亦亳社，虽商后而封于周，不得自私其社也，先王之祀，上下逹礼未有如社稷者也。耕耨敛藏，人力所可勉，旱干水溢，则系于神祗，故凡先王神祗之事，皆为民祈报也，天尊地亲故事之不同，噫嘻，事之以诚，载芟，事之以力，载芟良耜，人事尽矣，不敢谓人事之尽而忽于神也，故祈焉，不敢谓人事之尽而忘于神也，故报焉。祈非吾过，求也，振古如兹矣，报非止于今也，欲其有继焉，所谓以似以续，续古之人者，涖卜来嵗之稼之意也。诸侯危社稷，而变置者，古有之矣，旱干，水溢而变，置社稷者，未闻焉，孟子谓民为贵，社稷次之，故举是礼，以言人君固不可舍己而求之神也，云汉之诗曰：祈年孔夙，方社不莫，又曰：自郊徂宫，后稷不克宫，社宫也，意吾常礼之未修，则祈社修矣，意吾变礼之未举，而郊宫徂矣，而终不敢以责神也，自反而已，自勉而已，周之先王，其于丰凶之际，所以敬事社稷者葢如此，汤既胜夏，欲迁其社，不可先儒，未有深明之者，以弃易柱，则当以禹易勾龙，或曰：禹王礼不可祀以公，或曰，商不可以配禹于社，是説非也圣人无私心，礼无定尊，后稷，周之祖而奉以为社，宋商后而立亳社，何嫌之？有夏社之不可迁，其以胜国之故乎？夏社之在商，犹亳社之在周也，禹之不可，配夏社，而三社之不可二，配也明矣。故社稷国之主也，兵农之事系焉，古兵出于乡，遂邱乗其本在社，有社斯有民，有民斯有兵，乃立冡土，戎丑攸行，故奉之主车，戮则行焉，胜则献焉，报本反始焉耳。言公社以别私言，民社以别官，王与诸侯为羣姓立者，公也，自为立者，私也里社，民社也，百室以上官社也，命民社，则下通于二十五家之里社，大割祠于公社，则王之大社而已，事地之礼有公，而又有私亲地也，尊无二上，故事，天明独行于天子而无二，尊事地察，故下逹于庶人，而且有公私焉，尊亲之辨如此。
<子部,类书类,帝王经世图谱,卷五>
周礼酒正，凡祭祀，以法共五齐三酒，以实八尊，幂人祭祀，以防布巾，幂八尊，以画布巾幂，六，司尊掌六尊，六之位，诏其酌，辨其用与其实，春祠夏禴，祼用鸡鸟，皆有舟，其朝践用两献尊，其再献用两象尊，皆有罍，诸臣之所昨也，秋尝，冬蒸祼用斝，黄皆有舟，其朝献用两着尊，其馈献用两壶尊，皆有罍，诸臣之所昨也，凡四时之间祀追享朝享，祼用虎蜼，皆有舟，其朝践用两大尊，其再献用両山尊皆有罍，诸臣之所昨也，大抵古之祭有明水，鬰鬯五齐三酒，明水鬰鬯实于八尊，每祭用二尊，而两之尊，皆有罍，合而为八尊，葢分而言之，则曰，曰尊，曰：罍，合而言之，则与罍皆得谓之尊，记曰：黄目郁气之上尊，是得谓之尊也，又曰：夫人东酌罍尊，是罍得为之尊也，司尊每祭四尊，而皆有罍则酒，正之八尊，合尊与罍言之，葢可知也，泛齐醴齐，盎齐，缇齐实于四尊，沈齐三酒，实于四罍，其设之也，明水鬰鬯在室泛齐，醴齐在户，盎齐，缇齐在堂，沈齐三酒在下，故礼运曰元酒在室，醴醆在户，粢缇在堂，澄酒在下，澄酒即清酒也，举元酒，则见郁矣，举醴，则见泛矣，举缇则见盎矣，举澄酒则见，沈齐事酒，昔酒矣，其位则明水泛齐，盎齐在右，鬱鬯醴齐，缇齐在左，沈齐三酒之位，亦自右而左焉，特牲尊于户东，元酒在西，是其序也，随其祭之所用，则鸡斝，虎，皆实明水；鸟黄蜼，皆实，鬰鬯献尊着尊，大尊皆实泛齐，醴齐壶尊，象尊，山尊皆实盎齐，缇齐罍，皆实沈齐，三酒可知也，其巾则尊罍，皆用疏布，皆用画布，盖明水设而不酌，贵本而已，鬱鬯酌而不饮，贵臭而已，故皆以画布幂之质，必被之以文也，五齐三酒，酌而用之者，皆以疏布幂之文，必本之以质，也是礼也，大祭中，祭小祭皆偹设之，特异其酌，数器量而已，故曰，凡祭祀，以法共五齐三酒，以实八尊也，葢古之大祭祀，凡九献，而二祼，加爵不与焉，王及后各四，诸臣一祭之正也，王后酌在户，在堂之四齐，诸侯为賔，酌在下之，沈齐尸酌，王以清酒酢，后以昔酒酢，賔以事酒而尊卑之义明矣，其二祼以郁鬯，其加爵三酒，而敬文之义全矣，其酌之也，鬰齐献酌，则酌之以献，神也，醴齐缩酌，则以茅缩之也，盎齐涗酌，则涗于清也，凡酒修酌则治之也，泛与醴同用于朝献，缇沈与盎同用于馈献，则其酌宜亦同欤？五齐独用于尸三酒，兼用于酢，故齐酒不，皆有器量而已，三酒则贰焉，谓：谓副益之也，其益之也，视其用之多寡，故大祭三，中祭冉，小祭一贰，皆有酌数，诗曰：酒醴维醹，酌以大斗，葢古之用酒也，必有大器，以盛酒醴，设于八尊之外，然后以大斗酌之，实于尊焉，三贰者四，酌之也，再贰者，三酌之也，一贰者，酌之也，其酌之多也，抑又有数焉，三酒有贰，五齐不贰，而曰齐酒，何也？葢分而言之，则曰齐，曰：酒合而言之，则齐亦可为之，酒坊记曰：醴，酒在室，实其证也。用五齐，尊者浊而卑者，清于其质也，用三酒尊者，清而卑者，浊于其美也，先明水而鬱，鬯次之，五齐又次之，三酒又次之，由室中，至于堂下，先道而后事先古，而后，今先尊而后卑之义也。五齐三酒，以实八尊，其説尽于此矣。吾以三郑杜子春崔灵恩贾公彦聂崇义与王安石陈祥道，陆佃之説考之无一合者，葢不以经文为正而附益穿凿，以失其本旨，故互有得失，而莫之能通，记曰：凡尊皆上元酒葢，凡用尊则以明水为上而已。非谓每尊加之以明水，元酒也，郑氏专执五齐，皆加明水之説是以司尊所用之尊罍，不能备五齐之实，遂变其説曰唯大事于太庙，偹五齐三酒，崔灵恩又从而广之，曰：祫备五齐，合十八尊，禘用四齐，合十六尊，时祭用二，齐合十二尊，聂崇义祖其説于六尊图，亦曰：一实明水，一实醴齐，一实明水，一实盎齐，是皆经文之所无而臆，为之説者也经称，凡祭祀，则初无大中小之别也，司尊于时祭，禘祫同用二，四尊四罍，初无十八，尊十六尊，十二尊之别也，彼见特牲之户，西少牢房户间，皆有元酒，故谓五齐必以元酒加之，殊不知天子诸侯奠用鬯，故元酒在室，卿大夫以下奠用醴，故元酒在户，乌得以卿大夫之礼，而推天子之礼哉？陈祥道牵于西，酌牺象东，酌罍尊，与夫人荐盎之文，乃谓牺象所实，泛与醴也，罍尊所实，盎以下也，若然，则罍当有六，与牺象四合为十，尊不得止，为之八尊矣，葢夫人荐盎，与东酌罍尊本不相因曰：君夫人，则诸侯之礼也。礼记所言，又杂有虞，夏，商，周之礼焉，背司尊之经文而取诸侯之礼，谓王礼之证，吾未见其可也，陆佃图五齐，三酒之位，自室至于堂下，其尊十有八尊之外，加以明水，元酒二尊其位，则室户二尊，而在堂在下，皆三尊焉，考诸经文，亦莫之合六，尊六既分，用于时祭，禘祫之礼，则室中之二尊，当以何尊乎？且司尊所用，止于四尊罍，为诸臣之所昨则陈于堂下可知，今也五在上，而三在下，是五尊而三罍也，于司尊所言，又不合矣，葢其説起于元酒，明水为二物，而不知举，澄酒足以见事酒，昔酒沈齐，故数既不合，而位亦舛矣。周礼有明水而无元，酒则明水，即元酒也，司烜氏，掌以夫遂取明火于日，以鉴取明水于月，以共祭祀之明齍，明烛共明，水火司防其明水火，皆言元酒则明，水元酒之非，二物可知也，郊特牲言，酒醴之美，元酒明水之尚，非以元酒明水为二物也，加于齐，则谓之明水，加于酒，则谓之元酒，大夫士之祭，葢有不备五齐，而独用三酒者也，今其説曰元酒在室，则明水亦在室，可知是离元，酒明水而二之也，其图则合八尊而为十，则于经无所见矣，是不知明水之先，扵鬱鬯，而实之也，沈齐賔之所酌，故不在堂而在下，今也列之于堂，则象尊，壶尊，山尊皆当用三而虚，其一罍可也，若实诸罍，而厠诸六尊之列，而名义两乖矣，而可哉！王安石谓八尊者设而不酌，司尊之罍，则设而酌之于经，既无所考，又谓大祭三贰，中祭再贰，小祭一贰，皆为所设之副尊，果如其言，则大祭祀之所，设所酌共为尊，四十有二矣，先王之为礼，不若是之繁也，陈祥道及礼图駮议，皆用设而不酌之説駮议又益之曰祼，以一盛明，水一盛鬯，献以一尊，盛元酒一尊，盛齐则鬯，常上明水齐常上元酒，是又指元酒明水为二物，而加之以臆，説也且玉藻曰：凡尊皆上明水而不曰上元，酒则明水之与元酒，决非二物，何别于鬯齐哉？郑氏于幂，人谓六独用于宗庙，亦未然也。至尊虽无祼，然大宗伯扵祀大神，祭大示涖，王鬯记言，粢盛秬鬯，以事上帝，则鬯未尝不用于天也，特陈而不灌耳，尊之数，必无异于宗庙也。今故合诸家之説而取其长，一实明水，一实鬯，明水，即元酒五齐不贰三酒，有贰王后，酌四诸侯，酌一与室户堂下之位，皆用郑氏説诸侯为賔酌沈齐，与三酒之用，从崔灵恩之説凡祭皆用五齐，三酒，用陈祥道説其酌用王安石説惟八尊之实，与其陈数及巾幂之用，尽去诸家之説専以经文为正。
帝王经世图谱卷五
钦定四库全书
帝王经世图谱卷六
宋 唐仲友 撰
明堂五室之图
月令明堂之图
明堂诸侯朝位之图
九采之图【阙】
新定明堂制度图
新定明堂制度图法
庙室昭穆禘祫诸图
六义四始之图
五声配合之谱
七音清浊之次
七音配合之谱
十二律旁通配合之谱
十二律得数多寡损益相生之谱
七音相生十二律还相生之谱
十二管还相为宫之图
十二律合声之谱
十二律推变増衍之谱
三宫六变之谱
律度量衡相通之谱
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
周礼考工记匠人营国，夏后氏世室，堂脩二七，广四脩一，五室三四步，四三尺，【郑氏注：堂上为五室，象五行也三四步室方也，四三尺，以益广也，木室于东北，火室于东南，金室于西南，水室于西北，其方皆三步，其广益之以三尺土室于中央，方四步，其益益之以四尺，此五室居堂，南北六丈，东西七室，】九阶，四旁两夹防白盛，门堂三之二，室三之一，殷人重屋，堂脩七寻，堂崇三尺，四阿重屋，周人明堂，度九尺之筵，东西九筵，南北七筵，堂崇一筵，五室，凡室二筵。
诗我将，祀文王于明堂也。我将我享，维羊维牛，维天其右之仪式，刑文王之典，日靖四方，伊嘏文王，既右享之，我其夙夜，畏天之威，于时保之。
礼记月令孟春之月，天子居青阳左个，仲春之月，天子居青阳太庙，季春之月，天子居青阳右个，孟夏之月，天子居明堂左个，仲夏之月，天子居明堂太庙，季夏之月，天子居明堂右个，中央土，天子居太庙太室，孟秋之月，天子居总章左个，仲秋之月，天子居总章太庙，季秋之月，天子居总章右个，是月也，大飨帝，孟冬之月，天子居堂左个，仲冬之月，天子居堂太庙，季冬之月，天子居堂右个， 玉藻，天子玉藻，十有二旒，前后防延龙卷以祭，端而朝日于东门之外，聴朔于南门之外，閠月则阖门左扉，立于其中， 明堂位，昔者周公朝诸于明堂之位，天子负斧依南乡而立，三公中阶之前，北面东上，诸侯之位，阼阶之位西南北上，诸伯之国，西阶之西，东面北上，诸子之国，门东北面东上，诸男之国，门西北面东上，九夷之国，东门之外，西面北上，八蛮之国，南门之外，北面东上，六戎之国，西门之外，东面南上，五狄之国，北门之外，南面东上，九采之国，应门之外，北面东上，四塞，世告至此，周公明堂之位也； 乐记祀乎明堂，而民知孝 ，祭义祀乎明堂，所以教诸侯之孝也，大戴礼明堂，明堂者，古有之也，凡九室，一室而有四户，八牖三十六户七十二牖，以茅葢屋上圆下方，明堂者，所以明诸侯，尊卑外水，曰辟雍，南蛮，东夷北狄，西戎明堂，月令赤缀户也，白缀牖也，二九四七五三六一八堂高三尺，东西九筵，南北七筵，上圆下方，九室十二堂室四戸，户二牖，其宫方三百步，在近郊，近郊三十里，或以为明堂者，文王之庙也，朱草，日生一叶，至十五日生十五叶十六日一叶落，终而复始也周时徳泽洽和蒿，茂大以为宫，柱名为蒿宫也，此天子之路寝也，不齐不居其屋，待朝在南宫，揖朝出其南门，【记用九室，谓法龟文，故取此数，以明其制也。 案大戴礼此注在二九四七五三六一八句下】。
孝经，孝治章孝莫大于严父，严父莫大于配天，则周公其人也，昔者周公郊祀后稷以配天，宗祀文王于明堂，以配上帝，是以四海之内，各以其职来祭，夫圣人之徳又何以加于孝乎。
孟子梁惠王下齐宣王问曰：人皆谓我毁明堂，毁诸已乎？孟子对曰：夫明堂者，王者之堂也，王欲行王政，则勿毁之矣。
白虎通曰：明堂上圆下方，八防四闼，上圆法天，下方法地，八防象八风四闼，法四时九室法，九州十二，坐法，十二月三十六戸法三十六两，七十二牖，法七十二风，晏子春秋曰：明堂之制，下之润湿不及也，上之寒暑不入也，木工不镂，示民之节也，然后以蒿为柱，表其俭质也。
明堂之制，虽不详见经传，其制尚畧可考诸儒，各执所传，聚讼而不通，起于考工记经文质畧大抵举隅互见，亦考之未精，耳本朝李泰伯作明堂定制度，删摭诸家异同，考工记月令，大戴记，白虎通之説较诸郑康成，蔡邕李谧，聂崇义为近矣，而犹有未尽者，亦考经未精，通也，谓南北七筵，东西九筵，各用其半，四堂之脩不等，一不可也。用其半，则三筵有半，仅三丈一尺而已，祭祀之时，登歌钟声，尊在堂，自檐之内，为地三丈一尺，何以容之？况王者于此，聴朔祀帝，百官在列，四海来祭，而以脩三丈一尺之堂，聴之不亦陋乎？二不可也，营造之法，脩广崇高畧须相称以脩，三丈一尺之堂，而崇九尺，不亦太高乎？三不可也，王者防朝诸侯，正在明堂，独褊其南北，此为何意？四不可也，防闼设于堂之前楹，则诸侯之位，当于何所容？戸牖设于室之四面二筵之中，尚可酌献，跪起乎？五不可也，九阶，着于考工，必以为十二阶朝，位止乎应门，而必虚设臯库，不亦衍乎？六不可也，临诸以九尺之堂而室堂，无阶级之间，是尊，已而卑神七不可也，考工三代之制，虽异其名，皆明堂也，其制相沿，所异者夏度以步，商度以寻周度以筵，夏啇崇三尺，周崇一筵，自狭而广，自下而髙而已，其制度未始改也。夏堂脩二尺七，则四面之堂，各脩七步矣，广四脩一，则东西九步，南北七步矣，东西虽九歩而虚其二，则四堂之脩均矣，五室三四步，四三尺者总之，而面十二步，一室而面十二尺也，九阶者四堂，二而太室一也，四旁两夹防者八室而四闼，室中之制也，白盛白缀牖也，牖白缀则户，赤缀矣，门堂三之二，居四堂，三之二也；室三之一，一门而二室三分之也，夏后之制，俭矣，五室，合方二十四步，堂脩止七步，可以无重屋也，啇人度以寻，则皆增四之一，故商谓之重屋者，始重屋也，堂脩七寻，与堂脩二七一也，夏举其二面，商言其一面也，堂崇三尺，记其沿于夏也，唐虞至俭，犹土阶三尺，夏之堂，不崇一尺，明矣，康成臆説也禹卑宫室，然而致孝于鬼神，其不褊，明堂之制决矣，商崇三尺，言基也，周崇一筵，言陛也，陛九尺，则基四尺有五寸矣，周堂之崇，其不遽三倍于商人，明矣，四阿所以为上圆也，重屋所以为四阿也，周人明堂，明堂之名旧矣，举明堂以见世室，重屋之皆明堂也，度九尺之筵，则又增商人广脩，九之一也，东西九筵，即广四脩一也，南北七筵，即堂脩二七堂，脩七寻也，堂崇一筵，则再倍亍商矣，五室，犹夏之五室也，凡室二筵，即三四步四三尺也，总之，而十二筵分之，而十有八尺也，诸儒不能通而妄分以为宗庙路寝，明堂而纷纭之论起矣，堂各居十二辰之位，月令明甚，而谓堂亦在四隅，则先儒之失矣，东西九筵，南北七筵，举毎堂之脩耳，而谓五室十二堂，总在九筵，七筵之内，则又先儒之失也，今据考工为本，参以月令，白虎通于国之阳，画地四面，方二百四十筵于中，取方二十四筵，以为五室，毎室方二筵，积三十六筵，虚其十六，筵室之两旁，为防合八，防子午卯酉所虚，二筵开四闼，总谓之太庙中央，四隅为五室，纵横数之为九室，四阿重屋，上圆下方，崇于堂，一筵前为一阶，以通明堂，太庙室之外，东西虚各四筵，南北虚各二筵，占地脩十筵，广十四筵，南北之堂，广十四筵，脩七筵，崇一筵，三在前，四在后，以设其户牖，上为重屋，横六楹，以为五间，左右个直前三楹，如个字之形，每楹间二牖，一户太庙敞其前，凡一堂为九户，十八牖，三面之堂，亦如之，四堂八个，三十六戸七十二牖，面各二阶，与太室，合为九阶，堂之四隅，以为四阿堂，皆有门，居堂三之二，门堂各有室居，门堂三之一，外为应门，雉门设两观参之，考工记大戴礼白虎通制度无一不合，计其室堂，门庭之脩，广不俭不侈，可以遵用，以是为天子布政之宫，以聴朔视朝，而飨帝于其上，亦庻乎其可也，若乃本五室而不合乎月令之堂，言九室而有乖乎？考工之数，折东西南北之筵，而褊陋，不足以容朝祀之礼，宜其分争而莫之决也，明堂之制定，而明堂之礼可行，故于是合飨昊天，五帝于季秋谓之大飨，月朔，以牲告其方之帝，及其神座于明堂，以颁月令，谓之聴朔，天子负扆于明堂，自三公至九，采无不在列，谓之朝位，大飨在周，配以文王，我将之诗，与乐记孝经之説是矣谓明堂独祀，五人帝而不及天，不知我将之诗者也，谓明堂祀五帝，而不及昊天，不知孝经者也。诗言天孝经言上帝，则祀昊天上帝，明矣，谓五室各设亍明堂，不知祀昊天上帝者也，五帝各居其方，则昊天祀于何室？昊天祀于太室，则黄帝与配坐，必非二筵之所兼容，况夏室度以步耶？故为之重屋，以设昊天，配帝之位于其上，所以尊天，异于五方之飨也，奠方而五通数，而九室有户牖而无三面之壁者，所以容五帝之座，而便于周旋，执事也，祭天特牲，而诗曰维羊维，牛则配座，五人帝有牢礼，明堂之礼文，于郊丘矣，文王配上帝，周之子孙未之有改，孝经谓之严父者，为周公言之也乐记谓祀乎明堂，而民知孝者，为武王言之也，若成王以降，则亦祖而已，徳如文王而后可以配上帝，文王既配上帝，武王虽无配可也。康成谓聼朔，配以文武凿説也其设自祭法，谓禘郊祖宗，皆配天之祭亦考之，未详耳，禘祖宗，宗庙之祭，郊配天之祭也，郑氏注：太祖之所自出，谓祭感生，感生纬説不足信也。虞夏禘黄帝，商，周禘喾，兹所以为祖之所自出也，长发，大禘之诗，而叙契至于阿衡，其为禘昭穆之祭，何疑禘不为郊，则祖宗不为明堂审矣，况祭法曰：七代之所更立者，禘郊祖宗，其余不变也。岂有不变？宗庙者乎？十二月，各居其室，聴朔而已，常居因在路寝耳，堂以居室，以祀中央，非月朔也，于是告黄帝于太室，无可颁之令，则不居祀神之室，明矣，于此告神，虽谓之居可也。朝诸侯于明堂之位，周公常行之位，愈近者益尊，郑氏以九采为九牧，非也，门内六服也，门外蛮夷也，应门外镇服也，四塞，即蕃国告至而已，其或来也，则位于九采之次决矣，或曰，古人谓明堂太庙，辟雍同制而异名，信乎？曰：是起于大戴礼言，外水为辟雍，又言：或以为文王之庙也，又言：此天子之路寝也，蔡邕之徒，祖其説皆考之未详，耳路寝之不在郊，明堂之不可为学宫，太庙之不可为，明堂之制，不待论而明矣，大戴所记杂有三代之礼两存，或者之传，则亦未可以决辞观也，古之辟雍，居中而四学，居其四旁，太室，上圆则水有辟雍之象五室，谓之太庙，而于是祀文王复庙，重檐茅屋，示俭则有清庙之制，外之四堂，与其戸牖路门则亦合于路寝，常居谓之路寝，明堂亦谓之路寝，犹宗庙之谓太庙，四堂及五室皆有太庙之名，古人简质不嫌同辞，非谓明堂即常居之寝，太祖之庙也，世室重屋，明堂异名同制，而郑氏离之明堂，辟雍，清庙路寝，制有同者，其实异所，而蔡邕合之厯代之，不为明堂，与其议论之不决，葢由此起，故为四图，明着之云耳。
庙室昭穆禘祫诸图
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
周南，召南，皆文王之诗，但其时有先后，地有远近，化有浅深，故以诸侯王者之风别之，而分系之，周召耳，其地近其时，先其化，文王犹浅，其地远其时，后其化文王已深，随其所得分周，召以系之也？夫圣人之化，亦有远近，先后浅深之间乎？曰：圣人天地也，天地犹以久成，况圣人乎？一念之中，万物无不包覆者，理也，一气不顿进，一形不顿亏者，理之寓，亍势也，文王之化，自始至终难一毫殊观，而感文王之化则以为诗之风者，固自有次第也，故召南之末，进乎周南，驺虞是也。周南之末，进乎雅麟趾是也。雅之末进乎？颂鱼丽是也。王之风周衰也，豳之变也，遭变而虑周也，宣王之犹有美刺也。复之而未尽也，则亦未离乎变也，鲁之颂王微，而鲁抗也，商之颂，存古也，鄘唐之纪诗本其旧也，季札聴诗之序，史之旧也，今之次天子删诗之所定也，二南之风也，商微而周之兴也，王之风也，周降而诗之将亡也，王风而鲁颂，诗之末也，陈灵公杀而楚子入陈，则王迹熄矣，诗之所以亡也，政小，故有小雅焉讥？小民之得失，而其流及上变，小雅之体也政大故有大雅焉，主王公大人而徳逮黎庶正，大雅之体也徳盛者非言能尽美其形容而已，徳非可告告，其成功而已，此四始之大畧也六义防见于三百五篇章句之中，可以意逆，不可以言殚，其风肆好，穆如清风，大雅亦有风，虽则如燬，父母孔迩，周南已有雅，有匪君子，终不可谖兮，变风犹有颂，采蘩赋之属也闗睢兴之属也，如燬如玉，比之属也，有赋比，兴以为风，有以为雅颂一篇，而一义者有之，鹤鸣专于托兴也，其意逹于风矣；有一句而二义者王室，如燬比而雅者也，触类而求之，不可以悉数，六义之端也，夫诗者，有感而作，心之发也，先王之民，虽甚卑贱而辟陋者，其言犹若是也，一言以蔽之，曰：思无邪，夫子删诗之法也。发乎情，故有思止乎礼义，故无邪诗，非必圣人之所作，而圣人断之者也，一辞之邪？一思之发也，在所删矣。诗亡而后春秋作，春秋之称，微而显，志而晦，婉而成章，尽而不污，惩恶而劝善，此非独春秋也，诗也闗睢乐而不滛，哀而不伤，此非独诗也，春秋也，周之兴也，由召南而周南，由周南而雅，由雅而颂其衰也，颂息于南征之后，雅变于监谤之际风降于东迁之余，道之汚隆，可具见矣。羣叔之流言，风犹将变，而况于雅乎？洛邑之迁颂，未可遽复，风犹可正而进于雅也，雅存则春秋，可以无作，奈何其变而遂亡也，观夏道而杞不足徴也观商道而宋不足徴也正考甫之十二篇，又亡其七存者，可以无録乎商颂之録存古也，存古所以闵周也，闵周所以望后人也，斯民也，三代之所以直道而行也，性情不异，而俗殊岂民之罪哉？王通曰：非民无诗，职诗者之罪也，不然也，教化不行，而思之邪？职诗何与焉？知吾説者知通之续诗，可以无作。
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
<子部,类书类,帝王经世图谱,卷六>
宫有正变，故谓上宫下宫，伶州鸠之，对七律，尝言之矣，诸儒未之言也，十二律之均，终于七而次月之宫受之，终于仲宫，而复皆以隔八相生，其为旋相明矣。诸儒未之言也， 无射为宫，林钟为羽，一均皆用子声，林钟不得独大，铸无射而为之大林，伶州鸠所以知其不和，正声为大子，声为少 ，班固志，律皆下生，吕皆上生，京房，自子至辰皆下生，自己至亥，皆上生二説异同，若不可合，然以正声，子声考之，则歆説亦可通也。防宾下生得大吕之子，声自大吕之子，声上得夷，则之正声，夷则下生得夹钟之子声，夹钟之子声，上生得无射之正声，无射下生得，仲吕之子，声以复于黄钟之子声，岂歆果不得律之正声耶？抑假此以存正声，子声之法耶？ 淮南子宫生商，商生角，角生征，征生羽，此以隔八之生，推之不合，若以八十一，数递降之，以为生序十二律，谓之六十，音可也，犹夫一生水，地二生火，天三生木，地四生金，天五生土与水生木，木生火，火生土，土生金，金生水，二者相生，固自并行而不相悖也。
<子部,类书类,帝王经世图谱,卷六>
十二律推变増衍之谱
京房准十三弦，六十律【，仲吕复黄钟不及九寸，故上生执始，因而演之为六十律，】房律，气有騐不可废也，准法久絶魏陈仲儒出意安，不见施用， 周王朴，但以定十二律。
宋钱乐之三百六十律，【因房法推演当期之日】。
唐张文収曾铸三百六十律足见法之不缪
梁武帝四通【，十二应十二律，大抵以律之 寸，为之一寸之一寸用三丝】十二笛，【以饮】，当时以饮二钟皆应。
郑译八十四调【万寳常张文】
万寳常八十四调，【十二旋宫，】百四十四律，【一律而有十二律，】千八声，【一律而有七声，】八十四调之外，皆是移弦换柱之法。
歴无穷之变，起于天之余，度斗分是也。律无穷之变，起于仲吕不外黄钟九寸之余分，此造化之所谓不可测者，智者之剏，彼皆有得，不可废也。
<子部,类书类,帝王经世图谱,卷六>
乐不六变，不足以致天神，故先言之，三宫求类之説是也。而商声独阙，何以为乐？角；征，羽，又不应旋宫之律乐，固极于千八声，然八十四调之外，岂所以承大祀，是特未知周礼之书，多省文而互见那之一诗序乐最详，犹不言送神之乐，此乃礼经非诗之比，迎神，酌献入舞，送神，乐用四均，各以一声见之，复何疑哉！六变八变，九变其数甚明，太载之，张文收用之，唐矣，然文收祭乐皆阙，商声，则亦承先儒之误尔，且司乐不允乎？凡六乐者，文之以五声，播之以八音，则商其可阙耶？况以为尚，柔而三宫，皆举太簇，太簇律之正商也，何避之有？况七音周所用，而此不及者举五声则二变，存其中矣，亦谓之阙可乎？
<子部,类书类,帝王经世图谱,卷六>
帝王经世图谱卷六
<子部,类书类,帝王经世图谱>
钦定四库全书
帝王经世圗谱巻七
宋 唐仲友 撰
禹迹九州之圗
舜肇十有二州之圗
禹贡九州山川之圗
禹贡九州谱
周职方辨九州之圗
职方九州山川之圗
职方九州谱
周礼土防之谱
九等异同之谱
十二土壤之谱
土宜教稼穑之谱
周保章九州分星之谱
魏陈卓十二次分野圗
唐一行山河分野圗
世纪十二次配合谱
九州分星旁通谱
六家分星异同之谱
三家分星异同谱
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
周礼大司徒之职，掌建邦之土地之图，与其人民之数，以佐王安扰邦国，以天下土地之图，周知九州之地域，广轮之数，辨其山林，川泽邱陵坟，原隰之名物，而辨其邦国，都鄙之数 ，以土防之法，辨五地之物生，一曰山林，其动物宜毛物，其植物宜皁物，其民毛而方，二曰川泽，其动物宜鳞物，其植物宜膏物，其民黑而津，三曰邱陵，其动物宜羽物，其植物宜覈物，其民专而长，四曰坟衍，其动物宜介物，其植物宜荚物，其民晳而瘠，五曰原隰，其动物宜臝物，其植物宜丛物，其民丰肉而庳，以土宜之法，辨十有二土之名物，以相民宅而知其利害，以阜人民，以蕃鸟兽，以毓草木以任土事，辨十有二壤之物而知其种，以教稼穑树艺， 以土均之法，辨五物九等，制天下之地征，以作民职，以令地贡，以敛财赋，以均齐天下之政 ，凡造都鄙，制其地域，而封沟之以其室数制之，不易之地，家百畮，一易之地，家二百畮，再易之地，家三百畮， 遂人，辨其野之土上，地中地下地，以颁田里，上地，夫一防田百畮，莱五十畮，余夫亦如之，中地，夫一防田百畮，莱百畮，余夫亦如之，下地，夫一防田百畮，莱二百畮，余夫亦如之， 草人掌土化之法，以物地相其宜而为之种，骍刚用牛，赤缇用羊，坟壤用麋，渇泽用鹿，咸泻用貆，勃壤用狐，埴垆用豕，彊防用蕡，轻爂用犬 ，大司乐，凡六变者，一变而致羽物及川泽之示，再变而致臝物及山林之示，三变而致鳞物及邱陵之示，四变而致毛物及坟衍之示，五变而致介物及土示，六变而致象物及天神 ，山师掌山林之名，辨其物与其利害而颁之于邦国，使致其珍异之物 ，川师掌川泽之名，辨其物与其利害而颁之于邦国，使致其珍异之物 ，邍师掌四方之地名，辨其邱陵坟行，邍隰之名物之可以封邑者。
在传楚蒍掩为司马，子木使庀赋，数甲兵，甲午，蒍掩书土田，度山林鸠数泽，辨京陵，表淳卤数疆潦，防偃猪町原防，牧隰臯井衍沃，量入修赋。
大司徒治地之法，一曰五物，二曰九等，三曰十二土，四曰十二壤，五物山林，川泽邱陵，坟衍，原隰是也。九等自上，上至下下是也；十二土十二分野之土也，十二壤，已加人功，可以稼穑者也，先儒见司徒有不易，一易再易，遂人有土地中地，下地，遂谓周田三等不以禹贡释之，乃引草人土化之法，是以十二土为九等也，又引为掩为赋，以列九等，是以五物为九等也，曽不知司徒遂人省文互见，正与禹贡九等，合而为掩之所辨，乃司徒之五物，引而言之，偶有九数，亦不可以为九等，草人但论土宜，至其肥之差，非所计也，今故列三谱互相发明，以着先儒之未喻者，若乃土防之法，五土物宜，虽有五行，资生之理，不可例推，后儒强牵合之，非是大乐致物，示古人必有感召之理，周乐师亡而乐理，不传谓迟速，小大感召后先，亦先儒之牵合，皆难据用，但以经文谱之，使学者便于观览耳。
<子部,类书类,帝王经世图谱,卷七>
周礼保章氏掌天星，以志星辰日月之变动，以观天下之迁，辨其吉凶，以星土辨九州之地，所封封域皆有分星，以观妖祥。
左传？襄公九年，士弱曰：陶唐氏之火正阏伯居，商主大火， 二十八年，梓慎曰：龙宋，郑之星，禆灶曰嵗弃其次而旅于明年之次，以害鸟帑，周，楚恶之，【时嵗在星纪滛于元枵，祸冲在南，南为朱鸟鹑火，鹑尾，周楚之分，】昭公元年，子产曰：辰为商星， 参为晋星 ，十七年，梓慎曰：宋大辰之虗也陈大昊之虗也郑祝融之虗也皆火房也。 卫，颛顼之虚也，其星为大水。
国语，周语伶州鸠曰嵗在鹑火则我有周之分野也。姬氏出自天鼋，及析木，有建星，牵牛焉，则我皇妣，大姜之侄，伯陵之后，逢公之所冯神也。
古星经，至汉防亡，堪舆之书，非古保章氏分星不可复，考见郑氏所引本汉地理志，其大畧见于左氏，国语，则宋房心晋，觜：参，陈、郑、角、亢、卫，室；壁，周栁星张楚。
翼，轸，齐，虚；危，皆可考见，其为古分星可信，汉费直蔡邕，魏陈卓唐一行诸家之説大同小异，正义谓分星，皆以封国之初嵗星所在之处，次此説难用子产言，封实沈于大夏，主参封阏伯于商邱，主辰则辰为商邱，分参为大夏分，其来已久，非因封国始有分野，若以封国嵗星所在即为分星，则每封国，自有分星，不应相土，因阏伯，晋人因实沈矣，又汉魏诸儒辰次度各用，当时厯数与嵗差迁徒亦非天象度数之正，惟唐一行下观山河，两戒上考，云汉之终始，斗杓之内外，以定分星之次，更以七宿之中，分四象中位，自上元之首以度数，纪之而着其分野，最得天象之正，又诸儒言星土者，或以州，或以郡国自虞，夏以来，国邑郡县，废置不同度数，因以舛驳，惟一行据山河，分昼参以汉郡，古国最为详尽，正义引春秋纬北斗分，星之説后人参差不齐，亦当以一行为正，今故详考诸书，异同悉为图谱，而详着一行之图，备见度数，以备保章之缺。
<子部,类书类,帝王经世图谱,卷七>
<子部,类书类,帝王经世图谱,卷七>
一行曰：近代诸儒言星土者，或以州，或以国虞，夏，秦、汉，郡国废置不同，周之兴也，王畿千里，及其衰也，仅得河南七县，今又天下一统，而直以鹑火为周分，则疆域舛矣，七国之初，天下地形雌韩而雄魏，魏地西距髙陵尽河东，河内北固漳，邺，东分梁，宋，至于汝南，韩据全郑之地，南尽頴川，南阳，西达虢畧距函谷固宜阳，北连上地，皆绵亘数州，相错如绣，考云汉山河之象，多者或至十余宿，其后魏徙大梁，则西河合于东井。秦防宜阳而上党，入于舆鬼，方战国未灭时，星家之言，屡有明效，今则同在畿甸之中矣，而或者犹据汉书地理志推之，是守甘石遗术而不知变通之数也。又古之辰次，与节气相系，各据当时歴数与嵗差迁徙不同，今更以七宿之中，分四象中位，自上元之首以度数，纪之而着其分野，其州县，虽改不同，但据山河以分尔。初，贞观中，李淳风撰法象志，因汉书十二次度数，始以唐之州县配焉，而一行以为天下山河之象，存乎两戒，北戒自三危，积石负终南地络之隂东及太华逾河，并雷首厎柱，王屋，太行，北抵常山之右，乃东循塞垣，至濊貃朝鲜，是谓北纪，所以限戎狄也，南戒自岷山，嶓冡负地络之阳，东及太华，连商山，熊耳外方，桐柏，自上洛南逾江，汉，携武当荆山至于衡阳，乃东循岭徼，达东瓯闽中，是谓南纪，所以限蛮夷也，故星传谓北戒为胡门，南戒为越门，河源自北纪之首，循雍州北徼，达华隂而与地络相会，并行而东，至太行之曲，分而东流，与泾，渭，济渎相为表里，谓之北河，江源自南纪之首，循梁州南徼，达华阳，而与地络相会，并行而东，及荆山之阳，分而东流，与汉水淮渎相为表里，谓之南河，故于天象则宏农分陜为两河之会，五服，诸侯在焉，自陜而西为秦，凉，北纪山河之曲为晋，代，南纪山河之曲为巴，蜀皆负险，用武之国也，自陜而东，三川，中岳为成周，西距外方大伾，北至于济，南至淮，东达钜野，为宋郑，陈、蔡，河内及济水之阳，为鄁卫汉东滨淮水之隂为申随皆四战，用文之国也，北纪之东，至北河之北，为邢，赵，南纪之东，至南河之南，为荆楚，自一河下流，南距岱山为三齐，夹右碣石为北燕，自南河下流，北距岱山，为邹鲁南，渉江淮为吴，越，皆负海之国，货殖之所阜也，自河源塞垣北，东及海为戎狄，自江源循岭徼南，东及海，为蛮越，观两河之象，与云汉之所终始，而分野可知矣。于易，五月一隂生而云汉，潜萌于天稷之下，进及井，钺间得坤维之气隂始达于地上，而云汉上升，始交于列宿，七纬之气通矣，东井据百川上流，故鹑首为秦蜀，墟得两戒，山河之首，云汉达坤维右而渐升，始居列宿上觜，觽参伐，皆直天闗表而在河隂故实沈下流得大梁，距河稍逺渉隂亦深故其分野自漳滨，却负恒山，居北纪众山之东南，外接髦头，地皆河外隂国也十月隂气进逾干维始，上达于天，云汉至营室，东壁间，升气悉究与内规相接，故自南正达于西正，得云汉升气，为山河上流，自北正达于东正，得云汉降气，为山河下流，娵訾在云汉升降，中居水行正位，故其分野当中州河，济间，且王良阁道，由紫垣絶汉抵营室，室上帝离宫也，内接成周，河内皆豕韦分，十一月一阳生，而云汉渐降，退及艮维，始下接于地，至斗建间，复与列舍气通于易，天地始交，泰象也，逾析木津隂气益降进及大辰，升阳之气究，而云汉沈濳于东正之中，故易雷出地曰豫，龙出泉为解，皆房，心象也。星纪得云汉下流，百川归焉，析木为云，汉末山河极焉，故其分野，自南河下流，穷南纪之曲，东南负海，为星纪，自北河末派，穷北极之曲，东北负海，为析木负海者，以其云汉之隂也惟娵訾内接紫宫，在王畿河，济间，降娄元枵与山河首尾相逺隣颛顼之墟，故为中州，负海之国也，其地当南河之北，北河之南界，以岱宗，至于东海，自鹑首逾河，戒东曰鹑火，得重离正位，轩辕之祗在焉，其分野，自河华之交，东接祝融之墟，北负河，南及汉，盖寒燠之所均也。自析木纪天汉而南，曰大火，得明堂升气，天市之都在焉，其分野，自钜野岱宗，西至陈留，北负河，济，南及淮，皆和气之所布也，阳气自眀堂渐升达于龙，角曰夀星龙角谓之天关，于易气以阳决隂夬象也升阳进逾天闗得纯干之位，故鹑尾直建巳之月，内列太微，为天庭，其分野，自南河以负海，亦纯阳地也夀星在天闗内故其分野在商，亳西南，淮水之隂北连太室之东，自阳城际之，亦巽维地也，夫云汉自坤抵艮为地纪，北斗自干携，巽为天纲，其分野，与帝居相直，皆五帝墟也，究咸池之政而在干维内者，降娄也，故为少昊之墟，叶北宫之政而在干维外者，娵訾也，故为颛顼之墟，成摄提之政而在巽维，内者夀星也故为太昊之墟，布太微之政，而在巽维外者，鹑尾也，故为列山之墟，得四海中，承大阶之政者，轩辕也，故为有熊氏之墟，木金得天地之微气，其神治于季月，水火得天地之章气，其神治于孟月，故章道存乎至微，道存乎？终皆隂阳变化之际也，若微者沈濳而不及章者髙眀而过亢皆非上帝之居也，斗杓谓之外庭，阳精之所布也，斗魁谓之会府，阳精之所复也，杓以治外，故鹑尾为南方负海之国，魁以治内，故娵訾为中州，四战之国，其余列舍在云汉之隂者入为负海之国，在云汉之阳者四，为四战之国，降娄元枵以负东海，其神主于岱宗嵗星位焉星纪，鹑尾以负南海，其神主于衡山，荧惑位焉，鹑首，实沈以负西海，其神主于华山，太白位焉，大梁析木以负北海，其神主于恒山，辰星位焉，鹑火，大火夀星豕韦为中州，其神主于嵩邱，镇星位焉。
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
<子部,类书类,帝王经世图谱,卷七>
周礼职方氏掌天下之图，以掌天下之地，辨其邦国都鄙，四夷八蛮，七闽九貉，五戎，六狄之人民，与其财用九谷，六畜之数要，周知其利害，乃辨九州之国，使同贯利，东南曰州，其山镇曰：防稽其泽薮曰具区，其川三江，其浸五湖，其利金竹箭，其民二男五女，其畜宜鸟兽，其糓宜稲，正南曰荆州，其山镇曰衡山，其泽薮曰云瞢，其川江汉，其浸颍，湛，其利丹，银、齿，革，其民一男二女，其畜宜鸟兽，其糓宜稲，河南曰豫州，其山镇曰华山，其泽薮曰圃田，其川荥；洛，其浸波溠，其利林，漆丝枲，其民二男三女，其畜宜六扰，其糓宜五种，正东曰青州，其山镇曰沂山，其泽薮曰朢诸其川，淮、泗，其浸沂，沭，其利蒲鱼，其民二男二女，其畜宜鸡，狗，其糓宜稲麦，河东曰兖州，其山镇曰岱山，其泽薮曰大野，其川河泲，其浸卢维，其利蒲鱼，其民二男三女，其畜宜六扰，其谷宜四种，正西曰雍州，其山镇曰岳山，其泽薮曰蒲，其川泾，汭，其浸渭，洛，其利玉石，其民三男二女，其畜宜牛，马，其糓宜黍，稷，东北曰幽州，其山镇曰医无闾，其泽薮曰貕养，其川河泲，其浸菑时，其利鱼盐，其民一男三女，其畜宜四扰，其糓宜三种，河内曰冀州，其山镇曰霍山，其泽薮曰杨纡，其川漳，其浸汾，潞，其利松柏，其民五男三女，其畜宜牛羊，其糓宜黍，稷，正北曰并州，其山镇曰恒山，其泽薮曰昭余祁，其川虖池，呕夷，其浸涞易，其利布帛，其民二男三女，其畜宜五扰，其糓宜五种。
尚书舜典肇十有二州，封十有二山，濬川 ，禹贡禹别九州，随山濬川，任土作贡，禹贡禹敷土，随山刋木奠髙山大川冀州，既载壶口，治梁及岐，既修太原，至于岳阳，覃懐底绩，至于衡漳，厥土惟白壤，厥赋惟上上错，厥田惟中中，恒，卫既从，大陆既作，岛夷皮服，夹右碣石，入于河，济河惟兖州，九河既道，雷夏既泽，灉沮防同，桑土既蚕，是降邱宅土，厥土黒坟厥草惟繇，厥木惟条，厥田惟中下，厥赋贞，作十有三载乃同，厥贡漆丝，厥篚织文，浮于济，漯，达于河海，岱惟青州，嵎夷既畧潍淄其道，厥土白坟，海濵广斥，厥田惟上下，厥赋中上，厥贡盐絺，海物惟错，岱畎丝，枲；鈆，松，怪石，莱夷作牧，厥篚檿丝，浮于汶，达于济海，岱及淮惟徐州。淮、沂，其又蒙羽其艺，大野既猪，东原厎平，厥土赤埴坟，草木渐包，厥田惟上中，厥赋中中，厥贡惟土五色，羽畎夏翟，峄阳孤桐，泗濵浮磬，淮夷蠙珠，暨鱼厥篚，纎缟浮于淮，泗，达于河，淮；海，惟州彭蠡既潴，阳鸟攸居，三江既入，震泽厎定，篠簜既敷，厥草惟夭，厥木惟乔，厥土惟涂泥，厥田惟下下，厥赋下上，上错，厥贡惟金三品，瑶、琨、篠，簜，齿，革，羽毛，惟木岛夷卉服，厥篚织贝，厥包橘，柚，锡贡沿于江海，达于淮泗，荆及衡阳惟荆州，江，汉朝宗于海，九江孔殷，沱，濳既道，云土梦作，又厥土惟涂泥，厥田惟下中，厥赋上下，厥贡：羽、毛、齿、革，惟金三品，杶；榦，栝，柏；砺，砥，砮，丹惟箘簵，楛，三邦厎贡厥名，包匦菁茅厥篚，纁玑组，九江纳锡大龟，浮于江，沱；濳，汉，逾于洛，至于南河，荆河惟豫州，伊、洛，瀍，涧既入于河，荥波既潴，导菏泽，被孟猪，厥土惟壤，下土坟垆，厥田惟中上，厥赋错上中，厥贡漆，枲；絺，纻，厥篚，纎；纩，锡贡磬错，浮于洛，达于河，华阳黒水惟梁州，岷，嶓既艺，沱，濳既道，蔡，蒙旅平，和夷厎绩，厥土青黎，厥田惟下上，厥赋下中三错，厥贡璆，鐡银镂砮磬，熊；罴，狐，狸，织皮，西倾因桓是来，浮于濳逾于沔，入于渭，乱于河黒水西河惟雍州，弱水既西，泾属渭汭，漆沮既从，沣水攸同，荆，岐既旅终南，惇物至于鸟鼠，原隰厎绩，至于猪野，三危既宅，三苖丕叙，厥土惟黄壤，厥田惟上上，厥赋中下。厥贡惟球，琳，琅玕，浮于积石，至于龙门，西河防于渭汭，织皮昆，崘析支渠，捜西戎即叙，导汧及岐，至于荆山，逾于河，壶口，雷首至于太岳，厎柱，析城至于王屋，太行，恒山至于碣石，入于海，西倾朱围，鸟鼠至于太华；熊耳外方，桐柏至于陪尾，导嶓冡，至于荆山，内方至于大别，岷山之阳，至于衡山，过九江，至于敷浅原，导弱水，至于合黎，余波入于流沙，导黒水至于三危，入于南海，导河积石，至于龙门，南至于华隂东至于厎柱，又东至于孟津，东过洛汭，至于大伾，北过洚水，至于大陆，又北播为九河，同为逆河，入于海，嶓冢导漾，东流为汉，又东为沧浪之水，过三澨，至于大别，南入于江东，滙泽为彭蠡，东为北江，入于海，岷山导江，东别为沱，又东至于澧，过九江，至于东陵，东迤北防于滙东为中江，入于海，导沇水东流为济，入于河，溢为荥；东出于陶邱北，又东至于菏，又东北防于汶，又北东入于海。导淮自桐柏东防于泗，沂；东入于海。导渭自鸟鼠同穴，东会于沣，又东会于泾，又东过漆沮入于河，导洛自熊耳，东北会于防，瀍，又东会于伊，又东北入于河。
尔雅：两河间曰冀州，河南曰豫州，河西曰雍州，汉南曰荆州，江南曰州，济河间曰兖州，济东曰徐州，燕曰幽州，齐曰营州。
昔在黄帝，作舟车以济不通，旁行天下，方制万里，【此计，山川曲折，】画埜分州，【旧图云：帝喾创制九州，经既无文，名号疆境，难以考据，】尧遭洪水，懐山襄陵天下分絶为十二州，使禹治之，水土既平，更制九州，列五服，任土作贡，禹贡之书是也。啇因于夏无所变改，【书云：缵禹旧服，诗云：宅殷土芒芒，禹敷下土方，皆因夏也，】周既克殷，监于二代，而损益之，改禹徐，梁二州，合之于雍青，分冀州之地以为幽，并【按山川，幽得青地，青得豫地，兖得徐地，今之疆界，存其大畧耳】禹之五服，周自镇服而内方五千里，此三代九州疆界道里之大畧也舜典注谓治水之后，分为十二州，旧图谓舜以冀州阔大为分，十二州，皆恐不然。盖舜摄位之初，乃厯试之三年，禹方治水之初耳，以是知汉志之说可用，至禹治水功成，禹贡之书止于九州，不应以十二州分疆，而以九州作贡，先儒所疑，不过舜格文祖，后咨十二牧，犹以为十二州耳，曽不知，初以土壤断絶分十二州，因置十有二牧，后虽别九州，而以十二牧总诸侯，理无相悖，盖以巳命为牧者，无可废之理，至禹贡金九牧，则复九州之故矣，况舜都与尧同在冀州，无以其阔大，分州之理，周之并梁于雍，则以广王畿，而析冀为幽，并则以都在雍，豫旧图说，乃后儒以周制度，舜非事实，当从班固汉志为是尔雅九州，与禹贡职方不合，说者以为殷制，然终无考，亦难据用，姑存之以传疑，凡禹贡十二州职方疆境，与其山川之属，悉具图谱。
帝王经世图谱卷七
钦定四库全书
帝王经世图谱卷八
宋 唐仲友 撰
司马九畿之图
司徒建王国之图
王畿提封之图
武成分土之图
司徒建邦国之图
职方封国设法之图
成王广鲁之图
今定分土惟三之图
五沟五涂异同之谱
九夫为井之图
四丘为甸之图
四县为都之图
<子部,类书类,帝王经世图谱,卷八>
周礼大司马，乃以九畿之籍，施邦国之政，职方千里，曰国畿，其外方五百里曰侯畿，又其外方五百里曰甸畿，又其外方五百里曰男畿，又其外方五百里曰采畿，又其外方五百里曰卫畿，又其外方五百里曰蛮畿，又其外方五百里曰夷畿，又其外方五百里曰鎭畿，又其外方五百里曰蕃畿， 职方氏乃辨九服之邦国，方千里曰王畿，其外方五百里曰侯服，又其外方五百里曰甸服，又其外方五百里曰男服，又其外方五百里曰采服，又其外方五百里曰卫服，又其外方五百里曰蛮服，又其外方五百里曰夷服，又其外方五百里曰鎭服，又其外方五百里曰藩服， 大行人，邦畿方千里，其外方五百里，谓之侯服嵗壹见其贡祀物，又其外方五百里，谓之甸服二嵗一见其贡嫔物，又其外方五百里，谓之男服三嵗壹见其贡器物，又其外方五百里谓之采，服四嵗壹见其贡服物，又其外方五百里，谓之卫服五嵗壹见其贡材物，又其外方五百里谓之要，服六嵗壹见其贡货物，九州之外，谓之蕃国，世壹见，各以其所贵寳为挚。
尚书益稷弼成五服，至于五千 ，禹贡五百里甸服，百里赋纳总，二百里纳铚，三百里纳秸服，四百里粟，五百里米，五百里侯服，百里采，二百里男邦，三百里诸侯，五百里绥服，三百里揆文教，二百里奋武卫，五百里要服：三百里夷，二百里蔡，五百里荒服：三百里蛮，二百里流，东渐于海，西被于流沙，朔南暨声教，讫于四海， 康诰曰：侯，甸，男邦采卫 ，周官曰：六服羣辟，罔不承徳，又曰：六年五服一朝。
国语，周语祭公谋父誎穆王曰：先王之制，邦内甸服，邦外侯服，侯卫宾服，蛮夷要服，戎翟荒服，甸服者祭，侯服者祀，宾服者享，要服者贡，荒服者王，日祭，月祀，时享嵗贡终王。
尧命禹治水，弼成五服，自王畿而至，荒服，面各二千五百里，九州之境，方五千里，为方千里者二十五，九州之外，东渐西被，朔南暨声教者，不在五服之内，则与九州之法，实同无毫厘差矣。学者惑于五百里之说，谓周公斥大封域，九州之界，方七千里，非也，又谓夷鎭皆在九州之外，亦非也。或谓周之境，广于禹贡五百里，虽稍异于郑氏，亦知尽知禹贡也，若如二说，则不惟不与禹贡合周官既言六服，又言：五服，祭公谋父周人也，不言五服，何哉？盖九服五服一也，自禹贡一面言之，率五百里限周礼，以二面言之，率以二百五十里为限，则自鎭畿，而内二畿，而当一服，与弼成五服，至于五千，无纎毫抵牾者，周公祭公之说，亦不待释而明矣，惟蕃畿在九州之外，即所谓东渐西被，朔南暨声教者也，周官以二百五十里率之，亦非地域，止于此也。夷鎭尚在九州之内，以其荒服，使之终王，各挚所寳同于蕃国，行人之言，与周官六服合矣，不谓夷鎭即在九州之外也，然则商制如何？曰：诗颂曰：邦畿千里，惟民所止，肇域彼四海，自邦畿至西海，知其与禹贡，周礼同制也，又曰：自彼氐羗，莫敢不来享，莫敢不来王中举来享，外举来王，知其与祭公之言合也，况作康诰之初，周礼未制已言侯，甸，男邦采卫，则周因商礼，其可知矣。然则王制言四海之内九州，州方千里，四海之内，断长补短，方三千里，说者谓商之制，有诸乎？曰：王制，汉文帝博士所作，自春秋而降，四夷交侵，中国之境土褊矣，王制采六经而作欲行，诸当时此乃据所见境土言之，岂商制哉？方五千里，为方千里者二十五，由尧迄周，无异制也。况禹贡五服，自侯服而外，已有百里二百里，三百里之别，与周九畿何异哉？今具图以见，禹贡，周礼祭公所言皆同制，并畿内郊甸，稍，县，都纳总铚，秸粟米之制具着焉。
<子部,类书类,帝王经世图谱,卷八>
周礼大司徒建王国制，其畿方千里，而封树之【方千里，则面五百里，】凡造都鄙，制其地域，而封沟之以其室数制之，【都鄙王子弟，公卿大夫之采地，】 ，载师掌任土之法，以防里任国中之地，以圃任园，地以宅田，士田，贾田任近郊之地，以官田，牛田，赏田，牧田任逺郊之地以公邑之田，任甸地，以家邑之田任稍地，以小都之田任县地，以大都之田任畺地，太宰以九赋敛财贿，一曰邦中之赋，二曰四郊之赋。
三曰邦甸之赋四曰家削之赋五曰邦县之赋六曰邦都之赋 乡士掌国中 遂士掌四郊 县士掌野方士掌都家
王畿方千里面五百里，王城之内，谓之国中，廛里任焉，六乡之民所居也，其赋曰：邦中之赋五十里为近郊，乡田之外，场圃宅田，士田，贾田任焉，百里为逺郊乡田之外官田，牛田，赏田，牧田任焉，其赋曰：四郊之赋，其狱则乡士治之二百里为甸，六遂在焉，余为公，邑其赋曰：邦甸之赋，遂狱在四郊，遂士治之，乡遂皆出军乗马之法始于公邑，以甸法在焉，故曰邦甸，公邑之狱，县士治之，三百里为稍家，邑任焉夫，夫与王子弟之尤疎者，所食采地也，其赋曰：家稍之赋，稍削，皆小之称言，采地之小者也，四百里为县，小都任焉，卿与王子弟之疎者，所食采地也，其赋曰：邦县之赋五百里为畺，大都任焉，公与王子弟之亲者，所食采地也，其赋曰：邦都之赋，都家之狱，方士治之，三等采地之余，皆为公邑，孟子言天子三公受地视侯卿受地视伯，大夫受地视子，男此家削小都，大都之等也，受地不得视，司徒邦国之封疆，视其百里七十里，五十里之田而已，都鄙制以室数而出赋，以邱乗则采地之大者，其民不过六万夫，其兵不过百乗较之外诸侯，其势相什，自稍至都，近者愈小逺者愈大防微杜渐之意深矣，禹贡百里纳总二百里纳铚，三百里纳秸服，四百里粟，五百里米，率以百里为差，此王畿出赋轻重之法也。郊有逺近以别任地之征，都有小大，以明采地之等曰：四郊以见四面相似，曰：家削以别公，邑小都曰：县合县而成都，大都曰：畺在国之境也，自公邑至于大都，通谓之都鄙，兼君子野人所居，而言之也。
<子部,类书类,帝王经世图谱,卷八>
周礼大司徒建王国制，其畿方千里，而封树之 ，小司徒防万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役，以比追胥，以令赋贡，乃均土地以稽其人民，而周知其数，上地家七人，可任也者家三人，中地家六人，可任也者，二家五人，下地家五人，可任也者家二人，凡起徒役，毋过家一人，乃经土地而井牧其田野，九夫为井，四井为邑，四邑为丘，四丘为甸， 大司马，凡令赋以地与民制之，【法与小司徒同】。
班固汉志载司马法曰：地方一里为井，井十为通，通十为成，成方十里，成十为终，终十为同，同方百里，同十为封，封十为畿，畿方千里。
四井为邑，四邑为丘，丘十六井也，有戎马一匹，牛三头，四丘为甸，甸六十四井也，有戎马四匹，兵车一乗牛十二头，甲士三人，卒七十二人，干戈备具。
汉志乃通率千里之法尔，若以周礼考之，则王畿提封百，同内为乡，遂地占四同乡，田在四同之地，余地为圃宅田，士田，贾田，官田，牛田，赏田，牧田六遂，但占甸地二同，计其出军，已，为兵车千五百乗余九十四同通用丘甸之法，出赋九千四百乗合乡遂之军过万乗之数几千乗故知司马法乃通率之数耳，司徒防卒伍，率家一人，经土地四丘一乗内外之法备矣。
<子部,类书类,帝王经世图谱,卷八>
<子部,类书类,帝王经世图谱,卷八>
<子部,类书类,帝王经世图谱,卷八>
<子部,类书类,帝王经世图谱,卷八>
周礼大司徒，凡建邦国，以土圭土其地而制其域，诸公之地封疆方五百里，其食者半，诸侯之地，封疆方四百里，其食者参之一；诸伯之地，封疆方三百里，其食者参之一；诸子之地，封疆方二百里，其食者四之一，诸男之地，封疆方百里，其食者四之一， 职方氏，凡邦国千里，封公以方五百里，则四公方四百里，则六侯方三百里，则十一伯方二百里，则二十五子，方百里则百男，以周知天下。
尚书武成列爵惟五分土惟三
孟子万章，北宫，锜问周室，班爵禄，孟子曰：公侯皆方百里，伯七十里，子男五十里，不能五十里者不达于天子，附于诸侯，曰附庸。
左传子产曰天子之地一圻列国一同
学者见司徒建邦国封疆，与武成分土之等，孟子班禄之制不合，因谓周礼非周公之制，为周礼者，又强为之说，曰：周九州之界，方七千里，周公变，商汤之制虽小，国地皆方百里，是皆未深考之耳，费誓曰：鲁人三郊三遂，左氏曰：成国不过半，天子之军，诸侯之大者，三军可也。然则大国三军，出于三郊，三遂副之，周制然矣，牧誓曰：武王戎车三百辆，虎贲三千人御事，司马，司徒，司空，然则大国三军，三卿为之帅，一军之戎车百二十五乗商制然矣，商周诸侯之军制既同，分土之制，安得而异？周之九服，即禹之九服，乌覩所谓七千里者，周公相武王，灭国者五十，而所立七十一国分土之制，遽过于商，大者二十四倍，小者犹三倍，何所容之？后儒不能通，则曰：是兼附庸诚是也，抑不思百里之地，提封万井，三分去一，为六万夫之地，悉以家一人率之，为兵六万，尚不足三郊，三遂七万五千人之数，为车六百乗亦不足千乗之数所谓园廛宅田，士田，贾田，官田，赏田，牛田牧田与卿大夫公子弟之采邑，于何容之家？既役，其一人百畞，又征其什一，它无余地，车辇马牛干戈之属，于何出之？百畞之分，以中农计之，足食七人，什取其一，则十夫而食七人，古庶人在官，次等之禄也，六万夫之税，足当中农夫六千人而已，三乡之吏，九千四百六十八人，于何给之？尚未言，三遂之吏，与其百官之众，府史胥徒之禄，宗庙朝廷之礼，王朝之朝贡，四邻之邦，交于何取用也？百里之地，不足为公侯之国明甚，况七十里止，二万九千四百夫之地五十里，止一万五千夫之地，其不能为诸侯之国，抑又明矣，然则子产孟子之言非欤？曰：二子何可非也？抑古人之为言省文而互见，详而考之，未有不合者，古之为国，有军有赋，王六军，大国三军，次国二军，小国一军，此军也，出于国之郊者也，天子万乗诸侯千乗此赋也，出于成国者也，自军言之，则方百里而具，三军方七十里，而具二军，方五十里而具一军推而上之，方二百里，而具六军，自赋言之，则方千里而具万乗二百一十里，而具千乗通军与赋而言之，则方千里者，为兵车万九百乗推而下之，方百里者，为方五十里者四，五十里具一军，又五十里者为一，遂合为兵军二百五十乗余方五十里者二，定出赋五十乗军赋合三乗乗男之国也，由是推而上之七十里，而具二军，又七十里而具，二遂畧当一同合为兵，车五百乗加一同定出，赋百乗军赋合六百乗伯之国也，百里而具三军，又百里而具三，遂合为兵车，七百五十乗加二同有半，定出赋二百五十乗军赋合千乗公之国也，伯二同，则方百四十一里，公四同有半，功方二百一十一里子下同于男，侯上同于公，是谓分土惟三，自是而外，则附庸也，山川也，土田也，虽未必皆其所有，皆在封疆之内矣，今夫颛臾，昔者先王以为东蒙主，且在邦域之中矣，此附庸，在封疆之证也，居常与许复周公之宇，此土田在封疆之证也，奄有，遂荒大东，奄有鳬绎，遂荒徐宅，此山川在封疆之证也，封疆之内附庸，山川土田皆在焉，然皆非出军制赋之壤，故地方七百里而止于革车千乗则举封疆而言，虽七百里犹可，而况五百里四百里，三百里二百里，百里乎？故于天子言千里者，兼军赋而言也。于诸侯言，百里七十里，五十里者，独举军制而言也。于天子言万乗者以赋法通率也，于诸侯言千乗者兼军赋而言也。于诸公言五百里，诸侯言四百里，伯言三百里，子言二百里者，包山川土田，附庸于封疆也。于诸男言百里者，独举其出军赋之，封疆也，凡此者，皆省文而互见，若异而实相通，何尝纎毫抵牾哉？且先王之于诸侯，岂其封疆，一定而遂无所劝惩哉！公之地锡之山川，土田附庸，合五百里而止，侯伯子亦然，男之百里所，自有有庆，而益以地，则岂以百里为拘哉？存男之百里，以见自有之，封疆耳，公侯伯子庆而益责而削，皆在封疆之中矣，此周公之定制，而成王广，鲁以七百里则广，周公云尔，非周公之制，所得而拘也，于齐有赐，履焉于卫，有封畛土略焉，于韩侯有奄，受北国焉，山川土田，附庸，或得其全，或得其偏，皆封疆之数也，与武成孟子之言，盖相表里矣，然则其食者半，三之一四之一，诸儒之说孰是乎？曰：皆非也。郑司农谓所食租税之数，男适五十里，是大国贡轻，而小国贡重也，郑康成谓公以一易，侯伯以再易子，男以三易是大国土沃，而小国土瘠也，九等自不易至，再易而止，未有三易者，岂诸侯之地，皆无不易者哉！康成之说既不通，司农之说，又倒置轻大而重小，是侮弱而畏强也，岂所谓裒多益寡，称物平施，周道如砥，其直如矢者哉？子产曰：先王班贡轻重以列，列尊贡重，周制也，卑而贡重甸服也，甸非侯甸之甸，乃祭公所谓邦内甸服也，畿外诸侯，则列尊贡重矣，公半侯伯三之一，子男四之一，不亦尊重，而卑轻乎？康成曰：大国贡重正之也，小国贡轻字之也，其意是矣，奈何以一易再易，三易为说也，授之沃壤，而贡重予之，瘠土而贡轻，是乃适当然，乌在其为正之，字之哉？当以王食其半三之一，四之一为正，然王之食，岂尽取其所税哉？诸侯以什一取民，王又以什一取诸侯，则四之一者，是乃四十之一耳。甸稍县，都，皆无过十二，于其什一之中，概取其二焉，此甸服之所以为列，卑贡重欤？职方氏七伯，当为十一伯，注说为是。
<子部,类书类,帝王经世图谱,卷八>
周礼大司徒凡造都鄙，制其地域，而封沟之以其室数制之，不易之地，家百畮，一易之地，家二百畮，再易之地，家三百畮，乃分地职，奠地守制，地贡而颁职事焉，以为地灋而待政令 ，令五家为比，使之相保；五比为闾，使之相受；四闾为族，使之相葬；五族为党，使之相救；五党为州，使之相赒；五州为乡，使之相宾； 小司徒，乃防万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役，以比追胥，以令贡赋乃均土地以稽其人民，而周知其数，上地家七人，可任也者家三人，中地家六人，可任也者，二家五人，下地家五人，可任也者家二人，凡起徒役，毋过家一人，以其余为羡，唯田与追胥竭作，凡用众庶，则掌其政教，与其戒禁，听其辞讼，施其赏罚，诛其犯命者，凡国之大事，致民大，故致余子，乃经土地而井牧其田野，九夫为井，四井为邑，四邑为邱，四邱为甸，四甸为县，四县为都，以任地事，而令贡赋，凡税敛之事，乃分地域而辨其守，施其职而平其故 ，族师五家为比，十家为聮，五人为伍，十人为聮，四闾为族，八闾为聮，使之相保；相受刑罚，庆赏相及，相共以受邦职，以役国事，以相葬埋，载师掌任土之灋，以物地事，授地职，而待其政令，以尘里任国中之地，以场圃任园地，以宅田土田，贾田任近郊之地，以官田，牛田，赏田，牧田任逺郊之地以公邑之田，任甸地，以家邑之田任稍地，以小都之田任县地，以大都之田任畺地，凡任地，国宅无征，园廛二十而一，近郊十一逺郊二十而三，甸。稍县，都，皆无过十二，唯其漆林之征，二十而五，凡宅不毛者有里布，凡田不耕者出屋粟，凡民无职事者，出夫家之征 ，遂人掌邦之野，以土地之图经，田野造县鄙，形体之灋，五家为邻，五邻为里，四里为鄼，五鄼为鄙，为县五县为遂，为遂皆有地域，沟树之使，各掌其政令，刑禁以嵗时稽其人民而授之田野，简其兵器，教之稼穑，凡治野以下剂致甿，以田里安甿，以乐昏扰甿，以土宜教甿，稼穑以兴，耡利甿，以时器劝甿，以疆予任甿，以土均平政，辨其野之土上，地中地下地，以颁田里，上地，夫一廛，田百畮，莱五十畮，余夫亦如之，中地，夫一廛，田百畮，莱百畮，余夫亦如之，下地，夫一廛，田百畮，莱二百畮，余夫亦如之，凡治野，夫间有遂，遂上有径，十夫有沟，沟上有沴，百夫有洫，洫上有涂，千夫有浍，浍上有道，万夫有川，川上有路，以达于畿以嵗时登其夫家之众寡，及其六畜，车辇，辨其老幼废疾与其施舍者，以颁职作事，以令贡职，以令师田，以起政役， 稻人掌稼下地， 大司马，凡令赋以地与民制之，上地食者，参之二，其民可用者家三人，中地，食者半，其民可用者二家五人，下地，食者参之一；其民可用者家二人， 匠人为沟洫，耜广五寸，二耜为耦，一耦之伐，广尺深尺，谓之，田首倍之，广二尺，深二尺，谓之遂九，夫为井，井间广四尺，深四尺，谓之沟，方十里为成，成间广八尺，深八尺，谓之洫，方百里为同，同间广二寻，深二仞，谓之浍，専达于川，各载其名，凡天下之地势，两山之间，必有川焉，大川之上，必有涂焉。 凡沟，必因水埶，防必因地势，善沟者，水潄之善防者，水淫之，凡为防，广与崇方，其閷参分去一，大防外閷，凡沟防必一日先深之，以为式里为式，然后可以传众力。
尚书甘誓乃召六卿
毛诗采芑其车三千 公刘其军三单 信南山维禹甸之 中田有庐 甫田倬彼甫田嵗取十千 大田雨我公田遂及我私 文王有声筑城伊淢 崧高彻申伯土田彻申伯土疆 韩奕维禹甸之实亩实借噫嘻骏发尔私终三十里亦服尔耕十千维耦 载芟侯彊侯以
春秋，成公元年三月作邱，甲 ，襄公十一年正月，作三军 ，五年正月，舍中军 哀公十二年春，用田赋 ，宣公十五年，初税亩， 左传，襄公二十五年，楚蒍掩为司马，子木使庀赋，数甲兵，甲午，蒍掩书土田，度山林鸠薮泽，辨京陵，表淳卤数疆潦，规偃猪町原防，牧隰皋井衍沃，量入修赋，赋车籍马，赋车兵，徒兵甲楯之数既成，以授子木，礼也 ，昭公四年，郑子产作邱赋， 哀公元年，伍员曰：少康有田一成，有众一旅。
孟子滕丈公上，文公使毕战问井地，孟子曰：请野九一而助，国中什一使自赋，卿以下必有圭田，圭田五十畆，余夫二十五亩，死徙无出乡，乡田同井，出入相友，守望相助，疾病相扶持，则百姓亲睦，方里而井，井九百亩，其中为公田，八家皆私百亩，同养公田，公事毕，然后敢治私事，所以别野人也，此其大畧也 告子下白圭曰：吾欲二十而取一，何如？孟子曰：子之道，貉道也，夫貉，五谷不生，惟黍生之无城郭宫室，宗庙祭祀之礼，无诸侯币帛饔飱无百官有司，故二十取一而足也。
西汉刑法志殷，周以兵定天下矣，天下既定，戢蔵干戈教以文徳而犹立司马之官，设六军之众，因井田而制军赋，地方一里为井，井十为通，通十为成，成方十里，成十为终，终十为同，同方百里，同十为封，封十为畿，畿方千里有税，有赋税以足食赋以足兵，故四井为邑，四邑为邱，邱十六井也，有戎马一匹，牛三头，四邱为甸甸六十四井也，有戎马四匹，兵车一乗牛十二头，甲士三人，卒七十二人，干戈备具，是谓乗马之法一同百里，提封万井，除山川沈斥，城池邑居，园囿术路，三千六百井，定出赋六千四百井，戎马四百匹，兵车百乗此卿大夫采地之大者也，是谓百乗之家一封三百一十六里，提封十万井，定出赋六万四千井，戎马四千匹，兵车千乗此诸侯之大者也，是谓千乗之国天子畿方千里，提封百万井，定出赋六十四万井，戎马四万匹，兵车万乗故称万乗之主戎马车徒，干戈素具，春振旅以搜，夏抜舍以苖，秋治兵以狝，冬大阅以狩，皆于农隙以讲事焉，五国为属，属有长，十国为连，连有帅；三十国为卒，卒有正，二百一十国为州，州有牧连帅，比年简军卒正三年简徒，羣牧五载，大简车徒，此先王为国，立武足兵之大略也。周礼，小司徒郑司农注 ，司马法曰六尺为步，步百为亩，亩百为夫，夫二为屋，屋三为井，井十为通，通为匹马三十家，士一人，徒二人，通十为成，成百井三百家，革车一乗士十人徒二十人，十成为终，终千井三十家，革车十乗士百人徒二百人，十终为同，同方百里，万井三万家，革车百乗士千人徒二千人。
井田之制，周礼畧存其大经，乡遂都鄙为法殊途，诸侯之大小不同，而内外轻重详畧之法与王畿相似，汉儒不加剖析，周公之制，遂以不彰，今别而言之，井田之纲举矣。王畿方千里面各五百里，百里为郊二百里，为甸三百里，为稍四百里，为县五百里，为都六乡，地居四同在郊，六遂如乡，在甸郊之余地，以为圃宅田，贾田士，田官田，牛田，赏田，牧田甸之余，地以为公邑。稍，县，都，以为采地，乡遂王所自治，公邑之外，是为都鄙，先王制法，重内轻外，归之大同，不惮小异，大司徒令五家为比，五比为闾，四闾为族，五族为党，五党为州，五州为乡，小司徒防万民之卒伍而用之，五人为伍，五伍为两，四两为卒，五卒为旅，五旅为师，五师为军，上地家七人，可任也者家三人，中地家六人，可任也者，二家五人，下地家五人，可任也者家二人，凡起徒役，无过家一人，然则乡之授地均以百，畞其出兵，均以一人其无公田，不用邱乗取兵之法明矣，司稼巡野观稼，以年之上下出敛法，是六乡之田，用夏贡法，孟子所谓什一使自赋也，遂人治野，五家为邻，五邻为里，四里为鄼，五鄼为鄙，五鄙为县，五县为遂，居民出赋，大槩同于六乡，所小异者，授地有田莱之，而任民均于下剂，则家二人而已，六乡，地狭人众，故因其地而等其人，六遂地广人稀，故轻其役，而均其地，使地皆足以养人，人皆足以给使，则不同之同也，乡遂乗法成于族，鄼兵车一乗马四匹甲士三人，卒七十二人，革车一乗牛十二头，甲士一人，卒二十四人，乡遂各七万五千人，攻守自副，为兵车，革车合三千乗故采芑言方师率止，其车三千，此乡遂之兵制也，大司徒凡造都鄙，制其地域，而封沟之以其室数制之，不易之地，家百畮，一易之地，家二百畮，再易之地，家三百畮，小司徒，乃经土地而井牧其田野，九夫为井，四井为邑，四邑为邱，四邱为甸，四甸为县，四县为都夫，九夫为井，则其中为公田，八家皆私百，畞同养公田，中田有庐，八家各二畞半，余八十亩，八家共治之，则私田百，而公田十，孟子所谓九一而助，其实皆什一也。四邱为甸六十四井而乗马之法具，即司马法所谓甸有戎马四匹，兵车一乗牛十二头，甲士三人，卒七十二人，干戈备具者也，一甸之赋，百人攻守车各一乗司马法不备言者，欲明兵车之制，故止以牛，见守车也，司马法，又言：通十为成成，百井三百家，革车一乗士十人徒二十人，若与邱乗踳駮者也，兼沟洫，屋兼三夫，车兼守车，而以士十人互见，攻车也，一甸所出，卒长御，右两司马，与守车之伍长，合十人，则有攻车可知，攻守之车，皆用革鞔而攻车，建五兵，故于邱甸言兵车于成言，革车也，古人简质互相发明类如此，设或甸无革车不应言，牛成无兵车，则士十人，将安用哉？大司徒，造都鄙不易，一易再易之地，略与遂人上地中地下，地相仿而都鄙，无一廛者，廛在田中，则有室而已，不易百畞而上地，莱五十亩，若不同者，周之制地征，其实九等，而互以三等见之，家百畞者，田上上，莱五十亩者，田上下二百亩者，田下下，自百亩至三百亩，每二十五畞为差，九等，通率相补，皆再易之地也，都鄙授田与六，遂同出兵不当六，遂五之一，先王彊，干弱枝，深意在此乡，遂出兵，虽五倍邱乗而牛人掌共兵车之牛，校人军事，物马而颁之，马质戎马，有物贾受于有司者书焉，车仆，凡师充革车，司戈盾授兵，从司马之法而颁之，司常大阅，賛司马颁旗物，则知乡遂之马牛车甲兵器旗物，皆颁于公，非若邱乗之具于民，此先王之所以至公至均也，故夏曰贡商曰：助周曰：彻者通贡，助之法而用之，夏启战甘之野，乃召六卿，则卿治乡，足军自禹法如此，非周公剏意，乡遂用贡具，六军都鄙用助通王畿，出赋万乗周礼井田之大经，不其昭乎？费誓曰：鲁人三郊三遂，所谓成国半天子之军，而宣公税亩，成公作邱，甲则鲁郊，遂之外用，助与商同邱乗与周同孟子告滕文公请野九一国中什一，亦欲复周之彻耳，言井田者，通乎乡遂，都鄙贡助军赋之异制，则举而措之，天下无难矣。
<子部,类书类,帝王经世图谱,卷八>
<子部,类书类,帝王经世图谱,卷八>
<子部,类书类,帝王经世图谱,卷八>
周礼小司徒之职，乃经土地而井牧其田野，九夫为井，四井为邑，四邑为邱，四邱为甸，四甸为县，四县为都，以任地事，而令贡赋，凡税敛之事，乃分地域而辨其守，施其职而平其政。
司马法见郑注汉志
先王之制力役，内自六乡外至都鄙，其轻重多寡，蚤晚皆不同，而归于大均，说者惑之，而自为异说，苐未深，考之云耳，乡大夫言，国中乡也，言野遂也，因乡而及，遂见乡轻，而遂重也，小司徒以上地中地下，地任民乡法也，遂人以下剂致甿，遂法也。合而观之，见乡重而遂轻也。都鄙用井田五百七十六家，而出兵百人，则较乡遂五倍其数，若重矣，然乡遂赋出于公都鄙，赋出于民，则实均耳，先王之微意，强干而弱枝，重内而轻外，乡欲兵众而强，遂欲足以为乡之副都鄙，则助乡遂而已休，遂之羡率减于乡三之二，都鄙之兵，不当遂五之一，乡晚役而蚤休，遂早役而晚休，则乡兵实强，遂兵弱于乡矣，至于以丰年中，年无年为役之多寡，有无以龙见日至，为力役之，始终贵贤，能服公事，老疾之皆舍，则无间乎？乡遂都鄙同乎一而已，当异而异当同而同终，归于大均，此类族辨物，所以为同人，裒多益寡，所以为称，物平施容，民蓄众所以为师也。王制不从政之说，汉儒约三代之制，而参取之，又古文残缺，不得其眞，故有与周官抵牾者，姑存以见异同，后儒旬用三日，通计十三日之说非事，举其中之意也。
帝王经世图谱巻八
<子部,类书类,帝王经世图谱>
钦定四库全书
帝王经世图谱卷九
宋 唐仲友 撰
千里为畿之图
王畿任地之图
九等通率之图
一廛授地之图
乡遂都鄙授地任民出赋之谱
乡遂都鄙出兵之谱
乡遂居民设官之谱
保伍居民出军之谱
井田出车之谱
周知民数之谱
力政异同之谱
九职十二职异同之谱
大宰九赋九职九式九贡敛财制用之谱
<子部,类书类,帝王经世图谱,卷九>
<子部,类书类,帝王经世图谱,卷九>
<子部,类书类,帝王经世图谱,卷九>
<子部,类书类,帝王经世图谱,卷九>
周礼大司徒凡造都鄙，制其地而封沟之以其室数制之 ，小司徒，乃经土地而井牧其田野，九夫为井， 载师以防里任国中之地，国宅无征，凡宅不毛者有里布，遂人治野，以田里安甿，辨其野之土上，地中地，下地。
以颁田里，上地，夫一防余夫亦如之，中地，夫一防余夫亦如之，下地，夫一防余夫亦如之。
毛诗信南山中田有庐 七月四之日举趾 入此室处上入执宫功 遵彼防行
尚书尧典，仲春厥民析，仲夏厥民，因仲秋，厥民夷仲冬，厥民隩。
孟子五畆之宅树之以桑
先王居民，因天时之宜，取人事之，便顺隂阳以出入故五畆之宅，半在邑半在田，虽乡遂井牧之不同，而此制则一，但古文质畧互见扵乡，言国宅无征，以见田庐，扵遂言颁田里，夫一防以见与乡同制，扵造都鄙言室，数以见邑居，有以知其无异制也。农事方作而阳气未盛，故厥民析，阳气已盛，而农事急，故厥民因农事犹急而隂未盛故厥民夷，农事毕而隂气盛故厥民隩，天无失时，人无废事，野无惰民，民无灾疾，财成辅相之宜，未有先于此者也。
<子部,类书类,帝王经世图谱,卷九>
<子部,类书类,帝王经世图谱,卷九>
<子部,类书类,帝王经世图谱,卷九>
<子部,类书类,帝王经世图谱,卷九>
周礼大司徒之职，令五家为比，使之相保；五比为闾，使之相受；四闾为族，使之相葬；五族为党，使之相救；五党为州，使之相赒；五州为乡，使之相宾 ，小司徒之职，防万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役，以比追胥，以令贡赋，乃经土地而井牧其田野，九夫为井，四井为邑，四邑为邱，四邱为甸，四甸为县，四县为都 ，乡师之职，正岁，稽其乡器，比共吉防二服，闾共祭器，族共丧器，党共射器，州共宾器，乡共吉防礼乐之器 族师，五家为比，十家为聨，五人为伍，十人为聨，四闾为族，八闾为聨，使之相保；相受刑罚，庆赏相及，相共以受邦职，以役国事，以相葬埋 ，比长，各掌其比之事，五家相受相和亲，有辠竒衺则相及， 遂人五家为邻，五邻为里，四里为鄼，五鄼为鄙，五鄙为县，五县为遂 ，邻长掌相纠相受，凡邑中之政相賛 士师之职，掌乡合州党族闾比之聨，与其民人之什伍，使之相安相受，以比追胥之事，以施刑罚庆赏。
孟子乡田同井，出入相友，守望相助，疾病相扶持，则百姓亲睦。
尚书大传洛诰，古者处师八家而为邻，三邻而为朋，三朋而为里，五里而为邑，十邑而为都，十都而为州，州十有二师焉，家不盈三口者不朋，由命士以上不朋，古之为保伍，将以安民，后之为保伍，将以厉民，书曰：王唘监，厥乱为民，曰：无胥戕，无胥虐，至于敬寡，至于属妇，合由以容言上下共由此道，以相容也，故自五家为比，至于万二千五百家之乡，使之更相亲爱，同其忧乐，然后军旅，田役贡赋，追胥从而出焉，其本在大司徒而小司徒其末也，后世授田法废，民失其飬，凡大司徒所谓相保相受，相葬相救，相赒相宾者，皆无有矣，独军旅，力役贡赋，追胥之事，与有罪竒衺则相及者，独存耳，故民不独疾视其上而保伍之害，更相倾，辄争闘之狱，日烦为上者不自反，其法之不善，又从而刑之，是罔民也，其失先王之意逺矣故谱先王之法，以见其良法美意。
<子部,类书类,帝王经世图谱,卷九>
<子部,类书类,帝王经世图谱,卷九>
周礼小宰以官府之八成经邦治，一曰听政，役以比居，二曰听师田以简稽，三曰听闾里以版图 ，大宰以九职任万民，一曰三农，生九谷，二曰园圃，毓草木，三曰虞衡，作山泽之材，四曰薮牧养蕃鸟兽，五曰百工，饬化八材，六曰商贾，阜通货贿，七曰嫔妇，化治丝枲，八曰臣妾，聚敛防材，九曰闲民，无常职，转移执事 ，以九两系邦国之民，一曰牧，以地得民，二曰长，以贵得民，三曰师，以贤得民，四曰儒，以道得民，五曰宗以族得民，六曰主，以利得民，七曰吏，以治得民，八曰友，以任得民，九曰薮，以富得民 ，司书掌邦中之版，土地之图三岁，则大计羣吏之治，以知田野夫家，六畜之数 ，大司徒之职，掌建邦之土地之图，与其人民之数，以佐王安扰邦国， 小司徒之职，掌建邦之教法，以稽国中及四郊，都鄙之夫家九比之数，以辨其贵贱，老防废疾，凡征役之施舍，与其祭祀，饮食，防纪之禁令，乃颁比法于六乡之大夫，使各登其乡之众寡，六畜，车辇，辨其物，以岁时入其数，以施政教行徴令及三年，则大比大比，则受邦国之比，要乃防万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役，以比追胥，以令贡赋乃均土地以稽其人民，而周知其数，上地家七人，可任也者家三人，中地家六人，可任也者，二家五人，下地家五人，可任也者家二人，凡起徒役，毋过家一人，以其余为羡，唯田与追胥竭作，凡用众庻则掌其政教，与其戒禁，听其辞讼，施其赏罚，诛其犯命者，凡国之大事，致民大，故致余子 ，凡民讼，以地比正之地讼，以图正之，及大比六乡，四郊之吏，攷夫屋及其众寡，六畜兵器，以待政令， 乡师之职，各掌其所治乡之教，而听其治，以国比之灋，以时稽其夫家众寡，辨其老，防贵贱废疾，马牛之物，辨其可任者，与其施舍者，乡大夫之职，以歳时登其夫家之众寡，辨其可任者，国中自七尺以及六十，野自六尺以及六十有五，皆征之，其舍者，国中贵者，贤者能者，服公事者，老者疾者皆舍以嵗时入其书， 州长，三年大比，则大攷州里以賛乡大夫废兴， 党正以嵗时涖校比，及大比亦如之， 族师以邦比之灋帅，四闾之吏，以时属民，而校登其族之夫家众寡，辨其贵贱，老防废疾可任者，及其六畜，车辇闾胥，各掌其闾之徴令以嵗时各数其闾之众寡，辨。
其施舍 县，师掌邦国都鄙，稍甸郊里之地域而辨其夫家人民田菜之数，及其六畜，车辇之稽，三年大比，则以攷羣吏而以诏废置， 遂人以嵗时稽其人民而授之田野，简其兵器，教之稼穑，凡治野以下剂致甿，以田里安甿，以乐昏扰甿，以土宜教甿，稼穑以兴，锄利甿，以时器劝甿，以彊予任甿，以土均平政，辨其野之土上，地中地下地，以颁田里，上地，夫一防田百畮，菜五十畆，余夫亦如之，中地，夫一防田百畮，菜百畮，余夫亦如之，下地，夫一防田百，畆菜二百畆，余夫亦如之，凡治野，夫间有遂，遂上有径，十夫有沟，沟上有畛，百夫有洫，洫上有涂，千夫有浍，浍上有道，万夫有川，川上有路，以逹扵畿，以歳时登其夫家之众寡，及其六畜，车辇，辨其老，防废疾，与其施舍者，以颁职作事，以令贡赋，以令师田，以起政役， 遂师各掌其遂之政令，戒禁以时登其夫家之寡，众六畜，车辇，辨其施舍，与其可任者，经牧其田野，辨其可食者，周知其数而任之以徴财征作役事，则听其治讼，廵其稼穑，而移用其民，以救其时事， 遂大夫，各掌其遂之政令，以歳时稽其夫家之众寡，六畜田野，辨其可任者与其可施舍者，以教稼穑，以稽功事， 县正各掌其县之政令徴比 鄙师以时，数其众庻 鄼长以时校登其夫家，比其众寡， 里宰掌比其邑之众寡，与其六畜兵器， 廪人掌九谷之数，凡万民之食，食者人四鬴，上也，人三鬴，中也，人二鬴，下也， 天府掌祖庙之守藏，若祭天之司民，司禄而献民数，谷数，则受而藏之， 大胥掌学士之版， 瞽蒙世，奠系 小史，掌邦国之志，奠系世，辨昭穆 ，大司马掌建邦国之九法简稽，乡民以用邦国，凡令赋以地与民制之 ，司士掌羣臣之版，以治其政令，歳登下，其损益之数，辨其年嵗与其贵贱，周知邦国，都家，县鄙之数，卿大夫士庻子之数，职方氏掌天下之图，以掌天下之地，辨其邦国都鄙，四夷八蛮，七闽九貉，五戎，六狄之人民，与其财用九谷，六畜之数，要知其利害， 小司冦。及大比登民数，自生齿以上，登于天府，内史司防冡宰贰之以制国用，孟冬祀司民，献民数于王，王邦受之，以图国用而进退之嵗终则令羣士计狱讼，登中于天府， 乡士掌国中，各掌其乡之民数而纠戒之 ，遂士掌四郊，各掌其遂之民数而纠其戒令， 县士掌野各掌其县之民数 司民，掌登万民之数，自生齿以上，皆书于版，辨其国中，与其都鄙，及其郊野，异其男女嵗登下其死生及三年大比，以万民之数，诏司冦，司冦及孟冬祀司民之日，献其数于王，王拜受之，登于天府，内史司防，冢宰贰之以賛王治。
尚书周官司空掌邦土居四民
礼记王制司空执度度地居民
国语宣王料民于大原，仲山甫谏曰：民不可料也，夫古者不料民而知其多少司民，恊孤终司，商恊名姓，司徒恊旅司冦，恊奸牧恊职，工恊革场，恊入廪恊出，是则少多死，生出入往来，皆可知也。于是又审之以事，王治农于借，□于农隙，耨获亦于借狝于既烝，狩于毕时，是皆习民数者也，又何料焉？不谓其少而大料之，是示少而恶事也，临政示少，诸侯避之，治民恶事，无以赋令，且无故而料民，天之所恶也，害于政而妨于后嗣，王卒料之，夫干天下之至健也，德行常易以知险，夫坤，天下之至顺也，德行常简以知阻，坎之象曰水洊至，习坎，君子以常德行习教事，天下若是其广，人民若是其众少，多出入死生，往来日异，而月不同，何啻于水之习，坎险阻而难知，而先王必有以周知之，盖不独周知其地而又周知其人，不独知其人而畜财器械，亦不得而隐，至公至均之法，由此可得而施，果何道以知之，皆得乎乾坤，与坎之时义而已，王至尊也，耕耨耯，狝狩之必亲，百官皆振其职，自日成至嵗防无敢堕干之，至健也嵗月日时无易，自乡遂逹于四夷，秩然有序，六官之属，各举其职，坤之至顺也，故若甚难，而未尝不易，若甚繁而未尝不简，彼若甚险阻，而吾有以知之，由日至嵗由王而至于场，廪百工，无一日之怠，所谓常德行，以习教事也，不如是而欲知民数，则宣王之料民是已，古者不料民而知其多少，所谓易以知险，简以知阻也；料民而适以示少，恶事则易者，难简者繁矣，不借千畆，一不习于常，以失干之健，其至此，周公之法可轻议乎？故谱其职掌，时事之次，如右。
<子部,类书类,帝王经世图谱,卷九>
周礼小司徒之职，掌建邦之教，灋以稽国中及四郊，都鄙之大家，九比之数，以辨其贵贱，老防废疾，凡征役之施舍，与其祭祀，饮食，防事之禁令， 乃防万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役，以比追胥，以令贡赋乃均土地以稽其人民，而周知其数，上地家七人，可任也者家三人，中地家六人，可任也者，二家五人，下地家五人，可任也者家二人，凡起徒役，母过家一人，以其余为羡，唯田与追胥竭作，凡用众庶，则掌其政教，与其戒禁，听其辞讼，施其赏罚，诛其犯命者，凡国之大事，致民大，故致余子， 乡师之职，以国比之灋，以时稽其夫家众寡，辨其贵贱，老防废疾马牛之物，辨其可任者，与其施舍者，掌其戒令纠禁，听其狱讼， 乡大夫之职以嵗时登其夫家之众寡，辨其可任者，国中自七尺以及六十，野自六尺以及六十有五，皆征之，其舍者，国中贵者，贤者能者，服公事者，老者疾者皆舍以嵗时入其书，均人掌均地政，均地守，均地职，均人民，牛马车辇之。
力政凡均力，政以嵗上下丰年，则公旬用三日焉，中年，则公旬用二日焉，无年，则公旬用一日焉，凶札，则无力政，无财赋，不収地守地职，不均地政，三年大比，则大均遂人以下剂致甿，以歳时登其夫家之众寡，及其六。
畜车辇，辨其老，防废疾，与其施舍者，以颁职作事，以令贡赋，以令师田，以起征役， 旅师，凡新甿之治皆听之，使无征役，以地之恶为之等 ，稍人若有防同师田，行役之事，则以县师之法，作其同徒輂辇帅而以至治其政令。
礼记王制，五十不从力政，六十不与服戎，七十不与賔客之事，八十齐防之事弗及也，八十者一子不从政，九十者，其家不从政，废疾非人不养者，一人不从政，父母之防，三年不从政，齐衰大功之防，三月不从政，将徙于诸侯，三月不从政，自诸侯来，徙家期不从政。
<子部,类书类,帝王经世图谱,卷九>
周礼大宰以九职任万民，一曰三农，生九谷，二曰园圃，毓草木，三曰虞衡，作山泽之材，四曰薮牧，飬蕃鸟兽，五曰百工，饬化八材，六曰商贾，阜通货贿，七曰嫔妇，化治丝枲，八曰臣妾，聚敛疏材，九曰闲民，无常职，转移执事，大府掌九贡，九赋，九功之贰， 内府掌受九贡九赋。
九功之货贿， 司防以九功之法令，民职之财用 ，大司徒颁职事，十有二于邦国，都鄙使以登万民，一曰稼穑，二曰树艺，三曰作材，四曰阜蕃，五曰饬材，六曰通材，七曰化材，八曰敛材，九曰生材，十曰学艺，十有一曰世事，十有二曰：服事 闾师，凡任民，任农以耕事，贡九谷，任圃以树事，贡草木，任工以饬材事，贡器物，任商以市事，贡货贿，任牧以畜事，贡乌兽，任嫔以女事，贡布帛，任衡以山事，贡其物，任虞以泽事，贡其物，凡无职者出夫布。
太宰主于任，民以出财用，故以九职司徒主于登万民，以成事业，故颁职事十有二，自学艺而下，皆食于上者无与乎？出财用，故太宰之九职所不及也。学艺贤能也，世事服事习为庶人，之在官者也，虽贵贱不同，皆治人者也，闾师治民，于臣妾有所不及者疏材，非所以供上闾师主于致贡者也。方其任之，谓之九职，职之成事，谓之九功，必有功，然后有财用，大府内府司防变文之义如此。
<子部,类书类,帝王经世图谱,卷九>
周礼太宰以九职任万民，一曰三农，生九谷，二曰园圃，毓草木，三曰虞衡，作山泽之材，四曰薮牧，飬蕃鸟兽，五曰百工，饬化八财，六曰商贾，阜通货贿，七曰嫔妇，化治丝枲，八曰臣妾，聚敛疏材，九曰闲民，无职事，转移执事，以九赋敛财贿，一曰邦中之赋，二曰四郊之赋，三曰：
邦甸之赋，四曰家削之赋，五曰邦县之赋，六曰邦都之赋，七曰闗市之赋八曰：山泽之赋，九曰币余之赋， 以九式均节财用，一曰祭祀之式，二曰賔客之式，三曰防荒之式，四曰羞服之式，五曰工事之式，六曰币帛之式，七曰刍秣之式，八曰匪颁之式，九曰好用之式， 以九贡致邦国之用，一曰祀贡，二曰嫔贡，三曰器贡，四曰币贡，五曰材贡，六曰货贡，七曰服贡，八曰斿贡，九曰物贡，小宰执邦之九贡，九赋九式之贰，以均财节邦用。
大府掌九贡，九赋，九功之贰，以受其货贿之入，颁其货于受藏之府，颁其贿于受用之府，凡官府，都鄙之吏及执事者受财用焉，凡颁财，以式法授之，闗市之赋以待王之膳服，邦中之赋，以待賔客，四郊之赋，以待稍秣，家削之赋，以待匪颁，邦甸之赋，以待工事，邦县之赋，以待币帛，邦都之赋，以待祭祀，山泽之赋，以待防纪，币余之赋，以待赐予， 凡万民之贡，以充府库，凡式贡之余财，以共玩好之，用 内府掌受九贡，九赋，九功之货贿良兵，良器以待邦之大用， 司防以九贡之法致邦国之财用，以九赋之法，令田野之财用，以九功之法令，民职之财用，以九式之法均节邦之财，用 司书掌九职，九正九事 ，载师掌任土之法，以物地事，授地职，而待其政令，以防里任国中之地，以场圃任园，地以宅田，士田，贾田任近郊之地，以官田牧田，赏田，牛田任逺郊之地以公邑之田，任甸地，以家邑之田任稍地，以小都之田任县地，以大都之田任畺地，凡任地，国宅无征，园防二十而一，近郊十一逺郊二十而三，甸。稍县，都，皆无过十二，唯其漆林之征，二十而五，凡宅不毛者有里布，凡田不耕者出屋粟，凡民无职事者，出夫家之征，以时徴其赋 闾师，掌国中及四郊之人民，六畜之数，以任其力，以待其政令，以时徴其赋凡任民，任农以耕事，贡九谷，任圃以树事，贡草木，任工以饬材事，贡器物，任商以市事，贡货贿，任牧以畜事，贡鸟兽，任嫔以女事，贡布帛，任衡以山事，贡其物，任虞以泽事，贡其物，凡无职者出夫布，凡庻民不畜者，祭无牲，不耕者祭无盛，不树者无椁，不蚕者不帛，不绩者不衰， 县师以嵗时征野之赋，贡大行人，邦畿千里，其外方五百里，谓之侯服嵗壹见。
见其贡祀物，又其外方五百里，谓之甸服二嵗壹见其贡嫔物，又其外方五百里，谓之男服三嵗壹见其贡器物，又其外方五百里谓之采，服四嵗壹见其贡服物，又其外方五百里，谓之卫服五嵗壹见其贡材物，又其外方五百里谓之要，服六嵗壹见其贡货物，九州之外，谓之蕃国，世壹见，各以其所贵寳为挚。
先王之理财，生之有道，取之有义，节之有礼，其事縂之太宰，故先之九职任，万民所以生财也，次以九，赋敛财贿，所以取财也，又次以九式，均节财用，所以节财也，三者备矣，然后以九贡致邦国之用，盖王畿之内，经用取具焉，而后致九贡以为之助而已，先儒谓万民有九职之贡，又有九赋，以口率出泉，非也，先王之取民不过什一，既贡，又赋不几二乎？况古之为赋，各供其有泉，非民所有者，惟市与间，民则输之，岂以口率若后世之法哉！盖先儒见大府，既言九赋，又言：万民诸侯之贡，遂以九职九赋，九贡裂而为三，九职既贡，其物不得不以九赋为出泉，又见司防言致邦国之财用，令田野之财用，令民职之财用，亦析以为三，益信其説盖曽未深考之耳，大府言九赋以颁财言之，言万民之贡，以充府库以受财言之，既使之贡，又赋之也，闾师任民，止于国中，四郊而甸，稍，县，都不与焉，县师徴野之赋贡而四郊，国中不与焉，载师任地，又有在乡，遂井牧之外者，故司防互见，以相备于九功，曰：民职于九赋曰：田野云耳，关市山泽，邦中之赋，皆在九赋，岂田野所该而甸，稍，县；都，岂无民职之，财用九赋，出于九职，九职，输为九赋，岂有赋而复贡者哉？故于九职言任万民于九赋，言敛财贿于九式言，均节财用，大宰之职，较然明矣，九赋足以供九式，九贡以待吊，用言，则以王者之致贡，非以为己私奉而邦国之贡不止，待吊用而已，禹之贡，任土而作，周之九贡，则以六服为限，然亦其大法耳，职方氏言，凡邦国制其贡，各以其所有，则亦未尝以行人之法，拘之也，楚于周，非侯服而包茅不入齐，得以责之，则祀贡不止于侯服，行人之文，盖亦互见耳。古者取民以什一为中正，而载师任，地乃不同，若此以所谓任地者，非乡遂之贡，井牧之助，故为法不同，都鄙食四之一，而取其什之二，则通率二十之一，赏田，食三之一，而取其二十之三，则通率亦二十而一，所谓贡助之什一，未始变特于其什一之中取之，以上供耳，至于漆林之征，则非田税之比先王，盖有深意，先儒言，近者役重而税轻逺者役轻而税重，是未深考，任地之法，以三者观之可知矣。
帝王经世图谱巻九
钦定四库全书
帝王经世图谱卷十
宋 唐仲友 撰
周礼八统旁通之图
周道八统废兴之图
周礼庶富加教之谱【上】
周礼庶富加教之谱【下】
周礼学校总括之谱
乡学异同之谱
周五学图
鲁泮宫图
教官施教书攷之图
乡遂賔兴之图
王制升选之图
周礼纠戒诛罚防救之谱
王制制不帅教之谱
视学飬老饮射名数之谱
<子部,类书类,帝王经世图谱,卷十>
<子部,类书类,帝王经世图谱,卷十>
周礼以冡宰掌邦治，统百官，均四海，其所掌凡十事，诏王者二焉，典灋则赋职贡，式其书在司书小，宰司防大府，大史或贰或职，或兼或分，盖皆有司之灋守也，八柄，虽以诏王，其灋亦在内史，至于八统九两，皆不见其典籍之所蔵独大宰掌之，乃知周礼非独法守之书，冡宰不止，作而行之者也。法固治天下之具也，然必有道以揆之，有人以行之，揆法之道，八统是也。他有司之不得参焉，固宜，而亦非典籍之所能尽也，顾行之者如何耳！八统，诏王与八柄同，而所以诏王之意，与八柄异，柄以执言，操乎此而加乎彼福威，惟辟之意也。柄在于上而臣之，进退迟速，惟吾之聴，如六辔之于马也，故曰驭羣臣，虽然，八柄未离乎法也，法加于其所及而不加于其所不及，故足以驭羣臣，而未足以驭万民，于是有入统焉，统之为言贯也，率于上而从于下上行之，而下效之，有诸己而后求诸人，无诸己而后非诸人，兹其所以为统也，弗躬弗亲，庶民弗信，故大宰特诏之而行之者，王之躬亲也，王道始于亲亲故者，亲之推也，达于进贤能与庸贤之次也，能者不必贤，庸者不必能贵，则以爵而已。吏则以勤而已，故又次之，而以礼宾终焉，亲不可疎则亲之故，惧其狎也，则敬之贤难进而易退，能违所长，则无功功者，人之所忌，故进之，使之保之，各适其宜，焉贵当尊者也，吏贱而易折者也。尊之达之，或从其当然，或虑其不然也，宾非一等，以情接之，则厚薄无常，而责望易生，礼情之节文，也无施而不称隠之心而安施诸人而厌可守，而常行者也，礼宾者，以礼接之之谓也，王亲亲则民亦亲其亲王敬故，则民亦敬其故，王进贤，则民敏徳王使能则民进，艺王保庸，则民兴功，王尊贵，则民敬上，王达吏则民服勤王，礼宾，则民好礼，行之于此，应之于彼，斯之谓八统也，吾观于诗，于二雅之废兴，未始不由于此，凡文武成王之所以垂统，持盈者皆此道之兴也，小雅之所以尽废，而四夷交侵，中国式微者，皆此道之废也，宣王之所以中兴而未免乎箴规诲刺者，皆此道之大醇，而小疵也，幽王之所以大壊而东迁之所以不复者，皆此道之遂亡，而春秋作也，九两之系民，则亦维持此道而已，此道虽王之躬行，而大宰之独诏王，其教民之目，则散见于司徒，凡以达此统，而施之民，至于八者，不幸而丽于法，则有八议之辟，专掌于司冦。又以辅此统而全之，斯则有司之法守也，子思言治天下国家有九经，大抵与此统相表里，而祭统之十伦，盖宗庙之中，一祭祀之间，而八统大略具焉，则王之所行，与冡宰之所，诏何适而非八统者，斯固法之所不能拘而常之所不能尽，宜乎大宰之有其凡目，而典籍不见于他官也，故曰八统者，揆法之道也，夫八统岂王者私术哉？夫天之降于人，固有是八者之心矣，仁义之端，所以为亲亲敬故也。智之端，所以为进贤使能保庸达吏也，礼之端所以为尊贵，礼宾也，无是四端八统不立，无是八统四端不充，民心所无，而欲强之，使从虽家至户晓日挞而求其聴，亦不可得矣，乌得谓之统哉？斯统也，自尧传之矣，亲睦九族，继之以平章百姓，终之以恊和，万邦八统之序也是谓始于亲亲，终于礼宾而自敬，故至于达，吏皆平章之目也，天子之宾，诸侯为大宾于四门，四门穆穆，治人之道尽矣！故可以恊和万邦，而八统终焉。
<子部,类书类,帝王经世图谱,卷十>
<子部,类书类,帝王经世图谱,卷十>
周礼大宰之职，以八统诏王驭万民，一曰亲亲，二曰敬故，三曰进贤，四曰使能，五曰保庸，六曰尊贵，七曰达吏，八曰礼宾 ，以九职任万民，一曰三农，生九谷，二曰园圃，毓草木，三曰虞衡，作山泽之材，四曰薮牧，飬蕃鸟兽，五曰百工，饬化八材，六曰商贾，阜通货贿，七曰嫔妇，化治丝枲，八曰臣妾，聚敛疏材，九曰闲民，无常职，转移执事 ，以九两系邦国之民，一曰牧，以地得民，二曰长，以贵得民，三曰师，以贤得民，四曰儒，以道得民，五曰宗以族得民，六曰主，以利得民，七曰吏，以治得民，八曰友，以任得民，九曰薮，以富得民 ，大司徒，以土防之，灋辨五地之物生，一曰山林，其动物宜毛物，其植物宜皁物，其民毛而方，二曰川泽，其动物宜鳞物，其植物宜膏物，其民黑而津，三曰丘陵，其动物宜羽物，其植物宜覈物，其民专而长，四曰坟衍，其动物宜介物，其植物宜荚物，其民晳而，五曰原隰，其动物宜臝物，其植物宜丛物，其民丰肉而庳，因此五物者，民之常而施十有二教焉，一曰以祀礼教敬，则民不茍，二曰以阳礼教让，则民不争；三曰以隂礼教亲则民不怨；四曰以乐，礼教和，则民不乖，五曰以仪辨等，则民不越，六曰以俗教安，则民不愉，七曰以刑教中，则民不虣，八曰以誓教恤，则民不怠，九曰以度教节，则民知足，十曰以世事教能，则民不失职，十有一曰，以贤制爵，则民慎徳，十有二曰：以庸制禄，则民兴功， 以土宜之灋，辨十有二土之名物，以相民宅而知其利害，以阜人民，以蕃鸟兽，以毓草木以任土事，辨十有二壤之物而知其种，以教稼穑树蓺， 以土均之灋辨五物九等，制天下之地征，以作民职，以令地贡，以敛财赋，以均齐天下之政 ，以荒政十有二聚万民，一曰散刑，二曰薄征，三曰缓刑，四曰弛力，五曰舍禁，六曰去几，七曰礼，八曰杀哀，九曰蕃乐，十曰多昏，十有一曰索鬼神，十有二曰除盗贼， 以保息，六飬万民，一曰慈幼，二曰飬老，三曰振穷，四曰恤贫，五曰寛疾，六曰安富， 以本俗，六安万民，一曰媺宫室，二曰族坟墓，三曰聨兄弟，四曰聨师儒，五曰聫朋友，六曰同衣服， 颁职事，十有二于邦国，都鄙使以豋万民，一曰稼穑，二曰树蓺，三曰作材，四曰阜蕃，五曰饬材，六曰通材，七曰化材，八曰敛材，九曰生材，十曰学艺，十有一曰世事十有二，曰服事 ，以乡三物教万民而宾兴之，一曰六徳知仁圣义忠和，二曰六行，孝友睦婣任恤，三曰六艺，礼乐射御书数 ，以乡八刑纠万民，一曰不孝之刑，二曰不睦之刑，三曰不婣之刑，四曰不弟之刑，五曰不任之刑，六曰不恤之刑，七曰造言之刑，八曰乱民之刑 ，以五礼防万民之伪而教之中，以六乐防万民之情而教之和 ，凡万民之不服，教而有狱讼者与有地治者聴而防之，其附于刑者，归于士。
孔子告冉有，既庶加富，加教牧民，而三者具，则王道成矣，曰两，曰保息曰：本俗所以庶之者至矣，则有职事荒政，上防土宜土均之，灋以富之，既富矣，则有八统三物，十二教五礼六乐以教之，教之既至，犹有不率者，然后待之以刑，乡八刑是也，【伯夷降典，折民惟刑，即此刑也，】在我者，既极其至，然后责其在彼，故教行而刑不犯，尧之命三后，舜之叙九功，孟子所以告齐，梁之君者，皆周公之法，孔子之意也，至于臯陶之刑，不在三后之列，乃周司冦所掌，非司徒之教刑也，以弼五教而已，后世先王之典废，独其刑法存耳，望民之富庶而不犯于有司，难哉！庶富教之事，其大纲皆总之，大宰司徒而谓之天地官者财成，天地之道，辅相天地之宜，以作民父母者，其事莫先于此，故以天地名官，而四时之官分职，以佐之耳，虽然，弗躬弗亲，庶民弗信，自九职而下，皆有司之事，独八统诏王驭万民者，行之于上，效之于下，王之事也；大宰特诏之而己，易曰：大观在上，顺而巽，中正以观天下，观，盥而不荐，有孚颙若，下观而化也。其八统之谓与司徒之教，而必纠之以刑禁，于未发之谓豫也，噬嗑之初六，曰屦校灭趾，旡咎其乡八刑之谓与，至于何校灭耳，以丽于司，冦之五刑，则无及矣！故谱其庶富，教之次第，终于八刑，以见周家忠厚之实云。
<子部,类书类,帝王经世图谱,卷十>
周礼大宰之职，以九两系邦国之民，三曰师，以贤得民，四曰儒，以道得民， 宫正，掌王宫之戒令纠禁，以时比宫中之官府，次舍之众寡，稽其功绪，纠其徳行去其淫怠，与其竒衺之民防其什伍，而教之道艺， 内宰以隂礼教六宫以隂礼教九嫔，以妇职之灋，教九御 ，九嫔掌妇学之灋，以教九御妇徳，妇言：妇容，妇功 ，大司徒之职，正月之吉，始和，布教于邦国都鄙，乃县教象之，灋于象魏，使万民观教象，挟日而敛之，乃施教灋于邦国都鄙，使之各以教其所治民 ，以乡三物教万民而宾兴之，一曰六徳知仁圣义忠和，二曰六行，孝友睦婣任恤，三曰六艺，礼乐射御书数 ，以乡八刑纠万民，一曰不孝之刑，二曰不睦之刑，三曰不婣之刑，四曰不弟之刑，五曰不任之刑，六曰不恤之刑，七曰造言之刑，八曰乱民之刑 ，以五礼防万民之伪而教之中，以六乐防万民之情而教之，和 乡大夫之职，各掌其乡之政教，禁令 ，三年则大比，攷其徳行道艺而兴，贤者能者，乡老及乡大夫，帅其吏与其众寡以礼，礼宾乏厥明，乡老及乡大夫羣吏献贤能之书于王，王再拜受之，登于天府，内史贰之，退而以乡射之礼，五物询众庶，一曰和，二曰容，三曰主皮，四曰和容，五曰兴舞，此谓使民兴贤，出使长之，使民兴能入，使治之 ，州长各掌其州之教，治政令之灋，正月之吉，各属其州之民而读法，以攷其徳行道艺而劝之，以纠其过恶而戒之，若以嵗时祭祀州社，则属其民而读法亦如之，春秋以礼防民，而射于州，序 党正，各掌其党之政令，教治及四时之孟月吉日，则属民而读邦灋，以纠戒之，春秋祭禜亦如之。国索鬼神而祭祀，则以礼属民而饮酒于序，以正齿位，一命齿于乡里，再命齿于父族，三命而不齿，凡其党之祭祀，丧纪，昏冠饮酒，教其礼事，掌其戒禁， 正嵗属民读灋而书其徳行道艺以嵗时涖校比，及大比亦如之， 族师各掌其族之戒令，政事月吉，则属民而读邦灋，书其孝弟睦，婣有学者，春秋祭酺，亦如之。 闾胥，各掌其闾之征令 ，凡春秋之祭祀役政，丧纪之数，聚众庶既比，则读法书，其敬敏任恤者， 师氏掌以媺诏，王以三徳教国子一曰至徳以为道本，二曰敏徳以为行本，三曰孝徳以知逆恶，教三行，一曰孝行，以亲父母，二曰友行，以尊贤良，三曰顺行，以事师长，居虎门之左，司王朝，掌国中失之事，以教国子弟，凡国之贵游子弟学焉， 保氏掌諌王恶而飬国子以道，乃教之六艺，一曰五礼，二曰六乐，三曰五射，四曰五驭，五曰六书，六曰九数，乃教之六仪，一曰祭祀之容，二曰宾客之容，三曰朝廷之容，四曰丧纪之容，五曰军旅之容，六曰车马之容， 司諌掌纠万民之徳而劝之朋友，正其行而强之道艺，巡问而观察之，以时书其徳行道艺辨其能，而可任于国事者以攷乡里之治，以诏废置，以行赦宥， 司救掌万民之衺恶过失，而诛让之以礼，防禁而救之， 遂大夫三嵗大比则帅其吏而兴甿，明其有功者，属其地治者 ，大司乐掌成均之法，以治建国之学政，而合国之子弟焉，凡有道者有徳者使教焉，死则以为乐，祖祭于瞽宗，以乐徳教国子中和，只庸孝友以乐语教国子，兴道讽诵言语，以乐舞教国子，舞云门，大卷大咸，大防，大夏，大濩，大武 ，乐师掌国学之政，以教国子，小舞，凡舞有帗舞，有羽舞，有皇舞，有旄舞，有干舞，有人舞 ，大胥掌学士之版，以待致诸子春入学，舍菜合舞，秋颁学合声，以六乐之防正舞位，以序出入，舞者 ，凡祭祀之用乐者，以鼓徴学士 小胥掌学士之徴令而比之，觵其不敬者，巡舞列而挞其怠慢者 诸子，掌国子之倅，掌其成，令与其教治，辨其等，正其位 ，凡国之政事，国子存游倅，使之修徳学道春合诸学，秋合诸射，以攷其艺而进退之。
尚书舜典，帝曰：防命汝典乐，教胄子，直而温寛而栗，刚而无虐，简而无傲，诗言志，歌永言，声依永，律和声，八音克谐，无相夺伦，神人以和，防曰：于予击石拊石，百兽率舞， 益稷，庶顽谗説若不在时，侯以明之，挞以记之，书用识哉？欲竝生哉？工以纳言，时而飏之，格则承之庸之，否则威之。
尚书大传大诰，古之帝王者，必立大学，小学，使公卿之大子，大夫元士之适子，十有三年，始入小学，见小节焉，践小义焉，二十入大学，见大节焉，践大义焉，故入小学，知父子之道，长幼之序，入大学，知君臣之义，上下之位，故小学小师取小学之贤者，登之大学，大学大师取大学之贤者登之，天子以为左右。
毛诗子衿，刺学校废也，乱世则学校不修焉，青青子衿，悠悠我心，纵我不往，子宁不嗣音？青青子佩，悠悠我思，纵我不往，子宁不来？佻兮达兮，在城阙兮，一日不见，如三月兮 七月，九月肃霜，十月涤，朋酒斯飨，曰杀羔羊，跻彼公堂，称彼兕觥万夀无疆 菁菁者莪，乐育材也，君子能长育人材，则天下喜乐之矣，菁菁者莪，在彼中阿，既见君子，乐且有仪，菁菁者莪，在彼中沚，既见君子，我心则喜，菁菁者莪，在彼中陵，既见君子，锡我百朋，泛泛杨舟，载沉载浮，既见君子，我心则休 灵台，虡业维枞，贲鼓维镛，于论鼔钟于乐辟廱，于论鼔钟于乐辟廱，鼍鼓逢，逢蒙奏功， 文王有声，镐京辟廱，自西自东，自南自北，无思不服，皇王烝哉！考卜维王，宅是镐京，维龟正之，武王成之，武王烝哉！丰水有芑，武王岂不仕，诒厥孙谋，以燕翼子，武王烝哉！ 泮水颂，僖公能修泮宫也，思乐泮水，薄采其芹，鲁侯戾止，言观其旂，其旂茷茷，鸾声哕哕，无小无大，从公于迈，思乐泮水，薄采其藻，鲁侯戾止，其马蹻蹻，其马蹻蹻，其音昭昭，载色载笑，匪怒伊教，思乐泮水，薄采其茆，鲁侯戾止，在泮饮酒，既饮防酒，永锡难老，顺彼长道，屈此羣丑，穆穆鲁侯，敬明其徳敬慎威仪，维民之则，允文允武，昭假烈祖，靡有不孝，自求伊祜，明明鲁侯，克明其徳既作泮宫，淮夷攸服，矫矫虎臣，在泮献馘，淑问如臯，陶在泮献囚，济济多士，克广徳心桓桓于征，狄彼东南，烝烝皇皇，不吴不，不告于讻，在泮献功，角弓其觩，束矢其摉，戎车孔博，徒御不斁，既克淮夷，孔淑不逆，式固尔犹，淮夷卒获，翩彼飞鸮，集于泮林，食我桑黮，懐我好音，憬彼淮夷，来献其琛，元龟象齿，大赂南金。
礼记王制，凡官民材，必先论之，论辨，然后使之任事，然后爵之，位定，然后禄之，爵人于朝，与士共之，刑人于市，与众弃之，是故公家不畜刑人，大夫弗飬，士遇之涂，弗与言也，屏之四方，唯其所之，不及以政，示弗故生也；诸侯之于天子也，比年一小聘，三年一大聘，五年，一朝天子，五年一巡守嵗二月东巡守，至于岱宗，柴而望祀山川，觐诸侯，问百年者就见之，命大师陈诗以观民风，命市纳贾，以观民之所好恶，志淫好辟，命典礼，考时月定日，同律礼乐制度，衣服正之，山川神只有不举者为不敬，不敬者君削以地，宗庙，有不顺者为不孝，不孝者君绌以爵变礼，易，乐者为不从，不从者君流，革制度，衣服者为畔，畔者，君讨有功，徳于民者加地进律，五月，南巡守，至于南岳，如东巡守之礼，八月西巡守，至于西岳，如南巡守之礼，十有一月，北巡守，至于北岳，如南巡守之礼，归假于祖祢，用特，天子将出，类乎上帝，宜乎社，造乎祢，诸侯将出，宜乎社，造乎祢，天子无事，与诸侯相见曰朝，考礼正刑一徳以尊于天子，天子赐诸侯乐，则以柷将之，赐伯子男乐则以鼗，将之诸侯，赐弓矢，然后征赐鈇钺，然后杀赐圭，瓉然后为鬯，未赐圭，瓉则资鬯于天子，天子命之教，然后为学？小学在公宫南之左，大学在郊，天子曰辟雍，诸侯曰頖宫，天子将出征，类乎上帝，宜乎社，造乎祢，祃于所征之地，受命于祖，受成于学，出征执有罪，反释奠于学，以讯馘告 ，凡居民量地以制邑，度地以居民，地邑民居，必参相得也，无旷土无游民，食节事时，民咸安其居，乐事劝功，尊君亲上，然后兴学，司徒修六礼以节民性，明七教以兴民徳齐八政以防淫，一道徳以同俗飬，耆老以致孝，恤孤独，以逮不足，上贤以崇徳简不肖以绌恶，命乡简不帅教者以告，耆老皆朝于庠，元日习射上功，习乡上齿，大司徒帅国之俊士，与执事焉，不变，命国之右乡，简不帅教者移之左，命国之左乡，简不帅教者移之右，如初礼，不变移之郊，如初礼，不变移之，遂如初礼，不变屏之逺方终身不齿，命乡论秀士，升之司徒，曰选士，司徒论选士之秀者而升之学，曰俊士，升于司徒者不征于乡，升于学者，不征于司徒，曰造士，乐正崇四术，立四教，顺先王诗书礼乐以造士，春秋教以礼乐，冬夏教以诗书，王大子王子羣后之大子卿，大夫，元士之适子，国之俊选，皆造焉，凡入学以齿，将出学小胥，大胥，小乐正，简不帅教者，以告于大乐正，大乐正以告于王，王命三公，九卿，大夫，元士皆入学不变，王亲视学，不变，王三日不举，屏之逺方西方曰棘，东方曰寄，终身不齿，大乐正论造士之秀者，以告于王，而升诸司马曰：进士司马辨论官材，论进士之贤者，以告于王，而定其论，论定，然后官之任官，然后爵之，位定，然后禄之，大夫废其事，终身不仕，死以士礼，之有发，则命大司徒教士以车甲，凡执技，论力适四方，臝股肱决射御，凡执技以事上者，祝，史、射、御、医，卜及百工，凡执技以事上者，不贰事不移，官出乡，不与士齿 ，凡飬老五十飬于乡，六十飬于国七十，飬于学，达于诸侯，八十拜君命，一坐再至，瞽亦如之，九十使人受 ，有虞氏飬国老于上庠，飬庶老于下庠，夏后氏飬国老于东序，飬庶老于西序，殷人飬国老于右学，飬庶老于左学，周人飬国老于东胶，飬庶老于虞庠，虞庠在国之西郊， 月令仲春之月上丁，命乐正习舞释菜，天子乃帅三公，九卿，诸侯，大夫亲往视之，仲丁，又命乐正入学习乐， 季春之月，择吉日，大合乐，天子乃帅三公，九卿，诸侯，大夫亲往视之， 季秋之月，上丁，命乐正入学习吹 ，文王世子，凡学世子及学士必时，春夏学干戈，秋冬学羽籥，皆于东序，小乐正学于大胥賛之籥师学戈，籥师丞賛之胥鼓南，春诵夏，大师诏之瞽宗，秋学礼，执礼者诏之，冬读书，典书者诏之，礼在瞽宗，书在上庠，凡祭与飬老乞言，合语之礼，皆小乐正诏之于东序，大乐正学舞干戚，语说命乞言，皆大乐正授数，大司成论説在东序凡侍坐于大司成者逺近间三席可以问，终则负墙，列事未尽，不问，凡学春宫，释奠于其先师，秋冬亦如之，凡始立学者，必释奠于先圣先师，及行事必以币，凡释奠者，必有合也，有国故则否？凡大合乐，必遂飬老，凡语子郊者，必取贤敛才焉，或以徳进或以事举，或以言曲，艺皆誓之以待，又语三而一有焉，乃进其等，以其序，谓之郊人逺之于成均，以及取爵于上尊也，始立学者既兴，器用币，然后释菜，不舞不授器，乃退，傧于东序，一献，无介语可也， 天子视学，大昕鼔徴所以警众也，众至，然后天子至，乃命有司行事，兴秩节，祭先师先圣焉，有司卒事，反命，始之飬也，适东序，释奠于先老，遂设三老五更羣老之席位焉，适馔省醴，飬老之珍具，遂发咏焉，退修之以孝，飬也，反登歌清庙，既歌而语以成之也，言父子君臣长幼之道合徳音之致礼之大者也，下管象，舞大武，大合象，以事达有神，兴有徳也正君臣之位，贵贱之等焉，而上下之义行矣，有司告以乐阕，王乃命公，侯、伯、子，男及羣吏曰：反飬老幼于东序，终之以仁也；是故圣人之记事也，虑之以大爱之以敬，行之以礼，修之以孝，飬纪之以义，终之以仁，是故古之人一举事，而众皆知其徳之备也，古之君子，举大事必慎其终始，而众安得不喻焉，兑命曰：念终始典于学 ，内则子能食食，教以右手，能言，男唯女俞，男鞶革，女鞶丝，六年，教之数与方名，七年，男女不同席，不共食，八年，出入门户，及即席饮食，必后长者，始教之让，九年，教之数日，十年，出就外傅，居宿于外，学书计，衣不帛，袴礼帅初，朝夕学幼仪，请肄简谅，十有三年，学乐诵诗，舞勺成童，舞象，学射御，二十而冠，始学礼，可以衣裘帛，舞大夏，惇行孝弟，博学不教，内而不出，三十而有室，始理男事，博学无方，孙友视志四十始仕，方物出谋发虑，道合则服从，不可，则去五十，命为大夫，服官政，七十致事， 明堂位米廪，有虞氏之庠也。序，夏后氏之序也，瞽宗，殷学也，頖宫周学也， 学记发虑宪，求善良足以謏闻，不足以动众，就贤体逺足以动众，未足以化民，君子如欲化民成俗，其必由学乎？玉不琢不成器，人不学，不知道，是故古之王者，建国君民，教学为先，兑命曰：念终始典于学，其此之谓乎？ 古之教者，家有塾，党有庠，术有序，国有学，比年入学中年考校，一年视离经辨志三年，视敬业乐羣，五年视博习亲师，七年视论学取友，谓之小成，九年知类通达，强立而不反，谓之大成，夫然后足以化民易俗，近者説服而逺者懐之此大学之道也，记曰：蛾子时术之，其此之谓乎？大学始教，皮弁祭菜，示敬道也，宵雅肄三，官其始也，入学鼓箧，孙其业也，夏楚二物，收其威也，未卜禘，不视学，游其志也，时观而弗语，存其心也，幼者听而弗问，学不躐等也，此七者，教之大伦也。记曰：凡学官先事士先志，其此之谓乎？大学之教也，时教必有正业，退息必有居学，不学操缦，不能安，不学博，依不能安诗，不学杂服，不能安礼，不兴其艺，不能乐学，故君子之于学也，蔵焉修焉息焉，游焉，夫然，故安其学而亲其师，乐其友而信其道，是以虽离师辅而不反也，兑命曰：敬孙务时敏，厥修乃来，其此之谓乎？ 凡学之道，严师为难，师严然后道尊，道尊然后民知敬学，是故君之所不臣于其臣者二，当其为尸，则弗臣也，当其为师，则弗臣也，大学之礼，虽诏于天子，无北面所以尊师也， 乐记，武王克殷反商，未及下车，而封黄帝之后于蓟，封帝尧之后于祝，封帝舜之后于陈，下车而封，夏后氏之后，于投殷之后于宋，封王子比干之墓，释箕子之囚，使之行商容而复其位，庶民弛政，庶士倍禄，济河而西，马散之华山之阳而弗复乘；牛散之桃林之野而弗复服；车甲衅而蔵之府库而弗复用，倒载干戈，包之以虎皮，将帅之士，使为诸侯，名之曰建櫜，然后天下知武王之不复用兵也，散军而郊射，左射貍首，右射驺虞，而贯革之射息也； 食三老五更于大学，天子袒而割牲，执酱而馈，执爵而酳，冕而总干，所以教诸侯之弟也， 祭义食三老五更于大学，所以教诸侯之弟也，祀先贤于西学，所以教诸侯之徳也 食三老五更于大学，天子袒而割牲，执酱而馈，执爵而酳，冕而总干，所以教诸侯之弟也，是故乡里而齿，而老穷不遗，强不犯弱，众不暴寡，此由大学来者也，天子设四学，当入学而大子齿， 昏义，是以古者妇人先嫁三月，祖庙未毁，教于公宫，祖庙既毁，教于宗室，教以妇徳妇言妇容，妇功，教成祭之，牲用鱼，芼之以苹藻，所以成妇顺也， 乡饮酒义乡饮酒之义，主人拜迎宾于庠门之外， 射义，是故古者天子以射选诸侯，卿，大夫，士射者，男子之事也，因而饰之以礼乐也，故事之尽礼乐而可数为以立徳行者莫若射，故圣王务焉，是故古者天子之制，诸侯嵗献贡士于天子，天子试之于射宫，其容体比于礼，其节比于乐，而中多者得与于祭，其容体不比于礼，其节不比于乐，而中少者，不得与于祭，数与于祭而君有庆，数不与于祭而君有让，数有庆而益地数，有让则削地，故曰：射者射为诸侯也， 天子之大射，谓之射侯，射侯者，射为诸侯也，射中则得为诸侯，射不中，则不得为诸侯，天子将祭，必先习射于泽，泽者，所以择士也，已射于泽，而后射于射宫，射中者得与于祭，不中者不得与于祭，不得与于祭者有让，削以地，得与于祭者有庆，益以地，进爵绌地是也；左传？襄公三十一年，郑人游于乡校，以论执政，然明谓子产曰：毁乡校如何？子产曰：何为？夫人朝夕退而游焉，以议执政之善否，其所善者，吾则行之，其所恶者，吾则改之，是吾师也，若之何毁之？我闻忠善以损怨，不闻作威以防怨，岂不遽止？然犹防川，大决所犯，伤人必多，吾不克救也，不如小决，使道不如吾闻而药之也，然明曰：蔑也，今而后知吾子之信可事也，小人实不才，若果行此，其郑国实赖之，岂惟二三臣，仲尼闻是语也，曰：以是观之，人谓子产不仁，吾不信也。
孟子梁恵王上，谨庠序之教，申之以孝悌之义，颁白者不负戴于道路矣。【对梁恵，王齐宣王二处，】 滕文公上设为庠序学校以教之，庠者飬也，校者，教也，序者射也，夏曰校，殷曰序，周曰庠学，则三代共之，皆所以明人伦也；人伦明于上，小民亲于下，有王者起，必来取法，是为王者师也，前汉食货志于里有序而乡，有庠序以明教，庠则行礼而视化焉，春令民毕出在壄，冬则毕入于邑，其诗曰：四之日举趾，同我妇子，馌彼南畮，又曰：十月蟋蟀，入我牀下，嗟我妇子，聿为改嵗入此室处，所以顺隂阳备冦贼习礼文也，春将出民，里胥平旦坐于右塾，邻长坐于左塾，毕出然后归，夕亦如之，入者必持薪樵，轻重相分，斑白不提挈，冬，民既入，妇人同巷，相从夜绩，女工一月得四十五月，必相从者，所以省费燎火，同巧拙而合习俗也，男女有不得其所者，因相与歌咏，各言其伤，是月，余子亦在于序，室八嵗入小学学，六甲五方书计之事，始知室家长幼之节，十五入大学，学先圣礼乐，而知朝廷君臣之礼，其有秀异者，移乡学于庠序，庠序之异者，移国学于少学，诸侯嵗贡少学之异者，于天子学于大学，命曰造士，行同能偶，则别之以射，然后爵命焉，孟春之月，羣居者将散，行人振木铎徇于路以采诗，献之大师，比其音律，以闻于天子，故曰：王者不窥牖户而知天下，此先王制土处民，富而教之之大畧也 贾谊传，治安策学礼曰：帝入东学，上亲而贵仁，则亲疎有序，而恩相及矣，帝入南学，上齿而贵信，则长幼有差，而民不诬矣。帝入西学，上贤而贵徳则圣智在位，而功不遗矣；帝入北学，上贵而尊爵，则贵贱有等，而下不隃矣，帝入太学，承师问道，退习而考于太，太罚其不则，而匡其不及则徳智长而治道得矣，此五学者既成于上，则百姓黎民化辑于下矣。
<子部,类书类,帝王经世图谱,卷十>
<子部,类书类,帝王经世图谱,卷十>
<子部,类书类,帝王经世图谱,卷十>
<子部,类书类,帝王经世图谱,卷十>
<子部,类书类,帝王经世图谱,卷十>
<子部,类书类,帝王经世图谱,卷十>
<子部,类书类,帝王经世图谱,卷十>
人之情，富不可以不教不富，不可以教先王之于民，飬之闾井而教之，学校先后有序，终始相成，虑其救死不瞻，奚暇治礼义也，虑其饱食暖衣，逸居而无教，则近于禽兽也，学校，因闾井而兴，闾井，因学校而睦法，是用久化，是用行学之时义大矣哉！诗曰：弗躬弗亲，庶民弗信，易曰：正其本，万物理，故建师儒以教民也，而必先以媺诏王掌諌王恶立，内宰以教嫔御也，必先以隂礼教六宫，自上而下，自内而外，在易有之，观与家人是也。官府次舎以卫王宫而纠其徳行教之道，艺者不废，游倅以待，大子之用，而春合诸学，秋合诸射之为务，不忘于习坎，犯难之时，尤谨于颠沛造次之际，在易有之，坎兑是也。贵者犹学，贱可已乎？于变犹学，常可已乎？是故幼之为小学，壮之为大学内之为国学，外之为乡学教灋，布于都鄙，命教达于诸侯，无一学之不建，无一士之不勉其效，至于兵寝刑措，帝王教化之极功也，大学之道，禁于未发之谓豫，当其可之谓时，不陵节而施之谓孙，相观而善之谓摩，故自六嵗至于二十其嵗为有序自名数，至于礼乐其业，为有渐立之，师保聫之朋友，则易之渐进，升积童防，兑说之义也。政之四恶，不教而杀，谓之虐不戒，视成谓之暴，慢令致期谓之贼，故自月吉至于正月之吉，其读灋有时，自司徒布教，至于乡吏之所治，其纠戒有素，劝之以司諌，防之以司，救则易，益之迁改，噬嗑之明，勅之义也。不旌则善无以劝不别，则恶无以惩故徳行道艺书，攷之既详，则继之以宾兴，论辨虑其犹有遗也，则询以乡射，明其有功，属其地治，衺恶过失，诛责之不悛，则待之嘉石，圜土犹不忍终弃也，故能改者出之有时，其久不过于三年而舍，此易大有之，遏恶善，噬嗑之，小惩大诫也，劳而不逸，则必怠，能而不逊，则必争，故为之飬老乡饮，以逸其暇，而礼因寓焉，为之齿胄，乡射以教其让，而能益章焉，此易需之宴乐，頥之节慎损之，惩忿窒欲，节之制，数度议徳行也，万民教于乡，胄子教于国，天子曰辟雍，五学具焉，而小学二，诸侯曰頖宫，四学设焉，而小学一尊卑贵贱之等着矣，易履之辨，上下者如此，出师则受成于学，以定其谋，振旅，则以讯馘告，而归其功，羣丑于是乎屈好音，于是乎懐文武威徳之道全矣，易之师以众正者如此，其立学兼四代之制，其建学以成均之法，其飬老则燕，食飨修而兼用之，闻不厌多，制不厌备，易之大畜，多识前言往行者如此，邦国都鄙，教法之不殊，内外尊卑，学制之不一，不以异废同，不以同害异，易之同人，类族辨物，未济辨物，居方者如此，六乡之吏教于乡，师保教于国，总之者，大司徒，乐师教其小大，胥小胥分，其任总之者，大司乐宫正教于王宫，内宰教于后宫，总之者小，宰司无遐弃官，无相侵易之，艮思不出位者如此，飬老乡射，以春秋饮以射蜡，大比以三嵗大成以九年读灋书攷嵗月日时母，易羽籥干戈，读书学礼，与四时合其序，民用不忒，事用不悖，易革之治厯明时者如此，徳必实之以行，艺必根之于道，歌以咏其声，舞以动其容，华实相副本末，兼备易之，大畜，果行育徳小畜懿文徳贲观人文者如此，资富能训，惟以永年则仁夀以此跻内睦外尊，飬老乞言，则福禄以此成长育人材，天下喜乐则太平，以此保飬备动时，故天不能病，人材众多，故辟王可以免易之泰，财成辅相，既济思患豫防者如此，建一物而众美备，其学校之谓矣。后世崇儒之君，间有兴先王之教者，不过为治美观，而无先王教化之功者，岂惟其思虑之不精，稽攷之未详，盖失其本矣，有临之教，思无穷容，保民无彊，然后有观之，省方观民设教，故曰物大，然后可观，不富不可以教也；有井之飬，而不穷不可无；革之大人，虎变故曰井，道不可不革，富不可不教也，先王之经不全，汉儒之说纷错，故为图谱十二，详着其制，以备富教，斯民者择焉。
理民之道，地着为本，故必建立亩，正其经界六尺为，百为亩，亩百为夫，九夫为井，井方一里，积而计之，法备一同，同方百里，提封万井山川，沈斥城池，邑居园囿，术路三分去一，以定垦田，辨其五物，九等十二土壤之名物，山林薮泽，原陵淳卤之地，各以肥硗多少为差，是谓度地六乡，自五家为比，积至万二千五百家为乡，六遂自邻至，遂如乡之数都鄙，自八家之井，积至千有二十四井为都，凡民皆五亩之宅，其半在邑曰室，其半在田，曰庐析，因夷隩顺四时以出入，是谓居民乡以上地中地下，地辨可任之，人遂以田里安甿，授地有田莱多寡之等都鄙，制以室数而授地，如遂载师，任土之法，宅田士田，贾田，官田，牛田，赏田，牧田皆在农夫授田之外，农之余夫，亦以口授田如此，士工商家五口，乃当农夫一人民，年二十，授田六十归田，是谓授田，遂人治野，夫间有遂积至万夫，有川，凡五匠人为沟洫，田首之，遂积至同间之浍，凡四稻，人掌稼下地，猪防沟，遂列浍之制尤详，是谓沟洫，乡遂用贡税，夫无公田，取以司稼之敛法，都鄙用助制，公田不税，夫于所食四之一，征其什二，诸侯之地，公食半，侯伯三之一，子男四之一，载帅任地，自二十而一，至二十而五，大抵在授田之外，是谓税敛，六乡家以一夫为兵，四闾为族，卒乘具焉，六遂亦如之。都鄙用丘乗之法六十四井而卒，乘具千里，通率万乘，六军近取于乡而遂贰焉，诸侯仿王国之制，大国三军，取具郊，遂而通率，千乘次国二军，小国一军，咸仿焉，是谓兵赋，乡以地制，征家可任者三等，遂以下剂致甿，则均之家二人，凡起徒役，无过家一人，以其余为羡，惟田与追胥竭作，国之大事，致民大，故致余子，五十不从力政，六十不与服戎，丰年旬用三日，中年二日，无年，一日凶札，则无力政，是谓力役邱乗之马牛车甲备于民，乡遂之马牛车甲出于官，牛田牧田皆在逺郊乡遂为戎马六千，而牛三之国，马足以供军，公马足以称赋，故惟乡遂为有牧田，是谓畜牧，五亩之宅，植墙下，以桑菜茹有畦，瓠果蓏植于疆，鸡，豚，狗：彘，毋失其时，女治丝枲，臣妾聚敛，疏材五十可以衣帛，七十可以食肉，以介眉夀以食农夫鱼鼈不胜食，材木不胜用，飬生送死，取给足焉，是谓蕃毓，王亲耕，后亲，以劝农桑，自甸师至，宗伯徇农者九，而王继以大徇，耨获亦如之。教稼穑，掌土化由司徒，而迄草人，设官非一，种谷必杂五种，以备灾害，田中不能植木，用妨五谷，力耕数耘，收获如冦盗之，至其巡守，诸侯则以地荒辟，行庆责焉，是谓训农为之，郊望方社雩禜，烝尝以逆祥除灾，下至猫虎坊庸，使之必报，一遇水旱，靡神不举，靡爱斯牲，年不顺成，八蜡不通，以谨民财，顺成之方，其蜡乃通，以同民乐，尝芟社稼，涖卜来嵗终则有始，以似以续，是谓祈报，民力有余，更与之田如余夫，谓之彊予，田不耕者使之出，三夫之粟，里布，夫布夫家之征，以惩无业无牲，无盛无椁，不帛不衰，以耻不勉，是谓赏罚嵗不常丰故遗人掌委积以待施，恵旅师聚锄粟，物粟间粟而用之，力不常足，故有兴锄利，甿转移执事新甿之至，使无征役，春省耕而补不足，秋省敛而助不给，是谓补助，中春教振旅，以搜中夏，教茇舍以苗，中秋教治民以狝，中冬教大阅以狩，皆于农隙因人之欲，竭作以习武事，教之坐作进退趋走击刺之节，流示之禽，以观其不犯，命私豵献豜，以明其分守颁禽，隆诸长者，以达其弟，顺在诸侯连帅，比年简车，卒正三年简徒，羣牧五载，大简车徒，是谓治兵，比以相保，闾以相受，族党以相相救，州乡以相赒，相宾乡田同井，出入相友，守望相助，疾病相扶持，道路轻重相分，斑白不提挈，是谓厚俗，里有序而乡，有庠八嵗入小学十五入大学，使民以暇日修其徳行道艺自闾以上月书，时攷嵗终进退司諌，司救巡问，观察以强，其进以救其过，又使诸侯立学，以教训其民，是谓育才，三年大比，别异其贤能，宾以乡饮献书于王，遂亦兴甿，如乡之制，诸侯嵗贡其秀异，王以射，择其能否，出长入治，于是乎取之，是谓兴贤，凡先王所以富庶斯民，而加之教，至于王徳流洽礼乐明备，皆由井田出故总其大要如此。
帝王经世图谱巻十
<子部,类书类,帝王经世图谱>
钦定四库全书
帝王经世图谱卷十一
宋 唐仲友 撰
借田劝课之谱
亲蚕劝课之谱
农事赏罚之谱
农事祈报异同之谱
补助荒政委积之谱
<子部,类书类,帝王经世图谱,卷十一>
<子部,类书类,帝王经世图谱,卷十一>
周礼甸师，掌帅其属而耕耨，王借以时入之，以共齐盛，祭祀，共萧茅，共野果蓏之，荐 载师，凡宅不毛者有里布，凡田不耕者出屋粟 ，闾师凡庻民不耕者，祭无盛，不蚕者不帛，不绩者不衰， 内宰，中春，诏后帅外内命妇，始蚕于北郊，以为祭服嵗终则防内人之稍食，稽其功事，佐后而受献功者，比其大小与其麤良而赏罚之，上春，诏王后帅六宫之人而生穜稑之种而献之于。
王 舍人以嵗时县种稑之种，以共王后之春献种，毛诗甫田曾孙来止，以其妇子，馌彼南畆，田畯至喜，攘其左右，甞其防否？禾易长畆，终善且有，曽孙不怒，农夫克敏 ，瞻卬妇无公事，休其蚕织， 载芟，春借田而祈社稷也，载芟载柞，其耕泽，泽千耦其耘，徂隰徂畛，侯主侯伯，侯亚侯旅，侯彊侯以有嗿其馌，思媚其妇，有依其士，有略其耜，俶载南畆，播厥百谷，实函斯活，驿驿其逹，有厌其杰，厌厌其苖，緜緜其麃载获济济，有实其积，万亿及秭，为酒为醴，烝畀祖妣，以洽百礼，有飶其香，邦家之光，有椒其馨，胡考之宁，匪且有且，匪今斯今，振古如兹 ，七月春日载阳，有鸣仓庚，女执懿筐，遵彼微行，爰求柔桑， 七月流火，八月萑苇，蚕月条桑，取彼斧斨，以伐逺扬猗彼女桑，七月鸣鵙，八月载绩，载载黄，我朱孔阳，为公子裳。
礼记月令孟春之月，天子乃以元日祈谷于上帝，乃择元辰，天子亲载耒耜，措之于参保介之御间，帅三公，九卿，诸侯，大夫，躬耕帝借，天子三推，三公五推，卿诸侯九推，反，执爵于大寝，三公，九卿，诸侯，大夫皆御，命曰劳酒，季春之月，天子乃荐鞠衣，于先帝 ，是月也，命野虞。
无伐桑柘，鸣鸠拂其羽戴胜降于桑具，曲植籧筐，后妃齐戒，亲东乡躬桑，禁妇女毋观，省妇使，以劝蚕事，蚕事既登，分茧称丝效功，以共郊庙之服， 孟夏之月，蚕事毕，后妃献茧，乃收茧税，以桑为均 ，乐记耕籍，然后诸侯知所以敬， 祭义，天子为借千畆，冕而朱纮，躬秉耒，诸侯为借百畆，冕而青纮，躬秉耒，以事天地，山川，社稷先古，以为醴酪齐，盛于是乎取之，敬之至也， 古者天子诸侯必有公桑蚕室，近川而为之，筑宫仭有三尺，棘墙而外闭之，及大昕之朝，君皮弁素积，卜三宫之夫人，世妇之吉者，使入蚕于蚕室，奉种浴于川，桑于公桑，风戾以食之，歳既单矣，世妇卒蚕，奉茧以示于君，遂献茧于夫人，夫人曰：此所以为君服，与遂副祎而受之，因少牢以礼之，古之献茧者，其率用此与，及良日，夫人缫三盆手，遂布于三宫夫人，世妇之吉者，使缫遂朱緑之元，黄之以为黼黻文章，服既成，君服以祀先王先公，敬之至也， 耕籍，所以教诸侯之养也， 古者天子诸侯必有养兽之官，及歳时，齐戒沐浴而躬朝之，牺牷祭牲，必于是取之，敬之至也， 祭统，天子亲耕于南郊，以共齐盛，王后蚕于北郊，以共纯服，诸侯耕于东郊，亦以共齐盛，夫人蚕于北郊，以共冕服，天子诸侯，非莫耕也，王后夫人非莫蚕也，身致其诚信，诚信之谓尽，尽之谓敬，敬尽然后可以事神明，此祭之道也， 表记子言之，君子之所谓义者，贵贱皆有事于天下，天子亲耕，粢盛秬鬯，以事上帝，故诸侯勤以辅事于天子。
国语，周语宣王即位，不借千畆虢，文公諌曰：不可，夫民之大事，在农上帝之粢盛，于是乎出，民之蕃庻于是乎生，事之共给，于是乎在，和恊辑睦，于是乎兴，财用蕃殖，于是乎始，敦厖纯固，于是乎成，是故稷为大官，古者，大史顺时，土阳瘅愤盈，土气震发，农祥农正，日月底于天庙，上乃脉发先时九日，大史告稷曰：自今至于初吉，阳气俱烝，土膏其动，弗震弗渝，脉其□谷乃不殖，稷以告王曰：史帅阳官以命我司事，曰：距今九日，土其俱动，王其祗祓，监农不易，王使司徒咸戒公卿，百吏庻民司空除坛于借，命农大夫咸戒农用，先时五日，瞽告有恊风至，王即齐宫，百官御事，各即其齐三日，王乃淳濯飨醴，及期，鬰人荐鬯，牺人荐醴，王祼鬯，飨醴乃行，百吏庻民毕从及借后稷监之膳夫，农正陈借礼，太史賛王王敬从之，王耕一墢，班三之，庻人终于千畆，其后稷省功，大史监之，司徒省民，大师监之，毕，宰夫陈飨，膳宰监之，膳夫賛王王歆大牢，班甞之庻人终食，是日也，瞽帅音官，以省风土廪于借东南钟而藏之，而时布之于农，稷则徧戒百姓纪农，恊功曰隂阳分布震雷，出滞土，不备垦辟，在司冦，乃命其旅曰：狥，农师一之，农正再之，后稷三之，司空四之，司徒五之大保六之大师七之，大史八之，宗伯九之，王则大狥，耨获亦如之。民用莫不震动，恪恭于农，脩其疆畔，日服其鏄，不解于时，财用不乏，民用和同，是时也，王事唯农是务，无有求利于其官，以干农功，三时务农，而一时讲武，故征则有威，守则有财，若是乃能媚于神，而和于民矣，则享祀时至，而布施优裕也，今天子欲修先王之绪，而弃其大功，匮神之祀，而因民之财，将何以求福用民，王弗聴，三十九年，战于千畆，王师败绩于姜氏之戎， 宣王料民，仲山父諌曰：民不可料也，夫古者不料民而知其多少司民，恊孤终司，商恊名姓，司徒恊旅司冦，恊奸牧恊职，工恊革场，恊入廪恊出，是则少多死，生出入徃来皆可知也。于是又审之以事，王治农于借，搜于农隙，耨获亦于借狝于既烝，狩于毕时，是皆习民数者也， 鲁语公父文伯之母曰：王后亲织九紞，公侯之夫人加之以纮，綖，卿之内子为大，命妇成祭服，列士之妻加之以朝服，自庻士以下皆衣，其夫社而赋事，烝而献功，男女效绩，愆则有辟，古之制也。孟子滕文公下诸侯耕助以供粢盛，夫人蚕缫以为衣服， 梁惠王下廵狩者，廵所守也，春省耕而补不足，秋省敛而助不给， 告子下入其疆，土地，辟则有庆，土地荒芜，则有让。
春秋，桓公十四年秋，御廪灾，谷梁曰：天子亲耕，以共粢盛，王后亲蚕，以共祭服，国非无良农工女也，以为人之所尽，事其祖祢，不若以已所自亲者也。
观下观而化也。其象曰：先王以省方观民设教，井养而不穷者也。其象曰：君子以劳民劝相继，观者噬嗑，其象曰：先王以明罚勑法，继噬嗑者，贲其象曰：君子以明庻政旡敢折狱继井者，革其象曰：君子以治厯明时先王之劝农桑，兼有之矣，王亲耕，后亲蚕，大狥者三，省妇使，以劝蚕事，盖取诸观，取诸井乎？献种而耕于孟春，省敛于秋荐衣，而蚕于季春，献茧于夏丝，事毕，而麻事起，其取诸革乎？廵狩以辟荒为庆，责里布屋粟，无盛不帛不衰，以罚其惰，其取诸噬嗑乎三推，三盆手而下，降杀有等，自农师至于王，先后有序，元紞至于衣其夫，尊卑有伦，其取诸贲乎？不特此耳，祈而后耕，荐而后蚕，天人因成之理也，后献种而王耕，天子荐衣而后蚕隂阳始终之义也。上之爱民若此，民其忍不从乎上之，率民若此，民其能不从乎上之防民若此，民其敢不从乎？周之政本末兼举，如此，故谱而次之，见其本末焉耳。
<子部,类书类,帝王经世图谱,卷十一>
周礼载师掌任土之法，凡宅不毛者有里布，凡田不耕者出屋粟，凡民无职事者，出夫家之征，以时征其职，闾师，凡任民，凡无职者出夫布，凡庻民不畜者，祭无牲，不耕者祭无盛，不树者无椁，不蚕者不帛，不绩者不衰，遂人，凡治野以下剂致甿，以田里安甿，以兴锄利甿。
以彊予任甿 ，遂大夫以教稼，穯以稽功事，三岁大比，则帅其吏而兴甿，明其有功者，属其地治者， 县正趋其稼事，而赏罸之。
易曰：利者，义之和也，利物足以和义，又曰理财正辞，禁民为非，曰义，神农氏作，耒耜之利，以教天下，盖取诸益，益之象也。君子以见善则迁，有过则改，夫不能使人迁善改过，亦未足为益，故先王利以和义服田，力穑者不容无赏，义以禁非，惰农自安者，不容无罚，赏罚行而民有所劝，其不竭力于南畆乎？故谱五官之事，以见古法大槩，至于诸侯之国，王者分土而畀之民，使行赏罚者也，故廵狩以察之，而庆贡行于其君而已，周官曰：六卿分职，各率其属以倡九牧，阜成兆民，六年，五服一朝，又六年，王乃时巡，考制度于四岳，诸侯各朝于方岳，大明黜陟，此其事也，然孟子言黜陟之事，以地之荒，辟为之首，则先王务农重谷，于此可见。
<子部,类书类,帝王经世图谱,卷十一>
周礼党正，国索鬼神而祭祀，【谓蜡】春秋祭禜亦如之。【雩祭，祭水旱也，】 族师，春秋祭酺，亦如之。 舞师教皇舞，帅而舞旱暵之事， 肆师甞之日，涖卜来岁之芟，狝之日涖，卜来岁之戒，社之日，涖卜来岁之稼， 籥章，掌土鼓，豳籥，中春昼击土鼓，龡豳诗以逆暑，中秋夜迎寒，亦如之，凡国祈年于田祖，龡豳雅击土鼓，以乐田畯，国祭蜡，则龡豳颂，击土鼓，以息老物， 司巫，若国大旱，则帅巫而舞雩，女巫旱暵，则舞雩。
礼记月令孟春之月，天子乃以元日祈谷于上帝，乃择元辰，天子亲载耒耜，措之于参保介之御间，帅三公，九卿，诸侯，大夫，躬耕帝籍，天子三推，三公五推，卿诸侯九推，反，执爵于大寝，三公，九卿，诸侯，大夫皆御，命曰劳酒，仲春之月，择元日，命民社 ，季春之月，天子乃荐鞠。
衣于先帝， 命国难，九门磔攘，以毕春气， 孟夏之月，农乃登麦，天子乃以彘甞麦，先荐寝庙， 天子饮酎，用礼乐 仲夏之月，命有司为民祈祀山川百源，大雩帝，用盛乐，乃命百县雩祀百辟卿士有益于民者，以祈谷实，是月也，农乃登黍，天子乃以雏甞黍，羞以含挑，先荐寝庙， 孟秋之月，农乃登谷，天子甞新，先荐寝庙， 仲秋之月，天子乃难以逹秋气以犬甞麻，先荐寝庙， 季秋之月，大飨帝，甞犠牲，告备于天子 ，天子乃以犬甞稻，先荐寝庙， 孟冬之月，大饮烝，天子乃祈来年于天宗，大割祠于公社及门闾，腊先祖五祀，劳农以休息之，仲冬之月，天子乃命有司祈祀四海，大川，名源渊泽。
井泉 ，季冬之月，命有司大难旁磔，出土牛以送，寒气乃毕，山川之祀，及帝之大臣，天之神祗， 郊特牲社。
祭土而主隂气也君南郷于北牖下答隂之义也日用甲，用日之始也，天子大社，必受霜露风雨，以逹天地之气也，是故丧国之社屋之，不受天阳也，薄社北牖使隂明也社所以神地之道也，地载万物，天垂象，取财于地，取法于天，是以尊天而亲地也，故教民羙报焉，家主中霤，而国主社，示本也，唯为社事，单出里，唯为社田，国人毕作，唯社邱乗共粢盛所以报本反始也，季春出火为焚也，然后简其车赋而厯其卒伍而君亲，誓社以习军旅，左之右之，坐之起之，以观其习变也，而流示之禽，而盐诸利，以观其不犯命也。求服其志，不贪其得，故以战则克，以祭则受福，天子适四方，先柴郊之祭也，迎长日之至也，大报天而主日也，兆于南郊，就阳位也，埽地而祭，于其质也，器用陶匏，以象天地之性也，于郊，故谓之郊，牲用骍，尚赤也，用犊，贵诚也，郊之用辛也，周之始郊，日以至卜郊，受命于祖庙，作于祢宫，尊祖亲考之义也，卜之日，王立于泽亲，聴誓命受教，諌之义也。献命库门之内，戒百官也，大庙之命，戒百姓也，祭之日，王皮弁以聴祭报，示民严上也，丧者不哭，不敢凶服，汜埽反道乡，为田烛弗命，而民聴上，祭之日，王被衮以象天，戴冕璪十有二旒，则天数也乗素车贵其质也，旂十有二旒，龙章而设日月，以象天也，天垂象，圣人则之，郊所以明天道也，帝牛不吉，以为稷牛，帝牛必在涤三月，稷牛唯具，所以别事天神与人鬼也，万物本乎天，人本乎祖，此所以配上帝也，郊之祭也，大报本反始也，天子大蜡八，伊耆氏始为蜡，蜡也者，索也，岁十有二月，合聚万物而索飨之也，蜡之祭也，主先啬而祭司啬也，祭百种，以报啬也，飨农及邮表畷，禽兽仁之至，义之尽也，古之君子，使之必报之，迎猫，为其食田防也迎虎为其食田豕也，迎而祭之也，祭坊与水庸事也，曰土反其宅，水归其壑，昆虫母作草木归其泽，皮弁素服而祭，素服以送终也，葛榛杖丧杀也，蜡之祭，仁之至，义之尽也，黄衣黄冠而祭，息田夫也，野夫黄冠，黄冠草服也，大罗氏，天子之掌鸟兽者也，诸侯贡属焉，草笠而至尊，野服也，罗氏致鹿与女，而诏客告也，以戒诸侯曰：好田好女者亡其国，天子树，华不敛藏之种也，八蜡以记四方，年不顺成，八蜡不通，以谨民财也，顺成之方，其蜡乃通，以移民也，既蜡而收民息已，故既蜡，君子不兴功。
毛诗甫田以我齐明，与我牺羊，以社以方，我田既臧，农夫之庆，琴瑟击鼓，以御田祖，以祈甘，以介我稷黍，以谷我士女， 大田来方禋祀，以其骍黒与其黍稷，以享以祀，以介景福， 生民诞，我祀如何？或舂或揄，或或蹂，释之，叟叟烝之浮浮，载谋载惟取萧祭脂，取羝以軷，载燔载烈，以兴嗣歳卬盛于豆，于豆于豋，其香始升，上帝居歆，胡臭亶时，后稷肇祀，庻无罪悔，以迄于今 ，噫嘻，春夏祈谷于上帝也，噫嘻成王，既昭假尔，率时农夫，播厥百谷， 丰年秋，冬，报也，丰年多黍多稌，亦有髙廪万亿及秭，为酒为醴，烝畀祖妣，以洽百礼，降福孔皆，载芟春借田而祈社稷也，载芟载柞，其耕泽，泽千耦其耘，徂隰徂畛，侯主侯伯，侯亚侯旅，侯彊侯以有嗿其馌，思媚其妇，有依其士，有略其耜，俶载南畆，播厥百谷，实函斯活，驿驿其逹，有厌其杰，厌厌其苖，緜緜其麃载获济济，有实其积，万亿及秭，为酒为醴，烝畀祖妣，以洽百礼，有飶其香，邦家之光，有椒其馨，胡考之宁，匪且有且，匪今斯今，振古如兹， 良耜，秋报社稷也，畟畟良耜，俶载南畆，播厥百谷，实函斯活，或来瞻女，载筐及筥，其饟伊黍，其笠伊紏，其鏄斯赵，以薅荼蓼，荼蓼朽止，黍稷茂止，获之挃，挃积之栗栗，其崇如墉，其比如栉，以开百室，百室盈止，妇子寜止，杀时犉牡，有捄其角，以似以续，续古之人 ，七月，朋酒斯飨，曰杀羔羊，跻彼公堂，称彼兕觥万夀无疆 云汉，靡神不举，靡爱斯牲，圭璧既卒，寜莫我聴 ，不殄禋祀，自郊徂宫，上下奠瘗，靡神不宗，后稷不克，上帝不临，耗斁下土，寜丁我躬 ，羣公先正，则不我助，父母先祖，胡寜忍予【笺云：百辟卿士，雩祀所及者，】 羣公先正，则不我闻，昊天上帝，寜俾我遯 ，旱既太甚，黾勉畏去，胡寜瘨我以旱，憯不知其故，祈年孔夙，方社，不莫昊天上帝，则不我虞，敬恭明神，宜无悔怒。
春秋，桓公五年，大雩， 左传？秋，大雩书，不时也，凡祀，启蛰而郊，龙见而雩，始杀而甞，闭蛰而烝，过则书 ，公羊曰：大雩者何？旱祭也？然则何以不言旱？言雩则旱见，言旱则雩不见 ，八年春正月己夘烝 ，公羊曰：烝者何？冬祭也？春曰祠，夏曰礿，秋曰甞，冬曰烝，常事不书，此何以书？讥？何讥尔？讥亟也，亟则黩，黩则不敬，君子之祭也，敬而不黩，防则怠，怠则忘，士不及兹四者，则冬不裘，夏不葛， 谷梁曰烝，冬事也，春兴之志，不时也， 夏五月丁丑，烝 ，公羊曰：何以书？讥亟也， 谷梁曰烝，冬事也，春夏兴之黩祀也，志不敬也， 十四年秋，乙亥，尝， ，左传曰：书不害也。 ，公羊曰：甞常事不书，此何以书？讥？何讥尔？讥甞也？曰：犹甞乎？御廪灾，不如勿尝而已矣， 谷梁曰：御廪之灾，不志，此其志，何也？以为唯未易灾之余，而甞可也，志不敬也，天子亲耕，以共粢盛，王后亲蚕，以共祭服，国非无良农工女也，以为人之所尽，事其祖祢，不若以已所自亲者也，且何用见其未易，灾之余而甞也？曰：甸粟而内之三宫，三宫米而藏之，御廪夫甞，必有兼甸之事焉，壬申，御廪灾，乙亥，甞以为未易灾之余而甞也， 僖公十一年秋八月，大雩， 谷梁曰雩，月正也，雩不得，曰：旱； ，十三年秋九月，大雩， 三十一年夏四月，四卜郊，不从，乃免牲，犹三望 ，左传曰：夏，四月，四卜郊，不从，乃免牲，非礼也，犹三望，亦非礼也。礼不卜常祀，而卜其牲，日牛卜日曰牲，牲成而卜郊，上怠慢也，望郊之细也，不郊，亦无望可也。 公羊曰：夏四月，四卜郊，不从，乃免牲，犹三望，曷为或言三卜，或言四卜三卜，礼也，四卜，非礼也，三卜何以礼？四卜何以非礼？求吉之道，三禘，甞不卜郊，何以卜？卜郊，非礼也，卜郊何以非礼？鲁郊，非礼也，鲁郊何以非礼？天子祭天，诸侯祭土，天子有方望之事，无所不通，诸侯山川有不在其封内者，则不祭也，曷为或言免牲，或言免牛，免牲，礼也，免牛，非礼也，免牛何以非礼？伤者曰牛，三望者何？望祭也？然则曷祭？祭防山河海，曷为祭防山河海，山川有能润于百里者，天子秩而祭之，触石而出，肤寸而合，不崇朝而徧乎天下者，唯防山尔，河海润于千里，犹者何？通可以已也。何以书？讥不郊而望祭也， 谷梁曰：夏四月不时也，四卜，非礼也，免牲者为之，缁衣纁裳，有司元端，奉送至于南郊，免牛亦然，乃者，亡乎人之辞也，犹者，可以已之辞也， 宣公，三年正月，郊牛之口伤，改卜牛，牛死，乃不郊，犹三望 ，左传曰：不郊而望，皆非礼也。望，郊之属也，不郊，亦无望可也。 公羊曰：郊牛之口伤，改卜牛，牛死，乃不郊，犹三望，其言之何？缓也？曷为不复卜，养牲养二卜，帝牲不吉，则扳稷牲而卜之，帝牲在于涤三月，于稷者唯具是视，郊则曷为必祭稷，王者必以其祖配，王者则曷为必以其祖配，自内出者，无匹不行，自外至者，无主不止， 谷梁曰：郊牛之口伤之口，缓辞也，伤自牛作也，改卜牛，牛死，乃不郊事之变也，乃者，亡乎人之辞也，成公三年秋，大雩 ，七年春正月，鼷防食郊牛角，改卜牛，鼷防又食其角，乃免牛 ，谷梁曰：不言日，辞也，过有司也，郊牛日展斛角而知伤，展道尽矣！其所以备灾之道不尽也，改卜牛，鼷防又食其角，又，有继之辞也，其缓辞也，曰：亡乎人矣，非人之所能也，所以免有司之过也， 夏五月不郊，犹三望 ，冬，大雩 ，十年夏四月，五卜郊，不从，乃不郊 ，公羊曰：不免牲，故言乃不郊也，谷梁曰五卜，强也， 十有七年秋九月辛丑，用郊 ，公羊曰：用者何？用者不宜用也。九月，非所用郊也，然则郊曷用郊，用正月上辛，或曰用，然后郊 ，谷梁，曰：夏之始可以承春以秋之末，承春之始，葢不可矣，九月用郊，用者不宜用也。 襄，五年秋，大雩 ，左传曰：旱也， 七年夏四月，三卜郊，不从，乃免牲 ，左传曰：孟献子曰：吾乃今而后知有卜筮，夫郊祀后稷，以祈农事也，是故啓蛰而郊，郊而后耕，今既耕而卜郊，宜其不从也， 谷梁曰三卜，礼也， 八年秋九月，大雩， 左传曰：早也 ，十一年夏四月，四卜郊，不从，乃不郊 ，十六年秋，大雩 ，十七年秋九月，大雩， 二十八年秋八月，大雩， 左传曰：旱也， 昭公三年秋八月，大雩， 左传曰：早也 ，六年秋九月，大雩， 左传曰：旱也， 八年秋，大雩 ，十六年九月，大雩， 左传曰：旱也， 二十四年秋八月，大雩，二十五年，秋七月上辛，大雩，季辛又雩 ，左传曰：秋，书再雩，旱甚也 ，公羊曰：又雩者，非雩也，聚众以逐季氏也， 谷梁曰季者，有中之辞也。又，有继之辞也， 定公元年九月，大雩， 谷梁曰雩，月雩之正也；秋，大雩，非正也。冬，大雩，非正也。秋，大雩之为非正，何也？毛泽未尽，人力未竭，未可以雩也，雩月，雩之正也，月之为雩之正，何也？其时穷，人力尽然后雩，雩之正也，何谓其时穷，人力尽，是月不，则无及矣！是年不艾，则无食矣；是谓其时穷，人力尽也，雩之必待其时穷，人力尽，何也？雩者为旱求者也，求者，请也，古之人重请，何重乎？请人之所以为人者，譲也，请道去让也，则是舍其所以为人也，是以重之，焉请哉？请乎应上公，古之神人有应上公者，通乎隂阳君亲帅诸大夫道之而以请焉，夫请者非可诒托而往也，必亲之者也，是以重之， 七年秋，大雩，九月，大雩，十二年秋，大雩 ，十五年，鼷防食郊牛，牛死，改卜牛，公羊曰：曷为不言其所食，漫也， 谷梁曰：不敬莫大。
焉 夏五月辛亥，郊 ，公羊曰：曷为以夏五月郊，三卜之运也， 哀公元年，鼷防食郊牛，改卜牛 ，夏四月辛巳，郊 谷梁曰：鼷防食郊牛角，改卜牛，夏四月辛巳，郊此该郊之变，而道之也。于变之中，又有言焉，鼷防食郊牛角，改卜牛，志不敬也，郊牛日展斛角而知伤，展道尽矣！郊自正月至于三月，郊之时也，夏四月郊，不时也，五月郊，不时也，夏之始可以承春以秋之末，承春之始，盖不可矣！九月用郊，用者不宜用者也。郊三卜，礼也，四卜，非礼也，五卜，强也，卜免牲者，吉则免之，不吉则否，牛伤，不言伤之者，伤自牛作也，故其辞缓，全曰牲，伤曰牛，未牲曰牛，其牛一也，其所以为牛者异，有变而不郊，故卜免牛也，已牛矣，其尚卜免之，何也？礼？与其亡也，宁有常置之上帝矣，故卜而后免之，不敢専也，卜之不吉，则如之何？不免安置之？系而待，六月上甲，始庀牲，然后左右之，子之所言者，牲之变也，而曰我一该郊之变而道之，何也？我以六月上甲，始庀牲，十月上甲，始系牲，十一月，十二月，牲虽有变，不道也，待正月，然后言牲之变，此乃所以该郊，郊享道也，贵其时，大其礼，其养牲虽小，不备可也。子不志三月，卜郊，何也？郊自正月至于三月，郊之时也，我以十二月下辛卜二月上辛，如不从，则以二月下辛卜三月上辛，如不从，则不郊矣。
周礼大宗伯以吉礼事邦国之鬼神示，以禋祀祀昊天上帝，以实柴祀日月星辰，以槱燎祀司中，司命飌师，师以血祭祭社稷，五祀五岳，以貍沈祭，山林川泽，以疈辜祭，四方百物以肆献，祼享先王，以馈食享先王，以祠春享先王，以禴夏享先王，以甞秋享先王，以烝冬享先王，礼记祭法，燔柴于泰坛，祭天也，瘗埋于防折，祭地也，用骍犊，埋少牢于防昭，祭时也，相近于坎坛，祭寒暑也，王宫，祭日也，夜明，祭月也，幽宗，祭星也，雩宗，祭水旱也，四坎坛，祭四方也，山林川各邱陵，能出云为风雨，见怪物，皆曰神，有天下者祭百神，诸侯在其地则祭之，亡其地则不祭。
古之圣王，先成民而后致力于神，非为己求福，有祈有报，莫非为民，而于农事尤多，郊社方望雩索荣酺，禴祠烝甞，寒暑送迎，开氷荐衣，甞新之礼，皆有常典，惟雩索二礼，最备而有变，所以求助于鬼神，祗者备矣。诗，周礼：春秋皆周制，祭法有七代之制，月令秦制，故大同而小异，今故举其时月，辨其典礼，明其常变为谱，如右观者察焉，先王制祭祀之意思过半矣，易困之九五，利用祭祀，尧、汤之水旱，困于天地，反乎中，而直则利用祭祀，祀则受福，桑林之祷也，然则旱暵之雩，荒政之索，亦先王之致命，遂志焉。
<子部,类书类,帝王经世图谱,卷十一>
周礼小宰以官府之六聮合邦治，三曰丧荒之聮事，六曰敛弛之聮，事 ，太宰以九式均节财用，三曰丧荒之式， 以九职任万民，九曰闲，民无常职，转移执事 ，大司徒，十二教，八曰以誓教恤，则民不怠， 以荒政十有二聚万民，一曰散利，二曰薄征，三曰缓刑，四曰弛力，五曰舍禁，六曰去几，七曰礼，八曰杀哀，九曰蕃乐，十月多昏，十有一曰索鬼神，十有二曰除盗贼， 大荒大札，则令邦国移民，通财舍禁，弛力，薄征缓刑， 遗人掌邦之委积，以待施惠，乡里之委积，以恤民之囏，阨门闗之委积以养老，孤郊里之委积，以待賔客，野鄙之委积，以待覊旅，县都之委积，以待凶荒，凡賔客防同师役，掌其道路之委积，凡国野之道，十里有庐，庐有饮食，三十里有宿，宿有路室，路室有委，五十里有市，市有馆，馆有积，凡委积之事，廵而比之，以时颁之， 司救，凡歳时有天患，民病则以节巡国中及郊野，而以王命施惠，均人掌均地政，均地守，均地职，均人民牛马，车辇之力政，凡均力政，以歳上下丰年，则公旬用三日焉，中年，则公旬用二日焉，无年，则公旬用一日焉，凶札，则无力政，无财赋不收，地守地职，不均地政， 司市，国凶荒札丧，则市无征而作布， 贾师，凡天患，禁贵价者，使有恒贾，遂师廵其稼穑，而移用其民，以救其时，事 司闗掌国。
货之节以聨门，市国凶札，则无关门之征，犹几 ，旅师掌聚野之耡粟，屋粟闲粟而用之，以质剂致民平，颁其兴积，施其惠散其利，均其政令，凡用粟，春颁而秋敛之，凡新甿之治皆聴之，使无征役，以地之恶为之等，廪人掌九谷之数，以待国之匪颁，赒赐稍食，以歳之上下数邦用，以知足否？以诏谷用，以治年之凶丰，凡万民之食，食者人四鬴，上也，人三鬴，中也，人二鬴，下也，若食不能人二鬴，则令邦移民就谷，诏王杀邦用 ，仓人掌粟入之藏，辨九谷之物，以待邦用，若谷不足则止，余法用有余，则藏之以待凶而颁之，凡国之大事，共道路之谷，积食饮之，具 司稼，掌廵邦野之稼，而辨穜稑之种，周知其名，与其所宜地以为法，而县于邑闾，廵野观稼，以年之上下出敛法，掌均万民之食，而赒其急而平其兴 ，大宗伯以凶礼哀邦国之忧，以荒礼哀凶札， 大司乐大札，大凶，凡国之大忧，令弛县 ，保章氏掌天星，以志星辰日月之变动，以观天下之迁，辨其吉凶，以星土辨九州之地，所封封域皆有分星，以观妖祥，以十有二嵗之相观天下之妖祥，以五云之物，辨吉凶，水旱，降丰荒之祲象，以十有二风，察天地之和，命乖别之妖祥，凡此五物者，以诏救政，访序事 ，士师之职，若邦凶荒，则以荒辨之法治之，令移民通财，纠守缓刑， 小行人，若国札丧，则令赙补之，若国凶荒，则令赒委之，若国祸烖，则令哀吊之，其札丧凶荒厄贫为一书， 掌客，凶荒杀礼，札丧杀礼，祸烖杀礼。
毛诗甫田，倬彼甫田，歳取十千，我取其陈，食我农人，自古有年， 云汉，旱既太甚，散无友纪，鞠哉庻正疚哉，冡宰趣马，师氏，膳夫左右，靡人不周，无不能止， 有狐，古者国有凶荒，则杀礼而多昏，防男女之无夫家者，所以育人民也。
礼记曲礼岁凶年谷不登，君膳不祭肺，马不食谷，驰道不除，祭祀不县，大夫不食，梁士饮酒不乐， 王制冡宰制国用，必于岁之抄，五谷皆入，然后制国用，用地小大，视年之丰耗，以三十年之通制国用，量入以为出，祭用数之仂，丧三年不祭，唯祭天地社稷，为越绋而行事，丧用三年之仂，丧祭用不足曰暴，有余曰浩祭，丰年不奢，凶年不俭，国无九年之蓄，曰不足，无六年之蓄，曰急，无三年之蓄，曰国非其国也，三年耕必有一年之食，九年耕，必有三年之食，以三十年之通，虽有凶旱水溢，民无采色，然后天子食，日举以乐， 郊特牲四方，年不顺成，八蜡不通，以谨民财也， 玉藻年不顺成，则天子素服乗素车食无乐， 至于八月不，君不举，年不顺成君衣布，搢本闗梁不租山泽列而不赋，土功不兴，大夫不得造车马。
春秋，荘公二十八年冬，臧孙辰告籴于齐 ，左传冬饥，臧孙辰告籴于齐，礼也 ，公羊曰：臧孙辰告籴于齐，告籴者何？请籴也？何以不称使？以为臧孙辰之私行也，曷为以臧孙辰之私行，君子之为国也，必有三年之委，一年不熟，告籴讥也， 谷梁，曰：臧孙辰告籴于齐，国无三年之蓄，曰国非其国也，一年不升告籴，诸侯告请也。籴籴也不正，故举臧孙辰以为私行也，国无九年之蓄，曰不足，无六年之蓄，曰急，无三年之蓄，曰国非其国也，诸侯无粟，诸侯相归粟，正也，臧孙辰告籴于齐，告，然后与之言，内之无外交也，古者税什一，丰年补败，不外求而上下皆足也，虽累凶年，民弗病也，一年不艾，而百姓饥，君子非之，不言如，为内讳也。 二十九年春，新延廐谷梁曰延廐者，法廐也，其言新有故也，有故，则何为书也？古之君人者，必时视民之所勤，民勤于力，则功筑罕，民勤于财，则贡赋少；民勤于食，则百事废矣。 僖公十三年， 左传？冬，晋荐饥，使乞籴于秦，秦伯谓子桑，与诸乎？对曰：重施而报，君将何求？重施而不报，其民必携，携而讨焉，无众必败，请百里，与诸乎？对曰：天灾流行，国家代有，救灾恤邻，道也，行道有福，防，郑之子豹在秦，请伐晋，秦伯曰：其君是恶，其民何罪？秦于是乎输粟于晋，自雍及绛相继，命之曰汜，舟之役 ，十四年， 左传？冬，秦饥，使乞籴于晋，晋人弗与，庆郑曰：背施无亲，幸灾不仁，贪爱不祥，怒邻不义四徳皆失，何以守国？虢射曰：皮之不存，毛将安傅，庆郑曰：弃信背邻，患孰恤之？无信患作，失援必毙，是则然矣。虢射曰：无损于怨而厚于冦，不如勿与，庆郑曰：背施幸灾，民所弃也，近犹雠之，况怨敌乎？弗聴退曰：君其悔是哉！ 十五年， 左传晋饥，秦输之粟，秦饥，晋闭之籴，故秦伯伐晋，是岁，晋又饥，秦伯又饩之粟，曰：吾怨其君而矜其民 ，二十一年夏，大旱， 左传夏大旱，公欲焚巫尫，臧文仲曰：非旱备也，脩城郭，贬食省用，务穯劝分，此其务也，巫尫何为？天欲杀之，则如勿生，若能为旱，焚之滋甚，公从之，是岁也，饥而不害，定公五年夏，归粟于蔡， 左传，归粟于蔡，以周亟矜无资。
孟子梁惠王上，梁惠王曰：寡人之于国也，尽心焉耳矣，河内凶，则移其民于河东，移其粟于河内，河东凶亦然，察邻国之政，无如寡人之用心者，邻国之民不加少，寡人之民不加多，何也？孟子对曰：王好战，请以战喻，填然鼓之，兵刃既接，弃甲曳兵而走，或百歩而后止或五十歩而后止，以五十歩笑百歩则何如？曰：不可，直不百歩耳，是亦走也？曰：王如知此，则无望民之多于邻国也，不违农时，谷不可胜食也；数罟不入洿池，鱼鼈不可胜食也；斧斤以时入山林，材木不可胜用也；谷与鱼鼈，不可胜食，材木不可胜用，是使民养生丧死无憾也，养生丧死无憾，王道之始也，五畆之宅，树之以桑，五十者可以衣帛矣，鸡豚狗彘之畜，无失其时，七十者可以食肉矣。百畆之田，勿夺其时，数口之家，可以无饥矣。谨庠序之教，申之以孝悌之义，颁白者不负戴于道路矣。七十者衣帛食肉，黎民不饥不寒，然而不王者，未之有也。狗彘食人食而不知捡，涂有饿莩而不知发，人死，则曰：非我也，岁也，是何异于刺人而杀之，曰：非我也，兵也，王无罪岁，斯天下之民至焉， 梁惠王下齐宣王见孟子于雪宫，王曰：贤者亦有此乐乎？孟子对曰：有人不得，则非其上矣。不得而非其上者，非也，为民上而不与民同乐者，亦非也。乐民之乐者，民亦乐其乐，忧民之忧者，民亦忧其忧，乐以天下，忧以天下，然而不王者，未之有也。昔者齐景公问于晏子曰：吾欲观于转附朝儛，遵海而南，放于琅邪，吾何修而可以比于先王观也，晏子对曰：善哉问也！天子适诸侯曰：廵狩廵狩者，廵所守也，诸侯朝于天子曰述职，述职者，述所职也，无非事者，春省耕而补不足，秋省敛而助不给，夏谚曰：吾王不游，吾何以休？吾王不豫，吾何以助？一游一豫，为诸侯度，今也不然，师行而粮食，饥者弗食，劳者弗息，睊睊胥谗，民乃作慝，方命虐民，饮食若流，流连荒亡，为诸侯忧，从流下而忘反，谓之流，从流上而忘反，谓之连，从兽无厌，谓之荒乐，酒无厌谓之亡，先王无流连之乐，荒亡之行，唯君所行也，景公説大戒于国，出舍于郊，于是始兴发补不足，召太师曰：为我作君臣相説之乐盖征招，角招是也。其诗曰：畜君何尤？畜君者好君也， 告子下，孟子曰：五霸者，三王之罪人也，今之诸侯，五霸之罪人也，今之大夫，今之诸侯之罪人也，天子适诸侯，曰廵狩，诸侯朝于天子曰述职，春省耕而补不足，秋省敛而助不给，入其疆，土地辟田野，治飬老尊贤，俊杰在位，则有庆，庆以地，入其疆，土地荒芜，遗老失贤，掊克在位，则有让，一不朝则贬其爵，再不朝，则削其地，三不朝，则六师移之，是故天子讨而不伐，诸侯伐而不讨，五覇者，搂诸侯以伐诸侯者也，故曰五霸者，三王之罪人也。
先王之于民，制为常产，教之稼穑，既足以生养而有余，虑天时之无常，则又为之委积，其有不足则补助行焉，其有灾患，则荒政行焉，荒政之目，不一大扺，损上益下，上以厚下安宅而已，委积以待既济之思患预防也，平颁兴积，移民通财，谦之裒多益寡，称物平施也，缓刑解之，赦过宥罪也，礼蕃乐节之制，数度议徳行也，除盗贼，噬嗑之明罚，法也，游而以休豫而以助豫之，顺以动也；索，鬼神困之，利用祭祀也，一物而众善其其委积，补助荒政之法欤？然梁王移粟，自谓尽心，而孟子以为五十歩笑百歩何也？盖先王以井地为常法，以荒政为非常之备，委积补助，荒政之条目，皆助常法之所不及，废其常法，而恃其助，非益之有孚，惠，心也，坎而习，是谓重险，君子观斯象，则亦常徳行习教事而已，果能此道，彼虽重险，其能陷我乎？太平之书，而预为凶荒之备，分职聨，事详宻委曲如此，天能使之贫乎？尧九年之水，汤七年之旱，可谓重险矣，然民无菜色，以出乎险者，蓄积多而备先具也，周之委积，补助荒政，易之意，尧，汤之法也。故谱而列之，以备王政之本末。
帝王经世图谱巻十一
钦定四库全书
帝王经世图谱巻十二
宋 唐仲友 撰
农隙讲事之谱
讲事异同参合之谱
兵车攻守之图
齐内政寄令变周之谱
<子部,类书类,帝王经世图谱,卷十二>
<子部,类书类,帝王经世图谱,卷十二>
周礼太宰八则，八曰田役，以驭其众。 小宰以官府之六聨合邦治，五曰田役之聨，事 以官府之八成经邦治，二曰听师田以简稽 ，兽人掌罟田兽，时田则守罟及弊田，令禽注于虞中，凡祭祀防纪，賔客共其死，兽生兽，凡兽入于腊人，皮毛筋角入于玉府，凡田兽者，掌其政令， 人掌以时为梁春献王鲔，辨鱼物为鱻，薧以共王膳羞，凡祭祀，賔客防纪，共其鱼之鱻薧，凡防者，掌其政令， 幕人田役，共其帷幕，幄，帟，绶 掌次，师田，则张幕，设重帟，重案 ，师田，则张幕，设案 ，大司徒，大田役，以旗致万民而治其徒庶之政令， 小司徒，乃防万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役 ，凡起徒役，母过家一人，以其余为羡，惟田与追胥竭，作 乡师之职，凡四时之田，前期，出田法于州里，简其鼓铎，旗物兵器，修其卒伍，及期，以司徒之大旗，致众庶而陈之，以旗物辨乡邑，而治其政令，刑禁，廵其前后之屯，而戮其犯命者，断其争禽之讼， 州长，若国作民而师田，行役之事，则帅而致之，掌其戒令，与其赏罚， 党正，凡作民而师田，行役，则以其法治其政事 族师，若作民而师田，行役，则合其率伍，简其兵器，以鼓铎旗物帅而至，掌其治令戒禁，刑罚 鼓人，掌教六鼓，四金之音声，以节声乐，以和军旅，以正田役 ，凡军旅，夜鼓鼜，军动则鼓其众，田役亦如之， 县师掌邦国都鄙，稍甸郊里之地域而辨其夫家人民田莱之数，及其六畜，车辇之稽，三年大比，则以攷羣吏而以诏废置，若将有军旅防同，田役之戒，则受灋于司马，以作其众庻及马牛车辇，防其车人之卒伍，使皆备旗鼓，兵器以帅而至， 遂人，凡事致野役，而师田作野民，帅而至 ，遂师军旅，田猎平野民，掌其禁令，比叙其事而赏罚 ，县正若将用野民，师田，行役移执事，则帅而至，治其政令，既役，则稽功防事而诛赏 鄙师，凡作民，则掌其戒令， 鄼长，若作其民而用之，则以旗鼓兵革，帅而至 ，稍人掌令邱乗之政令若有防同师田，行役之事，则以县师之灋，作其同徒輂辇帅而至，治其政令，以听于司马 山虞，若大田猎，则莱山田之野，及弊田，植虞旗于中，致禽而珥焉， 泽虞，若大田猎，则莱泽野，及弊田，植虞旌以属禽， 迹人，凡田猎者受令焉 ，大宗伯之职，大田之礼，简，众也，小宗伯之职，若大甸，则帅有司而馌兽于郊，遂颁禽，肆师之职，凡师甸，用牲于社宗，则为位 ，凡四时之大甸猎，祭表貉，则为位 ，司几筵甸役，设熊席，右漆几，司服，凡甸冠弁服， 甸祝掌四时之田，表貉之祝号，舍奠于祖庙，祢亦如之，师甸致禽于虞中，乃属禽及郊，馌兽，舍奠于祖祢，乃敛禽禂牲禂马，皆掌其祝号， 巾车，木路，前樊鹄缨，建大麾，以田 司，掌掌九旗之物，名各有属，以待国事，日月为常，交龙为旂，通帛为旜，杂帛为物，熊虎为旗，鸟隼为旟，蛇为旐，全羽为旞，析羽为旌，及国之大阅，賛司马颁旗物，王建大常，诸侯建旂，孤卿建旜，大夫士建物，师都建旗，州里建旟，县鄙建旐，道车载旞，斿车载旌，皆画其象焉，官府各象其事，州里各象其名，家各象其号， 置旌门，凡军事，建旌旗及致民，置旗弊之甸，亦如之， 大司马中春教振旅，司马以旗致民，平列陈，如战之陈，辨鼓铎镯铙之用，王执路鼓，诸侯执贲鼓，军将执晋鼓，师帅执提，旅帅执鼙，卒长执铙，两司马执铎，公司马执镯，以教坐作进退疾徐防数之节，遂以搜田，有司表貉，誓民鼓，遂围禁火弊，献禽以祭社中夏，教茇舎如振旅之陈，羣吏撰车徒，读书契，辨号名之用，帅以门名，县鄙各以其名家以号名，乡以州名，野以邑名，百官各象其事，以辨军之夜事，其他皆如振旅，遂以苗田，如搜之灋，车弊，献禽以享礿，中秋教治兵，如振旅之陈，辨旗物之用，王载大常，诸侯载旂，军旅载旗，师都载旜，乡遂载物，郊野载旐，百官载旟，各书其事，与其号焉，其他皆如振旅，遂以狝田，如搜田之，灋罗弊，致禽以祀祊，中秋教大阅，前期羣吏戒众庶，修战灋虞人，莱所田之野，为表百歩则一为三表，又五十歩为一表田之日，司马建旗于后表之中，羣吏以旗物，鼓铎镯铙，各帅其民而致质明弊旗，诛后至者，乃阵车徒，如战之陈，皆坐羣吏聼誓于陈前，斩牲以左右徇陈曰：不用命者斩之，中军以鼙，令鼓鼔人皆三鼓，司马振铎，羣吏作旗，车徒皆作，鼓行鸣镯，车徒皆行，及表乃止，三鼓摝铎，羣吏旗，车徒皆坐，又三鼓，振铎作旗，车徒皆作，鼓进，鸣镯车骤徒，趋及表，乃止，坐作如初，乃鼓车驰徒走，及表乃止，鼓戒三阕，车三发徒三刺，乃鼓退，鸣铙且郤，及表乃止，坐作如初，遂以狩田，以旌为左右和之门，羣吏各帅其车徒，以叙和出，左右陈车徒，有司平之，旗居卒间以分地，前后有屯百歩有司廵其前后，险野人为主，易野车为主，既陈，乃设驱逆之车，有司表貉于陈前，中军以鼙令鼓，鼓人皆三鼓，羣司马振铎，车徒皆作，遂鼓行徒，衘枚而进，大兽公之，小禽私之，获者取左耳及所鼓皆駴，车徒皆噪，徒乃弊，致禽馌兽于郊，入献禽以享烝， 小子，凡师田，斩牲以左右狥，陈 司弓矢夹弓，庾弓以授射豻侯，鸟兽者 杀矢，鍭矢，用诸近射田猎，矰矢茀矢，用诸弋射田弋，充笼箙矢，共矰矢。
周易师六五田有禽 比九五王用三驱失前禽象曰舎逆取顺失前禽也 恒九四田无禽 解九二田获三狐 巽六四田获三品
毛诗驺虞鹊巢之应也。鹊巢之化行，人伦既正，朝廷既治天下，纯被文王之化，则庶类蕃殖，搜田以时，仁如驺虞，则王道成也，彼茁者葭，壹发五，于嗟乎驺虞，彼茁者蓬，壹发五豵，于嗟乎，驺虞 叔于田，刺庄公也，叔处于京，缮甲治兵，以出于田，国人悦而归之，叔于田，巷无居人，岂无居人，不如叔也，洵美，且仁叔于狩，巷无饮酒，岂无饮酒，不如叔也，洵羙且好叔适野，巷无服马，岂无服马？不如叔也，洵羙且武 大叔于田，刺庄公也，大叔多才而好勇，不义而得众也，叔于田，乘乘马，执辔如组，两骖如舞，叔在薮，火烈具举，襢裼暴虎，献于公所，将叔无狃，戒其伤女叔于田，乘乘黄，两服上襄，两骖雁行，叔在薮，火烈具，叔善射忌，又良御忌抑，磬控忌，抑纵送忌叔于田，乘乘鸨，两服齐首，两骖如手，叔在薮，火烈具阜，叔马慢忌，叔发罕忌，抑释掤忌，抑鬯弓，忌 还剌，荒也，哀公好田猎，从禽兽而无厌，国人化之，遂成风俗，习于田猎，谓之贤，闲于驰逐，谓之好焉；子之还兮，遭我乎峱之间兮，并驱从两肩兮，揖我谓我儇兮，子之茂兮，遭我乎峱之道兮，并驱从两牡兮，揖我谓我好兮，子之昌兮，遭我乎峱之阳兮，并驱从两狼兮，揖我谓我臧兮，卢令剌荒也，襄公好田猎毕弋，而不修民事，百姓苦之，故陈古以风焉，卢令，令其人美，且仁卢重环，其人美且鬈，卢重鋂，其人美且偲， 驷驖，美襄公也，始命有田狩之事，园囿之乐焉，驷驖孔阜，六辔在手，公之媚子从公于狩，奉时辰牡，辰牡孔硕，公曰：左之舍防，则获游于北园，四马既闲，輶车鸾镳，载猃歇骄 ，七月，一之日于貉，取彼狐狸，为公子裘，二之日，其同载纉武功，言私其豵，献豜于公 车攻，宣王复古也，宣王能修政事，修车马，备器械，复防诸俟于东都，因田猎而选车徒焉，我车既攻，我马既同，四牡厐厐，驾言徂东，田车既好，四车孔阜，东有甫草，驾言行，狩之子于苖，选徒嚣嚣，建旐设旄，抟兽于敖，驾彼四牡，四牡奕奕，赤芾金舄，防同有绎，决拾既佽，弓矢既调，射夫既同，助我举柴，四黄既驾，两骖不猗，不失其驰，舎矢如破萧，萧马鸣，悠悠斾旌，徒御不惊，大庖不盈，之子于征，有闻无声，允矣君子，展也大成，吉日美宣王田也，能慎防接下，无不自尽，以奉其上焉。吉日惟戊，既伯既祷，田车既好，四牡孔阜，升彼大阜，从其羣丑吉日庚午，既差我马，兽之所同，麀鹿麌，麌漆沮之，从天子之所瞻，彼中原其祁，孔有儦，儦俟俟或羣或友，悉率左右，以燕天子既张我弓，既挟我矢，发彼小豝，殪此大兕，以御宾客，且以酌醴， 桓讲武，类祃也，桓武志也，绥万邦，屡丰年，天命匪解，桓桓武王，保有厥士，于以四方，克定厥家，于昭于天，皇以间之。
礼记国君，春田不围泽，大夫不掩，羣士不取麛卵， 王制，天子诸侯，无事则嵗三田一为干豆，二为宾客，三为充君之庖，无事而不田，曰不敬，田不以礼，曰暴天物，天子不合围，诸侯不掩羣，天子杀则下大绥，诸侯杀则下小绥，大夫杀则止佐车，佐车止则百姓田猎，獭祭鱼，然后虞人入泽梁；豺祭兽，然后田猎，鸠化为鹰，然后设罻罗，草木零落，然后入山林，昆虫未蛰，不以火田，不麛不卵，不杀胎，不妖夭，不覆巢 ，月令季春之月，田猎罝罘，罗罔毕翳，餧兽之药，母出九门 ，孟夏之月，驱兽无害五谷，无大田猎， 季秋之月，天子教于田猎，以习五戎，班马政，命仆及七驺咸驾，载旌旐，授车以级，整设于屏外，司徒搢抃，北面誓之，天子乃厉饰执弓，授矢以猎，命主祠祭禽于四方， 郊特牲，唯为社田，国人毕作 ，季春出火为焚也，然后简其车赋，而歴其卒伍，而君亲誓社，以习军旅，左之右之，坐之起之，以观其习变也，而流示之禽，而盐诸利，以观其不犯命也。求服其志，不贪其得 ，大罗氏，天子之掌鸟兽者也，诸侯贡属焉，草笠而至尊，野服也，罗氏致鹿与女，而诏客告也，以戒诸侯曰：好田好女者亡其国， 祭义古之道，五十不为甸，徒颁禽隆诸长者，而弟逹乎獀狩矣， 孝悌，放乎獀狩，修乎军旅，众以义死之，而勿敢犯也。 仲尼燕居以之田猎有礼，故戎事闲也。
春秋狩桓，四年春正月，公狩于郎，左传曰：公狩于郎，书；时，礼也，公羊曰：公狩于郎，狩者何？田狩也？春曰苖，秋曰搜，冬曰狩，常事不书，此何以书？讥？何讥尔逺也诸侯曷为必田狩，一曰干豆，二曰宾客，三曰充君之庖，谷梁曰：公狩于郎，四时之田，皆为宗庙之事也，春曰田，夏曰苖，秋曰搜，冬曰狩，四时之田用三焉，惟其所先得，一为干豆，二为宾客，三为充君之庖， 庄四年冬，公及齐人狩于禚 ，搜昭八年秋，搜于红，左传曰：秋，大搜于红，自根牟至于商卫，革车千乘，谷梁曰：秋，大搜于红正也，因搜狩以习用武事，礼之大者也，艾兰以为防，置旃以为辕门，以葛覆质，以为流旁握，御轚者不得入，车轨尘马，候蹄揜禽，旅兽者不失其驰，然后射者能中，过防弗逐，不从奔之道也。面伤不献，不成禽不献，禽虽多，天子取三十焉，其余与众士以习射于射宫，有射而中，田不得禽，则得禽，田得禽而射不中，则不得禽，以是知古之贵仁义，而贱勇力也， 昭，十一年五月，大搜于比蒲，公羊曰：大搜者何？简车徒也， 二十有二年，大搜于昌间，定公十三年，大搜于比蒲 ，十四年，大搜于比蒲， 大阅，桓公六年秋八月壬午，大阅，左传曰：大阅，简车马也，治兵庄，八年正月甲午，治兵谷梁曰：甲午，治兵出曰：
治兵，习战也，入曰振旅，习战也，治兵而陈，蔡不至矣，兵事以严终，故曰善陈者不战，此之谓也。善为国者不师，善师者不陈，善陈者不战，善战者不死，善死者不亡，左传隠公观鱼于棠，臧僖伯諌曰：凡物不足以讲大事，其材不足以备器用，则君不举焉，君将纳民于轨物者也，故讲事以度轨量，谓之轨，取材以章物采谓之物，不轨不物，谓之乱政。乱政亟行，所以败也，故春搜夏苖，秋狝冬狩，皆于农隙以讲事也，三年而治兵，入而振旅，归而饮至，以数军实，昭文章，明贵贱，辨等列，顺少长，习威仪也。鸟兽之肉，不登于俎，皮革齿牙，骨角毛羽，不登于器，则君不射，古之制也。若夫山林川泽之实，器用之资，阜之事，官司之守，非君所及也，公曰：吾将畧地焉遂往，陈鱼而观之，僖伯称疾不从，书曰：公矢鱼于棠，非礼也，且言逺地也 襄公三十年丰卷将祭，请田焉，弗许？曰：唯君用鲜，众给而已，子张怒，退而征役，子产奔晋，子皮止之，而逐丰卷，丰卷奔晋，子产请其田里，三年而复之，反其田里，及其入焉，从政一年，舆人诵之曰：取我衣冠而褚之，取我田畴而伍之，孰杀子产，吾其与之！及三年，又诵之曰：我有子弟，子产诲之，我有田畴，子产殖之，子产而死，谁其嗣之？
国语，周语仲山父諌曰：民不可料也，王治农于籍，搜于农隙，耨获亦于籍狝于既烝，狩于毕时，是皆习民数者也，又何料焉。
汉书刑法志立，司马之官，设六军之众，因井田而制军赋，地方一里为井，井十为通，通十为成，成方十里，成十为终，终十为同，同方百里，同十为封，封十为畿，畿方千里有税，有赋税以足食赋以足兵，故四井为邑，四邑为邱，邱十六井也，有戎马一匹，牛三头，四邱为甸甸六十四井也，有戎马四匹，兵车一乘，牛十二头，甲士三人，卒七十二人，干戈备具，是谓乘马之法，一同百里，提封万井，除山川沈斥，城池邑居，园囿街路，三千六百井，定出赋六千四百井，戎马四百匹，兵车百乘，此卿大夫采地之大者也，是谓百乗之家一封三百一十六里，提封十万井，定出赋六万四千井，戎马四千匹，兵车千乘，此诸侯之大者也，是谓千乘之国，天子畿方千里，提封百万井，定出赋六十四万井，戎马四万匹，兵车万乘，故称万乗之主戎马车徒，干戈素具，春振旅以獀，夏茇舎以苗秋治兵以狝，冬大阅以狩，皆于农隙以讲事焉，五国为属，属有长，十国为连，连有帅；三十国为卒，卒有正，二百一十国为州，州有牧连帅，比年简车，卒正三年饬徒，羣牧五载，大简车徒，此先王为国，立武足兵之大畧也昔者圣人为弧矢，以威天下，盖取诸睽，重门击柝，以待暴客，盖取诸豫于既济，则曰思患而预防于萃，则曰除戎器，戒不虞，先王虞患之深如此，讲武之制，所由立也，坎之象曰：王公设险以守其国，于象则曰常德行，习教师事之，彖曰：以此毒天下，而民从之；吉，其象则曰：容民蓄众兑之，彖曰：説以先民，民忘其劳，説以犯难民忘其死于象则曰：朋友讲习，先王之寓兵于农，而习武其田，其兼取诸此乎？兵主险也，习之四时，则无不教弃民之患，兵毒民也，寓之闾井，则无久蓄不用之，兵劳而犯难也，习之田猎，有説之义焉比邻乡井，出入相友，得讲习之义焉，讲武于始以同其虑患之，田猎于终以同，其从禽之乐，公私之义，其初律以礼法，其久出于诚心，故曰，二之日，其同载纉武功，言私其豵，献豜于公，致禽之礼，其初帅以官师其久，期于自尽，故曰漆沮之，从天子之所悉，率左右以燕天子，一发五豝，虞之仁也；五豝一发，驺之仁也；故曰：搜田以时，仁如驺虞，则王道仁也，国人毕作而老者优壮者，获禽而长者厚，故曰：五十不为甸，徒颁禽隆诸长者，而弟逹乎獀狩矣，叛者取之服者，舍之而威德兼着，故曰，舍逆取顺，失前禽也，振旅先长者，治兵先壮者，而仁义之两得，故曰昭文章，明贵贱，辨等列，顺少长，习威仪也。自王至于庶人，礼有等差，自牧伯至于诸侯，时以防数而上下之分明矣。田车既好，则狩于甫草，选徒嚣嚣，则苖于敖而险易之利尽矣，鸟兽孳尾，则搜于春，五谷既植，则苗于夏，狝于既烝，狩于毕，时合围掩羣，在所不忍而对，时育物之道得矣，大有宜造，小有伯祷，前有表貉，后有馌兽社礿，祊，烝，各顺其时而成，民致力之义彰矣，先王之讲武，田猎其道，悉备如此，岂独仁心，仁闻之所能实，周公设官分职，聨事合法，法制备具之所致也。后世弃先王之典，快心于从禽，如诗人卢令之刺，安意于僭礼，如春秋搜阅之书，则周公之典坏矣，故为二谱，以存先王之制，见其梗槩云。
<子部,类书类,帝王经世图谱,卷十二>
<子部,类书类,帝王经世图谱,卷十二>
国语齐语，管子曰：昔者圣王之治天下也，参其国而伍其鄙，定民之居，成民之事 ，桓公曰：成民之事若何？管子对曰：四民者，勿使杂处，杂处则其言哤，其事易，公曰：处士农工商若何？管子对曰：昔圣王之处士也，使就闲燕，处工就官府，处商就市井处，农就田野，今夫士羣萃而州处，闲燕则父与父言，慈子与子言孝，其事君者言敬，其幼者言悌，少而习焉，其心安焉，不见异物而迁也，是故其父兄之教不肃而成，其子弟之学不劳而能大，是故士之子恒为士，今夫工羣萃而州处，审其四时，辨其功苦，权节其用，论比恊材，旦暮从事，施于四方，以饬其子弟，相语以法，相示以功，相陈以功，少而习焉，其心安也，不见异物而迁也，是故其父兄之教不肃而成，其子弟之学不劳而能，夫是故工之子恒为工，今夫商羣萃而州处，察其四时，而监其乡之资，以知其市之价，负任担荷，服牛轺马，以周四方，以其所有，易其所无，市贱鬻贵，旦暮从事于此，以饬其子弟，相语以利，相示以頼，相陈以知贾，少而习焉，其心安焉，不见异物而迁焉。是故其父兄之教不肃而成，其子弟之学不劳而能，夫是，故商之子恒为商，令夫农，羣萃而州处，察其四时，权节其用，耒耜枷芟，及寒击菒除田，以待时耕，及耕，深耕而疾耰之，以待时，时既至，挟其枪刈耨鏄，以旦暮从事于田野，脱衣就功，首戴茅蒲，身衣袯襫霑体涂足，暴其髪肤尽其四支之敏以从事于田野，少而习焉，其心安焉，不见异物而迁焉。是故其父兄之教不肃而成，其子弟之学不劳而能，夫是故农之子恒为农野处而不昵，其秀民之能为士者，必足頼也，有司见而不告，其罪五。有司已于事而竣。桓公曰：定民之居若何？管子对曰：制国以为二十一乡，桓公曰：善！管子于是制国以为二十一乡，工商之乡六，士乡十五，公帅五乡焉，国子帅五乡焉髙子帅五乡焉，参国起案，以为三官，臣立三宰，工立三族，市立三乡，泽立三虞，山立三衡，桓公曰：吾欲从事于诸侯，其可乎？管子对曰：未可，民未安，桓公曰：安国若何？管子对曰：修旧法，择其善者而业用之；遂滋民与无财，而敬百姓，则国安矣，桓公曰：诺，遂修旧法，择其善者而业用之；遂滋民与无财，而敬百姓，国既安矣，桓公曰：国既安矣，其可乎？管子对曰：未可，君若正卒伍，修甲兵，则大国亦将正卒伍，修甲兵，则难以速得志矣，君有攻伐之器，小国诸侯有守御之备，则难以速得志矣，君君欲速得志于天下，诸侯则事可以隠令可以寄政，桓公曰：为之若何？管子对曰：作内政而寄军令焉，桓公曰：善！管子于是制国五家为轨，轨为之长；十轨为里，里有司，四里为连，连为之长；十连为乡，乡有良人焉，以为军令，五家为轨，故五人为伍，轨长帅之，十轨为里，故五十人为小戎，里有司帅之，四里为连，故二百人为卒，连长帅之，十连为乡，故二千人为旅，乡良人帅之，五乡一帅，故万人为一军，五乡之帅帅之，三军，故有中军之鼓，有国子之鼓，有高子之鼓，春以獀振旅，秋以狝治兵，是故卒伍整于里，军旅整于郊，内郊既成，令勿使迁徙，伍之人祭祀同福死，防同恤祸灾，共之人，与人相畴，家与家相畴，世同居，少同游，故夜战声相闻，足以不乖，昼战目相视，足以相识，其欢欣足以相死，居同乐行，同知死同哀，是故守则同固，战则同彊，君有此士也，三万人以方行于天下，以诛无道，以屏周室，天下大国之君莫之能御也。 ，桓公曰：伍鄙若何？管子对曰：相地而裒征，则民不移，政不旅旧，则民不偷，山泽各致其时，则民不茍陆，阜陵，墐井田畴均，则民不憾，无夺民时，则百姓富；牺牲不畧则牛羊遂，桓公曰：定民之居若何？管子对曰：制鄙三十家为邑，邑有司，十邑为卒，卒有卒帅，十帅为乡，乡有乡帅，三乡为县，县有县帅，十县为属，属有太夫五属，故立五大夫，各使治一属焉，立五正，各使听一属焉，是故正之政听属，牧政听县，下政听乡。
前汉晁错传上书曰：古之制邉县以备敌也，使五家为伍，伍有长，十长一里，里有假士，四里一连，连有假五百；十连一邑，邑有假侯，皆择其邑之贤材有防，习地形，知民心者，居则习民于射法，出于教民于应敌，故卒伍成于内，则军政定于外，服习以成，勿令迁徒，幼则同游，长则共事，故夜战声相闻，则足以相救，昼战目相见，则足以相识，驩爱之心，足以相死，如此而劝以厚赏，威以重罚，则前死不还踵矣。
春秋书云：如齐观社，三传之説皆不得其本意，古者之于社，简其车赋，合其卒伍，君亲誓之，以习军旅，齐始变，周之制作内攻，寄军令，则于社有变更矣，齐寓军令，本欲速得志于诸侯，鲁邻国，闻其更张，托于观社，以察其军政，春秋书之记，齐之变礼，而鲁公弃其社，以观人之社也，盖周公以后，国有常典，修而不废，齐虽寓政，其若我何？不亲誓？其社而观人之社，是舍己之田，而芸人之田，鲁军政之坏可知，然则齐之变周制，奈何周之制有乡，有遂而后有都鄙，于诸夏亦然，今制都制鄙独存，二法，又其名数与周礼不同者，其变可知，然亦大同而小异耳，周制成于百人，齐制成于二百人，即周之八旅，为聨也，周以兵车，一百二十五乘，为一军，齐以百乗为一军，减周制五分之一，五鄙四十五万家而为车五百乗合三军为车，八百乗减周千乘之国，亦五分之一，盖管子据齐桓公，初，所有人民为三，五之制如此耳，乡出军家一人与周同鄙，出车九家，一人轻于周邱乗之制盖周辨其可任者四邱，为甸齐则总其民数，九家而一兵，非能轻于周，而未尝重于周也，五十人为小戎，半车之制，説者谓一车歩卒五十人，非也，车无二队，可成阵法之理，楚车法，曰广有一卒，卒偏之两，则亦兵车二十五人，守车二十五人也，李靖问对以两为五十人，谓楚山泽，多于周制，亦非也。然则齐制亦有异于周者乎？曰：有；周之为保伍也，惟恐民之不安，故比长，曰徙于国中，及郊则从而授之，若徙于他，则为之旌节而行之，齐之为保伍也，惟恐民之不强，故卒伍整于里，军旅整于郊，内教既成，勿令迁徙，然则王者之教顺民，霸者之政，强民顺民者，久而安之，上畏民而自反，强民者久而怨之，下抗法而奸生，孔子所谓道德齐礼，有耻且格，道政齐刑，免而无耻，自此分矣，然则齐之变周，非在变法，变其道也，故谱而系之説使学者知王霸之辨云耳。
帝王经世图谱卷十二
<子部,类书类,帝王经世图谱>
钦定四库全书
帝王经世圗谱卷十三
宋 唐仲友 撰
春秋年表一
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
<子部,类书类,帝王经世图谱,卷十三>
帝王经世图谱卷十三
钦定四库全书
帝王经世图谱卷十四
宋 唐仲友 撰
春秋年表二
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
<子部,类书类,帝王经世图谱,卷十四>
帝王经世图谱卷十四
<子部,类书类,帝王经世图谱>
钦定四库全书
帝王经世图谱巻十五
宋 唐仲友 撰
春秋年表三
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
<子部,类书类,帝王经世图谱,卷十五>
帝王经世图谱巻十五
钦定四库全书
帝王经世图谱巻十六
宋 唐仲友 撰
春秋年表四
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
<子部,类书类,帝王经世图谱,卷十六>
帝王经世图谱卷十六