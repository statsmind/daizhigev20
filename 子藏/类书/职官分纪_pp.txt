御制题职官分纪
立政惟人，义岂磨股肱，喜起勅几歌，古今制异难，沿袭襄赞，职同在协和，经史厯编无不备缥，缃独弆有堪多【，是书为宋孙逢吉撰本杨侃职林而推广之，凡官职之古今异制，不相沿袭者，俱分目编次，不强为附合，体例防称精审，征引史传，亦极详博，】双松，书屋东臯隠【此皆蒋曽防家藏书处既以隠居为志，即不必寓意，扵纪职官之书，因戯诘之，】弗出，对敭又以何。
钦定四库全书     子部十一
职官分纪       类书类
提要
【臣】等，谨案职官分纪五十巻宋孙逢吉撰逢吉，字彦同，富春人，是书前有元祐七年，秦观序，陈振孙书録解题亦载之考，逢吉举宋隆兴元年进士，距元祐七年，凡七十二年，又考朱子罢经筵直讲，逢吉代讲诗权舆篇，事在绍熈，五年，上距元祐七年，凡一百三年，逢吉至宁宗朝，尚官秘书监，吏郎，侍郎，知太平州，距元祐七年，则一百有余年矣，谓元祐时，秦观序之，殆谬误也。其书每官先列，周官典章，次叙厯代制度沿革，名姓故事，根据经注沿，考史传搜采，颇为繁富，若其引易纬，黄帝与司马容光观于元扈引论语纬孔子为素王，顔子为司徒之类，无闗典要徒以爱博而存之，然类事之书，本为诗赋，启劄而设与考典之书，溯厯代沿革源流，以明设官，分职之义者，体例各殊，取材亦异，固未可执引，纬解经之説责以泛滥也，乾隆四十六年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
职官分纪序
职官之书，尚矣，前世士大夫所着，如汉官仪，魏官仪，唐六典之类，几丗家而附见于类，书中者如御览，通典防要之类，又十余家，咸平中华隂杨侃始采诸家之书，次为职林，凡廿卷，号称精博，而断自五代以前不及本朝之事，元丰中，朝廷刺六典之文，传有司之议，建文昌之府，立寄禄之格制度，炳然一新，可谓甚盛之举也，而因时撰次尚尠，其人富春，孙彦同雅意斯事，间因暇日，取职林而广之，具载新制，而又増门目之亡缺，补事实之遗漏，凡五十卷，号职官分纪，而古今之事，于是备焉。或曰，君子之学，当志其逺者大者杨氏之书，弊精神于名物，固已惑矣，孙氏又从而广之，不亦大惑，与余窃以为不然，何则？昔九方皋知千里之马，而不知牝牡骊黄，以皋为善，观天机，则可使皋为天子，诸侯之有司，则惫矣，此其所以为黄老家之言也，儒者则异于是，不以内废外，不以精忘粗，故上达天机之妙，而不堪天子，诸侯有司之则纪官之事，仲尼尝学于郯子矣，何独于二子而疑之，彦同嗜学好古，晚而不衰，有志士也，读其书，可以知其为人，元祐七年六月望日，秘书省校对黄本旧籍髙邮秦观叙。
钦定四库全书
职官分纪巻一
宋 孙逢吉 撰
歴代总序
前汉百官公卿表，易叙宓羲，神农，黄帝作教化民，而传述其官，以为伏羲龙师，龙名神农火，师火名，黄帝云师云名，少昊鸟师鸟名，自颛顼以来，为民师而命以民事，有重黎句芒，祝融后土蓐收，冥之官，然已上矣，书载唐，虞之际，命羲和四子，顺天文，授民时，咨四岳，以举贤材，侧陋十有二，牧柔逺能迩禹作司空，平水土，弃作后稷，播百谷，卨作司徒，敷五教，咎繇作士，正五刑，垂作共工，利器用，益作朕虞，育草木乌兽，伯夷作秩宗，典三礼，防典乐，和神人，龙作纳言，出入帝命，夏殷亡闻焉，周官则备矣，天官冡宰，地官司徒，春官宗伯，夏官司马，秋官司冦冬官司空，是为六卿，各有徒属职分，用于百事，太师，太傅，太保，是为三公，盖参天子坐而议政无不总，綂故不以一职为官名，又立三少为之副，少师，少傅，少保，是为孤卿，与六卿为九焉，记曰：三公无官言，有其人然后充之，舜之于尧，伊尹于汤，周公于周，是也。或说司马主天，司徒主人，司空主土，是为三公，四岳谓四方诸侯，自周衰，官失而百职乱，战国并争，事各变异，秦兼天下，建皇帝之号，立百官之职，汉因循而不革，明简易，随时宜也，其后颇有所改，王莽簒位，慕从古官，而吏民弗安，亦多虐政，遂以乱亡，故略表举大分，以通古今，备温故知新之义云。
后汉百官志汉之初兴，承继大乱，兵不及戢，法度草创，略依秦制，后嗣因循，至景帝感吴，楚之难，始抑损诸侯王，及至武帝，多所改作，然而奢广，民用匮乏，世祖中兴，务从节约，并官省职，费减亿计，所以补复残缺，及身未改，而四海从风，中国安乐者也，昔周公作周官分职着明，法度相持，王室虽微，犹能久存，今其遗书，所以观周室，牧民之徳既至，又其有益来事之范，殆未有所穷也，故新汲令王隆作小学汉官篇，诸文倜説较略不究，【案胡广，注隆此篇，其论之，注曰：前安帝时，越骑校尉刘千秋校书东观，好事者樊长孙与书曰：汉家礼仪，叔孙通等所草创，皆随律令在理官，藏于几阁，无纪録者久令二代之业，闇而不彰，诚宜撰次，依拟周礼，定位分职，各有条序，令人无愚智，入朝不惑，君以公族元老，正丁其任，焉可以已！刘君甚然其言，与邑子通人郎中张平子参议未定，而刘君迁为宗正，卫尉，平子为尚书郎，太史令各务其职，未暇恤也。至顺帝时，平子为侍中，与校书方作，周官解说，乃欲以汉次述事，防复迁河间相，遂莫能立也。述作之功，独不易矣，既感斯言，顾见故新汲令王文山小学为汉官篇畧道公卿外内之职，旁通四夷，博物条畅，多所发明，足以知旧制仪品，葢法有成易，而道有因革，是以聊集所宜，为作诂解，各随其下，缀续后事，令世施行，庶明厥旨，广前后率由之准増助来哲多闻之览焉，】唯班固着百官公卿表记，汉承秦置官本末，讫于王莽，差有条贯，然皆孝武奢广之事，又职分未悉，世祖节约之制，宜为常宪，故依其官簿，粗注职分，以为百官志。【臣昭曰：本制既久，是注曰：百官簿，今昭采又异同，俱为细字，如或相冒，兼应注本注，尤须分显，故凡是旧注通为大书称木，注曰：以表其异也，】凡置官之本，及中兴所省，无因复见者，既在汉书，百官表，不复悉载。
晋百官志书曰：唐虞稽古，建官惟百，所以奬导民萌，裁成庶政，易曰：天垂象，圣人则之，执法在南宫之右，上相处端门之外，而鸟龙居位，云火垂名，前史详之，其已尚矣，黄帝置三公之秩，以亲黎元，少昊配九扈之名以为农正，命重黎于天地，诏融防于水火则可得而言焉，伊尹曰：三公调隂阳九卿通寒暑，大夫知人事，列士去其私，而成汤居亳，初置二相，以伊尹仲虺为之，凡厥枢防，仰承君命，总及周武下车，成康垂则，六卿分职，二公化，咸树司存，各题标凖，茍非其道，人弗虚荣，贻厥孙谋，其固本也如此，及秦变周官，汉遵嬴旧，或随时适用，或因务迁革，霸王之兴，义在于斯，既获厥安，所谓得其时制也，四征兴于汉代，四安起于魏，初，四镇通于柔逺四平止于丧乱，其渡辽凌江，轻车强弩，式遐外，用表攻伐，兴而复毁，厥号弥繁，及当涂得志，尅平诸夏，初，有军师祭酒，参掌戎律，建安十三年，罢汉台司，更置丞相，而以曹公居之，用兼端揆，孙吴，刘蜀多依汉制，虽复临时命氏，而无忝旧章，世祖武帝即位之初，以安平王孚为太宰，郑冲为太傅，王祥为太保，司马望为太尉，何曾为司徒，荀顗为司空，石苞为大司马，陈骞为大将军，世所谓八公同辰，攀云附翼者也，若乃成乎栋宇，非一枝之势，处乎经纶，称万夫之敌，或牵羊以叶于梦，或垂钓以申其道，或空桑以献其术，或操版以启其心，卧龙飞鸿，方金拟璧，秦奚郑产，楚材晋用，斯亦曩时之良，其又昭彰者焉，宣王既诛曺爽，政由已出，网罗英俊，以备天官及兰卿受羁，贵公显戮，虽复防名魏氏，而乃心皇晋，及文王纂业，初启晋台，始置二衞有前驱养由之弩，及设三部，有熊渠佽飞之众，是以武帝龙飞，乘兹奋翼，犹武王以周之十乱而理殷民者也，是以泰始尽于太康，乔柯茂叶，来居斯位，自大兴讫于建元，南金北铣，用处兹秩，虽未拟乎防，拊龙言，天工人代，亦度防乎？任官惟贤，莅事惟能者也。
南齐百官志，建官设职，兴自炎昊，昉乎隆周之册，表乎盛汉之书，存改回沈备于歴代，先贤往学，以之雕篆者众矣，若夫胡广旧仪，半惟简撮，应劭官典，殆无遗恨，王郎奏议，属霸国之初基，陈矫増曺由军事而补阙，今则有魏氏官仪，鱼豢中外官名山涛，以意辨人，不在位次，荀朂欲去事烦，唯论并省，定制成文，本之晋令，后代承业，案为前准，肇域官品区别，阶次蔚宗，选簿梗槩，钦明阶次详悉，虞通刘寅因荀氏之作，矫旧增新，今古相校，齐受宋禅，事遵常典，既有司存，无所偏废，其余散在史注，多已筌拾，览者易知，不重述也。
后魏官氏志，百姓不能以自治，故立君以司牧，元首不可以独断，乃命臣以佐之，然则安海内，正国家非一人之力也，书契以外，其事蔑闻，至于羲，轩；昊，顼之间，龙；火，鸟人之职，颇可知矣。唐虞六十，夏商倍之，周过三百，是为大备，而秦汉魏，晋代有加减罢，置盛衰，随时适务，且国异政，家殊俗，设官命职，何常之有？帝王为治，礼乐不相沿，海内作家，物色非一，用其由来尚矣，魏氏世君朔逺统臣属掌事，立司各有号秩，及交好南夏，颇亦改剙，昭成之即王位，已命燕凤为右长史，许谦为郎中令矣，余官杂号，多同于晋朝，建国二年，初置左右近侍之职无常员，或至百数，侍直禁中，传宣诏命，皆取诸部大人及豪族良家子弟仪貌端严，机辨才干者应选，又置内侍长四人，主顾问，拾遗应对，若今之侍中，散骑常侍也，其诸方杂人来附者，总谓之乌丸，各以多少称酋，庶长分为南北部，复置二部大人以统摄之，时帝弟觚监北部子寔君监南部分民而治，若古之二伯焉，太祖登国元年，因而改南，北犹置大人，对治二部，是年，置都统长，又置幢将，及外朝大人官，其都统长领殿内之兵，直王宫，幢将员六人，主三郎衞士直宿禁中者，自侍中以下，中散以上皆统之，外朝大人无常员，主受诏命，外使出入禁中，国有大丧，大礼皆与参知，随所典焉。隋百官志，易曰：天尊地卑，乾坤定矣，卑髙既陈贵贱位矣，是以圣人法乾坤以作则，因卑髙以垂教设官分职，锡珪胙土，由近以致逺自中以统外内，则公卿大夫士，外则公侯伯子男，咸所以协和万邦，平章百姓，允厘庶绩，式叙彞伦，其由来尚矣，然古今异制，文质殊途，或以龙表官，或以云纪职，放勲即分命四子，重华乃爰置九官，夏倍于虞，殷倍于夏，周监二代，沿革不同，其道既文，置官弥广，逮于战国，戎马交驰，虽时有变革，然犹承周制，秦始皇废先王之典，焚百家之言，创立朝仪，事不师古，始罢封侯之制，立郡县之官，太尉主五兵，丞相总百揆，又置御史大夫，以贰于相，自余众职，各有司存汉髙祖除暴宁乱，轻刑约法，而职官之制，因于嬴氏，其间同异，抑亦可知，光武中兴，聿遵前绪，唯废丞相与御史大夫，而以三司综理众务，洎于叔世，事归台阁，论道之官，备员而已。魏，晋继及，大抵略同，爰及宋，齐，亦无改作，梁武受终，多循齐旧，然而定诸卿之位，各配四时，置戎狄之官，百有余号，陈氏继梁，不失旧物髙齐创业亦遵，后魏台省位号，与江左稍殊，所有节文，备详于志，有周创据闗右日不暇给，洎乎克清江，汉，爰议宪章，酌鄷镐之遗文，置六官，以综务详其典制，有可称焉。髙祖践极，百度伊始，复废周官，还依汉，魏唯以中书为内史，侍中为纳言，自余庶僚，颇有损益，帝嗣位，意存稽古，建官命职，率由旧章，大业三年，始行新命，于时三川定鼎，万国朝宗，衣冠文物，足为壮观，既而以人从欲，待下若雠，号令日改，官名月易，寻而南征不复，朝廷播迁，图籍注记，多从散逸，今之存録者不能详备焉。
唐百官志，唐之官制，其名号禄秩，虽因时增损，而大抵皆沿隋故，其官司之别，曰省，曰台，曰寺，曰监曰衞曰府各统其属，以分职定位，其辨贵贱，叙劳能，则有品有爵，有勲有阶，以时考覈，而升降之，所以任羣材治百事，其法则精而密，其施于事则简而易行，所以然者，由职有常守，而位有常员也，方唐之盛时，其制如此，葢其始未尝不欲立制度，明纪纲为万世法，而常至交侵，纷乱者，由其时君不能慎守而徇一切之茍，且故其事愈繁，而官益冗，至失其职业，而卒不能复。初，太宗省内外官，定制为七百三十，贠曰：吾以此待天下贤才足矣，然是时已有员外置，其后又有特置同正员，至于检校，兼；守，判，知之类，皆非本制，又有置使之名，或因事而置，事已则罢，或遂置而不废，其名类繁多，莫能徧举，自中世之后，盗起兵兴，又有军功之官，遂不胜其滥矣，故采其纲目，条理可为后法，及事虽非正，后世遵用，因仍而不能改者，着于篇。
宰相之职，佐天子总百官，治万事，其任重矣，然自汉以来，位号不同，而唐世宰相，名尤不正，初，唐因隋制，以三省之长，中书令，侍中，尚书令共议国政，此宰相职也，其后以太宗尝为尚书令，臣下避不敢居其职，由是仆射为尚书省长官与侍中，中书令，号为宰相，其品位既崇，不欲轻以授人，故常以他官居宰相职，而假以他名，自太宗时，杜淹以吏部尚书防议朝政，魏徴以秘书监防预朝政，其后或曰防议得失，防知政事之类，其名非一，皆宰相职也，贞观八年，仆射李靖以疾辞位，诏疾小瘳，三两日一至中书门下平章事，而平章事之名盖起于此，其后，李勣以太子詹事同中书门下三品，谓同侍中，中书令也，而同三品之名，葢起于此，然二名不专用，而他官居职者犹假他名如故，自髙宗以后为宰相者，必加同中书门下三品，虽品髙者亦然惟三公，三师，中书令则否，其后改易官名，而张文瓘以东台侍郎，同东西台三品，同三品入衔，自文瓘始永淳元年，以黄门侍郎郭待举，兵部侍郎岑长倩等同中书门下平章事，平章事入衘，自待举等始，自是以后，终唐之世不能改，初，三省长官议事于门下省之政事堂，其后裴炎自侍中迁中书令，乃徙政事堂于中书省，开元中，张说为相，又改政事堂，号中书门下列五房，其后一曰吏房，二曰机枢房，三曰兵房，四曰戸房五曰礼房分曺，以主众务，焉宰相事无不统，故不以一职名官，自开元以后，常以领他职，实欲重其事，而反轻宰相之体，故时方用兵，则为节度使，时崇儒学，则为大学士，时急财用，则为盐铁转运使，又其甚则为延资库使，至于国史，太清宫之类，其名颇多，皆不足取法，故不着其详。
学士之职，本以文学言语被顾问，出入侍从，因得防议，谋纳諌诤，其礼尤宠，而翰林院者，待诏之所也。唐制乗舆所在必有文词，经学之士，下至卜，医伎术之流，皆直于别院，以备宴见，而文书诏令，则中书舍人掌之，自太宗时，名儒学士，时召以草制，然犹未有名号，干封以后，始号北门学士，宗初，置翰林待诏，以张说陆坚，张九龄等为之，掌四方表疏批答，应和文章，既而又以中书务剧，文书多壅滞，乃选文学之士，号翰林供奉，与集贤院学士，分掌制诏书勅，开元二十六年，又改翰林供奉为学士，别置学士院，专掌内命，凡拜免将相，号令征伐，皆用白麻，其后选用益重，而礼遇益亲，至号为内相，又以为天子私人，凡充其职者，无定员，自诸曺尚书，下至秘校书，皆得与选，入院一嵗则迁知制诰，未知制诰者不作文书，班次各以其官内宴，则居宰相之下，一品之上，宪宗时，又置学士承防，唐之学士文，集贤分，中书门下省，而翰林学士独无所属，故附列于此云，五代职官志，官非位无以分贵贱，位非品无以定卑髙是以歴代史官，咸有所纪，皆穷源而讨本，期与世以作程，逮乎唐祚方隆，宗在宥，采累朝之故事，考众职之遐源，申命才臣，着成六典，其勲阶之等级，品秩之重轻，则已备载于其中矣，故今之所撰，不敢相沿，祖述五代之，命官以踵百王之垂范，或厘革升降，则谨而志之，俾后之为天官卿者，得以观焉。
职官分纪卷一
钦定四库全书
职官分纪巻二
宋 孙逢吉 撰
三公【三师】
书周官立太师，太傅，太保，兹惟三公，论道经邦，燮理隂阳官不必备，惟其人，【孔安国曰：师天子所师法，傅傅相，天子保保安，天子于徳义，此惟三公之任，佐王论道，以经纬国事，和理隂阳言有德乃堪之，三公之官，不必备员，惟其人有德，乃处之】逸礼，太公为太师，周公为太傅，召公为太保。
前汉百官表，夏商无闻焉，周官则备矣，太师，太傅，太保，是为三公，葢参天子坐而议政，无不总统，故不以一职为官名，又立三少为之副，少师，少傅，少保，是为孤卿，与六卿为九焉，记曰：三公无官言，有其人然后充之，舜之于尧，伊尹之于汤，周公，召公之于周，是也。或说司马主天，司徒主人，司空主土，是为三公，太师，太保，皆古官，平帝元始元年，皆初置金印紫绶，太师位在太傅上，太保次太傅。
晋职官志，太尉，司徒，司空，并一官也，自汉歴魏置以为三公，及晋受命，迄于江左，其官相承不替。
宋百官志，晋初依周礼，备置三公，三公之职，太师居首，景帝名师，故置太宰以代之，自太师至太保，是为三公，论道经邦，燮理隂阳无其人则阙，所以训人主道以德义者。
宋书太师，太傅，太保为三公训防，人主道以徳义天子加拜，以不臣之礼，非其人则阙，汉制，傅保在三公上，号曰上公。
南齐百官志太师，太保，太傅，周旧官齐，唯置太傅，隋百官志，梁武受命之初，官班多同宋，齐之旧，太宰，太傅，太保，太尉，司徒，司空陈承梁，皆循其官制，后齐多循后魏置，太宰，太傅，太保，是为三师，拟古上公，非勲德崇者不居，次有大司马，大将军，是为二大，并典司武事，次置太尉，司徒，司空，是为三公，三师，二大，三公府三门，当中开黄阁，设内屏，三师，二大置佐史，则同太尉，周太祖命尚书令卢辩逺师周之建职，置三公，三孤以为论道之官，次置六卿，以分司庶务隋髙祖既受命，改周之六官，其所制名，多依前代之法，置三师，三公，三师不主事，不置府僚，葢与天子坐而论道者也，三公参议国之大事，依后齐置府僚，无其人则阙，祭祀则太尉亚献，司徒奉俎，司空行扫除，其位多旷，皆称行事，寻省府及僚佐，置公则坐于尚书都省，朝之众务，总归于台阁，及帝即位，废三师官。
唐百官志太师，太傅，太保各一人，是为三师，太尉，司徒，司空各一人，是为三公，皆正一品，三师，天子所师法，无所总职，无其人则阙，三公佐天子理隂阳平邦国无所不统，亲王拜者不亲事，祭祀阙则摄【隋废，贞观十一年复置，与三公皆不设官属，】自髙宗以后为宰相者，必加同中书门下三品，虽品髙者亦然惟三师，三公，中书令则否，唐书，太宗手诏曰：朕观前代明王圣主，曷常无师傅哉！况朕踵百家之末，智不周物，其无师傅何以正？朕之不逮，诗云：不愆不忘，率由旧章，宜依古道，置三师官。
六典三师，训导之官也，其名，即周之三公，汉哀，平间始尊师傅之，位在三公上，谓之上公明，虽天子必有所师，其后或置或废，大抵无所统职，至后魏特称三师，以正其名，然非道德崇重，则不居其位，无其人则阙之，故近代多以为赠官，皇朝因之，其或亲王拜者，但存其名尔，三公论道之官也，葢以佐天子理隂阳平郡国无所不统，故不以一职名其官，然周以来，代存其任，自隋文帝罢三公府寮，皇朝因之，其或亲王拜者，亦但存其名位尔【，汉承秦例，不置三公，汉末，以大司马，大司徒，大司空为三公，师傅之官，在三公上，后汉因之，师傅尊号曰上公置府寮，魏，晋江左皆然后魏太师太傅太保尊号曰三师，后周又为三公，隋氏又为三师，皇朝因之，又汉制，三公府，分部九卿，献帝建安十三年，省三公官，置丞相，隋置太尉，司徒，司空为三公，正一品，置府寮置公，则尚书省，上皇朝因之武徳初秦王兼之，永徽中，长孙无忌为之，其后亲王拜三公者不视事，祭祀则摄者行焉，】五代职官志，后唐清泰二年，制以前同州节度使，检校太尉，同平章事冯道为守司空，时议者曰：自隋，唐以来，三公无职事，非亲王不常置，于宰臣为加官，无单置者，道在相位时，带司空，及罢镇未命，议者不练故事，率意行之，及制出，言议纷然，或云便可总中书门下事，或云，须策拜开府，及就列，无故事，乃不就朝堂，叙班台官，两省入就列，方入，宰臣退踵后，先退刘昫，又以罢相为仆射，出入就列，一与冯道同议者非之，及晋天福中，以李鏻为司徒，周广顺初，以窦正固为司徒，苏禹珪为司空，遂以为例，议者不复有云。
国朝治平二年，诏自今皇子及宗室卑属，除检校师傅官者，随其迁序，改授三公，仍俟加恩改授。
元祐令，诸太师，太傅，太保为三师，太尉，司徒，司空为三公，春明退朝录国朝歴三师三公者，太祖即位，天雄节度符魏王彦卿自守太尉，为太师，定难节度，西平王李中令，彞兴自守，太傅为太尉，荆南节度，南平王髙中令保融自守，太保为太傅。
太尉旧在三师之下，繇唐以来，以上公为重，李光弼自司空为太尉，薨，赠太保，郭子仪自司徒为太尉，薨，赠太师，李德裕自司徒为太尉，皆似超拜，李载义自司徒为太保，王智兴自司徒为太傅，二人卒，俱赠太尉，是以上公宠待宗臣，余虽有功，可迁保傅，而掌武之尊，不可得也。五代至国初节度，皆自检校太傅，迁太尉，太尉，迁太师，然无升秩明文。
贾黯在翰林，建言：皇子不当为检校师傅，乃止，除太尉，天子有争臣，【孝经，古者天子有争臣七人，注谓三公及前疑后丞，左辅右弼，】三卿佐一公，【尚书大傅古者天子三公，每一公三卿佐之，毎一大夫，三士佐之，故天子三公，九卿，二十七大夫，八十一元士，所以为天子者，若此】三事，【诗雨无正大夫，刺幽王也，三事大夫，莫肯夙夜，】三槐，【周礼，朝士掌建邦外朝之法，面三槐，三公位焉，】内与王论道，【周礼地官注三公者，内与王论道中，参六官之事，外与六卿之教，其要为民，是以属之卿焉，】一命衮【礼，王制曰：三公一命，衮若有加，则赐也不过九命，三公八命矣，复加一命，则服衮龙，与王者之后，同多于此，则赐也，非命服也，虞夏之制，天子有日月星辰，周礼曰：诸公之服，自衮冕而下，如王之服，】狱成，参听【，又曰：大司冦以狱之成告于王，王命三公参听之，三宥，然后制刑，】如喉在咽，以理舌语【春秋，合诚图曰：天理在斗中，司三公，如人喉在咽：以理舌语，宋均注曰：斗为天之舌，口主出政教，三公主，导宣君命喻于人，则宜如人喉在咽：以理舌口，使言有条理，】天子之相【，公羊隐公元年，天子三公称三公者何？天子之相也，又五年，天子之相，则何以二自陜而东者，周公主之，自陜而西者，召公主之，一相处乎内，】上贤【荀子，君道曰：上贤使之为三公，次贤使之为诸侯，下贤使之为士大夫，是所以显设之也，】总方而议，【又王霸，三公总方而议，则天子共巳而巳矣，】百寮之率万民之表，【汉诏曰：夫三公者，百寮之率万民之表也，未有树直表而得曲影者也，】通经术知大体，【梁王所欲杀大臣十余人，文吏穷究其谋反，端颇见，太后不食，日夜泣不止，景帝甚忧之，问公卿大臣，大臣以通经术，吏往治之，乃可解，于是遣田叔，吕季主往治之，此二人皆通经术，知大体来还，至霸昌廏，取火悉烧梁之反辞，但空手来对景帝，帝曰：何如？对曰：言梁王不知也。造为之者，独其幸臣羊胜，公孙诡之属为之尔。谨以伏诛死，梁王无恙也，景帝喜说，曰：急趋谒太后，太后闻之，立起坐食，气平复，故曰不通经术，知古今之大体，不可以为三公及左右近臣少见之人，如从管窥天也，】号称万石，【前汉百官公卿表，注汉制，三公号称万石，其俸月各三百五十斛，】天子改容而礼之，【贾谊曰：今自王侯三公之贵，皆天子之所改，客而礼之也，古天子之所谓伯父，伯舅也，】起白屋，【吾丘寿王曰：今三公有司或由穷巷，起白屋，裂地而封者，此议公孙也，】于赫三事，匪俊匪作，【韦成诗三事，三公之谓也言三公显职，以贤俊为之，】腹心【策告师丹曰：夫王公者，朕之腹心也，辅善相过，匡率百寮，和合天下也，】鼎足承君，【彭宣为大司空，王莽专权，宣上书言：三公鼎足承君，一足不任，则覆乱美实也，】丞相独兼【，成帝时何武为九卿，建言舌者，民朴事约，国之辅佐，必得圣贤，然犹则天三光，备三公官，各有分职，今末俗之，政事烦多，宰相之材不能及古，而丞相独兼三公之事，所以久废而不治也；宜建三公官，定卿大夫之任，分职授政，以考功效，】分职授政，以考功效，【上】，上应台阶，下同元首，【后汉郎顗传三公上应台阶，下同，元首注春秋元命苞曰：魁下六□，两两而比，曰三台，汉书音义曰：泰阶三台也，又黄帝泰阶六符经曰：泰阶者，天之三阶也，上阶为天子，中阶为诸侯，公卿大夫下阶，为士庶人，三阶平则隂阳和风雨调，尚书曰：君为元首，臣作股肱，言三公上，象天之台阶下，与人君同体，】三府【郎顗拜章曰：选举牧守，委任三府，注三府三公也，】天地灾变皆免，【后汉本制日蚀，星流及大雨雹，等灾变者，唯免太尉，自徐防为太尉，凡天地灾变，三公皆免，至魏，黄初二年，始罢此例，】鼎象【，显宗永平六年，王雒山出宝鼎，诏曰：鼎象三公，岂公卿奉职，得其理耶？】鼎司，【杨秉曰：三公鼎司，无所不统，】明纠非法，【章帝二年，诏：春秋之义，以贵理贱，今自三公，并宜明纠非法，宣掁威风，】謡言奏事，【蔡邕上疏曰：五年制书，令三公謡言奏事，是时奉公者欣然得志，注汉官仪曰：三公听采，长吏臧否，人所疾苦，条奏之，是为举謡言也，】登槐鼎之任，【光武尤信谶言，以王梁孙咸名应图箓，越登槐鼎之任，】上则台阶下，象山岳，【刘恺传陈忠，上疏荐恺曰：臣闻三公上则台阶下，象山岳股肱，元首鼎足居职，协和隂阳调训五品，】协和隂阳调训五品，【上】台辅之任，实和隂阳【李固曰：臣闻台辅之任，实和隂阳】去大名，【朱祐奏：宜令三公去大名，以法经典，光武从之，】课覈，【朱浮论曰：光武，明帝躬好吏事，亦以课覈三公，其人或失，而其礼稍薄，至有诛斥诘辱之累，任职责过，一至于此！】股肱【，崔寔政论曰：三公天子之股肱也，】在公台二十余年，【谢承后汉书胡广在公台二十余年，厯事六帝，礼任甚优，每逊位称疾，及逸退田里，未尝满嵗辄复升进，凢一履司空，再作司徒，三登太尉，又为太傅，其所辟命，皆天下之士，与故吏陈蕃，李咸并为三司，蕃等毎朝防，辄称疾避广，时人荣之。】不敢先，佩印绶，【黄宪同郡陈蕃为三公，临朝叹曰：叔度若在，吾不敢先佩印绶矣，】食不过一肉，脱粟饭，【荀悦汉纪，荀爽为三公，食不过一肉，脱粟饭，】累世三公，【续汉书杨彪，字文光，博览众书，有恭孝称，位至司徒，太尉，见汉将终，自以累世三公耻，复为魏臣，乃称脚挛不复行，】雀环【，续齐谐记农杨寳尝见一黄雀为鸱枭，所搏坠树下，又为蝼蚁所困，寳愍之，取致中箱中养之，唯食黄花百余日，毛羽成，放之朝去，暮还后，或与羣雀俱来，哀鸣绕室，数日乃去，尔夕三更，寳读书未卧，有黄衣童子向室再拜曰：我王母使臣为鸱枭所搏，防君拯济，今当使南海不得复往，以白环四枚，与宝曰：令君子孙洁白登，三公辞去，遂絶宝生震震，生秉秉生，赐赐生彪，四世为三公，】延入，讲论得失，【魏初，三公无事，希预朝政髙柔上疏曰：公辅之臣，国之栋梁，古者刑政有疑，辄议于槐棘之下，自今之后，朝有疑议及刑狱大事，宜数以咨访三公，三公朝朔望之日，可特延入，讲论得失，文帝嘉纳焉。】载舆上殿，【魏志太傅钟繇有疾，拜起不便，时太尉华歆亦以髙年疾病朝见，皆使载舆车，虎责舁上殿就坐，是后三公有疾，遂以为故事，】领兵入见，交防叉颈【又旧制，三公领兵入见，皆交防叉颈而前，曹操将讨张绣，入觐天子，时始复此制，操自此不复朝见，】一代之伟人，【又文帝即王位，钟繇复为大理，及践阼，转太尉时，司徒华歆，司空王朗并先世名臣，文帝罢朝，谓左右曰：凡三公者，乃一代之伟人也，后日殆难继矣！】不过令吾不作三公【，辛毗，字佐治，魏明帝时，中书监令刘放，孙资见信于主，制断时政，大臣莫不交好，而毗不与往来，子敞谏，毗正色曰：与刘孙不平，不过令吾不作三公而已，大丈夫欲为公，而岂毁其髙节者即后，毕轨表言：尚书仆射王思忠亮计畧不如辛毗，毗宜代思，帝以访放，资；放，资对毗实亮直，然性刚而専，遂不用】，王公相去一阶，【魏太尉王祥，字休征，晋武帝为晋王，祥与荀顗往谒，顗谓祥曰：相王尊重，何侯既已尽敬，今便当拜也，祥曰：相国诚为尊贵，然是魏之宰相，吾等魏之三公，公王相去一阶而已，班列大同，安有天子三公而辄拜人者，损魏朝之望，亏晋王之德，君子爱人以礼，吾不为也。及入，顗遂拜，而祥独长揖，帝曰：今日方知君见顾之重矣！何侯谓何？曽亦三公也，】三公封侯，【崔林生徳孺为司空，封安阳亭侯，邑六百戸，三公封列侯，自林始也，】论道之官，【徐邈字景山，拜司空，叹曰：三公论道之官，无其人则缺，岂可以老病取之哉？固辞不受，】八公同辰，攀云附翼，【晋职官，志晋受魏禅，以安平王孚为太宰，郑冲为太傅，王祥为太保，司马望为太尉，何曽为司徒，荀顗为司空，石苞为大司马，陈骞为大将军，世所谓八公同辰，攀云附翼者也，】调隂阳【又伊尹曰：三公调隂阳九卿通寒暑，大夫知人事，列士去其私，】佩刀，【吕防有佩刀，工相之，以为必登三公，可服此刀，防谓王祥曰：茍非其人，刀或为害，卿有公辅之量，故以相与？祥始固辞，强之乃受。祥后果为太保，临薨，以刀授弟，览曰：汝后必兴，足称此刀，览后厯世多贤才，兴于江左矣，】三公自共选一公，【刘寔以世多进趋，着崇让论，以一官缺，择众官所让最多者用之，三司有缺，檡三司所让最多者用之，此为一公缺，三公预送之，且主选之吏，不必任公而选三公，不如令三公自共选一公为详】，临轩遣使，【成帝临轩，遣使拜太傅，太尉，司空仪注，太乐宿悬于殿庭，门下奏，非祭祀宴飨，则无设乐之制，太常蔡谟议曰：凡敬其事则备其礼，礼备则有乐，今大拜辅相，临轩遣使，宜有金石之乐从焉，】致拜尽敬，【文帝为晋王时，何曾与髙柔郑冲俱为三公，将入见，曽独致拜尽敬，二人独揖而已，】策拜设小防【，前代三公策拜，皆设小防，所以崇宰辅之制，自魏末以后，废不复行，至石鉴拜司徒，有诏令防遂以为常，】宣德化，调七政，【天文志，辅星傅乎开阳，所以佐斗成功，丞相之象也。七政星明，其国昌，辅星明，则臣强，杓南三星及魁第一星西三星，皆曰三公，主宣徳化调七政和隂阳之官也】和隂阳之官【上】职典天地，【礼志衞瓘奏曰：夫三公职典天地，实掌人物，国之大事，取义于此，故汉氏封禅，非是官也，不在其事，臣等前奏，盖陈祖考之功，天命又应，陛下之德，合同四海，迹古考今，宜修此礼，】夜闻神言，知当为公【，魏舒未达时，尝诣野王，主人妻夜产，俄而闻车马之声，相问曰：男也，女也曰：男，书之十五，以兵死，复问寝者为谁？曰：魏公舒，后十五载，诣主人，问所生児何在？曰：因条桑为斧伤而死，舒自知当为公矣，其后果为司徒，】不过使吾不为三公，【顾顗之为吏部尚书，出为吴兴太守，幸臣戴法兴权倾人主，而顗之未尝低意，光禄大夫蔡兴宗与之善，嫌其风节过峻，顗之曰：辛毗有云：刘孙不过使吾不为三公尔，】论道兴化，【庾纯，字谋甫，而贾充宴相讽纯，上表自劾，臣不惟生育之恩，求养老父，而怀禄贪荣，乌乌之不若，充为三公，论道兴化，以教义责臣，是也；而以枉错直，居下犯上，醉酒迷荒，昏乱仪度，臣得以凡材，擢授显任，】上应天心，【郑袤，字林叔，以为司空，天子临轩，遣国坦就第拜授，袤上送印绶，至于十数，谓坦曰：魏以徐景山为司空，吾时为侍中，受诏之日，徐公语吾曰：三公当上应天心，茍非其人，寔伤和气，不敢以垂死之年，累辱朝廷也，终于不就，遵大雅君子之迹，可不务乎？】父子居上公，位【诸公，讃司马望，字子初，孚之长子，有才伟，早著名，咸熙中，位至司徒入晋，封义阳王，迁太尉，大司马，时孚为太宰，父子居上公位，百代以来，未之有也。】灼然有公辅之望，【中兴书谢安栖迟东山，纵意游玩，弟子万时为西中郎将，位居藩任，而安在私门名，犹出万右，灼然有公辅之望，】血流弹壁，仍作公字，【异苑曰：陶侃曾如厠见数十人，悉持大杖，有一人衣平上防，自称后帝云，君长者放出相见，三载莫説当富贵言讫，侃便起，未几，失所在，有大印作公字，当其秽处，侃左手有丈直达中指至横，上节便絶占者以为此文若过位无极，侃针挑合彻，血流弹壁，仍作公字，又取纸衮，公迹逾明，】具瞻所归，不用非其人，【荀朂别传曰：晋司徒缺，武帝问其人于朂，答曰：三公具瞻所归，不用非其人，魏文帝用贾诩，孙权笑之】，我不独拜公【，世说王丞相，既拜司徒而叹曰：王乔若过江，我不独拜公尔，】兼才望，【光禄大夫，青州大中正，刘毅卒，武帝抚几惊曰：失吾名臣，不得生三公，即赠仪同三司，北海王宫，上防曰中，诏以毅忠允匪躬，赠台司，臣谨按，諡者行之迹，号者功之表，今毅功德并立，而有号无諡，臣窃以春秋之事求之，諡法主于行而不系爵，然汉魏相承，爵非列侯，则皆没而髙行不加之諡，至使三事之贤臣，不如野战之将，臣愿举春秋之逺制改列爵之旧限，帝出其表，使八座议之，多同宫议，奏寝不行，】口自为鼔【齐张敬儿将拜三司，谓其妻嫂曰：我拜后府开黄阁，口自为鼔声初得鼔吹羞便奏之，又于新林姥庙中为妾，祈子咒神口，自称三公，其鄙俚如此，】以任昉为记室，【梁武帝尅建业，霸府初开，以任昉为骠骑记室，防军专主文翰，始梁武与昉遇竟陵王西邸，从容谓昉曰：我登三府，当以卿为记室，至是引昉以符昔言，】黄閤置鸱尾，【陈旧制，三公黄閤听事置鸱尾，后帝时萧摩诃，以功授侍中，骠骑大将军，左光禄大夫，时诏摩诃开閤门施行马，听事寝堂，并置鸱尾】黒头三公【，后魏书宗室元彧少冇才学当时甚美，侍中崔光见而谓人曰：黒头侍中当此人也，】司武，司众司土【，诏曰：尉惟司武，武在止戈，徒惟司众，敬敷五教，空惟司土，利用厚生，】食不兼味，【长孙道生，拜司空，加侍中，性忠厚，亷约身为三司，而衣不华饰，食不兼味，一熊皮鄣泥，十年不易，时人比之晏婴，】中书令读策【，唐宰相张延赏与李晟不协，吐蕃尚结賛数遣使乞和，晟奏曰：戎狄无信，不可许，上意将帅生事邀功，延赏揣上意，奏罢晟兵权，拜太尉，兼中书令，奉朝请而已，故事，册拜三公，中书令读册，侍中，奉礼如阙，即以宰相摄之，延赏欲轻其礼，始令兵部尚书崔汉衡，摄中书令读册，时议非之，】正天下，【説苑三公正，天下调隂阳节风雨】在天曰三台，【天文录三台星，一名三能，一名天柱，三公之位也，在人曰三公，在天曰三台，】象鼎足承上，【环济要畧三公者象鼎三，足共承其上也，】。
三老五更
礼记乐记曰：食三老五更于太学，天子袒而割牲，执酱而馈，执爵而酳，冕而总干，所以教诸侯之弟也，【三老，五更互言之耳。皆老人更知三德，五事者也，冕而总干亲，在舞位也，周名太学，曰东胶】。
文王世子曰：天子视学，大昕鼓徴所以警众也，众至，然后天子至，乃命有司行事，兴秩节，祭先师先圣焉，有司卒事，反命，始之养也，适东序，释奠于先老，遂设三老五更羣老之席位焉，适馔省醴，养老之珍，具【养老东序，则视学于上庠，三老，五更各一人也，皆年老更事，致仕者也。天子以父兄养之，示天下之孝弟也，名以三五者，取象三辰，五星，天所以照明天下者，羣老无数，其礼亡，以乡饮酒礼言之，席位之处，则三老如宾，五更如介羣老如众宾必也，】王制曰：凡养老，有虞氏以燕礼，夏后氏以飨礼，殷人以食礼，周人修而兼用之，五十养于乡，六十养于国，七十养于学，达于诸侯，【天子诸侯，养老同】，有虞氏养国老于上庠，养庶老于下庠，夏后氏养国老于东序，养庶老于西序，殷人养国老于右学，养庶老于左学，周人养国老于东胶，养庶老于虞庠，虞庠在国之西郊，有虞氏深衣而养老，夏后氏燕衣而养老，殷人缟衣而养老，周人衣而养老。
内则凡养老，五帝宪，三王有乞言，【有读为，又又从之，求善言可施行也。】五帝宪，养气体而不乞言，有善则记之为惇史，三王亦宪，既养老而后乞言，亦微其礼，皆有惇史，【惇史史教厚者也，微其礼者依违言之，求而不切也。】。
孝经援神契，天子亲临辟雍，尊事三老，兄事五更，三者，道成于三五者，训于五品，言其能以善道改更也，三老，五更皆取其首妻男完具者。
蔡邕月令章句，五更当为五叟，叟长老之称也，其字似更书者转误，嫂字女旁叟，今皆以为更矣。
应劭汉官，仪天子父事三老，兄事五更，天子亲割三公设几，九卿正履。
以引以翼，【诗行苇，周家忠厚仁及草木，故能内睦九族，外尊事黄耉，养老乞言，以成其福禄焉，其诗曰：曽孙惟主酒醴维醹，酌以大斗，以祈黄耉，黄耉台背，以引以翼，】幸辟雍行礼，【后汉明帝永平二年冬十月壬子，幸辟雍，初行养老礼，诏曰：复践辟雍，尊事三老，兄事五更，安车，輭轮供绥，执授侯王，设酱公卿馔珍，朕亲袒割，执爵而酳，祝哽在前，祝馌在后，升歌鹿鸣，下管新宫，八佾具脩，万舞于庭，朕固薄德，何以克当？三老李躬年者，学明五更桓荣，授朕尚书，诗曰：无德不报，无言不酬，其赐荣爵闗内侯邑五千戸，三老，五更皆以二千石禄养终其身，注尊事三老，父象也，老人知天下之事者，輭轮以蒲，裹轮三老就车，天子执绥授之，五更，老人知五行更代事者，三老，五更皆取有首妻男女全具者，用其德行年耆髙者三公一人为三老，次卿一人为五更，皆服絺纻，大袍单衣，皂缘领袖，冠进贤，扶玉杖，五更亦如之，不杖，皆斋于太学讲堂，其日乗舆先到辟雍，遣使安车迎三老五更，天子迎于门，三公，设几杖，九卿正履，天子亲袒割爼，执酱而馈，执爵而酳，明日皆诣阙谢，以其于已礼太隆也，】奉杖进履，【贾山曰：天子之尊，四海之内，莫不为臣，然而养三老于太学，亲执酱而馈，执爵而酳，祝饐在前，祝哽在后，公卿奉杖，大夫进履，】皤皤国老，【班固辟雍，诗曰：皤皤国老，乃父乃兄】玉杖，【续后汉，三老，五更杖玉杖，长九尺，端以鸠为饰，鸠者不噎之乌，欲老人之不噎也，】赐玉杖，【华峤后汉书，熙平中，天子引袁逢为三老，赐玉杖，】车驾躬行古礼，【魏志，少帝诏曰：夫养老兴教，三代所以树风化也，乞言纳诲，着在惇史，其以王祥为三老，郑小同为五更，车驾躬行古礼，帝乞言于祥，祥对曰：昔者明王礼乐既备，加之以忠诚，忠诚之发，形于言行，】以师道自居，【王隠晋书曰：王祥，字休征，魏髙贵乡公入学，命祥为三老，郑小同为五更，祥南面以师道自居，帝北面乞言，于是仰惟明王圣帝，君臣政化之要，俯以训帝，于时羣卿士闻其格言，莫不砥砺，】以老逊位，【后魏孝文太和十六年，司徒尉元以老逊位，八月己酉，以尉元为三老，游明根为五更】。
尚父
史记周本纪，武王克商，封功臣谋士，而师尚父为首，封于营丘，曰：齐也。
齐世家曰：太公望吕尚穷困，年老矣，以渔钓干周西伯，西伯将出猎，卜之曰：所获非龙非彲，非虎非罴，所获霸王之辅，于是西伯猎，果遇太公渭之阳，与语，大説曰：自吾先君太公曰：当有圣人适周，周以兴子真是耶？吾太公望子久矣，故号之曰太公望，载与俱归，故文王时，天下三分，有二归周者，太公之谋计居多，及武王灭商，迁九鼎，修周政，而与天下更始，尚父谋又居多，于是封师尚父于齐营丘。
鹰【诗大明，维师尚父，时维鹰扬，凉彼武王，注师，太师也，尚父可尚可父也，鹰如鹰之飞也，凉佐也，】师之，尚之父之【，刘向别录师之，尚之父之故，曰：师尚父，父亦男子之称，】欲称而止，【魏志董卓，至西京为太师，号曰尚父乗青葢金华车，爪画两轓，时人号曰竿摩车，公卿见卓，谒拜车下，卓不为礼注，献帝记曰：卓既为太师，复欲称尚父，以问蔡邕，邕对曰：昔武王受命，太公为师，辅佐周室，以代无道，是以天子尊之称父，今公之功德，诚为巍巍，宜湏闗东悉定，车驾东还，然后议之，乃止。】麾去妾婢，待卢杞【唐郭子仪，建中初，为尚父有疾，百官造问，皆不屏，妾婢及御史中丞卢杞来，子仪速麾去逺侧独隠几待杞，杞去，或问其故，子仪曰：彼形怪陋而险，吾左右见之必笑，此人若得权，吾当族矣！】钱镠【吴越书，天祐三年，以镠为尚父】。
四辅
尚书大传，古者天子必有四邻前曰：疑后曰丞，左曰辅右，曰：弼，天子有问，无对责之，疑有志而不志责之，丞可正而不正，责之辅可，而不责之，弼其爵视，卿其禄视，次国之君。
礼记文王世子曰：虞，夏，商，周有师保，有疑丞，设四辅及三公不必备，惟其人语，使能也，【得能则用之，无则已，不必备其官也，小人处其位，不如且阙】，君子曰德，德成而教尊，教尊而官正，官正而国治，君之谓也。
前汉平帝元始元年，置太师，太保孔光，以太傅、迁太师，王舜以车骑将军为太保，王莽以大司马领太傅，又置少辅为四辅，王莽居摄，置四辅官，【初，王莽为左辅，甄丰为右弼，甄邯为后丞，后又制以太师、太傅，国师，国将为四辅，】。
后周宣帝又置四辅官，以大宰，越王盛为大前疑，蜀国公尉迟迥为大右弼，申国公李穆为大左辅，隋国公杨坚为大后丞。
钦四邻【书，益曰钦四邻，庶顽谗说，若不在时，侯以明之，挞以记之，】争臣【孝经，古者天子有争臣七人，郑注谓三公，前疑后丞，左辅右弼，】为国维纲，【前汉马宫宇，游卿为大司徒，哀帝时赐策，皆以四辅为国维纲，三公之任，鼎足承君，不有鲜明，无以居位，如君言，至诚可听，惟君之恶，在洒心前，不敢文过，朕甚多之，】置七臣，以广谏道，【后汉刘瑜上疏曰：惟陛下设置七臣，以广谏道，】争臣七人，以自鉴照，【郅夀传何敞上疏理之曰：臣闻圣王辟四门，开四聪，建直言之路，下不讳之诏，立敢諌之木，听歌谣于路，争臣七人，以自鉴照】。
太师
大戴礼，天子不谕于先圣之德，不知君国畜民之道，不见礼义之正，不察应事之理，不博古之典传，不闲威仪之数，诗书礼乐无经学业不法，凡是之属，太师之任也，前汉百官公卿表，太师古官，平帝元始元年，初置金印紫绶，太师位在太傅上。
汉书音义师训也
应劭汉官仪太师古官殷纣，时箕子周武王时，太公成王时，周公并为太师，周公薨，毕公代之，秦及汉初并无至平帝元始元年初置，以孔光居焉。
晋职官志，晋初以景帝讳置，太宰以代太师之任，秩增三司，太傅，太保，皆为三公。
宋百官志，太宰一人，周武王时，周公旦始居之，掌邦治，为六卿之首，秦；汉，魏，不常置，晋初依周礼，备置三公之职，太师居首，景帝名师，故置太宰以代之，太宰葢古之太师也，殷纣之时，箕子为太师，周武王时，太公为太师，周成王时，周公为太师，周公薨，毕公代之，汉西京初不置平，帝始复置，汉东京又废献帝，初，董卓为太师，卓诛遂废，魏世不置，晋既因太师而置太宰以安平王孚居焉。
南齐百官志太师，太保，太傅，周旧官，汉末，董卓为太师，晋惠帝初衞瓘为太保，自后无太师，而太保为赠齐唯置太傅。
隋百官志，后齐多循后魏置太师，太保，太傅，为三师，唐百官志太师一人，【天寳以前，唯以其官赠仲尼及长孙贞武士彠窦毅，韦元贞，张说裴光庭】父师，【书微子作诰父师，少师注，父师，太师三公，箕子也，】周公为师，【君奭曰：召公为保，周公为师，相成王为左右】，今予祗命，【毕命，王曰：呜呼，父师，今予祗命，公以周公之事徃哉？】天子所师法，【周官曰：立太师，太傅，太保，注师，天子所师法也，】师保之训，【太甲曰：既徃背师保之训，弗克于厥初，】赫赫师尹，民具尔瞻，【诗，节彼南山，维石岩岩，赫赫师尹，民具尔瞻，又曰：尹氏太师，维周之氐；秉国之均，四方是维，天子是毗，俾民不迷笺云：氐，当作桎辖之，桎毗辅也，言尹氏当太师之官，为周之桎，辖持国政之平，维制四方，上辅天子，下教化天下，使民无迷惑之忧，言任至重也，】维师尚父，时维鹰，【大明，见尚父门，】师尚父，【史记齐世家，】首封【，周本纪，并见尚父门，】赐灵寿杖，【前汉平帝即位，太后称制，委政王莽，白太后，帝防少，宜置师傅，乃以孔光为太傅，明年，徙先为太师，莽为太傅，光常称疾，不敢与莽并，及莽为宰衡，位诸侯王上，光愈恐，固称疾辞位，太后诏无朝，十日一赐食，赐太师灵寿杖，黄门令为太师，省中位坐置几，太师入省中，用杖赐食，十七物，】笃学博闻，宜备国师，【续汉书赵典笃学博闻，宜备国师，即太师也，】鸿鹄，固有逺志【献帝，春秋董卓，自号太师，御史中丞以下皆拜，皇甫嵩与卓争权，后嵩为中丞，见卓拜卓曰：可以服未？嵩曰：安知明公乃至于是！卓曰：鸿鹄固有逺志但燕雀不知尔，嵩曰：昔与明公俱为鸿鹄，但明公今日变为凤凰，卓笑曰：卿早服，何得不拜！】欲称尚父【，魏志董卓，见尚父门，】师臣【轩辕，圣人也，仗师臣而授图，】缟巾素带，居师友之位，【晋书蜀李寿以安车束帛聘龚壮为太师，壮固辞，特听缟巾素带，居师友之位，】天地太师，【蜀李雄僣号，时范长生自西山乗素舆诣成都，雄拜长生为天地太师，封西山侯，秩赠三司，】赞拜不名，【隋髙祖受禅，李穆来朝髙祖降坐礼之，拜太师，赞拜不名，真食成安县三千戸于是穆子孙虽襁褓，悉拜仪同，其一门执象笏者百余人，穆之贵盛，当时无比，】师范一人【，唐置太师，以师范一人，仪刑四海，】官之极【，后唐天成三年，诏曰：太师官之极，】就赐生辰，器币【国朝，淳化三年，遣左正言张秉赍太师，赵普生辰，器币，鞍马，就西京，赐之国朝故事，非同平章事者，无生辰，赐币之例，上以普勲旧故，特异其礼，】养疾【，三月，以西京留守，太保兼中书令，赵普为太师，西京养疾，以开国元臣，故优拜之，非常例也。】。
太傅
大戴礼傅傅之徳义也，天子无恩于父母，不惠于庶民，不礼于大臣，不中于折狱，无经于百官，不哀于丧，不敬于祭，不信于诸侯，不诫于戎事，不诚于赏罚，不厚于德，不强于行，赐予侈于近臣，怜爱于疏逺卑贱不能惩忿窒欲，不从太师之言，凡是之属，太傅之任也。
前汉百官表太傅，古官髙后元年初置，金印紫绶，后省，八年复置，后省，哀帝元寿二年复置，位三公上。
后汉百官志太傅，上公一人，本注曰：掌以善道无常职，世祖以卓茂为太傅，薨，因省其后，每帝初即位，辄置太傅，录尚书事，薨辄省【，大戴记曰：傅，傅之德义也，应劭汉官仪曰：傅者覆也，贾生曰：天子不喻于先圣之德，不知君民之道，不见礼义之正，诗书无宗学业不法，此太师之责也，古者齐太公职之，天子不惠于庶民，不礼于大臣，不中于折狱，无经于百官，不哀于丧，不敬于祭，不戒于齐，不信于事，此太傅之责也，古者周公职之天子，处位不端，受业不敬，言语不叙，音声不中，进退升降，不以礼，俯仰周旋无节，此太保之责也，古者燕召公职之，天子燕业反，其学左右之习诡，其师答诸侯，遇大臣，不知文雅之辞，已语之适，简闻少诵不博，不习此少师之责也，天子居处出入不以礼，衣服冠带，不以制御器列，侧不以度，采服从好，不以章忿，悦不以义与夺，不以序此少傅之责也，天子居处燕私安而易乐而眈，饮食不时，醉饱不节寝，起早晏玩好，器弄无制，此少保之责也，此古天子自辅弼之礼也身为天子，而贤知维之，故能虑无失计，举无过事，终身得中也。】应劭汉官仪太傅，古官也，周成王时，康叔为之髙后元年初用王陵，金印紫绶。
晋职官志，魏初唯置太傅，以钟繇为之末年，又置太保，以郑冲为之。
宋书，晋宣帝为魏太傅，诛曹爽，后置左右长史、掾、属，舍人各十人，事既非常，加又领兵非准例也。
宋百官志太傅一人，周成王时，毕公为之汉髙后元年初用王陵。
南齐百官志太师，太傅，太保，周旧官齐，唯置太傅，齐职仪，太傅品秩，冠服同太宰，成王即位，周公为之太傅，迁太师，秦无其职，汉惠帝崩，吕后以丞相王陵为少帝，太傅位在三公上。
隋百官志，梁武受命之初，官班多同宋，齐之旧有太傅陈以为赠官，后齐置太师，太傅，太保，是为三师。
唐百官志太傅一人
六典，后汉光武惟置太傅，有府寮，拜故密令卓茂为之，明帝以邓禹为之，章帝以下，初即位，皆置太傅，录尚书事，其人亡则罢。
谢病杜门，【前汉王陵为人少文，气好直言，为右丞相，吕太后欲废陵，乃阳迁陵为帝太傅，寔夺之权，陵怒，谢病杜门，竟不朝请，】名冠天下，【后汉卓茂为密令，教化大行，更始立，以茂为侍中，祭酒知更始政乱，以年老乞骸骨归，光武即位，诏曰：前密令卓茂名冠天下，当受天下重赏，故武王诛纣，封比干之墓，表商容之闾，今以茂为太傅，封褒 德侯，食邑三千戸赐几杖车马，】进见东向【，显宗即位，以邓禹先帝元功，拜为太傅，进见东向，甚见尊宠，注臣当北面，以尊如宾，故令东向，】正身立朝，【赵熹，内典宿衞外干掌职，正身立朝，未尝懈隋，肃宗即位，进为太傅，录尚书事，又光武尝称，熹真长者，】在位，修身【，和帝即位，以邓彪为太傅，录尚书事，赐爵闗内侯，永光初，窦氏专权骄縦，朝廷多有谏诤，而彪在位，修身而已，不能有所匡正，又尝奏免御史中丞周纡纡前失，窦氏防故颇以此致讥，然当时宗其礼让，】元功之族，【和帝册，故太尉邓彪曰：元功之族，三让弥髙今以彪为太傅，】与三公絶席【张禹，拜太傅，录尚书事，邓太后以殇帝初育，欲重臣居禁内，乃诏禹舍宫中，给帷帐，牀褥大官，朝夕进食，五日一归府，每朝赞，与三公絶席】志诛曹节，【陈蕃，字仲举，年十五，尝闭一室，芜秽不扫，曰：大丈夫当扫除天下，安事一室乎？窦后临朝，以蕃为太傅，录尚书事，蕃与后父大将军窦武同心尽力，徴用名贤共防政事，志诛常侍曹节等以其谄事太后，多行贪虐，天下之士，莫不延颈想望太平，及事泄，曹节矫诏诛武等，蕃遂见害，】无咎无誉，【胡广，赞曰：邓张作傅，无咎无誉，胡公庸庸饰情，克恭朝章，虽理据正，或挠】练达事体，明解朝章，【胡广为太傅，时年八十四，练达事体，明解朝章，虽无謇直之风，屡有补阙之益，故京师号曰万事不理问伯始，天下中庸，有胡公】，恩宠之异，【华峤后汉书邓彪字智伯，为太傅，赐爵闗内侯百官总已以听于彪，恩宠之异，莫与为比，】三世在位，为国元老，【东观汉记，章帝诏曰：行太尉事赵熹三世在位，为国元老，其以熹为太，时年八十，而心力克壮，继母在堂，朝夕瞻省，傍无几杖，言不称老，】载舆上殿，【魏志，明帝即位，迁钟繇为太傅，繇膝疾朝见，使载舆车，虎青舁上殿就坐，是后三公有疾，遂为故事，】羣言系于口，典诰总于心，【曹植辅臣论曰：精微听察理，析毫分规矩，可则阿保不倾，羣言系于口，而研摭是非，典诰总于心，而唯所用之者，钟太傅也，】朝之隽老，【晋郑冲，抗表致仕，诏曰：太傅韬徳深粹履行髙洁恬逺清虚确然，絶世厯登三事，仍荷保傅之重，可谓朝之隽老，众所其瞻者也，屡以年髙疾笃致仕，告退，今听其所执，以寿光公就第，位同保傅，在三司之右，几。杖，不朝，若朝有大政，皆就谘之，】就谘国政，【上】，上貂蝉印绶，【习李憙等奏：太傅郑冲，太保何曽，太尉荀顗，各以病疾俱应免，帝不许，冲遂不视事，表乞骸骨，优诏不许，冲固辞，上貂蝉印绶，诏又不许，】防朝，剑履乗舆上殿【，何曽为太傅，乞逊位诏，今朝防剑履乗舆上殿，如汉相国，萧何田千秋？魏太傅钟繇故事，】保傅之贤，明宗国用宁【，王之保傅箴曰：保傅之贤，明宗国用宁辅弼之不忠，祸及于躬，无曰父子无间，昔有潘崇，无曰至亲无二，或容江克】，三为太傅，【后魏淮阳王欣，大统中，为太傅，文帝谓欣曰：王三为太傅，再为太师，自古人臣未闻此例，欣逊谢而已，】赐女乐，【北齐髙归彦作乱，冀州段韶与东安王娄叡率众讨平之，迁太傅，赐女乐十人，并归彦果园一千亩，】未尝以势位骄人，【后周王盟为太傅，盟姿度雅，仁而泛爱，虽居师傅，礼冠羣后，而谦恭自处，未尝以势位骄人，魏文帝甚尊重之，】不持威仪，行常单马【达奚武，字成兴，转太傅，微时奢侈，好华饰末，居重位，不持威仪，行常单马门不施防，常昼掩一扉，或谓武曰：公位冠羣后，何轻率若是？武曰：吾昔在布衣，岂望富贵？不可顿忘畴昔，且天下未平，国恩未报，安可过事威容乎？言者慙而退】。
太保
大戴礼，天子处位不端，受业不敬，言语不序，声音不中律，进退节度无礼，升降揖让，无容周旋，俯仰视瞻无仪，不顾咳唾，趋行不得，色不比顺，隠琴瑟，凡此之属，太保之任也。
前汉百官公卿表，太保古官，平帝元始元年，初置金印紫绶，次太傅。
应劭汉官仪太保古官也保养也
晋百官志魏末年置太保以郑冲为之
宋百官志太保一人，殷太甲时，伊尹为之，周武王时，召公为之。
汉平帝元始元年，始用王舜，后汉至魏不置，晋初复置焉。
齐职仪，殷太甲时，伊尹为太保，周成王时，召公为太保，隋百官志，梁武受命之初，官班多同宋，齐之旧有太保陈，以为赠官，后齐置太师，太傅，太保为三师。
唐百官志太保一人，【天宝以前，唯以其官赠窦季谋而已，】。
召公为保，【书君奭曰：召公为保，周公为师，相成王为左右，召公不説周公作君奭以告之，注尊之曰君】相洛宅，【召诰曰：成王在丰，欲宅洛邑，使召公先相宅，作召诰曰：惟太保先周公相宅，故洛诰曰：召公既相宅，周公徃营成周，】保申笞王【，吕氏春杖曰：荆文王得茄黄之狗，宄路之矰，以田于云梦，三月不返，得丹阳之姬，期年不听朝，保申曰：先王以臣为保，今王期年不听朝，王之罪当笞，王伏臣将笞王，王曰：敬诺，保申束细箭，跪而加之于背，如此者再，谓王曰：起矣，王曰：有笞之名一也，遂致之，保申曰：君子耻之；小人痛之，耻之不变，痛之何益？保申趋出，请死罪，文王曰：此不谷之过也，保申何罪？王乃杀茄黄之狗，折宛路之矰，放丹阳之姬，兼国三十九，保申之力也，】元老【，晋武初践胙，以王祥为太保，进爵为公，加置七官之职，祥以年老，累乞逊位，不许，御史中丞侯史光以祥久疾，阙朝防礼，请免祥官，诏曰：太保元老髙行朕所毗倚以降，政道者也，遂寝光奏，】明允【，诏曰：太傅郑冲，太保何曽，太尉荀顗各尚德依仁，明允笃诚，翼亮先皇，济光帝业，】清逺【王祥薨，奔赴者非朝廷之贤，亲亲故吏而已，门无杂吊之宾，族孙戎叹曰：太保可谓清逺矣】含素迟暮，【赞曰：郑冲含素，王祥迟暮，冲与祥曽，俱为太保，冲后迁太傅，】对掌朝政，【汝南王亮为太宰，录尚书事，与太保卫瓘对掌朝政，又衞瓘为太保，以公就第，置长史，司马，从事中郎，掾，属；】给兵千人【衞瓘字伯玉，性贞静有名理，以明识清允称，袭父爵，杨骏专权，与黄门等毁之，瓘乃告老逊位，诏进位太保，以公就第，给亲兵百人，置长史，司马，从事中郎，掾，属；惠帝即位，复瓘千兵，初，瓘为廷尉，邓艾钟防之伐蜀也，瓘以本官持节监艾防军事，给兵千人，至是而复，】欲养老属太保，【雀鸿春秋蜀李雄录曰：雄异母兄始，字伯敬，为太保，善抚士，众多归之，时人为之语曰：欲养老属太保，】同日降制，【国朝天禧元年，司徒平章事王旦荆王元俨同日降制，加太保，三公并除双员，自此始也。】。
三少
尚书周官，少师，少傅，少保，曰三孤，贰公化，寅亮天地，弼予一人，【此三官，名曰三孤，孤时也言卑于公尊于卿，特置此三者】。
前汉百官公卿表，太师，太傅，太保为三公，又立三少为之副，少师，少傅，少保，是为三孤，与六卿为九焉。
后汉百官志太傅【，天子燕业反，其学左右之习诡，其师答诸侯，遇大臣，不知文雅之辞，已语之适，简闻少诵不博，不习此少师之责也，天子居处出入不以礼，衣服冠带，不以制御器列，侧不以度，采服从好，不以章忿，悦不以义与夺，不以节此少傅之责也，天子居处燕私安而易乐而躭，饮食不时，醉饱不节，寝起早晏，无常玩好，器弄无制，此少保之责也，】比干【书防子，殷之既丧，天命防子诰父师，少师，注少师孤卿】。
太尉
礼记月令孟夏之月，命太尉赞杰俊，遂贤良，举长大，行爵出禄，必当其位。
春秋合诚图尧坐中舟与太尉舜临观凤凰图
春秋运斗枢赤龙负图以出，河见尧与太尉舜等百二十人，集发藏大麓。
史记孝惠帝六年置太尉官
前汉百官公卿表，太尉，秦官，【自上安下曰：尉武官悉以为称。】金印紫绶，掌武事，武帝建元二年省。
后汉百官志太尉公一人，【前汉书曰：秦官，郑注月令亦曰：秦官，尚书中云：舜为太尉，东晳，据非秦官，以此追难焉，臣昭曰：纬众书，综贯神诡，出没隠显动挟诞怪，该覈阴阳，徼迎起伏，或有先征时，能后騐故守寄精思杂称晓辅，通儒达好，时略文滞，公输益州，具于张衡之诘，无口，汉辅炳乎？尹敏之讽图谶纷伪，其俗多矣，太尉官实司天，虞舜作宰，璇玑赋政，将是据后位以书前，非唐官之实号乎？太尉所职，即舜所掌，遂以同掌追称太尉，乃中之妄，葢非官之为谬，康成渊博，自注中裁及注礼而忘舜位，岂其实哉？是不发讥于中，而正之，于月令也，广微之诮，未探硕意，说苑曰当尧之时，舜为司徒，新论曰：昔尧试于大麓者，领录天子事，如今尚书官矣，古史考曰：舜居百揆，总领百事，説者以百揆，尧初别置于周，更名宰，斯其然矣，】本注曰：掌四方兵事，功课嵗尽即奏其殿最而行赏罚，凡郊祀之事，掌亚献，大丧则告諡南郊，凡国有大造大疑，则与司徒司空通而论之，国有过事，与二公通谏诤之，世祖即位，为大司马，【汉官仪曰：元狩六年，罢太尉法，周制置司马，时议者以为汉军冇官千人司马，故加大为大司马，所以别异于小司马之号】，建武二十七年改为太尉，【蔡质汉仪曰：府开阙，王莽初，起大司马，后簒盗神器，故遂贬去其阙，汉官仪曰：张衡云：明帝更司马，司空府，欲复更太尉府，时公赵熹也，西曺掾，安众郑均，素好名节，以为朝廷新造，北宫整饬宫寺，旱魃为虐，民不堪命，曽无殷汤六事，周宣云汉之辞，今府本馆陶公主第舍，负职既少，自足相容，熹表陈之，即听许，其冬，临辟雍厯二府见皆壮丽，而太尉府独卑陋，显宗东顾，叹息曰：椎牛縦酒，忽令乞儿为宰时，熹子世为侍中，骖骑归，具白之，熹以为恨，频谴责均，均自劾去，道发病亡，占今注曰：永平十五年更作，太尉，司徒，司空府开阳城门内，与此不同，臣昭案，刘虞为太尉，司空，而与太尉并置焉，】。
汉官典职，太尉，孝文三年始置，七年省，武帝建元二年置，五年省，武帝更名大司马，建武二十七年，复置太尉晋，百官志晋受命迄江左，其相承不替。
宋百官志，太尉一人，掌兵事，郊祀亚献，大丧，则吿諡南郊，尧时舜为太尉，汉因之，武帝建元二年置，光武建武二十七年，罢大司马，置太尉以代之，灵帝末，以刘虞为大司马，而太尉如故。
齐职仪，太尉品第一，金章紫绶，进贤三梁冠，绛朝服，佩玉，郊庙冕服七旒，衣纁裳，服七章。
隋百官志，梁武受命之初，官班多同宋，齐之旧有太尉，后齐置太尉，司徒，司空，是为三公。
唐百官志太尉一人
六典，太尉【，晋以司马望为太尉，厯宋、齐、梁、陈，后魏、北齐并为三公，置府寮，宋后魏有大将军则不置太尉，正光以后，并置】。
安刘氏者，必勃【前汉髙祖疾甚，吕后问大臣，上曰：周勃重厚少文，然安刘氏者必勃也，可令为太尉，】跪上天子玺符，【文帝乗传至渭桥，羣臣拜谒称臣，代王下车，拜太尉，周勃进曰：愿请间言，宋昌曰：所言公，公言之，所言私，王者不受私，太尉乃跪上天子之壐符，】典职六年，勤劳不怠，【后汉章帝诏曰：司空牟融典职六年，勤劳不怠，其以融为太尉，录尚书事，】置云母屏风，【郑，字巨君，少为乡啬夫，太守第五伦行春，见而深竒之召署督邮，举孝防，后为太尉，时举将第五伦为司空，班次在下，正朔朝见，曲躬而自卑，帝问之，知其故，遂听置云母屏风分隔，其间由此以为故事，】四世，德业相继，【杨震秉赐彪，四世为太尉，德业相继，为东京名族，震字伯起，尝居客于湖，不答，州郡礼命数十年，众人谓之晚暮，而震愈笃，后有鹳雀衔三鳣鱼，飞集讲堂前，都讲取鱼进曰：鳣者卿大夫服之象也。数三者，法三台也，先生自此升矣，后果至，太尉】鹳雀衔，三鳣【见上，】奏劾近官，【杨秉，字叔节，为太尉，时中常侍侯览弟参为益州刺史，累有赃暴虐一州，明年，秉劾奏参，槛车征诣廷尉，参惶遽自杀，秉因奏览及中常侍具瑗口，臣案图旧典，宦竖之官，本在给事省闼，司昏守夜，而猥受过宠，执政操权，书奏，尚书召对，秉掾属曰：公府外职，而奏劾近官，经典汉制，有故事乎？秉使对曰：春秋赵鞅以晋阳之甲，逐君侧之恶，传曰：除君之恶，惟力是视，汉世故事，三公之职，无所不统，尚书不能诘，帝不得已，竟免览官，而削瑗国毎，朝廷有得失，辄尽忠谏，多见纳用，】免归乡里，【刘宠，字祖荣，为太尉，以日蚀策免归乡里，】时人称长者，【宠为太尉，以日蚀免归，尝出京师，欲息亭舍，亭长止之曰：整顿洒扫，以待刘公不得入也，宠无言而去，时人称其长者也。】清白为百寮式，【邓彪字智伯，为太尉，在位清白，为百寮武，】陈忠荐刘恺【恺，字伯豫，厯位司空，司徒，上书称疾致仕，防太尉马英策罢，尚书陈忠上疏荐恺曰：臣闻三公上则台阶下，象山岳股肱，元首鼎足居职，伏见前司徒刘恺，沉重渊懿，道德博备，频歴二司举动得礼，以疾致仕，侧身里巷处纯，进退有度，百僚矜式，海内归懐徃者孔光，师丹，近世邓彪，张酺皆去宰相，复序上司，诚宜简练卓异，以厌众，书奏，诏引恺拜太尉，】拒耿宝，荐李常侍，兄【杨震代刘恺为太尉，帝舅大鸿胪耿宝荐中常侍李闰见于震，震不从，宝乃自徃震曰：李常侍国家所重，欲令公辟其兄，宝惟传上意尔，震曰：如朝廷欲令三府辟召，固宜有尚书，遂拒不许，宝大恨而去，】视事三年，病乞骸骨，【刘恺拜太尉，视事三年，病乞骸骨，久乃许之，】有匪石，不贰之心，【冲帝诏书曰：太尉赵峻二世，掌典枢衡，有匪石，不贰之心，】忠正不挠，有史鱼之风，【又曰：三公，国之桢干，朝廷取正，以成断金，大司农李固公族之苗，忠正不挠，有史鱼之风，其以固为太尉，与大将军防录尚书事，】璇玑不平，冦贼奸宄，则责太尉【李固传，臣闻台辅之佐，实和隂阳璇玑不平，冦贼奸宄，则责在太尉，】坐使人于单席，【羊续字兴祖，灵帝欲以续为太尉，时拜三公者，皆输东园礼钱千万，令中使督之，曰：左驺其所之，徃辄迎致礼敬，厚赠赂续，乃坐使人于单席，举缊袍以示之，曰：臣之所资，惟斯而已。左驺白之，帝不悦，以此故不登公位，注驺骑士也，】任重责大，【刘寛，字文饶，为太尉，常于坐被酒睡伏，帝问曰：太尉醉耶？寛对曰：臣不敢醉，但任重责大，忧心如醉，】三登【胡广，在公台三十余年，厯事六帝，礼任甚优，毎逊位辞病，及免退田里，未尝满嵗辄复升进，凡一履司空，再作司徒，三登太尉，又为太傅，其所辟命，皆天下名士，故吏陈蕃，李咸并为三司，蕃等每朝防辄称疾避广，时人荣之。】箴【，崔骃箴曰：上之云，据下之云，戴茍非其人，斁我帝载，】食脱粟饭，【李咸孤时自立，自大鸿胪拜太尉，其在相位，约身率下，常食脱粟饭，酱菜而已，】不与州郡交通，【刺史二千石牋记非公事不发，省以先乞骸骨，见许，悉还所赐物乗敝牛车而去，】入三嵗租税助郡国廪假【，张禹为太尉，时连嵗灾荒府藏空虚，禹上疏求入三嵗租税以助郡国，廪假许之，】不敢先，佩印绶，【陈蕃与黄宪同郡及蕃为三公，临朝叹曰：叔度若在，吾不敢先佩印绶矣，】货赂中官【宦者传曹嵩，灵帝时，货赂中官及输西园钱壹万亿，故位至太尉】所辟，皆海内长者，【续汉书王龚为太尉在位，恭慎自守，非公亊不通州郡书记，其所辟命，皆海内长者，】父尚在，【东观汉记张酺，字孟侯，为太尉，酺毎迁转，乃一到洛，父来适，防正腊公卿罢朝，俱贺嵗奉酒上酺，父寿极欢，醼莫不嘉其荣也，】食脱粟，飰卧布被，【谢承后汉书京兆朱宠，字仲威，为太尉家贫，食脱粟，飰卧布被，朝廷赐锦被梁肉，皆不敢当，】两白鹿随车【郑，为临淮太守，行春有两白鹿随车夹毂而行，怪问主簿，黄国鹿为吉，防国拜贺曰：闻三公车图画作鹿，明府当为宰相，后果为太尉，】策免就国，【华峤后汉书，安帝即位，太尉徐防以灾异，冦贼策免就国，凡三公以灾免，自防始也。】羊续不代刘虞【袁崧后汉书太尉刘虞让位于羊续，灵帝时，为王公者，皆输礼钱十万，续举缊袍以示之，曰：臣之所有，惟此而已，遂不代虞，】三不惑，【张璠汉记，杨秉为太尉，常曰：我有三不惑：酒色财，天下称为名公，】更治府【，应劭汉官仪，河间相张衡云：明帝以为司徒，司空府已荣，欲更治太尉府，公南阳赵熹也，余见前后汉百官志注，】齐七政，训五兵，【汝南先贤传陈蕃拜太尉，让曰：齐七政，训五兵，臣不如王畅，】载舆上殿，【魏志钟繇，字元常，迁太尉时，司空王盟，并先世名臣，文帝罢朝，谓左右曰：此三公者，乃一代之伟人也，后世殆难继矣！明帝即位，迁太傅，繇有膝疾，拜起不便，时华歆亦以髙年疾病朝见，皆使舆车，虎贲舁上殿就坐，是后三公有疾，遂以为故事，】不得已，乃起【华歆，字子鱼，明帝即位，转太尉歆，称疾乞退，让位于管宁，帝不许，遣常侍缪袭奉诏喻指，又诏袭须歆，必起乃还，歆不得已，乃起】其清，不可及【，傅子曰：敢问今之君子曰：袁郎中积徳行俭华太尉积徳居顺其智可及也，其清不可及也，事上以忠，济下以仁，晏婴行父何以加诸】，白起韩信，吴汉亚夫不足比勲【，邓艾既平刘禅，诏曰：艾耀武奋威，深入虏廷，虽白起破强楚，韩信克劲，赵吴汉擒子阳，亚夫灭七国，计功论美，不足比勲，其以艾为太尉，】登上公，以副众望，【吴志，孙皓诏曰：范慎勲徳俱茂朕所倚凭，宜登上公，以副众望，可为太尉，】安有三公辄拜人【，晋志王祥见三公门，王公相去一阶，注】，旬月之中，使者八至，【中兴书，桓温授侍中，太尉，固让不受，旬月之中，使者八至，轺车，相望于道，温遂领职】，进登上台，【挚虞册，陇西王太尉文曰：朕惟君行为时表，亲则宗臣，论道经邦，保又皇家，是用进登上台，】在公位，冲心愈约，【郄鉴为太尉，虽在公位，冲心愈约，劳谦日昃，诵玩坟索，自少及长，身无择行，咸康五年秋，寝疾，上疏逊位，不许】絶闇中遗金，【雀鸿前赵录，太尉范隆，曽有所荐，得美官者，于闇中以金遗隆隆数而责之言，人不知也，谨不敢漏泄，父母兄弟隆曰：神已知矣，其可取耶？遂絶之】触目琳琅，珠玉【世説有人诣王太尉，遇安丰大将军，丞相在徃别屋，见秀平子，还语人曰：今日之行，触目琳琅，与珠玉】日蚀，勿贬【齐职仪，魏黄初三年，日蚀，奏免太尉贾翊，诏天地灾害，责在朕躬，勿贬三公，遂为永制。】异官同爵，【古今通语，异官同爵共位，别职兴仁，隆化幽赞，神明者，谓之太尉，】立五庙，【唐李晟拜太尉，诏为晟立五庙成，官给牲牢，祭器床帐，礼官相仪以称焉，】定赴上仪，优宠元臣，【国朝天禧元年，王旦加太尉，依前充玉清昭应宫使，令礼院详定赴上仪，上优宠元臣，故有是命。】扶掖升殿，【新授太尉王旦入谢，便坐，上以其羸瘠，拜起颇难，命谒者扶掖升殿，赐坐劳问，又遣其子大理评事雍赍官告赐之，加袭衣，金带，鞍勒马，如宰臣例，】星在杓南，主宣德化，【天文录三公星，在北斗杓南，主宣德化和隂阳若今之太尉，司空之象也。】恨无官酬公，【唐李德裕，以刘槙诛策功，拜太尉，德裕固让言，唐兴，太尉惟七人，尚父子仪乃不敢拜，近王智兴，李载义皆超拜保傅，盖重惜此官，裴度为司徒十年，亦不迁，臣愿守旧秩足矣，帝曰：吾恨无官酬公，母固辞】毎，顾我毛发，森竖【，宣宗即位，德裕奉册太极殿，帝退谓左右曰：向行事近我者，非太尉耶？毎顾我毛，髪为森竖，翼日，罢为检校司徒，同中书门下平章事，荆南节度使】。
司徒
尚书舜典，帝曰：契百姓不亲，五品不逊，汝作司徒，敬敷五教，在寛。
周官司徒掌邦教敷五典扰万民
尚书大传百姓不亲五品不训则责之司徒
礼记王制，司徒脩六礼以节民性，明七教以兴民德，齐八政以防淫，一道德以同俗，养耆老以教孝，恤孤独，以逮不足，上贤以崇德，简不肖以黜恶，【曲礼曰天子之王官曰：司徒，司马，司空，司士，司冦】。
月令，孟夏之月，司徒巡行县鄙，命农勉作，毋休于都，周礼地官大司徒之职，掌建邦之土地之图，与其人民之数，以佐王安扰邦国，以天下之图，周知九州之地，广轮之数，辨其山林，川泽，丘陵坟衍原隰之名物，又曰：大司徒之职，凡建邦国，以土圭土其地而制其域，又曰：大司徒之职，以五礼防万民之伪而教之中，以六乐防万民之情而教之和。
又曰大司徒之职以保息六养万民
大戴礼地宜不殖，财物不蕃，万民饥寒，教训不行，风俗淫僻，百姓户亡，人民流散曰危，危，则饬司徒。
左传祝鸠氏司徒也
论语摘辅像仲尼为素王顔渊为大司徒
前汉百官公卿表，卨作司徒，敷五教，周地，官司徒掌邦教，丞相，秦官，哀帝元寿二年更名大司徒。
后汉百官志，司徒公一人，【孔安国曰：主徒众，教以礼义】，本注曰：掌人民事，凡教民孝弟，逊顺谦俭，养生送死之事，则议其制，建其度，凡四方民事功课嵗尽则奏其殿最而行赏罚，凡郊祀之事，掌省牲视濯，大丧则掌奉安梓宫，凡国有大疑大事，与太尉同，世祖即位，为大司徒，【汉官仪曰：王莽时议以汉无司徒官，故定三公之号曰大司马，大司徒，大司空也，世祖即位，因而不改，蔡质汉仪曰：司徒府与苍龙阙对，厌于尊者，不敢号府，应劭曰：此不然，丞相旧位在长安时，府有四出门，随时听亊，明帝本欲依之，进于太尉，司空，但为东西门，国毎有大议，天子车驾亲幸其殿西王侯以下更衣，并存毎嵗州郡聴采，长吏否，民所疾苦，还条奏之，是谓之举，謡也，顷者举謡言者，掾属令史都防殿上，主者大言，某州郡行状云何？善者同声称之，不善者各尔衘枚，大较皆取无名势，其中或有爱憎微栽，黜陟之闇昧也，若乃中朝熙恬践周，召之列，当轴处中，忘蹇谔之节，惮首尾之讥，悬囊提撮，无能清澄，其与申屠嘉切责邓通，王嘉封还诏书，邈矣乎？周礼有外朝，干宝注曰：礼，司徒府中有百官朝防天子与丞相决大事，是外朝存者，】建武二十七年，去大【，汉旧仪，哀帝元寿二年，以丞相为大司徒，郡国守长史，上记事，竟遣公出庭，上亲问百姓所疾，记室掾史一人，大音读，勑毕遣勑曰：诏书殿下禁吏无苛暴，百姓困于衣食，二千石帅劝农桑，思称德厚恩，有赈赡，无烦扰夺民时，今日公卿已不务饬俭，恪奢侈过制度以益甚，二千石身帅有以化之，民冗食者，请谨以法，养视疾病，致医药务治之，诏书无饬厨养，至今未变，乂更过度，甚不称，归告二千石，务省约如法，且案不改者，长吏以官寺卿亭漏败，墙垣圯坏不治，无办防者不胜任，先自劾不应法，归告二千石，听十年，更名相国，案献帝初，董卓自太尉进为相国，而司徒不省，及建安末，曽公为丞相，郄虞为御史大夫，则罢三公官，茍绰晋百官表注曰：汉丞相府门无阑，不设铃，不警鼔言其深大濶逺无节限也】。
蔡邕月令章句司徒散官也
魏志黄初元年改相国司徒
魏名臣奏，黄门杜恕奏曰：汉故事，人民疾病，责之司徒，晋职官志，太尉，司徒并古官，自汉歴魏置以为三公，及晋受命迄江左，其官相承不替。
宋百官志，司徒一人，掌民事，郊祀掌省牲视濯，大丧，安梓宫少昊氏以鸟名官，而祀鸠氏为司徒，尧时舜为司徒，舜摄帝位，命契为司徒，契孙曰：微亦为夏司徒，周时司徒为地官，掌邦教，汉西京初不置，哀帝元寿二年，罢丞相，置大司徒，光武二十七年，去大。
南齐百官志司徒府领天下州郡名数戸口籍
齐职仪，司徒品秩，冠服同丞相郊庙，服冕同太尉，汉哀帝从朱博议，始置三司，改丞相为大司徒，以孔光为之，魏以华歆为之。
隋百官志，梁武受命之初，官班多同宋，齐之旧，有司徒后齐置太尉，司空，是为三公。
唐百官志司徒一人
六典司徒【，汉制，司徒所部太仆，鸿胪，廷尉三卿，汉末罢，三公置丞相，魏罢丞相，置三公以华歆为司徒，晋以何曽为司徒，赵王伦篡位，以梁王彤为丞相，省司徒，肜迁复旧，永嘉元年，王夷甫为司徒，东海王钺为丞相，则始两置矣，成帝以王导为丞相，以司徒府为丞相府，导薨，复旧，宋有丞相，又置司徒，齐以丞相为赠官，梁又两置陈氏，以丞相为赠官，后魏正光之后，复两置北齐废，丞相干明中，又两置后周并废，丞相置司徒，皇朝因之】。
作股肱心膂，【书穆王命君牙为大司徒，王若曰：呜呼，君牙，惟乃祖乃父服劳王家，厥有成绩，纪于太常，今命尔予翼，作股肱心膂，纉乃旧服，毋忝祖考，】农父【，酒诰曰：矧惟若畴圻父簿违，农父若保，宏父定辟，注农父司徒也，】父子善于其职，【诗缁衣美，郑武公也，父子并为周司徒，善于其职，国人爱之，】以官废职，【左传，桓公六年九月丁卯，子同生，公与文姜，宗妇命之，公问名于申繻，对曰：不以官，以官则废职，晋以僖废，司徒僖侯名，司徒废为中军也，】不与三桓谋，而召孔丘，【符子曰：鲁侯以孔子为司徒，将召三桓议之，乃谓左丘明，丘明曰：孔丘其圣人欤？夫圣人任政，过者离位焉，君虽欲谋，其将弗合乎？鲁侯曰：吾子奚以知之？丘明曰：周人有爱裘人而好珍羞，欲为千金之裘，而与狐谋其皮，欲具少牢之珍而与羊谋其珍，言未卒，狐相与逃于重丘之下，羊相呼藏于深林之中，故周人五年，不制一裘，五年不足一牢，何者？周人之谋失，今君欲以孔丘为司徒，召三桓而议之，与狐谋裘与羊谋羞哉！于是鲁侯，遂不与三桓谋，而召孔丘为司徒，】允民望，【江氏家传江统，字应元，时太傅从亊中郎庾子嵩以风韵见重，亦雅敬君德，毎云：当今可以居司徒，允民望者，江生具人也，】年二十四【，后汉光武即位于鄗，使使持节拜邓禹为大司徒，策曰：前将军禹，深执忠孝，与朕谋谟帷幄，决胜千里，孔子曰：自吾有回，门人日亲斩将破军，平定山西，功効尤着，百姓不亲，五品不训，汝作司徒，敬敷五教，在寛，今遣奉车都尉授印绶，封为鄼侯，邑万戸，敬之哉！禹时年二十四，】明察守正，【侯霸，字君房，为大司徒，封闗内侯在位，明察守正，奉公不回，】恭约尽忠，【冯勤，字伟伯，迁司徒，先是，三公多见罪退，帝贤勤，欲令以善自终，乃因宴见从容戒之曰：朱浮上不忠于君，下陵轹同列，竟以中伤至今，死生吉凶未可知，岂不惜哉！人臣放逐受诛，虽复追加赏赐赙祭，不足以偿不訾之身，忠臣孝子，覧照前世以为镜，诫尽忠于国，事君无二，则爵赏光于当世，功名列于不朽，可不勉哉！勤愈恭，约尽忠，号称任职，中元元年薨，帝悼惜之，】在职清俭，【蔡茂字子礼，为司徒，在职清俭匪懈，茂初在广汉，梦坐太殿，极上有三嵗禾跳取之，得其中穗，辄复失之，以问主簿郭贺，贺离席而庆曰：大殿者，官府之形象也，极而有禾，人臣之上禄也，取中穗，中台之位也；于字禾失为秩，虽曰失之，乃所以得禄秩也，衮职有阙，公其补之，旬月而茂徴焉】愿降，司徒伏公【伏湛，字惠公，光武即位，知湛名儒旧臣徴拜尚书，时大司徒邓禹西征闗中帝以湛才任宰相，拜为司直，行大司徒事，车驾毎出征伐，常留镇守，总摄羣司，建武三年，遂代邓禹为大司徒，时贼徐异卿等万余人据富平，连攻之不平，惟云愿降司徒伏公，帝知湛为青，徐所信向，遣到平原，异卿等即日归降，】以白虹贯日，策免【郎顗上章曰：窃见今月十四日乙卯时，白虹贯日，凡日旁气色白而纯者，名曰虹贯日中者，侵太阳也，见于春者，政变常也，易传曰：公能其事，序贤进士，后必有喜，反之则白虹贯日，以甲见则谴在中台，自司徒居位隂阳多谬宜黜，司徒以应天意，注韩诗外传曰：三公者，司空，司徒，司马也，司马主天，司空主地，司徒主人，是故隂阳不调星辰，失度责之，司马山陵崩，絶川谷不流，青之司空，五谷不殖，草木不茂，责之司徒，甲乙东方，主春生殖，五谷之时也，而白虹以甲乙日见明，责在司徒也，时刘﨑为司徒，至阳熹三年，策免】禄养亲族，【宣秉字臣公，拜大司徒司直，所得俸禄，辄以收养亲族，自无担石之储，】赐帛什器帷帐，【鲍昱，代王敏为司徒，赐钱帛什器惟帐，】廉直公正，【郭丹为司徒，在朝廉直公正，】有四子，无立锥之计，【范迁为司徒，有宅数畆，田不过一顷，复推与兄子，其妻常曰：君冇四子无立锥之计，】铜臭，【崔烈歴为郡守，九卿，灵帝时，□鸿都门，榜卖官爵，公卿州郡，下至黄绶，各有差。时段颎樊陵，张温等虽有功勤名誉，皆先输货财而后登公位，烈入钱五百万，得为司徒，于是声誉衰减，问其子钧曰：吾居三公，于议者何如？钧曰：大人少有英称，歴位卿寺，论者皆谓当为三公，而今登其位，天下失望，烈曰：何为然也？钧曰：论者嫌其铜臭，】讨赤眉不时进，【东观汉记，邓禹为司徒，讨赤眉不时进，光武书曰：司徒尧也，赤眉桀也，今长安饥民，孰不延望，】忧念王室，【袁安为司徒，毎朝防忧念王室，未尝不流涕，】卧麄布被，【谢承后汉书刘宠为司徒，卧麄布被】，妻子不入官舍，【续汉书王良，拜司直行大司徒事，妻子不入官舍，】赠赙，异他相【，张酺，字孟侯，代鲁恭为司徒，月余薨乗舆缟素临吊，赐冢茔赠赙，恩宠异于他相也，】家无担石之储，【华歆，文帝时为司徒，素清贫，禄赐以赈施，亲戚故家无担石之储，公卿常并赐没入生口，唯歆出而嫁之，帝叹息】赐生口出嫁，【上】蔬食，【华歆为司徒，素清贫，文帝下诏曰：司徒国之隽老，所以和阴阳，理庶事，今大官重膳，而司徒蔬食，甚无谓也。特赐御衣，及明帝即位，转太尉】梦，松生腹上，【吴录曰：丁固，初为尚书，梦松树生其腹，上谓人曰：松字十八公，后十八嵗吾其为公乎？卒如梦焉，】诸葛亮拜许靖【，蜀志许靖，字文休，先主即尊号，策靖曰：朕获奉洪业，君临万国，夙宵惶惧，不能绥百姓，百姓不亲，五品不逊，汝作司徒，其敬敷五教，在寛，君其朂哉？秉德无怠，称朕意焉。靖虽年逾七十，爱乐人物，纳诱后进，清谈不倦，丞相诸葛亮皆为之拜，】得人副逺近之望【，晋荀朂答诏曰：司徒何曽，迁太宰，诏问朂司徒，当得人副逺近之望并治，事见才谁可也？朂表，三公具瞻之望，诚不可用，非其人，昔魏文帝用贾诩为公孙权笑之，】垂没之人，汚官府【山涛为司徒，固辞已勑，断章表，乃卧加章绶，涛曰：垂没之人，岂可汚官府乎？舆疾归家，】膏肓之疾，【晋王戎拜司徒，虽位总鼎司，而委事僚寀间乗小马从便门而出游，见者不知其三公也，故吏多至大官，道路相遇辄避之，性好兴利，广收八方园田水碓，周徧天下，积货聚钱，不知纪极，毎日执牙筹，昼夜筭计，恒若不足，而又俭啬，不知奉养天下，人谓之膏肓之疾，】朝罢，迳还送章绶，【魏舒字，阳元为司徒，年过致仕，有逊让章而无居宅，乃渐以俸秩之余，为第一所，舒素为人先行而后言，故未尝语亲疏，言当逊位，九年正月，整法服入殿，朝防罢，迳还奉送章绶，内外莫有知舒，此情者】五教之官，【王隠晋书石苞，拜大司马，防免，以公归第，诏以苞为司徒，虽以过防受黜，寻授五教之官，深陈 农桑，本务明其考课，居五年，天下称之，】年过致仕，无田宅，【见上魏舒，】板舆上殿，【晋诸公赞司徒傅只疾逊位，不许，板舆上殿，】美选【，晋中兴书，中书刘隗从兄畴，字王乔，司讷之子也，永嘉中，从左长史，为阎鼎所害，畴有重名，司空蔡谟叹曰：刘王乔南渡，司徒公之美选也，】吏属，皆令皂服【，王浑迁司徒，仍加兵浑，以司徒文官，主吏不持兵及吏属绛衣，自以非是旧典，皆令皂服，论者美其识体】奏，州郡农桑赏罚，【石苞为司徒，奏州郡农桑未有赏罚之制，宜遣掾属循行，皆当均其土宜，举其殿最，然后黜陟，】旧丞相之职，【何曽以太保，侍中，领司徒，曽固让，诏曰：司徒旧丞相之职，自古及今，总论人物化，治之本，以君道，故选于众而复盘桓，非所闻也。】烦务不可久劳，耆艾【，武帝时何曽，以太傅、领司徒，屡逊位，诏以司徒所掌烦务，不可以久劳耆艾，其进位大朝防乗舆剑履上殿，如汉萧何魏钟繇？故事】见者，不知是台司【曹嘉之，晋记王戎再至，司徒委事，掾属乗小马从便门出，见者不知是台司也，】旧望清重，【荀氏家传维，字大章，中宗为晋王，时将徴为司徒问，太常贺循曰：维旧望清重，勤劳显著，迁训五品，以统人伦，实人望，诏以为司徒，】落水，三公【宋谢超宗为人恃才使酒，多凌忽，司徒褚彦回因送湖州刺史王僧防阁道壊坠水仆射王俭惊，跣下车，超宗拍掌笑曰：落水三公，坠车仆射，彦回出水霑，湿狼籍，超宗先在僧防舫，曰：有天道焉，有地道焉，天所不容，地所不受，投舁河伯，河伯不受，彦回大怒曰：寒士不逊，超宗曰：我不卖，袁刘得富贵焉，免寒士乎？】欲减功臣之地，以给民【，隋书王谊为大司徒，苏威立议，以为戸口滋多，民田不赡，欲减功臣之地以给民，谊奏曰：百官表歴世勲贤方蒙爵土，一旦削之，未见其可。如臣所虑，正恐朝臣功德不建，何患民田有不足，上然之，竟罢威议，】和五教，理人伦，【古今通语，和五教，理人伦使，风行俗平，万国咸宁者谓之司徒，】辨博通，见【曹植辅臣论辨博通，见秉道度德，才识充乎内智谋从于外，解疑释滞，剖散盘结者，主司徒】録诏书颁天下，【国朝宰相吕夷简，诏特守司徒，依前兼门下侍郎，同中书门下平章事，三表恳让，不敢当，乃降诏，上令录其诏书，颁于天下，使四海之人，知朝廷有退让之臣】。
司空
尚书舜典舜曰：咨！四岳，有能奋庸熙帝之载，佥曰：伯禹作司空，帝曰：俞，咨；禹，汝平水土，惟时懋哉！
周官司空掌邦土，居四民时地利，【冬官卿主国土以居民，士农工商四人，使顺天时，分地利授之，土生百谷，故曰土】。
大传沟渎壅遏水为民害，广而不垦则责之，司空韩诗外传山陵崩阤，川谷不通，五谷不殖，草木不茂，则责之司空。
礼记王制，司空执度度地居民，山川沮泽，时四时量地逺近兴事任力。
左传爽鸠氏司空也
春秋元命苞危，东六星，两两而比曰：司空主水，金木守之，天下忧水。
家语鲁定公，以孔子为司空，乃别五土之性，而物其所生之宜，咸得厥所。
又曰：度量不审，举事失理，都鄙不修，财物失所，曰：贫贫则饬司空。
前汉百官公卿表，禹作司空，平水土，【师古曰：空穴也。穿土为空，以居人也，】周冬官司空掌邦事，御史大夫，秦官，成帝绥和元年，更名大司空，禄比丞相，置长史，如中丞，官职如故，哀帝建平二年，复为御史大夫，元寿二年，复为大司空。
后汉百官志，司空一人，【马融曰：掌营城郭，主司空土以居民】，本注曰：职掌水土事，凡营城起邑，浚沟洫，修坟坊之事，则议其利，建其功，凡四方水土功课嵗尽则奏其殿最而行赏罚，凡郊祀事，掌扫除乐器，大丧则掌将校复土，凡国有大造大疑，諌争与太尉同，世祖即位，为大司空，【应劭汉官仪曰：绥和元年，罢御史大夫官法周制，初置司空，议者又以县道官有狱司空，故复加大，亦所以别大小之文，】建武二十七年，去大【，汉旧仪曰：御史大夫勑上计丞，长史曰：诏书殿下布告郡国，臣下承宣无状，多不究，百姓不蒙恩被化，守长史到郡，与二千石同力，为民兴利除害，务有以安之，称诏书郡国有茂才，不显者言残民贪汚烦扰之吏，百姓所苦，务勿任用，方察不称者，刑罚务于得中，恶恶止其身，选举民侈过度，务有以化之，问今嵗善恶执与徃年对，上问今年盗贼，孰与徃年得无有羣辈大贼对上，臣昭案：献帝建安十三年，又罢司空，置御史大夫，御史大夫郄虑免，不复补，荀绰晋百官表注曰：献帝置御史大夫，职如司空，不领侍御史，】晋职官志，太尉，司徒，司空并古官，自汉歴魏置以为三公，及晋受命，迄江左相承不替。
宋百官志，司徒一人，掌水土事，郊祀掌扫除，陈乐器，大丧，掌将校复土，舜摄位，以禹为司空，契之子曰宜亦夏司空，殷汤之时，咎单为司空，周时司空为冬官，掌邦事，汉西京初不置，成帝绥和元年，更名御史大夫为大司空，哀帝建平二年，复为御史大夫，元寿二年，复为大司空，光武二十七年，去大献帝建安十三年，又罢司空，置御史大夫，御史大夫郗虑免不复补，魏初又置司空齐职仪，司空品秩，冠服同太宰舜以禹为司空，成王以毛公为司空，宋以武公之讳，改司空为司城，楚改司空为莫敖，秦置。御史大夫，省司空。
后周书冬官谓之大司空掌邦事，以五材九范之徒，佐皇帝富邦国，大祭祀，行洒扫庙社，四望则奉豕牲，隋百官志，梁武受命之初，官班多同宋，齐之旧，有司空后周置太尉，司徒，司空，是为三公。
唐百官志司空一人
六典司空【，汉制，司空所部宗正少府，司农三卿，魏省，御史大夫置司空，景初二年，以司校尉崔林为司空，晋以茍顗为之歴宋，齐、梁、陈，后魏、北齐皆省，御史大夫置司空，后周二职并废，隋氏讳忠，以御史中丞为大夫，故又置司空】。
环济要略，冬官司空掌邦事，营城郭都邑，立社稷宗庙造宫室，器械，监百工也。
以官废职，【左传，宋以武公废，司空武公名，司空故废焉。】经为世儒宗，德为国黄，耉【前汉师丹，字仲公，为大司空，策免罢归，尚书令唐林上疏曰：窃见免司空丹策书，辄深痛切，君子作文，为贤者讳，丹经为世儒宗，德为国黄，耉海内，未见其大过，事既已徃免爵太重，京师识者咸以为宜复丹邑爵，使奉朝请，】所居无赫赫名，【前汉何武，字君公，为楚内史，厚两龚在沛郡厚两唐，及为公卿，荐之朝廷，此人显于世者，何侯力也？世以此多焉。然疾朋党，问文吏必于儒者，问儒者必于文吏，以相参检，欲除吏，先为科例，以防请托，其所居亦无赫赫名，去后常见思，及为御史大夫，司空，武后母在郡，遣吏归迎防，成帝崩，吏恐道路有盗贼，后母留止，左右或饥，武事亲不笃，哀帝亦欲改易大臣，遂策免武諌，大夫鲍宣，数称寃复为御史大夫，】举措烦碎，不合众心，【何武为司空，事后母不笃，诏以其举措烦碎，不合众心，孝声不闻，恶名流行，其上大司空印绶，遂策免之】，一旦入朝，在功臣之右，【窦融，拜冀州牧，十余日，迁大司空，融自以为非旧臣，一旦入朝，在功臣之右，召防进见，容貌辞气，卑恭巳甚，帝以此愈亲厚之，】去籍通客，【陈宠为司空，故亊以计吏至时，自公以下督属籍，不通宾客，以防闗交宠去籍通客，以明无所不受，论者大之】，身死之后，勿议传国【张奋，字穉通，父纯，临终勑家，丞曰为司空，无功于时，猥蒙爵土，身死之后，勿议传国，奋兄根，少被疾，光武诏奋嗣爵，称纯遗勑，固不肯受，帝以奋违诏，勑收下狱，奋惶怖，乃袭封，】口陈时政，【张奋为司空时嵗灾旱祈雨不应，乃上表即时引见，复口陈时政之宜，帝召太尉，司徒幸洛阳狱，录囚徒，大雨三日，】一足不任，则覆乱美实，【彭宣，字子佩，自御史大夫转为大司空，防哀帝崩，新都侯王莽为大司马，秉政专权，宣上书言：年齿老钝，数伏疾，愿上大司空，长平侯印绶，乞骸骨归乡里，从之，彭宣上书云：三公鼎足承君，一足不任，则覆乱美实，】奉公尽节，言事无所依违，【第五伦字伯鱼为司空，奉公尽节，言亊无所依违，诸子或时諌止，辄比遣之，吏人奏记及便宜者，亦并封上。其无私若此，性质慤，少文采，在位以贞白称，时人方之前朝贡禹，然少蕴借，不修威仪，亦以此见轻，或问伦曰：公有私乎？曰：昔人有与吾千里马者，吾虽不受毎，三公有所选举，心不能忘，而亦终不用也，吾兄子尝病，一夜十徃退而安寝，吾子有疾，虽不省视，而竟夕不眠，若是者，岂可谓无私乎？】奉公不挠，言议果决，【第五伦，章帝立，征拜司空，奉公不挠，言议果决，后自陈老以二千石禄俸终厥身，】以地震策免，【陈忠以三府任轻，几事専委尚书而灾眚变咎，辄切免，公台忠以为非国旧体，上疏諌曰：臣闻君使臣以礼，臣亊君以忠，三公称曰：冢宰王者，待以殊敬，在舆为下，御坐为起，入，则参对而议政，亊出则监察而董是非，汉典旧事，丞相所请，靡有不听，今之三公，虽当其名而无其实，选举诛赏，一由尚书，尚书见任重于三公，陵迟以来，其渐久矣，臣忠心常独不安，是故临亊战惧，不敢穴，见有所兴造，又不敢希意同僚以谬平典而谤讟，日闻罪足万死，近以地震，策免司空陈褒，今者灾异，复欲切让三公，昔孝成皇帝以妖星守心，移咎丞相，使贲丽纳説方进自引卒，不蒙上天之福，】辟雍，于行礼中，拜【伏恭为太傼，帝临辟雍，于行礼中，拜恭为司空，儒者以为荣，】以沈正见重于世，【任隗，字伯卿，拜司空，隗义行内修，不求名誉，以沈正见重于世，諌窦宪击匈奴，独与司徒袁安持重处？正鲠言直，议无所囬，隠】在位奉法而已，【张敏，字伯达，拜司空，在位奉法而已，视事三载，以病乞身，不听，六年春，行大射礼，陪位顿仆，乃策罢之，】举动方重，得大臣节，【年融，字子优，为大司农，时显宗方勤万几，公卿数朝防毎，辄延谋政事，判折狱讼，融经明才髙，善论议，帝数嗟叹，以为才堪宰相，明年，代伏恭为司空，举动方重，甚得大臣节，】家无资产，以清行致称，【宋，字仲子，为大司空，所得相俸，分赡九族，家无资产，以清行致称，推进贤士冯翊桓梁三十余人，或相及为公卿者，常朝见，御坐新屏风，圗画列女，帝数顾视之，正容言曰：未见好德如好色者，帝即为彻之，】断断守善【谢，弼上封事曰：今之四公，惟司空刘宠断断守善，余皆素餐，致冦之人，可因灾异，并加罢黜，四公谓刘矩为太尉许训为司徒，胡广为太傅，及宠也，书曰：如冇一个臣，断断兮无他技，】卖弄国恩，【朱浮为大司空，坐卖弄国恩，免】下理，坤道上和乾元，【汉官解诂，能下理，坤道上和乾元，谓司空】水土之官，【东观汉记王梁，初，为野王令，世祖议选大司空赤伏符曰王梁主衞作武上，以野王卫之所徒，武水神之名，司空水土之官也，于是拜梁为大司空，】扫地以待，足下【华阳国志赵瑶，字元珪，自扶风太守来之郡，司空张隰，谓曰：第五伯鱼从蜀郡为司空，令扫吾第以待，足下】主土，不言土【，白虎通司空主土，不言土而言空，空尚主之，况于实乎？】白衣登三公，【荀氏家传荀爽字慈明，董卓秉政，徴之起岩穴九十五日而为司空，时号为白衣，登三公】，三公封列侯，【魏志景初元年，司徒，司空并阙，散骑侍郎，孟康曰：夫宰相者，天下之所瞻效，诚宜得秉忠履正，本德仗义之士，足为海内所师表者，窃见司校尉崔林；禀自然之正，性体髙雅之宏量，论其所长，以比古人忠恺不回，则史鱼之俦，清论守约则季文之匹，遂为司空，封安阳亭侯，三公封列侯，自林始也，】岂可以老病忝之【，徐邈拜司空，叹曰：三公论道之官，无其人则缺，岂可以老病忝之哉？固辞不受，】上封事，削其草【，陈羣为司空，前后数密陈得失，每上封事，辄削其草，时人及其子弟，莫能知也。论者或讥羣居位拱黙，羣薨，正始中，诏送羣臣上书，以为名臣奏议，朝士方见羣，諌事皆叹息焉，】名臣奏议【上，】上疏谏，逰猎【王朗为司空，文帝颇出游猎，或昏夜还宫，郎上疏諌，帝报曰：览表，虽魏绛称虞箴以讽晋悼，相如陈猛兽，以戒汉武，未足以喻，方今二冦未殄，将帅逺征故时入原野，以习戎备，至于夜还之戒，已诏有司施行，】不遣使【世说诸葛诞为司空，书至，诞曰：我当在王文舒后，今便为司空，不遣使健步赍书，使以兵付乐綝，此必綝所为，乃将左右数百人至扬州，州人欲闭门，诞叱之曰：卿非我故吏耶？迳入綝逃上楼，就斩之，】儒雅有筹略，【晋张华，彊记黙，识四海之内，可指诸掌，拜司空，华儒雅有筹略，尽忠佐辅，虽当闇主虐后之朝，而海内晏然，华之功也。】不敢以垂死之年，累辱朝廷，【秦始中，郑袤为司空，曰：三公上应天心，茍非其人，实伤和气，不敢以垂死之年，累辱朝廷，固辞，久之，见许，以侯就第，】不营产业，身没行显，【诏故司空王基，着德立勲，治身清素，不营产业，身没行显，足用厉俗，其以奴婢二人赐其家，】为三公，是天下无人矣，【陆玩，字士珪，王导郗鉴，庾亮继薨，迁玩司空，给羽林四十人，玩比陈让，既拜叹息，谓宾客曰：以我为三公，是天下无人矣，谈者以为知言。】作禹贡地域图十八篇，【裴秀为司空，秀儒学洽闻，留心政事，当禅代之际，总纳言之要，其所裁当，礼无违者，又以禹贡山川地名，古有今无者，皆随时注列作，禹贡地域图十八篇，奏上藏之秘府，秀在位四年，为当世名公，】，齐三阶之耀，【起居注，武帝泰始七年，诏光禄大夫郑袤，体行纯正，退有冲和之风，进有素縁之节，宜齐三阶之耀，补衮职之阙，明弼朕躬，匡其不逮，以为司空，】内亚三鼎，外齐四岳，【齐孔稚圭为王，敬则让司空，表曰：故李通豪，赡以亲宠，登用王基，才勇以声华入，选先帝擢臣以荣华，陛下申臣以富贵，遂得北帯五州，东跨六郡内，亚三鼎，外齐四岳，蝉佩之映，则左右交辉，组之华，则纵横吐耀轻轮，徐动则剑骑，如云飞葢暂停，则歌钟成列，摐金龙吹，欝其前鸣笳凤管叠，其后邓禹，若不遭汉光，则南阳之掾史，微臣若不逢明主，则孤城之戍客，岂可加以正台之席，登以论道之寄，启黄扉而变，五纬蹑青帷而调四序，】职班三事，任总六条，【梁刘孝仪为临川王解，司空表曰：臣以庸薄，谬窃隆重，职班三事，任总六条，衣衮坐，槐既阙论道，驰传憩棠，犹惭为政，而俯司土地，仰变隂阳折挠之机，已彰愆伏之咎，爰着，今水沴乃作，旱魃为灾，山芜荟蔚云成烟火，陛下曲私未垂策免，臣职是当，于何逃责？乞降，兹台步协，此天人】，不为苛碎，【后魏伊馥，拜司空，及为三公，清约自守，为政举大纲而已，不为苛碎，】员外郎一人直第，【唐裴寂策，司空遣尚书贠外郎一人，毎月更直寂第，其见崇贵如此，太宗祠南郊，命寂与长孙无忌同升金辂，寂固辞让，太宗曰：以公有佐命之勲，无忌亦宣力于朕，同载参乗非公而谁？遂同乗而归，】同升金辂，【上】取其才行【长孙无忌策拜司空，固辞，不许，又因髙士亷奏曰：臣幸居外戚，恐招圣主私亲之诮，敢以死请！太宗曰：朕之授官，必择才行，若才不至，纵朕至亲，亦不虚授，襄邑王神符是也；若才行所适，虽怨讐不弃魏徴等是也。朕若以无忌居后兄之爱，当多遗子女金帛，更何须委以重官，盖是取其才行尔，】朝廷旧官，【荀藩为司空，刘琨表于天子曰：司空荀藩朝廷之旧官，继世忠勤乃心，皇家具瞻之望，唯藩而已，宜增位号，授分陜之重，永令臣等有所凭准，】法措刑清，事均民聚，【古今通语曰：使国无枉理法，措刑清事，均民聚者，谓之司空，】扫职【，五代史冯道罢同州入朝，拜司空，唐制，三公为加官，无单拜者，或云：三公正，宰相便合参大政，又云：合策授又云：祭祀时使，令扫除道闻之，乃曰：司空扫职也，吾无所惮，既而知非乃止，】立学士班，【国朝天禧四年，以资政殿大学士，太保致仕王钦若为司空，职如故，时钦若求侍，东宫讲诵，以辅世兼领三少，品序非便，表求换秩，乃有是命，上立学士班，】非赏劳之臣，【熙宁二年，宰臣曽公亮，司徒兼侍中韩琦提举两朝实录，乞宥下推恩，上以为有例，而公亮奏，臣当迁司空，琦太保，三公非赏劳之，臣从之】。
太宰【亦曰冡宰】
尚书周官宰掌邦治统百官均四海
礼记曲礼天子建天官先六太曰：太宰【此，殷时制也，周则太宰为天官，】周礼立天官宰，使帅其属而掌邦治，以佐王均平邦国，【郑司农云：邦治谓总六官之职也，故太宰职曰：掌建邦之六典，以佐王治邦国六官，皆总属于冢宰，故论语曰：君薨，百官总巳，以听于冢宰，盖言冢宰于百官无所不主，尔雅曰：冢，大也，】治官之属，大宰，卿一人，小宰中大夫二人，宰夫，下大夫四人，上士八人，中士十有六人，旅，下士三十有二人，【变冢，言太进退异名也。百官总已则谓之冢，列职于王，则称大冢，大之名也，山顶曰冢，旅，众也，下士治众事者，自太宰至旅下士，转相副贰，皆王臣也】。
又曰：太宰之职，掌建邦之六典，以佐王治邦国，又以九两系邦国之民。
孔子家语，官属不治，分职不明，法政不一，百事失纪曰乱，乱则饬冢宰，又曰：古之御天下者，以六官总治焉，冢宰之官以成道，司徒之官以成德，宗伯之官以成仁，司马之官以成圣，司冦之官以成义，司空之官以成礼，六官在手以为辔。
晋职官志，太宰，太傅，太保，周之三公官也，晋初以景帝讳故，又采周官官名，置太宰以代太师之任，增秩三司，与太傅太保皆为上公，论道经邦，燮理隂阳无其人则阙，以安平献王孚居之，自渡江以后，其名不替，而居之者甚寡。
六卿之首，秦；汉，魏，不常置，晋初依周礼，备置三公，三公之职，太师居首，景帝名师，故置太宰以代之，太宰古之太师也，【案此条之首，原本缺一行】。
南齐百官志，宋大明中，用江夏王义恭以后无人齐，以为赠齐职仪，太宰品第一，金章紫绶，佩山玉，尧命羲、和，使主隂阳羲和司天，即天官也，后稷服事，虞、夏，敬授民时，尊稷为天官夏衰，后稷不窋失官，由是废稷，殷以其官为冢宰，周公在丰为太宰，召公又居之，秦；汉，魏无其职，晋武以从髙祖安平王孚为太宰，安平王薨，省咸宁四年又置，或谓本太师之职，避景皇讳，改为太宰，太宰周之卿位，晋武依周置职，以尊安平，非避讳也。元兴中，恭帝为太宰，桓都督中外博士徐豁议，太宰非武官不应都督，遂从豁议。
后魏初无至孝庄时，以太尉，上党王天穆为之，置佐吏，后周文帝又依周礼建六官，遂置天官，太宰，卿一人，掌邦治，以建邦之六典，佐皇帝治邦国。
隋百官志，梁武受命之初，官班多同宋，齐之旧有太宰陈以为赠官。
以三公摄冢宰，【书伊训曰：成汤既没，伊尹奉嗣王祗见厥祖，侯甸羣后，咸在百官，总巳，以听冢宰，注云：伊尹制百官以三公慑冢宰，】冢宰第一，召公领之，【顾命注成王将崩，冢宰第一，召公领之，司徒第二，芮伯领之，宗伯第三，彤伯领之，司马第四，毕公领之，司冦第五卫侯领之，司空第六，毛公领之，】百官总己以听，【论语子张曰：书云髙宗谅隂三年不言，何谓也？子曰：何必高宗？古之人皆然，君薨，百官总己以聴于冢宰，三年，】备置官属，【晋志安平献王孚宣帝，次弟也，位太傅，诏曰：勲德茂，朕所瞻仰，愿奉以不臣之礼，其封为安平王，邑四万，戸进拜太宰，持节，都督中外诸军事，备置官属，】朝防剑履乗舆上殿【，武帝时，何曽逊位？诏以司徒所掌务烦，不可久劳，耆艾其进，太宰朝防，剑履乗舆上殿，如汉相国，萧何田千秋？魏太傅钟繇故事，】二子侍从，【何曽为太宰年老，礼优毎召见，勅以常所饮食服物自随，二子侍从】，帝亲迎拜，【汝南文成王亮子羕为太宰，明帝寝疾，羕与王遵同受顾命，辅成帝时，帝防冲，诏羕依安平献王孚故事，设床帐于殿上，帝亲迎拜，】对掌朝政，【见太保门】，不宜婴拂，事务【安，帝以太宰琅琅王德文，不宜婴拂事务，以纡论道之重，可衮冕之服，緑□绶羽葆鼓吹，】让表【，后魏温子升为上党，王穆让太宰表曰：臣闻防蹇长途终惭，一日之致悬缕，层台难任，干钧之重，因知才弱，不可自强力微，难以企及，智小谋大，恐贻折足之忧，才轻任重，惧有絶膑之悔既虑，铄金固陈匪石，】不可虚设，【唐宪宗以庄宪皇后崩，上不听政，欲准故事，置冢宰以总百官，裴度献议曰：冢宰是殷，周六官之首，既掌邦治，寔统百司，故王者谅闇，百官有权听之制，后代设官，既无此号，不可虚设，且国朝故事，或否古今异制，不必因循，勑防由诸司公事，宜权取中书门下处分，议者是之，】通于四海，【谷梁僖公九年，公防宰周公，齐侯宋衞郑许曺于葵丘，天子之宰，通于四海，注宰天官，冢宰兼为三公者，佐王治邦国，故曰：通于四海，加宰者知其职，大尊重而下为诸侯所，防恶其不胜任也，】不可，乃止。【国朝，嘉祐八年四月，英宗欲命韩琦摄冢宰，躬行亮隂三年之礼，执政皆以为不可，乃止。】贰王而理天下【，王符潜夫论法诫篇，周礼六典，冢宰贰王而理天下】，复诏固辞，乃免。【唐苗晋卿，字元辅，宗崩，肃宗疾甚，诏晋卿摄冢宰，固让曰：大行遗诏，皇帝三日听政，稽祖宗故事，则无冢宰之文，奉遗诏，则宜听朝，惟陛下顺变以幸万国，帝不听，后数日，代宗立，复诏摄冢宰，固辞，乃免】。
大司马
尚书周官司马掌邦教统六师平邦国
尚书大传蛮夷猾夏冦贼奸宄则责之司马
尚书中稷为大司马
韩诗外传隂阳不和四时不节，星辰失度，灾变非常，则责之司马。
礼记曲礼天子之五官曰司马
王制司马辨论官材，论进士之贤者，以告于王，而定其论，论定，然后官之任官，然后爵之，位定，然后禄之，周礼大司马之职，掌建邦之九法，以佐王平邦国，制畿封国，以正邦国，设仪辨位，以等邦国，制军诰禁，以均邦国，施贡分职，以任邦国，简稽乡民以用邦国，均守平则，以安邦国，比大事小，以和邦国，又以九伐之法正邦国，冯弱犯寡则眚之，贼贤害民则伐之，暴内陵外则坛之，野荒民散则削之，负固不服则侵之，贼杀其亲则正之，放弑其君则残之，犯令陵正则杜之内外乱，鸟兽行则灭之。
孔子家语贤能而失官爵，功劳而失赏禄，士卒疾怨，兵弱不用，曰不平，不平，则饬司马。
春秋运斗枢黄帝与大司马容光，观凤凰衔图，置黄帝前，河图录运法，黄帝坐扈阁上，与大司马容光，左右辅将【，案此下原本有缺文】。
前汉百官公卿表周夏官司马掌邦政
武帝元狩四年，初置大司马，以冠将军之号，宣帝地节三年置大司马不冠将军，亦无印绶官属，成帝绥和元年初，赐大司马金印紫绶，置官属，禄比丞相去将军，哀帝建平二年复去大司马印绶，官属冠将军如故，元寿二年，复赐大司马印绶，置官属，去将军，位在司徒，上有长史，秩二千石，后汉百官志太尉公一人，世祖即位，为大司马，建武二十七年改为太尉，将军不常置，初、武帝以衞青数征伐有功，以为大将军，欲尊宠之，以古尊官，惟有三公称将军，始自秦、晋以为号，故置大司马官号以冠之，其后霍光王凤等皆然，成帝绥和元年，赐大司马印绶，罢将军官，世祖中兴，吴汉以将军为大司马，位在公下。
韦昭辨释名大司马，司马武也大总武事也，大司马掌军古者兵车，一车四马，故以司马名官，班彪上事，元狩六年，罢太尉置司马，时议以北军中有千人司马，故加之为大司马，所以别大小司马之号。
吴志赤乌九年，以车骑朱然为左，大司马衞将军全琮为右大司马。
命羲叔为司马
秦汉之际曹参周勃始居其职
又曰大司马府旧有阙王莽簒位贬去阙焉
隋百官志，梁武受命之初，官班多同宋，齐之制，有司马陈以为赠官，后齐有大司马，大将军，并为二大。
掌六军之事，【诗祈父，刺宣王也，注祈父之职，掌六军之事，有九伐之法，】予王之爪牙，【胡转予于恤，靡所止居注，此勇力之士，责司马之辞也，我乃王之爪牙之士，当为王闲守之衞女何移我于忧，使我无所居止乎？】祈招之诗，【左传，昔周穆王欲肆其心，周行天下，将皆必有车辙马迹焉，祭公作祈招之诗，以止王心，注祈父，周司马也，世掌甲兵之职，招名也，諌游行，故指司马而言】，两军出塞，【前汉两军出塞阅官及私马九十四万匹，及后入塞者不三万匹，乃置大司马，大将军，骠骑将军，皆为大司马，定令骠骑将军秩与大将军等，自是后，青日哀而去，病日益贵，故人门下，多事去病，辄得官爵，唯独任安不肯去，】受诏辅少主，【武帝疾病，遂立昭帝为太子，年八嵗以霍光为大司马，受遗诏辅少主，】夺我印绶，【霍光薨，以子禹为大司马，冠小冠，无印绶，罢其右将军，屯兵官属，特使禹官名与光俱为大司马者，禹怨望，曰县官非我家，将军不得至是，今将军坟墓未干，尽外我家，反任许，史，夺我印授】，年少不合众心，【平，帝即位，诏曰：大司马贤年少，不合众心，其上印绶，罢，贤即日自杀，而新都侯王莽为大司马，领尚书事，】贺汉得贤臣，【董贤为大司马，是时年二十二，虽为三公，常给事中，领尚书，百官因贤奏事，单于来朝，见羣臣上前，单于怪贤年少，以问谭，上令报曰：大司马年少，以大贤居位，单于乃起，拜贺汉得贤臣，】郡国士马，羽林才【，武帝栢梁诗，大司马曰：郡国士马，羽林才】，五大司马，【孝元王皇后，成帝母也，家凡十侯五，大司马，外戚莫盛】，不宜以【案此下原本有缺文】。
晋职官志大司马，古官也，汉制以冠大将军，代太尉之职，故常与太尉迭置不并列，及魏有太尉，而大司马大将军各自为官，位在三司上，晋受魏禅，因其制，以安平王孚为太宰，郑冲为太傅，王祥为太保，义阳王望为太尉，何曾为司徒，荀顗为司空，石苞为大司马，陈骞为大将军，凡八公同时并置，唯无丞相，自义阳王望为大司马之后，定令如旧，在三司上，晋公卿礼秩司马兵官也，魏氏大司马大将军各自为官，在三司上，晋以石苞为大司马，次三司下。
宋百官志司马一人，掌武事，司主也，马武也，尧时弃为大稷，兼掌司马，周时司马为夏官，掌邦政，项籍以曹，无咎。周殷并为大司马，汉初不置，武帝元狩四年，初置始直云司马，议者以汉有军千人司马官，故加大，及置司空，又以县道官有狱司空，又加大王莽居摄，以汉无小司徒，而定司马，司徒，司空之号，并加大，光武建武二十七年省大司马，以太尉代之，魏文帝黄初二年复置，以曹仁居之，而太尉如故。
南齐百官志以为赠，【案此下当载梁，陈；隋，唐之制，原本并阙，又下条之首，亦有阙文， 奉髙皇帝壐绶，诏属城门校尉】开通英悟，秉意不羣【，晋武帝泰始中，诏曰：大司马石苞开通英悟，秉意不羣，】威惠服物，【武帝践阼，石苞，迁大司马，进封乐陵郡公，自诸葛诞破灭苞，便镇抚淮南，士马强盛，边境多务，苞既勤庶事，又日以威惠服物，】白头翁入府，【齐王冏既辅政，大筑馆第，沈于酒色，不入朝见，坐拜百官宴，然南靣朝廷侧目，海内失望，主簿王豹屡有箴规，遂奏杀之，有白头翁入府大呼，言有兵起，俄而冏败，斩于闾阖门外，】下阶迎嵇绍，【刘乔为散骑常侍，齐王冏为大司马，初，嵇绍为冏所重，毎下阶迎之，乔言于冏曰：乐疹辅来，公未尝下床，何独加敬于绍，冏乃止，绍谓乔曰：大司马何故不复迎客，乔曰：似有正人言，以卿不足迎者，绍曰：正人谓谁？乔曰：其则不逺绍黙然】假黄钺讨石勒，【石勒侵阜陵，诏加王导大司马，假黄钺，出讨之，军次江宁，帝亲饯于郊，俄而贼退，解大司马，又石季龙掠骑至歴阳导请出讨之，加大司马，假黄钺，督中外诸军，置左右长史，俄而贼退，解大司马也，】王公，何缘拜【？晋中兴书王猛，少贫贱，鬻畚为事，常至洛阳，有一人于市买畚，其人云：家在此，可随取直随去，忽至深山中，人语猛曰：尔住树下先起，道君湏臾，猛进见一老翁，坐胡床须髪悉白从十许人，有一人引猛进见，曰：大司马公可进，猛拜翁曰：王公何缘拜？即十倍售畚，遣人送猛出山，既顾视，乃嵩髙山】父子，居上公【，晋诸公赞义阳王为大司马，时父孚为太宰，父子居上公，中代以来，未之有也。】梦妇人当道哭，【博物志，太公为灌坛令，文王梦见妇人当道哭，问其故，曰：吾是太山神女，嫁为西海妇，灌坛令当吾道，梦觉，召太公三日，果疾风暴雨，文王乃拜太公为大司马，】、贲、育，弗如【，傅子曰：曹大司马之勇，贲；育，弗如也，】。
职官分纪卷二
<子部,类书类,职官分纪>
钦定四库全书
职官分纪卷三
宋 孙逢吉 撰
宰相
汉旧仪，丞相有病，皇帝法驾亲至，问疾及瘳，视事则赐以养牛，上尊酒，又曰：天地大变，天下大过，皇帝使侍中持节乗四白马赐上尊酒，十斛牛一头，策告殃咎，使者去半道，丞相迨上病，使者还来白事，尚书以丞相不起病闻，若丞相不胜任使者，策书驾骆马，即时布衣歩出府免为庶人，若丞相有他过，使者奉策书，驾骓騩马，即时步出，府乘栈车，牝马归田里思过，又曰：大司空朱博奏曰：帝王之道，不必相袭，高帝置御史大夫，位次丞相，典正法度，以职相参，歴载二百，天下安宁，今更为大司空，与丞相同位故事，选中二千石为御史大夫，任职者为丞相，今未更大夫，而为丞相，非所以重国政也，臣愿罢大司空，以御史大夫为百僚率，哀帝从之。
后汉百官志，司徒【汉旧仪曰：哀帝元寿二年，以丞相为大司徒十年，更名相国，案献帝初，董卓自太尉进为相国，而司徒不省，及建安末，曹公为丞相，郄虑为御史大夫，始罢三公官，荀绰晋百官表注曰：汉丞相府门无阑，不设钤，不警鼔言其深大濶远，无节限也，】。
汉旧仪，丞相车两黑轓，骑者弋绛掾吏见礼，如师弟子，白录不拜朝，示不臣也，听事阁曰黄阁。
又曰：丞相有病，皇帝法驾亲至，视疾薨，即移于第中，赐棺赙，地日，公卿以下防送。
物理论高祖定天下，置丞相以统文德，立大司马以整武事，为二府焉。
应劭汉官仪曰：丞相有疾，御史大夫，三日一问起居，百僚亦然。
晋职官志丞相相国，并秦官也，晋受魏禅，并不置，自惠帝之后省置，无恒为之者，赵王伦，梁王彤，成都王頴，南阳王保，王敦，王导之徒，皆非复寻常人臣之职。
宋百官志相国，一人，汉高祖时始置，以萧何居之，罢丞相，何薨，曹参代之，参薨，罢魏齐王以晋景帝为相国，晋惠帝时，赵王伦，愍帝时，南阳王保，安帝时宋国，高祖顺帝时，齐王并为国相，自魏，晋以来，非复人臣之位矣。
丞相一人，成汤以伊尹为右相，仲虺为左相，秦悼武王二年，始置丞相官，丞奉相助也，悼武王子昭襄王始以樗里疾为丞相，后置左右丞相，汉文帝二年，复置一丞相，哀帝元寿二年更名大司徒，汉东京不复置，至献帝建安三年，复置丞相，魏世及晋初，又废惠帝，赵王伦篡位，以梁王彤为丞相，永兴元年，以成都王頴为丞相，愍帝建兴元年，以琅邪王睿为左丞相，南阳王保为右丞相，三年，以保为相国，睿为丞相，元帝永昌元年，以王敦为丞相，转司徒荀组为太尉，以司徒官属并丞相为留府，敦不受，成帝世，以王导为丞相，罢司徒府以为丞相导薨，罢丞相，复为司徒府，宋世祖初，以南郡王义宣为丞相，而司徒府如故。
南齐百官志国相萧，曹以来，为人臣极位，宋孝武用南谯王义宣至齐，不用人以为赠，不列官。
齐职仪相国綟绶，衮冕服，【魏襄王以公孙衍为相国，赵孝成王以廉颇为相国】，隋百官志，梁武受命之初，官班多同宋，齐之旧，有丞相陈承梁，皆循其官制，而又置相国，位列丞相上，并丞相，太宰，太傅，太保，大司马，大将军，并以为赠官。
相国，丞相【秩万石，】后魏有大将军，不置太尉，有丞相不置司徒，正光以后，始俱置之，然而犹重门下官，以侍中为枢宻之任，后齐多循魏制，干明中置丞相，河清中，分为左右，亦各置府寮，后周，魏恭帝三年，初行周礼，建六官，有大冡宰，静帝二年，置左右大丞相，八月去左右，号隋公杨坚为大丞相，隋有内史纳言，【侍中为纳言，中书令为内史令，】唐百官志宰相之职，佐天子总百官，治万事，其任重矣，然自汉以来，位号不同，而唐世宰相，名犹不正，初，唐因隋制，以三省之长，中书令，侍中，尚书令共议国政，此宰相职也，其后，太宗尝为尚书令，臣下避不敢居其职，由是仆射为尚书省长官与侍中，中书令，号为宰相，其品位既崇，不欲轻以授人，故常以他官居宰相职，而假以他名，自太宗时，杜淹以吏部尚书防议朝政，魏徴以秘书监防预朝政，其后或曰防议得失，防知政事之类，其名非一，皆宰相职也，贞观八年，仆射李靖以疾辞位，诏疾小瘳，三两日一至中书门下平章事，平章之名，葢始于此，其后，李勣以太子詹事同中书门下三品位谓同侍中，中书令也，而同三品之名，葢起于此，然二名不专用，而他官居职者犹假他名如故，自高宗以后为宰相者，必加同中书门下三品，虽品高者亦然，惟三公，三师，中书令则否，其后改易官名，而张文瓘以东台侍郎，同东西台三品，同三品入衔，自文瓘始永淳元年，以黄门侍郎郭待举，兵部侍郎岑长倩等同中书门下平章事，平章事入衔，自待举等始，自是以后，终唐之世不能改，初，三省长官议事于门下省之政事堂，其后裴炎自侍中迁中书令，乃徙政事堂于中书省，开元中，张说为相，又改政事堂，号中书门下，列五房于其后，一曰吏房，二曰枢机房，三曰兵房，四曰户房，五曰刑礼房，分曹以主众务，焉宰相事无不统，故不以一职名官，自开元以后，常以领他职，实欲重其事，而反轻宰相之体，故时方用兵，则为节度使，时崇儒学，则为大学士，时急财用，则为盐铁转运使，又其甚则为延资库使，至于国史，太清宫之类，其名烦多，皆不足取法，故不着其详。
五代史，后唐长兴四年，枢宻使冯赟加平章事，以其家讳，改同中书门下三品，周显德中枢宻使吴廷祚亦以家讳改焉。
国朝中书门下题榜，止曰：中书印文行勑，曰中书，门下，中书令，侍中及丞郎以上至三师，同中书门下平章事，并为正，宰相二员以上，即分日知印，官至仆射以上书勑不着姓，缘唐制领馆职，昭文殿大学士，监修国史，首相领之，集贤殿大学士，次相领之，又尝令首相领玉清昭应宫使，亦如唐太清宫使也，后罢之，中书舍人以上至尚书为参知政事，贰宰相之任也。
干德二年正月，以赵普为宰相，制既下，时范质等已罢普等，纶诰将出，无宰相书勑，太祖令问翰林学士讲求故事，承防陶谷以为：自古辅相未尝虚位，惟唐太和中甘露事，后数日，无宰相，当时仆射令狐楚等奉行制书，今尚书亦南省官，可以书勅学士，窦仪曰：谷之所陈，非承平时事，不足援据，今皇弟开封尹，同平章事，即宰相之任也，帝闻之，曰：仪之言是矣，即命太宗书勅以赐之，四月，以枢宻直学士，尚书兵部侍郎薛居正，兵部侍郎吕余庆并本官防知政事，先是，已命赵普为相，将用居正等为之副，既而难其名，称召翰林学士承防陶谷，问曰：下丞相一等，有何官？对曰：唐有防知机务，防知政事，故以命之，仍令不宣制不押班，不知印，不升政事堂，止令就宣徽院使防上事，殿庭别设塼位于宰相，后勅尾书衔降，宰相数字月俸，杂给皆半之，葢帝意未欲令居正等名位，与普齐也，【史臣钱若水等曰：按唐故事，裴寂为右仆射，知政事杜淹为御史大夫，防议朝政，魏徴为秘书监，防议朝政，萧瑀为特进，防议朝政，刘洎为黄门侍郎，防知政事刘幽求为中书舍人，防知机务，皆宰相之任也，又高宗尝欲用郭待，举等防知政事，既而谓崔日知温待举等厯任尚浅，未可与卿等同名称，遂令于中书门下同承受进止平章事，以此言之，平章事亚于参知政事矣，今谷不能逺引汉御史大夫，亚丞相故事，为对翻以参知政事为下，丞相一等，谷失之矣，惜哉！】！
开宝六年六月二十八日，诏中书门下押班，知印及祠祭行香，今后令宰相赵普与薛居正等轮知。
雍熙四年九月，御史台言文德殿常朝，百官皆有塼位，唯防知政事，每遇横行，防假未有塼位，诏令依位排砌，至道元年四月，诏曰：自今防知政事宜与宰相分日，知印押正衙班，其塼位先异，宜合而为一，遇宰相，使相视事，及商议军国政事，并得升都堂，先是吕端冦凖并为谏议大夫，防知政事，至是端作相，凖尚防知政事，端虑凖不平，且言：臣兄余庆任防知政事，日悉与宰相同愿举行之，特从其请，以慰其心焉。
二年，诏自今中书门下兵，令宰相押班，知印，其防知政事，遇正衙横行，防假并重行异位，非议军国政事，不得升都堂，祠祭行香，书勅并以开宝六年六月二十八日诏书从事，【时既逐冦凖，即命复旧】。
咸平五年，诏以宰相吕正，李沆各兼门下侍郎，旧制，三师，三公，左右仆射，平章事，兼两省侍郎，学士宋白梁周翰当草制之夕，怱遽遗忘其事，帝以问白等不能对，但乞改正，更不降制，只贴麻用印重冩告身许之，白等各罚俸一月。
庆厯五年十月，宰臣贾昌朝陈执中言军民之任，自古则同有唐，别命枢臣专主兵务，五代始令辅相亦带使名，至于国初，尚缘旧制，干德以后，其职遂分，是谓两司，对持大柄，向以闗陜未宁兵，议须一复兹兼领，适合权宜，今西夏来庭，防边有序，愿罢兼枢宻使从之。
皇祐元年六月，诏中书，枢宻院非聚防，毋得见客，至和二年七月，诏凡宰相召自外者，令百官班迎之，自内拜者，听行上事仪。
治平二年五月，命宰相韩琦，曾公亮权兼枢宻院公事，以枢宻使富弼告故也。
三年五月，帝谓宰臣曰：朕日与公卿等相见，每欲从容讲论治道，但患进呈文字，颇繁有所不暇，及中书常务有可付本司者，悉以付之，自是中书细务止进熟状，及事有定制，归有司，中书降敕而已。
元祐令谓三省长官仆射为宰相
春明退朝录国初，范鲁公王祁公魏仆射，三相罢，赵令独相，始置防知政事，自是一相或二相，至咸平中，始有吕文穆，李文靖向文简三相，又至和中，文潞公刘丞相富郑公三相。
唐制，宰相四人，首相为太清宫使，次三相，皆带馆职，文馆大学士，监修国史，集贤殿大学士，以此为次序，本朝置二相，昭文修史，首相领焉，集贤次相领焉，三馆职，唯修史有职事，而颇以昭文为重，自次相迁首相，乃得之，赵令初拜，止独相，领集贤殿大学士，续兼修国史乆之方迁昭文馆，薛文惠与沈恭惠并相，薛自防，政领监修，拜相仍旧，而沈领集贤毕，文简与冦忠愍并相而毕，领监修，冦领集贤王太尉独相，亦止领集贤，近时王章惠厐庄敏，初拜及独相，悉兼昭文，修史二职，非旧制也。唐制，宰相不兼尚书左，右丞葢仆射常为宰相，而丞辖留省中领事，元和中，韦贯之为右丞，平章事不乆而迁中书侍郎。
又二府，旧以官相压，李文正公自文明殿学士，工部侍郎为防知政事，而宋惠安公自左谏议大夫，防知政事，迁刑部尚书，居其上，至祥符末王沂公与张文节公同，防知政事王转，给事中张转工部侍郎，而班沂公下，意颇不悦，乃复还二卿之命，止以旧官，优加阶邑，自后第以先后入为次序。
笔谈百官于中书见宰相，九卿而下，即省吏高声唱一声，屈则趋而入，宰相揖，及进茶皆抗声赞喝，谓之屈揖，待制以上见，则言请某官更不屈揖，临退乃进汤，皆于席南，横设百官之位，升朝官则坐京官以下皆立后殿，引臣僚则待制以上宣名拜舞，庶官但赞拜不宣，名不舞蹈，中书略贵者，示与之抗也，上前则略微者杀，礼也，朝夕纳诲，【书説命高宗梦得説乃审厥象，俾以形旁求于天下，説筑傅岩之野，惟肖爰立作相，王置诸其左右，命之曰：朝夕纳诲，以辅台德，若金，用汝作砺，若济巨川，用汝作舟楫若嵗大旱用汝作霖雨，启乃心，沃朕心，若药弗瞑，厥疾弗瘳，若跣弗视地，厥足用伤，又曰：若作酒醴，尔惟麯糵，若作和羮尔，惟盐梅尔交修，予防予弃，予惟克迈乃训，又曰：昔先正保衡，作我先王，乃曰：予弗克俾厥后，惟尧舜其心愧耻，若挞于市，一夫不获，则曰时予之辜，佑我烈祖，格于皇天，尔尚明保予，罔俾阿衡，专美有商，注保衡伊尹也，言天下所取平也，汝庶几明安我事，则与伊尹同美也，】左相【左传，仲虺居薛，为汤左相，】十六相，【昔高阳氏有才子八人，苍舒，隤獃梼戭，大临厐降庭坚，仲容，叔达，齐圣广渊，明允笃诚，天下之人谓之八恺，高辛氏有才子八人，伯奋，仲堪，叔献，季仲伯虎，仲熊，叔豹，季貍忠肃恭懿，宣慈和惠，天下之民，谓之八元。舜有大功二十而为天子，以其举十六相，去四凶也，】六相【，管子黄帝得六相而天下治，神明至，蚩尤明乎天道，故为当时太常察乎地利，故使为廪者，苍龙辨乎东方，故使为士师，祝融辨乎南方，故使为司徒，太封辨乎西方，故使为司马，后土辨乎北方，故使为李】上相，【汉陆贾谓陈平曰：足下位为上相，食三万户侯，】安刘氏者必勃【，吕后问宰相，高祖曰：陈平智有余，王陵少戅，可以佐之，安刘氏者必勃也，又问其次云：过此以后，非乃所及，终皆如言，】周勃为汉伊周，【勃为布衣时，鄙朴庸人，至登辅位，正国家难，诛吕氏立，孝文为汉伊周，何其盛也！】自海濒而登宰相，【外戚恩泽侯表，高祖爵，以功为先后，官用能为次序，后嗣其曰：遵旧业，臣继踵居位，至于孝武，元功宿将略尽，防上亦兴文学，进拔幽隐，公孙自海濒而登宰相，宠以列侯之爵，】布被，【汲黯曰：公孙位在三公，奉禄甚多，然为布被，此诈也，上问谢曰：有之，天子以为谦让，愈益厚之也，】无功，封侯【，常病甚，自以为无功而封侯，居宰相位，乃上书愿归侯，乞骸骨，避贤者路，上报曰：君宜省思虑，壹精神，辅以医药，因赐牛酒，杂帛数月，病瘳视事，】持禄保位，【孔光传，赞曰：自孝武兴学，公孙以儒相，其后蔡义，韦贤成，匡衡，张禹翟方进，孔光平当马宫，及当子晏咸以儒宗，居宰相位，服儒衣冠，传先王语，其醖借可也，然当持禄保位，被阿谀之讥，彼以古人之迹，见绳乌能胜其任哉？】召用儒生，【元帝少而好儒，及即位，召用儒生，委之以政，贡；薛，韦、匡迭为宰相，注贡禹，薛广德韦贤匡衡也，】儒宗，【翟方进传，司徒掾班彪曰：丞相方进以孤童携老母，羇旅入京师，身为儒宗，致位宰相，盛矣，】何寿？知何武有宰相器，【武初为郡吏，是时太守何寿知武有宰相器，以其同姓故厚之，后为司空，】以公位归第养疾，【后汉李通自为宰相，谢病不亲事，连年乞骸骨，帝毎优宠之，令以公位归第养疾，】宰相自有体，【朱浮论曰：吴起与田文论公，文不及者三，朱买臣难公孙十防，不得其一，终之田文相魏，公孙宰汉，诚知宰相自有体，】运动枢极，【梁统传论，夫宰相运动，枢极感防天人，中于道则易以兴政，乖于务则难乎御物，】名宰【，朱穆论曰：田蚡以尊显，治安国之金淳于以贵势司，方进之言，夫以韩翟之操，为汉之名宰，然犹不能振一贫，贤荐一孤士，】外镇四夷，内抚诸侯【何？敞曰：昔者陈平生于征伐之世，犹知宰相之分，云外镇四夷，内抚诸侯，使卿大夫各得其宜者也，】累叶载德，【杨震传论曰：震为上相，抗直方以临权，先公道而后身名，遂累叶载德，继踵宰相，】擢士为相；【陈上疏，臣闻三辰不轨，擢士为相；蛮夷不恭，拔卒为宰】宅，惟数畆【范迁，位在公辅宅，惟数畆田不过一顷，复推与兄弟，家无担石，】年且百嵗犹居相位，【应劭汉官仪臣瑗云：许敬年且百嵗犹居相位，】国柱【吴志，陆凯上疏曰：臣闻宰相者，国之柱也，不可不强，】王导吾之萧何【，晋元帝谓王导曰：卿，吾之萧何？】仲父【，初，元帝徙镇逮康，俄而洛京倾覆，王导劝帝収其贤人君子，与之图事，帝尤委任，号为仲父，】帝拜【，王导受遗诏辅成帝，帝防冲见导，每拜，又尝与导书手诏，则云惶恐言，中书作诏，则曰敬问，如是以为定制，自后元正导入，帝犹为之兴焉，】有将相之器，【导年十四，陈留高士张公见之，谓其从兄敦曰：此有将相之器，】有宰相望，【王隠晋书山涛薨，魏舒，领司徒，有顷即真，舒居位持重，为任职，臣不激厉，治冇所弹免，务欲掩容，不显人之短，咸推其有宰相望，禄赐散之九族，家无余财也，】昴星精，【拾遗记汉太上皇微时游丰，沛，山泽之中，寓居穷巷，有铸冶，太上皇问，此铸何器？工人曰：为天子铸剑，若得腰间佩刀，杂铸而冶，即成神器，可以克天下，昴星精为辅位，以殱三猾，木衰火盛，此为兴冼，太上皇日，余有此物，名为匕首，其利难铸，遂解投炉中，俄而烟熖冲天，白日为之尽晦，及剑成，授上皇，上皇以赐高祖长佩于身，乃残三猾，定天下，钩命决云，萧何为昴星精项羽，陈胜，胡亥为三猾，周为木德，汉叶大位，此其徴也】风流【，宋王俭曰：江左风流宰相，唯有谢安，葢自况也，】少有宰相之志，【俭少，便有宰相之志，赋诗曰：稷契赞虞夏，伊吕翼商周，及生子曰成，取仍世作相之义，】賔客盈门，【王暕年数嵗而风神耸拔，有成人之度，时祖俭作宰相，賔客盈门，见暕曰：公才公望，复在此矣。】独勤庶务，【何敬容，梁武帝时为尚书令，专务预几宻敬容明达勤于簿领，而拙于草，浅于学术，通苞苴饷馈，无贿则略不交语。晋，宋以来，宰相皆文义自逸，敬容独勤庶务，贫恡，为世所嗤鄙。】文义自逸，【上】少，才过十【，上问何容敬曰：褚彦回年几嵗为宰相曰：少才过十，】迟行缓，歩得宰相，【萧子显齐书褚，字彦回，美仪貎，善容止，俯仰进退，咸有风则，毎朝防百寮逺国莫不延首目送之，宋明帝常叹曰：禇渊能迟行缓歩便持此得宰相矣！】卞氏六龙，【三十国，春秋卞粹以清辩称，兄弟六人并登宰辅，世称卞氏六龙，】谓姓吉者，为邴吉之后，【何敬容尝有客姓吉者，敬容曰：卿与邴吉远近，答曰：如明公之与萧何】？奏减贼数【，隋大业末，尤多征役，至于论功行赏，苏威毎承望风防，辄寝其命，时羣盗蜂起，郡县冇奏诣阙者，又诃诘令文，减贼数，故出师攻讨，多不克，遂致败乱，为物议所讥，及唐太宗平王世充，威请谒见，且称老病不能拜起，上遣人数之曰：公隋朝相辅乱政，不能匡救，遂令品物涂炭，君弑国亡，见李宻王世充拜伏舞蹈，今既老病不能拜，无劳相见，】朝野推服，【高颎事文帝，炀帝两朝文武大略明，逹政务及寄任之，后竭诚尽节，引进贤良，以天下为己任，苏威，杨素，贺若弼，韩擒虎等皆颎所荐，各尽其用，为一代名臣，其余立事者不可胜数，当朝执政将二十年，朝野推服，物无异议，时政升平，颎之力也，论者以为真宰相，及炀帝诛之，天下莫不伤惜，至今称寃不已，】国家有贼无行意，【虞庆则，京兆栎阳人也，岭南李世贤据州反，议欲讨之，诸将二三请行，皆不行，帝顾谓庆则曰：位居宰相，爵为上公，国家有贼无行意，何也？庆则拜谢恐惧，】出入将相，三十年，【唐段文昌方布素之时，不偶，及其达也，扬歴显重出入将相，几三十年，其服饰玩好，歌童妓女，茍悦于心，无所爱惜，乃至奢侈过度，物议贬之，】召复位，【房龄以谴归第，时长孙皇后将疾大渐，与上辞诀曰：龄事陛下最乆小心谨畏，皆所预闻，竟无一言漏泄，非有大故，愿勿弃之，褚遂良又抗疏理之，遂召龄，复位，】相须而成【，太宗以龄图事，则曰：非如晦莫能筹之，及如晦在焉，竟用龄之策，葢房知杜之能断大事，杜知房之善建嘉谋，相须而成，俾无悔事。初，太宗义师至渭北，房龄仗防谒军门，太宗一见，如旧相识，引为谋主，】定典章，【房龄，杜如晦，昔掌朝政，至于台阁规模，典章文物，皆二人所定，】危惙，忧国事【，龄疾既笃，太宗遣名医救疗，若微减损，太宗即喜见顔色，如闻增剧，便为改容凄怆，龄疾亟，抗表谏伐高丽，事太宗曰：此人危惙如此，尚能忧我国事，薨，諡曰文昭，】如失两手，【龄，进拜司空，乃综朝政，依旧监修国史，龄乃抗表陈辞，太宗遣使谓之曰：昔晋侯让位，窦融辞荣，自惧盈满，知进能善，退自止足，前代美之，公亦欲齐踪往哲，实可嘉尚，然国家乆相任使一朝，忽无良相，如失两手，龄遂止，】良相【，上】对创业，守文【，帝尝问创业，守文孰难？龄曰：时方草昧，羣雄竞逐，攻破乃降，战乃克，创业则难，魏徴曰王者之兴必乗衰乱昏暴，殆天授人与者，既得天下，则安于骄逸，人欲静，徭役毒之世，方敝衰刻穷之，国繇此衰，则守文为难，帝曰：龄从我定天下，冐百死，过一生，见创业之难徴与我安天下，畏富贵则骄，骄则怠，怠则亡，见守文之不为易，然创业之不易，既往矣，守文之难，方与公等惧之，龄当国，夙夜勤强，在公竭节，不欲一物失所，无妬忌，闻人善，若巳有之，明达吏治，而縁饰以文雅，议法处令，务为寛平，不以己长望人，取人不求备，虽卑贱皆得尽其所能，或以事被让，必稽颡请罪，畏惕视，若无所容，】以文雅缘饰，吏治【上，】引贤者，下不肖，【杜如晦，字克明，进位右仆射，乃领选，与龄共筦朝政，引贤者下不肖，咸得职，当时浩然归重，监察御史陈师合上拔士论，谓一人不可总数职隂刺讽如晦等制曰：龄如晦，不以勲旧进，特其才可防治天下者师合，欲以此离间吾君臣邪？斥岭表，】栋梁之用，【如晦，隋大业中，以常调预选，吏部侍郎高孝基深所器重，谓之曰：公有应变之才，当为栋梁之用，后如晦为相，以孝基有知人之鉴，为其树神道碑以纪其德，】手诏制碑，【如晦薨，太宗手诏著作郎虞世南曰：朕与如晦，君臣义重，不幸奄从物化，追念勲旧，痛悼于怀。卿体吾此意，为制碑文也，】一镜，【魏徴传太宗尝谓侍臣曰：夫以铜为镜，可以正衣冠，以古为镜，可以知兴替，以人为镜，可以明得失，朕尝保此三镜以防过，今魏徴殂逝，亡一镜矣！】帝亲制碑【徴薨陪葬昭陵，太宗登苑西楼，望丧而哭，诏百官送出郊外，帝亲制碑文，并为书石】旧宅还，子孙【翰林学士白居易奏，今日奉宣令撰，与李师道，诏収赎魏徴宅还其子孙，甚合朕意，允依奏者，臣伏见魏徴太宗宰相尽忠辅佐，以致太平，在于子孙，合加优恤，今縁子孙穷贱旧宅，典卖与人，师道请出私财収赎却还，其后嗣事闗激劝合出朝廷，师道何人，辄掠此美，若便许之，臣恐非宜，伏望明勅有司给以官钱，収赎使还，后嗣以劝忠臣，则事出皇恩，美归圣德，臣茍有所见，不敢不陈，其与师道诏，未敢依宣，便撰伏待圣防，宪宗深然之，】仁者之勇，【萧嵩为宰相，时侍中防光庭卒，上令嵩举贤以待之，嵩以韩休和柔易制，故荐引之，休既知政事，多折正嵩，遂与休不协，宋璟闻之曰：不谓韩休乃能如此，是仁者之勇也；】峭直【，宗既命萧嵩为相，嵩性寛博，多优柔嵩引，韩休同列，休峭直，骨鲠时政得失言之，未尝不切直，上每从禽苑囿，张乐禁中，稍为过差，必顾左右曰：韩休知否？言毕而谏，疏辄上，上尝引镜自照，黙然不乐，左右曰：韩休入相，陛下无一日尽欢，何不逐去？使天顔戚戚，上曰：吾貌虽瘦，天下必肥，萧嵩每啓事，言必顺防退而思天下，事我未尝安寝，韩休，毎敷陈理道，言必讦直，退而思天下，事我寝必安，吾用韩休为社禝之计，尔】萧遘掖王铎，【萧遘与王铎并居相位，帝常召宰相铎年高，升阶足跌，踣勾陈中，遘旁掖起，帝目之，喜曰：辅弼之臣，和予之幸也。谓遘曰：适见卿扶王铎，予嘉卿善事长矣，遘对曰：臣扶王铎，不独事长，臣应举时，铎为主司，以臣中选门生也，上笑曰：王铎选进士，朕选宰相于卿无负矣！遘谢而退，】图形凌烟阁，【贞观十七年，诏司徒，赵国公无忌以下二十四人，并图形于凌烟阁，魏徴房龄杜如晦预焉，】季秋花【，则天时，杜景佺为相，则天尝于内出梨花一枝示宰臣曰：是何祥也？诸宰相曰：陛下德及草木，故秋木再花，虽周文德及行苇，无以过也。景佺独曰：谨按洪范五行传隂阳不相夺沦，渎之即为灾，春秋云：冬无愆阳，夏无伏隂春无凄风，秋无苦雨，今已秋矣，草木黄落而忽生，此花渎隂阳也臣恐陛下布教施令，冇亏礼典，又臣等忝为宰辅，助天理物，理而不和，臣之罪也，于是再拜谢罪，则天曰：卿真宰相也，】助天理物，【上】沈厚有谋，能断大事，【则天问，狄仁杰曰：朕要一好汉任使，有乎仁杰曰：陛下作何任？曰：朕欲待以将相，仁杰曰：荆州长史张柬之，其人虽老，真宰相才也，则天乃召之，为洛州司马，他日，又求贤，仁杰曰：臣前言张柬之，犹末用也，则天曰：已迁之矣，对曰：臣荐之为相也，今洛州司马，非用之也，又迁秋官侍郎，及姚元之将赴灵武，则天命举外司堪为宰相者，元之曰：柬之沈厚有谋，能断大事，且其人年老，唯陛下急用之，则天即日召见，拜之为相，且八十矣，】八十为相，【上】死，姚崇能算生张说【明皇杂録崇与张说同为宰辅，颇怀疑沮，屡以事相侵，张衔之颇切，崇既病，戒诸子曰：张丞相与吾不叶，衅隙甚深，然其为人，稍怀奢侈，尤好服玩，吾身没之后，以吾平生同寮，当来吊汝，具陈吾平生服玩，宝带重器，罗列于怅前，张若不顾，汝计家事，举族无类矣！若顾此，吾属无虞，当录其玩用致公，仍以神道碑为请，既获其文，即时录进，仍先砻石以待，至便防刻，张丞相见事，常迟于我，数日之后，必当有悔，若却徴碑文以刋，削为辞，当引使视其防石，仍告已具闻，上姚崇没，张果至，目其服玩者三四，姚崇诸子，悉如教诫，不数日，文成叙述该详，时谓极华，其略曰：八柱承天，高明之位，列四时成嵗亭育之功成，后数日，果遣使取本以为辞未周密，欲加删改，姚氏诸子，乃引使者视其碑，仍告以奏御，使者复命，张悔恨，抚膺曰死，姚崇能算生张说，吾今日方知才之不及远矣，】务清政刑，使官人皆任职，【宋璟为宰相，务清政刑，使官人皆任职，圣厯后突厥黙啜负其彊，数窥边，侵九姓拔曳负胜轻出，为其狙击，斩之，入蕃使郝灵佺传其首京师，灵佺自谓还必厚见赏，璟顾天子方少，恐后干宠蹈利者，夸威武为生事，故抑之，逾年，才授右武衞郎将灵佺恚愤不食死，张嘉贞后为相，阅堂案，见其危言切议，未尝不失声叹息，】以十事，说天子【赞曰：姚崇以十事要说天子而后辅政，顾不伟哉？而旧史不传观，开元中，初皆已施行，信不证已，宋璟刚正又过于崇，宗素所尊惮，常屈意聴纳，故史臣称崇善应变，以成天下之务，璟善守文，以持天下之正，二人道不同，同归于治，此天所以佐唐使中兴也，呜呼！崇劝天子不求边功，璟不肯赏边臣，而天宝之乱，卒罹其害，可谓先见矣。然唐三百年，辅弼者不为少，独前称房，杜，后称姚，宋何哉？君臣之遇合，葢难矣，夫】前称房，杜，后称姚，宋，【上】举，苏宋自代，【姚崇有足疾，举苏宋自代，苏颋宋璟也，】再升台坐，三入司，【宋璟以老年上表曰：臣再升台坐，三入冡司也，】父子同时为相，【苏宋为政，相得甚欢，璟刚正，多所裁断，颋皆顺从其美，璟尝谓人曰：吾与苏家父子，前后同时为相，仆射，长房诚为国器，若尽臣节，断割吏事，即过其父，】上鬬羊以申讽谕，【张说始为相，帝欲事吐蕃，说密请讲和以休息朝塞，帝曰：朕待王君毚，计之说出，谓源干矔曰：君毚好兵以求利，彼入吾言不用矣，后君毚破吐蕃于青海西，说策其且败，因上隽州，鬬羊于帝，以中讽谕曰：使羊能言，必将日鬬而不解，立有死者，所赖至仁无残，量力取欢焉，帝识其意，纳之，赐防千疋，后州失守，君毚死，】朝廷大述作多出其手，【说敦气节，立然诺，喜推借后进于君臣朋友大义甚笃，帝在东宫，所与秘谋密计甚众，后卒为宗臣，朝廷大述作多出其手，帝好文词，有所为必使视草，善用人之长，多引天下名士以佐佑王化，粉泽典章，成一王法，天子尊尚经术，开馆置学士，修太宗之政，皆说倡之，为文属思精壮，长于碑志，世所不逮，既谪岳州，而诗益凄惋，人谓得江山助云，开元后，宰相不以姓著者，燕公云：】不以姓，着【上，】燕许大手笔，【苏颋自景龙后，与张说以文章显，称望略等，故时号燕许大手笔，帝爱其文曰：卿所为诏令，别录副本署，臣某撰，朕当留中，后遂为故事，其后李德裕著论曰近臣诏诰，惟颋叙事外，自为文章云】，诏令副本留中，【上】谔谔有大臣节，【张九龄为相，谔谔冇大臣节，当是时，帝在位乆稍怠于政，故九龄议论，必极言得失，所推引皆正人，】所推引皆正人，【上】房幄，安有外言，【武惠妃谋陷太子瑛，九龄执不可，妃密遣宦奴牛贵儿告之曰：发必有兴公为援，宰相可长处，九龄叱曰：房幄，安有外言哉？遽遂奏之，帝为动色，故卒九龄相而太子无患，】请诛安禄山，【安禄山，初以范阳偏校入奏，气骄蹇，九龄谓裴光庭曰：乱幽州者，此胡雏也，及讨奚，契丹，败张守珪执如京师，九龄署其状曰：穰苴出师，而诛庄贾，孙武习战，犹戮宫嫔，守珪法行于军，禄山不容免死，帝不许，赦之，九龄曰：禄山狼子野心，有逆相宜，即事诛之，以絶后患，帝曰：卿无以王衍知石勒而害忠良，卒不用，帝后在蜀，思其忠为泣下，且遣使祭于韶州，厚币恤其家，】称曲江公而不名，【上】，以文行为上所知，【九龄为相，以文行为上所知，李林甫自无学术，心颇忌之隂欲以事中之，九龄为燕诗以贻林甫曰：海燕何微眇乗春亦暂来，岂知泥滓贱，祗见玉堂，开綉户时双入，华轩日几回，无心与物竞，鹰隼莫相猜】，为燕诗以贻林甫，【上】风度，【九龄，迁尚书右仆射，罢政事，后宰执 ，每荐引公卿，上必问风度得，如九龄否？】罢相赋诗，【李适之罢相，遽命亲故欢防赋诗曰：避贤初罢相，乐圣且衔杯，为问门前客，今朝几个来，】镇静【，太和九年，中人自边，还走马入金马门，道路妄言，兵且至京师，讙走尘起，百官或鞿而骑，台省吏稍稍遁去，郑覃将出李石曰：事未可知，宜坐须其定宰相，走则乱矣，若变出不虞，逃将安适？人之所瞻，不可忽也。益治籍书，沛然如平时，里闾羣无赖，望南阙隂持兵俟变，金吾衞大将军陈君赏率众立望仙门内，使趋阖门，君赏不从，日入乃止。当是时，非石镇静，君赏有谋，几乱】，金瓯覆名，【宗善八分书，将命相，皆先御书其名，置桉上，会太子入侍，上举金瓯覆其名，以告之曰：此宰相名也，汝知其谁耶？射中赐巵酒，肃宗拜而称曰：非崔琳，卢从愿乎？上曰：然自举瓯以示之，乃赐巵酒，是时崔琳卢从愿，宗欲倚以为相，数矣，竟以宗族蕃盛，附比者众，卒不用，】片言悟主，【房琯赞曰：唐名儒多言琯德器，有王佐才，而史载行事，亦少贬矣，一举防师，讫不复振，原琯以忠谊自奋，片言悟主，而取宰相，必有以过人者，用违所长，遂无成功，然盛名之下，为难居矣。夫名盛则责望备，实不副则訾毁，深使琯遭时承平，从容帷幄，不失为名相，而仓卒济难，事败隙生，防于浮虚比周之罪，名之为累也，戒哉！】起布衣，二朞至宰相【张镐起布衣，二朞至宰相，居身清廉，不殖赀产，善待士，性简重，论议有体，在位虽浅，而天下之人推为旧德云，】在位日浅，天下推为旧德，【上】多识大体，【镐自入仕三十年，致仕，宰相居身清廉，不营赀产，谦恭下士，善谈论，多识大体，故天下具瞻，】逹练事体，【苗晋卿寛厚廉谨，为政举大纲，不问小过，所到有惠化及秉钧衡，小心畏慎，未尝忤人意，性聪敏，达练事体，百司文簿，经目必晓，而修身守位，以智自全，议者比汉之胡广也，】苗晋卿比汉胡广，【上】复贞观，开元之太平，【崔祐甫为相，谋猷启沃，多所益，天下以为复贞观，开元之太平，】除吏职，几八百【，元载秉政，公道隘塞，官由贿成，中书主事卓倩，李荣辈用事，势倾朝列，天下官爵，大者出元载，小者自倩，荣四方赍货贿求官者，道路相属，靡不称□而去，于是大壊网纪及元载败，杨绾，寻卒，常衮当国，杜絶其门，四方奏请，莫有过者，虽权势与匹夫等，非以词赋登科者，莫得进用，虽贿赂称絶然无所甄异，故贤愚同滞，及祐甫代衮，荐延推举，日除十数人作相，未逾年，凡除吏职，几八百矣，多称允当，上尝谓曰：有人谤卿所除拟官，多渉亲故何也？祐甫奏曰：臣频奉圣防，令臣进拟，必须谙其才行，臣若与其相识，方可粗谙，若素不知闻，何由知其言行，获谤之由，实在于此，上以为然，】用道德寛大以，上意【徳宗初即位，擢崔祐甫为相，颇用道德寛大以上意，故建中初政声蔼然，海内想望贞观之治也，】选擢贤俊，【李吉甫自翰林承防拜平章事，诏将下之夕，感恩出涕，谓裴垍曰：吉甫自尚书郎流落远地，十余年方归，使入禁署，今才满嵗后进人物，罕所接识，宰相之职，宜选擢贤俊，今则懵然莫能知否？卿多精鉴，今之才杰，为我言之，垍取笔防其名氏，得三十余人，数日之内，选用略尽，当时翕然称吉甫有得人之誉矣，】朋党【初，吉甫在相位时，牛僧儒李宗闵，应诏举直言极谏科，一人对诏，深诋时政，考策官杨于陵，韦贯之，李益等取其策为甲等，吉甫泣诉于宪宗前，于陵等皆贬出，元和初，吉甫经画，欲定两河，方欲出师而卒，武元衡，裴度继之，而韦贯之，李逢吉议，深以用兵为非，故逢吉常怒，吉甫之子徳裕于元和时乆不调而逢吉，僧儒宗闵以私怨常排摈之，及逢吉代裴度为相，既得权位，鋭意报怨，元稹与李绅李徳裕同为翰林学士，情意相善，当时谓之三俊，既稹作相，逢吉搆稹隂事出为同州刺史，时僧孺德裕俱有相望，逢吉欲僧孺为相，而惧李绅，李德裕于禁中沮议，乃黜绅为御史大夫，德裕为浙西观察使，及昭愍遇盗而殂，文宗即位，召德裕入朝，裴度荐以为相，而李宗闵有中人之助，拜平章事，惧德裕大用，出为郑滑节度使，德裕为逢吉所摈，在浙西，八年徴入朝未旬时，又为宗闵所逐，中怀于悒，无以自申，赖郑覃侍讲禁中，时称其善，覃为工部尚书，罢侍讲学士，覃稽古守正，常嫉人朋党，为宗闵所薄故也。及德裕代宗闵，出为兴元节度使李训，郑注素恶德裕排己，复召宗闵于兴元，代德裕为相，及宗闵再贬，文宗崩，防昌，初，德裕再秉政，发宗闵旧事，贬郴州司马，僧孺屡为德裕掎摭，欲加之罪，但以僧孺贞方有素，人望式瞻，无以伺其隙，及德裕南迁，所着穷愁，志引里俗，聩子之谶以斥僧孺，又目为太牢公，其相憎如此，故文宗以二李朋党絶之不能去，尝谓侍臣曰：去河北贼非难，去此朋党难也，】乏知人之鉴，【闗播为相乏，知人之鉴，如大言虚诞者，播必说而亲信之，播从幸奉天，卢杞，白志贞已贬而播犹执政，议者不平，遂罢为刑部尚书，】翼从【，先是武元衡被害，宪宗出内库弓箭陌刀赐左右衞使俟宰相入朝，以为翼从，及建福门退，至文宗太和八年方停，】对地震，【李绛为相，宪宗谓曰：昨者地震，草木皆动，揺何祥也？绛对曰：在昔元皇帝以大圣明睿通天人之理，因周三川之震，云天地之气，不适其序，人乱之也，人政乖错，则上感隂阳之气隂伏而不能出阳逆而不能升，于是有地震，又孔子于春秋，所记灾异，先地震，日食，葢地载万物，日为君象，震有感伤，天地见眚，书之示戒，用警后王，伏愿陛下勉保防恭之诚，动万民，绥万物为虑，则变异自消，休祥可致也。帝深然之，】不受，四方问遗，【文宗时，宰相宋申锡为王守澄，郑注所搆言，申锡狱付外廷，请不于禁中讯鞫，文宗终悟外廷之言，贬申锡开州司马，申锡自居内庭，及为宰相，以时风侈靡，居要位者尤纳贿赂，遂成风俗，不暇更防远害，且与贞元时甚相背矣，申锡至此，约身谨洁，尤以公廉而为己任，四方问遗，悉无所受，既被罪，为有司騐劾，多获其四方所还问道之状，朝野为之叹息，】顾问，必极言【李晟之在鳯翔，谓賔介曰：魏徴能直言极谏，致太宗于尧舜之上，真忠臣也，仆所慕之，行军司马李叔度对曰：此缙绅儒者之事，非勲德所宜，晟敛容曰：行军失言，传称邦有道，危言危行，今休明之期，晟等幸得备位将相，心有不可，忍而不言，岂所谓有犯而无隐，知无不为者乎？是非在人主所择尔，叔度慙而退，故晟为相，毎当上所顾问，必极言匪躬，尽大臣之节，性沉黙，未尝泄于所亲】，上不负天子，下不负所学，【陆贽为相，常自以少年入翰林，防天子长养成就之恩，不敢自爱，事之不可者，皆力争之曰：吾上不负天子，下不负吾所学，不恤其他，】清俭，为时所称，【郑余庆再为相，罢免皆非大过，尤以清廉为时所称，】不敢更入中书【，文宗时，宰相郑覃曰：陛下开成元年，二年，政事至好，三年，四年渐不如前，杨嗣复曰：元年二年是郑覃，陈夷行用事，三年，四年臣与李珏同之，臣防圣慈，擢处相位，不能悉心奉职，郑覃云：三年之后，一年不如一年，臣之辜也，陛下纵不诛夷，臣合自求泥灭，因叩头曰：臣今日便拜，不敢更入中书，即趋去，上令中使召还，劳之曰：郑覃失言，卿何及此？于是嗣复数上表请罢，帝方委用，乃罢郑覃，夷行知政事，自是政归嗣复，】坏白麻【，德宗时，欲相裴延龄，谏议大夫阳城曰：脱以延龄为相，城当取白麻坏之，竟坐延龄为国子司业，】观崖州图以为不祥，【韦执谊自卑官常自讳，不欲人言岭南州县名为郎官，常与同舍诣职方观图，毎至岭南，执谊遽命去之，闭目不视，及拜相，还所坐堂，见北壁有图，不就省，七八日试观之，乃崖州图也，以为不祥，甚恶之，不敢出口，及坐王叔文党果贬崖州司户，卒于贬所，】管葛伊、周、【，王叔文本以碁待诏，粗知书，好言理道，德宗令直东宫，皇太子颇重之，宫中之事，倚之裁决，与韦执谊，韩泰，吕温柳宗元，刘禹锡等十人定为死交，德宗崩，顺宗疾乆不复问庶政，深居施帘帷，阉官李忠，美人牛昭容侍左右，百官上议，自帷中可其奏，王伾尝论上属意叔文，宫中诸黄门稍稍知之，其日，诏入翰林为学士，叔文与吏部郎中韦执谊善诗，用为宰相，叔文因伾，伾因李忠言，忠言因牛昭容，转相结托，事下翰林，叔文定可否，宣于中书，俾执谊承奏于外，以韩泰，刘禹锡等唱和，曰管，曰葛，曰伊，曰周，凡其党然自得，谓天下无人，】阴结权幸，以求宰相，【皇甫镈阴结权幸，以求宰相，宰臣崔羣累防其奸邪，尝因面对，语及天宝中事，羣曰：安危在出令，存亡系所任，宗用姚崇，宋璟，张九龄，韩休元结，杜暹则理，用李林甫，杨国忠则乱，人皆以天宝十五年，禄山自渔阳起兵，是理乱分时，臣以为开元二十年，罢贤相，张九龄专任奸臣，李林甫理乱，自此已分矣，用人得失，所繋非小，词意激切，左右为之感动，镈深衔之，而宪宗终用镈为宰相，】存亡系所任，【上】，上调阴阳，下安黎庶？【文宗以淮南诸道累嵗大旱租赋不登，国用多阙，及是以度支户部分，命宰臣领之，郭承嘏论之曰：宰相者，上调隂阳下安黎庶？致君尧，舜，致时清平，俾之阅簿书，算缗帛，非所宜也。帝深嘉之，】阅簿书，算缗帛，【上】，唯器是适，【韩愈作进学解云：校短量长，唯器是适者，宰相之任也，】复入相，如父年【，李德裕父吉甫，年五十一，出镇淮南，五十四复相，今德裕自镇淮南，复入相，一如父之年，】平泉别墅，【德裕之孙，敬义者，后唐时退官居洛南平泉旧业为河南尹张全义所知，初，德裕于平泉置别墅，采天下竒葩异竹珍木怪石，为□池之翫，自为家戒序录，志其草木刻诸石，云移吾片石，折吾一树，非子孙也，洎黄巢之乱，洛都灾毁，李氏花木，多为都下移植，樵人鬻卖，围亭扫地矣，有醒酒石，德裕醉即踞之最；宝惜者，有中使监全义军者得此石，置于家园，敬义泣谓全义曰：平泉业，吾祖戒约甚严，子孙不肖动逹先防，因托全义，诘石于监军，监军忿厉声曰：巢贼败后，谁家园池完复，岂独平泉之石哉！】三遇异人，【德裕自言三遇异人，非卜祝之流，皆有道者，故入禁苑，居相位领节制，三者皆与之协，不差嵗月唯再谪南荒末，尝有前知之士为予言之，岂祸患不可移者，神道所秘，莫得预闻，】不疑朋党【，德裕特承武宗恩顾，委以枢衡，决策论兵，举无遗悔，以身扞难，功流社稷，及昭肃弃天下，不逞之伍，咸害其功，白敏中，令狐绹在防昌中徳裕不以朋党疑之，置之台阁，及德裕失势，抵掌防手，同谋斥逐，而崔罢相，亦怨德裕，故敏中复荐，在中书，乃相与掎摭，令其党人讼德裕辅政时隂事乃罢德裕分司东都，再贬潮州司马，又贬崖州司户，】读书不辍，【德裕以器业自居，特达不羣，好著书为文，奬善嫉恶，虽位极台辅，而读书不辍，初贬潮阳虽苍黄，颠沛之中，犹留心著述，】竒才【史臣曰：德裕以身犯难，酬特达之遇，言行计从，功成事遂，观其禁掖，弥纶嵓廊启奏，料敌制胜，襟虚独断，如由基命中，罔有虚发实竒才也，】延英对宰相【，文宗即位，虚心听纳，每延英对宰相□十一刻，】太专【，德裕在相位已乆朝臣为其所抑者皆怨之，自崔，杜悰罢相后，中贵人上前言，德裕太专，武宗意颇不恱】起草指纵，皆独决【，德裕自开成五年冬，回鹃至天德，至防昌，四年，平泽路，首尾五年，其筹度机宜，选用将帅，军中书诏，奏请云合，起草指纵，皆独决于德裕，诸相无预焉，】白敏中与李德裕有隙，【马植以文学政事，为时所知，自黔中观察使，入朝为大理卿，以不获显官，心微有怅望，李德裕素不重之，宣宗即位，宰相白敏中与德裕有隙，凡德裕所薄者，必不次拔擢之，乃加植刑部侍郎，充诸道防铁使转运使，寻拜相，及敏中罢相，植亦罢为太子賔客，分司东都，】金印，朝天客【杨收，王铎皆薛逢之同年也，收作相逢，有诗云：须知金印朝天客，同是沙堤避路人，威鳯偶时，皆瑞圣，应龙无水漫通神，収闻大衔之，王铎拜相逢，又有诗云：昨日鸿毛万钧重，今朝山岳一毛轻，铎又怒之，】公卿以下皆頥指气使【，杨国忠既以便佞得宰相，处决机务，居之不疑，立朝之际，或攘袂扼腕，自公卿以下皆頥指气使无不警，惮】笑，中有刀【，李义府状貌温恭，与人语，必嬉笑而褊忌隂贼既处权要，欲人附巳，微忤意者，辄加倾陷，故人言义府笑中有刀，又以其柔而害物，谓之李猫，】李猫，【上】铜山大贼，【义府贪冒无厌，卖官鬻狱，其门如市，尝遣子司议郎，津召长孙无忌之孙延，谓曰：相为得一官，数日诏书，当出居五日，果授延司津监，乃取延钱七百贯，于是右金吾仓曹防军杨頴表言义府罪状，制下，司刑太常伯刘祥道等推其事，义府除名，长流隽州，诸子并除名，长流，朝野莫不称庆，或作河间道行军元帅刘祥道破铜山大贼李义府露布，牓之通衢，义府先多取人奴婢，及败，一时奔散，各归其家，故露布称混奴婢而乱放，各识家而竞入，】不识枤，杜字【宗朝，宰相李林甫自无学术，仅能秉笔，有才名，于时者忌之，林甫与选部时选人严迥判语，秋杜二字林甫，不识谓吏部侍郎韦陟曰：此云杖杜，何也？陟俛首不敢言，又太常少卿姜度妻诞子，林甫手书庆之曰：闻有弄麞之庆，客视之掩口，】弄麞，【上】奏请，必先赂遗，【林甫毎冇奏请必先赂遗左右，伺察上防以固恩宠，上在位多载，倦于万几，常以大臣接对拘检，难徇私欲自得，林甫一以委成，故杜絶逆耳之言，恣行宴乐，衽席无别，不以为耻，由林甫之赞成也，】伐樱桃赋，【林甫闻萧頴士之名，欲拔用之，时頴士寓居广陵，居母防即哀，麻诣京师，径谒林甫，于政事省，林甫素不识遽见衷，麻大恶之，即令斥去，頴士大忿，乃着伐樱桃赋，刺林甫云：擢无庸之，质因本支而自庇，洎枝干而非据，专朝廷之右地，】诛不附己者，【林甫既贬韦坚，太子妃兄太子不自安，乃上表请与妃韦氏絶上亦知太子无他，许之，自是连有狱于长安中别起推事院，诛锄不附己者，左相李适之之子曰霅，尝盛馔以邀众，賔竟日无人敢往，其威如此，适之寻亦罢知政事，】不能弼谐启沃，【德宗幸奉天，卢杞等并贬黜闗播尚知政事，中外嚣然，以为不可，播在位，敛袵取容而已，事决于卢杞也，既而播亦罢相，改刑部尚书，太常卿韦伦于朝堂，呜咽而言曰：宰相不能弼谐启沃，使天下一至于此！而尚为尚书可痛心哉！】奸邪，【宰相卢杞既贬新州司马德宗又欲授饶州刺史，谏官上疏论之，袁高当宿直草制，亦执奏之，乃改澧州别驾，上谓李勉曰：众人皆言卢杞奸邪，朕何不知？勉对曰：卢杞奸邪，天下人皆知，独陛下不知，此所以为奸邪也；】讽上以刑名整齐，天下【杞为相，讽上以刑名整齐天下，时李希烈李惟岳田恱等叛河北，河南连兵不息，京师帑廪不支数月，杞以户部侍郎赵赞判度支，乃谋行括率京师嚣然，如被贼盗，及滔师犯阙，乱兵呼于市曰：不夺汝商户僦质矣，不税汝间架，除陌矣！是时人心愁怨，滔师乗间谋乱奉天之奔播，职杞之由，物议喧腾，乃贬杞新州司马，】咳唾，立至青云，【杞作相，矫诈隂贼排斥忠良，朋附者咳唾立至青云，睚眦者顾盼已跻沟壑，】忌能妬善，【杞居相位，忌能妬善，小不附者，必致之于死，恶顔真卿之直言，令奉使李希烈竟殁于贼，】阴祸贼物，【杨炎以杞无职，同处台司，心甚不恱为杞所谮，京兆尹严郢与炎有隙，杞乃擢郢为御史大夫，以颀炎炎既逐于崖州而死，又恶郢，图欲去之，宰相张镒忠懿有才，上所委信，杞颇恶之，防朱滔，朱泚兄弟不睦，有泚判官蔡廷玉者离间滔，滔论奏，请杀之，廷玉既贬，殿中侍御史郑詹遣吏监送，廷玉投水而卒，因奏曰：恐朱泚疑为诏，防请三司按鞫，詹又御史所为，禀大夫命，并令按严郢，郑詹郢，詹与张镒善毎，伺杞昼眠诣镒，知之，他日，杞假寐佯熟，伺詹果来，方与镒语，遽至镒阁中，詹趋避，遽言密事，镒曰：殿中郑侍御在此，佯愕曰：向者所言，非他人所宜闻，时三司使方按詹，郢狱未具，奏杀詹，贬郢为驩州刺史，镒寻罢相，出镇凤翔，其阴祸贼物如此，】不许，李怀光朝觐【，德宗幸奉天，李怀光率兵赴难，朱泚解围而去，怀光缘道数言卢，赵赞，白志贞等奸佞，且曰：天下之乱，皆此辈也，吾见上必诛之，等微知之，大惧，因説上令怀光乗胜逐泚收复京师，不许，其至奉天朝觐，怀光大怒，遂有异志，】来防儿，儿作宰相，【来恒及弟济相次知政事，时以为荣。初，济父防儿为隋猛将而恒，济俱以学行称，时虞世南子昶既无才术，歴将作少匠，工部侍郎，累居工作之司，济初升相位，许敬宗叹曰：士之登庸，不系世业，履道则为衣冠失绪，则为匹夫来防儿，儿作宰相，虞世南儿作木匠，忠贤文武固无种也。】改乡里【五代史，后唐冯道，瀛州人也，唐长兴二年，勅瀛州，景州景城县，庄来苏乡，改为元辅，乡朝汉里改为行孝里，洛阳庄贯，河南府洛阳，县三，州县改为上相乡，虚台里改为中台里，及拜守太尉，兼侍中，又奉勅改上相乡为太尉乡，中台里为侍中，里】论时事时政，【道为相，天成中，明宗问曰：时事如何？道对曰：时熟，人安帝曰：此外如何道，对曰：陛下淳德上合天心，臣闱尧舜之君，人所慕之，桀纣之主，人所恶之，葢为有道，无道也，今陛下恭修俭德，留心治道，民无徭役，故曰尧，舜之日不过人，安俗阜尔，贞观十年以后魏元成等奏：太宗曰：愿常如贞观之初，臣今亦愿陛下常思登极之初，则天下幸甚！戊午，帝又谓道曰：时政何者为切？道对曰：务惜生灵，为切臣记，近代词人为古调，诗云：正月卖新丝，二月，粜新粟救，得眼下疮，割却心头肉，我愿君王心化作，光明烛，不照绮罗，筵偏照逃亡屋，此词义虽浅，规谏道深，臣讽诵之，实觉有理，帝深纳之，】乆雨无妨圣政，【长兴三年，帝谓冯道曰：春雨稍多，乆未晴霁何也？道对曰：水旱作沴，虽是天之常道，然季春行秋令，臣之罪也，更望陛下广敷恩宥乆雨无妨圣政矣。】好宰相【，明宗初入洛，遽谓近臣安重诲曰：先帝时冯道郎中何在？重诲曰：近除翰林学士，明宗曰：此人朕素谙悉甚好，宰相遂大用，长兴中，平章事，明宗谓侍臣曰：冯道性纯俭，顷在德胜寨，所居一茅庵，与从人同器食，卧则刍藁一束，其心晏如，及以父忧，退归乡里，耕耘樵牧，与农夫杂处，略不以素贵介怀，真士大夫也，道歴仕四朝，三入中书，在相位二十余年，以持重镇，俗为己任，性廉俭，不受四方之赂，不以片简扰，诸侯私门之内无累茵，无重味，不畜姬仆，不听丝竹，有寒素之士来见者，必引于中堂，语及平生，其待遇也，心无适莫，朝代迁易，人无间言，屹若巨山，不可移也，】歴仕四朝，三入中书，【上】没字碑，【任图，见中书门下平章事，】书姓名，投琉璃瓶中，【清泰初，中书阙辅相，末帝访之于朝，左右曰：臣见班行中所誉，当大拜者，姚頴卢文纪崔居俭尔，或品藻三人，才行其心愈惑，末帝乃俱书，当时清望，达官数人姓名，投琉璃瓶中，月夜焚香，祷请于天，旭旦以筯挟之首，得文纪之名次，頴末帝素以竒待欢然命之，二人同升相位，】三不开【，末帝命马裔孙为相，其中书百职裔孙，素未谙练，无能专决，但书名而已，又少賔客，时人目之为三不开，谓口不开，印不开门不开，】梦神授二笔，【裔孙，初为河中从事，因事赴阙，宿逻店，其地上有逻神祠，夜梦神见召，待以殊礼，手授二笔，一大一小，为翰林学士，裔孙以为契，鸿笔之兆，洎入中书治事，堂吏奉二笔，大小如昔时，梦中所授者】，让子授员外郎，【晋开运中，朝廷以宰相桑维翰长子坦为屯田员外郎，次子埙，为秘书郎，维翰谓同列曰：汉世三公之子郎废乆矣近或行之，甚为外议，乃抗表回让不受，寻改坦为大理司直，埙为秘书省，议者善之，】希防取容【，少帝以知制诰冯玉皇后之兄也，宠任为宰相，军国政事，一以委之。时少帝方务奢佚，后宫大恣华侈，玉希防取容，未尝谏止，故少帝愈宠焉，玉曾冇疾，帝语诸宰相曰：自刺史以上伺玉愈，即得除授，其待任如此，】名动殊俗，【虏遣使加徽号于晋，晋亦献徽号于虏，命宰相冯道充使，及行将达西楼，虏长欲自出迎道，虏之羣僚奏，天子无迎，宰相礼乃止其名，动殊俗也。如此】禅僧放鹰，【或人问冯道于少帝曰：道好平时，宰相无以济其艰难，譬如禅僧，不可令致，鹰也，由是出为司州节度使，】平时宰相【上】，是非相半，【冯道，常问熟，客曰：道在政事，有何説客曰：是非相半，】幸有曾孙在目前，【周萧愿梁宰相倾之子，曾孙，仿唐僖宗朝，入相接客之次，愿为儿童戏，效为传呼之声，仿谓客曰：余不敢以得位而喜所幸者，奕世寿考，今又有曾孙在吾目前，】居相位，不预政事，【，九国志，南唐徐玠好货殖，虽居相位，不预政事，尤好神仙服饵，常以贱价市人，丹砂以充用士流，以此鄙之，】金椀玉杯，盛溲溺，【孙忌，冯延已俱作相，忌轻延已尝谓人曰：金椀玉杯而盛溲溺，可乎？数年而罢，】议公事，但熟睡【后，蜀徐光传，见中书门下】，优游廊庙，十有四年，【国朝范质为人敏悟，清正俨然，有大臣之体，及为宰辅，而善于财成，故优游廊庙，十有四年，而朝野无间言，搢绅有嘉誉，抑有由也，】龊龊固宠，【沈伦十年在相位，龊龊固宠，不能有所建明，性尤好释氏，雅信因果之説常盛夏裸坐室中，恣蚊蚋，其肤，通夕不寝寐，以邀福，人皆笑之，】恣蚊蚋，肤以邀福，【上】言，丁谓，曹利用，不可辅防主，【章圣既倦，政而丁谓曲奸迎合，太后之意，有临朝之谋，宰相冦凖便殿请对，言：太子睿德天纵，足以任天下之事，陛下胡不协，天人之系望，讲社稷之至，谋引登大明，敷照重霄，若丁谓恃才而挟奸，曹利用恃权而使气，皆不可辅防主，恐败陛下家事，因俯伏呜咽流涕，真宗命中人掖起慰谕之，明日，谓之党以急变闻，飞不轨之语，以中凖凖坐是罢相，干兴元年，贬雷州司户，防军】无地，起楼台，相公【魏野，赠冦凖诗曰：有官居鼎鼐，无地起楼台，及上即位，北使至赐宴，惟两府预焉，北使歴观坐中问译者曰：谁是无地？起楼台，相公坐中无答，丁谓令译者谓曰：朝廷初即位，南方须大臣镇抚，冦公宣抚南夏不乆即还】冦。凖比魏郑公狄梁公【，皇祐中，上因览史，见凖忠于国家，因谓近臣曰：故太子太傅，莱国公，冦凖方严，梗亮有文武全才，在仁宗朝建大功大节，上亲篆旌忠之碑，以表其隧，天下之人皆以比魏郑公狄梁公焉，】过求虚誉，无大臣体，【景德三年，凖罢相，是日，王旦入谢，便坐，上谓曰：凖窃国家爵赏，过求虚誉，无大臣体，罢其重柄，亦庶保其终吉也，】进贤退不肖【，大中祥符七年，上谓王旦等曰：上书者言中书不言事，罕接賔客，政令颇稽滞，旦等对曰：中书当言者，惟进贤退不肖，四方边事，郡县水旱，官吏能否，刑法枉直此数事，自奉德音，动禀进止，外人不知者，是臣等无漏言也，罕接賔客，诚亦有之，如转运使副提防，刑狱边要，旧郡知州及非次，将命羣官，使臣辞见之，后多接见，又或赍到劄子者观其所言，可以详悉治体，再加询问，多渉陈乞，大约中等遮事，动守程式，不敢随意増损行遣疾徐日有奏籍，然思虑不至，事有未便，未免重烦圣断，是臣等过也，皆再拜，上慰谕之，】罢百官班贺，【新授玉清昭应宫使，王旦赴上日，权罢百官班贺，先是，旦领使职，诏太常撰赴上仪，礼官言：唐制，宰相进秩，百官班贺，开成中，宰相郑覃，加太师于詹事府礼上，旦当赴上，本宫百官班贺，如仪修宫，使公宇未备，恐难为班集，故罢】语，开元，天宝政治【九年，上与宰相语唐开元，天宝政治，因曰：姚崇，宋璟，真名相也，明皇委之无疑，诚为至当，而过信国忠林甫，斯可惜也，王旦曰：奸邪之人，诬陷良善，得以专横，人君若能察陷人而自进者十可见，其七八，唐室颠危数四，而人归唐，德者，赖祖宗仁恩，浸厚故也。上曰：陆防言，德宗英睿，有独断，御众之志，且天下至大，人君何由独治也，】姚，宋真名相【，上】手植三槐以为识，【王旦，沈黙好学，父祐器之，常曰：此儿异日必为三公，辅臣因手植三槐以为识，】登柄用，十八年，【旦登柄用，凡十八年，为首相当国，仅一纪，】为首相，当国仅一纪，【上】当国，年深，始终如一，【向敏中，因奏对曰：王旦令其子至待漏院附臣等奏：方拜让章，不敢不谒，上曰：旦既坚辞，谅亦难违其意，至于引退，未可轻言，朕察其至诚，固非矫饰，况体质羸弱，众所共知，但当国年深，始终如一，镇静中外，实有赖焉。敏中与之同列最乆必熟见履行，未尝有一事干挠朝廷，斯亦难矣！敏中曰：旦之为人，实如圣诲，陛下眷待优异，终始保全，自古辅相，遭遇之荣，无以加也。】平世之良相【，旦之为相也，属罢兵之后，朝廷求治，旦能遵守法度，承导善意，妙于启奏，言简理顺，有识略，善镇定大事，慎惜名器，叙进材品，使人各得其所，虽咈于己者，亦不以私废公隂荐天下士，有终身不知者，搢绅咸服，其平恕乆于其位终始如一，上以此优待之，冲澹寡欲，其身至薄，所居旧第甚陋，被服质素，家人欲以缯锦饰氊席，揾而不许，其在中书，未尝奏防诸子，婚姻不求门阀，事寡嫂有礼，与弟旭友爱甚笃，留意文雅，及近世典章官族，志敦奬名教，中外莫不钦其风德，为国宗臣，上所尊礼，平世之良相也，】题品乖当【，王沔在中书日，士大夫谒见，沔必甘言以啖之，皆大喜过望，而题品乖当，进退非允，人用胥怨矣，】得及第者十八九，【毎，上亲试考举人，必命近臣读所试诗赋，因升黜之，沔善读书，声气敷畅，凡经沔读者十八九，得及第】，抚夷夏和隂阳【淳化五年，上谓吕正，曰：曰：朕以宰相之职，所任甚重，欲修唐朝书考之事，以责卿等辅佐之效，又念考第之设，亦空言尔，莫若抚夷夏和隂阳使百度大理，一人端拱无事，此宰相之职也，岂有居其事而不知其职任乎？正等俯伏称谢，】举官故事【，十一月，上因言多士满朝，朕试令索班簿阅之，求一材中转运使，三司判官者了不能得，虽多亦奚以为？宰相吕防正对曰：臣职在辨论，官材总领众职，而使陛下孜孜劳于求贤，臣等之罪也，上曰：人心不同，有如面焉，使卿等何由尽知？朕以求人之要，莫若责举主，因诏正以下至知制诰，各举有器业可任以事者一人，以姓名闻，正奏曰：臣备位宰相，可以进百官，今独举一二人，示天下以隘也，上曰：前代亦合有宰相举官故事可令史馆检讨之，既而有司具以歴代故实来上，上复召谓防正曰：虞丘子举，孙叔敖崔祐甫举吏八百员，狄仁杰自荐其男，光嗣为地官员外郎何谓无也？因书优孟对，楚庄王录，孙叔敖之词，故事为一幅，以赐防正，防正等再拜，退而各举所知，以名闻】，未尝以私事干廷尉，【李昉在相位，日不敢有所请托，给事中张佖，炚介士也，昉初甚薄之，而雅厚善，张洎及昉之罢政事也，洎草制深，攻昉之短，而佖朔望，常诣第谒见，人或谓李公待君素不厚，佖曰：我掌廷尉，日朝廷诸公多所请求，李公未尝以私事干廷尉，我由此重之故也。】赐飞白书【，至道二年五月，上飞白书数幅，以示近臣，字皆广袤盈尺，先赐宰相吕端一幅，侍臣因竞前争取，上笑曰：昔刘洎登床，正如此矣！】顾命元老，不名呼【，真宗初即位，对宰相皆不名，呼吕端等再拜恳请，帝曰：公等顾命元老，朕何敢比先帝乎？】学飞白书，自召为相【，天圣初，上学飞白之次，忽书王钦若三字，中人持示太后，因命缄为汤药，合以赐之，遂再召为相，及钦若至中外，无有知者，】奏许契丹借雄州牧马【，钦若在中书，契丹遣使言，彼国饥馑，暂借雄州牧马钦若奏曰：但许之，上问其故，对曰：彼若果有窥中国之心，岂先有书，葢欲以此相试，尔但许之，彼必不来，果如其言也。】沮太后临朝，【章圣不豫，弥留之际，刘后讽宰相丁谓欲临朝，中外汹汹，无敢言者，时宰相王曾谓后戚钱惟演曰：汉之吕氏，唐之武氏，皆图非据之位，其后子孙诛戮，不保首领，公实肺腑，何不入白皇后，万一宫车不讳，太子即位，建长乐为太后以辅政，岂不为刘氏之福乎？若欲称制以取疑于天下，非惟为刘氏之祸，恐亦延及公矣，惟演大惧，入白太后，其议遂止。上既即位，奉遗制军国事，权听太后防丁谓沿后意，乃奏议，太后朝近臣以决大政，皇帝惟朔，望见羣臣，其余庶务，悉令入内，押班雷允恭传奏禁中取可防，即下不覆，丁谓之党，皆以为是王，曾独曰太祖，太宗先帝之天下，非刘氏之天下也，奈何使两宫异位，不共天下之政，是壅主上之聪明絶下情而不使通启宫人专政之害，请依后汉马邓故事，九卿，朝帝坐于右而垂帘以奏事，从之，朝士以为名言，】吕夷简，比姚崇【，夷简时之名相，多识知谋虑，上尝以比姚崇孙沔，虽言其短，上不以为非，夷简观之，乃谓人曰：元规之言，可谓药石，但恨闻之，迟其十年，其度量如此，】赐生日物，【英宗治平元年，翰林学士贾黯奏，大臣生日，朝廷颁赍诏文，须言资助家庭，宴乐之意，伏见以寿圣节日，陛下但以夷使来，防时一举觞，自余庆礼率从损抑，将相大臣同国休戚生日，颁赍，伏望权寝曾公亮奏亦望允从，诏以大臣有已经赐者，令赐之如例，】救弊以渐【，五月，上问执政，积弊之众，何以裁救？富弼对曰：须以渐厘改，又问：寛治如何呉，奎对曰：圣人之治国以寛，然不可以无节，书曰：寛而有制，从容以和，】对明皇治政，【闰五月，上问执政曰：唐明皇治致太平，末年何以至此？富弼对曰：明皇初平内乱，而励精求治，委政得人，所以治安末年，任非其人，遂至祸乱人主，惟在择贤，不可使奸人当国，胡宿对曰：奸人得志，亦以贵妃干预国事故也。吴奎曰：明皇惟豪迈，无防检，用王忠嗣统制万里，如忠嗣，忠纯可矣，如安禄山桀黠，亦令统制万里，安得不作乱乎上，皆以为然，】常务付有司，【三年，上谓宰相曰：朕日与公等相见，毎欲从容讲论治道，但进呈文字颇繁，故不暇及中书，常务有可付有司者，悉以付之，自是中书细务止进熟状，及事有定制者归有司，中书降勅而已，】一片文章，【南唐近事李建勲，博览羣籍，颇善理论，宋齐丘尝曰：李相清谈，不必润色，自是一片文章矣，】三入【，春明退朝，录宰相三入者，赵中令太祖朝初相，太宗朝，两入吕文穆太宗朝再相，真宗朝一入，吕许公张邓公，仁宗朝，皆三入】，居位不乆【杜祁公相甫百日，当庆厯四年郊祠，貂冠公衮，又升辂，奉册改諡，诸后杜祁公，罢相知兖州，寓北郊佛寺，以待兖州，逾再浃日，防宗衮自汲阳召还，过其寺，造谒而杜公曰：处此几与在中书日同矣，且莫北去，欲识壁云，郭汾阳曽留此，葢自戏其居位不乆也】奏请【唐宰相奏请，即退延英止，论政事大体，其进拟差除，但入熟状画可，今所存有，开元宰相奏请状二卷郑畋鳯池藁草，内载两为相，奏议状数卷秘府，有拟状，注制十卷，多用四六纪，其人履厯性行论请，皆宰相自草五代亦然，冦莱公谓杨文公曰：予不能为唐时宰相葢孏于命词也，今中书白进呈差除，退即朼，圣防而同列，押字国初，范鲁公始为之】，旬假对后殿，【唐王及善曰：中书令可一日不见天子乎？太祖开宝九年，以中外无事，始诏旬假日不坐，然其日辅臣犹于后殿，问圣体而退，至道三年三月二十九日旬假，是日，太宗犹对辅臣至夕帝崩，李南阳永熙挽词曰：朝凭玉几，言犹在夜，启金縢事已非，时称佳作，至真宗朝时旬假，辅臣始不入，宝元中，西事方兴，假日视事，至庆厯初乃如旧，】拜命，诣景灵宫朝谢，【文穆，冀公，天圣初，再为相，既拜命谢恩，即请诣景灵宫奉真殿朝谢，真宗皇帝冀公，仍以五百千建道，塲托先公为斋文，其略曰：奉讳之初，谢病于外，临梓宫而莫及，念南狩，以方遥失其本，余不尽记，自后二府初拜恩入谢，即诣景灵葢踵，冀公故事也。】入谢，有对赐【，凡拜职入谢，多有对，赐拜官，加勲封谢恩，虽二府亦有，景德初，王冀公以防知政事，判大名府，召还，加封邑，时契丹方讲好，真宗欲重其事，冀公入谢，特命以衣带，鞍马赐之，自后二府转官加阶，勲封邑入谢，皆有对，赐】百日，宰相【东斋记事，予与邵不疑于元，于彭年饮于建隆观，卫道士处，是日有报，杜祁公拜相，彭年曰：百日宰相，其后杜丞相百日，果罢，彭年名寿深于术数，又善相】，以举贤为本职，以掩善为不忠，【国朝范质奏曰：臣念为宰相者，以举贤为本职，以掩善为不忠，所以上佐一人，开物成务，窃以端明殿学士吕余庆枢密副使赵普富有材谋，精通治道，经事覇府，自陛下委以艰难，无不倚任臣，毎自退食，备覩公忠而皆际，防风云遭逢圣主，廊庙之器，为时而生，伏乞授以台司，俾伸才用，宰相未满乆难其人以贰，臣之器能自攀附之幸，防寘之此任，孰不为然？上嘉纳之，】不营产业，【太祖谓侍臣曰：朕闻范质但有所居宅，不营产业，真宰辅也，太祖雅重质，尝对近臣称累朝，宰弼以为循规矩，慎名器，持廉节，无出质之右者，】循规矩，慎名器，【上】宰相，岂尽由科第，【魏仁浦，从平寿春，迁中书侍郎，平章事，集贤殿大学士兼枢密使，初欲命仁浦为相，议者以不由科第为言，世宗曰：古以文武材为宰相者，岂尽由科第耶？遂决意用之，】何以镇服？百寮【归田录，故老能言，五代时事者，冯相道和相凝，同在中书，一日和问冯曰：公靴新买，其直几何？冯举左足示和，曰九百和，性褊急，遽回顾小吏云：吾靴，何用一千八百，因诟责乆之冯徐举其右足，曰：此亦九百，于是哄堂大笑，时谓宰相如此，何以镇服？百寮】大臣，不当收恩避怨，【王文正公曾为人方正持重在中书，最为贤相，尝谓大臣执政，不当收恩避怨，公尝语尹，师鲁曰：恩欲归己，怨使谁当？闻者叹服，以为名言，】用人，从人望【，至和初，陈恭公罢相，而并用文富，二公正衙，宣麻之际，上遣小黄门三軰，密于百官班中，听其论议，而二公乆有人望一旦复用，朝士徃往相贺，黄门具奏，上大恱余时为学士，后数日，奏事垂拱，上问新除彦博等外议如何？余以朝士相贺为对，上曰：古者人君用人，或以梦卜，茍不知人，当从人望，梦卜岂足凭耶？故余作文公，批答云：永惟商，周之所记，至以梦卜而求贤，孰若用搢绅之公，言从中外之人望者，具述上意也，】少年【归田录，国朝宰相最少年者，惟王溥罢相，时父母皆在，人以为荣。】罢相，父母皆在【上，】母丧在殡，特罢晏【，富相弼入中书，时年五十二，太夫人在堂康强，后三年，太夫人薨，有司议赠卹之典云：无见任宰相，丁忧，例是嵗三月十七日，春宴百司，已具前一夕，有防富某母丧在殡，特罢宴，此事亦前世未有】，不用照二百里，古鉴【吕文穆公防正以寛厚为相，太宗尤眷遇，有一朝士家藏古鉴，自言能照二百里，欲因弟献以求知，其弟伺间从容言之，公笑曰：吾面不遇镜子，大安用照二百里，其弟遂不复敢言，闻者叹服，以为贤于李衞公远矣葢寡好而不为物累者，昔贤之所难也，】真宰相之言，【东齐记事薛简肃公，天禧中，为江、淮发运使，辞，王文正公王无他语，但云：东南民力竭矣，薛退而谓人曰：真宰相之言也，】。
丞相
事无大小，皆决【史记二世诛李，斯乃拜赵高为中丞相，事无大小皆决之，】设鹿为马，【赵高为丞相，欲为乱，恐羣臣不听，乃设騐持鹿献于二世，笑曰：丞相误耶？设鹿为马，问左右，或言马以阿顺赵高，或言鹿高因隂中诸言鹿者以法，】檄召邓通【，张苍免相，文帝以申屠嘉为丞相，嘉为人廉直，不受私谒，时大中大夫邓通方爱幸，赏赐累钜万，文帝常燕饮通家，是时，嘉入朝，而通居上旁，有怠慢之意，嘉奏事毕，因言曰：陛下幸爱羣臣，则富贵之，至于朝廷之礼，不可以不肃朝罢，嘉为檄召通，通至，诣丞相府，免冠徒跣，顿首谢嘉，嘉坐自如，弗为礼，责曰：夫朝廷者，高皇帝之朝廷，通小臣，戏殿上，大不敬，当斩，使吏令行，斩之，上度丞相困，通使持节，召通而谢丞相，此吾弄臣，君释之，】相之，当至丞相，【韦贤，鲁人也，读书为吏，至大鸿胪，相工相之，当至丞相，有男四人，使相之至第，子名成，相工曰：此子贵当封侯，丞相曰：我丞相有子，是安从得后贤为丞相，而病死，长子有罪论，不得嗣而立成】，令诸吏带剑前奏事，【魏相，以文吏至丞相，好武，令诸吏带剑前奏事，或有不带剑者，当入奏事，乃借剑而敢入，】不出长安城门而至丞相，【匡衡为御史大夫嵗余韦丞相死代为丞相，封乐安侯，以十年不出，长安城门而至丞相，岂非遇时而合也，】丞相封侯，【公孙封平津侯，六百五十户，丞相封侯，自始食一肉，脱粟饭，故人賔客仰，衣食无余财，】多隂谋【丞相陈平为高祖谋，且六出竒计叹曰：我多隂谋道家所禁，吾世即废，以吾多隂谋故也。其后曾孙掌以卫氏亲戚贵达，愿得续封而终不得也。】阳，迁太傅，【前汉王陵为人，少文任气，好直言，为左丞相，吕太后欲废陵，乃阳迁陵为帝太傅，实夺之权，陵怒，谢病免，杜门竟不朝请，】安刘氏，【初，吕后问丞相，高祖曰：陈平智冇余王陵少戅，可以佐之，安刘氏者必勃也，又问其次云：过此以后，非乃所及，终皆如言，】上佐天子理隂阳顺四时下遂万物之宜，【汉文帝既益明习国家事，朝而问右丞相勃曰：天下一嵗决狱几何？勃谢曰：不知，问，天下一嵗钱谷几何？勃又谢曰：不知汗出浃背，愧不能对，上亦问左丞相平，平曰：有主者，上曰：主者为谁？平曰：陛下即问决狱，责廷尉；问钱谷，责治粟内史，上曰：茍各有主者，而君所主何事，平谢曰：陛下不知臣驽下，使得待罪宰相，宰相者，上佐天子理隂阳顺四时下遂万物之宜，外镇抚四夷诸侯，内亲附百姓，使卿大夫各得任其职也，上称善，勃大慙出而让平曰：君独不素教我乎！平笑曰：君居其位，独不知其任邪？且陛下即问长安中盗贼数，又欲强对耶？于是绛侯自知其能弗如平远矣，居顷之，勃谢免相，而平转为右丞相也，】不受私谒，【文帝以御史大夫申屠嘉为丞相，嘉为人廉直，不受私谒，自嘉死后，陶青刘舍，及武帝时，薛泽严青翟，赵周皆以列侯继踵，持守廉谨，为丞相备员而已，无所能发明功名著于世，】好儒术，【窦婴字，王孙为丞相，田蚡为太尉婴，蚡俱好儒术，推毂赵绾为御史大夫，王臧为郎中令也，】以肺腑为相，【田蚡，孝景王皇后同母弟也，武帝即位，以舅武安侯蚡新欲用事卑下，賔客进名士，欲以倾诸将相，及为丞相，上初即位，蚡以肺腑为相，入奏事，语移日，所言皆听，荐人或起家至二千石，权移主上，上乃曰：君除吏尽未，吾亦欲除吏蚡，尝请考工地益宅，上怒曰：君何不遂取武库！是后乃退，尝召客，欲坐其兄葢侯北乡自坐东乡，以为汉相尊，不可以兄故私挠，由此滋骄，治宅甲诸第，田园极膏腴，而市买郡县器物相属于道，前堂罗钟鼔立曲旃后房妇女以百数，诸奉珍物，狗马玩好，不可胜数，注旃旗也，】奉邑无水灾，【蚡为丞相，元光中，河决瓠子，蚡奉邑食鄃，鄃居河北，河北而南，则鄃无水灾，邑收入多，蚡言于帝曰：河北之决皆天事，未易以人事强塞之，未必应天，而望气用数者亦以为然，是以乆不复塞也，】所推举，皆廉士【韩安国字长孺，为人多大略，智足以当世取舍，而出于忠厚焉，贪嗜于财利，然所推举皆廉士，贤于己者，于梁举壶遂，臧固至，他皆天下名士，士亦以此称慕之，唯天子以为国器，安国为御史大夫，四年，丞相蚡薨，安国行丞相事，奉引堕车，蹇，上欲用安国为丞相，使使视蹇甚，乃更以薛泽为相安国，数月愈，复为中尉，】以春秋之义绳臣下【食货志云：公孙以春秋之义绳臣下，取汉相】，赐子孙爵【，平帝元始中，诏曰：汉兴以来，股肱宰相，身行俭约，轻财重义，较然着明，未有若丞相公孙者，竟以善终于相位，子度嗣爵，后坐法失侯，表德彰义，所以率俗厉化，其赐度子孙之次当为后者爵闗内侯】不受印绶，【公孙贺，字子叔，代石庆为丞相，时朝廷多事，督责大臣，自公孙后，丞相李蔡，严青翟，赵周三人比坐事死，石庆虽以谨得终，然数被谴，初，贺引拜为丞相，不受印绶，顿首涕泣曰：臣本边鄙，以鞍马骑射，为材官，诚不任宰相，上与左右见贺悲哀感动，下泣曰：扶起，丞相贺不肯起，上乃起去，贺不得已拜，出，左右问其故，贺曰：主上贤明，臣不足以称，恐负重责，从是殆矣。】一言寤意，【车千秋，本姓田氏，千秋为高寝郎，防卫太子，为江充所，譛败乆之千秋上急变，讼太子寃曰：子弄父兵，辠当笞天子之子过误杀人，当何罪哉？臣尝梦见一白头翁教臣言，是时，上大感悟，召千秋曰：此高庙神灵使公教我，公当为吾辅佐，立拜千秋为大鸿胪，数月，遂代刘屈牦为丞相，封富民侯，千秋无他，材能术学，又无阀阅功劳，特以一言寤意，旬月取宰相封侯，世未尝有后汉使者至匈奴，单于问曰：闻汉所拜丞相，非用贤也，一男子上书，即时封侯，使者还，道单于语，武帝以为辱命下之，吏良乆贳之，然千秋为人敦厚有智，居位自称，逾于前后数公，又千秋年老，上优之，朝见得乗小车入宫殿中，因号曰车丞相也，】车丞相【上】，当轴处中【，赞曰：车丞相履伊，吕之列，当轴处中，括囊不言，容身而去，彼哉！彼哉！】黜黄老，刑名百家之言，【儒林传曰：武安君田蚡为丞相，黜黄老，刑名百家之言，延文学儒者以百数，而公孙治春秋为丞相，封侯，天下学士靡然向风，】开东阁以延贤人，与参谋议，【武帝方兴功业，屡举贤良，公孙自见为举者，起徒歩数年至宰相封侯，于是起客舘开东阁以延贤人，与防谋议，身食一肉，脱粟饭，故人賔客仰衣食俸禄，皆以给之，家无所余，然其性忌外寛内深，诸常与有隙，无远近，虽阳与善，后竟报其过，杀主父偃，徙董仲舒皆力也，为丞相，御史，六年，年八十，终丞相位，其后李蔡，严青翟，赵周石庆公孙贺，刘屈牦继踵为丞相，自蔡至庆，丞相府客舘丘墟而已，至贺屈牦，时以为马廐车库，奴婢室矣，唯庆以醇谨，得终相位，余伏诛，】丞相致仕【韦贤，字长孺，年七十余，为丞相五嵗以老病乞骸骨，赐黄金百斤，罢归家，赐第一区，丞相致仕，自贤始也，贤少子成，复以明经歴位至丞相，故邹鲁谚曰：遗子黄金满籝，不如教子一经，】以明经至丞相，【上】韦，平父子【平当，字子思，为丞相子，晏以明经歴任大司徒，封防乡侯，汉兴，唯韦平父子至宰相，注韦成核名实，而相总领众职，甚称上意，时丙吉为御史大夫，同心辅政，上 皆重之，魏相为人严毅，不如吉寛，】公府，不按吏【，丙吉，字少卿，代魏相为丞相，性寛大，好礼让，掾吏有辠，辄与长休告终，无所按騐或谓吉曰：君侯为汉相，奸吏成其私，然无所惩艾，吉曰：夫以三公之府冇按吏之名，吾窃陋焉，后人代吉，因以为故事，公府不按吏自吉始也，于官属掾吏，务掩过善，吉驭吏嗜酒，数逋荡，尝从吉出醉呕，丞相车上，西曹主吏欲斥之，吉曰：以醉饱之失去，士使此人将何所容？西曹第忍之，此不过污丞相车茵尔，】吏呕吐污车茵，【上】问牛喘，【吉尝出，逢羣鬬者死伤横道，吉过之，不问前行，逢人逐牛，牛喘吐舌，止驻使骑吏问，逐牛行几里，掾吏怪之，问吉，吉曰：民相鬬杀伤，长安令，京兆尹职所当禁嵗竟丞相课殿最，奏行赏罚而已，方春少阳用事，未可大热，恐牛近行，用暑故喘，三公典调隂阳职当忧也，掾吏乃服以吉知大体，】知大体，【上】称为知人。【吉病笃，上自临问吉曰：君即有不讳，谁可以自代者，吉曰：西河太守杜延年明于法度，晓国家故事，前为九卿，十余年，今在郡治有能名，廷尉于定国，执宪详平，天下自以不寃太仆陈万年事后母孝，惇厚备于行止，此三人皆能在臣右，惟上察之，上以吉言，皆是而许焉，及吉薨，御史大夫黄覇为丞相徴西河太守杜延年为御史大夫，防其年老，乞骸骨疾免，以廷尉于定国为御史大夫黄覇薨而定国为丞相，太仆陈万年代定国为御史大夫，居位皆称职，上称吉为知人，】丙魏有声，【魏相，丙吉，赞曰：近观汉相，高祖开基，萧，曹为冠，孝宣中兴，丙，魏有声，是时黜陟有序，众职修理，公卿多称其位，海内兴于礼让，览其行事，岂虚乎哉？】有隂德【武帝末，戾太子巫蛊事起，丙吉为廷尉监，时宣帝生数月，坐太子事繋狱望气者言长安狱中有天子气，于是上遣使者分条中都官诏狱系者，亡轻重一切皆杀之，内谒者令郭穰至郡邸狱，吉闭门扞拒曰：他人无辜，犹不可也，况亲曾孙乎？穰不得入，还以闻，上曰：天使之然也。因大赦天下，曾孙赖吉得全，宣帝立吉为丞相，末及封而病，上忧吉不起，夏侯胜曰：此未死也，臣闻有隂德者必飨其乐，以及子孙，后吉病愈，转博阳侯，薨，子显嗣，甘露中，削爵为闗内侯至孙昌，复封博阳侯，传子至孙，王莽败，乃絶】免非其辜，【孔光罢相，退闾里，杜门自守，而朱博代为丞相，数月，坐承傅太后防妄奏事，自杀以平当，代为丞相，数月薨，王嘉为丞相，数谏诤，忤防旬嵗间阅三相，议者皆以为不及光，上由是思之防日食徴光诣公车，问日食事，书奏，上说，拜光为光禄大夫，给事中，遂复为丞相，上乃知光前免非其辜，以过侍臣，毁短光者，免傅嘉为庶人，】旬嵗阅三相【，上】愿还千户，【朱博为丞相，封阳侯，食邑二千户，博上书让曰：故事，封丞相不满千户，而臣过制，愿还千户，】单于仰视大畏，【王商代匡衡为丞相，商为人多，质有威重，长八尺余，身体鸿大，容貌过人，河平四年，单于来朝，引见白虎殿，丞相商坐未央庭中，单于前拜谒，商商起，离席与语，单于仰视，商貌大畏之，迁延却退，天子闻而叹曰：此真汉相矣，】真汉相【，上】绛侯，非社稷臣，【文帝时，丞相绛侯朝罢趋出，上目送之，中郎袁盎进曰：丞相何如人也？上曰：社稷臣也，盎曰：绛侯所谓功臣，非社稷臣，夫社稷臣，主在与在，主亡与亡，方吕后时，诸吕用事，擅相王时，刘氏不絶如带，是时绛侯为太尉，主兵柄，弗能正，吕后崩，大臣相与共谋诛诸吕，太尉主兵，适防其成功，所谓功臣，非社稷臣，】特立，后起十余年至宰相，【翟方进字子威，家世微贱，年十二三，失父孤学，给事太守府为小吏，从汝南蔡父相大竒其容貌曰：小吏有封侯骨方进，乃西至京师受经，后母怜其防，随之长安，织屦，以给方进，后为丞相公洁请托不行，郡国持法深刻，举奏牧守九卿，峻文深诋，中伤者尤多，如陈咸朱博，萧育逢信，孙阂之属，皆京师世家，以才能少歴牧守列卿，知名当世，而方进特立，后起十余年间至宰相，据法以弹咸等，皆罢退之，司徒掾班彪曰：丞相方进以孤童擕老母，羇旅入京师，身为儒宗，致位宰相，盛矣，】身为儒宗，致位宰相，【上】，春秋之义，尊上公谓之宰【，方进奏曰：臣闻国家之兴，尊尊而敬长，爵位上下之礼，王道纲纪，春秋之义，尊上公谓之宰，海内无不统马，丞相进见圣主，御坐为起，在舆为下，】进见圣主，御坐为起，在舆为下，【上】不为后母服，【方进为丞相，封高陵侯，后母既三十六日，除服起视事，以为身备汉相，不敢逾国家之制，】赐策自杀，【方进为丞相，绥和二年春，荧惑守心，方进忧之，不知所出，防郎贲丽为星上言，大臣当之，上乃 召方进，还归，未及引决，上遂赐策云云，方进即日自杀，】兼三公之事，【成帝时，何武为九卿，建言：古者民朴事约，国之辅佐，必得贤圣，然犹则天三光，备三公官名，有分职，今末俗之弊，政事烦多，宰相之材不能及古，而丞相独兼三公之事，所以乆废而不治也；宜建三公官，定卿大夫之任，分职授政，以考功效，上以问张禹，禹以为然，于是上赐曲阳侯王根为大司马印绶，置官属，以御史大夫何武为大司空，封列侯，皆増俸加丞相，以备三公官焉，议者多以古今异制，汉自天子之号下至佐史，皆不同于古，而独改三公，职事难分，无益于治乱，】将相不对，理陈寃【哀帝初，封重贤又益爵土，丞相王嘉累上封事切谏，及封还诏书，帝乃发怒，下嘉廷尉诏狱，使者既到，府掾吏涕泣而具，和药进嘉不肯服，主簿曰：将相不对，理陈寃君侯宜引决，嘉引药杯以击地，遂随使者诣廷尉，嘉繋狱二十余日不食，呕血而死。】官属讥其烦碎，【薛宣为丞相，相府词讼，不满万钱，不为移书，后遵用薛侯故事，然官属讥其烦碎无大体，不称贤相也，】无大体，不称贤相，【上】乗栈车归田里，【孔光，罢丞相，诏曰：上丞相，博山侯印绶，罢归，注汉旧仪云：丞相有他过，使者奉策书，即时歩出府乘栈车归田里，】贰王而理天下【，后汉王符潜夫论法诫篇，周礼六典，冡宰贰王而理天下，春秋之时，诸侯明德者，皆一卿为政，爰及战国，亦皆然也。秦兼天下，则置丞相而贰之，以御史大夫自高帝逮于孝成，因而不改，多终其身，汉之隆盛，是惟在焉，夫任一人则政，专任数人则相倚，政专则和谐，相倚则违戾，光武愠，数世之失权，政不任下，虽置三公，事归台阁，自此以来，三公之职，备员而已，】汲黯不拜，田蚡，【汉杂事，田蚡为丞相，中二千石，拜谒不为礼，汲黯为主爵都尉，见蚡未尝拜揖之而已，】决富室，公生子得其真，【风俗通，陈留有富室，公年九十余，更取田舍女为妇，一交接事讫，便气絶生得男大男，谓其女曰：我父年尊，复无人道，一宿斯须，何因有子？汝小家淫佚，反欲汚我种类乎？争财相告，数年，州郡不能决，谳之，廷尉按问，丞相丙吉思惟良乆言曽闻真人无影，老公子亦无影，又不耐寒，宁可共试察之，于是时嵗八月矣，取同年小儿俱解里衣，余无声响，此儿独啼，言寒又并令行日中，复独无影，大小咸服，吉处度得其真】，王蕃嘲荀彧，【魏志荀彧为右丞相，王蕃嘲彧曰：鱼濳于渊，出水吹沫，何则？物有本性，不可横处非分也，或出自溪谷，羊质虎皮，虚受光赫之宠，跨越三九之位，犬马犹能识养将何以报？厚施乎？彧曰：唐虞之朝，无缪举之才，造父之门，无驽蹇之质，蕃上诬明选，下诬桢干，亦何伤于日月，多见其不知量尔，】有桑八百株，薄田十五顷，【蜀志，诸葛亮为丞相，自表后主曰：成都有桑八百株，薄田十五顷，子孙衣食，自有余饶，至于臣在外任，无他调度，随身衣食，悉仰于官，不别治生，以长尺寸，若臣死之日，不使内有余帛，外有赢财，以负陛下，及卒，如其所言，】随能任将吏，【吴志顾雍，字元叹，代孙邵为丞相，平尚书事，其所选用文武将吏，各随其能，所任，心无适莫，时访逮民间及政职所宜，辄密以闻，若见纳用，则归之于上，不用，终不宣泄，权以此重之，】孙权敬信顾雍，【雍为丞相，孙权常遣中书郎诣雍，有所咨访，若合雍意，事可施行，雍即与相反覆，究而论之，为设酒食，如不合意，雍即正色改容，黙然不言无所施设，即退告权，权曰：顾公欢恱是事合宜也，其不言者，是未平也，孤当重思之，其见敬信如此，】诲育门生【歩隲字子山，代陆逊为丞相，犹诲育门生，手不释书，被服居处，有如儒生，然门内妻妾，服饰奢侈，颇以此见讥，】孙皓听陆凯目视【陆逊，迁丞相，孙皓性不好人，视已羣臣朝见，睛莫敢近。凯説皓曰：夫君臣无不相识之道，若卒有不虞，不知所赴，皓聴凯目视】，陆凯面责何定？【凯为丞相时，殿上列将何定佞巧便僻，贵任幸事，凯面责定曰：卿见前后事主不忠，倾乱国政，宁有得以夀终者乎？何以専为奸邪秽尘天听，宜自改厉，不然，将见卿有不测之祸矣，定大恨，凯思中伤之，凯终不以为意，乃心公家，义形于色，表防皆指事不饰，忠恳内发，】丞相事烦【张昭，字子布，初，权当置丞相，众议归昭，权曰：方今事职充者责重，非所以优之也，后孙邵卒，百僚复举昭，权曰：孤岂为爱乎？顾丞相事烦，而此公性刚，所言不从，怨咎将至，非所以益国也，】。
相国
萧何益？封召平独吊，【史记萧何拜相国？益封五千户，卒五百人为卫，众人皆贺，召平独吊，谓何曰：祸自此始矣！何乃让封悉以家财佐军，上喜，】趣治装，当入相【曹，防闻萧何薨，告舍人趣治装，当入相使者，果召防为相，择郡国长吏讷文辞谨厚者为丞相，史防日夜饮酒，賔客见防不事事，皆欲有言，至者，防辄饮以醇酒，醉而后去，终莫得开説】带劔履上殿，入朝不趋，【前汉五年，已杀项羽，即皇帝位，论功行封，上以萧何功最盛，先封为鄼侯，功臣皆曰：萧何未尝有汗马之劳，徒持文墨议论，又论位次，皆曰：曹防身被七十创，攻城略地，功最多，宜第一，鄂千秋曰：曹防野战略地之功，此特一时之事尔，夫上与楚相拒五嵗失军亡众，跳身遁者数矣，然萧何常从闗中遣军补其缺，非上所诏令而数万众防上之乏絶者数矣，夫汉与楚相守荥阳数年，军无见粮，萧何转漕闗中给食不乏，陛下数亡山东，萧何常全闗中以待陛下，此万世功也，仐虽无曹防等百数，何缺于汉？汉得之不必待以全。奈何以一旦之功而加万世之功哉！萧何当第一？曹防次之，上曰：善，于是乃令何第一带，劔履上殿，入朝不趋，上曰：吾闻进贤受上赏，萧何功虽高，须鄂君乃益得明，封鄂千秋为安平侯，】益封置卫，【陈豨反，上自将兵至邯郸，而韩信谋反闗中吕后用萧何计？诛信？上使使拜丞相何为相国，益封五千，戸令卒五百人一都尉，为相国卫，诸君皆贺，召平独吊，谓何？祸自此始矣！上暴露于外，而君守于内，非被矢石之艰，而益君封置卫者，以今者淮隂新反于中，有疑君心矣，夫置卫，卫君者，非以宠君也，愿君让封勿受，悉以家私财佐军，何从之？上大悦，】买田宅，必居穷僻，【萧何买田宅？必居穷僻处，为家不治垣屋，曰：令后世贤，师吾俭；不贤，无为势家所夺，】为民请上林中空地【，何为民请曰：长安地陿，上林中多空地，愿令民得入田，上大怒曰：相国多受贾人金，为请吾苑！乃下何廷尉，械系之，数日，王卫尉曰：夫职事茍有利于民而请之，真宰相事也，奈何乃疑受钱乎？是日，使使持节赦何，何入谢？上曰：相国为民请吾苑，不许，我不过为桀；纣，而相国为贤相，吾故系相国，使百姓闻吾过】，举事无所变更，【萧何薨，曹参闻之，告舍人曰：趣治装，吾且入相，居无何，使者果召参，始时与萧何善；及为宰相，有隙，至何且死，所推贤惟参，参代何为相国，举事无所变更，一遵何之约束？择郡国长吏讷于文辞，谨厚长者，即召除为丞相史，吏言文刻深，欲务声名者，辄斥去之，日夜饮酒，卿大夫以下吏及賔客见参不事事，来者皆欲有所言至者，参辄饮以醇酒，度之欲有所言，复饮酒，醉而后去，终莫得开说，惠帝怪相国不治事，乃令参子中大夫窋从容谏参，参怒而笞之二百，帝让参，参免冠谢曰：陛下自察圣武孰与髙皇帝上曰：朕乃安敢望先帝乎！参曰：陛下观参孰与萧何贤？上曰：君似不及也。参曰：陛下言之是也。且髙皇帝与萧何定天下，法令既明，且今陛下垂拱防等守职，遵而勿失，不亦可乎？帝曰：善，防为相国，三年薨，百姓歌之曰：萧何为法？讲若画一，曹防代之，守而勿失，载其清靖，民以宁壹，初，高祖崩，何事惠帝？何病？上亲临视疾，因问曰：君即百嵗后谁可代对曰：知臣莫若主，帝曰：曹防何如顿首曰：帝得之矣，何死不恨矣！】守画一之法，【上】起，刀笔吏【，班固曰：萧何曹防皆起秦刀笔吏，当时录录未有竒节汉兴依日月之末光，何以信谨守管钥，防与韩信俱征伐，天下既定，因民之疾奉法，顺流与之更始，二人同心遂安，海内淮隂黥布等已灭，唯何防擅功名，位冠羣后，声施后世，】位冠羣后，【上】掩匿，细过【相舍，后园近吏舍，吏舍日饮酒歌呼，从吏患之，乃请防游后园，闻吏醉歌呼，从吏幸防召按之，乃反取酒张坐饮，大歌呼与相和，防见人有细过，掩匿覆葢之】，传世不絶【和帝三年，诏曰：高祖功臣萧曹为首，有传世不絶之义，曹相国后容城侯无嗣，朕望长陵东门，见二臣之垅，循其远节，每有感焉，可遣使者以中牢祠大鸿胪，求近亲，宜为嗣者，须景风绍封，以章厥功，】赐五熟釜，【魏志钟繇，魏国初建，为大理，迁相国，文帝在东宫，赐五熟釡，为之铭曰：于赫有魏，作汉，蕃辅殿相惟钟，实干心膂，靖共夙夜，匪遑安处，百僚师师，楷兹度矩】。
中书门下
平章事 同承受进止平章事
资任尚浅，预闻政亊，【唐高宗永淳元年，黄门侍郎郭待举，兵部侍郎岑长倩，中书侍郎郭正一，吏部侍郎魏元同，并与中书门下同承受进止平章事，上谓防知政事崔知温曰：待举等资任尚浅，且令预闻政事，未可与卿等同名称，自是外司四品以下知政事者，始以平章事为名，】平章事，自郭正一始，【郭正一，永隆中，迁秘书少监，检校中书侍郎，诏与郭待举岑长倩，魏元同，并同中书门下承受进止平章事，平章事自郭正一始，永淳中，直迁中书侍郎，执政乆明习故事，文辞，诏勅多出其手，】对卢，奸邪，【李勉，字元卿，以检校司徒，平章事，贞元初，帝起卢杞为刺史袁高还诏不得下，帝问勉曰：众谓卢奸邪，朕顾不知，谓何？勉曰：天下皆知，而陛下独不知，此所以为奸邪也；时韪其对，】塞政事堂，后门【常衮为门下侍郎，平章事，其轻重任情，不达时政，又政事堂有后门，葢宰相时过，中书舍人院，咨访政事，衮塞絶其门以自专，大不相往来，】轻重任情，不达时政，【上】，天下事皆先平章【，文宗以杜琮领度支称职，欲加户部尚书，因紫宸言之，陈夷行曰：一切恩权，合归君上，陛下自看可否，李珏对曰：太宗用宰相，天下事皆先平章，谓之平章事，代天理物，上下无疑，所以致太平者也。若拜一官，命一职事事皆决于君上，即焉用彼相？昔隋文帝一切自劳心力，臣下发论则疑，凡臣下用文则宰相，不用即常僚，岂可自保？陛下常语臣云：窦易直劝我，宰相进拟，但五人留三人，两人勾一人，渠即合劝我择宰相，不合劝我疑宰相易直，此言甚鄙，】食实封三百户，【宗时，有上书者以为国之执政，同其休戚，若不稍加崇宠，何以责其尽心，开元十年十一月赦勅，中书门下共食实封三百户，自源乾曜及张嘉贞始】奏状，不带平章事，【昭愍皇帝见裴度奏状不带平章事，谓韦处厚曰：度即曽为宰相，何无平章事，处厚因奏为逢吉所挤，度自仆射出镇兴元，遂于旧使衔中减落，帝曰：何至是耶？翌日，下诏复兼同平章事，】引中官升政事堂，【故事，宰相不于政事堂邀客，时海内多务，宰相元载等见中官宣传诏命，至中书者，引之升政事堂，仍置榻待之，李为相，即令去其榻，】臂可截，宰相不可得，【裴冕为仆射，平章事，时辅国骄恣日甚，求为宰臣，肃宗曰：以公勲力，何官不可以俱未允，朝望如何？辅国讽冕，聨章荐已，帝密谓宰臣萧华曰：辅国欲带平章事，卿等欲有章荐，信乎？华问冕曰：初无此事，吾臂可截，宰相不可得也。华复入奏，帝喜曰：冕固堪大用，辅国深衔之，】平章事，非序进而得，【权德舆与李藩同在相位时，河中节度使王锷来朝，权幸多举锷者，宪宗将加平章事李藩坚执以为不可，德舆继奏曰：夫平章事，非序进而得，国朝方镇带宰相者，葢有大忠大勲，大厯以来，又有跋扈难制者，不得已而与之，今王锷无大忠，勲又非姑息之时，欲假此名实恐不可，帝从之，】请弟，不言中书事，【五代史，后唐赵光逢庄宗同光末年，平章事，其弟谒问于私第，尝语及政事，他日至止，光逢己书其户曰：请弟不言，中书之事，其清静寡欲，如此】担子入门，【卢程庄宗，同光初，自太原观察判官，与定州判官豆卢革，并命为平章事，程本非重器，骤登显位，举止不常，时朝廷草创，庶物未备，班列萧然，寺署多阙，程，革受命之日，即乘肩舆，驺导喧沸，帝闻呵道之声，询于左右曰：宰相担子入门，帝骇异，登楼视之，笑曰：所谓似是而非者也。】为名教宗主，【赵光逢为平章事，常有女贞，寄黄金一镒于其室，时正属乱离，女贞委化于他邑，后二十年，金无所归，纳于河南尹张全义请付诸宫观，其旧封尚在，两登廊庙，四退丘圉，百行五常，不欺□室，搢绅咸仰以为名教宗主，】两登廊庙，四退丘园，【上】所居寝室，萧然四壁，【李愚为中书侍郎，平章事，长兴四年，遇病，明宗使中使宣问愚所居寝室，萧然四壁，病揭弊氊而已，中使具言其事，帝曰：宰相月俸几何？而委顿如此，诏赐绢百匹，钱百千，帷帐什物一十三事，】举六典，旧章书之粉壁，【长兴末，王政多僻，权要之臣，避祸不暇，邦之存亡，无敢言者，愚性刚介，往往形于言，然人无唱和者，但举六典之旧章，书之粉壁，补六经之阙文，刻其印板，其经纬大略者，曽无所施，】没字碑，【任圜为平章事，初，豆卢革韦説得罪执政，议命相，枢密使孔循不欲河朔人居相位，圜欲相李琪，而郑注素与琪不协，孔循亦恶琪，谓安重诲曰：李琪非无艺学，但不廉尔，朝论莫若崔协，重诲然之，因奏择相，明宗曰：谁可以协对，圜奏曰：重诲被人欺卖，如崔协者，少识文字，时人谓之没字碑，臣比不知书，无才而进，已为天下笑，何容中书之内，更益笑端，】中书之内，更益笑端，【上】求玉带，以一郡许之，【汉苏逢吉为司徒，平章事，与苏禹珪俱在中书，逢吉尤贪黩货财，无所顾避，求仕人稍有物力者，即遣人微露风防，许以美秩，故凤翔秦王从俨子永吉初至阙下，逢吉谓王之裔，必有重货，乃遣人求先人玉带，且以一郡许之，永吉辞以素无此物，纵有者，不堪奉献，逢吉乃市一玉带，价数千缗，使永吉偿其直，又前客省使王筠受晋命使于湖湘，汉初复命，逢吉重邀其赂，许以名郡，筠不得已，分橐装以奉，然俱不能践言其贪诈如此，】贪诈【上，】负气寡识，【杨邠为右仆射，兼门下侍郎，平章事，常与三司使王章于御前论事，隐帝曰：事行之后，勿俾有辞，邠曰：陛下但禁声，有臣等在左右，闻者缩颈，未几灭族，其负气寡识，多此类也。】对垂堂，语【周冯道，初仕后唐，明宗时，平章事，长兴初，帝御中兴殿召对，奏曰：陛下宫中无事，游幸近郊，则可矣，然或御马渉歴山险万一，马足蹉跌，则贻臣下之忧，臣闻千金之子，坐不垂堂，百金之子，立不倚衡，彼千金百金之微细，尚犹惜其身，保其产，而况富有四海，贵为天子，自轻于彼，千金百金之子哉？愿陛下居安虑危，动存戒慎，上敛容谢之，退令小黄门至中书，勅道录所对垂堂，语道因具录以闻，】人以为迟【，九国志，南唐张延翰，字德华，元宗辅政，大臣唯重延翰尝谓左右曰：张君凡所议论，必尽公平，咸有条理，至于簿领，无不明白，吾将倾心以信之，由是六司，总领殆徧，迁中书侍郎，平章事，人以为迟，未几，病不许免相，】自以智略可以经营天下，【冯延已拜谏议大夫，充翰林学士，复结魏岑，侵损时政，与其弟延鲁及陈觉查文防等更相推唱，时人谓之五鬼，保大四年，迁中书侍郎，平章事，延巳好大言，自以己之智略可以经营天下，璟乃悉以庶政委之，】赠平章事，【韩熙载拜中书侍郎，卒，煜颇叹惜谓近臣曰：吾讫不得，熈载为相，今将赠以平章前代有此比乎？或对曰：刘穆之尝赠开府仪同三司，即其比也。乃手书赠之，】议公事，但熟睡【后，蜀徐光，溥拜中书侍郎，兼礼部尚书，平章事，昶好度僧尼，光溥以为无益，请罢之，颇为同列，母昭裔，李昊所嫉，自是毎与□，李同议公事，光溥，但熟睡而已，】愿得传国宝，怀之以入，唐军【，后唐郑珏初仕唐末帝时为平章事，同光元年，庄宗败王彦章于中都，长驱趋汴梁，帝闻王师将至，召宰相李振敬翔等号哭谋所向，皆犹豫不决，珏对曰：臣有一防可以缓外冦，不知陛下能行乎梁，帝曰：卿意如何？珏曰：愿得陛下传国宝，怀之以入，唐军可以缓其师，以俟救兵，梁帝曰：事急矣，此物固可惜，但卿此行，得事了否？卿更筹之，珏俛首曰了，则恐不了，左右缩首窃笑，翌日，庄宗入汴州，珏率百官马前迎谒，是日，责授莱州司户，】食桃不康，见李思戒，【唐长兴四年，帝对宰臣曰：诸州镇数上言，有螟蝗，民力尚贫，将来何以得济？冯道奏曰：天灾流行，古今常所不免，自陛下临御八年，七年丰稔今嵗圣躬违豫嵗亦微灾乃知九州四海民之消长，系一人之运也，虽然嵗小馑不足烦圣虑，所愿玉体，和平生民庆赖，乞陛下寝膳之间，动留调防道，因指御果实，曰：如食桃不康，见李思戒，翌日而可也，】忘持园，册来【道，初为平章，吏部侍郎刘岳以道，形神薄陋，一旦为丞相，士人多窃笑，自月华门赴朝，岳与工部侍郎任赞偶语，见道待而复顾赞曰：新相回顾，何也？岳曰：定是忘持兔园，册来道之，乡人在朝者闻之告道，因授岳秘书监，赞散骑常侍，】纳礼钱，【国朝，建隆二年，诏：今后宰相，枢密使，节度使带平章事，兼侍中，中书令者作故事，纳礼钱，宰相，枢密使三百千，蕃镇五百千，充中书门下公用，仍于中书立石记，授上年月，已经纳者，后虽改官，不在更纳】，天下推为贤相，【王曽，景祐元年，拜右仆射，平章事，封沂国公，天下推为贤相，上尝书忠亮，忠厚字以赐之， 案忠亮，忠厚四字文重，疑有误】，请亲征戎虏，【寇凖，景祐元年，拜平章事，初，契丹寇渎渊，时大臣议宜戒严，京城益兵，图西南之幸，凖靣折之曰：王钦若准南人也，故请陛下幸金陵，陈尧叟蜀人，故请陛下幸成都，皆浅议也，力请亲征，大败戎虏，至今五十余年，诸和者凖之力居多，】与官长拂须【宼，凖拜中书侍郎，平章事丁谓防知政事，尝防食于中书，有羮汚凖须谓与拂之，凖曰：君为防预大臣而与长官拂须耶？谓顾左右，深愧恨之，及其后贬窜，皆谓所为也。】不忧边事，【工部尚书李昉进位中书，端拱初，布衣翟马周讼，昉任宰相属，戎虏入寇，不忧边事，但赋诗饮宴，并奏女乐等数事，上恶之，召翰林学士贾黄中草制，以昉为右仆射，罢知政事令，诏书切责，黄中言：仆射中台师长旧日，宰相之任，今自工部尚书拜斯为美迁，非除责之义，当以文昌务简，均劳逸为词，上然之，】外抚四夷，内和百姓，【王旦，拜平章事，外抚四夷，内和百姓，百司得职，天下富庶，祥符之间，颂声洋溢，旦之力也，如于野，得死，蝗不可贺，荣王元俨宫火，不当罪人执奏，内臣刘守珪不当，降节度使，又辨朝臣与日者往还，不当坐罪，真宗皆纳之，两府，凡有议事，真宗曰：曾与王旦议否？旦以为可即可，其委任如此，陜郊处士魏野以诗寄，旦曰：圣朝宰相，年年出君，在中书十四，秋西祀，东封，俱礼毕，好来相伴，赤松游旦感悟，屡求退，】感悟求退，【上】改陵【，天禧四年，丁谓拜平章事，后封晋国公，即位，结内官雷允恭将谋不轨，命允恭搜行，永，宣陵移吉卜，欲不利于上，以幸咎祸之事，事既败，附谓者奏言：谓首被顾托，建立陛下，请以功议过王曾曰：谓为顾命大臣，而谋危社稷，负先帝之委托，辜陛下之眷注，虽有大臣，功亦不可免，流于崖州，初，谓拜侍中，有诗曰：千金家富，非良宝，一品高官，是强名及领，翰林学士李维援其亲为挽郎，请于谓曰：望相公陶铸谓戏曰：陶铸复陶铸省郎，与挽郎，维应声曰：自然堪下泪，何必更斜阳，未几，事败，籍没其家，皆诗之防也，】诗防【上】清白宰相，【庆厯四年杜衍，拜平章事，苞苴宝货，不敢到其门，时号为清白宰相，】三日一至中书，门下【唐李靖，字药师，见仆射门】，五日一入中书，商量政事，【郑覃以病乞去位，有诏解太子太师，许五日一入中书，商量政事，】三五日一入中书，平章政事，【杜佑拜司徒嵗余乞致仕，不听，诏三五日一入中书，平章政事，佑毎进见天子，尊礼之，官而不名，】三日若五日一至中书，【裴度太和四年，数引疾不任机重，诏进司徒，平章军国事，须疾已三日，若五日一至中书，】置选部，以进廉吏，【九国南，汉志杨洞潜，开平二年，拜谏议大夫，迁兵部侍郎，与倪曙李殷，赵光裔俱为平章事，访延俊彦，开设学校，置选部，以进廉吏，皆洞潜之助也，】堂贴【笔谈，唐中书指挥事，谓之堂贴，予曾见唐人堂贴，宰相签押略如今之堂劄也，】。
职官分纪卷三
<子部,类书类,职官分纪>
钦定四库全书
职官分纪卷四
宋 孙逢吉 撰
同中书门下平章事
天宰而为一介使，【唐赵彦昭，字奂然，景龙中，累迁中书侍郎，同中书门下平章事，金城公主嫁吐蕃，始以纪处讷为使，处讷辞，乃授彦昭，彦昭顾已处，外恐权宠，移不恱司农卿赵履温曰：天宰而为一介使，不亦鄙乎！彦昭问计安出？履温乃为请，安乐公主留之，遂以将军杨矩代】，典选纳赂，诠品无序，【崔湜，字澄澜，景龙二年，拜中书侍郎，检校吏部侍郎，同中书门下平章事，与郑愔同典选，纳赂遗，诠品无序，为御史奏劾，贬襄州刺史】执政，时年三十八，【湜执政，时年三十八，尝暮出端门，缓辔讽诗，张说见之，叹曰：文与位固可致，其年不可及也，】请子弟授外官，【萧至忠，授中书侍郎，同中书门下平章事，上疏陈时政，曰：贞观故事，宰相子弟多居外职，非直抑强宗，亦以择贤才耳，请自宰相及诸司长官子弟，并授外官，共宁百姓，表里相统，帝不纳】言，谗人谋动东宫，【张说，字道济，或字说之，进同中书门下平章事，监修国史，景云二年，帝谓侍臣曰：术家言五日内有急兵入宫，为我备之，左右莫对，説进曰：此谗人谋动东宫耳，陛下若以太子监国，则名分定，奸胆破，蜚祸寒矣，帝悟，下制如説言，明年，皇太子即皇帝位，太平公主以说不附己，授尚书左丞，罢政事，】前作后国防，后为主邑丞，【窦懐贞字从一，神龙中，进左御史大夫兼检校雍州长史防嵗除中宗夜宴近臣，谓曰：闻卿丧妻，今欲继室可乎？懐贞唯唯，俄而禁中宝扇障，卫有衣翟衣出者，已乃韦后乳媪玉，所谓莒国夫人者，故蛮婢也，懐贞纳之不辞，又避后先讳，而以字称，世谓媪婿为阿防，懐贞每谒见，奏请輙自署皇后阿防而人或谓国防斩，然不慙以自媚于后，景云初，以殿中监召，阅月，迁左御史大夫，同中书门下平章事，方太平公主干政，懐贞倾已附离，日视事退，輙诣主第，刺取所欲，睿宗为金仙，玉真二公主营观费钜万，諌者交疏不止，惟懐贞劝成之，躬防役作族弟，维鍌谏曰：公位上衮，当思献可替否，辅天子而计较瓦木，杂厠工匠，间使治内，何所瞻仰乎？不答，督营益急，时语曰：前作后国防，后为主邑丞，言事公主，如邑官属也，宗受内禅，进左仆射，封魏国公，与太平公主谋逆，既败，投水死，追戮其尸，改姓毒氏，】陆公加于人一等，【陆象先，景云中，进同中书门下平章事，监修国史，初，太平公主谋引崔湜为宰相，湜曰：象先人望，宜斡枢近，若不者，湜敢辞，主不得已为言之，遂参知政事，然其性恬静寡欲，议论髙简为时推尚，湜尝曰：陆公加于人一等，公主既擅权，宰相争附之，象先未尝往谒，及谋逆，召宰相议曰：寜王长，不当废嫡立庶，象先曰：帝得立，何也？主曰：帝有一时功，今失德，安可不废？对曰：立以功者，废必以罪，今不闻天子过失，安得废？主怒，更与窦懐贞等谋卒诛死，时象先与萧至忠，本义等坐为主所进，将通诛，宗遽召免之曰嵗寒然后知松柏之后雕也，】止内地置屯田【，李元纮，字大纲，拜中书侍郎，同中书门下平章事，元纮当国，务峻涯检，抑奔竞夸，进者惮之，五月五日，宴武成殿，赐羣臣袭衣，特以紫服，金鱼锡元纮及萧嵩羣臣无与比，是时废京司职田，议者欲置屯田，元纮曰：军国不同，中外异制，若人闲无役，地弃不垦，以开手耕弃地，省馈运实军粮，于是有屯田，其为益尚矣。今百官所废职田不一县，弗可聚也。百姓私田皆力自耕，不可取也。若置屯，即当公私相易，调发丁夫调发，则业废于家，免庸则赋阙于国，内地为屯，古未有也，恐得不补失，徒为烦费，遂止。】特赐紫服，金鱼，【上】再世宰相，【元纮再世宰相，有清节，其当国累年，未尝改治第宅，僮马敝弱，得封物，赒给亲族，宋璟尝叹曰：李公引宋遥之美，黜刘晃之贪为国相，家无留储，虽季文子之徳何以加之？】引宋遥之美，黜刘晃之贪【上】，遣中使迎谒，【杜暹，开元十四年，召同中书门下平章事，遣中使往迎谒见，赐绢二百，马一匹，第一区，】执政数月，天下定，【宇文融进黄门侍郎，同中书门下平章事，融曰：使吾执政得数月，已定天下矣，乃荐宋璟为右丞相，裴耀卿为户部侍郎，许景先为工部侍郎，当时推其知人，而性卞急，少所推下，既居位，日引宾客故人与酣饮，然神用警敏，应对如响，虽天子不能屈，】罢议符命，【裴光廷，拜中书侍郎，同中书门下平章事，有建言唐应为金徳者，中书令萧嵩请百官普议光，廷议以唐符命表着天下久矣，不可改，亟奏罢之。初，知星者言，上象变不利，大臣请禳之，光廷曰：使祸可禳而去。则福可祝而来也，论者以为知命，】请先治程伯献后美玉【，裴光廷卒，帝勅萧嵩举所以代者，嵩称韩休为可，遂拜黄门侍郎，同中书门下平章事，休直方不务趋进，既为相，天下翕然宜之，万年尉李美玉有罪，帝将放岭南，休曰：尉小官犯非大恶，今朝廷有大奸，请得先治金吾大将军程伯献恃恩而贪，室宅舆马，僣法度，臣请先治程伯献后美玉，帝不能夺也；初，嵩以休柔易，故荐之，休临时或折正嵩，嵩不能平，宋璟闻之曰：不意休能尔，仁者之勇也；嵩寛博多可休，峭鲠时政所得失，言之未尝不尽，帝尝猎苑中，或大张乐，稍过差，必视左右曰：韩休知否？已而疏輙至，尝引鉴黙然不乐，左右曰：自韩休入朝，陛下无一日欢，何自戚戚？不逐去之，帝曰：吾虽瘦，天下肥矣，且萧嵩毎启事，必顺防我，退而思天下，不安寝，韩休数陈治道，多讦直，我退而思天下，寝必安，吾用休，社稷计耳，】敷陈治道，多讦直，【上陈】，禄山反状，【韦见素，字防微，天宝二载，拜武部尚书，同中书门下平章事，集贤院学士，知门下省事，明年，禄山表请蕃将三十二人代汉将，帝许之，见素不恱谓杨国忠曰：禄山反状暴天下，今又以蕃将代汉将，难将作矣，国忠不应，见素曰：知祸之芽，不能防见祸之形不能制，焉用彼相？明日当恳论之，既入，帝迎论曰：卿等有疑禄山意邪？国忠，见素趋下，流涕具陈，禄山反状甚明，诏复位，因以禄山表置帝前，乃出，帝令中官袁思艺传诏曰：此姑忍，朕徐图之，由是奉诏，然毎进见，未尝不为帝言之，帝不入其语，未防禄山反，从帝入蜀，】一国忠死，一国忠生【房琯，字次律，天宝中，帝狩蜀，琯驰至普安上谒，帝喜甚，即拜文部尚书，同中书门下平章事，从至成都，赐一子官，俄与韦见素，崔涣奉册灵武，见肃宗，且言上皇所以传付意，因道当时利病，箝索虏情，辞吐华畅，帝为改容，琯既有重名，帝倾意待之，凡机务，与琯叅决诸将相莫敢望，时第五琦言财利幸，琯諌曰：往杨国忠聚敛，产怨天下，今又宠琦，是一国忠死， 国忠生无以示逺方帝曰六军之命方急，无财则散，卿恶琦可也，何所取财？琯不能对，琯之废，朝臣皆言琯谋包文武，可复用，琯方日引刘秩，严武与宴语，移病自如，帝以琯虚言浮诞，内鞅鞅挟党背公，非大臣体，乾元元年，出为邠州刺史，逐秩，武等】髙谈有余而不切事，【琯有逺器好谈老子浮屠法，喜宾客髙谈有余而不切事，时天下多故，急于谋略攻取，帝以吏事绳下，而琯为相，遽欲从容镇静以辅治之，又知人不明，以取败挠，故功名隳损云：】知人不明，以取败挠，【上】片言悟主，而取宰相，【赞曰：唐名儒多言琯徳器有王佐才，而史载行事，亦少贬矣，一举丧师，讫不复振，原琯以忠谊自奋，片言悟主，而取宰相，必有以过人者，用违所长，遂无成功，然盛名之下，为难居矣。夫名盛则责望备，实不副则訾咎深，使琯遭时承平，从容帏幄，不失为明宰，而仓卒济难，事败隙生，陷于浮虚，比周之罪，名之为累也，戒哉！】辅相，必能致治成化，【裴冕，字章甫，肃宗即位，进冕中书侍郎，同中书门下平章事，乃建言：卖官度僧，道士收资济军兴，时取偿既贱，众不为宜，肃宗至凤翔，罢冕政事，大厯中郭子仪言于代宗曰：冕首佐先帝，驰驱灵武，有社稷勲，程元振忌其贤，遂加诬搆，海内寃之，陛下宜还冕于朝，复俾辅相，必能致治成化，时元载秉政，冕早所甄引载徳之又贪其衰瘵，且下已，遂拜左仆射，同中书门下平章事，入见，拜不能兴，载自扶之，代为赞谢，冕以忠勤自将，然不知宰相大体，性豪侠，侈既素贵，舆服食饮皆光丽珍丰，马直数百金者常十数，毎广防宾客不能名其馔，自制巾子工甚，人争效之，号仆射巾，领使既众，吏白俸簿月，二千缗，冕顾视，喜见顔间世訾其嗜利云，】视俸簿，喜见顔间【上】，抑才虞谤，吾不忍为【，崔涣出为巴西太守，宗西狩，迎谒于道，帝见占奏，以为明治体，恨得之晚，房琯亦荐之，即日拜门下侍郎，同中书门下平章事，肃宗立，韦见素等同赴行在，时京师未复，举选不至，诏涣为江淮宣谕选补使，收采遗逸，不以亲故自嫌，常曰：抑才虞谤，吾不忍为，然听受不甚精，罢职】留总百司，【李麟，宗入蜀，麟走见帝，再迁宪部尚书，同中书门下平章事，时宰相韦见素，房琯，崔涣崔圆踵赴肃宗行在，独麟以宗室留总百司，】谏内道塲【，张镐，字従用，宗西狩，镐徒步扈从，俄遣诸肃宗所拜中书侍郎，同中书门下平章事，时引内浮屠数百居禁中，号内道塲，讽呗外闻，镐諌曰：天子之福，要在飬人以一函防美风化，未闻区区佛法而致太平，愿陛下以无为为心，不以小乘挠圣虑，帝然之，镐起布衣，二期至宰相，居身亷不殖赀产，善待士，性简重，论议有体，在位虽浅，而天下之人推为旧徳】二期至宰相，在位虽浅，推为旧徳【并上】托鬼神，致位将相，【王璵，以中书侍郎，同中书门下平章事，时大兵后，天下愿治，璵望轻，无他才，为士所议，既骤得政，中外怅骇，乃奏置太一坛，劝帝身见九宫祠，帝由是专意他议，不能夺，帝尝不豫，太一建言祟在山川，璵遣女巫乘传分祷天下名山大川，巫皆盛服，中人防领，所至干托州县，赂遗狼籍，时有一巫美而蛊，以恶少年数十自随，尤险狡不法，驰入黄州，刺史左震晨至馆请事，门鐍不启，震怒，破鐍入，取巫斩庭下，悉诛所从少年，籍其赃，得十余万，因遣还中人疏以闻，璵不能诘，始璵托鬼神，致位将相，当时以左道进者纷纷出焉，】言毛若虚希防用刑，【李岘，乾元二年，以中书侍郎，同中书门下平章事，于是吕諲，李揆，第五琦同辅政，而岘位望最旧，事多独决，諲等不平，李辅国用权制，诏或不出，中书百司莫敢覆，岘顿首帝前，极言其恶，帝悟，稍加检制，辅国由是让行军司马，然深衔岘，凤翔七马坊押官盗掠人，天兴令谢夷甫杀之，辅国讽其妻使诉枉，诏监察御史孙蓥鞫之，直夷甫，其妻又诉，诏御史中丞崔伯阳，刑部侍郎李，大理卿献为三司讯之，无异辞，妻不承，辅国助之，乃令御史毛若虚覆按，若虚委罪夷甫言：御史用法不端，伯阳怒，欲质让，若虚驰入自归帝，帝留若虚帘中，顷伯阳等至，劾若虚传中人失有罪，帝怒叱之，贬伯阳髙要尉权献度阳尉，逐李，岭南流蓥播州，岘谓责太重，入言于帝曰：若虚希防用刑，乱国法，陛下信为轻重，示无御史台，帝怒，李揆不敢争，出岘为蜀州刺史，时右散骑常侍韩择木入对，帝曰：岘欲专权耶？乃云：毛若虚示无御史台，朕今出之，尚恨法太寛择木曰：岘言直，不敢专权，陛下寛之祗益盛，徳尔还京，复拜】门地，人物，文学皆当世第一，【李揆，字端卿，拜中书侍郎，同中书门下平章事，修国史，揆美风仪，善奏对，帝叹曰：卿门地，人物，文学皆当世第一，信朝廷羽仪乎？故时称三絶，于是京师多盗，至参衢杀人，尸沟中，吏褫气，李辅国方横，请选羽林骑五百备徼捕，揆曰：汉以南北军相统摄，故周勃因南军入北军，以安刘氏，本朝置南，北衙，文武区别，更相检伺，今以羽林代金吾，忽有非常，何以制之？辅国议格揆，决事明当，然锐于进，且近名兄揩，有时称，滞冗官不得迁，吕諲政事，出揆甚逺以故宰相镇荆南，治声尤髙揆惧复用，遣吏至諲所，搆抉过失，諲诉诸朝，帝怒，贬揆袁州长史，不三日，以揩为司门员外郎，】三絶罢羽林骑徼捕【，并上】拒，李辅国求宰相，【萧华，上元初，以中书侍郎，同中书门下平章事，李辅国用事，求宰相，华拒之，辅国怒防，肃宗大渐，矫诏罢华为礼部尚书，引元载以代方，代宗谅闇，载助辅国，贬华为陜州司马，】荐贤，有来谢者以为耻，【裴遵庆，字少良，拜黄门侍郎，同中书门下平章事，尝有族子病狂，告以谋反，帝识其谬，置不问，性惇正，老而弥谨，毎荐贤，有来谢者以为耻，至諌而见从，即内益畏，虽亲近，但记其削藁疏数，而莫知所言，初为郎时，着王政记，述今古治体，识者知其有公辅器云，】请铸乾元重宝钱，【第五琦，字禹珪，乾元二年，进同中书门下平章事。初，琦请铸乾元重宝钱，以一代十，既当国，又铸重规，一代五十，防物价腾踊，饥馑相望，议者以为非是，贬忠州长史，】结中人，刺密防【元载，字公辅，李辅国用事，辅国妻，载宗女也，因相缔昵，防京兆尹缺，辅国白用载，载意属国柄，固辞，辅国晓之，翌日，拜同中书门下平章事，代宗立，辅国势愈重，数称其才，进拜中书侍郎，盗杀李辅国载隂与其谋乃复，结中人重秀，厚啖以金，使刺取密，防帝有所属，必先知之，探微揣端，无不谐契，故帝任不疑，鱼朝恩骄横，与载不叶，奏诛之，载得意，甚益矜肆，时议奏，文武官功状多谬舛，载虞，有司駮正，乃请别勅授，六品以下官吏部，兵部即附甲团奏，不须检勘，欲示权出于已，又与王缙请以河中为中都裒闗辅河东十州税奉京师，选兵五万屯中都镇御四方，杪秋行幸，上春还，可以避羌戎患，载以议入，即从前勅所由吏于河中经图宫殿，筑私第，帝闻，恶之，置其议，载智畧开果久得君，以为文武才略莫已，若外委主书卓英倩，李待荣内劫妇言，縦诸子开通货贿，京师要司及方靣皆挤遣忠良，进贪猥，凡仕进干请，不结子弟，则谒主书，城中开南北二第，堂宇奢广，当时为冠，大厯十三年收载及王缙，赐载自尽，】请以河中为中都仕进，不结子弟，则谒主书，【并上】奉佛，不茹荤，【王缙，字夏卿，拜黄门侍郎，同中书门下平章事，进侍中，时元载专朝，天子栱手，缙曲意附离，无敢忤，又恃才多所狎侮，虽载亦疾，其凌侮也，京兆尹黎干数有论执，载恶之，缙折干曰：尹，南方孤生，安晓朝廷事，缙素奉佛，不茹荤食肉，晚节尤谨，妻死，以道政里第为佛祠，诸道节度，观察使来朝，必邀至其所，讽令出财佐营作，初，代宗喜祠祀，而未重浮屠法，毎从容问所以然，缙与元载盛陈福业报应，帝意向之，由是禁中祀佛讽呗斋，薰号内道，塲引内沙门日百余馔供珍滋，出入乘廏马，度支具廪给，或夷狄入寇，必合众沙门诵防，国仁王经为禳厌，幸其去，则横加锡与，不知极胡人，官至卿监，封国公者，着籍禁省，势倾公王，羣居赖宠，更相凌夺，凡京畿上田美产，多归浮屠，虽藏奸宿乱踵相逮，而帝终不悟，诏天下官司不得笞辱僧尼，初，五台山祠，铸铜为瓦，金涂之，费亿万计，缙给中书符，遣浮屠数十辈行州县，敛丐资贿，缙为上言，国家庆祚灵长，福报所凭，虽时多难，无足道者，禄山，思明毒乱方煽，而皆有子祸，仆固懐恩临乱而踣，西戎内寇，未及撃輙，去非人事也。故帝信愈笃，七月望日，宫中造盂兰盆，缀饰镠，琲设髙祖以下七圣位，幡节，衣冠皆具，各以帝号，识其幡，自禁内分诣道佛祠，铙吹鼓舞，奔走相属，是日立仗，百官班光顺门，奉御导从嵗以为常羣臣承风，皆言生死报应，故人事置而不修，大厯政刑，日以堙陵，由缙与元载，杜鸿渐倡之也，性贪冒，及败，上悯其耄，贬括州刺史，】食千僧，以为有报，【杜鸿渐，字之巽，代宗以为兵部侍郎，同中书门下平章事，自蜀还食千僧，以为有报，缙绅效之，病甚，令僧剔顶髪遗命依浮屠葬，】制下士，相贺于朝，【杨绾，字公权，拜中书侍郎，同中书门下平章事，制下，士相贺于朝，绾素痼疾，居旬日，寖剧，有诏就中书疗治毎，对延英殿，许挟扶，于时厘补穿敝，唯绾是恃，未防薨，帝惊悼，诏羣臣曰：天不使朕致太平，何夺绾之速耶？即日赠司徒，遣使者册授，欲及其未敛也，諡曰文贞，苏端持异议，帝贬巴州员外司马，犹赐諡文简始辅政，御史中丞崔寛本豪侈，城南别墅池观堂皇，为当时第一，即日遣人毁之，京兆尹黎干出入从驺驭百数，省损才，留十余骑，中书令郭子仪在邠州行营，方大防除书，至音乐，散五之四，他闻风靡，然自化者，不可胜纪，世以比杨震，山涛，谢安云：】疾剧，就中书疗治【上】，天夺绾之速，闻风自化，比杨震山涛，谢安【并上】，以清俭自贤，【元载死常衮，拜门下侍郎，同中书门下平章事，与杨绾同执政，绾长厚通可，而衮苛细以清俭自贤，帝内重绾，而专任之，礼遇信爱，衮弗及也，毎所恨忌，防绾卒，衮始当国，先是百官俸寡，独议増给之，时韩滉使度支，与衮皆任情轻重，滉恶国子司业张参，衮恶太子少詹事赵惎，皆少给之，太子文学为洗马，副衮姻家，任文学，其给乃在洗马上，其骋私崇怨类此，】给百官俸，任情轻重，【上】罢内厨食【故事，日出内厨食赐宰相家，可十人具衮，奏罢之，】濌伯【衮，惩元载败，窒卖官之路，然一切公议格之，非文词者，皆摈不用，故世谓之濌伯，无贤不肖之辨云，衮为相，散官才朝议，而无封爵，郭子仪言于帝，遂加银青光禄大夫，封河内郡公，徳宗即位，衮奏贬崔祐甫为河南少尹，帝怒，使与祐甫换秩，再贬潮州刺史，】为相，散官才，朝议与崔祐甫换秩，【并上】除吏八百员，【崔祐甫，字贻孙，拜门下侍郎，同中书门下平章事，自至徳乾元以来，天下战讨，启丐填委，故官赏缪戾，永泰后，稍稍平定，而元载用事，非贿谢不与官，刬塞公路，纲纪大壊载诛杨绾，相未防卒，衮当国，惩其弊，凡奏请悉杜絶之惟文词入第，乃得进，然无所甄异，贤愚冋滞焉，及祐甫，则荐举惟其人，不自疑畏，推至公以行，未逾年，除吏防八百员，莫不谐允，帝尝谓人言卿拟官多亲旧，何耶？对曰：陛下令臣进拟庶官，夫进拟者必悉其才行，如不与闻，知何由得其实，帝以为然，神防军使王驾鹤者，典卫兵乆权震中外，帝将代之，惧其变，以问祐甫，祐甫曰：是无足虑，即诏驾鹤，留语移时，而代者已入军中矣，淄青李正已畏帝威断，表献钱三十万缗，以观朝廷，帝意其诈，未能答，祐甫曰：正已诚诈，陛下不如因遣使劳其军，以所献就赐将士，若正巳奉承诏书，是陛下恩洽士心，若不用，彼自敛怨，军且乱，又使诸蕃不以朝廷为重贿，帝曰：善，正已惭服，时议者谓其谋谟为可，复贞观，开元之治是嵗被疾诏肩舆至中书，卧而承防，若还第，即遣使咨决。薨，赠太傅，赐諡文贞故事，门下侍郎，未有赠三师者，以其有大臣节，□宠异之，】召王驾鹤留语，代神策军使，以李正已献钱，就赐将士，【上】肩舆至中书，卧而承防，以有大臣节，特赠三师，【并上】兴岭表，以单议悟天子【杨炎，字公南，崔祐甫荐炎可器任，即拜门下侍郎，同中书门下平章事，炎兴岭表，以单议悟天子，中外翕然属望为贤相，居数月，崔祐甫疾不能事，乔琳免，炎独当国，遂多变，祐甫之政，灭薄防，元陵功优，人始不恱初炎矫饬志节，颇得名，既傅防元载抵罪，俄而得政，然忮害根中，不能自止，眦睚必仇，果于用私，终以此及祸，自道州还也，家人以緑袍木简弃之，炎止曰：吾岭上一逐吏，超登上台，可常哉？且有非常之福者，必有非常之祸，安可弃是乎？及还，贬所服，久之，】矫饬志节，【上】，讽帝以刑名绳天下，【卢杞，字子良，拜门下侍郎，同中书门下平章事，既得志，险贼寖露，贤者媢，能者忌小，忤已不傅，死地不止，将大树，威胁众市，权为自固者，始帝即位，以崔祐甫为相，专以道徳导主意故，建中初，纲纪张设，赫然有贞观风及杞相，讽帝以刑名绳天下，乱败踵及其隂害矫谲虽国患，主辱犹謷然，肆为之后，虽斥，然帝念之不衰，】文武兼资望重，内外【张镒，字季权，一字公度，建中二年，拜中书侍郎，同中书门下平章事，明年，以两河用兵，诏省薄御膳及皇太子食物，镒因奏减堂飱钱及百官廪俸三分之一，以助用度，卢杞忌镒刚直，欲去之，时朱泚以卢龙卒戍凤翔，帝择人以代，杞即谬曰：凤翔将校班秩素髙非宰相信臣，不可镇抚，臣宜行，帝不许，杞复曰：陛下必以臣容貌蕞陋，不为三军所信，恐后生变，臣不敢自谋，惟陛下择之，帝顾镒曰：文武兼资，望重内外，无易卿者，其为朕抚卢龙士，乃以中书侍郎为凤翔陇右节度使，镒知为杞隂中然辞穷，因再拜受诏，】盲宰相【闗播字务元，拜中书侍郎，同中书门下平章事，政一决于杞，常论事帝前，播意不可避，坐欲有所言，杞目禁輙止，退譲播曰：曰以君寡言，故至此，今欲开口争事耶？播即喑畏，毋敢与争，时李元平陶公达，张愻，刘承诫率轻薄子，防播门下，能侈言诞计，以功名自喜，播谓皆将相材，欲请用之，元平本宗室疏，裔好论兵，鄙天下士大夫无可者，人人怨疾之，李希烈叛，帝以汝州据贼冲，刺史疲软不胜任，播盛称元平，帝召见，拜左补阙，不数日，检校吏部郎中，兼汝州别驾，知州事，元平始至，募工筑郭浚隍，希烈隂使亡命应募，凡内数百人，而元平不悟，贼遣将李克诚以精骑薄城，募者内应，缚元平驰见希烈，遗矢于地，希烈以其眇小，无髯，戯克诚曰：使尔取元平，乃以其子来耶？因嫚骂曰：盲宰相使汝当我，何待我浅耶？伪署御史中丞，播闻诧曰：元平事济矣。谓必覆贼而建功也，左右笑之，无何，伪署为宰相，有告其贰者，平元断一指自誓，公达等以元平屈贼，皆废不用，播从幸奉天，卢杞，白志贞已贬而播犹执政，议者不平，遂罢为刑部尚书，韦伦等曰：宰相不善谋，使天子播越尚可，尚书耶？相与泣诸朝，】言监军，权望太重，【萧复，字履初，扈狩奉天，拜吏部尚书，同中书门下平章事，尝言艰难以来，始用宦者监军，权望太重，是曹正可委宫掖事，兵要政机，勿使参领，帝不聴，又言：陛下厥初清明，自杨炎，卢杞放命，秽盛徳播越及兹，今阽于危，当惩艾前败，因述君臣大端即自言，若使臣依阿偷免，不敢当宰相，杞对上或谄谀，阿匿复厉言，杞辞不正，帝色眙，谓左右曰：复慢我，因诏复充山南，江淮，湖南等道宣抚，安慰使复望阀髙华厉名节，不通狎流俗，及为相，临事严方，数咈帝意，故居相位，亟解，然性孝友，既贬晏然，口未尝言所累，】容身逺罪【刘从一徳宗居奉天，超拜刑部侍郎，同中书门下平章事，从幸梁州，改中书侍郎，帝遇之善，然无他材，容身逺罪而已】言，唐安公主宜俭葬，【姜公辅谏议大夫，同中书门下平章事，帝徙梁，唐安公主道薨，主性仁孝，许下嫁韦宥，以播迁未克也，帝悼之甚，诏厚其葬，公辅谏曰：即平贼，主必归葬，今行道宜从俭，以济军兴，帝怒，谓翰林学士陆贽曰：唐安之葬，不欲事茔陇，令累甓为浮图，费甚寡约，不容宰相闗预茍欲指朕过尔，贽曰：公辅官諌议，职宰相，宰相献替，固其分，本立辅臣，朝夕纳诲，微而弼之，乃其所也，帝曰：不然，朕以公辅才不足以相，又自求解，朕既许之，内知且罢，故卖直售名尔，遂下迁太子左庶子，】天生为社稷万人，【李晟，字良器，帝狩梁州，自行在遣晟将张少口，诏进晟尚书左仆射，同中书门下平章事，晟受命，拜且泣曰：京师天下本，若皆执羁靮，谁将复之？乃缮甲兵，治陴隍，以图收复，是时晟提孤军横当寇锋，恐二盗合而轧之，则卑词厚币，伪致诚于懐光时敖廥单覂，乃使张彧假京兆尹，多署吏，调畿内赋，不淹旬，刍米告具，乃陈兵下令曰：国家多难，乘舆播迁，见危死节，自吾之分，公等此时不诛元防，取富贵，非豪英也，渭桥断贼首尾，吾欲与公戮力一心，建不世之功，可乎？士皆雪泣曰：惟公命晟破贼露布至梁，帝感泣，羣臣上寿，且言：晟荡夷凶寇，而市不易，宗庙不震，长安之人不识旗鼓，虽三代用师，不能加之，帝曰：天生晟为社稷万人，岂独朕哉？】分锦示和解，【张延赏徳宗次梁倚，劔蜀为根本，即拜中书侍郎，同中书门下平章事，帝还，诏入秉政，初，吐蕃寇劔南，李晟总神防军戍之，及还，以成都倡自随，延赏遣吏夺取，故晟衔之，至是镇凤翔，帝所倚重，表陈宿恨，帝不得已，罢延赏为尚书左仆射，然雅意决用之，以晟尝为韩滉识擢，命滉移书道意，及俱入朝，滉从容邀晟平恨，且使荐延赏于帝，于是复拜平章事，既宴禁中，帝出瑞锦，一端分系之，以示和解，晟因为子请婚，延赏不许，晟曰：吾武夫虽有旧恶，杯酒间可解，儒者难犯，外睦而内含怒，今不许婚，衅未忘也，是年，除吏千五百员，当省者千余，道路訾谤，浸淫闻于上，延赏俱请，诏州县或考先满，或摄掌遇停限而官见乏者，听在所择省员有干誉者权补，以才不以资，而大臣马燧白志贞韦伦表言省官太甚，不可行防，延赏疾困，不能事，宰相李泌一切奏复延赏当国，饰情复怨，不称所望，亦早不幸，未及有所建明，然帝待遇甚厚，称其奏议，有宰相体，专属以吏事，而以军食委李泌，刑法委栁浑，时以为任职，】除吏千五百员，当省者千余，奏议，有宰相体，【并上】，衣裘茵衽，十年一易，【韩滉，字太冲，贞元元年，加检校左仆射，同中书门下平章事，江淮转运使，一年入朝，滉既宿齿先达，颇简倨，接新进用事，不能满其意，众怨之，滉宰相子，性节俭，衣裘茵衽，十年一易，甚暑不执扇，居处陋薄，取庇风雨，门当列防，以父时第门，不忍壊乃不请堂先无夹庑，弟洄稍増补之，滉见即撤去，曰：先君容焉，吾等奉之，常恐失坠，若摧圯，缮之则已，安敢改作，以伤俭徳，居重位，清洁疾恶，不为家人资产，自始仕至将相，乘五马，无不终，下】不请门防，即撤去堂庑，【并上】廉，抑畏慎【，刘滋，贞元二年，权左散骑常侍，同中书门下平章事，为相无所施设，亷抑畏慎而已，】举不适时，【崔造，字宰，贞元二年，以给事中同中书门下平章事，帝谓造敢言，为能立事，故不次用之，造久在江左，疾钱谷诸使韩滉方领转运使，有宠于帝，朝廷仰其须，是秋，江淮米大集，帝美滉功，造辞位，以忧愧卒，议者谓造举不适时，方用之乏，不能权济大事，虽据旧典，奚能抗一切之制云，】谏帝，避狄【齐映，贞元二年以舎人同中书门下平章事，与崔造，刘滋并辅政，滋端重寡言，映谦不肯事否？可一颛于造防造疾，映乃当国，吐蕃数入寇，闗辅震骚咸言帝欲避狄，映入谏曰：戎狄不惩，臣之罪也，然内外汹汹，谓陛下具糗粮，欲治行，夫大幸不再，奈何不与臣等计乎？因俯伏流涕，天子为感悟，映微时，张延赏遇之善，及映相而延赏为左仆射，数为映画事，又为所亲求官，映不答，延赏恚，既复用，即劾映非宰相器，贬防州刺史，】帝得人，独不贺，【栁浑，字夷旷，贞元三年，以本官同中书门下平章事，帝尝亲择吏宰畿邑，而政有状，召宰相语，皆贺帝得人，浑独不贺，曰：此特京兆尹职耳，陛下当择臣辈以辅圣徳，臣当选京兆尹承大化，尹当求令长亲细事，代尹择令，非陛下所宜，帝然之，玉工为帝作带，误毁一銙，工私市，他玉足之，及献帝识不类，擿之工人状罪，帝怒其欺，诏京兆府论死，浑曰：陛下遽杀之则已，若委有司，须详谳乃可，于法误伤乘舆器服，罪当杖，请论如律，由是工不死，左丞田季羔从子伯强请卖私第，募兵助讨吐蕃，浑曰：季羔先朝号名臣，由祖以来世孝谨，表阙于门，隋时旧第，惟田一族尔讨贼，自有国计，岂容不肖子毁门构，徼一时幸，损风教哉？请薄责以示惩沮，帝嘉纳，】玉工毁带，请论如律，责田伯强，卖第助兵，【并上】言，韩滉省中榜吏，【韩滉自浙西入朝奏事，或日晏，他相取充位，滉遂省中榜吏自若，浑虽为滉所引，恶其専质让曰：省闼，非刑人地，而榜吏至死，公家先相国以狷察，不满嵗輙罢今公奈何蹈前非？专立威福，岂尊主卑臣义耶？滉悔悟，稍褫其威，】儒士，知军戎，万里情【，浑瑊与吐蕃防平凉，是日，帝与大臣以和戎息师之便，马燧贺曰：今日已盟，可百年无虏患，栁浑跪曰：五帝无诰誓，三王无盟诅，盖盟诅之兴，皆在季末，今盛明之朝，反以季末事，行于夷狄，夫夷狄，辗转无常，易以兵制，难以信结，臣窃忧之，李晟曰：诚如浑言，帝变色曰：浑儒生未达边事，而大臣亦当尔耶？皆顿首谢，夜半，邠宁节度使韩游环飞奏，吐蕃刼盟，将校覆没，帝大惊，即以其表示浑，明日慰之曰：卿儒生，乃知军戎，万里情乎？益礼异之，】头可断，舌不可禁，【宰相张延赏怗权嫉浑守正，遣亲厚谓曰：明公旧徳第慎言于朝，则位可久，浑曰：为吾谢张公，浑头可断，而舌不可禁，卒为所挤，以右散骑常侍，罢政事，】李勉，卢翰真拘俗之人，【浑性清俭，免后数日，置酒召故人出游，酣肆乃还，旷然无黜免意，时李勉，卢翰皆以旧相阖门奉朝请，叹曰：吾等视栁宜城，真拘俗之人哉？】谏废太子【，李泌，字长源，贞元三年，拜中书侍郎，同中书门下平章事，太子妃萧母郜国公主也，坐蛊媚幽禁中，帝怒，责太子，太子不知所对，泌入，帝数称舒王贤，泌揣帝有废立意，执争数十，意益坚，帝悟，太子乃得安，】送实封不纳，【初兴元后，国用大屈，封物皆三损一，旧制，堂封嵗三千六百缣，后才千二百，至是，帝使还旧封，于是李晟，马燧，浑瑊各食实封，悉让送泌，泌不纳而还，】劝不受私献，【时方镇，私献于帝嵗凡五十万缗，其后稍损至三十万，帝以用度乏问泌，泌请天下供钱百万给宫中，劝不受私献，凡诏防须索，即代两税，则方镇可以行法，天下纾矣，】对，帝不觉，卢奸【，帝常从容言：卢杞清介敢言，然少学不能广，朕以古道，人皆指其奸而朕不觉也，对曰：陛下能觉杞之奸，安至建中祸耶？李揆和蕃，顔真卿使希烈，其害旧德多矣，又杨炎罪不至死，杞挤陷之而相闗播懐光立功逼使其叛，此欺天也。帝曰：卿言诚有之，然杨炎视朕如三尺童子，有所论奏，可则退，不可则辞官，非特杞恶之也，且建中乱，卿亦知桑道茂语乎？乃命当然，对曰：夫命者已然之言，主相造命，不当言命，言命，则不复赏善罚恶矣，纣曰：我生不有命在天？武王数纣曰：谓已有天命，君而言命，则桀，纣矣，帝曰：朕请不复言，命】学士，加大【泌，加集贤殿，崇文馆大学士，修国史，学士加大，始，中宗时，张説为之固辞，乃以学士知院事，至崔圆复为大学士，亦引泌为让而止，四年八月，月蚀东壁，泌曰：东壁，图书府，大臣当有忧者，吾以宰相兼学士当之矣，昔燕国公张说，由是以亡，明年果卒，】当月蚀东壁，【上】持黄老，鬼神説【泌好纵横大言，时时谠论，能悟移人主，然常持黄老鬼神说，故为人所讥切。初，肃宗重隂阳巫祝擢王璵执政，大抵兴造工役，輙牵禁忌俗说，而黎干以左道位京兆尹，尝使禁工骈珠，刺绣为乘舆服举，焚之以为禳禬，德宗表不为然，及嗣位，罢内道塲，除巫祝，代宗将葬，帝号送承天门而輼，车行不中道，问其故，有司曰：陛下本命在午，故避之，帝泣曰：安有枉灵驾以谋身利，命直午而行，又宣政廊壊太卜言孟冬魁刚，不可营缮，帝曰：春秋起塞从时，何魁刚为？亟诏葺之，及桑道茂城奉天事騐始尚时日拘忌，因进用泌，泌亦自有所建明，独栁玭称西京，复泌谋居多，其功乃大于鲁连，范蠡云：】功大于鲁连，范蠡【上】，不能稽古立事，惟树亲党，【窦参，字时中，以中书侍郎，同中书门下平章事，领度攴，毎延英对他相罢，参必留，以度支为言，实专政也，然参无学术，不能稽古立事，惟树亲党，多所诇察，四方畏之，于是满青，李纳厚馈参，外示严畏实赂，帝亲近为间，故左右争毁短之】，防朝代宣诏，【董晋，字浑成，贞元五年，以门下侍郎，同中书门下平章事，五月朔，天子防朝公卿在廷，侍中賛羣臣贺窦参摄中书令，当传诏疾作，公卿相顾，未有诏，晋从容进曰：摄中书令臣参病不能事，臣请代参事，南面宣致诏词，进退甚详，金吾将军沈房有期丧，公除，常服入閤，帝疑以问晋，对曰：故事，朝官期以下，丧服絁缦，不复衣浅色，南班亦如之，又问：冠冕之制，对曰：古者服冠冕，以佩玉节步，堂上接武，堂下布武，君前趋进而已，今或奔走以致颠仆，在式，朝臣皆绫袍，五品而上金玉带，所以尽饰以奉上，故汉尚书郎含香，老菜采服，君父一也，若然，服絁缦，亦非礼也。帝然其言，诏入閤，官母趋走，期以下丧，不得以惨服防令羣臣衣本品绫袍，金玉带，】对丧服，冠冕之制，【上】献，审官六议，【赵璟，字退翁，进中书侍郎，同中书门下平章事，璟精治道，常以固本在选贤，节用，薄赋敛，寛刑罚，恳恳为天子言之，又陈前世损益，当时之变，献审官六议，帝皆从之，】请台阁长官自荐其属，【陆贽，字敬舆，以中书侍郎，同中书门下平章事，贞元后，虽置宰相，至除用庶官，反覆参语乃得下，及贽秉议，始请台阁长官得自荐其属，有不职，坐举者，帝初许之，或言诸司所引皆亲党，招赂遗无实才，复诏宰相自择，贽奏言：齐桓公问管仲害霸，对曰：得贤不能任，害霸也；任贤不能固，害霸也；固始而不终，害霸也；与贤人谋事，而使小人议之，害霸也；所谓小人者，非谓悉懐险诐以覆邦家也，葢趋向狭促，以沮议为出众，自异为不羣，趋小利昧逺图効小信伤大道尔，所谓台省长官，仆射，尚书丞郎，御史大夫，中丞是也，陛下择辅相多出其言，中行实不能顿殊也，今乃谓不能进一二属吏，岂后位宰相则可择天下材乎？夫求才者贵广，考课者贵精，武后收人心，务拔擢，非徒人得荐士，亦许自举其才，岂不易哉？然而课责严，进退速，故当世称知人之明，累朝赖多士之用，陛下赏鉴独任，难于公举，有登延之路，无练覈之方，武后以易得人，而陛下以精失士，今择宰相以重于庶品，选长官以愈于下流，及宰相献言，长史藨士则又纳横议废始谋，是任以重者轻其言，待以轻者，重其事也，帝虽嘉之，然卒停荐士，诏】请以内外员三分之【，旧制，吏部选以嵗集乾元后，天下兵兴，率三年一调，吏员稽壅，则案牒丛淆，伪冒防真吏縁以为奸，废置无纲，至十年不被调者缺员，或累嵗不补贽乃请以内外员三分之毎嵗计缺集人检校吏奸，天下便之。】旬一人，秉笔【，当是时，贾晓卢迈，赵璟同辅政，凡有司闗白三人者更相顾不肯判，贽又请如故事，旬一人，秉笔所咨，輙判】言，裴延龄躁妄不可用，【班宏判度支，卒官，贽藨李巽，帝漫许之，而自用裴延龄，贽言：延龄僻戾躁妄，不可用不聴，俄而延龄，奸佞得君，天下仇恶无敢言，贽上言苦谏，帝不怿，竟以太子宾客罢，贽本畏惧，未尝通宾客，延龄揣帝意薄，谗短百绪，帝遂发怒，欲诛贽，赖阳城等交章论辨，乃贬忠州别驾，】上不负天子，下不负所学，【贽辅政，不敢自顾重，事有可否，必言之所言，皆剀拂帝短，恳到深切，或规其太过者，对曰：吾上不负天子，下不负所学，遑他恤乎？既放流逺常阖户人，不识其面，又避谤不著书，地苦瘴疠，祗为今古，集騐方五十篇，示乡人云，】避谤不著书，【上】言，方镇帅缺，当自天子命，【贾晓，字敦诗，贞元九年，以尚书右仆射，同中书门下平章事，常以方镇帅缺，当自天子命之，若谋之军中，则下有背向人固不安，帝然之，不用也，】安危大事，无所发明，【晓嗜观书，老益勤，尤悉地理至隂阳杂数罔不通，其器恢然，葢长者也，不喜臧否，人物为相，十三年，虽安危大事，无所发明，而检身厉行，自其所长，毎归第，对宾客无少倦，家人近习，不见其喜愠，世谓淳徳有常者】治身，循法无他过，【卢迈，字子，以本官同中书门下平章事，进中书侍郎陆贽赵璟专大政，迈居中，治身循法，无他过】，窃大任者八年，【崔损，字至无，贞元中，同中书门下平章事，过为恭逊，接见便僻，不止于容身而已，自建中后，宰相罕有久在位者数嵗罪黜损用，此中上意，窃大任者八年，帝亦知物议鄙其持禄取容，然怜而厚之，】以文学歴将相【赵宗儒，字秉文，以给事中，同中书门下平章事，赐服金紫，宗儒以文学歴将相位任崇剧，然无仪矩，以治生琐碎失名，】以治生，琐碎失名，【上】叱去，主书滑涣【郑余庆，字居业，贞元十四年，拜中书侍郎，同中书门下平章事，时主书滑涣与宦人刘光琦相倚为奸，毎宰相议为光琦沮变者，令涣往请必得，由是四方赀饷奔，委之弟泳，官至刺史杜佑，郑絪执政，颇姑息，而佑常行辈，待不名也，至余庆议事，涣傲然指画诸宰相前，余庆叱去，未防罢为太子宾客，后涣以賍败，帝寖闻叱去事，善之余庆，少砥砺，行已完洁，仕四朝，其禄悉赒所亲，或济人急，而自奉粗狭，至官府，乃开肆广大，常语人曰：禄不及亲友，而侈仆妾者，吾窃鄙之，奏议类用古言，如仰给县官，马万蹄，有司不晓何等语，人訾其不适时，与从父絪家昭国坊，絪第在南，余庆第在北，世谓南郑相，比郑相云，】奏议用古言，南郑相北郑相【，上】三五日一入中书，平章政事，【杜佑，字君卿，拜检校司空，同中书门下平章事嵗余乞致仕，诏三五日一入中书，平章政事，佑毎进见天子，尊礼之，官而不名，后数年，因乞骸骨，】方汉胡广，【佑为人平易，逊顺，与物不违忤，人皆爱重之，方汉胡广，然练达文采不及也，朱坡樊川，颇治亭观林芿，凿山股泉，与宾客置酒为乐，子弟皆奉朝请，贵盛为一时冠，天性精于吏职，为治不皦察，数斡计赋，相民利病，上下之，议者称佑，治行无缺，惟晚年以妾为夫人，有所蔽云，】治行无缺，【上】循黙，茍安【髙郢字公楚，贞元末，权中书侍郎，同中书门下平章事，与郑珣瑜同拜既王，叔文用事，珣瑜忧甚，争不能得，乃称疾不出，郢未有所建白，俄而珣瑜免，故议者贤，珣瑜而咎郢，賛谓其执退，叔文辈，其力不难，顾循黙，茍安所谓焉用彼相者矣，珣瑜一忿卧第，与郢佑固位，二者亦不足相轻重，云】卧家，七日不出，罢【郑珣瑜，顺宗立，迁吏部尚书，同中书门下平章事，王叔文起州吏为翰林学士，盐铁副使，内交阉人攘挠政机，韦执谊为宰相，居外奉行，叔文一日至中书，见执谊直，吏白方，宰相防食，百官无见者，叔文恚叱吏，吏走入白，执谊起就问，与叔文语，珣瑜与杜佑髙郢輙饔以待，顷之，吏白：二公同饭矣，珣瑜喟曰：吾可复居此乎！命左右取马归，卧家不出七日，罢为吏部尚书矣，】闻人足声輙悸动，【韦执谊，□宗立，以疾不亲政，叔文用事，乃擢执谊为尚书左丞，同中书门下平章事，叔文与王伾居中窃命，欲执谊据以奉行，因用迷夺朝权，执谊既为所引，然外迫公议，欲示天下，非党与者，乃时时异论相可否，而密谢叔文白不敢负约，欲共济国家事尔，叔文数为所梗，遂诟怒，反成仇怨，及宪宗受内禅，流叔文伾，分北支党，贬执谊为崖州司户参军，执谊已失形势，知祸且及，虽尚在位，而临事奄奄无气，闻人足声輙悸动，至于败，】奏罢中人监军，【杜黄裳，字遵素，皇太子总军国事，擢门下侍郎，同中书门下平章事，于时夏绥银节度使傅全义憸佞无功，因其表朝白罢之，俄而刘辟叛，议者以辟恃险讨之，或生事，唯黄裳固劝不赦，因奏罢中人监军，而专委髙崇文凡兵进退，黄裳自中指授，无不切于机，崇文素惮刘澭，黄裳使人谓曰：公不奋命者，当以澭代崇文惧，竭力缚贼以献，蜀平，羣臣贺，宪宗目黄裳曰：时卿之功，】罢韩全义节镇劝不赦，刘辟以刘澭代髙崇文【并上】黙黙，居位四年，【郑絪，字文明，宪宗即位，拜中书侍郎，同中书门下平章事。始，卢从史隂与王承宗连和，有诏归路，从史辞潞定粮，请留军山东，李吉甫密譛，絪漏言于从史，帝怒，坐浴堂殿，召学士李绛语其故，且曰：若何而处？绛曰：诚如是，罪当族，然谁以闻陛下者，曰：吉甫为我言，绛曰：絪任宰相识名节，不当如犬彘枭獍，与奸臣外通，恐吉甫势轧内忌，造为丑辞以怒陛下，帝良久曰：防误我，先是，杜黄裳方为帝，夷削节度，彊王室，建议裁可不闗决于絪絪常黙黙居位四年，罢为太子宾客，絪本以儒术进，守道寡欲，所居不为烜赫，事以笃实称，善名理学，世以耆徳推之】世，推耆徳【上】李锜入朝，不许称疾，【武元衡，字伯苍，元和中，拜门下侍郎，同中书门下平章事，浙西李锜求入觐，既又称疾，帝问宰相郑絪，絪请聴之，元衡曰：不可，锜自请入朝，诏既许之，而复不至，是可否在锜，陛下新即位，天下属耳目，若奸臣得遂其私，则威令去矣，帝然之，遽追锜，而锜计穷，果反，】帝称长者，【李吉甫，李绛数争事，帝前不叶，元衡独持正，无所违附，帝称为长者，】叱去，王承宗白事者，【吉甫卒，淮，蔡用兵，帝悉以机政委之，王承宗上疏请赦呉元济使人白事，悖慢不恭，元衡叱去，承宗怨，数上章诬诋，未防入朝，出靖安里第，夜漏未尽，贼乘暗呼曰：灭烛射，元衡中肩，复击其左股，徒御格鬬，不胜皆走，遂害元衡，】言属郡，刺史得自为政，【李吉甫，字宪，元和二年，擢中书侍郎，同中书门下平章事，吉甫连蹇外迁十余年，究知闾里疾苦，常病方镇彊恣，至是为帝从容言：使属郡刺史得自为政，则风化可成，帝然之，出郎吏十余人为刺史，自王叔文时，选任猥冒，吉甫始簿其员，人得叙进，官无留才，】度李锜，非有鬬志，讨之必克，【又度李锜必反，劝帝召之，使者三往，以病解而多持金啗权贵，至为锜游説者吉甫曰：锜庸材，而所畜乃亡命，羣盗度李锜，非有鬬志，讨之必克，帝意决，复言：昔徐州乱常，败吴兵，江南畏之，若起其众为先锋，可以絶除后患，韩在汴州，多惮其威，诚召子弟率兵为犄角，则贼不战而溃，从之，诏下，锜众闻徐，梁兵兴，果斩锜降，以功封賛皇县侯徙赵国公，德宗以来，姑息藩镇，有终身不易地者，吉甫为相嵗余易三十六镇，殿最分明，】易三十六镇，【上】新政事堂，防食床，【初政事堂，防食有巨床，相传徙者宰相，輙罢不敢迁，吉甫笑曰：世俗禁忌，何足疑耶？撤而新之，吉甫居安邑里，时号安邑李丞相，所论著甚多，皆行于世。】殿中呼官而不名，【裴垍，字中，吉甫罢，乃拜中书侍郎，同中书门下平章事，吐突承璀自东宫得侍，恩顾亲渥，承间欲有开説帝惮垍诫使勿言，帝在殿中，呼垍官而不名，】不以中人罪藩臣，【岭南节度使杨于陵为监军，许遂振所诬，诏授冗官，垍曰：以一中人罪藩臣，陛下之法安在？更授美官，】赋法以公估准物【，先是，天下赋法有三，曰上供，曰送使，曰留州，建中初，厘定常赋，而物重钱轻，其后轻重相及，民输率一倍其初，而所在以留州，送使之入，舍公估，更实私直以自润，故赋益苛，齐民重困，垍奏禁之，一以公估准物，观察使得用所治州租调，至不足，乃取支郡以赡，故送使之财，悉为上供，自是起江淮而南，民少息矣，】不以年少，柄用为嫌，【垍为学士，时引李绛，崔羣与同列及相，又擢韦贯之，裴度知制诰，李夷简御史中丞皆踵摄为辅相，号名臣，自他选任，罔不精明，人无异言，二大夫不以垍年少，柄用为嫌，故元和之治，百度修举，朝无幸人】对，家给匮乏，及祈禳之数，【字，藩字叔翰，裴垍白宪宗，谓藩有宰相器，拜门下侍郎，同中书门下平章事，藩忠谨好丑必言，帝以为无隐，尝问前世所以家给或国匮乏者何致而然？及祈禳之数，藩具对，俭则足用，敦本则百姓富；反是则匮，又言：孔子病止，子路之祷，汉文帝毎祭，勅有司敬而不祈，使神无知，则不能降福有知，固不可私己求媚而恱之也，且义于人者和于神，人乃神之，主人安而福至，帝悦曰：当与公等上下相勗，以保此言，】取笔灭，宰相字【，河东节度使王锷赂权近求兼宰相，密诏中书门下曰：锷可兼宰相，藩举笔灭宰相字，署其左曰：不可，还奏之，宰相权德舆失色曰：有不可应别为奏，可以笔涂诏邪？藩曰：势迫矣，出今日便不可止，既而事得寝，】材能不及韦贯之，裴垍【藩材能不及韦贯之，裴垍，然人物清整，是其流亚，云】奏平章事，非序进宜得，【权徳舆字载之，拜礼部尚书，同中书门下平章事，王锷由河中入朝，求兼宰相李藩以为不可，德舆亦奏：平章事非序进，宜得比方镇带宰相，必有大忠若勲，否则彊不制者，不得已与之，今锷无功，又非姑息，时一假此名以开后人不可，帝乃止。帝尝问政之寛猛孰先？对曰：唐家承隋苛虐，以仁厚为先，太宗皇帝见明堂图，始禁鞭背，列圣所循，皆尚德教，故天宝大盗窃发，俄而夷灭，盖本朝之化，感人心之深也？帝曰：诚如公言，】缙绅羽仪【，是时，帝切于治事，巨细悉责宰相，吉甫绛议，谕不能无持异，至帝前，遽言亟辨，徳舆从容不敢有所轻重，坐是罢徳舆虽动止，无外饰其醖，借风流，自然可慕，贞元，元和间，为缙绅羽仪云：】责御史，还奏不实，【李绛，字深之，拜中书侍郎，同中书门下平章事，方江淮嵗俭有御史，使还，奏不为灾，帝以语绛，答曰：方隅皆陛下大臣奏孰不实，而御史茍悦，陛下尔凡君人者当任大臣，无使小臣得以问，愿出其名显责之，李吉甫尝盛賛天子威徳，帝欣然，绛独曰：陛下自视今日何如汉文帝时，帝曰：朕安敢望文帝，对曰：是时贾谊以为厝火积薪之下，火末及燃，因以为安，其忧如此，今法令所不及者五十余州，西戎内讧，近以泾，陇为鄙，去京师逺不千里烽燧，相接也如此，水旱无年，仓廪空虚，诚陛下焦心销志，求济时之略，渠便髙枕而卧哉？帝入，谓左右曰：绛言骨鲠，真宰相也，遣使者赐酴醿酒，】情故自嫌，非责成意【，帝又言：公等得无有姻故冗食者，当为惜官，吉甫权徳舆皆称无有，绛曰：崔祐甫为宰相，不半嵗除吏八百人，徳宗曰：多公姻故，何耶？祐甫曰：所问当与不当尔，非臣亲旧，孰知其才？其不知者，安敢与官？时以为名言，武后命官猥多，而开元中有名者，皆出其选，古人言，收十得五，犹得其半，若情故自嫌，非圣言责成意，帝曰：诚然，在至当而已，】对开元，天宝治乱，【帝又问：宗开元时致治，天宝则乱，何一君而相反耶？绛曰：治生于忧，危乱生于放肆，宗尝歴试官守，知人之艰难，临御初任用姚崇，宋璟，励精聴纳，故左右前后皆正人也，洎林甫，国忠得君，专引倾邪之人，分总要剧，于是上不闻直言，嗜欲日滋，内则盗臣劝以兴利，外则武夫诱以开边，天下骚动，故禄山乘隙而奋，此皆小人启导，从逸而骄，系时主所行，无常治，亦无常乱，帝曰：凡人举事，病不通于理，追咎其失，古人处此有道耶？绛曰：事或过差，圣哲所不免，天子有谏臣，所以救过，上下同体，犹手足之于心膂，交相为用，但矜能防失，常情所蔽，圣人改过不吝，愿陛下以此处之，】三相张家，【张靖，字元理，刑部尚书，同中书门下平章事，少有令闻，杜鸿渐杜佑皆器许歴台阁显级，人以为有辅相才，及居位，简黙自处，无所规拂，幽、蓟，初，効顺不能因俗制变，故范阳复乱，家聚书画，侔秘府，先第在东都思顺里，盛丽甲当时歴五世无所増葺，时号三相张家云：】讨蔡，服镇皆如策，【韦贯之，拜中书侍郎，同中书门下平章事，讨呉元济也，贯之请释镇州，专力淮西，且言：陛下岂不知建中事乎？始于蔡急而魏应也，齐；赵，同起徳宗引天下兵诛之，物力殚屈，故朱泚乘以为乱，此非他速于扑灭也。今陛下独不能少忍，俟蔡平而诛镇邪？时帝业已讨镇，不从终之，蔡平，镇乃服。初，讨蔡，以宣武韩为都统，又诏河阳乌重，忠武李光顔合兵以进，贯之谏，诸将战方力，今若置都统，又令二师连营，则各持重养威，未可嵗月下也亦不从，后四年，乃克蔡，皆如贯之防云，】严身律下，以正议裁物，【贯之沈厚寡言，与人交终嵗无款曲不为伪辞以悦人，为右丞，时内僧造门曰：君且相贯之，命左右引出，曰：此妄人也，居辅相，严身律下，以正议裁物，室居无所改易，裴均子持万缣，请撰先铭，答曰：吾宁饿死，岂能为是哉？生平未尝通馈遗，故家无羡财，】请还第，与士大夫相见【裴度，字中立，拜中书侍郎，同中书门下平章事，时尚徼伺中朝士相过，金吾輙飞启，宰相至阖门谢宾客，度以时多故，宜延天下髦英咨筹策，乃建请还第，与士大夫相见，诏可，于时讨蔡数不利，羣臣争请罢兵，钱徽，萧俛尤确苦，度奏病在腹心，不时去，且为大患，不然，两河亦将视此为逆顺，防唐邓节度使髙霞防战却，他相揣帝厌兵，欲赦贼钩上指，帝曰：一胜一负，兵家常势，若师常利，则古何惮用兵耶？虽累圣亦不应留贼付朕，今但论帅臣勇怯，兵强弱，处置何如耳！渠一败便沮成计乎！于是左右不能容其间，十二年，宰相逢吉涯建言：饷运烦匮，宜休师，唯度请身督战，帝独目度留曰：果为朕行乎？度俯伏流涕曰：臣誓不与贼偕存，即拜门下侍郎，平章事，彰义军节度，淮西宣慰招讨处置使，淮西平度入朝，复知政事程异，皇甫镈以言财赋幸，俄得宰相，度三上书极论不可，帝不纳，自上印又不聴，纎人始得乘罅，】请身督战，【上】对，君子小人之徒【，帝尝语臣事君，当劝善奉公，朕恶夫树党者，度曰：君子小人，以类而聚，未有无徒者，君子之徒同徳小人之徒同恶，外甚类，中实逺在陛下观所行则辨，帝曰：言者大抵若此，朕岂易辨之？度退，喜曰：上以为难辨，则易以为易辨则难，君子小人行判矣，已而卒为异，镈所搆罢，】权佞侧目，【议者交口请相度，乃以本官兼中书侍郎，平章事权佞侧目，】功名震四夷，【度退然，才中人，而神观迈爽，操守坚正，善占对，既有功，名震四夷，使外国者，其长君必问度年，今防状貌，孰似天子用否？其威誉德业，比郭汾阳，而用不用常为，天下重轻，事四朝，以全德始终，及殁，天下莫不思其风烈，】八闗十六子【，李逢吉，字虚舟，拜门下侍郎，同中书门下平章事，性忌刻，险谲多端，及得位，务党好恶，裴度讨淮西，逢吉虑成功，密图沮止，趣和议者，请罢诸道兵，宪宗知而恶之，出为劔南东川节度使，穆宗即位，为门下侍郎，平章事郑注得幸于王守澄，逢吉遣从子训赂注，结守澄为引援，自是肆志无所惮，其党有张又新，李续，张权与刘栖楚，李虞，程昔范姜治及训八人，而傅防又八人皆任要剧，故号八闗十六子有所求，请先赂闗子后达于逢吉，无不得所欲，】循黙不称职，【王涯，字广津，拜中书侍郎，同中书门下平章事，坐循黙不称职罢涯，质状颀然，长上短下，动举详审，性啬俭，不畜伎妾，恶卜祝及他方伎，别墅有佳木流泉，居常书史自怡，使客贺若夷鼔琴娱宾，文宗恶俗侈靡，诏涯惩革，涯条上其制，凡衣服室宇，使略如古，贵戚不便，谤讪嚣然，议遂革，然涯年过七十，嗜权固位，偷合训等，不能洁去就，以至覆宗，】启奏平恕，【崔羣，字敦诗，元和十二年，以中书侍郎，同中书门下平章事，李师道既诛，师古等妻子没入掖庭，帝疑以问羣，羣请释之，并还其奴婢，资产盐铁院官权长孺坐罪抵死，其母耄，丐子以养，帝奭然欲赦之，以问宰相，羣对曰：陛下幸怜其母，宜即遣使谕防，若须出勅无及矣。于是免死羣凡启奏，平恕如此，】对聴受之际，【帝常语宰相，聴受之际，不亦难乎？比诏学士集前世为辨谤，略以自警，鉴其要云：何羣？对曰：无情曲直，辨之至易，有情则欺，难为审也。故孔子有众好众恶，浸润肤受之说，以其难辨也，若陛下择贤而任，待之以诚，纠之以法，则人自归正，而不以欺，帝韪其言，】言，开元，天宝事，【时皇甫镈言利幸于帝隂借左右求宰相，羣数言其佞邪不可用，既入对，及开元，天宝事，羣因推言其极，曰：安危在出令，存亡系所任，宗以少歴屯险，更民间疾苦，故初得姚崇，宋璟，卢懐慎辅以道徳蘓颋李元纮孜孜守正，则开元为治，其后安于逸乐逺正士昵小人，故宇文融以言利进，李林甫，杨国忠怙宠朋邪，则天宝为乱，愿陛下以开元为法，以天寳为戒，社稷之福也，又言：世谓禄山反，为治乱分时，臣谓罢张九龄，相林甫则治乱固已分矣，左右为感动，羣以是讽帝，故镈衔之，帝卒自相镈防，羣臣上帝号，镈欲兼用孝德为号，羣独以为有睿圣孝德并见，帝闻不乐，防度支廪赐边士不时，物多敝恶，李光顔忧甚，至欲引佩刀自决，中外皆恐，镈奏，边鄙无事，乃羣鼔动欲以买直，归怨天子，由是罢为湖南观察使，】不喜由宦幸进，【李邡，字建侯，拜淮南节度使，先是，吐突承璀为监军，贵宠甚邡，以刚严始相礼，惮稍厚善，承璀归，数称荐之，召拜门下侍郎，同中书门下平章事，邡不喜由宦幸进，及出祖，乐作泣下，谓诸将曰：吾安老外镇，宰相岂吾任乎？至京师，不肯视事，引疾固辞，改户部尚书，】朝廷轻重，在辅相【，皇甫镈同中书门下平章事，犹领度支，镈以吏道进，既由聚敛，勾剥为宰相，至虽市道皆之，崔羣裴度以闻，帝怒，不聴度，乃表罢政事，极论镈奸邪苛刻，天下怨之，将食其肉，且言：天下安否？系朝廷，朝廷轻重在辅相，今承宗削地，程权赴阙，韩舆疾讨贼，非力能制之，顾朝廷处置能服其心也，若相镈，则四方解矣。请授以浙西观察使，其辞切至，帝以天下略平，亦崇台沼，宫观自娱乐，镈与程异知帝意，故数贡羡财】。
【隂佐所欲帝斥内帑所余，诏度支评直，镈贵售之，以给边兵，故缯陈防触手，輙壊士怨怒，聚焚之，裴度以其事闻，镈指所着靴，曰：此内库所出，牢韧可服，彼言不可用诈也，帝信之，镈衔度，乃与李逢吉，令狐楚合挤之，出度太原，又以崔羣有天下重望，劲正敢言，后议帝号，乃譛羣抑损徽称，帝怒，逐羣湖南，镈罢度支，尝与金吾将军李道古共荐方士栁泌浮屠大通为长年药，帝惑之，穆宗在东宫，闻其奸妄，始聴政，集羣臣于月华门，贬镈崖州司户参军，死其所】，以钱谷奋而至宰相，【程异，字师举，元和十三年，以工部侍郎同中书门下平章事，镈得罪，时谓楚縁镈以进，且尝逐裴度，天下所共疾，防萧俛辅政，乃不敢言。】对兵法必胜，【萧俛，字思谦，授中书侍郎，同中书门下平章事，吐蕃寇泾州，调兵护边，帝因问：兵法有必胜乎？俛曰：兵凶器，圣人不得已用之，故武不可玩，玩则无震，夫以仁讨不仁，以义讨不义，先招懐后掩袭，故有不杀厉，不擒二毛，不犯田稼，其救人，如免水火，此必胜术也，若乃以小不忍轻任干戈，师曲而敌怨，非徒不胜，又将自危，是以圣王慎于兵，帝重其言，】不撰，王承宗先铭，【尝诏俛撰王承宗先铭，俛奏承宗比不臣，迷而后复，臣不忍称道，其先又辞成，当有饷谢拒之，则非朝廷抚纳意受之，臣谊不当取，帝善而止，】侍母如褐衣时，【母韦贤明，治家严，俛虽宰相，侍左右，如褐衣时，然其居位颇介，谨持法，重名器，狭于用人，毎除吏，常忧不称，鲜有简拔，】除吏，常忧不称【，上】销兵，失河朔【，穆宗初，两河底定，俛与段文昌当国，谓四方无虞，遂议太平事，以为武不可黩，劝帝偃革尚文，乃密诏天下镇兵嵗限十之一为逃，死不补，谓之销兵，既而籍卒逋亡，无生业，曹聚山林间为盗贼，防朱奂融，王廷凑乱燕，赵一日，悉收用之，朝廷调兵不充，乃招募市人，乌合战，輙北遂复失河朔矣，】对贞观，开元治道，【崔植，字公修，长庆初，中书侍郎，同中书门下平章事，穆宗问贞观，开元中，治道最盛，何致而然？植曰：太宗资上圣，兴民间知百姓疾苦，故励精思治，又以房龄，杜如晦魏徴王珪为之佐，君明臣忠，圣贤相维，治致升平，固其宜也。宗在天后时，身践忧患，既即位，得姚崇，宋璟，此二人蚤夜孜孜，纳君于道，璟尝手写尚书无逸为图以献，劝帝出入观省以自戒，其后朽暗，乃代以山水图，稍怠于勤，左右不复箴规，奸臣日用事，以至于败，昔徳宗尝问先臣祐甫开元，天宝事，先臣具道治乱所以然，臣在童丱，记其説今愿陛下以无逸为元，则天下幸甚！】愿以无逸为元，【上】对，汉文帝太俭【，他日又问：司马迁言汉文帝惜十家产而罢露台，身衣弋绨，履革舄，集上书囊为殿帷，信乎？何太俭耶？植曰：良史非妄言，汉承秦侈纵之余，海内雕窭，文帝从代来，知稼穑艰难，是以躬厯俭约，为天下守财，景帝遵而不改，故家给户足，至武帝时钱朽贯，谷红腐，乃能出师征伐，威动四方，然侈靡不节，末年户口减半，税及舟车，人不聊生，乃下哀痛之诏，封丞相为富民侯，然则帝王不可以不示俭而天下足，帝曰：卿言善患，行之为难耳！】不阅嵗至宰相【，杜元颖以户部侍郎同中书门下平章事，自帝即位，不阅嵗至宰相缙绅骇异，】以钱谷，进不甚与事，【王播，字明防，进中书侍郎，同中书门下平章事，时权幸竞进，播赖其力，至宰相，专务将迎，居位无所禆益，复失河北，众望不厌，乃出镇淮南，太和元年，入朝，拜左仆射，复辅政时，韦处厚当国，以献替自任，天子向之，播专以钱谷进，不甚与事，】居位才三月，罢【元稹，字微之，同中书门下平章事，朝野杂然轻笑，稹思立奇节报天子，以厌人心，时王廷凑方围牛元翼于深州，稹所善于方言，王昭于友明，皆豪士雅防燕，赵间，能得贼要领，可使反间而出，元翼愿以家赀办行，得兵部虚告二十，以便宜募士，稹然之，李逢吉知其谋隂令李赏訹裴度曰：于今为稹，结客将刺公，度隐不发，神防军中尉以闻，诏韩臯，郑覃及逢吉杂治，无刺度状，而方计莫闻，遂与度偕罢宰相，稹始言事峭直，欲以立名，中见斥废，十年，信道不坚，乃丧所守附宦，贵得宰相，居位才三月，罢晚节弥沮丧，加亷节不饬云，】韩送钱十万，不纳，【牛僧孺，字思黯，以户部侍郎同中书门下平章事。始，韩入朝，其子公武用财赂权贵，杜塞言者，俄而公武卒，孙弱不能事，帝遣使者至其家，悉收资簿，计较出入，所以饷中朝臣者皆在至，僧孺独注其左曰：某月日，韩送钱十万，不纳，帝善之，谓左右曰：吾不谬知人，由是遂以相】，太平无象，【他日延英召见宰相曰：公等有意于太平乎？何道以治之，僧孺曰：臣待罪宰相，不能康济，然太平亦无象，今四夷不内扰，百姓安生业，私室无强家，上不壅蔽，下不怨讟，虽未及至盛，亦足为治矣，更言太平，非臣所及，退谓他宰相曰：上责成如是，吾可久处此耶？固请罢】，未尝引用亲党，【窦易直，字宗，户部侍郎，同中书门下平章事，以公洁自喜，方执政，未尝引用亲党，】斥出堂史，相府肃然，【韦处厚字徳载进拜中书侍郎，同中书门下平章事，堂史汤鉥数招权纳财赂，处厚笑曰：此半滑涣也，斥出之，相府肃然。初，贞元时宰相齐抗奏罢州别驾，及当为别驾者引处之朝，元和后，两河用兵，禆将立功，得补东宫王府官朱紫淆并授受不纲，处厚乃置六雄，十望，十等州，悉补别驾，由是流品，澄别】置雄，望等州补别驾，【上】趋出，复召问所欲言，【帝虽自力机政，然骤信轻改，揺于浮论，处厚尝独对曰：陛下不以臣不肖，使待罪宰相，凡所奏可，中輙变易，自上心出邪，乃示臣不信，得于横议邪？即臣何名执政？且裴度元勲旧徳辅四朝窦易直长厚忠实，经事先帝，陛下所宜亲重，委信之，臣乃陛下自擢，今言不见纳，宜先罢，即趋下顿首，帝瞿然曰：何至是？卿之忠力，朕自知之，安可遽辞，以重吾不徳处厚趋出，复召问所欲言，乃对近，君子逺小人始可为治，谆复数百言，又言：裴度忠可久任，帝嘉纳之，】廷争不可，回夺【，处厚姿状如甚懦者，居家亦循，易至廷争，嶷然不可回夺。】善保位【，路隋，字南武，文宗嗣位，以中书侍郎，同中书门下平章事，賛称辅政十年，歴牛李训，注用事，无所迎将，善保位哉！】诋郑覃为妖气，今自为妖【，李宗闵，字损之，太和中，以吏部侍郎同中书门下平章事，时德裕在浙西，召欲以相，而宗闵中助多先得进，即引僧孺同秉政，相唱和，去异己者，德裕所善皆逐之，久之，德裕为相，与宗闵共当国，德裕入谢，文宗曰：而知朝廷有朋党乎徳，裕曰：今朝廷半为党人，虽后来者趋利而靡，往往陷之，陛下能 案此条，乃引唐书李宗闵传文原本，用中立无私者， 于此句，下接写仲对琴瑟笙竽云云，与上文不相连属，葢中间误脱一页，今无他本，可以校补。姑仍之】。
【者仲对琴瑟笙竽，弋猎驰骋，非害霸者，唯知人不能举，举不能任，任而又杂以小人，害霸也；太德宪四宗皆盛朝，其始临御，自视若尧，舜，寖久则不及，初，陛下知其然乎？始一委辅相，故贤者得尽心，久则小人并进，造党与乱视听，故上疑而不专政，去宰相则不治矣，】政在中书，诚治本【，又言：开元初，辅相率三考，輙去虽姚崇，宋璟不能逾至，李林甫秉权，乃十九年，遂及祸败，是知亟进罢宰相，使政在中书，诚治本也，】免杨嗣复等死，【帝常疑杨嗣复，李珏顾望不忠，遣使杀之，徳裕知帝性刚而果于断，即率三宰相见延英，呜咽流涕曰：昔太宗徳宗诛大臣，未尝不悔，臣欲陛下全活之，无异时恨，使二人罪恶暴着，天下共疾之，帝不许，徳裕伏不起，帝曰：为公等赦之，德裕降拜升坐，帝曰：如令誎官论事，虽千疏我不赦，德裕重拜，因追还使者，嗣复等乃免死，】言人君动法于日【，时帝数出畋防，暮夜乃还，德裕上言：人君动法于日，故出而视朝，入而宴息，传曰：君就房有常节，惟深察古谊，毋继以夜，侧闻五星失度，恐天以是勤勤儆戒，诗曰：敬天之渝，无敢驰驱，愿节畋逰承天意，寻拜司空，】论比党【，帝尝从容谓宰相曰：有人论孔子，其徒三千亦为党，信乎徳，裕曰：昔刘向云：孔子与顔回子贡更相称誉，不为朋党；禹，稷与臯陶转相汲引，不为比周，无邪心也，臣尝以共，鲧，驩兠与舜，禹杂处尧朝，共工驩，兠则为党，舜；禹不为党，小人相与比周，迭为掩蔽也，贤人君子，不然，忠于国则同心，闻于义则同志，退而各行其志，不可交以私，赵宣子随防继而纳谏，司马侯叔向比而事君，不为党也，公孙毎与汲黯请间，黯先发之，随其后，武帝所言皆听，黯虽并进，然廷诘齐人少情，讥其布被为诈，则先发后继，不为党也，太宗与房龄图事，则曰非杜如晦，莫能筹之，及如晦在焉，亦推龄之防则同心图国，不为党也，汉朱博陈咸相为腹心，背公死党，周福房植，各以其党相倾，议论相轧，故朋党始于甘陵二部及甚也，谓之钩党，继受诛夷，以王制言之，非不幸也，周之衰，列国公子，有信陵，平原，孟尝，春申防谈者，以四豪为称首，亦各有客三千，务以谲诈，势利相髙仲尼之徒，唯行仁义，今议者欲以比之罔矣，臣未知所谓，党为国乎？为身乎？诚为国邪？随防叔向，汲黯房，杜之道可行，不必党也，今所谓党者，诬善蔽忠，附下罔上，车马驰驱，以趋权势，昼夜合谋，美官要选，悉引其党为之，否则拘压以退，仲尼之徒有是乎？陛下以是察之，则奸伪自见矣，】意欲朝廷尊，臣下肃，而政出宰相，【时韦质建言：宰相不可兼治钱谷，德裕奏言：管仲明于治国，其语曰：国之重器，莫重于令，令重君尊，君尊国安，治人之本，莫要于令，故曰：亏令者死，益令者死，不行令者死，留令者死，不从令者死，王者无赦，又曰：令在上而论可否在下，是主威下，系于人也，太和后，风俗寖弊，令出于上，非之在下，此弊不止，无以治国，匡衡曰：大臣者，国家股肱，万姓所瞻仰，明王所慎择也，传曰：下轻其上爵，贱人图柄臣，则国家揺动而人不静，今质为人所教，而言是图柄臣者也，且萧望之汉名儒，为御史大夫，奏云嵗首日月少光，咎在臣等，宣帝以望之意轻丞相，下有司诘问，贞观中，监察御史陈师合上言：人之思虑有限，一人不可总数职，太宗曰：此欲离间我君臣，斥之岭外，臣谓宰相有奸谋隐慝，则人人皆得上论，至于制置职业，人主之柄，非小人所得，千古者朝廷之士，各守官业，思不出位，质贱臣，岂特以非所宜言，妄触天聴，是轻宰相，陛下照其邪计，从党人中来，当遏絶之德裕大意，欲朝廷尊，臣下，肃政出宰相，深疾朋党，故感愤言之】，罢郡县吏二千余员，【人常谓省事不如省官，省官不如省吏，能简冗官，诚治本也，于是请罢郡县吏，凡二千余员，衣冠去者皆怨，】决策制胜，威名独重于时，【当国，凡六年，方用兵时，决策制胜，他相无与，故威名独重于时，】请诏书付宰相，乃下【，先是，韩全义败于蔡，杜叔良败于深，皆监军宦人制其权，将不得专进退，诏书一日三四下，宰相不预，诸道统兵粟米皆监军取以自随，毎督战乘髙建旗自表，师小不胜輙，巻旗去，大兵随以北，由是王师所向，多负至讨回鹘，泽，潞，德裕建请诏书付宰相，乃下监军不得干军要，率兵百人取一以为卫，自是号令明一，将乃有功，】遽书警奏，皆从容裁决，【元和后，数用兵，宰相不休沐，或继火，乃得罢，德裕在位，虽遽书警奏，皆从容裁决，率午漏下还第，休沐輙如令沛然若无事时，其处报机急，帝一切令德裕作诏，德裕数辞，帝曰：学士不能尽吾意，伐刘稹也，诏王元逵，何敬曰：勿为子孙之谋，存辅车之势，元逵等情得，皆震恐思効，已而三州降，贼遂平。帝毎称魏博，功则顾德裕道诏语，咨其切于事能伐谋也，三镇毎奏事，德裕引使者戒勅为忠义，指意丁宁，使归各为其帅道之，故河朔畏威不敢慢，】院号起草，亭曰精思，【所居安邑里第，有院号起草，亭曰精思，毎计大事，多处其中，】为刘蕡考官，畏避不敢闻，【贾餗，字子美，拜中书侍郎，同中书门下平章事，少与沈傅师善，傅师前死，尝梦云：君可休矣！餗寤而祭诸寝，复梦曰：事已尔，可奈何？刘蕡以贤良方正对策，指中人为祸乱根本，而餗与冯宿，厐严为考官，畏避不敢闻，竞罹其祸，餗本中立，不肯身犯顔，排奸幸以及诛，与王涯实不知谋，人寃之】用人之道，随所保任，【李固言，字仲枢，太和九年，李训欲自取宰相，乃先以固言为门下侍郎，同中书门下平章事，羣臣请上徽号，帝曰：今治道犹鬰羣臣之请，谓何？比州县多不治，信乎？固言因白邓州刺史王堪随州刺史郑襄尤无状，帝曰：贞元时御史，独王堪固言疑，抵已即曰：臣知堪，故用刺史举天下不职，何独二人？帝识其意，不主前语，因称：诗曰：济济多士，文王以宁，闻昔德宗时多阙官，宁乏才耶？固言曰：用人之道，随所保任，观称与否而升黜之，无乏才矣，帝曰：宰相用人，毋计亲疏，窦易直为宰相，未尝用姻戚，使己才不足任天下重，自宜引去，茍公举虽亲何嫌，用所长耳，帝不欲大臣有党，故语两与之，固言吃接宾客，颇謇缓言，毎议论人主前，乃更详辨，】加礼旧臣，外钓人誉，【舒元舆以刑部侍郎同中书门下平章事，诡谋谬筭，日与训比，败天下事，二人为之也，然加礼旧臣，外钓人誉，先是，裴度令狐楚，郑覃皆为当路所轧，致闲处，至是，悉迁髙秩元舆为牡丹赋一篇，时称其工。死后，帝观牡丹凭殿栏诵赋，为泣下，】牡丹赋，【上】起，流人一嵗至宰相【，李训，字子垂，以礼部侍郎同中书门下平章事，赐金紫，仍诏三曰一至翰林，以终易义训起，流人一嵗至宰相谓遭时，其志可行，欲先诛宦防，乃复河、湟，攘夷狄，归河朔諎镇，意果而谋浅，天子以为然，俄赐第胜业里，赏赉旁午，毎进见他宰相备位，天子倾意，宦官卫兵皆慴惮迎拜，天下险怪，士徼取富贵者，皆慿以为资，训时时进贤才伟望，以悦士心，人皆惑之，】建废进士科，【李训诛，帝召郑覃视诏禁中，遂拜同中书门下平章事，不喜文辞，病进士浮夸，建废其科曰：南北朝所以不治，文采胜质厚也，士惟用才，何必文辞？又言：文人多能薄，帝曰：淳薄以赋性之异，奚特进士耶？且设是科二百年，渠可易，乃止。】救世之敝，先贵实【，帝尝谓百司不可使一日弛惰，因指香案炉曰：此始华好用，久则晦不治，饬何由复新？覃曰：救世之敝，在先贵实，比皆不摄职事，至慕王夷甫以不及为靳，此本于治平，人人无事，安逸致然，帝曰：要在谨法度而已，进门下侍郎，文馆大学士，】延英论诗，【帝坐延英论诗工否，覃曰：孔子所删，三百篇是已，其非雅正者，乌足为夫子道哉！夫风大小雅皆下刺上之变，非上化下为之，故王者采诗，以考风俗得失，若陈后主，隋炀帝时能诗之章解，而不知王术，卒归于乱，章什諓諓，臣愿陛下不取也。】因武帝以諌【帝毎，言顺宗事不详实，史臣韩愈岂当时屈人耶？昔司马迁与任安书，辞多怨怼，故武帝本纪多失实，覃曰：武帝中年大发兵事边，生人耗瘁，府库殚竭，迁所述非过言，李石曰：覃所陈，因武帝以諌欲陛下终究盛德，帝曰：诚然，靡不有初，鲜克有终，】以宰相领祭酒，【覃既名儒，故以宰相领祭酒，请太学五经，经置博士，禄廪比王府官】，宦寺夺气，【李石，字中玉，李训诛石，拜同中书门下平章事，时宦寺气盛，陵暴朝廷，毎对延英，而仇士良等往往斥训以折大臣，石徐谓曰：乱京者，训，注也，然其进孰为之？先士良等瑟缩不得对，气益夺，缙绅赖以为彊，】论太平之难，【他日紫宸殿及陛，帝喟而叹，石进曰：陛下之叹，臣固未谕，敢问所从，帝曰：朕叹治之难也，朕即位十年，不能得治本，故前嵗有疾，今兹震扰，皆自取之，夫托亿兆之上，不能以美利及百姓焉得久而无事乎？石曰：陛下罪己当然，然责治太早，虽十年孜孜养德，适成尔，天下治，不治要，自今观之，且人之气志，虽圣贤犹有优劣，故仲尼称三十而立，四十不惑，陛下春秋少，非起人间也，而知人情伪，今自视何如即位时，帝曰：有间矣，石曰：古之圣贤，必观书以考察往行，然后成治功，陛下积十年，盛德日新，然向所以疾戾震惊者，天其固陛下之志乎？诚务修将来之政，视太宗致升平之期，犹不为晚，帝曰：行之得至乎？石曰：今四海夷一，唯登拔才良，使小大各任其职，爱人节用，国有余力，下不加赋，太平之术也，于是大臣新族死嵗苦寒外情不安，帝曰：人心不安，何也？石曰：刑教太甚则致隂沴比郑注，多募凤翔兵至今，诛索不已，恐縁以生变，请下诏慰安之，帝曰：善，又问：柰何致太平之难，郑覃曰：欲治莫若恤人，石即赞曰：恤之得术，尚何太平之难，陛下节用度，去冗食簿，胥不得措其奸，则百司治，百司治，天下安矣，帝戚然曰：我思贞观，开元时，以视今日则气拂吾膺，石曰：治道本于上而下罔敢不率，帝曰：不然，张元昌为左街副使，而用金唾壶，比坐事诛之，吾闻禁中有金鸟锦袍，二昔宗幸温泉，尝与杨贵妃衣之，今富人时时有之，石曰：毛玠以清德为魏尚书，而人不敢鲜衣美食，况天子独不司为法乎？】镇静【，中人自边，还走马入金光门，道路妄言，兵且至京师，讙走尘起，百官或韈而骑，台省吏稍稍遁去，郑覃将出，石曰：事未可知，宜坐须其定宰相，走则乱矣，若变出不虞，逃将安适？人之所瞻，不可忽也。益治簿书，沛然如平时，里闾羣无赖，望南阙隂持兵俟变，金吾大将军陈君赏率众立望仙门内，使趣阖门，君赏不从，日入乃止。当是时，非石镇静，君赏有谋，防乱也，】请内置，勅令以时省览【，帝曰：朕务其实，不欲事空文，石以异时诏令，天子多自谕之，因请内置，勅令一通，以时省览，】致治之道在得人，【言致治之道在得人，德宗多猜贰，仕进之涂塞，奏请輙报罢东首，闭闼累月，南台惟一御史，故两河诸侯竞引豪英，士之喜利者多趋之，用为谋主，故藩镇日横，天子为旰食，元和间进用日广，陛下嗣位，惟贤是咨，士皆在朝廷，彼疆宇，甲兵如故，而抵摧顺屈者，士不之助也，帝曰：天下之势犹持衡，然此首重则彼尾轻矣，其为我传选士，朕且用之，石奏，咸阳令韩辽治兴成渠，渠当咸阳，右十八里，左直永丰仓，秦，汉故漕渠成，起咸阳，抵潼闗三百里无车挽，劳则辕下牛尽可耕，永利秦中矣，李固言曰：然恐役非其时，奈何？帝曰以隂阳拘畏乎茍，利于人，朕奚虑哉？石用韩益判度支，尝以賍败，石曰：臣本以益知财利，不知其贪，帝曰：宰相任人，知则用，过则弃，谓之至公，他宰相所用，强蔽其过，此其私也，】命六军卫士从宰相【，三年正月，将朝，骑至亲仁里，狙盗发，射石伤，马逸盗邀斫之，坊门絶马尾乃得脱，天子骇愕，遣使者慰抚，赐良药，始命六军卫士二十人从宰相，是日，京师震动，百官造朝，才十一石，因卧家固辞位，】与杨嗣复面相触【，陈夷行，字周道，工部侍郎，贞元二年，同中书门下平章事，而杨嗣复，李珏相次辅政，夷行介特，雅不与合，毎议论天子前，往往语相侵短，夷行不能堪，防以王彦威为忠武节度使史孝章领邠宁议皆出嗣复，及夷行对延英，帝问：除二镇当否，对曰：茍自坚择无不当者，嗣复曰：若用人尽出上意，而当固善，如小不称，下安得嘿然？夷行曰：比奸臣数干权，愿陛下无倒持太阿，以鐏授人，嗣复曰：古者任则不疑，桓公器管仲于仇虏，岂有倒持虑耶？帝以其面相触，颇不悦，】论天宝政事，【帝尝怪天宝政事不善，问：姚元崇，宋璟，于时在否？李珏曰：姚亡而宋罢，珏因推言：宗自谓未尝杀一不辜，而任李林甫，种夷十数族，不亦惑乎？夷行曰：陛下今亦宜戒以权属人，嗣复曰：夷行失言，昔太宗易暴乱，为仁义用房，龄十有六年，任魏徴十有五年，未尝失道，人主用忠，良久益治，用邪佞一日多矣，时用郭防为坊州刺史，右拾遗宋邧论不可防，果坐賍败，帝欲赏邧，夷行曰：諌官论事是其职，若一事善輙进官，恐后不免有私，夷行葢专诋嗣复，又素善覃隂助其力以排折朋党，是时，虽天子亦恶其太过，恩礼遂衰，罢为吏部尚书，】言符防【杨嗣复，字继之，俄与李珏并拜同中书门下平章事，他日，帝问符防可信乎？何从而生？嗣复曰：汉光武以防决事，隋文帝亦喜之，故其书蔓天下，班彪王命，论有所引述，特以止贼乱，非重之也，珏曰：治乱，宜直推人事尔，帝曰：然，】宰相所录，恐掩蔽圣徳，【时延英访对，史官不及知，嗣复言，故事，正衙起居注在前，便坐无所纪录，姚、瑀，赵憬皆请置时政记，不能行，臣请延英对宰相语闗道德刑政者，委中书门下直日记录，月付史官，他宰相议不同，止，久之，帝又问延英政事，孰当记之？珏监修国史，对曰：臣之职也，陈夷行曰：宰相所录，恐掩蔽圣德，自盗美名，臣向言不欲威权在下者，此也，】汰去粃滓，菁华乃出，【建言，使府官属多宜省，帝曰：无乃滞才乎？对曰：才者自异，汰去粃滓者，菁华乃出，帝曰：昔萧复秉政，难言者必言，卿其志之】，为国如治身，【李珏，字待价，开成中，嗣复得君，引珏同中书门下平章事，帝常自谓临天下，十四年，虽未至治，然视今日承平亦希矣，珏曰：为国者如治身，康宁调适以自助，如恃安而忽，则疾生，天下当无事，思所阙祸乱，何至哉？】天下事皆先平章【杜悰领度支有劳，帝欲拜户部尚书，以问宰相，陈夷行，答曰：恩权予夺，愿陛下自断，珏曰：祖宗倚宰相，天下事皆先平章故官，曰平章事，君臣相须，所以致太平也，茍用一吏，处一事皆决于上，将焉用彼相哉？隋文帝劳于小务，以疑待下，故二世而亡，陛下尝谓臣曰：窦易直劝我任宰相，启拟五取三，二取一，彼宜劝我择宰相，不容劝我疑宰相，帝曰：易直，此言殊可鄙，】论，贞元初政事【，帝又语，贞元初政事诚善，珏曰：德宗晚喜聚财，方镇以进奉市恩，吏得赋外求索，此其也，帝曰：人君轻所赋，节所用，可乎？珏曰：贞观时，房、杜、王，魏为文皇帝，谋因此耳，帝颇向纳，】称道无逸篇，以劝武宗【，武宗新即位，珏数称道无逸篇，以劝】请却，犬马白鹰，以示四方，【时潞州刘从諌献犬马，沧州刘纳献白鹰，珏请却之，以示四方，】郑杨段薛灸手可热，【崔，字台硕，进门下侍郎，同中书门下平章事，所善者郑鲁，杨绍复段瓌薛蒙，颇参议论，时语曰：郑杨段薛灸手可热，欲得命通，鲁绍瓌，帝闻之，题于扆，是时鲁为刑部侍郎，绍欲引以相，帝不许，用为河南尹，他日，帝谓曰：鲁去矣，事由卿否？惶恐谢罪，帝曰：噫！】五年十三迁【白敏中，字用晦，进门下侍郎，同中书门下平章事，自员外凡五年，十三迁崔辅政，欲专任患，敏中居右，防党项数寇边，铉言宜得大臣镇抚，天子向其言，故敏中以司空、平章事兼邠宁节度，招抚制置使，】受马元贽，赐带【马植，字存之，以刑部侍郎同中书门下平章事。初，左右军中尉马元贽最为帝宠信，赐通天犀带，而植素与元贽善，至通昭穆，元贽以赐带遗之，他日，对便殿，帝识其带，以诘植，植震恐，具言状，于是罢为天平军节度使，】削重定，元和实録【周樨，字德木，以中书侍郎，同中书门下平章事，建言：故宰相德裕重定元和实録窜寄他事，以广父功，凡人君尚不改，史取必信也，遂削新书，】以直言相亦以直言免【，吐蕃微弱，以三州七县自归，帝召宰相议河湟事，樨对不合防，罢为劔南东川节度使，驸马都尉郑显言于帝曰：世谓樨以直言相亦以直言免，帝加拜检校尚书右仆射，】辅政十年，【令狐绹，字子直，兵部侍郎，同中书门下平章事，辅政十年，】言早以正人傅道东宫【魏謩，字中之，同中书门下平章事，建言：今天下粗治，惟东宫未立，不早以正人傅道之非所，以存副贰之重，且泣下，帝为感动，】请还詹毗国献【詹毗国献象謩，以为非土性不可畜，请还其献，诏可。】议事天子，前无所回畏，【謩为宰相，议事天子前，他相或委抑规讽惟謩，谠切无所回畏，宣宗尝曰：謩名臣，绰有祖风，朕心惮之，然卒以刚正为令狐绹所忌，防罢之，】有祖风，烈【賛曰唐栁芳称徴死知不知，莫不恨惜，以为三代遗直谅哉！謩论议挺挺，有祖风烈，诗所谓是以似之者欤？】请宰相，人自为记，付史官，【裴休，字公美，以兵部侍郎同中书门下平章事，即奏宰相论政上前，知印者次为政，记所论非一，详已辞略他议，事有所缺，史氏莫得详，请宰相人自为记，以付史官，诏可】嵗漕着新法十条，【太和后嵗漕江淮米四十万斛，至渭河仓者才十三，舟楫毁败，吏乘为奸，冒没百端，刘晏之法尽废，休分遣官询按其弊，乃命在所，令长兼董漕，褒能者谪怠者，由江抵渭旧嵗率雇缗二十八万，休悉归诸史，勅巡院不得輙侵牟，着新法十条，又立税茶十二法，人以为便，】立税茶十二法，【上】真儒者，【休为人醖，借进止雍闲，宣宗尝曰：休真儒者，】质崔慎由请甄别流品，【刘瑑字子全，以户部侍郎同中书门下平章事，尝与崔慎由议帝前，慎由请甄别流品，瑑质曰：王夷甫相晋，崇尚浮虚，以还流品，卒致沦夷，今日不循名责实，使百吏各称职，而先流品，未知所以致治也，慎由不得对，由是罢相，瑑以名节自将，凡议论处事不私，趋于当乃止。未尝以言色借贵近】，未尝以言色借贵近，【上】，所得禄俸，养防宗属【毕諴，字存之，以礼部尚书同中书门下平章事，諴于吏术尤所长，既贵，所得禄俸，养防宗属之乏无间然，】金印，朝天客【杨收，字藏之，以中书侍郎，同中书门下平章事，收王铎皆薛逢之同年也，收作相逢，有诗云：须知金印朝天客，同是沙堤避路人，威凤偶时，皆瑞圣，应龙无水漫通神，收闻大衔之，王铎拜相，又有诗云：昨日鸿毛万钧重，今朝山岳一毫轻铎又怒之，】言优人不可假以官，【曹确，字刚中，懿宗咸通中，以本官同中书门下平章事，时帝昵宠优人李可及可及，凭恩横甚，人无敢斥，擢可及为威卫将军，确曰：太宗着令文武官六百四十三，谓房龄曰：朕设此待天下贤士，工商杂流，假使伎出等夷，正当厚给以财，不可假以官，与贤者比肩，立同坐食也，文宗欲以乐工尉迟璋为王府率，拾遗窦易直固争，卒授光州长史，今而位将军，不可，帝不聴至，僖宗立，始贬死，】曹毕，【确居位六年，进尚书右仆射，始毕諴与确同宰相，俱有雅望，世谓曹毕云：】因其党为牛头，阿旁【路岩，字鲁瞻，以兵部侍郎同中书门下平章事，年三十六，居位八嵗进至尚书左仆射，于是王政秕僻，宰相得用亊，岩顾天子荒闇，且以政委已乃通遗赂，奢肆不法，俄与韦保衡同当国，二人势动天下，时目其党为牛头阿旁，言如鬼隂恶可畏也，俄与保衡还相恶，】恃恩据权，以嫌爱自肆，【韦保衡，字蕴用，以兵部侍郎同中书门下平章亊，性浮浅，既恃宠据权以嫌爱自肆，所悦即擢，不悦挤之，】百官夫人起居，【赵隠，字大隠，咸通末，同中书门下平章事，既辅政，他宰相及百官皆诣第升堂，庆母嵗时公卿必参讯，懿宗诞日，宴慈恩殿隐，侍母以安舆临观，宰相方率百寮拜恩于廷，即回班夫人起居，缙绅以为 ，荣后崔彦昭张濬当国，皆有母，遂踵其礼，】退朝，侍母膳，【崔彦昭，字恩文，僖宗立，同中书门下平章事，彦昭虽宰相，退朝侍母膳，与家人齿，顺色柔声，在左右无违，士人多其孝，】不怨王凝【，彦昭与王凝外昆弟也，凝大中初先显，而彦昭未仕，尝见凝，凝倨不冠带，嫚言曰：不若从明经举，彦昭为憾，至是，凝为兵部侍郎，母闻彦昭相，敕婢多制履袜，曰：王氏妹，必与子皆逐，吾将共行，彦昭闻之，泣且拜，不敢为怨，而凝竟免，】不肯处，陈敬瑄下【郑畋，字台文，见使相门】姿，漏而语不正，【卢携，字子升，同中书门下平章事，姿漏而语不正，与郑畋俱李翺甥，同位宰相，然所处议多驳，性不矜满，沈毅有谋识，陆扆于后生，数称誉之，后至宰相，】进止有礼法，【郑从谠，字正求，僖宗立，同中书门下平章事，进止有礼法，】掖起，王铎【萧遘，字得圣，僖宗入蜀，以兵部判度支，次绵州，拜同中书门下平章事，始王铎，主贡举而得遘，及是，与铎并位，铎年老，尝入对，踣殿中，遘掖起之，帝喜曰：遘善事长，大臣和，予之幸也。遘曰：不止以长，乃铎门生，帝笑曰：铎选士，朕选宰相，卿无负我，遘顿首谢，从还京师，累拜司空，楚国公遘负大节，以王佐自任，既当国，风采峭整，天子器之，遘见柄任，凡五期，行完而材，逢世多故，召愎臣以济乱，身汚伪署，不得其死，人为哀之，】哭白麻，【李磎，与韦昭度并拜中书门下平章事，宣制日，水部郎中，知制诰刘崇鲁掠其麻哭之，奏云：李磎奸邪，挟附权幸，以忝学士，不合为宰相，崔昭纬与昭度及磎素不相协，密遣崇鲁阻之】止，王行瑜加尚书令，【韦昭度，字正纪，僖宗西狩，进同中书门下平章事，王行瑜求为尚书令，昭度建言，太宗由是即位，自后人臣无复拜者，郭子仪有大功，尝授之，固辞免，况行瑜乎？乃更号尚父，行瑜怨防用李磎辅政，而崔昭纬密语行瑜曰：前公已为尚书令，昭度持不可，今又引李磎叶力，此奸人务立党与，惑上聴恐事，复有如杜太尉，时行瑜乃与李茂贞数上书讥诋朝政，昭度惧，称疾罢为太傅致仕，行瑜，茂贞，韩建聨兵至阙下，言昭度戍蜀失谋，请贬之，未及报，而行瑜收昭度于都亭驿，杀之矣，】致治之要，在彊兵【张濬，字禹川，再狩山南，拜同中书门下平章事，昭宗即位，当时多言濬有方略，善处大计，乃复见委信，尝问致治之要，对曰：在彊兵，兵彊，天下服矣。天子由是甘心于武功，】歇后郑五作宰相，【郑綮，字蕴武，大顺后，王政微綮，毎以诗谣，托讽中人有诵之天子前者，昭宗意其有所蕴未尽，因有司上班簿，署其侧曰：可礼部侍郎，同中书门下平章事，綮本善诗，其语多俳谐，故使落调世共号郑五歇后体，至是，省吏走，其家上谒，綮笑曰：诸君误矣！人皆不识字，宰相亦不及我。吏言不妄，俄闻制诰下，叹曰：万一然笑杀天下，人既视事，宗戚诣庆搔首曰：歇后郑五作宰相，事可知矣！固让不聴，立朝偘然，无复故态，】堂柱生槐枝，【韩偓，字致光，以户部侍郎同中书门下平章事，始家堂柱生槐枝，期而茂，既而偓秉政，偓性通简，不矫饰尝曰：士茍有行，不必以己长形，彼短已清，彰彼浊毎，对客奴童相诟曳仆，诸前不之责，曰：若持怒心，必即自挠矣，】光院钱【陆扆，改户部侍郎，同中书门下平章事，故亊三署除拜，有光署钱以宴旧僚，内署即无斯例，扆辅政，拜相之月，送学士光院钱五百贯，特举新例，内署荣之，】以素无闻，人人大惊，【朱朴为人木彊，无他能，方是时，天子失政，思欲用特起士，任之以中兴，而朴所善方士许岩士得幸言朴，有经济才，帝召与语，擢左谏议大夫，同中书门下平章事，以素无闻，人人大惊，俄判户部】。
同凤阁鸾台平章事
四时仕宦，【唐防艺传载初初，由合宫主簿，再迁左补阙，武后夺政，即上书诡说符瑞，劝后当革姓以明受命后恱擢给事中，阅三月，进同凤阁鸾台平章事，尝梦登湛露殿，既寤，以语所亲，有告其谋反者，下狱自杀，以五品礼葬之，初，防艺探后防诬杀宗室，复请发六道使，后卒用其言，万国俊等既出，天下被其酷，游艺起一嵗赐袍自青及紫，人号四时仕宦然嵗中即败前古，少其比云，】不愿知譛者，【狄仁杰，字懐英，天授二年，以地官侍郎，同凤阁鸾台平章事，武后谓曰：卿在汝南有善政，然有谮卿者，欲知之乎？谢曰：陛下以为过，臣当改之；以为无过，臣之幸也。譛者乃不愿知，后叹其长者，】对双陆，不胜【，张易之尝从容问自安计，仁杰曰：惟劝迎庐陵王可以免祸。后曰：朕数梦双陆不胜，何也？于是仁杰与王方庆俱在二人，同辞对曰：双陆不胜，无子也，天其意者，以儆陛下乎？且太子天下本，本一摇，天下危矣。文皇帝身蹈锋镝，勤劳而有天下，传之子孙，先帝寝疾，诏陛下监国，陛下掩神器而取之，十有余年，又欲以三思为后，且姑侄与母子孰亲？陛下立庐陵王，则千秋万嵗后常享宗庙，三思立庙不袝姑，后感悟，即日遣徐彦博立庐陵王于房州，王至后匿王帐中，召见仁杰，语庐陵事，仁杰敷请切至，涕下不能止，后乃使王出曰：还尔太子，仁杰降，拜顿首曰：太子归，未有知者，人言纷纷何所信？后然之，更令太子舎龙门具礼，迎还，中外大悦，】所荐皆中兴名臣，【仁杰所荐，若张柬之，桓彦范，敬晖，姚崇等，皆为中兴名臣，】束带，终日不休偃，【崔元综，天授初以鸾台侍郎，同凤阁鸾台平章事，性恪谨，坐政事堂，束带，终日不休偃，尤防细槩，外若谨厚，而中刻薄，毎受制鞫狱，必澡垢索疵，不入死不肯止，人畏鄙之，未防，坐事流振州，缙绅为庆，】规创文昌台，【李昭德如意元年，拜凤阁侍郎，同凤阁鸾台平章事，武后营京都昭徳规创文昌台及定鼎，上东诸门，标置华壮，】对后问，天地与乐【邢文伟，载初元年，为内史，见中书令门】撰时政记，【姚璹，字令璋，擢文昌左丞，同凤阁鸾台平章事，永徽后，左右史唯对仗承防，仗下谋议不得闻，璹以帝王谟训，不可阙纪，请仗下所言军国政要，责宰相自撰，号时政记，以授史官，从之，时政有记自璹始，】为田舎子所留【娄师徳字宗仁万嵗通天二年，入为凤阁侍郎，同凤阁鸾台平章事，师德长八尺，方口博唇，深沈有度量，人有忤已，輙逊以自免，不见容色，尝与李昭德偕行，师德素丰硕，不能遽步，昭德迟之，恚曰：乃为田舎子所留师德笑曰：吾不田舎复在何人？其弟守代州，辞之官，教之耐事，弟曰：人有唾面，洁之乃已。师德曰：未也，洁之，是违其怒，正使自干耳，】墨汚选者，【在夏官注，选者就按阅簿，师德曰：容我择之，可乎？选者不去，乃洒笔曰：墨汚尔，】荐狄仁杰乃不知【狄仁杰未辅政，师徳荐之及同列，数挤令外，使武后觉，问仁杰曰：师德贤乎？对曰：为将谨守贤，则不知也；又问：知人乎？对曰：臣尝同僚，未闻其知人也，后曰：朕用卿，师德荐也，诚知人矣，出其奏，仁杰慙，已而叹曰：娄公盛德，我为所容，乃不知吾不逮逺矣总边要，为将相者三十年，恭勤朴忠，心无适莫，方酷吏残，人多不免，师德独能以功名始终，与郝处俊相亚，世之言长者，称娄郝】世之言长者，称娄郝【上】委碎无大体，【韦巨源，有吏干，武后时，累迁夏官侍郎，同凤阁鸾台平章事，其治委碎无大体，勾校省中遗隐，下符敛克不少蠲，虽收其利，然下所怨苦，】民间碎事不闻，【陆元方，字希仲，拜鸾台侍郎，同凤阁鸾台平章事，后尝问外事，对曰：臣备位宰相，大事当白奏，民间碎务，不敢以闻，忤防下，除太子右庶子，】进退羣臣，必先访问，【元方素清慎，再执政毎进退，羣臣后先，询问外秘，莫知】焚奏藁【，元方临终，取奏藁焚之，曰：吾隂德在人后，当有兴者，又曰：吾当寿，但领选久，耗伤吾神，有一柙，生平所缄钥者没后，家人发之，乃前后诏勅】知政十余年，未尝有所荐达，【杨再思为鸾台侍郎，同凤阁鸾台平章事，自歴事三朝知政十余年，未尝有所荐达，为人巧佞邪媚，能得人主微防，主意所不欲，必因而毁之，主意所欲，必因而誉之，然恭谨畏忌，未尝忤物，或谓再思曰：公名髙位重，何为屈折如此，再思曰：世路艰难，直者受祸，茍不如此，何以全其身哉！】季秋梨华，【杜景佺，延载元年，检校凤阁侍郎，同凤阁鸾台平章事，后尝季秋出梨华示宰相，众贺景佺独曰隂阳不相夺伦，渎即为灾，故曰，冬无愆阳，夏无伏隂春无凄风，秋无苦雨，今草木黄落，而木复华渎隂阳也窃恐陛下布徳施令有所亏紊，臣位宰相，助天治物，治而不和，臣之咎也，顿首请罪，后曰：真宰相也，】真宰相，【上】耻其君不如尧，舜；【，周允元，字汝良，拜检校凤阁侍郎，同凤阁鸾台平章事，武后宴宰相，诏陈书传善言，允元曰：耻其君不为尧，舜，武三思劾奏为指斥后曰：闻其言足以诫，安得为过？】倡立中宗，【吉顼圣厯二年进天官侍郎，同凤阁鸾台平章事，张易之兄弟以宠盛，思自全问，顼计安出？顼曰：公家以幸进，非有大功于天下，势必危，吾有不休，防愿效之，非止保身，且世世不絶祚易之流涕，请顼曰：天下思唐久矣，庐陵斥外，相王幽闭，上春秋髙武诸王非海内属意，盍从容请相王，庐陵，以副人望，易吊为贺之资也，易之，昌宗乘间如顼教，后意乃定，既而知顼与谋，召见问状，顼对庐陵相王，皆陛下子，先帝顾托于陛下，当速有所付，乃还中宗，明年，顼坐弟冒伪官，贬琰州尉中宗之立，顼实倡之，防得罪无知者，】折辱二张，及武三思【韦安石久视中以鸾台侍郎，同凤阁鸾台平章事，时二张及武三思宠横，安石数折辱之，防侍宴中殿，易之引蜀商宋霸子等，博塞后前，安石跪奏商等贱类，不当戯殿，上顾左右引出，坐皆失色，后以安石辞正，改容慰勉，凤阁侍郎陆元方自以为不及，退告人曰：韦公真宰相，】陆元方自以为不及，【上】止，后趋疾道，及帝御船，【后尝幸兴泰宫，议趋疾道，安石曰：此道板筑所成，非自然之固，千金子且诫垂堂，况万乘可轻乘危哉！后为回辇，加特进，为侍中，中宗与韦后以正月望夜幸其第，赉赐不赀，帝尝幸安乐公主池请御船，安石曰：御轻舟，乘不测，非帝王事，乃止。】免魏元忠，张説死【朱敬则，字少连，同凤阁鸾台平章事，张易之搆魏元忠，张说，欲诛之，无敢言者，敬则独奏元忠，说秉心忠一，而所坐无名，乃得不死。】助宋璟劾张昌宗【崔晖，同凤阁鸾台平章事，宋璟劾张昌宗不轨事，晖颇助，璟及有司正昌宗罪而晖弟升为司刑少卿，执论大辟，兄弟守正如此，后久疾，宰相不召见者累月，及少间晖奏言：皇太子，相王皆仁明孝友，宜侍医药，不宜引异姓出入禁闼，后慰纳之，】沈厚有谋，能断大事，【张柬之，字孟将，后诏举外司可为相者，姚崇曰：张柬之沈厚有谋，能断大事，其人老，宜亟用之，即日召见，拜同凤阁鸾台平章事，进凤阁侍郎】痴宰相，【杨再思，延载初，同凤阁鸾台平章事，于是水沴，闭坊门以禳，再思入朝，有车陷于泞，叱牛不前，恚曰：痴宰相不能和隂阳而闭坊门，遣我艰于行，再思遣吏谓曰：汝牛自弱，不得独责宰相，】巧谀无耻，【易之兄司礼少卿因休请公卿宴于其肆，酒酣，戯曰：公面似髙丽再思欣欣，剪谷缀巾上，及被紫袍为髙丽舞举动合节，满坐鄙笑，昌宗以姿见幸，再思毎曰：人言六郎似莲花，非也，正谓莲花似六郎耳，其巧谀无耻，类如此】。
同紫微黄门平章事
伴食宰相，【唐卢懐慎开元元年，进同紫微黄门平章事，懐慎自以才不及姚崇，故事皆推而不专，时讥为伴食宰相，】遗言荐宋璟【懐慎遗言荐宋璟，李杰，李朝隐，卢从愿，帝悼叹之，】清俭，【懐慎清俭不营产，服器无金玉文绮之饰，虽贵而妻子犹寒饥，所得禄赐于故人，亲戚无所计惜，随散輙尽赴东都，掌选奉身之具，止一布囊，既属疾，宋璟，卢从愿之见敝，箦单籍，门不施箔，防风雨至，举席自幛，日晏设食，蒸豆两器，菜数杯而已，临别，执二人手曰：上求治切，然享国久，稍倦于勤，将有憸人乘间而进矣，公志之】，献可替否，事至即断，【苏颋，字廷硕，开元四年，进同紫微黄门平章事，修国史，与宋璟同当国，璟刚正，多所裁决，颋能推其长，在帝前，数奏璟有未及，或少屈颋，輙助成之，有不防意，颋申璟所执，故帝未尝不从，二人相得甚欢，璟尝曰：吾与苏氏父子同为宰相，仆射长厚，自是国器，若献可替否，事至即断，尽公不顾私，则今丞相为过之】。
同中书门下三品
同三品，自无忌始，【唐长孙无忌帝思所与共艰难，赖无忌以免，作威凤赋以赐，且况其功，以无忌为太子太师，同中书门下三品，同三品自此始，】輙言龄辈朋党，【萧瑀，字时文，晋王为皇太子，拜太子太保，同中书门下三品，帝曰：三师，以德导太子者也，礼不尊，则无所取法，乃诏师入谒，太子出门迎拜，师答拜，毎门让，乃入师坐，然后坐书前后著名，称惶恐，瑀素贵，但中狭毎燕见，輙言龄辈，朋党盗权，若胶固然，特未反尔，帝曰：知臣莫若君，朕虽不明，宁顿懵臧否，因为瑀晓解，瑀以帝有所偏信，帝亦不平，】忠力可托大事，【李勣，字懋功，晋王为皇太子，授詹事，俄同中书门下三品，帝曰：吾儿方位东宫，公旧长史，以宫事相委，勿以资屈为嫌也。勣既忠力，帝谓可托大事，尝暴疾，医曰：用龙须灰可治，帝乃自剪须以和药及愈，入谢，顿首流血，帝曰：吾为社稷计，何谢为？后留宴，顾曰：朕思属幼孤，无易公者，公昔不遗李密，岂负朕哉！勣感泣，因啮指流血，俄大醉，帝亲解衣覆之，】分赐田与张行成髙季辅【于志宁，字仲谧，拜尚书左仆射，同中书门下三品，尝与右仆射张行成，中书令髙季辅俱赐田，志宁奏，臣家自周，魏来世居闗中赀业不坠，今行成季辅，始营产土，愿以臣有余赐不足者，帝嘉之，分其田以与二人，】谏王后之废，【韩瑗，字伯玉，同中书门下三品，王后之废，瑗雪泣言曰：皇后乃陛下在藩时，先帝所娶，今无罪輙废，非社稷计，不纳，明日复諌曰：王者立后，配天地，象日月，匹夫匹妇，尚知相择，况天子乎？诗曰：赫赫宗周，褒姒灭之，臣读至此，常辍巻太息，不图本朝，亲见此祸，宗庙其不血食乎！帝大怒，诏引出，】久疾，自言不任事，【崔敦礼，字安上，中书令兼检校太子詹事，以久疾，自言不任事，奉两宫，更拜太子少师，同中书门下三品，】拒制【，刘祎之，字希美，权中书侍郎，同中书门下三品，方是时，诏令丛繁，祎之思致华敏，裁可占授，少选可待也，司门贠外郎房先敏坐累，贬卫州司马，诉于相府，内史蹇，味道曰：太后防祎之曰：乃上从有司所奏云，后闻以味道归非于上，贬青州刺史，加祎之大中大夫，赐物百段，后因曰：君为元首，臣为股肱，以手足疾，移于腹背为一体乎？祎之引咎于己，忠臣也，纳言王德真推顺曰：戴至德无异才，惟能归善于君，为时所服，后曰：善，私语凤阁舎人贾太隠曰后能废昏立明，盍反政以安天下，太隠表其言，后怒曰：祎之乃负我，垂拱中，或告祎之受归诚州都督孙万荣金，与许敬宗妾私通，太后遣肃州刺史王本立鞫治，以勅示祎之，祎之曰：不经凤阁鸾台，何谓之敕？后以为拒，制使赐死，】按狱，希意【，中宗立，杨再思同中书门下三品，武三思诬陷王同皎，再思与李峤，韦巨源按狱，希意抵同皎死，众以为寃】台省要职，多族属姻家，【李敬改吏部，同中书门下三品，居选部久，人多附向，凡三娶皆山东旧族，又与赵李氏合谱，故台省要职，多族属姻家髙宗知之不能善也，】任卿，中书寜借多人【，薛元超，中书侍郎，同中书门下三品，帝尝宴诸王，召元超与从容谓曰：任卿中书，寜借多人哉！】宅无正寝，【李义琰，上元中，进同中书门下三品，帝毎顾问，必鲠切不回，宅无正寝，弟义璡为市，堂材送之，义琰曰：以吾为国相，且自愧，尚营美宇，是速为祸，岂爱我者耶？义璡曰：凡仕为丞尉，且崇第舎兄位髙安可偪下哉？答曰：不然，事唯全遂，物不两兴，既处贵仕，又广居宇，非有令徳必受其殃。卒不许。后其木久腐，乃弃之，】常乘欵段马，【李懐逺字广德同中书门下三品，久贵益崇俭约，不治居室，常乘欵段马仆射豆卢钦望谓曰：公贵显，顾当然耶懐逺答曰吾幸其驯，不愿他骏，】安李之功，贤于汉平，勃【袁恕己与诛二张，又从相王统南衘，兵备非常，以功加银青光禄大夫，中书侍郎，同中书门下三品，将作少匠杨务亷者以工巧进，恕己恐其复启防娱侈丽之渐，言于中宗曰：务廉位九卿，忠言嘉谋不闻，而专事营，搆以媚上，不斥之亡，以昭徳乃授陵州刺史，赞曰：五王提卫兵诛嬖臣，中兴唐室，不淹辰日，天下晏然，其谋深矣，至谓中宗为英主，不尽诛诸武，使天子借以为威，何其浅耶？衅牙一启为艶后，竖儿所乘，刼持戮辱，若放豚然，何哉？无亦神夺其明，厚韦毒以兴，先天之业乎？不然，安李之功，贤于汉之勃平逺矣】世号宗纪，【宗楚客，字叔敖，同中书门下三品，韦后，安乐公主亲頼之，与纪处讷为党，世号宗纪，】父子并为宰相，【韦嗣立，景龙中，拜兵部尚书，门下三品，嗣立与韦后属疏，帝持诏附属籍，顾待甚渥，营别第，骊山鹦鹉谷，帝临幸，命从官赋诗，制序冠篇，赐既优备，因封嗣立逍遥公，名所居曰清虚原幽栖谷，嗣立献木杯，藤盘数十物，初，嗣立代承庆为凤阁舎人黄门侍郎，承庆亦代为天官侍郎，及知政事，父子并为宰相，世罕其比，】不敢烧尾，【苏，字昌容，同中书门下三品，时大臣初拜官，献食天子，名曰烧尾，独不进，及侍宴，宗晋卿嘲之，帝黙然自解于帝曰：宰相燮和隂阳代天治物，今粒食踊贵，百姓不足衞兵至三日不食，臣诚不称职，不敢烧尾】十事，【姚崇知帝大度，鋭于治，乃先设事以坚帝意，即阳不谢，帝怪之，崇因跪奏：臣愿以十事闻，陛下度不可行，臣敢辞。帝曰：试为朕言之，崇曰：垂拱以来，以峻法绳下，臣愿政先仁恕，可乎？朝廷覆师青海，未有逺复之悔，臣愿不幸边功，可乎？比来壬佞冒触宪纲，皆得以宠自解，臣愿法行，自近可乎？后氏临朝，喉舌之任，出阉人之口，臣愿宦竖不与政，可乎？戚里贡献，以自媚干上，公卿方镇寖亦为之，臣愿租赋外一絶之可乎？外戚贵主更相用事，班序荒杂，臣请戚属，不任台省，可乎？先朝防狎大臣，亏君臣之严，臣愿陛下接之以礼，可乎？燕钦融叶用，将以忠被罪，自是争臣沮抑，臣愿羣臣皆得批逆鳞，犯忌讳，可乎？武后造福先寺，上皇造金仙，玉真二观，费钜百万，臣请絶道佛营造，可乎？汉以鹿，莽阎梁乱天下国家为甚，臣愿推此鉴戒，为万代法，可乎？帝曰：朕能行之，崇乃顿首谢，翌日，拜兵部尚书，同中书门下三品，】三为宰相，常兼兵部【崇，尤长吏道，处决无淹思，三为宰相，常兼兵部，故屯戍斥堠，士马储械，无不暗记，宗初立，宾礼大臣故老，雅尊遇崇，毎见便殿，必为之兴，去輙临轩以送，他相莫如也，时承权戚干政之后，纲纪大壊先天末宰相，至十七八人，台省要职不可数，崇常先有司罢冗职，修制度，择百官各当其材，请毋广释道无数移吏，由是天子责成于下，而权归于上矣；】宿中书者十四，昔【郭元振名震，以字行，以兵部尚书同中书门下三品，宗诛太平公主也，睿宗御承天门，诸宰相走伏外省，独元振总兵扈帝，事定，宿中书者十四，昔乃休】，仕至宰相而亲具【，元振虽少雄迈，及贵，居处乃俭约，手不置书，莫见其喜愠，建宅宣阳里，未尝一至诸院，廏自朝还，对亲欣欣，退就室，俨如也，距国初仕至宰相而亲具者，唯元振云，】请督羽林军，除太平公主党与【，刘幽求先天元年，为尚书右仆射，同中书门下三品，幽求自谓有劳于国，在诸臣右，意望未满，而窦懐贞为左仆射，崔湜为中书令，殊不平，见于言面，已而湜等附太平公主，有逆计，幽求与右羽林将军张暐定计使暐说宗曰：湜等皆太平党与，日夜隂计若不早图，且产大害，臣等请督羽林兵除之，帝许之，未发也，而暐漏言于侍御史邓光宾，帝惧，即列其状，睿宗以幽求等属吏，劾奏以疎间亲，罪应死，帝密申右之，乃流幽求暐，光宾，明年，太平公主诛，即日召复旧官，知军国事，】愿为三农祈谷，【张説拜兵部尚书，同中书门下三品，让宋璟，陆象先，不许，帝自东都将还京，因幸并州，説见帝曰太原王业所基，陛下巡幸，振耀威武，以申永思，由河东入京师，有汉武雎上祠，此礼废濶歴代莫举，愿为三农祈谷，诚四海之福，帝纳其言，过祠后，上乃还，】请出二息补外，以示自近始，【源乾曜为黄门侍郎，同中书门下三品，建言：大臣子并求京职，俊乂率任外官，非平施之道，臣二息俱任京师，请出二息补外，以示自近始，诏可，乃以子河南参军弼为绛州司功，太祝洁为郑尉，诏曰：乾曜身率，庶僚以譲，既请外，其子下迁，传不公乎？范宣子譲，其下皆让，晋国之人，于是大和，道之或行，仁岂逺哉其令文武官父子昆弟三人在京师者分任于外，由是公卿子弟皆出补外，】百司谘决，輙曰：如令式，【牛仙客，以工部尚书同中书门下三品为相，谨身无他，与时浮沈，唯唯恭愿，前后锡与缄，不敢用，百司谘决，无所处可，輙曰：如令式，帝既用仙客，知时议不归，乘间以问髙力士力士曰：仙客本胥吏，非宰相器，帝忿然曰：朕且用康，葢恚言也，有为言者，以为实，喜甚，】守正不阿顺，【李麟上皇还京，进同中书门下三品张皇后挟李辅国寖挠政，苗晋卿，崔圆等畏其权，皆附丽取安，独麟守正不阿顺】。
同东西台三品
听乘小马，至内省【，唐许敬宗，字延族，改右相，辞疾，拜太子少师，同东西台三品，年老不任趋步，特诏与司空李勣朝朔日，听乘小马，至内省】，大臣不可无学，【帝东封泰山，以敬宗领使，次濮阳，帝问窦徳此谓帝丘，何也徳不对敬宗儳曰：臣能知之云云，帝曰：善，敬宗退，矜曰：大臣不可无学，向德之不对，吾耻之徳，闻之，不屑曰：人各有能，不强所不知，吾所能也，李勣曰：敬宗多闻，美矣，窦之不强，不亦善乎？】上官体【上官仪进，西台侍郎，同东西台三品，仪工诗，其词绮错婉媚，及贵显，人多效之，谓为上官，体】数月，罢【乐彦玮以西台侍郎，同东西台三品，数月罢】，谦慎自守，【杨武干，封二年，同东西台三品，武无他才，特谦慎自守，然居职以清简称，】父子继为宰相，【戴至徳干封中迁西台侍郎，同东西台三品，阅十数年，父子继为宰相，世诧其荣髙宗尝为飞白书赐侍臣，赐至德曰：况洪源俟舟楫，郝处俊曰：飞九霄，假六翮，李敬曰资启沃，罄丹诚，崔知悌曰竭忠节，賛皇猷皆见，意于词云：】谏造蓬莱，上阳，合璧等宫，【张文瓘干封，二年，迁东台侍郎，同东西台三品，遂与勣同为宰相时髙宗造蓬莱，上阳，合璧等宫，复征讨四夷，京师养廏马万匹，帑廥寖虚，文瓘谏曰：王者养民，逸则富以康，劳则怨以叛秦，汉广事四夷，造宫室，至二世土崩，武帝末年，户口减半，夫制治于未乱，保邦于未危，人罔常懐懐于有仁，臣愿抚之，无使劳而生怨，隋监未逺不可不察，帝善其言，】父子皆至三品，【文瓘，四子潜为魏州刺史，沛同州刺史治衞尉卿涉殿中监，父子皆至三品，时谓万石张家，】万石张家，【上】对秦法慢急，【郝处俊同东西台三品，咸亨初幸东都，皇太子监国，诸宰相皆留，而处俊独从，帝常曰：王者无外，何为守御？而重门击柝，痛待不虞耶？我尝疑秦法为寛，荆轲匹夫耳，七首窃发，羣臣皆荷戟侍莫敢拒，岂非习慢使然，处俊对曰：此乃法急耳，秦法，輙引殿者夷三族！人皆惧族，安有敢拒耶？魏曹操着令曰：京城有变，九卿各守其府，后严才乱，与徒数十人攻左掖门，操登铜雀台望之，无敢救者，时王修为奉常，闻变，召车骑未至，领官属步至宫门，操曰：彼来者必王修乎？此由修察变识机，故冒法赴难，向若居常则遂成祸矣。故王者设法不可，急亦不可慢，诗曰不懈于位，民之攸塈。仁也；式遏寇虐，无俾作慝，刓也，书曰髙明柔克沈潜刚克，中道也帝曰善】。
同凤阁鸾台三品
请尽力行阵，【唐韦待价改天官尚书，同凤阁鸾台三品，逾年，拜文昌右相，同凤阁鸾台三品，累表辞职，不听，且请尽力行阵，】叱左右批薛懐义颊【苏良嗣迁文昌左相，同凤阁鸾台三品，遇薛懐义于朝，懐义偃蹇，叱左右批其颊，曳去，武后闻之，戒曰：第出入北门，彼南衙，宰相行来，毋犯之，】毋犯南衙，宰相【上】摸棱，手【苏味道以凤阁侍郎，同凤阁鸾台三品，味道练台阁故事，善占奏，然其为相，特具位未尝有所发明，脂韦自营而已，谓人曰：决事不欲明白，误则有悔，摸棱持两端可也，故世号模棱手，】肩舆以朝，聴子孙侍【韦思谦，垂拱初，同凤阁鸾台三品，辞疾不许，诏肩舆以朝，听子孙侍，】练知边事，【唐休璟，拜夏官尚书，同凤阁鸾台三品，后诮杨再思，李峤，姚元崇等曰：休璟练知边事，卿辈十不当一，改太子庶子，】诛二张，首发其谋，【张柬之诛二张也，首发其谋，以功擢天官尚书，同凤阁鸾台三品，】接旧故，如布衣【，刘仁轨，字正则，改文昌左相，同凤阁鸾台三品，仁轨虽贵显，不自矜踞，接旧故如布衣时，然官由州县至宰辅，善致声誉，得吏下欢心】。
紫微黄门三品
听言而授，【唐薛讷，久处边有战功，开元初，契丹奚突连和，数入边，讷建议请讨监门将军杜宾客，定州刺史崔宣道与讷帅众二万出檀州，宾客议方暑，士负戈赢粮深讨，虑恐无功，姚元崇亦持不可，讷独曰：夏草荐茂，羔犊方息，不费馈饟，因盗资，振国威灵，不可失也。天子方欲夸威四夷，喜奇功，乃听讷言，而授紫微黄门三品以重之，师至泺河，与贼遇，诸将不如约，尽亡其军，讷脱身走，而罪宣道及大将李思敬等八人，有诏斩以徇，尽夺讷官爵】。
平章军国重事
豆卢钦望【唐，擢尚书左仆射，平章军国重事，钦望居宰相积十余年，方易之，三思等怙势宣蒸，窥间王室，戮忠戚，觖冀非常，不能有所裁抑，独谨身谆谆自全，】窦懐贞【以尚书右仆射，兼御史大夫，军国重事宜共平章】裴度【，太和四年，数引疾不任机重，愿上政事，帝择上医护治，中人日劳问相蹑，乃诏进司徒，平章军国重事，须疾已三日，若五日一至中书】。
知军国大事
刘幽求【，唐开元元年八月癸巳，刘幽求为尚书左仆射，知军国大事】。
同知军国政事
乐彦玮孙处约，【唐麟徳元年十二月，太子右中防，乐彦玮检校西台侍郎孙处约并同知军国政事，同东西台三品】。
参决军国重事
不限时日，入预参决【，国朝崇禧元年，王旦太尉兼侍中，许五日一起居，毎起居，日入中书，或遇军国重事，不限时日，并令入预参决，余如故】。
同议军国大事
与中书，枢密院同议，【国朝庆厯三年三月，召宰相吕夷简毎，有军国大事，与中书门下，枢密院同议以闻。以夷简宿疾在告，故优有是命，夷简恳请罢预议，军国大事，从之，】。
职官分纪巻四
<子部,类书类,职官分纪>
钦定四库全书
职官分纪巻五
宋 孙逢吉 撰
参知政事
免冠徒跣，自劾请罪，【后魏古弼，太武时，为尚书令，参知政事，时上谷人上书，言苑囿过度，人无田业，宜减大半，以赐贫者，弼览见之，入欲陈奏，遇太武与给事中刘树碁，不听事，弼侍坐良久，不获申闻，乃起于太武前捽树头，掣下牀，以手搏其耳，以拳殴其背，曰：朝廷不理，实尔之罪也，太武失容放，碁曰：不听奏事，过在朕躬，树何罪？置之？弼具状以闻。太武奇弼公直，皆可其奏，以与百姓，弼曰：为臣逞志于君前者，非无罪也，乃诣公车，免冠徒跣，自劾请罪，太武遣吏召之，】黄门侍郎，【唐贞观十三年，尚书右丞刘洎以黄门侍郎参知政事，】中书侍郎，【永徽六年，中书舎人李义府守中书侍郎，参知政事，】度支尚书，【显庆四年，度攴尚书卢承庆参知政事，】东台舍人【干，封二年，东台舎人张文瓘，参知政事，】面折贾琰，【国朝窦偁，太平兴国四年夏，以本官参知政事，先是，偁与贾琰同在上幕府，琰便佞，能原意希防，偁尝疾之，上与诸王宴习射，琰侍上侧，颇称賛徳美词多矫诞，偁叱之曰：贾氏，子巧言，令色，岂不愧于心哉！上失色，为之不乐，因罢防白太祖出琰泾州，至是始大，用偁偁谢，上谓曰：汝自揣何以至此？偁曰：陛下以藩邸之旧，出于际防，上曰：非也，以汝尝面折贾琰，赏卿之直耳，偁顿首谢，】乘传赴阙，【淳化四年，诏右谏议大夫，知大名府赵昌言，令乘传赴阙，拜给事中，参知政事，即日赴中书视事，中书体制未谢，皆先视事也，】分日知印，【至道元年，诏曰：自今参知政事宜与宰相分日，知印押正衙班其位，甎先异位，宜合而为一，先是开寳中宰相赵普，初议置参政之日，与宰相异等，正衙别设位，甎于丞相之后，不预知印押班，不得升政亊堂，至是吕端作相，以寇准尚参政事，虑准不平，故引近事为请，以慰其心焉，】率意轻重，【二年，准罢知政亊，先是，郊祀行庆，中外官吏皆进秩，准遂率意轻重，其素所喜者，多得台省清秩所恶，及不知者即序进焉，广州，左通判冯极仕，左正言，右通判彭惟节，任太常博士，惟节序于极之下，及改秩为员外郎，极得虞部惟节得屯田，反在极之上，惟节自以素居极，任章奏，列衔皆如旧，不易防奏报，准覆视怒，其乱朝制，下诏切责之极愤，因上疏极言及岭南官吏除拜不平数事，上怒，准适祀太庙行亊，召吕端等诘责之，端以除拜专恣，皆准所为，防准入对，上説及冯极事，准抗言与端等同议，上曰：若廷辨是非，又失执政之体，准犹力争不已，上先已恶准，因叹曰：雀防尚知人意，况人乎？翌日，准又抱中书簿领，论曲直于上前，上益不悦，至是遂罢，】廷辨是非，失执政之体，【上】与官长拂须【，见平章事，门】召母命坐，【贾黄中两受诏，知贡举多柬收寒俊，号为无私，又掌吏部选事，除拟官吏数千员，品藻精当，上益知其才，拜给事中，参知政，亊召见，其母王氏，命坐与语曰：教子如此，真所谓今之孟母也，因赋诗以美之，赐予甚厚，】不直一钱，【李昉素与卢多逊，善待之不疑，多逊知政亊防昉于上前，人有言于昉曰：卢与我厚不当尔，后卢败，昉知政事，上言及卢事，昉颇为挥解之，上因言：卢多逊居常毁卿，不直一钱，昉乃信，上由此益重，昉常目之为善人，】无钟离，委珠之操，【刑部尚书参知政事宋琪，常遣柴禹锡白上请，卢多逊旧宅，上恶其无钟离委珠之操，又素好谈谐，无大臣体，因罢为刑部尚书，琪将罢前数日，晨至待漏防有异鸟，大于鹗集，琪之坐，左右驱不去，至是罢，人皆异之，】攻中书之短，【苏易简，晚年急于进用，因召见，颇攻中书之短，遂参大政，】不交一谈，【张洎与苏易简同在翰林，尤不协，及易简秉政，洎旦夕攻之，既而易简罢，以洎为给事中，参知政事，与寇准同列，先准知吏部选事，洎掌考功，为吏部官属，准年少，新进气锐，思欲老儒附以自大，洎夙夜坐曹视事，毎冠带，准于省门，揖而退，不交一谈，准益重之，因召与语，洎捷给善持论，多为准规画，准心伏，遂兄事之，极口夸洎于上，上渐欲进用，又知其在江表日多，谗毁良善，李煜杀中书舎人潘佑洎预谋，心疑之，及诏尹熙，右等侍书禁中，因问以佑得罪，故熙右言，煜忿佑諌说大直尔，非洎也，自是洗然，遂推用葢准推挽之也，既同秉大政，准亦忌之，洎奉事准愈谨，政事一决于准，无所参预，】捧诏呜咽，【上已嫉准专恣，洎虑一旦同罢免，因奏事大言，准退后多诽谤，但色变不敢自辩，上由是大恶，准旬日罢未防，洎被疾，家居满百日，力疾请对，方拜踣于上前，明日，上表解职，优诏不允，后月余，改刑部侍郎，捧诏呜咽，后疾亟，十余日卒，】不晓一句，【灵州救援不至，诏令宰相等各述所见，参知政事张洎越次奏曰：吕端等备位廊庙，上有所询问，乃缄黙不言，深失訏谟之体，端曰：洎致有所言，不过揣陛下意耳！上黙然，明日，洎上疏徴贾捐之弃珠崖事，愿弃灵武，以省闗陇饷馈，上初有意，既而悔之，览洎奏不恱却以付洎，谓曰：卿所陈，朕不晓一句，洎惶恐流汗而退，上召知枢密院事向敏中等谓曰：张洎上言：果为吕端所料，朕以其奏付之矣，】对移，闰月避日食，【景祐四年冬，司天上言：明年正旦日食，此所谓三朝之始，人君尤忌之，请移闰月以避之，上亦以为然，以问大臣，参知政事，程琳曰：日者众阳之长，人君之象，今有所食，葢陛下干刚之道，忽有所亏，而政惟修徳可以免之，上曰：卿言极是，朕亦思之，不如自责，可以答天变，上畏天之威，不为日者，所惑如此，】文彦博，朕之裴度，【庆厯七年冬，贝州兵士王则据城叛，时诏明镐讨之，师久无功，参知政事文彦博请行，上欣然委之，又曰：贝字加文成败字，卿为生擒此贼，至未逾月，破贼凯还，除平章及见劳之曰：卿，朕之裴度也，彦博归功于明镐，诏不允，】奏王钦若非宰相器，【参知政事王曽罢为礼部侍郎，初，曽以王钦若入相，制下，日曽请见，奏曰：钦若非宰相器，且与敏中官有相妨，上大怒，故敏中迁门下，乃罢曽焉，】语言举止，人以为笑【，仁宗欲用旧人，以孙抃为枢密副使，参知政事，居两府，年益侵頽堕无所可否，又善忘，语言举止，人以为笑，性不便骑马，或惊虽通途，必下而趋，】父见，进拜【退朝，录参知政事，父见其进拜者，卢朱崖呉正，肃与尚书张公安道，枢副陈尧叟张文孝呉文肃由登用，而朝廷多峻加其父，恩命】忠鲠【拾遗，鲁宗道为参知政事，以忠鲠自任，尝与宰执议事，时有不合者，宗道坚执不回，或议少异，则廷诤不已，然多从宗道议，故时人谓曰：鱼头公葢以骨鲠目之也，】鱼头公，【上】舎人草制【归田录，丁晋公自保晋军节度使，知江寜府，召为参知政事，中书以丁节度使召学士草制，时盛文肃为学士，以为参知政事合用舎人草制遂以制除丁甚恨之。】清优，不如学士，【东斋记事孙梦得尝与数同人诣金天帝庙乞灵，且求梦夜中梦明，牕下草制，诏诸同人相庆，曰：他日为知制诰，翰林学士矣，初得此梦，甚喜，及才作翰林学士，颇嫌之，人心是无厌也。是时梦得已为参知政事，月俸禄差厚，而学士亦与不甚相达，但清优，不如学士，而劳勚过之】。
掌机密【专预机密 专典机密参掌机密 专典机要】
经营庶事，勲着前朝，【魏文帝即位，刘放孙资转为左右丞，黄初初放，赐爵闗内侯资为闗中侯遂掌机密，别传曰：大将军曹爽专事资，固称疾，年二月，赐诏曰：君掌机密，三十余年，经营庶事，勲着朝，暨朕统位，动赖良谋，是以曩者増崇宠章，同之三事，外帅羣官内望谠言，属以年耆疾笃，上还印绶，前后郑重，辞防恳切，天地以大顺成德，君子以善恕成仁，重以职事违夺君志，今聴所执，赐钱百万，使兼光禄勲，少府亲策，诏君养疾于第，君其勉进医药，颐神和气，以永无疆之祚置舎人官骑，加以日秩，肴酒之膳焉，】文翰勤慎，并管喉舌，【评曰：刘放文翰，孙资勤慎，并管喉舌，权闻当时】职，隆任重【，宋何敬容为尚书令，职隆任重，专领机密，而浅于学术，晋，宋以来，宰相皆文义自逸，敬容独勤庶务，然鄙恡，为时所，】亲礼逾厚，【隋虞世基，帝重其才，亲礼逾厚，专典机密，】劝崇节俭，【唐岑文本授侍郎，专典机要，时魏王泰有宠，侈第舎冠诸王文，本上疏劝崇节俭，陈嫡庶分，宜有损抑，帝善之，】同中书门下【，李勣髙宗立召授检校洛州刺史，洛阳宫留守，进开府仪同三司，中书门下参掌机密，】甚叶，民望【，九国志，南唐，宋齐丘拜左司员外郎，累迁左谏议大夫，兵部侍郎，参议机密，甚叶民望】。
参朝政【参总朝权 毗赞朝政 参掌朝政参预朝政 参议朝政 参谋政事参议得失附】
今代宰相正当南阳郡汉功曹【，宋文帝时，刘湛，王华，王昙首，殷景仁并为侍中，帝叹曰：此四贤一时之秀，同管喉舌，恐后世难继，刘湛常居外任，防王，王华，王昙首相继卒，殷景仁以时贤云落，白文帝引湛还朝，共参朝政，湛既入，以景仁位遇本不逾已，一旦居前甚愤愤，湛曰：今代宰相何难，此正可当我南阳郡，汉代一，功曹尔湛，南阳人，故有是言，】殷浩【，晋殷浩为建武将军，州刺史，遂参总朝权，】荀勗【为中书监，侍中毗賛朝政】五贵，【隋炀帝以苏威先朝旧臣，渐加委任后嵗余复为纳言，与左翊衞大将军宇文述，黄门侍郎裴矩，御史大夫裴蕴，内史侍郎虞世基参掌朝政，时人称为五贵，】口授节度，【虞世基，迁内史侍郎，专典机密，与苏威宇文述，裴矩裴蕴等参掌朝政，时天下多事，四方表奏，日有百数，帝方凝重，事不廷决，入阁之后，始召世基口授节度，世基至省，方为勅书，日且百纸，无所遗谬，其精审如此，】陈节俭之美，以谕上【，苏威与髙颎参掌朝政，威见宫中以银为幔钩，因盛陈节俭之美，以谕上，上为之改容，雕饰旧物，悉命除毁，上尝怒一人，将杀之，威入阁进諌，不纳，上怒甚，将自出斩之，威当前不去，上避之而出，又遮止，上拂衣而入，良久，乃召威谢曰：公能若是，吾无忧矣。】亲爱过苏威，【宇文述与苏威常典选举，参预朝政，述时贵重，委任与威等，其亲爱则过之，】忠直厉行，【唐戴胄为吏部尚书，参预朝政，太宗尝谓羣臣戴胄于我无骨肉之亲，但其忠直厉行，情深体国，事有机要，无不以闻，所进官爵，以酬厥劳，尔】所荐四十人，皆知名，【杜淹，字执礼，检校吏部尚书，参预朝政，所荐赢四十人，后皆知名，尝白郅懐道可用，帝问状，淹曰：懐道在隋时，位吏部主事，方，帝幸江都，羣臣迎阿独懐道执不可，帝曰：卿时何云？曰：臣与众帝折曰：事君有犯无隐，卿直懐道者何不谠言谢曰：臣位下，又顾諌不从，徒死无益，帝曰：既以君不足諌，尚何仕隋乎？因顾羣臣，公等谓何？王珪曰：比干谏而死，孔子称仁，泄治谏死，则曰：民之多僻，无自立僻，禄重责深，从古则然，帝笑曰：卿在隋不谏，宜置，世充亲任，胡不言，对曰：固尝言不见用，帝曰：世充愎谏饰非，卿若何而免？淹辞穷不得对，帝勉曰：今任卿已久，有可谏未答曰：愿死无隐】，愿死无隐，【上】劝我行仁义，【魏徴字成，贞观三年，以秘书监参预朝政，于是帝即位，四年嵗断死刑二十九防致刑措，米斗三钱，先是，帝尝叹曰：今大乱之后，其难治乎徴曰大乱之易治，譬饥人之易食也，帝曰：古不云善人为邦百年，然后胜残去杀邪？答曰：此不为圣哲论也，圣哲之治，其应如响，期月而可，葢不其难，封德曰：不然，三代之后，浇诡日滋，秦任法律，汉杂霸道，皆欲治不能，非能治不欲徴书生好虚论，徒乱国家，不可听徴曰五帝，三王不易民以教，行帝道，而帝行王道而王，顾所行何如耳。黄帝逐蚩尤，七十战而胜其乱，因致无为，九黎害徳，颛顼征之，已克而治，桀为乱，汤放之；纣无道，武王伐之，汤武身及太平，若人渐浇诡，不复返朴，今当为鬼为魅，尚安得而化哉！德彞不能对，然心以为不可，帝纳之不疑，至是，天下大治，蛮夷君长袭衣冠带刀宿卫，东薄海，南逾岭，户阖不闭，行路不赍粮，取给于道，帝谓羣臣曰：比徴劝我行仁义，既效矣，惜不令封德见之，】未尝语禁省事，【杨师道，字景猷，贞观十年，拜侍中，参预朝政，亲遇隆渥，性周谨，未尝语禁省事，尝曰：吾读孔光传，想其余风，或庶防云，太宗数访羣臣，才行师道，虽有所推进，而乏甄品，】公欲取刚正名【，张亮以刑部尚书参预朝政，时茂州俚童张仲文自称天子，有司论斥乗舆有罪当死，摄刑部尚书韦挺奏：童乃妖言，无死坐，帝怒曰：尔作威福于下而归虐朕耶？挺失据趋出，亮为挺直之，帝曰：公欲取刚正名乎？亮不谢，帝悟曰：宁屈我以申公之请，童免死，】不受，莫离支贡金【，褚遂良，字登善，进黄门侍郎，参总朝政，莫离支遗使贡金，遂良曰：古者讨杀君之罪，不受其赂，鲁纳郜鼎太庙，春秋讥之，今莫离支所贡不臣之篚，不容受，诏可，以其使属吏】论议明辩，不容人短，【萧瑀，字时文，御史大夫，参预朝政，瑀论议明辩，然不能容人短，意或偏駮，不通而向法深房，龄魏徴温彦博颇裁正之，其言多黜，瑀益不平，防龄等小过失，瑀即痛，劾不报，由是自失，罢为太子少傅，加特进，复为太常卿，九年，复参预朝政，帝曰武徳季太上皇有废立议，顾朕挟不赏之功，于昆弟弗见容，瑀于尔时不可以利怵死惧，社稷臣也，因赐诗曰：疾风知劲草，版荡识忠臣，又曰：公守道耿介，古无以过，然善恶太明，或有时而失，瑀顿首谢曰：既教，又许以忠亮，虽死日犹生年也。魏徴曰臣有逆众持法，主恕之以公，孤特守节，主恕之以介，昔闻其言，乃今见之，使瑀不遇陛下，庸能自保耶？】守道耿介，古无以过，【上】参谋【，景云元年六月甲申，相王参谋政事，】虽古名臣，亦何以加！【魏徴拜特进，知门下省事，诏朝章国典，参议得失，禄赐，国官防阁，并同职事，他日宴羣臣，帝曰：贞观以前，从我定天下间闗草昧，龄功也，贞觐之后，纳忠谏，正朕违，为国家长利徴而已，虽古名臣，亦何以加亲？解佩刀以赐二人，帝尝问羣臣徴与诸葛亮孰贤？岑文本曰：亮才兼将相，非徴可比帝曰徴蹈履仁义，以弼朕躬，欲致之尧，舜虽亮无以抗，】解佩刀以赐，【上】。
掌机务【同掌机务 参知政事附】
掌行在机务，【唐贞观中，太宗在辽东，杨礼拜兵部侍郎，时宰相悉留定州，辅皇太子，唯褚遂良，许敬宗礼，掌行在机务，】同掌机务，【十九年二月髙廉摄太子太傅刘洎，马周太子左庶子许敬宗，右庶子髙季辅少詹事张行成同掌机务，】被遇尤渥，【崔仁师，迁中书侍郎，参知机务，被遇尤渥，】号令，诏勅一出其手，【刘幽求临淄王入诛韦庶人，预参大防，是夜号令，诏勅一出其手，以功授中书舎人参知机务，爵中山县男实封二百户，授二子五品官，二代俱赠刺史，】夜拜【钟绍京，景龙中，为苑总监防讨韦氏难，绍京帅户奴丁夫从，事平，夜拜中书侍郎，参知机务，明日，进中书令，越国公，实封五百户，赉赐与刘幽求等既当路，以赏罸自肆，当时恶之，又崔日用拜兵部侍郎，及韦氏平夜，诏权雍州长史，以功授黄门侍郎，参知机务，封齐国公，赐实户二百，】权总中书事，【卢光启，字子忠，累擢兵部侍郎，昭宗幸凤翔，宰相皆不从，以光启权总中书事，兼判三司，进左谏议大夫，参知机务，】与崔日用数争事，【薛稷，户部尚书，迁黄门侍郎，参知机务，与崔日用数争事帝前，罢为左散骑常侍】。
使相
前汉韩安国为御史大夫行丞相事
唐百官志贞观八年，仆射李靖以疾辞位，诏疾小廖三两日一至中书门下平章事，而平章事之名，葢起于此，其后，李勣以太子詹事同中书门下三品，谓同侍中，中书令也，而同三品之名，葢起于此，然二名不专用，而他官居职者犹假他名如故，自髙宗以后为宰相者，必加同中书门下三品，虽品髙者亦然惟三公，三师，中书令则否，其后改易官名，而张文瓘以东台侍郎，同东西台三品，同三品入衔，自文瓘始永淳元年，以黄门侍郎郭待举，兵部侍郎岑长倩等同中书门下平章事，平章事入衔，自待举等始，自是以后，终唐之世，不能改【，余见宰相，】五代职官志，后唐天成四年八月，诏曰：朝廷毎有将相，恩命准往例，诸道节度使带平章事，兼侍中，中书令，列衔于敕牒，后则书使字，今两浙节度使钱镠是元帅，尚父，与使相名殊，承前列衔，久未改正，湖南节度使马殷先兼中书令之时，理宜齿于相位，今守太师，尚书令，是南省官资不合，列书勅尾，今后毎书将相，勅牒宜落下，钱镠马殷官位，仍永为常式。
清泰二年十一月，制以前同州节度使，检校太尉，同平章事冯道为守司空，时议者曰：自隋，唐以来，三公无职事，自非亲王不常置，于宰臣为加官，无单置者，道在相位时，带司空，及罢镇未命官，议者不练故事，率意行之，及制出，言议纷然，或云便可综，中书门下事，或云，须册拜开府，乃就列，无故事，乃不就朝堂，叙班台官，两省官入就列，方入，宰臣退踵后，先退刘昫，又以罢相为仆射，出入就列，一与冯道同议者非之，及晋天福中，以李鏻为司徒，周广顺初，以窦正固为司徒，苏禹珪为司空，遂以为例，议者不复有云。
国朝凡以检校官兼中书令，侍中，同中书门下平章事者，并谓之使相，唐制皆签勅，五代以来，不预政事，朝防亲王则分班，余官则缀本官，正衙见谢则押班，凡定制除授者，勅尾存其衔而不签，则注使字元祐，令开府仪同三司为使相。
春明退朝录文臣，自使相除枢相，罢节而还旧官，景祐元年，王沂公自使相带检校官，复为吏部尚书，同平章事，充枢密使庆厯七年夏，郑公自使相入枢密，仍带节度使，亦非旧制也。太祖，太宗时，文臣为使相，惟赵中令一人。
临轩授钺，【唐浑瑊，乘舆进狩山南，瑊以诸军卫入谷口，懐光追骑至，后军击却之，迁检校尚书左仆射，同中书门下平章事，兼灵盐丰夏定逺西城天德军节度朔方，邠宁振武道永平军奉天行营副元帅，帝临轩授钺，用汉拜韩信故事，制曰：寇贼干纪，授尔节钺，以戡多难，往钦哉！瑊顿首曰：敢不毕力以对，天子休命，】出师应变非所长，【徐州节度使张建封卒，兵乱，立其子愔，请于朝，帝不许，乃诏杜佑检校尚书左仆射，同中书门下平章事，节度徐泗讨定之，佑具船舰，遣属将孟准渡淮撃，徐不克引还，佑于出师应变非所长，因固境不敢进，乃诏授愔徐州节度使析濠，泗二州，淮南】寛假僚佐，【初佑决，雷陂以广灌溉，斥海濒弃地为田，积米至三十万斛，列营三十区，士马整饬，四邻畏之，然寛假僚佐，故南宫僔，李亚，郑元均至，争权乱政，帝为佑斥去之，】士马整饬，四邻畏之，【上】绥靖约束，俭已寛民【武元衡时，蜀新定髙崇文为节度，不知吏治，帝难其代，诏元衡检校吏部尚书，兼门下侍郎，同平章事为劔南西川节度使御安福门慰遣之，崇文，去成都尽，以金帛帟幕，伎乐工巧，行蜀防为空，元衡至，绥靖约束，俭已寛民比三年，上下完实，蛮夷懐归雅性庄重，虽淡于接物，而开府极一时选，】虽居外，朝廷得失，輙以闻，【李吉甫荐裴垍代，乃以检校兵部尚书，兼中书侍郎，同中书门下平章事，为淮南节度使，帝为御通化门，祖道赐御饵，禁方居三嵗奏蠲逋租数百万，筑富人固本二塘，溉田且万顷，沟渠庳下不能居水，乃筑隄阏，以防不足，泄有余，名曰平津堰，江淮旱，浙东，西尤甚，有司不为请，吉甫白以时救恤，帝惊，驰遣使分道赈贷，吉甫虽居外毎，朝廷得失，輙以闻，】歴三镇，家无产赀，【李师道方叛，裴度当国，帝倚以平贼，李夷简自谓才不能有以过度，乃求外迁，以检校尚书左仆射，平章事为淮南节度使，夷简致位显处，以直自闲未尝茍，辞气悦人，歴三镇，家无产赀，】平淮西，【裴度，字中立，拜中书侍郎，同中书门下平章事，于时讨蔡数不利，羣臣争请罢兵，惟度请身督战，帝独目度留曰：果为朕行乎？度俯伏流涕曰：臣誓不与贼偕存，即拜门下侍郎，平章事，彰义军节度，淮西宣慰招讨处置使，度以韩领都统，乃上还招讨以避，然实行都统事，入对，延英曰：主忧臣辱，义在必死，贼未授首，臣无还期，帝壮之，为流涕，及行，御通化门临遣，赐通天御带，发神防骑三百为卫，初，逢吉忌度，帝恶居中挠沮，出之外，度屯郾城，劳诸军，宣朝廷厚意，士奋于勇，是时，诸道兵中官统监，自处进退，度奏罢之，使将得颛制，号令一战，气倍未防，李愬夜入瓠城，缚吴元济以报，度遣马总先入蔡，明日，统洄曲降卒万人持节徐进，抚定其人，初，元济禁偶语于道，夜不然烛，酒食相馈遗者，以军法论，度视事，下令唯盗贼，鬭死抵法，余一蠲除往来，不限昼夜，民始知有生之乐，度以蔡牙卒侍帐下，或谓反侧未安，不可去备，度笑曰：吾为彰义节度，元恶巳擒，人皆吾人也，众感泣，】奸臣谗构，【度复知政事程异，皇甫镈以言财赋幸，俄得宰相，度三上书极论不可，帝不纳，自上印，又不听，纎人始得乘鏬，已而卒为异，镈所搆，以检校尚书右仆射兼门下侍郎，平章事，为河东节度使，穆宗即位，进检校司空，】廷英待卿【，时元稹显结宦官魏简求执政，惮度复当国，因经置军事，数居中持梗，不使有功，度恐乱作，即上书痛暴稹过恶，帝不得已，罢简，稹近职，俄权稹宰相，以度守司空，平章事，东都留守，谏官叩延英，言不可罢，度兵揺众心，帝不召，于是交章极论，未之省防，中人使幽，镇还，言军中谓度在朝，而两河诸侯忠者，懐彊者畏今居东，人人失望，帝悟，召度由太原朝京师，及陛见，始陈二贼畔扰，受命无功，并陈所以入觐意，感慨流涕，伏未起，谒者欲宣防，帝遽曰：朕当延英待卿，始议者谓度无援，□且久，外为奸憸，恨抑虑帝，未能明其忠，及进见，辞切气怡，卓然当天子意，在位闻者皆竦，毅将贵臣，至赍咨出涕，旧仪阁中，羣臣未退，宰相不奏，亊称贺则谒者答，帝以度勲德，故待以殊礼，】臣视天顔不咫尺【度，守司徒，领淮南节度使，防昭义监军刘承偕慢刘悟，举军諽怒，执承偕，悟拘以闻，帝怒，问度何施而可？度顿首谢，藩臣不与政，辞不对，帝强之，度曰：臣素知承偕估，宠悟不能堪，尝以书诉廷臣，时中人赵亮在行营知状，欲持悟书以奏，陛下亦知之邪？帝曰：我不及知，顾悟诚恶之，胡不自闻？何理哉？曰：虽悟得闻，恐陛下不必听，且臣视天顔不咫尺，比尚未能决，千里单言，可悟圣听哉？帝亟曰：前语姑置，直谓今日奈何？度曰：必欲收忠义心，使帅臣死节，独斩承偕，则四方羣盗隐然破胆矣，帝曰：顾太后养为子，且我何爱？更言其次，度曰：投诸荒裔，可乎？帝曰：可果出承偕，昭义遂安，度乃以本官兼中书侍郎，平章亊权佞侧目，】一贤制千里之难，【度居位，再阅月，为李逄吉所间，罢为左仆射，又宦官支党，丑沮日闻，乃出度山南西道节度使，夺平章事，长庆四年，王廷凑屠元翼之家，敬宗羞，惋叹宰辅非其人，使凶贼炽肆，学士韦处厚上疏曰：臣闻汲黯在朝，淮南寝谋，干木处魏，诸侯息兵，王霸之理，以一士止百万之师，一贤制千里之难，裴度元勲巨德，文武兼备，若位岩廊，委参决，必使戎虏畏威，幽、镇自臣，管仲曰：人离而听之则愚，合而听之则圣，治乱之本，非有他术，陛下当馈而叹，恨无萧。曹，今一裴度摈弃于外，所以冯唐知汉文帝有颇，牧不能用也。帝感悟，谓处厚曰：度累为宰相，而官无平章事，谓何处厚？具道其由，帝于是复度兼平章事，】累为宰相，而官无平章事，【上】卧防北门，【帝知度年虽及，神明不衰，毎大臣自洛来，必问度安否，开成二年，复以本官节度河东，度牢辞老疾，帝命吏部郎中卢宣谕意曰：为朕卧防北门可也。趣上道，度乃之镇，】谨身无他，与时沈浮，【牛仙客，以工部尚书同中书门下三品，知门下事，遥领河东节度副大使为相，谨身无他，与时沈浮唯唯，恭愿前后锡与缄庋不敢用，百司谘决，无所处可，輙曰：如令式，帝既用仙客，知时议不归，乘间以问髙力士力士曰：仙客本胥吏，非宰相器，】文武兼资望重，内外【张镒为相，卢忌其刚直，欲去之，时朱泚以卢龙卒戍凤翔，帝择人以代，杞即谬曰：凤翔将校班秩素髙非宰相信臣，不可镇抚，臣宜行，帝不许，杞复曰：陛下必以臣容貌蕞陋，不为三军所信，恐后生变，臣不敢自谋，惟陛下择之，帝乃顾镒曰：文武兼资，望重内外，无易卿者，其为朕抚卢龙士，乃以中书侍郎为凤翔陇右节 度使，镒知为隂中然辞穷，因再拜受诏，】诸将告捷，輙累日不怡，【韩检校工部尚书，充宣武节度副大使，知节度事，累授检校司空，同中书门下平章亊，以官与太原王锷等，诏书宰相輙为锷，下，宪宗方用兵淮西，借其重，更授检校司徒，班锷上，严绶以王师败，乃拜淮西诸军行营都统，使扞两河而合，李光顔乌重撃贼，不亲屯，遣子公武领兵三千属光顔然隂为逗遛计以危国邀功者毎，诸将告捷，輙累日不怡，元济平，以功加兼侍中，】羣蛮震服，【段文昌，字墨卿，穆宗即位，拜中书侍郎，同中书门下平章事，未逾年表还政，授劔南西川节度使，平章事，文昌素谙蜀利病，大抵治寛静间以威断，不常任也，羣蛮震服，】遣介开晓黔蛮【，长庆二年，黔中蛮叛，观察使崔节略以闻，文昌使一介开晓，蛮即引还，】旱不苦，祷而雨，雨不愁，公出游，【文昌，检校尚书右仆射，平章亊节度荆南，太和四年，检校左仆射，从师荆南，或旱，祷解必雨，或久雨，出游必霁，民为语曰：旱不苦，祷而雨，雨不愁，公出游，】得蛮夷心，【南诏袭南安，帝以文昌得蛮夷心，诏使下檄慰让，即日解而去，】不肯易印，【王播，字明敭，帝讨淮西也，切于馈饷，播引程异自副，异尤通万货盈虚，使驰传江淮，裒财以给军，兴兵得无乏，帝嘉其功，拜礼部尚书，程以赀贿结宦要，中外以为言，播荐皇甫镈，及镈用事，更忌播，而以异代使，播罢守本官，久之，检校户部尚书，为劔南节度使，穆宗立，逐镈，播求还，长庆初，召为刑部尚书，复领盐铁，进中书侍郎，同中书门下平章事，时权幸竞进，播赖其力，至宰相，专务将迎，居位无所禆益，复失河北，众望不厌，乃以检校尚书右仆射，出为淮南节度使，仍领使职，不肯易印，诏听自随，是时南方旱歉，人相食，播掊敛不少衰，民皆怨之，】虐帅【，杜元赖如晦五世孙，穆宗即位，不阅嵗至宰相搢绅骇异，甫再期，出为劔南西川节度使，同平章事，敬宗骄僻不君，元赖毎欲中帝意以固幸，乃巧索珍异，献之踵相蹑于道，百工造作无程，敛取苛重，至削军食，以助裒畜及给与不时，戎人寒饥，乃仰足蛮徼，于是人人咨苦，太和三年，南诏乘虚袭戎，隽等州诸屯闻贼至，輙溃戍者为乡导，遂入成都，已傅城，元赖尚不知，乃率左右婴牙城以守，贼大掠，焚郛郭，残之，留数日，去蜀之宝货，工巧女子尽矣。初，元赖计迫，将挺身走，防敕至，乃止，文宗遣使者临抚南诏，南诏上言，蜀人祈我诛虐帅，不能克，请陛下诛之以谢蜀人，由是贬邵州刺史，议者不厌，斥为循州司马，卒于贬所，】陶甓城，鄂州【牛僧孺，字思黯，敬宗立，帝为于鄂州置武昌军，授武昌节度使，同平章事，鄂城土恶，亟圯嵗増筑赋蓑茅于民，吏倚为扰，僧孺陶甓以城，五年毕，鄂人无复嵗费】赐彞樽，龙勺【，僧孺以检校司空为东都留守，召为尚书左仆射，僧孺入朝，防庄恪太子暴薨，既见，陈父子君臣，人伦大经，以悟帝意，帝然流涕，以足疾不任谒，检校司空，平章事为山南东道节度使，赐彞樽龙勺，诏曰：精金古器，以比况君子，卿宜少留，僧孺固请，乃行，】堂吏仆懐中【夏侯孜与刘瑑同知政为贞陵山，陵使逐瑑，出为河中节度使，犹平章亊初堂吏署制仆孜懐中即死，不数日，孜罢】，视事有常，【杜审权，懿宗立，迁门下侍郎，出为镇海军节度使，同平章事，厐勋乱徐州，审权与令狐绹崔铉连师掎角，馈粟相衔，王师赖济，勋破，进检校司空，审权在方镇，视事有常处，要非日入未始就内寝，坐必敛衽，常若对大宾客，或尽日少息，则顾直将解帘，即旁无人，自起撤钩，手拥帘徐下，乃退，与杜悰俱位将相，悰先进，故世谓审权为小杜公，】小杜公，【上】秃角犀，【杜悰虽出入将相，而厚自奉养，未尝荐进幽隠佑之素风衰焉，故时号秃角犀，】防勲居闗东诸镇第一，【王铎为检校司徒，以义成节度还屯，铎功垂就，而谗见夺，然卒因其势困贼，后数月，复京师，防勲居闗东诸镇第一，】自择参佐，皆一时选【，郑从谠检校司徒，以宰相秩，复为河东节度，兼行营招讨使，自择参佐，从谠即表长安令王调自副，兵部员外郎刘崇司勲员外郎赵崇为节度，观察府判官，前进士刘崇鲁推官，左拾遗李渥掌书记，长安尉崔泽交使，皆一时选，京师士人比太原为小朝廷，言得才多也，】起钱谷吏，【程异充盐铁转运使，时淮西用兵，国用不足，异使江表以调征赋，且风有土者，以饶羡入贡，不剥下不浚，财经费以赢，人颇便之，由是专领盐铁转运使，俄转工部侍郎，同中书门下平章事，领使如故。议者以异起钱谷吏，一旦位冠百僚，人情大为不可，异自知叨据以谦逊自牧，月余日，不敢知印，秉笔】排，物议【皇甫镈判度支，俄拜户部侍郎，时方讨淮西，切于馈运，镈勾剥严急，储供办集，益承宠遇，与盐铁使程异同异，以本官同平章事，领使如故。镈虽有吏才，素无公望，特以聚敛媚上，刻削希恩，诏书既下，物情骇异，至于贾贩无识，亦相诮，宰相崔羣裴度以物议上闻，宪宗怒而不听，度上疏乞罢知政事，论其不可，宪宗竟不省览，时宪宗以世道渐平，肆意娱乐，池台馆宇，稍増崇饰而异，镈探知上防数贡羡余，以备经搆，故帝独排物议相之，】平章事，非序进而得，【权德舆与李藩同在相位时，河中节度使王锷来朝，贵幸多举锷者，宪宗将加平章事李藩坚以为不可徳舆继奏曰：夫平章事，非序进而得，国朝方镇带相者，葢有大忠大勲，大厯以来，又有跋扈难制者，不得已而与之，今王锷无大忠，勲又非姑息之时，欲假此名实，恐不可从之】，以沙门位兼将相，【，九国志，汉刘继颙，进位太师，兼中书令，镇州节度，继颙以沙门位兼将相，时论薄之，】纳礼钱，【见宰相门，】缀中书，班【干徳，三年，诏见在藩镇带平章事，求休致者，毎遇朝防，且令缀中书门下班，以前安州节度使兼中书令王晏新除太师致仕，故有是命。】黒头相公【王徳用不次擢用，至为使相，徳用头上肉黒色天下称为黒头相公夷狄，常呼其色以惊小儿，虏马有不食刍秣者，虏曰：此必闻人説黒头相公来，其为戎虏所畏如此，】恳辞两镇，【治平四年，以司徒兼侍中韩琦为州大都督府长史，淮南节度杨州管内观察处置营田等使，初授镇安，武胜两镇，琦恳辞以两镇，非国朝故事，故改命焉，】纳节不降，麻【春明退朝，録唐节度使除仆射，尚书，侍郎谓之纳节，皆不降，麻止舎人院出制，天禧中，丁晋公自保信军节度使，除吏部尚书，参知政事，先公在西閤当制，至和中韩魏公自武康军节度使，除工部尚书，三司使降，麻非故事也。】降麻无定制，【归田録，真宗时，丁晋公谓自平江军节度使，除兵部尚书，参知政事，节度使当降麻，而朝议惜之，遂止以制除近者，陈执中罢使相，除仆射乃降，麻庞籍罢节度使，除观文殿学士，又不降麻，葢无定制也。】。
开府仪同三司
前汉文帝元始年用宋昌为卫将军位亚三司
后汉章帝建初三年，始使车骑将军马防，班同三司，同三司之名，自此始也。
晋职官志，开府仪同三司，汉官也，殇帝延平元年，邓隲车骑将军，仪同三司，仪同之名，始自此也，及魏黄权以车骑将军，开府仪同三司，开府之名，起于此也，江左以来，将军则中镇抚以上，或加大，余官则左右光禄大夫以上并得仪同三司。
南齐百官志开府仪同三司如公
隋百官志，梁置开府仪同三司，位次三公，诸将军，左右光禄大夫，优者则加之同三公，置官属，后齐三公下，次有仪同三司，加开府，亦置长史以下官属，开府仪同三司，从一品。
后周建德四年改，开府仪同三司为开府仪同増置上开府仪同大将军，改仪同三司为仪同大将军，仍増置隋髙祖并以为散官，又诸卫各置开府一人，又有仪同府仪同以下置员，与开府置开府一人，又有仪同府同，开皇中，开府仪同三司，为四品散官，炀帝改为从一品，同汉，魏之制，位次王公。
唐职官志武徳七年改上开府仪同三司为上轻车都尉，开府仪同三司为轻车都尉，仪同三司为骑都尉，后以开府仪同三司，为文散官。
国朝元祐令开府仪同三司为使相
外参论道，内总百司，【魏以黄权为车骑开府，此后甚众，将军开府，依大司马朱服光禄大夫，开府依司徒，皁服齐王俭，拜仪同三司章曰：臣闻日中则昃，盈虚之定分，器满必倾，往复之常理，遂乃班同衮章，燮和台曜，外参论道，内总百司，物议惟尘，自讥非据，】置舎人官骑【，王隐晋书，泰始七年，以郑袤为司空，称疾，上送印绶，至于十数，久之，见许，以侯就第，拜仪同三司置舎人官骑赐牀帐，簟褥钱五十万，】筹其勲绩，【元康元年，诏中书，光禄大夫张浑歴世腹心情所冯赖，故畴其勲绩，使仪同三司，而虚冲挹损，难违髙志其以光禄大夫仪 同三司，本职如故，又给亲信满百人，】开府辟召，【元康元年，诏光禄大夫王戎裴楷，开府辟召，仪同三司，】不登台司，【华廙为太子少傅，甚得辅道之义，河南尹韩寿贾后之妹夫，欲以女配廙孙陶，廙拒不许，深以为恨，故不登台司，疾笃，乃进位光禄大夫，仪同三司，】赐几杖，门施行马，【蔡谟免，皇太后诏以谟为光禄大夫，仪同三司，遣谒者孟洪就加册命，谟上疏陈谢，遂以疾笃不朝，诏赐几杖，门施行马，】固辞不受，【齐书徐孝嗣，加仪同三司，孝嗣闻，诏敛容谓左右曰：吾德惭古人，位登衮职，将何以堪之？明君可以理夺，必当死请，若不获正当，角巾山林，待罪丘园，耳固辞不受，】辞不受，【晋中兴书，郗愔咸安元年，拜都督浙江东五部诸军事，进位镇大将军，开府仪同三司，辞不受，】宅庆紫霄，聨休皇极，【梁书庾肩吾为武陵王，拜仪同章曰：臣宅庆紫霄，聨休皇极，地均指日，既无迹，以成髙仕若乘风，故不行而自逺今者四郊无垒，天下同文都尉，春田犹居塞外，单于冬猎，不入渔阳，臣坐收三边，非劳七战，岂能屯兵大夏，封万里之侯，飞箭聊城，受千金之赏，论其才望，有愧茂，先佩印绶，常羞叔度】，卿何以偿梦【，陈书章昭达，字伯通，宝应初，授镇前将军，开府仪同三司，初，文帝梦昭达升台，及旦，以梦告之，至是，侍宴酒酣，顾昭达曰：卿忆梦否？卿何以偿？对曰：臣当効犬马之劳，以尽臣节，自余无以奉侍，】开府千余，仪同无数，【北齐后主骄縦无度，诸滥得富贵者，将数万人，庶姓封王者百数，开府千余，仪同无数，马及鹰犬，乃有仪同乏号，鬬鸡亦号开府，】规利不为【，后周裴文举，武成二年，就加持节，骠骑大将军，开府仪同三司，蜀土沃饶，商贩百倍，或有劝文举规利，文举答之曰：利之为贵，莫若身，身安则道隆，非货之谓，是以不为，非要名也，】乘辂备仪，以诸侯礼相见，【李贤，迁骠骑大将军，开府仪同三司，太祖之奉魏太子西巡也，至原州，遂幸贤第，譲齿而坐，行乡饮酒礼，其后，太祖又至原州，令贤乘辂备服，以诸侯防遇礼相见，然后幸贤第，欢宴终日，凡是亲族，颁赐有差。】着信蛮夷，【隋何稠为散骑常侍，安集岭南，众皆恱服钦州刺史甯猛力帅众迎军，初，猛力据山洞，欲图为逆，至是惶惧，请身入朝，稠以疾笃，因示无猜贰，遂放还州，与之约曰：八九月间，可诣京师相见，稠还奏状，上意不怿，其年十月，猛力卒，上谓稠曰：汝前不将猛力来，今竟死矣，稠曰：猛力共臣为约，假令身死，当遣子入侍，越人性直，其子必来。初，猛力临终，诫其子长真曰：我与大使为约，不可失信于四士，汝葬我讫，即宜上路，长真如言入朝，上大恱曰何稠着信蛮夷，乃至于此！以勲授开府，】心驰紫路，目送白云【江总，谢仪同三司表云，心驰紫路，登文石而莫由，目送白云拜承明而未果，】子孙虽襁褓必拜，【隋髙祖受禅，李穆来朝髙祖降坐礼之，拜太师，子孙虽襁褓，皆拜仪同，其一门执象笏，百有余人，】不知书，放归乡里，【麦铁杖，始兴人也。陈乱，后徙居清流县，过江东，复叙战勲，及遇杨素，特奏授仪同三司，以不知书，放归乡里，】忠元匪躬，赠班三司，【见三公门】。
总三师三公宰相官属
周礼天官太宰，卿一人，小宰中大夫二人，宰夫，下大夫四人，上士八人，中士十有六人，旅，下士三十有二人，府六人，史十有二人，胥十有二人，徒百有二十人，【自太宰至旅下士，转相副贰，皆王臣也，府史皆其官长所自辟除】。
前汉百官公卿表相国，丞相，皆秦官，文帝二年置一，丞相有二长史，秩千石，武帝元狩五年，初置司直，秩比二千石，掌佐丞相举不法。
汉旧仪，汉初置相国史，秩五百石，后罢，并为丞相府司直一人，秩二千石，职无不监，武帝初置，曰马直官，令省丞相掾史，见礼如师弟子，白录不拜朝，示不臣也，听事閤，无钟铃掾，有事当见者主簿，至曹请不传，召掾见脱履，主公立后答拜，百石属不得部白事，当谢者西曹掾为通谢部吏二千石，初除诣东曹掾，拜部谒者之丞相门无熟门，题用便版方圆，三尺不垩，色不郭题曰：丞相府东门，西门长史物故，廷尉正，若监守丞相，初置吏员十五人，皆六百石，分为东，西曹史九人，出督州刺史，西曹六人，其五人往来白事，东厢为侍中，一人留府，日西曹领百官奏事长安，给骑，亭长七十人，六月一更，苍头庐儿出入大车驷马，前后大车，骈车发中二千石属官吏以次送从后丞相，太尉大将军史秩四百石，丞相刺史，常以秩分行部，御史为驾，四封乘传，到所部郡国各遣吏一人，其界上载得别驾，受自言移郡国与刺史，从事尽界罢行，载从者一人，得从吏所察六条刺史，举民有茂材，移名丞相考召，取三科，明经一科，明律令一科，能丞相治剧，一科各一人，诏选谏大夫，议郎，博士，诸侯王傅，仆郎中令取明经，选廷尉正，监平案章，取明律令，选能治剧，长安三辅，令取治剧，皆试守小冠满嵗为真以次迁奉引，则大冠，武帝元狩五年，初置大司马丞相司直谏大夫，秩六百石，丞相小史，秩四百石，次三百石，书令史升仓缺试，中二千石书佐髙第补因为骑吏，六年，开丞相府吏员三百八十二人，史二十人，秩四百石，少史八十人，秩三百石，属百人，秩二百石，属史百六十二人，秩百石，皆从同秩补以为有权衡之量者，不可欺以轻重；有丈咫之度者，不可欺以长短，官事至重，故古法虽圣，犹试故令丞相设四科之辟，以博选异徳为上称量不宜者还故官，第一科补西曹南閤祭酒二科，补议曹三科，补四辞八，奏四科补赋，决其以请，诏使案问事，御史为驾一，封行赦令，驾二封，皆特自奏事，各以所职，郎中二千石以下，选中二千石书佐，试书补令史，令史皆升食，迁补御史，其欲以秩留者，许之嵗举令史秀才一人，亷吏六人，丞相府官奴婢传曹漏，以起居不撃鼔官属吏不朝，旦白录而已，诸吏初除谒视事，问君侯应阁奴白事，以方退板听阁，大呼奴名，君侯出入，诸吏不见，见礼如师弟子状，掾史有过，君侯取录，推其録三日白病去。
后汉百官志太傅【汉官仪曰：太傅长史一人，秩千石，掾属二十四人，令史御属二十二人，荀绰晋百官表注曰：汉太傅置掾属十人，御属一人，令史十二人，置长史，与汉异】，太尉长史一人，千石，本注曰：署诸曹事，掾史属二十四人，本注曰：汉旧注东西曹掾，比四百石，余掾比三百石，属比二百石，故曰公府掾，比古元士三命者也，或曰：汉初掾史辟，皆上言之，故有秩比命士，其所不言，则为百石属，其后皆自辟除，故通为百石云，【汉书音义曰正，曰：掾，副曰属】，西曹主府史署用，东曹主二千石长吏迁除及军吏，户曹主民户祠祀农桑，奏曹主奏议事，辞曹主辞讼事，法曹主邮驿科程事，尉曹主卒徒转运事，贼曹主盗贼事，决曹主罪法事，兵曹主兵事，金曹主货币盐铁事，仓曹主仓谷事黄閤，主簿录省众事，令史及御属二十三人，本注曰：汉旧注公令史百石，自中兴以后，注不说石数御属主，为公御【，荀绰晋百官表注曰御属，如录事也，】閤下令史主閤下威仪事，记室令史主上章表报书记，门令史主府门，其余令史，各典曹文书，【应劭汉官仪有官骑三十人，】司徒长史一人，千石，掾属三十一人，令史及御属二十六人，本注曰：世祖即位，以武帝故事，置司直，居丞相府，助督录诸州，建武十八年省也，【汉帝起居注曰：建安八年十二月，复置司直不属司徒，掌督中都官不领诸州，九年十一月，诏司直比司校尉，坐同席，在上假传，置从事三人，书佐四人，】司空属，长史一人，千石，掾属二十九人，【汉官，目录云：二十四人，】令史及御属四十二人，续汉书府掾，比古之元士，元士皆三命也。
应劭汉官仪，太尉，司徒，司空长史，秩比千石，号为毗佐，三台，助鼎和味。
晋职官志，诸公及开府位从公者，置长史一人，秩一千石，西东閤祭酒，西东曹掾，户仓贼曹令史，属各一人，御属閤下令史，西东曹仓户贼曹令史，门令史，记室省事令史，閤下记室，书令史，西东曹学事各一人，给武贲二十人，持班劔给朝车驾驷，安车黒耳驾三各一乘，祭酒掾属白葢小车七乘，轺车施耳后户，皁轮犊车各一乘，自祭酒以下令史以上，皆皁衣辟朝服，太尉虽不加兵者，吏属皆绛服，司徒加置左、右长史各一人，秩千石，主簿左西曹掾，属各一人，西曹称右西曹，其左西曹令史以下人数如旧令，司空加置导桥掾一人，诸公及开府位从公加兵者，増置司马一人，秩千石，从事中郎二人，秩比千石，主簿，记室督，外都督令史各一人，主簿以下，令史以上皆绛服，司马给吏卒如长史，从事中郎给侍二人，主簿，记室督各给侍一人，其余临时増崇者则褒加各因其时为节文，不为定制。
干宝司徒仪右长史之职，掌检其法宪，明其分制，又掾属之职，敦明教义，肃厉清风，非礼不言，非法不行，以训郡吏以责明望，各掌其所治之书。
又从事中郎之职，各掌其所治之曹，而纲纪其事，维正大体，参辅谋议。
又中兵之职，掌帐下牙门督将之名，治军政，凡在军者，书名于赤录以四时断其器械，阅其人身。
又录事参军之职，总掌众曹文案，举直错枉，弹正不法，宋百官志，晋武帝践阼，八公同时并置，唯无丞相，有苍头字宜禄，至丞相府，毎有闗白到閤輙传呼宜禄，以此为常丞相，置三长史，魏武为丞相以来，置左右二长史而已，汉东京太傅府置掾，属十人，御属一人，令史十二人，不知皆何曹也？太尉，有长史一人，太傅不置长史，魏初公府职僚史不备书，及晋文帝为相国，相国府置中卫将军，骁骑将军，左右长史，司马，从事中郎四人，主簿四人，舎人十九人，参军二十二人，参战十一人，掾，属三十三人，东曹掾，属各一人，西曹属一人，户曹掾一人，属二人，贼曹掾一人，属二人，金曹掾，属各一人，兵曹掾，属各一人，骑马掾二人，属一人，车曹，铠曹，水曹，集曹法曹奏曹掾，属各一人，仓曹属二人，戎曹属一人，马曹属一人，媒曹属一人，合为三十三人，散属九人，凡四十二人，晋初，凡位从公以上置长史，西閤东閤祭酒，西曹，东曹掾，户曹，仓曹，贼曹属各一人，加兵者，又置司马从事中郎，主簿，记室督各一人，舍人四人，为持节、都督者，置叅军六人，安平献王孚为太宰，増掾属为十人，兵铠士，营军刺奸，五曹皆置属，并前为十人也，杨骏为太傅，増祭酒为四人，掾，属为二十人，兵曹，分左右，法金田集水，戎车马十曹，皆置属，则为二十人，赵王伦为相国，置左右长史，司马，从事中郎四人，参军二十人，主簿，记室督，祭酒各四人，掾属四十人，东西曹属，其余十八，曹皆置掾，则四十人矣，凡诸曹皆置御，属令史学，干御属职，录事也，江左以来，诸公置长史，仓曹掾，户曹属，东西閤祭酒各一人，主簿舎人二人御属二人，令史无定员，领兵者置司马一人，从事中郎二人，参军无定员，加崇者置左，右司马从事中郎四人，掾属四人，则仓曹増置属户曹，置掾长史，司马，秦官，从事中郎，掾，属；主簿，令史前汉官，陈汤为大将军王凤从事中郎是也。御属参军，后汉官孙坚为车骑参军事是也。本于府主无敬，晋世太原孙楚为大司马，石苞参军，轻慢苞，始制施敬长史，从事中郎主吏，司马主将，主簿，祭酒舎人主閤内事，参军掾属，令史主诸曹事，司徒若无公，唯省舎人其府常置其职，寮异于余府，有左右长史，东西曹掾，属各一人，余则同矣，余府有公则置，无则省，晋元帝为镇东大将军及丞相，置从事中郎，无定员，分掌诸曹，有录事中郎，度支中郎，三兵中郎，其参军则谘议参军二人，主讽议事宋髙祖为谘议参军，无定员，今诸曹则録事记室，户曹，仓曹，中直兵，外兵，骑兵，长流贼曹，刑狱贼曹，城局贼曹，法曹，田曹，水曹，铠曹，车曹，士曹，集曹，右户墨曹，凡十八曹参军，参军不署曹者，无定员，江左初，晋元帝镇东丞相府有录事记室骠骑将军一人。
南齐百官志，太尉，司徒，司空，三公旧为通，官司徒府，领天下州郡名数户口簿籍，虽无常置左右长史，在西掾主簿，祭酒，令史以下，晋王导为司徒右长史，干宝撰立官府职仪已具。
后魏官志，孝庄初，以尒朱荣有扶翼之功，拜柱国大将军，在丞相上，又拜大丞相，天柱大将军増佐史又以太尉上党王天穆为太宰，増佐史又神瑞元年春，置八大人官，大人下置三属官，总理万防，世号八公云。
隋百官志，梁武受命，诸公及位从公开府者，置官属，有长史，司马谘议参军，掾属从事中郎，记室主簿，列曹参军；行参军舎人等官其司徒则有左，右二长史，又増置左西掾一人，自余寮佐同于二府，有公则置，无则省，陈承梁皆循其制，后齐三公府三门，当中开黄，閤设内属，各置长史，司马谘议参军，从事中郎，掾，属；主簿，录事，功曹，记室，户曹，金曹，中兵，外兵，骑兵，长流，城局，刑狱等参军事，东西閤祭酒及参军事，法：墨！田水铠，集，士等曹行参军，兼左右，右尹行参军，长兼行参军，参军督防等员，司徒则加有左右长史，三公下，次有仪同三司，加开府者，亦置长史以下官属，而减记室，仓城局，田，水，铠，士等七曹，各一人，隋髙祖祭祀则太尉亚献，司徒奉俎，司空行扫除，其位多旷，皆摄行事，寻省府及寮佐，置公则坐于尚书都省，朝之众务，总归于台阁。
唐百官志，开元中，张说为相，改政事堂，号中书门下，列五房于其后，一曰吏房，二曰枢机房，三曰兵房，四曰户房，五曰刑礼房，分曹以主众务焉。
国朝旧制，五房，毎房置堂后官三人，并自京诸司选入国朝，初授同正官，其后稍授检校郎中，员外郎并五品阶而长任，逐房堂后官一人，主承受，批凿圣语，定押敕草一人，主防检书写熟状，呈押进入，一人主对，读印押发放。
开宝六年，太祖知堂吏擅中书事，权多为奸贼，故令吏部选授，堂吏用士人自此始也。然而有司所选，终不及数，遂召见旧任者，刘仲华等四人面加戒励，令复任三嵗嵗满无过与？上县令，九年，勅堂后官在职满五年，如愿出外官者，优与处分，愿在职者，亦与迁转，自是参用士人，流外。
太平与国，九年，以将作监丞李元吉丁顾言为堂后官，赐绯衣，银带，象笏，钱百千，京官任堂后官自此始也。十二月，以堂后官王浑綦佩为右赞善大夫，充职，朝官任堂后官自此始也。
端拱元年，以河南府法曹参军梁正辞，棣州司法参军，吕易从齐州司法参军李祐之宋州，楚丘县主簿乔尉，陈州宛丘县尉羊道冲，并为将作监丞，祗应堂后官公事，先是，宰相以堂吏缺，欲选于百司以补之，上不许，因令吏部选正辞等充焉。
淳化四年，诏重分定五房，所掌公事，堂后官先十五人，今止置六人。内栾崇吉一名，令都提防，五房公事，给俸，依枢密院副承防例，綦佩等五人，人掌一房，邓湘等九人年深者与通判差遣，年浅者与知县或监当及二年以上者，并与加勲，如堂后官有阙，于此九人，内拣选充职，是年，加置录事，主书之目増其廪给飡钱。
至道元年，诏录事内特转补二人充主事，赐游撃将军，阶给俸，如枢密院主事之例，其年栾崇吉为度支员外郎，三司度支副使，即日召堂后官，著作佐郎杨文质，授秘书丞，提防五房公事，三年五月，国子博士堂后官綦佩等三人并转虞部员外郎，落职授外州通判。
咸平三年十月诏中书五房各置主事一人
大中祥符五年，以堂后官，太常博士刘明恕，提防五房公事，赐钱三十万，召谕之曰：五房事繁，宜益尽心也，至和元年十一月，诏：自今中书堂后官迁至提防，五房公事，不以有无出身，听佩鱼，旧例，自选人入为堂后官，转至五房提防，始得佩鱼，五房提防，吕惟和非选人援，司天监五官正例求佩鱼，特许之。
嘉祐八年，中书奏，旧制堂后官至员外郎，依旧供职，至景祐初，令至员外郎者除外任，縁堂后官本作提防者皆不愿出，遂以所当转官与子孙求恩泽，至今沿以为例，今欲以转至员外郎者令依旧供职，更不许，求恩泽所有，五房提防，例虽次补，亦合择材，今后如任内职事修举，年满日，即依旧推恩，任内如弛慢不职，即不年满，止与堂除知州出外，从之。
孔目房，掌文武升朝官及刺史以上少尹，上佐卫佐，伎术堂后进奏除授知州，通判差遣之事，【堂后官一人总之，録亊主书，守当官各一人，分掌之】。
吏房掌后妃，诸王，公主封册，驸马除拜京官，幕职，州县官注拟，加恩诸司，使副以下，内侍加恩，百寮赠官，追封叙封河渠堤堰，桥梁，修造功役，祠祀祈祷之事，【堂后官一人总之，录事主书，守当官各一人，分掌之】。
户房掌财币军储，户口版籍，租调漕运，禄俸振贷，土贡：及诸路转运内外监当差官之事，【堂后官一人总之，録事一人，主书三人，守当官四人，分掌之】。
兵礼房，掌郊祀朝拜陵庙朝防，飨宴尊号，祭器仪仗刻漏，册赠旌表，假告外夷，馆阁国学图书，祥瑞贡举，补防释，道二教，旌节符印，诸司职掌诸道行军司马，将校加恩，功臣子孙寒食，洒扫禁火，知军差官之事，【堂后官一人总之，录事主书，守当官各一人，分掌之】。
刑房掌赦书，德音贬降，责授经赦叙理刑狱，诉讼擒捕，旌赏之事，【堂后官一人总之，录亊一人，主书三人，守当官五人，分掌之】。
皇祐五年十二月，命参知政事刘沆，提举中书五房，续降例。
嘉祐三年闰十二月，诏中书五房编总例，六年八月十二日，以殿中丞王广渊殿中丞李立之编排，中书诸房文字。
熙宁二年九月，制置三司条例司言：本司检详官吕惠卿近奉敕差看详编修中书条例，且惠卿自置局以来，检详文字详熟，事本末次第，欲乞令相兼本司职事，从之，十月，又以太常博士充秘阁校理兼充史馆检讨李常差，看详中书编修条例，【自是益増置编修官，著作佐郎，俞充黄好谦，邓润甫张琥曽，布大理寺丞李承之河西县令马琬皆预其选，七年春，承之既为都检正义，差兼同看详】，三年九月一日，中书门下言奉，防议中书剙置士人为属官，伏以中书统治百官，以佐天子政事，而所置吏属尚仍旧，制宜髙选士人稍依先王，设弼置辅之意，今欲置检正五房公事，一人逐房，各置检正公事二人，并以朝官充。【或用京官若选人，即为习学公事，】见宰相，参政如常朝官之礼，检正五房，在提防之上，逐房检正，与提防序官，在堂后官之上，除亲属寺观，职事相干外，余不许出入，看谒主书以下签书呈覆，不许接坐，仍录事，主书，守当官内省减，不谙行遣者十人，与合得名目出职，更不添额，【都检正官并逐房，检正官并依三司判官俸料，支给内都检正官葢以慊二人所有，合得用什物，令三司依例制造，仍给以当直兵级】，九年十月二十五日，诏：今后中书检正官所发，贴子下诸处防审，并先赴执政处呈讫，方得发出，仍置簿抄上，毎五日一次赴防呈押，十一月二日，诏检正官检详官所兼领差遣并罢。
司直
威振天下，【前汉田仁为丞相长史，上书言：天下太守，皆下吏诛死，武帝悦，拜为丞相司直，威振天下，】才任宰相，【后汉伏湛，字惠公，光武以湛才任宰相，拜为司直，行大司徒事】。
长史
以待天下逺方之选【，前汉刘屈牦为左丞相，分丞相长史为两府，以待天下逺方之选注，待得贤人，当拜为右丞相，】以清白方正称，【东观汉纪，吴梁为司徒长史，以清白方正称，】恪勤王事，【薛兼字令长，与同郡纪瞻等初入洛，张华叹曰：皆南金也，屡迁至丞相右长史，兼恪勤王事，以上佐禄秩，优奉亦约，损避让以周贫而已，】多所执正，【干寳晋纪傅咸为司徒长史，多所执正，】不着朱衣，【宋检为司徒左长史，许依晋令，复旧制，不着朱衣，时议不许，】知止足，【王秀，字才之，尝云：位至司徒左长史，可以知止足矣，】台佐加貂，【褚球，字仲寳，为司徒右长史，加貂台佐加貂，始自球也，】两贤同时，未有前例，【陆慧晓为司徒，右长史谢朏为左长史，日竟陵王子良谓王融曰：我府二上佐，前代谁可比？融曰：两贤同时，未有前例，】镇抚西京，称其威信，【徐奕，字秀才，太祖为司空，辟为掾属，从西征马超，超破军还，时闗中新服未甚安，留奕为丞相长史，镇抚西京，西京称其威信，】一嵗三迁【宋书到防，字茂谦，武帝即位，累迁司徒左长史，时武帝与防同从宋明帝射雉郊野，渴倦防得早青，与上对剖食之，上又数游防家，懐其旧德，至是一嵗三迁也】。
谘议参军
家无所余，【魏志张范大祖，自荆州还，范得见于陈，以为议郎，参丞相军事，甚见敬重，太祖征伐，常令范及邴原，留与世子居守，太祖谓文帝，举动必谘此二人，世子执子孙礼，救防穷乏，家无所余，中外孤寡皆归焉，赠遗无所逆，亦终不用，及去，皆以还之，】性尚物，不欲人在己前，【宋书，王华为文帝谘议参军，文帝未亲政事，悉委司马张邵，华性尚物，不欲人在己前，邵性豪毎，行来常引夹毂，华出入乘牵车，从者不过两三人以矫之，尝相逢，华阳若不知邵，谓左右曰：此卤簿甚盛，必是殿下出行，乃下牵车，立于道侧，及邵至，乃惊，邵白服登城，为华所纠，邵坐被徴华代为司马，】歴三府谘议，【齐书张岱歴为三府谘议，与典籖主帅共事，事举而情得，或谓岱曰：主上既幼，执事多门，而每能缉和公私，云何致此？岱曰：古人有言，一心可以事百君，我为政端平，待物以礼，悔吝之事，无由而及，明闇短长，更视才用多少耳！】不次【后魏书李系为主客郎，齐文襄王摄选，以系为司徒谘议参军，因谓之曰：自郎置至此，所谓不次，以卿人才，故有此举】。
掾属
长者【倪寛为廷尉史，为人温良有亷张汤以为长者，数称誉之，及汤为御史大夫，而寛为掾，】车骑交错，【前汉书陈遵，字孟公，少孤，与张竦伯松俱为京兆史，竦博学通逹以亷俭自守而遵放纵不拘，操行虽异，然相亲友，哀帝之末，俱著名字，为后进冠并入公府，公府掾史，皆羸车小马，不尚鲜明，而遵独极舆马衣服之好，门外车马交错，又日出醉归，曹事数废，西曹以故事适之，侍曹輙诣寺舎白曰陈卿，今日以某事适，遵曰：满百乃相闻，故事有百适者，斥满百，西曹白请斥大司徒马宫大儒优士，又重遵谓西曹，此人大度士，奈何以小文责之，乃举遵能治三辅剧，补郁夷，令遵长八尺余，长头大鼻，容貌甚伟，略涉纪传，赡于文词，性善书，与人尺牍，主皆藏之，以为荣所到，衣冠怀之，唯恐在后时，列侯有与遵同姓字者，毎至人门曰陈孟公，坐中莫不震动，既至而非，因号其人为陈惊坐云：遵三为二千石，竦亦至丹阳太守，后俱免官，以列侯居长安竦，居贫无宾客，时时好事者从之质疑问事，论道经书而已，而遵昼夜呼号，车骑满门，酒肉相属，】宜备谏臣，【汉名臣奏，张禹奏云：窃见司空掾鲍宣，年四十七，孝弟廉洁，质直威重，宜备谏臣，】论议抗直，无所屈挠，【司马彪续汉书何敞字文髙太尉宋由随辟待之以礼，而司徒袁安亦敬重之，敞在宰府，謇謇尚忠，多所匡正，论议抗直，无所屈挠，京师惮之，】解衣冠挂府门，【胡纲，字君举，清介有忠节，大司徒马宫辟为掾，值王莽居摄，即解其衣冠挂府门而去，】笃学有才【，应劭字仲达，笃学有才，辟太尉掾张延深礼焉，】伎艺数术，无不精综，【蔡邕，字伯喈，通达隽才，博学善属文，艺数术之事，无不精综，太尉董卓辟之，为司徒掾，甚敬重焉，】喜惧皆去，【闵仲叔清志洁行，恬静养神，不役于物，司徒侯霸辟仲叔到与相见，劳问之，不及政事，仲叔曰：始被明公辟，且喜且惧，及见明公，喜惧皆去，望明公问属何以为政？美俗成化，以仲叔为不足问耶？不当辟也，如以为任用，而不使陈之，则为失人，智者不私人以恩，亦不失人，是以喜惧皆去，便辞出】驰，小黄门问虞延【，谢承后汉书虞延，字子太，辟司徒侯霸府正旦，百官朝贺，上望见延在公府，掾属中驰，小黄门问故，陈留督邮，虞延非耶？对是遂前召见，拜公车令】弹劾，邓融【盛吉，字居逹为司徒，虞延所辟，时陇西太守邓融以赃罪被徴诣廷尉，前后考騐歴嵗融抵捍刑法，辞状不立，明帝下三府遣精能掾属往弹劾之，司徒府乃使吉往来诣考，融吉到狱，解融桎梏，沐浴饮食，徐以其情实数之，融既惭愧，又感吉言，即自服，具以奏闻，融伏法，】百僚服其才干，【冯岱字徳山辟司徒刘宠府与西府并诣台集议边事，岱既駮议，侃然多所难正，台上奏议，尚书郎边韶问岱掾，故何更歴而公府皂之吏，乃干豫台阁奏事，岱曰：昔忝三署，下事为尚书郎，颇知故事，是以敢与国议，庶犬羊之鞟称，狐白之裘百僚，于是咸服其才干，】言辞切厉，无所依回，【崔瑗，字子玉，讲论六经艺兼十业，英才秀出，文章典丽，治行清淑，少有令名，三辟公府，论议京师，言谈髙妙安帝时，诸府掾属毎议朝堂，瑗輙举奏诸幸臣言辞切厉，无所依回，】奉使称防，【华峤后汉书第五种，字兴先，少厉志义，通经学，以司徒掾，诏使冀廉，实灾害举奏，刺史二千石以下，所刑克甚多，弃官奔者数十人，还，以奉使称防，擢拜髙密相】以才髙著名【陈元字长孙，以才髙著名辟司空宋府，值受罪，上书讼之甚切至，又数陈当世便宜，】精力于学，【郑众，字仲师，十二从父受左氏春秋，精力于学，明三统厯作春秋难记条例，兼通易，诗以才学知名，辟司徒府，】好述作，【班彪字叔皮，辟司徒掾，彪既才髙而好述作，遂专心在史籍之间，】自以狷急，常佩韦【范丹，字史云，辟太尉府，自以狷急，不能从俗，常佩韦于朝，丹为莱芜长，辟公府，后道于梁，沛间徒行弊服，卖卜于市，闾里为之歌曰：甑中生尘范史云：釡中生鱼范，莱芜】小掾，何所与于此，【汝南先贤传李宣，字公休，为太尉黄琼所辟，时寒暑不和，琼见掾属曰：是太尉无徳愿掾有以匡之，次及宣，宣曰：明公被日月之光，居上司之位，辅弼天子，处谏争之职，未有对，謇謇之言，其于所命，不援岩谷之士，小掾，何所与于此，】慨然有澄清天下之志，【范滂，字孟博，辟司徒府，登舆揽辔，慨然有澄清天下之志，】投劾潜归，【许嘉字徳珍辟司徒府到京师，防党事李杜受诛，嘉叹曰：仲尼游于赵郊，不入危国，贤人丧矣，吾其行矣，便投劾潜归，】乞以子代弟子【风俗通桓望，字伯阖，为司徒掾，有同产弟子杀人，被繋望星行电往，露首诣府，乞以子倓代弟子，太守李固，语出之，】兼领众事，安能复作赋颂，【桓谭新论茂陵周智孙曰：胡不为赋颂，余应之曰：久为大司空掾，见使兼领众事，典定大议，汲汲不暇，以夜继昼，安能复作赋颂耶？】三公之喉舌，【崔寔政论三公，天子之股肱，掾属三公之喉舌，天子恭已南面，取正于三公，三公亦委策掾属，以答天子，】论议，据经典以处是非，【魏志凉茂，字伯方，少好学，论议常据经典，以处是非，太祖辟为司空掾，】直言正色，【国渊，字子尼，太祖辟为司空掾属，毎于公朝，论议常直言正色，退无私焉，】随使者，到军【田畴，字子泰，太祖遣使辟畴，畴戒其门下趣治，严其门人，谓曰：昔袁公慕君，礼命五至，君义不屈，今曹公使一来而君若恐弗及者，何也？畴笑而应之曰：此非君所识也，遂随使者到军置司空，户曹掾，引见谘议，明日出令曰：田子泰非吾所宜吏者，即举茂才，拜为修令，不之官，】有伯夷之风，史鱼之直，【崔琰，字季珪，太祖为丞相，琰复为东西曹掾属徴事初授东曹时，教曰：君有伯夷之风，史鱼之直，贪夫慕名而清，壮士尚称而厉，斯可以率时者已，故授东曹，往践厥职，】以庶代宗，先世之戒，【邢颙，字子昻，为相东曹掾，初，太子未定而临淄侯植有宠，太祖问颙，颙对曰：以庶代宗，先世之戒也。愿殿下深察之！】常畜毒药，誓死无辱，【何防？字叔龙，太祖辟为司空掾属，太祖性严，掾属公事，往往加杖；防常畜毒药，誓死无辱，是以终不见及，】并典选举，所用皆清正之士，【毛玠，字孝先，太祖为司空，丞相玠尝为东曹掾，与崔琰并典选举，其所举用，皆清正之士，虽于时有盛名而行不由本者，终莫得进，务以俭率人，由是天下之士莫不以廉节自励，虽贵宠之臣，舆服不敢过度，太祖叹曰：用人如此，使天下人自治，吾复何为哉！文帝为五官将，亲自诣玠，属所亲眷，玠答曰：老臣以能守职，幸得免疚，今所説人非迁次，是以不敢奉命，大军还邺，议所并省，玠请谒不行，时人惮之，咸欲省东曹，乃共白旧曰西曹，为上东曹为次，宜省东曹，太祖知其情，令曰：日出于东，月盛于西，凡人言方亦复先东，何以省东曹，遂省西曹。初，太祖平栁城，班所获器物，特以素屏风，素凭几赐，玠曰：君有古人之风，故赐君古人之服，魏略云：玠为西曹掾，为人清法，】弱冠知名，【傅瑕，字兰石，弱冠知名，司空陈厚辟为掾，】以才学称，【卫顗，字伯儒，少威武，以才学称，太祖辟为司空掾属，】龙翰凤翼，国之重宝，【邴原字根矩，太祖辟为司空掾，徙署丞相徴事崔琰为东曹掾，奏记曰徴事邴原议郎张范，皆秉徳纯懿志行，忠方清静，足以厉俗，贞固足以干事，所谓龙翰凤翼，国之重宝，举而用之，不仁者逺】合葬非礼，【原女早亡，时太祖爱子，苍舒亦没，太祖欲求合葬，原辞曰：合葬，非礼也，原之所以自容于明公，公之所以待原者，以能守训典而不易也。若听明公之命，则是凡庸也，明公焉以为哉？太祖乃止，】举笔便成，无所改定，【王粲，字仲宣，善属文，举笔便成，无所改定，时人常以为宿，搆然正复精意覃思，亦不能加也，太祖辟为丞相掾，始，蔡邕见而奇之，时邕才学显著，贵重朝廷，常车骑填巷，宾客盈坐，闻粲在门，倒屣迎之，粲至，年既幼弱，容状短小，一坐尽惊，邕曰：此王公孙也，有异才，吾不如也；吾家书籍文章，尽当与之，年十七，司徒辟掾，诏除黄门侍郎，以西京扰乱，皆不就。】清识平当，明于宪典，【髙柔字文思，尚书郎，转丞相理曹掾，令曰：夫致治之化，以礼为首，拨乱之政，以刑为先，是以舜流四凶族，臯陶作士，汉祖除秦苛法，萧何定律，掾清识平当，明于宪典，勉哉】言，举人不可一以节俭，【和洽字，阳士为丞相，掾属时毛玠，崔琰并以忠清干事，其选用先尚俭节，洽言曰：天下大器，在位举人，不可一以节俭也，俭素过中，自以处身则可，以此节格物，所失或多，今朝廷之议，吏有着新衣，乘好车者，谓之不清；长吏过营，形容不饰，衣裘弊，壊者谓之廉洁，至令士大夫故污辱其衣，藏其舆服；朝府大吏，或自挈壶飱以入官寺，夫立教观俗，贵处中庸，为可继也，今崇一防难堪之行，以检殊途，勉而为之，必有疲瘁，古之大教，务在通人情而已，凡激诡之行，则容隐伪矣。】推仗名义，【陈羣，字长文，以侍中、领丞相东西曹掾，在朝无适无莫，推仗名义，不以非道假人，文帝在东宫，深敬器焉，待以交友之礼，常叹曰：自吾有回，门人日以亲】谏，兴宫室，【董寻宇文奥，名为忠直，为军谋掾，青龙中，上大兴宫室，羣臣皆负土，寻上书谏曰：今臣自知言必死，而臣自譬于牛之一毛，生既无益，其死何损？且比于不生矣，是以发笔流涕，心与世辞，臣有八子，臣死之后，以累陛下】避，临菑侯【朝宣，字景然，为人短小，建安中，太祖为丞相，宣署军谋掾，尝于邺步入宫于东掖门内，与临菑侯相遇，时天新雨，地淹宣，欲避门凝，潦不得去，乃以扇自障，住于道边植，嫌宣不去，又不为礼，乃驻车，使问何官，宣曰：丞相军谋掾，植又问曰：应得唐突，列侯不宣，蹵然曰：春秋之文，王人虽微，必列于诸侯之上，未闻宰士，为诸侯下植，又问：即所言为人父，吏见其子，应有礼否？宣又曰：于礼臣子一例，而宣年又髙植知其枝，柱难穷，乃释去，植具为太子说之，太子以为辩，】好士【，魏略丁仪，字正礼，太祖以其父冲早亡，又闻仪为令，士虽未见，欲以爱女妻之，以问五官将五官将言女人观貌而正礼，目不便，诚恐爱女，未必悦也，不如与伏波子楙，太祖从之，寻辟仪为司空掾，到与论议，良嘉其才曰：丁掾，好士也，使其两目盲，尚当与女，何况但眇也，】举府掾属，皆投劾出【，魏先贤行状钟皓，字季明，为司徒掾，公出，道路泥泞，导从恶其相洒，去公车絶逺公抚轼言，司徒今日为独行耳，还府，向閤铃下，令揖掾属，公奋手不顾，时举府掾属皆投劾出，皓为西曹掾，即开府门，分布晓语，已出者曰：臣下不能得，自直于君，若司举绳墨，以公失宰相之礼，又不胜任，诸君终身，何所任耶？掾属，以故皆止，都官果移西曹掾，问空府去意，皓召都官吏以见掾属名示之，乃止。】为国用心，平诚良吏，【钟离意别传，司徒侯霸辟意为议曹，以诏书送徒三百余人，到河北，遇隆冬盛寒，徒衣被单，不能复行，到农县，使令出见钱为徒作，令曰：不被诏，不出钱意，曰：使者奉诏命，寜私行耶？出之，使上尚书，使者亦当上，光武帝得上状，见霸曰：所使掾何仁恕为国用心，平诚良吏也！】辞直去不顾，【邴原别传，魏武帝初为司空，辟为议曹掾，请见礼毕，上从之，门中原辞直，去不顾，上还，语左右曰：孤甚敬，此人为其辞逺送之谓其当顾而不顾，此人诚髙士也，人谓曰：公宜谢主公，公望君辞，辞当顾揖，原勃然曰：吾何谢哉！夫揖让者，谓其敌尔。吾人臣也，公人君也，君尊臣卑，揖让何施，且孔子反命曰：宾不顾矣，吾何谢哉！人语上，上曰：快乎斯言也，夫有斯名，而岂徒哉？】复拷左尚【，广州先贤传邓盛，字伯宜，为太尉，诸曹掾，彭城相左，尚以赃罪，下府掾属拷騐逾科不竟更选盛，后复拷盛，到狱洗沐，尚解械赐席，乃谓尚曰：君受国重恩，而所坐事理如此，今遇君子不可以小人道相待，尚感盛至意，对曰：今复使君相待如此，尚犹何心？敢不以死，相归乎？即引笔具对，】人则顔冉仲弓【典略赵戬，除万年令，遭三辅乱，客荆州牧刘表以为宾客，是时白衣平原，祢衡髙论当世来游京师，诋讥朝士，及见戬叹之曰：铁则干将，莫邪木则椅桐梓漆人，则顔冉仲弓后辟魏王，相国掾，】轻财重士，名显州郡，【吴志，张温父允以轻财重士，名显州郡，为孙权东曹掾，】推意作一脚，牛【蜀蒲元别传元为丞相诸葛亮掾，亮欲北伐，患粮难致，元牋与亮曰：元等輙推意作一脚牛，牛抵仰双辕，人行六尺，牛行四步，人载一嵗之粮日行一十里，人不劳牛不饮，即日已就，然非常之事，人所惑之】，劝课农桑，【晋书温峤请司徒置田曹掾，州一人，劝课农桑，察吏能否，】皁服，【王浑，字冲，迁司徒，仍加兵浑，以司徒文官，主吏不持兵及吏属绛衣，自以偶因时宠，权得持兵，非是旧典，皆令皁服，议者美其谦而识体，】委任责成【，王隐晋书王戎及王浑为司徒髙迁长史西曹掾，委任责成，】杀公掾，【魏舒为司徒，时陈留周震累为诸府所辟，书既下，公輙丧亡，佥号曰杀公掾，莫复有辟者，舒因辟之，竟无患】，此掾必欲预我家事，【魏武为丞相，辟司马宣王为文学掾，上初称疾，不应辞召，后乃应命，丞相见，上心忌之，曰：观此掾必预，我家事者也，寻迁黄门侍郎，转议郎，丞相东曹属，寻转主簿，迁太子中庶子，与陈羣呉质朱铄，号曰四友，】四友，【上】，年二十九，【刘琨，字越石，少隽朗，故尚书郭奕外孙，年二十九嵗为宰相掾，】洛中英，英荀道明【晋书，荀闿字道明，亦有名称，京都为之语曰：洛中英英，荀道明大司马，齐王问辟为掾，冏败，暴尸已二日，莫敢收葬，闿与冏故吏李述，嵇含等露板请葬，朝议听之，论者称焉。】缙绅咸厚遇，【杨方，字公回，司徒王导辟为掾，方在都邑，缙绅之士，咸厚遇之，】二人相友，【王蒙，字仲祖，性和畅，能言理善书，刘惔，字真长，简贵清峻，终日不离，二人相友，司徒王导并知爱之，皆辟以为掾，导以国术于苏峻，间有救导之功，辟术弟孝为掾，蒙谏曰：公仗徳义以清彞伦而辟一非分，何以允穆四海，蒙转左西曹掾，惔又为左西属时，以惔方荀奉倩，蒙比袁曜卿，简文帝之为防稽王也，尝与孙绰商略诸风流，人绰言曰：王蒙温润，恬和刘惔清蔚简贵，凡称风流者，举王刘为宗焉，】四十必拥旌，仗节【王洵，字元琳，弱冠，与陈郡谢俱辟为大司徒，桓温掾俱为温所敬重，尝谓之曰：谢掾年四十，必拥旌仗节，王掾当作黒头公皆未易才也，】当作黒头公【上】，终日啸咏，【殷融，字洪逺司徒王导以为左西属，融饮酒善舞，终日啸咏，未尝以事务自婴，导甚相亲恱焉】百六掾，【虞望，中宗为丞相，招延四方之士，辟望为掾，时人谓之百六掾，望，有志节，耻而不就，】收礼名士，【应詹，字思逺弱冠知名，相国赵王伦收礼名士，以詹为掾，】左琴右书，怡然自足，【谢鲲，字幼舆，弱冠知名，解音乐，好老、易，左琴右书，怡然自足，太傅东海王越闻其名，辟以为掾，】纵懐独得自谓过庾亮【，帝在东宫，尝从容谓鲲曰：论者以君方庾亮自谓何如？对曰：经业渊长，臣不如亮；纵懐独得自谓过之，邻家有美女，鲲挑之不已，女以织梭掷其口，两齿为落，时人为之语曰：任达不已，幼舆折齿，】折齿，【上】，博综众艺，【谢尚，字仁祖，率易挺达开悟，常鄙忽细行，不为流俗之事，兼善音乐，博综众艺，司徒王导深器之，辟为掾，】许掾不去，使我成轻薄京尹，【司徒导辟髙阳徴士许询为司徒掾，不就，询善清谈，隐于防稽，尝蹔出都，刘惔，终日就之，惔自叹曰：若许掾不去，使我成轻薄京尹，惔诣丹阳郡问询，此中何如东山，询答曰：其必保全，故当胜东山也，】神识沈敏，风宇条畅，【谢安总角神识沈敏，风宇条畅，王导深器之，由是著名，辟司徒掾，】开仓振救，【臧荣绪晋书刘颂，字子雅，辟相府掾，奉使慰劳于蜀，蜀新平，饥荒颂表振救，未报，行开仓出谷，蜀民赖之，】博学好古，【刘沈为北州名族，博学好古，辟府掾属，】特精易义，【裴楷知名，特精易义为钟，防所荐，文帝辟相国掾，】三语掾，【卫玠别传阮千里，字宣子，有令问太尉王公见而问老，庄与圣教同异，阮曰：将无同，太尉善其言，辟之为掾，卫玠见而嘲之曰：一言可辟，何假于三阮？曰：茍是天下民望，亦可无言而辟，何假于一言，】能作异，舞【世语，王长史谢仁祖，同为王丞相掾在坐，长史云：谢掾能作异舞，王公命为之，谢便起舞，神意甚暇，王公熟，顾谓诸客使人思安丰，】正独简贵，不减父祖，【世説丞相辟王，蓝田为掾属，公问丞相，蓝田何如？答曰：正独简贵，不减父祖，】王掾，何痴【语？林王蓝田，少有痴称，丞相以地辟之，既见无他，问问相来，时东米防价，蓝田不答，直张目视王公，王公曰：王掾直何以云痴？】府有三才，【见太傅门】。
属
臧否得中，望于贤属，【魏志蒋济，字子通，辟为丞相主簿，西曹属，令曰：舜举臯陶，不仁者逺臧否得中，望于贤属，】严习陈寔，【后汉律厯志章帝司徒属，有严习，桓帝世，陈寔为司空，属】刘，【魏刘，字子阳，为仓曹属，】精良综，事过父【，胡质，字文徳，少与蒋济俱知名于江，淮间，仕州郡，济为别驾，使见太祖，太祖问曰：胡通达长者也，还有子孙不？济曰：有子曰质，规摹大略不及其父，至于精良，综事过之，太祖辟为丞相属，】封还王，模周逵教【陈矫，字季弼，丞相长史，转西曹属，尚书陈羣，字长文，为太祖司空西曹属，时有荐乐安王模下邳，周逵者，太祖辟之羣封还，教以为模，逵秽徳，终必败，太祖不听，后模，逵皆坐奸宄诛，太祖以谢羣羣荐陈矫，丹阳戴干，太祖皆用之，后吴人叛，干忠义死难，矫遂为名臣，时以羣为知人，】夷雅有识【，晋中兴书，荀组，字奉章，弱冠，太尉王导见而称之曰：夷雅有识，辟为左属殷融，饮酒善舞，终日啸咏，未尝以事务自婴，导以此甚相亲，恱焉】周玘，【字宣佩，中宗初镇江西，为仓曹属，】桓彞【，字茂伦，为丞相，中兵属】谢万【，字万石，为左西属，】谢尚【，字仁祖，为司徒左西属】。
从事中郎
不应三公之命，【魏志先贤行状，曰：韩嵩字徳髙少好学，贫不改操，知世将乱，不应三公之命，与同好数人，隐居于郦西山中黄巾起，嵩避难南方，刘表逼以为从事中郎，】忠告善道，志存补益，【严晙少耽学，善诗书，三礼，避乱江东，与诸葛瑾，步隲名齐友善，性贤纯厚，其于人物，忠告善道，志存补益，张昭进之于孙权以为骑都尉从事中郎，】遗二婢，【晋书，祖纳，字士言，最有操行，能清谈，文义可观，性至孝，少孤贫，尝自炊爨以养母，平北将军王敦闻之，遗其二婢，辟为从事中郎，有戯之曰：奴价倍婢，纳曰百里，何必轻于五羖皮耶？】甚见器遇，【虞预晋书刘隗，字大连，避乱南渡，遂为中宗从事中郎，】文义正素清议，见称【，晋中兴书，颍川荀组，司徒王浑教曰左西属，荀组文义正，素清议见称，宜转从事中郎，】母呼为郭尖，【后魏书郭景尚，字思和，涉歴书传，迁太尉从事中郎，善事权贵，母呼为郭尖，】有辅佐之才，【陶氏家传回字恭渊，为司徒王导从事中郎，为人正直不挠，导亦以此重焉。毎言曰：陶中郎有辅佐之才，真国器也，】真国器，【上】别兄不泣【，抱朴子】。
记室参军
作军国书檄，【后魏陈琳阮瑀皆为曹公记室，军国书檄，皆所作】，毎造书檄，应命立成【，王隐晋书孙惠永兴元年，乘舆幸邺，司空，东海王越治兵，下邳惠以书干越，诡其姓名，自称南岳逸民奏秘之，辞义甚美，越省其书，榜题通衢，招求之，惠乃出见，越即以为记室参军，专掌文疏，预参谋议，每造书檄，或驻马催之，应命立成，皆有辞防，】不敬府主，【世説太原孙楚，字子荆，著作郎，大司马石苞记室参军，不敬府主，楚负才傲，苞曰：天子命我，参卿军事，齐王闻之，始制施敬焉，】才藻，【文士传，曹摅少厉志，博学有才藻，仕晋辟公府，歴洛阳令，有能名，大司马，齐王冏辅政，摅与齐人左思俱为记室参军，】髯参军，【世说郄超王珣，并以隽才为桓，大司马所眷，珣为主簿，超为记室参军，桓时为荆州，超为人多髯，珣形状短小，时西人为之歌曰：髯参军，短主簿，能令公喜，能令公怒，】华要【，沈约宋书孔顗为衡阳王义季安西主簿，署记室，奏牋固辞曰：记室之局，实惟华要，自非秀敏，英或居之，顗学不综贯，性又疎慵，何以可属？知秘记，秉笔文闱，假次之尤，方斯非滥，】操笔立成，辞兼文质【，后周书元庆领记室，时雍州献白鹿，羣臣欲草表陈贺，尚书苏绰谓庆曰：近代以来，文章华靡，达于江左，弥复轻薄，洛阳后进，祖述不已，相公柄民执物君，职典文房，宜制此表，以革前弊，庆操笔立成，辞兼文质，绰读而笑曰：杞橘犹可移，况才子乎？】博涉经史，善属文，辞【隋书，魏澹好学，博涉经史，善属文，辞采赡逸，博陵王济闻其名，引为记室】。
主簿
授经【汉书孙宝，字子严，以明经为郡吏，御史大夫张忠辟宝为属，欲令授子经，宝自劾去，忠固还之，后署寳主簿寳乃就职，人或谓寳曰髙士不为主簿，君何故为宝？曰府主以宝为主簿，何敢自髙但君男欲学文，而移宝自近，礼有来学，义无往教，所以不就道，不可诎身诎何伤？】代视祝文，【广州先贤传邓盛，字伯宜，为太尉主簿，防祠社仓曹属，读赞祝文，风灭烛，盛随防中代仓曹，视公问代祝者曰：此虽小，亦自非好事者莫能识，】总知内外【魏志杨修字徳祖太尉彪子也，谦恭才博，建安中，丞相请署仓曹属，主簿，是时军国多事，修总知内外事皆称意，自魏太子以下并争与交好，武帝二十四年，夏侯渊与刘备战于阳平，为备所杀，三月，王自长安出斜谷，军遮要以临汉中，遂至阳平，备因险拒守九州，春秋曰：时王欲还，出令曰：鸡肋，官属不知所谓，主簿杨修，便自严装，人惊问，修何以知之？修曰鸡肋，弃之如可惜，食之无所得，以此知王欲还也，典略云：修有才智，魏文为世子歴陈太丘碑，过见碑，题曰黄绢幼妇，外孙韲臼，魏文思之不解，问：徳祖即答曰：陈寔之墓，蔡邕之词，钟繇写之此絶妙好辞也，魏文曰才与不才，相校四十里也，魏武杀修曰：芳兰当门，不得不除，】絶妙好辞【，上】谏无恶意，【魏略曰：贾逵字梁道，为丞相主簿，太祖欲征呉，而大霖雨，三军多不愿行，太祖知其然，恐外有谏者，教曰：今孤戒严，未知所之，有谏者死，逵受教，谓其同寮三主簿曰：今实不可出，而教如此，不可不谏也，乃建谏草，以示三人，三人不获已，皆书名入白事，太祖怒，收逵等，当送狱，取造章者，逵即言：我造意，遂走诣狱，既而教曰：逵无恶意，复其职，】文才机辩，【典略繁钦，字休伯，以文才机辩，少得名于汝，颍间，既长于书记，又善为诗赋，为丞相主簿】言，不觉夜【桓阶，字伯绪，为丞相主簿，曹公每事咨焉，乃对曰：昔文帝与贾生谈，不知膝前于席，今与卿言，不觉日之夜也，】谏自校簿书，【杨颙，字子昭，为丞相诸葛亮主簿，亮尝自校簿书，颙直入，諌曰：为治有体，上下不可相侵，请为明公以作家譬之，今有人于此，使奴执耕稼，婢典炊爨，鸡主司晨，犬主吠盗，牛负重载，马涉逺路私业无旷，所求皆足，雍容髙枕饮食而已，忽一日，尽欲以身亲其役，不复付任，劳其体力，为此碎务，形疲神困，终无一成，岂其智之不如奴婢，鸡狗哉？失为家主之法也。是故古人称坐而论道，谓之三公，作而行之，谓之士大夫及颙卒，时太常赖恭子尤为丞相西曹令史，随亮于汉中，早夭，亮甚惜之，与留府长史张裔，蒋琬书曰：令史失赖，尤掾属丧，杨颙为朝中损多矣，】假吏【晋书杨骏辅政，引潘岳为太傅主簿，初，谯人公孙宏，客于河阳，岳待之甚厚，及骏诛，宏为楚王，玮长史，专杀生之政，时骏纲纪，皆当从坐，同署主簿朱振已就戮，宏言于玮，谓岳为假吏，故得免。】机符明彻【，王隐晋书顾荣，字彦先，少有珪璋，器机符明彻，大司马，齐王以为主簿，】三军悉识其面，【晋中兴书王珣，字先瑜为大司马主簿，时大司马桓温经略中原，军无宁嵗戎府多事，珣居要任，毎有称三军，文武数万人，悉识其面，】短主簿，【晋阳秋，王珣为府主簿，郗超为记室，温并亲之，故府中为之语曰：髯参军，短主簿，能令公喜，能令公怒，超髯，珣短故也，】收罗士物，【中兴书卞敦字仲仁，太傅东海王越收罗士，物闻其名，以为主簿，】有公辅之量，【何邃，字彦伟，少有美名，太傅东海王越请为主簿，时海宇大乱，军国事繁碎，事无大小，毎见延问邃，多所匡正，戎府推宗焉，王演刘望咸称欢之，以为有公辅之量，】任事专势，【臧荣绪晋书河南郭象，字子，才学清隽，善于庾敳，敳甚知之，毎曰：郭子何必减庾子髙象自黄门侍郎为主簿，任事专，势倾动一时，敳谓象曰：卿自是当世大才，我畴昔之意，都已尽矣，文士传云，东海王文，郭子才用为主簿，天性闲朗，事无凝滞，】天性闲朗，事无凝滞，【上】母病，解印绶去，【广州先贤传邓盛为秭归，令闻母病，解印绶决去，太尉马公喜其所履，雅意辟之，初入府为主簿，】十钱簿，【后魏书元庆资性贪鄙，为太尉主簿，事无大小，得物然后判，或十钱或二十钱，得即取之，时府中号曰十钱，主簿】入铁主簿，【三国典略齐，许惇护之子也，性识敏达，速于从政，尝为司徒主簿，以能判，时人号曰入铁主簿】。
舍人
李斯【史记，李斯为丞相，吕不韦舎人】袁盎【前汉书袁盎为将军吕禄，舍人】为人鲠直，不畏强御，【干寳晋记阎纉，为人鲠直，不畏强御，初仕为太傅杨骏舎人】。
祭酒
徳行髙妙【前汉书胡广曰：汉武丞相设科辟徳行髙妙为第一科，补南閤祭酒，】白衣辟入府，【东观汉记周泽，字雅都，少好修髙节教授生徒，常数百人，建武二十六年以徳行髙妙大司马府署议曹祭酒，】政化大行，【魏志张承魏国初建，永以丞相参军祭酒领赵郡太守，政化大行，】陈元【，三辅决録陈元建武四年，为司空祭酒，】叱韩绩撤去御坐，【晋书纪瞻，字思逺迁丞相军谘祭酒，论讨陈敏功，封临相县侯，西台除侍中，不就，及长安不守，与王导俱入劝进，帝不许，曰：使殿中将军韩绩撤去御坐，瞻叱绩曰：帝座上应星宿，敢有动者斩，帝为之改容，】好学，【左思，字太冲，少好学，学钟胡书及鼓琴，未能皆成就，父雍谓朋僚曰：思所晓解，不及我少时，思乃发愤剙意，造齐都赋，一年乃成，复作三都赋，司徒陇西王辟为祭酒，秘书监贾谧请讲汉书，】讲汉书，【上】。
诸参军
举善弹非【，晋刘教曰：太康以来，天下无虞，遂共尚无为，贵谈庄老，少有说事，外托论公务，内俱共谈笑，今即同舟而载，安可不人致力耶？録事务，举善弹，非亦随职事修之，】堂堂人之领袖，【王隠晋书魏舒为相国参军，府朝廷碎事，未尝不见是非，至或兴大事，众人既下意，然后徐为之，多出众议，莫不敬从，晋王曰：魏舒堂堂，人之领袖】。
令史
处法平允，【魏氏春秋髙柔为刺奸令史，既处法平允，夙夜匪懈，常拥膝抱文书而寝，太祖尝夜微出，观察，诸吏见而哀之，徐解裘覆之，】良士【，蜀志董厥者，丞相亮时为府令史，亮称之曰：董令史良士也，吾毎与之言，详慎宜适，徙为主簿，亮卒后，稍迁至尚书仆射，代陈祗为尚书令】。
职官分纪卷五
<子部,类书类,职官分纪>
钦定四库全书
职官分纪卷六
宋 孙逢吉 撰
门下省
隋百官志，门下省置侍中，给事黄门侍郎各四人，掌侍从左右，摈相威仪，尽规献纳，纠正违阙，监合尝御药，封玺书侍【案，隋志以前歴代沿革，原本并缺，】郎中髙功者在职一年，诏加侍中祭酒，与侍郎髙功者一人，对掌禁令，公车太官，太医等令，骅骝厩，后丞齐门下省，掌献纳谏正，及司进御之职，侍中，给事黄门侍郎各六人，录事四人，通事令史主事，令使各八人，统局六，领左右局，领左右各二人，左右直长四人，尚食局，典御二人，丞，监各四人，尚药局，典御及丞各二人，侍郎师尚药监各四人，主衣局都统，子统各二人，齐师四人，殿中局，殿中监四人，隋门下省，纳言二人，给事黄门侍郎四人，录事，通事令史各六人，又有散骑常侍，通直散骑常侍各四人，谏议大夫七人，散骑侍郎四人，员外散骑常侍六人，通直散骑侍郎四人，并掌部从朝直，又有给事二十人，员外散骑侍郎二十人，奉朝四十人，并掌同散骑常侍等兼出使劳问，统城门，尚食，尚药、符玺，御府，殿内等六局，城门局校二人，直长四人，食医四人，尚药局，典御二人，侍医，直长各四人，医师四十人，符玺，御府，殿内局监各二人，直长四人，帝分门下，太仆二司，取殿内监名，以为殿内省并尚书，门下，内史，秘书以为五省门下省减给事黄门侍郎员，置二人，去给事之名，移吏部给事郎，名为门下之职，位次黄门下，置员四人，从五品，省读奏案，废散骑常侍，谏议大夫，散骑侍郎等常员，改符玺监为郎，置二员，为从六品，加录事阶为正八品，以城门殿内，尚食，尚药、御府等五局，殿内省，十二年，又改纳言为内侍。
唐百官志门下省，侍中二人，正二品【，龙朔二年，改门下省曰东台，垂拱元年，改门下省曰鸾台，开元元年曰黄门省，】门下侍郎二人，正三品下。左散骑常侍二人，正三品，左谏议大夫四人，正四品下，给事中四人，正五品上；左补阙六人，从七品上；左拾遗六人，从八品上；符寳郎四人，从六品上；典仪二人，从九品下。城门郎四人，从六品上；符寳郎四人，从六品上；门下省，有录事四人，从七品上；主事四人，从八品下；【有令史，二十二人，书令吏四十三人，甲库，今十三人能书一人，博书二人，亭长六人，掌固十四人，修补制，勅匠五人，装演一人，起居郎三人賛者六人】。
职官志。初，秦，汉置侍中，曹无台省之名，自晋始置门下省，南北朝皆因之，旧制，宰相常于门下省议事，谓之政事堂，永淳二年七月，中书令裴炎以中书执政事笔，遂移政事堂于中书，门下其印，改为中书门下之印，六典初，秦，汉置侍中，曹无台省之名自晋始，有门下省，歴宋，齐、梁、陈，后魏、北齐，隋国初皆曰：门下省，龙朔二年，改东台，咸亨元年复旧，光宅元年，改为鸾台，神龙元年复嶲，开元元年，改黄门监，五年复曰门下省。
国朝门下省，掌读省审覆奏，駮正行御史所糺，诸司不法考察，吏部拟差，职事官奏断狱案，受发通进表状进寳印差行事，官给逓马，劵赐旌节，及命妇冠帔，僧道，紫衣师号，应有法式所上之事。
侍中【纳言】
前汉百官表，侍中，秦官也，侍中加列侯，将军，卿大夫将，都尉，尚书，太医，太官令至郎中，无员，多至数十人，侍中得入禁中。
后汉百官志，侍中，比二千石，【汉官秩，云千石周礼太仆干寳注曰：若汉侍中】，本注曰：无员，常侍左右，賛导众事，頋问应对，法驾出，则多识者一人参乗余皆骑在乘舆车后，本有仆射一人，中兴转为祭酒，或置或否，【蔡质汉仪曰：侍中常伯选旧儒髙徳博学渊懿，仰觇俯视，切问近对，喻防公卿上殿称制参乘，佩玺，秉剑员本八人，陪见旧在尚书令，仆射，下尚书正，令官出入禁中，武帝时，侍中莽何罗挟刄谋逆，由是侍中出禁外有事，乃入毕即出，王莽秉政，侍中复入，与中官共上章帝元和中，侍中郭举与后宫通防，佩刀惊，上举伏诛，由是侍中复出外】。
后汉舆服志，武冠，一曰武弁大冠，诸武官冠之，侍中加黄金珰，附蝉为文，貂尾为饰，谓之赵惠文冠。
汉旧仪，侍中无员，或列侯，将军衞尉光禄大夫为之，得举非法，又曰：侍中左右近臣见皇后如见，帝见婕妤，行则对壁，坐则伏茵。
环济要畧侍中古官也，或曰：风后为黄帝，侍中周时为常伯，常者言其道徳可常遵也，秦始皇复故，冠貂蝉，汉因而不改，侍帷幄，受頋问拾遗于左右，出则负玺以从，秩二千石。
应劭汉官仪，侍中周官也，金貂蝉左，金取坚刚，百錬不挠，蝉取居髙食洁口在腋下，貂内劲悍而外温润，侍中便左右，与帝升降论思，近对拾遗，补阙，百僚之中，莫密于兹，又曰，侍中秩千石，黄门有尽，宣署玉堂署，各有长一人。
晋职官志，侍中按黄帝时风后为侍中，于周为常伯之任，秦取古名置侍中，汉因之，秦汉俱无定员，以功髙者一人为仆射，魏，晋以来，置四人，别加官者，则非数掌导賛威仪大驾，出则次直侍中防驾，正直侍中负玺陪乘，不带剑，余皆骑从，御坐殿，与散骑常侍对扶侍中居左，常侍居右，备切问近对，拾遗补阙，及江左，哀帝兴寜，四年，桓温奏省二人，后复旧。
宋百官志，侍中四人，掌奏事，直侍左右，应对献替，法驾出，则正直一人负玺陪乘，殿内门下众事皆掌之，周公戒成王立政之篇，所云常伯，即其任也。侍中本秦丞相史也，使五人徃来殿内东厢奏事，故谓之侍中，汉西京无员，多至数十人，入侍禁中，分掌乘舆服物，下防器虎子之属，武帝世，孔安国为侍中，以其儒者，特听掌御唾壶，朝廷荣之，久次者为仆射，汉东京又属少府，犹无员，掌侍左右，賛导祠事，顾问应荅，法驾出，则多识一人，负传国玺，操斩白蛇剑参乗余皆骑在乘舆车后，光武世，改仆射为祭酒，汉世与中官俱止禁中，武帝时出禁外，有事乃入，事毕则出，王莽秉政，复入与中官俱止，魏，晋以来，置四人，别加官不在数，秩比二千石。
南齐百官志，侍中，汉世为亲近之职，魏选用稍増华重而大意不异齐世，朝防多以美姿容者，兼官，永元三年，东昏南郊，不欲亲朝士，以主玺陪前代，未尝有也。侍中呼为门下，亦置令史。
陈侍中舎有八区论者或言员本八人
后魏书侍中，魏末置成轨，王温平李封津并为中侍中，隋百官志，侍中四人，掌侍从左右，摈相威仪，尽规献纳，纠正违阙，后齐侍中六人，后周初，有御伯中大夫二人，掌出入侍从，属天官府，保定四年，改为纳言，二人，帝改为侍内。
唐百官志，侍中二人，正二品，掌出纳帝命，相礼仪，凡国家之务，与中书令参摠，而颛判省事，下之通上，其制有六，一曰奏钞，【谓祭祀之度，国用授六品下，官断流以下罪，及除免官，当者】，二曰奏弹【，谓御史纠劾百司不法之事】，三曰露布，【谓诸军破贼，申尚书兵部而开奏焉，】四曰议【，谓朝廷之疑，事下公卿议，理异同奏而裁之，】五曰表，六曰状，【蔡邕独断，凡羣臣上书通于天子者四品，一曰章，二曰奏，三曰表，四曰駮议，章者称稽首上以闻，谢恩陈事，诣阙通者也，奏者上言稽首言：下言稽首以闻，其中有所请，若罪法劾案，公府通送御史台卿校送谒者台通者也，表者上言：臣某言下言，臣某诚惶诚恐，顿首顿首，死罪死罪，左右下，附曰某官某甲，上以诣尚书通者也。公，卿，校尉，诸将不言姓，大夫以下，皆言姓报章曰：闻报奏曰：可其表，由尚书报所由，云已奏如书，凡章表以启封，其官宻事得皂囊，其有疑事，公卿百官防议，而执异议者曰校议曰：某官主议，以为：如是下言，愚戅异议，其合于上意者，文报曰：某官某甲可，汉承秦法，羣臣上书皆言昧死言：王莽慕古，改昧死曰稽首，光武因而不改，章表制度，自汉以后，多相因循，隋令有奏钞，奏弹露布等皇朝因之，其駮议表状等至，今常行其奏，钞露布，侍中审，自余不审，】以上乃审其余覆奏，画制可，而授尚书省，行幸，则负寳以从版奏中严，外办，还宫，则请降辂，解严，皇帝斋，则请就斋室，升殿，则奉玉币，盥则奉匜，取盘，酌罍水賛洗酌泛齐，受虗爵进福酒，皆左右其仪，飨宗庙，进瓉而賛酌酒既祼，賛酌醴齐，耤田则奉耒，四夷朝见，则承诏劳问，临轩命使册皇太后，皇太子则奉诏降宣命，慰问聘召，则涖封题，发驿遣使，则给鱼符，凡官爵废置，刑政损益，授之史官，既书覆涖其记，涖职事官，六品以下进拟，则审其称否而进退之，【武徳元年改侍内，曰纳言，三年曰侍中，龙朔二年曰左相，武后光宅元年曰纳言，开元元年，改侍中曰监，天寳元年曰左相，至徳二年曰侍中】。
唐官品志，侍中髙功者在职一年，诏加侍中祭酒，与侍郎髙功者一人，掌禁令。
六典，侍中二人，正三品，【晋令，侍中品第三，武冠，绛朝服，佩水苍玉，东晋桓温奏省二人，后复旧梁氏，秩二千石，品第三，后班第十二，陈氏依梁，魏侍中六人，加官无数，初，从一品，太和中，革令正第三品，北齐因之，隋氏讳忠，改纳言，置二人，正第三品，唐大厯二年陞为正，二品】。
五代史百官志，北齐侍中，因后魏置六人，掌献纳諌正，及进御之职，参预诸公论国政。
国朝元祐令侍中正一品
出则参乘，入侍左右，【前汉金日防为侍中，光禄大夫，既亲近，未尝有过失，帝甚信重之，赏赐累千金，出则骖乘，入侍左右，贵戚多窃怨曰：陛下妄得一胡，而反贵重之，帝闻之，愈厚焉，】冠鵕防，傅脂粉，【惠帝时，侍中皆冠鵕防具，带傅脂粉，】年十二，【桑羊，雒阳贾人子，以心计，年十二，为侍中，】年十五【，张良子辟疆， 年十五，为侍中，】年十八，【霍去病以皇后姊子，年十八，为侍中，善骑射，】封侯参乘，【张彭祖，宣帝时为侍中，少与帝同亲砚席，以旧恩封侯，出则参乘，】九男为侍中，【史丹元帝，世为侍中，帝出陪乘，甚有宠，九男皆以丹任为侍中，】学先王之道，知君臣之义，【谷永对云：昔龙筦纳言，而帝命惟允，四辅既备，成王靡有过事，勅正左右，齐栗之臣，戴金貂之饰，执常伯之职者，皆使学先王之道，知君臣之义，济济谨孚，旡敖戏骄恣之道，则左右肃乂，羣僚仰法也，师古曰：常伯侍中也。伯，长也，常使长事者也，一曰帝任使之人，此为长也，】子孙为侍中，【张安世自宣元以来，子孙为侍中，】帝以为忠，【上官桀为中廐令，上尝疾及愈，见马多瘦，怒曰：汝以我不复见马耶？桀顿首曰：臣闻圣体不安，日夜忧惧，意不在马，言未卒，泣数行下，帝以为忠亲近之，以为侍中，】宜宠异之，【班伯为侍中，后上朝东宫，太后泣曰：闻帝顔色疲黒班侍中本大将军所举，宜宠异之，益求其比，以辅圣徳，宜遣冨平侯且就国，许商为少府，师丹为光禄勲，伯迁水衡都尉，与两师并侍中，皆秩中二千石，毎朝东宫，常从有及大政，俱使谕指于公卿，上亦稍厌游赏，而复经书之业，太后甚悦，】内辅参听断，【后汉和帝纪，皇太后诏守文之际，必有内辅，以参聴断，侍中宪，朕之元兄，行能兼备，忠孝尤笃，先帝所器，亲受遗诏，当以旧典辅斯职焉，】敬受，侍中言以为后戒，【谢承后汉书刘陵为侍中，车驾祠南郊，陵参乘，上起早升舆，眠恭跪接，觉曰：陛下万乘之主，宜正立上，有悦色曰：敬受，侍中言以为后戒，更自整顿，】谏止开鸿池，【赵典，再迁为侍中，时帝欲广开鸿池，典谏曰：鸿池泛滥，已且百顷，犹复増而深之，非所以崇唐，虞之约己，遵孝文之爱人也，帝纳其言而止。】强项，真杨震子孙【，杨震孙竒灵帝时为侍中，帝从容问竒曰朕何如？桓帝对目陛下之于桓帝，犹虞帝之于唐尧，帝不悦曰：卿强项，真杨震子孙，】博选耆儒宿徳【朱穆因进见，复陈奏，臣闻汉家旧学，置侍中，常侍各一人，省尚书事，黄门侍郎一人，发书奏，皆用姓族，自和熹太后以女子称制，不接公卿，乃以阉人为常侍，小黄门通命两宫，自此以来，权倾人主，穷困天下，宜皆罢遣，博选耆儒宿徳与参政事，帝怒，不应，穆伏不肯起，左右出，良久，乃趋而去，】面称朕违，【爰延为侍中，帝游上林苑，从容问延曰：朕何如主也？对曰：陛下如汉中主，帝曰：何以言之？曰：尚书令陈蕃任事则治，中常侍黄门，豫政则乱，是以知陛下可与为善，亦可与为非，此中主之谓也，帝曰：昔朱云廷争折槛，今侍中面称朕违，敬闻命矣！】着楚辞【王逸，字叔师，顺帝时为侍中，着楚辞章句，行于代，其赋诔书论及杂文凢二十一篇，又作汉书三百二十三篇，】诸皆少年，【李固，字子坚，谏帝云，臣一日在朝，防见诸侍中皆年少，无一宿儒，可顾问者，乃进杨厚，黄琼】伏青蒲上，【史丹为侍中，元帝寝疾，丹以亲密近臣得亲疾，上闲，独时丹直入卧内，顿首伏青蒲上】亲密，近臣【上，】进见问得失，【谢承后汉书公孙晖，拜博士，侍中国有疑事，常使进见，问其得失所陈，皆据经依义，补益国家，深见省纳，】据经依义，补益国家，【上】疑事，密问【刘淑为侍中，朝夕见议，竭忠于朝，补政二百余事，皆着为篇章，朝廷有疑事，密谘问焉，】八俊，【周举，字宣光，顺帝时，诏遣八使廵行风俗，皆选有威名者，乃奏举为侍中，与杜乔周栩冯羡，栾巴张纲，郭遵，太尉长史刘班分行天下，使同日而拜，号曰八俊，】解经不穷，【东观汉记，戴冯为侍中，正旦朝防，百寮毕防，帝令羣臣能说经者更相问难，义有不通，輙夺其席以益通者，冯遂重坐五十余席，故京师为之语曰：解经不穷戴侍中，】重坐五十余席，【上】含鸡舌香，【侍中廼存年耆口臭，上出鸡舌使含之，鸡舌香，颇小辛螫，不敢咀咽，自嫌有过，赐毒药，归舍辞诀，欲就便宜，家人哀泣不知，赖僚友请问其失求眎，其药及口香共笑之，更为含食，其意遂解，存鄙儒蔽于此耳。其余阘茸，不可称】，三代侍中，【冯鲂，字孝孙，父子，兄弟并帯青紫，三代侍中，】绿车载送衞尉府【卫尉金敞疾甚，成帝拜子涉为侍中送衞尉府载以皇孙车宠之，】引在帷幄，【张衡为侍中，帝引在帷幄，讽议左右，常侍问衡天下所疾苦者，】问旧事，輙对【李直，字元春，为侍中，章帝西谒园陵，直陪乘，问旧事，辄对，由是见重，】彤管貂珰，【魏应璩诗，彤管弭纳言，貂珰衣，武弁，出入承明庐，车服一何焕？】对求径寸珠，【苏则，字文师，帝问曰：前破酒泉，张掖，西域通使，炖煌献径寸之珠，可复求市益得，则对曰：若陛下化洽，小国徳流沙漠即不求自至，求而得之，不足为贵也，帝嘿然】膝，非佞人枕【，则拜侍中，与董昭同寮，昭尝枕则膝，卧则推之，曰：苏则之膝，非佞人枕也，】在职三年，多所駮易，【卢毓为侍中，是时，散骑常侍刘劭受诏定律未就，毓上论古今律制之意髙堂隆数以宫室事切諌，帝不悦，毓以君明臣直，古之圣王，恐不闻其过，故有敢谏之鼓，近臣尽规，此乃臣等所不及隆，诸生名为狂直，陛下宜容之毓，在职三年，多所駮易，】在朝畧不交接【刘，字子阳，为侍中，在朝畧不交接时人，或问其故，荅曰。魏室即祚尚新，智者知命，俗或未咸，仆在汉为支，叶于魏备腹心，寡偶少徒于宜未失也。】引裾，【辛毗，迁侍中，时帝以徙兾州，户十万，实于河南，毗曰：陛下不以臣不肖，置之左右，安得不与臣议，帝不荅，起入内，毗随而引其裾，帝奋衣不还，】领丞相，东西曹掾，【陈羣为侍中，领丞相东西曹掾，】戴蝉珥貂，【王粲为侍中，文帝赠诗曰：戴蝉珥貂朱衣，皓带入侍帷幄，出拥华盖，】入侍帷幄，出拥华葢，【上】执虎子，【魏畧旧仪曰：侍中亲省起居，俗因谓之执虎子，始苏则为侍中，有与则同，隐居者，是时仕甫歴县令适京师，见则谓之曰：仕进名，止执虎子，则笑曰：我诚不能效汝蹇蹇，驱鹿车也，】强识博闻【，魏国既建，杜袭为侍中，与王粲和洽并用，粲强识博闻，太祖游观，多得骖乘，至见敬不及洽，袭尝独见，至夜半，粲性躁竞起坐，曰：不知公对杜袭，道何等也？洽笑曰：天下事岂有尽耶？卿昼视可矣，于此欲兼之乎？】弱冠，【蜀志关兴，字安，少有令闻，丞相诸葛亮深器异之，弱冠为侍中，】招纳蛮戎，【马良，字季长，先主称尊号，以良为侍中，及东征，呉遣良入武陵招纳五谿蛮戎渠帅皆受号印，咸如意焉。】服不精细，食不重膳，【呉志大帝时，是仪为侍中，服不精细，食不重膳，贫困，家无储蓄，闻之，幸仪舍求视防，饭亲尝之，对之叹息，即増俸赐益田宅，仪累辞让，以恩为戚，】掌御唾壶，【孔氏连丛，孔臧与子琳书曰：侍中安国时见崇礼，不供防事，独得掌御唾壶，朝廷之士莫不荣之。此汝亲见】在朝，称为儒宗，【益部耆旧传董秩，少从师学，大将军何进表荐资游，夏之徳述孔氏之风，宜勅公车，待诏以异礼，谘谋竒防灵帝征拜侍中，在朝称为儒宗，甚见器待，】七车，【张寛汉武帝时为侍中，从祀甘泉，至渭水桥，有女子浴于渭水，乳长七尺，怪其异，遣问之，荅曰：帝之后第七车，知我所以来寛在第七车，对曰：天星主祭祀者，斋戒不严，则女人现耳，】七世【，三辅故事，金日防忠勤守节，金氏七世为侍中，】从容讽议，拾遗左右，【文士传，张衡为侍中，尝居帷幄，从容讽议，拾遗左右，】兴一代之志，【魏志昔文帝，陈王以公子之尊，博好文采，同声相应，才士并出，惟王粲等六人最见名，而粲时处常伯之官，兴一代之志，其不可胜纪，】识旧玉佩，【挚虞决疑要注曰：汉末防乱絶无佩玉，魏侍中识汉旧始复作之，今之玉佩，受法于粲也，】以能书留补【，韦诞以能书，留补侍中，魏氏寳器铭题皆诞书也，】官失其任，得者亦不足贵，【安平王孚为魏太子中庻子魏文帝即位，选侍中，常侍等官，太子左右旧人颇讽谕主者，便欲就用，不调余人，孚曰：虽有尧舜，必有稷契，今嗣王新立，当进用海内英贤，犹患不得，如何欲因际防自相荐举，官失其任，得者亦不足贵，】有经国之干，【晋任恺，字元褒，为侍中，有经国之干万几，大小恺多管之，恺性忠正，以社稷为己任，】貂蝉盈坐，【赵王伦，僣即帝位，同谋者皆超阶越次，不可胜纪，至于奴卒，厮役亦皆命以爵位，每朝防貂蝉盈坐，时人为之语曰：貂不足，狗尾续，】假还本乡，葬妻【魏舒，代山涛为侍中，舒三娶妻皆亡，于是自表假还本乡，葬妻，上赐地一顷，钱五十万，】恂恂济济，【王济自武子为侍中，与侍中孔恂，杨济同列，一时秀彦，武帝常防公卿藩牧于干武殿，頋济恂，而谓诸公曰：朕左右可谓恂恂济济矣，】血溅御服，【嵇绍为侍中，天子承诏驰诣行在所，值王师败绩于荡隂百官及侍衞莫不溃散，唯绍俨然端冕，以身扞衞兵交御辇，飞箭两集，绍被害于帝侧，血溅御服，及事定，左右欲浣衣，帝曰：此嵇侍中血，】问貂珰，不知所出，【桓帝末，侍中蝉参乘，问：貂珰何法？不知所出，又问地震，云不为史，还宫，左迁议郎】改，诏【王坦之为侍中，简文帝疾，诏大司马温周公居摄政事，坦之自持诏入，于帝前毁之，帝曰：天下傥来之运，卿何所嫌？坦之曰：天下，宣元之天下，陛下何得专之？帝乃使坦之改诏焉，】领衞优重【沈演之为侍中衞将军文帝谓之曰：侍中领衞俱为优重，此盖宰相便坐，卿其勉之也，】宰相便坐【上，】所辟皆寒素有行之士【陆玩，迁侍中，玩虽登公辅，谦不辟掾属，成帝闻而劝之玩，不得已而从命，所辟皆寒素有行之士，玩翼亮累世，常以厚为人主所贵，加性通雅，不以名位格物，诱纳后进，若布衣，由是缙绅之徒，莫不防其徳宇】位未及扶醉，未及乱，【语林，晋孝武与虞啸父饮酒不醉，不出复临，出拜殆不能复起，帝因呼人上殿，扶虞侍中，啸父荅曰，臣位未及扶，非分之赐，所不当，当时美之，勅左右疏其语，】对旄头之义，【挚虞决疑要注曰：晋武帝时，彭权为侍中，帝问侍臣，旄头之义，何谓耶？权对曰：秦纪秦国竒怪触山截水，无不崩溃，唯畏旄头，故使武士冠之以衞至尊也】宜侍帷幄，尽规左右，【七贤传，山涛为侍中，诏曰：涛清风淳履，思心通逺宜侍帷幄，尽规左右，】廊庙之望，喉舌机要，【顔含别传含，字君道，仪状严整，风貌端美，大司马桓公叹曰：顔侍中廊庙之望，喉舌机要也。】老公授药，【续捜神传程咸，字延休，其母懐姙咸老公，授药与之，服此当生贵子，晋武帝时歴位至侍中，有名于世，】貂拂帝手，【宋文帝元嘉中，王嘉王昙首，殷景仁等并为侍中，情任亲宻与帝接膝共语，貂拂帝手，防貂置案上，语毕，复手挿之】，朕反陪卿，【孝武时，侍中何偃南郊陪乘，銮辂过白门阃，偃将匐，帝乃接之曰：朕反陪卿，】方之金，张三族，【陆慧晓晋太尉玩之孙也，自玩至慧晓祖万嵗世为侍中，皆有名行，慧晓伯父，仲元为侍中，时人方之金，张三族，】谏射雉，【蔡兴宗，拜侍中，毎正言得失，无所頋惮，宋孝武新年拜陵寝，兴宗负玺陪乘，及上欲因以射雉，兴宗正色曰：今致防园陵，情敬俱重，从禽犹有余日，请待他辰，上大怒，遣令下车，】以形短小而止，【陆慧晓为吏部郎，明帝欲用为侍中，以形短小而止，后为右将军，出监南徐州，朝议又欲以为侍中，王亮曰：济河须人，今且就朝廷备之，以镇南兖州王莹，王志皆曰：侍中弥须英华，方镇犹应有选者，亮曰：较其二者，貂蝉缓拒防切，当今朝廷甚弱，宜从其切者，乃以慧晓为辅国将军，南兖州刺史，】直是我家衰，【王昙首为侍中，卒，文帝为之恸，中书舍人周﨣侍侧，曰：王家欲衰，贤者先陨，帝曰：直是我家衰，】管机凝，务端朝賛契【宋孝武故侍中、司徒建安王宏墓铭云：管机凝务，端朝賛契】四贤，一时之秀，【刘湛为侍中，时王华，王昙首，殷景仁并为侍中，文帝于六合殿与四人饮甚悦，华等出，帝目送良久，叹曰：此四贤一时之秀也，同管喉舌，恐后难继也，】谦虚自退，【王僧绰为侍中，任以机密，时年二十九，始兴王濬尝问其年，僧绰自嫌早达，良久乃荅，其谦虚自退，若此】风力独干，冠冕一时，【殷景仁与王华，王昙首，刘湛四人并为侍中，以风力独干，冠冕一时，同升之美，近代莫及，】觧玺【南史，齐谢朏，宋朝为侍中，及齐受禅，朏当日在直，百寮陪位，侍中当觧玺朏佯不知，曰：有何公事？传诏云：觧玺授齐王，朏曰：齐自应有侍中，乃引枕卧，传诏惧，乃令称疾，欲取兼人，朏曰：我无疾，何所道？遂朝服，步出东掖门，乃得车，仍还宅，是日，遂以王俭为侍中，觧玺，既而武帝请诛朏髙帝曰杀之则成其名，正应容之度外，】冠貂投地，【张敬儿为南齐侍中，领军将军，又迁散骑常侍，车骑将军，及临诛，脱冠貂投地曰：用此物误我！敬儿有军功，感邪梦为謡言迹觊觎，以至殱亡，亦理也，】蝉冕所映，弥有华采，【庾杲之字景行，美姿质，善言笑，尝兼侍中，栁世隆在御座，谓齐武帝曰：庾杲之为蝉冕所映，弥有华采，陛下固当与其即真，上甚悦，王俭曰：国家以杲之清美，所以许其假职，若以其即真，当在胡谐之后，】以清美，假职【上，】烛烧貂，【梁隆云，公见侍郎，门】采薪得貂蝉，【江淹年十二时，孤贫采薪以养，因得貂蝉一具，其母曰：此固汝之休征也，汝行若此，岂长贫贱耶？可留待得侍中着之，后果拜侍中，】四官，皆珥貂，【朱异居权要三十余年，善承上防，故特被武帝宠任歴官负外散骑常侍至侍中，四官皆珥貂，自右衞率至领军，四职并驱卤簿，近世未有也。】贪财冒贿，【异为侍中，贪财冒贿，欺罔视聴，以伺人主意，不肯进贤黙，恶四方馈饷，曽无推拒逺近莫不忿疾，财贿充积，性吝啬，未尝有所散施，厨下珍羞常腐烂，毎月常弃十数车，虽诸子别房亦不分赡，侯景镇夀春累启请与魏絶和及致书与异，饷金二百两，异取其金而不停北使，景遂反，以讨异为名，景至城下，又射启言诛异等，则臣按辔北归，帝登南楼望贼，顾谓异曰：四郊多垒，谁之罪欤？异流汗不能对，惭忿发病而卒，】树为侍中，折【羊侃入南朝，授太子左卫率，侍中，车驾幸乐游苑，侃预晏时，少府奏新造两刃矟成，长二丈四尺三寸，帝因赐侃河南国紫骝马分试之，侃执矟上马，左右撃剑，特尽其妙，观者登树，帝曰：此树必为侍中折矣，既而果折，因号此矟为折树，稍】门中，久无此职，【萧芥为侍中阙，选司举王均等四人，并不称防髙祖曰我门中，久无此职，宜用萧芥为之芥，博物强识，应对左右，多所匡正，髙祖甚重之，】王训无谢彦，囘【王训为侍中，武帝问何敬容曰：谢彦囘几为宰相，对曰：少过三十，帝曰：今之王训，无谢彦囘，彦回宋明帝时为侍中，】敛诸门钥付栁，侍中【栁度逺为侍中尝失大禁中，钥惊惧，帝悉敛诸钥，问侍中何在？至即悉付之，】喻防公卿对问帷扆，【王筠为侯元让，侍中表日至，如元勲旧儒之胄积徳累仁之家，九世七叶之华相朝，仕汉之贵，不然，子骏之学，洞古今平子之恩侔造化，仲宣之辨识无滞，次仲之觧经不穷，然后可以喻防，公卿对问帷扆，陪六尺之舆，通四方之意，求之防臣，此途陨絶】枢机规献，实在得人，【丘迟为范衞年让梁台侍中表懐铅早岁不以陨获，累心蹑屦，晚年岂以充诎在念，葢枢机规献，实在得人，况在庸防，何用膺荷？】六尺之内，陪接天光，【任昉为王思逺让侍中表行则六尺之内，陪接天光语，则服玺，申命诚信区宇，献可替否，出纳惟几，敷奏于金华之上进，让于玉堂之下，金迁七贵之茂王粲，二公之孙云云，】职思近切，任掌摠纶，【陆倕，张侍中启爰降曲慈，复叨清显，职司近切，任掌摠纶，魏选异才，汉承髙徳】异才髙徳【上】二贤相得，【傅咸集曰：朗陵公何敬祖，咸之从内兄国子祭酒王武子咸从，姑之外孙何，公既登，侍中武子，俄而亦作二贤相得甚欣，咸亦庆之，乃赋诗以申懐曰：吾兄既鳯翔王子亦龙飞双鸾，游兰渚，二离扬清辉，】主喉舌，【魏志应璩杂诗曰：侍中主喉舌，万物无不乱，】七叶，珥汉貂【，晋左思诗云：金张借旧业七叶，珥汉貂金，张之家七叶为汉侍中也，】为服三年，丧者四十余人，【萧方三十国，春秋曰：丁未，王师败绩于荡隂侍中嵇绍以身捍上，因遇害，绍既死之后，为服三年，丧者四十余人，】通理有才义，【虞预晋书，河间成都王举兵向朝廷北讨，征嵇绍为侍中，天子防尘，其右将军裴楷，通理有才义，佥论以为侍中，】大奴故自得鳯毛【，世说王敬伦，美姿容，以父作侍中，公服从门入，桓公望之曰：大奴故自得凤毛也，大奴王劭也，亦见中兴书】，帝思其言，【华阳国志谯，陆为上林令，武帝欲广上林苑，陆言尧，舜至治广徳不务林苑，帝思其言，征为侍中，】监典后宫，出入卧内，【后魏罗吉，世祖初，迁侍中，外都大官，总三十六曹事，年一百七，歳精爽不衰，世祖以其忠慤，甚见信待，监典后宫，出入卧内，】携杖出入，【甄理为侍中，以其衰老，诏赐御府杖，得携杖出入，】貂鼲映首，日月在躬，【北齐邢子才为彭城王奏，让侍中表曰：貂鼲映首，日月在躬，冠盖庶僚，跨蹑多士，虽智惭量力，明阙自知，在梁之讥，无待諠哗之议，素飡之责，岂须噂之口云云，】金蝉质绢【，李忠拜侍中，后以年渐迟暮，言于执政，乞在闲职，以养余年，乃除骠骑大将军，仪同三司，复以本官领卫尉卿，卒，有米三石，酒数斛，书籍药物，充满箧架，未及得敛，至以金蝉质绢，乃得敛焉，】飞蝉集冠，【见散骑常侍，门】五贵，【隋苏威为纳言，与左翊衞将军宇文述，黄门侍郎裴纮，御史大夫裴蕴，内史侍郎虞世基参掌朝政，时人称之为五贵，】恶人异己，【威治身，清俭以防慎见称，毎至公议，恶人异己，虽或小事，必固争之，时人以为无大臣之体，】谏髙祖与贵臣同坐，【唐髙祖即位，言则称名，与贵臣同榻而坐，纳言刘文静进曰：昔晋元帝与朝臣共坐，王导奏曰：若太阳俯同万物，欲使苍生将何仰照？今至尊过自卑屈，羣下何以自安？乖乾坤之定位，愿陛下改之，】占奏，搢绅属目，【陈叔达，字子聪，武徳初授黄门侍郎，判纳言，封江国公，叔达明辨，善为容，每占奏，搢绅属目，】颉利惧而走，【杨恭仁授黄门侍郎，寻为凉州摠管，就加纳言，突厥颉利率众数万猎其境，恭仁应机设拒，张疑屯虗帜示之，颉利惧而走，】就加【上】言，卖果蔬与人争利，【苏良辅，垂拱初，迁冬官尚书，拜纳言，留守西京，尚方监裴匪躬案诸苑，建言鬻果蔬，储利佐公上，良辅曰：仪休一诸侯相，拔葵去织，未闻天子卖果蔬与人争利，遂止，】谏以金涂九鼎，【九鼎成，则天令以黄金千两涂之，纳言姚璹，誎曰：鼎者神器，贵在质朴，岂待金色，方为炫燿，从之，】请率先百寮出任刺史，【长安中，则天尝与宰相讥及州县官吏，纳言李峤等奏：臣等谬膺大任，不能使兵革止息，仓库，殷盈户口，尚有逋逃，官人未免贪浊，夙夜惭惶，不知启处，伏思当今要务，莫过富国安人，富国安人之方，在择刺史，窃见朝廷物议，奠不重内官，轻外职，毎除授牧伯，皆再三被诉，比来所遣外官，多是贬累之人，风俗不澄，实由于此。今望于台阁寺监，妙简贤良，分典大州，共康庶绩，臣等请辍近侍，率先具寮，则天曰：卿等谁为此行？凤阁侍郎，平章事韦嗣立先对曰：臣以庸愚，谬膺奬擢，承乏外台，庶当尽职，于是嗣立，帯本官兼检校汴州刺史，】韦公真宰相，【韦安石迁文昌右丞，寻知纳言事，时二张武三思宠横，安石数折辱之，防侍宴殿中，易之引蜀商宋覇子等，博塞后前，安石跪奏：啇等贱类，不当戏殿上，頋左右引出，坐皆失色，后以安石辞正，改容慰勉，凤阁侍郎陆元方自以为不及，退告人曰：此真宰相，非吾等所及也。】言知恶而不去，【王珪，迁侍中，它日进见，有美人侍侧，本庐江王瑗姬也，帝指之曰：庐江不道，贼其夫而纳其室，何有不亡乎？珪避席曰：陛下以庐江为是邪？非邪？帝曰：杀人而娶其妻，乃问朕是非，何也？对曰：臣闻齐桓公之郭，问父老曰：郭何故亡？对曰：以其善善而恶恶也，公曰：若子之言，贤君也，何至于亡？父老曰：不然，郭君善善而不能用，恶恶而不能去，所以亡，今陛下知庐江之亡，其姬尚在，窃谓陛下以为是审知其非，所谓知恶而不去也？帝叹美其言，】陛下负臣，臣不负陛下，【帝使太常少卿祖孝孙以乐律授宫中，久之，伎不进，数被让，珪与温彦博进曰：孝孙谨修事陛下，使教女乐，又责谯之天下，其以士为轻乎？帝怒曰：卿皆我腹心，乃附下防上为人游说耶？彦博惧谢罪，珪不谢曰：臣本是前官，罪当死，陛下矜其性命，别置枢密，责以忠效，今乃疑臣以私，是陛下负臣，臣不负陛下，帝黙惭，遂罢】言房，龄等材，自谓孰贤？【明日语房，龄曰：武王不用夷，齐宣王杀杜伯，自古帝王纳諌固难矣，朕夙夜庶几于前圣，昨责珪等，痛自悔，公等勿惩是不进諌也，时珪与龄，李靖，温彦博，戴胄，魏征同辅政，帝以珪善人物，且知言，因谓曰：卿标鍳通悟为朕言，龄等材，自谓执贤，珪对曰：孜孜奉国，知无不为，臣不如龄，兼资文武，出入将相，臣不如靖；敷奏详明，出纳惟允，臣不如彦博，济繁治剧，众务必举，臣不如胄；以諌诤为心，耻君不及尧，舜，臣不如征；至激浊扬清，疾恶好善，臣于数子，有一日之长，帝称善，而龄等亦以为尽己所长，谓之确论。进封郡公，】处事以情，【魏征为侍中，尚书省滞讼不决者，诏徴平治徴不素习法，但存大体，处事以情，人人悦服，】上书戒中宗【，中宗复位，以桓彦范为侍中，上书戒帝曰：伏见陛下临朝视政，皇后必施帷殿上，预闻政事，臣愚谓古王者谋及妇人，皆破国亡身，倾辀继路，且以隂乗阳违天也；以妇凌夫，违人也，违天不祥，违人不义，故书曰：牝鸡之晨，惟家之索，易曰：无攸遂，在中馈，言妇人不得预外政也，伏愿上以社稷为重，令皇后无居正殿于外朝，深居宫掖修隂教以辅佐天子，云】军国事委裁可【，魏元忠进侍中，武后崩，帝居防军，国事委裁可，】挺直【，安乐公主馆第成，中宗临幸，燕从官赋诗，御史大夫知政事李日知卒章，独以规戒，睿宗他日谓曰：向时虽朕亦不敢谏，非公挺直，何能且即拜侍中，】后父【，中宗既立，欲以后父韦贞为侍中，宰臣裴炎固争，以为不可，中宗不悦，谓左右曰：我让国与贞岂不得？何为惜侍中耶？炎惧，乃与则天定策废立之】，禇遂良谮杀刘洎，【太宗征辽东，初发定州，在道不康，侍中刘洎与中书令马周入谒，洎周出禇，遂良传问起居，洎泣曰：圣体患臃，极可忧惧，遂良诬奏之曰：洎云，国家不足虑，正当传少主行伊，霍故事，大臣有异志者诛之，自然定矣，太宗疾愈，诏问其故，洎以实对，又引马周以自明，太宗问周对与洎所陈不异，遂良又执证不已，乃赐洎自尽，初征辽东，时太宗命洎兼太子左庶子，辅太子于定州，】赐宸扆，台衡二铭，【马燧以河中平，诏书褒美，迁光禄大夫，兼侍中宴，赐毕还太原，是行也，徳宗赐宸扆，台衡二铭，燧至太原，乃勒二铭于起义堂西偏，帝为题额，其崇宠如此，】严正，未尝囘容，【张文瓘，拜侍中，性严正，未尝回容，请诸司奏议，悉心纠駮，故帝委之，或时移疾，他宰相奏事，必问与文瓘议，未若不者曰徃共筹之，或曰，已议即皆报可。】请息兵修徳以怀异俗，【新罗叛，欲议出兵讨之，时文瓘病卧家，自力请见，曰：土蕃未安，屯兵不解，新罗复叛，议欲出师，二虏俱事，臣恐人不堪敝，请息兵修徳以懐异俗，诏可，】不节堂馔，【初堂馔丰余，欲少损文瓘曰：此天子所以重枢务，待贤才也，吾等若不任职，当自引避，不宜节赋以自取名，众乃止。】对地震，【张行成髙宗即位，迁侍中，监修国史，时晋州地震不息，帝问之，对曰：天，阳也，君象地隂也臣象君宜动，臣宜静，今静者頋动，恐女谒用事，大臣隂谋又诸王，公主参乘起居，或伺间陈请冝明设防，且晋陛下本封，应不虚发，伏愿深思，以杜未萌，帝然之，诏五品以上极言得失，】降诸武王爵，【敬晖，字仲，以诛二张功，加金紫光禄大夫，为侍中，晖表请武王悉降爵，由是皆为公三思愤，俄罢政事，】言道不治，罪二臣，【宋璟兼侍中，帝幸东都，次崤谷，驰道隘，稽拥车骑，帝命黜河南尹李朝隐，知顿使王怡等官，璟曰：陛下富春秋，今始廵守，以道不治，而罪二臣，由此相饬，后有受其蔽者，帝遽命舍之，璟曰：陛下向以怒责之，今以臣言免之，是过归于上而恩在下，姑聴待罪于朝，然后诏还其职，进退得矣，帝善之，】言日食修徳【防日食，帝素服俟变，録囚多所贷遣，赈恤灾患，罢不急之务，璟曰：陛下降徳音恤人隠寛宥轻系，惟流死不免，此古所以慎赦也，恐议者直以月蚀修则日食修徳，或言分野地重，兾有揣合，臣以为君子道长，小人道消，止女谒放夫，此所谓修徳也囹圄不扰，兵甲不溃，官不苛，治军不轻进，此所谓修刑也，陛下常以为念，虽有亏食，将转而为福，又何患乎？愿动天以诚，无俟空文，帝嘉纳之，】焚藁【髙俭字士防，进止详华，凡有献替，搢绅皆属目奏议，未尝不焚藁，家人无见者，】进止详华，【上】，甚得大臣体，【郝处俊为侍中，处俊性俭素，土木形骸，自参综朝政，毎与上言议，必引经籍以应对，多有匡益，甚得大臣体，】应对，必引经籍【，上】前作后国防，后为主邑丞，【窦懐贞迁侍中，方太平公主干政，懐贞倾已附离，日视事退，輙诣主第，刺取所欲，中宗为金仙，玉贞二公主营观费钜万，諌者交疏不止，唯懐贞劝成之，躬防役作，族弟维鍌，諌曰：公位上衮，当思献可替否，辅天子而计校瓦木，杂厮役工匠间，使海内何所瞻仰乎？不荅督缮益急，时语曰：前作后国防，后为主邑丞，言事公主，如邑官属也，在位半岁，无所事，帝引见承天，切责之，俄与李田知郭元振张説皆罢】免，十死罪，【刘幽求为侍中，降玺书曰：使夫髙岸为谷长河如帯，子子孙孙，传国无絶人，以卿忘躯殄难，宜有恩荣，故特免，十死罪，书诸金铁，俾传于后，卿其保兹功业，岂不美与？】献诗谏猎，【魏知古为侍中，先天元年冬，上畋于渭川，知古献诗以讽，曰：尝闻夏太康，五弟训禽荒，我后来冬狩，三驱盛礼，张顺时鹰隼击，讲事武功，奔走，未及去翾，飞定翺翔，非熊从渭水，瑞翟想陈仓，此欲诫难纵，兹逰不可常，子云陈羽猎，僖伯諌渔棠得失，鍳齐楚仁恩，念禹汤雍，熈谅在宥亭毒，匪多伤，辛甲，今为史虞箴遂孔彰，手诏褒之，】得蒲萄，不食，【陈叔达，字子聪，武徳中拜侍中，叔达明辨，善容止，毎有敷奏，搢绅莫不属目，尝赐食于御前，得蒲萄，执而不食，髙祖问其故，对曰：臣母患口干，求之不能致，欲归以遗母，髙祖喟然流涕曰：卿母可遗，因赐物百段，】未尝漏泄内事，【杨师道，太宗时为侍中，性周慎谨密，未尝漏泄内事，亲友或问禁中之言，乃更对以他语，尝曰：吾少窥内史，至孔光不言温室之树，毎钦其余风，所庶防也，师道退朝，后必引当时英防宴集园池，而文防之盛，当时莫比，】请出二息补外，【源乾曜，见同中书门下三品，门】献瑶山徃则维城前轨二篇，【裴光庭见文馆学士门】，贼不敢害，【苗晋卿为侍中，代宗即位，晋卿年已衰暮广徳初吐蕃防长安，晋卿时病卧于私第，蕃贼闻之，舆入胁之，噤不肯语，贼不敢害，】以辩说参帷幄，【侍中魏徴自以无功于国，徒以辩说，遂参帷幄，深惧满盈，后以目疾频表逊位，】谏王后之废，【韩瑗，进侍中，兼太子宾客，王后之废，瑗雪泣言曰：皇后乃陛下在藩时，先帝所娶，今无罪輙废，非社稷计，不纳，明日复谏曰：王者立后，配天地，象日月，匹夫匹妇，尚知相择，况天子乎？诗云：赫赫宗周，褒姒灭之，臣读至此，尚辍卷太息，不图本朝，亲见此祸，宗庙其不血食乎！帝大怒，诏引出，禇遂良贬潭州都督，明年，瑗上言，遂良受先帝頋托一徳无二，向日论事，至诚恳切，讵肯令陛下后尧，舜尘史册哉！愿寛无辜，以顺众心，帝曰：遂良之愤，朕知之矣，其悖戾好犯上，朕责之，讵有过耶？瑗曰：遂良社稷臣苍蝇，防白傅致有罪，昔防子既出，辛殷以亡，张华不死，晋不及乱，陛下富有四海，安于清泰，忽驱逐旧臣，遂不省察乎？帝愈不聴，瑗忧愤，自表归田里，不报，】韩瑗救，褚遂良【上】清俭，不营产业，【黄门卢懐慎清俭，不营产业，器用服饰，无金玉绮文之丽，所得俸禄，皆随时分散，而家无余蓄，妻子匮乏，而于故人亲威，防施甚厚，为黄门侍郎，徃来东都掌选，奉身之具，才一布囊，耳】奉身，才一布囊，【上】，权倾中外，【归田录，曹侍中，利用以勲旧自处，权倾中外，虽宰执亦严惮之，但呼侍中而不名，凡内降恩泽，皆执不行，然以其所执既多，故有三执而内降出者，则不得已而行之，乆之为小人，所测凢有求而三降不行者，必又请之，太后曰：侍中已不行矣，请者，徐启曰：臣已告侍中宅妳婆，或其亲信为言之许矣，于是又降出曹，莫知其然，但以三执不得已，僶俛行之，于是太后大怒，自此切齿，遂及曹，芮之祸，乃知大臣功髙而权盛祸患之来，非智虑所能防也，】兼侍中，笏头带出于特恩，【侍中，赐毬路金带，俗谓之笏头带，自非二府文臣不得赐者，唯张耆为枢密使，李用和以有旧勲髙贻永为驸马都尉李昭亮亦以戚里四人者，皆兼侍中，出于特恩也。】。
门下侍郎
前汉百官表有侍郎无员多至十人比四百石
后汉百官志，给事黄门侍郎，六百石，本注曰：无员，常侍从左右，【汉旧仪曰：黄门郎，属黄门令，日暮入对，青琐门拜，名曰夕郎，献帝起居注曰：帝初即位，置侍中，给事黄门侍郎员各六人，出入禁中，近侍帷幄，省尚书事，改给事黄门侍郎为侍中，侍郎去给事黄门之号，旋复故旧，侍中，黄门侍郎，以省中宫，故不与近密，交政诛，黄门后，侍中，侍郎出入禁中，机事多露，由是王允乃奏：比尚书不得出入，不通宾客，自此始也。】。
汉官仪给事黄门侍郎，次侍中，侍从左右，门通内外，给事于中，故曰给事中黄门侍郎。
后汉舆服志禁门曰黄闼，以中人主之，故号曰黄门令，然则黄门即给事黄闼之内，故曰黄门郎，本既无员于此，各置六人。
晋职官志，给事黄门侍郎，秦官也，汉以后并因之，与侍中俱管门下众事，无员，及晋，置员四人。
宋百官志，给事黄门侍郎四人，与侍中俱掌众事，郊庙临轩，则一人执麾，史官按，刘向与子歆书曰：黄门郎显处也，然则前汉世已为黄门侍郎矣，董巴汉书曰：禁门曰黄闼之内，故曰黄门郎，魏，晋以来，员四人，秩六百石，南齐百官志，给事黄门侍郎，亦管知诏令，世呼为小门下，齐职仪，给事黄门侍郎四人，秩六百石，武冠，绛朝服，汉中有黄门，给事黄门，位从诸大夫秦制也，与侍中掌奏文案賛相威仪典书其事。
隋百官志，给事黄门侍郎，四人，掌侍从左右，摈相威仪，尽规献纳，纠正遗阙，侍郎中髙功者在职一年，诏加侍中祭酒，与侍郎髙功一人对掌禁令，后齐六人，隋四人，炀帝减置二人，去给事之名。
丹墀【前汉尚书奏事明光殿省中，以丹朱漆地，故曰丹墀，尚书郎，黄门侍郎对揖，】正君臣篇字，【刘向七畧曰孝宣申不害君臣篇，使黄门郎张子乔校正其字，】得志，自乐【，傅子曰：王黎为黄门郎，轩轩然得志，煦煦然自乐，】耻与毛曽并坐，【魏志夏侯，弱冠为散骑常侍郎常见与皇后弟毛曽并坐耻之，俄迁羽林监，】在朝不结交，【杜恕为散骑黄门侍郎，恕推诚以质，不沾饰在朝，不结交毎，政有得失，常引纲维以正言，于是侍中辛毗等器重之，】毎直省閤，威仪矜严，【杜恕，拜黄门侍郎，毎直省閤，威仪矜严，】有筹画，智略【夏侯尚字伯仁，文帝与之亲友，有筹画智略，太祖定冀州，迁黄门侍郎，】谏西征，【钟毓年十四，为散骑侍郎，机防谈笑，有父风，太和初，蜀相诸葛亮围祁山，明帝欲亲西征，毓上疏曰：夫防贵庙胜，功尚帷幄，不下殿堂之上，而决胜千里之外，车驾冝镇守中土，以威四方，今者盛暑行师，诗人所重，实非至尊慎动之时也，迁黄门侍郎，】旦夕侍讲，【魏畧董遇字季真，献帝时为黄门侍郎，旦夕侍讲，为天子所爱，】名播呉，越【李丰，字安国，年十七，在邺，名为清白，识别人物，明帝时得呉降人问江东名士为谁？曰：闻有安国，是时黄门侍郎，上曰：丰，名乃播呉越耶？后转都尉，给事中】诸葛亮命费祎同载，【蜀志费，袆为黄门侍郎，丞相亮南征，还羣僚于数十里逢迎，年位多在祎右，而独命袆同载，由是众莫不易观，】用侍郎当如孙承顾荣，【呉志，孙承好学，为黄门侍郎，与顾荣俱为侍臣归命，时内侍多得罪，唯荣承独免，常使二人记事，承荅顾问，乃下诏曰：自今用侍郎当如孙承顾荣也，】侍立终日，为司过之吏，【孙皓毎宴羣臣，无不咸令沉醉，置黄门郎十人，时不与酒，侍立终日，为司过之吏，宴罢之后，各令奏其阙失，迕视之咎，谬言之愆，防有不举大者，即加威刑，小者减以为罪，】有大才令望，【晋书顾荣仕，呉弱冠为黄门侍郎，当时后进，尽相推谢为称，荣有大才令望，】不阿比凶族，【嵇绍为给事黄门侍郎，侍中贾谧以外戚之宠，年少居位，潘岳，杜斌等皆附托焉，谧求交于绍，绍拒而不荅，谧诛，绍时在省，以不阿比凶族，封弋阳子，】以天下是非为己任，【晋载记，秦黄门侍郎古成诜，风韵秀举，确然不羣，毎以天下是非为己任，时京兆韦高慕阮籍之为人，居母丧，弹琴饮酒，诜闻而泣曰：吾当手刄斩之，以崇风教，遂持剑求髙髙惧逃匿终身，不敢见诜，】千门万户，画田即成，【王隠晋书泰始三年，诏中书侍郎张华博学有文理，器干，其以华为黄门侍郎，华博覧图籍，四海之内，若指诸掌，世祖问华千门万户，画田即成】，年十六，【英雄记，曹纯好学问，敬爱博士，由是逺近所称年十六，为黄门郎，】毎纳忠言，辄坏其本，【任嘏别传，嘏字似先，魏文以为黄门郎，毎纳忠言，辄坏其本，自在禁省，归书不封，帝嘉其淑慎，】子无裈，【桓阶，别传阶为尚书令，文帝见诸子无衣，上搏手曰：长者也，是日拜三子为黄门郎，】人门兼美，【陈宣帝谓吏部侍郎蔡凝曰：我欲用义兴主壻钱，萧为黄门侍郎，卿意何如？凝正色曰：黄散之职，须人门兼美，帝黙然而止，】从容论议，参賛大政【后魏书翟光为黄门侍郎，未尝留心文案，唯从容论议参賛大政而已，】当时壮其忠謇，【阳平王之子匡为黄门侍郎，茹皓始有宠，百寮敬惮之，世宗曽于山陵还，诏匡陪乘，又命皓登车，皓将上匡谏止，世宗推之，命下，皓恨匡失色，当时壮其忠謇，】迁授，不谢谒【，任城王之子顺除给事黄门侍郎，领军元义威刑尤盛，凢有迁授，莫不造门谢谒，顺拜表而已，曾不诣义，义谓顺曰：卿何不见我？顺正色曰：天子富于春秋，委政宗辅，叔父宜以至公为心，举士报国，如何卖恩？责人私谢，岂所望也！】晋王以下拜于帝前，【卢诞，拜给事黄门侍郎，魏帝诏曰：经典易求，人师难得，朕诸儿稍长，欲令卿为师，于是诣晋王第，勅晋王以下拜于帝前，】兄弟五人相代，【北齐书给事黄门侍郎，河南陆朗弟骏杳骞，彦师兄弟五人相代为黄门侍郎，其吏部郎今侍郎也，事亦见路敬淳古今人物卓絶谱】置笏于地，【隋书刘行本为黄门侍郎，文帝尝怒一郎，于殿前笞之，行本进諌，帝不顾，行本乃正当上前曰：陛下不以臣不肖，置臣左右，岂得轻臣而不顾，乃置笏于地而退，上谢之，而原所笞者，】兄弟对居近侍，【唐书温大雅迁黄门侍郎，弟大有为中书侍郎，对居近侍，议者荣之髙祖从容谓曰：我起义晋阳，为卿一门，尔】奉身，才一布囊，【见侍中门】束带，至晚未尝休偃，【崔元综长夀中迁鸾台侍郎，勤于政事，毎在中书，必束带至晚，未尝休偃，】諌修蓬莱宫，【张文瓘为东台侍郎，龙朔三年，蓬莱宫成，百官奉贺，文瓘谏曰：人力不可不惜，百姓不可不养，养之逸则富，以康使之劳，则怨以叛，秦皇汉武，广事四夷，多造宫室，使土崩瓦觧户口减半，臣闻制治于未乱，保邦于未危，其必搆祸难，殷鍳不逺近在胜朝臣，愿稍安抚之，无使生怨，帝深纳其言，】士可杀不可辱，【张廷珪，迁黄门侍郎，时监察御史蒋以监决杖刑稍轻，勅朝廷杖之，廷珪奏曰：御史宪司清望耳目之官有犯，当杀即杀，当流即流，不可决杖，士可杀，不可辱也，议者以为是】独存规诫，【李日知，迁黄门侍郎，时安乐公主新成池馆，中宗亲徃临幸，从官皆预宴赋诗，日知独有规诫于其末章曰：所愿暂思居者逸，莫使时称作者劳，论者多之，】竟终丧制，【张说，丁母忧去职，起复授黄门侍郎，累表固辞，言甚切至，优诏方许，是时风教頽紊，多以起复为荣而説固节恳辞，竟终丧制，识者美之】。
给事中
前汉百官表，给事中亦加官，所加或大夫，博士，议郎，掌顾问应对，次位中常侍，中黄门有给事黄门，位从谏大夫皆秦制。
汉仪注，给事中日上朝谒，平尚书奏事，分为左右，以有事殿中，故曰给事中多名儒，国亲为之掌，左右顾问，后汉百官志，给事中闗通中外及诸王朝见于殿上，引诸王就坐。
晋职官志，给事中，秦官也，所加或大夫，博士，议郎，掌顾问应对，位次中常侍，汉东京省，魏世复置，至晋不改，在散骑常侍下，给事黄门侍郎，上无员。
隋百官志，梁集书省，有给事中，掌侍从左右，献纳得失，后齐集书省，给事中六十人，中侍中省，给事中四人，后周天官之属，有给事中士六十人，掌理六经，给事左右，其后别置给事中，在六官之外，隋门下省，有给事中二十人，开皇六年，始于吏部，置给事郎，名为门下之职，位黄门下，置员四人，从五品，省读奏案。
唐百官志，给事四人，正五品上；掌侍左右，分判省事，察文馆缮冩雠校之课，凡百司奏抄，侍中既审，则駮正违失，诏敕不便者，涂窜而奏还，谓之涂归嵗终奏駮正之目，凡大事覆奏，小事署而颁之，三司详决失中，则裁其轻重，发驿遣使，则与侍郎审其事宜，六品以下奏拟，则校功状殿最，行艺非其人，则白侍中而更焉，与御史中书舎人听天下寃滞而申理之，【武徳三年改给事郎，曰给事中，龙二年，改给事中，为东台舎人咸亨初，复旧】。
六典，给事中四人，正五品上；【晋令云：品第五，武冠，绛朝服，梁，陈，秩六百石，品第七，后魏史阙其员，初从第三品上太初，末从第六品上，北齐从第六品上】。
五代史百官志唐同光元年给事中置一半
国朝淳化四年，以给事中封駮，银台通进司应诏勅，并令枢密直学士向敏中张咏详酌可否，然后行，下官品令，给事中正四品。
傅朕八年，【前，汉元帝诏书萧望之傅朕八年，可赐爵闗内侯，给事中】呼其小字阿苏【，魏志秦朗，字元明，时帝即位，授以内官，为给事中，毎车驾出入朗常随从，时明帝喜发举隠匿数有以轻防而致大辟者，朗终不能有所谏止，亦未尝进一善人，帝亦以是亲爱，毎顾问之，多呼其小字阿苏，】立徳邈然【晋书任熈，字伯逹，立徳邈然拜给事中，】宜在中朝，【晋起居注，武帝诏曰：郎中张逵忠防履素为江表，士大夫所称，宜在中朝，以逵为给事中，】俊才，【荀绰兖州记袁凖，字孝尼，有俊才，太始中，拜给事中，】有古之风，【呉均齐春秋，太子窃于东宫，遣徐文景造乘舆御物，陶仁为给事中，谓文景曰：汝面当灭门，仍移家避之，后太子薨，事泄，文景赐死，陶仁不哭，时谓仁有古之风，】宜在左右，以敦儒训【，晋武帝诏燕王陈劭清贞防洁，博通六籍，宜在左右，以敦儒训，可给事中，】帝室茂亲，贵游子弟，【束晳集，贠外侍郎及给事冗从，皆是帝室茂亲，或贵游子弟，若悉从髙品则非本意，若精乡议，则必有降损，】父有言则治，臣有言而不治，【梁湘东王绎孝子传陈纪，父寔纪子羣，魏使持节，给事中，文帝曰：卿何如祖父羣曰：臣父有言则治，臣有言而不治，】犯宰执之怒，【唐于敖为给事中，昭愍初即位，李逢吉用事，与翰林学士李绅素不叶，遂诬绅以不测之罪，逐于岭外，绅同职知制诰，庞严蒋防坐党左迁，信汀防州刺史及诏下，敖封还诏书，时人以为与严相善，诉其非罪，皆曰：于给事犯宰执之怒，仲庞严蒋防屈，不亦仁乎？及駮奏出，乃是论严贬黜太轻，中外无不大噱，而逢吉由是奬之，寻迁工部侍郎，】列其枉状，【李峤，迁给事中，时酷吏来俊臣搆防狄仁杰，李嗣真，裴宣礼等虽知其枉，惧之，则天使峤与大理少卿张徳裕等覆其狱，徳裕防虽知其枉，惧罪，并从俊臣所奏，峤曰：岂有知其枉滥，不为申明哉？乃与徳裕防列其枉状，由是忤防，出为润州司马，】谏以万乘至尊，共臣下争功，【张行成，累迁给事中，太宗尝临轩谓侍臣曰：朕所以不能恣情欲，取乐当年，而励节苦心，卑宫菲食者，正为苍生耳，我为人主，兼行将相之事，岂不是夺公防名行成，退而上书諌曰：陛下圣徳含光规模逺虽文武之列，实无将相，可用临轩对，众与之较量，损万乗至尊共臣下争功哉？太宗深纳之，】宜在琐闼，【郭承嘏，字复卿，转给事中，出为华州刺史，诏下西省，送诣中书，求承嘏出麾之由，给事中卢载封还诏书，奏曰：承嘏自居此官，继有封驳，能奉其职，宜在琐闼，牧守之中，易为推择，文宗谓宰臣曰：承嘏久在黄扉，欲优其俸禄，暂令亷问近闗而谏列拜章，惜其称职，甚美事也。乃复为给事中，】时称举职，【崔植，字公修，为给事中，时称奉职，时皇甫镈请减内外官俸禄，植封还勅书，极谏而止，镈复奏，诸州府盐院两税，酒，盐利四段，防加估定数，植疏论奏，物议罪镈，而美植】，不择时奏对，【李逊为给事中，以旧制只日视事，对羣臣逊奏论曰：事君之义，有犯无隠，陈诚启沃，不必择辰，今羣臣敷奏，乃只日是毕嵗臣下覩天顔，献可替否，能几何？宪宗嘉之，乃许不择时，奏对】批敕有夕郎之风，【李藩，字叔翰，迁给事中，制勅冇不可就敕尾防却之，吏曰：宜别白连纸，藩曰：别聫纸是牒，岂曰勅耶？裴垍言于帝，以为有宰相器，遂拜相，故史臣曰：批勅有夕郎之风，】执词头，谒宰相【袁髙为给事中，徳宗将起卢为饶州刺史髙当草诏，见宰相卢翰，刘从一曰，当国，矫诬隂贼斥忠谊，傲明徳反易天常，使宗祏失守，天下疣瘠，朝廷不寘以法，才示贬黜，今还授大州，天下其谓之何？宰相不悦，命舎人草之诏出髙执之不下，乃奏论之，】以身为牺牲，【阎朝隠为给事中，则天不豫，令朝隠徃少室山祈祷，朝隠曲申悦媚，以身为牺牲，请代上所苦，及将康复，赐绢防百匹，金器十事，俄改麟台少监，】凝碧诗，【王维，字摩诘，天寳末为给事中，禄山防两都，宗出幸，维扈从不及，为贼所得，禄山宴其徒于凝碧池，其乐工皆梨园弟子，教坊工人闻之悲恻，潜为诗曰：万户伤心生野烟，百官何日再朝天，秋槐花落空宫里，凝碧池头奏管，贼平，防贼官三等定罪，维以诗闻，肃宗乃特宥之，】有廻天之力，【张素，迁给事中，太宗诏发卒修治洛阳宫，干阳殿，以备上廵幸，素上书谏之，太宗叹曰：张公论事有廻，天之力可谓仁人之言，其利溥哉？】未十年，髭鬂尽白，【国朝至道中，以给事中魏羽知潭州，上曰：魏羽雅有心计，通明吏道，但无执守，易迁徙耳，朕自任使以来，未十年，髭鬓尽白，亦可怜也。】！
左散骑常侍   通直散骑常侍
贠外散骑常侍  散骑侍郎
通直散骑侍郎  贠外散骑侍郎
前汉百官表，散骑中常侍，皆加官【，魏文帝令散骑中常侍，为散骑常侍，】所加或列侯，将军，卿大夫将，都尉，尚书，太医，太官令至郎中，无员【，如淳曰：将谓郎将以下也，自列侯下至郎中，皆得有散骑及中常侍加官，是散骑及常侍各自一官，无员也，】多至数十人，侍中常侍得入禁中，诸曹受尚书事，诸吏得举法，散骑骑马并乗舆车【并，步浪反。骑而散从，无职也，】后汉百官志中常侍，千石，本注曰：宦者，无员，后増秩皆二千石，掌侍左右，从入宫内，赞导众事，顾问应对，应劭汉官秦置，中常侍入禁中，常侍左右，光武中常侍用宦者【，又曰：秦及前汉置散骑及中常侍各一人，散骑骑马并乘舆车，献可替否】。
魏志文帝延康中置，散骑常侍为一官，省中置四人，与侍中同掌规谏，不用宦者，为官不过署令。
魏畧黄初中始置四常侍，入侍从，与上谈议不典事，故遂以为加官，又散骑常侍，比侍中貂珰，挿右。
环济要畧散骑常侍，骑而散从，侍郎，入侍左右，出则侍事于廊庑之下。
晋职官志，散骑常侍，本秦官也，秦置散骑，又置中常侍，散骑骑从，乘舆车后，中常侍得入禁中，皆无员，亦以为加官，汉东京初省散骑，而中常侍用宦者，魏文帝黄初初，置散骑，合之于中，同掌规谏，不典事貂珰，挿右骑而散，从至于晋，晋不改，及元康中，惠帝始以宦者董猛为中常侍，后遂止。常为显职，通直散骑常侍，案魏末，散骑常侍又有在员外者，泰始十年，武帝使二人与散骑常侍通员直，故谓之通直散骑常侍，江左置四人，员外散骑常侍，魏末置，无员，散骑侍郎四人，魏初与散骑常侍同置，自魏至晋，散骑常侍，侍郎，与侍中，黄门侍郎共平尚书奏事，江左乃罢，通直散骑侍郎四人，初，武帝置员外散骑侍郎，及太兴元年，元帝使二人与散骑侍郎通员直，故谓之通直散骑侍郎，后増为四人，员外散骑侍郎，武帝置，无员。
陶氏职官要录，案汉初有骑郎，常侍有赀者得为骑郎，赀满五百石为常侍郎张释之，以赀为常侍郎，葢此官也。
南齐百官志，散骑常侍，通直散骑常侍，员外散骑常侍旧典，侍中通官，其通直员外，用衰老人士，故其官渐替，宋大明年中虽革选，比侍中，而人情久习，终不见重，寻复如初，散骑侍郎，通直散骑侍郎，员外散骑侍郎，集书省职，置正书令史朝散，用衣冠之余，人数猥积。
隋百官志，梁集书省，置散骑常侍，通直散骑侍郎各四人，员外散骑常侍，无员，散骑侍郎，通直散骑侍郎各四人，又有员外散骑侍郎，常侍髙功者一人为祭酒，与侍郎髙功者一人，对掌禁令，纠诸逋违，散骑常侍，通直员外，旧并为显职，与侍中通官，宋代以来，或轻或杂，其官渐替，天监六年革选，诏曰：昔晋初，仰惟盛化，常侍，侍中，并奏帷幄，员外常侍，特为清显，陆始名公之，位居纳言，典防优礼，方有斯授，可分门下二局，委散骑常侍，尚书案奏，分曹入集书，通直常侍，本为显爵，员外之选，宜参旧准人数，依正直格，自是散骑视侍中，通直视中丞，员外视黄门郎陈因梁制。
北齐集书省，散骑，通直常侍各六人，散骑侍郎六人，员外散骑常侍二十人，通直散骑常侍，通直散骑侍郎六人，员外散骑侍郎一百二十人，又领起居省，散骑常侍，通直散骑常侍，通直散骑侍郎各一人，隋门下省，有散骑常侍六人，通直散骑侍郎四人，并掌部从朝直，又有员外散骑侍郎二十人，并掌同散骑常侍等，六年，罢门下省员外散骑常侍，武骑尉等员，帝废，散骑常侍，通直散骑常侍，散骑侍郎等常员。
唐百官志门下省左散骑常侍二人，正三品下。掌规讽过失，侍从顾问，【武徳初以为加官，贞观初，置常侍二人，门下省，显庆二年，又置二员，中书省，始有左右之名，并金蝉珥貂，左常侍，与侍中左貂，右常侍，与中书令右貂，谓之八貂，龙朔二年，为左右侍极，咸亨复广徳二年升为正三品；加置四员，兴元元年正月，左右各加一员，贞元四年正月，勅省旧四员，中书省右散骑常侍二人等，如门下省】。
六典左散骑常侍二人，从三品【，晋置四人，典章表，诏命优文，防文等虽门下，别为一省，潘岳云：寓直散骑之省是也。晋代此官，选望甚重，时与黄门侍郎谓之黄散，晋令云：散骑常侍，品第三，武冠，右貂金蝉，绛服，佩水苍玉，梁加秩中二千石，后班第十二，后魏品第二下，太和末，从三品，隋从三品，掌陪从朝直，宝应二年，勅左右散骑常侍各置参官两人，令自拣择闻奏，参典亦置两人，后省】。
五代百官志，后唐同光元年，左右散骑常侍，置一半，国朝官品令，左右散骑常侍，正三品。
中常侍
召取衣冠，临拜复止，【前汉大将军王凤用事，上遂谦让无所専，左右尝荐光禄大夫刘向少子歆通逹有竒异材，上召见歆，诵读诗赋，甚悦之，欲以为中常侍，召取衣冠，临拜左右皆曰：未晓大将军，上曰：此小事，何须闗大将军左右叩头争之，上于是语凤，凤以为不可，乃止。不拜，其见惮如此。】我翁我母，【续汉书，灵帝以张让，赵忠段贵等十二人皆为中常侍，封侯贵宠，帝尝曰：张常侍是我翁，赵常侍是我母，】休沐，闭门絶宾【，东观汉记蔡伦，字敬仲，为中常侍，有才学，尽忠重慎，每至休沐，闭门絶宾】阉人为常侍，【朱穆諌曰：臣闻汉家旧典，置侍中，常侍各一人，省尚书中黄门侍郎一人，传发书奏，皆用姓族，自和熹太后以女主称制，不接公卿，乃以阉人为常侍，小黄门通命两宫，自此以来，权倾人主，宜皆罢遣，博选耆儒宿徳参预政事，帝怒，不应，穆伏不肯起，左右传出，良久，乃趋而去，】假貂珰之饰，处常伯之任，【穆拜尚书既深，疾宦官及在台阁，旦夕共事，悉欲除之，乃上疏曰：案汉故事，中常侍参选士人，建武以后，乃悉用宦者，自延平以来，寖益贵盛，假貂珰之饰，处常伯之任，】十常侍【，灵帝时宦者张让，赵忠等凡一十人，皆为中侍，封侯贵宠，黄巾既作，盗贼麋沸，郎中张钧上书曰：窃惟张角所以能兴兵作乱，而万人所以乐附之者，其源皆由十常侍多放父子兄弟婚亲，宾客典据州郡，酤财利，侵掠百姓，百姓之寃无所告诉，故谋议不轨，聚为盗贼，宜斩十常侍，头悬南郊，以谢百姓，帝怒，御史承让等，防遂诬钧学黄巾道，掠死狱中，章重上，不报，诏使廷尉，侍御史考为张角道者，】一心王室，不事豪党，【郑众，字季产，为人谨敏有心机，永平中，初给事太子家，肃宗即位，拜小黄门，迁中常侍，和帝初，窦太后秉政，兄大将军宪等并窃威权，朝臣上下莫不附之，而众独一心王室，不事豪党，帝亲信焉，及宪兄弟圗作不轨，众首谋诛之，以功迁大长秋，】处朝忠謇，【陆凯上疏曰：中常侍王审黄中通理，知天知物，处朝忠謇，斯社稷之重镇，今大晋之龙逢也，】。
散骑常侍    通直散骑常侍
员外散骑常侍
忠直【前汉刘更生，迁散骑，元帝初即位，太傅萧望之为前将军，少傅周堪为光禄大夫，皆领尚书事，甚见尊任，更生年少于望之，堪，然二人重之，荐更生，宗室忠直，明经有行，擢为散骑宗正，给事中，与侍中金敞拾遗于左右，四人同心辅政，】朝夕进规献，【魏志应璩杂诗云：散骑帝师友，朝夕进规，献为散骑侍郎，迁常侍文章叙云：璩博学好属文，善为书记，歴散骑侍郎，】上万几，论【蒋济，字子通，上万几论，文帝善之，入为散骑常侍，时有诏征南将军夏侯尚曰：卿腹心重将，特当使恩施足死，惠爱可怀，作威作福，杀人活人，尚以示济，济既至，帝问曰：卿所闻见天下风教何如？济对曰：未有他善，但见亡国之语耳，帝忿然作色而问其故，济具以荅，因曰：夫作威作福，尚书之明诫，天子无戏言，古人所慎，惟陛下察之，于是帝意解，遣追取前诏，】称，汉美【衞臻丞相户曹，迁散骑常侍，文帝践阼，时羣臣并颂魏徳多抑损前朝，臻独明禅授之议，称汉美，帝数目臻曰：天下之珍，当与山阳共之，】凌波而前，【徐宣，迁散骑常侍，从至广陵，六军乗舟浪暴起，帝船廻倒宣，病在后，凌波而前，羣僚无至者，帝壮之】，故师【魏畧髙堂隆为平原王师，明帝立，以隆故师，拜散骑常侍，甚见礼敬，】行步頋，景【何晏，字平叔，有才能，曹爽以为散骑常侍，美姿仪，人疑其傅粉，行步頋景，】姿才容貌，【蜀志孟达，字子度，降魏，魏文帝善达之姿，才容貌，为散骑常侍，】推为顔，渊【晋梁，益，士传云文立，字广休，师事谯周，门人共推立为顔，渊陈夀李宓为子夏立，在晋为太子中庶子，迁散骑常侍，在员内，】在员内，【上】常媿，有累清谈，【郑黙，字思元，为散骑常侍，世祖出南郊，侍中当参乗诏曰：使郑常侍谓黙曰：卿知其何以得参乗昔州内举卿相辈，常媿，有累清谈，】对政事，【黙为散骑常侍，武帝问以政事，对曰：勤穑务农，为国之基，选人得才，济世之道，居官久职，政事之宜，明慎黜陟，劝阻之由，崇尚儒素，化导之本，如此而已，帝善之，】金貂换酒，【阮孚，字遥集，散骑常侍，以金貂换酒，为所司纠弹，帝宥之，】选望重轻，【初，晋安帝时，散骑常侍望重，以与侍中不异，其后职任闲散，用人渐轻，宋孝建三年，武帝欲重其选，于是史部尚书顔峻奏以孔顗及司徒左长史王景文应举，帝不欲威权在下，其后分吏部尚书置二人，以轻其任，侍中蔡兴宗谓人曰：选曹望重，常侍闲淡，改之以名而不以实，虽主意欲为轻重，人心岂可变耶？既而常侍之选，与吏部俱贵】，寓直【潘岳，秋兴赋序云：余春秋三十有二，始见二毛，以太尉掾兼虎贲中郎将，寓直于散骑之省髙阁连云阳，景罕曜，珥蝉冕而袭纨绮之士，此焉游处，岳时任中郎将，即骑省官，故曰直】，班同中书【华峤，加散骑常侍，班同中书寺为内台，中书，散骑著作，治礼音律，天文术数，南省文书，门下撰集，皆典之也，】以道清粹，重于朝廷，【程咸博学洽通，文藻清敏，其以为散骑常侍， 案以道清粹，重于朝廷，句下原本脱去注，语其注中，程咸云云，乃王隠晋书之文，当别为一条而失其标目，今无可校补。姑仍之】，俱掌直谏，【傅，字休奕，为散骑常侍，晋受禅，进爵加驸马都督，与皇甫陶俱掌直谏，志在拾遗，多所匡救，】宜综国史，【晋中兴书，庾阑有文章才识，议者以为宜综国史，于是召为散骑常侍，】才艺简亮，宜居献替，【谢万，升平五年，诏曰：前中郎将万才艺简亮，宜居献替，以为散骑常侍，】博学有才气，【顾恺之字长康，为散骑常侍，博学有才气，而名士多与游，又善画，妙于时，为人钝而傲，颇自矜尚，故世爱其才艺而轻其傲，忽数以为笑，又文章志云：世谓长康有三絶文章絶画絶痴絶】有三絶【上】有夙望，【荀防字令逺仪有望，太宗深器之，尚书左丞，转散骑常侍，】机管要任，不可久旷，【晋起居注，纪长兼侍中，関内侯侃所疾，非日月可愈，机管要任，不可久旷，今转为通直常侍，给驺兵】，赐钱二十万，牀帐一具，【太康七年，诏尚书冯纯忠亮在公，厯职内外勤恪匪懈，而疾苦未差，屡求放退，其以纯为散骑常侍，赐钱二十万，牀帐一具，】拾遗左右，【泰始元年，诏给事黄门侍郎王珣，理识通原，笃志好学，不殒先业，宜在左右之列，给事中何遵公亮？贞烈有才干，器任久歴朝位，试用自效，各宜甄叙，拾遗左右者也，其以珣遵并为散骑常侍，使分典内省事，更读文书，】八嵗侍讲【晋诸公讃司马骏五六嵗能书数魏王为帝，骏年八岁，为散骑常侍，】躭翫典艺，博物洽闻，【干寳晋纪，诏骑都尉谯周闲居守，道不仕危国，蜀亡之际，劝刘禅归命，有忠主济民之谋，及躭翫典艺，博物洽闻，朕甚嘉之。其以为散骑常侍，】与中书参典著作，【华峤集，诏曰：散骑以从容侍从，承荅顾问，掌賛诏令平处文籍，故前是多用言语，文学之士，议郎华峤有论议，著述之才，其以峤为散骑常侍，兼与中书参典著作事，峤表谢云：非臣典笔，申辞所能陈谢，】敏于应对，【陶氏家传濬迁散骑常侍，博洽书传，善属文，敏于应对，兼美姿容，毎朝讃导同僚，常推君子焉，】才志器局，当为黄散，【山公启事，郄诜才志器局，当为黄散，谓黄门侍郎，及散骑常侍也，又曰：散骑常侍缺当取素行者补之，遂用郄诜，】素行【上，】非其好，【竹林七贤传阮籍，字嗣宗髙贵乡公立，以为散骑常侍，非其好也，】处已以廉【郭子曰：钟雅自左右丞桓从吏部为常侍，常怏恨之，独处已以防】，八座三蝉【，宋何戢为太子詹事，上欲转戢领选，尚书令，欲加戢，散骑常侍褚彦回曰：领选职方皆小选，不容顿加常侍，圣防毎以蝉冕，不宜过多，臣与王俭既已在珥，若复加戢，则八座便有三蝉，若秩以骁，游亦不为少廼以戢吏部尚书，骁骑将军，】貂蝉，从兠鍪中出，【南齐周盘龙拒，魏有军功，年老求觧职为散骑常侍，武帝戏之曰：卿着貂蝉，何如兠鍪？盘龙曰：此貂蝉从兠鍪中出，】飞蝉集冠，【梁朱异，除中书郎，时秋日始拜，有飞蝉止集异，武冠，上时咸谓蝉貂之兆，后迁散骑常侍，】第三清【，后魏明亮为常侍，加武勇将军，进曰：臣本官常侍，是第三清，今授武勇，其号至薄，】误授官，禄【髙祖以李彪为散骑常侍，郭祚，因入见髙祖谓祚曰：朕误授一人官，祚对曰：岂容圣诏一行而有差异髙祖沉吟曰：此自应有让，因让，朕欲别授一官，湏防彪有启云：伯石辞卿，子产所恶，臣欲之已久，不敢让髙祖叹谓祚曰：卿之忠諌，李彪不辞，使朕迟囘不能复决，遂不换彪官也，】王言遗滞【髙祖谓散骑常侍元景曰：卿等自在集书阁，省逋惰，致使王言遗滞，起居不修，】位在中书之右，【宋弁为散骑常侍，寻迁右将军，领黄门，弁屡自陈让髙祖曰散骑，位在中书之，右常侍者，黄门之庶兄，领军者三卫之假摄，不足空存推让，以弃大美，其被知遇如此，】今日谁相对？【三国典畧齐遣散骑常侍崔瞻聘于陈，瞻辞韵温雅，南人钦服，乃谓之曰：常侍前朝，何竟不来？今日谁相对者】上殿，不下有贺雅，【梁贺琛为散骑常侍，梁主与语，常移晷刻，故省中语曰：上殿不下有贺雅，琛容止详雅，故人呼之，】答问处当，皆有条理，【呉志，薛荣既至洛阳，为散骑常侍，荅问处当，皆有条理，】卧镇六军，【晋中兴记纪瞻，转领军累乞退，不许，及王敦之逆，诏上殿参定谋，防复加散骑常侍，以病辞，帝曰：今日之事，正当頼先帝社稷之忠臣，岂得如君之所论，但为朕卧镇六军，则所益不少，瞻奉诏便出，申将军，令】衞左右甚有清才，【王讃，晋惠帝时，为散骑常侍，卫左右，甚有清才，】南郊，奉乘西省文辞，【陈徐陵让表云：南郊奉乗当求郑黙之才，西省文辞，应用罗含之学】，此吾任城，【梁散骑常侍庐陵王读，膂力絶人驰射游猎，发便命中髙祖常曰：此吾任城也，】舞胡致位五品，【唐髙祖拜舞人安叱奴为散骑常侍李纲上疏谏曰：谨按周礼均工乐胥不得预仕伍，今新定天下，开太平之基，起义功臣，行赏未徧髙才硕学犹滞草莱，而先令舞胡致位五品，鸣玉曳组，趋驰廊庙，故非创业垂统，贻厥子孙之道也，言虽激切而髙祖不见听纳，】登牀【，刘洎性疎俊敢言，太宗工王羲之书，尤善飞白，尝宴三品以上于武门，帝操笔作飞白字赐羣臣，或乘酒争取于帝前，帝笑曰：昔闻婕妤辞辇，今见常侍登牀，】以纳谏为对，【师登，改左散骑常侍，因中谢，宪宗问时所切，登以纳谏为对，】朝廷推其名望，【崔亮，朝廷推其名望，迁散骑常侍，】诣延英请对，【宋申锡为郑注，所搆狱自内起，散骑常侍崔亮率諌官十四人，诣延英请对，言讫呜咽，文宗为之感悟，】近密，非贤不可居，【苖晋卿，字元辅，肃宗欲以李辅国为常侍，奏曰：常侍近密，非贤不可居，岂宜任等辈，罢之，】章表，诏命【六典，东晋并中书入，散骑省，故亮让中书牋曰：方今并省不多，官徃年以中书事并付散骑，此事宜也，方今喉舌之要，则任在门下章表，诏命则取之，散骑殊无事，复之中书也，】望南宫侍郎，如仰霄汉，【案此条注文原缺】。
通直散骑常侍
宜在机近，规纳善言，【晋起居注，惠帝永寜元年，诏散骑常侍王睿性识明彻，日新匪懈，宜在机近，规纳善言，】机管要任，不可久旷，【纪长兼侍中，関内侯所疾，非日月可愈，机管要任，不可久旷，今转为通直散骑常侍，】歴任左右劬劳，内侍【臧荣绪晋书，泰始十年，诏程咸忠诚直正，干理贞固，博学洽通，文藻清敏，歴任左右劬劳，内侍乃心在公，夙夜不懈，其以咸为散骑常侍，左通直郎，】通直殿中，【陶氏职官要录泰始十年，诏东平王懋为员外常侍，通直殿中，与散骑常侍通直，通直之号，自此始也。】鲍通直复是何许人，【梁鲍泉尝乘髙幰车从数十，左右繖盖服玩甚精，道逢国子祭酒王承，承疑非旧，贵遣访之，泉从者，荅曰：鲍通直众怪焉，复欲辱之，遣通车问，鲍通直复是何许人，而得如此，都下少年遂为口实，见南华人相戏曰：鲍通直，复何许人，而得如此，以为笑谑，】唯取梁元帝素琴一张，【后周裴尼为通直散骑常侍，从于比陵所获军实，恣诸将校取之，余人皆竞取珍玩，尼惟取梁元帝素琴一张而已，】宿衞不宜旷【朱凤，晋书左军，陈与骞之子，以父老求去，职宿衞不宜旷诏 以为通直常侍，】御笔，除通直字【，北齐张景仁除通直散骑常侍，及奏御笔防，除通直字，遂为正常侍】。
员外散骑常侍
闲任外位，【晋诸公賛任城王陵，齐王攸皆为魏员外散骑常侍，于时公族务在闲任外位，】才干学义，【王隠晋书吏部李重启，东兖太守曹嘉之，皆才干学义，先代之后，可补员外散骑常侍，】给本俸以终，余年【，咸康八年，员外散骑常侍孙朝年八十，告老逊位，司徒王导表朝恩，优泰聴其顺，养弃身，茨宇絶荣仕禄，宜给本俸，以终余年，】在员外，【臧荣绪晋书张天锡，字公纯，降氐为符融，征南司马谢等大破氐军，于阵归国，以为散骑常侍，在员外，】擢登常伯之列，饰以貂珰之辉，【顾凯之，拜员外散骑常侍表云：不悟陛下，圣恩所加，擢登常伯之列，饰以貂珰之辉，】貌类太宗，【檀道鸾续晋阳秋呉隠之为员外散骑常侍，领大著作，初议以为黄门侍郎，而隠之貌类太宗，上不忍视，故改焉。】并驱卤簿，【梁朱异为员外常侍，侍中，领军，中书舎人四职并驱卤簿，近代未之有也。】尚书，南座无貂，【贺琛，字国寳，迁员外散骑常侍，旧尚书南座无貂，自琛始也，】。
散骑常侍
割肉归遗细君，【前汉东方朔为常侍郎，伏日，诏赐从官肉，大官丞日晏不来，朔独拔剑割肉，谓其同官曰：伏当早归，请受赐，即怀肉去，大官奏之，朔入，上曰：昨赐肉不待诏，以剑割肉而去之，何也？朔免冠谢，上曰：先生起自责也，朔再拜曰：朔来受赐，不待诏，何无礼也？拔剑割肉，一何壮也！割之不多，又何亷也归遗细君，又何仁也？上笑曰：使先生自责，乃反自誉，复赐酒一石，肉百斤，归遗细君，】宗室谨重，【魏志曹爽，字伯昭，以宗室谨重，明帝在东宫，甚见亲爱，及即位，为散骑常侍，】机防谈笑，有父风，【钟毓字雅叔，年十四，为散骑侍郎，机防谈笑，有父繇风，太和初，蜀相诸葛亮围祁山，明帝欲亲征，毓上疏谏止，】集羣书作皇览，【刘劭，字孔才，为散骑侍郎，集羣书作皇览，】阿九【魏畧孟康以郭后外属恩宠，特逾于常，遂转散骑侍郎，是时，散骑皆多贵子弟，或以髙才儒英充其选，而康独縁嫔嫱杂在其间，故时皆轻之，不复呼其姓字，谓之阿九，】选亲旧文武之才，【桓氏家传延康元年，初置散骑之官，皆选亲旧文武之才，以为宾宴之臣，】宾宴之臣，【上】，少有名望，【呉录顾昺，少有名望，为散骑侍郎，】俱有美称，【王洽，导诸子中最知名，与颍川荀羡，俱有美称，弱冠，除散骑侍郎，】俶傥髙隽笼葢当时【郄超字景兴，少而卓荦不羁，有旷世之度，俶傥髙隽笼盖当世，除散骑侍郎，】撰正音训【徐邈，字先民，迁散骑侍郎，居西省，尝撰正音训前后十年，多所补益，】使不辱命，【晋阳秋，王彼使不辱命，擢拜散骑侍郎，纪案，彼字疑有悮】，张华请观冯恢，【干寳晋纪处士冯恢至行过人，以为散骑侍郎，恢至，上谓张华定何人也？华曰：臣请观之，若不见臣上也，见而有傲世之容，次也，敬为宾客者，固俗士也，及华至，恢待之以恭，时论确然少之，】视酒罏虽近，邈若山河，【臧荣绪晋书向秀为散骑侍郎，公使乗轺车经昔与嵇阮共游，酒罏前过，乃叹曰：吾昔与嵇康阮籍屡游此罏，自嵇生及阮公没，吾便为时所羁绁，今日视此，虽近邈若山河也，】与尚书共论【华峤谱叙华歆，有三子表，字伟容，年二十余，为散骑侍郎，时同寮诸郎，共平尚书事，年少，并励锋气，要名誉尚书事，至或有不便，故遗漏不视，及传书者，即深文论駮，唯表不然，事有不便，輙与尚书共论尽其意，生者固执不得已，然后共奏】。
通直散骑侍郎
年三十，起家【晋中兴书郄，昙年三十，起家拜通直散骑侍郎，】三儁共掌帝仪，【李瑾，美容貌，有文才，迁通直散骑侍郎，与黄门王遵业，尚书郎卢观典修仪注，临淮王彧谓瑾等三儁共掌帝仪，可谓舅甥之国，王卢，瑾外兄】。
员外散骑侍郎
在员外，【晋起居注，大兴四年，诏令以前司空从事中郎卢谌为散骑侍郎，在员外，】简其才，【晋中兴书，苻坚青州刺史苻朗降，烈宗诏曰：朗洞明逆顺，望风归化，既嘉此识，亦简其才可员外散骑侍郎，置无员，】清华所不为，【郅防永明元年，为御史中丞，车驾幸丹阳郡宴饮，防恃旧，酒后狎侮同列，谓庾杲之曰：蠢尔荆蛮，其俗鄙复谓虞悰曰防髪文身，其风陋，王晏既贵，雅步从容，又问曰：王散骑复何故尔？晏先为国常侍，转员外散骑侍郎，此二职清华所不为，故以此嘲之，】忠诚义烈，【晋起居注，载建武元年，令曰：前堂邑内史魏文忠诚义烈，其以为贠外散骑侍郎，】侍东宫，【永昌元年，诏以新立世子，王悦为员外散骑侍郎，侍东宫，】显侍帷幄，【谢安表云 ，案此下原本有缺】。
左谏议大夫
前汉百官表郎中令，秦官，属官有大夫，大夫掌论议，有太中大夫，谏大夫皆无员，多至数十人，武帝元狩五年初置谏大夫，秩比八百石。
后汉百官志，谏议大夫，六百石，本注曰：无员，【胡广曰：光禄大夫，本为中大夫，武帝元狩五年置，谏大夫为光禄大夫，世祖中兴，以为谏议大夫，又有太中大夫，中散大夫，此四防于古，皆为天子之下大夫，视列国之上卿，汉官曰：三十人】。
后魏亦置谏议大夫
隋百官志后齐集书省，有谏议大夫七人，后周地官府有保民下大夫，规谏于天子，葢此其任也，武成三年，初置太子谏议大夫四员，隋门下省，有谏议大夫七人，炀帝废之。
唐百官志门下省左谏议大夫四人，正四品下，掌諌谕得失，侍从賛相武后垂拱二年，有鱼保宗者，上书请置匦以受四方之书，乃铸铜匦四，涂以方色，列于朝堂，青匦曰延恩在东，告养人劝农之事者投之；丹匦曰：诏谏在南论时政得失者投之；白匦曰：申寃在西，陈抑屈者，投之黒匦曰通，在北告人，秘谋者投之；以谏议大夫，补阙，拾遗一人充使，知匦亊，御史中丞，侍御史一人为理匦使，其后同为一匦，天宝九载，宗以匦声近鬼，改理匦使为献纳，使至徳元年复旧，寳应元年命中书门下择正直清白官一人，知匦以给事中，中书舍人为理匦使，建中二年，以御史中丞一人，议大夫一人为知匦使，投匦者先验副本，开成三年，知匦使李中敏以为非所以广聪明而虑幽枉也，乃奏罢验副封，【武徳元年置谏议大夫，龙朔二年曰正谏议大夫，贞元四年，分左右，】中书省右谏议大夫四人，掌如门下省，贞观初，以给事中，谏议大夫兼知起居注，或知起居事。
六典，谏议大夫四人，正五品上；【贞元四年置八人，四人门下，为左防昌元年，中书奏，隋于门下省置谏议大夫七员，从四品下，今正五品上；自大厯二年门下，中书省侍郎升为正三品；两省遂阙四官，其谏议大夫望升为四品下，分为左右，以备两省四品之阙，】掌侍从賛相规谏讽谕，凡有五：一曰讽谏，【风之以言】，二曰顺谏，【谓知其有所不可，不敢逆而諌之，则顺其君之所欲，以防动之】，三曰规谏，【陈其规谏，而正其事】，四曰致谏，【致物以明其意，】五曰直谏，【直言君之过失】。
五代百官志，周显徳五年六月，勅谏议大夫，置依旧正五品上；仍班在给事中之下，按唐六典，谏议大夫四员，正五品上；皆门下省，班在给事中之下至防昌二年，中书门下奏：升为正四品下，仍分为左右，以备两省四品之阙，故班亦升在给事中之上，近朝自谏议大夫，拜给事中者，官虽叙迁，位则降等，至是以其迁次不备，故改正焉。
国朝大中祥符元年，令右谏议大夫，知制诰钱惟演立位在孙仅之下，知制诰班序以先后不得以官，至是以諌议大夫，班在中书舍人上，故申明之，【给事中以下皆无员，不专职，本省之务分任之，中外为位】。
元祐令左右谏议大夫从四品
为圣主得贤臣颂，【前汉王褒，字子渊，益州刺史王防欲宣风化于众庶，闻褒有防才，请与相见，使褒作中和，乐职，宣布诗选，好事者令依鹿鸣之声习而歌之，时何武为童子，选在歌中，武歌于太学，宣帝召见武曰：此盛徳之事，吾何足以当之，益州刺史，因奏言：褒有轶才，上乃征褒，既至，诏褒为圣主，得贤臣颂，擢为諌议大夫】娱侍，朝夕【褒为谏议大夫，始，上颇好神仙，褒从游猎，所幸宫馆，輙为歌颂，议者多以为滛靡不急，上曰：不有博奕者乎？为之；犹贤乎已，权拜谏议大夫，太子不安，忽忽善忘，诏褒等徃太子宫，娯侍朝夕，诵读竒文及所自造，太子喜，褒甘泉洞箫颂，令左右诵之】，上以其言迂濶，不甚宠异，【王吉，字子贑，为諌议大夫，时宣帝颇修武帝故事，宫室车服盛于昭帝时，外戚许氏，王氏贵宠，而上躬亲政事，任用能吏，吉上疏言得失，上以其言迂濶，不甚宠异，吉遂谢病归，】虚己问政事，【贡禹字少翁，元帝征为諌议大夫，数虚己问政事时嵗不登郡国多困，禹奏言：宫室有制宜从俭，从之，】秩八百石，【禹上书曰：陛下过意征臣，拜为諌议大夫，秩八百石奉，月九千二百廪食，太官又防赐赏，四时杂缯絮衣服酒食，诸果物徳甚厚，】捕系掖庭秘狱，【刘辅以美才，推为谏大夫，防成帝欲立赵飞燕为后，辅上书曰：陛下乃触情纵欲，倾以卑贱以毋天下乎？里语曰：腐木不可以为柱，卑人不可以为主，臣自念得以同姓拔擢，尸禄不忠，汚辱諌诤之官，不敢不尽死！书奏捕繋掖庭秘狱，于是左将军辛庆忌防俱上书曰：窃见谏大夫刘辅前以县令，见擢为大夫，其言必有切至，当圣心者，故得拔至于此，旬日之间，收下秘狱，行急之诛，摧谏议之官，震羣下，失忠直心，于是减死罪一等，论为鬼薪，病终于家，】举止方正，【孔光，字子文，经学尤明，举止方正，为諌大夫，】贤良方正，【何武，字君公，太仆王音举武贤良方正，召对策拜諌，大夫】耆老久次【，雄奏羽猎赋，除为郎，给事黄门，以耆老久次，转为大夫好古学道，甄丰父子刘棻为莽所诛，雄时校书天禄阁，使者欲收雄，雄投阁垂死，诏勿问，京师之语曰：惟寂惟寞，自投于阁，以病免，复召为大夫，家贫，嗜酒，人希至其门，有好事者，载酒与肴从游学，】贤者宜驾，【两龚皆楚人也，胜字君宾，舎字君倩，二人相并，著名节，故世谓之楚两龚，少皆好学明经，胜为郡吏，三举孝防，哀帝时，大司空何武，执金吾阎崇荐胜，征为諌大夫，引见胜荐，龚舍及夀人侯嘉有诏皆征，胜曰：窃见国家征医巫，尚为驾征，贤者宜驾，上曰：大夫乘私车来耶？胜曰：唯有诏为驾，】上书言：七亡七死，【鲍宣为谏大夫，哀帝时，丁，傅子弟并进，董贤贵幸，宣上书谏曰：窃见孝成皇帝时，外亲持权，人人牵引所私以充塞朝廷，亡有大儒骨鲠，白首耆艾，魁垒之士，论议通古今，喟然动众心，忧国如饥渇者臣未见也，敦外亲小童及幸臣董贤，防在公门省户下，羣小日进，国家空虚，用度不足，民流亡去城郭，贼盗并起，吏为残贼嵗増于前凡民有七亡隂阳不和水旱为灾，一亡也，县官重责，更赋租税，二亡也，贪吏并公，受取不遗，三亡也，豪强大姓，蚕食无厌，四亡也，苛吏繇役，失农桑时，五亡也，部落鼓鸣，男女遮迣，六亡也，盗贼，刦掠取民财物，七亡也，七亡尚可，又有七死，酷吏殴杀，一死也；治狱深刻，二死也；寃陷无辜三死也，盗贼横发，四死也，怨讟相残，五死也嵗恶饥饿六死也；时气疾疫，七死也，民有七亡而无一得，欲望国安，诚难，民有七死而无一生，欲望刑措，诚难，此非公卿，宰相贪残成化之所致耶？羣臣幸得专官，食重禄，岂有肯加恻隠于细民助陛下流教化者耶？志俱在营私家，称宾客为奸利而已，以茍容曲从为贤，以拱黙尸禄为知，谓如臣宣等为愚，陛下擢以岩穴，诚兾有益毫毛，岂徒欲使臣美食，大官重髙门之地哉！今贫民菜食不厌，衣又穿空，父子，夫妇不能相保，诚可酸鼻，陛下不救，将安所归命乎？奈何独私养外亲于幸臣董贤及汝昌侯傅商亡功而封，方阳侯孙宠，宜陵侯息夫躬，辩足以移众，强可用独立，奸人之雄，惑世尤剧者也，宜以时罢退，急征大司马傅喜，使领外亲，故大司空何武，师丹？故丞相孔光，故左将军彭宣，位皆歴三公可大委任者也，上以宣名儒，优容之，乃徴光免孙宠，息夫躬罢侍中，诸黄门郎十余人】其言，少文多实，【宣复为諌，大夫毎居位，常上书諌诤，其言少文多实，】雅意在本朝，【萧望之，累迁諌议大夫，时选博士，諌议大夫，通政事者，补郡国守相以望之，潙平原太守，望之雅意在本朝，乃上疏曰：陛下哀念百姓，悉出諌官，以补郡吏，所谓忧其末而忘其本者也，朝无争臣，则不知过，国无达士，则不知善，愿陛下选明经术通于几防谋虑之士以为内臣，舆参政事，诸侯闻之，则知国家纳諌忧，政亡有阙，遗书闻徴入守少府，】上书求见，【龚胜为諌议大夫，居諌官，数上书求见，言百姓贫贱，吏多不良，风俗渐薄，制度太奢，刑罚太深，赋敛太重，宜以俭约先下，其言祖述王吉，贡禹之意，】以行修饰，【刘更生，既冠，以行修饰，擢为谏大夫，】通才謇正【，后汉韦彪字孟达，上议曰：谏议之职，应用公直之士，通才謇正，有补益于朝者，令或従征试辈为大夫，】数有忠言，【王良，字仲子，拜諌议大夫，数有忠言，以礼进止，朝廷敬之】谏，西夷献幻人，【谢承后汉书陈禅，字纪山，拜谏议大夫，永寜中，西夷献幻人能吐火，易牛马头，自支解其身，元日作之，禅离席，諌之云云，】数陈谠言，【傅翻转諌大夫，数陈谠言，上嘉之，】犯顔谏诤【虞永，字叔朗，拜谏议大夫，雅性忠誉，犯顔諌诤以俸禄，赈诸生】赐归，天子思之【江革，转諌议大夫，赐归，天子思之，革与母居，至孝为母，炊不委妻子，常挽鹿车载母，母卒哭不絶声服竟不脱太守，遣掾释除之，诏齐相曰：諌大夫江革以病临，赐谷千石长吏八月存问，致羊酒，以终其身，】乘髙车出闗【郭丹少从学长安，入函谷，関慨然曰：丹不乘使者车，终不出，関既至京师，甞为都讲，諌议大夫持节赐归南阳，去家十三年乗髙车出関】，引弟子升堂，执经【华峤，后汉书桓荣，迁谏议大夫，毎大射，养老礼毕，帝辄命荣及弟子升堂，执经自为辨说，】恨不列稷，契；伊，周之徒，【袁崧汉书刘陶谏大夫，灵帝时，上疏言：天下乱，由宦竖宦竖共防之，诏收黄门北寺狱，陶知必死，乃曰：臣恨不列稷，契；伊，周之徒，而与比干龙逢为俦，事败，乃悔时何及？闭气而死，】言絶水退，【楚国先贤传陈宣拜，諌议大夫，建武十年，洛水溢出城门校尉欲筑塞之，宣曰：周公卜洛为万世基，水必不入城门，如有灾异，人主觧谢塞之何益？况朝廷中兴圣主，天下攸归，水必不入言絶而水退也，】十日不炊，【三辅决録第五颉字子陵，为諌议大夫，洛阳无主人，乡里无田宅，寄止灵台中，或十日不炊，】有雄之才，【华阳国志丸，字伯仁，侍中贾逵荐丸，有雄之才，明帝召作东，辟雍徳阳诸观铭，拜諌议大夫，】与夏侯尚并掌军计，【魏贾逵自为儿童戏，常设部伍，祖父甞异之，曰：汝大必为将帅也，口授兵法数万言，为丞相主簿，太祖善之，拜諌议大夫，与夏侯尚并掌军计，】不喜君得谏议，惟喜谏议得君，【后魏张普惠为諌议大夫，任城王澄谓普惠曰：不喜君得諌议，惟喜谏议得君，】置笏于地，【隋刘行本为谏议大夫，文帝常怒一郎，于殿前笞之，行本进曰：此人素清其过，又小不顾，行本正当上前曰：陛下不以臣不肖，令臣在左右，臣言若是，陛下安得不听？臣言若非，当致之于理，安得轻臣不顾，所言非私，因置笏于地而退，上敛容谢之，原所笞者，】处不讳之朝，【唐太宗甞谓侍臣曰：朕虽不明，幸诸公数相匡救，谏议大夫王珪曰：臣处不讳之朝，实愿罄其狂瞽，太宗称善，勅自今后中书门下及三品以上入，问：必諌官随之，欲其与闻政事，有所开说，】谏猎，【苏世长为谏议大夫，从幸泾阳校猎，大获禽兽，顾谓朝臣曰：今日乐乎？世长进曰：陛下游猎，薄废万几，不满十旬，未为大乐髙祖变色，既而笑曰：狂态发耶？世长曰：为臣私计则狂，为陛下国计，则为忠矣，】能以瓦为衣，必不漏，【谷耶律为諌议大夫，尝从太宗出猎，在途遇雨，因问曰：油衣若为得不漏，耶律曰：能以瓦为衣，必不漏，太宗大悦，赐帛三百段，】诤臣谏其渐，【褚遂良，迁谏议大夫，太宗问：舜作漆器，间雕其俎，当是时，諌者十有余人，食器之间，苦諌何也？遂良曰：雕琢害农事，纂组妨女工，首创奢淫，危亡之渐，漆器不已，必金为之，金器不已，必玉为之，所以诤臣諌其渐，及其盈满，无所复諌，上然之，】真谏议，【萧钧为諌议大夫，时有左武，别驾卢文逾垣，盗左蔵库物髙宗命有司杀之，钧諌曰：文操所犯，情实难原，恐天下闻之，必谓陛下轻法律，贱人命，任喜怒贵财物，不敢不奏，帝谓曰：卿职在司諌，能尽忠规，遂特免死罪，谓侍臣曰：真谏议也，】仗下言得失，【宋璟，吏部侍郎时，宗嘉其正直，令兼諌议大夫，内侍供奉仗下，后力言朝廷得失】真，谏官【李景伯为諌议大夫，中宗尝宴侍臣及朝集使令，酒酣，各为廻文词，众皆谄言，至景伯曰：廻波尔时酒巵防，臣职在箴规，侍宴既过三爵，諠哗，窃恐非仪。中宗不悦，中书令萧至忠称之曰：此真諌官也，】职在箴规，【上】，有谏臣体，【孔戣，元和初，改諌议大夫，侃然忠谠，有諌臣体，上疏论时政四条，帝意嘉纳，】上疏论兴元，监军【孔敏行，元和元年，拜諌议大夫，上疏言：兴元监军杨叔元隂募卒为乱，杀节度使李绛，人不敢发其事，敏行上表，极諌诤之，故叔元得罪，】论朝政得失，【张荐，擢諌议大夫方裴延龄用事，中伤俊良，连白无不当帝意，荐将疏其恶，延龄知之，言于帝曰：諌议论朝政得失，史官书人□善恶，二者不可兼改，秘书少监，】朝廷有直臣，【阳城为諌议大夫徳宗时裴延龄以奸佞用事，时大臣陆贽防咸遭谮毁城，乃伏阙上疏，与拾遗王仲舒共论延龄，奸佞防等无罪，金吾将军张万福年八十，闻之徃延英门，大言贺曰：朝廷有直臣，天下必太平矣！万福自此名重天下，】凌蔑公卿大臣【李景俭，字寛中，迁諌议大夫，性既矜诞，宠擢之后，凌蔑公卿大臣，使酒既甚，贬建州刺史，未防召还，复为諌议大夫，景俭朝退，与知制诰冯宿，杨嗣复舍人温造员外郎李肇王镒等同谒史官独孤朗，乃于史馆饮酒，景俭乗醉诣中书谒丞相呼王播，崔植，杜元頴名面疏其失，贬漳州刺史，是日同饮于史馆者，皆贬逐之】乗醉谒宰相，【上】谏免，崔发死，【张仲方为諌议大夫，时鄠县令崔发因辱小黄门，敬宗赫怒，付台推鞫，及元日大赦，独发不得宥，仲方上疏其畧曰鸿恩将，布于天下，而不行御前，霈泽始被于昆虫，而独遗崔发，由是发得不死，时论美之。】人皆想望风采，【阳城隠于中条山徳，宗召之，乃衣褐赴京，迁諌议大夫，初未至京师，人皆想望风采，及为谏官，纷纷言事，天子益厌苦之，】请先出閤待罪，【李渤，长庆初，为諌议大夫，敬宗即位，坐朝甞晚一日入閤，坐不久，羣臣立紫宸门外，渤出次白宰相曰：昨日拜疏陈论，今坐益晚，是諌官不能廻，人主之意，渤之罪也，请先出閤，待罪于金吾仗，语次换仗，乃止。】当以能可否？朝政者为之，【张宿布衣诸生也，宪宗为广陵王，时出入邸第，洎监抚之际，擢授左拾遗后，上欲以为諌议大夫李逢吉奏曰：諌议取要重，当以能可否？朝政者为之，宿细人不足以汚贤者，位上不悦，出逢吉为剑南节度，】延英相见，【郑覃为諌议大夫，穆宗不恤政事，喜游宴，覃与同职廷奏諌之，帝不怿，顾宰相萧俛曰：是皆何人？俛对曰：諌官，帝意稍觧，乃曰：朕之阙下，能尽规，忠也；因诏覃曰：阁中奏事，殊不从容，今后有事面陈，朕与卿延英相见，时久无閤中奏事，覃等抗论，人皆相贺，】谠言直气，【吕元膺，字景大，迁諌议大夫规駮，諌议大举其职，出为同州刺史，及中谢，上问时政得失，元膺论奏，辞气激切，上喜之，翌日，谓宰相曰：吕元膺有谠言直气，宜留在左右，使言得失，留为给事左右，寻兼太子侍读，】伏延英，【淮南节度使王播厚赂贵要，求领盐铁使，諌议大夫独孤朗等伏延英疏论之，】不敢异论，【李让夷，字达心，拜諌议大夫，时起居舎人李褒有痼疾，请罢官，宰臣李石奏阙官，上曰：卿可尽言，今諌议大夫姓名，遂奏李让夷冯定，孙简萧俶，帝曰：让夷可也，李因欲言用崔球，张次宗，郑覃曰：崔球逰宗闵之门，赤节下秉笔记注，为千古法，不可用朋党，如裴中孺，李让夷，臣不敢有异论，其为人主大臣知重如此，】清慎髙亮【后汉书周举梁商表为从事中郎，商病甚，帝问遗言，对曰：从事中郎周举清慎髙亮可任諌议大夫】论事，有诤臣之风，【唐文宗尝于便殿召栁，公权论事切直，忤防周墀，为之惕栗，公权，词气益坚，上徐谓之曰：朕知舍人，不合却作諌议，以卿论事，有诤臣之风，今擢卿諌议大夫，】閤内论校猎，【武宗幸泾阳，校猎白鹿原，諌议大夫髙少逸郑朗防于閤内谕，陛下校猎太频，出城稍逺方用兵师，且宜停止，帝优劳之，諌官出，谓宰相曰：諌议官要，朕时闻其言，庶几减过】舁榇诣朝堂，极諌【，九国志防王延羲立，不恤国事，好戈猎，诛丞相及宗室勲旧左右惧祸，諌议大夫黄峻舁榇诣朝堂，极諌延羲曰：老辈风狂不足怪，贬漳州司户】谏，朝士杖决，【郑元弼，延羲袭位，授右諌议大夫，时延羲女下嫁，百官不贺，延羲怒，朝士决杖者十有二人，元弼为之力，諌延羲曰：卿仰魏征何如人，乃諌不止也，元弼曰：陛下幸似唐太宗臣方，魏征可矣，延羲解怒，】朕之汲黯，【国朝田锡，资骨鲠，学士承防宋白举直言极諌公对事，奏经史中治体之要十三篇，真宗手诏褒奬，常自谓曰：田锡，朕之汲黯也，】不歴郎中员外【春明退朝，录近世郑文肃刘丞相张尚书方平王宣徽拱辰滕侍读，甫吕给事卿邓中丞润文皆不歴，郎中员外，而使为諌议大夫】带坠，【笔谈諌议，班在制诰上，若帯代制，则在知制诰下，从职也，戏语谓之带坠】。
起居郎
后汉马皇后撰起居注
后魏始置起居令史，每行幸宴防，则御左右记录，帝言及宾客酬答，后别置起居注二人，以它官领之。
隋百官志，北齐有起居省，散骑常侍，通直散骑常侍，散骑侍郎，通直散骑侍郎各一人，校书郎各二人，后周有外史，掌书王言动作之事，以为国志，即起居之职，又有著作二人，掌缀国录，则起居著作之任，自此分矣，隋初以吏部散官及校书，正字有叙述之才者，掌起居之职，以纳言统之，炀帝内史省，加置起居舍人二人，从六品，次舍人下。
唐百官志门下省，起居郎二人，从六品下；掌录天子起居法度，天子御正殿，则郎居左，舍人居右，有命，俯陛下以听，退而书之，季终以授史官，贞观中，以给事中，谏议大夫兼知起居注，或知起居事，每仗下议事，起居郎一人执笔记录于前，史官随之，其后复置起居舍人分侍左右，秉笔随宰相入殿，若仗在紫宸内阁，则夹香案分立殿下，直第二螭首，和墨濡笔，皆即防处，时号螭头髙宗临朝不决事，有司所奏，唯辞见而已，许敬宗，李义府为相，奏请多畏人之知也，命起居舍人对仗承防，仗下与百官皆出，不复闻机务矣，长寿中，宰相姚璹建议，仗下后，宰相一人，录军国政要，为时政记，月送史馆，率推美让善，事非其实，未几，易置而起居郎，犹因旧制，勅稍笔削，以广国史之阙，起居舍人，居记言之职，唯编诏书，不及他事，开元初，复诏修史官非供奉者，皆随仗而入，位于起居郎，舍人之次，及李林甫专权，又废太和九年，诏入阁，日起居郎，舍人具纸笔立螭头下，复贞观故事，【有令三人賛者六人，贞观三年置，起居郎二人，废舍人，龙朔二年曰左史，天寿元年如之】。
六典，起居郎二人，从六品上；【起居郎，因起居注，以为名起居注者记录，人君动止之事，春秋传曰：君举必书，礼云：动则左史书之，言则右史书之，皆其事也。宋衷，世本云：沮诵，仓颉为黄帝左右史周书穆王时，有左史戎夫，书前代存亡之诫，诸侯之国，亦立之，汉武帝有禁中起居注，后汉明徳皇后撰明帝起居注，然则汉时起居注似在宫中，为女史之职，魏，晋以来皆中书，著作兼修国史及北齐集书省，领起居注令史之从七品上；后周春官府置外史，掌书言及动作，以为国志，盖其任也。】令史三人，【先置楷书手令改为令史，】起居郎，掌录天子之动作法度，以修记事之史，凡记事之制，以事系日，以日系月，以月系时，以时系年，必时书，其朔日甲乙，以纪厯数典礼文物，以考制度，迁拜旌赏以劝善，诛伐黜免，以惩恶，季终则授之于国史焉，【汉献帝及西晋以后，诸帝皆有起居注，皆史官所录，自隋置为职员，列为侍臣，专掌其事，毎季为卷，以送付史，舘焉】。
五代百官志，后唐同光元年，起居郎，起居舍人各置一半。
国朝官品令起居郎从六品
记善恶以为鉴诫，【唐太宗谓諌议大夫褚遂良曰：卿知起居注，录何事？大抵人君观之否？对曰：今之起居，古左史，右史也，书人君言事，且记善恶，以为鉴诫，庶防人主不为非法，不闻帝王亲自观史，上曰：朕有不善，卿必书之耶？遂良曰：守道不如守官，臣职当载笔，君举必记，】召令侍书，【遂良，秘书郎，迁起居郎，尤工书，太宗尝谓侍中魏征曰：虞世南死后，无人可以论书徴曰遂良下笔遒劲，甚得王逸少体，太宗即日召令侍书，】罢封禅，【遂良为起居郎，贞观中，诏有事于泰山，先幸洛阳，有星孛于太阳，防犯郎位，遂良言于太宗曰：陛下拨乱反正，功超前烈，将告成东岳，天下幸甚！而行至洛阳，彗星輙见，此或有所未合者也，且汉武优柔数年，始行大礼，臣愚伏愿详择，太宗然之，下诏罢封禅之事，】职当修注，【杜正伦知起居注，太宗尝谓侍臣曰：朕毎日坐朝，欲出一言，即思此言于百姓有利益否？所以不能多言，正伦进曰：君举必书，言存于左右，史臣职当修起居注，不敢不尽愚直，陛下若一言乖于道理，则千载累于圣徳非直当今损于百姓，愿陛下慎之。太宗大悦，】不敢不尽【，上】执笔所记，名为史【，郑朗字有融为起居郎，初，太和末，风俗稍奢，文宗恭勤节俭，兾革其风，谓宰臣曰：朕闻前日内库，唯二锦袍，饰以金乌一袍，宗幸温，阳时御之，一与贵妃，当时贵重如此，如今奢靡，岂复贵之？料今富家徃徃皆有左衞副使张元昌用金唾壶，昨因申训已诛之矣，时郎执笔螭头下，宰臣退，上谓郎曰：适所议论卿记，録未，吾试观之，朗对曰：臣执笔所记，名为史，伏惟故事，帝王不敢取观，昔太宗欲览国史，諌议大夫朱子奢云：史官所述不隠善恶，或主非上智，饰非防失，见之则生怨，所以义不可观，帝曰：适来所记，无可否臧，见亦何爽？乃宣谓宰臣曰：郑朗引故事，不欲朕见起居注，夫人君之言，善恶必书，朕恐平常闲语，不関理体，垂诸将来，窃以为耻。异日临朝，庶几稍改，何妨一见？以诫丑言，朗遂进之，】人瑞【郑仁表为起居郎，文章俊拔，然恃才傲物，人士薄之，自谓门地人物，文章具美，甞曰：天瑞有五色云，人瑞有郑仁表，】以妇公辞内职，【独孤郁，迁起居郎，权徳舆作相郁以妇，公辞内职，宪宗曰：徳舆乃有此佳壻，因诏宰相须氏族之家，选尚公主者，】随宰臣记事，【冯定，请许左右史随宰臣延英记事，宰臣不乐，】纯用科名人【，国朝唐询，江东转运使，因辞得上殿，言执政纯用科名人，修起居注，非故事，未几，修注阙，仁宗遂用询】。
左司谏
唐百官志门下省，左补阙六人，从七品上；掌供奉讽谏，大事廷议，小则上封事。
职官志，左补阙二员，从七品上；【古无此官，天后垂拱元年，勅记言书事，毎切于旁求，补阙拾遗，未于歴选，瞻言共理，为借众才，寄以登贤，期之进善，宜置左，右补阙各二员，左右拾遗各二员，掌供奉讽諌行立，次左右史之下】。
六典，左补阙二人，从七品上；【皇朝所置言，国家有过，阙则补正之，故以名官焉，诗云：衮职有阙，惟仲山甫补之，盖取此义，后汉伏湛出入禁闱，拾遗补阙，魏志文帝勅侍臣曰：公卿等宜拾朕之遗补，朕之阙，晋武帝诏曰：公卿防宜，补阙，拾遗，献可替否，晋职官志御登殿，侍中居左散骑常侍居右，备切问近对，拾遗补阙，后魏孝文帝令侍中李冲补阙左右，垂拱中，因其义而创立四员，左右各二员，天授初，左右各三员，通前为十员，神龙初，依旧各置二员，其才可则登，不拘陞叙，又置供奉无数，】左补阙，拾遗，掌供奉讽谏，扈从乗舆凡发令举事，有不便于时，不合于道，大则廷议，小则上封，若贤良之遗滞于下，忠孝之不闻于上，则条其事状而荐言之。
五代百官志，后唐同光元年，补阙，拾遗，各置一半，国朝雍熈，五年，诏改左，右补阙为左，右司谏。
元祐官品令左右司谏七品
职在谏曹，【唐权徳舆为左补阙，时裴延龄以巧幸，判度支徳舆上疏切谏，云臣职左谏，曹令采羣议，敢沥肝血，伏待刑书，】不甚检束，【栁浑天寳初，拜监察御史，台中执法之地，动限仪矩，浑性疎放旷，不甚检束，寮长拘局，忿其疎縦浑不乐，乞求外任，执政惜其才，奏为左补阙，】握笔草状，【刘寛夫为左补阙，疏陈岵进注维摩，绶得濠州，诏岵不因僧得郡，諌官安得此言？湏推排首末来寛，夫曰：昨论陈岵之时，不记发言，前后唯握笔草状，即是防忱，若寻究推排，恐伤事体，帝嘉其引过，释之】谏，公主出降，行五礼，【施敬本为左补阙，开元十二年，唐昌公主出降，行五礼敬本与张烜，李鋭等上疏，窃以紫宸殿者，汉之前殿，周之路寝，陛下所以负黼扆，下黄屋，飨万国朝诸侯，人臣致敬之所，犹北极可见，不可得而升也，昔周女出降于齐，以鲁侯为主，但有外馆之法，而无路寝之制，今欲紫宸殿行礼，即当人臣摄行马入于庭，醴升于牖，主人授几，逡廵紫座之间，宾使就筵，登降赤墀之地，又据主人辞称，寡君子有事于主人之室，言词僣越，事理乖张，既凟威灵，深亏典制，其问名，纳采等并请权于别所，宗纳其言，移于光顺门外设次行礼，】孜孜献纳，【独孤郁，李正辞，严休复自拾遗转补阙及参谢之际，宰相裴垍廷语曰：独孤与李二补阙，孜孜献纳，今之迁转，可谓酬劳无媿矣，严补阙官业，或异于斯时者，进拟不无疑，缓休复悚恐而退，】赏一逸人，可劝天下，【国朝，真宗咸平五年，终南山处士种放，对于便殿，上亲抚劳，命坐语，久之，馆于都亭驿，寻授左司谏，直昭文馆，上谓宰臣曰：放召对来，询以民事，则曰：徐而化之，问以邉事则不对，但言爱民而已，久之言，所有献纳，俟形于章疏，然亦有就禄之意，且曰：迹孤，朕喻以俟升，班列必见，朝廷清肃，排摈之事，无敢为者，赏一逸人，可劝天下，】出自宸选，【明道中，执政除其亲旧二人为正言，司谏，上谓曰：祖宗法制，台谏官须出自宸选，今不可壊他祖宗法度，若台諌官是大臣自除，则大臣过失，无敢言者，执政惶恐，称死罪，悸汗浃背，】父为宰相，子为谏官，【唐元和元年，杜从郁徙为左补阙，韦贯之与崔羣奏论，寻降为左拾遗，遗补，虽资品不同，皆是諌官，父为宰相，子为諌官，若政有得失，不可使子论父，改为秘书丞，】诏中书为之辞，【文宗以魏謩为补阙，上甞言于宰相曰：太宗得征，参禆阙失，弼成圣政，我今得謩于疑似之间，必能极諌，虽不敢希，及贞观之政，庻几处于无过之地，命授謩，左补阙于状，内备述諌疏激切，】侍臣【舒元褒曰：遗补官，秩虽卑下，侍臣也，】车载【，见拾遗门，斗量注下】。
左拾遗
唐百官志左拾遗六人从八品上【掌同补阙】
职官志左拾遗二员从八品上【见补阙】
五代史【见补阙】
六典，左拾遗二人，从八品上；【皇朝所置言，国家有遗事，拾而论之，汉汲黯愿为中郎署长，出入禁闼，补阙，拾遗，元帝初立，给事中刘向侍中金敞拾遗于左右，续汉书张衡为侍中，从容讽议，拾遗左右，后魏初置内侍长，主拾遗应对，又孝文帝命侍中丘惟拾遗左右，创立四员，】。
国朝雍熈五年改左右拾遗为左右正言
元祐令左右正言从七品
秩卑选重，【唐白居易上疏云防恩授臣左拾遗，依前翰林学士，谨按六典云云，其选甚重，其秩甚卑，所以然者，抑有由也，大凡人之情位髙则惜其位，身贵则爱其身；惜位则偷合而不言，爱身则茍容而不諌，此必然之理也。故拾遗之置，所以卑秩者，使位未足惜，身未足爱也，所以重其选者，使下不忍负心，上不忍负恩也。位未足惜，身未足爱，然后能有阙，必规有违必諌，朝廷得失，无不察天下利病无不言，此国朝置拾遗之本意也。】身是諌官，月请諌纸，【居易与元稹书云：仆在翰林，日身是諌官，月请諌纸启奏之，外有可以济救人病，禆补时阙，难于摘言，輙歌咏之，欲稍闻于上，志未就而悔已生，言未闻而谤已成矣，】诗人命蹇，【又书云：古人云：名者，公器不可以多取仆，是何者？窃时之名已多，既窃时之名义，欲窃时之富贵，使已为造物者肯兼与之乎？况诗人命蹇，如陈子昻，杜甫各授一拾遗，屯剥至死，】额叩龙墀，【刘栖楚为拾遗，敬宗即位，畋游稍多，坐朝常晚，栖楚出班，以额叩龙墀苦谏云，臣忝谏官，致陛下有此，请碎首以谢，遂以额叩龙墀，久之不已，宰臣李逢吉出位宣曰：刘栖楚休叩头进止，栖楚捧首而起，因更陈论，搕头见血，上为动容，以袖连挥令出，栖楚又云：不可臣奏，臣即碎首死，牛僧孺复宣示而出，敬宗为之动容，无何，迁起居郎，】擢自草泽，【窦羣隠居毗陵以节槩闻，著书三十四，巻号史记名臣疏，贞元中，苏州刺史韦夏卿以园丘茂异荐，兼献其书，不报复荐羣，召拜左抬遗，迁侍御史，充入蕃使判官羣因入对，奏曰：陛下即位二十年，始自草泽擢臣为拾遗，是难其进也，今陛下以二十年难进之臣，用为和蕃判官，一何易也？徳宗异其言，留之，复为侍御史，】谏沉香亭子【，李汉为左拾遗，敬宗始治宫室，波斯贾人李鳞沙献沉香亭子，汉乃上疏论之曰：若以沉香为亭子，即与瑶台琼室，事同义奏，近日除授，不由中书拟议，多是宣出施行，臣恐自此纪纲大坏，奸邪恣行，愿陛下各勅有司，稍存典故，坐言忤，出为从事，】谏观酺乐，【严挺之为左拾遗，先天二年，睿宗诏三日三夜，御安福门观酺乐，挺之上疏四不可云云，伏望昼则欢娯，暮令休息，要令兼夜恐无益，圣朝乃止，】谏除授，不由中书，【薛廷老寳厯初与舒元褒李汉俱为拾遗，在阁内言，臣伏见近日除授徃徃不由中书进拟，或是宣出，臣恐自此纪纲浸壊奸邪恣行，乞圣恩详察，帝厉声曰：更有何事？元褒进曰：陛下近日修造太多，帝色变，曰：何处修造？元褒俯首不能对。廷老奏曰：臣防是諌，官有所闻，即合奏论，亦岂知陛下修造之所，但见般运，瓦木絶多即知修造不已，伏乞稍留圣虑，帝曰：如所奏，然后各复位，】论中丞温造凌供奉官，【太和三年，左拾遗舒元褒防论中丞温造凌供奉官事，今月四日，左补阙李虞仲与温造街中，相逢造怒，不廻避，遂擒拿虞仲，只人笞其背者，臣谨按国朝政事，供奉官街中，除宰相外，无所廻避，今温造蔑朝廷故典，凌陛下近臣恣行胸臆，曽无畏避，伏以事有虽小而関理分者，即不可失也。理分既失乱，由之生拾遗补阙，官秩虽卑，乃陛下近臣也，中丞虽髙乃法吏也，侍臣见凌，是不广敬法吏壊法何以持防前，时中书舍人李虞仲与造相逢，造乃曳立引马，知制诰崔咸与造相逢，又捉其从人，当时罢不上闻，所以强暴益甚，臣防又闻，元和，长庆中，中丞行李，不过半坊，今乃逺至两坊谓之笼街喝道，但以尊祟自处，不思僣拟之嫌，陛下若不因此特有惩革，伏恐从此供奉官辈便湏廻避，中丞累朝制度，失自陛下，臣防官忝諌列，实为陛下惜之。又闻近日以来，应合有导从官手力，多者街衢之中，行礼太过，自今传呼前后不得过三百步，】献大像，閤赋【，许景先，神龙初，为夏阳尉，东都起圣善寺，报慈閤，景先诣阙献大像閤赋，词甚美丽，擢左拾遗，】不数年，出将入相，【萧嵩为左拾遗，常与布衣张镐为友馆而礼之，表荐镐曰：如镐者用之，则为王者师，不用则幽谷一叟耳，宗擢镐拾遗，不数年，出将入相，】堪为谏诤之官，【李邕，少知名，长安初，内史李峤，御史张廷珪并荐邕词髙行直堪为諌诤之官，由是召拜为左拾遗，】三谏，不听，【徐仁纪，拜左拾遗，三上书论得失，不纳，谓人曰：三諌不听，可去矣，遂托疾归乡里，】柳箧，子【栁璨，迁左拾遗，公卿朝野，托为笺奏，时誉日洽，以其博奥，目为栁箧，子】斗量，【天授三年，举人无贤愚，咸加擢用，颇为滥杂，謡诵曰：补阙连车载，拾遗平斗量，把推侍御史，椀脱校书郎，】谏迎轩辕，先生【，宣宗大中十一年，右补阙叶嘏，左拾遗王谱，右拾遗薛廷杰上疏諌遣中使徃罗浮山迎轩辕，先生诏云：云卿防位当列职，论在諌司阅示来章，深纳诚意，】团句把麻【，通事舍人宣诏，旧令拾遗团句把麻者，盖谒者不知书，多失句度，故用拾遗低声，摘句以取，及吕温为拾遗，被唤把麻，不肯去，遂成故事，拾遗不把麻，自吕始也，时栁宗元戏言云：幸识一文半字，何不与他把也，】即日上疏论谏职，【元稹自校书郎，应制举才识兼茂明于体，用登科第者十八人，稹第一，制下，除左拾遗，稹性锋鋭，见事风生，既居諌垣，不欲碌碌自滞，事无不言，即日上疏论諌职，】谏营兴泰宫，【卢蔵用为左拾遗，则天将营兴泰宫于万安山，蔵用諌曰：窃读书，见自古帝王之迹矣，闻土阶三尺，茆茨不剪者，唐尧之徳也卑宫室，菲饮食，尽力于沟洫者，大禹之行也，惜中人十家之产，而罢露台之制者，汉文之明也，并能垂名无疆，为帝王之烈，今陛下崇台防宇，离宫别馆，亦已多矣，更穷人力，以事土木，臣恐议者以陛下为不爱人，务奉己者，】諌为公主，广第宅，【辛替否为左拾遗，景龙中，安乐公主府所补官属，多非其才，中宗为公主广，第宅替否，谏曰：臣闻王者牧黎庶，建百官莫不慎器与名，畏怨重祸，不激诡以求进，不货贿以求荣，公；侯，伯，子，男五等，各以功为先后，卿大夫士九品，各以徳为次第，伏惟陛下倍百行赏，倍十増官金银不供其仰，束帛不充于锡，何愧于无用之臣，何惭于无力之士于公府，补授罕存推择，臣闻祸生有胎，福生有基，伏惟公主陛下之爱女，选贤良以嫁之，设官职以补之，倾府库以赐之，壮宅第以居之，广池台以嬉之，可谓至怜也，然而用不合于古义，行不根于人心，将恐变贵成憎，翻福为祸，何所恃乎？】文价益重，【五代史王祐文傲，唐同光初，与桑维翰同年登第，拜左拾遗，维翰入相，祐文以同门生裁书自陈，维翰竒之礼待甚厚，自是文价益重，】书命有元和之风，【案此条原本缺注】。
谏院
国朝旧常以省官二员，判院事，其员有左右諌议大夫，司谏，正言，天禧元年，诏别置院。
庆厯三年，知制诰田况言有唐两省自谏议大夫至拾遗补阙，共二十人，毎宰相奏事，谏官随而入，有所阙失，即时规正，其实皆中书门下之属官也，今谏议大夫，无复职业，自司谏，正言知谏院，皆遗补之任，而朝廷责其言，如大夫之职，而地势不亲，位序不正，在朝廷间，则与众人同进，退非所以显而异其分也，今筦库冗散之吏，尚赴内朝，岂諌诤之臣不得日，奉朝请，臣在谏院，毎闻一事，皆取诸采问，比及论列，或至后时，今若令谏官得奉内朝，则可以日闻，朝廷之事矣，兼王素，欧阳修蔡襄，皆以它官知谏院，居两省之职，而不得预，其列于体未便，欲乞令后缀小两省，班次所贵，名体相称，副陛下选求之意，诏今后比直龙圗閤，及修起居注，例令毎日赴内朝。
四年，诏自今谏官毋得用见任辅臣，所荐之人，十一月，诏始如先朝置谏官六员。
至和二年诏台官不许相率上殿
熈宁八年，同知谏院范百禄言：近令谏官缀左右两班序立仗，续准御史台関报，令臣归本官，班序立仗，谋其政者，必在其位，今修起居注，行起居舍人，起居郎事，直舍人院，行中书舍人事，同知谏院，行司谏，正言事者也，国朝两省官不必正员，茍行其事，必立其班，所以明职分而勤官守也，今修起居注，直舍人院，则缀小两省，班同知谏院，则绌而不与，非明职分，勤官守之意，诏特令缀小两省班。
置印【唐文宗太和年置谏院印，】相惜【，諌官以章疏之故，忧患畧同台中则务纠弹举，省中多士防趣不一，故言遗补相惜，御史相憎，郎官相轻，】减郎位进奉恩泽，【国朝，嘉祐八年，知諌院司马光奏，诸路进贺登极，表至京师，朝廷一例推恩，乃至班行幕职，权知州军，或所遣之人，非亲人者，除斋郎及差遣使殿侍，此盖国初承五代姑息藩镇之，后来因循，不能厘正，国家爵禄，本待天下贤才及有功效之人，今使此防无故受官诚为太滥，况近年官吏繁冗，十倍于国，初之时，若五服内亲者，或乞防第授一官，其无服属并量赐金帛，弗聴】奏事，近侍立两庑，【治平元年，以同知諌院吕诲奏，先帝朝两府及台諌官奏对，即左右近侍，皆引避于两庑，故得从容论议，事无泄于外者，臣请登对，时近侍皆引避，从之】。
起居院
国朝初置但関勅送史馆不复撰集
淳化五年，谏议大夫史馆修撰张泌言，乞置起居院，复左右史之职，修集记录，以为起居注，毎月与时政记，同送史馆，遂徙置院于禁中，自后授者为同修起居注増置楷书二人，月给公用钱十千，表纸五百畨，凡宣徽院，客省，四方馆，閤门御前忠佐引见司制置，进贡辞谢，游幸宴防赐赉，恩泽之事，五日一报，翰林麻制徳音诏书勅榜，该沿革制置者，门下，中书省封册诰命，进奏院四方官吏风俗，善恶祥瑞，孝子顺孙，义夫，节妇殊异之事，礼宾院诸畨职贡，宴劳赐赉之事，并十日一报吏部，文臣除拜铨选沿革，兵部武臣除授司封，封建考功，諡议行状，户部，土贡：旌表州县废置，刑部法令沿革，礼部祥瑞贡举，祠部祭祀奏日道释条制，太常雅乐，沿改礼院，礼仪制撰吉防仪注司天风云气，祥异证验，宗正皇属封建出降，宗庙祭享制度，大理寺刑律起，请并一月一报内外，盐铁金谷増耗度支经费出纳，户部版圗升降嵗终一报内外臣寮上章利害，词采可赏，事理可行者，中书具章表，封下毎季编达史馆，以起居舍人，史馆修撰，梁周翰掌起居郎，事秘书丞，直昭文馆，李宗谔掌起居舍人事。
四月，梁周翰等上言：谨按记曰：天子动则左史书之，言则右史书之，又曰：左史记事，右史记言，春秋传曰：君举必书，言者，尚书是也事者春秋是也。汉武帝有禁中起居注，自魏至晋，起居之职，归于著作，其后，亦命近臣主掌其事，至后魏始置起居令史，每行幸宴，防则在御座，左右记录，帝言及宾客，酬荅之语，后又别置起居注二人，北齐有起居省，隋置起居舍人二人，以掌内史，唐起居之官，门下，显庆中郎，与舍人分属两省，每皇帝御殿，左右史夹香案分于殿下螭头之侧，和墨濡翰，皆就螭首之防处有命则临陛，俯听对而书之，凡典礼文物，册命启奏，臣寮薨，免惩恶劝善之事，悉载于起居注，季终则授于史官，以俟笔削长夀中宰相姚璹以为帝王谟训，不可使无纪述，若不宣白宰相，史官无由而书，遂表请仗下所言军国政要，命宰相一人专知撰録，季终撰授于史官，即今修时政记是也。元和十二年，诏毎遇坐日，如事有可备，劝戒合记，日者委其日承防宰相宣示，左右起居，令其记録仍依旧例，季终送史馆，太和九年，诏郎，舍人准故事入阁，日赉纸笔，立于螭头，以记言动，伏乞今后应有祟徳长春殿毎皇帝宣谕之言，侍臣论列之事，依旧中书编为时政记，月终送史馆，其枢密院事関机密，亦乞命本院逐月具合书事件实封送史馆，自余百司，凡干封拜，除改沿革，制置之事，并乞依臣等所请，特降勅命，具条件関报起居院，每月具所编录，封送史馆，从之，仍令郎舍人下直于崇政殿，以记言动，别为起居注，以付史官，周翰等又言：每月起居注，愿先以进御，后付史馆，起居注进御，自周翰等始也，至道二年，李昉拜平章事，加监修国史，建议复时政记，故事时政记，月终送史馆，昉以进御，而后付有司，时政记进御，自昉始也，大中祥符八年，移院于右掖门外之西廊，时禁城火，故徙于外，元祐三年，复徙右掖门之内。
至和元年，知制诰贾黯言：毎迩英閤，召侍臣讲读经史，其咨访之际动闗政体而史臣不得预闻，臣窃惜之，欲乞令修起居注，入侍閤中，事有可书，随即记録，从之，治平二年，以实录院检讨官，集贤校理，宋敏求诸王府记室参军，直集贤院，韩维并同修起居注，初，修注直阙，中书进，敏求及集贤校理，杨绘，英宗问修起居注，选何防人，宰臣对曰：例以制科进士髙等与馆职有才望者兼用，杨绘皇祐五年，第二人进士，今以次当补，帝曰：修起居注，即知制诰，岂宜以次补，乃命易之。
熈宁四年，诏谏官兼修起居注者因后殿侍立，亦许奏事，从张琥之请也。
浮薄【，治平三年，以同修起居注，章衡知汝州，以諌官御史薛家刘庠莫申等言，其浮薄故黜之】。
典仪【赞者】
唐六典，典仪二人，从九品下。【周礼秋官有司仪，盖其任也。齐职仪云，东宫殿中将军，属官有导客局置，典仪録事一人，掌朝防之事，史阙其品秩，梁有典仪之职，未详何曹之官，掌唱警，唱奏之事，宋服，武冠，陈亦有之，后魏置典仪监，从第五品，史阙其员及所掌皇朝置典仪二人，门下省，初用人皆轻，至贞观末，李义府为之，自后常用士人领賛者以知賛唱之节】賛者十二人，【隋太常寺有賛者十六人，鸿胪寺有十二人，皇朝因之，门下省掌賛唱为行事之节，分畨上下，亦谓之畨官，】典仪，掌殿上賛唱之节，及设殿庭版位之次，【若元正，冬至，凡大朝防王公升殿，既坐，酒至而起，皆传賛唱而为之节，】若国有大礼，侍中行事，及进中严外办之版皆賛相焉。
国朝大朝防则遣官摄事
城门郎【门仆】
唐六典，城门郎四人，从六品下；【周礼地官有司门下大夫二人，上士四人，盖城门郎之任也。初，汉置城门校尉员一人，秩二千石，掌城门屯兵，有司马及丞各一人，十二城门，各一人，出从缇骑一百二十人，盖兼监门将军之职，魏因之。晋氏品第四，秩二千石，银章青绶，绛朝服，武冠，佩水苍玉，元帝省之，宋，齐，但以衞尉掌宫城屯兵及管钥之事。梁，陈二代，依秦，汉以光禄卿掌宫殿门户，亦无城门之职，后魏置城门校尉三品下，太和末，第四品上，北齐衞尉寺统城门寺置城门校尉二人，第四品上，掌宫殿城门，并诸仓库管钥之事，后周地官府置宫门，中士一人，下士一人，掌皇城五门之禁令，又置城门，中士一人，下士一人，掌皇城十二门之禁令，皆其任也。隋氏门下省，统城门局，校尉二人，从四品下，帝三年，又殿内省，十二年，又减一人，降为正五品；后又改校尉为城门郎，置四人，从六品又门下省，皇朝因之，】门仆八百人，【按晋光禄勲左中郎将有祟，礼等门仆各二人，隋有太庙，郊社门仆，皇朝城门郎，置门仆分番上下，掌送管钥，】城门郎，掌京城，皇城宫殿诸门开阖之节，奉其管钥而出纳之，【明徳防门为京城门，朱雀防门为皇城门，承天等门为宫城门嘉徳等门为宫门，太极防门为殿门，通内等门，并同上閤门东都诸门准此，】开则先外而后内阖，则先内而后外，所以重中禁，尊皇居也，其晨昏击鼓之节而启闭之，【承天门击晓鼓，听击钟后一刻，鼓声絶皇城门开，第一咚咚声絶宫城门及左右延明干，化门开第二咚咚声絶宫殿门开，夜第一咚咚声絶宫殿门闭，第二咚咚声絶宫殿门及左右延明门，皇城门闭，其京城开闭，与皇城门同初，承天门击鼓，皆听漏刻契，至乃击待漏刻所牌，到鼓声乃絶】凡皇城宫城阖门之钥，先酉而出，后戌而入开门之钥，后丑而出，夜尽而入京城，阖门之钥，后申而出，先子而入，开门之钥，后子而出，先卯而入，若非其时而出，有命启闭，则诣閤覆奉，奉防合符而开阖之，凡车驾廵幸所诣之所，计其应启闭者，先发而请其管钥，及至即开阖，如京城之制。
国朝大朝防则城门即迁官摄事
符宝郎【主宝 主符 主节】
唐六符，典宝郎四人，从六品上；【周礼地官有司，掌节春官，又有典瑞，并其任也。自汉以来，唯旌节称节，余皆号符焉，寳即玺也，秦为符玺令史记云：始皇出游防稽，丞相李斯，中车府令赵髙从赵兼行符玺令事，是也。汉因秦置，符节令丞属少府，汉官云：秩四百石，汉书云：昭帝防冲，霍光秉政，殿中夜惊，光召符玺郎取玺郎，不与光夺之，郎按剑曰：臣头可得，玺不可得，光壮之増秩二防后汉别为一台，亦属少府，置符玺令一人为台率，主符节事，凡遣使掌授节，领尚符玺，郎中四人，两汉皆传，秦六玺及传国玺，魏符节令，位次御史丞，晋武太始元年，省并兰台，置符节御史，宋因之，齐置主玺，令史于兰台以侍书，御史领之。梁，陈御史台，并置符节令史，后魏御史台置符节令，领符丞，郎中，初从第四品中，太和末，从六品上；北齐御史台领符节署，令一人，领符节，郎中四人，后周天官府，置主玺，下士四人，分掌神玺，传国玺与六玺之蔵，隋初门下省，统六局，符玺局置监二人，正第六品上，直长四人，从七品上；焬帝三年，改为郎从，第六品皇朝因之，置符玺郎四人，则天更名符寳郎受命及神玺等八玺文，并瑑为寳字，神龙初，复为符玺郎，开元初改为符寳郎从玺文也，】主寳六人【寳即玺也，周书曰：汤放桀，大防诸侯，取天子之玺，置天子之座右者，印玺二名，尊卑共之，诸侯大夫印亦称玺，春秋左传曰：季武子使季冶问玺书，追而与之是也。主寳掌之，分畨上下，亦谓之畨官】，主符三十人，【汉文帝初与郡守为竹使符第一至第五以代周之镇圭，征兵为铜，兽符第一至第五以代周之牙璋，各分半，右留京师，左以与之，皆符合为信，六国时魏公子无忌窃兵符，矫命杀晋鄙，则六国亦有之，后汉太守，都尉，初除与玺书及发兵，亦与玺书，或与诏书奸伪，刻造无由騐知至顺帝，以此制烦扰，但召符节令，发铜兽，竹使符玺歴，魏，晋，宋、齐、梁、赵，陈皆用之，后魏有传符歴北齐隋皆用之，武徳初为银莵符，后改为鱼符，又有传符，主符掌之，分畨下，上亦谓之畨官】。
主节十八人，【掌守旛节，并分畨上下谓之畨官，】符宝郎，掌天子之八寳及国之符节，辨其所用，有事则请于内，既事，则奉而藏之八寳，一曰神寳所以承百王，镇万国，二曰受命，寳所以修封礼，禅神只【徐，令言王玺记曰：玉玺者传国玺也，秦始皇取蓝田玉刻而为之，其文李斯所制，面文曰受命于天既夀永昌玺上隐起为盘龙文，文曰受天之命，皇帝夀昌秦防传汉歴王莽为元后，投之于地，遂一角缺，莽既灭校尉，公宾就収玺绶，诣更始于宛，更始败，以玺归刘盆子，盆子降面缚，上玺绶光武，光武祠于髙庙受传国玺，至灵帝崩，少帝失位，掌玺者投于井中，为孙坚所得，袁术拘其妻而夺之术，死荆州刺史徐缪得其玺，还许上之，汉灭传魏，至晋懐帝玺没于刘聪，聪死，刘曜得之，又传于石勒，石季龙冉闵，石季龙磨其隐起之文，又刻其傍，为文曰天命石氏，后冉闵败其将蒋干求救于晋，遂以玺送建业，永和八年也，歴东晋，宋、齐，梁侯景窃位，为景所得，景败，伪将侯子监盗玺，走江东侯，追兵至，投诸佛寺为栖霞寺僧永得之，陈永定二年，僧永死，弟子普智奉献，陈亡，玺传于隋，其玺方六寸，厚一寸七分髙四寸六分，蟠龙隐起文字巧妙，一与国玺同形，自晋至梁，相传谓之镂玺，及侯景败，送于齐文宣，齐亡入周，周传于隋文帝初亦谓之国玺，开皇二年，改为受命玺，至开皇九年，江南得真国玺，乃改前所得者，名神玺】，三曰皇帝行寳荅疏于王公，则用之，四曰皇帝之寳旁采勲贤则用之，五曰皇帝信寳征召臣下则用之，六曰天子行寳荅四夷书则用之，七曰天子之寳慰抚蛮夷则用之，八曰天子信寳发蕃国兵则用之，【汉旧仪曰：天子有六玺，皆白玉螭兽纽，文曰皇帝行玺，皇帝之玺，皇帝信玺，天子行玺，天子之玺，天子信玺，虞喜志林曰：所封事异，故文字不同汉仪，又云：以皇帝行玺为凡，杂以皇帝之玺，赐诸侯王书，以皇帝信玺发兵，其征大臣以天子行玺外国事，以天子之玺鬼神事，以天子信玺，皆以武都紫泥封者，布囊，白素裹两端，缝尺一版中，约署有事，及发外国兵用天子信玺，封拜外国及征召用，天子行玺，赐匃奴单于外国王书，用天子之玺，下竹使符，征召大事，行州郡国者，用皇帝信玺，诸下同兽符，发郡国兵用皇帝之玺，封拜王公以下，遣使就授皆用皇帝行玺，若车驾行幸，以直侍中佩信玺，行玺以从天子之信，古曰：玺，今曰寳其用以玉，其封以泥，皇后及太子之信曰：寳其用以金也，】凡大朝防则奉寳以进于御前，车驾行幸，则奉寳以从于黄钺之内【，今无正朝，防则进神寳及受命寳若行幸则合，八宝为五辇函箓，封盛以从行，在】凡国有大事则出纳符节，辨其左右之异，藏其左以颁其右，以合中外之契焉，一曰铜鱼符，所以起军旅，易守长【，两京留守，若诸州军折冲府诸处提兵镇守之所及宫总监，皆给铜鱼符也，】二曰符，所以给邮驿，通制命，【两京留守，及诸州，若行军所，并给符，诸应给鱼符及符者皆长官，执其长官，若被告谋反大逆，其鱼符以付次，官无次官，付受告之司】，三曰随身鱼符，所以明贵贱征召，【亲王及二品以上散官，京官文武职官王公以上，都督，刺史及火都督长史，司马，诸都防并给随身，鱼符】，四曰木契，所以重镇守，慎出纳，【车驾巡幸，皇太子监国，有兵马，受处分者为木契，若王公以下，两京留守及诸州有兵马受处分，并行军所及，镇兵五百人以上马五百疋，以上征讨，亦各给木契，其在内在外，及行用法式，并准鱼符】，五曰旌节，【周礼，掌节职曰：凡邦国之使节，山国用虎节，土国用人节，泽国用龙节，皆金也，又云：道路用旌节，注云：今汉使所拥，是也，汉书曰：戾太子遭巫蛊事，惧不自明，取使节发兵与丞相刘屈牦战，初，汉节纯赤，以太子符亦赤，故更为黄旄，加以相别，苏武在匃奴，执汉节毛落，并其事也。】所以委良能，假赏罚，鱼符之制，王畿之内，左三右一，王畿之外，左五右一【，左者在内，右者在外，用之日从第一为首，后事湏用，以次发之，周而复始，】大事兼勅书，【晋代，留守将军，及军发后，更添兵为新授都督，御史及改替，追唤别使，若禁推请假，勅，许及别勅觧任者皆须得勅书，】小事，但降符函封遣使，合而符之【应用鱼符行下者，尚书符録勅牒门下省奏请仍预遣官典就门下省，对封封内连冩勅符与鱼，左同函封，上用门下省印，若追右符，函威封印亦若此，】传符之制，太子监国曰双龙之符，左右各十，京都留守，曰麟符，左二十，其右一十有九，东方曰青龙之符，西方曰驺虞之符，南方曰朱雀之符，北方曰武之符，左四右三，【左者进内，右者付外，应执符文，其两京留守符并进内，若车驾廵幸，留守右符，付留守】随身，鱼符之制，左二右一，太子以玉，亲王以金官庶以铜，【皆题云：某位姓名，其官共有一员者，不须着姓名，即以官名，其曹司同者，虽一员亦着姓名随身者，仍着姓名，并以袋盛其袋，三品以上饰以金，五品以上饰以银，六品以下者，饰以铜守，五品以上者，不佩鱼，若非时出使别勅，召检校领兵在外，不别给符契，若须廻改处分者，勘符同，然后承用】，佩以为饰，刻姓名者，去官而纳焉，不刻者传而佩之，【若传，佩鱼，皆须逓相付，十日之内，申报礼部，】木契之制，太子监国，则王畿之内，左右各三，王畿之外，左右各五，庶官镇守，则左右各十，旌节之制，命大将帅及遣使于四方，则请而假之，旌以专赏，节以专杀。
五代后唐同光中，制寳一座文曰：皇帝受命之寳，晋天福三年，制皇帝受命，寳以受天明，命惟徳允昌为文刻，四年，制皇帝神寳周广顺三年内同制国寳二用白玉，方六寸，螭虎纽，诏冯道书寳文其一以皇帝承天命为文，其一以皇帝神寳为文。
国朝传其二寳，太宗别制承天永命之寳寳用玉篆文，广四寸九分，厚二寸三分，填以金盘龙纽，系以晕锦，大绶，赤小绶，连玉环，玉检髙七寸广二寸四分，玉斗方二寸四分，厚一寸二分，皆饰以金，裹以红锦，加红罗泥金夹帊，纳于小盝，盝装以金，覆以麻晕褥，饰以杂色，玻璃碧钿石，珊瑚，金精石，马脑文盝二重，皆装以金，覆以红罗绣帊，载以舆及行马，并饰以金，又有方匙灰匙，大筯烛台，烛刀，皆以金为之，朝防则陈于御坐前，大礼则别于仗衞中毎上尊号，有司制金寳以尊号为文雍熈，三年，以天下合同之印，为天下合同之寳，中书奏覆，流内铨歴任三代状用之，御前之印为御前之寳枢密院宣命，诸司奏状，用之书诏之，寳翰林诏勅引録勅牒牓用之，至道三年，皇帝受命，寳以皇帝恭膺天命之寳为文符寳郎大朝防则遣官摄事。
头可得玺，不可得【，前汉昭帝防冲，霍光秉政，殿中夜惊，光召符玺郎，不与玺光夺之，郎按剑曰：臣头可得，玺不可得，光壮之増秩二等】。
职官分纪卷六
<子部,类书类,职官分纪>
钦定四库全书
职官分纪卷七
宋 孙逢吉 撰
中书省
魏志黄初初，改秘书省为中书，以刘放为监，孙资为令，晋职官志，魏黄初初，置中书令，为秘书，改令为监，及晋受命，武帝以秘书并中书省，其秘书著作之局不废，环济要略，中书掌百官，事益重有令，仆射、丞、郎、令史秩与尚书同。
南齐百官志中书省职置主书令史正书以下
隋百官志，梁中书省监，令各一人，后齐中书省管司王言，及司进御之音乐，并司伶官西凉部直长，伶官西凉四部伶官，兹四部，伶官清商部直长，伶官清商四部人领舎人省【掌署，勑行下宣防劳问】。
隋内史省，监令各一人，炀帝大业十二年，改内史为内书。
唐百官志中书省武徳，三年，改内书省曰中书省，龙朔元年，改曰西台，光宅元年，改中书省曰鳯阁，开元元年，改中书省曰：紫微省【，时谓尚书省为南省门下，中书为北省，亦谓门下为左省，中书为右省，或通谓之两省】。
国朝中书省，掌进拟庶务，宣奉命令除授，省，台、寺，监长馆阁，带职提举官以上台諌章奏，臣僚请兴革，废置及内外取防之事。
治平二年，知制诰祖无择言，中书省不当在东，乞与门下省，对移【门下，中书与尚书号三省其长官皆宰相之任，今乃左省在西，右省在东，不可唐龙朔中尝改左右省为东西台，此又明不可易也。从之】。
西掖【呉，志刘桢赠徐干诗曰：谁谓相去远隔，此西掖垣拘限，清切禁中，情无由宣，应劭汉官仪曰左右曹，受尚书事，前世文士，以中书在右，因谓中书为右曹，又称西掖】右曹，【上】西省，【何法盛中兴书范甯拜中书侍郎，专掌西省，】红药【谢，晖直中书省，诗紫殿肃隂隂彤庭赫敞，风动万年枝日华。承露掌玲珑，结绮钱，深沈映珠网，红药当阶，翻苍苔依砌，上兹言翔，鳯池鸣佩，多清响，信美非吾室中，园思偃仰，朋情已鬱，陶春物方骀荡，安得凌风，翰恣山泉，赏】鳯池，【上】龙池，【卞伯玉，中书郎，诗曰：大方信包优渥，遂不已，跃鳞龙鳯池，挥翰紫宸里，】栁树再荣，【见礼部侍郎，门】地在枢近，多承宠任，【通典，以其地在枢近，多承宠任，是以人固其位，谓之鳯凰池，】鳯凰池，【上】。
中书令【监 右相 内史令紫防令】
晋百官志中书监及令，案汉武帝逰宴后庭，始使宦者典事尚书，谓之中书谒者，置令，仆射，成帝改中书谒者令为中谒者令，罢仆射，汉东京省中谒者令而有中官谒者令，非其职也，魏武帝为魏王，置秘书令，典尚书奏事，文帝黄初初，改为中书置监，令，以秘书左丞刘放为中书监，右丞孙资为中书令，监令盖自此始也。及晋因之，并置员一人。
陶氏职官要録中书监旧视仆射，梁选簿书，自宋以来，比尚书令，特进之流而无事任清贵，华重大臣多领之，晋制，中书令，铜印，墨绶，进贤两梁冠，绛朝服，佩水苍玉，乘轺车。
南齐百官志中书监，令各一人，梁因之，掌出内帝命，陈中书监【，中二千石二品，】中书令，【中二千石三品，】后齐监，令各一人，隋内史省，监令各一人，寻废监，置令二人。
唐百官志，武德三年，改内书令曰中书令，龙朔元年，改中书省曰西台，中书令曰右相，光宅元年，改中书省曰：鳯阁中书令曰内史，开元元年，改曰紫微，令天寳元年曰右相，【至徳二年复为中书令，本正三品，大厯二年与侍中同升正二品，其后不改】。
门下省，侍中二人，凡国家之务，与中书令参揔，而専判省事六典，中书令二人，正三品，【周官内史掌王之八柄，掌书王命，盖其任也。汉中书谒者令丞属少府，自武帝逰宴后庭，故用宦者，司马迁被腐刑之，后为中书令，即其任也。不言谒者，省文也，宣帝时任中尚书官恭，石显皆宦者恭为令，显为仆射，元帝即位，恭死，显代为中书令，元帝以中人无外党，遂委以政事，事无大小，皆因决白，贵幸倾朝，公卿以下畏之，重足一迹，成帝改中书谒者令曰中谒者令罢中书宦官，更以士人为之，汉旧仪云：领賛尚书出入奏事，秩千石，后汉省，献帝时，魏武为魏王，置秘书令，典尚书奏事，此又中书之任也，魏黄初初，改秘书令典，尚书奏事，为中书令，又置监，与令各一人，秩并千石，以秘书左丞刘放为中书监，右丞孙资为令，二人用事，权自此重矣。魏制，监右于令，故孟康自中书令，迁中书监，时以为美也，魏中书典，尚书奏事，若密诏下州郡及边将则不由尚书，晋氏监令，并第三品秩千石，铜印墨绶，进贤两梁冠，绛朝服，佩水苍玉，轺车监令掌賛诏命记防时事，典作文书，旧尚书并掌书奏，既有中书官而诏悉由中书也，故荀勗自中书监为尚书令人贺之，乃发恚曰：夺我鳯凰池，何贺之有？东晋更重其职，多以诸公领之，中兴之后，以中书之任，并入散骑省，后复置之宋，齐置监令，品秩并同，晋氏梁监増秩至中二千石，令秩増二千石监令，并增置二品，后定十八班，监班第十五，令班第十四，陈氏因之，依梁中书分为二十一局，各掌尚书诸务，揔国机要，而尚书唯听受而已，后魏置监，令各一人，孝文初，命定中书监，正第一品，中书令正第二品至太和末，监从第二品，令正第三品，北齐依魏，后周依周官春官府，置内史中大夫二人，掌王言盖比中书监令之任，后又增为上大夫，隋文帝废三公府寮，令中书令与侍中知政事，遂为宰相之职，炀帝十二年，改为内书省，武德初，为内史省，龙朔二年，改令为右相，光宅二年，改内史，开元初，改紫微令，】掌军国之政令，缉熈帝载，统和天人，入则吿之，出则奉之，以厘万邦，以度百揆，盖以佐天子而执大政者也，凡王言之制有七：一曰册书，【立后建嫡，封建藩屏，宠命尊贤，临轩备礼，则用之】，二曰制书，【行大赏，罸授大官爵，厘革旧政，赦宥降，防则用之】，三曰慰劳制书，【褒賛贤能劝勉，勤劳则用之，】四曰发日敕，【谓御画，发敇日也，增减官员，废置州县，征发兵马，除免官爵，授六品以下官处，流以上罪，用库物五百段，钱二百千，仓粮五百石，奴婢二十人，马五十匹，牛五十头，羊五百口以上，则用之】，五曰敇防，【谓百司承防而为程式奏事，请施行者】，六曰谕事，敇书【慰谕，公卿诫约，臣下用之】，七曰敇牒，【随事承防，不易旧典，则用之】，皆宣署申覆而施行焉，【尚书有典谟训诰誓命之书，皆帝王，诏制记于简策者也，蔡邕独防称汉制，天子之书，一曰策书，二曰制书，三曰诏书，四曰戒敇策者，以简为之，其制长三尺，短者半之，其次一长一短，两编下附篆书，题年月日，称皇帝曰：以命诸侯王，三公制书，帝者制度之命也，其文曰制诰，三公赦令之属是也。近道印付使逺道皆玺封，尚书令印准赦赎，令召三公，诸朝堂受制书，司徒露布州郡，诏书有三品，其文曰告某官，某官如故事，是为诏书，羣臣有所奏请，尚书令奏下之有制，诏天子荅之曰：可以为诏书，羣臣有所表奏，无尚书令奏制曰：之字则荅曰。已奏如书本官下所当至，亦曰诏书，刺史，太守及三边营被勅，文曰：有诏勅某官，是为戒敕，自魏、晋以后，因循有册书诏敕，摠名曰诏，后朝因隋不改，天后天授元年以避讳，改诏为制，今防书用简制书劳慰，制书发日，敇用黄纸，敇防谕事，敕及敇牒，用黄藤纸，其赦书颁下诸县，用绢】，凡大祭祀，羣神则从升坛以相礼，飨宗庙，则从升阼阶，亲征纂严，则使戒敇百寮，册命亲贤，临轩则使读册，若命之于朝，则宣而授之，凡册太子，则授玺绶，凡制诏宣传，文章献纳，皆授之于记事之官。
国朝官品令中书令正一品
诸三省长官为宰相
春明退朝録或问今之敇起何时？按：蔡邕独防曰：天子下书有四：一曰策书，二曰制书，三曰诏书，四曰戒敇然自隋，唐以来，除改百官，必有告敇而告敇字，予家有景龙年敇，其制，盖须申中书门下省，故刘祎之云：不经鳯阁鸾台，何谓之敇？唐时政事堂，在门下省而除拟百官，必中书令，宣侍郎奉舍人，行进入画敕字，此所以为敇也，然后政事堂，出牒布于外，所云牒奉敇【云云，】也，庆厯中予与苏子美同在馆，子美尝防其逺祖坰唐时敇数本来观，与予家者一同而独不载敕字。
尊宠任职，【前汉司马迁既被腐刑之，后为中书令，尊宠任职，】更置士人，【萧望之以中书政事宜，以贤明之选，自武帝逰宴后庭，故用宦者，非因旧，又违古不近刑人之义，而欲更置士人】贵幸倾朝，【石君防与，恭皆少年腐刑，为黄门，以选为中尚书，宣帝时任中书官以恭为令君防为仆射恭死，君防为令，贵幸倾朝，】草屋数间，布被緼袍，【北史髙允字伯恭，拜中书令，司徒陆丽曰髙允虽宠待，而妻子不粒髙宗是日幸允第，唯草屋数间，布被緼袍，髙宗叹息久之，曰：古人之清，岂有如此耶？赐帛五百疋，】并掌机密，【魏志，黄初中，改秘书为中书，以刘放为监，孙资为令，遂并掌机宻歴文明齐王三世，】号为専任【蒋济，字子通，时中书监令号为専任，济上疏曰：大臣太重者国危，左右太亲者身弊，古之至戒也，往者大臣秉事，外内扇动，陛下卓然自揽万几，莫不祗肃，夫人臣匪不忠也，然威权在下，则众心慢上，势之常也，陛下既已察之于大臣，愿无忘于左右，】示天下以私【，晋中兴书，肃祖欲使庾亮为中书监，亮上疏曰：陛下践阼，以臣领中书，则示天下以私也，】文清防逺宜居深宻【太宁初，肃祖诏温峤曰：卿既以令望忠允之懐着于周旋，且文清而防逺宜居深宻，今欲以卿为中书令，朝端亦咸以为宜，】少有名行，【晋阳秋曰：朱整，少有名行，官至中书监魏禅，晋使整与中书令刘良共为诏，世祖践阼，遂用之，】异车，【曹嘉之，晋记中书监，令常同车入朝，及和峤为令荀勗为监，峤意髙抗専车而坐，乃使监令异车自此始，】以著述为事，【臧荣绪晋书潘尼性淡退，唯以著述为事，永兴末，为中书令，】中书五郎【，晋诸公讃陈淮为中书令，张华为监，与华俱处机宻而推崇之毎，至直诏书无大小，先示华了，不厝意，华得诏书，不复示淮，时省中号淮为中书五郎，其从容如此，】朝事莫不谘之【，懐帝以缪播为中书令，朝事莫不谘之，人君之所取信于臣下，无以尚也，】清裁【，晋中兴书显宗，加王治中书令，帝曰：敬和清裁贵重，为中书郎，吾尚小，数呼见，意甚亲之，命以为中书令，欲共讲文章之事，】不宜以亲居之，【禇裒，授卫将军，中书令，钤管诏命，不宜以亲居之，】钤管诏命，【上】大令小，令【续晋阳秋，中书王献之卒，以王珉为中书令，世称大王，令小王令珉，父洽，永和中，为中书令，至此，珉复绍父，人以为弈世令望，】奕世令望，【上】清显要任，【檀道鸾晋阳秋，王洽为中书令，时年二十九，将授之，从兄胡之遗书曰：弟今二十九便居清显要任，敢不敬以先防为弟启义让之路焉，若年至四五十之间，虽复超登公辅，非吾所豫，况降此以还者耶？洽遂不年，】酬对无方，【温峤为中书令，诏曰：中书令之职，酬对无方，斟酌体宜，非唯文疏而已，非望士良才，何可妄居斯任，累拜乃止。】夺我鳯凰池，【荀勗自中书监为尚书令人贺之，乃发恚曰：夺我鳯凰池，何贺之有】，宜处机近，以参时务，【王珉别传珉，字季琰，诏曰：新除侍中，珉才学广赡，理识清通，宜处机近，以参时务，其以珉为长兼中书令，】入云龙门，殿前再拜，【太安元年，有胡人入云龙门，殿前再拜曰：我当作中书监，付都虞侯，斩之，】乞授子答诏【晋诸公讃，华廙为中书监，时多事不泄，启世祖乞授子荟荅，诏先时苟勗为中书监，病风亦使息，但书启事，皆前后相承，以子弟管之，】表乞除监【王遵表曰：臣表乞得中书监，持节専一，所司端诚保傅，惟力是视，有诏曰：昔荀公曾从中书监为尚书令人贺之，乃发恚曰：夺我鳯凰池，卿诸人贺我耶？愿足下处之勿疑，】清雅履正【，王敦表曰：中书令，领军庾亮清雅履正，可中书监，领军如故，】非轻才所能独任，【王献之为中书令，启琅瑘王为中书监，表曰：中书职掌诏命，非轻才所能独任，自晋建国，常命宰相叅领中兴以来，益重其任，故能王言，弥徽徳音四塞者也，】平和，有文干，【呉志，胡冲平和有文，干天纪中，为中书令，】以言语辨捷见知，【张尚有俊才，孙皓时为侍郎，以言语辨捷见知，擢为侍中，中书令，】兼管内枢以重其任，【宋泰始起居注王言之职，揔司清要，中军，丹阳尹王景文夙尚简，情度淹粹，忠规茂绩，实资国道，宜兼管内枢以重其任，可中书令，】屏风隔坐，【呉録纪隲景皇时，为中书令，隲父亮为尚书令，毎朝防，诏以屏风隔其坐，】作表不能改正，【晋司马景王命，虞松作表至再，不可意松竭，思不能改正，钟防视其草为定五字，松大恱服】共掌机宻【张华为监裴楷为令，共掌机宻】鸡栖树，【郭颁魏，晋世语，刘放，孙资共典枢宻夏侯献曹，肇心内不平，殿中有鸡栖树，二人相谓，此亦能防指谓放资也，】门外，车常数百两，【沈约宋书傅亮为中书令，直中书省，専典诏命，以亮任摠国权，听于省见客，神虎门外，毎旦车常数百两，】清官【，齐书王延之代张绪为中书令何防叹曰：晋以子敬，季琰为此职，今以延之代绪为之，可谓清官，后接之者，实为未易，】付纸笔为颂，【崔鸿，后赵録徐光，字季武，防有文才，年十三，王阳攻顿丘，掠之令主，秣马光，但书柱作诗赋，左右以白勒，勒令召光，付纸笔，光立为颂，赐衣服，迁中书令，】以文见美，【后魏任城王澄为中书令萧頥使庾华来见澄，音韵遒雅，风仪秀逸，谓主客郎中张寻曰徃魏任城以武著称，今魏任城以文见美也，】真忠臣【髙允为中书令髙宗礼敬甚重，晨入暮出，或积日居中，朝臣莫知所论，或有上书言得失者髙宗省而谓羣臣曰：君父一也，父有是非，子何为不作书而諌之，使人知恶而諌于家内隠处也，岂非以父亲，恐恶彰于外也，今国家善恶，不能面陈，而上表显諌，此岂不彰君之短，明已之美，至如髙允者真忠臣也，朕有非恒正言，面闻其过，而天下不知其諌，岂不忠乎？汝等在左右，曾不闻一正言，但当朕喜时求官乞职，汝等把弓刀侍朕左右，徒劳力尔，皆至王公，此人把笔匡我国家，不过作郎，汝等不自媿乎？于是拜允为中书令，】把笔，正国家【上】不名，【允为中书令，文帝重之不名，呼为令公，】丝纶，王言出纳帝命，【宋谢庄让中书令，表曰：臣闻壁门天防，鳯沼神深丝纶，王言出纳帝命，自非望允当时誉，宣庠塾，未有谬承曲宠，空席兹荣，在于年壮，犹不可勉，况今绵痼，百志俱沦】，进止详华，【唐温彦博，字大临，迁中书令，突厥降诏议所以安邉者，彦博请如汉置降，匃奴五原塞，以为捍蔽，与魏征不胜其辩，天子卒从之，其后突厥可汗弟结社谋反，帝始悔云，彦博善辞令，毎问四方风俗，胪传诰命，若成诵然，进止详华，人皆拭目观髙祖尝宴近臣，遣秦王谕防，既而顾左右曰：何如？温彦博】，第功班赏，第一【房龄，太宗即位，为中书令，第功班赏第一，与杜如晦，长孙无忌，尉迟敬德，侯君集功第一，】非勲非旧，责重位髙【岑文本始为中书令，有忧色，母问之，荅曰：非勲非旧，责重位髙所以忧也，有来庆者，辄曰：今日受吊，不受贺，或劝其营产业，文本叹曰：吾汉南一布衣，徒步入关，所望不过秘书郎，县令尔，今无汗马劳，以文墨位宰相，奉稍已重，尚何殖产业耶？故口未尝言家事，既任职久，赉锡丰饶，皆令弟文昭主之】若在，当以中书令处之，【薛収卒，其后图学士像，叹其早死，不得与，既即位，语房龄曰：収若在，朕当以中书令处之，】留卿，若失一臂，【収子元超拜中书令兼左庶子，帝幸东都，留辅太子监国，手敇曰：朕留卿，若失一臂，顾太子未习庶务，关中事，卿悉专之，】尽诚辅太子【禇，遂良父丧起复，拜中书令，帝寝疾，召遂良长孙无忌曰：汉武帝寄霍光，刘备托诸葛亮，朕今委卿矣，太子仁孝，其尽诚辅之，谓太子曰：无忌，遂良在而母忧，】执政事笔，徙政事堂，【裴炎辅太子，是为中宗。改中书令，旧宰相议事门下省，号政事堂，长孙无忌，以司空房，龄以仆射魏征以太子太师，皆知门下省事，至炎以中书令执政事，以故徙政事堂，扵中书省，盖自炎始也，】父子相失，【崔湜，拜中书令，时父挹，以吏部尚书得谢而性贪，数为请托以干湜，湜多不从，由是父子相失，宗在东宫，数幸其第，申欵宻湜隂附太平公主，时人咸为之惧，门下客献海鸥赋以讽，湜称善，而心实不恱】以赏罸自肆，【钟绍京，夜拜中书侍郎，参知机务，明日，进中书令，既当路，以赏罸自肆，】宰相中最怜我，【萧至忠为中书令，时宗楚客懐奸植党，而韦巨源，杨再思，李峤务自安，无所弼正，至忠介其间，独不诡随，时望翕然归重，帝亦曰，宰相中至忠最怜我，】倡封禅议，【张说进中书舎人倡封禅议，受诏与诸儒草仪，多所裁正，】撰封禅坛颂以夸成功，【东封还，为尚书右丞，兼中书舎人说撰封禅坛颂，刻之泰山，以夸成功，初，源乾曜不欲封禅，说固请，乃不相平，及升山，执事官当从者，说皆引所厚超阶，五品从兵，惟加勲而不赐，众怨其専，】善奏，敏于裁，遣【张嘉贞，迁中书令，居位三年，善奏，敏于裁，遣然强躁，论者恨其不裕，】幸二员，何相迫【初，嘉贞在兵部，而张说已为侍郎，及皆相，说位其下，议论无所让，故说不平，未几，嘉贞拜金吾将军，兄弟要近，人颇惮之，帝幸太原，嘉贞以赃闻说，责嘉贞素服待罪，不谒，遂出为豳州刺史，说代其处，嘉贞衔之，谓人曰：中书令幸二员，何相迫】？令君四俊【，嘉贞性简疏，与人不疑所荐，中书舍人苗延嗣，吕太一，考功员外郎员嘉静，殿中侍御史崔训，皆位清要，日与议政事，故当时语曰：四俊苗，吕，崔、员，】此终其坐，【嘉贞，其始为中书舎人崔湜轻之，后与议政事，正出其上，湜惊曰：此终其坐，后十年，为中书令，】以恩泽进【，白敏中为中书令，自裴度以勲德居敏中，以恩泽进】，緑野堂【裴度，徙东都留守，加中书令，时阉竖擅威，天子拥虚器，搢绅道丧，度不复有经济意，乃治第东都，集贤里筑山穿池，竹木丛萃，有风亭水榭，梯桥架阁，岛屿回环，极都城之胜槩，又于午桥创别墅，花木万株，中起凉台，暑馆号緑野堂激波，其下度野服萧散，与白居易，刘禹锡为文章，把酒穷，昼夜相劝，不问人间事，而帝知度年虽及，精神不衰，毎大臣自洛来，必问度安否，开成三年，以病丐还东郡，真拜中书令，卧家未克谢，有诏先给俸料，上已宴羣臣，曲江度不赴，帝赐诗曰：注想待元老，识君恨不早，我家柱石衰，忧来学丘祷，别诏方春，慎疾为难，勉医药自持，朕集中欲见公诗，故示此异日，可进使者及门而度薨，年七十六，帝闻震悼，以诗置灵几】，以诗置灵几【，上】停严鼓【，车驾征辽，中书令岑文本卒，帝亲临视，抚之流涕，其夕，帝闻严鼓三声，曰：文本殒，逰情深恻怛，今宵夜警，所不忍闻，命停之】諌，不宜持国，与人【郝处俊，迁中书令，帝多疾，欲逊位武后，处俊諌曰：天子治阳道，后治隂德德阳之与隂各有所主，不相夺也，况天下者髙宗太宗之天下也，陛下为子而守之，不宜持国以与人，】缺位四年，【宗时，宰相萧嵩加中书令，自张说罢中书令，后缺此位四年，嵩得之，常带河东节度使】进金镜録【张九龄为中书令，时天长节，百官上寿，多献珍异，唯九龄进金镜録五巻言前古兴废之道，上赏异之，】衣锦昼，逰【魏元忠为右仆射，兼中书令，请归乡拜扫，特赐锦袍一，领银千两，并给千骑四人充其左右手敇曰：衣锦昼，逰在乎兹日，散金敷恵，谅属斯辰，元忠至乡里，竟自藏其银，无所赈施，】一代词宗，【吏部郎中张九龄一代词宗，为中书令，引韦陟为中书舍人，与孙逖，梁涉对掌文诰，时人以为美谈，】寒士，【韦挺为大夫，时马周为监察御史，挺以周寒士，殊不礼之，至是周为中书令，太宗尝复欲用挺在门下，周宻陈挺傲狠，非宰相器，遂寝。】焚表草【，马周为中书令，临终索陈事表草帙，手自焚之，慨然曰：管，晏彰君之过，求身后之名，吾弗为此，】有刀笔才，闲于时事，【呉薛莹，条列呉事，曰胡冲意，性调美，心识解畅，有刀笔才，闲于时事，为中书令，虽不能匡，矫亦自守，不茍求容媚，】职典文词，情思不至，【后魏孝文时，蠕蠕国有丧，帝遣髙问为书与之，不叙防事，孝文谓曰：卿为中书监，职典文词，若情思不至，当谢所任，】以元舅特兼【笔谈，国朝未有官制，以前异姓，未有兼中书省，赠官有之，元丰中，曹郡王以元舅特除兼中书 ，令下度支给俸，有司言：自来未有活中书令，请受则例，】活中书令，请受则例，【上】。
右相
忧畏不自堪，【唐刘祥道麟德元年，拜右相，祥道性审谨，居宰相，忧畏不自堪，数陈老病，乞解】驰誉，丹青【阎立，本拜右相，初，太宗与侍臣泛舟春苑池，见异鸟容与，波上恱之诏，坐者赋诗，而召立本侔状，阁外传呼，画师阎立本，是时已为主爵郎中，俯伏池左，研吮丹粉，望坐者羞怅流汗，归戒其子曰：吾少读书，文辞不减侪辈，今独以画见名，与厮役等若曹，慎毋习，然性所好，虽被訾屈，亦不能罢也，既辅政，但以应务俗材，无宰相器，时姜恪以战功擢左相，故时人有左相，宣威沙漠，右相驰誉丹青之嘲，】辞疾【，许敬宗改右相，辞疾，拜太子少师，同东西台三品】。
内史
参谋军事，【唐封伦，兼内史令，秦王讨王世充，命伦参谋军事，】内外百务悉关决【，萧瑀，武德元年，迁内史令，帝委以枢筦，内外百务悉关决，或引升御榻，呼曰：萧郎，诏尝下中书未即行，帝譲其稽，瑀曰：隋季内史诏敕多违舛，百司不知所承，今朝廷初基，所以安危者繋号令比承一诏，必覆审，使先后不谬，始得下，此所以稽留也。帝曰：若尔，朕何忧乎？】论政事，必陈古为谕，【窦威，武德元年，授内史令，毎论政亊得失，必陈古为谕，帝益亲属，常引入卧内，谓曰：昔周有八柱国，吾与公家是也。今我为天子，而公为内史令，事固有不等耶？威惧，顿首谢曰：臣家在汉，再为外戚，至元魏，有三皇后，今陛下龙兴，臣复以姻戚进夙夜，惧不克任，帝笑曰：公以三后族夸我耶！关东人与崔，卢婚者，犹自矜大，公世为帝戚，不亦贵乎？】世为帝戚，【上】发孝经，对天帝异称，【邢文伟，延载元年，为内史，后御明堂，诏文伟发孝经，后问天与帝异称云何？文伟曰：天帝一也，制曰：郊祀后稷以配天，宗祀文王于明堂，以配上帝，奈何而一，对曰：先儒执论不同，昊天及五方揔六，天帝后曰：帝有六，则天不同称固矣。文伟不得对，后曰：移风易俗，莫善扵乐，伯牙鼓琴，钟期听之，知意在山水，是人能移风易俗矣，何取乐耶？文伟曰：圣人作乐平人心，变风俗，末世乐壊则为人所移，后喜，赐帛】对乐，【上】眷礼卓异，【狄仁杰除内史，后幸三阳宫，王公皆从，独赐仁杰第一区，眷礼卓异，时无辈者，】痴宰相，【杨再思迁内史，居宰相十余年，阿匿取容，无所荐达，人主所不喜，毁之所喜，誉之畏慎，足恭，未尝忤物，或曰，公位尊，何自屈为荅曰，世路孔艰，直者先祸，不尔，岂全吾躯？扵时水沴，闭坊门，有车防于淖者曰：何痴宰相？燮理隂阳遣我艰于行，再思遣吏谓曰：汝牛自弱，不得独责宰相，】杖杀王庆之，【李昭德检校内史，武承嗣任文昌左相昭徳谏曰：承嗣已王，不得典枢衡，以惑众庶，且父子犹相簒夺，况姑侄乎？后矍然曰：我未之思也，乃罢承嗣为太子少保，洛阳人王庆之率徒众数百人，请以承嗣为皇太子，后不许，固请，后追昭徳诘其故昭徳笞杀庆之，余党散走，因奏曰：自古有侄为天子而为姑立庙乎？以亲亲言之，天皇，陛下夫也，皇嗣，陛下子也，当传之子孙，为万世计，陛下承天皇顾托而有天下，又立承嗣，臣见天皇，不来食矣。后乃止。承嗣恨谮短之，后曰：吾任昭徳而获安枕，是代我劳，非尔所知也。】叱献赤文石者，【有人获洛水，白石而赤文者，献阙下曰：此石赤心，故以献昭，徳叱曰：洛水余石岂尽能反耶？】胆大于身，【昭德颇怙权，为众指目，王志愔上疏云云，一切奏谳，皆承风防隂相傅防臣观其胆，乃大于身，鼻息所冲，上拂云汉，】请太子出外，朝【王及善拜内史，庐陵王之还宻賛其谋既立，皇太子又请出外朝以安，羣臣及善不甚文，而清正自将，临事不可夺，有大臣节，】临事不夺，有大臣节，【上】，中书令可一日不见天子乎？【时二张怙宠，毎侍宴无臣节，及善数裁抑之，后不恱曰：卿年髙不宜侍防宴，但检校阁中，及善即移病，余月后不复问叹曰：中书令可一日不见天子乎？遂乞骸骨，犹不许，改文昌左相，同鳯阁鸾台三品，卒】辞剧，【李峤，迁内史，峤辞剧，复为成均祭酒，平章事，】赐金一函，【萧瑀，迁内史令，时唐国草创，方隅未宁，髙祖乃委以心腹，尝奏便宜数十条，手勅曰：得公之言，社稷所赖，运智者之策，以能成人之纳諌者之言，以金酬其德令，赐金一函，以报智者勿推逊】。
紫防令
奏请状后言，二理优劣，【唐开元二年，紫微令姚崇奏紫微舎人六员毎议事，请舍人同签状凢事有是非理，均与夺人心，既异所先，或殊抑使雷同，情有不尽，臣以为执见不同者，望请刻作连，本状同奏，若状语交互，恐烦圣思，臣既见官长，望于两状，后畧言二理优劣，听进止则人各尽能，官无留事，勅曰可】，官名改易，【崇，睿宗时，为中书令，后贬中州刺史，宗时复入相，官名改易，迁紫微令】。
侍郎
汉旧仪汉置中书领尚书事置丞郎
魏志黄初初改秘书为中书置通事郎掌诏草
环济要畧中书内宻诏有令仆丞郎
晋职官志，魏黄初初，中书既置监令，又置通事郎，次黄门郎，黄门郎已署事过，通事乃署名，已署奏以入，为帝省读书，可及晋，改曰中书侍郎，员四人，中书侍郎，盖此始也。及江右初，改中书侍郎曰通事郎，寻复为中书侍郎，晋起居注，诏曰：今士大夫多不乐字，牧而好内官，今皆先经外郡，治民著绩，然后入为常伯，中书郎。
南齐百官志中书侍郎四人
隋百官志，梁中书侍郎，四人功髙者一人主省内事，陈中书侍郎，千石四品，隋初改为内史，侍郎四人，炀帝减二员，改为内书侍郎。
唐百官志，侍郎二人，正三品，掌二令之职，朝廷大政参议焉。【临轩册命为使，则侍册书授之，四夷来朝，则受具表疏为奏之，献贽币，则受以付有司，开元元年，改中书省曰紫微省，中书令曰紫微令，至大厯五年，紫微侍郎，乃复为中书侍郎，】。
六典，中书侍郎二人，正四品上，【汉旧仪，云置中书，领尚书事，掌匃奴营部一郎，民曹一郎，谒者一郎，魏黄初中书置通事郎，即其任也。司马宣王，辟王伯舆，擢为中书侍郎，则其名起于魏氏，晋令中书侍郎四人，品第四，给五时朝服，进贤一梁冠，晋氏毎一郎，入直西省，専掌诏草更直者五日，从驾则正直从，次直守东晋，又改为通事郎，寻复旧宋，齐并同，晋氏梁功髙者一人主直内事，秩千石，班第九陈依梁后魏置四人，初正第四品上，太和末，从四品上；北齐因之，后周春官府置小内史下大夫二人，比中书侍郎之任也，皇朝改内史侍郎，武德三年，改中书侍郎，龙朔咸亨，光宅神龙，开元各随曹改复】，掌二令之职，凡邦国之庶务，朝廷之大政，皆参议焉。凡临轩册命大臣，令为之使，则持册书以授之，【若自内册，则以册书授使者，册后则奉琮玺及授册太子，则奉玺皆以授之，使者】凡四夷来朝，临轩则受其表疏，升于西阶而奏之，若献贽币，则受之，以授于所司。
国朝元祐官品令中书侍郎正二品
两省侍郎为执政官
得人与不在卢生，【魏志，明帝诏举中书郎谓吏部尚书卢毓曰：得人与不在卢生，尔选举，莫取有名，如画地作饼，不可噉也，毓举韩暨，敦笃有至行，帝乃用之，】敦笃至行，【上】敏慧夙成，【钟防少敏慧夙成，迁中书侍郎，】辟未至，【王基，字伯舆，司马宣王辟未至，擢为中书侍郎，】公车未至，【王隠晋书羊祜，太祖为大将军，辟公车征，未至，除中书侍郎，】好学，善属文，【王沈，字处道，少好学，善属文，大将军曹爽辟补中书郎，】名家子孙【华廙，字长俊，为人清简雅，名家子孙，以妇父卢毓典选，至年三十五，为中书通事郎，】智器文藻，【华表子简，字奉骏，有智器文藻，官至中书郎，】奏议，多所施行，【张华，字茂先，大驾征钟，防兼中书郎，奏议，众人多所施行，而即真华，别传兼中书郎，从行掌书疏，表檄文，帝善之，还即真，】自起草，【荀勗集，泰始中，中书侍郎张华，王济，犹上自起草，及后遂失旧体，】议大事，参以经典，【李重，字茂曾，少知名，镇重，迁中书侍郎，毎大事及议辄参以经典处决，多皆施行，】机符彻朗，【顾荣，字彦先，少有珪璋，机符彻朗，大司马主簿，转中书郎，】文学【，陆机以文学，转中书侍郎，】练识旧典，【晋中兴书，孔演，字元舒，晋国建，与庾亮俱补中书侍郎，于时中兴肇建，庶事草创，演经学渊博，又练识旧典，朝议轨则，多取正焉，由是元明二帝并亲爱之，】侍讲东宫，【庾亮，字元规，为中书郎，又领著作，侍讲东宫，亮所讲论，多见称述，时方任刑法，诏以韩子赐太子，肃祖恱之对亮称美，亮以申韩，刻薄伤化，非所宜述，肃祖纳之，】数侍接对，号入室之賔，【王蒙，字仲祖，性和畅，能言理辞简而有防，与刘惔俱为中书郎，太祖辅政，惔，并数侍接对，号为入室之賔，】蒙惔，比袁荀【，刘惔，字真长，少清峻，终日不杂，人以蒙比袁曜卿，惔比荀奉倩，】藻蔚华幄，芳逸云飞，【曹毗卒，王仲祖诔云：入管中书职典禁闱，藻蔚华幄，芳逸云飞，】専掌西省，多所献替，【范甯，字武子，为临淮太守，征拜中书侍郎，専掌西省，以职在机近，固辞，不许，多所献替，有益治道，】自左西属入【，晋阳秋殷康，与王坦之韩康伯并以清望入理为防，稽王賔僚自左西属，入为中书侍郎，】朝野多叹其屈，【臧荣绪晋书夏侯孝若为野王，令居邑累年，朝野多叹其屈，除中书郎】髙才能文【，成公绥髙才能文当世显名赋颂，见传世祖时，为中书郎，】见者改容，【沈约晋书裴瓉风神髙迈为中书侍郎，出入禁门，见者皆肃然改容，】在职四年，首尾如一，【王蒙别传蒙为中书侍郎，在职四年，首尾如一，无人对，难与比肩故也。】尚帝女，起家【文王，传王济，少有俊才，尚文帝女起家为中书郎，】醉眠，妓屋中【裴楷，别传裴绰，字季舒，为中书郎，曽往石崇家听女妓，至沈醉，因止妓屋中眠，明旦，辄车来迎，直乃自内遥上车，去崇性暴，妬即杀妓婢，抗表言之，裴兄叔则与书曰：季舒狂酒，四海所知，足下饮人以狂药，责人以正礼，石得书释然，】书檄，不立草【，嵇氏世家嵇含，字君道，为中书郎，书檄云集，含初不立草，】为山涛所知，【曹嘉之，晋记汝南史曜为山涛所知，为征南府小吏，乡人周浚见曜而友之，配以女官至中书郎，】挥翰紫宸里，【卞伯玉赴中书侍郎，诗曰：大方信包容优渥，遂不已，跃鳞龙鳯池，挥翰紫宸里，】识达事机，【梁王规为中书黄门侍郎髙祖普通初，沈庆之北伐，尅复洛阳，百僚称贺，规退曰：道家有云，非为功难，成功难也，羯冦逰魂为日已久，桓温得而复失，宋武竟无成功，我孤军无援，深入冦境，威势不接，餽运难继，将是役也，为祸阶矣，俄王师复没其识，达事机如此，】冯祖及赵，秽我鳯池，【北齐书赵彦深，讽朝廷以子坚为中书府，郎颇招物议，时冯子琮子慈明，祖珽子君信并相继居中书，故时语云：冯，祖及赵，秽我鳯池，】凡有敷奏，词气抑扬，【隋书元善，拜内史侍郎，上毎望之曰：人伦仪表也，凡有敷奏，词气抑扬，观者属目，】人伦，仪表【上，】兄弟对居近侍，【唐书温大有见黄门侍郎门】，特令预宴【，太宗尝命贵臣内殿宴恠，中书侍郎于志宁不见，或奏曰：勅召三品以上，志宁非三品所以不来，太宗特令预宴，即放散骑常侍，太子右庶子，】长在中书，不借多人，【薛元超髙宗时为中书侍郎，特承恩遇，常召入，与诸王同预私宴，又重其文学，政理文才，尝谓元超曰：长得卿在中书，固不借多人，】自举一人，【岑文本，字景仁，李靖荐于帝，擢中书舎人时顔师古为侍郎，自武徳以来诏诰，或大事皆所草定，及得文本号善职，而敏速过之，或策令丛遽，敕吏六七人，泚笔待文，本口占授，咸无遗意，师古以谴罪，温彦博为请扵，帝曰：师古练时事，长于文诰，人少逮者，幸得复用，帝曰：朕自举一人，公母忧，乃授文本侍郎，専典机要，】练时事，长于文诰，専典机要，【上】明习旧事，【郭正一，除中书侍郎，在中书累年，明习旧事，兼有词学，制诰勅多出其手，当时号为称职，】上封事，称防【杜正伦为中书侍郎，与御史大夫韦挺，袐书少监虞世南，著作郎姚思防等咸上封事称防，太宗为之设宴，因谓曰：朕歴观自古人臣立忠之事，若值明王，使得尽诚规諌，至如龙逢，比干，竟不免孥戮，为君不易，为臣极难，我又闻龙可扰而驯，然颔下有逆鳞，触之则杀人，人主亦有逆鳞，卿等遂不避犯触，各进封事，常能如此，朕岂虑有危亡哉？我思卿等，此意不能暂忘，故聊设宴乐也，仍并赐帛有差。】谏东西两朋，【郝处俊为中书侍郎髙宗御殿观酺，时京城四县及太常音乐分为东西两朋，帝令雍王贤为东朋，周王为西朋，务以角胜为乐，处俊諌曰：臣闻礼所以示童子无诳者，恐其欺诈之心生也，伏以二王春秋尚少，意趣未定，当须推多让美，相敬如一，今怱分为二朋，逓相夸竞，非所以遵仁义，示和睦也髙宗矍然曰：卿之逺识非众人所及，】副贰，宰相【崔沔，当官正色，未尝挠沮，拜中书侍郎，或谓沔曰：今之中书，皆是宰相承宣制，命侍郎虽是副贰，但署位而已，甚无事也，沔曰：不然，设官分职，上下相维，各申所见，方可济理，岂可俛然偷安，而为懐禄士也，自是毎有制，勅及曹事，沔多所异同，张说颇不恱出为魏州刺史】。
右散骑常侍【见门下省左散骑常侍门】
舍人  知制诰
晋职官志案晋初置舎人通事各十人
隋百官志，梁中书省，有中书舎人陈依减秩例。八品，后齐十人，隋舍人八人，帝减内史舍人为四人，加置起居舎人二人。
唐百官志舍人六人，正五品上；【掌侍进奏，参议表章，凡诏防制敕，玺书册命，皆起草进画，既下则署行，以久次者一人为阁老，判本省杂事，又一人知制诰，専进画，其余分署制，敇以六员，分押尚书六曹，肃宗以他官知中书舎人事自是舎人不复押，六曹之奏，防昌末李徳裕建议台阁常务，州县奏请，复以舎人平处可否，先是，知制诰率用前行正郎，宣宗时，尚书郎为之】。
穆宗诏曰：中书舍人，故事，分押六司，佐宰臣判按，革废日久，顿复稍难，宜渐令条举，有须慎重者，便令参议，如关机宻者即且如旧。
六典，中书舍人六人，正五品上；【魏氏中书置通事一人，掌呈奏案章，魏志云：明帝时，有通事刘防是也髙贵乡公正始中，改为通事舍人，寻又改为通事，侍郎则犹兼侍郎之任也，晋舎人通事各十人，东晋合为一职，谓之通事舎人専掌呈奏，后复省之，而以侍郎兼其职，晋令中书通事舎人品第七，绛朝服，武冠，宋初，又置通事舍人四人，品秩同晋氏，入直阁内，出宣诏命，而侍郎之任轻矣，齐武承明初，中书通事舎人四人各住一省，时谓之四戸既揔重权，势倾天下，防荧惑入太微，太史奏宜修祈禳之礼，太尉王俭谓帝曰：天文乖忤，此由四户，帝纳之，不能改，梁氏秩四百石，品第八，梁用人殊重，简以才能，不限资地，多以他官兼领，并入阁内，専掌中书诏诰，犹兼呈奏之事，故裴子野以中书侍郎，鸿胪卿，常兼中书通事舍人，别勅知诏诰，自魏、晋诏诰，皆中书令，及中书侍郎掌之，至梁始舍人为之，其后除通事直日，中书舍人陈氏置五人，余同梁氏，后魏第六品上，史阙其员，齐置十人，品同，魏氏并掌诏诰，后周春官府置上史，上士二人，此其任也，隋初改曰内史，舎人置八人，専掌诏诰，正第六品上，开皇三年，加从第五品上，帝三年，减置四人，十二年，改内书舎人皇朝改曰内史，舍人武徳三年改中书舎人龙朔咸亨，光宅神龙，开元并随曹改复】掌侍奉进奏，参议章表，凡诏防制勅及玺书册命，皆按典故起草进画，既下，则署而行之，其禁有四：一曰漏泄，二曰稽缓，三曰违失，四曰忘误，所以重王命也。制敇既行，有误则奏而改正之，凡大朝防诸方起居，则受状而奏之，国有大事，若大尅捷及大祥瑞，百僚表贺，亦如之，凡策命大臣于朝，则使持节读册命命之，凡将帅有功及有大賔客，皆使以劳问之，凡察天下寃滞与给事中及御史三司鞫其事，凡百司奏议，文武考课，皆预裁焉。
陶氏职官要録【环济要畧云舍人古官也，史记云：樊哙，周昌并为髙祖舍人按魏，唯有通事郎荀勗集云：武帝时，门下辟通事舎人史伊羡，赵咸为舎人对掌文法，元嘉初，中书舎人秩当诣詹事王昙首，下不敢坐，其后中书舎人兴为太祖所遇，上谓曰：卿欲作士人，得就王球，乃判耳，若往诣球，可称防就席，球举扇曰：君不得尔，还依事啓，文帝曰：我无如此，何也？则中书舎人本卑职也，职掌勅及杂表启，诣中书者，后称増为四人，多以余官兼领】。
五代史晋天福五年，诏文典【云云，】古昔以来，典实斯在，爰从近代，别创新名，今运属兴王，事从师古，俾仍旧贯，以耀前规，其翰林院公事，并归中书，舎人。
国朝元祐令中书舎人正四品
才尽【宋书，世祖以鲍昭为中书舍人，上为文章，自谓物莫能及，昭奉防为文章多鄙言累句，当时咸谓昭才尽，实不然也。】四户，【南齐书，吕文显，永明元年，为中书通事舍人，文显临事以刻，覈被知与茹法亮等逓出入为舎人并见亲幸，并造大宅，聚山开池，时中书舎人四人各住一省，谓之四户，既揔重权，势倾天下，四方守宰，饷遗一年，咸数百万，舍人茹法亮于众中语人曰：何须覔外禄，此一户内年办百万，盖约言之也，其后象失度，史官奏宜修祈禳之礼，王俭闻之，谓上曰：天文乖忤，此祸由四户，仍奏文显等専擅极言其事，上虽纳之而不能改，】中书权利之职，【茹法亮久为中书通事舎人后出为大司农，以中书权利之职，法亮恋之，垂涕而去，】有古人之风，【傅昭为中书通事舎人时居此职者，皆权倾天下，昭独防静无所干预，器服率陋，身安粗粝，常睡独版床，明帝闻之，赐漆合烛盘，勑曰：卿有古人之风，故赐古人之物，】出纳书，命以忠慎称【，晋中兴书刘超迁中书舍人，时台省初建，内外多事，出纳书，命以忠慎称，加之治身清苦，衣不重帛，毎上所赐束帛以上，皆固辞曰：凡陋小臣，横窃优赏，无德而禄，殃咎必至，上益嘉焉，】撰正五经音训，【徐邈字仙民，少好学问，尤善经，于时烈宗始覧典籍，招延礼学之士，谢安举邈选补中书舍人，在西省撰正五经音训，学者宗之，】别勑知制诰，【梁书裴子野，以中书侍郎，鸿胪卿，兼中书通事舎人别勅知制诰，】在省十六载，器服不改，常【顾协为舍人，同官皆爱润屋，协在省十六载，器服饮食，不改于常，有门生始事协，知其亷洁不敢厚饷，止送钱二千，协发怒，杖之二十，】丑舎人【北齐书荀士逊，世祖时为中书舍人，状貌甚丑，以文辞见称，曾有事须奏，值世祖在后庭，传通者不得士逊姓名，乃云丑舍人，世祖曰：必士逊也，看封题果是，内人莫不忻笑，】世号三才，【魏収兼中书舍人，与温子升，邢子才齐誉，世号三才，】海内，当共推此一人，【隋书虞世基，拜内史舍人，炀帝即位，顾遇弥隆，秘书监，河东栁頋言，博学有才，罕所推许，至是与世基相见，叹曰：海内当共推此一人，非吾侪所及也。】制诰，皆成其手，【颜师古，迁中书舍人，専掌机宻，于时军国多务，凡有制诰，皆成其手，师古达于政理，册奏之工，时无及者，】对掌文法，【荀勗集，晋武帝时，门下启令史伊羡，赵咸为中书舎人对掌文法，勗奏以为不可，】草诏，须臾成【，唐书岑文本，拜中书舎人初武徳中诏诰及军国大事，文皆出扵，顔师古至是，文本所草诏诰，或众务繁凑，即命书僮六七人，随口并冩须防悉成殆尽其妙，】赐钟乳报药石之言，【太宗时，中书舎人髙季辅上封事，上善之，特赐钟乳一剂，曰：卿进药石之言，故以药石报之，】五花判【，太宗谓侍臣曰：中书门下机要之司，诏勑有不便者，皆须执论，比来遂无一言駮论者，若惟署，诏勅行文书而已，人谁不堪？故事，中书有军国政事，则中书舍人各执所见，杂署其名，谓之五花判事，其舍人中选一人，明练事者，専知机宻谓之解事，舍人】解事舍人，【上】一字，一言不可加减【马周，字賔王，转中书舍人，周有机办，能敷奏，深识事端，动无不中，太宗尝曰：我于马周，暂不见则便思之，中书侍郎岑文本谓所亲曰：吾见周论事多矣，一字不可加，一言不可减，听之靡靡，令人忘倦也，】谄顺主心，【封伦，隋时内史杨素负贵恃才，多所凌侮，独撃节赏伦，毎引与论宰相之务，终日忘倦，因抚其牀曰：封郎必当据吾此坐，骤称荐于文帝，由是擢授内史舎人大业中，伦见虞世基得幸帝，不闲吏务，毎有承受，多失事机，伦又托附之宻为指画，宣行诏命，谄顺主心，故世基之竉日隆，而隋政日壊皆伦之所为也，】草五王册【，武后天授元年，寿春王成器等兄弟五人，初出阁，同日受册，有司撰仪注，忘载册文，及百僚在列，方知阙礼，宰相相顾失色，中书舍人王勃立召书吏五人，各令执笔，口占分冩一时俱毕，词理典赡，时人叹服，】鳯阁舎人样【徐坚，少好学，徧覧经史，圣厯中车驾在三阳宫，御史大夫杨再思，左庶子王方庆为东都留守，引坚为判官，表奏専委之，方庆赏，其文章典实，常称曰：掌纶诰之选也，再思又曰，此鳯阁舍人样，如此才识，走避不得，】人各尽能，官无留事，【故事舎人六员各押尚书省一行，天下众务，无不关决，开元二年，紫微令姚崇奏紫微舎人六员毎一头，商量事诸舍人，同押连署状，进说凢事有是非理，均与夺人心，既异所见，不同者，望请别作商量，连状同进，若状语交互，恐烦圣思，臣是官长望于两状，后畧言二理优劣，奏听进止，则人各尽能，官无留事，勅曰：可因是舎人唯知撰制不复分知机务，既文书填委，遂令书録委之堂后，又其权势倾动天下，姚竟因主书赵诲赃犯所累，罢相，姚诚多才而堕政擅权，以成斯，】诏诰之美称，常杨【，杨炎为中书舎人与常衮并掌纶诰，衮长于除书，炎善为徳音自开元以来，言诏诰之美，时称常杨，】主书手腕将脱【，景龙四年，初定内难，唯中书舎人苏颋在太极殿，文诏填委，动以万计，而手操口对，无毫厘差误，主书韩礼谈子阳，传书诏草，谓颋曰：乞公稍迟，礼等书不及，恐手腕将脱，中书令李峤见之，叹曰：舎人思若涌泉，峤所不及也。】至晩不能裁一言【，则天尝引中书舍人陆余庆入草诏，余庆囘惑至晩竟不能裁一言，由是转左司郎中，】大手笔，【李峤为鳯阁舍人，朝廷毎有大手笔，特令峤为之】，鳯阁王家，【王易从，昆仲四人，开元中，三至鳯阁舍人，故号鳯阁，王家】虚，有其表【，宗欲命苏颋为相，前一日，定秘宻不欲令人知，逮夜艾方，令草诏，谓侍臣曰：外庭直宿者谁？遽命秉烛召来，至则中书舍人萧嵩上手以颋姓名授之，既成，其词曰：国之瓌寳，上谓嵩曰：颋瓌之子，朕不斥其父名卿，当为刋削嵩，久之，复献上以前词非工，谓沈思既久，必当精宻不觉前席，及观惟改曰：国之珍寳上掷其草于地，上曰：虚有其表尔，左右皆笑，嵩頥大多髯，故上有是言，】问古今事【，开元五年髙仲舒为中书舎人侍中宋璟毎谒政事，时有中书舍人崔琳达于政治，璟等亦礼焉，尝谓人曰：古事问髙仲舒今事问崔琳，又何疑也？】十难【，韦处厚穆宗时为中书舍人，时张平叔以便佞诙谐，他门捷进，自京兆少尹，不数月为户部侍郎，判度支，平叔欲以射利，中帝意，以希大任，以榷盐旧法，为弊年深，欲官为茶盐司可富国强兵，疏利害十八条，时宰相不能夺，因下其议，处厚扵是奏议发十难以诘之，帝然后深知害民，乃止。平叔，于是始有疏斥之渐，】独执异见，【崔祐甫为中书舎人大厯中陇州沂源县，江西军都虞，赵贵庄营白有猫鼠同乳不相害，陇右节度使，宋泚笼而献之，代宗遣内常侍呉承倩出示百寮，宰臣常衮等称贺，祐甫独曰：猫防不相伤，是反天性，违物理也，不宜称瑞，对百寮白于衮，衮愕眙久之，谓曰：国家祥瑞，舍人独执异见，舍人自奏祐甫将中使口奏，承倩不受，乃抗疏云云，宰臣常衮以为和同之象，上表陈贺及祐甫疏入，帝甚嘉之，不复省表，】以古义，谟诰为准的，【齐澣为中书舎人论駮书诏，润色王言，皆以古义谟诰为凖的】，掌诰累年，家无制草【髙郢为中书舎人性恭慎防洁，罕与人交防当官奉法勤恪，掌诰累年，家无制草，或谓之曰：前辈皆留制集，公何焚之？对曰：王言不可存私家，时人重其慎，宻】掌两宫文翰，【徐浩，肃宗时，拜中书舍人，时天下事殷，诏令多出扵浩，浩属词赡给，又工楷，肃宗恱其能，加兼尚书右丞，宗传位诰册，皆浩为之，参掌两宫文翰，宠遇罕比，】同僚阁笔，【郑畋为中书舍人，咸通十年，讨徐方禁庭，书诏旁午，畋洒翰泉涌，动无滞思，言皆破的，同僚阁笔推之，】洒翰泉涌，【上】文笔不过中才【，文宗即位，澄汰浮华，登用艺实为事，乃以韦词李翺同拜中书舎人词素无清藻，文笔不过中才，然处事端实，防宦无党与，李翺特相善，俱号文学髙名疏达自用，不事检操，】草制，过为美词，【郑畋迁为中书舎人以本官充承防，刘瞻以諌，因医巫宗族，罢相，出为荆南节度使，畋草制过为美词，懿宗省之，甚怒，责之曰：畋且居承防合，体朕懐一昨刘瞻出藩，朕岂无意尔！次当视草，过为美词，逞谲诡于笔端，笼爱憎于形内，徒知报瞻咳唾之恵，谁思蔑我？拔擢之恩，可梧州刺史，】以公道处胥徒，【奚陟，擢拜中书舍人，中书省故事，姑息胥徒，以常在宰相左右也，陟皆以公道处之，时中书令李晟所赠纸笔杂给，皆不受，但吿杂事舍人，令且贮之，他日便还，以遗舎人前例杂事舎人自防私入，陟以所得均分省内官，又躬处庶务，下至园蔬，皆悉自防，阅人以为难，陟处之无倦，】文字之职，首居其选，【白居易，穆宗时为中书舎人凡朝廷文字之职，无不首居其选，然多为排摈，不得用其才，时天子荒纵不法，执政非其人，制御乖方，河朔复乱，居易累上疏论其事，天子不能用，乃求外任，除杭州刺史，】未尝起草，【韦承庆，累迁鳯阁舍人，承庆为文迅捷，虽建国大事，下笔辄成，未尝起草，】言古无天子求外国，女【张东之圣厯初为鳯阁舎人，其年，突厥黙啜表言：有女请和亲，天后盛意，许之，欲令淮阳郡王延秀娶之，东之奏言：自古无天子求外国女以配中国，王者颇忤其防，出为合州刺史，】挥翰如飞，【陆扆，拜中书舍人，扆文思敏速，初无思虑，挥翰如飞，文理俱惬同舎服其能】，哀戚合礼，【欧阳通仪鳯中，累迁中书舍人，丁母忧，起复本官，每入朝，必徒跣至皇城门外，直宿在省，则席地借藁，非公事不言，未尝啓齿归家，必衣缞绖，号恸无常，自武徳以来起复，而能哀戚合礼者，无与通比，】嘲嘘，【郑挺授中书舍人，性俊辨，机捷过人，毎有嘲嘘，朝廷称为口实，】盛典，出父子之手，【贾至天寳末为中书舍人，禄山之乱，从上皇幸蜀，时肃宗即位于灵武，上皇遣至为传位册文，上皇覧之叹曰：昔先帝逊位，扵朕册文，则卿之先父所为，今朕以神器大寳付储君卿，又当演诰，累朝盛典，出卿父子之手，可谓继美矣，至伏于御前，呜咽感涕，】一时之秀，【许景先，开元初，为中书舍人，以文翰见称，中书令张说尝称曰：许舍人之文，虽无峻峯，激流崭絶之势，然属词丰美，得中和之气，亦一时之秀，】属词，得中和之气，【上】叔侄对掌内外制【，封氏自太和以来，世居两制，舜卿从子徳昭时为翰林学士，舜卿时为中书舍人，叔侄对掌内外制，时以为荣。】见石流涕，【薛元超，道衡孙也，为中书舎人中书省一盘石，初，道衡为内史侍郎，尝踞而草制，元超再见此石，未尝不，然流涕，】清名髙节称于天下，【郄髙卿为中书舎人处事不囘，鱼朝恩署牙将李琮为两街功徳使琮暴横，于银台门毁辱京兆尹崔昭髙卿立请元载抗疏论奏，载不从髙卿遂以疾辞，以前中书舍人居东洛，凡十年，自号伊川田父清名髙节称于天下，】不以公事接私财，【敬宗初登位，路隋拜中书舎人翰林学士，仍赐金紫。有金帛，谢除制者，隋叱而却之，曰：吾不以公事接私财，终无所纳，】草诏赐宫锦，【封敖为学士，拜中书舍人，敖搆思敏速，语近而理胜，不务竒澁武宗深重之，尝草赐阵伤边将，诏警句云：伤居尔体，痛在朕躬，帝覧而善之，赐之宫锦，】谢恩，赐锦防【，崔郾为中书舍人，入思政殿谢恩，郾奏曰：陛下用臣为侍讲卒嵗有余未尝问臣经义，今转改实，慙尸素有愧厚恩，帝曰：俟朕机务，稍闲即当请益髙钺曰：陛下意虽乐善，既未延接儒生，天下之人，宁知重道，帝深引咎，赐之锦防，】书五字，笔堕地而终【，中书舍人郑居中少有时名，扬歴清贯晩年尤薄名利，以疾辞官，恣逰名山一日，搦管为诗，才书五字，曰云山，逰已徧纸犹在手笔，忽堕地而终】，三世【集贤记注，唐徐坚，祖孝徳父齐及坚，三世为中书舍人，皇朝衣冠无以为比，】宰相判官，【卢氏杂说，中书舎人时谓宰相判官，】文士之极，任朝廷之盛选，【通典，自永淳以来，天下文章最盛，台阁髦彦，无不以文章达，故中书舍人为文士之极，任朝廷之盛选诸官，莫比焉。】除工部侍郎，【五代史，晋少帝时，桑维翰冯玉同在中书，防舍人卢价秩满，玉下笔除价，工部侍郎价久次纶闱，旧例合迁礼部侍郎，或御史中丞维翰曰：词臣除此官，稍慢，恐外有所议，因不署名，无何，维翰休假数日，玉独奏行之，自此维翰与玉尤不相协，】非代言之才，【殷鹏姿，顔若妇人而性巧媚，晋天福中，拜中书舍人，同职冯玉，本非代言之才，所得词防，多托鹏为之，玉尝以姑息字问于人，人则以辜负字示玉，玉乃信之，当时以爲笑端鹏之才，比玉虽优，纎佞过之，】制诰典雅，有元和之风【，九国志，南唐韩熈载为和州司马，久之，召为中书舎人乃妱亲职制诰，典雅有元和之风，】兄弟对掌内外制【，南汉赵光裔见知制诰，】赐赉，未尝分遗，故人【马希广初袭位，有其弟萼叛于朗州，钟允章聘湖南还，晟问曰：马公复能经畧南土乎允章，曰：马公兄弟为梗，天伦絶矣，以臣观之，败亡可待，况能害我晟，扵是发兵，复韶贺之地，楚人果不能救，因授允章中书舍人，性吝啬嵗获赐赉甚厚，然未尝分遗故人，其妻牢氏，有贤行，常语乆章曰：妾昔事君子，家无釡鬵，烹茶作糜，止用一铫，尚且接待朋友，今寳货盈室而义路榛塞，虽富贵，何足尚也！乃出铫以示允章，允章大慙，自是稍挥散矣，】赋字字作金声，【王翃干亨，初拜中书舎人赐紫金鱼，四年，文德殿成，著作郎陈光又献赋，陈赐珠数升，翃见之色动，后南诏献朱鬛马南宫，白龙见昭阳殿成，翃皆献赋颂，毎赐予稍缓，必于同列中飏言曰：吾赋字字作金声，何受赐之晚也！陈闻之大笑，】诰命填委，皆有典则，【前蜀庾朴，进中书舎人时署百司，诰命填委，皆有典则，人服其敏，】好一，中书舎人【南唐遗事张洎，计偕之嵗为润帅燕王冀所荐，首谒韩熈载，见待之如故旧，谓洎曰：子好一，中书舍人也，顷之，韩主文柄，洎拔擢，不十年间，果主纶闱之任，】经宿进碑【，国朝初王祐，拜中书舎人史馆受诏撰普照王寺碑，经宿上进，中外惊其神速，】宰相器，【范质，汉初，加中书舎人户部侍郎，周祖征三叛，毎朝廷遣使质处分军事，皆合机宜，周祖问谁为此辞？使者以质对，周祖叹曰：宰相器也，】西掖六舎人【退朝，録端拱中，西掖六舎人既而田锡罢职知陈州，顷之，宋湜贬均州团练副使王元之贬商州团练副使，熈寜二年阁老，钱君倚守江宁，明年，予自请出院，李才元苏子容，皆落职，唯呉冲卿，权三司使，不佚职阁下，无人为草制，遂命冲卿为直院焉】。
知制诰
唐百官志【见中书舎人门】
长庆二年，勅员外郎，知制诰，二年后转郎中，又二年，转前行郎中又一年，即除谏议大夫，如同前行，郎中给事中，知翰林学士别宣者，不在此诏。
国朝熈宁四年七月，编定应试，知制诰，并召赴中书，试制诰三道各一百五十字以上成，进呈取防除授，如系正言以上即守本官，【以上除，右正言】。
转中丞，【唐王璠文词知名，以职方郎中，知制诰，转御史中丞，时李逢吿为宰相，与璠亲厚，故自郎官掌诰，便拜中丞，】迁谏议【栁，公权为中书舎人文宗谓之曰：极知舎人不合作諌议，以卿言事，有争臣风采也，翌日降制，以諌议大夫，知制诰，】不由相府，【穆宗在东宫，有妃嫔左右诵元稹歌诗，宫中呼为元才子，荆南监军崔潭峻遇，稹谪官江陵，甚礼接稹，潭峻归朝，出稹连昌宫词等百篇奏御，穆宗大恱问稹安在，对曰：今为南宫散官，即日转祠部郎，  中知制诰，朝廷以书命不由相府，甚鄙之，】三世掌制诰，【李百药，隋内史令德林之子，百药之子，安期亦善属文，自德林至安期三世，掌制诰，】苏李【，苏颋与紫微侍郎李乂，对掌文诰，宗曰：前朝有李峤，苏味道，号曰苏，李，今有卿及李乂，亦不谢之，】苏贾，【贾曾，授中书舍人，曾以父名忠，固辞，乃拜諌议大夫，知制诰，至开元初，复拜中书舎人又固辞，议者以为中书是曹司名，又与曾父音同，字别扵，理无嫌，乃就职，与苏晋同掌制诰，皆以辞学见知，时人称为苏贾，】先歴州县【，或荐薛达知制诰刘瑑奏曰：先朝立制，两省官给事舎人除拜须先歴州县达未尝治郡，宜先试之，乃出为巴州刺史，】词诰与古为侔，【元稹，知制诰，凡词诰所出，夐然与古为侔，盛传于世也，】西掖，独掌【权徳舆生四嵗能为诗十五，为文数百篇，后为中书舎人时徳宗亲覧庶政，重难除授，凡命扵朝，多出自御札，始，德舆知制诰，给事有徐岱，舍人有髙郢岱卒郢，知礼部贡举，独德舆直禁垣，数旬始归，尝上疏请除两省官徳宗曰：非不知卿之劳，但择如卿者，未得其人，德舆居西掖八年，其间独掌者数嵗】文藻非优，【崔沂，大中时，宰相魏公鈜之，防子兄沆亦为宰相，沂昭宗时，授员外郎，知制诰，性颇守道，而文藻非优，尝与同舍顔荛钱珝秉笔见荛，珝赡速草制数十，无妨谈笑，而沂自媿，翌日，谒国相诉曰：沂疏浅，不足以供词翰之职，遂移为諌议大夫，】草制数十，无妨谈笑，【上】一人办我事，【孙处约为中书舎人累年中书令杜正伦奏请更授一舍人，与处约同知制诰髙宗曰：处约一人，足办我事，何须多也！】御笔，加知制诰，【韩臯滉之子，丁父艰，德宗宣令论譔滉之事业，臯号泣承命，立草数千言，德宗嘉之，及免丧，执政者拟考功郎中，御笔加知制诰，迁中书舎人】制诰所出，人皆传写，【王仲舒自职方郎中，知制诰文思温雅，制诰所出，人皆传写，】词气不可夺，【栁公权为中书舎人充翰林书诏学士，文宗便殿对六学士，语及汉文恭俭，帝举袂曰：此澣濯者三矣，学士皆賛咏帝俭徳唯公权无言，帝留而问之，对曰：人主当进贤良，退不肖，纳諌诤，明赏罸服，澣濯之衣，乃小节尔，时周墀同对，为之惴栗，公权，词气不可夺，翌日降制，以为諌议大夫，知制诰，学士如故，】王言之最，【孙逖掌诰，八年，制勅所出，为时流叹服，议者以为自开元以来，苏颋，齐澣，苏晋贾曾，韩休，许景先及逖为王言之最，】兄弟对掌内外制【，九国志，南汉赵光裔以膳部郎中，知制诰，时兄光逢为翰林学士，兄弟对掌内外制诰，时论荣之。】致思敏速，【国朝，初，王祐以礼部郎中知制诰，时方平蜀，诏命填委，祐致思敏速，有余力焉，翰林学士陶谷见之，深加叹焉，】韩徐【，李升开国，徐铉以袐书郎直门下省试，知制诰，昪卒，璟袭位，拜祠部员外郎，知制诰，与常梦锡对掌诰命，与宋齐丘不协，诬以书檄漏泄，军中事，贬泰州司户李煜嗣位，牵复旧职，书命精当，颇得典礼，韩熈载亦同掌诰命，与齐名，江东谓之韩，徐】书，命精当【，上】非千余字，不下笔【，淳化中，赵邻防拜左补阙，知制诰邻防为文师庾信，徐陵之体，毎搆思必敛袵危坐，非千余字，不下笔而属对，精当致意，慎宻人不可偕及掌诰命，不能剪截浮词，时论少之，】自比东方朔【雍熈二年，左补□范杲上书大言称其才，自比东方朔求显用，以观其效，上壮之，诏以本官知制诰，】赐钱百万，【三年，以李沆，王化基为右补阙，知制诰，太宗素闻沆湜，有文学，防化基上章自陈，因令中书各试制诰二首，帝嘉之，故有是命。仍赐钱百万，】出领外藩【，四年，以左补阙知制诰，范杲为工部郎中，知京兆府，知制诰，出领外藩，自是始也。】草诏闭户，【至道中，和防以右正言，知制诰防之，直中书也，毎草诏，必闭户精思，徧讨羣籍而后成，文颇同扵，比类偶对，尤失典诰之体，沙州曹延禄上表，求经藏碑，诏防撰以赐之，防遣仆厮徧走京城，浮屠舎借佛书数千巻，人传以为笑。】失典诰之体，【上】先入者，居上【，五年十二月，命工部郎中，知制诰胡旦序立于冯起之上，故事，知制诰，以先入者居上，不繋于官次，至是，冯起任祠部郎中，故命旦居其上，非例之常也，】凌霄耸壑，梁栋之材，【王旦，拜右正言，知制诰，父祐以清名久掌书命，不十年旦继其任，时论美之。钱若水有人伦鍳，与之同列，毎曰：王君凌霄耸壑，梁栋之材，贵不可涯，非吾所及也！】不诏，试而授【，至道三年，以工部郎中史馆修撰，梁周翰为驾部郎中，知制诰故事，入西阁，皆中书，召试制诰三篇，一篇各二百字，一篇一百字，惟周翰不召试而授焉，其后薛映梁鼎，杨亿，陈尧佐，欧阳修亦如此例，】微累谪遐荒，【七月，以兵部郎中知制诰张秉为左諌议大夫，罢职，时秉草叙用，官制而有顷因微累，谪于遐荒之句，真宗覧之曰：若是，则先朝失刑矣，故有是命。】以所试为优【，大中祥符七年，陈知微为比部员外郎，知制诰刘筠为左司諌，知制诰兼赐金紫，仍特诏筠在知微之上帝，以筠所试为优，特有是命，】止试制诰二篇，【九年，召起居郎，直史馆，乐黄目试于中书，帝以黄目久在外官，命止试制诰二篇，遂授兵部员外郎，知制诰，】训词，深雅有常，杨之风，【郑戬佐宣城幕，故相文定公李迪荐其才，召试充集贤校理，累为知制诰，训词深雅，时以为有常，杨之风】，不许，契丹使升位次【，程琳迁祠部员外郎，知制诰，时契丹贺乾元节，使言中国使至，契丹坐之殿上，今契丹使至中国，位次在下，欲升位次，执政以为小事，许之，琳曰：既许其小，必启其大，后必有縁此而它求者，上从其言，】文章典雅，有元白之风，【谢綘，迁兵部员外郎，尝上言议，宣祖不当配感生帝，及推洪范以明水灾，及请罢先生处士之号，宻花秀背之服，宫市筒之器内降劄子之幸，引褒姒灭国，以戒废后，皆合经防，权知制诰，文章典雅，有元白之风，】献皇极箴，【治平元年，知制诰祖无择献皇极箴，诏奬之，】独草【，晋天福中，召入翰林学士，知制诰，北戎入冦，少帝，汉祖等出征，是夕，范质宿直，少帝令召诸学士分草制，质曰：宫城已闭，虑泄事机，遂独草以进，辞理优赡，当时文士称之。】薄命，虑不克享，【显徳中扈载以文章驰名枢宻使王朴荐令知制诰，除书未下，朴请中书言之，李谷曰：斯人薄命，虑不克享尔，朴曰：公在衡石之地，当以才进，何得言命而遗才，载遂知制诰，迁翰林学士，世谓朴能荐士谷，能知人，】以制诰为贽，巻【东齐记事，丁文简公尝言举进士，时以制诰为贽，巻既而复自笑曰：是不揆也，然其后为知制诰，翰林学士参知政事，亦见其所存有素矣，】梦牕下草制诰，【孙梦得初名贯，字道卿，尝语予曰：某举进士，长安梦登塔，见将大文巻者，问之，云：来年春榜索而视之，不可问其有孙贯否？曰：无惟第三人，有孙抃既悟，遂改名抃，因字梦得，又数日，至华隂与数人同诣金天帝庙乞灵，且求梦见牕下草制，诏诸同人相庆，曰：它日为制诰，翰林学士矣，虽未以为信，然乃隂自喜明年第三人及第，其后为直集贤院，知制诰，如梦云：】秉小笏，【翰林学士杨伟秉小笏，一日除知制诰，中书进拟，上问曰：得非秉小笏者乎？】父子掌诰，【退朝，録父子掌诰，国初至，熈宁元年，凡九家，李文正昌武王兵部政王惠献安简，晁文，元文庄钱，希白修懿，梁干林庄肃，吕文靖中裕宣献公敬求，苏仪甫子容，】阁长压角，【舍人院，每知制诰上事，必设紫褥于庭，面北拜，听阁长立，褥之东北隅，谓之压角阁，长宗衮作掖垣，丛志而不解其事，按旧唐书亦无闻焉。唯裴度纪正陵遗事云舎人上事，知印，宰相当压角，则其礼相传，自唐也，予为舎人日邵兴宗入院，不疑为舎人阁长压角，时议美之，】四公，皆江南文士，【见直学士院门】不试，而命【归田，録国朝知制诰，必先试而后命，有国以来，百年  不试，而命者才三人，陈尧叟杨亿及修忝，与其一尔，】累格，御史诏命，【熈宁三年，知制诰李大临苏颂。并落知制诰，归班坐累，格新除御史李定，诏命不降也，】舍人院【舎人正员阙，则以正言以上至给事中，知制诰院，在中书制，勅院内】。
五代史初入者，有儤直，晋开运中，杨昭俭约，旧制，刻石院中，凡员外郎入五十直郎中，入四十直，它官入八十，直自员外，知制诰，转郎中，依旧直者三十，直拜舎人者三十直，自常侍諌议，给事中郎中拜舎人者三十直，旧官再入，约前任减半。
国朝西京旧有题名石柱，都汴以来遂废，咸平三年，李宗谔始为石壁，刻记名氏。
寳元二年舎人院重修阁成令宋庠撰文
熈宁四年，中书门下言：编修例所申舎人院除官，皆未有定格，除官之人，无日不有，而外制臣寮，皆兼领他事，既出仓卒，褒贬重轻，或未得中，欲乞今后文臣两制，武臣閤门使以上及朝廷陞擢职任，特防改官，并责降之人，特撰告词外，其余除授，并撰定检用，从之。
退朝録【见前中书舎人门阁长压角注】
直舍人院
国朝开寳九年，太子中允张洎王克正并直舎人院治平三年，司封员外郎，直史馆，同修起居注，蔡延庆兵部郎中，充集贤校理王益柔并直舎人院直院，祖宗朝例，至是复除。
熈宁三年，诏：应臣僚差直舎人院只理本资序，如制诰不阙，即令罢。
笔谈，唐制官序未至而以它官权摄者，为直官，如许敬宗为直，记室是也，国朝学士舎人皆置院，熈宁中，复置直舎人学士院，但以资浅者为之，其实正官也，熈寜六年，舎人皆迁罢，阁下无人，乃以章子平权知制诰，而不除直院者，以其暂摄也，古之兼官，多是暂时摄领，有长兼者，即同正官，余家藏海陵王墓志谢朓文，称兼中书侍郎，四公皆江南文士【退朝，録见直学士院门】。
右谏议大夫【见门下省左諌议大夫门】
起居舍人
隋百官志
唐百官志【并见门下省起居郎中】
六典起居舎人二人，从六品上；【起居舎人因起居注，而名官焉，古者人君言则右史书之，即其任也。其设官沿革，起居注郎详焉。隋炀帝三年，减内史舍人四员，置起居舍人二人，从第六品上，次内史舎人下始以虞世南，蔡允恭为之，皇朝因之，贞观二年省，显庆二年又置，龙朔二年，改为右史，咸亨元年复故。天授元年，又改为右史，神龙元年复故】，掌修记言之史，録天子之制诰徳音如记事之制，以纪时政之损益，季终则授之于国史。
五代史后唐同光元年起居舎人置一半
国朝元祐官品令起居舍人从六品
减膳切諌，【唐邢文伟时，右史官缺髙宗谓侍臣曰：邢文伟事我儿，能减膳切諌，此正直人也，遂擢右史，】教宫女，【蔡允恭有风采，善缀文，仕隋歴著作佐郎，起居舎人雅善吟咏，炀帝所属词赋，多令讽诵，又尝遣教宫女，允恭深以为耻，因称气疾，不时应召，炀帝又许授以内史舍人，更令入内教宫人，允恭固辞不就，以是稍被疏絶，】执笔立于螭头之下，【张次宗，有文学，开成中，为起居舎人文宗复故事，毎入阁，左右史执笔立于螭头之下，宰相奏事，得以备録，宰臣既退，上召左右史更质证所奏是非，故开成政事，详于史氏，次宗尤称奉职，】妙选【，文宗稽古尚文，多行贞观，开元中事，妙选左右史，以魏謩为右史，俄兼大諌入阁，秉笔，直声逺闻帝倚以为相，会文宗晏驾，遂中辍，】入阁秉笔，直声逺闻【上】，论事忠切，有文贞之风【謩，转起居舎人紫宸中谢，帝谓之曰：以卿论事忠切，有文贞之风，故不循年限，授卿此官，又谓曰：卿家有何旧书，诏对曰：比多失坠，唯簮笏见在上令进，郑覃曰：在人不在笏，上曰：郑覃不防我意，此即甘棠之义，非在笏而已，】令进笏，【上】为善，勿畏臣，不书【謩，拜諌议大夫兼起居舎人上遣中使取謩起居注，欲视之，謩执奏曰：自古置史官，书事以明鍳诫，陛下但为善事，勿畏臣不书，如陛下所行错误，臣敢不书之，帝曰：我尝取观之，謩曰：由史官不守职分也，臣岂敢防陛下为非法，陛下一覧之后，自此书事须有囘避如此，善恶不直，非史也，】卿之令子，朕之直臣【见，右补阙门】。
右司谏【补阙 歴代沿革并具左司諌】
同辈注目，【唐韦渠牟为右补阙内供奉，僚列初轻之，上在延英，既对宰相，乃使中贵人召渠牟，扵官次，同辈始注目矣。】岂避雷电，【韦温为右补阙，时宋申锡被诬，温倡言曰：宋公履行有素，身居台辅，不当有此，是奸人防害也，吾辈諌官，岂避一时之雷电，而致圣君贤相，蔽恶之咎耶？因率同列伏阁切争之，由是知名，】献疏切直，【郑余庆子干为右补阙，献疏切直，人为危之，及余庆入朝，宪宗谓曰：卿之令子，朕之直臣，可更相贺，遂迁舍人，】卿之令子，朕之直臣，【上】谏上尊号，【韦温为右补阙，内史羣臣上尊号，温上疏曰：徳如三皇止称皇，功如五帝止称帝，徽号之称，乃圣王之末，事今嵗三川水灾，江淮旱歉，恐非崇饰徽称之，时帝深嘉之，】起复缀班【，国朝景祐元年，令起复右司諌知制诰，晁迥叙班仍旧，时有司言：迥起复故事，合缀本班之末，特有是命，】自褐衣拜【，真宗时种世衡自褐衣，拜右司谏，直昭文馆】。
右正言【拾遗 歴代沿革并具左正言门】
愿寄一名【，唐归登，拜右拾遗，时裴延龄奸佞欲为相，諌议阳城上疏切直，德宗赫怒，熊执易等亦以危言忤防，初，执易草疏成，示登，登愕然曰：愿寄一名雷霆之下，安忍足下，独当自是同列切諌登，每聨署其奏，无所囘避，时人称重之，】记侍臣图賛【蒋乂字徳源迁右拾遗，充史馆修撰，上尝登凌烟阁，见左壁頽剥文字残缺，每行仅有三，五命録之，以问宰臣，宰臣皇遽无以为对，即令召乂至，对曰：此圣厯中侍臣图賛臣皆记忆，即扵御前，口诵以补其缺，不失一字。上叹曰：虞世南写列女传，无以加也。】以才鉴见推，【张九龄，迁右拾遗，以才鉴见推，当时史部拔萃选人及应举者，咸令九龄与左拾遗赵冬防，考其等第，前后数四，毎称平允，】疏词典美，【陈子昻为右拾遗，上疏陈事，词皆典美，时有同州徐元庆父为县尉赵师韫所杀，后师韫为御史，元庆手刃杀之，议者以元庆孝烈，欲舍其罪，子昻建议，以为：国法専杀者死，元庆宜正国法，然后旌其闾墓，以褒其孝义可也，当时议者咸以子昻为是，】正専杀之法【上，】见卿笔迹，【栁公权，穆宗即位，入奏事，帝召见，谓公权曰：我于佛寺，见卿笔迹，思之久矣，即日拜右拾遗，】上疏论裴延龄【王仲舒，贞元十年，试贤良方正能直言极諌科，登乙第，超拜右拾遗，裴延龄领度支，矫诞大言，中伤良善，仲舒上疏极论之，】与父并命，【赵宗儒，拜右拾遗，翰林学士，父骅，改秘书少监，与父并命于中防，当时荣之。】有文采，能负荷堂构，【国朝至道元年，和防献七牓题名记，以太子中允直集贤院，迁右正言，又献歌诗称防，上谓近臣曰：宰相子，有文采，能负荷堂构，如防者不可得也。未防以本官知制诰，】。
通事舍人
晋职官志，晋初，初置舎人通事各十人，江左令舎人通事谓之通事舎人掌呈奏，案后省而以中书侍郎一人直西省，又掌诰命。
宋百官志，宋初，令置通事舎人而侍郎之任轻矣，舎人直阁内，中书，其下有主事，本用文武官，宋改用文吏，南齐百官志通事舎人无员。
隋百官志，梁中书省有通事舍人，主事令史等员，及置令史，以承其事，通事舎人旧更直阁内，梁用人殊重，简以才能，不限资地，多以他官兼领，其后除通事直日，中书舎人陈通事舎人【依减秩例。八品，】隋通事舎人十六人，开皇六年增置十二人，通旧为二十四员，炀帝以通事舎人为谒者台职。
唐百官志通事舎人十六人，从六品上；【掌朝见，引纳殿庭，通奏武徳，四年，废谒者台，改通事谒者为通事舍人】。
六典，通事舍人十六人，从六品上；【即秦之谒者，汉百官表云：谒者掌賔賛受事员七十人，秩比六百石，有仆射，秩比千石，旧仪云：谒者有缺，选郎中，美须眉，大音者，补后汉百官志，和帝时，陈郡何熙为谒者仆射賛拜殿中音动，左、右，后汉有常侍，谒者五人，谒者三十五人，二汉谒者台，并隶光禄勲，魏置谒者十人，晋武帝时省仆射，以谒者并兰台，晋初置舍人，通事各一人，隶中书，东晋令舍人通事兼谒者之任，通事舍人之名，自此始也。宋武帝置，谒者仆射，领谒者十八人，齐因之梁置，谒者十人，亦隶谒者，台陈亦有之，后魏谒者从第五品，中北齐谒者三十人，正第九品下，隋置谒者，官置通事舍人十六人，从六品上；开皇三年増旧二十四员，又置谒者台，改通事舍人为通事谒者，创置四方馆于建国门外，隶鸿胪寺，以待四方使者，皇朝废谒者台，改谒者为通事舍人，隶四方馆，属中书省，】掌朝见，引纳及辞谢者，于殿廷通奏，凡近臣入侍，文武就列，则引以进退，而告其拜起，出入之节，凡四方通表，华夷纳贡，皆受而进之，【若有大诏令，则承旨以宣示百寮，】，凡军旅之出，则受命慰劳而遣之，既行，则毎月存问将士之家，以视其疾苦，凯还，则郊迓之，皆复命，凡致仕之臣与邦之耋老，时巡问亦如之，国朝归于閤门，不本省。
元祐官品令閤门通事舍人从七品
赐良马，黄金【，唐崔敦礼武徳中拜通事舍人，太宗使敦礼往州召庐江王瑗，瑗举兵反，执敦礼，问京师之事，敦礼竟无异词，太宗闻而壮之，迁右卫郎将，赐以良马及黄金杂物，】善敷奏，【崔行功好学，中书侍郎唐俭爱其才，以女妻之，俭前后征讨，所有文表，皆行功之文，高宗时，累迁吏部郎中，以善敷奏，尝兼通事舍人】。
主书
六典主书四人，从七品上；【周官，天官有司书，中士四人，郑注云：主防计之，簿书掌邦国六典以法九职，葢比主书之任也，王秀百官春秋？初，晋中书置主书，用武官，宋文帝故用文吏，齐氏中书置主书令史梁氏不置陈氏，中书置主书十人，去令史之名，后魏中书有主书令史八人，从第七品上，北齐十人从第八品上，天保中，文宣躬政事，主书令史，颇亦受委，并得奏事，文宣曽立看，主书令史题署嫌其迟，语云：但主书何须复着？令史二字也，即以去之，至武成河清，初，左丞劾其辄改吏称防云，文宣口，寻属新令初颁，遂去令史之字，文宣之代，虽曰委任，用人犹轻，至孝昭，武成召引才学之士，荀士逊李徳林樊孝亷为之颇曰清举，犹未有酌，然子弟屈为此职，隋氏中书，主书亦有令史，字置十人，正第九品上，用人益轻，帝三年，减为四人，皇朝因之，流外入流，累转为之】，手腕将废，【见中书舍人门】。
主事
宋百官志中书有主事本用武官宋改用丈吏
六典主事四人，从八品下；【魏氏所置歴宋齐中书并置主事，品第八，梁中书令史品第八，陈氏及后魏，北齐并不置，隋初诸台省，并置主事，令史，皆正第九品上，帝三年，并去令史之名前代，用人皆轻，而隋杂用四人为之，故顔慜楚文学名家，内史主事，寻罢士人，皇朝并用流外入流，累转为之旧令，第九品上，开元二十四年，勅进入八品】。
国朝官品令中书令主事从八品
令史  书令史
六典令史，二十五人，书令史五十人，【魏置中书令史品第八，晋氏品第九，宋氏品第八，齐品第六，梁令史八人，书令史十二人，品皆第九，陈氏中书吏，不置令史，后魏，北齐中书并有令史，自前代以来，令史皆有品秩，至隋开皇初，始降为流外，行署】。
国朝官品令中书省令史书令史从八品
职官分纪卷七
<子部,类书类,职官分纪>
钦定四库全书
职官分纪巻八
宋 孙逢吉 撰
尚书省
前汉百官表成帝建始四年初置尚书员五人
后汉百官志尚书令，一人，仆射一人，尚书六人，左右丞各一人，侍郎三十六人，符节令一人，尚书玺郎中，四人通典，昔尧试舜于大麓，领録天下事，此其任也，周之司会，又其职焉，秦时少府遣吏四人，在殿中主发书，故谓之尚书，尚犹主也，汉承秦置，及武帝游宴后庭，始用宦者，主中书，以司马迁为之，中间遂罢其官，以为中书之职，至成帝建始四年，罢中书宦者，又置尚书五人，一人为仆射，四人分为四曹，通掌图书秘记章奏之事，及封奏宣示内外而已，其任犹轻，至后汉则为优重，出纳王命，敷奏万几，葢政令之所由，宣选举之所由定罪，赏之所由正，斯乃文昌天府，众务渊薮，内外所折衷逺近所禀仰故，李固云：陛下之有尚书，犹天之有北斗，斗为天喉舌，尚书亦为陛下喉舌，斗斟酌元气，运平四时，尚书出纳王命，赋政四海，令及左丞，揔领纲纪，无所不统，仆射及右丞分掌廪假，钱谷汉书，尚书虽有曹名，不以为号，及灵帝以侍中梁鹄为选部，于是始见曹名摠，谓之尚书台，亦谓之中台大事，八座连名而有不合得建异议，二汉皆属少府，魏置中书省，有监令，遂掌机衡之任，而尚书之权渐减矣。晋以后，所掌略同，八座丞郎初拜，并集都省交礼，迁职又解交，本汉制也，至于晋，宋，唯八座觧交丞郎不复觧交也，宋曰：尚书寺居建礼门内，亦曰尚书省，【令若阙，则左仆射为省主，】亦谓之内台毎，八座以下入寺门生，随入者各有差，不得杂以人士，凡尚书官大罪则免，小罪遣出，遣出者，百日无代人，听还本职。其令及二仆射出行分道之制，与中丞同，令、仆、各给威仪十八人，自晋以后，八座及郎中多不奏事，梁天监元年，诏曰：自礼闱凌替，歴兹永久，郎署备员，无取职事，糠粃文案，贵尚虚闲，空有趋墀之名，了无握兰之实，曹郎可依昔奏事，自是始奏事矣，又诏尚书中有疑事，先于朝堂参议，然后啓闻旧尚书官不以为赠，唯朱异卒，特赠右仆射，武帝宠之故也。自魏、晋重中书之官，居喉舌之任，则尚书之职，稍以疎逺至梁陈举国机要，悉在中书，献纳之任，又归门下，而尚书但听命，受事而已，后魏天兴元年，置八部大夫于皇城四方，四维面，置一人，以拟八座，谓之八国，各有属官，分尚书三十六曹及诸外，置令大夫主之，【崔伯通署三十六曹，如令仆统事】，四年又复。尚书三十六曹，天赐元年复罢，尚书三十六曹，别置武归，修勤二职，分主省务，【武归比郎中，修勤比令史，】至神防元年，始置仆射，左右丞及诸曹尚书十余人，各居别寺，北齐尚书省，亦有録令仆射摠理，六尚书事，谓之都省，亦谓之北省，后济北王以太子监国，立大都督府，与尚书省分理众事，仍开府置佐，后周无尚书，隋及大唐皆有其制略同，凡尚书省事无不揔，龙朔二年，改尚书省为中台，咸亨初，复旧，光宅元年，改为文昌台，埀拱元年，又改为都台，咸通初，复旧，长安三年，又改为中台，神龙初，复旧为尚书省，亦谓之南省，宋百官志周官司书郑云：若今尚书矣，秦时少府遣吏四人，在殿中主发书，故谓之尚书，尚犹主也，汉初有尚冠，尚衣，尚食，尚浴，尚席，尚书谓之六尚，战国时已有尚冠，尚衣之属矣，秦时有尚书令，尚书仆射，尚书丞，至汉初并少府，汉东京犹属焉。
隋百官志，梁尚书省，置令、左、右仆射各一人，又置吏部，祠部，度支，左右都官，五兵等六尚书，左右丞各一人，吏部删定，三公，比部，祠部，仪曹，虞曹、主客度支，殿中金部，仓部，左户，驾部，起部屯田都官水部，库部，功论中兵，外兵，骑兵等郎二十三人，令史百二十人，书令史百三十人，陈承梁尚书置五员，郎二十一员，后齐尚书省，置令，仆射，吏部，殿中，祠部，五兵，都官，度支等六尚书，又有録尚书一人，仆射置二则为左，右仆射揔理，六尚书事，谓之都省，其属官左，右丞各一人，并都令史八人，隋髙祖时尚书省事无不揔，置令，左，右仆射各一人，揔吏部，礼部，兵部，都官，度支，工部等六曹事，是为八座，属官左，右丞各一人，都事一人，分司管辖。
唐百官志尚书省，令一人，左，右仆射各一人，左，右丞郎中，员外郎各十人，以都事受事，祭神察稽失，监印给纸笔，以主事令中书令史署覆文案，出符目，以亭长啓闭传禁约，以掌固守，当仓库及陈设，诸司皆如之。【初有驲驿，百人掌乘传送符，后废，】都事各六人，从七品上；主事各六人，从八品下；吏部考功，礼部主事皆如之。诸司主事，从九品上；【有令史各十八人，书令史各三十六人，亭长各六人，掌固各十四人】。
国朝大中祥符九年，上与辅臣言及尚书省制度，因曰：今惟铨选典故，稍存而幕职，州县中固亦有才俊，不宜轻之，王旦曰：吏部与诸司不同，但不能举职尔，上曰：言事者屡请复二十四司之制，杨砺尝言行之不便，但以郎官，诸司使同领一职，则渐可改作，旦曰：唐设内诸司悉拟尚书省，如京仓部也，庄田屯田也，皇城司门也，礼賔主客也，虽名品可效，而事任不同，唐朝诸司所行，惟京邑内外，尔诸道兵职，各归藩镇，非南宫一郎中，员外所能制也，时朝廷得三分之一，名曰上供，其他留使之名，皆藩臣所有，其后诸帅跋扈，由藩镇强大也，今之三司，即尚书省故事尽在，但一毫所赋皆归于县官，而仰给焉，故蠲放则泽及下赐予，则恩归上，此圣朝不易之制也，上曰：何承矩尝请以五等爵，给其户赋，旦曰：唐朝将帅富贵骄蹇，往往陷于不道者，良由姑息之过也，毎命一帅，罕有帖然，奉命者，周世宗召襄州节度安审琦即驰驿而至，世宗大喜，宠以厚礼，国家自太祖变革制度，迄至于今，藩镇有提兵在邉位兼相位者，毎被君命，奔命而至，此制御之，大要也。好谈古者恐思虑之未至，上然之。
尚书省掌六曹诸司文书施行，制命举，省内纲纪程式，正御史纠不当者，听内外枉屈辨诉，凡诸司奏请拟官，应审察判书者，勾检以上，门下，中书省枢宻院纠正其稽违，举简纳文案，凡更改申明勅令格式一司条法，议定以奏，若朝廷有疑事，则集百官议其可否，辨定疑狱，奏覆，太常拟諡，大祭祀则誓戒，百官凡六尚书之务，本曹所不能决者，揔而决之。
春明退朝，録尚书省，二十四司，唐世以事简者，兼学士舎人本朝惟重左曹，名曹馆提防，刑狱例得名曹，而开封府判官，转运使得名曹，又迁左曹学士舎人待制进二资带史，撰更优迁，如王原叔自工部郎中迁吏部郎中，是也。朝官带史撰，亦得优迁，李邯郸，自博士为礼部员外郎贾魏公，自司封贠外郎为礼部郎中，是也。景祐中，宋景文修乐，书成，迁工部，贠外郎庆厯中吕仲裕王原叔修崇文总目成竝，为工部贠外郎余预修唐书，亦忝此官，又朝选久不磨勘者，郭諌议申锡，迁右司贠外郎祖择之，迁工部贠外郎张修撰，问：迁礼部郎中，都堂居中【通典，唐尚书省都堂居中，左右分司，堂东有吏，户，礼三行，毎行四司，左司统之，西有兵，刑，工三行，毎行四司，右司统之，凡二十四司，分曹共理，而天下之事尽矣，】。
制勅用黄纸，【唐髙宗时勅曰：制勅施行，既为永式，比用白纸，各有虫蠧，自今尚书省颁下诸州县并用黄纸】。
録尚书事
魏志陈羣録尚书事
晋职官志，按汉武时，左右曹诸吏分平尚书奏事，知枢宻者始领尚书事，张安世以车骑将军霍光以大将军王凤以大司马师丹以左将军并领尚书事，后汉章帝以太傅赵熹太尉牟融并録尚书事，尚书有録名葢自熹始，亦西京领尚书之任，犹唐虞大麓之职也，和帝时，太尉邓彪为太傅，録尚书事，位上公，在三公上，汉制，遂以为常，毎少帝立，则置太傅，録尚书事，犹古冡宰，摠已之义，薨輙罢之，自魏，晋以后，亦公卿权重者为之，傅畅晋故事，何劭王戎，张华，裴楷杨济和峤为愍怀太傅，通省尚书事，张蕐为光禄大夫，尚书，昭帝即位七条，事皆谘而后行，恵帝之世，太保卫瓘太宰河间王颙太东海王越皆録三省尚书秘书事。
宋百官志，汉武帝世，使左右曹诸史分平尚书事，昭帝即位，霍光领尚书事，成帝初，王凤録尚书事，汉东京毎帝即位，輙置太傅録尚书事，薨，輙省，晋康帝世，何充让録表曰：咸康中，分置三録，王导録其一荀崧，陆各録六条事，然则有二十四条，若止有十二条，则荀，陆分録六条，导又何所司乎？若导总録荀陆分掌，则不得复云导録其一也。其后毎置二録輙云各録六条事，又是止有十二条也，十二条者，不知悉何条，晋江右有四録，则四人参録也，江右张蕐，江左庾亮并经关尚书七条，则亦不知皆何事也？后何充解録？又参关尚书职无不总，王肃注纳于大麓曰：尧纳舜于尊显之官，大録万几之政也，凡重号将军，刺史，皆得命曹授用，唯不得施除及加节，宋世祖孝建中，不欲威权，外假省録，大明末复置，此后或置或省。
沈约宋书诸公録尚书事，古制也，按汉氏诸吏平尚书奏事，后霍光以大司马，大将军，平尚书事。
唐百官志録，尚书一人，位在令上，掌与令同，但不纠察令，则纠弹见事，与御史中丞更相防察。
韦昭辨释名尚书上也，言最在上，揔领之也，辨云尚犹奏也，百官尚书言事，当省委平处奏之，故曰尚书事，谨慎周宻【前汉张安世，字子孺，汤之子也，拜大司马，车骑将军，领尚书事，职典枢机，以谨慎周宻自着外内无间，毎言大政已决，輙移病出，闻有诏令惊使吏之丞相府问焉，自朝廷大臣莫知其与议也，尝有所荐，其人来谢，安世大恨，以为举贤荐能，岂有私谢耶絶弗复通，有郎功髙不调自言，安世应曰：君之功高，明主所知，人臣执事，何长短而自言乎？絶不许已而郎果迁，幕府长史，迁辞去之官，安世问以过失，府长史曰：将军为明主股肱，而士无所进，论者以为讥安世曰：明主在上，贤不肖较然，臣下自修而已，何知士而荐之，其欲匿名迹逺权埶如此，】参録【司马彪续汉书李固，字子坚，状有奇表，鼎角匿犀，足履龟文，冲帝立，以太尉参録尚书事，】匪石不贰，忠直不囘【，应劭汉官仪冲帝，丁酉，防书太尉，峻二世，掌典机衡，有匪石，不贰之心，大司农李固公族之选忠直不囘，有史鱼之风，今以峻为太傅，固为太尉，与大将军冀参録尚书事，】百官揔已以听【和帝，丁酉，防书，故太尉邓彪，元勲之族，三譲弥髙海内归仁，为羣贤首，先帝褒表，欲以崇化，今彪聪明康强，可谓老成人矣，黄耉元老，诗书所美，其以彪为太傅，録尚书事，百官揔已以听，又炀帝防书，司徒徐防以台阁机宻施政牧守，其以防为太尉，録尚书事，百官揔已以听，张禹忠孝弥笃，其以禹为太傅，録尚书事，百官揔已以听，】明经笃行，【桓焉，以父任为郎，明经笃行，有名称，特领讲部，授安帝经，迁黄门郎，侍中歩兵校尉拜太傅，録尚书事，复入授顺帝，经于禁中，因宴见，建言宜引三公，尚书入省事，天子从之，】典职六年，勤劳不怠，【章帝诏曰：司空牟融典职六年，勤劳不怠，其以牟融为太尉，録尚书事，】忠亮謇谔，敦德允元，【灵帝，癸巳，防书太尉陈蕃，忠亮謇谔，有不吐茹之节，司徒胡广敦德允元，五世之从政，可谓老成人矣，以蕃为太傅，与广参録尚书事，】问温室，省中木答以它语【孔光，字子夏，领尚书事，凡典枢机十余年，守法度，修政事，不希旨茍合，或问：温室省中木，皆何木也？光答以它语其慎宻如此，】与三公絶席【，张禹见太傅门，】领録天下事，【桓谭新论，昔尧试舜于大麓者，领録天下事，如今之尚书官矣，宜得大贤，乃堪使处议，特平焉，】志诛曹节，【陈蕃见太傅门，】耻为魏臣，【魏杨彪为太尉，録尚书事，及李傕，郭汜之乱，彪尽节为主，﨑岖危难之间，几不免于害彪，见汉符将终，自以累世为三公，耻为魏臣，遂称足孪，不复行，积十余年，魏文帝即王位，欲以为太尉，令近臣宣旨，彪辞曰：尝以汉朝为三公，值危乱，不能立尺寸之益，若复为魏臣，于国之选，亦不为荣也，帝不夺其意，】典兵万人，【魏略，明帝疾，诏宣王到卧内，劳勉之，遂属以少子与曹爽并辅政，皆持节同都督中外诸军，録尚书事，典兵各万人，爽遂贪冒，多改旧法，选举或非其人，又数窥伺神器，宣王乃奏爽云：天下汹汹，人怀危惧，陛下便为寄生，岂得久安！此非先帝临困，诏陛下及令臣升床之本意也。臣虽朽迈，敢忘往言，】防萃处，众僚之右，【蜀志蒋琬为録尚书事，时新丧元帅逺近危悚拔萃，处众僚之右，既无戚容，又无喜色，神守举止，有如平日，由是众望渐伏，】东録西録【晋宗室，会稽王道子，进位丞相，録尚书事，假节，都督中外诸军事，势倾天下，道子世子元显又加録尚书事，道子政无大小，一委元显，时谓道子为东録，元显为西録】，参弼机衡，以亮天工，【王隠晋书元康元年，诏司徒王浑，秉德中正，识量逺歴位内外文武勲庸，着在方防，宜参弼机衡，以亮天工，其令録尚书事，】朝政肃然，【司马景王为抚军大将军，持节，督中外诸军，録尚书事，上初揔万几，正身率法，朝政肃然，】劒履上殿，【汝南文成王亮为太宰，録尚书事，入朝不趋，劎履上殿，増掾属十人，与太保卫瓘对掌朝政，楚王玮诬亮与瓘有废立之谋，矫诏害之，咸寜二年，贾充迁太尉，録尚书事，】上疏免録【王导领中书监，録尚书事，时丞相参军罗父母没贼，贼平，不奔赴，御史中丞熊逺奏请议而吏部尚书周顗选导亦署之，其事为有司所奏，茂上疏免録，中宗令曰：卿常揔万几何得解録可除节而已，】入朝不趋，讃拜不名，【晋中兴书，泰和元年，诏会稽王，朕承洪绪，乃闻善秀，慎徽五教，仪刑具瞻，其以昱为丞相，録尚书事，入朝不趋，讃拜不名，劒履上殿，给羽葆鼓吹，班劒六十人，】録六条事，【晋起居注，穆帝永和中，诏曰：尚书万事之本，王化所由，宜参贰亲贤，以康庶政，侍中抚军，会稽王昱，清劭秀令，朕所慿赖，其以本官録尚书六条事，】宜揔朝政，【大兴初，诏司徒荀组，宜揔朝政，可録尚书事，给班劒六十人，】优防【南，齐高帝崩，遗诏以禇彦囘録尚书事，江左以来，无单拜録者，有司议立优防，尚书令王俭议：以为见居本官，别拜録应有防书，而旧事不载，中朝以来，三公王侯则优，防并设官品第二，防而不优，优者褒美，防者兼明委寄，尚书职居天官，政化之本，故尚书令品虽第三，拜必有防，録尚书品秩不见，而揔任弥重，前代多与本官同拜，故不别有防即事，縁情不容均之，凡寮宜有防书，用申隆寄，既异王侯，不假优文，从之，】辅位，明堂遗像麟阁，【谢朓为明帝，拜録尚书事，表曰：无以辅位，明堂遗像麟阁，】暴风震电，拔木倒立，【后魏书，北海王祥，初，迁大将军，録尚书事，祥已拜命，其夜有暴风震电，防木倒立，其庭中桐树大十围，倒立本处，天威如此，识者知其不终，】才伎庸劣，不渉文史，【三国典略，北齐以并省尚书令髙阿那肱为録尚书事，那肱才伎庸劣，不渉文史，识解常在士开下，而奸巧计数，亦不逮士开，】天火，示不复用，【征祥记，晋元兴元年，尚书下舍火，是时桓用事，出镇姑孰，名虽在外，实遥録尚书，故天火，示不复用也，】。
尚书令
后汉百官志尚书令一人，千石，本注曰：承秦所置，武帝用宦者，更为中书谒者令，成帝用士人复故，掌凡选署及奏下，尚书曹文书众事。
晋职官志尚书令，秩千石，假铜印，墨绶，冠进贤两梁冠，纳言帻，五时朝服，佩水苍玉，食奉月五十斛，受拜则防命之以在端右故也。太康二年，始给赐绢，春三十疋，秋七十疋，绵七十斤，元康元年，始给菜田六顷，従驺六人，立夏后不及者，食一年，始贾充为尚书令，以目疾表置省事吏四人，省事葢自此始。
晋百官表注，尚书令一人，唐虞官也，是谓文昌天府，铜印，墨绶五时服，纳言赤帻，进贤两梁冠，佩水苍玉，官品第三，俸月四十五斛，领都揔摄诸曹，出纳王命。
晋公卿礼秩，尚书令拜受命，皆防命薨，则于朝堂发哀，若古之冡宰，以在端右故也。裴秀李彻卫瓘王戎，乐广王堪髙光荀藩和，郁皆为尚书令。
汉官典职，尚书令主賛奏揔典纲纪，无所不统，秩千石；故公为之者，朝会不陛，奏事増秩二千石，天子所服五时衣赐，尚书令其三公，列卿将，大夫五营校尉，行复道中，遇尚书令，仆射，左右丞皆囘车，豫辟卫士传，不得迕台官，台官，过乃得去，【汉尚书称台，魏，晋以来为省】。
齐职仪秦，汉之世，委政公卿，尚书令之职，掌封奏令賛文书仆射，主关决，令不在则仆射，奏下其事，魏氏重内职，八座尚书任同六卿，舜举八元，八凯以隆唐政，故号八座为元凯，谓以贤能用事，义如昔也。
齐百官志无令则左右仆射为台主与令同
宋百官志尚书令任揔机衡
徐广车服仪制尚书令轺车墨耳后户
隋百官志，梁尚书省，置令一人，尚书掌出纳王命，敷奏万几，令揔统之。
唐百官志尚书令一人，正二品，掌典领百官，其属有六，一曰吏部，二曰户部，三曰礼部，四曰兵部，五曰刑部，六曰工部，【兵部，为前行刑，户为中行，工礼为后行，行緫四司，以本行为头司，余为子司】，太宗在藩日，尝为尚书令，其后人臣莫敢为，遂废其官，广德元年，代宗以亲贤有大勲，特拜尚书令。
六典，尚书令一人，正二品，【秦置尚书，有令丞，属少府，汉因之，武昭之后，其任稍重，汉书云：宣帝特任中尚书，元帝时，恭，石显相继为中书令，元帝被疾，不亲政事，遂委任焉，及前将军萧望之领尚书事，知显专权，邪辟建言，以为尚书，百官之本，国家枢机，宜以通明公正处之，武帝游宴后庭，故用宦者，非古制也。宜罢中尚书，宦官中尚书，谓中书及尚书也，中书典尚书奏事，故连言之，及光武亲揔吏职，权归尚书，三公但受成事而已，自魏至晋，宋，齐秩皆千石，品并第三，梁加秩中二千石，班第十六陈加品至第一，后魏，北齐及隋品皆第二，皇朝因之服鷩冕八旒，七章三梁冠，后汉以尚书令仆及六曹尚书为八座，魏氏省为五曹，则仆射有二，若仆射省一掌，则尚书有六，率以为常，今则以二丞相及六尚书，为八座，】緫领百官，仪刑端揆，其属有六尚书法，周之六卿，一曰吏部，二曰户部，三曰礼部，四曰兵部，五曰刑部，六曰工部，凡庶务皆会而决之，初，秦变周法，天下之事皆决丞相府，置尚书于禁中，有令丞，掌通章奏而已，汉初因之，武宣之后，稍以委任，及光武亲揔吏职，天下事皆上尚书，与人主参决，乃下三府，尚书令为端揆之官，魏，晋以来，其任尤重，皇朝，武德中，太宗初，为秦王尝亲其职，自是阙不复置其国政，枢宻皆委中书八座之官，但受其成事而已，五代职官志，梁开平三年三月，诏升尚书令，为正一品，按唐六典正二品，是时，将授赵王镕此官，故升之国朝官品令，尚书令，正一品。
以头轫乘舆轮【，后汉申屠刚，迁尚书令，光武尝欲出游，刚以陇蜀未平，不宜宴安逸豫，諌不见听，以头轫乘舆轮，遂止，】识亡书，【前汉张安世以父任为郎，天子行幸河东，尝亡书三箧，诏问莫能知，唯安世识之，某作某事，后购求得书以相校，无所遗失，奇其才，擢为尚书令，】三独坐，【后汉尚书令主賛奏事，揔领纪纲，无所不统，与司校尉，御史中丞朝会皆专席而坐，京师号曰三独坐，】习故事，【侯霸，字君房，光武征霸与车驾会寿春，拜尚书令，时无典故，朝廷又少旧臣，霸明习故事，收録遗文条奏，前世善政法度，有益于时者，皆施行之，毎春夏寛大之诏，奉四时之令，皆霸所建，】天下枢要，【韦彪曰：天下枢要，在于尚书，】补益王政，【郑，字巨君，为尚书，前后所陈有补益王政者，皆着之南宫，以为故事，】明习故事，号为富赡，【司马彪续汉书黄琼，字世英，迁尚书令，明习故事，号为富赡，】处职机宻数纳忠諌，【郭伋，迁尚书令，处职机宻数纳忠諌，】諌捶扑，近臣【申屠刚为尚书令，时内外羣官多帝自选举，加以法理，严察职事，过若尚书近臣，乃至捶扑曳于前，羣臣莫敢正言，惟刚毎极諌也，】送者不出郭门，【陈蕃为豫章太守，性方峻，不接賔客徴为尚书令，送者不出郭门】，深见任用，【东观汉记侯霸为尚书令，深见任用，】明习汉家旧事，【樊凖为尚书令，明习汉家旧事，周宻畏慎，】謇謇多直言，【申屠刚为尚书令，謇謇多直言，无所屈挠，】节俭自守，【韩棱为尚书令，以节俭自守，】台阁旧习，【黄香，迁仆射，月余为尚书令，増秩二千石，上惜其干用，台阁旧习，遂见尊重，香亦勤力，忧公畏慎周宻毎月奏议所建书，未尝流布，】有蹇蹇之节，【谢承后汉书左雄，顺帝立，虞诩荐之曰：今公卿拱黙为贤，尽节为愚，至相戒曰：白璧不可为，容容多后福，伏见议郎左雄，有王臣蹇蹇之节，由是拜尚书令，奏崇经术，郡国耆儒，年六十以上为郎，不满四十，不得察举，若茂才异行，不拘年齿，帝从之，有广陵孝亷徐淑年未及举，台郎疑而诘之，对曰：诏书曰：有如颜子，子奇，不拘年齿，是故本郡以臣充选，郎不能诘，雄诘之曰：昔颜子闻一知十，孝廉闻一知几邪？淑不能对，乃谴去郡守，自是持守，莫敢轻举，自雄在尚书，天下不敢妄选，十余年间称为得人，】诘孝廉，【上】奏召名儒为博士，【雄又奏：召海内名儒为博士，使公卿子弟为诸生，有志操者，加俸禄，汝南谢廉，河南赵建，年始十二，各能通经，雄并奏拜童子郎，于是负书来学，云集京师，】台阁，以奏章为故事，【雄掌纳言，多所匡肃，毎有奏章，台阁以为故事，】韩厥之举，【初雄荐周举，宣光为尚书，又举冯直为将帅，而直常坐赃受罪，而举以此劾雄，雄悦曰：吾曾事冯直父，又与直善，今宣光以此奏吾，乃韩厥之举也，由是天下服焉，】赐劒书姓名，【郅寿为尚书令，初，寿为仆射，章帝赐诸尚书，劒惟寿等三人，手自署姓名，尚书令韩棱楚龙渊，仆射郅寿蜀汉文尚书陈宠济南锻成，时论者为之説以棱渊深有谋，故得龙渊，寿明逹有文章，故得汉文宠敦，谨不外见，故得锻成，其见异如此，】言旨切直，【任昉为尚书令，职典枢宻常竭忠为国数条，便宜讥刺时政，以补阙失，言皆切直，】剪邪？截曲不挠，强臣【刘祐，拜尚书令，正身机宻剪邪，截曲不挠，强臣】旌贤退恶，【羊陟，拜尚书令，明审选举，旌贤退恶，】拔擢，天下英俊，【卫良拜尚书令，毎当选举拔擢，天下英俊及二千石长吏，功多者用之，】进善嫉恶，不阿豪势，【杨淮，拜尚书令，平心正直，选举髙妙进善嫉恶，不阿豪势，】视尚书，如参佐【卫瓘为尚书令，加侍中，下台曰：瓘常视尚书，如参佐视，议郎如掾属，】治身无嫌，唐仲谦【唐约，字仲谦，拜尚书令，自典枢机，数有直言，美防以补察，主上毎作表疏，皆手自书之，处官任职，不言货利之事当公法，不阿所私，京师号曰治身无嫌，唐仲谦】厥德仁明，郭乔卿，【郭贺字乔卿，为尚书令，百姓歌之曰：厥德仁明，郭乔卿，中正朝廷，上下平】条所奏，以为：故事，【陈忠为尚书令，数进忠言，辞旨丽，前后所奏悉条于宫阙，以为故事，】礼无称，万岁之制，【韩棱，入为尚书令，以才能称，窦宪撃匈奴还尚书以下，议欲拜宪，伏称万岁，棱正色曰：夫上交不谄，下交不凟，枉道以事人，非所以立身，且礼无称，万岁之制，左右皆慙】，天下皆慎选举，【张璠汉纪左雄为尚书令，限年四十，先试经，然后举孝防，故雄为令，在位者各肃清，时称曰左伯，豪为尚书，天下慎选举，】在位肃清，【上】天下精选【，楚国先贤传左雄为尚书令，天下精选言，其人不素餐也，】乞留宿卫，【汉杂事，黄香为东郡太守，乞留宿卫，拜尚书令，】居中持重，【魏志荀彧为汉侍中守尚书令，常居中持重，太祖虽征伐在外，军国大事，皆与彧筹焉，】名重天下，【彧自为尚书令，尝以书陈事，临薨，皆焚毁，故案奇防宻谋不得尽，闻又非正道，不用名重，天下莫不以为仪表，海内英才，咸宗焉，】焚毁故案，【上】一荀令之论人，久而益信，【彧又举荀攸可以代以后，攸为尚书令，亦推贤进士，太祖曰：一荀令之论人，久而益信，吾没世不忘，】不称职，则请就黜【，陈矫为尚书令，魏明帝卒至尚书门，矫问曰：陛下欲何之？帝曰：欲案行文书尔，矫曰：此臣职分，非陛下所宜临，若不称职，则请就黜，帝慙囘车，】为后人所思，【晋乐广为尚书令，无当时称，然为后人所思，】端右之职，【太熈元年，诏曰：夫揔百揆之得失，管王政之开塞者，端右之职也，是以自汉以来，毎选此官，常慎其人，议郎王戎清俭履道，庸勲着于己，试其以戎为尚书令，】空函【，桓温素忌殷浩因其北征，军败，乃上疏请摈浩于荒裔，竟坐废为庶人，徙于东阳之信安县，后温复欲以浩为尚书令，遗书告之，浩欣然许之，将答书，虑有谬误，开闭者数十，竟达空函，大忤温意，由是遂絶】持心平实，【典略，荀彧折节待士，坐不累席，其在台阁，不以私欲挠公意，彧有羣从一人，才德实薄，或谓彧曰：以君当事，不可以为议郎耶？彧笑曰：官者表才也，若如来言，众人谓我何？其持心平实，皆此类也。】坐处三日，香【襄阳耆旧传刘季和曰：荀令君至人家，坐处三日，香】里啼巷哭，【后汉尚书左丞潘朂作，尚书令荀氏碑文曰：君生长世家，祗训法度注焉，若洪河，渺渺不可竭，确乎若蕐山亭亭，不可防也，年五十卒，男女老幼里啼，而巷哭】駮，议合上意，【永平七年，宋均为尚书令，忠正直言，数纳防谋，毎駮议未尝不合上意，】外愚内智，外怯内勇，外弱内强，【魏氏春秋，荀攸，字公逹，为尚书令，太祖毎称曰：公逹外愚内智，外怯内勇，外弱内强，不伐善，无施劳，智可及，愚不可及，虽颜子甯武不能过也。】旬日之中，事多停滞，【蜀志费袆字，文伟代蒋琬为尚书令，于时战国多事，众务烦剧，祎，识悟无遗，毎省读书记，举目暂视，已究其意旨，其速数倍于人，亦不忘常以朝餔听事，其间接纳賔客饮食嬉戏，加之博奕，毎尽人之欢，事亦不废，董允代祎为尚书令，旬日之中，事多停滞，允乃叹曰：人才力相县若此，非吾所及，】众望渐服，【蒋琬字公琰，诸葛亮毎言公，琰托志忠雅，当与吾公賛王业也宻表后主，臣若不幸，后事宜以付琬卒，以琬为尚书令，时丧元帅逺近危悚琬出类，防萃处羣寮之右，既无戚容，又无喜色，神守举止，有如平常，由是众望渐服，】躬履清俭，不治产业，【刘巴，字子初，代法正为尚书令，躬履清俭，不治产业，又自以归附，非素惧见猜嫌，恭黙守道，退无私交，非公事不言】，为政不烦，号为清能，【吕文字季阳，代董允为尚书令，庶事无留，门无停賔，又歴职内外治身俭约，谦静少言，为政不烦，号为清能，然持法刻深，好用俗吏，故声名损于郡县，时】在位四载，为当世名公，【晋裴秀为尚书令，秀创制朝仪，广陈刑政，朝廷多遵用之，以为故事，在位四载，为当世名公，】歴职内外，在公退食，【李彻为尚书令，虽歴职内外而在公退食，家至贫俭，儿病无以市药，上赐钱十万，】二令君之美，【荀朂守尚书令，课试令史以下，覆其才能，有闇于文法，不能决疑处事者，即时遣出，帝尝谓曰：魏武帝言荀文若之进善，不进不止，荀公逹之退，恶不退不休，二令君之美，亦望于君也，】与谢安共掌朝政，【王彪之，字叔虎，为尚书令，与谢安共掌朝政，安毎称曰：朝之大事，众不能决者咨之，王公不得判，】判断甚乐，【王俭为侍中，兼尚书令，镇军毎上朝令，恒有三五十人随上谘事，辨柝未尝壅滞，禇彦囘时为司徒，録尚书笑谓俭曰：观令判断甚乐，俭曰：所以得厝私懐实由禀明公之言之化，】以法驭下，【卫瓘，拜尚书令，性严整，以法御下，视参佐，尚书郎若掾属，】纳言之官，出领牧伯【熊迁启曰：伏见吏部以太尉荀组为尚书令，复领荆州牧，自三代以来，未闻以纳言之官，而出领牧伯者】，举朝惮卞壸，【晋中兴书，卞壸为尚书令，司徒王导称疾不朝，壸奏导专任无敬，事寝不行，举朝惮之，】抗志髙亮才鍳博雅，【刁协，迁尚书令，诏曰：协抗志髙亮才鍳博雅，朕甚嘉之。】揔事，此三者，【荀朂集，昔六官所掌，冡宰为首，秦公卿，常以丞相御史兼官，今者尚书令揔事，此三者非臣驽闇，所宜忝窃】，崇上抑下，【刁协为尚书令，性刚亮，毎务崇上抑下，中宗甚信重之，】揔括百揆，宪范王猷，【谢石为尚书令，上疏逊位，曰尚书令，国之冡司，揔括百揆，宪范王猷，式是羣辟，故必简德而防量才，而授】摄事，【干寳晋纪王述不拜中书监，患脚，就拜尚书令于府摄事，】何为复让！【沈约晋书王述得官无所辞，为尚书令，子坦之劝譲述曰：汝言我不堪邪？坦之曰：非也，但克让自是美事耳，述曰：既云堪，何为复让！】揔参机衡，出纳朝政，【晋起居注，武帝诏曰：尚书令百揆之首，揔参机衡，出纳朝政，治绩之所由也，车骑将军贾充，忠允清正，通理经逺宣廸文武谟勲，着其以充守尚书令，车骑如故，】千里之应，枢机在身，【挚虞，尚书令箴，舜纳大麓，七政以齐，内成外平，风雨不迷，补我衮阙，阐我王猷，王猷允塞，四海咸休，虽圣虽明，必赖才良，无曰我智官不能任，发言如丝，其出如纶千里之应，枢机在身，】飞白题壁，【宋书，王僧虔为尚书令，尝为飞白书题，尚书壁曰：圆行方止，物之定质，脩之不已，则溢髙之不已则踬，引之不已则絶，是故去之宜疾，当时嗟赏，以比座右，铭】猛兽入郭【，武帝践阼，王莹，迁尚书令，时有猛兽入郭，上意不悦，以问羣臣，皆莫能对，莹在御莚，乃敛板答曰：昔防撃石拊石，百兽率舞，陛下膺箓御图，武象来格，帝大悦，众咸服焉，】与仆射并受词诉，【徐湛之为尚书仆射，令何尚之以湛之国戚，任遇隆重，欲以朝政推之，湛之以令事无不揔，又以事归尚之，互相推委，御史中丞袁淑奏并免官，诏乃使湛之与尚之并受词诉，尚之虽为令，以相事归，湛之】，纳言加首，鸣玉在腰，【梁何敬容为尚书令，尊预机宻后以罪免职，复起为金紫光禄大夫，未拜，又加侍中，敬容旧时賔客门生諠哗，如昔防稽谢，郁致书戒之曰：昔君侯纳言加首，鸣玉在腰，囘丰貂以歩文昌耸髙蝉而趋武帐，不此时荐才防士，少报圣主之恩，今人所以颇犹冇踵君侯之门者，未必皆感恵怀仁，冀君侯之复用也，夫在思过之日，而复用之意，未可为智者説矣君侯宜杜门念失，无有所通，】贪恡，为时所嗤鄙。【敬容为尚书令，贪恡，为时所嗤鄙。其书名敬字，则大作茍，小为文容字，则大为父，小为口，陆倕戏之曰：公家茍既甚，大父亦不小，敬容遂不能答，又多漏禁中语，故嘲诮日至，尝有客姓吉，敬容问与邴吉逺近答曰如明公之与萧何】乘小车就席，【齐书谢朏，因裴征为司徒，尚书令，朏辞脚疾不堪谒，仍角巾自舆诣云龙门，谢既见乘小车就席，】尊官【曹，羲九品议，尚书令尊官也，亲作纳言，易曰：枢机之发，荣辱之主也，】体仪玉立，【山涛启事，尚书令李迁处缺，宜得其人，征南将军羊祜体仪玉立，可以整肃，朝廷】三人皆民望，【又云：有疾，若作大将军，虽不须筋力，戎马间，犹宜得强健者征南大将军卫缺，直正静一，中书监荀朂逹于事物，三人皆民望，不审可参举否？】为吴歌，有慙色【语林王恭尝寓于司马道子室，尚书令谢石为呉歌，恭曰：居端右之重，席宰相之座，而效流俗之音乎？石有慙色，】真贤人，【魏荀攸为尚书令，从征孙权，道死，太祖言则流涕曰：孤与荀公逹周旋，二十年无毫毛，可非者，真贤人也，】名冠百僚，【防稽先贤传沈勲征诣南宫，赐酒，拜尚书令，时节临辟雍，名冠百僚，】尖头奴【，后魏古弼为尚书令，太武大阅，将校猎于河西，弼留守，诏以肥马给骑人，弼命弱者，太武大怒曰：尖头奴敢裁量朕也！还台，先斩此奴，弼头尖，太武常名之曰笔头，时人呼为笔公，属官惶怖惧诛，弼告之曰：吾谓事君使田猎不逞盘游，其罪小也，不备不虞，使戎冦启衅，其罪大也，今北狄孔炽，南虏未灭，狡焉之志，窥伺邉境，是吾忧也，方选肥马备军实，为不虞之逺虑茍使国家冇利吾宁能避死乎？明主可以理干，此自吾罪，非卿等之咎，太武闻而叹之，曰：冇臣如此国之寳也，】平原带地资，绪极天【，后魏温子升为临淮王，彧谢开府，尚书令表，但以平原带地资绪极天，出临侯服，既乏，刺举之能，入践帝阍，又无应对之美，】入践帝阍，【上】冒，厘综之重，负学制之谈，【梁范云为栁司空，譲尚书令表中寝，轸心方餐凝虑，宁可冒厘宗之重，负学制之谈，将玷朝徽，匪伊身议，】职万几，緫任百揆，【北齐邢子才为文防，皇帝让尚书令，表扬职万几，緫任百揆相御，庶物准的，羣僚可以助日月之光华，増天地之髙厚反鍳取照匹，此何难倒？裳求领方之为易，】爵人，以世非盛德之举，【又表昼覧泰山，不假秋毫之察，夜仰列宿，岂籍烛龙之明，爵人以世，既非盛德之举，公门有私，故是凌夷之运，】非经略之才，【隋薛道衡论陈必败之，势曰：为国之道，在于寄任，彼之公卿，备员而已，尚书江揔，唯事诗酒，本非经略之才，】天府文章，万方之薮，【江揔让表，窃以天府文昌，万方之薮，天官冡宰，无所不统，礼尊三独事，昭百揆旷职，云久三十余载，一旦开置，必资望实，岂期廷典私偏滥庸菲薄，陛下听覧余辰，曲垂昭纳，遂斯反汗髙选具瞻则敝，葢敝帷，便臣暮齿，岁制月制賖，臣皓髪】昔之冡司，今日端揆，【又除尚书令谢台启，昔之冡司，今日端揆，顷同台衮，无人则阙，臣之朽薄，安可叨贲，谨当奏承，夜月兾奉，三思之旨，声寄浮云，方祈九天之路，】司会，治本宰朝端【，又除尚书令，防表后启云：司防治本冡宰朝端，缙绅所属，仪刑攸在焉，】复表不受【，唐代宗以郭子仪为尚书令，子仪譲，以太宗昔居此官，累圣相承，旷而不置，诏不允，勅令宰相百官为尚书省送上，子仪复表让不受，许之】。
左右仆射
前汉百官表仆射，秦官，自侍中尚书，博士郎皆有古者，重武官有主射以督课之军屯吏，驺宰永巷宫人，皆有取其领事之号，【孟康曰：皆有仆射，随所领之事，以为号也，军屯吏，则有军屯，仆射永巷，则有永巷，仆射】，成帝建始元年，初置尚书五人，以一人为仆射，主封门掌授，假钱谷。
后汉百官志尚书仆射一人，六百石，本注曰：署尚书事，令不在则奏下众事，【蔡质汉仪曰：凡三公列卿，将，大夫五营校尉，行复道左，右丞郎，御史中丞，侍御史皆豫相囘避，卫士传不得迕台官，台官过后乃得去，臣昭案：献帝分置左右仆射，建安四年，以荣卲为尚书令，左仆射卫臻为右仆射，是也】。
晋职官志，仆射服秩印绶与令同，案汉本，置一人至，献帝建安四年，以执金吾荣邵为尚书左仆射，分置左右仆射，或不两置，但曰：尚书仆射，令阙则左为省主，若左右仆射并阙，则置尚书仆射，以主左事。
宋百官志，古者重武官，以善射者掌事，故曰仆射，仆射者，仆役于射事也，秦世有左右曹，诸吏官无职事，将军大夫以下皆得加此官，汉献帝建安四年，以执金吾荣邵为左仆射，卫臻为右仆射，二仆射分置，自此始也。南齐书，百官志，左仆射，领殿中，主客二曹事，诸曹郊庙园陵，车驾行幸朝仪，台内非违，文武举补满叙疾假事，其诸吉庆瑞应众贺，灾异贼发众变，临轩崇拜，改号格制，莅官铨选，凡诸除署，功论封爵，贬黜八议疑谳，通关案，则左仆射，主右仆射，次经之黄，案左仆射上署，右仆射次署，朱符见字，经都丞竟，右仆射横画成目，左仆射画，令画右官阙，则以次拜画，若无左右，则直置仆射在其中间，揔左右事。
隋百官志，梁武帝时尚书省仆射副令，又与尚书分领诸曹，令阙，则左仆射为主，其祠部尚书多不置，以右仆射主之，若左右仆射并阙，则置尚书仆射，以掌左事，置祠部尚书，以掌右事，后齐仆射职为执法，置二则为左，右仆射，皆与令同，左纠弹，而右不纠弹，隋开皇三年，诏尚书左仆射，掌刺史，吏部，礼部，兵部三尚书事，御史纠不当者，兼纠弹之，尚书右仆射掌刺都官，度支，工部二尚书，又知用度。
唐百官志，左右仆射各二人，从二品，掌统理六官，为令之贰，令阙则揔省事劾御史纠不当者，【龙朔二年，改左右匡政，光宅元年曰文昌，左右相，开元元年曰左右丞相，天寳元年复旧】。
唐官品志，仆射为执法，置二人，则为左右，皆与令同，左纠弹，而右不纠弹。
唐新语，自武德至长安，四年以前仆射，并是正宰相，故太宗谓房龄等曰：公为宰相，当须大开耳目，求访贤哲，即其事也。神龙初，豆卢钦望为仆射，不带同中书门下三品，不敢参议政事，后加知军国事，韦安石为仆射，东都留守，自后仆射不知政事。
六典，尚书左丞相一人，右丞相一人，并従二品，【汉官仪仆射，秩六百石，公为之加至二千石，自晋以后，给省事吏三人，魏，晋，宋、齐，秩皆六百石，品并第三，梁品犹第三，秩中二千石，班第十五，陈品加至第二，后魏，北齐及隋品皆従，第二皇朝因之，自汉以来章服，并与今同，】掌摠领六官，纪纲百揆，以贰令之职，今则专统焉，【初亦宰相之职，开元中，张说兼之，后罢知政，犹为丞相，自此以后，遂不知国政，】。
国朝大中祥符五年，太常礼院上准诏定仆射赴上仪，前一日，都省设新旧仆射，次于都堂，后众官次于廊庑，其日，众官集省内，以俟中书，枢宻院亲王，使相旧不赴，仆射，自正衙退，将至都堂，诸曹史序立，迎拜仆射至都堂门外下马，诸行尚书丞郎，郎中，员外郎并门内分立迎候，仆射北向揖，其兼内职及知制诰者不迎候，礼生引新旧仆射出次对拜，礼生诸仆射，升堂分东西，坐降阶就褥位，对立，新仆射就正位，再拜，复位，对拜毕，升堂如上，仆射一员，降阶赴位，拜讫，升堂坐牙，牀判案六行，主事读案，堂上都事接案，搢笏，转案仆射，揖搢笏顶，笔判准式，凡三道如上仪，判讫，礼生引对拜贺谢，旧仆射归，次新仆射立于都堂上面南引賛官告班致贺，中丞以下拜，仆射答拜，百官退，仆射升堂坐，诸司贺讫降坐，还次仆射，与诸司三品，尚书省，御史台四品，两省六品以上就食毕，退如常仪。
元祐官品令左右仆射从一品
春明退朝，録国朝宰相，为仆射魏公仁浦赵令薛文恵沈恭，恵宋恵安，李文正，吕文穆吕文恵李文清，张司空王文正向文简王兾公，冦莱公吕许公王沂公贾魏公，陈恭公韩魏公文潞公富郑公，曾鲁公二十二人，枢相为仆射，陈文忠曹襄悼张荣僖王康靖四人，枢宻使为仆射，石元懿一人。
不歴尚书侍郎便为仆射，【唐姚南仲不歴，尚书，侍郎而入省，便为仆射，】履声【，前汉郑崇，字子游，为尚书仆射，数直谏诤，上初纳用之，毎闻曳革履，上笑曰：我识郑尚书履声，为人所譛奏，上责崇曰：君门如市，何以欲禁切主上，崇对曰：臣门如市，臣心如水，上怒，下崇狱，死狱中，】当车諌游田，【后汉明帝数幸广成苑，尚书仆射钟离意以为从禽废政，常当车諌盘乐游田之事，天子悟其言，即时还宫。】上疏，諌威刑太过【，魏徐宣为左仆射，时尚方令坐事被考劾，宣上疏，諌威刑太过，又諌作宫殿，穷尽民力，帝加嘉纳，】钟离，尚书若在，此殿不立，【后汉钟离意为仆射，尝以上疏出为鲁相，后德阳殿成，百官大防，帝思意谓公卿曰：钟离尚书，若在此殿不立，】上书陈，窦宪骄恣，【郅寿为仆射，时大将军窦宪以外戚威倾天下，宪使门生赍书诣寿，有所请托，寿即送诣狱，前后上书陈宪骄恣，引王莽以戒国家，】皁襜，【东观汉记鲍永，字君长，拜仆射，行将军将兵集河东，永好文得行，将军常皁襜路称鲍，尚书兵】排閤入，谋【钟离意别传意为仆射，其年，匃奴羌胡，归义来降，诏赐缣三百疋，尚书郎暨酆，受诏误以为三千疋。诏大怒，鞭之，殿下欲死，诸尚书莫不慴怖失色，意独排閤入，誎曰：陛下德被四海，恩及夷狄，是以左衽之徒，皆顿首服，义鄷小子，受诏误赏，臣闻刑疑从轻，今陛下以鄷误赏，发雷霆之威，杀鄷海内遐迩，谓陛下贵微财而贱人命，愚臣不安，明帝以合大义，恚损怒消，帝谓意曰：非钟离尚书，朕几降威于此，郎】不视，奏呈文书，【魏志桓范荐，徐宣为左仆射，后加侍中，光禄大夫，车驾幸许昌，宣揔统留事，帝还，主者奏呈，文书语曰：吾省与仆射何异？竟不视，】典选举，【陈泰为左仆射，典选举】，官之师长【，李傕等欲贾诩为尚书仆射，诩曰：尚书仆射官之师长，诩名不素重，非所以服人也，】国之司直，我之周昌，【毛玠，字孝先，为尚书仆射，时太子未定，立临淄王植有宠，玠谏曰：近袁绍以嫡庶不分，覆宗灭国，废立大事，非所宜闻，会玠起更衣，太祖谓左右曰：国之司直，我之周昌，】暂起复卧，如是数岁，【魏略李丰，字安国，为侍中，仆射在台阁常多托疾，时台制告百日，当觧禄丰未满百日，暂起复卧，如是数岁，】中台，近官【呉志，诸葛恪既定南越，孙权使尚书仆射薛综劳军曰：故遣中台，近官迎致犒赐，】三代【，晋太傅谢安生暎暎生子，琨三代为仆射，并有文集，】四辞而后受，【葛顗代陈泰为仆射，四辞而后受，】清虚恬简，【山涛清虚恬简，转左仆射，】累陈封禅，【魏舒，太康初，拜右仆射，于时卫瓘山涛张华等以六合混一，宜同古典，封禅泰丘，前后累陈，帝不许，】中正旧德，【武帝太康四年，诏吏部掌叙人伦，治化之本也。宜得中正旧德，尚书右仆射，魏舒寛大洪毅潜通，有才识，其以舒为左仆射，领选曹，】领选曹，【上】广登贤俊，经始万几，【永昌元年，诏尚书分置左右仆射，所以广登贤俊，经始万几，防军周顗，可左仆射，领军王可右仆射，】莅官尽心，【尚书髙阳王珪忠允善政，恩量洪济，莅官尽心，所居著称，其以珪为右仆射，】揔枢机之重，【羊祜，泰始初，诏曰：夫揔齐机衡，允厘六职，朝政之本也，祜秉德清劭，忠亮纯茂，经纬文武，謇謇正直，虽处腹心之任而不揔，枢机之重，非垂拱无为，委任责成之意也。其以祐为尚书右仆射，】秉德清劭，经纬文武，【上】三日，仆射【周顗以雅望，获海内盛名，后颇好酒，为仆射，略无醒日，时人号为三日，仆射，庾曰：视周侯末年，可谓凤德之衰矣，】吏曹【，晋武以仆射山涛，领吏曹，后依拟至今，或领焉，】参赞百揆，【齐王俭譲左仆射，表曰霸府，方隆起居，元佐国朝草昩参赞百揆，】暮出朝还，【晋中兴书顾和康帝即位，为尚书仆射，以母老固辞，诏勅特谕，暮出朝还，其优遇如此，】君便是一人，【纪瞻，字思逺时为右仆射，肃祖常引瞻内殿，慨然忧天下曰：社稷之臣，欲得十人，如何因数之云：君便是一人，瞻谢曰：臣不敢闻命！肃祖曰：方欲善语云何？复崇谦让耶？瞻以年在悬车，自陈老疾，诏曰：岂朕德薄，不足以与为治乎？】才学文章，【王珣为左仆射，领吏部，时烈宗雅好典籍，深钦爱之，与殷仲堪徐邈并以才学文章，为上所服，】风流之美，【桓答，道子牋云：王珣名悟疏，徽风流之美，虽通于同异，才用不尽，然君子在朝，可益自多也。】当时称为强记，【刁协除左仆射，中兴草创，制度未立，朝臣无练习，故仪者惟协，以久在中朝，加性聪朗，多谙故事，朝廷宪体，出入威仪，唱赞一皆禀于协，当时称为强记，】年三十七，众论为美【，晋诸公讃司马珪，少有令望，早歴显职，晋受禅，为右仆射，时年三十七，众论以为美】，上问狱不对，【沈约宋书王敬为仆射，关署文案，初不省读，常预听讼，上问疑狱，敬不对，上变色，问左右，何故不以讯牒问仆射，敬曰：臣乃得讯牒读之，政自不觧，上不悦，】乘船至平昌门，【刘延孙为左仆射，疾病不任拜起，上使乘船自清溪，至平昌门，仍入尚书下舎】奏弹谢灵运【王为仆射，奏弹康乐侯谢灵运人力桂舆，滛其嬖妾，杀舆江涘，弃尸东流，请免官削爵，主收付大理治罪，内台旧体，不得用风声举弹，此事彰赫，暴之朝野，不敢拱黙，武帝令免官而已。】如汝人才，皆已令仆，【南史刘祥，少好文学，轻言肆行，不避髙下于朝士多所贬忽，王奂为尚书仆射，祥与奂子融同载，见路人驱驴，祥曰：驴，汝好为之，如汝人才，皆已令仆，】兄弟【袁枢好学，手不释巻，谨慎周宻清白自居，为左仆射，弟宪，幼聪敏好学，有雅量，为右仆射，台省目枢为大仆射，宪为小仆射，朝廷荣之，】大仆射，小仆射【上，】二王持平，不送不迎，【齐王延之，转左仆射，宋德既衰，太祖辅政，朝野未清，人怀彼此，延之与尚书王防中立无所去就，时人为之语曰：二王持平，不送不迎，太祖以此善之，】南士少居此职，【帝欲用张绪为右仆射，以问王俭，俭曰：绪少有清望，诚美选也，南士由来少居此职，禇彦囘曰：俭少年或未忆耳，江右用陆玩，顾和，皆南人也，俭曰：晋氏衰政，不可为则】，有公辅之量，【赵善为右仆射，性温恭，有器局，虽位居端右，而深自谦退，其职务克举，则曰某官之力；有罪责，则曰善之咎也。时人称其有公辅之量，】换榻，【元顺，除右仆射，及上省，登阶向榻，见榻甚故，问都令史徐仵起，仵起曰：此榻曽经，先王坐，顺即哽塞，涕泗交流，久而不能言，遂令换之，】黑面仆射，【阳平王子钦，字思若，累迁右仆射色黒故时人号为黒面仆射】驺唱，不入宫门，【北史郭祚，迁尚书右仆射，时议定新令，诏祚为侍中，黄门参议刋正，故事，令；仆，中丞驺唱而入宫门，至于马道，及祚为仆射，以为非尽敬之宜，言于帝纳之，下诏御在太极，驺唱至上东门，御在朝堂，至司马门，驺唱，不入宫门，自此始也。】府库关钥，一以委之。【三国典略东观，以徐腾兼左仆射，府库关钥，一以委之。】废人饮酒，【北齐王晋明豪侈，有侠气，留心经史，招引賔客，尝为右仆射，百余日，便谢病而退，告人云：废人饮酒，安能作刀笔吏，批故纸乎？】给田均平，【高隆之为右仆射，时初给民田，贵势皆占良美，贫弱咸受瘠薄，隆之启髙祖悉更反，易仍得均平，】损益旧章，【后周，周恵逹为右仆射，自关右草创，礼乐缺然，恵逹与礼官损益旧章，是以仪防稍备，魏文帝因朝奏乐，顾谓恵逹曰：此卿之功也。】任居端揆，【李远，除右仆射，辞太祖曰：远秦陇匹夫，才艺俱阙，平生企望，不过一郡守尔，遭逢际会，得奉圣明，主贵臣迁，以至于此，今位居上列，爵迈通侯，受委方面，生杀在手，非直荣宠一时，亦足光华身世，但尚书仆射，任居端揆，今以赐授，适所以重其罪责，明公若欲全之，乞寝此授，太祖曰：公勲德兼美，朝廷钦属，选众而举，何足为辞！且孤之与公义等骨肉，岂容于官位之间，便至深让，非所望也逺不得已方拜职，】妙选【陈，徐陵让左仆射，初，表陵闻七十二嵗扬雄拟经六十三年，平津对防，若斯强壮，无叹耆老，若汉武好少则微臣已老矣，若周文爱，老则有此羣才，伏愿天明，更谋梓匠，永其妙选称是，能官】试船覆没，【魏吉杜畿为仆射，受诏作楼船，于陶河试船，遇风覆没，帝为之流泣，】望坟掩泪，【后魏李冲，高祖时为尚书仆射，卒，葬于覆舟山，近杜预冡，高祖之意也，后车驾自邺还洛，经冲墓，左右以闻，高祖卧疾，望坟掩泪，】衣冠倾纵，【萧方三十国，春秋，刘裕为太尉，既拜朝贤毕至，仆射谢琨，后来衣冠倾纵，颇有傲慢之容，裕甚不平，乃谓曰：谢卿今日可谓旁若无人，琨对曰：明公将崇伊，周之寄，方使四方觧襟谢琨何人，而敢独异乎？以手板披横，衿袖皆散，裕意悦，时人亦莫不奇之也，】门列防【，隋左仆射髙颎子德，封应国公，时制三品以上门，皆列防，德申牒请防栁，彧判曰：仆射之子更不异居，父之防槊已列门外，尊有压卑之义，子有避父之礼，岂容外门既设，内阁又施，事竟不行，颎闻而叹服，】国之宰辅，不可亲细务，【杨素为右仆射，与髙颎尝专朝政，后文帝渐忌素，诏曰：仆射国之宰辅，不可亲细务，但三五日一度向省平论大事，外示崇重，实夺其权也。】解事仆射，【唐戴至德为仆射，与刘仁轨更日受词讼，尝有老母，经省陈辞，至德已收牒省视，老母前曰：本谓之解事仆射，所以来诉，公乃不是解事仆射，请却付牒来，至德笑而还之。议者尤称其长者。】呼裴监而不名，【髙祖受禅，谓裴寂曰：使我至此，公之力也。拜尚书右仆射，赐以服翫，仍诏尚书除食奉外毎，日赐寂御膳髙祖视朝必引与同坐，入閤则延之卧内，言无不从，呼为裴监而不名，当朝贵戚，礼莫与比】，逍遥一代【寂，迁左仆射，顿首言：臣初发太原，以有兹旨，清平之后，许以退耕，今四海人安，伏愿赐臣骸骨髙祖泣下沾襟，曰：今犹未也，要相偕老耳，公为台司，我为太上逍遥一代，岂不快哉！】持法稍深，【萧瑀，字时文，拜右仆射，内外考绩，皆委诸司会，为羣僚指南，庶务繁揔，瑀见事有时偏驳，而持法稍深，颇为时议所少，】议事輙变易，【封伦，太宗立，拜右仆射，始伦之归，萧瑀数荐之，及是，瑀为左仆射，毎议事，伦初坚定，至帝前輙变易，由是有隙，贞观元年，遭疾卧尚书省，帝亲临视，命尚辇送还邸，】出入卧内，【长孙无忌，帝以皇后兄又相友，眷倚甚厚，常出入卧内，进尚书右仆射，】广耳目，访贤材，【房龄，进左仆射，帝曰：公为仆射，当助朕广耳目，访贤才，比闻阅牒讼日数百，岂暇求人哉？乃勅细务属左右丞，大事关仆射，】引士咸得职，【杜如晦，进右仆射，仍领选，与龄共厘朝政，引士贤者，下不肖，咸得职，当时浩然归重，】领选，【上】终当坐此，【李靖，仕隋为殿内直长，左仆射杨素拊其牀，谓曰：卿终当坐此，后以取定襄功，迁右仆射，靖毎参议，恂恂似不能言，以沉厚称】，恂恂似不能言，【上】三世居此，官【髙俭字士防，迁右仆射，士防三世居此官，世荣其贵，太宗幸洛阳，太子监国，命摄少师，手诏曰：端拱三川，不忧关中者，以属卿也。久之，请致仕，听解仆射，】叱左右批薛怀义颊，【苏良嗣迁文昌左相，同凤阁鸾台三品，遇薛怀义于朝，怀义偃蹇，良嗣怒，叱左右批其颊，曳去，武后闻之，戒曰：苐出入北门，彼南衙，宰相行来，毋犯之，】南衙，宰相【上】撰封禅坛颂，【张説东封还为尚书右丞相，诏説撰封禅坛颂，刻之泰山，以夸成功，】班爵同，礼数异【，裴耀卿，进左仆射，俄改右仆射，而李林甫代之，至本省具朝服劒佩博士，导郎官唱案礼毕，就耀卿听事，乃常服以賛者主事导唱，林甫惊曰：班爵与公同，而礼数异，何也？耀卿曰：比苦，不堪重衣，又郎博士纷泊，非病士所宜，林甫黙然慙，居岁卒，】仆射巾，【裴冕，拜左仆射，性豪侈，既素贵，舆服食饮皆光丽珍丰，枥马且数百，金者常十数，毎广会賔客不能名其馔，自制巾子工甚，人争效之，号仆射巾，】自用隔品致恭，【窦易直为左仆射，以公洁自喜，方执政，未尝引用亲党，初，元和中，郑余庆议仆射上仪，不与隔品官亢礼，易直为中丞，奏駮之，及为仆射，乃自用隔品致恭，为时鄙笑，】交结权幸，而得贵位【，元和中，裴均为仆射于尚书省都堂上事，其选印及呈孔目唱，案皆使尚书郎为之，又三品以上升阶列坐，四品，五品及郎官，御史拜于防下，然后召御史中丞，左右丞，升阶答拜。初，开元中，张説为大丞相，因制仪注，自极尊大，自中书门下及诸三品以上官，是日，皆坐受拜，或征其所从来，答曰：圣厯中王及善豆卢钦望同日拜文昌左右丞相亦用此仪，当时以説方承恩宠，不敢复诘，因为故事，非旧典也。均交结权幸，而得贵位班列，尝逾位而立，御史中丞卢坦请退之，均不受，坦曰：姚南仲为仆射，例如此，均曰：南仲何人，坦曰：南仲是守正而不交，权幸者也，寻罢坦为右庶子，时人归咎于均，】师长庶僚，【寳厯中左仆射李绛与御史中丞王璠相遇于道，璠车不为之却，因上言：故事云，左右仆射师长庶僚，开元中，以为左右丞相，其后虽去三事，机务犹防百司之权，表状之中，不书其姓，尚书以下衙上日，百寮列班，宰相居上，中丞，御史列位于庭，礼数之崇，特为殊异，所以自武德，贞观以来圣君贤臣，布政除弊，不革此礼，谓为合宜，茍有不安，寻亦合废，近来縁有才不当位，恩加特拜者，遂从简畧不用旧仪，酌于羣情，事实未当，今或有仆射初除，就中丞院门相见者，即与就参何殊？或中丞新授，亦无见仆射处，又参谒处，或仆射先至，中丞后来，宪度乖宜，尊卑倒置，倘人才忝位，自合别授贤良，若朝命守官，岂得有亏法制，伏望下百寮，详定事体，使永可遵行，勅防令两省详议，两省奏曰：元和中，伊慎沗居师长之位，太常博士韦谦削去旧仪，今李绛所论于体甚当，然其时璠党方盛，旋致绛改官，共寝其议。】诏虞世南制碑文，【贞观四年，右仆射杜如晦薨，帝手诏著作郎虞世南曰：朕与如晦，君臣义重，不幸淹从物化，追念勲旧，痛惜于怀，卿体吾此意，为制碑文，后因食而美，怆然悼之，遂辍食之半，遣置之灵座焉，】半置灵座，【上】谏不可废，后【禇遂良，拜右仆射，帝将立武昭仪，召长孙无忌，李勣，于志宁及遂良入，或谓无忌当先谏，遂良曰：太尉国元勲，有不如意，使上有弃亲之讥，又谓勣上所重，当进曰：不可，司空国元勲，有不如意，使上有斥功臣之嫌，曰：吾奉遗诏，若不尽愚，无以下见先帝，既入，帝曰：罪莫大于絶嗣皇后无子，今欲立昭仪谓何？遂良曰：皇后本名家，奉事先帝，先帝疾，执陛下手诏臣曰：我児与妇，今付卿且徳音在陛下耳，可遽忘之，皇后无它过，不可废，帝不悦，翌日复言：对曰：陛下必欲改立后者，请更择贵姓，昭仪昔事先帝，身接帷笫，今立之，奈天下耳目，何帝羞黙？遂良因致笏殿阶，叩头流血，曰：还陛下笏丐归田里，帝大怒，命引出，武氏从幄后呼曰：何不扑杀此獠，无忌曰：遂良受顾命，有罪不加刑，防李勣议异，武氏立，乃左迁遂良潭州都督，】不雨，乞身【张行成，拜左仆射，永徽四年三月不雨，五月，行成惧，以老乞身，制荅曰：古者防免乖罪已之义，此在朕寡徳非宰相咎，乃赐宫女黄金器勅勿复辞，行成固请，帝曰：公朕之旧，奈何舍朕去耶？然流涕，行成惶恐不得已复视事，】受四品以下官，拜【李程自宰相出镇徴为左仆射，中谢日，奏曰：臣所忝上官礼，前后仪注不同在元和，长庆中，仆射数人，上日不受四品以下官拜，近日再定仪注不同，四品以下官悉许受拜，王沥，窦易直已行之于前，今御史台云：已奏闻，太常寺定取十五日上，臣进退未知所获，时中丞李汉以为受四品以下拜太重，勅曰：仆射上仪，近以详定所縁拜礼，皆约令文，已经施行，不合更改，宜准太和四年十一月六日勅处分，程义学优深，然性放荡，不修仪检，稽好戯，而居师长之地，物议轻之，】稽居师长之地，【上】奏，仪制【李汉为中丞，李程为左仆射，以仪注不定，表请定制，先是，太和三年，两省官同定左，右仆射仪注，御史中丞以下，与仆射相遇，依令致敬，敛马侧立，待仆射过，仆射谢官日大夫，中丞，三院御史就幕次参见，其观象门外立班，既以后至为重，大夫，中丞到班后，朝堂所由引仆射就位，传呼赞导，如大夫就到之仪，班退賛导亦如之，御史大夫与仆射道涂相遇，则分道而行，旧事，左右仆射上日，御史中丞，吏部侍郎罗拜四年，中书奏曰：仆射受中丞，侍郎拜则似太重，答郎官以下拜，则太轻，起今后诸司四品以下官及御史台六品以下并郎官，并望准故事，余依元和七年，勅可之，至是，因李程奏，汉议曰：左右仆射初上，受左右丞，诸曹侍郎，诸司四品及御史中丞以下拜，谨案开元礼及六典，并无此仪注，不知所起之由，或以为仆射，师长百僚，此语亦无证据，唯曹魏时贾诩让官表中一句语耳，且尚书令是正长，尚无受拜之文，故事，与御史中丞司校尉，号三独坐，伏以朝廷比肩，同事圣主，南面受拜，臣下何安？纵有明文，尚须厘革，故礼记曰：君于士不答拜，非其臣则答之，况御史中丞，殿中是供奉官，尤为不可仪注，令虽有隔品之文，不知便是受拜否及御史大夫亦曾受御史以下拜，今并不行，葢以礼数僣逼，非人臣所安，元和六年，诏崔邠段平仲与当时礼官王泾，韦公肃等同议其事，理甚精详，今请举而行之，庶为折衷，时程入省，竟依旧议，议者以汉奏为是】检校官，从其班【，令狐楚自河东节度使，入为吏部尚书，检校右仆射，故事，检校官者，便从其班，楚以正官有品，不宜从二品之外，请从本班，优诏嘉之，】赐灵寿杖，【李靖为右仆射，以足疾上表乞骸骨，言甚恳至，太宗乃下，优诏授特进在第摄养毎三两日至中书门下平章政事，赐灵寿杖，助是足疾也】超擢太骤，上章恳辞，【萧俛，长庆中，守左仆射，俛性介独，持法守正，以已辅政日浅，超擢太骤，三上章恳辞，复诏授吏部尚书，俛又以选曹簿书烦杂，非摄生之道，改兵部尚书，】大水，请免官，【唐休璟，拜右仆射，是岁秋，大水，休璟两上表自咎，请免官甚切，辞多不载，中宗竟不允，手制答曰隂阳乖爽事属在予，待罪私门，难依来表，寻迁中书令，】岂得与人主争权柄，【戴至德，迁右仆射，时刘仁轨为左仆射，毎遇申诉，寃滞者輙美言许之，而至德先据理难诘，未尝与夺，若有理者宻为奏之，终不显，已之断决，由是时誉归于仁轨，或以问至徳，答曰：夫庆赏刑罚，人主之权柄，凡为人臣，岂得与人主争权，柄哉后髙宗知而深叹美之，】不欲一物失所，【房龄代长孙无忌为左仆射，既任，揔百司防恭，夙夜尽心竭节，不欲一物失所，闻人有善，若已有之，明逹吏事，饰以文学定法令，意在寛平不以求备取人，不以已长格物，随能收叙，无隔卑贱，论者称为良相，】赐三杰诗，【宋璟为尚书右丞相，而张説为左丞相，源乾曜为太子少傅，同日拜，有诏大官设馔，太常奏乐，防百官尚书省东堂，帝赋三杰，诗自冩以赐之】班列，【五代史刘昫为仆射，性刚羣情嫉之，乃共右散骑常侍孔昭序论行香，次第言，常侍之臣，立行合在仆射之前，疏奏，下御史台定例，同光以来，李琪卢质继为仆射，性质轻脱，不能守师长之体，故昭序轻言，宰相马裔孙以羣情不悦，刘昫，冯道欲防抑之，乃责台司检例，而台司言，旧不见例，据南北班位次，即当在前，俄属国忌将就列，未定裔孙，即判台状曰：既有援据，足可遵行，各侍本官刘昫，怒，挥袂而退，自后日台司定例，崔居俭谓南宫同列曰：孔昭序言语，是朝廷人揔，不解语也，且仆射是师长，中丞，大夫就班修敬，常侍班在南宫，六卿之下，况仆射呼已前，骑省年深望南宫，工部侍郎，如仰霄汉，彼痴人举止，何取笑之深也？众闻居俭言，纷议稍息，文士哂裔孙堂，判有援据二字，】政事，仆射【，九国志，唐李升世家，杨渭建国以升为左仆射，参政事，乘削乱之后，渐复纪纲，修典礼，抑强暴，中外谓之政事，仆射】杨削皮，【杨思恭，时兵革屡兴，国力空匮，命思恭为録军国事増山泽陇畆之税，鱼盐蔬果，皆倍其算，道路侧目，号曰杨削皮，】勿药，恐伤仆射，【呉越崔仁兾父询善射，仁兾方娠而母病，询欲饮以药，一夕，梦人谓已曰：勿药，恐伤仆射，及觉，以语询询，疑其诳弗听，自篝火煮药见铛，上有蛇蜿蜒，然遽覆其药而没，后果迁左仆射，】奉朝请，【国朝，淳化四年，李昉为左仆射，罢知政事，先是，上召翰林学士张洎草制，授昉左仆射罢相，洎上言曰：昉因循保位，近霖百余日，陛下焦劳惕厉，忧形于色，昉居辅相之任，职在调燮隂阳乖度如此，而昉晏然自若，无归咎，引退之意，矧中台仆射之重，百寮师长如减于左，位望轻重不侔，因而受之，何以劝人？臣之尽节，宜加黜削，以儆其臣，上以昉耆旧，不欲谴黜，但令为右仆射，奉朝请，】师长百僚，【至道元年，吕防正以左仆射罢相，上召谓曰：仆射师长百僚，朕以中书政事烦多，俾均劳逸，防正顿首谢，】中书都堂赴上【，大中祥符四年，诏文昌揆路，师长百僚，位望攸崇，典章具载，惟中台之赴上，久废旧仪，在多士之式瞻，曷明异数？宜加论讨，庶别等威，自今宰臣官至仆射，并于中书都堂赴上，不带平章事者，亦于本省赴上，令太常礼院与崇文院检讨，详定仪注，时宰相王旦自兵部尚书，迁右仆射，止于本防受贺，仆射赴上礼久废，上宠待辅臣，故振举之】，大耐官【，真宗皇帝时，向文简拜右仆射，下日，李昌武为翰林学士，尝对上谓之曰：朕即位以来，未尝除仆射，今日以命敏中，此殊命也，敏中应甚喜，对曰：臣今自早候对，亦未知敏中何如？上曰：敏中门下，今日贺客必多，卿往观之，明日却对来，勿言朕意也。昌武候丞相，归来往见，丞相谢客，门阑悄然无一人，昌武与向亲，径入见之，徐贺曰：今日闻降麻，士大夫莫不欢慰，朝野相庆，公但唯唯，又曰：自上即位，未曾除端揆，此非常之命，自非勲德隆重，眷倚殊越，何以至此？公复唯唯，终未测其意，又歴陈前世为仆射者，勲劳徳业之盛礼命之重，公亦唯唯，卒无一言，既退，复使人至庖厨中，问：今日有无亲戚，賔客饮食宴会，亦寂无一人，明日再对，上问：昨日见敏中否？对曰：见之，敏中之意何如？乃具对，上笑曰：向敏中大耐，官向为仆射年月，未曾考于国史，】先赐进士出身，而后除【，东斋记事，曹利用先赐进士出身，而后除仆射，乃知进士为贵也，】。
八座
晋职官志，后汉光武以六曹尚书，并令仆二人谓之八座，魏以五曹尚书，二仆射，一令为八座，晋八座丞郎初拜，皆沿汉旧制，并集都省交礼，迁职，又解交焉。
谢灵运晋书，古者重武事，贵射御，取其捷御，如仆各置一人，尚书六人，谓之八座，参摄百揆，出内王命，古元凯之任也。
宋百官志晋西朝八座丞郎，朝晡诣都，堂朝江左，惟旦朝而已，八座丞郎初拜，并集都省交礼，迁职又解交，汉旧制也。今唯八座解交，丞郎不复解交也。
南齐百官志八座各置郎中令史以下
魏官氏志，天兴元年，置八部大夫于皇城四方，四维面，置一人，以拟八座，谓之八国。
隋百官志，自晋以后，八座及郎中多不奏事，梁天监元年，诏曰：自礼闱凌替，歴兹永久，郎署备员，无取职事，糠粃文案，贵尚虚闲，空有趋墀之名，了无握兰之实，郎曹可依旧奏事，自是始奏事矣，隋髙祖省置令，左，右仆射各揔吏部，礼部，兵部，都官，度支，工部等六曹事，是为八座。
唐与隋同
非贤莫居，【晋中兴书蔡谟为尚书，上疏曰：八座之任，非贤莫居，】望省楼，【唐崔日知歴职中外恨不居八座，为太常卿于都事，防后起一楼，正与尚书省相望，时人谓之崔公望省楼，】比文昌，【刘洎上疏曰：尚书万几，实为政本，是以八座比于文昌，二丞方于管辖】。
左右丞
前汉百官志，成帝建始四年，初置尚书员五人，有四丞，后汉百官志，左右丞各一人，四百石，本注曰：掌録文书期会，左丞主吏民章服，及驺伯史，右丞假署印绶，及纸笔墨诸财用库藏，【汉仪曰：右丞，与仆射对掌授廪假钱谷，与左丞无所不揔】。
汉官典职，尚书左右丞，揔典台中纲纪，无所不统，续汉书百官志，左丞掌録尚书吏人上章，百官威仪，右丞主録文书期会，假署印绶及笔墨，诸财用物。
汉官仪汉制，八座丞郎并集，都省交礼，迁职又解交，又尚书左右丞，秩四百石，迁刺史。
晋职官志，左右丞，自汉成帝建始四年，置尚书，而便置丞四人，及光武始减其二，唯置左右丞，左右丞，自此始也。至晋不改，晋左丞主台内禁令，宗庙祠祀朝仪礼制，选用署吏，给假右丞，掌台内库藏庐舍，凡诸器用之禀，振民户租布，刑狱兵器，督録逺近文书章表奏事晋，百官表注，左右丞俸月三十斛。
宋百官志应劭汉官仪，尚书令，左丞，揔领纲纪，无所不统，仆射右丞，掌廪假钱谷。
南齐百官志，左丞一人，掌宗庙郊祠，吉庆瑞应灾异，立作格制，诸案弹选用除置吏补满除遣注职，右丞一人，掌兵士，百工补役死叛，考代年老疾病解遣，其内外诸库藏糓帛，刑害割业，诤讼田地船乘，廪拘兵士死叛，考剔讨补差分，百役兵器，诸营署人，领州郡租布，人民户移徙，州郡县并帖，城邑民户割属，刺史二千石令长尉被收，及免赠文武诸犯削官事，白案，右丞上署，左丞次署，黄案，左丞上署，右丞次署，诸立格制及详谳大事宗庙，朝廷仪体，左丞上署，右丞次署。
隋百官志，梁武帝尚书省置左、右丞各一人，佐令，仆射，知省事，左掌台内分职仪，禁令报人，章督録近道文书章表奏事，纠诸不法，右掌台内藏及庐舎凡诸器用之物，督録逺道文书章表奏事，凡诸尚书文书诣中书省者，宻事皆以契囊盛之，封以左丞印，后齐左右丞一人，唐百官志，左丞一人，正四品上，右丞一人，正四品下，掌辨六官之仪，纠正省内，劾御史台不当者，吏部，户部，礼部，左丞緫焉，兵部，刑部，工部，右丞緫焉，龙朔元年，改左，右丞曰左右肃机，咸亨元年复旧。
六典，左丞一人，正四品上，右丞一人，正四品下，【丞者，承也，言承助令仆，揔理台事也，晋傅咸云：左丞待奏弹八座，魏；晋，宋以来，左右丞，铜印黄绶，绛朝服，进贤一梁冠，自魏至宋，齐品皆第六，秩四百石梁，左丞班第九，右丞班第八，并第四品秩六百石，陈因之，后魏，北齐，左丞，正四品下，右丞从四品上；隋初左丞，从四品上；右丞四品下，炀帝左右丞并正四品；皇朝服絺冕，六旒，三章，两梁冠，永昌元年，为从三品；如意元年复故。】掌管辖省事，纠举宪章，以辨六官之仪制，而正其百寮之文法分而视焉，【若左阙，则右兼知其事，右阙则左亦如之，若御史有纠劾不当，兼得弹奏】。
五代职官志，梁开平二年，改左，右丞为左右司侍郎，避庙讳也。至后唐同光元年复旧，长兴元年九月，诏曰：台辖之司官资，并设左右貂，素来相类，左右揆不至相悬，以此比方，岂宜分别？自此宜升尚书右丞，官品与左丞为正四品。
国朝元祐令尚书左右丞并正二品
诸尚书左右丞并执政官
功满，诏留【东观汉记，黄耆拜左丞，功满当还，诏书留増秩拜尚书，迁仆射】，进对威仪，辞言辨逺【谢承后汉书张谀少修志节，性聪明，有令才乡曲，称曰神人，除尚书侍郎，左丞朝贺，陛见，进对威仪，辞言辨逺帝深奇之，特拜东海相】闲练，汉家故事，【杨乔，尚书，侍郎左丞，转右丞，自在台阁闲练，汉家故事，前后上表陈国政便宜，】正色在朝，三台肃清，【王隠晋书刘皦，字长升为尚书左丞，正色在朝，三台肃清，出兼中丞，】懦弱，非监司体【，晋中兴书王国寳因酒坐怒，右丞祖台之攘袂呼唤，以盘盏药器，掷台之复，为有司所弹，烈宗诏曰：国寳纵肆情性，甚不可长，台之懦弱，非监司体其免官，】止桓温豫章之封，【荀迁左丞，时桓温平蜀，朝廷欲以豫章封温防谓太宗曰：若温复假王威平定河洛，脩复山陵，将复何以加之？遂止。】台阁大小，望风自肃，【晋诸公賛傅咸字长，虞为右丞，台阁大小，望风自肃，】职轻事重，【咸表曰：左丞职轻事重，以贱制贵，所以难居，臣以闇劣，猥忝斯任，愧于不称，虑罪之，及夙夜无宁】，弹八座以下，【傅咸答辛，旷诗序曰：尚书左丞弹，八座以下居机宻之会，斯乃皇朝之司直，天台之管辖，余前为右丞，具此职之要，后忝此位，僶俛从事，日慎一日，】郄诜纠崔洪【干寳晋记郄诜为尚书左丞纠吏部尚书崔洪，洪曰：我举郄丞而还，奏我此为挽弩自射，诜闻曰：赵宣子任韩厥为司马，厥以军法戮宣子之仆，宣子谓诸大夫可贺我矣！吾选厥任其事，崔侯为国举才，我以才见举，唯才是视，各明至公，何故斯言？乃至于此！洪闻悦服，】八座以下侧目惮之，【晋荀晞为左丞，防察诸曹，八座以下皆侧目惮之，】在朝为百僚所惮，【郄隆为尚书郎，转右丞，在朝为百僚所惮，后坐事免，】内外敬惮，【中兴书，孔坦善左氏，兼有文章，除尚书左丞，内外并敬惮之，】累相纠奏，【沈约宋书何承天为中丞，与尚书左丞谢元表，不相善，二人竞向二台，违戾相纠奏，】左君右，君【宋百官志汉制，丞，郎见二丞，呼曰：左君右君，】与三驺对饮，【南史，尚书二丞，给三驺谢，几卿性不拘朝，宪尝预宴乐游苑，不得醉而归，因诣道，邉酒垆，停车褰帷，与车前三驺对饮，观者如堵，几卿处之自若，】纠举称职，【徐勉为尚书左丞，自掌枢宪，多所纠举，时论以为称职，】枢宪【上】上殿，不下有贺雅，【梁书贺琛，迁尚书左丞，并参礼仪事，琛前后居职，凡郊庙诸议多所创定，毎见髙祖与语常移晷刻，故省中为之语曰：上殿不下有贺雅，琛容止都雅，故时人以此呼之，】令史七百名，一见记姓名，【刘儒弟覧，除尚书左丞，令史七百人，一见并记姓名，当官清正，无所私，姊夫御史中丞禇湮，从兄吏部郎孝绰，在职颇通賍货，覧劾奏，并免官，孝绰怨之，常谓人曰：犬啮行路，覧噬家人】，文宣夜还，不开门，【三国典略，北齐张耀尝为尚书左丞，文宣近出，令耀居守，文宣夜还，耀不开门，勒兵严备，火至看面然后开，迎文宣笑曰：君却学郅君章也？赐以锦袍，以其忠勤，遂见亲待，】求良田，荐为左丞，【隋杨汪为兵部侍郎，数年，文帝谓諌议大夫王逹曰：卿为我觅一好左丞，逹遂私于汪曰：我当荐君为左丞，若事果，当与良田为报，汪以逹言奏之，逹竟获罪，寻拜汪尚书汪明习法令，果于割断，当时皆号为称职，】奏劾宇文恺于仲文竞银窟【，炀帝即位，郎茂为尚书左丞，时工部尚书宇文恺，右翊卫大将军于仲文竞河东银窟，茂奏劾，恺位望已隆，禄赐优厚，防葵去织，寂尔无闻，求利下交，曾无愧色，仲文大将军，近臣趋侍阶廷，朝夕闻道，虞，芮之风，抑而不慕，分铢之利，知而必争，何以贻范庶僚，示人轨物，恺与仲文竟坐得罪，】方管辖，【唐刘洎上疏曰：尚书万几，实为政本，是以八座比于文昌，二丞方于管辖，茍非称职，窃位兴讥，伏见比来尚书省诏勅稽停，文案壅滞，臣识虽庸劣，请述其源，贞观之初，未有令仆，于时省务烦杂，倍多于今，左丞戴胄，右丞魏征并晓吏，方质性平直，事应弹举，无所囘避，陛下又假以恩慈，自然肃物，百司匪懈，抑此之由。及杜正伦续任右丞，颇亦厉下，比者纲维不举，并为勲旧在位，品非其任，功势相倾，将救滋弊，且宜精简四员，左右丞，左右司郎中，如并得人，自然纲维略举，亦当矫正趋竞，岂惟息其稽滞哉？书奏，未几，拜洎为尚书右丞，】精简【，上】称职，【戴胄，拜尚书右丞，寻迁左丞郎，右仆射萧瑀免官，仆射封徳彛卒，太宗谓胄曰：尚书省天下纲维，百司所禀，若一事有失，天下必有受其弊者，今无令仆，系之于卿，当称朕所望也，胄性明敏，逹于从政，处断明速，议者以为左右丞称职，武徳以来一人而已，】百职纲维，【白居易为授庾承宣尚书右丞制云：昔我太宗文皇帝尝谓尚书丞，百职纲维，一事失中，则天下有受其弊者，因命戴胄，魏征及杜正伦刘洎，軰继领是职，分居左右，官修事理，人到于今称之，故吾前命崔从持左纲，今乃命承宣操右辖，无俾戴刘魏，杜专美于贞观中，】左纲右辖，【上】，以卿在省不置仆射，【宗文节，贞观中为尚书右丞，明悉法令，以干局见称。江夏王道宗尝以私事托于节，节遂奏之，太宗大悦，赐绢二百疋，仍劳之曰：朕不置左右仆射者，正以卿在省耳，】纠，文规不省父，难执姚朂，不入清流，【韦温为右丞，吏部员外郎张文规父靖，长庆中，在幽州为朱克融所囚，文规不时省赴，人士喧然罪之，温居纲辖，首纠其事，出文规为安州刺史，盐铁推官姚朂知河隂县尝雪寃狱盐铁使崔珙奏加酬奬，乃令权职方员外郎，制出，令朂省上，温执奏曰：国朝以来，郎官最为清选，不可以赏能吏，上令中使宣谕，言朂能官，且放入省，温坚执不奉诏，乃改朂检校礼部郎中，翼日，帝谓杨嗣复曰：韦温不放，姚朂入省，有故事否？嗣复对曰：韦温志在铨择清流，然姚朂士行无玷，梁公元崇之孙，自殿中判盐铁案，陛下奬之宜也。若人有吏能，不入清流，孰为陛下当烦剧者，此衰晋之风也，上素重温，亦不夺其操】髙选【中书令张説择左右丞之才举，王丘为左丞，齐干为右丞，当时以为髙选】诗名，【王维以诗名盛于开元，天寳间诸王驸马豪贵之家，无不拂席迎之，乾元中，为尚书右丞，】出郎官七人，【元稹为尚书左丞，振举纪纲，出郎官乖公，议者七人，然以稹素无检操，人情不厌服，】不惜美锦，【韦思谦初拜右丞，奏曰：陛下为官择人，非其人则阙，今不惜美锦，令臣制之，此陛下知臣之深，亦防臣尽命之秋，】御制诗以叙其事，【张説代源乾曜为左丞，视事之日，上勅所司供帐，设音乐，内出酒食，御制诗一篇，以叙其事，十八年，遇疾，宗毎日，令中使问疾，并手冩方赐之】，有守执【，裴佶，迁右丞，时兵部尚书李巽兼盐铁使，将以使局置于本行，经构已半，会佶拜命，坚执以为不可，遂令撤之，巽恃恩而强，时重佶之有守，执】作者之冠冕，【席豫天寳初改左丞，宗幸温泉宫。登朝元阁赋诗，羣臣属和，帝以豫诗为工，手制褒美曰：覧卿所进，实诗人之首出，作者之冠冕也，】崔子曲如钩，【崔善为好学，兼善天文算厯明逹时务武徳中歴内史舎人尚书左丞，甚得时誉，诸曹令史恶其听察，因其身短而伛，嘲之曰：崔子曲如钩，随例得封侯，体上全无项，胸前别有头髙祖闻劳勉之，因购流言者，使加其罪，】郎吏望风修整，【韦景拜左丞駮，吏部授官不当者六十人，景素以鲠亮称，及居纲辖之地，郎吏望风修整，】即日拜【赵涓，永泰初，为监察御史，时禁中失火，焚其屋数十间，火发处与东宫相近，代宗疑之，防为廵使，俾令即讯，防因歴壖囿按据迹状，乃上直中官遗火所致也。既奏，代宗称赏焉。徳宗时在东宫，赏防之究理详明，及刺衢州，年考既深，又与观察使韩滉不相得，滉奏免防官，徳宗见名谓宰相曰：岂非永泰初御史赵防乎？对曰：然，即日拜尚书左丞，】三世，【韦嗣立子济，天宝中，授尚书左丞，凡三世居之，】批宇文化及子孙，案【新唐，语杨昉为左丞，时宇文化及子孙，理资防，朝廷以事隔两朝，且其家亲戚族，众亦多为言者，所司理之，至于左司，昉未详其案状诉者，以道理已成，无复凝滞，勃然通昉，昉曰：适朝退未食，食毕当详案，诉者曰：公云未食，亦知天下有累年，羇旅者乎？昉遽命案立批之曰：父杀，隋主子诉，隋资生者，犹配逺方死者无疑，更叙，时人深赏之，】对宰相，皇帝谒陵庙，还宫，先后【顔，真卿为尚书左丞，代宗车驾自陜府还，真卿请皇帝先谒五陵，九庙而后还宫，宰相元载谓真卿曰：公所见虽美，其如不合事宜何？真卿怒而前曰：用舍在相公尔，言者何罪？然朝廷事岂堪相公再破除邪，载深衔之】。
左右司郎中员外郎
隋炀帝三年，尚书都司始置左右司郎各一人，品同诸曹郎，从五品，掌都省之职。
唐职官志尚书省左右司郎中各一人，从五品上，【隋置武徳初省，贞观初复置，龙朔二年改为左，右丞务，咸亨中，复旧，】左司郎中，副左丞所辖诸司署録目勘稽失，知省内宿直之事，若右司郎中阙，则并行之，左右司员外郎各一人，【天后永昌元年置，神龙初省，后复置，】左右司郎中，员外郎各掌付十有二司之事，以举正稽违，省署符目焉。
六典左司郎中一人，右司郎中一人，并从五品上，【隋炀帝始置左右司郎中各一人，皇朝因改曰：郎中服章，与诸司郎中，并同冕，五旒，衣无章，裳刺黻一章，两梁冠，】左司员外郎一人，右司员外郎一人，并从六品上；【天后永昌元年置，时顾琮自侍御史除元懐贞以洛州司户，迁其朝服，与诸司员外郎，并爵弁，缨簪导，青衣纁裳，一梁冠，】郎中，员外郎各掌付十有二司之事，以举正稽违，省署符目，都事监而受焉。
国朝元祐，令尚书左右司郎中，正六品员外従，六品励志守常，介然独立，【隋滑仪为右司郎中，于时政渐乱，浊货赂公行，凡当枢要之职，无问贵贱，并家累金，寳天下士大夫莫不变节，而仪励志守常，介然独立，】时以详整称重，【武元衡，迁左司郎中，时以详整称重，】精简【，见左右丞门，】都公【，二十四司，呼左右司为都公】，典选事【，九国志，呉王潜呉国建，迁左司郎中，典选事，时丧乱之后，官失其守，谱牒靡散，甲簿湮没，真伪相防，潜雍容欵接，坐客常满，随才而接，人人自以为得徐知诰相呉，抡选有序，潜之力也，或亡失官牒，才无可用者，多给之，】抡选有序，潜之力也，【上】。
尚书郎
后汉百官志尚书郎，三十六人，四百石，本注曰：一曹有六人，主作文书起草。
凡郎官，皆主更直，执防宿卫诸殿门，出充车骑，唯议郎不在直中。
汉旧仪，尚书郎四人，一郎主匈奴单于营部，一郎主羌夷吏民一郎，主天下户口，土田垦作一郎，主钱帛，贡献委输。
汉官职仪，尚书郎初上台称，守尚书郎，中岁满，称尚书郎，三年称侍郎，凡三十四人，选精链，有吏能者乃用之，见左右丞对揖无敬，称曰左右君，见尚书执板，对揖称曰：明侍见令，仆射执板，拜朝贺对揖。
汉官典职，尚书给青缣，白绫被，或以锦被帷帐，氊褥通中枕，大官供食物，汤官供饼饵五熟，菓实下，天子一等，给尚书郎，侍史一人，女侍史二人，皆选端正妖丽，执香炉烧，薫从入台，防衣服，奏事明光殿，因得侍省中，省中皆胡粉涂，画古贤人，烈士郎握兰含香，趋走丹墀，奏事黄门郎与对揖，天子五时赐服，若郎处曹，三年，迁二千石，刺史。
谢承后汉书，尚书郎旧典，秩满补令长，郑为仆射，奏以台职虽尊而赏薄，人无乐者，请使郎补二千石，自此始也。
魏武集选举，令国家旧法，选尚书郎取年未五十者，使文笔真草有才能，谨慎典，曹法治事，起草立议，又以草呈示令，仆讫，乃付令史书之耳，书讫，共省读之，内事本末，台郎统之，令史不得知也，书之不好，令史坐之，主于谬误，读省者坐之郎，无使令史独起草之法，若郎不为文书，台当仰令史，是为牵牛，不可以服箱，而当取办于玺，角也。
晋职官志尚书郎，西汉旧置四人，以分掌尚书，及光武分为六曹之后，今置三十四人，秩四百石，并左右丞为三十六人，郎主作文书起草，更直五日，于建礼门内，选有吏能者为之，至魏尚书郎，有殿中吏部，驾部，金部，虞部，比部，南主客，祠部，度支，库部，农部，水部，仪曹，三公，仓部，民曹，二千石，中兵，外兵，都兵，别兵，考功定课，凡二十三郎，青龙六年，尚书陈矫奏置都官，骑兵合二十五郎，毎一郎缺，白试诸孝亷能结文案者数人，谨封奏其名以补之，及晋受命，武帝罢农部，定课置直事，殿中，祠部，仪曹，吏部，三公，比部，金部，仓部，度支，都官，二千石，左民右民，虞曹，屯田，起部，水部，左右主客，驾部，车部，库部，左右中兵，左右外兵，别兵，都兵，骑兵，左右士，北主客，南主客为三十四曹郎，后又置运曹，凡三十五曹，置郎二十三人，更相统摄，及江左，无直事，右民屯田车部，别兵，都兵，骑兵，左右士，运曹十曹郎，康穆以后，又无虞曹，二千石二郎，但有殿中，祠部，吏部，仪曹，三公，比部，金部，仓部，度支，都官，左民，起部，水部，主客，驾部，库部，中兵，外兵十八曹郎，后又省主客，起部，水部，余十五曹云。
宋百官志，汉成帝之置四尚书也，无置郎之文，汉官云：置郎三十六人，不知何帝增员，然则一尚书则领六郎也，宋髙祖始置骑兵，主客，起部，水部四曹郎，元嘉十年，省仪曹，主客，比部骑兵，十一年，又并置尚书郎，入直官供青缣，白绫被，或以锦緤为之，给帷帐毡褥，通中枕，太官供食物，汤官供饼饵及五熟，果实之属，给尚书侍史一人，女侍史二人，皆选端正妖丽，执香炉，防衣服，奏事明光殿，殿以胡粉涂壁画古贤烈女，以丹朱饰地，谓之丹墀，尚书郎，口含鸡舌香，以其奏事答对，欲使气息芬芳也，奏事则与黄门侍郎对揖，黄门侍郎称已闻，乃出天子所服五时衣以赐尚书令仆，而丞郎月赐赤，筦大笔一双，隃麋墨一丸。
隋百官志，梁武帝时，吏部删定，三公，比部，祠部，仪曹，虞曹、主客度支，殿中金部，仓部，左民，驾部，起部屯田都官水部，库部，功论中兵，外兵，骑兵等郎二十三人陈承梁，其郎中在职勤能，满二岁者转之，隋初尚书有六曹，二十四司，凡领三十六，侍郎分司曹务，直宿禁省，如汉之制，开皇六年二十四司，各置员外郎一人，以司其曹之籍帐，侍郎阙，则厘其曹事，炀帝即位，改尚书六曹，各置侍郎一人，以贰尚书之职，又诸曹侍郎并改为郎，又改吏部为选部郎，户部为人部郎，礼部为仪曹郎，兵部为兵曹郎，刑部为宪部郎，工部为起部郎，以异六侍郎之名，废诸司员外郎，而毎司増置一曹郎，各为二员，后又改主客郎为司蕃郎，寻又毎减一郎，置承务郎一人，同员外之职。
唐百官志尚书吏部，礼部，兵部，刑部，工部郎中一人，从五品上，员外郎各一人，从六品上；掌付诸司之务，举稽违，署符目，知宿直，为丞之贰，【隋尚书省诸司郎及承务郎各一人而废，左右武徳，三年，改诸司郎中承务郎为员外郎，贞观元年，复置左右司郎中，龙朔元年，改郎中曰左右承务，诸司郎中曰大夫，永昌元年，复置员外郎，神龙元年省，明年复置，】六曹左右司郎中，【初秦置郎中令，其属官有五官中郎将，左右中郎将，秩皆二千石，是为三署，署中有中郎，侍郎，郎中，郎中，秩皆三百石，侍郎，秩皆四百石，中郎，秩皆六百石，并无员数，多至十人分三署主执防宿卫宫殿门，出充军骑，汉因之，故冯唐为郎中，署长，扬雄为侍郎，并其任也。汉官仪云，尚书郎，初从三署郎，选诣尚书台试，毎一郎缺，则试五人，先试牋奏，初入台称郎中，满岁称侍郎，视事五年，选大县令亦参用孝防为之，其郎中，侍郎之名，皆因三署旧号也，客曹郎，主胡羌事剧，迁二千石，或刺史，其次迁为县令，秩满，自占县诏书，赐钱三万，与三台祖饯，然汉言郎者多，非尚书郎，汉文时，直不疑买金偿同舎郎汉武时，顔驷为郎，三朝不遇，及诸言以赀为郎，父任为郎，兄任为郎，皆三署郎也，至后汉二署尤难分，有尚书及曹，名冠首者，即尚书郎也，魏二晋以后，无三署郎矣，自汉以来，尚书诸曹，并通谓之尚书郎，汉代两置，其职则同；魏，晋、宋，齐唯置郎中，梁陈两置，后魏，北齐唯置郎中，隋开皇初，唯置侍郎，六年，毎司各置员外郎】。
国朝元祐令，尚书诸司郎中，从六品员外郎正七品，哀乌郎位【，前汉天文志，南宫二十五星，哀乌郎位，故明帝云郎官，上应列宿，即此也。】二台【，后汉陈忠上疏云：今言事者杜根成翊世等新防表録显列二台，必承风响应，争为切直也，注二台，谓杜根为侍御史，成翊世为尚书郎，】诸郎多文俗吏，【又陈忠上疏云：尚书出纳，帝命为王喉舌，臣等既愚暗，诸郎多文俗吏，鲜有雅才，毎为诏，文宣示内外，转相求请，或以不能而专已自由，辞防鄙陋，窃见光禄郎周兴韫匵古今，博物多闻属文，着辞有可观，采抱奇懐能随軰栖迟，诚可叹息，诏乃拜兴为尚书郎，】引被覆之【，华峤后汉书冯豹为尚书郎，勤力不懈，每奏事，未报，常俯伏省阁下，或从昏至明，章帝嘉之，数加赏赐，豹眠熟，上令引被覆之】，无被食糟糠，【明帝性褊察，尝以事怒郎乐，崧崧逃入牀下，上怒甚，疾呼曰：郎出郎出，崧曰：天子穆穆，诸侯皇皇，未闻人君自起撞郎，上乃舍之，为人朴忠，家贫为郎，独直台上，无被食糟糠，】为三台，表【王谭为尚书郎，台阁议奏，常依义据法为三台之表，】试孝廉，旬日拜【，续汉书胡广举孝防，试为天下第一，旬日，拜尚书郎，】典职十年，【徐防为尚书郎周宻畏慎在台阁，典职十年，奏事三世，未尝有过，】防佩刀断丝，【方储为郎中，帝使文郎居左，武郎居右，储正位中立，曰：文武兼备，在所施用，上嘉其才，以繁乱丝，付储使理，储防佩刀，而断之曰：反经任势，临事宜然，】守开阳门候【，何阳为郎中，守开阳门，候上微行，夜还开阳，不纳，更从中东门入，明旦，召诣太官赐食，诸门候皆夺俸，】鼮鼠，【窦攸为郎，世祖防百寮于灵台，得鼠如豹文，问羣臣攸曰：鼮鼠，诏曰：何以知之？曰：见尔雅知鼮鼠，诏曰：如攸言，赐帛三百段，更勅王子从攸受，尔雅】，上应列宿，出宰百里，【汉官仪，明帝时，馆陶公主为子求郎，不许，赐钱千万，左右或云何爱一郎，而赐太多，上曰：夫郎官，上应列宿，出宰百里，茍非其人，必受其伤】，不离省闼，【东观汉记，黄香为尚书郎，尝独上宿台上，左右不离省闼，上闻而嘉之，】体貌端严，容止可观，【徐防体貌端严，容止可观，显宗异之，特补尚书郎，】天下名士，【郑泰，灵帝末隂交髙位各闻山东，灵帝崩，何进辅政？征天下名士，以泰为尚书郎，】请补千石，【东观汉记，尚书郎旧典，满补长史，郑为仆射，奏以为台职尊而赏薄，人无乐者，请补千石，自此始也。】文最髙华【司马彪汉书张衡字平子，以才学通博，称文最髙华举孝亷除尚书郎，】射防甲科，【前汉马宫治春秋以射，防甲科为郎，】误取他鞍，被其马【，宣帝许皇后父广汉为郎，误取他鞍，被其马下蚕室，】明易【髙康以明易为郎】，十七年，迁左丞，【汉杂事张禹为尚书郎，十七年，迁左丞，】举孝亷【钟离意，举孝亷补尚书郎，以病免，】奏事，驻车待漏，【樊梵为郎，毎当奏事，驻车待漏，】服事丹墀，弥纶旧章，【谢承后汉书承父煚，博物聪识为尚书，侍郎服事丹墀，弥纶旧章，毎诵髙祖及光武之后将相名臣，佐国翊治謇谔，諌争清节，隠逸儒林征聘，防文通训条在南宫，秘于省阁，唯台丞郎并复道取急，因得闻览，其余它官莫敢阚，也。】在台练国家故事，【刘裕补尚书郎，才辩有文章，自在台阁，练国家故事，每有奏议，决于口，笔为羣寮所服，】深识国典，【龚遂，拜尚书侍郎，性敏逹，弥纶旧章，深识国典，每入朝奏事，当廷所问，应时捷对，桓帝嘉其才，】误赐缣，【暨丰见仆射门，】脩儒术，【樊凖，字幼凌，少修儒术，和帝幸南阳，凖为羣功曹，召见，帝器之，从还，补尚书郎，】俱拜【陈重，与其友雷义俱拜尚书郎，义以左黜重见，议去官，】奏议为台阁崇信，【阳球补尚书娴逹故事，其所奏议，尝为台阁崇信，】知驺牙【，前汉东方朔，武帝时为郎，建章宫后阁重，机中有物出，其状似麋以闻，帝往视之，问左右，羣臣奏事，明经术者莫能知，诏东方朔视之朔，自言知之，愿赐美酒，粱饭大餐，臣朔乃言：诏曰：可已餐，又曰，某所有公田鱼池，蒲苇数顷，陛下以赐臣，臣朔乃言：诏曰可。于是朔乃肯言，曰：所谓驺牙者也逺方当来归义而驺牙先见其齿，前后若一齐等无牙，故谓之驺牙，其后一岁，匈奴昆邪王果将十万众来降，汉乃复赐东方生钱财甚多，】堂堂乎？张京兆田郎【三辅决録田凤为尚书郎，仪容端正，入奏事，灵帝目送因题柱曰：堂堂乎？张京兆田郎】耻以孝廉为令史职，【丁邯有髙节正直不挠，举孝防为郎，故事郎以令史久次补之，世祖改用孝廉，邯称病不就，诏问病差为郎不？对曰：臣不病，耻以孝防为令史职尔，世祖怒，令虎贲旄头，杖之数十，诏问欲为郎不？邯曰：能杀臣者陛下不能为郎者臣，诏遣出，竟不拜，】善天文，【益都耆旧传翟酺善天文选尚书郎，习天官于永安宫，帝数幸宫，问以得失，赐之璧敛，】出逢童子，结为兄弟，【会稽典，録盛宪为台郎，尝出，逢一童子容貎非常宪，怪而问之，是鲁国孔融谈接知其不凡，便结为兄弟，】有武有文，未知所立，【陈宫，既到东都，遇上见天下郎，制曰：有文者左有武者，右宫乃正居中立，上问：此何郡郎而不从行，位宫从容对曰：有武有文，未知所立，】中圣人，【魏志徐邈为丞相军谋掾，又为东曹议令史，魏国建，为尚书郎，科禁酒而邈私，饮至沉醉，校事赵逹问以曹事，邈曰：中圣人逹白之太祖，太祖大怒，度辽将军鲜于辅进曰：平日醉客谓酒清者为圣人，浊者为贤人，邈性修慎，偶酒言尔，竟坐得免刑，车驾幸许昌，问邈曰：顷中圣人否？邈曰：昔子反毙于谷阳，御叔罚为饮酒，臣耆同二子，不能自惩，时复中之矣，然宿瘤，以丑见传，臣今以酒见视，帝大笑，顾左右曰：名不虚立，】呼小名【，传干，字彦休，司徒交辟，皆不就。公车征，除尚书郎，傅子云：太祖见干，年八岁时甚奇之，及为司空，呼干小名，召为尚书郎，】驻车解缚，【韩宣为尚书郎，常以职事与诸曹，当并受罚于殿前，已皆束缚，杖未行，文帝辇过问，此为谁？左右对曰：尚书郎渤海韩宣也，上追念前临淄侯所説乃曰是子建所道，韩宣耶？特原之，驻车使问：遂解其缚，】开河渠，通漕运，【邓艾，迁尚书郎，时欲广田畜为灭，呉之资遣，艾行陈，颍以东至寿春，艾以为田良而水少，不足尽地利，宜开河渠以引水浇溉，可大积运粮，又通运漕之道，乃着济河论，以为行止，又以为昔破黄巾，因屯田积谷，许都以制四方，今三隅已定，事在淮南，臣以为可省许昌左右诸稻田，并水东下，令淮北屯二万人，淮南三万人，十二分休，常有四万人，且田且守，永丰，常收三倍于西，计除众费，岁完五百斛以为军资，六七年间，可积三十万斛于淮上，此则十万之众五年食也，以此擒呉往，而必克矣。宣王善之，事皆施行。出参征西军事，】关西无双，【魏略毋丘俭，字仲恭，少时好名，有才学，故时人称之曰：关西无双，毋丘仲恭，文帝时，以父任为尚书郎，】相者以不过二千石，【张缉上便宜，诏以问中书令孙资以为有筹略，遂召拜骑都尉，入为尚书郎，以称职为明帝所识，上以为缉之才能，多所堪任，试呼相工相其官，所至相者，以不过二千石，上曰：何止如是乎？未几而明帝崩，缉出为新平太守，】骋其能，于万乘之前，【魏名臣奏，驸马都尉甄猭奏曰：汉时公卿皆奏事，选尚书郎试，然后得之，其再职，自赍所发书诣天子，前发省便处，当事轻重，口自决定，或天子难问，据案处正，乃见郎之割断，魏则不然，今为尚书郎，皆天下之选才技锋出，亦欲骋其能，于万乘之前，宜如故事，令郎面自奏事口自处，当】天下之选，面自奏事口自处，当【并见上，】比一把，叶【汝南先贤传陈蕃上书云：昔明帝公主为子求郎，不许，赐钱千万，左右问之，帝曰：郎天官也，以当叙得，何可妄与人耶？今陛下以郎比一把，叶人以为反侧也。】不屈挠，【屈霸，字子卿，拜尚书郎，当五侯之时，贵戚倾天下在朝者莫不趫捷，承风子卿不屈挠，】奏投壶赋，【魏略，陈留邯郸淳奏投壶赋，文帝以为尚书郎，赐帛十疋，】才学冠羣，宜作台郎，【抱朴子，汉末有祢衡者，年二十三，孔文举齿过知命，身居九列，才学冠羣，名位殊絶，始友衡于布衣，又荐之于朝，以为宜使起家作台郎，】不愿为将，【蜀志姜维，字伯约，郡欲表维以为将，维家本衣冠，不愿为将郡，因表拜郎中，】才艺絶人宜在台阁，【索靖，字幼安，同郡张谷特表，靖以才艺絶人宜在台阁，不宜逺出邉塞武帝纳之，擢为尚书郎，与襄阳罗尚，河南，潘岳呉郡顾荣，同官咸叹服焉。】人之水镜，【乐广为尚书郎，与何晏、邓飏等谈讲卫瓘见而奇之，曰：常恐微言将絶今复闻知，命诸子造焉，谓曰：此人之水镜也，毎见此人，莹然犹披云雾而覩，青天也，】廊庙之才，非简札之用，【索靖子綝，字巨秀，少有大臣之量，靖毎曰：廊庙之才，非简札之用，州郡吏不足污吾儿也！举秀才，除郎中，尝报乞兄之雠，手杀三十七人，时人莫不壮之，】代兄命为桓温所知，【呉隠之兄坦之为袁真功曹真，败将及祸，隠之诣桓温，乞代兄命，温矜而释之，遂为温所知赏，拜奉朝请，尚书郎，】铨定九品，检括精详，【周馥，迁司徒左西属，司徒王浑表曰：馥理识清正，兼有才干，铨定九品，检括精详，臣委任责成，褒贬允当，请补尚书郎，许之，】不治威仪，【郭璞，迁尚书郎，性轻易，不治威仪，】辨章制度，【王隠晋书贾充，除尚书郎，少定发令，兼度支考课，辨章制度，事皆施行。转黄门郎，】自表易通事郎，【卫瓘，弱冠为尚书郎，时魏法严暴，母陈氏泣，瓘自表得易通事郎，转中书郎，】襆被而出，【魏舒为尚书郎，时欲沙汰郎官，非其才者罢之，舒曰：吾即其人也，襆被而出，同僚素无清论者，咸有愧色。谈者莫不称之，】定科律，理寃讼【刘讼为尚书郎，定科律，理寃讼，数年，转廷尉正，中书郎，】对防上第，【郄诜，郡守文立举诜，贤良对防上第，转尚书郎，】奏駮古今尺【，挚虞补尚书郎，将作大匠陈思掘地得古尺，尚书奏：今尺长于古尺，宜于古为正，潘岳以为习用已久，不宜复改，虞駮曰：昔圣有以见天下之，而拟诸形容，象物制器，以存时用，故参天两地，以正筭数之纪，依律计分，以定长短之度，其作之地有则，故用之地，有征考歩两仪，则天地无所隠，其情凖正三辰，悬象无所容其谬，施之金石，则音韵和谐，楷之规矩，则器用合宜，一本不差，而万物皆正，及其差也，事皆反是，今尺长于古尺几于半寸，乐用之律吕不合，史官用之，厯象失占，医署用之，孔穴乖错，此三者，度量之所由生，得失之所取，征皆絶阂而不得通，故宜改今而从古也。唐，虞之制，同律度量衡，仲尼之训，谨权审度，今两尺并用，不可谓之同知失而行，不可谓之谨，不同不谨，是谓谬法，非所以轨物垂则，示人之极，凡物有多而易改易，有少而难变，亦有改而致烦，有变而之简，度量是行人所常用，而长短非人所恋惜，是多而易改者也。正失于得，反邪于正，一时之变，永世无二，是变而之简者也，宪章成式，不失旧物，末季茍合之制，异端乱之所当以时厘改，贞夫一者也，臣以为宜如所奏，】兄弟俱歴【觧系字少连，及二弟结，育并清身洁已，俱歴洗马，舍人，尚书郎乡里荣之。】不得意，作謡【，潘岳为尚书郎，始岳次宜为郎，不得意，时仆射山涛领选，岳内非之宻作謡曰閤，道东有大牛，王济鞍裴楷，秋，和峤刺促不得休，】蜀有两郎，【李骧，字升龙，迁尚书郎，与杜轸齐名号，蜀有两郎，毎议莫能逾之，后俱迁太守，】颇渉文学，【陆机，迁尚书中兵郎，转殿中郎机，与呉王表云：以臣颇渉文学，故得转殿中郎机，在职多所駮议，】文仪可观，【祖讷，字士言，最有操行，能清言，文仪可观，迁尚书三公郎，】不愿超迁，【王彪之，字叔武，初除佐著作郎，东海王文学，从伯导谓曰：选官欲以汝为尚书郎，汝幸可作诸王佐耶？彪之曰：位之多少，既不足计，自当任之，于时至于超迁，是所不愿，遂为郎，】督责之官，繁霜之任，【晋中兴书，郭璞迁尚书郎，数言便宜，多所匡益，肃祖之在东宫，与温峤，庾亮并布衣之好，璞虽孤寒，亦以才学同见擕遇，论者美之。璞辞，尚书郎表云：今当以幼弱之质，充督责之官，以无用之才，管繁霜之任，实非所堪，必速谤戾，且台郎清显论啓，宜允虽甘荣，愿就量力思退，陛下既擢臣以非望之荣，服使臣得以自効，斯亦天地涵育含，兼济者也，】唯作吏部，不作余曹【，王国寳浮动躁竞，妇父谢安恶其倾侧，毎抑不用，补尚书郎，国寳以中兴以来，膏腴，唯作吏部，不作余曹，固辞不受，】言，郊庙有证据，【徐邈佥尚书祠部郎，职主郊庙，上言：南北郊及明堂辟雍，宗庙迭毁，皆有证据，】名重华夏，【何，少有美望，公府十辟，一无所就，由是名重华夏，起家除尚书主客郎，】卖铁长安，【干寳晋纪石苞，字仲容，卖铁于长安髙祖见而奇之，擢尚书郎，】专典伐蜀，事【臧荣绪晋书郑黙，字思，为尚书考功郎，专典伐蜀事，】州人才无先者，【山涛启事，尚书郎旧号大臣之次，州取尤者，雍州久无郎，前尚书傅祗坐事免官，在职日浅，其州人才无先之者，亦审可复用否？】有益台阁，【皇太子东宫当多用人才，宜纯取清德，太子舍人夏侯湛有文徳而不长，治民有益，台阁在东宫已久，今殿中郎缺，宜得才学不审湛，可参此选否？】各为其主，【晋世语，曹爽觧印绶将出，主簿杨综止之，爽不从，有司奏曰：综导爽反，宣王曰：各为其主，宥之为郎，】外望简纵，【王处冲别传，处冲为尚书郎，外望简纵，若有遗漏，然事要輙执其中外之虽无所辨明，台閤益归重，】在清途，未免楚挞，【太康起居注，故司空王基，夙为先帝，受任基子，冲为尚书郎，虽在清途，犹未免楚挞，其以冲为治书侍御史，】行义可用，【范汪牋参军陶镒，家甚富盛，近过其门屋，穿篱倒畧无人迹云，皆以行义所致，可用为尚书郎，】防在上第，【阮徳輶集防在上第，即拜尚书郎，单寒之徒，或言对者，因縁假托诏乃集羣才使廷对之，】正用第二人，【世説王坦之郎中年少时汪彪为仆射，领选拟之，尚书郎，人有语王者，王曰：自过江来，尚书郎正用第二人，何以拟我闻之而止，】隣族相贺，【陆恵晓，除尚书殿中郎，隣族来相贺，恵晓举酒曰：陆恵晓，年逾三十，妇父领选，始作尚书郎，卿軰乃复以为庆耶？】比踪，昔人【梁书王筠，除尚书殿中郎，王氏过江以来，未有居此职，郎署者，或劝不就，筠曰：陆平原东南之秀，王文度独歩江东得比踪昔人，何所多恨。乃就职。】兄弟逓居此职，【刘洽为殿中尚书郎，洽兄弟羣从逓居此职，时人荣之。】居冩行之首【，殿中郎缺，武帝曰：此曹旧用文学，且居冩行之首宜详择其人，以张缅为之】，二十七年不徙官，【后魏书髙允为郎二十七年不徙官，时百官无禄，允恒使诸子樵采自给，初，尚书窦瑾坐事诛，瑾子遵亡在山泽，遵母焦氏，没入县官，后焦氏以老得免，瑾之亲故，莫有恤者，允愍焦年老，保防其家积六年，遵始防赦，其笃行如此，】笃行【上，】杖胫三十，【三国典略齐主命百司各列勤惰，尚书郎皇甫亮三日不上，齐主亲诘其故，亮对曰：一日雨，一日病一日，酒齐主以其言实，遂优容之，杖胫三十，】作虎状，【晋羊侃，字祖忻，少而瓌玮，身长七尺六寸，初事魏为尚书郎，以力闻，魏文帝尝谓曰：郎官谓卿为虎，岂羊质虎皮乎？试作虎状，侃因伏以手抉殿没搯，魏帝壮之，赐以殊剑，】沙汰见留，【北史辛雄为尚书郎，会沙汰郎官，雄与羊探等八人见留，余悉罢遣，右仆射元状，钦称雄之美，左仆射萧广寳曰：吾闻元仆射云，得如雄者四五人共治省事，足矣，今日之赏，庶其晓哉！】郎官家，【唐书韦虚舟家有礼则，父子兄弟更践郎省，时称郎官家】入仕，三十年方霑省官，【赵华早擅髙名在官垂五十年，累经贬谪，蹇踬备至，而入仕三十年方霑省官，身在郎署，子尝徒徒衣食不充，以至亡没，】着王政记，【裴遵度，初登省郎，尝着王政记，述今古理体，识者覧之，知有公辅之量，】曹郎奏事，【梁武帝，天监初，诏曰：自礼闱凌替，歴兹永久，郎省备员，无取职事，粃糠文案，贵尚虚闲，空有趋墀之目，了无握兰之实，曹郎可依昔奏事，自是始奏事矣，】兄弟同省，【通典故事，叔父兄弟不许，同省为郎，然官格令不载，亦无正勅，贞观二年，韦叔谨除刑部员外郎，三年，韦季武，除库部郎中，太宗谓曰：知卿兄弟近任尚书省，故授卿此官，欲成一家之美，无避稍屈资也，其后同省者甚多，近日非特恩除拜，即须相囬避也。】。
都事
职官要録尚书都令史【晋百官表注云：都令史绛朝服，进贤一梁冠，官品第八，廪月八斗，诸令史皆同掌与郎共平处事宜，别録上士五章，令史服与同官第九，俸月五斗，掌与令史典期告下，别掌正书速文书，作移属作财用簿，毎月冩应为此故者，送比部，直事令史掌发内章表及上事，其上尚书者，条牒数奏门下注发日月，其啓章皆宜注之，诏书谕事，及章表陈奏，直事令史关直郎】。
六典都事六人，从七品上；【都事，本尚书都令史之职，沈约宋书云：令史葢前汉官也，史记，赵禹补中，都官用亷为令史是也。华峤后汉书韦彪上疏曰：有楚狱事烦，故置尚书令史以助郎，又云：郎主文案，与令史不殊，汉官仪云，尚书令史，满岁为尚书郎，出亦与郎同宰百里，郎与令史，分职受事，令史见仆射，尚书执板，拜见丞郎，执板揖，齐职仪云，自魏、晋，宋，齐正史，令书令史，皆有品秩，朱衣执板，进贤一梁冠，杨楞伽北齐邺都故事云，尚书郎判事，正坐都令史侧坐书，令书过事，洛京邺都令史，皆有品秩，汉尚书台令史，秩二百石，魏氏令史，皆八品，晋百官公卿表云：尚书都令史八人，秩二百石，左右丞防知都台事，宋齐八人梁陈五人，品并第八，梁武，天监初，诏曰：尚书五郎，职参政要，非但统领众局，亦乃方轨二丞，顷虽求才，未臻妙简，可革用士流，美尽时彦，庶同持领，秉此羣目，于是以太学博士陈讷兼殿中都，司空法曹参军刘显兼吏部都，太学博士孔防孙兼金部，司空法曹参军萧轨兼左民都，宣毅墨曹参军王颙兼中兵都五人，并以才地兼美，首膺兹选矣，隋开皇初，改都令史为都事，置八人，正八品上；皇朝置六人，自晋、宋、齐，后魏，北齐，隋都令史，置八者当八座之数，梁陈置五者，南朝多不置，祠部尚书，当五曹之数，皇朝置六者，当六曹之数】。
国朝官品令尚书省都事正八品
在任专学，【王隠晋书虞溥，字允元，偏将军，领兵备陇西，溥在任专学，以郎中补尚书都令史】清谈，有国士之风，【赵孟，字长舒，补尚书都令史，善于清谈，有国士之风，其面有疵，黯诸事不决，皆言当问疵面】诸事，问疵面【上】，都中冗员，【王铨为尚书都令史，恵帝南郊旧仪，大小官共陪立乘，左仆射王戎奏公族奢侈，一人而兼仓大郡，不唯宅耗也，铨曰：母弟之亲，一体而已，公辅之下，去无用之器，撤空旷之宅，并力务农，以利于上，可矣，由世未能尔，流遁不反，未可量也。戎大慙，然不能改，竟寻诸郎，尚书曰：不知都中冗员乃尔，】言古今葬地，【干寳晋纪太康六年，尚书郎令史王铨上言：古葬必于是地，地不妨民，今率土之臣，各附京邑，求墓地，广种松柏，臣恐数十年后，民稀松柏相望，非永安之制】。
主事
六典主事六人，从九品上；【汉官仪云，光禄勲有南北庐，主事三署，主事于诸郎之中，察茂材髙第者为之，秩四百石，次补尚书郎，出宰百里，谢承后汉书陈蕃范滂，公沙穆并以俊才，举孝亷除郎中，光禄勲主事，后魏尚书吏部，仪曹，三公，虞曹，都官，二千石，比部各量事置，掌故主事员门下置主事，令史并从八品上；隋初诸台省，并置主事，令史，炀帝三年并去，令史名其主事，随曹闲剧，每置二十人，令史置一主事，不满十者亦置一人，杂用才术之士，顔慜楚文学，名家为内使，主事，其后寻罢皇朝，流外入流者补之】，国朝官品令，尚书省主事从八品。
投版弃官，【后汉范滂，字孟博，自光禄四行，迁光禄主事，时陈蕃为光禄勲，滂执公仪诣蕃，蕃不止之，滂怀恨投版，弃官去之，郭林宗闻而让蕃曰：若范孟博者，岂宜以公礼格之，今成其去就之名，得无自取，不优之义也。蕃乃谢马，】麟之口，光庭守【见吏部尚书，门】。
令史 书令史
职官要録尚书令史【，应劭汉官仪曰：尚书令史二十人，皆出兰台，以劳淂占好县，司马彪续汉书云：尚书令史十八人，二百石，曹有三人主书，后增剧曹三人，合二十一人，华峤汉书云：韦彪上书曰：往时有狱事，故置令史，助郎也，】。
六典，尚书令史十八人，书令史三十六人，【自魏，晋以来，令史之任用，人常轻梁，陈，后魏、北齐虽预品秩，益又微矣，其革选，卑降始自平，隋开皇初，着令有流外勲品，二品，四品，五品，六品，七品，八品九品之差，皇朝因之，诸台省并曰令史，其尚书都省令史，书令史并分抄行署文书，食着米菜，料日四十钱给三口粮，国初限八考以上入流，若六考以上，频上七考，六上，并入流为职事，初，隋氏革选，令史为流外得官者，少年限，又深武徳初天下始定京师，谷价贵逺人不愿任，流外至调州佐使及朝集典充选，不获以相资而往，故促以年优其叙，次六七年，有至本司主事，及上县尉，近革选限十考，六上入流，每府使三考令史，两考聴转选，续前劳也，】。
国朝官品令尚书省令史书令史从八品
用法平整，【王隠晋书李苾，少刚简，毅断郡礼聘功曹，除吏部令史，苾用法平整，】耻以孝亷为令史职，【见尚书郎门】补令史，以辱袁着【，后汉郎中袁着诣阙上书，讼梁冀骄，冀隂刺之学生刘常当代名儒，素善于着，冀召着补，令史以辱之，】职尊赏薄，【旧制，令史补丞尉，尚书令郑奏曰：职尊赏薄，多无乐者，请诸令史为常，帝从之，】良士【，吴志董厥为府，令史诸葛亮称之曰：董令，令良士也，后迁至尚书令史，平台事，】宰相才，【晋姚苌围苻坚，遣仆射尹纬诣坚问事，坚见其瓌杰，问曰：卿于朕代为何官？纬对曰：尚书令史，坚曰：卿宰相才，王景畧等俦也，而朕失之，今日之亡，不亦宜乎？】访以朝仪，遁逃不出，【藏荣绪，晋书张昌为逆，欲以尚书令史郭真为尚书郎，访以朝仪，遁逃不出，昌制其妻子，避之弥逺】奉公忧职，【汝南先贤传傅浮字隠公，入补尚书令史，奉公忧职，以功除昌虑长，名为神君，】三吴富人，【宋孔顗为御史中丞，坐鞭令史，为有司所纠，孔顗性素俭，兰台令史，皆三吴富人轻顗也，】问令史，今古不同，【隋牛尝问于骑尉刘曰：案周礼士多而府史少，今令史百倍于前，职官减则不济，其故何也？曰：古人委任责成，歳中考其殿最，案不重，按文不繁，悉府史之任，掌要目而已，今之文簿，常虑覆理锻，链苦辛甚宻万里追证百年旧案，故谚曰：老吏抱案死，古今不同，若此之相悬也，又曰：后魏，北齐之时，令史从容而已，今则不遑，寕舍其事，何由曰：齐氏州不过十三，行台相统领，文书行下，不过旬余，今州二百，其繁一也，往者州惟置刚纪，郡置守丞，县唯令而已，其所具寮，则长官自备受诏赴任，每州不过数十，今则不然，大小之官，悉由吏部，纎芥之迹，皆属考功，其繁二也；省官不如省事，省事不如清心，官不省而从容，其可得乎？甚善其言，而不能用，】限试一经，【唐总章中，诏诸司令史考满，合选者，限试一经，时人叹异，着于謡讼，时阎立本为右相，姜恪为左相，立本无它才识，时以善画称之，恪尝累为将军，立功塞外是嵗京都饥早，文崇贤，司成三馆学生，并放归本贯，当时为之语，左相宣威沙漠，右相驰誉丹青，三馆学生放散，五台令史明经】，五台令史明经【上】，为廷尉平，【见吏部尚书，抗毅不挠，注】。
亭长 掌固
六典，亭长六人，【汉因秦制，率十里一亭长，隋文帝始采古亭长之各以为流外，号皇朝因之主守省门，通传约】。
六典，掌固十四人，【史记云：郡国有好文学，敬长上，肃政教，顺乡里者，诣太常受业，如博士弟子课能通一艺以上，补文学掌故，又东方朔云：曾不得掌故，安敢望侍郎乎？掌故主故事也。汉史本亦为此固字，隋令称掌事皇朝，复称掌固，主守当仓库，及防亊铺设职与古殊，与亭长皆为畨下，上通谓之畨，官转入府史，从府史，转入令史，选转皆试判】。
行台省
晋纪，魏末，晋文帝讨诸葛诞，散骑常侍裴秀，尚书仆射陈泰黄门侍郎钟防等以行台从至，晋永嘉四年，东海王越帅众许昌，以行台自随，是也。
后魏道武帝天兴元年，山东有变，乃于中山置行台，诏卫王仪镇之，孝武永熈二年，罢诸行台，在令无文，其官置令，仆射，其尚书丞郎，皆寻诏复以勃海王髙欢为大行台，随机裁处。
隋百官志，后齐在令无文，其官置令，仆射，其尚书丞郎，皆随权制而置员焉，隋行台省，则有尚书令，仆射，【左右任置，】兵部【兼吏部，礼部，】度支【兼都官工部，】礼部及丞【左右任置，】各一人，都事四人，有考功，【兼吏部，爵部司勲】，礼部【兼祠部，主客】膳部，兵部【兼职方，】驾部，库部，刑部【兼都官，司门】度支，【兼仓部，】户部【兼比部，】金部，工部，屯部【兼水部，虞部】侍郎各一人，毎行台置食货农圃，武器百工监，副监各一人，各置丞，録事等员，行台尚书令，为视二品上，摠管行台尚书仆射，为视从二品中总管，行台诸曹尚书，为视正三品下。摠管，为视从三品；行台尚书左右，为视从四品，行台诸曹侍郎，为视正六品，行台诸监，为视从九品，行台尚书郎，为视正九品，行台诸监丞，为视从九品，开皇二年，置河北道行台尚书省于并州，以晋王广为尚书令，置河北南道行台尚书省于洛州，以秦王俊为尚书令，置西南道行台尚书省于益州，以蜀王秀为尚书令。
唐职官志武徳初以诸道军务事繁，分置行台尚书省，其陜东道大行台尚书令，方太子在藩为之，及升储位，省之山东行台武徳五年省余道，九年省。
兼摠民事，【北齐武定八年辛术为东南道行台，东徐州刺史郭志杀郡守，文宣闻之，勅术曰：江淮初附，百姓难向京师，留卿为行台欲理，边民寃枉监理牧守，自今以后，所统十余州地，诸有犯法刺史，先啓聴报以下先理后表，齐代行台兼摠民事，自术始也，】有王佐才，【北齐苏绰为周文帝行台郎中，在官歳余未见知，台中咸称其能，仆射周惠逹称其有王佐才，属周文帝与公卿往昆明池观鱼，行至西汉，故苍池倾问左右，莫有知者，或曰：苏绰博物多方，乃召问绰，应对如流，文帝嘉之，乃令绰并行，及至池，竟不设网罟而还，遂留绰至夜，问以政道，卧而聴之，文帝乃起，整衣冠危坐，不觉膝之前席，语遂逹曙，□朝谓周惠逹曰：苏绰真竒士也，即拜大行台左丞，防典机宻自是宠遇日隆，绰始置文案程式，朱出墨入，及计帐，户籍之法，转大行台度支尚书，周文方欲革易时政务，国富人之道，故绰得尽其才智，賛成其事，减官员，置屯田以资军国，绰性俭素，不事产业，家无余财，以海内未平，常以平天下为己任，博求贤俊，共正道，凡所荐逹，皆至大官，周文推心委任，或出逰常预置空纸以授绰，随事施行，及还，啓知焉，】车后酹酒，【绰为大行台度支尚书，卒于位，帝痛惜之，哀动左右，及绰归葬武功，惟载以布车，太祖与郡公，皆步送出同州郭门外，太祖亲于车后酹酒而言曰：尚书平生为亊，妻子兄弟不知者，吾皆知之，惟尔知吾心，吾知尔意，方欲共定天下，不幸遂含我去，奈何？因举声痛哭，不觉失巵于手，至日乂，遣使祭以太牢，太祖自为祭文，】置学【，周文帝于行台省置学，取丞郎及府佐徳行明敏者充学生，悉令旦理公务，晚就讲学，先六经，后子史，时薛慎为丞相府墨曹参军，以为学师，知诸生课业，】办马槽解围，【独孤永业，后主时，为河阳道行台仆射，洛州刺史，周武帝亲攻金墉，永业出兵以御之曰：是何逹官？作何行动？周人曰：至尊自来，主人何不出防客永业曰：客行怱速，是故不出，乃连夜办马槽二千，周人闻之，以为大将军，至乃解围去，】备小艇，全河桥【，北齐张亮为行台左丞髙仲宻之叛也，与斛律金守河阳，周太祖于上流放大船，烧河桥，亮乃备小艇百余艘，皆载长鏁，鏁头施钩，火船将至，即驰小艇，以钩钩之，引鏁向岸船，不得及桥之获全，亮之立也，】恨不得兵三万，横行天下，【侯景为南道大行台，位司言于神武曰：恨不得兵三万，横行天下，要须济江缚取萧衍老翁以作太平寺主，神武壮其言，使拥兵十万，专制河南，仗任若已之半体，景右足短，弓马非其所长，唯以智谋时髙昻彭乐皆雄勇冠时，景常轻之，】仗任，若半体【上，】檄书【薛收为大行台金部郎中，时太宗征伐，檄书露布，多出于收，言辞敏速，皆同宿构，马上即成，曾无防窜，】论功第一，【屈突通判陜东道行台左仆射，时从讨王世充，世充平，论功第一，拜陜东道大行台右仆射，镇东都，】隠若敌国【顔氏家训张道携之为晋州行台左丞爱养将士，镇抚疆埸，储积器用爱活黎民，隠若敌国】。
职官分纪巻八
<子部,类书类,职官分纪>
钦定四库全书
职官分纪卷九
宋 孙逢吉 撰
列曹尚书
周礼司防中大夫二人，【司会，主天下之大计，官之长，若今之尚书】。
汉书百官表，成帝初，置尚书员五人，【如淳曰：主天子书，主天下物皆曰：尚书如主者曰：尚书主者】。
汉书百官志，成帝初，置尚书四人，分为四曹，【汉旧仪曰：初置五曹，有三公曹，主断狱，蔡质汉仪曰：典天下岁尽集课事，三公，尚书二人，典三公文书吏曹尚书，典选举，斋祀属三公曹，灵帝末，梁□为选部尚书，】常侍曹尚书主公卿事，【蔡质汉仪曰：主常侍，黄门，御史事，世祖改曰吏曹，】二千石曹尚书主郡国二千石事【汉旧仪曰：主刺史蔡质汉仪曰：掌中郎官，水火盗贼辞讼罪眚，】民曹尚书主凡吏上书事【汉旧仪曰：典缮治功作监，池苑囿盗贼事，】客曹尚书主外国夷狄事，世祖承遵，后分二千石曹，又分客曹为南主客曹，北主客曹，【汉旧仪曰：天子出猎，驾御府曹郎，属之】凡六曹。
续汉书百官志尚书秩六百石
汉官仪尚书唐虞官也，书曰：龙作纳言，诗云：维仲山甫王之喉舌，秦改称尚书，汉亦尊此官，典机宻也。
汉官解诂士之，贵不过尚书，又曰：唐虞，曰纳言，周官为内史，机事所总，号令攸发。
应劭汉官仪，汉明帝诏尚书，盖古之纳言出纳朕命，防事不宻则害成可不慎与！
韦昭辨释名尚上也言最在上，总领之也，辨云尚犹奉也，百官言事，当省案平处奏之，故曰尚书，尚食，尚方亦然。
晋职官志，按尚书本汉承秦置，及武帝逰宴后庭始用宦者，主中书，以司马迁为之，中间遂罢其官，以为中书之职，至成帝建始四年，罢中书官者，又置尚书五人，一人为仆射，而四人分为四曹，通掌图书秘记章奏之事，各有其任，其一曰常侍曹，主丞相，御史公卿事，其二曰二千石曹主刺史郡国事，其三曰民曹，主吏民上书事，其四曰主客曹，主外国夷狄事，后成帝又置三公，曹主断狱，是为五曹，后汉光武以三公曹主岁尽考课诸州郡事，改常侍曹为吏部曹，主选举祠祀事，民曹主缮修功，作监池园苑事，客曹主防，驾羌胡朝贺事，二千石曹，主词讼事，中都官曹主水火盗贼事，合为六曹，是时尚书虽有曹名，不以为号，灵帝以侍中梁鹄为选部尚书，于是始见曹名，及魏改选部为吏部，主选部事，又有左民客曹，五兵度攴，凡五曹，及晋置吏部，三公，客曹，驾部屯田度攴六曹而无五兵，咸宁二年，省驾部尚书，四年，省一仆射，又置驾部尚书，太康中，有吏部，殿中及五兵，田曹，度支，左民为六曹尚书，又无驾部，三公，客曹，惠帝世，又有右民尚书，止于六曹，不知此时省何曹也？及渡江，有吏部，祠部，五兵，左民，度支五尚书祠部尚书，常与右仆射通职，不恒置，以右仆射摄之，若右仆射阙，则以祠部尚书摄知右事。
康帝起居注，诏曰：尚书万事之本，朕所责成也，而廪秩俭薄，甚非治体，今虽军国多费，不为元凯惜禄，其依令仆，给尚书各亲信五十人，赐。
宋百官志尚书，古官也，秦世少府遣吏四人，在殿中主发书，故谓之尚书，尚犹主也，汉初有尚冠，尚衣，尚食，尚浴，尚席，尚书谓之六尚，战国时已有尚冠，尚衣之属矣，【余如晋志】。
南齐百官志，宋有吏部尚书，领吏部，删定，三公，比部四曹，度支尚书，领度支，金部，仓部，起部四曹，左民尚书领左民，驾部二曹，都官尚书，领都官，水部，库部，功论四曹，五兵尚书领中兵，外兵二曹，祠部尚书左仆射通职，不俱置起部尚书，兴立宫庙，权置事毕省。
齐职仪，尚书六人，品第三秩，六百石，进贤两梁冠，纳言帻，绛朝服，佩水苍玉，执笏负荷。
后魏官志，皇始二年三月，分尚书三十六曹及诸外署，凡置三百六十曹，令大夫主之，大夫各有属官，其有文簿，当曹敷奏，欲以省弹駮之烦，十二月，复尚书三十六曹，曹置代人令史一人，译令史一人，书令史一人，天赐二年二月，复罢三十六曹，别置武归，脩勤二职，武归比郎中，脩勤比令史，分主省务，始元元年正月置右民尚书，神防元年，置诸曹尚书十余人，各居别寺，兴安二年，置驾部右士，尚书。
隋百官志，梁武时尚书省置吏部，祠部，度支，左户都官，五兵等六尚书，又有起部尚书，营宗庙宫室，则权置事毕则省，陈承梁尚书置五员，后齐六尚书，分綂列曹，吏部綂吏部考功主爵，殿中统殿中，仪曹，三公，驾部，祠部，綂祠部，主客，虞曹，屯田，起部，祠部无尚书，则右防射摄之，五兵，綂左中兵，左外兵，右外兵，都兵，都兵綂都官，二千石，比部，水部，膳部度支綂度，攴仓部，左户，右户金部，库部，凡二十八曹，吏部三公郎中各二人，余并一人，凡三十郎中，隋高祖时，吏部尚书，綂吏部侍郎二人，主爵侍郎一人，司勲侍郎二人，考功侍郎一人，礼部尚书，綂礼部，祠部侍郎各一人，主客，膳部侍郎各二人，兵部尚书綂兵部职方侍郎各二人，驾部，库部侍郎各一人，都官尚书，綂都官侍郎二人，刑部，比部侍郎各一人，司门侍郎二人，度支尚书，綂度支，户部侍郎各二人，金部，仓部侍郎各一人，工部尚书綂工部，屯田，侍郎各二人，虞部，水部侍郎各一人，凡三十六，侍郎分司曹务，直宿禁省，如汉之制。
唐百官志，龙朔二年，改尚书为太常伯，咸亨元年，依旧居三公，曹【后汉陈忠，拜尚书，使居三公曹注，成帝置三公，曹尚书主知断狱】，有诏罢朝，【谢承后汉书陈禁，字子雅，拜尚书，公卿朝日晏，无诏禁问，台上故事，何时可罢？对言已食，輙有诏罢今已晏禁曰：宁可白耶？尚书郎以上方晏乐，不敢白禁，使罢公卿，既罢，上问左右，今未有诏而朝罢，何也？尚书直对曰：陈禁，上曰：勿复问也。禁在台，二年尝病，令仆射敷奏久病，满百日请輙免，有诏赐布帛医药，】敕虎贲夺劔【张陵，字处仲，为尚书省嵗朝梁兾带劒入省，陵叱兾令出，勅虎贲夺其劒，兾跪谢陵劾之，诏以岁俸赎罪，百寮肃然，兾弟不疑，曾举陵孝廉，谓曰：昔举君所以自罚也，陵曰：明府不以陵不肖，误见擢叙，今申公宪报私恩，尔不疑有慙色，】试政事对第一，【翟酺字子广为侍中，时尚书有缺，诏将军大夫以上试对政事，天文道术以第一者补之，由是酺对第一，拜尚书焉，】謇谔禁省，【魏朗，字少英，入为尚书，升紫防謇谔禁省，不屈豪右，为百寮所服，以党事免，朗性矜严，闭门整法，长吏希见，动有礼序，室家相待，如賔子孙，如事严君焉，】三月之间，周歴三台【蔡邕以侍书侍御史，迁尚书，三月之间，周歴三台】赐珠，不拜，【钟离意，明帝征为尚书，时交趾太守，坐赃秽伏法，以资物簿入大司农，诏赐羣臣，意得珠玑，悉以委地而不拜，帝怪而问其故，对曰：臣孔子忍渴于盗泉之水，曾参回车于胜，毋之邑，恶其名也，此赃秽之宝，诚不敢拜，帝笑曰：清乎尚书之言，乃赐库钱三十万，】秉机平正，【荀绲，字伯绦，拜尚书，绲性明寛，敏分于众职，以厉羣僚，秉机平正直道而行，是时，内外公卿大夫莫不敬惮，】天子倾意，百僚侧目，【杨乔，字圣逹，拜尚书乔渊，冲博雅谈术文辩，优纳王事，明习国家旧典，故干机宻之职，夙夜周慎，退食自公，乔仪容伟丽，毎朝贺，天子倾意，百僚侧目，桓帝重其才貌，诏妻以公主，乔固辞不受，因闭口不食，匕日而卒，】妻以公主，固辞不受，【上】习汉家旧事，【王传，字季习，拜尚书明敏，习汉家旧事，在台歴载夙夜敬戒，内外不漏，】白衣，尚书【郑均，字仲虞，迁尚书，以病乞骸骨，拜议郎，章帝东廵，幸均舍勅，赐尚书禄以终身，故时人号曰白衣，尚书】谠言正直，【朱穆为尚书，谠言正直，】喉舌【，续汉书李固上防曰：陛下有尚书，犹天之北斗，为天喉舌，尚书陛下之喉舌，】典枢机，【华峤后汉书韦彪上防曰：欲急世所务，当先除其患，其源在尚书，典枢机，天下事一决之，不可忽也。】呵虎贲，【张璠汉记，朱穆党事，禁锢徴拜尚书正月，百官朝贺毕，虎贲，当陛下置弓于地，谓羣僚曰：此天子弓，谁敢干越？百僚皆回避不敢当，穆乃呵之，天子弓当载之于盾首之上，乃敢置地大不敬，即收虎贲付诏狱治罪，莫不肃然，服其忠烈，】周宻重慎所荐，輙手书草【，东观汉记陈宠字昭公，为尚书周宻重慎时所荐，輙手书革，人莫得而知，】典定旧制，【袁崧汉书伏湛，字惠公，拜尚书，典定旧制，】壮其公亮，【魏志崔琰为尚书，时太子未立，临菑侯植有才而爱，太祖狐疑，以函令宻访于外，唯琰露版，荅曰：盖春秋之义，立子以长，加五官将仁孝聪明冝承正綂琰以死守之，太祖壮其公亮，喟然叹息，】制九品，【陈羣为尚书，制九品为官人之法，】台中三狗，【丁谧，字彦静，曹爽宿与相亲，防为散骑常侍，转尚书在台阁，数有所弹劾，势屈于爽，爽亦敬之，时谤书谓台中有三狗，三狗崖，柴不可当一狗，慿防作疽囊，三狗谓何？邓丁也防者爽小字也。意言三狗，皆欲啮人，而谧尤疽囊也，】不复重奏罢役，【孙礼为尚书，明帝方脩宫室而节气不和，天下少谷，礼固争罢役，诏曰：敬纳谠言，促遣民作，时李惠监作，复奏留，一日有所成讫，礼径至作所，不复重奏，称罢役，明帝竒其意而不责，帝猎于大石山，虎趋乗舆礼便投鞭下马，劒欲砍之，诏令扶上马，】下马斫虎，【上】清醇，【许劭，字子将，清醇有鉴识，明帝时为尚书，】刀镮撞杀【，呉志尚书熊睦，见孙皓酷虐，防有所谏皓，使人以刀镮撞杀之，身无完肌，】杜武库，【王隠晋书杜预为尚书，损益万防，不可胜数，朝野伏焉，号曰杜武库，言其无所不有，】委以老成，【山涛，转尚书，表辞年老，诏曰：方今多事，嘉谋良图，委以老成，】以九锡，非先王之制，【刘颁见九锡门】，一年不收，公私俱贵，【晋起居注，诏曰：一年不收，使公私俱贵，不唯天时，乃人事有不尽故也。要揔者正在度支尚书也，其以散骑常侍，中书令张华为度支尚书，】八座之任，非贤莫居，【晋中兴书蔡谟为尚书，上防曰：八座之任，非贤莫居，前后选用名资，有常孔愉，诸葛恢并以清节令才，少有名望，昔愉为御史中丞，臣尚未为司徒长史，恢为防稽太守臣为尚书郎，恢尹丹阳，臣守小郡，名軰不同，阶级殊悬，今猥以轻鄙，超逾等匹，上乱圣朝，贯鱼之次，下违羣臣，凖平之论，岂惟防臣其亡之诚，实贻圣政，维尘之累，】事无大小，无不综【，傅子曰：嘏为尚书，事无大小，无不综】，身清行修，不能沉浮，【薛莹集缪祎，质直好义，身清行修为尚书，不能沉浮为小人所疾，】光辉紫机，【韦诞集，太仆杜侯谏云入作，纳言光辉，紫机】诛，起部以塞天灾，【石虎邺中记以五月发五百里内民万人筑华林苑垣在宫西周环数十里，羣臣或諌虎不从到，八月，天暴雨雪，深三尺，作者冻死数十人，太史奏作役非时，天降此变，虎诛，起部尚书，以塞天灾，】闲练旧典，【益部耆旧传太尉李固荐杨淮累世服事，台阁既闲，练旧典，且有干用，宜在机宻特拜尚书固薨，免官，尚书令陈蕃表行状，复征为尚书，】雷尚书，【郭子王公有幸妾姓雷，预政事纳货，蔡公谓之雷，尚书】八，尚书共选一尚书，【晋刘寔，崇让论曰：尚书缺，择尚书所让最多者用之，此为八尚书共选一尚书详于临缺，令主者选八，尚书】拜官，不俟时【，南史蔡景歴拜度支尚书，旧式拜官，在日午后，景歴拜日，适逢舆驾幸武观，在位皆侍宴，帝恐景歴不遇时令，早拜，其见重如此。】喜，朝廷得人，【梁明少逰知名之士，位都官尚书，简文帝谓人曰：我不喜明少逰作尚书喜，朝廷得人，】晚至免官，【陆景，迁尚书殿中曹郎，拜日，八座丞郎并列上省交礼，而景至晚，不及时刻，坐免官，】十升龙管，【张瓒，故左民尚书中子沈増旻墓铭云：十升龙管，四至九卿，居高首映，比德□明，】赏参十乱，躬越五本，【丘迟为范尚书拜表禄止一守官，穷九列，臣获照秋阳，取沃淮海，发蒙去吝，已若松乔，匪富伊荣，须防至此，赏参十乱，躬越五本，歴览前载，孰与为匹？】百官根本，【萧子范为兄宗正，让都官尚书表五星悬耀差池，案宫之曲，百官根本，联曹建礼之内，】綂庶事，【魏应璩杂诗，尚书，綂庶事官人承法宪，】袁尚书，朕之杜预，【后魏书肃宗，灵太后曾醼于华林园，举觞谓羣臣曰：袁尚书，朕之杜预，欲以杯敬属元凯，侍坐者莫不仰羡，翻名位俱重，当时】勘録省中书【隋书于仲文，上以尚书文簿繁杂，吏多奸计，令仲文勘録省中事，其所发擿甚多，上嘉其明断，厚加劳赏，】妙有德望，【新唐书：宗欲以牛仙客为尚书张九龄谏曰：不可，尚书古之纳言，有唐以来，多用旧相，居之不然，歴践内外，清贯之地，妙有德望者充之，仙客本河，湟一使典尔，防升清流，齿班常伯，此官邪也，】。
吏部尚书
后汉百官志尚书六人，六百石，本注曰：成帝初置尚书四人，分为四曹，常侍曹尚书主公卿事，二千石曹尚书主郡国二千石事，民曹尚书主凡吏上书事，客曹尚书主外国夷狄事。
后汉书，光武改常侍曹为吏部曹，主选举斋祀事，晋职官志，后汉灵帝以侍中梁鹄为选部尚书，于此始见曹名，及魏改选部为吏部，主选部事。
晋百官表志，吏部尚书一人，诸尚书品俸以上，皆与令仆同。
宋百官志，世祖大明二年，置二吏部尚书，后还置一，吏部尚书。
南齐百官志，吏部尚书，领吏部，删定，三公，比部四曹，隋百官志，后齐尚书分綂列曹，吏部綂吏部考功主爵，隋吏部尚书，统吏部侍郎二人，主爵侍郎一人，司勲侍郎二人，考功侍郎一人。
唐职官志，吏部尚书一员，正三品；【龙朔二年，改为司列太常伯，光宅元年，改为天官尚书，神龙复旧，】侍郎二员，正四品上，【隋大业三年，尚书六曹，各置侍郎一人，以二尚书之职，并正四品；国家定令，诸曹侍郎降为正四品下，唯吏部侍郎为正四品上，龙朔改为司列少常伯，咸亨复，总章元年，吏部各增侍郎一人，】吏部尚书，侍郎之职，掌天下官吏，选授勲封，考课之政令，其属有四：一曰吏部，二曰司封，三曰司勲，四曰考功，总其职务，而行其制命。
六典吏部尚书一人，正三品，【周之天官卿也，后周依周官置大宰，卿一人是也；隋后曰：吏部尚书晋令，吏部尚书，五时朝服，纳言帻，进贤两梁冠，佩水苍玉，乗轺车皂轮袁子正书曰：尚书佩契刀，囊执板加簪笔，自魏至梁，并第三品，梁秩加至中二千石，后定十八班班多为贵，吏部尚书班第十四，诸曹尚书班第十三，陈，梁隋并正第三品皇朝因之掌文官选举，天寳十一载改文部，后复】侍郎二人，正四品上，【周之天官，小宰中大夫也，汉以来，尚书，侍郎，仐郎中之任，后周依周官隋炀帝三年，尚书六曹，各置侍郎一人，以尚书之职，并正四品；唐天寳十一载改文部，后复总章元年加一员，圣厯二年减一员，】尚书，侍郎之职，掌天下官吏，选授勲封，考课之政令，凡职官铨综之典，封爵防勲之制，权衡殿最之法，悉以咨之，其属有四吏部，司封司勲考功，尚书侍郎，总其职务而奉行其制命，凡中外百司之事，由于所属，皆质正焉，凡选授之制，每岁孟冬，以三旬防其人，去王城五百里之内集于上，旬千里之内，集于中旬，千里之外，集于下旬，以三铨分其选，一曰尚书铨，二曰中铨，三曰东铨以四事，择其良，一曰身，二曰言，三曰书四曰，判以三类，观其异，一曰德行，二曰才用，三曰劳効，德钧以才，才钧以劳其优者，擢而升之，否则量以退焉，所以正权衡，明与夺，抑贪冒，进贤能也，然后据其状以覆之，量其资以拟之，五品以上，以名闻，送中书门下聴制授焉，六品以下，常参之官，量资注定，其才识颇高，可擢为拾遗，补阙，监察御史者，亦以名送中书，门下聴勑授焉，其余则各量资注拟，若都畿清望歴职三任经十考以上者，得隔路授之，【谓监察御史，左右拾遗，大理评事，畿县丞簿尉，经三任十考以上，有隔品授者，】凡出身，非清流者，不注清资之官，凡注官，皆对靣唱，示若官资未相当，及以为非便者，聴至三注，三注下伏注，至冬检旧判注拟，凡伎术之官，皆本司铨注讫，吏部承以附甲焉。凡同司联事，及勾检之官，皆不得注大功以上亲，凡皇亲及诸军功，廉注员外官，【其内外，员外官及检校试官本司长官，量闲剧取资，歴清正旧人，分判曹事，自外则不判，若长官及别驾，长史，司马等官，则不在此例。】凡注官，阶卑而拟高则曰：守阶高而拟卑，则曰行，凡三铨注拟讫，皆当铨团甲以过，左右丞相，若中铨东铨，则亦先过尚书讫，乃上门下省，给事中读黄门侍郎省侍郎审，然后进甲以闻，凡大选，终于季春之月，所以定九流之品格，补万方之缺，政官人之道备焉。
国朝官品令吏部尚书正二品
吏部尚书，掌总左右选文武官选试拟注及迁授防叙之政令，郎中，员外郎参掌其事，凡注官，皆当选团甲，过本省讫，拟奏。
叹不如毛尚书，【魏志毛玠为吏部尚书，时无敢好衣美食者，魏武帝叹曰：孤之法不如毛尚书，】作考课法，【卢毓，字子家，为吏部尚书，文帝使毓自选代，曰：得如卿者，乃可毓举，郑冲帝曰文和，吾自知之，更举吾所未闻者，乃举阮武孙邕，帝于是用邕，前此诸葛诞，郑飏等驰名誉，有四聪，八逹之谓帝疾之，时举中书郎，诏曰：得其人与否，在卢生，尔选举，莫取有名，名如画地作饼，不可啖也，毓对曰：名不足以致异人，而可以得，常士畏教慕善，然后有名，非所当疾也，愚臣既不足以识异人，又王者正以循名按常为职，但当有以验其后，故古者敷奏以言，明试以功，今考绩之法废，而以毁誉相进退，故真伪混杂，虚实相蒙，帝纳其言，即诏作考课法，】先性行【卢毓于人，及选举先性行而后言才，黄门李丰常以问毓毓，对曰：才所以为善也，大才成大善，小才成小善，今称之有才而不能为善，是才不可器也，丰等服其言，又牛取士，先德行，后文才用多称职，】使天下人自治，【毛玠为东曹掾，与崔琰并典选举，用皆清正之士，虽于时有盛名而行不由本者，终莫得进，务以俭率人，由是天下之士莫不以廉节自励，虽贵宠之臣，舆服不敢过度，太祖叹曰：用人如此，使天下人自治，吾复何为防？文帝为五官将，亲自诣玠，属所亲眷，玠荅曰：老臣以能守职，幸得免戾，今所説人非迁次，是以不敢奉命，大军还邺，议所并省，玠请谒不行，时人惮之，咸欲省东曹，乃共白曰：旧西曹为上，东曹为次冝省东曹太祖知其情，令曰：日出于东，月盛于东，凡人言方亦复先东，何以省东曹，遂省西曹】东曹【上】典，省外奏事，【魏畧明帝逰宴在内，乃选女子知书可付信者，遂得六人为女尚书，使典省外奏事处，当画可】举选，号为得才，【呉志李肃，字伟恭，善议论，臧否得中甄竒録异荐述，后进题目，品藻曲有贯，以此人服之，擢为选曹尚书，举选号为得才，】用情爱憎，不由公理，【暨鄷为选曹尚书，欲区别贤愚弹射，百寮皆贬高就下，降损数等，其居贪鄙志节，汚卑者皆以为军吏，置营府以处之，故怨愤，多积竞言，鄷用私情，爱憎不由公理，鄷至自杀，】才照人物，德服众望，【薛综为选部尚书，固让，顾谭曰：谭心精体，宻贯道逹防，才照人物，德服众望，诚非愚臣所可越，谭后遂代综，】吏防于上，俗移于下，【先贤行状，毛玠雅亮公正，在官清恪，其典选举，防真实斥华伪，进逊行，抑阿党，诸宰臣治民，功绩不着，而私财丰足者皆免黜，停废乆不选用于时，四海翕然，莫不励行，至乃长吏还者，垢靣羸衣常乗柴车军吏入府，朝服徒行，吏防于上，俗移于下，民到于今称之，】朝廷归美，天下称平。【，崔琰委授铨衡，总齐清议，十有余年，文武羣才，多所明防，朝廷归美，天下称平，】甄防人物，各为题目，【晋山涛为吏部尚书，固辞以老疾，久而摄职为左丞，自裒所奏，帝曰：涛以病闻，但不聴之尔，使涛坐执铨衡，则何必上下耶？涛不获已，乃起视事，涛居职，选部十余年，毎一官缺，輙啓拟数人，诏旨有所向，然后显奏，随帝意所欲为先，故帝之所改用，或非举首，众情不察，以涛轻重任意，或譛于帝，而涛行之自若，涛所奏甄拔人物，各为题目，时称山公，啓事】山公，啓事【上，】户调门，选【王戎为左仆射，领吏部，戎以晋室方乱，慕蘧伯玉之为人，与时舒卷，无謇谔之节，自经典选，未尝进寒素，退虚名，但与时浮沉，户调门选而已，】门无私谒，【崔洪清厉骨鲠，不同于物，为吏部尚书，举用甄明，门无私谒，】制九格，【晋阳秋，陈羣为吏部尚书，制九格登用，皆由于中正，考之簿书，然后授任，】周悄廉素【，晋起居注，太康四年，诏选曹铨管人才冝得忠恪寡欲，抑华崇本者，尚书朱整周悄，廉素以道自居，是其人也，其以整为吏部尚书，】不受一钱于人【，王隐晋书邓攸迁吏部尚书，牧马于家庭，妻息食素不受一钱于人，】无功，誉有遗美，【乐广为吏部尚书，所在无当时功誉，然时有遗美，后人所思论人，必先引其长，屈其所短，不明而自显，人有訾过，先尽容恕，而后善恶自着，値世多难，清白自，交无内外，任诚保真，人莫见其除者，是以能自全，当世以此多之。】使天下无遗才，【嵇绍，字延祖，裴頠深器之，曰：使延祖为吏部尚书，可使天下无遗才矣，】居铨衡，当举此軰，人【呉隐之，与太常韩康伯邻居，康伯母殷浩之姊，贤明妇人也，每闻隐之哭声辍飱投杼为之悲泣，既而语康伯曰：若居铨衡，当举此軰人及伯康为吏部尚书，隐之，遂阶清级，】茍进之徒，望风畏惮，【蔡克居选官，茍进之徒，望风畏惮，初克未仕，时河内山简尝与琅琊王衍书曰：蔡子，凡今之正人，衍以书示众曰：山子以一卒防人，然未易可称，后衍闻克在选官曰：山子正人之言，验于今矣，】定选例，【诸公讃，李育为吏部尚书，正身率职，不挠，故能行其所见，遂定选例，而着于令，】清实选举，【卢预晋书卢钦仆射，领吏部，清实选举，称为廉平，】蔡廓不能为徐干木书纸尾【，蔡廓为吏部尚书，因傅隆问：傅亮选事，若悉以见付，不论不然，不能拜，亮以语录尚书徐羡之，羡之曰：黄门以下，悉以委蔡，自此以上冝共参同异，廓曰：我不能为徐干木书纸尾，遂不拜，干木，羡之小字也。选案录尚书，与吏部尚书连名，故廓云纸尾】，将加荣禄，毎先呵责，【王自领选，将加荣禄于人者，毎先呵责谴辱之，然后施若美，相眄接语欣欢者，必无所谐，人问其故，荅曰：王爵既加于人，又相抚劳，便成与主分功，此所谓奸以事君者也，求者絶官叙之分，既无以为惠，又不防借顔色即大成怨府，亦鄙薄所不任，问者悦伏，】饷馈盈门，一无所受，【江湛为吏部尚书，家甚贫，不营财利，饷馈盈门，一无所受，无兼衣余食，常为上所召，遇澣衣，称疾经日，衣成然后赴朝，】馈白檀牵车，【庾仲文，性好防为吏部尚书，用少府卿，刘道锡为广州刺史，道锡馈饷，白檀牵车，常自乗焉或以白帝，文帝见问曰：道锡饷卿小车，装餙甚丽，有之乎？仲文惧起谢，】留令史，免官，【庾炳之为吏部尚书，通货赂，吏部令史钱秦能弹琵琶，主客令史周伯举善歌，诣炳之宅谘事，因留尚书，旧制，令史谘事，不得宿停外，虽有八座，命亦不许，为所司奏免官，】事异意同【，少帝即位，以蔡廓为吏部尚书，不肯拜，乃以王惠代之，惠被召即拜，未尝接客，人有与书求官者，得輙聚置阁上，及去职，其封如初，时论者以廓之不拜，惠之即拜，虽事异而意同，】白衣领职，【晋中兴书周顗为吏部尚书，以醉酒为有司所纠，白衣领职，】天下无滞才，【世説王戎濬冲裴楷，叔则二人，总角诣钟士季，须臾去后，客问钟曰：向二童是谁？曰：裴！王客曰：何如？曰：裴楷清通，王戎简要，后二十年，此二贤当为吏部尚书，当尔时天下无滞才也，】人中作市井，【语林袁真为监军，范立平为吏部尚书范坐语袁曰：卿此选选，不失防军袁曰立平，卿何事人中作市井，】专选天下百官【，袁子魏家置吏部尚书，专选天下百官，夫用人君之所不以假人者也，】天下之任，非能独办，【魏名臣奏，羽林右监朱遗言，天下之任非，吏部尚书所能独办，令长以下，可专付吏部，守以上八座举】着选曹箴，置之左右，【李重集为吏部尚书，其箴曰：重忝曹铨管，人流品厚薄，清浊虽思，只慎莫知所寄，着选曹箴，置左右】六代五人，并有文集，【梁书，光禄大夫谢庄子朏朏子瀹瀹子，覧覧孙温，六代五人，皆为吏部尚书，并有文集，】无慙小选，【初谢朓告王敬则，敬则女为朓妻，常怀刀以投朓，朓不敢相见，及当拜吏部，谦挹尤甚，尚书范绩嘲之曰：卿才人，无慙小选，但恨不可刑于寡妻，朓遂有慙色，】九流賔客，不与交言，【萧子显风神洒落，雍容闲雅，简通賔客颇负才气，掌选，见九流賔客，不与交言，但举扇一防而已，衣冠窃恨，】有旧者，多被防擢，【何异为尚书主选举，其宿与之，有旧者多被防，擢】门庭萧索，【禇炫为吏部尚书，居身清正，非吊问不杂交逰论者以为美，及在选部，门庭萧索，賔客罕至，出行左右，常捧一黄纸帽箱，风吹纸剥殆尽，】求官，袖金【禇，彦回为吏部尚书，有一人求官，密于袖中，将一饼金，因求请问，出金示之，曰：人无知者，彦回曰：自应得官，无假此物，若必见与，不得不相啓，此人大惧，收金而去，彦回叙其事而不言其姓名，时人莫知，】园阿望币，钓屿投竿，【齐丘迟，侍中，吏部尚书何府君诔曰：园阿望币，钓屿投竿，金张之贵，允兹七侍，】顔竣嗔而与人官，谢庄笑而不与人官，【宋顔竣为吏部尚书，留心选举，自强不息，委任既隆，奏无不可，后谢庄代竣，意多不行，竣容貌严毅，庄风姿甚羙，賔客喧诉，常欢笑荅之，时人为之语曰：顔竣嗔而与人官，谢庄笑而不与人官，】借皷吹，【梁蔡徴拜吏部尚书，啓后主借鼔吹荅曰：军乐有功，乃授蔡征不自量揆，紊我朝章，然其父景歴既有缔搆之功冝且如啓拜讫，进还】，三代居选部，【谢覧，朏之弟瀹之子，自祖至孙，三代居选部，时以为荣。】衣冠倾属，【王太，字仲通，为都官尚书，能接人士，士皆愿其居选官，顷之，为吏部尚书，衣冠倾属，】三为此职，前代未有，【谢举，字言扬，迁掌吏部，举祖庄于宋代，再与选至，举又三为此职，前代未有】亚，冡司【任昉为范云让，散骑常侍，吏部尚书表云：去岁冬初，国学之老，博士尔，今兹首夏，将亚冡司千秋之一嵗九迁荀爽之十旬，远至方之防，臣未为速达，】汉左雄，晋山涛【沈约为禇让，吏部尚书表东西两汉，左雄孤絶于前南北二晋山涛莫嗣于后，良由性藏于貌，才隐于心，楚越无以况其迥殊，山川未足，方其阻险，虽复拂暗为明，免过生智，亦何以登竒收异离渭，分泾】汉革，民曹魏仍东掾，【张纉让，吏部尚书表曰：汉革民曹魏仍东掾，毛孝先以清公见羙卢子家以正固任职，降及晋代，希覩其人，乐彦辅，雍容自守，当时恨其寡，謇山巨源意存赏防，不免与世沉浮，邓攸之牧马家庭，何益心竞之操，卞灵如金丸，在冶未闻简在之功，】天下称能，时人归德，【王筠为第六叔让，吏部尚书，表臣闻剸犀截兕，必俟昆吾之锋，逐日追风，信资伯乐之骏，自非伯豪之天下，称能仲子之时，人归德，孝先之防，真抑伪，巨源之黜恶，举善，然后可以铨镜流品，平均衡石也，】拟魏之，崔毛【崔鸿十六国春秋录记永宁伯郭抚，初为吏部尚书，与郎姚范清心虚，永搜俊乂，内外称之。以拟魏之，崔毛】通署三十六曹，【后魏崔伯，迁吏部尚书，命有司制官爵，选朝仪，恊音乐，定律令，申科禁，伯总而裁之，以为永式，及置八部大夫拟八座，伯通置三十曹，如令仆綂事，】停年格，【崔亮为吏部尚书，时羽林新害张彛之后，灵太后令武官得依资入选，官员既少，应选者多，前尚书李韶循常擢人，百姓大为嗟怨，亮乃奏为格制，不问士之贤愚，专以停解日月为断，虽复官湏此人，停日后者终不得，庸才下品，年月久者，灼然先用，沈滞者称其能，亮外甥司空谘议刘宴遗书规亮曰：殷，周以乡塾贡士，两汉由州郡荐才，魏，晋因循，又置中正，谛观在昔，莫不审举，虽未尽美，足应十收六七，而朝廷贡才，止求其文，不取其理，察孝亷惟论章句，不及治道，立中正不考人才行业，空辨氏姓高下，至于取士之途不博，沙汰之理未精，而舅属当铨衡，宜湏改章易调，如何反为停年格以限之，天下士子，谁复修厉名节哉？亮荅书曰：汝所言乃有深致吾乗时徼幸得为吏部尚书，当其壮也，尚不如人，况今朽老而居帝难之任，常思同升举直，以报明主之恩；尽心竭力，不为贻厥之累，昨为此格，有由而然，今已为汝所怪，千载之后，谁知我哉？可静念吾言，当为汝论之，吾兼正六为吏部郎，三为尚书，铨衡所宜，颇知之矣，但古今不同，时宜须异，何者？昔有中正，品其才第，上之尚书，尚书据状，量人授职，此乃天下羣贤共爵人也，吾谓当尔之时，无遗才，无滥举矣，而汝犹云十收六七，况今日之选，专归尚书，以一人之鉴照察天下，刘毅所云一吏部，两郎中而欲究镜人物，何异以管窥天，求其博哉！今勲人甚多，又羽林入选，武夫崛起，不觧书计，唯可彍弩前驱，指踪捕噬而已，忽令垂组乗轩求其烹鲜之効，犹未操刀，而使专割，文武人至多，官员至少，不可周溥，设令十人共一官，犹无官可授，况一人望一官，何由可不怨哉？吾近靣执不宜使武人入选，请赐其爵，厚其禄，既不见从，是以权立此格，限以停年，尔昔子产铸刑书以救弊，叔向讥之以正法，何异汝以古礼难权宜防，仲尼云：知我者春秋，罪我者亦春秋，吾之此旨，其犹是也。但令当来君子，知吾意焉。】徘徊久之，然后下笔，【郭祚为吏部，持身防清，重惜官位，至于铨授，假令得人，必徘徊久之，然后下笔，即云：此人便已贵矣，由是颇劳滞，当时每招怨言，然所用者，皆量才称职，时人以此归之，】亢毅不挠，【元顺为吏部尚书，时三公曹令史朱晖素事，录尚书事，高阳王雍欲以为廷尉评，频烦托顺，顺不为用，雍遂下命用之，顺投之于地，雍闻之大怒，昧爽坐都防，召尚书及丞郎毕集，欲待顺至，于众挫之，顺日高方至，雍攘袂抚几而言曰：身天子之子，天子之弟，天子之叔，天子之相，四海之内，亲尊莫二，元顺何人，以身成命，投弃于地，顺须眉俱张，仰靣看屋，愤气奔涌，长叹而不言，久之，揺白羽扇，徐而谓雍曰：高祖迁宅中土，剏定九流，官方清浊，轨仪万古，而朱晖小人，身为省吏，何合为廷尉官，殿下既先皇同气，诚冝遵防自有恒规，而复逾之，雍曰：身为丞相，尚书如何不得用一人为官，顺曰：庖人虽不理庖，尸祝不越樽，爼而代之，未闻有别，防令殿下参选事，顺又厉声曰：殿下必如是，顺当依事奏闻，雍遂笑而言曰：岂可以朱晖小人，便相忿恨，遂起，呼顺入室，与之极饮，顺之亢毅不挠，皆此类也。】授官有定价，【元修义，迁吏部尚书，及在铨衡，唯事货贿，授官小大皆有定价，时中散大夫高居者，先叙上党郡，阙遂求之，修义私巳许人，抑居不与，居大言不逊，修义命左右台拽之居，对众大呼，大喝贼，人问居曰：白日公庭，安得有贼？居指修义曰：此坐上者，违天子明诏，物多者得官，京师白刼，此非大贼乎？修义失色，居行马而去，】政本实繁，司会攸切，【温子升为广阳王譲，吏部尚书表曰：假势风云，非由羽翮，徒得推迁就列，僶俛当时，曾无辟雍，议礼之名，未有铜雀，献赋之敏，而政本实繁，司防攸切，】天下尚书，【北齐段孝言为吏部尚书，孝言既无深鉴，又待物不平，抽擢之徒，非贿则旧，有将作丞崔成忽于众中抗言曰：尚书天下尚书，岂独段家尚书也！孝言无辞以荅，唯厉色遣下而已，】六十人为一甲，【三国典畧东魏以杨愔典选，常六十人为一甲，愔令其自叙，讫不省文簿，便次第呼之，无有误者，后有选人鲁漫汉，自言猥贱，独不见识，愔曰：卿前在元子思坊骑秃尾草驴，经见我不下，以方麴障，靣我何以不识卿，漫汉惊服，愔又调之曰：名以定体，漫汉果自不虚，又令史唱名，误以卢士深为士琛，士深自言，愔曰：卢郎得润，所以比玉】，不许，江总为詹事，【陈孔奂为吏部尚书，太子叔寳欲以江总为太子詹事，令管记陆瑜言之于奂，奂谓瑜曰：江总有陈陆之才而无园，绮之实，辅弼储后，窃有所难，瑜具以白太子，太子深以为恨，乃自言于陈，主将许之，奂乃啓曰：江总文章之人，今太子文藻，不少，无借于总，如臣愚见，愿选敦重之才，以居辅导，陈主曰：即如卿言，谁当居此？奂曰：都官尚书王廓，世有懿惠，质性敦敏，可以居之，太子时亦在侧，乃曰：廓王泰之子，不可为太子詹事，奂又啓宋朝范蔚宗即范泰之子，亦为太子詹事，前世不疑，太子固争之，陈主卒，以总为詹事，总与太子为昼夜之饮，太子常防行逰总家陈主恕而兔之，】先德行，后文才，【隋书牛为吏部尚书，其选举先德行而后文才进用，多称职，吏部侍郎高世本，鉴赏机务，清悄絶伦然爽俊有余，亦以轻薄时宰，多以此疑之，唯深识其真，推心委任，隋之选举，于斯为最，】斯须之间，仪注悉备，【牛，拜吏部尚书，时高祖又令与杨素，苏威，薛道衡，许善心，虞世基，崔子发等并召诸儒，论新礼杀轻重，所立议，众咸推服之仁夀二年献皇后崩，王公以下不能定其仪注，杨素谓曰：公旧学，时贤所仰，今日之事，决在于公，乃不拜，让斯须之间，仪注悉备，皆有故实，素叹曰：衣冠礼乐尽在此矣，非吾所及也！】前后十余年，多所进防，【韦世康拜吏部尚书，前后十余年，多所进防，朝廷称为亷平尝因休暇，而谓子弟曰：吾闻功成身退，古人常道，今年将耳顺，志在悬车，汝軰以为云何？子初嗣。荅曰：大人澡身浴徳名遂官成，盛满之诫，先哲所重，欲追踪二疏，伏奉尊命，】汉置五曹，魏隆八凯，【江总让，吏部尚书表曰：窃以汉置五曹，方今六尚魏隆八凯，拟古六卿，近喻喉舌，远膺枢斗，】以宰臣知大选，【魏知古，先天二年冬令徃东都知吏部尚书事，深以为称职，手制曰：卿以宰臣徃知大选，官人知委，情寄尤切，遂能端本革弊，忘私自公，正色而行，措心不挠，镜已彻，则妍媸必鉴，衡已举则轻重防达，朕远闻之，益用嘉叹，】一时精选，【张九龄入相，用严挺之为尚书在丞，知吏部选，陆景融知兵部选，皆为一时精选，】糊名考判，以求才彦，【则天时，勅吏部糊名考选人判，以求才彦，刘宪与王适，司马钟梁载言相次判入，第二等为时所称，】曲行私惠，【李峤初在吏部，时志欲曲行私惠，兾得复居相位，奏置员外官数千人，至是官寮倍多，府库减耗，乃抗表引咎辞职，并陈利害十余事，中宗以峤倡言时政之失，辄请罢免，手制慰谕而不允，寻令复旧职，】抑贵势，亲党以避嫌疑，【杨师道转吏部尚书，师道贵家子，四海人物，未能委练，所署用多非其才，而深抑贵势，及其亲党，以避嫌疑，时论讥之，】被召，不解佩刀，【见大理少卿门】，前后表荐四十余人，【杜淹，判吏部尚书，参议朝政，前后表荐四十余人，后多知名者，淹尝荐刑部员外郎，郅怀道，太宗问淹怀道才行何如？淹对曰：怀道在隋日作吏部主事，甚有清慎之名，】自武职居选部，【韦待贾，拜吏部尚书，待贾素无藻鉴之才，自武职而起居选部，既铨综无叙，甚为当时所嗤，】被任遇，始读书，【侯君集拜吏部尚书，君集出自行伍，素无学术，及被任遇，方始读书，典选举，定考课，出为将领，入参朝政，并有时誉，】。
侍郎【歴代沿革并见尚书门】
国朝吏部侍郎左选，掌文官选试拟注及迁叙之政令，郎中，员外郎防掌其事，自注官皆当选，团甲上都省讫，拟奏右选，掌武官选试，拟注及迁叙之政令，【，余同左选，】官品令，吏部侍郎，从三品。
知人【，隋初高孝本为吏部侍郎房龄，杜如晦与选孝本，特加赏异，后以为知人。】甄别士庶，【陆彦师为吏部侍郎，隋承周制，官无清浊，彦师在职，凡所任人，颇甄别于士庶，】裴马【唐裴行俭马载为吏部侍郎，同时典选十余年，甚有能名，时人称为裴马】知人之鉴，【裴行俭为吏部侍郎，典选有知人之鉴，见王剧，与苏味道谓人曰：二子亦当掌铨衡之任，后剧果为天官侍郎，味道至相位，李敬尤重，杨烱卢照邻骆賔王，王勃，行俭曰：王勃等浮躁浅露，岂享爵禄之器乎？杨子沉静，必至令长，余得令终为幸，果如其言，】高选【，李元纮，杜暹为相，以开封广平公，宋璟为吏部尚书，又为户部侍郎，苏晋与齐澣为吏部侍郎，当时以为高选，】江南典选，【兴元初，刘滋为吏部侍郎，徃洪州，知选事，时京师防盗之后，天下蝗旱，谷价翔贵，选人不能赴调，乃命滋江南典选，以便江岭之人，时称举职，】邓渴，【邓挺，则天时为吏部侍郎，既不称职，为时所鄙，又患消渴，选人目为邓渴为诗，榜于衢路，自唐掌选之失，未有如挺者，坐此左选，后重为天官侍郎，其失又甚于前】，赐金背镜，以表清鉴，【高季辅为吏部侍郎，凡所铨叙，时称允当，太宗尝赐金背镜，以表其清鉴，】前有马，裴、后有卢李【，卢从愿，睿宗践阼，拜吏部侍郎，中宗之后，选司颇失纲纪，从愿精心调理，大称平允，典选六年，前后无及之者，上嘉之初，高宗时裴行俭，马载为吏部，最为称职，及是，从愿与李朝隐同时典选，时人称曰：吏部前有马，裴、后有卢李】，选人诉讼，含容无愠色，【苖晋卿，知吏部选事，性谦柔，选人有诉讼索好官者，虽至数千言，或声色甚厉者，晋卿必含容之畧无愠色，拜吏部侍郎，前后典选五年，政既寛弛，胥吏多因缘为奸，贿赂大行，】朝廷求理，远近皆须得人【崔郓，判吏部东铨事，文宗勤于政道，每若选曹讹弊，乃召三铨谓之曰：卿等比选令录，如何注拟？郓对曰：资叙相当，问其为治之术，视可否而拟之，帝曰：序资合得，而才劣者何？授对曰：与边远漫官，帝曰：如以不肖之才，治边民则疾苦可知也，朝廷求理，远近皆须得人，茍非其才，人受其弊，寻拜吏部侍郎，】随才铨擢，咸得其冝【刘祥道，父林甫，贞观初，迁吏部侍郎，初，迁代赴选者，以十一月为始，至春即停，选限既促，选司多不究悉，时选人渐众，林甫奏请四时聴随到注拟，当时甚以为便，时天下初定，州府及诏使多有赤牒授官，至是停省，尽来赴集，将万余人，林甫随才铨擢，咸得其冝，时人以林甫典选，比隋之高孝基，】私书盈几，不省，【孔纬，字化文，歴户部兵部侍郎，吏部侍郎选曹，动循格令，权要有所托，私书盈几，不省】，不以藻鉴为意，【许子儒以学艺称，长寿中，官至天官侍郎，子儒居选部，不以藻鉴为意，委令史旬直以腹心注官之次，子儒高枕而卧？时云旬直平配，由是补授失序，无复纲纪，道路以为口实，】复旧任，【崔晖，拜天官侍郎，每介然自守，都絶请谒颇为执政者所忌，转文昌左丞，经月余，则天谓曰：自卿改职以来，选人大有罪过，或闻令史乃设斋自庆，此俗甚为贪恶尔，今要卿复旧任，又除天官侍郎，】典选六年，有令誉，【席豫为吏部侍郎，宗谓之曰：卿前为考功，职事平允，故有此授。豫典选六年，有誉令】，风采严整，【韦陟为吏部侍郎，尝病选人冒名接脚，阙员既少，取士良多，正调者被挤，伪集者冒进，陟刚肠嫉恶，风采严正，选人疑其有瑕，按声盘诘，无不首伏，每岁皆賸，得数百员缺，可以待淹滞，尝谓所亲曰：使陟知铨衡一二年，则无人可选矣，】权邪！惮其严劲，【韦，字景韩，吏部侍郎，铨综平允，权邪惮其严劲，不敢干以非道，】颇隳公道，【卢藏用，景龙中，为吏部侍郎，藏用性无挺特，多为权要所逼，颇隳公道，】意有沙汰，多所损抑，【温彦博为吏部侍郎，彦博意有沙汰，多所损抑，而退者不伏，嚚讼盈庭，彦博惟骋辞辩与之相语，终日喧扰，颇为识者所嗤，】以进贤为务，【李季卿拜吏部侍郎，俄兼御史大夫，奉使河南，江淮宣慰振防幽滞，进用忠廉，时人称之。任铨衡数年，转右散骑常侍，季卿有雅量，性识博逹，善与人交，襟怀豁如，其在朝以进贤为务，士以此多之。】抑文雅，进酷吏，【杨纂既长于吏道，所在皆有声绩，俄又除吏部侍郎，前后典选十余载，铨叙人伦，称为允当，然而抑文雅，进酷吏，观时任数，颇为时论所讥。】奉法清慎，【隋杨恭仁，大业初，转吏部侍郎杨感作乱，炀帝制恭仁率兵经略与感战于破陵，大败之，军旋，炀帝召入内殿，谓曰：我闻破陵之军，唯卿力战，功最难比，虽知卿奉法清慎，都不知勇决如此，纳言苏威曰：仁者必有勇，固非虚也。】四代居选部，【房頴叔拜天官侍郎，自其高祖景伯至頴叔四代，咸居选部，时论荣之。】时人推其强直，【韦陟尝任吏部侍郎，有一致仕官叙五品，陟判之曰：青氊展庆，曾不立班，朱绂承荣，无宜卧拜，时人推其强直，】举朝叹服，【姜晦为吏部侍郎，性聪悟，识理体，旧制，吏曹舍宇悉布棘，以防令史，与选人交通，及晦领选事，尽除之，大开铨门，示无所禁私，引致者晦，輙知之，召问莫不首伏。初，朝廷以晦改革前规，咸以为不可，竟铨衡得所，贿赂不行，举朝叹服，】振理风俗，【马载为吏部侍郎，考功员外郎刘思立子宪为河内尉，思立今日亡，明日，选人有索宪，阙者载深，嗟咨以为名，教所不容，乃书其无行，注冬集朝廷，咸曰真铨衡，流品之司，可谓振理风俗也。其出选为众目所观，众口所讦，趑趄失歩】。
吏部郎
隋炀帝即位诸曹侍郎并改为郎
北齐书陆卬兄弟相代为兵吏部今侍郎也
公议得失，以为褒贬，【魏志诸葛诞，字公休，为吏部郎，人所属托，輙显其言而仍用之，后有当否，则公议其得失，以为褒贬，自是羣寮莫不慎其所举，】论议清，当【袁偘，论议清当柔而不犯，善与人交，在废兴之间，人趋务者，常谦退不为也，时人称之。歴选部郎号清平】，清通简要，【晋吏部郎缺，文帝问其人于钟，防曰：裴楷清通，王戎简要，皆其选也。于是以楷为吏部郎，】清尚【，李重与李毅为吏部郎，时王戎为尚书，重以清尚见称，毅淹通，有智识，虽二人操异，然俱处要职，戎以识会待之，各得其所】，二人操异，俱处要职，【上】铨综廉平，【李淯，字伯重，为吏部郎，铨综亷平赐爵关内侯，】饮酒废职，【毕卓为吏部郎，常饮酒废职，见舍郎酿熟，卓因即夜至其瓮间，盗之为掌酒者所缚，明旦视之，乃毕吏部也，遽释其缚，卓遂引主人宴于瓮间，取醉而还，卓尝谓人曰：左手持蟹螯，右手持酒杯，拍浮酒池中，足了一生也，】名显朝廷，【桓，迁尚书吏部郎，名显朝廷，于时王敦擅权，嫌忌士望，彛乃去职，】佳吏部，【禇亮毎属桓，彛覔一佳吏部，曰：舆县宰徐宁海岱清士，即迁吏部郎，竟歴要职，】不抑寒素，【王蕴，字叔仁，迁吏部郎，性平和，不抑寒素，毎一官缺，求者十辈，蕴无所是非，时简文帝辅政，蕴輙连状白之，曰：某人有地，某人有才，务在进达，各随其方，故不得者无怨焉，】不敢用，乡曲一人，【杜锡补吏部郎，不敢用乡曲， 人】頴悟，【王戎，少有頴悟，二十四，为吏部郎，】明雅迈时【，王隐晋书山涛为吏部郎，文帝与书曰：足下任事，明雅迈时，念多所乏，今致钱二十万丝百斤，谷二百斛，】忠心【，晋武诏曰：太祖家令陆亮有忠心，可补吏部郎，】斥华竞，塞私谒【，李重字茂曾，迁尚书吏部郎，询朝众而斥华竞，存公平而塞私谒，是以羣才防不毕举，】铨管之任，甚有称誉，【晋中兴书，阮放与从弟孚齐名，为吏部郎，铨管之任，甚有称誉，性清，不治产业，在郎不免饥乏，王导，庾亮以放名士，供给衣食，放由是得立，】性清约，不治产业，【上】毋诲导，【茍绰晋州记武舍字景律，官歴清资而邂逅，不为尚书郎，迁散骑常侍，自以毋存，时诲导云，汝勉修其忠，当为尚书郎，恐违毋前言，乃辞不就，常侍，寻为吏部郎，乃就之，】为人夷旷似王，东海【，晋怀帝永嘉官，令吏部郎太原温机元甫，世论以其为人夷旷似王东海，】清直寡欲，【世说山涛举阮咸为吏部郎曰：清直寡欲，万物不能移也，】老妪识其非常人，【郭子刘道真，少时渔钓，草泽善歌，啸闻之者，莫不留连，一老妪识其非常人，甚乐其歌，啸乃杀豚进之，道真食豚，尽了不谢，妪见其不饱，又进一豚，又食半还之后，道真为吏部郎，妪儿为小史，道真乃超用之，儿不知所由，问母而后知之，于是斋牛酒以诣道真，道真笑曰：去去无可复相报。】典碎事，【山涛啓事，吏部郎典碎事，日夜相接，非直当正，已而乃当能正人，议郎杜典德履亦佳，太子庶子，崔谅中郎陆唯皆有意正人，其次不审有可用者否？】相遇之过，【袁宏与谢仆射书闻见疑，为吏部郎，不知审尔，果当此诚，相遇之过，】究识流品，谙悉人物，【宋书，王僧绰为吏部，参掌大选，防识流品，谙悉人物，防才举能，咸得其分，】扬我名者，杀我身【，吏部尚书江湛举王防为吏部郎，防与湛书曰：若平生云，扬我名者杀我身，天爵且犹防名，安用吏部郎哉，】不受饼一瓯，【王悦之，为吏部郎，邻省有防同者，遗悦之一瓯，饼辞不受，曰：此费诚小，然少来不愿当之，】愿上封禅书，【袁淑为吏郎，其秋，大举北伐，淑侍坐，从容曰：今当鸣銮中岳，席卷赵，魏，检玉岱宗，今其时也。将逢千载之防，愿上封禅书，太祖笑曰：盛德之事，我何足以当之，】倾朝送别，【何尚之，字彦德，为吏部郎，告休定省，倾朝送别于冶渚，及至郡，父叔度，谓曰：闻汝来此倾朝，送可有几客？荅曰：殆数百人，叔度笑曰：此是送吏部郎尔，非关何彦德也？昔殷浩亦尝作豫章定省，送别者甚众，及废徙东阳，船泊征虏亭积日，乃至亲旧无复相视者，】居小选，号为平允，【褚翔为义兴太守徴为吏部郎，去郡，百姓老少，追送出境，涕泣拜辞，翔居小选公清，不为请属易意，号为平允，迁侍中，又谢朓初，告王敬则反，敬则女为朓妻，常怀刀欲报眺朓，不敢相见，及当拜吏部郎，谦挹尤甚，尚书郎范缜嘲之曰：卿人才无慙小选，但恨不可刑于寡妻，朓有愧色，】官当图，人人安得图官，【有人尝求吏部郎何尚之曰：此败风俗也，官当图人，人安得图官顔延之大笑曰：我闻古者官人以才，今官人以势，彼势之所求，子何疑焉？】不容令史，谘执【陆慧晓为吏部郎，吏曹都令史歴政求谘执选事，慧晓任已独行，未常与语，帝遣主曹单景隽谓曰：都令史谙悉旧贯，可共参务，慧晓谓景隽曰：六十之年，不复能谘都令史为吏部郎上，若谓身不堪，便当拂衣而退，】庭中植嘉树，【顾宪之为尚书吏部郎，其兄凯之，尝为吏部，于庭中列植嘉树，谓人曰：吾为宪之植尔，至是，宪之果为此职，】三让，吏部【梁谢眺，迁尚书吏部郎，上表三让，中书疑朓官未及让，以问国子祭酒沈约曰：宋元嘉中，范晔让吏部，朱修之让黄门，蔡兴宗让中书，并三表，诏荅近代小官不让，遂成常俗，恐此有乖让意，王蓝田，刘安西并贵重，初自不让，今岂可不让耶？孙兴公孔顗，并让记室，今岂可三署皆让耶？谢吏部今授趋阶，让则有意，岂关官之大小防让之羙本出人情，若大官必让，便与诣阙章表不异，例既如此，都是非宜，】铨序著称，【王亮为吏部郎，铨序著称，及为尚书，拘资次而已，当代谓为不能】，委以铨衡之任，【后魏书宋繇沮渠蒙逊平酒泉，于繇室得书数千卷，盐米数十斛，而蒙逊曰：孤不喜尅李歆，欣得宋繇尔，拜尚书吏部，委以铨衡之任，】明解制度，多识故事，【邓渊，博览经书，长于易筮，太祖定中原，擢为吏部郎，渊明解制度，多识故事，与崔伯参定朝仪，律令，音乐及国史记，诏防多渊所为也，】非崔郎中选事不办【，孝文帝欲创革旧制，选置百官，谓羣臣曰：为朕举一，吏部郎中，给卿三日假，寻曰：朕已得之矣，乃徴崔亮为之，自参选事，垂将十年，亷慎明决为尚书郭祚所委，毎曰：非崔郎中选事不办，】鬻卖官吏，皆有定价，【韦玚为吏部郎，性贪婪，鬻卖官吏，皆有定价，】清吏【，许允为吏部郎，选郡守，明帝疑其所用，非次召入，将加罪，允妻阮氏跣出，谓曰：明主可以理夺，难以请求，允颔之，而帝怒诘之，允对曰：某郡太守，虽限文书，先王年限，在后日限在前，取二事视之，乃释遣出，望其衣败，曰清吏也，赐之】，有喉舌之任，【宋张缅弟绩，迁尚书吏部郎，河东裴子野曰：张吏部有喉舌之任，已恨其晚，】铨衡庶品，歴选賔寮【陆倕，拜吏部郎表，曰：铨衡庶品，歴选賔寮阮咸，真素屡荐未登陆，亮忠心裁居兹职，自非李重清识，李毅恬正，何以区分管库，式鉴胥吏】冝师此人为楷模，【隋李德林为吏部郎陆，昂命其子与德林周旋，诫之曰：汝每事冝师此人为楷模】。
郎中
后齐吏部三公郎中各二人
隋炀帝即位，毎增置一曹郎，各为二员，寻又毎减一郎，置承务，郎中二员，【并从五品上，龙为司列大夫，并随曹郎，】一人，掌考天下文吏之班秩阶品，一人掌小铨，亦分为九品，通谓之行署，以其在九流之外，故谓之流外铨，亦谓之小选，六典，郎中二人，从五品上，【周官太宰，属官有下大夫，盖郎中之任也，秦有郎中以其为郎，侍卫居中，故曰郎中汉选尚书郎，初从三署，即次补之，初入尚书，台称郎中，满岁称侍郎，故郎中之名，犹因三署旧号也，按吏部郎中，后汉置之职在选举，魏晋用人，妙于时选，其诸曹郎功高者选，于吏部郎，其吏部郎歴代品秩皆高于诸曹郎，魏、晋、宋、齐吏部郎品第五诸曹郎，第六梁吏部郎品第四班，第十一，诸曹郎班第十陈，因梁后魏北齐，吏部郎品正第四，上诸曹郎，品正第六，上后周依周官隋，初，二十四司并为侍郎，品从第五，炀帝三年，置六司侍郎，诸曹侍郎并改为郎，又改吏部为选部郎，异于六侍郎之名，皇朝为吏部郎中，龙朔二年，改司列大夫，咸亨光宅，神龙并随，曹改复】一人，掌考天下文吏之班秩品命，凡叙阶二十有九，从一品曰开府仪同三司，正二品，曰特进，从二品曰光禄大夫，正三品曰金紫光禄大夫，从三品曰银青光禄大夫，正四品上曰正议大夫，正四品下曰通议大夫，从四品上曰太中大夫从四品下曰中大夫，正五品上曰中散大夫，正五品下曰朝议大夫，从五品上曰朝请大夫，从五品下曰朝散大夫，正六品上曰朝议郎，正六品下曰承议郎，从六品上曰奏议郎，从六品下曰通直郎，正七品上曰朝请郎，正七品下曰宣德郎，从七品上曰朝散郎，从七品下曰宣义郎，正八品上曰给事郎，正八品下曰从事郎，从八品上曰承奉郎，从八品下曰承务郎，正九品上曰儒林郎，正九品下曰登仕郎；从九品上曰文林郎，从九品下曰将仕郎，凡散官四品以下，九品以上，并于吏部，当畨上下，凡叙阶之法，有以封爵，有以亲戚有以勲庸有以资防有以秀，孝有以劳考，有除免而复叙者，皆循法以申之，无或枉冒，凡应入三品五品者，皆待别制而进之，不然则否。凡文武百寮之班序，官同者先爵，爵同者先齿，凡京师，常参官【谓五品以上职事官，八品以上供奉官，员外郎，监察御史，太常博士，】供奉官，【谓侍中，中书令，左右散骑常侍，黄门，中书侍郎，諌议大夫，给事中，中书舍人，起居郎，起居舍人，通事舍人，左右补阙，拾遗，御史大夫，御史中丞，侍御史，殿中侍御史，】诸司长官，【谓三品以上长官，若勅换诸司长官及赐者，府仪同三司，□进光禄大夫，太子賔客尚书，左右丞相，诸司侍郎，中书门下五品以上官，御史中丞，并同长官例，若赐物，则中书门下官正三品准二品，四品准三品，五品准，四品同中书门下平章事，并同中书门下正三品；】清望官，【谓内外三品以上官及中书黄门侍郎，尚书左右丞，诸司侍郎，太常少卿，秘书少监，太子少詹事，左右庶子，左右率及国子司业，】四品以下八品以上清望官，每日以六品以上清望官，两人待制于衙内，【若供奉官宿卫官则不在此例。】凡授左，右丞相，侍中，中书令，六尚书以上官听进让，其四品以上清望官，才职相当，不应进让其岭南，黔中三年一置选补使，号为南选，凡天下官吏，各有常员，簿书累迹，功当殿具员，皆与员外郎分而理焉，一人掌小选，凡未仕而吏京师者，复分为九品，通谓之行，署其应选之人，以其未入九流，故谓之流外铨，亦谓之小铨，其校试铨注，与流内铨畧同其在吏部，兵部，礼部考功都省，御史台，中书门下是谓前行，要望目为七司，其余则曰后行闲司，凡择流外职有三，一曰书，二曰计，三曰时务，其工书工计者，虽时务非长，亦叙限三事皆下，则无取焉。毎经三考听转选，量其才能而进之，否则从旧任国朝，令诸司郎中，从六品。
参选大事，【南史庾杲之迁吏部郎中，参选大事，】省眼【，唐吏部郎中，二防先小铨次格式，员外郎二防，先南曹次废置，旧説吏部为省眼，】君先捧紫泥，【柳公绰，字起之，武元衡罢相镇西蜀，与裴度俱为元衡判官，尤相善，先度入为吏部郎中，度以诗饯别，有两人同日事征西，今日君先捧紫泥之句，】按吏有风棱，【五代史刘鼎清泰中，为吏部郎中，兼侍御史知杂事，鼎性若寛易而典选曹，按吏有风棱】。
员外郎
隋百官志，高祖六年，尚书省二十四司，各置员外郎一人，以司其曹之籍帐，炀帝即位，废诸司员外郎，而每增置一曹郎，各为二员，寻又每减一郎，置承务郎一人，同员外之职。
唐职官志，吏部员外郎二员，【并从六品上；】一人掌判南曹，一人掌判曹务。
六典，员外郎二人，从六品上；【周官太宰，属官有上士，盖今员外之任也，宋百官阶次，有员外郎吴迁为尚书郎，后周依周官隋文帝开皇六年，尚书二十四司，各置员外郎一人，品从第六；谓曹郎本员之外，复置郎也，炀帝三年，废皇朝，尚书诸曹，各置员外郎一人，吏部置二人，龙朔咸亨，光宅神龙并随，曹改复】一人，掌选院谓之南曹，【其曹在选曹之南，故谓之南曹也，】毎岁选人，有解状，籍书资考课，必由之以覈其实，乃上三铨，其三铨进甲则署焉，一人掌判曹务，凡当曹之事，无钜细，皆与郎中分掌焉，应简试，如贡举之制，国朝令尚书，诸司员外郎正七品。
钤制奸吏，【唐皇甫鏄为吏部员外郎，判南曹，凡三年，颇能钤制奸吏，改吏部郎中，】吏事第一，【裴遵度，迁吏部员外郎，专判南曹，天寳中海内无事，九流辐凑，会府毎岁，吏部选人动盈万数，遵度敏识强记，精覈文簿，详而不滞，时称吏事第一，由是大知名，】孤寒无援者，未常留滞，【崔郾，资质秀伟，神清重雅，人望而爱之，为吏部员外郎，奸吏不敢欺，孤寒无援者，未常留滞，铨叙之羙，为时所称，】奸吏不敢欺，【上】铨叙，称正【牛徽，迁吏部员外郎，干符中，选曹猥滥，吏为奸弊，毎岁选人四千余人，徽性刚直，时为起请，由是铨叙称正，能否族别，物议称之，】茍有才干，何限防累【岑羲，长安中为广武令，有能名，则天尝令宰相举堪为员外郎者侍郎韦嗣立荐羲，且奏曰：恨其从父长倩犯逆为累，则天曰：茍有才干，何限防？累迁拜天官员外郎，】涤除宿弊，复清选部，【刘崇望，字希徒，转吏部员外郎崔安潜为吏部尚书，崇望判南曹，涤除宿弊，复清选部】。
流内铨
国朝初张昭为尚书，领选事，凡京官七品以下，犹属铨管，自昭致仕，始用他官兼判颇更旧制，京官以上无选，并中书门下特除，又使府不许，召置幕职，悉于铨授，今以选集者，故止自节度判官以下州府判司，诸县令佐案资格注拟，号流内铨，其流外铨选人亦用焉。
建隆三年，诏吏部流外铨选人并试判三道及流内出身，题定为上，中，下三等。
干德元年，诏自今南曹铨司门下省，三处磨勘，注拟并防检谢辞等共给限一月日。
开寳元年诏修循资格
太平兴国二年，选人所试判三道，定为四等，两道全通，一道稍次，而文翰俱优者为上等，一道全通，两道稍次，而文翰稍优者为中等，三道全次而文翰无取者为中，下等三道，全不通而文翰纰缪者为下等，判上者，即与超一资注拟，如入职事官，即不超资与加一阶，判中者，即依资注拟，判中下者，注同类，官黄衣人即降一资，如初，入令录者，止于令录，资内降一资注拟，判下者殿一选，凡两，选经试判皆中下者，拟同类官。
淳化四年三月，以磨勘幕职，州县官院为考课院，五月，以考课院归流内铨。
景德元年，凡引选人赍所试书判，以傋亲览，三年，诏流内铨，自今幕职官赴调，判上者超一资，判中当循资者，具歴任功过并试判引对。
天圣元年，以毎道刑名，全合者为通，刑名及七分为精，不及三分为否，仍于逐巻头定，词理书札，优稍优次低，次纰缪为五等，以二通一粗，而词理书札，俱优者为上等，一通二粗，或二通一否，而词理书札，稍优者为中等，三粗及二粗，一否二否，一粗而词理书札，俱次或低，次纰缪者为中，下等三否，而词理书札，俱纰缪者为下等，其全无词理者，纵刑名通书札，优亦得入中下等，其四等，超资加阶，循资降资殿，年并依旧例，更取判中下内二否，一粗及词理书札俱低，次纰缪者，并注久阙官处，八年，勑自今铨司毎有移注对换，对移就移就注选，候移改定，后限一日关贴过院，限三日，修书黄甲送南曹，勾勘限一日，却送铨，当日牒送门下省，本省限五日即书进入，候降出中书，即依元限一日，却付门下，省限次日付都省，承勑人送入甲库，限两日，如及十人以上，甲库出给，籖符及关南曹格式，司官诰院，限七日南曹，出给厯子限七日，官告院出给官告，籖符厯子如是，人数稍多，依限修冩不及即具，因依申铨量展日，限出给日限，并除休务，假外计日。
治平元年二月，权判吏部流内铨，钱公辅奏请选人，祖父母，父母老，得家便官者免破注，从之，四月庚寅，诏吏部流内铨，摄流外，进纳选人，如一县有三员，许注二人，二员注一人。
二年三月，诏中外臣寮合选举人者，务在得人，不必满所限之员，所贵材品，辨别仕路澄清，从御史中丞贾黯所请。
三年，诏流内铨磨勘，选人愿入职官者，与循资注官，令任还无赃私，罪及私罪杖以下情轻者，举主三人，与磨勘引见，岁举选人充京官者，自今以三分之一分，举令录判，司；簿，尉充职官，举主满三人，歴任赃私罪杖以下情轻者，判；司，簿，尉有出身三考，无出身四考，皆与注合，入职官应举官充，县令须到任成一考，乃得举。
判流内铨，蔡抗言奏举人二百五十余人，度二年，乃引絶检会每岁举状，约千九百员，被举者既多，则磨勘者愈众，欲请权罢在朝，知杂御史，观察使以上岁举官，从之。
熈宁五年诏吏部南曹并入流内铨
春明退朝，录吏部流内铨，毎除官，皆云：权判正衙谢，复正衙前殿，引选人谢辞，犹唐以来，谓之对，判铨与选人同入起居毕，判铨于殿前近北，西向立，选人谢辞讫，出判铨官亦谢而出，近止令选人门辞谢，判铨不复入。
格式司【掌幕职州县官格式阙簿辞谢】
国朝建隆元年，勑天下县，除赤县，次赤县，次畿外取四千户以上为望，三千户以上为紧，二千户以上为上，千户以上为中，不满千户为中下五百户以下为下毎，三年一次，取诸道州府见管户口升降。
雍熈二年定幕职州县官料钱
咸平四年，勑逐季阙解，三年一次升降户口，令有司定式様颁下，六年，勑州县官料钱，米麦，并须经格式司升降，则例支给。
景德六年，勑广南试衔知县，通判除各给录事，料钱外，更与添支。
太平兴国三年，勅吏部铨所注，幕职，州县官令格式，司毎月具半年未上，人名申御，其铨曹上簿，移牒催促，干兴元年，流内铨言令格式，司自今应广南州县候三年一度，升降勑下，逐旋勘会，若有升及千户以上县，即依今来所奏，置官两员，如是降下户口不及千户，县即依旧例，只置一员，其有减下县令，候成资日依得替人例，令罢任。
熈宁四年，中书门下言：天下选俸，既薄而乂，多少不一，恐不足以劝廉吏，请增逐月俸，诏依所定施行。
南曹
六典其曹在选曹之南故谓之南曹
国朝掌选人投下文字及过院判成过，铨选人授官，出给厯子。
流外铨
六典【见吏部郎中】
国朝掌考试附奏，京百司人吏，毎年十月，诸司牒到承阙姓名，年终申奏，至春夏差官考试，咸平元年，勑京百司，如今后额内阙人处，吏部毎岁于十月内晓示诸司于见祗应私名入仕，三年以上，依次牒送比试补填，凡门下省额二十五人，中书省十五人，起居院三人，諌院二人，尚书都省五人，吏部十二人，铨二十人，南曹十人，甲库四人，司封二人，司勲二人，考功五人，兵部十人，甲库二人，职方三人，驾部二人，库部二人，户部三人，度支二人，金部二人，刑部八人，加五人，都官二人，比部二人，司门二人，礼部三人，贡院八人，祠部四人，金部二人，膳部二人，工部二人屯田四人，虞部二人，水部二人，御史台二十五人，太常寺六人，礼院十三人，宗正寺十三人，光禄寺六人，卫尉寺二人，大理寺十二人，加三十三人，太仆寺八人，鸿胪寺三人，司农寺五人，太府寺四人，秘书省七人，殿中省五人，国子监五人，少府监六人，将作监五人，四方馆三人，左右金吾左右卫各三人，景祐二年，上封者言京百司毎年十月二十五日以前，各于吏部纳文字，足本司申奏，差官考试，比验书札，人材刑名，引见拣中与补正名叙理劳考，窃闻多是吏部手分预前商量抄冩转送入试，亦有怀挟律防，自今欲望只令就尚书省考试。
熈宁六年，诏两府臣寮，初除转官，转防解罢陈乞使臣公人并衮同推恩，只令中书施行，宰臣枢宻使知枢宻院事五人，枢宻副使，同知院四人。
官告院
国朝初于右掖门东廊置院，四司告身，案并集于此，以备中书，除改本司郎中，各主其事，淳化五年，始专置官属于省内，掌文武官，将校告身及封赠【，凡官告各以主司告身印印之，文臣用吏部，武臣用兵部，王公命妇用司封，加勲用司勲】。
凡宰相，亲王，使相用五色背金花绫纸犀轴，晕锦褾袋，色带，三师，三公枢宻使及曾任宰臣，官至太子三师，仆射以上，嗣王，郡王节度使，用白背金花五色绫纸犀轴，晕锦褾袋，色参知政事，宣徽使枢宻副使太子三师，仆射，御史中丞，两京留守，皇弟皇子，皇侄皇孙用白背五色绫，晕锦褾，大牙轴，色尚书，文明殿学士，太子三少，京牧大都防两省侍郎，京尹上将军两使留后，观察使，用白背五色绫纸法锦褾，大牙轴，色并七，张三司使，翰林学士，侍读学士枢宻直学士尚书省，御史台四品，两省五品以上诸司，东宫三品王傅中都督诸府尹，上都防下都防昭文馆，集贤院学士，左、右庶子詹事，诸卫大将军，防御，团练使，刺史横班诸使昭宣使枢宻都承防及诸使司军职，刺史者，用大绫纸，大锦褾，大牙轴色，三司副使，升朝官太常博士，以上京府少尹，赤县令王府长史，司马，诸司副使枢宻副承防节度行军副使，判官检校至常侍，中丞以上者，诸军都指挥使及供奉官军职，加爵邑者，用大绫纸，大锦褾，大牙轴，青并七，张升朝官五官正郎将以上，内殿崇班及閤门祗候官带馆閤三司职事者，防团副使，两使判官，畿令，诸州别驾，幕职，州县检校至员外郎者，中书枢宻主事以上，两省主事入内，高班内品以上诸军都虞侯以上供奉官以下及三司勾院，覆官以上，检校至尚书省技术，官至朝官同正官，用中绫纸中锦褾，中牙轴青，京官灵台，保章正，幕职，州县官高班内品，翰林待诏，医官中书行首，守当枢宻院主事，令史法直，礼直官用小绫纸小锦褾，木轴青，并五张诸番蛮子，授大将军，司阶，司戈，司候军将等，用大绫纸，大牙轴法锦褾，色【，咸平三年九月，重定十二月，诏：京官供奉官，侍禁，殿直祗候内品，用小绫纸水角，贴金轴，防地黄花锦褾，青，又诏皇亲崇班以下，用大绫纸】，其文武官封赠，凡降制追赠者，用白背五色绫纸银钩，晕锦红里褾，大牙轴宫掖，官告用遍地，销金龙鳯罗纸，妃嫔及大长公主，遍地销金斜花，鳯子罗纸，内命妇国夫人，用销团窠花，罗纸郡主，县主同以上并犀轴，晕锦褾袋，紫丝网银帉錔，诸王妻，宰相枢宻使参知政事枢宻使副宣徽使，节度使母妻团窠，金花罗纸犀轴，晕银褾袋，紫丝网银帉錔，仆射，尚书丞郎，三司使，中丞观察使，内客省使母妻，用金花罗纸犀轴，法锦褾袋，紫丝网银帉錔，防御使，刺史军主，厢主南北省五品，诸司使以上母妻，用五色金花绫纸牙轴，大锦褾袋，余官母妻，用中锦褾袋，其后郎中诸司使以上母妻皆用金花五色罗纸犀轴，法锦袋，自余母妻，皆同上，惟用玳瑁轴，五色罗纸大牙轴，大锦褾，学士以上母，妻皆赐之，余官则入其直，又有预印书纸，在中书舍人院有除授，则就冩之【景德三年，勅吏部郎中，掌文官告身，司封郎中，掌封爵，皇孙诸亲，内外命妇告身，兵部郎中，掌文武告身赠官同正官，其封爵命妇增官合用吏部，兵部告身印内，追封公主亦合用封司告身印，今后兵部吏部及叙封，加勲须各用逐司印】，皇弟皇子，皇侄皇孙除官，并用白背，五色绫纸十七张，晕锦褾，大牙轴色。
熈宁二年，皇亲副率以上，即用白绫纸晕锦褾，大牙轴，色子，若有近勅比换文资出官者，依皇亲例供使，六年，官告院言：内殿承制，无使纸条贯，不以有无食邑；例用大绫纸七，张缘本官自在殿中丞，下乞改正，用中绫纸褾轴，如有食邑者如旧，从之。
七年，舍人院言：检会官告院条制，大学士以上并用白背，五色绫纸法锦褾，观文殿学士，只用大绫纸法锦褾，大牙轴色，子缘观文殿学士，在资政殿大学士之上，是旧制误定，乞用如大学士例，从之。
春明退朝录，予尝判官告院，知制诰，时又提举兵部司封官告院而不曰司勲，恐遗之也，凡文臣及节度，观察防，团，刺史，诸司使副，内殿承制，崇班，皆用吏部印，管军至，军校环卫官，用兵部印封爵，命妇用司封印，加勲用司勲印，凡官告之制，后妃销金云龙罗纸十七，张销金褾袋，寳装轴红丝网，金帉錔，公主销金大鳯罗纸十七，张销金褾袋，玳瑁轴，红丝网，金银帉錔，【按皇后当降制，诞告不装告身而用册，本朝诸后，止用告景祐元年立后，始用册治平，熈宁皆循之，】亲王，宰相，使相，五色背五色，金花绫纸十七张，晕锦褾袋，犀轴色，紫丝网银帉錔，枢宻使，三师，三公，前宰相官至仆射，东宫三师，嗣王，郡王，节度使白背五色金花绫纸十七张，晕锦褾袋，犀轴色，参知政事，枢宻副使知院，同知院籖书院事，宣徽使仆射，东宫三师，御史大夫宗室率府副率以上白背，五色绫纸十七张，晕锦褾，大牙轴，色尚书，观文殿大学士，资政殿大学士，东宫三少，六綂军上将军，留后，观察使同上，唯用法锦褾，【近代翠毛狮子锦以代晕锦，非旧制也。】三司使，翰林学士承防至直学士，待制丞郎，御史中丞及两省賔客大卿，监、祭酒詹事，庶子大将军防团，刺史横行，使内诸司使军职，遥郡枢宻都承防初，除驸马都尉，白绫，大纸七，张法锦褾，大牙轴色，三司副使，少卿，监司业，起居郎，至正言，知杂至监察御史，郎中，员外郎四赤令，谕德少詹事，家令，率更令，太子仆，太常博士，节度行军司马，副使横行副使，诸司副使枢宻副承防军职，都指挥使，并不遥郡者，白绫，大纸七张，大锦褾，大牙轴青，国子博士，至洗马，通事舍人，诸王犮六尚奉御，诸卫将军，承防崇班，閤门祗候，五官正，诸州别驾枢宻院诸房副承防【，官至将军以上，用绫纸大锦褾，牙轴】两使判官，防，团副使率府率，副率京官馆职堂后官中书宻院主事，诸军职都虞候，忠佐马军歩军副都军头指挥使，藩方马歩军副都指挥使，都虞候，内供奉官至内品，白绫中纸五张，中锦褾，中牙轴青，秘书郎，至将作监主簿，白绫小纸五张，黄锦褾，角轴青，幕职，州县官灵台郎，保章正，诸州长史，司马，中书录事，主书守当枢宻院令史诸军指挥使内品待诏书艺，白绫小纸五张，小锦褾，木轴青，诸蕃蛮子大将军，司阶，司戈，司候郎将以上，并白绫大纸，法锦褾，大牙轴色，凡修仪，婉容才人，贵人，美人销金小鳯罗纸七，张销金褾，玳瑁轴，红丝网，涂金银帉錔，司言：司正尚食，尚衣典寳常使金花罗纸七，张法锦褾袋，内降夫人，郡君，团窠罗纸七，张台锦褾袋，宗室妇常使金花罗纸七，张法锦褾袋，宗室女素罗纸七，张法锦褾袋，国夫人销金团窠，五色罗纸七张，晕锦褾袋，郡夫人，常使金花罗纸七，张【见任，两府母妻，使团窠，】法锦褾袋，【以上至司言，司正等皆用玳瑁轴，紫丝网银帉錔，】郡君县太君，遥郡刺史，正刺史以上妻并销金，常使罗纸七，张余命妇，并素罗纸七张，凡封赠父祖为降麻，官用白背，五色绫纸法锦褾，大牙轴，余虽极品，止给白大绫纸，法锦褾，大牙轴。
甲库
国朝掌承受制勑，黄甲给籖符，优牒及选人废置，改名，大中祥符五年，勑流内铨注官，后帖过院逐申牒，送门下省，限五日押定，后送铨司，限七日，铨司送南曹勾勘印书，限两日南曹，勾勘印书讫，却送铨限，一日铨牒门下省，限一日，门下省进内，限两日候内中，降到中书，中书限两日，却付门下，省门下省，却给付都省，承勅人限一日，送甲库亦限一日甲库出给，籖符关，送南曹格式，司官告院，限五日南曹，给歴子限十五日，官告院给官告限五日。
司封郎中
隋百官志，后齐尚书分綂列曹，吏部綂吏部考功主爵，又吏部，三公郎中各二人，余并一人，炀帝即位，诸曹侍郎并改为郎。
唐职官志，司封郎中一员，【从五品上，隋曰主爵郎，武德因之，龙朔二年，改为司封大夫，光宅改司封郎中】。
司封员外郎一人，【从六品上；】掌国之封爵，凡有九等。
职员，令司封郎中一人，【掌封爵，皇帝诸亲，内外命妇告身等寺观及道士，女冠等事，】六曹司封郎中一人，从五品上，【北齐置主爵，郎中一人，隋文帝为主爵侍郎，炀帝改为主爵郎，武德初，为主爵郎中，龙朔二年，改司封大夫，咸亨元年复故。光宅元年，改司封郎中，神龙元年复故。开元二十四年，复为司封，】员外郎一人，从六品上；【隋文帝置，炀帝改为主，爵承务郎，武德初，为主爵员外郎，龙朔咸亨，光宅神龙，开元并随曹改复】，郎中，员外郎掌邦之爵，凡有九等，一曰王正一品，食邑一万户，二曰郡王，从一品，食邑五千户，三曰国公，从一品，食邑三千户，四曰郡公，正二品，食邑二千户，五曰县公，从二品，食邑一千五百户，六曰县侯，从三品，食邑一千户，七曰县伯，正四品，食邑七百户，八曰县子，正五品，食邑五百户，九曰县男，从五品，食邑三百户，【五等之爵，盖始于黄帝，其传言置左右大监，监于万国书，尧典云：恊和万邦，又云：辑五瑞，即五等诸侯，所执之玉也，夏殷以上，其制难详，至周则云：列爵惟五，分土惟三，始有封国，大小之制，战国之时，又有杂号封君，谓商君，平原君等，秦又立二十等，爵以赏军功，汉置王侯二等，其二十等爵亦存，亦有君谓稷嗣奉春等，后汉又有乡亭侯之号，魏氏五等，皆以乡亭多假空名，不食本邑，及司马宣王诛曹爽，封武阳至，晋始复五等之制，宋，齐之后或废或置，亦不常也，隋氏始立，王公侯以下制度，皇朝因之，然户邑率多虚名，其言食实封者，乃得其户，旧制，户皆三丁以上，一分入国，开元中，定制，以三丁为限；租赋全入，封家】。
国朝司封掌封爵赠官，宗室诸亲，命妇奏荐承袭之事，凡王公侯及内外命妇宗室诸亲之封赠应取防则听中书制授而奉行其政令。
元祐官品令尚书诸司郎中从六品
执秩【左传，晋文公作执秩，注执秩王爵之官，】典诸侯封事，【后汉冯勤，光武除为郎中，给事尚书，使典诸侯封事，勤差量功次轻重，国土远近，地势丰薄，不相逾越，自是封爵之制，非勤不定，】。
员外郎
隋百官志【见吏部员外郎门】
唐职官志 六典【并见郎中门】
国朝官品令尚书诸司员外郎【正七品】
司勲郎中
周礼夏官司勲掌六卿赏地之法以等其功
隋百官志吏部尚书綂司勲侍郎二人
唐百官志司勲郎中一员，【从五品上，隋曰司勲郎，武德初，加中字，龙朔改为司勲大夫，咸亨复，】员外郎二员，【，从六品上；】掌邦国官令勲级，凡有功効之人，合授勲官者，皆委之覆定，然后奏拟。
职员令司勲郎中一人，【掌校定勲绩，论功行赏，勲官等告身之事】。
六典司勲郎中一人，从五品上，【周官有司勲，上士二人，凡有功者，司勲诏之，后周夏官，有司勲上士一人，掌六勲之赏，隋文帝置司，勲侍郎二人，炀帝改司勲郎，武德初，为司勲郎中，龙朔元年，改司勲大夫，咸亨复，故】员外郎二人，从六品上；【隋文帝置，炀帝改为司勲承务郎，皇朝复为司勲员外郎，龙朔咸亨，光宅神龙，随曹复故】，郎中，员外郎掌邦国，官人之勲级，凡勲十有二等，十二转为上柱国，比正二品，十一转为柱国，比从二品，十转为上防军，比正三品；九转为防军，比从三品；八转为上轻车都尉，比正四品，七转轻车都尉，比从四品，六转为上骑都尉，比正五品，五转为骑都尉，比从五品；四转为骁骑尉，比正六品，三转为飞骑尉，比从六品，二转为云骑尉，比正七品，一转为武骑尉，比从七品；凡有功効之人，合授勲官者，皆委之覆定，然后奏拟。
国朝司勲掌赐勲定赏，录用世劳，凡官吏军民应赏而，有司施行者，则审覆而駮其缪误。
元祐官令尚书诸司郎中从六品
员外郎
隋百官志【见吏部员外郎门】
唐职官志 六典【并见郎中门】
国朝官品令尚书诸司员外郎【正七品】
后来词人称首，【唐张九龄，迁司勲员外郎，时张说为中书令，与九龄同姓，叙为昭穆，尤亲重之，尝谓人曰：后来词人称首也，九龄既欣知己，亦依附马】聚，僧不如聚兵僧富，不如民富，【五代汉李钦明为司勲员外郎，干祐二年冬，上言：伏见天下户民大半，家贫，征赋之外，差配尤繁，岂冝寒耕热耨之，人供防手惰农之軰，臣近以检苖外县遍歴乡村编估，聚居精舍，辉赫毎县，不下二十余处，求化斋粮，不胜饱饫，寺家耕种，又免征徭，臣窃知淮南不度僧尼，不知医卜已六十年矣，兼不许外来者入境中，古语云：一夫不耕，一妇不织，必有受饥寒者，即日圣化之内，且约十万，僧尼毎日人米一升十万人日费，二千石，以日系月，其数可知，毎人春冬服装，除使绫罗纱谷外一僧，岁中须绢五疋，绵五十两，十万僧计，绢匹五十万，绵两五百万，此軰不耕不农，皆莫蚕织，无禆圣化，实斁大伦，臣以为聚僧不如聚兵僧富，不如民富，昔秦始皇帝并吞六国，虎视天下，以兵多，民富故也。僧何预焉？经曰：圣人在上，国无幸民，民之多幸，国之不幸臣三复此言，为之扼腕】。
考功郎中
后汉百官志【见列曹尚书门】
晋职官志魏尚书郎有考功定课
隋百官志后齐吏部綂吏部考功主爵
唐职官志考功郎中一员，【从五品上，龙朔二年，改司绩大夫，咸亨复，】员外郎一员，【从五品上，龙朔改司绩员外郎，咸亨复。】掌内外文武官吏之考课，凡諡议之法，古之通典，皆审其事，以为旌别。
六典考功郎中一人，从五品上，【汉官仪曹郎二人，掌天下嵗尽集课魏，尚书郎曹有考功郎中一人，宋，齐并置功论，郎中梁有功，论侍郎，并考功郎中之任也，北齐有考功郎中，隋文帝置考功侍郎，炀帝改考功郎，开皇初，改考功郎中，龙朔二年，改司绩大夫，咸亨元年复故。】掌内外文武官吏之考课，凡应考之官，皆录当年功过行能，本司及本州长官对众读，议其优劣，定为九等考第，各于所由司准额校定，然后送省，内外文武官量远近，以程限之有差，其外官附朝集使送簿至省，凡考课之法，有四善，一曰德义有闻，二曰清慎明着，三曰平公可称，四曰恪勤匪，善状之外有二十七最，一曰献可替否，拾遗补阙，为近侍之最，二曰铨衡人物，擢尽才良，为选司之最，三曰扬清激浊，褒贬必当，为考校之最，四曰礼制仪式，动合经典，为礼官之最；五曰音律克谐，不失节奏，为乐官之最；六曰决断不滞，与夺合理，为判事之最，七曰部綂有方，警守无失，为宿卫之最，八曰兵士调习，戎装充备，为督领之最，九曰推鞫得情，处断平允，为法官之最；十曰雠校精审，明于刋定，为校正之最；十一曰承防敷奏，吐纳明敏，为宣纳之最，十二曰训导有方，生徒充业，为学官之最，十三曰赏罚严明，攻战必胜，为将帅之最，十四曰礼义兴行，肃清所部，为政教之最；十五曰详录典正，辞理兼举，为文吏之最，十六曰访察精审，弹举必当，为纠正之最；十七曰明于勘覆，稽失无隐，为勾检之最，十八曰职事修理，供奉强济，为监掌之最；十九曰功课皆充，丁匠无怨，为役使之最；二十曰耕耨以时，收获剰课为屯官之最；二十一曰谨于盖藏，明于出纳，为仓库之最，二十二曰推歩盈虚，究理精宻为厯官之最；二十三曰占候医卜，效验居多，为方术之最，二十四曰讥察有方，行旅无壅，为关津之最，二十五曰市廛不扰，奸盗不行，为市司之最，二十六曰牧养肥硕，蕃息孶多，为牧官之最；二十七曰边境肃清，城隍修理，为镇防之最，一最以上，有四善为上上，一最以上，有三善，或无最而有四善，为上中，一最以上，有二善，或无最而有三善为上下，一最以上，有一善，或无最而有二善为中上，一最以上，或无最而有一善为中中，职事粗理，善最弗闻，为中下，爱憎任情，处断乖理，为下上，背公向私，职务废阙，为下中，居官谄诈，贪浊有状，为下下，若于善最之外，别有嘉尚，及罪虽成殿，情状可矜，虽不成殿，而情状可责者，省校之日，皆聴考官，临时量定，百司量其闲剧，诸州据其上下，进考之人，皆有定限，茍无其功，不要充数，功过于限，亦听量进，其流外官，本司量其行能功过，立四等考第而勉进之，凡亲勲翊卫，皆有考第，考第之中畧有三等诸卫主帅，如三卫之，考其监门校尉，直长，如帅之考，其諡议之法，古之通典，皆审其事，以为不刋，国朝官品令，尚书诸司郎中，从六品。
怀印赴行在，【代宗幸，陜考功郎中裴谞步怀考功及南曹二印赴行在，上见而谓之曰：疾风知劲草，果信之矣，】。
员外郎
隋百官志【见吏部员外郎门】
唐职官志 六典【并见郎中门】
国朝官品令尚书诸司员外郎正七品
掌贡举【，唐武德令，考功郎中，监试贡举人，贞观以来，乃员外郎，专掌贡举，省郎之殊，□者，至开元移贡举，于礼部事，具礼部侍郎，门】知举，黜浮艶【，贞观中，考功员外郎王师旦知举时以冀州进士张昌龄，王公瑾并有俊才，声振京邑，而师旦考其文防全下，举朝不知所以及奏等第，太宗怪无昌龄等名，因召师旦问之，对曰：此軰诚有词华，然其体性轻薄，文章浮艶，必不成令器，臣若擢之，恐后生相效有变，陛下风雅，帝以为名言，后并如其言，】多得俊才堪掌纶诰，【孙逖为考功员外郎，集贤院修撰，逖选贡士二年，多得俊才，初年杜鸿渐至宰相，顔真卿为尚书，后年防李华，萧頴士赵驿登上第，逖谓人曰：此三人堪掌论诰，】诗人【，宋之问，弱冠知名，尤善于五言诗，当时无能出其右者，景龙中，为考功员外郎，时中宗増置修文馆学士，择朝中文学士之问，与薛稷等首膺其选，当时荣之。】考簿絶奸吏之弊，【王徽，字昭文，转考功员外郎，时考簿上中下字朱书吏缘为奸，多有揩改，徽白仆射，请以墨书，遂絶奸吏之弊，】典举平允，【严挺之，开元中，为考功员外郎，典举二年，大称平允，登科者减二分之一，迁考功郎中，又令知考功贡举，】典举得士，【席豫，开元中，累官主考功员外郎，典举二年，大称得士，为时所称，三迁中书舍人，皆有能名，为郑州刺史，入为吏部侍郎，宗谓之曰：卿以前为考功，职事平允，故有此授。预典选六年，复有令誉，】条责廉吏，【郑澣为考功员外郎，刺史有驱廹人吏上言，政绩，请刋石记政者，澣探得其情，条责亷吏巧迹遂露，人服其敏识，】愿公无权，【周墀辅政，以韦澳为考功员外郎，墀初作相，私谓澳曰：才小任重，何以相救？澳曰：荷公重知，愿公无权足矣，墀愕然，不喻其防，澳曰：爵赏刑罚，非公共欲行者，愿不以喜怒憎爱行之，但令百司羣官各举其职，则公敛祍于庙堂之上，天下自理，何要权耶？墀深然之，】崔郎，仪貌不恶，【李迥秀，任考功员外郎，知贡举，有进士姓崔者，文笔非佳，迥秀览之，良久谓曰：清河崔郎，仪貌不恶，须眉如防，精彩甚高，出身何处量？必须进士，再三喻而遣之，闻者莫不大噱，】为考防官，【贾餗，字子美，登制防甲科，文史兼美，四选至考功员外郎，长庆初，防召贤良，选当时名士考防，餗与白居易俱为考防官，选文人以为公】，不避权幸，皆行陞黜，【李渤，穆宗即位，召为考功员外郎，校定京官考，不避权幸，皆行陞黜，奏曰：三品考官，先具如前，其四品以下官，绩具闻奏状，入留中不下，议者以宰辅旷官，自宜上防论列，而越职钓竒非尽事君之道也，】。
户部尚书
前汉百官志，成帝置尚书五人，其三曰民曹，主人吏上尚书事。
南齐百官志度支尚书，领度攴金部，仓部，起部四曹，隋百官志，后齐尚书分綂列曹，度支，綂度支左户右户，隋度支尚书，綂度支，户部侍郎各二人，又三年，改度支尚书为户部尚书。
唐职官志，户部尚书一员，【正三品；隋为民部尚书，贞观十三年，复户部，显庆元年，改度支，龙朔二年，改司元太常伯，光 宅元年，改地官尚书，神龙复为户部】，侍郎二人，【正四品下，自隋以来，改易名位，并皆从尚书】掌天下田户，均输钱谷之政令，其属有四：一曰户部，二曰度支，三曰金部，四曰仓部，总其职务，而行其制命，凡中外百司之事，由于所属，皆质正焉，六典，户部尚书一人，正三品，【周之地，官卿也，后汉以民曹兼主，缮脩功作，当工官之任，魏置左民尚书，晋初省之，太康中，又置惠帝时，有右民尚书，东晋及宋，齐并置左民尚书梁陈，置左户尚书，并掌户籍，知工官之事，后魏，北齐有度支尚书，亦左民右户之任，后周依周官置地官府，大司徒卿，隋初曰度支，开皇三年，改为民部，皇朝因之，贞观二十三年，改户部，余同唐职官志】，侍郎二人，正四品下，【周之地，官小司徒中大夫也，汉以来，尚书，侍郎，今郎中之任，后周依周官隋炀帝置民部侍郎唐见前】尚书，侍郎掌天下户口，井田之政令，凡徭赋，职贡之方，经费赒给之算，藏货赢储之准，悉以咨之，【余同，唐职官志】，国朝户部左曹，掌天下诸路州县户口农田，贡赋税祖之政令，及孝义婚姻，继嗣良贱，田务劵债酒，麴园宅，凡课入之事，右曹，掌常平，免役之政令，坊场，河渡水利，伍保没官田产义仓赈济，公使之事，并皆焉。
官品令户部尚书从二品
阶下读奏，【吴志，孙休初即位，户部尚书阶下读奏，】得司马懿二人，复何忧？【晋书，初，魏文帝置度攴尚书，专掌军国支计，朝议以征讨未息，动须节量，及明帝嗣位，欲用安平王孚问左右曰：有兄风否，答曰：似兄，帝曰：吾得司马懿二人，复何忧？转度支尚书，】内以利人，外以救边【，杜元凯为度支尚书，内以利人，外以救边备物致用，以济当时之益者五十余条，】以竹蓬为屏风，坐无毡席，【呉隐之为度支尚书，以竹蓬为屏风，坐无毡席，后迁中领军，清俭不改，毎月所得禄，才留身粮，余悉分赈亲族，家人绩纺，以供朝夕，时有困絶或并日而食，身布衣不完，妻子不沾寸禄，】一年不收，使公私俱贵，【起居注，咸宁五年，诏一年不收，使公私俱贵，不惟天时，乃人事有不尽故也。要总者正在度支尚书也，其以散骑常侍，中书令张华为度支尚书，】年粮计较，一由之【，朱鳯晋书，文帝立，度攴尚书，年粮计较，一由之以司马孚为之】，所莅以清白自修，【梁书到溉为左民尚书，溉身长八尺，美风仪，善容止，所莅以清白自修，性又率俭，不好声色，虚室单牀，旁无姬侍，自奉衣服，不事鲜华，冠履十年一易，朝服或至穿补，传呼清道，示有朝章而已，】给白衣尚书掾，【何，字子季，为左民尚书，后辞官隐于若耶？山云门寺，诏给白衣尚书禄，道固辞】，中丞入省，【到洽为御史中丞，兄溉为左民尚书，旧中丞不得入尚书下舍，洽引服亲不应有碍，刺省评决，乃许入溉省，亦以其兄弟素笃，不能相别也，】夏月着犊，裩【周如正为左民尚书，夏月着犊，裩衣朱衣，其放逸如此，】置棺防事，【后魏书，阳平王子匡除度支尚书，匡与尚书令高肇不平，常无降下之色，时世宗委政于肇，朝廷倾惮，惟匡与肇抗衡，先自造棺，置于防，意欲诣阙，论肇罪恶，】义仓，【隋书长孙平开皇三年，为度支尚书，平见天下州县多罹水旱，百姓不给，奏令民间每秋家出谷麦一石以下，贫富为差等，储之闾里，以备防年，名曰义仓，】好须【唐书，太宗幸翠防宫，授司农卿李纬民部尚书房龄时在京城留守，防有自京师来者，太宗问曰：龄闻李纬拜尚书如何？对曰：龄但云李纬好须更无他语，太宗遽改授纬，潞州刺史，其为当时准的，如此】防官，【毕搆，迁户部尚书，开元四年，遇疾，上手防方以赐之，时议户部尚书为防官，遽改授太子詹事，兾有瘉瘳，寻卒，】正身奉法，【郑善果检校大理卿，兼民部尚书，正身奉法，甚有善绩，制与裴寂等十人毎奏事及侍立，并令升殿，与从兄元涛在其数，时以为荣。】拜官不俟时，【见列曹尚书，门】。
侍郎
隋百官志
唐职官志 六典【并见尚书门】
国朝官品令户部侍郎从三品
不进户部钱以结私恩，【唐李綘为户部侍郎，判本司事，尝因次对，宪宗问曰：户部比有进献，至卿独无，何也？绛曰：将户部钱进入内藏，是用官物以结私恩，上耸然，益嘉其直，】伏猎侍郎，【严挺之为尚书右丞，时宰相李林甫以萧炅为户部侍郎，常与挺之同行庆吊客，次有礼记，炅读之，曰：烝尝伏猎，炅早从官，无学术，不识伏腊之意，误读之，挺之戯问，炅对如初，挺之白张九龄曰：省中岂有伏猎侍郎耶？由是出为岐州刺史，林甫深恨之，】叙歴代户口【卢承庆为民部侍郎，太宗尝问一代户口多少之数，承庆叙，夏以后至周，隋皆有依据，太宗嗟赏久之，】送物不受【，牛僧孺拜户部侍郎，初，韩入朝，以宣武旧事，人多流言者，班列之中，悉受其遗，俄而父子俱卒，孤防小穆宗恐为厮养窃盗，乃命中使至其家，阅其宅簿，以付家老簿上，其纳赂之所，唯于僧孺官侧朱书曰：某月日送牛，侍郎物若干不受，却付讫，穆宗甚悦之，居无何，议命相，帝首可僧孺之名，】精择【，李元纮歴工兵吏三侍郎，上令宰臣及公卿以下精择堪为户部者，多有荐李，元纮者，将授以户部尚书执政，以其资浅，未宜超防，乃拜户部侍郎，元纮因条奏人间利害及时政得失，以奏之，上大悦，因赐衣一副，】偶承恩渥，盛于一时，【韦表征，迁中书舍人，俄拜户部侍郎，职如故，时自长庆寳厯国家比有变故，凡在翰林，迁擢例无满岁，由是表征自监察六七年间，秩正二卿，偶承恩渥，盛于一时，】货泉之柄，素非所长，【王彦威，开元六年，召拜户部侍郎，寻判度支，彦威儒学虽优，亦勤吏事，然货泉之柄，素非所长，防边军上诉，衣赐不时，兼之朽败，宰臣恶其所为，令摄度支，人吏付台推讯，彦威畧不介怀，入司视事，及人吏受罚，左授卫尉卿，停务方还私第，】左户【孟简，由工部侍郎，进户部，加御史中丞，户部有二员，别使授者，居别一署，谓之左户，元和后，选委华重，宰相多由此进，崔羣既相，而简代之】，年未四十，【潘孟阳为户部侍郎，年未四十，其母谓曰：以尔之才，而位丞郎，使吾忧之，】自称老奴，无大臣之体，【张平叔长庆中为户部侍郎，狡险大言，因王播以进，既掌财用，常屈公利以便私，嬖幸多狎之，既有宠于上，进退便僻，杂以优谐，或自称老奴，复无大臣之体，尝奏事毕，降阶复升，又有论奏，佻荡轻脱，上毎为笑，容之在班列间玩狎，郎吏哗，肆无忌精盐法，请宰相为之使，因以自求，枢机之任，毎有内制，出入輙疑，授已整衣冠以俟后，人多笑之，】请粜两川禄米以救贫人，【庾敬休为户部侍郎，奏两川米价腾踊，百姓流亡，请粜两川阙官职田禄米以救贫乏之徒】。
郎中
隋百官志，后齐吏部，三公各二人，余各一人，隋度攴尚书，綂度支，户部侍郎各二人，炀帝即位，诸曹侍郎并改为郎，又改户部为人部。
唐职官志，户部郎中二员，【并五品上，】员外郎二员，【，从六品上；郎中，员外郎，自隋以来，随曹改易，】掌分理户口，井田之事。
六典，郎中二人，从五品上，【周官司徒属，官有下大夫，盖郎中之任也，汉尚书郎一人，主户口垦田，魏有左民郎曹，晋兼置右民郎曹，东晋及宋，齐，唯有民部曹梁陈为左户郎，后魏为左户曹郎，北齐有左民郎曹，隋初，民部曹置侍郎二人，炀帝除侍字，皇朝为郎中，显观二十三年，改户部，显庆为度支，龙朔为司元大夫，咸亨光宅，神龙并随，曹改复】，员外郎二人，从六品上；【周官司徒属，官有上士，后周依焉，盖今员外之任，隋开皇置民部员外郎，炀帝改民曹承务郎，皇朝改民部员外郎，贞观、显庆咸亨，龙朔，光宅神龙并随，曹改复】，郎中，员外郎掌领天下州县户口之事，凡天下十道，任土所出，而为贡赋之差，分十道以总之，一曰关内，二曰河南，三曰河东，四曰河北，五曰山南，六曰陇右，七曰淮南，八曰江南，九曰劔南十，曰岭南，凡天下之州府，三百一十有五，而羁縻之州，盖八百焉，京兆河南太原为三都，潞，扬，益，荆，幽为大都督府，单于安西，安北为大都防府，安南安东，此庭为上都防府，凉秦灵延，代，兖，梁，安；越，洪、潭、桂、广，戎福为中都督府，夏原庆丰，胜；营，松、洮、鄯、西、雅、泸、茂，嶲，姚、防、黔、辰，容，邕为下都督府。同华岐，蒲为四辅，州陜，怀、郑、汴，魏绛为六雄州，虢、汝、汾、晋、宋、许、滑、卫，相洺为十，望州安东平，营，檀、妫、蔚、朔，忻，安北单于代，岚云胜丰，盐灵会凉，肃甘沙伊西，北庭，安西河，兰、鄯、廓、叠、洮、岷，扶，柘，维静悉翼，松当戎茂嶲，姚、播、黔、驩，容为边州四万户以上为上州，二万户以上为中州，不满为下州，凡三都之县，在城内曰京县，城外曰畿县，又望县八十有五，其余则六千户以上为上县，二千户以上为中县，一千户以上为中下县，不满一千户，皆为下县，凡天下之户，百户为里，五里为乡，两京及州县之郭内，分为坊郊外，为村里及村坊，皆有正，以司督察，四家为邻，五家为保，保有长，以相禁约，凡男女始生为黄，四岁为小，十六为中，二十有一，为丁，六十为老，毎一嵗一造计帐三嵗一造户籍，县以籍成于州，州成于省，户部总而领焉，凡天下之户，量其资产，定为九等，毎定户，以仲年造，籍以季年，凡赋役之制有四：一曰租，二曰调，三曰役，四曰杂徭，课户毎丁租粟二石，其调随乡土所产，绫、绢，絁各二丈，布加五分之一，输绫绢絁者，绵三两，布者麻三斤，皆书印焉，几丁？岁役二旬，无事则收其庸，毎日三尺，有事而加役者，旬有五日，免其调，三旬则租调皆免。
国朝官品令尚书诸司郎中从六品
读判数遍，词理惬当，【隋书高搆，征拜比部郎，寻转民部，时有叔侄争嫡，尚书省不能断，朝臣之议不决，搆断而合理，上以为能，召入内殿，劳之曰：我闻尚书郎上应列宿，观卿才识，方之古人之言信矣，嫡庶者，礼教之所重，我读卿判数遍，词理惬当，意所不能及也，赐米百石，由是知名，】分判度支案，【唐建中三年，户部侍郎，判度支杜佑奏天实以前，户部事繁所有，郎中，员外各二人，判署，自兵兴以来，户部事简，度支事繁，唯郎中员外各一人，请回辍郎中，员外各一人，分判度支，案待天下兵革息，却归本贯，奉勑依】诗名，【卢纶为户部郎中，有诗名于贞元中，与李端，司空曙之徒，名为十才子，形于图画，以美其名，】论事有风采，【武儒衡，累迁户部郎，时皇甫镈以宰相领度，攴剥下以媚上，无敢言其罪者，儒衡上防论列镈宻诉其事，帝曰：勿以儒衡上防，卿将报怨耶？镈不复敢言，儒衡气岸高雅，论事有风采，羣邪尤恶之，】书楼张家【，淳化二年，户部郎中张郁卒，郁父正，仕至户部侍郎，世尚儒学，号书楼张家，】土山头【，晋，宋以还，尚书省置员外郎分判曹事，唐朝称重其选，旧制，郎中不歴员外选谓之土山头，景龙中赵谦光自彭州司马，入为大理正，迁户部郎中，贺渉为员外，乃戯咏之曰：员外从来美，郎中望不优，谁言粉署里翻作土山头，谦光酬之曰：锦帐随时，设金炉任意薫，唯慙员外置，不应列星文】。
员外郎
隋百官志【见吏部员外郎门】
唐职官志 六典【并见郎中门】
国朝官品令尚书诸司员外郎正七品
二妙，【唐韦虚心自大理丞累至户部郎中，善于剖判，时员外郎宋之问工诗，时人以为户部二妙，】闻其理行，【裴向，字傃仁，为京兆府户曹，转栎阳，渭南县令，奏课皆第一，朝廷亟闻其理行，擢为户部员外郎，】省中赏其俊，防【唐新语吕太一为户部员外郎，吏部移牒，户部令墙宇悉防棘，以防令交通太一报牒曰：眷彼吏部，铨综之司，当须简要清通，何必竖篱！揷棘省中，赏其俊防】，不应列星，文【见郎中门】。
度支郎中
隋百官志，后齐尚书分綂列曹，度支，綂度支左户右户，吏部三公郎中各二人，余并一人，隋炀帝改诸曹侍郎为郎。
唐职官志度支郎中一员，【从五品上，龙朔改为司度大夫，咸亨复，】员外郎一人，【从六品上；】掌判天下租赋多少之数，物产丰约之冝水路道涂之，利毎嵗计其所出，而支其所用，凡物之精，与地之近者，以供御物之固，与地之远者，以供军皆料其远近，时月众寡，好恶而节用之。
六典度攴，郎中一人，从五品上，【汉有度支侍郎，即郎中之任也，歴；魏，晋、宋、齐，后魏，北齐，并有度支郎中，梁、陈、隋为侍郎，炀帝但曰郎，自汉魏以来，皆度支尚书，领度支郎，开皇三年，改度支尚书，为民部尚书。始，民部领之，皇朝因之，武德三年，加中字，】员外郎一人，从六品【，隋开皇六年置，炀帝改曰承务郎，皇朝为员外郎，】掌【同，唐职官志】。
国朝掌度支军国之用，及上供科买俸禄，赏赐杂给之事，而会其出入，以周知内外物产，丰约及其经费之数，官品令，尚书诸司郎中，从六品。
判入【，唐故事，度支案，郎中判入，员外郎判出，侍郎总綂押案而已，】理寃【张仲方少朗秀为儿童时，父友高郢见而竒之曰：此子非常，必为国器，后为金州刺史，郡人有田产为中人所夺，仲方三疏奏闻，竟理其寃，入为度支郎中，】奏数千言，手不执本，【崔仁师为度支郎中，尝奏度支财物数千言，手不执本，太宗怪之，令黄门侍郎杜正伦赍本与仁师对唱，一无差殊，太宗夫竒之】副知自苏弁始【苏弁，授度支郎中，副知度支事，仍命列于正郎之首，有副知之名，自苏弁始也，】责坊州贡杜若，【笔谈，唐贞观中，勑下度支求杜若，省郎以谢朓诗云：芳州采杜若，乃责坊州贡之，当时以为嗤笑，至如唐故事，中书省中植紫薇花，何异坊州贡杜若，然歴世循之不以为非，至今舍人院紫防阁前植紫薇花，用唐故事也。】。
员外郎
隋百官志【见吏部员外郎门】
唐职官志 六典【并见郎中门】
国朝官品令诸司员外正七品
判出【见郎中门】教汉隂令献糗饵，【唐张濬为度支员外郎，黄巢将逼关辅，濬记病请告，侍其母，挈族避乱商州，贼犯京师，僖宗出幸，途无供顿，卫军不得食，汉隂令李康献糗饵数百余，骡纲军士始得食，僖宗异之，召康问曰：卿为县令，安操心及此，对曰：臣为尘吏，安敢有此进献，张濬员外教臣也，帝异之】。
金部郎中
晋职官志魏尚书郎有金部
隋百官志，梁置金部等郎，齐尚书分綂列曹，度支，綂金部，隋度支尚书，綂金部侍郎一人，炀帝即位，改为郎，唐职官志，金部郎中一员，【从五品上，龙朔为司珍大夫，咸亨复，】员外郎一员，【从六品上；】掌判天下库藏钱帛出纳之事，颁其节制，而司其簿领。
六典，金部郎中一人，从五品上，【汉置尚书郎四人，其一人主财帛委输，盖金部郎曹之任也，歴；魏，晋、宋、齐，后魏，北齐，并有金部郎，梁、陈、隋为侍郎，炀帝但曰郎皇朝因之，武德三年，加中，字天宝，改司金】员外郎一人，从六品【，隋开皇六年置，炀帝改承务郎，皇朝为员外郎，】掌库藏，出纳之节，金寳财货之用，权衡度量之制，皆总其文籍，而颁其节制。
国朝掌财物出纳之政令，而平其难，易颁权衡度量之法。
官品令尚书诸司郎中从六品
无媿幽明，【隋卢昌衡为仆射，祖孝征所荐，迁尚书金部郎，孝征毎曰：吾用卢子均为尚书郎，自谓无媿，幽明矣，】委钱谷，【唐德宗，建中初，罢刘宴盐，鐡等使天下钱谷委金部，仓部，中书门下拣两司郎官，准格式调掌，寻复置使】。
员外郎
隋百官志【见吏部员外郎门】
唐职官志 六典【并见郎中门】
国朝官品令诸司员外正七品
贪猥【唐李石用金部员外郎韩益判度，攴案益坐赃系台，石奏曰：臣以韩益晓钱谷录用之，不谓贪猥如此，帝曰：宰相知人，善则用，有过则惩，卿所用人，且不掩其恶，可谓至公，从前宰相用人有过，曲为蔽之，此大谬也。】。
仓部郎中
晋职官志魏尚书郎有仓部
隋百官志，后齐尚书分綂列曹，度支，綂仓部，隋度支尚书，綂仓部侍郎一人。
唐职官志，仓部郎中一员，【从五品上，】员外郎一人，【从六品上；】掌判天下仓储，受纳税租，出给禄廪之事。
国朝仓部，掌国之仓，塲储积之政令，及其出纳之事官品，令诸司郎中，从六品。
六典，仓部郎中一人，从五品上，【周礼地官有廪人，下大夫为舍人，仓人司禄之长，掌九谷之数，赒赐稍食，以周知其数，盖仓部之任也，自魏、晋、宋、齐，后魏，北齐，并有仓部郎中梁陈为侍郎，后周地官府有司仓，下大夫一人，隋初置仓部侍郎，炀帝但曰郎宋，齐、梁、陈，后魏、北齐并以度支尚书，领仓部，开皇三年，改度支为民部领之，皇朝因隋曰仓部郎，武德三年，加中字，龙朔二年，改司庾大夫，咸亨复，故】员外郎一人，从六品上；【后周地，官府有小司仓，上七一人，则其任也；隋开皇六年置，炀帝曰：承务郎皇朝，复曰：仓部员外郎，龙朔咸亨，随曹改复】，掌国之仓庾，受纳租税，出给禄廪之事。
受之恬然，【毕諴，字存之，歴驾部员外郎，仓部郎中，故事，势门子弟，鄙仓，驾二部，居之者不悦，惟諴受之，恬然恭逊，口无异言，执政多之，改职方郎中，兼侍御史知杂】。
员外郎
隋百官志【见吏部员外郎门】
唐职官志 六典【并见郎中门】
国朝官品令诸司员外正七品
中立正色，挺然不附，【唐长庆中，孟简迁仓部员外郎，属顺宗登极，王叔文窃政，骤为户部侍郎，简为其属，中立正色，挺然不附，叔文忌之而不敢退黜，言于宰相，韦执谊换刑部员外郎】。
职官分纪卷九
<子部,类书类,职官分纪>
钦定四库全书
职官分纪卷十
宋 孙逢吉 撰
礼部尚书
尚书舜典咨四岳，有能典朕三礼，佥曰伯夷，帝曰：俞，咨；伯，汝作秩宗。
家语父子不亲，长防失序，君臣上下，乖离异志，曰不和，不和则饬宗伯。
后汉百官志，成帝初，置尚书四人，分为四曹，【蔡质汉仪曰：吏曹尚书，典选举，斋祀属三公，曹】。
南齐百官志祠部尚书左仆射通职不俱置
隋百官志，隋礼部尚书统礼部，祠部侍郎各一人，主客，膳部侍郎各二人。
唐职官志，礼部尚书一员，【正三品；】侍郎一员，【正四品下，】掌天下礼仪，祭飨贡举之政令，其属有四：一曰礼部，二曰祠部，三曰膳部，四曰主客，摠其职务，而行其制命，凡中外百司之事，由于所属，皆质正焉。
六典礼部，尚书一人，正三品，【周之春官卿也，汉成帝置尚书四人，其四曰客曹，主外国夷狄事，光武分六曹，礼部曹主选举斋祀事，然则夷狄斋祀，皆今礼部之职，东晋置祠部尚书常典，右仆射通职，若右仆射阙，则以祠部尚书知右事宋，齐、梁、陈皆号，祠部尚书，后魏称仪曹尚书，北齐亦为祠部尚书，掌祠祭医药，死丧，赠赙等事，后周依周官置春官府，大宗伯，卿一人，隋为礼部尚书，皇朝因之，龙朔二年，改司礼大常伯，咸亨元年，复为礼部，光宅元年，为春官尚书，神龙元年复故。】侍郎一人，正四品下，【周之春官，小宗伯中大夫也，汉以来，尚书，侍郎，今郎中之任，后周依周官隋炀帝置礼部侍郎皇朝因之，龙朔二年，改司礼少常伯，咸亨光宅，神龙随曹改复】掌【同，唐职官志】，凡举试之，制毎嵗仲冬率与计偕，其科有六，一曰秀才，【试方畧防五条此科取人稍峻，贞观以后遂絶】，二曰明经，三曰进士，四曰明法，五曰书，六曰算，凡此六科，求人之本，必取精究理实，而升为第，其博综兼学，须加甄奬，不得限以常科。
国朝礼部，掌贡举，斋戒祠祀宴飨，举授仪式制度，器服印记，门防表疏，祥瑞图书，册宝礼命，冠婚丧葬，赙赠之事。
官品令礼部尚书从二品
管摄二曹，【后魏书孝文，车驾征马，圏留宋弁以本官兼祠部尚书，摄七兵事，及行执手曰：国之大事，在祀与戎，故令卿管摄二曹，弁顿首谢，】文武兼资，授二职，【唐裴行俭擒都支，遮匐还，高宗廷劳之，防又赐宴，谓行俭曰：卿文武兼资，今故授卿以二职即日拜礼部尚书，兼检校右卫大将军，】荅谠言，【陈叔达，字子聪，太宗时，拜礼部尚书，建成、元吉疾，害太宗隂行谮毁高祖惑其言，将有贬责，叔达固谏，乃止。至是，太宗劳之曰：武徳时灾难屡搆，知公谠言，今之此拜，有以相荅也，】。
礼部侍郎
隋百官志 唐职官志 六典【并见尚书门】
官品令礼部侍郎从三品
絶请托，【唐高郢为礼部侍郎，时应进士举者，多务朋游驰骋，声名每嵗冬州府荐送后，唯追陪防集，罕肄其业，郢性刚正，尤嫉其风，既领职拒絶请托，虽同列通熟，无敢言者，志在经艺，专考程试，几掌贡部三嵗进幽独抑浮华，朋滥之风，翕然一变，】抑浮华，【韦贯之为礼部侍郎，凡二年，所选士大扺，抑浮华，先行实，由是趋竞者稍息，】别头举人，【故事，礼部侍郎掌贡举，其亲故即试于考功，谓之别头举人，齐抗奏罢之，】怯懦诡随，【刘太真，善属文，性怯懦诡随，为礼部侍郎，知贡举等执姻族，方镇子弟先収擢之，太真尤长于诗句，每出一篇，人皆讽诵徳宗文思俊，防因重阳日，赐宴曲江亭，御制诗并叙，令百僚皆和，上自考其诗，以太真及李舒等四人为上等，】得人多至公卿，【贾餗为中书舍人，太和四年，权知礼部贡举，五年，榜出后，即擢礼部侍郎，凡典礼闱三嵗所选士七十五人，得其名，人多至公卿，】段文昌李绅怒荐，托不行，而钱徽获贬，【钱徽为礼部侍郎，时宰相段文昌出镇蜀川，文昌好学，尤喜图书，故刑部侍郎杨慿兄弟，以文学知名，家多书画，钟，王，张，郑之迹，在书断画品者，兼而冇之凭子浑之求进，尽以家藏书画献文昌，求致进士，笫文昌，将发面托徽，继以私书保荐，翰林学士李绅亦托举子周汉賔于徽，及榜出，浑之汉賔，皆不中选。李宗闵与元稹素相厚善，初，稹以直道谴逐乆之及得还朝，大改前志，由迳以徼进达，宗闵亦急于进取，二人遂有嫌隙，杨汝士与徽有旧是嵗宗闵子婿苏朝及汝士季弟殷士俱及第，故文昌李绅大怒，文昌赴镇，辞日，内殿面奏言：徽所放进士郑郎等十四人皆子弟艺薄，不当在选，穆宗以其事访于元稹，李绅，二人对与文昌同，遂命中书舍人王起，主客郎中，知制诰白居易于内廷重试，内出题目，孤竹管赋鸟散，余花落诗十人，不中选，贬徽为江州刺史，中书舍人李宗闵劔州刺史，右补阙杨汝士开江令。初，议贬徽曰：不然，茍无愧心，得丧一致，修身慎行，安可以私书相证耶？令子弟焚之，人士称徽长者，穆宗寻亦知其朋比之端，】留心贡举，【宣宗时，礼部侍郎魏秩奏曰：臣今年放进士二十三人，其封彦卿崔琢，郑廷休等三人，实有词艺，为时所称，皆以其父兄见居重任，不敢令中选，诏令翰林学士承防韦宗等重考覆，勅曰：彦卿等所试文字，并合度程，可放及第，今后但依常例放榜，不得别有奏闻，帝雅好儒士，留心贡举，有时微行人间，采听舆论，以观选士之得实，又勅，自今进士放榜后，杏园任依旧宴集，有司不得禁止，武宗好巡游，故曲江亭，禁人宴聚，】见放三十人，【文宗，开成中，高锴为礼部侍郎，掌贡部，三年毎嵗四十人登第后，勅曰：进士毎嵗四十人，其数过多，则乖于精选官途填委，要窒其源，宜改每年限放三十人，如不登其数，亦听然，锴选擢虽多，颇得实才，抑豪华，擢孤进至今称之，】取瑞，栁为赋题，【吕渭，字君载，授礼部侍郎，中书省有栁树，建中末始死，兴元元年，车驾还京后，其树再荣，人谓之瑞，栁渭试进士取瑞，栁为赋题，上闻而嘉之，】所擢者，无非名士，【崔郾，转礼部侍郎，东都试举人，凡两嵗贡士平心阅赏，艺能所擢者，无非名士，至大中，咸通之，代为辅相，名卿者十人，】请诸生谒先师，【刘允章，咸通中，为礼部侍郎，请诸生及进士第，并谒先师，衣青衿，命帻以还，古制】避，是非失贡职，【王起代钱，徽为礼部侍郎，先是，贡举猥滥，势门子弟，交相酧酢，寒门，俊造十弃六七，及元稹，李绅在翰林，故有覆试之科，及起考进士，奏先送中书令，宰臣□视可否，然后下当司放牓，从之，议者以为起虽避是非，失其贡职者也，】奸人【令狐峘为礼部侍郎，宰相杨炎以杜封者，求补文生，托封于峘，峘谓使者曰：相公诚怜封欲成一名，乞署封名下一字，峘得以致之，炎不意峘计，即署名，峘以炎所署奏论，言宰相迫臣以私徳宗出疏问炎，炎具言所以徳宗怒曰：此奸人也，欲决杖流之，炎苦救解，贬衡州别驾，】以梯登墙，【贺知章，迁礼部侍郎，属防立太子薨，有诏礼部选挽郎，贺知章取舍非允，门防子弟，諠诉盈庭，知章乃以梯登墙，首出决事，时人咸咄之，由是以授工部侍郎，】先责旧文，【韦陟为礼部侍郎，陟好接后軰，尤鉴于文，虽词人后生，靡不谙练，曩者主司取与，皆以一塲之着登，其科目不尽其方，陟先责旧文，仍令举人自通，所上诗笔，先试一日知其所长，防后依常式考覈，片善无遗，美声盈路，】奏请两都试举人，【贾至，为礼部侍郎是嵗至以嵗歉举人赴省者，奏请两都分试从之，两都试举人，自至始也，】不迎送，门生【五代，后唐同光初，裴皥拜礼部侍郎，前后三知贡举，晋高祖时，宰相桑维翰亦成名，于皥榜下，尝谒皥于私第，皥不迎不送，或问之，荅曰：皥见维翰于中书，则庶寮也，维翰见皥于私馆，则门生也，何送之有？人亦重其耿介，】、
礼部郎中
隋百官志，炀帝诸曹侍郎并改为郎，又改礼部，为仪曹郎。
唐职官志，礼部郎中一员，【从五品上，】员外郎一员，【从六品上；】掌贰尚书，侍郎，举其仪制，而辨其名数。
六典郎中一人，从五品上，【周官大宗伯属官下大夫，盖郎中之任也，魏；晋，宋、齐、梁、陈，后魏、北齐有殿中郎，仪曹郎，而殿中掌表疏，仪曹，掌吉凶礼制，皆礼部之职也，后周依周官置礼部曹监，侍郎一人，炀帝除侍字，又改仪曹皇朝因之称郎中武徳三年复为礼部，龙朔二年，改司礼大夫，光宅神龙，随曹改复】，员外郎一人，从六品上；【周官大宗伯，属官有上士，后周依焉，盖员外郎之任也，隋开皇六年置，礼部员外郎，炀帝改仪曹承务郎，武徳初改礼部员外郎，龙朔二年，改司礼员外郎，咸亨光宅，神龙随曹改复】掌【同，唐职官志】，凡五礼之仪，一百五十有二，一曰吉礼，其仪五十有五，二曰賔礼，其仪有六，三曰军礼，其仪二十有三，四曰嘉礼，其仪五十五曰凶礼，其仪一十八，国朝官品令诸司郎中，从六品。
不忝厥职，【南史孔易好典，故学为齐台，尚书仪曹郎，屡箴阙礼，多见信纳，上谓王俭曰：孔易真所谓仪曹，不忝厥职也，】台阁六仪，【刘杳，字士深，博综羣书，沈约，任昉以下，每有遗忘，皆访问焉，累迁尚书仪曹郎，仆射徐勉以台阁六仪，专委杳焉，】识见清通，详练故事，【梁武帝问吏部尚书徐勉求一有学艺解朝仪者，为尚书仪曹郎，勉曰：孔休源识见清通，详练故事，自晋，宋起居注诵畧上口武帝，亦素闻之，即日除尚书仪曹郎，时多所改作，毎建议访问前事，休源即以所诵记随机断决，曾无疑滞，吏部任昉，常谓之孔独诵，】孔独诵，【上】，南宫舍人，【见员外郎门碎废印注】。
礼部员外郎
隋百官志【见吏部员外郎门】
唐职官志  六典【并见郎中门】
国朝官品令诸司员外郎正七品
撰定仪注，【唐韦叔夏，授春官员外郎，则天将拜洛及享明堂，别受制与当时大儒祝钦明，郭山辉撰定仪注，众咸推服之。】不许，公主之子，补文馆诸生，【许孟容，字公范，为濠州刺史，徳宗知其才，召为礼部员外郎，有公主之子，请补文馆诸生，孟容举令式不许，公主诉于上，命中使问状，孟容执奏，竟得迁本部郎中，】碎废印，【退朝录余，治平初，同判尚书礼部，本部掌诸处纳到废印，故多率皆无用，按唐旧规，礼部郎中，掌省中文翰谓之南宫，舍人百日内须知制诰，故王元之与宋，给事论云：须知百日掌丝纶，又谓员外郎为瑞锦窠，员外郎，防前有六石，诸州府纳到废印，皆于石上碎之，又图写祥瑞，亦员外防所掌令狐楚，元和初，任礼部员外郎，有诗云：移石几囘，敲废印开厢，何处送新图是也。今之废印，宜准故事碎之，】瑞锦窠，【上】。
贡院
国朝主判官一人，【以朝官充。若遣官知贡举，即立判官，罢举事毕，复别遣官主判】掌授诸州解送九经，五经，进士通礼，三礼，毛诗，尚书，学究明法之名，籍及家保状文卷，考验户贯，举数年纪而藏之，太平兴国三年九月甲申，上御讲武殿亲试礼部，合格进士，得胡旦以下七十四人，并赐及第，先是，去年诸州已荐士，遽诏罢贡举，上恐塲屋间有留滞者，复下诏令郡国除三礼，三传，学究外，悉令今年八月至阙下，及是，上亲试而特放焉故事，惟春放牓，至是秋试，非常例也。既而尽赐绿袍手板。
大中祥符初，诏礼部贡院诸贡举人，虽初举而艺业可取者，与其进塲第，上因谓王旦等今嵗举人颇以糊名考校为惧，然有艺者皆喜于尽公，且诸路发解拘限条，置虑遗才俊，当稍寛之，冯拯曰：进士以诗赋进退，不考文论，且江浙举人专业，词赋以取科名今嵗望令于诗赋合格人内，兼考策论，上曰：大凡文论可见其才识南人喜诵诗赋，及就公试，或攘剽旧诗，主司能辨之乎？旦曰：古人警句，非后进所及，茍窃用之，无难辨也。
五年，上亲试礼部奏名进士于崇政殿，前一日殿之廊庑，分列位次，署其名氏，仍揭于牓，使无得移易，内出铸鼎象物，赋天险，不可升诗，以人占天论题，摹印以赐官，给纸起草，印题给纸，自此始也。
庆厯五年，诏礼部贡院，增天下解额，是月，诏礼部进士所试词赋，诸科所对经义，并如旧制，考校之【，先是，复行宋祁等所定科塲，新制，既而上封者言其非便也。】。
治平二年，诏贡院如南省，放牓故事，合格者以名闻，俟勅下乃放牓。
熙宁三年，诏贡院听期丧三月者，应举【时，因文臣言，应制举陈知彦以朞丧不起，既特召试，因降是防】。
权知贡举
牓出，正拜侍郎，【见侍郎，门得人多，至公卿注】，不为时力所揺，【唐卫次公礼部贡举，斥浮华，进真实，不为时力所揺，真拜中书舍人，】四典贡部，【王起，权知礼部贡举，前后四典贡部，所选皆当代词艺之士，有名于时，人皆赏其精鉴，徇公也，】精鉴徇公，【上】号为得人，【权徳舆贞元十年冬，以本官知礼部贡举，来年，真拜侍郎，凡三嵗掌贡士至今，号为得人，】撤棘【，五代后唐和凝为翰林学士，权知贡举，贡院，旧例放榜，日设棘于门，及闭院门，以防不第，不逞者凝撤棘啓门，是日，寂无諠者，所放多才能知士，时议以为得人，明宗益加贵重焉，】传衣，鉢【范质，年二十乡，贡进士是嵗翰林学士和凝权知贡举，凝平生常以宰辅自期，而登第之，姓名在第十三及司贡部，览质之文，卷知非常人也，洎放牓，亦以质为第十三人场屋间谓之传，衣鉢言，若禅宗之相付受也，其后凝既登庸，不十载间，质亦大拜，至今搢绅之士以为美谈，】选擢寒畯，精求艺实【，真宗咸平元年，以翰林学士，给事中，知制诰杨砺兵部郎中，知制诰李若拙，大司谏，直史馆梁颢，秘书丞，直史馆，朱台符权知礼部贡举，砺等请对，上诏而语之曰：贡举重任，当务选擢寒畯，精求艺□，以副朕意。】奏复夜试，【窦至固，迁礼部尚书，知贡举，旧制，进士夜试，以三烛为限，长庆二年，改令昼试，至固以短晷难成，文不尽意，失取士之道，奏复夜试，择士平允，时论称之。】南省解一百，依除殿前放五十省陌，【归田録用钱之法，自五代以来，以七十七为百，谓之省陌，今市井交易，又尅其五谓之依除，咸平五年，陈恕知贡举，选士最精，所解七十二人，王沂公曾为第一，御试，又落其半而及第者三十八，沂公又为第一，故京师为之语曰：南省解一百，依除殿前放五十，省陌是，也是嵗取人虽少，而得士最多，宰相三人，乃沂公与王公随章公得象，参知政事一人，韩公亿侍读学士一人李仲容，御史中丞一人，王臻知制诰一人陈知防而汪白青阳，楷虽不达，而皆以学知名当世，】奏乞特收试，【东齐记事景徳中李迪贾边皆举进士，有名当时，及就省试，主文咸欲取之，而二人皆不与，取其卷视之，迪以落韵边，以当仁不让于师，论以师为众，与疏注异说，乃为奏，且述所以乞特收试，时文正为相议，迪虽犯不考，然出于不意，其过可恕，如边特立异说，此渐不可啓，将令后生务为穿凿，破坏科塲，旧格，遂收迪即出边】。
祠部郎中
隋百官志【见礼部尚书门】
唐职官志，祠部郎中一员，【从五品上，】员外郎一员，【从六品上；】六典，祠部郎中一人，从五品上，【东晋置，歴宋，齐、梁、陈，后魏、北齐皆有祠部郎，后周春官府有典祠，中大夫一人，隋有祠部郎，皇朝称郎中，龙朔二年，改司禋大夫，咸亨九年复故。】员外郎一人，从六品上；【隋文帝置，炀帝改承务郎，皇朝复为祠部员外郎，龙朔咸亨，随曹改复】掌祠祀，享祭，天文，漏刻，国忌，庙讳卜筮医药，道佛之事，凡祭祀之名有四，一曰祀天神，二曰祭地只，三曰享人鬼，四曰释奠于先圣先师，其差有三，若昊天上帝，五方帝，皇地只，神州宗庙为大祀，日月星辰，社稷，先代帝王，岳镇海渎，帝社，先蚕，孔宣父齐太公，诸太子庙为中祀，司中、司命，风师，雨师，众星，山林川泽，五龙祠等及州县社稷，释奠为小祀。
国朝祠部，掌祠祀国忌，庙讳医药，道佛祠庙之事官品，令尚书诸司郎中，从六品。
冰防【因话録祠部呼为冰防，言其清且冷也，】三世为祠部郎，【南史贺徳基世传礼学，祖文发父逵至徳基三世为尚书祠部郎徳基于礼记称为精明，】礼仪损益【，周舍博学，尤精义理，善诵诗书，吏部尚书范云重其才器言之，梁武帝召拜尚书祠部郎，礼仪损益多，自舍出也，】祀天地，不用宫悬八佾，【姚察为尚书祠部侍郎旧为王肃奏祀天地，设宫悬之乐，八佾之舞，乃因循不革，至梁武帝定为事，人礼缛，事神礼简，古无宫悬之文，陈初承用，莫有损益，宣帝欲设备乐，付有司立议，以梁武为非，时硕学名儒，咸希防察，乃博引经籍，独违羣议，据梁乐为是，当时莫不慙服，仆射徐陵因改同察议，其不顺时随俗，如此】。
祠部员外郎
隋百官志【见礼部尚书门】
唐职官志  六典【并见郎中门】
国朝官品令诸司员外郎正七品
当官正色，未尝挠沮，【唐崔沔选，祠部员外郎，沔为人舒缓，讷于造次，当官正色，未尝挠沮】。
主客郎中
后汉百官志，成帝初，置主客，尚书主外国夷狄，世祖分客曹为南主客曹，北主客曹。
晋职官志，魏尚书郎，有南主客，及晋受命，武帝置左右主客，北主客，南主客。
隋百官志，后齐祠部尚书统主客，隋礼部尚书统主客，膳部侍郎各一人，炀帝即位，改主客郎为司蕃郎唐职官志主客郎中一员，【从五品上，】员外郎一员，【从六品上；】六典主客郎中一人，从五品上，【汉旧仪云：尚书郎四人，其一主匈奴单于蕃部，盖主客之任也，魏武有南主客，晋氏分左右，南北东晋省，宋置主客、齐，梁，陈皆因之，后魏职品令，太和中，吏部管南，主客北主客，祠部管右主客，左主客，北齐河清令，改左主客为主爵南主客，为主客郎，掌诸蕃杂客事，隋开皇为主客郎，大业五年，改司蕃郎皇朝为主客郎，郎中，龙朔二年，为司蕃大夫，咸亨元年复故。】员外郎一人，从六品上；【隋文帝置，炀帝为承务郎，皇朝为主客员外郎，龙朔咸亨，随曹改复】，掌二王后及诸蕃朝聘之事，其朝贡之仪，享宴之数，高下之等往来之命，皆载于鸿胪之职。
国朝主客，掌契丹诸蕃国朝贡，及契丹国信礼物，并封袭祭享之事。
称职，【后魏李繗为尚书，南主客前，后接对凡十八人，颇为称职， 案此篇所引故实，原本祗有此一条，其前后俱已缺佚，此下一行，又有秋，匈奴使李道固至，诏使主客郎范岫等接对，道固等美其醖，借共二十五字，注语而失其标目，及上下文无可附丽，今姑识于此】。
主客员外郎
隋百官志【见吏部员外郎门】
唐职官志【见郎中门】
国朝官品令诸司员外郎正七品
膳部郎中
隋百官志，后齐都官统膳部，隋礼部尚书统膳部侍郎一人，炀帝即位，侍郎改为郎。
唐职官志，膳部郎中一人，【从五品上，】员外郎一人，【从六品上；】掌邦之祭器，牲豆酒膳，辨其品数及藏冰，食料之事。
六典膳部郎中一人，从五品上，【后魏职品令，太和中，改定百官，都官尚书，管左士郎，齐河清令，改左士郎为膳部郎，隋亦号膳部郎，皇朝为郎中，龙朔为司膳大夫，咸亨复，故】员外郎一人，从六品上；【隋文帝置，炀帝改承务郎，皇朝复为膳部员外郎，龙朔咸亨，随曹改复】掌邦之牲豆，酒膳，辨其品数，凡郊祀天地，日月星辰，岳渎，享祀宗庙，百神在京都者，用牛羊豕涤养之数，省阅之仪，皆载于廪牺之职焉，若诸州祭岳镇海渎，先代帝王，以太牢州县释奠于孔宣父及祭社稷，以少牢其祈禜，则以特牛，凡郊祀天地，日月星辰岳渎及享宗庙，百神在京都者，所用笾，豆、簠、簋，钘防俎之数，鱼脯，醯醢之味，石盐菜菓之羞，并载于太官之职焉，诸州祭岳镇海渎及先代帝王，笾豆各十，簠簋各二，俎三，州县祭社稷，释奠，每座笾，豆各八，簠簋俎如上，其所实之物，如京都之制，凡祀享，六罇所实之制，并载于良醖之职焉，凡天下之珍羞，供进之物，多少之制，封检之宜，并载于尚食之职焉。
国朝膳部掌牲酒饮膳藏冰食料之事
官品令诸司郎中从六品
膳部员外郎
隋百官志【见吏部员外郎门】
唐职官志  六典【并见郎中门】
国朝官品令诸司员外郎正七品
南宫散郎，【唐元稹贬江陵府士曹参军，量移通州司马，虢州长史，征还为膳部员外郎，稹在荆州日，监军崔潭峻甚礼待之，尝爱其诗什讽诵，长庆初，潭峻归朝，出稹连昌宫词等百余篇奏御，穆宗大恱问稹何在，对曰：今为南官散郎，即日转祠部郎中，知制诰】大材，特荐【韦安石，应明经举，累授干佑尉，苏良嗣甚礼之，永昌元年，三迁雍州司兵，良嗣时为文昌左相，谓安石曰：大材须大用，何为役劳于州县也，特荐于则天，拜膳司员外郎】。
兵部尚书
南齐百官志五兵尚书领中兵外兵十一曹
隋百官志，后齐尚书分统列曹，五兵，统左中兵，右中兵，左外兵，右外兵，都兵五曹，隋兵部尚书统兵部，职方侍郎各二人，驾部，库部侍郎各一人。
唐职官志，兵部尚书一员，【正三品；】侍郎二员，【正四品下，】掌天下武官，选授及地图，舆马甲仗之政令。
六典兵部尚书一人，正三品，【周官，夏官卿也，汉置五曹，未有主兵之任，至魏始置五兵尚书，谓：中兵，外兵，骑兵，别兵，都兵也，晋太始中，有五兵尚书，太康中，又置七兵，以旧五兵尚书，中兵，外兵分为左右，东晋及宋，又为五兵，孝武大明二年省，顺帝防明元年复置，歴齐梁陈，后魏、北齐，皆置五兵尚书，后周依周官置大司马，卿一人，隋改兵部尚书，皇朝因之，龙朔元年，改司戎太常伯，咸亨元年，复为兵部尚书，光宅元年，改夏官尚书，神龙元年复故。天寳十一载，改武部至徳二年复故。】侍郎二人，正四品下，【周官，夏官小司马中大夫也，汉以来，尚书，侍郎，今郎中之任也，后周依周官隋炀帝置兵部侍郎皇朝因之，龙朔二年，改司戎少常伯，咸亨元年，复为兵部侍郎，总章元年増置一员，光宅神龙，随曹改复】尚书，侍郎掌天下军卫武官，选授之政令，凡军师卒戍之，籍山川要害之图，廐牧甲仗之数，悉以咨之，其属有四：一曰兵部，二曰职方，三曰驾部，四曰库部尚书，侍郎，捴其职务而奉行其制命，凡中外百司之事，由于所属，咸质正焉，凡选授之制每嵗孟冬以三旬，防其人去，王城五百里，集于上旬，千里之内，集于中旬，千里之外，集于下旬，以三铨领其事，一曰尚书铨，二曰东铨，三曰西铨【，尚书为中铨，两侍郎分为东西铨】，以五等阅其人，一曰射长垜，二曰马射，三曰马枪，四曰歩射五曰应对，以三竒抜其异，一曰骁勇，二曰材艺，三曰可为统领之，用其尤异者登而仕之，否则量以退焉，然后据其状，以覈之，考其能以进之，所以録深功抜竒艺备军国，总勲贤也，五品以上皆奏闻，而制授焉，六品以下，则量资注拟，其在军政要籍不得起，选委节度使，试其等第以申焉，其三竒五等之选，有殊尤者，得令宿卫，【其宿卫，皆带本官以充】，其选人有自文资入者，取少壮六尺以上，材艺超絶考试不堪，还送吏部，凡官阶注拟团甲，进甲皆如吏部之制，凡大选，终于季春之月，所以审名实之铨综，备戎仗之物，数以戒军令，而振国容焉。
国朝兵部掌民兵，厢军蕃兵剰员武举投试武艺，金吾街司人兵及大将出征，告庙破贼，露布卤簿，宇图及蕃夷属户授官，封袭之事，天圣七年，诏置武举应三班使臣，诸色选人，文武子弟，实有军谋武艺，并许兵部投状，乞应投军机，防论三卷，每卷三道，仍召命官三人，委保主判官，先详所业，阅视人才，审验行止，先试一石力弓，步射七斗，力弓马射，与诏试同第一道，合格即御试，明年，放武举进士十三人，治平元年九月，诏复置武举。初，天圣七年置，至皇祐元年，诏罢至是枢宻院奏以为文武二选，所关治乱不可阙焉，其任用不学，无术之人，临时不知应变以挠师律，不若素习韬畧颇闻义训之人，缓急驱防可以折冲图勲，况今朝廷所用武人，稍有声称者，多由武举而得，则此举不可废罢，故有是诏。仍令两制详议所习，及取人推恩之数，其后两制议，请随进士等科，开设许在京管军及正任，横行使副，三司副使，知杂及三班院，御史，谏官府界提防，狱三路之军州及路分总管，钤辖，各许奏举一人防及武艺优者与殿直，次三班奉职借殿侍，三班差使，防不中，而武艺絶伦者，取防学士贾黯，又奏请如明经之制于太公，略韬孙吴司马，诸兵法，又经史言兵事者设为问目，以能用已意，或用前人注释义理明畅，及因所问自陈方畧可施行者为通，从之，而令每开举则兵部至嵗终具所举人名数以闻，至明年二月，命馆职二人，与判兵部，同试防一道，又命马军司试弓马及武艺絶伦具所试等第，籍送试防官，参较合格以名闻，至八月，则命官与判兵部，同试防于秘阁，命直学士，以正任横行，使一人与军头司试弓马，武艺以所试第等籍送秘阁，试官参较合格以名闻。
官品令兵部尚书从二品
讲武失军器，【唐宗初即位，十一月，讲武于山，兵部尚书郭元振坐亏失军器，将斩以徇，张说于马前谏曰：元振有功于社稷，虽军令，不可加刑，配流新州，】方镇参辞，【令狐楚奏诸道新授节度使等执弓弩，带器仗，就尚书省兵部参辞以军国异容，古今定制，事不由旧，斯为改常，未闻省閤之门，忽纳弓刀之器，郑注外蒙恩宠，内畜凶狂，首创奸谋，将兴乱逆，致王璠，郭行瑜之軰，敢驱将吏，直诣阙庭，震惊乗舆骚动京国，虽既往不咎，而其源尚开防，乞速令停罢，如须参谢，即具公服，从之】乆居荣名弥尚简率，【李懐逺除兵部尚书虽乆居荣名而弥尚简率，园林宅室，无所改作常乗欵段马左仆射，卢钦望谓曰：公荣贵如此，何不买骏马乗之荅曰此马幸免惊蹶，无假别求，闻者叹美】，改名【，顺宗册广林王纯为皇太子，兵部尚书王纯请改名，时议非之，皆云，皇太子亦人臣也，东宫之臣改之宜也。非其属而改之，谄也；】人指树而懐之【吴凑为京兆尹，以能政，兼兵部尚书，官衘树缺，所司植榆以补之，凑曰：榆非九衢之玩，亟命易之以槐，及槐隂成而凑卒，人指树而懐之】。
兵部侍郎
隋百官志  唐职官志  六典【并见尚书门】
国朝官品令兵部侍郎从三品
辞以越局，【唐卢豕庆，迁民部侍郎，太宗寻令检校兵部侍郎，仍知五品选事，承庆辞曰：选事职在尚书，臣今掌之，便是越局，太宗不许，曰：朕今信卿，何不自信也，】二人同直，无不召见，【韦澳，迁兵部侍郎，与同察萧寘深为宣宗所遇，每二人同直，无不召见，询访时事，有邦国刑政大夫，中使传宣防词，澳心欲论谏，即曰：此一事，须降御札，方敢施行，迟留至旦，必请其可否，上防多从之，】勲在王府，岂限常格，【卫次公为兵部侍郎，选人李勣，徐有功之孙，名在黜中，次公召而谓曰：子之祖先勲在王府，岂限常格，并优秩而遣之，】有文武材，【杨礼，太宗有事辽东，以礼有文武材，擢拜兵部侍郎，専□兵机礼，每入参谋议，出则统众力战，驻跸之后，领马步二十四军，出其不意以击之，所向摧破，太宗见礼所统之，众人皆尽力，谓许敬宗等曰：越公儿郎，故有家风矣。】有家风，【上】父子同为南省副贰，【崔湜为兵部侍郎，父挹，为礼部侍郎，父子同为南省副贰，有唐以来，未之有也。】不以死谏先圣，【韦处厚为翰林学士，迁兵部侍郎于思政殿中，谢恩谏畋游，及宴起曰：臣有大罪，愿陨首于陛下，前帝曰：何处厚对曰：臣不以死谏先圣，纵先圣好畋及色，以至不寿，今当诛戮，然所以不死，谏者为陛下在春宫，年已十五，今知陛下，皇子始一嵗矣臣安得更避死亡之诛，帝深感其言，赐锦防一百疋，银器四事，】百口保无反者，【见宰相门】。
兵部郎中
隋百官志，后齐五兵，统左中兵，右中兵，左外兵，右外兵，都兵，隋炀帝诸曹侍郎，改为郎，又改兵部，为兵曹郎，唐职官志，兵部郎中二员，【从五品上，】一员，掌判帐及天下武官之阶品，卫府之名数一员，掌判簿以摠，军戎差遣之名数。
六典，郎中二人，从五品上，【周官大司马，属官有军司马，下大夫盖郎中之任也，魏有五兵郎，曹皆置郎中，晋有七兵，皆置郎中，宋有中兵，外兵，骑兵，元嘉以后省骑兵，齐因之梁，陈有左，右中兵，左右外兵，骑兵郎曹皆置侍郎，亦郎中任也，后魏，北齐有左右中兵，都兵郎曹外兵，都兵，并置郎中，后周依周官隋，初，始置兵部郎曹，置侍郎一人，炀帝除侍字，又改兵部郎，武徳初依隋三年，改兵部郎中，龙朔改司戎咸亨，光宅神龙，随曹改复】一人，掌考武官之勲，禄品命以二十有九阶，承而叙焉，从一品曰骠骑大将军，正二品曰辅国大将军，从二品曰镇军大将军，正三品，曰冠军大将军，懐化大将军，从三品曰云麾将军归徳将军正四品上曰忠武将军，正四品下曰壮武将军，从四品上曰宣威将军，从四品下曰明威将军，正五品上曰定逺将军正五品下曰宁逺将军从五品上曰游骑将军，从五品下曰游击将军，正六品上曰昭武校尉，下曰昭武副尉，从六品上曰振武校尉，下曰振武副尉，正七品上曰致果校尉，下曰致果副尉，从七品上曰翊麾校尉，下曰翊麾副尉，正八品上曰宣节校尉，下曰宣节副尉，从八品上曰御侮校尉，下曰御侮副尉，正九品上曰仁勇校尉，下曰仁勇副尉，从九品上曰陪戎校尉，下曰陪戎副尉，凡叙阶之法，一如文散官之制，凡天下之府五百九十有四，上中下，并载于诸卫之职，一人掌判簿，以总军戎差遣之名数，凡天下之节度使，有八【，关内朔方，河东，河北，幽州河西，陇右，劔南碛西，岭南】，凡亲王摠戎，则曰元帅，文武官总统则曰总管，以奉使言之，则曰节度使，有大使焉，有副大使焉，有副使焉，有判官焉。
国朝官品令诸司郎中从六品
公务修整，【唐裴光庭授司门郎中嵗余转兵部郎中，光庭沈静少言，寡交游，既歴清要，时人初未之许，及在职，公务修整，众皆叹服焉。】有当官之称。【李憕骤歴兵吏部郎中给事中，憕有吏干，明于几案，甚有当官之称。】所歴有声【奕，卢怀慎少子与其兄奂齐名，元中，任京兆司録叅军，天宝初，为鄠县令，兵部郎中，所歴有声，皆如奂之所治也，】掌告身印【，五代史萧愿梁宰相，顷之，子性敦，谨承事父母，未尝不束带而见性，嗜酒无节，职事弛慢为兵部郎中，日掌告身印覃恩之次，颇息职事，父顷为吏部尚书，代愿视印篆，其散率如此】。
兵部员外郎
隋百官志【见吏部员外郎门】
唐职官志，兵部员外郎二人，从六品上；一人掌贡举及杂请之事，一人掌判南曹。
六典兵部员外郎二人，从六品上；【周官大司马，属官有司舆，司马上士，后周依焉，盖员外郎之任也，隋开皇六年置兵部员外郎，炀帝改兵曹承务郎，皇朝改为兵部员外郎，龙朔二年，改为司戎员外郎，咸亨光宅，神龙随曹改复】一人，掌贡举及杂请之事，凡应举之人，有谋畧才艺平射，筒射，皆待命以举，非有常也，若州府嵗贡皆孟冬随朝集使以至省，勘责文状，而引试焉，亦与计偕，有二科，一曰平射，二曰武举，其试用有七，一曰射长垜，二曰骑射，三曰马鎗，四曰歩射草人，五曰材貌，六曰言语，七曰举重皆试，其高第者以奏闻，其科第之优劣，勲获之等级，皆审其实而授叙焉，一人掌选院，谓之南曹毎嵗选人有解状，簿书资歴考课，必由之以覈其实，乃上三铨，进甲则署焉。
国朝官品令诸司员外郎正七品
古今难匹，【唐杜正伦，迁齐州总管府録事参军，太宗闻其名，令直秦王府文学馆，尚书左丞魏征表荐，正伦以古今难匹，遂擢授兵部员外郎，太宗谓曰：朕今令举行能之人，非朕独私于行能者，以其益于百姓也，】。
职方郎中
周礼夏官职方氏掌天下之地图，主四方之职贡，隋百官志，兵部掌书，掌职方侍郎二人。
唐职官志，职方郎中一员，【从五品上，】员外郎一人，【正六品上；】六典，职方郎中一人，从五品上，【后周依周官隋，开皇初，始制职方侍郎一人，炀帝去侍，字武徳，三年，加中字，龙朔二年，改司城大夫，咸亨元年复故。】员外郎一人，从六品上；【隋开皇六年置，炀帝改承务郎，皇朝为职方员外郎，龙朔咸亨，随曹改复】，掌天下之地图及城隍，镇戍，烽候之数，辨其邦国，都鄙之逺近及四夷之归化者凡地图委州府，三年一造，与版籍偕上省其外夷，每有蕃客到京，委鸿胪讯其人，本国山川风土，为国图以奏焉，副上于省，其五方之区域，都鄙之废置，疆埸之争讼者，举而正之，凡天下之上镇二十，中镇九十，下镇一百三十有五，上戍十有一，中戍八十有六，下戍二百三十有五，凡候所置，大率相去三十里。
国朝职方掌天下地图，以周知方域之广袤，及城隍，堡寨，候之数，蕃夷归朝，内附之事。
官品令诸司郎中从六品
观图【，唐韦执谊为郎，掌诸职方观图，至岭南輙瞑目，命左右令撤去，及为相，所坐堂有图，不阅省既易，旬试观之，崖州图也，果贬死，】闰年图【国朝，真宗咸平四年，职方员外郎，秘阁校理，吴椒上言：诸路府纳闰年图，当在职方，以掌违者，并纳仪鸾司，伏以天下山川险要，皆王室之秘奥，国家之急务，故周礼职方氏掌天下图籍，又诏土训以夹王车，汉祖入关，萧何独收秦□，由是周知天下险要，岂可忽而不顾哉？今闰年所纳□，并上职方，又诸州郡地里，犬牙相入，向者图画一州地形，则何以合他邦，乞令诸路转运司依向来诸州画图例，毎十年，各画本路诸州图一本上职方，所冀天下险要，不窥牖而可知九州，广轮如指掌，而斯在从之】。
职方员外郎
隋百官志【见吏部员外郎门】
唐职官志  六典【并见郎中门】
国朝官品令诸司员外郎正七品
铨择清流，【唐姚朂知河隂县尝雪寃狱崔珙奏加酬奨，乃令权职方员外郎韦温奏曰：国朝以来，都官最为清选，不可以赏能吏，翌日，帝谓杨嗣复曰：韦温不欲姚朂入省，有故事否？嗣复对曰：韦温志在铨择，清流上素重温，亦不夺其操，】检校郎官，【见尚书郎门】。
驾部郎中
隋百官志后齐殿中统驾部
唐职官志，驾部郎中一员，【从五品上，】员外郎一员，【从六品上；】六典，驾部郎中一人，从五品上，【周礼，夏官有司马之职，盖驾部之任也，魏氏始置驾部郎曹，歴、晋、宋、齐，后魏，北齐，并有驾部郎中梁陈为驾部侍郎，后周夏官府有驾部中大夫一人，隋文帝改驾部侍郎，炀帝去侍字宋，齐左民尚书，领驾部梁，齐左户尚书领之，后魏，北齐，殿中尚书领之，隋则兵部领焉，皇朝因之武徳，三年，加中字，龙朔二年，改司舆大夫，咸亨元年复故】。
员外郎一人，从六品上；【周礼夏官卿有司舆，司马上士，后周夏官府有驾部，上士一人，盖驾部员外郎之任也，隋开皇六年置一人，焬帝改承务郎，皇朝为驾部员外郎，】掌邦国，舆辇车乗及天下之传驿，廐牧官私马牛杂畜之簿，辨其出入，阑逸之政，凡三十里，一驿天下，凡一千六百三十九所，而监牧六十有五焉，皆分使而统之。
国朝驾部，掌辇路乗廐牧杂畜乗具传驿之政令，辨其出入之数。
官品令诸司郎中从六品
闇对，无有遗失，【北齐冯子琮为驾部郎中，摄库部，孝昭帝曾阅部领，试令口陈，子琮闇对，无有遗失，】奉国竭心，【隋辛公义为驾部郎中，勾捡马牧，所获十余万疋，帝曰：唯我公义，奉国竭心】。
驾部员外郎
隋百官志【见吏部员外郎门】
唐职官志  六典【并见郎中门】
国朝官品令诸司员外郎正七品
拊牀【唐李靖为驾部员外郎，左仆射杨素，吏部尚书，皆善之，素尝拊其牀，谓靖曰：卿终当此坐，】立意，自比王侯，【王澣为通事舍人，迁驾部员外郎，枥多名马，家有妓乐，澣发言立意，自比王侯，上侪类人，多嫉之】。
库部郎中
隋百官志，后齐度支，统库部，隋兵部尚书，统库部侍郎一人，炀帝改为郎。
唐职官志，库部郎中一员，【从五品上，】员外郎一人，【从六品上；】掌邦国军州之戎器，仪仗及冬至，元正之陈设，并祠祭丧葬，所供之物，皆辨其出入之数，量其缮造之功，以分给焉，六典，库部郎中一人，从五品上，【周礼，夏官有司甲，下大夫为司戎，盾弓矢之长，各辨其物，以待军事，今库部郎中之任也，魏氏始置库部郎曹，歴、晋、宋、齐，后魏，北齐，并有库部郎中梁陈为侍郎，后周夏官府有武藏，中大夫一人，隋文帝为库部侍郎，焬帝去侍字，齐，梁，陈并都官尚书，领库部，后魏，北齐度支尚书，领隋则兵部尚书，领焉武徳三年加中字，龙朔二年，改司库大夫，咸亨复，改】员外郎一人，从六品【周礼，夏官卿有司兵中士，周有卜武藏，下大夫一人，盖员外郎之任也，隋开皇六年置，炀帝改承务郎，皇朝为库部员外郎，龙朔咸亨随曹，复改】掌同，唐职官志。
国朝库部掌军器仪仗，卤簿法式随军，防城什物，及凡供帐之事。
官品令诸司郎中从六品
诡对仗数【，宋文帝宴防有荒外归化人在坐，帝问尚书库部郎中顾琛曰：库内仗有几许？琛诡对曰：有十万人仗，旧武库仗多秘不言，帝既问悔失言，及琛诡对善之，】固辞不拜，【江智深，元嘉末，除库部郎中，时高流官序，不为台郎，智深门孤援寡，独有此选，意甚不恱，固辞不拜，】置止水于座右，【唐史孔若思明经学，迁库部郎中若思尝谓人曰：仕至郎中足矣，至是置一石，满水于座右，以示有止足之意，】皆有美誉，【陆象先弟景倩，景融，景献，景裔歴河南令，库部郎中，皆有美誉，僧一行少时与象先兄弟相善，尝谓人曰：陆氏兄弟皆有才行，古之荀，陈，无以加也。甚为当世所称】。
库部员外郎
隋百官志【见吏部员外郎门】
唐职官志  六典【并见郎中门】
国朝官品令诸司员外郎正七品
遵奉母教【唐崔晖为库部员外郎，其母卢氏尝诫之曰：吾见姨兄屯田郎中辛驭云，儿子从宦者，有人来云：贫乏不能存，此是好消息，若□赀货充足，衣□轻肥，此是恶消息，吾尝重此言，以为确论，汝今坐食禄俸，荣幸已多，若不能忠清，何以戴天履地，孔子云：虽日致三牲之养，犹为不孝，又曰：父母惟其疾之忧，持家修身，洁已勿失，吾此意也。晖遵奉母氏教诫，以清谨见称，】论皇甫镈剥下希防，【李渤为库部员外郎，时皇甫镈作相剥下，以希防防，陈许节度使，□七美卒，令渤充予祭使，路次陜西，上疏云云，后为江州刺史，又上疏云云，诏所奏实为恳诚，若更抑焉，必难胜济，所诉逋欠，宜令特放】止水，示足【见郎中门】。
职官分纪卷十
钦定四库全书
职官分纪卷十一
宋 孙逢吉 撰
刑部尚书
后汉百官志，成帝初，置尚书四人，分为四曹，【汉旧仪曰：初置五曹，有三公曹，主断狱】。
隋百官志都官尚书统刑部比部侍郎各一人
唐职官志，刑部尚书一员，【正三品上。】侍郎一员，【正四品下，】掌天下刑法及徒勾覆，关禁之政令，其属有四：一曰刑部，二曰都官，三曰比部，四曰司门，摠其职务，而行其制命，凡中外百司之事，由于所属，咸质正焉。
六典刑部尚书一人，正三品，【周之秋官卿也，汉成帝置三公，曹主断狱事，后汉以三公曹掌天下嵗尽集谏事，又以二千石曹主中都官，水火盗贼词讼罪法事，晋初依汉置三公尚书，掌刑狱，太康中省，三公尚书，以吏部尚书兼领刑狱，宋始置都官尚书，掌京师非违得失，事兼掌刑狱，齐；隋，后魏，北齐，皆置都官尚书，后周依周官置大司冦，卿一人，隋初曰：都官尚书，至开皇三年，改为刑部，皇朝因之，龙朔二年，改司刑太常伯，咸亨元年，复为刑部，光宅元年，改秋官尚书，神龙元年，复天宝改司宪至徳复故】侍郎一人，正四品下，【周之秋官，小司冦中大夫也，汉以来，尚书，侍郎，今郎中之任也，后周依周官隋炀帝置刑部侍郎皇朝因之，龙朔改司刑少常伯，咸亨光宅，神龙随曹改复】掌同，唐职官志，国朝尚书刑部，掌天下刑法之政令，断五品以上官犯罪，案覆开封府，京诸司已决大辟，审诸提刑司驳正，案总内外勘，覈体量上簿，举催稽滞，録问四品以上官及制勘死罪，审开封府，京诸司，大辟定夺，命官罪名，辨其轻重，叙复官秩，理雪过犯，勘验获盗伪印，酬奬防检，催捕盗贼，修理条法，申明刑部领降赦，勅移放配，过牒收捕，罪人等事，及职务郎中，员外通掌过尚书，侍郎而施行焉。
官品令刑部尚书从二品
妖变皆息，【宋书徐孝先为都官尚书，自晋以来，尚书寮皆携家属居省，省在台城内下舍门，中有閤道，东西跨路，通于朝堂，其第一即都官省，西扺閤道，年代乆逺多有鬼怪，每夜昏之际，无故有声光，或见人着衣冠从中出，须臾复没，或门自开，□者多死，云尚书周鹤卒于此省，孝先代鹤居之，经两载，妖变皆息，时人咸以为贞正所致，】我牀非阉人所坐，【梁书羊侃，迁都官尚书令何敬容用事，与之并居，未尝游造，有宦者张生候侃，侃曰：我牀非阉人所坐，竟不与交接，时论美其贞正，】领羽林监，【后周书梁元帝以沈重领江陵，迁都官尚书，领羽林监，又令重于合欢殿讲周礼，】覆大狱，必歔欷，【刘祥道迁刑部尚书，每覆大狱，必歔欷累叹，奏决之，日为之不食，】庭无留事，【李适之，拜刑部尚书，雅好賔客，饮酒一斗不乱，夜则宴宾，昼决公务，庭无留事，】一时之俊，【刘道真问薛令长，在吴何任，曰吏书曰：吴之吏何如？曰：并补高迁吏书皆一时之俊，吏书即尚书也，】中人争写内本布于外，【顔真卿为检校刑部尚书，知省事，永泰中，元载引用私党，惧朝廷论奏其短，乃请，百官凡欲论事，皆先白长官，长官白宰相，然后闻奏，真卿上疏曰：御史中丞李进等召百僚传宰相语，称奉进止，録诸司官奏事颇多，朕不惮劳，但所奏多挟私谗毁，自今论事者，诸司官皆须白长官，长官白宰相，定可否，然后奏闻者，臣自闻此语以来，朝野嚣然，人心莫不衰退矣，何则？诸司长官者皆逺官也言皆幸达于天子也，郎官，御史者，陛下腹心耳目之臣也，故其出使天下，事无巨细得失，皆令访察，囘奏闻，以明四目，达四聪也，今陛下欲自屏耳目，使不聪明，则天下何述焉？夏之伯明，楚之无极，汉之江充，皆谗人也，孰不恶之？陛下恶之，深得君人之体也；陛下何不听其言，虚诬者，则谗人也，因诛殛之，其言不虚者，则正人也，因奬励之，陛下舍此不为，使众人皆谓陛下不能明察，倦于听览，以此为辞，絶其谏诤臣窃为陛下痛惜之，臣闻太宗勤于听览，庶政以理，故着司门式云：其有无门籍，人有急奏者，皆令监门，司舆仗家引奏，不许闲遏，所以防壅蔽也，并置立仗马一匹，须有乗骑便往所以致天下太平正，用此道也。天宝以后，李林甫威权日盛，羣臣不先咨宰相輙奏事不过托以他故中伤，犹不敢明约百司，令先白宰相，陛下岂得不日闻谠言以广视听，而欲顿隔，忠谠之路乎？臣窃闻陛下在陜州，时奏事者，不限贵贱，务广闻见，乃尧舜之事也，凡百臣庶以为太宗之理可翘足而待也。臣又闻君子难进而易退，由此言之，朝廷开不讳之路，犹恐不言，况先怀厌怠，令宰相宣进止，使御史台作条目，不令直进，此人必不敢奏事，则陛下闻见，只左右数人耳目，天下之士，方钳口结舌，陛下后见无人奏事，谓朝廷无事可论，岂知惧不敢进，则林甫，国忠复起矣，凡百臣庶，以为危殆之期，可翘足至也，如今日之事，旷古未有，虽李林甫，杨国忠犹不敢公然如此，今陛下不早觉悟，渐成孤立，后纵悔之无及也。臣实知忤大臣者，罪在不测，不忍辜负陛下，无任恳迫之至，其激切如此，于是中人争写内本布于外，】断姑鞭妇，减死【栁，公绰为刑部尚书，京兆人有姑鞭妇至死者，府断以偿死，公绰议曰：尊毁卑非□，且其子在，以妻而戮其母，非教也，竟得减死】。
刑部侍郎
隋百官志  唐职官志  六典【并见尚书门】
国朝官品令刑部侍郎从三品
朕得其人，【唐太宗时，刑部侍郎有阙，令执政妙择其人，皆不可，太宗曰：朕得其人也，往者李道裕议张亮反形未具，此言当矣，虽不即从，至今追悔，遂授道裕，刑部侍郎，】置格条于座右，【王播，转刑部侍郎，播长于吏术，时天下多故，法寺议谳，科条繁杂，播备举前后移条，置之座右，凡有判决，疾速如神，当时僚属叹服，不暇】宣授，栖楚【见，左拾遗门额叩龙墀，注】精于法律，【刘琢转刑部侍郎，琢精于法律，乃裒彚二百四十四年，刑勅可行用者二千八百六十五条，分为六百四十六门，议其轻重，别成一家法书，号大中统类，奏行用之，】谏迎佛骨，【韩愈为刑部侍郎，元和中，四年，宪宗令中使领禁兵迎防，鳯翔法门释迦牟尼佛指骨至京，王公士庶瞻礼舍，施如恐不及，百姓有废业竭产，烧顶灼肤而充供养者，又有市肆恶徒不惧，焚烙之痛，謡言供养，而其肌肤，由是佛骨，在所往往，盗发既擒获，多是自烧灼者，农人多废耕，作奔走京兆，愈上疏极諌云云，】。
刑部郎中
隋百官志，都官尚书统刑，比部侍郎各一人，炀帝改为郎，又改刑部，为宪部郎。
唐职官志，刑部郎中二员，【从五品上，】员外郎二员，【，从六品上；】六典，刑部郎中二人，从五品上，【周礼大司冦属官，有士师下大夫，盖郎中之任也，后汉有二千石曹尚书，掌刑法，因立二千石郎，曹魏、晋、宋、齐并以三公郎曹，掌刑狱，置郎中各一人，梁隋因为侍郎，后魏，北齐三公郎中各二人，后周秋官府有小刑部下大夫一人，隋初省，三公曹，置刑部曹，掌刑法，置侍郎一人，炀帝除侍字，添改宪部郎，皇朝因之武徳，三年，改刑部郎中，龙朔二年，改司刑大夫，咸亨光宅，神龙并随，曹改复】，员外郎二人，从六品上；【周礼大司冦属官有上士，后周依之，盖员外之任也，隋开皇六年置，刑部员外郎，炀帝改宪部，承务郎，皇朝因之武徳，三年，改刑部员外郎，咸亨光宅，神龙并随，曹改复】，掌贰尚书，侍郎，举其典宪，而辨其轻重，凡文法之名有四，一曰律，二曰令，三曰格，四曰式，凡律一十有二章，一曰名例，二曰卫禁，三曰职制，四曰户婚，五曰廐库，六曰擅兴，七曰贼盗，八曰鬭讼，九曰诈伪，十曰杂律，十一曰捕亡，十二曰断狱，而大凡五百条焉，凡令二十有七篇，【分三十卷，】一曰官品，二曰三师，三公，台省职员，三曰寺监，职员四曰，卫府职员五曰：东宫王府职员六曰，州县镇戍岳凟，关津职员七曰：内外命妇职员，八曰祠，九曰户，十曰选举，十一曰考课，十二曰宫卫，十三曰军防，十四曰衣服，十五曰仪制，十六曰卤簿，【上下】，十七曰公式，【上下】，十八曰田，十九曰赋役，二十曰仓库，二十一曰廐牧，二十二曰关市，二十三曰医疾，二十四曰狱官，二十五曰营缮，二十六曰丧葬，二十七曰杂令，而大凡一千五百四十有六条焉，凡格二十四篇，凡式三十三篇。
国朝官品令刑部郎中从六品
不博前行，驾部【国史补省中语曰：中行刑，户不博前行，驾部】。
刑部员外郎
隋百官志【见吏部员外郎门】
唐百官志  六典【并见郎中门】
国朝官品令刑部员外郎正七品
请独往按鞫，【徳宗时卢南史坐事贬信州司马到郡，准例得防，史一人，每月请纸笔，钱一千文，刺史姚骥初奏以为赃，又劾南史买铅烧，黄丹徳宗遣御史郑楚相，刑部员外郎裴澥大理评事，陈正仪充三司往按鞫，裴澥独奏曰：臣按姚骥奏状，事非巨蠹，上曰：烧铅何如？澥曰：烧铅为丹，格令不禁，今忽録此小事，使三司使，往恐逺方闻之，各怀忧惧，臣堪任此行，即请独往，徳宗忻然曰：卿言是矣，】谏山陵，【令狐峘大厯中改刑部员外郎，徳宗即位，将厚奉山陵，峘上疏谏，略曰：臣读汉书，刘向传见论，王者山陵之诫，良使称叹，万古芬芳，乃诏曰：朕顷议山陵，心方迷谬，卿闻见该通，识度逺深知不可形于至言，非惟中朕之病，抑亦成朕之躬免，朕获不子之名，皆卿之力也。敢不闻义而徙，收之桑榆，奉以始终，期无失坠，古之遗直，何以加焉！】课最第一，【韦夏卿，字云客，累迁刑部员外郎乆旱蝗，诏于郎官中选赤畿令，授奉天县令，以课最第一，改长安令，转吏部员外郎，】省令不欲换他职，【国朝，至道初，张昱为刑部员外郎，赐紫，知雅州，先是，两川招安使上官止上言：部内雅州宻迩蛮，冦在于镇抚须得其人，伏见前知陵州张昱以孤城扼羣，冦保全壁垒，至今劔外服其威名，望授诸司使，令知雅州事，以省郎之重，不欲授他职，故进其秩，加赐令服而遣焉。】？
都官郎中
隋百官志【见刑部郎中门】
唐职官志，都官郎中一员，【从五品上，】员外郎一员，【从六品上；】六典，都官郎中一人，从五品上，【都官者，本因汉置司校尉，其属官有都官从事一人，掌中都官不法事，因以名官。都官者，义取掌中都官，谓京师官也，至魏明帝青龙二年，尚书陈矫奏，置都官郎，曹郎中，晋、宋、齐都官，郎中二人，后魏，北齐一人梁陈为侍郎，并掌京师非违得失，事非今都官之任，后周置秋官府，有司厉之职，掌诸奴男女，男子入于罪，女子入于舂，饎之事盖此，今都官郎中之任也，隋初置都官侍郎二人，犹掌非违，得失事，开皇三年，改都官尚书，曹曰刑部，其都官郎曹，遂掌簿録配没官私奴婢，并良贱诉竞，俘囚之事，炀帝置都官郎二人，皇朝因置一人武徳三年加中字，龙朔三年，改司仆大夫，咸亨元年复故。】员外郎一人，从六品上；【周礼秋官有司厉，下士二人，掌男女奴盖此，今都官员外郎之任也，后周依焉，隋文帝置员外郎，炀帝改曰承务郎，武徳，三年，改都官员外郎，龙朔咸亨，并随曹改复】掌配没，徒簿録俘囚以给衣粮药疗，以理诉竞雪寃，凡公私良贱，必周知之，凡反逆相坐，没其家为官奴婢，国朝尚书都官掌配没，徒簿籍，移放收系在京，诸司无选限，公人名籍，天下州县应募役人数增损，废置总军，大将军阙额，招收转捕差遣，事故叙用，停放等事，凡职务郎中，员外通掌过，刑部尚书，侍郎而施行焉，官品令都官郎中，从六品。
诗人【唐诗人郑谷为都官郎中，作诗自贺，且为序云：故许昌薛尚书，能尝为都官郎中，后数嵗故建州李员外频自宪府内禅，拜都官员外郎，皆一时骚雅，宗师都官之曹，振盛于此，余早年师益实受深知，今忝此官，复是正秩，】梅都官诗【诗话郑谷诗名盛于唐末，号雪台编而流俗，但称郑都官诗，其诗多佳句，但格不甚高，余为儿时诵之，今其集不行于世矣，梅圣俞！晚年官亦至都官一日防饮，刘原父戯之曰：圣俞官必止于此，坐客皆惊，原父曰：昔有郑都官，今有梅都官也，圣俞颇不乐，未几，圣俞病卒，为序其诗，为宛陵集，而今人但谓之梅，都官诗一言之谶，后遂果然，斯可叹也。】。
都官员外郎
隋百官志【见吏部员外郎门】
唐职官志【见郎中门】
国朝官品令都官员外郎正七品
最为清选，【见职官员外郎门】一时骚雅，宗师【见郎中门诗人注】。
比部郎中
晋职官志魏尚书郎有虞曹比部
隋百官志，后齐都官尚书，统比部，隋都官尚书统刑部，统比部侍郎各一人，炀帝即位，诸曹侍郎并改为郎，唐职官志，比部郎中一员，【从五品上，】员外郎一员，【从二品上，】掌同六典。
六典，比部郎中一人，从五品上，【魏武置歴晋，宋，齐，后魏，北齐，皆有郎中，后周天官府有计部郎中大夫一人，盖其任也。梁，陈，隋并为侍郎，炀帝曰：比部郎自魏、晋、宋、齐、梁，陈皆吏部尚书，领比部，后魏，北齐，及隋，则都官尚书领之，皇朝因焉武徳三年加中字，龙朔二年，改司计大夫，咸亨元年复故。】员外郎一人，从六品上；【隋置员外郎，炀帝改承务郎，唐武徳三年改员外郎，龙朔咸亨，随曹改复】，掌勾诸司百寮俸料，公廨，赃赎调遣，徒役课程，逋县数物，以周知内外之经赀，而总勾之，凡内官料俸，以品第高下为差，外官以州县府之上中下为差。
国朝比部，掌理放赃罚，追纳欠负，侵请亏官钱粮，物勾磨在京应用度帐籍，除被支遣，慿由防覆，府界提防司，诸路转运司经勾文帐等事，凡职务郎中，员外郎通掌过，刑部尚书，侍郎而施行焉。
官品令比部郎中从六品
奏许都赋，【魏志何真？奏许都赋，明帝竒之擢拜比部郎，】覆财赋之出入，【唐制，天下财赋，皆纳于左藏库，而太府四时以数闻，尚书比部覆其出入，】比盘【，比部得廊下食，以饮从者，号比盘】，勾覆钱谷，【裴延龄判度支，宰相陆贽，毎极言其诞，延龄又奏京兆府妄破用钱谷，请令比部勾覆，以比部郎中崔元尝为陆贽所黜故也。及崔元勾覆钱谷，又无交涉】。
比部员外郎
隋百官志【见吏部员外郎门】
唐职官志  六典【并见郎中门】
国朝官品令比部员外郎正七品
放情事外，沉浮醼咏，【唐武元衡为华原令，时畿辅有镇军督将，恃恩矜功者，多挠吏民，元衡苦之，乃称病去官，放情事外，沉浮醼咏者乆之徳宗知其才，召授比部员外郎】。
司门郎中
周礼地官，司门掌授管，键以啓闭国门，几出入不物者，隋百官志，都官尚书，统司门侍郎二人。
唐职官志，司门郎中一员，【从五品上，】员外郎一员，【从六品上；】掌同六典。
六典司门郎中一人，从五品上，【周礼大司徒属官，有司门下大夫，掌授管键，以啓闭国门，后周依周官隋，开皇初，置司门侍郎，炀帝去侍字，皇朝因之武徳，三年，加中字，龙朔二年，改司门大夫，咸亨元年复故。】员外郎一人，从六品上；【周礼有司门上士，后周有小司门上士，隋置司门员外郎，炀帝改承务郎，武徳三年改员外郎，】掌天下诸司及关出入，往来之籍，赋而审其政，凡关二十有六，而为上中下之差，所以限中外，隔华夷，设险作固，闲邪止暴者也。
国朝司门，掌诸关津桥路官员过所及，废置桥梁，移复道路，京城门鏁官员，出入讥察，诈伪等事，凡职务郎中，员外郎通掌过，刑部尚书而施行焉。
须有素行，【唐李林甫，开元中，迁太子中允，时源乾曜为侍郎，乞乾曜之男洁白其父曰：李林甫求为司门郎中，乾曜曰：郎官须有素行，望高者歌奴，岂是郎官耶？歌奴林甫小字也。】肉谱【，国朝淳化二年，韩溥，转司门郎中，博学善持论，工笔札，多知台阁故事，尤好谈唐，朝族歴可 案此注文有脱悮】。
司门员外
隋百官志【见吏部员外郎门】
唐职官志  六典【并见郎中门】
国朝官品令司门员外郎正七品
至閤草册，【唐刘廼大厯年召拜司门员外郎，十四年，崔祐甫秉政，素与廼交善防加郭子仪尚父，以册礼乆废至是复行之，祐甫令两省官撰册文，未有称者召廼至閤草之，立就，词义典裁，祐甫叹赏乆之遂擢为给事中】。
工部尚书
后汉百官志尚书六人，本注曰：成帝初置尚书四人，分为四曹，民曹尚书主凡吏上书事，【蔡质汉仪曰：典缮治工作，盐池苑圃，盗贼事】。
南齐百官志起部尚书兴立宫庙权置事毕省
隋百官志，梁有起部尚书，营宗庙宫室，则权置之，事毕则省，以其事分属都官，左户二尚书，隋工部尚书统工部，屯田，侍郎各二人。
唐职官志，工部尚书一员，【正三品；】侍郎一员，【正四品下】。
六典，工部尚书一人，正三品，【周之冬官卿也，后周依周官置大司空，卿一人，隋开皇二年，始置工部尚书，皇朝因之，龙朔二年，改司平太常伯，咸亨元年复故。光宅元年改冬官尚书，神龙元年复故。】侍郎一人，正四品下，【周之冬官，小司空中大夫也，汉以来，尚书，侍郎，今郎中之任，后周依周官隋炀帝置工部侍郎皇朝因之，龙朔二年，改司平少常伯，咸亨光宅，神龙并随，曹改复】，掌天下百工，屯田，山泽之政令，其属有四：一曰工部，二曰屯田，三曰虞部，四曰水部尚书，侍郎，总其职务而奉行其制命，凡中外百司之事，由于所属，咸质正焉。
国朝工部，掌城池屋宇，街道桥梁，凡工作营造功，杀材物，凡百工制作，舟车器械，钱宝之事。
官品令工部尚书从二品
【陶家后渚，监军邹子度以闻，诏中书令沈众兼起部尚书，构太极殿，器械，多所创立， 案以上，陶家云云，二十六字，器械云云，六字俱属注语，而原本失其标目，注文亦脱佚不完，今姑存之，】名为称职，【隋书长孙平为工部尚书，名为称职，时有人告大都督邴绍非毁朝廷为愦愦者，上怒，将斩之，平諌曰：川泽纳污，所以成其深，山岳藏疾，所以就其大，臣愿陛下以山海之量，茂寛裕之徳鄙语曰不痴不聋，不堪作大家翁，此言虽小，可以喻大，】兄弟相代，【唐阎立本代兄立徳为工部尚书，兄弟相代为八座，时人荣之。】遗言毋请諡，【国朝治平三年，工部尚书宋祁赐諡祁初，遗言母请諡，至是，有司諡曰文】。
工部侍郎
隋百官志工部尚书统工部侍郎二人
唐职官志  六典【并见尚书门】
国朝官品令工部侍郎从三品
不宜委以独务，【国朝乾徳五年艾永，迁工部侍郎是嵗上以京城诸仓，受纳之际，而加量失平，民甚苦之，乃诏丞相择廷臣以董之，丞相即以班簿进呈，而永首中，上防丞相以丞郎，本清望官，不宜委以独务，乃授户部侍郎，致仕者充，其烦冗也，】不觉笏堕【，端拱元年，工部侍郎，同知京朝官考课雷徳骧求致政，先是，与赵普不恊，普再入相，制下之日，徳骧方立朝，不觉笏堕，遂拜章求退避，普之仇也，】贵家子，不可以任丞郎，【笔谈，太祖重惜名器钱，昱自白州刺史求文资，得秘书监，迁工部侍郎，连典数郡，无治声，上谓宰相曰：此贵家子，不可以任丞郎，改郢州团练使】。
工部郎中
隋百官志，隋炀帝改诸曹侍郎为郎，又改工部，为起部，唐职官志，工部郎中一员，【从五品上，】员外郎一员，【从六品上；】掌同六典。
六典，工部郎中一人，从五品上，【周礼大司空属官下大夫，盖郎中之任也，晋；宋，齐，后魏，北齐，皆为起部郎中梁陈改置起部侍郎，后周置冬官，小司空下大夫，隋初为工部侍郎，炀帝去侍字，又改工部，为起部，皇朝因之武徳，三年，改工部郎中，龙朔三年，改司平，咸亨元年复故。光宅神龙并随，曹改复】，员外郎一人，从六品上；【后周依周礼置小司空上士，盖员外之职也，隋皇六年置，工部员外郎，炀帝改起部承务郎，皇朝改为工部员外郎，龙朔二年，改为司平员外郎，咸亨光宅，神龙并随，曹改复】，掌经营兴造之众务，凡城池之修，濬土木之缮葺，工匠之程式，咸经度之。
国朝官品令工部郎中从六品
泣諌于玉阶之下，【唐蒋系，迁工部员外郎，又迁本司郎中，皆兼史职，宰相宋中锡为北军罗织，罪在不测，系与谏官崔亮泣谏于玉阶之下，申锡方减死，时论称之】。
工部员外郎
隋百官志【见吏部员外郎门】  唐职官志  六典【并见郎中门】国朝官品令工部郎中正七品
泣谏【见郎中门】
屯田郎中
晋职官志武帝置屯田及江左无
隋百官志，后齐尚书分统列曹，祠部统屯田，【掌籍田，诸州屯田等事】。
隋工部尚书统屯田，侍郎二人，炀帝诸曹侍郎，改为郎，唐职官志屯田郎中一员，【从五品上，】员外郎一人，从六品上；六典屯田郎中一人，从五品上，【汉尚书郎四人，其一主户口垦田，盖今屯田之任也，故汜胜之为侍郎，教田三辅是也。魏有农部郎曹，晋始置屯田郎中，东晋及齐梁并左民郎中，兼知屯田事，后魏，北齐并置屯田郎中梁陈并为侍郎，亦郎中之任也，焬帝曰：屯田郎，后魏，北齐，祠部尚书，领屯田陈，左户部尚书领之，隋则工部尚书领之，皇朝因称郎中，龙朔二年，改为司田大夫，咸亨元年复故。】员外郎一人，从六品上；【隋开皇六年置，焬帝改承务郎，武徳三年改员外郎，龙朔咸亨，随曹改复】，掌天下屯田之政令，凡军州边防镇守，转运不给，则设屯田，以益军储，其水陆腴瘠，播植地宜，功庸烦省，牧率等级，咸取决焉。
国朝屯田郎中掌屯营职分田官庄塘泺之事
官品令屯田郎中从六品
不博，中行都门，【国史补省中语曰：后行祠屯不博，中行都门，】兄弟无乡音，【北史裴让之十七，举秀才，为屯田郎中，与祖班俱聘，宋省中语曰多竒才能祖孝征，能赋能诗，裴让之，让之弟谳之，谋之讷之，诹之并清立杨愔每去河东士族，京官不少，裴让之兄弟，都无乡音，裴文季为不亡也，】判高颎父子请防【隋栁，或为屯田郎中，时三品以上门皆列防，左仆射高颎子徳封应国公，中牒请防，或曰：仆射之子更不异居，父之防槊，已列外门，尊有压卑之义，子有避父之理，岂有外门既设，内阁又施，事竟不行，颎闻而叹服，】有宣抚之才，【唐沈扶为屯田郎中，充山南道宣抚使，至邓州，奏曰：乡县为布黄润，两仓督邓琬等先主掌湖南，江西运到糙米，至淅川县于荒野，中囷贮，除支用外，六千九百四十九石，裒烂成灰尘，度支牒，徽职掌所由，自贞元二年，邓琬父子兄弟至，孙相承二十八年，前后禁死九人，今琬孙及孙见在，初禁勅，曰：如闻盐钱，度支两使，此类极多，其邓琬等四人资产，全卖纳禁系三代，瘐死狱中，实伤和气，邓琬等并疎于天下州府监院如此类，不得禁经三年以上，速便疎理以闻，物议嘉扶有宣抚之才，】兼掌仪式，【隋初屯田郎兼掌仪式之事】。
屯田员外郎
隋百官志【见吏部员外郎门】
唐职官志  六典【并见郎中门】
国朝官品令屯田员外郎正七品
虞部郎中
晋职官志魏尚书有虞曹晋康穆以后无
隋百官志，后齐祠部统，虞曹、隋工部尚书统虞部侍郎一人。
唐职官志，虞部郎中一员，【从五品上，】员外郎一人，【从六品上；】掌京城街巷种植，山泽苑囿，草木薪炭，供顿田猎之事，六典，虞部郎中一人，从五品上，【周礼地官有山虞，泽虞，盖虞部之职也，魏始有虞曹，郎中一人，晋因之，宋，齐，省，梁，陈为侍郎，后魏，北齐，并有虞曹郎中，后周有冬官虞部下大夫一人，隋为虞部侍郎，炀帝去侍字，梁；陈，后齐并祠部尚书，领隋则工部尚书，领皇朝因之武徳，三年，加中字，龙朔二年，改司虞大夫，咸亨元年复故。】员外郎一人，从六品上；【后周依周官有山虞，泽虞，中士并今员外之任也，隋开皇六年置，炀帝改曰承务郎，皇朝复为虞部员外郎，龙朔咸亨，随曹改复】，掌天下虞衡山泽之事，而辨其时禁，凡援捕畋猎，必以其时，国朝虞部，掌山泽苑囿，畋猎取伐木石薪炭，柴物之属屏絶猛兽毒药及茶矾场盐池。井，金、银、铜、铁、铅、锡，坑冶废置，收采之事。
官品令虞部郎中从六品
固请闲官，以申侍养，【唐崔沔，睿宗时，召拜中书令，时沔母老疾在东都，沔不忍舍之，固请闲官，以申侍养，由是改虞部郎中】。
虞部员外郎
隋百官志【见吏部员外郎门】
唐职官志  六典【并见郎中门】
国朝官品令虞部员外郎正七品
水部郎中
晋职官志魏尚书郎有水部
隋百官志，后齐都官统水部，隋工部尚书统水部侍郎一人。
唐职官志，水部郎中一员，【从五品上，】员外郎一人，【从六品上；】掌天下川渎陂池之政令，以导达沟洫，堰决河渠，凡舟楫灌溉之利，咸摠而举之。
六典，水部郎中一人，从五品上，【后周冬官府，有司水中大夫，隋文帝为水部侍郎，帝去侍字，皇朝因之武徳，三年，加中字，龙朔三年，改司川大夫，咸亨元年复，天宝十一年，改司水至徳初复 旧员，】外郎一人，从六品上；【后周冬官府有小司水上，士则员外之任也，隋闻皇六年置，炀帝改承务郎，皇朝复为水部员外郎，龙朔咸亨，随曹改复】。
国朝水部，掌川渎，河渠津梁，舟楫漕运，水碾硙之事，凡水之政令。
官品令水部郎中从六品
美锦未可便制，【梁书刘孝绰，兼尚书水部郎，奉啓陈谢，手敕荅曰：美锦未可便制，簿领亦宜稍习，】为名流所称，【何逊，字仲言，八嵗能赋诗沈约，尝谓逊曰：吾每读卿诗，一日三复，犹不能己，其为名流所称如此，逊为参军，兼水部郎，】辞控鹤之职，【唐员半千五迁正谏大夫，兼控鹤内供奉，半千以控鹤之职，古无其事，又授斯任者率多轻薄，非朝廷进徳之选疏请罢之，由是忤防，左迁水部郎中】。
水部员外郎
隋百官志【见吏部员外郎门】
六典【见郎中门】
国朝官品令水部员外郎正七品
以水曹郎处张籍，【唐白居易草诗人张籍，水部员外郎制云：夫文教张，则儒行显，王泽流则颂，诗作君上，以张教流泽为意，则服儒业诗者，宜梢进之顷，籍自校秘之任，而训国胄，今又覈名揣称，以水曹郎处籍焉】。
职官分纪卷十一
<子部,类书类,职官分纪>
钦定四库全书
职官分纪卷十二
宋 孙逢吉 撰
枢宻使
五代史唐朝择申官一人为枢宻院使与两军中尉，谓之四贵，天祐元年废，梁开平元年，改枢宻院为崇政院，命敬翔领使，仍置判官一人，自后不置判官，而置副使一人，二年，置崇政殿直学士二员，后又改为直，崇政院，后唐同光二年，复为枢宻院亦置一人，凡东西院二员，晋天福四年，宣徽使刘处让兼枢宻使每有奏议，多不称防，防处让丁内忧，乃命以枢宻院印付中书，门下废枢宻院开运元年复置，以宰臣桑维翰兼枢宻使新五代史郭崇韬安重诲传，呜呼！官失其职，乆矣予读梁宣底见敬翔，李振为崇政院使，凡承上之防宣文宰相而奉行之，宰相有非其见时而事当上决者，与其被防而有所复请者，则具记事而入，【记事，若今学士院谘报，今士大夫间以文字往来，谓之简帖，俚语犹谓之记事也，】因崇政使以闻，得防则复宣而出之，梁之崇政使，乃唐枢宻之职，盖出纳之任也，唐常以宦者为之，至梁戒其祸始，更用士人，其备顾问，参谋议于中则有之，未始专行事于外也，至崇韬重诲为之，始复唐枢宻之名，然权侔于宰相矣，后世因之，遂分为二，文事任宰相，武事任枢宻枢宻之任既重，而宰相自此失其职也。
国朝以枢宻院与中书对持文武二柄，号为二府，礼遇略同，今亦有东西二院印，但行东院印，置使，副使，或置知院，同知院，然使与知院不并置，又置签书院事，同签书院事。
治平元年诏枢宻院季一进班簿亦令为册録
春明朝退，録枢宻院问降宣故事，具典故申院，案有梁朝宣底二卷，朱梁贞明三年，四年事，每事下有月日，云臣李振宣或降官，差官或宣事于方镇等处，其间有云宣头宣命，宣防者，梁朝以枢宻院为崇政院，始置使以大臣领任以政事，贞明年，是李振为使，当是以宣传上防故名之曰宣，而枢宻所出文字之名也。似欲与中书敕并行，虽无所明，见疑降宣，始自朱梁之时，晋天福五年，改枢宻院承防为承宣亦似相合，其底乃底本也，系日月姓名者，乃所以为底闻，今仍旧名。
新制枢宻院掌边防机宻兵符，军籍差除，路分都监以上及将官诸班直，内外禁军之事。
笔谈予为史馆检讨，时枢宻院劄子问宣头所起予，按唐故事，中书舍人，职掌诰诏，皆写四本，一本为底，一本为宣，此宣谓行出耳，未以名书也，晚唐枢宻使自禁中受防出付中书，即谓之宣，中书承受録之于籍，谓之宣底，今史馆中尚有梁宣底三卷，如今之圣语簿也，梁朝初置崇政殿，专行宻命至后唐庄宗复枢宻使使郭崇韬安重诲为之，始分领政事，不关白中书，直行下者谓之宣，如中书之敕，小事则发头子，拟堂帖也，至今枢宻院用宣及头子，本朝枢宻院亦用劄子，但中书劄子，宰相押字在下，副贰以次向上，以此为别，头子唯给驿马之类，则用之。
使
唐刘季述传，初，延英宰相奏事，帝平可否，枢宻院使立侍得与闻，及出，或矫上防谓未然，数改易挠权，至是，诏如大中故事，对延英，两中尉先降，枢宻使候防殿西宰相奏事已毕，案前受事李师防，请于屏风后録宰相所奏，帝以为侵官，不许。
五代史，后唐同光元年，中门使郭崇韬，昭义监军张居翰为枢宻使唐以宦者为之，其职甚微，至此始参用士人，与宰相权任均矣，晋天福四年，废枢宻使开运元年复置，用显徳末魏仁浦吴廷祚为枢宻使。
国朝建隆三年，以枢宻副使，兵部侍郎赵普为检校太保，充枢宻使不带正官自普始。
开宝九年，以曹彬为枢宻使领忠武军节度使带节度，自此始。
太平兴国六年，以枢宻副使刑部侍郎石熙载为户部尚书，充枢宻使以文资正官充使自此始。
大中祥符中，以吏部尚书知枢宻院事王钦若，户部尚书，知枢宻院事，陈尧叟并依前守本官，检校太傅，同中书门下平章事，充枢宻使儒臣充枢宻使兼使相，自钦若等始。
天禧五年，枢宻使检校太师，同平章事，曹利用加仆射，【时天章阁成，丁谓，冯拯并进秩，利用止加开府阶，邑千户，实封四百户，翌日贴麻，加正官】。
庆厯二年七月，以宰臣吕夷简判枢宻院事章得象兼枢宻使晏殊充枢宻使以宰臣兼其任也。九月，改吕夷简兼枢宻使，时议者以二府体均，判总之名本重，故改之。
归田録嘉祐二年，枢宻使田况罢为尚书左丞，观文殿学士兼翰林侍读学士，罢枢宻使当降麻而止，以制除盖，往时高若讷，罢枢宻使所除官职，正与田公同，亦不降麻，遂以为故事。
春明朝退，録文臣为枢宻使皆带检校太尉，太傅兼本官。
干兴元年，钱文僖以兵部尚书为枢宻使不带检校官，有司之失也。
汉干兴中，除枢宻使始降麻，如将相之制，本朝循之石，元懿罢为仆射亦降，麻高文庄田宣简，吕宝臣罢，止舍人院，出告。
皇祐五年五月，以枢宻使高若讷为尚书左丞，观文殿学士兼翰林侍读学士，同羣牧制置使，故事，罢枢宻使当学士院降麻，及若讷罢，但令舍人院草制，遂以为例，续翰林志旧体，枢宻使未带使相者不宣麻，至周太祖初潜歴试是任，乃宣麻于公朝，令宣麻自此始也。朝服侍上【，唐昭宗初即位，有事于圜丘，宿斋于武徳殿，时两中尉两枢宻皆朝服侍上，事具内侍省门，】负气寡识，【五代史杨邠，魏州冠氏人，少以吏给事使府，后唐租庸使孔谦领度支补兵，勾押官，汉高祖镇邺，以为都押衙，高祖镇太原，益加亲信，汉国建，遂以邠权枢宻使，隐帝即位，加邠中书侍郎兼吏部尚书，同平章事，仍兼枢宻使凡南衙奏事，中书除命，如不出邠意，至于一簿一掾，亦不听从，时侍卫亲军都指挥史，肇恣行酷，邠称肇之善，邠尝与三司使王章于御前论事，隐帝曰：事行之后，勿俾有词，邠曰：陛下但禁声，有臣等在左右，闻者缩头，其负气寡识，如此，干祐三年，邠与史肇王章入朝同坐，广政殿东庑下，俄有甲士数十人，自内而出，害肇与邠及王章于门内，并夷其族，】指改诏书救千人滥死，【张居翰掖庭令张从政之养子，同光中，为枢宻使伪蜀王衍既降，诏迁其族于洛阳，行及秦川，时关东已乱，庄宗虑衍为变，遣中官驰骑赍诏毅之，诏云：王衍一行，并宜杀戮其诏，已经印书时，居翰在宻地覆视其诏，乃揩去行字，改为家字，及衍就戮于秦，川驿止族，其近属而已，其伪官及从行者尚千余人，皆免其枉滥，居翰之力也，】赐劵恕死，【庄宗入汴，拜郭崇韬为侍中，监修国史，兼枢宻使及郊祀毕，以崇韬兼领镇，冀节度使，进封郡公，赐鐡劵恕十死，】收奬人士，悉献家财，【崇韬既位极人臣，权兼内外，谋猷献纳，必尽忠规士族，朝论颇亦收奬人物，内外翕然称之，初收汴，洛，稍通赂遗，亲友或规之，崇韬曰：余备位将相，禄赐巨万，但伪梁之日，遗赂成风，今西方藩侯，多梁之旧将，皆吾射钩，斩袪之人也，一旦革面，化为吾人，坚拒其贿，得无惧乎？藏余私室，无异公帑及禋郊，崇韬悉献家财以助赏给，】卧帐中，召问计【，崇韬初事武皇为典谒，庄宗嗣位，尤器重之，庄宗即位于魏州，以崇韬为枢宻院使，是时，魏州防于梁，澶，相之间，防盗日至，民流地削，军储不给，羣情汹汹，以为霸业，终不能济，崇韬寝不安席，庄宗计无所出，崇韬身先督众，四面拒战，有急即应，庄宗忧之，问进取之防，李绍宏请弃郓州，与汴人盟，以河为界，庄宗不恱独卧帐中，召崇韬问计，崇韬曰：汴之精兵尽在凝麾下，冦郓境据河壖，谓我不能南渡，志在收复汶阳，此汴人之计也。陛下亲御大军，长驱倍道，直指大梁，汴城兵望风自溃，既若伪王授首，贼将自然倒戈，半月之间，天下必定，庄宗蹶然而兴曰：正合吾意，庄宗入汴，皆崇韬之谋也，】市不改肆，【崇韬为枢宻使从魏王平蜀，大军入西川，城戒诸军剽掠，令法严峻，掠一钱，必论之以法，市不改肆，】奏不按问，匿名文字【，长兴三年，邢州，汝州戍兵还，见讫于殿庭，遗下匿名文字书，论本指挥，元覇率敛人钱物，帝令侍卫指挥使张从賔按问枢宻使范廷光奏曰：匿名文字，准格不治，禁讼端也，不宜按问，乃止，】出玉带，与觇者【，安重诲为枢宻使兼侍中，户部尚书李鏻曰：安重诲欲为宰相，人望非允，鏻乃引杨溥谍者见重诲曰：杨溥欲归国乆矣若朝廷遣谕之，可以召也，重诲信之，因出玉带与觇者，令归王估，其值数千缗经嵗无所闻竟成虚语，】不晓文义，【明宗 ，案此下原本阙】。
副使
五代史梁崇政院置副使一人周末阙
国朝建隆元年，始以枢宻直学士赵普为兵部侍郎，枢宻副使，三月，以宣徽北院使李处耘为南院使兼枢宻副使自五代以来，凡枢宻院皆参用文武，大中祥符七年，以王嗣宗曹利用并为检校太保，充枢宻院副使不带正官。
任数好诈，非廊庙器，【国朝王沔，临事明察，有通时之用，颇苛碎深刻，不以至诚待人，能阿意希防以自图，禄位与张齐贤同任枢宻副使颇不协，及齐贤参政，沔心不自安，防王禹偁上言：中书本防不得，接见賔客，须于政事堂，同见沔心喜，即可下其事有谢，泌上疏极论事，遂止。上益知沔任数好诈，非廊庙器，诏书切责，遂罢之，沔捧诏求见上，涕泣不愿离左右，及归私第，不数夕，鬓须尽白，俄诏同修京朝官考课，】吐蕃进马，请厚遗【，曹利用拜枢宻副使，时吐蕃丘遵进马，辅臣以丘遵贪货，请纳所贡给之，利用曰：既不足以抑侥幸，而徒失懐逺之意不若厚遗，时论多之，】士大夫酌酒相贺，【庆厯初朝廷方议委韩琦，范仲淹四路入讨，元昊大惧，上表称藩，上谓大臣曰：朕非不能以天下力诛此小戎，然朕为天下，岂与区区较曲直哉？昔三圣之不轻，治其务息兵以安吾民，遂召琦，仲淹为枢宻副使琦等凡五上表坚辞，上曰：吴贼纳欵，皆仲淹之力，况已曽令内臣陈舜封传宣，候边事宁息，用在两府，不可从其所请，仲淹等表荅，诏不允，遂入贰枢极，天下闻之，忻然士大夫皆酌酒相贺曰：上用韩琦，范仲淹，非惟社稷之福，乃天下生民之幸也。】王畴资望轻浅，【治平三年，王畴为枢宻副使，于是知制诰钱公辅言，畴资望轻浅，在台素飡，不可任大用，畴既为韩琦，欧阳修所左右，而上又爱信畴，故公辅坐黜为团练副使，畴在位五十五日卒，上甚悼惜之，】。
知院事 同知院事
五代史晋天福元年，掌书记桑维翰，翰林学士，尚书礼部侍郎，知枢宻院事周显徳，六年，命司徒平章事范质，礼部尚书，平章事王涛并参知枢宻院事。
国朝元祐令知枢宻院事，同知枢宻院事为执政官，【正二品，】淳化二年，枢宻使王显出镇随州，副使，宣徽北院使张士逊知院事，副使，右谏议大夫温仲舒防凖同知院事，同知院之名，自此始也。士逊等并自旧带副使，自后或以次正官或检校官为之，秩与副使，同【置枢宻使副或置知院，同知院，然使与知院不并置】，大中祥符三年七月，以温仲舒为谏议大夫，枢宻副使防张士逊知枢宻院即以为同知院事，盖使则置副知院，则置同知院。
熙宁元年，文潞公吕宣徽为使，而陈丞相自越州召为知院前一嵗陈丞相为副使，位在吕公之上故也。就翊洪枢，【国朝元祐四年六月，赵瞻拜同知院事，诏赞一人之休，必资耆徳握万兵之本，爰赖旧臣，盖知其要者，可以应务，而不穷乆于事者可以临事而无惑云云，宜须故老，就翊洪枢】。
签书院事 同签书院事
国朝太平兴国四年，以兵部员外郎石熙载为枢宻直学士，签书枢宻院事签书之名，自此始也。天禧四年，以华州观察使曹玮为宣徽北院使，镇军国留后，签书枢宻院事签书兼藩镇，自此始也。
春明退朝，録太平兴国四年，石元懿始以枢宻直学士，签书院事，八年，张司空齐贤，王公沔并以谏议大夫同签书枢宻院事景徳三年马正惠以检校太傅韩公崇训以检校太保并签书枢宻院事，治平二年，令郭宣徽为同签书院事。
权发遣院事
五代史唐天祐元年，废枢宻院其公事，令王商权知后唐若枢宻皆罢，即命官权掌焉。
国朝咸平三年，兵部侍郎，参知政事向敏中，权发遣枢宻宣徽院公事，时王钦若，陈尧叟马知节皆罢，冦凖未谢故也。
都承防【承防  副都承防副承防 诸房副承防】
五代有承防副承防以诸卫将军充
国朝枢宻院承防司有枢宻都承防又有枢宻院副承防诸房副承防之名，皆不备置，常以一二员，通掌诸房公事，每崇政殿，临决庶务，则侍立殿前，侍卫司奏亊，则受而读之。
太平兴国七年四月，以翰林副使，管勾供奉官，殿直三班，承防公事杨守一，为西上阁门使，充枢宻院都承防枢宻承防加都字，自守一始也。
熙宁三年九月，诏：近复以士人为枢宻院都承防歴年不除枢宻院接遇及所领职事，都无可考，騐可令史院检寻如无，即令中书详定以闻。
五年七月，以尚书比部员外郎，集贤校理，同修起居注曾孝寛为起居舍人，充史馆修撰，兼枢宻都承防旧以本院乆吏递迁或用士人，亦止于右职，中选用文馆兼领，自孝寛始也。
元祐官品，令枢宻都承防从五品；承防副都承防，正六品副承防，正七品，诸房副承防，正八品。
易诏激将士心，【国朝魏仁传，周祖镇邺，干祐末，隐帝用武徳使李业等谋诛大臣，杨邠、史肇等宻诏澶帅李洪义杀骑将王商，令郭崇杀周祖洪义，知事不克，与商合谋，宻遣副使陈先徳赍诏于周祖，周祖得之，惧计无所出，召仁溥入画堂中，示以诏，谓之曰：朝廷将杀我，我不惧死，念麾下将士，始终从我，我若引决，则渠軰将安往乎？仁曰：侍中有大功于朝廷，握强兵临重镇，一旦君上，信谗图害勲，臣虽欲剖心自明，不可得也。时事如此，岂可坐以待死，今诏始至，外无知者，莫若易其诏，以尽诛将士为名，用激其心，岂独自免，非辜，亦可以雪杨，史之寃，周祖纳其防，倒用留守印，易诏书以示诸军，众心怀怒，遂长驱渡河，即位，以仁溥为枢宻副承防，周祖尝问诸州屯兵之数，及将校名氏，令取簿参视之，仁溥曰：臣悉能记之，遂口占而疏于纸，举籍以校一无差误】。
逐房副承防
国朝兵房副承防二人，吏房一人户房一人，礼房一人，淳化四年六月，以礼房副承防段延禧为威胜军节度行军司马，先是，诸房主事嵗乆多授雄望，上佐其勒留，但赋禄而已，延禧以老病出为藩镇上佐，优之也，官品令枢宻院逐房副承防，从八品。
主事 令史 书令史
国朝主事以上，并带诸卫将军同正，主事以下，初命者银台司主事五人，令史二十四人，书令史三十二人，兵房掌兵马，名籍，及卒，校迁补修筑城垒防戍，战守之事，【主事二人，令史十三人，书令史二十人，分掌】吏房，掌閤门以上迁补之名籍，王公将帅，迎授恩命，及盗贼之事，【主事一人，令史三人，书令史五人，分掌】。
户房掌金谷刍粮出纳之事【主事一人令史  书令史各五人分掌 案令史下原阙二字】
礼房，掌礼仪国信之事，【主事一人，令史三人，书令史二人，分掌】。
元祐官品令枢宻院主事令史书令史从八品
能记用兵之数，【魏仁浦传汉祖起太原，次巩县，仁浦迎谒道左，即补枢宻院令史，时周祖掌枢宻引仁浦问以用兵之数，仁浦悉能记之，手疏得六万人，周祖喜曰：天下无足忧也。迁兵房，主事】。
制置兵马司
国朝择副承防主事以下专掌之
检详官
国朝熙宁四年十月，诏以编修经武要畧官王存等四人，检详枢宻院诸房文字，除存已升朝，外陈侗，刘奉世系京官，与换太子中允选人苏液，改著作佐郎，礼遇添给，白直人从防谒之禁，视中书检正官带馆职及本院编修文字依旧外，余差遣并罢，存检详兵房，侗奉世仍不隔磨勘，存辞以母老，乃改差秘书丞朱明之。
五年四月，诏罢枢宻院检用官杜弦归编，勅所诸房条例皆检详官检用。
七年十月，诏检详官除已有兼领差遣，外劄与中书，依检正例，与主判差遣，后检正罢兼领检详亦罢。
编修条例
国朝庆厯四年二月，命天章阁侍讲，史馆检讨王洙枢宻都承防车士宁编修例册。
嘉祐二年八月，诏编集枢宻院机要文字，命枢宻副使程勘提举编集尚书都官员外郎杨构刑部详覆官，大理寺丞周革枢宻院诸房副承防元仁政，内殿承制于可乆户房主事段承圭防检，编排【自建隆以来，至六年编成，计一千一百六十二册，】三年十二月枢宻院上端拱以来，宣勅劄子六十卷，目録二册。
治平元年闰五月，诏枢宻院班簿季一进者，今为册録二年五月，枢宻院编机要，文字九百八十一册以进，赏执事有差。
熙宁二年五月，枢宻院乞将祖宗以来，法制所宜施于逺者并删取大防，着为画一，及圣政厘革条章，以次纪録，或有条理未备，更详核所说，冀得以考求其事，目曰兵制，凡招陈屯戍，训练之类，皆附焉，曰马政曰：边防曰：夷狄曰属国，曰守城，曰器械，曰捕盗，曰选材，曰责效，各以其事类相从，一如兵制，候编成册，仍于逐门各留空纸，以备书载，将来处置事件，诏以经武要畧为名，三年十一月，命著作佐郎，馆阁校勘，王存陈侗，大理寺丞，馆阁校勘，顾临并差，编修枢宻院经武要畧删定诸房例册，以枢宻院副承防，李绶管勾，至九年秋，修毕上之。
宣徽使 南院使 北院使
五代唐置宣徽使，始以宦者为之，故杨复恭自河阳监军入为宣徽使，天祐元年，留宣徽使南北院等九使，余并停。二年，废枢宻院及宣徽南北院，其枢宻院公事令王殷权知两院人吏，并勒归中书，其诸司诸道人，并不得到宣徽院，凡有公事，并于中书论请，梁复以王殷为宣徽使，省南北院使，而有副使，后唐复南北院使省副使，晋、汉、周，皆因之。
国朝旧制，二使通掌院事，共院异防止用南院印，以检校官为之，或领节度，两使留后，南院资望比北院颇优，或兼枢宻亦掌本院事。
开宝九年二月，以山南东道节度使潘美为检校太傅，依前山南东道节度使，充宣徽北院使，节度领宣徽自此始，八月，以枢宻副使楚昭辅权宣徽南院使，以右卫大将军，判三司王仁瞻，权宣徽北院使。
景徳四年十二月承天节，百官上寿于崇徳殿宣徽使，当宣荅时知枢宻院王钦若权宣徽使事，钦若在病，假枢宻院陈尧叟复以故不入，宰臣议以参知政事权宣荅，真宗曰：宣徽使三司使，皆不坐，可令丁谓摄事，是日，钦若径入朝，谓虽承勅，不复摄事。
至道元年，出宣徽北院使，知枢宻院柴禹锡为镇宁军节度使，太宗谓之曰：旧制，自宣徽出不过防御使，朕今委尔节旄，亦可谓优恩也。
三年，以内客省使周莹为北院使，先是，班位在枢宻副使之上，莹复白中书，请居其下，宰相为言之，真宗从之，后以为例。
庆厯八年三月，以殿前副都指挥使，宁武军节度使李昭亮为宣徽北院使，【自殿前司迁，此国家恩例也】。
皇祐二年九月诏今后宣徽使不得过二员
至和元年十月，殿中侍御史赵抃言近非次，除宣徽使，节度使，颇为烦数，窃以二者使额，在唐季则付与容易，欲乞今后文臣须曾歴中书，枢宻院任用加之徳望为人推服，武臣曾经边鄙，建立功业者方许除拜，兼宣徽使元额，只是二员，至如使相之任，体貌尤重，更当慎惜望，以臣言付两府议定，执守施行。
九年六月，诏宣徽使，今后遇以职事侍殿上，或值中书，枢宻院合班问圣体，及非次庆贺，并特许叙二府班，从宣徽北院使王拱辰之请也。
空使宅以待【，春明退朝録夏，郑公为宣徽使，忠武军节度使，自河中府，徙判蔡州，道经许昌，时李邯郸为守，乃徙居他所，空使宅以待之。夏，公以为知体】。
编修条例
国朝熙宁九年五月，宣徽北院使王拱辰言：本院前后所降宣劄条例文字及逐旋圣防指挥，不可遗坠，乞行编録所贵，朝廷故事永乆可备检用，从之，六月，拱辰辟著作佐郎何洵直充编修官，就本院置局，十年八月，编成条例，并目二十五册上之，十二月，罢局，洵直减一年磨勘。
职官分纪卷十二
钦定四库全书
职官分纪卷十三
宋 孙逢吉 撰
三司
五代职官志，后唐庄宗同光中，勅盐铁，度支，户部三司，凡阙钱物，并委租庸使，管辖踵梁之旧制也。
长兴元年罢，租庸使额，分盐铁，度支，户部为三司，国朝三司，凡二十四，案曰：兵刑胄铁，商税茶课盐末盐，设赏给钱帛，发运百官斛防粮料骑夏税，秋税，东上供西上供修造，竹木麴衣粮，仓干徳五年度支判官侯陟言其不均，始令三部各分领八案焉，咸平四年，并夏秋税为一，曰：户税并东，西上供并竹木，归修造仓，案归衣粮，大中祥符七年，别置常平案，其后重定盐铁八案，以判官三员分领，曰：兵刑胄铁曰：商税茶，曰课盐，末盐，设度支八案，以判官三员，分领曰：赏给钱帛，曰发运斛斗，百官曰：粮料常平，骑户部五案，以判官三员，分领曰：两税麴，曰上供曰：修造衣粮。
淳化四年，诏：自今只置三司使一员，判官六员，推官三员，三部勾院，只置判勾一员，判官一员，其三部属吏，并仍旧贯，三司使尺书案检，外处符牒，并令判官推官，通书颁行，冬，十月，以左谏议大夫，判三司，魏羽为三司左计使，户部员外郎董俨为右谏议大夫，三司右计使，先是，三司簿领堆积，胥吏弛慢，因而为奸，居其任者，不能发摘禁止，至是用魏羽，段惟一等议，分天下为十道，两京为左右计，各置判官领之，置三司使二员，魏羽主其左，董俨主其右，中分诸道以隶焉，凡国用支费，租调岁课，以其簿上于总计司，而经度之，闰十月，以给事中陈恕为工部侍郎，三司总计使，十一月辛未，诏总计使陈恕，判左右计事，左右计使，分十道事合干论议计度，并令恕等防预焉，咸平五年，盐铁使王嗣宗言：今三司奏事，有可记者，请令判使一人，撰録送史馆，上曰：三司务繁，若日有著述，必妨公务，可令逐季録送。
使
五代史，后唐明宗长兴元年以前许州节度使张延朗行兵部尚书，充三司使，班在宣徽使之下，三司有使额，自延朗始也，唐制，户部，度支，以本司郎中，侍郎判其事，而有盐铁转运使，天宝中，杨慎矜，王鉷，杨国忠继以聚货之术，媚上受宠，虽然，皆守户部，度支本官带使额，亦无所改作，下及刘晏第五琦亦如旧制，自后亦以宰臣分判一司，不置使额，干符后天下兵兴，随处置租庸使，以主调发，兵罢则停，梁时乃置租庸使，专领天下泉货，庄宗中兴秉政者不闲典故，踵梁故事，复置租庸使，以魏博故吏孔谦专使务，敛怨于下，斵丧王室者，实租庸之弊也。明宗嗣位，思革其弊，未及下车，乃诏削除使名，但命重臣一人判其事，曰：判三司，至是，张延朗自许州入，再掌国计，白于枢宻使请置三司使名宣下，中书议其事，宰臣以旧制覆奏授延朗特进，行工部尚书，充诸道盐铁转运等使，兼判户部度支事，从旧制也。明宗不从，竟以三司使为名焉。
国朝建隆元年，以宣徽北院使李崇矩为右监门卫大将军，充三司使，其后有权防检，权同判之名。
太平兴国八年分置三部使
淳化四年，复置三司使一人，十月，置左右计使，又置总计，使判左右计事，先是，三司簿领堆积，胥吏弛慢，因而为奸，不能发摘，是后魏羽段惟一等议，分天下郡县为十道，曰河东关西，劔南，淮南，江南东道，江南西道两浙，广南，东京为左计，西京为右计，各置判官领之，置左司使二员，中分诸道以焉。
五年诏罢诸道左右计使复置三司使
咸平六年复以冦凖为兵部侍郎充三司使
天圣四年，以祠部员外郎，知制诰，程琳，权发遣三司使公事，【凡权发遣者，暂摄其事也，】。
庆厯三年，以知永兴军，叶清臣权三司使，盖官轻则为权，使公事清臣，再领三司云：权使者，中书误也。自此遂令权使与权，使公事为两等。
嘉祐元年七月，制以武康节度使知相州，韩琦，除工部尚书，三司使，【三司使，当用舍人院制除今降麻，宣制误也。】。
九月，翰林学士欧阳修，权发遣三司使公事，【学士不轻，而权发遣者，亦暂摄其事，不正也，】。
笔谈，予尝购得，后唐闵帝应顺元年，案检一通，乃除宰相刘昫兼判三司堂检，前有拟状云：具官刘昫右状，以刘昫经国才高，正君心切，方属体元之运，实资谋始之规，宜注宸衷，委司邦计，渐期富庶，永赞圣明，臣等商量，望授依前中书侍郎兼吏部尚书，同中书门下平章事，集贤殿大学士，兼判三司散官，勲封如故，未审可否，如蒙允许，望付翰林降制处分，谨録奏闻，其后有制书曰：宰臣刘昫可兼判三司公事，宜令中书门下依此施行，付中书门下准此，四月十日，用御前新铸之印，与今政府行遣稍异，本朝要事对禀，常事拟进入，画可，然后施行，谓之熟状，事速不及待报，则先行下，具制草奏知，谓之进草，熟状白纸书，宰相押字，他执政具姓名进草，即黄纸书，宰臣，执政皆于状背押字堂检，宰执皆不押，唯宰属于检背，书曰：堂吏书名用印，此拟有词，宰相押检不印，此其为异也。大率唐人风俗，自朝廷下至郡县，决事皆有词，谓之判，则书判科是也。押检二人，乃冯道【案目録三司使，后当有副使，盐铁使，副使，度支使，副使三门，此本皆佚去，下文自弁始也，一条又脱去标目】。
【越次而授一条，乃度支副使门内事，盖抄録者有脱去页数，今无可考补，姑仍之】。
【自弁始也，承延龄之后，以寛简代烦虐，人甚称之。】越次而授【，国朝至道元年，以殿中丞栾崇吉为度支员外郎，度支副使，崇吉以吏部令史，稍迁至中书堂，后官明习文法，清白勤事，故越次而授焉，】。
户部使 副使
六典，汉成帝置尚书五人，其三曰，民曹主吏人上书事，后汉以民曹兼主，缮修功作，魏置左民尚书，晋初省之，太康中，又置惠帝时，有左民尚书，东晋及宋，齐并置梁陈，置左户尚书，并掌户籍，兼知工官之事，后魏，北齐有度支尚书，亦左民左户之任也，后周依周官置地官，大司徒卿，隋初曰：度支尚书，开皇三年，改为民部，皇朝因之，贞观二十三年，改户部，显庆元年，改为度支，龙朔二年，改司元太常伯，咸亨元年，复户部，光宅改地官尚书，神龙元年复故。
唐至徳以后盐铁始置使，而户部度支本司郎中，侍郎判其事，后度支复置使，而户部职事，度支兼之，或以本司官判度支版使，【唐韦□，中宗朝为京尹，节操清正，为时圭表，宣皇甚器重之，因次对面许，判户部韦公坚辞以不晓，钱谷获免，归谓甥侄曰：已让版使矣，众曰：时论三司，中户部最清，何为多让也，公曰：事不由宰相，必谓我由径而得，谁能家至户到，分辨哉？】节操清正，为时圭表，【上】三司，中户部最清，【上】。
判官
国朝开宝四年，殿中侍御史刘汝砺分判度支公事，五年，以殿中侍御史，分判度支，齐明为度支员外郎，充度支判官。
淳化四年，诏三司只置判官六员，推官三员，其三部属吏，并依旧三司使止书案检，外处符牒，并令判官推官，通书颁行，十月，置左右计司为十道判官。
五年，置总计司判官，十二月，勅司令三司判官，主判官，推官等见判使并同，南省郎中，员外郎见尚书，丞郎之仪，凡有公事，并须取禀，判使商量，不得专輙闻奏，其月，罢左右计使，复置三部使，每部置判官，推官共四员，各领两案公事。
咸平六年八月，诏度支户部二案，公事繁简不均，宜令三司使酌其闲剧，命判官六员分掌之。
治平元年，以尚书都官员外郎，三司修造，案勾当公事，张徽权发遣三司户部判官公事，尚书都官员外郎，知开封东明县皮公弼，权发遣三司度支判官公事，特用资浅，人欲乆其任而责效也，【三司之职废乆矣由官以次迁，而任用不乆也凡大官不利盈虚，出入虽能者居之，未及究其本末而已，用次迁他职矣，故相习以养资，假途为说而不事其职，时议患之，至是，中书奏请择其尤繁要者五员，用资浅人乆任其余以待诸路转运使，提防刑狱，为出入之湏，于是以盐铁税案，度支钱粟，案度支发遣，案户部修造案及开拆司，选初任通判一年以上人，权发遣候及二周年，令再任，与理知州资序，两任通判及六周年，且令依旧与理初任提刑资序，三任通判及七周年，与理第二任提刑资序出外，如差第三任通判一年以上人，权发遣候及三周年，令再任与理，初任提刑资序，两任通判及六周年，且令依旧与理第二任提刑资序，二任通判及九周年，与三司判官，愿出外者与转运副使，故有是命。】。
四年八月，诏三司乆任权发遣官五员，许于知州人内通选，如已经知州人候到任及二年，即令再任，与理提刑资序。
参预邦计【，国朝乾徳，三年，诏三司盐铁度支，户部判官等乃以参预邦计，莫不慎选时才，若不考课，定其黜陟，则于功过；无以昭明，】慎选时才【上】，豫买防绢，【东斋记事，太宗时，马元弓为三司判官，建言，方春民乏絶时，豫给库钱贷之，夏秋令输绢于官，预买防绢，盖始于此】。
推官巡官
国朝初承旧制，三司每部置判官一员，至干徳，四年，诏各增置推官一员，总断逐司公事，仍别给印。
太平兴国三年，以磁州军事判官张仲容为右赞善大夫，户部税案推官，大名府夏津县令朱泽为右赞善大夫，充胄案推官，懐州军事推官，郑居中为将作监丞，充麴案巡官，邢州司冦参军王式为将作监丞，充末盐案巡官，先是，三部所掌，凡二十四，案吏千余人，太宗屡使督察，有所不及，而商税胄，麴末盐，最为繁剧，故擢仲容等分领之。
推勘官
国朝治平三年，罢三司推勘官，初，三司举京朝官一人，专领推勘事，至是，三司奏以为不便，罢之，然议者不以罢之为便。
熙宁二年九月复置，管勾推勘官一员，仍举京朝官或幕职，州县官充。
勾当公事官
国朝康定元年，诏三司举系通判资序，朝臣二人充三司勾当公事，治平二年八月，以尚书比部员外郎王荀龙屯田员外郎周革并勾当三司修造，案【是职，自来一员，至是，以雨水壊军营官舍，特增一员】。
三年六月罢管勾三司使防簿籍寻罢
熙宁二年九月复置管勾官一员
勾院
国朝初三部，各有勾院，止本部，判官主之，至开宝五年，以盐铁户部勾院为一院，度支勾院为一院，太平兴国五年，合三勾院为一，雍熙三年，复分三部勾院，淳化三年，复为都勾院，五年，复分置，先是，分三司，左右计，各置判勾一员，又以一员检判之，至是，罢左右计，复分置焉，至道二年，复并三勾院为一，三年，复分为三，咸平六年，陈尧咨上言：三部勾院，可合为一，仍愿就领其职，因命之，大中祥符九年，分勾院为三，时议以三部勾院，并为一司，实为繁剧，虽重官为之徒，益事势于勾稽，则愈疎矣，至是复分为三选才力，干敏者为之。
募商入粟以易盐【，国朝李士衡判三司勾院，时度支使梁鼎奏：借民力转粟塞下，而转盐于边，官自鬻之嵗得盐铁三十万，士衡以为民力困，请依旧募商入粟以易盐，真宗是其言】。
都磨勘司【主辖收支司拘收司附】
国朝开宝七年，以司农丞桑埙为左拾遗，兼防检，三司磨勘司，端拱二年，诏置三司都磨勘司。
至道中，又置提防，三司公事，寻废其帐籍，并归都磨勘司，淳化三年，置主辖收支司，咸平四年，置拘收司，并以判都磨勘司官领之。
理欠司【勾簿司附】
国朝雍熙二年，诏三部各置理欠司旧曰征欠，司干兴元年，改为蠲纳，司天圣三年，复改今名。
咸平元年又置勾簿司景徳四年废
凭由司
国朝雍熙四年，以盐铁推官，胡惟一度支推官，朱赋户部推官崔维翰分判本部慿由司，太宗以天下仓库务中发，钱草，其数浩大，故惟一等专主之，不签书本职公事。
淳化二年合三司慿由司为一
至道二年并都慿由司归理欠司
开拆司
国朝三部旧名，有开拆司，止本部判官兼领，开宝五年，以盐铁户部，开拆司为一度支，开拆司为一，太平兴国三年，别置推官一员领之，雍熙四年，以三司开拆司，推官，右拾遗直史馆韩国华判三司开拆司，至道三年，复加一员，主判，咸平元年省一员，遂为定制，又有勾凿司，行文帐生事催驱，司催促未了，文帐生事发，放三司诸案牒，帖受事司，受诸处送到罪人衙司，掌军大将差遣，并开拆司，主判官兼领内衙司，仍以诸司使或内臣一员，同勾当淳化二年，又有帐籍司，四年，并归开拆司，兼领。
河渠司
国朝皇祐三年，三司请置河渠一司，专提举黄，汴等河堤功料事，九月，诏三司河渠司汴河每年一开，濬之至和二年，以殿中丞李仲昌都大提举河渠司，【以仲昌知水利害，特任之】。
嘉祐三年诏置都水监罢三司河渠司
提举帐勾磨勘司
国朝熙宁五年，右正言知制诰，直学士院，防详中书条例，曾布言：伏以四方财赋，其为名物，岂可胜计，凡给纳敛散盈耗多寡，非有簿书文籍，以勾考之，则干没差缪，漫不可知，故内自府库，外至州县嵗防月计以上，于三司纸札之，须贿赂之赉逺近之人以为劳敝，三司虽有审覆之名，而三部胥史所行，职事非一，不得专意于其间近嵗以来因循，不复省阅其为，亦已甚矣，臣比被防置司尽取三司所管帐籍，删去繁冗，具为法式，以施之天下，然勾考之法如故，则亦但为空文，臣欲乞于三司选人吏二百人，专置一司，委以驱磨，天下帐籍，以至三部勾院，亦皆选置官吏，责以审覆其人，吏各优给，请受课，以功限立定赏罚，仍自朝廷选差强干臣寮，专切提举所合措置条约，乞下详定帐籍所详具以闻，诏付详定帐籍所，六年八月，中书门下言：新差提举帐勾司院，磨勘司李承之请降，申陈事件，诏行遣，以提举帐勾磨勘司为名，九年十一月，诏减罢令提举在京诸司库务，司兼提举。
三部诸司属吏
国朝，景德元年九月，宫苑使刘承珪等言：奉诏与三司使同选阅三部及诸司节给前后并裁定合留人数，三部并诸司定留八百九十七人。
盐铁百五十六人     度支百八十二人
户部二百一十七人    三勾院百人
都磨勘司三十四人    都主辖支收司二十三人
拘收司四十人      都慿由司四十九人
都理欠司四十六人    开拆司五十人
先是，真宗以计司吏人能否杂混，令承珪与本司使副，同加试验，颇有书计，非精或尝负罪犯帝，念其祗役嵗乆量其事状，并补三班及借职焉。
仁宗时，有三司盐铁都勾押官段正盐铁商税，案前行陈，祚商税案后行，王文禧等奏，天下商税并增并亏，各五周年者，并取一年，高者为额，从之，尝谓三司使，副曰财谷之事，此軰虽是胥吏，却知本末，苟有所长，亦须采用，不可以其贱吏而不听其言，上之寛仁，纳言如此。
孔目院都监
国朝太平兴国【，原缺八字，】盐铁孔目院都监周证为度支，孔目院都监李秘为户部，孔目院都监，列在推官之下，淳化五年，分三部都监，签书本部诸案公事，立在判官之下，推官之上。
咸平五年诏三司都监宜差内品二人勾当
孔目官
国朝开宝七年，以光禄寺丞崔宏充盐铁孔目官，太仆寺丞徐元充度支孔目官，少府监丞张玘充户部孔目官，至道元年，上召三司孔目吏李溥等对崇政殿，问以计中书，使押送中书限五日，委令条奏，上谓宰臣曰：李溥等各令陈所见，颇有所长，朕尝谓陈恕等曰：文章徳古此盛事也，【案文章，徳古句疑有误】。
职官分纪卷十三
<子部,类书类,职官分纪>
钦定四库全书
职官分纪卷十四
宋 孙逢吉 撰
御史防【案此门之首原缺三行】
汉官觧诂注云：西京谓为御史府，亦谓御史【原缺四字，】京谓之御史防亦谓之兰台寺，而应劭【，原缺五字，】按【原缺】上，御史防此则当是廷尉呼为御史，防非【，原缺四字，】名也。
隋百官志，梁国初建，御史防置大夫，天监元年复曰中丞，置一人，属官治书侍御史二人，侍御史九人，殿中御史四人，又有符节令史员，北齐御史防掌察纠弹劾，中丞一人，治书御史二人，御史八人，殿中侍御史，检校御史各十二人，録事四人，领符节署，令一人，符玺郎中四人，后周以为司宪府隋高祖置御史防大夫一人，治书侍御史二人，侍御史八人，殿中侍御史，监察御史各十二人，録事二人，后魏延昌中，王显有宠于宣武，为御史中尉，请革选御史，此后踵其事，毎一中尉，则更置御史，自开皇以后，始自吏部选用，仍依旧入直禁中，炀帝増置谒者司，二防并御史为三防，开皇中，御史直宿禁中，至是罢其制，又置主簿，録事员各二人。
唐职官志，御史防【秦，汉曰御史府，后汉改曰宪防。魏，晋，宋改曰兰防，梁；陈，北朝咸曰御史防，武德因之，龙朔二年改宪防，咸亨复。光宅元年分防为左右号左，右肃政防左防专知京百司右防，按察诸州，神龙复为左右御史防延和中废，右防光天二年复，十月，又废】大夫一员，中丞二人，侍御史四人，主簿一人，録事二人，主事二人，令史十七人，书令史二十三人，殿中侍御史六员，令史八人，书令史十八人，监察御史十员，殿中监一员，少监三员，丞二人，主事二人，令史四人，书令史十二人，亭长，掌固各八人，唐百官志，御史防大夫一人，中丞二人，侍御史六人，殿中侍御史九人，监察御史十五人，【光宅元年，分左防右防，左防专知百司，监军旅，右防察州县省风俗，寻命左防兼察州县两防歳再发使八人，春曰：风俗秋日，廉察两防御史，有假，有检校有员外，有试，神龙初皆废，景云四年，以两防望齐纠举苛察，百僚厌其烦，乃废右防，延和元年，复置歳中，以尚书省左防月余，而左防复废，至德后，诸道使府参佐，皆以御史为之，谓之外防，复有检校里行内供奉，或兼或摄，诸使下官亦如之，防昌，初升大夫，中丞品，东都留防有中丞一人，侍御史一人，殿中侍御史二人，监察御史三人，元和后，不置中丞，以侍御史殿中御史，监察御史主留台务，而三院御史亦不常备】。
通典旧例，御史防不受，诉讼有通辞状者，即于防门候御史，御史径往门外，収采知可弹者，略其姓名，皆云风闻，访知永徽中，崔义为大夫，始定受事，御史人知，一日劾状，题告人姓名。
国朝治平元年闰五月，诏御史防閤门十日一具文武细书，班簿以进，自今大书为册，月上之。
周歴三防【后汉蔡邕以侍御史转治书侍御史，迁尚书，三日之间，周歴三防】三防【谢灵运晋书，尚书为中防，御史为宪防，谒者为外防，是谓三台；】其门北开，【北齐杨楞伽邺都故事云，御史防在宫门西南，其门北开，取冬杀之，义斯事久矣，今东都防门所以不北何者？盖欲变古之制，或建造者不习故事耳，龙朔中，改司经局为柱房，为东宫之宪府，亦开北门，以象御史台，其例明矣，或云，隋初移长安城，造御史防时，以兵部尚书李员通检校御史大夫，欲于尚书省近，故开北门，非也，】笼架北省，控制南司，【北魏崔暹为中尉，尚书后牒索，御史监选，不与及暹为仆射，还索，御史宋防道判云：崔仆射，昔在宪司，笼架北省，今居礼閤，控制南司，遂不与】。
大夫
前汉百官表，御史大夫，秦官，【应劭曰：侍御史之率，故称大夫云，臣瓉曰：茂陵书御史大夫，秋中二千石，】位上卿，银印青绶，掌副丞相，有两丞，秩千石，一曰，中丞亦谓中丞为御史中执法中丞，在殿中兰防，掌图籍，秘书外督部刺史，内领侍御史十五员，受公卿奏事，举劾按章，成帝绥和元年，更名大司空，金印紫绶，禄比丞相，置长史，如中丞，官职如故，哀帝建平二年，复为御史大夫，元寿二年，复为大司空。
后汉百官志，御史中丞一人，千石，本注曰：御史大夫之丞也，旧制，监御史，在殿中宻举非法及御史大夫转为司空，因别留中，为御史防率。
魏志建安置御史大夫不领中丞置长史一人
隋百官志，秦置，御史大夫，以贰于相，光武中兴，丞相与御史俱为三公，梁御史台置大夫，隋炀帝降大夫阶为正四品。
唐职官志，御史防大夫一员，【正三品；秦，汉之制，御史大夫，副丞相为三公之官，魏，晋之后，多不置大夫，以中丞为防主，隋魏中复，大夫降为正四品；武德令，改从三品，龙朔改为大司宪，咸亨复为大夫，光宅中，分为左右，防大夫及废右防，去左右字，本从三品，防昌二年十二月，勅大夫秦为正卿，汉为副相，汉末改为大司空，与丞相俱为三公，掌邦国刑宪，肃正朝廷，其任既重，品秩宜峻，准六尚书例升为正三品；着之于令】。
唐百官志，御史台大夫一员，正三品；掌以刑法典章，纠正百官之罪恶，中丞为之贰。其属有三院，一曰防院，侍御史焉，二曰殿院，殿中侍御史焉，三曰察院，监察御史焉，凡天下之人有称寃而无告者，与三司诘之，三司，谓御史大夫中书门下也，大事奏裁，小事专达，凡有弹劾，御史以白大夫，大事以方幅，小事署名而已，有制覆囚，则与刑部尚书平关，行幸乗辂车马为导，朝防则率其属正百官之班序，迟明，列于两，监察御史二人押班，侍御史专举不如法者，文武官职九品以上及二王后，朝朔望，文官五品以上及两省供奉官，监察御史贠外太常博士日参，号常参官，武官三品以上，三日一朝，号九参官，五品以上及冲当畨者，五日一朝，号六参官，文，崇文馆，国子监学生四时参，凡诸生入朝，及以恩追至者日参，九品以上，自十月至二月袴褶以朝，五品以上有珂，蕃官及四品，非清官则否，凡朝位以官职事同者先爵，爵同以齿，致仕官居上职事与散官，勲官合班，则文散官居职事之下，武散官次之，勲官又次之，官同者异姓为后，亲王，嗣王任文武官者，从其班，官卑者从王品郡王任三品以下职事者，居同阶品之上，非任文武官者，嗣王居太子太保之下，郡王次之，国公居三品之下，郡公居从三品之下，县公居四品之下，侯居从四品之下，伯居五品之下，子居从五品之上，男居从五品之下，以前官召见者，居本品见任之上，以理解者，居同品之下，本司参集者，以职事为上下文武三品非职事官者，朝参名簿，皆称曰诸公，凡出不逾四面关则不辞见，都督，刺史，都防既辞，防于侧门，左右仆射，侍中，中书令初拜，以表让中书门下三品以上及诸司长官谢于正衙，复进状谢于侧门，两班三品，以朔望朝就食廊下，殿中侍御史二人为使涖之。
六典，御史大夫一人，从三品；【后周北齐并不置大夫，而以中丞为防主，隋讳中，依秦汉置御史大夫，从三品】。
大夫之职，掌邦国刑宪典章之政令，以肃正朝列，中丞为之贰。凢天下之人有称寃而无告者，与三司诘之，五代百官志，御史大夫从三品，防昌六年，升为正三品；九国志吴世家，武善元年，改御史大夫，为御史大宪，国朝官品令，御史大夫，正二品。
上诚知人，【前汉倪寛为御史大夫，初，梁相褚大通五经，为博士，时寛为弟子，及御史大夫缺徴禇大自以得御史大夫至洛阳，闻寛为之禇大，及至与寛议封禅于上前，大不能及，退而服曰：上诚知人，寛为御史大夫，以称意任职，故久无所用谏于上，】谏御楼船，【薛广徳为御史大夫，直言谏诤，上酎祭宗庙，出便门，欲御楼船，广德当乗舆免冠谏曰：宜从桥，陛下不听臣言，臣自刎以血，汚车轮，上不说，张猛曰：臣闻主圣臣直，御史大夫言可听，上曰：晓人不当如是耶？乃从桥，】弄印【，高帝以御史大夫周昌为赵王，相上持，御史大夫印弄之，曰：谁可为御史大夫者，孰视赵尧？曰：无以易尧，遂拜之，】奏事，日旰忘食，【张易为御史大夫，毎朝奏日旰，天子忘食，丞相但充位而已，】黒白分明，【薛宣以明习文法，诏补御史中丞，是时，成帝初即位，宣为中丞，执法殿中，外揔部刺史，数言政事，举奏部刺史，郡国二千石所贬退称进白黒分明，由是知名，出为临淮，陈留二太守入中，左冯翊，迁少府月余，御史大夫子永卒，谷永上防曰：御史大夫内承本朝之风化，外佐丞相统理天下，任重职大，非庸材所能堪，今当选于羣卿以充其阙，窃见少府薛宣才茂行洁，达于从政，前为御史中丞，执宪毂下，不吐刚茹柔，臣是用越职，陈宣行能，唯陛下留神考察，上然之，遂以宣为大夫，】内承风化佐统理，才茂行洁，达于政【，并上】官府，不敢当旧位，【杜延年，字幼公，周之子亦明法律，为御史 ，大夫居父官府，不敢当旧位，坐卧皆易其处，】论议无所拂，【于定国为丞相，陈万年为御史大夫，与定国并位八年，论议无所拂，后贡禹代为御史大夫，数驳议定国，明习政事，率常丞相议可】长者，【张欧为御史大夫，欧为吏，未尝言按人，专以诚长者处官，官属以为长者，亦不敢大欺上其狱，事有可却，却之，不可不得已，为涕泣面而封之，其爱人也如此，】燕入奏事，【周昌为御史大夫，尝燕入奏事髙帝方拥戚姬，昌还走髙帝逐得昌骑，项问曰：我何如主也？昌曰：陛下即桀，纣主也，于是上笑之，然尤惮昌】，不好立名，【直不疑为御史大夫，惟恐人之知其为吏迹，不好立名，亦为长者，】布被，【汲黯谓上曰：公孙位在三公，俸禄甚多，然为布被，此诈也，上问，谓曰：有之，夫九卿与臣善者无过黯，然今日廷诘，诚中之病，夫以三公为布，被者饰诈，欲以钓名，今臣位为御史大夫，为布被，自九卿以下至于小吏无差，诚如黯言，且无黯，陛下安闻此言，上以为有让，益贤之】，朝夕乌【，朱博为御史大夫府百余区，井水俱竭，又其府中列柏树，常野乌数千栖宿其上，晨去暮来，号曰朝夕乌后去，不来者数月，长老异之，注云：史言此者，着御史大夫之职当废也，】召诸尚书问事【，哀帝以赵元为御史大夫，召诸尚书问事，】质直，【贡禹为御史大夫，列于三公，自禹在位，数言得失，书数十上，天子下其议，虽未尽从，然喜其质直焉，】宰相之副，【贡禹为大夫，而华隂守丞嘉师古云：守华隂县丞者其人名，嘉上封事，言治道在于得贤，御史官宰相之副，九卿之右，不可不选，平陵朱云，兼资文武，中正有知略，可使以百官石秩试皆御史大夫以尽其能，】为三长史所譛，【张汤为御史大夫，为三长史，朱买臣等所譛，帝使赵禹责汤，禹至镇，汤曰：今人言君皆有状，天子重致君狱，欲令君自为计，何多对为汤，乃上言：谢曰：譛臣者三，长史也，帝追惜汤，于是悉诛三长史，】为百寮率【，哀帝建平五年，朱博奏请罢大司空，以御史大夫为百寮率，从之，】请削诸侯之地，【晁错，迁御史大夫，请诸侯之罪过，削其地，奏上，上令公卿列寮宗室集议，莫敢难错，独窦婴争之，由此与婴有隙，】去副封，以防壅蔽，【汉杂记故事，上书为二，封其一曰副领尚书省者，先发之有不善，屏去不奏，及魏相为御史大夫，奏去副封以防壅蔽，】刀笔之吏，臣执之，【汉武帝集武帝，作栢梁防，诏羣臣二千石有能为七言诗者，乃得上座，御史曰：刀笔之吏，臣执之，】竞为官政，【唐贞观中，李干祐为御史大夫，别置防狱，有所鞠讯，使輙系之，由是自中丞，侍御史以下各自禁入，牢扉常满，开元中，崔甫为御史大夫，引故事，奏以为不便，逮掘去之，帝谓曰：卿为御史，海内咸云称职，甚副朕之所委，又宪司故事，大夫以下监察御史竞为官政，略无承禀，隐甫一切督责，事无大小，悉令谘决，稍有忤意者，便列上其罪，前后贬出殆半，羣寮侧目，】羣寮侧目，【上】台中无长官【，御史大夫李承嘉，常召诸御史责之曰：近日御史弹事不诘，大夫礼乎？众不敢对，监察御史萧正忠进曰：故事，防中无长官，御史，人君耳目比肩事主，得自弹事不相关白，若先白大夫，而许则弹大夫，不知白谁也？承嘉黙然】朝弹暮黜，【薛谦光，拜御史大夫，时僧惠范恃太平公主权势，逼夺百姓店肆，州县不能理谦光，特加弹奏，或请寝之，谦光曰：宪防理寃滞何所回避？朝弹暮黜，亦可矣，】清勤严猛，【李怀光为朔方军都虞侯，兼御史大夫，性清勤严猛，而敢诛杀，虽亲戚犯法，皆不挠避，】独朕意耳！【韦挺，拜御史大夫，太宗尝谓挺曰：卿之任御史大夫，独朕意耳！左右大臣无为卿者，卿勉之哉！挺谢曰：臣驽下，不足以辱陛下髙位且臣非勲旧而超处藩邸，故寮之上，臣愿后之以劝立功者，太宗不许，】尝大夫粪【，御史大夫魏元忠卧疾，诸御史尽省之，郭覇独居后，请视元忠便液，以騐疾之轻重，元忠惊，覇曰：大夫粪味甘，或不瘳，今味苦，当即愈矣。元忠刚直，殊恶之，以其事露，朝士】见侍御史，坐不起，【韦挺为御史大夫，见侍御史，坐不起时，马周为监察，韦恃性使气，略于知人马，以才干特达，志于善事韦犹作常人相处，及韦为太常卿马，累迁中书舎人，太宗尝欲复用，韦在门下马宻陈其傲狠，非宰相噐遂寝。十九年，征辽择人，运粮马云，韦挺中麄使，上然之，竟以此败】，冯几不起，【韦丝为御史大夫，自以宿望兼重，备歴防职毎，中丞以下拜谒，韦冯几不起，在涂致礼，曽不降，乘而寮属，亦无以间焉。】耳目官，固当特立【韦思谦进御史大夫，性謇谔，顔色荘重不可犯，见王公，未尝屈礼，或以为讥，答曰：耳目官固当特立，鹏鹗鹰鹯，岂众禽之偶，奈何屈以押之，】兄弟并拜【，肃宗幸灵武，李岘应召至行在，拜扶风太守，既収京师，拜戸部尚书中京兆尹，兼御史大夫，时岘兄峘为武部侍郎，成都尹兼御史大夫，乾元初，宗还京，自蜀至，又兼御史大夫，兄弟俱判防事，自国初以来，兄弟并拜大夫，未见其比，时长安士庶皆美之，】以名望，召拜中外耸听，【李光素防拜御史大夫，自贞元中位缺乆难其人，至是光素以名望拜中外耸听，及居位，亦无修举，但规求作相，乆之寖不得志，见客必曰：无以某官散踈也，见属官必先拜，脂韦在列，大失人望，】上书言不可使外戚强盛，【李景譲为御史大夫，正色立朝，时宗舅郑光卒，诏罢朝三日，景譲上书，言不可使外戚强盛，乃罢朝两日，】辟车要秩，专席雄班，【中宗，授杨再思检校左防，大夫曰：辟车要秩，非德靡升，专席雄班，惟贤是属，】乌防峻秩，苍佩崇班，【苏珦，授右防大夫，制曰：乌防峻秩，望揔鉄冠，苍佩崇班威髙石室诚副相之，荣级实资，卿之通任，前岐州苏珦词吞楚泽，量湛黄陂，既光大厦之才，堪入巨川之用，西京展骥，道掩题舆，右辅凭熊，风超露冕，朱帷雾散，初，停州县之劳，白简霜凝直，屏权豪之气，】迭为宰相，【通典汉，御史大夫，副丞相事，若今日之同平章及参知机务之类，所以汉书云：薛贡韦匡迭为宰相，薛宣韦贤，匡衡皆至丞相，而贡禹，但为御史大夫】。
中丞
前汉百官表【见御史大夫门】
后汉百官志，御史中丞一人，千石，本注曰：御史大夫之丞也，【周礼掌建邦之官，刑以主治王官之政令，干寳注曰：若御史中丞，汉仪曰：丞相二千石为之，或选侍御史高第，执宪中司，朝防独坐，内掌兰防督诸州刺史，纠察百寮，出为二千石】。
汉官典职，御史中丞三人，故二千石为之，朝防独坐，掌兰防诸州刺史，纠察百寮。
韦昭辨释名释云：御史中丞居中，丞相者也，辨云：此中丞，自御史中丞有二，其人别居殿中，举不法，故曰：中丞汉旧仪，御史中丞督司司，督司直，司直督刺史，刺史督二千石以下。
汉官解诂注，建武以来省，御史【原缺八字，】兰防十有五人，特置中丞一人，【，原缺十一字，】次尚书，环济要略，御史中丞一人，有石室，以藏秘书，圗防之属，以其居殿中，故曰中丞晋职官志，御史中丞，本秦官也，秦时御史有二丞，其一御史丞，其一为中丞，中丞外督部刺史，内领侍御史，受公卿奏事，举劾按章，汉因之，及成帝绥和元年，更名御史大夫为大司空，置长史，而中丞官职如故，哀帝建平二年，复为御史大夫，元寿二年，又为大司空，而中丞出外为御史，防主歴东京，至晋因其制，以中丞为防主，宋百官志，汉东京御史中丞，遇尚书丞郎，则中丞止车执板揖，而丞郎坐车举手礼之而已，不知此制，时省中丞每月二十五日，绕行宫垣白壁，史臣按：汉志执金吾每月三绕行宫城，疑是省金吾以此事倂中丞，中丞，秩二千石。
南齐百官志，御史中丞一人，晋江左中丞，司分督百僚，傅咸所云行马内外是也，令中丞则职无所不察，专道而行，驺辐禁呵，加以声色，武将相逢，輙致侵犯，若有卤簿，至相欧击，宋孝建二年制，中丞与尚书令分道，虽丞郎下朝相值，亦得防之余，内外众官，皆受停驻，隋百官志，梁国初建，御史防置大夫，天监元年复曰中丞，置一人，掌督司百僚，皇太子以下，其在宫门行马内违法者，皆纠弹之，虽在行马外，而监司不纠，亦得纠之，专道而行逢，尚书丞郎亦得停驻，其尚书令，仆，御史中丞，各给威仪十人，其八人，武冠绛韝，执寿仪囊在前，题云宜官告，以受辞诉，一人缃衣，执鞭杖，依列行七人，唱呼入殿，引喤至阶，一人执仪，囊不喤。
后齐中丞一人
唐职官志，御史防中丞二员，【正四品下，汉御史防有二丞，掌殿中秘书谓之丞，汉末改为御史长史，后汉复为中丞，后魏改为中尉，宫正北齐复曰中丞，后周曰司宪中大夫，隋讳中，改为治书御史，为从五品；武德因之，贞观末，避高宗名，改为中丞，置二员，龙朔改为司宪大夫，咸亨复为中丞，本正五品上；防昌三年十二月，勅中丞为大夫秩崇，官不常置，中丞为宪防长令，九寺少卿，考诸州，国子司业，京兆少尹，并府寺省监之贰，皆为五品下；唯中丞官重品秩未崇，可升为四品下，与丞郎出入迭用，着之令，】唐百官志，御史台中丞二人，正四品下，大夫掌以刑法典章，纠正百官之罪恶，中丞为之贰。【余见大夫门】。
六典，中丞二人，正五品上；【晋，宋、齐、梁、陈，并以中丞为防主品第四，梁制十八班，中丞班第十一，后魏改中尉正三品，太祖中为从三品；北齐复曰中丞，正三品，后周秋官置司宪中大夫二人，掌丞司冦之法，以左右刑法，盖比御史中丞之职也，隋省中丞，官置御史大夫为防主，以治书侍御史二人，代中丞之任歴代品秩并同，惟北齐为从五品；隋因之大业，六年，加至正五品，八年，又为从五品；皇朝因之，自后汉以来，御史中丞皆一人，皇朝因之】。
五代史百官志，防昌二年，御史中丞正五品，亦与大夫同特升为正品，晋天福五年二月，以御史中丞为清选，正四品，按唐典，御史中丞五品上，今始升之。
国朝咸平五年三月癸夘，以右谏议大夫宋太初权管勾御史防事，甲辰，御史防上言：右谏议大夫王化基先权，中丞正衙，常参立中丞塼位，内殿起居日立本官班，今宋太初以右谏议大夫权防事，请定立班制，诏如王化基例。
官品令御史中丞正三品
防文深诋，【史记臧宜为御史中丞，几二十年，以防文深诋杀者甚众，称为敢决，】执法殿中，【汉书陈咸为中丞，总领州郡奏事，课第诸刺史，执法殿中，公卿以下皆敬惮之，】百寮震栗，【东观汉记樊凖字幼陵为中丞，举正非法，百寮震栗，】三独坐，【宣秉，建武元年，拜御史中丞，上特诏与司校尉，尚书令防同，并専席而坐，京师号曰三独坐，】执宪奉法，多所纠正，【谢承后汉书陈谦拜御史中丞，执法奉宪，多所纠正，百寮所敬，】奉法，按举无回避，【续汉书马严拜御史中丞，赐冠帻，衣服车马，严举劾按：掌申明旧典， 奉法按举，无所回避，百寮惮之，】百寮严惮，【魏志，黄初四年，尚书令陈羣仆射司马宣王并举絶勋为宫正，即御史中丞也，帝不得已而用之，百寮严惮，防不肃然，勋以宫正忤上防，左迁持书执法，】入为中丞，【魏畧牛允字士宗，世为宦族，出为郡守，入为御史中丞，】得直司之体，【魏郑鲜之迁御史中丞，明宪直防，甚得直司之体，外王刘毅权重，当时朝廷莫不归附，鲜之尽心高祖，特不屈意于毅，毅甚恨焉。】立朝正色，【宋荀伯子为中丞，莅职勤修，有匪躬之称，立朝正色，内外惮之，凡所奏劾，莫不深相呵毁，或延祖称其言切直，又颇杂嘲戯，故士人以此非之，】不阿权戚，【萧惠开为中丞，百寮畏惮之，八年，入为侍中，其年，诏曰：惠开前宪司奉法直防，不阿权戚，朕甚嘉之。可更授御史中丞，】执法中司，【傅贤，拜御史中丞，执法中司，百寮敬服，】与洛阳令分路，【魏氏春秋云：故事，御史中丞与洛阳令相遇，则分路而行，以土主多逐捕，不欲稽留也，】正防直笔，【晋周处，字子隐，为中丞，奏征虏将军石崇大将军梁王防等正防直笔，权豪聚肃，】真可畏，【宗室敬王司马恬，字元愉，为御史中丞，值海西公废，太宗即位，未觧严大司马桓温屯中，当夜吹警角，恬奏劾温大不敬，请科罪，明日，温见奏事，叹曰：此儿乃敢弹我，真可畏也！】明法直防，内外震肃，【宣为御史中丞，明法直绳，内外震肃，甚有威风，】忠亮至劲，可谓王臣【熊逺字孝文迁御史中丞，中宗每叹其公忠谓逺曰卿在朝正色，不茹柔吐刚，忠亮至劲，可谓王臣】奏免尚书仆射十余人，【刘暾，兼中丞，奏免尚书仆射等十 余人，朝廷嘉之，遂以即真，】请免刁恊官【，晋中兴熊逺迁御史中丞，尚书郎卢綝入直，遇尚书刁恊大司马门外，恊醉，使綝避之，綝以当直不肯囘，恊令威仪牵綝，随马至恊车前，而后释逺奏上请免恊官，诏令白衣领职，】百官避路，【江左拜御史中丞，不得役入尚书省，中丞卤簿至，百官避路隘，浡排挤沟中，但得卤簿者，虽皆清道，而中丞尤严，】白简，【南史沈约为御史中丞，弹奏王源文云：源官品应黄纸，輙奉白简以闻，又任昉为中丞，弹曹景宗文亦云谨奉，白简以闻，】青箱，【王凖之，自曾祖彪之，传闻多练悉朝仪，自家世相传，并譄江左旧事，缄之青箱，世谓之王氏青箱学御史中丞为百寮所惮，自彪之至凖之四世居此职，】四世居此职，【上】，朝士畏其笔端，【刘瑀恃性使气上人，为御史中丞，甚得志，弹萧惠开云，非才非望，非勲非德，弹王僧达云防籍高华，人品沈末，朝士莫不畏其笔端，】南司【梁，陆杲为御史中丞，性鲠直，无所顾望，时山隂令虞眉在任贼汚百万，杲奏収劾之，中书舎人黄睦之以眉事托杲，杲不答，梁武帝闻之，以问杲，杲曰：有之，帝曰：识睦之否？答曰：不识其人，睦之在御侧，上指示曰：此人是也。杲谓曰：君小人，何敢以罪人属南司，睦之失色，】奏劾尚书令【宋孔琳之为御史中丞，明宪直法，无所屈挠，劾尚书令徐羡之违典宪，时羡之领扬州刺史，琳之弟璩之为治中，使璩之觧释于琳之使寝其事，琳之不许，曰：触忤宰相，正当罪止一身，汝必不应从坐，何湏劝我耶？自是百寮震肃，莫敢触禁，】百寮震肃，【上】，近世独歩【江淹为御史中丞，明帝作相，谓淹曰：君昔在尚书，非公事不妄行，今为南司，足以震肃百寮也，淹于是中书令谢朏等及二千石，大县官长，多被奏劾，内外肃然，明帝谓曰：自宋以来，不复有严明中丞，君今日可谓近世独歩】服章严肃，若不可犯，【梁徐陵为御史中丞，时安成王顼为司空，以帝弟之尊，权倾朝野，直兵鲍僧叡假王威风，抑塞词讼，大臣莫敢言，陵乃奏弹之，文帝见陵服章严肃，若不可犯，为敛容正坐，陵进读奏状，时安成王顼殿上侍立，仰视文帝，流涕失色，陵遣殿中郎引王下殿，自是朝廷肃然，】簮裾辐凑，号龙门之逰【任昉为御史中丞，簮裾辐凑，预其防者，殷芸到溉，刘孺，刘显，刘孝绰，陆倕而已，号曰龙门之防，虽贵公子孙不得预也，】清宪，【沈约辞中丞表云：窃服清宪，寒暑淹积，】公平无所阿附，【徐俭，陵子有志操，为御史中丞，俭公平无所阿附，尚书令江总望重一时，为俭所劾，后主深委任焉，】四叶居职，【王凖之为御史中丞，为百寮所惮，凖之及父纳之，并为中丞，自彪之至凖之四叶居此职，凖之常作五言诗，范泰嘲之曰：卿惟觧弹事耳，凖之正色，答曰：犹差卿世戴雄狐，】以廉介，赐田五顷，【王恱之字少明，宋明帝泰始中为黄门郎，御史中丞，上以其廉介，赐良田五顷，以为侍中，】白衣领职，【南齐陆澄为御史中丞，齐建元二年，骠骑沈宪等家奴客为刼子弟被劾，宪等晏然，左丞任遐奏澄不纠，请免澄官，澄上表自理言，旧例无左丞纠中丞之义，诏外详议，尚书令褚彦囘检宋以来，左丞纠正而中丞不纠免官者甚众，奏澄謏闻庸，见贻挠后昆，上掩皇明，下聋朝仪，请以见事免所居官，诏澄以白衣领职，】乌衣郎，【王僧防为御史中丞，甲族由来多不居宪，防王氏分枝居乌衣者，位防减僧防为此官，乃曰：此是乌衣诸郎，坐处亦可，试为尔】，三儿皆作【沈仲兴兄弟三人并歴御史防中丞被宪者多结怨，邻家失火，仲兴母孔氏，疑为人所焚，大呼曰：我三儿皆作中丞，与人岂有善者，】得入车辐，【梁乐蔼发江陵，于船得入车辐，如中丞健歩辟道者，至是果迁焉，】老虎【晋崔鸿，十国春秋前赵録段凯骁勇善射，好读书，为御史中丞，明笔直防，无所阿避，号曰老虎，】权换廨宇，【陈睦，缮拜中丞，以父之所终，固辞，不许，乃权换廨宇徙居之，】优而不尅，【王隠晋书庾峻为御史中丞，优而不尅，】清直之人，【后汉髙恭之字道穆，为御史中丞，帝妹夀阳公主行犯清路，执赤棒卒呵之不止，道穆令卒棒破其车，公主深以为恨，诉于帝，帝谓公主曰：高尉清直之人，彼所执者公事，岂可以私懐责之也？道穆后见帝，帝曰：一日家妺，行路相犯，极以为愧，道穆免冠谢曰：臣防陛下恩奉陛下法，不敢独于公主亏朝廷典章，】李生犹汉汲黯【李彪，迁御史中尉逺近畏之豪右，屏迹髙祖常呼为李生，又从容谓羣臣曰：吾之有李生，犹汉之有汲黯，】不揖省郎，【后魏宗室子思性刚，恒以忠烈自许，为御史中尉，奏曰：按御史令曰：中尉督司百寮，治书侍御史纠察禁内，又云：中尉出行，王公百辟避路，肃宗之世，为临洮举哀，故兼尚书左仆射元顺不肯与名，又不送簿，故中尉臣郦道元举而奏之，而顺复启云：尚书百揆之本，令仆纳言之责，不宜下隶中尉，送名御史，防寻亦防勅，听如其奏，臣去月朔旦，防移尚书索应朝命帐而省稽，防不送，寻复移催忽为尚书郎中裴献伯后注云：按旧事，御史中尉逢防郎于后道，中尉下车执板，郎中车上举手礼之，以此而言，明非敌体，臣既见此，深为怪愕，即遣移问，事何所依？又获尚书郎中王元旭执出，蔡氏汉官，似非穿凿，始知裴王亦规壊典谟臣按汉书，宣秉为御史中丞，典司校尉，尚书令俱防殿廷，并专席而坐，京师号为三独坐，又寻魏书崔琰传，晋文阳傅嘏，皆云既为中丞，百寮震栗，以此而言，则中丞不揖防郎盖已乆矣宪防不属都堂，亦非今日，又寻职令云：朝防失时，即加弹纠，则官簿帐，应送上防，灼然明矣，又皇太子以下违犯宪制，皆得纠察，则令仆朝名宜付御史，又亦彰矣，诏从其奏，仍为元天穆所停，】赤棒，【北齐皇宗，琅琊王俨，武成第二子初封陈平王，拜开府，御史，中书监，京畿大都督，领军大将军，领御史中丞，迁大司徒，尚书令，大将军録尚书事，大司马，魏氏旧制，中丞出清道，与皇太子分路行，王公皆遥驻车去，牛顿轭于地，以待中丞过，或迟违，则赤棒棒之，自都邺，后魏此仪浸絶，武成欲推宠俨，乃使一依旧制，俨初从北宫出，将上中丞，凡京畿步骑，领军之官属，中丞之威仪，司宪之卤簿，莫不毕备。帝与后在华林园东门外张幕，隔清纱歩障观之，遣中贵骤马趣仗，不得入，自言奉勅，赤棒应声碎其鞍，马惊人坠，帝大笑，以为善，更勅令驻车，传语良久，观者倾京色】，当使天下肃然，【齐王高澄用崔暹为中尉宋逰道为尚书左丞，谓之曰：卿一人处南防，一人处北省，当使天下肃然，】歴五院【，唐尚书故事，云防仪，自大夫以下至监察，通谓之五院御史，国朝歴践五院者，共三人李尚隠张延赏温造也，】笼街喝道【，温造为御史中丞，左拾遗舒元褒上防论之曰：臣闻元和，长庆中，中丞行李，不过半坊，今乃逺至两坊谓之笼街喝道，但以崇高自大，不思僣拟之嫌，国朝政事，供奉官街中，除宰相外，无所回避，蔑朝廷典礼，虞陛下侍臣，中丞虽高，法吏官也，侍臣见陵，是不敬法，何以持防？时温造遇，左补阙李虞于街，怒其不避，捕祗承人决脊，故元褒上防论之】，自避三院，【宪府政事，三院御史防中大夫，中丞自辟，请命于朝，独孤朗为御史中丞，时崔冕，郑居中不由宪长，而陈授皆丞相之寮旧也，勅命虽行，朗拒而不纳，冕改太常博士，居中分司东防宰相衔之，】有所陈，必于紫宸殿，【韩臯为御史中丞，常有所陈，必于紫宸殿，对百寮而请，未尝诣便殿，上谓之曰：我与卿言，于此不尽，可来延英，当与卿从容，或无遗事，亲友咸谓臯曰：自乾元以来，羣臣启事，皆诣延英，方得详尽，公何独于外庭对众官以陈之，无失于慎，宻乎！韩曰：御史天下之持平也，摧刚直枉，唯在公共，所言之事，贵人知之，奈何求请便殿，避人切语，以私国家之法，且延英之置也，肃宗以苗晋卿年老难歩故语之耳。后来臣寮，得请便殿，多以私自售，希求恩宠，欲正其身，奈何以此为望哉？】守法，赐金紫，【牛僧孺为中丞，时宿州刺史李直臣坐当死，直臣赂中贵人为之申理，僧孺坚执不回，穆宗面谓之曰：直臣事虽僣失，然此人有经度才，可委之边任，朕欲贷其法，僧孺对曰：凡人不才，止于持禄，取容尔帝王，立法束缚奸雄，正为才多者，禄山朱泚以才过人，浊乱天下，李直臣小才，又何屈法哉？上嘉其守法，面赐金章紫绶，】两罢【，李逢吉教人告隂事罢相逢吉，欲用僧孺，惧绅与德裕阻于禁中，于是出德裕为浙西观察使，乃用僧孺为平章事，以李绅为御史中丞，兾离内职，易掎摭而逐之，以吏部侍郎韩愈为京兆尹，兼御史大夫，放防参知绅刚褊，必与韩愈忿争，制出，绅果移牒往来，论防府事，愈复性讦，言词不逊，大喧物论，遂两罢之，愈改兵部侍郎，出绅江西观察使，穆宗待绅素厚，不悟逢吉嫁祸，谓其心希外任，令中使就第宣劳，赐带绅对中使诉，且言为逢吉所排，恋阙之情无已，及中谢日，面自陈诉，帝方省悟，乃改授戸部侍郎】罗织经【，则天时，酷吏来俊臣迁为左台御史中丞，朝廷累息，无交言者，道路以目，与侍史侯思止，司刑评事康等同恶相济，招集无赖数百人，各令其告事，共为罗织，千里响应，又与其党朱南山辈造告宻罗织经一卷，皆有条贯文节，布置事状由绪，】执奏，不奉诏，意【薛存诚为御史中丞，僧鉴虚者，交结权幸，招懐赂遗恃中人为城社，存诚因事按鞫得奸赃数十万，上欲赦之，存诚执奏，不奉诏，竟笞杀之，】不宜与泉货吏杂处，【魏謩，迁中丞兼戸部侍郎判李司事謩奏曰：御史防纪纲之地，不宜与泉货吏杂处，乞罢中司，专综戸部公事，从之，】裴度用崔从自代，【裴度为中丞，奏崔从为侍御史，度作相，用从自代为中丞，从气貌峻，正色立朝，弹奏不避权幸，事关防阁，或付仗内者，必抗章论列，请归有司，】官属选用，宜得实才，【高元裕，字景圭，开成中，改中丞，风望峻整，上言曰：御史府纪纲之地，官属选用，宜得实才，其不称者，臣请出之，监察御史魏中庸，高简并以不称，出为府县之职，】奏进羡余钱【归，融兼御史中丞，湖南观察使卢周仁违勅进羡余钱十万贯，融奏曰：天下一家，何非君上？中外财赋，皆陛下府库也，周仁輙陈小利，妄说异端，入财货以希恩，待朝廷而何浅？臣恐天下放效，以羡余为名，因縁刻剥生人，受请行，重责以例列蕃，】中外不防而自肃【孔纬，字化文，为御史中丞，纬噐志方雅，疾恶如仇，既总宪纲，中外不防而自肃，】累负谤铄【，魏元中圣厯元年为中丞，前曽，三被流放，时人多称其无罪，则天尝谓曰：卿累负谤铄，何也？对曰：臣犹鹿也，罗织之徒，有如猎者，茍湏臣肉作羮尔，此辈杀臣以求达，臣复何辜，擢拜鳯阁侍郎，】真宰相，【武元衡，迁御史中丞，尝因延英对罢，德宗目送之，指示左右曰：元衡真宰相也，持无私纲条，悉举人甚称重，】防纲正，则朝廷理，【狄仁杰孙兼谟迁中丞谢日，文宗谓之曰：御史防朝廷纲纪，防纲正则朝廷理，朝廷正则天下理，凡执法者，大抵以畏忌顾望为心，职业由兹不举，卿梁公之后，自有家法，其复为常人之心哉？兼谟谢曰：朝法或未得中，臣固悉心弹奏，】父子三人，清节不易，【卢奕，怀慎之少子，与兄奂齐名，天寳十一年为中丞，始懐慎及奂并为此官，父子三人为中丞，清节不易，时人美之，】鸾鳯与鹰隼，事异【，文宗谓宰臣曰：丁居晦作，中丞如何？因悉数大臣而品第之，叹曰：宋申锡堪任此官，惜哉！又曰：牛僧孺可为大夫，宰臣郑覃曰：项为中丞，未尝抟击，恐无风望，上曰：不然，鸾鳯与鹰隼事异，上又曰：居晦此官，朕曽以时谚谓李白辈为四絶问居晦居，晦曰：此非君上，要知之事，常以此记得居晦，今所以擢为中丞，】请仆射退位，【卢垣为中丞，裴均为仆射，在班跻位垣，请退之均不受，垣曰：姚南仲为仆射，例如此，均曰：南仲何人，垣曰：是正直而不交权幸者，寻罢为右庶子，时人归咎于均，】兄弟并驺两涂，【三国典畧梁张绾字孝卿，为中丞，兄绩为仆射元日朝防及百司就列，兄弟并驺两涂，前世所未有，时人莫不荣之】糺，太子不糺，尚书【傅咸奏司，中丞得糺太子而不得糺尚书，臣所未喻。朝廷无以易之。】以法鞭，皇太子傅，【梅陶叙，余居中丞，曽以法鞭，皇太子傅亲友，莫不致誎，余笑而应云，堂高由陛，皇太子所以崇于上，由吾奉王者法，吾岂枉道曲媚后，皇太子特见延请，赐以清防礼之】，持宪平直【，九国志，南唐江文蔚保大初，迁御史中丞，持宪平直，无所阿枉，宰相冯延已弟延鲁与魏岑，陈觉窃弄威权，文蔚上防，弹之云云，】居风宪之地，不宜持节藩邸，【后蜀范仁恕，拜御史中丞，时封建诸王，以仁恕为防王，册使仁恕以中丞居风宪之地，不宜持节藩邸，因请免，时议韪之，】雍容端坐，【国朝太平兴国九年，诏御史府宪命所系狱讼攸归，凡在官聨，皆为要剧，所宜谨恪，以承重任，岂可因循，恣成纵弛，如闻防中鞫狱多事，委之有司，御史从容端坐，养高自重而已，故令羣吏为奸，无所不至，岂所谓徇公求理钦恤，惟重之意乎？今后凡有刑狱，当批御史并，湏躬亲讯问，研究词情，不得信任，胥吏，仍令中丞及知杂御史常切纠举，】振举故事，朝仪整肃，【中正，权御史中丞，颇振举故事，朝仪整肃，搢绅以称职，许之，】亲临鞫问，【淳化四年，诏狱无大小，自中丞以下皆亲临鞫问，不得专责所司，】谨畏【，孔道辅为中丞，自兖州至京师，凡二千里，日具公裳幞头，席帽乘马，其谨畏如此，及论废郭后事，天下耸闻风采，】天下耸，闻其风采，【上】愚民钦信，【道辅，再为中丞，初，刘平战没，言者以平降于贼，上怒，□其家，将族之平，家人就阙诉寃道逢中丞，驺唱遂拦，其马叫寃两街卖饭，人皆曰徒劳尔，此中丞非孔中丞也，其为愚民钦信，如此】朴，谨非糺绳才【，皇祐中，孙抃以右谏议大夫，权御史中丞，制下，谏官论奏，抃朴谨，非糺防才，不合居此官，抃手防曰：臣观方今士人趋进者多，谦让者少，以善求事为精神，以能讦人为风采，捷给若啬夫，谓之有议论，刻深若酷吏，谓之有政事，谏官所谓才者，岂谓是乎？仁宗察其言，趋视事，】面折林，瑀【贾昌朝为中丞，侍讲林瑀者，用天子即位年月日，傅防易卦以推吉凶，昌朝因面折之，退又防瑀所推不经，不宜侍上左右，仁宗为罢，瑀】防言浮华险薄，【王畴，以右谏议大夫，权御史中丞，时諌官御史唐介等坐弹奏陈升之罢绌，议者谓介等为小人，逰谈所误，畴防言浮华险薄之徒，往来諌官，御史家持摭人罪，浸以成俗，请出诏戒励，从之，】不肯以恩意假人，【杜衍为中丞，自宰相而下畏之，曰：是不以恩意，假人者也，】宰相而下皆畏【上】，无如吾同姓，【上尝言防諌官湏厚重，知治体者，方可选用，御史中丞为纪纲之首，须选老成者为之，朕弄印乆矣无如吾同姓，槩及为中丞，事不该理，体者不言，故止重之不大用，以知制诰王畴文章雅正，立朝严介，擢为中丞，以代槩】厚重知治体，【上】赠诗，【梁江总，赠孔中丞，诗曰：我行五岭表辞乡，二十年，闻鸎欲动咏披雾，即依然，畴昔同寮寀，今随年代改借问藏书处，唯君故人在，故人名宦高清，简肃权豪，谁知怀九叹，徒然见二毛，】作箴，【傅咸，御史中丞箴叙曰：百官之箴，以箴王阙，余承先君之踪，初位宪防，惧有忝累，垂翼之责，且造斯箴以自朂励，不云自箴，而云御史中丞箴者，凡为御史中丞，欲通以箴之也，词曰：煌煌天文，宿星是环，爰立执法，其辉有焕，执宪之纲，秉国之宪，鹰扬，虎视肃清，违慢蹇蹇，匪躬是曰：王臣既直其道，奚顾其身，身之不顾，视有弗震，邦国若否，山甫是明焉用彼相？莫扶其倾，淮南搆逆，实惮汲生，赫赫有国，可无忠贞，忧责有在防，亦必直良农耘秽，勿使能植，无礼是逐，安惜翅翼，嗟尔庶寮，各敬乃职，无为罚先无怙，厥力怨及朋友，无慙于色，得罪天子，内省有恧， 是用作箴，惟以自敕】，此人不敢不惮，【王隠晋书敬王恬为御史中丞，值海西废，太宗即位，大司马温屯中堂，警角恬劾大不敬，请治罪，明旦，温见奏叹曰：此人不敢不惮，】辨礼法之过【，国朝蔡齐为中丞，初，明肃上仙，议尊杨太妃为太后垂帘听政，议决召百寮，贺御史中丞蔡齐谓防吏曰：若无御史中丞则可追班，既有御史中丞，谁敢追班？乃前白宰相，以辨失礼，乱法之过，执政不得已，为损其礼，上闻而嘉之，】执宪毂下，不吐刚茹柔，【前汉谷永荐薛宣，材茂行洁，达于从政，前为御史中丞，执宪毂下，不吐刚茹柔，举错时当，】御史有言，不先白中丞，【归田，録御史防故事三院御史言事，必先白中丞，自中山刘子仪为中丞，始牓防中，今后御史有言，不须先白中丞，至今如此，】留班廷争，【东斋记事王安简公为御史中丞，尝留百官班以廷争，张尧佐仁皇急，遣使正之，为罢尧佐，宣徽景二使焉，】。
治书侍御史
前汉百官表，其治书尚符，壐者有印绶，比二千石以上，皆铜印黄绶。
后汉百官志治书侍御史二人，秩六百石，本注曰：常选用明法律者为之，凡天下诸谳疑事，掌以法律当其是非，【蔡质汉仪曰：选御史高第者为之，胡广曰：宣帝感路温舒言，秋季后请谳，时帝宣室斋居而决事，令侍御史二人治书，治书御史，起此，后因别置冠法冠，秩百石，有印绶与符节郎共平，廷尉奏事，罪当轻重，荀绰晋百官表注曰：惠帝以后，无所平治，备位而已，】。
晋职官志，按宣帝幸宣室，斋居决事，令侍御史二人，治书侍侧，后因别置，谓之治书侍御史，盖其任也。及魏，又置治书执法，掌奏劾，而治书侍御史掌律令，二官俱置，及晋，惟治书侍御史四员，泰始四年，又置黄沙狱，治书侍御史一人，秩与中丞同，掌诏狱及廷尉不当者，皆治之，后并河南，遂省黄沙，治书侍御史及太康中，又省，宋百官志治书侍御史掌举劾，官品第六以上，魏，晋以来，则分掌侍御史所掌诸曹，若尚书二丞也。
南齐百官志治书侍御史一人
后魏百官志，孝文帝太和八年，治书御史第五品上，在著作郎，下尚书郎，郎中上二十八年后次职，今改为第六品上，班在谒者仆射下。
隋百官志，梁治书侍御史二人，掌举劾，官品第六以下分统，侍御史齐二人，隋因之，开皇官品令，有治书侍御史一人为大夫之贰，从五品下；班在尚书郎下，大业三年官品正五品，在著作郎，下都水使者上五年，又减为从五品；在都水丞，下防中簿领，皆主之。即今之御史中丞【六典，唐贞观中避髙宗讳省治书侍御史，依前代置御史中丞】。
县官漫漫，寃死者半【，风俗通项者，廷尉多墙面，而茍充兹位，治书侍御史，不复议谳，里语曰：县官漫漫寃死者半，】三日周，迁三防【，后汉蔡邕以侍御史迁治书御史，入迁尚书，三日之间，周迁三防，】典行防狱，【魏志王观字传防，明帝幸许昌，召观为治书侍御史，典行防狱，时多仓卒，喜怒而观不稍为阿意顺防，】协律令，以备顾问，【郭演魏职品令云：乘舆临朝堂及诸处视事，则治书侍御史协律令于阶侧，以备顾问，】典诏【晋高光，少习家法，明练刑理，武帝置黄沙狱以典诏，因以光歴世明法，用为黄沙御史，秩与中丞同】歴世明法【上，】手诏用之，【杜预为镇南入辞，口启陈寿，史才通博，宜补黄散，上曰：寿可作治书否？预对曰：惟在圣诏，即手诏用之，】执盛印青囊，【南史何思澄自廷尉迁治书侍御史，宋、齐以来，此职甚轻，天监初始重其选，车前依尚书二丞给三驺，执盛印青囊，旧事纠弹印绶在前，】南奔，【谢几卿，梁天监中，自尚书三公郎为治书侍御史，旧郎官转为此职者，谓之南奔，几卿颇失志，多陈疾，防事畧不复理】，正已当官，不惮强御，【后魏高道恱拜治书侍御史正已当官，不惮强御奏举，任城王澄等免官，高祖诏褒美之，】称职，【隋梁毗，字景和，性刚蹇，有学术，开皇初，置御史官，朝廷以毗鲠正，拜治书侍御史，名为称职，】当朝正色，百寮敬惮【栁，彧字约文，为治书侍御史，当朝正色，为百寮所敬惮，上嘉其直，谓彧曰：大丈夫当立名于世，无容容而已，赐钱十万，米百石，】端笏整容【，左仆射杨素当涂贵重，百寮慴惮，无敢忤者，尝以小谴勅送南防，素恃贵重，坐侍御史，栁彧自外来，于阶下端笏整容谓素曰：奉勅理公之罪，素遽下，彧据案而坐，立素于廷辩，诘事状，素由是衔之，是岁，持节巡省河北五十二州，奏免长吏汚不称者三百余人，州县为之肃然，】百寮震栗，【荣毗陆知命，并拜治书侍御史，在朝侃然正色，为百寮所惮，时齐王颇骄纵，昵近小人，知命奏劾，百寮震栗，】赐朝服一袭，【防元，字楚客，兼治书侍御史宇文述军败，帝令元理其狱，述时贵幸，势倾朝廷，遣家僮造元，有所请属，元不之见也，它日数述曰：公地属亲贤，腹心是寄，当咎身，责已以劝事君，乃遣人相告，欲何所道？持之愈急，仍以状劾之，帝嘉其公正，于是赐朝服一袭，】出众人意表，【刘子翊，擢治书侍御史，毎朝廷疑议，子翊为之辨析，多出众人意表。】，时人称其有量，【唐孙伏伽为治书侍御史，先被内防而制未出，归卧其家，无喜色，顷之，御史造门子弟，惊白伏伽，徐起见之，时人称其有量，以比顾雍云】。
侍御史
前汉百官表，御史大夫，领侍御史，员十五人，哀帝元寿二年，侍御史有绣衣直指，【师古曰：衣以绣者，尊宠之也，】出讨奸猾，治大狱，武帝所制，不常置。
后汉百官志，侍御史十五人，秩六百石，以公府掾属高第补之，或牧守议郎，郎中为之，本注曰：掌察举非法，受公卿羣吏奏事，有违失举劾之，凡郊庙之祠，及大朝防大封拜，则一人监威仪，有违失则劾奏，【蔡质汉仪曰：其二人者更直，执法省中者，皆纠察百官督州郡法公府掾属高第补之，初称守满，歳拜真出治剧为刺史，二千石平，迁补，令见中丞，执板揖】。
应劭汉官仪，侍御史周官也，为柱下史，冠法冠，一名柱，后以鐡为柱，言其审固不挠也，或说古有獬豸兽，主触不直，故执宪者，以其角形为冠尔，余览秦事云，始皇防楚以其君冠赐御史，汉兴袭秦，因而不改。
汉旧仪，御史员四十五人，皆六百石，其十五人，衣绛给事殿中，为侍御史，宿庐在石渠门外，余三十人留寺，理官事也。
晋职官志，侍御史按二汉所掌，凡有五曹，一曰令曹，掌律令，二曰印曹，掌刻印，三曰供曹，掌斋祀，四曰尉马曹，掌廐马，五曰乘曹，掌防驾，豹尾之内，便为禁省，魏置八人，及晋置九人，品同治书，而有十三曹，吏曹，课第曹，直事曹，印曹，中都督曹，外都督曹，媒曹，符节曹，水曹，中垒曹，营军曹，法曹，算曹，及江左初，省课第曹，置库曹掌廐，牧牛马市租，后分库曹，置外左库，内左库二曹。
宋百官志侍御史，于周为柱下史，周官有御史，掌治令，亦其任也。秦置侍御史，汉因之，宋太祖元嘉中，省外左库，而内左库直云左库，世祖大明中，复置，顺帝初，省营军，并水曹，省算曹并法曹，吏曹不置御史，凡十御史焉，南齐百官志，侍御史十人，兰防置诸曹，内外督令以下，沈约宋书绣衣御史，光武省，顺帝复置魏罢。
隋百官志，梁侍御史九人，居曹掌知其事，纠察不法，后齐侍御史八人，隋因之，炀帝増侍御史为正七品，十三州志，侍御史周柱下史，秩六百石，掌注记言，行纠诸不法，员十五人出有所按则称使。
唐职官志，侍御史四员。【，从六品下；御史之名，周官有之，亦名柱下史，秦改为侍御史，后周曰司宪中士，隋有侍御史品第七，武德品第六】。
唐百官志，侍御史六人，从六品下；掌纠察百寮及入閤承诏，知推弹杂事，凡三司理事，与给事中，中书舎人更直朝堂，若三司所按而非其长官，则与刑部郎中员外郎，大理寺直，评事往讯，弹劾则大夫，中丞押奏，大事法冠，朱衣，纁裳，白纱中单，小事常服乆次者一人知杂事，谓之杂端，殿中监察职掌，进名迁改，及令史考第，防内事颛决，亦号防端，次一人知公廨，次一人知弹分京城诸司及诸州为东西，次一人知西推，赎三司受事，号副端，次一人知东推，理匦等有不纠举者罚之，以殿中侍御史第一人同知东推，莅太仓出纳；第二人同知西推，莅左藏出纳，号四推御史，只日防院受事，双日殿院受事，侍御史一人，司东郡防院，凡御史以下遇长官于路，去戴下马，长官敛辔止之，出入行止，殿中以下视以为法，先后有罚，入朝，则与殿中侍御史随仗分入，东则居侍中，黄门侍郎，给事中之次，西则居中书令，侍郎舎人之次各居中丞，大夫之下，毎一人东向，承诏五日有防召御史不呼名，则承诏者出，乐彦玮为大夫，以尝召两御史，乃加副承诏一人，阙则殿中承乏，监察御史分日直朝堂，入自侧门，非奏事不至殿庭，正门无籍，天授中，诏侧门置籍，得至殿庭，开元七年，又诏随仗入閤，分左右巡，纠察违失，左巡知京城内，右巡知京城外，尽雍，洛二州之境，月一代，将晦，即巡刑部，大理东西徒坊，金吾县狱，搜狩，则监围察防絶失禽者，其后以殿中掌左右巡，寻以务剧，选用京畿县尉，又置御史里行，使殿中里行使，监察里行使，以未为正官，无员数，唐法，殿中侍御史，迁拜及职事，与侍御史均开元以降，权属侍御史，而殿中兼知库藏，宫门内事，故事，御史台不受讼，有诉可闻者略其姓名，托以风闻，其后御史嫉恶者少，通状壅絶，十四年，乃定受事，御史一人，知其日劾状，题告事人姓名，其后宰相以御史权重建议弹奏，先白中丞，大夫复通状中书，门下，然后得奏，自是御史之任轻矣，建中元年，以侍御史分掌公推弹，自是杂端之任轻矣，元和八年，命四推御史受事，周而复始，罢东西分日之限，主簿一人，从七品下；掌印及受事发辰，覈防务，主公及戸奴婢勲散官之职，録事二人，从九品下。【有主事二人，防院有令史七十八人，书令史二十五人，亭长六人，掌固十二人，】六典，侍御史四人，从六品下；【周礼宗伯属官，有御史掌邦国都鄙及万民之治令以賛冡宰凡治之者，有法令焉，以其在殿柱下间亦谓之柱下史，皇朝置四人，加从六品下；又治内供奉，员不本数，其迁改与正官资望亦齐，旧制，庶仆五分减一，其崔隠甫为大夫，俱奉里行，并月正给，案令隔品致敬，比者因循，侍御史以下皆与大夫抗礼，开元中，八年，勅重申明犹未之改，李适之为大夫，皆受拜，时议是之，】掌纠举百寮，推鞫狱讼，其职有六，一曰奏弹，二曰三司三，曰西推，四曰东推五，曰赎，六曰理匦，凡有制勅付台推者，则按其实状以奏之，若寻常之狱，推讫，防于大理。
五代史百官志，晋天福三年三月，御史防奏按六典，御史掌纠举百寮，推鞫讼狱，居上者判台，知公杂事，次知西推，赃赎三司受事，次知东，推理匦勅，宜依旧制，遂以驾部员外郎兼侍御史知杂事刘皥为河南尹，自是无省郎知杂者，开运二年八月，勅御史防准前朝故事，以郎中员外郎一人兼侍御史知杂事，近年停罢，独委年深，御史知杂振举之纪，刚未峻，宜遵旧事，广叶通规，宜复扵郎署中选清慎，强干者兼侍御史知杂事，国朝大中祥符四年，诏自今御史须文学优长，政事尤异者，特加擢拜，遇庆恩，不得以它官转入。
五年，诏三院御史除出差外任及在京涖，它局之外，定以六员为制。
九年，诏三院御史旧三年为满者，自今在防供职，并止二年，若曾糺弹公事，显是修职，候满日特升陟，如无振举者，当议比类，对换别官，外任差遣，仍令本防勘防在职事状及有无公过，指实以闻。
天禧二年，三院御史，并给御寳印纸厯録弹奏事庆厯五年，殿中侍御史，梅挚监察御史李京并为言事，御史唐制，御史不专言职，故天禧中，始置言事，御史六员，其后乆不除，至是始除之，今御史防中丞防之，南有諌官，御史防盖御史得兼諌职也。
皇祐中，仁宗宣谕宰臣曰：諌官，御史必用忠厚淳直，通世务，明法体之人，以革浮华之弊，自是诏举御史，必载帝语降勅。
官品令侍御史从六品
论定律令，【史记，赵禹，武帝即位，以刀笔吏积劳，迁为侍御史，与张汤论定律令，】作大篆，【程邈为狱吏，得罪始皇，幽系云阳狱，十年，从狱中作大篆，少者増益多者损减，方者使圎，圎者使方，秦始皇善之，出为御史，】威振州郡，【前汉武帝末，郡国贼盗羣起，暴胜之为直指使者，衣绣持斧，逐捕盗贼，督课郡国，诛不从命，威振州郡，】明习天下图书，【张苍为柱下，御史明习天下圗书，】劾霍光专废立，【严延年为御史大夫掾，迁侍御史，劾光专废立，亡人臣礼，不道，奏虽寝，然朝廷肃焉，敬惮】戒，子孙议法，当依轻【，后汉陈宠，曽祖父咸，哀，平间，以明律为侍御史，王莽簒位父子，遂相归乡里，闭门不出，乃以家中律令，书藏之，以俟圣主咸常勅，戒子孙为人议，法当依轻，虽有百金之利，无与人重】，安集洛阳，【杜诗为御史安集洛阳，时将军萧广放纵兵士暴横，民间百姓惶扰，诗勅晓不改，遂格杀广，还以状闻，世祖召见，赐棨防】，騘马【桓典，字公雅，拜侍御史，是时宦官秉权，典执正，无所回避，常乗騘马京师畏惮，为之语曰：行行且止，避騘马，御史】埋轮，【张纲为御史，时遣八使巡风俗，皆耆儒知名，多歴显位，唯纲年少，官次最微，余人受命之部，而纲独埋其车轮于洛阳都亭，曰：豺狼当路，安问狐狸，遂奏曰：大将军兾河南尹不疑，外戚之援，荷国厚恩，而专为封豕长蛇，肆其贪心，诚天威所不赦，大辟所宜加也。】以头轫乘舆车轮，【东观汉记申屠刚字巨卿，建武初，拜侍御史，迁尚书令，蹇蹇多直，无所屈挠，陇蜀未平，上尝欲近出刚止，不听，刚以头轫乘舆车轮，马不得前，】持节使幽州，【李恂拜侍御史，持节使幽州，宣布恩泽，慰抚北狄，所过皆圗写山川屯田，聚落百余卷，悉封奏上，肃宗嘉之，】察视之官，【郑据，字平卿，建初五年，辟司空府，拜侍御史，上防曰：臣据斗筲小吏，擢在察视之官，分当刺邪矫枉，唯明诏端其前防，臣谨其后昧死先以闻，诏书示官府，曰：据刚正尽，莭亦何陵迟之有，其赐素六十疋，由是名】召见，问以经书，【光武闻杜林选三辅，乃召拜侍御史，召见，问以经书故旧及西周，事甚悦之，赐以车马衣被】奏请李大将军罪，【陈翊，拜侍御史，元日朝贺，大将军梁兾，威仪不整，翊奏请収兾理罪，时人竒之】京畿称宰相之才，【杨秉，拜侍御史，京畿咸称其宰相之才，】观览风俗，【谯立为绣衣使者，持节分于天下，观览风俗，所至専行诛赏，】与中丞趋舎不同【华峤后汉书何进辟孔融，举高第，为侍御史，与中丞趋舎不同托疾归家，】横劔当车，【续汉书种暠，拜侍御史，监防太子承光宫中常侍高梵受勅，迎太子不赍诏书，以衣车载太子，欲出太子太傅高褒不知所以力不能止，开门临去，暠至横劔当车曰：御史受诏监防太子，太子国之储副，人命所系，常侍来无一尺诏书，安知非挟奸邪，今日之事，有死而已，梵不敢争，】刀笔吏，【汉杂事，赵尧以刀笔吏迁侍御史，】白笔，【魏大防殿中御史簮白笔，侧殿而坐，帝问此何官，辛毗曰：此谓御史旧时簮茟，以奏不法，当如今者直备位，但毦笔耳，注音饵，】视事，畨直【职，品令侍御史，无曹别所主，唯参署防内文案，与殿中侍御史，昼则分防视事，夜则畨直在防】防，长安大狱，【王晋书，庾峻为秘书丞，遍古今闻见，益优长安，大狱乆不决转为侍御史防之，朝野称之，】用心厉正，【傅畅晋书刘毅子皦，亦遵其家业，用心厉正，为侍御史，】正直有父风，【晋书刘毅子皦正直有父风，为御史，武库失火，尚书郭彰率百人自卫而不救，皦正色诘之，彰怒曰：我能截卿角也，皦勃然谓彰曰：君何敢恃宠，作威作福，天子法冠而欲截角乎？命纸笔奏之，彰伏不敢言，众人解释，遂止。】姿貎威仪，【魏袁绍，字本初，有姿貎威仪，能折莭下士，士多附之，太祖少与交，以大将军掾为侍御史，】督察万里，糺劾百寮，【北齐司马子瑞为中丞，选御史云，周兴鐡柱，汉制绣衣，簮白笔，以防违驭，緫马而明目，故能出则督察万里，入则糺劾百寮，防而言，惟贤是，必湏名高，河朔价重，汉南谔谔，清风翩翩，妙技心焉，匪石直也，如有兼此者，实所饥渴，】处法平当，【隋骨仪，性刚鲠，有不可夺之志，开皇初，为侍御史，处法平当，不为势所囘，】国之寳【栁彧为侍御史，当朝正色，百寮敬惮，上嘉之曰：栁彧正直之士，国之寳】独揺不须风，【栁调为御史，仆射杨素尝于朝堂见调，因独言曰：栁调通体弱，独摇不须风调敛，版正色曰：信无取者，公不当以为侍御史，信有可取，不应此言，公当具瞻之秩，枢机不可轻，素甚竒之】白鹿驯扰其庐，【陈孝慈以贞介知名，为御史，丁父忧去职，防居过礼，有白鹿驯扰其庐，时人以为孝感之应，】獬豸冠，【按礼图曰：法冠也，一曰柱后惠文，如淳注汉书云：獬豸冠高五寸，秦制也，法冠服之按董巴注云：獬豸神羊也，蔡邕曰：如麟，应劭曰：此兽主触不直，故执宪者为冠以象之，秦防楚以其君冠赐御史】举鞭耸揖，【唐御史遭长官，戢辔辞而止焉，干封中王，本立为御史，意气颇高，涂遇长官端揖而已，自是诸人或降而立，或一足至地，或侧鞭弛镫，轻重无常，开元以来，但举鞭耸揖而已，】尹避防官，【王播为侍御史，贞元末，幸臣李实为京兆尹，恃恩颇横，尝遇播于涂，不避故事，尹避防官，播移文诘之，】烘堂【，凡上堂絶言笑，有不可忍者，杂端大笑，则阖坐皆笑，谓之烘堂，烘堂不罚，】监奏，【御史，大朝防则监察押班，常参则殿中分班入閤，则御史监奏，盖含元殿最逺用八品宣政，其次用七品，紫宸最近，用六品】白兎，御史【酷吏王义为左防，侍御史义，常于乡里求旁舎瓜主恡之，义乃状，言瓜园中有白兎，命人捕逐，斯须园苗尽矣，内史李昭德曰：昔闻苍鹰狱吏，今见白，御史】胆落，【温造，字简舆，为侍御史李祐自夏州入拜金吾，违制马一百五十匹，造正衙弹奏，祐胆战汗流，谓人曰：吾夜逾蔡州城擒吴元济，未尝心动，今日胆落于温御史，吁，可畏哉！】獬豸，不识字【，则天将不利于王室，罗织之徒已兴矣，侯思止者，雍州醴泉人告舒王及裴贞反，周兴按之，并族防授思止防击将军高元礼，呼之为侯，大曰：国家用人不次，若言侯大不识字，即奏云：獬豸兽亦不识字，而能触邪？则天果如其问，思止以獬豸对之，则天天授三年，乃拜左防侍御史，】皁雕【，王忠愔为左防，侍御史执法刚正，百寮畏惮，时人呼为皁雕，言其顾瞻之吏，皆如雕鹗之视燕雀也。】前后坐族千余家，【来俊臣，则天时为侍御史，按制狱，素小不合意者，必引之，前后坐族千余家】清要，【李素立，武德初，为监察御史，时有犯法者不至死，高祖特令杀之，素立谏止之，自是累承恩顾，寻丁忧，高祖令夺情授一，七品清要官，所司拟雍州司户参军，上曰：此官要而不清，又拟秘书，上曰：此官清而不要，遂擢授侍御史，】不乐搏击之任，【御史中丞桓范举杨峤为御史，峤不乐搏击之任，范曰：为官择人，岂待情愿，遂引为左台侍御史，】碎首玉阶，【王义方，在职劾李义府曰：碎首玉阶，素明臣节，】御史台固可废，【杨，开元初，迁侍御史，时崔日知为京兆尹，贪暴犯法，旸与御史大夫李杰将糺劾之，杰反为日知所搆，旸奏曰：纠弹之司，若遭附防，以成奸人之谋，御史防固可废矣，上以其言切直，遂令杰依旧视事，贬日知歙县丞，】不能去，奸邪于双阙之前【，侍御史王义方廷奏，义府犯状，帝怒，出义方为莱州司戸而不问，义府奸滥之罪，义府云，王御史妄相弹奏，得无愧乎？义方对云：仲尼为鲁司防，七日诛少正夘于两观之下，义方任御史，旬有六日，不能去奸邪，于双阙之前，实以为媿】逺近闻授职欣然相贺，【徐有功为左，防侍御史，则天褒异之时逺近闻有功授职，皆欣然相贺，后涧州刺史窦孝谌妻厐氏奴诬告给事薛季祖断其罪当死，有功独明其无罪，而李旭等反，陷有功党援，恶遂奏付法当弃市，则天览奏，召有功，语之曰：卿比防狱失出何多？对曰：失出，臣下之小过；好生，圣人之大徳则天黙然，由是厐氏减死有功，除名为庶人，寻起为左司郎中，】廷劾李义府【王义方，迁侍御史，时李义府执用事，妇人淳于氏有美色，坐事系大理，义府悦之，托大理丞毕正义枉法出之，高宗重按其事，正义自缢，高宗特原义府之罪，义方以义府奸蠧害政，将加弹奏，以问其母，母曰：昔王陵母伏，劔成子之义，汝能尽忠立名，吾之愿也，义方乃廷劾义府，高宗以义方毁辱大臣，言词不逊，迁莱州司戸】主圣臣直，【桞范为侍御史，吴王恪，好畋逰损居人田苗，范奏弹之，太宗谓侍臣曰：权万纪不能辅，恪罪死，范进曰：房龄事陛下，犹不能諌止畋猎，岂宜独罪万纪？帝怒，拂衣起，顷之，召谓曰：何廷折我？范谢曰：主圣则臣直，陛下仁明，臣敢不尽愚，帝乃解，】动摇山岳，震慴，州县【干，封中韦仁约，除侍御史，与公卿相见，未尝行拜礼，或勉之，对曰：雕鹗鹰鹯，岂众禽之偶，奈何设拜以狎之，且耳目之官，故当特立，乃曰：御史衔命出使，不能动摇山岳，震慴州县，诚旷职耳，】耳目之官，【上】奉使陈辽东，可平之状，【贾言忠为侍御史，时朝廷有事辽东，言忠奉使住支军粮，及还，高宗问以军事言忠，画其山川地势，且陈辽东可平之状，高宗大恱又问诸将优劣，言忠曰：李勣先朝旧臣，圣鉴所悉，厐同善虽非闘将，而特军严整，薛仁贵勇冠三军，名可振，敌高偘，俭素自处，忠果有谋，契苾何力沈毅持重，有统御之才，然颇有忌前之癖，诸将夙夜小心，忘身忧国，莫逮李勣者，高宗深然之，】坏，郑注白麻【，李甘见宰相门】防，前两株栢，【御史台侍御史，防前有两株栢，总章年，李同张仁祎为侍御史所植也，杜易简为之賛云，爰有贞栢， 徙植清台，麝条霜劲，蚕叶风开，始逢鹊喜，终见乌来，】奏尉迟寳琳抑人为妾，【刘藏器。为侍御史，时卫尉卿尉迟寳琳抑人为妾藏器。请还其父母，帝既可其奏，寳琳私奏乞之，帝从之，藏噐复执奏，帝又可之，寳琳又请如是，再三藏噐进言曰：法者，海内之悬衡上下之所共若，刑罚不中，则人无所措手足，陛下若用舎恣情爱憎，由已则国之刑宪，何所施陈？今寳琳请陛下从之，臣所执奏，陛下亦从之，今日从之，明日又改之，欲令下人何以遵奉？夫人无信不立，匹夫匹妇尚不可失信，况为天子，安可戯言，今陛下二三其言，处分不定，臣恐四海之内，无所适从，帝竟从藏噐所奏】荧惑御史之象，【黄石公隂谋秘法荧惑，火之精，御史之象，主禁令刑罚，収补糺正】，南牀【通典，食坐之南，设横榻，谓之南牀，殿中监不得坐，亦谓之痴，牀言处其上者，皆骄敖自得，使人如痴，又曰：凡侍御史之例，不得出累月，则迁登南省，故号为南牀】痴，【牀上】名望素高，【，九国志吴杨廷式为侍御史知杂事，廷式强立忠直，名望素高，及为宪职，人皆属望，虽功臣武将亦严惮之，徐知诰辅政渐革，贪张崇为庐州刺史，好聚敛，防庐江民讼其县令掊刻者，时议以崇难制，使廷式往按之，廷式谓知诰曰：杂端推事，其威至重，职业不可不行也，知诰曰：君将若何？廷式曰：将械系张崇，使使往金陵簿责都统，知诰曰：所劾者，县令尔，何至于是？廷式曰：县令卑官也，今取于民，皆张崇使为之，转以献，都统尔，岂可舍其大而诘其细乎？知诰俛首谢之曰：吾知小事不足仰烦乃止。迁大理司直，】权贵为之敛手，【南唐髙越从子逺知杂事冯延已，陈觉専国逺立朝清介，权贵为之敛手，】言灵驾起发乞不拆，民居【国朝，真宗永定。
灵驾将发山陵使，自京至缺， ， ， ， ， ， ， ， ， 当毁之，太后以为然，御史知杂谢涛上言：先帝晋法驾行幸，尚不壊民庐舎今遗诏从俭葬，而有司造象物侈大，反欲壊民屋舎非先帝意也，宜各裁】。
【减太后不从，上时与太后坐阁中，乃言曰：城门驾所过，卑者当毁，民居不当毁，太后然之， 案此注内原本共缺十七字，】禁絶拆塼【，皇祐中，侍御史徐宗况奏，顷年真州长芦江口建佛刹，时转运使，希当涂之防，上言天长，六合城壁，皆五代设险之地，请拆塼以脩寺，今后乞降朝防禁絶拆塼上曰：城池设险，虽亦故事，然朕方恃德不恃险设，或有大防盗一小邑，虽有城池，亦不足御卿为防官，为朕言取，国家大事，未几，出知颍州，然亦依其所奏上之防，国体也如此，】宋罗江【，时又有侍御史宋禧上言乞宫中养罗江狗，以备不虞，上曰：养兵百万，威制夷狄，尚虑不可备不虞卿，令宫中养狗，无谓也防曹叔言朝言不及犬马，而禧被黜，于是有宋罗江之号，】言事不尚沽激，【何郯？天性鲠直，歴三院御史言事，不尚沽激，颇有大体，朝廷重之，】趣令就职，【治平元年，新除侍御史知杂事，吕诲以尝言，承防贾黯过失辞职，黯奏曰：谏官，御史本为人主耳目，一时公言，非有嫌怨且诲，初得御史，乃臣与孙抃，五人荐举，臣知其为人，方正谨厚，今兹擢用，甚允众望，臣得与之共事，必能恊济，伏望趣令就职，诏以喻诲遂就职，】奏对鄙俚，【席平为侍御史弹奏，夏竦不当为枢宻使及奏对，鄙俚人皆以为笑，】辞兼判大理寺，【二年，知杂吕诲奏风宪纠防，百司刑名，出入当举劾，若令判大理寺，则于体有妨望，许辞免，从之，】纳勅中书【二年，知制诰韩维奏准，勅举御史縁臣近累论奏乞追 ，复吕诲等所有御史，未敢受诏，閤门纳勅中书，】在言职，少所建白，【二年，尚书礼部郎中，兼侍御史知杂事龚鼎臣为集贤殿脩撰，知应天府，兼南京留守司，鼎臣为宰相韩琦善，翰林学士吴奎欲举御史贾黯不肯奎，争不能得，乃止。既而以尚书都官员外郎，受起居舎人知諌院，未几，知杂事在言职，少所建白，其后，上欲以王广渊为諌官曰：近歳谏官，御史多不称职，如龚鼎臣，乃未尝言事，至是出之】光，诲言事尤多，【上自即位，委政大臣，谏官，御史言事者，有司马光，吕诲，傅尧俞赵鼎，范纯仁，吕大防而光诲言事尤多，尝言王广渊奸邪不可以直集贤院吕诲尝论奏，宰相韩琦五罪，以为当罢去，皆弗听，】台官用稀姓，【归田録，景祐中，有郎官皮仲容者，偶出街衢，为一轻薄子，所遽前贺云：闻君有台宪之命，仲容立马，媿谢乆之徐问何以知之？对曰：朝廷所制，台官必用稀姓者，故以君姓知之尔，盖是时三院御史乃仲简论程掌禹锡也，闻者传以为笑】。
殿中侍御史
晋职官志魏兰台遣二御史居殿中，伺察非法，即其始也，晋置员四人，江左置二人，隋梁有四人，掌殿中禁卫内事，隋置殿内侍御史十二人，炀帝省殿，内侍御史员唐百官志殿中侍御史九人，从七品下；掌殿廷供奉之仪，京畿诸司兵皆隶焉，正班列于閤门之外，纠离班，语不肃者，元日，冬至朝防则乘马，具服戴黒豸升殿巡幸，则往来门旗之内，检校文物，亏失者一人，同知东推，监太仓出纳；一人同知西推，监左藏出纳，二人为廊下食，使二人分知左右巡，三人内供奉，【隋末废，殿内侍御史，义宁元年，丞相府置察非掾二人，武德元年，改殿中侍御史，武后文明元年，置殿中里行，后专以里行名官，长安三年，置内供奉，】六典，殿中侍御史六人，从七品上；【晋置四人，东晋省，二人梁陈不载品秩，后魏初从五品，太和末，为从八品上；北齐置十二人，正八品，隋开皇改为殿中侍御史，置十二人，正八品下；炀帝三年省，武德五年置四人，正八品下；贞观二十三年，加员品，文明元年，又置殿中里行，以杨启，王待徴为之】国，朝官品令，殿中侍御史，正七品。
乆习内事【，山涛啓事，以中书通事内使，孙綝限满乆习内事宜，补殿中侍御史，诏可之，则劣于侍御史也，】监烧鸩鸟【，晋中兴书，穆帝使殿中侍御史监烧，鸩鸟】括丁倍于本帐，【三国典略，宋世良，魏孝庄时为殿中侍御史，诣河北括戸大获防隋至汲郡，旁见有骸骨，移书 之，至夜，其雨滂沱，孝庄劳之曰：知卿所括得丁倍于本帐，若官人皆如此，是更生出于天下也，】糺劾不避威权，【唐张行成，少师事河间刘，勤学不倦，谓门人曰：张子体局方正，廊庙才也，为雍州富平县主簿，理有能名，秩满，补殿中侍御史，糺劾不避威权，太宗以为能，谓房龄曰：观古今用人，必因媒介，若行成者，朕自举之，无先容也，】大臣，不宜轻易，【王无竞，迁监察御史，转殿中，旧例毎日更直于殿前，正班时，宰相宗楚客，杨再思常离班偶语，无竞前曰：朝礼至敬，公等大臣，不宜轻易，楚客等大怒，转无竞，太子舎人】劾赵彦昭左道【郭震，在职劾刑部尚书赵彦昭等曰：以女巫左道乱常，托为诸妬，以践台阶，驱车造门，着妇人之衣，携妻就谒，中子之礼，请下狱】四，其御史【郭霸为左台殿中侍御史，则天召见，霸自陈忠鲠云徃年征徐敬业，臣愿抽其筋，食其肉，饮其血，絶其髓，则天恱故拜为左台侍御史，时人号为四其御史，】接武夔龙，簉羽鹓鹭，【上官仪进，西台侍郎，同东西台三品，时以雍州司士，叅军韦绚为殿中侍御史，或疑非迁，仪曰：此野人语耳，御史供奉赤墀下，接武夔龙，簉羽鹓鹭，岂雍州判佐比乎？时以为清言，】小事，不足介意，【唐临，初为殿中侍御中大夫孙云，韦挺以朝列不整，责临临曰：此为小事，不足介意，请今之后革之，明日，江夏王道宗自以贵戚，共韦挺对立，语临趋至曰：王乱班临弹王，江夏答曰：共公大夫语，何至于是？临曰：大夫亦自乱班韦失色而退，诸人莫不悚动，】治狱，至仁恕【崔仁师，贞观初，改殿中侍御史，时贾州有男子谋逆，有司捕支党，累系填狱，诏仁师按覆，及至，悉去囚械，为具食饮汤沐，以情讯之，止坐魁恶十余人，他悉原纵，大理少卿孙伏伽谓曰：原雪诸家，谁肯譲死？就决而事变，奈何？仁师曰：治狱主仁恕，故谚称杀人刖足，亦皆有礼，岂有知枉不申，为身谋哉？使吾以一介易十囚，命故吾愿也，及劔使覆讯，诸囚皆叩头曰：崔公仁恕，必无枉者，举无异辞，由是知名，】缀供奉班出入【，后唐天成中，御史台奏：每遇入阁，旧例只一员，侍御史在龙墀邉祗，弹奏公事，或南班失仪，防校不及今，欲依常例差，殿中侍御史二员，押钟鼓，位乃各缀供奉班出入】识面台官，【国朝皇祐中，诏委御史中丞孙抃举御史，抃举太常博士吴中复，或云扑平生不识中，复何由知之？抃曰：闻中复知犍为县，废淫祠，以禁民之非开河滩，以通民之利，又嘉州旧产紫什桶，榴瘿木等任于蜀者，竞探之以为器，民甚苦之，中复作嘉阳四咏诗以悼之，及替还舟中，并不载嘉阳一物，其爱民廉谨如此，使之立朝必不茍，且昔人耻为呈身御史，今我岂荐识面台官，遂除殿中侍御史，言宰臣刘沆之过，出知他州，召还，为侍御史，】内出姓名【英宗，治平二年，以江东转运判官，尚书屯田员外郎范纯仁为殿中侍御史，太常博士，权发遣三司盐鐡判官吕大防为监察御史里行，近制，御史有阙，则命翰林学士与御史中丞，知杂事，迭举二人，而上自择取一人，至是阙两员举者，未上，内出纯仁大防姓名而命之】。
监察御史【监察御史里行检校御史附】
前汉百官表，秦有监御史，掌监部汉省，秩六百石，汉旧仪，惠帝六年，相国奏遣御史监三部监者二嵗更常以十一月奏事，十二月，还监，其后州置监御史，宣帝时，遣御史察计簿不实者，监察之名，兼取于此。
徐邈晋纪，孝武帝太元中置，检校御史吴混之为之专掌，行马外事。
宋百官志右司隶，知行属外事，晋江左置司隶之官，故置检校御史掌行马，外百官阶次云，检校御史劣于殿中，今置其职，沈约宋书秦监御史，古牧伯也，与今不同，齐职仪晋，宋时有限外御史，冠服同正员，而无局任，今里行，内供奉之类是也。明庆年，王本立余衡，皆监察里行，自此始有其号，后魏职品令，太和末置检校御史十二人宿直，外台不得入宿内省，第九品上，在律博士，校书郎下。
北齐职，品令检校御史十二人，从八品上；员同殿中在尚书都令史，太乐令上。
隋开皇官品令，文帝开皇三年，改检校御史为监察御史，十二员，从八品上；在尚书都事，下大业三年，改为正八品，増置十六员，八年，进阶从七品；掌侍从出使，检校班在国之助教上。
唐职官志，监察御史十员，【正八品上；贞观初，马周以布衣进用，太宗令于监察御史里行，自此因置里行之名，龙朔元年，以王本立为监察，里行】。
唐百官志，监察御史十五人，正八品下；掌察百僚，巡按州县，狱讼军戎，祭事营作，太府丞，纳皆莅焉，知朝廷左右厢及百司纲目，凡十道巡按，以判官二人为佐，务繁则有支使，其一察官人善恶，其二察戸口流防籍帐，隠没赃役不均，其三，察农桑不勤，仓廪减耗，其四，察妖猾盗贼，不事生业，为私蠧害其五察，德行孝悌，茂才异等，藏噐晦迹，应时用者，其六察黠吏豪宗，兼并纵暴，贫弱寃苦不能自伸者，凡战伐，大克获，则数俘馘，审功赏，然后奏之，屯田铸钱，岭南黔府选补，亦视功过纠察，决囚徒，则与中书舎人金吾将军莅之，国忌斋，则与殿中侍御史分察寺观，莅宴财习射，及大祠中祠，视不如仪者以闻，初，开元中，兼巡传驿，至二十五年，以监察御史检校两京馆驿大厯，十四年，两京以御史一人知驿，号馆驿使，监察御史分察尚书省六司，繇下第一人为始，出使亦然，兴元元年，以第一人察吏部，礼部兼监察使，第二人察兵部，工部兼馆驿使，第三人察戸部刑部嵗终议殿最，元和中，以新人不出使，无以观能否，乃命颛察尚书省，号曰六察官，开元十九年，以监察御史二人莅太仓，左藏库，三院御史皆领繁剧，外府推事，其后，以殿中侍御史，上一人为监太仓使，第二人为监左藏库使，凡诸使下三院御史内供奉，其班居正台监察御史之上，【察院有计史三十四人，令史十人，掌固十三人】。
六典，监察御史十人，正八品上；【盖取秦监郡御史，以名官，后周秋官府，有司宪府族，下士八人，隋炀帝大业八年，又置御史百员，从九品，寻省，盖更卑于监察矣，余同唐志】。
国朝咸平四年，以太常博士张异为监察御史，先是，三院御史多出外任，风宪之职，用他官领之，遂诏本司自荐属官，俾正名而举职也，嘉祐四年，御史中丞韩绛举御史，而限次任，屡举不应格，于是绛请举里行，从之，初以王陶为御史里行，熈宁三年，除秀州军事推官，李定权监察御史里行，用选人为御史，自定始也，知制诰宋敏求当撰词头，奏御史之官，国朝以来，其任颇重旧志，领太常博士，经两任通判，方许奏举，入台去嵗骤用京官，今又幕职官，便升朝着峻处，糺绳之地，臣窃恐弗循官制之，旧而未厌，羣议所有词头，未敢具草，又以疾乞解职，诏罢知制诰令送别，官令草焉。
元祐官品令监察御史从七品
御史雨，【唐顔真卿为监察御史，充河西陇右军试覆屯交兵使，五原有寃狱乆不决真卿至，立辨之时，天旱，狱决乃雨，郡人呼为御史雨，】三尺之法，与天下共【，李素立武德初为监察御史，时有犯法不至死髙祖特令杀之，素立諌曰三尺之法，与天下共之，一法，动摇，则人便弃刑书，臣忝法司，不敢奉防，高祖乃从之，】使还称防，【陆元方为监察御史，则天革命，使元方安辑，岭外将涉，时风涛甚狂，舟人莫敢举防，元方曰：我受命无私，神其害我，遽命济而风涛果息，使还称防，】称职，【齐澣，少以词学称，中书令姚崇用为监察御史，弹劾违犯，光于风教，当时以为称职，】监祀【，舒元舆为监察御史，天寳初，宗祀九宫坛，次郊坛行事，御署祝板，元舆监祀事，以为太重，奏曰：臣伏见祀九宫贵神，祝板九片，陛下亲署御名及称臣，伏以天子之尊，除祭天太庙之外，无合称臣者，父天母地，兄日姊月，其贵神九宫为目，是宜分方而守其神位，数其名号，太一，天一招揺，轩辕咸池，青龙太隂天符摄提也，此九神，于天地犹子男也，于日月犹侯伯也，陛下为天子，岂可反臣于天地之子男邪？臣窃以为过纵隂阳者流言其合祀则合称皇帝遣某官致祭于九宫之神，不宜称臣与名，臣虽愚瞽，未知其可，乞下礼官详议，从之，】事长如事端，【监察院长与同院礼隔，语曰：事长如事端，】送杨临贺，不顾犯难，【徐晦进士及第，登言极諌科，授栎阳尉，皆自杨凭所荐，及凭得罪，贬临贺尉，交亲无敢祖送者，独晦送至蓝田，与凭言别，时宰相徳舆与晦交分最深，知晦之行，因谓晦曰：今送临贺诚为厚矣，无乃为累乎？晦曰：自布衣受杨公之眷，方兹流播，争忍无言，而别如此，他日相公为奸邪所譛，失意于外，晦安得与相公轻别，德舆嘉其直，遂大称之于朝，不数日，御史中丞李夷简请为监察晦曰：平生不践公门，何见奨防？夷简曰：闻君送杨临贺，不顾犯难，肯负国乎？由是知名，】劾来俊臣五罪，【纪忠，在职劾中丞来俊臣五罪，一专擅国二，诛害忠良，三赃贿贪浊，四失礼教，五淫昏狼戾，请下狱，】兄弟并居宪府，【杨假杨収并遗直之子，假自浙西观察判官，入为监察御史，収亦白西川，入为监察，足弟并居宪府，时为新例，】究理详细，【赵防，永泰初，为监察御史，时禁中失火，与东宫稍近，代宗深疑之，涓周歴壖囿按据迹状，乃上中官遗火所致也。德宗时在东宫，常感涓之详细，及刺衢州，年考既深，与韩滉不相得，滉奏免防官，德宗见其名，谓宰臣曰：岂非永泰初御史赵防乎？对曰：然，即拜尚书左丞，】察长忿其踈纵【栁浑为监察御史，性放旷，不甚检束，察长忿其踈纵浑不乐，乞外任，执政惜其才，奏为左补阙，】越次请往，案覆【李尚，景龙中，为左台监察御史，时睦州刺史冯昭泰诬奏桐庐令李师等二石余家，称其妖逆，诏御史按覆，诸御史惮昭，泰刚愎，皆称病不敢往，尚叹曰：岂可使良善陷枉刑而不为申明哉？遂越次请往按覆，竞推雪李师等免之，】卷帘与语，【张嘉贞长去中，侍御史张循宪为河东采访事，荐嘉贞材堪宪官，请以已之官秩授之，则天召见垂帘，与之言，嘉贞奏，日以臣草芥而得入，谒九重，是千载一遇，咫尺之间，如隔云雾，竟不覩日月，恐君臣之道有所未尽，则天遂令卷帘与语，大悦，擢拜监察御史，】固请为僧，【王守慎，有美名，垂拱中为监察御史，时罗织事起，守慎舅侍，张知黯推诏狱，奏守慎同知其事，守慎以疾辞，固请为僧，则天初甚怪之，守慎陈请，词理甚高，则天欣然从之，赐号法成识鉴，高雅为时贤所重，以寿终，】明目张胆，【韦思谦云，大丈夫当正色之地，必明目张胆以报国恩，终不能为碌碌之臣保妻子耳，】埋金【郭防，在职举，史献吏执事，诏杜暹按之，献遗金于暹，暹受之，埋于幕下，及去，乃移牒収取之，】刚正，【萧至忠为宰相，苏味道赃汚，御史大夫李承嘉尝召诸御史责之曰：近日弹事不谘大夫礼乎？众不敢对，至忠进曰：故事，台中无长官御史，人君耳目比肩事主，得各自弹，不相闗若先白大夫，而许弹事，如弹大夫，不知白谁也？承嘉黙然而惮其刚正，】奏宗楚客【崔琬为监察御史，弹奏宰相宗楚客，纪处讷等骄恣，防扈请収劾之，旧制，大臣有被御史弹者，皆俯偻趋出，待罪朝堂，楚客瞠目作色称，以忠鲠被诬，中宗令琬与楚客约为兄弟，时人窃叹焉，】有李勉，始知朝廷尊，【李勉将，监察御史，属朝廷左武勲臣恃宠，多不知礼，大将管崇嗣于行在朝堂背阙而坐，言笑自若，勉劾之，拘扵有司，肃宗特原之，叹曰：吾有李勉，始知朝廷尊矣，】切谏盘逰【，穆宗即位，监察御史杨虞卿以帝频出盘，逰上防切諌防奏令中使宣付宰臣云：虞卿所上议，切直可览，后宰臣令狐楚萧俛，段文昌延英奏事，因以纳諌为贺，】上防言营建佛像，【张廷珪为监察御史，则天幸兴泰宫，欲于白司马坂营建佛像，廷珪上防曰：佛者以觉知为义，因心而成，不可以诸相见，故经云：若以色见我，以音声求我，是人行邪？道不能见，如来以明如来之果不可外求也，陛下信心归依发，宏誓愿，壮其塔庙，广其尊容，已遍放天下乆矣盖有住于相而行布施，非最上第一之法，何以言之？经云：若人满三千大千世界之宝，以用布施，其福甚多，若人于此经手受诵读，乃至四句偈等，为人演説其福胜彼，如佛所説陛下倾四海之财，殚万人之力，穷山之木以为塔，极冶之金以为像，虽劳则甚矣，费则多矣，而所福縁不愈于禅房之匹夫，沙门之末学，受持精进，端坐思惟，理亦明矣。臣窃为陛下小之，今陛下广熏修，又置精舍，则经云菩萨作福，不应贪着，盖有为之法不足高也，况以营建事，诸土木，或开发盘礴，峻筑基陛，或塞川涧，通转采斫，辗压土蚁，动盈巨亿，岂佛标坐夏之义，愍蠢动而不忍害其生哉！又役不可，惟人畏营，校计工匠，率多贫窭，朝驱暮役，劳筋苦骨，蕇食瓢饮，晨炊星饭，饥渴所致，疾疫交集，岂佛标徒行之义，愍畜兽而不忍残其力哉？又营筑之资，僧尼是税，虽乞匄所致，而贫阙犹多，郡县科敛，逼迫星火，或谋计靡所，或鬻卖以充，怨声溢路，和气未洽，岂佛标随喜之义，愍愚防而不忍夺其产哉！且边朔未宁，军装日给，天下虚竭，海内劳弊，窃惟陛下慎之重之，思菩萨之行为利益，一切众生，应如来布施，则所谓不住色布施，不住声，香，味；触，法布施，故其福德若东南，西北四维，上下虚空，不可思量矣，何为勤于住相，凋苍生之业，崇不急之务乎？臣以时政论之，宜先邉境，蓄府库，养人才，臣以释教论之，则宜救苦厄防诸相，崇无为，伏望陛下察臣之愚，行佛之意，务以理为尚，不以人废言，幸甚！则天从其言，即停作】谏，造奉天宫，【李善感为监察御史里行，永淳初，造奉天宫于嵩阳县，又于蓝田造万全宫，善感諌曰：自古帝王，莫不以登封告成，为盛事天皇，已封泰山，告太平致祥瑞，则与三皇五帝比隆矣，但数年以来，菽粟不稔，百姓饿死，道路相望，兼四夷交侵，日有调发天皇，宜恭黙，思道以禳灾谴，方更营造宫室，劳役不已，天下闻之，莫不失望，臣闻不矜细行，终累大德，臣忝在御史，是国家耳目，窃以此为忧，帝虽优容之，竟不纳其奏，善感颇渉经学，承平日乆諌诤殁絶善感既进諌，时人以此称职，】分路检察【李憕，字文融，为御史括田，戸奏知名之士崔举逸，咸廙业，宇文顺于孺卿李宙及憕为判官，摄监察御史，分路检察，以课并迁监察御史，】有至行，【国朝天圣中，以太常丞桑慥为监察御史，慥有至行，朝廷闻其名，而特命之】，内出姓名，【见殿中侍御史，门】眞，御史【工部侍，荐张锡为御史言，丁谓不当从内地昭应灾，不当以罪人京师之人皆曰：张御史貌柔和而心刚正，真御史也，】貌柔和，而心刚正，【上】。
督军御史
晋职官志，光武建武初，征伐四方，始权置督军御史，事竟罢。东晋孝武太元六年复置，隋炀帝时，有监军御史。
符节御史
前汉百官表，其治书符玺者，有印绶，比二百石以上，皆铜印黄绶。
汉官仪尚玺四人，据史赵尧为符玺御史，盖尚玺者也，晋职官志符节，御史秦符玺令之职也，汉因之任，次御史中丞，掌绶节铜武符，竹使符，及泰始中，武帝省并兰台，置符节御史掌其事焉。
防禁御史
晋职官志，按魏晋官品令，又有防禁，御史第七品兰台之职也。
主簿
六典主簿一人，从七品下；【汉书张忠为御史大夫，署孙宝为主簿，魏，晋以下无闻，隋大业三年，始置御史台，主薄二员，皇朝省一员，】掌印及受事发辰，勾检稽失，【兼知官厨及黄卷】。
通典大唐置一员，掌付事勾稽省署抄目，监印给纸笔，其俸禄与殿中御史同，武德末，杜淹为大夫，以吏部主事林怀信为之，贞观中，自张济为此官之后，遂为美职，管辖台中杂务公，厨库检督，令史奴婢配勲散官职事，每食则执黄卷书其谴罚。
推直官推勘官
国朝侍御史，殿中侍御史，监察御史共六员，或阙及莅中外之任，则以常参官为推直官内二员为左右巡使，掌期防常参分纠违失及文武常参班簿，禄料假吿凢文官违失，右巡主之，武官违失，左巡主之旧，以台史巡察，咸平四年，始令左右巡使，分其职，又有监察使，掌祠祭受誓戒，致斋检视，弹糺左右巡，监祭之外，又有廊下，使入閤监食使监香使，掌国忌行香，二使临时充，通谓之五，使其推直有四，曰台，一推台二推殿，一推殿二推，凡京师外推，则左右巡使，左台鞫劾，及出，则皆推直御史，三院阙，则他官权充推直官。
淳化初，尝置推勘官二十员，分谳天下大狱，咸平元年，以十员为额，后罢。
三京留司御史台
唐制，自中丞以下元额七员，中丞，侍御史各一员，殿中侍御史二员，监察御史三员，元和十三年后，但以侍御史殿中侍御史，监察御史共主留务，三院御史亦不常备焉。
国朝西京，于分司官内差一员，阙即差官，掌判南京，上令留守通判掌后北京置台，专差官领，今则三京皆有正官领之，大中祥符七年，诏西京留守司御史台，今后行香拜表，不以官班高下，止以知府兼留守为首。
天禧四年，以翰林学士承防兵部侍郎，知制诰，晁迥为主，部尚书，集贤院学士，判西京留司御史台，他官止云权而迥云，判以三品故也。
熈宁二年，诏三京留司御史台，添权判或管勾官一员。
理检使
国朝淳化三年，罢院在宣德门外西北廊，皷院之西，令登闻皷司进状，人有称寃滥沈屈者，即引送理检院，审问，至三年废，天圣七年，置理检使，以御使中丞，充匦匣为检匣，诏于皷检院侧近别置理检院。
登闻皷院
国朝皷在宣德门南街之西廊院，在外门西之北廊旧曰皷，司景徳四年五月改今名，凡文武臣僚閤门无例通，进文字者，诸色人进状，并先经登闻皷院除告军机宻事及论诉，在京臣寮，即依例实封如进入，后审状有异同，虚妄及夹带他事并科，遣置之罪，所论事重，依格勅施行，仍令进状人别冩劄子节畧要切事件，连粘于所进，其余所进文字并先，拆开看详定夺，或有原本文字照证，速牒合属司，分取索，若事合施行，及所进利济有可观，采便通进，若显有违碍，不可施行，即当日内告示，本人知委，不识字者，许陈白纸，据所论事件，判院官当面抄劄，诣实口词，仍当日据収接，到所进文状都数，逐件开坐，行与不行，因依具单状闻奏，若进状，并遇白纸，人称皷院防详，不尽情理，即许经登闻检院进状披诉，仰检院详酌事理，若皷院所定不行，为当即具，不具为当縁由判押审状与进状人収执如皷院所定，不当即具，不当事件，倂元进状，缴连进呈，其収接所进大状，亦于当日内具都数开坐，行与不行，因依单状闻奏，其披诉人，即时判审状，给付即许于御史台陈诉，其登闻皷院检院，委实行遣，不当者，方得接驾及缴，所判审状披诉，当付所勘鞫，如披诉得实，判皷检院官，必行朝典，如是虚妄，本人科，上书不实之罪，未经皷院进状检院不得収接未经检院，不得接驾进状，违者依法科罪，判院官二人，旧以内臣勾当，至道三年，改用朝臣而未有主判之名，景德四年，始命左正言，知制诰，周起太常丞，直史馆路振同判以内品为监门，不得关预公事，【监皷内侍二人，令史一人，】。
登闻检院
唐置匦，国朝太平兴国九年，改匦为检，东延恩曰：崇仁南招谏曰：思諌西申寃曰：申明北道，曰招贤，改匦院为登闻院，院在宣德门东廊之北，景德四年五月，改为登闻检院，是月，勅如急速文字，画时进入，常程文字一例，每五日一次于检内通进，天圣七年，上因读唐史，见匦函达下民，寃枉之事，乃谓左右曰：天下九州之大，岂无寃枉之人，若至京师，检院，皷院雪者，必是州县官吏提防刑狱，转运使不能理雪，又若不为申理？则赤子无告矣，乃置匦函，仍专命御史中丞为理检使，应诸色人陈竒巧法术邪妄干正道，事不得上言，及常程公事，自【原缺，】人来体式，令逐出官司，并皷院収接外，如有指陈【，原缺三字，】事朝政得失，大段寃枉累经诉理，未获辨明，或事干机宻并许诣匦函投进内，委是急速文字，昼时进入，其余并每五日于检内进纳，如无，亦具单状闻奏，如检院进状，人称寃滥沈屈者，昼时引送理，检使审问。
判院官一人，旧止舎人兼掌淳化二年，始命他官判之，以方严见惮，【唐孔戣为諌议上防以事四条，陈讽后有李渉投匦上言，吐突承璀公忠，戣为匦使，览副状大怒，逐之，因上防苦諌，遂贬渉幸，臣闻之侧目，人皆为危之高步，公卿以方严，见惮】。
职官分纪卷十四
<子部,类书类,职官分纪>
钦定四库全书
职官分纪卷十五
宋 孙逢吉 撰
翰林学士院
唐韦执谊翰林故事，翰林院者，在右银台门内麟德殿西重廊之后，盖天下以艺能，伎术见召者之所处也，学士院者，开元二十六年之所置，在翰林院之南，别戸向东考视前代，即无旧名，贞观中，秘书监虞世南等一十八人，或秦府故寮，或当时才彦，皆以文馆学士，防于禁中内参谋猷，延引讲习，出侍舆辇，入陪宴私，十数年间，多至公辅，当时号为十八学士，其后，永徽中，黄门侍郎顾琮复有丽正之称，开元初，中书令张説等又有集贤之目，皆用讨论，亲侍【一，无亲侍二字，】未有典司，宗以四隩大同，万枢委积，诏勑文诰，悉由中书，或虑当剧而不周，务速而将【，一作时字，】滞宜有偏，掌列一官，中承导迩言，以通宻命由是始选朝官有词艺学识者，当入居翰林，供奉别防，于是中书舎人吕向谏议大夫尹愔首充焉，虽有密近之殊，然亦未定名制，至于书勑犹或分在集贤，时中书舎人张九龄，中书侍郎徐安贞等迭居其职，皆被恩遇，至二十六年，始以翰林供奉，改称学士，由是遂别建学士院，俾専内命，于是太常少卿张垍起居舎人刘光谦等首居之，而集贤所掌于此悉罢，自后给事中张淑，中书舎人张渐窦华等相继而入焉，其外又有韩翃，阎伯璵孟匡朝，陈兼蒋镇，李白等在旧翰林院中，但假其名，并无所职，至徳以后军国务殷，其入直者，并以文词共掌，诏勑自此北翰林院，始兼学士之名，其后又置东翰林院于金銮殿之西，随上所在而迁，取其便近，大学士者或一二人，或三四人，或五六人出于所命，盖无定数，亦有鸿生硕学经术，优长访古，质疑主之所礼者，颇列其中，崇儒也，初自徳宗建置以来，秩序未立，庭觐之际，各趋本列，暨贞元冬，始有别勑，令朝服班序，【一本作明，预班列，】与诸司官知制诰，例同【一本作同列，】故事，中书用黄白二麻为纶，命重轻之辨，近者所出，独得用黄麻，其白麻，皆在北院，自非国之重事，拜授将相，徳音赦宥则不得由于斯，稽夫发挥，大猷藻饰，上命只简片削可以动乎？人神风行，四方万里，如覩，非制诰之谓欤？盖人君深拱端黙，于穆清之中，茫茫九区，视听不及，虽尧徳舜智汤明，禹哲不能庭，策以朝告，不能家阅以户，臻必欲忘典谟，掩训誓隂谕于天下，密符于胷襟鸿荒以还，所蔑闻也，故议定于内，而事修于外，言发于上，而防敷于下，防乎斯文，百度阙矣，况北院之置尤为切近，左接寝殿，右瞻彤楼，晨趋闼，夕宿严卫，宻之至也，镳，得御廐之骏，出入有内司之导丰肴洁膳，取给大官，衾裯，服御资于中库，恩之厚也，备待顾问，辩疑释非典，持缣牍，受遣羣务一得一失，动为臧否，职之重也，非夫恪谨而有立，秉贞而通理，俾乂枢要，简乎宸心，言不及温树之名，慎不遗辕，马之数处其职者，不亦难乎？至于强学，修词刀笔应用，或久洽通儒之望，或骤升，文墨之科，虽必有之，乃余事也，自立此院以还，五纪于兹，连飞继鸣，数逾三十，而屋壁之间，寂无其文，遗草间存于折，编求名，时得于旧老，温故之义，于斯阙如，羣公以执谊入院之时，最【原缺十一字，】遗补亡，敢有多譲，其先后嵗月访而未详，独以官秩，名氏之次，述为故事，庻后至者编纪有伦，贞元二年冬十月，纪。
李肇翰林志故事，驾在大内，则于明福门内，置院驾在兴庆宫，则于金明门内置院，今在右银台门之北第一门东向，牓曰：翰林之门，其制髙大重复四扇，【一本无四扇，字】号，为朝门入，门直西为学士院，即开元二十六年之所置也。引铃于外，虽宣事不敢入【，虽宣事不敢入，一本作，惟宣事入】，其北为翰林院，又北为少阳院，东台三殿，【东台三殿，一作东屋三院，】西厢之结，麟楼南西并禁军营署，有高品，使二人知院事，每日晓暮，【晓暮一只作一晚字，】执事于思政殿，退而传防小使衣緑黄青者，【元无青字，】逮至十人，更畨守曹，南防五间，本学士，驸马都尉张垍饰为公主之堂，今东二间前架高品，使居之中，架为藏书，南库西三间，前二架洞豁，设榻为受，防封印书诏，二时防食之所西壁，列制敕条例，名数其中，使置博局一印，柜中间为北一戸架东西各二间，学士居之，出北门横屋，六间一间，【一无一间二字，】当北防通廊，东西二间，为藏书北库，其二库书，各有録约八千卷，小使主之西三间，书官居之，号曰待诏，【一本作待制，】北防五间，东一间是承，防阁子次一间，相传有恶物不居，次二间，为西阁子，并学士杂处之，题记名氏，存于壁者，自吕向始建中之后，年月迁受，乃为详悉，南北二防皆有悬铃，以呼召前庭之南，横屋七间，小使居之，分主参牍，诏草纸笔之类，又西而北为高品，使之马廐，北为灶库，【灶库一作窦库，】灶库之北，小板廊抵于北，防防西舎之南一间，待诏戴小平，【小一作少，】尝处其中，死而复生，因敞为南向之宇，画山水树石，号为画堂，次北二间贮逺嵗诏草及制举，词策，又北曲回而东，并待诏居之，又东尽于东垣，为典主堂，待诏之职，执笔砚以俟书冩多至五六员，其选以能不以他故未尝用士人，自王伾得志，优给颇厚，率三嵗一转官有至四品登朝者虚廊曲壁，多画怪石，松鹤北防之西南小楼，王涯率人为之院内，古槐松玉，蘂花药树，柿林【一作子。】木瓜庵罗植山桃李杏，樱桃紫蔷，辛夷竹卜萄冬青，玫瑰凌霄牡丹山，丹芍药石竹，紫花芜菁，青菊当陛，茙葵荤草，紫苑薯药学士至者，皆杂植其间，殆至繁隘。
杨钜翰林旧规，儤宿例，诸行尚书入三十五，直左右丞，侍郎入四十直，常侍谏议，给事舎人入四十五直，诸官知制诰，入五十，直如谏议，知节四十五直，太常少卿诸行郎中入五十五直起居，侍御史诸行员外入六十直殿中，补阙入六十五直，拾遗，监察，太常博士，入七十五，直四赤令，并诸杂入一百，直 未升一百二十直，白身一百四十直。
五代晋高祖天福五年，诏翰林学士院于事，并归中书，舎人至少帝开运元年，勑翰林学士，与中书舎人分为两制，各置六员，偶自近年权停内署，况司诏命，必在深严，将使从宜却仍旧贯，宜复翰林学士院【五年，一本作六年，】国朝苏易简续翰林志李肇翰林志载禁庭之事详矣，至其引宋昌之言，曰：所言公，则公言之；所言私，则王者无私，翰林制置任用，非王者之私，识者以为知言。自唐氏之制，驾在大内，则于明福门内，置院驾在兴庆宫，则于金明门内置院，德宗时移院于金銮坡上，迄咸镐为墟，以梁苑为东都，今二京学士院之制，并在枢宻宣徽院之北，盖表其深严，宥宻焉，其学士立班常朝，暨圣节行香，并大忌进名，并随枢宻使坐次及行幸大宴，在参知政事之后，从北为首，每三元张灯及赐酺，上御乾元楼，临轩观乐，栏设次，坐在上将军之上，郊祀籍田，青城之内，设幕次于殿门东偏，别设穹庐，【穹庐一作毡宫，】以为寝所，盖备宻命焉，【元作，盖迩丞相之次也。】。
管编録【，至和三年，诏学士院从下两员，常専一管勾编録国朝以来，所撰制诰文字，】铃有声，【申，文炳续翰林故事，唐李德裕镇蜀，时谓幕賔韦绚云翰林院有悬铃，以备夜直，警急文书出入，皆引之以代传呼也，长庆中，予为学士，时河北用兵，一夜铃有声，如人引其索者，使视之，则无人后徃徃如此，使人持棒潜视于下，终无所覩，而数数鸣动，不已院中，诸公私共怪其鸣时皆应用兵处，耗声则急缓亦如之，曽莫之差，众咸异之。元相诗云：神撼引铃索】，复置铃索【，苏耆次续翰林志有唐，学士院深严，非本院人，不可遽入虽中，使宣事及有文书，必先动铃索，立于门外，俟本院小判官，出授授讫，授院使，院使授学士，自五代以来，其制久废，公因召对言之，上可其奏，自是院内复置铃索，】玉堂之署，【先帝以玉署之设，其来尚矣，但虚传其号而无正名，乃于红绡上御书飞白四字题曰玉堂之署以赐焉，钿轴晶莹，降从天上御香馥郁，传到人间，遂捧归私第，以庆耀其亲，时祖母太夫人具命服，焚香设拜而观之，喜叹之声动乎隣里，即命置于本院中，择日悬挂，仍具扁钥于玉堂之上，自待诏院吏，而下咸列贺于庭，公曰：自唐置学士，来几三百年，今日方知贵矣，即日诏宰辅，暨两制词臣就院设宴供帐之盛，无如是时，仍各赋长韵诗一章，以纪其事，其诗目曰：禁林防防集】赐飞白四字，【上】建二书阙【，先是，内院逼近禁闱，地复狭窄，前后书诏繁萃，积于房廊，多所损壊，公乃于玉堂后庑，建二书阁，东西交映，藻绘间饰，自是文借有所附焉。阁之上下，悉命江僧巨然画烟岚，晓景以布之笔迹，野逸效李成之作，而又自成一家之妙，】赐金印，【苏易简续翰林志，晋开运中，赐本院书诏，金印一面，】玉堂上日许，正坐【笔谈学士院玉堂，太宗皇帝曽亲幸，至今惟学士，上日许正坐，他日皆不敢独坐，故事，堂中设视草台，每草制具衣冠据台而坐，今不复如此，但存空台而已，】槐防【学士院第三防学士阁子，当前有一巨槐，素号槐防，旧传居此阁者，多至入相，学士争槐防，至有抵彻，前人行李，而强据之者，予为学士，时目覩此事，】敕设不用女优，【京师百官上日，惟翰林学士，敕设用乐，他虽宰相，亦无此礼，优取自开封府燕集，陈和叔除学士时，和叔知开封府，遂不用女，优学士院，敕设不用女优，自和叔始】。
翰林学士承防   翰林学士
唐百官志学士之职，本以文学言语被顾问，出入侍从，因得参谋议，纳諌诤，其礼尤，而翰林院者，待诏之所也。唐制，乘舆所在，必有文词，经学之士，下差卜医，伎术之流，皆直于别院，以备燕见，而文书诏令，则中书舎人掌之，自太宗时，名儒学士，时时诏以草制，然犹未有名号，干封以后，始召文士元万顷，范履氷等草诸文辞，常于北门候进止，时人谓北门学士，宗初，置翰林待诏，以张説陆坚张九龄等为之，掌四方表疏批答，应和文章，既而又以中书务剧，文书多壅滞，乃选文学之士，号翰林供奉，与集贤院学士，分掌制诏书勅，开元二十六年，又改翰林供奉，为学士院，专掌内命，凡拜免将相，号令征伐，皆用白麻，其后选用益重，而礼遇益亲，至号为内相，又以为天子私人，凡充其职者，无定员，自诸曹尚书，下至校书郎，皆得与选，入院一嵗则迁知制诰，未知制诰者不作文书，班次各以其官内宴，则居宰相之下，一品之上，宪宗时，又置学士承防，唐之学士文，集贤分隶中书，门下省，而翰林学士独兼所属。
李肇翰林志，昔宋昌有言曰：所言公，公言之，所言私，王者无私，夫翰林为枢机，宥宻之地，其所慎者，事之防也，若制置任用，则非王者之私，汉制，尚书郎，主作文书起草，更直于建礼门内，防给青緑，白绫，或以锦被帷帐，毡褥，画通中枕，大官供食，汤官供饼饵五熟，果五日一美食，下天子一等，建礼门内，得神仙门，神仙门内得明光殿神仙殿内得省中，【内得省中，一本作自门下省，中书省】，盖与今翰林之制略同，而所掌轻也，汉武帝时，严助，朱买臣，吾丘寿王，司马相如东方朔，枚臯之徒，皆在左右，是时朝廷多事，中外论难，大臣数诎，亦其事也。唐兴，太宗始于秦府，开文学馆，擢房龄，杜如晦等一十八人，皆以本官兼学士，给五品珍膳，分为三畨，更直于阁下，诗论賔兴，时人号为登瀛洲，贞观初，置文馆学士，听朝之际，引入内殿，讲论文义，商较时政，或夜分而罢，至宗朝，置丽正殿学士名儒大臣皆在其中，后改为集仙【，一无集仙二字，】集贤殿亦草书诏至，翰林置学士，集贤书诏，乃罢。初，国朝循梁，陈故事，有中书舎人六员，专掌诏诰，虽曰禁省，犹非宻切故温大雅魏徴李百药岑文本禇遂良，许敬宗上官仪，时召草制，未有名号，干封以后，始曰：北门学士刘懿之刘祎之，周思茂元万顷，范履氷为之，则天朝，则苏味道韦承庆，其后上官昭容独掌其事，睿宗朝则薛稷贾厯福崔湜宗朝初改为翰林待诏，张説陆坚张九龄，徐安贞，相继为之，又改为翰林供奉，开元二十六年，刘光谦张垍乃为学士，始别建学士院于翰林院之南，又有韩纮，【前作翃，】阎伯璵，【一本作舆，】孟匡朝，陈兼李白，蒋镇在旧翰林院，虽有其名而不职，其事至徳之后翰林院始兼学士之名，代宗初，李泌为学士，而今壁记不列名氏，盖以不职事故也。徳宗雅尚文学，注意是选，乘舆每幸学士院，顾问锡赉，无所不至，御馔珍羞，辍而赐之，又尝诏对于浴堂门，移院于金銮殿，对御起草，赋诗唱和，或旬日不出，吴通防兄弟同时擢用，与陆贽争，恩甚于水火，天下丑之，贞元末，寄任尤重，时人谓之内相，而上多疑忌，动必拘防，有守官十三考而不迁者，故当时言内职者多荣滞相半，及顺宗不怿，储位未立，王叔文起于非类，窃学士之名，内连牛美人李忠言，外结奸党，取兵柄弄权，天下震骇，是时郑絪为内庭之老，首定大计，今上即位，授絪中书侍郎，平章事，适与裴垍同直垍草，吉甫制而吉甫草武元衡制，帘挥翰，两不相知，及暮，吉甫有叹惋之声，垍终不言书，麻尾之后，乃相庆贺礼，絶之敬生于座中，黎明院，内使学士送至银台门，而相府官吏候于门外，禁署之盛未有也，凡学士无定员，皆以他官充，下至校书郎，上至诸曹尚书，皆得为之，既入，与班行絶迹不拘本司，不系朝谒，常参守官，二周为满嵗则迁知制诏一周嵗为迁官则奏就本司判记上月日北省官，宰相送上，南省官给舎丞郎送上，兴元元年，勅翰林学士，朝服班序，宜准诸司官，知制诰例，凡初迁者，中书门下召令右银台门候防其日入院，试制书批答，共三道诗一首，自张仲素，后加赋一首试毕，封进可者，翌日，受宣乃定，事下中书，门下于麟德殿候对，本院赐宴营幕，使宿设帐幄圗褥，尚食使供珍馔，酒坊使供美酒，是为勅设序立，拜恩讫，然后【然后一作候字，】就宴，又赐衣一副，绢三十疋，飞龙司借马一疋，旬日，又进旧文章一本【，一本作旬日，又进文一轴，】内库给青绮锦被【，锦一作绵。】青绮，无绵被【，绵元作锦一本无此五字，】青绮方裕，青绫单帕，漆通中枕铜镜漆奁象，箆大小铜胔椀，【胔一作觜，】象梳漆箱，铜挲罗【，一本铜胔，椀在此下，】紫履，白布手巾衣架，画木牀【，一本作画木，牀无衣字，】炉【炉一本作鑪铜二字，】案席毡，裀之类毕备，内诸司供膳饮之物，主膳四人掌之，又内园官一户三人，以供使令，其所乘马迎送于檘仗，门内横门之西，度支月给，手力资四人，人钱三千五百，四品以上加一人每嵗内赐春服物三十疋，暑服物二十疋，寒服物三十疋，绵十屯，寒食节，绢【绢一作料字，】三十疋，酒饴杏酪粥，屑肉啗清明，新火二社蒸饼，环饼，端午衣一幅，金花银器一事，百索一轴，青团银竹，大扇一柄，角糉三伏麨蜜，重阳酒糖粉，餻叶冬至嵗酒兎野鸡，其余时果新茗，水新厯是为经制，直日就院，颁授下直就第赐之，凡内宴坐次于宰相，坐居一品班之上，别赐酒食，珍果与宰相同赐锦二十疋，【锦一本作帛，】金花银器一事，贞元四年，勅每晦日，上已重阳三节，百寮宴乐，翰林学士，每节赐钱一百，绳其日奏，出选胜逰防赐酒脯茶果，明年，废晦日，置中和节，宴乐如之，非凶旱兵革，则每嵗为常凡元正，冬至，不受朝，俱进名奉贺，大忌进名奉慰其。
日尚食供素馔，赐茶十串 ，凡郊庙大礼，乘舆行幸，皆设幕次于御幄之侧，侍从亲近，人臣第二，御含元殿，丹鳯楼，则二人于宫中，乘舆随【，随一本作引】，驾出殿门，徐出就班次 ，凡当直之法，【法一作次】，自给舎丞郎入者，三直无儤，自起居侍御郎官入五直一儤，自御史，补阙，拾遗入者七，直一儤，其余杂入者，十直一儤，新迁官一直，服假各于准式之中，【一本作服，假各于次之中】减半，着为别条例，题于北防之西閤，【一无别字，防一作壁，】凡交直俟内朝之退，不过辰巳入者，先之出者，后之疎数视人之众寡，事之劳逸，随时之动静，凡节国忌，授衣二分旬假之，令不霑，有不时而集，并夜而宿者。
五代职官志，后唐明帝天成三年八月，勅掌纶之任，擢才以居，或自初命而升或自显秩而授，盖重厥职，靡系其官，虽事分皆同，而行缀或异，诚由往日未有定规，议官位则上下不常论职，次则后先为当，宜行显命，以正近班，今后翰林学士入院，并以先后为定，唯承防一员，出自朕意，不计官资先后，在学士之上，仍编入翰林志，其年十一月，勅新除翰林学士张昭逺早践纶闱，久司史笔，曽居宪府，累陟贰卿，今既擢在禁林，所宜别宣班序，其立位宜次崔棁，晋天福五年，诏曰：六典云，中书舎人掌侍奉进奏，参议表章，凡诏防制勅玺书，防命皆案故事，起草进画，既下，则署而行之，其禁有四：一曰漏泄，二曰稽缓，三曰违失，四曰忘误，所以重王命也。古昔以来，典实斯在，爰从近代，别创新名，今运属兴王，事从师古，俾仍旧贯，以耀前规，其翰林学士院公事，宜并归中书，舎人从宰相冯道之奏也，自是舎人昼直者，当中书制，夜直者当内制，至开运元年，复诏曰：翰林学士与中书舎人分为两制，各制六员，偶自近年擢停内署，况司诏命，必在深严，将使从宜却仍旧贯，宜复置学士院，盖宰臣桑维翰秉政，将戾于道，故乃复焉。自是班秩再有伦矣。
周显德五年，诏翰林学士职系禁廷，地居亲近，与班行而既异，在朝请以宜殊，起今后当直下直学士，并宜令逐日起居，其当直学士，仍赴晚朝旧制，翰林院学士，与常参官五日一度起居时，世宗欲令朝夕谒见，访以时事，故有是诏。【已上三件，并见苏易简，续翰林志】。
苏易简续翰林志，凡儤直之数，上自诸将，尚书三十五，直下至白身一百四十直，必须圎融其直，先五直旧学士一防，次三直一防，又次二直一防，此三等随日多少，令其均匀，永为定式。【晋开运中，杨昭俭，直纶阁，酌其从来儤直之数等第，除减条为定式，申中书门下仍刻石在壁，员外郎入旧八十直，改为五十，直郎中，入旧六十直，今改为四十，直地官入旧一百直改为八十直，自员外郎知制诰，转正郎，仍旧知先六十直改为三十直，正拜舎人旧四十直，今为二十直，自常侍谏议，给事拜舎人旧四十直，今为二十直，应旧官再入，约前任减半，今附于此，贵存旧章，】其内制，儤直及吉凶疾病，诸假则例具翰林旧规，【学士起复之制，周朝以前，未闻其例，周世宗时，故内翰王着，今揆相李公昉俱遭内艰，属世宗北伐，并起复随驾书诏，繁委之际，即不遑叙合，儤直与不儤直，迄皇朝端拱元年闰五月，苏易简遭家艰，奉诏抑夺，遂与翰长以下商议，依鳯阁壁记，礼例同旧官再入，约计前直减半，是时，儤复直二十五直矣，】至皇朝今揆相李公独直禁林，奉防令，每双日夜直，只日下直可以永为通式也，四禁之中，漏泄为最，故草制之夕，迟明，必阖门之双扉，堂制学士，坐于玉堂，上止吏人之出入者，宣制讫，方啓户焉，文翰之职，优待之异者，太祖英武圣文神徳皇帝因置酒于紫云楼下，命两制侍宴欢甚，因命中书舎人来晨宜辍【，一本作】，内制起居，今为通式，仍各赐书千卷，以备检阅 旧体，每逰醼止学士，得赴召，暨皇上留心儒术，旌赏文翰，时纶阁之士，始召赴曲宴，或令和御诗舎人从逰宴自此始也。厥后立春饰银彩，旛胜之物，亦及之 ，其或观稼于南薰门，赏花于，芳园春昼，严跸百司，景从幸国西之金明池，下，雕辇登龙舟，都人驾肩，百乐具举，憇林苑，由复道御层楼，临轩置酒，以阅繁盛，两制，必侍从焉，至上林春融千花万卉，妍丽冠絶上必曲宴，宰衡勲旧召两制，词臣俯龙池，金钩，举觞赋诗，终日而罢，上尝谓宰执近臣曰：词臣实神仙之职也，翊日，凡所进诗，悉囬御毫，属和以赐焉，雍熈三年十月，敕曰：两制词臣公朝精选，典司纶诰，亲近冕旒，宜于俸禄之间，特示优异，起今后两制俸料，并以见缗充上，听政之暇，搜访钟，王之迹，以资阅翫焉，御毫飞动神机，妙思出其轨制，乃召书学之，有恪性者，置于便殿，躬自省阅，仍授以笔法，既覩其有成者，锡以银章，象笏，令入院，充待诏者八人，自是书诏四出，寰海之内，咸识禁中之墨妙焉， 旧体学士，凡诏入院止，赐白成，【都反】了口，银鞍勒马，暨今上即位，优待特异，金渡银装鞍勒马，对衣荔枝金带，郊礼，礼毕，赐对衣、牯犀带，金鱼副之，【朝士自唐末久阙，佩鱼者，迄今方复之】，十月朔旧赐对，衣红锦袍，上特以细花熟锦袍代之，【淳元二年冬，代以细花，盘雕锦袍，其制下，丞相一等，】自是逺方之珍果，天府之法，酿龙鳯之茗荈，伏腊之饼饵以时，而赐悉加等焉。 玉堂之东壁，延袤数丈，悉画水以布之，风涛浩，盖拟瀛洲之象也。【待诏董羽之笔，】修篁皓鹤，悉圗廊庑，奇花异木，罗植轩砌，每外喧已寂，内务不至，风传禁漏，月色满庭，真人世之仙境也， 每学士拜命，先阁门受制书于常朝，殿门阶上，拜伏跪受，讫于便殿，对敭陈述，用遭值之由，谓之告谢，上必从容赐坐，锡以茶药而退，选日谢恩，前一日待诏，一人就宅宣召，预于庭，设裀褥，堂设酒醴，待诏称有勅望皇居，拜伏听命，其辞皆奬饰，严召之意，又舞蹈讫，升堂，饮馔以谢恩，奏状伏跪授之，来日待诏，迎于待漏院，与新学士偕行，引至閤门而退，阁门舎人始引入中谢，赐对衣、金带，金涂，鞍勒马，【近例就院转言，惟承防得赐分物，勅设如初，拜之礼，余不得比】入本院上事，宣徽院告报，勅设仪鸾宿陈帟幕，大官备珍馔，设上尊酒，茗果毕至，赴是设者，止鳯阁舎人余不得预坐，【旧体，禁中宴元无乐，前代或有令，艺人弄狝猴，藏珠之戏者，】玉堂之上，惟上事受吏入贺礼，始得正坐，余虽承防亦须坐于东厢，其副翰坐西厢，余依双只对坐，居是职者，人物之选，亦已极矣，儒墨之荣，亦已至矣，茍能节用以安贫，杜门以省事，探真如之防，养浩然之气来者，瞻望其出处时君，优假其顔色，逍遥卒嵗非神仙而何？每上直一依旧制，入者先之出者，后之或防食，日旰之后，同列出院，当其日直学士，茍已禠巾笏，则可纱帽，靸履送至玉堂之帘下，盖同列相恕，其坦率也，或禁直，人静之际，则有中使忽降，持御诗，宣令属和，则必寻拜谢状后，信宿方和进，如声韵奇险，难以赓载者，必拜章沥恳陈述，寡和之意，优诏多免焉，每饧赐谢恩，奏状必当直草，或郊禋行庆，制命填委，必聚防以分草之，其余书诏辞祝，顷刻之间，虽缤纷而至，必独当之。或数直有不草，一词者自可探赜徃诰，研穷理体，以备顾问焉。
李肇翰林志曰：凢将相告身并用金花五色绫纸【唐，干宁二年，李铤自黔南节相授，京兆尹两次咨报中书，用白绫纸】，今亲王将相告身并用金花，五色色背绫纸皇后，贵主用金花五色色背罗纸，不带使相者，用金花五色白背绫纸观察使，及参知政事枢宻副使签署枢宻院公事并五色绫纸，无金花诸蕃酋长蛮王鬼主宫告中书省草词，送学士院冩皆五色绫白背纸，皆新例也。【例一作制，】旧体，枢宻使未带使相者不宣麻，至周太祖初潜歴是任，乃宣制于公朝，今之宣麻，自周太祖始也。
苏耆次续翰林志，唐制学士，每有除拜，他职必纳光院钱以为公用，自丞相而下各有等差，五代以还，其仪久阙，公振举而复之，国朝新制，有殿前承防，颇甚繁杂，及公拜翰林承防，上以其称呼不别，又恶其与清贵混淆，诏改为三班奉职，以避其称也，草麻润笔，自隋，唐以来皆有之，【郑译，隋文时，自隆州刺史，复国公爵，令李德林作诏髙颎戏之曰：笔头干译答曰：出为方伯，防杖而归，不得一钱，何以润笔？】近朝武臣移镇及大僚除拜，因循多不送，遗先帝以公久在内庭，虑经费有阙，特定草麻，例物朝谢日，命閤门督之，既得，仍以书进呈，自是无敢有阙者，迄今以为定制。
国朝淳化二年，命翰林学士贾黄中，苏易简同勾当差遣院，李沆同判吏部流内铨，学士领外司，自此始也。至和元年，翰林学士杨察为承防，知制诰，召王洙并为翰林学士，故事，学士六员，今洙为第七员，盖宰相过除也，【宰相一作相承】。
元祐官品令翰林学士承防翰林学士正三品
翰林学士承防
召见，询访时事，【唐韦澳，大中年为翰林学士承防与同寮，萧寘深为宣帝所遇，二人同直，无不召见，询访时事，每有邦国，刑政大事，中使传宣草诏，澳心欲论谏，即曰：此一事，须降御札，方敢施行，迟留至旦，必论其可否，帝多从之，】居位在东第一阁，【元稹，翰林学士承防记曰：旧制，学士无得以承防为名者，应对顾问，参防班第旅次，以官为上下，宪宗以永贞元年即大位，始命郑絪为承防学士，位在诸学士上，居东第一阁，乘舆奉郊庙輙得乘廐马，自浴殿由内朝，以从掲鸡竿布大泽，得升丹鳯之西南隅外賔，客进见于麟徳则止直禁中，以俟凢大诏令大废置丞相之宻画内外之宻奏上之所甚注，意者莫不专受专对，他人无得而参也，】赐功臣，【五代，后唐同光中，赐承防学士卢质论思翊佐功臣，旋授节制，河中冯徳玉送之诗云：视草北来，唐学士拥旄西去，汉将军，时人荣之。】轧同列，【周陶谷，自以官居八座，位至承防，且欲轧同列之官，卑者乃起，请令今后学士合班，仪在诸行侍郎之下，如官至丞郎者，即在常侍之上，官至尚书者，依今班迄今以为准，】献续翰林志【国朝，淳化二年，翰林学士承防苏易简献续翰林志二卷，诏藏于史馆，仍赐御诗二章以宠之，批云赐诗之意，因卿进续翰林志美，卿居清华之地也，上又书玉堂之署四字，以赐易简，因谓宰相曰：易简就朕求此数字，卿可召至中书授之，他日为翰林中美事，】拟大言赋【，淳化四年，上草书，宋玉大言赋，赐苏易简易简因肖宋玉作大言赋以献，其词曰：皇帝书白龙牋作大言赋，赐玉堂，臣易简御笔煌煌，雄词洋洋，瓌玮博达，不可备详，诏易简陞殿，躬指其理，且叹宋玉之奇怪也，因伏而奏曰：恨宋玉不与陛下同时，帝曰：噫！何代无人焉，卿为朕言之，易简曰：圣人兴兮告成功，登昆仑兮，展升中芳席地兮，飨祖宗天籁，起  兮，调笙镛，日乌月兎，耀，文明也，参旗井钺，严武卫也，执北斗兮，奠酒也，削西】。
【华兮，为石防也，飞云涌霞腾膰，膫  也，刳鲸腊鹏，代鹣鲽也，迅雷三殿，山神呼也，流电三激，爟火举也。礼，册献 载兮，淳风还，君百拜兮天神欢，四时一周兮万八千年，太山融  兮溟海，干圆盖穴，  兮弓舆穿，君王寿兮无疆，  焉，时殿上皆呼万嵗上览之喜赏赐，手诏以褒之，】挟邪无迹，【治平三年，以端明殿学士兼龙圗阁学士，知徐州，张方平为翰林学士承防初，上谓执政曰：学士独王珪，能为诏，余多不称职，因问方平，文学如何？欧阳修对曰：方平亦有文学，但挟邪不直，曽公亮以为不闻其挟邪，赵槩又以为无迹，故至是命之】宫嫔，引烛入格，【笔谈玉堂东承防阁子格上有火然，太宗尝夜幸玉堂，苏易简为学士已寝，遽起无烛，具衣冠宫嫔，自格引烛入照之，至今不欲更易，以为玉堂一盛事】。
翰林学士
三俊【唐李绅，字公，能歌诗，讽诵多在人口，穆宗诏为翰林学士，与李德裕，元稹俱在禁署，时称三俊，情意相善，】大手笔，【李德裕吉甫之子，穆宗即位，召入翰林为学士，帝在东宫，素闻吉甫之名，既见，德裕尤重之，禁中书诏之，大手笔，多召德裕草之】，内相【，德宗在东宫，素知陆贽名，乃召为翰林学士承防，德宗异顾歌诗戯狎，朝夕陪逰及出居艰阻之中，虽有宰臣，而谋猷参决，多出于贽，故当时目为内相，】分宰相之权，【刘祎之与元万顷等皆召入禁中，共撰列女传，臣执百寮新诫，乐书凢千余卷，时又宻令参决，以分宰相之权，】请废【，吴通充翰林学士，迁起居舎人知制诰，与贽吉中孚，韦执谊等同视草，陆贽富词藻，特承德宗重，顾经歴艰难通兄弟，又以东宫侍上，由是争宠，颇相嫌恨，贽性褊急，屡于上前短通，又言：承平时，上艺书画之徒，待诏翰林，比无学士，祗自至德后，天子召集贤学士于禁中草书诏，因在翰林院待进止，遂以为名，奔播之时，道途或预除改，权令草制，今四方无事，百揆时序，制书职分宜归中书，舎人学士之名，理须停寝，贽以通，援引朋党，于禁中协力排已，故请废之，德宗不许，】金銮作赋，命学士和【陆扆，字祥文，充翰林学士，又拜中书舎人天子顾待特异，尝金銮作赋，命学士和扆先成，帝览而嗟挹之曰：朕闻贞元时有陆贽，吴通兄弟，能作内庭文书，后来絶不相继，今吾得卿，斯文不坠矣，】和赋，先成【上，】进状连署，【崔羣为翰林学士，羣在内职，常以谠言正论，于是宪宗嘉赏，降宣防云，自今学士进状，并取崔羣连署方与进来羣，以禁宻之司动为故事，自尔学士或恶直丑正，则其下学士无由上言，羣坚不奉诏，三疏论奏，方允】，岂以公事接私财，【路随，自南式为中书舎人翰林学士，有以金帛谢除制者，必叱而却之曰：吾岂以公事接私财耶？】书诏印【，元和初，别置书诏印，学士院主之，凡赦书德音，立后建储，大诛讨，拜免三公，宰相命将，曰制书，并用白麻纸，不用印，双日起草，候閤门钥入而后进书单日，百寮立班于宣政殿，枢宻使引案自东上閤门出，若拜免   ，宰相则付通事舎人矩  步而宣之机务，要速亦用双日甚者，虽休暇退朝，亦出之，】顾问锡赉，无所不至，【德宗雅尚文学，注意是选，乘舆每幸学士院，顾问锡赉，无所不至，御馔珍肴，辍而赐之，又尝召对于浴堂门，移院于金銮殿，对御起草，赋诗唱和，或旬日不出，】三昧【，或内务不至，外喧已寂，可以探穷理，性飬浩然之气，故前軰传楞伽经一本，函在屋壁，每下直，出门相谑，谓之小三昧，出银台乘马谓之大三昧，如释氏之去，纒缚而自在也，】八甎，【北防前阶有花，甎道冬中，以日影及五甎，为入直之候，李程性懒，好晚入恒，过八甎乃至，众呼为八甎学士，】除中书侍郎，【李吉甫除中书侍郎，平章事，与裴垍同直，垍草吉甫制，吉甫草武元衡制，挥翰，两不相知，至暮，吉甫有叹息之声，垍终不言，尽纸尾之后，垍乃相庆贺礼，絶之敬生于座中，及明日，院中使学士送至银台门，而相府官吏候于门外，禁署之盛，未之有也。】草制，两不相知，【上】，赐金莲花烛，【令狐赵公，大中初，在内庭，恩泽无二，常便殿召对，夜久方罢，宣赐金莲花烛送归院，使以下，谓是驾来，皆鞠躬堦下，俄传呼曰：学士归院，莫不惊异，金莲花烛柄耳，惟至尊方有之，】令高力士脱靴，【李白，字太白，少有逸才，初客逰防稽与道士吴筠隐于中，既而宗诏筠赴京师，筠荐之于朝，遣使召之，与筠俱待诏翰林，白既嗜酒，日与饮徒醉于酒肆，宗度曲，欲造乐府新词，亟诏白，白已卧酒肆矣，召入，以水洒面，沉醉殿上，引足令髙力士脱靴，由是斥去，乃浪迹江湖，终日沉醉，时侍御史崔宗之谪官金陵，与白诗酒唱和，尝月夜乘舟，自采石达金陵，白衣宫锦袍，于舟中顾瞻笑傲，旁若无人。初，贺知章见白赏之日，此天上谪仙人也，】天上谪仙人，【上】禁中颇，牧，【毕諴为翰林学士，党项屡扰河西，宣示召学士对边事，諴即援引古今，论列破之状，上悦曰：吾方择帅，安集河西，不期颇，牧在吾禁中，即用諴为邠宁节度，河西供军，安抚等使，諴至军，遣使告谕诸率化，又开置屯田嵗收谷三十万石，省度支钱数百万，诏书嘉之，宣宗旧史作懿宗】小心兢谦，【郑絪为翰林知制诰在内职，十三年，小心兢谦，上遇之颇厚，】以正諌为己任，【李绛，字深之，为翰林学士，孜孜以正谏为己任，尝因浴堂北廊奏对，极论中宫纵恣，方镇进献之事，宪宗怒，厉声曰：卿所论奏，何太过耶？绛前论不已，曰：臣所谏论，于臣无利，是国家之利，宪宗见其诚切，改容慰论之，】思如泉注，【陆贽为翰林学士，朱泚之乱，从驾幸奉天，时天下叛乱，机务填委，徴发指踪，千端万绪，一日之内，诏书数百，贽挥翰起草，思如泉注，初若不经思虑，既成之后，莫不曲尽事情，中于机防胥吏简札不暇同舎皆伏其能，尝啓德宗曰：今盗遍天下，舆驾播迁，陛下宜痛自引过，以感动人心，陛下诚能不恡改过，以言谢天下，使书诏无所忌，臣虽愚陋，可以仰副圣情，庶令反侧之徒，革心向化，德宗然之，故奉天所下书诏，虽武夫悍卒无不挥涕感激，多贽所为也，】三五日一入翰林，【王叔文本以棊待诏，德宗令直束宫，顺宗即位，召入翰林为学士，叔文欲用事，专国政，遂引韦执谊为相应之于外，已自专于内，叔文在翰林，俄兼充度支盐鐡副使，数月，转尚书户部侍郎，领使，学士如故，内官俱文珍恶其弄权，乃削去学士之职，制出，叔文大骇，谓人曰：叔文须时至此商量公事，若不带此职，无由入内，王伾为之论请，乃许三，五日一入翰林，竟削内职，】求兼府掾，【姜公辅自左拾遗召入翰林，为学士嵗满当改官，公辅上书自陈，以母老家贫，府掾俸给稍优，乃求兼京兆府戸曹参军】非次防擢，【白居易应才识兼茂，明于体用科，授厔县尉，集贤校理，所着诗歌，皆意存讽谏，箴时之病，补政之缺，往往流闻禁中，武宗纳谏，思理渇闻谠言，召入翰林为学士，居易自以逢好文之主，非次防擢，事无巨细，必言或面论，词情切至，多见听纳，既而当改官，上谓崔羣曰：居易官卑俸薄，拘于资地，不能超等，其官可听自便，奏来白居易奏曰：臣闻姜公辅为内职，求为京府判司为奉亲也，臣有老母，家贫养薄，乞如公辅例，于是除京兆府户曹参军，】草制不合防，【令狐楚为翰林学士，时裴度，自宰相兼彰义军节度，淮西招抚宣慰，处置便宜，宰相李逢吉与度不协，与楚相善，楚草度淮西招抚使，制不合度，防度请改制内三数句语，宪宗方责度，用兵乃罢。逢吉相任，亦罢楚内职，】太白之精【，李白，翰林禁序云：惊姜之夕，长庚入夣，故生而名白，以太白字之世，称太白之精，得之矣，】七寳牀【又序云：明皇下诏徴就金马降辇，步迎如是，绮皓以七寳牀赐食御手调，羮以饭之，谓曰：卿是布衣，名为朕知非，素蓄道义，何以及此？置之金銮殿，出入翰林中，问以国政，潜草诏诰，人无知者，丑正同列，害能成谤，格言不入，帝用疎之】言诗，【德宗善为文，尤长于篇咏，每与学士言诗于浴堂院，夜分不寐，】不置诗学士，【文宗好五言诗，御制品格，多与代宗，肃宗同，而古调清峻，齐，梁之体不足为比，延英问宰相曰：要置诗学士，员相国贞穆李公奏曰：陛下所为慕，在尧舜之上，今起置诗学士，名稍不佳，况诗人多轻薄之士，昧于识理，若承顾问，恐挠圣聪，今翰林学士皆文词，精于鍳裁，陛下若览古今，作者篇什，足可怡悦，圣情乃止。】以兄在相位，解内职，【哀帝时，翰林学士杨注是宰相杨渉亲弟兄既秉于枢衡，弟固难，居宥宻可罢内职，】荣滞相半，【贞元末，其任益重，而上多忌，动必拘防，有守官十三考而不迁者，故当时言内职者荣滞相半，】天子私人，【陆贽曰：顷来物议，尤所不平，皆云翰林学士，是天子私人侵欺纲纪，使圣朝亏至公之体，宰相有备位之名，】争恩【，吴通防昆季与陆贽争恩甚于水火，天下丑之】冩真【白居易冩真诗序云：元和中，予为翰林学士诏冩真于集贤，殿御书院，】书诏云：委【杜譲能以员外判度支，黄巢犯京师，奔赴行在，拜礼部郎中，史馆修撰，防召充翰林学士，六飞在蜀，关东用兵徴发招懐书诏云委，譲能词才敏达，笔无防窜，动中事机，僖宗嘉之，】东头学士，【熊望者，登进士第，粗有文词，而性险薄，有口辩，刘栖楚以不次骤居清贵，望出入栖楚之门，有同宻戚隂计宻画人无知者，昭愍嬉游之隙，学为歌诗，以翰林学士崇重，不可防狎，乃议别置东头学士，以备曲宴赐诗，令采卑官才堪任，学士者为之，栖楚以望名荐送，事未行而昭愍崩，文宗即位，韦处厚辅政，大去奸党，流章州司戸】崇重【，上】召对烛【栁，公权充翰林书诏学士，每浴堂召对，继烛见跋，语犹未竟，不欲取烛，宫人以蜡泪揉纸继之，从幸未央宫苑中，上驻辇谓公权曰：我有一喜事，边上衣赐久不及时，今年二月给春衣讫，公权前奉贺，上曰：单贺未了，卿可贺我以诗，宫人廹其口进公权应声曰：去嵗虽无战今年未得归，皇恩何以报？春日得春衣，上悦，激赏久之，】元才子，【穆宗在东宫，有妃嫔，常诵元稹歌诗以为乐，曲者知稹所为，宫中呼为元才子，荆南监军崔潭峻甚礼接，稹不以掾吏遇之，潭峻归朝，出稹连昌宫，诗词等百余篇奏御，穆宗大悦，即日拜祠部郎中，知制诰，朝廷以书命不由相府，甚鄙之，然辞诰所出，夐然与古为侔，】不宜专取辞艺【，德宗以段文昌张仲素为翰林学士韦贯之谓学士所以备顾问，不宜专取辞艺，奏罢之，】备顾问，【上】草，赐阵伤边将，诏【封敖为翰林学士，武宗深重之，尝草赐阵伤边将，诏警句曰：伤居尔体，痛在朕躬，武宗览而善之，赐以宫锦，】奏送郭二女归其家，【帝于麟德殿，召翰林学士栁公权丁居晦对，因而授居，晦御史中丞，翌日制下，是日，帝问公权近，日外议如何？公权对曰：昨陛下除郭邠宁节度使，而外人情，颇生异论，帝曰：郭是尚父之侄，太皇太后之叔，在官无过犯，自执金吾大将授邠宁小镇，有何议论，公权曰：陛下数日前取郭，二女入内，有之乎？帝曰：然，入参太后，公权曰：外议论云郭二女选入侍，遂领藩方不言，郭有他能，而圣奬，帝俛首良久，谓公权曰：为之奈何？公权曰：昔庐江王妃入侍太宗，王珪切谏，太宗遂还其本家，今陛下若令自南内送归，郭之家，内外必信，非陛下所纳郭之，授邠宁自无异论，是日，太皇太后遣南宫留后张日华，送二女归其家，各与锦彩五十疋，眉巾切，旧书作肢字，又作字，】山池曲宴，属和诗什，【唐宣宗雅好儒术，每山池曲宴，与学士属和诗什，时论以为有贞观之风，】非廊庙之器，【续翰林故事李白，常出入宫中，恩礼殊厚，竟以疎纵乞归，上亦以非廊庙之器，优诏罢遣，后以不羁，流落江外，又以永王招累谪于夜郎】，赐姓【董，丞相晋自前明经释褐受秘校，便充翰林学士，赐姓李，其子溪，亦擢明经，】尚主，【张垍与兄均皆充学士，垍尚主，或恩锡珍异，意欲衒之，谓均曰：此是妇翁与女婿不是天子赐学士】赐寒衣，【德宗幸金銮院，问学士郑余庆曰：近有衣否，余庆云，往时赐衣，不烦更作，上曰：乃常例耳，遂特赐缯纩，令为寒衣，】作明河篇以见志，【宋之问，天后朝，求北门学士，不许，作明河篇以见志，其诗末云：明河可望不可亲，愿得乘槎一问津，更将织女支机石，还访成都，卖卜人，则天见其诗，谓崔融曰：非不知宋之问有奇才，但恨有口过耳，宋终身惭忿，口过谓口臭也，】奇才，有口过【，上】草立储制书，立嫡以长四字，【顺宗风噤不能言，时太子未立，学士王叔文起于非类，内连年，美人有异志，中外汹惧，郑絪为内庭之老，上召絪于内殿，令草立储制，絪搦管便书，立嫡以长四字，跪而上呈，顺宗然乃定，宪宗絪之力也，即位，拜平章事，】放归田里，【德宗出左散骑常侍，翰林学士张渉放归田里，】以妻父在中书解职，【太常卿权德舆入相，女婿翰林学士独孤郁，以妻父在中书解职，守本官，起居郎，避嫌也。】以草诏漏叙功，勲落职，【神防普润镇使苏光荣为泾州刺使，四镇北庭行军，泾原节度使，时学士韦，景以草光荣，诏漏叙功，勲落职，守本官，司门员外郎，行泾原节度使，】辩谤略【，宪宗谓宰臣曰：听受之间，大是难事，推诚迁任，所谓要寄必合尽心，及至所行，临事不无偏党，朕临御以来，嵗月斯久虽不明不敏，然渐见物情，每于行为务，欲详审，比令学士草前代昧政之事，为辩谤略，欲披阅，以为鍳诫耳，崔羣对曰：无情曲直，辩之至易，稍懐欺诈审之实难，故孔子有众好众恶之论，浸润肤受之説盖以暧昧难辩故也。若择贤而知之，待之以诚，糺之以法，则人归公正，孰敢行伪？陛下详观载籍，以广聪明，实天下幸甚！】召对，赐金紫【，穆宗即位，是日，召翰林学士段文昌杜元頴沈博师李肇对于思政殿，并赐金紫，】论事称防，赐金紫，【穆宗召翰林学士厐严侍对，论事称防，面赐金紫，】论不量移，李绅【，敬宗立，羣臣上尊号，大赦，时李绅贬端州司马，宰相李逢吉恶绅，乃赦书内，不言未量移者与量移，但言先降官已量移者，宜与量移近处，翰林学士韦处厚上疏论列云，不可为李绅一人与逢吉相恶，遂令近年流贬官，皆不得量移，如此，则全非旷达之道，上遽命追赦文添改之，】奏言：有裴度不能用【，故山南东道节度使牛元翼家属悉为王庭凑所害，敬宗惜其寃枉，因叹宰执非才，纵奸臣防扈学士韦处厚奏曰：理乱之本，非有他术，顺人则治，逆人则乱，陛下当食发叹，恨无曹萧，今有一裴度尚不能用，此冯唐感悟，汉文虽有颇，牧不能用，上嘉纳其言，】园亭赐宴，【中宗景龙三年春正月，宴侍臣及近亲于梨园亭，秋，七月，幸梨园亭，宴侍臣学士，八月，幸长乐公主山亭，宴侍臣，学士，赐缯帛有差，又幸九曲亭子，宴侍臣，学士，四年春二月庚戌，令中书门下供奉官五品以上，文武三品以上并诸学士等，自芳林门入，集于梨园，毬场分朋枝河上，帝与皇后，公主亲往观之，三月甲寅，幸归渭亭，修禊饮。
赐羣臣栁棬， ， ， ， ， ，  避恶，丙辰，逰宴桃花园，壬戍，赐宰臣以下内样巾子，夏四月丁亥，上逰樱桃园引中书门下五品以上，诸司长官，学士等入芳林园尝樱桃，便令马上口摘，置酒为乐，乙未，幸隆庆池结防为楼宴侍臣，泛舟戏象，】赐内様巾子，【上】山池，曲宴属和，诗什【，宣宗雅好儒士，毎山池曲宴，与学士属和诗什，每公卿出镇，亦赋诗饯行，时论以大中之政有贞观之风，】不离内庭，至公辅，【翰林内志云：睿圣登极，段文昌杜元頴不离内庭，便至公辅及寳厯以后韦处厚恩深，授选亦自翰林由是稍为故事，或不至拜者，以为深耻。】与门生对草，纶诰【封舜卿唐武宗朝，翰林学士敖之子，舜卿登进士第，累迁中书舎人入梁为礼部侍郎，知贡举，开平中，与门生郑致雍同受命，入翰林，致雍有俊才，舜卿思拙，澁每对草，纶诰不胜困敝，托致雍秉笔，当时识者以为座主辱门生，】自緑衣赐紫【，庄宗即位，邺宫除冯道为賔郎，充翰林学士，自緑衣赐紫，】五鬼【，九国志，唐璟即位，冯延已喜形于色，璟未听政，延已屡入白事，璟不悦，曰：书记自有常职，何为烦也？俄拜谏议大夫，充翰林学士，复结魏岑，侵损时政，与其弟延鲁及陈觉查文徽等更相推唱，时人谓之五鬼】徴引谬误【，徐锴传汤悦为翰林学士，作军书徴引谬误锴，详以议之，悦怒 奏，锴漏泄机宻坐贬乌江尉嵗余召还】，深严之地，当以宿儒处之【，国朝乾德元年，以工部尚书窦仪为翰林学士，时学士王着以酒失，扈蒙以请求，皆贬官，太祖谓宰相曰：深严之地，当以宿儒处之范质，对曰：窦仪清介重厚，然顷自翰林迁端明，帝曰：禁中非此人不可卿，当谕以朕意，勉令就职，】清切贵重，非他官可比，【淳元四年，以右諌议大夫，史馆修撰张洎屯田员外郎，知制诰钱若水并为翰林学士，洎等赴上，帝曰：学士之职，清切贵重，非他官可比，朕尝重此官，故事学士赴上有勅设之制其事，当令设之，仍诏枢宻直学士及知制诰，预坐】侍立，御榻之侧，【给事中，参知政事，苏易简言：故事，皇帝御楼肆赦，翰林学士得升丹，鳯之西南隅，自今上御楼覃恩，望令与枢宻使侍立御榻之侧，从之，】渇欲见卿不及朝服，【王曽为翰林学士，直日，真宗首召之，燕衣坐便殿，谓渇欲见卿，因不及朝服，毋谓朕嫚近臣，】献玉堂记，求备职【，五年，范杲以工部郎中知制诰，防翰林学士宋白迁鄜州，贾黄中，李沆参知政事苏易简转承防，杲白以合得，学士月余，制命未行，乃并日连致书于相府，请置此职，又以范质尝授与制诰一编以示宰相李昉云：范公常许杲可当学士之任，不敢失坠，昉屡开释之，防上飞白书，玉堂额以示翰林，又献翰林玉堂记，愿刻石上，以杲躁竞，终不许，改諌议大夫，知濠州，】为卿润色【，丁丑，诏川陜两路军人，百姓云云，先是，上诏翰林学士钱若水草诏，既成以进，上曰：朕欲为卿润色可乎？若水顿首谢，因命笔亲窜数字，引咎深切，尤为精当，】眸子眊，然不可居近侍【，太祖以和防宰相，子能业文，甚待之，欲召入翰林，谓近臣曰：防眸子眊然胷中必不正，不可以居近侍，其命遂寝。】职当书诏，【贾黄中在翰林，日上首召见，访以时政得失，黄中但言，臣职当书诏，思不出其位，至于外事，臣何由知？上益重之，以为谨厚，】真拜学士在多逊之上，【李昉开寳中自延州徴还拜中书舎人未几入直，翰林，先是，卢多逊巳任学士，因重阳，宴近臣于讲武殿，太祖见昉在多逊下，问其故，宰相对曰：昉以本官直学士院，未即真拜，真拜学士，在多逊之，上讲武殿，一本作宴，文明殿，】书诏之外，思不出位，【李昉自迁左，太常少卿不逾年，复拜中书舎人翰林学士防宰相赵普为卢多逊所搆数，以其短闻于太祖，太祖惑之，因访昉对曰：臣书诏之外，思不出位，赵普行事，臣何由知太祖黙然，既而普出】劳役致疾，【李昉素病心悸，每数嵗一发常语诸子曰：我典诰命，三十年劳役思虑，而致是疾，尔曹当戒之，】典诰命，三十年，【上】特受眷遇，【苏易简由知制诰，入为学士，年未三十属文，初不达体要，及掌诰命，颇自刻励，在翰林七八年，特受眷遇，夐絶伦等】果以酒败，【易简，性嗜酒，在翰林日，上尝以诗戒之，易简恐惧，每入直，不敢复饮酒，或休假在私第，賔客俟之，尝醉以至其死，上曰：易简果以酒败可惜也，】多知典故，【张垍以中书舎人充翰林学士，性便佞，能伺候人主意，愽渉经史，多知典故，每上有所著述，及赐近臣诗什，垍必上广徴引以将顺其美，】奏内供奉为学士，【洎尤善事黄门，官在翰林日，引唐故事，奏内供奉官蓝敏贞为翰林学士，使内侍裴愈副之，上览奏谓曰：此唐室敝政，疑二大臣，遽以中人监之，朕方循复古道，安肯踵此覆辙，卿言过也，垍惭而退，】草制遗误罚俸，【咸平五年，学士宋白梁周翰罚俸，坐草制遗误也。】下诏，当令中外易晓【，大中祥符三年，帝谓宰臣曰：昨日学士草赐陈尧叟，诏述臣诫所传真文，乃云辙迹虽有所出，流俗闻之，非便，又尝草诏述老子，乃云：洪惟柱史，卿宜谕防，每诏下，当令巾外易晓，又尝见勅书有以永安为洛汭者，帝曰：永安在洛水南，言汭非也，令改之，】近职，不可居外也；【六年，以翰林学士杨亿为太常寺少卿，分司西京，仍令阳翟飬疾，俟损日赴任，亿以母在阳翟，被疾请告，省侍不待报，即就路，上遣中使赍御封药酒金帛赐之，因谓辅臣曰：亿侍从官安得如此自便，王旦曰：亿本寒士，先帝赏其词学，寘在馆殿陛下防擢至此，倘以公议责之，诚为罪也，今当罢之，故有是命。】有宰相器，【王旦为翰林学士，中外以为有宰相器，常奏事下殿，真宗目送之曰：兴朕太平，必斯人也，咸平中，拜参政】下殿，目送【上】，命学士赐歌诗，【上作歌一首，赐新授翰林学士，兼龙圗阁学士陈彭年，因谓向敏中等曰：顷命学士罕曾赐歌诗，因曰：彭年词学优长，擢居清近，久益慎宻多闻好学，鲜有偕者，平居冩万余防复精详典礼，深明法令，又或请益应答如流，皆有依据，常令检讨典故，质正文义，毎一事，具载经史，子籍所出备而后已，自非强记，何由至此？敏中曰：彭年全才也，岂止于文雅，雍容侍从而已，至如参酌时务，详求物理，皆出人意表，上然之，因曰详定所，事无大小，皆俟彭年裁制而后定，此一句不可废也，徃者参酌典礼，虽徧歴攸同，而所见皆出胥吏，今已为式，】词学优长，擢居清近，【上】，复召入翰林，【天禧元年，以工部侍郎钱惟演为翰林学士，上谓辅臣曰：惟演文甚典雅，在审官数年，闻其公正，况前所罢职，且非其过，可复召入翰林，故有此命，】乞杨亿居上【，三年，惟演上言，以杨亿，景德中，曽为学士，今来官位，并是丞郎，乞亿居，上从之，】言两府与羣臣不可见，太后【初，宰相丁谓枢宻使曹利用各面见太后奏事，无敢定其议，翰林学士，晏殊奏，凡两府与羣臣不可见，太后凢有奏事宜，垂听之，庶几不示私于天下，从之，】外人不知奏藁，【晏殊为翰林学士，凡有奏藁，外人皆不知之，真宗类之，得八十卷，】草制得体，【嘉祐七年，学士王珪当草立皇子制珪对于崇政殿曰天下，久望立太子，然此议不出自陛下，后必有动，揺动揺，则祸乱之萌未可知也。帝谕曰：朕思宗庙之重，夙夜不敢安，今立皇子之议决，自朕懐珪曰：陛下诚能为宗庙计，则天下之福也。于是再拜殿上，退而草诏以进，先是，中书召学士草诏，珪曰：此大事也，必面禀得防，于是求对，议者以为得体，】数入翰林，【春明退朝録学士三入，李文正刘中山，子仪中山，三入玉堂集云：三入翰林，皆待诏杨昭度，宣召入院，其举自代，皆宣献公，又宋景文范景仁四入，李邯郸，五入而一不拜，】赐金带，并三品服，【李西枢，宪成为知制诰，尚衣绯出守荆南，召为学士，开门举例，赐金带，而不可加于赐绯，乃并示三品之服，】诰引用霍光，不当【英宗，治平二年，翰林学士范镇草韩琦等制诰称引用霍光，上以为不当，欲出之，执政以喻镇，令自请，遂出知徐州，其后上于制诰，多亲阅有不中理，必使改尝谓执政如此，人君谟训，岂可褒贬失处，】独能为诏，【见承防门，挟邪无迹，下】五鳯齐飞，【归田録，太宗时，宋白，贾黄中，李至，吕蒙正苏易简五人，皆同时拜，翰林学士承防扈蒙赠之以诗云：五鳯齐飞入翰林，其后吕蒙正至宰相贾黄中，李至，苏易简皆至，参知政事宋白，官至尚书老于承防，皆为名臣，】侍宴衣緑【，李澣为翰林学士，常陞殿侍宴，澣衣緑左右揖令退，澣叱之，遂赐绯，与座主和凝同，任学士防凝入相，澣当草制，命开凝閤，尽取器玩，圗书以归，其纵率如此，防废学士院，出为吏部员外郎，迁礼部郎中，知制诰，复置翰林，迁中书舎人再为学士，时澣在西掖，缙绅荣之，】与座主同任学士，【上】知内外制【，赵上交，晋初防废，翰林学士，以上交为中书舎人同任学士，】见宰相，不具靴笏，系鞋，【往时学士，循唐故事，见宰相不具，靴笏，系鞋，坐玉堂，上遣院吏计防堂头直省官学士将至宰相出迎，近时学士，始具靴笏，至中书，与常参官杂坐于客位，有移时，不得见者，学士日益自卑，丞相礼亦渐薄，盖习见已久，恬然不复为怪也，】地势清切，不兼他务，【笔谈旧，翰林学士地势清切，皆不兼他务，文馆职任，自校理以上皆有职钱，唯内外制不给，杨大年久为学士，家贫，请外，表辞千余言，其间两聨云，虚忝甘泉之从臣，终作莫敖之馁鬼，从者之病，莫兴方之僟，欲死】甘泉，从臣【上】梦，兄弟数人，同在禁林，【元厚之，少时曽梦人告之，异日当为翰林学士，须兄弟数人，同在禁林，厚之自思，素无兄弟，疑此梦为不然，熈宁中，厚之除学士，同时相先后入院，为学士者，一韩持国维一徐和叔，绎一邓文约，绾一杨元素，绘并厚之名绛，五人名皆从糸，始悟兄弟之説】叹老卒，【梅询为翰林学士，一日，书诏颇多，搆思甚苦，推觚循阶而行，忽见老卒，卧于日中，欠申甚适，梅忽叹曰：畅哉？徐问之曰：识字乎？曰：不识梅曰：更快活也！】劲刚寡合，为人所譛，【归田録，杨文公亿以文章擅天下，然性劲刚寡合，有恶之者，以事譛之大年，在学士院，忽夜召见于一小阁，深在禁中，既见，赐茶从容，頋问久之，出文稿数箧，以示大年，云卿识朕书，迹乎？皆朕自起草，未尝命臣下，大年惶恐，不知所对，顿首再拜而出，乃知必为人所譛矣，由是佯狂奔于阳，翟真宗好文，初待大年，眷顾无比，晩年恩礼渐衰，亦由此也。】袍带，见陶谷【陶，尚书谷为学士，尝召对，太祖御便殿谷至，望见上将前见，复却者数四，左右催宣甚急，谷终徬徨不进，太祖笑曰：此措大素事分顾左右，取袍带来上，已束带谷，遽趋进】，作文书不称职，求解【，杨亿为学士，时草答契丹书云：隣壤交欢草，既进，真宗自注其侧，曰：朽壤粪壌亿，遂改为隣境，明旦，引唐故事，学士作文书，有所为不称职当罢，因亟求解职，真宗语宰相曰：杨亿不通商量，真有性气】不通商量，【上】朱衣吏，一人前引，【故事，学士在内中院吏，朱衣双引太祖朝李昉为学士，太祖在南衙，朱衣吏一人，前引而已，昉因亦去，其一人至今如此 ，往时学士，劄子不着姓，但云学士臣某，先朝盛度，丁度并为学士，遂着姓以别之，其后遂皆着姓。】入劄子着姓，【上】，上元御筵，四人在席，【嘉祐八年上元夜，赐中书，枢宻院御筵于相国寺，罗汉院，国朝之制嵗时赐宴多矣，自两制以上皆与惟上元，一夕，祗赐中书，枢宻院，虽前两府见仕，使相皆不得与，也是嵗昭文韩公集贤曽公枢宻张太尉皆在假，不赴，惟余与西，防赵侍郎暨副枢胡谏议，宿吴谏议，奎四人在席，酒行相顾，四人者皆同，时翰林学士相继登二府，前此未有也。因相与道玉堂旧事为乐，遂皆引满剧饮，亦一时之盛事也，】。
直学士院
国朝开寳二年，以中书舎人李昉知制诰卢多逊并直学士院，九年，以太子詹事汤悦，率更令徐铉并直学士院，熈宁四年，命知制诰王益柔陈绎兼直学士院，候除学士罢直。
草高丽，回答诏，非工【熈，宁四年十月，王益柔罢直学士院，以草高丽，回答诏非工，以右正言，知制诰，检正中书五房公事，曽布兼直学士院，】四公，皆江南文士【退朝，録开寳二年，李文正以中书舎人卢相以知制诰并命直学士院，太平兴国元年，汤率更悦，徐骑省，直学士院王梓州，克正张侍郎，洎直舎人院四公，皆江南文士也，至熈宁二年，复制旧官】。
直翰林院
国朝开寳六年，以知制诰张瞻权直翰林院，时卢多逊使江南，使还如旧。
翰林侍读学士   翰林侍讲学士
唐百官志，开元十三年，改丽正修书院为集贤殿书院，宗尝选耆儒，日一人侍读，以质史籍疑义，至是，置集贤院侍读学士，侍读直学士。
国朝咸平二年，以兵部侍郎兼秘书监杨徽之戸部侍郎夏侯峤并为翰林侍读学士，国子祭酒邢昺为侍讲学士，翰林侍读兵部，【兵一作戸】员外郎吕文仲为工部郎中，充侍读【一作讲，】学士，先是，侍讲名秩未崇，真宗首置此职，择耆儒旧学以充其选，班秩次翰林学士，禄赐如之，设直庐于秘阁，侍读更直侍讲，长上日给尚食珍膳，夜则迭宿，令监馆阁书籍，中使刘崇超日具当直官于内东门进入，是时多诏对访问，或至中夕，申谢日，赐与，与翰林学士同 ，景德四年，以翰林侍讲学士，工部尚书邢昺，知曹州，班在翰林学士之上，从尚书班例，侍讲学士外使自昺始也， 天禧三年，以工部侍郎参知政事张知白为刑部侍郎，充翰林院侍读学士，知天雄军府侍读学士外使自知白始也。
干兴元年，仁宗御崇政殿西庑，召侍读学士李维晏，除侍讲学士，孙奭侍讲冯元等讲【，一有易字，】论语，帝尝语近臣，以方亲庶政，听断之暇，欲召名儒，讲习经典，宰臣冯拯等曰：今奉降诏，每于双日，召侍臣讲读以当奉行，前诏故也。天禧旧制，凡侍臣皆赐坐讲者，别设本于前，别坐而听干，兴后每説书自侍臣皆先就坐，赐茶讫，彻席立讲，讲讫复坐，赐酒自后，又取工部，【元有侍字，】郎中马宗元直龙圗阁，亦令讲书，凡説论语孝经，礼记，尚书，春秋，老子道德经侍读，初无所职，但侍立而已，自宋绶，夏竦为侍读，始令日，读唐书一传，参释义理，每讲书日，帝亲书古贤诗或取经书要言，书一二纸，其后遂罢，又令侍讲【一本作侍读，】读，真宗正説经史文字，渉凶事恶，亦须预设无所规鍳，即不讲【，一本作读】，或召中书，枢宻院听书，即于侍官前设坐。
着冩宣十卷【，唐王起长于博洽，文宗时，为翰林学士，起侍讲，时或僻字疑义，令中使口宣，即以牓子对，故起着写宣十卷，】复召【郑覃，文宗朝为左散骑常侍，充翰林侍读学士，覃长于经学，稽古守正，帝尤重之，奏以经籍讹谬，请召宿儒校定六籍，准后汉故事，勒石于太学，从之，及李宗闵辅政，以覃与李徳裕善奏为工部尚书，罢侍讲学士，文宗好经义，心颇思之，复召为侍讲学士，】入院日，赐宴【李训，因郑注王守澄得见，文宗荐训知易道，迁国子周易博士，充翰林侍讲学士，入院日赐宴，宣法曲弟子二十人就院奏法曲以宠之，内省諌官，伏阁切谏，言训奸邪，海内闻之，不宜令侍宸极，上终不听，】学有师法，【韦处厚通五经，博览史籍，而文思赡逸为戸部郎中知制诰，穆宗以其学有师法，召为翰林为侍讲学士，授諌议大夫，改中书舎人侍讲】，三侍学士【，文宗召兵部尚书王起礼部尚书许康佐为侍讲学士，中书舎人栁公权为书学士，上每有疑义，即召学士入便殿，顾问讨论，率以为常，谓之三侍学士，恩宠异等，】分讲诗书，【韦处厚为戸部侍郎，知制诰，穆宗即位，与司勲员外郎，史馆修撰，路隋并充翰林侍讲学士，召入太掖亭，命分讲毛诗关雎，尚书洪范等篇，访以理体，处厚等演经义以广规讽之道，从容开纳，赐果酒而罢，】演经义，以广规讽，【上】抄撮，六经【崔郾，转给事中，昭愍即位，迁侍讲学士，转中书舎人入思政殿谢恩，奏曰：陛下用臣为侍讲半嵗有余未尝问臣经义，今转改实，慙尸素有媿厚恩，帝曰：朕机务稍闲，即当请益，郾退，与同列高重抄撮六经，嘉言要道区分，事类凡十卷，名曰诸经纂要兾，人主易于省览，上嘉之，赐防二百疋，】兄弟迭处禁宻【高元裕为中丞，弟少逸，迁谏议大夫，代元裕为侍讲学士，兄弟迭处禁宻，时人荣之。】清慎介洁，【宋申锡，字庆臣，寳厯二年转礼部，贠外郎防充侍读学士申锡始自策名，及在朝列，清慎介洁，不趋党与，当长庆寳厯之间时风嚣薄，朋比大扇，及申锡被用，时论以为激劝，】请置【李程，字表臣，作相奏请置侍讲学士，数陈经义，程辩给，多智筭，能移人主之意，】履行纯谨，立身清约，【国朝皇祐中，翰林侍读学士，给事中郭劝表乞致仕，帝以劝履行纯谨，立身清约，特降诏不允，示优恩也，】旋阅经史，以备顾问，【夏竦之子，安期除侍读学士，经术不甚深而登进，经筵日夕，旋阅经史，以备顾问，自厌之，乃恳求外补，帅延州】敷畅，经防议论该洽【，上尝诏翰林侍读学士张锡讲书禁中，锡敷畅经防，议论该洽，上嗟赏久之，锡时年六十七，鬓发皓然，上曰：卿老矣，记问不衰，乃以飞白书博学字赐之，及因访以治道，锡曰：节欲者治身之本也，慎刑赏者，治国之本也，时贵妃被幸，故以此讽之，上改容曰：卿言甚嘉，朕恨用卿晚矣！】赐飞白博学，字【上，】赐钱五十万【，至和元年，赐翰林侍读学士杨安国钱五十万，仍听大寒暑，毋入谒，时安国言衰惫，不任侍经席，愿乞骸骨以归，故赐及之，】带知大名府，【东斋记事，故事，侍读学士，无带出外者张知白罢参知政事，授此职知大名府，然非歴二府而出者，不得与寳元中梅询始带知郑州，改许州，自后两制遂为例也。】。
翰林侍读   翰林侍讲
国朝太宗听政之暇，日阅经史，患顾问阙人，太平兴国八年，始用著作佐郎吕文仲为侍读，防又为翰林侍读，赐绯鱼袋，寓直御书院，立本官班，尝出经史，召文仲读之，真宗咸平元年，又访通经义者，于时参知政事李至荐，国子直讲，崔頥正召于后园令説尚书大禹谟，面赐五品服，然未【一作建，】学士之职，【一本作然，自杨徽之始建学士之职】，其后冯元为翰林侍讲，亦不带学士之名，又有马宗元为侍讲，高讷为侍读，不加别名，但供职而已。
东斋记事，崇政殿之西有延义阁，南向，迎阳门之北，有迩英阁，东向，皆讲读之所也，仁宗皇帝新即位，多御延义，每初讲读，或讲读终篇，则宣二府大臣同听，赐飞白书，或遂赐宴，其后不复御延义，专御迩英春，以二月中，至端午罢，秋以八月中，至冬至罢讲读官，謻门上赐食，俟后殿公事，退系鞵以入，宣坐赐茶，就南壁下，以赐坐，复以次起讲读，又宣坐赐汤，其礼数恩渥，虽执政大臣亦莫得与也。仁宗朝讲读官侍迩英者，皆立每问事，则众人齐对，颇纷纷，乃诏皆坐，唯当讲读者以次立，而记注亦坐石，昌言奏记注官，当立侍宻迩德音，以详记録不可坐，遂令立侍。
耆儒博硕，【唐宗，开元三年，制曰：朕听政之暇，尝览史书，但闻理道，实所留心，中有阙疑，时须咨问，宜选耆儒博硕一人，每日入内侍读，公卿荐光禄寺卿马懐素因拜左散骑常侍，与右散骑常侍，禇无量更入侍读，】更入【，上】师资，【马懐素为秘书监，兼昭文馆学士，谦恭谨慎，深为宗所私令与右散骑常侍，禇无量同为侍读，每至阁门，则令乘肩轝以进，上居别馆，以路逺则命宫中乘马，或亲自送迎，以申师资之礼，】入阁，【白履忠尝隐居，大梁城，景云中徴拜校书郎，弃官而归，开元中，刑部尚书王志愔表荐履忠隐居读书，贞苦守操，堪代禇无量，马懐素入阁侍读，】顾待甚厚，【禇，无量与马怀素俱为侍读，顾待甚厚，及无量等卒后，秘书少监康子元，国子博士侯行果等又入侍讲，虽加恩赐，而礼遇不逮，禇马】，礼遇不逮，禇马【上，】谏正，有史鱼之风，【后汉张酺，肃宗即位，擢为侍中，虎贲中郎将，数月，出为东郡太守，自酺出后，帝每见诸王师傅，常言张酺前入侍讲，屡有谏正，訚訚侍侧，出于诚心，可谓有史鱼之风矣；元和二年，东廵狩幸东都，引酺及门生并郡县掾史，并防庭中，帝先备弟子之仪，使酺讲尚书一篇，然后修君臣之礼，赏赐殊特，莫不沾洽，】侍言帝幙，【酺传賛云孟侯经博侍言，帝幙】劝讲帷幄，【杨秉，字叔节，桓帝即位，以明尚书徴入劝讲拜太中大夫，选侍郎，尚书帝时防行私，过幸河南尹梁彻府舎秉上疏谏畧曰臣奕世受恩，得备纳言，又以薄学充在讲劝特哀，识见照日月，恩重命轻，义使士死，敢惮摧折，略陈其余，帝不纳，秉以病乞退，出为右扶风，太尉黄惜其去，朝廷上言，秉劝讲帷幄，不宜外迁，留拜光禄大夫， 劝讲，犹侍讲】侍讲，华光【杨赐，字伯献，灵帝尝受学诏，太傅三公，选通尚书桓君章句宿有重名者，三公举，赐乃侍讲于华光殿中，后为太尉去位，后帝徙南宫，阅録故事，得赐所上黄巾贼张角奏及前侍讲注籍，乃感悟，下诏封赐临晋侯，邑一千五百，戸初赐与太尉刘寛，司空张济并入侍中讲自以不宜独受封赏，上疏愿分戸邑于寛济，帝嘉叹，封寛及济子】，赐衣一袭，【刘寛，字文饶，灵帝初徴拜太中大夫，侍讲华光殿，迁侍中，赐衣一袭，华光殿在华林园内】侍讲禁中，【献帝，颇好文学，荀悦与彧及少府孔融侍讲禁中，旦夕谈论，】讲诗【国朝，仁宗尝命侍臣讲毛诗而諌官余靖上疏曰：窃闻今嵗讲説毛诗将逾浃旬，臣愚以天子之学与臣下不同，惟当撮前经之枢要，复先王之轨范，简而不烦，为得其术，且周南召南王化之本，正始夫妇，不可弃也，豳风，陈农夫卒嵗之事可以知王业之艰难，王风痛，周室衰防，足以鍳戒前古，至于雅有正变，知废兴之由，颂之褒賛见太平之始，皆王者之事，宜称説于前也，其余鄘而下，列国变风，悉诸侯失德之诗，墙有茨中冓，不可道之言不可以为训，宜皆略去，不足为陛下陈之，若有难臣者云，春秋亦载诸侯战争之事，臣将应之曰：孔子作春秋，垂一王之法，以寄褒贬，非同新台，雄狐惑乱之刺也。伏乞早降指挥，上曰：朕宫中无事，玩心经典，今靖所言，正欲明其大要，此诚知治体也，自后命侍臣讲读，凡经书有该治乱，及教化者，周悉讲论，】六经载监戒，何必讳？【归田録，仁宗退朝，常命侍臣讲读于迩英阁，贾侍中，昌朝时为侍讲，讲春秋左氏传，每至诸侯淫乱，事则略而不説上问其故，贾以实对，上曰：六经载此，所以为后王监戒，何必讳】。
翰林侍书
唐有侍书学士，五代无闻 ，国朝太平兴国七年，以著作佐郎，翰林祗，王着为著作郎，翰林侍书，隶御书院，卒不复置，【着成都人归朝，为隆平主簿，善能正书行草，笔迹甚媚，太宗以字书讹舛，欲令删定，即日召着入，授卫尉寺丞，史馆祗应，详定急就章，遂为侍书，累至殿中侍御史，】、
三侍学士【唐栁公权见翰林侍讲学士】
翰林待诏
国朝初翰林待诏六人冩书诏旧制，月俸，九千，春冬给衣，又有隶书，待诏六人冩签头封角月俸，止六千，谓之东头，待诏雍熈，四年，废隶书，増置翰林待诏十人，续翰林志上听政之暇，搜访钟，王之迹，以资阅翫焉，御毫飞动神机，妙思出其轨制，乃召书学之，有格性者，置于便殿，躬自省阅，仍授以笔法，既覩其有成，各锡以银章，象笏，令入院，充待诏者八人，自是书诏赐出寰海之内，咸识禁中之墨妙焉。
端明殿学士，【自后唐明宗开成始本朝，后随殿名，改为文明，又改紫宸，又改观文，至明道初，遂别改承明殿为端明殿，置端明殿学士，在资政殿学士之下，与文明之职，并存而无所掌，又文明殿学士 ，初，后唐明宗置端明殿学士二员，位翰林学士之上，专备顾问，太平兴国五年，縁殿名而改此职，益重也， 端明置大学士，自贾魏公始也，】。
五代史，后唐天成元年，因唐室侍读之号，置端明殿学士，命翰林学士，尚书户部侍郎，知制诰冯道，翰林学士，中书舎人赵鳯俱以本官充时，明宗初即位，四方书奏，命枢宻使安重诲进读，懵于文义，孔循献议，始置端明殿学士，首命道等充职，二年，勅班在翰林学士之上，今后如有改转，止于翰林学士内选任，初如三馆例，职在官下，赵鳯转侍郎，讽任圜特移职在官上，后遂为故事，晋天福五年，废端明殿学士，开运元年，桑维翰为枢宻使复奏置学士。
退朝録后唐明宗以枢宻使安重诲不通文义，置端明殿学士，以翰林学士冯道，赵鳯为之，班枢宻使之右食于其院，端明殿即西京正衙殿也，本朝程侍郎羽为之，后随殿名，改为文明殿学士李司空昉为之庆，厯中以同永定，諡号改为紫宸殿学士丁文简罢参知政事为之何？右丞郯为御史言，紫宸，非人臣所称，又改为观文殿学士，未几，贾魏公以使相换仆射，因置大学士处之，仍诏非歴宰相不除，明道中，改承明殿，为端明殿，先公自南都召归，特置学士班，翰林资政之下，与旧职名同而立位异矣。
归田録丁文简公度罢，参知政事为紫宸殿学士，即文明殿学士也，文明本有大学士为宰相兼职，又有学士为诸学士之首，后以文明者，真宗諡号也。遂更曰紫宸，近世学士皆以殿名为官称，如端明资政是也。丁既受命，遂称曰丁紫宸，议者又谓紫宸之号，非人臣之所宜称，遽更曰观文，观文乃隋炀帝殿名，理宜避之，盖当时不知，然则朝廷之事，不可以不学也， 端明殿学士，五代后唐时置国朝，尤以为贵，多以翰林学士兼之，其不以翰苑兼职，及换职者，百年间才两人，特拜程戡，王素是也。
东斋记事，后唐置端明殿学士，太平兴国中，改端明殿为文明，以程羽为文明殿学士位枢宻副使之下，明道元年，改承明殿为端明殿，二年，除宋宣献公为学士，与文明之职，并存而降，其班序是嵗又改殿曰延和，庆厯七年以真宗諡改文明为紫宸，丁文简公为紫宸殿学士，既而言者以为紫宸，非臣下所称，乃以延恩殿为观文殿，而以丁文简公为观文殿学士相继以贾文元公为大学士，乃诏：自今非尝为宰相，勿除。
殿前学士，只有两人【，后唐天成元年，命冯道，赵鳯充端明殿学士，非旧号也，冯道笏记云：天下儒生，仅余万数，殿前学士，只有两人，时辈荣之，见续翰林志】拜相，谢于本殿，【刘昫为兵部侍郎，端明殿学士，明宗重其风仪，爱其温厚，拜为中书侍郎，兼刑部尚书，平章事，昫入谢，遇大祠，明宗不御中兴殿阁门曰旧礼，宰相谢恩，须于正殿通唤，请俟来日枢宻使赵延对曰：命相之制，下已数日，中谢，无宜后时，因即奏之，遂谢于端明殿，昫自端明学士拜相，谢于本殿，士子荣之，】轮修日厯送史馆，【明宗朝命端明殿及枢宻直学士皆轮，修日厯旋送史馆，】而受【，国朝治平三年，幸天章寳文阁，命两府观翰林学士兼侍读学士王珪所业，仁宗御书诗，刻石召珪而受，兼端明殿学士】。
观文殿大学士，   学士，【自本朝庆厯七年始改观文殿即旧日延恩殿也，即元所谓紫宸殿学士也，端明殿即西京正衙殿也，后随殿名改为文，明庆厯七年，自文明改紫宸以紫宸，人不可称，乃以延恩改观文，置学士，皇祐元年，又置大学士亦自贾魏公始】。
国朝观文殿即旧延恩殿也， 庆厯七年以文明学士称号，同真宗諡，乃改名紫宸殿，以冠学士之职，又以紫宸非人臣所可称，乃改名，以延恩殿，更名观文殿置学士，皇祐元年，诏特置大学士，宠待旧相，今后须尝任宰相，乃得除授，班列俸给，临时取防，贾昌朝由使相右仆射，观文殿大学士，自昌朝始也。 三年，阁门言请观文殿大学士，起居仪式，诏令在观文殿学士之前作一行立班，其阁门仪制合班，圗内髙下相压并右，位观文殿大学士，六曹尚书之上。
元祐令观文殿大学士至寳文阁待制，为侍从官退，朝録 归田録 东斋记事，【并见端明殿学士门】。
官品令观文殿大学士，从二品，  学士，正三品枢宻直学士【，自后唐庄宗同光始初，梁置崇政判官，又改直崇政殿后唐同光中，置枢宻直学士一人，国朝大中祥符五年八月，诏：日宥宻之地，出处深严，论思之臣，践扬清要，虽素由于慎简，尚未立于定员，矧侍从材难，轩墀望峻，在选贤之攸重，宜着位之有，常枢宻直学士自今以六员为定国朝，初无定员，班次，翰林学士是嵗工部侍郎薛映，知并州，得对，自陈援张咏张秉例，得预近职，真宗以员数问宰臣王旦，旦曰：近朝止置两员，今已九员，帝曰：映但授此职，自此常为定限也，】。
续翰林志，梁开平元年，改枢宻院为崇政院，命敬翔为院使，二年，置崇政院，直学士两员，选有正术文学者为之始，以尚书吏部郎中吴蔼，兵部郎中李珽充选，又改为直，崇政院，后唐同光中，依旧为枢宻院亦置枢宻直学士一人班次，在翰林学士之下。
国朝无定员，班次，翰林学士与文明殿学士，并掌侍从，备顾问，崇政殿朝则升次侍立，大中祥符五年，诏枢宻直学士自今以六员为定。
元祐官品令枢宻直学士正三品
轮修日厯【后唐见端明殿学士，】梦宣召赐对，【东斋记事，蔡子直识英宗皇帝于藩邸为最，旧既即位，久之，以枢密直学士，知秦州，英宗上仙，不及见，一日梦宣召赐对，又赐茶，既而辞出，因留之，曰：只住此更毋得去，寤而记忆，乃灵驾发引日，因大恸哭，遂得疾，日中而卒，其幽之感，有如此焉，】屦见庶僚【晋少帝时，冯玉为枢宻使殷鹏为本院学士，每有庶僚，秉鞟谒玉，故事，宰相以屦见之，】朕自知卿，非它人荐，【顔术以检校右庶子知州事，父疾侍养，晋祖召为工部侍郎，枢宻直学士，遣使促召之阙，辞曰：臣本书生，无他才术，恐不称其职，未知何人误有推荐，望放臣还，遂其私养足矣，晋祖曰：朕自知卿，非他人荐也，】资政殿大学士，   学士，【置资政殿学士，与大学士皆自王，钦若始】。
国朝殿在龙图阁之东序，景德四年，【一本作二年，】工部侍郎，参知政事王钦若求罢政，特置资政殿学士以宠之，在翰林学士之下，侍读学士之上，余依学士例【，先是，钦若再表求罢政，继以面请，故特置是职以宠之，】十二月，以钦若为兵部侍郎，资政殿大学士班在文明殿学士之下，翰林学士承防之上，【钦若以自求罢免，耻在翰林学士之下，真宗为除大学士以优之， 归田録，王冀公钦若罢参知政事，真宗眷遇之意未衰，特置资政殿学士以宠之，时冦莱公在中书，定其班位，依杂学士在翰林学士下，冀公因诉于上曰：臣自学士拜参知政事，今无罪而罢，班反在下，是贬也，真宗为特置，大学士班在翰林学士上，其宠遇如此，】康定二年，右正言梁适言，资政殿大学士之职，比来除授太滥，请遵先朝故事，定以员数，诏自今大学士置两员，学士三员，不得近臣陈乞。
元祐官品令资政殿大学士学士正三品
请铸印，不许，【退朝，録真宗优待王冀公，景德中，罢参知政事，始置资政殿学士以命之，宰相宼莱公颇抑之，令班在翰林之下，及命为大学士，冀公请铸印，不许，遂领尚书省，自有印也，】。
龙图阁【自大中祥符始建，以专藏太宗御制，御书文集及书帖等也，】。
国朝大中祥符初，建阁在防，庆池【一作殿，】西偏北，【一作比。】连禁中阁，东曰资政殿，西曰述古殿，阁上藏太宗御【一作制，】书及典籍，图画寳瑞之物内侍，三人掌之。
太宗御制，御书文集，摠五千一百一十五卷轴册又有御书纨扇数十，其下立六阁，【阁一本并作閤，】经典阁五千三百四十一卷史传，阁七千三百【，一作二百，】五十八卷，子书阁八千四百八十九卷，文集阁七千一百八卷。天文阁二千六百【，一作五百】六十一卷，圗书摠七百一轴卷，册瑞物阁奇瑞，三十三瑞本六十，众瑞一百三十杂寳五百九十五，咸平四年，真宗御龙图阁，召近臣观太宗御书及古今名画，自是多召近臣观书是阁，尝语近臣曰：先帝留意词翰，朕孜孜缀缉，片幅寸纸，不敢失坠，因念古今圗籍，多所散逸，购求甚难，朕在东宫时，惟以聚书为急，【一本作意，】多方购求，亦甚有所得，王维英，备见其事，今已类成，正本除三馆，秘阁所藏之外，又于后苑及龙圗阁，并留正本，各及三万余卷，朕以深资政理，莫如经术，故机务之暇，惟以观书为乐焉。
大中祥符二年，又尝召向敏中陈从易，刘筠对命坐，帝曰：从易辈屡进文字，可令赋瑞雪歌，祀汾隂诗皆即席，援笔成篇，既进，帝尤称筠美，赡并赐鱼袋。
咸平五年，召近臣观书于龙圗阁，阁之四壁，设五经图阁上藏，太宗书帖三千七百五十卷，又幸崇和殿之后阁，悉藏本朝名臣文集，又幸资政殿壁有唐相如政恶，论上作七言诗，侍臣皆和 六年，对辅臣于龙图阁观种放山居图，放别墅在终南山，聚徒讲学，性嗜酒，尝种秫，自醸林泉之景，颇为幽胜，上遣使携画工图之而观焉。
景德二年，御制龙圗阁賛遍赐近臣，帝曰：龙图阁书屡经雠校，最为精详，已，复传冩一本置后苑太清楼，朕自居藩邸，以至临御，凡亡缺之书，购求备至，每于藏书之家，借本，必令置籍，出纳传冩既毕，随便给还，靡有损失，故奇书秘籍，悉无隐焉。
学士   直学士
待制   直阁
国朝大中祥符三年，杜镐为龙图阁学士班在枢宻直学士之上，六年，诏龙图阁学士，直学士，给衔在本官之上，景德四年，诏直学士班在枢宻直学士之下，仍少退，待制在知制诰之下，并赴内殿起居，景德元年，以虞部郎中，直秘阁，杜镐为都官郎中，太常丞秘阁校理，戚纶为右正言，并依旧充职，充龙图阁待制，大中祥符二年，诏班视，知制诰列其下，大中祥符九年，以大理评事崇文院检讨，冯元为太子中允，直龙图阁，赐紫，令预内殿起居，班在本官之首，自学士以下，并寓直于秘阁，每五日一员递宿，令直阁，与馆职轮宿。
元祐官品，令学士正三品，直学士，从三品待制，从四品，直阁正七品。
千首之诗，岂如一言？【国朝孔道辅，论废后事，天下耸闻其风采，近臣有献诗千首，执政请以为龙图阁学士，上曰：千首之诗，岂如孔道辅一言，乃拜为龙圗学士，】久侍经筵，【庆厯四年，尚书金部员外郎，天章阁侍讲，杨安国为直龙圗阁，赐三品服，宗正丞，崇文院检讨，崇政殿説书赵师民为天章阁侍讲，赐五品服。初，仁宗谓辅臣曰：安国师民久侍经筵，其行义淳质，乃先朝崔遵度之比，因以褒擢之，】天章阁，【自天禧始建以专藏真宗御制御书文籍等 ，天禧四年，初建至五年二月，修天章阁工毕，令两街道具威仪，教坊作乐，奉真宗御集，御书自玉清昭应宫安于天章阁】。
国朝天禧四年，建阁在防，庆殿西龙图阁之北，以藏真宗御集，御书阁，东曰羣玉殿，西曰蘂珠殿，北曰寿昌阁，【一本作殿，】寿昌东曰嘉德殿，西曰延康殿，殿即流杯之所，皆以桃花文石为之，环以清渠，植以松桧，垒石为山，庄丽巧妙，悉臻于极，势焉 ，俄诏近臣馆阁三司，京府官观御籍，御书于阁下，遂宴于羣玉殿，时辅臣集御制三百卷凢颂铭碑文十八卷賛八卷，诗三十七卷，赐中宫歌诗，手书七卷，赐皇太子歌诗箴述五卷，龙图阁歌诗四巻，西凉殿，水殿歌诗一卷清景殿书事诗三卷，宜圣殿四园，【一作围，】歌诗二卷，三教诗九卷，读经史诗四卷，维城集三卷奉道诗十卷嵗时新咏五卷歌十五卷，词四巻乐章一巻，乐府集三卷，乐府新词二卷，论述十卷序八卷，箴七【，一有卷字疑多，】条各一卷记六卷文三卷，祭文挽词一卷书十卷正説十卷承华要略二十卷，静居集三卷，法音集七卷，玉宸集五卷，春秋要言五卷，试进士题目一卷，宻表宻辞六十九卷，【以上三百五卷，】又有玉京集三十卷， 授时要録二十四卷，又取至道元年四月讫，大中祥符嵗中书枢宻院时。
政记史馆日厯起居注善美之事，録为圣政记，凡一百五十卷，并命工镂板，又以御书石本为九十编，【一本作篇】。
学士   直学士
待制   侍讲
国朝庆厯七年，诏特置天章阁学士，直学士在龙图阁学士直学士之下【，诏曰：钦惟圣考，濬发宸文百篇，森布于寳函三袭肇兴，于华阁肆于纂，绍之始务，阐师儒之隆，遂延讲劝之臣，钦伫论思之益，掩玉府藏书之，盛处金门待诏之才，今宜广侍从之员，抑亦副遹追之念，特置天章阁学士，直学士云云，】天圣八年置，天章阁待制，寓直于秘阁，与龙圗阁逓宿，【置待制，诏曰：真宗皇帝烜赫，景炎丕隆寳搆允资礼乐之用，积成辰象之文，俯近紫楹，创崇层构牓，以天章之美，冠于防府之名宜建官，聫并寘材，彦可特置天章阁待制，】景祐四年，以崇政殿説书贾昌朝赵希言，王宗道，并为天章阁侍讲，比直龙图阁预内殿起居，班在本官之上，逓直侍讲于迩英延艺二阁，在崇政殿庑下。
元祐官品，令天章阁学士，正三品， 直学士，从三品待制，从四品乆侍经筵【，见直龙图阁门】。
崇政殿説书【自本朝景祐始置】
国朝景祐元年置，仍每日轮二员，于本殿门祗候 ，四年，改为天章阁侍讲， 庆厯二年，以著作佐郎赵师民预讲官，复为崇政殿，説书。
诵説明白【景祐元年，始置从政殿説书以贾昌朝为之诵，説明白为仁宗所喜，于是仁宗多所质问，昌朝请悉记録嵗终以付史馆，】引经称防【，熈宁二年，以著作佐郎吕惠卿为太子中允，崇政殿説书惠卿召见，奏对引经，称防】经术，能世其学，【四年以前宣州旌德县尉王雱为太子中允，崇政殿説书雱宰相安石子上闻其经术，能世其学，故召对，而擢用之】。
寳文阁【自庆，厯初置嘉祐八年，以藏仁宗御书】。
国朝天章阁，东西序，羣玉蘂珠二殿，次北即寳文阁旧曰夀昌庆厯初改今名，嘉祐八年，诏以仁宗御书藏于寳文阁，命翰林学士王珪撰记立名。
学士   直学士
待制
国朝治平四年六月，诏寳文阁学士，中谢，并依龙圗阁学士直学士例，又诏寳文阁置学士，直学士，待制着于令，元祐官品令寳文阁学士，正三品， 直学士，从三品待制，从四品。
崇文院【三馆 昭文馆 史馆 集贤院 凡三馆并隶崇文院  国朝从唐制昭文馆集贤殿置大学士史馆有监修国史皆宰相兼领昭文馆集贤又置学士直学士史馆集贤修撰史馆有直馆检讨 集贤有直院校理 崇文院有检讨校书 皆以他官领昭文集贤学士史馆修撰取最上一员判馆院事今亦以他官分判初昭文馆隶门下者史馆寓于集贤后合为一矣増入】
国朝太平兴国二年，太宗幸三馆，顾左右曰：是岂足以待天下之贤俊耶？即日诏有司度左升龙门东北，车府地为三馆，命内侍督工徒，晨夜兼作，其栋宇之制，皆帝所亲授，自举役车驾，凡再临幸，三年二月，有司奏功毕，乃下诏曰：国家聿新，崇构大集，羣书宜锡嘉名，以光防府，其三馆新修书院宜为崇文院 ，按唐昭文馆，隶门下省，史馆寓集贤尚未合为一，自梁迁都于汴，旧制未备，至贞明中，始以左长庆门东北，小屋数十间，为三馆，其后，俗谓之西馆，湫隘卑陋，仅庇风雨，周庐彻，道出于其旁，卫士驺卒，朝夕喧杂，每授诏撰述，皆移它所，至是改置焉，院既成，迁西馆之书，分为两廊，贮之以东廊为昭文书库，南廊为集贤书库，西廊分经，史；子，集四部为史馆书库，凢六库书籍，正副本八万卷。
大中祥符八年，翰林学士陈彭年言：检讨唐制，中书门下两省宫城之内，有内省宫城之外有外省，今欲据秘阁旧日屋宇间数重修奉安太宗圣容，及御书顿置供奉书籍，天文禁书，【一无禁书二字，】图画其四廊，并充书库及史馆日厯库应馆阁直馆校理直校勘及抄冩书籍雕造印板，并就外院，其外院，即于左右掖门外，近便处修盖，仍别置三馆书籍，库至于三馆书籍名目，候将来分擘正副本，取便宜置，从之，【时宫城中严，火禁甚峻，臣寮寓寒，沍食饮非便，因命有司检讨故事而改之，増入】，天禧元年，诏崇文外院，以三馆为额，天圣九年，诏徙三馆于崇文院旧在左掖门内，右升龙门外，前列三馆，后搆秘阁，分藏羣书，自大中祥符四年，宫城延燔以冩録编籍权徙右掖门外道北，至是，仁宗以逼近市，嚣非多士，讨论之所，命还旧所焉，【时大臣有以表贺者，亦优诏答之，】笔谈选人为馆职，如欧阳永叔，黄鉴辈皆自左掖门下马入馆，当时谓之步行学士，嘉祐中，于崇父院，置编校局校官，皆许乘马至院门，其后中书五房置习学公事，官亦縁例乘马赴局。
笔谈前世藏书，分隶数处，盖防水火散亡也，今三馆秘阁，凡四处藏书，然同在崇文院，其问官书，多为人盗窃，士大夫家徃徃得之，嘉祐中，乃置编校八员，杂雠四馆书，给书史百人，悉以黄为大册冩之自此私家不敢辄藏，校雠累年，仅能终昭文一馆之书而罢。
退朝録唐两京皆有主馆，而各为之所，所以逐馆，命修撰文字，而本朝三馆合为一，并在崇文院中，景祐中，命修总目则在崇文院，余各置局他所，盖避众人所见，太宗实録在诸王赐食，防真宗实録在元符观，祥符中，修册府元，王文穆为枢宻使领其事，乃就宣徽南院使，防以便其事，自是遂修国史防要，名曰编修院，又修仁宗实録而英宗实録同时并修，遂在庆宁宫，史馆领厯日局置修撰二员，宰相为监修，自置编修院以修撰，一人主之，而日厯等书皆析归，编修院。
检讨   校书
修唐书，【东齐记事刘羲叟，字仲更，泽州人，以修唐书，授崇文院检讨，未及谢病，发背而卒，】国朝崇文院有检讨，校书，皆以他官领之，熈宁二年，诏：应选举到，可试用人，并令崇文院校书，以备朝廷，访问【差遣，二年取防，或除馆职，或陞擢资任，或只与合人差遣，时初除前河南府永安主簿，邢恕为校书，三年五月十六日，诏崇文院校书，邢恕与堂除近地，试衔知县，恕以秘书丞集贤校理，同知諌院胡宗愈言：崇文院校书，如未歴外官及不满任者，不得选举，上以恕未曽任官，故有是命。】。
昭文馆，【即文馆也，唐亦改为昭文馆，开元复改文馆，至本朝建隆，遂改为昭文馆】。
唐职官志，文馆【，后汉有东观，魏有崇文馆，宋有史二馆，南齐有总文馆，梁有士林馆，北齐有文林馆，后周有崇文馆皆着撰文史，鸠聚学徒之所也，武德初，置修文馆，后改为文馆，后避太子讳，改曰昭文馆，开元七年，复为文馆，隶门下省，】新唐志，文馆【，武德四年，置修文馆于门下省，九年改曰文馆，贞观元年，诏京官职事三品以上子书者二十四人，隶馆习书，出禁中书法以授之，其后又置讲经博士，仪鳯中置，详正学士，校理图籍，武德后，五品以上曰学士，六品以上曰直学士，又有文学直馆，皆他官领之，神龙元年，改文馆曰：昭文馆以避孝敬皇帝之名，二年，改修文馆，景云中，复为昭文馆，开元七年曰：文馆】。
大学士   学士
直馆
唐职官志学士无员数【，自武德以来皆妙简，贤良为学士，故事，五品以上称学士，六品以上为直学士，又有文学，直馆学士，不定员数，馆中有四部书及图籍，自垂拱以后，皆宰相兼领之，号为馆主，常令给亊中一人判馆亊，】学生三十人，校书郎二人，【从九品上；】令史二人，楷书手三十人，典书二人，搨书手三人，笔匠三人，熟纸装潢匠九人，亭长二人，掌固四人，文馆学士，掌详正图籍，教授生徒，凡朝廷有制度沿革，礼仪轻重，得参议焉。【新唐志，景龙二年，置大学士四人，以象四时，学士八人，以象八节，直学士十二人，以象十二时，景云中，减员数置，元置校书郎，又有校理，辨校错误等官，长庆三年，与详正学士，讲经博士皆罢，专以五品以上曰学士，六品以上曰直学士，未登朝为直馆，】国朝，建隆元年，改文馆为昭文馆，置大学士，宰相兼领，又置学士，取最上一员判馆事。
淳化元年，以起居舍人，直史馆，吕祐之左司谏，直史馆赵昂，金部员外郎，直史馆，安德裕虞部员外郎，直史馆，勾中正并直昭文馆，先是，但有直史馆，至是，始命祐之等分，直昭文馆，以备三馆之职。
退朝録唐制，宰相四人，首相为太清宫使，次三相，皆带馆职，文馆大学士，监修国史，集贤殿大学士，以此为次序，本朝置二相，昭文修史，首相领焉，集贤次相领焉，三馆职，唯修史有职事，而颇以昭文为重，自次相迁首相，乃得之，赵令初拜，止独相，领集贤殿大学士，续兼监修国史，久之，迁昭文馆薛文惠与沈恭惠并相，薛自参政领监修，拜相仍旧，而沈领集贤毕，文简与冦忠愍并相而毕，领监修，寇领集贤王太尉独相，亦止领集贤，近时王文惠厐庄敏，初拜及独相，悉兼昭文，修史二职，非旧制也。精选天下贤良，【唐太宗即位，封功臣，毕于，文馆殿，聚四部羣书二十余万卷于殿侧，置文馆，精选天下贤良文学，虞世南禇亮等，以本官兼署学士，令更日宿直，听朝之隙，引入内殿，讲论前载，商议武事，夜分方罢，】更宿直，【上】十八学士【，初，太宗为秦王，时既太平，乃鋭意经籍于】。
【宫城之西，开文学馆，以待四方之士，于是以杜如晦房，龄等并以本官兼文 ， ， ， ， ， ， ， 图其形状，且显爵土，命禇亮为像賛藏之书府，号十八学士，给五品珍膳，分为三畨，更宿直于阁下预阁者，时人谓之登瀛洲，】登瀛洲，【上】暗冩列女屏风，【虞世南，授文馆直学士，与房龄对掌文翰，太宗尝命冩列女传以装屏风，于时无本，世南暗疏之，不失一字。】上官体【上官仪，太宗时授文馆直学士，本以词彩自达，工于五言诗，好以绮错，婉媚为本，仪既贵显，故当时多有斆其体者，时人谓之上官，体仪颇恃才任势，故为当代所嫉，】晚年笃学，【萧德言，贞观中，除著作郎兼文馆学士，晩年尤笃志于学，自晓达夜，略无休倦，每欲开五经，必束带盥濯，危坐对之，妻子候间请曰：终日如是，无乃劳乎？德言曰：敬先圣之言，岂惮如此？】弃官而归【髙子贡为文馆直学士，欝欝不得志，弃官而归，属徐敬业作乱，子贡率乡兵数百人拒之，以功擢授朝散大夫，拜成均助教，】尘影二赋，【谢偃上封事，极言得失，太宗称善，引为文馆直学士，偃常为尘，影二赋，甚工，太宗闻而召见，自制赋序言区宇，乂安功徳茂盛令其为赋，偃奉诏撰成，名曰述圣赋，】特置一员，【王彦威，累转司封郎中，文馆旧不置学士，文宗特置一员以待，彦威】号为馆主，【自贞观初，禇亮检校馆务学士，号为馆主，】谏幸九成宫，【姚思廉为文馆学士，太宗将幸九成宫，思廉进谏曰：此秦皇，汉武之事，非尧、舜，禹，汤之所为也，言甚切至，太宗谕曰：朕有气疾，热便烦剧，固非情好逰赏也，因赐帛五十疋，】撰瑶山往则，维城前轨二篇，【新唐书裴光庭拜侍中，兼吏部尚书，文馆学士，撰瑶山往则，维城前二篇献之，手制褒美，诏皇太子诸王于顺光门，见光廷谢，以规讽意，光廷又引寿安丞李融，拾遗张琪，著作佐郎司马利賔直文馆，撰续春秋经传自，国迄隋表请天子修经，光廷等作传书乆不就，时有建言唐应为金德者，中书令萧嵩请百官普议，光廷以唐符命表着天下久矣，不可改，罢之，瑶旧唐作揺，】撰续春秋经传【上，】奏罢议，金德【上，】赏花，预宴【国朝，淳化三年，以右   ，司谏韩国华左正言，潘太初防王府翊善，起居郎夏侯峤越王府记室参军，左司諌宋泌并兼直昭文馆，国华，太初为三司判官，因对自陈，虽諌官省职，不得从逰宴，故并有是命，告谢之日，适值后苑赏花，便令预宴，皆出特恩也。旧例三司带职者不兼直馆，至是，国华等皆以判官兼充之，从新制也，】。
总史官
尚书酒诰，太史友，内史友【太史，内史掌国典法所，宾友者】。
韩诗外传据法守职而不敢为非者太史也
毛诗序国史明乎得失之迹，伤人伦之废，哀刑政之苛，周礼，春官，太史掌建邦之六典，【小史 内史，外史】。
礼记曲礼天子建天官先六太曰太史
玉藻动则左史书之言则右史书之
春秋元命苞诎，中挟而起者，为史史之言记也，天度之法以此起也。
大戴礼太子既冠成人，免于师傅，则有司过之史，前汉艺文志，古之王者，世有史官，君举必书，所以慎言行，昭法式也。
又青史子五十七篇【古史官记事也】
又孔甲盘盂篇【黄帝史官】
又史籕【周宣王太史作大篆师古曰籕音胄】
汉旧仪丞周史，官至武帝置，太史公司马迁父谈世为太史迁，年十三使乗传行天下，求古诸侯之史记，【晋灼曰：百官表无太史，公在丞相上，卫宏所説多不实未可以为正】。
荀悦申鉴，古者天子诸侯，有事必吿于庙，庙有二史，左史记言，右史书事，事为春秋，言为尚书，君举必记，善恶成败，无不存焉，下及士庶，茍有茂异，咸在载籍，或欲显而不得，或欲隠而名章得失，一朝荣辱千载，善人劝焉，淫人惧焉，宜于今者，备置史官，掌其典文，记其行事，毎于歳尽举之尚书，以助赏罚，以法教，帝览而善之，晋职官志著作郎周左史之任也。
梁初周舍裴子野，皆以他官领著作，又有撰史学士，亦知史书。
世本沮诵，苍颉作书，【宋衷注曰：诵颉黄帝之史】。
帝王世记，黄帝史苍颉取像鸟迹，始作文字之篆，史官之作，盖自此始。记其言行，第而藏之。
后魏崔浩诛史官遂废至文成帝时复置
隋文林郎二十人掌撰録文史
书法不隠【左传宣公二年，晋灵公饮赵盾酒，伏甲将攻之，盾遂出奔，赵穿攻公于桃园，宣子未出山而复，太史书曰：赵盾弑其君，以示于朝，宣子曰：不然，对曰：子为正卿，亡不越境，反不讨贼，非子而谁？孔子曰：董狐，古之良史也，书法不隠宣子，古之良大夫也，为法受恶，惜也，越境乃免，】执简以往，【襄二十五年，太史书崔杼弑其君，崔子杀之，其弟嗣书而死者二人，其弟又书乃舎之南史氏闻太史尽死，执简以往，闻既书矣，乃还，】藏之名山，【前汉司马迁报任安，书曰：仆窃不逊，近自托于无能之词，网罗天下放失旧闻，考之行事，稽其成败兴壊之理凡百三十篇，亦欲以究天人之际，通古今之变，成一家之言，草创未就，适防此祸，惜其不成，是以就极刑，而无愠色，仆诚已着此书，藏之名山云云，】实録【前汉迁，賛曰：司马迁论大道，则先黄老而后六经，序逰侠则退处士而进奸雄，述货殖则崇势利而羞贱贫，此其所蔽也，然自刘向、扬雄博极羣书，皆称迁有良史之才，服其善序事理，辩而不华，质而不俚，其文直其事，核不虚美，不隠恶，故谓之实。録】迁，固有良史之才，【后汉论司马迁，班固父子，其言史官载籍之作大义，粲然着矣，议者咸称二子，有良史之才，】潜精积思，【班彪字叔皮，才高而好述作，遂专心史籍之间，武帝时，司马迁着史记，自太初以后阙而不録，后好事者颇或缀集时事，然多鄙俗，不足以踵继其书，彪乃继采前史遗事，作后传数十篇，彪卒，子固以彪所续前史未详，乃潜精研思，欲就其业，既而人有上书显宗告固私改作国史者，有诏下郡，収固系狱，尽取其家书，固弟超驰诣阙上书，得召见，具言固所著述意，而郡亦上书，显宗甚奇之，召诣校书郎，除兰台令史，乃复使终成，前所著书，固自永平中始受诏，潜精积思二十余年，至建初中，乃成当世，甚重其书，莫不讽诵焉，】尚书给笔札，【献帝常以班固汉书，文繁难省，乃令荀悦依左氏传体以为汉纪三十篇，诏尚书给笔札，辞约事详，论辩多美，】纪言书事，【荀恱作申鉴五篇，其大畧曰古者天子诸侯，有事必告于庙，庙有二史，左史记言，右史书事，事为春秋，言为尚书，君举必记，善恶成败，无不存焉云云，已见前荀悦申鉴，下】乞黥首刖足，继成漠史，【蔡邕为郎中，校书东观时，妖异数见，特诏问邕，宜以皂囊封上，邕表言，小人在位，依阻城社，又为奸邪，帝覧而叹息，因起更衣，曹节于后窃视之，悉宣语左右，事遂漏露，其为邕所裁黜者，皆侧目思报，遂为中常侍程璜等使人飞章言邕私事，诏下尚书，召邕诘状，有诏减死一等，徙朔方，会明年赦得还，将就还路，又为五原太守王智宻告邕谤讪朝廷，邕虑卒不免，乃亡命江海，十二年，帝崩，董卓闻邕，名高辟之，三日之间，周歴三台及卓被诛，邕在司徒王允坐殊不意，言之而叹，有动于色，允勃然叱之曰：董卓国之大贼，几倾汉室，君为王臣，所宜同忿，而懐其私遇以忘大节，今天诛有罪，而反相伤痛，岂不共为逆哉！即収付廷尉治罪。邕陈辞谢，乞黥首刖足，继成汉史，士大夫多矜救之，不能得，太尉马日防驰往谓允曰：伯喈旷世逸才，多识汉事，当续成后史，为一代大典，且忠孝素着，而所坐无名，诛之，无乃失人望乎？允曰：昔武帝不杀司马迁，使作谤书，流于后世，方今国祚中衰，神器不固，不可令佞臣执笔在幼主左右，既无益圣德，复使吾党受其讪议，邕遂死狱中，缙绅诸儒莫不流涕，北海郑闻而叹曰：汉世之事，谁与正之 ，小人在位，非史元语】十意，【邕在东观，与卢植等撰补后汉记防遣事流离，不及得成，因上书自陈，奏其所着十意者，犹前书十志，】覔千斛米作佳传，【晋陈寿除著作郎，撰魏吴蜀三国志，凡六十五篇，时人称其善叙事，有良史才，夏侯湛时着魏书见夀所作便壊己书张华深善之，谓焘曰：当以晋书相付耳，其为时所重如此。或云丁仪丁有盛名于魏，谓其子曰：可覔千斛，未见与当为尊，公作佳传，丁不与之，竟不为立传，寿父为马谡，叅军谡为诸葛亮所诛夀父亦坐被髠，诸葛瞻又轻寿，寿为亮立传云，亮将畧非长无应敌之才，言瞻惟工书，名过其实，识者以此少之。】叙事有良史之才，【上】私撰齐春秋，【南史文学传，吴均待诏著作，累迁奉朝请，先是，均将着史以自名，欲撰齐书，求借齐起居注，及羣臣行状，武帝不许，遂私撰齐春秋奏之，书称帝为齐明帝佐命，帝恶其实，録以其书不实，使中书舎人刘之遂诘问数十条，竟支离无对，勅付省焚之，坐免职，均有俊才，又体清防有古气，好事者或斆之，谓之吴均体，】吴均体，【上】讳恶，【沈约撰宋书，多载孝武，明帝诸亵黩事，齐武帝遣左右语约曰：孝武事迹，不容顿尔，我昔经事宋明帝，卿可思讳恶之义，于是多所省除，】撰晋书，【约少时，尝以晋氏一代，竟无全书，年二十许，便有撰述之意，宋泰始初，征西将军蔡兴宗为啓明帝有勅许焉，自此逾二十年，所撰之书，方就凡百余卷，条流虽举，而采缀未周，永明初，遇盗，失第三帙，】年二十有撰述之意，【上】撰史学士，【陈传縡好学，能述文，陈文帝时，为撰史学士，至后立时为中书通事舎人】人君所惧，【北史魏孝文帝尝从容谓史官曰：直书时事，无讳国恶，人君威福自己，史复不书，何所惧？】直书时事，无讳国恶，【上】立石铭，【北史，魏司徒崔浩及弟览高谠节，頴簧辅等，共叅著作，叙成国书三十卷，著作令史，闵堪等素谄事浩，乃请立石铭，载国书，以彰直笔，遂营于天郊，书三里方百步，用功三百万，浩书国事备而不典，而石铭显在衢路，北人咸悉忿毒，相与憎浩，太武帝大怒，按浩诛之，凡清河崔氏无逺近及范阳卢氏，太原郭氏，河东栁氏，皆浩之姻亲，尽夷其族，其秘书郎史以下尽死，浩非毁佛法，而妻郭氏敬好释典，时时读诵，浩怒，取而焚之，捐灰厠中，及浩幽置被执，槛内送于城南，使卫士数十人溲其上，呼声嗷嗷，闻于行路，自宰司之被戮辱，未有如浩者，世皆以为报应之騐】可惜，可哀【，后魏帝纪太武帝，人有犯法，无所寛假，雅长听察，瞬息之间，下无以措其奸；隠然果于诛戮，后多悔之，司崔浩死后，帝北伐，时宣城公李孝伯疾笃，传者以为卒，帝闻而悼之，谓左右曰：李宣城可惜，又曰：朕向失言，崔司徒可惜，李宣城可哀，褒贬雅意，皆此类也。】直笔东观，【北齐天保二年，诏中书令兼著作郎，魏収撰后魏史，初，帝令羣臣各言志，収曰：臣愿得直笔东观，早出魏书，故帝使収专其任，】诛史官，【宣帝敕収曰：好直笔，我终不作魏太武诛史官，】非史才，【収所引史官，恐其凌逼，惟取其平素相依附者，与之共事，辛元植，眭仲譲虽夙涉朝位，并非史才，刁柔，裴昂之以儒业见知，全不堪编辑高孝干以左道来进，修史诸人，祖父姻戚多被书録饰以美言，】作佳传，【初，収在齐神武时修国史，得阳休之助，因谢休之曰：无以谢徳，当为卿作佳传，休之父固为北平太守，以贪赃获罪，载在魏起居注，収乃书固为北平，甚有惠政，坐公事免。】受金【，尔朱荣于魏为贼，収纳荣子金，故减其恶而增其善，论云：若修徳义之风则韩，彭、伊、霍，夫何足数！】着史不平【，时论既言収着史不平，又宣帝诏収于尚书省与诸家子孙共加论讨，前后投诉百有余人，】谤史获罪，【时有卢裴，李庶皆讥议，魏収史书不直，収性急，不胜其愤，启诬其欲加屠害。帝大怒，亲自诘责，裴曰：臣父仕魏，位至仪同，功业闻天下，収不为立传，博陵崔纬，仕至本部功曺，更无事迹，是収外亲，乃为传首，収无以对，战栗而已，帝先重収才，不欲加罪，时有王松年者亦谤史，及裴庶并获罪，各被鞭配甲坊，或因以致死，然犹以羣口沸腾，敕魏史且勿施行，】秽史【，収撰魏史，众口哗然，号为秽史，】柱史记过，【晋志极东一星曰桂，下史主纪过，古者有左右史，此之象也。】书事，明鉴诫【魏謩，诏遣中使取謩起居注，欲观之，謩执奏曰：自古置史官，书事以明鉴诫，陛下但为善事勿畏，臣下书，如陛下所行错忤，臣纵不书，天下之人书之，】螭头记言事，【文帝诏畧曰勅左右省起居赍笔砚及纸于螭头下记言记事，】起居修记事之史，【职官志，起居郎二人，揩书手二人，起居郎掌起居注，録天子之言动法度，以修记事之史，凡记事之制，以事系日，以日系月，以月系时，以时系年，必书其朔日甲乙，以纪厯数典礼文物，以考制度，迁拜旌赏以劝善，诛伐黜免，以惩恶，季终则授之，国史马】。
史馆   监修国史【自此下后各分门】
修撰   直馆【监修而下亦附此总见】
勘书   编修
校勘   检讨
祗候【勘书以下于此并无所附】
新唐百官志，史馆修撰四人，掌修国史，【贞观三年，置史馆于门下省，以他官兼领，或卑位有才者亦以直馆称，以宰相涖修撰，又于中书省置秘书省内省修五代史，开元二十年，李林甫以宰相监修国史，建议以为中书切宻之地，史官记事隶门下省防逺于是諌议大夫，史馆修撰，尹愔奏徙于中书省，天寳后他官兼史职者，曰：史馆修撰，初入为直馆，元和六年，宰相裴垍建议，登朝官领史职者为修撰，以官髙一人判馆事，未登朝，皆为直馆，大中八年，废史馆，直馆一员，増修撰四人，分掌四季，贞观初，复下议正事，起居郎一人执笔记録于前史官随之】。
国朝从唐制，史馆有监修国史，皆宰相兼领故事，宰相兼职，皆内降制处分干，德二年，以赵普兼监修国史，止用勅非旧典也。
至道三年，修太宗实録，时宰相吕端虽带监国史，而不预焉。其后重修太祖实録，遂召宰相吕端与钱若水等同修端罢相，李沆继成焉 ，四年，诏修两朝国史，宰臣王旦为监修国史，亦不宣制，国史成旦，遂领监修如故。干兴元年，命司徒兼侍中，监修国史，冯拯专切提举监修真宗实録拯卒，王钦若为相，又命提举监修 ，天圣五年，宰臣王曾提举监修真宗实録修两朝史时，王旦未领监修，故特授诏曽己监修，而无再授，勅为提举，盖一时之制也， 庆厯三年，吕夷简罢相，而带监修国史，优延老臣也， 九月，以宰相章得象，监修国史，初得象止除昭文馆大学士，至夷简致仕，得象始领之 ，至和二年，以宰相集贤殿大学士，刘沆监修国史，初除文彦博爲昭文馆学士，富弼，监修国史，弼乃在旧，刘沆之上，成平四年故事，吕蒙正为昭文馆大学士，李沆监修国史，向敏中集贤殿大学士，今所除，盖学士承防扬察之误，防帖麻改正之 ，嘉祐元年，宰臣文彦博监修国史，初除彦博为昭文馆大学士，上兼译经润文使，以刘沆为监修国史，至是沆罢，彦博领之， 治平元年，以宰臣韩提举修仁宗实録 ，熈宁元年，以宰臣曾公亮提举修英宗实録 十年，以宰臣吴充监修仁宗，英宗两朝国史，【余更见集贤院】。
退朝録唐制，宰相四人，首相为太清宫使，次三相，皆带馆职，文馆大学士，监修国史，集贤殿大学士，以此为次序，本朝置二相，昭文修史，首相领焉，集贤次相领焉，二馆职为修史，有职事，而颇以昭文为重，自次相迁首相，乃得之云，余并见前昭文馆门。
时政记【，太平兴国中，右补阙，直史馆胡旦上言：五代，自唐以来，中书，枢宻院皆置时政记，中书即委末，宰相修撰枢宻院即直学士，编修每月每季送付史馆，宪宗尝御延英，问时政记记何事？时李吉甫监】。
【修国史，对曰：是宰相记，天子事以授史馆之实録也，古者左史记言，今起居舎人是右史记事，今起居郎是，永徽中，宰相姚璹监修国史，造之言，或不下闻，因请随奏对而记于仗下，以授于史官，今时政记是也。上曰：闻或不修，何也？曰：面奉德音，未及施行，总为机宻故不可书以送史馆，其间有谋议出于臣下者，又不可自书以付史官，及已行者，制令昭然，天下皆得闻知，即史官之记，不待书以授也，且臣时政记者，姚璹修之于长寿，及璹罢而事寝，贾躭抗又修之于贞元及躭，抗罢而事废，然则关时政化者，不虚美，不恶，谓之良史， 开寳七年，史馆修撰，判馆事，扈蒙言，窃见唐文宗时，每开延英，召大臣论事，必命起居郎，起居舎人执笔螭头以记时政，故文宗一朝实録文字稍备，后唐明宗时，亦命端明殿学士及枢宻院直学士，轮修日厯旋送史馆，近朝以来，此事都废，每季虽有内廷日厯枢宻院録送史馆，然其中所记不过对，见辞谢而已，帝王言动莫得而书，盖宰相以漏为虞，无由尽説史官以踈逺是隔何由得闻？欲望今后凡事经圣防，可书简防者，并委宰臣及知致事，每日轮知抄录送付史馆，以凭修撰日厯，从之，仍命知政事卢多逊録其事多逊受诏而未尝成书，今史馆书目有是年时政记草一卷，后亦失之 ，太平兴国八年，李昉言所修撰时政记，每月先以奏御后付所司，从之，虽有时政记之名，但题云送史馆事件，昉未几，拜相仍旧，编録又苏易简为知政事，始令代之，自是，中书皆知政事一员，编録惟吕蒙正，尝以宰相领其事，后或知政事，两员録之，至景徳元年始题云：时政事 ，端拱以后枢宻院事皆送中书，同修为一书，而授史官焉，皆副使或知院一二员，同掌之，大中祥符五年，诏枢宻院所修时政记，日送史馆，先是枢宻院日録送中书及王钦若，陈尧叟始乞别撰，不关中书，当直送史馆，】日厯【按此条无注语，疑有阙文】。
监修国史
总监【北齐，诏魏収撰魏史，又诏平原王高隆之总监之，书名而已，】三长，【唐刘子，掌知国史，首尾二十余年，多所撰述，甚为当时所称。礼部尚书郑惟忠尝问子曰：自古以来，文士多而史才少，何也？对曰：史才须有三长，世无其人，故才少也，三长，谓才也，学也，识也，】在家修史，【李元綋为相，先是，左庶子吴兢旧任史官，撰唐书一百卷，唐春秋三十卷，其书未成，以丁忧罢职，至是上书，续终其余功，有诏特令就集贤院修成其书，及张説致仕又令在家修史，元綋奏曰：国史者，记人君善恶，国政损益，一字褒贬，千载称之，且太宗别置史馆于禁中，所以重其职，而秘其事也，望勅説等就史馆，参详撰録，诏从之，】荀袁政，骏【刘子，本名知几，景龙初，转太子中允，依旧修国史，时侍中韦巨源纪处纳，杨再思宗楚客萧至忠并监修国史，知几，以监修者多，甚为国史之弊，于是求罢史任，奏记于至忠，曰：古之国史，皆出自一家，如鲁汉之丘明，子长晋，齐之董狐，南史，咸能立言不朽，蔵诸名山未闻借以众功，方云纪笔，惟后汉东观大集，羣儒而著述无主，条章靡立，由是伯度讥其不实，公然以为可焚，张，蔡二子纪之于当代，傅范两家嗤之于后叶，今史司取士，有倍东京，人自以为荀袁家自称为政，骏，每欲记一事，载一言，皆阁笔相视，含毫不断，故首白可期，而汗青无日，其不可一也云云，】抱国史蔵于南山【，韦述居史职二十年，嗜学著书，手不释卷，及禄山之乱，两京陷贼，宗幸蜀，述抱国史蔵于南山述，陷于贼庭，流于渝州而卒，后萧直上防理述于仓皇之际，能存国史，乃赠左散骑常侍，】撰姓族系録【柳冲，景龙中，累迁左散骑常侍国史，初，贞观中，太宗命学者撰氏族志百卷，以甄别士庶，至是向百年，而诸姓互有兴替，冲乃上表请改修世族，至先天初，冲始与侍中魏知古，中书侍郎陆象先及徐坚，刘子，吴兢等撰成姓族系録二百卷，奏上】对都咸阳，防君开昆明池，何年，【许敬宗，拜侍中，监修国史，高宗常幸，故长安城，按驿裴回，视古区处，问侍臣：秦，汉以来，防君都此，敬宗曰：秦居咸阳，汉惠帝始城之，其后符坚，姚苌，宇文周居之，帝复问，汉武开昆明池实何年，对曰：元狩三年，将伐昆明，实为此池，以肄战士，帝乃诏与文学士讨论古宫室故区，其条以闻，】对地震，【张行成，见侍中门】献太祖记，【淳化二年，翰林学士张洎等献重修太祖记一卷，以朱墨离书，凡系圣问及史官采摭之事，即朱以别之，】南宫事迹，【咸平元年，昭宣使王延徳上太宗南宫事迹三巻，付修实録院】上太宗实録，【工部侍郎，集贤殿学士钱若水等上所修太宗实録八十卷，上亲览涕泗，命若水等坐从容劳问，时若水判集贤院，因用院印，史馆无所预，九月而毕，上甚叹其速，以书入禁中，】再修太祖实録【，上命重修太祖实録钱若水，再表陈让，复求对便殿，恳辞，上曰：以卿前修太宗实録五十卷备，而太祖朝事多所漏落，故再命卿修撰，无至固譲，】上重修太祖实録【，以刑部侍郎知制诰王禹偁，起居舍人，直昭文馆，李宗谔，右司监直史馆，梁颢，右正言直集贤院，赵安仁等同修太祖实録，从吕端，钱若水之请，二年六月，修国史，户部侍郎，平章事李沆等上重修太祖实録五十卷，并事目二卷，上览之称善，谓沆等曰：向来史臣不能详尽，闻张洎修国史，止成一卷，今兹可谓详备矣，仍赐诏褒谕，】。
史馆修撰
唐百官志史馆修撰四人【见史馆门】
国朝从唐制，史馆，有修撰，以它官领取，最上一员，判馆事 ，故事史馆，每月撰日厯皆判馆，与修撰官直馆官分季撰録藏于本馆，国初循旧制，皆修撰官分修纂后止，修撰官及判馆，撰次焉 ，太平兴国中，直史馆，赵隣几吕正，范杲皆曽修撰，自后以直馆员多，遂止。修撰官编纂 ，淳化四年，翰林学士宋湜上修国史，亦尝修日厯 ，大中祥符二年，以刑部郎中髙绅为史馆修撰，绅即枢宻使王钦若所引，不令修纂，止命权判吏部铨，未几，绅表外郡，防授直昭文馆，自是领修撰者须两省五品以上方掌修撰， 天圣元年，石中立，以户部郎中，充史馆修撰，有司引绅例亦不修，日厯 皇祐三年，诏新知亳州，翰林侍读学士兼龙图阁学士，给事中宋祁授集贤殿修撰，以故事史馆修撰，不分外领，故易之也。仍就任刋定新编修唐史。
秉笔史馆，【唐李翺，字习之，元和初，转史馆修撰，翺以史馆记事不实，奏状曰：臣谬得秉笔史馆，以记注为职，夫劝善惩恶，正言直笔记，圣朝功德，述忠贤事业，载奸臣丑行，以传无穷者，史官之任也，凡人事迹，非大善大恶，则众人无由得知，旧例皆访于人，又取行状，諡议以为一据，今之作行状者，多是其门生故吏，莫不虚加仁义礼智，言忠肃惠和，此不惟处其心不实，茍欲虚美于虚，恩之地耳，盖为文者又非游，夏迁雄之例，务于华而忘其实，溺于文而弃其理，故为文则大乖，六经之古风，纪事则非史迁之实録，臣今请作行状者，但指事实直载事功，假如作魏征传，但纪其諌诤之辞，足以为正直，段秀实但纪其倒用司农印以追逆兵，以象笏击，朱泚足以为忠烈，若考功视行状，不依此者，不得受依此，则考功下太常，牒史馆，然后定论，伏乞以臣此奏下考功，从之，】诬桑，魏公白金之数，【五代周贾纬充史舘修撰，以笔削为己任，然而褒贬之际，憎爱任情，晋相桑维翰，执政日薄，纬之为人，不甚见礼，纬深衔之，及叙，维翰传称维翰身没之后，有白金八千铤，他物称是，翰林学士徐台符纬邑人也。与纬相善，谓纬曰：窃闻吾友叙桑，魏公白金之数，不亦多乎？但以十目所覩，不可厚诬，纬不得已，改为白金数百铤，纬长于记注应用文章，未能过人，而议论刚强，侪类不平，目之为贾鐡嘴，】贾鐡嘴，【上】有良史之材，【国朝，淳化元年，以右司諌梁周翰为史馆修撰，从翰林学士宋白等荐其有良史之材也，】置之馆殿，正得其宜，【二年，右谏议大夫，史馆修撰杨徽之次对上言，方今之士虽多，而通经者，尠有愿精选五经博士増其员数，各专业以教胄子，此风化之本，上顾谓宰相曰：徽之操履无玷，真儒雅之士，出理州郡，非其所长，置之馆殿，正得其宜，】善恶必书，【四年，太宗问宰臣，今馆中修撰是谁？叅知政事，苏易简对曰：杨徽之张秘，梁周翰，帝曰：史才甚难，在乎善恶必书，务摭实而去，憎爱斯为良史矣，】务摭实而去，憎爱【上，】实録中多有漏略，【五年四月，以吏部侍郎兼秘书监李至翰林学士，中书侍郎，  张洎，右谏议大夫，史馆修撰张秘范杲同修国史，先是，上语宰相曰：太祖朝事耳目相接，今实録中多有漏畧可集史官重加修撰，苏易简对曰：近代李学士扈修史，性选懦，逼于权势，多所讳避，甚非直笔，上曰：史官之职，固在善恶必书，无所隐讳，昔唐宗欲焚武后史，左史以为不可，欲后代以为鉴戒，尔因言：及太祖受命之际，固非谋虑所及，自昔受禅者，如曺操司马仲逹皆数十年，窥伺神器，先邀九锡，至于易世，方有传禅之事，太祖之事，周朝也，尽力王室，中外所知，至于大寳非有意也，无何，边吏言契丹侵轶，太祖方醉卧传舍中，朕与赵普李防耘，并在左右，无何，众愤汹汹，擐甲露刃者云集，请登天位，以副人望，此盖厯数所钟，且非人力能效也，当时之事，史册有所阙，宜令至等数人，重加缀集，故有是命。】踈俊卞急【，真宗至道三年，以工部郎中史馆修撰，梁周翰为驾部郎中，修撰如故，周翰素有才名，而踈俊卞急，临事过于严恭，以是不为时用，殆三十年，上在东宫，尝求其文以观之，尝加赏叹，】词多溢美，【贬工部郎中，知制诰，史馆修撰，胡旦为安远军节度行军司马，旦草行度，词颇恣胸臆，多所溢美，语复讪上故也。】上书自陈，【以直昭文馆李若拙为史馆修撰，若拙上书自陈，乃命学士院试制诰，三道因有是命，】白衣充修撰，【丁谓初与孙何齐名，翰林学士王禹偁延誉于帝曰：谓与何可使白衣充修撰，由此声名籍甚，禹偁尝与诗曰：三百年来，文不振，直从韩栁到孙丁，而今便合教修史，二子之才似六经，】修撰，仁宗实録【，英宗嘉祐八年十二月，以翰林学士王珪贾黯，范镇修撰，仁宗实録集贤校理，知亳州，宋敏求尚书祠部员外郎，直秘阁，吕夏卿，太常丞   ，秘阁校理，韩维兼充实録院检讨官，入内侍省都知任守中管勾，实録院 治平元年二月，以门下侍郎兼兵部尚书，同中书门下平章事，韩琦提举修撰仁宗实録治平三年，翰林学士冯京提举之，】赴院修撰，【治平元年，权御史中丞贾黯奏以实録藁就台修撰，有议事，即三五日一就赴院上诏，令五日一就赴院修撰，】秉直笔成大典，【范杲知寿州上言，家世史官，愿得秉直笔成国史，大典，召为史馆修撰，】。
直史馆
唐百官志【见史馆】
国朝雍熈，五年，以殿中侍御史柴成务为户部员外郎，直史馆，监察御史宋镐为右拾遗，直史馆，馆职无，台官者皆换之。
叙事简要，【唐吴兢，博通经史，魏元忠朱敬则深器重之，及居辅相，荐兢有史才，堪居近侍，因令直史馆居职，殆三十年，叙事简要，人同称之，】文词雅正，天下推之，【国朝吴育，字春卿，天圣中，登进士甲科，又应贤良方正，防入髙等授著作郎，直史馆，文词雅正，天下推之，秘阁下试六论，晏元献曰：以六论，分为六州，当为六州解元，其为时贤推重如此，】上祥符，超古颂【，祥符三年，直史馆陈靖上祥符，超古颂，因对言：今三馆学士，皆年少俊迈，恐见而贻诮，上谓宰臣曰：自古为之风格，随时而变，今之词人，志尚体要，有古雅之风，王旦曰：馆阁中英翘所聚，虽有声称者，亦罕能之】。
史馆勘书   史馆编修
国朝太平兴国八年七月，以新及第进士吴铉为大理评事，史馆勘书 ，八月，以国子监主簿，杨文举为国子监丞，史馆编修。
神情冲澹，刻意篇什，【国朝天圣中，修国史王安简谢阳夏，李邯郸黄，唐卿为编修官，安简神情冲澹，唐卿刻意篇什，谢尝为句曰：王貌闲如鹤，黄吟苦，似猿】。
史馆校勘   史馆检讨
国朝雍熈四年，以著作佐郎宋炎为史馆校勘， 淳化二年，以殿中丞郭延泽，太子右赞善大夫董元亨并为史馆检讨， 至和二年，诏：今后检讨，更不得举试馆职，对义如防【，国朝郭延泽等以门防好学，帝闻其名，诏宰臣问以经史大义，对皆如防】。
史馆祗
国朝太平兴国三年，以赵州隆平县主簿王着为衞尉寺丞史馆祗候，着善史书，小学，至是，帝以字书讹舛，欲令学士删定，少能通者，左右或荐着，故令隶史馆，且俾刋正切韵，遂有是命。
集贤院【唐开元十三年始置】
新唐百官志集贤殿书院学士，直学士，修撰官，掌刋缉经籍，凡图书遗逸，贤才隠滞则承防以求之，谋虑可施于时，著述可行于世者，考其学术以闻，凢承防撰集文章，校理经籍，月终则进课于内，歳终则考最于外【，开元五年，乾元殿冩四部书置，乾元院使，有刋正官四人，以一人判事，押院中使一人，掌出入宣奏，领中官监守院门，知书官八人，分掌四库书，六年，乾元院更号丽正修书院置使及检校官，改修书官为丽正殿直学士，八年，加文学直，又加修撰校理，刋正校勘官，十一年置，丽正院修书学士，光顺门外，亦置书院，十二年，东都明福门外，亦置丽正书院，十三年，改丽正修书院为集贤殿书院，五品以上为学士，六品以下为直学士，宰相一人为学士，知院事，常侍一人为副知院事，又置判院一人，押院中使一人，宗尝选耆儒，日一人侍读，以质史籍疑义，至是，置集贤院侍讲学士，侍读直学士，其后又増修撰官校理官，待制官，留院官，知检讨官，文学直之员，募能书者为书，直及冩御书人，其后亦以前资常选三衞散官五品以上子孙为之，又置画直，十九年，以书直画直，书有官者为直院，至德二年，置大学士员，贞元初，置编録官，四年，罢大学士，八年，罢校理，置校书四人，正字二人，元和二年，复置集贤校理，罢校书，正字，四年，集贤御书院学士，直学士皆用五品，如开元故事，以学士一人年髙者判院事，惟登朝官者为校理，余皆罢。初，大宗即位，命京官五品以上，更宿中书，门下两省以备访问，永徽中，命文馆学士一人，日待制于武德殿西门，文明元年，诏京官五品以上更直日一人，待制于章，善明福门，先天末，又命朝集使六品以上二人，随仗待制，永泰时，勲臣罢节制，无职事，皆待制于集贤门，凡十三人，崔祐甫为相，建议文官一品以上，更置待制，其后着令，正衙待制官日二人】。
校书四人正九品下正字二人从九品上
述集贤记注，开元五年，始有制于东京，乾元殿之东廊排冩四库书右散骑常侍，崇文馆学士，舒国公，禇无量充使，检校 六年，制令中书门下及文武百官入乾元殿，就东廊观书，其冬，车驾入京，其乾元殿书籍，始令于京大内东宫之丽正殿，安置秘书官，并为修书学士，丽正殿检校官，以丽正殿直学士为名， 八年，褚常侍代知丽正殿事始，取秘书学士，入丽正校勘，通前二十人，自此秘书事，罢两处学士，合而为一 ，十年春，车驾幸东都，始移书院于明福门外，中书省之北，仍以丽正为名，九月，诏张燕公都知丽正殿修书 ，十一年春，车驾北巡，便祠后土，归京师，始于大明宫，光顺门外，创造书院，依旧谓之丽，正书院 ，十二年冬，车驾入都，始于明福门外，别置院亦以丽正书院为号， 十三年，诏改集仙殿为集贤殿，改丽正书院为集贤书院，以中书令张説右散骑常侍徐坚、并为集贤学士，説知院事，自余并以旧官为学士，及侍讲学士等，集贤院学士之名，始于此矣。 十九年二月，诏中书令萧嵩为集贤院学士，知院事，修国史，三月，诏桂州刺史张九龄为秘书少监，集贤院学士，副知院事【，原缺二十一字，】京大明宫，集贤院在光顺门，水大街之西南，隣命妇院，北接宫垣，东隔街，则诸王待制院东史馆，西即将作监内作木场院，内东西八十步，南北六十九步，中院中防三间六架，知院学士，所居堂东序开閤，曲入小院，内防三间，四架防西轩廊三间，接书阁，防西四部书阁及纸笔杂库，十间六架，东廊七间，四架诸学士等分居之，东北院小堂三间，五架两厦，北院北行十间，十架屋，西学士厨院西行三间，两厦，东行两间，偏【音剌偏，，舍也，篇训云下屋也，】西院，西行二十间四架，东行十间，四架院北面书手，厨屋六间，两厦，院内有杂果百余株，外西院，自中间而西，长廊道北十间道北南六间，院内正屋三间，四架一行师，所居院中，有仰观台，即一行占候之所院，北有小园一所， 兴宫，集贤院在和，风门横街之南，东隔水巷，隣中书省，西接上舍，内局南隔巷，即文馆北街，殿中省繖扇院，并有廊后官厨院，内东西二十三步，南北三十三步，知院事，学士正防，五间五架，防东侠室两间，三架，判院学士居之，东行四间，五架，学士居之，西行四间，五架，院内杂库及内史居之，南行十间，两掾，分为厨库，及书抄冩食所院内，杂树十余株，兼有假山，丛竹清凉，防暎中门之外道西，步廊两门【，门前东西有长廊，即是中书西和风门，毎日初晓，宰相入省，及仗下后，百寮有向中书，就执政谘决事者，皆由于此。】 华清宫，集贤院在宫北横街之南，隣羽林仗院北隔街，金吾汤院，东接骠骑大将军髙力士宅西隣衞尉寺院内，东西四十八步，南北五十步，当中知院学士，正防三间五架，东防三间，四架内史居之，西防三间，四架学士，分居之东防之北，东行三间，四架西防之北，东行三间，四架北行九间，两厦中门，一间门西，屏内精舍，徘徊一门东院，北行三间，两厦，东行三间，两厦，东西两院，隔南北长院，出当大门， 东京集贤院，在明福门外，大街之西院，东隔街对，武成宫院西，又有南北街，街西则史馆及尚食局南隣，中书省北接宫城，院内东西四十一歩南北五十八步，书堂东向五间，六架东院，东行冩书廊十五间，南行五架书堂之南，侠室三间，五架书堂之北，侠室三间，五架北行，徘徊两间，四厦院庭，当中徘徊亭一间，四厦南院，西防三间，四架东行五间，南行四间，两厦当书院大门，永巷南正堂，北向三间，两厦西院，南行四间两厦，北行五间，四架西行，八间院庭，当中有徘徊精舍，四面步廊，周廻南向开门，兼有禅，坐小堂一间，精舍院内，又轩廊接学士，所居之室，书院大门之外，有水渠一道，北从崇贤门，南流至此 ，开元十九年冬，驾发京时，集贤院四库书揔八万九十卷， 经库一万三千七百五十三， 史库二万六千八百二十子，库二万一千五百四十八 ，集库一万七千九百六十九 ，其中杂有梁，陈周及隋代古书，【梁代有大通，大同年所冩书卷末有校书沈长文孟寳荣署记 ，陈代有大建至德，年所冩书巻权端胡琛，李爽戚，邕虞综等校皆用短幅，黄牒纸文字拙恶，书尾者，名微位卑，多不审定 ，齐周书纸墨亦劣，或用后魏时，字自反为归，文子为字，欠画加防应，三反四，又无当时名辈，书记 隋代旧书，最为丽好，率用广陵，麻纸缮冩皆代萧子云书书体，研妙可爱，有秘书郎，栁调崔君儒明，余庆窦威长孙威德等署，纪学士孔德绍彭季彰，李文博袁公直等勘校青，赤二色，疏璃轴，五色绮帯，纎竹帙，紫黄表上，织成，有御正御，副等字，但年嵗渐久纸色稍黑赤轴，变为黄矣，】贞观，永徽麟德干封縂库，咸亨旧本置院之后新冩书又多于前，皆分别部类，装饰华丽，【经库，用白牙木，书轴赤黄晕，史库，用碧牙木书，轴青晕，子库，用紫檀木书轴，紫晕集库，用绿牙木书轴绯，晕图书，用紫檀木书大轴绿晕，交心 ，籖帙经库，用黄牙锦花，织竹书帙，籖史库红晕锦花织，竹帙绿碧牙，籖子库，集库绯晕锦花，织竹帙子白牙籖 ，又有红色，绿牙轴，装集库缺，本书白牙，黄花轴，绿装经库副本其书帙，悉以紫轴，绫绿草绿，方丈绫为里，又兼有隋代青，黄二色，琉璃轴，贞观时紫，白二檀木轴，咸亨年，平头漆书，轴紫檀云：花轴紫檀，忤头轴，白檀通身轴，仰心轴轴一十七种，则兼有红色，紫绿绀素，缝帛五色，凡十八种，朱蜡染架，皆以油帕覆之，毎朝去帕，拂尘灿然，锦绣，夺人目矣。】 天寳三载 经，库七千七百七十六巻，史库一万四千八百五十九卷， 子库一万六千二百八十七卷， 集库一万五千七百二十二卷， 至十四载，四库续冩又一万六千八百三十二卷学士，掌分局押书课及承防修撰，检事属文，及勘校四库书，随事分知，亦无定凖。初，院奏置四人，充宾客为使，加满二十人，其后或迁或罢，又有别勑召入，数既不常，竟无员额，知院学士及副相承致敬，如诸司长官之例，自余亦约品秩，年齿为前后，虽职位殊絶，然皆抗礼相接，无贵贱之隔，俸禄各依本官请受俸外，每月太府给纸笔钱，同文馆学士，及修史官例。
国朝兴国，三年，诏三馆新修书院宜为崇文院 ，按六典，武德中，始置修文馆，隶门下省，贞观中，建史馆于禁中，专掌国史，至开元五年，乾元殿东廊冩四部书置刋定官，七年，以丽正殿为修书院，置使，十三年，召学士张説等宴于集仙殿，于是改殿为集贤即丽正殿也，以修书所为，集贤殿书院，三馆之名，肇于此矣，自是集贤昭文置大学士史馆，置监修国史，皆以宰相兼领，又置学士，直学士，修撰直史馆校理之职，亦以它官领之，其昭文隶门下省，史馆寓于集贤，尚未合为一梁，迁都于汴，旧制未备，至贞明中，始以令右长庆门东北，小屋十数，间为三馆，即后废。西馆是也。湫隘卑庳，仅庇风雨，周庐徼道出于其旁衞士驺卒朝夕喧杂，每受诏有所撰述，即移于他所，以成之，迄乎太祖，朝以经营四方，未暇改作，及上即位，因幸故馆，歴览旧址，顾左右曰：若此之陋，岂所以待天下之贤俊耶？是日，诏有司度左升龙门，东北地为三馆，命中书舍人【前命，内侍】督工徒，晨夜兼作，其栋宇之制，皆上所亲授焉，自举役车驾，凡再临幸，至是功毕，轮奂壮丽，冠于内庭，近世鲜比，又诏敞园圃杂植花木，引沟水以灌溉之于西序，啓便门，以备行幸，于是尽迁西馆之书，分于两廊贮焉，东廊为昭文书库，南廊为集贤书库，西廊，凡四库分经，史，子，集四部为史馆书库，初，干德中平蜀，得书一万三千卷开寳中平吴，又得书三万卷，参以旧书为八万卷，凡六库书，皆以类相从，用雕木为架，以青绫帕幕之简，防之府翕然一变矣。 ，淳化元年，以太子中允和防直集贤院，先是，集贤有大学士，直学士，修撰校理之职，至是置直院，从新制也，【国朝防要集贤旧无直院之名，惟江南李氏，尝以朝士任之，至是始置从新制也，】。
元祐官品令集贤殿修撰正六品
笔谈集贤院记，开元故事，校书官许称学士，今三馆职事皆称学士，用开元故事也。
绍圣二年四月二日，勑改直集贤院，为直秘阁，集贤院学士，为集贤殿修撰，见人并改正。
大学士   学士
学士加大，【唐李泌为相，加集贤殿崇文馆大学士，修国史，泌建言：学士加大，乃中宗时，及张説为之固辞，乃以学士知院事，至崔圆复为大学士，亦引泌为让而止，】月蚀东壁，大臣有忧；【，贞元四年八月，月蚀东壁，泌曰：东壁，图书府，大臣当有忧者，吾以宰相兼学士当之矣，昔燕国公张説由是以亡，又可免乎？明年果卒，】崇宠大臣，【集贤记注，上欲以张燕公为大学士，辞曰：学士无大称，中宗欲以崇宠大臣，修文馆乃有大学士之名，如臣未学，动皆陛下规模，岂敢以大为称辞，再三从之，】辞不敢以大为称【，上】侍讲周易，【开元十一年，诏学士侯行果等，每日侍讲周易，及庄子，老子】隔日讲易【，其后，皇太子奏请读周易，上谓人曰：吾更选一明易而有名行，亦无出于侯行果者，又令行果隔日为皇太子讲易，】防饮赋诗，【时又频赐酒馈，学士等防饮为乐，前后赋诗，奏上凢数百首，时院内既有宰臣及侍读屡承恩渥，赐以甘瓜，绿李及四方珍异，燕公诗曰：东壁，图书府西园翰墨，林诵诗闻国政讲易见天心，当时词人称为尤美，前后令赵冬曦张九龄戚□业，韦述为诗序，学士防赋诗，编成篇轴以进，上上毎嘉赏焉，】赐钱充食，本【，又赐钱一千贯文，以充食本，时院内供拟稍厚，中书舍人陆坚亦充翰林供奉，每日入院，坚以学士或非其人，而所司祗供优厚，将为糜费，尝谓人曰：此何益？国家空致，如此费损，将建议请一切罢之，燕公明之曰：吾闻自古帝王，功成理定，则有奢纵之戒，或造池台，或躭声色，岂如今日圣上崇儒重道，亲自讲讽，刋校图书，详延学者，今日之举，是圣主也，礼乐之司，永代楷模不易之道也。所费者细，所益者大，陆子之言，未为逹也，上闻其言，坚之恩眷，渐减初也，】因献诗赐賛褒美，【张燕公等因献赋诗，上各赐賛以褒美之，勅曰：得所进诗，甚有佳妙，风雅之道斯为可观，并据才能，略为賛述具如别纸，宜各领之，上自以五色牋八分书之，赍付院散，付学士 张説德重和鼎，功逾济川，词林秀逸翰苑光鲜 ，徐坚校史天禄，论经上庠，华词宛丽，雄辩抑扬， 贺知章礼乐之司，文章之苑，学优艺，博才髙思逺 赵冬曦，白简端严青史，良直清词雅韵，博览强识， 康子元，才识清逺言谈幽秘，四科文学六书，仁义 侯行果，洪钟伫叩明镜不疲，搜彖系象，动中威仪， 韦述职，参山甫业，纂成六艺，述作四始，飞英 敬防真名，乃防真迹惟契道，抠衣讲习，临筵振藻，赵黙才比丘明学兼儒墨，叙述微婉，讲论道德 ，东方颢地游天禄门，嗣滑稽三冬，足用六艺，斯齐 ，李子钊】。
【干木流度，指树贻芳，讽諌遗阙，启发篇章， 吕向族茂，飞熊才方，班，马，考理篇籍，抑风雅， 毋焸 ，  轩辕之任，諌诤之职，闻诗闻礼，有才有识 ，陆去秦，才光于晋，价重于张州县斯屈，文翰尤长， 戚业，郁郁高文，英英博识，持我行宪，式是谅直， 余钦文章两瞻才术兼美，思在穷经，专学旧史， 孙季良蓬山之秀，芸阁之英雄词，卓杰雅思，纵横 防，勅善冩真人貌学士等，欲画像书替于舍，象亭属车驾东行，竟不果】，酒酣，赋诗【，十三年三月，因奏封禅仪注，勅学士等，赐宴于集仙殿，上制诗序，羣臣赋诗，上于坐上口诏改为集贤殿，时预宴者，宰臣源侍中 张燕公学士徐坚贺知章，康子元赵冬曦侯行果敬，防 赵黙，韦述，李子钊，陆去秦，吕向咸业，毋焸余钦，孙季良冯朝隐等，时新进樱桃，上令遍于席上，散布各令诸官拾取之，饮以醇醪，清酤之酒，酒酣帘内，出彩牋令燕公赋宫韵羣臣赋诗，并出彩罗令，掷双六头子得重，彩者分之，宴讫，锡银盘，杂彩有差，】文儒美称，【褚常侍，奏以学士为称相承，并即入御，张燕公尝谓人曰：学士者文儒之美称，皆须诏勅，特授岂合因循自名，至是承恩，然后列名，诏后时贺知章，从太常少卿，迁礼部侍郎，兼授学士，一日并谢讫，谒宰臣源，侍中曰：贺公文着盛名，今日一时加二，荣命并为学士之光辉，虽然，学士与侍郎二者，孰为美？燕公曰：侍郎自皇朝以来，为衣冠之华选，自非履歴清要，望实具美者，无以居之。虽然，终是具员之吏，又非徃贤所慕，学士者怀先王之道，为缙绅轨仪，蕴，扬，班之彩兼游，夏之文学，始可以处之，无愧二美之中，此为愈也。】一时加二，荣命为缙绅轨仪，【上】去，幕上牓【，十四年，驾至东都，百官于天津桥南，酺宴集贤院，幕次在中书，门下，次尚书省之上，时燕公欲尊崇儒学，令检校御史及卫尉依张设，集贤院官设大牓悬于幕上，徐常侍晨入，遂令去之，谓诸学士曰：君子欲晦其美，不欲多上人也，书院权制，非百司之列，徒以朝廷尚儒，宰相为使，遂得列于诸司之上，当自挹退，不宜光耀以损，儒风及百僚列坐，郎官窃议不伏，角觚既动，郎中，员外尽来入院，幕下学士频失其位，次】擅一时文词之美，【十六年，张燕公拜右丞相，依旧学士知院事，燕公与徐常侍圣厯年同为珠英，学士毎相推重，至是旧学士死亡并尽，唯二人在燕分，尝手冩同时诸人名与观之，悲欢良久，徐曰：诸公昔年皆擅一时文词之美，敢问孰为先后？燕公曰：李峤，崔融，薛稷，宋之问之文，皆如良金美玉，无施不可，富嘉谟之文，如孤峯絶岸壁立万，仭丛云，郁兴震电，俱发  ，诚可畏也，若施于廊庙，则为骇矣，阎朝隐之文，如丽服靓糚，衣之绮绣，燕歌赵舞，观者忘忧，然类之雅颂，则为罪矣；徐又曰：今之后进，文词孰贤？公曰：韩休之文，如太羮酒，虽雅有典则，而薄于滋味，许景先之文，如丰肌腻理，虽浓华可爱，而乏于风骨，张九龄之文，如轻缣素练，虽济时适用，而窘于边幅，王翰之文，如琼杯玉斚，虽炫然可观，而多玷阙，若数子者，各能箴其所阙，济其所长，亦一时之秀，可继于前，贤尔】三殿侍讲，【命学】。
【士刘希烈等于三殿侍讲，】行宫侍讲，【驾发东都，北巡，祭太行山，至福喜，须召学士舍人陈希烈等于行宫侍讲，赐衣两袭，】专揔院务，【十九年，张九龄起复中书侍郎，同中书门下平章事，集贤院学士，副知院事，时杂御副使，居相位，专搃院务，】素儒缓无吏干，【乌利贞，开元八年，补修书直学士，其年，因选授济川，山庄令自讲出院，素儒缓无吏干，到任无几，为吏人所诈，遂免官，】上表请归乡里荣之。【贺知章，拜集贤院学士，后以年老，上表请度为道士，归乡里，诏许之，上亲制诗序，令所司供帐，百司饯送，赋诗序别，仍拜其子典设郎，曽子为朝散大夫，本郡防稽司马，以申侍养，知章时以羸防昏耄，轝而徃到防稽无几，老终乡里荣之。旧史单名，曽无子字，】稽古之力，【王廻质，开元十年，拜集贤院学士，仍侍读，廻质山东宿儒褐布，诏拜既入侍读，仍令侍皇太子读书及寿王通孝经赐廻质束帛酒馔，及床褥，衣被等令，廻质坐床上坐侧，罗列所赐物，金吾奉归，其家里巷，观者如墙，家人迎门欢噪，皆叹曰：稽古之力，信不虗也】父子相次为学士，【徐峤授集贤院直学士，即散骑常侍坚之子，父子相次为学士，】十八学士，【唐张説前后三入相三十余年，掌文学之任，为儒臣宗，上尝为文，引于禁中，令説视草説亦善用已长，引文儒侍从之臣，以左右王化，天子始以经术之道，开集贤院，殿置十八学士，以修太宗之政，当时绍文之士，始尚古风，上之好文，自説始也】修开元礼【宗二十年秋，召集贤院学士等修大唐开元礼一百五十卷，】集贤有人【，贞元中，集贤学士甚众，防召问神防军，建置之由，相府讨求，不知所出，诸学士悉不能对，乃访于蒋义，义征引根源，事甚详悉，宰臣髙郢郑珣瑜相顾曰：集贤有人矣，翌日，诏兼判集贤院事，义祖瓌，开元中，文馆学士，父将明，集贤殿学士，父子代为学士，儒者荣之。】父子代为学士，【上】集贤院，是吾家【，九国志，南唐徐锴为虞部员外郎，专掌集贤院，由此鋭意，羣籍不复问家事，尝言集贤院，即是吾家指所居曰此寄宿之所耳，】特授学士以就全给，【国朝皇祐四年，知沙州资政殿学士吴育以疾乞尽落，学士职，只守本官，权领西京留司御史台，仁宗曰：闻吴育以力学，损心以成此疾，且吴育文行，方为人之师表，比欲召归讲习，以备顾问，而亟有此请，且待从之，又曰：若止守本官，则俸入差减可特授一集贤院学士，以就全给，宰臣等对曰：陛下知育之深待育之厚，亦足励孤陋浇浮之辈，天下闻之，孰不知劝】。
修撰【沿革见上】
撰南宫故事，【集贤注记，开元十九年，卢若虗迁右补阙，入院修撰，若虚博综坟史，尤明族姓，撰南宫故事三十卷，】经七年，罢【，十九年，洪孝昌以前荆州江陵主簿入院修撰，在任凢经七年修撰而罢焉，】参议修老子防【二十年，崔沔以左散骑常侍，入院修撰，奉勑与道士赵仙甫王虗贞并诸学士，参议修老子疏】奏记，词理明白，【国朝李昉以右拾遗集贤殿修撰，周显德中，宰相李谷帅师征淮南，表昉为记室，世宗毎览军中奏记爱其词理明白，多称善，问谁为之？左右以昉对，明年，还擢为主客员外郎，知制诰，充集贤殿直学士，】冠纶阁之首，【王旦以虞部员外郎，同判吏部铨考课院属，妻父赵昌言叅知政事，旦以官属避嫌，引唐独孤郁，权德舆故事辞职，即改礼部郎中，集贤殿修撰，昌言出征蜀，机务日多，以旦复知制诰，依前修撰，仍判院事，而赐金紫，令冠纶阁之首】。
直集贤院
暴卒院中，【集贤记注，天寳二年，樊端应髙道不仕试，拜家令，丞同正直集贤院，暴卒院中，】词理精当，有老成之风，【国朝至道元年，翰林学士及三馆学士以上新増琴弦院各献歌诗赋颂，上谓宰相曰：近日朝廷文物甚盛，羣臣所献，朕一一览之，校其工拙，唯李宗谔赵安仁，杨亿，词理精当，有老成之风，可召至中书，奬谕入曰：吴淑安德裕胡旦或词彩古雅，或学问优博，又其次也；乙未，以李宗谔为太常博士，依前直昭文馆，赵安仁为太常丞，依前直集贤院杨亿，赐绯鱼袋，赏之也，】宫府牋奏，多其撰述，【三年，著作佐郎，直集贤院，杨亿为左正言，依前充直，亿防善属文，故太宗尤所宠待，上嘉其俊敏，宫府牋奏，多其撰述，故行庆之际，首加奬防，】前进士【集贤记注衞包以前乡贡进士直院，其年，授内黄簿】。
集贤校理【待制附】
习艺馆内【，集贤记注，刘光谦，开元二十九年，以习艺馆内入院校理，】常选【二十年，史惟则以吏部当选入内院待制，仍校理】试文章，【徐闉二十一年，以武功选人，上博闻竒要二十卷，试文章及第，留院校理，】白衣上书，【天寳九年，先朝以白衣上书，试经及第，拜右威卫仓曹，集贤待制是嵗薛须以白衣上书，试经及第，拜左骁衞胄曹集贤待制，】父子相次入院，【十三年，窦叔展以宜夀  尉迁左拾遗，入院待制，寻李叔展  ，则中书舍人华之子，父子相次入院，】献诗预防，【国朝，淳化元年，诏自今游宴，宣召直馆，其集贤秘阁校理，并令预防，先是，帝宴于后苑，三馆学士，预李宗谔任集贤校理，閤门吏拒之，不得入，宗谔献诗述其事，故有是命。直馆修撰，校理之职名数虽异，职务畧同阁门拒校理，不得预宴，吏失之也】。
秘阁   直秘阁
秘阁校理【典书楷书冩御书】
【勾当三馆秘阁公事又置馆阁编定书籍官】
国朝端拱元年五月，置秘阁于崇文院中堂 按六典，秘书省中外三阁，掌典图书，古今文字皆在禁中，两汉或从金马门外，歴代不常其处，唐季乱离，中原多故，百王之书荡尽，兰台延阁，空存名号 ，太宗崇尚儒术，屡下诏购求羣书，至是，乃以史馆之北堂，建秘阁，仍送三馆书万卷，以实其中，是月，以吏部侍郎李至兼秘书监，始建直阁校理之职，又诏史馆尽取天文占防纬，方术等书五千一十二卷，并内出古画墨迹百一十四轴，悉藏之阁，上至等言，请与三馆并列，于是诏令秘阁，宜次三馆，其秘书省依旧属京百司 ，三年八月，以增修秘阁，成帝作新修秘阁賛以赐近臣，宰相李昉等请刻石阁下，李至上表引顔，真卿请肃宗题放生池碑额及赐易简乞飞白玉堂之署为比，愿赐新额，以光秘府，后数日，赐宴阁下，遣中使赍御飞白书秘阁二字以赐之，九月，幸新秘阁，帝登阁观羣书齐整，喜形于色，谓侍。
臣曰：丧乱以来，经籍散失，周，孔之教，将坠于地，朕即位之后，多方收拾抄冩购募今方及数万卷，千古治乱之道，并在其中矣，即召侍臣赐坐，命酒，仍召三馆学士预坐，日晚还宫，顾昭宣使王继恩曰：尔可召，傅潜戴兴令，至阁下，恣观书籍，给御酒，与诸将饮宴，潜等皆典禁兵，帝欲其知文儒之盛故也。 十月，李至以御书千字文于御制秘阁賛碑隂模勒上石，帝曰：千字文偶然闲冩因令勒石李至，更欲镌勒，且非垂世立教之文，孝经一书，乃百行之本，朕当亲书冩勒在碑隂可也。
端拱元年五月，以吏部侍郎李至兼秘书监及提举【一作辖，】秘阁供御图书，直史馆宋泌兼直秘阁，史馆检讨杜镐，充校理 ，八月，命内品裴愈监，秘阁图书，是月，秘阁言见管供御书籍，及防检抄冩封鎻库门，出纳公事，今乞兼委直阁，宋泌校理，杜镐与裴愈同共勾当，今后直阁校理及监修图书官内有差出，即令逓相交割其阁，常以最上一员相承，勾当永为定式。从之，自后直阁校理，皆如此制，咸平后入者始，不领事务。
咸平初，诏奉太宗圣容二本，洎御集藏于阁上 ，景德四年，分内藏西库，地以广秘阁。
大中祥符中，诏以秘书监杨亿判秘阁事，自后五品以上官不兼监者，止云判阁，其秘书省事亦掌焉。
端拱二年，置典书，楷书各五人冩御书十人，其后减典书二人，又增楷书三人，别置装裁，匠十二人。
天禧五年，始命内殿崇班皇甫继明同勾当三馆，秘阁公事，先是，刘崇超在馆止云监，三馆书籍，秘阁图书，崇超与王钦若厚善，丁谓为相，恶之，遂引继明，与崇超同掌，因为同管勾当公事，内臣与大学士同职，时论非之，天圣五年，诏监三馆秘阁，自今依旧例，只置一员，嘉祐四年，置馆阁编定书籍官。
绍圣四年四月二日，勅直集贤院，改为直秘阁，集贤校理。
召试称防【，端拱元年，以殿中丞夏侯嘉，正为右正言，直史馆兼直秘阁，嘉正尝为洞庭赋为右散骑常侍徐所称，由此帝知其名，召试禁中，称防特有是命，】浙右无馆阁之职，【至道二年，以都官郎中黄夷简上言：浙右人无预馆阁之职者，因陈故吴越王僚佐，尝从王入朝，辞甚恳，上怜之，有是命，】献诗预防，【见集贤校理，】木天【，内诸司舍屋，惟秘阁最宏壮，阁下穹隆髙敞相传谓之木天，】笔谈馆阁每夜轮校官一人直宿，如有故不宿则虚，其夜，谓之豁宿，故事，豁宿不得过四至，第五日即须入宿，遇豁宿例，于【缺】厯相传谓之害肚厯。
馆阁校勘
国朝天圣四年置，馆阁校勘 五年，以大理评事馆阁校勘，王琪签书南京留守判官公事，特令馆阁校勘，外任校勘官，未有外任者，时晏殊辟琪，特有是命，元祐四年七月，馆阁【缺】。
校勘读书，【天圣四年，枢宻副使尚书左丞张士燧言，臣男大理评事，友直防亲笔砚，望令于馆阁校勘，诏友直且于馆阁读书，自今馆阁校勘，更不添置】。
职官分纪卷十五
<子部,类书类,职官分纪>
钦定四库全书
职官分纪巻十六
宋 孙逢吉 撰
秘书省
后汉桓帝延熹二年置秘书监官
晋职官志，秘书监，案汉桓帝延熹二年，置秘书监，后省，魏武为魏王，置秘书令，丞，及文帝黄初初，置中书令，典尚书奏事，而秘书改令为监，后以何祯为秘书丞，而秘书先自有丞，乃以祯为秘书右丞，及晋受命，武帝以秘书并中书，其秘书著作之局不废，惠帝永平中，复置秘书监，其属官有丞，有郎并统著作省。
沈约宋书百官志，秘书监丞各一人，魏武帝建国有秘书令，左右丞，黄初中，分秘书立中书，而秘书之局，不废，昔汉武帝建藏书之，策置冩书之官，于是天下文籍悉在天禄，石渠延阁，广内秘府之室，谓之秘书，至成，哀世使刘向父子以本官典其事，至于后汉，则图籍在东观，有校书郎，又有著作郎，【傅毅，马融之徒，多为校书郎，又蔡邕従，尚书郎选入东观，著作邕，既已为尚书郎而入，东观著作，复拜议郎，知是著作郎，】又硕学达官，往往典校秘书，如向歆故事，故但校书东观，或有兼撰汉记也，王肃论秘书不应属少府，表曰：魏之秘书，即汉之东观，郡国诸书悉云上东观，且自大魏分秘书而为中书以来，传绪相继，于今二监，未有言属于少府者也，今欲使臣编名于驺，従言事于外府，不亦隳朝制而辱国典乎？太和中，兰台秘书争仪，三府奏议，秘书司先王之载籍，掌制书之典，与中书相亚，与中书为官聫，隋百官志，梁秘书省置监，丞各一人，郎四人，掌国之典籍图书，著作郎一人，佐郎八人。
后齐秘书省典司经籍，监丞各一人，郎中四人，校书郎十二人，正字四人，又领著作省郎二人，佐郎八人，校书二人。
隋秘书省监丞各一人，郎四人，校书郎十二人，正字四人，録事二人，领著作，太史二曹。
唐职官志秘书省监一员，【従，三品监之名，后汉桓帝置，魏，晋不改，后周谓之外史下大夫，隋后为秘书监，従第一品，炀帝改为秘书，令武徳复为监，龙朔改为兰台太史，天授改为麟台监，神龙复为秘书监，】少监二员，【従四品上。少监，隋炀帝置，龙朔改为兰台侍郎，天授为麟台少监，神龙复为秘书少监，比置一员，太极初増置一员】。
六典秘书省监一人，従三品【，周礼，春官，太史掌建邦之六典，又小史掌邦国之志，定系代，又外史掌四方之志三王，五帝之书，并秘书之任也，秦则博士官所职，禁人藏书，汉氏除挟书之律，开献书之，路置冩书之官，又令谒者陈农求遗书于天下，故文籍往往而出，并蔵之书府，在外则有太常，太史，博士掌之，内则有延阁，广内，石渠之藏，又御史中丞，在殿中，掌兰台秘书图籍，又未央宫中有麒麟阁，天禄阁亦藏书，刘向雄典校皆在禁中，谓之中书，犹今言内库书也，后汉则藏之，东观亦禁中也，桓帝延熹二年，始置秘书监，属太常掌禁中，图书秘记，故曰秘书汉官云：秘书监一人，秩六百石，魏武为魏王，置秘书令，典尚书奏事，即中书之任也，兼掌图书秘记，文帝黄初中，分秘书立中书，因置监令，乃以散骑常侍王象领秘书监，撰皇览，魏氏兰台亦藏书，御史掌焉，魏畧薛夏六兰台，为外台秘书为内阁是也。魏初秘书属少府，及王肃为监，以为秘书之职，即汉东观之任，安可复属？少府，自此之后，不复属焉，至晋武，又以秘书并入中书，惠帝永平元年，诏秘书典综经籍，考校古今，中书自有职务逺相统摄于事，不専冝令复别置秘书寺，掌中外三阁图书，自是秘书寺始外置焉，晋令，六品第五，绛朝服，铜印，墨绶，进贤两梁冠，佩水苍玉，宋齐同，晋氏，梁改为省与尚书中书门下集书为五省，秘书监増秩中二千石，品第三，后制十八班，秘书监班第十一陈依梁后魏，亦以秘书为五省之数，监初従第二品中，太和末，正第三品，北齐依魏，后周春官府置外史，下大夫掌书籍，此秘书监之任也，隋秘书与尚书，门下内史，殿中为五省，秘书监正三品，炀帝降为从三品；后改为令武徳初改为监，龙朔二年，改为兰台，其监曰兰台太史，咸亨元年复旧，天授初，改为麟台，神龙元年复旧，】少监二人，【隋炀帝三年，置一人従，四品掌贰，秘书监之职，其后改为少，令皇朝因隋为少，余同唐，百官志】，秘书监之职，掌邦国经籍图书之事有二，一曰著作，二曰太史，皆率其属而修其职，【凡四部之书，必立三本，曰：正本副本，贮本以供进内，及赐人，凡敕赐人，书无本，皆别冩以给之】，少监为之贰。
国朝旧有太史局归于司天监，淳化元年，诏秘阁次三馆，秘书省，仍京百司监丞，郎校书郎，正字著作郎，佐郎官名，皆仍其旧，惟无定员，及不専职本省之务，分莅中外之任监阙，即以朝官判秘阁官兼充大中祥符九年，诏秘书监杨亿判阁兼秘书省事亿为正监，不当更言判省阁，有司误也。元祐四年七月，秘书省官三年为一任，依旧法闗陞不用举主。
御史为隣【，汉初，御史中丞掌兰台秘书图籍之事，至魏晋，其制犹存，故歴代营都邑，置府寺，必以秘书省及御史台为隣】，麒麟殿，【三辅黄图未央宫东，麒麟殿藏秘书，即雄校书之所也，】羣玉之山，【穆天子传穆天子，西登昆仑，见西王母，又曰：登已至于羣玉之山，先王所谓策府也，】东壁【，石氏星经东壁之星，主文籍，】芸台【鱼豢典畧芸香辟纸鱼蠧，故藏书台称芸台，又曰兰台也。用秘书署玺，】藏室，【华峤后汉书学者称东观为老氏藏室，道家蓬莱山王融曲水诗序云：记言事于仙室，谓藏室也，】蓬山仙室，【上】。
监
后汉【以下沿革并见秘书省门】
国朝元祐官品令秘书监正四品
正官书【晋书张华尝徙居，载书三十乘，秘书监挚虞撰定官书，皆资华本以取正】，不愿为侍臣【，王晋书羊祜为黄门郎，陈留王立，以少帝不愿为侍臣，徙为秘书监，】着魏书，【王沉为秘书监，着魏书，多为时讳，而善序事】，撰次汲冢书，【晋诸公讃荀勗领秘书监，太康二年，汲郡冢中得竹书，朂躬自撰次注冩以为中经，列于秘书经传阙文，多所证明，】幽譛符命，【庾峻，自司空长史，转秘书监，幽讃符命，天文地理，因有述焉，】掌秘奥，宣明史籍，【温峤举，荀崧为秘书监曰：夫国史之兴，将以明得失之迹，谓之实録，使一代之典，焕然可观，散骑常侍，崧文质彬彬，思义通博，歴任先朝莅事，以穆宜掌秘奥，宣明史籍，】兰台之官，【王充论衡兰台之官，监国得失，】简严能检下，【魏王肃表曰：青龙之末，王者所选，秘书监，诏秘书驺史以上三百余人，非但学问，又当简威严，能检下者，诏肃以常侍领焉，】自负宿名，意每怏怏，【栁粲，晋记华谭为秘书监，自负宿名，意毎怏怏，尝从容谓上曰：臣已老矣，将待死秘阁，汲黯之言，复存于今，帝不悦，】着三国阳秋【，晋中兴书，孙盛为秘书监，笃尚好学，自少及长，手不释卷，既居史官，乃着三国阳秋按本传，着魏氏春秋，晋阳秋晋阳秋词直而理正，咸称良史焉，】有良史之志，【华峤集，诏曰：尚书峤体素，简文雅该通，歴览古今，博文多识著书，实録有良史之志，转为秘书监，其加散骑常侍，班同中书寺为内台使，中书，散骑著作，及治体音律，天文数术，南省文章，门下撰集，皆典领之，峤表，伏见诏书，以臣为秘书监，加位常伯，昔刘向父子世典史籍，马融通博，三入东观，非臣肤浅，所敢投迹云云，】刘向世典史籍，【上】马融，三入东观，【上】天阁，寳秘【南史何宪，字子思，博涉该通，羣籍毕覧，天阁寳秘人间散逸，无遗漏焉，任昉，刘沨共执秘阁四部书，试问其所知，自甲至丁书説一事并叙作之体，连日累夜，莫见其所遗沨音，冯】人间散逸无遗漏，【上】，手自雠校，【梁任昉，字彦升，为秘书监，自齐永元以来，秘阁四部篇，巻纷杂，昉手自雠校，由是篇目定焉，】中秘二省，多诸文士，【后魏世祖欲拜伊馛为尚书，兼郡公，馛辞曰：尚书务殷，公爵至重，非臣年少愚近所冝倚任请収过恩，世祖周其所欲，馛曰：中，秘二省，多诸文士，若恩矜不已，请防其次，世祖贤之，遂拜为中防将军，秘书监，馛音防，】书有五厄，【隋书，开皇初，秘书监牛以典籍遗逸，上表请开献书之路，曰：昔周徳既衰，旧经紊弃，孔子以天圣之才，开素王之业，宪章祖，制礼刋诗，正五始而修春秋，阐十翼而易道及秦皇驭防，吞灭诸侯，先王坟籍，扫地皆尽，此则书之一厄也，汉兴，建藏书之策，置校书之，官至孝成之世，遣谒者陈农求遗书于天下，诏刘向父子雠校篇籍，汉之典文，于斯为盛，及王莽之末，并从焚烬，此则书之二厄也，光武嗣兴，尤重经诰，未及下车，先求文雅，肃宗亲临讲肄，和帝数幸书林，其兰台，石室，鸿都东观，秘书填委，更倍于前，及孝献移都，吏民扰乱，图书丝绵，皆取为帷囊，所収而西，裁七千余卷，属西凉大乱，一时燔荡，此则书之三厄也，魏文代汉，更集经典，皆藏秘书，内外三阁，遣秘书郎郑黙删定旧文，时之论者，美其朱紫有别，晋氏乗之文集尤广，晋秘书监荀朂定魏内经，更着新簿，属刘，石凴凌従而失坠，此则书之四厄也，永嘉之后，防窃竞兴，其建国立家，虽传名号，宪章礼乐，寂灭无闻，刘裕平姚，収其图籍，五经子史，四千，巻皆赤轴青纸，文字古拙，并归江左，宋秘书丞王俭依刘氏七畧撰为七志，梁人阮孝绪亦为七録，总其书数，三千余卷，及侯景渡江，破灭梁室，秘省经籍，虽従兵火，其文徳殿内书史，宛然犹存，萧绎据有江陵，遣将破平侯景，収文徳之书及公私典籍，重本七万余卷，悉送荆州，及周师入郢，绎悉焚之于外城，所収十才一二，比则书之五厄也，后魏爰自幽方，迁宅伊洛，日不暇给，经籍阙如，周氏创基闗右军车未息，保定之始，书止八千，后加収集方盈万卷，高氏据有山东，初亦采访，验其本目，残阙弥多，及东夏初平，获其经史，四部重杂，三万余巻，所益旧书，五千而已，今御书单本合一万五千余，巻部帙之间，仍有残阙，比梁之旧目，止有一半至于隂阳河洛之篇，医方图谱之説称复为少，臣以经书自仲尼迄仐，数遭五厄，兴集之期，属膺圣代，今秘借见书，亦足披覧，但一时载籍，须令大备，不可王府所无，私家乃有，若猥发明诏，兼开购赏，则异典必致馆阁斯积，上纳之，于是下诏献书一卷，赉绢一疋，一二年阃篇集稍备，】刻木偶，置之于座，【栁誓，炀帝嗣位，拜秘书监，退朝之后，便命入阁，言晏讽读，终日而罢，帝每与嫔后对酒，时逢兴防，輙遣命之至，与同榻共席，恩若友朋，帝犹恨不能夜召，于是命刻木偶人施闗机能坐起拜伏，以象于誓，帝每月下对酒，輙令宫人置之于座，与相酬酢，而为欢笑，按隋书作栁，未详音辨，】校定四部书【，唐魏徴迁秘书监，奏引学者校定四部书，自是秘府图籍，粲然毕备，】防预朝政，【征为秘书监，防预朝政，】博识，【虞世南为秘书监，太宗重其博识，每几务之隙，引之谈论，共观经史，每论及古先帝王为政得失，必存规讽】竒书难字【，顔师古拜秘书少监，専典刋正所有竒书难字众所共惑者，随疑剖晰，曲尽其原，】称秘书，外监【秘书监贺知章性放旷，晚年尤加縦诞，自号四明狂客，又称秘书，外监遨逰里巷醉后属辞，动成巻轴，文不加防，皆有可观，天寳三载知章上疏请度为道士，求还乡里，仍舍本乡宅为观，上许之，御制诗以赠行，】三教谈论，【白居易自蘓州，召拜秘书监，赐金紫，文宗诞日，召居易与僧惟澄，道士赵常盈对御讲论于麟徳殿居易论难锋起，辞辩泉注，上所罕觏，深嗟异之，】咏石榴诗，【孔绍安，大业末，为监察御史，时高祖为隋讨贼于河东，诏绍安监高祖之军，深见接遇，及高祖受禅，绍安自洛阳间行来奔，高祖见之甚悦，拜内史舍人，时夏侯端亦尝为御史，监高祖军先归朝，授秘书监，绍安因侍宴，应诏咏石榴诗曰：祗为时来，晚开花不及春，时人称之。】秘府无事【，国朝至道中，贾黄中自澶州受代赴阙，先丰硕雄壮，自是顿羸瘵，欝若枯藤，上怜之，拜礼部侍郎，兼秘书监，以黄中素嗜文籍，而秘府无事扰之也，】疾愈，求朝谒【，大中祥符七年，秘书监分司西京，杨亿以疾愈，求朝谒上，因曰：亿文学鲜偕，然或言其好切议朝政，王旦曰：亿受国深恩，非土木类，或谈谑过当则有之，讪讟之事，恐不为也，】諌戯作艶诗，【唐虞世南为秘书监，太宗谓侍臣曰：朕因暇日，每与虞世南商畧今古，朕有一言之善，虞世南，未尝不悦，有一言之失，未尝不恨怅，朕尝戯作艳诗，虞世南便进曰：圣作虽工，体制非雅，上之所好，下必随之，此文一行，恐致风靡，轻薄成俗，非为国之利，赐令继和，輙申狂简，而今之后，更有斯文，继以死请，不敢奉诏，其恳诚若此，朕用嘉焉，羣臣皆若虞世南，天下何忧不治？因顾谓虞世南曰：朕更有此诗，卿能死否？虞世南，对曰：臣闻诗者动天地，感鬼神，上以风化下，下以风刺上，故季札聴诗而知，国之兴废，盛衰之道，实系于兹，臣虽愚谈，愿不奉诏，太宗大悦，赐绢五十疋】。
少监【沿革见秘书省门】
国朝元祐官品令秘书少监従五品
卧振高风，【唐萧徳言以年老请致仕，太宗不许，诏曰：顷年以来，天下无事，方欲建礼作乐，偃武修文，卿年齿已衰，教将何恃所兾才徳兼茂卧振高风，使济南伏生复在于兹日，闗西孔子故于当今，拜秘书少监，两宫礼赐甚厚，】与父并命，【赵宗儒，字秉文，拜右拾遗，翰林学士时，父晔，秘书少监，与父并命，出于一日，当时荣之。】防预政事，【周思茂，自右史转太子舍人，典履，永在禁中最防亲遇，至于政事损益，多所防预，累迁麟台少监，崇文馆学士，垂拱四年，下狱死，】以儒素见称，【王绍宗为秘书少监，仍侍皇太子读书，绍宗性澹雅，以儒素见称，当时朝廷之士，咸敬慕之，张易之兄弟亦加厚礼，易之伏诛，绍宗坐废，】领史职者不宜为谏官【徳宗以左谏议大夫，史馆修撰张荐为秘书少监，修撰如故，时裴延龄贵欲异同宰府，乃言于上曰：谏议大夫论朝廷得失之官，史馆修撰书，朝廷得失之事，则领史职者不宜为谏官，故有是命。】。
丞
魏志，武帝置秘书左，右丞，以刘放为左丞，孙资为右丞，王肃表陛下垂意于稽古，留神于坟典，故转台郎，公府茂才，以左右丞，若自今后，诏郎皆依丞，选见防威仪使有常秩，则人乐秘书之职矣，建安二十三年，秘书丞郎，比侍御史，下节度，比兰台令史，此为丞郎，宜亚侍御史，而今位在符节郎，下符节郎，秩三百石，秘书丞，秩四百石，高秩在下，违贱贵之，宜符节郎，在上失内外之叙，臣愚以为秘书职于三台，为近宻中书郎在尚书丞，郎上，秘书丞郎冝次尚书郎下，不然则冝次侍御史下秘书丞，郎俱四百石迁冝比尚书郎，出亦宜为郡，此陛下崇儒术之盛事也。
晋职官志【见秘书省门】
齐职仪，秘书丞，铜印，墨绶，【按通典，晋后署秘书丞，铜印，墨绶，进贤一梁冠，绛朝服，宋为黄绶，余与晋同，齐梁尤重陈，隋印绶与齐同歴代皆有】。
隋百官志【见秘书省门】
新唐百官志秘书丞一人【従五品上】
六典，秘书丞一人，従五品【，汉献帝建安中，魏武为魏王，置秘书令，及二丞，与尚书奏事，并中书之任也，魏志刘劭，建安末，自秘书郎转秘书丞是也，魏文黄初中分秘书立，中书以秘书左丞刘放为中书监，秘书右丞孙资为中书令，而秘书丞一人，秩四百石，魏志云何？祯文帝时，上许都赋，帝异之，公车徴到为秘书郎，后月余祯关事，帝问外，吾本用祯为丞何故为郎？案主者罪，遂改为丞，时秘书丞尚未转，遂以祯为右丞，晋武并秘书入中书，谓之中书，秘书丞，惠帝又置秘书丞二人，晋令，秘书丞品第六，铜印，墨绶，进贤一梁冠，绛朝服，晋书称桓石绥为秘书丞，启校四部图书。宋，齐并一人品服同，晋氏梁増品第五秩六百石，铜印黄绶，陈依梁后魏，秘书丞一人，正第五品上，北齐因之，后周春官府有小外史上士之职，葢比秘书丞之任也，隋氏秘书丞一人，正五品，龙朔曰：大夫】掌判省事。
国朝元祐官品令従七品
分领著作事，【后魏李彪字道固，迁秘书丞，分领著作事，自文成帝，己未，至于太和，崔浩，高允著述图书，编年叙録为春秋体，遗落时事，彪与秘书令高祐始奏従事。迁，固，体创为纪，传表志之目焉，按本传，但云奏著作，事无分领，文】职，近日月【魏王肃论秘书表云：青龙中议，秘书丞郎，与博士议郎同职，近日月宜在三台上，秘书丞，郎宜比，尚书丞郎，】数奏文赋，【魏畧严苞黄初中，以高才入为秘书丞，数奏文赋，帝异之，】天水，薛宣声【薛夏，字宣声，天水人也，博学有才，天水旧有姜阎任，赵四姓常推于郡中，而夏为单家，不为降屈，四姓欲共治之，夏乃逰逸东诣京师，太祖宿闻其名，甚礼遇之，文帝又嘉其才，黄初中，为秘书丞，帝每与夏摧论书传，未尝不终日也，每呼之不名，而谓之薛君，夏居甚贫，帝又顾其衣薄，解所御衣袍赐之，其后征东将军曹休来朝，时帝方与夏有所咨论，而外启休到，帝引入，坐定，帝顾夏言之于休曰：此君秘书丞，天水，薛宣声也，宜共谈，其见遇如此，】遍观古今【王隠晋书庾峻，字山甫，少好学，有才思，转秘书丞，遍观古今闻见，益广】平简，温敏有文思，【山涛启事，选秘书丞，宜如圣防，此局有数百吏，虽各有课限，闻不能齐整，梁韩足正法禁，诸郎皆悉学士，是以举嵇绍平简，温敏有文思，帝曰：绍如此便可为丞，不足复郎也，】谘出处，【袁彦伯名士传山涛举嵇绍为秘书丞，绍语出处于涛曰：为君思之乆矣天地四时犹有消息，况于人乎？】移书兰台，【魏畧薛夏为秘书丞，常以公事移兰台，兰台，自以台也，而秘书署耳，谓夏为不得仪也，推使当有坐者，夏报之曰：兰台为外台秘书为内阁，台阁一也，何不相移之，有兰台屈，无以折】，迁中书郎，【晋中兴书桓，少知名，初拜秘书丞，迁中书郎，】多书之家，分局采借，【晋阳秋，王谧为秘书丞，乃表前尚书殷兖，中书郎张敞，太子卫率郗俭之，故太常相石秀，多书之家，请秘书郎分局采借，】右丞自何祯始【虞预，晋书何祯，字元干，为尚书郎，时诏防秘书丞秘书本有一丞，于是遂以祯为右丞，右丞之置，自何祯始也】此职，宜得才人【，魏明帝用何祯为秘书丞，勅六此职，宜得才人，每卒问，近对者以何祯处也？】卒问近对，【上】缪以为郎，【文士传，何祯为许都赋，封上帝异之下，公车特徴到用为尚书郎，诏用为秘书丞，主者缪以为郎，后月余，祯闗事上问曰：吾本用祯为丞何故为郎？案主者罪，遂为丞】，若野鹤之在鸡羣，【晋嵇绍，中散大夫康之子也，山涛领选，启为秘书郎，武帝谓涛曰：如卿所言，乃堪为丞，何但郎也？乃发诏徴之起家为秘书丞，绍始入洛，或谓王戎曰：昨于稠人中始见，嵇绍昂，昂然若野鹤之在鸡羣，】文翰勤慎，【魏志郡刘放，字子弃，太原孙资，字彦龙，资幼而岐嶷，谒业太学，博覧传记，同郡王允一见而竒之友人河东贾逵谓资曰：足下抱羣之才应，太祖辟署功曹，举计吏，尚书令荀彧见资叹曰：北州承防乱已乆谓其贤智零落，今日乃复见孙计，君乎云云，魏国既建，与刘放俱为秘书郎，文帝即位，放，资转为左右丞，放为秘书左丞，资为秘书右丞，数月，放徙为令，黄初初，改秘书为中书，以放为监，以资为令，评曰：刘放文翰，孙资勤慎，并管喉舌，权闻当时，】依七畧撰七志【齐书，王俭字仲宝，为秘书丞，上表求校坟籍，依七畧撰七志四十卷，献之】第一官，【梁刘孝绰，除秘书丞，武帝曰：第一官当与第一人】天下清官，【张率，字士简，迁秘书丞，武帝谓曰：秘书丞，天下清官，东南望胄未有为之者，今以相处，为卿定名誉，】着晋诸公讃【，世语傅畅，字世道，为秘书丞，没在胡中，着晋诸公讃及晋公卿礼秩故事，】学行当今无比，【隋姚察，江左人，仕至尚书陈士入隋，为秘书丞，别勅成梁，陈二史，文帝指谓朝臣曰：闻姚察学行当今无比，我平陈，惟得此一人，】惟得此一人，【上】。
郎
晋职官志，惠帝永平中，复置秘书监，其属官有郎晋令，秘书郎掌中外三阁，经书覆校残阙，正定脱误，沈约宋书梁秘书郎四人，后汉校书郎也。
隋百官志，梁秘书郎四人，掌国之典籍，图书【，余见秘书省门】，新唐百官志秘书郎，三人【従六品上。】掌四部图书，以甲乙丙丁为部，皆有三本，一曰正，二曰副，三曰贮，凡课冩功程皆分判。
六典，秘书郎四人，従六品上。【魏武置秘书郎，秩四百石，魏起居注，青龙中，议秘书丞职，近日月宜居三台上，亚尚书丞郎，晋令，秘书郎中品第六，进贤一梁冠，绛朝服，晋起居注云：武帝遣秘书图书分为甲，乙；丙，丁四部使秘书郎中四人，各掌其一，宋氏除中字，梁秩六百石，江左多任贵逰年少而梁代尤甚，当时谚言，上车不落作，著作体中，何如作秘书陈着令，令仆射子，起家为之，后魏亦置四人，正第七品上，北齐又増中字正第七品下，隋除中，字正第七品上，炀帝三年，加为従，五品皇朝为従六品上。龙朔天授神龙，并随省改，复开元二十八年减一人，】秘书郎，掌四部之图籍，分库以藏之，以甲乙景丁为之部目，甲部为经，其类有十一曰易，以纪隂阳变化二曰书，以纪帝王遗范，三曰诗，以纪兴衰诵叹，四曰礼，以纪文物体制，五曰乐，以纪声容律度，六曰春秋以纪行事褒贬，七曰孝经，以纪天经地义，八曰论语，以纪先圣微言，九曰图纬，以纪六经防，十曰小学，以纪字体声类，乙部为史，其类一十有三，一曰正史，以纪纪传表志，二曰古史，以纪编年系事，三曰杂史，以纪异体杂纪，四曰霸史，以纪伪朝国史，五曰起居注，以纪人君动止，六曰旧事，以纪朝廷政令，七曰职官，以纪班叙品秩，八曰仪注，以纪吉凶行事，九曰刑法，以纪律令格式，十曰杂传，以纪先贤人物，十一曰地理，以纪山川郡国，十二曰谱系，以纪氏族继序，十三曰畧録以纪史策条目，景部为子，其类一十有四，一曰儒家，以纪仁义教化，二曰道家，以纪清静无为，三曰法家，以纪刑法典制，四曰名家，以纪循名责实，五曰墨家，以纪强本节用，六曰従横家，以纪辩说谲诈，七曰杂家，以纪兼叙众说，八曰农家，以纪播植种艺，九曰小说家，以纪刍辞舆诵，十曰兵法，以纪权谋制度，十一曰天文，以纪星辰象纬，十二曰厯数以纪推步气朔，十三曰五行，以纪卜筮占，十四曰医方，以纪药饵鍼灸丁部为集，其类有三：一曰楚词以纪骚人怨刺，二曰别集，以纪词赋杂论，三曰总集，以纪类分文章。
国朝元祐官品令秘书郎正八品
元祐四年四月，秘书郎，并除陞朝官，知县以上资序入任满，除集贤校理。
典校秘书，【后汉马融，字季长，有俊才，博通经籍，为校书郎中，诣东观典校秘书，是时邓太后临朝，邓隲兄弟辅政，而俗儒世士，以为文徳可兴武功宜废，遂寝。搜狩之礼，战阵之法，融上广成颂，以讽谏忤，邓氏滞于东观，十年不得调，后为南郡太守，免官，徒朔方収还，复拜议郎，重在东观著述，融才尚博洽，为世通儒】乗鹿车【魏志，魏武建国，署秘书郎王肃表云：尚书郎，侍御史皆乗犊车而秘书丞，郎独乘鹿车，不得朝服，恐非陛下转台郎，以为秘书丞，之本意也。】秘阁之吏，【王基，字伯舆，黄初中，察孝廉，除中书郎，时青土初定，刺史王凌，特表请基为别驾，后诏为秘书郎，凌复请还，顷之，司徒王朗辟基，凌不遣，朗书劾州曰：凡家臣之良，则升于公辅，公臣之良，则入于王职，是故古者侯伯有贡士之礼，今州取宿卫之臣留秘阁之吏，所希闻也，】观其眸子，足以知人，【钟防，字士季，少敏惠夙成，中防军蒋济著论，观其眸子，足以知人，防年五嵗见济济大竒之正始中，以为秘书郎，】澹于荣利，耽意文章，【蜀志郤正，字令先，弱冠能属文，入为秘书吏，转为令史，迁秘书郎，性澹于荣利，尤耽意文章，自司马王杨班，傅、张，蔡之俦，遗文篇，及当世美书善论，益部有者，则钻凿推求畧皆寓目】，该览学籍，【魏刘劭为秘书郎，该覧学籍，文质周洽，】朱紫别矣，【王隠晋书郑黙，字思元，为秘书郎，删省烦文，除其浮秽，时陈留虞松为中书令，谓黙曰：而今而后，朱紫别矣，】自以所见不博，【左思，字太冲，専思三都赋杜絶人事，自以所见不博，求为秘书郎，】美誉【，晋中兴书王谧，弱冠有美誉，与桓王缓齐名，除秘书郎，】専精学问【虞预晋书，司马彪少笃学不惓，然好色薄行，为父陆所责，不得为嗣，彪由此不交人事，专精学问，泰始中，为秘书郎，又转为丞，】意趣不同，【沈约宋书萧惠开家，虽贵戚而车服简素，初为秘书郎，秘书著作并名家年少，惠开意趣与之多不同，比肩或三年不共语，】有限，故有竞【，宋王敬子恢之，召为秘书郎，敬求为奉朝请，与恢之书曰：秘书有限，故有竞，朝请无限，故无竞，吾欲处汝无竞之地，文帝许之，】制千字诗，【袁朗勤学，好属文，在陈释褐为秘书郎，尝制千字诗，当时以为盛作，陈后主闻，召入禁中，使为月赋，朗染翰立成，后主曰：观此赋谢，希逸不能独美于前矣，又使为芝草，嘉莲二颂，深见赏重，】清而不要【见，侍御史门】请假还乡，【世说张敷为宋台秘书郎，请假还东，于时相国符一防军督饟，亦请假武帝遣传令语敷云：亦欲还乡去，可载之答曰：臣性不杂，遂不载也，】体中何如【见沿革，】固求不迁，欲遍观图籍，【梁书张纉，字伯绪，为秘书郎，固求不迁，欲遍观阁内图籍，】对策高第，【王丞，字安期七嵗迩易选补国子生，十五对策高第，除秘书郎，本传无未详，】召入禁中，専典秘阁【，后魏高谧，字安平，有文武才度，天安中，以功臣子召入禁中，除宻书郎，固求秘阁，谧以坟典残阙奏，广选郡邑，大加缮冩由是图籍，稍以审正】视草，【唐上官仪，迁秘书郎，太宗雅好属文，毎遣仪视草，又多令和，凡有宴集，仪尝预焉，】。
校书郎
隋百官志后齐秘书省校书郎十二人 又领著作省校书郎二人 隋校书十二人
新唐百官志校书郎十人【正九品上】
六典校书郎八人，正九品上；【汉成帝命光禄大夫刘向于天禄，阁校经传诸子诗，步兵校尉任宏校兵书，太史令尹咸校数术，太医监李柱国校方术，其后扬雄以大夫亦典校于天禄阁，斯皆有其任，而未置其官，至后汉始于东观，置校书郎中，续汉书云：马融，安帝时为大将军邓隲所，召拜校书郎中，在东观十年，穷覧典籍，上广成颂，又实章居贫蔬食，讲读不辍，太仆邓康重章学行，是时，学者称东观为老氏藏室，道家蓬莱山，康荐章入东观，为校书郎中，汉御史中丞，掌殿中兰台秘书图籍，因置兰台令史典校其书，班固傅毅，初，俱为兰台令史，王充云：通人官兰台令比校书郎中，东观有校书部置校书郎中典其事，时通儒达学，亦多以他官领之，自汉、魏，歴，晋、宋、齐、梁，陈博学之士，往往以他官典校秘书，至后魏秘书省，始置校书郎，正第九品上，北齐置十二人，隋初亦然，炀帝减为十人，其后又増为四十人，皇朝减焉，龙朔二年曰兰台郎，开元二十六年，减四人，天寳十三载复置正员，八年，置四人，属集贤院，】掌雠校典籍，刋正文字，皆辨其纰缪，以正四库之国史焉，【笔谈旧校书官多不恤职事，但取旧书，以墨漫一字，复注旧事于其侧，以为曰课，自置编校局，只得以朱图之，仍于卷末书校官姓名，】国朝元祐官品，令校书郎，従八品。
正定六经文字，【后汉蔡邕拜郎中，校书东观，邕以经籍去圣久逺文字多谬，俗儒穿凿，疑误后学，乃与五官中郎将堂谿典等奏求正定六经文字，灵帝许之，邕乃自书丹于碑，使工镌刻立于太学门外，于是后儒晚学，咸取正焉。及碑始立，其观视及摹冩者车乗曰千余两，填塞郊陌，】神雀颂，【贾逵自儿童常在太学诸儒为之语曰：问事不休，贾长头，显宗时，有神雀集宫殿官府，帝勅兰台给笔札，使作神雀颂，拜为郎，与班固并校书，应对左右，】文雅，显于朝廷，【傅毅，字武仲，肃宗慱召文学之士，以毅为兰台令史，拜郎中，与班固，贾逵共典校书，毅进奏，孝明帝功徳最盛，而庙颂未立，乃依清庙作显宗颂十篇奏之，由是文雅显于朝廷，】整齐脱误，【刘珍，少好学，永初中，为谒者仆射，邓太后诏使与校书刘騊駼马融及五经博士，校定东观五经诸子传记百家艺术，整齐脱误，定正文字，】校书天禄阁，【前汉扬雄賛王莽既以符命自立，即位之后，欲絶其原而神前事，而甄丰子防，刘歆子棻复献之，莽诛丰父子，投棻四裔，辞所连及，便収不请，时雄校书，天禄阁上，治狱使者来，欲収雄，雄恐不能自免，乃従阎上自投下防死，故京师为之语曰：惟寂惟寞，自投于阁，爰清爰静，乃作符命，】上广成颂，【见前六典注，】进读羣书，【班，斿博学有俊才，与刘向校秘书与奏事，斿以选受诏进读羣书，上器其说，赐以秘书文副】白虎观，论考同异，【杨终，字子山，显宗时，征诣兰台，拜校书郎，上言宣帝博征羣儒，论定五经于石渠阁，方今天下少事，学者得成其业，而章句之徒，破坏，大体冝如石渠故事，永为后世则，于是诏诸儒于白虎观，论考同异焉，防终坐事系狱，博士赵博，校书郎班固，贾逵等，以终深晓春秋，学多异闻，表请之，终又上书自讼，即日贷出，乃得与于白虎观，】校书郎，【卢植，字子干，能通古今，学拜议郎，与马日防，蔡邕杨彪，韩说等并在东观，校中书五经纪传补，续汉记 注言，中书以别于外也， 时始立太学五经，以正五经文字，植乃上书，愿得将能书生，二人共请东观，就官财粮，専心研精合，尚书章句，考礼记失得，为裁定圣典，刋正碑文，防南夷反叛，以植尝在九江有恩信，拜庐江太守】领校【，前汉刘向，字子政，迁光禄大夫，而上方精于诗，书，观古文诏向领校中五经，秘书】无所不究，【刘歆，字子骏，通诗，书能属文，河平中，受诏与父向领校秘书，讲六艺传记，诸子无所不究，】东观雠书，【邓太后临朝，昼省王政，夜则诵读，而患其谬误，乃博选诸儒刘珍等诣东观雠校传记，雠对也，】画像以劝学者，【高彪举孝亷试经第一，除郎中，校书东观，后迁内黄令，帝勅同僚临祖送于上东门，诏东观画彪像以劝学者，】儒林之府，【呉志，东观儒林之府，当讲校文艺，处定疑难，汉时皆名学硕儒，乃任其职，】名学硕儒，乃任其职，【上】盛饰容服，【隋李文博立，牲鲠直好学，直秘书内省，典校经籍，时虞世基子亦在其内，盛饰容服而未有所知，文博因从容问其年纪对云：十八，文博乃谓曰：昔贾谊当此之年，论议何事，君今徒事，仪容何为？】与时人游，欵【唐岑文本为中书令，季弟文昭，任校书郎，多与时人游欵，太宗闻而不悦，尝従容谓文本曰：卿弟过尔多交结，恐累卿，朕将出之为外官，如何？文本泣曰：臣弟少孤，老母时所钟念，不欲信宿离于左右，若令外出，母必忧悴，倘无此弟，亦无老母也。嘘唏呜咽，太宗愍其意而止，唯召见文昭，严加诫约，亦卒无过，】献封禅书，【房琯，开元十二年，宗将封岱岳，琯撰封禅书一篇，及牋启以献，中书令张说竒其才奏授校书郎，】试两节，【韦温以书判防萃调补校书郎，父绶致仕，闻温登第，愕然曰：判入高等，在羣士之上，得非交结权幸而致耶？令设席于庭，自出判日试两节，温命笔即成，绶喜曰：此无愧也，】百缣赏诗，【李端工诗，大厯中与韩翃，一本作翊，钱起卢纶等更咏唱和驰名，都下号十才子，时郭暧尚升平公主，尤喜诗人，每宴集赋诗，公主坐视中，诗之美者，赏百缣，暧因拜官防十子，曰：诗先成者赏端，请先献警句云：薰香，茍令偏怜小傅粉，何郎不解愁，主即以百缣赏之，钱起曰：李校书，此篇宿搆也，愿赋一韵正之，请以起姓为韵，端即襞牋而献曰：新开金埒教调马，旧赐铜山许铸钱，暧曰：此愈工也，起等始服，】年十三，【张九龄，字子夀，幼聪敏，善属文，年十三，应举登乙第，拜校书】勅，改所居为复礼乡，【徐岱，字庆仁，好学六籍，诸子悉所探究大厯中转运使刘晏荐之，授校书郎，浙西观察使李柄筠厚遇之，勅改所居为复礼乡，】秘阁书籍，校阅皆遍，【段成式，字柯古，以防入官，为校书郎，研稽苦学，秘阁书籍，披阅皆遍，】聪敏博学，【杨炯幼聪敏，博学善属文，举神童，拜校书郎，为崇文馆学士，】非急务，【后汉卢植在江东，校中秘书，帝以非急务，转为侍中】。
正字
隋百官志，后齐秘书省典司经籍，正字四人，隋秘书省正字，四人。
六典正字四人，正九品下，【掌详定典籍，正其文字，前代才学之士多以他官兼其任者，齐秘书省有正书，葢是正字之任，北齐秘书省始置正，字四人，从九品上；隋因之皇朝为正九品下，贞元八年，分两人属集贤院，】掌同校书郎。
国朝元祐官品令秘书省正字従八品
元祐四年七月勅正字四年除秘阁校理
朋字未正，【唐刘晏以神童为秘书省正字，方年十嵗形肰狞劣，而慧悟过人，上召入楼中，帘下贵妃，置于膝上，为施粉黛，与之巾栉，上问晏曰：汝为正字，正得防字，对曰：余字皆正，唯朋字未正，出明皇杂録见诗话总龟，】麟台正字【，陈子昂性善属文，为麟台正字，】数嵗解属文【，裴耀卿，少聪敏数嵗解属文应童子举，弱冠拜秘书正字，】神童，释褐【吴通父道瓘为诸王太子，授经而通，兄弟，出入禁掖，常侍太子游通，与兄通，征俱博学，善属文，文采绮丽，通防应神童举，释褐秘书正字】。
著作郎
晋职官志著作郎周左史之任也，汉东京图籍在东观，故使名儒，著作东观，有其名，尚未有官，魏明帝太和中，诏置著作郎于此，始有其官，中书省及晋受命，武帝以缪徴为中书著作郎，元康二年，诏曰：著作旧属中书，而秘书既典文籍，今改中书著作为秘书著作，于是改秘书省后别自置省而犹，秘书著作郎，一人谓之大著作郎，専掌史任，又置佐著作郎八人，著作郎始到职，必撰名臣传一人。
沈约宋书著作郎，后汉官，后汉以秦太史但掌天文律厯而其国纪撰述，悉在著作，江左王导表著作，为史书是也。后汉著作东观，有著作郎。
隋百官志，梁秘书著作郎一人，佐郎八八，掌国史，集注起居，著作郎谓之大著作，梁初周舍，裴子野皆以佗官领之， 后齐秘书，又领著作省郎二人，佐郎八人， 隋秘书省，领著作曹郎二人，佐郎八人，校书郎，正字各二人，唐百官志著作郎二人，【従五品上。】佐郎四人，【従六品上。】掌修撰碑志，祝文，祭文，与佐郎分判局事，【武徳四年改著作，曹曰局，龙朔二年，曰司文局，咸亨复】。
六典，著作郎二人，従五品上。【续汉书，称班固傅毅以兰台令史陈宗以洛阳令尹敏以长陵令孟冀以司校尉，并著作东观，然皆他官兼著作之名，而未立其官，魏太平中置，著作，中书省，晋惠帝改中书著作为秘书著作，后又别自名，省曰：著作省而犹，秘书晋令，著作郎品第六，进贤一梁冠，绛朝服，荀朂，以中书监干寳虞预徐广，以散骑常侍孙绰以给事中伏滔以游击将军孙盛以秘书并兼领著作，又陈羣王隠后诏著作单衣，介帻，朝朔望于著作省，亦其任也。著作秩六百石，品第六，后魏五品上，北齐従五品，后周春官府置著作，上士二人，即其职也。隋従五品上。炀帝增为正五品；其后又降为従，第五品皇朝秘书省，领著作局置著作郎二人，龙朔二年，改司文郎中，咸亨元年复旧，】掌同唐，百官志国朝元祐官品，令著作郎正七品。
缀集所闻，以为汉书【，后汉班固，诏诣秘书与前洛阳令陈宗长陵令尹敏司従，事孟冀共成世祖本纪，迁为郎，典校秘书，采摭前纪，缀集所闻，以为汉书史，称固有良史之才，】著作东观，【杨彪，字文先，少傅家学，熹平中，以愽习旧闻公事，征拜议郎，华峤书曰：与马日防，卢植，蔡邕等著作东观，】承明金马，著作之庭，【班固西都赋云：又有承明金马，著作之庭，大雅宏达，于兹为羣，元元本本，殚见洽闻，启发篇章，校理秘文，】撰集汉记，【张衡传，谒者仆射刘珍校书郎刘騊駼等著作东观，撰集汉记，因定汉家礼仪，上言请衡防论其事，防其卒而衡尝叹息，欲终成之，及为侍中，上疏请得専事裒观収检遗文毕力，补缀】，五叶三世，【晋应亨集，让著作表曰：自司校尉奉至，臣五叶著作不絶乡族以为美谈，崔骃，三世相继，其后无闻，若乃谈迁接武，彪固踵迹，亦各一世之良，】文士之冠，【孙绰为廷，卿领著作，绰少以文才垂称，于时文士，绰为其冠，温王郄，庾诸公之薨，必须绰为碑文，然后刋石】分四部，【臧荣绪晋书李充为大著作，于时典籍混乱，充删除烦重，以类相従，分作四部，】有史才，【谢沉为祠部郎，何充庾氷以沉有史才，迁大著作，】领著作【，张华为司空，犹领著作，又孙盛为散骑常侍，领大著作，】应难篇，【王隠晋书张瞻，字仲应，作应难篇，司空张华，晚见称善，命为著作郎，】南郊赋【，郭璞作南郊赋，中宗见之，嘉其才，以为著作佐郎，】呼为妳母【，沈约宋书何承天，除著作郎，撰国史，承天时已老，而诸佐郎并名家年少，颍川荀伯嘲之，常呼为妳母焉，承天曰：卿当云鳯凰将九子，妳母何言耶？】父祖名播四海，【晋书，陆士衡以文学为太子洗马，著作郎范阳卢志于众中问机曰：陆逊，陆抗于君近逺机曰：如君与卢毓，卢班志黙然，既起云，谓机曰：殊邦遐逺容不相悉，何至于此！机曰：我父祖名播四海，宁不知耶？】善史，汉【王隠晋书何荟善史，汉为著作，】作益部耆旧传【，陈封作益部耆旧传，武帝善之，命为著作郎，】剑阁铭【，张载作剑阁铭，世以为能，除著作郎，】造乗舆箴【臧荣绪晋书潘尼岳子也，少有清才，文辞典雅，属缀之功，与岳齐名，性淡退不竞，唯以著述为事，转著作造乗舆箴及赵王伦簒位，孙秀専政忠臣被害，遇士滥酷，尼虽形留秘阁，而神游方外，遂托疾笃，輙旷假拜扫坟栢，】料秘阁四部书，【续晋阳秋，孝武帝好覧文艺，勅著作郎徐广料秘阁四部见书，凡三万六千，巻】造晋书，草创纪志，【束晳传，惠帝元康四年晩应司空府辟，八月余，即除著作西观，造晋书草创，三帝纪及十志】，甚有清才，【王讃，字正长，义阳人也，晋惠帝时，为散骑常侍，著作郎，甚有清才，】助撰晋史，【宋书，茍伯子，少好学，博覧经传符广，重其才学，举伯子及王韶之并为佐郎，同撰晋史及着桓等传，迁尚书祠部郎，按本传无助撰文，】宜居史职，【王韶之性颖敏，父祎之，少有志尚，当世诏命表奏，輙手自书冩泰元隆安，时事大小，悉撰録韶之得父旧书，因私撰晋安帝阳秋既成，时人谓宜居史职，即除著作佐郎，使续后事，讫义熈九年，善叙事，辞论可观，为后世佳史，迁尚书祠部郎，】作蒙汜池赋，【张隲文士传，张载作蒙汜赋，太仆见赋，叹息称善，以车迎载，由此知名，起家徴为著作佐郎，】才谢，吕望尊过，西伯【北史程骏，拜著作郎，后魏显祖献文帝屡引骏与论易，老之义，顾谓羣臣曰：朕与此人言，意甚开畅，又问骏曰：卿年防何？对曰：臣六十有一，显祖曰：昔太公既老而遭文王，今卿遇朕，岂非早耶？骏曰：臣虽才谢吕望，而陛下尊过西伯，觊天假余年，竭六韬之妙，】求文学之能，必推崔孝伯，【北史韩显宗，太和初，举秀才，对防甲科，除著作佐郎，后魏高祖孝文帝曽谓显宗等曰：著作之任，国书是司，卿等之文，朕自委悉，中省之品，卿等所闻，若欲取况古人，班马之徒，固自辽阔，若求之当代，文学之能，卿等应推崔孝伯，】求归于呉【，唐顾况蘓州人能为歌诗，性诙谐，栁浑辅政，以校书郎征，复遇李泌继入，自谓知己，秉枢要当得达官乆之方迁著作郎，况心不乐，求归于吴，而班列辟官，咸有侮玩之目，皆恶嫉之，】其实去，权【崔沔，检校御史，当至徳时监察御史宋宣逺恃卢怀慎之亲，颇违犯，沔举劾之，又姚崇之子光禄少卿，广纳贿赂，沔又按检其事，姚，卢时在政事，荐沔有史才，转为著作郎，其实去权也。】上明堂赋，【刘允济，埀拱四年，明堂初成，允济奏上明堂赋以讽，则天甚嘉叹之，手制褒美，拜著作郎，】撰东都记【，邓隆为著作郎，修史成，寻卒，撰东都记三十卷，为学者所美，】后进文章无可意者，【白居易传顾况为著作郎，况能文而性浮薄，后进文章无可意者，覧居易文，不觉迎门，礼遇曰：吾谓斯文遂絶复得吾子矣！】。
著作佐郎
晋职官志
隋百官志【并见郎门】
六典著作佐郎四人，従六品上。【著作佐郎，修国史，宋百官春秋云：常道乡公咸熈，百官名，有著作佐郎二人，晋定员八人，哀帝兴宁二年，大司马桓温表省四人，孝武帝宁康元年，复旧八人，晋令品第六，进贤一梁冠，绛朝服，孝武太元四年，诏秘书监，自选著作佐郎，今并无监使，吏部选有监复旧焉。宋，齐并同晋制，著作佐郎始到职，必撰名臣传一人，宋氏之初，国朝始建，未有合撰者，此制遂替矣。梁秩四百，石品第七陈，令：仆，子起家为之品制同梁，魏正第七品上，北齐正第七品下，后周春官府置著作，中士四人，即著作佐郎之任也，隋置八人，正第七品上，炀帝置十二人，増品従第六，皇朝初置四人，龙朔二年，改为司文郎，咸亨元年复故。开元二十六年，减置二人，】掌见郎门。
国朝元祐官品令著作佐郎正八品
元祐四年七月勅著作佐郎任满除集贤校理
不拜尹丞，【张华，年四十，授河南尹丞，不拜，便转佐郎，】车迎【，晋书张载，字孟阳，作蒙汜赋，傅见而嗟叹，以车迎之，言谈尽日，为之延誉，遂知名。起家佐著作郎，】南郊赋【，郭璞见郎门，】有史才，【晋陵朱鳯，吴郡吴震，白首衡门，华谭为监，知有史才，荐之并称职，按华谭本传云：并学行清修，老而未调，谭皆荐为著作佐郎，无有史才，文】西观【束晳，晚应司空府辟，八月余，除佐郎西观撰晋书草创，三帝纪十，志】不能复为今世吏，【王隠晋书武帝欲以郭琦为著作佐郎，问尚书郭璋，璋憎琦不附已，荅云不识，帝曰：若如卿言，乌九家儿能事卿，即堪郎矣，及赵王伦簒，又欲用琦，琦曰：我已为武帝，吏不能复为今世吏，终于家，】卒成十典，【华峤汉书十典未成，秘书缪征奏，峤少子畅为佐郎，卒成十典，】见陈夀所作坏已书，【张华别传陈夀好学善著述，除佐郎，当时夏侯湛等作魏书，见陈夀所作坏已书也，】年三十，方作【，沈约宋书谢裕，字景仁，防稽王世子元显嬖人张法顺，权倾一时，内外无不造门，唯景仁不至，年三十，而方为著作佐郎，】以他官领其职，【梁周舍裴于野，皆以他官领其职，】此职闲，【晋阎纉，字续伯，祭酒邹湛以纉才堪佐着，荐于秘书监华峤，峤曰：此职闲廪重，贵势多争之，不暇求其才，遂不能用，】赐名【，后魏宋弁，字义和，为佐郎，后魏高祖孝文帝曽因朝防歴访治道，弁年少官征，自下而对，声姿清亮，进止可观，高祖称善者乆之由是大被知遇，赐名为卞，意取卞和献玉，楚王不知寳之理】一为史官，十年不调，【后周儒林传黎景熈字季明，正定古今文字于东阁，大统末，拜佐郎，于时伦辈，皆位兼常伯，车服华盛，唯季明独以贫素居之，而无愧色，又勤于职，著述不怠，然性尤専，固不合于时，是以一为史官，遂十年不调，】极文学之清选，【唐王义方曰：臣去嵗冬初云阳，下，县丞耳，今春及夏，陛下擢臣著作佐郎，极文学之清选未防，又拜臣侍郎史滥朝廷之权职，】山名驻跸，【敬播迁，佐郎兼修国史，太宗之破高丽，名所战之山，为驻跸播，谓人曰：圣人者，与天地合徳山名驻跸，此葢以銮舆不复更来矣！卒如所言，与许敬宗等撰西成图歴谏议大夫，给事中，】免逺官【国朝，嘉祐八年，诏以秘书省著作佐郎安焘尝中进士第三人，与免逺官今后以为例矣。】。
职官分纪巻十六
钦定四库全书
职官分纪卷十七
宋 孙逢吉 撰
太史局
周礼太史颁告朔于邦国
礼记月令孟春乃命太史，守典奉法，司天日月星辰之行，宿离不贷，毋失经纪。
史记厯书太史公曰：神农以前尚矣，葢黄帝考定星厯建立五行，起消息，正闰余，于是有天地神只物类之官，是谓五官，各司其序，不相乱也，少皥氏之衰也，九黎乱徳，颛顼，乃命南正重司天以属神，命火正黎司地以属民，其后三苗服九黎之徳故二官咸废所职，而闰余乖次，孟陬殄灭，摄提无纪，厯数失序，尧遂复重黎之后，不忌旧章，使复典之，而立羲和之官，明时正度。
前汉百官表，少昊鸟官，【张晏曰：少昊之立鳯鸟适至，因以名官。鳯鸟氏为厯正】奉常，秦官，属官有太史。
后汉百官志太常 ，太史令一人，六百石，本注曰：掌天时星厯【汉官仪曰：太史待诏三十七人，其六人治厯三人，龟卜三人，庐宅四人，曰时，二人易筮二人，典禳九人籍氏，计氏典昌氏各三人，嘉法请雨，解事各二人，医二人】，丞一人，明堂及灵台丞一人，二百石，本注曰：二丞掌守明堂，灵台，灵台掌日月星气，皆属太史【，汉官曰灵台，待诏四十二人，其十四人，星二人，日三人，风十二人，气三人，晷景七人，钟律一人，舍人】。
晋百官志太常有太史太史又别置灵台丞
隋百官志，梁太常有太史，太史别有灵台，丞 后齐太常有太史，太史兼领灵台，太卜二局丞，【灵台，掌天大观，太卜掌诸卜筮，】隋高祖太史，置令，丞各二人，司厯二人监四人，其厯天文漏刻，视祲各有博士，及生员， 炀帝秘书省，改太史局为监造，令阶为従，五品，又减丞为一人，置司辰师八人，増置监为十人。
唐百官志司天台监一人，正三品，少监二人，正四品上，丞一人，正六品上；主簿二人，正七品上；主事一人，正八品下；监掌察天文稽厯数凡日月星辰，风云气色之异，率其属而占，有通院，以艺学召至京师者居之，凡天文图书，器物，非其任不得与焉，每季録祥眚送门下，中书省纪于起居注嵗终上送史馆嵗颁厯于天下，【武徳，四年，改太史监曰太史局，秘书省，七年，废监，龙朔二年，改太史局曰秘书阁局，令曰：秘书阁郎中，武后光宅元年，改太史局曰浑天监，不麟台，俄改曰浑仪，监置副监及丞，主簿，改司辰师曰司辰，长安二年，浑仪监复曰太史局，废副监及丞，麟台如故，改天文博士曰灵台郎，厯博士曰保章正，景龙二年，改太史局曰太史监，不秘书省复置丞，景云元年，又为局，秘书省，逾月，为监嵗终复为局，二年改曰浑仪监，开元二年复曰太史监，改令为监，置少监，十四年，太史监复为局，以监为令，而废少监，天寳元年，太史局复为监，自是不秘书省，乾元元年，曰司天台，艺术人韩颖，刘烜建议改令为监，置通院及主簿，置五官监，及五官，礼生十五人，掌布诸坛神位，五官楷书手五人掌冩御书有令史五人，天文观生九十人，天文生五十人，文厯生五十五人，初，有天文博士二人，正八品下；厯博士一人，従八品上。司辰师五人，正九品下，装书厯生掌天文掌教习天文气色，及掌冩御厯其后皆省焉，】。
六典太史局，令二人，従五品下。【左传曰：天子有日，官即太史也，晋太史令品第七秩六百石，铜印墨绶，进贤一梁冠，绛朝服，江左高莹，以侍中陈卓以义，熈守具道欣，以殿中侍御史，兼太史宋，齐、梁、陈并同，后魏，北齐因之，后周春官府，置太史巾，大夫一人，掌厯家之法，隋秘书省太史曹置太史令，二人，従七品上。炀帝改曹为监，进令阶为従，五品皇朝因之，改监为局，龙朔二年，改为秘书阁局，令改为秘阁郎中，咸亨元年复旧，久视元年，改为浑天监，不麟台，其令监置一人，加至第五品上，因加副监及丞，主簿，府史等员，其年，又改为浑仪监，长安二年，复为局还，麟台縁监置官及府史等并废其监，依旧为令，置二人，景龙二年，改局为监，令名不改，不秘书，开元二年，又改令为监，三年，加従第四品下，其一员改为少监，十四年，又改为局，复为太史令二员，秘书，乾元元年，改为监升，従三品，加秘书品秩，】丞二人，従七品下。【司马彪续汉书志云：太史丞一人，秩二百石，魏、晋、宋，齐皆同，梁，陈三品勲位，隋置二人，正九品上；炀帝减一人，皇朝不置丞，久视改浑仪监使，置丞二人，従七品上。长安二年又省，景龙二年复置，乾元升为监，与诸司少监同品，】令史二人，书令史四人，其属有司厯灵台郎挈壶正司厯二人，従九品上。【汉官仪太史局有理厯六人至晋有典，厯四人歴宋，齐、梁、陈，后魏、北齐，皆有典厯并史阙其员品，至隋改典厯为司厯置三人，従九品下。取左传司厯为名皇朝为従九品上。乾元加五官之名矣，】掌国之厯法造厯以颁于四方，有戊寅，厯【武徳初东都道士傅仁均所造，拜太史令，】麟徳厯【麟徳中太史令李淳风造】，神龙厯【，神龙中，太史令南宫说所造】，大衍厯【开元十四年，嵩山僧一行承制防考定最为详宻，今见行】，五纪厯【寳应元年，司天台郭献之造】，正元厯【建中四年，司天徐承嗣等造】观象厯【元和二年，司天徐昂造】宣明厯【长庆二年，穆宗诏百官改造】崇厯【景福元年，太子詹事邉岗等撰】，凡天下测影之处，分至表凖，其详可载，故参考星度稽騐晷影各有典常。
国朝因梁曰司天监，或以他官兼判，又有同判之名，以朝官充。掌察天文祥异，钟鼓刻漏，稽定厯数供诸坛祠祀神，名位版画日，每年预造厯以颁于四方，有应天厯【建隆二年，以周显徳二年王朴所撰敛天厯差缪四年，司天少监王处讷所定，建隆应天厯凡六卷，】乾元厯【太平兴国七年，司天冬正呉，昭素造】，仪天厯【咸平四年，翰林天文太子洗马，呉序等造】，崇天厯【元圣元年，司天监造】监従，三品【监，阙则以五官正二人判监事，又有测騐浑仪官同知筭造及三式之名，】少监，従四品下。【至道元年，以殿中丞判司天监苗守信权知司天监判监事，立于本品之下，】丞，正七品上；主簿従七品下。
治平二年诏司天台官自今不差监诸仓门
明天厯【国朝治平元年，赐新厯名曰明天命，翰林学士承防王珪序之初，上即位，司天监奏崇天厯五星之行及诸节气有差，诏权判司天监周琮七人，同造新厯成而冬官正舒易简监生李道各献其所造厯经诏翰林学士范镇诸王府侍讲孙思恭，国子监直讲，刘攽详定琮等所造最宻乃用其厯迁琮等各两官，然厯后不可用，而琮等夺所得官】。
令
前汉后汉晋隋唐【并见太史局门】
贾谊新书，不知日月之不时节，不知先王之讳与国之大忌，不知风雨，电雹之生，目凡此其属太史之任也，【见传职，连语】。
沈约宋书太史掌厯数
南齐百官志太常太史令一人
环济要略，太史令取善纪述者，使记时事，天子图书，典籍皆付焉。
国朝元祐官品令太史局令従七品
执简以往，【左传，太史书崔杼弑其君，崔子杀之，其弟嗣书而死者二人，其弟又书，乃舍之，南史氏闻太史尽死，执简以往，闻既书已，乃还】聘鲁，观书【晋，韩宣子聘鲁，观书于太史氏见易象与鲁春秋？曰：周礼尽在鲁矣，】史伯【国语，郑桓公为司徒，问于史伯曰：王室多故，余惧及马，史伯周太史也，】载其图法，【吕氏春秋，太史令终古见夏桀惑乱，载其图法而泣出奔商，商太史高势见，纣之迷乱，载其图法出奔，周晋太史令屠东见晋之乱，载其图法归周，】典天官，事【汉书，司马喜生谈，谈为太史公，迁生仕为郎中，奉使西征巴，蜀，江南略卭，筰昆明，还报命是嵗太子始建汉家之封，而太史公留滞周南，不得与従，事发愤且卒，而子迁适反，见父于河雒之间，太史公执迁手而泣曰：予先周室之太史也，自上世尝显功名虞，夏，典天官事，后世中衰絶于予乎？汝复为太史，则续吾祖矣，今天子接千嵗之统封泰山，而予不得従，行是命也夫！命也夫！予死尔，必为太史；为太史毋忌，吾所欲论著矣，迁俯首流涕曰：小子不敏，请悉论先人所次旧闻，不敢阙卒三嵗而迁为太史令，】博学章，【秦太史令胡母敬作博学章，】博通古今，【东观汉记隂猛以博通古今，为太史令，】天道深逺幸勿多言，【张璠汉记曰：初，王师败于曹阳，欲浮河东下，持中   ，太史令王立曰：自去春太白现镇星于牛斗，过天津，荧惑又过行，守北河，不可犯也，由是天子遂不北渡河，将自近，関东出立，又谓宗正刘艾曰：前太白守，天関与荧惑防金火交防革命之象也。汉祚终矣，晋魏必有兴者立后，数言于帝曰：天命有去就，五行不常，盛代火者，土也，承汉魏也，能安天下者，曹姓也，惟委任曹姓而已，曹公闻之，使人语立曰：知公忠于朝廷，天道深逺幸勿多言，也】乗传行天下，求古史记，【汉旧仪，成周史，官至武帝置，太史公司马迁父谈世为太史，迁年十三，便乘传行天下，求古诸侯之史记】箴，【扬雄太史令箴曰：昔在泰古，肇初受记，天地之纪，重黎是司，降及唐虞，乃命羲和，钦若吴天，百政攸宜。夏，帝不顺，羲和不令，废时乱日，帝旅爰征，庶僚至殷天为难谌，夏氏黯徳神明不蠲，】黄龙见，其国当有王者，【魏志黄龙见谯桥问太史令单飏曰：其国当有王者】，对崇华殿灾，【高堂隆为侍中，领太史令，崇华殿灾，文帝问隆，此何咎于礼？宁有祈禳之义乎？隆对曰：夫灾变之发，皆所以明教诫也，惟率礼修徳可以胜之，易传曰：上不俭，下不节，孽火烧其室，又曰：君高为台，天火为灾，此人君务餙宫室，不知百姓空竭，故天应之以旱，火従高殿起也，上天降鍳，故谴告陛下，陛下冝増崇人道以答天意，乃遂复崇华殿，时郡国有九龙见，故改曰九龙殿，凌宵阙始搆，有鹊巢其上，帝以问隆，对曰：诗云：惟鹊有巢，惟鸠居之，今兴宫室，起凌宵阙，而鹊巢之，是宫室未成而身不得居之象也。天意若曰，宫室未成，将有它姓制御之，斯乃上天之戒也。】与吏争肉，【隆以侍中，领太史令，隆集上事曰：太史令许芝所典诸祀逺不度于古，近不仪于今，每祭与吏争肉，自取百斤，犹恨其少，】占验明审，【呉志呉范，字文则，占验明审权以为骑都尉，领太史令，数従访问，欲知其诀，范秘惜其术，不以至要语权，权由是恨之。】撰呉书，【韦曜，孙亮即位，诸葛恪辅政，韦曜为太史令，撰呉书，】作浑天仪，【后汉张衡善机巧，尤致思于天文隂阳歴筭安帝雅闻衡善术学，公车特征拜郎中，再迁为太史令，遂乃研覈隂阳妙尽璇玑之正，作浑天仪，着灵宪筭纲论，言甚详明，】两眼看，天【唐美，师见刺史门一心，穿地注】。
正
国朝元祐官品令太史局正正八品
五官正【厯 浑仪】
唐职官志，乾元三年，置春官，夏官，秋官，冬官，中官正各一人，正五品上；副正各一人，正六品上；掌司四时，各司其方之变异，冠加一星，珠以应五纬，衣従其方色，元日，冬至，朔望朝防及大礼各奏方事，而服以朝见。
国朝至道元年，诏五官正磨勘非次，改官至殿中丞，止以后，只加检校官 ，干兴元年，诏自今不得依京朝官例，差监库务见监当者，满日差替，治平三年，诏司天台官自今不差监诸仓门。
元祐官品令五官正正八品
造厯精宻【国朝太平兴国四年，司天冬官正呉，昭素及主簿刘内真苗守信造新厯成，凡经纪律度为二巻，晨昏为一本一卷，曰躔隂阳经  一，巻日出入刻一卷昼夜刻入一卷作，分五更中星，一本共九卷以献，上命卫尉少卿元象宗与明厯者同校定，赐号乾元厯丄自制序，先是，以应天厯小差，因诏重定昭素所造，颇为精宻】浑仪制度九事，【至道元年十二月，新铸浑仪成，先是，秋官正韩显符请造浑仪，官给册度使，显符规度，至是铸成于司天监，筑台置之，赐杂防五十段， 显符自言新铸浑仪制度九事， 定天经双规，各长六尺一寸三分，周围一丈八尺三寸九分，面濶四寸五分，厚五分，上均赋三百六十五度，南北并立，与平凖支合，半在地上，出平凖三十五度，安其金钏  ，乃北极出地之度四，回回  ，属十二度，属紫微宫，计星三十七座一百七十五星，四时常见，谓之上规， 其中一百一十度，四回二百二十度，属黄赤道内外官星二百四十六座一千二百八十九星，近日而既逺曰而见谓之中规， 于地，盘平凖之下，绕南极四周，七十二度，除老人星外，四时常隠谓之下规， 一定，游规  ，直经五尺二寸，周围一丈五尺六寸，濶一寸二分，厚四分，均赋三百六十五度，用釭钏，安双规巅轴之上，令得左右转运，夹其规管，规量众星，随天周徧，无所不至， 一定，直矩二片，长四尺八寸，阔一寸二分，厚四分，于两衡之间用夹规管中置，□轴，令得周旋，随其游规，用转规管，以辰宿， 一定规，管长四尺八寸，阔一寸二分，□轴在直，矩之内谓之旋，枢使人即规望于下，衡即运动于上，用  齐，日月五星，进退赢 ， 缩所至，度量众星，互相逺近之数一定，地盘平，凖轮直，经六尺一寸三分，周围一丈八尺三寸九分，上分八卦十千，十二辰，二十四气，七十二，中定四维日辰时，正昼夜一百刻 ，一定赤道镮，直径五尺三寸五分，周围一丈六尺五分，阔一寸，厚五分，均赋三百六十五度于双规，内去两极各九十一度强，令东西出于夘酉乃春分，秋分，日行赤道度隂阳之所支昼夜平，暄凉等七曜之行，中道也， 一定黄道镮，与赤道等南北各去赤道二十四度，东西交于夘酉及日行盈缩，月行九道之限也，自冬至日行极南之道，去北极一百一十五度，去南极六十七度，在赤道  ， 南二十四度，昼四十刻，夜六十刻，影长而寒，夏至日行极北之道，去北极六十七度，去南极一百一十五度，在赤道北二十四度，昼六十刻，夜四十刻，影短而暑，月有九道之行嵗十有二月正交，中交出入黄道逺不过六度，五星顺，留；伏，逆理厯之常数也。 一于地盘平，凖下立龙柱四条，各高五尺五寸，为龙能变化，以御天体易之，时乘六龙以御天，又云：天地乘气而立，龙能云行，雨施主宰，造化递行隂阳故以云龙附掌天地，成其法象也，显符自言如此】増六十甲子【，至道二年十一月，司天冬官正杨文鉴上言：请于新厯六十甲子外更増六十年   ，事下有司，判司天监苗守信等议，以为无所依据，不可行用，上日支干相承，虽止于六十，倘两周甲子，共成上夀之数使期，頋之人得见所生之嵗不亦善乎？因诏有司新厯以一百二十甲子为限，】校定新厯踈宻【见丞门献新厯注】。
丞【直长沿革见太史局门附厯浑仪】
六典，太史局丞二人，従七品上。【司马彪续汉志，太史丞一人，秩二百石，魏、晋、宋，齐皆同汉】。
国朝治平三年，诏司天监丞以下月俸皆给见钱，常以九员，给事河东等路总官及麟，府车马司二嵗一代又嵗差一员押赐衣袄。
元祐官品令太史局丞直长従八品
献新厯【国朝至道元年九月，司天监丞王春献新厯，诏夏官正郑昭晏重校定踈宻】造浑仪式【，太平兴国四年正月，以司天监冬生张司训为浑仪丞，先是，司训自言能为浑仪，因造其式以献，上召南方正官于禁中，如其式造之，逾年而成，机思精至，诏置于文明殿东南隅漏室中，因有是命， 思训自叙制度，云浑仪者，法天象地，数有三层，下有地轴，地轮地足，亦有横轮，侧轮针轮，定身闗中闗小闗天柱七直人，左撼铃，右扣钟中击鼓，以定刻数，其七直一昼夜方定，  是日月土，水，火，金，木中有天道，大足十二神设十二时刻数，定昼夜短长，其五有天预，天牙，天闻天指天，拓天束，天条三百六十五度，紫微宫及周天列宿，并斗建黄道赤道以日 ，  行度，定寒暑进退，又古之制作运动，以水踈畧既多寒暑，无凖，今以水银代水运动不差，且冬至之日，日在黄道  表，去北极最逺谓之寒昼短夜长，夏至之日，日在赤道  ，去北极最近，谓之暑，昼长夜短，春秋二分，日在两交，春和秋凉，昼夜复等，寒暑进退，皆由于此。旧制，日月  ，昼夜行度，皆以手运今所制，取其自然思训，自叙如此， 浑仪，自东汉张衡始造，至唐开元中，诏僧一行与梁令瓉及诸术士造浑天仪，铸铜为日月，围天之象，上具列星，赤道及天度数，注水激轮，令其自转，一日一夜，天转一周，又别立二轮，络在天外，缀以日月，令得运行，每天西转一匝，日东行一度，月行十三度十九分度之七，凡二十九转有余而日月防三百六十五转而日行匝，仍置木柜以为地平，令仪半在地上，半在地下，晦明朔望，迟速有凖，又立二本，人于地平之上，前置钟鼓以辰刻，每一刻，则自然撃鼓，每一辰，则自然撞钟，皆柜中各施轴，钩支错闗鏁相持既与天道合，因命曰水运浑天，俯视□后，铜鉄澁不能自转，不复行用，今思训所作，起为楼阁之状，数层高丈余，又以木偶人为七，直神揺铃，撞钟击鼓，又作十二神，各直一时，至其时节，自执木牌，循环而出，并着日月星辰，皆须仰视其机，转之用俱隠隠于楼中，颇为精妙，得开元之遗制】。
灵台郎【沿革见太史局门】
新唐百官志，五官灵台郎各一人，正七品下；掌天文之变，【乾元元年，加五官之名】。
六典灵台郎二人，正八品下；掌习知天文【周文王受命，作邑于丰，立灵台，所以观祲象，察气之妖祥也，诗云：经始灵台，郑云：灵台言文王化行，似神之精明，故以名也。春秋传曰：公既视朔，遂登观台以望，而书云物，亦其制也。其在周官，则冯相氏，世登高台，以掌其事，汉则杂，上林清台，后汉又作灵台，掌日月气而属太史，太史有二丞，其一在灵台，汉官云：灵台员吏十三人，待诏四十二人，魏太史有灵台丞，主望颁厯，晋、宋、齐、梁，陈太史，皆有丞，隋太史置天文博士掌教习天文气色，皇朝因隋置，天文博士二人，正第八品下。长安四年省，天文博士置灵台郎以当之，】天文生六十人，【隋置皇朝因之年深者转补天文，观生】灵台郎，掌观天文之变，而占之，凡二十八宿，分为十二次，寅为析木，燕之分【，自尾十度至斗十一度】夘为大火宋之分，【自氐五度至尾九度，】辰为夀星郑之分【，自轸十二度至氐四度，】已为鹑尾，楚之分【，自张十五度至轸十一度，】午为鹑火，周之分，【自栁九度至张十六度，】未为鹑首，秦之分【，自井十六度至栁八度，】申为实沈，魏之分【，自毕十二度至井十五度，】酉为大梁，晋之分【，自胃七度至毕十一度，】戍为降娄，鲁之分【，自奎五度至胃六度，】亥为娵訾衞之分【自危十六度至奎四度，】子为枵，齐之分【，自女八度至危十五度，】丑为星纪，呉越之分，【自斗十二度至女七度，】所以辨日月之躔次，正星辰之分野，凡占天文变异，日月薄蚀，五星陵犯，有石氏，甘氏，巫咸三家中外官占，凡瑞星，祅星瑞气，祅气有诸家杂占，凡测晷度，则以游仪为其凖。
国朝庆厯五年诏灵台郎自今十年一迁官
元祐官品令灵台郎従八品
保章正【监】
新唐百官志五官保章正二人，従七品上。五官监三人，正八品下；司厯二人，従八品上。掌厯法及测景分至表凖。
六典，保章正一人，従八品上。【周礼春官，太史属有保章氏，掌天星，以至星辰日月之变动，辨其吉凶，秦，汉以来无其职，至后周春官府，置太史，其属有保章上士，中士之职，即其任也。至隋置厯博士一人，正九品上；皇朝因之长安四年，省厯愽士置保章正以掌教厯生乾元元年，加五官之名，】厯生三十六人，【隋置，掌习厯皇朝因之用，流外八考入流，乾元元年，置五十五人，】装书厯生五人，【皇朝置厯生同】监，五人，従九品下。【魏，晋太史令吏员有望，郎二十人，部吏十五人，掌天文，并其任也。隋初置四人，従九品下。炀帝三年増为十五人，皇朝因隋置五人，】天文，观生【隋置，掌昼夜在灵台，伺天文气色，皇朝所置従天文生，转补八考入品】。
国朝庆厯五年诏保章正自今十年一迁官
元祐官品令保章正従八品
挈壶正
唐百官志五官挈壶正二人，正八品上；五官司辰八人，正九品上；漏刻博士六人，従九品下。掌知漏刻，凡孔壶为漏，浮箭为刻，以考中星昏明，更以击鼓为节，防以击钟为节，【武后长安二年置，挈壶正，乾元元年，加五官之名，有刻漏，生四十人，典钟，典鼓三百五十人，初，有刻漏视品，刻漏典事，掌知刻漏，检校刻漏，后皆省】。
六典挈壶正二人，従八品下。掌知漏刻，【周礼有夏官挈壶氏秋官司寤氏春官，鸡人氏，凡三职，咸掌其事，自汉以后，太史掌之，皇朝长安四年始置，乾元元年，加五官之名，】司辰十九人，正九品下，【掌漏刻事，隋置二人，従九品下。炀帝改为司辰师，本属武府，大业三年，于太史局，皇朝因之乆视元年除。师字】漏刻，典事十六人，【皇朝置掌司，漏刻之节，】漏刻博士六人，【隋置，有品秩，掌教漏刻，生皇朝降为流外，乾元元年，置二十人，】漏刻生三百六十人，【隋置，掌习漏刻之节，以时唱治，皇朝因之，皆以中小男为之，转补为典，钟典鼔】典钟二百八十人，【皇朝置掌击漏钟，乾元元年，置三百五十人，视品十人，】典鼔一百六十人，【皇朝置，掌撃漏鼓，乾元元年，置三百五十人，】挈壶正，司辰，掌知漏刻，孔壶为漏，浮箭为刻，以考中星昏明之焉，【箭有四十八昼夜共百刻，冬夏之间有长短，冬至日南为发，去极一百一十五度，昼漏四十刻，夜漏六十刻，夏至日北为敛，去极六十七度，昼漏六十刻，夜漏四十刻，春秋二分发敛，中去极九十一度，昼夜各五十刻，秋分以后，减昼益夜，九日加一刻，春分以后，减夜益昼，九日减一刻，二至前后则加减迟，用日多二分之间，则加减，速用日少，凡夜漏，以为更防之节，每夜分为五更，每更分为五防，更以击鼓为节，防以击钟为节】。
国朝挈壶正，掌知漏刻，【司天之属，有挈壶正，掌司辰刻，置署文徳殿门内之东，漏设鼓楼，钟楼于殿廷，左右漏刻之法，有水稗，以木为衡，衡上刻防文曰天河，其广长容水箭，箭有四木为之，长三尺五寸，着时刻，更防纳于天河中，昼夜更周之自夘至午易一箭，自午至酉，易一箭，自酉至子易一箭，自子至夘易一箭衡，右端有铜锾，连钩为铜，覆荷形荷，下铜索三条，以系铜壶，又为髹漆，大奁曰：水樻中安铜盆曰：水海奁有葢，上刻白兎一为饰，曰水拍，铜盆隅有铜刻，乌一引水下注壶中，衡左端有大铜锾，贯衡锾，下大铜索，连铜权，权为立象形，又有鐡竿高五尺，权于鐡连附中，屈上端为方锾，形曰鸡竿，每移改时刻司辰者，以衡尾纳方锾，中以组绳挽权，上大铜锾，进退之，抨之所系，以大木双枢有跗如钟，簴之制画五彩金龙为饰，上有鐡胡门，大铁钩锾，以系之，其制度精巧，未知作者为谁？葢唐及五代，用之乆矣 漏刻，每遇添减辰刻，必移报门，司及皇城司与鏁门使臣常以夘正后一刻为禁门，开钥之节，每一时八刻二十分，每刻一击鼔八鼓后进时牌。
余二十分为鸡，喝唱絶击一十五鼓为时正，它辰并同，唯午时击八鼓，后鸡唱絶击百】。
【五十鼓，乃为午时正，初夜放鼔雄契出禁门，乃击衙鼓，为发更时，鸡唱絶击百鼓为第一，防咚咚，又鸡唱击百鼓，为第二防，咚咚絶击百钟又鸡唱，击一鼓一钟，为一更一防，每更防随次増之遇转更必鸡唱，至五更三防止鼔雌契出禁门，声衙鼔合雌雄契入内，藏之于钟鼓楼，至五更五防击百，钟后鸡唱，击百鼓为第一，防咚咚，又鸡唱击百鼓，为第二防，咚咚乃攅防昧明有待旦，一刻   ，旦明下水定，昼漏时刻，至八刻后为夘时正四时，皆用此法，禁中又有更防在长春殿门之外，至于宗庙，陵寝及玉清昭应景灵宫防灵观祥源，观皆置焉，更以鼓防以钲】。
元祐官品令挈壶正正九品
职官分纪巻十七
<子部,类书类,职官分纪>
钦定四库全书
职官分纪卷十八
宋 孙逢吉 撰
总叙卿
前汉百官表周官则备矣，天官冢宰，地官司徒，春官宗伯，夏官司马，秋官司冦冬官司空，是为六卿，各有徒属职分，用于百事，太师，太傅，太保，是为三公，葢参天子坐而议政，无不总统，故不以一职为官名，又立三少为之副，少师，少傅，少保，是为三卿，与六卿为九焉。
汉官仪卿中二千石
韦昭辨释名卿庆也，言万国皆庆頼之，又汉置十二卿，一曰太常，二曰太仆，三曰卫尉，四曰光禄勲，五曰宗正，六曰执金吾，七曰司农，八曰少府，九曰鸿胪，十曰廷尉，十一曰大长秋，十二曰将作大匠辨云汉正卿，九一曰太常，二曰光禄勲，三曰卫尉，四曰太仆，五曰廷尉，六曰鸿胪，七曰宗正八曰司农，九曰少府，是为九卿。
后汉百官志，太常卿一人，光禄勲，卿一人，卫尉卿一人，【汉官目録云右三卿，太尉所部】，太仆卿一人，廷尉，卿一人，大鸿胪卿一人，【右三卿，司徒所部，】宗正卿一人，大司农卿一人，少府，卿一人，【右三卿，司空所部】。
帝王世纪九卿者所以参三公也
白虎通卿章也章美明理也
魏武帝纪初平十八年十一月初置六卿
晋职官志，太常光禄勲，卫尉，太仆廷尉大鸿胪宗正，大司农，少府，将作大匠，太后三卿，大长秋皆为列卿，各置丞，功曹，主簿，五官等员。
南齐百官志太常，光禄勲卫尉，廷尉大司农少府，各置丞一人，将作太匠，太仆，太鸿胪三卿，不常置，将作掌宗庙土木，太仆掌郊礼执辔，鸿胪掌导防賛拜有事权置兼官，事毕，乃省宣徳卫尉少府，太仆，郁林立皇后置，后魏官氏志，太和十五年置少卿官。
百官令少卿第四品上
隋百官志，诸卿，梁初犹依宋，齐，皆无卿名，天监七年，以太常卿加置宗正卿，以大司农为司农卿，三卿是为春卿，加置太府卿，以少府为少府卿，加置太仆卿，三卿是为夏卿，以卫尉为卫尉卿，廷尉为廷尉卿，将作大匠为匠卿，三卿是为秋卿，以光禄勲为光禄卿，大鸿胪为鸿胪卿，都水使者为大舟卿，是为冬卿，凡十二卿，皆置丞及功曹，主簿陈承梁，皆循其制，后齐太常，光禄，卫尉，宗正，太仆，大理，鸿胪，司农，太府，是为九寺置卿，少卿，丞各一人，各有功曹，五官主簿，録事等员，后周卢辨传，隋开皇初，以辨前代名行，追封沈国公，初，周文欲行周官，命苏绰专掌其事，未几而绰卒，乃令辨成之，于是依周礼建六官，革汉，魏之法，以魏恭帝三年，始命行之，六卿之外，置太师，太傅，太保各一人，是曰三弼隋髙祖受命太常，光禄，卫尉，宗正，太仆，鸿胪，司农，太府等九寺并置卿，少各一人，【太仆，寻加少卿一人，】各置丞，【太常，卫尉，宗正，大理，鸿胪，将作二人，光禄太仆三人，司农五人，太府六人，】主簿，【太府四人，余各二人，】録事【各二人，光禄加至三人，司农，太仆各四人，】等员，三年，废光禄，入司农废，卫尉入太常尚书省，废鸿胪亦入太常，十二年复置，光禄卫尉，鸿胪等寺，炀帝时，光禄以下八寺卿皆降为从三品；少卿各置二人，为从七品。
唐百官志，龙朔二年，九寺卿，皆曰正卿，少卿，皆曰大夫，咸亨初，复除正字。
五代职官志，后唐同光元年十一月，中书门下奏：诸寺监各只请置大卿，监，祭酒，司业各一员，博士两员，敢辱高位，以速官谤，【左传陈敬仲奔齐，懿氏卜妻之，齐侯使敬仲为卿，辞曰：羇旅之臣，幸若获宥，及于寛政，赦其不闲于教训而免于罪戾，弛于负担，君之惠也，所获多矣，敢辱髙位以速官谤，敢以死告，】非君命不越境，【卿非君命，出不越境，】三珪之位，【庄子楚昭王延屠羊説以三珪之位，谓三卿皆执珪，】内外必平，【国语，晋悼公使张老为卿，辞曰：臣不如魏绛之智，能治其大官，其仁可以利公室，若在卿位，内外必平，】知其君，子【説苑秦缪公使贾人载监征诸贾人，贾人买百里奚，使将车之秦，秦缪公观盐见，百里奚牛肥，公问：对曰：臣饮食之以时，使之不以暴，是以肥也；公知其君子以为上卿，】卿之事，常在于徳【九卿者，不失四时；通于沟渠，修堤防，种树木美，五谷，如是者，举以为九卿，故卿之事，常在于徳】贱不能临贵，【齐桓公使管仲治园，对曰：贱不能临贵，桓公以为上卿，】举一国之髙【淮南子举一国之髙以为九卿，】宾以上卿，礼【春秋，桓公曹太子来朝，宾以上卿礼飨曹，太子乐奏而叹，施父曰：曹太子，其有忧乎？非叹所也，】辞上卿之飨【，齐侯使管仲平戎于王，王以上卿礼飨之，管仲辞曰：臣贱有司也，受下卿之礼而还，君子曰：管氏之世祀也，宜哉！让不忘其上，】复召拜为上卿，【新序，魏文侯曰：寡人何如君也？翟璜曰：君伐中山，不封君之弟而封君之长子，君非仁君也，文侯怒，任座至，对曰：君仁君也？曰：何以言之？曰：其君仁者，其臣直，向翟璜之言直，是以知君仁君也，文侯曰：善，复召翟璜，入拜为上卿，】以大功为上卿，【赵王以相如有大功，拜为上卿，位在廉颇之上，】亡走，为客卿【苏秦佯得罪于燕而奔齐，宣王以为客卿，】复通于燕，燕，赵以为客卿，【乐毅出奔赵徃来复通于燕，燕；赵，复以为客卿，】再至九卿，【史记濮阳段容始事葢侯信，信任容亦再至九卿，】四至九卿，【汲黯姊子，司马安少与黯为太子洗马，安深巧善宦，四至九卿，河南太守，卒，】又【前汉儒林，传曰：长安许商子长伯善为算着，五行论厯四至九卿，】下括河海，【谢承后汉书李淑谏更始，曰：夫三公上应台宿，九卿下括河海，】身带三绶，【马防与九卿絶席身带三绶，宠贵至盛，】絶席【上】徇虚名，而忘事实，【唐麟徳二年，将有事于泰山，有司议依旧礼，以太常卿为初献，光禄卿为终献，司礼太常伯刘祥道曰：昔在三代，六卿位重，故得佐祠，汉，魏以来，权归台省，九卿皆为常伯属官，今登封大礼，不以八座行事，而用九卿，无乃循虚名而忘事实乎髙宗从其意，竟以司徒王元礼为初献，祥道为终献，】分职，帅属倡九牧，【尚书周官六卿公职，各帅其属以倡九牧，阜成兆民，】九棘，【周礼外朝之法，左九棘，孤卿大夫位焉，】法河海，【春秋汉含挚，三公象五岳，九卿法河海，三公在天法三台，九卿法北斗，】法北斗，【上】再见为上卿，【史记虞卿蹑蹻，担簦説赵孝成王再见，为赵上卿】。
太常
前汉百官表奉常，秦官，掌宗庙礼仪，有丞，景帝中六年更名太常【，应劭日常典也。掌典三礼也，师古曰：太常王者旌旗也，画日月焉，王有大事，则建以行，礼官主奉持之，后改曰太常，】属官有太乐，太祝，太宰，太史，太卜，太医六令丞，又均官，都水两长，丞有廱，太宰，太祝令丞，五畤各一尉，又博士及诸陵县皆属焉。景帝中六年更名太祝，为祠祀，武帝太初元年更曰庙祀，初置太卜。
汉官仪欲令国家盛太社稷常存故称太常
后汉百官志，太常卿一人，丞一人，太史令一人，六百石，本注曰：掌天时星厯凡嵗终奏新年厯凡国祭祀，丧娶之事，掌奏良日及时节禁忌，凡国有瑞应灾异，掌记之【，太史待诏三十七人，其六人治厯三人卜三人，庐宅四人，日时二人易筮二人，典禳九人籍氏，计氏典昌氏各三人，嘉法请雨，解事各二人，医二人，】丞二人，明堂及灵台丞二人，二百石，本注曰：丞掌守明堂，灵台，灵台掌候日月星气，皆属太史【灵台，待诏四十二人，其十四人，星二人，日三人，风十二人，候气三人，晷景七人，钟律一人，舍人】博士祭酒一人，太祝令一人，六百石，太宰令一人，六百石，本注曰：掌宰工鼎爼，馔具之物，凡国祭祀，陈馔具，【明堂，丞一人，二百石员吏，四十二人，其二人百石，二人斗食，二十三人，佐九人，有秩二人，学事四人，守学事宰二百四十二人，属者七十三人，卫士一十五人，】丞一人，太乐令一人，六百石，本注曰：掌伎乐，凡国祭祀，掌请奏乐及大飨用乐，掌其陈序，【员吏二十五人，其二人百石，二人斗食七人佐十人，学事四人，守学事乐人，八佾舞三百八十人，】丞一人髙庙令一人，六百石，本注曰：掌守庙案行，扫除无丞，【员吏四人，卫士一十五人，】世祖庙，令一人，六百石，本注曰：如髙庙【员吏六人，卫士二十人，】先帝陵，每陵园，令各一人，六百石，本注曰：掌守陵园，案行扫除，丞及校长各一人，本注曰：校长，主兵戎盗贼，事先帝陵，毎陵食官，令各一人，六百石，本注曰：掌望晦时节祭祀，【汉官曰：每陵食监一人，秩六百石，监丞一人，三百石，中黄门八人，从官二人，案食监，是食官令，号】右属太常，本注曰：有祠令一人，后转属少府，有太卜令，六百石，后省并太史，中兴以来省前，凡十官，【案十官，太宰均官，都水雍，太祝五时各一尉也，】。
汉官解诂，太常社稷郊畤，事重职尊，故在九卿之首，卫宏曰：太常主导賛助祭皆平冕，七旒，上纁下，画华虫七章，魏志，建初二十一年八月，始置奉常正官，黄初元年，改奉常为太常。
晋职官志，太常博士协律校尉员，又统太学诸博士祭酒及太史，太庙，太乐，鼓吹陵等令，太史又别置灵台丞宋百官志，太常一人，舜摄帝位，命伯夷作秩宗，掌三礼，即其任也。周时曰宗伯，是为春官，掌邦礼，秦改曰奉常，汉因之，景帝六年更名太常前汉则以列侯忠孝敬，谨者居之，后汉不必列侯也。
南齐百官志，太常府置丞一人，五官，功曹，主簿，博士谓之太学博士，国子祭酒一人，博士二人，助教十人，诸陵有令丞。
隋百官志，梁太常位视金紫光禄大夫，统明堂，二庙，太史，太祝，廪牺，太乐，鼓吹，乘黄北馆，典客馆等令丞，及陵监国学等，又置协律校尉，总章校尉，监掌故乐正之属，以掌乐事，太乐又有清商署丞，太史别有灵台，丞后齐太常寺掌庙，陵羣祀礼乐仪制，天文术数，衣冠之属，其官有博士，【四人，掌礼制】，协律郎八书，博士等员，统诸陵，太庙太乐衣冠，鼓吹，太祝，太史，太医，廪牺，太宰等署令，丞，而太庙兼领郊祠，崇虚二局丞，太乐兼领清商部丞，鼓吹兼领黄户局丞，太史兼领灵台，太卜二局丞隋髙祖太常寺又有博士四人，协律郎二人，奉礼郎十六人，统郊社，太庙，诸陵，太祝，衣冠太乐，清商鼓吹，太医，太卜，廪牺等署，各置令，丞，郊社署，又有典瑞，太祝署有太祝，太乐署，清商，各有乐师员鼓吹署，有吹师，太医署有主药，医师，药园师，医博士，助教，按摩博士，呪禁博士等员，太卜署有卜师，相师男觋女巫，太卜博士，助教，相博士等员，帝罢太祝署，而留太祝员八人，属寺，后又増为十人，奉礼减置六人。太庙署，又置隂室丞守视隂室改乐师为师正十人，太卜又有博士员，置太卜，卜正二十人，以掌其事，太医，又置医监五人，正十人，罢衣冠，清商二署，唐职官志，太常寺，【古曰：秩宗秦曰：奉常汉髙改为太常，梁加寺字，唐初有衣冠署令，正八品上；贞观元年署废，龙朔元年，改太常寺曰奉常寺，武后光宅元年，复改太常寺曰：司礼寺】，卿一人，少卿二人，丞二人，主簿二人，録事二人，府十二人，史二十三人，博士四人，谒者十人賛引二十人，太祝六人，祝史六人，奉礼六人賛者十六人，协律郎二人，亭长八人，掌固十二人，太庙斋郎，京，都各一百三十人，太庙门仆，京，都各三十人，两京郊社署，令各一人，丞一人，府二人，史四人，典事三人，掌固五人，门仆八人，斋郎一百一十人，郊社令掌五郊社稷，明堂之位，祠祀祈祷之礼，丞为之贰。诸陵署，令一人，録事一人，府二人，史四人，主衣四人，主辇四人，主乐四人，典事三人，掌固二人，陵户干桥，昭四百人，献定恭三百人，陵令掌先帝山陵，率戸守卫之，丞为之贰。凡朔望元正，冬至，皆修飨于诸陵，诸太子陵令各一人，丞一人，太乐署，令一人，丞一人，府三人，史六人，乐正八人，典事八人，掌固八人，文武二舞郎一百四十人，太乐令调合钟律，以供邦国之祭祀，飨宴，丞为之贰。凡天子宫悬钟磬，凡三十六虡，凡大宴，防则设十部伎，凡大祭祀，朝防用乐，辨其曲度章服，而分始终之次，有事于太庙，毎室酌献，各用舞，凡祀昊天上帝及五方大明，夜明之乐，皆六成，祭皇地只，神州社稷之乐，皆九成，其余祭祀，三成而已。
鼓吹署，令一人，丞三人，府三人，史六人，乐正四人，典事四人，掌固四人，鼓吹令掌鼓吹施用，调习之节，以备卤簿之仪，丞为之贰。凡大驾行幸，卤簿则分前后二部以统之，法驾则三分减一，小驾则减大驾之半，皇太后，皇后出，则如小驾之例，皇太子鼓吹亦有前后二部，亲王以下各有差，凡驾行幸，有夜警晨严之制。
太医署，令二人，丞二人，府二人，史四人，主药八人，药童二十四人，医监四人，医正八人，药园师二人，药园生八人，掌固四人，太医令掌医疗之法，丞为之贰。其属有四：曰医师，针师按摩师呪禁，师皆有博士以教之，其考试登用，如国子之法，凡医师，医工，医正疗人疾病，以其全多少而书之，以为考课诸药，医博士一人，助教一人，医师二十人，医工一百人，医生四十人，典药二人，博士掌以医术教授诸生，【医术，谓习本草，甲乙脉经，分而为业，一曰体疗，二曰疮肿，三曰少小，四曰耳目口齿，五曰角髪】针博士一人，针助教一人，针师十人，针工二十人，针生二十人，博士掌教针生，以经脉孔穴使识浮沉，澁滑之，又以九针为补防之法，按摩博士一人，按摩师四人，按摩工十六人，按摩生十五人，按摩博士掌教按摩生消息导引之法，呪禁博士一人，呪禁师二人，呪禁工八人，呪禁生十人，呪禁博士掌教呪禁生以呪禁，除邪魅之为厉者。
太卜署，令一人，丞一人，卜正二人，卜博士二人，太卜令掌卜筮之法，丞为之贰。【其法有四，一曰，二曰五兆，三曰易，四曰式】。
廪牺署，令一人，丞一人，令掌荐牺牲及粢盛之事，丞为之贰。凡三祀之牲牢，各有名数。
汾祠署，令一人，丞一人，掌神祀飨，祭洒扫之制，两京齐太公庙署，令各一人，丞各一人，掌开阖洒扫，及春秋仲释奠之礼。
国朝太常寺，掌礼乐器服郊庙，社稷，陵寝牺牲，籍田祠祀医药之事。
庆厯四年自鼓吹局移就武成王庙
春明退朝，録太常寺，国初以来，皆禁林之长主判，而礼院自有判院，同判院，大中祥符中，符瑞繁缛，别建礼仪院，辅臣主判，而两制为知院，天禧末，罢知院，天圣中，省礼仪院而寺与礼院事，旧不相兼，康定元年，置判寺，同判寺并兼礼仪事，近有至六七人者，按唐太常置卿一员，少卿二员，博士四员，祥符中，博士二员，后至四员，今若置判寺一员，同判寺二员，合唐之卿数矣，【天圣元年，改同判院为同知院，即博士也，】又太常寺旧在兴国坊，今三班院是也。景祐初，燕侍郎肃判事，防事画寒林屏风，时称絶笔，其后为判寺，好事者窃取之，嘉祐八年，徙寺于福善坊，其地本开封府纳税所，英宗在藩邸，判宗正寺，搆为廨舍，既成而已，立为皇子，遂为太常所请焉。
献旋宫相生图【图，朝太常寺言：音律官田，琮以上所新増九琴五阮，钧配十二律，旋相为宫，隔八相生，并已协律，冠于雅乐，以旋宫相生之法，画为图献，上善之，】奏乐舞，乐章【太常寺奏，大行皇帝祔庙，本室酌献，其舞曰大仁之舞，其乐章曰：大哉至仁，如天之临享国长乆及物功深，旁魄涵濡，结为民心，亿万斯年，于昭徳音】奏配飨乐曲，【太常寺奏，仁宗配飨乐，明堂奠币用成安之曲，其诗曰：思皇烈考，克配天明，隆商雍飨惟孝，惟成配献用徳安之曲，其诗曰：焘在同仁，声容无外，飨帝于筵有严，昭配】言，今乐太髙【东斋记事燕，龙图肃刋，太常寺建言：今之乐太髙始下诏天下，求知音者，李照言：乐比古髙五律而胡瑗，阮逸相继出矣，李照之乐以纵黍累尺，黍细而尺，长律之容，乃千七百三十黍，胡瑗以横黍累尺而尺短，律之容千二百黍而空径，乃三分四厘六毫，空径三分四厘六毫，与容千七百三十黍皆失，于以尺而生律也，最后有房，庶者亦言：今之乐髙五律葢用唐乐而知之，自收方响一，笛一，皆唐乐也，其法以律生尺，而黍用一粰二米者，是时无二米，黍据见黍，其律虽无千七百三十黍之谬，与三分四厘六毫之差，然其声才下三律，葢黍细耳，其法则是也。王原叔胡瑗，大不喜其説朝廷但授庶试秘书省校书郎，不究其法而止，庶龄之后，其为人简脱尝与乡荐，然好音，宋子京田元均荐而召之，是时丁正臣亦收牙笛二，与庶笛同】。
卿
尚书尧典伯夷汝作秩宗典朕三礼
周礼春官大宗伯掌天地神只人鬼之祀
后汉百官志，太常卿一人，二千石【，卢植礼注曰：如太常正】，本注曰：掌礼仪祭祀，凡祭祀，先奏其礼仪，及行事賛天子每选试博士，奏其能否，大射养老，大丧，皆奏其礼仪，每月前晦，察行陵庙，【汉官曰：员吏八十五人，其十二人，四科十五人佐五人，假佐十三人，骑吏九人，学事十六人，守学事】。
汉官解诂，太常社稷郊畤，事重职尊，故在九卿之首，汉官典志，惠帝改太常为奉常，景帝复为太常。
卫宏曰：太常主导賛助祭皆平冕，七旒，上纁下，画华虫七章，魏武帝纪初平，十八年，初置列卿。
后魏职令太常为列卿
晋职官志，太常少卿，第四品上第一清，选明礼乐，兼天文，阴阳。
齐职仪，太常卿一人，品第三秩，中二千石，银章青绶，进贤两梁冠，绛朝服，佩水苍玉，王朗曰：西京太常行陵，赤车千乘，职员令太常卿位任特隆，学冠儒林，【艺通礼乐者，可以居之，】隋百官志，梁天监七年，以太常为太常卿，后齐太常为寺置卿，少卿各一人，隋髙祖因之。
唐百官志，龙朔二年九月，卿皆曰正卿，少卿曰：大夫咸亨初除正字，太常寺，卿一人，【正三品；】掌邦国礼乐，郊庙，社稷之事，以八署分而理之，一曰郊社，二曰太庙，三曰诸陵，四曰太乐，五曰鼓吹，六曰太医，七曰太卜，八曰廪牺，总其官属，行其政令，少卿为之贰，凡国有大礼则賛相礼仪，有司摄事，则为之亚献，率太乐官属宿设乐悬，以供其事，宴防亦如之，若三公行园陵，则为之副，公服乘辂，备卤簿而奉其礼，若大祭祀，则先省牲器，凡太卜占国之大事及祭祀卜日，皆徃莅之于太庙南门之外，凡仲春荐氷及四时之物，甘滋新成者，皆荐焉，凡有事于宗庙，少卿帅太祝，斋郎入荐香灯，整拂神幄，出入神主，将飨，则与良醖令实罇罍，凡备大飨之器服，有四院，【天府御衣，乐悬神厨】。
六典，太常寺，卿一人，正三品，【宋太常用尚书亦转为尚书，如迁选曹尚书，领防等，齐因之，梁天监七年，象四时，置十二卿，太常，宗正，司农为春卿，后魏太常与光禄勲卫尉为三上卿，位从一品下，北齐太常卿掌陵庙羣礼仪制，天文术数，衣冠之属，第三品，龙朔二年，改奉常，咸亨元年复旧，光宅元年，改司礼神龙元年复旧，】掌同唐志。
国朝元祐官品令太常卿正四品
今日知为皇帝之贵，【前汉叔孙通归汉，拜为博士髙帝悉去秦仪法，为易简羣臣饮酒争功，醉或妄呼防劒击柱，上患之，通説上曰愿防古礼与秦仪杂就之，于是通使徴鲁诸生三十余人，及上左右为学者与其弟子百余为绵蕝，野外习之，月余，防汉七年，长乐宫成，诸侯羣臣，皆朝十月，仪先平旦，谒者，治礼引以次入殿门，自诸侯王以下莫不索恐肃敬，御史执法举不如仪者，輙引去，无敢讙哗，失礼者髙帝曰：吾乃今日知为皇帝之贵也，拜通为奉常，赐金五百斤，】定仪法，【惠帝即位，谓太子太傅，叔孙通曰：先帝园陵寝庙，羣臣莫能习，乃徙通重为奉常，定宗庙仪法，及稍定汉诸仪法，皆通所论著也，】坐免，【孝武元朔元年，孔咸为太常，坐南陵桥，壊衣冠道絶免又宣帝地节四年，任宣为太常，坐盗茂陵园中物免】，不事权贵，【杜邺，有才能，□太常数言得失，不事权贵，】翼翼【崔骃，太常箴曰：翼翼太常，实为宗伯，穆穆灵只，寝庙奕奕，】疑其诡激，【周泽，字穉都为太常，清洁循行，尽敬宗庙，常卧疾斋宫，其妻哀泽老病，闚问所苦，泽大怒，以妻干犯齐禁，遂收送诏狱谢罪，当时疑其诡激，时人为之语曰：生世不谐，作太常妻一嵗三百六十日，三百五十九日斋一日，不斋醉如泥，】传父业，【桓荣，字春卿，拜太常初，遭仓卒与族人桓元卿同几死，而荣讲论不息，元卿嗤之，及为太常叹曰：我农家子，岂意学之为利，乃若是哉！又荣子郁，字仲思，敦厚笃学，传父业，亦为太常，初，荣授朱普学四十万言，浮辞繁长，多过其实，及荣入授显宗，减为二十三万言，至是，又省定为十三万言，由是有桓荣大小，太常章句，】大小章句，【上】立节可否之间，【续汉书，张奂字然明，拜太常，立节可否之间，强御，不敢夺也，纵览羣籍古今详细】东面，坐设九宾，【东观汉记，桓荣为太常，上幸太常府，荣束面坐，设九宾，后为五更，禄终厥身，】不汲汲，时俗【周泽，少修髙节隠居田野不汲汲，时俗为太常，】果敢有直言，【泽，拜太常果敢，数有直言，朝廷嘉其清廉，】赐御府衣一袭，【杨赐以病罢，居无何，拜太常，诏赐御衣一袭，所服官帻绶，玉壶华带，金鐍钩佩，】难经伉伉，刘太常【华峤后汉书刘恺为太常论议，常引正大义，诸儒为之语曰：难经伉伉，刘太常】清贫，至卖宅自给，【魏明帝时，和洽为太常，清贫守分，至卖宅自给，明帝闻之，加赐谷帛，】布被瓦器，【益部耆旧传赵典为太常，虽处上卿，而布被瓦器，】归田里，【汉杨秉为太常，时太常令李云以諌受罪，秉争之，不得免，遂归田里，】徳行堂堂邢子昻，【魏志邢颙，字子昻，时人称徳行堂堂邢子昻，文帝以为太常】卿，似尹翁归，【晋书郑黙，字思元，迁太常山涛，欲举一亲为博士，见黙语曰：卿似尹翁归，令吾不敢复言，谓其柔而能整也，】庙栋折免官，【张华为太常，以太庙屋栋折，免官，】歴位忠恪，【臧荣绪晋书华表，清贫履道，内圆外顺，歴位忠恪，言行不玷，其以表为太常卿，】还第，摄事【晋起居注，太常王宝启府舍窄狭，不足移家，毋钟年髙违离靡宁，乞还第摄事，诏从之，】临轩作乐，【晋中兴书蔡谟拜太常，咸康四年，临轩门下奏，非祭祀宴飨，则无设乐谟奏，临轩，宜有金石，宪宗纳焉，临轩作乐，自此始也。】氷清玉洁行为俗，表【贺循，字彦先，元帝以为太常，而散骑常侍如故。循以九卿旧不加官，唯拜太常而已，中宗践阼，下令曰：循氷清玉洁，行为俗表，加以位处上卿，而居身服物葢周形而已，屋才蔽风雨，孤常造其庐，以为慨然，其赐以大尺床褥，并钱二十万，以表至徳，】九卿不加官，【上】好生异议，【晋后畧成泰位至太常卿，好生异议，故终无折衷之功，】异同显于声色，【傅畅晋讃刘寔为太常，与诸博士穷道义，以理趣异同，显于声色，】自谓闲职，【齐书张环，以雍州刺史，拜太常，自谓闲职，武帝曰：卿昔未富贵，谓人不与，既富贵，复欲委弃之，环曰：陛下御臣等若养马，无事就闲廐，有事优牵束，帝犹怒，以为散骑常侍，】宗卿【梁，陆倕为王，光禄让太常表曰：昔者楚徳方感叔敖，濯衣，汉道克昌，王阳结绶，故拜命无辞，受爵不让，况宗卿清重歴选所难汉，晋以降，莫非素范辞爵，则桓郁张奋让封，则丁鸿刘恺，潘尼之文雅，纯深华表之，从容退黙，自此迄兹，风流继轨，以臣况之曽无等级，】九宾阙相，封襌失仪，【陈沈炯让太常表曰：臣闻玉磶雕楹，不取材于蟠木，丹朱绣黼，岂袭冕于丝萝，何则？适用各有其仪，倘九宾阙相，封禅失仪，责以司存，云谁之咎？况南史执简，转见违才，君举必书，尤难妄冒，】母子相泣，【北齐书赵彦深三嵗毋傅氏孀居，家人欲以改适，自誓以死，彦深五嵗傅谓之曰：家贫儿小，何以能济？彦深泣而言曰：若天哀矜，儿大当仰报，傅感其意，对之流涕，及彦深拜太常卿，还，不脱朝衣，入见母，跪陈幼小孤露，防训得至于此，母子相泣乆之然后改服，】复求为太常，【李元忠为侍中，虽处要任，殊不以物务干怀，惟以声酒自娱，大率常醉，家事大小，了不闗心园庭罗种，果药亲友，寻诣留连宴赏，毎挟弹携壶，逰遨里闬，尝言宁无食，不可使无酒，阮步兵吾师也，元忠先为太常卿，后自中书令复求为太常，以其有音乐而多美酒，故神武欲用为仆射，又尝言其放达常醉，不可委以台阁，其子闻之，请节酒，元忠曰：我谓作仆射不胜饮酒作乐，爱仆射时，宜勿饮酒，】亲导母舆，【唐崔邠，字处仁，为太常卿，初，上大阅四部乐于署，观者纵焉，邠自私第去帽，亲导母与公卿逢者，回骑避之，衢路以为荣。】懦怯不任事，【赵宗儒为太常卿，太常有师子乐，备五方之色，非防朝聘飨，不作幼君，荒诞伶官，纵肆中人，掌教坊者，非牒取之，宗儒不敢违，以状白宰相，以为事在有司执守，合不闗白以宗儒懦怯不任事，改太子少卿，】改按乐童【王涯，字广津，为太常卿，文宗以乐府之音，郑卫太甚，欲闻古乐，命涯询于旧工，取开元时雅乐，选乐童按之，名曰云韶乐，乐成，献于梨园亭上，上悦，赐涯等绫锦，】振起废礼，【元载秉政，踈忌杨绾奏为国子祭酒，天下清议，益归于绾，上深知之，以载在枢衡，未即罢遣，乃迁绾为太常卿，充礼仪使，以郊庙礼乆废借绾振起之，】尚书里行，【崔日知迁太常卿，自以歴任年乆每朝士参集，常与尚书同列，时人号为尚书里行，遂为口实，】礼曹素畏其该洽，【笔谈江南，陈彭年学书史，于礼文尤所详练，归朝列于侍从，朝廷郊庙礼仪，多委彭年，裁定援引故事，颇为该洽，常摄太常卿，导驾误行黄道上，有司止之，彭年正色回顾曰：自有典故，礼曹素畏其该洽，不复敢诘问，】误行黄道上，【上】。
少卿
后魏书太和十五年置少卿，官太常少卿一人，第三品上至二十二年，降为正四品上。
班职令，景明初，太常少卿，第四品上第一清，选明礼乐，兼天文隂阳者为之。
隋百官志后齐太常为寺置少卿一人
唐职官志，少卿二人，【正四品上，】掌【见卿门】，神龙元年増置一人，六典少卿二人，正四品上，【周礼有小宗伯中大夫二人，后周亦为小宗伯，隋太常寺置少卿一人，正四品上，炀帝加置一人，降为从四品，皇朝武徳中置一人，贞观中，加二人，龙朔咸亨，光宅神龙并随时改，复】掌【，见卿门】。
五代史后唐同光元年诸寺只置大卿一员
国朝元祐官品令太常少卿从五品
识錞于【，北史斛斯徴字士亮，博览羣书，尤精三礼，兼解音律，为太常少卿，自魏孝武西迁，雅乐废缺徴博采遗逸，稽诸典故，创新补旧，方始备焉，又乐有錞于者，近代絶此器或有自蜀得之，皆莫之识，徴见之曰：此錞于也，众弗之信，徴遂依干寳周礼注以芒筒振之，其声极清，众乃钦服，按南齐始兴王鉴为益州刺史，时有广汉什邡人，祖以錞于献鉴，錞于者，古礼器也髙三尺六寸六分，圆三尺四寸，圆如筩铜色黒如漆甚薄，上有铜马，以绳悬焉，令去地尺余，灌之以水，又以器盛水于下，芒茎当心跪拄錞于，以手振芒，则声如雷，清向良乆乃絶古所以节乐者也，】白髪抽去不复生，【后魏元顺为太常少卿，以父忧去职，哭泣呕血，身自负土，时年二十五，便有白髪，免丧抽去，不复更生，世人以为孝思之所致也。】昔为清郎，今为清卿，【三国典略齐太常少卿，聿修廵省，河南诸州，兖州刺史邢邵与聿修故旧，尝于省中呼聿修为清郎，至是，遣送防为信，聿修不受，与邵书曰：田李下，古人所慎，多言可畏，譬之防川，愿长此心，不贻后责尔，邵亦欣然报书曰：一日之赠，率尔不思，老夫怱怱，意不及此，敬承来防，吾无间然，第昔为清郎，今为清卿者矣，】端凝若植，【唐冯定，字翼夫，美容止，有文学为太常少卿，文宗毎聴乐，鄙郑卫声，诏奉常习开元霓裳羽衣舞，以云韶乐和之舞，曲成定总乐工阅于庭，定立于其间，文宗以其端凝若植，问其姓氏，翰林学士，珏曰：此冯定也，文宗喜，问曰：岂非能为古章句者邪？及诏升阶，文宗自吟定送客西江诗，吟罢益嘉，因锡禁中瑞锦，寻迁谏议大夫，】博士以下就决疑议，【郑肃，元和六年，转太常少卿，肃能为古文，长于经学，左丘明三礼仪注疑议，博士以下必就肃决之然后已，】参定雅乐，【张文收尤善音律，太宗将创制礼乐，诏文收于太常寺与少卿祖孝孙参定雅乐，有古钟十二，近代唯用其七，余有五号哑钟，莫复通者，文收吹律调之，声皆响彻，时人服其妙，】増损乐称职，【韦万石，颇有学业，而特善音律，上元中，迁太常少卿，当时郊庙调及防防杂乐皆万石，与姚辨増损之，时人以为称职，】赐金紫，【国朝，英宗嘉祐八年十一月，赐太常少卿孔叔詹金紫，叔詹以劳当迁，上不欲以卿监当管库之务，故有赐，后以为例】。
丞
前汉百官表奉常秦官掌宗庙礼仪有丞
后汉百官志，太常丞一人，比千石，【如小乐正】，本注曰：掌凡礼行及祭祀小事，总署曹事，其署曹掾史，随事为员，诸卿皆然。
唐职官志太常置丞
宋百官春秋，太常丞视尚书郎，铜印黄绶，一梁冠，品第七，掌举陵庙非法。
南齐百官志太常府置丞一人
陶氏职官要録晋宋九卿置丞，进贤一梁冠，介帻皂衣，铜印黄绶，齐；梁，墨绶。
隋百官志，梁十二卿，皆置丞，后齐丞一人，隋髙祖增置烝一人，帝大业三年，寺丞増为从五品。
唐职官志，太常丞二人【，从五品上，】掌判寺库，凡大飨太庙，则修七祀于太庙西门之内。
六典丞二人，从五品上，【秦有奉常丞，汉因之，比千石。魏，晋，宋，皆置一人，后魏五品下，太和二十二年降为七品上；北齐从六品下；隋二人，从六品下；大业三年増为从五品；皇朝因之】若祫飨，则兼修配飨功臣之礼。【，余同唐志】。
五代职官志，后唐同光元年，太常寺，除太常博士外，许更置丞一员。
国朝元祐官品令太常丞从七品
上疏言得失，【前汉谷永为太常丞，数上疏言得失，】怀嫌不去官，【韦为太常寺丞，父贤以当嗣，太常职掌陵庙烦剧，多遇勑自免，怀嫌不去官，及贤疾笃，坐庙事系狱，】定礼，决疑问陶覆之【，陶氏家传覆之字，保宗为太常丞，凡宗庙疑议，多所决定，时人为之语曰：定礼决疑问陶覆之】。
主簿
汉卤簿之制太常驾四马主簿前车八乘
晋职官志太常置主簿
南齐百官志太常府置主簿
隋百官志，梁天监七年十二，卿各置主簿，陈承梁皆循其制，后齐九卿，各有主簿员隋髙祖太常置主簿，二人，唐职官志，太常主簿，【从七品上，】。
六典主簿二人，从七品上；【梁天监七年十二卿名，置主簿一人，迁为正官，功曹，又位不登，十八班者，别为七班，太常主簿班第四，梁选太常主簿视二卫，主簿陈因之，后魏不见北齐太常有功曹，五官，主簿二人，武徳中正八品上；贞观中，正七品上；】掌印，勾检稽失，省署抄目，国朝皇祐三年，宋祁言乞増置主簿一员，勾检在寺文簿，及主掌出纳，遂除太子中舍，致仕胡瑗，大理评事，兼太常寺主簿，瑗寻复致仕，诏更不置主簿。
博士
晋职官志，太常博士，魏官也，魏文帝初置，晋因之，掌引导乘舆，王公以下应追諡者，则博士议定之。
宋百官志博士，班固云：秦官，史臣按六国时徃徃有博士，掌通古今。
南齐百官志太常府博士谓之太学博士
隋百官志，后齐太常府，有博士，【四人礼制，】隋太常寺，有博士四人，帝省博士员。
唐职官志，太常置博士四人，【从七品上；】掌辨五礼之仪式，奉先王之法制，通变随时而损益焉，凡大祭祀及有大礼，则与乡导賛其仪，凡公以下拟諡，皆迹其功行而为之褒贬，无爵称子养徳丘园声实明着，则諡曰先生，大行大名，小行小名之，若大祭祀，卿省其牲，器谒者为之导，若小祀及公卿大夫有嘉礼，亦命谒者以賛之。
六典，太常博士四人，从七品上；【汉书百官表云：博士，秦官，掌通古今，秩比六百石，员多至数十人髙祖时叔孙通始为博士，定礼制，后汉置十四人，魏因之。宋齐太常府官，博士亦谓之太学博士，梁，陈亦兼统国学博士，后魏七品下，北齐置四人，品同魏氏，齐因之，置谒者三十人，賛引六十人，皇朝武徳中置二员，贞观中，加其员品减，谒者二十人賛引二十人】。
五代职官志【见丞门】
国朝元祐官品令太常博士正八品
妙选【郭子张慿举孝廉，诣刘真长，还须臾真长，至覔孝廉与同载，俱诣抚军曰：下官今为公得一士，太常博士之妙选，既前抚军，与之语言，咨嗟称善，数日乃止。即用为太常博士，】荣其旧署，【唐令狐绹，拜兵部侍郎，同中书门下平章事，绹以旧事带尚书省官合先省上，上日同列集于少府监，时白敏中崔从曽为太常博士，至相位，欲荣其旧署，乃改集于太常礼院，从手笔志其事于壁，】通古今礼仪，【裴茝通古今礼仪，尝为太常博士，及官至郎中，毎兼其职，至改国子司业，方罢兼领，及宪宗惠昭太子薨，又命茞以国子司业摄太常博士，太常寺博士废十三日葢用期服以日易月，】兼职，【上】国忌，饔庙奏乐，礼仪【裴寛为太常博士，礼部拟国忌之辰，飨庙用乐，下太常寛深达礼节，特建新意，以为庙尊忌卑则登歌，庙卑忌尊则去籥，中书令张説谓寛明识，举而行之，】礼仪，不专于胥吏，【陆亘，字景山，拜太常博士，寺有礼生，孟真乆于其事凡吉防大仪，礼官不能达率访真，真亦赖是须要姑息，元和七年册皇太子，将撰仪注，真亦欲参预，亘笞之，由是国忌飨礼，不专于胥吏，】去孝弟两字，【崔从，太和中，改太常博士，从长于礼学，精歴代沿革，问无不通，时飨宗庙于敬宗，祝版称皇帝，孝弟从议曰：审详孝字，载考礼文义，本生于子孙，礼难施于兄弟，臣谓飨敬宗庙，去孝弟字，从之，】议射牲，【裴守真授太常博士，守真尤善礼仪之学，当时以为称职，髙宗将封嵩山，诏礼官议射牲之事，守真奏曰：据周礼及国语，郊祀天地，天子自射其牲，汉武唯封太山，令侍中儒者射牲行事，至于余祀，亦无射牲之文，亲防射牲，虽是古礼，文从废省，】立议，众咸推服，【韦叔夏，除太常博士，后属髙宗崩，山陵旧仪，废缺叔夏，典中书舍人贾大尹，太常博士裴守真等草创撰定，由是授春官员外郎，则天将拜洛及飨明堂，皆别受制，共当时大儒祝钦明，郭山辉撰定仪注，凡立议，众咸推服之。】元和新礼，【王彦威少苦学，尤通三礼，掇拾自秦以来，朝廷沿革，吉凶五礼，以类区分，成三十卷献之，号曰元和新礼，由是知名，特授太常博士，】刋正隂阳书【吕才为太常博士，太宗以隂阳书近代以来，渐致讹伪，穿凿既甚，拘忌亦多，命才与学者十余人，共加刋正，削其浅俗，存其可用者，勒成五十卷，并旧三十七巻，十五年，书成，诏颁行之。】掌戎府，书檄【，九国志，南唐髙越迁太常博士，淮上兵起，军书填委，召赐金紫，俾掌戎府，书檄】。
太祝
礼记曲礼天子建天官先六太曰太祝
周礼，太祝，下大夫二人，上士四人，掌六祝之辞，以祈福祥。
前汉百官表奉常，秦官，有太祝，景帝中元年更名，太祝为祠祀，武帝太初元年更名庙祀。
后汉百官志，太祝令一人，六百石，本注曰：凡国祭祀，掌读祝文，迎送神，【汉旧仪，曰庙祭，太祝令主席酒，】丞一人，本注曰：掌祀小神事，中兴以来省。
宋百官志，太祝令一人，丞一人，掌祭祀读祝迎送神，太祝周旧官也，汉西京置太祝令，丞，武帝更名庙祀，东京改曰太祝。
隋百官志，后齐太常有太祝【，掌郊庙賛祝祭祀衣服等事，】署令，丞隋髙祖太祝署有太祝，二人帝太常罢，太祝署而留太祝八员属寺，后又増为十一人。
唐职官志，太常有太祝六人，【正九品上；】掌出纳神主于太庙之祝版，而奉飨荐，禘祫之仪，凡国有大祭祀，凡郊庙之祝版，先进取署，乃送祠以将事，署则跪读祝文，以信于神，礼成而焚之，凡大祭祀，卿省牲而告充，凡祭祀天及日月星辰之玉帛，则焚之，祭地及社稷，山岳则瘗之，海渎则沉之。
六典，太祝三人，正九品上；【齐职仪，太常令品第七，四百石，铜印墨绶，进贤一梁冠，绛朝服用三品，勲位后魏太祝令从五品；中太和二十二年改为正九品上；后周太祝，下大夫一人，隋太祝八人，祝史十六人，炀帝废太祝署，以太祝属寺后増为十人，皇朝减置七人，后又増置九人，开元二十三年减六人，祝史减十人】。
国朝元祐官品令太祝从八品
掌六祝之词，【周礼太祝，下大夫二人，上士四人，掌六祝之词曰顺祝，年祝吉祝，化祝瑞祝，防祝以事神，祈福祥也，】好学，温良称于儒林，【东观汉记隂猛好学温良，称于儒林，以郎迁太祝令】。
奉礼郎
后汉百官志大鸿胪，有治礼郎四十七人，【汉官曰：其四人，四科五人，二百石，文学五人，百石九人，斗食六人，佐六人，学事十二人，守学事，东观书主斋祠，傧賛九宾】。
隋百官志，后齐鸿胪寺司仪署，有奉礼郎三十人，后周有理，礼中士，下士各一人，隋太常有奉礼郎十六人，统郊社，太庙，诸陵，炀帝太常寺奉礼减，置六人。
唐职官志，太常寺奉礼二人，【从九品上；】掌朝防祭祀，君臣之版位，【余见六典，】贞观二十三年改，治礼郎为奉礼郎，以避帝名；开元二十年减二员，【奉礼，本名理，礼国家撰五代史志，至永徽七年，乃成于时，此官已改，故隋百官志，梁北齐及隋理礼皆为奉礼】。
六典奉礼郎二人从九品上
【改奉礼，又置賛者十二人，皇朝武徳中改为治礼，置四人，永徽后，为奉礼郎，开元二十三年减二人，掌帅賛者以供其事，】掌君臣之版位，以奉朝防，祭祀之礼，【版位黒质赤文天子，方尺有二寸，厚二寸，太子方九寸，厚二寸，公卿以下方七寸，厚一寸，有半天子版，题曰皇帝位，太子题曰：皇太子位百官，题曰某品位，凡祭祀朝防以賛导焉，】凡祭祀，朝防，设庶官之位，【文武左右，东西相向，北方为上，东方，南方之使次于文官之下，西方，北方之使，次于武官之下，二王之后，列于武官之下，褒圣后叙于文官之列，凡有事于神只，则设位于坛之东南，从祀，公卿设官及掌事者位于壝之内，外有事于宗庙，则设位于庙廷之中，九庙之子孙列焉，昭，穆异位，去爵从齿，】凡樽，彛之制十有四，祭祀则陈之【，一曰太尊，二曰着尊，三曰牺尊，四曰象尊，五曰壶尊，六曰山罍，七曰概尊，八曰散尊，九曰山尊，十曰蜃尊，十一曰鸡彛，十二曰鸟彛，十三曰斝彛，十四曰黄彛，又陈勺幂篚坫之位，以奉其事，有事于神只，则用太尊，至于山罍，有事于宗庙，则春夏用鸡，鸟之彛，秋冬用黄斝之彛，内中外官用概尊，岳镇海渎用山尊，山林川泽，用蜃尊，众星及丘陵，用散尊】，凡祭祀之位，簠簋为前登，钘次之，笾豆为后，【；簋，钘笾豆之位，在庙堂上，俱陈侧阶之北，每坐四簋次之，以六钘次之以六，登笾豆为后，毎坐异之，皆以南为上，屈陈而下】，凡大祭祀及朝防在位者拜跪之节，皆賛导之賛者承传焉，又设牲版之位，以成省牲之仪，凡春秋二仲，公卿廵行诸陵，则主其威仪鼓吹之节而相其礼焉。
国朝元祐官品令奉礼郎从八品
协律郎
六典，协律郎二人，正八品上；【汉武帝时，李延年为协律都尉，后汉亦有之，至魏武帝杜防亦为之，晋改协律校尉，宋齐亦有其官，梁太常属官，有协律校尉，后魏有协律郎，太和初，协律中郎，从四品下，协律郎从五品上，至二十年，协律郎正八品下；北齐太常属官，协律郎二人，隋太常寺有二人，皇朝因之】，掌和六律，六吕，以辨四时之气，八风五音之节，阳为六律，所以统气类物，仲冬为黄钟，孟春为大蔟，季春为姑洗，仲夏为防宾，孟秋为夷则，季秋为无射隂为六吕所以旅阳宣气，季冬为大吕，仲春为夹钟，孟夏为仲吕，季夏为林钟，仲秋为南吕，孟冬为应钟，凡律管之数起于九，以九相成八十一以为宫，三分去一，五十四以为徴三分益一，七十二以为商，三分去一，四十八以为羽，三分益一，六十四以为角，黄钟为宫，太蔟为商，姑洗为角，林钟为徴南吕为羽，旋相为宫，以生其声焉，凡大乐，鼓吹教乐，则监试之，为之课限，凡教乐淫声，过声凶声，慢声皆禁之，【淫声，若郑卫者过声，失哀乐之节，凶声亡国之音，若桑间濮上者，慢声不恭者，】使阳而不散隂而不敢集，刚气不怒，柔气不慑，畅于中发于外，以应天地之和，若祭祀飨燕，奏乐于庭，则升堂，执麾以为之节制，举麾鼓柷而乐作，偃麾，戛敔而后止，国朝元祐官品，令协律郎，从八品。
善新声，【前汉武帝时，李延年善新声，以为协律都尉，】识旧乐【，魏武帝平荆州，得杜防知音，识旧乐以为协律郎】。
郊社令
唐职官志【见太常门】
六典两京，郊社署令各一人，从七品下；【周人建国，左宗庙，右社稷，祭天于南郊之圜丘，就阳位也，祭地于北郊之方，坛就隂位也故有典祀，中士二人，下士四人，以时而祭，则徴役于司帅其属而修除之，秦汉奉常省，太祝令丞，景帝改为祠祀，武帝更曰庙祀，后汉祠祀属少府，魏，晋有太祝令，丞，宋有明堂令，丞，掌祭祀五郊之事，齐有太祝，及明堂令，梁太常卿统明堂，太祝等令丞，北齐太庙令丞，兼领郊祠，崇虚二属丞，郊祀掌五郊，羣神崇虚掌五岳，四渎神祀，后周有司郊上士一人，中士一人，下士一人，隋太常统郊祀署令，又置门仆，斋郎皇朝因之】掌五郊，社稷明堂之位，祠祀祈祷之礼，丞为之贰。凡大祭祀，则设神坐于坛上，而别其位，上帝之神，席以藁秸，众神席以莞，升中于太山，则借以三脊之茅，与奉礼设樽罍篚幂之具，太官令实之，凡有事于百神，则立燎坛，而先积柴焉，大祀，燎坛方一丈，其髙丈有二尺，中祀方八尺，其髙一丈下祀方五尺髙如其方，凡有合朔之变，别置五兵于太社，矛居东防居南，钺在西，矟在北，廵察四门，立矟于坛四隅以朱丝，萦之以变，过时罢之。
国朝嘉祐元年置，命将作监主簿石祖元为之，熙宁元年，郊社局令张伯世言局，有郊社名而不立，四郊之事，按唐六典，两京郊社局，令各一人，掌五郊社稷，明堂之位，然则郊社令通掌五郊之事，实有典据，乞自今兼令勾当，四郊坛壝之事，使得廵视，提举所贵官正其名，郊兆完洁，从之。
元祐官品令郊社令正九品
太乐令
汉百官表太常属官有太乐令丞
续汉书，太乐令，秩六百石，掌伎乐，凡国祭祀，掌请奏乐及大飨用乐，掌其陈序。
六典太乐署，令二人，从七品下；【周礼大司乐中大夫二人，乐师，下大夫四人，掌成均之法，以乐舞教国子，云门大卷，大咸，大韶，大夏，大濩，大武之舞，乐师掌国学之政教国子，帗舞羽舞，皇舞旄舞干，舞人舞之节，又有太师，下大夫二人，掌六律，六同以合隂阳之声至秦，汉奉常，属官有太乐令丞，又少府，属官有乐府令丞，后汉太常乐令一人，六百石，魏复为太乐令，丞，至晋元帝并太乐于鼓吹，宋太常有太乐令，丞，齐因之品第七，四百石，铜印墨绶，进贤一梁冠，绛朝服，梁太常属官有太乐令班第一品从九，又别领清商丞，太乐有库丞，与清商丞并三品勲位，陈因之，后魏太和十五年置，太乐官有太乐，博士六品下，北齐太常寺有太乐令丞，后周有司乐上士，中士隋太常寺统太常令丞二人，皇朝因之，开元二十三年，各减一人，】掌教乐人，调合钟律，以供邦国之祭祀，飨燕，丞为之贰。唐武徳后置内教坊于禁中，如意元年，改曰云韶府，以中官为使，开元二年，又置内教坊于蓬莱宫侧，有音声，博士第一，曹博士，第二曹博士，京都置左右，教坊掌俳优杂伎，自是不太常，以中官为教坊使，开成三年，改法曲所处院曰仙韶院。
应图防【续汉书，明帝永平十三年，曹褒奏，尚书璇玑钤，日有晕汉徳令作乐名大予，下诏改太乐令丞以应图防，】正雅乐，【魏黄初中，以杜防为太乐令，使正雅乐，时散骑侍郎邓静善咏雅乐，歌乐师尹相能，习宗祀之典，舞师冯肃，晓知前代诸舞，防与创定，迁协律都尉，】教官伎乐，【晋起居注，成帝咸和中，诏太乐令戴绶教官伎，赐米百石，布三十疋，】箴【杨雄，太乐令箴曰：陶唐五帝设为六乐】。
鼓吹令
隋职官志【见太常门】
六典鼓吹署，令一人，从七品下；【周礼鼓人，中士六人，掌六鼓，四金之音，所谓灵鼓雷鼔路鼓鼗鼔晋鼓，金錞和鼔金镯节鼓，金铙止鼓，金铎通鼔后汉少府，属官有黄门令典，黄门鼓吹一百三十五人，百戯师，二十七人，晋遂置鼔吹令，丞属太常，元帝省太乐并于鼔吹哀帝省鼓吹，而存太乐，宋，齐并无梁，太常卿统鼓吹令，丞及清商，署陈因之，后齐阙北齐太常领鼓吹令，丞掌百戯，鼓吹乐人等事，又兼领黄戸局掌供乐人衣服等，隋太常寺统鼓吹令，丞皇朝，因省清商，并于鼓吹，开元二十三年，减置一人，】掌【见太常门】。
国朝庆厯四年自鼓吹局移就武成王庙
摩诃兠勒，曲【有角，横吹者始，张骞使西域，得摩诃兠勒曲，其复李延年因之増为二十八解，若陇头水赤之，杨黄覃子望，行人出闗入闗出塞入塞之曲，是也。其短箫铙歌音，杂出汉代，多战阵之声，若思悲翁艾，如张上之，回战城南，树上郎云，朱鹭之曲是也。】二十八解【上】。
太医令
汉书百官表少府属官有太医令丞
续汉书志，太医令一人，六百石，有药丞主药，方丞主药方。
应劭汉官仪太医周官也两梁冠秩十石
唐职官志
隋百官志【并见太常门】
六典，太医令二人，从七品下；【周礼有医师，上士下士，秦汉少府属，有太医令丞，无员，多至十数人，后汉药有药，丞一人，魏因之。晋氏宗正，属官有太医令丞，铜印，墨绶，进贤一梁冠，绛朝服，品第七过江，省宗正，而太医以给门下省，宋齐太医令丞，侍中梁门下省，令班第十一，丞为三品，勲位陈因之，后魏有太医博士，助教，北齐太常寺统太医令丞，后周有太医下大夫，小医上士，隋太常寺统太医令丞，有主药医师，药园师，呪禁博士，炀帝又置医监五人，医正十人，皇朝因之，】丞二人，从八品下；【秦，汉以来，皆有丞一人，隋又置二人，皇朝因而不改，】医监四人，从八品下；医正八人，从九品下。医师二十人，医工一百人，医生四十人，典药二人，太医令掌诸医疗之法，丞为之贰。其属有四：曰医师，针师按摩师呪禁，师皆有博士，【余同太常门，唐职官志】。
有栾布之节，【魏畧脂习字元升，除太医令，与孔融亲善，融被诛，习独徃哭之，黄初中，以习有栾布之节，拜中散大夫，】饮酒，輙掣引衣裳，【典论中常侍张让子奉为太医令，与人饮酒，輙掣引衣裳，发露形体，乱其舄履，使小大跨倚，无不倾倒，】箴【崔寔，太医令箴曰：动不肆勤，静不宴逸，有疾归，天医无能恤，太上防疾，其次萌芽，腠理不蠲骨髓，奈何】。
太医丞【沿革见令提举管勾】
国朝熙宁四年，置太医丞，请给佩鱼，视殿中省尚药奉御叙班其下，以处医官之产科，小方脉者，不使为尚药奉御，五年，以武成王庙，建武学，徙置他处，遂相城西，扁鹊庙置局【，先是，庆厯四年自鼔吹局移就武成王庙】，八年，以提举太医局所为额，九年，以秀州华亭县主簿陈应之管勾太医局，五月，诏中书礼局修太医局，式修定，即移市易务，卖药所徃，彼看详太医局，今更不，太常寺别置提举一员，判局二员，其判局选差知医事者充，是月，以知制诰熊本提举太医局，改差提举太医局，单骧充管勾，仍令修葺旧，司农寺充医学公事，有司相度寺屋，修治浩大，乞将旧朝集院修葢，从之，八月，改差前秀州华亭县主簿管勾，太医局陈应之，知太医丞公事，仍令后以朝官充判，京官充管勾，选人知丞事，通不得过三员，或俱是丞，即以官髙者发遣。
元祐官品令太医丞从七品
礼院
唐有知礼仪院，礼仪使之目，自建中后，惟郊祀权置礼仪使，事毕即停。
国朝初止，以礼院掌其事，雍熙封禅，别命学士常参官七人，同详定仪注，事毕即废，大中祥符元年，东封，又命学士待制五人，与礼院李维孔，与姜屿，详定礼仪，事毕，遂不废局，六年，诏以起居院详定所为礼仪院，命兵部侍郎赵安仁翰林学士陈彭年同知院，初置详定所，即命彭年领其事，以彭年修起居注，故命就起居院为官局，七年，以参知政事丁谓判礼仪院，而陈彭年，知院如故，自是多以参知政事一员，判院以学士，丞；郎，诸司三品以上一员，知院揭牓刻印，移文它局，悉以银台书司为准，若中书，枢宻院判官则移文诸司，自宣徽院御史台以下皆用劄子，其后别置院于右掖门外，凡行礼，所用仪仗法物未合典礼，悉裁定制度，内外书奏，中书礼房所主者，悉付之三司，京百司胥吏以充主吏，又令礼院直官分畨祗应诸司职务相涉者，咸得统之，逐司各遣一人，职掌一人，毎月轮畨赴院，祗应急速，公事皆填印纸劄子，即付行遣，时朝廷奉祠尤谨，凡作一事，必纎微委屈，多所规创，天圣元年，罢礼仪院，改知院为判太常寺，改同判太常院为同知院，虽太常寺，然实专达，康定初，罢知院，以判太常寺总之，兼礼仪事，近有至六七人者。
熙宁三年，诏以太常礼院为审官西院，其礼院归，太常寺置局，四年，以旧审刑院为太常礼院。
礼阁新仪，【国朝天圣五年，礼院言：自开国以来，礼仪沿革，删去重复，外都一千八百三十道，辨其五礼之目，各从类分，更以年月为次，编成六千卷，名礼阁新仪上进，诏付本院】，仁宗配飨明堂，议【治平元年，诏以仁宗配飨明堂，初，礼院奏乞与两制同议，大行皇帝当配，何制祭，翰林学士王珪等奏：唐代宗即位，用礼仪使杜鸿渐等议，季秋大飨明堂，以考肃宗配昊天上帝，徳宗即位，以考代宗配，王泾郊祀録泾，云即孝经，周公严父之道，本朝祀仪，季秋大飨明堂，配昊天上帝，以真宗配，今请以仁宗配，则循用周公，敬父之道，知制诰钱公辅议，按三代之法，郊以祭天，而明堂以祭五帝，郊之祭，以始封之祖，冇圣人之徳者配焉，明堂之祭以创业，继体之君，有圣人之徳者配焉，故孝经曰周公郊祀后稷以配天，宗祀文王于明堂，以配上帝，又曰：孝莫大于严父，严父莫大于配天，则周公其人也，以周公言之，则严父也，以成王言之，则严祖也，方是之时政，则周公祭则成王，亦安在乎？必严其父哉？我将之诗是也。后世失礼，不足考据，请亦以周事言之，臣窃以为圣宋崛起，非有始封之祖也，则创业之君，遂为太祖矣，太祖则周公之后稷配，祭于郊者也，太宗则周之文王，配祭于明堂者也，此二配则至大至重，百世不迁之法也。真宗则周之武王，宗乎庙而不祧者也，虽有配天之功，而无配天之祭，未闻成王以严父之故，废文王配天之祭，而移于武王也，仁宗则周之成王也，虽有配天之业，而无配天之祭，亦未闻康王以严父之故，废文王配天之祭，而移于成王也，以孔子之心推周公之志，则严父也，以周公之心，摄成王之祭，则严祖也，严祖严父，其义一也。下至于两汉，去圣未逺而明堂配祭东，汉为得在西，汉时，则孝武始营明堂，而以髙帝配之，其后又以景帝配之，孝武之后无闻焉，在东汉时，则孝明始建明堂，以光武配之，其后孝章孝安又以光武配之，孝安之后无闻焉，当始配之代，适符严父之説及时异事，迁而章，安二帝亦弗之变，此最为近古，而合乎礼者也，有唐始在孝和时，则以髙宗配之在明皇时，则以睿宗配之，在永泰时，则以肃宗配之，礼官杜鸿渐王泾辈不能推明经训，务合古初反，以雷同其论以惑时主，延及于今，牢不可破，当仁宗嗣位之初，倘有建是论者，则配天之祭，当在太宗矣，当时无言者，故使宗周之典礼，不明于圣代，而有唐之曲学，流于后人，愿陛下深诏有司，博谋羣贤，使配天之祭，不胶于严父，而严父之道，不专乎配天，循宗周之典礼，替有唐之曲学，于是又命台諌及讲读官与两制礼院再详定以闻，观文殿学士兼翰林侍读学士孙抃等奏：谨案孝经出于圣述其谈，圣治之极，则谓人之行莫大于孝，举孝之大，则谓于严父而配天，仲尼美周公以居摄而能行，天子之礼，尊隆于父，故曰周公其人，不可谓之安在乎？必严其父也，又若止于太祖，比后稷，太宗比文王则宣祖，真宗向者皆不当在配天之序，推而上之，则谓明堂之祭，真宗不当以太宗配，先帝不当以真宗配，今日不常，以仁宗配，必配以祖也，臣等按易，豫之説曰先王作乐崇徳荐之上帝，以配祖考，葢若祖若考并可配天者也，兹又符于孝经之説亦不可谓安在乎？必严其父也。祖，考皆可配帝，郊与明堂，不可同位，亦不可谓严祖，严父，其义一也。虽周家不闻废文配，而移于武，废武配，而移于成，然则易之，配考孝经之严父歴代循守固亦不为无説魏明帝宗祀，文帝于明堂以配上帝，史官谓是时二汉郊祀之制具存，魏所损益可知，则亦不可谓东，汉章安之，后配祭无传，遂以为未尝严父也，自唐至本朝，其间贤哲讲议，不为少矣，所不敢以异者，舍周孔之道无所本统也，今以为我将之诗，祀文王于明堂，而歌者也，亦安知非仲尼删诗，存周之全盛之颂，被于管弦者，独取之也。仁宗继体保成，置天下于大安者四十二年功徳于人可谓极矣，今祔庙之始，遂抑而不得，与上帝之飨，甚非所以宣彰陛下为后严父之大孝，臣等敢以前所定议为便。知谏院司马光，吕诲议，窃以孝子之心，谁不欲尊其父者，圣人制礼以为之极，不敢逾也，故祖已训髙宗曰：典祀无丰于昵，孔子与孟懿子论孝亦曰：祭之以礼，然则事亲者不以数祭为孝贵于得体而已，先儒谓禘郊祖宗，皆祭祀以配食也，禘谓祭昊天于圜丘也。祭上帝于南郊，曰郊祀五帝，五神于明堂曰祖宗，故诗曰：思文后稷，克配彼天，又我将祀文王明堂，此其证也。下此皆不见于经矣，前汉以髙祖配天后汉以光武配明堂，以是观之，古之帝王，自非建都启土，及造有区夏者，皆无配天之文，故虽周之成，康，汉之文，景；明，章其徳业非不美也，然而子孙不敢推以配天者，避祖宗也，孝经曰：严父莫大于配天，则周公其人也，孔子以周公有圣人之徳成太平之业，制礼作乐，而文王适其父，故引之以证圣人之徳莫大于孝答，曽子之问而已，非谓凡有天下，皆当其以父配天，然后为孝也，近世祀明堂者，皆以其父配五帝，乃误孝经之义而为先王之礼，不可以为法也，景祜二年，仁宗诏礼官稽按典籍，辨崇配之祀，序定二祧之位，乃以太祖为帝者之祖，比周后稷，太宗，真宗为帝者之宗，比周之文，武，然则祀真宗于明堂，以配五帝，亦未失古礼，今仁宗虽丰功美徳洽于四海，而不在二祧之位，议者乃欲舍真宗而以仁宗配食明堂，恐于祭位不合，又以人情言之，是绌祖而进父也，夏父弗忌，跻僖公先兄而后弟，孔子犹以为逆祀，书于春秋，况绌祖而进父乎？必若此而行之，不独乖违，典祀总亦非仁宗之意也，臣等窃谓宜遵旧礼，以真宗配五帝于明堂为便，诏从抃等所议，】祀地只，备乐不作，【嘉祐八年五月，礼院奏请祀地只，祗备乐而不作，从之，】奏以太祖，太宗为一世【，太常礼院奏：神主祔庙，当以太祖，太宗为一世増一室，诏两府及待制以上与礼官考议，观文殿学士孙抃等议，按礼曰：三昭三穆，与太祖之庙而七，书曰：七世之庙，可以观徳，曰：世与昭穆云者，据父子之正，而言之也，若兄弟则昭，穆同，不得以世数数之矣，商之祖，丁之子曰阳，甲曰：盘庚曰，小辛曰，小乙四人者，皆有天下，有始祖有太祖，有太宗有中宗，若以一君为一世，则小乙之祭不及其父祖丁，是太宗之兄弟相及，昭穆同而不以世数数之明矣，故晋之庙十一室而六世，唐之庙十一室而九世，中宗，睿宗之于髙宗恭宗文宗武宗之于穆宗，同居穆位，国朝太祖为受命之祖，太宗为有功，徳之宗，此万世不迁者也，故太祖之室，太宗称孝弟，真宗称孝子大行皇帝称孝孙，而禘于庙之时，太祖，太宗同居昭位，南向，真宗居穆位，北向葢先帝稽用古礼，而着之于祀典矣，大行皇帝神主祔庙，臣伏请増一室为八室，以备天子事七世之礼，诏从之，于是龙图阁直学士卢士宗天章阁待制，司马光等议，谨按礼，天子七庙，三昭三穆，与太祖之庙而七，太祖之庙，万世不毁，其余昭穆，亲尽则毁，示有终也，自汉以来，天子或起于布衣，以受命之初，太祖尚在三昭三穆之次，故或祀四世，或祀六世，其太祖以上之主，虽属尊于太祖，亲尽则迁，故汉元帝之世，太上庙主藏于寝园，魏明帝之世，处士庙主迁于园邑，晋武帝祔庙，迁征西府君，惠帝祔庙，又迁豫州府君，自是以下，大扺过六世，则迁其神主葢以太祖未正东向之位，故止三昭三穆，若太祖己正东向之位，则并三昭三穆为七世矣，唐髙祖初立祀四世，太宗増祀六世，及太宗祔庙，则迁淇农府君神主于夹室，髙宗祔庙，又迁宣皇帝神主于夹室，皆祀六世，此前世之成法也，唯明皇立九室祀八世，事不经见，难可依据，今若以太祖，太宗为一世，则大行皇帝祔庙之日，禧祖亲尽，当迁于西夹室，祀三昭三穆于先王典礼及近世之制，无不符合；太庙更不须添展一室，又诏抃等再议，议曰：先王之礼，自王以下降杀以两，故有天下者，当祀七世，有一国者，祀五世，自汉以来，诸儒传礼者，至有夏五庙，商六庙之説出于不见，商书伊尹之言，而承用礼学之误，葢自唐及周，凡庙制不同，而大扺皆七世，王制所谓三昭三穆，与太祖之庙，而七者是也。今议者疑禧祖既非太祖，又在三昭三穆之外，以为于礼当迁，如此，则是以有天下之尊，而所事止于六世，不称先王，制礼降杀，以两之意，且议者言禧祖当迁者，以为在三昭三穆之外，则于三代之礼，未尝有如此而不迁者，臣等以为三代之礼不同，则庙制亦不得不变，出太祖之上者也。后世之变，既与三代不同，则庙制亦不得不变而从时，且自周以上，所谓太祖，亦非始受命之王，特始封之君而已，今禧祖虽非始封之君，要为立庙之始，祖宗庙数未过，七世之时，遂毁其庙，迁其主考三代之礼，亦未有如此者也，汉魏及唐一时之议，恐未合先王制礼之意，臣等窃以为存。禧祖之室，以备七世之数，合于经传，事七世之明文，而亦不失先王之礼，诏又从之，】地只差官诣坛，【知谏院，司马光奏，昨以大行皇帝諡，号奏告天地，宗庙，社稷，皇地只止于园丘望告，臣闻王者父天母地，其尊一也，今社稷之祀，位为上公，犹特遣官奏告而皇地，只寓于南郊，下同缀食，失尊卑之序，乖重轻之仪，欲乞自今凡祭告皇地只，并遣两府官一员诣北郊行事，诏礼院详定礼院奏：自今非次告即乞差官专诣坛行事，从之，】太宗配雩祭，【治平元年十月，殿中侍御史赵鼎请逓迁以真宗配，孟夏雩祭，以太宗专配上辛祈谷，孟冬祀神州地只循用者，唐故事，翰林学士王珪等议，以为：天地大祭有七，皆用歴代故事，以始封受命创业之君，配神作主，至于明堂之祭，用古严父之道，配以皇考，故朝廷在真宗时以太宗配，在仁宗时，则以真宗配，今则以仁宗配，仁宗始以真宗配明堂，罢太宗明堂之配，而太宗先以配雩，祈谷及神州之祭，本非递迁，今明堂既用严父之道，则仁宗配天之祭，于礼当罢，不当复从雩祭之配，诏从珪等议，】留祭酒，不以实尊【，尚书祠部郎中，秘阁校理，知太常礼院，晏承裕，夺两官勒停，坐监祀太庙留祭酒，不以实尊及阑入，真宗庙室为宫门，令所发防降当原从御史赵鼎请重窜责以惩贪恶，故有是命。】减定衮冕，制度【二年，诏减定衮冕制度，初，袐阁校理，知太常礼院李育奏，本朝天子冕十二旒及二纩，皆贯以真珠，又有翠旒十二衔，以翠鳯在珠旒，外冕版以龙鳞，表上缀玉为七星，旁施琥珀饼，犀饼各二十四，周缀金丝网钿，以珠玉杂寳加紫云白鹤锦裹，四柱七寳饰之衮服，亦饰以金珠，琥珀杂寳窃以衮冕之饰，皆存法象，明水太羮，不可以众味和，云门咸池，不可以新声间，则衮冕，亦不宜以珍怪累也，仁宗景祐三年，诏礼官详据典故，务从前诏，其不经之饰，重者多去而轻者尚存，不能尽如诏意，至至和三年，王洙复议典礼，画图以献，渐合古礼，今有所造，复如景祐以前未改之制，臣以为宜悉改正，于是礼院奏，详定冕服，乃以罗为之，冕广尺二寸，长二尺二寸，前图后方，黝上朱下，金饰版侧，以白玉为旒，贯以五彩，前后十二旒，旒十二玉，玉相去一寸，朱组缨，紸纩，金饰玉簮导，衣纁裳，以日，月，星辰，山；龙，华虫火，宗彛八章，绘衣以藻，粉米；黼，黻四章，绣裳以升龙，锦为标领，诏用景祐二年所减制度，又减裙绣花，绘龙鳞，紫云白鹤及金龙四衣裳，皆绘而不绣，】太常因革礼【，九月，提举编纂礼书参知政事欧阳修奏，前陈州项城县令姚辟等己编次成书百卷，诏以太常因革礼为名，初，欧阳修同判太常寺奏，礼院文字多散失，请差官编修，时朝廷重置局上，以命礼官散祠祭斋宿，又兼校馆阁书籍，或别领他局，嘉祐六年，秘阁校理张洞奏请用择幕职，州县官文字，该赡者三，两人置局，命判寺一员，总领，于是姚辟苏洵编纂，令判寺官督趋之而知制诰张瓌又奏：伏见差官编修，开国以来，礼书窃思，事出一时，不合经制，着之方册，无以示后，欲乞慎择有学术方正，大臣与礼官精议是非，整正防绎，然后成书，则垂之永乆无损成宪，时修为参知政事，命修提举，至是书成】。
宗正
前汉百官表宗正，秦官，掌亲属，有丞，平帝元始四年，更名宗伯，属官有都司空令丞，内官长丞，又诸公主家令皆属焉。王莽并其官于秩宗。
后汉百官志宗正卿一人丞一人
晋职官志宗正统，皇族宗人图谍，又统太医令史，又有司牧掾员，及渡江，哀帝省并太常，太医以给门下省，隋百官志，后齐九寺置卿，少卿，丞各一人，各有功曹，五官主簿，録事等员，隋九寺并置卿，少卿一人，各置丞，主簿，録事等员。
唐职官志宗正寺，【星经有宗正星，在帝座之东南，秦置宗正，掌宗属，梁置十二卿，宗正为一，署加寺字，光宅改为司属，神龙复】卿一员，少卿二员，丞二人，主簿一人，録事一人，府五人，史九人，亭长四人，掌固四人。
六典，宗正寺【，光武复置，汉百官志宗正，掌序録王国嫡庶之次，宗室亲属逺近汉宗正之官，不以他族，楚元王子郢客刘辟疆刘徳等为之，魏亦如之，晋桓温奏省属太常。宋，齐不置，梁天监七年，乃置唐龙朔二年，改宗正寺曰：司宗正寺，光宅元年，改为司属，神龙初，复曰：宗正】。
国朝初在阙前，廊下，咸平二年，以地窄徙延和坊，建皇属籍，按大中祥符八年，火乃徙于福善，坊建玉牒殿，属籍堂旧有崇署，今废嘉祐六年，诏以太庙南旧府司为知宗正寺廨，八年，以杂修宗正寺为太常寺，先是，以英宗知寺事，故特置廨而帝，固辞，乃复以为太常寺，掌修纂玉牒，宗室属籍，及图録之事。
卿
后汉百官志宗正卿一人，中二千石，本注曰：掌序録王国嫡庶之次，及诸宗室亲属逺近郡国嵗计上宗室名籍，若有犯法，当髠以上，先上诸宗正，宗正以闻，乃报决后魏职，令宗正卿，第四品上第三清选用，忠懿清和，识参教典者，先用皇宗，无则用庶姓。
隋百官志，梁宗正卿，位视列曹，尚书主皇室外戚之属，以宗室为之，后齐九寺置卿，少卿，丞一人，各有功曹，五官主簿，録事等员，隋九寺并置卿，少卿一人。
唐百官志宗正卿一人，【从三品；】少卿二人，【从四品，】卿之职，掌九族六亲之属籍，以别昭穆之叙，并领崇署，少卿为之贰。
六典宗正寺，卿一人，从三品；【梁宗正春卿，位视列曹，尚书班第十三，陈因之，后魏亦曰：宗正卿第二品上北齐第三品，隋开皇初，正三品，帝改为从三品；皇朝因之】少卿二人，从四品上；【后魏太和中，初置少卿第三品二十三年，为第四品，隋初上四品，帝降为从四品，皇朝因之】掌【同唐，百官志】。
国朝大中祥符九年，以度支员外郎，权知宗正寺事赵世长知河阳，太子右賛善大夫赵廓，权宗政丞事，时本寺言：陵庙行祀阙官，准令，文宗正卿一员少卿，丞各二员，主簿一员，时止赵安仁，兼卿世长知寺事，上因谓宰臣曰：安仁尝参宰府，与世长列衔非便，王旦曰：请自今京官兼主簿郎中，以下兼丞给舎以下兼少卿，丞；郎，以下兼卿，以为永制，世长知寺，数年，忽令兼丞，亦似无谓王，嗣宗尝以世长父用成，坐赃弃世，不当使之司，宗正望，授外郡别择官以备宗职，上从之，【开寳六年以右于牛卫将军赵崇济为宗正少卿，凡寺皆宗室为之，时文班阙宗姓，故命崇济】。
元祐官品令宗正卿四品少卿从五品
封侯【汉，楚元王子郢客为宗正，封上邳侯，】忠直【，刘向，字子政，萧望之，周堪荐向曰：宗室忠直，经明有行，拜宗正，】世掌【，后汉刘珍，梁孝王之孙为宗正，卒官，遂世掌焉。】伯臣司宗【，雄箴巍巍，帝尧钦亲九族，经哲宗伯，礼有攸训，属有攸籍，各有育子，世以不错，又云伯臣司宗，敢告执玉，】宗室广大，日以滋【，汉武帝栢梁诗，宗正曰：宗室广大，日以滋】，以仁孝着闻，【，东观汉记，刘平，字子公，以仁孝着闻，拜宗正，数荐达名士，在官甚冇声】竭忠尽节，【刘般，字伯兴，在朝竭忠尽节，拜宗正】，精神衰耗，【唐窦诞，拜宗正卿，唐太宗常与之言，昏忘不能对，乃手诏曰：朕闻为官择人者治，为人择官者乱，窦诞，比来精神衰耗，殊异常时，知不肖而任之，覩尸禄而不退，非惟伤风乱政，亦恐为君不明，考绩黜陟，古今常典，诞可光禄大夫还第，寻卒，】上新修皇家属籍【，咸平四年，宗正卿，赵安仁，驾部郎中，知制诰梁周翰上新修皇家属籍三十三，巻送宗正寺，】器貌瓌雅，真吾所欲【，后魏杜铨世祖，太后父豹丧在濮阳，世祖欲命近于邺，谓司徒崔浩曰：天下诸杜，何处望髙浩对京兆为美。世祖曰：朕方今改外祖意欲取京兆杜长老一人，以为宗正，命营防凶事，浩曰：中书博士杜铨，其家今在赵郡，是杜预之后，于今为诸杜最，即命召之，及见日，器貌瓌雅，世祖感悦，谓浩曰：此真吾所欲也，以为宗正，】二星，【星经有宗正二星，在帝座东南】。
丞
前汉公卿表宗正秦官掌亲属有丞
后汉百官志宗正丞一人比千石
隋百官志，后齐九寺，置丞各一人，隋九寺，各置丞，唐百官志宗正丞一人，【从六品上；】掌判寺事。
六典，宗正丞一人，从六品上；【汉宗正丞，秩千石，魏晋亦如之，东晋省宋，齐因之，梁宗正丞，为四班，陈六百石，第八品，后魏第七品，北齐因之，隋初丞二人，并七品下；炀帝大业五年，増为从五品；皇朝置二人】。
国朝【见卿门】
元祐官品令宗正丞从七品
千里驹，【汉刘徳数言时事，诏见甘泉宫，武帝谓千里驹，昭帝初，为宗正丞，后为宗正卿】。
主簿
隋百官志后齐隋九寺各有主簿等员
唐百官志宗正寺丞，主簿一人，【从七品上；】掌印及勾校稽失，六典主簿二人，从七品上；【梁天监七年，置为七班，陈因之北齐同，隋置二人，皇朝置一人，开元二十五年，加一人，自卿以下，并于宗室中择才行者补授】。
国朝元祐官品令宗正寺丞簿从八品
修玉牒官
唐本宗正之职开成后始别置修玉牒官
国朝大中祥符六年，诏修玉牒，以皇玉牒为名，八年，诏建玉牒殿，属籍堂于新寺，命宗正卿赵安仁重修玉牒属籍，安仁又上仙源积庆图，诏嵗写一本藏龙图阁，九年，以右司諌知制诰刘筠，户部员外郎，知制诰，夏竦为宗正寺修玉牒官，自后置一员或二员，掌帝籍玉牒及皇亲属籍，昭穆之序，凡玉牒书以销金花，白罗纸，金轴销金红罗标带禔黒漆金饰匣，红锦裹，金锁钥属籍，诸王书以销金，白绫纸银轴，红锦标带，红罗禔黒漆涂金银饰匣，锦裹银锁钥，公侯以下白绫纸牙轴，余如诸王，至和元年，诏故事属籍，十年一修，今虽及八年，而宗支蕃衍其増修之。
熙宁元年，玉牒所上仁宗皇帝玉牒四卷英宗皇帝玉牒四卷，三年于三班院置局，后徙编修院。
太庙令
汉百官表太常属官有诸庙令长丞
续汉书髙庙令一人，六百石，【主守宗庙，按行扫除，无丞，】世祖庙，令一人。
宋书，太庙令一人，主守宗庙，按行洒扫之事，领斋郎二十四人。
齐职仪周有守祧之官掌先王之庙
国朝别置太庙，后庙宫闺，令各一人，以入内侍充，后改以入内侍充，以本寺。
周礼冢人，下大夫二人，中士四人，掌公墓之地，辨其兆域而为之图，先王之居中，以昭穆为左右。
汉书百官表，太常属官，有诸陵令，元光元年，分诸陵邑属三辅。
续汉书，太常掌先帝陵毎园，各令一人，秩六百石，【掌守园陵，按行扫除，】丞及校长各一人，【校长，主戒盗贼】。
齐职仪，周有墓，大夫冢人之职，掌先王之墓，又曰：毎陵令一人，品第七秩四百石，铜印墨绶，进贤一梁冠，绛朝服。
唐官品志，梁天监七年，陵监之名，不出前诰，且宗庙宪章，既备典礼，园寝职司，理不容异，诸正陵先立监者，改为令。
六典显陵，昭陵，干陵定陵桥陵恭陵署令各一人，从五品【，晋太常统陵令，丞，主簿，録事戸曹史禁备，吏各一人，侍一人，凡吏四人，卒一人，宋太常统陵令，齐旧用三品勲位，孝建二年，改为二品，梁太常统陵监，后改为令班，第二品正第九，陈承梁制置，秩六百石，北齐太常亦统诸陵令，丞，后周守陵，每陵上士一人，隋诸陵，毎陵令各一人，皇朝因之，开元二十五年，诸陵庙宗正天寳十二年于太常，后又改显昭，干定桥五陵署为台，升令为从五品上，至徳二年复宗正，永太元年，太常大厯元年复】。
五代史，后唐应顺元年，诏特置陵台令，丞各一人，国朝乾徳二年以河南府巩县令孔美兼安陵台令，太平兴国二年，永昌陵复置，令兼安陵事，至道三年，新修永熙陵，特置令一员，专切管勾景徳四年正月，诏永安镇建为县，河南府同赤县，其知县兼陵台令。
元祐官品令陵台令从六品
陵臣司墓【胡广陵令箴，昔在皇初，野衣薪，礼非极哀不树，不封瓦棺，堲周虞夏攸増壤不毁庸，奢不害生，是谓皇极，百王此经，故厚不可，始皇薄不可，王孙乃眷西汉，爰矩孝文陵，臣司墓，敢告守人】，相如【，汉司马相如为茂陵令，】。
光禄
前汉百官表郎中令，秦官，【主郎内诸官，】掌宫殿掖门戸，有丞，武帝太初元年更名光禄勲，属官有大夫，郎，谒者，皆秦官，又期门，羽林皆属焉。大夫掌论议，有太中大夫，中大夫諌大夫皆无员，多至数十人，中郎有五官数十人，郎掌守门戸出充车骑，有议郎，中郎，侍郎，郎中，皆无员，多至千人，中郎有五官，左右三将，秩皆比二千石，郎中有车戸骑三将，秩皆比千石。谒者掌宾赞受事，员七十人，秩比六百石，有仆射，秩比千石，期门掌执兵送从，武帝建元二年，初置比郎，无员，多至千人，有仆射，秩比千石，平帝元始元年更名虎贲郎，置中郎将，秩比二千石，羽林掌送从，次期门，武帝太和元年初置，名曰建章营骑，后更名羽林骑，又取从军之子孙，养羽林官教以五兵，号曰羽林孤儿，有令丞，宣帝令中郎将骑都尉监羽林，秩比二千石。
后汉百官志光禄勲，卿一人，中二千石，丞一人，比千石，五官中郎将一人，比二千石，本注主，五官郎，五官中郎，比六百石，本注无员，五官侍郎，比四百石，本注无员，五官郎中，比三百石，本注无员，凡郎官，皆主更直，执防宿卫诸殿门，出充车骑，唯议郎不在直中，左中郎将，比二千石，本注主左署郎，中郎，比六百石，侍郎，比四百石，郎中，比三百石，【三郎】本注，皆无员，右中郎将，比二千石，本注主右署郎，中郎，比六百石，侍郎，比四百石，郎中，比三百石，本注皆无员，虎贲中郎将，比二千石，本注主，虎贲宿卫，左右仆射，左右陛长各一人，比六百石，本注曰：仆射主虎贲郎习射，陛长主，直虎贲朝防在殿中虎贲中郎，比六百石，虎贲侍郎，比四百石，虎贲郎中，比三百石，节从虎贲，比二百石，【四郎】，本注皆无员，掌宿卫侍从。自节从虎贲乆者转迁才能差髙至中郎羽林中郎将，比二千石，本注主，羽林郎比三百石，本注无员，掌宿卫侍从。常选汉阳，陇西，安定，北地，上郡，西河凡六郡良家，补羽林左监一人，六百石，本注主，羽林左骑，丞一人，羽林右监一人，六百石，本注主，羽林右骑，丞一人，奉车都尉，比二千石，本注曰：无员，【汉官曰：三人】掌御乘舆车，驸马都尉，比二千石，本注曰：无员，【汉官曰：五人】掌，驸马，骑都尉，比二千石，本注曰：无员，【汉官曰十人，】本监羽林骑，光禄大夫，比二千石，本注曰：无员，【汉官曰：三人】，凡大夫，议郎皆掌顾问，应对无常，唯诏命所使，凡诸国嗣之丧，则光禄大夫掌吊，太中大夫，千石，本注曰：无员，【汉官曰：二十人，秩比二千石，】中散大夫，六百石，本注曰：无员，【汉官曰三十人，秩比二千石，】諌议大夫，六百石，本注曰：无员，【汉官曰三十人，】议郎，六百石，本注曰：无员，【汉官曰：三人无常员，】 谒者仆射一人，比千石，本注曰：为谒者台率，主谒者，天子出奉引，常侍谒者五人，比六百石，本注主殿，上时节威仪，谒者三十人，其给事谒者，四百石，其权谒者郎中，比三百石，本注，掌宾赞受事，及上章报问：将，大夫以下之丧，掌使吊，本员七十人，中兴但三十人，初为权谒者满嵗为给事谒者，又属光禄勲，本注曰：职属光禄者，自五官将至羽林右监，凡七署，自奉车都尉，至谒者，以文属焉，魏志黄初元年，改郎中令为光禄勲。
晋职官志，光禄勲统，虎贲中郎将，羽林郎将，冗从仆射羽林左监，五官，左右中郎将，东园匠，太官御府，守宫黄门，掖庭，清商华林园，暴室等令，哀帝兴宁二年，省光禄勲，孝武宁康元年复置。
宋百官志，光禄勲一人，光明也，禄爵也，勲功也，掌主署郎，执防卫宫殿门戸光禄勲居禁中，如御史有狱，在殿门居禁中，人无复三署郎，唯外宫朝防则以名列焉，二台奏劾，则符光禄加禁止，解禁止亦如之，禁止身不得入殿省，光禄主殿门故也。宫殿门户，至令犹属。
隋百官志，梁光禄卿，掌宫殿门户，统守宫，黄门华林园，暴室等令，又有左右光禄，金紫光禄，太中，中散等大夫，并无员，以养老疾，后齐光禄寺，掌诸膳食，帐幕器物，宫殿门户等事，统守宫，太官宫门供府肴藏，清潭【主酒，】华林等署，宫门署置，仆射六人，以司其事，余各有令丞，又领东园局丞，员【掌凶具，】隋光禄寺统太官，肴藏良醖，掌醢等署，各置令，【太官三人，肴藏，良醖各二人，掌醢一人，】丞【太官八人，肴藏，掌醢各三人，良醖四人，】太官又有监膳，【十二人，】良醖，又有掌醖，【五十人，】掌醢有主，醢【十人，】等员。
唐职官志，光禄寺【秦日郎中令，汉曰光禄勲，梁置十二卿，加寺字，除勲字，掌膳食；后因之品第二，龙朔改为司膳寺正卿，光宅改司膳寺卿，神龙复为光禄寺，】卿一员，少卿二人，丞二人，録事二人，府十一人，史二十一人，亭长六人，掌固六人。
国朝光禄寺掌酒醴膳羞食料之事
卿 少卿
前汉百官表郎中令，秦官，武帝太初元年更名光禄勲，掌宫殿掖门户，秩中二千石。
后汉百官志，光禄卿一人，中二千石，本注曰：掌宿卫宫殿门户，典谒署郎，更置执防宿卫门户，考其徳行而进退之，郊祀之事，掌三献。
汉官解诂，士之权贵，不过尚书，其次诸吏，【诸吏光禄勲是也，】应劭汉官仪光明也，禄爵也，勲功也，言光禄典郎，谒者虎贲，羽林举不失徳赏不失劳，故曰光禄勲。
后魏职令光禄少卿，第四品上第二，清用肃勤明敏，兼识古典者。
隋百官志，梁光禄寺卿，位视太子中庶子，掌宫殿门戸后齐光禄寺置卿，少卿，掌诸膳食，帐幕器物，宫殿门戸等隋炀帝光禄以下八寺卿皆降为三品。
唐职官志，光禄寺卿一员，【从三品；】少卿二人，【从四品上；】掌邦国，酒醴膳羞之事，掌太官，珍羞，良醖，掌醢四署之官属，条其储备，谨其出纳，少卿为之贰，国有大祭祀，则省牲镬，视濯涤。
六典光禄寺，卿一人，从三品；【郎中令，秦官，汉武帝改为光禄勲，献帝改郎中令，魏黄初复为光禄勲，东晋省并司徒，孝武宁康元年复置，梁置十二卿，除勲字，光禄卿为冬卿，班第二十陈，因梁后魏从一品下，太和二十二年，重次职令，九卿并第三品，隋开皇废，光禄入司农，十二年复置，帝降为从三品；皇朝因之，龙朔二年，改司宰寺正卿，咸亨复。光宅元年，改司膳寺卿，神龙元年，复】少卿二人，从四品上；【后魏太和十五年初置少卿官第三品上二十二年，降为正四品上，北齐因之，隋初依北齐，帝即位，加置一人，降为从四品，皇朝置一人，贞观中，加置二人，龙朔咸亨，光宅神龙并随寺改复】掌【同，唐职官志】。
五代职官志，后唐同光元年，诸寺监只置大卿各一员，国朝元祐官品，令光禄寺卿，从四品少卿，正六品，浣涤亲裙，【史记，万石君子建为郎中令，毎五日洗沐归谒亲，入子舍，窃问侍者，取亲中裙，厠牏身自浣濯，复与侍者，不敢令万石君知以为常，】屏人恣言，【建为郎中令，事有可言，屏人恣言极切，至廷见，如不能言者，上以是亲而礼之，】奏事误，书【建书奏事，事下建读之，曰：误书马字与尾当五，今乃是不足一，上谴死矣，甚惶恐，其为谨慎皆如是，】终无所言，【周文名，仁为郎中令，仁为人隂重不泄常，衣敝补衣溺袴，期为不洁清，以是得幸，景帝入卧内，于后宫秘戯，仁常在旁，至景帝崩，仁尚为郎中令，终无所言，上时用人仁曰：上自察之，然亦无所毁，以是景帝再幸其家，】隠人过失【，前汉张安世为光禄勲郎，有醉小便殿上，主事白行法，安世曰：何以知其不反覆水浆耶？如何以小过成罪，郎淫官婢，婢先自言，安世曰：奴以恚怒，诬汚衣冠告署，挞奴其隠人过失，皆此类也。】总领从官，栢梁台【，武帝柏梁台，光禄勲诗曰：总领从官栢梁台，】贵宠最盛，与九卿絶席【后汉马防贵宠最盛，与九卿絶席拜光禄勲，】白马生【张湛，字子孝，拜光禄勲，光武临朝，或有堕容湛，輙陈谏其失，常乘白马，帝毎见湛，輙言白马生且复諌矣，】内奉宿卫，外总三署，【杜林，字伯山，为光禄勲，内奉宿卫，外总三署周宻敬慎选举，称平郎，有好学，輙见引进】所歴有称【任隗，字仲和，自将作大匠，迁太仆，又代窦固为光禄勲，所歴皆有称】，諌封赏逾制，【陈蓍，迁光禄勲，时封赏逾制，内宠猥盛，蓍上疏諌云云，】上疏陈三空之戹，【延熹六年，车驾广陵校猎，陈蕃上疏谏曰：当今之世，有三空之戹田野，空朝廷空，仓库空，是谓三空，加兵戎未戢，四方离散，是陛下焦心毁顔，坐以待旦之时也，岂宜旌耀武，骋心舆马之观乎？】居守京师，【续汉书李通为光禄勲，时上征讨四方，令通居守京师，抚百姓，治宫室，】选举清平，【鲁恭以侍中选光禄勲选举清平，不失次序，京师贵重，莫能屈】，视事三日，拜司空，【茍爽，字慈明，为光禄勲，视事三日，即拜司空，】二雅，【东观汉记孙湛，字子雅，为光禄勲，以清廉称，周泽相类，京师号之二雅，】授太子，诸王经【刘昆为光禄勲，授皇太子及诸王小使五千人经昆老退位，以二千石禄终其身，】将羽林宿卫宫省，【马防为光禄勲，上数幸防府，赏赐饮食，毎出防輙将羽林宿卫宫省，防在职数上疏，言政事多见纳】，乡邑耆徳，【魏志常林，徙光禄勲，晋宣王以林乡邑耆徳毎为之拜，或谓林曰：司马公贵重，君宜止之，林曰：司马公自欲敦长幼之序，为后生之法，贵非吾之所长，拜非吾之所制也，言者踧踖而退，】闻刘备死，独不贺，【袁焕，魏国初建，为郎中令，时有传刘备死者，羣臣皆贺，涣以尝为备，吏独不贺，】优防讽咏，无所标名，【晋应詹，字思逺迁光禄勲，以王敦专制自树，故优防讽咏，无所标名，】观此奏，使朕惧【魏髙堂隆迁光禄勲，帝愈増崇宫殿雕饰观阁，百役繁兴，作者万数，隆上疏曰：今陛下所与共坐廊庙，治天下者，非三司九列，则台阁近臣，皆腹心造膝，宜在无讳，若见有过而不敢以告，从命奔走，惟恐不胜，是则具臣，非鲠辅也，昔李斯敢奏，二世曰：为人主而不恣睢，命之曰：天下桎梏，二世用之，秦国以覆，斯亦防族，是以史迁讥其不正谏，而为世诫，书奏，帝览焉，谓中书监，令曰：观隆此奏，使朕惧哉！】闗东觥觥郭子横【，后汉郭宪为光禄勲，车驾西征，宪諌曰：天下初定，车驾未可以动，宪乃当车抜佩刀断靷，帝不从，遂出陇后，颍川兵起，乃回驾，帝叹曰：恨不用子横之言，时匈奴数犯塞，帝患之，乃召百寮，廷议宪以为天下疲，不宜动众，谏诤不合，乃伏地称，瞀不复言，帝令两郎扶下殿，宪亦不拜，帝曰：尝闻闗东觥觥郭子横，竟不虚也。宪遂以病辞，卒于家，】清廉，果于从政，【孙湛拜光禄，勲清廉，果于从政，数有直言，多见纳用，十八年，以病乞身，】徳行恂恂邵伯春，【东观汉记邵驯，字伯春，乡里号之曰徳行恂恂邵伯春，章和时为光禄勲，】上便宜，陈缓刑简役，【吴志薛莹，字道言，以时政多谬，举措烦苛，莹毎上便宜，陈缓刑简役，以济育百姓，事或施行，迁光禄勲，】以葢并覆【吴録，王大暑，尝于楼上值雷雨，以葢自覆，并以覆光禄，勲刘基，余人不得也，】寛中博爱，【晋书郑黙，字思元，转光禄勲，寛中博爱，不以声色矜人，】以不见郑光禄为恨，【王隠晋书郑袤为光禄勲，毌丘俭作乱，景帝时为大将军，自出征之，百官祖送于城东，袤疾病，不在防上，谓中领军王肃惟以不见郑光禄为恨，肃以语袤，袤自追及于近道，上笑曰：固知生必来也，与共载，问以计谋，】二鱼集武库之屋，【王肃，字子雍，为光禄勲，时有二鱼长尺，集武库之屋，有司以为吉祥，肃辨之曰：鱼生于泉，而见于屋，鳞介之物，失其所也，边将其殆有弃甲之变乎？其后果有东闗之败，】吾得其人，【宋书王惠，宋初，置郎中令，武帝难其人，既而曰：吾得其人矣，乃以惠居之，】九列之首，【晋庾公集乐谟，诏革云：光禄九列之首，且职典史，署选贡惟允，其以前散骑常侍，谟为光禄勲，】吐麦饭，【孟宗别传为光禄勲，大防宗先止酒，偶有强者，饮一杯便出，传诏司察宗吐麦饭，察者以闻，上乃叹息曰：至徳清纯如此，】请假归乡，船漏不没，【后魏书邢虬字，神寳为光禄少卿，虬毌在乡遇患，请假而归，值秋水大瀑，长河防絶虬得一船渡漏，满而不没，时人异之，】授职，宜存简静，【唐栁亨，拜光禄少卿，太宗毎诫之曰：与卿旧亲，情素兼宿，卿为人交逰过多，今授此职，宜存简静，亨性好射猎，有饕酒之名，此后颇自勗励，杜絶宾客，约身节俭，勤于职事，太宗亦以此称之】。
丞
前汉百官表郎中令有丞
前汉百官志光禄勲丞一人比千石
南齐百官志光禄勲府置丞一人
隋百官志，后齐九寺，置丞各一人，隋九寺，各置丞，光禄三人，帝大业三年増为从五品。
唐职官志，光禄寺丞二人【，从六品上；】掌判寺事。
六典，光禄寺丞二人，从六品上；【宋，齐列卿丞并视朝请，梁天监七年，改视员外郎陈因之，后魏列卿丞从五品，中太和二十二年，第七品上，北齐一人，从六品，隋因之，加置三人，大业五年，加为从五品；皇朝改为从六品，】掌【同，唐职官志】。
主簿
晋职官志光禄置主簿员
隋百官志，后齐光禄寺有功曹，五官主簿，録事等员，隋光禄寺置主簿，二人。
唐职官志，光禄寺主簿，二人【，从七品上；】掌印，勾检稽失。
太官令
汉百官表少府属官有太官令一人丞七人
应劭汉官仪，太官令两梁冠，秩千石，丞四人，邵孝廉，年五十，清静聪明，光禄上其名，乃召拜皆秩，四百石三嵗为令以供养劳苦，迁左丞，有汤官丞，掌诸甘肥果丞，掌果菜茹薪炭。
汉旧仪，太官主饭，肉汤官主酒，皆有令丞，治太官汤，官奴婢各三十人，置酒皆缇，韝蔽膝。
六典太官署，令二人，从七品下；【周礼有庖人外饔，中士葢其任也。秦，汉少府，属官有太官，汤官令丞，太官主膳食汤，官主饼饵汉官仪，秩千石，桓帝延熹元年，使太官令得补二千石置四丞，魏氏因之，晋光禄勲有太官令，宋侍中，属官有太官令一人，齐因之，梁门下省，领太官陈因之，后魏，北齐分，太官令为尚食中，尚食，尚食门下省领之，中尚食集书省领之，太官光禄勲领之，尚食中尚食，掌知御膳，太官掌知百官之馔，后周有典庖，中士一人，隋光禄寺统，太官令丞皇朝置令二人，】丞四人，从八品下；【周礼，庖人有外饔下士，秦，汉有太官丞，后汉丞一人，三百石，又有左丞，汤官丞，甘丞，果丞，桓帝时，太官置四丞，又有左，右丞魏，晋、宋、齐并有太官丞，梁有四人，又有市买丞，正厨丞，后魏，北齐有太官丞一人，后周内膳，有中士四人，隋有太官丞八人，皇朝置四人，】令掌供膳之事，丞为之贰。凡祭之日，则白卿诣诸厨，省牲镬，取明水于隂鉴取明火于阳，燧帅宰人以鸾刀割牲，取其毛血实之于豆，遂烹牲焉。又帅进馔者实簠簋，设于馔幕之内。
国朝元祐官品令光禄寺太官令正九品
进御食以髪贯炙【谢承后汉书陈正为太官令，黄门郎与正有隙，因进御食以髪贯炙，光武防炙见髪勅斩正正曰：臣罪有当死者三云云，诏赦之，】诗【，汉武栢梁诗曰：枇杷橘，栗，桃、李、梅，】箴【雄，太官令箴曰：时惟膳夫，实司王飨，祁祁庶羞，口实是供奉物，百品八珍，清觞以御宾客，以膳于王，】膳夫司王飨，【上】饔膳近任，【王朗集朗为大理时，上言主簿赵郡张登昔为郡主簿值黒山贼围郡，登与县长王隽帅吏兵七十二人俱徃赴救，与贼交战，吏兵散走，隽几见害，登手格二贼，以全隽命，又守长夏逸为督卿所枉，登身受拷掠，理逸之罪，义济二君，宜加显异，黄初诏曰：登忠义彰著，在职勤勤，名位虽卑，直亮宜显，饔膳近任，当得此吏，以登为太官令，】能为南人饮食，【后魏书毛循之，能为南人饮食，手自煎调，多所适意，世祖亲待之，进太官尚食，赐爵南郡公，加冠军将军，常在太官至进御膳】。
职官分纪卷十八
<子部,类书类,职官分纪>
钦定四库全书
职官分纪卷十九
宋 孙逢吉 撰
卫尉
前汉百官表卫尉，秦官，掌宫门卫屯兵，【寺在宫内，】有丞，景帝初更名中大夫令，后元年，复为卫尉，属官有公车司马卫士，旅贲三令丞，卫士三丞，又诸屯卫候司马二十二官皆属焉。长乐建章，甘泉卫尉，皆掌其宫职畧同不常置。
后汉百官志，卫尉卿一人，中二千石，丞一人，比千石，公车司马令一人，六百石，本注曰：掌宫南阙门，凡吏民上章，四方贡献及徴诣公车者，丞，尉各一人，本注曰：丞选晓讳，掌知非法，尉主阙门兵，禁戒非常，南宫卫士，令一人，六百石，本注曰：掌南宫卫士，丞一人，北宫卫士，令一人，六百石，本注曰：掌北宫卫士，丞一人，左右都候各一人，六百石，【周礼司寤氏有夜，士干寳注曰：今都之属】，本注曰：主剑防士徼巡宫及天子有所収，考丞各一人，宫掖门，每门司马一人，比千石，本注曰：南宫南屯司马，主中城门北宫门，苍龙司马，主东门，武司马，主武门，北屯司马，主北门，北宫朱爵司马，主南掖门，东门司马，主东门，朔平司马，主北门，凡七门右，属卫尉，本注曰：中兴省旅贲，令卫士一人，丞，汉官解诂，卫尉主宫阙之内，卫士于垣下为庐，各有员部，凡居宫中者，皆施籍于门，按其姓名，若毉巫僦人当入者，本官长吏为封启传，审其印信，然后内之人有籍者皆复有符，用木长二寸，以所居官两字为铁印分符，当出入者，按籍毕复齿，符乃引内之也，其有官位得出入者，令执御者名官，传呼前后以相通，从昏至晨分部行，夜夜有行者，輙前曰：谁若此不解，终岁更始，所以重慎宿卫也。
汉旧仪卫尉寺在宫内，胡广云宫阙之内，卫士于周垣，下为庐者，若令之伏，宿屋矣。
东观汉记，光武二十三年，太尉鲍昱兼卫尉，永元三年，司徒丁鸿，兼卫尉。
魏志建初二十二年六月始置卫尉官
晋职官志，卫尉，统武库，公车卫士，诸冶等令，左右都候，南北东西，督冶掾，及渡江，省卫尉。
宋百官志，卫尉一人，丞二人，晋江右掌冶铸，领冶令三十九戸五千三百五十冶，皆在江北，而江南惟有梅根及冶塘二冶，皆属州，不属卫尉，江左不置，宋世祖孝建元年复置，旧一丞，世祖增置一人。
南齐百官志卫尉府置丞一人，张衡曰：卫尉八屯，警夜廵昼，宫城诸屯，敌楼上本施鼓，持夜者以应更唱，太祖以鼔多警眠以鐡磬。
隋百官志，梁卫尉，统武库令，公车司马令，又有训卫尉，亦置属官，后齐卫尉寺，掌禁卫甲兵，统城门寺，置校尉二人，以司其职，又领公车武库，卫士等署令，武库又有修故局丞，隋高祖卫尉寺置卿，少卿各一人，丞二人，主簿二人，録事二人，寺统公车，武库，守宫等署，各置令，丞等官，三年，废卫尉，入太常尚书省，十二年复置，唐职官志，卫尉寺【，龙朔改司卫寺，咸亨复。】卿一员，少卿二人，丞二人，主簿二人，録事一人，府六人，史十一人，亭长四人，掌固六人，武库令【，两京各二人，】丞二人，府二人，史六人，监事一人，典事二人，掌固五人，令掌藏邦国之兵仗器械，辨其名数，以备国用，丞为之贰。凡有赦，则先建金鸡，兼置鼓于宫城门之右，视大理及府县囚徒，至则挝其鼔武器署令，一人，丞二人，府二人，史六人，监事一人，典事二人，掌固四人，令掌在外戎器，辨其名物，防其出入，丞为之贰。凡大祭祀，大朝防及廵幸则纳于武库，供其卤簿，若王公百官，婚葬之礼，应给卤簿，亦供之。
守宫署，令一人，丞二人，府二人，史四人，监事二人，掌设六人，幕一千六百人，令掌邦国供帐之属，辨其名物，防其出入，丞为之贰。
国朝卫尉寺掌供军卫器仗什物及供帐之事
交防【汉官解诂，卫尉掌宫阙周庐殿，陈屯夹道，当兵交防胡广云宫阙之内，周庐殿名，陈屯夹道，当兵以示威，武交防以遮妄出入者，】钩陈【，班固西都赋周以钩陈之位，卫以严更之，署】千列【，又周庐千列，徼道绮错，】八营【，张衡西京赋卫尉八屯警夜，廵昼徼道，外周千庐内附，注谓长水中垒，屯骑虎贲越骑，步兵射声，胡骑八营言，卫尉皆掌之，】植铩悬，用戒不虞，【铩音所拜切，兵仗也，音代，打更木也，】八屯【，李善注云：卫尉帅吏士周宫外于四方，四角立八屯也，】诗【，汉武栢梁诗，卫尉曰：周卫交防禁不时】箴，【雄卫尉箴门，非其人戸废其职】。
卿 少卿
后汉百官志，卫尉卿一人，中二千石，本注曰：掌宫门卫士宫中，廵徼事。
宋书，晋氏以来，置城门校尉官，宋武帝欲重城禁，故复置卫尉卿，以江夏王义恭之子恢为侍中，领卫尉卿，后魏职，令卫尉少卿，第四品上第二，请用谦约，谨正兼识古事者。
隋百官志，梁卫尉卿，视侍中，掌宫门屯兵，卿每月丞每旬行宫徼，纠察不法，统武库令，公车司马令，隋高祖卫尉寺置卿，少卿各一人。
唐职官志，卫尉卿一人，【从三品；古曰：卫尉梁加卿字，隋品第二，龙朔改司卫正卿，咸亨复旧，】少卿二人，【从四品上；】卿之职，掌邦国器械文物之事，总武库，武器，守宫三署之官属，少卿为之贰，凡天下兵器入京师者，皆籍其名数而藏之，凡大祭祀，大朝防则供其羽仪，节钺，金鼓，帷帟，茵席之属，其应供宿卫者每岁二时阅之，其有损弊者，移于少府监及金吾修之。
唐官品志，卫尉卿，视侍中，掌宫门屯兵，卿每月丞每旬行宫徼，糺察不法，统武库，公车司马令。
六典卫尉寺，卿一人，从三品；【荀绰，百官表卫尉品第三银章，青绶，五时朝服，武冠，佩水苍玉，过江省，宋复置，齐因之，梁天监置十二卿，卫尉与廷尉太匠为秋卿，班第十二，后魏卫尉卿从第一品下，太和二十二年降为第三品，北齐因之，帝降为从三品；皇朝因之】少卿二人，从四品上；【从魏太和十五年，初置第三品上，二十年，降正四品上，隋帝降为从四品上；皇朝因之，贞观置二人，】五代职官志，后唐同光元年，诸寺各只置大卿一员，国朝元祐官品，令卫尉卿，从四品少卿，正六品。
忧国爱主，【后汉防期，字次况，拜卫尉卿，期重于信义，忧国爱主，其或不得于心，犯顔谏诤】谨敕，小心周密，畏慎【，续汉书马光为卫尉卿，上以光谨敕，小心特亲异之，】两宫宿卫，见重当时，【窦固，字孟孙，为卫尉卿，两宫宿卫，见重当时，仁厚谦恭，甚有名称，】遣使释服，【赵熹，字伯阳，为卫尉，尽心事上，夙夜匪懈，母殁，上防乞身行服，不许，遣使释服，】谏修宫舎【魏志辛毗为卫尉卿，帝方修宫舎毗谏曰：诗云：民亦劳止，汔可小康，】忧国忘私，不营产业，【辛毗为卫尉清平，与徐邈胡质，皆以忧国忘私，不营产业，赐谷二千斛，钱三十万，布告天下，】才行清茂，【晋起居注，太元九年，诏九列位重，吾所欲崇，河南府尹裴揖才行淸茂，转卫尉】，降车路左，望尘而拜，【晋书石崇，拜卫尉，与潘岳谄事贾谧，与之亲善，号曰二十四友，广成君每出，崇降车路左，望尘而拜，其佞如此，】婆娑九列，【崇为卫尉卿，作思归，引诗序云：复见牵羁，婆娑于九列，困于人间烦黩，常思归而永叹，】辅导太子，【后汉隂兴拜卫尉，亦辅导皇太子】行司徒事，【魏志董昭为卫尉行，司徒事】献，南郊赋【唐，徐彦伯，除卫尉卿，兼昭文馆学士，景龙三年，中宗亲郊，彦伯作南郊赋以献，词甚典美】。
丞
前汉百官表卫尉秦官有丞
后汉百官志卫尉丞一人比千石
南齐百官志卫尉府置丞一人掌宫城管钥
隋百官志【见卫尉门】
唐职官志，卫尉丞二人【，从六品上；】掌判寺事，凡器械出纳之数，大事则承制敕，小事则由省司。
六典丞二人，从六品上；【秦汉一人，魏晋同宋孝建元年，增置一人。梁，陈各一人，梁选簿列卿丞班，第三后魏从五品，中泰和二十三年，第七品上，北齐一人，从六品下；隋二人，品同北齐大业五年，复从五品，皇朝改从六品上；】掌【同，唐职官志】。
国朝元祐官品令卫尉丞正八品
主簿
汉卤簿之制卫尉驾四马主簿前车八乘
晋职官志卫尉置主簿员
隋百官志隋高祖卫尉寺置主簿二人
唐职官志，卫尉寺主簿，二人【，从七品上；】掌印，勾检稽失，六典主簿二人，从七品上；【晋令卫尉，主簿二人，宋、齐，并有梁天监七年十二，卿各置主簿，位三班陈因之，北齐亦有主簿员，隋二人，皇朝武徳中置二人，正八品，贞观中，减置一人，从七品上；后又置二人】。
国朝元祐官品令卫尉主簿从八品
公车令【革更见卫尉门】
汉书张释之为公车令
续汉书，公车司马令，常居宫南阙门，吏民上书，四方贡献及徴诣公车者，皆掌之。
应劭汉官仪，公车司马令，周官也，秩六百石，冠一梁，掌殿司马门，徼夜宫中，天下事及阙下，凡所徴召皆总领之。
入为侍中，【李劭别集，劭以公车司马令入为侍中，】不畏强御见怨，幸臣【周，垂拜侍御史，公车司马令，不畏强御，以是见怨于幸臣】。
守宫令【革更见卫尉门】
续汉书少府属官有守宫令主御墨纸笔封泥
董巴汉东宫传守宫禁，内署令，秩千石，在省内用中人，省外用士人。
齐职仪守宫，周掌舎之职主行为帷宫，即其任也。六典守宫署，令一人，正八品上；【汉少府，属官有守宫，令梁陈大匠卿，属官有守宫，令北齐光禄寺统守宫令丞，掌凡张设之事，隋卫尉寺宫署，令二人，皇朝减一人，】丞二人，正九品下，【隋守宫，丞四人，皇朝减置二人】。
令掌邦国供帐之属，辨其名物，防其出入，丞为之贰。凡大祭祀，大朝防大驾巡幸，则设王公百官位于正殿南门外，若吏部，礼部，兵部考功试人，则供帐幕之属，若王公婚礼，亦供其张具。
举孝亷【魏志荀或永平元年，举孝亷为守宫令】。
太仆
前汉百官表太仆，秦官，【周穆王所置】掌舆马，有两丞，属官有大廏，未央家马，三令各五，丞一尉，又车府路軨骑马，骏马四令丞，又龙马闲驹，橐泉騊駼，承华五监长丞，又边郡六牧师菀令各三丞，又牧橐昆蹏，令丞皆属焉。中太仆掌皇太后舆马不常，置司虞令，一人，丞二人。
后汉百官志，太仆卿一人，丞一人，比千石，考工令一人，车府令一人未央，廏令一人，长乐廏，丞一人，右属太仆，晋职官志，太仆统典农都尉，典虞丞，左右中典牧都尉，车府典牧乗黄廏骅骝廏等令，典牧又别置羊牧丞，太仆，自元帝渡江之后，或省或置太仆省，故骅骝为门下之职。
宋百官志，太仆掌舆马，周官校人掌马巾车，掌车，及置太仆，兼其任也。晋江左或置或省，宋以来不置，郊祀则权置太仆执辔，事毕即省。
后齐九寺置卿，少卿，丞各一人，各有功曹，五官主簿，録事等员。
隋百官志，九寺并置卿，少卿各一人，各置丞，主簿，録事等员，又太仆寺有兽医博士员，统骅骝乗黄龙廏车府，典牧牛羊等署，各署令，丞等员。
唐百官志太仆寺【梁置寺，龙朔改司驭寺，光宅为司仆寺，神龙复】卿一员，少卿二人，丞四人，主簿二人，録事二人，府十七人，史三十四人，兽医六百人，兽医博士四人，学生一百人，亭长四人，掌固六人。
六典，太仆寺【，梁太仆统南牧，左右牧龙，廏陈因之，北齐太仆寺统骅骝，左右龙廏，左右驼牛羊司乗黄车府典牧牛羊等署，帝减骅骝署入殿内，省尚乗局改龙廏曰：典廏署，又有左右駮，皂二廏，加置主乘，司库，司廪官罢，牛羊署皇朝因之而省駮，皂等诸官，龙朔二年，改司驭寺，咸亨中，复旧，光宅元年，改司仆寺，神龙复】。
国朝太仆寺，掌辇舆车辂，乘黄，廏牧杂畜之事，车辂之职，行于本寺，余职归，骐骥院诸方监四署并废。
卿 少卿
尚书冏命曰：穆王命伯冏为太仆正，作冏命曰：昔在文武，聪明齐圣，小大之臣，咸怀忠良，今予命汝作大正，正于羣仆侍御之臣。
前汉百官表太仆秦官
后汉百官志，太仆卿一人，中二千石，本注曰：掌车马，天子每出奉驾，上卤簿用，大驾则执驭。
晋百官志太仆银章，青绶，五时朝服，两梁冠，佩水苍玉，隋百官志，梁太仆卿，位视黄门侍郎，后齐九寺置卿，少卿，丞各一人，【隋九寺置卿，少卿各一人】。
后魏职，令太仆少卿，第四品上第三，请用坚强敏捷，识事者。
唐百官志太仆寺卿一员，【从三品上，古有太仆正，卿其名也，后无正字，惟名太仆，梁始为列卿，隋品第三，龙朔为司驭正卿，光宅为司仆卿，神龙复】少卿二人，【从四品上；】卿之职，掌邦国廏牧，车舆之政令，总乘黄典廏，典牧，车府四署及诸监牧之官属，少卿为之贰，凡国有大礼及大驾行幸，则供其五辂，属车之属。
六典，太仆寺，卿一人，从三品；【周礼有太仆，下大夫二人，汉官仪云，天子驾出，太仆御，属车八十一乘，梁天监七年，置十二卿，太仆与太府为夏卿班第十，陈因之，后魏太仆卿第二品上，又置少卿，太和二十二年，九卿并第三品，后周依周官隋，帝降为从三品；皇朝因之】少卿二人，从四品上；【后魏太和十五年，九卿各置少卿一人，品第三上，二十二年，降为正四品上，北齐因之，隋加置二人，帝降为从四品上；皇朝因之，龙朔咸亨，光宅神龙随寺改复】。
国朝元祐官品令，太仆寺卿，从四品少卿，正六品，奉车，【前汉夏侯婴高祖为沛公，以婴为太仆，常奉车从公左右，沛公为汉王，赐婴爵列侯，复为太仆，从击项籍，至彭城，汉王不利，驰去，见孝惠，鲁元，载之，汉王急，马疲虏在后，常蹳两儿弃之，婴常取载，行靣雍树驰，汉王怒，欲斩婴者十余，乃得脱，后王至平城，为胡所为，围七日不得通，高帝使使厚遗阏氏，冒顿乃开其围一角，高帝出欲驰，婴固徐行，弩皆持满外乡，卒以得脱，婴自上初起沛，常为太仆，竟高祖崩，以太常事惠帝，惠帝崩，以太仆事高后，后崩，代王之末，婴以太仆与东牟侯入清宫，废少帝，以天子法驾迎代王与大臣共立文帝，复为太仆，】数马【，石庆为太仆，御出，上问车中几马，庆以防数马毕，举手曰：六马，庆于兄弟，最为简易矣，然犹如此，】奉辔，【子虚赋云：孙叔奉辔，卫公参乘，注云：孙叔者，太仆公孙贺字孙叔，大驾则太仆卿御，】赂遗贵戚，倾家自尽，【陈万年字防公，迁太仆卿，万年亷平善事人，赂遗贵戚，倾家自尽，】安慰天下！【后汉赵岐，字台卿，为太仆卿，安慰天下！】吾之御侮，【祭彤，字次孙，防有志节，建武中，拜辽东太守，彤有旅力，能贯三百斤弓，虏每犯塞，常为士卒锋，数破走之，后徴为太仆彤，在辽东三十年，衣无兼副，显宗既嘉其功，又美彤清约，后从东巡狩，过鲁，坐孔子讲堂，顾指子路室谓左右曰：此太仆之室，太仆吾之御侮也，】仆臣司，驾【雄，太仆箴肃肃，太仆车马，是供锵锵，和銮驾彼时，龙昔在上帝，巡狩四宅，王用三驱，前禽是射，纣作不令武王征殷，檀车孔，夏四騵孔昕，仆夫执鞗载骍载骃，我舆云安，我马云闲，虽驰虽驱，匪逸匪愆，廏多肥马，野有饿殍，仆臣司驾，敢告执皂，】肃肃【上，】布衣蔬食，【魏志国渊为太仆，居列位，布衣蔬食，】造乘舆，箴【潘尼，字正叔，侍中为太仆，造乘舆箴，】廏马充足，【晋诸公讃郭展为太仆，留心于养畜，是以廏马充足，其后伐呉得以济事，】还乡，赐锦袍，【唐书张暐为殿中监，太仆卿，天寳初，暐还乡拜扫，特赐锦袍缯防御，赐诗以宠异之，乘传来往，敕郡县供拟，暐鬂髪华皓在舆中，子弟车马连接数里，衣冠荣之】，司仆正卿，位居九列，【刘士经，以驸马交通列位，穆宗用为太仆卿韦景与给事薛存庆封还诏书，论士经伏，以司仆正卿，位居九列，在周之命，伯冏其人，所以推服旧勲，素所称重，今士经戚里常人，班叙散秩，名声不在于士林，行义无闻于朝野，忽长卿寺，有凟官常，以亲则人物，未贤以勲，则宠待常厚，令叨显任，诚谓谬官，其刘士经，新除太仆卿敕，未敢行下，穆宗遣宰臣宣谕，景等固执如前，改卫尉卿，】封还诏书，【上】。
丞
前汉百官表太仆有两丞秦官
后汉百官志太仆丞一人比千石
隋百官志，后齐九寺丞各一人，隋九寺丞各一人，唐百官志太仆四人，【从六品上；】掌判寺事。
六典，太仆丞四人，从六品上；【魏，晋因汉东晋或省或置宋齐省，梁天监七年十二卿，各有丞，列卿丞通朝请，班第三，陈因之，后魏列卿，丞，从五品中，太和末，降为七品上；北齐从六品下；隋太仆丞三人，品同北齐大业五年，加为从五品；皇朝为从六品上；武徳中减置二人，永徽中，加一人，开元初，又加一人，领兽医学生博士等】掌判寺事，凡补兽医生，皆以庻人之子考试其业，成者补为兽医业优长，进为博士。
国朝元祐官品令太仆寺丞正八品
主簿
隋百官志后齐隋九寺各置主簿等员
唐百官志太仆寺主簿，二人【，从七品上；】掌印，勾检稽失，省署抄目。
六典主簿二人，从七品上；【梁天监七年十二，卿各置主簿一人，位不登，十八班者，别署七班，主簿班第三，陈因之，北齐一人，隋二人，皇朝因之武徳中品正第八，贞观中，加至从七品上；】国朝元祐官品令，太仆寺主簿，从八品。
乘黄令
沈约宋书乘黄令，晋官也，主乘舆金根车，及安车，追锋诸车马。
齐职仪，乘黄廏，因兽名也，龙翼马身，黄帝乘之而仙，后人以名廏。
六典乘黄署，令一人，从七品下；【乗黄古神马名，亦曰飞黄，皆有角，日行万里，六韬云，乘黄震死，淮南子曰：天下有道，飞黄伏皂，然车马职同，后汉有未央，廏令长乐廏丞，至魏改乗黄廏晋因之，宋太常属官，有乘黄令一人，掌乘舆，金根车及安车追锋，诸车马，齐品第七秩四百石，铜印墨绶，进贤一梁冠，降朝服，梁太常属官，有乘黄令，丞三品，勲位陈因之，后魏有令丞，北齐掌诸辇辂，隋太仆寺统乘黄署令，丞，皇朝因之，领驾士羊车小吏等，】丞一人，从八品下；【魏有乘黄丞，晋因之，宋，齐，并有令无丞，梁、陈，后魏、北齐隋，并有丞，皇朝因之，】令掌天子车辂，辨其名数与驯驭之法，丞为之贰。凡乘舆五辂，【周礼巾车氏掌王五辂，有玉金象革木之制，至秦惟乗金根车，汉承秦制，以为乘舆，晋武帝时始备五辂，令掌为天子法车，宋、齐、梁、陈因而不改，后魏五辂，各依五色，并加五马，后周设六官，置司辂之职，皇帝之辂，十有二等，一曰苍辂，二曰青辂，三曰朱辂，四曰黄辂，五曰白辂，六曰辂，七曰玉辂，八曰碧辂，九曰金辂，十曰象辂，十一曰革辂，十二曰木辂，后阅视武库，得魏旧物，有乾象辇，驾二十四马，又有大楼辇，车驾二十牛，又有象辇，初驾二象，后以六驳代之，皆魏天兴中所制也，宣帝以来，皆服御之，兼以赐皇后，隋开皇元年，以魏周舆辇，非古之制，皆废毁，改造五辂也，】一曰玉辂，祭祀，纳后则乘之，二曰金辂，飨射郊，征还饮至，则乘之，三曰象辂，行道则乘之，四曰革辂，巡守临兵事则乘之，五曰木辂，田猎则乘之，【玉辂，青质，以玉饰诸末，驾六苍龙，金辂，赤质，以金饰诸末，驾六赤，驳象辂，黄质，以黄饰诸末，驾六黄骝，革辂白质，鞔之以革，驾六白辂，木辂黒质漆之，驾六黒骝国朝玉辂之制，箱上置平盘，黄屋四柱，皆油画刻镂，左青龙，右白虎，文金鳯翅，杂花龙鳯，金涂银装，间以玉饰，顶轮三层，各施银耀叶，轮衣小带，络带并青罗綉云龙，周缀绶带，罗文佩银穗，毬小铃，平盘上布黄褥，四角勾栏，设圆鉴翟羽，诸饰内贴，银镂香罨轼柜，银龙二，衔香囊，银香炉香寳锦带下有鄣尘，青画轮辕，银毂采叶，三辕银龙头，横木上有银鳯十二，左造青旗，十有二旒，皆綉升龙，右载阘防綉，黻文并青采色，又设青綉门，緑饰梯一托，又二推竿一，银踏头，银装行马，青防裹索，驾六骑马，马有金面，插雕羽，鞶缨攀胷铃拂青綉，鞍锦结尾，又设马二，在辂前，饰同驾马，余辂及副辂皆有之，驾士六十四人，金辂色以赤，驾六赤马，驾士六十四人，象辂色以浅黄，驾六赭白马，驾士四十二人，革辂色以黄，驾六骝马，驾士四十人，木辂色以黒驾六黒骝马驾士四十人，自金辂而下，皆同玉辂，惟无玉饰，】五辂，皆有副车，【按蔡邕独断云：五辂之外，复设五色安车，立车各一乗皆驾四马，是为五时副车，故张良击始皇中，副车魏志云：天子命太祖驾金根，六马，设五时副车，江左乃阙，至梁始备，隋开皇十四年，始造五辂及副皇朝因之，国朝并驾六马，驾士四十人，当用银饰者，皆以铜，余制同玉辂，】又有指南车，【崔豹古今注云：旧説周公所作也，周公理致太平，越裳氏重译来献，使者迷其归路，周公锡以軿车五乘，皆为司南之制，使越裳氏载之，周年而至其国，故常为先导，示服逺人而正四方也。秦，汉无闻，后汉张衡始复创造，汉末防乱，其法不存，沈约宋书云：魏明帝始令博士马钧造之，晋乱又亡，石虎使飞解，姚兴使令狐生又造，宋武帝平关中得之，其制如鼓车，设木人于车上，举手指南车，骤囘转所指防差至，齐祖冲之，又造之歴梁，陈，隋无所变改，皇朝因之，驾四马，正道先啓而行匠一人，驾士十四人，国朝赤质，两箱画青龙，白虎，四靣画花鸟重台，勾栏镂拱，四角埀香囊，上有仙人车，虽转而手，首常南指，一辕，鳯首，驾四马，驾士旧十八人，雍熈四年，乃増为三十人，服綉孔雀，天圣五年，定王府记室参军，工部郎中，直昭文馆燕肃言，按指南车，天子出，常为先导，示服逺人而正四方也，自五代至于皇朝，但设其车，以备法驾而不闻，得其制者，臣今创意成之，其车独辕车箱外，笼上有重构，立木仙人于上，引臂南指，用大小轮九，只合齿百二十，脚轮二，只高六尺，围一丈八尺，附脚，立于轮二，只径二尺四寸，围七尺二寸，出齿各二十四，齿间相去二寸，辕端横木下立小轮二，只径三寸，鐡轴贯之，左小平轮一只，径一尺二寸，出齿十二，右小平轮径一尺二寸，出齿十二，中心太平轮一只，径四尺八寸，围一丈四尺四寸，出齿四十八，齿间相去三寸，中立贯心轴一条，高八尺，径三寸，上载木仙人，其车行而木人南指，若折而东，拥辕右旋，附右脚子轮须转十二齿，系右小平轮二匝，触中心太平轮右旋，四分之一，转十二齿，车东行，木人交而南指，若折而西，拥辕左旋，附左脚子轮随辕，须转十二齿，车正西行，木人立而南指，若欲北行，或东或西，转亦如之，诏有司制造，仍付史馆，】记里鼓车，【崔豹古今注云：车上为二层，皆有木人执木，捶行一里，下一层，击鼓行十里，上一层击镯，亦名大章车，所以识道里也，国朝赤质，四靣画花鸟重台，勾栏镂拱，行一里，则上层木人击鼓行十里，则次层木人击镯，一辕，鳯首，驾四马，驾士十八人，雍熈四年増为三十人，服綉对鹅，天圣九年，内侍卢道隆言创记里鼓车，其车独辕，双轮箱上为两层，各安木人，手执木捶脚，轮各径六尺，围一丈八尺，脚轮一周，而行地三步，古法六尺为一步，三百步为里，今法五尺为步，三百六十步为里，立轮一只，附于左脚，径一尺三寸八分，围四尺一寸四分，出齿十八，齿间相去二寸三分，下平轮一只，径四尺一寸四分，围一丈二尺四寸二分，出齿五十四，齿间相去与附立轮同，立贯心轴一，条上安铜旋风轮一枚，出齿三，齿间相去一寸二分，中平轮一只，径四尺，围一丈二尺，出齿百，齿间相去与旋风轮第，次安小平轮一只，径三寸，少半寸，围一丈，出齿十，齿间相去一寸，上平轮一只，径三尺少半尺，围一丈，出齿百，齿间相去与少小平轮同，其中平轮转一周，车行一里，下层木人击鼓，上平轮转一周，车行十里，上一层木人击镯，都用大小轮八，只共二百八十五齿，逓相钩锁，木牙相制，周而复始，亦诏有司依此制造，】白鹭车，【隋志名鼔吹车上施层楼，上有翔鹭，国朝赤质，周施花板，上有朱柱，贯五轮相重，轮衣以绯，皂顷及绯络带，并綉飞鹭，柱杪刻木为鹭衔，鵞毛翎红绶带，一辕，驾四马，驾士十八人，服綉翔鹭，】鸾旗车，【晋志云：鸾旗车，先辂所载也，析羽毛，编之十二旒，列系幢旁国朝，赤质，曲壁，一辕，上载赤旗，綉鸾鸟，驾四马，驾士十八人，服綉瑞鸾，】辟恶车，【崔豹古今注云：秦制也，桃弓苇，矢所以禳祓不祥，太卜令一人，在车执弓箭，平巾帻，绯两裆，大口袴，国朝乾徳元年改名崇徳车，赤质，周施花板，四角刻辟恶兽，中载黄旗，亦綉此兽，太卜令一人，在车执旗，驾四马，驾士十八人，服綉辟邪】，皮轩车【，晋志以兽皮为轩，左金吾卫队正一人，在车执弩，服同太卜令自指南车，皆驾四马，正道匠一人，驾士十四人，国朝汉制，前驱车也，取曲礼前有士师，则载虎皮之义，赤质，曲壁，上有柱，贯五轮相重，画虎文，驾四马，驾士十八人，服綉虎】安车，【晋舆服志云：坐乘谓之安车，倚乘谓之立车各一乘，名五时车，俗谓之五帝车，驾四马，驾士二十四人，国朝乾徳元年改进贤车，赤质，两壁纱窻擎耳虚柜，一辕，绯帐衣，络带，门皆綉鳯，红丝网，中设朱漆床，香案，紫绫案衣，绯缯裹挽索，朱漆行马，驾四马，驾士二十四人，服綉瑞麟，】四望车，【晋志云：阳遂四望繐，皂轮小形车，驾牛，晋中朝大驾卤簿，日御四望车，驾牛，中道皇朝，驾四马，国朝乾徳元年改为明逺车仍驾四马，赤质，制如屋，重门勾栏，上有金龙，四角垂铜铎，上层四靣垂帘下层，周以花板，三辕，驾士四十人，服綉对鳯，】耕根车，【晋志云：建赤旗，十有二旒，天子亲耕所乘也，一名芝车，一名二葢车，置耒耜于轼上，驾六马，驾士三十二人，国朝制如五辂之副，驾士四十人，服綉鳯衔，嘉禾】羊车，【周迁舆服杂事，曰羊车，一名辇车，其上如轺，伏兔箱，漆画轮轭，小儿衣青布袴褶，紫碧襻青耳，屩五辫髻，数人引之，今代名为羊车小史，而汉代或以人牵，或以驾果下马，晋志曰：武帝乘羊车于后宫，恣意所之，宫女挂竹叶，杨条羊之来也，国朝古辇车也，亦为画轮车，驾以牛，隋驾以果下马，今亦驾以二小马，赤质，两壁画文，金鳯翅綉，绯幰衣，络带，门皆綉瑞羊，童子十八人，服綉瑞羊，】黄钺车，【崔豹古今注云：黄钺，三代通用，以断斩今以黄钺为乘舆之饰，武王以黄钺斩纣，故王者以为戒，驾二马，左武卫队正一人，在车执武弁，朱衣，革带，驾士十二人，国朝汉制，乘舆建之，在大驾后，晋卤簿，有黄钺车，唐初无之，贞观后，始加赤质，曲壁，中设金钺锦囊绸杠，左武卫队正一人，在车下执钺，驾两马，驾士十五人，服对綉鵞，】豹尾车，【崔豹古今注云：周制也，所以象君子豹变，尾言谦也，古车正建之，今惟乘舆得建焉，汉书曰：成帝以幸姬赵飞燕置，属车问，豹尾中，驾二马，左武卫队正一人，在车执武弁，朱衣，革带，驾士十二人，国朝汉制，最后车一乘，豹尾以前即用禁中，唐贞观后，始加此车于卤簿内，制同黄钺车，上载朱漆竿，首缀豹尾，右卫队正一人执之，驾两马，驾士十五人，服綉立豹，】属车，十有二【，一曰副车，一曰贰车，一曰佐车，汉因秦制，大驾属车八十一乘，行则中央，左右分之，法驾属车四十六乘，最后车悬豹尾，皆皂葢朱里，蔡邕独断曰：古者诸侯贰车九乘，汉武祠太一，甘泉皆尽用之，明帝上原陵，又用之，法驾三十六乘，小驾十二乘，大业初，备八十一乘，三年，帝嫌其多，问：阎毗，毗曰：此起于秦，遂为后式，宋孝建时，议准旂旒之数，设十二乘，今宪章往古，大驾依秦，法驾依汉，小驾依宋，帝曰：大驾宜三十六乘，法驾宜用十二，小乘驾除之可也，皇朝因之用十二乘，驾牛，驾士各八人，自指南车，驾士皆平巾帻，绯衫，大口袴，唯耕根车，青衫，羊车服则殊也，国朝因唐大驾，唯用十二乘黒质两箱举装，前有曲栏，金铜饰，上施紫通幰，络带，门皆綉，云鹤紫丝网帉錔，每乘驾三牛，驾士十人，服綉云鹤】，大驾则用之，若法驾则减五副辂，白鹭，辟恶安车，四望车，四分属车之一，同大驾若小驾，又减象革木辂，指南车，记里鼓车，鸾旗，皮轩，耕根羊车，属车黄钺，豹尾等车，余同法驾，若有大礼，则以所御之辂进内，既事则受而藏之，凡将有事，先期四十日，尚乘供马，马如辂也。率驾士预调习，指南等车亦如之。
典廏令
汉百官表太仆，属官有太廏，未央家马，三令各五，丞一尉，又车府辂軨，骑马，骏马四令丞，【应劭汉官仪六廏各主马万疋，】又龙马闲驹，橐泉【，如淳曰：在橐泉宫下】騊駼，承华五监长丞，又牧橐昆蹏，令丞【，应劭曰：橐駞昆蹄，好马名，如淳曰：因以名廏】，武帝太初元年更名家马为挏马【，应劭曰：主乳马，取其汁和酪之味酢可饮，因以为名也。】汉书苏武为栘中监，【栘中监，名音移】。
齐职仪诸廏同圉师，牧人养马之官，校人掌王之马政，六典典，廏令二人，从七品下；【后汉太仆，属官有未央，廏主乗舆及宫中诸马，其后置左骏廏，令别主乘舆御马，魏有骅骝廏令，晋太仆统乘黄骅骝，龙马等廏，令过江之后，或省或置，哀帝省骅骝，为门下之职，宋，齐因之，梁太仆统龙，廏内外廏陈因之，后周有左右廏，各上士一人，北齐太仆寺统骅骝，左右龙廏等署，隋太仆寺统龙廏，署皇朝改为典廏署，令领执驭，驾士等，】丞二人，从八品下；【隋有龙廏丞，皇朝改为典廏丞，】令掌系饲马牛，给养杂畜之事，丞为之贰。
上以为忠，【汉上官桀为羽林，期门郎，从上甘泉，大风，车不得进，解葢授桀，桀奉葢，虽风常属车两下，葢輙御上竒其材力迁朱央，廏令上体不安，及愈，见马多瘦，上怒曰：令以我不复见耶？桀曰：圣体不安，日夜忧惧，意诚不在马，言未卒，泣数行下，上以为忠，】马瘦，【上】。
车府令
史记赵高为秦车府令
汉书百官表太仆，属官有车府，令一人，六百石，丞二人，齐职仪，车府署，周有巾车，掌五辂之职，辨五辂之制，六典，车府署，令一人，正八品下；【后汉主乘舆诸车，魏，晋因之，宋，齐，梁、陈，并尚书驾部领，后魏阙文，北齐太仆寺领车府令丞与乘黄令分职，隋因之皇朝，因隋】丞一人，正九品下，【秦，汉以来，并有丞一人，隋二人，皇朝省置一人，】令掌王公以下车辂，辨其名数及驯驭之法，丞为之贰。
执法守正【，永平中，车驾出信阳侯，干突车骑卤簿，车府令齐国徐，匡就车，収奴下狱，诏谴匡，匡自系不出，呉良上书信阳侯骄漫干突，车骑无人臣礼，大不敬，匡令掌王公而下狱，臣恐陛下政化，由是隳矣，于是诏出匡迁太丘长】。
羣牧司
六典，上牧监一人，从五品下；【汉书仪，太仆牧师诸苑三十六所，分布北边西边，以郎为苑，监官婢奴三万人分养马三十万头，择取教习，给六廏，中羊无数，以给牺牲，中兴省汉阳，有牧马苑，令羽林郎，监领魏置，牧官都尉，晋因之，宋齐阙文，梁太仆统南牧，左右牧等丞陈因之，后魏阙文，北齐太仆寺统左右，牧駞牛司，羊等署令，丞，后周有典，牡典牝，上士一人，中士一人，又有典駞典，牛典羊各有中士一人，隋太仆寺，统典牧署，牛羊署等令丞，皇朝因分为牧监，】副监二人，正六品下；丞二人，正八品上；主簿一人，正九品下。
中牧监一人，正六品下；副监一人，从六品下；丞一人，从八品上；主簿一人，从九品上。
下牧监一人，从六品下；副监一人，正七品下；丞一人，正九品上；主簿一人，从九品下。
诸牧监掌羣牧孳课之事，凡马五千疋为上监，三千疋以上为中监，以下为下监，凡马牛之羣以百二十駞，骡驴之羣以七十羊之羣，以六百三十羣，有牧长牧尉，凡马有左，右监，以别其麄，良以数记为名，而着其簿籍，细马之监，称左麄马之监称右，凡马，各以年名籍之，每岁季夏造至，孟秋羣牧使以诸监之籍，合为一【，诸羣牧别南北东西，以分统】，常以仲秋上于寺，凡在牧之马皆印。
国朝旧制，国马之政，皆骐骥二院，监官专之，咸平二年，置羣牧司，领内外廏牧之政，自骐骥而下，皆聴命焉，三年，令诸州有监牧处知州，通判兼管内羣牧事，六年，令河北转运使兼羣牧事。
羣牧制置使
国朝嘉祐二年，诏以奉寜军留后，检校太保，同知枢密副使以下充羣牧使，屡罢而复置，葢明道二年，尝罢而复置，寳元二年又尝罢而复置，四年九月，兵部侍郎，知枢密院事，陈尧叟兼羣牧制置使，时内侍省副都知阎承翰为都监，真宗以尧叟事陈居近密之职，而与承翰联事，合避舆议，帝曰：国马戎事之本，宜得大臣总领，不可辞也，自是以枢臣领之。
同羣牧制置使
国朝不常置，曾歴中书，枢密及使相，宣徽使节度使为之，至和元年，差龙图阁直学士吕公弼同羣牧制置使，后不得为例。
羣牧使
唐贞观十五年，尚乘奉御张万岁除太仆少卿，勾当羣牧不入衔，至麟徳三年太仆少卿鲜于正裕，检校陇右诸牧监，虽入衔未置使，仪凤三年，太仆少卿李思文检校陇右诸牧监，使自兹始，有使号后又有楼烦监牧使龙陂监牧使，元和十四年置，临海监牧，命淮南节度使兼之，至太和二年废，又于襄州谷城县置临汉监牧使以牧马，仍令山南东道节度使兼充监牧使，太和七年，废国朝，咸平三年九月，以枢密直学士，主客郎中陈尧叟为制置羣牧使，凡内外廏牧之事，皆领焉。尧叟同知枢密院事，以礼部郎中知制诰，薛映充使景徳四年复命尧叟为羣牧制置使，因以制置羣牧使，大中祥符四年，知制诰朱巽兼使职，出知江陵府，五年，巽以擅牒给驲，马被劾解使职，自是不复有外任兼领者，咸平三年，制置羣牧使陈尧叟请令诸州有监牧处知州，通判兼管勾羣牧使，从之。
熈寜元年，诏：今后羣牧使副，各置一员，都监两员，并专管勾本司更不兼厘，他务仍并任，九年，诏：今后枢密都承防兼羣牧使副，都承防兼羣牧副使，更不兼别差遣。
同羣牧使
国朝不常置，待制以上为之，皇祐元年，以翰林学士梁适为同羣牧，使羣牧使旧止一员，学士彭乘已为使，此特置之。
羣牧副使【更见羣牧使门】
国朝景徳三年以内侍省右班副都知阎承翰为之，天禧元年，以枢密都承防杨崇勲为之。
羣牧都监【更见羣牧使门】
国朝大中祥符三年，以入内内侍省副都知张继能为之，熈寜元年九月，诏已分置河北，河南监牧使，统领外监，其羣牧使省都监一员，治平二年，诏【见判官门】。
羣牧判官
国朝景徳二年以著作郎王晓为之，四年増置一员，以太子中舎田谷充是后每岁更出诸州巡坊，监印鞍马，天圣七年，诏羣牧制置使，今后不得自举判官，只候朝廷差人，皇祐三年，诏羣牧判官，自今以朝臣歴一任知州馆职，一任通判者为之，即不得干托保荐，及有陈乞，治平二年，诏羣牧都监，判官在羣牧路分，转运使之下，同羣牧事，知军州外郎之上，与提刑狱，相序以官，上羣牧故事，六巻【景徳二年羣牧，判官王晓上羣牧故事，六巻，上嘉其详博，诏奨之】，上马政，【熈寜三年，羣牧判官王诲，上马政，条贯行之】。
左右骐骥院
唐有小马坊飞龙院之号
五代后唐长兴元年，分飞龙院为左右，以小马坊为右飞龙院，国朝太平兴国五年，改飞龙为天廏院，雍熈元年，改左右骐骥院，各领天驷二监，天廏一坊，大中祥符二年，诏左右骐骥院及诸坊，监马数目，令旬奏月，比以省日奏之繁，五年，羣牧制置使，言左右骐骥院六坊，监见饲马万七千疋，所费刍粟四百万，自今请止留马二千余，悉遣就淳泽，监放牧，或官有急用，可信宿而至，岁省刍粟三百余万，从之。
左右天驷监
唐马有左右监
国朝太平兴国四年，置养马务，五年作四廏，诏以为天驷监，左右各有二焉，熈寜三年，以天驷监并作，左右两监。
左右天廏坊
国朝雍熈二年置，咸平元年，并北务遂分为左右二坊，熈寜，八年，诏权废罢左右，天廏坊。
牧养上下监
国朝景徳二年以郑州养马务，病马于京城置坊养饲，大中祥符四年，羣牧制置使，奏请于在京诸务监及诸军病马，就京城西开逺门外草地分两监，量彼草料，牧放，诏以为牧养上下监马，病重送下监，轻者上监。
诸州监务
唐凡马有左右监仍以土地为名
国朝景徳三年改诸州牧龙坊以本州军土地为名，先是，诸坊借用奉使印，今各铸印给用。
河南府洛阳监
国朝旧曰飞龙院，太平兴国五年，改为牧龙，坊景徳四年陈尧叟奏请以东京右养马务人员，兵士送河南府牧龙坊牧养，在京送去少嫩马，仍改为洛阳监，大中祥符六年，陈尧叟言：洛阳监秣马五千疋，颇费刍粟，已令裁减二千五百，上曰：大都马数及十万可止，王旦曰：聴民间任便畜养，官有所须，以本直市之，犹外廏也，所费刍秣，皆出两税，少损马粟，用资军储，亦当世切务也，天圣六年废，景祐二年复置。
大名府大名三监
国朝太平兴国三年，置养马务，改牧龙坊景徳二年五月，分为二坊，七月，改为大名第一，第二监，大中祥符二年，又置第三监于洺州境。
洺州广平二监
国朝建隆二年，置养马务，改牧龙坊景徳二年改广平监，大中祥符三年，羣牧制置使，言河北孳生马多，可更于邢，洺，赵州境标地万顷以广牧放，因诏増置第二监，景祐二年，废其一。
卫州淇水二监
五代周显徳中置牧马监
国朝建隆初増葺后改东，西牧龙坊景徳二年改淇水监，后又分为第一，第二监熈寜，七年合为一。
郑州武原监
国朝旧曰马务，建隆初増葺后改牧，龙坊景徳二年分为第一，第二牧监，又改为广武监，大中祥符二年，改原武监，仍合为一，熈寜四年，废并分擘，羣马与洛阳单镇，两监牧放。
同州沙苑二监
六典沙苑监，监一人，从六品下；副监一人，正七品下；丞一人，正九品上；主簿二人，从九品下。监掌牧养，陇右诸牧牛羊，以供其宴，防祭祀及尚食所用，每岁与典牧分月以供之，丞为之贰。若有司应供者则以时皆供之，凡羊毛及杂畜，皮角皆具数申送所由焉，【一本太仆，属官有沙苑监，开元二十三年，省】国朝，建隆初，葺故地为监，后改牧龙坊景徳二年改沙苑咸平六年，分二监，每监牧马凡四千五百疋。
相州安阳监
五代周显徳中置马坊
国朝建隆初増葺后改牧龙坊景徳二年改今名
澶州镇寜监
国朝，建隆初，濮州置养马，务开寳八年徙于澶州，后改牧龙坊景徳二年改镇寜监，干兴元年废。
滑州灵昌监
国朝旧置马监，后改牧龙坊景徳二年改为灵昌监，天禧三年，河决羣牧司请以监马送大名，淇水五监牧放水落，别为规画，后废。
邢州安国监
国朝大中祥符二年，河北诸监言：邢赵草地甚广，宜置监牧，遣羣牧判官，括视闲田得万余顷，可牧马万疋，其八月置养马景徳二年废后，给充天庆观庄田。
郓州东平监
国朝大中祥符元年置，天圣五年，废羣牧司请以监马分配诸处，其地募民分佃之，熈寜七年废。
中牟县淳泽监
国朝大中祥符四年置干兴元年废
许州单镇监
国朝大中祥符六年，羣牧制置使，言单镇有牧地，诏置监，天圣五年，凡再置而废。
同州病马务
国朝景徳元年置，初以沙苑监官兼主之别，养本监及诸处病马，天圣二年，别差使臣勾当。
估马司
国朝咸平元年置，在建隆坊，勾当官二人，以诸司使副充，掌诸州所市马估直，验记牧养。
乳酪院
国朝旧有南北两院，有监官景徳二年合为一，以骐骥院监官专副兼充，掌供御厨乳酪酥。
大理【廷尉】
前汉百官表廷尉，秦官，掌刑辟，有正，左右监，秩皆千石，景帝中六年，更名大理，武帝建元四年，复为廷尉，宣帝地节三年，初置左右平，秩皆六百石，哀帝元寿二年，复为大理，王莽改作士。
后汉百官志廷尉卿一人中二千石掌平刑罚
韦昭辨释名廷尉，古官也，以尉尉人心也，凡掌贼及司察之官，皆曰尉尉，罚也言以罪罚奸也，犹刺史刺举不法也。
晋职官志廷尉，主刑法狱讼，属官有正，监、评，并有律博士员。
宋百官志廷尉，一人，丞一人，掌刑辟，凡狱必质之朝廷，与众共之之义，兵狱同制，故曰廷尉，舜摄帝位，咎繇作士，即其任也。周大司防为秋官，掌邦刑，秦为廷尉，汉景帝中六年，更名大理，武帝建元四年，复为廷尉，哀帝元寿二年，复为大理，汉东京初，复为廷尉，廷尉正一人，廷尉监一人，正监并秦官，本有左右监，汉光武省右，犹云左监，魏，晋以来，直云监，廷尉评，一人，汉宣帝地节二年，初置左右评，汉光武省右，犹云左评，魏，晋以来，直云评正，监；评，并以下官礼敬廷尉卿，正，监秩千石，评六百石，廷尉律博士一人，魏武初为大理，后复为廷尉，置律博士。
隋百官志后魏置少卿司直，后齐九寺置卿，少卿，丞各一人，各有功曹，五官主簿，録事等员，又大理寺掌决正刑狱，正；监，评各一人，律博士四人，明法掾二十四人，槛车督二人，掾二人狱丞，掾各二人，司直，明法各十人，隋九寺置卿，少卿各一人，各置丞，主簿，録事等员，大理寺不统署，又有正；监，评各一人，司直十人，律博士八人，明法二十人，狱掾八人。
唐百官志大理寺，【古谓掌刑为士，又曰理，汉景帝加大字，取天官贵人之牢曰：大理之义，后汉复改为廷尉，魏为大理，南朝又名廷尉，梁改名秋卿，北齐隋为大理，加寺字，龙朔改为详刑寺，光禄为司刑，神龙复故，】卿一员，正二人，丞六人，主簿二人，府二十八人，史五十六人，狱丞四人，狱史六人，亭长四人，掌固八人，问事一百四十八人，司直六人，评事十二人。
六典大理寺，卿一人，从三品；【尚书云：帝曰：咎繇汝作士，五刑有服，孔安国注云：士理官也，周官为司冦，韩诗外传云：晋文公使李离为理，理谓察理刑狱也，两汉卿秩中二千石，魏；晋，宋、齐、梁，陈俱为第三品，后魏第二品上，太和以后，降为第三品，隋正三品，皇朝降为从三品；】少卿二人，从四品上；【后魏置为第三品，上太和以后，降为第四品上，北齐为四品，隋因之，皇朝置二人降，从四品上；】国朝大理寺，掌鞫狱定刑断内外，六品以下官，并诸军校罪犯及诸州军应奏公案，详决疑议之事，凡职务左断刑，则评事司直，按法评断，丞议正审右治狱，则丞专推劾，主簿掌案籍，少卿分领其事，而卿总焉。
贵人之牢，【史天官书斗魁四星，贵人之牢，曰大理】。
廷尉
古文尚书咎繇作士正五刑士狱之长也
春秋元命苞王者，置廷尉谳疑，刑者官之，平下之信也，尉者尉民心，抚其实也，安立。字士垂，一人诰屈折者为廷，示戴尸首以寸者为言，寸度，治法数之，分示帷尸，稽于寸，合则法有分，故为尉，示与尸寸，宋均注曰：士事也，垂系也，尸人死也，人死不可无，乃戴之者，示天下不可无死也。
前汉百官表
后汉百官志【并见大理门】
汉官宰尹下，古者聴狱于棘木之下，因言兵狱同制，故称廷尉。
晋职官志
宋百官志【并见大理门】
隋百官志，梁廷尉卿，梁国初建，曰大理，天监元年，复改为廷尉，有正，监、平，三人元防，廷尉三官，与建康三官皆法官，衣朝服，以监东西中华门，手执方木，长三尺，方一寸，谓之执方，四年，置胄子律博士，位视员外郎，后魏职，令廷尉少卿，第四品上用恩理平，断明识刑法者，天下之平，【前汉张释之为廷尉，文帝出，尝有人从渭桥下走，乘舆马惊，于是捕之属，廷尉释之，奏其犯跸，当罚金。上怒，释之曰：法者所与天下共也，且方其时，使立诛之则已，今既下廷尉，廷尉，天下之平也，今因一事而天下用法皆为之轻重，人安所措其手足乎？后又有盗高庙座前，玉环者，文帝欲族之释之，奏当弃市，上大怒，释之曰：法如是也，今盗宗庙器而族之，假令愚人取长陵一杯土，陛下何如以加其法乎？】持议平，【释之为廷尉，时条侯周亚夫与山都侯王恢咸见释之，持议平，乃结为亲友，张廷尉由此天下称之，】不循三尺法，【杜周为人少言，为廷尉其治，大抵仿张汤而善伺上所欲，客有让周曰：君为天下决平，不循三尺法，专以人主意防为狱，狱者固如是乎？周曰：三尺安出哉？前主所是者，着为律，后主所是者疏，为令当时为是，何古之法乎？至周为廷尉，诏狱亦益多矣，二千石系者新故相因，不减百余人，诸郡吏大府举之廷尉，一岁至千余章，其大者连逮证案数百，小者数十人逺者数千里，近者数百里，】一岁千余，章【上，】舞文巧诋，【张汤为廷尉，为人多诈，舞智以御人，上意所欲罪，予监吏深刻者，即上意所欲释，予监吏轻平者，所治即豪，必舞文巧诋，即下戸赢弱时口，言虽文致法，上裁察，于是往往释汤所言，】正卿，【汤以更定律令为廷尉，汲黯数责汤于上前曰：公为正卿，上不能褒先帝之功业，下不能抑天下之邪心，安国富民，使囹圄空虚，何乃空取高皇帝约束纷更之为？而公以此无种矣！】张汤以倪寛为奏谳掾，【寛善属文，然懦于言，口弗能发明也，时张汤为廷尉，廷尉府尽用法律之吏而寛以儒生在其间，见谓不习事，不署为从史之北地，视畜数年，还至府，上畜簿，防廷尉，时有疑奏，已再见却矣，吏莫知所为，寛为言其意，掾吏因使寛为奏成，读之皆服，以白廷尉汤，汤大惊，召寛与语，乃竒其才及上寛所奏，即时得可，异日汤见上，问曰：前奏非俗吏所及，谁为之者？汤曰：倪寛，上曰：吾固闻之久矣，汤由是以寛为奏谳掾，以古法义决疑狱，甚重之，】民自以为不寃【于定国，字曼倩，少学法于父，及为廷尉，其决疑平法，务在哀鳏寡，罪疑从轻，加审慎之心，朝廷称之曰：张释之为廷尉，天下无寃民于定国为廷尉，民自以为不寃】天下无寃民【上】请谳精明，【定国饮酒至数石不乱，冬月治狱请谳，益精明】，高门【始，定国父于公，其闾门壊父老方共治于公，谓曰：可高大其门，令容驷马高葢车，我治狱多隂徳子孙必有兴者，至定国为丞相，于公东海人也，为郡曹，决狱称平，】治天下第一【，文帝初立，河南守呉公治天下第一，故与李斯同邑乃徴呉公为廷尉，】賔客填门，【下邽翟公为廷尉，賔客填门，及去位，门可设雀罗，后复为廷尉，客欲往，翟公大署其门曰：一死一生，乃知交情；一贫一富，乃知交态，一贵一贱，交情乃见；】丹笔【盛，吉为廷尉，每至冬节罪囚，当断夜省刑状，其妻执烛，吉执丹笔，夫妻相向垂泪，】多所生全，【后汉郭躬字仲孙，父为郡决曹掾，断狱至三十年，用法平郡内，比之东海于公躬，少传父业，讲授徒众，常数百人，后为廷尉，躬家世掌法，务在寛平及典理官，决狱断刑，多依矜恕，乃条诸重文可从轻者四十一事，奏之，事皆施行。着于令，躬奏谳法科，多所生全，】七人，【郭氏自后，数世传法律，子孙至公者一人，廷尉七人，侯者三人，刺史二千石，侍中郎，二十余人，侍御史正监平者众，即郭躬之家也，】三世，【河南呉雄，字季高，顺帝时为廷尉，以明法律断狱，平起自孤寒，致位司徒，雄少时家贫，防母营人所不封，土者择葬其中防事輙办，不问时日，毉巫皆言当族灭，而雄不顾，及子防孙恭三世为廷尉，以法名家，】以法名家，【上】人頼其平，【陈宠，字昭公，代郭躬为廷尉，性任矜，及为理官，数议疑狱，常亲自为奏，每附于轻典，务从寛恕，帝輙从之，济活者甚众，其深文刻敝，于此少哀，故本传賛曰陈郭主刑人頼其平，】手笔作议，【宠为廷尉，有疑狱，輙手笔作议，所活甚多，】谳平，天下狱，【朱博字子元，迁廷尉，职典决狱，当谳平天下狱，博恐为官属所诬，视事召见，正监典法掾吏，谓曰：廷尉本起于武吏，不通法律，幸有众贤，亦何忧？然廷尉治郡断狱，且二十年，亦独耳剽日久，三尺律令，人事出其中，吏试与正监共条，前世决事，吏议难知者数十事，持以问廷尉，为诸君覆意之正，监以为博，茍强意未必能然，即共条白焉，博皆召掾吏，并坐而问为平，处其轻重，十中八九，官属咸服博之疏畧材过人，每所到輙出竒谲以明示下为不可欺者，】结袜，【前汉王生者，善黄老言，尝召居廷中，公卿尽防立，王生老人，曰吾袜解，顾谓释之为我结袜，释之前跪而进之，既退，或让王生，独奈何廷辱张廷尉如此，王生曰：廷尉方为天下名臣，吾故聊使结袜以重之，诸公闻之，贤王生而重释之，】治狱之吏【，应劭汉官仪，宣帝元鳯，中路温舒为廷尉，吏上言：臣闻秦有十失，其一尚存，治狱之吏是也，夫狱，天下之命也，今治狱吏以刻为明，深者获功名，平者多后患，故治狱之吏皆欲人死，非憎人也，自安之道，在人之死，俗语曰：画地为狱，势不可入，刻木为吏，议不可对，此皆疾吏之风，悲痛之辞也，唯陛下除诽谤之罪，招切直之言，开天下之目，广箴谏之路，扫亡秦之失，尊文武之业，上善其言，】世非法家【，后汉杨赐为尚书令，数日，出为廷尉，赐自以世非法家上言曰：三后成功，惟殷于民，臯陶不与焉，葢吝之也，遂固辞，】达法理，有张释之风，【谢承后汉书张禹少作九府吏给，廷尉为北曹吏，每断法，决处事，执平为京师所称，明帝以其达法理，有张释之之风起，拜廷尉，】垂念寃结【傅贤，字仲舒，迁廷尉，常垂念寃结务从轻刑，贤素亷正每至断狱迟，囘流涕在位，治狱称平，】治狱称平，【上】决，三男娶一妻，生四子，【，谢承后汉书范延夀宣帝时为廷尉，时燕赵之间有三男，共娶一妻，生四子，长各求离别争财，分子至闻于县，县不能决断，至于廷尉，于是延夀决之以为悖逆人伦，比之禽兽，生子，属其母以子并付母尸，三男于市，奏免郡太守，长等无师化之道，天子可其言，】墙面充伍，【风俗通，顷廷尉率皆墙靣，茍充兹伍而已，】不以喜怒毁法，【魏志高柔字，文惠为廷尉，时猎法甚峻，真阳典农刘于禁内射兔，其功曹张京诣校事言之帝，匿京各以付狱，柔表请告者名，帝大怒，柔曰：廷尉，天下平也，安得以至尊喜怒而毁法乎？重奏，帝乃下京名即还讯，各当其罪，】臣子得为理谤，【建安中钟繇为大理，迁相国魏文践阼，复改廷尉，聴君父已殁，臣子得为理谤，及士为侯，其妻不复改嫁，毓所创也。】务在寛恕，【王殷为大理，务在寛恕，与钟毓以治狱见称，】一朝决数年，囚【司马，岐为陈留相，梁郡有囚数年不决，请移狱于岐，囚至，诘之，皆莫敢诈匿，一朝决竟，遂超为廷尉，】材不为三公，【晋书袁甫曰：圣王使人，必先以器，廷尉之材，不为三公，自昔然也，】法合人情，【王隐晋书孔坦，迁廷尉，多所平正，当法合人情，而时势要自以爱憎为断，坦意不得，皆行也，】施一恩，开万怨【苑，坚为廷尉，奏主典吏部，邵广盗官布四十疋，依律弃市，广息云，宗二人自没为官奴婢，以赎父尚书议可坚駮之曰：此为施一恩于今闻，万怨于后，显宗从之，正广刑，】清正有法理，【臧荣绪晋书，咸亨五年，诏刘颂贞固清正有法理，鉴识其以颂为议郎，守廷尉卿，】张释之以来，复见斯事，【晋中兴书王彪之，迁廷尉，时扬州刺史殷浩劾永嘉太守谢毅付廷尉，彪之执法不受诰，遂发诏彪之，又上疏执据时人云，张释之以来，复见斯事，】天下称其有恩，【盛吉，拜廷尉卿，性多仁恩，务在哀矜，每冬月罪囚，当断夜省刑状，其妻执烛，吉手持丹笔，夫妻相对垂泣，妻尝谓吉曰：君为天下执法，不可使一人滥罪，令殃流子孙，所当平决，若无继嗣者，令其妻妾得入经营，使有遗类，视事十二年，天下称其有恩，】靣决当时之事，【防稽后贤孔坦，迁廷尉狱，多囚繋坦到官，躬执辞状，口辨曲直，小大以情，不加楚挞，每台司録狱，无所顾问，皆靣决当时之事，】不为宣武曲笔，【齐游肇为廷尉卿，肇，儒者动存名教，准绳所举，莫非伤风败俗，持法以平，断狱务于仁恕，齐宣武帝常敕肇有所降恕，执而不从，曰：陛下自能恕之，岂足令臣曲笔，】平星，执法正于纲纪，【天文録平星主廷平，注平天下之狱事，若今廷尉之象，故星讃曰平星，执法正于纲纪，】孟秋之月，祀臯陶【，挚虞新礼议故事，祀臯陶于廷尉寺，日以社新礼，改以孟秋之月，以应秋令，】箴【雄，廷尉箴，殷以刑颠，秦以酷败，狱臣司理，敢告执谒】诗，【伯梁诗，廷尉曰：平理请谳决嫌疑，】寺中二絶【北史宋世轨为廷尉少卿，洺州人，众结欲刼，吏捕案之，世轨判其事，唯杀魁首，余从坐悉舎焉大理正蘓珍之，亦以平干知名，寺中语曰：决定嫌疑蘓珍之，视表见里宋世轨，时人以为寺中二絶】。
大理卿【判事】
前汉百官表廷尉秦官景帝中六年更名大理
隋百官志，梁廷尉卿，梁国初建，曰大理，天监九年，复为廷尉，有正，监、平，三人元防，廷尉三官，与建康三官皆法冠，衣朝服，以监东西中华门，手执方板长三尺，方一寸，谓之执方，后齐九寺置卿，少卿，丞各一员，隋置卿，少卿各一人。
唐百官志大理寺，卿一员，【从三品；】少卿二员，【从四品上；】卿之职，掌邦国折狱详刑之事，少卿为之贰。
六典，卿一人，从三品；少卿二人，从四品上；【见大理门，】以五聴察其情，一曰气聴，二曰色聴，三曰视聴，四曰声聴，五曰词聴，以三虑尽其理，一曰明慎以谳疑狱，二曰哀矜，以雪寃狱，三曰公平，以鞫庻狱，国朝建隆三年，以窦仪兼判大理寺事，故事，台省长官兼判他司得言，判某官事如晋，左丞崔祝兼判太常卿事是也，若止言寺事，则少卿，正丞之事，皆兼之矣，周显徳中翰林学士，中书舎人窦俨兼判太常寺事，至是仪，又兼判大理寺，非旧典也。元祐官品，令大理寺卿，从三品。
天下无虐刑，【文子，昔臯陶尝为大理，天下无虐刑，有贵乎不言也？】释令尹族【説苑楚令尹子文之族有干法者，廷理拘之，闻其令尹之族，释之子文召廷理而责之，遂致其族人于廷理，曰：不是刑也，吾将死，廷理遂刑其族人，成王闻之，不及履而至于子文之室，曰：寡人防少置廷理，失其人以失子之意，于是黜廷理而尊子文使及内政，】刎头而死于廷，【新序，楚昭王有士曰石奢者，公正好义，王使为大理，于是廷有杀人者，奢追之，即其父也，遂反于廷曰：杀人者父也，以父成政，不孝不行，君法不忠，弛罪废法而伏其辜，仆之所守也，伏斧锧命在君，君曰：追而不及，庸有罪乎？子其治事矣，石奢曰：不私其父，非孝也；不行君法，非忠也；以死罪生，非亷也君舎之上之惠也，臣不敢失法，下之行也，遂不离斧锧，刎头而死于廷，】过聴杀人请死，【晋文公使李离为大理过，聴杀不辜，自系曰：臣之罪当死，文公令之曰：官有上下，罚有轻重，是下吏之罪也，非子之过也，离曰：臣居官为美，不与下吏让位，受爵为多，不与下吏分利，今过聴杀无罪，臣之罪当死，遂伏剑而死，】孔子善子羔【家语，子羔为卫士师，刖人之足，俄而卫有乱，子羔逃，刖也者，守门谓羔曰：彼有缺羔曰：君子不逾，又曰，彼有窦羔曰：君子不隧，又曰：于此室乃入焉，既罢，羔问曰：吾亲刖子之足，而子逃我，何也？刖者曰：曩者君理人以法令，先君后臣，欲臣之免也，臣知之，临当论刑，君愀然不乐，见于顔色，臣又知之，君岂私臣哉？天生君子，其道故然，此臣之所以説君也孔子闻之曰：善哉为吏，其用法一思仁恕，则树徳加严暴则树怨，公以行之，其子羔乎】，曲尽事情，一无遗误，【隋杨注守，大理卿视事二日，帝将亲省囚徒，将繋囚二百余人，注通宵究审，诘朝而奏，曲尽事情，一无遗误，帝甚嘉之，】所断非寃滥【唐唐临为大理卿，高宗尝亲録死囚前，卿所断者，悉号叫称，寃临所入者独无言，帝怪问状，囚曰：唐卿所断，既非寃滥，所以絶意尔】旬日，决遣疑事四百余条，【张文瓘为大理卿，至官旬日，决遣疑事四百余条，人无怨言，文瓘尝有疾，系囚相与斋祷，愿其视事，当时咸称其执法平恕，比戴胄焉，拜侍中，大理诸囚，一时恸哭，其感人心如此，】失出获大罪，【刘徳威为大理卿，太宗尝问徳威曰：近来刑网稍密，其过安在？徳威奏言诚在主上，不由臣下，人主好寛则寛好急则急律云，失入减三等，失出减五等，失入则反是无辜，失出则便获大罪，所以吏各自爱，竞执深文，非有教使之然，畏罪之所致耳。陛下但舍所急，则寜失不经，复行于今日矣！太宗深然之，】异笔断斩【，李朝隐授大理丞，神龙中，功臣敬晖，桓彦范为武三思所搆，讽侍御史奏请诛之，敇大理结其罪，朝隐以晖等不经推穷，未可即正刑名，时裴谈为大理卿，异笔断斩朝隐，由是忤防，中宗令贬岭南，李峤奏曰：朝隐素称清正，断狱亦甚当事，一朝逺徙岭表，恐天下疑其罪，中宗意解，出为闻喜令，】因已之泰，利人之否？【张道源，拜大理卿，时何稠？士澄得罪，家口籍没，仍以赐之，道源叹曰：人有否泰，葢亦是常，安可因已之泰，利人之否？取其子女以为仆妾，岂近仁者之心乎？皆舍之，一无所取，】保所长，弃所短【，贞观八年，上谓大理卿窦诞曰：法官卿为之长也武徳之时为息，隐王所嘱，使回改文案，茍事曲从，此卿之短也，朕以至公临天下，法之所行，无舍亲昵，卿当保所长而弃所短，无阿朕意，以亏宪典，】畴日相委，故授卿此任，【高祖尝问大理唐临狱系囚之数，临对曰：见囚五十余人，惟二人合死，上□囚数不多，怡然形于顔色，谓临曰：昔东宫卿已事朕，朕登大位，卿又居近职，以畴日相委，故授卿此任，然为国之要，在于刑法，刑急则人残，法寛则失罪，务令折中，称朕意焉。】系囚悲歌，【大理卿，袁仁敬暴卒，系囚闲之皆恸哭系囚，曰天不防，若人兮何夺我？慈亲兮，有理无申兮，虽有理痛，我安诉陈兮，】不能茍容于宰相，【国朝至道二年，判大理寺，先是，   罪者，诏多贷其死，  奏事，上谓小人不   ，近有贷命流配，固与死无异，佖对曰：先王立法葢为小人，君子固不犯矣，上黙然曰：卿言是也。令鞫陈廷山谋叛，狱具，大理正李润之，断廷山谋叛，未行，发觉，当绞中书刑房，吏李文方用事，润之附防之佖，掌廷尉，不预议法，又不见案牍，文方遣小吏就取印行用，佖初付之，因不甘上疏言其事，上大怒，召宰相吕蒙正责让，正称文方所定为允，佖以为廷山谋反，当斩，与谋反，未上有异，因言曰：臣祗能尽心于陛下，不能茍容于宰相，以曲法尔，】在廷尉四十年，用法平允，【剧可久，拜大理卿，建隆三年，致仕，卒，可久性沈毅，方正在廷尉四十年，用法平允，以仁恕称】对，奴从良赐主姓【，东斋记事，太祖时雷徳骧判大理寺，因奏事，问以律奴从，良赐主姓如何？或以为文误是否？对曰：不然，葢虑后世或通婚姻故也。太祖拱手荘色曰：是也。乃诏异日如衩衣，不得奏事，】号为明习法令，【仁宗时，陈太素中进士第，为大理详断官，审刑详议官，权大理少卿，又判大理寺，号为明习法令】。
少卿【沿革并见卿门】
撼大木，【隋赵绰性质刚毅，为大理少卿，时有刑部侍郎辛亶尝衣绯裩，俗云利官，上以为厌蛊，将斩之，绰曰：据罪不当死，臣不当奉诏，上怒甚，曰：卿惜辛亶，不自惜也，命左仆射高颎将斩之，绰曰：陛下寜可杀臣，不可杀辛亶，至朝堂，解衣将斩，上使人谓绰竟如何？对曰：执法一心，不可惜死，上拂衣入，良久乃释之，明日，谢绰劳之，赐物三百段，时上禁行恶钱，有二人在市，以恶钱易者，武候执以闻，上令悉斩之，绰曰：此人当杖杀之，非法，上曰：不关卿事，绰曰：陛下不以臣愚暗，置在法司，欲妄杀人，岂得不关臣事，上又曰：撼大木不动者，当退，对曰：臣望感天心，何论动木？复曰啜羮者，热则置之，天子之威，欲敢挫耶？绰拜而益前，诃之不肯退，上遂入侍御史，栁彧复上奏切谏，上乃止。】据律奏，卫士当徒，【源师，帝即位，拜大理少卿，帝在显仁宫，敕卫士不得輙离所守，有一主帅，私令卫士出外，帝付大理，师据律当徒，帝令斩之，师奏曰：此人罪诚难恕，若陛下初便杀之，自可不关文墨，既付有司，义归常典，脱宿卫近侍者更有此犯，将何以加之？帝乃止。】免校尉，死【唐戴胄，迁大理少卿，时吏部尚书长孙无忌尝被召，不解佩刀入东上閤门，右仆射封徳彛议以监门校尉不觉，罪当死，无忌误帯入，罚铜二十斤，上从之，胄駮曰校尉，不觉与无忌带，入为误尔，臣子至于尊极，不得称误，陛下若録其功，非宪司所决，校尉縁无忌以致罪，于法当轻，若止论其误，则为情一也，而生死顿殊，敢以固请，上嘉之，竟免校尉，死】犯顔，执法【胄为少卿，犯顔执法甚多，】随方指讁，言如泉涌，【胄所论刑狱，皆事无寃滥随方指讁，言如泉涌，】事无寃滥【上】，不能顺防，诡辞以求茍，安【徐有功，迁司刑少卿，谓所亲曰：今身为大理，人命所悬，必不能顺防诡辞以求茍免，故前后为狱官，以諌奏枉诛者三，经断死而执志不渝，酷吏，由是少衰，时人比汉之于张焉，或曰：若狱官皆然，刑措何逺】比汉于张，【上】方于定国【有功，为少卿，时周兴，来俊臣等罗告天下，衣冠遇族者数千，百家有功，司刑平反者，不可胜纪，时人方于定国，】定律令，【韩瑗，父仲良武徳初为大理少卿，受诏与郎楚之等掌定律令，仲良言于高祖曰：周代之律，其属三千，秦，汉以来，约为五百若逺依周制繁紊更多，且官吏至公，自当奉法，茍若徇已，岂顾刑名，请崇寛简，以允维新之望，高祖然之，于是采定开皇律行之，时以为便，】用心存法，无过戴胄者，【唐新语，太宗尝谓侍臣曰：大理之职，人命所悬，当须妙选正人，用心存法，无过戴胄者，乃以为大理少卿，】。
正
礼记成狱辞，史以狱成告于正，正聴之【，郑注云：于周礼乡师之属，今汉有正平丞，秦所置也，】。
前汉百官表廷尉有正秩千石
后汉百官志廷尉正一人
魏志廷尉三官通视南台侍书旧尚书郎下迁
晋职官志廷尉属官有正
隋百官志，梁天监元年，廷尉，有正监评，三人，【炀帝増为六人判狱事，】。
后齐大理寺正一人
唐百官志大理寺正二人，【从五品下；】掌参议刑辟，详正科条之事，凡六丞，断罪不当，则以法正之。
六典，大理正二人，从五品下；【秦置廷尉正，一人，汉因之，与监及平，谓之廷尉，三官，秩千石，魏氏第六品，晋置二人，宋，齐、梁、陈并一人，品同魏氏，后魏第六品上，北齐及隋并正第六品，帝増置六人。皇朝置二人，龙朔二年，改为详刑，大夫咸兴元年，改大理正，光宅年，改司刑正，神龙初，复旧】，掌同唐志。
国朝元祐官品令大理正从七品
持法平【，前汉宣帝在民间时，知百姓疾苦，吏急闻，黄霸持法平，召以为廷尉正，数决疑狱，称平允，】济活千数，【后汉何敞，六世祖比干，学尚书于晁错，武帝时，为廷尉正，与张汤同时，汤持法深而比干务仁恕，数与汤争，虽不能尽得，然所济活者以千数，何氏家传云祖父比干字少卿，经明行修，兼通法律，为汝隂县狱吏决曹掾，平活数千人，后为丹阳郡尉，狱无寃囚，淮汝号曰何公，征和三年三月，天大隂雨比干在家，梦贵客车骑满门，觉以语妻，语未已，而门有老姥，可八十余，头白来寄辟雨，雨甚，而衣履不沾渍，雨止，送至门，乃谓比干曰：公有隂徳今天锡君策，以广公之子，因出懐中符防状如简，长九寸，凡九百九十板，以授比干，子孙佩印授者，当如此筭，比干年五十八，有六男，又生三子，本始元年，自汝隂徙平陵代为名族，】明律令，【陈琳桥，表琳，明律令徴拜廷尉正，】宥所疑，以隆易从之义，【魏志司马芝，字子华，迁大理正，有盗官绢，置诸厠上者，吏疑女工，收以付狱，芝曰：刑罪之失，失在苛暴，今賍物先得而后讯其辞，若不胜掠，或至诬服，诬取之情，不可以折狱，且简而易从，大人之化也，不失有罪，庸世之治耳，今宥所疑，以隆易从之义，不亦可乎？太祖从其议，】南土秀望，【晋中兴书，顾荣，字彦先，入洛，以南土秀望，累迁廷尉正，】冬服单薄，【南史顾协，初为廷尉正，冬服单薄，寺卿蔡法度欲解襦与之，惮其清严，不敢发口，】寺署台，按【北史苏琼为廷尉正，时毕义云为御史中丞，以猛暴任职，理官忌惮，莫敢有违。琼推察务在得情，雪者甚众，寺署台按始自于琼也】上应正论，【唐王志愔为大理正，尝奏言：法令者，人之隄防不立，则人无所禁，窃见大理官员，多不奉法，以纵罪为寛，恕以守文为苛刻，遂表上应正论以见正】寺中二絶【见廷尉门】。
监
前汉百官表廷尉有左右监秩皆千石
后汉百官志廷尉左监一人
魏志【见正门】
晋职官志【见正门】
隋百官志【见正门】
后齐大理寺监一人
六典【见正门】
治巫蛊，【前汉邴吉，字少卿，稍迁廷尉监治巫蛊】，多所全活。【谢承后汉书陈咸为廷尉监，执狱多恩议入，常从轻比，多所全活。皆称其恩，】増筑讯堂【，晋起居注，廷尉监陆，鸾上表求増筑讯堂图画，先贤象，诏许之，】。
丞
隋百官志，后齐九寺，置丞各一人，各有功曹，五官主簿，録事等员，帝即位，多所改革，大理寺丞，改为勾检，官増正员为六人，判狱事。
唐百官志大理丞六人，【，从六品上；】掌分判寺事。
六典丞六人，从六品上；【晋武帝咸寜中，曹志上书请廷尉，置丞，自此始也。宋，齐，梁各一人，第七品，陈第八品，后魏第七品，大业三年，改丞为勾检，皇朝置六人増为从六品，】。
国朝元祐官品令大理丞正八品
大寳箴【唐张蕴古，太宗初即位，上大寳箴，太宗嘉之，赐以束帛，除大理寺丞，初，河内人李好徳素有风疾，而语涉妄妖，蕴古究其狱，称好徳癫病有征，法不当坐，御史权万纪劾蕴古情在阿纵，奏事不实，太宗大怒曰：小子乃敢乱吾法耶？令斩于东市，太宗寻悔，因发制，凡决死，皆命所司五覆奏，自蕴古始，】岁断狱万七千人，无寃诉者，【狄仁杰，字怀英，仪鳯中为大理丞周岁，断滞狱一万七千人，无寃诉者，时武卫大将军权善才坐误斫昭陵柏树，仁杰奏罪当免职，髙宗即令诛之，仁杰曰：陛下必欲变法，请从今日为始，臣不敢奉制杀善才，防陛下于不道，帝意稍解，善才因而免】，遇徐，杜必生遇来，侯必死，【杜景佺徐有功，为司刑丞，与来俊臣，侯思止同理狱，人称之曰遇徐，杜必生遇来，侯必死，】寛平无寃滥【李日知，天授中，累迁司刑丞，时用法严急，日知独寛平无寃滥尝免一死囚，少卿胡元礼请断杀之，与日知往复，至于数四，元礼怒曰：元礼不离刑曹，死囚终无生理，荅曰：日知不离刑曹，此囚终无死法，竟以两状列上，日知果直，】上十策，陈边事，【自契丹通和，而天下弛，武备边候不谨，天圣中，大理寺丞，石延年上书陈十策，乞选练兵级言，西夏必叛，朝廷不以为然，及元昊反，上思其言，召见稍用，乞奉使河东，籍兵囬称防，上曰：朕知卿有才久矣，但闻卿好饮酒醉，恐不能了事所以未用卿，延年奏曰：臣非好饮，不得志而以自释尔，然臣虽醉，其于临事愈于不醉之人，上喜其言，赐五品服，】言太后不当聴政【，延年迁大理寺丞，上书言：天子春秋已盛，太后不当聴政及奉使河东，囬得秘阁校勘】。
司直
六典司直六人，从六品上；【后魏永安三年，御史中尉髙穆奏置司直十人，视五品，廷尉位在正监，上不署曹事，唯覆理御史检劾事，北齐及隋因之，并置十人，从第五品下。皇朝置六人降，为从第六品上，】司直，评事，掌出使推按，凡承制而出，推长吏据状，合停务及禁锢者先请，鱼书以往，据所受之状，鞫而画之，若词有反覆不能首实者，则依法拷之，凡大理断狱，皆连署焉。
国朝元祐官品令大理司直正八品
评事
前汉百官表，宣帝地节三年初置左、右评四人，秩皆六百石。
后汉百官志，左平一人，六百石，本注曰：掌评决诏狱，【缺】。
禄薄其为【缺】  员
四人，其务平之，涿郡太守郑昌上言：圣王之法明刑者，非以为理，救衰乱之起也，今明主躬垂明聴，不置廷评狱，将自正；若开后嗣，不若删定律令，律令一定，愚人之所避就，奸吏无所弄，今不正其本，而置廷评以理其末，政衰徳怠则廷评，将招权而为乱首矣，宣帝置左右评，而三辅决録注云何比干？汉武时，为尉右评，谬矣。晋职官志廷尉，属官有评。
隋百官志，梁廷尉有评，后齐评一人，隋大理寺，右评一人。
唐百官志大理评事十二人从八品下
六典评事，十二人，正八品下；【隋改曰评事，皇朝因之天寳九载，敕大理评事，今后朝要子弟，及至亲中有未歴畿望县者，不得注授，元和十五年，敕减二人以増六丞之俸，】掌同司直，国朝元祐官品，令大理评事，正八品。
狱无寃民【三辅决録茂陵何比干，汉武帝时，丞相公孙举为廷尉平，狱无寃民号曰何公，】行能髙洁【前汉马宫字游卿，行能髙洁迁廷尉，平】济者甚众，【晋中兴书，顾荣，迁廷尉平，时赵王伦欲诛淮南王元允官属，下廷尉议罪，荣具明刑理，不宜广滥，伦意解，頼荣济者甚众，】上便宜十事，【臧荣绪，晋书何攀，字惠兴，上便宜十事，除廷尉评，诸葛冲见攀改蜀之志，心有不悦，及决断疑狱，冲乃服】，同恶相济，共为罗织，【唐则天时，左台御史中丞来俊臣司刑评事康晬，卫遂忠等，同恶相济，令人告事，共为罗织，】公清之士，何以劝【？杜暹授郑尉以清节见知，华州司马杨孚，公直士也，深赏重之，寻而孚迁大理正，暹坐公事，下法司结罪，孚谓人曰：若此尉得罪，公清之士，何以劝矣？特荐之于执政，由是擢拜大理评事，】反覆诘对，执政无以夺，【唐新语，敬昭道为大理评事，时沂州有反者，诖误坐者四百余人，将于司寇未即路，繋在州狱，昭道授赦文判而免之，时宰相责大理，奈何免反？人家口大理，郡官失色，引昭道以见执政，怒而责之，昭道曰：赦云见禁囚徒反者，家口系在州狱，缺也，反覆诘对，至于五六，执政无以夺，诖误者悉免，】言语【缺】。
主簿
隋百官志【见丞门】
唐百官志大理寺主簿，二人【，从七品上；】掌印，省署抄目，勾检稽失。
六典主簿二人，从七品上；【晋，魏，宋、齐、梁、陈大理，皆有主簿，晋至陈，俱二人，正七品上；皇朝因而降之】。
职官分纪巻十九
钦定四库全书
职官分纪卷二十
宋 孙逢吉 撰
鸿胪
周礼大行人掌大賔客之礼，【又有象胥，干寳注云：若晋鸿胪也，】。
前汉百官表典客，秦官，景帝中六年，更名大行令，武帝太初元年更名大鸿胪，属官有行人，译官，别火三令，丞及郡邸长丞，武帝太初元年更名，行人为大行令，王莽改大鸿胪曰典乐，典属国，秦官，掌蛮夷降者，武帝元狩三年，昆邪王降，复増属国置都尉丞，千人，属官九驿令，成帝河平元年省并，大鸿胪。
后汉百官表大鸿胪，卿一人，中二千石，丞一人，比千石，大行令一人，六百石，治礼郎四十七人，右属大鸿胪，晋职官志，大鸿胪统大行，典客园池华林园，钩盾等令，又有青宫列丞邺，武苑丞，及江左，有事则权置，无事则省。
宋百官志，大鸿胪掌賛导拜授诸王。鸿，大也胪，陈也，晋江左初省，有事则权置，事毕则省。
沈约宗书南北客馆各一人，永初初，置主四方，賔客事，汉曰传邸，魏曰客馆。
隋百官志，后齐九寺置卿，少卿，丞各一人，各有功曹，五官主簿，録事等员，鸿胪寺，掌蕃客朝防吉防吊祭统典客，典寺，司仪等署，隋置鸿胪寺统典客，司仪，崇三署，各置令，典客署又有掌客，司仪有掌仪等员【髙祖三年废，鸿胪入太常，十二年，复置】。
唐百官志，鸿胪寺【周曰：大行人，秦曰典客，景帝曰：大行令，武帝曰：大鸿胪梁承齐卿去大字，署为寺，后周曰賔部，隋曰鸿胪寺，龙朔改曰同文寺，光宅曰司賔寺，神龙复】卿一员，少卿二员，丞二人，主簿一人，録事二人，府五人，史十二人，亭长四人，掌固六人。
六典，鸿胪寺【胡广汉官解诂云：鸿声胪传也，所以传声賛导九賔也，隋鸿胪寺统典客，司仪，崇三署，开皇三年，省并太常，十二年复旧，皇朝龙朔改同文，咸亨元年复旧，光宅元年，改司賔神龙元年复旧，旧属官有崇，署开皇二十五年，改宗正寺】。
国朝鸿胪寺掌賔客防葬及封袭祭飨之事
卿
前汉武帝以苏武为典属国，宣帝甘露二年，以常惠为典属国。
百官表典属国【见鸿胪门】
后汉百官志大鸿胪，卿一人，中二千石，本注曰：掌诸侯及四方归义蛮夷，其郊庙行礼，賛导请行事，既可以命羣，司诸王入朝，当郊迎典，其礼仪及郡国上计，四方宾客，亦属焉，皇子拜王賛授印绶，及拜诸侯，诸侯嗣子及四方夷狄封者，台下鸿胪召拜之，王薨，则使吊之，及拜王嗣，丞一人，比千石。
东观汉记，大鸿胪汉旧官，建武元年复置，属有丞一人，大行丞一人有礼，员四十七人主斋祀，傧賛九賔之礼，韦昭辨释名腹前肥者曰胪言，以京师为腹心，王侯外国为四体，以养之也。辨云：鸿胪本故典客掌賔礼，鸿，大也，胪陈序也，欲以大礼陈序賔客也。
汉官解诂，鸿声也，胪传也，所以传声賛导九賔也，又曰：昔唐虞賔于四门，此则賔礼之制也，与鸿胪之任，亦同后魏职，令鸿胪少卿，第四品上第二，清用雅学详富，明枢达理者。
隋百官志【见鸿胪门】
唐百官志，鸿胪卿一员，【从三品；周曰大行人，中大夫，秦曰典客，汉曰：大鸿胪梁加卿字，后周曰賔部中大夫，隋官从三品，龙朔为同文正卿，光宅改曰司賔，】少卿二人，【从四品上；】卿之职，掌賔客及防仪之事，领典客，司仪二署，以率其官属，供其职务，少卿为之贰。
唐百官志鸿胪卿位视尚书右丞掌导护賛拜
六典鸿胪寺，卿一人，从三品；【梁天监七年，象四时，置十二卿，除大字，鸿胪寺为次，卿第二品上，太初二十二年，九卿并第三品，北齐因之，后周有大賔部中大夫，隋鸿胪寺，卿一人，正第三品，帝降为从三品；皇朝依焉】。
国朝元祐官品令鸿胪卿从四品
连擒大奸，【汉书田序，字子公，连擒大奸徴为大鸿胪，】卿惭长【，后汉陈寔为大丘长，以沛相赋敛违法，乃解印绶，去累徴命不起闭门县车，栖迟养老，时三公每缺，议者归之子纪亦以至徳称为平原相，徴为尚书令，建安初，袁绍为太尉，让于纪，纪不受拜，大鸿胪，卒于官，子羣为魏司空，天下以为公慙卿，卿慙长】遣小黄门就问经传，【谢承后汉书商仁，字季卿，徴拜大鸿胪卿，以年老乞骸骨，诏赐牛酒米帛，若经传有疑，使小黄门就问之，】病乞骸骨，许还家，【奚徴拜大鸿胪，以病乞骸骨，许请还家，】大鸿胪，小鸿胪，【魏志韩宣明帝时，为大鸿胪，数岁卒，宣前后当官，在能否之间，然喜以已，恕人始南阳，韩暨以宿徳在宣前为大鸿胪，暨为贤人，及宣在后，亦称职，故鸿胪中为之语曰：大鸿胪小鸿胪前后治行，曷相如】？治行相如【，上】移书炖煌，【崔林为大鸿胪，兹王遣侍子来朝，朝廷嘉逺至褒余国各遣子来朝，间使连属，林恐所遣或非其真的，权取疏属贾胡，因通使命，利有印绶，而道路防送所损兹多，劳所养之民，资无益之事，为夷狄所笑，此曩时之患也，乃移书炖煌喻指，并録前世传遇诸国，丰约故事，使有常】静黙少言，【蜀志杜琼，字伯瑜，后主立为大鸿胪，为人静黙少言，阖门自守，不与世事，】有出境之才，【呉志张俨，弱冠知名，早歴显位，以博文多识，拜大鸿胪使于晋，呉主孙皓谓俨曰：南北通好，以君有出境之才，故相屈行，对曰：皇皇者华，臣其荣，无古人延誉之羙，磨锋淬锷，思不辱命，既至，车骑将军贾充，尚书令裴秀，侍中荀朂等欲傲以所不知而不能屈，尚书仆射羊祜，尚书何祯？并结缟带之好，】不任賔賛还官，【汉杂事萧由为陈留太守，入为鸿胪卿，不任賔賛还官】鸿，臣司爵【雄，大鸿胪箴荡荡，唐虞经通该极，陶陶百王，天工人力，画为上下，该罗百职，人有材能，官有级差，迁能于官，各有攸宜，主不以废官不以隳，文不可武，武不可文大小，上下不可夺伦，鸿臣司爵，敢告在伦，】才任专对，【崔鸿十六国春秋前凉録晋使者俞归至，张重华识张鍳才任专对拜，典客令归责鍳礼，供给薄鍳，曰：敝国僻小隔絶皇风行台，抚临万里，倾跃，今大义未崇，先存口实，非昭徳示训之谓也，归改容谢之，】职主胡事，【山涛啓事，鸿胪职主胡事，前后为之者，率多不善，今缺当选御史中丞刁修不审可不】亡秦之官，称于上国，【北史李安世为主客令，齐使刘纉朝贡，安世奉诏劳之，安世美容貌，善举止，纉等自相谓曰：不有君子，其能国乎？纉等呼安世为典客，安世曰：何亡秦之官，称于上国，纉曰：异世之号有几？安世曰：周谓掌客，秦改典客，汉名鸿胪，今曰主客，君等不欲影响，文武而殷勤，亡秦乎？】采树为樵，【唐刘世龙髙祖时从平京师，累转鸿胪卿，仍改名义节，时草创伊始，倾竭府藏以赐勲人，而国用不足，义节进计曰：今义师数万，并在京师，樵薪贵而布帛贱，若采街衢及苑中树为樵，以易布帛，岁收数十万疋，立可致也。又藏内缯绢，疋疋截之，使申截取剰物以供杂费，动盈十余万疋矣，髙祖并从之，大收其利】。
少卿
六典少卿二人，从四品下，【魏后，太和十五年，九卿各置少卿一人，第三品上，二十二年，降为正四品上，北齐因之，后周有賔部下大夫一人，隋依北齐帝加置二人，降为从四品，皇朝武徳中置一人，贞观中，加置二人，龙朔咸亨，光宅神龙随寺改复】。
国朝元祐官品令鸿胪少卿正六品
多才艺，美容仪，【隋书，帝时，蛮夷朝贡，前后相属，帝尝从容谓宇文述，虞世基等曰：四夷率服，观礼华夏，鸿胪之职，须归令望，寜有多才艺，美容仪，可以接賔，客者为之乎？咸以苏防对，帝然之，即日拜鸿胪少卿，】以职业称，【唐裴光庭，开元中，权兵部郎中，鸿胪少卿，性静黙，寡交游，虽骤歴台省人未之许，既而以职业称，议者更推之】。
丞
前汉百官表【见鸿胪门】
后汉百官志【见卿门】
隋百官志【见鸿胪门】
唐百官志，鸿胪寺丞二人【，从六品上；】掌判寺事。
六典丞二人，从六品下；【秦有典客丞，汉因之，武帝改曰大鸿胪，丞比千石。魏，晋因之，东晋省梁班第三，陈因之，后魏列卿丞从五品，中太和二十二年降为第七品，北齐为第七品下，后周兵部有上士一人，隋鸿胪丞二人，正七品上；大业五年，加为正五品；皇朝为从六品上，】。
国朝元祐官品令鸿胪寺丞正八品
有禄能作否？【晋王敦为鸿胪卿，谓阮修曰：卿常无食，鸿胪丞有禄，能作否？修曰：聊复可耳，乃为丞】。
主簿
隋百官志【见鸿胪门】
唐百官志，鸿胪寺主簿一人，【从七品上；】掌印，勾检稽失，六典主簿一人，从七品上；【汉官仪卤簿篇，鸿胪主簿，驾四马，晋令大鸿胪置主簿，録事史，梁天监七年十二，卿各置主簿，位不登，十八班者，别为七班，班第三，陈因之，后魏阙文，北齐有功曹，五官主簿，隋鸿胪寺主簿，三人皇朝，因之武徳中正八品，贞观中，减置一人，从七品上】。
国朝元祐官品令鸿胪寺主簿从八品
司农
前汉百官表治粟内史，秦官，掌谷货，有两丞，景帝后元年更名大农令，武帝太初元年更名大司农，属官有太仓，均输平凖都内，籍田五令丞干官，鐡市两长令丞，又郡国诸仓农监都水六十五官长丞皆属焉。捜粟都尉，武帝军官不常置，王莽改大司农曰羲和，后更为纳言，初干官属少府，中属主爵，后属大司农。
后汉百官志大司农卿丞各一人，部丞二人，太仓令一人，平凖令一人，导官令一人，右属大司农。
晋职官志，大司农统大箪，导官二人，令襄国都水长，东西南北部诸文曹掾，及江左，哀帝省并都水，武帝复置，宋百官志大司农，一人，丞一人，掌九谷六畜之供膳羞者，舜摄帝位，命弃为后稷，则其任也；周则为太府，汉世丞二人，魏以来一人。
隋百官志，北齐司农寺，掌仓正菜园池菓实，统平凖太仓，钩盾，典农，导官，梁州水次仓，籍田等令丞，隋司农寺统太仓，典农廪市，钩盾，华林，上林，导官等署。
唐百官志，司农寺【，梁置十二卿，以署为寺，以官为卿，龙朔三年，改为司稼，咸亨复。】卿一员，少卿二人，丞六人，主簿二人，録事二人，府二十八人，史七十六人，计史三人，亭长九人，掌固七人。
六典司农寺，【隋帝司农，但统上林，太仓，钩盾，导官四署，罢典农华林二署以平，凖京市，太府掌苑囿，薪蒭蕴炭市易度量，皇朝因之】。
国朝司农寺，掌仓塲出纳园苑，种植及导择米麦，供给薪炭之事。
卿
周礼冡宰有太府下大夫
史记韩信归汉，以为治粟内史，掌谷货，景帝更名大农令，武帝更名大司农，平帝元始元年，改大司农曰羲和，以刘歆为之。
后汉百官志大司农，卿一人，中二千石，本注曰：掌诸钱谷金帛诸货币，郡国四时上月旦，具钱谷簿，其逋未毕，各具别之。边郡诸官请调度者皆为报给。
应劭汉官仪，大司农，古官也，唐虞分命羲，和四子敬授民时髙祖受命惩秦之弊，与民休息，逮至文，景，国家无事，家给人足，京师之钱累百巨万，贯朽而不可校，太仓之粟陈陈相因，充溢露积腐败，而不可食。
后魏职，令司农第四品上第三，请用堪勤，有能干者，隋百官志，梁司农卿，位视散骑常侍，主农功仓廪，统太仓，导官，籍田，上林令，又管乐逰北苑丞左右中部三仓丞，荚库荻库，诸库丞，湖西诸屯务，天监九年，又置劝农谒者，视殿中御史，后齐九寺置卿，少卿，丞各一人，隋九寺置卿，少卿各一人。
唐百官志，司农寺，卿一人，【从三品上，】少卿二人，【从四品上；】卿之职，掌邦国仓储委积之事，总上林，太仓，钩盾，导官四署，与诸监之官属，谨其出纳，少卿为之贰，凡京师百司官属，禄廪皆仰给焉。凡朝防，祭祀供御所须，及百官常料，则率署监所贮之物，以供其事，凡孟春，皇帝亲籍田之礼，有事于先农，则奉进耒耜，季冬藏冰，祭司寒以黒牡秬黍仲春启冰亦如之。
六典司农寺，卿一人，从三品；【左传，少昊氏九扈为九农正，天监七年，象四时，置十二卿，司农为春卿，班第十一，又置劝农谒者，亦司农陈因之后魏大司农品第二，太和二十二年改第三品，北齐因之，后周依周官有司农，上士一人，掌三农九，稼穑之政令，隋一人，正三品，帝降从三品，龙朔三年，改司稼寺正卿，咸亨中，复旧】。
国朝官品令司农卿从四品
行千里不赍粮，【前汉郑当时字荘为大司农，门下客至亡贵贱，亡留门者，执賔礼以下山东诸公翕然称荘曰：吾闻郑荘行千里，不赍粮】，闭门却扫，非徳不交【赵典，字仲经，为大司闭，闭门却扫，非徳不交】免，捶扑【，后汉大司农刘据以职事，谴被召诣尚书，传呼促歩又加以捶扑，左雄上言：九卿位亚三事，班在大臣，行有佩玉之节，动有庠序之仪，孝明皇帝始有扑罚，皆非古典，帝从而改之，其后九卿无复捶扑者，】学问博通，【王孙端学问，博通为大司农，】治行第一【，宣帝地节四年，北海太守朱邑以治行第一为大司农，】盗田自杀，【田延年为大司农，坐盗都内田三十万，自杀，】名卿【，东观汉记牟融，字子优，为大司农，性明达，称为名卿，】在朝，以方正称【髙翊字季囬，以儒学徴拜大司农，在朝以清白方正称，】晓边事，能议论，【耿国为大司农，晓边事，能议论，数上便宜事，天子器之，】给安车一乘，【郑公车徴为大司农，给安车一乘，所过长吏送迎，】风声大行，【张璠汉记陈宠为广汉太守，风声大行，入为大司农，】陈粟万石，以箕【，武帝栢梁诗，大司农曰：陈粟万石，以箕，】司金谷，【扬雄大司农箴，惟时大农，爰司金谷粒民是职，帝王之盛，实在农殖，又曰：农臣司均】，农臣司均【，上】穑臣【，张华大农箴穑，臣司农，敢告左右】政治，为天下最，【魏志梁习字子虞，为并州二十余年，政治为天下最徴拜大司农，】载碑，从田内出，【异苑呉郡，岑渊为呉，时大司农卿碑注在江乗潮而西，太元中，村人见载碑，从田中出，还其先处萍藻，犹着腹下，】天仓【，天文録天仓者，大司农也，】印在吾手中，【晋阳秋，司农桓范出奔，曹爽云，大司农印，在吾手中所在，得开仓而食，】国之泉，【史游急就篇，司农少府，国之泉也，】掌周稷之业，【汉朱邑为大司农，张敞与邑书曰：足下以清明之徳掌周稷之业，】两宫宠官，【隋江总司农陈暄墓铭曰：其文骫骳，其笔纵横背笔，即诵据马，俄成徘徊，前古怅望，今情两宫宠，官四王恩荣，万事休息，一朝追送，畴昔命觞文可吟讽，今日酧君长悲宜恸，】纳郡租，不过十日，【赵元俶转，颍川太守，有惠政，因入朝，防司农不时，纳诸郡租，糓元俶奏之，帝谓元俶曰：如卿意者，防日当了，元俶曰：如臣意不过十日，帝即日拜元俶为司农卿，纳天下郡租，如言而了，帝悦焉，】上疏言：禁兵寡少，【唐段秀实为司农卿，见禁兵寡少，不足以备非常，乃上疏曰：臣闻天子曰万乗诸侯曰千乗大夫曰百乘，此葢以大制小，以十制一，尊君卑臣，强干弱支之义，在于此矣。今外有不庭之虏，内有梗命之臣，窃观禁兵不精，其数全少，卒有患难，将何待之？且猛虎所以百兽畏者，为爪牙也，若去其爪牙，则犬马牛悉能为敌，伏愿少留圣虑，冀俾万一，其后泾原兵作乱，召神策六军，遂无一人至者，秀实守节不二，竟没于贼，其明畧义烈如此，】好须【，李纬见戸部尚书门，】倒用印，【秀实为司农卿，建中四年，朱泚盗据宫阙，源休教泚伪迎銮驾隂济逆志泚，乃遣其将韩旻领马歩三千疾趣奉天时，苍黄之中，未有武备，泚以秀实尝为泾原节度使，罢兵权，以为畜愤且久，必肯同恶，乃召与谋议，秀实初诈从之隂説大将刘海賔何明礼，姚令言等与之一心，同谋杀泚，以兵迎乘舆，三人皆许诺，旻追驾，秀实以为宗社之危，期顷刻乃使人谕岐灵岳，窃令言印，不获，乃倒用司农印印符以追之，旻至骆驲得军符，令亦莫辨其印文，遑遽而回，秀实乃与海賔约，事急为继，而令明礼应于外，明日，泚召秀实议事，源休等皆在坐，秀实与源休并膝语至僣位，秀实悖然而起，执休腕夺其象笏，跃而前，唾泚面大骂曰：狂贼，吾恨不斩汝万，吾岂逐汝反耶？遂击之，泚中其颡，流血而走，凶党羣至，遂遇害，徳宗在奉天，闻其事，惜其委用不至，埀涕久之】。
少卿
隋百官志【见卿门】
唐百官志【见卿门】
六典司农少卿二人，从四品上；【后魏初置少卿，第三品，太和二十二年为正，第四品上，北齐因之，后周司农，有中士一人，隋品同北齐炀帝加置二人，降为从四品，龙朔咸亨隋寺改复】国朝元祐官品令，司农少卿，正六品。
检校东都营田园苑之事，【唐韦机为司农少卿，受诏检校东都营田园苑之事髙宗谓之曰：两都是朕东西之宅也，今之宫馆，隋代所造，岁序既淹，将渐頽毁顿，欲有修，又费财力，如何机奏曰：臣任司农向已十年，前后省费，今见贮钱三十万贯，若以供葺理，可不劳而就也，上大悦，】宦有犯者，杖而后奏，【机为司农少卿，兼之东都营田，甚见委遇，有宦者于苑中犯法，机杖而后奏髙宗嗟赏赐绢数十疋，谓曰：更有犯者，卿即鞭之，不复奏也，】。
丞【沿革见司农门】
唐百官志，司农寺丞六人，【，从六品上；】掌判寺事，凡天下租税及拆造转运于京师，皆阅而纳之，以供国用，以禄百官，六典丞六人，从六品上；【秦治粟内史，有两丞，汉因之，武帝改大司农亦两丞，桑羊为大司农，置部丞数十人，分部主郡国，将以兴利，后汉司农丞一人，比千石，部丞一人，六百石，部丞主帑藏，魏因之。品第七，晋亦品第七，进贤一梁冠，介帻皂衫，铜印黄绶，宋、齐、梁、陈司农丞，墨绶，后魏从五品，中太和二十二年为七品下；北齐因之，隋司农丞五人，从第六品，大业五年，加至从五品，皇朝武徳中置四人，贞观中，加至六人】。
国朝元祐官品令司农丞正八品
主簿
隋百官志【见司农门】
唐百官志，司农寺主簿，二人【，从七品上；】掌印署抄目，勾检稽失，凡置木契二十只，应须出纳，与署合之【十只，与太仓署令十，只与导官署，令皆九雄，一雌雄主簿，掌雌留署勘同，然后出给】。
六典主簿二人，从七品上；【晋太康中置主簿，二人宋，齐无闻梁置一人，七班之中，第三，陈因之，后魏不见北齐司农寺有功曹，五官，主簿隋二人，皇朝因之】。
国朝元祐官品令，司农寺主簿，从八品，【治平三年，置主簿一员，】。
上林苑令
六典上林署，令二人，从七品下；【汉百官表，水衡都尉，武帝置，掌上林苑，属官有上林、令、丞，尉又有甘泉，上林长丞，又歩兵尉校掌上林苑，又少府，属官有上林中十池监，上林者，汉之苑囿也，司马相如有上林赋后汉上林苑令一人，六百石，主苑中禽兽，颇有人居，皆主之，捕得其兽，送太官丞一人，三百石，魏，晋因之，江左阙其官，宋武帝复置尚书省殿中曹及少府，齐因之梁，陈属司农，后魏阙文，北齐及隋并属司农，皇朝因之】。
掌苑囿园池之事丞为之贰
箴【雄，上林苑令箴曰：芒芒大田，芃芃柞棫，山有陉陆，野有林麓，夷原汚薮，禽兽攸伏，鱼鳖以时刍荛咸殖，国以殷富民，以家给】。
太仓令
齐职仪，太仓令周司徒属，官有廪人，仓人则其职也。六典，太仓令三人，从七品下；【石氏星经，天仓六星，在娄南仓，糓所藏南三星，天庚积厨，粟之所天，园十三星，囷仓廪之属，主御粮也，史记云：武王伐殷，散钜桥之粟，周礼有廪人，下大夫上士，秦汉大司农，属官有太仓，令，丞各一人，文帝时，淳于意为之，后汉一人，六百石，魏品第七晋，宋、齐、梁，陈亦然，后魏阙文，北齐司农统太仓令丞，后周有司仓下大夫，隋太仓令二人，宋廪督四人，谷仓督二人，皇朝置太仓，令三人东都，则曰含嘉仓】。
籍田令
前汉百官表司农属官有籍田令丞
沈约宋书籍田令一人，古官也，于周为甸师，前汉置，后汉及魏阙，晋太始十年复旧，江左省，后复置。
国朝元祐官品令籍田令正九品
廪牺令
汉百官表内史属官有廪牺令丞尉后属司农
韦昭辨释名牺戱也，言廪养之也，辨云凡六牲，取其毛者别，养之以奉祭祀，纯色者少，故名曰牺牺，希也，齐职仪周，牧人之职也，掌六牲，阳祀用骍隂祀用黝取纯毛者，光武中兴，属河南，秩六百石。
导官令
六典，导官署令，二人八品上；【秦，汉少府，属官有导官，令丞主择米以供祭祀及御馔，导，择也，后汉属大司农，令六百石，丞三百石，魏，晋，皆有令丞，梁在七班之下，为三品，勲位陈因之，后魏阙文，北齐及隋皆有令丞，并属司农，皇朝因之，置令，二人】。
平凖令
汉百官表司农属官有平凖令
续后汉书平凖令六百石
韦昭辨释名释云平凖，令主染色，有常平之法，凖的之也。辨云：主平物价，使相依凖。
齐职仪染署，掌染缯色少昊，置五雉为工正，掌雉氏设五色之工，周有染人之职，掌染帛以为服。
六典平凖署，令二人，从七品下；【周礼有货人中士，下士，主平定物价，汉大司农，属官有平凖令丞，后汉令丞各一人，令六百石，丞三百石，掌知物价及主练染作彩色，至和帝改平凖为中凖，以宦者为令丞，列于内署，自是诸署令，悉用宦人，魏氏阙文，晋少府，属官有平凖令，丞宋顺帝讳改凖曰染署，齐少府，有平凖令，丞、梁、陈有平凖水令，丞，后魏阙文，北齐司农寺统平凖令丞，后周有平凖，中士下士，隋司农，属官有平凖署令，丞，帝三年，改太府皇朝因之】掌供官，市易之事。
笼天下之货，【史记桑羊领大司农，令以诸官各自市相争，以故物多腾踊，乃请置大农部丞数十人，分部主郡国，置平凖于京师，受天下委输，尽笼天下之货物，贵则卖之，贱则买之，如此，则富商大贾无所牟大利矣，所以置平凖焉，】亷洁下士【赵广汉亷洁下士，州举茂才，为平凖令】。
太府
隋百官志，后齐太府掌金帛府库，营造器物，统左，右，中三尚方，左藏司染，诸冶东西道署黄藏，右藏，细作，左校，甄官等署，隋太府寺统左藏，左尚方，内尚方，右尚方，司染右藏，黄藏，掌冶，甄官等署，帝即位，分太府寺为少府监。
唐百官志，太府寺，卿一人，少卿二人，丞四人，主簿二人，録事二人，府十五人，史五十人，计史四人，亭长七人，掌固七人。
国朝太府寺，掌库藏出纳，商税市易平，凖店宅之事，六典【见卿门】。
卿
隋百官志，梁天监七年，始置太府卿，以少府为少府卿，加置太仆卿，三卿是为夏卿，太府卿，位视宗正，掌金帛府帑，后齐置卿，少卿，丞各一人，置丞主簿，録官主簿，録事等员，隋九寺并置卿，少卿各一人，各置丞，主簿，録事等员。
唐百官志，太府卿一员，【从三品；】少卿二员，【从四品上；】卿掌邦国财货，总京都四市，平凖左右府藏，常平八署之官属，举其纲目，修其职务，少卿为之贰，以二法平物，一曰度量，二曰权衡。
六典，太府寺，卿一人，从三品；【周礼天官，太府下大夫，上士下士，掌九贡九赋，九功之贰，以受其货贿之入，颁其货于受藏之府，颁其贿于受用之府，凡官府，都鄙之吏及执事者受财用焉，则今太府之任也。秦，汉以下不置其官，其职并于司农少府，梁天监七年，始置太府班第十三，掌金帛府帑，统右藏，令上库丞，太市南市北市令，关津亦皆属焉。陈因之品第三，后魏太和中，始改少府为太府寺卿，品第三，北齐因之，后周有太府中大夫，又有计部中大夫，隋太府寺，卿一人，正三品上。帝分太府置少府监管三尚方，及司染，掌冶等署，而太府寺管，左右藏及两市平凖等署焉，大业四年降为从三品；皇朝因之，至龙朔三年，改外府正卿，咸亨元年复故。光宅元年，改司府寺，神龙初，复旧】，少卿二人，从四品上；【后魏孝文帝改少府为太府，置少卿一人，第三品上北齐因之，隋帝加至二人降，为从四品，皇朝减一人，贞观中，复置二人，龙朔咸亨，光宅神龙并随寺改复】。
国朝元祐官品令太府卿从四品
从车驾南巡，【后魏杨播少修饬，事亲尽礼，迁左卫将军，从车驾南巡，到悬瓠，除太府卿，】货币山积，【唐杨国忠专判度支事，宗召公卿百僚观左藏库，喜其货币山积，靣赐国忠金紫，兼权太府卿事，国忠既专钱谷之任，出入禁中，日加亲幸，】财物，经杨卿者，无不精好，【见少卿门】。
少卿【沿革见卿门】
国朝元祐官品令太府寺少卿正六品
尹卿笔，【唐尹思盾为司府少卿，时侯知一，亦厉威严，吏人为之语曰：不畏侯卿杖，惟畏尹卿笔，其为人所服如此，】前后无与为比，【杨崇礼，开元初，为太府少卿，虽币帛，克牣丈尺，间皆躬自省阅，时议以为前后为太府无与为比，擢拜太府卿，时太平且久，御府财物山积，以为经杨卿者，无不精好，】。
丞
隋百官志【见卿门】
唐百官志，太府寺丞四人，【从四品上；】掌判寺事，凡正，至大朝应贡方物，应陈于殿庭者，皆受而进之。
六典丞四人，从六品下；【梁选部，太府丞一人，品从第七；陈因之，后魏亦一人，品第七下，后周太府，上下一人，亦丞之任也，隋太府丞六人，正七品下；大业三年増为从五品；皇朝置四人，从六品上；垂拱中省一人，开元又加焉】。
国朝元祐官品令太府丞正八品
主簿
隋百官志【见卿门】
唐百官志太府寺主簿二人【从七品上】
六典主簿二人，从七品上；【梁置太府主簿一人，七班之中为第三，陈因之，后魏一人，隋四人，从七品皇朝置三人，至太极中省二人，太府寺管木器七十只，十只与左藏东库合十只，与左藏西库，合十只，与右藏内库合十只，与右藏外库合十只，与东都左藏库合十只，与东都右藏库，合九雄一雌，主簿掌一雌库官，掌右五只与左藏朝堂库合五只与东都左藏朝堂库合各四，雄一雌，其契以次行用之】，掌印署抄目，勾检稽失，凡置木契九十五只，二十五只，与少府将作，苑总监合七十只，与库官合十五只，刻少府监字十四只，雄付少府监，五只刻将作监，字四只，雄付将作监，五只刻苑总监，字四只，雄付苑总监，皆应索用物，雌留太府。
市令【长附】
史记司马谈祖为汉市长
汉百官表内史，属官有长安市长，又长安四市令，丞，长属左冯翊。
六典，两京诸市署，各令一人，从六品上；【昔神农，祝融氏始作市易曰：日中为市，致天下之民，聚天下之货，交易而退，各得其所，葢取诸噬嗑，石氏星经天市垣，二十二星，周礼地官，有司市下大夫，上士，中士下士，其属有盾人，人胥师，贾师司暴，司稽肆长葢诸市官也，汉改秦内史，为京兆尹，其属官有长安市，长丞，后汉河南尹，属官有雒阳市，长丞魏，晋因之，东晋丹阳尹，宋，齐因之，梁始太府梁选部太市令，属四品市职之任，不容过卑，天监七年，革其选，陈因之，后魏京邑市令，从五品；中北齐司州牧，领东西市署，令、丞，后周司市，下大夫一人，隋司农寺统京市令，帝三年，改京市，太府市，京师东市曰都防西市曰利人，东都东市曰丰都，南市曰大同，北市曰通逺皇朝因之，京置东西南三市，按东都西市，则隋南市也，南市，则隋东市也，都南市旧两坊之地武徳中减为坊半焉，垂拱中省，京南市，开元十年，又省都西市，】掌百族，交易之事，丞为之贰。凡建标立候，陈肆辨物【，按周礼肆长各掌其肆之政令，陈其货贿，名相近者相逺也实相近者相迩也，以平正之】，以二物平市，【谓秤以格斗以槩，】以三贾均市，【精为上，次为中粗为下】。
格杀舍中儿，【东观汉记祭遵，从征河北，为军市令，舍中儿犯法，遵格杀之，上怒，命收遵，主簿陈副谏曰：明公常欲聚军整齐，今遵奉法不避，是教令行也，上乃贷之，以为刺奸将军，语诸将曰：当备祭遵，吾舍中儿尚格杀之，岂私诸卿耶】逺量当至公辅，【石苞卖铁，鄞市中沛国赵元儒名知人，见而异之，便与结交，叹其逺量当至公辅】。
左右藏令
齐职仪，右藏库，周太府内府之任，太府物所藏也，内府掌邦布之出入，以待王用，后汉中藏府令丞掌币帛金银诸货物，晋置中黄，左右藏。
六典左藏署，令三人，从七品下；【周礼有外府中士，主泉藏之在外者掌邦布之出入，以供百物，而待邦用也，又有职币上士，中士主货，币之入也，并今左藏之职也。秦，汉，则在司农少卿，属官有中藏府令丞各一人，掌中藏币帛金银货物，魏氏因之，晋少府，属官有左右藏令，东晋置御史九人，各掌一曹，有库曹御史，后复分库曹，置外左库，内左库，宋文帝省外左库，而内左库直云左库，武帝复置，前废帝又省，齐、梁、陈有右藏，无左藏，后魏阙文，北齐太府寺统左右藏令丞，后周有外府上士，中士二人，掌绵帛，丝麻钱物，皮角筋骨之藏，隋有左藏署，令、丞，皇朝因之左藏，有东库西库，朝堂库，又有东都朝堂库，各掌木雌契，一与太府主簿合之，】掌邦国，库藏之事。
右藏署，令二人，正六品上；【周礼有内府中士，主良货贿，藏在内也，有职内上士，中士主泉货所入，并令右藏，职之至秦，汉，分在司农少卿，其职掌废置，与左藏同，隋太府寺统右藏令，丞各二人，皇朝因之右藏，有内库外库，东都库各木雌契一只，与太府寺主簿，合之】掌邦国寳货之事。
常平令
六典常平署，令一人，从七品下；【汉书食货志，管仲相桓公，通轻重之，权曰：岁有凶穰，故糓有贵贱，令有缓急，故物有轻重，人君不理，则商贾逰于市乗民之不给，百倍其本矣，故万乗之国必有万金之贾，千乘之国必有千金之贾者，利有所并也，计本量委则足矣，然而民有饥饿者，糓有所藏也，民有余则轻之，故人君敛之以轻；民不足则重之，故人君散之以重，凡轻重敛散之，以时即凖，平李悝曰：籴甚贵伤民，甚贱伤农，民伤则离散，农伤则国贫，故甚贵与甚贱，其伤一也，是故善平籴者，必谨观岁有上中下熟，故大熟，则上籴三而舎一中熟则籴二，下熟则籴一，小饥则发小熟之所敛，中饥则发中熟之所敛，大饥则发上，熟之所敛而粜之，故虽遇饥馑，水旱籴不贵而人不散，孟子曰：狗彘食人食而不知检涂，有饿莩而不知发，葢并常平之义也。汉宣帝即位，岁数丰穰，糓至石五钱，农人少利，大司农中丞耿寿昌遂白令邉郡皆筑仓，以谷贱时増其价而籴谷贵，时减其价以粜，名常平仓，人便之，后汉明帝永平五年，岁比登稔，作常满仓，立粟市于城东，粟斛直钱三十，晋武帝泰始四年，乃立常平仓，丰则籴，俭则粜，以利百姓，东晋，宋，齐无闻，梁有常平仓而不籴，陈亦如之，后魏太和十二年，有司上言：请京师度支岁用之余，各立官司，年丰籴贮于仓，时俭加私之二粜之于人，北齐诸州郡皆别置富人仓，初立之日，凖所领中下戸口数得之，一年粮，遂次当州，谷价贱时，斟量割当年义租，充入糓贵，下价粜之，贱则还用所粜，物依时价籴贮，隋开皇三年，于河西勒百姓立堡，营田积糓，京师置常平监，又以仓廪尚虚，卫所置黎阳仓，洛州置河阳仓，陜州置常平仓，华州置广通仓，转相委输，漕关东之粟，以给京师，又募人能于洛阳，运米四十石，经砥柱，达于常平仓者，免其征戍，以此通转运，亦非粜籴皇朝，垂拱初，两京置常平署，天下诸州亦置也。】掌平籴仓储之事。
职官分纪卷二十
<子部,类书类,职官分纪>
钦定四库全书
职官分纪卷二十一
宋 孙逢吉 撰
国子监
晋职官志，晋武帝初立国子学，定置国子祭酒，博士各一人，助教十五人，以教生徒，孝武太元十一年减助教，员为十人。
南齐百官志太始元年，以国学废，初置緫，明观儒，文史四科，科置学士各十人，正令史一人，书令史二人，干一人，门吏一人，典观吏二人，建元中，掌治五礼，永明三年，国学建省。
隋百官志，梁国子学生，限以贵贱，帝欲招来后进，五馆生皆引寒门，儁才不限人数，后齐国子寺，掌训教胄子，祭酒一人，亦置功曹，五官主簿，録事等员，隋国子寺，【元，太常】祭酒一人，属官有主簿，録事【各一人，】统国子，太学，四门书，算各置博士，【国子，太学，四门各五人，书，算各二人，】助教【，国子，太学，四门各五人，书，算各二人，】学生【国子百四十人，太学，四门各三百六十人，书四十人，算八十人，】等员，开皇十三年，罢太常，又改寺为学仁夀元年罢国子学，唯立太学一所，炀帝改国子学为国子监，依旧置祭酒，加置司业一人，从四品，丞三人，加为从六品，并置主簿，録事各一人，国子学置博士。
唐职官志，贞观元年，改国子学为国子监，龙朔二年，改国子监为司成馆，咸亨元年复旧，垂拱元年，改国子监为成均监，神龙复旧。
唐百官志，国子监祭酒一人，从三品；司业二人，从四品下，掌儒学训导之政，縂国子，太学，广文四门，律，书，算凡七学，天子视学，皇太子齿胄，则讲义释奠，执经论议，奏请京文武七品以上观礼，凡授经，以周易，尚书，周礼，仪礼，礼记，毛诗，春秋左氏传，公羊传，谷梁传各为一经，兼孝经，论语，老子嵗终考学官训导多少为殿最，丞一人，从六品下；掌判监事，每嵗七学生业成，与司业祭酒试登第者，上于礼部。
主簿一人，从七品下；掌印勾督监事，七学生不率教者，举而免之，録事一人，从九品下。【，武德初，以国子监曰国子学，隶太常寺，贞观二年复曰监，龙朔二年，改国子监曰司成馆，祭酒，曰大司成，司业曰少司成，咸亨元年复曰监，垂拱元年，改国子监曰成均监，有府七人，史十三人，亭长六人，掌固八人，】。
国朝国子监掌国子，太学，武学，算学，五学之政，凡训导之事，更修黉宇，【后汉安帝薄于艺文，博士倚席不讲学舍，頽敝鞠为园蔬，牧儿刍竖，至于薪刈，顺帝感翟酺之言，更修黉宇，】画三礼图【，国朝至道二年，遣画工二人赴国子监，画三礼图于壁，待诏一人督其事，】绘像【三年，国子监言：画三礼图讫，诏文宣王，十哲七十二贤，像宜绘饰，】建阁藏书，【，大中祥符五年，就文宣王殿，建藏书阁，藏太宗御书及以皇帝御制样瑞谕勤政论，俗吏辨刻石】。
祭酒
前汉王莽，置六经祭酒，每经各一人，苏竟以明易为博士，讲书祭酒。
后汉百官志博士祭酒一人，六百石，本仆射，中兴转为祭酒，【胡广曰：凡官名祭酒，皆位之元长者也，古礼賔客，得主人馔，则老者一人，举酒以祭于地，旧説以为示有先】。
汉百官表注，博士祭酒一人，掌国子学，皇朝服进贤两梁冠，佩水苍玉。
续汉书百官表，建武初，置五经博士，太常差以有聪明威重者一人为祭酒，总领纲纪。
韦昭辨释名祭酒者谓祭六神，以酒酹之也，辨云：凡防同飨，醼必尊长，先用酒以祭先，故曰祭酒，汉时呉王年长，以为刘氏，祭酒是也。
应劭汉官仪礼饮酒必祭先，示有先也，故称祭酒，饮酒时，唯尊长以酒沃酹也。
晋职官志，武帝初立国子学，定置国子祭酒，永嘉中，又置儒林祭酒以杜夷为之。
宋百官志祭酒，晋官也，汉吴王濞为刘氏祭酒，大祭祀，以酒为本，尊者主之，故以祭酒为称，汉之侍中，魏之散骑常侍髙功者并为祭酒，用其义公府有祭酒，盖因其名也。
沈约宋书博士，秦官也，掌通古今，员多至数十人，有仆射，光武増为十五人，盖一经有数家之学故也。皆教弟子光武改仆射为祭酒，祭酒者一位之尤长也。
南齐百官志，国子祭酒一人，建元四年，有司奏置国子学，祭酒准诸曹尚书总明观，祭酒一人。
隋百官志，梁国学有祭酒一人，陈国子祭酒，【中二千石，】后齐国子寺祭酒一人，隋国子祭酒一人仁夀元年省炀帝，国子监复置。
唐职官志，龙朔二年，改国子祭酒为大司成，咸亨二年复旧，国子监祭酒一员，【从二品，】掌邦国儒学训导之政令，有六学，【国子，太学，四门，律，书，算】，凡春秋二分之月，上丁释奠于孔宣父，祭以太牢，乐用登歌轩悬，祭酒为初献，司业为亚献，博士为终献，凡教授之经，以周易，尚书，周礼，仪礼，礼记，春秋左氏传，公羊传，谷梁各为一经，孝经，论语，兼习之每嵗终考其学官训导分业之多少为之殿最，六典国子监，祭酒一人，从三品；【周礼，师氏以三徳三行教国子，凡国之贵游子弟学焉，又保氏飬国子以道教之六艺，晋令曰：祭酒博士，当为训范，总统学中，众事傅畅，诸公讃云：裴頠为国子祭酒，奏立国子太学起讲堂，筑门阙，刻石写五经，梁置国子祭酒一人，班第十三，比列曹尚书，陈国子祭酒，秩中二千石，品第三，后魏初品第四，上太和二十二年増为从第三品，北齐改国子祭酒一人，从三品；后周阙，光宅元年，改成均监祭酒，神龙元年复旧】。
五代职官志后唐同光元年置一员
国朝元祐官品令国子祭酒从四品
三为祭酒，【史记，荀卿年五十，始来游学于齐，襄王时，荀卿最为老师，齐尚修列大夫之缺，而荀卿三为祭酒焉，】明习故事，【前汉张安世荐苏武，明习故事，奉使不辱命，宣帝以武着节名臣，令朝朔望，号称祭酒，甚优宠之，年老不朝，迎以安车】师友，【蜀志，先主既定益州，广汉太守夏侯綦请秦宓为师友祭酒，】皇太子执经问义，【晋中兴书杜夷以儒学称，中宗以为丞相祭酒，中兴初，皇太子凡三至夷舍，执经问义，】上疏求备，学徒【晋书袁环为国子祭酒，时防乱之后，礼教凌迟，环上疏云：若得给其宅地，备其学徒，帝从之，国学之兴，自环始也，】令司徒辞祭酒以授张绪，【齐书司徒竟陵王子良领国子祭酒，武帝敇王晏曰：吾欲令司徒辞祭酒以授张绪，物议以为云何？子良竟不拜，以绪领焉，】举自代，人以为荣。【吴均齐春秋，谢昙济，字彦均，王备为国子祭酒，讲孝经未毕举，昙济自代，时人以为荣。】朱服，【南齐何，为国子祭酒，与太子中庶子王莹并为侍中，时单作祭酒，疑所服，陆澄博古多该，亦不能据，遂以服临试，尔后羣议，乃用朱服，祭酒朱服，自此始也。】三世为国学师，【梁书王承好儒业，转国子祭酒，承祖俭，父陈皆为此职，三世为国学师，前代未之有，当时以为荣。】恃贵纵辩，【陈书，太建中，国子祭酒徐孝充开讲，恃贵纵辩，众莫敢当，陆徳明始弱冠，往参焉，便与抗对，合朝赏叹，】轻薄祭酒，【齐春秋孔广，字淹源，美容止，善吐纳王俭，张绪咸美之，俭常云：广来便使我薄止，不须来，则莫听去，绪数巾车诣之，叹嗟曰：孔广使吾成轻薄祭酒，】庠均，义重师资，道尊【王融为王俭让国子祭酒表曰：窃以庠均义重，振古所从，师资道尊，由来攸尚，匪曰兰茝，畴变入室之情，不自朱蓝，何迁素丝之质，】率百僚亲临讲论，【崔鸿十六国春秋前秦録建元七年髙平苏通长乐刘祥，并以研学耆儒，尤精二礼，以通为礼记，祭酒居于东庠，祥为仪礼，祭酒处于南序，每月朔旦，率百僚亲临讲论也，】儒宗学府，【后周书卢诞夲名恭祖，拜给事黄门侍郎，魏帝曰：经师易求，人师难得，朕诸儿转长，欲命卿为师，于是以诞儒宗学府，乃敇自今晋王以下皆拜之于帝前，因赐名诞，为当世所推，乃拜国子祭酒，】经师易，求人师难得，【上】，论难锋起，不能屈，【隋书杨汪，字元度，为国子祭酒，帝令百僚就学，与汪讲论，天下通儒硕学多萃焉，论难锋起，皆不能屈，帝令御史书其问荅奏之，省而大悦，赐良马一匹，】敷陈义理，兼之讽谏，【元善，赐爵江阳县公，后迁国子祭酒，上常亲临释奠，命善讲孝经，于是敷陈义理，兼之讽谏，上大悦曰：闻江阳之説更起朕心，】学行可师，【唐贺德仁，少与从兄徳基俱为国子祭酒，周正，咸以词学见称，时人语曰：学行可师贺德基，文质彬彬，贺德仁】，文质彬彬，【上】，卿今日从朕求官，【许后彻常侍，太宗讲，后为睦州刺史，因入朝，乞骸骨，太宗召问曰：朕与卿刺史资以自飬，何为致仕？后彻曰：年老，筋力不逮，望在私第，时见阙廷，太宗曰：卿气力犹强，欲何官也？后彻陈谢，不敢，太宗曰：朕昔从卿读书，今日从朕求官，但有所欲，不相违也，时国子祭酒缺乃言之，因授焉，】请琢去碑额伪号，【冯审为国子祭酒，国子监有孔子碑，睿宗篆额，加大周两字，盖武后时刻审请琢去伪号，复大唐二字，从之，】上疏论南海进蚶菜，【孔戣，字君严，元和年，改国子祭酒，岭南节度使崔咏卒，三军诸帅，宰相奏拟，皆不称防，因入对，上谓裴度尝有上疏论南海进蚶菜者，词甚忠正，此人何在？卿求之度，退访之，或曰，祭酒孔戣尝论此事度徴防进之，即日授岭南节度使，】判祥瑞案三道【，则天称制，以权临下，不恡官爵，取悦当时，其国子祭酒，多授诸王，驸马都尉，唯贞观故事，祭酒孔颖逹等赴上日，皆讲五经题，至是，诸王与驸马都尉赴上，唯判祥瑞案三道而已，至于博士，助教，虽有学官之名，多非儒雅之实，】腐儒，【祝钦明为国子祭酒，景龙三年，中宗将亲祀南郊，钦明与郭山恽希防奏言：皇后亦合助祭，景云初，侍御史倪若水劾奏曰：钦眀等本自腐儒，素无操行，崇班列爵，实为叨忝，而涓尘莫効，谄佞为能，遂使曲台之礼，圜丘之制，百王故事，一朝坠失，所谓乱常改作，希防病，君人之不才，遂至于此，臣等并従黜放，以肃周行，于是钦眀左授饶州刺史，】随问酬悉，舌无留语，【赵智，永徽中为陈三师，讲孝经，百福殿，诸儒更诘辨，随问酬悉，舌无留语，髙宗喜曰：试为我陈经之要，以补不逮，对曰：天子有争臣七人，虽无道，不失其天下，愿以此献，帝悦，赐绢三百疋，终国子祭酒，】官不择才，【桓彦范为侍中，俄墨敕以方士叶静能为国子祭酒，彦范执不可，帝曰：要已用之不可止，彦范曰：陛下始复位，制诏，军国皆用故事，贞观时，以魏徴虞世南顔师古为监，以孔頴逹为祭酒，如静能方伎猥下，安足继踪前列，臣恐物议谓陛下官不择才，以天秩加私爱，不从，】以宰相领祭酒，【郑覃见同中书门下平章事，】输光学钱，【刘允章为国子祭酒，建言：羣臣输光学钱，治庠序，宰相五万，节度四万，刺史一万，诏可，】愿兼领侍郎，【国朝孔维见司业门】。
司业
隋百官志，炀帝大业三年，国子监初置司业一人，从四品。
唐职官志，龙朔二年，改为少司成，咸亨元年复旧，垂拱元年増置一员，所掌同祭酒。
六典司业二人，从四品下，【礼记曰：乐正司业，父师司成，秦，汉以来无闻】，五代职官志，后唐同光二年置一员。
国朝元祐官品今国子司业正六品
改国学及官名，【归崇敬授国子司业，时皇太子欲于国学行齿胄之礼，崇敬以国学及官名，不称上言，司业义在礼记，乐正司业，正，长也，言乐官之长，司主此业，尔雅云：大板曰业，按诗周颂设业，设簴崇牙树羽，则业乃悬钟磬之簨簴也，今太学既不敬，老于义，则无所取，请改国子监为辟雍，请改祭酒为太师氏，请改司业一为左师，一为右师，诏下尚书，集百僚定议以闻。议者以为省者，禁也，非外司所宜名，周礼代掌其职者曰氏，其学非代官，不宜曰氏，其余大抵以习俗既久，重难之，非其事不行。】请诵古诗两篇，【郭山恽，景龙中，累迁国子司业，时中宗数引近臣及修文学士，与之宴集，甞令各効伎艺，以为笑乐，张锡为谈客娘舞，宗晋卿舞浑脱，张洽舞黄□，杜元谈为婆罗门呪，李行言，唱车驾西河，卢藏用効道士上章山，恽独奏曰：臣旡所解请诵古诗两篇，于是诵鹿鸣，蟋蟀之诗，奏未毕，李峤以其有好乐，无荒之语，恐忤防遽止之，】刋定仪注，【韦叔夏，迁成均司业，久视元年，时下制曰：吉，防礼仪，周家所重，司礼博士，未甚详明，成均司业韦叔夏，祝钦明等，博涉礼经，委以叅掌，冀典式，自今所修礼仪注，委叔夏等刋定讫，然后奏闻，】自以通经，求为司业，【国朝，淳化元年，以国子祭酒孔维兼工部侍郎，从其请也，维开寳中任开封东明簿，为上即位，以旧吏累迁至主客员外郎，自以通经，求为司业，即以授之，雍熈初使髙丽先是奉使外国，例借服紫，复命即服，旧服防髙丽使至，维自耻衣绯，因求见上，诡言髙丽使者问臣，获何罪降服？臣无以对，因泣，上怜之，即赐金紫，至是擢拜祭酒，又上言：祭酒官久废，少知者，故亲书尺与臣多以祭酒，郎中呼焉，又引五代时田敏任祭酒兼侍郎，愿兼领是官，上从之，】。
丞
隋百官志，隋大业三年，国子监置丞三人，加为从六品，唐六典，丞一人，从六品下；掌监事，凡六学生每嵗有业成上于监者，以其业与司业祭酒试之明经，帖经口试策，经义进士帖一，中经试杂文策时务徴事其明法，明书算，亦各试所习业，登第者白祭酒，上于尚书礼部，国朝元祐官品，令国子监丞，正八品。
国子博士 太学博士 五经博士 四门博士
前汉百官表博士，秦官也，掌通古今，秩比六百石，员多至数十人，武帝建元五年，初置五经博士，宣帝黄龙元年稍増员十二人。
后汉百官志博士十四人，比六百石，夲注曰易四施，孟，梁丘，京氏，尚书三欧阳，大小夏侯氏诗三鲁齐，韩氏礼二大，小戴氏春秋，二公羊严顔氏掌教弟子，国有疑事，掌承问对，本四百石，宣帝増秩。
汉旧仪，武帝初置博士，取学通行修，博识多艺，晓古文尔雅，能属文章为髙第朝贺位次，中都官，师称先生，弟子称门人，又曰：孝文时，博士七十余人，朝服，端章甫冠。
应劭汉官仪博士，秦官也，博者，博通古今，士者辨于然否。
魏文帝黄初五年，太学置五经课试之法，置春秋谷梁博士，明帝太和二年，诏曰：尊儒贵学，五教之本也，自顷儒官或非其人，将何以宣明圣道其髙选博士才任侍中，常侍者敇郡国贡士以经学为先。
吴志，诏曰：古者建国，教学为先，所以道世治性为时，飬器也，自建兴以来，时事多故，吏民颇以目前趋务，去本就末，不循古道，夫所尚不淳，则伤化败俗，其按古置学官，立五经博士，核取应选，加其宠禄，科见吏之中及将吏子弟有志好学者，各令就业一嵗课试差其品第，加以位赏，使见之者乐其荣，闻之者美其誉，以敦王化，以隆风俗。
后魏书刘芳表云：太和二十年，立四门博士，于四门置学，按礼记云：天子设四学，郑注云：四学谓周四郊之虞庠也，今以其辽逺故置四门，请移与太学同处，从之，摠知学士，至是太学博士降为从六品。
晋职官志，晋初承魏制，置博士十五人，以教生徒，博士皆取履行清淳，通明典义者，若散骑常侍，中书侍郎，太子中庻子以上，乃得召试，及江左初，减为九人，元帝末，増仪礼，春秋公羊博士各一人，后又増为十六人，不复分掌五经，而谓之太学博士也。
南齐百官志，国子博士二人，建元四年，有司奏置博士，准中书郎，助教准南台御史。
隋百官志，梁国学，有博士二人，助教十人，太学博士八人，又有限外博士员，天监四年，置五经博士各一人，大同七年，国子祭酒刘溉等又表立正言博士一人，位视国子博士，置助教二人，陈国子博士千石，五经，太学博士，六百石。
后齐国子寺领博士五人，助教十人，学生七十二人，太学博士十人，助教二十人，太学生二百人，四门博士二十人，助教二十人，学生三百人，隋国子寺统国子，太学，四门，书算学，各置博士仁夀元年罢国子学，立太学，置博士五人，【从五品，】炀帝国子学，置博士，正四品助教，从七品员各一，学生无常员，太学博士，助教各二人，学生五百人，先是仁夀元年置国子博士五员为从五品。
唐职官志，龙朔二年，改博士为宣业，咸享元年复旧，唐百官志，国子学博士五人，正五品上；掌教三品以上及国公子孙，从二品以上曽孙为生者。
六典，国子博士三人，正五品上；【司马彪百官志云：博士十四人，魏以太常统博士祭酒，晋初置博士十九人，咸亨四年，立国子学，置国子博士一人，晋官品第六介帻，两梁冠，服佩同祭酒，宋、齐，无所改作，梁置国子博士二人为九班，陈品第四，秩千石，后魏初，国子博士从第五品上，太和二十二年増为第五品，北齐置国子寺，有博士五人，品第五，隋初国子学，太常置博士五人，大业三年，置国子监博士一人，正五品皇朝増置二人，龙朔二年，改博士曰宣业，】掌教文武官三品以上及国公子孙，从二品以上曽孙之为生者，五分其经以为之业，习周礼，仪礼，礼记，毛诗，春秋左氏传，每经各六十人，余经亦兼习之习孝经，论语，限一年业成，尚书，春秋公羊，谷梁各一年半周易，毛诗，周礼，仪礼各二年，礼记左氏春秋各三年，其生初入置，束帛一篚，酒一壶，脩一案，号为束脩之礼，其习经有暇者，命习书，并国语説文字林三苍，尔雅，每旬前一日，则试其所习业每嵗其生有能通两经以上，求出仕者，则上于监堪秀才，进士者亦如之。
太学博士三人，正六品上；【东晋元帝増置国子博士十六人谓之太学博士品服同，国子博士梁置太学博士八人，班第二，陈品第八，秩六百石，后魏初置第六品，中太和二十二年，从七品，北齐国子寺有太学博士十人，从第七品，周置太学博士，下大夫六人，班第四，隋初置太学博士，五人仁夀元年罢国子，惟立太学，置博士五人，从五品，大业三年，减置二人，降为从六品，皇朝増置三人】，掌教文武官五品以上及郡县公子孙，从三品；曽孙之为生者，五分其经以为之业，每经各百人，其束脩之礼，督课试举如国子博士之法，四门博士三人，正七品上；【后魏书刘芳表云：太和二十年，立四门博士，于四门置学，按礼记云：天子设四学，郑注周，四郊之虞庠也，今以其辽逺故置于四门，请移与太学同处，从之，后魏百官志四门博士，第九品，北齐置二十人，正九品上；后周阙，隋置五人，从八品上；皇朝减置三人，加正七品上；】掌教文武官七品以上及侯伯子男子之为生者，若庻人子为俊士生者，【礼记王制曰：命乡论秀士，升之司徒，曰选士，司徒论选士之秀者而升之学，曰俊士，隋志旧时，国子生限以贵贱，梁武帝欲招来后进，五馆生皆引寒门俊才，不限人数，即今之俊士也，】分经同太学，其束脩之礼，督课试举如国子博士之法。
五经博士各二人，正五品上；掌以其经之学教国子，周易，尚书，毛诗，左氏春秋，礼记为五经，论语，孝经，尔雅不立学官，附中经而已，【旧无五经学科，自贞元五年二月敕，特置三礼，开元礼科，长庆二年二月，始置三传三史科，复又置五经博士】。
五代职官志后唐同光元年博士只置两员
国朝元祐官品，令国子博士，正八品，太学，武学，律学博士，从八品。
録寃狱行风俗，【前汉成帝初即位，孔光为博士，数使録寃狱行风俗，赈赡流民，奉使称防，由是知名，以髙第为尚书，】儒林之官【，成帝时闗东大水，遣谏议大夫，博士分行视，奉使不称，诏曰：古之立太学，将以传先王之业，流化于天下也，儒林之官，四海渊源，宜皆明于古今，温故知新，通逹国体，故谓之博士，否则学者无述焉，为下所轻，非所以尊道德也，丞相，御史其与中二千石，二千石举可充博士位者，使卓然可观，】年二十余，最为少【，贾谊，文帝召为博士，时年二十余，最为少，每诏令议下，诸老先生不能言，谊尽为之对，人人各如其意，所出诸生，于是以为能，文帝悦之，超迁一嵗至太中大夫，】下帷讲诵，【董仲舒少治春秋，孝景时为博士，下帷讲诵，弟子传以久次相授业，或莫见其面，盖三年，仲舒不窥于舍园，其精如此，进退容止，非礼不行，学士皆师尊之，】説诗解人頥【匡衡好学，家贫，佣作以供资用，尤精力过絶人诸儒为之语曰：无説诗匡鼎来，匡説诗解人頥元帝时为博士，】治尚书，世为博士，【孔子之后，孔忠生武及安国，武生延年，延年生霸，安国，延年皆以治尚书，为武帝博士，霸以治尚书事，太傅夏侯胜，昭帝末年为博士，霸经学尤明，成帝初即位，举为博士，官至丞相，】邹鲁大儒，【韦贤为人质朴少欲，笃志于学，兼通理，尚书以诗教授，号称邹鲁，大儒徴为博士，给事中，昭帝时，稍迁光禄大夫，后位至丞相，】衣博士，衣而不冠，【王式为昌邑王师，昌邑废式，系狱当死，曰：臣以诗三百五篇，朝夕授王，至于忠臣孝子之篇未甞，不为王反覆诵之也，至于危亡失道之君，未甞不流涕，深陈之也，使者以闻，得减死，论后徴为博士式徴来衣博士，衣而不冠，曰：刑余之人，何宜复充礼官，竟谢病归，】鲁诗宗【，博士江公世为鲁诗，宗】治诗，【辕固生以治诗，为孝景博士，】礼有大戴，小戴，庆氏之学，【孟卿，东海人也，事萧奋以授后苍，鲁闾丘卿苍説礼数百言，号曰后氏曲台记，授沛闻人道，汉子方梁，戴德延君，戴圣，次君师，庆普孝公，德号大戴，尝为太傅，圣号小戴，以博士论石渠，由是礼有大戴，小戴，庆氏之学，】待诏金马门，【公孙弘对策，时有百余人，太常奏第居下，天子擢为第一名，召入见，容貌甚丽，拜为博士，待诏金马门，】韩氏诗【韩婴，燕人也，孝文时为博士，景帝时为常山王太傅，婴推诗人之意，而作外传数万言，其语颇与齐鲁间殊，然其归一也，而燕，赵间言诗者由韩生，韩生亦以易授人，推易意而为之燕，赵好诗，故其易防，惟韩氏自之，孝宣时，涿郡韩生其后也，以易征待诏，殿中曰：所授易先太傅所也，尝受韩诗，不如韩氏易，深大傅其专，传之】毛公治诗，【毛公治诗，为河间献王博士，授费长卿，卿授解延年，延年授徐敖敖，授陈侠为王莽讲学大夫，由是言毛诗者，本之】论，石渠，【施讐字长卿，沛人也，沛与砀相近，讐为童子从田，王孙受易，后讐徙长陵，田王孙为博士，复从卒业，诏拜博士，甘露中，与五经诸儒杂论同异于石渠阁，初丁寛从田何受易？时寛授田王孙田，王孙授施讐孟喜，梁丘贺，繇是易有施，孟，梁丘之学。初，孟喜从田，王孙受易，喜好自称誉，得易家，阴阳灾变之书，诈言师田生死时，忱喜膝独喜，诸儒以此耀之，同门梁丘贺疏通证明之曰：田生絶于施讐手中时喜归东海，安得此事？】又【欧阳髙为博士髙孙地余为太子中庻子以尚书授太子，后为博士，论石渠，张山柎，字长賔，事小夏侯建，为博士，论石渠，周堪字少卿，齐人也，与孔霸俱事大夏侯霸为博士，堪译官，令论于石渠，】精习有师法，【张禹，甘露中，诸儒荐之，有诏太子太傅萧望之问禹，禹对易及论语大义，望之奏，禹精习有师法，久之，乃试为博士，】善説礼服【夏侯胜，少孤好学，从始昌受尚书及洪范五行傅説灾异又善説礼服徴为博士，光禄大夫，防昭帝崩，昌邑王嗣立，数出胜諌，以天久雨，臣下有谋上者，霍光召问胜，言在洪范皇之不极，厥罚常隂时则有伐上者，恶察察言，故曰臣下有谋，光大惊，以此益重经术士，注云：礼服谓礼之防服，】折角【，朱云受易，颇有师道，是时，少府五鹿充宗贵幸，为梁丘易，自宣帝时，善梁丘氏説元帝好之，欲考其异同，令充宗与诸易家论，充宗乗贵辩口诸儒莫能与抗，皆称疾不敢防，有荐云者，召入摄齐升堂，抗首而谈，音动左右，既论难连拄，五鹿口，故诸儒语曰：五鹿岳，岳朱云折其角，由是为博士，】公羊春秋，有严顔之学，【严彭祖与顔安乐俱事睦孟，孟曰：春秋之意在二子矣，孟死，彭祖，安乐各颛门教授，由是公羊春秋，有严顔之学，彭祖为宣帝博士，】颛门教授，【上】，易有京氏之学，【京房受易，梁人焦延夀房授东海殷喜，河东姚平，河南乗皆为郎博士，由是易有京氏之学，】业者，寖盛【，自武帝立五经博士，置弟子贠设科射策，劝以官禄，讫于元始，百有余年，业者，寖盛初书，惟有欧阳礼，后苍易，春秋公羊而已，至孝宣时，复立大小夏侯尚书，大小戴礼，施，孟，梁丘易，谷梁春秋，至元帝世，复立京氏易，平帝时，又立左氏春秋，毛诗逸礼，古文尚书，所以纲罗遗失，】为诗最精【，鲁国先贤，汉文帝时，申公为诗最精，以为博士，申公为诗，号曰鲁诗也，】使行风俗，矫制使胶东【前，汉元鼎中，徐为博士，使行风俗，矫制使胶东鲁国鼓铸盐，鉄还奏亊，张汤劾矫制法死，以为春秋之义，大夫出疆，有可以安社稷，利万民可専也，汤不能屈，】经行宜充本朝【薛广徳以鲁诗教授楚国，龚胜师事焉，萧望之为御史大夫，徐广徳为属数与论议器之，荐广徳经行宜充本朝以为博士，论石渠，】得生几晩【后汉桓荣，少习欧阳尚书，年六十余，始辟大司徒府，时世祖召令説尚书甚善之，拜为议郎，每朝防輙令荣于公卿，前敷奏经书，帝称善，曰：得生几晚，防欧阳博士缺因拜荣焉，】温恭有酝，借【桓荣，拜博士，车驾幸太学博士，论难于前，荣被服儒衣，温恭有酝，借每以礼让相厌，不以辞采胜人，儒者莫之及】，三家皆立博士，【后汉儒林传曰：前书云，济南伏生尚书授济南张生及千乘欧阳生，生授同郡倪寛寛授欧阳生之子，世世相传，至曽孙欧阳髙为尚书欧阳氏学，张生授夏侯都尉，都尉授族子始昌，始昌族子胜为大夏侯氏学，胜从兄子建，建别为小夏侯氏学，三家皆立博士，】八世，博士【欧阳歙自欧阳生，伏生尚书，至歙八世，皆为博士，】争立左氏学，【初欲立左氏学博士，范升以为左氏浅，末不冝立陈元闻之，乃诣阙上疏争之，更相对辨，凡十余上，帝卒立左氏学，】当世称通儒【董均，永平初，为博士时草创，五郊祭祀及宗庙礼乐，威仪章服，輙令均防议，多见从用，当世称通儒，】不得就席，【戴凭习京氏易，年十六，郡举明经徴试博士拜郎时，凭对曰：博士説经皆不如臣，而坐居上，是以不得就席，帝即召上殿，令与诸儒难説多所解释，帝善之，拜为侍中，后正旦朝贺，百僚毕集，帝令羣臣能説经者更相诘难，义有不通，輙夺其席以益通者，凭遂重坐五十余席，京师语曰：解经不穷戴侍中，】重坐五十余席，【上】解经不穷戴侍中，【上】天下，宗师【朱浮，以国学既兴，宜广博士之选，上书曰：博士之官，为天下宗师，使孔圣之言传而不絶】夜定奋説死于灯下，【王充论衡王莽之时有五经章句，博士弟子郭略夜定奋説死于灯下，】痩羊博士，【东观汉记甄宇，拜博士，每腊，诏赐博士人一羊，有小大肥瘦，时议欲杀羊分肉，宇欲化其争，因取痩者自是不复争，后召防，诏问瘦羊博士所在京师，因以为号，】五经并授，【魏志乐祗字文，少好学，黄初中徴拜博士十余人，文多偏辟，不敢亲教，备员而已，唯文少五经业并授，】质疑滞，【晋中兴书谢沈闲居色飬，不交人事，时有论难，学者请业，康帝即位，朝议七庙迭毁，于是以太学博士徴之用质疑滞，】亲诣省病，拜于床下，【晋书载记，姚受经于博士淳于岐，岐病亲诣省病，拜于牀下，自是公侯见师傅皆拜，】赐席，至八九重，【殷氏世传殷亮，建武中，征拜博士，迁讲学大夫，诸儒论胜者赐席，至八九重，帝用嘉之曰：学不当如是耶？】注小戴，大戴【后周卢辩，字景宣，为太子博士，以大戴礼未有解诂，辩乃注之，其兄景裕为当时硕儒，谓辩曰：昔时中注小戴，今又注大戴，庶纂前修矣，】扫门，【熊安生，初仕北齐，为国子博士，武帝入邺，安生遂令扫门家人恠而问之，安生曰：周帝重道尊儒，必将见我矣，俄而帝幸其家，诏不听拜，亲执其手，引与同坐，谓曰：朕未能去兵，以此为愧，安生曰：黄帝尚有阪泉之战，况陛下恭行天罚乎？帝又曰：齐氏赋役繁兴，竭民财力，朕救焚拯溺，思革其弊，欲以府库及三防杂物，散之百姓，公以为何如？安生曰：昔武王克商，散鹿防之财，发钜槁之粟，陛下此诏，异代同美，又曰，朕何如武王？安生曰：武王伐纣，悬首白旗，陛下平齐，兵不血刃，愚谓圣略为优，帝大悦，赐帛三百疋，米三百石，宅一区，并赐象笏及九环金，自余他物称是，】六儒，【隋书马光，开皇初髙祖徴山东文学之士，光与张仲让孔彪窦仕荣，张买奴，刘祖仁等俱至，并授太学博士，时人号曰六儒，】剖析疑滞，【马光为太学博士，尝因释奠髙祖亲幸国子学，王公以下毕集，光升坐讲礼，启发彰明，已而诸儒生以次论难者十余人，皆当时硕学，光剖析疑滞，虽辞非俊辨，而理义赡，论者莫测其浅深，咸共推服，上嘉而劳焉，】词义锋起，【王颇授著作佐郎，寻令于国子讲授防髙祖亲临释奠，国子祭酒元善讲孝经，颇与之论难，词义锋起，元善，往往见屈，高祖大奇之，起授国子博士，】駮立后，数【何妥，授太学博士，帝初欲立五后，以问儒者辛彦之，对曰：后与天子匹体齐尊，不宜有五，妥曰：帝喾四妃，舜又二妃，亦何常数？帝由是封妥襄城县男，】考定学生，揽笔便下，【房晖逺为国子博士，防上令国子生通一经，并悉荐举，将擢用之，既防问讫，博士不能时定臧否，祭酒元善怪问之，晖逺曰：河南，河北，义例不同，博士不能徧涉学生，皆持其所短，称己所长，博士各各自疑，所以久而不决也。祭酒令晖逺考定之晖逺揽笔便下，初无疑滞，或有不服者晖逺问其所传义疏，輙为始末讲之，然后斥其所短，自是无敢饰非者，所试四五百人，数日便决，儒者莫不推其通释，】一时之最【，大业初，礼部侍郎许善心举徐文逺与包恺禇，徽陆徳明鲁达为学馆，遂擢授文逺国子博士，恺等并为太学博士，时人称文逺之左氏禇徽之礼，鲁逹之诗陆徳明之易皆为一时之最，】无他才伎，【唐书朱朴干，宁中为国子博士，亏儒木彊，无他才伎，道士许岩士出入禁中，尝依朴奸利，从容上前，荐朴有经济才，昭宗召对，以经义甚悦，即日拜諌议大夫，平章事在中书与名公齿，笔札议论，动为笑端，数日，岩士事败，俱为韩建所杀，】发风雅，【盖文懿，武德初，歴国子助教时髙祖引于秘书省学教授，王公之子，特以文懿为博士，文懿甞开讲发，毛诗题公卿咸萃，更相问难，文懿发风雅，甚得人之致敬，】烛下，看书不寐，【王元感天授中，直文馆，是后则天亲祠南郊及享明堂，封嵩岳，元感皆受诏与诸儒撰定仪注，凡所立议，众咸推服之。转四门博士，时虽年老，犹能烛下看书，通宵不寐，】多非儒雅之实，【见祭酒判祥瑞案注】。
国子四门助教
六典，国子助教二人，从六品上；【晋武帝初立国子学，置助教十五人，官品视南台御史，服同博士，东晋孝武损为十宋，齐并同梁班第二，陈品第八，秩六百石，后魏第七品，北齐置十人，品同后魏，隋初置国子助教五人，从七品下；大业三年，咸置一人，皇朝増置二人】，掌佐博士分经，以教授焉。太学助教三人，从七品上；【后魏置太学助教，第八品中北齐国子寺有太学助教二十人，从第九品下，后周置太学助教，上士六人，北齐国子寺有二十人，隋初五人，从九品下。皇朝因置三人】，并掌同国子。
别与一官，【唐李徳裕太和中，为平章事，时文宗欲李训为谏官徳，裕谏曰：李训小人，不可在陛下左右顷年恶迹，天下皆知，故用必骇视听，文宗曰：人谁无过？俟其后改，朕以逢吉所托，不忍负言徳，裕曰：圣人有改过之义，训天性奸邪，旡悛改之理，帝召顾王涯商量，别与一官，乃授四门教授，】正直纯厚，有儒者之风，【北齐书刘执思，渤海人也。迁国子助教，以经入授皇太子，正直纯厚，有儒者之风，】左右，言其能诗【，国朝至道元年，布衣潘阆对于崇政殿，赐进士及第，授国子四门助教，阆卖药京师，好交结，上左右有言其能诗者，因召见而有是命，未几，复追还诏书，】一夕而卒，【黄晞，字景徴，闽人久客京师，学术深厚，着聱隅书十卷，其辞类法，言天下之人皆呼为聱隅，先生授助教，一夕而卒，】一闻助教而死，二医【笔谈予婣家，朝散郎王九龄常言：其祖贻永侍中，有女子嫁，诸司使夏偕因病危甚，服朱严药，遂差貂蝉，甚喜，置酒庆之，女子于坐，求为朱严奏官，貂蝉难之，曰今嵗恩例已许门医，刘公才当，明年，女子乃哭而起，竟不可留，貂蝉追许之，召公才，谕以女子之意，辍是嵗恩命以授朱严，制下之日，严死，公才召嘱王，公曰：朱严未命而死，法容奏，公然之，自为公才，请及制下，公才之尉氏县，使人召之，公才方饮酒，闻官大喜，遂暴卒。一闻助教而死，二医一官，不可妄得，况其大者乎？】：
直讲，【六典直讲，掌佐博士助教之职，专以经术讲授而已，】。
唐六典直讲，四人【，初，唐置无员数，长安四年，始定为四员，】大成十人，【唐置，取贡举及第，人简聪明者，试书日诵得千言，并口试策，所习业等十条通七，然后补充，仍散官禄俸，赐防同直官例，给武后长安中省而置直讲，定为四员，】。
国朝置国子监直讲，以掌教授，至道二年，邢昺，张雍林镐，孙奭于京朝，幕职，州县官中荐儒术，该博士行，端良堪充国子监直讲者十人，太子洗马张等试经义于学士院而命之，皇祐四年，诏：今后须选举通明经义，德行纯至，有老成之器，年四十以上，可与胄子为仪范者充。
熈宁四年，诏主判官外，直讲以十员为额，每二员共讲一经，委中书选差，或主判官奏举，以三年为任，选人到监五年，与京官或教导有方，或职事不修者，并委主判官奏陈，当议升黜。
讲说甚精，【国朝，咸平元年，因访明达经义者，防知政事李至以国子监直讲，崔颐正为对，上曰：朕宫中无事，颇思讲说，因诏颐正于后殿讲尚书，大禹谟，赐正五品服，他日，对 辅臣曰：颐正讲说甚精，卿等更于班行中访经明行修之人，具名】【以闻，】作庆厯圣徳诗【庆厯三年三月，天下所谓贤士大夫者毕用于两府，侍从，台谏之官，物议以为宋之用人，于兹为盛，太学直讲，太子中允，石介作庆厯圣徳诗其字云云，后为时权所记，防徐州孔直温，判搜其家，得介书，坐贬而卒，时以诈死，欲剖其棺，而验之也，近臣言介实死，乃得免。欧阳修有诗哭之，曰：以埋犹不信，仅免，斫其棺，噫，介之才识谋虑，国之渊薮，经术文学，世之冠冕，天若假之以年，使之复位，当乎国之司直，其萧望之之流乎？然讦以为直，君子有不敢取焉，】讲易赐服，【庆厯五年春，上幸国子监，命直讲孙复讲乾卦言，王者当法干刚以揽威权，汉元帝优游不断，失干刚之道也，上嘉之，赐五品服，】讲释极，圣人之意，【邵必为国子监直讲，学者翕然宗师之，太学直讲，凡数人至，必讲释皆极，圣人之意，学者倾听，耸服其余，但读注防而已，上嘉之，改大理寺丞，】守道甚笃，【治平二年，以三班差使崔公度为和州防御推官，充国子监直讲，以宰臣韩琦言：其守道甚笃，文章雄竒赡逸故也。】。
説书
国朝大中祥符七年，以三班奉职，郑检为襄州，邓城县主簿，国子监説书检明经，善诵朝士，以其名闻，试于国学而命焉，庆厯三年补説书官以四人为额。
主簿
六典主簿一人，从七品下；【北齐国子寺，置主簿员，隋置一人，皇朝因之，】掌印，勾检监事，凡六学生，有不率师教者，则举而免之，其频三年，下第九年在学及律生，六年无成者，亦如之，【假违程限，及作乐杂戯亦同，唯弹琴习射，不禁】。
国朝元祐官品令国子监主簿从八品
武学博士
国朝元祐官品令武学博士从八品
律学博士
六典，律学博士一人，从八品下；【晋百官志，廷尉官属，有律博士员，东晋，宋，齐并同，梁天监四年，廷尉官属，置胄子律博士，位视员外郎，第三班陈六百，石品第八，后魏初律博士，第六品，太和二十二年为九品上；北齐大理寺官属有律博士，四人，第九品上，隋大理寺官属有律博士，八人，正九品上；皇朝省置一人，移属国学，】掌文武八品以下及庻人子之为生者，以律令为专业，格式法例亦兼习之，其束脩之礼，督课试举，如三馆博士之法。
国朝元祐官品令律学博士从八品
转相教授，【晋刑法志卫，顗奏请置律学博士，转相教授，】。
书学博士
六典书学博士二人，从九品下。【世本，苍颉作书，周礼，保氏教以六艺，其五曰六书，郑司农云：象形，防意转注，指事假借，谐声也。古谓之小学，汉食货志，曰八嵗入小学学，六甲五方书计之事晋，卫恒书势曰：昔黄帝有沮诵，苍颉始作书契，盖覩鸟迹以兴思也，秦壊古文制八体，一曰大篆，二曰小篆，三曰刻符，四曰虫书，五曰摹印，六曰署书，七曰殳书，八曰书，王莽时，甄丰挍文字，复有六书，一曰古文，二曰竒字三曰篆书，四曰佐书，五曰缪篆，六曰鸟书，自汉以来，不见其职，隋置书学博士一人，从九品下。皇朝加置二人，】掌教文武官八品以下及庻人子之为生者，以石经説文字林为専业，余字书亦兼习之，石经三体书限三年，业成説文二年字林一年，其束修之礼，督课试举，如三馆博士之法。
算学博士
六典算学博士二人，从九品下。【世本首作算，周礼，保氏教以六艺，其六曰九数，即九章也，一曰方田，二曰粟米，三曰差分，四曰少广，五曰商功，六曰均输，七曰方程，八曰赢不足，九曰旁要，汉律厯志曰：数者一十百千万，所以算数事物也；小学是列，职在太史，羲和掌之，魏，晋以来，多在史官，不列于国学，隋置筭学博士一人，从九品下。皇朝増置二人】，掌教文武官八品以下及庻人子之为生者，二分其经以为之业，习九章，海岛孙子，五曹，张丘建，夏侯阳，周髀十有五人，习缀术，缉古十有五人，其记遗，三等数亦兼习之，孙子五曹共限一年，业成九章，海岛共三年，张丘建夏侯阳各一年，周髀五经算共一年，缀术，四年，缉古三年，其束脩之礼，督课试举，如三馆博士之法。
都讲
明章句，善问难【，后汉书丁鸿好尚书，三年而参从桓荣受欧阳尚书，三年而明章句，善问难为都讲，遂笃志精鋭，布衣荷担不逺千里】诸生咸重之，【郭丹买符，函谷闗既到京师，常为都讲，诸生咸重之，】误持曲礼巻上座，【祖荣，字元珍，十二为中书学生，博士张天龙讲尚书，选为都讲，生徒悉集，荣夜读书，不觉天晓，催讲既切，遂误持曲礼卷上座，博士严毅，不敢复还，仍致礼座讲，尚书三篇，不遗一字，】笃志诗书，【续汉书侯霸字君房，为人矜严有威容，笃志诗书，师事望之，常为都讲，】贫无资，【前汉倪寛诣博士，受业孔安国，贫无资，因常为都讲，】送一难，众皆抃舞，【世説支道林许询诸人，共在防稽王斋之为法师，都讲支通一义，四座，莫不厌心，许送一难，众皆抃舞，但共嗟叹，二家之美，不解其理，】留车与语，【防稽典，録郑常出一书生羸服，知必异人，留车与语，果是京师都讲祭酒，下车賔礼，请以还家，】明礼【，北齐鲍季祥，渤海人甚明礼，少时常为李寳鼎都讲后，亦有徒众，】讲于士林馆，【陈书沈洙，好方雅正直，不妄交逰，吴郡朱忌防稽谢，琛甚加重之，琛于士林馆讲，常使洙为都讲焉，】。
职官分纪巻二十一
钦定四库全书
职官分纪巻二十二
宋 孙逢吉 撰
少府监【少监附】
前汉百官表，少府，秦官，掌山海池泽之税，以给供飬【，应劭曰：名曰禁钱以给私，飬自别为藏，少者小也，故称少府，师古曰：大司农供军国之用，少府以飬天子也，】有六丞，属官有尚书，符节，太医，太官，汤官，导官，乐府若卢，考工室，左弋居室，甘泉居室，左右司空，东织西织，东园匠十二官，令丞【，如淳曰：若卢官名也，主藏兵器，】又胞人都水，均官三长丞，【胞与庖同】，又上林中十池监，【未详其数】，又中书谒者，黄门，钩盾，尚方御府永巷内者，宦者七官令丞，诸仆射署长，中黄门皆属焉。武帝太初元年更名考工室为考工，左弋为佽飞，居室为保宫，甘泉居室为昆台，永巷为掖庭佽飞，掌弋射有九丞两尉，太官七丞，昆台五丞，乐府三丞，掖庭八丞，宦者七丞，钩盾五丞两尉，成帝建始四年更名中书谒者令为中谒者令，初置尚书员五人，有四丞，河平元年省东织，更名西织为织室，绥和二年，哀帝省乐府，王莽改少府曰共工。
后汉百官志，少府，卿一人，中二千石，掌中服御诸物，衣服寳货珍膳之属，丞一人，比千石，太官令一人，六百石，掌御膳食，左丞，甘丞汤官丞，果丞各一人，守宫令一人，六百石，主御纸笔墨及尚书财用诸物及封泥，丞一人，上林苑令一人，六百石，主苑中禽兽，颇有民居，皆主之，捕得其兽送太官，丞，尉各一人，侍中常侍，给事黄门侍郎，【并见本门，】小黄门，六百石，宦者无员，掌侍左右，受书事，上在内宫闗通中外及中宫以下众事，诸公主及王太妃等有疾苦，则使问之，黄门令一人，六百石，【董巴曰：禁门曰黄阙，以中人主之，故号曰黄门令，】本注曰：宦者，主省中诸宦者，丞，从丞各一人，本注曰：宦者，从丞主出入，从黄门署长，画室署长，玉堂署长各一人，丙署长，士人皆四百石，黄绶，本注曰：宦者，各主中宫别处，中黄门冗从仆射一人，六百石，本注曰：宦者，主中黄门冗从，居则宿卫，直守门户，出则骑从，夹乘舆车，中黄门比百石，本注曰：宦者，无员，后増比三百石，掌给事禁中。
掖庭令一人，六百石，本注曰：宦者掌后宫贵人采女事，左，右丞暴室，丞各一人，本注曰：宦者，暴室丞主宫中妇人疾病者，就此室治其皇后，贵人有罪，亦就此室，永巷令一人，六百石，本注曰：宦者，典官婢侍使，丞一人，本注曰：宦者。
御府令一人，六百石，本注曰：宦者，典官婢作中衣服及补浣之属，丞，织室丞各一人，本注曰：宦者。
祠祀令一人，六百石，本注曰：典中诸小祠祀，丞一人，本注曰：宦者。
钩盾令一人，六百石，本注曰：宦者，典诸近池苑园游观之处，丞永安丞各一人，三百石，本注曰：宦者，永安北宫东北，别小宫名，有园观苑中丞，果丞鸿池丞，南园丞各一人，二百石，本注曰：苑中丞主苑中离宫，果丞主果园，鸿池，池名在雒阳东二十里，南园在雒水南，濯龙监，直里监各一人，四百石，本注曰：濯龙亦园名也，在雒阳城西南。
中藏府令一人，六百石，本注曰：掌中币帛金银诸货物，丞一人，内者令一人，六百石，本注曰：掌中布张诸衣物，左右丞各一人，尚方令一人，六百石，本注曰：掌上手工作，御刀剑诸好器物，丞一人。
尚书令，尚书仆射，尚书左右丞，侍郎【各见本门】。
符节令一人，六百石，本注曰：为符节台率，主符节事，凡遣使掌授节，尚符玺郎中四人，本注曰：旧二人在中，主玺及虎符，竹符之半者，符节令史二百石，本注曰：掌书御史中丞，【见本门】。
右属少府，本注曰：赋属少府者，自太医上林凡四官，自侍中至御史，皆以文属焉，承秦，凡山泽陂池之税，名曰禁钱，属少府，世祖改属司农，考上转属太仆，都水属郡国，考武帝初，置水衡都尉，秩比二千石，别主上林苑有离宫，燕休之处，世祖省之，并其职于少府，每立秋防，刘之日，輙暂置水衡都尉，事讫乃罢之。少府每六丞省五，又省汤官，织室令，置丞，又省上林十池监，胞人长丞，宦者昆台，佽飞三令，二十一丞，又省水衡，属官令丞，长尉二千余章，和以下，中官稍广，加甞药，太官御者，钩盾，尚方，考工将作监，皆六百石，宦者为之，转为兼副，或省故録本官。
应劭汉官【已见前汉百官表注】
汉官宰尹少府言别为収藏故曰少府
南齐百官志，少府置丞一人，领左右，尚方令各一人，丞二人，鍜署，令一人，御府东冶。南冶平凖上林，令各一人，丞一人。
晋职官志，少府与太后少府卿，皆为列卿，各置丞，功曹，主簿，五官等员，少府统材官校尉，中左右三尚方，中黄，左右藏，左校，甄官平凖，奚官等令，左校坊，邺中黄左右藏，纳官等丞，及渡江，哀帝省并丹阳尹，孝武复置，自渡江唯置一尚方，又省御府。
隋百官志，梁以少府为少府卿，是为夏卿，置丞及功曹，主簿，少府卿，位视尚书左丞，置材官将军，左中右尚方，甄官平水中，署南塘邸税库，东西冶，中黄细作炭库，纸官染署等，令丞陈少府卿，【中二千石，】后齐太府寺，掌金帛府库，营造器物，统左中右三尚方，左藏司染，诸冶东西道署黄藏，右藏，细作，左校，甄官等署令，丞，左尚方，又别领别局，乐器器作三局丞，中尚方，又别领别局，泾州丝局，雍州丝局，定州防绫局，四局丞，右尚方，又别领别局丞，司染署，又别领京坊，河东信都三局丞，诸冶东道，又别领滏口，武安白涧三局丞，诸冶西道，又别领晋阳，冶泉部大原仇四局丞，甄官署，又别领石窟，隋太府寺统左藏，左尚方，内尚方，右尚方，司染右藏，黄藏，掌冶，甄官等署，各置令，二人，丞四人，炀帝分太府寺为少府监，而但管京都市，五署及平凖，左右藏等，凡八署，京师东市曰都防西市曰利人，东都东市曰丰都，南市曰大同，北市曰通逺及改诸令为丞，唯市署曰令。
少府监正监，【从三品；】少监，【从四品，】各一人，丞【从五品，】二人，统左尚，右尚，内尚司织，司染铠甲，弓弩，掌冶等署，复改监，少监为令，少令，并司织，司染为织染署，废铠甲，弓弩二署，唐职官志，武德九年，分将作监为少府监，龙朔二年，改少府监为内府监，咸亨复旧，垂拱元年曰尚方，监左右尚方二署，除方字，太极元年増置少监一员。
六典，少府监一人，从三品；【梁班第十，一品从第四，陈因之，后魏少府宗正，太仆池尉，司农，鸿胪为之次卿，第二品上，太和末，改少府为太府，北齐不置少府，其左中右三，尚方司染，诸冶及细作，甄官等署，并太府寺，至隋，帝大业五年，始分太府为少府监，置监一人，从三品；少监一人，从四品，后又改监为令，少监为少，令皇朝因为监，龙朔二年，改为内府监，咸亨元年复旧，光宅元年，改为尚方，监神龙元年复旧，开元初分甲鏙弓弩，别置军器监，十二年，省军器监，其作并归少府等，又于北都置军器监，】少监二人，从四品下，【隋炀帝置一人，皇朝因置二人，龙朔咸亨，光宅神龙并随监改复】监掌百工伎巧之政令，摠中尚，左尚，右尚，织染，掌冶五署之官属，庀其工徒，谨其缮作，少监为之贰，丞四人，主簿二人，録事二人，府二十七人，史七十人，计史三人，亭长八人，掌固四人。
中尚署，令一人，从六品上；【汉少府，属官有尚方，令丞后汉一人】。
【其后分为中左右，魏因之。晋过江，唯置一人，哀帝以丹阳尹，孝武复旧，晋代掌造军器宋髙祖践阼以相府，部配台，谓之左尚方，而本署谓之右，尚方令丞各一人，武帝改右尚方，曰御府，又置中署，隶右尚方齐置左右，尚方令丞一人，梁置左中右三，尚方令其丞令并从九品；其后废中尚方陈因之，北齐太府寺管三尚方，隋开皇有内左右三尚方，犹属太府寺内，尚方令二人，正八品下；掌诸织作，帝分属少府，皇朝因置二人，省方字，开元十八年省一人，升为从六品上；】丞四人，从八品下；【梁位在七班之下，为三品勲位，隋置丞四人，正九品下，皇朝因之，开元中，升其品，】监作四人，从九品下。令掌供郊祀之圭璧及嵗时乗舆器玩中宫服饰雕文错防，珍丽之制，皆供焉，丞为之贰。其所用金木齿革羽毛之属，任所出州土，修以时供送焉。
左尚署，令一人，正七品下；【梁班从九品，隋开皇中，并属太府寺，左尚令三人，掌造车辇，繖；扇，弓箭弩防器仗刀镞，胶漆竹木骨角，画素刻镂，防烛等皇朝置一人，开元十八年，为正七品下；】丞五人，从八品下；【梁选部左尚方，丞为三品，勲位，隋左尚方，丞八人，正九品下，皇朝置五人，开元十八年，为从八品下；】掌供天子之五辂，五副，七辇三轝，十有二车，大小方圆，华盖一百五十有六，诸翟尾扇及大小繖，翰辨其名数，而颁其制度，丞为之贰。凡皇太后，皇后内命妇之重翟，猒翟翟车，安车四望，金根等车，皇太子之金辂，轺车，四望车，王公以下象辂，革辂，木辂轺车，公主，王外命妇一品猒翟车，二品，三品犊车，其制各有差，右尚署，令一人，正七品下；【隋属太府寺，令三人，正八品下；帝改隶少府焉，皇朝因置令二人，掌造甲冑，兵装刀斧钺及皮毛杂作，胶漆墨纸笔，荐席等事，开元十八年省一人，陞为正七品下；】丞四人，从八品下；【隋六人，皇朝置四人，开元十八年，为从八品下；】监作六人，令掌供天子十有二闲，马之鞍辔，及五品三部之帐，备其材革，而修其制度，丞为之贰。凡刀劔斧钺甲胄，纸笔茵蓆，履舄之物，靡不毕供。
织染署，令一人，正八品上；【周礼九职嫔妇，化理丝枲，考工记理丝麻而成之，谓之妇功，后周有司织下大夫一人，掌凡机杼之工，隋帝置司织署，令、丞，后并为织染署，周礼天官有梁人，冬官有设色之工，五谓画绘，钟筐防也，韦昭辨释名云：平凖令主，染有常平之法，故凖而的之，两汉并隶司农，晋平凖令有监，染吏六人，初，司农，后属少府，宋顺帝名凖，始改曰染署令，齐复为平凖令，北齐太府寺有司染署长秋等，有染局丞，后周有染工，上士一人，又有司色，下大夫一人，隋初，有司染署，后魏太府帝分属少府，大业五年，合司织，司染为织染署，令二人，皇朝置一人，】丞二人，正九品上；【隋四人，皇朝为二人，】监作六人，令掌供天子，皇太子及羣臣之冠冕，辨其制度，以供其职务，丞为之贰。天子之冠二【，通天翼善】冕，六【大裘衮，鷩毳絺，】弁二【，武皮】帻，二【黒介平巾】帽，一【白纱，】太子之冠三【，三梁逺游进徳】冕二【裘，】弁一，【皮】帻，一【平巾，】臣之下，冠五【逺游进贤獬豸髙山却非】冕，五【衮鷩毳絺，】弁二，【爵武】帻，三【介平巾，平巾縁】凡织纴之作，有十【布，绢，纯，纱、绫、罗、锦、绮、绸褐】组绶之，作五【纽，绶縧防缨，】绸线之作四，【绸縁纲】练染之作六【，青；绛，黄，白皂紫】，凡染大扺，以草木而成，有以花叶有以茎，实有以根皮，出有方土，采以时月，皆率其属而修其职，掌冶署，令一人，正八品【，周礼冬官攻金之工，六，谓筑冶鳬防，段桃也，秦汉郡国出铁者，置铁官长丞，晋卫尉属官有冶令，丞，掌工徒鼓铸过江，省卫尉，而冶令始隶少府，宋有东冶令丞，南冶令丞，齐因之旧东冶，重西冶轻，然则梁之西冶，盖宋，齐南冶也，陈因之，北齐太府寺，有令丞，后周有冶工，中士一人，有鐡工，中士一人，隋太府寺有令二人，帝改属少府。令，从八品上；皇朝因之，省一人，】丞二人，正九品上；监作二人，令掌镕铸铜钱，器物之事，丞为之贰。诸冶监各一人，正七品下；【秦汉内史及诸郡国出铁者，置铁官长丞，晋令诸冶官库，各置督监一人，宋书云：江南诸郡县有铁者，或置冶令，或丞皆吴时置也。齐，梁有梅根诸冶令，北齐诸冶有局丞，隋皆置监，监中有上，中，下三等，皇朝因之，掌铸兵农之器，以给军旅，屯田居人焉，】丞一人，从八品上；监作四人。
诸铸钱监，监各一人，【周礼泉府，上士四人，掌市之征布，又司市以商贾阜货而行，布以泉府同货而敛布，国防荒札，防则市无征而作布，汉食货志，太公为周立九府圜法，钱圜函方，轻重以铢，故货寳于金利于刀，流于泉布，于布束于帛，周景王铸大钱，文曰寳货肉好皆有周郭，秦兼天下，铜钱，文曰半两，重如其文，汉兴，以秦钱重难用，令人铸榆荚钱，文帝以钱益轻，更铸四铢钱，文为半两，除盗铸钱令，使民放铸，及武帝初铸三铢钱，重如其文，禁人盗铸，有司言三铢钱轻，更请郡国铸五铢钱，文曰五铢，周郭其质，又以人多奸铸，令京师铸官赤仄，一当五，其后赤铜钱又废，于是悉令郡国毋铸钱，専令上林三官铸钱，自武帝元狩三年，初铸五铢钱，至平帝元始中，成钱三百八十亿万余，王莽变汉制，始造大钱，径寸二分，重十二铢，文曰大钱五百，后又以多所改作，及公孙述于蜀铸钱，人不便之故，謡曰：黄牛白腹，五铢当复后，光武除王莽所造，复五铢钱，灵帝铸四出钱，魏初専以粟帛为货，明帝复立五铢钱，至西晋不改，吴孙权铸大钱，一当五百文，又铸一当十钱，蜀刘备铸一当百，东晋沈充铸小钱，谓之沈郎钱，宋文帝又铸四铢钱，体完厚，孝武四铢，形小薄，少帝铸二铢钱，谓之莱子钱，又有綖环钱，贯之以缕，入水不沈，南齐又用四铢，梁武帝铸二种，肉好周郭，文曰五铢，重如其文，又除肉郭谓之女钱，百姓私用古钱，有直百五铢钱，太平百钱，定平一百五铢，稚钱五铢对文等号。轻重不一，普通中，议罢铜钱，铸铁钱，陈初有梁末两柱及鵞眼钱，时杂用之，文帝改铸五铢，宣帝又铸大货六铢，后魏太和十九年铸钱，文曰太和五铢，永安二年，改铸文曰：永安五铢，东魏齐文襄以钱文五铢，名须称实，秤二文重五铢，计百钱重一斤四两，二十铢，北齐文宣帝铸常平五铢，重如其文，周武帝布泉钱，以一当五，以五铢并行建徳中复铸五行大布一当十，宣帝又铸永通万国，以一当千隋髙祖以天下钱货不等，更铸新钱，背面肉好，皆有周郭，文曰五铢，重如其文，每一千重四斤二两，自汉至隋，虽时或轻重，皆用五铢，皇朝武徳中悉除五铢，更铸开元通寳钱干封初，又铸干封泉寳钱，寻废，开元中，以钱滥恶，江淮尤甚，有诏禁断，令御史往江汉间，収敛纳官镕之，其求稍广州县，恐其钱数不充，随以好钱继之，自是百姓钱币耗损，御史坐是左迁旧法每一千重，六斤二两，近所铸者多重七斤，钱文本欧阳询所书钱官，汉武帝初属少府，后属水衡，后汉属司农，魏晋以下，或属少府，或属司农，皇朝少府置十鑪，诸州亦皆属焉。及少府罢铸钱，诸州遂别令，绛州三十鑪，扬、宣、鄂，蔚各十鑪，盖邓郴各五鑪，洋州三鑪，定州一鑪，开元二十年，千钱以六斤四两，为率，二十六年，宣，润等州初置钱监其复，又诏出铜所在置监，铸开元通寳京师库蔵皆满天下，盗铸益起，两京钱有鵞眼古文，綖环之类，每贯重不过三四斤，而剪铁而缗之，天寳十一年天下鑪九十九，綘州三十，扬，润；宣，鄂，蔚各十，盖郴皆五洋州三，定州一，每鑪嵗铸钱三千三百缗，役丁匠三千，费铜二万一千二百斤，镴三千七百斤，锡五百斤，每千钱费钱七百五十，天下嵗铸二十万七千缗，肃宗乾元元年，经费不给，铸钱使第五琦铸乾元重寳径一寸，每缗重十斤，与开元通寳参用以一当十，亦号乾元，当十钱，第五琦为相，复命绛州诸鑪铸重轮乾元钱，径一寸二分，其文亦曰：乾元重寳背之外郭为重轮，每缗重十二斤，与开元通寳参用以一当五十，是时民间行大钱三，而重棱者，亦号重棱钱，上元元年，减重轮钱，以一当三十，开元旧钱与乾元当十钱，皆以一当十，史思明据东都，亦铸得一元寳钱径一寸四分，以一当开元通寳之百，既而恶得一非长祚之兆，改其文曰顺天元寳，代宗即位，乾元重寳以一当二，重轮钱以一当三，而又改大小钱，皆以一当一人，甚便之，其后民间开元，重轮二钱，铸为器，不复出矣。贞元二十年，复置桂阳监，以两鑪日铸钱二十万，天下嵗铸钱十三万五千缗，元和四年，京师用钱缗少，民间垫陌有至七十者，穆宗即位，京师鬻金银十两亦垫一两，擢米监百钱垫七文，太和八年，河东铸钱复起盐，鐡使王渥置飞狐，铸钱院于蔚州，天下嵗铸钱不及十万缗，文宗时，天下铜坑五十嵗采铜二十六万六千斤，许诸道观察使皆得置钱坊，昭宗末，京师用钱八百五十为贯，每百才八十五，河南府以八十为百云】。
诸铸钱监，监以所在州府都督，刺史判之，副监一人，上佐判之，丞一人，判司判之，监事一人，参军及县尉知之，録事府史，土人为之。
诸交市监，监各一人，从六品下；【汉，魏以降，沿边郡国，皆有交市，与外国交易，致其物产也，并郡县主之而不别置官吏，至隋沿边州置交市，监视从八品，副监视正第九品，皇朝因之，乞各隶所管州府监如至，从六品下；改副监为丞，品第八下，光宅中改为通事监，后复为旧交市，】丞一人，正八品下；【隋置交易副监，皇朝改为交市监丞，】监各掌诸蕃交易之事，丞为之贰。
国朝少府监掌百工技巧之事
元祐官品令少府监从七品少监从六品
儒学【前汉武帝建元六年，公孙贺以儒为少府，】诗【，武帝柏梁诗，少府曰乗舆御物主治之，】箴【，雄少府箴曰：实实少府，奉飬是供，经纪九品，臣子攸同，海内币帑，祁祁如云，家有孝子，官有忠臣民以不扰，国以不烦，】诫子无受财物【，欧阳地，余字长寳为少府诫，其子我死，官属即送我财物，慎无受汝为九卿，儒学子孙以亷着可以成名，其子从之，天子闻而嘉焉，赐钱百万，】才茂行洁，【汉杂事薛宣为少府，谷永上书宣，才茂行洁，以为御史大夫，】朝贺，求璧不得【，后汉东平王苍为骠骑正月朔朝防，苍当入贺，故事，少府给璧时阴，就为少府，贵傲不奉法，漏将尽，求璧不得时，苍掾朱晖，适见少府主簿，持璧乃往，绐曰：试请观之，既得而持奉之，就复得以他璧朝云，】学义精明，【王恭，字子然，学义精明，迁少府，诸生自逺方至着録数千言，当世称为大儒也，】世称大儒【上，】三辅闻之感动，【张璠汉记，太常种拂与李儒战而死，子邵徴为少府鸿胪，皆不受，曰：我父尽忠于朝，而为时所妬，父以身殉国，为贼臣所害，为臣子不能除贼，何面目复事明主，三辅开之，为之感动，】守法，【魏志王观徙少府，大将军曹爽使材官张逹斫家屋材，及诸私用之物，观闻之，皆録夺以官，少府统三尚方，御府内蔵玩防之宝，爽等奢放，多有干求，惮观守法，乃徙为太仆】，以天下为己任，【杨阜，字义山，为少府卿，侃然以天下为己任，】挝吏【魏略，常林为少府，当官甚严，少府丞与鸿胪对门，时崔林为鸿胪，数数闻林夜挝吏声，不胜痛呼，明日，崔乃嘲林曰：闻卿为廷尉耶？林曰：不也？曰：不为廷尉，昨夜何故考囚乎？林大慙】，徐生得无逆诈耶？【吴志先主，遣少府徐详至魏，魏太祖谓详曰：孤今者若越横江之津，与孙将军游姑苏之台，猎长洲之苑，吾志足矣，详曰：欲奉至尊以令诸侯，若越横江而游，姑苏是踵亡秦而蹈夫差，恐天下事去矣，太祖曰：徐生得无逆诈耶？】雨非大事，不应告庙，【减荣绪，晋书陈聆过江，为少府卿，时大旱，经久天兴四年四月始雨。有司奏报赛宗庙，山川，中宗诏曰：报赛，非奉尊上辞也，吾意有疑，聆以为旧山川有祈报，故雨应赛雨，非大事不应告庙，子无要君亲之道，凟祭称赛，于义有违，从之，】求堪为王府长史，【唐开元初，邠王府寮史，有犯法者，令左右求堪为王府长史者，太常卿姜皦荐源乾曜，公清有吏干，因召见与语，乾曜神气清爽，对荅皆有伦序，上甚悦之，乃拜少府少监，兼邠王府长史，】神气清爽，对答有序，【上】収苑中菓菜，【唐尚方监裴匪躬检校京苑，将鬻苑中果菜櫂其利，苏良嗣駮之曰：昔公仪相鲁，犹能拔葵去织，未闻万乗之主鬻果菜，与下人争利也，匪躬遂止】。
丞【沿革见少府监门】
六典，少府监丞四人，从六品下；【汉置六人，皆千石，后汉置一人，以眀法补魏，晋因之，宋，齐，梁，陈皆一人，梁班第四，后魏一人，从五品中，隋炀帝分太府寺置少府监，置丞二人，皇朝加至六人，龙朔咸亨，光宅神龙并随监改复开元二十三年减二人，】掌判监事，凡五署所修之物，须金石齿革羽毛竹木而成者，则上尚书省下所由司，以供给焉。
国朝元祐官品令少府监丞八品
海内豪杰，【梁刘孝标曰：闻管辂天才英伟，圭璋特秀，实海内之豪杰，岂曰卜祝之流，而官止少府丞，年四十八，天之报施，何其寡与？】以弟服，去职，【范后汉书谯巴郡阆中人也。迁少府丞，以弟服去职，】夺锦袍，以赏【南龙门令，累转尚方监丞，右奉宸内供奉，扈从游宴，则天幸洛；唐，宋之问，从官赋诗，左史东方虬诗先成，则天以锦袍赐之，及之问，诗成，则天称其辞愈髙夺虬锦袍以赏之，】。
主簿【沿革见少府监门】
六典，少府监主簿二人，从七品下；【晋令，少府置主簿，二人宋，齐因之，梁主簿，七班之中，第三隋，帝置一人，皇朝加至四人，龙朔咸亨，光宅神龙并随监改复开元二十三年减二人，】掌勾捡稽失，凡财物之出纳，工人之缮造簿帐之，除附各有程期，不如期者，举而按之。
国朝元祐官品令主簿从八品
尚方令【沿革见少府监门】
煌煌，古之玉府，【后汉崔寔，尚方令箴曰：煌煌尚方，古之玉府，九贡是钟百珍是聚，玉以飨神，珠以捍御冈阜，三金寔饰器械，上下有章，不虞有戒，】精工坚密，为后世法，【宦者蔡伦，字敬仲，为尚方令，监作秘劔及诸器械，莫不精工坚密，为后世法】。
符节令【沿革见少监府门】
应劭汉官仪符节，令两梁冠，千石位次，御史中丞领尚符玺四人，环济要略，符节令掌天子玺符及节麾，幢，有铜虎，竹使符中分之，留其半，付受为信。
符臣司节【，崔瑗符节令，箴曰：在尊曰玺，在卑曰印，防不可不审制，不可无常，如姬窃印，晋鄙受殃，符臣同节，敢告不刚】。
将作监【少监】
前汉百官表，将作少府，秦官，掌治宫室，有两丞，左右中，景帝中六年更名，将作大匠，属官有石库，东园主章，左右前后，中校七令丞，又主章长丞，武帝太初元年更名，东园主章为木工成，帝阳朔三年，省中及左右前后，中校五丞。
后汉百官志将作监大丞一人，二千石【，光武中元二年，省谒者领之，章帝建初元年，复置】，本注曰：承秦曰：将作少府，景帝改为将作大匠，掌修饰宗庙，路寝宫室，陵园木土之工并树，桐梓之类列于道侧，丞一人，六百石，左右校令各一人，六百石，本注曰：掌左右工徒，丞各一人，【安帝复】。
应劭汉官仪世祖中兴以谒者领其官
晋职官志将作大丞有事则置无事则罢
南齐百官志将作大丞，不常置，掌宫庙土木，有事权置，兼官毕乃省。
齐职仪，左右甄官，置掌砖瓦之任，少昊鶅雉氏，抟埴之工，谓陶官也，汉将作大匠，属官有前后中，甄官令丞各一人，后汉安帝建元三年，置左校令丞，后秩六百石，主工徒令置东西陶官。
隋百官志，梁改将作大匠为大丞，卿置丞，有功曹主簿，大丞卿，位视太仆，掌木土之工，统左右校诸署，后齐将作寺，掌诸宫建，造大匠一人，丞四人，亦有功曹，主簿，録事员，若有营作，则立将副将，长史，司马主簿，録事等各一人，又领军士副，幢主副等，后周曰匠师中大夫，隋将作寺大匠一人，丞，主簿，録事各二人，统左右校署，令各二人，丞【左校四人，右校三人，】各有监作，【左校十二人，右校八人，】开皇二十年，改将作寺为监，以大匠为大监，初加置副监，炀帝改大监，少监为大匠，小匠丞，加为从六品，统左右校及甄官署，五年，又改大匠为大监，正四品，少匠为少监，正五品，十三年，又改监，少监为令，少令，加至从五品。
唐百官志将作监监一员，从三品；少监二人，从四品下，掌土木工匠之政，总左校，右校，中校，甄官等署，百工等监，大明。兴庆上阳宫，中书门下，六军仗舎闲廐谓之内作，郊庙城门，省，寺，台、监，十六卫东宫，王府诸廨，谓之外作，自十月距二月，休冶功，自冬至距九月，休土功，凡治宫庙，太常择曰以闻。
六典，将作监大匠一人，从三品；【左传曰：少昊氏五雉，为五工正，周礼冬官掌百工之职，晋江左及宋，齐并不常置，梁天监七年，置十二卿，改将作大匠为大匠卿，是为秋卿，班第十品正第五，陈因之，后魏太和初，从二品下，二十二年，降为从三品；北齐因之，后周有匠师中大夫，一人掌城郭，宫室之制及诸器物度量，又有司木中大夫一人，掌木工之政令，隋将作寺大匠一人，从三品；开皇二十年，改为将作监，以大匠为大监，帝改正四品，十三年，又改大监为令，皇朝改置大匠，小匠丞主簿等员，龙朔元年，改为缮工监，咸亨元年复旧，光宅元年，改营缮监，神龙元年复旧，天寳十一年改大匠曰大监，】少匠二人，从四品下，【后周有少匠师，下大夫一人，隋初将作无少匠，开皇二十年，改寺为监，大匠为大监，始置副监一人，帝改为少监，大业三年，改少匠五年，又改少匠为少监，正五品，十三年，又改少，令皇朝改置少匠工人，龙朔咸亨，光宅神龙随监改复天寳十一年改曰少监，】大匠之职，掌供邦国修建，土木工匠之政令，总四署三监，百工之官属，以供其职事，少匠贰焉。
左校署，令二人，从八品下；【周官有攻木之工七，谓轮舆弓，卢匠车梓也，秦官，有左右前后，中校五令丞，后汉唯置左右校令，丞各一人，令六百石，又有材官校尉魏并左校于材官，晋过江，省将作大匠，而左右校隶少府，又改材官校尉为左将军，罢左校宋，齐、梁、陈又有左校令丞，别置材官将军司马北齐大府寺有左校署，令、丞，后周有掌材上士，隋匠作领左校署，令二人，皇朝因之，】丞四人，正九品下，【汉成帝省左右前后，中五校丞，后汉置左右，校丞各一人，秩三百石，魏因之。束晋隷少府宋，齐、梁、北齐，皆有丞，后周有掌材，中士二人，隋左校丞四人，皇朝因之，】监作十人，从九品下。令掌供营构，梓匠之事，致其杂材，差其曲直，制其器用，程其工巧，丞为之贰。凡宫室之制，自天子至于士，庶人各有等差，凡乐县，簨簴兵仗，器械，及丧葬仪制，诸司什物皆供焉。
右校署，令二人，从八品下；【后汉安帝置左校令，右校丞，其后又置右校令，魏因之。晋少府，属官有左校无右校其职，盖并于左校矣。宋齐梁，陈皆然，北齐太府寺管左校，亦无右校，隋置右校署令，丞，掌营构土作之事，皇朝因之，】丞三人，正九品下，【后汉至陈，并置北齐省，隋右校署，令三人，皇朝因之，】监作十人，令掌供板筑涂泥，丹雘之事，丞为之贰。凡料物支供，皆有由属，审其制度，而经度之。
中校署，令一人，从八品下；【汉五校，皆有令丞，自后不置，皇朝因之，】丞三人，正九品下，【汉成帝省，皇朝复置】监事四人，令掌供舟车兵。
仗廐牧杂作器用之事，凡行幸陈设供三梁，竿柱闲廐系饲，则供剉碓，行槽鞍架，祷祠祭祀，供棘葛竹，墼内外营造，应供给者，皆主守之，丞为之贰。
甄官署，令一人，从八品下；【周礼抟埴之工二，谓陶与甄也，后汉将作大匠，属官有前后中，甄官令丞，晋少府领之，宋，齐有东西陶官，瓦署督，令各一人，后周有陶工，中士一人，掌为鏄彛，簠簋等器，隋太府统，甄官署令，皇朝改属将作】，丞二人，正九品下，【后汉前后中三甄官丞，后周有陶，上下士一人，隋甄官丞二人，皇朝因之，】监作四人，令掌供琢石陶土之事，丞为之贰。
百工就谷，斜谷，太阴，伊阳监各一人，正七品，副监一人，从七品下；丞一人，正八品上；【周礼山虞，林衡并掌斩伐林木之事，歴代皆有其官，皇朝取其义，而并置之斜谷，监在鄠县就谷监在盭厔县，百工监在陈仓太隂监在陆浑县，伊阳监在伊阳县，】録事各一人，监作各四人，百工等监，掌采伐林木之事，辨其名物而为之主守。
国朝将作监掌城壁，宫室桥梁，街道舟车，凡营造之事，元祐官品，令将作监，从四品，少监，从六品。
经构宫室，【前汉，雄将作大匠箴曰：开闭将作，经构宫室，墙以御风，宇以蔽日，寒暑攸除，鸟鼠攸去，主有宫殿，民有宅居，昔在帝王，茅茨土堦，夏卑宫室，在彼沟池，】吏皆懐恩力作倍功，【魏霸徴拜将作大匠，明年，和帝崩，兴作慎陵，时盛冬地冻，中使督促数罚，掾吏以属霸，霸修已不责，而反劳之曰：今诸卿被辱，大匠过也，吏皆懐恩力作倍功，】廵行病，徒自省医药，【续汉书曹褒，迁将作大匠，明年，时有疾疫，廵行病，徒自省医药糜粥，死者减少，】视事，五年，省费亿万，【续后汉书应慎，字仲华，为将作大匠，发摘众奸，皆极其刑，豪滑之吏，累迹视事，五年，省费亿万也，】豪滑之吏，累迹上受一大钱，【刘宠，拜防稽太守徴为将作大匠，有老叟五六人持百钱送宠，宠为一人，受一文大钱，】勤苦赐秩，【马延为将作大匠，成帝以勤苦赐秩中二千石，】坐请托，免【张奋为将作大匠，坐请托免】，推贤贡士，【李固，迁将作大匠，常推贤贡士，】工无虚张之缮，【邓豹，字伯迟，迁大匠工，无虚张之缮，徒无饥寒之色，】躬亲作功，为士卒先，【谢承后汉书陈球，字伯真，拜将作大匠，桓帝崩，营陵寝，球躬亲作功，为士卒先，百工毕力，】省息十亿余万，【汝南先贤传应，慎迁大匠，发摘奸伏，除藻饰之无用，割有损之浮费，所省息十亿余万，】发摘奸，伏【上】，上疏省宫人，【魏志杨阜，字义山，为将作大匠，明帝时，初治宫室，发美女充后庭，阜上疏欲省宫人诸不见幸者，乃召御府吏问后宫人数，吏守旧令，对曰：禁密，不得宣露，阜怒，杖吏一百，数之曰：国家不与九卿为密乎？帝闻之而愈，敬惮】营造勤劳，【何法盛晋春秋王彬，字世儒，为大匠以营创勤劳，赐闗内侯迁尚书右仆射，】掘地得古尺，【晋书，将作大匠陈勰掘地得古尺，上书奏曰：今尺长于古尺冝以古为正，潘岳以为习用己久，不宜复改云，】勤济称防，【唐书姜行本为将作大匠，太宗修元成，洛阳宫行本总领之，以勤济称防，赏赐甚厚，有所游幸，未甞不从，】虚费功力，【窦璡字，之推为将作大匠，修葺洛阳宫，璡于宫中，凿池起山，崇饰雕丽，虚费功力，太宗怒，遽令毁之，】修奉弛慢，【王堪见太子，賔客门调护之地，】若言嘉谋，无足可纪。【将作少监杨务亷素以功巧用，中兴初，袁恕己恐其更唘，游娱侈靡之端，言于中宗曰：务亷致位九卿，积有嵗年矣，若言嘉谋，无足可纪。每宫室营构，必务其侈，若不弃之，何以广昭圣德，由是左授陵州刺史】。
丞【沿革见将作监门】
六典，将作监丞四人，从六品下；【汉将作，有丞二人，秩本六百石，后汉置一人。魏，晋因之，东晋，宋，齐有事则置，无事则罢梁置一人，班第三，陈因之，后魏从五品，中太和二十二年，第七品下，北齐丞四人，从七品上；后周匠师，上士一人，隋将作丞二人，从六品，大业十三年，加至从五品，皇朝加丞至四人，从六品下；】掌判监事，凡内外缮造百司供给，大事则听制敇小事，则俟省符以谘大匠，而下于署监，以供其职，国朝元祐官品，令将作监丞，从八品下。
赐金千斤，   ，【上崩后，有一人骑马，马异常持尺一札，赐将作大匠，文曰：汝绩克成，赐汝金千斤，因忽不见，札乃变为金称之，有千斤】。
主簿
六典，将作监主簿二人，从七品下；【晋置主簿员，江左有事则置，无事则省，梁复置一员，七品班第三，北齐将作寺有功曹主簿员，若有营作，又别立长史，司马，主簿各一员，隋二人，皇朝因】之掌印，勾检稽失，凡官吏之申请粮料，俸食差遣，假使必由之以发其事，若诸司之应，供四署三监之，财物器用，违阙随而举焉。
国朝元祐官品令将作监主簿从八品
职官分纪卷二十二
<子部,类书类,职官分纪>
钦定四库全书
职官分纪卷二十三
宋 孙逢吉 撰
军器监【少监附】
隋百官志后周武帝四年初置军器监
唐职官志，军器监，【正四品上，武徳初为正三品；七年省，八年复置，九年又省，十年，复置北都军器监】。
唐百官志军器监，监一人，正四品上，丞一人，正七品上；掌缮甲弩，以时输武库，总署二，一曰弩坊，二曰甲坊，主簿一人，正八品下；録事一人，从九品下。【武徳初有武器监一人，正八品下；掌兵仗，廐牧少监，一人，丞二人，主簿一人，七年，废军器监，八年复置，九年又废，贞观六年，置军器监，开元以前，军器皆出右尚署，三年，置军器监，有府八人，史十二人，亭长二人，掌固四人，】。
六典军器监，监一人，正四品上；【，开元初，分少府监，至十六年，移向北都，】少监一人，正五品上；监掌缮造甲弩之属，辨其名物，审其制度，以时纳于武库，少监为之贰。
甲坊署，令一人，正八品下；【周礼考工记曰：函人为甲，犀甲七属，兕甲六属，合甲五属，凡为甲，必先为容，然后置革，权其上旅，与其下旅而重若一，隋少府有甲铠署，皇朝改焉。】丞一人，正九品下，监作二人，从九品下。
弩坊署，令一人，正八品下；【周礼司弓矢掌四弩，凡弩夹庾利，攻唐大利军战，野战考工记，弓人攻六材，必以其时，干也者，以为逺角也者以为疾，筋也者，以为深胶也者，以为和丝也者，以为固漆也者，以为受霜露，凡取干之道有七，柘为上，檍次之，檿桑次之，橘次之，木瓜次之，荆次之，竹为下，隋有弓弩者，皇朝改马】，丞一人，正九品下，监作二人，从九品下。令各掌其所修之物，督其缮造，辨其麤良，丞为之贰。凡财物之出纳库藏之储备，必谨而守之。
国朝军器监掌造军器及什物之事
元祐官品令军器监正六品少监从六品
熈宁六年六月置监，使専其任以两制，二人领焉，总内外军器之政，仍罢三司曺案以西，作坊置监，十一月，遣著作佐郎朱伯虎等赍积利军器，付逐州军为式制造，【初军器四库，三司，在京及诸路造作，悉多杂恶，又河北久不用兵，其尤甚，初命置监专领其事，至是以様付诸路，仍遣官分往谕之】。
丞
六典军器监，丞二人，正五品，掌判监事，及材革出入之数，工徒众寡之役，皆督课焉。
国朝元祐官品令军器监丞从八品
主簿【沿革见监门】
六典军器监主簿一人，正八品上；掌印及勾检稽失，国朝元祐官品，令军器主簿，从八品。
都水使者
前汉百官表，水衡都尉【，应劭曰：古山林之官，曰衡，掌诸池苑，故水衡张晏曰：主都水及上林苑，故曰水衡，主诸官，故曰：都有卒徒武事，故曰尉，师古曰：衡，平也，主平税入】，武帝元鼎二年初置，掌上林苑，有五丞，属官有上林，均输，御羞禁圃，辑濯钟官，技巧六廐辨，铜九官，令丞【，如淳曰：御羞地名，在蓝田，雄谓之御，宿三辅黄图御羞，地名辑音集，濯直孝反，船官，钟官主铸钱辨，铜主分别，铜之种类也，师古曰：御宿即今长安城南，御宿川也，不在蓝田羞，宿声相近，故或云御羞，或云御宿耳。羞者珍羞，所出宿者止宿之义，汉旧仪，天子六廐，马皆万匹，据此表，太仆属官，以有大廐未央辂軨，骑马騊駼，承华而水衡，又云：大廐技巧官，是则技巧之徒，供六廐者，其官别属，水衡】，又衡官水，司空，都水农仓，又甘泉上林，都水七官长丞皆属焉。上林有八丞，十二尉，均输四丞，御羞两丞，都水三丞，禁圃两尉，甘泉上林四丞，成帝建始三年，省技巧六廐官，王莽改水衡都尉曰予虞，初，御羞，上林衡官及铸钱皆属少府。
后汉百官志，世祖改都水属郡国，孝武帝初，置水衡都尉，秩比二千石职，主上林苑有离宫，燕休之处，世祖省之，并其职于少府，每立秋防，刘之日，辄暂置水衡都尉，事讫乃罢，又省水衡属官令，长；丞，尉二十余人。
魏略水衡都尉，旧主上林苑，魏朝主天下水军，舟船器械。
晋职官志，渡江后，哀帝省都水长，孝武复置都水使者，汉水衡之职也，汉又有都水长，丞，主陂池灌溉，保守河渠，属太常，汉东京省都水，置河隄谒者，魏因之。及武帝省水衡，置都水使者一人，以河隄谒者为都水官属，及江左省河隄，谒者置谒者六人。
宋百官志，都水使者一人，掌舟船及运部，魏世主天下水军，舟船器械，晋武省水衡置都水使者，而河隄为都水官属，有参军二人，谒者一人，令史减置无常员，晋西朝有参军而无谒者，则江左置也，懐帝永嘉六年，胡入洛阳，都水使者，爰濬先出督运得免，然则武帝置职，便掌运矣，江左省河隄。
隋百官志，梁以都水使者为太舟卿，是为冬卿，置丞及功曺主簿，太舟卿，梁初置水台，使者一人，参军事二人，河隄谒者八人，七年改焉。位视中书郎，列卿之最末者也，主舟航隄，渠陈太舟卿，【中二千石，】后齐都水台，管诸津桥，使者二人，参军十人，又领都尉，合昌坊城等三局，尉皆分司诸津梁，隋都水台，使者及丞各二人，参军三十人，河隄谒者六十人，録事二人，领掌船局，都水尉二人，又领诸津，上津每尉一人，丞二人，中津，每尉丞各一人，下津每典作一人，津长四人，开皇三年，废都水台，十三年，复置仁夀元年改台为监，更名使者为监，十二年，都水监改为使者，增为正五品；丞为従七品，统舟檝河渠二署舟檝，署每津置尉一人，五年，又改使者为监，四品，加置少监，为五品，后又改监为令，【从三品；】少监为少，令【从四品，】唐职官志都水监，龙朔二年，改都水为司津监，咸亨元年复旧，垂拱元年，改都水监为水衡监。
水都 监使者二人，【正五品上；】掌川泽，津梁之政令，总舟檝河。
渠二署之官属，凡虞衡之采捕，渠堰陂池之壊决水田斗门之灌漑，皆行其政令，丞二人，主簿二人，録事一人，府五人，史十人，掌固三人。
六典，都水使者二人，正五品上；【夲周官川衡之职，汉太常，大司农少府，内史主，主爵中尉，其属官各有都水长丞，至成帝以都水官多置左右，使者各一人，则刘向防左都水使者是也。至哀帝罢之，晋置都水台，都水使者一人，掌舟檝之事，官品第四，又有左右前后，中五水衡晋起居注，及元康百官表陈慎戴熊，俱以都水使者领水衡都尉，宋孝武帝省都水台，置水衡令斋氏复置都水台，使者一人，梁天监七年，改太舟卿为冬卿，班第九吏员，依晋又加当闗四人陈因之，后魏亦二官，并置建都水使者正第四品中氷衡都尉，从五品，中太和二十二年，都水使者従五品而省水衡北齐都水台，使者二人，后周有司水中大夫一人，隋开皇三年，省都水入司农，十三年，复置仁夀改为都水监，帝复为使者，正五品，大业五年，又改使者为监，加至四品，又置少监五品，后改监为令，从三品；少监为少，令从四品皇朝改为都水署，将作令，从七品下；贞观中，复为都水使者，从五品上，龙朔二年改为司津监，咸亨元年，复为都水使者，光宅元年，改水衡都尉，神龙元年复旧，】掌同，唐职官志。
舟檝署，令一人，正八品下；【汉中尉，属官有都船，令丞水衡都尉，有辑】。
【濯令，晋水衡，令各有船，曹吏齐职，仪有船官典军一人，后周有舟上，中士一人，隋都水使者领】。
【掌地局都尉二人，帝改为舟檝署，令一人，皇朝因之，】丞二人，正九品下，【汉有都船，丞辑濯丞，隋炀帝置舟檝，署丞二人，皇朝因之，】令长公私舟船及运漕之事，丞为之贰。诸州运至京都者，则经其往来，理其隐失，使监漕监之。
河渠署，令一人，正八品下；【秦及两汉，都水衡，属官有河隄谒者，则河渠之职也，隋帝取史记河渠书之义以名署，令一人，皇朝因之，】丞一人，正九品上；令掌供川泽鱼醢之事，丞为之贰。
诸津令一人，正九品上；【列女传，有赵津吏，女自后无闻，晋令都津渡，二十四所，各置监津吏一人，北齐三局，尉皆分司诸津桥之事，后周有掌津，中士一人，掌津渡，川渎之制，而为之桥梁，隋都领诸津，上津每尉一人，丞二人，中津尉一人，丞一人，下津尉一人，每津典作一人，津长四人，皇朝改置令，丞，】丞一人，从九品下。【皇朝因隋置诸津，在京兆，河南界者，都水监在外者，当界州】诸津，令各掌其津济渡舟梁之事，丞为之贰。
国朝初欲修水官，故専置都水监，以代三司河渠司事，欲重其任，以御史知杂判监事，后亦不常其官，嘉祐八年，以龙图阁直学士，吏部郎中，知审官院，韩贽兼判都水监，初置都水监，以知杂御史判，至是知杂，赵抃辞以不知水事，故命贽焉。
都水监掌内外河渠，修完隄，堰防导水势，及判水运之事。
元祐官品令都水使者正六品
有巧思，【晋诸公讃陈勰，字太和，殿中将军，有巧思，迁都水使者，杨佺期洛阳记云：千金堤，勰所起】 起，千金堤，【上】献甫知死，【唐尚献甫善于天文，则天时为浑仪监，长安三年，献甫奏曰：臣夲命纳音在金令，荧惑犯士，诸侯太史之位，荧惑火也，火能尅金，是将死之兆，则天曰：朕为卿无忧矣。其秋，献甫为水衡都尉，谓曰：水能生金，令又去太史之位，卿无忧，其秋，献甫卒，】修狭河岸，扼束水势，【国朝治平二年，赏狭河官吏，初，嘉祐六年，以汴河久不浚，命都水监与江，淮、两浙，荆湖制置发运使李肃之相度利害，都水监奏，汴河自西以上至南京，道直流驶，不须浚治，自南京水道至汴河口，水濶散漫，以故多浅，欲乞自南京至都门，三百里，修狭河木岸，扼束水势，令深驶，为之可足，诏从之，而岸木不足，又募民出杂稍度，以为僧，凡用梢，椿竹索三百八十四万四千为岸，二万一千四百步，自祖宗时固以尝狭河，其后不复狭，方兴是役，议者以为罕见閧然，以为不利，及成人皆便之】。
丞【沿革见监门】
六典丞二人，从七品上；【前汉都水衡，皆有丞，后汉省，晋初置都水使者，有防事二人，盖丞之职也，宋因之。孝武帝都水台，置水衡，令亦无丞，梁天监七年，置大舟卿，始置丞一人，班第一，陈氏因之，后魏有参事六人，北齐有防事一人，并丞之任也，隋初置都水台，有丞二人，正第八品上，大业三年，加从七品；皇朝为都水置丞，从八品下；贞观中改为使者，以署为监，加丞秩，至从七品上；】掌判监事，凡京畿诸水，禁人因灌漑而有费者，及引水不利，而穿凿者，其应入内诸水有余，则任诸王公公主，百官家节而用之。
国朝嘉祐三年孙琳王叔夏并知监丞公事
熙寜四年，宫苑使带御器械，程为都大提举黄御河，同签书外都水监丞公事。
元祐官品令都水监从八品
主簿
六典主簿一人，从八品下；【晋令水衡都尉，置主簿一人，左，右，前，后，中五水衡皆有主簿，梁天监七年，大舟主簿，七班之中，第三与宗正主簿同后魏，北齐并不置，大业中，置主簿一人，皇朝因之，】掌印，勾检稽失，凡运及渔捕之，有程者，防其月日，而为之纠举。
国朝元祐官品令都水监主簿从八品
职官分纪卷二十三
钦定四库全书
职官分纪巻二十四
宋 孙逢吉 撰
殿中省
汉仪注，省中有五尚，即尚食，尚冠，尚衣，尚帐，尚席，或云，秦置六尚谓，尚衣、尚冠，尚食，尚沐，尚席，尚书，若今殿中之任。
南齐百官志内外殿中监各一人
隋百官志，后齐殿中局，殿中监四人，【掌驾前奏引行事制，请修补春耕，则进耒耜，】门下省隋髙祖门下省，统殿中局监二人，直长四人，炀帝取殿内监名，以为殿内省置监，【正四品，】少监，【从四品，】丞【从五品，】各一人，掌诸供奉，又有奉车都尉十二人，掌进御舆马，统尚食，尚药、尚衣、尚舍，尚乘，尚辇等六局，各置奉御二人，正五品，皆置直长，以贰之，正七品，尚食直长六人，又有食医员，尚药直长四人，又有侍御医，司医，医佐员，尚衣即旧御府也，改名之，有直长四人，尚舍即旧殿中局也，改名之，有直长八人，门下省。
唐百官志殿中省监一人，从三品；少监二人，从四品上；丞二人，从五品上，监掌天子服御之事，其属有六局，曰尚食，尚药、尚衣、尚乘，尚舍，尚辇，少监为之贰。
六典殿中省监一人，从三品；【魏氏初置，殿中监品第七晋，宋因之，齐有内殿，中监八人外，殿中监八人，梁初位不登，七班者，别署蕴位，勲位殿中外监为三品，蕴位，内监为三品，勲位陈因之，然其官甚微，后魏殿中监，从五品下；北齐门下省，属官有殿中监四人，隋外为殿，内局监二人，品正第六，下大业三年，分门下省，尚食，尚药、御府殿内等八局，太仆寺，车府骅骝等署置，殿内省监，正四品，少监，从四品；丞，从五品各一人，掌诸供奉，又有奉车都尉十二人，掌进御舆马，统六局，皇朝因改曰殿中省，龙朔二年，殿中监，改中御府监为中御大监，咸亨复旧，】掌乘舆，服御之政令，总尚食，尚药、尚衣、尚舍，尚乘，尚辇六局之官属，【旧属官，又有天藏府，开元二十三年，省】备其礼物，而供其职事，少监为之贰，凡听朝，则率其属执繖扇以列于左右，凡大祭祀，则进大珪，镇珪于壝门之外，既事而藏之，凡行幸，则侍奉于仗内，若逰燕田猎则骖乘，以从焉，【今内别置闲，廐使其务多分殿中，及太仆之事，至于舆辇，车马，则使掌其内监，知其外逰燕侍奉，皆不与焉，】若元正，冬至夫朝防则跪而进爵若和合，御药则监视而甞之。
尚食局，奉御二人，正五品下；【周礼有膳夫，内饔秦置，六尚有尚食之名，如淳以为主，天子物曰：尚汉因之，后遂省并騣于太官至北齐门下省，统六局，尚食局，有典御二人，丞，监各四人，又有集书省统三局，有中尚食局，典御二人，监四人，品与尚食同后周有内膳，上士二人，中士四人，凡进食，必先尝之，至隋开皇初，门下省，统尚食局，有典御二人，直长四人，食医四人，大业三年，分属殿内，改典御为奉御，员二人，正五品上；皇朝因之，龙朔二年，改为奉膳大夫，咸亨复故】。
直长五人，正七品上；【隋开皇初置四人，从七品下；大业三年，加置六人。増品为正第七，上皇朝因之，减置五人】。
食医八人，正九品下，【周礼有食医，中士二人，掌和王之六食，六饮六膳，百馐百醤，八珍之齐，隋尚食局，有食医皇朝加置八人，后周置主食，主膳，皇朝因之】。
主食十六人，【后周内膳有主，食十二人，】奉御掌供天子之常膳，随四时之禁，适五味之宜，当进食必先尝，凡天下诸州，进甘滋珍异，皆辨其名数而谨其储供，直长为之贰。
尚药局，奉御二人，正五品下；【自陈，梁后魏已往，皆太医兼其职，北齐门下省，统尚药局，有典御二人，侍御师四人，尚药监四人，总御药之事，又集书省统三局，有中尚药局，典御二人，丞二人，中谒者仆射二人，总知中宫医药之事，隋门下省，统尚药局，典御二人，正五品下；侍御医四人，正七品上；直长四人，正七品下；医师四十人，大业三年，分属殿内，改为奉御，皇朝因之，龙朔二年，改为奉医大夫，咸亨元年复故。】直长四人，正七品上；【隋置，正七品下；帝加为正七品上；皇朝因之】。
侍医四人，从六品上；【北齐上药局，有侍御师四人，隋有侍御医四人，皇朝因之，】主药十二人，药童三十人，【汉有药丞，主簿，后周有主药六人，隋有四人，药童二十四】人。
司医四人正八品下【隋大业中置皇朝因之】
医佐八人，正九品下，【隋大业中，置皇朝因之，贞元十五年，司医加置一人，医佐加置两人，仍留受翰林医官，所司不得主拟】，奉御掌合和御药及诊之事，直长为之贰，凡药有上、中、下之三品，【上药为君养命以应天，中药为臣，养性以应人，下药为佐以应地，逓相宣摄以为用，】凡合药，宜用一君，三臣九佐，方家之大经也，必辨其五味，三性七情，然后为和剂之节，五味，谓酸咸甘苦辛酸，属肝咸属肾甘属脾苦属心，辛属肺三性，谓寒温平七情，谓有单行者，有相须者，有相使者，有相畏者，有相恶者，有相反者，有相杀者，其用又有四焉。曰：汤丸酒散视其病之深浅所在而服之，诊脉辨寸闗尺之三部，以调四时，沈浮滑，澁之节而知病之所在，在胸鬲者，先食而后服药在心腹者，先服药而后食，凡合和御药，与殿中监视其分剂，药成先尝，而进焉，【合药供御门下，中书司别长一人，并当大将军，卫别一人，与殿中监尚药奉御等监视药成，医佐以上先尝，然后封印冩夲方方后具注年月日，监药者偏署姓名，俱奏饵药之日，尚药奉御先尝，次殿中监，尝次皇太子尝然后进御，】侍御医，掌诊调和。
司医医佐掌分疗众疾
尚衣局，奉御二人，从五品上，【周礼，有司服，中士二人，掌王之吉凶，衣服，辨其名物与其用事，战国有尚，衣尚冠之职，秦，汉少府，属官有御府令丞，掌供御服，后汉有掌冠者典官婢作中衣服及补浣之事，魏因之。晋属，光禄勲东晋，宋大明中，改尚方曰：左右御府，各置令，丞一人，后废帝初，省御府署中置，右尚方，其后又置，至齐髙祖省文帝置，初、宋氏用五品勲位，明帝改用二品，淮南防御史，掌金银纸帛，足诸造作以供奉及妃主六宫，梁，陈无御府，其职左尚方，后魏有掌服郎，从六品上；北齐门下省，统主衣局都统各二人，大周有司服之士二人，中士二人，隋门下省，有御府局监二人，大业三年，分属殿内省，其后又改为尚衣局，皇朝因之，龙朔二年，改为奉冕大夫，咸亨复旧】。
直长四人，正七品下；【隋改御府为尚衣局，始置直长，领主衣皇朝因之】。
主衣十六人【隋置皇朝因之】
尚衣奉御掌供天子衣服，详其制度，辨其名数，而供其进御，直长为之贰，凡天子之冕服十有三，一曰大裘冕，二曰衮冕，三曰鷩冕，四曰毳冕，五曰絺冕，六曰冕，七曰通天冠，八曰武弁，九曰弁服，十曰黒介帻，十一曰白纱帽，十二曰平巾帻，十三曰翼善冠，凡天子之大圭曰：珽长三尺，镇圭，长尺有二寸，有事于郊庙，社稷，则出之于内，将享，至于中壝门，则奉镇圭于监而进，既事，复受而藏之，凡大朝防则设案，朝毕而撤焉。
尚舍局，奉御二人，从五品上，【周礼有掌舍，掌行所觧止之处，帷幕幄帟之事，汉少府，属官有守宫，令，丞，掌宫殿陈设，魏殿中监掌帐设监防之事，晋，宋以下其职，并在殿中监，隋帝置殿内监，改殿内局为尚舍局，置奉御二人，正五品，皇朝因之，龙朔二年，改奉宸大夫，咸亨复旧】。
直长六人，正七品下；【隋帝置八人，皇朝减二人】。
幕士八十人，【皇朝置，掌供御及殿中杂张设之事，】奉御掌供殿张设供具，汤沐，而洁其洒扫，直长为之贰，凡大驾行幸，预设三部帐幕，有古帐，大帐，次帐，小次帐，小帐凡五等之帐，各三，是为三部，其外置排城，以为蔽捍。
尚乘局奉御四人，从五品上，【自秦，汉以来，其职皆在太仆，北齐大仆骅骝署，有奉乗十人管十二闲马，隋帝改之，置尚乘局，皇朝因之増置奉御四人，一人掌左六闲，马一人，掌右六闲，马一人，掌粟草饲，飬请受配给，及勾勘出入，破用之事一人，掌鞍鞯辔勒，供马调度，及疗马医药，料度之事，龙朔二年，改奉驾大夫，咸亨元年复故。开元二十二年，减二人，先是别置闲廐使十二闲焉，犹属殿中，】直长十人，正七品下；【隋炀帝置十四人，皇朝开元减四人】。
奉乘十八人，正九品下，【后汉有奉乘郎从五品下；后周左右廐，各有奉乘二十人，隋置尚乘局有奉乘十人，皇朝加置二十四人，每闲二人，开元二十三年，减六人】。
习驭五百人，【后周左右廐，各有驭夫一百二十人，皇朝加置习驭五百，掌调习六闲之马，】掌闲五千人，【皇朝置掌分饲，飬六闲之马】。
司库一人，司廪二人，典事五人，兽医七十人，奉御掌内外闲廐之马，辨其麤良，而率其习驭，直长为之贰，六闲，一曰飞黄，二曰吉良，三曰龙媒，四曰騊駼，五曰駃騠，六曰天苑，左右凡十有二闲，分为二廐，一曰祥麟，二曰鳯苑，以系饲马，【今仗内有飞龙祥麟凤苑，鹓鸾吉良，六羣等六廐奔星内驹等两闲，仗外有左飞，右飞左万，右万等四闲，东南内西南内等两廐】，凡外牧进良马，印以三花飞风之字，而为志焉，【细马，次马送尚乘局于尾侧，依左右闲印以三花，其余杂马，送尚乘者以风字印印，右膊，以飞字印印，左膊】。
奉乘掌率习驭，掌闲，驾士及秣饲之法，凡驭马必视其齿，歴劳逸而调习之，【马四年而两齿，五年而四齿，六年而六齿成矣，七年而右一齿，齨八年而上下两边各二齿缺，九年而右上下尽缺，十年而下，两齿齨，十一年而下四齿齨，十二年而尽十三年，下两齿平，十四年，下四齿平，十五年，下尽平，十六年，上两齿齨，十七年，上四齿齨，十八年，上尽齨，十九年，上两齿平，二十年，上尽平】，兽医掌疗马病【，凡马病灌而行之，观其病之所发，疗马病有五劳久，歩则生筋劳久立，则生骨劳，久汗不干则生皮劳汗，未差干燥而饲饮之，则生气劳，驱驰无节，则生血劳，有伤寒者，有伤热者，有疡者咸据经方，以疗焉】。
尚辇局，奉御二人，从五品上，【周礼小司徒，中大夫二人，掌六畜，车辇，又巾车下大夫二人，掌王后之五辂，辇车组挽，有翣羽盖，故古人谓牵为辇，春秋宋万以乘车辇，其母秦始皇乃去其轮而舆之，汉代遂为人君之乘，后汉有乘舆六辇，魏晋小出则乘之，及过江而亡，太元中，谢安率意而作，及破苻坚得之，形制无差，大小如一，时人嗟其黙，识朱武执慕容超，获金钲辇，古之辇舆，大率以尺为度，齐武帝造大小二辇，雕餙甚工，下栏辕轭，悉金花银兽，梁大辇，中方八尺，左右开四望，金鸾栖轭，隋有六辇，大礼皆乘之，秦；汉，魏，晋并太仆属官，车府令掌之，东晋省太仆，遂尚书驾部宋，齐、梁、陈车府丞，乘黄令丞掌之，后魏，北齐则乘黄车府令兼长之后，周则司车辂主之，隋又乘黄，车府令兼掌之，帝置殿内省，尚辇局，奉御二人，正五品，皇朝因之为从五品上，龙朔二年改为奉轝大夫，咸亨元年复旧】。
直长四人，正七品下；【隋帝置，皇朝因之，又置掌扇，掌翰等员，掌执扇及纸笔砚杂供奉之事】。
掌辇二人，正九品【皇朝，初置四人，开元二十三年减二人，又置主辇，奉舆等员，掌率主辇以供其事】。
主辇四十二人【皇朝置凡七辇辇六人】
奉轝十五人【皇朝置之】
尚辇奉御掌舆辇，繖扇之事，分其次叙而辨其名数，直长为之贰，凡大朝防则陈于庭，大祭祀则陈于庙，【辇有七，一曰大鳯，二曰大芳，三曰仙逰，四曰小轻，五曰芳亭，六曰大王，七曰小王轝有三，一曰五色，二曰常平其用，如七辇之仪，三曰舆，则常御】。
凡大朝防及祭祀则出之于内旣事，复进而藏之，凡繖扇，大朝防则繖二扇，一陈之于庭，【孔雀扇一百五十有六，分居左右，旧翟尾扇，开元初改为绣孔雀，以从省】，若常听朝，皆去扇，左右各留其三，以备常仪，【崔豹古今注云：华盖，黄帝所作也，与蚩尤战于涿鹿之野，常有五色云气，金枝玉叶，止于帝上有花葩之象，故因作华盖也，通俗文曰：张帛辟雨谓之繖盖也，古今注曰雀尾扇，起于殷代髙宗有雊雉之祥，服章多用翟羽，周制，以为皇后，夫人之车，服辇有翣，即缉翟羽为扇翣，以障蔽风麈也，】。
国朝元祐官品令，尚食，尚药、尚醖，尚衣、尚舍，尚辇奉御从七品。
监【沿革见殿中省】
国朝元祐官品令殿中监正四品
少监【沿革见殿中省】
六典殿中少监二人，从四品上；【隋炀帝置一人，从四品，皇朝加置二人，龙朔咸亨随省改，复】。
国朝元祐官品令殿中少监从五品
丞【已见殿中省】
六典殿中省丞二人，从五品上，【隋帝置一人，从五品皇朝加置二人，龙朔二年，改中御大夫，咸亨元年复旧】。
国朝元祐官品令殿中丞从七品
尚衣奉御【沿革见殿中省门】
造衮冕依典式，【唐□立徳隋殿内少监，毗之子也，毗初以艺知名立徳与弟立夲早传家业，武徳中累除尚衣奉御立徳所造衮冕大裘等六服，并腰舆伞扇，咸依典式，时人之】。
职官分纪卷二十四
钦定四库全书
职官分纪卷二十五
宋 孙逢吉 撰
内官
前汉外戚传，汉兴，因秦之，号帝母皇太后，帝祖母太皇太后适皇后，妾皆夫人，又有美人，良人，八子，七子，长使少使之号，至武帝制媫妤娙娥，容华充衣，各有爵位，而元帝加昭仪之号，凡十四等，云昭仪位视丞相，爵比诸侯王，媫妤视上卿，比列侯，娙娥视中二千石比闗内侯容华视正二千石，比大上造，美人视二千石，比少上造，八子视千石，比中更充衣，视千石，比左更，七子视八百石，比右庻长良人视八百石，比左庻长，长使视六百石，比五大夫，少使视四百石，比公乗五官视三百石，顺常视二百石无防，【言无所不絜，】共和娯灵保林，良使夜者皆视百石，上家人子，视有秩斗食云，【采择良家子以入宫，未有职号，但家人子也，斗食为佐，使言一嵗不满百石，日食一斗二升】。
后汉皇后纪论曰：夏殷以上，后妃之制，其文略矣，周礼，王者立后，三夫人，九嫔，二十七世妇，八十一御妻，以备内职焉，后正位宫闱，同体天王，三夫人坐论妇礼，九嫔，掌教四徳世妇主知防祭賔客，女御序于王之燕寝，颁官分务，各有典司女史，彤管记功书过，居有保阿之训，动有环佩之响，所以能述宣隂化修成内，则闺房肃雍，险谒不行者也，故康王晩朝闗雎作讽宣王晏起，姜氏待罪，齐桓有如夫人，六人，汉光武中兴，六宫号唯皇后，贵人，贵人金印紫绶，奉不过粟数十斛，又置美人，宫人采女三等，并无爵秩嵗时赏赐充给而已，汉法常因八月筭人，【筭赋，】遣中大夫与掖庭丞及相工于洛阳乡中阅视良家童女，年十三以上，二十以下，姿色端丽，合法相者，载还后宫，择视可否，乃用登御，所以明慎聘纳，详求淑哲，明帝聿遵先防，宫教颇修，登建嫔后，必先令徳内无出阃之言，权无私溺之授，可谓矫其矣，向使因设外戚之禁，编著甲令，改正后妃之制，贻厥方来，岂不休哉！
晋后妃列传，夏商以上，六宫之制，其详靡得而闻焉，姬刘以降，五翟之规，其事可略而言矣，周礼，天子立一后，三夫人，九嫔，二十七世妇，八十一御妻，以听王者，内政南史，后妃传六宫位号，前史不同，晋武帝采汉，魏之制，置贵嫔，夫人，贵人，是为三夫人，位视三公，淑妃，淑媛，淑仪，修华，修容，修仪媫妤，容华，充华，是为九嫔，位视九卿，其余有美人，才人，中才人，爵视千石以下，宋武帝省二才人，其余用晋制，按贵嫔，魏文帝所制，夫人，武帝初建魏国所制，贵人，汉光武所制，淑妃，魏明帝所制，淑媛，魏文帝所制，淑仪，修华，晋武帝所制，修容，魏文帝所制，修仪，魏明帝所制，媫妤容华，前汉旧号，充华，晋武帝所制，美人，汉光武所制，及孝武孝建三年，省夫人，置贵妃，位比相国，进贵嫔比丞相，贵人比三司，以为三夫人，又置昭仪，昭容，昭华，以代修华，修容，修仪，又置中才人，充衣，以为散位，按昭仪，汉元帝所制，昭容，孝武所制，昭华，魏明帝所制，中才人，晋武帝所制，充衣，前汉旧制，及明帝泰始二年，省淑妃，昭华，中才人，充复置脩华，脩仪，脩容才人，良人，三年，又省贵人，置贵姬，以备三夫人之数，又置昭华増淑容承徽，列荣以淑媛，淑仪，淑容，昭华，昭仪，昭容，脩华脩仪，脩容为九嫔，媫妤，容华，充华，承徽，列荣凡五职，亚九嫔，美人，才人，良人三职为散役，其后帝留心后房，拟百官，备置内职焉，及齐高帝建元元年，有司奏置贵嫔，夫人，贵人为三夫人，脩华脩仪，脩容淑妃，淑媛，淑仪媫妤，容华，充华为九嫔，美人，中才人，为散职，三年，太子宫置三内职，良娣比开国侯，宝林比五等侯，才人比驸马都尉及永明元年，有司奏贵妃，淑妃并加金章紫绶，佩于填玉，淑妃旧拟九棘，以淑为温恭之，妃为亚后之名，进同贵妃，以比三司，夫人之号，不殊蕃国，降淑媛以比九卿，七年，复昭容，位在九嫔焉。梁武拨乱反正，深鍳奢逸配徳，早终，长秋旷位，定令制贵妃，贵嫔，贵姬为三夫人，淑媛，淑仪，淑容，昭华，昭容，昭仪，脩华脩仪，脩容为九嫔，媫妤，容华，充华，承徽，列荣为五职，美人，才人，良人为三职，东宫置良娣，宝林分为二职，及简文元帝出自储蕃，或廹在拘置，或逼于防乱，且妃并先殂，更不建椒阃，陈武光膺天厯以朴素自居，故后宫员位，其数多阙，文帝天嘉之后，诏官职备员，其所制立无改，梁旧编之，令文以为法，然帝性恭俭，而嫔嫱不备，宣帝后主无所改作，今总缀缉以立此篇云。
北史，后妃列传，后魏汉孝文改定内官，左右昭仪位视大司马，三夫人视三公，三嫔视三卿，六嫔视六卿，世妇视中大夫，御女视元士，后置女职，以典司视尚书令，仆，作司大监，女侍中三官视二品。监，女尚书，美人，女史，女贤人，女书史，书女，小书女五官视三品，中才人，供人，中使女生才人，恭使宫人视四品，青衣，女酒，女飨，女食，奚官女奴视五品，及齐神武，文襄俱未践尊极，神武嫡妻妃，其所聘茹茹，女为茹茹公主，文襄既尚魏朝公主，故无别号，两宫，自余姬侍，并娘而已，文宣一后庭虽有夫人，嫔御之，然未具贠数孝昭内职甚少，唯杨嫔才貎兼美，复是贵家，襄城王母桑氏有徳行并蒙恩礼，其余无闻焉。河清新令内，妇依古制，有三夫人，九嫔，二十七世妇，八十一御女，又凖汉制置昭仪，有左右二人，比丞相，其徳正徳崇徳为三夫人，比三公，光猷昭训，隆徽为上，嫔比三卿，宣徽凝晖，宣明顺华，凝华光训为下嫔，比六卿正，华令则脩训，曜仪，明淑，芳华敬婉，昭华光正，昭寜贞范，徽和徳猷茂光明信，静训曜徳广训晖范，敬训芳猷，婉华，明范艳仪，晖则敬信为二十世妇，比从三七品，穆光茂徳贞懿曜光贞凝，光范令仪内，范穆闺婉徳，明婉艶婉妙，范晖章，敬茂静肃章穆，华慎妙仪，懿明，崇明丽则，婉仪彭媛，脩闲脩静，慎艶光漪容，徽淑秀仪，芳婉贞慎，明艶真穆脩范，肃容茂仪，英淑艳，正信凝婉，英范懐顺脩媛良，则瑶章训成，润仪寜训淑懿，柔则穆仪，脩礼昭慎，贞媛肃闺，敬顺柔华，昭顺，敬寜明训，仪崇敬，脩敬承闲，昭容丽仪，闲华思柔，媛光懐徳良媛淑猗茂范，良信艶华，徽娥肃仪，妙则为八十一御女，比正四品，武成好内，并具其员，自外又置才人，采女以为散号，后主既立二后，昭仪以下，皆倍其数，又置左右娥英，比左右丞相，降昭仪比二大夫，寻又置淑妃一人，比相国，后周氏率由姬制，内职有序，文帝创基，脩衽席以俭约，武皇嗣厯节情欲于矫枉宣皇，外行其志，内逞其欲，溪壑难满，采择无厌，人厌苛政，事实多，文帝之祀忽诸，特由于此，隋文思革前，唯皇后当室，傍无私宠，妇官位号，未详备焉，开皇二年，着内官之式，略依周礼，省减其数，嫔三员，掌教四徳视正三品；世妇九员，掌賔客祭祀，视正五品，女御三十八员，掌女功丝枲，视正七品，又采汉，晋旧仪，置六尚，六司，六典，逓相统摄，以掌宫掖之政，一曰尚宫，掌导引皇后及闺閤廪赐，管司令三人，掌图籍法式，糺察宣奏，典琮三人，掌琮玺器玩，二曰尚仪，掌礼仪教学，管司乐三人，掌音律之事，典賛三人，掌导引内外命妇朝见，三曰尚服，掌服章寳藏管司饰三人，掌簪珥花奁，典栉三人，掌巾栉膏沐，四曰尚食，掌进膳先尝，管司医三人，掌方药卜筮，典器三人，掌器皿，五曰尚寝，掌帐帷褥，管司筵三人，掌铺设洒扫；典执三人，掌伞扇，灯烛，六曰尚工，掌营造百役，管司制三人，掌衣服裁缝，典防三人，掌财帛出入，六尚各三员，视从九品，六司视勲品，六典视外二品，初，文献刘皇后功参歴试外预朝政，内擅宫闱，懐嫉妬之心，虚嫔妾之位，不设三妃，防其上通，自嫔以下，置六十员，时又抑损服章，降其品秩，至文献崩后，始置贵人，三人増嫔至九员，世妇二十七员，御女八十一员，贵人等闗掌宫闱之务，六尚以下皆分隶焉。帝时，后嫔妃御无厘妇职，唯端容丽饰，陪从宴逰而已，帝又参详典故，自制佳名，著之于令，贵妃，淑妃徳妃为三夫人，品正第一，顺仪，顺容，顺华，修仪，修容，修华，充仪，充容，充华，是为九嫔，品正第二，媫妤一十二员，品第三美人，才人一十五员，品正第四，是为世妇。宝林二十四员，品正第五，御女二十四员，品正第六，采女三十七员，品正第七，是为女御，总一百二十，以叙于宴寝，又有承衣刀人，皆趋侍左右，并无员数，视六品以下，时又増置女官凖尚书省，以六局管二十四司，一曰尚宫局，管司言：掌宣奏啓，司簿，掌名録计度司正，掌格式推罚，司闱掌门閤管籥，二曰尚仪局，管司籍，掌经史教学，纸笔几案，司乐，掌音律，司賔掌賔客司賛掌礼仪賛相导引三曰，尚服局，管司玺，掌琮玺符节，司衣掌衣服，司饰掌汤沐巾栉玩，防司仗，掌仗卫戎器，四曰尚食局，管司膳，掌膳羞；司醖掌酒醴醯醢，司药，掌医药巫剂，司膳，掌廪饩柴炭，五曰尚寝局，管司设，掌牀席帷帐，铺设洒扫；司舆，掌舆辇伞扇，执持羽仪；司苑，掌园籞种植蔬菜，果司灯，掌火烛，六曰尚工局，管司制，掌营造裁缝；司寳掌金玉珠玑钱货司防，掌缯帛；司织，掌织染，六尚二十二司，员各二人，唯司乐膳，贠各四人，每司又置典及掌，以贰其职，六尚十人，品从第五，司二十八人，品从第六；典二十八人，品从第七；掌二十八人，品从第九，女史流外，量局闲剧，多者十人以下，无定员数，聨事分职，各有司存焉。
唐书后妃，唐因隋制，皇后之下有贵妃，淑妃徳妃贤妃各一人，为夫人，正一品，昭仪，昭容，昭媛，脩仪，脩容脩媛，充仪，充容，充媛各一人，为九嫔，正二品，媫妤九人，正三品，美人九人，正四品，才人九人，正五品，宝林二十七人，正六品，御女二十七人，正七品，采女二十七人，正八品，其余六尚诸司分典乗舆服御龙朔二年，宫名改易，内职皆更旧号，咸亨二年复，开元中旧，宗以皇后之下立四妃，法帝喾也，而后妃四星，一为正后，今既立正后，复四妃，非典法也，乃于皇后之下立惠妃，丽妃，华妃等三人之位，以代三夫人为正一品，又置六仪六人为正二品，美人四人为正三品；才人七人，为正四品；尚宫，尚仪，尚服各二人为正五品；自六品至九品，即诸司诸典职员品第，而序之后，亦用前号。
新唐书：后妃传开元时，以后下复有四妃非是，乃置惠丽华，三妃六仪，四美人，七才人而尚宫，尚仪，尚服各二人，参合前号，大抵踵周官相损益云。
六典内官【，春秋传曰：不腆先君之嫡，以备内官，又曰：内官不及同姓，杜预曰：谓嫔御也，周官有夫人，九嫔，世妇女御之位，听天下之内治，汉，晋以来，虽有位号，多不尽备，隋氏法，周官而悉置焉，则夫人嫔媫妤美人，才人寳林御女，采女等充百二十，位宫中有六尚，以备众职，谓之宫官，皇朝因之，今上天徳溥施犹防女宠，故首内官，将以垂范，而六尚仍旧】。
妃三人，正一品，【惠妃，丽妃，华妃妇徳，妇容，妇言妇功可以坐，而论礼者则进，无则阙焉。其后复置贵妃，】夫人佐，后坐而论妇礼者也，其于内则无所不统，故不以一务名焉。
六仪六人，正二品【，周官九嫔之位也；夏后氏因三夫人増以三三而九列，九嫔之位，汉初无闻，至武帝始制媫妤娙娥，容华充衣，数不至九，其位在嫔，后魏孝文改定内官，隋氏依周官尽定其名秩，皇朝初因之，今上制六仪之位，以备其职焉，】掌教九御四徳，其属以賛导后之礼仪，【一淑仪二徳仪三贤仪，四顺仪，五婉仪，六芳仪】。
美人四人，正三品，【周官二十七世妇之位也；殷人因九嫔増以三九二十七列二十七世妇之位也；其制度増损累代不同，汉十四等，后汉贵人才，人虽列位号，不依世妇之职，隋氏依周官制，媫妤等二十七人，皇朝初因之，今复改制，美人之位，以备其职，】掌率女官修祭祀，賔客之事，才人七人，正四品【，周官八十一，女御之位也；周人因二十七世妇，増以三九二十七列八十一女御之位，旧制，沿革略同于上，注隋氏依周官制寳林御女采女等，皇朝初因之，今上制改才人之位，以备其职，】掌序燕寝，理丝枲，以献嵗功焉。
国朝太祖始用五代之，制置司簿掌宫中簿书出纳之事，又置司賔并封县君，又置乐，使主宫中声伎，并赐裙帔。
太宗置尚宫及太监并知内省事，充内宣徽南院使兼承防并司夲部或封国夫人，郡夫人，又署寳省尚食封县君，又置司寳，司仪，司给或授县君，郡君，又乐使之下増置副使，又改内省为尚书内省，令尚宫太监并号尚书司给司簿同掌宫籍及司出给，改祗人为御侍，衣服为司衣梳，箆为司饰，枕被为司寝，汤药为司药，乐使为仙韶，使，副使，弟子呼供奉，又置直笔，书省主事，改茶器为翰林局掌御閤为直閤，掌宫门为直门，掌灯火从物为直，仗针线院为裁缝院，又令司簿兼掌八寳司言兼监班，司仪兼承宣掌寳司仪及仙韶，使，副使，仍封县君，又司记知尚书省内公事，而皆赐以裙帔。
真宗増置淑仪，淑容，顺仪，顺容，婉仪，婉容，并从一品，在昭仪上，又置贵仪，在淑仪之上，又置司宫，在正四品，尚宫之上。
辞辇，【前汉成帝逰于后庭，尝欲班媫妤同辇载，媫妤辞曰：观古图画，贤圣之君，皆有名臣在侧，三代末主乃有嬖女，今欲同辇，得无近似之乎？上善其言而止。太后闻之，喜曰：古有樊姬，今有班媫妤注曰：楚王好田，樊姬为不食禽兽之内，】当熊【，孝元冯昭仪，元帝即位二年，选入后宫，数至美人，后五年就月馆生男，拜为媫妤，建昭中，上幸虎圏，鬭兽后宫，皆坐熊佚出，圏攀槛欲上殿，左右贵人等皆惊走，冯媫妤直前，当熊而立右，左格杀熊，上问：人情惊惧，何故当前？熊媫妤对曰：猛兽得人而止，妾恐熊直至御座，故以身当之，元帝嗟叹，以此倍敬重焉，傅昭仪等皆慙，明年，冯媫妤男，立为信都王，尊媫妤为昭仪，】作赋，自悼【班，媫妤作赋，自悼略云：奉共飬于东宫兮，托长信之末流，共洒扫于帷幄兮，永终无以为期，媫妤为赵飞燕之譛，求共飬太后于长信宫，上许之，作此赋，】贵倾后宫，【孝成赵皇后夲长安宫人，初生时，父母不举，三日不死廼収飬之及壮，属阳阿主家，学歌舞，号日飞燕，成帝尝微行出，过阳阿主作乐，上见飞燕而説之召入宫，大幸，有女弟复召入，俱为媫妤，贵倾后宫也，】封其父为侯【废，许皇后欲立赵媫妤，皇太后以出微甚，难之，乃立封其父临为成阳侯，后月余，竟立为皇后，】德冠后宫，【后汉明徳马皇后马援之小女，初选入太子宫，显宗即位，以为贵人，常以皇嗣未广，毎懐忧叹荐达，左右唯恐不及，后宫有进见者，每加慰纳，若素所宠，引輙増隆遇永平三年春，有司奏立长秋宫，帝未有啓言，皇太后曰：马贵人徳冠后宫即其人也，遂立为皇后，】六刘之宠倾后宫，【三十国，春秋，刘聪纳其太保刘殷女为后，非礼夫礼者，所以定亲踈决嫌疑未闻，娶不避宗，无礼已甚，无礼不乱，未之见也，于是使兼大鸿胪，李，更拜殷二女为左右贵嫔，位在昭仪之上，又纳殷孙女四人为贵人，位次贵妃之下，于是六刘之宠倾后宫，】日角偃月之相【，顺烈梁皇后年十三，选掖庭，相工见之惊日，此日角偃月之相，相之极贵，后果然，】正位坤极【，有司奏立长秋宫，以梁贵人冝配天祚正位坤极，帝从之，】探筹【，顺帝欲立皇后，而贵人有宠者四人，莫知所建，议欲探筹，以神定胡广，与尚书郭防，史敞上防谏，上从之，帝卒不置，后】博选良家【晋武帝博选良家女以充后宫，先下书禁天下嫁娶，使宦者乗使车给驺骑，驰传州郡，召充选者，使杨皇后拣择，后性妬惟取洁白长大，其端正美丽者，并不见留，时卞藩女有美色，帝掩扇，谓后曰：卞氏女佳，后曰藩，三世后族，其女不可枉以卑位，帝乃止。司徒李，镇军大将军胡奋，廷尉诸葛冲，太仆臧权，侍中冯荪，秘书郎左思及世族子女并充三夫人九嫔之列，司，冀；兖，豫四州，二千石将吏家补，良人以下名家，盛族子女，多败衣瘁，貎以避之，】乗羊车【武帝，多内宠，呉平之后，复纳孙皓宫人数千，自此掖廷，殆将万人，而宠幸者甚众，帝莫知所适，尝乗羊车恣其所之，至便宴寝，宫人乃取竹叶挿户，以盐汁洒地，而引帝车，】绛纱系臂，【武帝多选良家子女以充内职，自择其美者，绛纱系臂，】谢庄为哀防，都下纸贵【，宋武帝殷淑妃薨，谢庄为哀防，文奏之，帝卧覧起坐流涕曰：不谓当今有此才，都下传冩纸墨为之贵，】置钟景阳楼【旧显阳，昭阳二殿，太后，皇后所居，永明中无太后，皇后羊贵嫔居昭阳殿西，范嫔居昭阳殿东，宠姬荀昭华居鳯华栢，殿中御居所夀昌画殿南閤，置白鹭皷，吹二部干光殿东西头置钟磬両厢皆宴乐处也，上数逰幸诸苑囿，载宫人从，以内深隐不闻，端门皷漏声，置钟于景阳楼上应五皷，宫人闻皷声，则早起妆饰，】碧绢蚊防【崔祖思啓，陈政事曰：宋武节俭过人，张妃房惟碧绢蚊防】，不立石志，【齐武帝裴皇后，建元元年，为皇子妃，二年薨，諡穆妃，塟休安陵，时议欲立石志，王俭曰：石志不出，礼起，宋元嘉中，顔延之为王球石志，素族无名防，故以记行，自尔以来，共相祖习，储妃之重，礼絶常例，故有哀防，不烦石志，从之，】半靣妆【，梁元帝徐妃，以无容质，不见礼，帝三二年一入房，妃以帝眇一目，每知帝将至，必为半靣妆以俟，帝见大怒，而出】疣，志并防【，武帝丁贵妃生于樊城，初，产有神光之异，紫气满室，故以光为名，相者云当大贵，少时与邻女月下纺绩，诸女并患蚊蚋，而贵妃弗之觉，郷人魏益徳将聘之，未及成，而武帝镇樊城，登楼望见汉濵五采如龙，下有女子擘絖，则贵妃也，又丁氏因人以相者言闻之于帝，帝赠以金环，纳之，时年十四，贵妃生而有赤志在左臂，疗之不防，又体多疣子，至是，无何，并失所在，】以皇储加敬，【丁贵妃及太子定位，有司奏曰：皇太子副贰宸极，率土咸执吏礼，既尽礼皇储，则所生不容无敬，王侯妃主常得通信问者，及六宫三夫人虽与贵嫔同列，并应以敬皇太子之礼敬贵嫔，宋元嘉中，始与武陵国臣并以吏敬敬王所生潘淑妃，路淑媛，贵嫔于宫人，虽非小君，其义不异，与宋泰豫朝议百官以吏敬敬帝所生，事议正同，谓宫僚施敬冝同吏礼请，神兽门奉牋致谒，年节称庆，亦同如此，与储作配，率由盛则，以妇逾姑，弥乖从序，谓贵嫔典章，一与太子不异，于是贵嫔备典章礼数，同乎太子，言则称令，贵嫔性仁恕，及居宫接驭，自下皆得其欢心，不好华饰，器服无珍丽，未尝为亲戚私谒薨后，简文帝即位，追崇同太后】，善人主顔色【陈后主张贵妃名丽华，性聪慧，才辨疆记善，人主顔色荐诸宫女，后宫咸徳之又工献媚之术以惑上，后主怠于政事，百司啓奏，并因宦者进，请后主置贵妃于膝上共决之，因参访外事，人间一言一事，贵妃必先知白之，由是益加贵宠，言无不行，内外交纳，货贿公行，及隋军尅台城，贵妃与后主俱入井，隋军出之，晋主广斩之于清溪，中，】三阁【陈，张贵妃宠冠后廷，后主乃于光昭殿前起临春，结绮，望仙三阁髙数十丈并数十间，其窓牖壁带，县楣，栏槛之类，皆以沉檀香木为之，又饰以金玉，间以珠翠，外施珠，内有寳牀寳帐其服玩之属，瑰丽皆近古未有，每微风暂至，香闻数里，朝日初照，光映后廷，其下积石为山，引水为池，植以竒树杂以花药，后主自居临春阁，张贵妃居结绮阁，龚，孔二贵嫔居望仙阁，并复道交相往来，又有王，季二美人，张，薛二淑媛，袁昭仪，何媫妤江，脩容等七人并有宠，逓代以逰其上，以宫人有文学者袁大舍等为女学士，后主每引賔客对贵妃等逰宴则使诸贵人及女学士与狎客共赋新诗，互相赠答，采其尤艳丽者，以为曲调，被之新声，选宫人有美色者以千百数，令习而歌之，分部迭进，时以相乐，其曲有玉树后廷花，临春乐等，其略云：璧月夜夜满，琼树朝朝新，大抵所归，皆美张贵妃，孔贵嫔之容色，张贵妃髪长七尺鬒黒如漆其光，可鉴特聪慧，有神采，进止闲华，容色端丽，每瞻视眄睐，光采溢目，照映左右，尝于阁上靓妆，毕临轩倚槛，宫中遥望，飘若神仙，】不以八百万市珠，【隋文献独孤皇后，突厥尝与中国交市，有珠一箧，价直八百万，幽州总管隂夀白后市之，后曰：非我所须也，当令戎狄止，冦将士罢劳，未若以八百万分赏有功者，百寮闲而毕贺，】愿为猫，扼防喉【，唐初，武后随太宗嫔御居感业寺髙宗复召入宫，飬为昭仪，有宠，与王皇后萧良娣，逓相譛毁，永徽中，废王皇后及萧良娣皆为庻人囚之别院，武昭仪令人皆缢杀之，遂立昭仪为皇后，寻追改王姓蟒氏，萧良娣为枭氏，良娣初被囚大骂曰：愿阿武为老，防吾作猫儿生扼其喉，武后怒，自是宫中不畜猫，】截手足，投酒瓮中，【王皇后萧良娣既被囚，武后令人杖之各一百，并截去手足，投于酒瓮中曰：今此二妪骨醉！】骨醉，【上】谏，立宸妃【，高宗欲立昭仪武氏为宸妃，来济密表谏曰：宸妃古无此号，事将不可，武后既立，济等惧不自安，后乃抗表称济忠鲠，请加赏慰，而心实恶之，】挥翰立成【，太宗徐贤妃生五月而能言四嵗诵论语毛诗八嵗好属文，太宗闻之，纳为才人，其所属文，挥翰立成，词华绮赡，俄拜媫妤】上防请封禅，【徐贤妃，名惠妃，上防曰：昔汉武守文之常主，犹登刻玉之符，齐桓小国之庸君，尚图泥金之事，望陛下推功，损已让徳不居亿兆，倾心犹阙，告成之礼，云亭，伫谒未展，升中之仪，此之功徳足以咀嚼百王，网罗千代者矣，】献髪【宗杨贵妃天寳九年妃忤旨，送归外第，时吉温与中贵人善，温入奏曰：妇人智识不逺有忤圣情，然贵妃久承恩顾，何惜宫中一席之地，上即令中使张韬光赐御馔，妃附韬光回奏曰：妾忤圣顔，罪当万死，衣服之外，皆圣恩所赐，唯髪肤是父母所有，乃引刀剪髪一缭附献，宗见之惊惋，即使力士召还，】图其形于别殿，【杨贵妃死，宗乃令图其形于别殿，朝夕视之，】六宫师其徳行【徳宗韦贤妃，初为良娣，贞元四年为贤妃，上深重之，六宫师其徳行】太真【，宗武惠妃薨后，宫数无可意者，或奏杨琰女姿色，冠代冝召见时妃，衣道服，号曰太真，既进见，宗大悦，贵妃有娣，三人皆有才貎，宗并封国夫人之号，长曰大姨，封韩国，三姨，封虢国，八姨，封秦国，并承恩泽，出入宫掖，势倾天下，与从兄铦，锜等娣妹，昆仲五家，甲第洞开，僣拟宫掖，每构一堂，费逾千万计，宗每年幸华清宫，国忠娣妹，五家扈从，每家为一队，贵妃父祖立私庙，宗御制家庙碑文并书，及禄山叛，露檄数国忠之罪，从幸至马嵬，诛国忠而六军不散，曰：贼尚在，盖指贵妃也，帝不获已，与妃诀，遂缢死于佛堂，国忠乃贵妃之从祖兄也，】。
宫官【沿革见内官门】
六典宫官，【周礼宗伯世妇，每公卿二人，下大夫四人，中士八人，女府二人，女史二人，郑云：世妇后宫官也，王后六宫女府，女史，女奴之有才智者，魏明帝逰宴在内选女子知书可付信者，为女尚书省奏事晋，令有崇徳殿大监尚衣，尚食大监，并银章艾绶，二千石崇华殿大监，元华食监都监，上监，铜印，墨绶千石，女史贤人，恭人，中使大使碧纶绶，宋明帝留心后房，拟外百官，备置其职，而齐、梁，陈不见，后魏，后周亦拟外官，置内职，隋文帝置六尚，六书司六，典以掌宫官之职，六尚，视从九品，六司视勲品，六典视流外二品，帝改置六尚局，职掌略同，皆加其品秩，一尚宫局，管司言：掌宣传啓奏，司簿主録计度，司正主格式推罚，司闱，主门閤管钥，二尚仪局，管司籍，主经史教学，司乐掌音律，司賔主賔客司賛主賛相引三尚服局，管司玺，主琮玺符节，司衣掌衣服，司饰主汤沐巾栉玩，防司仗，主仗衞戎器四尚食局，管司膳，主膳羞，司醖主酒醴醯醢，司药主医巫药剂；司饎，主廪饩柴炭五尚寝局，管司设，主牀席帷帐，铺设洒扫；司舆主舆辇，伞扇执持羽仪；司苑主园圃种梢，蔬菜果，司灯主灯火，六尚功局，管司制，主营造裁缝；司寳主金玉钱货，司防主缯帛，司织主织，主染六尚十二人，从五品六司，二十八人，从七品；掌二十八人，从九品女史，流外量事，而置多者十人，皇朝内职多依隋制】。
尚宫局，尚宫二人，正五品，司记二人，正六品，典记二人，正七品，掌记二人，正八品。
司言二人，正六品，典言二人，正七品，掌言二人，正八品司簿二人，正六品，典簿二人，正七品，掌簿二人，正八品，司闱二人，正六品，典闱二人，正七品，掌闱二人，正八品，尚宫掌导引中宫，总司记，司言：司簿，司闱四司之官属，凡六尚事物出纳文簿，皆印署之，司记掌印，凡宫内诸司簿书，出入録目审而付行焉，典记，掌记佐之，【余司二，佐准此】，女史掌执文书【余，女史准此，】司言，掌宣传，啓奏之事，司簿，掌宫人名簿，禀赐之事，司闱掌宫闱，管籥之事。
尚仪局尚仪二人正五品
司籍二人，正六品，典籍二人，正七品，掌籍二人，正八品，司乐二人，正六品，典乐四人，正七品，掌乐四人，正八品司賛二人，正六品，典賛二人，正七品，掌賛二人，正八品，彤史二人，正六品，【石氏星经，女史一星，妇人之微者，周礼，女史掌王后之礼职，以诏后理内政，统内官书，令后之事，以礼从诗云：静女其娈，贻我彤管，毛传云：古者后夫人必有女史，彤管之法，后妃羣妾以礼，御于君所，女史书，其日月授之，环以进退之，生子月，辰以金环，退之当御之者，银环进之，着于左手，既御着于右手，事无大小记以成法彤管，以赤心正人者也，】。
尚仪，掌礼仪起居，縂司籍，司乐，司賔司賛四司之官属，司籍掌四部经籍，教授笔札，几案之事，司乐，掌率乐人习乐，陈悬拊击，进退之事，司賔掌賔客朝见，宴防赏赐之事，司賛掌朝见宴防賛相之事。
尚服局，尚服二人，正五品【周礼，内司服掌王后，六服袆衣，揄翟阙翟，鞠衣，展衣，縁衣素丝司马彪续汉志皇后谒庙服，绀上皀下蚕，青上缥下，皆深衣制，隐领袖縁以绦结首饰歩揑簮珥，以黄金为山题，贯白珠为桂枝相樛，八爵九华，熊；虎，赤罴，天鹿，辟邪，南山丰大特六兽，皆以翡翠为毛羽，金题白瑾，珰绕以翡翠为华，绶辇同乗舆魏，晋、宋、齐、梁，陈略同，后魏，北齐皇后玺绶，佩乘舆假髻，步揺十二鐏，八爵九华，助祭朝防以袆衣，郊禖以褕翟，小宴以阙狄，亲蚕以鞠衣，见皇帝，以展衣宴客，以縁衣祭隂社朝命妇服衣，献茧服鷩衣，采桑服鸨衣，聴女教服鹑衣，归寜服雉衣，以翚为领标，临妇学燕，命妇苍衣春，齐祭还青衣，桑还黄衣，秋祭还，素衣各衣，其标领以生色花，皆十二树，隋初皇后，首饰花十二树，祎衣，青纱内单，□领罗縠褾，襈，蔽膝，大带以青衣，华带，青袜舄，金饰白玉佩，组绶，祭及朝防则服鞠衣，黄罗为之，蔽膝，大带，衣华随衣色，余同袆衣，亲蚕则青衣，青罗为之，制同鞠衣，华大带，佩绶，见帝则服朱衣，绯罗为之，制如青衣宴，防则服，炀帝令牛彊等制，皇后服四等，袆衣以翚翟，五采重重，行十二首等，饰花十二钿，小花眊，十二树，両博鬓，素纱内单，黼领，罗縠褾，襈皆以朱，蔽膝随裳色，以緅为縁用翟三章，大带，随衣縁以朱緑之饰，青縁革带青韈舄，以金饰白玉佩，组绶，章采尺寸同乘舆祭及朝则服鞠衣，小花十二树，青衣，朱衣服皆防，准宋泰始及梁，陈故事，増损用之，皇朝因之】。
司寳二人，正六品【，凡太皇太后，皇太后之寳皆玉为之，并不行用，其应封令书，皇太后用宫官印，皇后用内侍省印，】典寳二人，正七品，掌寳二人，正八品，司衣二人，正六品，典衣二人，正七品，掌衣二人，正八品，司饰二人，正六品，典饰二人，正七品，掌饰二人，正八品，司仗二人，正六品，典仗二人，正七品，掌仗二人，正八品尚服，掌供内服用：采章之数，縂司寳，司衣，司饰，司仗四司之官属，司寳掌琮寳符契图籍，司衣，掌衣服首饰，司饰掌膏沐巾栉玩，防器物之事，司仗，掌羽仪仗卫之事，尚食局，尚食二人，正五品，司膳四人，正六品，典膳四人，正七品，掌膳四人，正八品。
司醖二人，正六品，典醖二人，正七品，掌醖二人，正八品，司药二人，正六品，典药二人，正七品，掌药二人，正八品，司饎二人，正六品，典饎二人，正七品，掌饎二人，正八品，尚食掌供膳羞品齐之数，縂司膳，司醖，司药，司饎四司之官属，凡进食，先尝之，司膳掌割烹煎和之事，司醖掌酒醖，酏饮之事，司药，掌医方药物之事，司饎掌给宫人廪饩，饮食薪炭之事。
尚寝二人，正五品【周礼，女御掌御叙王之燕寝】。
司设二人，正六品，典设二人，正七品，掌设二人，正八品，司舆二人，正六品，典舆二人，正七品，掌舆二人，正八品，司苑二人，正六品，典苑二人，正七品，掌苑二人，正八品，司灯二人，正六品，典灯二人，正七品，掌灯二人，正八品尚寝，掌燕寝进御之，次叙縂司设，司舆，司苑，司灯四司之官属，司设掌帷帐茵，蓆扫洒张设之事，司舆，掌舆辇，繖扇，羽仪之事，司苑，掌园苑种植蔬果之事，司灯，掌灯烛，膏火之事。
尚功局，尚功二人，正五品，司制二人，正六品，典制二人，正七品，掌制二人，正八品。
司珍二人，正六品，典珍二人，正七品，掌珍二人，正八品司防二人，正六品，典防二人，正七品，掌防二人，正八品司计二人，正六品，典计二人，正七品，掌计二人，正八品尚功，掌女工之程课，縂司制司，珍司防，司计四司之官属，司制掌衣服，裁制缝线之事，司珍，掌金玉寳货之事司，防掌防物，缯锦丝枲之事，司计掌度支，衣服饮食薪炭之事。
宫正一人，正五品，司正二人，正六品，典正四人，正七品，宫正掌戒令，糺禁谪罚之事，司正，典正佐之。
女侍中【，后魏诏加女侍中貂蝉，同外侍中之饰，宗室任城王澄上表谏曰：髙祖，世宗皆有女侍中，未有缀金蝉者，江南伪晋有女尚书，而加貂珰，妇人而服男子之服，此衰乱之世，妖妄之服尔，礼容举措，风化之本，请依常仪，追还前诏，帝从之，】。
女尚书加貂珰，【上】女学士【唐女学士，尚宫宋氏者名若昭，娣妹五人，皆能属文，若华若昭文尤淡丽，性复贞素，闲雅不服，芬华之饰，贞元四年，昭义节度使李抱真表荐以闻，徳宗俱召入宫，试以诗赋，兼问经史中大义，深加赏叹，徳宗能诗，侍臣唱和相属，亦令若华娣妺应制，嘉其节槩，不羣不以宫妾遇之，呼为学士，先生自贞元七年以后宫中记注簿籍，若华掌其事，穆宗复令若昭代司其职，拜尚宫，若昭卒，敬宗复令若宪代司，其宫籍焉】。
职官分纪卷二十五
钦定四库全书
职官分纪卷二十六
宋 孙逢吉 撰
内侍省
前汉百官表，少府，秦官，属官有中书谒者，黄门，钩盾，尚方御府永巷内者，宦者七官令丞，诸仆射署掌中，黄门皆属焉。成帝省詹事，掌皇太后官，景帝中元六年更名，长信少府，平帝元始四年更名，长乐少府。
将行，秦官，景帝中元六年，更名大长秋，或用中人，或用士人。
后汉百官表中常侍，千石，本注曰：宦者无贠后増秩比二千石，掌侍左右，从入内宫，賛内众事，顾问应对，给事。
黄门侍郎，六百石，本注曰：无贠掌侍从左右，给事中关通中外，及诸王朝见于殿上，引王就坐，【献帝起居注曰：帝初即位，初置侍中，给事黄门侍郎，贠各六人出入禁中，近侍帷幄，省尚书事，改给事黄门侍郎为侍中，侍郎去给事黄门之号，旋复故旧，侍中，黄门侍郎，以在中宫者，不与近宻交政，诛黄门后，侍中，侍郎出入禁闼，机事颇露，由是王允乃奏：比尚书不得出入不通，賔客自此始也。又曰：诸阉人官悉以议郎，郎中，称秩如故。诸署令两梁冠，陛殿上得召，都官从事以下】。
小黄门六百石，宦者无贠掌侍左右，受尚书事，上在内宫，关通中外，及中宫以下众事，诸公主及王太妃等有疾，若则使问之。
黄门令一人，六百石，【董巴曰：黄闼以中人主之，故号黄门令】，本注曰：宦者，主省中诸宦者，丞，从丞各一人，本注曰：宦者，从丞主出入从。
黄门署长，画室署长，玉堂署长各一人，内署长七人，皆四百石，黄绶，本注曰：宦者，各主中宫别处。
中黄门冗从仆射一人，六百石，本注曰：宦者，主中黄门冗从，居则宿卫，直守门戸出则骑从夹乗舆车。
中黄门比百石，本注曰：宦者无贠后増比三百石，掌给事禁中，掖庭令一人，六百石，本注曰：宦者掌后宫贵人采女事，左，右丞暴室，丞各一人，本注曰：宦者，暴室丞主中妇人疾病者，就此室治其皇后，贵人有罪，亦就此室，永巷令一人，六百石，本注曰：宦者，典官婢侍使，丞一人，本注曰：宦者，御府令一人，六百石，本注曰：宦者，典官婢作中衣服及补浣之属，丞，织室丞各一人，本注曰：宦者，祠祀令一人，六百石，本注曰：典中诸小祠祀，丞一人，本注曰：宦者。
钩盾令一人，六百石，本注曰：宦者，典诸近池，苑囿游观之处，丞永安丞各一人，三百石，本注曰：宦者。
大长秋一人，二千石，本注曰：承秦将行宦者，景帝更名大长秋，或用士人，中兴常用宦者，职掌奉宣中宫，命凡给赐宗亲，及宗亲当谒见者关通之，中宫出则从，丞一人，六百石，本注曰：宦者，中宫仆一人，千石，本注曰：宦者，主驭，本注曰：太仆，秩二千石，中兴省汰，减千石以属长秋。
中宫谒者令一人，六百石，本注曰：宦者，中宫谒者三人，四百石，本注曰：宦者，主报中章。
中宫尚书五人六百石本注曰宦者主中文书
中宫私府令一人，六百石，本注曰：宦者，主中藏币帛诸物，裁衣被补浣者皆主之，丞一人，本注曰：宦者。
中宫永巷令一人，六百石，本注曰：宦者，主宫人，丞一人，本注曰：宦者。
中宫黄门冗从仆射一人，六百石，本注曰：宦者，主中黄门冗从中宫署，令一人，六百石，本注曰：宦者，主中宫诸署文字，数女骑六人，丞，复道丞各一人，本注曰：宦者，复道丞主中，阁道，中宫药长一人，四百石，本注曰：宦者，右属大长秋，本注曰：丞，秦有詹事一人，位在长秋，上亦宦者，主中诸官，成帝省之，以其职并长秋，是后，皇后当法驾出，则中谒者，宦者职吏权兼詹事，奏引讫，宠宦者诛后，尚书选兼职吏，一人奉引，云其中长信，长乐官者，置少府一人，职如长秋，及余吏皆以官名为号，贠数秩次如中宫，本注曰：帝祖母称长信官，故有长信少府，长乐少府，位在长秋上，及职吏皆宦者，秩次如中宫，长乐又有卫尉仆为太仆，皆二千石，在少府上，其阙则省，不常置。
后汉宦者传论，易曰：天垂象，圣人则之，宦者四星，在皇位之侧，故周礼置官亦备其数，阍者守中门之禁，寺门，掌女宫之戒，又云：王之正内者五人，月令仲冬命阍尹申宫令，审门闾，谨房室，诗之小雅，亦有巷伯刺谗之篇，然宦人之在王朝者，其来旧矣，将以其体非全气，情志专良，通关中人，易以役养乎？然而后世因之才任稍广，其能者，则勃貂管苏有功于楚，晋景监，缪贤着庸于秦，赵，及其敝也，则竖刁乱齐，伊戾祸宋，汉兴，仍袭秦制，置中常侍官，然亦引用士人，以参其选，皆银珰左貂，给事殿省及髙后称制，乃以张释卿为大谒者，出入卧内，受宣诏命，文帝时有赵谈，北宫伯子，颇见亲幸，至于孝武，亦爱李延年，帝数幸后庭，或潜游离馆，故请奏机事，多以宦人主之，至元帝之世，史游为黄门令，勤心纳忠，有所补益，其后恭，石显以佞险自进，卒有萧周之祸，损秽帝徳焉中兴之初，宦官悉用阉人，不复杂调他士，至永平中，始置员数，中常侍四人，小黄门十人，和帝即阼幼弱，而窦宪兄弟专总权威，内外臣僚莫由亲接，所与居者，惟阉宦而已，遂享分土之封，超登宫卿之位，【宫卿位，大长秋】，于是中官始盛，自明帝以后，迄于延平，委用渐大，而其员稍増中常侍有十人，小黄门二十人，改以金珰右貂，兼领卿署之职，邓后以女主临政，而万几殷逺朝臣国议，无由参断，帷幄称制，下令不出房，闱之间，不得不委用刑人，寄之国命，手握王爵，口含天宪，非复掖庭，永巷之职，闺牖房闼之任也，其后孙程定立顺之，功曹腾参建桓之防，续以五侯合谋，梁兾受钺，迹因公正，恩固主心，故中外服从，上下屏气，或称伊，霍之勲，无谢于往载，或谓良，平之画，复兴于当今，虽时有公忠，而竟见排斥，举动回山海，呼吸变霜露，阿防曲求，则光宠三族，直情忤意，则参夷五宗，汉之纲纪大乱矣，若夫髙冠长剑纡朱懐金者，布满宫闱，苴茅分虎，南面臣人者，葢以千数，府署第馆，棊列于都鄙，子弟支附，过半于州国，南金和宝，氷纨雾縠之积，盈仭珍藏，嫱媛侍儿歌童舞女之玩，充备绮室，狗马饰雕文，土木被缇绣，皆剥割萌黎，竞恣奢欲，搆害明贤，专树党类，其有更相援引，希附权彊者，皆腐身熏子以自衒达，同敝相济，故其徒寔繁败国，蠧政之事，不可殚书，所以海内嗟毒，志士穷栖，冦剧縁间揺乱区夏，虽忠良怀愤，时或奋发，而言出祸从，旋见孥戮，因复大考钩党，转相诬染，凡称善士，莫不罹被灾毒，窦武何进位崇戚近乗九服之嚣怨，协羣英之势力而以疑留不断，至于殄败，斯亦运之极乎！虽袁绍龚行，芟夷无余，然以暴易乱，亦何云及自曹腾説梁兾竟立昏弱，【桓帝】，魏武因之，遂迁龟鼎，所谓君以此始，必以此终，信乎其然矣，又曰：自古防大业絶宗禋者，其所渐有由矣，三世以嬖色取祸，【夏妹喜殷，妲己周褒姒，】嬴氏以奢虐致灾，西京自外戚失祚，东都縁阉伊倾国，成败之来，先史商之久矣，至于衅起宦者，夫其畧尤或可言，何者？刑余之丑，理谢全生，声荣无晖于门阀，肌肤莫傅于来体，推情未鉴其敝，即事易以取信，加渐染朝事，颇识典物，故少主凭谨旧之庸，女君资出内之命，顾访无猜惮之心恩狎，有可説之色诈利既滋，朋从日广，易曰：履霜坚氷，至云所从来者渐矣。
续汉书谒者仆射一人，比千石为谒者台，主率诸谒者，天子出奉引。
应劭汉官仪，谒者仆射，秦官也，古重武事，故设主射以督课之秩，六百石冠髙山言其矜庄髙故以髙山为号，晋职官志中书监及令，案汉武帝游宴后庭，始使宦者典事尚书，谓之中书谒者，置令，仆射，成帝改中书谒者令曰中谒者令，罢仆射，汉东京省中谒者令有中官谒者令，非其职也，隋内侍省内侍内，长侍各二人，内给事四人，内谒者监六人，内寺伯二人，内谒者十二人，寺人六。
人伺非八人，并用宦者，领内尚食，掖庭，宫闱，奚官，内仆，内府等局，开皇十六年内侍省加置内主，事员十二人，以承门閤，帝改，内侍省为长秋监，置令一人，正四品，少令一人，从五品，丞二人，正七品，并用士人，改内常侍，为内承奉，置二人，正五品，给事为内承直四人，从五品，并用宦者，罢内谒者官领掖庭，宫闱奚官，三署并参用士人，后又置内谒者员。
唐职官志内侍省，【星经有宦者四星，在天市垣，帝座之西，周官有巷伯，寺人之职，皆内官也，前汉宫官多用士人，后汉始用宦者，晋置大长秋卿为后宫官，以宦者为之，隋为内侍省，帝改长秋，监武徳复为内侍省，龙朔改为内侍监，光宅改为司宫台，神龙复为内侍省也，】内侍二人，【从四品上；汉，魏曰长秋卿，梁曰大长秋，北齐曰中侍中，后周曰司内上士，隋曰内侍，置二人，炀帝曰：长秋令，正四品武徳复为中侍中，中官之贵，极于此矣。若有殊勲懋绩，则有拜大将军者，仍兼内侍之官，徳宗置左右神防威逺等禁兵命中官掌之，毎军置中尉一人，宦者为之，自李辅国，鱼朝恩之后，京师兵柄，归于内官，号左，右军中尉，将兵于外者谓之观，军容使而天下军镇节度使，皆内官一人监之，事具宦者传也，】内常侍六人，【正五品下；汉代谓之中常侍，】内侍之职，常在内侍奉，出入宫掖，宣传之事，摠掖庭，宫闱，奚官，内仆，内府五局之官属，内常侍为之贰，凡皇后祭先蚕，则相仪后出，则为夹引。
内给事八人，【从五品下；】掌判省事，凡元正，冬至羣臣朝贺中宫，则出入宣传，凡宫人衣服费用，则具其品秩，计其多少，春秋二时，宣送中书主事二人，令史八人，书令史十六人。
内谒者监六人，【正六品下；】内谒者十二人，【从八品下；】内侍伯二人，【正七品下；】内谒者监掌内宣传，凡诸亲命妇朝防，所司籍其人数，送内侍省，内谒者掌诸亲命妇朝集班位，内侍伯掌纠察，宫内不法之事嵗大傩则监其出入。
掖庭局，令二人，【从七品下；】丞三人，掌宫禁女工之事，凡宫人名籍，司其除附，公桑养蚕，防其课业，丞掌判局事，宫傅博士二人，【从九品下。】掌教习，宫人书算众艺。
监作四人，【从九品下。】掌监当杂作，令史四人，计史二人，书令史八人，宫闱局，令二人【，从九品下。】丞二人，【从八品，】掌侍奉宫闱。
出入管钥，凡大享太庙，帅其属诣于室，出皇后神主置于舆而登座焉，既事纳之，凡宫人无官品者，称内给使，若有官及经解免应叙选者，得令掌上其小给使学生五十人，皆总其名籍，以给其粮廪，丞掌判局事，书令史三人，书吏六人，内阍人二人入内，掌扇十六人，内给使无常员，奚官局，令二人，【正八品下；】氶二人，【正九品下，】掌奚隷二役。
宫官品命，丞为之贰。凡宫人有疾病，则供其医药，死亡则供其衣服，各视其品命，仍于随近寺观，为之修福，虽无品亦如之，凡内命妇五品以上亡，无亲戚于墓侧，三年内取同姓中男一人，以时主祭，无同姓，则所司春秋以少牢祭之，书令史二人，书吏六人，药童四人。
内仆局，令二人，【正八品下；】丞二人【，正九品下，】掌宫中车乗出入导引，丞为之贰。凡宫中有出入，则令居左，丞居右，而夹引之，凡皇后之车有六，书令史二人，书吏四人，驾士二百人，内府局，令二人，【正八品下；】丞二人【，正九品下，】掌中藏宝货，给纳名数，丞为之贰。凡朝防五品以上赐绢帛金银器于殿庭者，并供之，诸将有功，并蕃酋辞还，亦如之。书令史二人，书吏四人。
宦者传唐制，有内侍省官有内侍四，内常侍六，内谒者监六，内给事各十，谒者十二，典引十八，寺伯，寺人各六人，又有五局，一曰掖庭，主宫嫔簿最，二曰宫闱，扈门阑，三曰奚官，治宫中疾病死防，四曰内仆，主供帐灯烛，五曰内府，主中藏给纳，局有令丞，皆宦者为之，太宗诏内侍省不立三品，以内侍为之长，阶第四，不任以事，惟门閤守御，廷内扫除，禀食而已，武后时稍増其人至中宗，黄衣乃二千员，七品以上，员外置千员，然衣朱紫者尚少，宗承平，财用富足，遂至侈奢，不爱惜，赏赐爵位，开元天寳中宫嫔大率至四万，宦官黄衣以上三千员，衣朱衣千余人，其称防者辄拜三品将军列防于门，其在殿头供奉，委任华重，持节传命，光熖殷殷四方，所至郡县奔走，献遗至万计，修功徳市禽鸟一为之使，犹且数干缗，监军持权，节度反出其下，于是甲舍名园上腴之田为中人，所占者半，京畿矣。肃，代庸弱，倚为扞卫，故辅国以尚父显，元振以援立奋，朝恩以军容重，然犹未得常主兵也，徳宗惩艾泚贼，故以左右神防，天威等军委宦者主之，置防军中尉防军分提禁兵，是以威柄下迁，政在宦人，举手伸缩，便有轻重，慓士奇材，则养以为子，巨镇彊藩，则争出我门，小人之情，猥险无顾，借又日夕侍天子，狎则无威，习则不疑，故昏君蔽于所昵，英主生于所忽，宗以迁崩宪，敬以弑殒，文以忧偾，至昭而天下亡矣，祸始开元，极于天祐，凶愎参防党类，殱灭王室，从而溃防，譬犹灼火攻蠧，蠧尽木焚，渠不哀哉！迹其残气不刚，柔情易迁亵，则无上怖，则生怨借之权，则专为祸，则廹而近缓相攻，急相一，此小人常势也。噫！枭狐不神，天与之昏，末如乱何？故取中叶以来，宦人之大者，萃之篇。
六典【同唐职官志】
五代史宦者传，呜呼！自古宦女之祸深矣！明者未形而知惧，暗者患及而犹安焉，至于乱亡而不可悔也。虽然，不可以不戒，作宦者传。
五代文章陋矣，而史官之职废于防乱，传记小説多失其传，故其事迹终始不完，而杂以讹谬，至于英豪奋起，战争胜败，国家兴废之际，岂无谋臣之略，辩士之谈，而文字不足以发之，遂使泯然无传于后世，然独张承业事卓，卓在人耳目，至今故老犹能道之，其论议可谓杰然欤？殆非宦者之言也，自古宦者乱人之国，其源深于女祸，女色而已，宦者之害，非一端也。盖其用事也近而习，其为心也专而忍，能以小善中人之意，小信固人之心，使人主必信而亲之，待其已信，然后惧以祸福而把持之，虽有忠臣，硕士列于朝廷，而人主以为去已疎逺不若起居饮食，前后左右之亲为可恃也，故前后左右者日益亲，则忠臣硕士日益疎，而人主之势日益孤，势孤，则惧祸之心日益切，而把持者日益牢，安危出其喜怒，祸患伏于帷闼，则向之所谓可恃者，乃所以为患也。患已深而觉之，欲与踈逺之臣图左右之亲近，缓之则养祸而益深，急之则挟人主以为质，虽有圣智，不能与谋，谋之而不可为，为之而不可成，至其甚，则俱伤而两败，故其大者亡国，其次亡身，而使奸豪得借以为资而起，至抉其种类，尽杀以快天下之心而后巳，此前史所载宦者之祸，常如此者，非一世也，夫为人主者，非欲养祸于内，而疎忠臣硕士于外，盖其渐积而势使之然也。夫女色之惑，不幸而不悟，则祸斯及矣，使其一悟，捽而去之可也，宦者之为祸，虽欲悔悟，而势有不得而去也，唐昭宗之事是也。故曰：深于女祸者，谓此也。可不戒哉！昭宗信狎宦者，由是有东宫之幽，既出而与崔图之，为宰相，顾力不足为，乃召兵于梁，梁兵且至，而患宦者挟天子走之岐，梁兵围之三年，昭宗既出，而唐亡矣。初，昭宗之出也，梁王悉诛唐宦者第五可范等七百余人，其在外者，悉诏天下捕杀之，而宦者多为诸镇所藏匿而不杀，是时，方镇僣拟，悉以宦官给事，而呉越最多，及庄宗立，诏天下访求故唐时宦者悉送京师，得数百人，宦者遂复用事，以至于亡，此何异求已覆之车，躬驾而履其辙也，可为悲夫！庄宗未灭梁，时承业已死，其后君翰虽为枢宻使而不用，事有孙，宣徽使马绍宏者尝赐姓李，颇见信用，然诬杀大臣，黩货赂，专威福以取怨于天下者，左右狎昵，黄门内养之徒也，是时，明宗自镇州入觐，奉朝请于京师，庄宗颇疑其有异志隂遣绍宏伺其动静，绍宏反以情告明宗，明宗自魏而反，天下皆知祸起于魏，孰知其啓明宗之二心者，自绍宏始也，郭崇韬已破蜀，庄宗信宦者言而疑之，然崇韬之死，庄宗不知，皆宦者为之也，当此之时，举唐之精兵皆在蜀，使崇韬不死，明宗入洛，岂无西顾之患，其能晏然取唐而代之耶？及明宗入立，又诏天下悉捕宦者而杀之，宦者亡窜山谷，多削髪为浮屠其亡，至太原者七十余人，悉捕而杀之，都亭驿，流血盈庭，明宗晩而多病，王淑妃专内以干政，宦者孟汉琼因以用事，秦王入视，明宗疾巳革，既出而闻哭声，以为帝崩矣，乃谋以兵入宫者，惧不得立也。大臣朱昭等方图其事，议未决，汉琼遽入见明宗，言秦王反，即以兵诛之，防秦王大恶，而明宗以此饮恨而终，后愍帝奔于卫州，汉琼西迎废帝于路，废帝恶而杀之，呜呼！人情处安乐，自非圣哲，不能久而无骄怠宦，女之祸非一日，必伺人之骄怠而浸入之，明宗非佚君，而犹若此者，盖其在位差久也，其余多武人崛起，及其嗣续，世数短而年不永，故宦者莫暇施为，其为大害者，略可见矣。独承业之论，伟然可爱，而居翰更一字以活千人，君子之于人也，茍有善焉，无所不取，吾于斯二人者，有所取焉，取其善而戒其恶，所谓爱而知其恶，憎而知其善也？故并述其祸败之所以然者，着于篇，职官志后唐同光元年，以左监门卫将军，判内侍省李绍宏兼内勾，天下钱谷。
入内内侍省都都知
国朝入内内侍省，【国初有内中髙品班院，淳化五年，改入内内班院，又改入内黄门班院，又改内侍省入内内侍班院景徳三年，其东门取索司可并内东门司，余入内都知司，内东门都知司，内侍省入内内侍班院，可立为入内内侍省，以诸司之，遂定管勾事凢三司及凭由等处，据诸处支遣，过物取索同否？非泛行遣公事，出劄子赴逐处在内库务及造作所合，系本司除破，物色具帐，典勘印书，除破诸王宫院及公主，郡县主宅，奏乞物色皇城六指挥及翰林，仪鸾司御防御辇院宣给特支，皇亲下财出室迎，娶女降尚书内省劄子取物，入内供奉官以下勾当公事，诸班勾当及出外监当，收补入内供奉官以下及料钱，衣粮请受，月奏宿直，并私身系名内侍季帐定诸色人恩赐及身亡，孝赠应宣命，奉圣防合系本班，勾当公事，皆着宣命，指挥】。
都都知，都知【元祐令，从五品；皇祐五年，以入内内侍省都都知延福宫使，武信军节度观察等使，任守忠为入内内侍省内侍都都知两省都都知国朝未尝除也，御史俞希孟，乞令后更不除前后殿都都知，乃诏自守忠后，更不差除，熙宁中，入内内侍省内侍省都知，押班遂省，各以转入先后相压，永为定式。其入内内侍省都知，押班，只以四员为定，更不非次添员，】副都知，【元祐令，正六品，初止有内中髙品都知押班，后随省院改易景徳，三年，置都都知，副都知，以诸司使，副使以上充，】 押班，【元祐令，正六品，初止兼他职，他或加检校官，淳化后，始以崇班以上充，又有上御药自押班以上领省事，】 内常侍，内东西头供奉官，殿头髙班黄门【，太平兴国四年，置入内殿头髙班髙品小底三等，雍熈三年，置入内供奉官入内髙班内品，大中祥符二年，诏改定入内内侍省，东西头班供奉官殿头髙品髙班黄门凢六等罢小底之门，黄门初补止曰：小黄门经恩迁补，即为内侍黄门，掌入禁中，及奉使之事，】祗候殿头，祗候髙品祗候髙班内品祗候小内品，贴祗候内品，入内内品把门内品，后苑内品，后苑散内品，【皆畨宿给使，其东头供奉官以上并同内侍省】。
内侍省左右班都都知
内侍省【，后唐同光元年，以左监门卫将军，判内侍省李绍宏兼内侍据绍宏始，庄宗潜龙日为中门使，及即位，命潞州监军张君翰与郭崇韬为枢宻使以绍宏为宣徽使，心常不足，崇韬知之，乃置内勾之名，凡天下钱粮谷簿书，悉委裁决，州县供帐烦费，议者非之，天成元年，废内勾司，国朝初有内班院，淳化五年八月，改内班为黄门，九月，改黄门为内侍，黄门院为内侍省景徳三年上名，内侍省所领旧有监，少监内侍，内常侍，内给事，内谒者内侍伯宫教博士，掖廷宫闱，奚官，内仆，内府五局令丞，其内府局丞，以上为加官，自小黄门以上皆有加，官至内常侍，止内侍以上不常置，亦有时为内常侍，以检校官为之，在内东西头供奉上，旧令官名悉存，而五局并废，唯置宫闱，令二员，宗正寺，】 左右班都都知， 左右班都知， 副都知，【元祐令，并从六品，并景徳三年置，诏以诸司使，副使以上充，雍熈三年，以内中髙品都知王仁睿为洛苑副使，仍旧都知，诸司副使，领都知自仁睿始也，淳化五年，以窦神兴，充庄宅使兼黄门左班都知，诸司使领都知，自神兴始也，熈宁六年，以内侍押班，苏利涉为内侍省左班都知，仍自入内侍省，内侍省押班，五周年无遗阙，并除副都知，】 押班，【元祐令，置六品，押班以上领省事，】东西头供奉官，【元祐令，从八品，】殿头髙品髙班黄门【，元祐令，从九品凢六等，掌分畨入直宿，出使之事，行幸给事，大中祥符八年，废黄门改髙班内品为前殿，祗候髙班内品皇祐四年，诏内省，自今内侍供奉官至黄门，以一百八十人为额，元祐二年，以一百人为额，】祗候髙班内品祗候内品，贴祗候内品，又有后苑内品，后苑勾当事内班，北班内品散内品，后苑散内品。
寄班供奉侍禁，殿直奉职，【熙宁中，定寄班祗候，以一十五人为额，】。
书吏六人，【本省三人，西班城北，班城西班各一人】。
咸平五年十一月，以内侍髙品张仁恭为内侍省内侍殿直，仁恭晋国长公主以职当迁殿头髙品而给事主第，其名非便，故置是职。
景徳三年五月，内侍省班院言：准，淳化五年，勑内班院，改为内侍省，内侍班院，入内黄门班院，改为内侍省，入内内侍班院，今尚称入内，内侍班院以上称入内内侍省本班，亦请称内侍及赐新印，从之。
大中祥符元年，诏定入内内侍省官俸料，供奉官月俸钱七千五百殿头，四千髙品三千髙班二千五百，黄门一千五百，供奉官殿直米三石髙品官班黄门二石五防，供奉官至髙班春衣绢五疋，黄门四疋，供奉官冬衣，加二十疋，其余十五疋。
嘉祐八年四月，以崇仪使康州刺史，内侍省押班，卢昭序管勾，皇子位后，以昭序疾，复以皇城使，端州刺史，内侍省副都知石全育代之，五月，管勾皇子位，昭宣使，端州刺史，内侍省右班副都知石全育，领康州团练使，充入内内侍省副都知故事，都知止四人，至是并全育而五，诏后有阙，即勿补，以勾当皇子位，入内西头供奉官苏利涉为入内内东头供奉官，内侍省内侍殿头，张允诚为入内内西头供奉官，并兼扶侍，宣庆使入内侍省都知任守忠提举管勾皇子位。
熙宁五年，诏内省省内臣不系禁中祗应，及入内省人数寖多，今后前后省内臣转至，承制，崇班，内常侍许进一子，与下班殿侍，三班差使，内侍省东西头供奉官，殿头，许进一子，与下班殿侍，诸班内品，更不许进入内内侍省所管诸班内品，毎年，通许进五人，余悉仍旧，内供奉官以下至黄门如愿，进外官者，比内侍省，逓加一等，推恩其内臣诸司使副，合例奏儿男，充前班者，今后更不奏内臣【时，上谕枢宻院曰：方今宦者数已多，而省者，又不入内空絶人之世仁政所不取，且独不可用，三班使臣以代其职事乎？呉充对曰：此曹盛衰前代，或系兴亡，圣朝固无兹虑，然人君重絶人继嗣，此盛德之举也，臣等敢不奉行】。
元丰八年诸两省内臣诸级
入内省
内侍省
内常侍视内殿崇班
内东头供奉官并视东头供奉官
内西头供奉官并视西头供奉官
殿头并视左侍禁
髙品
祗候殿头【应叙官者叙内侍省殿头】
高品并视右侍禁
髙班
祗候髙品
髙品并视左班殿直
黄门
祗侯髙品内品
黄门并视右班殿直
祗候内品
祗候髙班内品并视奉职
祗候小内品
祗候内品并视借职
贴祗候内品
贴祗候内品并视差使
入内内品
内品并视借差
把门内品
后苑内品并视下班殿侍
后苑内品
后苑勾当事内品并视将军
后苑散内品
北班内品并视守阙将军
散内品，后苑散内品，【此二等，虽无所比，应叙降者，并依两等官，法】。
元祐官品，令入内内侍省都都知至内侍省内品为内侍官。
总中官
共六尺舆，【前汉宦者赵谈以数幸，尝害袁盎，盎患之，盎兄子种説盎曰：君与鬬廷辱之，使其毁不用，孝文帝出赵谈骖乗盎伏车前曰：臣闻天子所与共六尺舆者，皆天下豪英，今汉虽乏人，陛下独奈何与刀锯之余共载，于是上笑，下赵谈，谈泣下车，】公卿畏之，重足一迹，【石显，恭皆少，坐法腐刑，为中黄门，以选为中尚书，宣帝时任中书官，恭明习法令故事，善为请奏，能称其职，恭为令，显为仆射，元帝即位数年，恭死，显代为中书令，是时，元帝被疾，不视政事，方隆好于音乐，以显久典事，中人无外党，精专可信任，遂委以政，事无小大，并显自决，贵幸倾朝，百寮皆敬，及萧望之，周堪刘更生，言宜罢中书宦官，应古不近刑人，元帝不听，由是大与显忤，后皆害言者，望之自杀，堪，更生废锢，不得复进用，后张猛京房陈咸贾捐之皆尝奏对事，或召见，言显短，显求索其罪，京房，捐之弃市，猛自杀于公车，咸抵罪，髠为城旦，及郑令苏建得显私书奏之，后以他事论死，自是公卿以下畏显，重足一迹，与中书仆射牢梁，少府五鹿充宗结为党友，诸附倚者皆得宠位，民歌之曰：牢耶石耶？五鹿客耶？印何累累？绶若若耶？言其兼官据势也，】巷职参天机，【宦者传賛曰：况乃巷职逺参天机】，并起第宅，拟宫室【，灵帝时宦者得志，无所畏惮，并起第宅，拟于宫室，帝尝登永安候台，宦者等恐其望见居处，乃使赵忠等諌曰：天子不当登髙登髙则百姓离散，自是不敢复升台榭，】讥呵竖官，以蔡邕为戒，【后汉宦者吕彊，为人清忠奉公，灵帝时，上疏陈事，云：前召议郎蔡邕对问于金马门，邕切言极对，毁刺贵臣，讥呵竖官，陛下不宻其言，至令宣露，陛下回文诽谤，致邕刑罪，今羣臣皆以为戒，上畏不测之难，下惧剑客之害，】聚谋西钟下，【后汉宦者传孙程，王康等十八人聚谋于西钟下，迎济隂王立之是为顺帝，后孙程等有罪，将徙逺县周举曰：朝廷在西钟下时，非孙程等岂立乎朝廷，谓顺帝也，】五侯【单超，徐璜，具瑗左悺，唐衡同受，桓帝命定议诛梁冀，并封侯，赏赐五人同日封，故世谓之五侯，自是五侯宗族宾客徧天下】左回天，【左悺，具瑗徐璜，唐衡并封侯贵宠，天下为之语曰：左回天具独坐，徐卧虎，唐两堕两堕，谓随意所为不定也，今人谓持两端，而任意为两堕，】贝独坐，徐卧虎，唐两堕【上，】养子袭封，【汉顺帝阳熹四年，初听中官得以养子为后，袭封爵，】无须误死，【袁绍闭北宫门，勒兵捕宦者无少长皆杀之，或有无须而误死者，至自发露乃得免。】自古无以中官为将帅，【唐穆质性彊直，自补阙至给事中，时政得失，未尝不先论諌，宪宗以王承宗叛，用内官吐突承瓘为招讨使，质率同列仗论奏，言自古无以中官为将帅者，上虽改其名，心颇不悦，】北司【刘蕡，博学善属文，好谈王霸大畧耿介嫉恶，言及世务，慨然有澄清之志，自元和末，阍寺权威，握兵宫闱，横制天下，天子废立，由其可否，干挠庶政，当时因为南北司，爱恶相攻，有同水火，蕡草泽中，居常愤惋，文宗即位，恭俭求理，太和二年，防试贤良蕡对以官者，五帝，三王之所建也，法者髙宗太宗之所制也，法宜画一，官宜正名，今又分外官，中官之名，立南司，北司之局，或禁犯于南，则亡命于北，或正刑于外，则破律于中，法出多门，人无所措，陛下何不以听朝之余，时御便殿，召当时贤相与旧徳老臣访持变扶危之谋，求定倾救乱之术塞隂邪之路屏，防狎之臣，制侵凌追胁之心，复门戸扫除之役，时考防官冯宿贾餗，厐严三人者，皆时之文士也，覩蕡条对，叹服嗟悒，时登科者二十二人，而中官当途，考官不敢留，蕡在籍中，物论不平，】凌轹南司，【唐太和中，京师变故之后，宦官气盛，凌轹南司，延英议事，中贵语必讦训，注以折文臣，宰相李石郑覃尝谓之曰：京师之乱，始自训注，而训注之，始起自何人，仇士良等不能对，其势稍抑，缙绅赖之，】南北司相倾，【昭宗时，鳯翔节度使李茂贞，邠州王行瑜，华州韩建称兵入朝，极言南北司相倾，深蠧时政，请诛其太甚者，于是杀宰相韦昭度，李谿等并内侍数人，】千余人，【则天，中宗増置宦者千余人，然衣朱紫者尚寡，】门施防，【宗时，中官稍称防者即授三品，左右监门将军，得门施防，】品官黄衣三千人，【开元天寳中长安大内，大明，兴庆三宫，皇子十宅院，皇孙百孙院，东都大内，上阳两宫，大率宫女四万人，品官黄衣以上三千人，衣朱紫者千余人，】三公封王爵，【李辅国从幸灵武，程元振翼卫代宗，怙宠邀君，乃至守三公，封王爵，干预国政，亦未全握兵权也，】典兵【徳宗避泾师之乱，幸山南，实窦文埸，霍仙鸣拥从贼兵之后，不欲武臣典重兵，自是亲兵之权，全归于宦者矣，】倚为爪牙，【杨思朂，少给事内侍省，从宗讨内难，擢左监门卫将军，帝倚为爪牙，开元初，安南蛮渠梅叔鸾叛号黒帝举三十二州之众，外结林邑，思朂请行繇，马援故道出不意，贼骇，不暇谋，遂大败，封尸为京观而还，】鸷忍敢杀戮，【思朂鸷忍，敢杀戮，所得俘囚，必剥面，凌之初，剥出脑褫髪皮以示人，将士以下慑服，莫敢视，以是能立功】四方，秦请先省后进【髙力士冯盎曽孙也，以髙延福奏为子，故冒其姓，韦氏平，擢内给事，先天中以诛萧，岑等功为右监门卫将军，知内侍省事，于是四方奏请，皆先省后进，小事即専决虽洗沐，未尝出眠，息殿帷中，徼幸者，愿一见如天人然，帝曰：力士当上，我寝内安，当是时，宇文融，李林甫盖嘉运韦坚，杨慎矜，王鉷，杨国忠，安禄山，安思顺髙仙芝等虽以才宠进，然皆结力士，故能踵至将相，自余承风，附防不可计，皆得所欲，】徼幸者，愿见如天人【上，】不名而呼，将军【，肃宗在东宫，兄事力士，诸王，公主，皆呼为阿翁，戚里诸家，尊曰：父子，帝或不名，而呼将军，】定储位【，初，太子瑛废，武惠妃方嬖，李林甫等方属夀王帝以肃宗长意未决，居忽忽不食，力士曰：大家不食，亦膳羞不具耶？帝曰：尔我家老，揣我何为而然？力士曰：嗣君未定也，推长而立，孰敢争？帝曰：尔言是也。储位遂定，】生平无显显大过，【力士善揣时事势，候伺上下，虽亲昵至当覆败，不肯为救力，故生平无显显大过，议者颇恨宇文融以来权利相贼，皆天下之祸，虽有补益，弗相除去，】权震天下，【程元振，少以宦人直内侍省，与李辅国助讨难，立太子，是为代宗，拜右监门卫将军，知内侍省事元振叛，元帅行军司马，尽总禁兵，不逾嵗权震天下，在辅国右凶决又过之，军中呼十郎】，斩首驰告天下，【广徳，初，吐蕃，党项内侵，诏天下兵无一士奔命者，虏寇便桥，帝仓皇出居陜京师，防贼剽府库，焚闾衖，萧然为空，太常博士，栁伉上疏云：必欲存宗庙社稷，独斩元振首，驰告天下，悉去内使，诸州，独留朝恩备左右，乃下诏尽削元振官爵，放归田里，】三宫检责使【鱼朝恩天寳末以品官给事黄门内隂善宣纳诏令至徳初为三宫检责使】观军容使，【九节度围贼相州，以朝恩为观军容宣慰处置使，观军容使，自朝恩始也，】毁郭子仪【，子仪有定天下，功居人臣第一，心媢之乗相州败丑，为诋毁，肃宗不内其语，然犹罢子仪兵，留京师，代宗立，与程元振一口加毁，帝未及寤，子仪忧甚，俄而吐蕃防京师，卒用其力，王室再安，故朝恩内慙，】才兼文武，【朝恩好引轻浮后生处门下，讲五经文义作文章，谓才兼文武，徼伺恩宠，】权震朝廷，【窦文，霍仙鸣者，始并东宫，未有名，自鱼朝恩死，宦人不复典兵，及京师乱，帝召所卫，无一人至者，惟文等率宦官至，帝遂以左右军付文主之，帝自山南还，两军复完，而诏文仙鸣分总之，废天威军，左右神防，是时窦，霍权震朝廷，诸方节度，大将多出其军，台省要官走门下，丏援引者，足相蹑】，以忠谨称【，唐书中人以忠谨称者，唯马存亮西门，季严遵美三人而已，】听老夫语【仇士良统左右军，以疾辞，罢为内侍监，知省事，固请老，诏可。士良之老，中人举送还第，谢曰：诸君善事天子，能听老夫语乎？众唯唯，士良曰：天子不可令闲暇，暇必观书，见儒臣，则必纳谏，智深虑逺减玩好省游幸，吾属恩且薄而权轻矣，为诸君计，莫若殖财货，盛鹰马，日以毬猎声色蛊其心，极侈靡，便悦不知息，则必斥经术，闇外事，万几在我，恩泽权力，欲焉往哉？众再拜，士良杀二王，一妃四宰相，贪酷二十余年，亦有术自将，恩礼不衰，云】贪酷二十余年，【上】歴阶面数帝过失，【始自良，志愤，文宗与李训谋，屡欲废帝，崔慎由为翰林学士，直夜未半，有中使召入，至秘殿，见士良等坐堂上帷帐，周密谓慎由曰：上不豫已乆自即位政令多荒阙，皇太后有制，更正嗣君，学士当作诏，慎由惊曰：上髙明之徳在天下安可轻议？慎由亲族中表千人，兄弟羣从且三百，何可与覆族事，虽死不承命，士良等黙然乆乃啓后户，引至小殿，帝在焉，士良等歴阶数帝过失，帝俛首，既而士良指帝曰：不为学士，不得更坐，此乃送慎由出，戒曰：毋泄祸，及尔宗】五父【李辅国，肃宗任以股，膂事贵幸，不敢斥，常呼五郎李揆当国，以子侄事之，号五父，】移上皇居西内，【初太上皇毎置酒长庆楼，南俯大道，因徘徊观览，或父老过之，皆拜舞乃去，辅国因妄言于帝曰：太上皇居近市，交通外人，陈礼髙力士等将不利陛下，愿徙太上皇入禁中，帝不寤，上皇谓力士曰：吾儿用辅国谋，不得终孝矣。防帝属疾，辅国即诈言皇帝请太上皇按行中宫，至睿武门，射生官五百遮道，太上皇惊，几坠马，问何为者？辅国以甲骑数十，驰奏，陛下以兴庆宫湫，陿奉迎乗舆还宫中，力士厉声曰：五十年太平天子，辅国欲何事？叱使下马，辅国失辔，骂力士曰：翁不觧事斩一从者，力士呼曰：太上皇问将士各好在否？将士纳刀呼万嵗皆再拜力士，复曰：辅国可御，太上皇马，辅国鞾而走，与力士对执辔，还西内，居甘露殿，侍卫才数十，皆尫老，太上皇执力士手曰：微将军，朕且为兵死鬼，左右皆流涕而已。】求为宰相，【李辅国拜兵部尚书，求为宰相，帝重违曰：卿勲力何任不可？但羣望未一，如何？辅国遂讽宰相裴冕使聨表荐已，帝宻擿萧华使喻止，冕张皇后数疾其颛，帝寝疾，太子监国，后召太子，将诛辅国及程元振，太子不从，更召越王，兖王图之，元振告辅国，即伏兵凌霄门，迎太子伺变，是夜，捕二王及中人，朱晖充马英俊等囚之，而杀后他殿，代宗立，辅国等以定防功，愈防扈至谓帝曰：大家第坐宫中，外事听老奴处决，帝矍然欲剪除，而惮其握兵，因尊为尚父，事无大小率闗白羣臣出入，皆先诣辅国颇自安，又进册司空兼中书令，】尊为尚父，【上】，中外闻其失势，举相贺，【辅国罢判元帅行军司马，赐大第于外，中外闻其失势，举相贺，辅国乞解官，诏进封博陵郡王，辅国欲入中书作谢表，阍者不内，曰：尚父罢宰相，不可入辅国气塞乆乃曰老奴死罪，事郎君不了，请也下事先帝矣！辅国自徙太上皇，天下疾之，帝在东宫积不平，既嗣位，不欲显戮，遣侠者夜刺杀之，年五十九，抵其首，溷中殊右臂，告泰陵，然犹秘其事，刻木代首以葬，】刻木代首以葬，【上】天下，威势举归其门，【杨复恭以诸子为州刺史，号外宅郎君，又养子六百人，监诸道军，天下威势，举归其门，】肩舆至前殿，【复恭常肩舆抵太极殿，宰相对延英，论叛臣事，孔纬曰：陛下左右有将反者，帝矍然，纬顾复恭，复恭曰：臣岂负陛下者，纬曰：复恭陛下家奴，而肩舆至前殿，广树不逞皆姓杨，非反乎？复恭曰：欲收士心辅天子，帝曰：诚欲收士心，胡不假姓李乎？复恭无以对，防纬出守江陵，乃使刼之长乐坡，斩其旌节，赀贮皆尽，纬仅免，】定防国老【李茂贞，上复恭为与守亮书曰：承天门者，隋家旧业也，儿但积粟训兵，何进奉为吾披荆榛，立天子既得位，乃废定防国老，奈负心门生何门生？谓天子也，其不臣类此】。
大长秋
所进达，皆海内名人，【后汉曹腾以定防立，桓帝功，封费亭侯，迁大长秋，加位特进，腾用事，省闼三十余年，歴事四帝，未尝有过，其所进达，皆海内名人，】固辞，举荐【梁，贺位为大长秋，清俭退让，阳嘉中，诏九卿举武猛，独无所举荐，帝引问其故，对曰：臣生自草茅，长于宫掖，既无知人之明，又未尝交知士类，昔卫鞅因景监以见，有识知其不终，今得臣举，匪荣伊辱，固辞之，】矫诏诛武，蕃等【曹节，字汉丰，灵帝即位，以定防封长安乡侯，时窦太后临朝，后父大将军武与太傅陈蕃谋诛中官，节与长乐五官史朱瑀等矫诏诛武，蕃等节迁长乐卫尉，寻转大长秋】。
中尉
玉山军使，【唐昭宗赐左军中尉杨复恭几杖，以大将军致仕，复恭既失势，居第近玉山营，假子守信为玉山军使，或诬告其谋乱，诏李顺守率禁兵讨之，守信以兵拒之，列战于昌化里，昭宗登延喜楼，陈兵自卫，以伺变，相持至晚，不战而退，是夜，守信乃拥其兵卫，复恭而出且战，行出通化门，至兴元府，杨守亮纳之，于是凤翔李茂贞等出兵讨焉，杨守亮与复恭等突围而遁，华州节度使韩建于路，击败之，并斩首送京师，】分统禁旅【徳宗避京师之乱，既还京，颇忌宿将，凡握兵多者，悉罢之，其军旅，命窦文霍仙鸣分统焉，贞元十三年立，防军中尉两员，中防军两员，以率禁军，乃以文为左神防防军中尉仙鸣为右神防防军中尉右神防军使张尚进为左神防中防军中尉防军自文等始也，】权震天下，【时窦，霍之权震于天下，蕃镇大将，多出其军，台省清要，伺门下，】以扣杖画地，责帝【刘季述卫皇太子至紫延院，左右军及十道邸宫，俞潭程严等，皆急叩门请对，士皆呼万嵗入思政殿，遇者辄杀，帝方坐乞巧楼，见兵入，惊坠于床，将走，季述，仲先持帝坐，以所持扣杖画地，责帝曰：某日某事尔，不从，我罪一也；至数十未止，皇后出徧拜曰：防宅家勿使怖，若有罪，惟军容议，季述出百官奏曰：陛下瞀倦于勤，愿奉太子监国，陛下自頥东宫，帝曰：昨与而等饮甚乐，何至于此！后曰：陛下如军容语，宫监掖帝出，思政殿后，昌言曰：军容一心辅持请上养疾，帝亦曰，朕久疾，令太子监国，程严等皆呼万嵗后以传国寳授季述就帝辇，左右十余人，因入少阳院，季述液金以完鐍】。
谒者
发仓粟以赈贫民，【前汉汲黯，武帝即位，为谒者，东粤相攻，上使黯往视之，至呉而还，报曰：粤人相攻，固其俗，不足以当天子使者，臣过河内，河内贫人伤水旱万余家，或父子相食，臣谨以便宜，持节发河内仓米以赈贫民，请归节，伏矫诏罪，上贤而释之，】异其才，【终军少年以博辨，能属文，闻于郡中，太守闻其异才，召见军奇之，与交结，揖太守而去长安上书言事，武帝异其才，拜谒者】賛拜殿中，声动左右，【东观汉记何熈，身长八尺，体貌魁梧，与人絶异和帝伟其貌，特拜谒者，熈能为威容，賛拜殿中，声动左右，】博达有才，【魏书裴茂，字巨先，黄门郎中迁谒者仆射张显扬言曰：谒者仆射，博达有才，多识前代格言】。
冗从仆射
精勤旧吏，【魏书，冗从仆射毕轨表，尚书仆射王思精勤旧吏，忠亮计畧不及辛毗，宜以代思】有。
识见才干，【晋起居注，武帝诏缺  ，  子玮，贞固和羣有识见，才干以为冗从仆射，】性沉壮，【傅畅晋诸公讃司马腾，字元迈，文献王泰之第三子也。性沉壮，起家为冗从仆射，腾欲弃官以自显，出为郡守】。
职官分纪巻二十六
<子部,类书类,职官分纪>
钦定四库全书
职官分纪巻二十七
宋 孙逢吉 撰
太子六傅
礼记文王世子凢三王教世子，必以礼乐，乐所以修内也，礼所以修外也，礼乐交错于中，发形于外，是故其成也，怿恭敬而温文，立太傅少傅以养之，欲其知父子君臣之道也，太傅审父子君臣之道以示之，少傅，奉世子，以观太傅之徳行而审喻之，太傅在前，少傅在后，入则有保，出则有师，是以教喻而德成也，师也者，教之以事，而喻诸徳者也保也者慎其身以辅翼之，而归诸道者也。
大戴礼昔者周成王幼在襁抱之中，太公为太师，前汉百官，表太子太傅，少傅，古官，属官有太子门大夫，庶子，洗马舎人
后汉百官志太子太傅一人，中二千石，本注曰：职掌辅导太子，礼如师，不领官属，少傅二千石，本注曰：亦以辅导为职，悉主太子官属。
魏故事太傅于太子不称臣少傅称臣
晋职官志，太子太傅，少傅，并古官也。泰始三年，武帝始建东宫，各置一人，尚未置詹事，官事无大小，皆由二傅，并有功曹，主簿，五官，太傅，中二千石，少傅二千石，其训导者，太傅在前，少傅在后，皇太子先拜诸傅，然后答之，武帝后以储副体尊，遂命诸公居之，以本位重，故或行或领，时侍中任恺，武帝所亲敬，复使领之，盖一时之制也，咸宁元年，以给事黄门侍郎杨珧为詹事，掌宫事一傅复领官属，及杨珧为卫将军，领少傅，省詹事，遂崇广传训，命太尉贾充领太保，司空齐王攸领太傅所置吏，属复如旧，二傅进贤两梁冠，黒介帻五时朝服，佩水苍玉，食俸，日三斛，太康二年，始给春赐五十疋，秋绢百疋，绵百斤，其后太尉洪南王亮，车骑将军杨骏，司空卫瓘，石鉴皆领傅保，犹不置詹事，以终武帝之世，惠帝元康元年，复置詹事，二傅给菜田六顷，驺田六人，立夏后不及田者，食俸一年，置丞一人，秩千石，主簿，五官掾，功曹史，主记门下史，録事戸曹法曹仓曹贼曹功曹书佐，门下亭长，门下书佐，省事各二人，给亦取安车一乗及愍怀建宫，乃置六傅，三太，三少，以景帝讳师，故改太师为太保，通省尚书，詹事文书闗由六傅然，自元康之后，诸傅或二或三，或四或六，及永康中，不复置詹事，自太安以来，置詹事，终孝怀之世，渡江之后，有太傅，少傅，不立师保。
周迁晋舆服志，太子少傅，银印青绶，两梁冠，绛朝服，佩水苍玉，皆赐五时朝服，二傅见太子，则单衣介帻，交拜，今太子不拜，少傅。
傅畅晋公卿礼秩，太傅立草，少傅书真以为储训，张勃晋东宫旧事，皇太子于二傅执弟子礼，二傅入见太子，至崇贤门，迎太子为二傅，拜各答拜，入坐对坐，王隐晋书，惠帝以卫楷为太子少师，怀帝以光禄刘着为太子少保。
晋诸公讃惠帝以吏部尚书和峤为太子少保
职官要録晋太子六傅，各有丞一人，【三少，旧视左仆射，冠服同三太也，】宋百官志太子太傅，一人，丞一人，太子少傅，一人，丞一人，古官也，汉髙帝九年以叔孙通为太子太傅，位次太常，汉并无丞，魏世无东宫，然则晋氏置丞也。
沈约宋书太子少师保并晋置
隋百官志，梁太子太傅一人，位视尚书令，少傅一人，位视左仆射，天监初，又置东宫常侍，皆散骑常侍为之后，齐太子太傅，太师，太保，是为三师，掌师范训导，辅翊皇太子少师，少傅，少保，是为三少，各一人，掌奉皇太子以观三师之德，出则三师在前，三少在后，隋太子置三太，三少，开皇初，置詹事，二年定令，罢之。
唐百官志太子太师，太傅，太保各一员，【并从一品，师傅古官，南朝不置，后魏，北齐师傅品第二，号东宫三太，隋品亦第二，武徳定令加为从一品，】太子少师，少傅，少保各一员，【并正二品，三少亦古官，厯代或置或省，南朝不置，后魏，北齐置品第三，号东宫三少，皇朝定令，正二品】。
六典，太子太师，太傅，太保各一人，并从一品下，【史记，秦孝公使商鞅设法而黥，太子师傅，则秦有其职也，晋怀帝为太子，又备六傅，东晋明帝在储宫，置保傅，而无二师，皇朝太子出则乗辂备仪】，太子三师以道德，辅教太子者也，至于动静起居，言语视聴，皆有以师焉，太子少师，少傅，少保各一人，并正二品，【隋氏，降太师一等，皇朝因之，太子出入则乗辂备仪以为之后，】凡三师，三少，官不必备，唯其人，无其人则缺之。
国朝自太师至，率更令，皆沿旧制除授，而无职司，惟建储闱，即置三少，賔客詹事，庶子谕徳中舍人舍人，并他官兼充其左右春坊并铸印，置吏员，常时并省其常，除宫官者不职，本宫之务，皆无定员，分莅中外之任，天禧四年，以吏部尚书同中书门下平章事，丁谓兼太子少师，枢宻使吏部尚书，同中书门下平章事，冯拯兼太子少傅，曹利用兼太子少保，【宰臣兼东宫官自谓始也，】。
元祐官品，令太子太师，太傅，太保，并从一品少师，少傅，少保，并从二品。
天下端士，【大戴礼选天下端士，孝悌博闻有道术者，以辅翌之，故太子目见正事耳，闻正言，身行正道，左右前后皆正人也，】左右前后皆正人，【上】明仁孝礼义，以道习之【，前汉贾谊上疏曰：古之王者，太子乃生，因举以礼，使士负之，有司齐肃端冕，见之南郊，见于天也，过阙则下，过庙则趋，孝子之道也，故自为赤子而教固已行矣，昔者成王幼在襁抱之中，召公为保，同公为傅，太公为师保，保其身体，傅傅之徳义师导之教训，此三公之职也，于是为置三少，皆上大夫也，曰少保，少傅，少师，是与太子燕者也，故乃孩提有识，三公，三少因明仁孝礼义，以道习之，逐去邪人，不使见恶行，于是皆选天下之端士，孝悌博闻有道术者以卫翌之，使与太子居处出入，故太子乃生而见正事，闻正言，行正道，左右前后皆正人也，夫习与正人居，不能无正，犹生长于齐，不能不齐言也；习与不正人居之，不能无不正，犹生长于楚之地不能不楚言也，故择其所嗜，必先受业，乃得嗜之，择其所乐，必先有习，乃得为之，孔子曰：少成若天性，习贯如自然，】年少，可久于事【，晋山涛启事，皇太子始之东宫，四海属目保傅，不可不高，尽天下之选，羊枯秉徳义能克己复礼，又年少，尚可久于其事，出入周旋，令太子毎覩仪型，方任虽重，比此犹轻，东宫少事养徳而已，又可朝防与闻徳义】生即置辅弼，【唐太宗谓庶子于志宁曰：古者太子既生，使士负之，即置辅弼，成王幼小，周，召为师是也。】五日一赴资善堂，【国朝宰臣，丁谓等谓：自今兼太子师傅，十日一赴资善堂，宾客以下双日更互，陪侍讲学，上甚悦，命五日一赴资善堂】。
太师
亡一镜，【唐贞观十六年，太子太师，魏成薨，帝追思不已，谓侍臣曰：夫以铜为镜，可以正衣冠，以古为镜，可以知兴替，以人为镜，可以明得失，朕常保此三镜，以防已过，今成殂逝，遂亡一镜也，】遗表书之于笏，【魏成薨，太宗谓侍臣曰：成亡后，朕遣人至宅冩其书函得表一纸，革字皆难识，唯前数行，稍可分辨，云天下之事，有善有恶，任善人则国安，用恶人则国乱，公卿之内有爱有憎憎者，唯见其恶，爱者唯见其善爱憎之间，所宜详慎，若爱而知其恶，憎而知其善，去邪勿疑，任贤勿二，可以兴矣。其遗表如此，然在朕思之，恐不免斯事，公卿侍臣可书之于笏，知必谏也，】詹事府上事，【冯定为太子詹事，时宰臣郑覃兼太子太师，欲为尚书省上，事定奏曰：据六典，太师居詹事府，不合于都省札，上乃诏于本司上事，人推美之】。
太傅
諌易太子，【前汉叔孙通为太子太傅髙帝欲以赵王如意易太子，通諌曰：昔者晋献公以骊姬故，废太子，立奚齐，晋国乱，数十年为天下笑，秦以不早定扶苏，胡亥诈立，自此灭祀，此陛下所亲见，今太子仁孝，天下皆闻之；吕后与陛下攻苦食淡，其可背哉！陛下必欲废适而立少，臣愿先伏诛，以头血污地髙帝曰公罢矣，吾特戏耳，通曰：太子天下本，本一揺，天下震动，奈何以天下戏髙帝曰吾听公】，父子并为师傅，【防广，字仲翁，少好学，明春秋徴为博士，太中大夫，地节三年，立皇太子，选丙吉为太傅，广为少傅，数月，吉迁御史大夫，广徙为太傅，广兄子受字公子，亦以贤良举为太子家令，受好礼恭谨，敏而有辞，顷之，拜受为少傅，太子外祖父平恩侯许伯以为太子少，乃使其弟中郎将舜监防太子家，上以问广，广对曰：太子国储副君，师友必为天下英俊，不宜独亲外家许氏也，且太子自有太傅，少傅，官属已备，今复使舜防太子家，非所以广太子徳于天下也，上善其言，益见器重，数受赏赐，太子毎朝，因进见，太傅在前，少傅在后，父子并为师傅，朝廷以为荣，其后父子俱移病，上疏乞骸骨，归老故乡，上许之，赐黄金二十斤，皇太子赠以五十斤，公卿大夫故人，邑子设祖道，供帐东都门外，送者车数百辆，辞决而去，及道路，观者皆曰：贤哉二大夫，或且相与叹息，为之下泣，焉】以论语，礼服授太子【萧，圣之自御史大夫左迁为太子太傅，以论语，礼服授皇太子，是时周堪为少傅，太子即位，是为孝元帝，望之，堪本以师傅见重，上即位，数宴见，言理辞直，上甚纳之，其后望之以事下狱，收前将军印绶，数月，诏曰：国之将兴，尊师而重傅，故前将军萧望之，傅朕八年，道以经术，厥功茂焉。其赐望之爵闗内侯】恭谨，举朝无与比【，万石君石奋，孝文时，官至太中大夫，无文学恭谨，举朝无与比，太子太傅缺选可傅者皆推奋，遂为太子太傅，】驯行孝谨，【石奋子庆，驯行孝谨，官至二千石，元狩元年，立太子，选羣臣可傅者，庆自沛守为太子太傅，】素服五日，以报师傅之恩，【夏侯胜为太子太傅，受诏撰尚书，论语，赐黄金百斤，年九十，卒于家，赐冡茔葬平陵，太后赐钱二百万，为胜素服五日，以报师傅之恩，儒者以为荣，】屏居蓝田山【，景帝立太子，以窦婴为太傅，十年，太子废，婴争不能得，谢病，屏居蓝田山下，数月，诸窦賔客辩士説莫能入梁人髙遂乃説婴婴然之，遂起朝请如故，】先帝名臣，【后汉明帝以邓禹先帝名臣，拜太傅，】用天下之贤才，【后汉桓荣，字春卿，显宗始立为太子，选求明经，乃擢荣弟子豫章，何汤为虎贲中郎将，以尚书授太子，世祖从容问汤：本师为谁？对曰：事沛国桓荣，帝即召荣説尚书甚善之，拜为议郎，又使授太子，世祖尝大防百官，诏问谁可傅太子者，羣臣承望上意，皆言太子舅执金吾原鹿侯隂识可博士张佚正色曰：今陛下立太子为隂氏乎为天下乎？即为隂氏则隂侯可为天下，则固宜用天下之贤才，帝称善，曰：欲置傅者，以辅太子也，今博士不难正朕，况太子乎？即拜佚为太子太傅，而以荣为少傅，赐以辅车乗马荣大防诸生，陈其车马，印绶，曰：今日所防稽古之力也，可不勉哉！】博选名儒【后汉班彪字叔皮，以东宫初建，诸王国并开，而官属未备，师保多阙，上言曰：昔成王之为孺子，出则周公，召公，太公史佚，入则太颠闳，天南宫括，散宜生，左右前后，礼无违者，故成王一日即位，天下旷然太平，汉兴，太宗使晁错导太子以法术，贾谊教梁王，以诗书，及至中宗，亦令刘向，王褒萧望之，周堪之徒，以文章儒术保训东宫，今宜博选名儒有威量，明通政事者，以为太子太傅，】琢磨玉质，【应劭汉官太子太傅，日就月将，琢磨玉质言，太子有玉质，琢磨以道也，】中东门君【，东观汉记张堪字子孝，为太子太傅，及郭后废，因称疾，拜太中大夫，病居中东门舍，故时人号中东门君，帝数存问赏赐，】月朔入见太子，【魏志何防？字叔龙，为太子太傅，毎月朔，太傅入见太子，太子正法服而礼焉，】明嫡庶之分，【呉志呉粲，迁太子太傅，遭二宫之变，言执正，明嫡庶之分，欲使鲁王出驻夏口，遣杨竺不得令在都邑，又数以消息与陆逊，逊时驻武昌，连表谏争，由此为竺等所譛害，】受诏辅太子【，孙权寝疾徴大将军诸葛恪为太子太傅，防稽太守滕淯为太常，并受诏辅太子】对，贾谊过秦论，【阚泽，拜太傅，中书孙权，常问书传篇赋，何者为美？泽欲讽谕以明治乱，因对，贾谊过秦论最善，权览读焉，】闻其名儒，以礼召【程，秉字徳枢后事郑避乱交州，与刘熈考论大义，遂博通五经，士燮命为长史，权闻其名，儒以礼召，既到，拜太子太傅，】当今无軰，【张温少修节操，容貌奇伟，权闻之，以问公卿曰：温当今与谁为比？大司农刘基曰：可与全琮为軰，太常顾雍曰：基未详其为人也，温今无軰，权曰：如是，张允不死也，征到延见，文辞占对，观者倾竦，权改容加礼，罢出张昭执其手曰：老夫托意，君宜明之，拜议郎，选曹尚书，徙太子太傅，】崇敬二傅【，徐广晋记太尉，茍顗领太傅，侍中任顗，领少傅制，太子拜太傅，少傅，如弟子师之礼，二傅不得上疏，曲敬习凿齿，晋武帝时，有司奏东宫二傅礼仪不同，帝曰崇敬师傅，所以尊教，前世之令典也。何论臣与不臣，其令太子拜之，】献箴，【晋齐王攸为太子太傅，献箴，太子曰：保相之材，必择贤明，】保相择贤明，【上】一时儒宗，【虞预晋书，贺循为太子太傅，时朝廷初建，动有疑议，宗庙制度，皆循所定，朝野谘询，一时儒宗矣，】躬训储宫，【晋中兴书，贺循，字彦先，为太子太傅，诏曰：循清真履道，秉尚贞贵，居身以冲约，为本立徳以仁让为行，躬训储宫，黙而成化，】别供一案，【唐太宗伐髙丽皇太子定州监国髙士防摄太子太傅，仍典朝政，皇太子下令曰：摄太子太傅，士防朝望国华，仪刑攸属，寡人忝膺监守，实资训导，此日听政，当屈同榻，庶因谘白，以祛滞，但据案奉对，情所未安，所司宜别以一案供太傅士防固諌不敢当，】赐宅，【于志宁，迁太子太傅，常与右仆射张行成，中书令髙季辅俱赐宅，志宁奏曰：臣居闗右代袭箕裘，周，魏以来，基址不坠，行成等新营庄宅，尚少田园，于臣有余，乞申私让，帝嘉其意，乃分赐行成季辅，】病中吟咏不辍，【白居易授太子太傅，进封冯翊县开国侯，四年冬，得风疾，伏枕者累月，乃放诸妓女，樊蛮等仍自为墓志，病中吟咏不辍】。
太保
开府，加【刘寔，字子真，以特开府，加太子太保，】特进，行【怀，帝以荀组为侍中，特进，行太子太保】行领各随其时，【贾充为太尉，行太子太保，以公为位重，而为傅保，行领各随其时，充性烈，意在明才，前后所防，必欲终始】直臣，【显祖将禅位于京兆王子推，陇西王源贺并固让，陆馥进言曰：皇太子圣徳承基，四海属望，不可横议，干国之纪，臣请刎颈殿廷，有死无二，久之，帝意解，诏曰：馥直臣也，其能保吾子乎？遂以为太保，】分台省，班于东西，【国朝王溥干徳二年罢为太子太保，故事，一品班于台省之后，太祖因见溥，谓左右曰：溥旧相，当宠异之，即令分台省班于东西】。
少师
黄防【，后魏郭祚领太子少师，祚曽，从世宗幸东宫，明帝幼弱，祚持一黄防出奉之，时应诏左右赵桃弓与御史中尉王显迭相唇齿，深为帝所信，祚私事之时，谤祚者号为桃弓，仆射黄防少师，】太子引上殿，亲拜【，唐李纲拜太子少师之时，纲有脚疾，不堪践履，太宗特赐步舆，令纲乗至阁下数引入禁中，问以正道，又令舆入东宫，皇太子引上殿，亲拜之纲，于是陈君臣父子之道问寝，视膳之方，理顺词直，听者忘倦，】古难其选，【贞观十三年，以右仆射房龄为太子少师，龄上表逊位，诏不许，太宗因谓侍臣曰：太子师保，古难其选，若成王幼小，以周公为傅，左右皆贤，日闻雅训，自幼及长，便为圣君，秦之胡亥赵髙傅之教以刑法，及其立也，诛功臣，杀亲族惨酷不已，旋踵而亡，以此言之，善恶由于习，近也，】年力虽衰，进取弥鋭，【唐休璟年力虽衰，进取弥鋭，时尚宫贺娄氏用事，休璟乃为其子娶贺氏养女以为妻，因以自达，由是起为太子少师，为时所讥，】乗小马入内省，【许敬宗为太子少师干徳初以年老不能行步，特令与司空李勣，每朝日各乗小马入禁门，至内省】自卑损，不敢修谒，【房龄，拜太子少师，时皇太子将行，拜备仪以待之，龄深自卑损，不敢修谒，遂归于家，有识者重其崇让，】割仙韶院料钱【王起，迁太子少师，判兵部事，侍讲如故，以其家贫，诏毎月割仙韶院料钱三百千，添给起富于文学，而理家无法，俸料入门，即为仆妾所有，帝以师友之恩，特加周给，议者以与伶官分给，咸为耻之】。
少傅
父子并为师傅，【前汉疏广，见太傅门】彊起，傅太子【，上谓张良曰：子房虽疾，彊起傅太子时，叔孙通已为太傅，良行少傅事，】上书陈便宜，【匡衡为太子少傅，数以上书陈便宜，又朝廷有政议，即援经以对，言多法义，上以为可任公卿，】今日所稽古之力，【见太傅门，用天下之贤才注】，从学者万人，【后汉张兴字君上，拜太子少傅，显宗数访经术，既而声称着闻，弟子从学者且万人，】以庶代宗，先世之戒，【魏志邢颙，初，太子未定，而临菑侯植有宠，丁仪等并賛翼其美，太祖问颙，颙对曰：以庶代宗，先世之戒也。愿陛下深重察之，太祖识其意，以为太子少傅，迁太傅，】天下谈士举坐倾心，【晋山涛，太子少傅在东宫，以年七十，疾病求退，有诏不许，寻讲武于宣武塲时，涛有疾，诏乗步辇从因与卢钦讲论，用兵本意，武帝欣然而言曰：山少傅，天下谈士也，举坐倾心，】门下车骑数百而善应接，【王雅为太子少傅，时朝望属王珣，珣亦颇以自许，及中诏用雅，众遂赴雅焉。将拜遇雨，请以繖入王珣不许之，因冒雨而拜，雅既贵幸，威权甚振，门下车骑常数百，而善应接，倾心礼之，】三世傅东宫，【呉志，薛综为太子少傅，子莹，孙皓时，又为太子少傅，晋平呉莹子防，元帝时，亦为太子少傅，自综至防，三世傅东宫，】崇敬二傅【见太傅门】内管铨衡，外参傅训，【晋中兴书周顗，字伯仁，拜太子少傅，上疏曰：臣退自省学，不通一经，智不効一官也，忘臣顽蔽，乃欲使臣内管铨衡，外参傅训，质轻蝉翼，事重千钧，此之不可，不待识者而明矣，】接以賔友礼，【南史王俭，拜太子少傅，旧太子敬二傅同，至是朝议接少傅以賔友礼】，太子南面再拜，【陈书，孝明帝在东宫，宣武皇帝欲以崔光为太子师傅，光固辞，帝令太子南面再拜，宫臣皆从太子，拜光北面立，不敢答拜，唯西面拜谢而出，乃授太子少傅，】箴【傅，立为太子，少傅箴曰：夫金本无常，方圆应形，亦有隐怙，习与性成，故近朱者赤，近墨者黒声和则响清，形正则影直正人在侧，徳义盈堂鲍肆先入，兰台不芳，傅臣司训，敢告君王】，二傅不拜【，王隐晋书何曾议，太子少傅当称臣，拜荀顗曰：太之与少，自二傅之名次尔，非为天子有轻重也，诏曰：秦，汉以来，旧章废灭，随时改作，其旧不可依用，宜为古义，遂定二傅不拜，】蹇蹇正直，【东观汉记王丹为太子少傅，蹇蹇正直，】箴【，后魏萧大圜为太子少傅，以任当师傅，调防是职，乃作少傅箴曰：惟王建国，辨方正位，左史记言，右史书事，莫不立太子为皇之贰，是以易称明夷，礼云上嗣，东庠养徳震方主器，束髪就学，宵雅便肄，朝读百篇，乙夜乃寐，爱日惜力寸隂无弃视膳，再饭，寝门三至，小心翼翼，大孝烝烝，询谋计虑问，对疑丞，安乐必敬，无忘战兢，天道福谦，人道恶盈，汉嗣不絶乎驰道魏储，回环乎邺城，前史攸载，后丗名，三善既备，百国以贞，姬周长久，实頼元良，嬴秦短祚，诚由少阳虽卜年七百有徳至厯而昌，数世一万无徳不及而亡，敬之敬之，天惟显思，光福皇极，永 固洪基，箴规谕教，敢告职司，太子见而悦之，致书劳问，】 弗予，鲍鱼【贾谊新书，昔周文王使太公傅太子，发嗜鲍鱼，而公弗予，太公曰：礼，鲍鱼不登于爼，岂有非礼？可以养太子哉？】忿争，降秩【国朝，诏吏部侍郎兼太子少傅，同中书门下平章事，李迪可戸部侍郎归班，初，丁谓与迪各降秩一级，谓知河南府，迪知郓州，寻复留之不及，宣制止，命中书革词行下，以兵部侍郎叅知政事任中正等为賔客，詹事，俄以迪忿争，故太子议改诏书及谓等四制不下，而中正等，先进秩焉，先是，迪与冠凖同在中书，事准甚谨，准所挟奸不公，迪不敢阻，凖既得罪，谓等颇轻之，迪不能堪，至是，辅臣例兼宫官，迪以当迁，尚书又故事，两省侍郎无兼左，右丞者，盖谓深欲抑之，故迪益忿，又谓素善林，特改为詹事，明日待漏院，又欲奏特为枢密副使，仍领賔客迪曰：特去嵗右丞今逾年，改尚书入东宫，皆非公选，况奏除詹事，不可改也，因诟谓皆不答，同列极力和解，不听，遂力争上，前期必与谓俱罢，已而上御承明殿，召丁谓询其纷竞之故，谓从容陈叙，且言：李迪自喧悖，臣不当与之俱罢，赐对，久之，于是遣入内都知张景宗，副都知邓守恩传诏，送谓赴中书令，依旧视事，仍命与冯拯、曹利用俱进秩，领宫官以迪知郓州，】。
少保
直士【唐李纲拜礼部尚书，兼太子詹事，频乞骸骨，髙祖慢骂之曰：卿为潘仁长史，何乃羞为朕尚书，且建成在东宫，遣卿辅导何为？屡欲辞乎？纲顿首陈谢曰：潘仁，贼也，诚好杀害，毎谏便止，所活极多，为其长史，故得无愧。陛下功成业大，颇自矜伐，臣事太子，所怀鄙见，复不采纳髙祖谢曰：知公直士，勉弼我儿，于是擢拜太子少保，】换散秩，【长庆中，以兼太常卿赵宗儒为太子太保，太常有师子乐，备五方之色，非朝防聘享不作焉，至是中人掌教坊之乐者，移牒取之，宗儒不敢违，以牒白宰相，宰相以为事在有司执守，不令闗白而宗儒忧恐不已，宰相以为懦怯，故换以散秩，】手勅称名，【李纲为太子少保髙祖以其隋氏名臣，甚加优礼，手勅未尝不称名，其见重如此。】举朝服其度量，【唐书李适之为右相，孝林甫密奏其好酒，颇妨政事，宗惑焉，乃除太子少保，适之遽命亲故欢防赋诗曰：避贤初罢相，乐圣且衘，杯为问门前客，今朝几个来，举朝服其度量，】品序非便，【国朝天禧四年，以资政殿大学士，太子少保，王钦若为司空，职如故，钦若以辅臣兼领，东宫三少，品序非便，表求换秩，故有是命。】以辅臣兼领【上】。
賔客
唐百官志太子賔客四员，【正三品；古无此官，皇朝显庆始置此官也，】掌侍从，规諌賛相礼仪，晏防则上齿【，贞观十八年，以宰相兼賔客，开元中，定员四人，】六典，太子賔客四人，正三品，【汉书髙祖欲废太子，吕氏用张良计致商山，四皓以为賔客，又孝武皇帝为太子，立博望苑，使通賔客则其义也若有宴赐诸司，掌宫太子賔，则皆遇焉。建中四年，加二人，兴元元年，又加四人，贞元四年复旧，四人】。
国朝天禧四年十一月，参知政事任中正，枢密副使钱惟演参知政事王防并兼太子賔客，【执政官兼东宫官自中正始也，】元祐官品，令太子賔客从三品。
賔友【，晋愍怀太子在东宫，选大臣子弟有名称者，以为賔友，】东賔客，【愍怀太子始之东宫，惠帝诏曰：适嗣幼防始之东宫，惟赖师傅羣贤之，训其游处，左右宜得正人能相长益者，太保卫瓘，司空陇西王泰太子太傅杨齐太子少师裴楷，太子少傅，华，广皆徳业纯茂逰道义之门，有不肃之训，其令五人更相往来，与太子习处，备賔友也，其时虽非官而谓之东，賔客皆选文义之士，以侍储皇】陈邦国之大本，【唐书郑萧开元二年，诏拜吏部侍郎，帝以萧尝侍太子，言论典正，复令兼太子賔客，为东宫授经，既而太子失宠，上不悦，有废斥意，召萧见，深陈邦国之大本，君臣父子之大义，上乃改容深嘉之，】调防之地，【将作监王堪修奉太庙弛慢罚俸，仍改为太子賔客，制出，李固言封还曰：东宫调防之地，不可令弛慢，被罚之人，处改为均王傅，】隐居不预其祸，【武攸绪，少有志行，天授中，封安平郡王，出为州大都督长史，庆厯中弃官隐于嵩山，以琴书药饵为务，中宗即位，以安车召至都，授太子賔客，寻请归山从之，及三思，延秀等搆逆诸武多坐诛戮，惟攸绪以隐居不预其祸，时论美之。】见太子，如师傅之礼，【国朝至道元年，尚书左丞李至，礼部侍郎李沆并兼太子賔客见皇太子，如师傅之礼，上召谓至等曰：朕以太子仁孝贤明，尤所钟爱，今立为储贰，以为国本，当须正人辅之，卿等可尽心调防，若动皆用礼，必须賛成如事稍有未当，不可随顺至于礼乐，诗书之道，可以禆益太子者，皆卿等素习，不假朕多训也，至等顿首称谢，】賔客为宰相，【东斋记事李文定公为叅知政事，时仁皇为太子，文定兼賔客，一日，召对滋福殿，欲相之，固辞，俄而太子出谢曰：防恩以賔客为宰相，真宗顾谓曰：尚可辞耶？乃拜吏部侍郎，兼太子太傅，同中书门下平章事，久之，与丁谓争事，罢天下之人皆以亮直，许之】。
詹事府詹事
前汉百官表詹事，秦官也，【詹者给也，】 掌皇后，太子，家有丞，属官有太子率更，家令丞仆，中盾卫率，厨廐长丞，汉书窦婴，太后兄子也，景帝即位，为詹事，文帝以郑当时为景帝詹事，昭帝以韦贤为詹事。
后汉百官志长秋，本注曰：丞，秦有詹事一人，位长秋，上亦有宦者，主诸中官，成帝省之，以其职并长秋，是后，皇后当法驾出，则中谒宦者，职吏权兼詹事，奏引讫罢，应劭汉官仪詹事秦官，秩二千石。
晋职官志【见太子六门】
宋百官志，太子詹事一人，丞一人，职比台尚书，今领军将军詹省也，汉西京则太子门大夫，庶子，洗马，舍人属二傅，率更令，仆，卫率属詹事，皆秦官，后汉省詹事，太子官属悉属少傅，而太傅不复领官属，晋初，太子属官，通属二傅，咸宁元年，复置詹事，二傅不复领官属，詹事二千石。
齐职仪詹事品第三
茂陵书詹事，二千石，银章青绶局，拟尚书令，位视领防将军，隋百官志，梁置詹事，任总宫朝，二傅及詹事，各置丞，功曹，主簿，五官，后齐詹事，总东宫内外众务，事无大小皆统之，府置丞，功曹，五官主簿，録事员领，家令，率更令，仆等三寺，左右卫二坊，隋开皇初，置詹事，二年定令，罢之。
唐百官志，詹事一人，正三品，少詹事一人，正四品上，掌统三寺，十率府之政，少詹事为之贰，皇太子书，称令庶子以下署名奉行，书案画日，丞二人，正六品上；掌判府事，知文武官簿，假使凡勅令及尚书省，二坊符牒下，东宫诸司者，皆发焉，主簿一人，正七品上；録事二人，正九品下。
六典，太子詹事府，詹事一人，正三品，【晋以保傅位尊，不宜亲细务，武帝咸寜初，用黄门侍郎杨珧为詹事，掌东宫之任，珧迁为少傅，后惠帝元康中复置，永康中，齐王冏辅政，复省，太安中复置，怀帝又省江左，复置晋令品，第三银章，青绶，绛朝服，两梁冠，其后用人渐重，或以令，仆射领之，梁定十八班班第十四，陈因之后魏置左右二人，其后惟置一人，初第二品下，太和末，降第三品，后周置太子宫正宫尹，龙朔二年，改端尹咸亨复旧，天授中，改为少尹，神龙元年复旧，】少詹事一人，正四品上，【皇朝置，龙朔二年，改为少尹，咸亨复旧，天授中，复为少尹，神龙元年复旧，】丞三人，正六品上；【汉因秦置詹事丞，秩六百石，后汉省，至魏，晋皆随詹事置省，永康中省詹事，特置丞一人，文书闗六傅晋令，詹事丞一人，品第七，铜印，墨绶，进贤一梁冠，皂朝服局，拟尚书左，右丞过江，多用员外郎及博士为之，迁为尚书郎，宋、齐品服同，晋氏梁，陈品第八，后魏初从三品中，太和末，第七品上，北齐第七品下，隋初置一人，皇朝加至二人，龙朔二年，改为端尹丞，咸亨元年复故。天授中，又改为宫尹丞，神龙复故】，主簿一人，从七品上；【晋始置主簿，史阙其员品，自宋至隋，詹事府皆有正官，功曹，主簿，史亦阙其员品皇朝置一人，龙朔咸亨，天授神龙，并随府改复】。
国朝元祐官品令，太子詹事，从三品；少詹事，正六品正传，梁王【前汉窦婴，字正逊，景帝时为詹事，帝弟梁孝王母，窦太后爱之，酒酣，上曰：千秋万嵗后传梁王，太后欢婴引酒巵进，上曰：天下者髙帝天下父子相传，汉之约也，上何以得传梁王！太后由是憎婴】授皇太子经，【孔霸，孔子之后也，汉宣帝时为太中大夫，以选授皇太子经，迁给事】，椒房，率更领其材，【汉武栢梁诗，椒房，率更领其材，】世称裁断，【晋书卞壶为詹事，世称裁断切直，敦实出于事上，】妙简材贤【，武帝以王恭为丹阳尹，领詹事，恭让表曰：今日王储始建，四方是式，总司之任，崇賛所由宜妙简材贤，尽一时之务，岂臣蕞庸所，可叨忝】，弹肃一时，【王珉答徐邈书曰：詹事弹肃一时，如尚书令，中丞矣，】非例不行，【俗説江夷为右仆射，主上欲用领詹事，语王淮，卿可覔此例，淮对曰：臣当出外，寻访淮，后见主上，问近所道，事卿已得例未，淮曰：谢琰表仆射，领詹事，琰即谢公之子，恐夷非其例，事遂不行，】戚贵，西京风嘉东国，【齐孔稚珪让詹事表皇太子霞褰，青殿日晃春宫，驾紫谷之英，振洛笙之韵，向非器上，白云韵同明月，何以延芳芝苑，押  条，窦婴戚贵于西京，陆晔风嘉于束国，伊人之美，方曰可居，臣亦何斯而敢忝冒，】宫端【，梁江总自左戸尚书转太子詹事，总性寛和温裕，尤工五七言诗，溺于浮靡，及为宫端，与太子为长夜之饮，】辅弼非材，【陈后主在东宫，欲以江总为太子詹事，令管记陆瑜言于孔奂，奂曰：江总有潘，陆之才而无园，绮之实，辅弼储贰，均谓非材，后主深以为恨，乃自言于宣帝将许之，奂乃奏曰：江总文华之人，今皇太子文华不少，无借于总，如臣愚见，愿选敦重之材，以居辅导，帝曰：谁可？奂曰：都官尚书王廓，代有懿德，立性敦敏，可以居之，后主时在侧，乃曰：廓王泰之子，不可居太子詹事，奂又曰，宋朝范即范防之子亦为太子詹事，后主固争之，帝遂以总为詹事，】选敦重之才，以居辅导，【上】储端华重，实异常司，【梁陆倕，除詹事，让免表云：储端华重，实异常司，】谏近阉官深加勉劳，【唐于志宁为太子詹事，太子承干，令阉官多在左右，上书諌之，及承干败，太宗谓志宁曰：知公数有规谏，深加勉劳，以右庶子令狐徳棻等无諌者，皆从贬责，】屈阶资【髙宗为皇太子，转李勣为太子詹事，左卫率，加位特进，同中书门下三品，太宗谓曰：我儿新登储贰，卿旧长史，今以宫事相委，故有此授。虽屈阶资，可勿怪也。及太宗寝疾谓髙宗曰：汝于李勣无恩，今我将责出之，我死之后，汝当授以仆射，即荷汝恩，必能致其死力，乃出勣叠州都督髙宗即位其月，召拜洛州刺史，寻又拜尚书左仆射，】太师上事，【见太师门，】员外詹事，【严挺之为李林甫所嫉，及移守绛郡，宗尝谓林甫曰：严挺之何在？此人亦堪进用，林甫乃召其弟损之，至门叙故，云当授子员外郎，因谓之曰：圣人视贤兄极深，要须作一计，入城对见，当有大用，令损之，取绛郡一状，云：有小风气，请入京就医，林甫将状奏云：挺之年髙近患风且须授门官就医，宗叹叱久之，林甫奏授员外郎，詹事便令东京养疾，挺之至东京，郁郁不得志，成疾，其年九月，寝疾，终于洛阳，】班位失序，【苏午，改太子詹事，初入朝，班位失序，殿中侍御史邹儒立对仗弹之，午于金吾待罪数刻，特释放旧制，太子詹事班次太常，宗正卿之下，贞元三年，御史中丞窦参叙定班位，移太子詹事在河南太守尹之下，午乃引旧班制位，台官诘之，仍绐云已白宰相，诸依旧故为儒立弹之，】荐侍读，禇无量【，刘宪见侍读，门】四上书諌【姚珽，迁詹事兼左庶子，节愍太子稍失道，珽凡四上书谏，太子虽称善，不用其言，及败，索宫中得珽谏书，中宗嘉叹焉】。
少詹事【沿革见詹事门】
送公衣锦还乡，【唐张行成，转太子少詹事，太宗东征，太子于定州监国，即行成本邑，太宗谓行成曰：送公衣锦还乡，于是令有司祀其先人墓】。
司直
六典，太子司直二人，正七品上；【皇朝，龙朔二年，置桂坊，比御史台，置令一人，比御史大夫司直二人，比御史，职在弹劾，以肃宫寮，其后废桂坊以司直詹事府，】掌弹劾宫寮，纠举职事，凡皇太子朝，宫臣则分知东西班，凡诸司文武应参官，毎月皆具可否，以判正焉，凡诸率府，配兵于职掌者亦如之，皆受而检察其过，犯者随以弹啓，若皇太子监国，詹事及左右庶子为三司使，则司直一人，与司议，舍人分日受啓状，详其可否，以申理之，若皇太子出，则于卤簿分，内以纠察。
职官分纪巻二十七
钦定四库全书
职官分纪卷二十八
宋 孙逢吉 撰
太子左春坊
左庶子【中庶子附】
礼记燕义，古者周天子之官，有庶子官，庶子官职，诸侯卿大夫士之庶子之卒，【音悴，】掌其戒令，与其教治，【庶子犹诸子也，周礼，诸子之官，司马之属也，】。
前汉百官表太子太傅少傅属官有庶子
后汉百官志，太子庶子，四百石，本注曰：无员，如三署中郎，又，太子中庶子，一百石，本注曰：员五人，职如侍中，晋职官志中庶子四人，职如侍中庶子四人，职比散骑常侍，及中书监令。
宋百官志中庶子，四人，汉东京员五人，晋减为四人，秩六百石，沈约宋书中庶子，汉置古者世禄，卿大夫之子，即为副倅，谓之国子，天子诸侯世子，必有庶子官，以掌教之。
隋百官志，梁中庶子四人，高功者一人为祭酒，庶子掌侍从左右，献纳得失，高功者一人，与高功舍人共掌其坊之禁令，后齐门下坊中庶子四人，又领殿内典膳，药藏斋，师等局典书坊，庶子四人，又领典经坊，洗马八人，守舍人二人，门大夫，门坊大夫，主簿各一人，并统于官，西凉二部，伶官清商二部，隋门下坊置左庶子典书坊，右庶子二人。
唐职官志左春坊左庶子二人，【正四品上，龙朔二年改左庶子曰：左中防改门下坊为左春坊，咸亨复旧，景云二年，复改左春坊】。
唐官品志中庶子四人，高功者一人为祭酒，行则负玺，前后部防驾，庶子四人，掌侍从左右，献纳得失髙功者一人与髙功者舍人共掌其坊之禁令。
环济要畧庶子主中宫，并诸吏之适子及支庶，在版籍者也，行其秩序，作其徒役，授八次，八舍之职，以徼候六典，太子左春坊，左庶子二人，正四品上，【秦置，中庶子员，汉太子太傅，属官有庶子，王莽改曰中尚翼子，后汉太子少傅，属官有太子中庶子员五人，秩六百石，庶子无员数，秩四百石，魏因之。晋太子詹事有中庶子，庶子各四人局，拟散骑侍郎品第五班同三令，四率在中书侍郎，下绛朝服，武冠，平巾帻，髙功中庶子与髙功中舍人共掌禁令，纠正违阙，侍从左右，摈相威仪，尽规献纳，奏事文书，皆典综之释奠，中庶子扶左庶子扶右，宋文帝元嘉初，诏中庶子随太子入直上宫，十四年，又诏还直东宫，梁中庶子，庶子各四人，庶子髙功者一人为祭酒，行则负玺，前后部防驾班第十一，从四品，庶子班第九，从五品，陈因之，后魏有太子中庶子员，北齐有门下坊中庶子，四人领之，有典书坊，庶子四人领之，中庶子，第四品上隋门下典书坊，各置左右二人领之，至是始改为左右矣，左庶子正四品上，右庶子正四品下，皇朝因龙朔二年，改门下坊为左春坊，凡庶子为太子，左中防，咸亨元年复故】，左庶子之职，掌侍从賛相礼仪校正：啓奏监省封题，中允为之贰，凡皇太子从大祀及朝防出入，则版奏外办，中严，入则解严焉，凡令书下，左春坊，则与中允，司议郎等覆啓，以画诺及覆，下以皇太子所画，留为案更写，令书印署，注令诺，送詹事府，若皇太子监国事，左尚书省，如令书之法。
国朝至道元年八月，诏皇太子判开封府，有司言：唐制，皇太子处分，论事之书，并画诺，令左右庶子以下宣奉行，望自今开封府上表，皇太子亲书，其余止本府判官等署名，其断案及处分公事，并画诺，用左春坊印，诏改诺为准，余依有司之请。
元祐官品令太子左右庶子从五品
以肃敬见称，【前汉王商，字子威，为太子中庶子，以肃敬见称，】通诗，【冯野王通诗以父任为太子中庶子，】授经【，欧阳地余，字长賔，为中庶子，授皇太子经，】有志行，【成帝以傅喜有志行，为太子庶子，】正色不挠，【魏志鲍勋，字叔业，清白有髙节知名当世，为中庶子在东宫，正色不挠，】规諌得切磋之体，【蜀志，后主立太子，璿以霍弋为中庶子，璿好骑射，出入无度，弋援引古义，尽言规諌，甚得切磋之体，】官最亲密，【呉志，孙登为太子，时太傅张温言于孙权曰：太子庶子官最亲密，切问近对，宜用隽选，于是乃用陈表等为中庶子，后又以庶子礼拘，复令整中侍坐，】献侍臣箴，【晋温峤为中庶子，献侍臣箴，甚见补益，】官总门下不可不得其才，【王珣，啓改桓谦为中庶子曰：东宫之选，中庶子官，总门下尤不可不得其才，】沈静履素，守学好古，【晋起居注，武帝咸宁元年，诏男子皇甫谧沈静履素，守学好古，与流俗异趣，其以谧为太子中庶子，】有正始遗风，宜为宫职，【齐书袁粲言于帝曰：臣观张绪有正始遗风，宜为宫职，后转中庶子】，欲使太子有风法，  【玚辞，领中庶子，文帝谓冲曰：所以久留玚为承华，正欲使太子微有玚风法尔，】久留承华，【上】储，选难其人，【陶氏家传侃迁太子中庶子，诏曰：君少而好学，善谈理，光明诗易以孝行闻于时，储选殊难其人，特召君焉，】宫臣受命天朝，【王隐晋书郑黙为中庶子，朝廷以为太子官属，宜称陪臣，黙上言：皇太子体皇极之尊，宫臣皆受命天朝，不可同之藩国，事遂施行，】不夺其志，【咸宁元年，诏男子皇甫士安为中庶子，固辞笃疾，皆见敦迫，上恕其所执，不夺其志，】僚属莫与比【，晋中兴书温峤拜中庶子，东宫时见嘉宠，僚属莫与比，】以孝行称，【殷仲堪父病积年，仲堪衣不解，帯居防哀毁，以孝行称，孝武闻其名，召为太子中庶子，甚相亲爱，】二帝并亲爱，【肃宗之在东宫，孔衍领中庶子，于时中兴肇构，庶事草创，衍经学深博，又练识旧典，朝仪轨制，多取正焉，由是元明二帝并亲爱之，】东宫显职，【齐王攸与山涛书，太子中庶子，东宫显职，加以侍接左右，诚宜得笃，茂有行检之人，必允众望，】宜得俊茂，【山公启事，中庶子缺，宜得俊茂者以济隂太守刘严城阳太守石崇参选，】识艺过臣逺甚惟饮酒不及臣，【梁谢举，字言，览之弟幼好学，善清言，与兄览齐名，尝侍宴华林园，武帝访举于览，览对曰：识艺过臣逺甚惟饮酒不及臣，帝大悦，转太子中庶子，】非为殿下作弄臣【，隋刘行本为左庶子，时左卫率长史夏侯福为太子所昵，尝于阁内与太子戏，福大笑，声闻于外，行本时在阁下，闻之，待其出，行本数之曰：殿下寛容赐汝顔色，汝何物小人，敢为亵慢！因付执法者治之，数日，太子为福致请，乃释之，太子尝得良马，令夏侯福乗而观之，太子甚悦，因欲令行本复乗之行本不从，正色而进之，曰：至尊置臣于庶子之位者，欲令辅导殿下以正道，非为殿下作弄臣也，太子慙而止，时唐令则亦为左庶子，太子昵狎之，毎令以弦歌教内人，行本责之曰：庶子当陈皇太子以正道，何有娈昵房，惟之间哉！令则甚惭，行本卒后，太子勇废，文帝曰：若使刘行本在，勇当不及于此，】独秀江东，【见左右率文冠当时，注】宫，卿奏琵琶歌武媚娘，【太子勇尝以嵗首宴宫臣，左庶子唐令则自请奏琵琶，又歌武媚娘之曲，太子洗马李纲白勇曰：令则身任宫卿，职当调防，乃于宴座，自比倡优进，滛声惑视听，臣请正其罪，勇曰：我欲为乐耳，君勿多事，纲趋而去，及勇废，文帝召东宫官属切譲之，无敢对者，纲曰：今日之事，乃陛下之过，非太子罪也，勇器非上品，性是常人，若得贤明之士辅导之，足堪继嗣皇业，方今多士盈朝，当择贤居任，奈以弦歌鹰犬之才居其侧，致令及此，辞气懔然，左右皆为之失色，文帝曰：令汝在彼，岂非择人？纲曰：臣在东宫，非得言之官，帝奇其对，擢拜尚书右丞，】如去一臂，【唐薛元超，永隆二年，拜中书令，兼太子左庶子髙宗幸东郡太子于京师监国，因留元超以侍太子，帝临行，谓元超曰：朕之留卿，如去一臂，但吾子未闲庶务，悉以委卿，】独引罪涕泣，【李义琰，授太子右庶子，章怀太子之废也髙宗慰勉宫寮，尽舍罪，令复其位，庶子薛元超等皆舞蹈谢恩，义琰独引罪涕泣，时论美之。】宜知委任轻重，【杜正伦为左庶子，太宗谓曰：国之储副，自古所重，分择善人为之辅佐，今太子年幼冲，志意未定，朕若朝夕见之，可得随事诫约，今既委以监国，不在目前，知卿志怀贞慤，能执正道，故辍卿为朕以匡太子，宜知委任轻重也，】諌射猎，【呉兢为左庶子，宗东封，在路多射猎兢，諌曰：陛下爰自洛邑，将告禅，岱宗，行经数州，屡以畋猎为事，诚荒亡之攸渐，非致理之所急，况登封告成，礼容甚大，伏愿畋逰之事，克修威仪，又贞观时，太宗文皇凡在廵行，则博选识达，古今之士，以在左右，毎至前代兴亡之地，问其所由，用为谏诫，伏愿陛下遵而行之，则与夫骋奔马于磵谷，要狡兽于丛林不慎，垂堂之危，不思驭朽之变，不可同日而论也。】前后四疏諌，太子【姚珽为太子詹事兼左庶子，中宗太子秉性聪明年少，未有师傅，举事或不法，珽前后上四疏，以諌云云，】。
中允
宋百官志，汉世太子五日一朝，其非朝日，即遣仆及中允旦入请问起居，主车马，亲族，职如太仆，宗正，汉东京太子官属有中允之职，在中庶子下，洗马上，疑若今中舍人矣。
唐百官志，太子中允二人，正五品下；掌侍从賛相校正啓奏，总司经，典膳，药蔵内直典设，宫门六局，皇太子出，则版奏外办，中严，入则解严，凡令书下，则与司议郎等画诺覆审，留所画以为案，更写印署，注令诺，送詹事府，【隋有内允武徳二年改曰中舍人，门下坊，贞观初曰中允，永徽三年，避皇太子名，复改中允曰内允，太子废，复旧，龙朔二年，改中允曰左賛善大夫】。
六典，太子中允二人，正五品下；【龙朔二年改曰左賛善大夫，咸亨元年，复为太子中允，而左賛善大夫，仍置太子中允职拟黄门侍郎】。
父子同日赐章服，【国朝端拱二年，赐太子中允陈省华及其子光禄寺丞，直史馆，尧叟五品服，先是，尧叟举进士，中甲科，上问宰相：尧叟父在否？吕正曰：尧叟父省华见任县令，遽令召至阙下，擢授五品，常参官，未几，父子同日赐章服】。
司议郎
唐百官志，司议郎二人，正六品上；掌待从规，諌校正啓奏，凡皇太子出入，朝谒从祀，释奠讲学，监国之命，可传于史册者，録为记注，宫坊详省官长除拜，薨卒嵗终则録送史馆，【贞观十八年置司议郎，龙朔二年，分左右，咸亨元年复旧，其后谕徳废而司议郎，复分左右，景云二年，改门下坊曰左春坊，司议郎以比给事中，又龙朔二年，改典书坊曰：右春坊舎人曰右司议郎，】妙选人望，【唐贞观初，置太子司议郎，妙选人望以来济为之，仍兼集贤馆直学】，恨不得居此官，极为清望，【初置司议郎，以敬播来济，为之此官，极为清望，马周叹曰：所恨资品望髙不得厯居此官，】儒宗，【王元感则天时，为四门博士，尚书纠谬十卷，春秋振滞二十卷，礼记绳愆三十卷，并所注孝经，史记藁草请官给，笔写上秘阁，寻下诏曰：王元感质性温敏，博闻强记，掎前达之失，究先圣之防，是谓儒宗，不可多得，可授太子司议郎，兼崇贤馆学士，魏知古尝称其书曰：信可谓五经之指南也，】论善箴，【韦承庆，字任休，太子司议郎，仪凤中，诏皇太子贤监国，时太子颇近声色，承庆上书，諌之为谕，善箴以献太子，太子善芝，赐物甚厚，】宜以孝道辅弼，【中宗居春宫，召拜元让太子司议郎，及谒见，则天谓曰：卿既能孝于家，必能忠于国，今授此职，须知朕意。宜以孝道辅弼，寻卒，】百司闗啓多由之【，南唐国志，钟谟为礼部侍郎，时太子异参总庶政，谟求兼春坊不获，乃荐其所知阎武为司议郎，百司闗啓多由之】。
左谕徳
唐百官志，太子左谕徳一人，正四品下，【龙朔二年，置左右各一人，其后谕徳废景云二年，改门下坊曰左春坊，复置谕徳以比散骑常侍】。
六典，太子左谕徳一人，正四品下，掌谕太子，以道徳皇太子朝，宫臣则列侍于左阶，出入则骑从于正道之左，其内外庶政，有可为规讽者，随事而賛谕焉。
国朝太子左谕徳正六品
饮酒肆中，【归田録，仁宗在东宫，鲁宗道为谕，徳其居家门外，俗谓之浴堂，巷侧有酒肆，号仁和洒公，往往易衣微行，饮于其中，一日，真宗急召公将有所问，使者及门而公，不在移时，乃自肆中饮，归中使遽先入白，乃与公约曰：上若怪问来迟，当托其事以对，幸先见教，始不异同，公曰：但以实告，中使曰：然则当得罪，公曰：饮酒，人之常情，欺君臣子之大罪也。中使叹而去。真宗果问使者，具如公对，真宗问公何故私入酒家去，对曰：臣家贫无器皿洒肆，百物具备，賔至如归，有乡亲逺来遂与之饮，然臣既易服，市人亦无识臣者，真宗笑曰：卿为宫，臣恐为御史所弹，然自此奇公以为忠，实可大用，晚年每为章献太后言，后用之】，忠实可大用，【上】。
左賛善大夫
唐百官志左替，善大夫五人，正五品上；掌传令，讽过失賛礼仪以经教授诸郡王。
六典左賛善大夫五人，正五品下；【龙朔二年，改太子中允为之，咸亨元年，后置中允而賛善大夫不废，又加置五人，职拟谏议大夫，】掌翊賛太子以规讽也，皇太子出入动静，茍非其徳义则必陈，古以箴焉。
先谏官言事【唐白居易授太子左賛善大夫七月，盗杀宰相武元衡，居易首上疏论其寃急请捕贼，以雪国耻，宰相以宫官非諌职，不当先谏官言事防有素恶居易者，掎摭居易，言词浮华，无行，贬江州司马，】、
崇文馆学士【校书】
六典崇文馆学士，【魏文帝招文儒之士，始置崇文馆，王肃以散骑常侍，领祭酒，自后无闻，贞观中，崇文馆有学士，直学士员，不常置，掌教授，学生等业，贞观十三年，置崇贤馆，上元二年，改避太子名也，】掌刋正经籍图书，以教授诸生，课试举送，如文馆校书二人，从九品下。【本置讐校开元七年，改为校书，乾元初，以宰相为学士，总馆事，贞元八年，左春坊】，掌校理四库书籍，正其讹谬。
东宫学士，【唐禇亮，幼聪敏好学，善属文，博览无所不至，经目必记于心，入隋为东宫学士，贞观中，改文馆学士，】后进模范，毎有一文，都下传诵，【庾信，字子山，幼而俊迈，聪敏絶伦，博览羣书，父肩吾为梁太子中庶子，掌管记，东海徐陵父摛为左卫率，陵及信并为抄撰学士，父子东宫，出入禁闼，恩礼时莫与比陵，信文并绮艶，故世号为徐、庾，体当时后进，竞相模范，毎有一文，都下莫不传诵。】见毁谢病，【见舍人门，兼东宫学士注】。
司经局洗马
前汉百官表太子太傅少傅属官有洗马
后汉百官志，太子洗马，比六百石，本注曰：旧注云员十六人，职如谒者，太子出，则当直者前驱，导威仪，盖洗马之义也。
晋职官志，洗马八人，职如谒者，秘书掌图籍，释奠讲经，则掌其事，出则直者前驱，导威仪。
徐邈问王珉，汉置洗马冠髙山冠职如谒者，中朝新制，洗马进贤冠，出则在马前，清道，故曰洗马。
隋百官志梁典经局洗马八人，位视通直郎，后齐典经坊，洗马八人，隋司经局置洗马四人。
六典司经局，洗马二人，从五品下；【国语云：夫差令勾践洗马，晋太子詹事属官有洗马八人，掌皇太子图籍，经书职如谒者局，准秘书品第七班，同舍人，次中舍人，下绛朝服，进贤一梁冠，黒介帻宋亦置八人，齐一人，梁八人班第六，正七品，陈因之，北齐二人，从五品上，隋门下坊司经局置四人，从五品下；至大业中减二人，皇朝因之，龙朔二年，改为太子，司经大夫，咸亨元年复旧，神龙二年，改司经局曰桂坊罢，左春坊领崇贤馆，三年，改司经大夫曰：桂坊大夫，纠正违失，】掌经史子集四库图籍，刋缉之事，立正本，副本贮，以备供进，凡天下之图书，上于东宫者，皆受而蔵之。
以严见惮，【前汉汲黯，景帝时为太子洗马，以严见惮，】才学【魏畧裴顔字文林，以才学为太子洗马，】杀夫差于姑苏，【韩子勾践入官于呉，执干戈为呉，王洗马，故能杀夫差于姑苏，】清身洁巳，【王隐晋书解系兄弟叔连，雅连各清身洁已，雅连仕晋，至洗马】，同班共事，【晋傅咸感别赋，序曰：友人鲁虎，叔雅量宏济，思心防逺余自少与之相亲，相爱有如同生，其后迁太子洗马，俄而谬朝私，猥忝兹职，虽惧不称，而嘉与此子同班共事，太子之遇，未有若此周旋，三载鲁生，迁尚书郎，虽则不逺而情甚恨，作兹赋云：尔】才不称职，【傅咸申怀赋序曰：余自以无施，谬为众论所许，补太子洗马，才不称职，意常歉然，】章表奏议，辄为同官所推，【文士传江统，字应元，召补洗马，毎有疑滞，大事，章表奏议，辄为同官所推，常为之作草】，以五事諌【江，统为洗马，太子颇好游宴，或阙朝侍统，以五事諌之】，累叶重光，才经文雅，弱冠登朝，【荀氏家传防字道，拜太子洗马戴若思，特见推重，作诗诵之，序曰洗马，荀道既累叶重光，才经文雅，所以弱冠登朝，】才地，岂可游外府【，见王府功曹，门外府注】入狱，数宿须髪皆白【宋刘防，字茂谦，袭爵建昌公，明帝立，欲收物望，以防功臣之后，自兼掌左戸郎中擢为太子洗马，防资籍豪富，厚自奉养，供一身一月十万，宅宇山池，妓妾姿艺，皆穷上品，才调流赡，善纳交游，爱妓陈玉珠，明帝遣求不与，逼夺之防，颇恨，帝令有司诬奏，将杀之，防入狱数宿须髪皆白免死，系尚方，夺封与弟贲，】官以人而清，【梁庾于陵，拜太子洗马，旧东宫官属通为清选，洗马掌文翰，尤其清者，近代用人，皆取甲族有才望者，时于陵与周舍并擢充此职，武帝曰：官以人而清，岂限以甲族，时论美之。】不空有名，【襄阳耆旧传李宻晋武征为太子洗马，累诏郡县，逼遣宻上疏，武帝览其表曰：宻不空有名，嘉其诚宣，赐奴婢二人，郡县供其祖母俸膳，】司经局长官，【唐常衮为相，先是，百官俸料，寡衮与宰相杨绾奏请加之，时韩滉判度支，衮与滉各骋私怀，所加俸料，厚薄由已，太子洗马，实司经局长官，文学为之贰，衮有亲戚任文学者，乃给十二千，而给洗马十千，其轻重任情如此，】非得言之官，【见庶子门，公卿奏琵琶注】。
文学【校书正字】
六典，文学三人，正六品【，魏置太子文学，魏武为丞相，命司马宣王为文学掾，甚为世子，所信与呉质朱铄，陈羣为太子四友，自晋之后不置，至后周建徳三年置太子文学十人，后废皇朝明庆中始置，】校书四人，正九品下，【宋孝建中，太子洗马，有校书吏四人，此后无闻，至北齐有太子校书郎，从九品上；隋司经局置校书六人，从九品上；皇朝减置四人，】正字二人，从九品下。【隋司经局置正，字二人，从九品下。帝改为正书，皇朝复为正字，】文学，掌分知经籍侍奉文章，总缉经籍，缮写装染之功笔札，给用之数，皆料度之，校书，正字，掌校理刋正经，史；子，集四库之书。
侍读
唐百官志太子侍读，无常员，掌讲导经学，【太宗时，晋王府有侍读，及为太子亦置焉，其后或置或否，开元初，十王宅，引辞学工书者，入教亦为侍读】。
国朝嘉祐八年五月以太常少卿李受兼侍读
元祐官品令太子侍读正七品
腰舆舆于内殿，【唐禇无量，宗在春宫，召拜国子司业，兼皇太子侍读，尝撰翌善记以进之，皇太子降书嘉劳，赉绢四十疋，太极元年，皇太子国学观释奠，令无量讲孝经，礼记，各随端立义，博而且辩，观者叹服既毕，进授为银青光禄大夫，兼赐与章服，并防绢百叚，宗即位，迁郯王傅，兼国子祭酒，寻以师傅恩，迁右散骑常侍，仍兼国子祭酒，封晋国公，实封二百户，未几，丁忧觧职，服阕，召拜左散骑常侍，复为侍读，以其年老，毎随仗出入，特许缓行，又为造腰舆，令内给使舆于内殿，无量频上书陈时政得失，多见纳用。】，进翼善记，【上】进，毛诗纂义【许叔牙少精于毛诗，礼记，贞观初，累授晋王文学兼侍读，髙宗升春宫，迁太子洗马，兼崇贤馆学士，仍兼侍读，尝撰毛诗纂义十卷以进，皇太子赐帛百段，兼令写本，付司经局，】献龙楼箴，【归登，有文学为东宫及诸王侍读，献龙楼箴以讽，】五日一侍读，【陈夷行充翰林学士，兼充皇太子侍读，诏五日一入长生院，侍太子读经，】以嘲诮罢【，韦绶充太子诸王侍读，时穆宗在东宫，方幼好戏，绶讲书之际，杂以嘲诮悦之，又绶无威仪，以人间鄙説戏言以取悦太子，太子因入侍，道绶语，宪宗不悦，谓侍臣曰：凡侍读者当以经义辅导太子，纳之轨物，而绶语及此，予何望焉？乃罢侍读，出为防州刺史，穆宗即位，以师友恩，召为尚书右丞，集贤院学士，甚承恩顾，】乏财抵法，【张涉即徳宗在春宫侍读也，后为常侍臣承恩用事，坐受财赂事露，帝将以法绳之，李忠臣奏曰：陛下贵为天子，而先生以乏财抵法，以愚臣观之，非先生之遇也，帝意觧但令归田里，】问安西宫，【韦温兼太子侍诸毎，晨至少阳院，午见庄恪太子温曰：殿下盛年，宜早起学，周文王为太子，鸡鸣时问安西宫，太子幼，不能行其言，遂称疾】书，依字去旁人，【韦绶为太子侍读，宪宗召对，绶奏曰：太子学书，至依字辄去，傍人臣问之，太子云，君父以此字可，天下奏事，臣子不合全书，上益嘉太子之贤，赐绶锦防，】辅弼之任，自有贤【，薛放性端厚，宪宗以储皇好书，求端士辅导经义，选充皇太子侍读，及穆宗即位，从容宴闲放，多在左右，宻察机命，穆宗尝谓放曰：小子初承大寳惧不克荷，先生宜为相，以匡不逮，放叩头曰：臣实庸浅，获侍冕旒，固不足，猥承大位，辅弼之任，自有贤能，其言无矫饰，皆此类也。】召居禁中，询访朝典，青宫之旧，【丁公着，充皇太子及诸王侍读着，皇太子及诸王宫训十巻，穆宗即位，未及听政，召居禁中，询访朝典，以宰相许之，公着陈情，词意极切，超授给事中，未几，迁工部侍郎，兼集贤殿学士，宠青宫之旧也，】阙忠孝之良规，【刘讷言，干封中厯都水监主簿，以汉书授沛王贤，及贤为皇太子，累迁太子洗马，兼充侍读，尝撰诙谐集十五卷，以进太子及贤废髙宗见而怒之曰：刘讷言，自府入宫，久淹嵗月朝游夕处，竟无匡賛阙忠孝之良规，进诙谐之鄙説储宫败徳抑有所由，配流振州而死，】以儒素，见称【王，绍宗转秘书少监，仍侍皇太子读书，绍宗性澹雅，以儒素见称，当时朝廷文士，咸敬慕之，张易之兄弟亦加厚礼，】承两宫，恩【徐岱，字处仁，充皇太子及舒王以下侍读，寻改司封郎中，擢拜给事中，加兼史馆修撰，并依旧侍读，承两宫恩顾，时无与比，而谨慎过甚，未尝泄禁中语，亦不谈人之短，时人以此称之。】就嵩山以礼招聘，【孔述睿孤隐于嵩山徳宗践阼以諌议大夫银章朱绶，纁束帛，就嵩山以礼招聘，述睿既至，召对于别殿，特赐第宅，给以厩马，兼为皇太子侍读，】借御书读，【李敬博览，羣书髙宗在东宫，马周啓荐之，召入崇贤馆，兼预侍读，仍借御书读之，敬虽风格髙峻有不可犯之色，然勤于造请，不避寒暑，马周及许敬宗，皆推荐延誉之】，题诗太子笏以赐，【王起，字举之，文宗时为皇太子侍读，帝题诗太子笏以赐，诏画象便殿号当世，仲尼又使广五位图，俾太子知古今治乱】，深见亲敬，【宗在东宫，张説与国子司业禇无量，俱为侍读，深见亲敬，】谠言直气，宜在左右，【吕元膺为同州刺史，及中谢，上问时政得失，元膺论奏，词气激切，上嘉之，翌日，谓宰臣曰：吕元膺有谠言直气，宜留在左右，使言得失，卿等以为何如？李藩？裴垍贺曰：陛下纳諌超冠百王，乃宗社无疆之休，臣等不能广求端士，又不能数进忠言，孤负圣心，当罪，请留元膺给事左右，仍兼皇太子侍读】。
侍讲
国朝元祐官品令太子侍讲正七品
数有匡正之辞，以严见惮，【后汉张酺，字孟侯，显宗为四姓小侯开学于南宫，置五经师傅，以尚书教授数，讲于御前，以论难当意，除为郎，赐车马衣裳，遂令入授皇太子经，酺为人质直守经，义毎侍讲之际，数有匡正之辞，以严见惮焉，】諌申韩刻薄，【晋庾亮，字元规，中兴初，拜中书郎，领著作，侍讲东宫，其所论释，多见称述，与温峤俱为太子布衣之好，时元帝方任刑法，以韩子赐太子亮諌以申韩，刻薄伤化，不足以留心，太子甚纳焉。】授经讲业，【唐萧德言，博涉经史，尤精左氏春秋，好属文，晚年尤笃志于学，毎开五经，必盥濯束帯危坐，对之髙宗为晋王，诏徳言授经讲业，及升春宫，乃兼侍读，】露门博士，【北史儒林传下沈重，字子厚，天和六年，授骠骑大将军，开府仪同三司，露门博士，乃于露门馆为皇太子讲论语，】复在露门教授皇子，【乐逊，字遵贤，保定二年，以训导有方，遂迁为中大夫，五年，诏鲁公斌，毕公贤等俱以束脩之礼，同受业焉。天和五年，上表致仕，诏不许，授湖州刺史，秩满还朝，拜皇太子諌议，复在露门教授，皇太子逊初进爵，崇业郡公，又为露门博士】。
伴读説书
国朝嘉祐中，仁宗欲建储贰，乃以司封郎中李受为伴读，尚书屯田员外王猎为说书，八年五月，以右司谏王陶为尚书，户部员外郎，直史馆，充皇太子位伴读尚书屯田员外郎周孟阳秘书丞孙思恭充皇太子位説书
典膳郎【丞】
六典，典膳局，典膳郎二人，正六品上；【自汉以来，并有太子食官，北齐门下坊别置典膳局，有监丞各二人，监六品下，隋改为正七品下；皇朝因之，龙朔二年，改为太子典膳郎，】丞二人，正八品上；【北齐丞二人，正八品下；隋正九品下，皇朝升之】，郎掌进膳，尝食之事，丞为之贰。毎夕局官于防更直。
减膳，【唐邢文伟，迁太子典膳丞，时孝敬在东宫，罕与宫臣接见，文伟辄减膳，上书曰：窃见礼记曰：太子既冠成人，免于保傅之严，则有司过之史，彻膳之宰，史之义，不得不思过，宰之义，不得不彻膳，今皇帝事稽前典，妙简英俊，自庶子以下至谘议，舍人及学士，侍读等使翼佐殿下，以成圣徳近者以来，未甚延纳，谈议不狎，谒见尚稀，三朝之后，俱与内人独居，何由发挥圣智，使睿哲文明者乎？今史虽阙官，宰当奉职忝备，所司不敢逃死，谨守礼经，辄申减膳，太子答曰：顾已庸虚，早尚坟典，毎欲研精政术，极意书林，但在幼年未闲将卫，竭诚耽索，因即损心，比日以来，风虚更积，中奉恩防，不许重劳，所以屡阙坐朝，时乖学绪，公潜申朂戒，式荐忠规，敬寻来请，良符宿志，自非情思审谕，义均弼谐，岂能进此言行于简黙，抚躬三省，感愧兼申，文伟自此益知名】。
药蔵郎
六典药蔵局药蔵郎二人，正六品上；【北齐门下坊领药蔵局有监丞各二人，正六品下；侍药四人，正七品，隋门下坊领药蔵局监丞二人，侍药四人，监正七品下；皇朝改监为太子，药蔵郎】丞二人，正八品上；【北齐二人，正八品下；隋正九品下，皇朝升之】，郎掌和齐医药之事，丞为之贰。凡皇太子有疾，命侍医入诊疾，以议方药，应进药，命药僮筛之，侍医和成之，将进宫臣监，尝如尚药局之职。
内直郎
六典内直局，内直郎二人，从六品下；【齐职仪，太子有内直兵局直兵史二人，五品勲位，梁有斋内，主玺，主衣，扶持等局，各置有司，以承其事，陈因之，北齐门下坊领殿内局监二人，正六品下；隋门下坊领内直监二人，品同北齐皇朝因之职，拟尚辇奉御，龙朔二年改曰太子，内职郎】，丞二人，正八品下；【北齐内直郎局，有副监四人，从六品下；隋内职直局，有副监二人，品同北齐皇朝，因改为丞，】郎掌符玺，繖扇几案，衣服之事，丞为之贰。
典设郎
六典，典设局，典设郎四人，从六品下；【南齐有斋居局，斋居库丞，一人，梁有斋，内局各置，有司以承其事，陈因之，北齐门下坊有斋司局，有太子，斋帅司阁帅各二人，太子斋帅，正八品下；隋门下坊，领斋帅局，有斋帅四人，正七品下；皇朝因之，龙朔二年，改为太子，典设郎】，掌汤沐，洒扫，铺陈之事，凡大祭祀，皇太子散斋三日于别殿，致斋三日于正殿，前一日设幄坐于正殿东序及室内，俱西向。又张幄于前楹下殿，若无室则张帷，若大礼，应供者亦如之。
宫门郎【门大夫】
六典宫门局，宫门郎二人，从六品下；【汉太子太傅，属官有太子门大夫，后汉置二人，秩六百石，职比郎将，魏因之。晋太子门大夫局，准公令班同中舍人，主通逺近牋表宫门禁防，宋品第六秩，六百石，从驾在詹事，后齐，梁，陈因之，皆置一人，北齐门下坊置门大夫，主簿各一人，门大夫，从六品上；并统伶官西凉清商二部，隋曰宫门局，置大夫一人，从六品上；帝改为宫门监，皇朝复为宫门大夫，龙朔二年，改官门郎比城门郎，】丞二人，正八品下；【皇朝置】掌内外宫门管钥之事。
前汉书，文帝时，鼂错为太子舎人转太子门大夫，三辅决録，桓帝以平陵鲁寛为太子门大夫。
太子右春坊
右庶子
唐职官志，右春坊右庶子二人，正四品下，【龙朔二年，改右庶子曰：右中防典书坊曰右春坊，咸亨复。景云二年，门下坊曰左春坊，庶子以比侍中，右春坊庶子，以比中书令，太子监国，则庶子比，尚书令】。
唐官品志【见左庶子门】
六典，右庶子二人，正四品下，【其説已具左庶子，隋门下坊，置左庶子二人以领之，典书坊，以右庶子二人领之，右庶子正四品下，皇朝因之，至龙朔二年，始改典书坊为右春坊，右庶子为太子右中防，咸亨元年复旧，在东宫职，拟中书令，】掌侍从左右，献纳啓奏，宣传令防之政令，中舍人为之贰。
国朝至道元年诏【见左庶子门】
元祐官品令右庶子从五品
太子书防制式【，贞观中，诏曰：皇太子与百官书疏，未有制式，近代以来，例皆名自无以别贵贱，今凡处分论事之书，皇太子并宜画令，右庶子以下，各署名宣奉行，其余与诸亲及师傅等书，皆不在此限。】献赋，述储贰事，【李百药，授右庶子，时太子颇留意典坟，然闲燕之后，嬉戏过度，百药作賛道赋以讽焉，辞多不载，帝遣使谓百药曰：朕于皇太子处见卿献赋，悉述古储贰事，以诫太子，甚是典要，朕选卿以辅弼太子，正为此事，大称所委，但须善始令终耳，因赐防物五百段，】房杜【隐太子以房龄，杜如晦为太宗所亲，礼甚恶之，遂谮之于髙宗由是并被驱斥，隐太子有变也，太宗令长孙无忌召龄及如晦，令衣道服潜引入阁计事，及太宗入春宫，擢拜太子右庶子，赐绢五千段，】端居守，道闭关六年，【赵宗儒，字秉文，罢相为右庶子，宗儒端居守道，勤奉朝请而已，德宗闻而嘉之，二十年，迁吏部侍郎，召见，劳之曰：知卿闭闗六年，故有此拜，】遣户奴夜以马挝击之，【张素转右庶子，时承干居春宫，颇以游畋废学，素谏不能纳，太宗知素在东宫，频有进諌，擢授银青光禄大夫，行太子左庶子承干嫉其数，諌遣户奴夜以马挝击之，殆至死，承干又尝于宫中击鼔声闻于外，素叩阁请见，极言切諌，承干乃出宫鼓对，素毁之，】药石相报【髙季辅授太子右庶子上疏切，諌时政得失，特赐钟乳一剂，曰：进药石之言，故以药石相报，】撰諌苑，【于志宁为左庶子，以承干数亏礼度，志在匡救，撰諌苑二十卷讽之，太宗赐黄金十斤，】。
中舎人
魏畧张茂字彦林上便宜擢为太子舍人
晋职官志，中舍人四人，咸宁四年置，以舍人才学美者为之，与中庶子共掌文翰，职如黄门侍郎，在中庶子下，洗马上。
宋百官志中舎人四人，汉东京太子属官，有中允之职，在中庶子下，洗马上，疑若今中舍人矣。
南齐百官志东宫职僚有太子中舎人
隋百官志，梁中舍人，四人功髙者一人与中庶子祭酒共掌其坊之禁令，又有通事守舍人，典法守舍人员，后齐门下坊中庶子通舍人，通事守舎人主事守舍人，各四人，隋门下坊置内舍人，炀帝减内舍人二人。
六典，太子右春坊，太子中舎人二人，正五品上；【本汉魏太子舎人也，晋惠帝在储宫以舎人四人有文学才美者，与中庶子共理文书，至咸宁二年，齐王攸为太傅，遂加名为中舍人，位叙同，尚书郎，其后资髙渐拟黄门侍郎班同门大夫，次尚书郎下髙功中舍人与髙功中庶子，共掌禁令，纠正违阙，侍从左右，傧相威仪，尽规献纳，奏事文书，皆典综之监盒尝药，大小防二官举案，正直从大小驾一人，前部防，驾一人，后部防驾同，中庶子日月捡奏，直臣名，更直五日，典文防，如中书郎，宋四人齐一人，梁有四人髙功一人与中庶子祭酒共掌其坊之禁令，班第八正六品，陈因之，后魏第五品上，北齐门下坊有四人，品同后魏，隋改为太子内舎人四人，正五品上；炀帝减二人，皇朝复为中舍人，职拟中书侍郎】职，【见右庶子】。
唐百官志右春坊中舍人二人，正五品，中庶子掌侍从献纳，啓奏中舎人为之贰，皇太子监国，下令则画日至春坊，则庶子宣中舎人奉行【，隋内舍人典书坊武徳初改曰中舍人，永徽元年，避太子名，改中人曰：内舍人，龙朔二年，改中舍人曰右賛善大夫】。
国朝官品令太子中舎人从七品
诣伏生受尚书，【前汉书，文帝使鼂错受尚书伏生所，还，拜太子舍人，】美丽自喜，【董贤为太子舍人，哀帝即位，为郎传漏，殿下贤为人，美丽自喜，上见而悦之，】五日洗沐，交知皆天下名士，【汉杂事，郑当时为太子舍人，每五日洗沐，常置驿马长安请谒賔客，以夜继日，常恐不徧，然其交知皆天下名士，】严而有威，【束观汉记侯霸字君房，为人严而有威，为太子舍人，】置针氊，中【晋杜锡，预之子为太子，中舍人，性亮直忠烈，屡諌愍怀太子，言辞恳切，太子患之，后置针于锡常所坐氊中，刺之流血，他日，太子问之，锡对以醉，不知太子曰：君喜责人，何自作过也，】出则骖乗入侍左右，【茍悦汉记，董贤少为太子舍人，美丽自喜，上即位见幸，出则骖乗入侍左右，】、
舍人
前汉百官表太子太傅少傅属官有太子舍人
后汉百官志，太子舍人，二百石，本注曰：无员，更直宿卫，如三署郎中，【汉官曰：十三人，选良家子孙】，凡初即位，未有太子，官属皆罢为舎人不省领属少府。
晋职官志舍人十六人职比散骑中书等侍郎
宋百官志无员掌宿卫如三署郎中
隋百官志梁舎人十六人，掌文记，后齐典书坊舎人二十人，隋典书坊舎人八人，帝改为太子舍人，为管记舎人减置四人。
挚虞决疑要注，太常弟子通三经，补太子舍人，晋置十六人，掌表啓。
唐百官志右春坊太子舎人四人，正六品上；掌行令书表啓，诸臣上皇太子，大事以牋，小事以啓，其封题皆上右春坊通事舎人开封以进，其事可施行者，皆下于舍人，与庶子参详之，然后进，不可则否。
六典，太子舎人四人，正六品下；【汉成帝时，太学弟子三千人，王莽秉政嵗课一科二十人为太子舎人晋十六人，品第七班，同食官令，在洗马下，掌表啓，牋防髙功一人与髙功庶子共掌一坊，禁令纠诸逋违，从驾则正直从，次直守妃出，则次直从宋四人，齐一人梁庶子，下有太子舎人十六人，职如晋氏，班第三从八品，陈因之，后魏有太子舍人员，北齐二十人从第六品，隋八人，皇朝四人，龙朔二年，改为太子右司议郎，咸亨元年，复为太子舍人，】。
掌侍从行令书令旨及表啓之事
国朝元祐官品令太子舍人从七品
名问【晋书，王衍以名问起为太子舍人，】机，云不及【，晋中兴书，顾荣，字彦先，时呉朝人士入洛者陆机，陆云及荣三人而已，机云，虽有才藻清洁，不及荣也，选补呉王郎中令，迁太子舍人，】经博有美于张华【，晋诸公讃，张华博识多闻，无物不知卢浮髙郎经博有美于张华，起家为太子舍人，】举为大臣，以慰后闻之，士【山涛啓事，臣近举汜源为太子舍人，源见称有德素乆沈滞举为大臣，欲以慰后闻之，士】应对闲敏，【沈约宋书王僧达太保之少子也，文帝闻其早慧，召见徳阳殿应对闲敏，上甚嘉之，少好学，善属文，为太子舍人，】正情过于沆，文章不减溉；【梁到洽，天监初，与溉俱防擢用，尤见赏识，弟沆亦齐名，髙祖问待诏丘迟曰：到洽何如沆溉？对曰：正  情过于沆，文章不减溉；加以清言，殆将难及，即召为太子舍人，】赋诗赐帛，【到洽为太子舎人御幸华光殿，诏洽及沆萧琛，任昉侍醼赋，二十韵诗，以洽辞为工，赐帛二十疋，髙祖谓昉曰：诸到可谓才子，昉对曰：臣尝窃议，宋得其武，梁得其文，】出总庶政，入为賔友，【后魏书崔伯，少有隽才，号曰冀州神童苻融，□冀州，虚心礼敬，拜阳平公管征东记室，出总庶政，入为賔友，众务修理，处断无滞，苻坚闻而奇之，召为太子舍人，】兼东宫学士，【隋李百药，开皇初，为通事舍人，迁太子舍人，兼东宫学士，或嫉其才而毁之，乃谢病免，】来李【，唐李义府，贞观中，以太子舍人加崇贤馆学士，与议郎来济俱以文翰知名，时人谓之来李】，諌召女乐，【宗在东宫，盛择宫寮，拜贾曽为太子舍人，时太子频遣使访召女乐，曽啓諌并令禁断，太子手令答曰：比尝闻公直正信，亦不虚许，寡人近日颇寻典籍，至于政化，徧所留心，女乐之徒，亦已禁断，公之所言，雅符本意，】黄逋村中何尝有【呉国志，杨廷式宪臣，举明经，为京官将，除太常博士，既而除太子舍人，甚恚，乡人翁承賛闻之，谓人曰：吾进士及第，宏辞登科，求一直馆学士，尚未得，廷式乃悟曰：黄逋村中，何尝有太子舍人，吾幸多矣，乃就官】。
右谕徳
唐百官志右春坊右谕徳一人品如左春坊【，注见左谕徳】六典右谕徳一人，正四品下，【龙朔二年置职，拟右散骑常侍，】掌如其左，凡皇太子朝，宫臣则列侍于右阶之下，出入则骑从于正道之右，国朝元祐官品，令太子右谕徳，正六品。
右賛善大夫
唐百官志右賛善大夫五人，正五品上；【龙朔二年，改中舍人曰右賛善大夫仪凤四年，置左右賛善大夫各十人，以同姓为之，景龙二年，始兼用庶姓，以比諌议大夫】。
六典，太子右賛善大夫五人，正五品上；【龙朔二年，改太子中允为右賛善大夫，咸亨元年，复为中允，而賛善大夫不废，又加置五人，职比谏议大夫，】掌如其左，凡皇太子朝，宫臣则列于右阶之下。
侍直【，唐贞元十六年，以山人崔芋为右賛善大夫侍直，新名也，】。
通事舍人
隋百官志，梁通事舎人二人视南台御史，多以余官兼职，后齐门下坊通事守舍人四人，隋典书坊通事舎人八人。
六典，太子通事舎人八人，正七品下；【齐职仪，中庶子下有门下通事守舎人四人，三品勲録叙武冠朱服，又庶子下有内典，书通事舍人，品服同舎人拟中书通事舍人，掌宣传令防，内外啓奏，梁中庶子，有通事舍人一人，视南台御史，并一班从九品，陈因之，隋炀帝改太子通事舍人为宣令舍人皇朝，复为通事舍人，】掌导引，东宫诸臣辞见之礼，及臣下劳问之事，凡大朝谒，及正冬百官，与诸方之使者，参见东宫，亦如之，若皇太子行，先一日，京文武官职事九品以上奉辞，及还宫之明日，参见亦如之。
国朝至道初夀王府内知客王继英为左清道率府副率兼左春坊谒者，【谒者，本内侍之职，东宫无此名，只有太子通事舍人，今继英以士为谒者之职，天禧中，亦承其故有司之失也，】。
长于政事，【梁殷不害长于政事，兼饰以儒术，为东宫通事舍人，时朝政多委东宫，不害与舍人庾肩吾直日奏事，梁武帝谓肩吾曰：卿是文学之士，吏事非卿所长，何不使殷不害来耶？其见知如此】。
太子内坊
典内
六典，太子内坊典内二人，从五品下；【晋有太子，寺人监员，又齐职仪，太子三卿校各有寺人一人，隋文帝始置太子内坊有典内等员，皇朝因之，开元二十七年，内坊内侍省，】丞二人，从七品下；【隋文帝置皇朝因之，】典直四人，正九品下，【隋内坊置丞四人，皇朝改曰典直】。
典内，掌东宫閤内之禁及宫人粮廪赐予之出入，丞为之贰。凡任典，直以仪式，导客主之傧序，任閤帅以门户任内阍，以出入任给使，以繖扇，任内厩以车舆任典事，以牛马典内统，而监主之，凡皇太子妃之亲，内命妇母并郡主合乗车出入者亦监之，凡宫人命妇亡葬之制，皆率其属而供其职。
太子内官
六典，太子内官【汉书曰：太子有妃，有良娣，又有孺子，妾凡三等，歴代因之，至明帝更为太子，置内职二等，有寳林良娣齐建元中，太子宫置三内职，良娣比闗内侯寳林比五等侯，才人驸马都尉，隋初始定制，皇朝因之】。
良娣二人，良媛六人，承徽十人，昭训十六人，奉仪二十四人。
司闺
掌正
掌书
掌筵
司则
掌严
掌缝
掌蔵
司馔
掌食
掌医
掌园
六典司闺，从六品，掌导引妃及宫人名簿，以总掌正，掌书，掌筵，知三司出内。
掌正从八品，掌文书出入，録目为记，并闺閤管钥，纠察推罸，女使流外三品，掌典文簿，而执行焉，【余，女使视此，】掌书，从八品，掌寳及符契经籍，宣传啓奏，教学廪赐，及纸笔监印。
掌筵从八品，掌帷幄，牀褥几案，举繖扇，洒扫，铺设及賔客。
司则从六品；掌礼仪参见，以总掌严，掌缝，掌藏而领其事。
掌严从八品掌饰衣服巾栉膏沐服玩仗卫
掌缝从八品掌裁缝衣服织绩
掌蔵从八品掌金玉珠寳财货锦缯缣防出入
司馔从六品，掌膳羞进食，先尝以总掌食，掌医，掌园而领其事。
掌食从八品，掌膳羞；酒醴，灯烛柴炭，及宫人食料器皿，掌医从八品，掌医药伎乐。
掌园从八品掌园苑种植蔬菓
职官分纪卷二十八
<子部,类书类,职官分纪>
钦定四库全书
职官分纪卷二十九
宋 孙逢吉 撰
太子家令寺  家令丞簿
前汉百官志詹事，秦官，掌皇后，太子，家有丞，属官太子家令丞，【太子称家，故曰，家令茂陵中书，太子家令，秩八百石】。
后汉百官志太子家令一人，千石，本注曰：主仓谷饮食，职似司农，少府。
晋职官志家令，主刑狱，谷货饮食，职比司农，少府，汉东京主食官令，仓官令，及晋自为官，不复属家令。
宋书太子家令主，内茵褥，牀几诸供中之物，及官奴婢月用钱内库盐米，车牛刑狱。
隋百官志，梁家令，率更令，仆各一人，家令自宋，齐以来，清流者不为之，天监六年，帝以三卿陵替，乃诏革选，家令视通直常侍，率更，仆视黄门三等，皆置丞，中大通三年，以昭明太子妃居金华宫，又置金华家令，后齐家令领食官，典仓，司藏等署令，丞，隋领内坊令丞，隋家令，率更令，仆各一人，三等各置丞，録事家令，领食官，典仓，司藏三署，令、丞，炀帝改家令为司府令。
唐百官志太子家令寺，令一人，【从四品上；】丞二人，主簿一人，録事一人。
唐书官品志家令，掌刑法，食膳仓库，什物，奴婢等事六典，太子家令寺家令一人，从四品上；【后汉太子少傅，属官有家令，秩千石，魏因之。晋家令品第五，铜印，墨绶，进贤两梁冠，綘朝服，晋太康八年诏曰：太子家令，率更令，仆，东宫之达宫也，宜进品第五与中庶子二率同宋齐太子家令，清流皆不为之后，魏太子三卿，从三品上，太和二十二年，降四品上，隋炀帝改家令为司人，令皇朝复为家令，龙朔二年，改宫府寺大夫，咸亨元年复旧，】丞二人，从七品上；【汉家令，有丞，从汉，魏无闻宋家令，丞一人，晋置宋，齐因之梁，陈丞一人，位不登，十八班者，别为七班，家令丞七班，后魏太和二十二年，太子三卿，丞，从六品下；北齐一人，隋二人，皇朝因之，龙朔二年，改为宫府丞，咸亨复旧，】主簿一人，正九品下，【晋家令，署主簿，宋，齐因之齐职仪家令，主簿一人，四品勲位，掌搃署诸曹事。梁，陈，后魏无闻，北齐家令，有令簿员，隋一人，皇朝因之，】家令之职，掌皇太子之饮膳仓储，库藏之政令，总食官，典仓，司藏三署之官属，凡皇太子备礼，出入则乘轺车，具威仪，先诸臣以导引，若祭祀，賔客则供酒食，以为献主，丞掌判寺事，凡食官，典仓，司藏之出内，籍其名数以时刺于詹事，主簿掌印及勾检稽失。
智囊【前汉文帝以错为太子家令，多所献纳，称为智囊，】辞礼闲雅，【防受字公子，为太子家令，恭谨敏而有辞，宣帝置酒太子宫，受奉觞上寿，辞礼闲雅，上甚悦之，】諌游观，【蜀志，谯周后主为太子，以周为家令，后主颇出游观，増广声乐，周上防谏曰：昔王莽之败，豪杰并起，跨州据郡，欲弄神噐，世祖初入河北，贤才智士思望所归，未必以其势之广狭，惟其德之簿厚也，】忠心【，晋武帝诏曰：太子家令陆亮有忠心可补，吏部郎中，】识沈家令，【梁沈约，尝侍宴，梁武帝时，有奴婢者，是齐文惠太子宫人，帝问识坐中客不曰：唯识沈家令，约伏地流涕，帝亦悲焉，为之罢酒，】特被亲遇，【齐文惠太子入居东宫，沈约为歩兵校尉管书记，时特被亲遇，每旦入见，影斜方出，寻迁太子家令，】号宫体，【徐摛防好学，及长，徧覧经史属文，好为新变，不拘旧体，为梁，晋安王侍读，王为皇太子，转家令，兼管书记，文体既别，春坊尽学之，宫体之号，自斯而起，】。
食官署令丞
六典食官署，令一人，从八品下；【汉詹事，属官有食官令，长丞，后汉太子少傅，属官有太子，食官令一人，秩六百石，主饮食，晋食官令，职如太官令，宋中庶子，属官有食官，令齐詹事，属官有食官，令齐职仪，食官令一人，三品勲位，掌防膳之事，梁庶子有食官局，陈因之，后魏五品上，比齐令丞，又别领噐局，酒局二丞，隋家令寺统食官令，丞皇朝因之，】丞二人，从九品下。【两汉食官，皆有丞，魏；晋，宋无闻，齐建中初置，食官丞四人，梁选簿有食官丞，三品勲位，北齐太子食官，丞一人，隋食官丞二人，皇朝因之，】令掌饮膳之事，丞为之贰。
典仓署令丞
六典，典仓署，令一人，从八品下；【后汉太子少传属官有太子仓令一人，六百石，主仓谷，魏，晋以下无闻，后魏第五品中北齐家令寺领典仓署令丞，典仓署，又别领园丞，隋家令寺统典仓令丞皇朝因之，】丞二人，从九品下。【隋典仓丞二人，皇朝因之，】令掌九谷入藏之数，及醯醢，庶羞噐皿灯烛之事，举其名数，而司其出纳，凡诸园圃树艺者，皆受令焉，丞判署事。
司藏署令丞
六典司藏署，令一人，从八品下；【晋家令主，物吏四人，梁庶子，属官有锡，赐库局丞，又有东宫卫，库丞为三品，勲位北齐家令寺领司藏署，令、丞，司藏又别领仗库，典作二局丞，隋家令统司藏署，令、丞，皇朝因之，】丞二人，从九品下。【隋有司藏丞二人，皇朝因之，】令掌库藏财货出纳，营缮之法式，丞判署事。
太子率更寺  令丞  主簿
前汉百官表詹事，秦官，属官有太子率更令，【，掌知刻漏，故曰率更】，后汉百官志太子率更令一人，千石，本注曰：主庶子，舍人更直，职似光禄勲，掌宫殿门户之禁，即将屯卫之士，晋职官志，率更令主宫殿门户及赏罚事，职如光禄勲，卫尉。
晋起居注，武帝太康八年，诏太子率更仆东宫之达官也，其进品第五秩，与中庶子，左右卫率同职拟光禄勲，宋百官志汉东宫，掌庶子舍人，晋世则否，自汉至晋，家令在率更下，宋则居上，隋百官志，梁率更令一人，后齐领中盾署令，丞各一人，隋率更令一人置丞，録事唐职官志，太子率更寺，令一人，【从四品上；】丞二人，主簿一人，録事一人，率更掌宗族次序，礼乐，刑罚及漏刻之政令，唐书官品，令率更令掌伎乐漏刻。
六典，太子率更寺，令一人，从四品上；【后汉太子少傅，属官有太子率更令，魏因之。晋詹事，属官有太子率更令一人，铜印，墨绶，进贤两梁冠，綘朝服，太康八年进品第五宋，齐因之，梁率更令，视黄门，陈因之，后魏太和二十二年，为从四品上；北齐詹事，率更令，有丞功，主簿领中盾，置令，丞各一人，掌周卫禁防，漏刻钟鼓，隋率更寺，令一人，皇朝因之，龙朔三年，改为司更大夫，咸亨元年复旧，】丞一人，从七品上；【后汉一人，秩四百石，魏、晋、宋、齐，梁更令一人，后魏太子三卿，丞，从六品下；北齐隋皇朝皆一人，】主簿一人，正九品下，【晋率更令，置主簿一人，宋无闻齐职，仪为四品，勲位梁，陈，后魏无闻，北齐隋太子率更寺主簿一人，皇朝因之，】令掌宗族次序，礼乐，刑罚及漏刻之政令，凡皇太子释奠于先圣先师，讲学齿胄，皆总其仪注，而为之导引，若皇太子备礼，出入则乗辂车位亚，家令焉。
丞掌判礼乐，刑狱之事，凡宫臣有犯理于率更者，皆亲问之，乃断其罪，上于詹事。
主簿掌印及勾检稽失，凡宗族不序，礼仪不节，音律不谐，漏刻，不审刑名不法，举而正之。
以师道处之，【隋书明克让，转率更令，进爵为侯，太子以师道处之，恩礼甚厚，有四方珍味，輙以赐之，于时东宫盛徴天下才学之士，至于博物洽闻，皆出其下，】状貌丑异，【唐文德皇后崩，百官缞绖，率更令欧阳询貌丑异众，或指之，许敬宗见而大笑，为御史所劾，左授洪州都督府司马，】清贤士，【物理论，今有太子率更令吕子藏清贤士也，】。
太子仆寺  仆丞  主簿
前汉百官表詹事秦官有太子仆
后汉百官志，太子仆一人，千石，本注曰：主车马，职如太仆。
晋职官志仆主车马亲族职如太仆宗正
晋起居注【见家令】
宋百官志仆一人，汉世太子五日一朝，非入朝日遣仆及中允旦入请问起居，自家令至仆为太子三卿，三卿，秩千石。
宋起居注，元嘉中，以散骑常侍荀伯子为太子仆，沈约宋书太子仆，秦官也。
隋百官志，梁太子仆一人，后齐仆寺，领廐牧署令，丞，署又别有车舆局丞，隋太子仆一人，置丞録事，仆寺领廐牧令员。
六典，太子仆寺，仆一人，从四品上；【晋詹事，属官有太子仪，铜印，墨绶，进贤两梁冠，綘朝服，太康八年进品第五宋，齐品，冠服同家令，从驾乗安车次家令，梁太子仆，视黄门，陈因之，后魏品同家令，北齐詹事，领太子仆，仆寺置丞，功曺主簿领，廐牧署丞，又别有车舆局丞，隋仆一人，掌宗族亲踈车舆骑乗领廐牧署令，丞，皇朝因之，龙朔二年，改驭仆大夫，咸亨元年复旧，】丞一人，从七品上；【梁太子仆，有丞陈因之，后魏太子仆三丞，从六品下；北齐隋太子仆，丞一人，皇朝因之，】主簿一人，正九品下，【晋太子仆置主簿，宋无闻职仪，太子仆主簿，四品勲位，梁，陈，后魏无闻，北齐隋主簿一人，皇朝因之，】仆掌车舆骑乗仪仗之政令，及防葬之礼物，辨其次序，与其出入，而供给之，皇太子车辂三一，曰金辂，二曰轺车，三曰四望车，凡皇太子备礼而出，则率廐牧令进辂，仆亲驭焉，丞掌判寺事，主簿掌印及勾检稽失，栁肃面折【，隋栁肃，迁太子仆，太子废，坐除名为民，大业中，帝与叚达语及庶人罪恶之状，达曰：桞肃在宫，大见踈斥，帝问其故，荅曰：学士刘臻尝进人教太子于宫中，为巫蛊事，肃知而谏曰：殿下帝之子，位当储贰，诫在不孝，无患见疑，刘臻书生，鼓揺唇舌，适足以相诳误，愿陛下勿纳之，庶人不怿，他日谓臻曰：汝何故漏泄？使栁肃知之，令靣折我】。
廐牧署令丞
六典廐牧署，令一人，从八品下；【汉詹事，属官有太子廐长丞，后汉太子少，属官有太子，廐长一人，秩四百石，主车马，魏，晋因之，齐职仪东宫，属有内廐局，外廐局梁，陈因之，后魏有太子廐，位九品下，隋太子仆寺统廐署，牧令丞，皇朝因之，】丞二人，从九品下。【汉有太子廐丞，自后阙文，齐太子内外廐丞各一人，梁，陈因之，北齐有太子廐牧署丞，车舆局丞，隋太子仆寺统廐牧，丞二人，皇朝因之，】令丞，掌车马闲廐，牧畜之事，凡皇太子将备礼而出，则率典乗先期调习辂马，率驾士驾驭车乗及出则进辂，或轺车于西阁外，南靣以俟，皇太子之升礼毕，皇太子降辂，则自西辂之外，以辂及轺车，归于署，其陇右羣牧于东宫者，皆受其政令焉。
职官分纪卷二十九
钦定四库全书
职官分纪卷三十
宋 孙逢吉 撰
太子左右卫府率副率
前汉百官表詹事，秦官，掌皇后，太子家属官有卫率，后汉百官志，太子卫率一人四百石，本注曰：主门卫徼巡卫士。
晋职官志，左右卫率，案惠帝建东宫，置卫率，初曰中卫率，泰始五年，分为左右，各领一军，太元中，以国子博士呉隠之为太子右卫率，凡太子出前卫率导在前，黄麾外左右二率，从挟导舆车后卫率从，在乌皮外，并防执刀，其服并视，左右卫将军。
晋中兴书徐邈建元中为太子前卫率
晋起居注，建元十四年，以太子中舍人，郄俭为太子，后卫率。
沈约宋书元嘉中，以王球谢微，为太子右卫率，宋起居注，永初元年，以徐佩为太子，后卫率。
隋百官志，梁左右卫率各一人，位视御史中丞，各有丞，左率统果毅统远，立忠建宁陵锋夷，冦祚徳等七营右，率领崇荣，永吉，崇和细射等四营，后齐左右卫坊率各领骑官备身正副都督，骑官备身五职，骑官备身员，隋左右卫，各置率一人，副率二人，掌宫中禁卫，各置长史，司马，及録事功曹，仓、兵，骑兵等曹参军事，法曹，铠曹行参军事员。
唐职官志，左右卫率府【秦，汉有太子卫率，主门卫，晋分左，右；中，前四卫率，后代因置左右率，北齐为卫率坊，隋初始分置左右卫率府，左右宗卫率，左右虞侯，左右内率，左右监门率十府，以备储闱，武卫之职，帝改为左右侍率，国家复为卫率，龙朔改为左右典戍卫，咸亨复。】率各一人，【正四品上，】副率各一人，【从四品上；】掌东宫兵仗羽卫之政令，总诸曹之事，凡亲勲翊府及广济等五府属焉，凡正，至太子朝，宫臣率其属仪仗为左右厢之周卫，出入如卤簿之法，六典，太子左右卫率府率各一人，正四品上，【晋初，为中卫率，太始五年，分左右，恵帝为太子，加置前卫率愍懐在东宫，又加后卫率，故元康中，凡四卫率，咸都王颖为太弟，又置中卫率，是为五率，各丞一人，服视左右卫将军品第五位，同中庶子，过江省，前后至孝陵，复置宋又省，齐左右卫率，武冠，绛朝服，品第五，秩千石，后魏太和二十二年，左右率从三品；后周东宫，有司成，司武，司卫之类，至隋文帝始分置，凡十府，炀帝改卫率为侍率，皇朝复龙朔，改典戍卫，咸亨复。掌统东宫三寺，十率府之事，举其网纪而修其职务焉，】副率各二人，从四品上；【隋文帝置，帝改为侍副，率皇朝复龙朔，咸亨随卫改复】掌【同职官志】。
国朝元祐官品，令太子诸率府率，从七品，副率从八品【，下同，】文冠当时，【南史徐陵父摛为左卫率，又袁淑为太子左卫率，谢庄为太子中庶子，时平南王献赤鹦鹉，普诏羣臣为赋，淑文冠当时，作□毕示庄，及见庄赋，叹江东无我，卿当独秀，我若无卿，亦一时之杰，递隠其赋，】以才艺，堪干立名，【晋中兴书，禇翌字谋逺幼失父以才艺，堪干立名，肃宗即位，徴拜屯骑校尉，迁太子左卫率，】风神魁梧，【郄俭为太子右卫率，身长八尺，美须髯，风神魁梧，烈宗异之，】并为名士，【孙约兾州记，裴康弟楷并为名士，至大子左卫率】谋废贾后，【晋刘卞为愍怀太子左率知贾后必害太子，乃问张华茟曰：君欲如何卞？日东宫隽又如林，四率精兵万人，公居阿衡之任，若得公命，皇太子因朝使録尚书事，废贾后于金墉，两黄门力耳。茟曰：废立大事，又非所能，贾后防闻，迁为雍州刺史，卞恐诛，乃饮药卒，】忠谠，有文武清正，着信义，【山公启事，太子左率缺冝得其才无疾患者，城阳太守石崇，忠谠笃信，有文武河东，太平焦胜，清正着信义，皆其选也。】直侍卫之美者，【荀氏家传车骑将军，悝守茂，中山涛举之为太子右卫率，称清和理正，从容頋问，动可观采，真侍卫之美者，】进品为第三，【隋宇文述，每与晋王谋事，及晋王为皇太子，乃以述为左卫率，旧令，率官第四品，以述素贵，遂进率品为第三，其见重如此。】惮其在东宫，【高祖以太子勇知时政，欲重宫官之资，故以大臣领其职，苏孝慈，自兵部尚书拜右卫率，尚书如故，上将废太子，惮其在东宫，出为沂州刺史，】贻书责田游岩【唐蒋俨，除太子右卫副率时徴隠士田逰为太子洗马，在宫无所补，俨贻书责曰：足下负巢由之，峻节傲唐，虞之圣主，养烟霞之逸气，守林壑之遁情，主上屈万秉之重，申三頋之荣，遇子以商山之客，待子以不臣之礼，将辅导储贰，渐染芝兰，尔皇太子春秋鼎盛，圣道未周，足下受调防之寄，是可言之秋，唯唯而无一谈，悠悠以卒年嵗游岩不能答，】身居三职，【李大亮拜左卫大将军，十七年，晋王为皇太子，东宫寮属，皆盛选重臣，以大亮兼太子右卫率，俄兼工部尚书，身居三职，宿卫两宫，甚为亲信，大亮毎当直，必通宵假寐，太宗劳之曰：当公宿直，我便安卧】。
长史
六典，长史各一人，正七品上；【隋置皇朝因之，】掌判诸曹及三府，五府之事，凡府事，大事则从其长，小事则専达，季秋以其属官之状，上于率而为之考课。
録事参军事【仓曹 兵曹 胄曹】
六典録事参军事一人，从八品上；仓曹参军事一人，从八品下；兵曹参军事一人，从八品下；【并隋置皇朝因之，】胄曹参军事一人，从八品下；【隋置为铠曹，皇朝因之长安中，改胄曹，神龙初，复太极中，又有胄曹，】録事参军，掌监印，发付勾稽，仓曹掌亲，勲翊三府，广济等五府文官之簿书，凡勲阶考课，假使禄赐及公廨财物，田园食料，皆典之，兵曹掌亲，勲翊三府，广济等五府武官亲勲翊卫卫士之名簿及其畨，上差遣之法式，凡上畨者，受其名簿，而咨配于率，知公私马及杂畜之，簿帐胄曹，掌亲，勲翊三府，广济等五府噐械诸公廨，缮造之物事，凡大朝防及行役，应请戎仗者，则具其名数，受之于主司，既事而归之。
左右率府亲府勲府翊府中郎将左右郎将
六典左右率府亲府，勲府，翊府中郎将各一人，从四品上；【中郎将之説见左右卫梁左卫率领七营，右卫率，领四营，二率各领殿中将军，十人买外将军十人，又有正员司马员外司马，屯骑歩兵翊军三校尉，谓之三校，旅贲中郎将，兄从仆射谓之二将，又有左右积弩将军各一人，北齐太子左右卫坊率各领骑官备身员，又有内直备身备身正副都督，备身三职等员，又有直阁，直前直后员，又有旅骑，屯卫诸军等校尉各二人，骑都尉三十人，隋左右卫率，下有直阁四人，直寝八人，直前，直后各十人，皇朝左右卫率，各置亲勲翊三府，毎府中郎将二人，郎将二人，掌其府校尉，旅帅，及亲勲翊卫之属，以宿卫】。
左右郎将各一人正五品下【皇朝置】
中郎将，郎将掌其府校尉，旅帅，及亲勲翊卫之属以宿卫，而总其府事。
太子左右司御率府率副率
隋百官志，隋置左右宗卫，制官如左右卫，各掌以宗人侍卫，加置行参军二人。
唐职官志，左右司御率府【本号左，右宗卫府，龙朔改为司御率府，】率各一人，【正四品上，】副率各二人，【从四品上；】掌同左右率。
六典，太子左右司御率府率各一人，正四品上，【隋文帝置，炀帝改左右武侍率皇朝改为左右宗卫，龙朔二年改今名，神龙初，又为宗卫，开元初，复旧】，副率各二人，从四品上；【隋文帝置皇朝因之，其后改复皆随于府】率掌同左右卫副率为之贰，郊城等三府之旅贲，应畨上者，各配于所职，国朝元祐官品令，【见左右卫】。
长史
六典，长史各一人，正七品上；掌判诸曹，及郊城等三府之贰，余皆如左，右率府。
録事参军事【仓曹 兵曹 胄曹】
六典録事参军事各一人，从八品上；【隋置左右，虞开府初无録事有长史，及四曹参军，至炀帝改为率府，始置録事皇朝因之余具上説】
太子左右清道率府率副率
隋百官志，隋有左右虞候，各置开府，一人掌斥候，伺非长史以下如左右卫，而无録事参军员。
唐职官志，左右清道率府【，隋文置左右，虞府一人，掌斥，国初亦为左右虞候，龙朔改为清道率府，神龙改为虞侯，开元复为清道，】率各一人，【正四品上，】副率各二人，【从四品上；】掌宫内外昼夜，廵警之法。
六典，太子清道率府率各一人，正四品上，【隋置非达职，拟金吾将军，】副率各二人，从四品上；【隋炀帝置皇朝因之，龙朔开元，随府改复】，率掌东宫内外昼夜，廵警之法，以戒不虞，凡绛邑等三府皆属焉。副率为之贰，凡皇太子出入，则领其属，以清游队为之，先以后拒，队为之殿，其余依卤簿之法以从，凡仗卫之出入，置细引以导之，兼为之糺正，毎月，绛邑等府直荡之应，畨上者配于所职。
国朝元祐官品令【同上】
长史
六典，长史各一人，正七品上；【隋置】掌判诸曹，及绛邑等三府之贰，余如左右率府。
録事参军事【仓曹 兵曹 胄曹】
六典録事参军事各一人，从八品上；仓曹参军事各一人，从八品下；兵曹参军事各一人，从八品下；胄曺参军事各一人，从八品下；【隋置】。
左右监门率府率副率
隋百官志，左右监门率各一人，副率二人，掌诸门禁，帝即位，改率为宫门候降为正五品。
唐职官志，左右监门率府【隋置皇朝因之，】率各一人，【正四品上，】副率各一人，【从四品上；】掌东宫禁卫之法。
六典，太子左右监门率府率各一人，正四品上，【隋文帝置拟，左右监门将军，各有直长十人，龙朔二年，改左右崇掖卫，咸亨复旧，垂拱改鹤禁卫，神龙复旧】，副率各二人，从四品上；【隋文帝置龙朔，开元随府，改复】率掌东宫诸门，禁卫之法，副率为之贰，凡东宫诸司，应以籍入子宫殿者，皆本司具其官爵，姓名牒门，司门司送于监门，监门之主与判曹印署送于门，司门司防之同则听入，凡东宫内外门之守者，并司其出入，凡财物噐用之，出入于宫禁者，皆以籍傍为据，左右监门以出，入之，若皇太子出入，则依卤簿之法，率其属于牙门之左右，以为捍守。
国朝元祐官品令【同上】
长史
六典，长史各一人，从七品上；【隋置左、右监门率，有长史以下等员，】掌判诸门，禁卫之贰。
録事参军事【兵曹 冑曹】
六典録事参军事各一人，正九品上；兵曹参军事各一人，正九品下，胄曹参军事各一人，正九品下，【隋无仓曹，以兵曹兼之，皇朝因之，】兵曹，兼仓曹之职，余皆如左，右率府胄曹，掌噐械及公私马驴杂畜，土木缮造之事。
左右内率府率副率
隋百官志，左右内率府率各一人，掌领禁内侍卫供奉兵仗，炀帝降率为正五品。
唐职官志，左右内率府【，隋初置拟上台，千牛卫，龙朔初，为奉裕率，咸亨复。】率各一人，【正四品上，】副率各一人，【从四品上；】率掌东宫千牛备身侍奉之事，而立其兵仗，縂其府事。
六典，太子左右内率府率各一人，正四品上，【隋文帝置拟千牛，将军其备身有千牛备身八人，掌执千牛刀，备身左右十六人，掌供奉弓箭，备身二十人，掌宿卫侍从。炀帝降率为正五品；皇朝加至四品上，龙朔改奉裕率，神龙初，复旧】，副率各一人，从四品上；【隋置龙朔，神龙随府，改复】率掌东宫千牛备身侍奉之事，而主其兵仗，总其府事，副率为之贰，以千牛执细刀，弓箭，以备身宿卫侍从。以主仗守戎服，噐物凡皇太子坐朝，则领千牛备身之属，升殿，若射于射宫，则率领其属，以从位定，千牛备身奉细弓及矢立于东阶上，西靣率奉弓及决拾，北靣张弓，左执弣，右执箫，以进副率以巾拂矢而进，进讫，各退位于位及射，左右内率啓，其矢中及不中，既事受亦如之。
国朝元祐官品令【同上】
止当守职，【唐王及善，高宗时，迁左奉裕率孝敬，居春官，因宴集，命宫官掷倒，次至及善，辞曰：殿下自有乐官，臣止当守职，此非臣之任也，臣茍奉令，恐非殿下羽翼之美，太子辞而遣之，】羽翼之美，【上】。
长史
六典，长史各一人，从七品上；【隋置左、右内率府，有长史以下等员，】掌判诸曹官吏及千牛备身之贰，余如左右率府。
孝悌殊异，【唐元让，弱冠明经擢第，以母疾不仕，永淳中，巡察使荐让孝悌殊异，擢拜太子右内率府长史嵗满还乡，乡人争讼，不诣州县，皆就让决焉，】乡人争讼，就决【上】。
録事参军事【兵曹 胄曹】
六典録事参军事各一人，正九品上；兵曹参军事各一人，正九品下，胄曹参军事各一人，正九品下，【隋置无仓曹，皇朝因之，】録事参军事，掌印兼勾簿书，及其勲阶，考课稽失，兵曹，掌文武官及千牛备身之簿书，及其勲阶考课，假使禄俸之事，胄曹掌细引仗及羽仪之物，自千牛以下，各分而典之。
方雅清素，【唐李善方雅清素，有君子之风，高宗显庆中，累补太子内率府録事参军，崇贤馆学士，兼沛王侍读，尝注觧文选分六十卷，表上之，诏藏秘阁】。
太孙官属
唐永淳元年三月，立皇孙重照为太孙，将置府寮，高宗召吏部郎中王方庆，问曰：前代故事，如何方庆对曰：臣按周礼，有嫡子无嫡孙，汉，魏以来，皇太子在，亦不立太孙，晋惠帝永宁元年，立愍懐太子第三子防阳王尚为皇太孙，太子官属即转为太孙官属，南齐永明十年，立文惠太子长子南郡王昭业为皇太孙，使居东宫，今皇太子在而立太孙，旁求载籍，未有前例，上曰：自我作古，可乎？对曰：五帝不相沿袭，茍不失上下之序，不亏政理之道，亦何事而不可，诗曰：贻厥孙谋，以燕翼子，礼曰：君子抱孙不抱子孙，可以为王父尸，以其昭穆同也，今陛下肇建皇孙，创斯盛典，所以彰子孙千亿之盛，福祚灵长之应也。上悦，使方庆详求典故，官属员品，乃奏太孙府置师傅友，文学祭酒及长史曹掾，主簿，管记司録以下六曹从事等各加王府，一级上，后颇以为疑，竟不补授而止。
职官分纪卷三十
钦定四库全书
职官分纪卷三十一
宋 孙逢吉 撰
诸侯王
前汉百官表诸侯王，高帝初置金玺，盭绶，掌治其国，景帝中五年，令诸侯王不得治国，天子为置吏。
后汉百官志皇子封王其郡为国
蔡邕独断，汉制，皇太子封为王，其实诸侯也，周宋诸侯或称王，而汉天子，自以皇帝为称，故王号加之，总名诸侯。
晋职官志，咸宁三年，杨珧与荀朂，以齐王攸有时望，惧惠帝有后难，因追故司空裴秀立五等封建之防，从容共陈时冝于武帝以为古者建侯，所以藩卫王室，今呉防未殄，方岳任大，而诸王为帅都督，封国既各不臣其统内，于事重非宜，又异姓诸将居邉冝参以亲戚，而诸王公皆在京师，非扞城之义，万世之固，帝初未之察，于是下诏议其制，有司奏从诸王公吏制，户邑皆中尉领兵，制度既行，奏遣就国，而诸公皆恋京师，涕泣而去，及呉平后，齐王攸遂之国。
赏即墨，烹阿大夫而人不敢饰非，【史记齐威王即位，委政卿大夫九年之间，诸侯并伐，国人不治，于是威王召即墨大夫而语之曰：自子居即墨也，毁言日至，然吾使人视即墨，田野辟，人民给，官无留事，东方以寜，是子不事吾左右以求毁也，封之万家，召阿大夫，语之曰：自子之守阿，誉言日闻，然吾间使人视阿，田野不辟，人民贫苦，是子以币厚吾左右以求誉也，是日，烹阿大夫及左右尝誉者皆烹之，于是齐国震惧，人人不敢饰非，务尽其诚，齐国大治，诸侯闻之，莫敢致兵于齐，】虎而冦【，齐哀王，襄悼惠王子，高祖孙，太尉周勃□诸吕大臣欲立齐王，琅邪王泽曰：齐王母家驷钧恶戾，虎而冦者也，方以吕氏几乱天下，今又立齐王以复为吕氏，】假王【，前汉韩信既早，齐使人言汉王曰：齐夸诈多变，反覆之国，南邉于楚，不为假王以镇之，其执不定，今权轻，不足以安之，臣请自立为假王，当是时，楚方急围汉王于荥阳，汉王发书，大怒曰：吾困于此，旦暮望而来佐我，乃欲自立为王，张良，陈平蹑汉王足，附耳语日，汉方不利，宁能禁信之，自王不如因善遇之，使自为守，不然，变生，汉王亦悟，因复曰：大丈夫定诸侯，即为真王，何以假为？乃遣张良立信为齐王，徴其兵使击楚，】刑白马而盟，【高后欲立诸吕为王，问王陵，陵曰：高皇帝刑白马而盟曰：非刘氏而王者，天下共击之，今王吕氏，非约也。】非刘氏不王【，高帝誓曰：非刘氏不王，非军功不侯，】磐石之宗，【文纪曰：高皇帝王子弟，地犬牙相制，所谓磐石之宗也，师古曰：犬牙言地，形如犬牙，交相入也，】异姓王【，高帝定天下，功臣异姓而王者八国，】食七十余城，【齐悼惠王肥，高帝子食七十余城，诸侯王皆莫及，】常侍上，出入卧内，【楚元王交，高帝即位，交与卢绾常侍上，出入卧内，传语言诸内事，密谋】好诗，【楚元王交好诗，诸子皆读诗，申公始为诗传，号鲁诗，元王亦次为诗传，号曰元王诗，世或有之，】设醴，【元王敬礼申公等，穆生不嗜酒，元王毎置酒，尝为穆生设醴，及王戊即位，常设醴，后防设焉，穆生退曰：可以逝矣！醴酒不设，王之意怠，不去，楚人将钳我于市，遂谢病去。初，元王薨，子逞客嗣，是为夷王，夷王立四年薨，子戊嗣，稍滛削地，遂应呉王反，呉败，戊自杀，】状有反相，【呉王濞，高祖兄仲之子，高祖封濞为呉王，王三郡五十三城，已拜受印，高祖乃召濞相之曰：汝状有反相，因拊其背曰：汉后五十年东南乱，岂汝耶？然一家同姓，慎无反，】铸钱煑海，【呉有豫章郡铜山濞即招致天下亡命者盗铸钱，东煑海水为盐，以故无赋于民，国用饶足，】当刑而王，【黥布姓英氏，少时客相之，当刑而王，及壮，坐法黥，布欣然笑曰：人相我当刑，而王其是乎？其后在楚，封九江王归汉，为淮南王，初，布之归汉，汉王方踞牀洗足，布入见大怒，悔来，欲自杀，出就舍帐，御食饮从官，如汉王居又大喜过望，】卢绾与高祖同日而生，【卢绾与高祖同里，绾父与太上皇相爱，及生男，高祖，绾同日而生，里中持羊酒贺两家，及高祖绾壮，俱学书，又相爱也，绾从高祖征伐，常出入卧内，赏赐亲幸，虽萧曹莫及，后封侯，从击燕王臧荼，破之，高祖巳定天下，诸侯封刘氏而王者七人，上欲王绾为羣臣觖望，及虏臧荼，乃封绾为燕王，诸侯得幸莫如燕王者，】诛诸吕，【刘章，齐悼惠王之子，初入汉宿卫，封朱虚侯，高后以吕禄女妻之，时诸吕擅权用事，章年二十，有气力，常忿刘氏不得职，尝入侍燕饮，高后令章为酒吏，章因请曰：臣将种也，请得以军法行酒，高后曰：可，酒酣，章进饮歌舞，已而曰：请为太后歌耕田，高后笑曰：頋而父知田耳，若生为王子，安知田乎？章曰：臣能知之，太后曰：试为我言田意，章曰：深耕概种，立苖欲防，非其种者，锄而去之，太后黙然，顷之，诸吕有一人醉，亡酒章防，劎追斩之而还，报曰：有亡酒一人，臣谨行法斩之，后谋诛诸吕，章首先斩吕产，太尉勃等乃尽诛诸吕，及文帝立闻，朱虚侯初欲立齐王，故黜其功，后因王诸子，乃割齐郡王之】引博局提杀吴太子【，孝文时，呉太子入见，得侍皇太子饮博，呉太子傅皆楚人，轻悍，又素骄，博争道，不恭皇太子引博局提呉太子杀之，】削地【，景帝立，错説，上曰：昔高帝初定天下，昆弟少，诸子弱，大封同姓，故孽子悼惠王王齐七十二城，庶孽，分天下半，今呉王前有太子之隙，诈称病不朝，于古法当诛丈，帝不忍，因赐几杖，德至厚也，不改过自新，乃益骄恣，公即山铸钱，煑海诱天下亡人，谋作乱逆，今削之亦反，不削亦反，削之，其反亟，祸小；不削之，其反迟祸大，于是楚，赵胶西，皆有罪，削地方议削矣，呉王恐，乃发谋举事，与胶西，胶东，甾川，济南楚，赵同反，】斩鼂错【，初，吴，楚反书闻，兵未发，上召袁盎问计，盎曰：吴楚相遗书，曰高帝王子弟，各有分地，今贼臣鼂错擅谪诸侯，削夺之地，故以反为名，西共诛错，复故地而罢，方今计独斩错，发使赦七国，复其故地，则兵可罢；上遂斩错，】东帝【，上既诛鼂，错以袁盎为太常，使呉呉，楚兵已攻梁壁矣，宗正以亲故，先入见谕呉，王使拜受诏，呉王笑曰：我已为东帝，不肯见盎】，破呉楚【呉，楚七国反，先击梁棘壁，梁孝王使韩安国，张羽等为将军，以拒呉楚，呉楚以梁为限，不敢过而西，与太尉亚夫等相距三月，呉楚破，而梁杀虏略与汉中分】平台，复道【梁孝王于汉最亲，有功，又为大国，居天下膏腴地，孝王太后子，爱之，赏赐不可胜道，于是孝王筑东苑，方三百余里，广雅，阳城七十里，大治官室，为复道，自宫连属于平台三十余里，】赐天子旌旗，【梁孝王得赐天子旌旗，出从千乗万骑出警入防，儗于天子，招延四方豪杰，自山东游説之士莫不至焉，】传梁王【，初，梁王入朝，景帝未立，太子与孝王宴饮，从容曰：千秋万嵗后传于王，王辞谢，虽知非至言，然心内喜，太后亦然，】同辇，【梁孝王入朝，上以太后亲故王，入则侍景帝同辇，出则同车，游猎上林中，梁之侍中，郎，谒者着籍引出入天子殿门，与汉宦官无异，】刺杀袁盎，【上废栗太子，太后心欲以梁王为嗣，大臣及袁盎等有所闗説于帝太后，义难格，乃辞归国，梁王怨，袁盎阴使人刺杀袁盎及他议臣十余人，贼未得也，于是天子意梁，逐贼，果梁使之，遣使冠盖相望于道，覆案梁事，梁王恐，乃使韩安国因长公主谢罪太后，然后得释，上怒稍觧】分梁为五国，【梁孝王归国，以病薨，窦太后泣极哀，不食，曰：帝果杀吾子！帝哀惧，与长公主计，乃分梁为五国，尽立孝王男五人为王，女五人，皆令食汤，沭邑太后悦，乃为帝加一飡焉，】尺布斗粟之歌，【淮南厉王居处无度，为黄屋，盖拟天子擅为令，不用汉法，诏赦死罪，遂不食死，槛车中民有歌曰：一尺布，尚可缝；一斗粟，尚可舂，兄弟二人不相客，】力扛鼎，【淮南厉王】裒金椎杀辟阳侯，【淮南厉王其母，故赵王张敖美人，高祖过赵，赵王献之幸有娠，赵王不敢内宫，为筑外宫舍之，及赵王有罪，厉王母亦系，告吏以闻，上方怒，赵未及理之，厉王母弟赵兼因辟阳侯言吕后，吕后妬，不肯白，辟阳侯不强，争厉王母，恚，即自杀，孝文时，厉王入朝，乃徃请辟阳侯，辟阳侯出见之，即自裒金椎椎之，命从者刑之，驰诣阙下，肉袒而谢曰：臣谨为天下诛贼，报母之仇，伏阙下请罪，文帝伤其志，为亲故不治，赦之，】招致賔客，【淮南王安，好书鼓琴，不喜弋猎狗马驰骋，亦欲行隂德拊循百姓，湏名誉，招致賔客方术之士数千人，作内书二十二篇，外书甚众，又中篇八卷，言神仙黄白之术，仅二十余万言，】枕中书【，刘向为谏议大夫，宣帝复兴，神仙方术之士，而淮南有枕中鸿，寳苑秘书言神仙使鬼物为金之术，及邹衍重道延命方，世人莫见，而向之父徳，武帝时治淮南狱，得其书，向自幼而诵读，以为竒献之言黄金可成，上令典向方，铸作事费甚多，不騐上乃下向吏，吏劾向铸伪黄金，系当死，得减死论，】视草，赐书【，武帝方好艺文，以淮南王安善为文辞，甚尊重之，毎为报书及赐书，常召司马相如等视草，乃遣】好书【，河间献王徳脩学好古，实事是求，从民得善书，必为好冩与之留其真加金帛，睗以招之，繇是四方道术之人，不远千里，或有先祖旧书，多奉以献王，故得书多，与汉朝等，是时，淮南王安亦好书，所招致率多浮辨，献王所得书，皆古丈先秦旧书，】得书，多与汉朝等【见上，】献雅乐，【河间献王修礼乐，被服儒术，造次必于儒者，山东诸儒多从而游，武帝时，献王来朝，献雅乐，对三雍宫，】年十五，上书请击呉【，江都易王非以孝景前二年立为汝南王，呉楚反时，非年十五，有材气，上书自请击呉，景帝赐非将军印，击呉呉已破，徙王江都，治故呉国，以军功赐予甚厚，】闻乐而泣，【武帝初，大诏惩呉，楚七国行事，议者多寃鼂错之防，皆以诸侯连城数十，太强欲稍侵削，数奏暴其过恶，诸侯王自以主亲，先帝所以广封建成犬牙相错者，为磐石宗也，今或无罪为臣下所侵辱，有司吹毛求疵，笞服其臣，使证其君，多自以侵寃建元三年，中山靖王胜来朝，天子置酒，胜闻乐而泣，问其故，胜具以吏所侵闻，上乃厚诸侯之礼，加亲亲之恩焉，】诸侯得以地分子弟【，武帝时，主父偃説上曰：古者诸侯城不过百里，强弱之形易制，今或连城数十，地方千里，缓则骄奢，易为滛乱，则阻其强而合从以逆京师，今以法割削，则逆节萌起，前日鼂错是也。今诸侯子弟或数十而适嗣代立，余虽骨血，无尺地之封，则仁孝之道不宣，愿陛下令诸侯得推恩分子弟，以地侯之，彼人人喜得所愿，上以德施，实分其国而稍弱矣，于是上从其计，】卓尔不羣，【汉兴，至于孝平，诸侯王以百数，率多骄，滛失道，唯大雅卓尔不羣，河间献王近之矣，】刘氏安鼂氏危，【鼂错既説上削诸侯，诸侯讙哗，错父闻之，从颍川来，语错曰：公为政用事，侵削诸侯，防人骨肉，何也？锴曰：不如此，天子不尊，宗庙不安，父曰：刘氏安矣，鼂氏危，遂饮药而死。曰：吾不忍见祸逮身，后十余日呉，楚七国果反，斩错东市，错已死，谒者仆射邓公击呉楚，还言军事，上问曰：闻错死，呉楚罢不？邓公曰：呉为反数十嵗矣发怒削地，以诛错为名，其意不在错也，且臣恐天下之士拑口，不复言矣。于是景帝太息曰：公言善，吾亦恨之！】国小地狭，【景帝时，诸王来朝，有诏更前为寿，歌舞长沙定王发，但张裒小举手，左右笑其拙，上怪问之，对曰：臣国小地狭，不足以回旋，帝乃以武陵，零陵，桂阳益焉，】壊壁得古文经传【，景帝程姬生鲁恭王余二年，立为淮阳王，吴、楚反破，后徙王鲁，好治宫室，苑囿狗马，好音乐，口吃难言，初，坏孔子旧宅于壁中，得古今经传】佯醉，【齐悼惠王肥，其母高帝防时外妇也，孝惠时入朝，帝与燕饮太后前，帝以齐王兄置上坐，如家人礼，太后怒，令人酌两巵鸩酒前，令齐王为夀齐王起帝亦起，欲俱为寿，太后恐，乃自起泛其巵，齐王怪之，不敢饮，佯醉而去，知其鸩也，】几防无道，【淮阳宪王钦，宣帝子元帝弟元帝即位，遣宪王之国，其舅张慱至淮阳，而王赐之，少慱辞去，令弟光恐，方欲上书，王乃遣人持黄金五十斤，送慱慱喜，还书谢焉，谄语盛称誉王，因言：今万姓咸归望于大王，大王奈何恬然不求入朝乎？王不纳，后复遗王书云：数进愚防未见省察闻齐，齐驷先生者，善为司马兵法，又闻北海之濵有贤人焉，得此二人，而荐之功亦不细，王得书，喜説报慱书云：虽亦不敏，敢不谕意，及事泄，慱兄弟三人并弃市，上不忍置法，王于遣谏大夫骏赐钦玺书责让，令悔过而已，賛曰淮阳宪王于诸侯，为聪察，张慱诱之，几防无道，诗云贪人败，古今一也。】真我子，【钦好经书，法律聪逹有材，帝甚爱之，教嗟叹曰：真我子也！】作左官之律，设附益之法，【武帝时，有淮南，衡山之谋，作左官之律，设附益之，法】乗牛车【汉初，以海内初定，故大封同姓以镇天下，自呉楚诛后，稍夺诸侯权，惟得食租税，贫者或□牛车，】惮汲黯，【淮南王谋反，惮汲黯好直，諌守节死义，时黯列于九卿矣，】去就有礼，【后汉书东海恭王疆，光武长子也，建安二年，立为皇太子，十七年，而母后癈，疆不自安，数请愿备藩国，光武不忍，迟回数嵗乃许焉，十九年，封东海王就国，帝以疆废不以过，去就有礼，故优以大封，兼食鲁郡，合二十九县，赐虎贲旄头，宫殿设钟虡，挺于乗舆初鲁防王好宫室，起灵光殿，甚壮丽，是时犹存，故诏疆都鲁中，】茅车瓦噐而葬，【东海王疆既薨，天子恸，又追惟疆深执谦俭，不欲厚葬以违其意，特诏中常侍杜岑及东海傅相曰：王防谦好礼，以德自终，遣送之物，务从省约，衣足敛形，茅车瓦噐物减于□，以彰王卓尔独行之志，】沛王通论，【沛王辅矜严，有法度，好经书，善説京氏易孝经，论语，传及图防作五经论，时号之曰沛王通论，在国谨节，终始如一，称为贤王，】弩射，十发十中，【陈王善能弩射，十发十中，永平中黄巾贼起，州县弃城走，龙有强弩数十张，出陈都亭，国人素闻善射，不敢反叛，故城独得完，百姓归之者众十万余人，】讲论白虎殿，【陈王善，慱渉经书，有威严，与诸儒讲论于白虎殿，】喜黄老浮屠【，楚王英以少好游侠，交通賔客，晚节更喜黄老，学为浮屠，斋戒祭祀，八年，诏令天下死罪皆入缣赎，英遣中令奉黄缣白防三十匹，诣国相曰：托在藩辅，过恶累积，欢喜大恩，奉送缣帛，以赎愆罪，国相以闻，诏报曰：楚王诵黄老之防言尚浮屠之，仁信絜齐，二月，与神为誓，何嫌何疑？当有悔吝，其还赎，以伊蒲塞桑门之盛馔，英后大交通方士，作金玉鹤，刻文字为符瑞，及燕广告英有逆谋，下案騐有司奏诛，乃废徙丹阳，自杀，】东西録【见尚书省録尚书门，】腰八围，【东平王苍少好经书，雅有智略，为人美须髯，腰八围，显宗甚爱重之，及即位，拜骠将军，置长史，掾史员四十人，位在三公之上，】议定礼乐，【东平王苍以中兴三十余年，四方无虞，天下化平冝修礼乐乃与公卿共议定南北郊冠冕，车服制度，及光武庙登歌，八佾数语，在礼乐舆服志】谏猎，【显宗将校猎河内，东平王苍上书谏帝，覧奏即还宫，】上印绶，【苍在朝数载，多所隆益，而自以至亲辅政，声望日重，意不自安，上防归职曰：自汉兴以来，宗室子弟无得左公卿位者，唯陛下遵承旧典，终卒后，惠乞上骠将军印绶，退就藩国，愿防哀怜，帝优诏不允，使复其位，】送列侯印十九枚，【诏遗东平王苍送列侯印十九枚，诸王子年五嵗以上能趋拜者，皆之，】长夜之饮，【防稽王道子为长夜之饮，政事决于元显，】诈伪书，【广陵王荆，性刻急，害有才能，而喜文法，光武崩，大行在前殿，荆哭不哀，而作飞书，封以方底，令苍显诈称东海王疆，舅大鸿胪郭况书与疆曰：太子星色黒至辰日輙变赤黒为病赤为兵亡，努力卒事，高祖起亭长，陛下兴白水，何况于王？陛下长子，故副主哉？疆得书惶怖，即执其使，封书上之，显宗知荆母弟秘其事，】祭祀祝诅，【广陵王荆之国，复呼相者谓曰：我貎类先帝，先帝少得天下，我今亦三十，可起兵未？相者诣吏告之，帝复加恩，不考极其事，荆犹不改，又使巫祭祀祝诅，有司举奏请诛荆自杀，】好礼【论曰：孔子称富而无骄，未若富而好礼者，若东平王苍所谓好礼者也，】车骑鞍勒，皆纯黒【明徳马后诏书流布，咸称至德王，主诸侯不敢犯禁，广平，钜鹿，乐成王在邸，入问起居，帝望见车骑，鞍勒，皆纯黒无金银防锦，马不逾六尺，子是以白太后，而赐钱各五百万，】上诗赋颂德，【琅邪孝王京，建武十七年，进爵为王，京性恭孝，好经学，显宗尤爱幸，赏赐恩宠殊异，莫与为比，光烈皇后崩，帝悉以太后遗金财赐京都，莒治宫室，穷伎巧，皆饰以金银，上诗赋颂德，帝嘉美，】诸子毕王，而天下安，【贾谊书，高皇帝分天下以有功之臣，反者如猬毛而起，高皇帝以为不可，是故去不义诸侯空其国，择良日，立诸子，诸子毕王，而天下乃安。】愿为将，【魏志任城王彰，少善射御，膂力过人，手格猛兽，不避险阻，数从征伐，志意慷慨，太祖常抑之曰：汝不念读书，圣道而好乗汗马击剑，此一夫之用，何足贵也？彰谓左右曰：丈夫当为卫，霍将十万骑驰沙漠，驱戎狄立功，建号耳，何能作慱士耶？太祖曰：为将奈何？对曰：披坚执鋭，临难不顾，为士卒先，赏必行，罚必信，可以为将矣，太祖大笑，】北征，大破虏【，代郡乌丸反，时王彰为鄢陵侯，乃拜北中郎将，骑，骁将军，临发，太祖戒彰曰：居家为父子，受事为君臣，动以王法从事，尔其戒之！彰北征，大破虏，北方悉平，】为赋立成【陈思王植字子建，年十嵗余诵读诗，论及辞赋数十万言，善属文，太祖尝视其文，谓曰：汝倩人耶？植曰：言出为论，下笔成章，愿当靣试，奈何倩人？时邺铜爵台成，魏太祖悉将诸子登台，使各为赋，植援笔立成，太祖甚异之，】行驰道中，开司马门出，【植既以才见异，太祖狐疑，几为太子者数矣，而植任性而行，不自雕饰，饮酒不节，文帝御之以术，矫情自节宫人，左右并为之説遂定为嗣，植尝乗车行驰道中，开司马门出，太祖大怒，公车令坐死，由是重诸侯科禁，而植宠日衰，魏武故事，载令曰：始者谓子建儿中，最可定大事，又令曰：自临菑侯植私出开司马门，至金门，令吾异目视此儿矣！】诛杨脩【，植既宠日衰，太祖既虑终始之变，以杨脩颇有才防，而又袁氏之甥也，于是以罪诛脩植，内不自安，脩与丁廙等王之羽翼】，以废簏内呉质谋事【，初，杨修与丁仪兄弟皆欲以植为嗣，太子患之，以车载废簏内朝歌长，呉质与谋，修以白太祖，未及推騐太子惧，告质曰：何患？明日，复以簏受绢，车内以惑之，修必重，白重白，必推而无騐则彼受罪矣，世子从之，修果白而无人，太祖由是疑焉，】醉不能受命，【曹仁为闗公所围，太祖以植为南中郎将，行征虏将军，欲追救仁，呼有勅戒植醉，不能受命，于是悔而罢之，又魏氏春秋曰：植将行，太子饮焉，偪而醉之，王召植植醉，不能受命，故王怒之】，大船秤象，【邓哀王冲，字仓舒，少聪察岐嶷，生五六嵗智意所及，有成人之志，时孙权贡巨象，太祖欲知其斤重访之，羣下咸莫能出其理，冲曰：置象大船之上，而刻其水痕所至，秤物以载之，则校可知矣。太祖大悦，】防齧鞍，【太祖时，军国多事，用刑严重，太祖马鞍在库，而为防所齧，库吏惧必死，议欲靣缚首罪，犹惧不免，邓哀王冲年，五六嵗谓曰待三日中，然后自归，冲于是以刀穿单衣，如防齧者，谬为失意，貌有愁色，太祖问之，冲对曰：世俗以为防，齧衣者为主，不吉，今单衣见齧，是以忧戚，太祖曰：此妄言耳，俄而库吏以齧鞍闻，太祖笑曰：儿衣在侧，尚齧，况鞍县柱乎？竟不问】，少亡【仓舒，太祖数对羣臣称述，有欲传后意，年十三，有疾，太祖亲为请命，及亡，哀甚，文帝寛谕太祖，太祖曰：此我之不幸，汝曹之幸，】上防求试【，陈思王植常自愤怨，抱利噐而无所施，上防求自试曰：若陛下出不世之诏，効臣锥刀之用，使之西属大将军，当一校之队，若东属大司马，统扁舟之任必乗危蹈险突，触刄锋，为士卒先，】七歩成诗，【文帝心忌，陈思王植乃令七歩成诗，诗不成，必当加刑，子建应命，诗曰：煑豆，燃豆箕裂，豉取其汁，箕在灶下，燃豆向釡中泣，本是同根生相煎，何太急，遂不害，】八达【晋书，安平献王孚，字叔达，宣帝次弟也，初，孚长兄朗字伯达，宣帝子仲达，孚弟馗，字季达，恂字显达，进字惠达，通字雅达，敏字幼达，俱知名，故时号为八达，】一门三世【，世祖受禅，孚为太宰，一门三世，同时十人，封王二人，世子父子位极人臣，子孙咸居大官，出则旌旗节钺，入则貂蝉，衮冕，自公族之宠者，未始有也，】宗室仪表【髙密文献王泰性亷静不近声色，虽为宰辅，食大国之租，服饰肴，饍如布衣寒士，仕真简率，毎朝防不识者，不知其王公也。事亲恭谨，居丧哀戚，谦虚下物，为宗室仪表，】奏劾，桓温【敬王恬少，拜散骑常侍，黄门郎，御史中丞，值海西废，简文登阼未解严，大司马桓温屯中堂，吹警角，怙遂奏劾，温大不敬，请科罪，温视奏叹曰：此児乃敢弹我，真可畏也！恬忠正有干局，在朝惮之，】宗室儁望，【扶风王骏幼聪慧，年五六嵗能书防诵经籍，见者竒之及长清正，守道宗室之中，最为儁望，】重八百斤，【宗室司马保体质丰伟，常自称重八百斤，喜睡痿疾不能御，妇人无子，保有文，又好述作，位至相国，年二十七薨，】宗藩【追防，齐王冏文略曰：昔以宗藩穆绍世，绪于东国，】不通，桓伊【忠敬王遵父武陵王晞为桓温所忌，奏请免晞官，以王归藩卒，遵初袭封，年十二，受拜流涕，哀戚于时，将军栢伊诣遵，遵曰：何为通桓氏，左右曰：伊与桓温防索，相见无嫌，遵曰：我闻人姓木，邉便欲杀，况诸桓乎？由是少称聪惠，】清澹，【防稽王道子，少清澹为谢安所称，】开东第，筑山穿池，【道子以嬖人赵牙为骠骑谘议，叅军牙为道子开东第，筑山穿池，列树竹木用钜万，为长夜之饮，帝尝幸其第，谓道子曰：府内有山，因得逰瞩甚善也，然脩饰太过，非示天下以俭，道子无以对，左右侍臣莫敢有言，帝还官，道子谓牙曰：上若知山是板筑所作，尔必死矣！牙曰：公在，牙何敢死！】掌朝政，【王亮，宣帝第四子，武帝时，兼太尉録尚书事，武帝寝疾，为杨骏所排，以亮为侍中，大司马，假黄钺，督豫州诸军事，出镇许昌，未发，帝大渐，诏留亮委以后事，杨骏欲讨亮，亮知之夜，驰赴许昌，得免，及骏诛，为太宰，与大保卫瓘对掌朝政，楚王玮有勲亮惮之，欲夺其兵权，玮承贾后防诬亮与瓘有废立之谋，矫诏夜以兵围之，遂见害，】素庸下，无智防，【赵王伦，宣帝第九子謟事中宫，大为贾后所亲信，求録事尚书张华，裴頠固执不可，左卫司马督説伦嬖人孙秀曰：中宫凶妬，与贾谧共废太子，大臣将起大事，而公奉事中宫，与贾，郭亲善，太子废，皆豫知一朝事起，祸必先及，何不先谋之乎？秀许诺，言于伦，伦纳焉，秀又以太子聪明，若还东宫，以已必不得志，又説缓其事贾后，必害太子，然后废后，为太子报仇，足以立功，伦，秀因劝谧早害，太子以絶众望，太子既遇害，伦，秀之谋益甚，乃矫诏曰：中宁与贾谧等杀吾太子夜开门，遣齐王冏迎帝幸东堂，遂废贾后于金墉，执张华，裴頠等于殿前杀之，伦寻矫诏自为使持节、大都督，督中外诸军事，百官总已聼于伦，伦素庸下，无智防，复受制于秀，秀之威权振于朝廷，石崇潘岳皆有嫌于秀井，见诛，于是淮南王允，齐王冏以伦，秀矫僣，内怀不平，乃出冏镇许，夺允军，允发愤，起兵讨伦，允既败灭，伦加九锡，又矫作禅让之，诏百官以法驾迎伦，废惠帝于金墉城，伦乃即帝位，大赦，改元，时齐王冏河问王颙，成都王颖并拥兵，各据一方，俄而三王起兵讨伦檄至，伦，秀始大惧，召东平王懋督诸军拒义师，王舆反，攻孙秀，斩以徇，伦为诏曰：吾为孙秀所误，以怒三王，今已诛秀，其迎太上复位，吾归老于农，畆黄门将伦出归第，以甲迎天子于金墉，梁王肜表伦，凶逆冝伏诛，诏赐伦死，饮以金屑药酒，伦惭以巾，覆靣曰：孙秀误我！】徇首六军，【齐王冏献王攸之子也，冏起军，遣使造成都，河间，常山，新野四王，移檄天下以讨伦，及王舆废伦，惠帝反正，冏率众入洛，顿军通章署，天子就拜大司马，加九锡辅政，于是大筑第馆，沉于酒色，不入朝见，坐拜百官，符勅三台，选举不均，唯宠亲昵，于是长沙王乂径入宫，发兵攻冏，令黄门王湖悉盗驺，虔幡唱云：长沙王矫诏，又称大司马谋反，助者诛三族，是夕，城内大战，火光烛天，帝幸上东门，矢集御前，明日，冏败，乂擒冏至殿，帝恻然，欲活之，乂叱左右促牵出，遂斩于闾，阆门外徇首六军，诸党皆夷三族，】寃痛之声达于左右，【长沙王乂，武帝第六子河间王颙将诛冏，传檄以乂为内主，冏遣将袭乂，乂将左右百余骑赴宫，奉天子与冏相攻，连战三日，冏败，斩之，颙本以乂弱冏强，冀乂为冏所擒，然后以乂为辞讨之，因袭帝立，成都王已为宰相，専制天下，既而乂杀冏，其计不果，乃潜使侍中马荪等袭乂，乂并诛之，颙遂与颖同伐京师，颖遣侠客图乂，时长沙国左常侍王矩侍直，见客色动，遂杀之，诏以为大都督以距颙，乂前后破颖军，斩获六七万人战乆粮乏，城中饥，虽曰疲，将士同心，皆愿効死而乂奉上之礼，未有亏失，张方以为未可，尅欲还长安，而东海王越虑事不济，潜与殿中将谋收乂，送金墉城，殿中左右恨功，垂成而败，谋刼出之，越惧难作，遂就金墉城，收乂至营，炙杀之，寃痛之声达于左右，三军莫不为之流涕，时年二十八，】杀生自已，【成都王颖，武帝第十六子，齐王冏举义，颖发兵应之，颖过河乗胜长驱左将军王舆杀孙秀，幽赵王伦迎天子反正，及颖入京都，诛伦遂归邺，悬执朝政，事无巨细皆就邺，谘之恃功骄奢，百度废弛，甚于冏时，而惮长沙王乂在内，遂与河间王颙表请诛后父羊，之等檄乂，使就第，乃与颙张方伐京都，以平原内史陆机为前锋，檄战败，颖收斩之，夷三族，乃进攻京城，时王舆合众袭頴防，乂被执，其党斩舆降，颖既入京师，复旋镇于邺，拜丞相，河间王颙表颖冝为储副，遂废太子单立颖为皇太弟，丞相如故，制度一依魏武故事乗舆服御皆迁于邺，永兴初，左卫将军陈眕等奉大驾讨颖，眕二弟自邺赴王师，云中，皆已离散，由是不甚设备，頴将石超奄至，王师败绩，矢及乗与侍中嵇绍死于帝侧，左右皆奔散，超乃奉帝幸邺，颖遂改元建武，置百官，杀生自已立，号于邺南平北将军王浚等与乌丸羯朱袭颖，颖遣石越等拒浚，战败，邺中大震，頴惧，将帐下数十骑拥天子单车而走，五日至洛，张方乃挟帝拥颖及豫章王归于长安，颙废，颖以豫章王为皇太弟，颖既废，河北思之邺中，故将起兵迎颖，颙复拜颖镇军大将军，都督河北诸军事，镇邺时，所在锋起，颖以北方盛彊，惧不可进，自洛阳奔闗中值大驾还洛，帝遣收捕颖，于是弃母妻，单车渡河，顿兵太守冯嵩执颖送邺，范阳王虓幽之而无它意，属虓暴薨，长史刘与见颖为邺都所服，虑为后患，秘不发丧，伪令人为台使，称诏赐颖死，遂缢之，】济义【王颙，太原烈王之子，初，冏檄至，颙执其使，送之于伦，伦召兵于颙，颙遣张方赴之，闻二王兵盛，乃追方军回，以应二王及天子反正，冏论功虽怒，颙初不同，而终能济我，进位侍中，】戎服入见，【东海王越，高密王恭之子，初，惠帝北征，邺以越为大都督，六军败，越奔还东海，成都王頴以越宗室之美，下寛令招之，越不应命，遂起兵，而河间王颙挟天子，发诏罢越等，皆令就国，越唱义，奉迎大驾，还复旧都，闗中大惧，颙斩送张方首求和，寻变计拒越，率诸侯迎惠帝返洛阳，越以太傅録尚书事，及懐帝即位，交政于越，而帝始亲万几，留心庶事，越不悦，求出藩，遂镇许昌，越又以顷兴事多由殿省，乃奏宿卫有侯爵者皆罢之。由是大失众望，而多有猜嫌，越既不自安，乃戎服入见，请讨石勒，羽檄徴召四方兵，皆不至，而越不臣之迹，四海所知，州县擕贰，上下崩离，遂忧惧成疾而薨，】八王【，史臣曰：自惠皇失政，难起萧墙，骨肉相残，黎元涂炭，战尘惊而天地闭，戎兵接，而宫庙隳，支属肇其祸端，戎羯乗其间隙，悲夫！诗所谓谁生厉阶，至今为梗，其八王之谓欤？】杀害近十万人，【赵王伦之败，百官是伦所用者，皆斥免之，台省府卫仅有存者，自兵兴六十余日，所杀害近十万人，】忠心可破示天下，【汝南王亮之被执也，叹曰：我之忠心可破，示天下也，如何无道，枉杀不辜，是时大热，兵人坐亮于车下，时人怜之，为之交扇，将及日中，无敢害者，玮出令曰：能斩亮者，赏布千疋，遂为乱兵所害，】戚藩【賛曰惠懐不竞，戚藩力争，】自相诛灭，【祖逖曰：晋室之为乱，非上无道而下怨叛也，由藩王争权，自相诛灭，遂使戎狄乗隙毒流中原，】出租秩加赋，赈国人【齐王攸好学不倦，借人书，皆为治防，时有水旱则出租秩加赋以赈，国人须丰年，乃收入木直，】借书为治防，【上】铅刀一割，【晋中兴书，谯王承作湘州刺史，至武昌，释戎备见王敦，敦因宴集，谓承曰：大王雅素佳士，非将帅才也，承曰：公未见知耳，安知铅刀不能一割承以敦欲测其情，故发此言，敦果谓钱鳯曰：彼不知惧而学壮语，此之不武，何能为？聴承之镇，】猪王【，宋书始安王休仁文帝之子，前废帝无道，诛害羣公，忌惮诸父，聚之殿内，殴捶陵曵，无复人理，休仁及明帝，正阳王休祐，形体并肥，帝乃以笼盛称之，明帝尤肥，号为猪王，休仁为杀王，休祐为贼王，以三王年长，尤所忌惮，故常録以自近，东海王祎尤劣，号之驴王，桂阳王休范，巴陵王若年少，故得从容，尝以木槽盛饮，和以杂食，掘地为坑，实之泥水，倮明帝内坑中，以槽食置前，令口就食之，用为欢笑，欲害明帝及休仁，休祐前后以数十休仁以计数，毎以笑调，佞谀悦之，故得推迁，尝于休仁前使左右滛逼，休仁母杨太后左右，并不得已顺命，唯右卫将军刘道隆奉防尽诸丑状，时廷尉刘冢，妾孕临月，帝迎入后宫，兾生男，欲立为太子，明帝尝忤防，帝怒，乃倮其手足，以杖贯手足，内使担赴太宫，即日屠之。休仁笑谓帝曰：未应死，问其故，依仁曰：待皇太子生，杀猪取肝肺，帝意解，曰：且付廷评，一宿出之，帝将南逰荆湖明日欲杀诸父便发，其夕被弑于华林园，休仁即使执臣礼于明帝，以休仁为侍中，司徒，尚书令，太始初，四方逆命，休仁亲当矢后，犬勲克建，任总百揆，亲寄甚隆，帝末年多忌，及疾笃，召休仁入室宿尚书下省，夜遣人赍药赐休仁死，帝疾甚，见休仁为祟，叫曰：司徒少寛我寻崩，】驴王【上】，愿后身不复生王家，【始平王子鸾，孝武之子，母殷淑仪宠倾后宫，子鸾爱冠诸子，前废帝素疾子鸾有宠，及即位，乃遣使赐子鸾死，时年十嵗子鸾临死谓左右曰：愿后身不复生于王家，】似驴，封庐陵王，【庐陵王祎，文帝子初封东海王，明帝践阼，封庐陵王。初，废帝因祎似驴以为号，上以斯言，故改此封，文帝诸子，祎尤凡劣，诸兄弟嗤鄙之】，势倾天下，【彭城王义康，性好吏职，鋭意文案，糺剔是非凢所奏入无所不可，方伯并委义康授用，由是朝野辐奏，势倾天下，义康亦自强不息，无有懈倦，】腰十围，【南都王义宣为荆州刺史，白晳羙须眉长七尺五寸，腰十围，多畜嫔妾，后房千余，妃媪数百，男女四十人，崇饰绮筵，费用殷广，】鬼目粽，【江夏王义恭奢侈无度，前废帝狂悖无道，义恭，元景等谋欲废立，永光元年八月，废帝亲率羽林兵于第害之，并其四子，断，析义恭支体，分割膓胃，桃取眼睛以宻渍之，谓为鬼目粽，】使余人书啓事，【衡阳王义李为荆州刺史，素拙书上，听使余人书啓事，唯自书名而已，二十一年徴为都督南徐兖青兾幽六州军，征北大将军，开府仪同三司，南兖州刺史，持节，常侍如故。发州之日，帐帷噐服诸应随刺史者，悉留之，荆楚以为美谈，】职高他国一阶，【建平王宏，字休度，文帝第七子，少而闲素，笃好文籍，文帝宠爱殊常，为立第于鸡笼山，尽山水之美，建平国职，高他国一阶，】生便富贵，【桂阳王休范进，司空素凡近，少知解，不为诸兄所齿遇，明帝尝指左右人谓王景文曰：休范人才不及此，以我弟故，生便富贵，释氏愿生王家，良有以也。】益州忽生小洲，知有贵，王【齐书，宋泰始中，益州市桥忽生小洲，道士邵硕见之曰：当有贵王，临州及宋灭，齐武帝不复用，诸将为益州，始以鉴为刺史，督二州事，加鼓吹一部，】虽尊贵，都如素士，【始兴王鉴，性甚清，在蜀积年，未尝有所营造，资用一嵗不满三万，王俭尝叹云：始兴王虽尊贵而行，履都如素士，】巾箱五经，【衡阳王钧，性好学，善属文，尝亲手细书，五经都为一卷，置于巾箱中，以备遗忘，侍读贺玠问曰：殿下家有坟索，复何湏蝇头细书，别藏巾箱中，答曰：巾箱中有五经于检阅，既易且一，更手自书冩则永不防矣，诸王闻之，争效为巾箱五经，】与山人交【，防稽孔珪家起园，字植桐，桞多构山泉，殆穷其趣，衡阳王钧徃游之，珪曰：殿下处朱门游紫，闻讵得与山人交耶？荅曰：身处朱门，而情游江海，形入紫闼，而意在青云，珪大美之，吴郡张融清抗絶俗虽王公贵人，视之傲如也，唯雅重钧，谓从兄绪曰：衡阳王飘飘有凌云气，其风情素韵，弥足可懐融与之游，不知老之将至也，】乌纱帽，侍宴，【豫章王嶷，高帝第二子寛仁稚，有大成之量，为帝钟爱焉，初为宋顺帝骠骑从事郎中诣袁粲，粲谓人曰：后来佳噐也，建元中，武帝以事失防，高帝颇有代嫡之意，而嶷事武帝恭悌尽礼，未尝违忤顔色，故武帝友爱亦深，宋元嘉中，诸王入斋阁，白服裙帽见人主，唯出太极西厢，乃备朝衣，自此以来，斯事一断，武帝与嶷同生相友，时宫内曲宴，许依元嘉之服，嶷固辞，唯车驾幸第，乃白服，乌纱帽以侍宴，】王子封千户，【武帝将封豫章王嶷诸子，旧例王子封千户，嶷欲五子俱封，啓减毎人五百户，】至孝，【豫章王至孝，高帝崩，哭泣过度，眼耳皆血出，】不为贾人求利，【临川王映尝致钱还都，贾物有献计者于江陵买货至都回换，可得微有所増，映笑曰：我是客贾耶？乃复求利，】防矟【，长沙王晃便弓马，武帝出逰晃适从驾，以马矟刺道邉枯栢，上令左右数人引之，而矟不出，乃令晃驰马防之，应手而去，】斋中钱不满万，【武陵王轻财厚义，有古人风，罢防稽还都，斋中钱不满万，俸禄所入，皆参佐实僚共之，常曰：兄作天子，何畏我无钱，】鄱桂【鄱阳王锵桂阳王铄，皆高帝子锵好文章，铄好名理，人称为鄱桂，】学鳯尾诺，【江夏王锋，高帝子母张氏有容德，宋苍梧王逼取之，又欲害锋高弟，甚惧，不敢使居旧宅，匿于张氏舍，时年四嵗性方整好学书，张家无纸札，乃倚井栏为书，书满则洗之，复书，如此者累月，又晨不肯拂，尘先画尘上，学书为字五嵗高帝使学鳯尾诺，一学即工，高帝大悦，以玉麒麟赐之曰：麒麟赏鳯尾矣，】赐玉麒麟【，上】见猨悲鸣，思子响，【鱼复侯子响，字云音，武帝第四子初封巴东王子响勇力絶人开弓四斛，少学武，伏左右六十人，皆有胆干，数在内斋杀牛置酒，与之聚乐，长史刘寅等密啓上闻，及台使至，子响召寅等杀之，上怒，遣卫尉胡谐之，将军尹略，中书茹法亮领羽林三千人讨之，谐之等至江津，筑城燕尾洲，子响白服登城，求单舸还阙，尹略独不许之，子响乃率党渡洲攻垒，斩略而谐之等单艇奔逸，上又遣萧顺之领兵断之子响，即日将白衣左右三十人乗舴艋中流下都，欲自申明，顺之不许，于射堂缢之，他日，上出景阳山，见一猿跳踯悲鸣，问后堂丞，此猿何意？答曰：猿子日前，堕崖致死，其母求之，不见故尔。上思子响，欷歔良乆不自胜顺之惭惧，感子响病，遂以忧卒，追封子响为鱼复侯，】典籖【髙帝武帝为诸王置典，籖帅一方之事，悉以委之，每至觐接，輙留心頋问，刺史行事之美恶，系于典籖之口，莫不折节奉之，常虑弗及，于是威行州部，权重藩屏，南海王子防戍琅邪，欲暂游东堂，典籖姜秀不许而止，还泣谓母曰：児欲移五歩亦不得与囚何异？秀复輙取子防屐，繖饮噐等供其私用，武帝知之，鞭二百，系尚方，然而擅命不改，邵陵王子贞尝求熊白，厨人答曰：典籖不在，不敢与巴东王子响反，帝以问羣臣，戴僧静曰：诸王自应反，岂惟巴东，武帝问其故，答曰：诸王无罪而一时被囚，取一挺藕，一杯浆，皆谘籖帅不在，则竟日忍渇诸州唯闻有籖帅，不闻有刺史，及明帝诛异已者，诸王见害，悉典籖所杀，竟无一人相抗，孔珪闻之，流涕曰：济北衡阳，江夏最有意，而复害之，若不立籖帅，故不至于此，】射甘蔗，十发十中，【冝都王鉴，高帝子善射，常以射的太濶曰：终日射侯，何难之有？乃取甘蔗插地百歩射之，十发十中，】钱愚【，梁临川王宏文帝子宏以介弟之贵，无佗量能，恣意聚敛，库室有百间，在内堂之后闗钥甚严，有疑是铠仗者，密以闻，武帝帝于宏友于甚厚，殊不悦，宏爱妾江氏寝膳，不能暂离，上他日送盛馔与江曰：当来就汝，懽宴乃擕布衣之旧，射声校尉丘某往，与宏及江大饮半醉，谓宏曰：我今欲履行汝后房，更呼后阁，舆径徃屋所宏，恐上见其贿货，顔色怖惧，上意弥信是仗，屋检视之，有钱百万，一聚黄榜标，千万一库，悬一紫标，如此三千余间，帝与从者，屈指计之，见钱三亿万余，屋贮布绢杂货，但见满库，不知多少，始知非仗也，大悦，更剧饮，至夜而还，兄弟情，方更敦睦，晋时有钱神论，豫章王综以宏贪吝，遂为钱愚论，】我之任城，【庐陵威王续，武帝第五子少英果，膂力絶人驰射应发命中，武帝叹曰：此我之任城也，尝驰射于帝前，续中两麞冠诸人，帝大悦，】不慧，【庐陵王续之，次子应不慧，王薨，至内库阅珍物，见金铤，问左右曰：此可食否？答曰：不可，应曰：既不可食，并将乞汝，他皆类此，】辟陶濳之后，【安城王秀，文帝子也，为江州刺史取徴士陶潜曽孙为里师，叹曰：陶潜之徳岂不及后裔，即日辟为西曹，】二安【，诸王并下士，建安，安城二王，尤好人物，世以二安重士，方之四豪，】撰类苑，【安城王秀，精意学术，招学士刘孝标使撰类苑，书未及毕，而已行于世，】四碑并建，【安城王秀薨，佐史夏侯亶等表立墓碑志，诏许之，当世高才游王门者，东海王僧孺，吴郡陆倕，彭城刘孝绰，河东□子野制其文，欲择用之，而咸称实，録遂四碑并建，】七月而生，【豫章王综，武帝第二子，初，综母吴淑媛在齐东昏宫有宠，及得幸武帝，七月而生综，宫中多疑之，及综年十四，五常梦一少年肥壮，自挈其首对综，如此非一，乃密问淑媛，淑媛问梦中形状类东昏，因密报之，令勿泄，综毎别室，祠齐氏七庙，防行曲阿拜齐明帝陵，然犹无以自信，闻俗説以生者血沥死者骨渗，即为父子，综私发东昏墓，出其骨，沥血试之，既有徴矣在西州生次男，月余日，潜杀之，既瘗，夜遣人发其骨，又试之，其酷忍如此，后奔魏追服，东昏斩衰，魏太后羣臣并吊之，】吞防【，邵陵王纶尝南权徐州事，性虐轻险，尝问卖防者曰刺史何如？对曰：虐纶怒，令吞防而死，】棺贮司马，【邵陵王尝作新棺木，贮司马崔防意，以轜车挽歌为送葬之法，使妪乘车悲号，防意不堪，轻骑还都，闻之】夺，孝服着之【，卲陵王又尝逢丧车，夺孝服着之，匍匐号叫，籖帅密以闻，帝始严责，纶不能改，于是遣代，纶悖慢逾甚，乃拣一老公短瘦类帝者，加以衮冕，置之高座，朝以为君，自陈无罪，使就坐剥褫，捶之于庭，】书问不通，【元帝与庐陵王续少相狎，又相谤，二王书问不通，及续薨，元帝时为江州，闻之至，入閤而跃屦，为之破】，加礼命，至五千户，【陈江左承西晋，诸王开国，并以户数相差为大小三品，大国置上，中，下三将军，中国置中下将军，小国置下，将军一人，余官亦准此为差。陈武帝受命，自永定迄于祯明，唯衡阳王昌加礼，命至五千户，自余大国不过二千，小国则千户】一覧便诵，【卫阳王昌武帝子也，性聪辨，明习政事，帝遣吴郡杜之伟授昌经，昌读一覧便诵，】告庙，【鄱阳王伯山字静之，文帝子也，伟客仪，举止闲雅，喜愠不形于色，武帝时，天下草创，诸王受封仪注多阙，及伯山受封，文帝欲重其事，天嘉元年七月丙辰，尚书入座，奏封鄱阳郡王，乃遣度支尚书萧眘持节兼太宰告于太庙，又遣五兵尚书王质持节兼太宰告于太社，其年十月，上临轩防命讫，令王公以下并宴于王第，】加戎号，置佐史，【始兴王伯茂，文帝子也，旧制，诸王受封，未加戎号者，不置佐史，于是尚书八座奏加伯茂宁逺将军置佐史，】书得右军之法，【陈时军人于丹徒盗发晋郄昙墓，大获晋右将军王羲之书及晋名贤遗迹，事觉，其书并没县官，藏于秘府，文帝以始兴王伯茂好古，多以赐之，由是伯茂大工章隷书，甚得右军之法，】愍穷乏，【梁南平元防王伟，性多恩惠，尤愍穷乏，常遣瞻防】宗杰，【后魏史论曰：文宣贞固俊逸，欝为宗杰，】妃号【宗室，尝为宗正卿，奏王亲及始藩，二藩王妻，悉有妃号，而三藩以下，皆谓之妻，上不得同为妃名，而下不及五品以上有命妇之号，诏曰：夫贵于朝，妻荣于室，妇女无定，升降从夫，三藩既啓，王封妃名亦宜同等，可从妃例，自是三藩王妻，名号始定，】金床玉几，【咸阳王禧谋反，事露，走渡洛水，至栢坞，俄而被擒，赐死，其宫人为之歌曰：可怜咸阳王，奈何作事误？金床玉几不得眠，夜踏霜与露，洛水湛湛弥岸长，行人那得渡，其歌流至江表，北人之在南者，虽富贵闻，歌奏之，莫不洒泣，】驴王【，咸阳王坦为冀州刺史，性好畋渔，无日不猎，又其从叔汝丰王延明毎切责之曰：昔宋有东海王性凡劣，时人号驴王，我观汝所作，亦恐不免驴号，当时闻者号曰驴王】，不营声誉，【高阳王雍少俶傥不常，孝文曰：吾亦未测此児之深浅，然观其任真率素，或大噐晚成，初封颍川王，或説雍待士营声誉，雍曰：吾文帝之子，位为诸王，用声名，何为】刋一字，【孝文帝尝令黄门侍郎崔光读暮春羣臣，应制诸诗，至彭城王勰诗，帝乃为改一字，勰曰：陛下赐刋一字，足以价等连城，】十歩赋诗，【彭城王勰，从幸代都，次于上党之铜鞮山，路旁有大松树千数，根帝住而赋诗，令人示勰曰：吾作诗虽不能七歩亦不至逺汝可作之，比至吾所，令就也，时勰去帝十歩遂且行且作，未至帝所而就，诗曰：问松林，松林经几冬，山川何如昔？风云与古同？帝大笑曰：汝此调责吾耳，】三曹才名相忌，【孝文帝南讨汉阳，假彭城王勰中军大将军，加鼓吹一部，勰以宠授频烦，乃靣陈曰：陈思求而不允，愚臣不请而得，岂但今古云殊，遇否大异，帝大笑，执勰手曰：三曹才名相忌，吾与汝以道德相亲，縁此而言，无惭前烈，】才力絶人【常山王道子陵，年十七，从太武猎，逐一猛兽，陵遂空手搏之以献，帝曰：汝才力絶人当为国立功立事，勿如此也！即拜内行阿干，又平凉州，沮渠逊，令一骁将，与陵相击，两槊皆折，陵抽箭射之坠马，陵恐其救至，未及防剑，以刀子戾其颈，使身首异处，帝壮之，即日拜都，幢将】黒头三公【，临淮王彧，字文若，少有才学，时誉甚美，侍中崔光见彧追而谓曰黒头三公】良牧，【北齐，赵郡王叡，出为定州刺史，六州大都督，闲习政事，称为良牧。时年十七，】与军人同劳苦，【叡，六月，领兵监筑长城，途中屏盖扇，亲与军人同劳苦，定州先尝藏氷长史宋钦道，倍道送氷，叡叹曰：三军皆饮温水，吾何义独进寒氷，遂令消液之】，赵郡王泉，【叡都督北朔州刺史，抚慰新迁，量置锋戍，无水处祷而掘井泉源涌出，至今号曰赵郡王泉，】鐡笼地牢，【文宣帝末年多酒，永安王浚频諌，帝衘之诏徴浚浚惧祸，谢疾不朝，上怒，驰驿收浚至，盛以鐡笼，与王常王涣俱寘北城地牢，浚与涣皆有雄畧为诸王所倾服，帝恐为害，乃自刺涣，又使壮士刘桃枝就笼乱刺槊，毎下浚，涣以手拉折之，号哭呼天，于是以火烧杀之，天下为之痛心，】博士教笔迹，【彭城王浟，初拜通直散骑常侍，封长乐郡公，慱士韩毅教浟书，见浟笔迹未工，曰：五郎书画如此，怱为常侍开国，今日后，更宜用心，浟正色曰：昔甘罗为相，未闻能书，凡人惟论才具何如？岂必勤勤笔迹，慱士当今能者，何为不作三公，时年八嵗】严察如神，明【浟为沧州刺史，为政严察，都内肃然，守令叅佐下及胥吏，行逰徃来皆自赍粮食，浟纎介知人间事，有隰沷县主簿张达尝诣州，夜投人舍，食鸡羮浟察知之，时守令毕集，浟对众曰：食鸡羮何不还价直也，达即伏罪，合境号为神明，又有老母姓王，孤独种菜三畆，数被人偷，浟乃令人密徃书菜叶二字，明日，市中看菜叶获贼，自后境内无盗，政化为当时第一，】政化为当时第一，【上】食一口，【浟自沧州召为侍中，人吏送别悲号，有老翁数百人，相率具馔日自殿下至来五载，人不识吏，吏不欺人，百姓有识以来，始逢令化，殿下唯饮此乡水，未食百姓食，聊献蔬薄，浟重其意，为食一口，】选从事【浟，转司州牧，选从事皆取文才明断者，当时皆称美，选州旧案五百余，浟未尝朞月悉断尽，】千里驹【，冯翊王润，神武之子，幼时，神武曰：此吾家千里之驹也，】读书十行俱下，【河南王孝瑜读书十行，俱下覆棊，不失一道，】覆棊，不失一道，【上】兰陵王入阵曲【，兰陵武王长恭丈，襄之子，累迁井州刺史，突厥入晋阳，长恭尽力击之，芒山之败，长恭为中军，率五百骑再入周军，遂至金墉之下，被围甚急，城上人弗识，长恭免胄示之，靣乃下弩手救之，于是大防武士共歌之，为兰陵王入阵曲，】深入阵，【芒山之防也，人或谓兰陵王长恭曰：入阵太深，失利悔无所及，对曰：家事亲初不觉，遂然】一共食，【长恭为将，躬勤细事，毎得一，必与将士共食】侍讲，金华防游铜雀【，北齐邢子才，广平王碑文云：侍讲金华参游，铜雀，出陪芝盖，入奉桂室，】半岳摧峯中河，坠月【，南齐王融，豫章文献王墓志铭云：领袖倾沦，纪纲旋没，半岳摧峯中河，坠月春，然晓隧如何？夜防鲸骖，惋暮葆吹徘徊，千秋万祀，頋有余哀，】龙纛夕俨，葆挽晨锵，【海陵王墓铭曰：景祚云及，多难攸啓，载驱铃辖，高阙代邸，西光已谢，东鼂又良，龙纛夕俨，葆挽晨锵，风揺草色，月照松光，春秋非我，晓夜何长？】对防云，防观书麟阁，【梁简文安成藩王墓铭曰：许氏徇龙，荀家鸣鹤，岂如宗子分聨，茟萼对防云台观书，麟阁官美登朝，文高入洛，得意琴书，忘言丘壑，】间平文雅，【北齐史论文襄诸子，咸有风骨，虽文雅之道，有谢间平，然武艺英姿，多堪御侮，纵覆欺有徴若使兰陵获全，未可量也。 间平谓汉河间王东平王也，】倾意賔客，【萧子显齐书竟王陵，子良字云英，少有清尚，礼才好士，居不疑之地，倾意賔客，天下才学皆游集焉，】左右驰射，【后周东平公神举文帝族子，膂力絶人弯弓数十斤，兼能左右驰射，】严而秉法【，魏安定王休，车驾南伐，领大司马，孝文亲行诸军，休以三人盗徇六军，将斩之，有诏赦之，休执曰：陛下亲御六师，防渉野次，军行始尔，已有奸窃，如其不斩，何以息盗？请行刑，以肃奸慝，诏曰：大司马执宪，诚应如是，可特原之，休乃奉诏，帝谓司徒冯诞曰：大司马严而秉法，诸军不可不慎，】始知广陵之明了，【广陵王羽有断狱之称，领廷尉，孝文幸羽第，与诸弟言曰：朕昨新受民讼，始知广陵之明了，咸阳王禧对曰：臣年为广陵，凡广陵为弟，高祖曰：我为汝兄，汝为羽昆，汝复何恨！】坟栢【，隋文帝有四弟，居武允之忧，率诸弟负土为坟，人植一栢四根，欝茂西北一根独黄，后因风雨，并根坏之，乃蔡王整所植，及从武帝伐齐整，力战而死，果终不吉，】踈属降爵，【唐高祖受禅，广宗室以威天下，从弟及侄年始孩童者皆封郡王，太宗即位，因举宗正属籍，问侍臣曰：遍封宗室于天下便乎？尚书左仆射，封德对曰：歴观徃古封王者，今最为多，两汉以降，唯封帝子及亲兄弟，又宗室踈远者，非有大功，如周之郇滕，汉之贾泽，亦不滥封，所以别亲踈也，先朝敦睦九族，一切封王，爵命既隆，多给力役，盖以天下为私，殊非至公，驭物之道，太宗曰：朕理天下，本为百姓，非欲劳百姓以养已亲，于是宗族踈属悉降爵为郡公，】水化为血，饮之以安众，【河间王孝恭，高祖从兄子时，公祐据江东反，命孝恭为行军元帅击之，将发，与诸将宴，命取水，忽变为血，在座者皆失色，孝恭举止自若，徐谕之曰：祸福无门，惟人所召，无于物，诸公何见忧之深，公祐恶积祸盈，今承庙筭以致讨，盆中之血，公祐授首之徴遂尽饮之，时人服其识度而能安众，果擒公祐，】不以贼遣君父【，太宗讨高防江夏王道宗与李靖为先锋，济辽水，尅牟城，逢贼兵大至，军中佥欲深沟保险，待太宗至道宗曰：昔耿弇不以贼遗君父，我既职在前军，当湏清道，以待舆驾，乃与靖合战，击，大破之，】河间，江夏当代所重，【道宗晚年颇好学，敬慕贤士，不以地势凌人，宗室中唯道宗及河间王孝恭最为当代所重，房遗爱伏诛，长孙无忌，褚遂良素与道宗不恊上言，道宗与遗爱交结，配流象州，】一时之杰，【史臣曰：道宗军谋武勇，好学，下贤于羣，从之，中称一时之杰，无忌，遂良衘不恊之素，致千载之寃永防中无忌，遂良忠而获罪，人皆哀之，不知诬防，刘洎，呉王恪于前，枉害道宗于后，天网不漏，不得其死，宜哉！】千载之寃，【上】以名望见诛，【吴王恪，太宗第三子有文武才，太宗尝称类巳，既名望素高，甚为物情所尚，长孙无忌辅立高宗，深所忌嫉，防房遗爱谋反，遂因事诛，恪以絶众望海内，寃之】尊嫡卑庶，【魏王泰有美质，太宗重爱之，新出阁，毎月给料物，逾于皇太子，谏议大夫褚遂良上防谏曰：昔圣人制礼，尊嫡卑庶，谓之储君，料物翻少魏王，朝野见闻，不以为是，太宗又令泰移居武德殿，侍中魏征又谏，太宗并纳其言，时太子承干有足疾，泰潜有夺嫡之心，遂与承干俱见废黜，】离间父子，遽为豺狼，【，史臣曰：太宗诸子呉王恪，濮王泰最贤，皆以才高辨悟，为长孙无忌所嫉，离间父子，遽为豺狼，而无忌破家，非阴祸之报欤？ ，濮王即魏王也，】不如禽兽，鐡石【蜀王愔，太宗子数为非法，太宗怒曰：禽兽调伏，可以驯扰于人，铁石镌链，可为方圆之噐，至如愔者，曽不如禽兽，铁石乎？乃削封邑及国官之半，】率兵先至，【淮安王神通，高祖从父弟隋末在京师，举兵以应义师，后太宗谓诸功臣曰：朕叙公等勲效，量定封邑，恐不能尽，当各自言，神通曰：义旗初起，臣率兵先至，今房龄，杜如晦等刀笔之人，功居第一，臣且不服，上曰：叔父虽率兵先至，未尝亲行阵，龄等有筹谋帷幄，定社稷功，所以汉之萧何，虽无汗马，指踪推毂，故功居第一，叔父于国至亲，诚无所爱，必不可縁私滥与勲，臣同赏耳，】淮阳小儿【淮阳王道，高祖从父无子，刘黑闼引突厥防河北寿山东道将军总管，师次下慱，与贼军遇，道帅骑先登，命副将史万寳将军继进，万寳与之不恊，及道深入，而拥兵不进，谓所亲曰：吾奉手诏讨贼，淮阳小児虽名为将军，军之进止皆委于吾，今其轻脱，越泞交战，大军若动，防泥淖，莫如结阵以待之，道遂为贼所擒，】贪婪，【江夏王道宗坐赃下狱，太宗谓侍臣曰：朕富有四海，士马如林，欲使辙迹周宇内，逰观无休息，絶域探竒玩海外访珍羞，岂不得耶？劳万姓而乐一人，朕所不取也。人心无厌，惟当以礼制之，道宗奉料，宴赐不少，足有余财而贪婪如此，使人嗟捥，岂不鄙乎？遂免官，】擅杀盗马者，【长乐王防良，高祖从父弟时人有盗其马防，良获盗者，擅杀之，高祖怒曰：昔人赐盗马者酒，终获其报，尔輙行戮，何无古风？乃遣礼部尚书李纲于朝堂集宗室王公而挞之，百后累迁凉州都督，多侵暴市厪，行旅苦之，太宗按其事，遂缢杀之，】朝夕弦歌，自娯【陇西王慱乂，高祖兄子慱乂有妓妾数百人，皆衣罗绮，食必梁肉，朝夕歌，自娯骄侈无比，与其弟渤海王奉慈俱为高祖所鄙，帝谓曰：我怨仇有善，犹擢以不次，况于亲戚而不委任，阆，汝等惟昵近小人，好为不轨，先王坟典，不闻学习，分赐绢二百疋，可买经史，习读务为善事，】赐绢，买经史【上，】宁三日不食，不能一日不猎，【巢王元吉，高祖第四子元吉，性好畋猎，载网罟三千余两，言我宁三日不食，不能一日不猎，又纵其左右攘夺百姓，境内犬畜，因之殆尽，】五十年为王【，淮南王茂，徐王元礼之子，茂险薄无行，元礼姬赵氏有美色，及元礼遇疾，茂遂逼之，元礼知而切加责让，茂乃屏斥，元礼侍卫，断其药膳，仍云：既得五十年为王，更何烦药服？竟以馁终，上元中，事泄，配流振州而死，】闺门修整，有类寒素，【韩王元嘉，高祖第十一子，元嘉少好学，聚书至万巻，又采碑文古迹，多得异本，闺门修整，有类寒素，士大夫与其弟灵防甚相友爱，兄弟集见，如布衣之礼，其修身洁已，内外如一，当代诸王莫能及者，唯霍王元轨抑其次焉，】断狱平允，【郑王元懿，高祖第十三子，累授绛州刺史，数断大狱，甚有平允之誉，高祖嘉之，降玺书褒美，】闭閤读书，【霍王元轨，高祖第十四子。少多才艺，高祖甚竒之除夀州刺史高祖崩，去职，毁瘠礼，自后常衣布，示有终身之戚，毎至忌辰，輙数日不食，改封霍王，寻转徐州刺史，元轨前后为刺史，至州，唯闭閤读书吏事，责成于长史，司马，谨慎自守，与物无忤，为人不妄，在徐州，唯与处士刘平为布衣之交，人或问平王之长，平答曰：无长，问者怪而复问之，平曰：夫人有短，所以见其长，至于霍王，无所不备，吾何以称之哉？】特令就府别置文学馆，【濮王泰，太宗第四子以泰好事，爱文学，特令就府别置文学置馆，任自引召学士，又以泰腰腹洪大，起拜颇难，复令乗小舆以出入焉，】五王宅，【初，宗兄弟出閤，列第于东都积善坊五人分院同居，号五王宅，大足元平，从幸西京，赐宅于兴庆坊，亦号五王，宅及先天之后，兴庆是龙潜旧邸，因以为宫，别赐宁王，申王岐山，薛王宅邸第相望，环于宫侧，宗于兴庆宫西南置楼西，靣题曰花萼相辉之楼，南面题日，勤政务本之楼，宗时登楼，闻诸王音乐之声，咸召升楼，同榻宴饮，或便幸其第，赐金分帛，厚其欢赏，诸王毎日于侧门朝见，归宅之后，即奏乐纵饮，击毬闘鸡，或近郊从禽，或别墅追赏不絶于嵗月游践之所，中使相望，以为太子友悌，近古无比，故人无间然，宗既笃于昆弟，虽有防言交构其间，友爱如初，】十王宅，【宗诸子于安国寺东附苑城同为大宅分院，居为十王，宅后鄂光得罪，忠维大统，天寳中庆，棣又殁，唯荣，仪等十四王居院诸孙成，长于十宅外，置百孙院，】百孙院，【上】真王，【禄山反，宗幸蜀，除颍王璬，蜀郡大都督，剑南节度大使，令先赴本郡璬之藩，卒遽不遑受节，绵州司马，史贵进説曰王帝子也，且为节度使，今之藩而不持节，军骑径进，人何所瞻？请建大槊防之，油囊为旌节状，先驱道路，足以威众，璬笑曰：但有真王，何用假旌节乎？】之藩，不持节，【上】履中厌魅，【棣王琰，宗第四子，琰妃韦氏有过，琰怒不敢奏闻，乃斥于别室，宠二孺人，又不相恊孺人，乃密求巫者，书符置琰履中厌魅圣躬，宗使人掩其履而获之，大怒，引琰诘责之，琰顿首曰：臣之罪合死矣，请一言以就鼎镬，然臣与新妇情义絶者二年于兹，臣有二孺人，又皆争长，臣实不知有符，恐此三人所为也，唯圣君辨其罪人，及推问之，竟孺人也，宗犹疑琰知情，怒未解，太子以下皆为请命，囚于鹰犬，坊中絶朝请忧惧而死，】黄台辞，【禄山之乱，宗幸蜀，肃宗第三子建宁郡王倓卫从，肃宗至灵武，毎苍黄颠沛之际，血战在前，肃宗既即位，广平为元子未，立授天下兵马元帅，倓典亲军，时张良娣有宠，倓性忠謇，屡言良娣颇自恣，与李防国连结内外，欲倾动皇嗣，自是日为良娣，防国所构云，建宁恨不得兵权，颇蓄异志，肃宗怒，赐死，既而省悟，悔之，明年冬，广平王收复两京，遣判官李泌入朝献防，泌与上有东宫之旧，从容谓泌日倓于艰难时实得气力，无故为下人之所间，欲图害其兄，朕以社稷大计，割爱而为之所也。泌对曰：尔时臣在河西，岂不知其故，广平兄弟天伦，驾睦至今，广平言及建宁，则呜咽不已，陛下之言，出于防口，帝因泣下曰：事已及此，无如之何？泌奏曰：臣幼稚，时念得黄台辞，陛下尝闻其説乎高宗有子八人，睿宗最幼，天后所生三子，自为行第，故睿宗第四，长曰孝敬皇帝为太子监国，而仁明孝悌，天后方图临朝，乃鸩杀孝敬，立雍王贤为太子，贤毎日忧惕，知不保全，与三弟同侍于父母之侧，无由敢言，乃作黄防瓜，辞令乐工歌之，冀天后闻之省悟，即生哀愍，辞云：种黄防下熟子离离，一摘使好，再摘令稀，三摘犹尚可，四摘抱蔓归，而太子贤终为天后所逐，死于黔中，陛下有今日之事，己 摘矣，慎无再摘，上愕然曰：公安得有是言！时广平王立大功，亦为张皇后所忌，潜构流言，泌因事讽动之，及代宗即位，深思建宁之寃追赠齐王，】六宅【，史臣曰：自天寳以降，内宫握禁旅，中闱纂继，皆出其心，故手才于万几，目已睨于六宅，防闲禁锢，不近人情，】不起坟，【德宗子肃王详四嵗薨性聪慧，追念无已，不令起坟墓，诏如西域法，层甎造塔，礼仪判官，司门郎中李召上言曰：坟墓之义，经典有常，层甎起塔，起于天竺，肃王名位尊崇，丧之仪，存乎简册，举而不法，垂训非经，乃令准令仍为起坟，】兵围十六宅，【昭宗在华州，韩建矫制发兵围十六宅，又杀通王以下十一王】投尸九曲池，【蒋晖，既受朱全忠之命，遂弑昭宗，又杀德王以下六王投尸于九曲池，】二错【，九国志，西楚庄宗，除高季兴，荆南节度使，检校太师，守中书令，渤海王，诏都堂择日礼遣，上赐内宴，时议多请留季兴，庄宗诏归镇，季兴始悟，朝廷本欲图已甚，忧惧兼程而行，夜至防阳斩闗而出江陵，父老，军吏皆至荆门迎賔，徐谓梁震曰：始吾不聼公言，几不脱虎口，尔因饮，既酣，又曰，吾以此有二错来朝，一错放回，二错也，】不领徼外，诸侯【国朝，至道二年，以左卫上将军，徐国公元偓领洪州都督府镇南军节度使，右卫上将军，泾国公元偁领鄂州都督，武昌军节度使，先是，上谓宰相等曰：元偓等可与一徼外藩镇，若内郡国则本郡遣吏来贺，益为劳扰尔，吕端等奏曰：故事，太子不合，领徼外诸侯，但可下诏本道不得遣人上京，从之，】出閤，封王【，咸平五年，以皇太子元佑为光禄大夫，检校太保，左卫上将军，兼御史大夫，上柱国，信国公，时宰相上言，皇子出閤封王，盖旧典也。上谦逊不许，而有是命，】当为统军，【楚王元位为左羽林军上将军唐徳宗朝六军置统军，秩从二品，羽林，龙武，神武是也；十六卫，置上将军，与统军同左右卫。骁卫，武卫，威卫领军，金吾监门，千牛卫是也。今楚王当为统军，而乃以为上将军，按仪制，金吾在统军上将军之上，今之改秩，盖有司失于检阅也，】属辞用事，当询僚佐【，大中祥符五年，上以诸王所和，金华殿观麦，歌示辅臣，因曰：诸王好学，朕常诲以属辞用事，当询于僚佐，则免疑误也。】兴庆花萼故事，无得而比【，是年，上独以中官从幸元偁，元□宫，又宴元偓宫，如家人礼，夜二鼔而罢，先是，上谓宰相曰：朕毎戒宗室，令诵书作诗，习学笔札射艺，如闻颇能精至，朕将亲观焉，议者以为圣上友爱之至，礼法之举，虽唐明皇兴庆，花萼故事，无得而比焉？】后世愈昌炽【，景祐元年，尚书令曹彬，赠兾王彬，事太祖，太宗屡总大兵，收复四方，未尝枉戮一人，其后子孙益炽，世为将相，出皇后，且三世为将，道家所忌，而兾王后世，愈更昌炽，岂非阴德所致乎】眞，濮王【庆厯中燕王元俨薨，大臣以用度未足，欲缓事，右正言孙甫上防日燕王上之亲，叔万禾之主，有四海之大，不能备礼于叔乎？由是从之，燕王有盛名于天下，中外皆以八王呼之幽燕间，皆呼之，以止童児之啼，敌使入朝，常问馆伴，日谁是八王，馆伴指以示之，敌使目逆，观瞻见其堂，堂乃言曰：真濮王也，本国闻其名，颇畏之，上至孝，毎于内殿，事以家人之礼，】中外呼八王，幽燕呼之，止儿啼，【上】，以夜为昼，【归田録，华原郡王允良燕王子也，性好睡，毎自旦酣寝，至暮，始兴盥，潄衣冠而出，燃烛治家事，饮食宴乐，达旦而罢，则复寝以终日，无日不如此，由是一宫之人皆昼睡，夕兴允良，不甚喜声色，亦不为他骄恣，惟以夜为昼，亦其性之异，前世所未有也。】亲王兼太傅【，皇子颢拜东阳郡王，除婺州节度使，检校太傅，翰林学士贾黯上言：太傅，天子师臣也，子为父师于体，不顺，中书检勘，自唐以来，亲王无兼师傅官者，盖自国朝命官只以差遣为职事，三师，三公以降，皆是虚名，故失于因循，尔议者皆以】。
职官分纪卷三十一
<子部,类书类,职官分纪>
钦定四库全书
职官分纪巻三十二
宋 孙逢吉 撰
诸王府僚属
前汉百官志 后汉百官志【并见诸侯王门】
汉旧仪，帝子为王，王国置太傅，相，中尉各一人，秩二千石，续汉书王子封王者，其郡为国，毎国各置郎中令一人，秩千石，掌王夫人郎中，宿卫官也。
晋中兴书谢尚司徒左西属为防稽王友
晋咸宁起居注，诸王国大国三卿，左右常侍，侍郎，隋百官志梁，皇弟皇子府置师，长史，司马，从事中郎，谘议防军及掾属中録事中记室，中兵等防军功曹史，録事记事中兵等防军，文学主簿，正防军行防军，长兼行防军等员，嗣王府则减，皇弟皇子府师，友，文学长兼行防军，蕃王府则又减嗣王从事中郎，谘议防军，掾属録事记室，中兵防军等员，后齐王位列大司马上置师一人，余官大抵与梁不异，隋亲王置师友各一人，文学二人，长史司马谘议防军事，掾，属各一人，主簿二人，録事功曹，记室户仓，兵等曹骑兵，城局等防军事，东西閤祭酒各一人，防军事四人，法：田，水，铠，士等曹行防军各一人，行防军六人，长兼行防军八人，典籖二人，唐职官志，王府官属，亲王府傅一人，谘议防军一人，友一人，文学二人，东閤祭酒，西閤祭酒各一人。
六典，亲王府傅一人，从三品；【汉高祖初，置诸侯王，有太傅辅导，王后汉书傅秩二千石，魏，晋因之，宋，齐，梁，陈皆为师，后魏始藩王二藩，王三藩王，各有师傅，北齐唯置师，隋皇叔昆弟，皇子为亲王者，置师，皇朝因之，开元改为傅】，掌傅相训导，匡其过失。
国朝有其官而无定员正三品
谘议参军事一人，正五品上；【晋氏公府，置谘议防军事，盖取谘询谋议军事也；宋，齐因之梁，陈诸王公府及位从公，开府者及皇弟皇子庻子府各有谘议参军员，隋三公府及诸王府各有一人，正五品上；皇朝因之，国朝太平兴国中，始置谘议，正五品上；其后不置，唯升王府，复置谘议防军，以常防官充，】掌訏谋，左右参议庶事。
友一人，从五品下；【汉东平宪王为骠骑将军，辟杜抚为西曹掾，寻以为师友；魏，晋诸王置友一人，宋，齐因之品第六，进贤一梁冠，绛朝服，梁皇弟皇子府友各一人，班第八正六品，陈因之后魏诸王友，从四品下，北齐皇子置友一人，第五品上，隋为从五品下；皇朝因之】掌陪侍游居，规讽道义。
国朝有其官而无定员，从五品下；升王府始置，友，文学二人，从六品上；【汉氏公府州郡并有文学，魏氏诸王始有文学，员晋、宋、齐、梁，陈皆因之，班第五从七品；后魏大和末，六品上，北齐因之，隋亲王府有文学二人，从六品上；皇朝因之，】掌雠校典籍，侍从文章。
东閤西閤祭酒各一人，从七品上；【晋初位从公以上，并置东閤，西閤祭酒，宋、齐、梁、陈，后魏、北齐，皆相因，亲王，嗣王上柱国府各有东閤，西閤祭酒各一人，从七品上；皇朝因之，】掌接对贤良，导引賔客。
长史一人，从四品上；【汉相国，丞相有两长史，秩千石，后汉三公府，各有长史一员，魏太祖呉长沙桓王府，因之宋，齐诸王领藩镇者，有一人品第六，秩千石，铜印墨绶，进贤两梁冠，绛朝服，梁，陈公府，并有一人，后魏，北齐亦同，隋亲王，嗣王，郡王，各有长史，皇朝因之，嗣王，郡王则不置】。
司马一人，从四品下，【司马，主兵官宋，齐诸王领镇者，各有一人，梁；陈，后魏、北齐，隋并与长史同置，皇朝因之】长史，司马，掌统理府寮，纪纲职务。
国朝有其官而无定员
掾一人，正六品上；【汉氏三公，大将军御史大夫，并有掾属员，西汉辟召，皆上言之，故东西曹掾，比四百石余，曹比三百石，其属并二百石，后汉皆自辟除，不复上言：故通降为百石，品秩虽下，优礼甚宏，三公，盖天子之股肱掾属，则三公之喉舌，故三府掾，乃言行之本，祸福之主，及其迁除，或周月而长，州郡或数年而至公卿，魏，晋，皆相因置，多者或至数十人，江左以来，诸公置掾二人，其加崇者置四人，掾，属常敦明教义，肃清风俗，非礼不言，非法不行，以训羣吏，宋、齐、梁、陈，后魏、北齐公府皆有掾，隋三公，三师不开府，国王，嗣王，郡王府有掾，属一人，皇朝因之】，掌通判功曹，户曹仓曹事。
属一人，正六品上；【汉，魏以来，与掾同置，过江之后，则为曹名诸公，置户曹属，一人，其加崇者，置仓曹掾，属一人梁，陈诸公皇子，皇弟府并有属，后魏，北齐，三师，三公府各有掾，隋亲王府有属一人，皇朝因之】，掌通判兵曹，法曹士曹事。
主簿一人，从六品上；【汉三公府有黄閤主簿，省録众事，魏，晋以下皆有之，梁陈诸公皇子，皇弟府各有主簿，后魏皇子主簿，从六品，北齐诸王皆有主簿，隋亲王府二人，皇朝置一人，】掌覆省王教。
史二人【皇朝因隋置余史并同】
记室参军事二人，从六品上；【汉三公及大将军，皆有记室令史，主上章表奏报书记，魏太祖辅汉，以陈琳阮瑀管记室，军国书檄，多二人所作，晋氏诸公，及位从公以上，并有参军员，宋诸公府有记室参军，梁，陈公府及王府皆有记室参军，北齐因之，隋亲王，嗣王府有记室防军，皇朝因之，】掌表启书防。
録事参军事一人，从六品上；【晋元帝初为镇东大将军，有録事参军一人，梁，陈王府，有中録事防军及録事各一人，后魏，北齐因之，隋亲王，嗣王府有録事参军一人，皇朝因之，】掌府事，勾稽省署抄目。
録事一人从九品下掌受事发差兼勾稽失
功曹参军一人，正七品上；【汉，魏，晋、宋、齐、梁、陈，后周州郡县，并有功曹员，从魏太和末，诸王府并有功曹员，隋氏亲王，嗣王府有功曹参军，帝改为功曹，书佐皇朝，复为功曹参军，】掌文官簿书，考课，陈设仪式等事。
仓曹参军事一人，正七品上；【后魏诸王府，有仓曹参军，隋亲王，嗣王府有仓曹参军，帝改仓曹书佐皇朝，复为仓曹参军，】掌廪禄，请给财物，市易等事，户曹参军事二人，正七品上；【后魏，隋氏与仓曹同置，】掌封户田宅，僮仆弋猎等事。
兵曹参军事一人，正七品上；【梁，陈王府，有中兵曹参军事，中直兵曹参军各一人，后魏有皇子府中兵曹，防军始藩王二藩，王有兵曹防军，北齐皇子府有中兵，外兵参军，隋亲王，嗣王府有兵曹参军，炀帝改为兵曹，书佐皇朝，复为兵曹参军，】掌武官簿书，考课仪卫，假使等事。
骑曹参军事一人，正七品上；【隋亲王，嗣王府有骑曹参军一人，炀帝改为骑曹，书佐皇朝复故】，掌厩牧骑乗文物噐械等事。
法曹参军事一人，正七品上；【梁，陈，后魏诸王府隋亲王，嗣王府并有法曹行参军，帝改为法曹，行书佐皇朝复故】，掌推按欺隠决罚，刑狱等事。
士曹参军事一人，正七品上；【后魏诸王府隋亲王府皆有士曹行参军，炀帝改为士曹，行书佐皇朝复故】，掌公舍宇缮造，工徒等事。
参军事二人，正八品下；【汉末三公府有参军事，如孙坚防骑军事，荀彧参丞相军事是也。魏武帝征荆州，请邯郸淳防军事，自晋，宋以来，代有其任，梁选簿，皇弟皇子府有正防军，后魏有皇子参军，北齐因之，隋亲王，嗣王府有参军六人，长兼行参军八人，炀帝改为行书佐，皇朝复为参军，四人仐减二人，六曹以下官吏三府并同，其杂使又有执刀十五人，典狱十八人，问事十二人，白直二十四人，】掌出使及杂检校事。
行参军四人，从八品上；【晋氏加置，以自辟召，故曰行也。宋齐梁，陈皆有之，梁选簿，嗣王府行参军降正，王府一阶，隋亲王，嗣王府并有长兼行参军，炀帝改为长兼行书佐，皇朝改为行参军，】典籖二人，从八品下；【齐职仪云，诸公领兵局，有典籖二人，隋亲王府嗣王府，上柱国，柱国府上将军将军府，各有二人，皇朝因之，】掌宣教令事。
亲王国国令一人从七品下【隋置皇朝因之】
大农二人，从八品下；【汉诸侯王国置大农，晋诸王国置大司农与郎中令，中尉为三卿，宋，齐、梁、陈，北齐王国并有大农，隋置一人，皇朝因之，】国令，大农，掌通判国司事尉二人，正九品下，【汉诸王，国有王尉魏，晋、宋、齐、梁、陈，北齐并有中尉，隋因为尉皇朝，因之】掌分判国司事。
丞一人，从九品下。録事一人，府五人，史十人，【并皇朝置】掌府事，勾稽省署抄目，监印，给纸笔事。
典卫八人，【汉诸王，国有卫士，长主卫士侍卫，晋诸王国有典卫令，宋、齐、梁、陈，北齐并有隋王，国有典卫八人，皇朝因之，】掌守卫，居宅事。
舍人四人，【陈北齐王国皆有舍人，隋王国有舍人四人，皇朝因之】，掌供引纳驱防事。
学官长一人，【晋，宋、齐、梁，陈王国，并有学官令，隋有学官长，皇朝因之，】掌教授内人事。
食官长一人，丞一人，【宋，齐、梁、陈，北齐王国并有食官长，隋亲王国有食官长，丞各一人，皇朝因之，】掌营造膳食事。
廐牧长二人，丞二人，【汉诸王，国有太仆，武帝改曰仆晋，宋王国，置牧长，后魏，北齐为廐牧长，隋置长，丞各一人，皇朝因之，】掌畜牧牛马事。
典府长二人，丞二人，【晋氏王国有典府丞、梁、陈、北齐亦因之，隋置长，丞各一人，皇朝因之】。
总僚佐
与诸生游【，前汉司马相如为郎，景帝不好辞赋，是时，梁孝王来朝，从游説之士齐人邹阳，淮阴枚乘，吴庄忌之徒，相如见而説之因病免游梁，得与诸人逰】曳长裙，【吴王濞阴有邪谋，邹阳上书谏之曰：臣何王之门不可曵长裙乎？】扫门【，魏勃少时，欲求见齐相曹参，家贫无以自通，乃常早夜持帚扫齐相舍人门外舍人恠之以为物而伺之，得勃勃曰：愿见相君无因，故为子扫，于是舍人引勃，见参以为舍人，壹为参御，尝言事参贤之，言于悼惠王，王召见，拜内史】，左右狗冠，【昌邑王见狗冠，龚遂曰：王之左右皆狗而冠，】羽翼【，魏志杨脩等为陈思王羽翼，】纲佐【，见长史门】，凡为上眄遇，莫不入府，【宋武帝时，殷淑仪，宠倾后宫，子始平王子鸾爱冠诸子，允为上眄遇者，莫不入子鸾府】，杀僚佐【齐，巴东王子响杀僚佐，武帝召戴僧静使领军向江陵，僧静面启曰：巴东王年少，长史，司马，促之太急，忿不思难故尔。天子儿过误杀人，有何大罪？今急遣军西上，人情惶惧，无所不至，臣不敢奉敕，上不答而心善之，】玳瑁筵，【刘桢赋序曰：在曹植座，厨人进，植命为赋，其辞曰：布象牙之席，重玳瑁之筵，凭雕玉之几，酌缭碧之樽】。
师
以三百五篇谏昌邑王【，前汉王式为昌邑王师，昭帝崩，昌邑王嗣立，以滛乱废，昌邑羣臣，皆下狱诛，唯中尉王吉，郎中令龚遂以数谏减死论，式系狱当死，治事使者问曰：师何以亡谏书，式对曰：臣以诗三百五篇，朝夕授王，至于忠臣孝子之篇，未尝不为王反覆诵之，至于危亡失道之君，未尝不流涕为王深陈之，臣以诗三百五篇谏，是以亡谏书，使者以闻，亦得减死，】高选【晋，刘寔，博通古今，清身洁己，行无瑕玷，为国子祭酒，愍懐太子初封广陵王，高选师友，以寔为师，】领东海王师，【阮孚为吏部尚书，领东海王师，】求宿士为师表，【陈虞寄善属文，性冲静，少笃行，造次必于仁厚，陈文帝谓到仲举曰：衡阳王出閤，湏得一人，旦夕游处，兼掌书记冝求宿士有行业者，仲举未知所对，帝曰：吾自得之矣，乃以手敕用寄，寄入谢，帝曰：所以蹔屈卿防藩，非止以文翰相烦，乃令以师表相事，】蹔屈游藩，【上】。
傅
有召必至，【后汉书皇太子疆，求乞自退，封东海王，故重选官属，以杜林为傅，从驾南廵狩，时诸王傅数被引命，或多交逰不得应诏，惟林守慎，有召必至，余人虽不见谴，而林特受赏赐，又辞不敢受，帝益重之，】尽忠规谏，【吴志是仪，字子羽，南鲁二宫初立，仪以本职领鲁王傅，仪嫌二宫相近，乃上防，臣窃以鲁王天挺懿德，兼资文武，当今之宜，宜镇四方，为国藩辅，宣扬德美，广耀威灵，乃国家之良规，海内所瞻望，但臣言辞鄙野，不能究尽其意，愚以二宫宜有降杀，正上下之序，明教化之本，书三四上为傅，尽忠动，輙规谏事上，勤与人恭，不治产业，不受施惠，为屋舍，才足自容，邻家有起大宅者，权出望见间起，大室者谁？左右对日，似是仪家，权曰：仪俭必非也。问：果他家】撰三国要略，【唐丘悦富学业，景龙中，为相王府掾，与文学韦利噐典籖裴耀卿俱为王府直学士，睿宗在藩，甚重之，官至岐王府，开元初卒，撰三国要略三十卷，行于时】。
相【国相】
燕政大治，【韩诗外传田饶事鲁哀公而不见察，饶谓哀公曰：臣将去君，黄鹄举矣，哀公曰：何谓也？饶曰：君犹不见鸡乎？虽有五德，君犹曰瀹而食之者何？以其所从来者近也，夫黄鹄一举千里，止君园池，食君鱼鳖啄君，捈梁无此五德，犹贵之以其所从来者，远臣将去，君黄鹄举矣，哀公曰：止，吾将书子之言也，饶曰：臣闻食其食者不毁，其噐防其树者，不折其枝，有臣不用，何书其言，遂去之，燕燕使为相之三年，燕政大治，哀公喟然太息为之，避寝】辞，不若夷吾者五，【国语，桓公使鲍叔为宰，辞曰：臣之所不若夷吾者五，寛惠柔，民弗若也；治国家不失其柄，弗若也，忠信可结于百姓，弗若也，制礼义可法于四方，弗若也，执桓鼔立于军门，使百姓皆加勇焉，弗若也？桓公乃使请诸鲁严公加其缚，以予齐使，齐使受之而退，比至三衅，三浴之，桓公亲迎之于郊，而与之坐，问日，昔吾先君防公田狩射，弋不聴国政，卑圣侮士，而唯女是崇，九妃六嫔，陈妾数百，食必梁肉，衣必文绣，戎车待游车之贰，戎士待陈妾之余，优倡在前，贤材在后，是以国家不日引，不月长，恐宗庙之不扫除，社稷之不血食，敢问为此若何？杜子对曰：定民之居，成民之事，慎用六柄，生杀贫富贵贱也，】操竿下钓，【孔丛子，鲁人有公仪潜砥节砺行，乐道好古，澹于荣利，子思与之友，穆公因欲以为相，谓子思曰：公仪子必辅寡人，三分鲁与之一子，其言之子思对曰。如公之言，则公仪愈所不至也，君若饥渇待贤，纳用其议，虽蔬食饮水，潜亦愿在下风，今徒以高贵富厚，钓饵君子，公仪子智如鱼鸟可也，不然，则彼终身不蹑，君之庭矣，且臣不佞不任，为君操竿下钓，以伤守节之士，】犹飞鸿有翼，【管子君有霸王之心，夷吾非霸王之臣，公日寡人之有仲父，犹飞鸿之有翼也，】圣相【，晏子春秋仲尼相鲁，景公患之，谓晏子曰：邻国有圣人，国之忧也，今孔丘相鲁，为之若何？对曰：君其勿忧！彼鲁君，弱主也，孔子，圣相也，君不如阴重孔子，许以相齐，孔子强谏而不聴，必矫而有齐，君弗纳也，夫絶于鲁无主于齐，孔子困矣，居朞年，孔子去鲁之齐，景公不纳，故困于陈，蔡之间矣，】一国之相【，墨子世俗之君子，使之为犬豕之宰，不能则乱之，使为一国之相，不能而为之，岂不悖哉！】志合言从，【列子管仲之相齐，齐君滛亦滛君奢，亦奢志合，言从道行，国霸死之，后管氏而已，田氏相齐，君盈则已降，君敛则已施，民皆归之，以有齐国，】三相楚而心益卑，【孙卿子曽子之楚，入见楚相，孙叔敖曰：吾闻之也，处官乆者士妬之，禄厚者民怨之，位尊者民恨之，今相国有此三者，不得罪于楚之士民何也？孙叔敖曰：吾三相楚而心益卑，每益禄而施愈博，位尊而体愈恭，是以不得罪于楚之士民也，】万乘之相【，韩子如耳説卫嗣君説之而太息，左右曰：公何为不相也，公曰：马似鹿者，而题千金，然而有百金之马，而无一金之鹿，不为人用也。今如子万乘之相也，然有大邦之意，其心不在卫，虽辨智亦不为寡人用，吾是以不相】，大官【，吕氏春秋夫相大官也，不类小智，】以弗治，治之【，淮南子蘧伯玉为相，子贡徃观之曰：何以治国？曰：以弗治治之，】闭心【説苑公仪休相鲁君死，左右请闭门，公仪休曰池渊，吾不税防山，吾不赋竒令吾不布，吾已闭心矣，何闭于门哉？】安国家，全社稷，【梁相死，惠子欲之，梁渡河而遽堕水中，船人救之，曰：子何欲而遽也？曰：梁无相，吾欲徃相之，船人曰：子居船，檝之而溺无我，则子死矣，何能相梁乎？惠子曰：居广艘，长檝之间，我则不如子；至于安国家，全社稷，子之比我防，防如未视之狗矣，】妾不衣【帛，】马不食粟，【国语，季丈子相宣公，成公无衣帛之妾，无食粟之马，仲孙他谏曰：子为鲁上卿，相二君矣，妾不衣帛，马不食粟，人其以为爱且不华国乎？丈子曰：吾亦愿之，然吾观国人，其父兄之食，麄而衣恶者多矣，吾是以不敢令人之父兄食麄衣恶，而我美妾与马，无乃非相人乎？且吾闻之，以德荣为国华，不闻以妾与马文子以告孟献子，囚之七日，自是子服之，妾衣不过七升之布马饩，不过稂莠，】治郑二十六年，【史记，郑以子产为相，一年，竖子不戏狎，班白不提挈，童子不犁畔，二年，市不豫贾，三年，门不夜闭，道不拾遗，四年田噐不归五年，无尺籍防期，不令而治，治郑二十六年而死，丁壮号哭，老人儿啼，曰：子产去我死乎？民将安归？】遗鱼不受，【公仪休为鲁相，客有遗鱼者不受，相曰：以嗜鱼，故不受，今为相自给鱼，今受鱼而免，谁复给我鱼者，吾故不受也。食茹而美，防其围葵而弃之，见其家织布，布好而出，其家妇燔其机，云欲令农工安所售其货乎？】自刎而死，【石奢，楚昭王相也，坚直亷正无所阿避，行县道有杀人者，相追之，其父也，纵其父而还自系焉，使人言于王曰：杀人者，臣之父也，夫以父立政，不孝也，废法纵罪，非忠也；臣罪当死，王曰：追而不及，不当伏罪，子其治事矣，奢曰：不私其父，非孝也；不奉主法，非忠也；王赦其罪，上惠也，伏诛而死，臣职也，遂不受令，自刎而死，】劳不坐，乘暑不张盖，【五羖大夫之相秦也，劳不坐乘，暑不张盖，行国中，不驱车乘，不操干戈，功名藏于府库，德行施于后世，五羖大夫死，国中男女流涕，童子不歌，謡舂者不相杵，】子无立锥之地，【孙叔敖相楚，及死，子无立锥之地，】发起奸伏，【后汉王吉为沛相，晓达政事，发起奸伏，】相两国，輙事骄王【，董仲舒为江都相，事易王，易王，帝兄素骄，好勇，仲舒以礼谊匡正，王敬重焉，仲舒为人廉直，是时方外攘四夷，公孙治春秋不如仲舒，而希世用事，位至公卿，仲舒以为从防，嫉之，胶西王亦上兄也，尤纵恣数害，吏二千石，乃言于上曰：独董仲舒可使相胶西王，胶西王素闻董生有行，亦善待之，仲舒恐乆获罪病免，仲舒，凡相两国，輙事骄王，数上防谏争，教令国中，所居而治，及去位居家，终不治产业，以修学著书为事，】相齐【，元朔中，主父偃，言齐王有滛佚之行，上拜偃为齐相，偃既至，齐使人以王与姊奸事动王，王以为终不得脱，恐效燕王论死，遂自杀，偃始为布衣时，尝防燕，赵，及其贵，发燕事，赵王恐其为国患，欲上书言其阴事，为居内不敢发，及其为齐相，出闗即使人上书告偃受诸侯金，以故诸侯子多以得封者，及齐王以自杀闻，上大怒，以为偃刼，其王令自杀，乃下吏治，责偃服受诸侯之金，实不刼齐王令自杀，上欲勿诛，公孙争曰：齐王自杀无后，国除为郡，入汉，偃本首恶，非诛偃无以谢天下，乃遂族之】絶昆弟賔客，【偃为齐相，徧召昆弟賔客散五百金予之，数日始吾贫时，昆弟不我衣食，賔客不我内门，今吾相齐，诸君迎我千里，吾与诸君絶矣母复入偃之门，】不能取容，朝廷【王尊为东平王，相王以至亲骄奢，不奉法度，傅相连坐，及尊视事，奉玺书至庭中，王未及出受诏，尊持玺书归舍，食已乃还，致诏，后谒见王，太傅在前説相防之诗，尊曰：母持布鼔雷门，王怒，起入后宫，尊朝王延请登堂，谓王曰：尊来为相，人皆吊尊也，以尊不能取容，朝廷故见使相王尔，天下皆言王勇，頋但负贵安能勇？如尊乃勇耳，王变色视尊，意欲格杀之，即谓尊欲观相君佩刀，尊举掖，頋谓傍侍郎，前引佩刀，王欲诬相防刀向王耶？王久雅闻尊高名，大为屈，酌酒具食，相对极驩，】避正堂，舍盖公【，高祖长子肥为齐王，以曺参为相国，齐国七十余城，天下初定，悼惠王富于春秋，参尽召长老诸先生问所以安集百姓，齐之诸儒百数，言人人殊，参未知所定，闻胶西有盖公，善治黄老言，使人厚币请之，既见，盖公为言治道贵清静而民自定，参于是避正堂，舍盖公，其治要用黄老术，故相齐九年，齐国安集，大称贤相，萧何薨，果召参代为相国，】溉田数百顷，【后汉张禹为下邳相，徐县北界有蒲扬坡旁多良田，而堙废莫修，禹为开水门，通引灌溉，遂成熟田数百顷，劝率吏民假与种粮，亲自勉劳，遂大收谷实，邻郡贫者归之千余户，室庐相属，其下成市，至垦千余顷，民用温给，】过界不见，必为天下笑，【后汉赵咨应召，复拜东海相之官，道经荥阳，令敦煌曹暠咨之，故孝亷也迎路谒，咨不为留，暠送至亭次，望尘不及，谓主簿曰：赵君名重，今过界不见，必为天下笑，即弃印绶，追至东海，谒咨毕，辞归家，其为时人所贵若此，】政惟仁简，以身率物，【东观汉记吴杨字季英，迁胶东相政，惟仁简以身率物，民有相争诉者，輙闭閤自责，然后断其所讼，以道譬之，或身到闾里，重相和觧，自是之后，争陈省息，吏民不欺，】五经复兴，鲁叔陵【鲁丕，字叔陵，拜赵相，为政尚寛惠，礼譲虽居官不废教授，门人常有数百阙，东号曰五经复兴，鲁叔陵】计日受俸，【谢承后汉书赵咨拜东海相，计日受俸，不使有余，炊】单歩入界【高，字伯武，为琅邪相，负笈单歩入界，妻子不厯官舍，】政尚清静，【司马彪续汉书吴祐迁胶东侯相，政尚清静，以身率下，褒贤劝善为务，】生子不养，斩其父母，【华峤后汉书王吉为沛相，晓达政事，令曰：若生子不养，斩其父母，合土棘埋之，】以俭化俗，【东郡，赵咨为东海相，人遗其双鱼，噉之二嵗不尽以俭化俗，】自请治剧郡，【前汉张敞，字子高，拜胶东相辞之官，自请治剧郡，非赏罚无以劝善，惩恶吏追捕，有功效者，愿得台切比三辅尤异，天子许之，敞到胶东，明设购赏，令盗相捕，由是盗贼觧散，国中遂平。】孝于其亲者忠于君，【魏志，初，曹公为兖州，以东平毕谌为别驾，张邈之叛也，邈刼谌母弟妻子，公谢遣之曰：卿老母在彼，可去，谌顿首无二心，公嘉之，为之流涕，既出，遂亡归，及邈败，生得谌，众为谌惧，公曰：夫人孝于其亲者，岂不亦忠于其君乎？吾所求也，以为鲁相，】奸宄逃窜，郡界萧然，【太祖光和末，黄巾起，拜骑都尉，讨颍川贼，迁为济南相，国有十余县，长史多阿附贵戚，贼汚狼籍，于是奏免其人，禁断滛祀，奸宄逃窜，郡界肃然，】客不忍刺，【蜀志，刘备为平原相，郡民刘平素轻先主，耻为之下，使客刺之，客不忍刺，其得人心如此，】乘驴到郡，【晋武帝辅魏政，阮籍尝言于帝曰：平生曾游东平县，乐其风土，遂拜为东平相，籍乘驴到郡，壊府舍屏障，使内外相通，法令清简，】二千石皆如是，朕何忧？【阮种，迁平原相，时防邑卫京自南阳太守，迁于河内，与种俱拜，帝望而叹曰：二千石皆如是，朕何忧乎？】妻子不入官舍，【晋中兴书，刁曜为鲁相，妻子不入官舍，】一朝杀五部督邮，【九州春秋，孔融为北海相，一朝杀五部督邮，】生男女，以骆为名，【防稽骆俊，灵帝櫂拜陈相，汝南葛陂盗贼兼起，陈与接境，四靣受敌俊励，吏民为之保鄣，出仓见谷以赡贫民，邻郡士庶或徃归之身，损俸禄，给其衣食，民有产子常勑，主者厚致米肉，生男女者，輙以骆为名，】大蝗侵境，一尺皆死，【钟岏良史传赵喜，迁平原相，青州大蝗，齐平原界侵境，一尺皆死，】还书不发，【防稽典，録张济字季南，为中山相，是时，大将军梁兾常有书与济属举孝亷济知兾必有私焉，还书不发，由是见怨，】朝朔徒，歩未尝登车，【夏方，字文正，为常山王，相鲁王傅，朝朔徒，歩未尝登车，】道不拾遗，【前汉郅都，拜济南相至则诛，氏首恶，余皆股粟居嵗余郡中道不拾遗，】庭掾惮严明，【东观汉记周防，迁邵陵相，庭掾惮防之严明，欲损其威，乃晨取死人断手足，立寺门防，闻使徃至死人邉，若与死人共语状，阴察视口眼有稻芒，乃密问守门人曰：谁载藁入城者，对唯有廷掾，尔防乃收问，自后不敢有欺者，】行不茍合，义不取容，【朱建尝为淮南王，黥布相布反，建谏不聼，既诛，布闻建谏之，高祖赐建号平原君，为人辩有口刻亷刚直行不茍，合义不取容，】召对合防，【范后汉书宋意少傅父业，显宗时，举孝亷以召对合防，拜河阳相，】食干糒，【谢承后汉书沈景为河间相，恒食干糒，】十日一炊，【刁曜作鲁相受俸粟以作干饭，十日一炊，】外温柔，内能断【，魏志袁焕，字耀卿，迁梁相，外温柔而内能断，以病去官，百姓思之，】诣阙请留者数千人，【钟岏良吏传。宋均迁东海相及徴还东海思之，作歌颂，诣阙请留者数千人，】上二郡印绶，【徐璆，字孟本，迁东海相，汉末大乱，犹﨑岖还都，上二郡印绶，司徒赵温曰：君遭难，犹存此也，璆日昔苏武困且不隠七尺之节，况方寸之内，其可防乎】。
賔友
八公【汉淮南王安为人好书，招賔客数千人，八公之徒，咸慕其德，各竭材智，著述篇章，各分其辞赋，以类相次，或称大山，小山犹诗有大雅小雅也，】早有令誉，【南史，齐始兴王鉴，高帝之子，性聪警，初封广兴郡王袁彖时为秘书丞，早有令誉，高帝重鉴，乃以彖为友，】文学之举，必极有德，【殷浩列传防稽王少著名誉，文学之举，必极有德，以浩为友，】诚冝得有益者，【山公啓事近啓，脩武令刘讷补南阳王友，诏曰：友诚宜得有益者，然以讷长吏民，不宜屡易为疑，令散令散邪，又启今散职，中诚自有人，然刘讷才志，外内所称，臣以为冝防此者，是以啓及不审，固可不诏可尔，】东西二絶【宣城王为扬州刺史，頋野王，王褒并为賔客，王爱其才，野王善丹青，王于东府起斋，令野王画古贤，命王褒书賛，时人称为二絶，】对作史，【北史萧大圜除滕王回友，尝问大圜曰：吾闻湘东王作梁史，有之乎？隠则非实记，则攘羊对曰：言之妄也！如使有之，亦不足怪。昔汉明作世祖纪，章帝为显宗纪，殷鍳不远，足为成例，且君子之过，如日月之蚀，彰于四海，安得而隠之如有不彰，亦安得不隠子为父隠直在其中，讳国之恶，即有礼也，防乃大笑，】择耆德方正有学术者，【国朝大中祥符九年，以工部郎中张士逊为户部郎中，直昭文馆，左司谏直史馆，崔遵度为户部员外郎，依前直史馆，并充寿春郡王友，赐龙犀缗钱，上作七言诗宠之，又赐遵度金紫，时王将受经，命中书择耆德方正有学术者为府官，士逊时为河北转运使，以其雅素清谨，歴外任着治声，遵度力学存士行，搢绅目为长者，即召士逊等赴阙，而并命马，初，宰相欲以士逊等为翊善，记室，上曰：翊善，记室府属也，王皆受拜，朕以郡王年少，欲令尊礼，师友相见，答拜，故以王友命之】。
长史
醉胜醒，【南史孔觊为安陆王后军长史，江夏内史，性使酒，仗气毎醉，弥日不醒，僚类间，多所陵忽，不能曲意权幸，莫不畏而疾之，居常贫罄，未尝闗懐为府长史，典籖谘事，不呼前不敢前，不令去不敢去，虽醉日居多，而明晓政事，醒时判决，未尝有壅，众咸云：孔公一月二十九日醉，胜世人二十九日醒也，孝武毎欲引见，先遣人觇其醉醒，性真素，不尚矫餙，遇得寳玩服用不疑，而他物麄败，终不改易，】参知西邸抄书，【司徒竟陵王子良西邸抄书，令徒司右长史，陆慧晓参知其事，】别榻，【孔休源为晋安王府长史，南郡太守，行荆州府事，帝谓曰：荆州总上流冲要，义同分陜，今以十嵗児委卿善辅翼之，休源累佐名藩，甚得人誉，王深相倚仗，常于中斋别施一榻，曰：此是孔长史坐，人莫得预焉。其见敬如此，帝常谓王曰：休源人伦仪表，汝年尚幼，当毎事师之】，天下第一人，【齐武第三子卢陵王子卿为南豫州刺史，帝称其小名谓司徒竟陵王子良曰：乌熊痴如熊，不得天下第一人为行事，无以压一州，既而曰：吾思得贤人矣，乃以陆慧晓为长史，慧晓清介正立，不杂交游，庐江何防称慧晓心如照镜，遇形触物，无不朗然，】不与典籖坐【江革，为晋安王长史，浔阳太守，行江州府事，以清严为属城所惮，时少王行事，多倾意于籖，帅革以正直自居，不与典籖赵道智坐道智，因还都啓事，言革堕事好酒，以王昙代之，】言论必以诗，书；【，武帝以武陵王纪在东州，颇骄纵，以臧盾性弱，不能规正，乃以江革为武陵王长史，防稽郡丞，行府事，革至镇，不受饷遗，唯资公俸，人安吏畏百城，震恐山隂令王骞赃货狼籍，望风自觧府王惮之，毎侍防言论必以诗，书，王因此耽学好文，典籖，以王所制诗呈武帝，帝谓仆射徐勉曰：革果称职，】以石，实船【江革，自武陵王长史，防稽郡丞，召拜都官尚书唯乗防所给一舸，舫艚偏欹，将济江，或请徙重物以迮轻艚，革无物，乃于西陵岸取石十余片以实之，】必取正人，【唐太宗以子弟成长，虑乖法度，长史，司马，必取正人，庶人祐，太宗第五子，初封齐王，授齐州都督，祐溺情羣小，尤好弋猎，长史薜大鼎屡谏不聼，太宗以大鼎辅导无方，竟坐免。权万纪前为呉，玉恪长史，有正直节，乃以万纪为祐长史，万纪见祐非法，常犯顔切谏，太宗虑其不能悔过，数以书责祐，万纪恐并获罪，劝祐饬躬引过，祐附表谢罪，因万纪入朝言之，太宗意稍觧赐万纪而谕之，仍以祐前过，勅书诰之，祐闻万纪劳勉而独，责以为卖，已意甚不平，万纪性又褊隘，专以严惠维持之，城门外不许，祐出鹰犬，并令觧放祐与符君誉等谋杀万，纪事泄，万纪悉收系狱，奏之，诏追祐入京，万纪奉诏先行，祐遣人在路射杀之，遂起兵反，俄而兵曹杜行敏率兵围祐，擒之，送京师，贬为庶人，】纲佐【，晋琅邪王镇广陵髙选纲佐以阮孚为长史】。
司马
司驴【，南史谢超宗为黄门郎，以失仪出为南郡王中军司马，人问日承有朝命，定是何府，超宗怨望，答曰：不知是司马，为是司驴，既是驴府，正应为司驴，有司奏以怨望免，禁锢十年，】方外司马，【北史，后魏王晞为常山王，司马在并州，虽戎马填闾，未尝以世务为累，良辰美景，啸咏遨逰登山临水，以谈防为事，士人谓之方外司马，】必取正人，【见长史门】。
文学
受诏察王举措，【魏志中山恭王衮毎读书文学，左右常恐以精力为病，数谏止之，然性所乐，不能废也。文学防辅相与言，受诏察王举措，有过当奏，及有善亦冝以闻，不可匿其美也，遂共表称陈衮美，衮闻之大惊，责让文学，曰：修身自守，常人之行耳，而诸君乃以上闻，适増其负累也。】精选賔友，【，晋、郑、衮，魏武帝初，封诸子为侯，精选賔友，衮与徐干俱为临菑文学，】八嵗聪明善诗，赋，【，晋诸公賛扶风王子年八嵗聪明善诗，赋中表竒之魏烈祖，以为齐王，芳文学，】欲得竒士求之于文学，【长沙耆旧传太尉李公时为荆州刺史，下辟书曰：夫采名珠，求之于蚌，欲得竒士求之于文学，或剖万蚌，不得一珠，不可舍蚌，求之于鱼，或为文学，不出竒士亦不可舍，文学求之于斗筲也，由是言之，蚌乃珠之所藏，文学亦士之塲也，】不取贵游子弟，【南史齐衡阳王好学，善属文，武帝谓王俭日衡阳王湏文学，当使华实相称，不得止取贵逰子弟而已，乃以太子舍人萧敷为文学，】西邸，【竟陵王子良开西邸，招文学，牛僧孺虞羲，丘国賔萧文琰，丘令楷，江洪，刘孝孙并以善辞藻防焉，】。
功曹
才地，岂可游外府【，南史王劢，美风仪，慱渉书史，恬然清简，未尝以利欲干懐仕梁为河东王功曹史，王出镇京口，劢将随之，藩范阳张纉时，典选举，劢造纉言别，纉嘉其风采，乃日王生才地，岂可游外府乎？奏为太子洗马，】寄诗西府，【谢朓文章清丽，为齐随王子隆镇西功曹，子隆在荆州，好辞赋，朓尤被赏，不舍日夕，长史王秀之以朓年少相动，欲以启闻，朓知之，因事求还，道中为诗寄西府曰：常恐鹰隼击，时菊委严霜，寄言罻罗者，寥廓已高，翔】。
郎中令
靣刺王过【，前汉龚遂，字少卿，以明经为官，至昌邑郎中令事王贺，贺动作多不正，遂为人忠厚，刚毅有大节，内谏争于王，外责相于经义，陈祸福，至于涕泣，謇谔亾已，靣刺王过，王至掩耳起走，曰：郎中令善媿人及国中皆畏惮焉，王尝乆与驺奴宰人防戏饮食，赏赐无度，遂入见王，涕泣膝行，左右侍御皆出涕，王曰：郎中令何为哭？遂曰：臣痛社稷危也，】行殿中，【周勃等共诛诸吕，迎代王郎中令张武等议，皆日不可信，愿称疾无徃，以观其变，中尉宋昌进日，羣臣之议，皆非愿大王勿疑，代王遣太后弟簿昭见勃勃等具言所以迎立王者，昭还报信矣，代王笑谓曰：果如公言，乃令宋昌乗张武等乗六乗传诣长安，羣臣奉法驾迎代邸，皇帝即夕入末央宫，夜拜宋昌为卫将军，颐南北军张武为郎中令，行殿中，】赐二千斛，【魏志袁涣为魏国郎中令，及卒，太祖为之流涕，赐二千斛，一教以太仓千石，赐郎中令之家，一教以垣下，千斛，与曜卿家，外不觧其意，教曰：以太仓者，官法也，以垣下者亲旧也，】南方秀，望【晋中兴书，頋荣时在洛者，惟陆机云：及荣三人而已，机云，虽有才藻，不及荣也，以南方秀望，补吴王郎中令，】吾得其人，【沈约宋书宋国初建，当置郎中令，武帝难其人，谓傅亮日，今用郎中令不可减，袁曜卿，既而曰：吾得其人矣，乃以王惠居之，】谢子木诬朱弼，【续搜神记，防稽朱弼为王国郎中令，营丘茅舍，未成而卒，同郡谢子木代其事，以弼死亡，乃定簿书，多张功费长百余万，以其赃诬弼而实入子木，子木夜寝，忽闻有人道弼姓字者，俄顷而到，当子木前立谓之曰：卿以枯骨腐肉，可得诬耶？当以某日夜更相尽言，忽然不见，】清涂【，陆机集机为吴王郎中令，潘岳赋诗云： 人谓国宦清涂，攸失吾子洗然，澹退自逸，】衣补衣【汉，周仁以医见，景帝迁为郎中令，仁为人隂重不泄常衣，补衣溺袴，期为不洁，以是得幸，入卧内，】抽引远人，【陆机表诣吴王曰：臣本吴人，靖居海隅，朝廷抽引逺人绥慰遐外，故太傅听辞，殿下东到淮南，发诏以臣为郎中令，】、
中尉
治官皆有亷节【史记鲁申公弟子为慱士十余人，孔安国至临淮太守，徐偃为胶西中尉，其治官皆有亷节称其好学，】号公孙将军，【前汉梁孝王招延四方豪杰，齐人公孙诡多竒计初见日赐千金，官至中尉，号公孙将军，】论五经同异于石渠阁，【三辅决録，淮阳王宣帝爱子噐异其子，欲以嗣王恃宠自骄，乃用韦成为中尉，以辅导之，受诏与萧望之等论五经同异于石渠阁，】思邵，中尉言，使人毛竪【邵氏家传字德裕，时景帝为琅邪王，请君为中尉，君为体素方严，仪容甚伟，虽私门接对，悉有礼法，使者潜至君舍，令使者进曰：王有令，君徐理鬓，冠履俯伏尽礼，然后读之，王与使者羣立，瞻聼为之太息曰：古人称不愧于屋漏，其邵中尉乎？吾乃逆诈以试长者，岂不陋哉？王虚心受纳，忻宴言话，尽夜无休，君乃上书谏王读书，三四瞿然失色，复谓左右曰：思邵中尉之言，使人于今毛竪】。
常侍
随王归国，【汉龚舍，少好学，明经楚王入朝，闻舍高名，聘为常侍，不得已随王归国，】察孝亷【晋阳秋甘卓，字季思，察孝亷为呉王晏常侍，】日下无双，【南史到洽，除晋安王国右常侍，不就，遂筑室岩阿，幽居积嵗乐安任昉有知人之鍳，与洽兄溉善，尝访洽于田舍，见之叹曰：此子日下无双，遂申拜，见之礼】。
国侍郎
王隠晋书孙秀琅邪国书佐为赵王伦国侍郎
能鼓雅琴，召见温室，【桓谭新论，宣帝元康，神爵之间，丞相奏能鼔雅琴者勅海赵，定，梁国龙徳召见温室，拜国侍郎】。
上将军
虎啸江濆，【陆机集答吴王上将军顾处防四言诗曰：仁勇同宅，文武相纷，王谓御事，谁将士军于时，飜飞虎啸，江濆】。
翊善
国朝旧有王府亲事，帐内员皇朝之制，唯置谘议记室，及别置翊善，侍讲等官各一员，并以常防官充，或不备置官，量补三师，三公以下各以本司公人为常从，本司无人者，即左右金吾司及京府或兵人内量给。
太平兴国四年别置翊善一人
元祐官品令亲王府翊善侍读侍讲从七品
两位供职【，国朝治平二年，以三司度支判官，太常慱士，集贤校理，邵元为直馆，颍王府翊善，同判司农寺，令于两位供职，三年，以尚书度支郎中王稷臣，直集贤院，充颍王府翊善，令于皇于两位，供职】。
记室【余沿革已见前总僚属门】
五代后唐长兴四年以前襄州观察使鱼崇远为秦王府记室防军事。
国朝太平兴国中，别置记室参军事，诸王府侍讲，兼以本官充其后，多不置谘议，而翊善，记室止一员，记室或不称参军，升王府，始置参军事，以常参官充。
元祐官品令诸王府记室参军从八品
侍读
唐开成元年，宰相李石奏：太子有侍读，诸王亦有侍读，无降杀之礼，今后冝改奉诸王讲读。
德业优深，【隋杨汪，字元度，勤学专精左氏传，通三礼，解褐为周兾王侍读，王甚重之，毎曰：杨侍读德业优深，孤之穆生也，】朱门闭影，【梁陶，景十嵗得葛洪神仙传，昼夜研寻，便有养生之志，读书万巻，一事不知，以为深耻。未弱冠，齐高帝作相，引为诸王侍读，除奉朝请，虽在朱门，闭影不交外物，唯以披阅为务，既而脱朝服挂神武门，上表辞禄，诏许之，及发，公卿祖之供帐甚盛，乃止于句曲，山自号华阳陶，隠居士梁武帝早与之游，及即位，恩礼愈笃，手敕招之，不出，国家每有吉防征讨大事，无不咨询，时人谓之山中宰相，】有仲宣之才，【徐摛，字士秀，晋安王纲出戍石头，梁武帝谓周舍曰：我求一文学，俱长兼有行者，吾欲令与晋安逰处舍曰：臣外弟徐摛，形质陋小，若不胜衣，而堪此选，帝曰：必有仲宣之才，亦不简其容貌，乃以擒为侍读，】形质陋小，若不胜衣，【上】想，卿节义之风，故有斯赠，【唐姚思亷初为代王侍读，防义师尅京城，时府寮骇散，唯思亷侍王不离其侧，兵将升殿，思亷谓之曰：唐公举兵，本匡王室，卿等不宜无礼于王，众服其言，于是布列阶下，高祖闻而义之，许其扶王至顺阳，□下泣拜而去，观者咸叹曰：忠烈之士也，仁者有勇，此之谓乎？太宗居藩，引为文学，及亲征徐圆朗思亷时在洛阳，太宗尝从容言及隋亡之事，慨然叹日，姚思亷不惧兵刄，以明大节，求诸古人，亦何以加也！因寄物三百段遗之，其书日想，卿节义之风，故有斯赠，】挞诸子必极楚痛【，九国志，后蜀刘保义，迁户部郎中，充诸王侍读，赐金紫，孟昶问，以经义称防，转给事中，保义，鲁质性复严急，毎捶昶，诸子必极楚痛，号泣而后止，诸乳母密遣人语保义曰：王侯家子弟，何过挞辱之，保义怒曰：膏梁之不训，则豚犬尔汝妇人，何知耶？俄罢侍读而卒】。
侍讲
国朝太平兴国四年别置，以常参官充【，又置侍读，以常参官充】，元祐官品，令【与侍读，并见翊善】。
伴读
国朝有皇孙教授南北宅伴读説书皆无定员
説书
国朝无定员，天圣三年，以嘉州録事参军国子监説书张惟翰，充蔡州团练使，允弼宅教授，上曰：诸宫院教授，非止讲习经防，亦须选择，履行端慤者，中书门下奏曰：惟翰元自铨曹选入国学，进士及第，必有行止，欲送入内侍省，依例引见，因命之，十一月，惟翰为著作。
教授
国朝至道元年，以司门员外郎孙蠙充皇侄，皇孙教授，时中书言案唐文宗朝，宰臣李石奏：太子有侍读，诸王亦有侍读，无降杀之礼，改为奉诸王讲读，今皇侄皇孙官，是环卫之职，请以教授为名，从之，治平元年，诏子弟不率教，俾教授官，本位尊长具名申大宗正司量行戒责，教授官不职，不能勉励，大宗正司察访以闻。初，上以宗室自率府副率以上八百余人，其奉朝请者四百余人，而教学之官，六员而已，因命増置凡皇族年三十以上者一百三十人，置讲书四员，年十五以上者三百九人，増置教授五员，年十四以下者，别置小学教授十二员，并旧六员，为二十七员，以分教之，上谓韩琦等曰：凡事之行，患于渐乆而怠废，况为学之道，尤戒中止，诸宗室之幼者，仍须本位尊长常加率励庻不懈堕，可召舍人谕此意，作诏戒勉之，二年七月，诏睦亲，广亲宅小学教授选歴任及供职通满七，考其未供职七考者，供职及一年与转官，又供职三年，及许外任，自今有阙，令国子监举其出身，京官或选人，年四十以上者。
侍教
国朝咸平四年以前知洺州，永年县刘士元为大理寺丞，南宫侍教，大中祥符三年，诏南宫北宅大将军以下各赴书院，与侍教伴读等讲读经史，应诸院十嵗以上并须入学，毎日受经书学，至午后乃罢，仍委侍教等勤心诱劝，无令废坠。
公主邑司官【令丞 録事】
六典公主邑司，令一人，从七品下；【汉书百官表宗正属官有公主家令，公主所食曰邑，晋太康中为长山长公主，置家令一人，宋，齐以后，时有其职，隋氏复置，皇朝因之，神龙初，公主府并同王府，置官属，景云初罢】，丞一人，从八品下；【晋起居注云：太康十一年，诏曰：南郡公主家令丞缺，何以不补？隋有其职，皇朝因之，】録事一人，从九品下。【皇朝因隋置】，各掌主家财货出入，田园徴封之事其制度，皆宗正焉，国朝公主宅，惟置中使一人管勾。
大宗正司，【知宗正司事， 同知宗正司事，同勾管宗正司事】。
国朝庆厯初置此以允让，允弼同领使，相承择宗室任之，掌治宗室，治平元年増置同知大宗正事一员，擢宗惠为之【，诏以为宗室数倍于前，而宗正司事亦滋多，乃増置马】。
至和二年，以皇兄汝南郡王子右领军卫大将军，宗师为康州刺史，北海郡王，允弼子右监门卫将军宗乔为右领军卫大将军，皆以其父领大宗正司乆因乾元节推恩，特迁之后，毋得为例，【今知大宗正司毎嵗有与减磨勘恩例，乃縁其制也。】熈宁元年，以皇伯吉州团练使宗惠权同管勾，大宗正司事，候允弼，服阕依旧。
予尝修玉牒，知国家庆绪之繁衍，治平中，宗室四千余人，男女相半，存亡亦然，亲王置翊善，侍讲记室，余则逐宫院，置都讲教授嵗时有喜庆则燕，崇政殿或太清楼，命之则课，其书礼，或赋颂歌诗，择其能者，而推赐噐币以旌劝之【，景祐三年始置，大宗正司，以濮王及彰化军留后守节同领其事，凡有所奏请，不得専达必宗正司详酌而后以□，所以勉进，其敦睦而纠正，其愆违也，其后増置讲书官四员，列置小学教授十二员，又増同知大宗正一员，而置官益多，其踈属又听其出外官则自厉，而向学者弥众矣，】。
丞
国朝熈宁三年，大宗正司置丞二员，命都官员外郎张稚圭知丞事，继以光禄事丞李德刍同知丞事，诏于芳林园内置司。
职官分纪卷三十二
钦定四库全书
职官分纪巻三十三
宋 孙逢吉 撰
总将军
周礼夏官大司马，凡制军万有二千五百人，【一乡之民也，凡起徒役，家人也，】一王六军，【六卿之数，】大国三军，【公侯之封，】次国二军，【诸伯之封，】小国一军【，子男之封，】军将皆命卿，【位视六事之人，同于六军之大夫也。春秋之将，列国有以正卿为将军，又以亚卿一人为佐，用执政者贪其权以陵迟，皆非周公之旧也，】。
左传防公十三年，晋侯搜于绵上以治兵，使士匄将中军，辞曰：伯游长，昔臣习于知伯，是以佐之，非能贤也，请从伯游，荀偃将中军，士匄佐之，使韩起将上军，辞以赵武。
史记齐景公召穣，苴与语，大悦，以为将军，将兵扞燕，文帝后六年，匈奴入上郡，周亚夫为将军，居细栁，宗正刘礼为将军，居霸上，祝兹侯徐厉军棘门，以备胡，十万之军无必乱，【尹子十万之军，无将军必乱，】斩庄贾以徇三军，【史记齐景公以司马穰苴为将军，苴曰：臣素卑贱，君擢之□伍之中，加之大夫之上，士卒未附，百姓不信，人防权轻，愿得君之宠臣，国之所尊，以监军，景公许之，使庄贾徃穰苴，与庄贾约曰：日中防于军门，穰苴先驰至军，立表下漏待贾，贾素骄贵不甚急，亲戚左右送之，留饮日中，贾不至穰苴，则仆表次漏入，行军约束，既定贾至，苴曰：将受命之日，则防其家，临军约束则防其亲，援抱鼔之急则忘其身，召军正问曰：军法后时者云何？对曰：当斩，遂斩庄贾以徇三军，】斩爱姬，【孙武以兵法见于呉王，阖闾曰：可以小试勒兵乎？对曰：可也；阖闾曰：可试以妇人乎？曰：可，许出宫中美女百八十人，孙子分为二队，王之宠姬二人各为队长，皆令持防，令曰：汝知心与左右手背乎？曰：知，孙子曰：前则视心，左视左手，右视右手，后视背妇人曰：诺。设鈇钺，三令五申鼔之妇人大笑，乃斩左右队长呉王防上见斩，爱姬曰：吾非两人，不食，曰：已斩讫，乃使下令曰：寡人知将军能用兵矣。休就舍也，】死绥，【魏志，太祖令曰：司马法将军死，绥绥却也，有前一尺，无却一寸，】晓畅军事，【蜀诸葛亮出师表曰：将军向宠，性行淑均，晓畅军事，试用于昔日，先帝称之曰能，是以众议举宠为督，愚以营中之事，悉以咨之，必能使行阵和睦，优劣得所也，】。
大将军【上大将军上将军附】
后汉书，灵帝时，望气者以为京师当有大兵，两宫流血，大将军司马许凉説何进曰太公，六韬有天子兵，事可以威厌四方，诏进大发兵，讲武于平乐观下，起大坛，上建十二重五采，华盖十丈，坛东北为小坛，复建九重华盖，九丈列歩兵骑士数万人，结营为阵，天子亲出临军，驻大华盖下，进驻小华盖下，礼毕，帝躬擐甲上马，称无上将军，行阵三匝而还。
后汉百官志将军不常置，本注曰：掌征伐背叛，比公者品第一，大将军【蔡质汉仪曰：汉兴，置大将军，位次丞相】，初，武帝以卫青数征伐有功，以为大将军，欲尊宠之，以古尊官，惟三公皆将军，始自秦、晋以为卿号，故置大司马官号以冠之，其后霍光王鳯等皆然，成帝绥和元年，赐大司马印绶，罢将军官，世祖中兴，呉汉以大将军为大司马，景丹为骠骑大将军，位在公下，和帝即位，以舅窦宪为车骑将军，征匃奴，位在公下，还复有功，迁大将军，位在公上，复征西羌，还免官罢，安帝即位，西羌防乱，复以舅邓隲为车骑将军征之，还，迁大将军，位如宪，数年复罢，自安帝政治废缺，始以嫡舅耿寳为大将军，常在京都，顺帝即位，又以皇后父兄弟相继为大将军，如三公焉，【梁兾别传日，元嘉二年，又加兾礼仪，大将军朝到端门，若龙门，谒者将引増掾属舍人令史官骑鼓吹各十人，】长史，司马，皆一人，千石，【东观书曰：宪作大将军，置长史，司马员吏，官属位次，太傅】，本注曰：司马主兵，如太尉从事中郎二人，六百石，本注曰：职参谋议，【东观书曰：大将军出征，置中防军一人，】掾属二十九人，令史及御属三十一人，本注曰：此皆府员职也。
续汉志大将军营有五部，部三校尉部下有曲，曲有军候一人韦昭辨释名大将军，将军之大者，位在公上，应劭汉官仪，和帝以窦宪为大将军，乃冠三公。
魏志黄初中，车骑将军曹仁为大将军，明帝青龙三年，以大将军司马宣王为太尉。
通典，魏黄初中，始有上大将军，以曹真为之呉，亦以陆逊为上将军。
晋职官志大将军，古官也，汉武帝置，冠以大司马，名为崇重之职，及汉东京不常置，为之者，皆擅朝权，至景帝为大将军，亦受非常之任，后以叔父孚为太尉，改大将军在太尉下，及晋受命，犹依其制，位次三司下，后复在三司上，太康元年，琅邪王伷迁大将军，复制在三司下，伷薨，复如旧大将军，开府位从公者为武官，着武冠，平上黒帻。
宋百官志大将军，一人，凡将军皆掌征伐，周制，王立六军，晋献公作二军，公将上军，将军之名，起于此也，楚懐王遣三将入闗宋义为上将，汉高祖以韩信为大将军，汉西京以大司马冠之，汉东京大将军自为一官，位在三司上，魏明帝青龙二年，晋宣帝自大将军为太尉，然则大将军在三司下矣，其后又在三司上，晋景帝为大将军，而景帝叔父孚为太尉，奏改大将军在太尉下，后复旧。
南齐书，百官志大将军，宋元嘉用彭城王义康为之后，无人齐以为赠。
隋百官志，梁武受命，多循齐旧，陈承梁大将军以为赠，后齐制官，多循后魏，大司马，大将军，是为二大，并典司武事，后周建德四年増置上大将军，隋高祖采，后周之制，置上大将军，并为散官，不理事，上大将军，从二品，大将军正三品，炀帝十二卫，各置大将军，一人，将军二人，总府事，并统诸鹰扬府。
唐职官志，高祖贞观十一年，改上大将军为上，防军大将军为防军，十六卫军，十六卫，左右卫等，大将军各一人，正三品，贞元二年，诏六军先已置统军各一人，今十六卫，宜置上将军，一人，秩从二品，由是始列于品位，封子三人为侯，【前汉匃奴大入，邉卫青将三万骑出高阙，匃奴右贤王饮醉，汉兵夜围之，右贤走青，得右贤禆王十余人而还，拜青为大将军，益封八千七百户，而封青子三人俱为侯，青固谢曰：军大防皆诸校力战之功也，臣青子在襁褓中，未有勤劳，为三侯，何敢受？上曰：朕非防诸校功也，乃诏封公孙敖等】，不斩禆将，【匃奴入代，大将军卫青出定防，右将军蘓建，独逢单于与战，尽亾其军，独以身得亾，自归责青，问军正军，正曰：自大将军出，未尝斩禆将，今建弃军，可斩，以明将军之威，青不敢自擅，専诛于境外，遂囚建诣行在，】有揖客，【汲黯为主爵都尉，列于九卿，迁右内史，时大将军卫青既益尊，姊为皇后，然黯与抗礼，或説黯不可不拜，黯曰：夫以大将军有揖客，反不重耶？青闻之，愈贤黯】，图形麒麟阁，【宣帝甘露三年，上思股肱之美，乃图画大将军霍光卫将军张安世车骑将军韩増后将军赵充国，丞相魏相，丞相丙吉御史大夫杜延年，宗正刘德少府梁丘贺太子太傅萧望之典属国，蘓武等十一人于麒麟阁，皆以有功德，知名当世，是以表而扬之，绘其形貌，署其官爵，姓名，唯霍光不名焉，】陈赐金于廊庑，【窦婴，字王孙，孝景时，呉楚及上察诸窦，无如婴贤，乃拜婴为大将军，赐金千斤，婴以所赐金，陈廊庑下，军吏过輙，令裁取为用，金无入家者，】威震天下，【后汉窦宪为大将军，威震天下，复出屯武威，防帝西祠园陵，诏宪与车驾防长安及宪至，尚书以下，议欲拜之，伏称万嵗韩棱正色曰：夫上交不谄，下交不凟，礼无为，人臣称万嵗之制议者皆慙而止，】至尊重，【前汉蘓，建尝责大将军至尊重，而天下之贤士大夫无称焉，愿将军观古名将所招选者，勉之哉！青谢曰：自魏其，武安之厚賔客，天子常切齿，彼亲待士大夫，招贤黜不肖者，人主之柄也，人臣奉法遵职而已，何与招士？骠骑亦方此意，】与士卒有功，【淮南王安阴有邪谋，召伍被计事，曰：公以为大将军何如人也？被曰：臣所善黄义从大将军击匃奴，言大将军遇士大夫以礼，与士卒有恩，众皆乐为用，骑上下山如飞，神力絶人如此数将，习兵，未易当也。及谒者曹梁使长安来，言大将军号令明，当敌勇，常为士卒先，及士卒休，乃舍穿井得水，乃敢饮，军罢，士卒已逾河乃渡，皇太后所赐金钱，尽以赏赐，虽古名将不过也。】镇抚四夷，【汉武栢梁防诗大将军曰：镇抚四夷，不易哉！】政事壹决【，武帝以霍光为大将军，辅昭帝车千秋为丞相，及昭帝初即位，未任聼政，政事台决，大将军光，光谓千秋曰：始与君侯俱受遗诏，今光治内，君侯治外，宜有以教督，使光无负天下，千秋曰：惟将军留意，即天下幸甚！终不肯有言，】自置偏禆【，后汉光武加耿弇父，况为大将军，得自置偏禆，】耿氏与汉兴衰【，耿氏自中兴以后，迄建安之末，大将军二人，将军九人，卿十三人，尚公主三人，列侯十九人，中郎将防羌校尉，及刺史二千石数十百人，与汉兴衰，】位在太傅下，三公上【窦宪班师，还，拜大将军，位在三公下，置官属，依太尉，宪威权震朝廷，公卿希防，奉宪位在太傅下，三公上】若一敌国，【前汉剧孟，洛阳人也。周人以啇贾为资，而剧孟任侠显，呉楚反时，条侯为太尉，乘传东将至河南，得剧孟，喜曰：呉楚举大事而不求剧孟，吾知其无能为也。天下骚动，大将军得之，若一敌国，】梁冀上比周霍【，应劭汉官梁冀为大将军，以三世姻娅，援立之功，公卿希防上比周，霍，官属倍余府，】加九锡，【魏文帝以孙权为大将军，呉王，加九锡，】君为周勃【，太傅司马宣王奏免曹爽，皇太后诏高文惠，假节，行大将军事，据爽营，太傅谓之曰：君为周勃矣，】纳言，左右【陈思王辅臣论智虑深奥，渊然难测，恭以奉上，爱以接下，纳言左右为帝，唯曹大将军也，】清啸解围，【晋书刘琨为并州都督，拜大将军，在晋阳，尝为胡骑所围数重，城中窘廹无计，琨乃秉月登楼清啸，贼闻之，皆凄然长叹，中夜奏胡笳，贼又流涕歔欷，有懐土之思向晓，复吹之，贼并弃围而走，】牙旗折【，成都王颖以陆机参大将军军事，太安初，颖与河间王起兵讨长沙王，又假机后将军，河北大都督，督王粹等诸军二十余万机，以羁旅入官，频居羣士之右，固辞不可，机始临戎，而牙旗折，意甚恶之，列军自朝歌至于河桥鼔声闻数百里，汉，魏以来，出师之盛，未尝有也。长沙王又奉天子与机战于鹿苑，机军大败，初，宦人孟弟超并为颖所嬖宠，超领万人为小都督，未战，纵兵大掠，机録其至者，超将鉄骑百余人，直入机麾下，夺之□谓机曰：貉奴能作督乎！机司马孙拯劝机杀之，机不能用，超宣言于众曰：陆机能反，又还书与言，机持两端，及战，超不受机节度，轻兵独进而没，玖疑机杀之，遂譛机于颖，言有异志，将军王闻等皆玖所用共证之，颖大怒，使机遂遇害于军中，临刑而叹曰：莘亭鹤唳，岂可复闱乎机，既死非其罪，士卒痛之，莫不流涕，是日，昏雾画合，大风折木，平地尺雪，议者以为陆氏之寃机之败也，弟云亦被诛，及东海王越之讨頴，亦以机云兄弟枉害罪状，移檄天下，】触琳琅，与珠玉，【见太尉门】设坛，拜韩信【前汉高祖欲召韩信，拜大将何？曰：王讨必东，能用信，信即留；不然，信亡，王曰：以为大将，何曰：幸甚！王素嫚无礼，今拜大将如児戏耳，此信所以去也。王必欲拜，择良日斋戒，设坛具礼，乃可。王许之，诸将皆喜，人人自以为得大将，至拜乃信，一军皆惊，信已拜上坐，王曰：丞相数言将军，将军何以教寡人，计防信谢，因言：大王入武闗秋毫无所害，除秦苛法，与民约，法三章耳，秦民无不欲得大王王秦者，大王当王闗中汉王大喜，以得信晚】。
骠骑将军
前汉书，武帝以霍去病为票姚校尉，征匃奴，累有功，宠冠羣臣，始置骠骑将军秩与大将军同。
后汉百官志将军不常置，骠骑将军，【位次丞相，】世祖中兴，景丹为骠骑大将军，位在公下，明帝初即位，以弟东平王苍有贤才，以为骠骑将军，以王故，位在公上，数年后罢，有长史，司马各一人。
汉书百官表注，骠骑将军，汉官也，长史，司马各一人，金章紫绶，五时朝服，武冠，佩山玉，光武中兴，诸将皆称大后，天下既定，武官悉省。
东观汉记其将军，不常置，比公者，又为骠骑将军，建武二十年复置，骠骑将军，位次公，有长史一人。
魏志明帝以大将军司马宣王为骠骑大将军
晋职官志，骠骑以下及诸大将军不开府非持节都督者，品秩第二，其禄与特进同置长史，司马各一人，秩千石，主簿，功曹史，门下督，録事兵铠士贼曹，营军刺奸，帐下都督，功曹书佐门吏，门下书吏各一人。
宋百官志，骠骑将军，一人，汉武元狩二年，始用霍去病为之，汉西京置大将军，骠骑将军，位次丞相。
南齐百官志，骠骑，车骑，卫镇军中军，抚军四征，四镇将军，凡诸将军加大字，位从公，开府仪同如公，凡公督府置佐，长史，司马各一人，谘议参军二人，诸曹有録事，记室，户曹，仓曹，中直兵，外兵，骑兵，长流贼曹，城局法曹，田曹，水曹，铠曹，集曹，右户十八曹局，曹以上署正参军，法曹以下署行参军各一人，其行参军，与署者为长兼员，其府佐使则从事中郎二人，仓曹掾，户曹属，东西阁祭酒各一人，主簿舍人，御属二人，加崇者则左，右长史四人，中郎掾属并増数其未及开府，则置府亦有佐史，其数有减，小府无长流，置禁防参军。
隋百官志，梁、陈，皆循齐旧，后齐有骠骑，车骑，卫四镇，四安等将军，以褒赏勲庸，骠骑，车骑将军，【二将军，加大者在开国，羣公下】，后周骠骑大将军，开府仪同三司，建德四年，改为开府仪同大将军，仍増置上开府仪同大将军，九命骠骑将军，正八命，隋骠骑将军【正四品，】炀帝改骠骑为鹰扬郎将，正五品。
唐职官志骠骑大将军【武散官从一品】
票姚【前汉武帝以霍去病为票姚校尉，服防音飘摇劲疾之貌，荀恱汉记作票鹞，字去病，后为骠骑将军，尚取票姚之字尔，今读者音飘揺，则不当其义也，】太守郊迎，【去病为骠骑将军，过河东太守郊迎，负弩矢前驱，】卫青门下惟任安不去【，武帝令大将军骠骑将军，皆为大司马，秩禄且等，自是后，青日衷而去，病日益贵，青故人门下多去，事去病，輙得官爵，惟独任安不去，】将万骑出陇西，有功，【去病，元狩三年为骠骑将军，将万骑出陇西，有功，上曰：骠骑将军，率我士隃乌盭，讨遫濮，渉孤奴厯五王国辎重人众慑，詟者弗取，几获单于子，转战六日，过焉支山千有余里，合短兵，□辠兰下，杀析兰王，斩卢侯王，鋭悍者诛，全甲获丑，执浑邪王子及相国，都尉防首虏八千九百六十级，收休屠祭天金人，师率减什七，益封去病二千二百户，】一门，九侯二十，朱轮【，李寻为吏，帝舅曲阳侯王根为大司马，骠骑将军，厚遇寻，是时多灾异，根辅政，数虚已问寻，寻见汉家有中衰之象，其意以为且洪水为灾，乃説根曰夫士者，国家之大寳功名之本也，将军一门九侯，二十朱轮，汉兴以来，臣子贵盛，未尝至此。云云】寛博有谋，【东观汉记，明帝诏东平王苍寛愽有谋，可以托六尺之孤，临大节而不可夺，其以苍为骠骑将军，】讨东瓯，备水战之具，【张广，拜骠骑将军，讨东瓯，备水战之具，一战大破，所向无前，】魁杰，雄特秉心平直，【陈思王辅臣论魁杰，雄特秉心平直，威严足惮，风行革靡，戎昭果毅，折冲厌难为司马，骠骑】珠玉在侧，觉我形秽，【世説骠骑王武子是卫，玠之舅俊爽，有风姿见玠，輙叹曰：珠玉在侧，觉我形秽，】高情，避世【何？骠骑弟第五，以高情避世，而骠骑劝令仕，对曰：然，第五之称，何必骠骑】弹压六戎，【梁简文帝让骠骑，州刺史，表曰：常愿侯服就列，希同特进之班，角巾还第，不竞龙骧之赏，而天泽无涯，名噐总集，窃以骠骑之官，既为上将，神州之重□，号中土弹尘，六戎，冠冕九牧，岂止司降节，金吾缇骑，况复任总皇畿，位重连率，何则？骠骑之号，厯选为重元符之中，始自去病，永平之建，特授刘苍，齐宪为公主所申，呉汉因羣臣之举】，帝与谈论，屡为前膝，【后周明帝时，防隽为骠骑大将军，隽年齿虽高，而志识未衰，教授子孙，必先典礼，帝尚儒重徳特钦赏之，屡加恩锡，思与相见，隽不得已，乃入朝，常与同席而坐，因頋访洛阳故事，隽身长八尺，髪皓然，容止端详，音韵清朗，帝与之谈论，屡为之前膝，及隽辞还，帝亲执其手曰：公年德俱尊，朕所钦向，乞言之事，所望于公，宜数相见，以慰虚想，以御舆令于帝前乗出顾谓左右曰：如此事，惟积善者可以致之，何止见重于今，亦将传之万古，时人咸以为荣，】卿当上日，我寝处自安，【崔彭转骠骑，常与宿卫性谨密，在省闼二十余年，每当上在仗，危坐终日，未尝有怠堕之客，上每谓曰：卿当上日，我寝处自安，】説君臣戒慎之义，【又尝曰：卿弓马固以絶人颇知学不？彭曰：臣少爱周礼，尚书，每于休沐之暇，不敢废也，上曰：试为我言之，彭因説君臣戒慎之义，上称善，】杀所乗马分将士，【唐刘感，武德初，以骠骑将军镇泾州，薛仁杲率众围之，感婴城拒守，城中粮尽，遂杀所乗马以分将士，感一无所噉，唯取马汁和木屑食之，城垂防者数矣，长平王叔良援兵至，仁杲觧围而去，感与叔良出战，为贼所擒，仁杲复围泾州，令感语城中云：援军已败，徒守孤城，何益也？宜早出降，以全冡室，感许之，及至城下，大呼曰：逆贼饥饿，亡在朝夕，秦王率数十万众四靣俱集，城中勿忧，各自勉以全忠节，仁杲大怒，执感于城边，埋脚驰骑射杀之，至死，声色逾厉，贼平，高祖购得其尸，祭以少牢，】防家人种桑果弃之，【北史王思政为骠骑将军，不营赀产，尝被赐园地，思政出征后，家人种桑杲，及还，见而怒曰：匃奴未灭，去病辞家，况大贼未平，何事产业？命左右防而弃之，故身防之后，家无蓄积，】望风慴，惮【扬思，朂为骠骑大将军，性刚决，所得俘囚，多生剥，靣或髪际掣去头皮；将士以下望风慴，惮莫敢仰视，】刻石为人马，【丘行恭为左骠骑将军，从太宗讨王世充，防战于邙山之上，太宗与诸骑相失，惟行恭独从，寻有劲骑数人，追及太宗，矢中御马，行恭射之，发无不中，咸不能前，然后下马防箭，以所乗马进太宗，行恭于御马前歩执长刀巨跃大呼而出，得入大军，贞观中，有诏刻石为人马，以象行恭防箭之状，立于昭陵，阙前】食，蔗无惧色，【梁后畧陆纳分众骑掩袭巴陵，晨至城下，骠骑，始命诸将防议及出垒门，坐胡床以望之贼乗水来攻矢下，如两人情骚扰，莫不震惧，骠骑方食甘蔗，曽无惧色，】。
车骑将军
前汉书，文帝元年，始用薄昭为车骑将军，【灌婴周亚夫金日防并为之，】后汉书百官志，将军不常置，车骑将军，【位次上卿，】章帝即位，西羌反，故以舅马防行车骑将军征之，银印青绶，在卿上絶席还复罢，和帝即位，以舅窦宪为车骑将军，征匃奴，始赐金紫，次司空，安帝即位，西羌寇乱，以舅邓隲为车骑将军征之，数年复罢，灵帝数以车骑宠拜嬖臣，又赠亡人【，应劭曰：羙号加于顽，防印绶，污于腐尸，亏国家之旧伤，□武之重，昔年有覩被髪之祥知其为戎，今假号云集，不亦冝乎】。
魏志黄初二年，加辽东太守公孙恭为车骑将军，车骑为都督，仪与四征同，若不为都督，虽持节属四征者，与前后左右杂号将军同，其或散还从文武之例，则位次三司。
晋职官志，汉殇帝延平元年，邓隲为车骑将军，仪同三司，及魏黄权以车骑将军，开府仪同三司，车骑将军，开府者皆为位从公，车骑将军位从公者为武官，公着武冠，平上黒帻【余见骠骑将军门】。
宋百官志车骑将军，一人，汉文帝元年，用薄昭为之鱼，豢曰：魏世车骑，为都督者，仪与四征同【，余已见前】晋，宋车骑，卫不复为四征所督。
南齐百官志【见骠骑将军门】
隋百官志，梁、陈，皆循齐旧，后齐【见骠骑将军门】，后周车骑大将军，建德四年改，仪同大将军，仍増上仪同大将军，九命车骑将军，正八命，隋车骑将军，【正五品，】炀帝改车骑为鹰扬副郎将，从五品。
真将军【前汉文帝时，匃奴大入，邉以三将军备胡，上自劳军，至霸上及棘门军，直驰入，将以下骑出入送迎，已而之细，栁军士吏被甲鋭兵刃，彀弓弩持满，天子先驱至，不得入，先驱曰：天子且至！军门都尉曰：军中闻将军之令，不闻天子之诏，有顷，上至，又不得入，上乃使持节诏将军曰：吾将劳军，亚夫乃传言开壁门，士吏请车骑曰：将军约，军中不得驱驰，于是天子按辔徐行，至中营，将军亚夫揖曰：介胄之士不拜，请以军礼见，天子为改容式车，使人称谢：皇帝敬劳将军，成礼而去，既出军门，羣臣皆惊，文帝曰：嗟乎，此真将军矣！向者霸上，棘门，若児戏尔，】铭燕然山，【后汉南单于请兵北伐，乃拜窦宪为车骑将军耿秉为副，与北单于战于稽落山，大破之，追斩名王以下万三千级，于是温犊湏日逐温，吾夫渠王祁鞮等八十一部，率众降者，前后二十余万，宪秉遂登燕然山，去塞三千余里，刻石勒功，纪汉威德，令班固作铭，】推功从事中郎，【冯鲲，字鸿卿，长沙蛮，冦益阳，荆南皆没，于是拜鲲为车骑将军，军长沙，进击武陵蛮夷，荆州平定，诏赐钱一亿，固让不受，振旅还京师，推功从事中郎，】位在九卿上，絶席【东观汉记，邓鸿为车骑将军，位在九卿上，絶席汉杂事，章帝以城门校尉马防为车骑将军，位在九卿上，絶席】家无余财，【蜀志邓芝，益州从事张裕善相芝，徃从之，谓曰：君年过七十，位至大将军，封侯为车骑将军，赏罸明断，善防卒伍，身之衣食资仰于官，不茍素俭，然终不治私产，妻子不免饥寒，死之日，家无余财，】能与霹雳闘【，北齐薛孤延为车骑将军，从高祖西伐，至蒲津，及窦泰失利，高祖班师，延后殿，且战且行，一日逢浮图一所，雷震火烧，高祖令延视之，延乃按矟直前，未至四十歩震火烧靣延大呼，绕浮图走，火遂灭，延还，眉及马髪尾皆焦，高祖叹曰：薛孤延可能与霹雳辟，其勇决如此，】不着新衣，【世説桓车骑不着新衣，浴后妇送新衣，与车骑大怒，从使人持去，妇持还，传语云：衣不经新何由得？故公大笑而着之，】临哭甚恸，【梁书韦叡，迁侍中，车骑将军，以疾未拜，卒于家，武帝即日临哭甚恸，】万几，委卿先覧，遂赐名【，隋长孙覧，周武帝在藩，与覧亲善，及即位，深加礼焉，超拜车骑将军，每公卿上奏，必令省读，覧有口辩，声气雄壮，凡所宣传，百寮属目，帝每嘉叹之覧，初名善，帝谓之曰：朕以万几，委卿先覧，遂赐名焉】。
卫将军【左右卫】
前汉文帝始用宋昌为卫将军位亚三司
后汉百官志将军不常置，卫将军【金紫，位次上卿，】有长史，司马各一人，千石。
晋职官志，左右卫将军，案文帝初置中卫，及魏武帝受命，分为左右卫，以羊琇为左赵序为右，并置长史，司马，功曹，主簿员，江左罢长史。
王隠晋书羊琇为晋防左卫将军
晋中兴书，虞漳陈晷，曹毗毛安之，并为左卫将军，宋百官志卫将军，一人，汉文帝元年，始用宋昌为之，位亚三司，章帝建初三年，始使车骑将军马防为之，班同三司，班同三司，自此始也。
沈约宋书左右卫将军晋文建国所置
南齐书，百官志，卫将军【见骠骑门】，后魏初加大，则次仪同三司。
隋百官志，梁左右卫将军，【秩中二千石，】后齐【见骠骑门，】卫大将军，【加大者，在太子太师上】，隋左右卫大将军，一人，将军二人，有长史，司马，録事功仓兵，骑等曹防军法曹，铠曹行防军，【各一人，】等员，炀帝改左右卫为左右翊卫。
六典，左右卫大将军各一人，正四品，【官品沿革官属，并见左右卫门】镇南北军，【汉文帝至渭桥，羣臣奉天子法驾迎代邸，皇帝即夕入未央官，拜宋昌为卫将军，镇南北军，】军长安，【文帝三年，遣灌婴击匃奴，中尉材官兵，属卫将军，军长安，】貌如不武，内实贤明，【晋虞潜为卫军，貌如不武，内实贤明，】若冨贵作领防各十年，【羊琇，字椎舒，景献皇后之从父弟渉学有智，少与武帝通门相亲，每接筵同席，常谓帝若冨，贵见用，作领防各十年，帝戏而许之。初，帝未为太子，而声论不及弟攸，文帝素意重攸，恒有代宗之议，琇密为武帝画防，甚有匡救，又观察文帝为政损益，揆度应所顾问之事，皆令武帝黙而识之，其后文帝与武帝论当世之务及人间可否，武帝答无不允，由是储位遂定，及帝为抚军，琇参军事，帝即王位，擢琇为左卫将军，封甘露亭侯，帝践阼，累迁中防军，加散骑常侍，琇在职三十年，典禁兵，预机密，宠遇甚厚，杜预拜镇南将军，朝士毕贺，皆连榻而坐，琇与裴楷后至，曰：杜元凯乃以连榻坐客耶？不坐而去，性豪侈，费用无复齐限，尝屑炭和作兽形，以温酒洛下，豪贵共效之，然党慕胜已，其所推奉，便尽心无二，穷窘之徒，特能振防选用，多以得意者居先，不尽铨次之理，将士有冒官位者，为其致节，不惜躯命，】禄赐班亲族，【呉隠之迁左卫将军，虽居清显，禄赐皆班亲族，冬月无被，尝澣衣，乃破絮勤苦，同于贫庶，】委以禁旅，【晋中兴书，南顿王宗，字延祖，拜左卫将军，委以禁旅，】少有风格，【王坦之，字文度，领左卫，少有风格，尚刑名之学，尝着废庄论，】公事罩笠，有亏体制【，宋元嘉十年起居注，御史中丞荀伯子责左卫将军何尚之公事，罩笠有亏，体制】亷正节槩有古人之风，【隋薛世雄性亷谨凡所行军破敌之处，秋毫无犯，帝由是嘉之，帝尝从容谓羣臣曰：我欲举好人，未知诸君识否？羣臣咸曰：臣等何能测圣心，帝曰：我欲举者，薛世雄，羣臣皆称善。帝复曰：世雄亷正节槩有古人之风，于是超拜右翊卫将军，】罢中书草制，【唐元和中，以朔方节度使王佖为左卫将军，佖在镇无智畧以驭下居多猜忌，乃杀人以惧之，众益不附，乃召至，逾月而授，以右卫将军凢将相出入，皆翰林草制，谓之白麻，佖以贵罢中书草制，】延入阁，乙夜方出，【宇文士及为右卫大将军，甚见亲頋，每延入阁中，乙夜方出，遇其归沐，乃遣驰召，同列莫与为比，然尤谨密，其妻每问向中使召有何乐事？士及终无所言，】当今名将三人而已，【薛万彻为右卫大将军，太宗从容谓近臣曰：当今名将，唯李勣，道宗，万彻三人而已，李勣，道宗不能大胜，亦不大败，万彻非大胜即大败，】仗气凌物【，万彻为右卫大将军出青丘道伐高丽，万彻在军，仗气凌物，或奏之，及还谒见，太宗谓曰：上书者论卿与诸将不恊，朕録功弃过，不罪卿也，因取书焚之，】不令剪去槐树，【隋高颎，拜左卫大将军，时突厥屡入冦，诏颎镇遏縁边，及还，每坐朝堂北槐树下聴事，其树不依行列，有司请伐之，上特不令剪去，以示后人，见重如此。】二陵，百世之诫，【晋索綝为卫将军，三秦人尹桓觧武等数千家，盗发汉霸，杜二陵，多获珍，寳愍帝问綝曰：汉陵中物何乃多耶？对曰：汉天子即位一年而为陵，天下贡赋三分之一，供宗庙，一充山陵，一供賔客，汉武享年乆长比葬而茂陵不能容物，其树皆已可供，赤眉取陵中物不能减半，于今犹朽帛委积，珠玉未尽，此二陵是俭者尔，亦百世之诫也？】：
前后左右将军
前汉百官志前后左右将军，皆周末官，秦因之位上卿，金印紫绶，汉不常置，或有前后，或有左右，皆掌兵及四夷，有长史，秩千石。
前汉书，昭帝元鳯元年，以光禄勲张安世为右将军，汉书解诂，武帝征四夷，有左右前后将军，宣元以后，杂错更置，或为前或为后，或为左或为右，虽不出征，犹有其官，在诸卿上，为国爪牙，所以扬示威灵于四远，折冲万里，如虎如熊。
后汉百官志将军不常置，有前后左，右将军【蔡质汉仪曰：金紫，位次上卿，典京师兵卫，四夷屯警】，世祖中兴，前，后，左，右杂号将军众多，皆主征伐，事讫皆罢。
魏志曹洪为文帝所废明帝即位拜后将军
晋职官志，左右前后军将军，案魏明帝时有左军，则左军魏官也，至晋不改，又置前军，右军至，泰始八年，又置后军掌宿卫，是为四军。
宋百官志，左、右，前，后将军周末官秦，汉因之，光武建武七年省，魏以来复置。
南齐百官志四安，四平，左右前后，征虏将军，四中郎将，晋世荀羡王胡之并居此官，宋，齐以来，唯处诸王，素族无为者。
隋百官志，梁左右前后四将军皆以分司丹禁，侍卫左右，陈、左、右，前，后将军【千石，】后齐四将军【从四品，】后周前后左右将军，正七品。
数竒【前汉李广为前将军，从大将军卫青出击匃奴，青出塞捕虏，而令广出军东道，东道少回逺惑失道，后大将军，大将军使长史急责广之幕府上簿，广曰：诸校尉亾罪，乃我自失道，吾今自上簿至幕府，广谓其麾下曰：广结髪与匃奴大小七十余战，今幸从大将军出接单于兵，而大将军徙广军行回逺又迷失道，岂非天哉！且广年六十余，终不能复对刀笔之吏矣，遂引刀自刭，百姓闻之，知与不知，老壮皆为□泣，初，大将军阴受上指，以为李广数竒母令当单于，恐不得所欲，】图上方畧【赵充□字翁孙，为后将军，西羌反，上问谁可将者？充国时年七十余，对曰：无逾老臣，上遣问焉，曰：将军度羌虏，如何当用几人？对曰：百闻不如一见，兵难预度，臣愿驰至金城，图上方畧】无功失侯，【公孙贺，封南窌侯，以左将军出定襄，无功失侯，】为国虎臣，【辛庆忌，字子真，为左将军，为国虎臣，匃奴西域亲附，敬其威信，】失道，赎为庶人。【赵食其为右将军，从大将军出定襄，迷失道，当斩，赎为庶人。】明习外国事，【常惠以明习，外国事勤劳，数有功，为右将军，】在家上防【傅喜为右将军傅太后与政喜数谏，后不悦，上印绶，在家上防，因请乃拜前将军，】方靣之勲【，后汉贾复，字君文，光武以复敢深入，希令远征，而壮其勇节，常自从之，故复少方靣之勲，复知光武欲偃干戈，修文徳不欲功臣拥众京师，乃与邓禹并剽甲兵，敦儒学，帝深然之，遂罢左右将军，复以列侯就第，加位特进，复既还私第，阖门养威重，】率宗族賔客二千余人，【世祖自蓟东南驰，耿纯与从昆弟防宿，值其率宗族賔客二千余人，纯恐宗家懐异心，乃使防宿归，烧其庐舍，絶其反顾之望，世祖拜纯前将军，】威震江东，【魏志，张辽为前将军，屯合肥，时孙权复反，文帝遣辽乗舟与曹休至海陵，临江，权甚惧焉，勑诸将张辽虽病，不可当也。慎之！初，辽为孙权所困，辽溃围出，后权众破走，由是威震江东，児啼不肯止，其父母呼辽以恐之，】不与老奴同列【蜀志，先主为汉中王，遣费诗拜闗羽为前将军，羽闻黄忠为后将军，怒曰：大丈夫终不与老奴同列，不肯受拜，诗谓羽曰：夫立王业者，所用非一，昔萧，曹与高祖少亲旧，而陈，韩亡命后至，论其班列，韩最居上，未闻萧，曹以此为怨也，今汉中王以一时之功，隆崇于汉室，然意之轻重，宁当与君侯齐乎？王与君譬犹一体，同休等戚，祸福共之，愚谓君侯不宜计官号之高下，爵位之多少也，仆一介之使，衔命之臣，君侯不受拜，如是便还，但相为惜此举动，恐有后悔尔，羽大感悟，即受拜】名，望非闗马之伦【，黄忠欲为后将军，诸葛亮说先主曰：忠之名望，素非闗马之伦，而今使同列马张在近，亲见其功，尚可喻指闗羽遥闻之，恐必不悦，得无不可乎？先主曰：吾自当觧之遂与闗羽等同位，赐爵闗内侯】行丞相事，【诸葛亮上防曰：臣以弱才，叨窃非据，亲秉旄钺，以厉三军，不能训章明法，临事而惧，至有街亭违命之阙，斜谷不戒之失，咎皆在臣，授任无方，恤事多闇，春秋责帅，臣职是当，请自贬三等，以督厥咎，于是以亮为右将军，行丞相事，所总统如前，】武力过人，【魏志，张辽，字文远，本聂壹之后，避怨变姓，少为郡吏，武力过人，文帝即位，转前将军，】当以功自效，【徐晃，字公明，为右将军，性俭约畏慎，常远斥候，叹曰：古人患不遭明君，今幸遇之，当以功自效，】将相之噐，【东观汉记贾复，治尚书事，舞阴李生竒之谓门人曰：贾生容貌志意，如是而勤于学，此将相之噐徴诣洛阳拜左将军，南击赤眉，转战有功，又击 刘盆子于渑池，破之，】宜在爪牙，【汉书杂事，曰：何武荐辛庆忌宜在爪牙，乃拜为右将军，】乐为邉将【，晋中兴书郭黙为右将军，黙既逺人乐为邉将，不愿内转，谓刘曰：我能御胡而不用，更用虚名者，且右军主禁兵，禁兵不妄出，有急方始配给兵，将无素，是谓弃之，安能不乱？】不乐，京师【王羲之幼讷于言，人未之知，年十三，尝见周顗，顗异之时，重牛心炙，座客未啖，顗先割防之，羲之，于是闻名，及长，尤善草书，为今古冠絶累迁为右将军，不乐，京师遂徃防稽与谢安孙绰等寻游处，山阴有道士，好养鹅，羲之意甚悦，道士云为冩道德经当举羣相赠，乃为冩毕笼鹅而去，】通理有才义，【晋起居注，山涛启事，右将军□楷，通理有才，义也，】瞎虎【，南史谷楷，称有干局，迁右将军，楷一目，而性甚严急，时人号为瞎虎】。
中军将军
前汉书冯奉世字子明，元帝以为中军将军，屯首阳，魏志曹真持节，督中外诸军事，受顾命。
王隠晋书太始元年，以羊祜为中军将军，总宿卫为君，不顾万死，【北齐书，后苑之败，崔仲文捽马尾以渡河，波中乍没乍出，高祖望见之曰：崔掾也，遂遣船赴接，既济劳之曰：卿为君不顾万死，可谓家之孝子，国之忠臣，加中将军】。
镇军将军
魏志甘露元年以石苞为镇军将军
沈约晋书齐王攸为镇军在骠骑上后复旧
録尚书事，【魏黄初七年，文帝以陈羣为镇军大将军，録尚书事，受顾命】。
抚军将军
魏志黄初四年以司马宣王为抚军将军
辅政【，魏齐王嘉平三年，以司马景王为抚军将军，辅政，】鼠迹【语，林简文为抚军时，坐床上生尘不聴，左右拂去，见鼠行迹，视以为佳，有参军见鼠，以手扳格杀之，抚军曰：无乃不可乎？】。
四征将军
后汉献帝初平三年，以马腾为征东将军，光武建武中，以冯异为征西大将军，二年，置征南将军，以冯异为之，魏明帝太和中置，征北将军，以刘靖为之，黄初中，位次三公。
宋百官志鱼豢曰：四征，魏武帝置，秩二千石，黄初中，位次三公，汉旧诸征与偏禆杂号同。
沈约宋书衡阳王义季为征北大将军
南齐百官志【见骠骑门】
隋百官志，梁以四征【南，东、西、北止施外，】四中【单卫，抚防止施内，】为二十三班，陈四征，拟官品第二，【秩中二千石，】后齐【见骠骑门】，四征将军，【正二品，加大者次位，大将军】，后周征东，征西，征南，征北将军八命，后魏书司马景之字洪畧，明帝时，封苍梧公，加征南大将军。
征赤眉【东观汉记，建武二年，冯异为征西将军入闗征赤眉】，单于闻防面，【耿恭为征西将军，镇抚单于以下，及薨，南单于以国发防面流血，】身先陷阵，【魏志，张辽，字文逺为征东将军，征孙权被甲持戟，身先一作先登，防阵卫垒，入至麾下，】守汉中，【夏侯渊，字妙才，为征西将军，守汉中，】清忠俭约，【满宠字伯宁，为征东将军，诏曰：君典兵在外，専心忧公，赐田十顷，谷五百斛，钱二十万，以明清忠俭约之节，】从征讨，【夏侯尚，字伯仁，文帝与之亲友，太祖定冀州，尚为军司马，常从征讨，迁征南将军，】为将奉法，【曹仁为征南将军，□陵侯彰北征乌丸，文帝在东宫，为书戒彰曰：为将奉法，不当如征南邪，】仗节屯一城，【杜恕为幽州刺史，时征比将军程喜屯蓟，尚书袁侃等诫恕曰：程申伯，今俱仗节共屯一城，宜深有礼以待之，】真天人，【曹仁，字子孝，为征南将军，从武帝平荆州，仁屯江陵，拒吴将周瑜，瑜将数万人来攻，仁被甲上马，将麾下壮士十数骑直前，冲入贼围，贼众乃退，三军壮其勇，皆叹曰：将军真天人也，】座无空席，门不停賔，【晋王浑平呉，转征东大将军，复镇寿阳，浑不尚刑名，处断明允，时呉人新附，颇懐畏惧，浑抚循羁旅，虚懐绥纳座无空席，门不停賔，于是江东之士莫不悦附，】乘辇入殿，无下拜，【羊祜为征南将军，寝疾，求入朝，既至洛阳，防景献宫车在殡，哀恸至笃，中诏申论，扶疾引见，命乘辇入殿庑，无下拜，甚见优礼，】涕泪霑，皆为氷【，羊祜为征南大将军，都督荆州诸军事，及薨，武帝素服哭之，甚哀，是日，大寒，帝涕泪霑，皆为氷焉，】诏无下拜，【三十六国春秋，征南大将军羊祜来朝，有疾，诏无下拜，祜密陈伐呉之计，还镇，又上表陈之，纳而不宣也，防祜疾甚，上遣中书令张华就问防，祜陈谋画，举杜预自代，从之，】弹鷰【，后魏书李惠为雍州刺史，征南大将军，惠长于思察，雍州聼事有鷰争巢，闘已累四惠，令人掩获，试命纪断之，并辞曰：此乃上智所测，非下愚所知，惠乃使卒以的竹弹两鷰，既而一去一留，惠笑谓吏属曰：此留者自计为□功重，后去者，既经楚痛，理无固心，羣下伏其深察，】摧锋陷阵，【陆真少善骑射，数从征伐，所在摧锋陷阵，前后以功为征西将军，】一箭射穿，旗首【呉国，刘信，吴王国，加征南大将军，后唐庄宗即位，遣諌议大夫薛昭丈□，闽王假道，豫章信劳之，谓昭文曰：皇帝知有信否？昭文曰：主上新有河南，未熟公之名，信曰：汉有韩信，吴有刘信异代其人也，因指□旗，锟首举巵酒，以属昭文曰：射中此，愿公饮一箭，而穿之】。
四镇将军
魏志文帝即王位以曹真为镇西将军
宋百官志，江左以来，将军则中镇抚四镇以上或加大，镇东将军一人，后汉末，魏武帝为之镇南将军，一人，后汉末，刘表居之，镇西将军，一人，后汉初平三年，韩遂居之，镇北将军，一人，鱼豢曰镇北，魏黄初太和中置，中镇抚三号，比四镇。
南齐百官志【见骠骑门】
隋百官志，梁以八镇【东南西北，左右前后，】为二十二班，陈八镇，拟官品第二，【秩中二千石，】后齐【见骠骑门，】四镇将军，【加大者，次四征】。
以壮勇闻，【魏志臧霸，字宣髙亡命东海，以壮勇闻，太祖募索得霸，见而悦之，以为琅邪相，文帝即位，迁镇东将军，】追踪陈，韩【黄权，字公衡，伐吴败于白帝，后附魏文帝曰：君舍逆归顺，欲追踪陈，韩邪？权曰：臣降吴不可归蜀，无路惶恐，归命败军之将，免死为幸，何古人可慕，帝善之，拜镇南将军，】还金城，【蜀志，马超父腾，灵帝末，与邉章韩遂俱起事于西州，初平三年，遂，腾率众诸长安，汉朝以遂为镇西将军，遣还金城，腾为征西将军，屯□邬，】请吞偏将十万之众，【魏延为镇逺将军先主大会，羣臣问延曰：今委卿以重任，卿居之欲云何？延对曰：若曹操举天下而来，请为大王拒之，偏将十万之众至，请为大王吞之，先主称善，众成壮其言，先主践尊号，拜镇北将军，】筑防为京观，【魏邓艾为镇西将军，既破蜀于绵竹，筑防以为京观，用彰功，士卒死事者，皆与蜀兵同共埋藏，艾深自矜伐，谓蜀士大夫曰：诸君頼遭某，故有今日，如过吴汉之徒已殄灭矣，又曰：姜维自一时雄児也，与某相值，故穷尔，有识者笑之，】定交州，讨九真，【吴志，吕岱既定交州，进讨九真，斩获万数，又遣从事南宣国化，及徼外蛮夷扶南，林邑诸王，各遣使奉贡，权嘉其功，进拜镇南将军，】黄中通理，博识多闻，【呉録刘表，黄中通理，博识多闻，至镇南将军，】赋弩，【文士传吴朝，鸿胪卿张俨议郎张纯，镇南将军朱异三人，共诣骠骑将军朱据，据曰：三贤屈顾老，□各为赋一物，然后乃坐，乃各赋所见异赋，弩曰：南岳之干，钟山之铜，应机命中，获的高墉，】都督河北军事，【魏氏春秋，许元，字士宗，为镇北将军，都督河北诸军事，】兵威如破竹，【晋杜预，字元凯，征南将军羊祜病举预自代，及祜卒，拜预为镇南大将军，都督荆州，太康中，陈兵于江陵，循江西上，旬日之问，累尅城邑，吴都督孙歆与伍延书曰：北来诸军，乃飞渡江也，既平上流，于是沅湘以南，至于交广呉之，州郡皆望风归命，奉送印绶，议者或曰，百年之寇，未可尽克，今向暑，水潦方降，疾疫，将起冝俟来冬更为大举，预曰：昔乐毅借济西一战以并强齐，今兵□已振，譬如破竹，数节之后，皆迎刄而觧无复着手处也，孙皓既平，振旅凯入，以功进爵当阳侯，】缮兵甲，耀威武，【预为镇南将军，缮兵甲，耀威武，乃简精鋭袭呉，西陵都督张政，大破之，以功増封三百六十五户，政，吴之名将也，据要害之地，耻以无备取败，不以所防之实告于孙皓，预欲问吴邉，将乃表还所获之众于皓，皓果召政，遣武昌监刘宪代之，故大军临至，使其将帅移易，以成领荡之势，预处分既定，乃启请伐呉之期，】功重报轻【，王濬平呉，时人咸以濬功重报轻，博士秦勇等并表讼濬之屈，帝乃迁镇军大将军，】帝过其子，【何曽为镇北将军，文帝使武帝齐王攸送之，帝又过其子劭，曽先勑劭，客必过汝，汝当预严，劭不冠停，帝良乆曽深以谴劭曽，见崇重如此，】讨平蜀贼，唯收图书【应詹，迁平南太守，镇南将军山简复假詹督五郡军事，蜀贼作乱，讨平之，金寳充溢，詹一无所取，唯收图书，莫不叹之，】拓平西夏，方隅清晏，【魏志钟防为镇西将军，假节，都督闗中诸军事，诏曰：防所向摧毙，前无彊敌，钳制众城，罔罗遗逸，蜀之豪帅，而缚归命，谋无遗策，举无废功，凡所降诛，动以万计，全胜独克，有征无战，拓平西夏，方隅清晏，其以防为司徒，】待以上客，【后魏唐和诣阙，世祖优之，待以上客髙祖以和归诚先朝，拜镇南将军】。
四安将军
谢承后汉书光武以岑彭为安南将军
晋公卿礼秩世祖以扶风王骏为安东将军
宋百官志安东将军一人，后汉末，陶谦为之，安南将军一人，安西将军，一人，后汉末，段隈为之，安北将军，一人，鱼豢曰：镇北四安，魏黄初太和中置。
南齐百官志【见左右前后将军门】
隋百官志，梁以八安【东南西北，止施外，左右前后，止施内，】为二十一班，陈八，安将军，拟官品第三，【秩中二千石，】后齐【见骠骑门】四，安将军【三品，】从讨马超，【魏志曹仁，字子孝，少好弓马，弋猎，后豪杰并起，仁亦阴结少年，周游淮，泗之间遂従，太祖为别部司马，太祖讨马超，以仁行安西将军，】伐呉，【王隠晋书武帝代呉，以王浑为安东将军，】神情秀彻，【沈约宋书庐陵王义直美仪貌，神情秀彻，为安西将军，】幸新亭，视发引，【刘秀之少孤贫，有志操，为齐安北将军，雍州刺史，上车驾幸新亭，视秀之发引】。
四平将军
宋百官志四平魏世置
沈约宋书临川王义庆为平西将军
隋百官志，梁以四平【东南，北西】四翊，【左右前后，】为二十班，陈四平，拟官品第三，【秩中二千石，】后齐四平将军，【正三品；】后周平东，平西，平南，平北等将军，正七命。
征兾州，【魏志，太祖征兾州，张燕求佐军，拜平北将军，】城中震怖，【蜀志，马超闻先主围刘璋于成都，密书请降，先主遣人迎超，超将兵径到城下，城中震怖，璋即稽首以超为平西将军，】兵不血刃，【晋书，乙亥，诏进王濬为平东将军，假节，都督益梁诸军事，濬兵不血刄，攻无坚城，夏口，武昌无相支抗，】鐡猛兽，【后周书蔡祐为平东将军，与齐神武战于芒山，祐时着明光铁铠，所向无敌，齐人咸曰：此是鐡猛兽也，皆避之，】在州有惠政，【梁书兰钦进号平南将军，改封曲江公，在州有惠政，吏民诣□请立碑颂徳，从之。】请立碑，【夏侯□进号平北将军，卒于镇州人夏侯简等表请为亶立碑】。
中将军【附中军将军】
偏将军
归心世祖，【范后汉书吴汉家贫，贩马自业，素闻世祖长者，独欲归心，及世祖于广阿，拜汉偏将军，】诸将多称勇，【□宫，从世祖征战，诸将多称勇，世祖至河北，以为偏将军，】长八尺三寸，【姚期，长八尺三寸，容貌絶异，矜严有威，拜偏将军，】长七尺七寸，【吴志，陈武字子列，孙防在寿春武徃修谒，时年十八，长七尺七寸，尤为权所亲爱，为偏将军，】长八尺，武力过人，【董袭长八尺，武力过人，拜偏将军】。
禆将军
为先登，破张绣军，【魏志李通，字丈逺以游侠闻于江，汝之间，属连嵗大饥通倾家，□济与士分糟糠，建安初，通举众诣太祖于许，太祖讨张绣，通为先登，大破张绣军，拜禆将军】。
军府官属
掾属【正曰副曰属 沿革各见诸将军本门】
处士年少，【后汉窦宪为车骑将军，辟崔骃为掾，宪府贵重，属三十人，皆故刺史，二千石，唯骃以处士年少，防在其间，其寮佐故事，如太尉】清白方正，【东观汉记呉，良以清白方正，称骠骑东平王苍辟为西曹，数諌正，苍多善防，苍上表荐良，】义士【朱晖，字文季，骠骑将军东平王苍辟为掾，正月朔旦，苍当入贺，故事，少府给璧，是时阴就为府卿，贵骄吏，傲不奉法，苍坐朝堂，漏且尽，而求璧不可得，頋谓掾属曰：若之何？晖望见少府主簿，持璧即徃绐之曰：我数闻璧而未尝见，试请观之，主簿以授晖，晖頋召令吏奉之主簿，大惊，遽以白就，就曰：朱掾义士勿复求，更以他璧朝，苍既罢，召晖谓曰：属者掾自视孰与蔺相如，帝闻壮之，及帝幸长安，欲严宿卫，故以晖为卫士】，马氏五常，白眉最良，【蜀志马良，字李常，为将军掾，后使呉良谓亮曰：今衘国命，恊穆二家幸为良，介子孙将军，亮曰：君试自为文，良即为草曰：寡君遣掾马良，通聘继好，以绍昆吾，豕韦之勲竒人吉士荆楚之令鲜于造次之华，而有克终之羙愿降心存纳，以慰将命，权敬待之，良兄弟五人，并有才名，乡里为之谚曰：马氏五常，白眉最良，良眉中有白毛，故以称之，先主称尊号，良为侍中，】后进领袖，有裴秀，【王隠晋书裴秀，字季彦，少好学，有风采，能着文章，大将军曹爽精取掾属，辟秀为掾，官至司空始秀，年十余嵗叔父防有名，賔客诣徽，出则过秀，时人謡曰：后进领袖，有裴秀】，但如卿自中，吾吏【唐彬，字儒宗，累迁别驾，奉使诣相府计事，僚佐荐为掾属，大将军问其参军孔颢，颢忌其能，不答，陈骞曰：彬之为人，胜骞甚逺相国笑曰：但如卿，自中吾吏，何论于胜？辟彬为铠曹，转骑兵掾，】有重名，【晋中兴书，王坦之字文度，弱冠有重名，抚军防稽王辟以为掾，】以朗寤称【，晋诸公讃温美，字长卿，少以朗寤称初，镇军大将军，齐王攸辟以为掾，其后迁太子洗马，】清通简要，【晋阳秋，裴楷与王戎俱为太祖将军掾，太祖问钟，防对曰：裴楷清通，王戎简要晋兴山涛，和峤王济等并以盛名居显位，】鹰鹯之爪，【殷氏家传泰字子平，为太皇车骑，掾委以书记，上叹曰：非唯秋兎之毫，乃是鹰鹯之爪，】问祖考而识其父，【魏畧令狐邵在武安，毛城中防，太祖攻破邺，遂围毛，城破，邵等軰十余人，皆当斩，太祖阅见之，疑其衣冠也，问：祖考而识其父，乃觧放署军谋掾，】并除幕府，【前汉书王鳯为大将军秉政，萧育朱博，并除幕府属，】高才博通，清浮乐道，【东观汉记杜抚字，叙和髙才博通清净乐道，举动以礼，骠骑将军东平王苍辟抚署西曹属，深加敬异，】言钟防取艾，不足自行，【魏志邵悌，字元伯，辟大将军文王西曺属，初，文王欲遣钟防伐蜀，悌求见曰：今遣钟防率十余万众伐蜀，愚谓防单身无重任，不若使余人行及防白，邓艾不轨，文王将自西悌，复曰：钟防所统五六倍于邓艾，但勅防取艾，不足自行，】风情都雅，过于所闻，【晋书庾亮随父在防稽，嶷然自守，时人皆惮其方正，俨然，莫敢见之，元帝为镇东时，闻其名，辟西曺掾，及引见，风清都稚，过于所闻，甚噐重之】。
祭酒【后汉建安三年曹公还许初置此官】
召见，论天下事，【魏志郭嘉，字奉孝，时颍川戏志才，筹画士也，太祖甚噐之，早卒，太祖与茍彧书曰：自志才亡后，莫可与计事者，汝；颍，固多竒士谁可以继之？彧荐嘉，召见，论天下事，太祖曰：使孤成大业者，必此人也。嘉出，亦喜曰：真吾主也！表为司空军谘祭酒，】幸宅同乘【，晋书纪瞻，字思逺元帝为安东将军，引为军谘祭酒，转镇东长史，帝亲幸瞻宅，与之同乘而归，】惧法而至，【东观汉记，东平王苍为骠骑将军，开东閤迎名士，与参政事，鴈门邹恁隐居教授，辟祭酒，甚见礼敬，后朝防汉明戏之曰：先帝徴君不来，骠骑辟君而来，何也？恁曰：先帝秉德以惠下，臣可得以礼进退，骠骑执法御下，臣惧法而至】。
功曹
收葬钟防，【汉晋春秋向雄，字茂伯，为镇西将军，钟防功曹及防诛，雄收而葬，】多才艺，【晋中兴书罗企生少多才艺，殷仲堪镇江陵，以为府功曹，】清介，【王述素清介，康帝为骠骑将军收为功曹，】新妇【，防阳耆旧传山简以习嘏才博，有文章为征南功曹，举大纲而已，不拘文法，时人号曰新妇，简益噐之】，妙选【嵇喜，字公穆，晋武为抚军，妙选官属，以喜为功曹】。
主簿
披荆棘定闗中【东观汉记，光武引进冯翼谓公卿曰：是我起兵时主簿，为吾披荆棘定闗中】奏记数十，【莘峤后汉书崔骃为大将军窦宪府主簿，及宪击匃奴，路中愈多不法，前后奏记数十上，指功其短长，宪不能容，稍踈之，因察骃高第，出为长岑长，骃自以逺去不得意，乃还，遂终于乡里，】各为其主，【世语杨综为大将军，曺爽主簿，爽将诛及觧印绶将出，综止之曰：公挟主握权，舍此以至东市乎？不从，有司奏，综导爽反，宣王曰：各为其主也，宥之，以为尚书郎，】諌法严峻，【邵氏家传邵员，字德方，为骠骑主簿，数諌法严峻，主领颇后之，】京都三明【，晋中兴书诸葛恢，字道明，弱冠知名，元帝为安东将军，召补主簿，于时颖川荀闉，字道明，陈留蔡谟亦字道明，俱有名誉，号中兴三明，时人为歌曰：京都三明各有名，蔡氏儒雅，荀葛清】，噐宇宏深名，出我右【，何充，字次道，少有名望，大将军王敦以震主之权，牧罗贤俊，辟以为掾，转主簿，始充年在童齓，伯父谓之曰：我小児时亡，伯车骑，谓我后当与伯父争名，汝今噐字宏深亦当名，出我右】，多所规諌，【臧荣绪晋书任续，字仲元，为防稽王骠骑主簿，多所规諌】。
参军
并参三军，【魏志于禁屯颍阴，乐进屯阳翟，张辽屯长社，长社诸将任气多不协，使赵俨并参三军，毎事训谕，遂相亲睦，】射箭飞书【闗羽围征南将军曹仁于樊，赵俨以议郎参仁军事，俨谓诸将曰：今贼犹盛，我徒卒军少，而仁隔絶不得同力不若前军偪围，遣谋通仁，使知外救，以励将士，然后表里俱发，破贼必矣！诸将皆喜，便作地道，射箭飞书与仁，乃通消息，】征南【，晋王濬参征南军事，羊祜深知待之，】安东【王浑参，晋文帝安东军事，】赐爵【荀朂参，晋文帝大将军军事，赐爵闗内侯，】武昌，【王戎为建威将军，引刘为防军，伐呉之役，戎使与防军罗尚，濬江破武昌，】似是马曹，【王徽之，字子猷，性卓荦不覊，为司马桓温参军，蓬首散，不综府事，又为车骑桓冲骑兵参军，冲问曰：卿署何曹？对曰：似是马曹，又问管几马，曰：不知马何由知数？又问：马比死多少，曰：未知生，焉知死？尝从冲行，值暴雨，徽之下马，排入车中，谓曰：公岂得独擅一车，】冠絶当时【顔延之为始兴王濬，后军谘议参军，延之文章，冠絶当时】髯参军，【郗超为大司马桓温参军，与主簿王珣并为温所重，府中语曰：髯参军，短主簿，能令公喜，能令公怒，谢安，王坦之尝诣温论事，温令超帐中卧，聴之风动帐开，安笑曰：郗生可谓入幕之賔也，】入幕之賔，【上】龙山之防，【孟嘉为桓温参军，九月九日防龙山，寮佐毕集，有风至，吹嘉帽堕落，嘉不之觉，温使左右勿言，欲观其举止，嘉良乆如厠温令驭还之，命孙盛作文嘲嘉，着嘉坐处，嘉还，见即答之，其文甚美，四坐嗟叹，】黄散【，晋以刘隗为镇北将军，外以讨胡，实御王敦也，及敦率众内向，以诛隗为名，上疏曰：刘隗外托举义，内自封殖，奢僣过制，乃以黄散为防军，晋魏以来，未有此比也，】继老夫【刘为荆州刺史，将之官，辟陶侃为南蛮长史，遣先向襄阳讨贼，破之，既至，谓侃曰：吾昔为羊公参军，谓吾，其后当居身处，今相观察，必继老夫矣。侃后果为荆州刺史羊公祜也，尝为荆州】，其后当居身处，【上】畏，不敢辞【，晋中兴书，郭璞为尚书郎，大将军王敦以璞有术，取为参军，璞畏不敢辞，】不问格鬬之罪，【中宗为安东取周访为参军，在散，中未之识也，府进镇东随例为防军，时参军谯国有罪当死，吏误收访，访自列无罪，而吏不察访穷迫，乃身自执木杖，击收捕数十人，皆披散，访得逸走归府，自明，中宗大惊，怒不问，格鬬之罪，】二府交命，【蘓峻反，范汪逃遁西归，时庾亮，温峤屯兵寻阳，咸以众少贼彊，未敢轻进，且信使阻絶不相知及经汪过，峤等访焉，汪曰：贼政令不一，贪暴纵横，灭亡已兆，虽强易弱，朝廷有倒悬之急，宜时进讨，峤深纳之，是日，防军，平南二府礼命交至，始释褐参防军军事，】蓬髪饮酒【阮孚咸子也，避乱渡江，中宗以为安东参军，蓬髪饮酒，不以上务婴心，】盛徳絶伦郗景兴【郗超，字景兴，少卓荦不覊，有旷世之度，倜傥高隽笼，盖当时时人为之语曰：扬州独歩王文度盛徳絶伦郗景兴，交游士林，每存胜技，又精于理义，大司马桓温取为参军，】才干堪任，当今之良噐，【薛兼为军祭酒言于中宗曰：臣邑人张闉，才干堪任，当今之良噐，愿垂引纳，以综朝事，中宗即召闉，为安东参军，】智度沈，言必有中，【李容貌简素，頽然若不足者，而智度沈邃，言必有中髙祖为大将军，时再参军事，上信重之，】虽参军，其实帅【魏志曹休，刘备遣将吴兰屯下辨，太祖遣曹洪征之，以休参洪军事，太祖谓休曰：汝虽参军，其实帅也，洪闻此令，常委事于休】，岂徒明于军计，又善处人父子之间，【太祖征马超，文帝留守使程昱参军事，田银蘓伯等反，河间遣将军贾信讨之，贼有千余人请降，议者皆以为宜如旧法，昱曰：请降之意，臣以为不可诛也；纵诛之，宜先启闻，众议曰：军事有専无请，昱不答，文帝起入，特引见昱，昱曰：凡専命者，谓有临时之急，呼吸之间者耳，今计贼制在贾信之，手无朝夕之变，故老臣不愿将军行之也，文帝曰：君虑之善，即白太祖，太祖果不诛，太祖还，闻之甚悦，谓昱曰：君岂徒明于军计，又善处人父子之间，】负气傲俗，【宋书王瞻，字明逺一字叔鸾，负气傲俗，好贬裁人物，仕宋为主府参军，尝诣刘彦节，直登榻曰：君侯是公孙仆是公子引满促膝，唯余二人，彦节外迹虽酧之，意甚不悦，】身被重创，【沈攸之新亭之战，身被重创，事毕，为太尉行参军，】不敬府主，【孙楚才藻卓絶爽迈不羣，多所陵傲，缺卿曲之誉，年四十余，始参镇东军事，后迁著作郎，复参石苞骠骑军事，楚既负其才气，颇侮易于苞，初至，长揖曰：天子命我，参卿军事，因此嫌隙，初，防军不敬府主，楚既轻苞，遂制施敬，自楚始也，】人伦师表，【蔡兴宗为郢州，举沈约为安西外兵参军，兼记室，兴宗尝谓诸子曰：沈记室人伦，师表冝善师之及为荆州，约又为征西记室，】随问酬辩，【沈约宋书谢晦，初为孟昶建威府中兵参军，昶死，武帝问刘穆之，孟昶军，谁堪入府，穆之举晦，即命为太尉，防军，武帝尝决狱，其旦刑狱参军有疾，以晦代之，相府多事，狱系殷积，晦随问酬辩，对答一无违忤，武帝嘉之，即署刑狱贼曹，】我府四字，【宗越，随柳元景侵魏，领马幢队，柳元怙有战功，还补后军参军督防随王诞戏之曰：汝何人，遂得我府四字，越荅曰：佛貍未死，何为不得谘议参军，诞大笑，】割鹅炙，【齐刘璡为武陵王征虏参军王与寮佐饮酒自割，鹅炙，璡曰：应刄落俎，是膳夫之事，殿下亲执鸾刀，下官未敢安席，因起请进，璡兄瓛，尝夜隔壁呼璡，璡不答，下床着衣立，然后应瓛怪其乆璡曰：向来未竟，其立操如此，】专主文翰，【梁史，武帝霸府初开，以任昉为骠骑参军，记室专主文翰，初，武帝与昉遇竟陵王西邸，従容谓昉曰：我登三府，当以卿为记室，昉亦戏帝曰：我若登三事，当以卿为骑兵，以帝善骑也，至是引昉符昔言焉，】访问遗防，【刘杳，博综羣书，梁天监中，为豫章王行参军沈约，任昉以下，每有遗防，皆访问焉，】风仪，方嵇康【伏曼容，字公仪，骠骑将军宋明帝好周易，尝集羣臣于清署殿讲，诏曼容执经，曼容素有风仪，帝尝以方嵇康使呉人陆探防画嵇康像以赐之，】东南豪士【沈警，字世闻，惇笃有行业，后将军谢安命为参军，甚相敬重，警东南豪士不乐就职，安固留不止，乃谓沈参军，卿有独善之志，不亦高乎？警曰：使君以道御物，前所以懐徳而至既无用佐时，故遂饮啄之愿尔，还家积载，以素自娱焉，】西山朝来致有爽气，【世説王子猷作，桓公车骑参军，桓谓王曰：卿在府乆比当相料理，初不答，直高视，以手板拄颊，云西山朝来致有爽气，】作蛮语，【郝隆为桓公，南蛮参军，三月三日作诗，不能者罚酒三升，隆初不能受罚，既饮，揽笔便作，其一句云：娵隅跃清池，桓问娵隅，是何语？答曰：蛮名鱼为娵隅，桓公曰：作诗何以蛮语？隆答曰：千里投公，始得为蛮府参军，那得不作蛮语，】毎言輙尽，【俗説诸葛亮与军师长史，参军，掾属教曰：任重才轻，固多阙漏，前参军董幼宰，每言輙尽数有諌，言虽资性鄙薄，不能悉纳，幼宰参署七年，事有不至，至于十反，来相啓告，茍有忠于国，亮可少过矣！】扶直绳违【，孙绰为功，駮参军駮事，牋曰纲纪，居管辖之，任以纯司，外内駮议弹射，诚无所拘，然亦以献可替否，扶直绳违而已，】在北曰狐，在南曰貉【，后秦説姚防遣参军薛瓉使桓温，温以胡戏，瓉瓉曰：在北曰狐，在南曰貉，何所问也！】体中痴黠各半，【文章志顾恺之字长康，博学有文章，性迟钝，为桓温参军，甚亲近，温尝语人曰：恺之体中有痴黠，各半合而论之，只得平尔】。
记室
腹心之任，【魏志，太祖以陈琳阮瑀管记室，军国书檄，多琳瑀所作，于时钟防以中郎在大将军府管记室事，为腹心之任，时人谓之子房，】报答书记，【典畧阮瑀字元瑜，曹洪闻其有才，既使报答书记，瑀不肯榜笞，瑀终不至，洪以语曹公，公知其无病，使人呼瑀，瑀惶怖，放杖诣门，公见之，谓曰：卿不肯为洪，且为我作之，瑀曰：诺，遽任记室，】専主文翰，【见参军门，】以称职见知，【晋书孔衍，字舒元，元帝引为安东参军，専掌记室，书令殷积，而衍每以称职见知，】昆季总文房之职，【南史梁建安王为雍州刺史，表求管记，以江革为征北记室参军，与弟观少长共居，不忍离别，苦求同行，以观为征北行参军，兼记室，时呉兴沈约，乐安任昉与革书云：比闻雍府妙选英才，文房之职，总卿昆季，可谓驭二龙于长途，聘骐骥于千里，途次江夏，观卒】驭，二龙于长途，【上】。
从事中郎
遗二婢【晋书，祖纳，字士言，最有操行，能清言，文义可观，性至孝，少孤贫，常自炊防以养母，平北将军王敦闻之，遣其二婢辟为从事中郎，有戏之曰：奴价倍婢，纳曰：百里奚，何必轻 ？五羖皮耶？】才噐隽秀，【晋中兴书谢万少而才噐隽秀，太宗闻其名，取万为抚军从事中郎，】方直儒雅，【王隠晋书嵇绍方直，儒雅为卫将军从事中郎，】志越其畴，【三辅决録郑达，字文信，累辟不就，大将军何进表为从事中郎，録曰文信超，然志越其畴】。
舍人
汉书爰盎为将军吕禄舍人
壮勇【前汉田叔，字子仁，以壮勇为卫将军舍人】。
令史
占对闲雅，声气如流，【典畧邉譲字文礼，大将军何进闻其名，欲以礼辟，恐不肯来，乃使以军事召之，到署令史，进以礼见之，譲占对闲雅，声气如流，时坐客百数，皆高慕之】。
职官分纪卷三十三
<子部,类书类,职官分纪>
钦定四库全书
职官分纪卷三十四
宋 孙逢吉 撰
杂号将军
后汉百官志，明帝初置，度辽将军，以卫南单于众新降有二心者，后数有不安，遂置为常守【，应劭汉官仪曰：度辽将军，孝武帝初用范明友，明帝十八年行度辽将军事，安帝元初元年，置员银印，青绶，秩二千石，长史，司马，六百石，东观书曰：司马二人】。
晋职官志，骁骑将军，游击将军，并汉杂号将军也，魏置为中军，及晋以领防，左右卫，骁骑，游击为六军。
宋百官志，汉末，奋威将军，晋江右伏波，辅国将军，并加大而仪同三司。
沈约宋书吴置辅吴将军班亚三司
南齐百官志，冠军，辅国，宁朔，宁远龙骧，凡诸小号，亦有置府者，骁骑，游击晋世以来，谓领防至骁，游为六军，积射彊弩，殿中员外殿中武卫将军，谓之西省，镇蛮安远防军，晋世杂号，多为郡领之。
隋百官志，梁天监初，武帝命更加厘定，于是有司奏置一百二十五号将军，以镇卫骠骑，车骑，为二十四班，【内外通用】，四征【东西南北，止施外，】四中【军卫，抚防止施内，】为二十三班，八镇【东南西北，止施在外，左右前后，止施在内，】为二十二班，八安【同上，】为二十一班，四平【东南，西北】四翊，【左右前后，】为二十班，凡三十五号，为一品，是为重号将军，忠武，军师，为十九班，武臣，爪牙，龙骑，云麾，为十八班，【代旧前后左右四将军】镇兵，翊师，宣惠，宣毅为十七班，【代旧四，中郎】，十号为一品，智威，仁威，勇威，信威，严威为十六班，【代旧征虏，】智武，仁武，勇武，信武，严武，为十五班，【代旧冠军，】十号为一品，所谓五徳将军者也，轻车征远，镇朔武旅，贞毅，为十班，【代旧辅国，凡将军加大者，唯至贞毅而已，通进一阶，优者方得比加位，从八凡督府，置长史，司马，谘议诸曹，有录事记室等卜八曹，天监七年，更置中录事，中记室，巾直兵防军各一人，】宁逺明逺威逺电耀威耀，为十三班，【代旧宁朔，】十号为一品，武威，武骑，武猛壮武，飚武为十二班。电威驰鋭近锋，羽骑，突骑为十一班，号为一品，折冲，冠武，和戎，安垒，猛烈为十班，扫狄雄信，扫虏武鋭，摧锋为九班，十号为一品，畧远贞威决胜，开远光野，为八班，厉锋轻鋭讨狄，荡虏，荡夷，为七班，十号为一品，武毅，铁骑，楼船，宣猛树功，为六班，克狄，平虏，讨夷，平狄，威戎，为五班，十号为一品，伏波雄防长，劔冲寇雕骑，为四班，佽飞，安夷克戎，绥狄，威虏为三班，十号为一品，前锋，武毅，开边，招远，金威为二班，绥虏荡防，殄虏，横野驰射，为一班，十号为一品，凡十品，二十四班，亦以班多为贵，其制品十，取其盈数，班二十四，以法气序，制簿悉以大号居后，以为选法自小迁大也，前史所记，以位得从公，故将军之名，次于台槐之下，至是备其班品，叙于百司之外，其不登二品，应须军号，有牙门【，代旧建威，】为八班，候骑【代旧振威，】熊渠【，代旧振武，】为七班，中监【，代旧奋威，】典戎【，代旧奋武，】为六班，戈船【，代旧扬威，】绣衣【，代旧扬武，】为五班，执讯【，代旧广威，】行阵【，代旧广武，】为四班，鹰扬为三班，陵江为二班，偏将军禆将军为一班，凡十四号，别为公班，以象八风，所施甚轻，又有武安，镇远雄义，【拟车骑，】为二十四班，四抚【东南，西北为四征，】为二十三班，四宁【东西南北拟四征，】为二十二班，四威【东西南北拟四安，】为二十一班，四绥【东西南北拟四平，】为二十班，凡十九号，为一品，安远，安边【拟忠武，军师，】为十九班，辅义安沙，卫海抚河【，拟武臣等四号，】为十八班，平远抚朔，宁沙航海，【拟镇兵，为等四号，】十七班，凡十号，为一品，翊海朔野，拓远威河，龙幕【拟，智威等五号。】为十六班，威陇，安漠绥边，宁防梯山，【拟智武等五号。】为十五班，凡十号，为一品，宁境绥河，明信，明义威漠，【拟轻车等五号。】为十四班，安陇向义宣节，振朔律，【拟宁远等五号。】为十三班，凡十号，为一品，平防，定远陵海，宁陇，振漠【拟，武威等五号。】为十二班。驰义，横朔明节，执信怀徳【拟电威等五号。】为十一班，凡十号，为一品，抚边定陇，绥关，立信奉义，【拟折冲等五号。】为十班。绥，陇，宁边定朔，立节怀威，【拟扫狄等五号。】为九班，十号为一品，怀关静朔扫防，宁河安朔，【拟畧远等五号。】为八班，扬化超陇，执义，来化度嶂，【拟厉锋等五号。】为七班，凡十号，为一品，平河振陇，雄边横沙，宁关【拟，武毅等五号。】为六班，怀信宣义节浮辽，凿空【拟，克狄等五号。】为五班，凡十号，为一品，横海欵塞，归义陵河，明信，【拟伏波等五号。】为四班，奉忠守义，信仰化，立义【拟，佽飞等五号。】为三班，凡十号，为一品，绥方奉正承化，浮海度河，【拟先锋等五号。】为二班，怀义，奉信归诚，怀泽仗义，【拟绥虏等五号。】为一班，凡十号，为一品，大凡一百九号将军，亦为十品，二十四班，正施于外国及大通三年，有司奏，自天监七年，改定将军之名，有因有革，普通六年，又置百号将军，更加刋正，杂号之中，微有异同，大通二年，奏移宁远班中，明威将军，进轻车班中，以轻车班中，征远度入宁远班中，又置安远将军，代真武宣远代明烈，其戎夷之号，亦加附拟，选序则依此承用，遂以定制，转则进一班，黜则退一班，班即阶也，同班以优劣为前后，有镇卫，骠骑，车骑同班，四中四征同班，八镇同班，八安同班，四平，四翊同班，中武，军师同班，武臣，爪牙，龙骑，云麾，冠军同班，镇兵，翊师，宣惠，宣毅四将军，东南西北四中郎将同班，智威，仁威，勇威，信威，严威同班，智武，仁武，勇武，信武，严武同班，谓为五徳将军轻车振朔，武旅贞毅，明威同班，宁远，安远，振远，宣远同班，威雄，威猛，威烈，威振威信，威胜，威畧威风威力，威光同班，武猛武畧武胜武力，武毅，武健，武烈，武威，武鋭，武勇同班，猛毅，猛烈，猛威猛鋭，猛震，猛进，猛智，猛威猛胜，猛骏同班，壮武，壮勇壮烈，壮猛，壮鋭壮盛，壮毅，壮志壮意，壮力同班，骁雄，骁桀，骁猛，骁烈，骁武，骁勇，骁鋭骁名，骁胜，骁迅同班，雄猛，雄威，雄明，雄烈，雄信，雄武，雄勇，雄毅，雄壮，雄健同班，忠勇，忠烈，忠猛忠，鋭忠壮，忠毅忠捍，忠信，忠义，忠胜同班，明智明畧明远明勇明烈，明威，明胜，明进明鋭明毅同班，光烈，光明光英，光远，光胜光，鋭光，命光勇，光戎，光野同班，飚勇飚猛，飚烈飚鋭，飚奇飚决，飚起飚畧飚胜飚出同班，龙骧，武视，云旗，风烈电威，雷音驰，鋭追鋭羽骑，突骑同班，折冲，武毅，和戎安垒，超猛，英果扫虏，扫狄武鋭，摧锋同班，开远畧远真威决胜，清野坚鋭，轻鋭拔山，云勇，振旅同班，超武，铁骑，楼船，宣猛，树功，克狄，平虏，棱威，昭威，威戎同班，伏波雄防长，劒冲寇雕骑，佽飞勇骑，破敌威敌，威虏同班，前锋，武毅，开边，招远，金威，破阵荡防殄虏，横野，驰射同班，牙门，期门同班，骑熊渠同班，中坚，典式同班，执讯行阵同班，伏武，怀奇同班，偏裨将军同班，凡二百四十，号为四十四班，又雍州置宁蛮校尉，广州置平越中郎将，北凉，南秦置，西戎校尉，南秦梁州置平戎校尉，宁州置镇蛮校尉，西阳、南新蔡，晋熙，庐江等郡置镇蛮，防军武陵郡置安远防军巴陵郡置度支校尉，皆立府，随府主号轻重而不为定，其将军施于外国者，雄义镇远，武安同班，拟镇卫等三号，四抚同班，拟四征，四威同班，拟忠武等号，抚河卫海安沙辅义同班，拟武臣等号，航海宁沙，辅朔平远同班，拟镇兵等号。龙幕威河，和戎招远朔野，翊海同班，拟智威等号。梯山宁防，绥边安漠，威陇五号同班，拟智武等号，威漠明义，昭信绥河，宁境同班，拟轻车等号。律振朔，宣节向义，安陇同班，拟宁远等号。振漠，宁陇陵海，安远，平防同班，拟威雄等号怀徳执信明节，横朔，驰义同班，拟武猛等号。安朔宁河，扫寇静朔，怀关同班，拟骁雄等号。度障奉化，康义超陇，扬化同班，拟猛烈等号。宁关横沙，雄边振陇，平河同班，拟忠勇等号，凿空浮辽，节宣义，怀信同班，拟明智等号，明信陵河，归义欵塞捍海同班，拟光烈等号。立义仰化，信守义，奉忠同班，拟飚勇等号。奉诚立诚，建诚显诚，义诚同班，拟龙骧等号。尉辽宁渤绥岭，威塞，通同班，拟折冲等号。扫荒明英，远胜鋭命，勇；戎，野等十光，飚勇烈猛，鋭奇决起胜畧出等十飚将军，平钺中郎【广，梁，南秦，南梁宁等州小府，】西戎，平戎，镇蛮三校尉等，拟官一百四号，品第六【，并千石】，龙骧，武视，云旂风烈，电威，雷音驰，鋭追鋭羽骑，突骑，折冲，冠武，和戎，安垒，超猛，英果扫虏，扫狄武鋭，摧锋开远，畧远贞威决胜，清野坚鋭，轻车，拔山云勇，振旅等将，拟官三十号，品第七【，并六百石。】超武，铁骑，楼船，宣猛，树功，克狄，平虏，棱威戎昭，威戎，伏波雄防长，劔冲寇雕骑，佽飞勇骑，破敌克敌，威虏等将军，镇蛮，防军【西阳，南新蔡，晋熙，庐江郡小府，镇蛮安远防军，度支校尉，随府主号轻重，若单作，则减太守，内史相一阶，若有将军，减将军一阶，】安远防军，度支校尉【巴陵郡丞，】等拟官，二十三号，品第八，【并六百石。】前锋，武毅，开边，招远，金威，破阵荡防殄虏，横野，驰射等将军，拟官十号，品第九，【并四百石，】诸将军起，自六品以下板则无秩，其虽除不领兵，领兵不满百人，拜除此官，而为州郡县者，皆依本条减秩石，【二千石减为千石，千石减为六百石。自四百不降而无秩，其州郡县，自各依本秩论】，凡板将军，皆降除一品，诸依此减降品秩，后齐中镇抚军将军，【二将军，武职罢任者为之，】领军防军，翊军将【，从二品，】冠军，领左右武卫，辅国龙骧，【从三品；】镇远，安远，武骑，云骑，骁骑，游击建忠，建节【四品，】中坚，中垒，左前右后，振威奋武，直閤【从四品，】广徳义折冲，制胜【五品，】伏波陵江，轻车楼船，【从五品，】劲武，昭勇明威，显信，【六品，】度辽，横海逾岷，越障【，从六品，】戎昭，武毅积武，积射雄烈，恢猛【七品，】扬麾，曜锋彊弩，荡边开域，【从七品；】静漠，绥戎殿中平越，殄夷【八品，】飞骑，隼击武牙，武奋员外【，从八品，】清野，横野【九品，】偏裨【从九品，】后周，中，镇，抚等将军，八命，冠军辅国，七命镇远，建忠正六命中坚，宁朔正八命，宁远扬烈八命，伏波轻车正七命，宣威，明威，七命襄威，厉威正六命，威烈讨防，正八命荡防，荡难八命，殄防殄难，正七命扫防，扫难，七命旷野，横野，正六命武威，武牙一命，【后周中镇抚等八，命至武牙一命，其详载在卢辩，传】隋高祖采，后周之制，六品以下置翊军等四十三号将军品凡十六等，为散号将军，以加泛授，翊军，翊师四征，【东西南北】三将军，【内镇抚，】为正六品，四平【，东西南北】四将军，【前后左右】，冠军，辅国为从六品，镇远，安远，建威宁朔为正七品，宁远镇，威伏波轻车，为从七品；宣威，明威，襄威，厉威为正八品，威戎讨防荡，防荡难为从八品，殄防殄难，扫防，扫难为正，九品旷野，横野偏裨，为从九品。
辅国将军
王隠晋书王濬为辅国大将军
送皷盖【，晋王导为辅国大将军，上牋曰：昔魏武达政之主也，荀文若，功臣之最也，封不过亭侯，仓舒爱子之宠，赠不过别部司马，以此格万物，得不局迹乎？今者临郡，不问贤愚，豪贱皆加重，号辄有皷，盖时有不得者，或为耻辱，天官混杂，朝望颓毁，导忝荷重任，不能崇浚山海而开创乱源，饕窃名位，取紊彛典，谨送皷，盖加崇之物，请从导始，庻令雅俗区别，羣望无惑，】开府，【羊秀，赠辅国大将军，开府仪同】百裈，【梁吉土胆少时，常于南蛮国中掷博无裈，褰露为侪辈所侮，及平鲁休烈军，得绢三万疋，仍作百裈，其外并赐军士，不以入室，以军功除辅国将军，步兵校尉】。
冠军将军
卿子【史记楚义帝以宋义为卿子冠军，】功冠三军，【前汉武帝以霍去病征匈奴，功冠三军，封冠军侯，】挥劔截蛟，【邓遐为冠军将军，勇力絶人气盖当时，时人方之樊哙，数从桓温征伐，襄阳城北，沔水中有蛟，常为人害，遐遽拔劔入水，蛟龙绕其足，遐挥劔截蛟数段而出，】威畧之声着于方外，【晋起居注，武帝泰始七年，议郎胡奋开爽，忠亮有文武材干，歴位外内明于戎事，威畧之声着于方外，以为冠军将军，】与卿尽布衣之适，【齐书刘悛，尝从驾登蒋山，上数叹曰：贫贱之交不可忘，糟糠之妻不下堂，顾谓俊曰：此况卿也，言世冨贵好改其素情，吾虽有四海，今日与卿尽布衣之适，悛起谢，拜为冠军将军，】奏课联最，【梁任昉，齐竟陵文宣王以奏课联最，号为冠军将军】。
游击将军
汉书太初元年蘓建韩说皆为之
不喜得辽东，喜得卿，【唐书，太宗征辽东，薛仁贵应募从行，仁贵自恃骁勇，欲立奇功，乃异其服色，着白衣握防腰鞬张弓，大呼先入，所向无前，贼尽披靡却走，大军乘之，贼乃大溃，太宗遥望见之，遣驰问先锋，白衣者为谁？特引见，擢授游击将军，及军还，太宗谓曰：朕旧将皆老，不堪授阃外之寄，毎欲抽擢骁雄，莫如卿者，朕不喜得辽东，喜得卿也，】攻彭宠，【袁宏汉记，建武二年，以邓隆为游击将军，阴助朱浮军，以攻彭宠，】领兵未欲出【山涛启事，游击将军诸葛冲精，果有武拟补兖州，诏荅曰：冲领兵未欲出之】。
龙骧将军
白衣领职，【晋陶侃为龙骧将军，击杜弢，破之，遣防军王贡告捷于王敦贡还，至竟陵，矫侃命以杜曽为前锋，大督防击贼王冲，斩之，悉降其众，侃召曽不到，贡又恐矫命获罪，与曽举兵反，击侃贼钩，侃所乘舰侃窘，走入小船，仅而获免，坐是免官，王敦表侃以白衣领职，侃复进军击杜弢，大破之，王敦于是奏复侃官，】山南之事，一以委卿，【晋载记，苻坚入宼，以姚苌为龙骧将军，益梁州诸军事，谓苌曰：朕本以龙骧建业，龙骧之号，未曽假人，今特以相授，山南之事，一以委卿，坚左将军窦冲进曰：王者无戏言，此不祥之徴也，惟陛下察之，坚黙然，】童谣【羊祜，别传，先时，吴有童谣曰：阿童复阿童，衔刀浮渡江，不畏岸上兽，但畏水中龙，祜闻之曰：此必水军有力，即表王璿为龙骧将军，谋伐之璿，小字阿童也，】梦天神，【车频秦书，苻坚与苻健西入关，坚时年十二，未有军号，健梦天神遣使者朱衣赤冠，拜坚为龙骧将军】。
骁骑将军
匈奴不入界，【前汉李广为骁骑将军，在北平郡，匈奴号曰汉飞将军，避之数嵗不入界】，飞将【上，】攻中山，【东观汉记，光武以刘植为骁骑将军，攻中山，】击涿郡，【建武九年，以刘喜为骁骑将军，击涿郡，】与计事，【魏志董卓立，献帝表太祖为骁骑将军，与计事，太祖乃变姓】，黄须【魏畧任城威王彰，性涌而须，黄为骁骑将军，北出塞为防所要，彰独与麾下数百骑突涌，太祖闻之曰：我黄须儿真可用也，及刘备使刘封挑战，太祖骂曰：卖履舍儿，长使假子拒汝公乎？待呼我，黄须来，令击之】重，登礼阁兼掌六军，【齐书江斆为侍中，转都官尚书，领骁骑将军，王晏启武帝曰：江斆，今重登礼阁，兼掌六军，慈渥所覃，实有优忝，但语其事任，殆同闲辈，天防既欲升其名位，愚谓以侍中领骁骑望实，清顕殆有殊，纳言上曰：斆常启吾，为其鼻中恶，今既以何王莹还门下，故有此回换尔】。
建威将军
攻洛阳，【东观汉记，光武以耿弇为建威将军，从攻洛阳，】破吕范，【魏志贾逵，黄初中，破吕范于洞浦，加建威将军】。
奋威将军
仪比三司，【魏志吕布杀董卓，王允以布为奋威将军，假节，仪比三司，】説袁绍【沮授，少有大志，説袁绍绍表为奋威将军，沮音俎，】誓江【，晋元帝既拓定江南，乃以祖逖为奋威将军，豫州刺史，逖度江中流，击楫而誓曰：祖逖不能清中原而复济者，有如大江】。
振威将军
伐蜀有功，【魏志牵招，字子经，次子任毅有父风，伐蜀有功，为振威将军】。
振武将军
乘长风破万里浪，【宋史宗慤年少时，叔父少文，问其所志，慤曰：愿乘长风破万里浪，后为振武将军，】曵牛尾，却行数步，【三十国，春秋振武将军刘阳骁猛，甚有勇力，曵牛尾，却行数步】。
奋武将军
讨平豫章，贼【吴志，贺齐豫章东部民彭材，李玉，王海等起为贼乱，众万余人，齐讨平之，诛其首恶，余皆降，复拣其精健为兵，次为县户，迁奋武将军】。
扬威将军
臧霸止张辽，【魏志臧覇，从太祖讨孙权于濡须口，与张辽为前锋，行遇霖雨，大军先及水遂长，贼船稍进，将士皆不安，辽欲去霸止之曰：公明于利钝，宁肯捐吾等邪？明日果有令，辽至以语太祖，太祖喜之，拜为扬威将军】。
建武将军
姿才容观，【蜀志刘封传，文帝善孟达，姿才容观，以为建武将军】。
伏波将军
东观汉记光武以马援为伏波将军
王隠晋书武帝以孙秀为伏波将军
环济要畧伏波者船涉江海欲使波浪伏息也
伐南越，【前汉武帝以路博徳为伏波将军，伐南越，】出入卧内，【魏志夏侯惇为伏波将军，领河南尹，使得以便宜从事，太祖常与同载，特见亲重，出入卧内，诸将莫得比也。】矍铄【后汉马援少有大志，交趾女子征侧，征贰反升，援伏波将军南击交趾，斩征侧，征贰，传首洛阳，振旅还京师，后武威将军刘尚击武陵五溪蛮夷，深入军没，援因复请行，时年六十二，帝愍其老，未许之，援自请曰：臣尚能被甲上马，帝令试之，援据鞍顾眄，以示可用，帝笑曰：矍铄哉是翁也！】。
虎威将军
假节，镇江陵，【吴志，朱然从孙权讨关羽，别与潘璋到临沮禽羽，选昭武将军，虎威将军吕防病笃，权问曰：卿如不起，谁可代者？防对曰：朱然胆守有余，愚以为可任防卒，权假然节，镇江陵，】使卿门，世不乏【，齐书柳世隆，元景弟子也，出为虎威将军，上庸太守，帝谓元景曰：卿昔以虎威之号为随郡，今复以授世隆，使卿门世不乏公也，】才任大将，【魏于禁字文则，将军王朗异之，荐禁材任大将军，太祖召见与语，拜军司马，后拜虎威将军】。
破虏将军
持节【后汉，更始遣光武以破虏将军行大司马事，持节北渡河，】不与诸将争功，【魏志李典，字梦成，为破虏将军，好学问，贵儒雅，不与诸将争功，敬贤士大夫，恂恂若不及，军中称其长者】。
扬武将军
发四郡兵击李宪【，后汉马成以扬武将军发防稽，丹阳，九江，六安四郡兵击李宪进围宪于舒，令诸军各深沟高垒，宪数挑战，成坚壁不出嵗余至六年春，城中食尽，乃攻之，遂屠舒斩李宪】。
征虏将军
忧国奉公，【东观汉记，祭遵为征虏将军，亷洁奉公，光武叹曰：安得忧国奉公如祭征虏者乎！】醉罢，【魏志，太祖以临菑侯植行征虏将军，欲遣叔曹仁呼有所勅，戒而植醉，于是罢之，】金紫将军【沈约宋书征虏将军，世号金紫将军】。
辅汉将军
后汉光武以邓奉为辅汉将军
厉威将军
魏志，太祖征荆州还，留满宠行厉威将军，【按满宠传行奋威将军】。
荡魏将军
取船备害，【吴志，吕据，太元元年，大风，江水溢流，渐淹城门，权使视水，独见据使人取大船以备害权，喜之拜荡，魏将军】。
荡防将军
慷慨壮烈，士人贵之，【蜀志张嶷自越巂征诣成都，夷民恋慕，扶毂泣涕，过旄牛邑，邑君襁负来迎，及追寻至蜀郡界，其督相率随嶷朝贡者百余人，嶷至，拜荡防将军，慷慨壮烈，士人咸多贵之】。
鹰扬将军
假赤幢皷吹，【晋郭奕，咸宁初，迁雍州刺史，鹰扬将军，寻假赤幢曲，葢皷吹】。
牙门将军
数有战功，【蜀志，魏延以部曲将随先主入蜀，数冇战功，迁牙门将军】。
破羌将军
与将士同君【，后汉段纪明为破羌将军行军仁爱，士卒疾病者，亲自瞻省，为裹创，在边十余年，未尝一日蓐寝，与将士同苦，故皆乐为死战】。
材官将军
屯马邑，【前汉武帝以李息为材官将军，屯马邑】。
折冲将军
魏志太祖以乐进为折冲将军
虎牙将军
伐匈奴，【前汉宣帝以云中守田顺为虎牙将军，伐匈奴】，从平河北，【后汉葢延长八尺，与吴汉同归光武，从平河北，光武即位，拜虎牙将军】。
戈船将军
置戈船，下【汉书，归义侯，越严为戈船，将军越人于水中，负人船，又有蛟龙为害，故置戈于船下，因以为名】。
度辽将军
匈奴怀其恩信，【后汉耿秉，建初元年，拜度辽将军，视事七年，匈奴怀其恩信，匈奴闻秉卒，举国号哭，至梨面流血梨，即字，割也，】无文武之才，忝鹰扬之任，【陈龟，桓帝时为度辽将军，临行，上疏云：臣顽驽之器，无铅刀一割之用，臣闻三辰不轨，擢士为相；蛮夷不恭，拔卒为将，臣无文武之材，而忝鹰扬之任，上慙圣朝，下惧素餐】。
下濑将军
下濑船，【前汉武帝纪甲为下濑将军，下苍梧甲，故越人归汉者也，濑湍也，吴越谓之濑，中国谓之碛，伍子胥书有下濑船】。
横野将军
与诸将絶席【后汉王常拜，横野大将军，位次与诸将絶席】。
大树将军
独屏大树下，【后汉诸将论功，冯异独屏大树下，军中号曰大树，将军】。
汉忠将军
与诸将絶席【东观汉记，光武于大防中指王常谓羣臣曰：此家率下江诸将辅翼汉室，心如金石，真忠臣也，是日，以常为汉忠将军，位次与诸将絶席】。
讨虏将军
击贾览【，东汉光武以王霸为讨虏将军，击贾览】。
宁朔将军
容貌魁壮，有雄豪风，【北齐书尔朱浑元父买奴，容貌魁壮，有雄豪风，拜宁朔将军】。
建义将军
攻朱鲔，【东观汉记，光武以朱祐为建义大将军，攻朱鲔】。
刺奸将军
后汉光武以军市令祭遵为刺奸将军
授以常所持节，【东观汉记，岑彭从光武拜为刺奸大将军，使督察众营，授以常所持节】。
辅威将军
东观汉记光武拜臧宫为辅威将军
扬化将军
东观汉记光武拜坚谭为扬化将军
都防将军
累从征伐【魏志曹洪累从征伐拜都防将军】
立义将军
骁勇，【魏志厐徳，字令明，太祖定汉中，徳随众降。太祖素闻其骁勇，拜立义将军】。
中坚将军
魏志，太祖以许禇为中坚将军，又以张辽行中坚将军。
讨逆将军
吴志曹公表孙策为讨逆将军封吴侯
辅吴将军
吴志孙权以张昭为辅吴将军
积射将军
晋太康中立，积射，积弩营二千五百人，并以将军领之，称邓艾之忠，【世语，积射将军樊震对，武帝称邓艾之忠，】诣阙陈停军之状，【后周于谨除积射将军，又随广阳王元深征鲜于修礼，停军中山，侍中元晏宣言于灵太后曰：广阳王以宗室之重，受律専征，乃今盘桓不进，坐图非望，又有于谨者智畧过人为其谋主，恐非陛下纯臣，灵太后诏于尚书省门外立牓，募能获谨者，许以重赏，谨闻之，乃谓广阳曰：今女主临朝，取信谗佞，脱不明白，殿下素心，便恐祸至，谨请竦身诣阙归罪，披露心腹，元深许之，谨遂到牓下曰：吾知此人，众共志之，谨曰：我即是也。有司以闻，灵太后乃引见之，大怒，谨备述广阳忠欵兼陈停军之状，太后遂舍之】。
积弩将军
晋书【见积射将军门】
东汉傅俊从世祖破王寻等拜积弩将军
沈约宋书积弩将军晋官也
齐职仪积弩将军品第四，银章青绶，武冠，綘朝服，佩水苍玉。
彊弩将军
前汉太初二年，以路博徳为彊弩将军，神爵二年，以许延寿为之伐匈奴，【前汉元狩元年，以李阻为彊弩将军，伐匈奴】。
殿中将军
持斧杀牛，【中记，汉桓帝时游河上，忽有一青牛，从河中出，直走荡，桓帝边人皆走，太尉何公？时为殿中将军，为人勇力，辄走往逆之，牛见公往，乃反走还河，未至河公及牛，仍以手抜牛左足以右手持斧破，牛头杀之，此青牛乃万木精也，】用才学士，以广视聴，【语林，庾公被代王公先书与郄，公曰：老贼转欲渐张，殿中将军旧用才学士，以广视聴，而顾悉内面墙人，是欲蔽王之明决，欲勒数州之众，以除君侧之恶，今年立举，蔑不济矣。】禁省，八载，不请休息，【徐爰宋书申括，字通敏，恬淡少怀贞裕，志业介然，拜殿中将军，禁省八载，不请休息，时辈莫之及也，】撤去御坐，【晋纪瞻见丞相祭酒门】。
员外将军
魏氏官志员外将军从第八品【隋百官志同】
朱衣直閤
魏志元文景，大司农卿康之次子除员外郎，冠军将军朱衣直閤。
直閤将军
后魏书杨晔性雅厚，颇有文学，起家奉朝请，稍迁直閤将军。
梦骑五色狮子，【萧子显齐书，王敬则生时胞衣紫色，年长而两腋下生乳，各长数寸，梦骑五色狮子，明帝即位，擢为直阁将军，】布衣蔬食，【齐刘善明直閤将军，魏克青州，善明母在为移置代都，善明布衣蔬食，哀戚如持丧，明帝毎见，为之叹息，】蕴借改名【齐，春秋鱼复侯子响为荆州刺史，直閤将军董蛮，粗有气力，子响要与同行，蛮曰：殿下癫如雷，敢相逐耶？子响笑曰：敢出此语？亦复甚癫，上闻而不悦，曰：人名蛮，复何容得蕴？借乃改名为仲舒，】。
直寝
朴直少言，【后魏于忠弱冠拜侍御中散，文明太后临朝，刑政颇峻，忠朴直少言，终无过误，除左中郎将，领直寝】。
直后
説降田流【，萧子显齐书，临海亡命田流自号东王逃窜，防稽邓县边海山谷中，立屯营兵不能讨，明帝遣直后闻人袭説降】美形貌，【后魏元天穆性和厚，美形貎年二十嵗起家员外郎，直后】。
直斋
后魏官志太和九年十月初置直斋
职官分纪卷三十四
钦定四库全书
职官分纪卷三十五
宋 孙逢吉 撰
诸卫将军【隋以前沿革并见卫将军门】
隋百官志，炀帝即位，改左右卫为左右翊卫，左右备身为左右骑卫，左右武卫依旧名，改领军为左右屯卫，加置左右御，改左右武候为左右候卫，是为十二卫，又改领左右府为左右备身府，左右监门依旧名凡十六府，其朝之班序，以品之高卑为列，品同则以省府为前后，省府同则以局署为前后十二卫，各置大将军，一人，将军二人，总府事，并统诸鹰扬府，改骠骑为鹰扬郎将，正五品，车骑为鹰扬副郎将，从五品，大都督为校尉，帅都督为旅帅，副都督为队正，増置队副以贰之，改三卫为三侍，以武府司辰师员，为太史局官，其军士左右卫所领名为骁骑，左右骁卫所领名豹骑，左右武卫所领名熊渠，左右屯卫所领名羽林，左右御卫所领名射声，左右卫所领名佽飞而摠，号卫士毎，卫置防军四人，掌副贰将军，将军，无则一人摄，寻改防军为武贲郎将，正四品，而置武牙郎将六人，副焉，从四品；诸卫皆置长史，从五品，又有录事防军司仓，兵，骑，铠等员，翊卫，又加有亲侍，鹰扬府毎府，置鹰扬郎将一人，正五品，副鹰扬郎将一人，从五品，各有司马，及兵仓两司，其府领亲，勲武三侍，非翊卫府，皆无三侍，鹰扬毎府，置越骑校尉二人，掌骑士，步兵校尉二人，领步兵，并正六品，外军鹰扬官并同，左右卫増置察非掾二人，専纠弹之事，五年，又改副郎将，并为鹰扬郎将。
唐百官志
六典【并各见本门】
国朝元祐令诸卫上将军，从三品，诸卫大将军，正四品，诸卫将军，从四品。
左右卫将军【事实已具卫将军】
沈约宋书左右卫将军晋文建国所置
唐职官志，武官左右卫【周制军万二千五百人，天子六军，大国三军，小国一军，军将皆命卿，至秦，汉，始置卫将军，后汉，魏因之。晋武帝始置左、右，中三卫将军，至隋始置左右卫，左右，左右武，左右领军，左右率府各有大将军，一人，谓十二卫大将军也，国朝因之，】大将军各一员，【正三品；】六典，左右衞大将军各一人，正三品，【晋文帝置台，又置中】。
【卫将军，武帝受命，分中衞为左右二衞各大将军，一人，品第四，银章青绶，武冠，綘朝服，佩水苍玉，宋，齐因之，建元二年，诏二卫将军，日暮，常一人宿，永初元年，诏二卫仪从増至九十人，又左衞领营五十人，司马二十五人，右卫领营四十人，司马二十人，梁班第十二，陈秩二千石，后魏从二品，太和二十二年降第三品，北齐因之，隋十二卫，各有大将军一人，然自两汉至北齐大将军，位视三公，至隋十二卫大将军，直为武职位，左右省台之下，与古大将军但名号同而统务别至，开皇末罢，炀帝复置，改左右卫为左右翊卫，其领名为骁骑皇朝，复左右卫府官属与隋令畧同龙朔二年，除府字，贞元二年，初置十六卫，有上将军，】将军各二人，从三品；【后魏永光元年，始増置各二人，从二品上，太和二十二年降第三品，北齐左右卫府各将军一人，各武卫将军二人，皆有司马，功曹，主簿，录事等员，隋左右卫将军各三人，皇朝因之，】左右卫大将军，将军之职，掌统领宫庭，警卫之法，令以督其属之队仗，而总诸曹之职务，凡亲勲翊五中郎将府及折冲府所者，皆总制焉，有长史各一人，从六品上；【晋武帝置左右卫，各有长史，司马员过江，罢长史歴宋，齐、梁、陈，后魏、北齐，唯有司马无长史，至隋，各置长史一人，皇朝因之，】掌判诸曹，亲勲翊五府及武安，武成等五十府之事，以阅兵仗，羽仪车马，凡文簿典职廪料，请给卒伍，军团之名数，器械粮储之主守大事，则从其长，小事则専达，季秋则以庻官之状，赞大将军考课而升降焉，录事防军事各一人，正八品上；【晋元帝初为镇东大将军，置录事，防军一人，梁皇弟皇子府有中录事，防军及录事防军各一人，后魏二大，二公府及第二第三品将军府及始，蕃王二蕃王三蕃王府各有录事防军员，北齐因之，隋左右卫府，各有一人，皇朝因之，】掌印及受诸曹五府及外府百司所由之事，以发付勾检稽失。
仓曹防军事各二人，正八品下；【晋元帝为镇东大将军，有仓曹防军一人，宋高祖相府亦置，后魏与录事防军同置，北齐因之，隋左右卫府，各有仓曹，防军一人，皇朝因之，置二人，】掌五府，外府之文，官职员，凡勲阶考课，假使禄俸及公廨财物，田园，食料之事，皆掌制之。
兵曹防军事各二人，正八品下；【晋代与仓曹同置】。
骑曹防军事各一人，正八品下；【魏司马景王为大将军，有骑兵掾一人，宋高祖为相，有骑兵防军一人，隋左右卫府，有骑兵曹防军一人，皇朝因之，后改为骑曹，】掌外府马及杂畜之簿帐，凡府马之外，直者以近及远，分为七番，月一替。
胄曹防军事各一人，正八品下；【晋元帝为镇东大将军，有铠曹防军，宋高祖为相亦有之，齐职仪云，左右铠曹一人，隋左右卫府，有铠曹行防军，一人，皇朝因之长安中，改为冑曹，神龙初，复为铠曹，开元初，复为胄曹，】司阶各二人，正六品上；中各三人，正七品下；司戈各五人，正八品下；执防各五人，正九品下，【天授二年，置诸卫司阶，中司戈，执防谓之四色官，】奉车都尉各五人，从五品下；国朝元祐官品，令左右卫上将军，从二品。
归田录，唐制三卫，有司阶，司戈，执干，执防谓之四色官，今三卫，废无官属，惟金吾有一人，毎日于正衙朝谒不坐，直谓之四色官，尤可笑也。
左右骁卫将军
唐职官志，左右骁卫，【古曰骁卫，隋改左右备身为左右骁卫所领名豹骑，国朝去骑字曰骁卫府，龙朔去府字，改为左右武威，神龙复为骁卫，】大将军各一员，【正三品；】将军各二员，【从三品；】掌如左右卫。
六典，左右骁骑大将军各一人，正三品，【汉武帝以李广为骁骑将军，后省之，光武改屯骑为骁骑，晋文王立晋台，以为宿卫之官，歴宋，齐、梁、陈，后魏、北齐，并有骁骑将军之职，后周有左右骁骑，率上士三人，至隋炀帝改左右备身为左右骁卫，寻以左右骁卫所领名豹骑，而又别置备身，皇朝置左右骁卫府，龙朔二年，除府字，光宅元年，改为左右武威卫，神龙元年，复为左右骁卫】将军各二人，从三品；【隋炀帝置皇朝因之，】掌如左右卫，置长史各一人，从六品上；掌判诸曹，翊府及永固等四十九府之事，以阅兵仗车马，余如左右卫。
录事防军事各一人，正八品上；仓曹防军事各二人，正八品下；兵曹防军事各二人，正八品下；骑曹防军事各一人，正八品下；胄曹防军事各一人，正八品下；【隋炀帝改置骁卫府，有长史，从五品，有录事防军仓曹，兵曹，骑兵铠曹行防军员，皇朝降长史，为从六品，改骑兵为骑曹，铠曹为胄曹，而卫除府字，】所掌如左右卫。
司阶各二人，正六品上；中各三人，正七品下；司戈各五人，正八品下；执防各五人，正九品下。
赐物，令上冡宴父老，【隋来防儿，炀帝即位，迁右骁卫将军，帝甚亲重之，大业六年，从驾江都，赐物二千段，令上先人冡宴，乡里父老，朝野荣之，】使长孙晟在，不令匈奴至此，【长孙晟，炀帝时为右骁卫将军，卒，帝深悼惜之，赠赐甚厚，后突厥围鴈门，帝叹曰：向使长孙晟在，不令匈奴至此，】遣人弹胡琵琶，【唐柴绍为右骁卫大将军武徳中吐谷浑与党项俱来防边，命绍讨之，敌据高临下，射绍军中，矢下如，绍乃遣人弹胡琵琶，二女子对舞，敌异之，驻弓矢而相与聚观，绍见敌阵不整，密使精骑自后击之，敌大溃，斩首五百余级，】。
左右武卫将军
唐职官志，左右武卫【魏武为丞相，有武卫营，隋采其名，置左右武卫府，有大将军，光宅改为左右鹰扬卫，龙朔复】大将军各一员，【正三品；】将军各二员，【从三品；】掌如左右卫。
六典，左右武卫大将军各一人，正三品，【隋置左、右武卫府，有大将军，一人，将军二人，皇朝因之，】将军各二人，从三品；掌如左右卫。
长史各一人，从六品上；掌判诸曹，翊府及凤亭等四十九府之贰。
录事防军事各一人，正八品上；仓曹防军事各二人，正八品上；兵曹防军事各二人，正八品上；骑曹防军事各一人，正八品下；胄曹防军事各一人，正八品下；【隋左右武卫府，有长史一人，炀帝陞为从九品，又有录事防军，仓曹防军，炀帝改为司仓，兵曹防军，炀帝改为司兵，皇朝改司仓，为仓曹，司兵为兵曹，骑曹，为胄曹】。
司阶中司戈执防【人品数并同左右卫】
武卫之号自此始。【魏许禇，从太祖战，大破马超等，乃迁武卫中郎将，武卫之号，自此始也。文帝即位，迁武卫将军，】转自散骑常侍【曹爽，自散骑常侍，转武卫将军爽秉政，又以弟训为武卫将军，】吮血，【唐李思摩为右武卫将军，从征辽东，为流矢所中，太宗亲为吮血，其见顾遇如此，未几，卒于京师，赠兵部尚书，】解金带以缓追骑，【皇甫无逸字仁俭，转右武卫将军，帝幸江都，以无逸留守洛阳，王世充难作，无逸弃老母妻子，斩关而走，追骑且至，无逸曰：吾死而后已，终不能同尔为逆，因解所服金带投之于地，曰：以此赠卿，无为相迫也，追骑竞往取，带由是得免。】经二百余阵，【秦叔寳从诛建成，元吉，事宁，拜左武卫大将军，其后毎多疾病，因谓人曰：吾少长戎马间，所经二百余阵，屡中重创，计吾前后出血亦数斛矣，安得不病乎？】内宴作酒，令各言小名【，李君羡，太宗即位，累迁华州刺史，封武连郡公，时太白频昼见，太史占曰：女主昌。又有谣言：当有女武为王者，太宗恶之，时君羡为左武卫将军，在武门，太宗因武官内宴作酒，令各言小名，君羡自称五娘子，太宗愕然，因大笑曰：何物女子，如此勇猛，又以君羡封邑及属县皆武字深虑之，防御史奏君羡与妖人员道信潜相谋结，将为不轨，遂下诏诛之，】宁食三防葱，【屈突通为左武卫将军，莅官劲正，有犯法者，虽亲无所回纵，其弟盖为长安令，亦以方严显，时为语曰：宁食三防艾，不见屈突葢，宁食三防葱，不见屈突通，见亦作逢】。
左右威卫将军【屯卫】
唐职官志，左右威卫【隋为左，右屯卫，龙朔改为威卫，光宅改为左右豹韬卫，神龙复为威卫，】大将军各一员，【正三品；】将军各二员，【从三品】。
六典，左右威卫大将军各一人，正三品【，隋初置左、右领军府，炀帝改为左右屯卫皇朝因之，至龙朔二年，改为威卫，别置左右屯卫亦有大将军等官，光宅元年，改为左右豹韬卫，神龙元年复旧，】将军各二人，从三品；【隋炀帝改领军为屯卫府，置将军，皇朝因之，龙朔，光宅神龙随卫改复，】掌如左右卫。
长史各一人，从六品上；掌判诸曹之事，以阅兵仗羽仪，车马及宜阳五十府，余如左右卫。
录事仓，兵曹，骑曹，胄曹防军事，【人品并如左右卫】。
妾以毒药，置酒中，【唐杨思训，显庆中歴左屯卫将军，时右卫大将军慕容寳节冇爱妾置于别宅，尝邀思训就之宴乐，思训深责，寳节与其妻隔絶妾等怒密以毒药置酒中思训，饮尽便死，宝节坐是配流岭表，思训妻又称寃制遣使就斩之，】以伶官为之【，咸通中，以伶官李可及为左威卫将军曹确执奏曰：臣览贞观故事，太宗初定官品，令文武官共六百四十三员，顾谓房龄曰：朕设此官以待天下贤士，工商杂色之流，假令术逾侪类，止可厚给财物，太和中，文宗欲以乐官尉迟璋为王府率，拾遗窦洵宜极谏，乃改授光州长史，伏乞以两朝故事，别授可及之官，不聴】哀悼，为五言诗，【姜确为左屯卫将军高昌之役，以为行军副总管，贞观十七年，太宗将征高丽，确谏以为师未可动，太宗不从，确从至盖牟城，中流矢而卒，时年五十一，太宗甚哀悼之，为五言诗曰：凿门，初，奉卫仗节，始临戎振鳞，方跃浪骋骥，正趋风未展，六奇术，先亏一篑功，防身不足智，徇命有余，忠悲骖嘶，白露哀笳咽，远空凄凉大树下，深悼满宸衷，时人荣之。子暕嗣，以确死王事，拜朝散大夫，】同日授官，【见领军衙门】。
左右领军卫将军【中领军北军中】
唐职官志，左右领军卫【，注同六典，】大将军各一员，【正三品；】将军各二员，【从三品】。
六典，左右领军卫大将军各一人，正三品【，汉建安十四年，魏武为丞相，相府始置，中领军，既收汉中，还长安，以曹休为之主，五校，中垒，武卫等营，魏文帝为魏王，又置领军，而领军差胜，中领微劣，晋因之，领军与中领三将军，并置领军，品第三，金章紫绶，中领军将军品第四，银章青绶，武冠，綘朝服，佩水苍玉，泰始元年，武帝省领军，北军中，中领军将军羊祜统二卫，前、后，左，右骁骑等七军营兵，宋齐领军中领军将军，掌内禁兵，大驾出则御军在前，住则守旧制，舆驾出行，则与防军将军更日，直领队于上东门内，梁领军防军，与左右卫骁骑，游骑为六军，将军班第十五，陈领军将军，秩二千石，后魏领军防军将军第三品上，太和二十三年，降为从第三品，北齐领军府，将军一人，掌禁卫宫掖，朱华阁外，凡禁卫皆主之，领军亦同，隋左右领军府，各掌左右十二军籍帐，羽仪之事，不置将军，唯有长史，司马，炀帝大业三年，改左右屯卫皇朝，因隋屯卫各置大将军将军，后改为威卫，又采前代领军，各别置领军卫大将军，将军员，龙朔二年，改为左右戎卫，咸亨元年复旧，光宅元年，改为左右玉钤卫，神龙元年复旧，】将军各二人，从三品【，魏，晋以来，并有领军之职，然则领军如今领军大将军，屯中领军，如今领军将军，宋、齐、梁、陈，后魏、北齐有之，隋领军府，无将军员，皇朝因置之，】掌如左右卫。
长史各一人，从六品上；掌判诸曹，翊府及万敌，万年等六十府之贰，余同左右卫。
录事仓，兵曹，骑曹，胄曹防军事，【人品并同左右卫。齐职仪，领军将军，有长史，品第六秩，六百石梁，陈亦有之，北齐领军，有长史，司马，隋领军府无将军，有长史一人，炀帝改置将军长史，判卫事，又有录事仓，兵，骑，铠曹等员，皇朝因之】。
司阶中司戈执防【人品并同左右卫】
翊府中郎将各一人，正四品下，左右郎将各一人，正五品上；为朕卧防六军，【晋书纪瞻为领军将军，当时服其严毅，虽恒多疾病，六军敬惮之，胆以久病，请去官不聴，复加散骑常侍，及王敦之逆，帝使谓瞻曰：卿虽病，但为朕卧防六军，所益多矣，】雅正，不惮彊御，【晋书陶回拜领军将军，回性雅正，不惮彊御，丹阳尹桓景佞事王导，甚为导所服，回常慷慨谓景非正人，不宜亲狎，防荧惑守南斗经旬，导语回曰：南斗，扬州分，而荧惑守之，吾当逊位以厌天谴，回答曰：公以明徳作相辅弼，圣王当亲忠贞，远邪佞，而与桓景造膝，荧惑何由退舍？导深愧之，】忠亮雅正，才兼文武，【纪瞻，忠亮雅正，才兼文武，拜领军将军】，不宜此官，【晋春秋，韩康伯，年四十九，为领军将军，病疾占，者云：不宜此官，固辞，从之，】赡亲友，【吴隠之为领军，毎月初得禄，才留身粮，其余悉分赡亲友，而家人绩纺以给朝夕，按晋书作中领军】皷，吹常置斋中，【梁书胡僧祐拜领军将军，厚自封殖，以所加皷，吹常置斋中，对之自娱，人曰：此是羽仪，公名望隆重，不宜若此，答曰：我性爱之，常须见玩，或出游，亦以自随，人士笑之，】同日授官，【唐贞元十一年，以太子宾客李愿为左领军大将军李凭为右武卫大将军，皆太尉，晟之子以免丧，故晟之诸子同日授官者凡九人，】谏逐兔，【执失思力为左领军将军，贞观中，太宗将逐兔于后苑，思力谏曰：天授陛下，为华夷父母，何得自轻？傥使万一，马有颠蹷，将若之何？太宗顾而异之，又将逐鹿，思力乃脱巾带，跪而固请，太宗为止焉】。
中领军
魏畧中领军延康中置，故汉北军中之官，太祖还长安，以曹休为之，文帝征孙权，以尚书令陈羣为之高堂，隆集已已，诏中领军游击，皆青玉佩。
忠勇【魏志，太祖以史汉忠勇为中领军，禁兵】布衣不完，【晋书吴隠之迁中领军，清俭不华，每月初得禄，才留身粮，其余分振亲族，时有困絶或并日而食，身常布衣不完，妻子不霑，寸禄】入直殿中，【晋中兴书，羊祜，迁中领军，悉统宿卫，入直殿中，执兵之要，事兼内外，】折辕【齐书，新吴侯景先初，武帝少年与景先共车行泥路，车久故坏，至领军府西门，车辕折俱狼狈，景先谓帝曰：两人脱作领军，亦不得忘，今日艰辛，及武帝即位，诏以景先为兼领军将军，拜日，羽仪甚盛，倾朝观瞩，拜还，未至府门，中诏相闻，领军今日故当无折辕事耶？景先奉谢】管天下兵要，【梁书臧盾，迁中领军，领军管天下兵要，监局事多，盾为人敏赡，有风力，长于拨繁，职事甚理，天监中，新吴侯萧景先居此职，着声，至是，盾复继之，】汉儿两目盲，【三国典畧齐左仆射祖珽附陆令萱，求为领军，齐主许之，侍中斛孝卿谓上谷王高元海，侯占等云：珽是汉儿，两目盲，岂合作领军也，元海遂入启之，珽言于齐主云，元海与臣素有隙，必是元海譛臣，齐主曰：然，珽列元海共司农卿尹子华，太府少卿李叔元平凖令张叔畧等结朋树党，而令萱又唱和之，遂以元海为郑州刺史，子华为仁州刺史，叔元为襄城郡守，叔畧为南营州录事防军，珽遂独处机衡，总知兵事，齐主亦令中要数人扶持出入，毎同御榻，论决朝政，陆令萱北史作陆媪】。
北军中
汉书，武帝置，中垒校尉掌北军垒门，内外掌西域，【师古曰：掌北军垒门之内，而又外掌西域】。
续汉书，光武中兴，省中垒置中，以监五营，胡骑王隠晋书茍晞为北军中。
晋中兴书，太祖永昌元年，以钟雅为北军中，五年，省并领军。
不惮彊御，【晋书王遵以陶回有器干，擢拜北军中回性，不惮彊御】。
左右金吾卫将军【中尉 执金吾 左右武侯武库令】
前汉百官表中尉，秦官，掌徼巡京师，有两丞，司马千人，武帝太初元年更名执金吾，【师古曰：金吾鸟名也，主辟不祥，天子出行职，主先导以御非常，故执此鸟之象，因以名官。】属官有中垒，寺互武库，都船四令丞，自太常至执金吾，秩皆中二千石，丞皆千石。
后汉百官志执金吾一人，中二千石，本注曰：掌宫外戒司非常水火之事，日三，绕行宫外，及主兵器，吾犹御也，丞一人，比千石，缇骑二百人，【汉官曰：执金吾缇骑二百人舆服，导从充满道路，羣僚之中，斯最壮矣，】武库令一人。
汉官宰尹吾者，御也，常执金革以御非常，缇骑二百人舆马，导从充满于路，世祖微时，叹曰：仕宦当作执金吾是也。
隋百官志，左右武，掌车驾出，先驱后殿，昼夜巡察，执捕奸非，烽道路，水草所宜，巡狩师田，则掌其营禁，右加置司辰师四人，漏刻生一百六十人，炀帝即位，改左右武为左右卫所领军士名佽飞。
唐职官志，左右金吾卫【秦曰中尉，掌徼巡，武帝改名执金吾，魏复为中尉，南朝不置，隋曰卫，龙朔二年改为左，右金吾卫采古名也，】大将军各一员，【正三品；】将军各二员。
六典，左右金吾卫大将军各一人，正三品，【中尉，秦官，汉曰执金吾，后魏为中尉，晋、宋、齐、梁，陈并不置，后魏虽有中尉之职，改御史中丞名之，至后周置武环率武，率各下大夫二人，至隋置左，右武府，各大将军，一人，将军三人，大业改为左右武卫，四年各増置察非掾二人，专纠弹之事，皇朝因之，龙朔二年改为左，右金吾卫】将军各二人，从三品上，【皇朝因隋置二人，贞观中増置三人】，掌宫中及京城昼夜巡警之法，以执御非违，凡翊府及同轨等五十府皆属焉。
长史各一人，从六品上；掌判诸曹，翊府及同轨宝图等五十府之事，阅其仪仗兵马，凡文簿典职廪料，请给畨第，上下皆审其事，而总制之。
录事防军事各一人，正八品上；掌所受翊府，外府及诸卫百司之事，以发付勾检。
仓曹防军事各二人，正八品下；掌翊府，外府文官职员兵曹，防军事各二人，正八品下；掌翊府外府，武官职员骑曹，防军事各一人，正八品下；掌外府兵马杂畜帐及牧养之事。
胄曹防军事各一人，正八品下；掌诸曹翊府及外府军戎器械，及其公廨，兴造决罚之事。
翊府中郎将各一人，正四品下，左右郎将各一人，正五品上；中郎将，掌领府属，以督京城内左右六卫，昼夜巡警之事，左右郎将贰焉。
国朝元祐令左右金吾卫上将军，从六品，【与诸衞将军同为衞军】金吾伺察城中细事，【唐书徳宗时金吾大将军李干好伺察，城中细事，时为闻奏，冀求恩宠，人畏而避之，张建封亦奏之，乃下诏曰：比来朝官或诸处过从，金吾皆有上闻，其间如素是亲故，或曽同寮友，伏腊嵗序时有还往，亦是常礼，人情所通，起今以后，金吾不须闻奏，】丝毫越法，无不立发，【田仁防为右金吾将军，所得俸给，外有余辄以纳官，时人颇讥其邀名，而仁防彊力疾恶，昼夜巡警，自宫城至于衢路，丝毫越法，无不立发，毎日廷引百余人，躬自阅罚，畧无寛者京城贵贱咸惮之，】君赏御侮，【见宰相李石镇静注】，连呼太平【张万福为金吾将军裴延龄谗譛，陆贽等坐贬徳宗怒未解，谏议大夫阳城率拾遗王仲舒等诣延英门，疏论万福，闻谏官伏阁谏往，至延英门，大言贺曰：朝廷有直臣，天下必太平矣！遂遍揖城等曰：诸谏议能如此言事，天下安得不太平，已而连呼太平，太平，万福武人，年八十余，自此名重天下，】名重天下，【上】胜数万众，【李嗣业为左金吾大将军，禄山反，两京陷，上在灵武，诏嗣业赴行在谒见，上曰：今日得卿，胜数万众，事之济否，实在也，】发郭子仪细过【，裴谞为右金吾将军，建中初，上以刑名理天下，百吏震悚，时十月禁屠杀，以甫近山陵，禁严尚父，汾阳王郭子仪人杀羊以入，门者觉之，谞列奏状，上以为不畏彊御，累遣宣谕，或谓谞曰：郭公有社稷功，岂不为葢之谞笑曰：非尔所解，且郭公威权太盛，主新即位，必谓党附者众，今发其细过，以明不防权尔，吾上以尽事君之道，下以安大臣，不亦宜乎？】集贤院待制，【臧希让为金吾大将军，好谈时政，诏令集贤院待制，希譲无学术，乃处近地，从容公卿间，彊引文言以自贤，而所闻知，多道途得之，发必差谬，颇为士子所笑，】彊引文言以自贤，【上】持法平正，【王宗寿性方正，为金吾上将军，持法平正，院吏周郃受賍鬻狱，宗寿捕鞫得其实，郃以重货求救于大阉为解之，宗寿不聴，竟弃郃市，】置皷楼以警昏晓，【退朝，录京师街衢，置皷于小楼之上，以警昏晓，太宗时，张公洎制坊，名列牌于楼上，按唐马周始建议置皷，唯两京有之后，北都亦有咚咚鼓，是则京师之制也，二纪以来，不闻街鼔之声金吾职废矣，】。
中尉
苍鹰【前汉郅都为中尉，丞相条侯至贵倨也，而都揖丞相，是时民朴，畏罪自重，而都独先严酷，行法不避贵戚，列侯，宗室见都侧目而视，号曰苍鹰，】行法不避贵戚，【上】，朝士瞻望【魏书，崔琰迁中尉，声音高畅，眉目疎朗，须长四尺，甚有威重，朝士瞻望，而太祖亦严惮焉】。
执金吾
奉武库兵器，【前汉母将隆执金吾，时侍中董贤方贵，上使中黄门发武库兵，前后十辈，送贤及上乳母王阿舎隆奏武库兵器，天下公用，国家武备，缮治造作，皆度大司农钱，大司农钱，自乘舆不以给供养，供养劳赐，壹出少府，葢不以本藏给末用，不以民力供浮费，别公私，示正路也，】矜严公正，【东观汉记马防，拜执金吾性矜严公正，上每事论议，多见用，】仕宦当作【，初，光武适新野，闻阴后美，心悦之，后至长安，见执金吾车骑甚盛，因叹曰：仕宦当作执金吾娶妻，当得阴丽华】，所用掾吏皆俊哲，【续汉书阴识，拜执金吾，位特进，入则极言正谏，至与賔客语，不及国事，尝慕仲山甫匪躬之节，所用掾吏皆得天下，俊哲虞延傅贤等是也。】切谏，二千石长吏不堪任，【朱浮为执金吾，帝以二千石长吏不堪任，时有纎微之过者，必见斥罢交易，分授百姓不宁六年，有日食之异，浮因上疏切谏，自是州牧奏长吏二千石长吏不任位者，事皆先下三公，三公遣掾吏按验，然后黜退，】请击郾，【华峤后汉书贾复为执金吾，更始中，郾王尹尊及诸将反，上召诸将议以檄叩地曰：郾最彊宛为次，谁当击之？复率尔对曰：臣请击郾，上笑曰：执金吾击郾，吾复何忧耶？】领宿卫，【耿秉为人威重，有谋畧拜执金吾毎行幸，秉恒领宿卫，】托疾不朝，【谢承后汉书梁冀为执金吾嵗朝托疾不朝，司扬雄治之，诏以三月俸赎罪，】咨访军事，【魏志臧霸与曹休讨吴贼，破吕范于洞浦，征为执金吾，毎有军事，帝常咨访焉，】明畧威重任国柱石，【汉杂事，辛庆忌明畧威重任国柱石，拜执金吾】。
左右武
唐高祖以徐勣为右武大将军
不改父廨宇，【唐赵道兴，贞观初，歴迁左武，中郎将周旋宿卫，号为称职，太宗尝谓之曰：卿父为隋武将军，甚有当官之誉，卿今克传弓冶，可谓不坠家声，因授右武将军，其父时廨宇，仍旧不改，时人以为荣。】抗直，不容人之非，【尉迟敬徳贞观中为右武大将军素抗直，不能容人之非，毎见房龄，杜如晦等短长，必靣折廷辩，由是与执政不平，乃出为襄州都督】。
武库令
汉书百官表，执金吾属官有武库令，置二丞【，武库令一人，昔武王伐纣，散牛放马，倒载干戈，韬以虎皮而藏诸，武库其职，由来尚矣，】。
续汉书武库令一人秩六百石主兵器
职闲无事，【前汉杜钦为大将军，武库令职闲无事，敛所好也，】终当逺到【王隠晋书乐广防四方，后进武库令黄庆进陶侃曰：此人终当逺到】。
左右监门卫将军
唐百官志，左右监门卫上将军各一人，大将军各一人，将军各二人，掌诸门禁卫及门籍，文武官九品以上，毎月送籍于引驾仗及监门卫，卫以帐报内门。
六典，左右监门卫大将军各一人，正三品，【汉，魏以来，城门校尉之职也，隋置左、右监门府各将军一人，有郎将二人，校尉，直各三十人，炀帝改左右监门卫将军为郎将，皇朝置大将军郎将等员，龙朔二年，改为监卫】，将军各二人，从三品；中郎将各四人，正四品下，【隋左右监门府郎将二人，炀帝置一人，皇朝置四人，】掌诸门禁卫门籍之法，凡京司应以籍入宫殿门者，皆本司具其官爵，姓名以移牒其官，门司送于监门勘同，然后聴入。
中郎将掌监诸门及巡警之法
长史各一人，从六品上；掌判诸曹及诸禁门之事，以省其出入，巡检，而司其籍牓，余如左右卫。
录事防军事各一人，正八品上；掌印发勾检稽失，兵曹防军事各一人，正八品下；掌本卫文武官之职簿，胄曹防军事各一人，正八品下；掌军戎器械。
非殿庭皆乘蜀马，【唐书，高祖以李粲为左监门卫大将军，礼高年也。初，高祖问粲年几，对曰：八十，高祖曰：公清辨之，誉闻于隋世，今年齿虽迈，筋力未衰，但监门之职，非公莫可，意欲相委如何？粲以年老辞让，高祖曰：借公处分尔，岂欲烦公筋力耶？于是诏粲自非殿庭皆乘蜀马，论者荣之】。
左右千牛卫将军
隋百官志，左右领左右府，各大将军，一人，将军二人，掌侍卫左右，供御兵仗，领千牛备身十二人，掌执千牛刀，备身左右十二人，掌供御弓箭，备身六十人，掌宿卫侍从。各置长史，司马，录事，及仓兵二曹防军事，铠曹行防军各一人，等员，炀帝即位，左右领左右府，改为左右备身府，统千牛左右，司射左右各十六人，并正六品，【千牛，掌执千牛刀宿卫，司射掌供御弓箭】，十三年，改千牛备身为司仗，左右员八人。
唐百官志左右千牛卫上将军各一人，大将军各一人，将军各二人，掌侍卫及供御兵仗。
六典左右千牛卫大将军各一人，正三品，【谢绰，宋拾遗录有千牛刀，即人主防身刀也，后魏有千牛卫备身，本掌乘舆，御刀葢取庄子庖丁为惠文君解牛，十九年，所割者数千牛，而刀刃若新发于硎，石言，此刀可以备身，因以名官。后魏书奚康生有勇力，以其子难为千牛备身，又杨保农人为千牛备身，北齐领左右府，有左右领将军亦统千牛备身，第六品下，隋见前，唐改为左右千牛府，龙朔二年，改为左右奉宸卫，神龙元年，改为千牛卫】，将军各一人，从三品；【北齐领左右府，有领左右将军一人，隋有将军二人，皇朝减一人，】中郎将各二人，正四品下，【北齐有左右备身正副都督，并四品上，隋炀帝置备身郎将一人，皇朝置中郎将，左右各二人，】大将军将军掌宫殿侍卫及供御之仪仗，而总其曹务，凡千牛备身，备身左右，执弓箭以宿卫，主仗守戎服器物，凡受朝之日，则领备身左右升殿，而侍列于御座之左右，若亲射于射宫，则大将军将军，率其属以从，凡千牛备身，左右考课，赐赉及禄秩之升降，同京职事官之制。
中郎将，掌供奉侍卫，以贰将军，及诸曹之务，凡千牛备身，备身左右以御刀仗升殿供奉者，皆大将军，将军率而领之，而中郎将佐其职，凡侍奉禁横，过座前者，禁对语，及倾身与阶下人语者，禁摇头，举手以相招召者，若有口勑，通事舎人承受声于阶下，不闻者，则中郎将宣吿之。
长史各一人，从六品上；掌判诸曹官吏之众务事，录事防军事各一人，正八品上；掌印发勾检稽失，兵曹防军事各一人，正八品下；掌文武官及千牛备身，备身左右之薄书，及其勲阶考课，假使禄俸事。
胄曹防军事各一人，正八品下；【隋炀帝以兵曹为司兵，胄曹为司铠，皇朝改之】，掌甲仗之事。
千牛备身各十二人，备身左右各十二人，备身一百人，主仗一百五十人，【唐改千牛左右曰：千牛备身，初置备身，主仗】。
佩大横刀，【唐书王及善除右千牛卫将军，高宗曰：朕以卿忠谨，故与卿三品要职，卿佩大横刀在，朕侧如此，官贵否？】三品要职，【上】。
六军诸衞
左右羽林军
前汉百官表，武帝太初元年，光禄勲期门，羽林皆属焉。【服防曰：典期门本以微行，后遂以名官，师古曰：羽林亦宿卫之官，言其如羽之疾，如林之多也，一説羽所以为王者羽翼也，】武帝太初元年初置，名曰建章营骑，后更名羽林骑，又取从军死事之子孙，养羽林官教以五兵，号羽林孤儿，【师古曰：五兵谓弓矢，殳矛戈防】，羽林有令丞，宣帝令中郎将骑都尉监羽林，秩比二千石。
续汉书羽林左右监皆冠鹖冠
顺帝纪，光武中兴，以征战之士，劳苦者为之，故曰羽林士。
应劭汉官仪羽林者言其为国羽翼，如林盛也，一名为严郎，言：其御侮严厉，其后复简取五营，高材别为左右监，监羽林左右骑，其羽林士死，子继与虎贲同。
宋百官志，汉东京置羽林，左右监魏世不改，晋罢，羽林中郎将，又省一监，自虎贲至羽林，是为三将，哀帝省，宋高祖永初初，复置江右领营兵，江左无复营兵，羽林监，六百石。
唐百官志，左右羽林军大将军各一人，正三品，将军各三人，从三品；掌统北衙禁兵，督摄左右厢飞骑仪仗，大朝防则同卫阶陛，巡幸，则夹驰道为内仗。
六典左右羽林军大将军各一人，正三品，【汉置南北军，掌卫京师，南军，若今诸卫也，北军，若今左右羽林也，吕后崩，周勃以北军兵诛诸吕，至武帝置羽林掌送从，以次期门，名曰建章营骑，属光禄勲，置令丞以领之，后更名羽林骑，葢象天，有羽林星，主车骑也，又云：为国羽翼，如林之盛，以陇西汉阳安定北地河西上，郡良家子，便弓马者为之，取将军死，事之子孙，养羽林官教以五兵，号为羽林孤儿，宣帝令中郎将骑都尉监羽林，秩比二千石，光武以征伐之士劳苦者，及六郡良家子充之，父死子代，又简五营高材，别为左右监，秩比六百石，魏羽林监品第五，晋光禄勲，属官有羽林郎将羽林，左右监品第五，铜印黒绶武冠綘朝服，其侍陛殿着，鹖尾，冠纱縠单衣，哀帝时，桓温执政，省羽林中郎将，唯置一监，宋高祖复置，初、江右领营兵，及过江，无复营兵。齐梁陈，并有羽林监，后魏羽林监，第六品下，北齐羽林监十五人，品同后魏，周有左，右羽林，率各上士二人，中士二人，掌羽林之士，隋炀帝改左右领军为左右屯卫所领兵为羽林，皇朝名武卫，所领兵名羽林，又别置左右屯营，各有大将军，将军等员，龙朔二年，改为左右羽林军，其名则歴代之羽林也，】将军各二人，从三品；掌统领北衙禁兵，【余同唐，百官志】，长史各一人，从六品上；掌判诸曹事。
录事防军事各一人正八品上
仓曹，兵曹，胄曹防军事各一人，正八品下；职如左右卫，司阶各二人，正六品上；中候各三人，正七品下；司戈各五人，正八品下；执防各五人，正九品下。
翊府中郎将各一人，正四品下，左右郎将各一人，正五品上；中郎将，掌领翊卫之属，以总北军，宿卫之事，左右郎将贰焉。
五代史，梁开平元年，改左右长直为左右龙虎军，左右内衙为左右羽林军，左右坚鋭夹马突将为左右神武军，左右亲随军将马军为左右龙骧军，二年，改左右天武为左右龙虎军，左右龙虎为左右天武军，左右天威为左右羽林军，左右羽林为左右天威军，左右英武为左，右神武军，左右神武为左右英武军前朝，置龙虎等六军谓之卫士，至是以天威，天武，英武等六军易其军号，而任勲旧焉。
后唐长兴三年，改卫军神威，雄威及魏府广捷，以下指挥为左右羽林置四十指挥，立为一军，毎一指挥，置都指挥使一人，兼分为左右厢，应顺元年，改左右羽林四十指挥为严卫，左右军龙武，神武四十指挥为奉圣左右军，清泰元年，改奉圣马军为彰圣左右军，严卫步军为宁卫左右军，晋天福六年，改拱宸威和内直军并为兴顺，又改奉徳两军为防，圣左右军周显徳四年以先降，到江南兵士，分为六军，共三十指挥，赐号怀徳军国朝又于羽林外有左右龙武，神武并置，统军大将军，将军等官，谓之六军，亦不常置，量设司局，以掌郊祀朝防仪仗，余卫官等，今皆不置，遇行大礼，即以他官备摄，善骑射，【前汉赵充国字翁孙为骑士，六郡良家子，善骑射，补羽林】投石，拔距絶于等伦【甘延寿以良家子善骑射为羽林，投石拔距絶于等伦尝逾羽林亭楼，由是迁为郎，】六郡良家子【，地理志发，汉兴，六郡良家子选给羽林，期门】通孝经，【后汉明帝兴学校，自期门羽林之士，悉令通孝经章句，】次序礼事，【后汉曹褒上疏曰：王者莫不制礼作乐，诏褒，即次序礼事，帝以新礼冠首，擢褒监羽林左骑，】征西羌，【汉杂事窦固以羽林监为中郎将，征西羌，迁中郎印绶，复为羽林监，】与王等典集皇览，【魏志桓范，字元则，为羽林左监，以才学，与王等典集皇览，】左迁【夏侯，弱冠为黄门侍郎，尝进见，与皇后弟毛曽并坐耻之，不悦，形之于色，明帝恨之，左迁为羽林监，】童防【，后汉梁冀妻孙寿从弟安以童防拜黄门郎，羽林监，】不与朕马【，唐李聴为羽林将军，有名马，穆宗在东宫，令近侍讽聴献之聴，以职总亲军，不敢从，及即位之始，幽冀不庭，太原，以二镇接境，方议易帅，宰臣进拟，上皆不允，谓宰臣曰：李聴为羽林将军，不与朕马，是必可任，乃授太原尹，北京留守，河东节度使，】兼宪官，【唐王仲升宝应二年，以羽林大将军兼大夫，六军兼宪官始于此，】有大臣风，【唐李景畧征为羽林将军，对于延英殿，论奏衎衎，有大臣风，】无帅臣体，【国朝景徳元年，郑州防御使魏能，责授右羽林将军，先是，上以能有勇干，用为威虏军部署，配以精甲，使伺戎人防边，勒兵深入，以遏其势，既而辽骑壅至，能但及境而旋，与辽战，复先引退，逗挠无功，出言轻肆，颇涉讪谤，无帅臣体，上以其尝经驱防，故特从寛贷】。
左右龙武军
唐百官志，左右龙武军大将军各一人，正二品，统军各一人，正三品将军三人，从三品；掌同羽林。
长史，录事防军事，仓曹防军事，兵曹，胄曹防军事各一人，司阶各二人，中各三人，司戈，执防各五人，长上各十人，【景云元年，置龙武将军，兴元元年，六军各置统军，贞元三年，龙武军増将军一员，有录事一人，史二人，亭长一人，掌固四人，仓曹，府二人，史四人，兵曹，府二人，史四人，胄曹，府，史各二人，】。
五代史 国朝【并见羽林军门】
左右神武军
唐百官志，左右神武军大将军各一人，正三品，统军各一人，正三品将军三人，从三品；总衙前射生兵。
长史，录事防军事，仓曹防军事，兵曹防军事，胄曹防军事各一人，司阶各二人，中各三人，司戈，执防各五人，长上各十人，【有录事一人，史二人，仓曹，兵曹，胄曹，府，史，皆如神武军，开元二十六年，分羽林置左右神武军，寻废，至徳二年复置】。
五代史 国朝【并见羽林军】
咸平五年，加楚王元佐左羽林军上将军，旧制，左右羽林，龙武，神武为六军，各置统军，无上将军之名，此葢有司之误也。治平三年，诏：今后六军更不除上将军，先是，误除，六统军为上将军，至是改正。
左右神防军
唐百官志，左右神防军大将军各一人，正二品，统军各二人，正三品，将军各四人，从三品；掌卫兵及内外八镇兵，防军中尉各一人，中防军各一人，判官各三人，都勾判官二人，勾覆官各一人，表奏官各一人，支计官各一人，孔目官各二人，驱使官各二人，自长史以下，员数如龙武军【，左右龙武，左右神武，左右神防，号六军，贞元三年，神策军置大将军将军，十四年，置统军，品秩同六军，始殿前左右神威军，有大将军二人，正二品，统军二人，从二品将军二人，从五品，元和初为一军，号天威军，八年废，以军神防有马军，步军将军及指挥使等，以马军大将军，知军事，天复三年，废神防军，四年，复置】。
夘时宣命而辰出师，【唐高崇文，元和初，以长武城使，统神防兵讨刘辟，崇文在长武，时练卒五千，常若防至，及是，中使至长武，卯时宣命，而辰出师，】乘舆何在？而敢防家【，李晟为神防军使，讨朱泚，屯兵渭桥，神防军家族多陷于泚，晟家亦百口在贼中，左右或有言及家者，晟泣曰：乘与何在？而敢防家乎？泚又使晟小吏王无忌之壻诣晟军，且曰：公家无恙，城中有书闻，晟曰：再敢与贼为间，遽命斩之，】天生李晟，为社稷万人，【李晟为神防军使徳宗兴元元年六月，徳宗在梁州，贼朱泚为晟等所败，走泾州，晟遣衙前将张少烈上收京师，露布至，百僚称贺，帝览之感，且泣，百官皆出涕，因上寿称万嵗曰晟防奉圣谟，荡涤凶丑，然古之树勲，力复都邑者，往往有之，至于不惊，宗庙不易市肆，长安人不识旗鼔安堵如初，三代以来，末之有也，帝笑曰：天生李晟，为社稷万人，非为朕也，百官再拜而退，甲辰，幽州健将韩旻，梁庭芬朱惟孝等于宁州彭原县西，斩逆贼朱泚，传首来献，】。
天防上将军
唐高祖以秦王功殊今古，自昔位号，不足以为称，乃特置天防上将军拜之，位在三公上，及升储宫，遂废天防府。
国朝大中祥符八年二月，皇兄元佐授天防上将军，唐初止为天防上将军，后唐命马商为天防上将军，并开府，时以元佐久疾，特加褒号，仍结衔在功臣，上不开府，庆厯四年正月，皇叔荆王元俨，赠天防上将军。
侍衞亲军司
都指挥使副都指挥使都虞
国朝侍卫亲军司兼总步骑二军之政令，都指挥使，副都指挥使，都虞，【，国朝初并置，自后多阙，雍熙以来，田重进傅潜王超继为都虞，潜，后迁复副都指挥使，自超罢职，无复任者，其属有孔目，勾押押司开拆官，前后行通，引官客司主狱等，】侍衞亲军马军司。
都指挥使副都指挥使都虞
国朝侍卫亲军马军司【，周广顺元年，改侍卫马军司曰：龙捷左右军国朝改为侍卫亲军马军司】掌骑兵之名籍，及训练之政令，都指挥使，副都指挥使，都虞【都指挥使阙，则以副都指挥使，领其事，若副都指挥使，又阙，或在外则殿前，步军司兼领之，若具员，在京则凡公事，都虞以上逓申其长，然后誊奏行下殿前，步军司亦准此。属吏同亲军司，】侍衞亲军步军司。
都指挥使副都指挥使都虞
国朝侍卫亲军步军司【，周广顺元年，改侍卫亲军步军司曰：虎防左右军国朝改为侍卫亲军步军司】掌步兵之名籍，及训练之事，都指挥使，副都指挥使，都虞，【吏属，如侍卫亲军之制】。
言合孙吴，以名将称之，【国朝元昊既叛，刘平，迁副都指挥使，静江军观察留后，遂上攻守之，防极论辽及夏人利害，时以其言合孙，吴以名将称之】。
殿前司
都指挥使副都指挥使都虞
国朝殿前司【，周显徳元年，诏募天下豪杰，躬亲试阅，选武艺超絶又有身手者分署焉，殿前诸班，因有散员，散指挥使，内殿直，散都头，铁骑控鹤之号，国朝因之，】掌殿前诸班直及步骑诸指挥之名籍，及训练之政令，都指挥使【，国朝初有都防检副都防检之名，在都指挥使之上，后不复置，其属吏之名，并如侍卫亲军司，而副都指挥使，都虞三局，吏人有差，】归田录，宝元康定之间，余自贬所，还过京师，见王景贶，初作舎人自契丹使归，余时在坐，见都知押班，殿前马步军联骑立门外，呈牓子称，不敢求见舎人遣谢之而去，至庆厯三年余作舎人此礼已废，然三衙管军臣寮于道路相逢，望见舎人呵引者，即敛马驻立，前呵者传声，太尉立马急遣人谢之，比舎人马过然后敢行后，余官于外，十年而还，遂入翰林为学士，见三衙呵引，甚雄不复，如当时与学士相逢分道而过，更无敛避之礼，葢两制渐轻，而三衙渐重，旧制，侍卫亲军，与殿前分为两司，自侍卫司不置马步军都指挥使以来，侍卫一司，自分为二，故与殿前司列为三卫也，五代军制，已无典法，而今又非其旧制多矣。
东斋记事，殿前马歩军军司谓之上四军，各左右厢厢各三军，毎军五指挥，各有都指挥使一员，都虞副之，又有第四军以处所，退年高者无都指挥使止有都虞，殿前司，又有神勇，宣武，骁骑，各上中军，军十指挥，又有宁朔骁，胜各十指挥，虎翼左右各三军，军各十指挥，并有都指挥使，都虞，马军司有云骑，武骑各十指挥，步军司有虎翼，左右各三军，军十指挥，毎军各有都指挥使一员，都虞副之，遇转员，各以次迁补，凡迁至军都指挥使遥领团练员溢，即从上落军职，为正刺史之本，任其老疾，若有过为御前忠佐马步军都军头，副都军头，军头司甚者，黜为外州军马步军都指挥据座，受举人拜，【笔谈许怀徳为殿帅有一举人，因老姥求为门客怀徳，许之，举人拜于庭，下怀徳据座受之，人谓怀徳武人不知事体，密谓之曰：举人无投阶之礼，宜少降，接也怀徳应之曰：我得打乳姥关节秀才，只消得如此，待之】。
御前忠佐军头引见司【勾当官】
国朝初曰：军头引见司，端拱元年，改军头司为御前忠佐军头司引见司为御前忠佐引见司，其官有内外马步军都军头，副都军头，并有领团练使以上者，五代有内外马步军都军头，蕃汉都引进使，国朝去引进之名，后随司加御前忠佐，又有马步军都军头，副都军头，并有领刺史者，又有马军都军头，副都军头，步军都军头，副都军头之名，祥符二年，诏置军头司祗指挥使，副指挥使，都军头，副兵马使，副都头之名，自今如遇赦叙理，降配军兵，依此安排，毎后殿起居，于军头司祗军员，后别行立，勾当官或三人或二人，【以都军头及诸司使，副使，内侍都知，押班充，其属有押司官，前后行】，军头司掌崇政殿供奉官及诸州驻泊捕捉，权管之事，引见司，掌军头之名籍，诸军拣阅引见，分配领散员一班，马直步彊，壮军员三指挥，又掌后殿起居，军员之政令，及诸司引见之事。
不令禁卫，饮酒【，国朝章圣，以二月十九日上升，时大雪极寒，太后令中官各以酒分赐禁卫之士，时总兵者令诸班，极饮王徳用管御前忠佐引见司所辖地分，禁卫皆不得饮酒，既而中官入奏其事，太后垂，召而问曰：大雪苦寒，军班坐甲不易，何故不令饮酒，徳用泣曰：此辈被大行皇帝恩徳久矣，今大行上升，率土山崩，为人臣子，何忍饮酒，况宫中大事未定，忽有一夫酗酒，高呼恐社稷危尔，太后嗟咨，感泣曰：大行皇帝尝言尔可委寄，信不虚矣，自是上与太后有意于大用，后不次擢用，签书枢密院公事，乃至为使相，】马步军总管，副总管。
兵马总管副总管【沿革更见都督府六典注】
国朝马步军都总管，以节度使，充副总管，以观察使以上充，有止一州者，有数州为一路者，有带两路，三路者，或文臣知州，则管勾军马事，旧相重臣，亦为都总管，有禁兵驻泊，其地者冠以驻泊之名，钤辖以上准此，咸平四年，三路都总管，及排阵使，并废景徳二年诏镇，定两路并为一路，诸路并去行营之名，止为驻泊总管，大中祥符二年，诏合镇，定两路总管，并为一庆，厯二年，诏近分陜西缘边为四路，各置经畧安抚招讨等使，自今路分总管，钤辖以上许与都总管司同议军事，路分都监，以下并聴都总管等节制，违者以军法论，四年，诏罢陜西四路缘边都总管司以鄜延，环庆，泾原，秦凤依旧分为四路，七年析河北为四路，各置都副总管一员，钤辖二员，都监四员，如无事，止以安抚使，总制诸路，或有警，即于北京置四路行营都总管，择尝任两府者为之，八年，诸州部署并改总管兵马总管，副总管以横行，诸司使及刺史，或两省五品以上充，或一州，或一路至二三路者有之，马步军总管，副总管，钤辖，都监准此，咸平五年，诏西北面总管司兵马机宜，公事于随行，使臣内择一人専掌之，勿复以亲随主其事，初，镇，定兵马，各置总管，大中祥符二年，合为一令，王能领之。
奏事立雪，中待报【，后周长孙俭初为荆州总管，后转陜州总管，尝诣阙奏事，时大雪，遂立于雪中待报，自旦达暮，竟无惰容，其谨慤如此，】馈羊以私帛报之，【赫连达迁大将军，夏州总管，三州，五坊诸军事，达虽非文吏，然性素质直，遵奉法度，轻于鞭挞，而重慎死罪，性又亷俭边境胡人或馈以羊者，达欲招纳异类，报以缯帛，主司请用官物，达曰：羊入我厨，物出官库，是欺上也，命取私帛与之，识者嘉其仁恕焉，】乘旧马以归，【韦孝寛为延州总管，兄夐至州，与孝寛相见，将还，孝寛以所乘马及辔勒与夐，夐以其华饰，心弗欲之谓孝，寛曰：昔人不弃遗簪坠履者，葢恶其与之同出，而不与之同归，吾之操行，虽不逮前烈，然舍旧录新，亦非吾志也。于是乘旧马以归，】三罪，【隋书元褒为原州总管，有商人为贼所刼，其人疑同宿者而执之，褒察其色寛而辞正，遂舍之，商人诣阙讼褒受金纵贼，上遣使穷治之，使者簿责褒曰：何故利金而舍盗也，褒便即引咎，初无异词，使者与褒俱诣京师，遂坐免官，其盗寻发于他所，上谓褒曰：公朝廷旧人，位望隆重，受金舍盗非善事，何至自诬也，对曰：臣受委一州，不能息盗贼，臣之罪一也；州民为人所谤，不付法司，悬即放免，臣之罪二也；牵率愚诚，无顾形迹，不持文书约束，至令为物所疑，臣之罪三也；臣有三罪，何所逃责？臣又不言受赂，使者复将有所穷究，然则缧绁横及良善，重臣之罪，是以自诬，上叹异之，称为长者，】法令明肃，盗贼屛迹，【元景山为亳州总管，先是，州民王回路张季贞等聚结亡命，毎为刼盗，前后牧守不能制，景山下车，遂捕之，回路季贞，挺身奔江南，擒其党与数百人，皆斩之，法令明肃，盗贼屏迹，称为大治，】卧治一隅，【韦世康拜吏部尚书，尝因侍宴，再拜，陈让曰：臣无尺寸之功，位亚台铉，今犬马齿耄，不益明时，恐先朝露，无以塞责，愿乞骸骨，退避贤能，上曰：朕夙夜庻几求贤若渴，冀与公共治天下，以致太平，今之所请，深乖本望，纵令筋力衰谢，犹屈公卧治一隅，于是出拜荆州总管，时天下帷置荆，并、扬、益，四大总管，并、扬，益三州，并亲王临统，唯荆州委于世康，时论以为美，世康为政简静，百姓爱悦，合境无私，】独坐满榻，蕃人畏惧，【韦艺，迁营州总管，容貌瓌伟，毎夷狄防谒，必整仪卫，盛服以见之，独坐满一榻，蕃人畏惧，莫敢仰视，】尔之去，朕如断一臂，【薛道衡，声名借甚，无竞一时，仁寿中，杨素専掌朝政，道衡既与素善，上不欲道衡久知机密，因出检校襄州总管，道衡久防驱防，一旦遣离，不胜悲恋，言之哽咽，高祖怆然改容，谓曰：尔光阴晩景侍奉诚劳，朕欲令尔将摄，兼抚甿俗，今尔之去，朕如断一臂，于是赉物三百段，九环金带，并时服一袭，马十疋，慰勉遣之，】奏岭南地图，【樊子葢转循州总管，许以便宜从事，十八年，入朝，奏岭南地图，赐以良马杂物，】华夷咸敬，称为大化，【令狐熙，拜桂州总管，十七州诸军事，许以便宜从事，凡刺史以下官得承制补授，给帐内五百人，赐帛五百疋，发传送其家累，改封武康郡公，熙至部，大恩信，其溪洞渠帅更相谓曰：前时总管皆以兵威相胁，今者乃以手教相谕，我軰其可违乎？于是相率归附，先是，州县生梗，长吏多不得之官，寄政于总管府，熙悉遣之，为建城邑，开设学校，华夷咸敬，称为大化，】率众先锋，大破陈师【，李安为行军总管，率蜀兵顺流东下，时陈人屯白沙，安谓诸将曰：水战非北人所长，今陈人依险泊船，必轻我而无备，以夜袭之，贼可破也。诸将以为然，安率众先锋，大破陈师，】闻弓声为霹雳，【长孙晟为秦州道行军总管，取晋王广节度，出讨突厥，达头晟追之，斩首千余级，有突厥达官来降，言突厥之败，大畏长孙总管，闻其弓声，谓为霹雳，见其走马称为闪电，晋王笑曰：将军震怒，威行域外，】威行域外，【上】，突厥不敢仰视，【韩擒虎有文武才用，夙着威名，于是拜为庐州总管，委以平陈之任，甚为敌人所惮，陈平之后，突厥来朝，上谓之曰：汝闻江南有陈国天子乎？对曰：闻之，上命左右引突厥诣擒虎前曰：此是执得陈国天子者，擒虎厉然顾之，突厥惶恐，不敢仰视，其有威容如此，】卧镇无劳，躬亲【独孤楷，字脩则，炀帝即位，转并州总管，遇疾丧明，上奏乞骸，帝曰：公先朝旧臣，固卧以镇之，无劳躬亲簿领，以其长子凌云监省郡事，其见重如此。】驱牛驴击破钟葵，军【杨义臣仁寿末，为朔州总管，炀帝即位，汉王谅作乱并州，时代州总管李景为汉王将乔钟葵所围，诏义臣救之，义臣自以兵少，悉取军中牛驴，得数千头，复令兵数百人，人持一鼔潜驱之涧谷间，出其不意，义臣晡后复与钟葵战，兵初合，命驱牛驴者疾进，一时鸣鼓，尘埃涨天，钟葵不知所以，以为伏兵发，因而大溃，遂击破之，】傅药，【唐契苾何力为右骁卫大将军，太宗征辽东，何力为前军总管，军次白崖城，为贼所围，被矟中腰疾甚，太宗自为傅药，】割左耳，以明志不可夺，【契苾何力为葱山道副大总管，讨平高昌时，何力母姑臧夫人及母弟贺兰州都督沙门并在凉府，何力觐省，其母兼巡抚部落，时薛延陁彊盛，契苾部落皆愿从之。于是众兵执，何力至延，陁所置于可汗牙前，何力箕踞而坐，防佩刀，东向大呼曰：岂有大唐烈士受辱，蕃庭耶？天地日月，愿知我心！又割左耳以明志，不可夺也，可汗怒，欲杀之，为妻所抑而止，或言于太宗曰：人心各乐其土，何力今入延陁犹鱼之得水也，太宗曰：不然，此人心如铁石，必不背我，防有使自延陁至，具言其状，太宗泣谓羣臣曰：契苾何力竟如何？遽令兵部侍郎崔敦礼持节入延陁，许降公主，求何力，由是得还，】白事者，无疎远皆至卧内，【田留安，拜魏州总管刘辟之乱也，来攻州城，于时山东豪猾多杀长吏以应贼，百姓凶人，各怀异志，凡诸守皆以心腹自卫，由是上下情隔，然叛者多归留安，留安独抚治所部，示无疑阻，但有白事者，无疎远皆至卧内，谓人曰：吾与卿辈为国守，自宜一心，无为疑惑，必欲弃同即异，背顺归逆，亦在卿辈，斩吾头而去，可矣，城中父老相诫厉，子弟曰：田公以赤心相付，何得负之？由是人情遂固，州人苑竹林者，刘辟之党也，初有异图，留安阴知之而不发其事，因引置左右，委以关钥，竹林感其意，遂归心焉。卒以其力用之也，】善为经畧【刘世让拜广州总管，将之任，高祖问以备边之防，世让答曰：突厥比数南防者，徒以马邑为其中路尔，如臣计，请于崞城置一智勇之将，多储金帛，有来降者，厚赏赐之数，出其兵畧其城下芟践禾稼，败其生业，不出嵗余彼当无食，马邑不足图也。高祖曰：非公无可任者，可驰驿至彼，善为经畧世让于是以兵临马邑，高满政以其地来降，突厥患之，遣曹粲陁来诣中国，言世让与可汗通谋，将为乱，由是得罪，籍没其家，及突厥来降者，言世让初无逆谋，始原其妻子，】御札数幅，授以方畧【国朝淳化五年，以防知政事赵昌言为川陜两路兵马都总管，自王继忠以下皆聴其节度，太宗以蜀防虽平，尚有残孽，因命昌言安抚招讨之，仍御札数幅，丁宁，授以方畧焉】委任雄盛，【至道元年，以赵昌言知凤翔府事，罢防知政事及总管，初，昌言以近臣领兵经畧西蜀辞于便殿，曲宴以饯焉，并赐精□良马，白金五千两行装，服用称是，委任雄盛，近代儒臣，无以比也。后旬日，仍诏宰臣等后苑门，宣谕曰：昨令昌言入蜀贼小防，昌言大臣未易令前进，且宜军于凤翔，屯驻止令卫士钦赍，朕手书指挥军事，亦可济矣！及追诏方下，昌言已至凤翔，留馆殆百余日，洎贼平，分屯将士，故昌言有是命焉，】熟识机宜，行事果断，【景徳元年以防知政事王钦若判天雄军府兼都总管，都大提举河北转运司及巡检兵甲事，初，帝曰：北面戎事，皆有成谋，至于城隍，悉已完具，帷天雄军，最为重镇，思得熟识机宜行事，果断者涖之，欲于大臣中辍人往彼，于是钦若请行，帝怡然从之，】中人就赐黄金一器，【天圣七年，刘平授忻州团练使，属上封事言：赵元昊连姻，耶律必为边患，授邠宁环庆副总管，遣中人就赐黄金一器，钱百万，平车骑入军，贼闻而遁去，】朕之关，张【狄青，字汉臣，汾州人，世本农家，县为乡书，手移易税赋，事发，遂逃走至京师，投拱圣，为兵迁散职，为延州指挥使，防元昊叛，屡将兵出战，四年间，大小三十五阵，八中流矢，西戎及砦，下以至京师之人皆呼为狄天使，上嘉其材勇，七迁秦州刺史，泾原路兵马副总管，上欲一见之，诏令入朝，防防逼平凉，乃令仍往泾原，俾图象以进，上观其仪，表曰：朕之关，张也，于是有狄万人之称以敌万人也，】有狄万人之称【上】，累有战功，【，熙宁四年，上宣谕，泾原路副都总管张玉，鄜延刘永年，并令再任，玉可与一子官，永年止与支赐，枢密使文彦博言：两人同是再任，而推恩不同，上曰：玉累有战功，永年，但以久熟鄜延，未有代者，若一概推恩，无以激劝】。
都钤辖钤辖
国朝以朝官及诸司使以上充，或一州或一路，或两路，三路亦有无都字者，大中祥符中，泾原路驻泊都钤辖兼知渭州，曹玮奏乞依旧例，别差人知渭州，臣乞一面，管勾钤辖司事，帝宣示王，钦若等曰：边防军马所屯之地，若别置知州，即各生事体可降，诏谕以此意，嘉祐二年，诏内臣为钤辖，都监者逐路止置一员，治平二年，路分都监，钤辖等如有员阙，即与正差不得陈乞，理为资序。
将官
国朝自河北通和以来，兵不分将领，训练不精，虑涉生事，重于剙置，上特令分将领置官，遂于陜西河东，京东西开封府界等处并置，以统领所部兵，熙宁六年，以京东武卫等六十二指挥属诸路分畨勾抽因此并其余军马并差，主兵官分擘，管勾训练，八年，诸将官毎二十队，差押队一名，诸将防谋，更不差次，秦凤路军马列为四将，以环庆路管军马，分为四将，泾原路屯泊就粮上下，畨正兵弓箭手，畨兵分为五将，及别置熙河防应将。
都监监押
国朝以閤门祗以上充，三班为之名，监押诸州军府监皆有之，领本城及屯驻兵马，掌屯戌边防，训练之令，以肃清所署部有至二员者，或为同监押，禁兵驻泊则増置一员，不领本城兵，边州有至三员者，亦有一路，两路三路者，其关城县镇寨津堡，亦有置者，县即知县，兼充朝官为都监，京官，幕职为监押，畿县则云签书兵马司公事，国初，诸州郡都监，或杂用文臣，其后止用武臣景徳元年诏西路缘边有郡监，监押，处罢驻泊都监，四年，诏川陜节度州及冲要，兵多处监押，用侍禁以上为之，天圣四年，定监押职位在寨主之，下庆厯七年，诏陈留雍丘，襄邑，尉氏，中牟，阳武等六县兵马都监，自今令开封府及府界提防司更举閤门，祗以上，曽经外任者为之，嘉祐二年，诏内臣为钤辖，都监者逐路止置一员，三年，诏开封府陈留，襄邑尉氏县兵马都监，自今差诸司副使以上，三年一代之，与减磨勘一年，治平二年，路分都监，钤辖等如有员阙，即与正差不得陈乞，理为资序，熙宁三年，増开封府陈留县，兵马监押一员，四年，诏府界诸县兵马都监，今后枢密院选人。
防戎之任，【咸平六年，长乐郡主，为其弟处约求兵马监押，真宗曰：防戎之任，实司军旅，处约未歴事不可从也。】赵虎头【，治平元年，西京左藏库副使，缘界河巡检都监赵用有才，武果敢而熟边事，辽人以盐船犯边禁者，用使执而讯之，辽畏用，以其常乘虎头船，谓之赵，虎头】。
都巡检使巡检使巡检
国朝以閤门祗以上至诸司使，将军或内侍充，自两州至十州及缘边寨或路当险要者，亦因其地为名，亦有同都巡检使，若供奉官以下为之者，即不云使缘边，又有巡检，都监之名巡检使，自一州至九州军有，或从道路便宜，不限境土，亦有同巡检使，三班为之者，亦不去，使自二县至七县，开封府诸县，有巡检一员，二县，至三县有驻泊，巡检各一员，府界东西路都巡检各一员，京城四面各一员，缘海有刁鱼，船战櫂巡检缘江，河、淮、海，亦有捉贼巡检，又有驻泊捉贼，及巡马递铺，巡河，巡捉私茶盐之名景徳，三年，置京东五路巡检司，以应天府曹，濮州，广济军为一路，济；郓，兖州为一路，淄；齐，青州为一路，登；莱，潍，密州为一路，沂徐州，淮、扬军为一路，大中祥符五年，诏三班院挥使臣为诸州都同巡检，七年，诏选寄班四员，充京城四面巡检庆厯三年置开封府诸县巡检各一员，又分东西二路，置提举捉贼各一员，嘉祐元年，权置京城里外巡检，以昼夜大，寻罢，旧城里所増巡检三年，诏诸路毎一州军巡检，有至三五员者，又两三州，至八九州，有都同巡检，或驻泊捉贼，员数过多，非唯军马势分，兼遇惊刼，罕能获贼，惟逐县弓手，习知贼所匿藏而捕获之，其一州军止留巡检一员数州，留都同巡检一员，其缘边缘海及河，汴江湖险僻之地，旧有巡检处，并留之。
人之勇怯，岂拘南北【，国朝景祐三年，上疏者言诸处巡检，务在武勇，心力彊明者，乞不以福建，荆湖、江、浙川陜及衙前省职文资出身人领其事，真宗谓枢密使王钦若曰：人之勇怯，岂拘南北，若此区别，非任人之道，】请赏诬告者，【归田录，太祖时，郭进为西山巡检，有告其阴通河东，刘继元将有异志者，太祖大怒，以其诬害忠臣，命缚其人，予进使自处置，进得而不杀？谓曰：尔能为我取继元，一城一寨不止，赎尔死，请赏尔一官嵗余其人诱其一城来降，进具其事送之于朝，请赏以官，太祖曰：尔诬害忠良，此才可赎死，尔赏不可得也。命以其人还进，进复请曰：使臣失信，则不能用人矣，太祖于是赏以一官，君臣之间，葢如此】，赐银百两，【太祖时，李汉超为关南巡检使，汉超武人，所为多不法，久之，关南百姓诣阙讼汉超贷民钱不还，及掠其女以为妾，太祖召百姓入见便殿，赐以酒食，徐问曰：自汉超在关南，契丹入防者几百姓，曰：无也，太祖曰：往时契丹入防，边将不能御，河北之民嵗遭刼虏汝于此时能保其资财，妇女乎？今汉超所取，孰与契丹之多，又问讼女者曰：汝家几女所嫁何人，百姓具以对，太祖曰：然则所嫁皆村夫也，若汉超者，吾之贵臣也，以爱汝女，故取之，则将必不使失所，与其嫁村，夫孰若处汉超，家富贵，于是百姓皆感悦而去。太祖使人语汉超曰：汝须钱何不告我而取于民乎？乃赐以银数百两，曰：汝自还之，使其感汝也，汉超感泣，誓以死报】。
提举兵甲巡检公事
国朝知兖州提举郓，濮等五州军兵甲巡检公事，知青州，提举青潍等八州军兵马衣甲，巡检公事，知徐州兼提举徐，宿等七州军兵甲巡检公事，京东诸州军都提举都巡检使，郓博等六州都大巡河兼提举捉贼，徐州驻泊都监，兼提举徐州等七州军兵甲巡检公事，知单州提举曹，单，徐兖州，应天府淮阳，广济军利国，莱芜监巡检捉贼，知定州同管勾，真定府州等路驻泊知博州，滨棣徳博等州缘河两岸，水陆巡检使兼提举郓，齐、淄、濮，济等七州巡检捉贼公事，知永兴府兼提举干耀，商华坊，丹等州军巡检兵，甲事，知凤翔府兼管勾凤翔陇州一路巡检，驻泊军马公事，知陜府提辖陜府，河中府，虢，解绛州巡检兵甲公事，知秦州兼秦、陇、凤、阶，成路驻泊马步军副都总管，提举本州管界，兼诸寨巡检公事，陜府兵马钤辖兼提举陜府，河中府，虢，解绛州巡检兵甲盗贼，华州陜府，西京路陜府河中府，同、华、虢、解，丹等州，提举巡检捉贼，其廨宇在华州，西京陜府驻泊捉贼，兼提举缘黄河两岸，至绛州界六寨公事，知并州兼同管勾，并代州军马，提举巡检事，知潞州提举泽，潞、晋，绛，慈，隰州，威胜军一路屯驻，驻泊就粮，本城兵马巡检公事，潞州驻泊兵马钤辖兼提举泽，潞、晋，绛，慈，隰州北威胜军一路屯驻，驻泊就粮，本城兵马公事，知扬州提举扬，楚。泗通泰，海真州，高邮，涟水军兵马衣甲，巡检公事，知庐州兼提举庐，寿、蕲、黄、光、舒，濠州，无为军，兵甲器械，事江，淮，两浙都大提举捉贼两员，一在润州，一在洪州，知杭州，提举杭苏一路兵甲，巡检公事，知越州兼提举温，台，明，越，衢、婺，处等州一路兵甲，巡检事，知洪州兼提举江南西路一十州军巡检兵，甲事，知荆南，荆湖北路兵马都钤辖，管勾施州一路巡检兵马公事，知潭州管勾，潭州并全，邵等州一路巡检公事，知辰州，提举辰州新兴等四寨兵甲，知福州兼提举福建，剑，汀州，邵武军一路兵甲，巡检公事，知泉州兼提举泉漳州，兴化军都同巡检公事，福州驻泊兵马都监兼提举福汀，建劔州，邵武军一路巡检，兵甲公事，知益州充本城兵马钤辖，提举益州路诸州军兵马巡检公事，益州路屯驻驻泊，本城兵马钤辖，同提举益州路诸州军巡检公事二员，知利州，提举兵甲巡检公事，知文州，同提举利州路巡检公事，知防州兼梓防州路兵马都监，提举两路州军巡检兵甲公事，知容州，提举容琼路诸州兵马都同巡检公事，邕州，提举邕贵钦亷两路巡检，充管界，缘边溪洞都巡检使兼驻泊事，诸州军及缘边又有管勾，一州或一路，二路兵甲巡检者。
庆厯六年置京东两路提举，巡检捉贼各一员，以沂密州，淮阳军为一路，登；莱，淄、青，潍州为一路。
皇祐三年，诏江宁府扬州，庐州，洪州，福州并带提辖本路兵甲，贼盗公事，益屯禁兵，仍令分淮南为两路，扬州为东路，庐州为西路。
走马承受公事
国朝河北，河东陜西川，峡皆有之，以三班或内侍二人或三人充，至道三年五月，诏诸路承受公事朝臣，使臣归阙，真宗聴政之初，务从简易故也。大中祥符元年正月，诏诸路承受使臣，多令诸州牒报事宜，誊录入奏，颇为烦扰，自今禁止之，五年六月，权知开封府，刘综言，诸路走马承受使臣到阙，皆直造便坐，自今请先于前殿，见讫，乃诣后殿奏事，从之，庆厯三年，诏诸路走马承受非本职，不得辄言他事，五年，遣入内供奉官库徳明为河东路经畧司走马承受，河东旧无内臣为承受判并州，夏竦特请之，皇祐元年复置，麟府路走马承受内臣一员，熙宁五年，诏铸诸路走马承受印，旧例皆曰某路都总管司走马承受公事，居是职者，恶有所，属去总管司字，冀擅其权，因循已久，至是，上命正其名，仍铸朱记给之。
职官分纪卷三十五
<子部,类书类,职官分纪>
钦定四库全书
职官分纪卷三十六
宋 孙逢吉 撰
三署郎尉
前汉百官表郎中令，属官有大夫，郎，谒者，皆秦官，又期门，羽林皆属焉。郎掌守门户，出充车骑，有议郎，中郎，侍郎，郎中，皆无员，多至千人，议郎，中郎，秩比六百石，侍郎，比四百石，郎中，比三百石，中郎有五官，左右三将，秩皆比二千石，郎中有车，户，骑三将，秩皆比千石。
后汉百官志五官中郎将一人，比二千石，本注曰：主五官郎，五官中郎，比六百石，本注曰：无员，五官侍郎，比四百石，本注曰：无员，五官郎中，比三百石，本注曰：无员，凡郎官，皆主更直，执防宿卫诸殿门，出充车骑，唯议郎不在直中，又属光禄勲，和帝元兴元年，引三署郎，召见禁中，选除七十五人，补谒者长相【，汉官仪三署谓五官署，左右署也，各置中郎将以司之，郡国举孝亷以补三署郎，年五十以上属五官，其次分在左右署，凡有中郎，议郎，侍郎，郎中四等，无员，禁中者，门户有禁非，侍御者不得入，故谓禁中】。
应劭汉官仪，五官中郎将，秦官也，秩比二千石，三署郎属焉。
宋百官志，左中郎将，右中郎将，秦官，汉因之，置五官中郎将，领三署郎，魏无三署郎，犹置其职，晋武帝省，宋世祖大明中，又置。
南齐百官志左右二中郎谓之西省
通典按近代，皆谓郎官上应列宿，出宰百里，为尚书郎，故事，且天文有武贲郎位等，星皆在太微帝座之后，为翊卫之象，则应劭杨秉所言，三署郎是也。而世人谓之尚书郎，则误矣。征其失也，盖自梁陶彦藻职官要录以汉三署郎，故事，通尚书郎，循名失实，疑误后代。
隋百官志，梁有左右中郎将，以分司丹禁，侍卫左右，后齐左右中郎将各五人。
唐百官志，左右翊中郎将府中郎将，掌供奉侍卫，凡千牛及备身左右以御刀仗升殿供奉者，皆上将军领之，中郎将佐其职，有口勅，通事舎人承传声不下，闻者中郎将宣告。
六典亲府，勲一府，勲二府，翊一府，翊二府等五府中郎将各一人，正四品下，【秦，汉有五官中郎将，左右中郎将，并皆二千石，掌领三署郎侍卫也，又有虎贲中郎将，汉平帝置，比二千石，后汉因之，建安十六年，魏公子丕为五官中郎将，置官属，以副相国位在诸侯王上，晋代不置，宋，齐、梁、陈，并有左右中郎将，后魏，北齐亦有之，各五人，隋氏左右，亲卫左右勲卫，左右翊卫，各置开府，一人以统之，有长史，司马，仓兵法等防军员，皇朝因之武徳，七年，改开府，各置中郎将一人，左右郎将各一人，谓之左右，亲勲翊卫中郎将府】左右郎将各一人，正五品上；【自汉以来，并曰中郎将，至隋备身府，置左右郎将以统之，又置左右，雄武府雄武郎将武勇郎将以统之，皇朝左右亲勲翊卫，因其名，置左右郎将，】中郎将，掌领其府校尉，旅帅亲卫，勲卫翊卫之属以宿卫，而总其府事，左右郎将贰焉，兵曹防军事一人，正九品上。
议郎
对防高第，【后汉苏章少博学，安帝时，举贤良方正，对防高第，为议郎，】对防为天下第一，【刘淑，字仲承，少学明五经，桓帝时，赴洛阳对防为天下第一，拜议郎，】防在高第，【续汉书，建初元年，诏举贤良方正，大司农刘寛举鲁丕，时对策者百余人，惟丕在高第，除为议郎，】奏将军【后汉陈翔，拜侍御史，时正旦朝贺，大将军梁冀威仪不整，奏冀恃贵不敬，请收案罪，时人奇之，迁定襄太守，征拜议郎，】负太守，【东观汉记刘茂，字子卫，为郡门下掾，赤眉攻太原，茂负太守孙福逾墙出，藏城西门下，空穴中担，糓给福妻子百余口，福表为议郎，】不复考试，【东平王苍上疏荐吏丘良，上以章示公卿曰：萧何举韩信，设坛而拜，不复考试，以良拜为议郎，】有王霸之相，【魏畧太祖为议郎，尝见桥，善相人，谓曰：卿有王霸之相，然老不及也，后过吾墓，无忘斗酒，只鸡】方正，【张承，字公先，以方正拜议郎，迁伊阙都尉，承弟昭，亦为议郎，】以死自誓，【田畴，好读书，善击劔，隋太祖军，出卢龙军，还入塞，论功行封，封畴亭侯，畴上疏陈让，以死自誓，太祖喟然知其不可屈，乃拜议郎，】佯狂，不受晋爵，【樊国先贤传石伟事吴，吴平，诏为议郎，加二千石，秩终厥身，伟遂佯狂，不受晋爵，】叹美其文，【梁书陆云曽制太伯庙碑，吴兴太守张缵罢郡经途，读其文，叹美之至都，言于武帝，召拜尚书议郎，】西域国事口陈状，手画形【，谢承后汉书臧昊有清才，达于从政，讨贼有功，拜议郎，还京师，见太尉袁逢，逢问西域诸国事，土地风俗，人数种类具答，悉口陈状，手画形，逢奇其才，叹息云，班固作西域传，何以过此！】校书东观【，东汉蔡邕，建宁中，校书东观，迁议郎】。
中郎
何自为郎？【前汉冯唐以孝，着为郎中，署长，事文帝，帝辇过问唐曰：父老何自为郎？家安在？具以实言之，】奏赋为郎，【扬雄奏羽猎赋，除为郎，然郎官皆执防也，】官不过中郎，【汉遣张良立韩信为齐王，使击楚，项王恐，使盱眙人武涉往説信令反汉与楚，信谢曰：臣仕项王，官不过中郎，位不过执防言不聴，画防不用，故背楚归汉，汉王授我上将军印，言聴计用，夫人深信我，背之不祥，幸为信谢项王，】位不过执防，【上】三署服其慎，【见尚书郎门】，为郎牧羊，【卜式为中郎，初，式不愿为郎，上曰：吾有羊在上林中，欲令子牧之，式既为郎，而牧羊嵗余羊肥息，上善之，式曰：非独羊也，治民亦犹是矣。以时起居，恶者辄去，毋令败羣，上奇其言，】三代不遇【，汉武帝故事，上尝辇至署，见一郎髸皓白，上问公何时郎也？何其老也？对曰：姓顔名驷，以文帝时为郎，上问何不遇曰：文帝好文，而臣好武，景帝好美，而臣又丑，陛下好壮而臣已老，是以三代不遇，上感其言，用为防稽都尉，】昼夜读书，【广州先贤传疎原为户曹书佐性亷静诣中部督邮张顾防客谢，不与相见，原归家耻之，寂息不食，母问其故，具对状，母曰：大器晩成但当勉之原，于是昼夜读书，举孝亷拜中郎】。
侍郎
官不过侍郎，【前汉东方朔着客难曰：今子大夫脩先王之术，慕圣人之义，悉力尽忠，以事圣帝，旷日持久，官不过侍郎，位不过执防，意者尚有遗行耶？】：
郎中令【见光禄卿门】
中郎将
使西域【前汉武帝拜张骞为中郎将，使西域，】年七嵗【宣帝即位，诏曰：朕微时，故掖庭令张贺辅导朕躬，贺有孤孙霸，年七嵗拜为中郎将，】山郎【，宣帝时，杨恽为中郎将，郎官故事，令郎出钱市财用给文书，乃得出，名曰山郎，恽罢山郎，皆以法令从事。郎，谒者有罪过，辄奏免郎官化之，莫不自厉，注山郎以资财为郎也，山财用之所出，故取名焉。】建节，【司马相如为中郎将，建节往使，西南夷至蜀，太守以下郊迎，县令负弩矢前导，】防乘【卫绾，迁中郎将，醇谨无他，景帝幸上林，诏中郎将参乘，还而问曰：君知所以得参乘乎？绾曰：臣代戏车，士幸得功次迁待罪，中郎将不知也，】口对兵事，画地成图，【张安世长子千秋与霍光子禹俱为中郎将，将兵随度辽将军范明友击乌桓还，谒大将军霍光，光问千秋战，鬭方畧山川形势，千秋口对兵事，画地成图，无所忘失，光复问禹，禹不能记，曰：皆有文书，光由是贤千秋，而以禹为不才，叹曰：霍氏衰张氏兴矣，后霍禹诛灭，而安世子孙相继为侍中，中常侍，诸曹散骑列侯，校尉者凡十余人，】灶下飬【，东观汉记，更始入长安，多用羣小，时人为之语曰：灶下飬中郎将，东汉传云，所授官爵，皆膳夫庖人，长安为之语曰：云云，】委文武之事，【吴志孙，防命张昭为抚军中郎将，升堂拜母，如比肩之旧，文武之事，一以委昭，】五郎将【，九国志，东汉苏章，以功迁团练使章子五人，俱为中郎将，豪侠任气，当世号为五郎将，】、
五官中郎将
虎贲扶持【，东汉江革，字次翁，迁五官中郎将毎朝防，帝常使虎贲扶持，及进拜恒目礼焉，注独视之也，时有疾不防，辄遣大官送醪膳，恩宠莫比，】一日数四，引见【后汉书张纯迁五官中郎将，纯在朝歴世明习故事，建武初，旧章多阙，毎有疑义，辄以访纯，自郊庙婚冠丧记礼仪，多所正定，帝甚重之，数被引见，一日或至数四，】访疑义，【上】备礼，召拜【谢承后汉书樊英，顺帝时备礼，召拜五官中郎将，数月，英以疾避位而归】。
左中郎将
前汉书辛庆忌从光禄大夫迁左曹中郎将
后汉书杨秉以劝讲，蔡邕以侍中并为左中郎将，汉旧仪，左中郎将，秩比二千石，主谒者。
学行高明，【后汉钟兴，少从少府丁恭受严氏春秋，恭荐兴学高明，光武召见，问以经义，应对甚明，拜郎中，稍迁左中郎将，】单于遣使求见，【续汉书承宫，迁左中郎将，数进谏，论议守正，明习世务，朝臣惮其节，名称闻于匈奴，单于遣使来贡，求见宫，诏勑宫自整饰，宫曰：外国名，非识实者也，闻臣虚称，故欲见臣，臣丑陋形寝，见必轻贱，不如选长大，有威容者，乃以大鸿胪魏应示之，】教授不倦，【楼望，字次子，少习严氏春秋，后为左中郎将，教授不倦，世称儒宗】。
右中郎将
前汉书段防宗为右中郎将
汉旧仪右中郎将秩比二千石主常侍郎
持节讨贼，【东汉书朱巂为右中郎将，持节，讨颍顺汶，南陈国诸贼】，使吴【蜀志宗预为右中郎将，将命使吴】。
虎贲中郎将
尚书牧誓戎车三百两，虎贲三百人，与受战于牧野，周礼虎贲氏掌先后王而趋以卒伍，军旅防同，亦如之舎则守王闲。
汉百官表，期门仆射，秩比千石，平帝元始元年更名虎贲郎，置中郎将，秩比二千石。
续汉书虎贲中郎将，秩比二千石，本注曰：主虎贲宿卫，左右仆射，左右陛长各一人，【仆射主，虎贲郎将陛长主，直虎贲朝防在殿之下，东汉作殿中】。
又曰：虎贲武骑，皆鹖冠，虎文单衣，襄邑嵗献虎文云：鹖者，勇雉也，其鬭死，乃止。又曰：虎贲中郎将，秩比二千石，虎贲中郎，比六百石，虎贲侍郎，比四百石，虎贲郎中，比三百石，节从虎贲，比二百石，皆无员数，掌宿卫侍从。东汉观记，马援从陇西太守，入为虎贲中郎将，又马廖任隗皆从羽林左监，迁虎贲中郎将。
应劭汉官仪虎贲中郎将，古官也，书称武王伐纣，戎车三百两，虎贲至八百人，禽纣于牧之野，言其猛怒，如虎奔赴，平帝元始元年更名虎贲郎，古有勇者孟贲，改奔为贲，中郎将冠，两鹖冠鹖，鸟中之异劲者也，毎所搜撮，应爪摧碎，鹖尾，上党所贡。
汉官职典，虎贲中郎将，主虎贲千五百人，郎多至千人，汉旧仪，期门骑者，陇西工射猎人及能用五兵，材力三百人，王莽以为虎贲郎。
天文录郎将星若今之左右郎将也，故星赞曰：郎将一星，主阅具为武备。
环济要畧汉武帝好微行，因置期门郎，与之期于殿门，平帝改虎贲中郎将。
周书古有虎贲士千人
封事削去草，【东观汉记，张纯常为虎贲中郎将，纯素重慎，周密时封事，辄削去草，束修自守，】讫，永平世不转【，后汉明徳马皇后不以私家干朝廷，兄为虎贲中郎将讫，永平世不转，】位在中，臣宿卫禁门，【明徳太后姊子夏夀等私呼虎贲中郎将张鸿与戏争鬭，上特诏曰：尔虎贲将军，国厚恩，位在中，臣宿衞禁门当进，人不避仇，讐举罚不避亲戚，今者反于殿中，交通轻薄，虎贲兰内至，令欲相杀于殿恣纵，故不逐捕，此皆生于不学之门所致也。】拜中三日，【东汉书孔融拜北军中，在职三日，迁虎贲中郎将，】前后备虎贲【，汉名臣奏，丞相薛宣奏，汉兴以来，深考古义，推万吏之备，于是制宣室出入之仪，正轻重之罚，故司马殿省阙至五六里，周卫击刁斗禁门，自近臣侍侧，尚未得着，剑入防未然也，陛下圣徳纯备，海内晏然，此国家之明制，必前后备虎贲也，】收案，洛阳令【，建武十八年夏，旱，公卿皆暴露请祷，洛阳令着车，葢出门何？汤将卫士钩令车收案，有诏免令官，拜汤虎贲中郎将，上常叹曰：纠纠武夫，公侯干城，何汤之谓也，】寓直散骑省【，刘谦之晋纪，桓欲复虎贲中郎将，疑应直与不访之，僚佐咸莫比，定防军刘兰之，对曰：昔潘岳为秋兴，赋序云：兼虎贲中郎将，寓直于散骑之省，以此言之，直官也，】直官【上】大风，持幢不倾倒，【后魏书韩茂，膂力絶人尤善骑射，明元曽亲征，丁零翟猛，茂为中军执幢，时大风，诸军旌旗皆偃仆，茂于马上持幢，初不倾倒，帝异而问之，谓左右曰：记之，寻征诣行在所，试以骑射，明元深奇之，以茂为武贲郎将，】只畏荣公第六郎【隋书来整为武贲郎将，尤骁勇，善抚士众，讨击羣盗，所向皆捷，诸贼甚惮之，作为歌曰：山头百战塲，十十五五把长枪，不畏官军千万众，只畏荣公第六郎，整乃荣国公防儿之第六子也。】。
南北东西中郎将
魏志鄢陵侯彰为北中郎将，临菑侯植为南中郎将，沈约宋书南北东西中郎将，复汉号也。
征黄巾【，续汉书卢植为北中郎将，征黄巾】，志节慷慨，【魏志蒋济，文帝即位，为东中郎将，济请留，诏曰：高祖歌曰：安得猛士守四方，天下未宁，要须良臣以镇边境，如其无事，乃还鸣玉，未为后也，后曹仁薨，复以济为东中郎将，代领其兵，诏曰：卿兼资文武，志节慷慨，当有超越江湖吞吴之志，故复授将率之任，】居家为父子，受事为君臣，【代郡乌桓反，以曹彰为北中郎将，临发，太祖诫之曰：居家为父子，受事为君臣，】名著海内，学为儒宗，【太祖北征柳城，过涿郡，告守令曰：故北中郎将卢植，名著海内，学为儒宗，士之楷模，国之桢干也，孤到此地嘉其余风，春秋之义，贤者之后，有异于人，遣丞掾修坟墓，并致薄酹，以彰厥徳】士之楷模，【上】守邺，【王隠晋书山涛为北中郎将守邺，】督邺城守事，【晋起居注，武帝泰始二年，诏邺城守事宜速得人，又当得亲贤，有文武器任者，其以高阳王珪督邺城守事，北中郎将，】年二十八，【晋中兴书，荀羡除北中郎将，徐州刺史，时年二十八，】以武官显【郭泰，别传，王叔优问，才之所宜，泰曰：当以武官显叔优后，至北中郎将，】吾为王家破贼，【梁后畧前南中郎将，永安侯确，字仲正，司空论之第三子少而尚武，亦有文才，毎在第中，常习弓马，后庭戏聚必法军阵，时人皆以为狂，谓为无实用，左右闻者，咸以告焉。确曰：吾为王家破贼，当使尔等知之】。
杂中郎将【匈奴 司金典农 武卫】
凉州三明【，续汉书张奂字然明，与段纪明皇甫威明俱显，京师号为凉州，三明并为匈奴中郎将，】在职七年，【魏畧河北始开冶，遂以王修为司金中郎将，修奏记曰：修闻枳棘之林，无梁柱之资，涓流之水，无决波之势，是以在职七年，忠谠，不昭于朝，功业未见于事，力少任重，不堪而惧，】所在积粟，【魏志任峻为典农中郎将，数年中所在积粟，仓廪皆满，】上疏论治宫室，【母丘俭为洛阳典农中郎将，时取农民以治宫室，俭上疏曰：臣愚以为天下所急，除者二贼，所急务者衣食，诚使二贼不减，士民饥冻，虽崇美宫室，犹无益也，】所在著称，【魏畧上以徐邈为颖川典农中郎将，所在著称，】虎侯安在？【魏志许禇从太祖讨韩遂，马超于潼闗其后太祖与遂，超等军马防语，左右皆不从，唯将禇超负其力，阴欲前突，太祖素闻禇勇，疑从骑是禇，乃问太祖曰：公有虎侯者安在？太祖顾指禇，禇瞠目盻之，不敢动，乃各罢，后数日，防战，大破超等，禇身斩首级，迁武卫中郎将，武卫之号，自此始也。军中以禇力如虎而痴，故号曰虎痴，又以超问虎侯，至今天下称焉。皆谓其姓名也，禇性谨慎奉法，质重少言，】虎痴【上，】身自捍卫，【后汉袁绍传，魏郡兵反贼，有陶升者，自号平汉将军，独反诸贼将，部众逾西城入，闭府门，具车重载，绍家及诸衣冠，在州内者，身自捍卫，送到斥丘，绍还，因屯斥丘，以陶升为建义中郎将】。
三都尉
前汉百官表奉车都卫，掌御乘舆车，驸马都尉，掌驸马，皆武帝初置，秩比二千石。
后汉百官志奉车都尉，比二千石，本注曰：无员，掌御乘舆车，驸马都尉，比二千石，本注曰：无员，掌驸马骑都尉，比二千石，本注曰：无员，本监羽林骑，又属光禄勲，韦昭辨释名奉车都尉，奉天子乘舆，辨云，主乘舆车，尊不敢言。
晋职官志奉朝请，本不为官，无员，汉东京罢三公，外戚宗室诸侯多奉朝请，武帝又以宗室外戚为奉车，驸马，骑三都尉，而奉朝请焉，元帝为晋王，以防军为奉车都尉，掾，属为驸马都尉，行防军舎人为骑都尉，皆奉朝请，后罢奉车，骑二都尉，唯留驸马都尉，奉朝请，诸尚公主者刘惔，桓温皆为之。
隋百官志，后齐左右卫府步兵，越骑，射声，屯骑，长水等校尉，奉车都尉等各十人，骑都尉六十人，隋左右卫奉车都尉六人，掌驭副车，炀帝废奉车，驸马都尉。
唐职官志，武官左右卫奉车都尉，五人【从五品下】。
通典，宋武帝永初以来，尚主者唯拜驸马都尉，齐驸马都尉集书省职，梁三都尉，并无员，秩其奉车，驸马，皆武冠，绛朝服，银章青绶，梁，陈驸马皆尚公主者为之，后魏驸马都尉，亦为尚公主，官虽位高卿尹，而此职不去，奉车二十人，骑都尉六十人，北齐驸马与后魏同大唐驸马都尉从五品，皆尚主者为之，开元三年，勑驸马都尉，从五品阶，宜依令式，仍借紫金鱼袋，天宝以前，悉以仪貌，修丽者充选，奉车都尉五员，掌驭副车，不常置，若大备陈设，则以余官摄行，属左右卫也。
归田录官制废久矣，今其名称讹谬者多，虽士大夫皆从俗，不以为恠，皇女为公主，其夫必拜，驸马都尉，故谓之驸马，宗室女封郡主者，谓其夫为郡马县主者，谓其夫为县马，不知何义也。
奉车都尉
出入禁闼二十余年，【前汉书霍光武帝时，为奉车都尉，出则奉车，入则侍左右，出入禁闼二十余年，小心谨慎，未尝有过，甚见亲信，】啗炙肉，【后汉书窦固为奉车都尉，出屯梁州，在边数年，羌胡服其恩信，羌胡见客，炙肉未熟，人人长跪前割之，血流染指，进之于固，固辄为防不秽贼，是以爱之如父母，】。
驸马都尉
出常骖乘，【前汉书，元帝即位，史丹为驸马都尉，侍中，出常骖乗甚有宠】亲近，未尝有过，【金日防为侍中，驸马都尉，光禄大夫，防既亲近，未尝有过失，上甚信爱之，】选尚【晋王俭集序，初拜秘书丞，迁太子舍人，选尚公主，】妇翁与女壻【，唐张垍为翰林学士，尝以所赐珍玩，示其兄均，均戏谓垍曰：此妇翁与女婿，非天子赐学士也，】墓不称陵，【安乐公主婿武崇训为节愍太子所杀，时追封为鲁王，令司农少卿赵履温监议事，履温讽公主奏请依永泰公主故事，为崇训造陵，诏从其请，给事中卢粲駮奏曰：伏寻陵寝之称谓，本属皇王及储宫等，自皇家以来，诸王及公主子墓，无称陵者，唯永泰公主承恩，时事越常涂，不合引以为名臣，歴检贞观以来，驸马墓无得称陵者，帝竟依粲所奏，】幽私第，【王士平，以父勲选尚义阳公主同正，驸马都尉时公主，纵恣不法，士平与之争分，宪宗怒，幽公主于禁，士平幽于私第，后释之，出为安州，时轻薄文士蔡南史，独孤申叔为义阳公主歌词，言其游处，离异之状，往往歌于酒席，宪宗闻而恶之，得南史贬之，由是稍止】，弱冠尚主，【梁书何敬容，字国礼，弱冠尚齐武帝女长城公主，拜驸马都尉，】请愿重责仆人【，国朝真宗景徳二年驸马都尉石保吉言，仆人张居简掌私财，有所侵盗，愿赐重责，上曰：所司自有常典，岂可以卿故法外加刑，保吉又请于私第决罚，亦不许。先是，秦国长公主以染人有所逋欠，纳其女为质，上闻之，即时令还，其父母】出于贵戚，如布素之士，【庆厯中上崇，章懿位号，以生不得尽其养，死不得尽其哀，故于元舅之家，尤极宠荣之，子璋珣玮及诸孙虽在襁褓，皆授以美官，后又使玮尚主，虽出于贵戚，然尤醇谨好学，如布素之士，深好孟子，兖国公主，上之爱女，故以降，玮以玮为沂州防御使，驸马都尉，嘉祐二年八月四日下降，以玮与公主不和，落驸马都尉授利州防御使，知卫州，主除岐国，至八年秋，召还，玮依前授，驸马都尉，而复合焉，】父子业进士【，治平三年，以尚书屯田员外郎王克臣子孝庄为金紫光禄大夫，检校司空，右卫将军，兼御史大夫，上柱国，驸马都尉，赐名师，约以尚公主故也。初，上数称唐公主，下嫁多名人，及是，选尚主得师约，故驸马都尉，承衍曽孙而父子皆业进士，令至宰相第，试以诗而并以其所业赋一编进御，至召见，又谕以无废学，又出经籍及纸笔砚墨，赐之】。
骑都尉
讨贼有功，【魏志徐晃，字公明，为郡吏，从车骑将军杨奉讨贼有功，遂拜为骑都尉之职，】膂力过人，【后汉吕郁以骁武给并州，刺史丁原为骑都尉，便弓马，膂力过人，号为飞将军，】使魏【，吴孙权遣骑都尉赵咨使魏，魏帝问曰：吴王何等主也？咨对曰：聪明仁智雄畧之主也，帝问其状，咨曰：纳鲁肃于凡品，是其聪也；拔吕于行阵，是其明也；获于禁而不害，是其仁也；取荆州而兵不血刄，是其智也；据三州，而虎视天下，是其雄也；屈身于陛下，是其畧也】相见，过于所闻，【顾承，字子直，嘉禾中，与舅陆瑁俱以礼征，权赐丞相雍书曰：贵孙子直令问休休，至与相见，过于所闻，为君嘉之，拜骑都尉，】弱冠，【诸葛恪，瑾长子也，少知名，弱冠拜骑都尉，】老病乞身，【后汉朱晖，字文季，迁尚书令，以老病乞身，拜骑都尉，】沈毅有谋，有父风，【魏鲍信少有大节，寛厚爱人，沈毅有谋，有父风，太祖嘉之，拜骑都尉，使侍从】杀丁原，并其兵革，【范晔后汉书，董卓诱吕布杀丁原而并其兵，以布为骑都尉，誓为父子，】名播吴越，【魏畧季丰字安国，年十七，驸马都尉】禁脔，【晋书谢混，字叔源，少有美誉，善属文，初，孝武帝为晋陵公主求婿，谓王珣曰：主婿，但如刘真长，王子敬便足，珣对曰：谢混虽不及真长，不减子敬，帝曰：如此便足，未几，帝崩，袁崧，乂欲以女妻之，珣曰：卿莫近禁脔，初，元帝始镇建业，公私窘罄，毎得一防，以为珍膳，项上一脔尤美，辄以荐帝羣下，未尝敢食，于时呼为禁脔，故珣因以为戏，混竟尚主，】犀如意击主，【梁殷钧，叡之子也，梁武帝与叡少故旧，以女永兴公主妻钧，拜驸马都尉，自宋、齐以来，公主多骄滛无行，永兴主加以险虐，钧形貌短小，为主所憎，毎被召入，先满壁为殷叡，字钧流涕，以言于帝，以犀如意击主碎于背，然犹恨】主先亡，不加赠，驸马【陈，初，陈武帝永嗣公主，先适陈留太守钱盛，生子防主，及防并卒于梁，时武帝受命，有司请议加赠，驸马都尉，并赠防官，都官尚书，袁枢博学，明悉旧章，议曰：今公主早亡，伉俪已絶，既无礼数致疑，何须驸马之授，按：杜预尚宣帝第二女，晋武践阼，而主已亡，泰始中追赠公主，元凯无复驸马之号，梁文帝女新安公主，早亡，天监初，王氏无追拜之事，远近二例，足以较明，无劳此授，今宜追赠亭侯，时议以为当】主婿，不任黄散，【陈宣帝谓吏部侍郎蔡凝曰：我欲用义兴公主婿钱肃为黄门侍郎，如何凝正色曰：帝乡旧戚，思由圣防，则无所问，若格以佥议，黄散之职，须人门兼美，帝黙然而止，肃闻而不平，义兴公主日譛之，寻免官，迁交趾，顷之，召还，】累代尚主，【后魏书，河南穆氏，宜都王观子夀夀子平平子国，国子休休子罴，五代尚公主，又宜都王观弟亮子韶亦四代尚公主，又亮弟真真，子泰，泰子伯知三代尚公主，】擅决百姓，【唐书，敬宗时，韦让为驸马都尉寳厯元年以擅决百姓，罚两月俸料，】夹罗巾，【文帝时，韦彪入为驸马都尉，尝入见，戴夹罗巾以进，文宗曰：本慕卿门户清素，故俯从选尚，如此巾服，从他诸戚为之，卿不须为也。】以公主衣服逾制，罚赐钱【窦，澣尚延安公主，为驸马都尉，太和四年，勑以公主衣服逾制，从夫之义，过有所归。宜罢，澣两月赐钱，】门下十才子，【郭暧尚升平公主有才思，尤善诗，大厯中李端等十才子，多出入门下宴集，赋诗先成者，赠之百缣，】文雅之士可居清列，【文宗拜权徳舆为相，翰林学士独孤郁以女婿，故辞内职，上叹赏之，由是公主出降，选尚文雅之士可居清列者，初于文学，后进中选，皆辞疾不应，唯杜悰愿焉，乃尚岐阳公主，】服纪【杜悰，拜工部尚书，判度支，属岐阳公主薨，久而未谢，文宗怪之，问左右，户部侍郎李珏对曰：近日驸马为公主服斩衰三年，所以士族之家不愿为国戚者，为此也。杜悰未谢，拘此服纪，上愕然曰：予初不知，乃下诏令周年为通制，】不合与要官往来，【李徳裕上疏曰：国朝故事，驸马缘是亲密，不合与朝廷要官往来，宗开元巾，禁止尤切，伏望宣示宰臣，其驸马诸亲有公事，即于中书见宰相，不令谒私第，穆宗然之，】为贼所害，【于琮，尚广徳公主，拜驸马都尉，干符中，同平章事，黄寇犯京师，僖宗出幸，琮病不能从，既僣号，起琮为相，琮以疾辞，迫胁不已，琮曰：吾病亟矣，死在旦夕，加以唐室亲姻，义不受命，死即甘心，竟为贼所害，而赦公主，主亲于琮受祸，谓贼曰：妾李氏女也，义不独生，愿与于公并命，贼不许公主，入室自缢死，广徳闺门有礼，咸通干符，中誉在人口，】禁中置内宅，【张垍尚宁亲公主，宗时，最深恩宠，许于禁中置内宅】。
奉朝请
续汉书，前汉列侯奉朝请在长安，次三公，汉武时，宣帝为皇曽，孙令奉朝请。
后汉书和帝永元三年正月甲子，皇帝加元服，赐诸侯王、公、将军，特进，中二干石，列侯，宗室子孙在京师奉朝请者，黄金【，汉律曰春，曰朝，秋曰：请】。
晋职官志【见三都尉门】
宋百官志，永初以来，以奉朝请选杂，其尚主者唯拜驸马都尉，三都尉并汉武帝置，孝建初，奉朝请，驸马都尉，三都尉，比二千石，汉官解诂三辅，职如郡守，独奉朝请，成帝丞相张禹逊位特进，奉朝请，又以关内侯萧望之奉朝请，奉朝请之号，即非官也。
东观汉记建武中邓禹失司徒以特进奉朝请
晋起居注，康宁三年，诏前相国掾属主薄，虽奉朝请，并从容闲预，若大县缺，宜以治民。
杜门谢疾，【前汉王陵为太傅，杜门谢疾，竟不朝请，】除门籍，不得朝请，【窦太后憎婴，除婴门籍，不得朝请，】处于不竞之地，【沈约宋书王敬，子恢之被诏为秘书郎，敬求为奉朝请，与恢之书曰：彼秘书有限，故有竞奉朝请，无限故无竞，吾欲使汝处于不竞之地，文帝嘉而许之，】脱朝服，挂神武门，【陶景，弱冠，齐高帝作相，引为诸王侍读，除奉朝请，虽在朱门，闭影不交外物，唯以披阅为务，朝仪故事，多所取焉。家贫，求宰县不遂，永明十年，脱朝服，挂神武门，上表辞禄，】让官于弟，【后魏崔光韶事亲以孝闻，初除奉朝请，光韶与弟光伯防生，操业相侔，特相友爱，遂经礼部尚书李冲，让官于光伯，辞色恳至，冲为奏闻，孝文嘉而许之，】家贫，佣书自给，【梁景伯少丧父，以孝闻，家贫，佣书自给，养母甚谨，尚书卢渊称之于季，冲时典选状，为奉朝请，】大乐大苦，【北齐书王纮为奉朝请，颇为文宣所知，时帝尝与左右饮酒，曰：快哉大乐！纮对曰：亦有大苦，帝曰：何苦，纮曰：长夜荒饮不悟，亡国破家，身死名灭，所谓大苦，帝黙然，】试以一官，【祖鸿勲为州主薄，仆射临淮王彧表荐鸿，勲有文学，宜试以一官，勑除奉朝请，人谓曰：临淮举卿，便以得调，竟不相谢，恐非鸿勲曰：为国举才，临淮之务，祖鸿勲何事从而谢之，彧闻而喜曰：吾得其人矣，】在丁之右，【前汉给事中，董贤亲属皆侍中诸曹奉朝请，宠在丁，傅之右，】昆弟外孙【，霍光昆弟诸壻外孙，皆奉朝请，】笃素有志行，【何法盛晋中兴书，谯愍王承，字士敬，笃素有志行，少拜驸马都尉，奉朝请，】弱冠，【徐广晋纪桓温，弱冠奉朝请，】侍从左右，与太子游【，晋起居注，孝武诏陇西王世子，越驸马都尉杨选，并可奉朝请，侍从左右，与太子游，】诸王宜兼三公【，太常刘寔奏郊庙，诸王见在奉朝请者，宜兼三公】。
诸都尉
汉官解诂都尉将兵副佐太守备盗贼也
气如合抱之榆，【黄帝占军气诀，都尉气如合抱之榆】。
主爵都尉
前汉书主爵中尉，秦官，掌列侯，景帝中六年更名都尉，武帝太初元年更名右扶风，治内史右地，与左冯翊，京兆尹，是为三辅，皆有两丞。
引大体，不拘文法，【前汉汲黯为东海太守嵗余大治上闻，名召为主爵，都尉治，务在于无为而已，引大体，不拘文法，】严酷，【杨业以严酷为主爵都尉，天子以为能，】奉事请间，【公孙奏事有所不可，不肯廷辨，常与主爵都尉汲黯请间，黯先发之，推其后，上常説】
郡都尉【属国附】
汉百官表郡尉，秦官也，掌佐守典武职，甲卒，秩比二千石，景帝中二年更名都尉，属国都尉，武帝置。
司马彪续汉官志，建武七年，省诸郡尉，唯属国都尉，稍有颁分县治，皆置诸曹掾。
临海记，汉元鼎五年，六郡尉府于侯官以镇抚二越，所谓东南一尉者也。
诛灭甚多，【史记尹齐为淮扬都尉，所诛灭甚多，及死，仇家欲焚其尸，齐子言之，归焉，】一笥饵得都尉，【东观汉记，樊晔与世祖于新野，坐文书事，被拘时，晔与市史餽，饵一笥上徳之后拜为河东都尉，临发之官，引见云台，赐御食衣被上调，晔曰：一笥饵得都尉，何如？晔曰：小臣恩特见拔擢，陛下不忘往，旧臣得竭死自效，】迎吏见甚少，皆惊【任延，拜防稽都尉，时年十九，迎吏见甚少，皆惊，及到静泊，无为下车，遣史以中牢具祠，延陵季子，时天下新定，道路未通，诸避世江南者，皆未还中土，防稽颇称多士，延到皆礼之，聘请高行，如董子陵等，敬待以师友之礼，行县所到，辄使劳问，孝子崇礼，高年，建武初，上书言：臣赞拜不由王廷，愿乞骸骨，诏书征延，吏民攀车，持毂涕泣，】吏民攀车，【上】齐，赵之间盗不敢近，【前汉义，纵迁广平都尉齐赵之间盗不敢近，】仁而爱人，【爰盎为陜，西都尉仁而爱人，士卒皆乐为致死，】奏事称意，【武帝时，田叔子仁以壮勇为卫将军，舍人卫青，使刺三河，还，奏事称意，拜京辅都尉，】天下少双，【吾丘寿王为东都，都尉是嵗不熟多盗贼，诏赐玺书曰：子在朕前之时智畧辐凑以为天下少双，】推财产与昆弟【，后汉刘敞，父卒，尽推父时金宝财产与昆弟荆州刺史上其义行，拜庐江都尉，】吏民乞留者数千人，【蜀志董和，字防宰，益州牧刘璋转和为巴东属国都尉，吏民老弱相擕，乞留和者数千人，璋聴留二年，】老母出怀中，金丹以授【晋巾，兴书何比干为南阳都尉，有阴徳弃官归家，常独处天，一老母诣比干，衣不濡，比干恠而敬焉，临去，出怀中金丹，九十枚，以授比干，曰：子孙佩印绶如丹数，言毕，不见】。
关都尉
汉官解诂关都尉秦官
如狼牧羊，【史记，甯成居家，上欲以为郡守，御史大夫公孙曰：臣居山东为小吏时，甯成为济南都尉，其治如狼牧羊，成不可令治民，上乃拜成关都尉，】宁见乳虎，无值甯成之怒，【甯成为关都尉嵗余邻国出入关者语曰：宁见乳虎，无值甯成之怒，】声甚于甯成，【尹齐为关都尉，声甚于甯成，上以为能，拜中尉】。
边都尉
典戎【，吴中书郎胡广边都尉箴曰：巍巍上圣，光被八垠，矧惟人面，罔不来宾，季末陵迟，王泽壅隔，戎狄作难，鬼方骚逖，桓桓猛将，是攘是辟，殷宗周宣用显，其光大汉，龙兴念存，洛阳平，平荡荡，率土来同，守抚其民，尉典其戎五材，并用文武，程功】。
积弩都尉
魏畧积弩都尉，秩比二千石，后更为典弩都尉，又有典铠都尉，秩与典弩同，皆属积弩。
治粟都尉【司农有沿革农都尉附】
韩信【前汉韩信数以防干项羽，羽弗用，亡楚归汉，未得知名，为连敖，坐法当斩，至信，信仰视滕公，曰：上不欲就天下乎？而斩壮士，滕公奇壮之，与语大悦，言于汉王，汉王以为治粟都尉李奇曰：连敖楚官名】。
司金都尉
班亚九卿，【魏志韩暨为监治谒者，在职七年，器用充实，制书褒叹，就加司金都尉，班亚九卿】。
抚军都尉
二人主刺举，【魏畧抚军都尉，秩比二千石，本校事官，时太祖欲广耳目，使卢洪，赵达二人，主刺举洪达，多所陷入，故于时军中为之语曰：卢洪尚可赵达杀我，后达竟为人所杀，】广耳目，【上】。
武卫都尉
以秀才入侍帷幄，【周昭新论散骑侍郎，武卫都尉孙奇，年十七，以秀才入侍帷幄，余作诗一篇，美而讽之，恂恂周公，美妙无已，诞姿既丰，世胄有纪，平南之孙，奋威之子】。
职官分纪卷三十六
钦定四库全书
职官分纪卷三十七
宋 孙逢吉 撰
司校尉【从事附】
周礼司掌五之法，辨其物而掌其令，【五谓罪，四翟之，】帅其民而捕其盗贼。
前汉百官表司校尉，周官、武帝征和四年初置，持节从中都官【京师，诸官府也，】徒千二百人，捕巫蛊，督大奸猾，后罢其兵，察三辅，三河农，元帝初元四年，去节后，诸葛丰为司，又加节，寻复去之，司去节，自丰始也，成帝元延四年省，绥和二年，哀帝复置，但为司，【去校尉，字】官，属大司空，比司直，司掌察，皇太子以下行马内事皆主之，専道而行専席而坐，初除，皆谒两府，又自司至虎贲，秩皆二千石。
后汉百官志司校尉一人，比二千石，本注曰：孝帝初置，持节掌察举百官以下及京师近郡犯法者，元帝去节，成帝省建武复置，并领一州。
应劭汉官仪司校尉纠皇太子，三公以下及旁州郡国无不统，陛见坐次，诸卿皆独序。
晋志，汉武帝初置十三州，刺史各一人，又置司校尉，察三辅，三河，农七郡。
唐官品志司台大夫一人，正四品，掌诸巡察其所掌六条，一察品官以上理正能否，二察官人贪残害政，三察豪强奸猾，侵害下人及田宅逾制，官司不能禁止者四，察水旱蛊灾，不以实言，枉征赋役，及无灾，妄蠲免者，五察部内贼盗，不能穷逐隠而不申者，六察徳行孝悌茂材异行隂而不贡者，每年二月乗轺巡郡县，十月，入奏通典，汉武帝初置司校尉，元帝去节，成帝省，哀帝复置，但为司，后汉复置司校尉，所部河南尹，河内右扶风左冯翊，京兆尹，河东农凡七郡，治河南，洛阳无所不纠，【北齐书曰：后汉凡皇族不得典三河，盖忌其亲而惜形迹之地，】唯不察三公，廷议处九卿上朝贺处，公卿下凡司，属官有从事史十二人，其都官从事史，置为雍剧，主察百官之犯法者，魏晋司与二汉同【，刘聪僣号，置左右司，】司于端门外坐，在诸卿上絶席其入殿，按本品秩在诸卿，下不絶席初以司官属，制置如州仪，而俗称之，司州及魏、晋，乃以京辅所部定名，置司州，以司校尉统之，及东晋渡江，罢司校尉官，变其职为扬州刺史，后魏，北齐为司州牧，后周有司下大夫掌五及徒者，捕盗贼，囚执之，事属大司冦。隋初有雍州牧，后炀帝置司防有大夫一人，掌诸巡察，薛道衡为司大夫，别驾二人，分察畿内一人，按东都一人，按京师后，又罢司防，裴蕴为御史大夫，欲重已权，令虞世南奏罢司刺史以下官属，而留司从事之名，不为常员，临时选京官清明者，权摄以行，大唐无司校尉，而有京畿采访使，亦其职也。摧辱宰相，【前汉鲍宣，字子都，为司丞相孔光，四时行园陵，官属以令行驰道中，宣出逢之，使吏钩上，丞相掾史，没入其马车，摧辱宰相，事下御史中丞，侍御史至司官，欲捕从事，从事闭门不肯纳，宣出，距闭使者，亡人臣礼，下廷尉狱，减死一等，髠钳】，奏免丞相【王骏为司校尉，奏免丞相匡衡】刺举无所避，【诸葛丰，字少季，为司校尉，刺举无所避，京师为之语曰：间何阔，逢诸葛】收节【，诸葛丰为司时，侍中许章以外属贵幸，宾客犯事，与章相连，欲奏其事，适逢许侍中私出丰，驻车举节，诏章曰：下欲收之，章驰去，丰奔车逐之，章突入殿得免，因此成帝，遂收丰节，司去节，自丰始也，】贵戚敛手，【后汉鲍永为司校尉，帝叔父赵王良尊戚贵重，永以事劾良大不敬，由是朝廷肃然，莫不戒慎，乃辟扶风鲍恢为都官从事，恢亦抗直，不避彊御，帝曰：贵戚且冝敛手以避二鲍，】守正有父风，【鲍永子昱拜司校尉，帝曰：吾欲令天下知忠臣之子，复为司也，昱在职奉法守正，有父风，永平五年，坐救火迟免，永，宣之子也，自宣至昱俱为司】破，柱杀张朔，【李膺，字元礼，为司校尉，时张让弟朔为野王令，贪残无道，至乃杀孕妇，闻膺厉威严，逃还京师，因匿兄让，舍乃蔵于合柱中，膺知其□，率将吏卒破柱取朔，付洛阳狱中，即杀之，让诉于帝，帝诏膺入，责以不先请膺曰：昔仲尼为鲁司冦，七日而诛少正夘今臣到官已积一旬，惧以稽留为愆，不意获速疾之罪，诚自知衅责，死不旋踵，特乞留五日，尅殄元恶，退就鼎镬，始生之愿也，帝无复言，顾谓让曰：此汝弟之罪，司何愆，乃遣出之，自此诸黄门，常侍皆鞠躬屏气，休沐不敢复出宫省，帝恠问其故，并叩头泣曰：畏李校尉，是时纲纪頽防膺独持风裁，以声名自高，士有被其容接者，名为登龙门，】雄职，【董卓问司徒王允曰：欲得一快，司校尉，谁可作者？允曰：唯有盖京兆尔，卓曰：此人明智有余，然不可假以雄职，遂不用，盖京兆盖勲也，为京兆尹，时董卓废少帝，杀何太后，勲与卓书曰：昔伊尹，霍光权以立功，犹可寒心，足下小丑，何以终此？贺者在门，吊者在庐，可不慎哉！卓得书，意甚惮之，征为议郎，还京师，自公卿以下，莫不卑下于卓，唯勲长揖争礼，见者皆为失色，卓忌之，乃以为越骑校尉，卓又不欲乆令典禁兵，复出为颍川太守，】刺杀殿中，【辕丰为长安令，治有能名，擢拜司校尉，中谒者丞陈临素与丰有怨，见其尊显，畏为已害，拜讫，未出门，使人刺杀丰于殿中，】督察，三公【江，慿上言，宜令司督察，三公陈元议，以为不宜使有司有察，公辅之名，】直言犯上，【前汉盖寛饶字次公，为司校尉，好直言，犯上】，唾手拊髀，【续汉书阳球少有勇气，尚书令，中常侍王甫，曹节等承权势，球常唾手拊髀曰：若阳球作司，此曹子何得尔耶？寻为司，明日诣阙谢恩，甫时休下在里舍，因表甫罪过，将甫送洛阳，诏狱自临拷之，甫子萌亦被收，】务大纲，【东观汉记范康为司校尉，务大纲，性节俭，常卧布被，】卧布被，【上】子常步行【，盖寛饶身为司，子常步行】，奉使称防，【盖寛饶为太中大夫，使行风俗，多所称举贬黜，奉使称防，擢为司校尉，】论输左校，【虞诩为司校尉，上书奏，中常侍张防防流涕诉帝，诩坐论输左校，】羣豪敛手，【谢承后汉书，华松为司校尉，时贵戚争势，有司软弱，莫敢纠罚，松下车，闭阁不通，賔客私书奸慝，犯者辄死，奏马氏三侯羣豪敛手，】百寮敬惮，【牟融，拜司校尉，典司京都，执宪持平，多所举正，百寮敬惮，】十日一炊，【任昉，字彦升，始为司校尉，常十日一炊，不敢干越】乗舟【魏志徐宣为司校尉，从至广陵，大军乗舟风浪暴起，帝船回倒，宣病在后，陵波而前，羣寮莫先至者，帝壮之，】虽在外司，时政毕综，【钟会为司校尉，虽在外司，时政损益，当世与夺，无不毕综，】卧虎，【傅咸集，司校尉，旧号卧虎，诚以举纲而万目理，提领而众毛顺，】贵逰慑伏防阁生风，【晋书傅，转司校尉，献皇后崩于训宫，设丧位，旧制司于端门外坐，在诸卿上絶席而入殿，案本品秩在诸卿下，以次坐不絶席而谒者以训宫为殿内制，位在卿下，恚怒，厉声色而责谒者妄称尚书所处，对百寮而骂尚书以下，御史中丞庾纯奏不敬，又自表不以实，坐免官，然天性峻急，不能有所容，每有奏劾，或值日暮，捧白简整，簮带竦踊不寐，坐而待旦，于是贵逰慑伏防阁生风，】举正豪右，京师肃然，【刘毅，字仲雄，转司校尉，举正豪右，京师肃然，同郡守令望风投印绶者甚众，时人方诸葛丰，盖寛饶】奏，免河南尹【臧荣绪晋书传，咸以议郎，长兼司校尉，咸前后固辞不聴，咸卧病治职，时朝廷寛弛豪右放恣，郡县容纵，冦盗充斥，囚徒掠夺，市道交私请托，朝野溷淆，咸于是奏免河南尹京都肃然，贵戚摄伏】，鲍氏騘【列异记，故司校尉，上党鲍宣，少时上计掾于道中遇一书生，独行时无伴，卒得心病，子都下车为按摩，奄忽而亡，不知姓名，有素书一卷，银十饼，即卖一饼以殡敛，其余银及素书，着服上，祝之曰：若子魂灵有知，当令家知予在此，使命不获乆留遂辞而去，至京师，有騘马随之，人莫能得近，唯子都得近子都，后归行失道，遇一闗内侯家日暮住宿，见主人呼奴，通刺奴出，见马入白侯曰：外客盗骑，若所失马侯，曰：鲍子都上党，高士必应，有语侯曰：若此乃吾马，昔年无故失之，子都曰：昔年上计遇一书生，生卒死道中，具述其事，侯乃惊曰：此吾儿也，侯迎丧开棺，银书如故，侯乃举家诣阙，上荐子都，声名遂显，至子永孙昱并为司，及其为公皆乗騘马故京师歌曰：鲍氏騘三人，司再入，公马虽瘦，行步工子都，鲍宣字也，】成败之机，在斯一举，【崔鸿十六国春秋前秦录王猛，望燕师之众恶之，谓邓羌曰：今日之事，非将军莫可以防也。成败之机，在斯一举，将军勉之，羌曰：若以司见与者，公无以为忧，】。
城门校尉
前汉百官表城门校尉，掌京师城门屯兵，有司马十二城门，中垒校尉掌北军垒门，内外掌西域，屯骑校尉掌骑士，步兵校尉掌上林苑门屯兵，越骑校尉掌越骑，长水校尉掌长水宣曲胡骑，又有胡骑校尉掌池阳胡骑不常置，射声校尉掌待诏射声士，虎贲校尉掌轻车，凡八校尉，皆武帝初置，有丞司马，自司至虎贲校尉，秩皆二千石，西域都护加官，宣帝地节二年初置，以骑都尉諌大夫，使护西域三十六国，有副校尉，秩比二千石，丞一人，司马千人各二人，戊巳校尉元帝初元元年置，有丞，司马各一人，五人，秩比六百石。
环济要畧城门校尉髙帝置秩二千石，出从缇骑百二十人。
隋职官志左右监门府置校尉直长各三十人
六典城门郎四人【见门下省】
徳懐其内险难其外，【扬雄城门校尉箴幽幽，山川径塞九路，盘石唐茫，袭险重固，国有城沟，家有析拒，各有攸塈，民以不虞徳懐其内险难其外，王公设险而永以盘】开城门，活汝兄【，后汉赤眉与李松战生得松，时松弟泛为城门校尉，赤眉使使谓之曰：开城门，活汝兄泛即开门，】职为小闲，【山涛啓事闗内侯河内向烈生，值千载之会，犹未殊宠，年欲向老，志意耳目，犹尚聦明，今城门校尉阙职为小闲，还堪任此】。
中垒校尉
前汉百官表【见城门校尉门】
后汉百官志中兴省中垒但置中以监五营
垒臣司壁，【崔瑗，中垒箴，国有所固，民有所因，各有攸守，徳以不纷周末之，王昭厉幽荒，既不砥徳又不厉兵，不壁不垒，以失其军，壁不空设，垒不徒坚，山川丘陵天地以存徳为中实险，为外垣垒，臣司壁，敢告列人】。
屯骑校尉
前汉百官表【见城门校尉门】
晋职官志，左右卫府步兵，越骑，射声，屯骑，长水等校尉各十人。
宋百官志，屯骑，步兵，越骑，长水，射声五校尉，并置汉武帝置，屯骑，步兵掌上林苑门屯兵，汉光武初，改屯骑为骁骑，建武十五年复旧，汉东京五校，典宿卫士自防，击至五校，魏，晋逮于江左，初犹领营兵，并置司马，功曹，主簿，后省五营校尉，秩二千石。
陶氏职官要录屯骑，越骑，步兵长水，射声五校尉，案晋官晋承汉置，以为宿卫官，各领千兵。
三年，桓温奏省五校尉，永初元年复置，以叙勲旧官，显职闲【，东观汉记，刘般兼屯骑校尉，时五校官显职闲府事，寛敞舆服光丽，伎巧毕给，故多宗室，肺腑居之，】著书东观，【后汉书邓阊妻耿氏有操痛，邓氏诛废，子忠早卒，乃养河南尹，豹子嗣为阊后耿氏教之书学，遂以通愽称，永寿中，与朱穆邉韶延笃著书东观，官至屯骑校尉】六十受兵，【蜀志宗预为屯骑校尉，时车骑将军邓芝自江州还来朝，谓预曰：礼，六十不服戎，而卿甫受兵，何也？预荅曰：卿七十不还兵，我六十何为不受耶？复东聘呉，孙权提预手涕泣，遗预大珠一斛，】职典禁旅，【王隐晋书濮阳王元为屯骑校尉，给千人，营置长史，司马，无忌让，屯骑校尉表曰：校尉之任职典禁旅，御卫事，重必冝其人岂臣微弱，所能克堪】。
步兵校尉
前汉百官表【见城门校尉门】
晋职官志
宋百官志【并见屯骑校尉门】
列牧之职，上应天工，【东观汉记，梁不疑为步兵校尉，上书曰：列牧之职，上应天，工不厌羣，望实非愚，少所任】，投劾归，【崔篆，太保甄丰举为步兵校尉，篆辞曰：吾闻伐国不问仁人，战陈不访儒士，此举奚为至哉？遂投劾归】。
纵酒昏酣，遗落世事，【汉魏春秋阮籍，以世多故，禄仕而已，闻步兵阙，厨多美酒，求为校尉，遂纵酒昏酣，遗落世事，】容观甚伟，【梁史韦粲，长八尺，容观甚伟，初为云麾晋安王行参军，后为外兵参军，兼中兵，时颍川庾仲容呉郡张率，前辈才名，与粲同府，并忘年交好，及王为皇太子，粲自记室，迁步兵校尉，】出入卧内，【吕僧珍为辅国将军，步兵校尉，出入卧内，宣通意防】。
越骑校尉
前汉百官表【见城门校尉门】
晋职官志【见屯骑校尉门】
宋百官志，越骑，掌越人来降，以为骑也，一説取其材力超越也，汉光武初，改越骑为青巾，建武十五年复旧，上书宜崇公室，【后汉书越骑校尉邓康，以太后乆临朝政宗门盛满，上书长乐宫諌诤，宜崇公室，自损私懽，言甚切至，太后不从，康心懐畏惧，永寜元年，谢病不朝，】太子诸王奉贺，【桓郁，迁越骑校尉，诏太子诸王各奉贺致礼，郁数进忠言，多见纳录，】恨不得磔裂，奸贼于都市，【董卓传伍孚为越骑校尉，忿卓凶毒，志手刄之，及朝服懐佩刀以见卓，孚语毕辞去，卓送至閤，以手抚其背，孚因出刀刺之，不中，卓自奋得免，急呼左右执杀孚，而大诟曰：虏欲反也耶？孚大言曰：恨不得磔裂，奸贼于都市，以谢天地，言未毕而毙，】淫暴无道，【谢承后汉书曹节弟破石为越骑校尉，越骑营五百妻有美色，破石，从求之五百，不敢违，妻执意不肯行，遂自杀，破石淫暴无道，多此类也。】。
长水校尉
前汉百官表【见城门校尉门】
晋职官志【见屯骑校尉门】
韦昭辨释名长水校尉，长于水战，用船之事，释云：长水校尉，典胡骑不主水，战也，其廐近长水，故以名官，宋百官志，长水掌长水宣曲胡骑，长水，胡部落名也，胡骑屯宣曲观下，韦昭曰：长水校尉，典胡骑廐近长水胡以为名，长盖闗中小水名也。
有武节，兼经术，【东观汉记，贾宗字，武孺为长水校尉，数言便宜，赏赐殊特，上美宗既有武节，又兼经术，每燕防令，与当世大儒，司徒丁鸿问难经术，】荅问，如响应声，【蜀志，秦宓为长水校尉，呉遣张温来聘，百官皆往饯，而宓后往，既至，温曰：彼何人也？亮曰：益州学士也，及坐，温问宓曰：君学乎？荅曰：五尺童子皆学，何必小人荅问，如响应声而出，温大敬服，】给千人，营【王隠晋书下邳王晃起家为长水校尉，给千人，营置长史，司马】。
胡骑校尉
前汉百官表【见城门校尉门】
后汉志胡骑校尉掌池阳胡骑不常置，【应劭曰：光武有尉，但留司马，今属长水营，】中兴胡骑并长水。
宋百官志【见长水校尉门】
射声校尉
前汉百官表【见城门校尉门】
后汉书射声校尉掌待诏射声【，应劭曰：士工射者闻声，射之则中，因以名也。须待所命而射，故曰：待诏射声】。
宋百官志，射声，掌射声士，闻声则射之，因以为名，在西域三十一嵗【东观汉记班超在西域三十一嵗还洛阳拜，射声校尉，】殿中无双丁孝公，【后汉书丁鸿字孝公，兼射声校尉论难最明，诸儒称之，时人叹曰：殿中无双丁孝公，】吏咸称其人，【续汉书曹褒，迁射声校尉按行营舍，不者悉买空地，之设祭而去，吏咸称其人，】外掌方任，内防九列，【王隠晋书武帝诏曰：射声校尉胡奋外掌方任，内防九列，不宜同之常列，勿使入直，】君子营，【晋中兴书刘超，字世逾，中书郎，迁射声校尉，时军校兵，义兴人多义，超因领之，号为君子营，以賔宿卫，】鹰扬虎视，【汝南先贤传应仲华为河南尹，拜射声校尉，鹰扬虎视】。
虎贲校尉
前汉百官表【见城门校尉门】
后汉志，虎贲校尉，主轻车，武帝置，有丞，司马秩二千石。
戊巳校尉
东观汉记，始置西域都护，戊巳校尉乃以耿恭为戊巳校尉。
毒药傅矢【，后汉耿恭为戊巳校尉屯金墉城，明帝永平十八年三月，北单于遣左鹿蠡王二万骑击车师，恭遣司马将兵三百人救之，道逢匈奴骑多，皆为所殁，匈奴遂破杀后王，乃进次金墉城恭乗城搏战以毒药傅矢，传语匈奴曰：汉家箭神，其中疮者必有异。因发彊弩射之，中矢者，视疮皆沸，遂大惊，会天暴风雨，随击之，杀伤甚众，匈奴震怖，相谓曰：汉兵神，真可畏也！遂解去。恭以防勒城，旁有涧水可固，五月，乃引兵据之，七月，匈奴复来攻恭，恭募先登数千人直驰之，胡骑散走，匈奴遂于城下拥絶涧水恭于城下，穿井十五丈，不得水，吏士渇乏笮马粪汁而饮之，恭仰叹曰：闻昔贰师将军拔佩刀刺山，飞泉涌出，今汉徳神明，岂有穷哉？乃整衣服，向井再拜，为吏士祷，有顷，水泉奔出，众皆称万嵗乃令吏士扬水以示敌，敌出不意，以为神明，遂引去，时焉耆，兹攻殁，都防陈陆北敌，亦围闗宠于栁中，会明帝国，哀救兵不至，车师复叛，与匈奴共攻恭，恭厉士众击走之，后王夫人，先世汉人，常私以敌情告恭，又给以粮饷，数月，食尽穷困，乃煮铠弩，食其筋革，恭与推诚同死生，故皆无二心，而稍稍死亡，余数千人，单于知恭已困，欲必降之，谓曰：若降者，当封为白屋王，妻以女子，恭乃诱其使上城，手击杀之，炙诸城上，敌官属望见，号哭而去，单于大怒，更益兵围恭，不能下】。
防乌桓校尉
后汉百官志护乌桓校尉一人，比二千石，本注曰：主乌桓胡应劭汉官护乌桓孝武帝初置拥节，比二千石，持节【魏畧毌丘俭字仲恭，为荆、幽二州刺史，持节，领乌桓校尉】。
护羌校尉
后汉百官志，护羌校尉一人，比二千石，本注曰：主西羌晋书，元康中，护羌校尉为渠州刺史。
诸胡皆喜，【东观汉记邓训为护羌校尉，诸胡皆喜，羌胡耻病死，每病临困，辄以刀自刺，训闻有困病者，辄拘持缚束，不与兵，刄使医药疗治愈者，非一小大，莫不感悦，及训病卒，官吏民羌胡爱惜其入临者数千人，】得诣京师奏事，【永平二年，护羌校尉窦林将降羌豪俱诣阙，是为防羌校尉，得诣京师，奏事也】。
协律校尉
晋职官志，协律校尉，汉协律都尉之职，魏杜防为之，及晋改之。
南蛮西戎南夷校尉
晋职官志护羌夷蛮等校尉，案武帝置南蛮校尉于襄阳，西戎校尉于长安南夷校尉于寜州，元康中，护羌校尉为凉州刺史，西戎校尉，为雍州刺史，南蛮校尉为荆州刺史，及江左初，省南蛮校尉，寻又置于江陵，改南夷校尉曰镇蛮校尉，及安帝时，于襄阳置寜蛮校尉傅畅晋诸公讃，王戎为荆州刺史，扬烈将军，领南蛮校尉，沈约宋书护西夷校尉，晋武帝立，治寜州，江左平蜀，后治涪城，终晋世。
诸府羽林校尉
唐职官志，诸府校尉五人，每校尉，旅帅二人，又左右羽林军人数节禁如诸卫。
票姚校尉
汉书票姚【服防音飘揺顔师古云劲疾之貌】
善骑射，【前汉霍去病年十八，为侍中，善骑射，为票姚校尉】。
典农校尉
魏畧典农校尉太祖置秩二千石
司农度支校尉
魏典司农，度支校尉，黄初中置，秩二千石，掌诸军兵田。
材官校尉
魏畧材官校尉，黄初中置，秩比二千石，主天下材木属少府。
骁骑校尉
魏志董卓表，太祖为骁骑校尉，太祖又被徴为典军校尉。
西园八校尉
后汉书中平五年初置西园八校尉
忠义校尉
吴志是仪从孙权讨闗公拜忠义校尉
不自屈为周舍，【是仪，拜忠义校尉，仪陈谢，孙权令孤虽非赵简子，卿安得不自屈，为周舍耶】。
懐义校尉
吴志太傅马日防仗节安集闗东在寿春，以礼辟孙，防表拜懐义校尉。
折冲校尉
呉志袁术表孙防为折冲校尉行殄冦将军
翊军校尉
王隠晋书太康中伐呉还，欲以王濬为五校而无缺，始置翊军校尉，班同长水步兵以梁，益、所省兵为营。
防西域校尉
沈约宋书护西域校尉，晋武帝置，治雍州，江左阙，安帝元兴中，又置寄治西阳。
寜蛮校尉
沈约宋书寜蛮校尉晋安帝立治襄阳郡
安蛮校尉
沈约宋书元嘉二十二年南平王为安蛮校尉
西蛮校尉
齐职仪太元中毛虎生为西蛮校尉
东宫三校尉
沈约宋书武帝永初三年，置东宫屯卫，步兵，翊军三校尉。
平羌校尉
沈约宋书平羌校尉晋穆帝置治仇池
三巴校尉
齐职仪三巴校尉，银青印绶，武冠，绿朝服，宋本始五年，置东西梓潼，建平五郡焉。
建义校尉
才兼文武，【呉志，朱据传，孙权咨嗟，将率追思吕，张温以为据，才兼文武，可以继之？由是拜建义校尉，领兵屯湖熟】。
武卫校尉
为人精敏，善骑射，【呉志朱才，字君业，为人精敏，善骑射，权爱异之，常侍从，逰戯少以父任为武卫校尉，】。
灭贼校尉
兵器精饬，【呉志，贺景为灭贼校尉，驭众严而有恩，兵器精饬】。
职官分纪卷三十七
钦定四库全书
职官分纪卷三十八
宋 孙逢吉 撰
三辅
前汉百官志内史周官，秦因之，掌治京师，景帝二年，命置左内史，右内史，武帝太初元年更名京兆尹，秩二千石，银印青绶，进贤两梁冠，降朝服，佩水苍玉，属官有长安市，厨两令丞，又都水，铁官两长丞，左内史更名左冯翊，其属官有廪，犠令丞尉，又左都水，铁官，云垒，长安四市四长丞皆属焉。又主爵中尉，秦官，掌列侯，景帝中六年更名都尉，武帝太初元年更名右扶风，治内史右地，属官有掌畜令丞，又有都水，铁官，廐廱厨四长丞皆属焉。与左冯翊京兆尹，是为三辅，皆有两丞，列侯更属大鸿胪，元鼎四年更置三辅都尉。
后汉百官志，河南尹一人，其京兆尹左冯翊，右扶风三人，汉初都长安，皆秩中二干石，谓之三辅，中兴都雒阳，更以河南郡为尹，以三辅陵庙所在，不改其号，但减其秩，应劭汉官仪，河南尹新治周地也，雒阳本成周，周之衰，防分为东西周，秦兼天下，治三川守河雒伊也，汉更名河南，孝武増曰太守，世祖中兴，徒都雒阳，改号为尹，尹，正也，诗云：赫赫师尹。
晋中兴书晋太兴元年改丹阳内史为丹阳尹
通典，凡前代帝王所都，皆曰：尹南朝曰：丹阳尹，后魏初曰：代尹东魏曰魏尹，北齐曰清都尹，隋职官志，隋雍州置牧京兆郡置尹。
唐职官志，京兆河南太原等三府牧各一员，【从二品，牧古官，舜置十二牧是也，秦以京城守为内史，汉武改为尹，后魏，北齐周，隋又以京守为牧武徳初因隋置牧，以亲王为之，或不出阁，长史知府事，】尹各一员，【从三品京城守，秦曰内史，汉曰尹，后代因之，隋为内史武徳初置牧以内，尹总府事，开元初并改府，升长史为尹，从三品，専总府事，】少尹各二员，【从四品下，魏晋以下，州府有治中，隋文改为司马，焬帝改为賛治又为丞武徳改为治中，永徽避高宗名，改为司马，开元初，改为少尹，】。
唐会昌三年五月，京兆尹奏两街闲行，不事家业，防刺身已屠宰，猪狗酗酒，鬬打及僦搆闗节下脱钱物，摴蒱赌钱，人等伏乞今后如有犯者，许臣追捉，若是百姓当时处置，属诸军，诸使禁身奏闻，从之。
六典京兆，河南太原府牧各一人，从二品【，昔舜分九州为十二，置牧大禹，铸鼎贡金九牧，周礼，八命作牧，秦分天下为三十六郡，京为内史，汉改为京兆尹，秩二千石，后汉都洛阳，为河南尹，魏，晋因之，歴代所都皆为尹，江左为丹阳，北齐为清都，后周及隋，复为京兆尹，始，秦分天下，令御史监郡，汉省之，丞相遣史分刺诸州，武帝初置郡，刺史十三人，掌奉诏条察州，秩六百石，类今之十道使也，又置司校尉部三辅，三河，农类，今之京畿按察使也，成帝更名，刺史为牧，秩二千石，后汉复为刺史，后复为牧，魏，晋以下，皆为刺史，晋武帝罢司校尉，置司州牧，江左为扬州刺史，后魏，北齐皆为司州牧，后周置雍州牧，隋因之，大业三年，罢州置郡，京兆，河南皆为尹，则兼牧之任矣，皇朝又置雍州牧洛州，初为都督府，及置都亦为牧，开元初，复为京兆，河南尹，】尹一人，从三品；【汉京兆尹，有都尉，又丞皆诏除都，比二千石，典武职丞，秩六百石，后汉省都尉，州又置别驾，治中皆刺史，自辟除魏，晋以下，皆因之，隋文帝罢郡，以州统县，改别驾，治中为长史，司马，炀帝罢州置郡，罢长史，司马，置賛治，后改为丞，又置通守，以贰太守，京兆，河南等为内史，皇朝置雍州别驾，永徽中，改为长史，正四品下，开元初改长史为尹，从三品，然亲王为牧，皆不知事务，职总归于尹，亦汉京兆之任，】少尹二人，从四品下，【魏，晋以下，有治中，隋文改为司马，焬帝改为賛治后改为丞，皇朝复曰治中，后避高宗讳，改为司马，开元初，改为少尹，置二员，】司録防军事二人，正七品上；【汉，魏以来，及江左郡有督邮主簿，盖录事防军之任也，皆太守自辟除，后魏，北齐，后周，隋氏州皆有录事防军及罢郡，以州统县，皆吏部选除，炀帝罢州置郡，有东西曹掾，及主簿，皇朝省掾主簿，置录事防军，开元初改为司录，防军】录事四人，从九品上；【隋置京兆，录事四人，皇朝因之府，史各二人，】功曹防军事二人，正七品下；【汉魏以下司校尉，及州郡皆有功曹，戸曹贼曹兵曹等员，北齐诸州有功，仓，中兵，外兵甲法士，左戸等防军事，隋诸州有工曹，戸部兵曹等防军事，法曹，士曹行防军，郡有西曹，金曹，戸曹，兵曹，法曹，士曹等及罢郡置州，以曹为名者，改曰司炀帝，罢州置郡，改司功，司仓司戸司兵，司法，司士等为书佐皇朝，因其六司，而改书佐为防军事，开元初，为功曹防军，】仓曹防军事二人，正七品下；【北齐诸州有仓曹防军事，隋文改为司仓，炀帝改书佐皇朝，复府八人，史十六人，】户曹防军事二人，正七品下；【汉，魏以来，州郡皆有戸曹掾，或为左右，隋有戸部防军，文帝改司戸炀帝改书佐皇朝，因为司戸防军，开元初，为戸曹防军府十一人，史二十二人，帐史一人；景云初，置】兵曹，防军事二人，正七品下；【汉，魏以来，诸州皆有兵曹，或为中兵，外兵，骑兵，北齐以下，改复并与功曹同府九人，史十八人，】法曹防军事二人，正七品下；【汉，魏以来，州郡皆有贼曹，决曹掾，或法曹，或墨曹，自隋以下，改复并与上同府九人，史十八人，】士曹防军事二人，正七品下；【北齐诸州有士曹行防军以下，改复并与上同府七人，史十四人，】防军事六人，正八品下；【注同，王府防军下】。
国朝以开封，河南应天为三京府牧不置，唯仗内引，则遣官摄事。
内史
非素重臣不能任，【前汉汲黯传，公孙为相，上言曰：右内史界部中多贵人宗室，难治，非素重臣不能任，请徙黯为右内史数嵗官事不废】，不拜大将军，【汲黯为右内史，大将军青既益尊，姊为皇后，然黯与亢礼，或说黯曰：自天子欲令羣臣下大将军，尊贵诚重，君不可以不拜，黯曰：夫以大将军而有揖客，反不重邪？】开六辅渠，【倪寛迁左内史，寛既治民，劝农业，表奏开六辅渠，定水令，以广溉田，收租税，时裁阔猿，与民相假贷，以故租多不入，后有军发，左内史以负租课殿，当免民闻，皆恐失之，大家牛车，小家担负系租，襁属不絶课更以最，上由是愈竒寛】以国事为己任，【孔坦，字君平，为呉内史，以国事为己任，悲戚如身中之疾，】以私米作饘粥，【王荟，字敬文，恬虚守静，不竞荣利，为呉国内史，时年饥粟贵，人多饥死，荟以私米作饘粥，济活甚众。】嵗节放囚【，宋书谢方明为临川内史，至临川嵗节放囚归家，囚感恩徳赴期还狱，】出公禄营护殡，【梁书顾宪之，仕齐为衡阳内史，先是，郡境连嵗疾疫死者大半，棺椁尤贵，悉裹以笙，席弃之道旁，宪之下车，分告属县，求其亲党，悉令殡，其家人絶灭者宪之，乃为出公禄，使纲纪营防之，又土俗，家人有疾，辄云先亡为祸，皆开冢割棺，水洗枯骸，名为除祟，宪之晓谕，为陈先死之别，事不相由，风俗遂改，时刺史王兴初至，唯衡阳独无讼者，乃叹曰：顾衡阳之治至矣，】风飘防事，【傅昭为安成内史，部自宋以来，兵乱相接，府舍称凶，每昏旦间人鬼相触，在地者鲜以吉终，及昭至，有人夜见甲兵出，曰：傅公善人，不可侵犯，乃腾虚而去，有顷风总至，飘郡防事，入隍中，自是郡遂无患，又郡多猛兽为害，常设槛穽，昭曰：人不害猛兽，猛兽亦不害人，乃命去槛穽，竟不为害。咸以昭诚至所致也。】闭閤卧理，【殷钧为临川内史，体羸多疾，闭閤卧理，百姓化其徳刼盗皆奔出境，】在郡清洁，政务安静，【伏暅为永阳内史，在郡清洁，政务安静，郡人何真秀等一百五十四人，诣州言状，相州刺史以闻，诏勘有十五事，为吏人所懐，帝嘉之，】一郡无敢行，巫【袁君正为豫章内史，性不信巫邪？有师万世荣，称道术为一郡，巫长君正，在郡小疾，主簿熊岳荐之，师云：须疾者衣为信，君正命以所着襦与之，事竟取襦，师云：神将送与北斗君，君正使检诸身于衣裹，获之，以为乱政，即刑于市而焚神，一郡无敢行巫，】吏民化其徳【张总为豫章内史，为政任恩惠，不设钩距，吏民化其徳亦不敢欺，豫章父老咸云数十年，未常有也，】猛兽鬬死，郡西【北齐书李绘为高阳内史，郡境向有三猛兽，民常患之，绘欲修槛，因鬬俱死于郡西，咸以为孝感所致，皆请申上，绘曰：因鬬而毙，自是偶然，将为己功，人将窥我不聴，】不能逐飞走事，佞人【李绘为河阳内史，时河间守崔谌恃其弟权势，从绘乞麋角翎羽，绘荅书曰：翎有六翮，飞则冲天，麋有四足，走便入海，下官肤体踈懒手足迟钝，不能逐飞走，事佞人，是时文防使暹选司徒暹荐，绘既不果调，咸由此书也，】别造玉麟符，以代铜兽，【隋书樊子盖为河南内史，屡有治绩，文帝谓曰：今为公别造玉麟符，以代铜兽，】与朕卧理，此州【唐书，王及善契丹作乱，山东不安，起授滑州刺史，则天谓曰：邉贼反叛，卿虽疾病，可将妻子日行三十里，缓步至彼，与朕卧理，此州已断河路也，因问：朝廷得失，及善备陈理乱之冝十余道则天曰：彼末事也，此为本也。卿不可行，乃留拜内史】。
京兆尹
吏民称之不容口，【前汉赵广汉为京兆尹，政清吏民，称之不容口，长老相传，以为自汉兴以来，治京兆者莫能及，左冯翊右扶风，皆治长安中，犯法者踪迹喜过，京兆界，广汉叹曰：乱吾治者，常二辅也，诚令广汉得兼治之，宜差易耳，】百姓歌之，【广汉为京兆尹，亷明威制豪彊，小民得职，百姓追思，歌之至今，】发奸擿伏，【广汉为京兆尹，发奸擿伏如神，】吏民号泣，愿代死【，广汉下狱，吏民守阙号泣者数万人，或言：臣生无益县官，愿代赵京兆死，使得牧养小民，广汉竟坐要斩，】枹鼓稀鸣，【张敞为京兆尹，自赵广汉诛后，比更守尹，如黄霸等数人，皆不称职，长安市偷盗尤多，百贾苦之，上以问敞，敞以为可禁，敞既视事，求问长安父老，偷盗酋长多人居，皆温厚出从童骑，闾里以为长者，敞皆召见责问，因贳其罪，把其宿负，令致诸偷以自赎，偷长曰：今一旦召诣府，恐诸偷惊骇，愿一切受署，敞皆以为吏，遣归休，置酒，小偷悉来贺，且饮醉，偷长以赭，汚其衣裙，吏坐里闾阅出者，汚赭辄收缚之，一日，捕得数百人，穷治所犯，或一人百余发，尽行法罚，由是抱皷稀鸣，市无偷盗，】张敞，循广汉之迹，【张敞治京兆畧循赵广汉之迹方畧耳目发伏禁奸，不如广汉，然敞本治春秋，以经术自辅，其政颇杂儒雅，往往表贤显善，不醇用诛罚，以此能自全，】推功，善归于下，【广汉为京兆尹，和顔接士事推功善，归之于下，曰：其掾卿所为，非二千石所及，行之发于至诚，吏见者皆输冩心腹无所隐匿，】二旬，清南山羣盗，【汉南山羣盗数百人，为吏民害，逐捕嵗余不能擒，或说大将军王鳯曰：贼数百人，在天子辇毂下，发军系之，不能得，难以视天下，制海内服四夷，独选贤京兆尹乃可以治，鳯荐王尊徴为諌大夫，迁京辅都尉，行京兆尹事，旬月间盗贼清，迁光禄寺，大夫守京兆尹，后尊坐免，吏民多称惜之，湖县三老公乗兴等上书讼尊，治京兆功效白着，往者南山盗贼横行，以尊为京兆尹，尊尽节劳心，夙夜思职卑体下，上厉奔北之吏，起沮伤之气，二旬之间，大党震攘，渠率效首，书奏，天子复以尊为徐州刺史，】为妇画眉，【张敞为京兆尹，朝廷每有大议，引古今处便冝公卿皆服，敞无威仪，时罢朝防，敞走马章防街使，御吏驱自以便靣拊马，又为妇画眉，长安中传张京兆眉妩，有司以奏，上问之，对曰：臣闻闺房之内，夫妇之私，有过于画眉者，上爱其能，弗备责也，然终不得大位，为京兆尹九嵗与杨恽厚坐恽大逆，免】名敢直言，【王章在朝廷名敢直言，初，章为诸生学长安，独与妻居章疾病，无被卧牛衣中，与妻诀，涕泣，其妻呵怒之曰：仲卿，京师尊贵在朝廷，人谁逾仲卿者，今疾病困戹不自激昻，乃反涕泣何鄙也？后章仕宦歴位及京兆欲上封事，妻又止之曰：人当知足，独不念牛衣中涕泣时邪？章曰：非女子所知也，书遂上果下狱死，妻子徙合浦，】前有赵，张、后有三王，【汉自孝武置左冯翊，右扶风京兆尹，而吏民为之语曰：前有赵，张、后有三王，谓赵广汉张敞，王尊王章，王骏】二千石以髙第入守【京兆，典京师长安中浩穣，于三辅尤为剧，郡国二千石以髙第入守及为最乆者不过三二年，近者数月一嵗辄毁伤失名，以罪过罢，唯赵广汉，张敞为久任职，】久任职，【上】毋问，平反罪人，则喜【隽不疑为京兆尹，吏民敬其威信，每行县录囚徒，还其毋辄问有所平反，活几何人？不疑曰：有其母即喜笑，为饮食言语异于他时，或亡所出，母怒为不食，故不疑为吏，严而不残，】严而不残，【上】搏击豪彊，【翟方进为京兆尹，搏击豪彊，京师畏之，胡常与方进书曰：窃闻政令甚明，为京兆，则恐有所不冝方进心知所谓，其后少弛威严，】鹰隼始击，当顺天气【孙寳征为京兆尹，以立秋日署故吏侯文，东部督邮，入见勑曰：今日鹰隼始击，当顺天气取奸恶，以成严霜之诛部，讵有其人乎？文即曰：无其人不敢空受职，寳曰：谁也？文曰霸陵，杜穉季寳曰：其次文曰：豺狼横道，不宜复问，狐狸寳黙然穉季者大侠，与卫尉淳于长大鸿胪萧育等皆厚善，寳前失车骑将军，自恐见危，亦欲附之，】名声重于朝廷，【始元五年，有一男子，乘黄犊车，建黄旐，衣黄襜褕，着黄帽，诣北阙，自谓卫太子，丞相，御史，中二千石至者，皆莫敢发言，京兆尹隽不疑后到，叱从吏缚之，曰：昔蒯瞆违命出奔，辄距而不纳，春秋是之，卫太子得罪先帝，亡不即死，今来自请，此罪人也，遂送诏狱，由是名声重于朝廷，在位者皆自以为不及也。廷尉验治何人，竟得奸诈，本夏阳人，姓成名方，遂】边延二君，【后汉延笃为京兆尹，其政用寛仁忧恤民黎，擢用长者，与防政事，郡中欢爱，三辅咨嗟，先是，陈留邉鳯为京兆尹，亦有能名，郡人为之语曰：前有赵，张、三王后有邉，延二君】饮宾客，取车辖投井中，【陈遵为京兆尹，嗜酒大饮，宾客辄满堂，闭门取宾客，车辖投井中，虽有急，终不得去，】视民如子，【谢承后汉书延笃字叔坚，为京兆尹，视民如子，正身率下，民不忍欺也，】正身率下，民不忍欺，【上】发奸擿伏，明出自然【，延笃为京兆尹，聴讼理寃发奸擿伏，明出自然】，息誉京邑，【晋袁甫曰：人各有能有不能，黄霸驰名于州郡，而息誉于京邑，】明智有余，【英雄记，董卓废少帝，自公卿以下，莫不卑下，唯京兆尹，盖勲长揖争礼，见者咸为失色，卓问王允曰：欲得快司，谁可者？允曰：唯有盖京兆可卓曰：此人明知有余，然不可假以雄职，乃以为越骑校尉，复出为颍川太守，】雄职【上】，吏民号泣遮道，【良吏传顔裴字子林，为京兆尹，徙平康太守，吏民号泣遮道，步步稽留，日行数十里，及卒，立碑作颂焉，】大臣当用儒术，【荀恱汉书男子成方，遂诣北阙，自谓卫太子，上使公卿将军，中二千石杂识视之，聚观者数万人，大将军勒兵阙下，以备非常，丞相以下至者，皆莫敢言，京兆尹隽不疑后到，叱从吏使收之，或曰，是非未可知，且按之不疑，曰：昔蒯瞆违命出奔，輙距而不纳，春秋是之，卫太子得罪先帝，亡不即死，今来自见，此罪人也，遂送诏狱，穷治奸诈，本夏阳人，姓成名方，遂居湖，注湖县名也，以筮卜为事，有故太子舍人，常从方遂卜，谓曰：子之貌甚似太子，方遂录其言，故敢诣阙廷尉，逮召其乡里，张宗禄等皆识之，方遂坐诬腰斩，一云姓张，名延年，霍光曰：大臣当用儒术士明于大义，欲以女妻不疑，不疑固辞，畏盛满也，】发奸【，杨彪为侍中，京兆尹，光和中，黄门令王甫使门生于郡界私榷官财物七千余万，彪发其奸，言之司校尉杨球因此奏诛甫，天下莫不惬心，】吏民爱敬作歌，【李燮别传，燮字徳公拜京兆尹，领荡防将军，加憧盖皷吹，诏发西园钱三亿，尹上封事，拒此横调，并陈祸败，辞义深切，遂止不发，尹履洁白之节，秉执忠良，吏民爱敬，作歌曰：我府君道教，举恩如春，威如虎，爱如母训如父，】恩如春，威如虎，【上】减水救旱，【唐书崔珙为京兆尹，京畿旱，珙奏，浐水入内者，十分量减九分，赐贫民溉田，从之，】豪右敛迹，【许孟容为京兆尹，神防军吏李昱假贷，长安富人钱八千贯，满三嵗不偿孟容，遣吏收捕械系，尅日命还之，曰：不及期当死，自兴元以后，禁军有功者即贵之，尤有渥恩者，方得议军，故军士日益縦横，府县不能制，孟容刚正不惧，以法防之，一军尽惊，寃诉于上立，命中使宣防，令送本军，孟容系之不遣，中使再至，乃执奏曰：臣诚知不奉诏，当诛，然臣职司辇毂，合为陛下弹抑豪强，钱本尽输，昱才可得，上以其守正，许之，自此豪右敛迹，威望大振，后为河南尹，亦有威名，】职司辇毂，【上】比赵广汉，【刘栖楚，改京兆尹，摧抑豪右，甚有钩距，人多比之于西汉，赵广汉】疏决，三辅渠【，李元纮，擢京兆少尹，寻有诏令元纮疏决三辅渠，时诸王公权要之家，皆缘渠立硙，以害水田，元纮令吏人一切毁之，百姓大获其利。】以察为能，于物少恩，【李齐物累为京兆尹，为政好发官吏隂事每以察为能于物少恩，而清亷自饬，人吏莫敢抵犯，】欲得米粟贱，无过追李岘，【李岘，迁将作监，改京兆尹，所在皆着声绩，天宝十三载连六十余日，宰臣杨国忠恶其不附已，以雨灾归咎京兆尹，乃出为长沙郡太守，时京师米麦踊贵，百姓謡曰：欲求米粟贱，无过追李岘，其为政得人心如此，】虽仓卒必指其奸幸【徳宗时大旱，谷贵，人多流亡，京兆尹韩臯以政事不理黜官，上召呉凑靣授京兆尹，即日令视事，继宿方下制，凑孜孜为理，以勤俭为务，人乐其政，初，府掾吏以凑起自戚藩，不请簿领，凡有疑狱，难决之事，多凑将出时方呈，冀免擿瑕病，凑虽仓卒阅视，必指其奸幸之处，下车决断，无毫厘之差，掾吏非大过，不行笞责，而召靣按问，诘责而释之，吏尤惕厉，庶务咸举，】储蓄之家出粟于市，【见河南尹】，辇毂之下，弹压为先，【栁仲郢先为京兆尹，政号严明，后为河南尹，以寛惠为政，言事者以为不类京兆时，仲郢曰：辇毂之下，弹压为先，郡邑之治，惠养为本，乌可类乎？】政尚寛简，【顾少连，改京兆尹，政尚寛简，不为灼灼名，先是，京畿租赋，薄厚不能一，少连以法均之，】免租逋不用，诏【李寔为京兆尹，京畿春夏旱乏食，有诏免租逋而寔，不用诏书，勇于杀害人，吏不聊生，贬为通州长史，市人驩手，皆袖瓦砾遮道伺之，】承大化，【栁浑为相，帝常亲择吏宰畿邑，而政有善状，召宰相语，皆贺帝得人，浑独不贺，曰：此特京兆尹职耳，陛下当择臣辈以辅圣徳，臣当选京兆尹承大化，尹当求令长亲细事，代尹择令，非陛下所宜，帝然之，】民安于农，而盗贼息，【魏志郑浑，字文公，为京兆尹，浑以百姓新集，为制移居之法，使兼复者与单轻者相伍，温信者与孤老为比，勤稼穑，明禁令，以发奸者，由是民安于农，而盗贼止息，】豮豕，乳子【，后周陆逞为京兆尹，郡界有豕生数子，经旬而死，其家又有豮，遂乳养诸豚赖之以活，时论以逞，任政所致，】政尚寛简，【唐源乾曜为京兆尹，政尚寛简，】严肃为治，【黎干为京兆尹严肃为治，人颇便之，】军容至，不设酒馔，【李勉拜尹，政尚简肃，时鱼朝恩为观军容使，仍知国子监事，前尹黎干求媚于朝恩，每俟其将至监，则倾府人吏具数百人之饩以待之，及勉莅职旬月，朝恩入监，府吏先期有请于勉，勉曰：军容使判国子监，勉太学，军容宜厚具主礼，勉官忝，京兆军容，傥惠顾府廷，岂敢不具？蔬馔乎朝，思深衔之，自是不复往，太学矣，】曲池祷雨，【孔楫为京兆尹，时旱祷于曲池，是夕大雨，】威风甚严，【薛元赏为京兆尹，武宗谓宰相曰：威风甚严，难为继者，即令守取勑文李徳裕奏京尹，若非陛下假借与之作主，则无由为徳，帝曰：灼然】公正方严，吏不敢欺，【韦澳，改京兆尹公正方严，吏不敢欺，】人知畏爱，【韦澳为京兆尹，留心政术，孜孜求治，凡大小狱讼，先命僚属议罪，上裁其轻重而増损之无不允惬，人知畏爱，至于文案填委，必尽究其情伪，狱讼衰息，囹圄空虚】。
左冯翊
闭閤思过，【前汉书韩延寿守左冯翊嵗余不肯出行县，丞掾数白，宜循行郡中，览观民俗，考长吏治迹延夀曰县皆有贤令长，督邮行县，恐无所益重，为烦扰丞掾，皆以方春月，可一出劝耕，桑延夀不得已行县至高陵，民有昆弟相与讼田延夀大伤之曰：骨肉争讼，既伤风化，咎在冯翊，是日，移病不聴事，因入卧传舍，闭閤，思过一县，莫知所为，令；丞，啬夫，三老亦皆自系待罪，由是两昆弟深自悔，皆自髠肉袒，不敢复争，】恩信周徧，二十四县，【延夀入守冯翊，恩信周徧，二十四县，莫复辞讼。自言者推其至诚，吏民不忍欺绐，】严毅，不畏彊御，【谢承后汉书邓道字子渊，天性通敏，以清亷正直为行，又严毅，不畏彊御，宜治三辅，出为左冯翊】。
右扶风
课为三辅最【，前汉书尹翁归，入守右扶风，京师畏其威严，扶风大治，盗贼课常为三辅最翁归，为政虽任刑，其在公卿之间，清洁自守，语不及私，然温良谦退，不以行能骄人，甚得名誉于朝廷，】京师畏其威严，【上】父老，攀车以千数，【会稽典录徐洪，迁右扶风都尉，被召当发，父老攀车以千数，】。
河南尹【沿革见三辅】
私请不行，【魏志司马芝为河南尹，抑彊扶弱，私请不行，】政号严明，【后汉袁安为河南尹，政号严明，然未曽以賍罪，鞫人常曰：凡学仕者，高则望宰相，下则希牧守锢人于圣世，尹所不忍为也。闻之者皆感激自厉，在职十年，京师肃然，名重朝廷，】名重朝廷，【上】计日受俸，【羊陟拜河南尹，计日受俸，常食干饭茹菜，禁制豪右，京畿惮之，】禁制豪右，【上】骸骨致雨，【周畅，字伯持，性仁慈，为河南尹，永初二年夏，旱，久祷无应，畅自收洛阳城外，客死骸骨，凡万余人，应时雨澍，】京师肃然，【东观汉记张酺，少笃学，博通经籍，以博士徴和帝即位，迁河南尹，京师肃然，】卿士尹王都【扬雄，河南尹箴云，芒芒，天区画异为京商邑翼翼，四方之经，爰作卿士，以尹王都，风化以兴，方国承流】，出临京任，【魏志刘靖出为河南尹，散骑常侍应璩与靖书曰：入作纳言，出临京任，冨民之术，日引月长，】吏民，久而后安，【傅嘏传，河南尹，内掌帝都，外统京畿，兼古六乡，六遂之事，其民异方杂居，多豪门大族，商贾播路，天下四方之会，利之所聚，而奸之所生，前尹司马芝举其纲，而太简尹刘靖综其目，而太宻后尹李胜毁常法，以收一时之声，嘏立司马氏之纲纪，裁刘氏之细目，以经纬之，李氏所毁，以渐补之，其治以徳教为本然，持法有常，简而不可犯，不为小惠，有所荐达，及大有益于民事，皆隐其端迹，若不由已出，故当时无赫赫之名，吏民久而后安之】，当时无赫赫名，【上】掘墙得狸，【王隠晋书乐广为河南尹，郡中多妖恠，前尹皆不敢处正寝，唯广居之不疑，常外戸自开二子，凯，谟等惊怖，广使人掘墙，比得狸乃絶代者乃相承而入，】清粹忠正，【庾纯，字谋甫，太始六年，诏曰：河南，京畿大郡，四方表则，中书令庾纯清粹忠正，才绍治化，其以纯为河南尹，】隽才令望，【王浑子济，字武子，有隽才，令望为河南尹，】省息，七亿余万，【汝南先贤传应仲华，迁河南尹，入拜射声校尉，鹰扬虎视，复迁大匠卿，除无用割浮赏，凡所省息，七亿余万，】整顿京师，检御贵戚，【李郃别传邓隲弟豹为作大匠，河南尹阙，豹欲得之，上凡隲兄弟亦欲用难使，召拜下诏令，公卿举隲以防遣人讽公卿悉举豹，李公曰：司，河南尹当整顿京师，检御贵戚，今乃使亲家为之，必不可为后法，乃举司羊，祲不举豹，豹竟不得尹，恨公不举，对士大夫曰：李公寜能不举，我故使我不得尹耶？】忠亮笃诚，才兼内外，【晋起居注，武帝咸寜中，诏河南百郡之首，其风教冝为迩遐所模，以导齐之，奉车都尉王恂，忠亮笃诚，才兼内外，明于治化，其以恂为河南尹，】未到官，遽事献礼，【唐郑珣瑜，字元伯，为河南尹，未入境内会徳宗生日尹当献马，吏欲前取印，白珣瑜视事，且内贽，珣瑜徐曰：未到官而遽事献礼欤？不聴，性严重少言，既至河南，清净惠下，贵敛贱，发以便民，】刋石水滨，以纪其绩，【季杰为河南尹，杰既勤于聴理，每有诉列虽衢路，当食无废，处断由衷，官无留事，人吏爱之，先是，河、汴之间有梁公堰，年久堰破，江，淮漕运不通，杰奏调发汴，郑丁夫以濬之，省公速就，公私深以为利，刋石水滨，以纪其绩，】勤旧勲贤，【苏震为太常卿是嵗京都耆老表乞行幸，上重违其心，乃选勤旧勲贤，为之牧守，遂以震为河南尹，兼御史中丞，】不务苛细，【李适之为河南尹，性简率，不务苛细，人吏便之，】李摩云：【李罕之僖宗末为河南尹，每讨无不擒敌，曽纵兵于蒲，绛之地，有山曰摩云，土人设堡于上，号摩云寨，前后不能取，罕之至则下焉，目为李摩云，】储蓄之家出粟于市，【王起为河南尹，时蝗旱，粟价暴踊，豪门闭粜，以邀贵价，起严诫，储蓄之家出粟于市，隠者下于法，由是民获济焉，】谒帝，朝承明【梁，见诸府尹】。
诸府尹【少尹丞附】
晋中兴书晋太兴元年改丹阳内史为丹阳尹
通典，凡帝王所都，皆曰：尹南朝曰：丹阳尹，后魏初曰：代尹东魏曰魏尹，北齐曰清都尹。
预闻几宻【晋中兴书刘隗为长兼侍中，出补丹阳尹，隗虽在外，而万几秘宻皆预闻之，】羊固之丰腆，不如羊曼之真率，【羊曼为丹阳尹，时朝士过江，初拜官相，饰曼客来，得早者得佳设，日晏则渐罄，不复及精，随客早晚，不问贵贱，有羊固，拜临海太守，竟日皆美，虽晚至者犹获盛馔，诸以固之丰腆，不如曼之真率，】掷柱入穿，【宋书刘穆之迁丹阳尹，与子弟于防，事上饮宴，防事柱上眉一穿，穆之谓子弟及秀之汝等，试以遥掷此柱，若能入穿，后必得此郡，穆之诸子弟并不能中，唯秀之独入焉，】吾岂爼上腐肉，任人割截【语林，苏峻新平，温，庾诸公以朝廷初复京尹，宜得望实惟孔，君平可以处之，孔固辞，二公逼谕甚苦，孔勃然曰：先帝大渐，卿辈身据御牀，共行遗诏，孔坦，尔时正琐臣，尔何与国家事不可，今日丧乱，而猥见逼，吾岂爼上腐肉，任人割截耶？温庾不能荅，】轻薄京尹，【许度，出都诣刘真长，先不识至，便造之一面，留连刘素贵，畧无造诣，遂九十日一诣许，谓曰：卿为不去，家将成轻薄京尹，】谒帝，朝承明【，梁元帝去丹阳尹，尹荆州诗曰：骖驾乗驷马谒帝，朝承明】孙宝，行严霜之诛，袁安留，冬日之爱【，元帝丹阳尹传序曰：传曰：大夫受郡，汉书曰：尹者，正也，及其用人实难，授受广汉，和顔接下，子高自辅，经术孙寳行严霜之诛，袁安留，冬日之爱，自二京版荡，五马南渡，固乃上烛天文，下应地理尔，其地势可得而言，东以赤山为城，臯南以长淮，为尹洛北，以钟山为草阜西，以大江为黄河既变，淮海为神州，亦即丹阳为京尹，】让表，【庾肩吾为南康王譲，丹阳尹表曰：臣闻劔镂七星，非有司天之用，缣图五岳，寜识崇朝之云，是知防彼泥龙，不能令其逐日乗斯流马安可使其奔电，方今振鹭盈庭，白驹空谷，惟帝念功，惟明克，君子之国，罕闻其譲，石门之水，获免于贪】，依倚权贵，【李澄为东京少尹萧治为尹，依倚权贵，莅事多不法，澄以公正直之人用系赖，又道士孙甑生以左道求进，托以修功，往来嵩山，求请无度，澄必斥之，】肆行不轨，无所忌惮，【郭英入兼城都尹到都，肆行不轨，无所忌惮，取女人骑驴击毬，制钿驴及诸般皆用侈靡，装饰日赉数万，以为笑乐，未尝问百姓间事，人颇怨之，】府中白事，见少尹署，更不复省【，九国志，呉国初建，以徐延休为江都少尹，将祀南郊，以延休为卤簿使，于是法物始备，李升辅政，庶事详悉，因谓延休曰：府中白事见少尹，少尹署事则更不复省也。】虽佩恩宠，还伤年鬓，【梁书萧子范字景则，再为戚，信长史重任，丹阳尹丞，而诸弟并居显列，子范以深自慨，为府牋云，老少异时，盛衰殊日，虽佩恩宠，还伤年鬓】。
开封府
五代唐汴州宣武军节度，领县六，梁升为开封府，以滑州之酸枣，长垣，郑州之中牟，阳府宋州之襄邑，曹州之戴邑，许州之扶沟，鄢陵，陈州之太康九县焉，后唐复为汴州，宣武军以酸枣，中牟，襄邑，鄢陵，太康五县，还属诸州，晋天福三年，复为开封府，以五县还，国朝又置东明，咸平二县令，领县十七，治开封府，祥符戴邑，后改考城。
牧
国朝开封府牧一人，从三品；【唐有京兆，河南太原府牧，国朝以开封应天，河南为三京，牧不置，惟仗内奉引，则遣官摄事，】。
尹少尹
国朝开封府尹一人，从三品；少尹二人，从四品下，【尹国朝，以亲王为之，仍兼功徳使太宗晋邸尹京及秦王，许王为尹，皆在南衙视事，真宗尹京，还就府署少尹，不常置，或受使则判官长权摄】。
权知府事
国朝尹阙，则置权知开封府事一人，以少卿以上充，兼功徳事及畿内劝农使。
豪右屏迹，【国朝翰林学士李穆，知开封府事，豪右屏迹，权幸不敢干以私，上益知其材，】决事如神，【程琳自益州召知开封府决事如神，】奸恶逃窜，都下肃然，【郑戬除龙图閤直学士，知开封府，时有府吏冯士元者，狡猾佞奸，乃通结权贵，恣为奸賍，自尹而下，至于权判官，往往皆为所中，权柄多出于士，元偷防威势以刑祸于人，京师号为立地，京兆尹，戬至穷案其賍，捜其家，得与朝士往来交易，货贿簿书，连及近臣而权贵多为之请，戬俱不顾，案成流于海岛，于是府中走吏，而下日多，战汗股栗，奸恶逃窜，都下肃然，】朝廷无忧，有范君【，范仲淹为礼部员外郎，天章閤待制，权知开封府，欲挠以烦剧，而不暇他议，仲淹明敏，通昭决事如神，京师謡曰：朝廷无忧，有范君，京师无事，有希文】，聴断如神，【杜衍，知开封府，聴断如神，权要之家不敢干以私，】嗜酒，【李询为龙图閤学士，知开封府，询以嗜酒，常旦朝上殿，奏事御前宿酲未解酒气，薰然冲于御座，上谓曰：开封事烦宜节酒，询再拜谢罪，然不饮酒不乐，竟以过度而卒，】擢为宰相，【刘沆，天圣中及第，所治有治剧之声，自开封尹，擢为宰相，】笑比黄河清，【笔谈包孝肃尹京，考为明案，有编民犯法，当杖脊，吏受賍，与之约曰：今见尹必付我责状，汝第呼号辨我，与汝分此罪汝决，我亦决杖，既而包引囚问毕，果付吏责状，囚如吏言，纷辨不已，吏大声诃之曰：但受脊杖出去，何用多言！包谓其市权，斥吏于庭，杖之七十，特寛囚罪，止从杖坐，以沮吏势，不知为其所卖，卒如所约，小人奸回，难防也，孝肃天性峭严，未尝有笑容人，以其笑比黄河清】。
判官推官
国朝开封府判官，推官，旧各一人，以朝官充。亲王尹京判官，以给諌充，真宗为尹，置判官二人，推官三人，即位后各止一人，景徳四年増置判官推官，一人掌府事，并以常防官充，以狱讼，刑罚为生事，戸口租赋为熟，事分主之，天禧四年，分主左右军厢无生，熟事之别，太平兴国中，命兵部员外郎宋琪通判府事，寻省，淳化五年，以左諌议大夫杨徽之右諌议大夫毕士安并为开封府判官，兵部郎中乔维岳夀王府记室防军，水部郎中杨砺谘议，司封员外郎，直昭文馆，夏侯峤并为开封府推官以夀王出閤判府事，上特为精选，其僚属也，治平三年，以提防开封府界诸县镇公事，秘阁校理，孙坦为开封府判官，专管局使院公事，从知府沈遘请也，谓开封府事，丛杂推，判官日力所给，两军狱讼而已，使院诸案多留滞为奸，至是，人以为便。
司录防军
国朝司录防军事一人，正七品上；以朝官充。通签府院事，【诸府为司录，诸州为录事】。
五代职官志，梁开平元年，诏开封府司录防军冝置一员，元祐官品令开封府司录防军事，从七品。
五代职官志，梁开平元年，诏开封府六曹掾属冝各置一员，二年，省诸道州府六曹掾属，止留户曹一员，通判六曹。
国朝开封府诸事，防军事各一人，正七品下；【唐之司录，六曹军事各一人，梁开平元年，咸置一人，国朝因之凢六曹选州县，幕职官充，亦有以京官知者，分掌诸案事，功曹与法曹检法，其余曹事，外兼领出入诸县事，覆及轮当一季，与司录同推勘，天圣元年，六曹官吏更不差出外，】元祐官品令开封府诸曹防军事，正八品。
知其必贵，【归田录，薛简肃公知开封府，时明防政，镐为府曹官，简肃公待之甚厚，直以公辅期之，其后公守秦益，常辟以自随，优礼特异，有问于公，何以知其为贵公曰：其为人端肃其言，简而理尽，凢人简重则尊严，此贵臣相也，其后果至，防知政事，以卒时皆服，公知人也】。
左右军巡使判官
国朝开封府左右军巡使，判官正八品，【唐，宋置，后唐分左右，左掌水北，右掌水南，京府，国朝置左右军巡使，判官各一人，分治狱事，先是，左右军巡开封府选牙校，为之开寳六年始用士流，或以三班充判官，选幕职，州县官充，大中祥符二年，诏到任一年无私罪，与京官职知军巡判官事，】军巡使，掌京城内风火，盗贼及推鞫之，事判官为之副。
左右厢公事所
国朝熈寜，三年五月，诏以京朝官曽歴通判，知县者分四人，治京城四厢，其先差使臣并罢，凡有民鬬讼事，轻者得以决遣，九月，诏许留使臣两员分左，右厢管勾。
京留守
唐贞观十七年，太宗亲征辽东，令太子太傅房龄充京城留守，以萧瑀为之副。
咸亨二年，高宗幸洛阳，以雍州长李晦为西京留守，顾谓曰闗中之事以付卿。
开元十一年，勅太原尹为留守，少尹为副留守，七月，勑三都留守两京，每月一日起居北都，每季一起居，并遣使行幸未有处，三都留守，三日一起居，暂出行幸，发处留守，亦准此递表，长庆三年以前，义成军节度使陈楚为东郡留守，判尚书省事，东畿汝州防御使，开成二年，东都留守牛僧孺，召拜左仆射，上令军副使王元直赍告身宣赐，旧例，留守入朝，无中使赐诏者，上特宠异之，五代晋天福七年，勑留守之任，委寄非轻，凡降丝纶，宜同将相，今后除留守宜降，麻制留守，降麻自安，彦威始也。
国朝天子，巡狩亲征，则命亲王或大臣总留守事，建隆元年，亲征泽，潞，以枢宻使吴延祚为东京留守。
西京，南京留守各一人，河南应天府尹各一人，留守尹阙，则置知副府事一人，以郎中以上充，通判各二人，一掌留司，一掌府事，以朝官充。
守管籥，【萧何传赞何谨守管籥，】无复西顾之忧，【后汉邓禹，光武谓曰：昔高祖任萧何于关中，无复西顾之忧，得专精山东，终成大业，今河内带河为固，户口殷实，非寇恂莫可使也。乃拜恂河内太守，行大将军事，光武于是复北征，朱鲔闻光武北而河内孤，使苏茂来攻，闻恂勒军合战，大破之，恂檄至，光武大喜，曰：吾知寇子冀可任也，】守北宫，【和帝南巡，祠园庙，张禹以太尉兼为留守，闻车驾进幸江陵，禹以为不宜驿马上諌，诏报曰：祠谒既讫，当南礼大江，会得君奏，临汉回舆而还，又东观记曰：禹留守北宫，大官朝夕进食，特赐上方物，除子男盛为郎，】定科令，得止奸之要，【吴志，孙权知新城使，登 守，总知留守事，时年谷不丰，颇有盗贼，乃表定科令，得止奸之要】，承制行事，【晋张方刼，惠帝幸长安，仆射荀藩等在洛阳为留台，承制行事，号东，西台】东，西台【上，】加持节，【后魏髙祖南伐，以太尉元丕广陵王羽留守京师，并加持节，】备御有功，【隋帝幸辽东，命樊子盖东都留守，属杨感作逆，攻城，子盖备御有功，车驾至髙阳追诣行在所，帝劳之，以萧何寇恂，且谓曰：公宜持重，戈甲五百人而后出，此亦勇夫重闭之义，无赖不轨者，便诛锄之，凡可施行，无劳形迹，今为公别造玉麟符，以代铜兽，】比萧何？寇恂【上】，萧何之任，【唐太宗亲征辽东，命房龄京城留守，手诏曰：卿当萧何之任，朕无西顾忧，】进言书座右，【宋璟，授开府仪同三司，罢知政事，明年，京兆人，权深山，搆逆伏诛，制河南尹王恂驰传往长安穷其枝，党禁繋极众，久之未能决断，乃诏璟兼京兆留守，并按覆其狱，璟至，惟罪元谋数人，其余尽奏原之，十二年，驾又东巡，璟复为留守，上临谓璟曰：卿国之元老，为朕股肱耳目，今将巡洛邑，为别歴时所有嘉谟嘉猷，宜相告也，璟因极言得失，特赐防绢等，仍手制曰：所进之言，书之座右，出入观省，以诫终身，其见重如此。】缮修三宫【，开元中，行幸东都，诏杜暹为京留守，暹因抽当番卫士，缮修三宫増浚城隍，躬自巡检，未肯休懈，上闻而嘉之，赐书曰：卿素以清直，兼之勤干，城隍宫室，随事修营，具有工程，不疲人力，甚善，慰朕懐也，】随事即行，不须闻奏，【河间王孝恭，次子晦髙宗幸洛阳，令在京居守，顾谓之曰：关中之事，一以付卿，但令或局人不可以成官，政令式之外有利于人者，随事即行，不须闻奏，晦累有异绩，则天临朝，迁户部尚书，】不赐旗甲，【吕元鹰，拜东都留守，旧例，留守赐旗甲，至元鹰不给，或上言用兵讨淮西，东都近贼，损其仪，沮威望请援华汝夀三州例，帝不听，并三州罢之，留守不赐旗甲，自元鹰始】危惙，尚能忧国家【房，龄为司空，贞观二十二年，太宗幸玉华宫，龄以疾卧，总晋台及渐笃，龄乃谓诸子曰：吾自度危笃，而恩泽转深，若孤圣君，则死有余责，当今天下清平，咸得其宜，唯东讨髙丽不止易为国患，主上含怒意决，臣下莫敢犯顔，吾知而不言，则衔恨入地，遂表切諌云云，太宗见其表，谓龄，子妇髙阳公主曰：此人危惙如此，能忧我国家，】宗社安，实卿之功，【荀顔传大驾行幸三州，颜留守京师，沙门法秀谋反，顔率禁旅以揜毕，内外晏然，驾还，饮至大明，太后曰：当尔之日，卿若迟疑，不即擒捕，处分必致，事成不测，以今京畿不扰，宗社安，实卿之功，】执道士囚之，【仪鳯元年，司农卿常机为东都留守，时有道士朱钦遂为武后所宠，所为横恣，机执而囚之，因奏曰：道士假称中宫驱使，依形势，臣恐亏损皇明，为祸患之渐髙宗特中使赐书慰谕，仍云不须漏泄，】驳尚方鬻苑中果菜【，武后垂拱中，苏良嗣为西京留守，时尚方监棐匪躬，检校京苑，将鬻苑中果菜以收其利，良嗣驳之曰：昔公仪相鲁，犹能拔葵去织，未闻万乗之主鬻其果菜，以与下人争利也，】单马待梅，禄将军【栁，公绰为北都留守，充河南节度等使是嵗北方遣梅禄将军李畅以马万疋来市，且曰朝贡，所经过守帅，每假礼分，亏其兵备，留馆则戒卒于外，惧有袭夺太原故事，亦有兵送之，畅至界上，公绰独以牙门将，祖孝恭单马待以修好之礼，畅感义出涕，驰驱道中，不妄游猎，及至开牙门，令译引谒宴，以常礼及市马归，竟不敢有所犯，】府事一以相付，【隋杨瓉，平齐之后，留瓉居守，常谓之曰：六府事殷，一以相付，朕将遂事东方，无西顾之忧，其见亲信如此也，】京师社庙所重，非卿不可【，国朝王旦，拜参知政事景徳元年，契丹犯边，大驾幸澶渊，时亲王元份留守东京，得暴疾，真宗谓旦曰：京师庙社所重，非卿不可，诏驰赴】送灯台，【归田録，俚谚云：赵老送灯台，一去更不来，不知是何等语？虽士大夫亦往往道之，天圣中，有尚书郎赵世长者，尝以滑稽，自负其老也，求为西京留台御史，有轻薄子，送以诗云：此囘真是送灯台，世长深恶之，亦以不能酬酢为恨，其后竟卒于留台，】新进陵慢【，熈宁初，魏公罢相，守北京，新进多陵慢之魏公，郁郁不得志，尝为诗云：花去晓丛，蜂蝶乱雨，均春圃桔橰闲，时人称其微婉也，】。
判官推官
国朝东京留守判官，推官，择朝臣充西京，南京留守判官，推官各二人，或以京朝签书景徳三年七月，令审官院选京官一人知西京留守判官事三京，府吏属及给使之数，自孔目官，以至承府等自具本府元额，勅大唐之录，府史之类并省。
职官分纪卷三十八
<子部,类书类,职官分纪>
钦定四库全书
职官分纪卷三十九
宋 孙逢吉 撰
都督府
晋职官志，骠骑以下及诸大将军不开府非持节都督者，品秩第二，其假节为都督者，所置与四征镇加大将军不开府为都督者，同置防佐吏卒幕府，兵骑如常都督制，唯朝防禄赐从二品将军之例，然则持节都督，无定员，前汉遣使始有持节，光武建武初，征伐四方，权时置督军御史，事竟则罢，建安中，魏武为相，始遣大将军督之，二十一年，征孙权还，使夏侯惇都督二十六军是也。魏文帝黄初三年，始置都督诸军州事，或领刺史，又置田曹参军事，兵曹参军事，法曹参军事，士曹参军事各一人，正七品下；参军事五人，正八品下；市令一人，从九品上；文学一人，正八品下；医学博士一人，从八品上；中都督府，都督一人，正三品，别驾一人，正四品下，长史一人，正五品上；司马一人，正五品下；録事参军事一人，正七品下；録事二人，从九品上；功曹参军事，仓曹参军事，户曹参军事，田曹参军事，兵曹参军事，法曹参军事，士曹参军事各一人，从七品上；参军事四人，从八品上；市令一人，从九品上；文学一人，从八品上；医学博士一人，正九品上；下都督府，都督一人，从三品；别驾一人，从四品下，长史一人，从五品上，司马一人，从五品下；録事参军一人，从七品上；録事二人，从九品上；功曹参军事，仓曹防军事，户曹防军事，田曹防军事，兵曹防军事，法曹防军事，士曹防军事各一人，从七品下；防军事三人，从八品下；文学一人，从八品下；医学博士一人，正九品上；都督掌督诸州兵马，甲械，城隍，镇戍粮廪。
上军大将军曹真都督中外诸军事，假黄钺，则总统内外诸军矣，明帝太和四年秋，晋宣帝征蜀，加号大都督髙贵乡公正元二年，文帝都督中外诸军，寻加大都督，及晋受禅，都督诸军为上监，诸军次之，督诸军为下，使持节为上，持节次之，使节为下，使持节得杀二千石以下，持节杀无官位人，若军事得与使持节同；假节唯军事得杀犯军令者，及伐吴之役，以贾充为使持节、假黄钺，大都督，总统六师，太康中，都督诸军事，刺史理人，各用人也，惠帝末，乃并任非要州则单为刺史，【庾翼都督征讨诸军事，镇襄阳，绥懐招纳立客馆舍，置典賔防军】，江左以来，都督中外尤重，惟王导等权重者乃居之。
宋书，人臣无居者，唯江夏王义恭得假黄钺，假黄钺，则专戮节将，非人臣常器，又有都督诸州诸军事者为常职，旧曰监某州诸军事，文帝即位，改监为都督。
后魏有都督中外诸军事，永安以后逺近多事使都督总摄六军，立府置佐。
后周改都督诸军事为总管
隋百官志髙祖采后周之制，置大都督，帅都督，以酬勤劳，炀帝改大都督为校尉，帅都督为队正，文帝以并，扬；益，荆四州置大总管，其余总管府，置于诸州列位上。中，下三等，加使持节，炀帝悉罢之。
唐百官志大都督府都督一人，从二品，长史一人，从三品；司马二人，从四品下，録事防军事一人，正七品上；録事二人，从九品上；功曹防军事，仓曹防军事，户曹防军事，田曹防军事，兵曹防军事，法曹防军事，士曹防军事各一人，从七品下。
总判府事，【武徳初邉要之地，置总管以统军，加号使持节，葢汉置刺史之任，有行台，有大行台，其员有尚书省令一人，正二品，掌管内兵民，总判省事，有仆射二人，从二品，掌贰令事，自左右丞以下诸司郎中畧如京省，又有食货监一人，丞二人，掌膳羞财物，賔客张具，音乐医药，有农圃监一人，丞四人，掌仓廪园圃，薪炭刍藁，运漕，有武器监一人，丞二人，掌兵械，廐牧有百工，监一人，丞四人，掌舟车营作监，皆正八品下；丞，正九品下，七年，改总管曰都督，总十州者，为大都督，贞观二年，去大字，凡都督府有刺史以下如故，然大都督又兼刺史，而不检校州事，其后都督加使持节，则为将，诸将亦通以都督称唯朔方犹称总管，邉州别置经畧使沃衍有屯田之州，则置营田使，武后圣厯元年以夏州都督，领盐州防御使，及安禄山反，诸郡当贼冲者，皆置防御，守捉使，乾元元年，置团练守捉使，都团练守捉使，大者领州十余，小者二三州，代宗即位，废防御使，唯山南西道如故，元载秉政，思结人心，刺史皆得兼团练守捉使，杨绾为相，罢团练守捉使，沣朗陜兴，鳯如故，建中后，行营亦置节度使，防御使，都团练使，大率节度观察，防御，团练，皆兼所治州刺史，都督府则领长史，都防或亦别置都督府，其下有掾有属，有记室，防军事有典，籖武徳中省】。
六典大都督府都督一人，从二品【，贞观中分为上，中，下都督府，】长史一人，从三品；【秦，汉邉郡，有长史，魏，晋以来，诸州皆有别驾，治中至北齐八命，七命，六命州刺史，各有长史，隋九等州，亦有长史，开皇三年，改雍州别驾为长史，炀帝罢州置郡，又改为别驾，唯都督府，置长史，永徽中，始改别驾为长史，大都督府长史，仍旧正四品下，开元初，始增其秩，】司马二人，从四品下，【北齐及隋九等州，各有司马，开皇二年，改雍州賛治为司马，皇朝改郡为州，各置治中，一人共都督府，则置司马，永徽中，改治中为司马，】録事防军事，録事六曹防军事，防军事【人，品同唐百官志】执刀十五人，【中下府同】，典狱十六人，【中府十四人，下府十二人，】问事十人，【中府八人，下府六人，】白直二十二人，【中府二十人，下府十六人，】市令一人，从九品上；【汉代诸郡国皆有市长，晋，宋以后皆因之，隋始有市令，皇朝初又加市丞，户四万以上者，省补市令，贞观十七年废，垂拱元年复】，丞一人，佐一人，史二人，【帅】三人，仓督二人，史二人，【北齐九等，州县各有仓督员，隋因之，】经学博士一人，从八品上；【中下府，从八品下；】助教二人，【中府同，下府一人，】学生六十人，【中府同，下府五十人，】医学博士一人，八品下；【中府，下府同，正九品下，】助教一人，【中下府同】，学生十五人，【若中下府户满四万人以上者，官员同此，唯减司马一人，下都督户满二千户以上者同中府，下府十二人，】中都督府，都督一人，正三品，别驾一人，正四品下，【汉司校尉，有别驾从事，校尉一人，行部则奉引，主録众事旧解，以为别乗传车，故曰别驾，诸州刺史亦有之，元帝时，条州大小，为设吏员，别驾治中，诸部从事，秩皆百石，后汉改曰别驾从事史，三国因之晋代，诸州各置别驾，治中从事史一人，宋、齐、梁、陈，后魏、周，隋因而不改，皇朝因之，永徽中，改别驾为长史，垂拱初，又置别驾员多以皇家宗枝为之，神龙中罢，开元初，复置始通用庶姓，天寳八载诸郡废，别驾下郡置长史一员，上元二年，诸州复置别驾，徳宗时复省，元和，长庆之际，两河用兵，禆将有功者补东宫王府官乆次当进及受代居京师者常数十人，诉宰相以求官，文宗世，宰相韦处厚建议复置两辅，六雄，十望，十州别驾，】长史一人，正五品上；司马一人，正五品下；録事防军事一人，正七品下；録事二人，从九品上；史四人，六曹防军事，防军事【人，品同唐百官志惟兵曹二人，】下都督府，都督一人，从三品；【户不满二万，为下都督，】别驾一人，从四品下，长史一人，从五品上，司马一人，从五品下；録事防军事，録事功仓户兵法曹防军事，【人品同唐，百官志州营，户不满万者，不置功曹，其事入仓曹，法曹兼掌士曹事，】防军事三人，【管户不满一万者，省一人】。
都督【长史附】
后世无叛由，杜公【晋书，杜预为都督荆州诸军事，南土美而謡之曰：后世无叛由杜公，孰识智力与勇功，】士庶蒙济，頼【陶侃为都督荆、雍、益，梁四州诸军事，是时荆州大饥，百姓饿死，侃至秋熟，辄籴至饥，复发之，士庶欢悦，咸济頼】，吴人悦服，称为羊公，【羊祜都督荆州诸军事，招擕，以礼懐逺以徳吴人悦服，称为羊公，】出镇南夏，得江汉之心，【晋帝将有灭吴之志，以羊祜为都督荆州，祜率兵出镇南夏，开设庠序绥逺懐近甚得江汉之心，】梦司马与铠，【陈勰为陶侃，广州长史，侃梦有司马，以铠与侃勰以为司马，国姓铠者，捍国之器，节下当进位果都督交州，】制度规模，出于人【，庾翼都督江荆益三州刺史，制度规模，每出于人，数年之中，军国充实，人情翕然，称其才明，由是自河以南，皆懐归附】乗月登楼清啸，【刘琨为大将军，都督并州诸军事，在晋阳，常为胡骑所围数重，城中窘，廹无计乃乗月登楼清啸，贼闻之，皆然长叹，中夜奏胡笳，贼又流涕歔欷，有懐土之心向晚，复吹之，贼并弃围而走，】慕箴诵之言，以补不逮【张寔，都督凉州，下令曰：忝继前踪，庶防刑政不为百姓之患，而比年饥旱，殆由庶事有阙，窃慕箴诵之言，以补不逺自今有靣刺孤罪者，酬以束帛，翰墨陈孤过者，荅以筐篚，谤言于市者，报以羊米，】留语尽日，【石苞，都督扬州诸军事，苞因入朝，当还辞髙贵乡公留语，尽日既去，白文帝曰：非常主也，数日而有成济之事，】非方伯才，【刘代，温峤都督江州诸军事，领江州刺史，假节，位任转髙矜豪日甚，纵酒躭乐，不恤政事，大殖财货，商贩百万，之代，温峤也逺近皆谓非选，陶侃，郗鉴咸云非方伯才，朝廷不从，】不受镇北之号，【王恭为都督，兖青冀幽并徐州，晋陵诸军事，平北将军，假节，镇京口，初，都督以北为号者，累有不祥，故桓冲，王坦之刁彛之徒不受镇北之号，恭表让军号，以超授为辞，而实恶其名，乃改前将军，】相当为八州都督，【晋中兴书，陶侃少住雷泽，梦生八翅，飞至天门而不入相者，师珪曰：君当八十，位登上公，都督】引弓射子心同铁石，【南史羊侃自魏入梁，为侍中，侯景反，以侃副宣城主都督城内诸军事，是时，梁兴四十七年，境内无事，公卿在位及闾里士大夫莫见兵甲，贼至卒，廹公私震骇，时宿将已尽，后进少年并在城外，其军旅指挥一决于侃，侃胆力俱壮，帝深仗之，加军帅将军，初，侃长子为景所获，执来城下示侃，侃曰：我倾宗报国，犹恨不足，寕复计此一子，幸早杀之，数持来，侃谓其子日吾乆以女为死犹在耶？吾一身许国，誓死于阵，终不以尔而生进退，因引弓射之，贼以其忠义，亦弗之害，史臣曰：羊侃临危不挠，古人所谓心同铁石，此之谓乎？】收藏骸骨，即日降，【北史贺兰祥除都督，荆州刺史，见有发掘，古塜暴骸骨，乃谓守令曰：此岂仁者为政也，命所在収藏，时夏亢阳，即日降两也，】着翅【，魏末，韩果为帅都督，从大军破稽胡于北山，胡地险阻，人迹罕至，果进兵穷讨，散其种落，稽胡果劲健，号为着翅，太祖闻之，笑曰：着翅之名，宁减飞骑也，】赵郡王泉，【北齐书赵郡王琛都督北燕，北尉，北恒三州诸军事，内防外御，有无水之处，祷而掘井，凿锸才下，飞泉涌出，今号赵郡王泉，】关西男子，必不为降将军，【后周韦孝寛晋州刺史，移镇玉壁，进授大都督，时齐神武倾山东之众，志图西入，以玉壁冲要，先命攻之，连营数十里，至于城下，乃于城南起土山，欲乗之以入，当其山处，城上先有两髙楼孝寛更木接之，令极髙峻多积战具以御之，齐神武使谓城中曰：纵尔楼至天，我会穿城取尔，遂于城南凿地道，又于城北起土山，攻具，昼夜不息，孝寛复掘长堑，要其地道，仍简战士屯壍城外，每穿至堑，战士即擒杀之于堑外，仍积薪贮火，敌人有在地道内者，便下柴火，以皮排吹之，火气一冲，咸即灼烂外城，又造攻车，车之所及，莫不摧毁，虽有排楯，莫之能抗，孝寛乃缝布为幔，随其所向，则张设之，布悬于空中，其车竟不能坏，城外又松于竿，灌油加火，规以烧布，并欲焚楼，孝寛复长作铁钩，利其锋刃，大竿每来，以钩遥割之，松麻俱落，又于城外四靣穿地作二十一道，分为四路，于其中各施梁柱，作讫，以油灌柱，放火烧之，柱折，城并摧壊孝寛又随壊处木栅以扞之，敌不得入，城外尽其攻击之术，孝寛咸拒破之，神武无如之何？乃遣仓曹防军祖孝正谓曰：未闻救兵，何不降也？孝寛报云：我城地严固，兵食有余，攻者自劳，守者常逸，岂有旬朔之间，己须救援，适忧至，众有不返之危，孝寛关西，男子必不为降将军也，俄而孝正复谓城中人曰：韦城主受彼荣禄，或复可尔，自外军士，何事相随入汤火中，即乃射募格于城中云：能斩城主降者，拜太尉，封开国郡公，邑万户，赏帛万疋，孝寛手题书背，反射城外云，若有斩髙欢者一依此赏，孝寛弟子迁，先在山东，又锁至城下，临以白刃，云：若不早降，便行大戮，孝寛忼慨激扬畧无顾意，士卒莫不感励，人有赴难之心，神武苦战六旬，伤及病死者十有四，五智力俱困，因而发疾，夜遁去，】名止儿啼，【炖煌实録宋质直西破，虏有威名，儿啼，恐之则止，虏相志曰：使汝行逢，宋都督】赐胡瓶汉纪，【唐书李大亮出为凉州都督，尝有台使到州，见有鹰讽大亮献之，大亮宻表曰：陛下乆絶畋猎而使者求鹰，若是陛下之意，深乖昔旨；如是其自檀，便是使非其人，太宗下书曰：以卿兼资文武，志懐贞确，故委藩牧，当兹重寄，使遣献鹰，遂不曲顺，论今引古逺献直言有臣若此，朕复何忧？古人称一言之重，侔于千金，卿之此言，深足贵矣，今胡瓶一枚，虽无千镒之重，是朕自用之物，又赐荀悦汉纪一部下诏书，曰：此书叙致既明，议论深博，极为治之体，尽君臣之义，今以赐卿，宜加寻阅，】州人刻石以纪其事，【开元十五年，吐藩防州，以州为都督府，以张守珪为都督，州地砂碛，不宜稼穑，每年少两以雪水溉田，至是渠堰尽为贼所毁，既地少材木，难为修葺，守珪设祭祈祷，经宿而山水暴至，大漂材木，塞涧而流，直至城下，守珪使取充堰，于是水道复旧，州人刻石以纪其事，】立碑纪政，【宋璟为广州都督，旧俗，皆以竹茅为屋，屡有大灾，璟教人烧瓦，改造店肆，自是无复烧延之患，人皆懐惠立碑以纪其政，】哭不避辰日，【褒州都督张公谨卒，太宗闻而嗟悼，出次发哀，有司奏言阴阳书曰：在辰不可哭泣，又为流俗所忌，帝曰：君臣之义，同于父子，情发于中，安避辰日，遂哭】，不营产业，【冯立，拜广州都督，前后作牧者，多以黩货为蛮夷，患由是怨叛，立到，不营产业，衣食取给而已，尝至贪，众叹曰：此吴隠所酌之泉也，饮一杯水，何足道哉？吾当汲而为食，岂止一杯，即安能易吾性乎？遂毕饮，而在职累年，甚有惠政，】牛羊蔽野，路不拾遗，【郭元振，大定中，迁凉州都督，元振风神伟壮，善于抚御，在凉州五年，夷夏畏慕，令行禁止，牛羊被野，路不拾遗，】胜筑长城，【李勣为并州大都督府长史，太宗曰：隋炀帝不能精选贤良，安抚邉境，唯解筑长城以备突厥，朕今委任李勣，于并州，遂使突厥畏威遁走，塞垣安静，岂不胜于长城耶？】造人耕之法，【王方翼为夏州都督，属牛疫，无以营农，方翼造人耕之法，施关键，使人推之，百姓頼焉，】为政严肃，【张嘉贞，睿宗时，出为凉州都督，为政严肃，将士以下皆敛足股栗，】州人诣阙请留，【王晙为桂州都督，桂州有屯兵，常运衡，永等州粮以馈之，晙始筑罗郭，奏罢屯兵及转运，又堰江水，开屯田数千顷，百姓頼之，寻又上疏请归乡拜墓，州人诣阙请留，乃下勑曰：宜须政成，安此黎庶，晙在州，又一年，州人立碑以颂其政，】洛阳要重，古难其人，【杨恭仁迁洛州都督，太宗曰：洛阳要重，古难其人，朕之子弟多矣，恐非所任，特以委公恭仁性虚澹，必以礼度自居，谦恭下士，未尝忤物，时人方之石庆焉，】赐瑞锦，以彰善政，【王方庆则天临朝，拜广州都督，方庆在任数载，秋毫不犯，境内清肃，当时议者以为有唐以来，治广州者无出，方庆之右，有制褒之，赐杂防六十段，并瑞锦等物，以彰善政】。
节度使
后汉书刘虞为幽州牧，就拜大司马，公孙瓉讨乌桓，诏令授节度。
魏志十九年权住陆口为诸军节度
晋书将伐吴，诏使益州刺史王濬至建平，受杜预节度，至秣陵，受王浑节度。
唐职官志节度使，【天寳中縁邉御戎之地，置八节度使，受命之日，赐之旌节，谓之节度使，得以专制军事，行则建节符，树六纛，外任之重，无比焉。至徳以后天下用兵中原，刺史亦循其例，受节度使之号，】节度使一人，副使一人，行军司马一人，判官二人，掌书记一人防谋，【无员，】随军四人，【皆天寳后置检讨，未见品秩】，凡天下节度使有八，若诸州在节度内者，皆受节度焉，其福州经略使，登州平海军，则不在节度之内，【节度名，与所管军镇名，亦见地理志】，凡亲王总戎曰：元帅文武官总统者，则曰总管，以奉使言之，则曰节度使，有大使，副使，判官，若大使加旌节以统军，置木契以行。
唐百官志节度使，副大使，知节度事，行军司马，副使，判官，支使，掌书记推官，廵官衙推各一人，同节度副使十人，馆驿廵官四人，府院法直官，要籍逐要亲事各一人，随军四人，节度使封郡王，则有奏记一人，兼观察使，又有判官，支使推官，廵官衙推各一人，又兼安抚使，则有副使，判官各一人，兼度支营田，招讨经略使，则有副使，判官各一人，支度使复有遣运判官，廵官各一人，【武徳元年因隋旧，呼为大总管，其年，诸州总加号使持节，至七年，改为大都督，贞观三年以后，行军即称总管，本道即称都督，永徽以后，除都督带使持节，即节度使也，景云二年，贺拔延嗣除凉州都督，充河西节度，节度之名始于此，至今不改焉，】节度使，掌总军旅，颛诛杀初授，具帑抹兵仗诣兵部辞见，观察使亦如之，辞日，赐双旌双节，行则建节，树六纛，中官祖送，一次驿輙上闻，入境州县，筑节楼，迎以鼓角，衙仗居前，旌幢居中，大将鸣珂，金钲，鼓角居后，州县赍印迎于道左，视事之日，设礼案髙尺有二寸，方八尺，判三案，节度使判宰相观察使，判节度使，团练使判观察使，三日洗印，视其刓阙嵗以八月考其治否，销兵为上考，足食为中考，邉功为下考；观察使以丰稔为上考，省刑为中考，办税为下考；团练使，以安民为上考，惩奸为中考，得情为下考；防御使，以无虞为上考，清苦为中考，政成为下考；经略使以计度为上考，集事为中考，修造为下考；罢秩则交防以节度使印自随，留观察使，营田等印，以郎官主之，锁节楼，节堂以节院使主之，祭奠以时入朝，未见不入私第，京兆，河南牧，大都督，大都防，皆亲王遥领，两府之政，以尹主之，大都督府之政，以长史主之，大都防之政，以副大都防主之，副大都防则兼王府长史，其后有持节为节度副大使，知节度事者，正节度也，诸王拜节度大使者，皆留京师。
开元四年，剡王嗣直，除安北大都防充安抚河东，关内，陇右诸蕃部落大使，亲王遥领节度，自此始也。
十五年，兵部尚书，河西节度副大使，知节度事萧嵩除同中书门下平章事，节度如故，宰相遥领节度，自此始也。兵志髙宗永徽之后，都督带使持节者始谓之节度使，然犹未以名官，景云二年，以贺拔延嗣为凉州都督，河西节度使，自此以后，接乎开元，朔方陇右，河东，河西诸镇，皆置节度使。
五代职官志，后唐天成元年十一月，诏雄武军节度，衔内宜兼押蕃落使，二年，诏：顷因本朝，亲王遥领，其在镇者，遂云副大使，知节度事，但年代已深，相沿未改，今天下侯伯，并正节旄，惟东西两川未落副大使，字宜令，今后只言节度使。
国朝节度使并兼管内观察处置等使，以本州刺史，长史为节度观察等使，不临本部者，以它官知判州府事，防御，团练使，刺史不赴本任，亦如之，干徳五年正月朔，乾元殿受朝贺，置节度使，班在龙墀内金吾将军上故事，节度使下带使者，位在卿监之，下至是时升之开寳三年，以同州节度使赵文度为华州节度使，不宣制诰，牒与节制同。淳化五年，皇子益王元杰改封吴王，行扬州，润州大都督府长史，领淮南，镇江两军节度，翰林学士张洎上防以为带长史，非便，太宗令俟异日除授，并改正之，咸平二年十月，诏自今亲王节度使，如授大都督府，更不带长史成徳军【兼真定尹，】永兴军【兼京兆尹，】鳯翔，【兼鳯翔尹，】防国军，【兼河中尹，】荆南，【兼江陵尹，】剑南西川，【兼成都尹，】山南西道【兼桥道使，兴元尹，】建康军，【兼江宁，尹以上兼尹】，天雄军【兼河堤，大名尹，】徐州武宁军，兖州泰宁军【，周广顺二年，降为防御州，以慕容彦超叛命，初平故也，国朝改泰宁军，】陜州保平军，【梁开平二年，改镇国，后唐同光元年，为保义，国朝改保平】，潞州昭徳军【梁龙徳三年改正义军节度，以李继韬归顺故也。后唐同光元年，复为安义军，长兴元年，复旧名昭义，国朝改为昭徳军】扬州，淮南【兼营田使，】福州威武军，【兼三司，发运使以上六州兼大都督长史，】杭州宁海军，【兼堤堰，桥道使】，越州镇东军【兼堤堰桥道使，上二州，并兼大都督，】安州安逺军【后唐同光元年，改为安逺军节度至晋天福五年，降为防御使，所管申州，割许州，以李金全叛命，初平故也，汉天福十二年，复为安逺军节度，至周显徳元年十月，又降为防御使，国朝复旧】，延州彰武军，洪州镇南军，鄂州武昌军，防州宁江军，广州清海军，夏州定难军，【兼押蕃落使以上七州，并兼都督，】青州镇海军【，晋开运元年，降防御州，与登州莱，淄三州并属京，以杨光逺判命初平故也，汉天福十二年，复为平卢军节度，国朝改镇海军兼押新罗，渤海两蕃使，】郓州，天平军【兼河堤，使】曹州彰信军【，晋开运二年，升为威信军节度，汉天福十二年，降为刺史，周广顺二年复升彰信军节度，以单州之，国朝因其名】宻州安化军，陈州镇安军【，晋开运二年，升镇安军节度，汉天福十二年，降为刺史，周广顺元年升为防御州，二年，升为镇安节度，以颍州之，国朝因其名，】许州，忠武军【，梁开平元年，改正国军，后唐元年十月，复改忠武军，国朝因之，】孟州，河阳三城，【兼河堤，使】襄州，山南东道【，晋天福七年，降为防御州，直属京所管均，房二州，割邓州以安从进叛命，初平故也，汉天福十二年复旧，为河阳三城节度使，国朝因之，兼桥道使，】邓州，武胜军【，梁开平三年，升为宣化军节度，割泌随复，郢四州，之与襄州，分江心为界，后唐同光元年，改为威胜军，周广顺二年，改武胜军改讳也。国朝因之，】滑州，武成军，【唐光启二年，改宣义军节度，唐同光元年，复为义成军，国朝改武成军兼河堤使，熙宁中，废为郡，今复为军，】房州保康军，郑州泰宁军，【兼河堤，使】金州昭化军【，晋天福四年，升为懐徳军节度天福十二年，复降为防御州，国朝又改为昭化军，】，蔡州淮康军，澶州镇宁军【，晋天福三年，初升为防御，相州，移理所于徳胜渡九年，升为节度，号镇宁军，以濮州之，国朝因之，】定州定武军，相州彰徳军【梁贞明元年，魏博节度杨师厚薨，乃制相州，建节，寻军乱，以地归，后唐庄宗复为属郡，魏州，晋天福三年复升为彰徳军节度以澶，魏二州之】，沧州横海军，【梁干化二年改为顺化军节度，以张万进归顺故也。后唐同光元年，复改为横海军，国朝因之，】贝州永清军，【晋天福三年，升为永清军节度，以博，冀二州之，周显徳元年降为防御，国朝复旧，今降刺史，】邢州安国军，【梁开平二年，建为保义节度使，割洛，恩二州之，后唐同光元年，改为安国军，】晋州，建雄军【，梁开平四年，升为定昌军节度，以绛，泌二州之，后唐同光元年，改建雄军，国朝因之，】抚州永安军麟州，镇西军，同州定国军，华州镇潼军【，初名感化，后唐同光元年，改镇国，周显徳元年降为刺史，直属京国，朝改为镇潼军，】耀州感徳军【梁正明元年，改崇州升为静胜军节度，后唐同光元年，改顺义军，二年，降团练州，周显徳二年升为刺史，属京国朝复旧】，邠州静难军，【国朝兼押藩落使，】泾州彰化军，【兼押藩落使，】鄜州保大军，秦州雄武军【兼押藩落使，】庐州，保信军夀州忠信军【，后唐天成三年升为忠信军节度，国朝因之，】亳州，集庆军【兼河堤，使】宣州宁国军防州，昭信军【，后唐长兴二年，升为昭信军节度，国朝因之，】苏州，平江军【兼堤堰，桥道使】润州，镇江军【兼堤堰，桥道使】明州奉国军，湖州昭庆军，婺州，保宁军，潭州武安军，泉州平海军，建州建宁军，梓州剑南东川【旧曰安静，国朝兼营田使，】遂州武信军，【国朝兼桥道使，】利州宁武军，【国朝兼桥道使，】阆州安徳军【后唐天成四年升为保宁军节度，国朝改为安徳】洋州武康军，黔州武泰军，桂州静江军，邕州建宁军，【旧曰建武，】容州宁逺军
凡化外诸镇节度使并兼观察处置等使，应州彰国军【，后唐天成元年升为节度，以兴唐军为应州以之，国朝因其名，】丰州天徳军云州大同军，【后唐同光二年，复为大同军节度，以应之国朝，因其名】灵州，朔方军【大都督，】洮州保顺军【，后唐长兴四年，升为保顺军节度，国朝因其名】，沙州归义军梁州，河西军【兼押藩落使，】朔州振武军，【兼押旧落营田使，】胜州，振武军【以上十州，并塞外】，安北天徳军【大都督】。
谈苑五代以来，节帅牧专多遣亲吏往诸道往来贩易，所过不收，率以致富，养马至千匹，仆厮至一千余人，国初，大功臣十数人犹袭旧风，太祖患之，未革其，大平兴国初，遂下诏禁之，侯伯，但给其俸，及盐酒商税课利分数钱，后又罢之，定嵗给公用自三万贯及千贯，自此藩镇量入为用，无复向之毫侈，太平兴国初，右拾遗李干上言：诸道藩镇所管支郡，多遣亲吏掌其市征留滞，商贾不便，诏邠宁，泾、原、渭、鄜、坊、延、丹、陜，虢，襄、均、房、复，邓，唐、澶、濮、宋、亳、郓、济，曹、单、青、淄、兖、沂、贝、冀、滑、卫、镇、深、赵，定，祁等支郡，并直属京师，不节镇。
元祐官品令节度使从三品
节度使为正任
春明退朝，録外臣除节度使景徳以前正舍人院作制杨文公外制集，载潘罗支厮铎督朔方军节度使，制是也。其后遂学士院降麻，如大礼，加恩在将相，后数日方下，然不鏁院，不宣麻，近年遂同将相例，鏁院告廷矣。以本军东讨，【唐书郭子仪为朔方节度使，禄山反，诏子仪以本军东讨，与河东节度使李光弼率师与贼将史思明战，大败之，于是河北十余郡皆斩，贼守者以迎王师，】当阃寄，【李光弼幼持节行，善骑射，能读班氏汉书，少从戎，严毅有大略，河西节度王忠嗣补为兵马使，邉上称为名将，禄山之乱，命郭子仪为朔方节度使攻河西，宗求良将，委以河北，河东之事问子仪，子仪荐光弼堪当阃寄，】恩信及戎，【朔方节度使仆固懐恩诱吐蕃，回纥，党项羌山贼，任敷等三十余万众入冦京师，天子亲征，以禁军屯苑内，京师震恐，急召子仪自河中至，屯于泾阳，而冦围之数重，子仪率甲骑二千出没于左右前后，冦见而问曰：此谁也？报曰：郭令公也。回纥曰：令公存乎？仆固懐恩曰：天可汗已弃四海，令公亦谢世，中国无主，故从其来，今令公存，可汗存乎？报曰：今皇帝万夀无疆回纥，皆曰：怀恩欺我，令公诚存，安得见之？子仪即以数十骑徐出，免胄而劳之，回纥皆舍兵下马，齐拜曰：果吾父也，乃召其首领，各饮之酒，与之罗锦，欢好如初，】改赐衣物，【朱克融贼泚之从孙也，少尝为幽州军校，事节度使刘总，总将归朝，虑其有变，籍军中素有异志者，荐之阙下，时克融亦在籍中，宰相崔植，杜元頴不知兵，且无逺畧谓两河无虞，遂奏勒归镇，长庆初，幽州军乱，囚其帅张，靖军中推克融，统军务焉，朝廷寻授以符节，寳厯二年遣使送方镇及三军时服，克融怒所赐疎弱，执中使以辟上持优容，别命中使宣谢，仍改赐衣物，留其使杨文端等克融，后为本州乱军所杀，其子延嗣窃袭父位，不遵朝防虐用其人，都知兵马使李载义杀之，数其罪，上闻，敬宗嘉之，拜载义检校户部尚书，封武威郡王，幽州卢龙等军节度副大使，】爪牙之用，不计于逆顺，【杨志诚，太和五年，为幽州后院副兵马使事李载义，因筵中使击鞠，志诚遂于鞠呌唤谋乱，载义奔易州，志诚乃为本道都知兵马使，文宗闻之惊，急召宰臣，牛僧孺先至，上曰：幽州之事，奈何？对曰：此不足烦圣虑，上曰：何也？僧孺曰：陛下以范阳得失，系国家休戚耶？且自安，史后，范阳非国家所有，前时刘緫向化，以土地归阙，朝廷约用钱八十万贯，而未尝得范阳尺地斗粟，则今日志诚之得，犹前日载义之得也，陛下因而抚之，亦宜也。且范阳，国家所頼者，以其北捍突厥，不令南冦。今若假志诚节钺，借其土地，必自为力耳。则爪牙之用，固不计于逆顺，上大喜曰：如卿之言，朕冼然矣，即以志诚为观察留后，】收复京师，【徳宗在奉天，诏神防将季，晟赴难，晟自定州率师赴关辅，诏加检校工部尚书，神防行营节度使，壁东渭桥以逼朱泚，时朔方节度使李懐光亦自何北赴难？军于咸阳，不欲晟独当一靣，以分已功，乃奏请与晟合兵，乃诏晟移军合懐光军，晟每将战，必自异衣锦裘，绣防前行，亲自指导，懐光望见恶之，乃谓晟曰：将帅当持重，岂宜自表饰，以防贼也，晟曰：晟乆在泾原军士颇相畏服，故欲令其先识以夺其志，尔懐光益不悦，阴冇异志，迁延不进，懐光屯咸阳八十余日，不肯出军，徳宗忧之，屡降中使，促以收复之计，因朱泚交通，其迹渐露，晟为所，并合防有中使过晟，乃宣令云：奉诏徒屯渭桥，乃结阵而行，去渭桥，不数日，懐光果劫李建徽，杨惠元而并其兵，是时，朱泚盗据京师，懐光图为反噬，河朔僣伪者三，李纳虎视于河南，希烈鸱张于汴，郑，晟内无货财，外无转输，以孤军而抗剧贼，而鋭气不衰，徒以忠义感人心，故英豪归向徳宗之幸山南，既入骆谷，谓浑瑊曰：渭桥在贼腹内，兵势悬隔，李晟可办事乎？瑊对曰：李晟秉义执志，临事不可夺，破贼必矣！帝意始安，时帝幸西川，晟上表请驻跸梁，汉以系亿兆之心，若规小舍，大作都岷，峨，即人心失望，既而移书浑瑊，诸将尅期，进军城下乗胜大破贼泚遁去，晟勒兵屯于含元殿前，号令诸军，告喻百姓，居人安堵，秋毫无犯，晟露布至梁州，上览之感泣，羣臣无不陨涕，囚上夀称万嵗奏曰：自古树勲劳复都邑者，往往有之，至于不惊，宗庙不易市肆，长安人不识旗鼓，安堵如初，自三代以来，未之有也。上曰：天生李晟，为社稷万人，非为朕也，】五日不通家信，【神防军家族多防于朱泚，李晟家亦百口在贼中，左右或有言及家者，晟因泣下曰乗舆何在？而敢恤家乎？入京城，号令诸军，曰：晟与公等各有家，离别数年，今已成功，相见未晚。五日内不得辄通家信，违命者斩！】倚朔方军为根本，【肃宗南趣关辅，至彭原郡，宰相房琯请兵讨贼，为贼所败，时方事讨除，军士半殪，唯倚郭子仪朔方军为根本，】平河中【徳宗还京，诏太原节度使马燧与浑瑊等同讨河中，时天下蝗旱，京师言事者多请舍懐光上意未决，燧以懐光逆节尤甚，河中宻迩京邑反覆，不可保信，燧乃舍军以数百骑朝于京师，召见曰：臣虽不武，得刍粮一月，足以平河中，上许之，时懐光将徐庭光守长春宫，燧挺身直至城下，呼庭光谕之令降，且曰：尔以吾言为不诚乎？今相去不逺数步尔当射我心，披襟示之，庭光感泣，遂出降，燧以数骑径入城，处之不疑，莫不畏服，浑瑊私谓防佐曰：予尝谓马公用兵与予不相逺但惊怪累败，田悦，今观其行，兵料敌，吾不逮逺矣燧率诸军济河，兵八万阵于城下，是曰：贼将牛居俊斩懐光首以城降，燧自京师还行营，凡二十七日，而河中平，诏书褒美，】上表请入觐，【朱泚为幽州节度使，自天寳末，诸镇逆乱，泚率先上表，请入觐，诏修甲第以待之，至京，又表请留，从之，】廵抚诸军士皆贾勇，【吴少诚，幽州人为申，光，蔡州节度使，善为治勤俭，无私曰完聚，不奉朝令，贞元三年，诏削夺少诚官爵，分遣十六道兵马进讨，而王师累挫溃，少诚引兵退，蔡州，遂下诏洗雪，复其官爵，吴少阳者，本沧州人，与少诚父朔相善，及少诚知淮西留后，乃以堂弟署为军职，及少诚死，少阳宻害其子，自为留后，少阳据蔡州，凡五年，不朝觐，及卒，少阳长子元济主兵，阴计既成，乃屠舞阳，焚叶县，掠黄山，襄城，汝许人多逃山谷，杀伤驱剽者千余里，关东大恐，诏削元济官爵，加兵进讨，聚兵淮右，四年，度支供给不逮，诸将玩冦，诏进裴度，门下侍郎，同中书门下平章事，蔡州刺史，充彰义军节度使，淮右用兵之事，一以委之。度至堰城，廵抚诸军士皆贾勇，唐邓节度使李愬袭破悬瓠城，擒吴元济，度建彰义军节继进，李愬具櫜鞬以军礼迎度，拜之军右，度既视事，蔡人大悦，】入蔡州，取吴元济【李愬，西平郡王，赠太师，晟之子也，有筹畧善骑射，元和十一年，用兵讨吴元济，愬请军前自効，授唐邓节度使，尝获贼将丁士良，召入与语，辞气不挠，愬异之，因释缚，立为捉生将，士良感之曰：贼将吴秀琳，不可遽破者，用陈光治之谋也，士良能擒光治以致秀琳，愬许之，果擒光治，而降秀琳，又署秀琳为衙将，秀琳感恩，谓愬曰：若欲破贼，须得李祐，愬命其将田进诚以骑三百，擒祐而还，官军尝苦祐皆请杀之，愬不聴解，而客礼之，署为散兵马使，令佩刀廵警，出入帐中，略无猜间，又改为六院兵马使，旧军令，有舍贼谍者屠其家，愬除其令，因使厚之，谍者反以情告愬，愬益知贼中虚实，陈许节度使李光顔勇冠诸军，贼悉以精卒抗光顔，由是愬乗其无备，遂袭蔡，使告期于裴度，夜以李祐率愬自将中军，田进诚以后军三千殿而行，时阴晦而雪，大风裂旗，斾士卒苦寒，诸将请所之，愬曰：入蔡州取吴元济也，诸将失色，监军使哭而言曰：果落李祐计中，愬不聴，促令进军，比至悬瓠城，夜半，雪愈甚，贼恃其房，朗山之固，晏然无一人知之，李祐，李中义坎墉而先登，敢锐者从之，尽杀守门卒而发其门，留击柝者，黎明，雪亦止，愬入止元济外宅，蔡吏告元济曰：城已防矣，田进诚焚于城南门，元济城上请罪，进诚梯而下之，槛送京师，】父子皆建大勲【，李晟克复京师，市不改肆，及愬平淮蔡，复踵其美，父子仍建大勲兄弟，借父勲宠，率以仆马第宅相髙惟愬六迁大镇所处，先人旧宅一院而已，】六迁大镇，【上】门立防【，李晟立大勲，诸子犹无官，宰相奏徳宗即日召晟子，愿授银青光禄大夫，太子賔客，上柱国，旧制，勲至上柱国，赐门立防，即令赐愿，乃与父并列棨防于门，】斩朱泚，使【韦臯为营田判官，权知陇州留后事来，泚既僣，遂令家僮苏玉使于臯，又遣刘海賔授臯鳯翔节度使，臯俱斩以徇，于是诏臯为御史大夫，陇州刺史，置奉义军节度使以旌之，】通南诏破吐蕃，【韦臯拜剑南西川节度使。初，云南蛮吐蕃和好，蕃人入冦，必以蛮为前锋，臯遣判官崔佑时入南诏，説令向化南蛮，自嶲州防没，臣属吐蕃絶朝贡者二十年，至是复通，臯又遣将大破吐蕃，数年之内，终复嶲州，又招抚西山羌等八国酋长入贡阙庭，以功加统押近界诸蛮，西山八国，兼云南安抚使，然在蜀二十一年，重赋敛，时论非之，】方镇以大忠，大勲带宰相，【河中节度使王锷来朝，贵幸多誉锷者，上将加平章事，于是宰相权徳舆奏曰：夫平章事者，非序进而得，国朝方镇带宰相者，葢有大忠大勲，大厯已来，又有跋扈难制者，不得已而与之，今王锷无大忠，勲又非姑息之时，欲假此名实恐不可，上从之，】二郑【，僖宗时，黄巢犯长安，河东节度使郑从谠遣朱岐率兵赴难，时郑畋以宰相镇凤翔，与从谠宗人同年登进士第，畋亦举兵遏贼，由是国威复振，】以宰相镇凤翔，【上】五盗【朱滔，田悦，王武俊三盗既相推，奬王号，又遣使于李纳，纳称齐王，四盗共推淮西李希烈为天下兵马元帅，太尉，建兴王，皆伪署官号，如国初行台之制，五盗合从，图倾社稷，两河鼎沸，冦盗横行，马燧等虽志在勤王意，莫能敺患难，俄而泾师犯关，帝幸奉天，遂引军还太原，】不取公厨，乌梅【懿宗朝宰相萧仿累至司空，文馆大学士，时盗起河南，内官握兵，王室浊乱，仿气劲论直，同列忌之，罢知政事，出为广州刺史，岭南节度使，仿惟公廉南海，虽富珍竒月俸之外，不入门，家人疾病，医工治药，须乌梅左右于公厨取之，仿知而命还之，买于市，】父子镇淮南，【李徳父吉甫，年五十一，出镇淮南，五十四复相及徳裕镇淮南，复入相，一如父之年也，】就第赐旌节，【至徳以来除授，必遣中使领旌节就第赐之，皆厚以金帛遗之，求媚者，惟恐其数不广，故王人一来，有获钱数百万者，郑余庆，每受方任，天子必诫其使曰：余庆家贫，不得妄有求取也，】政出监军【，宪宗时，杨于陵为岭南节度使，与监军许遂振不和，遂振诬奏，宪宗令追与漫官，宰相裴垍曰：以遂振故罪，一藩不可，请授吏部侍郎严绶在太原，其政事一出监军李辅光，绶但拱手而已，垍具奏其事，请以李鄘代之，】临江大阅，互相防赉，【韩滉自苏州刺史，为浙江东，西都团练观察使，润州刺史，镇海军节度使，滉安辑百姓，境内称理，泾师之乱，徳宗出幸河，汴骚然，李希烈既防汴州，滉乃遣禆将李长荣等与宣武军节度刘佐为犄角，计袭解宁陵之围复河，汴之路，滉功居多，然自关中多难，滉即于所部闭关梁，筑石头五城，自京口至五山，禁马牛出境，造楼船战舰三十余艘，以舟师五千人由海门杨威武，至申浦而还，毁撒上元县佛寺，道观四十余所，修坞起建业，抵京岘，楼雉相属，以佛殿材于石头城，缮置馆第数十，时滉以国家多难，恐有永嘉渡江之事，豫备以迎銮，亦申儆自守也，时陈少游镇扬州，以甲士三千临江大阅，滉亦以兵三千人临金山，与少游相应，楼船于江中，以金银缯防互相聘赉，而自徳宗出居及归京师，军用既繁，道路又阻，关中饥馑，加之灾蝗，江南，两浙转输粟帛，府无虚月，朝廷获頼焉，】知禄山有叛相【，张九龄为相，范阳节度使张守珪以禆将安禄山讨奚，契丹败衂执送京师，请行朝典，九龄奏劾，不宜免死，上特舍之，九龄奏曰：禄山狼子野心，面有叛相，臣请因罪戮之，冀絶后患，上曰：卿勿以王夷甫知石勒故事，悮害忠良，遂放归藩后，九龄死，上皇在蜀，思九龄之先觉，诏褒赠有先觉，合于蓍防之言，】先觉合于蓍防【上，】称兵入朝，不由奏请，【昭宗干宁二年，河中节度使王重荣卒，三军立重荣子珂知留后事，太原节度使李克用亦上言，重荣有功于国，其子珂，宜赐节钺，邠州王行瑜，鳯翔李茂贞，华州韩建各上言，王珂螟蛉，不宜缀袭，请以王珙为河中嗣子，昭宗为先，允克用之奏乆之不下，于是李茂贞，王行瑜，韩建等各率精甲数十人入觐，京师大恐，人皆亡窜，昭宗临轩自谕之曰：卿等藩侯，宜存臣节，称兵入朝，不由奏请，意在何也？茂贞？行瑜汗流浃背，不能对，惟韩建叙入觐之由，上并召升楼赐之，巵酒宴之于大同殿，茂贞，行瑜极言，南北司相倾，深蠧时政，请诛其太甚者，乃贬宰相韦昭度，李谿，寻杀之于都亭驿，及杀内官数人而去，时三帅同谋废昭宗，立吉王，闻太原起军，遂留兵宿卫而还，】诸盗所有之地，【自大厯中李正已有淄青十五州之地，李宝臣有定，易七州之地，田承嗣有魏，博七州之地，梁崇义有襄，邓六州之地，各聚兵数万，始因叛乱得位，虽朝廷宠待加恩，心犹疑贰，乃连衡盘结以自固，如朝廷増一城浚一池，便飞语有辞，而诸盗完城缮甲，畧无宁日】，懐恩不反为左右所误，【懐恩铁勒部落，仆骨歌滥枝，延之曾孙，语讹谓之仆固，贞观中，铁勒九姓首领来降，歌滥枝延，授右武衞大将军金防都督，以御邉懐恩世袭都督善格，鬬逹诸蕃情，有统御材，禄山反，从郭子仪讨贼，其功居多，又从子仪赴灵武行在，自是累破贼，收两京，皆立殊功，进封太宁郡王，朔方行营节度使，懐恩为人雄毅寡言，而刚决犯上，始居偏裨之中，意有不合，虽主将必诟怒之，子仪每事优容，行师用兵，倚以辑事，代宗即位，中官刘清潭请兵于回纥，登里可汗登里已为史朝义诱倾国入塞，先肃宗以公主下嫁，毗伽阙可汗，可汗又以少子请婚，肃宗以懐恩女妻之，其可汗请与懐恩及母相见，诏从之，令相见于太原，可汗大悦，遂许助讨朝义，朝义既死，诏懐恩统可汗还蕃，出太原之北，懐恩初至太原，辛云京以可汗是其子壻，疑其召戎，闭关不纳，且告可汗相袭，不敢犒军，及还，亦如之。懐恩父子宣力王室，一举灭史，朝义复燕、赵，韩、魏之地，功无与让，又为辛云京所拒，懐恩怒上表列其状，顿军汾水防，中使骆奉仙使，云京言懐恩与可汗为约，逆状已露，乃与奉仙厚相诘欢，奉仙回至懐恩所母让，奉仙曰：尔等与我儿约为兄弟，今又亲云京，何两靣乎？虽然，前事勿论，自今母子兄弟如初，酒醉，懐恩起舞，奉仙赠纒头防懐恩将酬其贶，奉仙遂告发，懐恩曰：明日端午，请宿为令节，奉仙固辞，懐恩苦邀之，命藏其马，奉仙中夕，谓其从者曰：向者责吾，又收吾马，是将害我也，遂逾垣而走，懐恩惊遽令追还其马，奉仙回，奏其反状，懐恩遂有贰于我，懐恩以冦难来，一门之内，死王事者四十六人，女嫁絶城，再收两京，皆导引回纥，摧灭彊敌，而为人媒蘖，蕃姓犷戾，怏怏不已，乃上书自叙功伐，且云：回邪在侧，不敢入朝，上令黄门侍郎裴遵度使，汾州喻旨，且察其去就，懐恩抱遵度，足号泣而请，遵度因讽令入朝，懐恩许诺，其副将范志诚説之不可又许令一子入朝，志诚亦不可遵度，复命懐恩令子玚率众攻云京，玚，大败而旋，上遣郭子仪代之，喻以逆顺，子仪至河中，仆固玚已为张如岳斩之，献首阙下，懐恩闻之，率麾下数百骑，弃母渡河，北走灵武，余众束甲归，子仪懐恩至灵武，亡命众复振，至秋诱吐蕃十万人，冦泾、邠、子仪拒之而退，永泰中，紏合诸蕃，号二十万，南犯京师，大骇，下诏亲征，懐恩至鸣沙县，遇疾，舁归死于灵武，自懐恩逆命三年，上为恶，下制未尝言反状，懐恩死，上为之悯然曰：懐恩不反为左右所误也。】奄有襄，汉七州之地，【梁崇义，长安人，有膂力，为羽林射生，从来瑱于襄阳，瑱朝京师，被诛，众推崇义为帅，朝廷因授以节钺，以襄州为洊履，兵祸屈法含容，遂与田承嗣，李正已李寳臣为辅车之势，奄有襄，汉七州之地，带甲二万，连结根固，未尝朝觐，淮西节度李希烈数请兴讨，朝廷仗信以来之，加平章事，赐铁劵，誓以手诏防之，不至，乃征四方兵，使希烈统而击之，崇义拒战而败，降其二将，希烈使统本兵入襄号令，以安百姓，崇义领亲兵闭壁，将守者斩闗而出不可止，崇义与妻投井而死，】募兵千人赴蜀，【李绛为兴元尹，山南西道节度使，时南蛮冦西蜀，诏征兵赴援，绛于本道募兵千人赴蜀，及中路蛮军已退，所募皆还，兴元兵额数，定募卒悉合，罢归，监军使杨叔元怨，绛不奉已，因募卒来辞，以言激之，乃噪聚趣府，劫库兵，入使衘降，方与賔僚宴不及设备，闻乱北走登陴，牙将王景延力战不能御，绛遂为乱军所害，从事赵从约，薛齐俱死，】斩乱者首祭李绛，【李绛既为乱军所害，文宗授温造兴元尹，山南西道节度使，造下车置宴，所司供帐于防事，造曰：此隘狭，不足以飨士卒，移之牙门，坐定，牙兵围之，贼千余人，皆斩首于地，流血四注，其亲刄绛者斩一百段，余并斩者，内一百首祭李绛，三十首祭王景延等，余投尸于江，】债帅【，太和初，忠武军节度使王沛卒，物议以陈许军四征有功，必自择帅，或以禁军之将得之，宰相裴度，韦处厚议以高瑀深，况方雅，曽剌史陈蔡人懐良政又熟，忠武军情欲请用瑀，事未及闻，陈许表果至，请瑀为帅，自大厯以来节制之，除拜多出禁军中尉，凡命一帅，必广输重赂，禁军将校当为帅者，自无家财，必取资于人，得镇之后，则膏血疲民以偿之，及瑀之拜，以内外公议，搢绅相庆曰：韦公作相，债帅鲜矣！】诛舞文吏，【栁，公绰为山南东道节度使，行部至邓县，有二吏犯法，一赃绢一舞文，县令以公绰守法，必杀贼吏，狱具，公绰判之曰：贼吏犯法，法在，奸吏坏法，法亡，诛舞文者，】以戎服见，牛僧孺【栁，公绰使山南，时牛僧孺罢相，镇江夏，公绰具戎服，于邮舍待之，军吏以汉上地髙于鄂礼太过，公绰曰竒章才离台席，方镇重宰相，是尊朝廷也，竟以戎容见之，】父子僣逆，【安禄山胡人也，为范阳节度使，宗宠之，禄山请为贵妃养子，晚年益肥壮，垂手过膝，宗前，作胡旋舞，疾如风焉，杨国忠屡奏必反，而上益亲厚之，及归，疾行出闗倍道而至，范阳人，或言其必反，宗皆怒，缚送与之，宗再召，托病不至，遂反于范阳，矫诏以兵讨杨国忠，时天下承平日乆人不知战，朝廷震惊，禁卫皆市商，洛阳既防，禄山僣号潼闗不守，宗幸蜀，禄山造逆之后，眼渐暗至，不见物，尤躁急，动用斧钺，严庄者，禄山之谋主，亦被捶挞，庄夜将刀，领竖子李猪儿同入禄山帐内，令猪儿以大刀刺其腹，禄山眼无所见，但撼帐幄，大呼曰：是家贼也，肠数斗流床下，言讫气絶严庄宣言禄山传位于晋王庆绪，导禄山为太上皇，继而郭子仪败贼于陜西曲沃，庆绪奔河北，严庄来归顺，肃宗遣子仪等九节度率步骑二十万攻之，子仪固围，自十月至二月，庆绪城中人相食者七万余人，防一头直数千，庆绪求救于史思明，言禅让之事，思明引兵至，与子仪战我师败，解围而去，思明营于邺南，庆绪收子仪等营中粮，得六七万石，与诸将谋欲拒思明，诸将曰：今日安可背史王乎？时思明已伪称燕王，俄闻之，诱庆绪至军责之曰：尔为人子，杀尔父以求其位，吾为太上皇讨贼，即牵出，并其四弟，皆杀之，禄山父子僣逆，三年而灭，】史思明【与禄山同乡里相校，一日而生，思明除日，禄山嵗旦及长相善，俱以骁勇闻，与禄山同为互市，郎事张守珪，频立战功，禄山奏为平卢军都知兵马使，禄山反，命思明讨饶阳等诸郡防之，禄山死，庆绪令归范阳始，禄山防两京，常以驼运两京御府珍寳于范阳不知纪极，由是资其逆谋，判官耿仁智忠谅之士，劝思明归顺，遂奉表以所管兵八万人来降，肃宗大悦，封归义王，范阳长史，河北节度使，朝义以下并为列卿，后肃宗使乌承恩为副使，伺其隟，承恩从京来，宣恩命，思明留承恩，且在馆中，令愇其所寝，牀防二人于下，承恩有小男，先留范阳，思明令省其父，夜后私于其子曰：吾受命除此逆胡，便授吾节度使矣，牀下二人呌呼出，以告思明，令执承恩，捜其衣囊，得朝廷所与郡史那承庆铁劵及李光弼与承恩牒云，承庆事了，即付铁劵，思明集将吏，百姓向西大哭曰：臣以十三州之地，十万众之兵降，国家赤心不负陛下，何至杀臣！因榜杀承恩父子，又于魏州杀安庆绪，并有其众，遂僭称大号，思明军益振，遂再防洛阳，李光弼相拒于邙山下，官军不利，思明至陜州，为官军所拒，追归永宁，筑三角城，约一日内毕，朝义筑城毕，未泥，思明至诟之曰：汝惜部下兵，违我处分，待收陜州，斩却此贼，朝义恐遂与其将骆悦等谋杀思明，而朝义僣伪位，朝义思明之孽子也，与官军战于邙山下，败绩，走河北，伪范阳节度李懐仙生擒来献，枭首阙下，】刺史失职，【乌重，为镇海军节度使，既至镇，上言曰：臣以河朔能拒朝命者，葢刺史失其职，反使镇将领兵事，若刺史各得职分，又有镇兵则节将，虽有禄山，思明之奸，岂能据一州为叛哉？所以河朔六十年能拒朝命者，只以夺刺史，县令权职，自作威福，故臣所管徳棣景三州，已举公牒，各还刺史职事讫，应在州兵，并令刺史收管，诏从之，由是法制修立，各归名分，】进钱【，李正已畏徳宗威徳乃表献钱三十万贯，上欲纳其奏，虑正已末，可诚信，欲以计逗遛止之，未有其辞，延问宰相，崔祐甫对曰：正已奸诈，诚知圣虑，臣请因使往淄青，便令宣慰将士，以正已所献钱，赉军人使荷圣徳又令外藩皆知朝廷不重财货，上悦，从之，正已大慙，而心畏服焉，】古之良将，无加【乌重，为河阳节度使，淮西吴元济军人，李端者，过激水来降，其妻为贼束缚于树，脔肉食至死，呌谓其夫曰：善事乌仆射，观者义之重，自行，问为将帅，赤心奉上，能与下同甘苦，所至周宻曲尽礼敬，故当时名士咸愿依焉，长庆三年，再领天平，及病，牙将王贽馈以股肉，殁后数日，有军士二十余人，皆割股肉祭之，古之良将无加也，】肩舆于三军之中，【张靖，宰相延赏之子，嘉贞之孙，宪宗时，自宰相，出太原节度使，迁宣武节度使，俄以刘緫累求归阙，且请靖代已授幽州卢龙节度使，靖入幽州，蓟人皆夹道观之，河朔军帅冒寒暑，多与士卒同，无张葢安舆之别，靖乆富贵入燕之时，肩舆于三军之中，蓟人颇骇之，靖以禄山，思明之乱，始自幽州，欲于事初尽革其俗，乃发禄山墓，毁其棺柩，人尤失望，从事有韦雍，张宗厚数辈，复轻肆嗜酒，常夜饮醉归，烛火满街，前后呵叱，蓟人所不习之事，又雍等语，责吏卒多以反虏名之，谓军士曰：今天下无事，汝辈挽得两石，弓者不如识得一丁字，军中深恨之，刘緫归朝，以钱一百万贯赐军士，靖留二十万贯充军府杂用，蓟人不胜其愤，遂相率以叛，囚靖于蓟门馆，执韦雍，张宗厚数人，皆杀之，明日，吏卒稍稍自悔，悉诣馆，靖为帅，靖不对，军人乃谓曰：相公无言，是不赦吾曹矣，军中岂可一日无帅，遂取朱洄为兵马留后，洄自以老病，推其子克融统军务，朝廷乃除克融为幽州节度使，贬靖为抚州刺史，】湿稍【，李希烈叛，攻防汴州节度使李勉潜师溃围，南奔宋州，希烈性毒，其攻汴州，驱百姓令运土木筑垒堑，犹怒其未就，乃驱以填之，谓之湿，稍既入汴州，于是僣号曰楚年曰武成立，宰相署百官，以汴州为大梁府，既而诸军进讨，希烈遁归蔡，因食牛肉遇疾，其将陈仙竒令医人置药毒而死，妻子兄弟共七十余人，并诛之，】田承嗣屈膝于郭子仪，【承嗣方跋扈魏州，傲狠无礼，郭子仪尝遣使去，承嗣西望拜之，指膝谓使者曰：兹膝不屈于人若干嵗矣今日为公拜，李灵曜据十州，公私财赋一皆遏絶，独子仪封币经其境，莫收留之，必持兵卫送，其为材能，所服如此，】佩四将印，【王忠嗣天寳中为河西，□右节度使，寻又权知朔方，河东节度使，佩四将印，专控万里，国初以未之有】，不聴乐饮酒，【段秀实拜泾原，郑州节度使，三四年间，吐蕃不敢犯塞，清约率易逺近称之非公防，不聴乐饮酒，私室无妓媵，无赢财，退公之后，端若靖虑而已，】劈木契分授之，【李巨宗时，禄山防东京，授河南节度使，巨奏曰：方今艰难，恐为贼所诈，如忽召臣，不知何以取信？兼宗劈木契分授之，遂以巨为统，岭南节度使，】一【弓，】一箭，必书其名，【王忠嗣，居节将以持重，安邉为务，每军出，即各召本将付其兵器，令给士】。
【卒，虽一弓一箭，必书其名姓于上以记之，军罢即纳，若遗失，即验其名罪，故人人自劝，甲防充牣，】华蛮诣阙，请立生祠，【卢钓，字子和，开成元年为广州刺史，岭南节度使，南海有蛮舶之利，珍货辐凑，旧帅作法兴利以致富，凡为南海者，靡不捆载而还，钧性仁恕，为政亷洁请监军，领市舶使，已一不干预，衣冠得罪，流放岭表，而物故者，钧减俸钱为营槥椟，孤儿稚女，为之婚嫁，凡数百家，由是山越之俗，服其徳义三年将代华，蛮数千人诣阙请立生祠焉，】亡马【李愿，晟之子，元和元年夏，绥，银，宥等州节度使，威令简肃，甚得绥懐之术，客有亡马者，以状告愿，愿以状牓于路，悬金以购之，不三日所繋之牓下，仍置书一缄曰：马逸失羣，不时告，罪当死，敢以良马一疋赎罪，并亡马请纳于愿，付客亡马而纵其良马，境内严肃，】帅臣凿凶门而出，【李聴为邠宁节度使，邠州衙，相传不利，葺修以致隳，聴曰：帅臣凿凶门而出，岂有拘于巫祝而致，隳公署耶？遽命葺之，卒无变异，】军中有折旅店之匕箸者，斩之【髙崇文宪宗，元和初，为右神策行营节度使，统诸镇兵讨西川，刘辟至兴元，军中有折旅店之，匕箸者斩以徇，初辟擒东川节度使李康及崇文克棣州，而归康求雪已罪，崇文以康战军失守，遂斩之，】八战，皆防【髙崇文为长武城使，贞元年冬，刘辟阻兵，朝议讨伐，宰相杜黄裳以为独任，崇文可以成功，元和元年春，充左神防行营节度使，以讨辟时，宿将专征者甚众，人人自谓当选，及诏出大惊，崇文在长武城，练卒五千，常若冦至，及是，中使至长武夘时宣命而辰，时出师五千，器用无阙者，八战皆防，】出俸钱赎卖子，【朱忠亮，本名士明，宪宗即位，加御史大夫，筑临泾城有劳，特加检校工部尚书，泾原四镇节度使，泾土旧俗多卖子，忠亮以俸钱赎而还，其亲者约二百人，卒，赠仆射】造乌兰桥，【王似，元和中，灵盐节度使，先是，吐蕃欲成乌兰桥，先贮材于河堧，朔方节度使常潜委材河流，终莫能成，蕃人知似贪而无谋，先厚遗之，后并役成桥，筑月城以守，自是朔方御冦不暇，至今为恨，】焚匿名书【王锷，字昆吾，代杜佑充淮南副节度使，锷明习簿领，善小数以持下吏，尝聴理有遗匿名书于前者，左右取以投锷，锷内之鞾中，鞾中先有它书以杂之，及吏退，锷探取它书焚之，人信其匿名书亦焚也，既归省所告，异日以它防事，连其所告者，禁穷按验之，以谲众下吏，以为神明，】赐古器，【牛僧孺为襄州刺史，山南东道节度使，辞日，赐觚散樽杓等金银古器，令中使喻之曰：以卿正人也，】身率军士与同劳逸，【李元谅徳宗时加陇右节度度支营田观察，临洮军等使，移镇良原，古城多摧圮，陇东要地，敌入冦常牧马休兵于此，元谅逺烽培城，补堞身率军士与同劳逸，芟林薙草，斩荆榛，俟干尽焚之，方数十里，皆为美田，劝军士树艺嵗收菽粟数十万斛，生殖之业，陶冶必备，敌无冦掠泾，陇乂宁，】父子俱拥节旄，【田布正第三子正移镇成徳军以布为河阳三城节度使，父子俱拥节旄，同日拜命，时韩亦与子公武俱为节度使，然以忠勤多田氏，】未尝问百姓间事，【郭英乂为剑南节度使，顔恣狂荡，聚女人骑驴击毬，制钿驴鞍及诸服用，皆侈靡装饰，日费数万，以为笑乐，未尝问百姓间事，顔怨之，兵马使崔旰因人心为乱，杀英乂，】乌集为候，【栁，仲郢为太平军节度使，卒于镇，自拜谏议后，每迁官，羣乌大集于升平里第，庭树防架皆满，凡五日而散，诏下家人以为，除太平，乌不集，】好方士，【李抱真徳宗贞元中为昭义军节度使，晚节好方士，以求长生，有孙季长者为抱真，链金丹绐抱真曰：服之当升仙，遂署为賔僚，数谓佐曰：此丹秦皇，汉武，皆不能得，惟我遇之，他年朝上清，不复偶公辈矣，复梦驾鹤冲天，寤而刻木鹤，衣道士衣以习乗之凡服丹二万丸，腹坚不食，将死，不知人者数日矣，道士牛洞，以猪肪谷漆，下之殆尽，病少□，季长复曰：垂上仙何自弃也？益服三千余丸，顷之，卒】牙军，废置主帅，【五代罗绍威，魏州人，袭父信旄钺，昭宗时，进封邺王至徳中田承嗣盗据相，魏，澶、博、卫，贝等六州募军中子弟置之部下，号曰牙军，皆丰给厚赐，不胜骄宠，年代寖逺父子相袭，亲党胶固，其戾者，强贾豪夺，逾法犯令，长吏不能禁，变易主帅，有同儿戏，自田氏以后，垂二百年，主帅废置出于其手，绍威惩其往，虽以货赂姑息之心，衘之，绍威见唐祚，哀陵羣雄交乱，梁太祖兵强，天下必有禅代之志，故倾心附结，每虑牙军变易，心不自安，乃遣使告梁太祖求为援，梁太祖许之，遣李思安防魏博军，再冦沧州，先是，安阳公主薨于魏，太祖因之，遣长直军校马嗣，勲选兵千人，实兵仗于巨槖中，肩舁以入魏州，言助汝事，天祐三年正月五日，梁太祖亲率大军济河，声言视行营于沧，景，牙军颇疑其事，是月十日夜，绍威率兵马与嗣勲同攻之，时宿于牙城千余人，迟明，尽诛凡八千家，皆赤其族，绍威虽除其祸，然寻有自弱之悔，】聚书万卷，【绍威镇魏，十七年薨，绍威形貎魁伟，有英杰气，伏膺儒术，明达吏理，好招延文士，聚书万卷，每宴防与賔佐赋诗，江东罗者，佐钱镠军幕，有诗名，绍威遣使赂之，叙南巷之敬，】东西川，皆有雄据意【，后唐天成中，诏曰：顷因本朝，亲王遥领方镇，遂有副大使，知节度事，年深相沿，未改其东，西令后落副大使，只云节度使，时孟知祥为西川董璋为东川，皆有雄据之意，】置私庙，【哀帝三年，勑魏博节度使罗绍威宜许于本镇置三代私庙，】刼陵【温韬，少为羣盗，背李茂贞归于梁，歴耀许州节度使，在耀七年，唐帝诸陵，发掘殆徧，取其金寳惟干陵以风雨屡作，终不能发，庄宗时，韬自许州入魏觐，后赍金帛赂遗权重，及纳贿中宫，获免，得归藩，顷之，授代归阙，乆留京师亲党，或忧其阙乏，其子扬言日使一祼体黄，汉足了一年之费，葢谓刼陵得金偶人，】佛子【张筠，初仕后唐，为永兴军节度使，性好施，每出，值贫民于路，则给以口食衣物，境内除省赋之外，未尝聚敛，遂致百姓不挠，十年小康，秦民懐惠呼为佛子，后权领河南尹，俄镇兴元，所治之地，咸用前政上下安之，】获蝗一斗，给禄粟一斗，【五代赵莹为晋昌军节度使，时天下大蝗，境内捕蝗者获一斗，给禄粟一斗，使饥者获济，逺近嘉之】，名振北狄，【安重诲为成徳军节度使，尝与北来蕃使，并辔而行，指飞鸟射之，应而落，观者万众，无不快抃蕃使，因辍所乗马以庆之，由是名振北狄，自谓天下可以一箭而定，】天下可一箭定【，上】佞佛，【周宋彦筠初仕晋为同州节度使，溺于释氏，后为邠州节度使，尝谓人曰：吾前后供僧一千余万，造佛室九十余所，又尝召僧读毕生经，日课若干卷，至瞑目乃已，令不负所课，如婴疾不能开读，随即填补，立劵设呪，每曽给二十缗，僧至者甚众，乃减缗一半未防，止给三嵗缗其无行，贪猥之僧利其缗，投劵者填咽，彦筠患之，乃止初，彦筠，一旦与其主母有微忿，遂击杀之，自后常冇所睹，彦筠心不安，乃修浮圗法以禳之，因而溺志于释氏，其后每嵗至佛入湼槃之日，常衣斩哀号恸于像前，其侫佛如此，家有婢妾数十人，皆令削髪披缁，以侍左右，为当时所诮，】旄节有声，【王峻，相州人，其父为本郡乐营使，峻善歌歴事张筠赵岩，张延朗，皆以善歌亲爱，及延朗诛资产，尽入汉祖，峻在籍中，汉祖践阼，授客省使，帝时，周太祖镇邺，峻为监军，太祖赴阙，绸缪帏幄，賛成大事，既而践枢相之位，贪权恃宠，无礼于君，太祖以佐军之故，每优容之，无何，邀求兼镇青州，太祖不得已而授之，既而贬商州司马，死于贬所，初，峻降制除青州有司造旄节以备迎，授前一夕，其旄节，有声甚异，闻者骇之，主者曰：昔安重诲授河中节，亦有此异，声】一时良将【，九国志，吴柴再用累歴藩镇敦尚素俭，车马导从，不过十人，亦一时之良将也，】取与有节，【南唐姚景钟为夀春节度使夀春大郡每节使上供亿甚厚，事阶间，置大柜，数具纳金，曰满其中，輙易之，及景钟至，命去柜取与，皆有节，郡人便之，】去金柜，【上】邉和尚【邉镐柔，儒好释氏，初从查文徽平建州，凡所克获，唯以全活为务，建人徳之号曰邉佛子，及克定长沙，市不易肆，潭人益喜，谓之邉菩萨及镇湖南，政出多门，絶无威断，楚人失望，谓之邉和尚，】贪冒财货，【前蜀王宗裕为武徳军节度使，贪冒财货，以白金百两，作铤防记年月，每五铤为一束，以生牛革裹之，其子谏曰：牛革着物坚确，后难可开宗，裕叱之曰：何更开也？】自监拥防节旄，【后蜀李奉防迁右金吾卫大将军，为昭武军都监，属夏秋多雨，嘉陵江溢出，浸城奉防置堰开湍，□二十余处，泄其畜水筑堤以防之，城池克完，人被其利，授昭武军节度，自监拥防节旄，自奉防始，人皆荣之，】纳礼钱，【国朝建三年，诏见宰相门】节度，军州有三印【，大中祥符九年，上览河南节度使，知许州石普奏状，用许州观察印，以问宰相王旦，对曰：节度军州有三印节度印，随本使用，则纳有司观察印，则州长史主之州印，昼则付録事，军掌用暮，则纳于长史，凡节度，在本镇兵仗，则节度判官，掌书记，推官署状，用节度印，田职则观察判官，犬使推官署状，用观察印符刺属县，则大使判署，用州印印之，故命帅必曰某军节度，某州管内观察等使，某州刺史，言军则专制其兵，旅言管内则总察其风俗，言刺史，则莅其州事，石普独署奏章，当用河南节度使印，】愿世世奉藩，【退朝，録尚父钱忠懿王，自太祖开国贡献不絶，帝以其恭顺，待之甚厚，及讨江南，命为升州东南面行营招抚制置使，屡献戎防，及拔常州，拜守太师，依尚书令兼中书令，吴越国王乂亲赴行营，帝益加之，诏令归国，江南平，亟请入觐，许之，既至防，太祖幸洛阳，禋郊西驾有日矣，诏促其还忠懿，临别，面叙感恋，愿子孙世世奉藩，太祖谓曰：尽吾一生尽汝一生，令汝享有二浙也，忠懿以帝赐重约，既得归，喜甚，以为永保，其国矣是嵗永昌鼎成，后二年来朝，遂举版籍，王府焉，】兄弟同领镇【，五代符彦卿，晋天福初，授同州节度使兄彦饶亦镇滑台，兄弟同领镇，人皆荣之】。
节度观察留后
唐节度有留后，长庆四年留后，改为知院官，从王涯请也寳厯初复为留后，大中十一年成徳军节度使王绍鼎卒，以御史中丞王绍懿为成徳军节度留后，留后之名，自此始也。
国朝大中祥符六年，景徳殿使新州观察使刘承规为安逺军节度观察留后，任两使留后，非致仕之官，以承规逮事三朝，有勤效，特以授之。
元祐官品令节度观察留后【正四品】
节度观察留后至刺史兼领他官为遥郡
观察使
唐职官志观察使，副使支使，掌诸书记推官，廵官衙推，随军要籍，进奏官各一人，【，贞观初，遣大使十三人，省天下诸州，水旱则遣使，有廵察安抚之名，神龙三年，以五品以上二十人为十道，廵察使举州县，再周而代，景云三年置十道按察使，道各一人，开元二年曰十道按察采访处置使，二十年曰采访处置使，分十五道，天寳末，又兼黜陟使，乾元元年，改曰观察处置使】。
唐百官志观察置使，掌察所部善恶，举大纲，凡奏请皆属于州。
国朝凡诸衞将军及使遥领者，其资品并止复本官，叙防御，练使，刺史亦同，大中祥符七年，诏观察使并带刺史元祐官品令观察使，正五品。
自节度观察留后至刺史兼领它官者为遥郡
不以戎服谒，【唐故事，刺史始见观察使，皆戎服趋庭致礼，令狐峘为吉州刺史齐映亷察江西行部过吉州，映虽曽为宰相，然骤达后进，峘自恃前辈，有以遇映，不欲以戎服谒，入告其妻韦氏，耻抹首趋庭，谓峘曰：卿何如人？白头走小生前，卿如不以此礼见，映虽黜死，我亦无恨，峘曰：诺。即以客礼谒之，映虽不言，深以为憾，映至州，奏峘纠前政过失，鞫之无状，不宜按部临人，】兰亭絶唱【元稹为浙东观察使，防稽佳山水，稹所辟幕职官，皆当时文士而镜湖，秦望之游，月三四焉，副使窦巩海内诗名，与稹酬唱最多，至今称兰亭絶唱】除淫祠，【李徳裕为浙西观察使，凡旧俗之害民者，悉革其，除淫祠一千一十所，】罢进缭绫【徳裕在浙西，诏进长幅盘条缭绫一千疋，徳裕奏论之云：凡诸天马缭绫盘条，文采珍竒只为圣躬自服，今织千疋，费用颇多，在臣愚诚所未喻，优诏报之，罢进】奏罢泗州戒坛，【徐州节度使王智兴聚货无厌，以敬宗诞月，于泗州置僧坛，度人凡髪夫到者，人纳二缗给防而回落髪者无人，意在于规庇徭产，浙西观察使李徳裕令蒜山渡数其过者，日百余人，惟十四旧沙弥，余悉苏常之民徳裕并勒还本贯，奏云：若不禁止，至诞节，则江，淮南，计失六万丁壮，即日诏罢】献丹扆箴，【敬宗荒僻日甚，游幸无度疎逺贤能昵比羣小朝，坐月不二三大臣罕得进言，海内危，浙西观察使李徳裕身居亷镇乃心王室，遣使献丹扆箴六首，宵衣，讽坐朝希晚也。正服，讽御服乖异也。罢献，讽敛求怪珍也，纳诲讽侮弃忠言也，辨邪讽信任羣小也，防微讽轻出游幸也，帝虽不能尽用其言，命学士韦处厚殷勤答诏，颇嘉纳其心焉，】以所莅之郡租赋自给，【裴垍相宪宗，先是百姓输赋于州有三，一曰上供，二曰送使，三曰留州，建中初定两税，时货重钱轻，是后货轻钱重，齐人所出，固已倍其初，征其留州，送使，所在长吏又降省估，使就室，估人以自封殖，重赋于人，及垍奏诸天下留州，送使物，一切令依省估，其所在观察使，乃以其所莅之郡租赋自给，若不足，然后许取于支郡，其诸州送使名额，悉令上供，故江淮稍息焉，】知权制变，【栁，公绰为鄂岳观察使，王师讨吴元济，诏公绰以鄂岳兵五千，安州刺史李聴率赴行营，公绰曰：朝廷以吾儒生不知兵也，因奏：愿自征行，许之，公绰至安州，李聴以亷使礼事之，公绰谓曰：公所以属鞬负弩，岂非为兵事耶？若去戎容，被公服，两郡守何所统摄乎？以公名家晓兵，若吾不足指麾，则当赴阙，不然，吾且署公职名，以兵家从事矣，聴曰：惟公所命，即署聴鄂岳都知兵马使，中军先锋，行营兵马都虞侯，乃选卒六千属聴，戒其部校曰：行营之事，一决于都将，聴感恩畏威，如岀麾下，而公绰军中动静，悉用聴谋，故鄂军战必克，防军声遂振，其知权制变，为当时所称。】进银瓶髙八尺【齐映为江西观察使常以顷为辅相，无大过而罢，冀其复入用，乃倍敛贡奉，及为大金银器以希旨，先是，银瓶髙者五尺余，李兼为江西观察使，乃进六尺者，至是因帝诞日端午，映为瓶髙八尺以献，】视公蓄如私藏，【莵传正为宣歙观察使，颇事奢侈，厚以财货赂遗权贵，视公蓄如私藏，幸而不至甚败，因代还京师，宪宗闻其治第过侈，薄之，还拜光禄卿，】让宪官【徳，宗即位，福建观察使鲍防胡南观察使萧复让宪官，从之，自兵兴以来，方镇重任，必兼台省长官，以至外府僚佐，亦带台省衘，至是，除韩滉，苏州刺史杜亚河中少尹镇都，练观察使，不带台省兼官，自是诸道非节度而兼宪官者，咸让之】，停诏免王晬死【，李勉迁梁州都督，山南西道观察使，勉以故吏前宻县尉王晬勤干，俾摄南郑令，俄有诏处死，勉问其故，乃为权幸所诬，勉询将吏，上方借牧宰，为人父母，岂以譛言而杀不辜乎？即停诏飞上闻，晬遂获免。】为木偶人，署名位【，李勉为江西观察使，部人有父病，以蛊道为木偶人，署勉名位，瘗于其陇，或以告勉，勉曰：为父禳灾，亦可矜也。】不恤人疾苦，【崔荛，字野夫，干符中，出为陜州观察使，以器韵自髙不屑细故，权移仆下河南，冦盗蜂起，朝纲不振，而荛自恃清贵，不恤人之疾苦，百姓诉旱，荛指庭树曰：此尚有叶，何旱之有？乃笞之，吏民仇怨，既为军人所逐，饥渇甚投民舍求水，民以溺饮之，初为军人所俘，剪其髭须，拜而获免，以失守，贬端州司马，】赐鞭以表忠节，【张建封，字本立，贞元四年，为徐州刺史，徐泗濠节度，度支营田观察使，十三年冬，入觐徳宗礼遇加等，及还镇，特赐诗，又令中使赍常所执鞭，赐曰：卿忠正节义嵗寒不移此，鞭朕乆执用故以赐卿，以表忠节也，】还镇，赐诗【上】圣水，【寳厯年亳州言出圣水，饮之者愈疾，李徳裕奏畧曰臣访闻此水，本因妖僧诳惑，狡计丐钱，数月以来，江南之人奔走塞路，其水防价三千，而取者益之，它水縁路转以示人，老疾饮之，多至危笃，昔吴时有圣火，事皆妖妄，古人所非，乞下本道观察使令狐楚，速令填塞，以絶妖源乃从之，】代贫户输税，【王仲舒为江南西道观察使，江西前例，榷酒私酿法深，仲舒至镇，则奏罢之，又出官钱二万贯，代贫户输税，】胥吏以为神人，【崔咸，字重易，迁陜州大都督府长史，陜观察使，自旦至暮，与賔僚痛饮，恒醉不醒，簿领堆积，咸夜分省览，剖决判断，无毫厘之差，胥吏以为神人，】梦【郑处诲族父朗为定州节度使，时处诲为工部侍郎，因早朝，假寐于待漏院，忽梦已为浙东观察使，经过汴州，而朗为汴州帅，留饮饯，仰视屋栋，皆饰以黄土，賔从皆所识，明年，朗果自定州镇宣武，辟韦重为掌书记，重将行，处诲告以所梦，明年，处诲授浙东观察使，行及潼关，朗遣从事迎劳，仍致手书，乃先疏所梦，比至，宴于清署亭，賔佐悉符梦中，朗仰视屋栋，曰：此亦黄土也。四座感叹移时，】勤俭清苦，【贝凑为福建观察使，为政勤俭，清苦有美誉，宰相窦防以私怨恶之，数加譛毁，又言凑风病，不任趋驰及徳宗召凑至京，对于别殿，令殿上走行，以验其病否，由是悟防之诬，寻以凑为陜州大都督府长史，】三州【，九国志，吴越钱倬传，太平兴国初，俶表荐倬，及其弟俨于朝，诏以倬为慎端，师俨为新妫，儒三州观察使，葢倬俨皆尝为僧，倬复好睡，执政者以戏之也，】特繋金鱼【朝，陈尧咨自龙圗阁学士换观察使，及陛谢自陈，本儒生习爼豆，一旦防陛下易以武弁，所惜者腰下无金鱼袋，命特系金鱼，以示优恩，】好坐木马【归田，録故观察使刘从广燕王壻也，尝与余燕王好坐木马子坐则不下，或饥则就其上饮食徃往乗兴奏栾于前，酣饮终日，亦其性之异也。】兼领刺史【，大中祥符七年三月，翰林学士陈彭年言检讨，唐以来故事观察使，并合带刺史，诏自今除观察使，可兼领之】。
防御练使
唐职官志，防御，团练使，【至徳后中原置节度使，又大都要害之地，置防御使，以冶军事，刺史兼之，不赐旌节，上元后，改防御使，为团练守捉使，又与团练兼署，防御使名前使，各有副使，判官，皆天寳后未见品秩】。
唐百官志团练使，副使，判官，推官，廵官衙推，各一人防御使，副使，判官，推官，廵官各一人。
国朝元祐官品令，防御，团练使，从五品；【更见节度使门】。
使名不废，【唐书，代宗即位，诸州防御使并停，明年，授田承嗣，魏博等州都防御使，俄还节度使，葢防御使之名不废也，其团练使，都团练使，亦不辍授焉。若李勉魏少游相继为江西都团练观察使之类，】腹心【，代宗永泰二年，□曰：诸道节度，观察防御使，朕之腹心，】清净为理，【丁公着，授浙江西道都团练观察使，二年，授河南尹，皆以清浄为理，】监练【，栁芳唐厯郧谋欲上封事，舆榇席泥首，哭于都市，上召见，因献三十字，每一字论一事，内监练二字，云：监军团练使，】不合带，衔【大厯十二年，诏刺史官衔有持节诸军事，不合更带团练使等，衔宜便令主当州兵事削之，其使司马同副使，例专押案其判官，便令司兵，判兵马司仓，判军粮案，司士判甲仗，案节度及都团练使不在限，故团练使不废，】文武官拜送于路【，九国志，吴杨蒙，字志龙，行宻第三子天祐中领庐州团练使，渭袭位，封庐江郡公，持节册徐温大丞相温见之，谓左右曰：此儿瞻顾特异，恐难其下，因请为楚州团练使，渭亲饯之，文武官拜送于路，观者美之，】知物态，【徐知谏，温第五子武义初授润州刺史，充本州团练使，庖人请酒二斗淹蟹，知諌笑谓曰：螃蠏小户给五升醉矣，自是州人以为知，物态皆惮之，】立碑，赐文【国朝，初，李汉超为齐州防御使兼闗南兵马都监，汉超牧齐既乆郡人爱之，求为立徳政碑，太祖嘉其请，诏太子率更令，除撰文以赐之，】无检操，不宜任承流【，至道二年，工部侍郎钱昱为郢州团练使，昱秦国王俶之子也，归朝，领白州刺史，上表自陈尝习文艺，求改职，除秘书监，迁工部侍郎，连知宋宿，泗等州，无善政，至是郊祀，中外官进秩，上谓宰相曰：昱贵家子无检操，不宜任承流，故有是命。】天下称为杨无敌，【杨畋，字延昭，真宗时为防御使，屡有邉功，天下称为杨无敌外，冦皆画其像而事之，云以御鬼疾，】画像以御鬼疾，【上】备豫有素，冦不能犯，【薛可言，少帝即位，迁澶州防御使，时冦至魏博，游骑晨夕至河上，可言备豫有素，寇不能犯，】治郡寛简，民皆便之，【李，世宗时为安州刺史，本州防御使，治郡寛，简民皆便之，吏民数百人诣监军冯守规请立碑颂徳诏中书舍人窦仪撰文赐之，】以俸钱分施，饥民【郭，世宗时，为齐州防御使嵗不登以俸钱分施，饥民自隣境来者，亦均给之人，懐其惠相率诣阙颂其徳政许立碑】。
节度行军司马
五代史，后唐天成四年，勑诸道行军司马，名位虽髙或帅臣不在其军，州事节度副使权知。
国朝元祐官品，令节度副使，行军司马，防御，团练使为散官，节度行军司马，从八品。
尽理箴规，【唐刘悟节制，郑滑奏，贾直言置幕中，后迁于潞，亦与之俱行，悟纎防乖失，直言必尽理箴规，以是美誉日闻于朝，穆宗以谏议大夫防之，悟拜章乞留，复授检校右庶子，依前充行军司马，】简自上意，【自兵兴以来，方镇少征入换代者，皆死亡，乃命焉，故行军司马尽简自上意，】吟啸，杯酒自适，【至道中，李昉知衡州，受代归阙，翰林学士承旨陶谷适掌选，诬奏昉尝荐亲党，求为东畿令，太祖怒之，吏部尚书张昭面质其事，昭老儒，气直于上前，投冠于地，抗声论列，云谷防上太祖终疑之，昉亦不自辩，出为彰武军司马，在延州，每以吟啸杯酒自适，召还，拜中书舍人】。
节度防御团练副使
唐天寳后有副使判官
五代后唐同光二年，诸道除节度副使，两使判官除授外，其余职员并诸州军事判官等，并本道本州各当辟举判官，仍不在奏官之限，长兴二年二月，中书门下奏：准天成二年六月，勑行军副使，两使职官，防御判官等，元未定月限，勑行军副使，两使判官以下賔僚及防御，团练使判官，推官军事判官，并宜以三十月为限，如是随府不在此限。
国朝元祐令【，见行军司马门】节度，防御，团练副使，从八品。
幕职官
唐【见前副使门】
五代后唐长兴二年，诏两使判官罢任一年，书记，支使，防御，团练判官，二年推官，廵官防御，团练推官军事判官等并三年后与比拟，仍改转官资，职次其有绩效尤异，若文学超迈，或为众所推，或知已察举并加擢任，不复限年，清泰三年五月，诏两使判官，畿赤令取郎中员外郎，补阙拾遗，三丞五博，少列官寮，选择任使，俾藩方侯伯防佐得才，朝列具寮，中外迭处，【更见前，副使门】。
国朝两使各置判官，推官一人，节度掌书记，观察置支使，余州置判官，推官各一人，事简者不具设。
元祐令京府判官至军监判官为幕职官
武昌多士，【晋陶侃镇武昌，军殷浩庾翼等皆为佐吏，时武昌号为多士，】李绅不受，李锜书币，【唐李绅，登第后东归金陵，观察使李锜爱其才，辟为从士，绅以锜所为专恣，不受其书币，锜怒，欲杀绅，绅遁而获免，锜诛，朝廷嘉之，召拜右拾遗，】毕諴，三佐杜悰，【杜悰镇许昌，辟毕諴为从事，悰领度支，諴为廵官，悰镇扬州，又从之，悰入相，諴为侍御史，武宗朝，宰相李徳裕专政出，悰为东川节度，悰之吏莫敢饯送问讯，唯諴无所顾虑，问：遗不絶徳裕怒出諴为磁州刺史，】杜甫见严武不冠，【严武镇成都，奏前拾遗，杜甫为谋，检校尚书工部员外郎，武与甫有世旧，待遇甚，甫性褊躁，放恣常醉，谒登武牀，瞪视武曰：严挻之，乃有此儿，武虽急暴，不以为忤，甫于浣花里种竹植树，结庐枕江，纵酒笑咏，与田畯，野老相狎，荡无拘检，严武过之，有时不冠，其傲诞如此，】善于割断，【裴寛以文词进，骑射弹棊，投壶特妙，景云中，为润州军，刺史韦铣，引为判官，清干善于割断，铣重其才，以女妻之，】賔筵间多忽略，【赵博宣文章俊拔，性率使酒，陈许节度使曲环辟为从事，賔筵间，多所忽畧环不能容，诬奏扇惑军情，诏令环决杖四十，流于唐州，人皆以为枉，】李景略断，张光杀妻【，李景略以荫补幽州功曹李懐光为朔方节度使，署为廵官，五原将张光杀其妻，以赀市狱，前后不能断，景略讯其实，光竟伏法，既亭午，有女厉声被髪血身膝行前谢而去，左右有识者曰光妻也，因授大理司直，】谦谦【李藩，字叔轮，少恬淡修检，雅容仪好学，张建封在徐州，辟为从事，居幕中，谦谦未尝论细防，后建封死，濠州刺史杜兼诬奏藩，建封死时揺动，军中徳，宗大怒，宻诏杜佑往杀之，佑素重藩，懐诏旬日不忍发，藩览之无动色，佑曰：吾已宻论特以百口保君矣，徳宗聴佑解怒亦释，亟追藩赴阙，及召见，望其仪形，曰：此岂作恶耶？释之，除秘书郎，】阴察禄山【权徳舆父臯字士谅，安禄山充河北按察使，假其才名，表为从事，臯阴察禄山且叛，欲潜去，虑祸及老母，禄山使臯献戎俘，自京师回，过昌福县尉仲谟臯从父妹婿也，宻以计约之，比至河阳，诈以疾亟召谟，谟至，臯示已喑，瞪谟而暝，谟乃勉哀而哭，手自含袭讫，送臯其棺，人无知者，禄山不疑其诈死，许其母归，及渡江，禄山已反矣，由是名闻天下，】凝然握管，【刘三复长于章奏李徳裕尤竒待之徳裕镇浙西，及迁秩，皆佐賔筵，军政之余，与之吟咏，终日在长安私第，别搆起草院，院有精思亭，每朝廷用兵，诏令制置，每独处亭中，凝然握管，左右侍者无能预之，】防佐賔筵【上，】独加礼敬，【崔衍，迁宣歙池观察使，政务简便，人颇懐之，其所择从事，多得名流，时有土者待賔僚率轻傲，衍独加礼敬，幕中之士，后多显逹，】幕中之士多显达，【上】诗如师友，【崔咸，字重易，元和二年，擢进士第，郑余庆，李余简辟为賔佐，待如师友，及登朝，歴践台阁，独行守正，时望甚重，】累邀方至府第，【崔觐，梁州人为儒，不栾仕进，山南东道节度使郑余庆髙其行辟为节度谋，累邀方至府第，为吏无方略，苦不达人事，余庆以长者优容之，】积习名教，【栁，公绰子仲郢，字谕防，牛僧孺镇江夏，辟为从事，仲郢有父风，动修礼法，僧孺叹曰：非积习名教，安能及比，入为监察御史，】和凝报贺，瓌【五代史和凝十九登进士第，滑帅贺瓌知其名，辟至幕下，凝善射，时瓌与唐庄宗相拒于河上，战于湖栁坡，军败而北，唯凝随之，顾曰：子匆相随，当自努力，凝对曰：大丈夫受人知有难不救，非素志也，但恨未有死所，旋有一骑士来逐，凝叱之不止，遂引弓射之，应而毙，获免，遂以女妻之，由此声望益，】先奏后聘，【唐桂管观察使，使王拱闻令孤楚之才，欲以礼聘召，擢楚不从，乃先闻奏而后防，楚以父掾太原，有庭闱之恋，又感拱厚意，登第后径往桂谢，拱不预逰宴，乞归奉养，即还太原，人皆义之，】奏辟旧僚，【宰相徐商领盐铁，奏王徽为佐，及徽拜拾遗，商罢相镇江陵，以徽旧僚，欲以奏辟而不敢言，徽探知其旨，即席言曰：仆在进士中，荷公重顾，公佩印临戎，下官安得不从？商喜甚，奏授殿中侍御史，赐绯，充荆南节度判官】轻脱，【笔谈盛文肃为右丞，知扬州，时夏有章自建州司户，授郑州推官，过扬州，文肃骤称其才，雅明日置酒召之，人谓有章，曰：盛公未尝燕过客，其器重者，方召一饮，有章荷其意，别日为一诗谢之，至客次，先使人持诗以入，公得诗不发，封而还之。使人谢有章，度已衰老，无用此诗，不复得见，有章殊不意，往见通判，刁绎，具言所以，绎亦不喻其由，曰：府公性多忤，诗中得无激触否有章，曰：未曽发封，又曰：无乃笔札不严，曰：有章自书极严谨曰：必是将命者所忤，尔乃往见文肃而问之，夏有章，今日献诗何如？公曰：不曽，读已还之，绎曰：何也？曰：始见其气韵清修，谓必逺器今封诗乃自称新莆田从事，得一幕官，遂尔轻脱，君但观之，必止于此官，志已满矣，切记之，贾文元时为知政事，与有章有旧，乃荐为馆职，有诏到任，一年召试，明年除馆阁校勘，御史发其旧，事遂寝。改充国子监主簿，仍带郑州推官，未防卒，文肃阅人物多如此，不复挟它术，】张亢体肥大，王琪瘦骨立，【归田録晏元献延賔客，一时名士多出其门，罢枢，副为西京留守，时年三十八，幕下王琪，张亢最为上客，亢体肥大，琪目为牛，琪瘦骨立，亢目为猴，二人自讥詯，琪尝嘲亢曰：张亢触墙成八字，亢应声曰：王琪望月叫，三声一座，为之大笑，】。
节度观察判官
唐天寳后有判官未见品秩
五代后唐长兴二年，诏两使判官罢任一年，书记，支使，防御，团练判官，二年推官，廵官防御，团练推官军事判官等并三年后与比拟，仍改转官资，职次其有绩效尤异，若文学超迈，或为众所推，或知已察举并加擢任，不复限年【，余见前幕职门】。
国朝元祐令节度观察判官从八品
才思俊丽，【唐令狐楚善属文，进士登第，李説严绶郑儋相继镇，太原髙其行义辟为从事，自书记至节度判官歴使府侍御史，楚才思俊丽徳宗好文，每太原奏至，能辨楚之所为，颇善之，】太原奏至，【上】奏辟旧僚，【已见幕，□门】异席资事，【浙西观察使李栖筠有重望，虚心下士，幕府咸选才彦，观察判官许鸿，兼有学识，栖筠尝异席资事，】拂衣而去，【李琼镇，桂管奏栁璧为观察判官，军政不惬，璧极言不纳，拂衣而去，桂府寻乱，】减员，【杨绾，请减观察判官之员数，】判官之肉，其足食乎！【，九国志，闽潘承祐为大理少卿王延政镇建州，辟为节度判官，延政与福州构怨，日寻干戈，承佑上书谏曰：兄弟天伦也，古称外御，今以一朝之忿而忘大义，防孔懐之性伤人伦之本，欲邦国之化，不可得也。延政不纳，尝因福州使至，延政大□，兵甲以夸示之，其言益悖，承佑长跪固谏，延政怒，顾谓卫士曰：判官之肉，其足食乎？承佑声气益厉，乆之乃解，及延政建号，以为吏书】。
节度掌书记【沿革见幕职官门】
国朝元祐令节度掌书记从八品
檄愈头风，书成，马上【魏志陈琳，字孔璋，阮瑀，字元瑜，少受学于蔡邕，建安中都护曹洪欲使掌书记，瑀终不为屈，魏太祖并以琳，瑀为司空军谋祭酒，管书记室，军国书檄，多琳瑀所作，又典畧曰琳作书及檄草成呈太祖，太祖先苦头风，是日疾发，卧读琳所作头风顿愈，又书与韩遂，时太祖适近出，瑀随从，因于马上具草，书成呈之，太祖览毕，欲有所定，竟不能损，】章表殊健，书记翩翩，【魏文帝与吴质书曰：孔璋章表殊健，防为繁富，元瑜书记翩翩，致足乐也，】文房，【南史赵知礼蔡景歴属陈武帝经纶之日，居文房书记之任，】占授军书，下笔便就，【赵知礼涉猎文史，善书翰，陈武帝讨元景仲也，或荐之，引为书记，知礼为文赡速，每占授军书，下笔便就，】草遗诏于白刄之中，【唐郑儋镇太原，在镇暴卒，不及处分后事，军中喧哗，将有急变，中夜忽数十骑持刄迫令孤，楚至军门，诸将环之，令草遗表，楚在白刄中，搦管即成，读示军士，无不感泣，军情乃安。自是声名益重，】为露布上行在【干公异龙文章，后拔为李招讨府掌书记，晟收复京师，公异为露布上行在云，臣已肃清宫禁，祗奉寝园，钟虡不移，庙貌如故，徳宗览之泣下，不胜，自左右为之呜咽，既而曰：不知谁为之？对曰：干公异为之词，上称善乆之】下笔，不能自休，【李商隐能为古文，不喜偶对，从事令孤楚能章奏，遂以其事授商，自是始，为今体章奏，博学强记，下笔不能自休，】檄髙丽【元万顷，善属文，从李勣征髙丽为辽东道管记，勣令万顷作文檄髙丽其语有不知守鸭緑之险莫离支报云：谨闻命矣，遂移兵固守，鸭緑官军不得入，万顷坐是流于岭外，】翰动如飞，【李巨川字下已干符中，属天下乱，以刀笔从诸侯府，王重荣镇河中，辟为掌书记，时车驾在蜀，贼据京师，重荣纠合诸藩协力诛，冦单，书奏请堆积案几，巨川文思敏速，翰动如飞，传之藩隣，无不悚动，重荣收复功，巨川之助也，】诸侯章奏，语太浮华，【，文宗谓侍臣曰：近日诸侯章奏，语太浮华，有乖典实，宜罚掌书，以诫其流，李石曰：古人因事为文，今人以文害事，惩抑末，实在盛时，乃以髙错为礼部侍郎，】以旧人待之，【冯延已迁驾部郎中，充元帅府掌书记，与陈觉友善，自结于宋，齐丘璟爱其多能，时以旧人待之，及升卒，璟即位，延已喜形于色，璟未聴政，延已屡入白事，璟不悦，曰：书记自有常职，何为烦也？】自有常职，【上】在幕中，十余年未尝趋附，府公【乔公，舜迁屯田员外郎，齐丘镇豫章，公舜为掌书记，性简率，在幕中十余年，未尝趋附府，公但重其文章，以进用】。
观察支使【沿革见幕职门】
国朝元祐令观察支使从八品
器局有声，【唐韦元甫初任滑州白马尉，本道采访使韦陟深器之，奏充支使，与同幕判官员锡齐名，元甫精于简牍，锡详于讯覆，陟推诚待之，时谓员推韦状，元甫有器局，所莅有声，累迁刺史，】员推韦状，【上】。
节度观察推官
国朝元祐令节度观察推官从八品
言行刚直，【唐狄仁杰孙兼谟元和末，解褐襄阳推官，言行刚直，使府知名，】军书填委，削藳立就【，九国志，前蜀王锴，天复中，朝廷遣裴防使蜀，册建为蜀王，防举锴为判官，建一见重之，辟为观察推官，建图霸之始，军书填委，削藳立就，词理精当】。
防御团练判官【沿革见幕职门】
国朝元祐令防御团练判官从八品
军事判官【沿革见幕职门】
国朝元祐令军事判官从八品
防御团练军事推官
五代史周显徳二年防御，团练，刺史州各置军事，推官一人。
国朝元祐令防御团练军事推官从八品
军监判官【沿革见幕职门】
国朝元祐令军监判官从八品
职官分纪卷三十九
<子部,类书类,职官分纪>
钦定四库全书
职官分纪卷四十
宋 孙逢吉 撰
总州牧
书舜肇十有二州十有二牧禹别九州有九牧
周礼八命作牧
史记黄帝置左右大监监于万国
前汉百官表监御史，秦官也，掌监郡，汉省丞相，遣使分刺州不常置，武帝元封五年，初置郡刺史，常奉诏条察州【，师古曰：汉官典职仪云，刺史班宣周行郡国，省察治状，黜陟能否，断治寃狱以六条问事非条所问，即不省一条，强宗豪右，田宅逾制，以强凌弱，以众寡，二条二千石不奉诏书，遵承典制，背公向私，旁诏牟利，浸渔百姓，聚敛为奸，三条二千石不恤疑狱，风厉杀人，怒则任刑，喜则滛赏烦扰，刻剥截黎元，为百姓所苦，山崩瓦裂，袄祥讹言四条二千石选署不平，茍阿所爱，蔽贤宠顽，五条二千石子弟恃怙荣势请托，所监六条，二千石违公下比，阿附豪强，通行货赂，割损正令】，秩六百石，员十二人，成帝绥和元年更名牧，秩二千石，哀帝建平六年，复为刺史，元寿二年，复为牧。
郡守，秦官，掌治其郡，秩二千石，有丞边郡，又有长史，掌兵马，秩皆六百石，景帝中二年更名太守，何武与翟方进奏曰：古选诸侯贤者以为州伯，今部刺史居牧伯之任，秉一州之统，春秋之义，用贵理贱，不以卑临尊，刺史位下大夫，而临二千石，轻重不相凖，请罢刺史，置州牧，以应古制，奏可，朱博奏言：汉家至徳溥大宇内万里，立置州县，郡刺史，奉使典州，督察郡国，吏民安宁故事，居部九嵗举为守相，其异才功效著者辄登，擢秩卑而赏厚，咸劝功乐进，前丞相方进奏罢刺史，更置州牧，其真二千石，位次九乡，九乡阙以髙第补其中材，则茍自守而已，窃恐功效陵夷，奸宄不禁，臣请罢州牧，置刺史如故，奏可。
后汉百官志十二州，每州刺史一人，六百石，本注曰：秦有监御史，监诸郡，汉兴省之，但遣丞相史分刺诸州，无常官，孝武帝初，置刺史十三人，秩六百石，【古今注曰：常以春分行部，郡国各遣一吏迎界上】，成帝更为牧，二千石，建武十八年，复为刺史，十二人，各主一州，其一州属司校尉，诸州，常以八月巡行所部，郡国録囚徒考殿最初嵗尽诣京都奏事，中兴但因计吏偕有从事史，假佐，本注曰：员职畧与司同，无都官从事，其功曹从事，为治中从事，豫州部郡国六，冀州部九，兖州部八，徐州部五，青州部六，荆州部七，扬州部六，益州部十二，并州部九，幽州部十二，凉州部十一，交州部七，凡九十八，其二十七王国相，其七十一郡太守，其属国都尉，属国分郡离逺县置之如郡差小，置本部郡名，世祖并省郡县四百余所，后世稍复增之，灵帝中平五年，改刺史新置牧当边戍者，丞为长史，【古今注曰：建武六年三月，令郡太守，诸侯相病，丞，长史行事，十四年，罢边郡太守，丞，长史领丞职，】王国之相亦如之。
汉官解诂，太守専郡信理庶绩，劝农赈贫，决讼断辟兴利除害，检察郡奸升善黜，诛杀残暴者也。
东观汉记，州牧刺史，汉旧官，建元元年，复置牧，十八年改为刺史，督二千石。
晋职官志州置刺史，别驾，治中从事，诸曹从事等员，所领中郡以上及江扬朱提郡，郡各置部从事一人，小郡亦置一人，又有主簿，门亭长，録事记室书守佐从，诸曹佐守从事，武猛从事等，凡吏四十一人，卒二十人，诸州边逺或有山险，滨近冦贼，羌夷者，又置弓马，从事五十余人，徐州又置淮海，凉州置河津，诸州置都州，从事各一人，凉益州置吏八十五人，卒二十人，荆州又置监佃，督一人，郡皆置太守。
宋百官志刺史，州各一人，刺史之为言，犹参觇也，写言亦谓之制，刺汉制，不得刺尚书事是也。郡守，秦官，秦灭诸侯，随以其地为郡，置守丞，尉各一人，守治民，丞佐之，郡当边戍者，丞为长史，晋江左皆谓之丞，尉典兵备盗贼，汉景帝中二年更名曰大守，尉曰都尉，光武省后置东部，西部都尉，有蛮夷，又有属国都尉，汉末及三国以为诸部都尉，晋成帝咸康七年，又有都尉，郡丞宋太祖元嘉四年复置郡，官属畧如公府无东，西有功曹史，主选举，五官掾主曹事，部县有都邮，门亭长，又有主记史，催督期会，汉制也畧如之诸郡，各有旧俗，诸曹名号徃徃不同。
南齐百官志，魏世州牧隆重，刺史任重者为使持节、都督轻者为持节、督起汉帝时，御史中丞冯献讨九江督扬，徐二州军事，而徐爰宋志云：起魏武遣诣州将督军，王珪之职，仪云起光武，并非也，晋太康中，都督知军事，刺史治民，各用人，惠帝末，乃并任非要州则单为刺史，州置别驾，治中议曹，文学祭酒，诸曹部从事史郡太守，大史部县，为国为内史，相【，此叚未详】。
隋百官志，梁州刺史，二千石受拜之明日，辞宫庙而行州置别驾，治中从事各一人，主簿，西曹，议曹从事，祭酒从事，部传从事，文学从事，各因其州之大小而置员，陈承梁制，荆江南，兖、郢、湘，雍等州刺史，【六州，加督，进在第三品东扬州下，加都督，进在第二品右光禄下】庶姓为州，无将军者，谓之单车，后魏天锡二年，制诸州置三刺史，皇室一人异姓，二人皆古之上，中，下三士也，后齐司州，置牧，属官有别驾从事史，治中从事史，州都主簿，西曹书佐，记室户曹，功曹，金曹，租曹，兵曹，骑曹，都官法曹，部郡等从事员上，上州刺史，置府，属官有长史，司马，録事功曹，仓曹，中兵等参军事及掾史，主簿及掾史，记室掾史，外兵，骑兵，长流，城局，刑狱等参军事及掾史，参军事，及法，墨、田，铠，集，士等曹行参军及掾史，右户掾史行参军，长兼行参军督防，统府録事，统府直兵箱，録事等员，州属官，有别驾从事史，治中从事史，州都光迎主簿，主簿，西曹书佐，月令及史祭酒从事史，部郡从事，皁服从事，典籖及史，门下督省事，都録事及史，箱録事及史朝直，刺奸记室掾，户曹，田曹，金曹，租曹，兵曹，左户等掾史等员，上上州府，属官佐史，合三百九十三人，上中州减上上州十人，上下州减上中州十人，中上州减上下州五十一人，中中州减中上州十人，中下州，减中中州十人，下上州，减中下州五十人，下中州，减下上州十人，下下州，减下中州十人，自州郡县各因其大小置白直，以供其役，上州刺史，三品下州刺史四品，后周雍州牧，九命，户三万以上州刺史，正八品，二万以上，八命一万以上正七命，五千以上六，命静帝，大象元年，总管刺史及行兵者，加持节，余悉罢之，隋髙祖雍州置牧，属官有别驾，賛务州都郡，正主簿録事，西曹书佐，金曹、户、兵，法：士等曹从事，部郡从事，武猛从事等员，并佐史，合五百二十四人上，上州置刺史，长史，司马，録事叅军事，功曹户，兵等曹叅军事，法士曹等行叅军行防军，典籖州都，光初主簿，郡正，主簿，西曹书佐，祭酒从事，部郡从事，仓督市令，丞等员，并佐史，合三百二十三人，上中州减上上州吏属十二人，上下州减上中州十六人，中上减上下二十九人，中中，减中上二十人，中下，减中中二十人，下上减中下三十二人，下中减下上十五人，下下减下中十二人，州置总管者，列为上中下三等，总管刺史，加使持节，雍州牧，从二品，上州刺史，从三品，下州刺史，从四品，开皇三年罢郡，以州统县，改别驾賛务为长史，司马，旧周，齐州郡县职，自州都郡县正以下皆州郡将，县令至而调用理时事，至是不知时事，直谓之乡官，别置品官，皆吏部除授每嵗考殿最刺史，县令，三年一迁，佐官四年一迁，佐官以曹为名者，并改为同，炀帝大业初，罢州置郡，郡太守旧有兵处，则刺史诸军事以统之，至是别置都尉领兵，与郡不同，知司台，置刺史十四人，正六品巡察畿外，诸郡从事四十人，副刺史巡察，其所掌六条，一察品官以上理政，能不二察官，人贪残害政，三察豪强奸猾，侵害下人及田宅逾制，官司不能禁止者四，察水旱虫灾不以实，言枉徴赋役及无灾，蠲免者五，察部内盗贼，不能穷逐隠而不申者，六察徳行孝悌茂才异行而不贡者，每年二月，乘轺巡郡县，十月入奏，郡置太守，置丞，国曰：内史郡丞，三万户以上置佐，一人陈梁制，防稽太守，吴郡，吴兴太守，二千石万户以上郡太守，内史相，六百石，不满万戸太守内史，相，二千石丹阳，会稽，吴郡，吴兴及万户郡丞，并六百石。后魏天锡二年，制郡置三太守，后齐上上郡太守，属官有丞，中正，光迎功曹，光迎主簿，功曹，主簿，五官，省事録亊及西曹，户曹，金曹，租曹，兵曹，集曹等掾，佐太学博士，助教，太学生市长，仓督等员，合二百一十二人，上中郡，减上上郡五人，上下郡减上中郡五人，中上郡，减上下郡四十五人，中中郡，减中上郡五人，中下郡，减中中郡五人，下上郡，减中下郡四十人，下中郡减下上郡二人，下下郡减下中郡二人，上郡太守，三品中郡太守，四品下郡太守五品，后周户一万五千以上郡守；七命一万以上，正六命五千以上六，命一千以上正五命，一千以下正四命隋髙祖郡置郡太守。丞尉正，光初功曹，光初主簿，县正，功曹，主簿，西曹、金、户、兵，法：士曹等市令等员，并佐史，合一百四十六人，上中郡，减上上郡吏属五人，上下减上中四人，中上减上下十九人，中中，减中上六人，中下，减中中五人，下上减中下十九人，下中减下上五人，下下减下中六人，上郡四品，中郡五品下，郡正六品，炀帝罢州置郡，郡置太守，上郡从三品，中郡正四品，下郡从四品，罢长史，司马，置賛务一人以贰之，次置东，西曹主簿司功，仓、户、兵，法：士曹等书佐，各因郡之大小而为增减黄，恭交广记，秦兼天下，改州牧为刺史朱明之时，则出巡行封郡，英之月，则还天府，表奏刺者，言其刺举不法，史者使也。
唐职官志至徳二载罢郡为州，复以太守为刺史，上州，【从四品，】中州，【正四品上，】下州，【正四品下，武徳令中州刺史，正四品下，下州刺史，从四品上；贞观令，一切为下州，加入正四品下，】京兆，河南，太原三府牧各一员，【从二品，古官，舜置十二牧，秦以京城守为内史，汉武改为尹，后魏，北齐周，隋又以京守为牧武徳初因隋置牧，以亲王为之，或不出阁，长史知府事，】尹各一员，【从三品；】少尹各二员，【从四品，】司録防军一人，【正七品，】録事四人，【从九品，】功仓户兵法士等六曹防军事各二人，【正七品下；】府史【，隋书有之，】防军事六人，【正八品下；】执刀十五人，典狱十一人，问事十二人，白直二十四人，经学博士一人，【从八品下；】、
上州，【州之名，古也，舜置十二州，禹别九州，汉置十三州，秦并六国，置三十六郡，汉则以州统郡，其后武徳改郡为州，改州郡为国家制，户满四万以上为上州，】刺史一员，【从三品；隋初罢郡为州，炀帝罢州为郡，郡置通守武徳改郡为州，州置刺史，天宝改州为郡，置太守，乾元元年，改郡为州，州置刺史，初，汉代奉使者，皆持节，故刺史临部皆持节至魏，晋刺史，重任者为使持节、都督轻者为持节、后魏，北齐总管，刺史，则加使持节，诸军事，以此为常，隋开皇三年罢郡，以州统县，刺史之名存而职废，而于刺史太守官，位中不落，持节之名，至今不改，有名无实也至徳之后中原用兵，大将为刺史者，兼治军旅，遂依天寳将故事，加节度使之号逺制数郡奉辞之日，赐双旌节，如后魏，北齐故事，名目虽殊，得古刺史督郡之遗意者也，】别驾一人，【从四品下，】长史一人，【从五品下；】司马一人，【从五品下；】録事防军事一人，【从七品下；】録事三人，【从九品上；】司功，司仓司戸司兵，司法，司士六曹防军各一人，【并从七品下；】防军事，四人执刀十五人，典狱十四人，问事八人，白直二十四人，市令一人，【从九品上；】丞一人，佐一人，史二人，帅三人，仓督二人，经学博士一人，【从八品下；】助教二人，学生六十人，医学博士一人，【正九品下，】助教一人，学生十二人。
中州【戸不满三万户以上为中州，】刺史一员，【正四品上，】别驾一人，【正五品下；】长史一人，【正六品上；】司马一人，【正六品上；】録事防军事一人，【正八品上；】録事一人，【从九品上；】司功，司仓，司法，司户，司兵，司士六曹防军事各一人，【正八品下；】防军事三人，【正九品上；】执刀十人，典狱十二人，问事六人，白直十六人，市令一人，丞，佐各一人，史师仓督各二人，经学博士一人，【正九品上；】助教一人，学生五十人，医学博士一人，【从九品下。】助教一人，学生十二人。
下州【戸不满二万为下州，】刺史一员，【正四品下，】别驾一人，【从五品下；】司马一人，【从六品下；】録事防军事一人，【从八品上；】録事一人，【从九品下。】司仓，司户，司法三曹防军各一人，【从八品下；】防军事二人，【从九品下。】执刀十人，典狱八人，问事四人，白直十六人，市令一人，佐，史各一人，师二人，仓督一人，经学博士一人，【正九品下，】助教一人，学生四十人，医学博士一人，【从九品上；】学生十人，唐百官志西都，东都，北都牧各一人，从二品，掌宣徳化嵗巡属县观风俗，録囚徒，恤鳏寡，亲王，典州则嵗以上佐巡县，【武徳元年，雍州置牧一人，以亲王为之，然常以别驾，掌事】武徳元年改太守曰刺史，加使持节，天宝元年，改刺史曰太守，乾元元年，改郡为州，州置刺史。
五代职官志显徳，二年，诏防御，团练，刺史州各置推官一员，梁开平四年，诏魏博管内刺史，比来州务委督邮，遂使曹官擅其威权，州牧同于闲冗，俾循通判，宜塞异端，并宜依河南诸州例，刺史得以専达，时议者曰：唐朝宪宗时，乌重为节度使，常称河朔六十年，能抗拒朝命者，以夺刺史，权与县令职而自作威福，尔若二千石各执其柄，又有镇兵虽安，史挟奸，岂能据一州而判哉？遂奏以所管徳棣景三州，各还刺史职分州兵，并收管，是后虽幽，镇，魏三道以河北旧风自相传袭，唯沧州一道，独禀命受代，自重制置使然也。则梁氏之更张，正合其事矣。
国朝上州，【户满四万以上，】刺史各一人，从三品；知州各一人，【国朝州镇有阙，则或遣文朝官权知太祖始削外权，牧伯之阙，只令中臣权莅其后，文武官参为知州军事，其二品以上及书枢宻院宣徽院职事，并称刺史，其刺史不赴任者，以它官知判州府事，】通判各一人，或二人【，国朝置通判各一人，西京，南京，天雄成徳军益并郓，荆南，潭、广、秦，定等州各二人，小郡或不置，正刺史以上及诸司使，副使，知州者，虽中郡亦持置，兼管内劝农事，咸平四年，省杭州一员景徳三年，解州置一员，旧制，州不及万，戸则不置，至是解州盈万户，乃置焉，四年，诏保州通判选进士登科，有材干者，充以武臣知州，而契丹书问及移文牒故也。干兴元年，戎州各置一员，凡馆职出，皆知州景徳后官卑者，止得通判，五年，祁州置一员，光州权置一员，九年，顺安军置一员，】别驾一人，从四品下，长史一人，从五品上，【开宝八年，教坊司卫得人，乞补外官，中书拟上州长史，太祖曰：此軰宜于乐部中迁转上佐官，不可轻授，乃补太常寺，太乐令】。
司马防军事一人从五品下
録事防军事一人，从七品上；【诸府为司録诸州为録事，户不满万，则省録事，司户，司法，天圣元年，流内铨言，先准勑诸州无録事参军者凡六十七处，置録事军替，见任司法，司户兼録事，军员阙】。
司法防军事一人从七品下
司理防军事一人，【国朝别置専鞫狱事，剧者置二人，太平兴国九年，以诸道多阙，司理军，令本州于见任前任簿尉判司内选，明敏有官业者充，雍熈二年，勑新除司理军，如其未明刑狱，即于本部簿尉判司内选才，用明干者，两授其任，三年，诏：司理，司法不得预，帑藏之事，五年，诏不得兼领他职，大中祥符九年，令诸州司理，军自今狱有重囚，与免衙，天圣七年，军多是和官之人，自今选强明两任以上判，司；簿，尉以上充，如是令録选人该权簿，尉，司理，司法者，并于合入处先注司理军】。
医博士一人正九品下【戸不满则省】
中州【户二万以上】刺史各一人正四品上
知州通判各一人【已具上州】
别驾一人正五品下
长史六人正六品上
司马一人正六品下
録事防军事一人，正八品上；【应顺元年中，下州録事军事，三考者注剧县，以长定格，多滞壅故也。】。
司户防军事一人正八品上
司法防军事一人正八品下
司理防军事一人
医博士一人从九品下
下州【戸不满二万】刺史各一人正四品下
知州通判各一人【已具上州】
别驾一人从五品上
司马一人从六品上
録事防军事一人从八品上
司户司法防军事各一人从八品下
医博士一人从九品下
诸路节镇防团刺史州
河北节镇
成徳军【真定户】   彰徳军相州
镇宁军澶州【澶□河提等使】安武军冀州
安国军荆州  安武军定州
横海军沧州【景城】
河北防御州
懐州【河内】     卫州
博州【博平】     洛州【广平】
棣州【乐安】     瀛州【河间】
雄州      霸州【文安】
深州【静安安平饶阳】   莫州【文安】
河北团练州【二州在河东节镇后】
河北刺史州
赵州
濵州
防州【清河】
河东节镇
河东太原府
建雄军晋州
镇西军麟州
祁州，【属河北团练州，】   ，礠州【滏阳，属河北团练州】。
河东防御州
代州      绛州
河东团练州
慈州      隰州
忻州
河东刺史州
并州      汾州
岚州      石州
辽州      泽州
宪州
陕西节镇
永兴军京兆尹  凤翔军凤翔尹【扶风】
防国军河中尹  定国军同州【冯翊】
镇潼军华州【华阴】 感徳军耀州【华原】
彰化军泾州   静难军邠州【押蕃落等吏】
保大军鄜州，【洛交】， 雄武军，秦州【押蕃落等使】。
彰武军延州【延安】
陕西防御州
觧州      陇州
陕西团练州
成州      凤州
陕西刺史州
坊州      虢州
丹州      阶州
干州      商州
宁州      原州
庆州      渭州
仪州      环州
京东节镇
镇海军青州【北海押新罗渤海两蕃等使】
武宁军徐州【彭城大都督府长史】
天平军郓州，【东平河堤等使，】泰宁军，兖州【大都督府长史】。
彰信军曹州【济阴】 安化军密州【髙□】
兴徳军齐州【济南】
京东防御州
登州      莱州
沂州      济州【济阳金乡】
京东团练州
单州      濮州
潍州
京东刺史州
淄州
京西节镇
山南东道襄州【防阳】武成军州【灵河】
中武军许州【颍昌】 镇安军陈州【淮阳】
河阳三城孟州【河堤等使】崇信军随州
武胜军邓州【南阳河堤等使】保康军房州
昭化军金州   泰宁军郑州
淮康军蔡州   顺昌军颍州【汝阴】
京西防御州
汝州      均州
郢州
京西团练州
唐州
江南节镇
建康军升州【江宁尹】镇南军洪州【都督】
宁国军宣州   昭信军卢州
江南刺史州
吉州      袁州
抚州      歙州
江州      池州
饶州      信州
筠州      太平州
淮南节镇
淮南扬州【营田等使大都督府长史】
忠正军寿州   保静军宿州【河堤等使】
保信军庐州   集庆军亳州【河堤等使】
淮南防御州
和州【歴阳】    蕲州
淮南团练州
海州      舒州
淮南刺史州
楚州      泰州
泗州      濠州
光州      滁州
通州      黄州
真州
两浙节镇
宁海军杭州【堤堰桥道等使大都督府长史】
镇东军越州【同上】 平江军苏州
昭庆军湖州   奉国军明州
镇江军润州   保宁军婺州
两浙刺史州
常州      衢州
温州      台州
秀州      严州
处州
广南节镇
清海军广州【市舶等使都督】静江军桂州
建武军邕州   宁逺军容州
广南防御州
象州
广南刺史州
韶州      循州
潮州      连州
梅州      南雄州
英州      惠州
贺州      封州
端州      新州
康州      南防州
春州      昭州
梧州      藤州
龚州      蒙州
浔州      贵州
栁州      賔州
宜州      横州
融州      化州
窦州      髙州
南仪州     雷州
白州      钦州
防州      鬰林州
琼州      崖州
儋州      万州
荆湖节镇
荆南江陵尹   安逺军安州
武昌军鄂州   武平军鼎州
武安军潭州
荆湖防御州
复州【景陵】
荆湖刺史州
岳州      澧州
峡州      归州
资州      普州
合州      荣州
渠州      昌州
戎州      泸州
文州      巴州
兴州      集州
蓬州      龙州
璧州      万州
忠州      开州
施州      剑州
达州      涪州
渝州
福建节镇
威武军福州【都督】 平海军泉州
建宁军建州
福建刺史州
南劔州     漳州
汀州
化外承袭节镇
静海军，安南都防【静海军节度，管内观察等使，】。
辰州      衡州
永州      郴州
邵州      全州
道州
西川节镇
安静军，梓州【，剑南东川管内营田观察处置等使】。
武信军，遂州【都督桥道等使】，山南西道，兴元尹，【桥道等使，】安徳军阆州   ，武康军洋州。
宁江军防州，【兼云安等使】昭武军，利州【都督桥道等使】。
武秦军黔州   益州【成都府】
西川防御州
眉州
西川团练州
陵州      果州
西川刺史州
绵州      汉州
彭州      蜀州
嘉州      卭州
简州      黎州
雅州      维州
化外节镇
彰国军应州   天徳军丰州
大同军云州   威塞军新州
保顺军兆州   归义军沙州
河西军凉州【押蕃落等使】昭化军慎州
振武军，朔州  ， 胜州，【押蕃落营田等使，河北都防】。
化外州县
应州金城    兰州五泉
长州文阳    笼州武勒
澄州无虞    富州开江
绣州儒林    蛮州武罗
严州髙城    河北枹罕
锦州常丰    岩州修徳
演州忠义    恭州和集
爱州崇平    富州龙平
党州善庆    当州和利
田州恵徃    勒州富休
顺州河南    南州三溪
兰州广武
元祐令诸州刺史，从五品，知上州正六品，知中下州从六品。
春明退朝，録凡节度州为三品，刺史州为五品，唐内臣为中尉，唯赠大都督，国初曹翰观察使，判州，是以四品临五品州也，同品为知，隔品为判，自后唯辅臣宣徽使，太子太保，仆射为判，余并为知。
州牧
所居著名，有父风，【前汉翟义，字文仲，少以父任为郎，迁青州牧，所居著名，有父风，】秉州统【，见前沿革，何武奏，】选举牧守，委任三府，【后汉郎顗拜章曰：今选举牧守，委任三府长史，不良，既外州郡，州郡有失，岂得不归责举者，而陛下崇之称，优自下慢事愈甚，所谓大纲疎小纲数三公，非臣之仇，臣非狂夫之作，所以发愤防食，恳恳不已者，诚念朝廷欲致太平，非不能面誉也，臣生长草野，不晓禁忌，诣阙奉章，状待重诛，】竹马迎【郭伋，字细侯，迁为并州牧，伋在并州，素结恩徳，及后入界，所到县邑，老幼相携，逢迎道路，所过问民疾苦，防求耆徳雄俊设几杖之礼，朝夕与防政事，始至行部，到西河美稷，有童儿数百，各骑竹马迎于道路，次迎拜，伋问儿曹何自逺来对曰：闻使君到，喜，故来奉迎。伋拜谢之，及事讫，诸儿复送至郭外，问使君何日当还？伋谓别驾从事，计日当告之，行部既还，先期一日，伋为达信于诸儿，遂止于野亭，须期乃入，】宴语终日，【郭伋为并州牧，过京师谢恩，帝即引见，并召皇太子诸王宴语终日，尝赐车马衣服什物，伋因言选补众职，当简天下贤俊，不宜専用南阳人，帝纳之，】四龙【，东观汉记李元礼，祖父修，安帝时，生子亮，叔训秀号四龙，皆为牧守，】筑灵钓台，【晋张茂为凉州牧，武公轨之子也，筑灵钓台，周轮八十余，堵其髙九仭武陵人阎曽夜叩其门，呼曰：武公遣我来？曰：何故劳百姓而筑台乎？姑臧令辛岩以曾妖妄，请杀之，茂曰：吾信劳人，曾称先人之令，何谓妖乎？太府主簿马鲂谏曰：今世难未夷，惟当宏尚道表，不宜劳役，崇饰台榭，比年以来，转觉众务，日奢于徃，每所经营，轻违雅度，实非士女所望于明公也，茂曰：吾过也，命止作役】，境内称之为王【，张骏为凉州牧，刑清国富，郡僚劝骏称凉王，领秦、凉二州牧，置公卿百官如魏武，晋文故事，骏曰：此非人臣所宜言也。敢有此言者，罪在不赦，然境内皆称之为王，】表请京西面筑防，【后魏广阳王喜，迁司州牧，喜表请于京西面，筑防三百二十三丈，周一千二百，乞发三正复丁，以光斯役，虽有暂劳，奸盗永止，诏从之，】六条，置座右【，后周苏绰为六条诏书，奏施行之，太祖甚重之，常以六条置座右，又令百官习诵之，且牧守令长，非通六条及计帐者，不得居官，】请一年租，以赈饥民，【皇甫嵩见刺史门】。
刺史
不扬戴圣，恶【前璞，何武为扬州刺史，九江太守戴圣行事多不法，前刺史以其大儒，优容之，及武为刺史，行部録囚徒有所举以属郡，圣曰：后进生何知？乃欲乱人治，武使从卒廉得其罪，圣惧自免，后进博士，毁武于朝廷，武闻之，终不扬其恶，而圣子宾为羣盗待系，庐江圣以子必死，武平心决之，卒得不死，】九折坂，【王阳为益州刺史，行部至九折坂，叹曰：奉先人遗体，奈何数乗此险，后以病去，及尊为刺史，至其奉，问吏曰：此非王阳所畏道耶？吏对曰：是尊叱其驭曰：驱之，王阳为孝子，王尊为忠臣，】赐车盖特髙一丈【黄霸为扬州刺史，治有绩，宣帝诏赐车盖特髙一丈别驾，主簿车，缇油屏泥，轼以彰有徳】决遣如神，【朱博，迁冀州刺史，博本武吏，不更文法，及为刺史，行部吏民数百人遮道自言官寺，尽满从事白请且留此县録见诸自言者，事毕乃发，欲以观试博，博心知之，告外趣驾，既白驾办，博出就车，见自言者，使从事明勅告吏民，欲言县丞尉者，刺史不察黄绶，各自诣郡，欲言二千石墨绶长吏者，行部还诣治所，其民为吏所寃，及言盗贼词讼事，各使属其部从事，博驻车决遣，四五百人皆罢去，如神，吏民大惊，不意博应事变，乃至于此！后博徐问，果有从事，教民聚防，博杀此吏，州郡畏博威严，】一州，表率【何？武奏曰：刺史古之方伯，上所委任，一州表率，】罢州牧，复刺史，【哀帝时，朱博奏，汉家置州县，部刺史，奉使典州，督察郡国，吏民安宁，方进奏罢刺史，置州牧，臣请宜复故】，在官寡于刑罚，【韩麒麟，除青州刺史，在官寡，刑罚从事刘普庆说麒麟曰：明公杖节方面而无所斩戮，何以示威？麒麟曰：刑罚所以止恶，盖不得已而用之，今民不犯法，如何戮乎？若必须斩戮，当以名卿应之，普庆慙愧而退，】贬黜奸慝，不畏强御，【陈翔，迁扬州刺史，贬黜奸慝，不畏强御，】吏民请留一年，【种暠迁凉州刺史，甚得百姓欢心，被征还，吏民老少诣阙，请留一年，】俸余不入私门，【杨康为任成相，自为刺史，二千石，计日受俸，余不入私门，故吏赍钱百万遗之，闭门不受，以廉洁称，】外台之表，九伯之冠，【谢夷吾为荆州刺史，第五伦荐之曰：爰牧荆州，威行郡国，奉法作则，居俭履洁，寻功简能，为外台之表，聴声察实，为九伯之冠，】作吊书，置子推之，庙【周举为并州刺史，太原旧俗，以介子推焚骸，有龙忌之，禁新序曰：晋文公反国，介子推无爵，遂去之，介山之上，公求之不得，乃焚其山，子推遂不出，焚死，龙星火之位也；春见东方，心为大火，惧火之盛，故禁之，俗谓子推以此日被焚，至正月，咸言神灵不乐举火，由是士人冬中，辄一月寒食，莫敢烟火，老少不堪之嵗多死者举既到官，乃作吊书以置子推之，庙言盛冬去火残损，非贤者之意，以宣示愚民，使还温食，】赐三公服，【郭贺字乔卿，拜荆州刺史，到官有殊政，百姓便歌之曰：厥徳神明郭乔卿，中正朝廷上下平，显宗廵狩，到南阳，特见嗟叹，赐以三公之服，黼黻冕旒，勅行部去襜帷，使百姓见其容服，以彰有徳】二天【苏章，字孺文，为冀州刺史，故人为清河太守，章行部案其奸，賍乃请太守，为设酒肴，陈平生之好甚欢，太守喜曰：人皆有一天，我独有二，天章曰：今日苏孺文与故人饮者，私恩也，明日，冀州刺史案事者，公法也，遂举正其罪，州境知章无私，望风畏肃，】贾父来晩【贾琮，字孟坚，交趾土多珍产，前后刺史，率多无清行，吏民怨叛，中平元年，交趾屯兵反，执刺史及合浦太守，灵帝以贾琮为交州刺史，琮到部，刺其反状，咸言赋敛过重，京师辽逺告寃无所，故遂为盗贼，琮即行书告示，各使安其资业，诛斩渠帅，百姓歌之曰：贾父来晚，使我先反；今见清平，吏不敢犯，】褰赤帷裳，【贾琮为冀州刺史，旧典传车，驾乘赤帷裳，迎于州界，及琮之部，升车言曰：刺史当逺聴广视纠察美恶，何有反垂帷裳以自掩塞乎？乃命御者褰之，百城闻风，自然竦震，其賍过者，望风解印绶去，】请一年租，以济饥民，【续汉书皇甫嵩冀北牧，奏请一年租，以赈饥民，民歌曰：天下乱兮市为墟，母不任子兮妻失夫，頼得皇甫嵩兮复安居，】宣恩逺夷【种嵩，字景伯，益州刺史，宣恩逺夷皆怀服汉徳】过江厉声【张禹，拜扬州刺史，当过江行部中，土人皆以江南有子胥之神，难于济涉，禹厉声言曰：子胥如有灵，吾志在理察枉讼，岂危我哉？遂鼓楫而过，】诬富者以大罪，入财物，【侯贤为益州刺史，丰富者辄诬以大罪，皆诛灭之，没入财物，】王独坐【谢承后汉书吴郡王闵为冀州刺史，不发私书，不畏豪强，号曰王独坐，】食干饭，【左雄为冀州刺史，不举烟火，常食干饭，】入界，即【百里，嵩为徐州刺史，境遭旱，嵩行部，传车所徃甘雨，即注东海，金乡两县僻在山间，传驷不徃二县，独不得父老请嵩曲到其县入，即】与士对坐暗中，【巴秖字敬祖，为扬州刺史，在官不迎，妻子俸禄，不使有余帻毁坏，不复改易，以水漆傅墨用之，与士对坐暗中，不燃官烛，】纠发单匡，【第五种，迁兖州刺史，中常侍单超兄子匡为济阳太守，负势贪放，种欲收举，未知所使，会闻从事卫羽素抗厉，乃召羽，具告之曰：闻公不畏强御，今欲相委以重事，若何？对曰：愿庶几于一割，羽出，遂驰至定陶，闭门收匡，宾客亲吏四十余人，六七日纠发，其賍五六千万，种即奏匡，并以劾超】计日受俸，【杨秉，字叔节，雅素清俭，为刺史，二千石，计日受俸，不入私门，家室贫寠，并日而食，】并日而食，【见上，】诛刺史，二千石贪残者【第五伦上疏褒扬盛美，曰前嵗诛刺史二千石贪残者，皆明圣所察，非臣所及，】从事饷钱五十万，【黄亮为兖州刺史，坐賍盗免，时饥馑，故从事闻之，乃相合赍钱五十万饷之，妻子闻，乃夜至于牀下，叩头请受之，亮不应，目下寝曰：大丈夫行志自从，即不遣从事载钱诣京师表亮，和帝擢为南郡太守，】席羊皮，卧布被，【东观汉记李恂为兖州刺史清约，率下席羊皮，卧布被，】麻麦付从事，【李恂为兖州刺史，所种小麦，胡麻约付从事，又壶遂为扬州刺史，亦然，】起徒中，【段颎起徒中，为并州刺史，】连骑相继数千里，【段颎为并州刺史，清约率下，连骑相继数千里，】十日一炊，【隠暹为徐州刺史，以小铜釜甑，十日一炊，】食不重味，蓝缕防履【，汉末英雄记幽州刺史刘虞，食不重味，蓝缕防履，常怀防退，】恩化大行，【魏志，太祖有袁绍之难，以刘馥可任以东南之事，遂表为扬州刺吏，馥单马到合肥空城，建立州治，南怀绪等皆安集之，贡献相继，数年中，恩化大行，流民越江山而归者以万数，于是聚诸生，立学校，广屯田，兴治芍陂及茹陂，七门，吴塘诸堰，以溉稻田，官民有蓄，】以俭率下，【司马朗，迁兖州刺史，政化大行，百姓称之，在军旅中，常恶衣服以俭率下，】召豪右荐幕府，【梁习以别部司马，领并州刺史，时承髙干荒乱之后，吏民亡叛，更相扇动，习到官，诱谕招纳以礼，召其豪右，稍稍荐闻，使诣幕府，】世多其能任贤，【吕防有胆勇，文帝即王位，为禆将军，徐州刺史，加威勇将军，请琅琊王为别驾，民事一以委之。世多其能任贤，】不将妻子入官，【裴潜，字文行，为兖州刺史，毎之官不将妻子入官舎妻子贫织，黎笓以自给，】皎然清白，【徐邈迁凉州刺史，皎然清白，不携妻子，妻子常忍饥寒，】真刺史，【贾逵有文学为豫州刺史，时天下初复，州郡多不慑，逵曰：州本以御史，出监诸郡，以六条诏书察长吏二千石以下，故其状皆言严能荐扬，有督察之才，不言安静寛仁有恺悌之徳也，今长吏慢法，盗贼公行，州知而不纠，天子复何所取正乎？兵曹从事受前刺史假逵，到官数月，乃还者见，各具二千石以下，阿纵不如法，皆举奏以免之，帝曰：逵真刺史矣，布告天下，以豫州为法】，衣绣昼行，【张饶字徳容出为雍州刺史，太祖谓曰：君还本州，可谓衣绣画行也，】在州二十年，而居处贫穷，【梁习为并州刺史，政治常为天下最，太初二年，召为大司农，习在州二十年，而居处贫穷，无方面珍物，明帝异之，礼赐甚厚，】虽在外任，心存朝廷，【王防，字文舒，迁兖州刺史，明帝即位，虽在外任，心存朝廷，以为魏承秦，汉之弊，法制苛碎，不大厘改国典，以凖先王之风，而望治化复兴，不可得也。乃着治论畧依古制而合于时务者二十余篇，】吏民追思，【贾逵为豫州刺史，病薨，吏民追思，】州人思之，【司马朗字伯逺为兖州刺史，政化大行，百姓称之，建安二十三年，与夏侯惇等征吴，到居巢，军士大疫，亲视医药，遇疾卒，遗令以布衣幅巾，殓以时服，州人思之，】柱石之质，忠于王室，【温恢字曼基为梁州刺史，卒，年四十五。诏曰：恢有柱石之质，服事先命，功勤明着，及为朕之执事，忠于王室，】奉宣六条，【公卿以下大议损益，杜恕以古之刺史，奉宣六条，以清净为名，威风著称，今可勿令领兵，以专民事，】胡床挂柱，【魏畧裴潜为越州刺史，尝作一胡床，及去留，以挂柱】，豫州立祠，【蜀志祖逖，迁徐州刺史，及卒，豫州为立祠，】妻子饥乏，【吴志，吕岱为交州刺史，歴年不饷家，妻子饥乏，孙权闻之叹息，以让羣臣曰：岱出守万里，为国勤事，家门内困，而孤不早知，股肱耳目，其责安在？于是加助钱米缉布，】化行如神，【吴地志崔徴少有竒操兄弟七人，号七龙，迁益州刺史，化行如神，】所部肃然，【吴録张康迁益州刺史，端勅正厉威严，表善恶，所部肃然，不发私书，】不发私书，【上】假曲盖，鼓吹，【晋向雄，太始中，迁秦州刺史，假赤幢，曲盖，鼓吹，】扶出小吏，【刘抃为并州刺史，初，抃之并州，昔同时为须昌小吏者十余人，祖饯之，其一人轻抃抃，扶出之，人以此少之。】峻制绳，僚属【郗隆为扬州刺史，僚属有罪，辄依台阁峻制，绳之逺近感恱】断决如流，人不敢欺，【荀晞，字道将，练于官事，为兖州刺史，案簿盈积，断决如流，人不敢欺，】受杜预，王浑节度【，晋初诏书使，益州刺史王濬下建平，受杜预节度，至秣陵，受王浑节度，杜预至江陵，谓诸将曰：若濬得下建平，则顺流长驱，威名已着，不宜令受制于我，乃与濬书曰：足下既摧西蕃，便当径取秣陵，濬大恱表呈预书，及濬将至秣陵，王浑遣使要令暂过论事，濬扬帆直指报曰：风利不得泊也。王浑夕破皓中军，斩张悌等，顿兵不敢进，而濬乘胜纳降，浑耻而且忿，表濬违诏不受节度，诬罪状之】，清畏人知，【胡威父质为荆州刺史，威自京师定省告归，父赐绢一疋，为装威曰：大人清髙何得此绢？质曰：吾俸禄之余也，后武帝问威曰：卿孰与父清，威对曰：臣父清畏人知，臣清畏人，不知是臣不及父逺矣】流柹蔽江【，王濬为益州刺史，武帝谋伐吴，诏濬修舟舰，乃作大船，起楼橹，其上皆得驰马来徃，又画作鹢，鸟怪战，以惧江神，濬造船于蜀，其木柹蔽江而下，吴建平太守吴彦取流柹以呈，孙皓曰：晋必有攻吴之计，】国之外台，【陈頵为郡督邮，迁主簿，州辟部从事劾案，沛王韬狱，未竟，会新刺史解结至大会，问主簿史凤曰：沛王贵藩州，据何法而擅拘耶？时頵在坐，对曰：甲午诏书，刺史衔命，国之外台，其非所部，而在境者，刺史并纠事徴文墨，前后列上，七被诏书，如州所劾，无有违缪，结曰：宜依法穷竟，】堕泪碑，【羊祜为荆州刺史，祜乐山水，毎思风景，必造岘山，置酒言咏，终日及祜卒，襄阳百姓于岘山，祜平生游憇之所建立碑庙嵗时飨祭望其碑者，莫不流涕，杜预因名曰堕泪碑，】梦三刀【王濬为广州，汉阳太守，夜梦三刀悬于卧室，梁上湏，臾又益一刀，濬甚恶之，主簿李毅曰：三刀为州，又益一刀者，明府其临益州乎？果迁益州刺史，】三品酒，【刘为荆州刺史，持节，南蛮校尉，先是，酒室中有齐中酒防事酒，猥酒同麯，蘖而优劣，三品下教曰：投醪常与三军同醉，岂得二其厚薄，自今不得分别，】酌贪泉，【吴隠之为广州刺史，未至州二十里，地名石门，有水贪泉，言饮者，有无厌之求，隠之酌饮之，因赋诗曰：古人云，此水一啜重千金，若使夷齐饮，终当不易心，】妖星见，【元帝初，拓定江南，以祖逖为奋威将军，豫州刺史，逖既渡江，累破石勒军，有妖星见于豫州之分，歴阳陈训谓人曰：今年西北大将当死，逖亦见星，曰：为我矣，方平河北，而天欲杀我，此乃不祐国也，又术人戴祥曰：祖豫州九月当死，逖俄卒，豫州士女若丧考妣，】子弟樵薪，【祖逖为豫州刺史，不畜资产，克巳，务施子弟耕耘，负担樵薪，】治称，不烦【石，彦迁江州刺史，治称不烦，在郡弋钓山泽，纵心流览，望之若画，】秋夜登楼，【庾亮镇武昌，诸佐吏殷浩之徒乗秋夜共登南楼，俄不觉亮至，诸人将起避之，亮徐曰：诸君小住老子于此处兴复不浅，便据胡床与浩等谈咏其坦率，行已多如此，】杀典，籖【吉翰，字休文，为徐州刺史，时有死罪囚，典籖意欲活之，因翰人闗齐呈事翰，省讫，语令且去，明旦，可更呈，明旦典籖，不敢复入，呼之乃来，取昨所呈事视之，谓曰：卿意常欲宥，此囚死罪，昨览卿呈事，某亦有心活之，但此囚罪重，不可全贷，既欲加防命，卿便当贷其重罪，因命左右收典籖下狱，杀之，原此囚生命，其于刑政，类皆如此，自是列吏莫敢犯禁，】旌命所加三千余人，【王隠晋书山涛为冀州旧俗，畧无士人自涛，居于此州，捜贤求才，旌命所加三千余人，皆显名当世，冀州之士，于是为盛，】使私童樵采【，晋中兴书，禇裒字季黙，女即献后也，以后父告求外出降，建威将军，江州刺史，莅政每崇清约，但使私童樵采，】绥抚故旧，【桓宣为梁州刺史，在镇十余年，绥抚故旧，甚得称誉，】为中兴第一，【桓伊，字叔夏，有武干，又善音律，为中兴第一，迁都督江州荆州十郡豫州四郡军事，江州刺史，乃上疏以江州虚耗年嵗不登宜并小县，除逋米，州治置还豫州，诏令移州寻阳，余皆听之，伊随置拯抚，百姓頼焉，】年二十【，荀羡为徐州刺史，时年二十，中兴方伯，未有如羡少者，】接豪士，以友道【，臧荣绪晋书华，字彦夏，歴江州刺史，在郡甚有威惠，州之豪士以友道接之，甚得江表之称，】三窟，【王衍，字夷甫，为尚书防射，领吏部，后拜尚书令，司徒母弟澄为荆州，族弟敦为青州，因谓澄敦曰：荆有江汉之固，青有附海之险，卿二人在外，而吾留于此，足以为三窟也，】得刘公一纸书，贤于十部从事，【晋阳秋刘，字和季，为荆州刺史，值王室多难得，専命一方尽其器能，推诚羣下，厉以公义而有兴废手书，郡国丁寕欵宻故莫不感悦，争赴之，咸曰：得刘公一纸书，贤于十部从事】牛产犊，官舍留之而去，【晋书宁暨为青州刺史，有私牛产犊，官舍留之而去，】杀弟【，干宝晋记荀晞，字道将，为兖州刺史，姨母有一子，坐小事，晞杖节斩之，姨母叩头及中外皆乞活，不听，死后徃哭之甚悲，曰：杀弟者，兖州刺史，哭弟者，荀道将也，】姿容如画，观者塞路，【王规，字令武，广州刺史姿容如画，毎行观者寒路】，百姓感化，复覩太平，【祖逖，别传，逖为豫州刺史，丧乱之余，骸骨未收者，为之殡殓，葬其骨肉，恩薄不收，殓者加贬责，由是百姓感化，复见太平，置酒大会，坐中耆老相与流涕而叹曰：吾等投老更得父母死，将何恨！又童謡曰：幸哉为民，免豺虎三辰，既朗遇慈父，酒青醪，甘瓠脯，亦何报恩，歌且舞，】男女出境，迎者万余人，【宋书始兴王澹，字僧逺为荆州刺史，曹无留事，狱无滞囚，还朝，人歌曰：始兴王人之父赴民，如急水火，何时复来乳哺，我重临荆州，男女出境，迎者万余，其得人心如此，】三临徐州，威惠宣着，【王懿，字仲徳，为镇北将军，徐州刺史仲徳三临徐州，威惠宣着，】嗜酒，醉辄累旬，【荆州刺史王恱范泰外弟也，嗜酒，醉辄累日，及醒则俨然端肃，泰谓曰：酒虽防意，亦以伤生，】治国如家，【宋畧范泰奏交州刺史杜惠世司交部，布衣蔬食，治国如家，】羣蛮缞绖送千余里，【雍州刺史晋安侯刘道彦卒，在州有惠化及丧东归，汉滨羣蛮缞绖，号哭送千余里，】我是贾客耶？【齐书临川王映为雍州刺史，尝置钱还都置，物有献计者曰于江陵，买货至都回换，可得防有所増映笑曰：我是贾客耶？乃复求利，】置宅百三十万，【王琨为广州刺史，南土沃实，在任者常致巨富，世谓广州刺史，但经城门一过，便得三千万，琨无所取，表献俸禄之半，州镇旧有鼓吹，又唘输还，及罢任，孝武帝知其清问，还资多少？琨曰：臣置宅百三十万，余物称之，帝恱其对，】起台榭，延僚属【梁书夏侯详为湘州刺史，详善吏事，在州四载，为百姓所称，州城南临水有峻峯，旧传云刺史登此山辄代，由是歴政莫敢至，详于其地起台榭，延僚属】，主人愦愦，不如客【，萧恪为雍州刺史，宾客有江仲举，蔡防王台卿庾仲容四人，俱被接遇，并有蓄积，故人间歌曰：江千万，蔡五百王新车，庾大宅，遂逹武帝接之曰：主人愤，愦不如客，及恪还，武帝问之，恪大慙】裂裳为帽，哀哭送之，【安武康王秀，迁雍州刺史，初，秀之西也，郢州人闻其疾，百姓商贾咸为请命，及薨，四州人裂裳为白帽，哀哭以迎送之，】衣锦还乡，朕无西顾之忧，【栁庆逺字文和为雍州刺史髙祖饯于亭曰：卿衣锦还乡，朕无西顾之忧，】二兽自毙，【宗室萧业，袭封长沙王者，督南兖州刺史，徙湘州，尤着善政，零陵旧有二猛兽为暴，无故相枕而死，郡人唐睿见猛兽，旁有一人曰：刺史徳感神明所以二兽自毙，言讫不见，众并异之，】四兽死于郭外，【宗室萧象为湘州刺史，湘州旧多猛兽为暴，及象任州日，四兽死于郭外，自此静息，故老咸称至徳所感】自立碑，【宗室萧明为豫州刺史，百姓诣阙拜表，言其政徳树碑于州门内，及碑匠采石，出自巴陵，明召广营厨帐，多召人物，躬自率领，与石至州，识者笑之，曰：王自立碑，非州人，】洗足致败，【阴子春为梁泰州刺史，子春虽无他才术，临人以廉洁称，闺门混杂，其身服垢，汚脚数月，一洗言毎洗则人才败事，云在梁州，以洗足致败，】衰老，无能抗敌，【梁后畧初任约之来，江陵忧惧，时上方议拒捍，未得其人，与晋州刺史萧惠及董罗等议之，罗曰：当今所仗，莫若萧公上应声谓惠曰：社稷存亡，在斯一举，卿去同族，休戚为我行乎？惠对曰：臣之少壮，犹不若人，今衰老矣，无能抗敌，】欧阳頠，有匡济才，【陈景平中，元帝徧问朝宰曰：各举所知，羣臣未有对元帝曰：吾已得一人矣，侍中王裒进曰：未审为谁？帝曰：欧阳頠甚公正，有匡济才，恐萧广州不肯致之，乃授武州刺史，】卧彪【，后魏李崇沈深有将畧寛厚善御众，在扬州，凡经十年，常飬壮士数千人，冦贼侵邉，所向搉破，号卧彪】，父子相代，【毕终敬，父子相代为兖州，当世荣之。时终敬以老还乡，常呼其子元宾为使君，毎元宾听政，时乘极舆出，至元宾所，先遣左右勑不聼起，观其断决，忻忻然喜见，顔色】为牧之道亦易，亦难【髙阳王雍为潮州刺史，诫曰：为牧之道，亦易亦难，其身正，不令而行，故曰是易，其身不正，虽令不从，故曰是难】修，召公庙【髙允为淮州刺史，秋月巡境，问人疾苦，至郡县，见召公庙废毁，允叹曰：召公之徳阙而不祀，为善者何望？乃表修葺之。允时年九十，劝人学业，风化颇行，然儒者优防不以断决为事，】置鼓楼，【李崇为并州旧多刼盗，崇乃村置一楼，楼上悬一鼓，有盗则击之，俄顷之间，声布百里，遂多擒获，诸州置鼓自崇始，】武士弯弓，文士下笔，【安南王祯为雅州刺史髙祖饯之于都亭，诏曰：今者之集，宾曲宴，各命赋诗，不能者聴射，当使武士弯弓，文士下笔，】移治东城，【汝阴王子修义，除徐州刺史，修义以齐州频丧刺史，累表固辞，诏曰：修短者，命吉防由人，何致忧？惮以辜维城之寄，违吉就防，时亦有之，可聴更立廨宇，修义，于是移治东城，】断亡失子【，李崇为扬州刺史，先是，寿春县人，茍泰有子三嵗遇贼亡失，数年不知所在，后见在同县人赵俸伯家泰以状告，各言已子崇俱禁之，各在别处，禁经旬日，遣人告之曰：君儿遇患，病已暴死，有赦解，禁可出奔防也，茍泰闻即号咷，悲不自胜，俸伯嗟咨而已，殊无不满之意，崇乃以儿还泰，诘俸伯诈状，俸伯欵引云：先亡一子，故妄认之】，州民请输绢粟以报防【，任城王云，冀州刺史，留心政事，甚得下情，于是合州民请，各输绢五尺，粟五升，以报云恩髙祖嘉之】，劝课农桑，修饬太学，【季平为相州刺史，劝课农桑，修饬太学，简试通儒以充博士，选五郡聪敏者，以教图孔子及七十二弟子于讲堂，亲为立賛画履虎尾，践薄氷于客馆，以示诫焉，】立文学，崇武馆，【韦彧为豫州刺史，以蛮俗荒梗，不识礼仪，乃表立太学，选诸郡生徒于州总教，又于城北置崇武馆，以习武事，境内肃清，】以所赐谷帛，分州内孤贫，【韦珍，迁郢州刺史，在州有声绩，迁龙将军，赐骅骝二匹，帛五十疋，糓三百斛，珍乃集州内孤贫者，谓曰：天子以我能绥抚卿等，故赐以谷帛，吾何敢独当？遂以所赐悉分与之，】州中十善，【陆使长子馥，多智，有攵风髙祖见而悦之，谓朝臣曰：吾常叹其父智其躯，是复逾于父矣，少为内都下大夫，出为湘州刺史，假长广公，为政清平，抑强扶弱，中州有旧徳宿老名望素重者，以友礼待之，询之以政事，责之以方畧如此者十人，号曰十善，于是发奸摘伏，事无不騐百姓以为神明，无敢冦盗。召为散骑常侍，人乞留者千余人，】州人乞留【上，】封孙叔敖庙毁蒋子文庙【，任城王澄为扬州刺史，下车封孙叔敖庙毁蒋子文庙，请复皇宗之学，□四门之教，诏从之，】慈父【宗室元孚为冀州刺史，劝课农桑，境内称为慈父，都州，号曰神君。】弹鷰【，李惠为雍州刺史，长于思察，雍州防事有鷰争，巢已累日，惠令人掩获，试命纲纪，断之并辞，惠乃使卒以弱竹弹两鷰，既而一去一留，惠笑谓吏属曰：此留者自计为巢功重，彼去者既经楚痛，理无固心，羣下服其深察，】辩讼【，李惠为雍州刺史，人有负薪者同，释重担息树下，二人行，争一羊皮，各有借背之物，惠遣争者出，顾州纲纪曰：此羊皮可考知主乎羣，下各无荅者，惠乃令人置羊皮席上，以杖击之，见少盐屑曰：得其实矣。使争者视之，负薪者乃伏而就罪，凡所览究，多如此类，】表求赈贷，【北齐书李元忠为光州刺史，州境灾伤，人皆菜色，元忠表求赈贷，被报听用万石，元忠以为少，遂出五十万石赈之。事讫表陈，朝廷嘉而不责，召拜侍中，】旬日，成化【，南齐豫章王萧嶷初为荆州刺史，至州，坦懐纳善侧席思政，王俭以书与嶷曰：旧楚萧条仍嵗多故政荒人散，实在缉理，公临莅甫通，英风惟穆，江汉来苏，八荒慕义，庾亮以来，荆州无复此政，古人云：期月有成，而公旬日成化，岂不休哉！】桴鼓不鸣，【邢邵除兖州刺史，有善政，桴皷不鸣，吏人奸状，守令长短，无不知之，】罢牛酒，祈子胥庙，【宗室清河王励为楚州刺史，城北有伍子胥庙，其俗敬鬼神，祈者必以牛酒，至破产业，励叹曰：子胥贤者，岂宜损百姓乎？告谕所部，自是遂止。百姓頼之，】前兄后，弟【夏侯逵为南豫州刺史，逵兄亶先经此任，至是，逵又居焉，兄弟并有恩徳于郷里百姓歌曰：我之有州，頼得夏侯前兄后弟，布政优优，】行事美恶，系于典籖之口，【故事，府州部内论事，皆籖前直叙所论之事，后云：谨籖月日下，又云：某官某籖，故府州置典，籖以典之，宋氏晚运，多以幼少，皇子为方镇，时主皆以亲近左右领典籖，典籖之权稍重，大明太始，长王临藩，贵族出镇，莫不皆出纳教命，刺史不得专其任也。宗慤为豫州，吴喜公为典籖慤，刑政所施，喜公每多违执，慤大怒曰：慤年六十余，为国竭命，正得一州如斗大，不能复与典籖共临之，喜公稽颡流血，乃止。自后权寄弥隆，典籖递互，还部一嵗数反至，辄与间言，访以方事，刺史行事之美恶，系于典籖之口，莫不折节推奉，惟虑不足，于是威得州郡，权重藩君，】得一州，如斗大【，上】放囚，展谒亲戚，【张华原，字满国，兖州刺史，狱先有禁囚，华原科简，轻重十人，谓曰：今三元之始，天下黎民皆得中，贺尊老，独卿等幽闭，今给假片，日得展谒亲戚，期尽还也，囚等应期毕至，】生男，放囚【平，览字明逺拜扬州刺史，其妻生男，览因喜酣醉，境内禁囚，悉放时有□上细作，二人亦放览，醒而知之，上表自劾，显宗原其罪，】梦山上挂防【，张亮，武定初，拜大中大夫薛淑常夣亮于山上挂防以告亮曰：古之字山上，丝幽字也，君其守幽州乎？数月，果然，】六驳食猛兽，【张华原为兖州刺史，先是东北十七里，平山中有猛兽为，忽有六驳，食猛兽为化感所致。】，正恐不久复来，【卢潜为扬州刺史，甚为太守所惮，武平二年徴为兵部尚书，扬州民以潜戒断酒肉，笃信释氏，不杀僧防，以香花縁道流涕送潜，潜叹曰：正恐不乆复来尔至邺，未几，陈将吴明彻渡江侵掠，复以潜为扬州刺史，】赵郡王泉，【赵郡王叡除北朔州刺史，有无水处，祷而掘井，锸下，泉源涌出，号曰赵郡王泉，】捕获换新靴，人【任城王楷为并州刺史，时有妇人临汾川洗衣，有乘马人携其新靴，驰而去者，妇人持故靴诣州言之，楷召居城诸妪示之曰：有乘马人被贼害，刼遗此靴，焉得无亲属乎？一妪抚膺哭之曰：児昨日着此靴去，妻家如其语，捕获之，时人伏其明察也，】祀井泉涌【平，览迁懐州刺史览奏请于西，故车道筑城，以杜西军，寻而西魏来攻新筑城，粮糗未集，素乏水，南门内有大井，随汲即弱，览具衣冠，向井而祝，至期，而井泉涌，有异于常，】在此州，唯饮此水，【窦炽为原州刺史，挫抑豪右，申理幽滞，在州十载，甚有政绩，州城北有泉水，屡经扰践，常与僚吏于泉侧，因酌水自饮，曰：吾在此州，惟饮此而已，】画杨震像于私室，题诗于清水亭，【申徽为襄州刺史，时南方初附旧俗，官人皆通饷遗，徽性防慎，乃画杨震像于私室以自戒，及代还，人送者数十里，不絶徽自以无徳于人慨然懐愧因赋诗，题于清水亭，长幼闻之，皆竞来读，逓相谓曰：此申使君手迹，并防诵之，】暴过猛兽，【库狄士文为贝州刺史，至州长吏，尺布斗粟之賍，无所旁贷，得千人奏之，悉配广南，亲戚哭声，于州境，士文闻之，令人捕搦，捶楚盈前，哭者弥甚，司马京兆韦焜，清河赵逹二人并苛刻，惟长史有惠政，人语曰：刺史罗刹政，司马蝮蛇瞠长史含笑判，清河生吃人，上闻之，叹曰：士人暴过猛兽，】居室患蝇，杖门者，【库狄伏达为并州刺史，好聚敛，又严酷，居室患蝇，杖门者曰：何故？放入其妻病，以百钱买药，每自恨之，不识士流，开府府参军，多是衣冠士族，皆擒挞遣筑墙，】受绢千疋，【斛律武都为兖州刺史，涂经卫北，受绢千疋，黎阳郡守石曜，手持一缣，而谓之曰：此是老石机杼，聊以奉赠，自此之外，并须出于吏人，武都知曜清素纯儒，而不责，】何忍欺？仁君【郑祖，为兖州刺史，人有市盗布，其父怒曰：何忍欺仁！君执布归首，祖述特原之，】置勲州，【后周文帝以韦孝寛立勲玉璧，遂于玉璧置勲州，以孝寛为刺史，取孝寛之勲名之也，】路侧，植树【韦孝寛为雍州刺史，先是，路侧一里置一土堠，经雨頺毁，毎须修补，孝寛临州，乃勅州内当土堠之处，植树以代之，既免修补之劳，旋又得庇荫，太祖后见之，恠而问之人以状对，太祖嘉之曰：岂得独尔！当令天下同之，于是令诸夹道一里种一树，十里种二树，百里种五树焉，】特给路车，鼓吹【苏，亮出为岐州刺史，朝廷以其牧本州，特给路车，鼓吹先还其宅，并给骑士三千，列羽仪，游乡党，经过故人宅，旬月而后入州，世以为荣，】为隣境士庻所重，【独孤信为泰州刺史，常出猎，日暮入城，其帽微侧，诘旦而吏人有戴帽者，咸慕信而侧焉，其为邻境士庻所重如此。】为本州刺史，【刘雄髙祖尝从容谓曰：古人云，富贵不归本乡，犹衣锦夜游，今以卿为本州如何？雄稽首拜谢，于是以雄为河州刺史，雄先已为本县令，今复有此授，乡里荣之。】赐以所服冠履衣被【史，寕为凉州刺史，遣使诣朝，太祖即以所服冠履衣服及弓箭甲楯等赐寜，谓其人曰：为谢凉州，孤解衣以衣公，公推心以辅孤，其善始令终，无损功名也，】容貌魁伟，声音如钟，【长孙俭为荆州刺史，时梁岳阳王萧内附，遣使入朝，至荆州，俭于防事，列军仪，具戎服与使人以宾主礼相见，俭容貌魁伟，声音如钟，又为鲜卑语，遣人传译以答问，客惶恐，不敢仰视，日晚，俭乃着裙襦钞，帽引客宴于别斋，因叙梁园，防乱朝廷，招携之意，发言可观，使人大恱出曰：吾不能测也。】以其信着遐迩，故赐名信，【独孤信为泰州刺史，先是，守宰闇弱，政令乖方，民有寃讼歴年不能决，信在州，事无拥滞，亦以礼教，劝人以耕田种桑，数年之中，公私富实，流民所归数万家，太祖大悦，以其信着遐迩，故赐以名信，】肉袒自罚，【长孙俭为荆州刺史，东南道行台仆射，所部郑县令泉璨为民所讼，推治获实，俭即大集属，遂于防事，前肉袒自罚，舍璨不问，于是州属城肃然，莫敢犯法，魏文帝玺书劳之，】掘得黄金，封送上【，王思政迁荆州刺史，督工匠缮治城堑，掘得黄金三十斤，夜深宻送之家，至旦，思政召左史，以金示之，曰：为臣不宜有私，悉以黄金封送上，太祖嘉之，赐钱二十万，】乡里运米以自给，【泉企为雍州刺史，性清约，纎毫不扰于民，在州五年，毎于乡里运米以自给，】孤之有，卿若手臂，【李逺字万嵗以有殊勲，授原州刺史，太祖谓之曰：孤之有卿，若身之手臂之用，岂可暂辍于身，于是令逺兄贤代州事，】一门之内，再有衣锦之荣，【令孤整，字延保，弟休聪敏，有文武才用，与整同起兵逐张宝，时多功于本州刺史，晋公议谓整曰：以公勲望，应得本州，但朝廷借委任，不宜逺出言公一门之内，须再有衣锦之荣，乃以整为炖煌太守】老，罴当道【，王罴，字熊罴，除华州刺史，常修州城未毕，梯在城外，齐神武遣韩轨，司马子如从河东宵济，熊罴不之觉，比晓，众已乘梯入城，罴尚卧未起，闻閤外汹汹有声，便袒身露髻徒跣，持一白棒，大呼而出，谓曰：老罴当道卧，貉子那得遏敌见惊，退逐至东，左右稍集，合战破之，轨遂投城遁走，文帝闻而壮之，】元日，放囚归家，【萧挥，字智遐，武帝安城王秀之子，性温裕，有仪表，出为上州刺史，常至元日狱中所有系囚，悉放归家聴，三曰然后赴狱，主者固执不可，挥曰：昔王长文虞廷见称前史，吾虽寡徳窃景行之，自此获罪，弥所甘心，幸勿虞也，诸囚荷防并依限还】，吏不敢欺，【梁南康简王绩为南徐州刺史，年始十余，主者受货，洗改解书行事，不觉绩知曰：县解有奸诘之，由是吏不敢欺，称为明智，】文案无拥，【吴平侯为南兖州刺史，清恪有信，明解庻狱善知奸恶，文案无拥，吏民不敢欺，】闲草，有君子风，【吴均齐春秋，徐州刺史陈显达，少有胆气，好弓马，颇闲草，有君子风，】自县之州，近世未有【傅琰，字季珪，年二十，为山阴令，后重为山阴，迁益州刺史，自县之州，近世未有也。】赠竹屏风，【三国典畧贺祥为荆州刺史，有惠政，逺近款附梁岳阳王察钦其清，徳乃赠以竹屏风，祥难违其意，取付所司，太祖闻之，并赐祥】，置水噐投书【华阳国志赵琰为青州刺史，有贵要，嘱记书琰于防事，置水器发书，皆投其中，一无所报，】吏民塞路，攀车随之，【严尊字，王思为青州刺史，仁恕在民，毎当迁官，吏民塞路，攀车随之，】喜慙悲，三者交集，【桓氏家传桓范为兖州刺史，表谢曰：喜于复见选擢，慙于不堪所职，悲于懐恋阙庭，三者交集，不知所裁，】闻丧罢市，传泣数千里，【钟岏良吏传羊枯，字叔子，为荆州刺史，恩惠均给，人不疲劳，及祜卒于洛阳，信日中至荆州，荆州市方大，合闻祜薨，即罢市，举市肆皆号咷，处处传泣数千里，】在官不迎妻子，【巴祗，迁扬州刺史，在官舍，不迎妻子，未尝食鱼肉，】重授并州，为天下最，【梁习字子虞，迁并州刺史，召其豪右边境咸安，兼贡达明士，咸显于世，武帝善之，文帝即位，以习有誉并土，重授并州，为天下最，】茒茨六间，坐无完席，【吴隠之字处黙，为广州刺史，及罢之日，惟有茒茨，六间而已，坐无完席，乃以蓬为屏风，】吴人襁负而至者数万，【羊祜为荆州刺史，恩施均及民，不疫劳，吴人襁负而至者以万数，】开廪讫，上闻【乔，字公祖，徙梁州刺史嵗饥开仓以给之，主者以旧典宜先表闻，曰：若待奏报，民且死矣，开廪讫，乃上闻，天子嘉之，】懐义忘罪【，王望字慈卿，为青州刺史嵗饥俾有草食五百余人，因以便宜出布粟，给廪与作衣，事讫，乃上表天子以不先表闻，百官皆云犯专命之诛，钟离意独曰：昔华元，子反，楚宋之时，不禀君命，擅平二国，春秋之义，以为美论，今望懐义忘罪，当仁不让，若防之以法，忽其本情，将乖圣朝爱人之防，帝嘉之，乃赏望】，市无二价，【江革，字季思，迁梁州刺史，抚养邉戍，好施惠爱，市无二价，】攀车，号惜【邵，瞻字思逺迁益州刺史，百姓攀车，号惜】腹心，臣【零先贤传卫臻领选举，传为益州刺史，文帝曰：选吾腹心臣也，吾方与运筹帷幄之中，决胜千里之外，不可授以逺任别选传焉，】民吏懐之不忍欺，【陶氏传基，字子叔，先为荆州刺史，及薨，百姓叹息，莫不号哭，其子璜复为是州，政务清净而已，民吏懐之不忍欺，】路旁女子哭声不哀，【益部耆旧传严遵为扬州刺史，行部闻路旁女子哭声不哀，问所哭者谁？对曰：夫烧死，遵勅吏与语，谓吏曰：死人自过不烧死，摄女令人守尸，曰：当有物往，吏曰：有防聚头所遵，捜视鉄钉贯，项携问，乃以淫杀夫】，得交刄为交州，【世説爰综为新安太守，南界有刻石，综至下□，有人于下，得剪者咸异之。主簿对曰：昔长沙相王当饯孙同，老云：此州狭而长，君当为长沙事，果应夫三刀为益，今得交刀，君亦当为交州，后果如其言，】重千斤，【语林孟业为幽州刺史，其人甚大，或以重千斤，】见庭前井中，出【异苑，晋陆韦邵家在延陵，元嘉初，忽见人从庭前井中，出长尺许，被帯组甲，伍相随出门，良久乃尽，邵兄数，善占筮，常云：吾子弟当刺史，即青，广二州也，】吏人立庙设祭，【干宝搜神记王业，和帝时为荆州刺史，迁司校尉，卒于枝江，吏人立庙设祭，刻石铭徳】刻石铭徳【上】州界山响，称万嵗者三【隋书，慕容三藏为廓州刺史，时州畧连云三响，称万嵗者三诏颁郡国，仍遣使醮于山所，其日景云浮于上，雉兎驯坛，使还，上大悦，】屈公卧治，【杨常希表有足疾，上谓之曰：蒲州出美酒，足堪养病，屈公卧治之，于是出拜蒲州刺史，】还笏，复拜【张威以平王谦功，拜青州刺史，颇治产业，遣家僚于民间鬻荻根，其驭吏縁此侵扰百姓，上深加谴责，坐废于家，从行泰山，至洛阳，上谓威曰：自朕之有天下，毎委公以重任，可谓推赤心矣，何乃不终名行，唯利是嗜，岂惟辜负朕心，亦且累公名徳，因谓威曰：公所执笏今何在？威顿首曰：臣负罪亏宪，无顔复执谨藏于家，上曰：可持来，明日，奉笏以见，上曰：虽不遵法度，公効力实多，朕不忘之，今还公笏，复拜洛阳，刺史】戴帽饧，片【梁彦先拜州刺史，言于上曰：臣前待罪湘州，百姓呼为戴帽饧，片自分废黜，无复衣冠之望，不谓天恩复垂收采，请为湘州，改易辙，以变其风俗，上荅恩，从之，复为湘州刺史，豪猾闻彦先自请而来，莫不笑，及下车，发擿奸隠，有若神明，于是侠猾防徒，莫不潜窜，合境大骇，】称为良二千石，【令狐熈拜沧州刺史，时山东承齐之后，户口簿籍，多不以实，熈晓谕之，令自归首，至者万口，在职数年，风教大行，称为良二千石，】考绩为天下最，【唐开皇四年，上幸洛阳，令狐熈来朝，州民恐其迁易，悲哭于道，及熈复还，百姓出境迎谒，欢呼盈路，在州获白乌，白麞，嘉禾，甘露降于庭前栁树，八年，徙为河北行台度支尚书，吏民追思，立碑颂徳及上祠泰山，还次汴州，恶其殷盛，多有奸侠，乃命熈为汴州刺史，下车禁游食，抑工啇，民有向街开门者杜之，船客停于郭外星居者，勒为聚落，侨人逐令归本，其有滞狱，并决遣之，令行禁止，称为良政，上闻而嘉之，】防沟渎，【于頔为湖州刺史，因行县至长城，方山，其下有水曰西湖，南湖防凿，溉田三千顷，久湮废者，令设提塘以复之，改苏州刺史防沟渎整街衢，至今頼之，吴俗事鬼，頔疾其淫祀废生业，神宇皆彻去，唯吴太伯，伍员等庙存焉，虽为政有绩，然横暴尤甚，】削去烦苛，【崔瓘以士行闻，莅职清谨，畧迁澧州刺史，下车削去烦苛，以安人为务，居二年，风化大行，流亡襁负而至増戸数万有司以闻，优诏特加五阶，至银青光禄大夫，以甄能政，】选循良，【大厯初叛臣周智光伏诛，诏选循良为近辅，以敬括为同州刺史嵗余入为御史大夫，迟重推诚，未尝以私害公，】衣锦【姜誉，泰州人，以平薛仁杲，拜秦州刺史髙祖曰衣锦还乡，古人所尚，今以本州相授，】不遣，妻子为质，【张万福在泗州遇徳宗幸奉天，李希烈反，陈少防悉令管内刺史送妻小在扬州，以质万福，独不送谓使者曰：为某白相公，万福妻子老且丑，不足烦相公寄意，终不之遣，为人所称，】奏放逃戸欠钱【李渤，字濬之，迁江州刺史张平叔判度支，奏理违逋，渤上防曰：伏奉诏勅，度支使所奏，今臣设计，督填逃戸所欠钱四千余万，臣惧史官书，陛下于大旱，中督三十六年前逋臣任刺史，罪无所逃，臣既上不副圣情，下不忍鞭笞，黎庻不敢轻持节印，特乞放臣归田，乃下诏曰：江州所奏，实为恳诚，若不蠲免实难，存济所诉，逋欠并放，】方渠水流【杨朝晟，字叔明，为邓州刺史，奏方渠合，通水波，皆贼路也，请城其地以备之，军至方渠，无水，师旅嚣然，遽有青蛇乘髙而下视其迹，水随而流，朝晟命筑防泽之，遂为停泉，军人仰饮以足，图其事上闻，诏置祠焉，】务举大纲，【杨恭仁，隋司空雄之长子，仁寿中，累除甘州刺史，恭仁务举大纲，不为苛察，戎夏安之，文帝谓雄曰：恭仁在州，甚有善政，非惟朕举得人，亦是卿义方所致，】引水入城，以代井汲，【长孙操为陜州刺史，自州东引水入城，以代井汲百姓于今称之，】妙简贤良，分典大州，【则天常与宰相议及州县官吏，纳言李峤，夏官尚书唐休璟等奏曰：伏思当今要务，莫如富国安人，富国安人，当在择刺史，窃见朝廷物议，莫不重内官，轻外职，毎除授牧伯，皆再三披诉，比来所遣外任，多是贬累之人，风俗不登，实由于此。宜于台阁寺监，妙简贤良，分典大州，共康庻绩】前后为治，其政如一，【陆象先为刺史，尝有小吏犯罪，但示语而遣之，録事白曰：此例当今予杖，象先曰：人情相去不逺此岂不觧吾言，若必湏行杖，即当自汝为始，録事惭惧而退，象先常谓人曰：天下本自无事，祗是庸人扰之，始为繁尔，但当静之于源，亦何忧其不简，前后为治，其政如一，】当静之于源，【上】务劝农桑，【蒋干迁魏州刺史，时河北饥馑，旧吏苛酷，百姓多逃散，干乃察奸吏，务劝农桑，由是逃散者皆来复业，称为良牧。】郡人勒碑颂徳【狄仁杰转宁州刺史，抚和戎夏，民得欢心，郡人勒碑颂徳御史郭翰巡察陇右，及入境内者，老歌刺史美徳者盈路，翰荐于朝，诏为冬官侍郎，】罢散，缮城郭，【敬晖，除卫州刺史，时河北新有突厥之冦，方秋而修城不辍，下车谓曰：金汤非粟不守，岂可弃收获而缮城郭哉，悉令罢散，】不徒示宠，【贾敦頥为瀛州刺史，弟敦实为饶阳令，政清净，旧制，大功之嫌不连官，朝廷以其兄弟治行相髙故不徒以示宠】，奏课第一，【崔俊性介洁，矜已之清，视賍贪若仇，以苏州刺史，奏课第一，】一劔，下毗陵【，九国志，张驯景福元年，从行宻归江都，路经毘陵，行宻顾左右毘陵大城也，驯一劔下之，不亦壮乎！即授温州刺史，】指狱门曰：钱鑪【后，蜀申贵歴昌渝文，眉四州刺史，贪鄙残虐，所在聚敛，贩货，民不胜其，典眉州，受财鬻狱，恣其暴横，尝指狱门谓左右曰：此我家钱鑪，其暴如此，】祝神虎毙，【南汉谢杰为髙州刺史境多虎，夜入郭中，为暴人不安，居杰一日沐浴，谒城隍，神举酒祝曰：愚民何辜，而虎暴之，盖刺史无徳化愿虎只食刺史无伤，愚民因屏去左右，独宿殿庭中，是夜三鼔庙东南隅，忽有物哮吼，其声如雷，良久乃止。及迟明视之，数虎悉毙，】民安俗阜，【王延彬，弱冠为泉州刺史，在治三十余年，民安俗阜嵗无灾沴人，以为淳厚所致，】李大虫【楚，李琼为桂州刺史，魁岸多力，毎食肉十余斤，据按大嚼耽耽，然军中号曰李大虫，先是，桂州儿童聚衢路，忽相惊走，曰：大虫来，至是果应，】刺其体，作赤心，杀贼字【，国朝兵马副部署，保州刺史呼延赞武人，所为不近理，忠实有胆勇，常自言愿死于贼，刺其体作，赤心杀贼字，至妻子奴仆皆然，鞍马，器用什物，咸刺绣刻镂，亦为其字，作破阵刀，降魔杵，鉄鞭鉄幞头，两旁有刄，皆重数十斤，乘骓马，绯抹额，自称慕尉迟敬徳之为人赴保州，言于上曰：臣服饰怪异，所至之处，观者必众，愿勅郡县，遣卒遮列清道，上笑而不许，】服饰诡恠【，以辽州刺史，呼赞为马歩军都军头，领扶州刺史，上谓侍臣曰：此人颇有胆勇，徃曽从朕北征，服饰诡恠，朕以其惑众，欲斩之，且车服甲胄自有常制，岂当自异乎？如尉迟敬徳对御殴伤人，虽有匹夫之勇，亦有何用】为将，以忠实为本，【至道元年，汝州刺史，常思徳辞归治所，对于便殿，上慰劳久之，谓左右曰：思徳事，朕曰固久，今老矣，当少壮之时，甚锐健，大凡为将，以忠实为本，思徳尝领兵从曹彬至涿州，会军失利，皆溃去，思徳以所部翼卫，彬至徳州谓人曰：吾軰偏禆尔，偶失主帅，将何面目见君父，用心如此，可谓忠实矣。】立屏盗碑，【郭进为益州刺史，防盗贼羣起，攻刼居民，进帅镇兵剪除之，部内清肃，民吏千余人诣阙乞立屏盗碑，许之，】姚大虫，【姚内斌，太祖以西戎屡为寇抄，选内斌为庆州刺史，在部十余年，戎人畏服，不敢犯塞，号为姚大虫】。
别驾【沿革更见州牧门】
应劭汉官仪，元帝时，丞相于定国条，州大小为设员，吏治中，别驾诸部从事，秩皆百戸【刺史六条，曰州别驾，见部刺史，持版拜刺史，亦答拜】。
晋职官志州置别驾治中从事
隋百官志，梁武帝州置别驾，治中从事各一人，为十班，后齐司州，置牧，属官有别驾，司州别驾，从四品上；上州第六品，中州从六品，下州第七品，后周八命州别驾；正四品，七命州四命，州正六品。
隋雍州，置牧，属官有别驾，开皇二年，改别驾赞务，以为长史，司马。
唐职官志贞观二十三年，改别驾为长史，永淳元年，置州别驾。
唐百官志上，中，下州别驾各一人，【武徳元年改丞曰别驾，十年，改雍州别驾为长史，髙宗即位改别驾，皆为长史，上元二年，诸州复置别驾，以诸王子为之，永隆元年省，永淳元年复置，景云二年，始用庻姓，天宝八年，诸郡奏减冗员，罢诸州别驾，其在京百司当八别驾者，多处之朝列，元和以来，西河用兵，偏禆立朝，朱紫填拥，久次当进，及受代，闲居者常数千人，趣中书及宰相私第，摩肩疾，谒繁于辞语，及韦处厚秉政，复奏置六雄，十望，十紧三十四州别驾以处之，清流不杂，朝政清肃，】。
投传【，后汉周景为豫州刺史，辞蕃为别驾从事，蕃以处諌诤不合，投传而去，注簿符也，】捕获沙门盗金【，后周栁庆为雍】，【州别驾，有贾人持金二十斤，诣京师交易，寄人停止，毎欲出行，常自执管钥，无何，缄闭不异而失其金，贾人谓是主人所窃，郡县讯问，主人遂自诬伏，庆闻而叹之，乃问贾人曰：卿钥常置何处？对曰：常自之，颇与人同宿乎？曰：无与人同宿者，惟日者曾与沙门酣宴，醉而酣寝，庆曰：主人持以痛掠自诬，非盗也，彼沙门乃真盗耳。即遣吏速捕沙门，乃怀金逃匿，后捕获尽得所失之金】。
长史
唐职官志【见州牧门】
五代职官志，清泰三年，中书门下言长史，因摄奏正，比未有官者送名。
国朝淳化五年，诏益王元杰可检校太保兼侍中，行扬州，润州大都督府长史，充淮南镇江军节度使，扬，润等州管内观察处置营田堤堰，桥道等使，仍改封吴王，翰林学士张洎上言：今月二十七日，制改封王，以郡为国，置傅相及内侍中尉等佐王为理，自汉，魏以降，所封之王，如不之国，朝廷命卿大夫临郡，即称内史行郡事，晋永和，泰和之际，有琅琊王会稽王，临川王，故谢灵运，王羲之等为会稽，临川内史，即其事也。唐有天下以扬，益；潞，荆，幽五郡为大都督，置长史，司马，为上佐，即前代内史之类也，其大都督之号，非亲王不授其扬，益郡等，或有亲王遥领，朝廷命大臣临郡者，皆是长史副大使，知节度事，臣请以一二言之，段文昌出镇扬州，云淮南节度，管内营田观察处置等使，检校尚书左仆射，兼扬州大都督府长史李戴义镇幽州，卢龙军节度副大使，知节度事，管内观察处置，押契丹两蕃经畧等使检校司徒，平章事，兼幽州大都督府长史，即其例也。今益王以扬，润二郡建社为国正，居大都督府之任，又以正领节度使，岂冝却加长史之号，乃是国王自为上佐矣，或朝廷且以长史拜命，其如衔内又无副大使，知节度事之目，倘或他日，别命守将，禆临本郡，即不知以何名目除授也，乞付中书，门下施行，上以制命已出，不欲易洎，表再上，引典故论列，宰相言曰：襄王，越王皆领长史，今吴王独为大都督，居襄越之上，非便，上言曰：业已差误，异日有除授，即改正之，洎奏遂寝，至道二年，以越王元份为桂州大都督兼领会稽，吴王元杰为扬州大都督，兼寿春，先是，洎常抗疏，至是，洎知政事，因郊祀覃庆，遂改正焉，元祐令州长史，正九品，州长史为散官。
辟处士【晋书桓冲，温之弟也，最淹识有武干，为中军将军，都督扬江豫三州刺史，又迁为督江、荆、梁、益、宁、交，广七州，命处士刘麟之为长史，麟之不肯屈，亲往迎礼甚厚，】真宰相，才【唐，则天求宰相，狄仁杰曰：荆州长史张东之，其人虽老，真宰相才也，】误宠，崔敬嗣【崔敬嗣为房州刺史，中宗为庐陵王，安置在州，官吏多无礼，敬嗣以亲贤礼待之，供给丰赡，中宗深徳之，及登位，有益州长史崔敬嗣，既同姓名，毎进拟御笔，超拜省者数四，后引与语，方知误宠，访敬嗣已卒，乃授其子注官，】别榻，【孔休源为晋安王长史，南陵太守，别专行南徐州事，休源畧佐名藩王常相倚仗，常于斋中别施一榻，云此是长史孔坐，人莫预焉，】简择，无如卿者，【崔神庆，则天时，擢拜并州刺史，因谓曰：并州，朕之枌揄，又有车马，此日简择，无如者，前后长史，皆从尚书为之，以其委重，所以授也，则天为按行图，择日而遣之，】择日遣行，【上】前，贾后张【张志愿，中宗时，检校洛州长史，时都城谷贵，盗窃甚众，志愿一切皆获，杖杀之，积尸府门逺近震惧髙宗时贾敦頥为洛州刺史，亦有政绩，与志愿皆为一时之最，故时人语曰：洛州前贾后张可敌，京兆三王】挺身而去，【苏瓌，字昌容，迁扬州刺史，大都督府长史，扬州地当冲要，多富商大贾，珠翠珍怪之产，前长史张潜于辨机，皆致赀数万，惟瓌挺身而去，】烟霄失路，【刘邺，字汉藩，同平章事，僖宗即位，萧仿崔彦昭秉政，素恶邺，乃罢授扬州大都督府长史，淮南节度使，是日，邺押班宣麻竟，通事引邺，内殿谢不及笏记，邺遂自叙十句语曰：霖雨无功，深愧代天之用，烟霄失路，未知归骨之期，帝恻然，】散官粟行赈救，【李臯，字子简，为温州刺史，无几，摄行州事嵗歉有官粟数千万斛，臯欲行赈救，掾吏叩头乞，上防□曰：夫人日不再食当死，安暇禀命，若杀我一身，活人数千，命利莫大焉，于是开仓尽散之，以擅贷之罪，飞章自劾，上嘉之，】起屯田以代转输，【李听为灵州大都统府长史，境内有光禄渠，废塞嵗久欲起屯田以代转输，听复开决旧渠，溉田千余顷，至今頼之】，政在养人，【贾敦实，咸亨中，迁洛州长史，甚有惠政，时洛阳令杨徳干杀人以立威名，敦实曰：政在养人，义须存抚，伤生过多，虽能亦不贵也；徳干为之稍减，】不枉不漏，【张説字道济，睿宗即位，迁中书侍郎，雍州长史，景云秋谯王重福于东都，搆逆而死，留守捕系枝党，经时不决，睿宗令説徃按其狱，一宿捕获重福谋主，尽得其情状，其余枉被系禁者，一切释之，睿宗劳之曰：知按此狱，不枉良善，不漏人，非忠正，岂能如此】。
司马
隋百官志
唐职官志【并见州牧门】
国朝元祐令州司马正九品为散官
除书未到，欲视事，【唐书房嗣业，除益州司马，除书未到，欲视事，益州録事军杜景佺不从，果除益州司马，】委以州府之任，【任环为衡州司马，都督王勇甚敬异之，委以州府之任，】防记【白居易江州司马，防记曰：自武帝以来庻官以便宜制事小，摄大重侵轻，郡守之职，搃于诸侯，郡佐之职，移于部从事，故五大都督府，至于上中下郡司马之事尽去，唯员与俸，在凡内外文武官，左迁右移者，逓居之，凡执役事上，与给事于省寺，军府者遥署之，凡仕久资髙耄昏软弱不任事，而时不忍弃者，实莅之，进不课其能退，不殿其否，才不才一也，江州土髙气清富有佳景，刺史，守土不观游，郡吏执事不自暇佚，惟司马绰绰，可从容于山水，诗酒间，于是郡南楼山北楼，水盆事，百花风篁石，嵓瀑布庐宫，源潭洞东西二林寺，泉石松雪，司马尽有之矣，茍有志于吏，隠者舍此官，何求焉？】五品，【又云：按唐典，上州司马，秩五品嵗廪月俸官足以裨身，食足以给家政，康非司马功壊非司马罪，无言责无事，忧为国谋，则尸素之尤，蠧者身谋，则禄仕之优，穏者】政，康非功政坏非罪，防优穏【并见上】，岂是覔鹞人【，刘齐贤自侍御史出为晋州司马，髙宗闻其方正，甚礼之，时将军史兴宗尝从事于苑中，弋猎因言：晋州出好鹞，刘齐贤见为司马，请使捕之，帝曰：刘齐贤岂是覔鹞人耶？卿何以此待之，】维舟，月夜赋诗，【萧遘与韦保衡同年登进士第，保衡以干进无艺，同年皆薄之，遘形神秀伟，志操不羣，自比李徳裕同年皆戯呼太尉，保衡憾之，保衡作相，摭遘之失，贬播州司马，途中维舟月夜，赋诗自悼，虑保衡见害，遽有神人谓之曰：相公勿忧，子平常御侮，遘心异之，过峡州，经帝祠，即所见之神人也，保衡诛后，入同平章事，】天下甲门【袁谊为苏州刺史，司马张沛者，即侍中文瓘之子，谊谒之曰：司马何事，沛曰：此得一长史，是陇西李亶，天下甲门也，谊曰：司马何言之失，门戸须歴代人贤，名节风教，为衣冠顾瞩，始可称举，此老夫是也，作时柱石，见危授命，则则旷代无有，何可说之以为门户，沛怀慙而退，】御制诗以赠行，【贺知章，因病上疏请入道求还乡里，拜其子曾为会稽郡司马，令侍养御制诗以赠行，】善政表于能官，【韦安石为永昌令，并州司马，则天手制劳之曰：闻卿在彼善政，表于能官，仁明彰于镇抚，如此称职，甚慰朕怀，俄拜并州刺史，】散将受正员，【有医士崔环者，自淮南小将为黄州司马，至南省，郑余庆执之，封还，以为诸道散将无故受正员五品官，是开徼幸之路，且无阙可供，由是稍忤时相，改太子少傅，】芦生于室，【李全忠广明中，为棣州司马，有芦生于室中，一尺三节，心恶之，谓别驾张建曰：吾室生芦，无乃怪欤？建曰：芦芽类徳泽而滋家有茅土之庆，殆天意乎？其生三节，必传三人，公勉树徳名无要斯言，全忠秩满遝乡里，事节度使李可举为牙将，可举死上章，推全忠为防后，朝廷因以节钺授之，李氏父子三叶，十年而已，】不宜治郡，【白居易为太子左賛善大夫，会有素恶居易者，言居易作新井，诗言浮华，无实行，不宜寘彼周行，执政贬为刺史，诏出王涯上疏论之，言居易所犯状迹，不宜治郡，追诏授江州司马】。
治中
汉制治中从事史一人居中治事主众曹文书
应劭汉官仪司功曹从事即治中也
辞对无变，【谢承后汉书陈禅为州治中从事，时刺史为人所劾，受纳賍赂，禅当传考，及至，笞掠无算，五毒备加，神意自若，辞对无变，事遂释，】委腹心之任，【魏志审配少忠烈，慷慨有不可犯之节，表绍领冀州，委配腹心之任，以为治中，别驾，】月旦，各言其失【，太祖令曰：频年以来，不闻嘉谋，岂吾开延不勤之故耶？自今诸掾属治中别驾，常以月旦各言其失，】荆州从事【世説习凿齿史才不常，桓温深器之，年来三十用为荆州治中，别驾谢牋日，不遇明公，荆州从事尔】，无车公不乐，【车为桓温，治中有会温，辄云无车，公不乐，】当朝正色，【晋书唐彬檄为治中，别驾，忠肃公亮，匡救违阙，尽规诲以纳言不显谏，以彰主当朝正色焉，】以手巾拭其面，【江表传孙权，尅荆州将吏悉皆归附，而濬独称疾不即见，权遣人以牀就家舆致之，濬伏面着牀，涕泣交横，权至劳与语，使亲近以手巾拭其面，濬起下地拜谢，即为治中，】占术驰名【，后汉任文公为治中从事，时天大旱，白刺史曰：五月一日，当有大水，宜令民预为备，刺史不聼，文公独储大船，百姓或闲，颇有为防者，到其日旱烈，文公急命促载，使白刺史，刺史笑之，日中天北云起，须臾大雨，至晡时，满水涌起十余丈，漂坏庐舎所害数千人，文公遂以占术驰名，】洛阳主人【，周书赵肃，字庆维，洛阳人也。早有操行，知名于时，独孤信东讨，肃率宗人为援，授司州治中，粮顿不遗，太祖曰：赵肃可谓洛阳主人也，】。
主簿
汉制州有主簿一人録閤下众事省文书
韦昭辨释名主簿主诸簿书簿普也普闗诸事
弹筝歌，秋风【俗，说谢景仁为豫州主簿，在桓閤下，闻其善弹筝，使呼之，既至，取筝与弹，因歌秋风意味，殊适以此大竒之】徒三十年看儒书，不如一诣习主簿，【晋书习凿齿为桓温荆州，主簿亲遇深宻时时曰徒，三十年看儒书，不如一诣习主簿，】家粟作粥，饵饥人【，后魏韦朏，少有志学业，年十八，辟州主簿属嵗歉以家粟作粥，以饵饥人，所活甚众】。
诸从事
后汉百官志司校尉从事史十二人，本注曰：都官从事，主察举百官犯法者，【蔡质汉仪曰：都官主，百官朝防与三府掾同慱物记曰：中兴以来，都官从事多出之河内，掊击贵戚，】功曹从事，主州选署及众事，别驾从事校尉，行置兵曹从事，主兵事，其余诸郡国从事，每郡国各一人，主督促文书，察举非法，皆州自辟除，故通为百石云。
晋职官志
隋百官志【皆见州牧门】
通典祭酒从事史，汉，魏以来，置宋世，分掌诸曹兵，贼仓戸水铠之事，自江左扬州无祭酒，而以主簿治事，坐法失官，【前汉邴吉为廷尉右监，坐法失官，归为州从事，】扬子云诚知人，【扬雄少时从游学侣，而仕京师显名，为朝廷在位，贤者称严君平徳杜陵李强，素善雄乆之为益州牧，喜谓雄曰：吾真得严君平矣。雄曰：君备礼以待之，彼人可见而不可得诎也，强心以为不然，及至蜀，与相见，卒不敢言，以为从事，乃叹曰：扬子云诚知人，】职事修理，【续汉书杨球为幽州从事，部分边塞，职事修理，】白马陈从事，【谢承后汉书李宪于庐江，自称天子，扬州讨之，不能得，庐江人陈众为从事，白刺史欧阳歙请降之，于是素车白马，往説皆降民大悦，共生为立祠，号曰白马，从事】一州，震惧，【华峤后汉书卫羽为州从事，时中常侍单超兄子匡为济阴太守，负其势，大为贪放，刺史第五种，欲举之，闻羽素抗厉，乃召羽谓曰：闻公不畏强御，今欲相委以重事，若何？对曰：愿庻几于一割，羽出，遂至定陶，闭城门，取匡宾客，亲史四十余人，七日中纠发，其賍五六千万，种即奏举，一州震栗，】贵戚敛手避二鲍，【鲍永为司校尉，帝叔父赵王良尊贵戚重，永以事劾良大不敬，由是朝廷肃然戒慎，乃辟扶风鲍恢为从事，恢亦抗直，帝曰：贵戚敛手，以避二鲍，】不发私书，【樊凖为州从事，临几介正，不发私书，】闻有令问，【钟离意别传，扬州刺史，夏君三辟意为九江从事，三府侧席，夏君谓意曰：刺史得京师，书闻从事，有令问刺史，何惜王之爵不贡乎？乃表为尚书，】禽盗，在明法不在数赦，【潜夫论孝明帝时，荆州举茂才，过阙谢恩，赐食既讫，问何异闻，对曰：部有剧贼九人，刺史数以督郡，终不能得，帝曰：汝非部从事耶？对曰：是也；帝乃震怒曰：贼发部中而不能擒，何以为茂才，乃捶数百而切让，郡十日之间，贼即伏诛，由是观之，禽盗在明法，不在数赦，】武力过人，【魏张辽，字文逺汉末并州刺史丁原以辽武力过人，召为从事，】禇裒指孟嘉【，晋书孟嘉传，庾亮辟嘉为劝学从事，褚裒时为豫章太守，嘉正旦入会，嘉坐次甚逺褚裒问孟嘉何在？亮曰：在坐，但自覔之裒歴观之指嘉曰：将母是乎？亮欣然】捜，扬翘楚，匪兰弗刈，【罗含别传庾刺史，以亲贤为重，作镇方岳，捜扬翘楚，匪兰弗刈，辟为荆州从事，】州史有令仆，才【世説顾和为杨州从事月旦当朝，未入，停车门外】。
【集教曰：丹阳从事陈耻，器局缺 ， ， ， ， ， 正可转主簿，吴兴从事，谢鸾才干】。
【正直可转西曺】痴，不语髙孝甫【陈留耆旧传髙慎字孝甫，敦质少华，口不能剧语，黙而好沉深之谋，其徒号曰卧虎，故人谓之曰：痴不语髙孝甫】卧虎，【上】不屈其志，不累其身，【益部耆旧传李，字士元，为州从事，扬雄称之曰：不屈其志，不累其身，不夷不惠，可否之间，见其貌肃如也。观其行穆如也，闻其言戚如也，】。
中正
史记陈胜为楚王以朱房为中正而不言职事
通典，魏司空陈羣以天台选用不尽人才，择州之才，优有昭鉴者，除为中正，自防人才，铨定九品，州郡皆置吴，有大公平，亦其比也。
干宝曰：晋宣帝除九品，置大中正议曰：案九品之状，诸郡中正，既未能断，究人才以为可除，九品制置州大中正，晋令大小中正为内官者，聴月三会议上东门外，设幔陈席，晋起居注，仆射诸葛恢，启称州都大中正，为吏部尚书，及郎，司徒左长史，掾属皆为中正，臣今领吏部，请解大中正，以为都中正，职局司理，不宜兼也。
襄阳耆旧传晋朝以江表始通人物，悉使江南，别立大中正，曹仪集九品议曰：使具论欲除九品而置州，正欲检虚实，一州濶逺畧不相识访，不得知防，复转访本郡，先达者尔，此间州中正而实决于郡人。
孙楚集奏曰：九品，汉氏本无品班，固着汉书序徃代贤智以为九条，此盖记鬼録次第而陈羣依之，以品生人，又魏武防竒决于胸臆，收才，不问阶次，岂赖九品而后【缺】。
为本官才有三难，而治乱之所由，人物难知，一也，爱憎难防，二也；情伪难明，三也；今立中正，定九品，操人主之威福，夺天朝之权柄，上品无势族，今职名中正，实为奸府；名九品，而有八损，宜罢中正，除九品而弃魏，法更立一代之义制，又表刺史，初，临州大中正，史若吏部选内，犹不中正，问：人事所在，祖父位状，后魏孝文云中正之任，必须才业兼资者，及武帝时，崔浩为冀州中正，【缺】，北齐郡县皆有其本州中正，以京官为之。
甚得州里之称，【吴志习温为荆州，大公平大公，即州都也，后潘秘为尚书仆射，习温为大公平，甚得州里之称，】不宜劳以碎务，【晋书刘毅，年七十以耆老，后举为青州大中正，尚书以毅悬车致仕，不宜劳以碎务，孙户表曰：司徒魏舒司校尉严询与毅年齿相近，询管四十万户，州兼量司百寮，总摄机委，舒所统殷广，兼执九品，铨十六州议论，主者不以为剧，昔郑武公年过八十，为周司徒，毅志气聪明，一州品第，不足劳其思虑，毅遂为州铨正人，流清浊区别，其所弹贬，自亲贵始，】执九品，铨十六州品第，不劳思虑，【并上】蓬蒿，不足成林，【陈頵传解结问别驾，治中曰：河北白壤膏梁，何故少人毎，以三品为中正，皆云不审，陈頵，对曰：诗称维岳降神，生甫及申，夫英伟大贤，多出山泽，河北土平气均，蓬蒿栽髙三尺不足成林故也。】养进寒俊，【王隠晋书杨晖与陶侃其载诣荣州大中正，温雅责晖与小人同载，晖曰：江州多少风俗，卿已不能飬进，寒俊不可毁，顷之，杨晖代雅为中正，陶侃为鄱阳，小中正】殿下，何得见逼？【萧子显齐书张绪，转太子中庶子，本州大中正，长沙王晃属选用吴与闻人邕为州议曹，绪以资籍不审，执不许，晃遣书佐固请之，绪正色谓晃使曰：此是君家州，殿下何得见逼？】品藻人物，以正一州清论，【茍朂集袁譲，豫州大中正，奏曰：被勅，以臣为豫州，大中正官与州闾乡党，初不相接，臣本州十郡，多于他州人数倍多，品藻人物，以正一州清论此，乃臧否之本，威俗所重，】州闾与郡县希疎如马齿【，应璩新书曰：百郡立中正，九州置都士，州闾与郡县希疎如马齿生，不相识面，何縁别义理】开，尚书八条事，【梁书沈约，迁侍中，光禄大夫，领太子詹事，扬州大中正，开尚书八条事，】各举其子【后魏书房坚，迁齐州大中正髙祖临朝令，诸州中正各举所知，千秋与幽州中正杨危各举其子】。
职官分纪巻四十
<子部,类书类,职官分纪>
钦定四库全书
职官分纪卷四十一
宋 孙逢吉 撰
郡太守【更见州牧门】
通典郡守，秦官，秦灭诸侯，以其地为郡，置守丞，尉各一人，守治民，丞佐之尉典兵，汉景帝中元二年更名，郡守为太守，凡在郡国，皆掌治民，进贤劝功，决讼检奸，常以春行所主县，秋冬遣无害吏，按讯诸囚，平其罪法，论课殿最，【按律有无害，都史言，如公平吏，汉萧何以文？无害为沛主吏掾，】并举孝亷汉制嵗尽遣上计掾史各一人，条上郡内众事，谓之计偕簿，郡为诸侯王国者，置内史，以掌太守之任，宣帝以为太守，吏民之夲数变易则下不安，民知其将久，不可欺罔，乃服从其教化，每拜刺史，守相辄见问，观其所由，退而考察，以质其言，常称曰：与我共治者，惟良二千石乎！是以汉世良吏，于是为盛，称中兴焉，成帝绥和元年，省内史以相治民，则相职为太守，王莽改曰大尹，后汉或以尚书令，仆射，出为太守，或自郡守，入为三公，【出为郡守，钟离意黄香胡广桓荣是也，入为三公，卢延第五伦桓虞鲍昱是也，】三国时，有郡守国相，内史晋郡守皆加将军，无者为耻。晋宋守，相，内史并银章，青绶，集贤两梁冠，后魏初郡，置三太守，孝文初，二千石能静二郡至三郡者迁为刺史，太和中，次职令太守，内史，相县令，并以六年为限，北齐制郡为上，中，下三等，毎等又有上中下之差，自上上郡，至下下，凡九等，后周郡太守各以戸多少定品命，隋郡太守，如北齐九等之制，至开皇三年，罢天下诸郡，以州綂县，大业三年，又改州为郡，郡置太守，唐武徳元年改州为郡，改太守为刺史，加号持节，【搃管则加使持节，按魏晋制，有使持节，持节，假节，使持节，得戮二千石以下，持节得戮，无官人，若军事，俱与使持节，同假节，惟军事得戮，犯令者守是刺史，兼领军戎，若今采访节度使也，自北齐以降天下虽分。
裂其州郡，渐众 ，隋开皇初，有州三百一十，十官 人，遂废郡，便以   ， 人则刺史如太守之职，官名屡改，职事不易，葢制置之际，不详源夲因习旧名，遂有持节诸军之虚，称其属官，别驾以下录事】。
【功戸诸曹军事，亦多汉，晋之制，若今之节度，采访副使，判官之任本置别驾乗一车行部，其军録事皆佐戎旅，今并无其实，岂所谓必也正名者乎？又按加刺史，持节，军事之名，以为荣宠，则边荒万里，三数百戸小郡亦同此号，又无以别逺近大小之差，轻重闲剧之异也。显庆元年，都督府及上州各置执刀手十五人，中下，州各十人，】后加号为使持节诸军事，而实无节，但颁铜鱼符而已，天寳元年，改州为郡，刺史为太守，【汉文帝二年，初与郡守为铜虎符，竹使符，至隋开皇七年，别颁青龙符于东方，搃管刺史，西方以驺虞，南方朱雀北方，武九年，又颁木鱼符于搃管，刺史雌一雄，一三年，十年，悉颁木鱼符于五品以上官，义寕二年罢，竹使符颁银，兎符于诸郡，唐武徳元年又改银，兎为铜鱼符，】自是州郡刺史，守更相为名，其实一也。太祖初理天下，重亲人之任，防督守之名于屏，俯仰视焉，其人善恶，必书其下，是以州郡无不率理，逮贞观之末，升平既久，羣士多慕省闼，不乐外任，其折冲，果毅有才力者，先入为中郎，郎将以补郡守，其轻也如是，武后临朝，垂拱二年，诸州都督，刺史，宜准京官带鱼长安四年，纳言李峤同平章事唐休璟奏曰：窃以物议重内官而轻外任，凡所出守，多因贬累，非所以澄风俗安万人，臣请择才于台阁，省寺之中，分典大州，共康庶政，臣等请辍近侍，率先具僚，太后乃令书名探之，中者当行，于是鳯阁侍郎韦嗣立，御史大夫杨再思等二十人中之，皆以本官检校刺史，【二十人，内以政绩有可称者，独常州刺史薛亷徐州刺史司马钟二人而已，】当时复有为员外刺史，【永昌中，成王李千里歴迁襄州员外刺史，神龙初，以谯王重福之妃，张易之甥也，贬重褔仆州员外刺史，皆不领州务，】开元中，定天下州府，自京师及都督都防府之外，以近畿之州为四辅，【；同，华、岐、蒲四州，谓之四辅】，其余为六雄，【郑陜汴，绛懐魏】十望，【宋，亳、滑、许，汝、晋，洛虢衞相】十，【初有十，后有者甚多，不复具列】，及上中下差，【凡戸四万以上为上州，二万五千以上为中州，不满二万，为下州亦有，不约戸口以别敕为上州，又谓近畿者为上州，戸虽不满四万，亦为上州，其亲王任中下州刺史者亦为上州，王去后依旧式，天寳中通计天下上州一百九，中州二十九，下州二百八十九，搃三百二十七州】，万石君【史记，万石君奋其父，赵人也，姓石氏，奋长子建，次子甲，次子乙，次子庆，皆至二】。
【千石，景帝曰：石君四子皆二千石，人臣尊宠集其门，号奋为万石君，景帝季年，万石君以上大夫禄归老于家以嵗时为朝臣，遇公门阙，万石君必下车，趋遇路马必式焉，】河东股肱郡，故特召君，【季布为河东太守，孝文时，人有言其贤，召欲以为御史大夫，人言其勇，使酒难近，留邸一月，见罢，布进曰：臣待罪河东，陛下无故召臣，此必有以臣欺陛下者，今臣至，无所授事，罢去，此人必有毁臣者，夫以一人誉召臣，以一人毁去，臣恐天下有识者闻之，有以窥陛下上黙然慙曰：河东股肱郡，故特召君耳，】东海大治，【尹翁归为东海太守，郡中吏民贤不肖及奸邪罪名尽知之，东海大治，乃入守右扶风，】教告属县，【王尊，字子贡，为安定太守，到官，出教告属县曰：令长丞尉奉法守城，为民父母，抑强树弱，宣恩广泽，甚劳善矣，太守，以今日至府，诸君卿勉力正身，】一切以便宜从事，【龚遂，字少卿，山阳人，宣帝问曰：渤海废乱，朕甚忧之。君欲何以息其盗贼，以称朕意，对曰：海濵遐逺不沾圣化，民困于饥寒，而吏不恤，今欲使臣胜之耶？将安之也？上曰：选用贤良，固欲安之，遂曰：臣闻治乱民不可急，惟缓之然后可，臣愿丞相，御史无拘，臣以文法，得一切以便宜从事，上许焉，遂独行至府，郡中翕然盗贼，亦皆罢去，民有带持刀剑者，使卖剑买牛，卖刀买犊，曰：何为带牛？佩犊耶？】卖刀买犊，【见上】铜虎符，竹使符，【前汉文帝纪初与郡守为铜虎符，竹使符，应劭曰：铜虎第一至第五国家当发兵，遣使者至郡，合符符合，乃听受之，竹使符，皆以竹简五枚，长五寸，镌刻篆书，第一至第五，张晏曰：符以代古之圭璋，从简易也，师古曰：与郡守为符者，谓各分其半，右留京师，左以与之，】天下无双，【李广为上谷太守，数与匃奴战，典属国公孙昆邪为上泣曰：李广才气，天下无双，自负其能，数与敌角，恐亡之，乃徙为上郡太守，】以杀降不侯，【初，李广与从事李蔡俱为郎，元狩中，蔡代公孙为丞相，蔡名声，出广下逺甚然广不得爵禄，官不过九卿，而蔡为列侯，广之军吏士卒，或取封侯，广以问望气，王朔曰：岂吾相不当侯耶？朔曰：将军自念，岂有所恨者乎？广曰：吾为陇西守，羌尝反，吾诱降者八百余人，诈而同日杀之，至今恨独此耳。朔曰：祸莫大于杀已降，此乃将军所以不得侯也，】歴七郡【广歴七郡太守，前后四十余年，得赏赐辄分其麾下，饮食与士卒共之，将兵乏絶处见水，士卒不尽饮，不近水，士卒不尽食，不尝食，寛缓惜士，士以此乐为用，】赏赐分麾下，与士卒共饮食，【上】，民之师帅，【董仲舒防曰：今之郡守，县令，民之师帅，所以承流而宣化也；】学成都市，【文翁为属郡守，见蜀地僻陋，有蛮夷风，欲诱进之，乃选郡县小吏，勤敏有才者张叔等十余人，亲自饬励，遣诣京师，受业博士，又修学宫于成都市中，毎出行县，益从学官，诸生明经饬行者与俱，使传教令，出入闺閤，县邑吏民见而荣之，由是大化，蜀地学于京师者，比齐鲁焉，至今蜀好文雅，文翁之化也，】治为天下第一，【朱邑字仲卿，迁北海太守，以治为天下第一，入为大司农，】非拨烦吏，【龚胜楚人，哀帝以胜守右扶风，数月，上知胜非拨烦吏，迁光禄】，吏民信爱，号为召父，【召信臣字翁卿，为南阳太守，躬耕劝农，时行视郡中水泉，开通沟渎，水门堤阏，凡数十处，以广灌溉，民得其利，百姓归之，戸口増倍狱讼衰止，使民信爱，号为召父，】不严而民从化，【循吏传序，河南守吴公蜀守丈翁之属，皆谨身率先，居以亷平不至于严，而民从化，】治郡如家，【卫飒，字子产，为桂阳太守，清白有精思，治郡如家，】賔客满门，【宋慱好学士，大夫为守，九卿，賔客满门，欲仕宦者荐举之】玉食，自奉【陈咸为东郡太守，又为南阳太守，所居以杀伐立威，其治仿严，延年其亷不如所居，调拨属县所出食物以自奉，飬奢侈玉食，然操持掾吏，郡中长史皆令闭门自敛，不得逾法，公移敕书曰：即各欲求索自快，是一郡百太守也，下吏畏之，令行禁止，然亦以此见废，】卧治【，汲黯字长孺，为东海太守，黯学黄老之言，治官理民，好清静，择丞掾吏而任之，其治责大体而已，不苛小务，黯数多病，卧阁内，不出嵗余东海大治，后以更五铢钱，民盗铸，楚地尤甚，上以为淮，扬，楚地之郊，乃拜淮扬太守黯伏谢不受印绶，诏数强，然后奉诏，上曰：君薄淮扬耶？吾徒得君之重，卧而治之耳。】五十当贵，【朱买臣，吴人也，家贫，好读书，常负薪樵，卖以给食，担束薪，行且诵书，其妻亦负戴相随，数止买臣，无歌讴，道中买臣愈益疾，歌妻羞之，求去，买臣曰：我年五十当贵，今已四十余矣，妻怒曰：如公终饿死沟中耳，遂去，后买臣随上计吏为卒，将重车至长安，诣阙上书，久不报，待诏公车，会邑子严助贵幸，荐买臣召见説春秋言楚词，帝甚説拜买臣为中大夫，与严助俱侍中，后拜防稽太守且至，发民除道，故妻夫治道，买臣驻车，呼令后车载其夫妻，到太守舍，置园中，给食之，居一月，而妻自缢死，】长安廐吏乗驷马车来迎，【买臣待诏，常从会稽太守邸寄居饭食，及拜为太守，仍衣故衣，懐其印绶歩归郡邸，直上计，时会吏方相与羣饮，不视买臣，买臣入室中，守邸吏与共食且饱，少见其印绶，守邸者怪之，前引其绶，视其印，乃防稽太守章也，守吏惊骇，出语上计掾吏皆醉，大呼曰：妄诞耳，守邸者曰：试来视之，其故人素轻买臣者入内视之，还走，疾呼曰：实然，乃白守，丞相推排陈列中庭拜谒，买臣徐出，戸顷长安廐吏乗驷马车来迎，买臣遂乗传去】息盗，【龚遂为渤海太守，宣帝问何以息其盗，对曰：臣闻治乱民犹治乱，不可急也；惟缓然后可治，】班春【崔篆，以王莽时为建新大尹，到官，称病不视事，三年不行，县门下掾倪厰谏，篆乃强班春，】厌承明之庐，【严助为防稽太守，数年不闻问，赐书曰：制诏会稽太守，君厌承明之庐，劳侍从之事，故出郡吏，】诛豪猾，【济南氏宗人三百余家，豪猾二千石莫能制，景帝乃拜郅都为济南太守，至则族灭氏首恶，余皆股栗居嵗余郡中路不拾遗，旁十余郡守畏都如大府，】匈奴引去，【郅都为防门太守，得以便宜从事，匃奴素闻郅都节，举邉为引去，竟都死不近雁门，匃奴患之，乃中都以汉法，景帝曰：都忠臣，欲释之，窦太后曰：临江王独非忠乎？于是斩都】匈奴，见惮【郅都，为雁门太守，匈奴至为木偶人，象都，令骑射之莫能中，其见惮如此。焉】郡将，【严延年传注，谓郡守为郡将者，以其兼领武事，】郡中无犬吠之盗【，王温舒为河南太守，素居广平，皆知河南豪猾之家及徃九月而至，令郡具私马五十疋为驿，自河南至长安，部吏如居广平，时方畧捕郡内豪猾，相连坐千余家，上书请，大者至于族，小者乃死，家尽入偿赃，奏行不二三日，得可事论报，至流血十余里，河内皆怪其奏为神速，尽十二月，郡中无犬吠之盗，】郡中震恐，道不拾遗，【严延年为涿郡太守，大姓西髙氏东髙氏自郡吏以下皆畏避之，莫敢与牾，咸曰：寜负二千石，莫负豪大家，賔客放为盗贼，发辄入髙氏吏不敢追，延年至，遣蠡吾赵绣按髙氏得其死罪，绣见延年为两劾，欲先白其轻者，观延年意，延年先知之，赵掾至白其轻者，延年索怀中，得重劾，即収送狱，夜入晨杀吏，分考两髙穷究其奸，诛杀数千人，郡中震恐，道不拾遗，】民思其政，【何随拜江阳太守，民思其政，年七十一，卒于官，后州乡人言政绩者皆称何谓何？江阳】祭孝妇，天大雨，【于定国，其父于公为县狱吏，东海有妇，少寡无子，养姑谨欲嫁之，终不肯，姑告邻人曰：孝妇养我勤苦，哀其无子，守寡我老，久累丁壮，奈何后姑自缢死，姑女告吏，妇杀我母，吏捕孝妇，孝妇自诬服，具狱上府，于公以为此妇养姑，以孝闻，必不杀也，太守不聼，竟论杀之，郡中旱三年，后太守至，卜筮其故，于公曰：孝妇不当死，前太守强断之，倘在此乎？于是太守杀牛祭孝妇，因表其墓，天立大雨嵗熟郡中以此大称于公】，天下长者【，文帝谓田叔曰：公知天下长者乎？曰：臣何足以知之？曰：公长者，宜知之。叔顿首曰：故云中太守孟舒是也，】以三公使车载入殿中，受防【萧育，望之子也，王鳯以其名父之子，着才能除为功曹，迁谒者，哀帝时，南郡江中多盗，拜育为南郡太守，上以育为耆，旧名臣之子，乃以三公使车载育入殿，注云：使车三公奉使之车，育至南郡，盗贼静】，匈奴不入界，【李广为右北平太守，匈奴号曰飞将军，避之数嵗不入界】，不可干以私，【尹翁归，拜东海太守，过辞廷尉，于定国，定国家东海，欲属托邑子两人，令坐后堂，待见定国□翁归语终日，不敢见其邑子，既去定国，乃语其邑子，曰：此贤将，汝不任事也，又不可干以私，】道不拾遗，【樊晔，拜天水太守，吏人及羌畏之，道不拾遗，】典歴三郡，蒲鞭示辱，【刘寛典歴三郡，尝以为齐之以刑，民免无耻，吏人有过，但用蒲鞭罚之，示辱而已，终不加苦，事有功，皆推之于下，灾异或见，引躬克责，毎行县止息，亭传接引学生，祭酒及处士诸生，执经对讲，见父老慰以农田之言，少年勉以孝悌之训，人感徳兴行日有所化，】视民如子，【寛为南阳太守，视民如子，使之以时，口不出骂言，】屠伯【，严延年为河南太守，冬月断狱，县内流血，河南人，号屠伯】不接，賔客【，后汉陈蕃为豫章太守，方峻不接賔客，士民亦畏其髙为尚书送者，不出郭门，】奏课第一，【李忠，字仲都，为丹阳太守，三公奏课为天下第一，迁豫章太守，】黄堂，【郭丹为南阳太守杜诗请为功曹，丹荐乡人长者，自代而去，诗敕以丹事编署黄堂，以为后法，注黄堂，太守之防事也，】理剧，【袁安，字邵公，三府举安能理剧，拜楚郡太守，】前有召父，后有杜母【杜诗，字君公，为南阳太守，性节俭，而政治清平，以诛暴立威，善于计畧省爱民役，造作水囊，铸为农器用立少，见功多，百姓便之，又修治陂池，广拓土田，郡内比屋启足，时人方于召信臣，故南阳为之语曰：前有召父，后有杜母，】借寇君一年，【寇恂为颍川太守，后从车驾击隗嚣，而颍川盗贼羣，帝乃引军还，谓恂曰：颍川逼近京师，独卿能平之耳，恂曰：颍川剽轻，闻陛下逺逾险阻，有事陇，蜀，故狂狡乗间挂误耳，如闻乗舆南向贼，必惶惧归死，臣愿前驱，即日车驾南征，恂从至颍川，盗贼悉降，下拜郡中，百姓遮道曰：愿从陛下复借，冦君一年，】秋毫无私，【张堪，字君游，吴汉伐公孙述，堪拜蜀郡太守，成都既防，堪先入据其城，捡阅库藏，収其珍寳悉修列上言，秋毫无私，蜀人大悦，】文武备足，【更始大司马朱鲔自洛南定河内，问：邓禹曰：诸将谁可守河内者，禹曰：冦君文武备足，有牧人御众之才，上乃拜恂为河内太守，行大将军事，】文武兼才，【卢桓，字子干，嘉平中，九江蛮反，四府举桓，文武兼才，拜九江太守，】麦穂两岐，【张堪为渔阳太守，匈奴尝以万骑入渔阳，堪率数千骑奔击，大破之，郡界以静，乃开稲田千余顷，劝民耕种，以致殷富，百姓歌曰：桑无附枝，麦穂两岐，张君为政，乐不可支，视事八年，匈奴不敢犯塞，】去职乗折辕车【樊显对，光武曰：渔阳太守张堪，昔在蜀郡，仁以恵下，威能讨奸，前公孙述破时珍。寳山积卷握之物，足富十世，而堪去职之日乗折辕车布被囊而已，帝闻叹息，】五袴，【廉范，字叔度，为蜀郡太守，成都民丰邑宇廹侧，旧制，禁民夜作，以防火灾，范乃毁削先令，但严使储水而已，百姓为便，乃歌之曰：亷叔度来何暮，不禁火，民安作，昔无襦今五袴，作音则防反】随车致雨，【郑为淮隂太守政不烦苛，行春大旱，随车致，白鹿方道，夹毂而行，怪问主簿，黄国曰：为吉为凶，国拜贺曰：闻三公车轓，画作鹿，明府必为宰相，】悬鱼，【羊续为南阳太守，府丞尝献生鱼，续受悬于庭，后又进之，乃出前所悬鱼以杜其意，】为三河表，【魏朗，字少英，为河内太守，政称为三河，表】还珠，【孟尝，字伯周，为合浦太守，郡不产谷实，而海出珠宝，与交趾北境，常通商贩货，籴粮食，先是宰守并多贪秽，纵人采珠求，不知纪极，珠遂渐徙于交趾界，于是行旅不至，人物无资，贫者饥死于道，尝到官，革易前，求民利病，曽未逾年，去珠复还，百姓皆反其业，商货流通，称为神明，】受一钱，【刘宠，字祖荣，为会稽太守，山民愿朴，乃有白首不入市井者，颇为官吏所扰，宠简除烦苛，禁察非法，郡中大化徴为将作大匠山隂县有五六老叟，龙眉皓髪自若邪山谷间出，人赍百钱以送宠，宠劳曰：父老何自苦？对曰：山野鄙生，未尝识郡，他守发吏，求民间不絶或狗吠竟夕，民不得安，自明府下车以来，狗不夜吠，民不见吏，年老遭遇圣明，今闻当见弃去，故自扶奉送，宠曰：吾政何能及公言耶？勤苦父老，为人选一大钱受之，】夹河为太守，【杜周为御史大夫，初，徴为延史有一马，且不全，及任事三公，而两子夹河为太守，家赀累数巨万，治皆酷，】毁陷阱，息虎害，【法雄为南郡太守，先是多虎狼之暴，前太守赏募张捕，反为所害者众，雄乃令毁陷阱，虎害稍息，人以获安，】拔薤置水，【厐参为汉阳太守，郡人任棠有竒节隠居教授到，先之，棠不与言，但以薤一大本，水一盂，置户屏前，自抱孙児伏于户下，主簿白以为倨，参思其微意，良久曰：当是晓太守也，水者欲吾清也，防大本薤者，欲吾击强宗也，抱児当户，欲吾开门恤孤也，于是叹息而还，参在职，果能抑强助弱，以恵政得民】，京师防福，【颍川盗贼羣徴拜渔阳太守郭伋为颍川太守，召辞谒帝，劳之曰：贤能太守，帝城不逺河润九里，冀京师并防福也。伋到郡，招懐山贼皆归降，】虎东渡江，【宋均为九江太守，郡多虎暴，常募设槛阱而尤多，伤害均，到下记属县曰：夫虎豹在山，鼋鼍在水中，各有所托，今为民害，咎在残吏，其务去奸贪，进忠善，可以去槛穽，其后相传言虎相与东游渡江，又山阳，楚，沛多蝗，其飞至九江郡界，輙东西散去，】蝗飞至界散去，【上】絶滛祠【宋均为九江太守，俊猷县有唐，后二山民共祠之众，巫取百姓男女以为公妪，以男为山公，女为山妪嵗改易既而不敢嫁娶，前后太守莫敢禁均，乃下书曰：自今以后，为山娶者，悉以巫家勿扰良民，于是遂絶不复为山娶】降广陵贼【广陵贼张婴等众数万人，杀刺史太守，宼乱徐，扬间，积十余年，朝廷不能讨，梁冀讽尚书以张纲为广陵太守，欲因事中之纲，乃单车之职，既到，乃将吏卒十余人，遥造婴垒，以慰安之，明日，婴将万余人与妻子面缚归降，纲乃单车入婴垒，大防置酒为乐，散遣部众，任从所之，朝廷论功当封，梁冀遏絶乃止。纲任郡一年卒，百姓老防，相将诣府，赴哀者不可胜数，张婴等五百余人制服行，防至犍为，负土成坟，】虎北渡河，【刘昆为农太守，先是，崤、渑，驿道多虎，行旅不通，昆为政三年，仁化大行，虎皆负子渡河，帝闻，异之，拜光禄勲，诏曰：昆前任江陵，反风灭火，后守农，虎北渡河，】畏四知，【杨震为东莱太守，道经昌邑，故所举荆州荗才王宻为昌邑夜怀，十金以遗震，震曰：故人知君，君不知故人，何也？曰：夜无知者，震曰：天知，地知我知，子知何谓无知？宻愧而出】，子孙蔬食步行，【震为涿州太守，性公亷不受私谒，子孙常蔬食步行，或劝震开产业，震不肯，曰：使后世称为清白吏子孙，以此遗之，不亦厚乎！】掾吏衣皆去地三尺，【前汉朱愽，迁琅琊太守，齐俗舒缓，养名愽新视事，在曹掾吏，皆移病卧，愽奋髯抵几曰：观齐児欲以此为俗耶？乃召见诸曹吏，书佐及县，大史选试，其可用者，出教置之，皆斥罢诸病吏，郡中大惊，又敕功曹官属多褒衣大裙，不中节度，自今掾吏衣皆令去地三尺，】大冯君，小冯君，【冯立，字圣卿，徙西河，上郡太守，在职公亷治行畧与野王相似，吏嘉美野王，立相代为太守，歌之曰：大冯君，小冯君，兄弟断踵相，因循聪明，贤智惠利民，政如鲁卫徳化钧周公，康叔犹二君，】百姓遵教，【韩延夀徙颍川太守颍川多豪强，难治延夀教以礼譲，令文学校官诸生皮弁执爼，豆为吏民，行防娶礼，百姓遵用其教，】边最【，后汉崔寔为五原太守，五原土宜麻枲，而俗不知织，纺民，冬月无衣，寔至斥卖储峙，作纺绩之具以教之，民以免寒苦，是月，寇连入云中，朔方杀畧吏民寔整厉士马，严烽侯乃不敢犯，常为边最，】觧榻【陈蕃为豫章太守，不接賔客，惟徐穉来特设一榻，去则悬之，】四登三事，【刘宠自会稽太守，罢归，入居九列，四登三事，】入拜三公，【第五伦桓虞鲍昱卢延自郡守入，皆拜三公，】两日謡【，黄昌为蜀郡太守，未到郡人，謡曰：两日出大兵戢，】愿复得耿君【，耿纯请治一郡尽力自効，上笑曰：卿乃欲以治民自効，乃拜东郡太守，后坐事免，上过东郡数千人，呼号泣涕曰：愿复得耿君上，复以为东郡太守，】欲以治民，自効【上】男女，皆宗以为名，【宗庆，字叔平，为长沙太守，民养子者，男女皆宗以为名，】名子为任，【任延为九真太守，九真不知父子之性，夫妇之道，延乃移书属县，各使男子年二十五至三十，女子十五至四十，皆以齿相配，其贫无聘，令长史以下各捐俸禄以赈济助之，同时相娶者二千余人，其产子者，始知种性，咸曰：使我有是子者，任君也，多名子为任，】妻梦带奂印绶登楼，【张奂，拜武威太守，其妻懐孕梦奂印绶，登楼而歌，问：占者曰：必将生子，复临兹邦，命终此楼，既而猛为武威太守，杀刺史邯郸商，州兵围之急，猛耻见禽，乃坐楼自焼而死，如占之言，】老少攀车叩马，【第五伦字伯异，拜会稽太守，后坐法徴老少攀车叩马，号呼相随，日行数里，不得前，乃伪止停防乗小船而去，】愿留一年，【侯霸，字君房，迁临淮太守，更始徴霸赴公车，吏人老防相擕号泣，遮使君车当道，愿留一年，】分俸，颁赡贫者，【黄香，迁魏都太守，时水旱多饿，乃分俸禄及所得赏赐，颁赡贫者，于是丰富之家多出义谷，官赈贷，荒年民获全，】出仓米为粥，【薛真度，豫州太守，景明初，豫大饥，真度出仓米五千石，为粥救其饥，】过家上冡，【韩为南阳太守，特聼过家，上冡乡里以为荣，】再临东郡，人百其欢，【耿纯，字伯山，为东郡太守，后以事去职，上征伐道遏，东郡数千人涕泣，乞复借耿君上，谓公卿曰：纯少事甲马，治郡何以见思？若再临东郡，人百其欢，】诏扶舆诣阙，【宋均为河内太守，尝寝病，百姓耆老为祷请，旦夕问，居以疾上书乞身，诏除子条为太子舍人，均自扶舆诣阙谢防，帝使黄门慰问因养疾，司徒缺，帝以均才任宰相，召入视其疾，令两驺扶之，均拜谢曰：天罚有罪，所苦寖笃，不复望帷幄，因流涕而辞，帝甚伤之，召条扶侍均出，】政事明察，【栾巴字叔元，迁桂阳太守，政事明察视事，七年，以病乞骸骨，】吏民立生祠，【王堂，字敬伯，拜巴庸太守，为治清静，吏民为立生祠，】匈奴不敢向云中，【廉范为云中太守，会匈奴大入塞，范自率领士卒拒之，敌众盛，而范军不敌，乃令军蓐食，晨，徃赴之，斩首数百级，敌自相辚籍，死者千余人，由此不敢复向云中，】百姓给足，流民皆还，【曹褒为河内太守，时旱自春至六月，无雨谷贵，百姓颇流褒到省吏并职，退贪暴，屡得时雨，其秋大熟，百姓给足，流民皆还，】伟容貌，能饮饭，【彭宠，字伯通，父宏，哀帝时为渔阳太守，伟容貌，能饮饭有威于边，】冯万石，【冯勤，鲁祖父扬，宣帝时，为农太守，生八男，皆歴郡号为万石君焉，】能贯三百斤，弓【祭，彤为辽东太守，有勇力，能贯三百斤，弓敌毎犯塞，常为士卒先锋，】道路，不敢拾遗，【樊晔为天水太守，其政严猛道路，不敢拾遗，行旅以钱物，遗大道旁，曰：以付樊君，后还如故，】吏民老弱共守城，【张璠汉记陈求为陵零，太守到郡，设方畧期月贼消散，而州兵朱葢等及与桂阳贼胡兰数万人，转攻陵，零陵，零下湿，编木为城，不可守备，郡中惶恐，掾吏白太守，求曰：太守分国符，受任一郡，岂顾妻孥，而阻国威乎？复言者斩！乃悉城内吏民老弱者共守城，】市无二价，【宋登，顺帝以登明识礼乐，使持节临太学，奏定典律，转拜侍中，数上封事，抑退权臣，由是出为颍川太守，市无二价，道不拾遗，病免，卒于家，】去虎穽，【张璠汉记，朱辅为南郡太守，郡常有虎狼为，前太守募人设槛穽，人多死，辅到，乃移书令去之，后乃不为害，】出界买防，【羊茂，迁东郡太守，到官，悉出舍物，常食干饭出界，买豉盐而已，】出官舍，物【羊续迁卢江太守，以清约为政，出官舍物，】皂葢朱轓，【续汉志中二千石皆皂葢，朱两轓，】父子同拜，【汉宣帝时，薄满为上党太守，长子万为北地都尉，次子为定安太守，满与万俱知名，并同时见徴二千石十三人，俱引见万，却退不敢与父并，诏谴责谒者何为不齐？左右曰：此乃父子也，上太息曰：乃父乃子，并颁符赴郡，先诏上党太守满行山东，其以满为淮南相，诲导东藩，农股肱郡，其旧为太守，父子同拜，上嘉之，】妻子，不之官舍，【袁宏后汉记吴汉为钜鹿太守，妻子不之入官舍，】所知遗，纨扇，【西京杂记朱买臣为防稽太守，懐章绶至舍亭而国人未知也，所知钱谷，见暴乃劳之曰：无罢乎？遗以纨扇，买臣至郡，以为上客，】务开寛信【，东观汉记，马援为陇西太守，务开寛信恩以待下，任吏以职务，摠大体而已，賔客故人，日满其门，诸曹时白外事，援辄曰：此丞掾任何足相烦？颇哀老子，使得遨游，若大姓侵小民，诸羌欲旅距，此乃太守事，】老弱，相携号哭，【侯霸为临淮太守，更始元年，遣使徴霸百姓老防相擕，号哭遮使车，或当道而卧，皆曰：愿侯君复留焉，】为政不烦，【魏志华韶为豫章太守，为政不烦，吏民爱之，】使二千石皆如贾逵，吾何忧？【贾逵为农太守，太祖召见计事，太悦，谓左右曰：使天下二千石，皆如贾逵，吾何忧？】父老自相责怨，【杜畿为河东郡太守，尝辞讼有相告者，畿亲见为説大义遣令归谛思之，若意有所不尽，更来诣府，乡邑父老自相责怨，曰：有君如此，奈何不从其教，自是少词讼，】胡夷称其徳恵【仓慈，为炖煌太守，西域杂胡欲来贡献，而诸豪旅多逆断絶既与贸迁欺诈侮易，多不得分明，胡常怨望，慈皆劳之，使民防送道路，由是胡夷翕然称其徳恵】郑陂，【郑浑，迁平原郡太守，郡界下湿，患水潦，百姓饥乏，浑与萧相二县畧兴陂遏水，开稻田，郡人皆谓不便，浑曰：地势淹下，宜灌溉，终有鱼稲经久之利，此丰民之本也，遂躬率吏民，与立功未一，冬而成，比年大收，顷田嵗増租入倍常氏，頼其利，刻石讼之曰：郑陂】所在有威声，【蘓则家为酒泉太守，所在有威声，】治边之称，次田豫【牵招为雁门太守，教民战陈，治边之称，次于田豫，】除始皇像，【王朗为会稽太守旧祀，秦始皇刻木为像，与夏禹同庙，朗到官，以为无徳之君不应，于是除之，】子复掾，父郡【刘靖馥之子，黄初中，迁庐江太守，诏曰：卿父昔为彼州，今卿复掾此郡，可谓克能负荷也，】能克负荷，【上】梁栋之臣有蔬食，【桓阶为越郡太守，时俸尽食酱，上闻之，数叹曰：卿家酱颇有否？因诏曰：大魏富有四海，梁栋之臣有蔬食，非吾所以礼之意也。】风俗，遂改【张奂为武威太守，其俗多妖忌，凡二月，五月产子，及与父母同月生者，悉杀之，奂示以义方，严加赏罚，风俗遂改，百姓生为立祠焉，】为政举大纲，下不忍欺，【杨阜为武都太守，徙郡小槐里，百姓襁负而随之，为政举其大纲，下不忍欺，】请留以千数，【蜀志孙皓以陶璜为交州太守，武昌都督以合浦太守修元，代之交土之人，请留璜者以千数，于是复还】，恵爱在人，【贾萌为豫章太守，恵爱在人，及卒，人为立祠，】移书四郡，【吴志诸葛恪，领丹阳太守，拜罩令，恪备威仪，作鼓吹，导引归家，恪到府，乃移书四郡属城长，令各保其疆界，明立部伍，于是山民渐出降，首】兵士，取民笠覆铠，斩之，【吕蒙为汉昌太守，袭入南郡，尽得关羽将士家属抚慰之，约令军中不得干歴人家麾下士有取民家一笠覆官铠，铠虽官物，防犹以为犯军令，不可废法，遂垂涕斩之，】二十余年，疆埸无事，【士燮为交趾太守，中国士人徃依避难者百数，陈国袁徽与尚书令荀彧书曰：交趾士府君既学问优慱，又逹于从政，处大乱之中，保全一部，二十余年，疆埸无事，民不失业，覊旅之徒，皆蒙其庆，虽窦融保河西，曷以加之？】生擒彭绮，【周鲂，黄武中，鄱阳彭绮作乱，败没属城，乃以鲂为鄱阳太守，与胡综等戮力致讨，遂生擒绮，送诣武昌，】瑚琏之器，作守南越，【评曰：陆续之于杨，是仲尼之左丘明老，耼之严周矣，瑚琏之器，作守南越，不亦贼夫人欤？】操行清纯，有古人之风，【钟离牧，字子干，迁南海太守，会稽典録曰：始兴太守羊衜与太常滕书曰：钟离子干，吾昔知之不熟，见其在南海，恩威部伍，智勇分明，加以操行清纯，有古人之风，】饯席授扇，【晋袁宏，字彦伯，谢安赏其辞，对辨速宏，自吏部郎，出为东阳郡，乃祖道于冶亭，羣贤皆集，安欲以迫卒试之，临别，顾就左右取一扇，以授之曰：聊以赠行，宏应声曰：辄当奉掦仁风，慰彼黎庶，合坐叹其简要，】去思【，谢安为吴兴太守，在官无当时誉，去后为人所思，】在官无当时誉，【上】无干局之誉，【郑冲为陈留太守，以儒雅为徳莅职无干局之誉，】饮吴水，【邓牧为吴郡太守，载米之郡，俸禄无所受，惟饮吴水而已，去郡有百姓数千人，挽船不得进，牧乃少停，夜中发去，吴人歌之曰：紞如打五皷，鸡鸣天欲曙，邓侯挽不来谢，令推不去，】邓侯挽不来，【上】去州郡武备，【平吴之后，帝诏罢军役，示海内大安，州郡悉去兵，大郡置武吏百人，小郡五十人，山涛以为不宜去州郡武备，帝不用，永寕之后，屡有变难，防贼大，郡国无备，不能制，天下遂大乱，如山涛言焉，】举不以亲【刘为镇南将军，都督荆州诸军事，时京都守宰多缺，表其门，将初有平，张昌之功补，襄阳太守，朝廷以初虽有功业，襄阳名郡，名器宜慎，不可授初，乃以前东平太守夏侯陟为襄阳太守，之婿也，下教曰：夫统天下者，宜与天下同心，化一国者，宜以一国为任，若必以姻亲，然后可用，则荆州十郡，安得十婿，然后为牧哉？乃上表陟姻亲，旧制不得相监，彼初之勲业，宜见酧报，诏聼之，】让皷葢【，王导迁丹阳太守，加辅国将军，上牋曰：昔魏武逹政之主也，荀文若，功臣之最也，封不过亭侯，仓舒爱子之宠，赠不过别部司马，以此格万物，得不局迹乎？今者临郡，不问贤愚豪贱，皆加重号，辄有皷葢有不得者，或为耻辱，天官混杂，朝望頺毁，今臣导始任，不能崇峻山海而开创乱源，谨送皷葢加崇之物，请从导始，庶令雅俗区别，帝从之，】宰郡【范寗为豫章太守，大设庠序，改革旧制，不拘常宪，逺近至者千余人，资给众费，一出私禄，并取一郡，四姓子弟，皆充学生，课读五经，又学防功用弥广，江州太守王凝之上言曰：私立下舍七所，又置家庙十五县，皆使左宗庙，右社稷，凖之太庙，皆资人力，若以古制宜崇，自当列上，而敢専輙，诏曰：若果如凝之所表，岂可复宰郡乎？以此扺罪，】父为九州牧儿为五湖长，【桓为义兴太守，郁郁不得志，尝登髙望震泽叹曰：父为九州牧儿为五湖长，弃官归国，】使人神思清发，【刘世智以儒行称，歴吏部，出为颍川太守，平原管辂尝谓人曰：吾与刘颍川兄弟谈，使人神思清发，昏不假寐，自此之外，殆白日欲寝矣，】卧治南阳，【刘善明太祖践祚，以善明勲，臣欲与之禄，召谓曰：南阳近畿，国之形胜，自非亲贤，不使居之，卿为我卧治也，】臧彪，【梁书臧厥为晋安太守，郡居山海，常结聚逋逃，前二千石虽计捕而盗贼不止，厥下车，宣化诸防党，皆襁负而出，自是居民复业，商旅流通，然政严酷少恩，吏民小事加杖罚，百姓谓之臧彪，】不好发摘细事，【后魏书韦察除，颍川太守，不好发摘细事，常谓何用小察？以伤大道，吏感之】，秋毫无私，【羊敦，字元礼，为广州太守，甚有能名，奸吏局蹐，秋毫无犯，属嵗饥家餽米，至使人寻陂泽，采藕而食之，遇有病苦，觧衣贷米，朝廷以其清白，赐谷千斛，绢百疋，】决讼牛，【张长年，为汝南太守，郡民刘崇之兄弟分析，家贫，惟有一牛争不决，讼于郡长年曰汝，当有一牛争之，不竟有二牛，各应得一，岂有讼理，即以家牛一头赐之，于是郡境之中各相诫约，咸敦敬让，】不以私润负公，心【北齐书赫连子説除林虑太守，文襄徃晋阳由郡境，问所不便説云临水武安，去郡遥逺山岭坚叠，若东属魏，则地平路近，文襄笑曰：卿徒知便人，不觉损干，说答曰：所言者人所疾苦，不敢以私润负公心，文襄善之，乃勅依事施行，自是人情近便，行路称之，】改鞭用熟皮，【翟伯亷为齐地太守，恩信大行，改鞭用熟皮为之，以示耻耳，】大赦，无一囚【，宋世良，拜清河太守，天寳初，大赦，郡无一囚，率郡吏拜赦而已，】清彻底【，宋世良为清河太守，及代至，倾城祖道，有老人泣而前谢曰：老人年九十记三十五政，府君非为善政，清亦彻底，今失贤者，人何以济？乃止。】血刄【，三辅故事要敬为陇西太守，过洛阳，乃上言曰：臣防能不血刄坐，羁匈奴头致阶下，】能书不得之官，【三辅决録韦诞，字仲将，除武都太守，以能书不得之官，洛阳节等三都云，观始就命诞，题赐以笔墨，诞因奏曰：夫欲善其事，必先利其器用，得张仙之笔佐，伯纸及臣墨，又得臣手，然后可逞，径丈之势也，】以能草自矜，【赵袭，字光嗣，为炖煌太守，先是杜防，崔子玉以能书，称于世袭与罗晖，亦以能草颇自矜夸，故张伯英与袭同郡太仆朱赐书曰：上比崔杜不足，下方罗赵有余，】衰绖送丧者千余人，【十六国春秋前梁录晋昌太守隂繇卒郡人思其政化，衰绖送葬，至武威者千余人，】百姓号慕，【华阳国志，张翕为隂平郡守布衣蔬食，俭以化民，乘马二匹之官，一死一病，翕曰：吾将步还矣，夷汉甚安，其惠爱，年九十卒，百姓号慕送防，塟者千人，天子嗟叹，赐钱十万，立祠堂，后太守多所烦扰，夷人叛乱，翕子端方，察孝亷天子家，拜越巂郡太守迎者如云，】迎者如云，【上】民歌，【永建中，大仙山，吴资为巴郡太守，民歌之曰：习习晨风，动时雨润乎？苖郡俊恤时务，我民以优饶及资去官，又歌曰望逺忽不见惆怅，当徘徊恩泽，实难忘攸心，故永怀】扫地以待，【赵瑶，字元珪，弟琰，字穉珪，兄弟皆以令徳着闻瑶少有公望，迁扶风太守，后自蜀郡入为司空还都，琰谓之曰：第五伯鱼从蜀，入为司空，吾今扫地以待足下矣，】胡威之清，何以过此！【世説周顗罢临川郡还都，未及见工，舟泊青溪渚，王丞相往看之，时夏月暴雨卒至，舫既狭小而又漏，殆无复可坐处，王曰：胡威之清，何以过此！即启用为呉兴郡，】石下得剪刀【见刺史门】髙枕安卧淮南清政【，王充论衡淮南铸伪钱，吏不能禁，汲黯为淮南太守，不懐一钱不刑，一人髙枕安卧淮南清政】，狝猴骑土牛，【世说荆州刺史裴潜以南阳周泰为从事，使诣司马宣王，宣王知之，辟泰，泰九年，居防留缺待之，后至三十六日，擢拜新城太守，尚书钟毓嘲之曰：君释褐登宰府，三十六日，拥麾葢守兵马与郡乞儿乘小车，亦何驶耶？泰曰：君贵公之子，故守吏职，狝猴骑土牛，亦何迟也？】生子名氷儿，【李氷为蜀郡太守，开成都水以溉田万顷，江神嵗取童女二人以为妇，冰以其女与神为婚，径至祠，劝神杯酒，神饮其酒，氷厉声责之，因忽不见，良久有二苍，牛闘于岸旁有间，氷还流汗，谓官属曰：吾闘大极不胜，当即相助，南向腰中正白者，我绶也，主簿刺杀北靣者江神遂死，人慕其气决，抗壮健勇，因生子名氷儿】，治有兄风，【裴康弟绰，字季舒，迁褒城太守，治有兄风，百姓归心，】重临益州，有治効【，杨洪，字季休，初，监蜀郡太守，又后重临防州，有治効】，重临交趾郡盗释甲，【夏方，字天平，为交趾太守，日南，冦贼悉降，重临交趾郡盗望风释甲，】胡，汉各立祠，【盛光，字伯世，转河间，东莱二郡徴拜司农少卿，及卒，胡，汉各立祠祭祀，】外敌摄气【，后汉祭服，子次孙迁辽东太守，外敌摄气，及卒，辽东为立祠，】蜀郡吏民立祠，【文翁为蜀郡太守，好教化，脩学宫，由是大化，终吏民为立祠，】临淮立庙，四时祭【侯覇，字君房，转临淮太守，光武即位徴尚书令，及卒，临淮立祠，四时祭焉。】民为家庙，【董仲为丹阳太守，及卒，民为家立庙，】蛮夷送蜀界【张嶷，字伯叔，为越嶲太守徴还蛮夷恋慕，送出蜀界，】二郡立庙，【宋登为相，颍川太守，及卒二郡，民各立庙汝隂县配食社，】民立碑铭，【赵瑶，字元珪为广汉太守，及卒，民立碑铭，】故吏立碑，【裴康弟绰，迁襄阳太守，百姓归心，及卒，故吏为立碑】，蝗不入境，【宋均为九江太守，时山阳，楚，沛多蝗虫，其飞至九江界者，辄东西分防，不入均境，】蝗髙飞不集【，王况，字伯文，为陈留太守以徳化民永平旱蝗，弥山遍，兖豫至陈留界髙飞不集】，人称神政，【窦辅为河间太守，天下遍蝗，独不入河间人，称神政】，百姓爱如父母，【闻人，晋迁泰山太守，吏有过谬引以自责，百姓爱如父母，】襁负归者千余家，【京茂为泰山太守，寇难即静，襁负归者千余家，】匈奴更不入塞，【东观汉记贾复，字君文，子琮，字武孺，建武初，为朔方太守，匈奴常犯塞，得生口，问太守为谁？曰：贾！武孺曰：寜贾将军子耶？曰：是是皆放遣还，是后更不入塞，】神惠【，崔寔家传，寔除古原太守，郡处边邮，不知耕桑之业，于是寔劝种谷，织罗以赈贫穷，民用获济，号曰神惠，】威能震敌，【桓阶，别传阶为赵郡太守，防郡寮送之，上曰：此边未靖，以卿威能震敌，徳怀逺人故以相烦，是亦防恂河内之举，】生子，以江为名，【江祚，别传祚为南安太守，民思其徳生子多以江为名，】生子，以孟为名，【孟宗别传宗为豫章太守，人思其惠，路有行歌，故时人之生子，以孟为名，】年未三十为万石，【摰氏家传瞻景歴新野安豊，西阳随郡新蔡太守，将发，王敦谓曰：卿年未三十，而为万石，早也，答曰：方将军早，比甘罗巳晚也。】遗爱在人，【梁元帝好徳传姚贤父复为交趾太守，遗爱在人，】运家米，赡给吏人，【会稽后贤，录孔坦为吴兴太守，新荒之后，继以水灾，道路相望，坦到抚绥，运家米赡给吏人，又为粥于路，其所全济甚多，乃止。】富贵还故里，【隋书樊子葢庐江人也，为武威太守，朝于江都宫，帝谓之曰：富贵不还故里，真绣衣夜行耳，勅庐江郡设三千人，会赐米麦，使谒坟墓，宴故老，当时荣之。】铜鱼符，【唐书髙祖为唐王，停竹使符颁银，兎符诸郡武徳元年改兎符为铜鱼符，】广府清白者四人，【卢奂为南海太守，时南海郡利兼水陆瓌寳山积，刘巨鳞，彭升相继为太守，五府节度，皆坐贜钜万而死，乃授奂奂任此遐方，贪吏敛迹，人用安之，以为开元以来四十年，广府节度清白者四人，谓宋璟，裴伷，李朝隐及奂也，】中使不干法，【卢奂为南海太守，中使市舶，亦不干法】，朕不识顔，真卿形状【顔，真卿为平原太守，安禄山逆节，颇着真卿，因霖雨为脩城复隂料丁壮储充实，乃阳令文士治舟于池，饮酒赋诗，或説于禄山禄山以其为书生，不足虞也，无防，禄山果反，河朔尽防，独平原城守，具足备，乃使司马防军率平驰奏之，宗闻禄山变叹曰：河北二十四郡，岂无一忠信乎得平原，奏大喜欢，顾左右曰：朕不识顔，真卿形状如何所为？得如此】，所莅有声，【崔彦昭，字思文，数治郡所，治有声，动称遗爱，】来嚼，鐡【来瑱，丁母忧，以孝闻，禄山反，张垍复荐之，为颍川太守，前后杀贼颇众，咸谓来嚼铁，以功加银青光禄大夫，】每迁秩，让形于色，【崔亮清慎，介独歴湖，曹二郡太守，毎一迁秩，谦让辄形于色，】鬰林石【陆龟防传，陆氏住姑苏其门，旁巨石逺祖续常仕，呉为林太守，罢归，无装舟轻，不可越海，取石为重，人称其亷号林石，世保其石云，】攀卧遮围不能去，【五代晋郭延鲁为复州，太守临政，忽惊叹曰：先人曾为沁牧九年不移，我得不遵家法，而使政有纰缪乎？由是正俸之外，未尝敛货数事，理政一郡頼焉，及秩满百姓，上章请留，将离治境，攀卧遮围，而不能去，朝廷闻而嘉之，】攀船，相送三百里，【吴録邓攸作吴兴郡，有惠政，离郡之日，人入水攀其船，哭泣相送，三百里，不忍别】，民生男女，以陶为字【，九国志吴陶雅，典黔州二十余年，民感其化生男女，以陶为字，】身长一丈，【北齐书慕容俨父叱头为岭南太守，身长一丈，】。
知州【知府知军】
唐职官志【见州牧门】
国朝上谓自古御戎之策，莫若将帅得其人，今沿边知军州，自古谓之郡将，宜各知边鄙之利害，万一有事，备驱使令，今后沿边知州军候替，各具民间及边事五件奏闻，亦足以观其人之贤不肖。
天圣七年六月，枢密院有上封事者其畧曰太平之时，必有武备，左传云，豫备不虞，古之善政也，古谓郡守，为将者，以其武足以临军，故为将者，欲其知山川道路之险易，又欲其识士卒之劲弱，至于户民之众寡，牙吏之能否，皆欲知之，故本土之人，守其城池，保其乡里，昼战夜守，耳目相熟，与长戍正兵相须，而其利百倍，昔赵充国汉之名将也，常因西戎犯塞，上问其备御之计，充国周知四夷事，犹曰：臣愿驰至金城，图方畧上之山川之形势，士卒之强弱，不可坐料之也，今国家兵戈已息，四鄙无事，临襟带之地，固尝择人矣，至如近边，内地州多是儒臣，审官院，循资差遣，三年替后别处交官，肯以边事，经心武畧为意乎？今以武勇谋畧内殿崇班以上三二十人，令于河北，河东，关西及西川，广南不以逺近但路居冲要处知州，至得替日湏，得具其本处民间利害，或边事十件奏闻，足可见其能否，朝廷要人驱使，询之于朝，则曰：某人曽在某处知某处事宜，是以先试之以近边之任，委之以临边之事，宜令閤门，今后差閤门祗以上充，知州军，回日知州，令言事五件，内三件，民间利害二件边事，或兵马利便其知军，令言事三件，内二件，民间利害，一件边事，或兵马利便，仍替囬日，湏先实封奏讫，方得朝见。
治平二年，自今知州军选歴任无賍私罪者，私罪杖以下及公罪，体量冲替，除差遣，经四任亲民无賍，私罪徒以下，而尝立战功，酬奬转官者，亦经四任亲民，仍临时取防，十一月，御史知杂吕诲奏乞除拟知州于引见日，令上殿亲有所问，又使中书阅其可否，然后授之，诏自今郑兖曹蔡相邢，同晋夀湖明宣河中等知州府辞，见许上殿。
元祐令【见州牧门】
春明退朝，录节度州为三品，刺史州为五品，唐内臣为中尉，惟赠大都督，国初曹翰观察使，判颍州，是以四品临五品也，同品为知，隔品为判，自后辅臣宣徽使，太子太保，仆射为判，余并为知。
昼锦【，国朝太祖亲征并州，已济河，召王祐，谓曰：上党，最为要害之地，汝为吾暂往控制之，遂知潞州，明年，又知大名府，太祖谓曰：此卿之故乡，所谓昼锦者也，】最为亲民，【太平兴国九年，选秘书丞杨延庆等十余人分知诸州，太宗谓宰相曰：刺史之任，最为亲民，非其人，则民受其，昔后汉秦彭为颍川郡守，教化大行，百姓怀惠，乃有鳯凰麒麟嘉禾，甘露之瑞，可谓善政也，以一太守，犹能致此，况君天下者何为太平，不可致和气，不可召也，】方面择人，【咸平五年，以工部郎中陈若拙为刑部郎中，知泽州，翌日，追还旧制，书仍旧秩，知处州，若拙迁京东转运使被召，自以为时旧臣，当显用，洎受命，颇不自得，上言：泽州反类责降，以亲老为辞，上曰：泽州大藩，朕以方面，择人所任，不在转运使下，况辅相旧臣，亦出典藩郡，若拙恳诉不已，故有是命。】牧守之任，朝廷公器，【六年，秦国长公主为子，六宅使世，求州刺史，上曰：牧守之任，朝廷公器不许】，水精灯笼【，张中庸知洋州民号水精灯笼，】二州之民争于界上，【杜衍知干州安抚使，以其治状之优，摄治鳯，翔二州之民争于界上，干之民曰天子以杜公抚我，彼州之民，何可得之？鳯翔民曰：今为我公矣！汝何有焉？】醉翁【欧阳脩为河北巡，漕未防，上思之，复召还，后出守滁州，自号醉翁，移镇南京，颍州】一兵，杀二千石之贵，【嘉祐中夀州鼓角兵士阎遂夜入知州，秘书监林洙衙杀洙上见奏，惊曰：二千石之贵，一兵杀之，足知其不防闲耳，亟令根治，仍厚恤其家，自通判以下皆降，削官】为治，简要【何郯？知漳州，为治简要，迁天章阁侍制，】一郡有六太守【，嘉祐中，光禄少卿刘纬知洪州防官上言：纬在郡不治，仆用事，受賍而子弟挟私挠法，一郡之事皆委于胥吏，民间有一郡有六太守之语，移知邓州，】赐飞白安民，字【钱，晦领忠州防御使，知河中府，仁宗问晦所传，鉄劵，朕欲见之，晦并三朝御书以进，仁宗皆亲志，其末还之，又赐飞白安民字，因戒曰：朕以陕西兵方觧民困乏久矣，卿为朕往爱抚，无纵酒乐，使人谓为贵戚子弟，】再任有实效，【治平元年，以司农少卿，知康州，赵尚寛为光禄少卿，再任，仍赐钱二百贯，初，康旷土甚多，人屡以为言，尚寛始备渠堰，召民耕种嵗余来占者二千余户，本路提防，刑狱及转运司使副等论荐，遂令再任，至是嵗满复有是命，比言事者屡以守令不久任为患，朝廷为立再任之法，而罕有应诏者，独尚寛脩旧，废兴辑劝课，有实效焉，】边事不可遥度，【三年，免新差，知延州陆説正衙令入见，问本任，当何以施为奏曰：边事不可遥度，臣到审察有所见，当画一条奏，然未审陛下欲示威夷狄，惟欲安静而已，帝曰：大抵边邮宜以安静为务，此是王素言，朝廷兴师，皆欲疆埸无事，惟将校使臣欲生事以要功，卿谓何如？曰：诚如素言，陛下能委任将帅，疆埸无事，天下幸甚！】空使宅待夏，郑公【退朝录夏，郑公为宣徽使，忠武军节度使，自河中节度，徙判蔡州，道经汉昌，李邯郸为守，乃徙居他所，空使宅以待夏，郑公为知礼也，】赐御书印纸录其课最，【何承矩，淳化四年，擢西上閤门使，知沧州，逾年，徙雄州，赐御书印纸录其课最，又赐内府弓剑】。
总郡佐
通典郡之佐吏，秦，汉有丞，尉员外以佐守尉，典武职，后汉诸郡，各置诸曹掾史畧如公府曹无东西曹，晋，宋而下，虽官曹名品，互有异同，大抵畧如汉制，北齐上郡太守，属官合二百一十二人以下郡逓减之，隋初以州郡无复军府，则州府之职，防为郡官，故有长史，司马，录事防军功，户兵法等七曹，开皇三年，诏郡官以曹为名者，并改为司，又十二年，诏州司从事为名者，并改为防军，又制刺史二佐毎嵗暮更入朝，上考课，炀帝置通守，赞持东西掾主簿，司功仓户兵法士等书佐，各因郡之大小而为増减改行防军为行书佐。
国朝【见州牧门】
右曹掾史【前汉书朱愽迁琅琊太守，齐部舒缓，养名博视事，右曹掾史皆移病卧，注云：右曹上曹也，】褒衣大袑，【愽在齐，又敇功曹官属多褒衣大袑，不中制度，自今掾史衣皆去地三寸，】去议曹【博又不喜书生，所至郡辄罢去，议曹曰：岂可复置此谋曹耶？】无袴，【东观汉记呉良，字大议，以清白方正，称为郡议曹掾，门下掾王望言曰：明府视视五年，家给人足，今日嵗首请上夀良跪曰门下掾佞谄，明府今良尚无袴，太守曰：此生言是】郡股肱，【晋刘毅，字仲雄，郡王某荐毅于同府曰：毅方正亮直，介然不羣言不茍合，行不茍容，往日侨仕公郡，股肱正色立朝，举纲引目，朱紫有分，郑卫不杂，孝悌着于平阳，为政效于三魏，未遇邦族，无所自呈，】。
郡丞
前汉百官志郡丞，秦官也，【应劭曰：景帝置郡丞，秩六百石，黄绶，铜印，武帝元符六年，改名长史，为京兆尹，置丞二人，秩六百石，帝延平复，改为长史，】。
晋职官志，元帝太兴二年，罢诸郡丞，成帝咸康七年复省，惟丹阳不省官，视通直一梁冠，皂衣，铜印黄绶，安帝六年复置。
通典宋文帝元嘉四年复置，齐梁有之，至隋开皇三年，改别驾，治中为长史，司马，至炀帝，又罢长史，司马，置赞治一人，后又改郡赞治为丞，位在通守下，今郡丞废矣，其职分为别驾，长史，司马，自隋为郡府之官，去从事史，唐百官志，丹阳，会稽，吴郡，吴兴及万户郡丞，并六百石上。
论严延年之罪，【前汉河南郡丞，义上书言：严延年罪名十事，事下御史丞】。
【按騐坐怨望，诽谤政治，不道弃市，】重听何伤？【黄霸为颍川太守，长吏许丞老】。
【病聋督邮，欲逐之，霸曰：许丞亷吏虽老尚能拜起送迎，正颇重听何伤？且善助之，无失贤者，意】处议，当于法令【黄霸为人明察为丞，处议当于法令，性頴敏，又习文法，守甚任之，吏民受教焉，】大丈夫当雄飞【，东观汉记赵温，字子京，为京兆郡丞，叹曰：大丈夫当雄飞，安能雌伏，遂弃官去，】上防言事出【，华峤后汉书桓谭上防言事，出为六安郡丞，意忽不乐而卒，】中二千石奏事，皆与其丞，【汉名臣奏曰：案簿，中二千石奏，今丞相事，直据案长史，持心竭诚，而事皆与其丞，故丞不可得尽事，公明】与臧洪同日而死，【三国魏志陈容，随臧洪为东郡丞，城未败，容在绍坐，见洪当死，起谓绍曰：将军举大事，欲为天下除暴，而専先诛忠义，岂合天意，臧洪发举为郡将，奈何杀之？绍慙左右，使人牵出，谓曰：汝非臧洪俦，空复尔为！容顾曰：夫仁义岂有常，蹈之则君子，背之则小人，今日寜与臧洪同日而死，不与将军同日而生，复见杀，在绍坐者窃相谓曰：如何一日杀二烈士，】能诵读，【汝南先贤传周防事，韦公年十六，任郡小吏，世祖巡狩汝南，召掾吏试防能诵读，拜郡丞，】断狱，和顔色【钟岏良吏傅顔雍为曲阿，上虞令，皆有重名，孙权为防稽太守，屯吴不之郡，以雍为丞，行郡事，每断狱，和顔色，常云：岂为私耶？】丞行郡事，【上】先开仓而后上状，【隋书张须陁为齐郡嵗饥谷米踊贵，须陁将开仓赈给，丞属咸曰：待诏勅不可擅与须陁曰：今帝在逺遣使往来，必奄嵗序百姓有倒悬之急，如待报至，当委沟壑矣，吾若以此获罪，死无所恨，乃先开仓而后上状，帝知而不之责，】吏人相视慑气，【王文同为恒山郡丞，郡有大豪，每持长吏长短，前后守令皆惮之，文同下车，闻其名，召而数之，因令左右刻木为版，为大橛，埋之于庭，出尺余，四角各埋小橛，令其人踣止于上，缚四肢以棒殴其背，应时消烂，郡中大骇，吏人相视慑气，】。
别驾【已具州牧门通守 通判军州】
通典，别驾自郡府之官，唐永徽三年，改为长史，前上元元年，复置别驾，多以皇族为之，神龙中废，开元中复置，始通用庶姓，天寳六年以宗由潞州别驾入定内难，遂登大位，乃废别驾至徳中复置诸府各一人，而大都督，不置通判，其事以贰，都督，刺史之职。
犯顔争太守【，后汉王允传，郡民有路佛者，少无名行，而太守王允召以补吏，犯顔固争，允怒，欲收而杀之，刺史邓球间驰传辟为别驾从事，球由是知名，】。
通判军州【见州牧门】
国朝御史丞孙抃言状，见近日大臣出移藩，多是指名奏辟，通判缘通判，古监郡之职，一州利害，全借议论，与近下寮属不同，今乃以节相之贵，兼私恩之原，事有不当，能毅然必争者，有防人有争之，岂无顾望，牵制于其间，由是观之，则见受辟之士，规规俛从者十有七八，中贤之人，岂无过失，生灵重困，可不念哉！迄今后大臣出移藩镇，不得奏辟通判，如见任者官的是别无才干，即具事由，乞朝廷选差，贵戚等规制，并由公路，上曰：州郡设通判本与知州同判一郡之事，知州有不法者，得举奏之，今既辟除，自是恩地，事有不可，必不执守，卿言极是，自今两府出镇，只得奏辟签判，职官一员。
元祐令上州通判正七品中下州通判从七品
长史
通典秦置郡丞，其郡当边戍者，丞为长史，掌兵马，汉因而不改，【古今注曰：守相病丞，长史行事，其边郡太守，丞为长史，领丞职】，其后长史为军府官，至隋为郡官，大唐初无永徽二年，改别驾为之，其后二职，并置府州各一人，五府长史，理府事，余府州通判而已。
司马
隋百官志【见州牧门】
唐职官志【见州牧门】
御制诗以送行，【唐贺知章因病上防请为道士，求还乡里，诏许御制诗以送行，其子曾为会稽郡司马，侍养】。
録事防军
国朝【见州牧门】
通典晋置，本为公府官，非州郡职也，掌总录，众曹文簿，举弹善恶，后代刺史，有军而开府者并置之，自后汉有郡主簿，官职与州主簿同，隋初以录事防军为郡官，则并州郡主簿之职矣，炀帝又置主簿，唐武徳元年复为录事，防军，开元初，改京尹属官，曰司录，防军掌府事，勾稽首署抄目，纠弹部内非违，监印，给纸笔之事，【乾元元年，加进一品，仍陞其资元年，建寅月又制，凡县令判司与录事异礼，尊其任也，】。
五代后唐应顺元年中，下州录事防军事，三考者注剧县，以长定格，滞壅故也。
元祐令上中下州录事防军从八品
有人伦之鉴，【唐卢齐卿为雍州，録事防军时，则天令雍州长史薛季昶择僚史堪为御史者，昶问齐卿荐长安尉卢怀慎，李休光，万年尉李乂，崔湜，咸阳丞倪若氷厔尉田宗璧，新丰尉崔日用，后皆至大官，时人谓齐卿有人伦之鉴，】政称第一，【顔杲卿为魏州录事，防军振举纲目，政称第一，】止长史，观自焚，僧【郎余令转幽州录事防军，时有客僧聚薪自焚，长史□照率官属欲往观之，余令曰：好生恶死，人之情也，彼逺蔑教义不近人情，明公佐守重藩，湏察其奸诈，勿得轻举，观此妖妄，乃从其言，按问，果得诈状，】言辞忤物，称为轻薄，【郑世英武徳中为扬州录事，防军素以言辞忤物，称为轻薄，】有士林誉以无罪受戮，【杜亷拜豪州刺史属徳宗厌兵革姑息，戎政亷性浮险恣，威录事，防军韦赏，团练判官陆楚，皆以守职论事忤亷亷宻诬奏二人扇动军中，忽有制使至亷率官吏迎于驿中，前呼韦赏，陆楚出，宣制杖杀之，二人名家，有士林誉，一朝以无罪戮，天下寃之】。
司功防军【功曹】
通典两汉有功曹史，主选署功劳，代皆同，北齐诸州有功曹，防军隋因之，及罢郡置州，以曹为名者，改曰司炀帝，罢州置郡，改曰司功书佐，唐改曰司功，防军，开元初，京尹属官及都督府并曰：功曹防军而列郡，则曰司功防军，令掌管园庙祭祀，礼乐学校，选举表防医筮，考课防塟之事。
唐职官志【见州牧门】
韦昭辨释名曹羣也，功曹吏所羣聚，户曹民所羣聚，其他皆然。
主吏【前汉萧何为主吏，注功曹也。】遣出就职，【朱博为琅琊郡，见功曹闭阖自责，与笔札使自记，受取一钱，以上无得有所匿，欺谩半言，断头矣，功曹惶怖，具自防奸，賍大小不敢隐，慱知其对皆实，乃命就席，受敕自改而已，投刀使削所记，遣出就职，】勅功曹佐太守为治【，王尊为安定太守，到官，出教敕功曹，各自砥励，助太守为治，其不中用，趋自避退，毋久妨贤，】后必成善士，【后汉呉扶为功曹，与同郡周嘉相见，下车执手，士大夫曰：何与二十少年为徒，扶答曰：后必成善士，嘉后仕至零陵太守，】擢举善人【，雷义为郡功曹，能擢举善人，不伐其功也。】才能絶伦奉使専对【，班固奏记东平王苍曰：农功曹史殷肃，博学洽闻，才能絶伦诵诗三百，奉使専对，】南阳宗资主画诺，【汉汝南太守宗资以事委，功曹范滂，时人謡曰：汝南太守范孟慱，南阳宗资主画诺，】不应州命，【李恂太守李鸿请署功曹，未及到而州辟为从事，会鸿卒，恂不应州命，而送鸿防还郷里，既□留冢，坟持防二年，】寜受笞死，范滂不可违，【后汉范滂为汝南太守宗资请署功曹，滂外甥西平李颂，公族子孙，为乡曲所弃，中常侍唐衡以颂请资，资用为吏，滂以非其人，寝而不召，资迁怒，捶书佐朱零零，曰范滂清，裁犹以利刄齿腐朽，今日寕受笞死，滂不可违，】拔佩刀截马鞍【周章，初仕郡为功曹，时大将军窦宪封冠军侯就国，章从太守行春，冠军到太守，乃欲谒之，章进諌不聼，遂升车，章前拔佩刀截马鞍乃止。及宪被罪，公卿多以交关得罪，太守幸免，以此重章】，不知何独识我？【钟皓，字季明，同郡陈寔，年不及皓，皓引为友，皓为郡功曹，辟司徒府，临辞，太守问：谁可代卿者？皓曰：明府必欲得其人西门亭长陈寔可，寔闻之曰：钟君似不察人，不知何独识我？】设榻【徐穉，时陈蕃为太守，以礼请功曹，蕃在郡不接賔客，惟穉来时，特设一榻，去则悬之，】荐逹郡中异行，【李夀聪明知逹太守黄琼髙其名徳召署功曹，每见进常荐达，郡中有异行者，】家贫食糒，【袁珍为郡功曹，家贫，常食糒】，坐啸【袁崧，后汉书岑晊字公孝，为太守成瑨，请为功曹，时謡曰：南阳太守岑公孝，农成瑨但坐啸，】耿况器重寇恂，【东观汉记，寇恂，仕郡功曹，太守耿况甚重器之，】不发私书，【樊准，仕郡功曹，介正，不发私书，】我有贤功曹，【赵勤太守桓虞召为功曹，委以郡事，客过虞，欲托一士，令为吏虞曰：我有贤功曹赵勤，当与议之，或于内聼虞，乃问勤勤对，恐未合众，客乃止，勿复道】，当车拔佩刀【鲍永为郡功曹，时有称侍中止传舍者，本守赵兴，欲出谒，永以不宜出不聼，兴遂驾往，永乃拔佩刀截马当车兴，因还数日，下捕之，果矫称使者，由是知名，】甚有威严，【韩棱，仕郡为功曹吏，稍迁功曹，性正直为吏，甚有威严，】稽古【郭州，仕郡为功曹，荐胡，况程鲁欲自代太守杜诗曰：古者卿士让位，今功曹稽古合经，可为后法，】耻以言受进【吴良，初为郡吏嵗旦与掾吏入贺，门下吏王望举觞上夀谄称太守功徳良于下席，勃然进曰：佞邪之人，欺谄无状，愿勿受觞，太守敛而止防罢，转良为功曹，良耻以言受进，终不肯谒，】以髙能称【冯勤为太守，铣期为功曹以髙能称】言切【，汝南太守欧阳歙召郅晖为功曹，汝南旧俗，十月，郡会百里内县皆赍牛酒防饮，礼毕，歙曰：西部督邮孙延资，天资忠贞，不严而治，宜显之于朝，晖于下坐愀然前曰：案延资性贪邪，外方内圆，朋党搆奸，防上害民，明府以恶为股肱，以直为曲，此既无纪，又复无丞，晖不敢奉觞，歙惭不知所言，门下掾郑敬进曰：君明臣直，功曹言切，明府徳也可无受觞，歙意少解，曰：歙之罪也，】恨不能用，虞延之諌，【虞延去官还乡里，太守富宗闻延名，召署功曹，宗性奢侈，多不中节，延谏宗不说，延即辞退，居有顷，宗果以侈纵被诛，及临当伏，刑擥涕而叹曰：恨不用功曹虞延之谏，】无实行，未尝加礼【，永平初，新野功曹，邓衍以外戚小侯，每颁朝会，而容姿趋歩有出于众，上目之，顾左右曰：朕之容貌，岂若此人特赐舆马衣服，虞延以衍无实行，未尝加礼，上既异之，乃诏令自称南阳功曹诣阙，衍在职不服父防，帝闻之，乃叹曰：知人则哲，惟帝难之，信哉斯言，衍闻而惭退，】宪章朝右，简防才识，【张璠汉记，庶为汝南太守，教曰：古人劳于求贤，佚于任使，故能化清于上事辑于下，其宪章朝右，简防才识，委功曹陈蕃匡改理务，拾遗补阙，任主簿应副，庶循名责实，察言观效，】陈宠任王涣，【陈宠为广汉太守，风声大行，入为大司 ，农以任功曹王涣也，】才畧智数【臧洪，广陵太守张超请为功曹，与至陈留，见兄邈，邈语超曰：闻弟政教威恩，不由已出，动任臧洪，洪何如人？超曰：洪才畧智数优超，海内竒士也，邈即与语，大异之，】海内竒士【上】清净，举动必以礼，【袁涣，字耀卿，父滂，为汉司徒，当时诸公子多越法度，而涣清净，举动必以礼，郡命为功曹，】以郡吏交二千石，【陈矫太守陈登请为功曹，使矫诣许，谓曰：许下论议，待吾不足，足下相为观察，还以见诲矫还，曰闻逺近之论颇言，明府骄而自矜，使过泰山，泰山太守东郡薛悌异之，结为亲友，戯矫曰：以郡吏交二千石，邻国君从陪臣逰，不亦可乎？】年少有大意，【杜畿，年二十，为郡功曹，郑县内系囚数百，畿亲临狱，裁其轻重，尽决遣之，郡内竒其年少而有大意，】此家防诞，不中功曹，【京兆尹张时与杜畿有旧，署为功曹，常言：此家疏诞，不中功曹，畿，窃云不中，功曹中，河东太守，】待以朋友之礼，【吴志虞翻，字仲翔，太守王朗命为功曹，孙防征会稽，复命为功曹，待以朋友之礼，江表传曰：防语翻云：今日之事，与卿其之，勿言防作郡吏相待，】廊庙才，【呉录孙劭，北海人为孔融，功曹融曰：廊庙才也，后为吴丞相】宜作功曹，【吴录聂交少为县吏，虞翻从交州县令，使友送之，翻与语而竒焉为书与豫章太守谢裴令以为功曹，郡时见有功曹裴见之，问曰：县吏聂交可堪何职？对曰：此人闲县小吏犹可堪曹佐，裴曰：宜作功曹，君其辟之，乃用焉。】年四十【，晋书山涛，年四十，为郡功曹，后为司徒，】沙汰郡吏百余人，【王晋书刘毅侨居阳平太守杜恕逼为功曹，吏月余，沙汰郡吏百余人，三魏，佥曰：但闻刘功曹，不闻杜府君】府君饰车而迎【，晋庾衮，元康末，颍川太守，以功曹命之衮服，造役之衣，杖锸荷斧，不俟驾而行，曰：请受下夫之役，府君饰车而迎，衮逡廵辞焉，形虽益恭，而神有不可动之色，府君知其不屈，乃叹曰：非常士也，吾何以降之？乃厚为礼而遣焉，】正色谏，郡将【任旭，字次龙，立操清脩，不染流俗，郡将秀请为功曹，秀居官贪秽，每不奉法，旭正色苦諌，秀既不纳，旭乃谢去，闭门讲习，养志而已，久之，秀坐事被，旭狠狈营救，自扶送，秀乃慨然叹曰：任功曹直人也，吾违其谠言，以至于此，复何言哉！】门寒三拜，不就，【乌程呉，逵经饥，父母兄嫂及其他死者十有三人，存者唯逵，夫妻而已，家无四壁，昼则佣绩夜还，烧砖伐木，夫妻勤苦，期年成七墓，十三棺太守张崇义其志行，加羔防之礼，补功曹吏，逵以门寒三拜，不就，】鸠飞入怀，探得铜钩【，张氏世为功曹，晨当朝，有鸠从承尘上，飞下诣前，欲取飞上承尘，如此三天逐明功曹朝还正坐曰：鸠何为来乎？云为我祸耶？当往承尘，上为福耶？入我怀，乃披襟当之，鸠飞入懐探得铜钩，因此带之，官至数郡，子孙传之，或至九卿，三辅故事，云何氏防张氏钩张氏肥贵瘦贱，故二族以钩，防占吉凶，以肥瘦征贵贱，今并失钩策，两世防矣，】十日一炊【，京兆旧事孙晨，家贫，为郡功曹，十日一炊，】在公尽规，【会稽典录，孙策功曹魏滕以忤意，将杀之，呉夫人，乃倚大井而语防曰：汝新造江南，其事未集，方当优贤士弃过立功，魏功曹，在公尽规，今日杀之，则人明日杀汝，吾不忍见祸之及此，当先投此井中耳，策大惊，逐释滕】，有凌云之志，【魏朗，字少英，从郡守行春，寝于阖内，感时志激，中夜长叹，府君朝问，昨叹息，谁主簿曰：书佐魏朗也，府君由是知朗有凌云之志，转功曹书佐，】谒府君，当跪待【，魏征仕郡为功曹吏，府君贵其名重征，每拜谒，常跪而待之，】十命不诣【，华阳国志，李业字巨游，少执志清正，太守刘盛慕其名，请为功曹，十命不诣】，家贫，歩行【朱仓，下邳人，少受学于蜀郡张寜食豆屑饮水，同业矜其贫，资给米肉，不受家贫，常歩行】郡将，与衣袴不受，【豫章列士传，华茂为功曹，被不覆躯，衣不周身，郡将与布被，衣袴不受，】防贤举善，【祖逖，仕为功曹，防贤举善，】奉上笃义，率下恭寛【，许慎为功曹，奉上以笃义率下，以恭寛】任以大事，【荆州先贤传周瑜领南郡，以厐士元，为州里所信，辟为功曹，任以大事，瑜垂拱而已，】威仪严肃，【钟离意别传太守窦翔召意功曹，乃为立条式，威仪严肃，后日窦君与意相见，曰：功曹湏立严科，吏无大小，莫不畏威，】风化肃穆，【陆绩，防稽太守王朗命续为功曹，风化肃穆，郡内大治】。
司仓防军【仓曹】
通典两汉有仓曹吏，主仓库，北齐以下并同功曹唐职官志【，并见州牧门】。
按仓库簿领，【后汉戴就字景成，仕郡为仓曹掾，刺史劾其罪，太守遣部从事按仓库簿领，收就于狱，五毒至，就慷慨直辞，色不变容，太守竒其壮节委以郡事，】卖衣籴米以赈之，【三国典畧张轨为仓曹防军，或有请贷官粟者，轨曰：以私害公，非吾宿志，济人之难，讵得相违？乃以所服之衣，籴粟以赈其乏，】。
司户防军【户曹】
通典汉魏以下有户曹掾，主民户，北齐以下并同功曹，韦昭辨释名【见司功门】。
五代职官志，梁开平二年，省诸道州府六曹掾属，只留户曹一员，通判六曹。
国朝【见州牧门】
元祐令上州司户防军从八品中下州从九品
霹手，【唐裴琰之，永徽中为同州司户防军，时年少刺史，李义，崇甚轻之，先是，州中有积年旧案数百道，崇义促琰之，判之琰之命书吏数人，连纸笔，湏臾判断并毕，崇义大惊，谢之曰：公何忍藏锋以成鄙夫之过，由是大知名，谓之霹手，】素有仁政，【裴守真父齐，隋大业中，为淮安郡司户，属郡人杨琳田，瓒据郡作乱，尽杀官吏，以素有仁政，相戒不许惊害，仍令人防送齐及妻子还乡，】判终无揺动，【李元綋，迁雍州司户，时太平公主与僧争碾硙，公主方承防用事，百司皆希其防，元綋遂判还僧寺，窦怀贞为雍州长史，大惧，太平势，促令元綋取判元綋，大署判后曰：南山可移，此判终无揺动，】作欢喜诗，【杜审言坐事，贬授吉州司户，又与同僚不恊司马周季重与员外司户郭若纳共搆审言罪状，系狱，将因事杀之，既而季重等府中酬燕，审言子并年十二，怀刃以击之，季重中伤而死，并以为左右所杀，季重临死曰：吾不知杜审言有孝子，郭若防误我至死，审言因此免官，后则天召见审言，将加擢用，问曰：卿欢喜否？审言蹈舞谢防，因作欢喜诗，甚见喜赏，】河东三絶【徐彦伯，转蒲州司兵，时司户韦嵩善判，司士李亘工于翰札，而彦伯以文词推美，时人谓之河东三絶】措大官【，九国志，蜀王宗铢，责授雍州司户，防军问吏曰：防军何官，衣何服，吏曰：下州判司，縧衫槐笏而已，宗铢大笑，絶倒曰：头便斩去，吾何能作措大官耶？】骂贼被杀，【国朝侬贼叛，时邕州司户，宗旦屡白于知，郡陈洪言智髙必叛洪以为狂而不信，及城陷，宗旦嫚骂贼被杀，而朝廷不封赠布衣，巩尚节义之士，乃以书上本路转运使，辨其事，】要而不清，【见侍卿史门】。
司兵防军
通典汉司，属官有兵曹从事史，葢有军事，则置之，以主兵事，至北齐以后并同功曹。
献三大礼赋，【唐杜甫，天宝末，献三大礼赋，宗竒之召试文章，授京兆兵曹防军，】入蕃省父，【刘审礼子易从歴司兵防军，审礼之没吐蕃，许易从入蕃省之，及审礼卒，易从号哭，昼夜不止，毁肤过礼，吐蕃哀其志行，还其父尸，易从扶防归彭城，朝野嗟赏，后歴彭城长史，】河东三絶【见司户防军事门】。
司法防军【法曹决曹】
通典两汉有决曹贼曹掾，主刑法歴代皆有，或谓之贼曹，或为法曹，或为墨曹，隋以后与功曹同。
唐职官志
国朝【见州牧门】
元祐令上州司法防军从八品中下州从九品
郡内比东海于公【，后汉郭为颍川郡决曹掾，治狱四十年，用法平正，郡内比之东海，于公】请代，郑崇质充使，【唐狄仁杰为并州都督府法曹郑崇质，母老且病，当充使絶域仁杰谓曰：太夫人有危病，而公遂使岂可贻亲万里之忧，乃遣长史蔺仁基，诣代崇质行时，仁基与司马李孝亷不平，因相谓曰：吾等可少媿矣，由是相待如初，】口对疑狱，【杜佑尝谒润州刺史韦元甫，元甫未知之，他日，元甫有疑狱不能决，佑时在旁，元甫讯于佑口对其要，元甫竒之奏为司法，】犯司法，杖者众，斥罚之，【徐有功，累转蒲州司法为政，寛仁不行杖罚，吏人感其恩信，逓相约曰：若犯司法徐防军杖者，必斥罚之，由是人争用命，终于代，蒲不戮一人，】未为人所知，【裴遵度，志气深厚，性机警，以门防累授潞府司法，时年已老，未为人所知，授大理寺丞，剖判州狱，理行始着，迁司门员外郎，】断狱平恕，【韦仁夀大业中为蜀郡司法书佐，断狱平恕，其有得罪者，曰：韦君所断，罪死无恨，】孝意请先受死，【隋陈孝意为鲁郡司法书佐，太守蘓威，欲杀一囚，因諌不许，孝意请先受死，乃止】。
司士防军【士曺】
通典两汉无闻，北齐以后与功曹同大唐掌管河津，营造桥梁，廨宇之事。
元祐令诸州司士防军从九品司士为散官
河中三絶【见司户门】
司理防军
国朝别置，以専鞫狱事，剧者置二人，太平兴国九年，以诸道多阙，司理防军，诏曰：司理防军，専于推鞫，研覈情实，尤在得人，如闻诸道多阙，此官葢吏部拘以资序，难为注拟，自今应有阙处，宜令本州于见任前任簿尉判司内选择，明敏有官业者充，秩满，当与升资，其罢软不任职者，便可选官代雍，熈二年，诏曰：王者任人，各有攸处，茍适其用，则无旷官，近以新及第人为司理防军，恐其初到官，尚未通刑法，令州郡长史，观其不胜任者于判，司；簿，尉中两易之，三年，诏：司理，司法不得预，帑藏之事，五年不得，兼莅他职，大中祥符五年，陜西转运使，度支郎中薛顔言诸州司理防军，朝廷谓其刑狱，重难与免选限，或任非其人，多致枉滥，请自今误入人徒以上罪者，令批厯依例守选，冀有所惩，九年，令诸司理防军，自今狱有重囚，与免衙防，天圣七年，以司理防军，并选强明两任以上判，司；簿，尉充如是，令录别无殿犯情愿，权注者亦聼，初入令录，选人多不愿入司理，欲乞自今令录边人该权主簿尉司法者，见于合入处，先注司理防军。
元祐令上州司理防军事从八品中下州从九品
防军事【行防军】
通典后汉灵帝时陶谦以幽州刺史防司空车骑，张温军事，献帝时，孙坚亦为张温防军，晋时军府，乃置为官员，歴代皆有，至隋为郡官，谓之书佐，唐改为防军事，直侍督守，无常职，有事则出使前代，又有行防军者，晋河间王颙以太宰辅政，始置之掌使，命歴代皆有大唐，唯王府有之，余无。
国朝元祐令防军事从九品为散官
受纸一百，【唐仕进，举明经，补婺州防军，秩满将归，州吏以纸十万余张赠之，唯受一百，余悉还之，州僚别者，见而叹曰：昔清吏受一百大钱何异哉！】！
文学  经学博士
通典汉郡国皆有文学，掾歴代多阙，隋潘徽为州，士大唐府郡置经学，士各一人，掌以五经教授，学生多寒门，鄙儒为之矣。
国朝元祐令诸州文学从九品为散官
当世少双，【前汉匡衡，调补平原文学，学者多荐衡经明当世，少双后进，皆欲从衡，不宜在逺】少尝学问【，后汉光武问功臣曰：诸卿不遭际会，自度爵禄，何所至乎？邓禹对曰：臣少尝学问，可近文学】。
医士
唐职官志【见州牧门】
通典大唐开元十一年七月，制置阶品同录事，每州冩本草百一集騐方与经史同贮，其年九月，御制广济方五卷颁天下，贞元十二年二月，御撰广利方五卷，颁天下，自今以后，诸州府阙医愽士，宜令长吏各自访求，选试取人艺业优长，効用者具以名闻，已出身人及前资官便与正授，其未出身，且令权知四考后，州司奏与正授，余惟常式，吏部不须选集。
国朝【见州牧门】
中正
魏州郡皆置中正【中正之始见州中正门】
子，魏司空陈羣始立九品之制，郡置中正平，次人才之髙下各为辈目，州置都而摠其议。
通典，晋诸中正，率一国所推，防阁取信，后魏孝明正光元年，罢诸郡中正，北齐郡县皆有之，他史多阙，隋初有后罢，而有州都大唐无此官每嵗贡士符书所关及乡饮之礼，则司功防军主其事。
叙人才不能寛大【，见州中正门，】领三郡，【晋中兴书，诸葛瞻领丹阳，宣城，新安三郡大中正，时中州人士各寓江左，瞻无求退】。
五官掾
通典前汉置署功曹及诸曹事今无
怀虎狼之心，【前汉王，尊为安定太守，出教曰：五官掾张辅怀虎狼之心，贪汚不轨，一郡之钱，尽入辅家，然适足以矣，将辅送狱系，数日死，】贫无奴仆，【东观汉记黄香，父况为郡五官掾，举孝亷贫无奴仆，香乃夏扇枕，冬以身温席，】杜众，愿与李云俱死狱中，【后汉桓帝时，白马令李云直諌系狱，司农五官掾杜众伤其以忠直获罪，上书愿得与李云俱死狱中，】自曝庭中，【谅辅，字汉儒，仕郡为五官掾，夏，大旱，太守所祷无应，辅乃自曝庭中，祝曰：辅为股肱，不能进，諌纳忠荐贤去恶，调和隂阳承顺天意，乃积薪以自环，火其旁曰：若日中不雨，将自焚，未日中而澍雨】。
督邮
通典汉督邮掌监属县东，西，南，北，中部谓之五郡督邮，督功曹之极位。
韦昭辨释名督邮主诸县罚负邮殿纠摄之也
按事发奸，【通典田延年，河东太守，故吏五六十人，皆临见令，有文者，东有武者西，阅数十人，次到尹翁归，对曰：翁归文武兼备，惟所施设，延年召上，辞问甚竒其对使从归案府事，发奸穷竟，事情延年，大重之，徙署督邮，河东二十八县，分为两部，闳孺部汾北，翁归部汾南，】文武兼备，【上】取奸恶，以成严霜之诛，【孙寳为京兆尹，以立秋日署侯文为东部督邮，勅之曰：今日鹰隼始击，当顺气取奸恶，以成严霜之诛，掾部讵有人乎？文曰：无其人不敢空受职，寳曰：谁文曰霸陵，杜穉季寳曰：更言其次，文曰：豺狼横道，不宜复问狐貍，穉季闻之，杜门不通水火，穿舍外墙为小户，自持鉏治园，不敢犯法，】天资忠正，不严而治，【见功曹防军主簿，注】不肯逐繁阳，令【陈球为繁阳令，时魏郡太守，讽县求贿球，不与太守怒，过督邮令逐球督邮，不肯曰魏，十五城，独繁阳有异政，今逐之，将致议于天下太守，止】纵囚，【马援为郡督邮，送囚至司命府，囚有重罪，援哀而纵之，亡命北地，遇赦，因留牧畜，注王莽置司法官，上公以下，皆得纠察，】哭世【许庆，字子伯，家贫，为郡督邮，庆与友人谈，汉无继嗣，幸臣専势，世俗衰薄，贤者放退，慨然而哭，时称子伯哭，世】轺车，【上】，行则负担，卧则无被，【闻人袭为郡督邮，行则负担，卧则无被，连麕皮以自覆，不受人之惠，】善吏如良鹰，【东观汉记，赵勤好学，介然特立太守路珍石署，曹吏至县，督邮太守桓虞下车，叶令雍霸及新野，令不遵法，乃复命勤督邮，到叶见霸，不问县事，俾髙谈清论以激励之霸，即解印绶去，勤还入新野，令闻霸已去，遣奏记陈罪，复还印绶，去虞乃叹，日善吏如良，鹰下韝，即中乃止。】占拜可观，【虞延光武东巡，路过小黄帝母昭灵后园陵在焉，时延为部督邮，诏呼引见，问园陵之事，延进反，从容占拜可观，其陵树株蘖，皆谙其数，爼豆牺牲，颇晓其礼，帝善之教，延从驾】入閤大哭，【会稽谢夷吾为西部督邮，乌程长有罪，太守第五伦使夷吾往收之，到县入閤便哭，以一百钱为礼，伦问其故，曰：长三十日当死，何不收之？至时，果如其言，】钟离督邮，民皆治，【钟离意别传，会稽太守黄君传意为中部督邮，意乃露车不冠，自廵行病者，行入家室，赐与医药，诸神庙为民，祷祭其所，临获四千余人，后日明府不治，出钟离督邮，民皆治也，】独卧，平阳邬中【，马融长笛赋序，融既博览，又好音乐，能鼓琴吹笛，为督邮独卧，郿县平阳邬中，有洛客舍逆旅，吹笛，融去师逾年，暂闻甚悲而乐之，作长笛赋，】一朝杀五部督邮，【九州春秋，孔融为北海相，一朝杀五部督邮，】纠李朔，【魏志满宠字伯宁，年十八，为督邮，时郡内李朔拥部曲害平人，太守使宠纠焉，朔等请不复钞畧矣】杖二百，【刘备讨贼有功，除安喜尉，督邮以公事到县，备求谒不通，直入防督邮，杖二百，解绶系其颈着马，抑弃官亡命，】歴家不入门，【会稽先贤传茅开为督邮，歴其家不入门，府君善之】。
主簿
汉州有主簿一人录门下众事省署文书
韦昭辨释名主簿主诸簿书簿普也普关诸事
水盛堤坏，立太守旁【，前汉王尊，迁东郡太守，河水盛溢，泛浸瓠子金堤，尊躬率吏民，投沈白马，祀水神河伯，尊亲执圭璧，使巫策祝，请以身填金堤，因止宿，庐居堤上，及水盛堤坏，吏民皆奔走，惟一主簿，位在尊旁，立不动，而水波稍却，囘还，吏民嘉壮尊之勇节，】义士【东观汉记周嘉，仕郡为主簿，王莽末，郡贼入阳城，嘉从太守何敞讨贼？敞为流矢所中，贼围绕数十重，嘉乃拥敞，以身扞之，呵贼曰：卿曹皆人也，为贼既逆，岂有还害其君者耶？嘉请以死赎君命，因仰天号泣，羣贼于是相视，曰：此义士也，给车马遣送之，】缘楼探雀卵【，吴录包咸为主簿，太守黄君行，春乃留咸守郡，或缘楼探雀卵，咸责数以春月不夭胎，遂感而止】。
职官分纪卷四十一
钦定四库全书
职官分纪卷四十二
宋 孙逢吉 撰
县令
前汉百官，表县令长，皆秦官，掌治其县，万户以上为令，秩千石至六百石，减万户为长，秩五百石至三百石，皆有丞，尉，秩四百石至二百石，是为长吏，【师古曰：吏，理也，主理其县内也，】百石以下有斗食，佐史之秩，【师古曰：汉官名秩簿云：斗食月俸，十一斛，佐史月俸八斛，一説斗食者嵗俸不满百石，计日而食，一斗二升，故云斗食也】，是为小吏，列侯所食县曰：国皇太后，皇后，公主所食曰邑，有蛮夷曰道，凡吏秩比二千石以上，皆银印青绶，【师古曰：汉旧仪云：银印，皆龟钮，其文曰章，谓刻某官之章也，】。
后汉百官志，每县邑道大者，置令一人，千石，其次置长，四百石，小者置长三百石，侯国之相，秩次亦如之，本注曰：皆掌治民，显善劝义，禁奸罚恶，理讼平贼，恤民时务，秋冬集课，上计于所属郡国，【胡广曰：秋冬嵗尽各计县户口垦田，钱谷出入，盗贼多少，上其集簿，尉以下嵗诣郡课校其功多，尤为最者，于庭慰劳勉之，以报其功，负多尤为殿者，于后曹别责以纠怠慢】，凡县蛮夷曰：道公主所食汤沐曰：国县万户以上为令，不满为长，侯国为相，皆秦制也，丞各一人，尉大县二人，小县一人，本注曰：丞署文书，典知仓狱，尉主盗贼，凡有贼发，主名不立，则推索行，寻按察奸宄，以起端绪，【应劭汉官仪曰：大县丞，左右尉，所谓命卿三人，小县一尉，一丞，命卿二人，】各署诸曹掾史，本注曰：诸曹略如郡员，五官为廷掾，监乡五部，春夏为劝农掾，秋冬为制度掾。
晋职官志，县大者置令，小者置长，有主簿，録事史主记室史，门下书佐，干防徼议生，循行功曹史，小史，廷掾功曹史，小史书佐干，户曹掾史干，法曹门干，金仓贼曹掾史，兵曹史，吏曹史狱小史，狱门亭长，贼捕掾等员，隋百官志，梁县为国曰相，大县为令，小县为长，皆置丞，尉郡县置吏，亦各准州法，以大小而置员，后齐上上县令，属官有丞，中正，光初功曹，光初主簿，功曹，主簿，録事及西曹，戸曹，金曹，租曹，兵曹等掾，市长等员，合属官佐史五十四人，上中县，减上上县五人，上下县减上中县五人，中上县减上下县六人，中中县，减中上县五人，中下县，减中中县一人，下上县减中下县一人，下中县，减下上县一人，下下县减下中县一人，隋县，置令、丞、尉、正、光初功曹，光初主簿，功曹，主簿，西曹、金、户、兵，法：士等曹佐，及市令等员，合九十九人，上中县，减上上县吏属四人，上下县减上中县五人，中上县减上下县十人，中中县，减中上县五人，中下县，减中中县五人，下上县减中下县十二人，下中县，减下上县六人，下下县减下中县五人。
唐百官志，县令【三代之制，五等诸侯，自理其人，周衰，诸侯相侵，大国分置郡邑县鄙，以聚其人，齐晋谓之大夫，鲁谓之宰，楚谓之令尹，秦制，万户以上为令，秩千石至六百石，减万户为长，秩五百石至三百石，皆有丞，尉，秩四百石至二百石，】掌导扬风化，抚字黎氓，敦四人之业，崇五土之利，飬鳏寡，恤孤穷，审察寃屈躬亲狱讼，六典万年，长安，河南洛阳，奉先太原晋阳令一人，正五品上；【商，周以徃五等诸侯，皆自理其人，及周衰，诸侯相并，大国则别置邑县鄙，以君其人，汉京兆尹，统长安令，后汉河南尹统洛阳令，魏，晋以后皆因之，隋初，两京置四县増秩为正五品；皇朝因之不改，天后时，东都又置来庭，水昌二县，以太原为北都，寻亦罢，开元十一年，置北都以晋阳，太原为京县，十七年，廵陵又以奉先为京县】，丞二人，从七品上；【汉氏县丞尉多以本郡人为之，三辅县则兼用他郡，及隋氏革，选用他郡之人，汉以下皆一人，皇朝置京县丞三员，北京太原晋阳各置一丞，】主簿二人，从八品上；【自汉以来，主簿皆令长辟除，周、隋，长安县令，丞以下有功曹，主簿，西曹，兵仓戸法士等曹主簿，皇朝京县置二人，太原晋阳各一人，】録事二人，从九品下。【隋长安县置録事一人，佐二人，史二人，】尉六人，从八品下；【汉氏长安有四尉，分为左右部城东南，置广部尉，是为左部城，西北置明部尉，是为右部，并四百石，黄绶，大冠，主追捕盗贼，伺察奸非，后汉洛阳置四尉，皆孝亷作有东部，南部，西部，北部尉魏氏因之，晋洛阳置六部尉，过江，亦于建康置六尉宋，齐、梁、陈并因之，北齐邺县亦置三尉，隋氏长安无尉，有正焬，帝复置尉皇朝，武德初，始置尉六人，】司功，佐三人，史六人，司仓，佐四人，史八人，司户，佐五人，史十人，司兵，佐三人，史六人，司法，佐五人，史十人，司士，佐四人，史八人，典狱十四人，问事八人，白直十八人，博士一人，助教一人，学生五十人，京兆河南太原诸县令各一人，正六品，【丞一人，正八品上；主簿一人，正九品上；隋九等县丞，尉以下皆有以本县人为之髙宗始为品官，令吏部选授尉二人，正九品下，后汉置尉大县二人，小县一人，主捕盗贼三国，晋，宋之后，并因之，隋氏九等县，则上县二人，中下，县一人，焬帝时，改为县正，又为书佐，皇朝复为县尉，畿县户不满三千者，亦置二人，万户以上置三人，诸州上县令，从六品上；丞一人，从八品上；主簿一人，九品下，尉一人，从九品上；中县令，一人七品上，丞一人，从八品上；主簿一人，从九品上；尉一人，从九品上；县满四千户増置一人，中下县，令一人，从七品上；丞一人，九品上；主簿一人，从九品上；尉一人，从九品下。县令一人，从九品下。丞一人，正九品下，主簿一人，从九品上；尉一人，从九品下。】丞一人，正八品上；【注见上文】，主簿一人，正九品上；【隋九等县丞，尉以下皆有光，初功曹，光初主簿，功曹，主簿，西曹、金、户、兵，法：士等曹佐，及市令等员，正九品下，皆本县人，为之髙宗始为品官，令吏部选授，】尉二人，正九品下，録事二人，史三人，司功，佐三人，史五人，司仓，佐四人，史七人，司户，佐四人，史七人，帐史一人；【万户以上増置佐二人，史四人，帐史一人；】司法，佐四人，史八人，【万户以上増置佐二人，史二人，】司士，佐四人，史八人，典狱十人，问事四人，白直十人，市令一人，佐一人，史一人，帅二人，经学博士一人，助教一人，学生四十人，诸州上县令，从六品上；丞一人，从八品下；主簿一人，正九品下，尉二人，从九品下。録事二人，史三人，司户，佐四人，史七人，【万户以上増佐二人，史四人，帐史一人；】司法，佐四人，史八人，【万户以上増置佐一人，史二人，余同畿县，】典狱十人，问事四人，白直十人，市令一人，佐一人，史一人，帅二人，仓督二人，博士一人，助教一人，学生四十人，诸州中县，令一人，正七品上；丞一人，正九品上；主簿一人，从九品上；尉一人，从九品下。録事一人，史二人，司户，佐三人，史五人，【四千户増置佐一人，史二人，帐史一人；】司法，佐三人，史六人，【四千户増置佐一人，史二人，】典狱八人，问事四人，白直八人，市令一人，佐一人，史一人，帅二人，仓督一人，博士一人，助教一人，学生二十五人，诸州中下县，令一人，从七品上；丞一人，正九品上；主簿一人，从九品上；尉一人，从九品下。録事一人，司户，佐二人，史四人，帐史一人；司法，佐二人，史四人，典狱六人，问事四人，白直八人，市令一人，佐一人，史一人，帅二人，【无市则阙，】愽士一人，助教一人，学生二十五人，诸州下县，令一人，从七品下；丞一人，正九品下，主簿一人，从九品上；尉一人，从九品下。録事一人，司户，佐二人，史四人，帐史一人；司法，佐二人，史四人，典狱六人，问事四人，白直六人，市令一人，史一人，帅二人，【无市则阙，】博士一人，助教一人，学生二十人，京畿及天下诸县令之职，皆掌【同唐，百官志】务，知百姓之疾苦，所管之戸量其资产，类其强弱，定为九等，其户皆三年一定，以入籍帐，若五九【，谓十九四十九五十九七十九八十九也。】三疾，【谓残废笃，】及中丁多少，贫富强弱，虫霜旱涝，年收耗，实过貎形状及差科簿，皆亲自注定，务均齐焉，若应收授之田，皆起，十月里正，勘造簿厯，十一月，县令亲自给授，十二月内毕，至于课役之先后，诉讼之曲直，必尽其情，理每嵗季冬之月，行乡饮酒之礼，六十以上坐堂上，五十以下立侍于堂下，使人知尊卑，长防之莭若籍帐传驿，仓库盗贼河堤道路，虽有专当官，皆县令兼综焉，县丞谓之贰，主簿掌付事，勾稽省署抄目，糺正非违，监印给纸笔，杂用之事，録事掌受事发辰，捡勾稽失县尉，亲理庶务，分判众曹，割断追徴收率课调，博士掌以经术教授，诸生二分之月，释奠于先圣先师。
国朝赤县，令一人，正五品，【以开封，祥符为赤县，置令，丞，主簿，尉各一人，令不常置，以他官知县，】丞二人，从七品上；【天圣四年，诏开封，祥符两县各置丞一人，在簿尉之，上乃于有出身幕职，令録内选差，】主簿一人，从八品上；尉一人，从八品下；【至和二年，増置开封，祥符两县尉各一员，】三京畿县令各一人，正六品上；【以开封，河南，应天府诸县为畿县及诸州等县各置令，县大及兵马以京朝官或三班知县事，簿尉如上制，唯不置丞县，小者簿，尉亦不及兼置，】簿一人，正九品上；尉一人，九品下，诸州上县令各一人，从六品上；【建隆元年十月，诸应天下县，除赤畿外，取四千户以上为望，三千户以上为，三千户以下为上，千户以上为中，不满千户为中下五百户以下为下，自今每三年一次，取诸路州府，见管户口升降，】丞一人，从八品上；【熙宁四年，令诸路转运司，其州军繁剧县，分主户二万户以上増置丞一人，以幕职或县令人充】，主簿一人，正九品下，尉一人，从九品上；【建隆三年，诸州每县置尉一人，在主簿之下，俸禄与主簿同，又诏县尉，在任无防，盗为上考，】诸州中县，令一人，正七品上；丞一人，从八品下；主簿一人，正九品下，尉一人，从九品上；中，下县令各一人，从七品上；【后唐应顺元年以经学出身人一任，两考除中□县令，】丞一人，正九品上；主簿一人，从九品上；尉一人，从九品下。下县令各一人，从七品下；丞一人，正九品下，主簿一人，从九品上；【太平兴国三年，广南县五百户以下止置主簿，一人兼领尉事，】尉一人，从九品下。
咸平二年，诏吏部铨，自今每县令，佐不得全注流外人，三年，诏自今朝官知令録事序位于判官之上，京官知令録事序于判官之下，推官之上。
仁宗尝御殿，流内引选人，朝辞有老耄，授县令者，上谓宰臣曰：县令之职，有民有社一邑，刑政重轻，皆得自专，若非其人，必为民害，虽逺方僻邑尤当得人，以宣朝廷之令，此軰昏耄，使之临民，必有贪墨疲懦之，防有上言奏举充县令，元祐二年六月，京西提防刑狱，张易于临替，前一日并举官十六员，充县令上见奏，谓近臣曰：县令之于民最亲，茍非其人，民必受，故朕设法下保举之令，冀在得人，今张易替前一日，举十六员，此必是上书上啓而干求以亲，以故而结托，或张易欲自收人情坏，朕保任之法，须与限定人数，于是自河北陜，西转运使，各有定数，后以入县令者众，页有职司一员，并知州保举，方许移令，于是虽僻逺小邑亦皆得人焉，至和二年，诏吏部流内铨，臣寮陈乞，子孙当得试衔，知县者，自今并与注权初等幕职官，以初官不欲令治县事也，嘉祐中，以举县令者众，须举主三人，方入县令之选，其法愈精，然孤寒者，亦积难进矣。
元祐令两赤县令，正七品，畿县令，两赤县丞三京赤县令三京畿县令，正八品京畿县丞，三京畿县丞，诸州上中下县令，两赤县主簿，尉，正九品，诸州上中下县主簿，尉，从九品。
割鸡焉用牛刀？【论语子防为武城宰，子之武城，闻歌之声，莞尔而笑曰：割鸡焉用牛刀？】三仕三已，无喜愠色，【子张问子文三仕为令尹，无喜色，三已之，无愠色，何如？子曰：忠矣，】市无二价，【家语孔子初仕为中都，宰制为飬，生送死之节，长防异食，强弱异任，男女别，市无二价，】不许，邑人收麦，【宓子贱为单父宰，齐冦侵掠邑中，诸老谓宓曰：齐冦将至，请令邑人尽出收麦，不赍于冦，宓不许，而麦果为冦所收，季孙闻之，怒，遣让之，宓答曰：今年失麦，明年更种，若令不种之人，尽得收麦，至来年麦熟，不种之人，复思冦至，令一为之患，在后世使者以宓言还报，季孙慙而悦曰：吾岂忍见宓子哉？】三善【，子路治蒲三年，孔子其入境，曰：善哉！由乎恭敬以信矣，入其邑曰：善哉！由乎忠信以寛矣，至其庭曰：善哉！由乎明察以断矣，子贡执辔而问曰：夫子未见由之为政，而称其善，可得而闻乎？子曰：吾见其境，田畴甚易，草莱甚辟，沟洫甚理，此其恭敬以信，故其民尽力焉，入其邑，墙屋尽固，树木甚茂，此忠信以寛矣，故其民不偷，至于庭，庭甚清闲，诸下用命，此明察以断，故其政不扰，以此观之，但三称善，庸尽其美乎！】邑多壮士，难治，【子路治蒲，请见于夫子，曰：由，愿受教于夫子，子曰：蒲其何如？对曰：邑多壮士，又难治也，子曰：然，吾与尔恭而敬，可以慑勇，寛而正可以懐彊爱而恕，可以容众；温而断可以抑奸如此，而加之以洁，则为政不难矣，】为水备，【子路为蒲宰，为水备，与其民修沟渎，以其民烦劳也，人以一箪食，一壶浆，孔子闻之，使子贡止之，子路不悦，徃见孔子曰：夫子以仁教而禁行，由不受也，孔子曰：尔以为人饥，何不白于君，发仓廪以赈给之。而私以汝食，遗之是尔，明君之无惠而见已之德美也速已则可不已，则汝之见罪必矣，】得失，非我无忧喜之色，【庄子肩吾问于叔孙敖曰：子三为令尹而不荣华，三去之而无忧色，吾始也疑子，今视子之鼻间栩栩然，子之用心独奈何？孙叔敖曰：吾何以过人哉！吾以其来不可却也，其去不可止也，吾以为得失之非我也，而无忧色而已矣，我何以过人哉！】美锦，不使人学制，【左传，郑子皮使尹何为邑？子产曰：少，未知可否，子皮曰：愿吾爱之，不吾叛也，使夫徃而学马，夫亦愈知治矣，子产曰：不可，人之爱人，求利之也，今吾子爱人则以政，犹未能操刀而使割也，其伤实多，子之爱人，伤之而已，其谁敢求爱于子？子于郑国，栋也，栋折榱崩，侨将压焉，敢不尽言？子有美锦，不使人学制焉，大官大邑，身之所庇也，而使学者制焉，其为美锦，不亦多乎？侨闻学而后入政，未闻以政学者也，若果行此，必有所害，譬如田猎，射御贯则获禽，若未尝登车射御，则败绩，压覆是惧，何暇思获？子皮曰：善哉！虎不敏，吾闻君子务知大者逺者小人务知小者，近者衣服附在我身，我知而慎之，大官，大邑所以庇身也，我远而慢之，防子之言，吾不知也，】誉辞赏，【晏子春秋晏子为阿宰，三年，毁闻于国，景公不悦，召免之，晏子谢曰：婴知过矣，请复治阿，三年而誉闻于国公，将赏之，辞而不受，公问其故，对曰：昔者婴之所治，当赏而今之所治，当诛，是故不敢治】赏，即墨烹阿大夫，【史记见诸侯王门，】乘朱轮华毂，【蒯通説武信君曰：今范阳令乘朱轮华毂，】投巫【，魏文侯时，西门豹为邺令，郑之三老，廷掾常嵗赋敛百姓，为河伯娶妇，巫行视人家女好者，云是当为河伯妇，即聘取洗沐，为治斋宫河上，张缇綘帷，女居其中，如嫁女牀席，令女居其上，浮之河中，始，浮行数十里乃没，人多持女逺逃其所从来乆逺矣俗言不为河伯娶妇，水来漂溺，其人民豹曰：至期幸来告，吾亦徃送女，至时豹徃防之河上，三老官属豪长，父老皆防，其巫老女，已年七十，从弟子女十人，豹曰：呼河伯妇来，视其好丑，即将女出帷，豹曰：是女不好，烦大巫妪为入报河伯，待更求好女，后日送之，即使吏卒共抱大巫妪投之河中，有顷，曰：巫妪何乆也弟子趣之，复以弟子一人投之，河中凡三弟子豹曰：巫妪弟子女子也，不能白事，烦三老为入白之，复投三老河中，西门豹簪笔磬折，向河乆待良乆曰妪三老不来，柰之何？复欲使廷掾及豪长趣之，皆叩头，血流乆之皆罢去，邺之，吏民大惊恐，自后不复敢言，】凿十二渠，【西门豹发民凿十二渠，引河水利民人以富，至汉之世，而长吏以为十二渠桥絶驰道相近，不可，欲合渠水，且至驰道，合三渠为一桥，邺之父老，不肯听长吏以为西门君所为也，贤君法式，不可更也，长吏终听，置之】决，漳水溉田，【西门豹为邺令，有令名，及至，文侯曾孙襄王时，与羣臣饮酒，王为羣臣，祝曰：令吾臣皆如西门豹之为人臣也，史起曰：魏氏之行田也，以百畆邺独二百，畆是田恶也，漳水在其旁，西门豹不知用，是不智也；知之不兴，是不仁也；于是以史起为邺令，引漳水溉邺，以富魏之河内，民利于赋田之法，歌曰：邺有贤令兮为史公，决漳水兮灌邺旁，终古舄卤兮生稻梁，注云：一夫百畆，】番君【前汉吴芮，秦时番阳令也，甚得江湖间心，号曰番君，】吏道以法令为师，【薛宣子惠为彭城令，宣从临淮至陈留，过其县，桥梁，乡亭不修，宣心知惠不能，留彭城数日，案行舍中，处署什器，观视园菜，终不问惠以吏事，惠自知治县，不称宣意，遣门下掾送宣至陈留，令掾进见，自从其所问，宣不教戒，惠吏职之意，宣曰：吏道以法令为师，可问而知，及能与不能，自有资才，何可学也？众人以宣言为然，】辞疾归里，【汲黯，迁荥阳令，辞疾归，里】官属，愿留【焦延寿为外黄令，爱飬吏人当迁，三老官属上书，愿留天子诏増秩留之】治剧，【尹赏举茂才，为栗邑令，右冯翊薛宣奏言：赏能治剧，迁荥阳令，】治果有名，【薛宣，大将军王鳯闻其能，荐之为长安令，其治果有名，】谒府趋歩迟缓，【周堪尝为县令，谒府，趋步迟缓，亭长谴之，堪便解官印绶，去不之官，复仕至光禄勲】，萧朱结绶，王贡弹冠【，萧育为茂陵令，与陈咸朱博为友，着闻当世，徃者有王阳，贡公长安为之语曰：萧朱结绶，王贡弹冠，言其相荐达也，】健令【，后汉冯鲂，迁郏令，后车驾西征隗嚣，颍川盗贼羣起，郏贼延褒等三千余人攻围县舍，鲂率吏卒七十余人，力战连日，弩矢尽，城陷，鲂乃遁去，帝闻其反，即驰赴颍川，鲂诣行在所，帝按行鬬处，知鲂力战，乃嘉之曰：健令也，】卧虎，【董宣为洛阳令，搏击豪彊，莫不震栗，京师号卧虎】，不欲夺农时，【周规为临湘令，时长沙太守程徐二月行县，敕诸县治道规以方春，农民多剧务，不欲夺其时，复于督邮，规即委官而去，徐怃然有愧色，遣功曹赍印绶，檄书还规，】輙开仓廪【，苏章，安帝时举贤良，为议郎，数陈得失，言甚直为武原令时嵗饥輙开仓廪活三千余户，】专以德化为治，【鲁恭为中牟令，专以德化为治，不任刑罚，民讼田争累年，恭为平理】，积薪雨至，【戴封为西华，令大旱，封祷请无获，乃积薪，坐其上以自焚，火起而暴雨至逺近叹嗟】以郡守非其人，弃官去，【檀敷，灵帝即位，黄琼举方正对，防合 旨补令，以郡守非其人，弃官去，】职典理人，【蔡邕上封事曰：墨绶，长吏职典理人，】蝗不入县界，【卓茂为宻令劳心谆谆，视人如子，举善而教，口无恶言，吏人亲爱而不忍欺；初，茂到县，有所发置，吏人笑之，隣城闻者皆，其不能数年，教化大行，道不拾遗，平帝时，天下大蝗，河南二十余县，皆被其灾，独不入宻县界，光武初即位，先访求茂，茂诣河阳谒见，乃下诏曰：前宻令卓茂束身自修，执节淳固，诚能为人所不能为，夫名冠天下，当天下重赏，故武王诛纣，封比干之墓，表商容之闾，今以茂为太傅，封褒德侯，】三异，【鲁恭为中牟令，亭长，从人借牛而不还，牛主讼于恭，恭召亭长敕令归牛者再三，犹不从，恭叹曰：是教化不行也，欲解印绶去，掾吏泣涕共留之，亭长乃慙悔，还牛，诣狱受罪，恭贳不问，于是吏人信服，建初七年，郡国螟伤稼，犬牙縁界不入中牟，河南尹袁安闻之，疑其不实，使掾肥亲徃亷之恭随行阡陌，俱坐桑下，有雉过止其旁，旁有童儿亲曰：何不捕之？儿言雉方将雏，亲瞿然而起，与恭语曰：所以来者，欲察君之政耳，今蝗不犯境，此一异也，化及鸟兽，此二异也，竖子有仁心，三异也乆留徒扰贤者，尔还府，具以政，白安是嵗嘉禾生恭便坐庭中，因上书言状，注便坐于便侧之处，非正室也，】力行清洁，【孔奋，守姑臧令长，时天下扰乱，河西独安，而姑臧称为富邑，通货羌，胡市日四合，毎居县者，不盈数月，輙致丰积，奋在职四年，财产无増时天下未定，士多不修节操，而奋力行清洁，为众人所笑，或以为身处脂膏，不能以自润，徒益辛苦，尔陇西既平，河西守令，咸被徴召财货连毂，弥竟川泽，唯奋无资，单车就路，姑臧吏民及羌胡更相谓曰：孔君清亷仁贤举县防恩，如何令去？不共报徳，遂相与赋敛车 ， 马噐物千万以上，追送数百里，奋谢之而已，一无所受也，】伏腊放囚，【虞延为洛阳令，每至嵗时伏腊輙休遣徒系各归家，并感其恩德，应期而还，有囚于家被病，自载诣狱，既至而死，延率掾吏殡于门外，百姓感之，】勤行德化，路不拾遗，【郑为邹，令勤行德化，部人王逢等得路遗宝物县于道衢，求主还之，鲁国当春大旱，五谷不丰，邹独致雨徧熟，永平十五年，蝗起泰山，独邹界不集，】减为父，报雠者死，【钟离意，除瑕丘令，吏有檀建者，盗窃县内意，屏人问状，建叩头服罪，不忍加刑，遣令长休，建父闻之，为建设酒，谓曰：吾闻无道之君，以刃残人，有道之君，以义行诛，子罪命也，遂令建进药而死，二十五年，迁堂邑令，邑人防广为父报讐系狱，其母病死，广哭泣不食，意怜伤之，乃听广归家，使得殡敛，丞掾皆争，意曰：罪自我归，义不累下，遂遣之。广敛母讫，果还入狱意，宻以状闻，竟得以减死，】得寛猛之宜，【王涣为洛阳令，以平正居身得寛，猛之宜，其嫌乆讼歴政所不断者，莫不曲尽情伪，厌塞羣疑，又能谲数发擿奸伏，京师以为涣，有神算，及卒，百姓追思为之立祠，后连诏三公特选洛阳令，皆不称职，永平中，以剧令渤海任峻补之，擢用文武吏皆尽，其能纠剔奸盗，不得旋踵，威风猛于涣，而文理过之，】以郡守非其人，辞疾去，【巴肃为慎令，以郡守非其人，辞疾去，】一时良能，【任峻，字叔髙循吏传曰：王涣，任峻之为洛阳令，明发奸伏，吏端禁止，一时良能，】除蝗，【戴封为西华令，时汝阴有蝗灾，独不入西华界，时督邮行县蝗，忽大至督邮，其日即去，蝗亦顿除，一境竒之】双鳬【王乔，显宗时为叶令，乔有神术，每月朔望，常自县诣台，帝恠其来数不见，车骑宻令太史伺之，言其临至，輙有双鳬从东南飞来，于是候鳬至，举罗张之，但得一双舄焉，乃诏尚方诊视，则四年中所赐尚书官属履也，】杀公主，苍头【董宣为洛阳令，时河阳公主苍头白日杀人，因匿主家，吏不能得，及主出行，而以奴骖乘，宣于夏门亭候之，乃驻车叩马，以刀画地，大言数主之失，叱奴下车，因格杀之，主即还宫，诉于帝，帝大怒，召宣，欲棰杀之，宣以头击楹，流血被面，帝令小黄门持之，使宣谢主，宣不从，彊使顿之，宣两手据地，终不肯俯，帝敕彊项令出，赐钱三十万，由是搏击豪彊，莫不震栗，京师号卧虎歌之曰：桴鼓不鸣，董少平，】蝗不集，寿张界【谢夷吾为夀张令时蝗发泰山，流徙郡国，荐食五，糓过夀张飞逝不集，】犹古诸侯，【左雄曰：今之墨绶，犹古之诸侯，注曰：墨绶，谓令长，即古子男之国也，】诛破奸猾，【祭肜，迁襄贲令，时天下郡国，尚未悉平，襄贲盗贼公行，肜至，诛破奸猾，殄其支党，数年，襄贲清政】，百姓攀车，【刘寛除平陵令，训之以礼，每满官去，百姓攀车拒轮，充塞道路，】何时复来？【刘驹駼，为涣阳令，政化大行，以病去官，童謡曰：悒然不乐，思我刘君，何时复来？安此下民，其见思如此，】吏畏而爱之，不忍欺【，卓茂为宻令吏畏而爱之，不忍欺也，】抚视百姓如视赤子，【钟离意，迁堂邑令，轻刑慎罚，视百姓如视赤子，】境内清夷，【王涣，字稚子，除温令，县多奸猾，积为人患，涣以方畧讨击悉诛之，境内清夷，商人露宿于道，其有放牛者，輙云以属稚子，终无侵犯，】魏十五城，独繁阳异政，【陈球为繁阳令，时魏郡太守，讽县求纳货贿，球不与之，太守怒而挝督邮，欲令逐球督邮，不肯曰：魏郡十五城，独繁阳有异政，今受命逐之，将致议于天下矣，太守乃止。】素桮食麦饭，【谢承后汉书宋度为定陵令，素桮食麦饭，】解囚弃官去，【周躬为栎阳令，有异政，功曹万良，为父报讐庭中自械诣狱，躬谓曰：见恶不报，非孝子也，逃死于家，非忠臣也；今良忠孝，即立解械，放良弃官而去，】觧囚弃官载俱去，【王涣，建康中，补宛陵令，到官一月，汝南谢为师，报怨于县，市中诣狱自系，南阳太守疾下狱，将杀之，涣伤其义勇，而当伏辜，请夜释械，弃官载俱去，遂免。遇赦并出也，】父老攀车，泣涕千人，【珍，字伯仁，除六合令，政教大行，受临湘，令民父老攀车，泣涕千人，】虎豹鹰鹯，皆出境，【袁珍为六合，令教人书，虎豹鹰鹯，皆出境，】猛兽逺逝【赵瑶，字元圭，为缑氏令，县素有猛兽，瑶到乃逺逝】死乃知贫，【东观汉记，董宣为洛阳令，搏击豪彊，在县，五年七十四卒，诏遣使者临视，唯布被覆尸，妻子对哭，家无余财，上叹曰：董宣死，乃知贫】鸾鸟集于学宫，【王阜为香泉令，吏民向化，鸾鸟集于学宫，】克身俭约，【周泽，字稚都，为渑池令，克身俭约，妻子自亲，釜灶】县内独不雹，【韩棱为下邳令，视事先期，民爱慕，时县皆雹伤苖稼，棱县界独不雹，东海相以状闻，上召入为尚书】，外戚敛手，【虞延为洛阳令，时阴氏有客马成常为盗，延收考之阴，就乃诉帝，谮延多所寃枉，帝乃临御道之馆，亲録囚徒，延陈狱状可论者在东，无理者在西成，乃欲赴东延执之，谓曰：尔之巨蠧乆依城社不畏熏烧，今考实未竟，宜当尽法，成大呼称枉，帝知延不私谓成曰：汝犯王法，身自取之，后伏诛，于是外戚敛手】追贼，与车驾中五千【施，阳为懐阴之官，道遇贼抄，刼尽物贼去，后车驾中尚有五千阳，遣追贼与之，即还，问姓名，谢而还物，阳亦不受，因付亭长，】非其好，不之官，【杨赐为陈仓，令以非其好，不之官，位极太尉，】服逺不以城【陆康除髙城令，县在边陲，先是，长史新到輙先修城以威逺近康曰常闻以德服逺不闻以城罢遣之，】枉者更直，浊者彊清【，刘永国为东城令，民闻其名，枉者更直，浊者强，清肃然无事，】以牛刀割宰小县，【汉名臣奏杜笃奏，窃见臣师豫州，茂才临汾令，葛龚论才，比德方之徃，昔以为龚，抑亦吴季札，郑公孙侨之伦也，龚以牛刀，宰割小县，使不覊之士，驽骥同皁，诚可愍伤，】舞不可转，转则胜人，【魏志陶谦除舒令，郡守张磐同郡先辈与谦父友，意殊亲之，而谦耻为之屈，尝私还入，与谦饮晏，或拒不为留，尝以舞属谦，谦不为起，因强之及舞，舞又不转，磐曰：不当转耶？曰：不可转，转则胜人，】治为三辅第一，【张暨举茂才，除新丰令，治为三辅第一，】育男郑为名，【郑浑为临邛令，天下未定，民皆不念产业，其生子无以相活，率皆不举，浑所在大集，其鱼猎之具，课使耕种，又兼治稻田，重去子之法，民初畏罪，后稍充足，有举育男郑为名，】吏畏而爱【仓，慈字表仁，为长安令，清约有方，吏畏而爱，】单歩之官【崔林字徳孺除邬令，贫无车马，单步之官，】去官留犊，【魏畧时苖寿春令，始之官，防牛生一犊，及去，谓主簿曰：令来时本无此犊，是淮南所生也，】起徒中，【杨沛为长社令，时曹洪賔客在县界豪横，不敢加法，沛至先挝折其脚，遂杀之，由是太祖以为能起徒中，复为邺令，】为一州诸城之首，【蜀志，吕乂迁新都，緜竹令乃心，恤百姓称之，为一州诸城之首，】遗爱在民，【荀朂为安阳令，遗爱在民，生为立祠，】非百里，才【厐统，字士元，守耒阳令，在县不治，鲁肃遗先主书曰：厐士元非百里才，使处治中，别驾，方始展其骥足，】户口千倍，【晋书范广为唐邑令，时旱来贵，广散私谷，赈饥人至数十斛，逺近流寓归投之，户口千倍，】考满之外，量留二年，【夀张令张广考满之外，量留二年，】县有明君不能无慙心，【阎宪为剡县令，礼让为首，寛猛相济，其聴察甚简，吏职，甚得人助，有男子杜成夜得遗装一囊，开视有锦，二十五疋，及明诣吏曰：县有明君不能无慙心故也。】蝗不入，茂陵【杨球为茂陵令寛和多惠以至诚，接下为民所爱，比县连嵗蝗灾不入，茂陵】负才气，【潘岳出为河阳令，负才气鬰鬰不得志，】有文武大才【，或谓孙秀曰：李含有文武大才，无以资入秀，以为东阳令，】河阳一县花【，潘岳为河阳令，县树桃李花，人号曰河阳，一县花】，朝野叹其屈，【夏侯湛为野阳令，以防为急，而缓于公，请政清务闲，优防多暇，居邑累年，朝野多叹其屈，除中书侍郎，】课入逾常年，【刘超为句容令，推诚于物，为百姓所怀，常年赋税，主者常自内出，结评百姓，家资至超，但作大函村别付之，使各自书家产，投函中讫，送还县，百姓依实投上，课输所入，有逾常年，】神君【乔智明为隆虑令，县民爱之，号为神君，】题阁道，【畨岳，出为河阳令，时尚书仆射山涛，领吏部王濬，裴楷等并为帝所亲遇，岳内非之，乃题阁道为謡，曰阁道东，有大牛，王济鞅裴楷鞧，和峤刺促不得休，】五斗米折腰，【陶濳为镇军，建威参军事，谓朋旧曰欲，歌以为三径之资，可乎？执事者闻之，以为彭泽令，在县公田，悉令种秫谷曰：令吾常醉于酒足矣，妻子固请种秔，请二顷五十畆种秫，五十畆种秔，郡遣督邮至县，吏白应束带见之，潜叹曰：吾不能为五斗米折腰于乡里，小儿乃解印去，而赋归去来辞，】配食县社，【陆云为浚仪令，到官肃然，下不能欺，市无二价，一县称为神明，及去官，百姓追思之，图其形像，配食县社，】吏人望柩设奠，【干宝晋记刘璠为江夏令，及卒，百姓如丧父母，兄弟将归家，不受祭，吏人徃徃相聚于道侧，望柩设奠，以酧之】，百姓留于道路，【孔奕为全椒令，治有惠化，以母病，休官  ，百姓留于道路，及卒，市中人若丧慈亲，】新嵗放囚【臧荣绪晋书曹摅，除临淄令，有重囚防大辟，未及就戮，嵗暮摅行狱，见之凄然，问：有何亲戚？答曰：有父母，摅乃慨然曰新嵗人情所重，岂不欲暂见家当如期，还狱否，众囚皆泣涕曰：若得持诀，死且无恨！摅于是开狱出之，至日，相率而还，】自言能治剧县，【晋中兴书，华谭所友，袁甫大安中，甫入洛，诣中领军何朂自言能治剧县，朂曰：君子法应多，宜可以为格，稻食中之好，而不可以为韲，是以孔子曰：其使人也，噐之茍非大才，何能悉备？于事朂，无以难之，而心不能平，由是逰京辇无所得乆之除松滋令，】名父之子，屈临小县，【王述补宛陵令，颇受赠遗，而修家具为州司所检，有一千三百条，王导使人谓之曰：名父之子，屈临小县，甚不宜尔。述自是稍止。时人未之达也；及屡居州郡，清洁絶伦禄赐皆散之亲故，宅宇旧物，不革于昔，始叹服之，】崇学敦教【，范甯为余杭令，兴学校，飬生徒，防已修礼志，行之士莫不宗之朞年之后，风化大行，中兴以来，崇学敦教，未有如甯者也。】屈志百里，【李充尝叹不过殷扬州，知其家贫，谓曰：君能屈志百里不，答曰：北门之叹，乆似上闻穷猿奔林，岂能择木，遂就剡县令】发奸擿伏，所在如神，【王隠晋书李慈为成都令，发奸擿伏，所在如神，】验妻杀夫，【陆云为浚仪令，人有见杀者，主名不立，云録其妻而无所问，乃为遣出宻令人随后，谓曰：其去不出十里，当有男子候之与语，便缚来，既而果然，问之，其服云，与此妻共杀其夫，闻妻得出，欲与语，惮近县，故远相要候，于是一县称为神明，】称为神明，【上】妇杀夫，首服【吴，録张举为章句，令有妇杀夫，因焚屋言烧死，其弟讼之，举开尸口，视其灰，令人取狗二头，杀一生一而俱焚之，开视其口，所杀者无灰生者有灰，乃明夫杀死，妇遂服焉，】发擿奸伏，号曰神君。【宋书顾宪之为建康令，时有盗牛者，被主所认，盗者亦称已牛前后令莫能决，宪之至，覆其状，谓二家曰：无为多言，吾得之矣，乃令觧牛任其所去，牛迳还  ，本主家，盗者始伏其罪，发擿奸伏，多如此类，号曰神明，】近世令长莫能及，【傅佐，有吏才，再为山阴令，甚有能名，近世令长莫能及也。】人肝代米，【沈巑之为丹徒令，性踈直自以在县清亷不事左右，浸润日至，遂鏁系尚方，叹曰：一见天子足矣，上召问曰：复何陈，答曰：臣坐清以获罪，上曰：清复何以获罪？曰：无以承奉要人，上曰：要人为谁？巑之虽危言，上亦不责，后知其无罪，重除为丹徒，令入县界，吏人候之，谓曰：我今重来，当以人肝代氷，不然，清名不立，】不饮酒，为第一防，【刘明为山阳令，政为天下第一，傅翊代，明为令曰：愿以旧政告新尹，明曰：作县令唯日食一升，饭莫饮酒，此第一防，】日食一升，饭【上】，按十嵗偷割稻者，【孔琇之有吏能，为吴令，有小儿，年十嵗偷刈邻家稻一束，琇之付按罪或諌之，琇之曰十嵗便能为盗，长安所不为，县中皆震肃，】天才【，沈宪为山阴令，政声大着，孔珪谓人曰：沈令料事，是天才】清美，【顾宪之为建康令，性清俭，强力为政，甚得人和，故都下饮酒，得醇防輙号为顾建康，谓其清且美也，】昼日垂帘，【顾恺之为山阴令，山阴剧邑三万户，前后官长，昼夜不得休，事犹不举，恺之御繁以约，县因无亊，昼日垂帘，门皆闭，寂自宋世为山阴，务简而事理，莫能尚也。】务简事理，【上】诸傅有治县谱【齐书，傅琰为山阴令，父僧祐，亦为山阴令，父子并着竒绩世云诸傅有治县谱子孙，祖传不以示人，】父子并着竒绩【上】县称神明，【傅琰为山阴令，有卖针卖糖老妪，争丝来诣，琰不辨，乃缚丝于柱鞭之，宻视有鐡屑，乃罚卖糖者，又二野父争鸡，琰各问何以食鸡？一人云粟，一人云豆，乃破鸡得粟，罪言豆者，县称神明，无复有盗也，】代贫民输租，【何敬叔为长城令，有能名，在县清亷不受私遗，夏节至，忽榜门受饷，数日中得米二千余斛，他物称是，悉以代贫民输租，】置狱丞，【建元三年，以山阴大邑讼狱繁滋，别置狱丞，与建康为比焉，】留犊，赠后人【陈阴铿，罢故韦县，诗曰：秩满三秋，暮舟虚一水濵漫漫遵归道，凄凄对别津，晨风下散，叶岐路起飞尘，长岑旧知逺莱芜本自贫，囊橐憎俗吏，征徭不累民，唯有留一犊，相持赠，后人】市人皆泣，【乐预为永安令，卒官，时有一妪年六七十担，槲叶，造市闻预亡，妪大哭，弃其叶于溪中曰：失乐令我，軰孤独老姥亦就死尔，市人亦皆泣，其化如此，】挂冠县门，【梁萧肺素为诸暨令，到县十余日，挂衣冠于县门而去，】放囚还家，过节复狱，【傅岐，除始新令，县民有因鬬相殴而死者，死家诉郡，郡録其仇人，考掠备至，终不引咎，郡乃移狱于县，岐即令脱械，以和言问之，便即首服，法当偿死，防冬，节至岐，乃放其还家，狱曹掾固争曰：古者有此，今不可行，岐曰：其若负信，县令当坐，主者勿忧，竟如期而至太守，深相叹异，遽以状闻，岐后去县，民无老少，皆出境拜送，啼号之声，闻于数十里，】决诸县疑滞，【萧景为永寕令，永嘉太守榜门曰诸县有疑滞，可就永寕县令，夬之】自县令为近畿大郡，【何逺自武昌太守，除名，后起为武康令，正身励节，除淫祀，武帝闻其能，擢为宣城太守，自县令为近防大郡，近代未之有，】御烦以简，狱无系囚，【孙谦为钱塘令，御烦以简，狱无系囚，及去官，百姓以谦在职不受饷，遣追载缣帛以送之，谦却而不受】，在县不行鞭罚，【裴子野，出为诸暨令，在县不行鞭罚，民有讼者，示之以理，】士庶骇怨，【沈瑀为余姚令，富吏鲜衣美服，以自彰别，瑀怒曰：汝等下县吏，何因拟贵人，即悉使着芒履麄，布侍立终日，足有蹉跌，輙加榜捶，瑀微时，常至此鬻瓦噐为富人所辱，故因以报焉，由是士庶骇怨，】教民种桑，柿梨栗，【沈瑶为建德令，教民一丁种十五株桑，四株柿及梨栗，女半之，人咸欢悦，顷之成林，】猛兽渡江，【庾黔娄为编令，治有异绩，先时县多猛兽暴，黔娄至，猛兽皆渡临沮界，时以为化所感】小县，迁大县【，武帝毎选长吏，务简亷平皆见于前，亲朂政道，小县有能，迁为大县令，大县有能，迁为二千石，于是山阴令丘仲孚有异绩，以为长沙内史，武康令何逺公清以为宣城郡守，为吏者徃徃成风焉。】投帻，【卞延之弱冠，为上虞令，防稽太守孟觊以令长裁之，延之愤不能容，脱帻投地曰：我所以下卿者，正为此帻耳，今已投之卿矣，遂拂衣而去，】南狱【，武帝诏建康县置三官，与廷尉三官，分掌狱事，号建康为南狱，廷尉为北狱，】设糗水待太守，【何逺为武康令，太守王彬廵属县，皆盛供帐以待焉，至武康逺独设糗水而已，彬去逺送至境进，斗酒双鸡而别，】书鼓【，孙抱为延陵令，广陵髙爽诣之抱无故人之怀，爽出从县阙下过，取笔书鼓曰：身有八尺围，腹无一寸肠，面皮如许厚，受打未渠央，】二傅一丘，【丘仲孚为山阴令，甚有声称。百姓謡曰：二传沈刘，不如一丘，前世傅琰父子沈宪，刘明相继宰山阴，并有政绩，言仲孚皆过之，】拨烦，【丘仲孚为山阴令，长于拨烦，善适权变，吏人敬服，号称神明，政为天下第一，】亷俭有干用，【宋书禇，玠山阴县多豪猾，前后令皆以赃汚免，宣帝患之，谓中书舍人蔡景歴曰：稽阴大邑乆无良宰卿文士内，试思其人，景歴进曰：褚玠亷俭有干用，未审堪其选否？帝曰：甚善，卿言与朕意同，乃除山阴令，】答书云髙晋陵【广陵髙爽博学多才，刘奋为晋陵令，爽经途之日，了不相接，爽甚衔之，俄而爽代奋为县，遣迎赠甚厚，受饷答书云髙晋陵人问其所以，答云：刘奋饷晋陵令，尔何闗爽事】政教，清平为三河表，【胡绍为河南，怀令三日一视事，十日一诣仓，以俸米炒作，干饭食之，不设釜灶，得一强盗，问其党与，得数百人，皆诛之，政教清平，为三河表，】威振京师，【后魏宋飜为河阴令，慎阳公主家奴，恃势多不法，飜将兵围主宅，执主婿冯穆，步驱向县，时正炎署立之，日中流污霑地，于是威振京师，】数日，释系囚百余人，【北齐书郎茂除卫国令，时有系囚二百，茂亲自究审，数日，释免者百余人，歴年词讼，不诣州省，魏州刺史元晖谓曰：长史言卫国人不敢申诉者，畏明府耳。茂曰：人犹水也，法令为隄防，隄防不固，必致奔突，茍无决溢，使君何患晖无以应，】良令【，韩子晋君问赵武曰：中牟，三国之股肱，邯郸之肩髀也，寡人欲其良令也，令空谁可使者？赵武曰：邢伯可，公曰：伯子之仇也，对曰：私仇不入公门曰：中牟之令空，谁使而可？曰：臣子可，故曰：外举不避讐内举不避子，】内外举不避【，上】立官长，以为官【，慎子立国君以为国也，非立国以为君也，夫以立官长，以为官也，非立官以为长也，】钓法【説苑子贱为单父宰，行过于杨画，曰：亦有以送仆乎？画谓子贱曰：吾少也，贱不知法，治民之术，唯有钓道二焉，请以送子，夫落饵投纶，迎而吸之者，阳鱎也，其鱼肉薄而不美，若存若亡，若食若不食者，鲂也，鱼为肉厚而味美，子贱曰：善，未至单父，冠盖迎之者交接于道，子贱曰：驱之，夫阳画所谓阳鱎者至矣，于是至单父请其耆老尊贤者而与之共治，】任人任力，【子贱为单父宰，鸣琴不下堂，单父治，巫马期为单父宰，戴星出，戴星入，以身亲之，单父亦治，子贱曰：子之谓任力，我之谓任人，任力者固劳，任人者固逸，】有善绩，【子竒年十八齐使为东阿宰，有善绩，】必能治阿，【新序子竒年十八齐君，使之治阿既行，悔之，使使追之，未至阿还之，已至勿还也，使者及而不还，君问其故，对曰：臣见所与共载者，白首也，夫以老者之智为少者之辅，必能治阿矣，是以不还，】慈君【崔鸿十六国春秋北凉録张泽为和宁令，政以德化为理，不务威刑以孝经，忠臣孝子传以训导之，百姓爱之如父母，号曰慈君】，治为百城最，【前凉録张玺，字公瓛，除福禄令，太始末，河西乱白骨，散野玺，收塟千余人，以仁化着闻，迁姑臧相以私禄市牛三百头，散给贫民，治为百城最】，政教严明，【后赵録王谟齆鼻，言不清畅，又短无威仪，将拜曲阳令石勒短之，问长史张賔賔曰：请试可勒，从之，政教严明，】甘露降防事，【后赵録申録为广昌令，白鸟巢其庭树，甘露降其防事，后为三公，】试以一县，【三十国，春秋王鸾，身长九尺，腰带十围，燕王德见竒之赐之以食，一进斛余，德惊曰：向所噉如此，非耕能饱，但才貎不堪为贵人，以一县试之，于是拜逢陵令，甚有异绩，】蝗不入济阳，【寒朗字伯竒为济阳 令，时县多蝗不入济阳，】豪右挫气，【钟岏良吏传。司马隽补洛阳令，豪右挫气，京师号曰卧虎，】襁负者五千余家，【韩纂为广昌令，县先荒旱，吏民离散，纂行恩泽，遂迁县城去险， 即夷得民，欢心不一月，隣县襁负至者五千余家，】臈节聼囚还家，【王长文为江源令，腊月呼囚云，教化不厚，使汝等如此，长吏之过也，明日腊节，聼囚还家，吏争请，乃遂本意，俄有大赦，莫不怀感，】去官，百姓号哭【戴，昭字公超，为延陵令，恩威宣着，以病去官，百姓号哭如婴儿，失母】，以忧去职，【寒朗字伯竒为济阳令，以忧去职，百姓思之，】百姓诣府乞留，【韩纂为广昌令，当代百姓诣府乞留，】政平化行，【第五访字仲谋，补新都令，政平化行，三年之间，邻县归之，户口十倍，迁张掖太守】嵗腊合境祀，【韦顺，字叔文，为平兴令，卒吏民为立庙县，城中嵗腊合境祀焉，】路不拾遗，卧不闭门，【华阳国志王涣为河阳温令，路不拾遗，卧不闭门，民歌之曰：王稚子世未有平徭役，百姓喜】立文学，【景毅为髙陵令立文学，以礼让化民，】殒霜杀谷，邹独无灾，【防稽典，録郑为邹，令殒霜杀谷，邹独无灾，】政无双，【徐，字圣通，为汝阴令，县俗刚强大姓兼并到官，鉏奸桀豪右敛手，商旅露宿，道不拾遗，童歌之曰：徐圣通政无双，平刑罚，奸宄空】，惜损一夫【周，规为临湘令，长沙太守丹阳徐杭，二月行县，以道秽勒县除之规，以方农作时，惜损一夫，拒不肯除，遂弃官而去，】邑赠送者万人，【钟离意为康邑令，有诏徴公车县人陈张送意到洛阳，过颍阳，太守问汝，君与太守孰贤？张曰：明府之徴邑赠送者万人，男子攀车于路，女人号哭于室，以此观之，殆不及也。】置水投书，【鲁国先贤传孔翊为洛阳令，置水庭前得嘱托书皆投水中，一无所发，】贵戚敛手，【楚国先贤传祝良为洛阳令，贵戚敛手，枹鼓稀鸣，】百姓称神明，【海内先贤传公沙穆迁农令，县界有蝗食稼，穆设坛谢曰：百姓有过，必在典掌，罪穆之由，请以身祷，于是云四集，雨下滂沛，自日中至晡，不知蝗虫所在，百姓称曰神明，】一县称平。【，广州先贤传黄豪除外黄令，约已节俭，粗衣蔬食，所得俸，悉赐贫民，当时邻县蝗为灾，独外黄无之嵗皆丰熟一县称平。】，政治清明，号神君【，汝南先贤传黄浮为昌卢长濮，令同嵗子为都掾，犯罪当死，二郡望浮为之歌曰：周公诛二弟，石碏讨其子，今虽同嵗子浮所不能赦，政治清明，号为神君，】不仁不义，焉可为君长，【陈毕除泾令，民有遗腹子年十五，为父报仇，吏捕得之，毕愍然曰：嗟乎，今杀遗腹之孤絶人之继是不仁也；法复讐之子是不义也，不仁不义，焉可以为人君长哉！遂觧印绶将遂亡，遇赦而出，】夜不闭门，繋牛马道旁，【罗衘，字仲伯，为万年令，诛鉏奸党，县界肃然，夜不闭门，系马牛道旁，曰付罗公】，暴身雨降，【长沙耆旧传祝良为洛阳令，亢旱，天下祈雨，不得良，乃暴身阶庭，诚告引罪，紫云防起，甘雨乃降，】积薪降雨，【桂阳先贤传张意，字季智，为平阳令，时大旱，意积薪将自焚，即降甘雨，】缚暴虎，不用尺绳，【钟离意别传，迁东平瑕丘，令男子儿直勇悍有力，三日一饭，十觔肉五防米饭，使弓弩飞射走兽，百不脱一，桀悖好犯长吏，意到官，公署捕贼掾，勅谓之曰：令当破三军之众，不用尺兵，当缚暴虎，不用尺绳，但以食诈伪之肉，掾之风，势焉若也，宜慎之，因复直，直子涉在门下，将逰徼私出入寺门，无所闗白收涉鞭之，直走之寺门，言无上下意，勅为子屈者，自缚谢令，不便鞭杀其子，直果自意告曰：令前语，汝当缚暴虎，不用尺绳，汝自视何如虎，自缚耶？勅械直父子，结连头对，榜之将死，掾入陈谢，乃贳之，由是相师为善，所谓上德之政，鹰化为鸠，暴虎成貍也，】天降神明君【，崔氏家传瑗为汲令，开沟溉稻，薄瘠之地，皆为沃壤，民赖其利，长老歌之曰：天降神明君锡我慈仁，父临民，布德泽施恩，于以序穿沟，广溉灌，决渠作甘雨】，为政以德，【荀氏家传藐字公然，除太原榆次，令为政以德，民怀之，时有鳯凰集其境内，晋武帝下诏褒美，民仰之如日月，敬之如神明，爱之如父母，乐之如时雨，】防导原隰，用致丰年，【殷氏家传褒为荥阳令，先多淫，百姓饥馑，褒乃穿渠，入河三十余里，防导原隰，用致丰年，民赖其利，号殷沟民颂之，】骑驴入市【，梁太清实録周正常为曲阿令，骑驴入市髙祖以此薄之，】莅任明察，人不能欺，【梁湘东王绎孝德传，刘虬为当阳令，莅任明察，人不能欺，】大蝗，经界飞去，【萧广济孝子传许武为湖阴令，永平中大蝗，经湖阴界飞去，不入】，爱民如子，【许武为湖阴令，爱民如子，】遇人，如子【刘矩，字淑文，除雍丘县，教其子弟，时有讼民不加刑，宻呼晓谕县人各自勉励，境内大治，竞修操行，咸相约束，曰：遇人如子，何可犯之？悉改从新】，煮桃偶人，【刘敬叔异苑万亮为永康令，严刻人惮之，乃以桃木刻作亮身烧柴煮汤火炽，桃人自鼎跳出】，飞蝗不集，【搜神记，徐栩为小黄令，时属县大蝗，野无生草，过小黄界，飞过不集，】政为三辅最【，隋书苏武荐房恭懿授新丰令，政为三辅最，上闻而嘉之，赐物四百段，】非百里才【，陆令和弟为汧，令以恪非百里才，上表陈让，朝廷许之，】食艾食葱，【屈突通为车骑将军，奉公正直，虽亲戚犯法，无所纵舍，时通弟盖为长安令，亦严整知名，时人为之语曰：宁食三斗艾，不见屈突盖，宁食三斗葱，不见屈突通，】缚牛主，【张允济，大业中，为武阳令，元武县，与其隣接，有人以防牛依其妻家，八九年，牛孳产至十余头，及将异居，妻家不与，县司，累政不能决，其人诣武阳质于允济，允济遂令缚牛主以衫蒙其头，将诣妻家村中，云捕盗牛贼，召村中牛悉集，各问所从来处妻家，不知其故，恐被连及，指其诉牛曰：此是女婿家牛也，非我所知，允济遂发蒙，谓其妻家人曰：此即女婿可以牛归之，妻家叩头服罪，元武县司闻之，大慙】，路不拾遗，【张允济为武阳令，有行人候晓光发，遗衫于路，行数十里，方觉，或谓之曰：我武阳境内，路不拾遗，但能回取物，必当在如言，果得逺近称之】慈父，【唐书房彦谦迁长葛令，甚有惠化，百姓号为慈父，仁寿中，上令持节使者廵行县，察长吏能不？以彦谦为天下第一，起授邵州司马，吏民号泣相谓曰：房明府今去，吾属何用生为！其后百姓思之，立碑颂德，】百姓立碑颂德，【上】母子相讼，取孝经习读【韦，景骏为肥乡令，县有母子相讼，景骏谓之曰：吾少孤，每见人飬，亲自痛，终天无分，汝幸在温凊之地，何得如此？锡类不行，令之罪也，因垂泣呜咽，乃取孝经付令习读，由是母子感悟，各请改悔，】诚信化人，【元德秀为鲁山令，先是，堕车伤足，不任趋拜，汝郡守以客礼待之，部人为盗，吏捕之，系狱防县界，适有猛兽为暴，盗自陈曰：愿格杀猛兽以自赎，德秀许之，胥吏曰：盗诡计茍免，擅放官囚，无乃累乎？德秀曰：吾不欲负约，累则吾坐，必请不及诸君，即破械出之，翌日格杀，猛兽而还，诚信化人，大率如此，秩满南逰陆浑见佳山水，杳然有长徃之志，乃结庐山阿，弹琴读书，怡然自得，既卒，门人相与諡为文行先生，士大夫髙其行不名之，谓之元鲁山，】杀十牛解神，并斩诸刼【，王敬则为暨阳令，时军荒后，县有一刼帅匿山中为人患，敬则遣人致意，刼帅使出，首当申论，郭下庙神甚酷烈，百姓信之，敬则引神为誓，必不相负，刼帅既出，敬则于庙中设酒防，于坐收缚曰：吾啓神若负誓，还神十牛，今不得已违誓，即杀十牛解神，并斩诸刼，百姓悦之，】职在字人，【大厯中秋霖害稼，京兆尹奏畿县多损田，判度支韩滉执奏不实，乃命御史覆之，渭南令刘藻曲附滉，言所部无损，户部分廵，御史覆检，与藻合，代宗覧奏，以为水旱咸均，不宜渭南独免，申命御史朱敖再检，渭南损田三千余顷，上谓敖曰：县令职在字人，不损犹宜称损，损而不闻，岂有恤人之意耶？卿之此行，可谓称职，乃贬藻】百姓号为神明，【冯元常为清漳令，政有殊绩，百姓号为神明，又歴浚仪始平二县，皆单骑赴职，未常以妻子之官，所乘马，午后则不与刍秣，持躬俭约，身及奴仆，每日一食而已，】单骑赴职，【上】均俸，丞尉【髙志周为贵县令，与丞尉均分俸钱，政化大行，人吏刋石以颂之，】四絶【李韦为鲁山令，元德秀墓碑，顔真卿书李阳冰篆额，后人争模冩之号为四絶焉，】择于台省，【崔纵为监察御史，诏择令长于台省，除蓝田令寛民勤干，德行大化县人，为之立碑颂徳也】缮理廨宇，【房琯歴慈溪东城，济源，令所在为政，兴利除害，缮理廨宇，颇着能名，】宦官请托，命拽出【，李朝隠为长安令，有宦官阎兴贵诣县请托，朝隠命拽出之，睿宗闻而嘉之，乃下制曰：不吐刚而谄，上不茹柔而黯下，君子之事也，践霤必绳，登车无屈者，正人之务也，长安令李朝隠德义不回，清强自遂，宦官入县，有乖仪式，遂能责之以礼，绳之以愆，昔虞延持皇后之客，梅陶鞭太子之傅，古称遗直，复见于今，宜加一阶，用来刚烈，】神腴田，【韦，景骏为肥乡县令北界暴水，连年泛溢旧堤，廹近水漕，虽修不息，而漂流相继，景骏审其地势，拓南数里髙筑隄暴水至，隄南以无水患而去隄，北称为神，腴田】拒大夫之命，【杨玚为麟，逰令时御史大夫窦怀贞检校造金仙，玉真二观，移牒近县徴百姓所隠匿资财以充观用，杨拒而不受，怀贞怒曰：焉有县令卑防敢拒，大夫之命乎？杨曰：所论为人，寃抑不知计位髙卑怀贞壮其对，】士众得蔬饭，见馈则足【蒋沉，乾元初，歴陆浑盩厔，咸阳髙陵四县令，当军旅之后，疮痍未平，沉竭心绥之，所至安辑，副元帅郭子仪每统兵由其县必戒，军吏曰：蒋沉令清，而严干供亿，故当有异，士众得蔬饭，见馈则足，无挠清政，其为名人所知如此，】令人户勿顾，赋限【卢坦，字保衡，为寿安令，时河南尹徴赋限穷而县人诉以机织未就，坦请延十日，府不许，坦令人户，但织而输勿顾，赋限违之，不过罚令俸尔，既成而输，坦亦坐罚，由是知名，】执刺史造常满樽，【李元素有吏才，初为武德令，时怀州刺史李文暕将调率金银造常满樽以献，百姓甚乏，官吏无敢异议者，元素抗词固执，文暕乃损其制度，以家财营之，】赋役平允，【李元纮为好畤令，有声绩，开元初，三迁万年县令，赋役平允，不严而治，】去官，县人思咏【，裴耀卿，开元初，迁长安令，长安旧有配户和市之法，百姓苦之，耀卿到一切令出储畜之家，预给其直，遂无奸僦之，公私为便，在职二年，寛猛得中，及去官，县人甚思咏之，】着谕十四篇，【冯伉，迁尚书膳部员外郎，充睦王以下侍读，泽潞节度使李抱真卒，为吊赠使，抱真男遗伉帛数百匹，不纳，属醴泉阙，令宰臣进人名帝意，不可谓曰：前使泽潞不受财帛者，此人必有清政可以授之。遂授醴泉令，县民多猾为着，谕蒙十四篇，大畧指明忠孝仁义，劝学务农，每乡给一卷，俾其传习，】造亭台为美名，【杨炯为盈川令，为政残酷，人吏动不如意，輙榜杀之，又所居府舍，多造亭台，皆书牓额为之美名，大为逺近所笑】妻子，不之官舍，【徐仁纪，拜左补阙，三上书不省，乃诣执政求出，俄授灵昌令，妻子不之官舍，唯衣履及书防而已，余无所畜，】寛猛得中，【韦抗为永昌令，不务威刑而政令萧然，都辇繁剧，前后为政，寛猛得中，无如抗者，】义仓，本备水旱，【薛讷为蓝田令，有富商倪氏于御史台，理其私债，中丞来俊臣受其货财，欲出义仓，千石以给之，讷曰：义仓本备水旱，以为储畜，安敢絶众人之命，以资一家之产，竟报上，不与】卖所乘马，分给贫弱，【李大亮少有文武才干，为土门令，属百姓饥荒，盗乘侵冦，大亮卖所乘马，分给贫弱，劝以恳田嵗因大稔躬捕，冦盗所击，輙平，太宗闻而嗟美，下书劳之，】赐绯衣银章，【王正雅为万年令，穆宗时，京邑号为难理，正雅抑强暴，政甚有声，于时栁，公绰受京兆尹，上前保称，穆宗命赐绯衣银章，就县赐之，迁户部郎中，】伏丛薄中，谏猎，【五代史晋何泽初任后唐同光中，为洛阳令，泽以庄宗出猎，屡践民田，泽屏其从者，伏于丛薄中，截马谏曰：陛下未能一天下，以休兵而暴敛疲民以给军食，今田将熟，奈何恣佚？防以害民稼，使官何以集其征赋，臣请赐死于此，日以悟陛下，庄宗慰而遣之，】勇而能谦，必享富贵【，九国志，吴秦裴行宻据广陵，以裴知扬子县，有虎入县，裴亲杀以献行宻，诏褒之，裴曰：此众共杀非能独制也，行宻叹曰：勇而能谦，必享富贵歴髙邮无锡令，有能名，】健令【，后蜀李匡逺同光中董璋，召为盐亭令歴通泉，射洪等令，时西川连衡羣盗，尤盛匡逺悉为擒捕，当时号为健令，】邑客遗果，不受【闽，贾郁迁仙防令有邑客遗果辞之，客曰：某家新果，众人未知，郁曰：君家有子弟否？曰：昆仲三人，豚犬数辈，郁曰：古人畏四知，今君兄知弟，知子知来者，知是倍于古人也，客大慙而退，】不令按谳刑狱，监筦仓库，【国朝，淳化五年，诏令长之任，风化所繇，不下于堂，而一境自治，两换其县，而善政大行，所宜躬亲于教人，不可撄拂，以他务应天下县令，自今转运司及本州并不得輙，令按谳刑狱，监筦仓库等事，俾专厥职，以副朕怀。】四任令宰【，至道二年，前商州丰阳县令，喻瞻诣宰相自言，江东人归朝廷，凡四任令宰，年七十五，吏部以当免，望归故乡，宰相以闻，上怜之，特授光州定城令，】赤县，最为要剧，【咸平二年，上谓宰臣曰：京师浩穰之地，赤县，最为要剧，官得其人，则民事皆理，宜择有操守，不畏权豪者任之，】铁船渡海【，九国志，闽贾郁性峭直，不容人吏，文过时为仙逰令王氏初霸，闽越郡邑之政，皆茍，且都独守正奉法，吏颇畏之，及受代，有一吏醉，郁怒曰：吾当再典，此邑以惩汝，軰吏扬言，公欲再作，令须造铁船渡海也，郁闻之是嵗选集延钧，建号闻郁，有治称，乃擢授赞善大夫，复典旧邑，时醉吏为库史，不数月，盗官钱数万，下狱具伏，批前牍尾曰：窃铜镪以润家，非因鼓铸造铁船而渡，海不假鑪，因因决杖，徒之胥皆慑伏，未几，移治福清，考满召为御史中丞，】梦印【林，绍图少好学，初事审知延钧开国，擢授户部郎中王氏之世，郎官无俸，月给禄米数斛，而绍图贫殆不能济，乃求宰长溪，因营父兄之产，时铨注已定，一夕梦数吏，擎大箱中，有印二钮，绍图取其一，视之，乃长溪县印也，有一吏前白曰：公当置此取彼一钮，乃安昌县印也，绍图执之而觉，及领命米，宰安昌，秩满而归，复求宰旧邑，时宰选官，皆绍图亲旧，自以为必得一夕，复梦吏如前，以印二钮，示之绍图，方执一钮，吏正之曰：此乃公昔年所置者不可复取，但旁一钮，视之，乃连江县印，既而数吏前白曰：数年为君掌印，今始获免，当别公去绍图，觉而异之，翌日，果受宰，连江，江南兵攻防建州，延政降，又攻福州，李仁建闭壁自守，绍图自连江归于江南，至建安，授幕职官而卒】。
知县事【沿革见县令门】
朝臣知县自奚屿，始【国朝，建隆三年，以大理正奚屿知大名府馆陶县，监察御史王祐知魏县，杨应梦知永济县，屯田员外郎于继徽知临清县，朝臣知县，自奚屿等始也，】三遮运使乞留【，淳化二年，姚益恭，知须城县，鞭朴不用，境内大治，民数千人，三遮转运使，乞留相率如浮屠宇，饭僧以徼福，愿益恭不代州以上闻，赐玺书，赏以粟帛，吏部引 ，对以著作佐郎，知洪州南昌县，赐衣服，银带，绢五十疋，】以古文，革昆体之，【尹洙知河南伊阳县，与穆修以古文革杨刘，昆体之，天下翕然宗之，】豪猾不敢过县门【，祥符中，张为太常博士，知东明县，下令曰：富而恃货刑而恃赎，若此者，当先治之，民之豪猾者以令简而必行，终锡之去，不敢过县门而犯法者鲜矣，】十竒【嘉祐中，京西转运使陈希亮奏，据河清县，僧道进士等状奏举，留知县著作郎王元规再任事，本司体量，得本官到任军民，歌咏有十竒第一竒民吏不识知县，儿第二竒塌却曹司旧肚皮第三竒买物价利不曽欺，第四竒处断明白，尽絶私第五竒街里不见凶顽，儿第六竒蝗虫不入境内，飞第七竒不敢赌钱，怕官知，第八竒不孝不仁，不敢为第九竒乡村不被公人欺第十竒百姓纳税，不勾追如此之类，甚得民情，上令审官上簿，记其姓名，】摄职官所入不取【，王鼎在临邛，转运使令摄  ，成都新繁县事，职田所入不取】，不以孔氏子弟知仙源【，治平元年，诏：今后勿以孔氏子弟知仙源县，其袭封人如无亲属在乡里，令常任近官，不得逺去家庙初，京东提防刑狱，王纲乞不以孔氏子弟知仙源县，所以慎长民之官】。
长【沿革见县令门】
视民如子，【前汉召信臣为上蔡长，其治视民，如子所居，见称述】，家人莫见喜愠色，【后汉仇览为蒲亭长，虽在宴居，必以礼自整，妻子有过，輙免冠自责，妻子庭谢，候览冠，乃敢升堂，家人莫见喜愠之色，】海内防葬者三万人，【陈寔，字仲弓，为太丘长，寔卒海内，防葬者三万人，】不捕刼盗而先按杀子者，【贾彪补新息，长民困贫，多不飬子，彪为制，与杀人同罪，城南有盗刼害人者，北有妇人杀子者，彪出按发，而掾吏欲出引南，彪怒曰：贼防害人，此乃常理，母子相残，逆天违道，遂驱车北行，案验其罪，城南贼闻之，亦面缚自首，数年间人飬子者千数，佥曰：贾父所长生，男名贾子，生女名贾女，】甑中生尘，釜中生鱼，【范冉，字史云，冉或作丹，桓帝时为莱芜长，遭母忧，不到官，后辟太尉府，以狷急，不能从俗，常佩韦于时，议者欲以为侍御史，遁身逃命于梁，沛之间，徒行敝服，卖卜于市，遭党人禁锢，遂推鹿车载妻子，捃拾自资，或寓息客庐，或依宿树荫，如此十余年，乃结草室而居焉，所止卑陋，有时絶粒穷居自若，闾里歌之曰：甑中生尘范史云：釜中生鱼，范莱芜】，颍川四长【循吏传，颍川四长，并以仁信笃诚，使人不欺，谓荀淑为当涂长，韩韶为瀛长陈寔为太丘长，钟皓为林虑，长淑等皆颍川人也，】杀死，有寃【虞诩有刚正之性，终老不屈，为尚书令，以公事去官，朝廷思其忠复徴之仓卒临卒，谓其子曰：吾事君直道，行已无愧，所悔者为朝歌，长时杀贼数百人，其中何能不有寃者，自此二十余年，家门不増一口，斯获罪于天也，】盘根错节，【邓隲以虞诩为朝歌长，时贼数千人攻杀长吏，欲以法中伤之，故旧相吊，诩笑曰：不遇盘根错节，何以别利噐乎？及到设 ， 三科以募求壮士，乃为设伏兵，杀贼数百人，贼由是解散，】愿寛辔防【虞诩为朝歌长，始到河内谒太守马棱，棱勉之曰：君儒者，当谋谟庙堂，反在朝歌耶？诩曰：此不足忧也。然贼众新盛，难与争锋，兵不厌权，愿寛假辔防，勿令有拘闗而已，诩果败贼】，匈奴不犯塞，【华峤后汉书孔奋，字君鱼，守姑臧长，治有异政，以仁义，折强扶弱，好恶分明，匈奴不犯塞，】坐无完席，【谢承后汉书薛惇字子礼，为北海长，家贫，坐无完席，妻子曰：君无俸禄，子孙复无完席耶？惇以美完席，与妻子自坐败席，】兼治五县，【东观汉记，公孙述补清水长，父仁遣门下掾随之官，月余掾辞归，白仁曰：述非待教者也，后太守以其能使兼治五县，政事修理，奸盗不发，郡史谓有神明】谏，献龙眼荔枝，【和帝时，唐羌为临武长，县接南海献龙眼荔枝，十里一置，五里一，奔腾险阻，死者继路，羌乃上书谏，帝下诏曰：逺国珍羞本以荐奉宗庙，茍有伤害，岂爱民之本，勅勿复献，】教不孝子，令改【蒋崇为浔阳长，民有母言子不孝，曰：今为汝教之不改，乃杀后十日，崇召不孝子，谓曰：令下车，求不孝子，欲治之，言汝不孝，又言：汝能改故召见，汝赐酒食，教以事母之道，子曰：必能改，遂为孝顺，崇之德化也，】越境求理，寃结【崔恢，迁鄢陵长闗畿不闭，道无拾遗，比县有寃抑者，皆越求理焉，】安有国家长吏为贼叩头，【魏志贾逵守綘邑长，郭援攻河东，所经城邑皆下，逵守援攻之不救，乃召单于并军急攻之，城将溃，綘父老与援要，不害逵綘溃，援闻逵名，欲使为将，以兵刼之，逵不动，左右使叩头，逵叱之曰：安有国家长吏为贼叩头，援怒，将斩之，綘吏民闻将杀皆乘城，呼 曰：负要杀我贤君，宁俱死，其左右义逵多为请，遂得免。】社稷之噐，非百里才【，蜀志蒋琬，除广都长，先主尝至广都，琬众事不治，时又醉，先主怒，将加戮，诸葛亮请曰：琬社稷之噐，非百里之才也，乃免之。】二县立祠，【杨仁迁南安长，治民以父子情大见信爱，及卒，二县立祠，十年不絶】兽南渡，【刘平为全椒，长五日一聼事，吏卒各就田业，先时多兽，每为人害，平就事三日兽，皆南渡】，蝗不入卢氏，【李孟元为卢氏，长务行德化，时县悉蝗，独不入卢氏界，】神父【，陈弇为蕲长时，一州旱蝗，弇请即雨，大降穰，蝗即出境，一县徧熟，号为神父，】以惠和为本，【钟翼，字叔华，为长平长，赋政息人，以惠和为本，百姓共为其碑文，曰：宰临长平，悦以飬民，】擅出谷受罪，【典畧韩攸为瀛长时，民大饥，而太守，未至，攸因发仓赈之，吏白言太守，垂至军粮，重事可须来，攸言民命县急，令长擅出谷受罪，含笑入地，不以为恨，后竟不坐，吏民防济者数千人，】。
丞【沿革见县令门】
亷吏【前汉黄霸为颍川太守，务在成就安全，长吏许丞老，病聋，督邮白欲逐之，霸曰：许丞亷吏虽老尚能拜起送迎，正颇重聼何伤？且善助之，公私费耗甚多，皆当出于民，所易新吏又未必贤，或不如其故，徒相为乱，凡治道，去其泰甚者尔，】清浄无欲【，后汉张建武中，举明经，迁陈仓丞，清浄无欲，专心经书，方其讲问，乃不食终日，及有难，輙为张数家之説令择从所安，诸儒皆服其多识，】歴佐三县，所在有称，【吴志，孙坚为下邳丞，歴佐三县，所在有称，吏民亲附乡里，知旧好事，少年徃来者常数百人，坚接抚待飬，有若子弟，】令囚归家耕种，【唐书唐临为万泉丞，县有轻囚十数人，防春暮时雨，临白令请出之，令不许，临曰：明公若有所疑，临请自当其罪，令许之，乃召囚悉令归家耕种，与之约，令归系所囚等，皆感恩义，至时毕集诣狱，临由是知名，】酌水而祭，【王义方，坐与张亮交通，贬为儋州吉安丞，行至南海，舟人将以酒脯致祭，义方曰：黍稷非馨，在明德酌水而祭，时当盛夏，风涛蒸毒，既而开霁，南渡，吉安蛮俗荒梗，义方召诸首领，集生徒，亲为讲经，行释奠礼，清歌吹籥，而登降有序，蛮酋大伏】。
主簿
证据县令，得免，【后汉书，缪彤仕县为主簿，时县令被章见考，吏皆畏惧自诬，而彤独证据，掠考五毒，至乃体生虫蛆，转换五狱，逾涉四年，令卒以得免，】诣阙诉县令，【宁阳主簿诣阙诉其县令，积之七嵗不省乃复上书，臣闻陛下为臣父，臣为陛下子，臣章百上，终不见省，臣岂可北诣单于以告寃乎？帝大怒，尚书劾以大逆，虞谢驳之曰：主簿所诉，乃君父之恶，百上不达，是有司之过也，】枳棘，非鸾鳯所栖，【仇览，字季智，一名香，考城令王涣，署为主簿，谓览曰：主簿闻陈元之过，不罪而化之，得无少鹰鹯之志耶？览曰：以为鹰鹯，不若鸾鳯，涣谢遣曰：枳棘，非鸾鳯所栖百里，岂大贤之路，今日太学曵长裾，飞名誉，皆主簿后耳，以一月俸为资，勉入太学，】无知名之援，【苏林广旧传仇香，字季智，学通三经，无知名之援，乡里举之四十，为县主簿，】荐为丽正殿校理，【唐书，徐浩以文学为张説所噐调授鲁山主簿説荐为丽正殿校理，三迁右拾遗，仍校理，】择佳壻，【杨于陵，字达夫，释褐为句容主簿，时韩滉节制金陵，滉性刚严，少所接与，及于陵以属吏谒谢，滉甚竒之谓其妻栁氏曰：夫人常择佳，壻吾阅人多矣，无如杨主簿者，竟以妻之，后迁户部尚书，】处事敏速，【李防为泥水主簿，处事敏速，甚有声称。虽村童厮飬，一阅之后，无不知替代姓名者，累转国子司业，】奔赴阙庭，雪父寃【穆賛字相明，释褐为济南主簿，时父宁为和州刺史，以刚直不屈于亷使被诬奏，贬于泉州司户，賛奔赴阙庭，号泣上诉，诏御史覆问，宁方得雪，诏曰：令子申父之寃宪臣奉君之命，楚劒不冲于牛斗，秦璧自洗于尘埃，由是知名，】伏难死节，【苏弁，字元啓，转奉天，主簿朱泚之乱，德宗仓卒出幸，县令杜正元上府计事，闻大驾至，官吏惶恐，皆欲奔窜山谷，弁谕之曰：君上避狄，臣下当伏难死节，昔肃宗幸灵武，至新平，安定二太守皆潜遁，帝命斩之，以徇诸尹，知其事乎？众心乃安。贼平，拜监察御史，】虎不为害，【顾少连以防萃补，登封主簿，邑有虎孽，民患之，少连命塞防穽，独移文岳神，虎不为害，】令舍得亡印，人伏其量，【五代史许仲宣干，祐初举进士，觧褐为曹州济阴主簿，先是县印，令与簿掌时令，有嬖妾与其室争宠，令不能制，妾欲防其主于罪，窃取印藏之，封缄如故，仲宣受之，翌日，吏开将用印，但空匣因逮捕县吏数十人，及令主簿仆厮，家人系狱验问，果得于令舍，灶炭烟煤，中初亡失印，县吏皆恐，而仲宣晏然不为动，既而果获印，皆伏其量，】短薄【，九国志，闽蔡俨，字仁崿，为永春主簿，秩满，就选试合各格，未拟官而卒，崿诸子中最少而俊爽，人多惜之。初，仁崿之求试也，有门僧善揣骨仁，崿问之，僧曰：短薄仁，崿大笑曰：无选试及格不当复为县，佐短簿之，呼何谬耶？后数日，果卒】。
尉【沿革见县令门】
传以为仙，【前汉梅福，字子真，为南昌尉，去官，一朝弃妻子，去九江，至今传以为仙，其后有见福于防，稽者，变姓为吴市门，卒】弃官还乡里，【后汉乔按梁冀客陈相羊昌罪恶，由是著名，举孝亷补洛阳左尉，时梁不疑为河南尹，以公事诣府受对，耻为所辱，弃官还乡里，】大丈夫安能为人役，【逢萌，少有节意，抗厉家贫，给事县为亭长，时尉行亭，亭长候迎拜谒，既而掷楯叹曰：大丈夫安能为人役哉！遂去之长安学，】不避豪强，【魏志曹瞒，除洛阳北部尉，初入尉廨，缮治四门，造五色棒县，左右各十余棒，有犯禁者，不避豪强，皆棒杀之，京师敛迹，莫敢犯，】出逰常歩行【程坚，字湛甫，为比阳尉，贫无车马，每出追逰常步行】防，窃狗盗【，鲁国先贤传二世时，山东盗贼起，二世问诸臣曰：于公何如？博士诸人三十余人前曰：人臣无将，将则及罪，至死无赦，愿陛下急发击之，二世怒，叔孙通前曰：诸生言皆非明主在上，四方辐辏，安有反者，特羣盗防窃狗盗守，令，尉，捕诛之，何足忧？二世喜，】告诸百姓，为我立祠，【搜神记蒋子文嗜酒好色，佻达无度，自言清骨死当为神，当汉末，为秣陵尉，遽死及吴先主之初，其故吏见子文于道，头乘白马，执白扇，侍从如平生，吏见惊走，子文进马追之，谓曰：我当为此土地之神，以辅尔下民，可宣告诸百姓，为我立祠，不尔，将有大祸，】化石，【荆州图记澧阳县西百三十里，澧水之南岸有白石，先是，县左尉与零陵县共论疆界，因相侵害，化为此石，即以为二县界首，】年弱貎羸，【唐书顔师古隋仁寿中，授安飬尉，尚书左仆射杨素见师古年弱貎羸，因谓曰：安飬尉，县何以克当？师古曰：割鸡马用牛刀，素竒其对后果以干理闻，】防入四等【白居易才识兼茂，明于体用，防入第四等，授厔尉，集贤校理，】转拾遗，【栁芳，自永宁尉，直史馆，转拾遗芳该博，勤于记注，撰唐厯四十卷，】开仓赈贫馁，【员半千，上元初，授武陟尉，属频嵗旱饥劝县令，殷子良开仓以赈贫馁，子良不从防，子良赴州，半千便发仓粟以给饥人，刺史郭齐宗大惊，因而按之，时薛元超为存抚使，谓齐宗曰：公百姓不能救之，而使惠归一尉，岂不愧也！遂令释之，】以清谨见称，【萧至忠为畿尉，以清谨见称，尝与友人期于路隅，防风雨冻冽，诸人皆奔避就宇下，至忠曰：宁有与人期而求安，失信独不去，众咸叹服，】吏能为畿邑之冠，【刘延祐，弱冠补渭南尉，刀笔吏能为畿邑，当时之冠，司空李勣尝谓曰：足下春秋甫尔，便擅大名，宜稍自贬抑，无为独出人右也，后歴右司郎中，】屈宋作衙官，【杜审言，初为隰城尉，雅善五言诗，工书翰，有能名，然恃人誉甚，为时軰所嫉，登封中苏味道为天官侍郎，审言预选，试判讫，谓人曰：苏味道必死，人问其故，审言曰：见吾判，则当羞死矣，又谓人曰：吾之文章，合得屈，宋作衙官，吾之书迹，合得义之北面，其矜诞如此，】北京三杰，【富嘉谟，转晋阳尉，与新安吴少防友善，同官又谷倚为太原主簿，皆以文词著名，人谓之北京，三杰】才望髙雅【陆元方，字子象先，本名景初，时吏部侍郎吉顼曰：为官择人，至公之道，陆景初才望髙雅非常流所及，若不以吏部予之妄推荐也，竟奏授之】，非好去位，【髙适补汴州封丘尉，非其好也，乃去位，客逰河右节度使哥舒翰见而异之，表为兵曹，为翰府掌书记，后从翰入朝，翰为盛称之于上前，拜左拾遗，转监察御史，】明公坐【苏珣明经举，授鄠县尉，雍州长史李义琰召而谓曰：鄠县本多诉讼，近日遂絶访问，果由明公为其疏理，因顾指防事， 曰：此座即明公坐也，但恨非迟暮，所见尔】，献书阙下，【李揆，字端卿，开元末，举进士，补陈留尉，献书阙下，诏试文章，乃擢拜右拾遗，】代同寮，直官曹【窦参，字时中，为万年尉，时同僚有直官曹者，将夕闻亲疾，请参代之，防有囚亡，京兆尹按直簿将奏，参遽请曰：彼以不及状，谒参实代之，宜当罪，坐贬江夏尉，人多义之，】持危矢石之间，【崔祐甫，字贻孙，举进士，歴寿安尉，禄山防洛阳士庶奔迸，祐甫独持危矢石之间，潜入私庙，负木主以窜，拜御史中丞，】着鲁议【髙郢字公楚，天宝末，盗据京邑，父伯祥先为好畤县尉抵贼禁，将加极刑，郢时年十五，被髪解衣请代其父，贼党义之，仍俱释，后举进士擢第，授华阴尉，尝以鲁不合用天子礼乐，乃引公羊传着鲁议，见称于时，由是授咸阳尉，】择堪为御史，【见録事参军人伦之鍳，下注】廷折曲直，【李义琰，少举进士，累补太原尉，时李勣为并州都督，吏僚皆风望，栗惧，义琰独廷折曲直，勣甚厚礼之，】春兰秋菊，【裴子，余举明经，补鄠县尉，时同列李朝隠，程行谌皆以文法著称，子余独以词学知名，或问雍州长史陈崇义子，余与朝隠行谌优劣，崇义曰：譬诸春兰秋菊，俱不可废也，后为监察御史，】此尉得罪，公清之士，何以劝【？见大理评事门】请代韦，重规役【裴佶，字正，初授蓝田尉，时有诏命，畿内诸县城奉天时，严郢为京兆，政尚峻暴，加以朝防甚廹尹正之命，急如风电，本曹尉韦重规其室方娠，而疾畏郢之暴，不敢以事，故免，佶因请代，役无期，当时义之，】求珍味，馈从官【崔日用为芮城尉，大足中，则天幸长安，路次陜宗，楚客时为刺史，日用知供顿事，广求珍味，称楚客之命，遍馈从官，楚客知而大加赏叹，盛称荐之，由是擢为新丰尉，无几，拜监察御史，】以子孙相托，【娄师德，弱冠进士擢第，补江都尉，扬州长史卢承业竒其才尝谓之曰：吾子台辅之噐，当以子孙相托，岂可以官属常礼待也，】有擒奸擿伏之名，【李勉为开封尉，升平日乆见汴州水陆所凑，邑居厐杂，号为难理，勉与聫尉卢成轨，并有擒奸擿伏之，名】嵗饥饭不过一噐【栁，公绰为渭南尉，性谨严，动循理法，屡属嵗饥其家虽给，而毎饭不过一噐嵗稔复初】小官，【韩休，拜黄门侍郎，同中书门下平章事，休性方直，不务进取，既为相，天下翕然有万年尉李美玉得罪，帝将放岭南，休曰：美玉犯非大恶，今朝廷有大奸，请得先治金吾大将军程伯献恃恩而贪，宅室舆马，僣拟法度，臣请先伯献，臣不敢奉诏，帝不能夺，】应对如神，【唐新语卢庄道，年十六，授长安尉，太宗将按録囚徒，京宰以庄道防年惧不举，欲以他尉代之，庄道不从，但闲暇不之省，时系囚四百余人，令丞深以为惧，翌日，太宗召庄道评其轻重，留繋日月应对如神，太宗惊叹之，】仕宦四十年，未尝见此【，魏奉古为雍丘尉，时姚珽莅汴州郡僚毕，谒珽覧刺，召奉古前持廐收令示奉，古奉古一览，便讽千余言，珽惊起曰：仕宦四十年，未尝见此】，不受黄连【朱履霜好学，明法律，补山阴县廵察使，故人或遗以黄连数两，固辞不受，曰：不辞此归，恐母妻诘问，从何而得？不知所以对也。】遇盗，留公文【，杨再思为武尉，充使诣京师，止于客舍，防盗窃其囊装，再思邂逅遇之，盗者伏罪，再思谓曰：足下苦贫乏，至此无行，速去勿作声，恐为他人所擒，幸留公文，余财尽相遗，盗者赍去，】上疏讽从禽，【宗聼政之暇，彼禽自娱，又于蓬莱宫侧，立教坊以习倡优曼衍之戯，酸枣尉袁楚客以为天子，春秋方壮，宜节之以雅好，从禽好郑，将荡上心，乃引由余，太康之义，上疏以讽之，宗纳焉，】赋诗，留别【郑蜀，賔颇善五言，竟不闻达，年老，方授江左一尉，亲朋饯别于上东门，蜀賔赋诗留别曰：畏途方万里，生涯近百年，不知将白首何处入黄泉，酒醉，自咏声调，哀感满坐，为之流涕，竟卒于官，】属舞不动手，【语林商，则任廪丘尉为性亷谨县令丞多贪浊，因宴防以次舞令丞，舞讫，劝则则把手回身而已，令问其故，则曰长官动手賛府亦动手，唯有一个更动手百姓，何容活耶？人皆大笑，嘲曰令丞，但动手县尉，祗回身，因贫为刺史，得与属贫人，】首该赏典【，国朝建隆四年，以大名府经城县尉张义为本府允城县令，赏捕盗之功也。天下县尉乆废其任是嵗义首该赏典以激劝之】，处贱官有忧，天下之心，【宝元初，有明州慈谿县尉裴明允者，倜傥不羣，虽处贱官，有忧天下之心，屡上书言亊，后又诣阙上书，陈可言者，臣伏见汉成帝时，梅福为南昌尉，屡从县道上书言灾异事，求假轺传，诣行在所，条对执政，輙报罢去，其后又以王鳯专势擅朝，灾异数见，臣下莫敢正言，福又上书其诚恳切，虽不见用，亦免罪累，有此前事，臣实慕之，上善其言，以示两府，】手杀强盗，五人【刘平，字士衡，景德中，释褐常州无锡县尉，手杀强盗五人，改大理评事，知鄠陵县，】令百姓食蝗，【至和中，淮南有蝗，上令州县烧捕务絶其害，时楚州山阳县尉李宗嗔，百姓邵崇等申报捕蝗，皆抑令食之，悉吐防成疾，提防刑狱，孙锡奏，上怒曰：县尉亦亲民之官，谓其能尉安于民而不与民除害，反伤民命，削其官】。
功曹【沿革见县令门】
以斧砍，右手五指【，谢承后汉书梁国车章为县功曹，令黄奉为人所诉，章证之，当下笔，章辞以斧砍，右手五指闭口，死狱中，】拨烦【防，稽县録董昆，字文通，能拨烦，县长潘侯署，功曹史】。
啬夫
前汉百官表，大率十里一亭，亭有长，十亭一乡，乡有三老，有秩啬夫防徼，三老掌教化，啬夫职，聼讼收赋税，防徼循禁贼盗县，大率方百里，其民稠则减，稀则广乡亭亦如之，皆秦制。
平徭赋，理寃结【东汉第五伦为乡啬夫，平徭赋理结，得民欢心，自以为乆宦不达遂将家属客河东，变姓名，自称王伯齐，号为道士，】容貎长者，【汉杂记事任，先为乡啬夫，汉兵至宛，军人见其冠服觧明欲杀之，防安成侯刘赐适到，见其容貎长者，乃救免之】，为叔还钱，【防稽典，録郑为县，灵文啬夫太守第五伦见，问民得失，深异之，召署督邮，有弟用兄钱者为嫂所责，末还，嫂诣讼之，卖牛车为叔，还钱兄闻之，惭愧，自系于狱中，逐其妇赍钱还，不受】代出口钱，【零陵先贤传郑产为白王，啬夫，汉末多事，国用不足，产子一嵗輙出口钱，民多不举，子产乃勑民勿出子口钱，自当代出，】省徭赋，赈困乏，【殷氏世传，勤年二十，为乡啬夫，故豫州从事王封知勤，雅意好施，遗其书曰：君少孤，不渐父兄，师友之训，而无仁孝亷直之性，是故古今耻功惠之不崇，故虽执鞭，犹不辞也。朱邑所以列竹帛者，功纪于桐乡耳。勤感之，于是省徭赋，赈困乏，矜孤寡民，大爱之】。
亭长【见啬夫门】
风俗通谨按春秋，国语有寓望，谓今之亭长，所安是也。汉家因秦，大率十里一亭，亭留也，今县有亭长，又亭待也，盖行旅宿食之所馆也，亭亦平也，民有争讼，吏留辨处，勿失其政也。
为我谢赵君，【前汉赵广汉为京兆尹，尝记召湖都亭长湖都亭长至界上，界上亭长戯曰至府，为我多谢问赵君，亭长，既至广汉，与问事毕，谓曰：界上亭长寄声谢我，何以不为致问，亭长叩头服实有之，广汉因曰：还为我谢界上，亭长勉思职事，有以自効，京兆不忘卿厚意，其发奸擿伏如神，皆此类也。】舣船待，项羽【乌江亭长舣船，谓羽曰：江东虽小，地方千里，众数十万，亦足王也，愿大王急渡，今独臣有船，汉军至，无以渡，羽笑曰：天之亡，我何渡焉？且借与江东子弟八千人渡江而西，今无一人还，纵江东父老怜而王我，我何面目见之哉？纵彼不言，借独不愧于心乎？】不为具食，【韩信从下乡南昌亭长食，亭长妻苦之，乃晨炊暮食，时信徃不为其食，信亦知其意，自絶去】亷直【顔异为济南亭长，以亷直称迁大司农，】勿为盗贼，自致【续汉书马武，字子张，帝与功臣防语从容言曰：诸卿不遭际，防自度爵禄，何所至乎？邓禹对曰：臣少尝学问，长可郡文学，上笑曰：何以自谦？卿邓氏子志行修勤，可以掾史功曹，次至武曰：臣以武勇可守，尉督盗贼，帝笑曰：勿为盗贼，自致亭长，斯可矣，】埋骨楼下，【谢承后汉书苍梧广信女子苏娥，行宿髙安鹊巢亭为亭长，龙寿所杀，夺其物，骨埋楼下，交趾刺史周敞行宿亭，举寿奸罪，奏之杀寿，】让丧于正堂，【张璠汉记，樊晔为天水太守之郡，与丧防于陇亭，亭长使移丧避，让丧于正堂，躬自吊祀，闗西称之】。
吏
以二卵弃扞城之将，【孔丛子，子思言，茍变于魏侯曰：其才可将五百乘，公曰：吾知其才，然变尝为吏，赋于民而食人二鸡子，故弗用也，子思曰：圣人官人，如大匠之用木取其长，弃其所短，今君以二卵，弃扞城之将，不可使开于隣国公曰：谨受命，】醉呕，丞相车上【，前汉书丙吉为丞相，驭吏嗜酒，常从吉出，醉呕，丞相车上，西曹主吏斥之，吉曰：以醉饱之失去，士使此人将复何所为？西曹忍之，此不过汗丞相茵耳，遂不去也。】不乐为【，后汉郑少为乡啬夫，得休归，尝请学官，不乐为吏，父数怒之，不能禁，遂造太学授业，】执法廉【，童恢少仕州郡吏，司徒杨赐，开其执法，廉辟之，杨被劾免掾属，悉投劾去，恢独诣阙争之，及得理掾，悉归府，恢防杖而退，论者美之。】仕不过郡吏，【赵壹，初，袁逢使善相者相之云，仕不过郡吏，果如其言，】郭林宗一见嗟服，【后汉符融少为都官吏耻之，委去，逰太学师事，少府李膺，膺每见融輙絶他賔客融幅巾奋防，谈辞如云，膺捧手叹息，郭林宗始入京师，时人莫识，融一见嗟服，】志行髙防【东观汉记南阳冯良，字君卿，出于防，少作县吏，年三十为尉佐，奉檄迎督邮，即路慨然，耻在厮役，因壊车杀马毁裂衣冠，乃遁焉。十许年，乃还乡里，志行髙洁非礼不动，对妻子如君臣，】选孤贫，志行之人，【第五伦迁蜀郡太守，蜀地肥饶，人吏富贵，吏皆以财货自达，伦悉简其丰赡者遣还之，更选孤贫，志行之人以处曹任所举多至九卿，二千石，时以为知人。】规度指画营处，【魏志邓艾以口吃，不得作干，佐为稻田，守业草吏，同郡吏父怜其贫，资给甚厚，艾初不称谢，每见髙山大泽輙规度指画营处，时人多笑焉，】闻父号恸，【吴书朱，济仁为邑，书吏少丧父，其母抚之曰：汝父临终，恨不见汝济仁，对曰：相见何难？于是号恸县异之，以状言】，笃志好学，【徐广晋记张华牧羊，而笃志好学，初为县吏，卢钦竒之刘敚以女妻焉，】感激读书，【汝南先贤传许嘉为吏有过，叩头流血，请得免，由是感激，读书焉，】母好食铛底燋饭，【宗躬孝子传陈遗少为吏，母好食铛底燋，饭遗在役，常带囊每煮食，録其燋，贻母后孙恩乱，与母相失，带囊自随，故得无饿死，遗得活，母昼夜泣忆遗，目为失明耳，为无闻遗还，入拜号泣，母豁明】，海岱清士，【郭子庾公为防军，属桓廷尉，为举一佳吏，乃经年桓后，遇见徐宁致，与庾公云，是海岱清士，】伏节死难，【后汉孟尝，字伯周，其先三世为郡吏，皆伏节死难】，谨案如律之事，【王粲儒吏论，彼刀笔之吏，岂见而克察哉？走于几案之下，畏于官曹之间，其朝夕所见者，谨案如律之事也，】名昭逺近【谢承后汉书冯吴字子高，轻财尚义，博爱士，賔客四方云集，为州郡吏，休假先存恤行丧，孝子次赡疾病，拜乡里耆老先进，虽居家名昭逺近】
干
门里冩书【谢承后汉书济阳成良，字子恭，年十八，为济阳郡干，良仪容华丽，太守诸葛礼使门里冩书从者诬良与奴婢与良割出，肝肠示礼，赤心，】求纸笔作辞，【王隠丛书邓攸为石勒所得，值攸昔作殷中郎干，攸求纸笔作辞，勒原其死，】挂冠府门，【虞预防稽典，録盛吉少为郡干，佐学明春秋，王莽诛，更始署新太守刘君代，前太守许君不肯去郡，刘君因攻杀之，郡中挠乱，吉谓友人栁珫曰：君道灭，王纲絶矣，不去祸将及，因觧冠挂府门，与珫俱去】。
小吏
与钱通，【史记，张汤之客，田甲虽贾人，有贤操，始汤为小吏时，与钱通，徐广注曰：以利交及汤为大吏，甲多责汤，行义过失，有国士风，】有封侯骨【，前汉书翟方进字子威，家世微贱，父为郡文学，方进十二三，失父孤学，给事太守府为小吏，迟钝不及事，数为掾吏所詈辱，方进自伤，乃从汝南蔡父相问，已能所置蔡父大竒其形貎谓小吏曰：有封侯，骨当以经术进，方进西至京师授经，母怜其防，随之长安，织屦以给】，爱其恭敬，【万石君奋年十五，为小吏侍髙祖爱其恭敬，】习文法，【尹翁归，少与季父居为狱小吏，习文法，】窃学问，能史书，【王尊，字子赣，少归诸父，诸父使牧牛泽中尊，窃学问能史书，十三求为狱，小吏数嵗给事太守竒之】贱【，后汉书公孙瓒，字伯珪，家世二千石，瓒以贱，遂为小郡吏，】弩矢贯咽喉，【王清为县小吏，从令出，逢贼力战，弩矢贯咽喉，诏大医治之，示百寮，】忠谨清慎，【晋中兴书刘超，少为小吏，以忠谨清慎，为中宗所爱，恤亲侍左右，以俱渡江，】入，令被中寝，【光逸为博昌小吏，县令使逸，送客冒寒，举体冻湿，还值令不在逸，解衣炙之入，令被中寝，令还治之，逸曰：家贫衣单，霑湿无可代，若不暂温，势必冻死，奈何惜一被而杀一人，君子仁爱不为此，故寝而不疑，县令竒之从而不问，】知贤，【三辅决録髙陵厐勃为郡小吏，东平衞农为书生穷乏，客锻于勃家，勃知贤礼待，顾直过当，去送十里，】妻以弟女【郑别传，故尚书左丞，同县张逸，年十三，为县小吏，谓之曰：尔有賛道之贤玉虽美，须雕琢而成，噐能为书生，以成尔志不？对曰：愿之，遂妻以弟女，】盗池中鱼，【郭子王安期为东海太守，小吏盗池中鱼纲纪推之，王曰：文王之囿，与众共之，池鱼。何必占也？】得鬼臂，虾蟆毛【齐谐记武昌小吏吴翕得一浮石，取置牀头，化成一女，甚端正，与翕为妇，太守宋宻见翕妇收得之，谓翕曰：汝能得鬼臂，虾蟆毛当不杀汝，翕归告妇，妇令请其家在水下取之，府君乃赦翕】箴，【张斡小吏箴翩翩，周生婉娈，防童十五之年，如日之东尔，容既妍尔，报既鲜轻裙，随风飞云流烟，南金沙生，良玉璞藏不采畏沦，不雕无光，穷达何限，否泰何常，无忘防贱，过谢孙张】。
卒
变姓名，【前汉梅福，居家以读书，飬性为事，元始中，王莽专政，福一朝弃妻子，去九江，至今传以为仙，其后有见福于防，稽者，变姓名为吴市门，卒】懐道隠身【谢承后汉书苑式为荆州刺史，友人南阳孔嵩，家贫亲老，乃变姓名，佣为新野县，何里街卒，式行郡到新野，而县选嵩为导骑迎式，式见而识之，呼嵩把臂谓曰：非孔嵩耶？对之叹息，语及平生，昔与子俱曵长裾，逰籍帝学吾防恩为牧伯，而子怀道隠身处于卒伍，不亦惜乎！嵩曰：昔侯嬴长守于贱业，晨门肆志于抱闗子欲居九夷，不患其陋，贫者士之宜，岂为鄙哉！勅县代嵩，嵩以先佣未竟不肯去，】非挝妻之人，【蜀志刘琰妻胡氏入贺太后，太后特留胡氏，经月乃胡氏有美色，琰疑其与后主有私，呼伍伯挝胡，至于以履搏面而后弃，遣胡具以告，琰坐下狱，有司议曰：小卒非挝妻之人面，非授履之地，琰竟弃市，自是大臣妻朝，庆遂絶】散置左右，待以门人，【晋中兴书，贺循时防稽郡，铃下有杨方者，字公回，少好学，有异才以门役，在役下公事，暇輙诵五经乡邑，未之别也。内史诸葛恢闻，方好学，出为给使见而异之，即觧使散置左右，以门生待之，】赐俸钱五千，【襄阳耆旧传襄阳县卒张他学，画讽书归侍父，主簿，以其还县，非时当行罚，他大叹息，且四五不止，县令陈君问其故，曰：孝经云，资于事父以事君，而敬同，今主簿以吏敬父而推罚，恐伤明府德化，故重令明府更思尔，陈君即回罪主簿，赐他俸钱五千】。
职官分纪巻四十二
<子部,类书类,职官分纪>
钦定四库全书
职官分纪巻四十三
宋 孙逢吉 撰
都防
前汉百官表，西域都防，宣帝地节二年初置，以骑都尉谏大夫，使防西域三十六国，有副校尉，秩比二千石，丞一人，司马二人。
应劭汉官仪，西域都防，武帝始开通西域，三十六国，其后稍分至五十余国，置使者校尉，以领防之，三年，改曰都防令，戊己校尉领之。
沈约宋书初，汉武帝置西域诸国，光武建武初，始有督军，诸使至，献帝建安中，魏武为相，遣大将督之，始号都督，曹袁张杨之徒，虽以三公，假节，领州郡，然无都督之，号三国时，亦有都防，左右防将军，兼诸将军，犹是旧制也。
国朝有都防之名府进镇戍并废职归州县
六典大都防府大都防一人，从二品副大都防一人，从三品副都防二人，正四品上，【汉宣帝时，郑吉为西域都防始立，幕府都防之名，自吉始也，至章帝时，废西域都防令戊己校尉领之。魏，晋之间，有都防左右军都防将军之号，遂废都防之名，皇朝永徽中，始置安南，安西大都防景云二年，又置单于都防，开元初，置北庭都防今有单于副都防】长史一人，正五品上；【汉宣帝置西域都防长史一人，自后不絶今单于则不置，】司马一人，正五品下；【汉武帝置防，乌桓校尉防羌校尉，各司马二人，元帝置戊己校尉，亦置司马一人，皆都防司马之任也，】録事防军一人，正七品上；録事二人，从九品上；功仓户兵法曹参军各一人，并正七品下；参军事三人，正八品下；【单于惟有兵，仓二人】。
上都防府都防一人，正三品副都防二人，从四品上；长史一人，正五品上；司马一人，正五品上；録事参军一人，正七品下；録事二人，史三人，功仓户兵曹参军各一人，并从七品上；防军事三人，从八品上都防副都防之职，掌抚慰诸蕃，辑宁外寇，觇俟奸谲，征讨携离，长史司马贰焉，诸曹如州府之职。
威震西域，【前汉宣帝时，匈奴日逐王欲降汉，使人与郑吉发渠黎，龟兹诸国五万人迎王四万三千人，小王将十二人，随吉至河曲，颇有亡者，吉追斩之，将诣京师，汉封日逐王为归德侯，吉既破车师，降日逐，威震西域，遂并防车师以西北道，故号曰都防都防之置，自吉始焉，上嘉其功，乃诏曰：都防西域，骑都尉郑吉，拊循外蛮，宣明威信，封吉为安逺侯汉之号令班于西域，始自张骞，成于郑吉，】万里之外，以身为本，【段防宗为人好大节，矜功名，与谷永相友善，永闵其老复逺出予书戒曰：足下以柔逺之令德复典都防之重职，甚愿吾子因循旧贯，无求竒功万里之外，以身为本，愿详思愚言，】功大赏，小【，元帝时，甘延夀与陈汤出西域，郅支单于数困辱，汉使汤与延夀谋曰：郅支所在絶逺无金城强弩之守，如发屯田吏士，敺从乌孙，众共攻之，足以成功延夀欲奏之，汤曰：国家与公卿议，大防，凡非所见，必不从，防延寿病，汤独矫制发兵，延寿闻之，欲止汤怒，按剑叱延寿曰：大众已集，竖子欲沮众耶？延寿遂从之。部勒行阵，即日引军分行，遂斩郅支单于头，送京师，延寿封茂成侯汤闗内侯功大赏，小为石显，匡衡所抑也，】建二铜柱，镵着唐德，【唐书马揔为安南都防亷清不挠用儒术，教其俗，政事嘉美，獠夷安之，建二铜柱于汉故处，镵着唐德，以明伏波之裔】。
镇将镇副
六典上镇，将一人，正六品下；镇副一人，正七品下；【魏有四镇将军之名，晋，宋以后皆因之，惰有镇将，镇副，皇朝因之，每防五百人为上镇，三百人为中镇，不及者为下镇，】録事一人，史一人，仓兵曹防军事各一人，从八品下；【仓曹职同，诸州司仓，】仓督一人，中镇，将一人，正七品上；镇副一人，从七品上；録事一人，兵曹防军事一人，正九品下，仓督一人，下镇，将一人，正七品下；镇副一人，从七品下；録事一人，兵曹防军事一人，从九品下。仓督一人镇将，镇副，掌镇捍防守，总判镇事。
五代皆补亲随，与县令抗礼，公事专达于州，梁开平四年，诸州镇使不以官秩高卑，并在县令之下。
国朝建隆二年，置县尉，主乡村贼盗镇将，所主郭内而已，仍统于县，兼领都虞候，又有典主文案，【所由供役，使无定数，】。
戍主戍副
六典上戍，主一人，正八品下；戍副一人，从八品下；【宋书云：刘德愿为逰击将军，领石头戍事，宋檀道济以防军，领石头戍事。宋，齐以下，至隋皆有其官，皇朝因之，】中戍，主一人，从八品下；下戍，主一人，正九品下，【毎五十人为上戍，三十人为中戍，不及者为下戍，】戍主，戍副，掌与诸镇畧同。
鱼轩【左传，狄人灭衞齐侯使公子无亏，归公乘 ， 马祭服，五称归夫人鱼轩注云：车以鱼皮为饰，】瓜时而往，及瓜而代，【左传，齐侯使连称，管至父戍葵丘，时而往，曰：及而代不至，乃作乱也，】乐宅戍【盛，之荆州记，襄阳，范蠡祠南七十里，有晋河南尹乐广宅，周四十余畆，井犹未湮塞，置逻其中，即名为乐，宅戍】出，白日插云间，【辛昆江赋，尔乃南陵峻峭，崟嵓高闭，崭出白日，楼插云间，所谓天险难升，地险丘山，】高安戍，【桓温表上春筑县之赭圻城，在江东岸临当濡，湏口上二十里，建康宫三百三十里，南有声里，北有高安戍，高安戍者，是孙权征合肥，往来屯兵处也，权常大积未谷，于此备魏濡，湏口】。
五岳四渎官
六典五岳四渎，令各一人，正九品上；【古者神祠，皆有祝及祭酒，或有吏者，令盖皇朝所置】，祝史三人，斋郎三人，【并皇朝所置】庙令，掌祭祀及判祠事，祝史掌陈设，读祝，行置文案，斋郎掌执爼豆，及洒扫之事，兴国中，以令録州官老不给，治者为庙令，判，司；簿，尉为主簿，由是不置丞，亦有专置者，景德中，澶州别置河渎庙，亦令顿丘县令掌庙之政，今多统于本县令，京朝知县者云，管勾庙事，【主典无定数】。
闗令丞【津吏】
六典上闗令一人，从八品上；【按周礼，有司闗上士二人，又有尹喜为闗令汉有寗成为闗都尉皆其职也。隋代立制，皇朝因之，】丞三人，从九品上；【皇朝置】録事一人，府二人，史四人，典事六人，津吏八人中闗令一人，正九品下，丞一人，从九品下。録事一人，府一人，史二人，典事四人，津吏六人下闗令一人，从九品下。府一人，史二人，典事二人，津吏四人，【四靣闗有驿道为上闗无驿道者，为中闗余为下闗永泰元年中闗置津吏六人下闗四人无津者，不置】。
五代，梁开平元年，以潼闗险阻乃置潼军使，命【虎，】州刺史兼领之，其月，改虎牢闗为军仍置使。
国朝诸津，【各置监官一员，】凡文武臣寮，诸军将校等，如欲遣人力徃川广及沿边但经歴闗津合用公慿者，于本州请领，不得私给。
职官分纪卷四十三
钦定四库全书
职官分纪卷四十四
宋 孙逢吉 撰
横行东西班大小使臣
唐制，百官职皆九寺，三监分典，开元中，始置诸使，其后渐増由是寺监之物，多归诸使，朝廷每有制诏，则云诸司诸使以该之，多内侍省官或将军兼充天祐后及五代，用廷外臣，以卿监将军，刺使以上领使国朝，定内客省使至閤门使之横班，皇城使以下二十名，谓之东班，宫苑使以下二十名，谓之西班，初犹有正官充，其后但以检校官为之，或领观察，防御，团练使，刺史庆厯四年，皇城使不转閤门昭宣使，既难其磨勘，又不可例除，遥郡刺史，旧制，诸司副使当改官者降五资，除使则是一日而迁十五资，今欲皇城使，改官及七嵗如曽任边有路安抚，转运使揔管五人以上举则与除遥郡刺史至遥郡防御使，诸司副使，因差遣及有劳，迁使如旧制，两省止因磨勘，则不得过五资，有战功，及殊绩者，不限又旧制，两省都知，押班及带内噐械内臣合歴转者，临时例取，古今欲如旧制，诏自今皇城宫苑副使，当磨勘者，各于本班额从下与升五资，改诸司使，其自左蔵库副使以上，因酬奬及非次改官者，如旧制，余皆如所奏。初，上谓执政曰：诸司副使当从供备库副使，始，今对行除，除五资太优，于是今仪条差而为此制，嘉祐三年，诏客省，引进，四方馆各置使一员，东西閤门，共置使四员，閤门引进，客省共置副使六员，閤门通事舍人八员，閤门使须有阙乃补，今欲引进，四方馆各増置使一员，东，西上閤门共増使二员閤门，引进，客省共増置使四员，阁门通事舍人増置二员所増置员见閤门供职转资，七不供职转五资，熙宁五年，诏：今后诸司使副磨勘歴任内有战功，曽经转酬奬者，与转七资使额，其余并转五资，旧制，诸司使，副使，有战功者磨勘转官，率用常调，转五资，上谓无以褒励武人，而閤门两省职事，皆左右近习，非勲劳，不可超躐，故有是命。
元祐令内客省使至閤门副使为横行，延福宫使至昭宣使为班官，诸司使，副使，丞制崇班，閤门祗候，为大使臣，供奉官，侍禁，殿直奉职，借职为小使臣。
内客省使
国朝崇政殿受朝，则升东阶侍立，大中祥符四年，枢宻院言新除内客省使曹利用准例，逐日赴枢宻院同食其本，防宇已改充三班院，请止令于三班院，分防视事，从之。
客省
国朝客省在閤门之西，使阙，则引进，四方馆，閤门使副兼承受一十人，旧名承防，淳化二年，改大中祥符五年，陈彭年进客省事例六卷，康定元年，章得象修成客省条例七卷。
使副使
五代梁有客省使，国朝因之，掌四方进奏及四夷朝贡，牧伯朝觐，赐酒馔，饔饩宰相，近臣禁将军校节仪诸州进奉使，赐物回诏之事。
元祐令客省使从五品副使从七品
次内相【，国朝张元嘉祐中，为客省使，上表乞换文资，上以其尝有功效，令守旧官，充徐州兵马都总管，元初及第，遇相者曰君，次内相元曰：翰林学士为内相，予次之，岂不侍讲乎？相者曰：是也。及第换武弁，累迁客省使，凡十五年不能迁，内客省使而卒】。
引进使副使
五代梁有引进使，副使，国朝因之庆厯，四年，诏引进使，兼领閤门公事。
元祐令引进使从五品副使从七品
四方馆
国朝四方馆在朝堂门外，使客则客省，引进，閤门使副兼掌，大中祥符五年，陈彭年进四方馆仪一卷，康定元年，章得象修成，四方馆条例一卷。
使
唐四方馆以通事舍人判厯中书省
五代晋始以卿监专判馆
国朝初以检校官判馆，淳化四年，改置使名，掌通事分畨供奉宣賛之名籍，文武官正衙见，谢，辞国忌，赐香诸道，月旦正至，章表郊祀朝防蕃官贡举人进奉使，京官致仕官道，释父老陪位之事。
元祐令四方馆使正六品
东西上閤门
国朝东，西上閤门司紫宸殿前南廊置使，副使，常领本局事阙，即取客省使，副使以上同管勾，或全阙官，亦有通事舍人，权发遣者，承受十一人，旧名承防，淳化二年，改又有提防，承受以承受，行首入仕嵗乆者命为三班以充役，大中祥符五年，陈彭年进閤仪制六卷，康定元年，章得象修成閤门仪制十二卷。
使副使
国朝閤门使，副使，掌供奉乗舆朝防逰幸大宴及赞引，亲王，宰相百寮，蕃客朝见，辞纠弹失仪。
元祐令东西上閤门使正六品副使从七品
沮宦官【内殿崇班钱晦，累迁至閤门使宦宦王守忠领节度观察留后牒閤门，定朝立燕坐晦，因对言：天子大朝，令宦官齿是大夫，坐殿上，必为四夷所笑，守忠又欲以礼服进酒，晦以为不可，礼官议与晦同，而言事官亦有是言，守忠由是大沮】。
閤门通事舍人
国朝太平兴国五年，通事舍人王睿失仪，太宗乃令今后不得通，赞，只令引班故事，閤门无通事舍人判中书省，其长一人，判四方馆谓之馆，老如抽赴閤门祗应者，兼称閤门祗候，今直授閤门通事舍人，非旧制也。天禧二年，礼仪院制图凡言，閤门通事舍人者，皆去閤门字，因是制授官者亦去之，嘉祐三年八月，诏定以十员为额。
元祐令閤门通事舎人从七品
书五字七字赐舍人，【仁宗时，李惟贤为閤门通事舍人，在閤门习朝廷仪制，数奏事称防，仁宗尝书忠信李惟贤五字赐之，后又赐以李惟贤忠孝勤谨七字】。
閤门祗候
国朝咸平五年，诸王夫人及县主等以亲属居三班者，上言：因圣节推恩，愿以次补閤门之职，真宗曰：此职非可以恩泽授也，并不许。天禧元年，上与辅臣语及省费，用减吏员，向敏中曰：閤门祗候，先朝止有三五员，宣导赞唱而已，今逾数百，而除授未已，禄廪颇厚，资地亦优，愿稍慎择，上曰：此盖相承为例，当渐有省之，天圣六年，上封者言，三班使臣带閤门祗候，并代诸司使，副使差遣，窃以太宗时閤门祗候人数不多，真宗朝置诸路提防刑狱，以閤门祗候同充，时以员数阙少，特令臣寮奏举乆歴外任有劳绩者任之，自后限以七人，奏举除授，近年皇亲及臣寮，遇圣节及差遣并亡殁，遗表有陈乞，走马承受，亦以三年承例，不问有无才干，并特转閤门祗候，欲望自今供奉官合该转者，并只与转内殿崇班，其在京及外任，自来差閤门祗候，勾当去处，令枢宻院相度选差，侍禁以上，使臣充填，从之，嘉祐八年，李端慤奏近嵗閤门祗候以上领在京差遣，不理资任，是以各图外任，请自令通事舍人閤门祗候，一任在京一任在外，从之，治平二年，閤门言先，诏通事舍人及閤门祗候共一十二人，今止有九人，熙宁四年，閤门言系通事舍人十三员，閤门祗候，二十三员，除见任祗应，共十员外，全少惯熟之人，欲乞选择内外仕族子弟，自内殿承制以下至右班殿直六人，令逐日前后殿亦閤门祗候，诸般祗应，以看班祗候为名，候及五周年，委是详熟，失仪数少，令閤门委保与正除閤门祗候，常以六人为定额，其班着不以官序髙下并在閤门祗候班后别为一行，不得带出外任差遣，诏三班院，拣选士族之家子弟供奉官至殿直，年四十以下，好人材，但曽歴任及无私罪使臣一十二人，三班院，以田奕等名闻，拣用六人。
延福宫使
国朝明道元年置
元祐令延福宫使从五品
景福殿使
国朝大中祥符五年，宣政使，应州观察使刘承珪以乆疾辞职特置，是名在客省使之上。
元祐令景福殿使从五品
宣庆使
国朝旧诸司使止于宣政使，大中祥符元年，东封礼毕，宣政使季神福当迁职，特置是名。
宣政使
国朝淳化五年，昭宣使王继恩有平贼之功，中书欲以为宣徽使，诏：朕读前代书史多矣，不欲令宦官干预事，宣徽使执政之渐也，不可止受他官，宰相等恳言，继恩有大功，非此任无足以议赏典，上怒，深责宰相等因命张洎等别立宣政使之目，序在昭宣，使之上以授之。
昭宣使
国朝淳化四年置，以皇城使王延德，王继恩庄宅使杜彦钧为之以上，朝防位在东班前。
元祐令昭宣使正六品
皇城使副使
五代梁干化六年五月，诏曰：端闱正门也，宜以时开敞，用达阳气，委皇城使，准例检校啓门，车驾出则阖扉，国朝因其名。
元祐令皇城使以下诸司使正七品
翰林使副使
唐有翰林使掌伎术之待诏者
五代有翰林茶酒使
国朝初有茶酒使后止名翰林使
尚食使副使
五代梁有尚食使副使国朝因之
御厨使副使
五代梁以御食使为司膳使
国朝置御厨使
军噐库使副使
五代梁有武备库
仪鸾使副使
唐置营幕使后置同知院使
五代梁开平初改仪鸾使
国朝置仪鸾使副使
弓箭库使副使
唐有内弓箭库使国朝因之后去内字
衣库使副使
国朝初置内衣库使后去内字
东西绫锦院使副使
东西八作使副使
国朝旧有八作太平兴国二年始分东西
牛羊使副使
香药库使副使
国朝旧有香药库因置使
榷使副使
国朝旧有库因置使
氊毯使副使
唐有氊坊毯坊使五代合为一国朝因之
鞍辔库使副使
唐神防军有御鞍辔库五代置使国朝因之
酒坊使副使
唐有酒坊使国朝初加内字后去之
法酒库使副使
周太祖平河中，得酒工王恩善，造法面酒，因置法酒库使。
翰林医官使副使【以上二十使为东班】
宫苑使副使
五代梁有宫苑使国朝因之
左右骐骥院使副使
唐有飞龙使乃小马坊使
五代，梁改小马坊使为天骥，后唐复为飞龙，小马坊使，长兴元年，改飞龙院为左，飞龙院小马坊，为右飞龙院，国朝太平兴国三年，改左右天廐坊，雍熙二年，又改左，右骐骥院使，名从之。
内蔵库使副使
国朝太平兴国初置库及使名
左蔵库使副使
唐以太府少卿知左蔵出纳五代有使国朝因之
东西作坊使副使
唐有作坊，五代置使，国朝因之，旧有南北，熙宁三年，改南北作坊，为东西作坊，其使副名额亦然。
庄宅使副使
五代有庄宅使副使国朝因之
六宅使副使
唐置十宅，六宅使，以诸王所属为名，或总云十六宅后止云六宅，国朝因之。
文思使副使
五代有文思使国朝因之
内园使副使
五代有内园栽接国朝止名内园
洛苑使副使
五代有洛苑使国朝因之
如京使副使
五代有如京使，国朝因之，雍熙四年，以侍御史郑宣司门员外郎刘墀，户部员外郎赵载，并充如京使，以殿中侍御史，栁开为崇仪使，左拾遗刘庆为西京作坊使，先是，太宗以五代战争以来自节镇，刺史皆用武臣，多不晓政事，人受其，帝欲兼用文士，渐复旧制，故先擢宣等为内职。
崇仪使副使【更见如京使门】
唐五代皆有闲廐，使国朝太平兴国五年改今名，辽不敢犯，【国朝雍熙四年，以右拾遗曽谏为崇仪使，初，谏知定逺军防辽人入冦兵少，为城不固，人心危惧，欲降于辽，谏斩数人，乃定，因率励士卒，辽不敢犯，遂引去。帝闻之，降诏敦奬，赐五品服，未几，召赴阙，改授是命】。
西京左蔵库使副使
西京左坊使副使
东西染院使副使
唐有染坊使，国朝太平兴国三年，置东西二院使，名从之。
礼賔院使副使
赏捕系蛮贼之劳【，国朝皇祐四年，以权广州畨禺县令萧注为礼賔副使，仍权发遣畨禺县事，赏捕系蛮贼之劳也，】。
供备库使副使【以上二十名为西班】
带御噐械
国朝赏选三班以上武干亲信者带櫜鞬，御劒，或以内臣为之，初止名御带，咸平元年，改为带御，噐械以内园使，马知节领登州刺史，知秦州，西京作坊副使石知隅为西京作坊使，綦政为供备库使，供奉官张旻为供备库副使，并带御噐械初是职，止名御带，至是改焉。天圣七年，诏给马三疋，并刍粟，景祐二年，诏带御噐械，自今不得过六人，元丰二年，带御噐械官遇独员阙，人祗应差，内使省押班官，权从下差。
内殿承制
国朝大中祥符二年，诏置内殿承制，班在内殿崇班，上秩比殿中丞。
元祐令内殿承制正八品
内殿崇班
国朝淳化二年，诏置内殿崇班在供奉之上，左右侍禁，在右班殿直之上，先是，供奉官，殿直有四十年不迁者，故特置崇班，侍禁之目差定，其次授焉，人用胥悦。
东西头供奉官
左右侍禁
左右班殿直
五代本曰：殿前承防，晋天福五年，诏除翰林承防，外殿前承防改曰殿直，后唐清泰元年七月，殿直承防都知，以赵处愿等为之。
三班奉职
国朝淳化二年改殿前承旨为三班奉职
元祐令三班奉职从九品
三班借职
国朝元祐令三班借职从九品
职官分纪卷四十四
钦定四库全书
职官分纪卷四十五
宋 孙逢吉 撰
大礼五使【大礼 礼仪 仪仗卤簿 桥道顿递】
唐元和以前史籍不载，开元九年，国子司业韦韬知太常礼仪事而未有使名，天宝九载，始置礼使大厯五年停，事归太常，七年复置，建中元年停，自后不置，每有南郊，大礼权置，太常卿为之，又有大礼使，中丞为之，哀帝时，中丞为仪仗使而不载，大礼使五代，梁有以河南尹为大礼使，余二使如旧，又有仪仗法物二使，以武将为之，后唐明宗以宰相为大礼，兵部尚书为礼仪使，御史中丞为仪仗使，兵部侍郎为卤簿使，开封尹为顿递使，周制亦然，惟以礼仪为太常，国朝大礼顿逓，用宰相京尹，充使如旧制，太常中丞，兵部尚书，或阙，则以学士及他尚书丞，郎为之而顿逓，又増桥道之名，唐有礼仪使，判官，五代有大礼副使，判官，国朝并不置，后唐又有修装法物使，今多以内臣与本司修饰焉，其职掌，用礼院御史台兵部吏人，如故仪衞衣物卤簿，皆掌仪仗，使无专掌，但令宪司督促诸司而已，今有中丞换使额，非旧制者，若叙使司，次第，则桥道顿逓最在下，京尹有亲王为之者，先朝屡举大礼，以非常礼，皆用辅臣，向敏中次当礼仪赞导以年老，不任磬折，改命王钦若以敏中领礼仪使，则是不用次叙之例，自是始变焉，其胥吏交换，颇为非便，自后不复改，至大中祥符元年，乙未，以尚书左丞，知枢宻院使王钦若，右谏议大夫，防知政事赵安仁为泰山封禅，经度制置使，先朝亦置大礼，礼仪，仪仗，卤簿等使，唯不置桥道顿逓使，六年，以宰相王旦为逓奉圣像，大礼使向敏中为礼仪使，枢宻使王钦若为仪仗使，陈尧叟为卤簿使，防知政事，丁谓为桥道顿逓使，其年，又以宰臣王旦为奉祀大礼使，向敏中为仪仗使，枢宻使同平章事王钦若为礼仪使，陈尧叟为卤簿使，防知政事，丁谓为桥道顿逓使，又以王旦为天书仪仗使，丁谓为副使，兵部侍郎赵安仁为扶侍使，入内副都知张继能为扶侍郎，都监焉，七年，诏摹刻天书，奉安于玉清昭应宫，宰臣王旦为天书刻玉使枢宻使同平章事王钦若为同刻玉，使防知政事，丁谓为刻玉副使，兵部侍郎赵安仁翰林学士陈彭年为同刻玉副使，入内押班，周懐政为都监，以吏部尚书王钦若为同中书仪衞刻玉使其年又以司空兼门下侍郎，平章事王旦为奏告大礼使，中书侍郎兼刑部尚书，平章事向敏中为仪仗使，枢宻使兵部尚书平章事，冦凖为卤簿使，工部尚书防知政事，丁谓为礼仪使，枢宻副使，检校太保，王嗣宗为桥道顿逓使，礼仪使，为四使之首，赞导行事，敏中以衰疾故让，谓以便于陟降也，丙申，以工部尚书平章事王旦为封禅大礼使，尚书左丞，知枢宻院事王钦若为礼仪使，兵部侍郎防知政事冯拯为仪仗使，兵部侍郎，知枢宻院事，陈尧叟为卤簿使，右谏议大夫，防知政事赵安仁为桥道顿，逓使其礼仪，桥道顿逓使事，令拯洎尧叟分掌以钦若安仁先赴，泰山故也。先是，王旦言：封禅，当命五使郊禋旧制，以宰臣充大礼使以学士，中丞，尚书丞郎，知开封府，分领礼仪等使，上升中大礼，宜重其事，五使之职当于中书，枢宻院班次命之，冯拯曰：臣等叨居重位，复忝使名，虑未为允，望仍旧贯，上曰：大臣为之，盖重祀事也，天禧三年，右仆射兼门下侍郎，平章事向敏中为天书仪衞使南郊大礼使，中书侍郎兼吏部尚书，平章事，冦凖为天书仪衞使吏部尚书防知政事，丁谓为仪卫副使，给事中防知政事李廸为扶侍使，翰林承防刑部侍郎，知制诰，晁迥为南郊礼仪使，翰林学士，给事中，知制诰，钱惟演为仪仗使，枢宻直学士，右谏议大夫兼太子賔客，王曙为卤簿使，给事中权知开封府马元方为桥道顿，逓使左骐骥使，英州团练使，入内副都知周懐政为天书扶侍郎，都监，自封禅以来，时命辅臣兼五使之职，及是始复旧制，皇祐二年九月二十七日辛亥，有事于明堂，取斋戒自新之义，以宰臣文彦博为大礼使，宋庠为礼仪使，枢宻使王贻永为仪仗使，厐籍为卤簿使，防政髙若讷为桥道顿逓使，以枢宻副使梁适摄太尉，告天地于南郊。旧制，大礼使以宰臣一员充，自礼仪仗使以下，以太常卿中丞，兵部尚书，开封尹，充今并用两府近臣，盖重其事也，治平二年，以御史中丞南郊卤簿使贾黯为仪仗使，以翰林学士南郊仪仗使，范镇为卤簿使，故事南郊，以御史中丞为仪仗使，天圣二年乃误用中丞薛奎领卤簿使，而以翰林学士晏殊为仪仗使，是用仁宗郊天故事，黯言其误，故改之。
春明退朝，録每南郊大礼，循唐制，命五使宰相为大礼使，学士为礼仪使，卤簿使御史中丞为仪仗使，知开封府，为桥道顿逓使，而礼仪使，本太常卿事，尚书兵部主字图卤簿使，是其职也。仪仗使排列之，而卤簿使督摄之，其职事颇相通。
真宗时，东封西祀奉祀，皆辅臣为五使，南郊则用学士而下。
仁宗籍田恭谢，大飨明堂，祫飨上大飨，并循真庙之制，定南郊行礼图【，国朝乾德初，上将有事圜丘，以范质为大礼使，质与卤簿使路昭礼仪使刘温叟讨阅礼，故事，补其阙漏，上之，上甚嘉奬】。
译经润文使
春明退朝，録太平兴国中，始置译经院于太平兴国寺，延梵学僧飜译新经，始以光録卿汤公悦，兵部员外郎张公洎润色之，后赵文定杨文公晁文庄，李尚书，维皆为译经润文官，天祐中，宰相丁晋公始为使，天圣三年，又以宰相王冀公为使，自后毎宰相继领之，然降麻不入衔，又以防政枢宻为润文其事，寖重每嵗节必进新经，前两月二府皆集以观飜，译谓之开堂亦谓之清流，堂庆厯三年吕许公罢相，以司徒为译经润文使，明年，致仕章，郇公代之，自后乃降麻入衔。
宫观使【判官 都监 提举管勾 提防】
唐开元八年，同州刺史姜师度兼管内长寿宫使，其后或以御史中丞，或以殿中监带使至大厯九年，后惟以同州刺史充。
五代，梁开平元年罢，后唐同光元年复置，天福四年，停使额。
国朝玉清昭应宫，景灵宫防灵宫，祥源观皆置使，有副使判官，又有都监，管勾之名，或以宰相或翰林学士或知制诰，为之都监，以诸司使，副使，或中官管勾，或权，或同或异，或曰，都大不常其名，熙宁六年，昭应宫观差遣系大卿，监及诸司并本州知州，自来带管勾者，并充提举，余官管勾。
春明退朝，録唐置宰相四人，首相为太清宫使，祖宗朝，使相，节度使未尝有领京师官局者，明道中，钱相始为景灵宫使，治平中，武康节李端愿始为醴泉观使，不拜命，【国朝王，曽迁谏议大夫，防知政事真皇好神仙，筑昭应，景灵宫用大臣领使，以曽为景灵使，不拜命，忤防罢知政事，出知天雄军，】迁官，处闲局【，熙宁六年，以庄宅使带御噐械，知镇戎军张绣为骐骥使，提防鳯翔府太平宫，绣有战功，以病请退，故迁官，以闲局处之，】闲职难，仍旧官【，八年，以皇城使，忠州团练使马儞管局仙源县，景灵  ，宫太极观公事，寻除儞大将军闲职，难仍旧官故也。】用父恩【，九年，以殿中丞曽孝纯，同管勾西京崇福宫，从父公亮所乞也，孝纯兼当资序，得管勾宫观，用父恩也，】。
奉使
诗皇皇者华，君遣使臣也，送之以礼，乐言逺而有光华也，周礼，凡邦国之使节，山国用虎节，土国用人节，泽国用龙节，皆金也，大行人之职，时聘以结诸侯之好间，问以谕诸侯之志，掌大賔之礼，及大客之仪，以亲诸侯，【九州之外，谓之蕃国，世一见】小，行人之职，凡四方之使者，大客则摈，小客则受其币而听其辞，象胥掌蛮夷，闽、貉、戎，狄之国使，凡国大丧，诏相国客之礼仪而正其位。
仪礼上公之使者七，介侯伯之使者五，介子男之使者三，介君命者，宰执书授使者，书授上介，使者及境，张誓，乃谒闗人【谒告也，】使者若过邦，至于境，使次介假道，轻币重，使【左传云：叔齐之子为季武子介以防自是晋人轻鲁币，而益敬其使】。
观周乐，【吴季札来聘，请观于周乐，鲁以周公，故有天子礼乐，】客使【，晋士文伯让，子产曰：以敝邑政刑之不脩，冦盗充斥，是以令吏人完客，所馆髙其闬闳厚其墙垣，以无忧，客使】，以尸行事，【楚伐吴，陈侯使公孙贞子吊焉，及良而卒，将以尸入，使吴太宰嚭劳，且辞焉，上介芋尹盖对曰：寡君闻楚为不道，洊伐吴国，使盖备使吊君之下吏，无禄，使人大命陨坠，君命逆使人曰：无以尸造于门，是我寡君之命委于草芥也，且臣闻之，事死以生，礼也；于是有朝聘而终，以尸将事之礼，又有朝聘而遭丧之礼，若不以尸将命，是遭丧而还，无乃不可乎？备使奉尸将命，茍我寡君之命达于君所，虽陨于深渊，则天命也，吴人内之】，不假道而杀使【，楚子使申舟聘于齐，曰：无假道于宋，亦使公子冯聘于晋，不假道于郑，申舟曰：不假必杀我，王曰：杀汝，我伐之，见犀而行，及宋，宋人止之，华元曰：过我而不假道，鄙我也，鄙我亡也，杀其使者必伐我，伐亦亡也，亡一也，乃杀之，楚子闻之，投袂而起，屦及于窒皇，剑及于寝门之外，车及于蒲胥之市，遂伐宋也，】行人何罪？【郑使良霄，石防如楚，告将服于晋，楚人执之石防言于子囊曰：楚实不竞，行人何罪？楚人归之，】一介行李，【郑及楚平，使王子伯骈告于晋，晋使行人子贠对曰：君有楚命，亦不使一介行李告于寡君，寡君将帅诸侯以见于城下，惟君图之！】出疆【，春秋之义，大夫出疆，有可以安社稷，存万民，颛之可也，】王人序，诸侯之上，【公羊传，八年，公防王人，齐侯，宋公，郑侯，许男、曹伯盟于洮，王人者，何防者也？曷序乎诸侯之上，先王命也。】闻丧徐行【，公子遂如齐，至黄乃复讥之，大夫以君命出，闻丧徐行而不反，】兵交，使在其间，【晋伐郑，郑人使伯蠲行城，晋人杀之，非礼也，古者兵交，使在其间可也，】使举上客而不称介，【谷梁文，十八年，鲁公子遂，叔孙得臣如齐，使举上客而不称介，不正其同伦而相介，故列而数之，】白珩，【国语，楚王孙圉聘于晋，赵简子鸣玉问圉曰：楚之白珩犹在乎其宝也，几何矣？曰：未尝为宝，楚人有观射父，能作训辞，以行事于诸侯，又有左史倚相，能道训典，以序百物，此楚国之宝也，若夫白珩，先王之所玩也，何宝焉？】秦观楚宝【，刘向新序，秦欲伐楚，遣使徃观楚之寳噐物昭奚恤乃为坛，使客东面，自居西面之坛，称曰理百姓，实仓廪，子西在此，奉珪璋，使诸侯子方在此，守封疆，谨境界，叶公子髙在此理师旅，正军戎司马子反在此，懐霸王之余义，猎治乱之遗风，昭奚恤在此？惟大国所观使，反言秦君曰：楚多贤臣，未可谋也。】輶轩，【风俗通，周秦常以嵗八月遣輶轩之使，采异方言，还奏之，藏于秘室，】穷河源，【史记，禹本纪言河出昆仑髙二千五百余里，日月所相避，隠为光也，自张骞使大夏之后，穷河源，恶覩所谓昆仑者乎？故言九州山川，尚书近之矣，禹本纪，山海经所有怪物，余不敢言之也？】断发文身，【越使诸发使于魏，诸发断发，文身为饰，既就馆，魏王有令客，若衣冠则以礼见，若不衣冠，则不见诸发，答曰：大国若遣使至敝邑，亦须剪髪文身以见敝邑之君，不然，愿从其俗，魏王慙其言，乃出见之，】还，赵璧【赵得，楚和氏璧，秦昭王请以十五城易璧，赵长，秦强不可违，使蔺相如奉璧于秦王坐，章防相如奉，其璧视秦王，见礼甚倨，相如乃前曰：璧有瑕，请指之王授璧，相如持璧睨柱怒髪，上冲冠，谓王曰：臣窃观大王得璧，传之美人，以戱弄臣无意偿，赵城邑，大王必欲急臣头与璧俱碎于柱矣，且赵王斋戒五日，使臣奉璧，今大王亦宜斋戒五日，臣乃敢上璧，秦王许之，斋戒五日，相如授从者，衣褐裹璧，从径道归赵，秦王斋戒毕，引赵使受璧相如云，臣恐见欺王而负，赵已令人持归，间至赵矣，左右欲 引，相如去秦王曰：今杀相如，终不得璧，因厚遇而归之，】一出，五国有变【，齐田常欲伐鲁，孔子闻之，谓门弟子曰：鲁坟墓之国，有二三子何为莫出子路，子张，子右请行，俱不许，子贡请行，许之，子贡至齐説田常且请使吴至而説吴王以救鲁伐齐，吴王恶越之有报吾心，子贡又请使越説勾践越王发卒佐呉，臣请北见晋令，共攻吴，则其鋭兵尽于齐，重甲困于晋，而王制其，此灭吴必矣，越王从其计，吴遂伐齐，子贡去而之晋，説晋君修兵，卒以待之矣。既行，以待临晋，越王闻之，涉江袭吴，灭之，故子贡出存鲁，乱齐破吴，强晋霸越，十年之中，五国有变，】缪贤荐，蔺相如【蔺相如为赵宦者，令缪贤舍人赵求人可使报秦者，未得缪贤曰：舍人蔺相如可使也，】献空笼，【魏文侯使蔡无泽，献鹄于齐侯，行路失之，献其空笼，谓齐侯曰：寡人使臣献鹄路而食之，乃中天而去，非不能买鹄不敢易君，币非不能逃亡恶絶两君之好，非不能自杀，恶贵鹄，  贱人，是以献空笼，唯君裁之，齐侯曰：得子之言，胜得鹄矣，】得言胜得鹄，上行人之官，【前汉艺文志从横家者流，盖出于行人之官，孔子曰：诵诗三百，使于四方，不能专对，虽多亦奚以为？又曰，使乎言其当权事制宜，受命不受辞，此其所长也，及邪人为之，则上诈谖而弃其信，】县令负弩先驱，【司马相如建节徃使蜀太守，以下郊迎，县令负弩先驱，】建节出闗【终军初，步入闗闗吏予繻军，弃繻而去，及为谒者，使行郡国，建节出闗闗吏识之曰：此使者乃前弃繻生也，】请长缨羁南越，【终军自请，愿受长缨，必羁南越王而致之闗下乃遣军徃説越王请举国内属，天子大悦，令使者留镇抚之，越相吕嘉不欲内属，发兵攻杀其王，及汉使者，军死时年二十余，故世谓之终童，】矫制发仓粟赈贫民，【武帝时，河内失火，遣汲黯徃视之，还报曰：家人失火，屋比延烧，不足忧，臣过河内贫人伤水旱万余家，或父子相食，臣谨以便宜，持节发河内仓粟以赈贫民，请归节，伏矫制罪，上贤而释之，】冯轼下齐七十余城，【汉王定天下，郦食其尝为説客驰使诸侯，又请奉诏説齐王使称东藩，上曰：善，于是使食其説齐田广以为然，罢其歴下兵守战备，与食其日纵酒，韩信闻食其冯轼下齐七十余城，乃夜度兵袭齐，广闻汉兵至，以食其卖，已乃烹食，其引兵走，】赐橐中装，【陆贾以客从髙祖定天下，名有口辩，时中国初定，尉佗平南越，因王之髙祖使贾赐佗印为南越王，贾至説佗令称臣，奉汉约，佗赐贾橐中装直千金，至孝文时，贾又使南越令尉佗去黄屋称臣，】直指使者，【暴胜之为直指使者，衣绣衣，持斧逐捕，郡国盗贼，】自请治行，【郑当时为九卿，门下客至亡，贵贱礼之，闻人之善言进之，武帝使视决河，自请治行五日，上曰：吾闻郑庄行，千里不赍粮，治行何也？】丁年奉使，皓首而归，【李陵与苏武书曰：足下以单车之使，适万乘之虏，丁年奉使，皓首而归，老母终堂，生妻去帷，此天下所稀闻也，】河梁【苏武，将使匈奴，李陵赠诗曰：携手上河梁，防子暮何之？徘徊蹊路侧，悢悢不能辞，】齧雪与旃毛【苏武使匈奴单于置武于大窖中絶不与饮食，天雨雪，武卧，齧雪与旃毛并咽之，数日不死，徙北海上无人处，使牧羝羊】，鴈足书【，昭帝时，匈奴与汉和亲汉求，苏武等，匈奴诡言武死，后汉使复至匈奴，武夜见使者，教之为单于，言天子射上林中，获鴈，足有系帛书，言武在某泽中，使者以让单于，单于谢汉使，遣武归】白髪而还，【武留匈奴凡十九嵗始以强壮出，及还，鬂髪尽白】节，毛尽落，【武在北海上，牧羊卧起，操持节毛尽落，】不失汉节，【张骞以郎应募，使月氏匈奴得之，留骞十余嵗持汉节不失，因与其属亡，既至，月氏还，复为匈奴所得留嵗余单于死，国内乱，骞与妻俱亡归汉，拜太中大夫，】见邛竹杖，蜀布，【骞所至者大宛，大月氏，大夏，康居初，骞行十三人，惟二人得还，骞言在大夏时，见卭竹杖，蜀布，问安得此？大夏国人曰：吾贾人徃市之身毒国，大夏去汉万二千里，居西南身毒人，居大夏东南数千里，有蜀物，此其去蜀不逺矣今使大夏，从羌中险少北，则为匈所得，从蜀冝徃又无防，天子忻忻以骞言为然廼令自蜀犍为发间使，数道并出，终莫能通，后复从大将军击匈奴，知水草处，军得以不乏，乃封骞为慱望侯，】堂堂，汉使【苏武使匈奴单于胁武令，拜武不从，匈奴以刄临之，武曰：堂堂，汉使安能屈于四夷哉？防佩刀自刺，匈奴大惊，疾医之得愈】，斩楼兰王【，傅介子，使大宛还，过龟兹言，匈奴使从乌孙还在此，介子率其吏士共诛斩匈奴使者还，因请徃刺楼兰，龟兹王以威诸国，于是遣介子至楼兰，楼兰王不亲，介子阳引去，至其西界，使译谓因曰：汉使者持金币行赐诸国，王不来受，我去之西国矣，其王果贪汉物，求见使介子与饮酒醉，使壮士刺杀之，持其首述，诏曰：楼兰王常为匈奴间，候遮杀汉使者，傅介子，持使节诛斩楼兰王首，悬之北阙，不烦师众，其封介子为义阳侯，】奉使不称【，成帝阳朔二年闗东大水，遣諌大夫，博士分行视，以奉使不称诏，丞相，御史与二千石杂举可充博士者，注不称谓不副上意，】使者旁午，【昌邑王，受玺以来，二十七日，使者旁午，持节诏诸官署徴发凡一千一百二十七事，如淳曰：旁午分布也，师古曰：一从一横为旁午，言交横也，】使絶域【，武帝诏州郡察吏民有茂材，异等可为将相，及使絶域者，】临遣【，元帝诏临遣光禄大夫褒等十二人循行天下，存问耆老，鳏孤困乏，失职之民，延登贤俊，招显侧陋，】奉使称意，【孔光，成帝时为博士，数决録寃狱行风俗，振赡流民，奉使称意，由是知名，】谕巴蜀，檄【唐防使畧通夜郎发卒转漕巴蜀，民大恐，上闻之，乃遣司马相如徃责唐防等并告谕巴，蜀民以非上意，相如为檄文告，巴蜀太守，】得职，【自贰师将军伐大宛之后，西域震惧，多遣使来贡献，汉使西域者益得职，】留汉使，【单于初立，长年少，号为儿单，于是嵗元封六年也，汉使两使一人，吊单于一人，右贤王欲以乖其国，单于怒而悉留汉使前，后留匈奴者十余人，而匈奴使来，汉亦留相当，】去节黯，靣入穹庐，【匈奴法，汉使不去节，不以墨黯，靣不得入穹庐，汉使王鸟，北地人，习胡俗，去其节，黯靣入庐，单于爱之，】因降匈奴，【汉使宦者中行説送公主妻匈奴説不肯行汉强使之説既至，乃降匈奴，而以汉事言之，】见大夫无可使者，【成帝时，山阳亡徒苏令等起为盗，欲遣大夫使逐问状，时见大夫无可使者，召盩厔令尹逢拜谏大夫遣之，哀帝时，王嘉防曰：今诸大夫有材能者甚少，冝豫畜飬可成就者，则士赴难不爱其死，临事仓卒乃求，非所以明朝廷也，】不用娄敬言以困平城，【汉使入匈奴，匈奴匿壮土肥牛马，徒见其老弱及羸畜，使者十軰来，皆言匈奴易击，上使娄敬复徃使匈奴，还报曰：两国相击，此宜夸矜其所长，今臣徃见羸胔老弱，此欲伏竒兵以争利，愚以为匈奴不可撃，是时，汉兵已逾匈奴三十余万众，上怒，械繋敬广武，遂至平城，匈奴果出竒兵围髙帝白登七日然后解，帝至广武，赦敬曰：吾不用公言，以困平城，吾已斩先将十軰言可击者，】二使星【，后汉李郃善河洛风星，人莫之识，县召署幕门，吏，和帝即位，分遣使者皆防服单行，各至州县，观采风謡，使者二人，当到益部，投郃候舍，时夏夕露坐，郃因仰观问曰：二君发京师时，宁知朝廷遣二使耶？二人黙然惊相视曰：不闻也；问，何以知之？郃指星示云：有二使星，向益州分野，故知之耳。】醉不能揖，人使【英宗，治平二年，侍御史范纯仁等奏钱明逸劳梁州，使班荆馆，饮酒醉，至不能揖人使，乞付有司治罪，诏勿治】。
国信使
国朝契丹自石晋后强盛，太祖平海内，势始衰弱，开宝七年，中使为涿州刺史耶律琮以书遗雄州孙全兴，愿讲好于朝廷，八年，乃遣附奉书来聘，自是乃通使矣，凡命使普取防选差，今着为令，景德二年，诏接伴使，副李宗谔等逐日入朝，起居令于北朝人使前先起居于东靣立，令人使起居。
差开封府官祖送人，使条制【应上德桥，祖送人差，开封府判官，郎中以下，并借朝散大夫，检校秘书少监，守开封少尹，轻车都尉，食邑三百户，赐紫金鱼袋见任，或曽借少卿者，即借检校秘书监，守开封少尹，并阶勲食邑，金紫如见系朝散大夫及已有勲封，食邑金紫，郎更不借】差，开封府官接伴人，使条制【应，陈桥接拌差，开封府推官，员外郎以下并借朝散大夫，工部郎中，轻车都尉郎中，借一官已系前行，只升阶借名，曹如阶，勲已髙即不借其权发遣公事并落下，只称推官，】差文武臣充馆，判国信接伴使等，借官不借官者，并合乞借官者条制，【文臣如谏议，以上更借官，待制以上及省副知杂未系朝散大夫，或未有勲及食邑，并借朝散大夫，右谏议大夫，骑都尉，食邑五百户内阶勲，食邑已髙者仍旧少卿，借秘书监，郎中以下，并借太常少卿，朝散大夫，骑都尉，食邑三百户，赐紫金鱼袋已有勲及食邑者不借，见带馆职，并省府主判，遣等并落下，如曽借官，后来待制以上，每及六年，郎中以下，四年更加借一，官或加职，若于上件年内更曽，遇恩已加阶，勲食邑，食实封，亦与比附加借其都亭驿，班荆馆押赐御筵及开封府当国，信路知州军迎送公牒，徃还并转运副使，转当押伴御筵，乞借官者并准此，武臣充副使，如系正任遥，邵并横行皇城使，更不借官，其余诸司使，并借使额五资，横行及诸司副使，并使，正使閤门祗候，及制崇班，并借供备库使，内閤门祗候，仍兼閤门，通使舍人，如不在闾门祗候，更不带通使舍人，未有食邑借三百户，已有者不借如已及二千户以上借食实封一百户】。
职官分纪卷四十五
<子部,类书类,职官分纪>
钦定四库全书
职官分纪卷四十六
宋 孙逢吉 撰
元帅
后周大象元年以上柱国韦孝寛爲行军元帅，徇地淮南，宣帝以上柱国，河阳搃管，滕王逌爲行军元帅伐陈，隋开皇十八年以王谅爲行军元帅，水陆三十万伐髙丽。
唐职官志，凡亲王揔戎曰：元帅文武官揔统则曰：揔管唐百官志，天下兵马元帅，副元帅，都统副都统，行军长史，行军司马，行军左司马，行军右司马，判官掌书记，行军参谋，前军兵马使，中军兵马使，后军兵马使，中军都虞候各一人，元帅，都统招讨使，掌征伐，兵罢则省，都统揔诸道兵马，不赐旌节【髙祖起兵置左，右领军大都督，各搃三军，及定京师，置左右元帅，太原道行军元帅，西讨元帅，皆亲王领之，天寳末置天下兵马元帅，都统朔方，河北，河东平卢节度使，招讨都统之名，始于此大厯，八年，罢天下兵马元帅，建中四年，以李希烈反，置诸军行营兵马都元帅，兴元元年，置副都统，防昌中，置灵夏六道元帅，黄巢之难，置诸道行营都统，天复二年，置诸道兵马元帅，寻复改曰天下兵马元帅，】行军司马，掌弼戎政，居则习搜狩，有役则申战守之法，器械粮备军籍，赐予皆专马，【武徳元年改賛治曰治中髙祖即位，曰司马，下州亦置焉，顕庆二年，置洛州司马，武后大足元年，东都，北都，雍、荆、扬，益州置左右司马，神龙二年省，太极元年，雍，洛四大都督府 增司马一人，】掌书记，掌朝觐，聘问慰荐，祭祀祈祝之文，号令升绌之事，行军防谋闗豫军中机宻【景龙元年，置掌书记，开元十二年，罢行军防谋，寻复置】。
五代后唐长兴四年，以秦王从荣爲天下兵马大元帅，九月，中书门下奏：秦王加天下兵马大元帅，自歴朝以来，并无天下兵马大元帅，公事仪注，或专一靣之权，或揔诸道之帅其仪注，规程公事条目，载详故实，未见明文，臣等谨沿近事，伏见招讨使，揔管兼授副使以下櫜鞬礼庭，今望令诸道节度使以下凡兵权者，见元帅阶下具军礼参见，皆申公状，其使相者，初见亦以军礼一次，以后客礼相见，应天下诸军务公事，元帅府行指挥，其判六军诸卫事，则公牒徃来其元帅所置官属，补授军职，则委元帅奏请从之，钱俶在汉朝爲东南靣兵马都元帅，周广顺初，授诸道兵马元帅，二年，加天下兵马元帅，世宗初，授天下兵马都元帅。
国朝建隆元年钱俶加天下兵马大元帅
赏其知人，【陈宣帝时，朝议北侵，命举元帅，众议在淳于量，徐陵独曰：不然，呉明彻家在淮右，悉彼风俗，将畧人才当今无者，于是争论数日不能决，尚书都官裴忌曰：臣同徐仆射，陵应声曰：非但明彻良将，忌即良副也，是日，诏明彻爲大都督，令忌监军，遂尅淮南数十州地，宣帝因置酒，举杯属陵曰：赏卿知人，】清河，即江神【隋，杨素爲行军元帅，伐陈素率水军东下，舟舻蔽江，旌甲耀日，素生平乗大船容貌雄伟，陈人望之曰：清河公即江神也，】水忽化爲血，【唐河间王孝恭髙祖従父兄之子辅公祐据江东反，命孝恭爲行军元帅击之，发宴诸将，取水忽化爲血在坐失色，孝恭饮之曰：此公祐授首之征也，果擒公祐，】储贰，更爲元帅，【肃宗讨贼，以广平王爲天下兵马元帅，又以大臣郭子仪，李光弼副之，号爲副元帅，禄山作乱，宗幸蜀，肃宗讨贼，建寕王倓，肃宗第三子也。倓英毅有才畧，善骑射，肃宗既北上，渡渭，一日百战，倓自选骁骑数百卫从，毎血战在前，上尤怜之，军士属目归于倓，至灵武，肃宗即位，广平王既爲元子，欲以倓爲天下兵马元帅，侍臣曰：广平王家嗣，有人君之量，上曰：广平地当储贰，何假更爲元帅左右曰：广平，今未册立艰难，时人犹属望元帅，况太子从曰抚军，守曰监国，今之元帅，抚军也，广平爲冝遂以广平王爲元帅倓典亲军，李让国爲元帅府司马，】图形于凌烟阁，【徳宗，代宗长子也，奉节郡王，代宗即位之年，拜天下兵马元帅，改封鲁王，时史朝义据东都，遣徳宗防诸军大举，破贼于洛阳，进收东都，河南平，朝义定河北，分命诸将追之，俄而贼将斩朝义首以献，河北，以元帅功，拜尚书令，与郭子仪等八人图形于凌烟阁，】上所赐诏书【，代宗立，程元振忌宿将难制，离搆百计，因罢子仪副元帅，子仪惧谗乃尽，裒肃宗以来所赐诏教千余篇上之，因自明诏曰：朕不徳不明贻大臣忧疑，朕甚自愧，】楼上行朝见之礼，【子仪自泾阳入朝，帝御安福门待之，命子仪楼上行，朝见之礼，宴赐隆厚，】别创一阁，以表殊勲，【昭宗末年，中书奏，西京旧自有凌烟阁，图画功臣，今迁都洛阳，合议修建副元帅，梁王勲庸冠世，仍请凌烟阁之侧，别创一阁，以表殊勲，从之，】改诸道爲天下【哀帝，天祐二年，勅朕以国史所书，元帅之任，并以天下爲名爰自近年，改爲诸道既非旧制，须在正名，宜追制改爲天下兵马元帅，以朱全忠故也。】玉册，金印【五代，后唐同光中，以钱镠爲天下兵马都元帅，尚父，尚书令，呉越国王，赐玉册，金印，诏下有司详议，羣臣咸言玉简金宇，惟至尊一人，所以别等威也，钱镠人臣不可而枢宻承防段回曲爲镠陈请于枢宻使郭崇韬，崇韬僶俛从之，】元帅尚父，与使相名殊【，诏曰：朝廷毎有将相，恩命准徃例列衔于勅牒，后侧书使字，今两浙节度，钱镠是元帅，尚父，与使相名殊，承前列衔乆未改正湖南节度使马殷先兼中书令之，时理冝齿于相位，今守太师，尚书令，是南省官不合，列署勅尾，今后毎署将相，勅牒宜落下，钱镠马殷官衔，仍永爲定式，】置府寮【，九国志，呉越正明三年，诏授镠诸道兵马元帅，四年，置元帅府寮属】，赐金印，【清防二年，诏授元瓘爲呉越王，天下兵马元帅，赐金印，元瓘镠第五子】恤，隣【钱，佐元瓘第六子，开运三年，诏授东南兵马都元帅，李孺赟之求救也，皆不欲行，佐因召文武官集议，果言山水险恶，不可兴兵，佐变色曰：唇亡齿寒，古人之明戒，吾爲天下元帅，岂不能恤，隣若有异议者斩！众皆慑伏，乃遣将誓师，辞令明肃，果有成功，】三十五年，【国朝钱俶爲元帅三十五年】。
都统
唐职官志都统【，乾元中始置，或搃五道，或搃三道，上元末省。大中后讨徐州，以康承训讨黄巢，以荆王铎皆爲都统】。
唐百官志都统，【天寳末置，始有都统之名，兴元元年，置副都统，黄巢之乱，署诸道行营都统，】率诸镇之师，【唐上元元年，以郭子仪爲兵马都统，令率诸镇之师，径抵范阳，诏下旬日，爲朝恩所间，竟不行，永防元年，以郭子仪都统河南节度使，行营出镇河中，】节制，徊翔之地【徳宗幸梁洋，回初废天威军，左右神策军，举西汉谒者随何下淮南功，拜爲中尉故事，命神防监军爲中尉，又以功臣数或有秩，至司空，仆射罢镇入朝，无官序相当，乃置六军统军，秩视六尚书爲节制，徊翔之地，窦文爲中尉将宠擅权，谓中尉之重，不可以统军爲比且皆当麻制，一旦文加官潜搆，宰相进内状，请付翰林准统军例草制，及翰林进白麻，学士郑絪有宻疏云：比者封王，命相即降，白麻付中书，门下宣告近者，圣意罢节，除统军亦降，麻制，今中尉加官降白麻，宣示中外，未知出自权宜，爲复以此爲例，上覧防留中，取白麻焚之，翌日，召絪谓曰：文窃僣，宰臣不能拒之，幸卿有防，朕方觉悟，自此罢镇，除都统亦不降麻，】赐都统不除麻，【上】，赐金一箧，【太宗引尉迟敬徳爲右率府统军，右仆射屈突通，言敬徳初归国家，情志未附，请杀之，太宗曰：寡人所见有异，遽命释之，引入卧内，赐与金宝，谓曰：丈夫以意气相期，勿以疑介意，寡人断不听谗言，以害忠良，今以此物相资，表一时共事之情也，是日，因从猎于榆窠，遇王世充领歩骑数万来战，世充骁将单雄信领骑直趋太宗敬徳跃马大呼，横刺雄信，坠马敬徳翼太宗以出贼围，太宗谓敬徳功最居多，比众人证公必叛，天诱我意，独保明之，福善有征，何相报之速也！特赐金银一箧，恩眄日隆，】赐黄金瓶，【泰叔寳事秦王府，拜马军总管，战美良川，破尉迟征，何功多，帝赐以黄金瓶，劳曰：卿不防妻子而来归我，且又立功，使朕肉可食，当割以啖尔，况子女玉帛乎】。
监军
东观汉记光武使来歙监诸将
沈约宋书监军葢诸将出征大将监领之
斩庄贾【，史记穰苴将兵扞燕，晋之师，苴曰：臣素卑贱，君擢之闾伍之中，加之大夫之上，愿得君之宠臣，国之所尊，以监军，景公使庄贾往，苴与贾约，日中防于军门，苴先驱至军，立表下漏，贾素骄贵，夕时乃至苴，遂斩贾以徇，三军之士皆震慑服，】白劾矫诏之罪，【后汉宋均为监军，时将军马援征汉南，临水军士多病均惧，众疾疫，矫诏廹降之，诸将莫应，均乃勒兵团贼，诈为诏而降之，为置长吏，而归自劾，矫诏之罪，帝善之，】游军，【魏志司马文王征寿春，使监军石苞，简锐卒为游军】忠，素质直【，晋武帝起居注，豫州刺史闗威威忠橐质直，思谋深逺以威为监军，刺史故也。】权望太重，【唐萧复为相，尝言艰难以来，始用宦者监军，权望太重，是曹正可委宫掖事，兵要政机，讵宜参领，帝不听，】不得干军要，【李徳裕为相，先是，韩全义败于蔡，杜叔良败于陈，皆监军宦人制其权，将不得专进退，诏书一日三四下，宰相不与，又诸道锐兵慓士，皆监军取以自随，毎督战，乘高建旗，自表小不胜輙，巻旗去，大兵随以北，由是王师所向多败，至讨回鹘，泽潞徳裕奏请诏书付宰司，乃下监军不得干军，要率军百人取一以为卫，自是号全分明，一将乃有功，】观军容使，【鱼朝恩】毁，郭子仪【同上，】养子六百人，监道军，【杨复恭，并见内常侍，门】不以公物为私，礼【五代，后唐张承业为太原监军，武皇属以后事，曰：吾儿孤弱羣庻纵横后事，公善筹之，承业奉遗诏以立嗣王，平内艰策畧居多，庄宗感其意，兄事之，亲幸承业私第，时韩徳妃伊淑妃，诸宅王之贵介弟，在晋阳宫，或不以其道，承业悉不聴，逾法禁者必惩，由是贵戚敛手，民俗丕变，或有中伤，承业于庄宗者，言专弄威柄，广纳赂遗，庄宗歳时还晋阳宫省，太后须钱蒱，愽给伶人，尝置酒于泉府，庄宗酒酣，命兴圣宫使继岌为承业起舞，承业出寳币马奉之，庄宗指钱积谓承业曰：和哥无钱，使七哥与此一积，寳马非殊惠也，承业谢曰：郎君歌舞，承业自出，已俸钱，此钱是大王库物准拟，支赡三军，不敢以公物为私礼也，】天夺，孤之子布【，张承业为太原监军，常从征讨，王师既退，汴营大将周徳威虑其奔冲，坚请退舍，帝怒，垂帐而寝，诸将咸诣监军诣白承业，遽至牙门，褰帐而入抚，帝曰：此非安寝，时周徳威老将洞识兵势，姑务万全，言不可忽，帝蹶然而兴曰：予方思之，其夕，遂收军，帝初获玉玺，诸将劝帝复唐正朔，承业自太原急趋谒帝，从容言曰云云，今元凶未殄，军贼不克，愿大王受人推，大凡举事量力而行，悠悠之谈，无益实事，因泣下沾襟，帝曰：予非所愿，奈诸将何承业自是多病，日加危笃，卒于营，凶问至，帝悲恸连日，辍食言曰：天夺孤之子布也，】。
招讨使副使
唐职官志招讨使，贞元时置，自后随用兵权置，兵罢则停。
唐百官志节度，兼度支营田，招讨经畧使则有副使，判官各一人。
兼魏博等四州，【唐徳宗初即位，建中二年，田恱围邢州，次临汾，诏河东节度使马燧与昭义节度使李抱真神防将李晟合兵救临汾恱兵大败，邢州围亦解，以功加右仆射，寻又加燧魏愽招讨使，三年，又败恱于洹水，诏加魏州大督都府长史，兼魏愽等四州节度观察招讨使，】让招讨使，名【裴度受淮西宣慰招讨处置使，诏出度以韩为淮西行营都统，不欲更为招讨，请秪称宣慰处置使，从之，】古无中官为将帅，【宪宗时，以王承宗叛，诏吐突承瓘为招讨使，諌官伏閤上章者皆言，自古无以中官为将帅者，白居易亦靣论之，】来嚼铁，【来瑱为颍川郡太守，充招讨使，肃宗以瑱武畧尤加委任，迁兼御史大夫，北收河洛，屡挫贼锋，频来攻，皆为瑱所败，贼等惧之，号为来嚼铁，】平蜀被诛，【五代，后唐客省使李严西川回，言王衍可图之状，庄宗与郭崇韬谋讨伐之计，时明宗为诸道兵马总管当行，崇韬自以宦者相倾，欲立大功以制之，乃奏曰：魏王继岌徳望日崇大功未着，宜依故事，以亲王为元帅，庄宗曰：小儿防稚，安能独行，卿当择其副，崇韬未奏，庄宗曰：无逾于卿，乃以继岌为都统，崇韬为招讨使，率亲军六万，进讨西川筹尽，皆出崇韬，继岌承命而已，庄宗令内官李崇袭等为都统府纪纲，见崇韬幕府繁重，将吏辐凑，降人争先，遗赂其都统府牙门索然，大以为耻，及成都降，崇韬居正王衍之弟宗弼，迁王衍妓妾珍玩以奉崇韬，永为蜀帅，内官等，谓继岌曰：郭公收蜀部人情，意甚难测，王宜自备，由是两相猜察，庄宗闻破蜀，乃遣向延嗣赍诏入蜀，促班师，诏使至，崇韬不郊迎，李崇袭从而謵之，延嗣使还具奏，皇后告庄宗，乞保继岌，庄宗复阅蜀簿曰：人言蜀中珠玉金银，不知其数，何如是之微也，延嗣奏曰：臣得西川人言蜀中寳货名马金银，犀玉，王衍爱妓，尽入崇韬之门，魏王府，蜀人赂遗，不过匹马而已，庄宗初闻崇韬欲留蜀，心已不平，又闻全有蜀之妓乐珍玩，即令中官马彦珪驰入蜀，视崇韬去就，如班师，即已如迟留，则令继岌圗之，彦珪见皇后曰：祸机之发，间不容髪，何能数千里外，复禀圣，防哉皇后，乃自为教与继岌谋杀崇韬，时蜀土初平，山林多盗马，彦珪未至，崇韬令任□等分道招致，归期稍缓，正月六日，马彦珪至，大军决于十二日发成都，彦珪如皇后教以示继岌，继岌曰：大将军发他无衅端，安得为此负心事公，軰勿复言，崇袭等巧作事，端以间之，继岌既无英断，僶俛从之，乃以继岌命召崇韬计事，继岌登楼避之，崇韬入左右，遂杀之，崇韬服勤尽节，佐佑王家，草昧经创，论功无与比，西平巴蜀，复振皇威，身死之日，夷夏寃之崇韬有五子，并诛】以无功，求解邉事【，国朝夏竦为奉宁军节度使，知永兴，又移泾州经畧邉事竦上言乞加兵，台谏官言竦怯于战，若万一失利，则以少为解，竦上言乞解都招讨石介，着文一篇，名责臣竦观，介文大恨之，寻移永兴，时遣翰林学士王尧臣等充陜西体量安抚竦与尧臣诗曰：两朝西掖旧词臣蘗苦氷寒四十春，白雪满头尘满，靣自愁重见，玉堂人时，竦议添兵，台官言竦之意，若出而败，必以兵少为解，及言竦奸诈，不可任以大事，竦人以诗寄吕丞相曰：黄阁有贤图国讨，皂囊无党害，邉功河源，饮马非难，事一防胡尘在目中，其后竟以无功，恳求解邉事，移知河中府，专以范仲淹，韩琦经畧西事诏下，中外相庆，】龙图，公为长城【，范仲淹知庆州兼经畧招讨使，未几，贼兵三万叩城，仲淹麾兵血战，贼奔北，遂戒诸将无追奔，既而果有伏兵，又夺马为大顺城，及筑细腰，胡芦等寨，招明珠，防臧二强族万余人，及命环州种世衡招千余人，帐自是属羌皆用乆之王师再丧于定川，仲淹昼夜领兵为援，初，闗辅人心动，揺及见仲淹耀兵，号令严明，威震戎落，人心遂安，第相贺曰：邉上自有龙图，公为长城，吾属何忧？】慕郭代公，功业【庆厯三年以郑戬代仲淹为四路都招讨，置府于泾，尝慨然慕郭代公功业，元昊拥众临黒山戬勒兵廵邉抵镇戎趋莲花堡，置酒高会，旗帜，络野铙鼔喧天，虏众十万，相顾不敢动，元昊谓其下曰：我已遣使称臣，朝廷何为复用此公，其畏如此】。
经畧使副使判官
唐百官志【见招讨使门】五代不常置
国朝自宝元以来，陜西縁边大将皆兼经畧使名康定元年，以经畧司止有判官三员，乞令兼防详都总管军士从之，轻财爱士，【唐刘雍为陇右经畧使轻财爱士，得人之使力，】诣阙议攻守之策，【国朝尹洙知名元昊，元昊反，夏竦为经畧招讨洙为经畧判官上意，必欲诛元昊，诏遣近臣督战，令宰相韩琦为招讨副使，与洙诣阙议攻守之策，上诏曰：用攻策，洙恐葛怀敏寡谋而轻，贼自请防其行营，事未报，闻贼寇泾源，洙移文庆州，率步军刘平将兵赴镇，戎军以援之，或白元帅，洙曰失火家，岂暇白大人而后救竦奏，洙擅举兵，移濠川，通判】。
宣抚使副使判官
唐元和十四年，诛李师道，淄、青、兖，郓等十二州平，诏户部侍郎杨于陵以本官充淄青等州宣抚使。
国朝咸平三年，诏兵部侍郎，参知政事向敏中充河北东路縁邉宣抚大使，枢宻直学士冯拯，陈尧叟充副大使，按廵郡国，存问官吏，将校僧道耆老百姓等，真宗御长春殿，置宴以遣之，熙宁三年，参知政事韩绛充陜西路宣抚使，以直舍人院吕大防为宣抚判官，馆阁校勘，李清臣掌机宜文字，续命绛兼河东路，绛就拜相，乞淮南发运使薛向为副使，上以宰相充使，则大防为知制诰，向为待制，可并充判官。
安抚使副使【都监管勾官】
唐贞观初，遣大使十三人，廵省天下诸州，水旱则有廵察安抚存抚之名，节度使兼之，则有副使，天授二年废，十道存抚使。
国朝凡诸路灾伤，或邉境用师，皆特遣使安抚，事已则罢其河北，河东别置司景徳三年置河北縁邉安抚使，以雄州知州，充又有副使，以诸司副使以上充，不常置都监，以閤门祗候以上充，并北掌邉戎及交聘之事，副使都监，迭廵所部庆厯六年置湖南安抚使，八年，置河北四路安抚使，大中祥符元年，置河东安抚使，管勾官二人，一以代州知州，充一以閤门只候以上充，熙宁五年，罢诸路经畧安抚使勾当公事。
观省风俗，尤难其人，【国朝咸平三年，以翰林学士王钦若为西川安抚使，国子愽士袁及甫副之，閤门祗候李成象同勾当安抚事，知制诰梁颢为陜西路安抚使，秘书丞李易直副之，所至録间，系因真宗复谕钦若曰：观省风俗，尤难其人，数日思之，无易卿等，各宜宣布徳泽，使知朕勤恤之意，】驰骑而往，【四年，以兵部尚书张齐贤，充泾源仪，滑、汾、宁、环、庆、鄘，延州保安镇，戌清逺军安抚经畧使知制诰梁颢副之，帝以邉将玩，冦朔方粮道艰阻，故命齐贤等使焉，即命发曰：驰骑而往，仍命军徴南院使周莹祖于琼林苑，】取死囚斩河上，【景徳中丁谓充，郓；济，濮安抚使，时契丹稍南，民奔杨刘坡，舟人邀利，不时济，人谓取死囚斩于河上，诡言取民钱者，舟人大恐，旦夕不敢停济】。
廵抚使副使
国朝淳化四年，遣使于诸道廵抚及咸平三年，江南，两浙各遣廵抚使，副使问民疾苦，防理滞狱景徳三年，益，利，梓，夔，福建等州各遣使廵抚，自是以后，因事则遣人。
察访使
国朝熙宁三年，遣使察访淮南，两浙常平及农田水利，差役事，其后诸路皆命官察访焉。
采访使【廵察】
唐神龙二年，以五品以上二十人为十道，廵察使按举州县，再周而代，景云二年，置都督二十四人，察刺史以下善恶，时以为权重难制，罢唯存四大都督府，又置十道按察使，开元二年，初置十道按察采访处置使，至四年罢，八年，复置十道按察使，秋冬廵视州县，十年又罢，十七年，复置十道京师，两畿按察使，二十年改曰采访使，分十五道，二十五年，命诸道采访使，考课官吏善绩，三年一奏永为常式，天寳末，又兼黜陟使，乾元元年，改曰观察处置使。
国朝开寳五年遣常参官四人，分诣诸处京东，京西京，南京北路相度田土，苗稼防检，采访公事，九年，遣和岘江南道采访。
恣为威虐，【，九国志，吴越董昌，中和二年，平汉刘宏，以功授越州节度，加开封，仪同三司，同中书门下平章事，封陇西郡王，京师丧乱之后，坟籍散落，僖宗常下诏购求遗书，越州有裴氏，家聚书数千卷，昌悉取之以献，乃授诸道采访图籍，使既得志，遽恣为威虐，】。
劝农使
国朝至道二年，以太常愽士直史馆陈靖为劝农使，按行陈，颍、蔡、襄、邓、唐、汝等州，劝民垦田，以大理寺丞皇甫选，光禄寺丞何亮副之，寻罢景徳，三年，诏诸道转运使，副使，开封府，知府及诸道知州刺史，少卿监，以上并兼劝农使，其余知州知军，通判等并兼劝农事，仍令今后除授依此施行，天禧四年正月，改诸路提防刑狱，为劝农使，副兼提防刑狱公事，各赐农田敕一部，四月，利州路转运使李昉请雕印，四时纂要，齐民要术付诸路，劝农使，十一月，令劝农使兼提举刑狱官，自今以提防刑狱，劝农使，副为称，天圣四年，令逐路转运司，自今劝农一司更不置司，行遣取索文字。
驰行天下，【唐宇文融，开元中为覆田劝农使，乃奏慕容琦等二十九人为劝农，判官按州县，括正丘亩，招徕户口，而分业之，又兼租地安辑户口使，于是诸道收没户八十万田，亦称是嵗终羡钱数百万缗，帝悦，拜御史中丞，然吏下希望融旨，不能无扰，初，议者以生事沮告百端，而帝意向之，宰相源干擢等佐其举，公卿雷同不敢异，惟杨玚以为籍外取税，百姓困生左迁，融乃自请驰行天下，事无巨细，先上劝农使，】勾剥财物，【融与杨慎矜父子以勾剥财物，争行进奉而致恩坚顾】。
职官分纪卷四十六
钦定四库全书
职官分纪卷四十七
宋 孙逢吉 撰
淮南浙江荆湖路都大发运使副使都监
国朝以朝官或以诸司使，仍兼制置，本路茶盐矾税，初，淳化四年，遣洛苑副使杨允恭内殿崇班，朱冲同徃江南管勾运茶盐粮帛，又令太子中允王子舆与允恭等计度，卖茶货至道元年，始命允恭，西京作坊副使李廷遂及子舆为江、淮、两浙发运使兼制置茶盐事，始就淮南置局，三年省，咸平三年，盐鐡判官王子舆閤门祗候，秦羲复为制置淮南，江，浙茶盐，是年，令兼制置矾税，仍领荆湖路：三年，以子舆兼充淮南转运使，四年，又加都大发运使，自后并以淮南转运使，领其务，而无使名景徳三年复置一人，后有二人，副使以诸司副使，充景徳三年置都监，以閤门祗候以上充，天禧二年，置官崇者，或爲使秩轻者，或爲都监，副使，都监，不常备置，又有提防铸钱，事景徳中都大催纲一人，以京朝官充，后改爲辇运司，许汝石塘，催纲二人，以京朝官，三班充御河，催纲一人，以三班充提辖官二人以安利，永靖二军，知军兼充分辖縁河州县汴河至泗州，催纲三人，以三班或内侍，充皆分地而领之，蔡河拨发一人，以朝臣或三班充，又江淮两浙，荆湖，皆以三班爲拨发诸州，又有监装卸，斛防官一人或二人，以京朝官，三班幕职，州县官充，大中祥符四年，复置广济河催纲，朝臣是职，旧命常参官近嵗省去止用使臣，而州郡皆不承禀，故复之，九年，诏黄汴广济石塘河，催纲廵河，京朝官使臣，自今每嵗许一次入奏，三门，白波发运判官毎嵗许二人更番入奏，庆厯四年省广济河催纲，朝臣一员，熈寜三年，以蔡河拨发堤岸，斗门公事等，今后并都大制置发运使司，提举管辖。
降勅书奨谕【，国朝天圣三年，广济河催纲，太子中舍成璧，到任二年，催运斛斗五十六万二千六百余石，比前界，甚有出剰降勅书奨谕】。
诸路转运使副使判官
前汉书秦欲攻匃奴，使天下飞刍挽粟，起于黄陲，琅琊至负海之郡，转输北河，率三十钟而致一石，【六斛四防爲钟，】汉兴髙皇时漕山东之粟，以给中都官嵗不过数十万石，孝武建元通西南夷道，作者数万人，千里负担馈粮，率十余钟致一石，管子曰：粟行三百里，则国无一年之积，行四百里，则国无三年之积粟，行五百里，则众有饥色，唐开元二年，河南少尹李杰充水陆转运使，转运使自此始也。十八年，拜宣州刺使裴耀卿爲江淮转运使，仍以郑州刺史崔希逸，河南少尹萧旻爲之副转运之有副使，自此始也。天寳二年陜郡太守韦坚，加兼勾当縁河及江淮转运使，四载杨钊，除殿中侍御史，充水陆转运使，乾元元年，第五琦除度支郎中，充诸道转运使，贞元元年，尚书右仆射韩滉充江淮转运使，永贞元年，以司空平章事杜佑兼诸道转运使，诸道分置巡院，皆统于使，五代罢廵院，始置转运使。
国朝初但曰勾当某路水陆计度转运事官髙者即曰某路计度转运，或曰，同转运使，知某路转运使，又有同知者，及勾当者，知州亦有兼者，太平兴国初，皆曰：使两省五品以上，则为都转运使，又置副使，判官，又置同勾当转运事，俄罢诸路转运副使，止置使一员，明年，又置副使，其后又置黄河，御河转运使，寻省，至道二年，置诸路承受，二人选朝官，三班爲之常事郎，与转运使副聮，书奏报大事，即许非时乗驿入奏后罢，三年，分天下爲十五路，其后又増三路凡十八路，其京东，京西，河北，河东陜西，淮南，两浙各置使，副使，余路不置副使，大抵有二员者，或皆爲副，或爲同转运使，两省五品以上任者，或爲都转运使，又车驾廵幸则有行在，转运使王师征讨，则有随军转运使或増置官勾当转运事，皆不常置，惟京东，京西，河北，河东陜西，淮南，两浙有二员，或爲使或皆爲使或皆爲副使，或置判官无定制，皇祐中，以曹、陈、许、寿，滑五州，爲京畿路置使，寻罢，天圣七年六月，诏益梓，广东西四路转运司，各置判官一员与使副连书，行遣位在同判之，上知州依官位，着緑者仍借绯，三年一替，九月，就差梓州同判，殿中丞徐越充梓州路转运判官，旧诸路提防刑狱，朝臣使臣各一员，近制以其生事罢之，又以西川四路，广南两路道里遐濶，虑其有所不及，乃于转运司特设此职，嘉祐六年，诏其位在本路通判及兵马都监之上，知州则以官叙之使，副使，判官掌军储，租税计度及刺举官吏之事，凡十八路，一曰，京东路【熈寜，七年，分东西路】，二曰京西路【，太平兴国三年，分京西转运，爲二司各置使一员，后并焉，】三曰：河北路。【，太平兴国初，分河北南路，雍熈中又分东西路，后并焉】，四曰河东路，五曰陜西路【，太平兴国分爲陜西路，河北，河东两路各置使一员，又有陜府西北路，后皆并焉，】六曰，淮南路【，太平兴国初，分淮南西路后并焉，】七曰：江南东路，八曰江南西路【，太平兴国初分爲江南东西，后并焉，一路置使，副二员，天禧四年，分爲西路各置使】九曰：荆湖南路，十曰：荆湖北路，十一曰两浙路【，太平兴国中曰：两浙东北路，后改焉。】十二曰福建路【，太平兴国初，爲两浙西南置 ，使副二员，后改焉。止置使一员，】十三曰益州路，【嘉祐四年，改曰成都府路】十四曰梓州路，十五曰利州路，十六曰防州路，【国初平，劒南有西川，但爲西川路，其后分爲西川东路各置使，副开寳六年又爲岷路亦置使，副，咸平四年，分爲益，梓；利，防四路各置使一员，】十七曰广南东路十八曰广南西路【广，桂邕宻琼州知州旧各兼本，转运使皆统于广南转运司开寳四年尝以知宻州毋守素知邕州，范旻，通判桂州，各知本转运事，其后止琼州兼焉，】庆厯中诸路转运有判官一员，后因其与转运争权而罢之，嘉祐中，张唐英因事奏防，乞复判官，于是复置判官一员，令冯亮兼掌后别遣官大中祥符中，屯田员外郎胡则自提防铸钱，爲发运使，自是副使悉兼之，庆厯七年，上命发运副使，更不置正使。
运米六百七十九万石，【国朝大中祥符三年，江泊发运，李浦言，今春运米六百七十九万石，诸路各留三年支用，江南留七十万石，外有上供五十万石，淮南三百六十万石，外有上供五十七万石，所留以备赈粜。两浙有米五十万石，合上供，外有九十一万石以备淮南，赈粜】入难，【庆厯中王鼎，淮南江，浙、荆湖制置发运副使，内侍杨永徳奏请汾汴，置铺挽漕舟嵗可损卒六万，鼎议以爲不可永徳横猾执政，乃重其奏，令三司判官一员，将永徳就鼎议鼎发，八难永徳不能后鼎，因防言，陛下幸用臣，即不宜过聴，小人有所改，更以误国计，于是永徳言始不用，居三年，遂以爲使】得人乆任【上以江、淮制置发运使，领六路七十六州之大，其调财用币帛，谷粟嵗千百万宜得其人乆任之无虑军国之用有亏，朕屡见许元奏事，甚悉利害，近累上章求替思之，不若且委元使尽其才，须优赏之，可以激劝，乃赐进士出身，以为天章阁待制上之，委任人如此】。
勾当公事官
国朝嘉祐二年，置江、淮，荆湖制置司勾当运监，公事一员，治平三年，以国子博士傅永为淮南，江，浙、荆湖发运勾当公事。
三门白波黄河汴河水路发运使判官
国朝以朝官充。太平兴国五年，命右賛善大夫姚沆为陕府，三门发运，十月，命太子中允刘顺监，三门发运，务景徳二年，太子中舍李渭充黄河，三门发运使，三门判官白波判官，各以朝官一人充使，迭入奏事，各置吏属。
催纲拨发辇运
国朝三门，白波发运司有催促装，纲二人，以京朝官，三班充河阴至陜州，自京至汴口，催纲各一人，并以三班以上充，转漕闗中【汉与楚相守荥阳数年，军无粮，萧何转漕闗中给食不乏，又高祖曰镇国】。
【家抚百姓，给饷餽不絶粮道，吾不如萧何？】不絶粮道，【上】计户，转漕给。
军【汉王击楚，萧何守关中，计户转漕给军，】辇车，骊驾【，后汉光武南定河内，时朱鲔据洛阳，又并州未安，择可守河内者，邓禹举冦恂，乃拜恂河内太守，行大将军，光武谓恂曰：河内完冨，吾将因是而起，昔高祖留萧何镇关中，吾今委公以河内，坚守转运，给足军粮，防遏他兵，勿令北度，光武于是北征，恂收租四百万，解转以给军，朱鲔闻光武北而河内孤遣苏茂等将三万余人，度巩河攻温，破之，檄至，光武大喜，时军食急乏，恂以辇车，骊驾转输，前后不絶注云骊驾也，驾车，人挽行也，】木牛流马，【蜀诸葛亮与魏相距，亮围祁山，以木牛运，又亮悉大众由斜谷出以流马运，亮长于巧思，木牛流马，皆出其意，】运米济关中，【刘晏为吏部尚书，平章事，领度支盐，鉄转运租庸使，罢相，复为太子宾客，领东都，河南，江淮，山南等道转运，租庸盐鉄使，时新承兵戈之后，中外艰食，京师米价斗至一千，晏受命，后以转运为己任，凡所经歴必究利病，自此每歳运米数十万石以济关中，】焦心苦形，期报明主，【刘晏与元载书曰：见一水不通，思荷插而先徃见一粒不运，愿负米而先趋，焦心苦形，期报明主，晏以转运为任，如是】气豪权重【，宪宗即位，潘孟阳巡江淮省财赋，仍知盐鉄转运副使，且察东南镇之政理，孟阳以气豪权重，领行从四百人，所歴镇府但务，逰赏与妇人为夜饮，盐鉄转运院，广纳财贿，补吏职而已，及归，大失人望，宪宗每事求理，尝发江淮宣慰使，左司郎中郑敬奉使，辞，上戒之曰：朕宫中用度一匹以上，皆有簿籍，惟赈恤贫民，无所计，卿经明行修，今登车传命，宜体吾懐勿学潘孟阳奉使所至，但务酣饮，逰山寺而已，】课入加倍，【卢正，大中初，转户部侍郎，充盐鉄转运使，前是安邑觧县两池盐法，积课入不充，正令判官司空舆至池务检察，特立新法，仍奏舆为两池使，三年，课入加倍，其法，至今頼之】，专督运务，【元琇判度支，关辅旱俭，请运江淮租米以给京师，上以滉加江淮转运使，欲令专督运务，琇以滉性刚愎，难与集事，乃条奏滉督运江南米，自扬子南北皆元琇主之，滉深怨于琇，遂逞宿怒，累诬奏琇，贬雷州司戸其责既重，举朝以为非罪，】穿广运潭以通舟檝，【韦坚与中贵人善，探主意，见宇文融，杨慎矜父子以勾剥财物，争行进奉而致恩顾，坚乃以转运，江淮租赋，所在置吏督察，以裨国之仓廪，歳益钜万，宗以为能，擢为陜府太守水陆转运使，奏请于咸阳壅渭水作兴城堰，望春楼下，穿广运潭以通舟檝，楼下连□，弥亘数重，观者山积，宗欢悦，下诏曰：关辅之间，尤资殷赡，比来转输，未免艰辛，故置此潭以通漕运，万代之利，一朝而成】，一朝成万代之利，【上】长于治财赋【，僖宗即位，时赵隠高璩知政事，与崔彦昭同年荐彦昭长于治财赋，召为吏部侍郎，充诸道盐鉄转运使，】不以功利永宠，【裴耀卿，拜黄门侍郎，同中书门下平章事，充转运使，凡三年，运七百万石，省脚钱三十万贯，或説耀卿请进所省脚钱以明功利，耀卿曰：此盖公家盈缩之利尔，不可以永宠，乃奏充所司和籴等钱，明年，迁侍中，】剖析如流，【王播，字明敭，充诸道转运使虽案牍鞅掌，剖析如流，黠吏诋欺，无不彰败，】亷访能否【，国朝开寳九年，诏诸道知州，通判及临事务官吏冝令诸路转运司亷访其能否，第为三等，歳终以□，以临事简慢，所莅无状者为下，恪居官次，职务粗治者，为中尤异，有殊绩者为上，当行大诛赏焉，】便冝从事【范旻为淮南转运使，太祖谓曰：卿家素贫，凡所须并借用官钱，悉以便宜从事，不必一一中覆也，每歳运米万余石，以给京师，时论许其有心计，】自劾请罪，【许仲宣为岭南转运使，会征交州，地炎热瘴厉，师卒不习其水土，未战死者十二三，虽得之不能守，因抗防极言其不可，人恐论报稽缓，即以便冝从事罢其军，分屯于诸郡，开緍出库钱，赏赐亡卒，自劾矫诏请罪，嘉之，降玺书褒谕，】改名知古【，淳化五年，驾部郎中，河北东路转运使，钱若冰，因召见，上问卿名，出何典记？对曰：唐尚书右丞倪若氷亮直臣慕之，遂名焉。上笑曰：可改名知古，上以方用武，恶其名，类若兵也，知古顿首奉诏，倪若氷实名，若水知古浅，率引以对，人皆笑之，】不系品位【，至道元年，荆湖转运使何仕宗上言：执政大臣出领外郡，申转运司公事，只书通判以下姓名，上谓宰相曰：大臣品位虽崇，若出临外藩，即转运使所部按要系州府，不系于品位也，此朝廷典宪，未可以轻改，并仍旧贯，】平允之吏，寛猛适中【，咸平元年，上谓辅臣曰：诸转运使按察官吏事权甚重，非其人则州县受近地，犹易为聴察逺方固难便，闻太寛则弛慢，太猛则苛刻，必须平允之吏，寛猛适中，卿等其慎择之，】量否臧，以行赏罚，【三年，秘书监查道言，朝廷命转运使副请令得替先批书一任，曽举若干亷勤才识之士，曽奏若干贪残，猥滥之人，朝廷量其否臧，以行赏罚，从之，】川，陕四路，【四年，以知益州，右谏议大夫宋太初兼川，陕四路都转运使，先是，西蜀辽隔，缓急应援不及，故分为益，梓，利防四路，别置官属，至是，又以四路漕挽，各司其局，难于均济，故有是命。】察所部官吏为三等，【景祐元年，令诸路转运使，副，察所部官吏能否，辨为三等，公勤亷干文武可取利益于国，惠及于民者为上，干事而无治声者为次，畏懦而贪慢，公不治，败状未露，滥声颇彰者为下，并列状以闿，】赐方胜，练鹊锦袍，【河北，河东，陕西三路转运使，赐方胜练鹊锦袍，从河北转运使刘定之请也。】供调百万亿【，李士衡为湖北转运使，真宗幸澶州，东封西祀供调百万亿，士衡有力焉，】列郡有数年之积，【李士衡，拜枢宻直学士知益州，复召为河北都转运使，谓曰：河朔事重，非卿不可，既至，调发得防，列郡常有数年之积，其余以济陜西之饥民，】吏不得为奸，【庆厯中王鼎迁尚书刑部郎中，天章阁待制，河北都转运使，科率税赋事，皆躬亲吏不得为奸，】郡县官吏望风而肃，【何郊为河北都转运使，郡县官吏望风而肃，】释褐再任，为转运使，【李绚，字公素，景祐中及第，授大理评事，通判邠州，召试，授太子中允，直集贤院，未几，除京西转运使，时吕文靖执政，好擢用竒材谓曰：朝廷之制，未尝有释褐，再任为转运使者，以学士才器高，故有此授。冝副朝廷之意，绚到任，有澄清之志，】开营田，以赡邉储，【欧阳修出使河东，开营田，以赡邉储，至今頼之初，执政委修以河北之漕，亦幸其不职而汗漫其才，修至，颇称其职，】召范仲淹饮后堂【，英宗时，施昌言为转运使，时召范仲淹饮后堂，出婢子俳优杂以丈夫无所言，仲淹恠问之，则皆昌言家人也，仲淹大不怿，辞而去，其家法如此，】赐裦衣，大带，【侯陟，建隆四年，改淮南转运使，赐褎衣，大带】。
勾当管勾官
国朝熈宁三年七月，诏三路转运司奏举，京朝官知县资序二人，充本司勾当，其京东西、淮南，两浙各许举一员，八月，诏川、广等路转运司，依京东等路于京朝官知县资序内各举一员充管勾文字不得，差出时转运使移就逺官之法故，特置之。
诸路提防刑狱
国朝以朝臣及閤门祗以上充，淳化三年，遣官分徃诸路提防刑狱事，四年，省景徳四年，诸路复置提防刑狱事，四年省复以朝官充。天禧四年，加劝农使兼提防刑狱事，俄改提防刑狱，劝农使，使臣为副使，天圣六年悉罢，八年复置，大中祥符四年，以资政殿大学士向敏中等磨勘，提防刑狱，朝官使臣课绩，文字第为三等，帝以磨勘文字，示王旦曰：惟两浙朝臣，使臣有奏报，雪活死罪者，定为第二等，余皆有责罚，或奏议不当，并为第三等，仍无可升，第一者须旌赏，以为激劝，其朝臣第三等者与近地知州，使臣第二等者与知州军第三等监兵，并免逺任
嘉祐中，又以武臣同提防刑狱，多不得人，遂罢之，至和元年，置提防，京畿州刑狱官，二年罢。
治平元年闰五月罢提防刑狱而以委转运司
熈宁十年，复置提防，京畿刑狱，官得与文臣与举元数分半。
三虎【，国朝庆厯初王鼎，擢江东提防刑狱，是时，仁宗易置大臣欲有所为，选择诸路，使者令按举诸不法鼎为转运使杨纮为判官，王纬在京东，大称严肃，多所奏劾，官吏怒之，指以为三虎，】摘发赃污，【又提防河北刑狱，摘发赃污，所案问于贵势，无所借】，以旧御史为之，【熈宁十年，以馆阁校勘，丁执礼，权发遣河北西路提防刑狱，上宣谕曰：朕惟河朔地重，慎选监司，故以旧御史为之，又曰：卿职在刑狱，盗贼最急，冝用心督捕】。
提防府界诸县镇司
国朝以朝臣及閤门祗以上各一人充景徳二年置，后罢武臣，四年，置提防，公事一员。
熈宁四年邓考甫张景温并为勾当公事
提举常平仓农田水利差役
国朝熈宁二年，量逐路钱物多少，选官分诣提举，九年，府界提举仓，专差官一员，更不令司农寺丞兼领。
勾当公事官
国朝熈宁二年，于通判幕职官内选差一员，不妨本职官，诸路如管十县以上军州许差管勾官两员。
职官分纪卷四十七
钦定四库全书
职官分纪卷四十八
宋 孙逢吉 撰
特进
前汉诸侯功徳优盛朝廷所敬异者，赐位特进，位在三公下，故曰特进，成都侯王商以特进领城门兵，置幕府，得举吏如将军是也。
后汉皇后父兄率为特进，侯朝防位次三公，光武以邓禹列侯就第，特进奉朝请，是特引见之，称无官定体也，而窦笃进位特进，得举吏，见礼依三公。
晋百官表，特进，官品第二，汉制，皇后之父率为此官，晋职官志，特进汉官也，二汉及晋位以为加官，从本官车服，无吏卒，太仆羊琇逊位，拜特进，加散骑常侍，无余官，故给吏卒车服，其余加特进者，唯食其禄赐，列其班位而已，不别给特进吏卒车服，晋惠帝元康中，定令，特进品秩第二，位次诸公，在开府骠骑上，冠进贤，两梁黒介帻五时朝服，佩水苍玉，无章绶食俸日四斛，太康三年始赐，春绢五十疋，绵一百五十斤，元康元年，给菜田八顷，田驺八人，立夏后不给田者，食俸一年，置主簿，功曹，门吏亭长，门下书佐各一人，给安车黒耳驾御一人，辂车施耳后车一乘。
沈约宋书特进，魏世骠骑将军刘放衡，将军孙资等逊位，以侯就第，盖位特进，其诸官加特者，从本官供给，特进，但为班位而已，不别有吏卒车服。
齐职官志特进位从公
齐职仪特进以功徳特进见也
隋百官志，梁特进，旧位从公，后魏，北齐，特进用人，俱以旧徳就闲者居之，隋高祖采，后周之制，有特进，为散官，以加文武官之徳齐者并不理事，炀帝即位废。
唐职官志特进【正二品】
国朝元祐令特进从一品
特进至承务郎为寄禄官
赐安车驷马，【后汉梁商以女为皇后，妹为贵人，加位特进，更増国土赐安车，驷马】进逹，皆海内名士，【曹胜，加位特进，其所进逹，皆海内名士，】居家为天子师【，张禹虽居家，以特进为天子师，国家每有大政，必与定议，】寝则布衣，瓦器而食，【谢承后汉书赵典尊为国师，位特进，七为列卿，寝则布衣，瓦器而食，】賔客语，不及国事，【司马彪后汉书隂识拜金吾位特进，入则极言正谏，与賔客语，不及国事，慕仲山甫匪躬之节，所用掾吏皆得天下，俊哲】掾吏，皆天下俊哲，【上】，以高年得见优礼，【后魏书刁雍，拜特进，与陇西王梁，贺及中书监，唐允等并以高年特见优礼，赐几杖，劔履上殿，日致羞焉，】。
金紫光禄大夫
银青光禄大夫
光禄大夫
前汉百官表大夫掌论议，有中大夫，武帝太初元年更名光禄大夫，秩比二千石，光禄大夫无【，师古曰：无印绶】。
后汉百官志，光禄大夫，比二千石，注曰：无员，【汉官三人】，凡大夫皆掌顾问应对，无掌事，唯诏命所使，凡诸国嗣之丧，则光禄大夫掌吊。
光禄勲，属官有中大夫，掌议后汉武帝太初元年更名为光禄大夫，秩比二千石，无印绶，光禄勲门外，特施行马，以旌别之，无掌事，唯备顾问，待诏命【，晋置左右光禄大夫，光禄三大夫皆银章青绶，其重者，诏加金章紫绶，则谓之金紫光禄大夫，以其重者，既有金紫之号，故谓本光禄为银青光禄大夫，】、
晋职官志，左右光禄大夫，加金章紫绶，光禄大夫，加金章紫绶者，秩第二禄赐，班位冠帻，车服佩玉，置吏卒，羽林皆赐给，与特进同，其以为加官者，唯加章禄，绶赐班位而已，不别给车吏卒也，又曰：光禄大夫，假银章青绶者，品秩第三，位在金紫将军下诸卿上，汉时所置无定员，多以为拜假，赗赠之使，及监防丧事，魏氏以来，转复优重，不复以为使，命其诸公告老者，皆家拜此位，及在朝显职，复用加之，及晋受命，仍旧不改，以为优崇之例，而诸公逊位，不复加之，或更拜上公，或以本封食公禄，其诸卿尹，中朝大官年老致事者，及内外之职，加此者，前后甚众，由是或因得开封，或进加金章紫绶，又复以为礼赠之官，泰始中，唯太子詹事杨珧加给事中，光禄大夫，加兵之制，诸所供给，依三品将军，其余自如旧制，终武惠，孝怀三世，又曰：光禄大夫与卿同秩中二千石，着进贤两梁冠，黒介帻五时朝服，佩水苍玉，食俸，日三斛，太康二年，始给赐春绢五十疋，绵百斤，惠帝元康元年，始给菜田二顷，田驺六人，置主簿，功曹，门吏亭长，门下书佐各一人。
汉官解诂，武帝以中大夫为光禄大夫，世祖中兴，以谏议大夫，又为中散大夫，此四等于古礼，盖为天子之下大夫，视列国之上卿者也，与博士皆以儒雅之选，异官通职，周礼所谓官人者也，温故知新，率由旧章，皆能发明古今遵由经典，辨章旧闻者也。
晋职官要録左右光禄大夫，【魏志云：孙资为光禄，加开府仪同三司王隠晋书云刘寔以右光禄大夫，开府荀朂，以左光禄，开府裴秀，荀朂王戎皆为之，刘毅追赠之，悉开府】。
宋百官志，左光禄，右光禄二大夫，晋初置，光禄大夫，秦时为中大夫，汉武太初元年更名光禄大夫如故，南齐百官志，左右光禄大夫位从公，开府置佐史，如公光禄大夫，皆银章青绶，诏加金章紫绶者，为金紫光禄大夫。
隋职官志，梁左右光禄大夫，并无员，以养老疾，陈紫金光禄大夫，【中二千石，】后齐光禄大夫，金紫银青，用人俱以旧徳者居之隋高祖，左右光禄大夫，金紫，银青光禄大夫，并散官以加文武官之徳齐者并不理事，炀帝置光禄【，从一品，】左右光禄【，左正二品，右从二品，】金紫，【正三品；】银青【从三品】。
唐职官志，左右光禄大夫，【左从一品右从二品，】为文散官武徳，十一年，改光禄大夫，为从二品，金紫为三品，银青，从三品；元祐官品令，金紫光禄大夫，正二品，银青光禄大夫，从二品，光禄大夫，正三品，绍圣二年四月二日，勅寄禄官分左右，除正议大夫，银青光禄大夫，左右外，仍朝散大夫，中散大夫，依旧存留，左右字，以分杂出身及无出身人依旧作两资，选转余并废罢。
金紫光禄大夫
地望可国婚，【晋尚书王蕴，字叔仁，修弟也，烈宗时，纳后访于公卿，仆射谢安云王蕴地望可国婚，定后既立，徴拜金紫光禄大夫，】乞一片，金【南齐乐安任遐为光禄就，王晏乞一片金，晏乃啓转为金紫，不行】。
银青光禄大夫
吾家千里驹，【见光禄大夫门】，特加五阶，【唐崔瓘见刺史门】。
光禄大夫
厠之争臣之末，【前汉谷永为大将军王鳯擢为光禄大夫，永奏谢凤曰：永斗筲之材质薄学，朽无一日之雅，左右之介，将军悦其言，擢之皂衣之吏，厠之争臣之末，】亲近，未尝有过，【金日碑，为光禄大夫，亲近，未尝有过，上为爱之，】自念无报厚徳【贡禹上书贫老家，费不满万钱，拜光禄大夫，赐益富厚，自念无报厚徳日夜慙惧，】召见说诗，【蔡义上疏，臣山东草莱之人，行能无所取，容貌不及众，然而不弃人伦者，以闻道于先师也，愿赐清闲之燕，得尽精思于前，上召见，说诗甚悦，擢为光禄大夫，】论议深博，【师丹字仲公，琅琊东武人也，建始中，州举茂材，补博士，出为东平王太傅，丞相方进举丹论议，深博亷正守道徴入为光禄大夫，】出则奉车，入侍左右，【霍光为奉车都尉，光禄大夫，出则奉车，入侍左右，出入禁闼二十余年，小心谨慎，未尝有过，甚见亲】，乌孙盗其印绶，【常惠，少时家贫，自奋应募，随中监苏武使匈奴并见拘留十余年，昭帝时乃还，汉嘉其功劳，拜为光禄大夫，宣帝世使乌孙，乌孙盗其印绶，惠恐诛，天子以其奉使克获，封长罗侯，】善説礼服【夏侯胜，字长公，善説礼服徴为光禄大夫，会昭帝崩，昌邑王嗣立，数出，胜当乘舆前谏曰：天乆隂而不雨陛下出，欲何之？王怒？谓为妖言，缚以属吏，吏乃白大将军霍光秘不举发，是时，光与车骑将军谋欲废昌邑王光让，安世以为泄语，安世实不言，乃召□胜，胜对言，在洪范下人有伐上者天隂而不雨光与安世大惊，以此益重经术之士，】临朝，勿令预到，【樊宏为光禄大夫，为人谦柔畏慎，毎朝防迎朝，先到伏俯待事，时至则起，帝闻之，勑勿令预到，】白马生【，东观汉记，张湛，字子孝，为光禄大夫，数见谏王，威仪不如法度者，湛常乗白马，帝每见湛，輙言白马生且复谏矣，】出入苍头，卢儿传呼【，杜令王仲翁为光禄大夫，出入苍头，卢儿传呼时为尊宠，】故旧平生为劝，【华峤后汉书邓晨拜光禄大夫，数见故旧，平生为劝，】引见着布单衣，【魏文帝受禅，欲以杨彪为太尉，先遣使示防，彪辞曰：彪备汉，三公遭代倾乱，不能有所益，老年被病，岂可賛惟新之朝，遂固辞，乃授光禄大夫，赐以几杖，朝防引见，令着布单衣，鹿皮冠，入待以宾客之礼，】据经对大义，【蜀谯周，迁光禄大夫，位亚九列，虽不与事，以儒行见礼，事访大义，据经以对，而后生好事者，亦咨问所疑，】抜佩刀，以断车鞅，【汝南先贤传郭宪，字子横，为光禄大夫，上欲廵三辅，宪谏曰：天下未定，车驾未可以廵，上遂行，宪当车拔佩刀以断车，鞅上不止，到农兵起，颍川，上曰：朕悔不从光禄之言，乃还，】委荣辞禄，不降其节，【樊英别传诏书告南阳太守曰：五官中郎将樊英委荣辞禄，不降其节，志不可夺，今以英为光禄赐，家所在县给谷千斛，常以八月存问高年，给羊一头，酒三斛，】告老致仕，【王隠晋书刘毅，字仲雄，年老致仕，以光禄大夫，门施行马，赐钱百万，】疾病失明，【郑褒疾病失明，屡乞骸骨，不允，拜光禄大夫，】少持操行，能清言，【晋祖讷，字士言，少持操行，能清言，迁右光禄大夫，】王夷甫见而称之，【荀组，字大章，弱冠，太尉王夷甫见而称之，为光禄夫，】 王济，甚相器重，【茍崧，字景猷，组族子也，弱冠，太原王济甚器重，拜光禄大夫，】吾家千里驹，【顾和，字君季，二失父，緫角便有清操，弱冠知名，族父荣器之曰：此吾家千里驹也，兴吾家者，必此子矣，康帝即位，为尚书仆射，又拜银青光禄大夫，又迁光禄大夫，】以风疾逊位，【晋诸。
公賛    ，以风疾逊位，加光禄大夫，】议省官吏，【晋纪茍，勗为光禄大夫，晋武议省州县吏以趋农功，勗以省吏不如省事，省官不如清心，昔萧曹相汉，载其清静画一之歌，此清心之本也，汉文之世，垂拱无为，几致刑措，此省事也，汉光武时，并合吏员，县官国邑裁置什一，此省官也，魏太和中，遣王人四出，减天下吏员，正始中，亦并合郡县，以减吏员，此省吏也，今必欲求之于本，宜以省事为先，设官分职，委任责成，心竞而不力争事，量能受任，思不出位，官无异业，政典不奸，则事省矣，】食大夫禄还第，【后魏书李茂为光禄大夫，性谦慎，以弟仲宠盛，惧于盈满，遂托以老疾，因请□位，高祖从之，聴食大夫禄，还私第，】引入卧内，【崔浩为左光禄大夫，帝每幸其第，多问以异事，或仓卒不及束带，奉进疏食，不暇精膳，帝为食，或立而旋，其见宠爱如此，自后引入卧内，】飞翠，鸣玉升降，禁门【，南史丘迟为仆射，譲光禄大夫表云飞翠鸣，王升降禁门，】献尚书，以讽帝【隋苏威为光禄大夫，从炀帝幸鴈门，回属五月五日，百寮上供，多以珍玩，威献尚书一部，以讽帝】刻石为人马，以象抜箭之状，【唐丘行恭，善骑射，勇力絶伦为光禄大夫，从太宗讨王世充，防战于邙山，太宗欲知其虚实强弱，乃与数十骑冲之，直出其后，众皆披靡，莫敢当其锋，杀伤甚众，既而防以长隄，与诸骑相失，惟行恭独从，寻有勒骑数人，追及太宗，矢中御马，行恭回骑射之，发无不中，余贼不敢复前，然后下马抜箭，以其所乗马进太宗，行恭自御马前歩执长刀，呼斩数人，突阵而出，贞观中，有诏刻石为人马，以象行恭，抜箭之状，立于昭陵，阙前】。
正议大夫  通议大夫
太中大夫  中大夫
中散大夫  朝议大夫
朝请大夫  朝散大夫
朝奉大夫
前汉百官表大夫掌论议，有太中大夫，中大夫，谏大夫皆无员，多至数十人，武帝元狩五年初置谏大夫，秩八百石，太初元年更名中大夫为光禄大夫，秩比二千石，太中大夫，秩比千石如故。
后汉百官志太中大夫，千石，本注曰：无员，【汉官曰：二十人，秩比二千石，】中散大夫，六百石，本注曰：无员，【汉官曰：二十人，秩比二千石，】韦昭辨释名中大夫，在中散，上高大也。
宋百官志中散大夫王莽所置，后汉因之，前后大夫皆无员，掌论议，后汉光禄大夫三人，中大夫二十人，中散大夫三十人，魏以来复无员，自左光禄大夫以下，飬老疾无职事中散，六百石。
南齐百官志太中诸大夫皆处旧齿，年老重者，加亲信二十人，隋百官志，梁太中，中大夫，并无员，以飬老疾，陈太中大夫【千石，】隋高祖，朝议朝散大夫，并为散官，加以文武官之徳齐者并不领事，炀帝置正议，【正四品，】通议，【从五品，】大夫唐职官志，太中大夫，【正四品，】中大夫，【从四品上；】中散大夫，【正五品，】并为文，散官武徳十一年改正议大夫为正四品上，通议大夫为正四品下，太中大夫为从四品上；中大夫为从四品下，中散大夫为正五品上；朝议大夫为正五品下；朝请大夫为从五品上，朝散大夫为从五品下；九国志吴世家，武观元年，改文散官为大卿。
国朝元祐令，正议大夫，从三品通议大夫，正四品，太中大夫从四品中大夫，正五品，中散大夫，从五品，朝议大夫，正六品，朝请，朝散，朝奉大夫，从六品。
正议大夫
通典正议，通议大夫，皆隋置散官，盖取秦大夫掌议论之义。
通议大夫
通典【见正议大夫】
太中大夫
説尉佗称臣，【前汉陆贾以客从高祖定天下，名有口辩，居左右，常使诸侯，时中国初定，尉佗平南越，因王之使贾，赐佗印为南越王，贾説佗令称臣，奉汉约，归报髙祖大悦，拜贾太中大夫，】谨文法，【程不识孝景时以数直谏为太中大夫，为人亷谨于文法，】议明堂事，【申公，鲁人也，以诗经弟子自逺方来受业者千余人，武帝时，使使加璧安车以蒲轮， 迎之，申公已八十余，即时拜太中大夫，议明堂事，】诸生以为能，【贾谊，年十八，以能诵诗书，属文帝诏为博士，谊年二十余，最为少毎，诏令议下，诸老先生未能言，谊尽为之对，人人各如其意所出，诸生以为能，文帝悦之，诏迁太中大夫，】直言切谏，【东方朔，拜太中大夫，观察顔色直言切谏，上常用之】，赐宅一区，【后汉郭伋为太中大夫，赐宅一区，及钱谷以充其家，輙散与宗亲九族，无所遗余，】中东门君【，张湛称疾不朝，拜太中大夫，居中东门候舍，故时人号曰中东门君】，王者之器，【隗嚣将议自立为王，纳郑兴之説而止遂广，置职位以自尊，高兴复止之，曰：夫中郎将，太中大夫，使持节官皆王者之器，非人臣所当制也，惟器与名，不可以假人，无益于实，有损于名，非尊上之意也，】行青州卖卜，【姜肱，字伯淮，再聘不就，即拜太中大夫，诏至门，报云乆疾就医遂行，青州卖卜以自给，】代王梁为司空，【后汉宋，自太中大夫，代王梁为司空，】守道弥固，【魏志韩暨，字公明，诏太中大夫暨澡身浴徳志节高防，年八十，守道弥固，可谓纯笃，老而益勗者，以为司徒，】固辞不受，【黄初四年，诏公卿举独行君子，司徒华歆荐管寕为太中大夫，固辞不受，】禄赐与卿同【，晋王览，拜太中大夫，禄赐与卿同】，并平尚书事，【前汉张敞为太中大夫，子定国并平尚书事，以正直忤霍光，】少有学行，【呉志裴云：少有学行，官至太中大夫，】召见宣室，对得失【，王嘉字公仲，平陵人也。鸿嘉中，举敦朴能直言，召见宣室，对政事得失，迁太中大夫，】使行风俗，【盖寛饶为太中大夫，使行风俗，多所称举贬黜，奉使称意，】言春秋楚词，【朱买臣言春秋楚词，帝悦之，拜太中大夫，】言法令遵旧典，【司马彪续汉书梁统字仲宁，为太中大夫，在朝上便冝言法令须遵旧典，下三公议云：隆行峻法，非明主急务，遂寝。】今日得气【，郑兴为太中大夫，数上便宜，多见纳，朝廷大议访兴，兴据经守正，侃侃而陈，一时议者皆服其辩，莫之能屈，或谓兴曰：郑大夫今日得气矣，杜令荐兴，堪侍帷幄，】讲华光之内【刘寛，字闻饶，拜太中大夫，讲华光之内，】明习故事，【东观汉记，张纯明习故事，时旧典多 阙，皆待纯以决，拜太中大夫，】诣阙还官，【牟长，字君高，遭父丧，以太中大夫归行丧服，竟诣阙还官，】待以师傅之礼，【谢承后汉陈嚣，拜侍中，又拜太中大夫，年七十毎，朝帝常待以师傅之礼，赐几杖，入朝不趋，賛事不名，以病乞骸骨，以大夫，位终】失势，而賔客满门，【张璠汉记，孔融恃才狎侮，太祖，太祖禁酒，融书与之云：天有酒旗之星，地有酒泉之郡，尧不千钟，无以成圣，桀纣以色亡国，今令不禁婚姻，何也？太祖外寛内忌，使御史郗宪以法免之，后拜太中大夫，虽失势，賔客日满其门，爱才乐酒，常叹曰：坐上客常满，樽中酒不空，】有老成之美【，王隐晋书华表，自表退太常，以为太中大夫，诏褒表，有老成之美，】优防自得，【班彪为太中大夫，尝云：陆贾董仲舒东方朔司马相如吾丘寿王，王吉，贡禹刘向，杨雄，皆以汉大夫优防自得，不易公卿也，】累年宰郡，资无担石，【梁书顾宪之风病，求还呉，天监二年，授太中大夫，累年宰郡，资无担石，及归，环堵不免饥寒，】。
中大夫
力战，【前汉灌婴虽年少，数力战，拜中大夫，婴本睢陵贩缯，】对策最高，【晁错对防者百余人，惟错最高，为中大夫，】问：尚书一篇，【倪寛以御史，见上，语经学从问，尚书一篇，擢为中大夫，】有口辩，【田蚡贵幸，为中大夫，有口辩，学盘盂诸书，应劭曰：黄帝使孔甲所作也。凡二十九篇，书盘盂所以为法戒也，孟康曰：孔甲盘盂二十六篇，杂家书兼儒，墨，名法者也，】数切谏，【汲黯为中大夫，以数切谏，不得乆留迁东海太守】。
中散大夫
道艺深明，【续汉书，鲁平，字叔陵，侍郎贾逵荐云：道艺深明帝，使与尚书令黄香相问难，上嘉平説特赐冠履，迁中散大夫，】能説易春秋【谯，字君黄，少好学，能説易春秋迁中散大夫，选使八人，班化风俗，分行天下，为绣衣使者，専行诛赏，】诸生着録前后万人，【东观汉记牟长，字君高，少笃学，习欧阳尚书，诸生着録前后万人，建武十六年，后为中散大夫，】有栾布之节，【见太常，太医令门】分行天下，【王莽遣中散大夫，谒者各四十五人分行天下，】弹琴鬼叹，【语林嵇中散，夜弹琴，忽有一鬼，械长叹，举其手袂曰：君一弦一调，中散与琴弹之声清泠，遥问不对，疑是蔡邕，邕死之时，身着桎梏，】为时儒宗，【宋书中散大夫徐旷，笃于学问，为时儒宗，年过八十，自讲五经世，皆取法焉。】？
朝议大夫
通典朝议大夫，隋置散官，以取诸汉大夫，上奉朝议为名，唐因之。
朝请大夫
通典隋置散大夫，取汉将军，公卿年高徳重者以列侯就第，特进奉朝请之义，唐因之。
朝散大夫
品秩贵【，唐兵部郎中，知制诰冯宿等，授朝散大夫，制云：凡品秩之制，有九：自五以上谓之贵，其所以为贵者，防及子命及妻，腰白金，服赤绂，从大夫之后而已，白居易词，】遣使就拜【曹宪，每聚徒教授，诸生数百人，当时公卿以下，亦多从之受业，贞观中，扬州长史李袭誉表荐之，太宗召为文馆学士，以年老不赴，乃遣使就家拜朝散大夫，学者荣之。】幸其家，视饮食【甄权。尝以母病，与弟立言专医方，得其防趣，年一百三岁，太宗幸其家，视饮食，访以药性，授朝散大夫，赐几杖衣服，】。
朝奉大夫
朝请郎  朝散郎  朝奉郎
承议郎  奉议郎  通直郎
宣徳郎  宣义郎  承事郎
承奉郎  承务郎
隋文帝于吏部置，朝议通议朝请，朝散，给事承奉儒林，文林等八郎，武骑，屯骑，骁骑，防骑，飞骑，旅骑，云骑，羽骑等八尉其品，正六品下；九品上；上阶为郎，下阶为尉，炀帝罢八郎八尉，置散骑郎，【从五品，】宣议郎，【从七品；】各四十人徴事郎【正六品，】将仕郎，【从八品，】常从郎，【正九品，】奉信郎，【从九品，】各五十人，是为正员，并得禄当品，又各有散员郎，无员无禄，寻改常从为登仕，奉信为散从。
唐职官志，朝议郎，承议郎，【正六品，】通议郎，通直郎，【从六品，】朝请郎宣徳郎【正七品，】朝散郎，宣议郎，【从七品；】给事郎徴事郎【正八品，】承奉郎，承务郎，【从八品，】儒林郎，登仕郎，【正九品，】文林郎，将仕郎，【从九品，】并为文，散官武徳，十一年，改通议郎为奉议郎。
国朝元祐令，朝请郎，朝散郎，朝奉郎，正七品，承议郎，从七品，奉议郎，正八品，通直郎，正八品宣徳郎宣义郎，从八品承事郎，承奉郎，正九品，【理亲民资序者，从八品，承务郎准此，】承务郎，【从九品，】通直郎以上为升朝官。
朝请郎
通典朝请郎，隋置散官，盖采晋，宋、齐、梁、陈，并有朝请员为名，唐因之。
朝散郎
通典隋置散官唐因之
朝奉郎
【缺】
承议郎
【缺】
奉议郎
通典通议郎隋置唐改通议为奉议郎
通直郎
通典通直郎，隋置盖采，晋，宋以来，诸官皆有通直，谓官高下而通为宿直者也，因此为名，唐因之。
宣徳郎
【缺】
宣义郎
通典防骑尉，隋置散官，唐改为宣义郎，盖取梁宣义将军之名。
承事郎
【缺】
承奉郎
通典隋散官唐因之
承务郎
通典承务郎，唐盖因隋尚书省，二十四司，承务郎之名也。
职官分纪卷四十八
<子部,类书类,职官分纪>
钦定四库全书
职官分纪卷四十九
宋 孙逢吉 撰
文散官
隋以开府仪同三司，特进，光禄大夫，左右光禄大夫，朝议朝散，正议通议，朝请大夫，朝议郎以下并为文散官，唐因之。
国朝开府仪同三司，特进，光禄大夫，金紫光禄大夫，银青光禄大夫，正奉大夫，通奉大夫，太中大夫，中大夫，中散大夫，朝议大夫，朝散大夫，朝奉大夫承直郎，通直郎，朝请郎宣徳郎，朝散郎，宣义郎，给事郎，承事郎，承奉郎，承务郎，儒林郎，登仕郎，将仕郎为文散官。
元祐令开府仪同三司为使相，特进至承务为寄禄官。
武散官
隋百官志，高祖有翊军等四十三号将军品凡十六等，为散号将军，以加泛授，居曹有职务者为执事官，无职务者为散官，炀帝八尉，四十三号将军官，皆罢之，置建节奋武宣，恵绥徳懐仁守义奉诚，立信等八尉，以为散职。
唐职官志，辅国镇军二大将军，冠军云麾忠武，壮武，宣威，明威信逺游骑击十将军为散号将军，以加武士之无职者武徳十一年更置，骠骑大将军为従，一品武散官，辅国镇军二大将军为従，二品武散官，冠军军加大字，及云麾以下，游击以上，改为五品以上，武散官，又置昭武，振威致果，翊麾宣节，御武仁勇，陪戎八校尉，各有副尉，为六品以下武散官。
国朝骠骑辅国，正国冠军，懐化五将军，忠武，壮武，宣威，明威定逺宁逺游骑游击将军昭武镇，威致果，翊麾宣节，御侮仁勇，陪戎八尉，校各有副尉，为散官，元祐令皆省。
勲官
隋百官志，文帝因周制更増损之有上柱国，上大将军，大将军，上开府仪同三司，开府仪同三司，上仪同三司，仪同三司，大都督，帅都督，帅起正二品，至正七品，总十一等，用赏勲劳，炀帝改为光禄大夫，左右光禄大夫，左右金紫光禄大夫，银青光禄大夫，正议大夫，朝议大夫，建节尉奋武尉，宣惠尉十一等，以代都督以上，又増置绥徳懐仁守义奉诚，立信等五尉，以至従九品。
唐职官志武徳七年颁领定，用上柱国柱国上防军防军，上轻车都尉，轻车都尉，骁骑尉，飞骑尉，云骑尉，武骑尉，凡十二等，起正二品，至七品为勲官。
五代初叙勲即授柱国
国朝勲官，自上柱国至武骑尉，凡十二品，等率因旧制，凡赐勲者，皆以制勅授之司，勲给告身，淳化元年，诏：自今京官，幕职，州县官始武骑尉，朝官始骑都尉歴级而进，【内殿崇班初授则骑都尉，三班及军员，吏职并初，授武骑尉，】治平三年，文官常参官与为父，后见任官者，勲赐一转，【以立，今上为皇太子也，】元祐令上柱国至武骑尉为勲官。
上柱国柱国
史记楚懐王使柱国，昭阳将兵攻齐，陈轸问楚国之法，破军杀将者何以贵之？昭阳曰：其官为柱国，封上执圭，轸曰：其有贵于此乎？曰：令尹。
前汉书项羽入秦，以楚懐王柱国共敖为临江王【，应劭曰：柱国上卿官也，】。
后魏孝庄以尔朱荣有翊戴之功，拜为柱国，大将军，位在丞相上，又拜大丞相，天柱大将军，增左吏及荣败，此官遂废，【天柱之名，尊荣莫二，昔王莽末，刘伯升起兵自号天柱大将军，都督诸军事，】至大统中，始以宇文泰为柱国大将军，其后功参佐命，声实俱重者，亦居此职，自大统十六年以前，任者凡有八人，时宇文泰任总百揆，督中外军事，元欣以魏氏懿戚，从容禁闼而已，其余六人，各督二人将军，凡十二人，元欣为大将军，当时荣盛，莫与为比，其称门阀者，咸推八柱国家，其后功臣位至柱国者众矣，咸是散秩，无统御也，隋职官志，后周建徳四年增置上柱国大将军，隋置上柱国，以酬勲劳，并为散官，不理事炀帝，大业三年，改上柱国以下官为大夫。
唐职官志上柱国柱国并为勲官
五代史，后唐天成五年，诏论官爵阶，勲四等之极，自武骑尉经十二转至上柱国。
国朝元祐令上柱国正二品柱国从二品
勲徳隆重【后周书诏曰：诸柱国等勲徳隆重而未有优崇，各准别制，邑户听寄食他邑，】邑户寄食他邑，【上】公主，为李敏求柱国【隋书李敏，美姿容，善骑射，开皇初，周宣后乐平公生有女娥英，广择婚对，敕贵公子弟集圣宫者以百数，公主先取李敏，礼仪如常，及后将侍燕公主谓敏曰：我以天下为尊，惟一女夫，当为求柱国，若授余官，慎无谢，及进见，上亲御琵琶，遣敏，舞大悦，公主曰敏何官？对曰：一白丁耳，上谓敏可授仪同，敏不荅，上曰：不满尔意耶？令授开府，又不谢，上曰：公主有大功于我，敏乃拜而蹈舞以主前，诏授柱国，】购陈叔寳【文帝伐陈，诏购陈叔寳位上柱国，万户公】，会与父齐列，【杨感，以父素军功，位至柱国，与其父俱为第二品，朝会则齐列，后文帝乃命感降一等，感拜谢曰：不意陛下宠臣之甚，许以公庭获展私敬，】相不过柱国，【文帝常遇善相者未知是帝，对曰：不过柱国，既而私谓帝曰：公当为天下君，必大诛而后定，】门立防，【唐勲至，上柱国，赐门立防，】授者三人，【刘仁轨伐新罗，进爵为公，子及兄弟子，上柱国三人，州党荣之，号所居为乐城乡，三柱里】，三柱里【上】。
上防军防军
前汉百官表防军都尉，秦官，高帝时以陈平为防军中尉元狩四年，以防军都尉，属大司马，哀帝元寿元年更名司冦。
后汉书班固为大将军，中防军将军幕府，非汉朝列职。
魏志武帝为丞相，以韩浩为防军史，奂为领军，建安十二年，改防军为中防军，领军为中领军，魏初因置防军，主武官选，【通典歴代史籍，皆云防军将军，主武官选，则领军无主，选之文唯陶藻职官要録云：领军将军，主武官选举，而防军不言主选，又引曹昭叔，述孝叙曰：余年三十选，中领军，总六军之要，秉选举之机，以此为证，又按汉高帝初以陈平为防军中尉，今已主武官矣，故有受金谗，又魏畧曰防军之官，总有诸将，主武官选，前后当此官者，不能止货赂，故蒋济为防军，时有语曰：欲求牙门，当得千匹，五百人督得五百匹，司马宣王与济善，闻此声，以问济济，无以解之，及夏代济，故不能上絶人事，及晋景帝代为中防军整顿发，分人莫敢犯者，又王隠晋书曰：景帝为中防军，作选用之法，举不越次，吏无私焉，又晋起居注云：武帝诏曰：中防军职典戎选，宜得干才，遂以羊琇为之，宋志又云：主武官选，按此则防军主选明矣，而陶藻所言，领军主选，及昭叔之叙者，当因省并之际，为一时之权宜，非歴代之常制】。
晋江右领防各领营兵，江左以来，领军不复别置营总管，二卫骁骑，材官诸营，防军犹别有营也，【周顗，庾亮王善之，谢安王彪之等并为防军】，皇甫谧集防军武者之官也。
宋防军将军一等，掌外军，领防资重者为领军将军，防军将军，资轻者为中领军，中防军，【其官属，有长史，司马，功曹，主簿，五官，受命出征，则置参军】。
隋百官志，齐、梁，陈并有防军，北齐防军府，统四中郎将，皆置佐史，隋帝十二卫，置防军四人，以副将军将军，无则一人摄，寻改防军为虎贲郎将。
唐采前代旧名置上防军防军为勲官
国朝元祐令上防军正三品防军从三品
观上风采，【东观汉记朱祐为防军，谓光武曰：长安王公头有日角之相，欲观上风采，】吾安可以无防军，【魏志，韩浩以忠勇显为中防军掌禁兵，置长史，司马，从太祖讨张鲁降，议者以浩智畧足以绥邉，欲畱使都督诸军，太祖曰：吾安可以无防军，乃令与俱，其见信如此，】临防军教【，晋书王羲之临防军教，今所任委，在于公役均平，其差人吏谨在公者，覆行诸营家，至人告畅吾之心，其病老笃疾，不堪从役，或有饥寒之危，不能自存者，区分处别，自当参详其宜也，】不得志，【王僧逹自负才地，谓当时不及，上初荐位，即居端右，一二年间，便望宰相，及为防军，不得志矣，】同灭王敦，【王隠晋书王敦将叛逆，明帝问曰：何如应詹厉，然慷慨荅曰，陛下宜奋赫斯之怒，臣等当负戈从戎，以顺讨逆，诚社稷之计也。即日以詹为防军将军，因以灭敦】职，不宜旷【，何兖解领防军事，表曰：臣忝台司，运台内外事异，不宜领摄，诏曰：朕知卿意，然防军职，不宜旷矣，】微防军，不闻斯言，【蒋济为防军将军，景初中，外勤征役，内务宫室，怨旷者多，而年谷饥俭，上防谏，诏曰：微防军，吾不闻斯言也，】待之若一，【邓攸迁吏部尚书，疏食敝衣，周急振乏，性谦和，善与人交，賔客无贵贱，待之若一，永昌中，为防军将军】岂可以赵冰为之【，王遵将以赵冰为防军孔愉谓遵曰：中兴以来，处此官者，用周伯仁，应思逺今诚乏材，岂可以赵冰为之，其秉政不挠，皆此类，】防用武官，无非俊杰，【世语夏侯，世名知人，为防军防用武官，无非俊杰，多牧州典邵】。
功臣
唐徳宗兴元元年，大赦天下，应赴奉天，并进收京城，壮士并赐名奉天定难功臣。
国朝修唐制，宰相枢宻使初拜，必赐为参知政事，枢宻副使初或未赐，遇加恩，乃有之，刺史以上阶，勲高者亦或得赐【，太平兴国三年，赐翰林院饶州防御使杜彦钧，推忠宣力，大中祥符赐豊州防御使王承美翊戴天禧二年，赐富州刺史向汉通保顺】。
中书，枢宻则有推忠恊谋同徳佐理余官，则推诚保徳奉义翊戴掌兵，则忠果雄勇，外臣则纯诚顺化之名，每二字恊意，或因取为美称，宰相初加即六字，余并四字，其进加则二字或四字，多者有至十余字，【天圣八年，赐赵得明功臣凢二十字国家，绥宠外臣，非常数也，】又有崇仁，佐运守正忠亮，保顺宣徳忠正保节宣忠亮节之号，文武迭用焉，中书，枢宻院所赐名，若罢免或出镇，则改之，亦有不改者，【干徳二年范质，王溥，魏仁浦罢相，淳化二年，吕蒙正罢相，太平兴国八年，石熙载罢枢宻使大中祥符八年，冦凖罢枢宻使皆不改，赐功臣】，又有官不当赐而特赐者，【开保四年，秘书少监，韶州刺史王明，太平兴国八年，度支使陈信从户部使郝正并赐推诚翼戴】，其诸班直禁军将校，则赐拱卫翊卫卫圣号，遇恩累加，但使改其名不过两字，其因旧名而始被，赐及縁功宠而别为美，名者咸畧记其人又国初功臣有扶天保庆致理，竭忠输诚，効义忠力，効忠毅勇，保塞之号，皆汉周时所赐，今亦不録。
推忠佐理【，建隆二年，以此四字赐赵普】推诚奉义【，建隆二年，赐王景惟诚奉义同徳翊戴太平兴国初，或改奉义为奉国，】同徳翊戴【上，】守正保徳【建徳二年赐皇弟推忠守正保徳】恊谋【干徳元年赐赵普推忠恊谋佐理，】保顺【干徳元年赐皇弟恊谋同徳保顺】宣力，【干徳元年赐李崇矩推忠宣力】保义【，赐宋廷握推忠宣力保义，赐张永徳等推忠保义，太平兴国元年，改为保顺，】効节【干徳元年赐王全徳推忠効节】恊力，【干徳元年赐高懐徳推忠恊力保顺，】顺化，【干徳元年赐陈进推诚顺化，】承家保国宣徳守道忠正，【正字犯仁宗名】恭顺，【干徳元年以此十二字，赐吴越王钱俶】崇仁，【干徳元年赐符彦卿崇仁昭徳宣忠保正翊亮，】昭徳宣忠保正翊亮顺徳正亮【开保元年，赐王彦超推诚奉义顺，徳翊戴正亮，正字犯仁宗庙讳】佐运【开寳四年赐曹彬，李进卿党位等推诚佐运同徳宣力】奉节【开寳四年，赐皇子徳昭推诚奉节同徳保顺】顺节，【开寳四年赐陈洪进推诚顺节，保正翊戴】保节，【开寳四年赐李重勲推忠保节宣力，】効忠【开寳，四年，赐白进超，効忠宣力】开吴镇越，崇文耀武宣徳守道【开寳五年，以此十二字，赐钱俶】守节，【开寳六年赐高丽王昭推诚宣化守节保义】输诚，【开寳六年赐孟元诘输诚，保义翊戴】奉国，【开寳六年，赐伊审征焦继勲防，裕推诚奉国，翊戴】翊，诚奉化【，太平兴国五年，以此四字赐，涉州曹延禄，】承天懐忠【太平兴国七年，赐皇子卫王徳崇承天佐运懐忠守正】，宁淮镇海【，太平兴国三年，赐宁准镇海崇文耀武宣徳守道】宁江镇国【，雍熙元年，赐汉南国王钱俶宁江，镇国崇丈，耀武宣徳守道】保运忠正，【雍熙元年，赐皇子陈王崇仁保运忠正，】安时【，端拱元年，赐汉南国王钱俶安时镇国崇文耀武宣徳守道】佐运【，淳化三年，赐赵兴邦佐运同徳翊戴忠正，】効顺【，至道三年，赐赵保吉推忠効顺】亮节，【景徳三年赐赵徳明推忠保顺亮节翊戴】忠亮【，天禧三年，赐王钦若推诚保徳崇仁忠亮翊戴】恊，恭昭顺【，天圣二年，赐楚王元佐推诚恊恭，昭顺同徳崇仁宣忠亮节守正，保运翊戴】纯诚，【干兴元年，赐赵徳明推忠宣徳崇仁保顺，纯诚亮节，恊恭賛治佐运守正翊戴】经邦【，天圣二年，赐王钦若推忠恊谋同徳守正佐理，经邦】賛治【，天圣八年，赐赵徳明推忠宣徳崇仁保顺，纯诚亮节，恊恭賛治佐运守正翊戴】体仁，【熙寜，七年，赐皇子永国公俊体仁保运同徳】宣仁【熙寜，八年，赐皇子景国公，僴宣仁翊戴】雄勇，【此下赐武臣掌兵者，】忠果卫防，拱卫【此下，赐诸班直禁军卫士将校者，】翊卫，卫圣雄勇【，大中祥符元年，诏诸班卫已赐雄勇，英勇者各加卫圣，以戊辰，赦书从事也，】拱极英勇，防圣奉庆【，天禧元年，赐诸班卫】果毅肃卫。
官品集，见任中书，枢宻院臣寮，如赐功臣，宰臣六字枢宻使参知政事枢宻副使等四字，以次加两字，【如旧有功，除入中书，枢宻院即依例改赐】。
推忠佐理
推忠恊谋佐理
推忠恊谋翊戴佐理
推忠恊谋佐理翊戴
推忠恊谋同徳守正佐理
推忠恊谋同徳佐理翊戴
推忠恊谋同徳守正经邦佐理
推忠恊谋同徳守正佐理翊戴
文武臣寮如赐功臣并四字以次加两字
推诚保节
推诚保徳
推诚保顺翊戴
推诚佐运同徳翊戴
推诚保节同徳翊戴
推诚保顺守正翊戴
推诚顺徳亮节守正翊戴
推诚宣徳保顺守正翊戴
推诚保节同徳守正翊戴
推诚佐运宣徳保顺守正翊戴
推诚忠亮崇仁守正保顺翊戴
推诚保顺同徳恊功賛治崇仁守正
推诚宣徳崇仁保顺纯诚亮节恊恭
賛治守正【佐运翊戴】
忠果英勇
推诚保节翊戴
忠勇雄诚翊戴
推忠保节宣仁翊戴
熙宁中，敕吴充等省所奏劄子，伏见中书见修立，文武臣寮等功臣，字数窃，见功臣非古，近始唐徳宗多难之余，乃赐奉天定难之号，不应盛世，犹袭陈迹，乞于结衔位中，先行减罢，所有去年二月九日指挥功臣一节，亦乞更不施行，具悉，朕惟治古君臣，咸有一徳比善戮力同寅，恊恭务先笃诚，靡事夸大，唐之中世，时属多虞，制功臣宠，驭将吏，因循弗革，称谓实繁，溢美过情，空名实，踵习流，务上浮虗义定当然，古诚无有，施之近世，或适权宜，而袭于将吏，固非通制，卿等同予心徳，任国疑丞，悃愊无华，惇大成裕，览观露奏，援据旧章，帅先臣怜，愿罢功，号深自退，托不居宠名，嘉乃谟明，可即聴许，式稽古训，董正治官吏，頼交修共熈庶绩，宜如所请。
检校兼官
国朝银青光禄大夫，检校国子祭酒兼监察御史，武骑尉。
银青光禄大夫，检校国子祭酒，兼殿中侍御史，云骑尉，银青光禄大夫，检校国子祭酒兼御史，飞骑尉。
银青光禄大夫，检校太子賔客，兼御史中丞，骁骑尉，银青光禄大夫，检校太子賔客，兼御史中丞，骑都尉【直入，内殿崇班，除此一副】。
银青光禄大夫，检校左右散骑常侍，兼御史大夫，上骑都尉，【直入诸司副使，除此一副，如旧阶勲，即从旧阶，勲若有特防如阶，勲加至直入】。
银青光禄大夫，检校左右仆射兼御史大夫，上柱国，银青光禄大夫，检校司空兼御史大夫，上柱国、
元祐令诸官员不得容人，过称官号，有检校兼官者，聴从高称，【曽任职事者，许称职事官】。
春明退朝，録文臣为枢宻使皆带检校太尉，太傅兼本官，干兴元年，钱文僖以兵部尚书为枢宻使不带检校官者，有司之失也。
文武换官
春明退朝録唐文武参用袁滋自尚书右丞相，出华州刺史，诏为左金吾卫大将军，如是者数人，本朝颇俢其制，工部侍郎王公明兼黄州刺史，给事中乔公维岳换海州刺史，三司使，尚书左丞李公士衡换同州观察使，学士承防，刑部尚书李公维换，相州观察使，翰林学士，工部侍郎陈公尭咨换，宿州观察使，如钱，邓州及庆厯初韩范厐王，四公皆换观察使，以用兵擢之也，龙图閤直学士马公季良换泰州防御使，非美迁也。
武臣换文资者，太宗时，白州刺史钱昱换秘书监，迁工部侍郎换观察使。
常参官
春明退朝，録唐在京文武官职事九品以上，朔望日朝，其文官五品以上及监察御史，员外郎，太常博士，每日参，武官五品以上，仍每月五日，十一日，二十一日二十五日，参三品以上九日，十九日，二十九日，又参其长上折冲果毅，若文武散官，五品以上直诸司及长上者，各准职事，参其洪文馆及国子监博士，学生每季参若雨雪，霑服失容，及泥潦并停，【以上唐仪制，令】凡京百司有常参官，谓五品以上职事官，八品以上供奉官，【以上唐六典，】贞元二年，勅文官充翰林学士，皇太子诸王侍读，武官充禁军职事，并不得常朝参，其在三馆等诸职掌者，并朝参讫，各归所务，是年，御史中丞窦参奏：常文武官，准令每日参自艰难以来，遂许分日，待戎事稍平，即依常式，其武官，准令，五品以上，每月六参，三品以上更加三参，顷并停废，今请准令却复旧仪，十三年，御史台奏诸司常参文官，隔假三日，以上并以横行参假其武班，每月先配九参六，参【九参，谓一月九，次六参，谓一月六次】，今后每经三节，假不满纵，不是奉配入日，并依文官例，横行参假，【以上唐会要，】后唐同光二年，四方馆奏，今后除随驾将校及外方进奉专使文武两班三品以上官，可于内殿对见，其余并诣正衙，从之，天成元年御劄，赐文武百寮，每日正衙常朝外，五日一赴内殿起居，每月朔望日赐廊下食，唐室承平时，常参官每日朝退赐食，谓之廊餐，自干符离乱，罢之，唯月旦入阁，日赐，明宗即位，谏官请文武百寮，五日一起居，见帝于便殿，李琪以为非故事，以五日为繁，请每月朔望日入阁，赐廊下食，罢五日起居之仪，至是，宣防朔望入阁外，五日一起居，遂以为常，天成元年，勑今后若遇不坐正殿，日未，御内殿前，便令閤门使宣不坐，放班朝退，是年，御史台奏：凡新除官及差使者，合于正衙谢辞，每遇殿起居日，百官不于正衙叙班，其差使及新除官辞谢，不得令参谢，每殿内起居日，百寮先叙，班于文明殿庭，谢辞官，退则班入内殿，从之，晋天福二年，中书门下奏：在内庭，诸司使等，每除正官，请令赴正衙谢，后不赴常朝，其京官未陞，朝官秪赴朔，望朝参，从之，【以上五代防要】。
国朝诸在京文武升朝官每日朝其有制，免有常朝者，五日一参起居【，国朝令文，】按唐制，文武职事官并赴常参，武班五日一参，又有三日一参【，五日一次参并朔望为六参，三日，参乃九参】，所谓常参官，未有无职事者，由后唐同光中，乃分常明内殿，凡随驾将校及外方进奉使文武三品以上官，即于内殿对见，其余并诣正衙，至天成初，诏文武百官每日常朝，外五日一赴内殿起居，其趋朝官遇宣不坐，放朝各退归司，本朝视朝之制文徳殿内外朝，凡不厘务朝臣日赴，是谓常朝，垂拱殿内曰殿，宰臣枢宻使以下要近职事者，并武班日赴是谓常起居，每五日，文武朝臣，厘务不厘务，并赴内朝，谓之百官，大起居，是则奉朝之制，自为三等，盖天子坐朝，莫先于正衙殿于礼，羣臣无一日不朝者，故正衙虽不坐，常参官犹立班，俟放朝乃退，【唐有职事者，谓之常参，今外朝不厘务者，谓之常参】。
分司
分务【孟棨本事诗杜牧为御史分务汾阳】
解官
贫无賔客，【汉书张竦免官，以例侯居长安贫，无賔客时，好事者从之质疑问事，论道説书而已，】人稀至其门，【杨雄以病免，家贫，事酒人稀，至其门，好事者载酒馔从学，】座有清谈之客，门多好事之车，【李阶，廷有赋云：座有淸谈之客，门多好事之车，】徒见二千石，不如一缝掖，【后汉皇甫规解官归安定，雁门太守，闻其器识还家，书刺谒规，规卧不迎入，而曰：卿食鴈美乎？有顷，门人又曰：王符至在门，规素闻符名，乃惊遽而起，衣不及带，屣履出迎，握符手而还，时人为之语曰：徒见二千石，不如一缝掖，】思母，弃官【周磬，字坚伯，除任城长，迁阳夏重，合令频歴三城，后思母，弃官还家，】母老托疾，【谢，字文仪，以母老托疾去官，】母老去职，【谢况，字行思，少孤，事母至孝，会稽内史，充引为参军，以母老去疾，】值兄丧去官，【杨仁，字文义，值兄丧去官，后辟司徒桓虞府掾，】遭姊忧去官，【陈重迁，会稽太守，遭姊忧去官，】以父老归养，【谢承后汉书黄香字文强，除郎中，以父老归养，】罢官不完席，【卫良拜尚书郎，以病罢官，还家无完席，宾客存问者坐桑下，谈饮水而去，】去位归家，著书为事，【董仲舒去位归家，以著书为事，朝廷如有大议，使者及张汤就其家而问之，】丈夫终当雄飞，安能雌伏，【东观汉记赵温为京兆郡丞，叹曰：大夫终当雄飞，安能雌伏，遂去官，】亟去无乆留【魏志荀彧以董卓之乱，求去补吏，除元父令，遂弃官归，谓父老曰：颍川四战之地也，天下有变，常为兵冲，宜亟去无乆留】求退，数表乃聴，【晋山涛，迁尚书，以母老辞职，诏曰：君虽乃心，在于色养，然职有上下，旦夕不废医药，且当割情，以崇在公，涛心求退，表疏日数十上，乆乃见聴以吏部尚书致仕，】母老，輙去官【虞，谭母老，輙去官还余姚，诏转领军将军，吴国内史，】亲疾去官，【潘岳闲居赋序曰：岳除长安令，迁博士，未召拜，亲疾去官，】百姓追思【，后汉寒朗，迁济阳令，以母丧去官，百姓追思之，】百姓涕泪，而随【干寳晋纪孔率为全椒令，治有惠政，以母疾弃官，百姓涕泪而随之，留于道路，及卒，市人皆哭，】弟亡去，官【李仲为平阳太守，弟嶷亡而去官，】姊疾去官，【钟岏，贤吏传姚英，迁宛泽令，以姊疾去官，百姓号泣解脱，车轮英还不停，】父疾，陈辞【萧广济孝子传何炯？迁治书御史，以父疾陈辞】，母疾，解印绶，决去【，广州先贤传邓伯直为秭归，令以其母疾，解印绶决去，太尉焉，公嘉其素履，复荐辟之，为府主簿，】兄疾去官，【宋书江夷守茂逺为郡守以兄疾去官，迁右仆射，】池中龙种来，【防阳耆旧传厐徳翁字子鱼，晋太康中，弃官去，守乡里名，南北沙里人皆敬之，相语曰：池中龙种来，我家里中有其徳，让焉也，】礼遗无所受，【崔鸿十六国春秋范胜，字元忠，举孝亷除郎中去官还家，太守造之闭门，不见礼遗，一无所受，】轻舟浮海，【晋李智祖改河内太守欲强用之，轻舟浮海，莫知所终，】族无所庇，【左传，公孙荡意，】归去来，【陶潜为彭泽令，日不能为五斗米折腰于乡里，小儿乃弃官作归去来，辞】命驾，适意【张翰为齐王，东曹掾，在洛阳，见秋风起，因思江南，菰菜尊羮鲈鱼脍，曰：人生所贵适意，何能羁宦数千里以邀名爵，乃命驾东归，】太守有嫌，【陶侃补武昌令，以太守吕岳有嫌，弃官而归，】免官，【前汉贡禹，少贫，为河南令，以赋事为府官所责，免冠谢曰：冠一免，岂可复耶？遂去官，】不过六百石，【邴汉兄子曼容为官，不过六百石，輙自免去，】戒子孙无为王国，吏【缺】。
劾而去，【闵仲叔应司徒侯霸之辟，既至，不问以吏治，仲叔乃辞去，日始】。
【蒙嘉命，且喜且惧，令见明公，喜惧皆去，以仲叔为 ，不足问，不当辟也，辟而不问，是失人也，遂投劾而去，】投版【，范滂为光禄勲，主事，时陈蕃为光禄勲，滂执公议诣蕃，蕃不为之上，滂怀恨，遂投版弃官而去，郭林宗闻而让蕃曰：若范孟博者，岂宜以公礼格之，】郡守非其人，【懐敷为蒙城令，以郡守非其人，乃去官，】不乐为吏，【枚乗为农都尉，不乐为吏，去官，客防梁，】投传【陈蕃，初举孝防，刺史周景辟为别驾从事，以谏争不合，投传而去】。
致仕
书伊尹将告归【注告老归邑也】
礼记大夫七十而致仕，若不得谢赐之，几杖行役，以妇人适，四方乗安车自称曰：老夫于其国，朝称君越国而问焉，必告之以其制。
唐旧制，年七十以上应致仕，若齿力未衰，亦聴厘务，贞观二年九月，诏文武官年老致仕，抗表去职者，参朝之班，宜在本品，任之上，开元五年十二月，勅致仕，三品以上并聴朝朔望，建中三年九月，勅致仕官所请半禄料及赐物等，并宜从初。
春明退朝録吕许公以太尉致仕，邓公，鲁公并以太傅致仕，陈恭公以司徒致仕李相昉，张相齐贤章郇公，宋郑公富韩公并以司空致仕。
凡朝士，父在经大礼推恩，得致仕官不给俸，父任，升朝官以上致仕，自得俸，旧制，若因其子更加秩，则不给俸，唐制，宰相不兼尚书左，右丞辖留省中领事，元和中，韦贯之为丞相，平章事不乆而迁中书侍郎，右仆射给谏，不为致仕官，然于陵为左仆射致仕。
请老，【左传？祁奚请老，注云：致仕】歳时为朝臣，【前汉书石奋以上大夫禄归老于家，歳时为朝臣，上赐食于家，必稽首俯伏而食，如在上前，本注云：歳时为朝臣，谓预朝】悬安车，【薛广徳为御史大夫，乞骸骨，乃赐安车驷马，黄金六十斤，罢东归沛，太守迎之界上，沛以为荣，悬其安车，传之子孙，】年至【龚胜，邴汉俱乞骸骨，诏曰：古者有司年至则致仕，今大夫年至矣，朕愍以官职之事烦大夫，其上子若孙若同产子一人，大夫其修身守道，以终年高所上，子，男皆除为郎，】就问大议【董仲舒为胶东相，老病致仕，朝廷每有大议，使使者尉张汤就其家而问之，】问筹防，【赵充国乞骸骨，赐安车驷马，黄金六十斤，罢就第，朝廷毎有四夷，大筹防，帝遣使问焉，常与参兵谋，】归老故乡，【防广为太保，兄子受为少傅，广谓受曰：吾闻知足不辱，知止不殆，功成身退，天之道也，岂若父子相随出关，老故鄊，不亦善乎？受曰：从大夫议即日广，称病笃，上许罢，皆赐黄金，故人邑子设祖道，供帐东都门外，广既归，鄊里日，令家供设酒食，请族人故旧相与娱乐子孙，诸老人言于广立产业，基址广曰：吾岂老誖，不念子孙哉？又此金惠飬老臣也，顾自有旧庐，令子孙不欲益其过而生其怨，故乐与鄊党共飨其赐，以尽吾余日，不亦可乎？】丞相致仕【韦贤七十余为相，五歳地节三年，以老病乞骸骨，赐黄金百斤，罢归，赐第一区，丞相致仕自贤始，】悬车之义，以洎小臣，【韦孟楚元王傅其孙，戊荒，滛孟作诗讽谏，遂去位，诗曰：我之退位，请于天子，天子我防，矜我髪齿，赫赫天子，明哲且仁，悬车之义，以洎小臣，】以二千石禄归老于家，【周仁，景帝为太子时，为舍人，景帝立，以此得幸，后宫秘戏，仁常在旁，终无所言，武帝立，为先帝臣重之，仁力病免，以二千石禄归老于家，子孙皆至大官焉，】白衣尚书，【后汉郑均，东平任城人，迁尚书，数纳忠言，肃宗重之，后以病乞骸骨，拜议郎，告归东巡，过城任，乃幸均舍，赐尚书禄以终其身，故时人号为白衣，尚书】，八月，牛酒【，元和中，诏告东平议郎郑均，前在机宻以病致仕，守义贞固黄髪不怠，赐均米谷各千斛，常以八月遣吏存问，赐羊酒，顕兹异行，注云：东观记云：赐羊一头，酒二斗，终其身，问遗贤良，必以八月者老成，故顺其时气，助飬化育也，故月令仲秋之月养衰老，受几杖，行糜粥饮食焉，】经传，有疑就问，【乔，字仲卿，召拜鸿胪年，老乞骸骨，赐牛酒，粟米防帛，若经传有疑，使小黄门就问之，】钟鸣漏尽，【魏志田豫屡乞逊位，司马宣王谓豫克壮，书谕未聴，豫答书曰：年过七十而居位，譬犹钟鸣漏尽，夜行不休，是罪人也，】阶庭兰菊丛生，【晋罗含歴散骑常侍，年老致仕，加中散大夫，门施行马，初，含在官舍，有一白雀栖集堂宇致仕，还家阶庭，忽兰菊丛生，以为徳行之所感，以致然也？】善言莫离口，良药莫离手，【唐孟诜。长安中为同州刺史，加银青光禄大夫，神龙初，致仕，归伊阳山，第以药饵为事，诜虽至老力壮，常谓所亲曰：若能保身飬性者，常须善言莫离口，良药莫离手，此保身养性之术，】安车驷马，【晋郑冲致仕，诏赐安车驷马，枕帐簟褥，】就咨大政，【刘寔以老病逊位，惠帝即位，复授太尉，诏曰：君年耆老，确然难违，今聴君以侯就第，位居三司之上，秩禄加旧赐，几杖不朝及宅一区，有大政就咨于君，称朕意焉。】以二千石终身，【续汉书，邓彪字智伯，为太尉，乞骸骨，以二千石终身焉，】以二千石禄终其身，【第五伦，章帝立，拜司空，奉公不挠，言议果决，后自陈老病乞骸骨，帝以二千石俸禄终其身，】老不释卷，【宋傅隆，以光禄大夫致仕而归，在家老不释卷，】与子处不竞之地，【齐书王裕性贞正，及致仕隐吴兴，与子瓉之书曰：吾欲与汝处不竞之地，瓉之歴官至兵部尚书，未尝一谈朝贵，】香山居士【唐书白居易以刑部尚书致仕，与香山僧如满结香山社，每肩舆徃还白衣鸠杖，自称香山居士】身老，才壮齿宿，意新【，李百药，字重规，贞观中，为宗正卿，撰五礼及律令，后数歳以老致仕，太宗尝制帝京篇，命百药并作，上叹其工，手诏曰：卿何身之老而才之壮齿之宿，而意之新乎？】悠然赋诗，【杜鸿渐晚年乐于退静，悠然赋诗曰：常愿追襌理，安能挹化源，及休政后病，令僧剃须髪，及卒，命其子依胡法塔葬迹，缁流，物议异之也，】诗酒赏咏，【卢简求以太子太师致仕，还于东都，有国林别墅，歳时行乐子弟侍侧，公卿在席，诗酒赏咏，竟日忘归，】角巾，东洛【薛平，除左散骑常侍致仕，时有年过悬车而知止者，唯平年至而无疾，请诸老角巾东洛，时甚高之，】逍遥山野，啸咏穷年，【萧俛，既致仕，乃归，济源别墅，逍遥山野啸咏，穷年八十，以壮恪太子在东宫，上欲以耆徳辅导复以以少师召之，俛令弟杰奉表京师，复纳制书，诏曰：吾以元子防冲急于师训，欲頼汝发明古今兾忠孝之规，日闻于耳，特遣左右至于园林，而卿髙道翛然絶意仕进，复遣令弟还吾诏书，天爵自优，賔鸿方逺不转之志，其坚若山，终以吕尚之秩遂其 ，疏受之心，可太子太傅致仕焉，】非朽迈之致，以余忿见废，【鲍防为礼部侍郎，常遇侍御史窦参于逵衢，导骑不时引避，仆人为参所鞭，及参秉政，遽令致仕，防谓亲友曰：吾与萧聴之子齿，而与昕同日悬车，非朽迈之致，以余忿见废，防文学旧人歴职中外不因罪戾，而为俗吏所摈，竟以愤终，】多引后进，与谈防【李日知转刑部尚书，罢知政事，频乞骸骨，许之初，日知将有陈请，而不与妻谋归家，而使左右饬装，将出居别业，妻惊曰：家产屡空，子弟名宦未立，何为遽辞职也，日知曰：书生至此，已过本分，人情无厌，若恣其心无，止足日及归田园，不事产业，但缉构池亭，多引后进，与之谈防也，】无意请老，【高郢尝为右仆射致仕裴度为制云，以年致仕，抑有前闻，近代寡亷罕由斯道，时司徒杜佑年七十，无意请老，故度为舍人，以讥之】，在家修史，【张説致仕诏在家修史，】特给禄俸，惠养老臣，【丘为贞元四年，以左散骑常侍致仕，复旧官，初为致仕还乡，给俸禄之半，既丁忧，蘓州疑所给，请于观察使韩滉，滉以为授官致仕，本不厘务，特给禄俸，养老臣也，不可以在丧有异，命仍旧给之，惟春秋二时羊酒之直，则所不给，】给半禄，自萧昕始【，贞元五年，以太子少傅兼礼部尚书萧昕为太子少师，右武卫上将军鲍防为工部尚书，前太子詹事韦建为秘书监，并致仕，仍给半俸禄，致仕官给半禄，自萧昕始也，】宠儒者，给公乗【孔述睿为太子宾客，年未七十，以疾请免，例不给乗上宠儒者，命给公乗以遣之，】筋力未衰，坚请退，【戣以礼部尚书致事，委所在长吏歳时亲自存问，兼致羊酒如例，其刍秣，什器之类，委河南尹，量事供送从优礼，筋力未衰，坚请休退，故事优礼焉，】全给俸料，【陵以左仆射致仕，时令全给俸料，上防云：伏以朝廷制禄本为职劳衰病，乞闲自冝家食而半给之俸，近古所行，今若又逾常制，重啓殊恩，锡端寮之厚，奉为朽质之费，循躬抚事，情所不安，招损害盈，臣之所惧，勅批云，早更委任，每着声猷，累闻古老之辞，勉遂悬车之请，故优廪禄，以示宠劳，明日更让，从之，】家贫路逺假公乗【滕向以左庶子致仕，欲归乡，家在浙东，道途遥逺忝四品乞特给婺州以来券，庶使衰羸获安，光荣鄊里，勅向致仕还鄊，家贫路逺冝假公乗自今更有此便为定制，】理圃成畦，布真珠【，南唐近事陈继善，自江宁尹，拜少致仕，继善素秉，性鄙屑别墅，林池未常暂适，既嗜酒杜絶賔客一旦荷一锄理水圃成畦，布以真珠百余颗，若种蔬状，布土问记，颗俯拾周复始，以此为乐，】预修求致政，表【国朝，雍熙二年，王彦超进封邠国公，谓人曰：吾闻朝廷之制，七十致仕，吾今六十九矣，当自知止足之分，于是年冬末，预修求致政表，凡仆之食者，皆罢遣之，明年，果遂其请，以太子太保致仕，彦超歴仕累朝领节制者九，所至虽无异政，而能以富贵知止，人以此多之。】召至御榻之侧，【李昉以司空致仕，上颇优待之，每防防必首召昉，至御榻之侧，劳问安否？及诏大朝防令缀丞相班歳时赐与，一与丞相等焉，】朝会，缀丞相班【上，】作多幸，老民自叙【宋琪，拜右仆射，月给真俸以衰老，特诏五日一朝，后以数被病，作多幸老民，自叙以见志，又曰：上遣奏百字卒】，激劝风俗，【韩见素为审刑院详议官，监察御史表求致仕，上问辅臣，吕端曰：见素好修养之事，端曰：近世朝行中躁竞，好进者多知止，求退者少，如允所请，亦是激劝风俗，遂授刑部员外郎致事，】恩渥之盛，近代无比，【咸平四年，对工部侍郎致仕，朱昻于崇政殿，命坐久之，赐银器二百两，帛三百疋，上谓辅臣曰：昻侍朕左右，未尝以私事干朕，今其归老，可给以驿券，令本府歳时省问：如有章奏，许附驿以闻，命其子太祝正辞，江陵府公安县，使得就养，旧制，致仕官引谢而昻，特召见蒙优礼，首途之日，又遣中使赐宴于玉津园，两制馆阁儒臣皆预，仍诏赋诗以饯，待恩渥之盛，近代无比，缙绅荣之】，二子掖升殿，【张齐贤以司空致仕归，西京入辞，上怜其衰羸，命不拜，聴二子掖而升殿，】朝朔旦望，【庆厯三年，许国公吕夷简，守太尉致仕，每朝朔旦望大会，缀中书门下班，】见客服彩帽，【杜祁公休，退居南都，客至无不见，止服彩帽，常曰：七十致仕，可用乔士服，注乔以私讳借用出退朝，録】召陪祀不至【，皇祐二年，仁宗始祀明堂，范文正公时，守杭州，而杜正献致仕，居南都，蒋侍郎希鲁致仕，居蘓州，皆年老，范康公建言：朝廷阔礼冝召元老旧徳陪祀供帐，都亭日以待焉，二公卒不至，加赐衣带，器币，赐一子出身，前后两府致政者，大礼前率，有诏召之，亦有不至者，礼毕，皆赐衣带，器币焉，】大礼毕，赐衣带，器币，【上】大砚，着春秋【，退朝录杨，庶几孜言胡秘监旦退居襄阳，镵大砚，以着汉春秋，书成，瘗其砚，每闻大臣之卒必作传，以记其善恶，然世不传，庶几亦有所述，】朝会缀中书门下班，【王晏，干兴元年，进封韩国公，上疏乞老太子太师致仕，每朝会，令缀中书门下班】。
员外
唐书会要，员外郎官神龙以后有之，开元除去，唯皇亲战功之外，不复除授，今则贬责者，然后以员外官处之，永徽五年，蒋孝彰，除尚药奉御，员外特置，仍同正员，【员外官，自此始也。又显庆五年，员外置同正员，又云：员外官自此始，未知孰是？】神龙元年，勑内外员官，正令本司长官，量闲剧取资，防请正员人分判曹事，自外并不在判事之限。
开元元年五月，勑诸邑员外除，皇亲五品以上，其战陈要籍，内侍省以外，一切防停，十九年正月，京兆尹裴伷先奏曰：神州务剧，官寮已多，更置员外官于事，颇为繁冗，天恩近已令即停，犹恐选官更有注拟，望请当府及京畿等县，自今一切不得过四人，中州三人，下州及县各二人，中县，下县各一人，乾元二年九月，诏州县员外并任其所适，计考满后，各与成资，仍于本色内减一两，选与留知员外郎中，有材识干济，曽经任所州县成资者亦量留，每上州不得过五人，中州四人，上县三人，中县以下一人。
省员救时弊，【唐蘓上封事，臣闻萧何载其清静，歌以画一，汉文垂拱无为，几致刑措，光武吏员并合，务在省官，此即省事清心，大禆政要，关辅菽粟非贱，戎役频扰，望清省员，以救时弊，】更置员外朝廷之失，【袁楚客奏记于魏元忠曰：官以安人，非以害人，先王欲人治必选材，欲人安必省事，此诚同天下忧也，人有乐君共之，君有乐人庆之，可谓同乐矣，如此，则上下无问而均一体也，今天下困穷，海内衰耗，伏以州县牧宰，选受不得人，自余僚位，鲜有称职，不务公谨，专于害剥，比之马也，必除其害，此自有所阙，而更员外置官，所谓助桀为虐，适足以速祸也。夫人情自以员外吏，恐人之不畏也，必峻法以惧之，恐财之不奉已也，必枉道以夺之，以有限之物，供无厌之用，欲其不困，可得哉？古人有言，十羊九牧，羊既不得食，人亦不得息，书曰：官不必备，惟其人，孔子讥管仲曰：官事不摄，焉得俭？据此正员之官，犹不欲其备，况正员之外，更置员外，此则朝廷之失，非君侯他人谁正之哉？】数倍正阙，【韦嗣立，上防曰：古者取人，必须采鄊曲誉，然后辟于州郡，州郡有声，然后辟于五府，辟于五府，然后升之天朝，此则用一人所择者甚悉，擢一士所歴者甚深，用得其方，则理非其才，则乱所系焉，可不深择之哉！今之取人，有异此道，遂至员外置官，数倍正阙，署典吏，困于祗承，府库仓储，竭于资奉，】不司案牍，空尸禄俸，【芦懐慎为御史中丞，上防曰：臣窃见京诸司官员委积，多者数余十倍，官不必备，此则有余，人代天工，多不厘务云云，官员中，或簮裾雅望，或台阁旧人，或明习宪章，或谙闲政要，皆一时之良干，多不司案牍，空尸禄俸，滞其才而不胜其用，尊其位而不尽其力，周称多士，汉曰得人，岂其然欤？臣望请诸司员外官有才能器职，众所闻知，堪为州牧，县宰上佐者，并请迁擢，若有老病及不堪理务者，咸从废省，使贤不肖较然殊贯，此济时之务也，】。
赠官
国朝宰相，使相，正一品，并赠曽祖，祖父东宫三师，仆射，留守，节度使，并赠祖父余止赠父，其后枢宻使副参知政事，宣徽节度，并赠三世，三司使，赠二世【初拜宰相，即赠三世，其后及签书枢宻院事以上，皆即时赠之，他官湏经恩学士，及刺史以上，内侍都知，押班皆中书奉行，余则有司奏请，其后观文殿大学士，资政殿大学士并同三司使例，】见任大，两省并待制及大卿监，诸卫上将军，正防御，遥郡观察使，景福殿使，客省使以上者，父不以曽与不曽，任官并许封赠，至品即不得过三公，如子官虽低，其父若曽任上项，文武官亦许封赠，至三公止，不如不曽，任官及虽曽，任官不至上件官者，即许封赠至诸行尚书，诸卫上将军，节度使止文官父不仕者，初赠大理评事，次转一资，武官父不仕者，初赠太子左清道率府副率，次赠左司御率府，次赠左监门卫将军，次赠将军两次合封三代者，父赠少师，祖赠少傅，曽祖赠少保，已是三少者入东宫三太，已是三太者入三师，如官高即从高赠合封二代者，并优赠入官，并赠两资，至侍郎止一资，内学士以上，并赠三资，赠至侍郎，止两资，带紧职者，其父优入清，名都知，押班军员，并赠三资。
春明退朝，録唐制，监官三品得赠官，如胡文公，曽为京兆尹，兼御史大夫，后终吏部侍郎，而赠礼部尚书是也。又观察使多赠两省侍郎，以就三品得諡，国初以来，唯正官三品，方得，諡兼官，赠三品不得之，真宗命陈彭年详定，遂诏文武官至尚书，节度使，卒，许辍朝，赠至正三品，许请諡，而史失其传。
唐相止赠一代，权徳舆罢相为检校吏部尚书，兴元节度使，自润州改葬其父，于东都亡祖之域，其祖倕，终右羽林军録事参军，因表纳检校吏部尚书，兼御史大夫，请回赠祖一官，诏不许，纳官特赠，倕尚书礼部郎中【徳舆在迁祔，暂假内公事，皆差官勾当，有勑使及别奉诏，即令权服服，承进止】。
元祐令诸赠官父者不得过，金紫光禄大夫，节度使诸卫上将军若身任或父曽任待制，中散大夫，上将军景福殿使，客省使以上及正任防御使，遥郡观察使者不得过三公，其父曽任，一品及执政官节度，或身应封赠，父为武职者，须身由武职换授，及父祖曽任武职，或军职，其武臣欲封赠父为文资者，须身由文资换授，及父祖曽任文资，或父曽得郊，方许陈乞。
諡号
春明退朝，録太子諡，昭成【许王元僖，初，諡共后改】悼献【，周王元佶，】诸王，諡悼【，秦王廷美】康惠，【岐王徳芳】恭宪，【楚王元佐】恭靖，【陈王元份，】文惠【安王元杰】恭懿【邓王元偓】恭惠，【 元偁，】恭肃【，燕王元俨】懐靖【襄王，昉】悼穆，【豫王昕，】悼懿【，鄂王曦】。
公主諡恭懿【，宣祖女燕国大长公主，降高懐徳】贤肃【，太祖女秦国大长公主，降王承衍，】贤靖【，太祖女晋国大长公主，降石保吉，】恭惠【，太祖女许国公主降魏，咸信初，諡正惠，】英惠【，太宗女燕国大长公主降吴元扆，】和靖【，太宗女郑国大长公主，降王贻永，】慈明【，太宗女申国大长公主报慈正觉，大师清裕，】献穆【，太宗女齐国大长公主，降李遵勉，】昭懐【真宗女出俗为道士，号清虚灵昭，大师】庄孝【，仁宗女楚国大长公主，降李玮】。
宗室，諡恭裕，【申王徳文】康孝，【南阳郡王惟吉】安懿，【濮王】孝定【，相王允弼，】荣易【，定王允良】恭肃，【广平徳王徳】思恪【，永嘉郡王允廸】懿恭【平阳郡王允升】康简【，康陵郡王徳雝脩国公，承庆】和懿【，安定郡王丞简】恭僖，【舒国公，承蕴】僖靖【，同安郡王，惟正】僖穆，【丹阳郡王守节】安僖，【荣王从式，楚国公从信】安简【，信都郡王徳彛】安恭，【博平郡王允初】僖安【，楚国公守防，】慈惠【，申国公徳恭】和惠，【河东郡王，承衍】惠恪，【楚国公，从古】僖温，【遂宁郡王承范】良静【，魏国公宗懿】恭简【，韩国公宗礼】良【，祁国公宗述吉国公尭昭】，昭裕【，遂国公宗顔】恭孝【，南康郡王世永】恭静，【乐平郡王丞亮】康僖，【光国公，克广】恭，【晋国公世滋，】荣僖【陈国公，承锡】。
宰相諡文献【王祁公传改文康，】宣懿【魏仆射，仁浦】忠献【赵中，令普】文惠【薛相居正，陈相尭佐】恭惠，【沈相伦，】惠安【宋相瑛，】文正【，正字犯仁宗嫌名，李司空，昉王太尉旦】正惠，【正字犯仁宗，嫌名吕相端，】文穆【吕许公正王兾，公钦若】文靖【李相沆，吕许国，夷简】文简【毕相，士安向相敏中】忠愍，【寇莱公凖】文懿，【冯魏公，拯张邓公，士逊】文正【，王沂公曽】文节，【张相知白】，章惠【王相随，改文惠】，文宪【章，郇公得象改文简，】元献【，晏相殊】，正献【杜祁公衍】恭，【陈相执中，】文元【贾魏公昌朝，】庄敏，【厐 公籍】，元宪【宋，郑公庠】。
枢宻使諡元靖【，李公崇矩】景襄【，楚公昭辅】元懿【，右仆射熙载】恭懿【，王公继英，】文庄【，高公若讷，】宣简【田公，况】惠穆【吕公，公弼】。
参知政事，諡文懿，【郭尚书，贽孙少傅，抃】文恭【李公穆】景肃【，赵公昌言】，康节【卒少傅，仲甫】恭肃【温，尚书仲舒】惠献【王，尚书化基】，文定【赵右丞，安仁石，少师中立】文，僖【陈公彭年】康懿，【任尚书中正，】肃简【，薛公奎】宣献【先公，】文忠【，蔡公襄】文肃【成，少傅度，吴公奎】忠宪，【朝少傅亿】忠穆【，王公】康靖【李少傅，若谷】文庄，【晁公宗慤】安简【，王尚书举正】文正【范公仲淹】正肃【缺，】文烈【，明公镌】，文简【丁，右丞度】康穆，【程公戡】，文安【王公尧臣，】质肃【，唐公介】。
枢宻副使，知院，同知院諡，宣靖【钱，公若水，】恭质【，宋公玮】，景庄【王公嗣宗，】正惠【，正字犯仁宗嫌名，马公名节，】安惠【周，侍郎起任少傅，中师】武穆，【曹公玮，】忠献【范，尚书雍】僖质【，赵少师积】，宪成【李侍郎咨】文孝【张左丞，观】文肃，【郑公戬，】恭惠【任少师，布】威敏，【孙公沔，】孝肃【包公拯】，文忠【胡，少师宿，】忠简【，王侍郎】。
师相諡恭惠。【安陈王审琦】元靖【李中，令景】正懿【，正字犯仁宗，嫌名高中令，保融】武烈【石中，令守信】庄烈【何中，令福进】恭孝【，王仲令相】，武穆【高公懐徳】忠顺【陈相，洪进】忠懿，【钱中令，俶】庄武，【李侍郎继勲，石公保吉，】安僖【钱，侍郎师偓】庄惠【，宋太师偓】恭惠【，张侍中美】，武肃【，李公继隆，】武惠，【潘公美，】忠肃【王，公显】荣宻【柴公宗庆，】恭宻【杨公崇勲】，恭僖【李侍中用和】文简，【程相琳，】良僖【，李公昭亮】。
文臣諡文安【，朱尚书白】文庄，【江陵阳公】忠定【张尚书咏】文恭，【薛尚书映】，忠肃【马，少保，亮】文【，杨侍郎亿】恭惠，【李中丞吉】文元【晁少傅，逈】宣【，孙公奭】康肃【，陈公尭咨】章靖，【冯侍郎，充】宣懿【杨侍郎察】恪，【李右丞，昭述】景文【，宋尚书祁】襄【，余尚书靖】恭安【，张尚书存】庄【，李尚书兑，】修懿【钱，右丞明逸】懿敏，【王尚书素】懿靖【，李少保，柬之】。
武臣諡温肃，【杜公审肇，】恭僖【杜公审琼】恭惠【杜公，审进】武毅，【曺公翰，崔公翰】忠武，【郭公守文，】勤威【，冯公守信】和惠【，王公昭逺】恭肃【，王公承衍，】忠惠【，吴公元扆】元惠【，周宣徽莹，】武康，【王公起，】武懿【曺公杰，】忠毅，【彭公叡，周公美】恭庄【，张公潜】，宣惠【钱，公惟济】和文【，李公遵勉】壮，恪【，夏，公随王公觊】安毅，【郑公守中】忠，僖、【，夏，公中赟】忠隠【葛公，怀敏】壮愍【，刘公平任公，福】恭壮，【高公化，】壮定【，杨公景宗】忠恪，【曺公宗】宻【郭公承佑，】良惠【，刘公从广】荣毅，【许公懐徳】良定【，李公端懿，】勤惠【，张公孜】。
外戚，諡武懿，【刘公通，】康懐【刘从徳】安僖【曹公玘，】景思【，张尭封】恭懐【曹公传】。
内臣諡忠肃【，刘承规】僖靖，【蓝继宗】安恪【卢勤，】僖良【，皇甫继明】良，恪【张和，】荣恪【蓝，元用】，忠安【缺，】僖勤【石全育，】僖恪【，刘从愿邓保吉】威勤，【麦允言】僖安【王守忠】安简【，王承勋】。
碑额
春明退朝，録唐太宗自撰魏元成碑徳宗亦撰段秀实碑，本朝太宗撰中令赵公碑，皇祐中，王侍郎融守河中还，乃以唐明皇所题裴耀卿额上之，仁宗遂御篆，赐沂公碑曰旌贤，其后踵者懐忠【吕许公】，显忠【李忠武，】旌忠【，冦莱公】全徳元老【王太尉】教忠积庆，【文潞公，父洎，】亲贤【，李侍中用和，】褒亲【，齐国献穆公主，】旌功，【曹防悼，】旧学【晏，元宪】崇儒，【丁文简，】旧徳【张邓公，】显先积庆【，赵中令子承昭】，旌忠懐徳【张侍中耆】儒贤【髙文庄】褒贤，【范文正】思贤【刘相沅，】清忠【王武恭，】旌忠元勲，【狄武防】褒忠，【陈恭公】纯孝，【张文孝】英仁，御篆忠规徳范【宋元宪】，上御篆淳徳守正【吕文穆】大儒元老，【贾魏公】。
职官分纪卷四十九
钦定四库全书
职官分纪卷五十
宋 孙逢吉 撰
官数
通典唐官数阙，【尚书曰：唐、虞，建官惟百，而郑云：虞官六十唐官，未闻尧舜同道，或皆六十，并属官而言，则皆有百】。
虞官六十员，【明堂位曰：有虞氏官五十，而郑注云六十】。
夏官一百六十员，【尚书云：夏商官倍，注云：一百二十】。
殷官二百四十员，【明堂位曰：殷官二百，而郑注云二百四十】。
周官六万三千六百七十五员，【内二千六百四十三人外，侯国官六万一千三十二人，按王制云：殷时天下诸侯国千七百七十三，当时殷氏政衰，诸侯相并，季末之时，所存之国耳，大国二百四十九，次国五百一，小国一千二十三，凡列国卿大夫士有六万一千二十二人，及周初有千八百国，列国卿大夫士大约与殷不异】。
汉官自丞相至佐史，凡一十三万二百八十五员，【哀帝时，数兼诸府州郡胥吏】。
后汉七千五百六十七员
晋六千八百三十六员
宋六千一百七十二员
齐二千六十三员
后魏七千七百六十四员
北齐二千三百二十二员【并内官】
后周二千九百八十九员【并内官】
隋一万二千五百七十六员，【内官二千五百八十一员外官，郡县九千九百九十五员，】大唐一万八千八百五员，【内二千六百二十，员外郡县官六万六千二百八十五】。
官品
通典周官九命
汉自中二千石至斗食凡十六等
后汉自中二千石至斗食凡十三等
魏秩次多因汉制更置九品
晋，宋、齐、梁，并因之，梁更计十八班，班多者为贵，陈因之后魏置九品，各置从凡十八品，自四品以下，每品分为上下阶，凡三十阶，北齐因之。
后周制九命毎命分为上下凡十
隋置九品品，各有从自四品以下毎品，分为上下，凡三十阶，自太师始谓之流内，流内自此始也。【炀帝除上下阶，留正从各九品】。
又置视正二品，至九品，各有从自行台尚书令，始谓之视流内，视流内自此始也。
大唐自流内以上，并因隋制，又置视正五品，视从七品；谓之视流内，又置勲品九品者，自诸卫録事及五省令史，始谓之流外，流外自此始也。【勲品自齐，梁以来有之】。
国朝元祐令有九品品各有从
总封爵
书武成列爵惟五，分土惟三，【五等，公，侯、伯、子，男列土，封国公侯方百里，伯七十里，子男五十里，为三品】。
礼王制，王者之制禄爵，公；侯，伯，子、男，凡五等，诸侯之上大夫，卿下大夫，上士，中士下士，凡五等，天子之田方千里，公侯田方百里，伯七十里，子男五十里，不能五十里者不逹于天子，附于诸侯，曰附庸，天子之三公之田视公侯，天子之卿视伯，天子之大夫视子男，天子之元士视附庸，凡四海之内九州，州方千里，州建百里之国三十，七十里之国六十，五十里之国百有二十，凡二百一国，名山大泽不以封，其余以为附庸闲田八州，州二百一十国，天子之县内，方百里之国九，七十里之国二十有一，五十里之国六十有三，凡九十三国，名山大泽不以朌，其余以禄士以为闲田，【县内，夏时天子所居州界名也，】凡九州，千七百七十三国，天子之元士，诸侯之附庸，不与千里之外设方伯，五国以为属，属有长，十国为连，连有帅；三十国以为卒，卒有正，二百一十国为州，州有伯，八州八伯，五十六正，百六十八帅，三百三十六长，八伯各以其属属于天子之老二人，分天下以为左右，曰二伯，千里之内曰甸，千里之外，曰采流【，谓九州之外，】天子三公，九卿，二十七大夫，八十一元士，【此夏制也，】大国三卿，皆命于天子，下大夫五人，上士二十七人，次国三卿，二卿命于天子，一卿命于其君，下大夫五人，上士二十七人，小国二卿，皆命于其君，下大夫五人，上士二十七人。
天子使其大夫为三监，监于方伯之国，国三人，【使佐方伯领诸侯，】天子之县内，诸侯禄也，【选贤，置之于位，其国之禄，诸侯不得世，】外诸侯嗣也，【有功，乃封之，使之世也，冠礼曰，继世以立诸侯，象贤也，】制三公一命卷若有加，则赐也不过九命，次国之君，不过七命，小国之君，不过五命，大国之卿，不过三，命下卿再命，小国之卿，与下大夫一命，诸侯世子，世国，大夫不世爵，世以徳爵以功未赐爵，视天子之元士，以君其国，诸侯之大夫不世爵禄。
周礼大司徒，凡建邦国，以土圭土其地而制其域，诸公之地封疆方五百里，其食者半，诸侯之地，封疆方四百里，其食者参之一；诸伯之地，封疆方三百里，其食者参之一；诸子之地，封疆方二百里，其食者四之一，诸男之地，封疆方百里，其食者四之一，大宗伯以九仪之命，正邦国之位，壹命受职，再命受服，三命受位，四命受器，五命赐则，六命赐官，七命赐国，八命作牧，九命作伯， 典命掌诸侯之五仪诸臣之五等之命，上公九命为伯，其国家，宫室，车旗，衣服，礼仪，皆以九为节，侯伯七命，子男五命，王之三公八命，其卿六命，其大夫四命，及其出封，皆加一等，其国家，宫室，车旗，衣服，礼仪亦如之，内史，凡命诸侯及孤，卿、大夫则防命之 ，大司马之职，掌邦国之九灋，以佐王平邦国，制畿封国，以正邦国，设仪辨位，以等邦国，大行人以九仪辨诸侯之命，等诸臣之爵，以同邦国之礼，而待其賔客。
前汉诸侯王表，昔周监于二代，三圣制法，立爵五等，封国八百，同姓五十有余，周公，康叔建于鲁，卫各数百里，太公于齐，亦五侯九伯之地，所以亲亲贤贤，褒表功徳关诸盛衰，深根固本，为不可抜者也。
通典黄帝旁行天下分建万国
唐虞夏建国凡五等曰公侯伯子男
殷公侯伯三等【公百里侯七十里伯五十里】
周公侯伯子男五等周公居摄改制【并见前】
秦爵二十等，【最高彻侯，乃得食县，其次关内侯，食租税于关内，余十八等，犬庶长以下，则如吏职，】前汉爵二等，曰王，曰侯。
后汉亦二等，【皇子封王，其郡为国，其列侯虽邓，冦元勲不过四县】。
魏王，公、侯、伯、子、男、次，县，乡：亭，关内等侯，凡九等，【关内侯，为虚封自此始也。】。
晋亦有王，公、侯、伯、子，男又有开国郡公，县公，郡侯，县侯伯子男及乡亭，关内等侯，凡十五等，宋氏亦用晋制，唯小大国皆有三军，齐梁因之，【定制，诸王言曰令，境内称之曰殿下，公侯言曰教，境内称之，日第下，自第下称皆曰：寡人相以下表数如臣而不称臣，文书下郡官，皆日告】。
陈有郡王，嗣王，藩王，开国郡公，开国县公，侯、伯、子、男，沐食侯乡亭侯，关内侯，关外侯凡十三等。
后魏有王，公、侯、伯、子，男六等，凡王食半，公三分食一，侯伯四分食一，子男五分食一。
北齐有王公侯伯子男六等
后周有公侯伯子男五等
隋有国王，郡王，国公，郡公，县公，侯、伯、子、男，凡九等，唐有国王，郡王，国公，郡县开国公，侯、伯、子、男，凡九等，【并无官，其上加实封者以租调给】。
国朝元祐令王正一品，嗣王，郡王，国公，公从一品，开国县公，从二品，开国侯，正三品，开国伯，正四品，开国子，正五品，开国男，从五品。
春明退朝，録凡辅臣，宣徽使初入，封三代为东宫三少，【曽祖少保，祖为少傅，父为少师，】因进官，或遇大礼，进加至太师，两令国公，使相，节度使，亦封三代，尚书资政殿大学士，三司使，封二代，至太尉【，大学士自如，两府例，】学士至待制，封一代至太尉，余升朝官以上至吏部尚书，【父歴两府赠至太师，令国公歴两制，大两省，赠至太尉，】旧制，将相，食邑万户，即封国公王太尉为相，过万户，而谦抑不封，庆厯七年南郊，中外将相，唯夏郑公满万户，中书请封英国公，因诏使相未满万户皆得封，于是王文康封遂国公，章文简，封郇国公，王武恭，封冀国公，其后遂邑不满万户者，皆封国朝以来，封国公者，范侍郎【鲁】，王文献【祁，】向侍中，【拱谯秦，】靖难节度刘公，重进【燕】保大节度赵公賛【卫】定国节度，冯公继业【梁】，张侍中永徳【邓卫】，张尚书昭【舒，郑陈】，孟中令昶【秦】王中令，彦超【邠】赵中，令【梁许陈】，吕文穆【蔡徐许】防忠愍【莱，】丁秘监，【晋】冯【缺】。
王文穆【冀】，张荣僖【岐，邓徐】，吕文靖【申许】，王文正【沂】张。
文懿【郢，邓】章文简【郇，】夏文庄，【英郑】，王文康【遂邓】王武恭，【，祁；冀，鲁、】，贾文元【安许魏】陈恭公【英岐】文，侍中【潞，】杜正献【祁】宋，元宪【莒，郑】厐庄敏，【颍】韩侍中【魏仪卫】曽，侍郎【英兖鲁】冨相【，祁郑韩】。
兼五侯地，【史记，太公兼五侯地，尊勤劳也，】必封不久，【驺忌见齐王，三日而受相印，淳于髠曰：善说哉？髠有愚志，愿陈前髠説毕趋出至门而靣，其仆曰：是人者，吾语之防言五其应，我若响之应声，是必封不乆矣】杀降，不得侯【，前汉李广与望气王朔语曰：汉击匈奴，广未尝不在其中，而诸校尉以下材能不及中人，以军功取侯者数十人，广不为后人，然终无尺寸功以封邑者何也？岂吾相不当侯耶？朔曰：试自念，岂甞有所恨者乎？广曰：吾为陇西太守，羌甞反，吾诱降者八百余人，诈而同日杀之，至今恨独此耳。朔曰：祸莫大于杀已降，此乃将军所以不得侯也，】典诸侯封事，【东观汉记冯勤，使典诸侯封事，勤差量功次轻重，国土远近，地势丰薄，不相逾越，莫不厌服，自是封爵之制，非勤不定，】受茅土，【汉杂事，天子大社，以五色土为坛，封诸侯者，取其土苴，以白茅受之，各以所封，方之邑以立社于其国，故谓之受茅土，汉兴，唯皇子封为王者得茅土，其他臣以户赋租入为节，不受茅土，不立社】，尚功，尚恩【吕，民春秋，太公望封于齐，周公旦封于鲁，二君者，甚相善也，相谓曰：何以治国？太公望曰：尊贤尚功，周公曰：亲亲尚恩，太公曰：自此削矣，周公曰：鲁虽削，有齐者亦必非吕氏也，其后，齐日以大，至于二十四世而田氏有齐国，鲁日以削，至仅四十四世而亡之，】列土分疆，皆以为民【，白虎通王者即位，先封贤者，忧民之急也，故列土分疆，非为诸侯，张官设府，非为卿大夫皆以为民而已，】明王所贵惟爵，【商君书，明王之所贵，惟爵赏不荣，则民不急，列爵不，则民不事，爵易得也，则民不贵，禄赏不道，则民不以死，争位也，】世为强国，【盐铁论，昔太公封营丘之墟，辟草莱而居焉？地薄人少，于是通利末之道，极女工之巧，是以隣国交于齐，财畜货殖，世为强国，管仲相桓公，袭先君业轻重之变，南服强楚，而霸诸侯，】斩一，牙门将者，封侯，【袁子，今有卿相之才，居三公之位，其治政以宁，国家未必封侯也，今军政之法，斩一牙门将者，封侯，夫斩一将之功，孰与安寕天下者乎？夫斩一将之功者，封侯，失封赏之意也。】万国，盛磐石之固，【晋陆机五等论曰：五等之制，始于黄唐，郡县之始，创自秦汉，得失成败，备在典谟，使万国相维，以成磐石之固，宗庶杂居，而定维城之业，】以爵为赏者，民劝而费省，【后魏王粲爵论以货财为赏者不可供，以复除为赏者租税损减，以爵为赏者，民劝而费常省，故古人重爵也，】天中容半印，【相书，天中容半，印者封侯，】天中正陷如刀，【人天中正陷，如刀封侯】。
亲戚封
左传太上以徳抚民其次，亲亲以相及也。昔周公弟二叔之不咸，故封亲戚以蕃屏周管，蔡、郕、霍、鲁、卫、毛、聃、郜、雍、曹、滕、毕、原、酆、郇，文之昭也，邘晋应韩，武之穆也。凡蒋，邢、茅、胙，祭，周公也。
诗閟宫，乃命鲁公俾侯于东，锡之山川，土田附庸，前汉诸侯王表汉兴之初，海内新定，同姓寡少，惩戒亡秦孤立之败，尊王子弟，大啓九国【燕，代；齐，赵，梁、楚，荆呉淮南，长沙，】魏志，明帝诏改封诸王以郡为国。
崇建懿亲，【呉胡综，请立诸王表曰：崇建懿亲，列土封爵，内蕃国朝，外镇天下，古今同契，其揆一也。周室之兴，宠秩子弟，姬姓之国五十有五，诸王子受国者渐多，光武中兴，四海扰攘，凡诸制度未徧，而九子受国明，章即位，男则封王女为公主，】二十五宗，【晋孙毓，贺封诸侯王表曰：轩辕二十五宗，黄祚以繁姬姓，建国七十，周过其厯】非亲莫居，惟贤斯授【，梁封临川，安兴建安等五王诏曰：非亲莫居，惟贤斯授，】伯叔，追封琅邪传国，【陈徐陵，陈始兴王诏曰：汉祖天伦，伯叔追封，晋元世系，琅邪传国】。
功臣封
周礼司勲掌六乡，赏地之法，以等其功；王功曰勲，国功曰功，民功曰庸，事功曰劳，治功曰：力战功曰多。
史记，古者人臣功有五品以徳立宗庙定社稷曰勲，以言曰劳，用力曰功，明其等曰伐，积日曰阅。
前汉诸侯王表汉兴之初，海内新定，于是剖裂疆土，二等之爵，【项羽曰：汉封功臣，大者王，小者侯，】功臣侯者百有余邑。
汉官解诂，列侯金印紫绶，以赏其有功，功大者食县邑，小者乡亭，得臣其所食吏【，本谓彻侯，避武帝讳，曰通侯，后更曰列侯】。
封尚父于齐营丘，【史记，武王克纣，太公之谋居多，于是封尚父于齐营丘，成王幼少，管蔡作乱，淮夷畔周，乃使召康公命太公东至海，西至河，南至穆陵，北至无棣，五使九伯，实得征之，由此征伐，为大国也，】封召公于燕，【召公奭与周同姓武防，纣封召公于燕，】封熊绎于楚，【鬻熊事，周文王早卒，当武王之时，举文武勤劳之嗣，封熊绎于楚，】毕万之后，必大【，晋献公伐霍耿，魏灭之，因以魏封毕万为大夫，卜偃曰：毕万之后必大，万，盈数也；魏，大名也，以是始赏，天啓之矣，】河山如带，【汉兴，灭秦八载，而天下乃平。始论功而定封侯者百四十有三人，时民人散亡，大侯不过万户，小者五六百户，封爵之誓曰：使黄河如带，太山若砺，于是申以丹书之信，重以白马之盟，藏诸宗庙，副在有司，】六益封【陈平，凡六出竒计计輙益封邑，六益封】列侯，庶姓【，高祖封项伯等四人为列侯，赐姓刘氏，】分地五封【，项羽曰：吾闻汉购我头千金，邑万户，吾为若徳乃自刎而死，王翳取其头，杨喜，吕马童吕胜，杨武各一体，故分其地为五封，】四县三县，【后汉中兴，论功封大功臣呉，汉邓禹各四县，贾复朱浮三县，耿弇等二十九人，】封侯，不过百里，【东观记上封功臣，皆为列侯，大国曰县，余各有差。博士丁恭等议，古帝王封国不过百里，故利以建侯】富贵，归故乡，【景丹字孙卿，冯翊栎阳人丹为骠骑大将军，封栎阳侯，帝谓曰：今关东故王国，虽数县，不过栎阳万户邑，夫富贵不归故乡，如衣绣夜行，故以封卿尔，】定西域五十余国，【班超定西域五十余国，悉皆纳质内属焉，于是下诏封为定远侯，】七十二孙皆关内侯，【魏志夏侯惇，文帝追思惇功，欲使子孙毕侯，分邑千户，七十二孙，一皆关内侯，惇弟亷及子林素列侯矣，】五子皆列侯，【曹真，以功封邵陵侯，真少与宗人曹遵，乡人朱讃，并事太祖，早亡，真愍之，乞分食邑，封侯遵等子诏曰：大司马有叔向，抚孤之仁，晏平乆要之分赐遵等子爵关内侯，及真薨，明帝悉封真五子，皆列侯】，大功未必野战【，太祖表荀彧为万歳亭侯，太祖又与彧书曰：君之相辅弼，君之相为举人，君之相与建计，君之相宻谋亦己多矣，大功未必野战也，十二年复増食邑三千户，】前后尅敌，皆其谋【，太祖表封荀攸曰：前后尅敌，皆其谋也，封攸陵树亭侯，】自择所封【，太祖自栁城还，过攸舍，称攸前后谋曰：昔高祖使张子房自择齐三万户君臣之间，可谓相得矣，今亦欲君自择所封，】谋功为高，増邑千户，【郭嘉，字奉孝，冀州平，封洧阳亭侯，及薨，太祖表曰良防未决，嘉輙成之，平定天下，谋功为高，宜増邑并前千户，】高唐宿所愿，【朱灵，字文博，封鄃侯，帝曰：将军佐命先帝，威行方郡，平生所志，愿勿难言，灵谢曰：高唐宿所愿，乃更封高唐侯，】一门十侯，【册孙太子登为东中郎将，封县侯，万户，昔周嘉公旦，祚流七，汉封萧何一门十侯，】建国开宇，蕃屏王室，【梁任昉，封诸功臣，诏建国开宇，蕃屏王室，山河之誓，永永无穷】。
辞辟封
奔宋，【左传防于戚，讨曹成公也，将立子臧辞曰：前志有之曰：圣逹节次守节，遂逃奔宋，】弃室而耕，【呉子诸樊既除，防将立季札，季札辞而不受，曰：昔诸侯与曹人不义曹君，将立子臧，子臧去之，遂弗为也，以成曹君，君子曰：能守节，君义嗣也，谁敢奸君有国，非吾节也，弃其室而耕，】独存，九世而礼不絶【韩子曰：楚庄王既胜晋于河雍，归而赏孙叔敖，叔敖请汉间之地，沙石之处，楚国之法，禄官再世故，唯叔敖独存，九世而礼不絶】劾奏受爵，【前汉韦贤薨，子成当为嗣，心知非贤意，乃佯狂妄语笑，既葬，当袭爵，成素有名，疑其欲让兄遂劾奏之，成不得已，乃受侯爵，】让职还土，【东观汉记，窦融数辞爵位，又上防曰：臣有一子，质性顽钝，何况乃当传以连城广土，享诸侯之国哉？他日防见，遂诏曰：欲让职还土，今相见不冝论也】不得已受封，【桓荣卒，子郁当袭爵，让于兄子，显宗不许，不得已受封，悉以租入，与之】，诸将皆欲县，独求乡【丁，琳从上渡河及封功臣，上令各言所乐，谓琳曰：诸将皆欲县子，独求乡何也？琳曰：昔孙叔敖勑其子受封，必求硗硧之地，今琳能薄功，防得乡厚矣，上从之，封定陵新安乡侯】下狱，袭封【张钝，临终，谓家丞曰：吾无功，猥防爵土，身死之后，勿议传国，爵子奋上，诏奋嗣爵，奋称钝，遗防固不肯受，帝以奋违诏，收下狱，奋乃袭封，】不夺其志，【文帝欲封樊兴印绶已具，兴固让曰：臣未有先登防阵之功，而一家数人，并爵土，令天下之人觖望，上嘉之，不夺其志，】断絶封诸舅【，上欲封诸舅，太后輙断絶曰计之熟矣，勿有疑也，至孝之行，安亲为上，今遭变异，谷价数倍，忧惶昼夜，不安坐卧，而欲封爵违逆，慈母之拳拳，吾素刚急，有胸中气，不可不慎穰嵗之后唯子之志，吾但含饴弄孙，不能复知政】，岂可卖卢龙塞，以易赏禄，【魏志田畴，从太祖入卢龙塞，太祖独欲侯之，畴素与夏侯惇善，太祖语惇曰：且徃以情喻之，荅曰：岂可卖卢龙塞，以易赏禄哉？縦国私畴，畴独不愧于心乎？涕泣横流，惇具荅，太祖喟然知不可屈，拜为议郎，】遗操益厉，聴复本封，【晋起居注，故南城侯羊祜固辞，歴年志不可夺，身没让存，遗操益厉，亦夷齐所称贤也，今聴复本封，以彰厥美，】一门受封，连城食邑，【魏武帝上书让封曰：萧相国以关中之劳，一门受封，邓禹以河北之勤，连城食邑，】有连城而不辞，有一邑而违命，【让费亭侯，书曰：或有连城而不辞，或有一邑而违命，所以然者，欲必正其名也，】。
妇人封
六典，外命妇之制，皇姑封大长公主，皇姊妹封长公主，皇女封公主，皆视正一品，皇太子之女，封郡主，视从一品，王之女封县主，视正二品，王母妻为妃，一品及国公母妻，为国夫人，三品以上母，妻为郡夫人，四品，若勲官二品，有封母，妻为郡君，五品，若勲官三品，有封母，妻为县君，散官并同职事，勲官四品，有封母，妻为乡君，其母邑号，皆加太字，各视其夫及子之品【，古者诸侯之妻，邦人谓之曰：夫人亦曰小君，春秋传云：惠公元妃孟子则妃及夫人，郡君，县君，乡君之号，皆起于此，汉高祖封萧何，夫人为鄼君，景帝封王皇后母曰：平原君后汉安帝封乳母王圣为野王君，献帝封董卓母为池阳君，晋封虞潭母孙氏，武昌侯太夫人，加金章紫绶，太康元年封，羊 夫人为乡君，孝武时，哀帝外祖母高安乡君，进封宣城郡广徳君宋髙祖母萧氏，初封豫章国太夫人，妻臧氏为国夫人，晋令式云：郡公侯太夫人，夫人皆银印青绶，佩水苍玉，宋，齐之后，多用其制，至隋氏，始定品格，皇朝因之】。
国朝皇太后，三代祖母皇太子三代，外祖母宗室郡国王曽祖母亡，母并追封国太夫人，诸叙封者，【祖母，母追封亦同，下准此，】宰相，使相，尚书令，三师、三公，王母为国太夫人，【曽祖母，祖母亦同，】妻为国夫人，【并中书施行，】防知政事，宣徽使枢宻副使东宫，一品，二品，尚书省二品，三品，御史大夫，两省侍郎，太常卿，留守，节度使，西班二品，嗣王，郡王，国公，郡公，县公大都督，大都防，母为郡太夫人，妻为郡夫人，防知政事，第二次叙封母，特加国太夫人，【并司封施行，】如夫子曽任将相，已经封国者仍旧，曽经封三代，二代者准此，东宫一品，尚书省二品，不带平章事，留守，节度使祖母并许追封郡太夫人，止左右常侍，太子賔客，御史中丞，左右丞，诸行侍郎，给事中，谏议大夫正言，中书舍人，翰林学士，龙图閤直学士，以上诸寺，大卿、监、国子祭酒，太子詹事，诸王傅诸卫大将军，中都护，中都督防御团练使，母并封郡太君，妻封郡君，左右庶子，诸寺少卿，监、诸行郎中国子监司业，三京少尹，赤令太子詹事，左右谕徳卫将军诸州刺史下都防下都督，太子家令太子率更令，太仆母并封县太君，妻封县君，诸母妻未封，叙虽位至三品，亦从初而叙，诸任上州刺史，或【缺，】使【缺，】  ，并在京将军，诸卫将军小将军以上初任聴叙封母妻，其自班行及遥郡除授，中下州刺史者已同两班，次任即便许叙封五府少尹，大都督左右司马，并许与母，妻一次叙封。
元祐令诸封郡县君，钜鹿乐安寿春，仙逰万嵗万寿皆避之，春明退朝，録凡宰相，使相母封国太夫人，妻封。
国夫人枢宻使副使防知政事，尚书节度使，母封郡太夫人，妻封郡夫人，【枢宻防知政事，母经南郊，封国太夫人，】直学士以上给谏大卿，监观察使，母封郡太君，妻封郡君，【旧制学士，官至谏议大夫以上方得郡封，天禧中，诏改之】。
少卿，监、防，团以下至升朝官母封县太君，妻封县君，石窌【左传，晋败齐师诸侯，遂自徐关入，齐侯见保者，日勉之，齐师败矣，辟女子，女子曰：君免乎？曰：免矣，鋭司徒免乎？曰：免矣，茍君与吾父免矣，可若何！乃奔齐侯以为有礼，既而问之，辟司徒之妻也，予之石窌，】封丘封翟母，【陈留风俗传封丘者，高祖与项氏战，厄于延乡，有翟母者，免其难，故以延乡为封丘县，以封翟母焉，】勿抱旧典，【国朝开寳九年，以钱俶妻贤徳顺睦夫人孙氏为呉，越国王妃，女封彭城郡君，时宰相言：自古异姓诸侯王妻无封妃之礼，太祖曰：行自我朝，勿抱旧典，】遣使存问，超加封号，【咸平五年，封供备库使，知鄜州卫居实母郭氏为邠阳郡太君，居实扞冦有功，母老寓潞州，真宗闻之，遣使存问，超加封号】公朝，降命无嫌，【景徳四年封兵部侍郎枢宻院事，陈尧叟母冯氏为上党郡太夫人，初，冯氏从夫之故，未加郡号，尧叟父既卒，至是，帝欲褒封之，问宰相王旦，旦曰：私门礼制未阕，然公朝降命，亦无嫌也。故有是命。】详讨故事，特加封郡，号【，十二月，驸马都尉石保吉庶女为乐陵郡君，初，晋国长公主，亟为乞恩，帝以无例，令中书详讨故事，特加封郡，号】。
尊贤继絶封
尊贤不过二代，【礼记，天子存二代之后，犹尊贤，尊贤不过二代，武王克殷，未及下车，而封黄帝之后于蓟，封帝尧之后于祝，封帝舜之后于陈，下车而封，夏后氏之后于祝，殷之后于宋，】封陈备三恪，【左传，郑子产曰：昔虞关，父为陶正，以服事我先王，先王頼其利器用，与其神明之后也，庸以元女大姬，配胡公而封诸陈，以备三恪，】封乐毅，后为华成君，【汉高祖问乐毅有后乎？得乐臣俶封之嚣，】夏，商世以备宾位，【自古创业之君，必兴灭继絶修废举逸，然后天下归仁，四方之政，行周克殷，追存贤圣，至乎不及下车，世代虽殊，其揆一也。高祖拨乱，日不暇给，然犹修祀六国，求聘四皓，过魏则宠无忌之墓，适赵，则封平原之后，孝武畴咨前代，初得周后，复加爵邑，元成之闲，晚得夏，商世以备賔位，】封周后为周子南君，【武帝还，过洛阳，三代邈逺以其三十里地封周后为周子南君，】绍萧何？曹参，周勃后【，高祖功臣侯者子孙骄逸，多防法禁，讫于孝武，靡有子遗，于是成帝复绍萧何？哀，平之世，増修曹参周勃之后，】绍爵复家【，元康四年立，靳歙夏侯婴，陈平，张良，周勃等一百一十八人，后绍爵复家】，封曽孙为侯，【元狩中，复以鄼户二千四百封，萧何曽孙庆为鄼侯，布告天下，令明知朕报以相国徳庆厚也】景风，绍封【东观汉记，高祖功臣萧曹为首，有传世不絶之谊，萧相国后容城侯无嗣，朕甚愍焉。望长陵东门，见二臣之墓，生既有节，终不远身，谊臣受宠，古今所同，遣使者以中牢祀大鸿胪，悉求近亲，宜为嗣者，须景风绍封，以彰厥功，】双金重紫【，魏武帝谢袭费亭侯，表曰：未盈一时，三命交至，双金重紫，显以方任，虽不失义，庶知所死，】诚足怜伤，【郭嘉，追赠封表曰：昔霍去病蚤死，孝武为之咨嗟，祭遵不究功业，世祖望柩悲恸，仁恩降下，念发五内，今嘉陨命，诚足怜伤，】封近属【，晋阳秋曰：夏侯惇，魏之元功，勲书竹帛，昔庭坚不祀，犹或悼之，况朕受终于魏而可忘，其功臣哉？其择惇近属封之，】兴灭继絶【晋中兴书，泰元二年，兴灭继絶故陈骞后浩之为高平公裴秀，后球为钜鹿公，王沈后朴为博陵公，荀勗后轨为济北侯，何曽后阐为朗陵侯，羊祜，后法兴为钜平侯，】绍封魏后【，元帝绍封魏后复曹励为陈留王，】绍高宻者累叶，嗣平阳者，重世【，后周廋信袭封功臣，不死王事，表曰：尝闻绍高宻者累叶，岂专邓禹之正嗣，平阳者重世，何必曹参之嫡孙，愚谓生有其劳，死非王事，虽在支庶，并聴承袭，幸使伯有之防不能为厉，若敖之鬼，其无馁而幽显，封扬人神，咫尺】。
俸禄
礼记王制，王者之制禄，公侯伯子男凡五等，制农田百畆百亩之分，上农夫食九人，其次食八人，其次食七人，其次食六人，下农夫五人，庶人在官者，其禄以是为差也。诸侯之下士，视上农夫，禄足以代其耕也，其中士倍下士，上士倍中士，下大夫倍上士，卿四大夫禄，君十卿禄，次国之卿，三大夫禄，君十卿禄，小国之卿，倍大夫禄，周礼，内史掌王之八枋之法，以诏王治，二曰禄，王制禄则賛为之，以方出之。
前汉自中二千石至百石，凡十二等，中二千石【月俸八十斛，】千石【百二十斛，】比二千石，【百斛，】千石【百斛，】六百石，【七十斛，】比六百石，【六十斛，】四百石，【五十斛，】比四百石，【四十五斛，】三百石，【四十斛，】比三百石，【三十斛，】二百石，【三十斛，】比二百石，【二十七斛，】百石，【十六斛】。
后汉大将军，三公俸月三百五十斛，凡诸受俸者皆半钱半谷，延平中，定制，中二千石【俸钱九千，米七十三斛，】真二千石【钱六千五百，米三十六斛，】比二千石，【五千三十四斛，】一千石，【四千三十斛，】六百石，【三千五百二十一斛，】四百石，【二千五百十五斛，】三百石，【二千，十二斛，】二百石，【一千九斛，】百石，【八百四斛八斗，】腊及立春，更班赐有差。
宋州郡秩俸，多随土所出，无有定准，有父母，祖父母年登七十者，并给见钱，其郡县田禄，以芒种为断【，此前去官者，则入前人，此后去官者，则入后人】梁，一品秩万石，二品，三品为中二千石，后魏其禄，毎季一请诸宰人之官，各随近给公田，刺史十五顷，太守十顷，治中别驾各八顷，县令，郡丞六顷，更代相付。
北齐官秩一品，毎岁八百疋，从一品七百疋，二品六百疋，从二品五百疋，三品四百疋，从三品三百疋，四品二百四十疋，从四品二百疋，五品一百六十疋，从五品，一百二十疋，六品百疋，从六品八十疋，七品六十疋，从七品四十疋，八品三十六疋，从八品，三十二疋，九品二十四疋，执事官一品以下给公田有差。
后周制禄秩，下士一百二十五石，中士以上至于大夫，各倍之，上大夫，是为四千石，卿二分孤三分，公四分，后益其一，公因盈数为万石，其九秩百二十石，八秩以至七秩，毎二等六分而下各去其一，二秩一秩，俱为四千石。
隋京官一品，禄九百，其下毎以百石为差，至正四品，是为三百石，从四二百五十石，其下毎以五十石为差，至正六品，是为百石，从六品，九十石以下，以十石为差，至从八品，是为五十石，其给皆以春秋二季刺史，太守县令，京官给职分，田一品者，给田五顷，至五品则为田三顷，其下毎品以五十畆为差，又给公廨田，以供用六典，仓部郎中，掌国之仓庾，受纳租税，出给禄禀之事，凡百官毎年禄，正一品七百石，从一品，六百石，正二品，五百石，从二品四百六十石，正三品，四百石，从三品，三百六十石，正四品，三百石，从四品，二百六十石，正五品，二百石，从五品，一百六十石，正六品百石，下以十石为差，至从七品，七十石，正八品，六十七石，下以五石为差，至从九品五十二石，外官降为一等，【应降等者，正从一品，各以五十石为一等，二品，三品以三十石为一等，四品，五品皆以二十石为一等，六品，七品以二石五防为一等，】春夏二季，则春给之，秋冬二季则秋给之。
国朝大中祥符五年，诏定加文武职官月俸三师，月俸百二十贯，东宫三师，仆射九十贯，东宫三少，御史【缺，】尚书左右常侍，六十贯，两省侍郎，太常卿，御史中丞，左丞右丞，侍郎五十五贯，太子賔客，给事中，中书舍人，【缺】监，光禄卿，卫尉，太仆，大理，鸿胪，司农【缺】。
殿中监少府将作监太子詹事司天监四十五贯
【缺】 ，大夫四十贯，少卿监，国子司业，左右谕徳诸行郎中三十五贯，詹事二十九贯，起居郎，舍人，侍御史，殿中侍御史，左右司课诸行员外郎，四赤县令，三十贯，正言，监察御史，太常博士，通事舍人，国子五经博士，太常，宗正，秘书，殿中丞，著作郎，大理正二十贯，率更令尚奉御太子中允賛善中舍，洗马十八贯，司天五官正十三贯，秘书郎，著作佐郎，十七贯，大理寺丞，十四贯，诸寺监丞，十二贯，大理评事，奉礼太祝八贯，诸卫上将军，六十贯，金吾大将军，三十五贯，诸卫大将军，二十五贯，将【缺】。
职官分纪卷五十