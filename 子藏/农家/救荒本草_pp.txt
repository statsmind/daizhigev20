钦定四库全书     子部四
救荒本草目録     农家类
卷一
草部【二百四十五种】
卷二
草部
卷三
草部
卷四
草部
卷五
木部【八十种】
卷六
木部
卷七
米谷部【二十种】
果部【二十三种】
卷八
菜部【四十六种】
【臣】等谨案：救荒本草八卷，明周王朱橚撰橚，明太祖第五子，洪武十一年封，十四年就藩开封，建文时，废徙云南，成祖复其爵，洪熙元年薨，諡曰定明，史本称橚好学，能词赋，尝作元宫词百章，以国土夷旷，庶草蕃庑，考核其可佐，饥馑者四百余种，绘图上之，即是书也，李时珍本草纲目以此书及普济方俱云，洪武初，周宪王着攷宪王有炖于仁宗初，始嗣封其説殊误是编，为嘉靖乙夘陆柬所重，刋毎卷又分为前后，共成四卷，其见诸旧本草者一百三十八种新増者二百七十六种皆详核可据，前有柬自序，亦称周宪王着盖，当时以亲藩贵重，刋书皆不题名，故辗转讹，有所不免，今特为纠正焉，乾隆四十三年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
救荒本草原序
植物之生于天地间莫不各有所用，茍不见诸载籍，虽老农老圃亦不能尽识而可亨，可芼者皆躏借于牛，羊鹿豕而已，自神农氏，品尝草木，辨其寒温，甘苦之性，作为医药，以济人之天札，后世赖以延生，而本草书中所载多伐病之物，而于可茹以充腹者，则未之及也，敬惟周王，殿下体仁，遵义孳孳为善，凡可以济人，利物之事，无不留意，尝读孟子书，至于五谷不熟，不如荑稗，因念林林总总之，民不幸罹于旱涝，五谷不熟，则可以疗饥者，恐不止荑稗而已也，茍能知悉，而载诸方册，俾不得已而求食者不惑，甘苦于荼荠，取昌阳弃乌喙，因得以裨五谷之缺，则岂不为救荒之一助哉？于是购田夫野老，得甲坼，勾萌者四百余种植于一圃，躬自阅视，俟其滋长成熟，乃召画工绘之为圗，仍防其花实，根榦皮叶之可食者，彚次为书一帙，名曰救荒，本草命臣同为之序，臣惟人情于饱食，暖衣之际，多不以冻馁为虞，一旦遇患难，则莫知所措，惟付之于无可柰何？故治已治人，鲜不失所，今殿下处富贵之尊，保有邦域，于无可虞，度之时，乃能念生民，万一或有之患，深得古圣贤，安不忘危之防，不亦善乎？神农品尝草木以疗斯民之疾，殿下区别草木，欲济斯民之饥同一仁，心之用也，虽然，今天下方乐雍熈，泰和之治，禾麦产瑞，家给人足，不必论及于荒政，而殿下亦岂忍覩斯民仰食于草木哉？是编之作，盖欲辨载嘉植，不没其用，期与圗经本草并传于后世，庶防萍实有征，而凡可以亨芼者得不躏，借于牛羊，鹿豕茍，或见用于荒嵗其及人之功利，又非药石，所可拟也，尚虑四方所产之多不能尽録，补其未备，则有俟于后日，云：永乐四年嵗次丙戌秋八月，奉议大夫，周府左长史，臣卞同序。
钦定四库全书
救荒本草卷一
明 周王朱橚 撰
草部
叶可食【本草原有四十种】
刺蓟菜 本草名小蓟，俗名青刺蓟，北人呼为千针草，出冀州，生平泽中，今处处有之，苗高尺余，叶似苦苣叶，茎叶俱有刺而叶不皱，叶中心出花，头如红蓝花而青紫色，性凉，无毒，一云：味甘性温。
救饥，采嫰苗叶，煠熟水浸淘，浄油盐调食甚美，除风热。
治病文具本草草部大小蓟条下
大蓟  旧不着所出州土，云生山谷中，今郑州山野间亦有之，苗高三、四尺，茎五棱，叶似大花，苦苣菜叶，茎叶俱多刺，其叶多皱叶中心开淡紫花，味苦，性平，无毒，根有毒。
救饥采嫰苗叶煠熟水淘去苦味油盐调食
治病文具本草草部大小蓟条下
山苋菜  ，本草名牛膝，一名百倍，俗名脚斯蹬，又名对节，菜生河内川谷及临胊江，淮，闽粤闗中苏州皆有之，然皆不及懐州者为真，蔡州者最长，大柔润，今钧州山野中亦有之，苗高二尺已来，茎方青紫色，其茎有节如鹤膝，又如牛膝状，以此名之，叶似苋菜叶而长，颇尖【音哨，】叶皆对生，开花作穂根，味苦，酸，性平，无毒，叶味甘，微酸，恶萤火，陆英甲，畏白前。
救饥采苗叶，煠熟换水浸去酸味，淘浄油盐调食，治病文具本草草部牛膝条下。
欵冬花  ，一名橐【，音托】石，一名颗冻，一名虎须，一名莵奚，一名氐？冬生常山山谷及上党，水傍闗中蜀北宕，【音荡，】昌秦州，雄州皆有，今钧州宻县山谷间亦有之，茎青，微带紫色，叶似葵，叶甚大而丛生，又似石葫芦叶，颇团开黄花，根紫色，圗经云：叶如荷而斗直，大者容一升，小者容数合，俗呼为蜂斗叶，又名水斗叶，此物不避冰雪，最先春前生雪中出花，世谓之钻冻，又云：有叶似萆薢开黄花，青紫萼，去土一二寸，初出如菊花萼，通直而肥实无子，陶隠居所谓出高丽，百济者，近此类也。其叶味苦花，味辛甘性温，无毒，杏仁为之使，得紫菀良，恶皂荚，硝石元参，畏贝母，辛夷，麻黄，黄芩，黄连，青箱。
救饥采嫰叶煠熟水浸淘去苦味油盐调食
治病文具本草草部条下
萹蓄  ，亦名萹竹生，东莱山谷，今在处有之，布地生道傍，苗似石，竹叶微阔，嫰緑如竹，赤茎如钗股，节间花出甚细，淡桃红色，结小细子，根如蒿根，苗叶味苦性平，一云味，无毒。
救饥采苗叶煠熟水浸淘浄油盐调食
治病文具本草草部条下
大蓝  ，生河内平泽，今处处有之，人家园圃中多种，苗高尺余，叶类白菜叶微厚而狭窄，尖淡粉青色，茎义梢间开黄花，结小荚，其子黒色本草谓菘蓝可以为靛染青，以其叶似菘菜，故名菘蓝，又名马蓝，尔雅所谓葴，马蓝是也。味苦性寒，无毒。
救饥采叶煠熟水浸去苦味油盐调食
治病文具本草草部蓝实条下
石竹子  本草名瞿麦，一名巨句麦，一名大菊，一名大兰，又名杜母草，燕麦蘥【音药，】麦生大山川谷，今处处有之，苗高一尺已来，叶似独扫叶而尖小，又似小竹叶而细窄，茎亦有节，梢间，开红白花而结蒴，内有小黒子味苦辛性寒，无毒，蓑草牡丹为之使，恶螵蛸。
救饥采嫰苗叶煠熟水浸淘浄油盐调食
治病文具本草草部瞿麦条下
红花菜  ，本草名红蓝花，一名黄蓝，出梁汉，及西域沧，魏亦种之，今处处有之，苗高二尺许，茎叶有刺，似刺蓟叶而润泽窊，【五化切】面，梢结梂彚，【音求胃，】亦多刺，开红花，蘂出梂上，圃人采之，采已复出，至尽而罢，梂中结实，白颗如小豆大，其花暴干，以染真红，及作胭脂花，味辛性温，无毒，叶味。
救饥，采嫰叶煠熟，油盐调食，子可笮，【音乍】作油，用治病文具本草草部红蓝花条下。
萱草花  ，俗名川草花本草一名鹿葱，谓生山野花名，宜男风土记云：懐姙妇人佩其花，生男故也。人家园圃中多种，其叶就地丛生，两边分垂，叶似菖蒲叶而柔弱，又似粉条儿菜叶而肥大，叶间撺葶，开金黄花，味甘，无毒。根凉亦无毒。叶味。
救饥采嫰苗叶煠熟水浸淘浄油盐调食
治病文具本草草部条下
车轮菜 ， 本草名，车前子一名当道，一名芣苢，【音浮以】，一名虾蟆衣，一名牛遗，一名胜舄，【音昔】，尔雅云：马舄，幽州人谓之一舌草，生滁州及真定平泽，今处处有之，春初生苗，叶布地如匙面，累年者长及尺余，又似玉簮，叶梢大而薄，叶丛中心撺葶三四茎作长，穂如鼠尾，花甚宻青色微赤，结实如葶苈子赤黒色生道傍，味甘咸性寒，无毒，一云：味甘性平，叶及根，味甘性寒，常山为之使，救饥，采嫰苗叶，煠熟水浸去涎沫，淘浄油盐调食，治病文具本草草部车前子条下。
白水荭苗 ， 本草名荭草，一名鸿防，【音缬，】有赤，白二色，尔雅云：红，茏古，其大者蘬郑诗云：隰有游龙是也。所在有之，生水边下湿地，叶似蓼叶而长大，有澁毛花开红白，又似马蓼，其茎有节而赤，味咸，性微寒，无毒。
救饥，采嫩苗叶煠，熟水浸淘，浄油盐调食，洗浄蒸食，亦可。
治病文具本草草部荭草条下
黄耆  ，一名戴糁，一名戴椹，一名独椹，一名茇草，一名蜀脂，一名百本，一名王孙，生蜀郡山谷及白水汉中河东陜，西出绵上，呼为绵黄耆，今处处有之，根长二，三尺，独茎丛生枝，其叶扶踈作羊齿状，似槐叶微尖小，又似蒺防叶阔大，而青白色，开黄紫花，如槐花，大结小尖角，长寸许，味甘性微温，无毒。一云：味苦微寒，恶甲，白藓皮。
救饥，采嫰苗叶，煠熟换水浸淘洗去苦味，油盐调食，药中补益，呼为羊肉。
治病文具本草草部条下
威灵仙  ，一名能消，出商州，上洛华山，幷平泽及陜西，河东，河北，河南，河湖，石州，宁化等州郡，不闻水声者良，今宻县梁家冲山野中亦有之，苗高一，二尺，茎方如钗股，四棱茎多细茸，白毛，叶似栁叶而阔，边有锯齿，又似旋覆，花叶，其叶作层生，每层六，七叶相对，排如车轮，様有六层，至七层者，花浅紫色，或碧白色作穂，似蒲台子亦有似菊花头者，结实青色，根稠宻多须味苦，性温，无毒，恶茶及面汤，以甘草，栀子代饮可也。
救饥采叶，煠熟换水浸去苦味，再以水淘浄，油盐调食。
治病文具本草草部条下
马兠铃  ，根名云南根，又名土青木香生闗中及信州，滁州，河东，河北，江淮防【音馗，】浙州郡皆有，今高阜【音，负】去处亦有之，春生苗，如藤蔓，叶如山药叶而厚大背白，开黄紫花，颇类枸，花结实，如铃作四五瓣，叶脱时，铃尚垂之，其状如马项铃，故得名，味苦性寒，又云平无毒救饥，采叶煠，熟用水浸去苦味，淘浄油盐调食，治病文具本草草部条下。
旋覆花  ，一名戴椹，一名金沸草，一名盛椹，上党田野人呼为金钱花，尔雅云：蕧，盗庚出随州，生平泽川谷，今处处有之，苗多近水傍，初生大如红花，叶而无刺，苗长二，三尺已来，叶似栁叶稍寛大茎细如蒿，开花似菊，花如铜钱，大深黄色花，味咸甘性温微冷利，有小毒，叶味苦，性凉。
救饥采叶煠熟水浸去苦味淘浄油盐调食
治病文具本草草部条下
防风  ，一名铜芸，一名茴草，一名百枝，一名屏风，一名蕳根，一名百蜚，生同州沙苑川泽邯郸，琅邪上蔡陜西山东，处处皆有，今中牟田野中亦有之，根上黄色与蜀葵根相类，梢细短，茎叶俱青緑色，茎深而叶淡，叶似青蒿叶而阔大，又似米蒿叶而稀，踈茎似茴香，开细白花，结实似胡荽子而大，味甘辛，性温，无毒，杀附子毒，恶干姜，藜芦白敛，芫花，又有石防风，亦疗头风痛，又有义头者，令人发狂，义尾者，发痼疾。
救饥采嫩苗叶作菜茹煠食极爽口
治病文具本草草部条下
欝臭苗  ，本草茺蔚子是也；一名益母，一名益明，一名大札，一名贞蔚，皆云蓷【音推，】益母也，亦谓蓷臭秽，生海滨池泽，今田野处处有之，叶似荏子，叶又似艾叶而薄小，色青茎方，节节开小白花，结子黒茶褐色三棱，细长味辛，甘，微温，一云：微寒，无毒。
救饥采苗叶煠熟水浸淘浄油盐调食
治病文具本草草部茺蔚子条下
泽漆  本草一名漆茎，大防苗也，生大山川泽及冀州，鼎州，明州，今处处有之，苗高二、三尺，科义生，茎紫赤色，叶似栁叶微细短，开黄紫花，状似杏花而瓣，颇长生时，摘叶有白汁出，亦能啮【，音咬】人，故以为名。味苦辛性，微寒，无毒，一云：有小毒，一云性冷，微毒。小豆为之使，恶薯蓣，今尝叶味澁苦食过，回味甜。
救饥，采叶及嫩茎，煠熟水浸淘，浄油盐调食，采嫩叶蒸过晒干做茶吃亦可。
治病文具本草草部条下
酸浆草 ， 本草名酢，【与醋字，同】浆草，一名醋母草，一名鸠酸草，俗为小酸茅，旧不着所出州土，今处处有之，生道傍下湿地，叶如初生小水萍，每茎端皆丛生三叶，开黄花结黒子南人用苗揩，鍮【音偷】，石器令白如银，色光艳，味酸性寒，无毒。
救饥采嫩苗叶生食
治病文具本草草部酢浆条下
蛇床子  ，一名蛇粟，一名蛇米，一名虺牀，一名思益，一名绳毒，一名枣棘，一名墙蘼，尔雅：一名盱生，临淄川谷田野，今处处有之，苗高二、三尺，青碎作丛似蒿，枝叶似黄蒿，叶又似小叶，蘼芜，又似藁本叶，每枝上有花头百余，结同一窠，开白花如伞盖状，结子半黍，大黄褐色，味苦辛甘，无毒。性平，一云，有小毒，恶牡丹，巴豆贝母救饥，采嫩苗叶煠，熟水浸淘洗，浄油盐调食。
治病文具本草草部条下
桔梗  ，一名利，如一名房圗，一名白药，一名梗草，一名荠苨，生嵩高山谷及寃句和州，解州，今钧州宻县山野亦有之，根如手指大，黄白色，春生苗，茎高尺余，叶似杏叶而长撱，四叶相对而生，嫩时亦可煮食，开花紫碧色，颇似牵牛花，秋后结子，叶名隠忍其根，有心无心者，乃荠苨也，根叶味辛苦，性微温，有小毒，一云：味苦，性平，无毒，节皮为之使，得牡砺逺志疗恚怒，得硝石，石膏，疗伤寒，畏白芨，龙眼，龙胆。
救饥采叶，煠熟换水浸去苦味，淘洗浄油，盐调食，治病文具本草草部条下。
茴香  ，一名蘹【音，懐】香子北人呼为土茴香，茴蘹声相近，故云耳。今处处有之，人家园圃多种，苗高三、四尺，茎麄如笔管，傍有淡黄袴，叶抪茎而生袴，叶上发生青色，细叶似细，蓬叶而长极，踈细如糸发状，袴，叶间分生义，枝梢头开花，花头如伞盖，黄色，结子如莳萝子，微大而长，亦有线瓣，味苦辛，性平，无毒。
救饥采苗叶，煠熟换水淘，浄油盐调食子，调和诸般，食味香美。
治病文具本草草部蘹香子条下
夏枯草  本草一名夕句，一名乃东，一名燕靣，生蜀郡川谷及河，淮、浙，滁平泽，今祥符西田野中亦有之，苗高二、三尺，其叶对节生，叶似旋覆叶而极长，大边有细锯齿，背白上，多气脉纹路，叶端开花，作穂长二，三寸许，其花紫白，似丹参花叶味苦，微辛，性寒，无毒，土为之使，俗又谓之欝臭，苗非是。
救饥，采嫩叶煠熟换水浸，淘去苦味，油盐调食，治病文具本草草部条下。
藁本  ，一名鬼卿，一名地新，一名防茎，生崇山山谷及西川，河东，兖州，杭州，今卫辉辉县栲栳，圏山谷间亦有之，俗名山园荽苗，高五、七寸，叶似芎防，叶细小，又似园荽叶而稀，踈茎比园荽，茎颇硬直，味辛微苦，性温，微寒，无毒，恶防茹，畏青箱子。
救饥采嫩苗叶煠熟水浸淘浄油盐调食
治病文具本草草部条下
柴胡  ，一名地薰，一名山菜，一名茹草叶，一名芸蒿，生农川谷及寃句夀州淄州闗陜江湖间皆有银州者为胜，今钧州宻县山谷间，亦有苗甚辛香，茎青紫坚硬，微有细线楞，叶似竹叶而小，开小黄花，根淡赤色，味苦性平，微寒，无毒，半夏为之使，恶皁荚，畏女菀，藜芦，又有苗似斜蒿，亦有似麦门冬苗而短者，开黄花，生丹州结青子，与他处者不类。
救饥采苗叶，煠熟换水浸，淘去苦味，油盐调食，治病文具本草草部条下。
漏芦  ，一名野兰，俗名荚蒿根，名鹿骊根，俗呼为鬼油麻，生乔山山谷及秦州，海州，单州曹兖州，今钧州新郑沙岗，间亦有之，苗叶就地丛生，叶似山，芥菜叶而大，又多花叉，亦似白屈，菜叶又似大蓬蒿叶及似风花菜脚叶而大，叶中撺，葶上开红白花，根苗味苦咸性寒，大寒，无毒，连翘为之使。
救饥采叶煠熟水浸淘去苦味油盐调食
治病文具本草草部条下
龙胆草  ，一名龙胆，一名陵游，俗呼草龙胆生齐胊山谷及寃句，襄州吴兴皆有之，今钧州新郑山岗间亦有根，类牛膝而根一本十余茎，黄白色，宿根苗高尺余，叶似栁叶而细短，又似小竹开花，如牵牛花，青碧色，似小铃形，様陶隠居注云：状似龙葵，味苦如胆，因以为名，味苦性寒，大寒，无毒，贯众小豆为之使，恶防葵，地黄，又云：浙中又有山龙胆草，味苦澁，此同类而别种也，救饥采叶，煠熟换水浸，淘去苦味，油盐调食，勿空腹服饵，令人溺不禁。
治病文具本草草部条下
鼠菊  ，本草名鼠尾草，一名葝【，音勍】，一名陵翘，出黔州及所在平泽有之，今钧州新郑岗，野间亦有之，苗高一，二尺，叶似菊花叶，微小而肥厚，又似野艾蒿叶而脆，色淡，緑茎端作四五穂，穂似车前子穂而极踈细开五瓣，淡粉紫花，又有赤、白二色，花者黔中者，苗如蒿，尔雅谓葝，鼠尾，可以染皁，味苦性微寒，无毒。
救饥采叶，煠熟换水浸去苦味，再以水淘，令浄油盐调食，治病文具本草草部鼠尾草条下。
前胡  ，生陜西汉，梁、江、淮、荆、襄，江宁，成州诸郡相，孟，越、衢、婺，睦等州，皆有今宻县梁家冲山野中亦有之，苗高一，二尺，青白色，似斜蒿，味甚香美，叶似野菊叶而瘦细，颇似山萝卜叶亦细，又似芸蒿，开黪白花，类蛇床子花，秋间结实，根细青紫色，一云外黒里白味甘，辛，微苦性，微寒，无毒，半夏为之使，恶皁荚，畏藜芦。
救饥采叶煠熟换水浸淘浄油盐调食
治病文具本草草部条下
猪牙菜  本草名角蒿，一名莪蒿，一名萝蒿，又名防【，音廪】蒿，旧云生高岗，及泽田，渐洳处多有，今在处有之，生田野中，苗高一、二尺，茎叶如青蒿，叶似斜蒿叶而细，又似蛇床子叶颇壮，梢间开花，红赤色，鲜明可爱，花罢结角，子似蔓菁，角长二寸许，微弯中有子黒色似王不留行子，味辛苦，性温，无毒，一云性平，有小毒。
救饥，采嫩苗茎叶，煠熟水浸去苦味，淘浄油盐调食，治病文具本草草部角蒿条下。
地榆  ，生桐柏山及寃句山谷，今处处有之，宻县山野中亦有此多宿根，其苗初生布地，后撺葶直，高三、四尺，对分生叶，叶似榆叶而狭细，颇长作锯齿状，青色开花，如椹子紫黒色又类防，故名玉豉，其根外黒里红似栁，根亦入酿酒，药烧作灰，能烂石，味苦甘酸性微寒，一云：沉，寒，无毒，得发良，恶麦门冬。
救饥，采嫩叶煠，熟用水浸去苦味，换水淘浄油，盐调食无茶，时用叶作饮，甚觧热。
治病文具本草草部条下
川芎  ，一名芎防，一名胡防，一名香果，其苗叶名蘼芜，一名薇芜，一名茳蓠生，武功川谷，斜谷西岭，雍州川泽及寃句其闗陜蜀川江东山中，亦多有以蜀川者为胜，今处处有之，人家园圃多种，苗叶似芹而叶微细窄，却有花义，又似白芷，叶亦细，又如园荽叶微壮，又有一种叶似蛇床子叶而亦麄，壮开白花，其芎人家种者，形块大，重实多脂润，其里色白，味辛甘，性温，无毒，山中出者，瘦细，味苦辛，其节大茎细，状如马衔，谓之马衘芎，状如雀脑者，谓之雀脑芎，此最有力，白芷为之使，畏黄连，其蘼芜，味辛香，性温，无毒。
救饥采叶，煠熟换水浸去辛味，淘浄油盐调食，亦可煮饮，甚香。
治病文具本草草部条下
葛勒子秧，  本草名葎草，亦名葛勒蔓，一名葛葎蔓，又名澁萝蔓，南人呼为揽藤，旧不着所出州土，今田野道傍，处处有之，其苗延蔓，而生藤长丈余，茎多细澁，刺叶似萆，麻叶而小，亦薄茎叶极澁，能抓挽人，茎叶间开黄白花，结子类山丝子，其叶味甘苦，性寒，无毒。
救饥，采嫩苗叶煠熟，换水浸去苦味，淘浄油盐调食，治病文具本草草部葎草条下。
连翘  ，一名异翘，一名兰华，一名折根，一名轵，【音纸】，一名三亷尔雅谓之连，一名连苕，【音条，】生太山山谷及河中，江宁泽润，淄、兖、鼎，岳利州，南康皆有之，今宻县梁家冲山谷中，亦有科，苗高三、四尺，茎杆赤色，叶如榆叶，大而光，色青黄，边微细锯齿，又似金银花叶微尖，【音哨，】开花黄色可爱，结房状，似山栀子蒴，微匾而无棱瓣，蒴中有子如雀舌，様极小，其子折之间，片片相比如翘，以此得名，味苦，性平，无毒，叶亦味苦。
救饥，采嫩叶煠熟换水浸去苦味，淘洗浄油，盐调食，治病文具本草草部条下。
仙灵脾，  本草名淫羊藿，一名刚前，俗名黄德祖千两，金干鸡筋，放杖草弃杖草，俗又呼三枝九叶草生，上郡阳山，山谷及江东，陜西泰山，汉中湖湘，汾州等郡，并永康军皆有之，今宻县山野中亦有，苗高二尺许，茎似小豆，茎极细紧，叶似杏叶，颇长近蔕，皆有一缺，又似菉豆，叶亦长，而光梢间，开花白色，亦有紫色，花作碎小，独头子，根紫色有须，形类黄连状，味辛性寒，一云性温，无毒，生处不闻水声者良，薯蓣紫芝为之使。
救饥，采嫩叶煠熟水浸去邪，味淘浄油，盐调食，治病文具本草草部淫羊藿条下。
青  ，本草名蜀羊泉，一名□泉，一名羊饴，俗名漆姑，生蜀郡山谷及所在平泽皆有之，今祥符县西田野中亦有，苗高二尺余，叶似菊叶，稍长，花开紫色，子类枸子，生青熟红，根似逺志无心有槮，【疎锦切，】味苦，性微寒，无毒。
救饥，采嫩叶煠熟水浸去苦味，淘洗浄油，盐调食，治病文具本草草部蜀羊泉条下。
野生姜 ， 本草名刘寄奴，生江南，其越州，滁州皆有之，今中牟南沙岗，间亦有之，茎似艾蒿，长二三尺余，叶似菊叶而瘦细，又似野，艾蒿叶亦瘦，细开花白色，结实黄白色，作细筒子，蒴儿盖蒿之类也，其子似稗而细，苗叶味苦，性温，无毒。
救饥采嫩叶煠熟水浸淘去苦味油盐调食
治病文具本草草部刘寄奴条下
马兰头 ， 本草名马兰，旧不着所出州土，但云生泽傍如泽兰，北人见其花呼为紫菊，以其花似菊而紫也，苗高一、二尺，茎亦紫色，叶似薄荷叶边皆锯齿，又似地，儿叶微大，味辛，性平，无毒，又有山兰，生山侧，似刘寄奴叶无桠，不对生，花心微黄赤。
救饥，采嫩苗叶煠熟，新汲水浸去辛味，淘洗浄油，盐调食。
治病文具本草草部条下
狶莶【音，锨】  ，俗名占糊菜，俗又呼火锨草，旧不着所出州郡，今处处有之，苗高三、四尺，金棱银线，素根紫稭茎，义对节而生，茎叶颇类苍耳，茎叶纹脉竪直梢叶间，开花深黄色，又有一种苗叶似芥叶而尖狭，开花如菊，结实颇似鹤虱，科苗味苦，性寒，有小毒。
救饥，采嫩苗叶煠，熟水浸去苦味，淘洗浄油，盐调食，治病文具本草草部条下。
泽泻  ，俗名水防菜，一名水泻，一名及泻，一名芒芋，一名鹄泻，生汝南池泽，及齐州，山东，河陜，江淮亦有汉中者为佳，今水边处处有之，防生苗叶，其叶似牛舌草，叶纹脉竪直叶防中间撺葶对分茎义，茎有线楞，梢间开三瓣，小白花，结实小青细子，味甘，叶味微咸，俱无毒救，采嫩叶，煠熟水浸淘，浄油盐调食。
治病文具本草草部条下
救荒本草卷一
<子部,农家类,救荒本草>
钦定四库全书
救荒本草卷二
明 周王朱橚 撰
草部
叶可食【新增八十二种】
竹节菜  ，一名翠蝴蝶，又名翠娥眉，又名笪竹花，一名倭青草，南北皆有，今新郑县山野中亦有之，叶似竹叶，微寛短茎，淡红色，就地丛生，撺节似初生嫩苇节，梢叶间，开翠碧花，状类蝴蝶，其叶味甜。
救饥采嫩苗叶煠熟油盐调食
独扫苗  ，生田野中，今处处有之，叶似竹形，而柔弱细小，抪【音布，】茎而生，茎叶梢间，结小青子，小如粟粒，科茎老时，可为扫帚叶，味甘。
救饥，采嫩苗叶煠，熟水浸淘，浄油盐调食，晒干，煠食不破，腹尤佳。
治病今人多将其子亦作地肤子代用
歪头菜  ，出新郑县山野中细茎，就地丛生，叶似豇豆叶而狭长，背微白两叶，并生一处，开红紫花，结角比豌豆角，短小匾瘦，叶味甜。
救饥采叶煠熟油盐调食
兎儿酸  ，一名兎儿浆，所在田野中皆有之，苗比水荭，矮短茎叶，皆类水荭，其茎节宻其叶亦稠，比水荭叶稍薄小，味酸性寒。
救饥，采苗叶煠熟，以新汲水浸去酸味，淘浄油盐调食。
鹻【音减，】蓬  ，一名盐蓬，生水傍下湿地，茎似落防亦有线楞，叶似蓬而肥壮，比蓬叶亦稀，踈茎叶间结青子，极细小，其叶味微咸，性微寒。
救饥采苗叶煠熟水浸去鹻味淘洗浄油盐调食
防蒿 ， 田野中，处处有之，苗高二尺余，茎似艾，其叶细长，锯齿叶抪，【音布，】茎而生，味微苦，性微温。
救饥采嫩苗叶煠熟水浸淘浄油盐调食
水莴苣  ，一名水菠菜，水边多生苗，高一尺许，叶似麦，蓝叶而有细锯齿，两叶对生，每两叶间对义，又生两枝，梢间开青白花，结小青蓇，葖如小椒粒大，其叶味微苦性寒。
救饥采苗叶煠熟水淘浄油盐调食
金盏菜  ，一名地冬，菜生田野中，苗高二、三尺，茎初微赤，而有线路，叶似绵，栁叶微厚，抪茎而生，茎叶稠宻开花紫色，黄心，其叶味甘微咸。
救饥采苗叶煠熟水淘浄油盐调食
水辣菜  ，生水边，下湿地中，苗高一尺余，茎圆，叶似鸡儿肠，叶头微齐短，又似马兰头，叶亦更齐短，其叶抪茎生，梢间出穂，如黄蒿穂，其叶味辣。
救饥，采嫩苗叶煠熟，换水淘去辣气，油盐调食，生亦可食。
紫云菜 ， 生宻县付家冲山野中，苗高一、二尺，茎方紫色，对节生义，叶似山小菜叶，颇长抪梗，对生，叶顶及叶间开淡紫花，其叶味微苦。
救饥采嫩苗叶煠熟水浸淘去苦味油盐调食
鸦葱  ，生田野中，叶瓣尖长，搨地而生，叶似初生薥秣叶而小，又似初生大蓝叶细窄而尖，其叶边皆曲皱，叶中撺葶，上结小蓇，葖后出白英，味微辛。
救饥采苗叶煠熟油盐调食
匙头菜 ， 生宻县山野中，作小科苗，其茎面窊，【五化切】背，圆叶似团，匙头様，有如杏叶，大边微锯齿，开淡红花，结子黄褐色，其叶味甜。
救饥采叶煠熟水浸淘浄油盐调食
鸡冠菜 ，生田野中，苗高尺余，叶似青荚，菜叶而窄小，又似山菜叶而窄，梢间出，穂似兎儿尾，穂却微细小，开粉红花，结实如苋菜子，苗叶味苦。
救饥采苗叶煠熟水浸淘去苦气油盐调食
水蔓菁  ，一名地肤，子生中牟县南沙岗中，苗高一、二尺，叶彷佛似地，儿叶，却甚短小，卷边窊靣又似鸡儿肠，叶颇尖，梢头出，穂开淡藕丝褐花叶味甜救饥，采苗叶煠熟，油盐调食。
治病今人亦将其子作地肤子用
野园荽，【音锥，】  生，祥符西北田野中，苗高一尺余，苗叶结实皆似家胡荽，但细小瘦，窄味甜，微辛香。
救饥采嫩苗叶煠熟油盐调食
牛尾菜 ， 生辉县，鸦子口山野间，苗高二、三尺，叶似龙须菜叶，叶间分生义枝，及出一细丝，蔓又似金刚刺叶而小纹，脉皆竪茎叶梢间开白花，结子黒色其叶味甘。
救饥采嫩叶煠熟水浸淘浄油盐调食
山萮菜 ， 生宻县山野中，苗初搨地生，其叶之茎背，圆靣窊【五化切】，叶似初出冬蜀葵，叶稍小，五花义锯齿边，又似蔚臭，苗叶而硬厚，颇大后撺茎，义茎深紫色，梢叶颇小，味微辣。
救饥采苗叶煠熟换水浸淘浄油盐调食
绵丝菜 ， 生辉县山野中，苗高一、二尺，叶似兎儿，尾叶但短小，又似栁叶，菜叶亦比短小，梢头攒生小蓇，葖开黪白花，其叶味甜。
救饥采嫩苗叶煠熟水浸淘浄油盐调食
米蒿  ，生田野中，所在处处有之，苗高尺许，叶似园荽，叶微细叶丛间，分生茎义，梢上开小青黄花，结小细角，似葶苈角儿，叶味微苦。
救饥采嫩苗煠熟水浸过淘浄油盐调食
山芥菜 ， 生宻县山坡及岗野中，苗高一、二尺，叶似家，芥菜叶瘦短，微尖而多花，义开小黄花，结小短角，儿味辣微甜。
救饥采苗叶拣择浄煠熟油盐调食
舌头菜 ， 生宻县山野中，苗叶搨地生叶，似山白菜叶而小，头颇团叶，靣不皱，比山白菜叶亦厚，状类猪舌形，故以为名。味苦。
救饥采叶煠熟水浸去苦味换水淘浄油盐调食
紫香蒿  ，生中牟县平野中，苗高一、二尺，茎方紫色，叶似邪蒿叶而背白，又似野胡萝卜叶微短茎叶，梢间结小青子，比灰菜子又小，其叶味苦。
救饥采叶煠熟水浸去苦味油盐调食
金盏儿花，  人家园圃中多种，苗高四，五寸，叶似初生莴苣叶，比莴苣叶，狭窄而厚，抪【音布，】茎生叶，茎端开金黄色，盏子様花，其叶味酸。
救饥采苗叶煠熟水浸去酸味淘浄油盐调食
六月，菊  生，祥符西田野中，苗高一、二尺，茎似铁杆，【音杆，】蒿，茎叶似鸡儿肠叶，但长而澁，又似马兰头叶而硬，短梢叶间，开淡紫花，叶味微酸，澁。
救饥采叶煠熟水浸去邪味油盐调食
费菜 ， 生辉县，太行山车箱，冲山野间，苗高尺许，叶似火焰，草叶而小头，颇齐上有锯齿，其叶抪【音布，】茎而生叶，梢上开五瓣，小尖淡黄花，结五瓣，红小花，蒴儿苗叶味酸。
救饥采嫩苗叶煠熟换水淘去酸味油盐调食
干屈菜  ，生田野中，苗高二尺许，茎方四楞，叶似山梗菜叶而不尖，又似栁叶，菜叶亦短小，叶头颇齐，叶皆相对，生梢间，开红紫花，叶味甜。
救饥采嫩苗叶煠熟水浸淘浄油盐调食
栁叶菜  生郑州贾峪，【音欲】山山野中，苗高二尺余，茎淡红色，叶似栁叶而厚短，有澁毛，梢间开四瓣，深红花，结细长角儿，其叶味甜。
救饥采苗叶煠熟油盐调食
婆婆指甲菜  ，生田野中，作地摊，【音滩，】科生，茎细弱叶像，女人指甲，又似初生枣叶微薄细茎，梢间结小花，蒴苗叶味甘。
救饥采嫩苗叶煠熟油盐调食
铁杆蒿  ，生田野中，苗茎高二、三尺，叶似独扫，叶微肥短，又似萹蓄叶而短小，分生茎义，梢间开淡紫花黄，心叶味苦。
救饥采叶煠熟淘去苦味油盐调食
山甜菜 ， 生宻县韶华山山谷中，苗高二、三尺，茎青白色，叶似初生棉花叶而窄，花义颇浅，其茎叶间开五瓣，淡紫花，结子如枸，子生，则青熟则红色，叶味苦救饥，采叶煠熟，换水浸淘去苦味，油盐调食。
剪刀股，【音古】  ，生田野中，处处有之，就地作小科，苗叶似嫩，苦苣叶而细小，色颇似蓝，亦有白汁，茎义梢间开淡黄花，叶味苦。
救饥采苗叶煠熟水浸淘去苦味油盐调食
水苏子  ，生下湿地，茎淡紫色，对生茎义，叶亦对生，其叶似地叶而窄边有花，锯齿三义，尖叶下两傍又有小义，叶梢开花深黄色，其叶味辛。
救饥采苗叶煠熟油盐调食
风花菜  ，生田野中，苗高二尺余，叶似芥菜叶而瘦长，又多花义，梢间开黄花，如芥菜花，味辛微苦。
救饥采嫩苗叶煠熟换水浸淘去苦味油盐调食
鹅儿肠  ，生许州水泽边，就地妥茎而生，对节生叶，叶似豌豆叶而薄，又似佛指甲，叶微叶间，分生枝义，开白花，结子似葶苈子，其叶味甜。
救饥采苗叶煠熟油盐调食
粉条儿菜，  生田野中，其叶初生，就地丛生，长则四散分垂，叶似萱草叶而瘦细微短叶间，撺葶开淡黄花，叶味甜。
救饥采叶煠熟淘洗浄油盐调食
辣辣菜 ， 生荒野中，今处处有之，苗高五，七寸，初生尖叶，后分枝茎，上出长叶，开细青白花，结小匾蒴，其子似米蒿子，黄色味辣。
救饥，采嫩苗叶煠，熟水浸淘，浄油盐调食，生揉亦可食。
毛连菜  ，一名常十八，生田野中，苗初搨地，生后撺茎，义高二尺许，叶似刺蓟叶而长大，梢尖，其叶边褗【音堰，】曲皱，上有澁毛，梢间开银褐花，味微苦。
救饥采叶煠熟水浸淘浄油盐调食
小桃红  ，一名凤仙花，一名夹竹桃，又名海蒳，【音纳】，俗名染指甲，草人家园圃多种，今处处有之，苗高二尺许，叶似桃叶而窄，边有细锯齿，开红花，结实，形类桃様，极小有子，似萝卜子，取之易迸，【北诤切】散，俗名急性，子，叶味苦微澁。
救饥采苗叶煠熟水浸一宿做菜油盐调食
青荚儿菜，  生辉县，太行山山野中，苗高二尺许，对生茎义，叶亦对生，其叶靣青背白，锯齿三义，叶脚叶花，义颇大状，似荏子叶而狭长，尖茎叶，梢间开五瓣，小黄花，众花攒开，形如穂状，其叶味微苦。
救饥采嫩苗叶煠熟换水浸淘去苦味油盐调食
八角菜 ， 生辉县，太行山山野中，苗高一尺许，苗茎甚细，其叶状类牡丹叶而大，味甜。
救饥采嫩苗叶煠熟水浸淘浄油盐调食
耐惊菜  ，一名莲子草，以其花之蓇，葖状似小莲蓬様，故名，生下湿地中，苗高一尺余，茎紫赤色，对生茎义，叶似小桃，红叶而长，梢间开细瓣白花，而淡黄心，叶味苦。
救饥采苗叶煠熟油盐调食
地棠菜，  生郑州南沙冈，中，苗高一、二尺，叶似地棠花叶甚大，又似初生芥菜叶微狭而尖，味甜。
救饥采嫩苗叶煠熟油盐调食
鸡儿肠  ，生中牟田野中，苗高一、二尺茎黒紫色，叶似薄荷叶微小，边有稀，锯齿，又似六月，菊梢叶间开细瓣，淡粉紫花黄心，叶味微辣。
救饥采叶煠熟换水淘去辣味油盐调食
雨防儿菜，  生田野中，就地丛生，其茎脚紫稍青，叶如细，栁叶而窄，【音侧，】小抪【音布，】茎而生，又似石竹子叶而颇硬，梢间开小尖，五瓣，【音办，】紫花结角，比萝卜角又大，其叶味甘。
救饥采叶煠熟水浸作过淘洗令浄油盐调食
白屈菜  ，生田野中，苗高一、二尺，初作丛生，茎叶皆青白色，茎有毛刺，梢头分义，上开四瓣黄花，叶颇似山，芥菜叶而花义极大，又似漏芦叶而色淡，味苦微辣救饥，采叶和浄土，煮熟捞出，连土浸一宿，换水淘洗净，油盐调食。
扯根菜  ，生田野中，苗高一尺许，茎色赤，红叶似小桃，红叶微窄小色，颇緑又似小栁叶，亦短而厚窄，其叶周围攒茎而生，开碎瓣，小青白花，结小花，蒴似蒺藜，様叶苗味甘。
救饥采苗叶煠熟水浸淘浄油盐调食
草零陵香  ，又名芫香，人家园圃中多种之，叶似苜蓿叶而长大，微尖，茎叶间开小淡粉，紫花作小短种，其子小如粟粒，苗叶味苦性平。
救饥采苗叶煠熟换水淘浄油盐调食
治病今人遇零陵香缺多以此物代用
水落藜 ， 生水边，所在处处有之，苗高尺余，茎色微红，叶似野灰菜叶而瘦小，味微苦，澁性凉。
救饥采苗叶，煠熟换水浸淘洗净，油盐调食，晒干，煠食尤好。
凉蒿菜  ，又名甘菊，芽生宻县山野中，叶似菊花叶而细长，尖【音哨，】又多花，义开黄花，其叶味甘。
救饥采叶煠熟换水浸淘浄油盐调食
粘鱼须  ，一名龙须菜，生郑州贾峪，【音欲】山及新郑山野中亦有之，初先发笋，其后延蔓生，茎发叶，毎叶间，皆分出一小义，又出一丝，蔓叶似土，茜叶而大，又似金刚刺，叶亦似牛尾，菜叶不澁而光泽，味甘。
救饥采嫩笋叶煠熟油盐调食
节节菜 ， 生荒野，下湿地科苗甚小，叶似鹻，【音减】蓬，又更细小而稀，踈其茎多节坚硬，【兀诤切，】叶间，开粉紫花，味甜。
救饥采嫩苗拣择净煠熟水浸淘过油盐调食
野艾蒿  ，生田野中，苗叶类艾而细，又多花义，叶有艾香，味苦。
救饥采叶煠熟水淘去苦味油盐调食
堇堇菜  ，一名箭头草，生田野中，苗初搨地生，叶似铍，【音批，】箭头様，而叶蒂甚长，其后叶间撺葶开紫花，结三瓣，蒴儿中有子，如芥子大，茶褐色，叶味甘。
救饥采苗叶煠熟水浸淘浄油盐调食
治病今人传説根叶诸肿毒
婆婆纳  ，生田野中，苗搨地生叶，最小，如小面花黡，【音掩】儿，状类初生，菊花芽叶，又团边微，花如云头，様味甜救饥，采苗叶煠熟水浸淘，浄油盐调食。
野茴香  ，生田野中，其苗初搨地生，叶似抪，【音布，】娘蒿叶微细小，后于叶间撺【七官切，】葶分生茎，义梢头开黄花，结细角有小黒子叶味苦。
救饥采苗叶煠熟水浸淘去苦味油盐调食
蝎子花菜  ，又名虼【，音吃，】蚤花，一名野菠菜，生田野中，苗初搨地生，叶似初生菠菜叶而瘦，细叶间撺生茎，义高一尺余，茎有线楞，梢间开小白花，其叶味苦。
救饥采嫩叶煠熟水淘浄油盐调食
白蒿  生荒野中，苗高二、三尺，叶如细丝，似初生松针色微青，白稍似艾，香味微辣。
救饥采嫩苗叶煠熟换水浸淘浄油盐调食
野同蒿 ， 生荒野中，苗高二、三尺，茎紫赤色，叶似白蒿，色微青苗，又似初生松针而茸，【音戎】细，味苦。
救饥采嫩苗叶煠熟换水浸淘浄油盐调食
野粉团儿  ，生田野中，苗高一、二尺，茎似铁杆，【音杆，】蒿，茎叶似独扫叶而小，上下稀，踈枝头分义，开淡白花，黄心味甜辣。
救饥采嫩苗叶煠熟水浸淘浄油盐调食
蚵蚾菜【音，轲婆】 ， 生宻县山野中科，苗高二、三尺许，叶似连翘叶微长，又似金银花叶而尖，纹皱，却少边有小锯齿，开粉紫花，黄心，叶味甜。
救饥采嫩苗叶煠熟水浸淘洗浄油盐调食
狗掉尾苗 ，  生南阳府马鞍山中，苗长二三尺，拖蔓而生，茎方色青，其叶似歪头，菜叶稍大，而尖，色深緑纹，脉微多，又似狗筋，蔓叶梢间开五瓣小白花，黄心众花，攅开其状如穂，叶味微酸。
救饥采嫩叶煠熟换水浸去酸味淘浄油盐调食
石芥  ，生辉县，鸦子口山谷中，苗高三尺，叶似地，棠菜叶而阔短，每三叶或五叶，攅生一处，开淡黄花，结黑子，苗叶，味苦微辣。
救饥采嫩叶煠熟换水浸去苦味油盐调食
獾耳菜，【音欢，】  生，中牟平野，中苗长尺余，茎多枝义，其茎上有细线楞，叶似竹叶而短小，亦软，又似萹蓄叶，却颇阔大，而又尖，茎叶俱有微毛，开小黪白花，结细灰，青子苗叶味甘。
救饥采嫩苗叶煠熟水浸淘浄油盐调食
回回蒜  ，一名水胡椒，又名蝎虎草，生水边下湿地，苗高一尺许，叶似野，艾蒿而硬，又甚花义，又似前胡，叶颇大亦多花义，苗茎梢头开五瓣黄花，结穂如初生桑椹子而小，又似初生苍耳实亦小，色青，味极辛辣，其叶味甜。
救饥，采叶煠熟，换水浸淘，浄油盐调食，子可烂，调菜用。
地槐菜  ，一名小虫儿，麦生荒野中，苗高四，五寸，叶似石竹子叶极细短，开小黄白花，结小黒子其叶味甜救饥，采叶，煠熟水浸淘，浄油盐调食。
螺黡儿【音，罗掩】  ，一名地桑，又名痢，见草生荒野中，茎防，红叶似野人，苋叶微，长窄而尖，开花作赤色，小细穂儿，其叶味甘。
救饥采苗叶煠熟水浸淘去邪味油盐调食
治病今人传説治痢疾采苗用水煮服甚效
泥胡菜  ，生田野中，苗高一、二尺，茎梗繁多，叶似水，芥菜叶颇大，花义甚深，又似风花菜叶，却比短小，叶中撺葶分生茎，义梢间开淡紫花，似刺蓟花，苗叶味辣救饥，采嫩苗叶煠，熟水浸淘，浄油盐调食。
兎儿丝  ，生田野中，其苗就地，拖蔓节间生，叶如指顶，大叶边似云头，様开小黄花，苗叶味甜。
救饥采嫩苗叶煠熟水浸淘浄油盐调食
老鹳筋  ，生田野中，就地拖棘而生，茎微紫色，茎义繁稠，叶似园荽叶，而头不尖，又似野胡萝卜叶而短小，叶间开五瓣，小黄花，味甜。
救饥，采嫩苗叶煠，熟水浸去邪，味淘洗，浄油盐调食。
绞股蓝 ，  生田野中，延蔓而生，叶似小蓝叶，短小软薄，边有锯齿，又似痢，见草叶亦软，淡緑五叶攅生一处，开小黄花，又有开白花者，结子如豌豆大，生则青色，熟则紫黒色叶味甜。
救饥采叶，煠熟水浸去邪，味涎沫，淘洗浄油，盐调食。
山梗菜  ，生郑州贾峪，【音欲】山山野中，苗高二尺许，茎淡紫色，叶似桃叶而短小，又似栁叶，菜叶亦小，梢间开淡紫花，其叶味甜。
救饥采嫩叶煠熟淘洗浄油盐调食
抪【音布，】娘蒿  ，生田野中，苗高二尺许，茎似黄蒿，茎其叶碎，有茸细如针，色颇黄，緑嫩则可食，老则为柴，苗叶味苦。
救饥采嫩苗叶煠熟换水浸淘去蒿气油盐调食
鸡肠菜 ， 生南阳府马鞍山荒野中，苗高二尺许，茎方色紫，其叶对生，叶似菱叶，様而无花义，又似小灰菜叶形様微，匾开粉红花，结碗子，蒴儿叶味甜。
救饥采苗叶煠熟水淘浄油盐调食
水葫芦苗 ， 生水边，就地拖蔓而生，每节间生四叶，而叶如指顶大，其叶尖上，皆作三义，味甘。
救饥采叶连嫩秧煠熟水浸淘浄油盐调食
胡苍耳  ，又名回回，苍耳生田野中，叶似皂荚，叶微长大，又似望江南叶而小，颇硬色微淡，緑茎有线楞，结实如苍耳实，但长【音哨，】味微苦。
救饥，采嫩苗叶煠，熟水浸去苦味，淘浄油盐调食，治病，今人传説治诸般疮采叶，用好酒熬吃消肿。
水棘针苗  ，又名山油子，生田野中，苗高一、二尺，茎方四楞，对分茎义，叶亦对生，其叶似荆叶而软，锯齿尖叶，茎叶紫緑，开小紫碧，花叶味辛辣，微甜性温。
救饥采苗叶煠熟水淘洗浄油盐调食
沙蓬  ，又名鸡爪菜，生田野中，苗高一尺余，初，就地婆娑，生后分茎义，其茎有细线楞，叶似独扫，叶狭窄而厚，又似石竹，子，叶亦窄，茎叶梢间，结小青子，小如粟粒，其叶味甘，性温。
救饥采苗叶煠熟水浸淘浄油盐调食
麦蓝菜  ，生田野中，茎叶俱深，莴苣色，叶似大蓝，梢叶而小，颇尖其叶，茎对生，毎一叶间，撺生一义，茎义梢头开小肉，红花结，蒴有子，似小桃红，子苗叶味微苦救饥，采嫩苗叶煠，熟水浸淘，浄油盐调食。
女娄菜，  生宻县韶华山山谷中，苗高一、二尺，茎义相对分生，叶似旋覆，花叶颇短，色微深，緑抪茎对生，梢间出青蓇葖，开花微吐白，蘂结实青，子如枸微小，其叶味苦。
救饥，采嫩苗叶煠熟，换水浸去苦味，淘浄油盐调食。
委陵菜  ，一名飜白菜，生田野中，苗初搨地，生后分茎，叉茎节稠宻上有白毛，叶彷佛类栢叶而极阔大，边如锯齿，形靣青背白，又似鸡腿儿叶而却窄，又类鹿蕨，叶亦窄，茎叶梢间开五瓣黄花，其叶味苦微辣。
救饥采苗叶煠熟水浸淘浄油盐调食
独行菜  ，又名麦稭，菜生田野中科，苗高一尺许，叶似水棘针，叶微短小，又似水苏子，叶亦短小狭窄，作瓦陇，様梢出细，葶开小黪白花，结小青蓇，葖小如菉豆粒，叶味甜，性温。
救饥采嫩苗叶煠熟换水淘浄油盐调食
山蓼，  生宻县山野间，苗高一，二尺，叶似芍药叶而长细窄，【音侧，】又似野菊花叶而硬厚，又似水胡椒叶亦硬，开碎瓣白花，其叶味微辣。
救饥，采嫩叶煠熟换水浸去辣，气作成黄色，淘洗浄油，塩调食。
救荒本草卷二
<子部,农家类,救荒本草>
钦定四库全书
救荒本草卷三
明 周王朱橚 撰
草部
叶可食【新增四十二种】
根可食【本草原有九种新増十五种】
花蒿  ，生荒野中，苗叶就地丛生，叶长三四寸，四散分垂，叶似独扫叶而长硬，其头颇齐，微有毛澁，味微辛救饥，采叶煠熟，水浸淘净，油盐调食。
葛公菜 ， 生密县，韶华山山谷间，苗高二、三尺，茎方窊，面四楞对分，茎；叉，叶亦对生，叶似苏子叶而小，又似荏子叶而大，梢间开粉红花，结子如小米粒，而茶褐色，味甜微苦。
救饥采叶煠熟水浸去苦味换水淘净油盐调食
鲫鱼鳞 ， 生密县，韶华山山野中，苗高一、二尺，茎方，而茶褐色，对分茎叉，叶亦对生，叶似鸡肠，菜叶颇大，又似桔梗叶而微软薄，叶面却微纹皱，梢间开粉红花，结子如小粟粒，而茶褐色，其叶味甜。
救饥采叶煠熟水浸淘净油盐调食
尖刀儿苗 ， 生密县，梁家冲山野中，苗高二、三尺，叶似细柳，叶更又细长而尖，叶皆两两抪【，音布，】茎对生，叶间开淡黄花，结尖角儿长二寸许，麄如萝卜角中有白穰，及小匾黒子其叶味甘。
救饥采叶煠熟水淘洗净油盐调食
珍珠菜 ， 生密县山野中，苗高二尺许，茎似蒿秆，微带红色，其叶状似栁叶而极细小，又似地梢瓜叶，梢头出穗，状类鼠尾草，穗开白花，结子小如菉豆粒，黄褐色，叶味苦澁。
救饥采叶煠熟换水浸去澁味淘净油盐调食
杜当归 ， 生密县山野中，苗高一尺许，茎圆而有线楞，叶似山芹菜叶而硬，边有细锯齿刺，又似苍术叶而大，每三叶攒生一处，开黄花，根似前胡根，又似野胡萝卜根，其叶味甜。
救饥采叶，煠熟水浸，作成黄色，换水淘洗净，油盐调食。
治病今人遇当归缺以此药代之
风轮菜 ， 生密县山野中，苗高二尺余，方茎四楞，色淡緑微白，叶似荏子叶而小，又似威灵仙叶微，寛边有锯齿，叉两叶对生，而叶节间，又生子叶极小，四叶相攒，对生，开淡粉红花，其叶味苦。
救饥采叶煠熟水浸去邪味淘洗净油盐调食
拖白练苗，  生田野中，苗搨地生，叶似垂盆，草叶而又小，叶间开小白花，结细黄子，其叶味甜。
救饥采苗叶煠熟油盐调食
透骨草  ，一名天芝麻生，中牟荒野中，苗高三、四尺，茎方窊面四楞，其茎脚紫，对节分生茎叉，叶似防蒿叶而多花，叉，叶皆对生，茎节间，攒开粉红花，结子似胡麻子，叶味苦。
救饥，采嫩苗叶煠，熟水浸去苦味，淘净，油盐调食，治病，今人传说采苗，捣傅肿毒。
酸桶笋 ， 生密县，韶华山，山涧边，初发笋叶，其后分生茎，叉科，苗高四，五尺，茎秆似水荭，茎而红赤色，其叶似白，槿叶而澁，又似山格，刺菜叶亦澁纹，脉亦麄，味甘微酸。
救饥采嫩笋叶煠熟水浸去邪味淘净油盐调食
鹿蕨菜  ，生辉县山野中，苗高一尺许，其叶之茎背圆而面窊，【五化切，】叶似紫，香蒿脚叶而肥，濶颇硬，又似胡萝卜，叶亦肥硬味甜。
救饥采苗叶煠熟水浸淘净油盐调食
山芹菜 ， 生辉县山野间，苗高一尺余，叶似野，蜀葵叶稍大而有五叉，又似地牡丹，叶亦大叶中，撺生茎，叉梢结刺，毬如鼠粘，子刺毬，而小开花，黪白色，叶味甘救饥，采苗叶煠熟水浸淘净，油盐调食。
金刚刺  ，又名老君，须生辉县，鸦子口山野间科条，高三、四尺，条似刺防，【音梅，】花条，其上多刺，叶似牛尾，菜叶又似龙须菜叶，比此二叶，俱大叶间，生细丝蔓，其叶味甘。
救饥采叶煠熟水浸淘净油盐调食
栁叶青 ， 生中牟，荒野中科，苗高二尺余，茎似蒿，茎叶似栁叶而短，抪【音布，】茎而生，开小白花，银褐心，其叶味微辛。
救饥采嫩叶煠熟水浸淘净油盐调食
大蓬蒿  ，生密县山野中，茎似黄蒿，茎色微带紫，叶似山芥菜叶而长，尖极多花叉，又似风花菜叶，花叉亦多，又似漏芦叶却微短，开碎瓣黄花，苗叶味苦。
救饥采叶煠熟水浸淘去苦味油盐调食
狗筋蔓  ，生中牟县沙岗间小科，就地拖蔓生，叶似狗，掉尾叶而短小，又似月，芽菜叶微尖，而软亦多纹，脉两叶对生，叶梢间开白花，其叶味苦。
救饥采叶煠熟水浸淘去苦味油盐调食
儿伞 ， 生荥阳，塔儿山荒野中，其苗高二、三尺许，每科初生一茎，茎端生叶，一层有七八叶，每叶分作四叉，排生如伞葢状，故以为名。后于叶间撺生茎，叉上开淡红白花，根似牛膝而踈短，味苦微辛。
救饥采嫩叶煠熟换水浸淘去苦味油盐调食
地花菜  ，又名墓头灰，生密县山野中，苗高尺余，叶似野菊花叶而窄细，又似鼠尾草，叶亦痩细，梢叶间开五瓣，小黄花，其叶味微苦。
救饥采叶煠熟水浸淘洗净油盐调食
杓儿菜 ， 生密县山野中，苗高一、二尺，叶类狗，掉尾叶而窄，颇长黑，緑色微有毛澁，又似耐惊，菜叶而小，软薄梢叶，更小开碎瓣，淡黄白花，其叶味苦。
救饥采叶煠熟水浸去苦味淘洗净油盐调食
佛指甲  ，生密县山谷中科，苗高一，二尺，茎微带，赤黄色，其叶淡緑背皆微带，白色，叶如长匙头，様似黑豆叶而微寛，又似鹅儿，肠叶甚大，皆两叶对，生开黄花，结实形如连翘微小，中有黑子，小如粟粒，其叶味甜救饥，采嫩叶煠熟换水淘洗净，油盐调食。
虎尾草  ，生密县山谷中科，苗高二、三尺，茎圆叶，颇似栁叶而痩短，又似儿尾，叶亦痩窄，又似黄精，叶颇软，抪茎攒生，味甜微澁。
救饥采嫩苗叶煠熟换水淘去澁味油盐调食
野蜀葵 ， 生荒野中，就地丛生，苗高五寸许，叶似葛勒，子秧叶而厚大，又似地牡丹叶味辣。
救饥采嫩叶煠熟水浸淘净油盐调食
蛇葡萄，  生荒野中，拖蔓而生，叶似菊叶而小，花叉繁碎，又似前胡，叶亦细茎，叶间开五瓣，小银褐花结子，如豌豆大，生青，熟则红色，苗叶味甜。
救饥采叶煠熟换水浸淘净油盐调食
治病今人传说捣根傅贴疮肿
星宿菜  ，生田野中，作小科苗生，叶似石竹子叶而细小，又似米布袋，叶微长，梢上开五瓣，小尖白花，苗叶味甜。
救饥采苗叶煠熟水浸淘净油盐调食
水蓑衣  ，生水泊边，叶似地稍瓜叶而窄，【音侧，】小每叶间，皆结小青蓇，葖【音骨突】，其叶味苦。
救饥采苗叶煠熟水浸淘去苦味油盐调食
牛妳菜  ，出辉县山野中，拖藤蔓而生，叶似牛皮硝叶而大，又似马兠铃，叶极大叶，皆对节生，梢间开青白小花，其叶味甜。
救饥采嫩苗叶煠熟水浸淘净油盐调食
小虫儿卧草  ，一名铁线草，生田野中，苗搨地生，叶似苜蓿叶而极小，又似鸡眼，草叶亦小，其茎色红，开小红花，苗味甜。
救饥采苗叶煠熟水浸淘净油盐调食
儿尾苗  ，生田野中，苗高一、二尺，叶似水葓叶而狭短，其尖颇齐，梢头出穗，如尾状，开花白色，结红蓇葖，如椒目大，其叶味酸。
救饥采嫩苗叶煠熟水浸淘净油盐调食
地锦苗  ，生田野中小科，苗高五，七寸，苗叶似园荽，【音虽】叶间，开紫花，结小角儿苗叶味苦。
救饥采苗叶煠熟水浸淘净油盐调食
野西瓜苗  ，俗名秃汉头，生田野中，苗高一尺许，叶似家，西瓜叶而小，颇硬叶间生蔕，开五瓣，银褐花紫心，黄蘂花罢作蒴，蒴内结实，如楝子大苗叶味微苦救饥，采嫩苗叶煠，熟水浸去邪，味淘过油，盐调食，治病，今人传说采苗捣，傅疮肿拔毒：
香茶菜  ，生田野中，茎方窊，【五化切，】面四楞，叶似薄荷叶微大，抪叶对生，梢头出穗，开粉紫花结蒴，【音朔，】如荞麦，蒴而微小，叶味苦。
救饥采叶煠熟水浸去苦味淘洗净油盐调食
蔷防【音墙梅，】  ，又名刺防，今处处有之，生荒野岗，岭间人家园圃中，亦栽科条，青色，茎上多刺，叶似椒叶而长，锯齿，又细背颇白，开红白花，亦有千叶者，味甜淡。
救饥采芽叶煠熟换水浸淘净油盐调食
毛女儿菜，  生南阳府马鞍山中，苗高一尺许，叶似绵丝，菜叶而微尖，又似儿尾叶而小，茎叶皆有白毛，梢间开淡黄花，如大黍粒，十数颗攒成一穗，味甘酸救饥，采苗叶煠熟水浸淘净，油盐调食，或拌米面，蒸食亦可。
牛儿苗，【音厖】，又名鬭牛儿，苗生田野中，就地拖秧而生，茎蔓细弱，其茎红紫色，叶似园荽叶，瘦细而稀，疎开五瓣小紫花，结青蓇葖，【音骨突，】儿上有一嘴，【即委切，】甚尖锐，【音芮，】如细锥，【音追】子状，小儿取以为鬭戏，叶味微苦救饥，采叶煠熟，换水浸去苦味，淘浄油盐调食。
铁扫箒 ， 生荒野中，就地丛生，一本二三十茎，苗高三、四尺，叶似苜蓿叶而细长，又似细叶，胡枝子叶亦短小，开小白花，其叶味苦。
救饥采嫩苗叶煠熟换水浸去苦味油盐调食
山小菜 ， 生密县山野中科，苗高二尺余，就地丛生，叶似酸浆子叶而窄小，面有细纹，脉边有锯齿，色深緑，又似桔梗叶颇长，味苦。
救饥采叶煠熟水浸淘去苦味油盐调食
羊角苗  ，又名羊妳科，亦名合鉢儿，俗名婆婆针扎儿，又名纽丝藤，一名过路，黄生田野，下湿地中拖藤蔓而生，茎色青白，叶似马，兠铃叶而长大，又似山药，叶亦长大，面青背颇，白皆两叶相对生，茎叶折之，俱有白汁，出叶间出，穗开五瓣，小白花，结角似羊角状，中有白穰，其叶味甘微苦。
救饥，采嫩叶煠熟换水浸去苦味，邪气淘净，油盐调食。
耧斗菜 ， 生辉县，太行山，山野中小科，苗就地丛生，苗高一尺许，茎梗细弱，叶似牡丹叶而小，其头颇团味甜。
救饥采叶煠熟水浸淘净油盐调食
瓯菜  ，生辉县山野中，就地作小科，苗生茎叉，叶似山苋菜叶而有锯齿，又似山小菜叶，其锯齿，比之却小，味甜。
救饥采嫩苗叶煠熟水浸淘净油盐调食
变豆菜 ， 生辉县，太行山山野中，其苗叶初作地摊，【音滩，】科生，叶似地，牡丹叶极大，五花叉锯齿尖，其后叶中分生茎，叉梢叶颇小，上开白花，其叶味甘。
救饥采叶煠熟作成黄色换水淘净油盐调食
和尚菜  ，田野处处有之，初生搨地布叶，叶似野天，茄儿叶而大，背微红紫色，后撺苗髙二三尺，叶似莙，荙叶短小而尖，又似红落，蔾叶而色不红，结子如灰菜子，叶味辛酸，微醎。
救饥，采嫩叶煠熟换水浸去邪，味淘净，油盐调食，或晒干煠食亦可，或云不可多食，久食令人面肿。
萎蕤，  本草一名女萎，一名荧，一名地节，一名玉竹，一名马薰，生太山山谷及舒州，滁州，均州，今南阳府马鞍山亦有，苗高一、二尺，茎斑，叶似竹叶，濶短而肥厚，叶尖处有黄防又似百合叶，却颇窄小叶，下结青子，如椒粒大，其根似黄精而小异，节上有须，味甘，性平，无毒，救饥，采根换水煮，极熟食之。
治病文具本草草部条下
百合  ，一名重箱，一名摩罗，一名中逢花，一名强瞿生荆州山谷，今处处有之，苗高数尺，干麄如箭，四面有叶如鸡距，又似大栁叶而寛青色稀，疎叶近茎微，紫茎端碧，白开淡黄白花，如石檀觜，而大四垂，向下覆长蘂，花心有檀色，每一颠须五六花子色，圆如梧桐子，生于枝叶间，每叶一子，不在花中，此又异也，根色白，形如松子殻四向攒生，中间出苗，又如葫蒜，重叠生二，三十瓣味甘，性平，无毒，一云：有小毒，又有一种开红花，名山丹，不堪用。
救饥，采根煮熟食之，甚益人气，又云蒸过与蜜食之，或为粉尤佳。
治病文具本草草部条下
天门冬  ，俗名万歳藤，又名娑罗树，本草一名颠勒，或名地门冬，或名筵门冬，或名巅棘，或名淫羊食，或名管松生，奉高山谷及建州，汉州，今处处有之，春生藤蔓，大如钗股，长至丈余，延附草木上，叶如茴香，极尖细而疎，滑有逆刺，亦有澁而无刺者，其叶如丝，杉而细散，皆名天门冬夏生白花，亦有黄花及紫花者，秋结黑子，在其根枝，傍入伏后无花，暗结子，其根白或黄紫色，大如手指，长二，三寸，大者为胜，其生高地，根短味甜，气香者，上其生水侧下地者，叶细似蕴而微黄，根长而味多苦，气臭者，下亦可服，味苦甘性平，大寒，无毒，垣衣地黄及贝母为之使，畏曽青服，天门冬误食鲤鱼中毒，浮萍解之。
救饥采根，换水浸去邪，味去心煮食，或晒干煮熟，入蜜食尤佳。
治病文具本草草部下
章栁根  ，本草名蔏陆，一名【，音汤】根，一名夜呼，一名白昌，一名当陆，一名章陆，尔雅谓之蓫薚，【音逐汤，】广雅谓之马尾，易谓之苋，陆生咸阳川谷，今处处有之，苗高三、四尺，麄似鸡冠花，微有线楞，色微紫赤，叶青如牛舌微濶而长，根如人形者，有神亦有赤，白二种花，赤根亦赤，花白，根亦白赤者，不堪服食，伤人乃至，痢血不已，白者堪服食，又有一种名赤昌，苗叶絶相类不可用，须细辨之，商陆，味辛酸，一云：味苦性平，有毒，一云性冷，得大蒜良。
救饥，取白色，根切作片子，煠熟换水浸洗净淡食，得大蒜良，凡制薄切，以东流水浸二宿，捞出，与豆叶隔间入甑蒸，从午至亥，如无叶用，豆依法蒸之，亦可花白者，年多仙人采之作脯，可为下酒。
治病文具本草草部蔏陆条下
沙参  ，一名知母，一名苦心，一名志取，一名虎须，一名白参，一名识美，一名文希，生河内川谷及寃句般阳续山并淄，齐、潞，随归州，而江、淮、荆湖州郡皆有，今辉县太行山边亦有之，苗长一，二尺，丛生崖坡间，叶似枸杞，叶微长而有叉牙，锯齿，开紫花，根如葵根，赤黄色，中正白实者佳，味微苦，性，微寒，无毒，恶防已反，蔾芦又有杏叶，沙参及细叶，沙参气味与此相类，但图经内不曾该载此二种，叶苗形容，未敢并入本条，今皆另条，开载救饥，掘根浸洗极净，换水煮，去苦味，再以水煮极熟食之。
治病文具本草草部条下
麦门冬  本草云：秦名羊韭，齐名爱韭，楚名马韭，越名羊蓍，一名禹葭，【音加】，一名禹余粮，生随州陆州及函谷，堤坂土石间乆废处有之，今辉县山野中亦有，叶似韭叶而长，冬夏长生，根如穬，【音矿，】麦而白色，出江宁者小润，出新安者，大白其大者，苗如鹿葱，小者如韭，味甘性平，微寒，无毒，地黄，车前为之使，恶欵冬，苦瓠苦芙，畏木耳，苦参青蘘。
救饥采根，换水浸去邪，味淘洗净，蒸熟去心食，治病文具本草草部条下。
苎根  旧云：闽、蜀，江，浙多有之，今许州人家田园中亦有种者，皮可绩布，苗高七八尺，一科十数茎，叶如楮叶而不花，义面青背白，上有短毛，又似苏子叶，其叶间出细穗，花如白杨，而长，每一朶凡十数穗，花青白色，子熟，茶褐色，其根黄白色，如手指麄，宿根地中，至春自生，不须藏种荆，扬间一歳二三刈剥其皮，以竹刀刮其表，厚处自脱，得里如筋者，煮之用缉，以苎近蚕种之，则蚕不生根，味甘性寒。
救饥采根刮洗去皮煮极熟食之甜美
治病文具本草草部条下
苍术  ，一名山蓟，一名山姜，一名山连，一名山精，生郑山汉中山谷，今近郡山谷，亦有嵩山，茅山者佳，苗淡青色，高二、三尺，茎作蒿，叶抪茎而生梢，叶似棠叶，脚叶有三五义，皆有锯齿，小刺开花紫碧色，亦似刺蓟花，或有黄白花者，根长如指大，而肥实皮黒茶褐色，味苦甘，一云：味甘辛，性温，无毒，防风，地榆为之使。
救饥采根，去黑皮，薄切浸二，三宿去苦味，煮熟食，亦作煎饵，久服轻身延年不饥。
治病文具本草草部条下
菖蒲  ，一名尧韭，一名昌阳生，上洛池泽及蜀郡严道，戎卫衡州，并嵩岳石碛上，今池泽处处有之，叶似蒲而匾有脊，一如劒刃，其根盘屈有节，状如马鞭，大根傍引三四，小根一寸九节者良，节尤密者佳，亦有十二节者，露根者不可用，又一种名兰荪，又谓溪荪，根形气色极似石上菖蒲叶，正如蒲无脊，俗谓之菖蒲，生于水次，失水则枯，其菖蒲味辛，性温，无毒，秦皮，秦艽为之使，恶地胆，麻黄不可犯，铁令人吐逆。
救饥采根，肥大节稀，水浸去邪，味制造作果食之，治病文具本草草部条下。
葍子根  ，俗名打碗花，一名儿苗，一名狗儿，秧幽，蓟间谓之鷰，葍根千叶者，呼为纒枝，牡丹，亦名穰花，生平泽中，今处处有之，延蔓而生，叶似山药叶而狭小开花，状似牵牛花，微短而圆，粉红色，其根甚多，大者如小筋，麄长一二尺，色白味甘，性温。
救饥，采根洗净，蒸食之，或晒干杵碎，炊饭食亦好，或磨作面，作烧饼蒸食，皆可久食，则头晕，破腹间食则宜。
防防根【音冒嫂，】俗名面碌碡，【音禄，读】生水边下湿地，其叶就地丛生，叶似蒲叶而肥短，叶背如劒，脊样叶丛中间撺，葶上开淡粉红花，俱皆六瓣，花头攅开如伞，葢状结子如韭花，蓇葖【音骨突】，其根如鹰爪，黄连样，色似墐泥，色味甘。
救饥，采根揩去皴，【音逡，】毛用水淘，浄蒸熟食，或晒干炒熟食，或磨作面，蒸食皆可。
野胡萝卜 ， 生荒野中，苗叶似家胡萝卜，但细小叶间，撺生茎义，梢头开小白花，众花攒开如伞，葢状比蛇，牀子花头，又大结子比蛇，牀子亦大其根，比家胡萝卜尤细小，味甘。
救饥采根洗净蒸食生食亦可
绵枣儿  ，一名石枣，儿出密县山谷中生石间，苗高三、五寸，叶似韭叶而濶瓦陇，様叶中撺，葶出穗似鸡冠苋，穗而细小，开淡粉红花，微带紫色，结小蒴儿，其子似大蓝子而小，黑色，根类独颗蒜，又似枣形而白味甜，性寒。
救饥，采取根添水，久煮极熟食之，不换水煮食，后腹中鸣，有下气。
土圝儿  ，一名地栗，子出新郑山野中细茎，延蔓而生，叶似菉豆，叶微尖，每三叶攒生一处，根似土瓜，儿根微团，味甜。
救饥采根煮熟食之
野山药 ， 生辉县，太行山山野中，妥【他果切，】藤而生，其藤似葡萄，条稍细藤，颇紫色，其叶似家，山药叶而大，微尖根，比家山药极细，痩甚硬皮，色微赤，味微，甜性温，平，无毒。
救饥采根煮熟食之
治病今人与本草草部下薯蓣同用
金瓜儿  ，生郑州田野中，苗似初生小葫芦叶而极小，又似赤雹儿叶茎方茎，叶俱有毛刺，每叶间出一细藤，延蔓而生，开五瓣尖，碗子黄花，结子如马防，【音雹，】大，生青熟红，根形如鸡弹，微小，其皮土黄色，内则青白色，味微苦性寒，与酒相反。
救饥，掘取根换水煮，浸去苦味，再以水煮极熟食之。
细叶沙参 ， 生辉县，太行山山冲间，苗高一，二尺，茎似蒿，【音秆，】叶似石竹子叶而细长，又似水蓑，【与莎同音，梭】衣，叶亦细长，梢间开紫花，根似葵根，而麄如拇，【音母，】指大，皮色灰，中间白色味甜，性微寒，本草有沙参苗叶茎状所说，与此不同，未敢并入条下，今另为一条，薄载于此。
救饥掘取根洗净煮熟食之
治病与本草草部下沙参同用
鸡腿儿  ，一名飜白草，出钧州山野中，苗高七八寸，细长锯齿叶硬，【玉诤切，】厚背白，其叶似地榆叶而细长，开黄花，根如指大，长三寸许，皮赤内白，两头尖，鮹味甜救饥，采根煮熟食，生吃亦可。
山蔓菁  ，出钧州山野中，苗高一、二尺，茎叶皆莴苣色，叶似桔梗叶，颇长而不对生，又似山小菜叶微窄，根形类沙参，如手指麄，其皮灰色，中间白色，味甜救饥，采根煮熟食，生亦可食。
老鸦蒜  ，生水边，下湿地中，其叶直生出土四垂，叶状似蒲而短，背起劒脊，其根形如蒜瓣，味甜。
救饥采根煠熟水浸淘净油盐调食
山萝卜  ，生山谷间，田野中亦有之，苗高五，七寸四散，分生茎叶，其叶似菊叶而阔大，微有艾香，每茎五七叶，排生如一，大叶梢间，开紫花，根似野胡萝卜根而黪白色，味苦。
救饥采根煠熟水浸淘去苦味油盐调食
地参  ，又名山蔓菁，生郑州沙岗间，苗高一，二尺，叶似初生桑科小叶微短，又似桔梗叶微长，开花似铃铎，様淡红紫色，根如拇指大，皮色苍，肉黪白色，味甜救饥，采根煮食。
獐牙菜  ，生水边苗，初，搨地生，叶似龙须菜叶而长，窄叶头，颇团而不尖，其叶嫩薄，又似牛尾，菜叶亦长窄，其根如茅根而嫩皮色灰黒味甜。
救饥掘根洗净煮熟油盐调食
鸡儿头苗  ，生祥符西田野中，就地妥【，他果切】，秧生叶甚稀，疎每五叶攒生，状如一叶，其叶花义，有小锯齿，叶间生蔓，开五瓣黄花，根义甚多，其根形如香附子而须长皮黒肉白味甜。
救饥采根换水煮熟食
救荒本草卷三
<子部,农家类,救荒本草>
钦定四库全书
救荒本草卷四
明 周王朱橚 撰
草部
实可食【本草原有四种新增十六种】
叶及实皆可食【本草原有六种新增六种】
根叶可食【本草原有四种新增七种】
笋叶可食【本草原有三种】
根及花皆可食【本草原有二种】
根及实皆可食【本草原有一种新増一种】
花叶皆可食【本草原有二种新増二种】
茎可食【本草原有一种新増一种】
笋及实皆可食【本草原有一种】
雀麦  本草一名鷰麦，一名蘥【，音药，】生于荒野，林下，今处处有之，苗似鷰麦，而又细弱结穗，像麦穗而极细，小每穗又分作小义穗十数个，子甚细小，味甘，性平，无毒。
救饥采子舂去皮捣作面蒸食作饼食亦可
治病文具本草草部条下
回回米  ，本草名苡薏仁，一名解蠡，【音离】，一名屋菼，【音毯，】一名起实，一名【，音绀，】俗名草珠儿，又呼为西番薥秫，【音蜀，述】生真定平泽及田野，交趾生者，子最大，彼土人呼为珠，今处处有之，苗高三、四尺，叶似黍叶而稍大，开红白花，作穗子结实，青白色，形如珠而梢长，故名薏珠子，味甘，微寒，无毒，今人俗亦呼为菩提子。
救饥采实，舂取其中，仁煮粥食，取叶煮饮，亦香治病，文具本草草部苡薏仁条下。
蒺防子 ， 本草一名旁通，一名屈人，一名止行，一名犲【，音柴】羽，一名升推，一名即防，一名茨生，冯翊平泽，或道傍，今处处有之，布地蔓生，细叶，开小黄花，结子有三角，刺人是也；性苦辛，性温，微寒，无毒，乌头为之使，又有一种白蒺，防出同州沙苑开黄紫花，作荚子结，子状如腰子，様小如黍粒，补肾药多用味甘，有小毒。
救饥，收子炒微黄，捣去刺，磨面作烧饼，或蒸食，皆可治病，文具本草草部条下。
檾子  ，本草名苘【，与檾同】，实处处有之，北人种以打绳索，苗高五，六尺，叶似芋叶而短薄，微有毛澁，开金黄花，结实殻似蜀葵，实殻而圆大，俗呼为檾馒头，子黑色，如豆大，味苦，性平，无毒。
救饥，采嫩檾馒头，取子生食，子坚实时收取，子浸去苦味，晒干磨面食。
治病文具本草草部苘实条下
稗子  ，有二种，水稗生水田边，旱稗生田野中，今皆处处有之，苗叶似防子，叶色深緑脚，叶颇带紫色，梢头出匾，穗结子如黍粒大，茶褐色，味微苦，性微温。
救饥采子，捣米煮粥食，蒸食尤佳，或磨作面食皆可。
防子  ，生水田中，及下湿地内苗叶似稻，但差短梢头结穗，彷佛稗子穗，其子如黍粒大，茶褐色，味甘救饥，采子捣，米煮粥，或磨作面，蒸食亦可。
川谷  ，生汜水县田野中，苗高三、四尺，叶似初生薥秫，【音蜀，述】叶微小，叶间丛开小黄白花，结子似草珠儿微小，味甘。
救饥，采子捣为米生，用冷水淘净，后以滚水汤三，五次，去水下锅，或作粥，或作炊饭食，皆可并堪造酒。
莠草子  ，生田野中，苗叶似谷而叶微，痩梢间结茸，【音戎，】细毛穗，其子比谷细小，舂米类，折米熟时，即收不收，即落味微苦，性温。
救饥采莠穗，揉【音柔，】取子，捣米作粥，或作水饭，皆可食。
野黍  ，生荒野中科，苗皆类家黍而茎叶细弱穗甚，痩小黍粒亦极细，小味甜，性微温。
救饥，采子舂，【音冲，】去粗糠，或捣或磨面，蒸糕食甚甜。
鸡眼草  ，又名搯【音，恰】不齐，以其叶用指甲搯之作，劐【音霍】不齐，故名。生荒野中，搨地生，叶如鸡眼，大似三叶，酸浆叶而圆又似小虫儿，卧草叶而大，结子小如粟粒，黒茶褐色味微苦，气味与槐相类，性温。
救饥采子，捣取米，其米青色，先用冷水淘净，却以滚水汤三，五次，去水下锅，或煮粥或作炊饭食之，或磨面作饼食，亦可。
鷰麦  ，田野处处有之，其苗似麦撺，【七官切】葶，但细弱，叶亦痩细，抪【音布，】茎而生，结细长穗，其麦粒极细小，味甘。
救饥采子舂去皮捣磨为面食
泼盘  ，一名杔盘，生汝南荒野中陈，蔡间多有之，苗高五，七寸，茎叶有小刺，其叶彷佛，似艾叶稍团，叶背亦白，每三叶攒生一处，结子作穗，如半柿，大类小盘堆，石榴颗状，下有蔕承如柿，蔕形味甘，酸，性温。
救饥，以拨盘颗粒红，熟时采食之，彼土人取以当果。
丝瓜苗  ，人家园篱边多种之，延蔓而生，叶似栝楼叶而花义大，每叶间出一丝藤，纒附草木上，茎叶间开五瓣，大黄花结瓜，形如黄瓜而大，色青，嫩时可食，老则去皮，内有丝缕，可以擦洗，油腻器皿，味微甜。
救饥采嫩瓜切碎煠熟水浸淘净油盐调食
地角儿苗  ，一名地牛儿，苗生田野中，搨地生一根，就分数十茎，其茎甚稠，叶似胡豆，叶微小，叶生茎面，每攒四叶对生，作一处茎傍，另又生葶，梢头开淡紫花，结角似连翘而小，中有子状，似豆颗，味甘。
救饥采嫩角生食硬角煮熟食
马防儿【音雹，】生田野中，就地拖秧而生，叶似甜瓜，叶极小，茎蔓亦细开黄花，结实比鸡弹微小，味微酸。
救饥摘取马防熟者食之
山黧豆  ，一名山豌豆，生密县山野中，苗高尺许，其茎窊面劒脊，叶似竹叶而齐短，两两对生，开淡紫花，结小角儿，其豆匾如，豆味甜。
救饥采取角儿煮食或打取豆食皆可
龙芽草  ，一名瓜香草，生辉县，鸭子口山野间苗髙一尺余，茎多澁毛，叶形如地，棠叶而寛大叶头齐团，每五叶或七叶，作一茎排生叶，茎脚上，又有小芽叶，两两对生，梢间出穗，开五瓣，小圆黄花，结青毛，蓇葖有子，大如黍粒，味甜。
救饥収取其子或捣或磨作面食之
地稍瓜，  生田野中，苗长尺许，作地摊科，生叶似独扫叶而细窄，尖硬，又似沙蓬，叶亦硬周围，攅茎而生，茎叶间开小白花，结角长大如莲子，两头尖，【音峭】，又似鸦嘴形名地，稍瓜味甘。
救饥其角，嫩时摘取，煠食角，若皮硬，剥取角中，嫩穰生食。
锦荔技  ，又名癞葡萄，人家园篱边多种之，苗引藤蔓延附，草木生茎，长七八尺，茎有毛澁，叶似野葡萄叶而花叉，多叶间生细丝，蔓开五瓣黄碗子花，结实如鸡子大，尖纹绉，状似荔枝而大，生青熟黄，内有红瓤味甜。
救饥采荔枝黄熟者食瓤
鸡冠果  ，一名野杨梅，生密县山谷中苗髙五七寸叶似泼盘叶而小，又似鸡儿头，叶微团开五瓣黄花，结实似红，小杨梅状，味甜酸。
救饥采取其果红熟者食之
羊蹄苗  ，一名东方宿，一名连虫陆，一名鬼目，一名蓄，俗呼猪耳，朶生陈留川泽，今所在有之，苗初搨地，生后撺生，茎义髙二尺余，其叶狭长，颇似莴苣，而色深青，又似大蓝叶微，濶茎节间紫赤色，其花青白成穗，其子三棱，根似牛蒡而坚实，味苦性寒，无毒。
救饥，采嫩苗叶煠，熟水浸淘净苦味，油盐调食，其子熟时，打子捣为米，以滚水汤三，五次，淘净下锅，作水饭食，微破腹。
治病文具本草草部条下
苍耳 ， 本草名葈【，音徙】耳，俗名道人头，又名喝起草，一名胡葈，一名地葵，一名葹【，音诗】，一名常思，一名羊负来诗，谓之卷耳，尔雅谓之苓耳，生安陆川谷及六安田野，今处处有之，叶青白，类粘糊菜叶，茎叶，秋间结实，比桑椹短小而多刺，其实味苦甘性温叶，味苦，辛，性，微寒，有小毒，又云：无毒。
救饥，采嫩苗叶煠熟，换水浸去苦味，淘净，油盐调食，其子炒微黄，捣去皮，磨为面，作烧饼蒸食，亦可或用子熬油防灯。
治病文具本草草部葈耳条下
姑娘菜  ，俗名灯笼儿，又名挂金灯，本草名酸浆，一名醋浆，生荆楚川泽及人家田园中，今处处有之，苗髙一尺余，苗似水莨而小，叶似天，茄儿叶窄小，又似人苋叶，颇大而尖，开白花，结房如囊似野，西瓜蒴，形如撮口，布袋，又类灯笼様囊，中有实如樱桃大，赤黄色，味酸性平，寒，无毒，叶味微苦别条，又有一种三叶，酸浆草与此不同，治证亦别。
救饥采叶，煠熟水浸，淘去苦味，油盐调食子熟，摘取食之。
治病文具本草草部酸浆条下
土茜苗 ， 本草根名茜根，一名地血，一名茹芦，【音闾】，一名茅搜，【音搜】，一名蒨【，与茜同】，生乔山川谷，徐州人谓之牛蔓，西土出者佳，今北土处处有之，名土茜根可以染红，叶似枣叶，形头尖下阔，纹脉竪直茎方茎，叶俱澁，四，五叶对生节间，茎蔓延附草木，开五瓣，淡银褐花结子，小如菉豆粒，生青熟红，根紫赤色，味苦性寒，无毒，一云：味甘，一云：味酸，畏鼠姑，叶味微酸。
救饥采叶，煠熟水浸，作成黄色，淘净油盐，调食其子，红熟摘食。
治病文具本草草部茜根条下
王不留行  ，又名剪金草，一名禁宫花，一名剪金花，生太山山谷，今祥符沙堈间亦有之苗髙一尺余，其茎对节生义，叶似石竹子叶而寛短，抪茎对生，脚叶似槐叶而狭长，开粉红花，结蒴如松子大似罂粟殻様极小有子如葶苈子大而黑色，味苦甘，性平，无毒。
救饥，采嫩叶煠熟换水淘去苦味，油盐调食，子可捣为面食。
治病文具本草草部条下
白薇  ，一名白幕，一名薇草，一名春草，一名骨美，生平原川谷，并陜西诸郡及滁州，今钧州密县山野中亦有之，苗髙一，二尺，茎叶俱青，颇类栁叶而阔短，又似女娄脚叶而长硬，毛澁开花红色，又云：紫花结角，似地稍瓜，而大中有白瓤，根状如牛膝根而短，黄白色，味苦咸性平，大寒，无毒，恶黄耆，大黄，大防干姜，干漆山茱萸大枣。
救饥，采嫩叶煠熟水浸淘净，油盐调食，并取嫩角，煠熟亦可食。
治病文具本草草部条下
蓬子菜  ，生田野中，所在处处有之，其苗嫩时，茎有红紫线楞，叶似鹻，【音减，】蓬叶微细，苗老结子，叶则生出义，刺其子如，独扫子大，苗叶味甜。
救饥，采嫩苗叶煠，熟水浸淘净，油盐调食，晒干，煠食尤佳，及采子捣，米青色，或煮粥或磨面作饼蒸食，皆可。
胡枝子  ，俗亦名随军，茶生平泽中有二种，叶形有大小，大叶者类，黑豆叶，小叶者，茎类蓍草，叶似苜蓿叶而长大，花色，有紫白结子，如粟粒大，气味与槐相类，性温。
救饥，采子微，舂即成米，先用冷水淘净，复以滚水汤三，五次，去水下锅，或作粥，或作炊饭，皆可食，加野菉豆，味尤佳。及采嫩叶蒸晒为茶，煮饮亦可。
米布袋 ， 生田野中，苗搨地生，叶似泽漆叶而窄，其叶顺茎排生，梢头措结三四角中有子如黍粒大，微匾味甜。
救饥采角，取子水淘洗净，下锅煮食，其嫩苗叶煠熟，油盐调食亦可。
水慈菰  ，俗呼为剪刀草，又名箭搭草，生水中，其茎面窊背方，背有线楞，其叶三角，似剪刀形，叶中撺生茎，义梢间开三瓣白花，黄心结青蓇，葖如青楮桃，状颇小根，类葱根而麄大，其味甜。
救饥采近根嫩笋茎煠熟油盐调食
天茄儿苗  ，生田野中苗髙二尺许，茎有线楞，叶似姑娘，草叶而大，又似和尚菜叶却小，开五瓣小白花，结子似野葡萄，大紫黑色，味甜。
救饥，采嫩叶煠熟水浸去邪，味淘净，油盐调食，其子熟时，亦可摘食。
治病今人传说采叶傅贴肿毒金疮拔毒
苦马豆  ，俗名羊尿胞，生延津县郊野中，在处亦有之，苗髙二尺许，茎似黄耆，苗茎上有细毛，叶似胡豆，叶微小，又似蒺防叶，却大枝叶间，开红紫花，结殻如拇指，项大中间多虚，俗呼为羊尿胞，内有子如檾，【音顷，】子大茶褐色，子叶俱味苦。
救饥采叶，煠熟换水浸去苦味，淘净油，盐调食及取子水浸淘去苦味，晒干或磨，或捣为面，作烧饼蒸食，皆可。
猪尾把苗  ，一名狗脚，莱生荒野中，苗长尺余，叶似甘露儿叶而甚短小，其头颇齐，茎叶皆有细毛，每叶间顺条，开小白花，结小蒴，儿中有子，小如粟粒，黒色苗叶味甜。
救饥，采嫩叶煠熟换水浸淘净，油盐调食，子可捣为面食。
黄精苗  ，俗名笔管菜，一名重楼，一名菟竹，一名鸡格，一名救穷，一名鹿竹，一名萎防，一名仙人余粮，一名垂珠，一名马箭，一名白及生山谷，南北皆有之，嵩山，茅山者佳，根生肥地者，大如拳，薄地者，犹如拇指，叶似竹叶，或两叶或三叶，或四五叶，俱皆对节而生，味甘，性平，无毒，又云：茎光滑者，谓之太阳之草，名曰黄精，食之可以长生，其叶不对节，茎叶毛钩子者谓之太隂之草名曰钩吻，食之入口，立死，又云：茎不紫花，不黄为异，救饥，采嫩叶煠熟换水浸去苦味，淘洗净，油盐调食，山中人采根，九蒸九暴，食甚甘美，其蒸暴用瓮，去底安釡，上装置黄精令满，密葢蒸之，令气溜即暴之，如此九蒸九暴，令极熟，若不熟，则刺人喉咽，久食长生辟谷，其生者，若初服，只可一寸半，渐渐增之，十日不食他食，能长服之，止三尺，服三百日后，尽见鬼神，饵必升天，又云：花实极可食。罕得见，至难得。
治病文具本草草部条下
地黄苗  ，俗名婆婆妳，一名地髓，一名芐【，音户】，一名芑【，音杞，】生咸阳川泽，今处处有之，苗初搨地生，叶如山，白菜叶而毛，澁叶面深青色，又似芥菜叶而不花，义比芥菜叶颇厚，叶中撺茎，上有细毛，茎梢开筒子，花红黄色，北人谓之牛，妳子花，结实如小麦粒，根长四五寸，细如手指，皮赤黄色，味甘苦，性寒，无毒，恶贝母，畏芜荑，得麦门冬清酒良，忌铁器。
救饥，采叶煮羮食，或捣绞根汁，搜面作防饦及冷淘食之，或取根浸洗净，九蒸九暴，任意服食，或煎以为煎食，久服轻身不老，变白延年。
治病文具本草草部条下
牛旁子  ，本草名恶实未去蕚名，鼠粘子，俗名夜义头，根谓之牛，菜生鲁山平泽，今处处有之，苗髙二三尺，叶如芋，叶长大而澁，花淡紫色，实似葡萄，而褐色，外殻如栗，捄而小多，刺鼠过之，则缀惹不可脱，故名殻中有子如半，麦粒而匾小，根长尺余，麄如拇指，其色灰黪，味辛性平，一云，味甘，无毒。
救饥采苗叶，煠熟水浸去邪气，淘洗净，油盐调食，及取根水浸洗净，煮熟食之，久食甚益人，身轻耐老，治病文具本草草部恶实条下。
逺志  一名棘菀，一名葽【音，腰】绕，一名细草，生太山及寃句川谷河陜商，齐泗州亦有，俗传夷门逺志最佳，今密县梁家冲山谷间多有之，苗名小草，叶似石竹子叶又极细，开小紫花，亦有开红白花者，根黄色，形如蒿根，长及一尺许，亦有根黑色者，根叶俱味苦，性温，无毒，得茯苓，冬葵子，龙骨良，杀天雄，附子毒，畏珍珠，藜芦，蜚蠊，齐蛤蛴螬。
救饥，采嫩苗叶煠熟，换水浸去苦味，淘净油，盐调食及掘取根换水煮，浸淘去苦味，去心再换水煮，极熟食之，不去心，令人心闷。
治病文具本草草部条下
杏叶沙参  ，一名白面根，生密县山野中苗髙一二尺茎，色青白，叶似杏叶而小，边有义牙，又似山小菜叶微尖而背白，梢间开五瓣白碗子花，根形如野胡萝卜颇肥，皮色灰黪，中间白色味甜，性微寒，本草有沙参苗叶根茎，其说与此形状皆不同，未敢并入条下，乃另开于此，其杏叶沙参，又有开碧色花者。
救饥采苗叶，煠熟水浸淘净，油盐调食，掘根换水，煮食亦佳。
治病与本草草部下沙参同用
藤长苗  ，又名旋菜，生密县山坡，中拖蔓而生，苗长三四尺余，茎有细毛，叶似滴滴金叶而窄小头，颇齐开五瓣，粉红大花，根似打碗花根，根，叶皆味甜。
救饥，采嫩苗叶煠，熟水淘净，油盐调食，掘根换水煮熟，亦可食。
牛皮消 ， 生密县山野中，拖蔓而生，藤蔓长四五尺，叶似马，兠铃叶寛大而薄，又似何首乌，叶亦寛大开白花，结小角儿根类，葛根而细小皮黒肉白味苦。
救饥采叶，煠熟水浸去苦味，油盐调食，及取根去黑皮，切作片，换水煮，去苦味，淘洗净，再以水煮极熟食之。
菹草【上音鲊，】即水藻也，生陂塘及水泊中，茎如麄线，长三、四尺，叶形似栁叶而狭长，故名栁叶菹，又有叶似蓬子叶者，根麄如钗股而色白，味微，咸性微寒。
救饥，捞取茎叶，连嫩根拣择，洗淘洁净，剉碎煠熟，油盐调食，或加少米，煮粥食尤佳。
水豆儿  ，一名葳菜，生陂塘水泽中，其茎叶比菹，草又细状类细线，连绵不絶，根如钗股而色白，根下有豆，如退皮菉豆，瓣味甜。
救饥采秧及根豆择洗洁净煮食生腌食亦可
草三奈 ， 生密县，梁家冲山谷中苗髙一尺许，叶似蓑草而狭长，开小淡红花，根似鸡爪形，而麄亦香，其味甘，微辛。
救饥采根换水煮食近根嫩白袴叶亦可煠食
水葱  ，生水边及浅水中，科苗彷佛，类家葱而极细长，梢头结蓇，葖彷佛类葱，蓇葖而小，开黪白花，其根类葱根皮色紫黒根苗俱味甘微咸。
救饥，采嫩苗连根，拣择洗净，煠熟水浸淘净，油盐调食。
蒲笋  本草，名其苗为香蒲，即甘蒲也，一名睢，一名醮，俚俗名此蒲为香蒲，谓菖蒲为臭蒲，其香蒲水边处处有之，根比菖蒲根，极肥大而少节，其叶初未出水时，叶茎红白色，采以为笋，后撺梗于丛叶中，花抱梗端，如武士捧杵，故俚俗谓蒲棒蒲黄即花公蘂屑也，细若金粉，当欲开时，有便取之市，防间亦采之以蜜，捜作果食货卖，甚益小儿，味甘，性平，无毒。
救饥，采近根白笋，拣剥洗净，煠熟，油盐调食，蒸食亦可，或采根刮去麄皴，【七伦切】晒干，磨面打饼蒸食，皆可治病，文具本草草部香蒲及蒲黄条下。
芦笋  ，其苗名苇子草，本草有芦根，尔雅谓之葭，菙【上音佳，下是防切，】生下湿陂泽中，其状都似竹，但差小而叶抱茎，生无枝义，花白作穗如茅花，根如竹根，亦差小而节，疎露出浮水者，不堪用，味甘，一云甘辛，性寒。
救饥，采嫩笋煠熟，油盐调食，其根甘甜，亦可生咂食之。
治病文具本草草部芦根条下
茅芽根 ， 本草名茅根，一名兰根，一名茹根，一名地菅，【音奸】，一名地筋，一名兼杜，又名白茅菅，其芽一名茅针生，楚地山谷，今田野处处有之，春初生苗，布地如针，夏生白花茸茸然，至秋而枯，其根至洁白，亦甚甘美，根性寒茅针，性平花，性温俱味甘，无毒。
救饥采嫩芽，剥取嫩穰，食甚益小儿，及取根咂食，甜味久服，利人服食，此可断谷。
治病文具本草草部茅根条下
葛根  ，一名鸡齐根，一名鹿藿，一名黄斤，生汶山川谷及成州，海州浙江并澧鼎之间，今处处有之，苗引藤蔓，长二三丈，茎淡紫色，叶颇似楸叶而小，色青开花，似豌豆花，粉紫色，结实如皂防而小，根形如手臂，味甘，性平，无毒，一云性冷，杀野葛，巴豆百药毒。
救饥，掘取根入土深者，水浸洗净，蒸食之，或以水中揉出粉，澄滤成块，蒸煮皆可食，及采花晒干，煠食亦可。
治病文具本草草部条下
何首乌  ，一名野苗，一名交藤，一名夜合，一名地精，一名陈知白，又名桃栁藤，亦名九真藤，出顺州南河县，其岭外江南，许州及防州，皆有以西，洛嵩山归徳柘城县者为胜，今钧州密县山谷中亦有之，蔓延而生，茎蔓紫色，叶似山药叶而不光，嫩叶间开黄白花，似葛勒花，结子有棱，似荞麦而极细，小如粟粒大，根大者如拳，各有五楞，瓣状似甜瓜，様中有花纹，形如鸟兽，山岳之状者极珍，有赤，白二种，赤者雄，白者雌，又云：雄者苗叶黄白，雌者赤黄色，一云：雄苗赤生，必相对逺不过三四尺，夜则苗蔓相交，或隠化不见，凡修合药须，雌雄相合，服有验，宜偶日服，二、四，六，八日是也。其药本无名，因何首乌见藤夜交，采服有功，因以采人为名耳，又云：其为仙草五十年者如拳大，号山奴，服之一年，髭发乌黑，一百年如碗大，号山哥，服之一年，顔色红悦百五十年，如盆大，号山伯，服之一年，齿落重生，二百年如斗栲栳大，号山翁，服之一年，顔如童子，行及奔马，三百年如三斗栲栳大，号山精，服之一年，延龄纯阳之体，久服成地仙，又云：其头九数者，服之乃仙，味苦，澁性微温，无毒。一云：味甘，茯苓为之使，酒下最良，忌铁器，猪羊血及猪肉，无鳞鱼，与萝卜相恶，若并食，令人髭鬓，早白肠风，多热救饥，掘根洗去泥土，以苦竹刀切作片，米泔浸经宿，换水煮，去苦味，再以水淘洗净，或蒸或煮食之，花，亦可煠食。
治病文具本草草部条下
瓜楼根  ，俗名天花粉本草有栝楼实，一名地楼，一名果臝，【音裸】，一名天瓜，一名泽姑，一名黄瓜生，农川谷及山隂地今处处有之，入土深者，良，生卤地者有毒，诗所谓果蓏，【音裸，】之实是也。根亦名白药，大者细如手臂，皮黄肉白，苗引藤蔓，叶似甜瓜叶而窄花，义有细毛，开花似葫芦花淡黄色，实在花下，大如拳，生青熟黄，根味苦，性寒，无毒，枸杞为之使，恶干姜，畏牛膝，干漆，反乌头。
救饥，采根削皮，至白处，寸切之水浸一日一次换水浸，经四五日，取出烂捣研，以绢袋盛之，澄滤令极细如粉，或将根晒干捣为面，水浸澄滤二十余遍，使极腻如粉，或为烧饼，或作煎饼，切细面皆可食，采栝楼，穰煮粥食，极甘取子，炒干捣烂，用水熬油用，亦可治病，文具本草草部栝楼条下。
砖子苗  ，一名闗子苗生水边，苗似水葱，而麄大内实，又似蒲，葶梢开碎白花，结穗似水，莎草穗紫赤色，其子如黍粒大，根似蒲根而坚实，味甜，子味亦甜。
救饥采子，磨面食及采根，择洗净，换水煮食，或晒干磨为面食，亦可。
菊花  ，一名节华，一名日精，一名女节，一名女华，一名女茎，一名更生，一名周盈，一名延年，一名隂成生雍州川泽及邓，衡齐州田野，今处处有之，味苦甘，性平无毒术，枸杞桑根白皮为之使。
救饥，取茎紫气香而味甘者，采叶煠食，或作羮皆可，青茎而大，气味作蒿，苦者不堪食，名苦薏，其花亦可煠食，或炒茶食。
治病文具本草草部条下
金银花  本草名忍冬，一名鹭鸶藤，一名左纒藤，一名金钗股，又名老翁须，亦名忍冬藤旧不载，所出州土，今辉县山野中亦有之，其藤凌冬不凋，故名。忍冬草附树，延蔓而生，茎微紫色，对节生叶，叶似薜荔叶而青，又似水茶臼，叶头微团而软背颇澁，又似黒豆叶而大，开花五出，微香，蔕带红色，花初开白色，经一二日则色黄，故名金银花本草中不言，善治痈疽发背，近代名人，用之竒效味甘性温，无毒。
救饥，采花煠熟，油盐调食，及采嫩叶，换水煮熟，浸去邪气，淘净，油盐调食。
治病文具外科精要及本草草部忍冬条下
望江南  ，其花名茶花儿，人家园圃中多种苗髙二尺许茎微，淡赤色，叶似槐叶而肥大微尖，又似胡苍耳叶颇大及似皂角，叶亦大开五瓣，金黄花，结角长三寸许，叶味微苦。
救饥，采嫩苗叶煠，熟水浸淘去苦味，油盐调食，花可炒食，亦可煠食。
治病今人多将其子作草决明子代用
大蓼，  生密县，梁家冲山谷中，拖藤而生，茎有线楞，而颇硬对节，分生茎义，叶亦对生，叶似山蓼，叶微短而拳曲节间开白花，其叶味苦微辣。
救饥采叶，煠熟换水浸去辣，味作成黄色，淘洗净，油盐调食，花亦可煠食。
黑三棱  ，旧云河陜，江、淮、荆、襄间皆有之，今郑州贾峪山涧水边，亦有苗髙三四尺，叶似菖蒲叶而厚大背，皆三棱，劒脊叶中撺葶，葶上结实，攅为刺毬，状如楮桃，様而大，颗瓣甚多，其颗瓣，形似草，决明子而大生，则青熟则红黄色，根状如乌梅，而颇大有须，蔓延相连，比京三棱体微轻，治疗并同，其葶味甜，根味苦，性平，无毒，救饥采嫩，葶剥去麄皮，煠熟，油盐调食。
治病文具本草草部京三棱条下
荇丝菜  ，又名金莲儿，一名藕，蔬菜水中，拖蔓而生，叶似初生小荷叶近，茎有桠，劐【音鸦，霍】叶浮水上，叶中撺茎，上开金黄花，茎味甜。
救饥采嫩茎煠熟油盐调食
茭笋  ，本草有菰根，又名菰蒋草，江南人呼为茭草，俗又呼为茭白，生江东池泽水中，及岸际，今在处水泽，边皆有之，苗髙二三尺，叶似蔗荻，又似茭叶而长大，濶厚叶间，撺葶开花，如苇结实，青子根肥，剥取嫩白笋，可噉久根盘，厚生菌，【音窘，】细嫩亦可噉，名菰菜，三年已上，心中生葶，如藕白软，中有黑脉，甚堪噉名，菰首味甘，性大寒，无毒。
救饥，采茭菰笋，煠熟，油盐调食，或采子舂，为米合粟，煮粥食之，甚济饥。
治病文具本草草部菰根条下
救荒本草卷四
<子部,农家类,救荒本草>
钦定四库全书
救荒本草卷五
明 周王朱橚 撰
木部
叶可食【本草原有八种新增三十三种】
茶树  ，本草有茗苦，【与茶字同，】图经云：生山南，汉中山谷。闽、浙、蜀，荆、江、湖，淮南山中皆有之，惟建州北苑数处产者，性味，独与诸方不同，今宻县梁家冲山谷间亦有之，其树大小皆类栀子，春初生芽为雀舌，麦颗又有新芽一发，便长寸余，微麄如针，渐至环脚软，枝条之类，叶老则似水，茶白叶而长，又似初生青冈，橡叶而少光泽，又云：冬生叶，可作羮饮，世呼早采者为，【与茶，字同】，晚取者为茗，一名荈，【音喘，】蜀，今谓之苦，今通谓之茶，茶荼声近，故呼之，又有研治作饼，名为腊茶者，皆味甘苦，性微寒，无毒，加茱萸，葱姜等良，又别有一种防山中，顶上清峰茶，云春分前后，多聚人力，雷初发声，并手齐采，若得四两服之，即为地仙。
救饥，采嫩叶或冬生叶，可煮作羮食，或蒸焙作茶皆可。
治病文具本草木部茗苦条下
夜合树 ， 本草名合欢，一名合昏，生益州及维洛山谷，今钧州郑州山野中亦有之，木似梧桐，其枝甚柔弱，叶似皂荚叶，又似槐叶，极细而宻互相交结，毎一风来，辄似相解了，不相牵缀其叶，至暮而合，故名合昏，花发红白，色瓣上，若丝茸，然散垂结实，作荚子极薄细，味甘，性平，无毒。
救饥，采嫩叶煠熟水浸淘净，油盐调食，晒干煠食，尤好治病，文具本草木部合欢条下。
木槿树 ， 本草云：木槿如小葵花，淡红色，五叶成一花，朝开暮敛，花与枝两用，湖南北人家多种植为篱障，亦有千叶者，人家园圃多栽种，性平，无毒，叶味甜救饥，采嫩叶煠熟，泠水淘净，油盐调食。
治病文具本草木部条下
白杨树  本草，白杨树皮旧不载，所出州土，今处处有之，此木髙大皮白似杨，故名。叶圆如梨，肥大而尖，叶背甚白，叶边锯齿状，叶蒂小，无风自动也，味苦，性平，无毒。
救饥，采嫩叶煠熟，作成黄色，换水淘去苦味，洗净，油盐调食。
治病文具本草木部条下
黄栌  ，生商洛山谷，今钧州新郑山野中亦有之，叶圆木黄，枝茎色紫赤，叶似杏叶而圆，大味苦，性寒，无毒，木可染黄。
救饥采嫩叶煠熟水淘去苦味油盐调食
治病文具本草木部条下
椿树芽  ，本草有椿木，樗木旧不载，所出州土，今处处有之，二木形干，大扺相类，椿木实而叶香可噉，樗木疏而气臭，膳夫熬去，其气亦可噉，北人呼樗为山椿，江东人呼为虎目，叶脱处有痕如樗蒲子，又如眼目，故得此名，夏中生荚，樗之有花者，无荚有荚者无花荚，常生臭樗，上未见椿上有荚者，然世俗不辨，椿樗之异，故俗名为椿荚，其实樗荚耳，其无花不实，木大端直为椿有花而荚木，小干多迂矮者为樗，椿味苦，有毒，樗味苦，有小毒，性温，一云性热，无毒。
救饥采嫩叶煠熟水浸淘净油盐调食
治病文具本草木部椿木樗木及椿荚条下
椒树  本草，蜀椒，一名南椒，一名巴椒，一名蓎藙，【音唐毅，】生武都川谷及巴郡，归，峡，蜀川陜洛间人家园圃多种之髙四五尺，似茱萸，而小有针刺，叶似刺防，叶微小叶，坚而滑可煮食，甚辛香，结实无花，但生于叶间，如豆颗而圆，皮紫赤，此椒江淮及北土皆有之，茎实皆相类，但不及蜀中者，皮肉厚，腹里白，气味浓烈耳，又云：出金州西城者佳，味辛，性温大热，有小毒，多食令人乏气，口闭者杀人，十月勿食椒，损气伤心，令人多忘，杏仁为之使，畏欵冬花。
救饥，采嫩叶煠熟换水浸淘净，油盐调食，椒颗调和，百味香美。
治病文具本草木部蜀椒条下
椋子树【上音良】  ，本草有椋子木旧不载所出，州王今宻县山野中亦有之，其树有大者木，则坚重材堪为车辋，初生作科条，状类荆，条对生枝义，叶似柿叶而薄小，两叶相当，对生，开白花，结子细圆如牛李，子大如豌豆，生青熟黒味甚咸性，平，无毒，叶味苦。
救饥采叶，煠熟水浸，淘去苦味，洗净，油盐调食，治病文具本草木部条下。
云桑  生宻县山野中，其树枝叶皆类桑，但其叶如云，头花义，又似木栾，树叶微阔，开细青黄花，其叶味微苦。
救饥，采嫩叶煠熟换水浸，淘去苦味，油盐调食，或蒸晒作茶尤佳。
黄楝树  ，生郑州南山野中，叶似初生椿树叶而极小，又似楝叶，色微带黄，开花紫赤色，结子如豌豆大，生青，熟亦紫赤色，叶味苦。
救饥，采嫩芽叶，煠熟换水浸去苦味，油盐调食，蒸芽曝干，亦可作茶煮饮。
冻青树 ， 生宻县山谷间树髙丈许枝叶似枸骨子树而极茂盛，凌冬不凋，又似樝【音柤，】子树叶而小，亦似穁芽叶微窄，头颇团而不尖，开白花，结子如豆粒，大青黒色叶味苦。
救饥采芽叶煠熟水浸去苦味淘洗净油盐调食
穁芽树【上音冗】  ，生辉县山野中，科条似槐条，叶似冬青叶微长，开白花，结青白，子其叶味甜。
救饥采嫩叶煠熟水淘净油盐调食
月芽树  ，又名芿【音，仍】芽生，田野中，茎似槐条，叶似歪头，菜叶微短稍硬，又似穁芽叶，颇长，其叶两两对生，味甘微苦。
救饥采嫩叶煠熟水浸淘净油盐调食
女儿茶  ，一名牛李子，一名牛筋，子生田野中，科条髙五六尺，叶似郁李子叶而长大，稍尖叶，色光滑，又似白，棠子叶而色微黄，緑结子如豌豆大，生则青，熟则黒茶褐色，其叶味淡微苦。
救饥，采嫩叶煠熟水浸淘净，油盐调食，亦可蒸曝，作茶煮饮。
省沽油  ，又名珎珠花，生钧州风谷，顶山谷中，科条似荆条而圆，对生枝义，叶亦对生，叶似驴，駞布袋叶而大，又似葛藤叶却小，每三叶攅生一处，开白花似珎珠，色叶味甘，微苦。
救饥采叶煠熟水浸淘净油盐调食
白槿树 ， 生宻县梁家冲山谷中树髙五七尺，叶似茶叶而甚阔大，尤润，又似初生青冈叶而无花，义又似山格刺树，叶亦大开白花，其叶味苦。
救饥采嫩叶煠熟换水浸去苦味油盐调食
回回醋  ，一名淋朴，生宻县韶华山，山野中树髙丈余，叶似兜，栌树叶而厚大，边有大锯齿，又似厚椿叶而亦大，或三叶或五叶，排生一茎开白花，结子大如豌豆，熟则红紫色，味酸，叶味微酸。
救饥采叶，煠熟水浸去酸味，淘净油盐，调食其子，调和汤，味如醋。
槭树芽，【槭音色，】  ，生钧州风谷，顶山谷间木髙一二丈，其叶状类野，葡萄叶五花尖，义亦似绵，花叶而薄小，又似丝叶，却甚小而淡黄，緑色开白花，叶味甜救饥，采叶煠熟，以水浸作成黄色，换水淘净，油盐调食。
老叶儿树 ， 生宻县山野中树髙六七尺，叶似茶叶而窄瘦尖，又似李子叶而长，其叶味甘微澁。
救饥采叶煠熟水浸去澁味淘洗净油盐调食
青杨树 ， 在处有之，今宻县山野间亦多有其树髙大叶似白，杨树叶而狭小，色青皮亦颇青，故名青杨，其叶味微苦。
救饥采叶，煠熟水浸，作成黄色，换水淘净，油盐调食。
龙栢芽  ，出南阳府马鞍山中，此木久则亦大，叶似初生橡栎，【音歴】小叶而短，味微苦。
救饥采芽叶煠熟换水浸淘净油盐调食
兜栌树 ， 生宻县梁家冲山谷中，树甚髙大其木枯朽极透，可作香焚，俗名壊香叶似回回，醋树叶而薄窄，又似花楸树叶，却少花义，叶皆对生，味苦。
救饥，采嫩芽叶，煠熟水浸去苦味，淘洗净，油盐调食。
青冈树 ， 旧不载，所出州土，今处处有之，其木大而结，橡斗者为橡，【音歴】小而不结，橡斗者为青冈，其青冈树，枝叶条干，皆类橡栎，但叶色颇青而少花，义味苦，性平，无毒。
救饥，采嫩叶煠熟，以水浸渍，【音自】，作成黄色，换水淘洗净，油盐调食。
檀树芽 ， 生宻县山野中树髙一二丈叶似槐叶而长大，开淡粉，紫花叶味苦。
救饥，采嫩芽叶，煠熟换水浸去苦味，淘洗净，油盐调食。
山茶科  ，生中牟土山，田野中，科条髙四五尺枝梗灰，白色，叶似皂荚叶而团，又似槐叶，亦团四五叶，攅生一处，叶甚稠，宻味苦。
救饥，采嫩叶煠熟水淘洗净，油盐调食，亦可蒸晒干，做茶煑饮。
木葛  ，生新郑县山野中树髙丈余枝似杏，枝叶似杏叶而团，又似葛根叶而小，味微甜。
救饥采叶煠熟水浸淘净油盐调食
花楸树 ， 生宻县山野中，其树髙大叶似回，回醋叶微薄，又似兜栌，树叶边有锯齿义，其叶味苦。
救饥，采嫩芽叶，煠熟换水浸去苦味，淘洗净，油盐调食。
白辛树 ， 生荥阳，塔儿山岗，野间树髙丈许，叶似青檀树叶，颇长而薄，色微淡，緑又似月芽树叶而大，色亦差淡，其叶味甘微澁。
救饥采叶煠熟水浸淘去澁味油盐调食
木栾树 ， 生宻县山谷中树髙丈余，叶似楝叶而寛大稍薄，开淡黄花，结薄殻中有子大如豌豆乌黒色人多摘取，串作数珠，叶味淡甜。
救饥采嫩芽叶煠熟换水浸淘净油盐调食
乌棱树 ， 生宻县梁家冲山谷中，树高丈余，叶似省，沽油树叶而背白，又似老婆布防，叶微小而开白花，结子如梧桐子大。生青，熟则乌黒其叶味苦。
救饥采叶，煠熟换水浸去苦味，作过淘洗净，油盐调食。
刺楸树 ， 生宻县山谷中，其树髙大皮色苍白，上有黄白斑，防枝梗间多有大刺，叶似楸叶而薄，味甘救饥，采嫩芽叶，煠熟水浸淘净，油盐调食。
黄丝藤 ， 生辉县，太行山山谷中，条类葛条，叶似山格，刺叶而小，又似婆婆枕头，叶颇硬背微，白边有细锯齿，味甜。
救饥采叶煠熟水浸淘净油盐调食
山格刺树 ， 生宻县韶华山，山野中作科条，生叶似白，槿树叶颇短而尖，【音肖】，又似茶树叶而阔大，及似老婆布防，叶亦大，味甘。
救饥采叶煠熟水浸作成黄色淘洗净油盐调食
树【，杭，去声】， ， 生辉县，太行山山谷中，其树髙丈余，叶似槐叶而大，却颇软薄，又似檀树叶而薄小，开淡红色，花结子如菉豆大熟，则黄茶褐色，其叶味甜。
救饥采叶煠熟水浸淘净油盐调食
报马树 ， 生辉县，太行山山谷间，枝条似桑条色，叶似青檀叶而大，边有花义，又似白辛，叶颇大而长，硬叶味甜。
救饥，采嫩叶煠熟水淘净，油盐调食硬叶，煠熟水浸，作成黄色，淘去涎沫，油盐调食。
椵树  ，生辉县，太行山山谷间，树甚髙大其木细腻，可为桌器，枝义对生，叶似木槿叶而长大，微薄色颇淡，緑皆作五花桠，【音鸦，】义边有锯齿，开黄花，结子如豆粒大，色青白，叶味苦。
救饥采嫩叶煠熟水浸去苦味淘洗净油盐调食
臭【臭，去声】， ， 生宻县杨家冲山谷中，科条髙四五尺，叶似杵，叶而尖，【音哨，】又似金银花叶亦尖，五叶攒生如一叶，开花白色，其叶味甜。
救饥采叶煠熟水浸淘净油盐调食
坚荚树 ， 生辉县，太行山山谷中，其树枝干坚劲，可以作棒，皮色乌黒对分枝义，叶亦对生，叶似拐，叶而大，微薄其色淡緑，又似土栾，树叶极大，而光润开黄花，结小红子，其叶味苦。
救饥采嫩叶煠熟水浸去苦味淘洗净油盐调食
臭竹树 ， 生辉县，太行山山野中，树甚高大，叶似楸叶而厚颇，却少花义，又似拐枣叶亦大，其叶面青背白，味甜。
救饥采叶煠熟水浸去邪臭气味油盐调食
马鱼儿条  ，俗名山皂角，生荒野中，叶似初生刺防花叶而小，枝梗色红，有刺，似棘针微小，叶味甘，微酸，救饥采叶，煠熟水浸淘净，油盐调食。
老婆布防  ，生钧州风谷，顶山野间科条，淡苍黄色，叶似匙头，様色嫩緑而光俊又似山格刺叶，却小，味甘救饥，采叶，煠熟水浸，作过淘净，油盐调食。
救荒本草卷五
<子部,农家类,救荒本草>
钦定四库全书
救荒本草卷六
明 周王朱橚 撰
木部
实可食【本草原有六种新增十四种】
叶及实皆可食【本草原有五种新增三种】
花可食【新增五种】
花叶皆可食【本草原有一种】
花叶实皆可食【新增二种】
叶皮及实皆可食【本草原有二种】
笋可食【本草原有一种】
米谷部
实可食【新增七种】
防核树  ，俗名防李子生函谷川谷及巴西，河东皆有今古，崤闗西茶店山谷间亦有之，其木髙四五尺，枝条有刺，叶细似枸杞叶而尖长，又似桃叶而狭小，亦薄花开白色，结子红紫色，附枝茎而生，状类五味子，其核仁味甘，性温微寒，无毒，其果味甘酸。
救饥摘取其果红紫色熟者食之
治病文具本草木部条下
酸枣树  ，尔雅谓之樲枣，出河东川泽，今城垒坡，野间多有之，其木似枣而皮细，茎多棘刺，叶似枣叶微小，花似枣花，结实紫红色，似枣而圆小，核中仁微扁，名酸枣仁入药用，味酸性平，一云性微热，恶防已。
救饥，采取其，为果食之，亦可酿酒，熬作烧酒饮，未红熟时，采取煑食亦可。
治病文具本草木部条下
橡子树  ，本草橡实栎，【音歴】木子也，其殻一名杼【，土与切】斗，所在山谷有之木髙二三丈，叶似栗叶，而大开黄花，其实橡也，有梂彚【音胃，】自裹其殻即橡斗也，橡实味苦，澁性微温，无毒。其殻斗可染皂。
救饥，取子换水浸煮，十五次，淘去澁味，蒸极熟食之，厚肠胃，肥健人不饥。
治病文具本草木部橡实条下
荆子  ，本草有牡荆实，一名小荆实，俗名黄荆，生河间，南阳寃句山谷并眉州，蜀州平夀都乡髙岸及田野中，今处处有之，即作棰杖者，作科条生枝茎，坚劲对生枝义，叶似麻叶而疎短，又有叶似防叶而短小，却多花义者，开花作穗，花色粉红，微帯紫，结实大如黍粒，而黄黒色味苦性温，无毒，防风为之使，恶石膏，乌头陶隠居登真隐诀云：荆木之华叶，通神见鬼精。
救病，采子换水，浸淘去苦味，晒干，捣磨为面，食之治病，文具本草木部牡荆实条下。
实枣儿树  ，本草名山茱萸，一名蜀枣，一名鸡足，一名鬾【，音妓】实，一名鼠矢，生汉中川谷及琅琊寃句东海承县海州，今钧州宻县山谷中亦有之木髙丈余，叶似榆叶而寛稍团纹，脉微麄开，淡黄白花，结实似酸枣大，微长，两头尖，色赤既干，则皮薄味酸，性平，微温，无毒。一云：味咸辛大热，蓼实为之使，恶桔梗，防风防已救饥，摘取实，红熟者食之。
治病文具本草木部山茱萸条下
孩儿拳头  ，本草名荚蒾，【音迷】，一名击蒾，一名弄先，旧不着所出州土，但云所在山谷多有之，今辉县太行山，山野中亦有，其木作小树，叶似木槿而薄，又似杏叶，颇大亦薄，澁枝叶间开黄花，结子似溲疏，两两切并四四相对，数对共为一攅，生则青，熟则赤色，味甘苦，性平，无毒，葢檀榆之类也，其皮堪为索。
救饥采子，红熟者食之，又煮枝汁少，加米作粥，甚美治病，文具本草木部荚蒾条下。
山防儿  ，一名金刚树，又名鉄刷，子生钧州山野中科条髙三四尺，枝条上有小刺，叶似杏叶，颇团小开白花，结实如葡萄，颗大熟，则红黄色，味甘酸。
救饥采果食之
山里果儿  ，一名山里红，又名映山，红果生新郑县山野中，枝茎似初生桑条上多小刺，叶似菊花叶稍团，又似花桑叶亦团开白花，结红果大如樱桃，味甜救饥，采树熟果食之。
无花果  ，生山野中，今人家园圃中，亦栽叶形，如葡萄叶，颇长硬而厚梢，作三义，枝叶间生果，初，则青小熟，大状如李子，色似紫茄，色味甜。
救饥采果食之
治病今人传説治心痛用叶煎汤服甚效
青舍子条 ， 生宻县山谷间科条，微带柿，黄色，叶似胡枝子叶而光俊微尖，枝条梢间开淡粉紫花，结子似枸子，微小生则青而后变红，熟则紫黑色，味甜救饥，采摘其子紫熟者食之。
白棠子树  ，一名沙棠，棃儿一名羊，妳子树，又名剪子，果生荒野中枝梗，似棠梨树枝而细，其色微白，叶似棠叶而窄小，色亦颇白，又似女儿茶叶却大而背白，结子如豌豆大，味酸甜。
救饥其子甜熟时摘取食之
拐【上古买切】 ， 生宻县梁家冲山谷中，叶似楮叶而无花，又却更尖，面多纹，脉边有细锯齿，开淡黄花，结实状似生姜拐义而细短，深茶褐色，故名拐，味甜救饥，摘取拐枣，成熟者食之。
木桃儿树  ，生中牟，土山间树髙五尺余，枝条上气脉积聚，为疙瘩达，状类小桃，儿极坚实，故名木桃，其叶似楮叶而狭小，无花，义却有细锯齿，又似青檀叶，梢间另又开淡紫花，结子似梧桐子而大熟，则淡银褐色，味甜可食。
救饥采取其子熟者食之
石冈橡 ， 生汜水，西茶店山谷中，其木髙丈许，叶似橡栎，叶极小而薄，边有锯齿而少花，义开黄花，结实如橡斗而极小，味澁微苦。
救饥采实换水煮五七水令极熟食之
水茶臼 ， 生宻县山谷中，科条髙四五尺，茎上有小刺，叶似大叶，胡枝子叶而有尖，又似黒豆叶而光，厚亦尖开黄白花，结果如杏，大状似甜，瓣而色红，味甜酸救饥，果熟红，时摘取食之。
野木  ，一名八月，樝【音柤，】又名杵，出新郑县山野中，蔓延而生妥，【他果切，】附草木上，叶似黒豆叶微小，光泽四五叶，攅生一处，结如肥皂，大味甜。
救饥采嫩换水煮食树熟者亦可摘食
土栾树 ， 生汜水，西茶店山谷中，其木髙大坚劲人常采斫以为秤，簳【音秆，】叶似木，葛叶微狭而厚背，颇白微毛，又似青杨叶亦窄，开淡黄花，结子小如豌豆而扁，生则青色，熟则紫黒色味甘。
救饥摘取其实紫熟者食之
驴驼布袋，  生郑州沙岗间科条，高四五尺，枝梗，微带赤黄色，叶似郁李子叶颇大，而光又似省，沽油叶而尖，颇齐其叶，对生开花，色白，结子如菉豆大，两两并生，熟则色红，味甜。
救饥采红熟子食之
婆婆枕头  ，生钧州宻县山坡中科条髙三四尺，叶似樱桃叶而长，开黄花，结子如菉豆大，生则青熟红色，味甜。
救饥采熟红子食之
吉利子树  ，一名急防，子科荒野，处处有之，科条高五，六尺，叶似野桑叶而小，又似樱桃叶，亦小枝叶间开五瓣，小尖花碧玉色，其心黄色，结子如椒粒大，两两并生，熟则红色，味甜。
救饥其子熟时采摘食之
枸杞  ，一名杞根，一名枸忌，一名地辅，一名羊乳，一名却暑，一名仙人杖，一名西王母杖，一名地仙苗，一名托卢，或名天精，或名却老，一名枸檵，【音继】，一名苦杞，俗呼为甜菜子，根名地骨，生常山平泽，今处处有之，其茎干高三，五尺，上有小刺，春生苗，叶如石榴叶而软薄，茎叶间开小红紫花，随便结实，形如枣核，熟则红色，味微苦性寒，根大寒，子微寒，无毒，一云：味甘平，白色，无刺者良，陜西枸杞，长一、二丈，围数寸，无刺，根皮如厚朴，甘美，异于诸处，生子如樱桃，全少核曝干，如饼极烂，有【阙】救饥，采叶，煠熟水淘净，油盐调食，作羮食皆可，子红熟时，亦可食，若渇煮叶作饮以代茶饮之。
治病文具本草木部条下
栢树  ，本草有栢实，生太山山谷及陜州，宜州，其干州者最佳，宻州侧栢叶尤佳，今处处有之，味甘，一云：味甘辛，性平，无毒，叶味苦，一云：味苦辛，微温，无毒。牡蛎及桂，子为之使，畏菊花，羊蹄草诸石及面麴。
救饥，列仙传云：赤松子食栢子，齿落更生，采栢叶新生并嫩者，换水浸其苦味，初，食苦澁入蜜，或枣肉和食，尤好后稍易吃，遂不复饥，冬不寒，夏不热。
治病文具本草木部栢实条下
皂防树  ，生雍州川谷及鲁之邹县，怀孟产者为胜，今处处有之，其木极有高大者，叶似槐叶，瘦长而尖，枝间多刺，结实有三种，形小者为猪牙，皂防良，又有长六寸，及尺二者，用之当以肥厚者为佳，味辛咸，性温，有小毒，枯实为之使，恶麦门冬，畏空青，人参，苦参，可作沐药，不入汤。
救饥，采嫩芽煠熟，换水浸洗淘净，油盐调食，又以子不以多少，炒舂去赤皮，浸软煮熟，以糖渍之，可食，治病文具本草木部条下。
楮桃树 ， 本草名楮实，一名谷，【音构，】实生少室山，今所在有之，树有二种，一种皮有斑花纹，谓之斑谷，人多用皮为冠，一种皮无花纹，枝叶大相类，其叶似葡萄叶作瓣，义上多毛，澁而有子者为佳，其桃如弹，大青緑色，后渐变，深红色，乃成熟浸洗去穰，取中子入药，一云：皮斑者，是楮皮白者是谷皮，可作纸实，味甘性寒，叶味甘，性凉俱无毒。
救饥，采叶并楮桃，带花煠烂，水浸过，握干作饼，焙熟食之，或取树熟楮桃红蘂，食之甘美，不可久食，令人骨软。
治病文具本草木部楮实条下
柘树  ，本草有柘木旧不载，所出州土，今北土处处有之，其木坚劲，皮纹细宻上多白防枝条，多有刺叶，比桑叶甚小，而薄色颇黄淡，叶稍皆三义，亦堪饲蚕，绵柘刺少，叶似柿叶，微小枝叶间结实，状如楮桃而小，熟则亦有红蘃味甘，酸，叶味甘微苦，柘木味甘，性温，无毒，救饥，采嫩叶煠熟，以水浸洳，作成黄色，换水浸去邪，味再以水淘净，油盐调食其实，红熟甘酸，可食，治病文具本草木部条下。
木羊角科  ，又名羊桃科，一名小桃花，生荒野中，紫茎叶似初生桃叶光俊，色微带黄枝间，开红白花，结角似豇豆角，甚细而尖，毎两角，并生一处，味微苦，酸，救饥，采嫩稍叶，煠熟水浸淘净，油盐调食，嫩角亦可煠食。
青檀树  ，生中牟，南沙岗间，其树枝条，有纹细薄，叶形类，枣叶微尖，背白而澁，又似白辛，树叶微小，开白花，结青子如梧桐子大。叶味酸，澁实，味甘酸。
救饥采叶，煠熟水浸，淘去酸味，油盐调食，其实成熟，亦可摘食。
山檾树 ， 生宻县梁家冲山谷中树髙丈余，叶似初生檾叶，又似芙蓉叶而小，又似牵牛花，叶叶肩，两傍却又有角，义开白花，结子如枸杞子，大熟则紫黒色味甘酸，叶味苦。
救饥采叶，煠熟水浸去苦味，淘洗净，油盐调食，其子熟时，摘取食之。
藤花菜 ， 生荒野中，沙岗间科条，丛生，叶似皂角叶而大，又似嫩椿叶而小，浅黄緑色，枝间开淡紫花，味甘救饥，采花煠熟，水浸淘净，油盐调食，微焯过晒干，煠食尤佳。
欛齿花【上音罢】  ，本名锦鸡儿花，又名酱瓣子，生山野间，人家园宅，间亦多栽，叶似枸杞子叶而小毎，四叶攅生一处，枝梗，亦似枸杞，有小刺开黄花，状类鸡形，结小角儿味甜。
救饥采花煠熟油盐调食炒熟吃茶亦可
楸树  ，所在有之，今宻县梁家冲山谷中，多有树甚髙大其木可作琴瑟，叶类梧桐叶而薄小，叶梢作三角尖，义开白花，味甘。
救饥，采花煠熟，油盐调食，及将花晒干，或煠或炒，皆可食。
腊梅花  ，多生南方，今北土亦有之，其树枝条，颇类李，其叶似桃叶而寛大纹，脉微麄开淡黄花，味甘微苦救饥，采花煠熟，水浸淘净，油盐调食。
马棘  ，生荥阳岗野间，科条髙四五尺，叶似夜合树叶而小，又似蒺防叶而硬，【玉诤切】，又似新生皂荚科，叶亦小稍间，开粉紫花，形状似锦鸡，儿花微小，味甜。
救饥采花煠熟水浸淘净油盐调食
槐树芽  ，本草有槐实，生河南平泽，今处处有之，其木有极高大者，尔雅云：槐有数种，叶大而黒者名櫰【，公回切】槐，昼合夜开者，名守宫槐，叶细而青緑者，但谓之槐，其功用不言有别开黄花，结实似豆角状，味苦酸咸性寒，无毒，景天为之使。
救饥，采嫩芽煠熟，换水浸淘洗去苦味，油盐调食，或采槐花，炒熟食之。
治病文具本草木部槐实条下
棠梨树  ，今处处有之，生荒野中，叶似苍术，叶亦有团叶者，有三义叶者，叶边皆有锯齿，又似女儿茶叶，其叶色颇黪白，开白花，结棠梨，如小楝子，大味甘，酸，花，叶味微苦。
救饥，采花煠熟食，或晒干磨面，作烧饼食，亦可及采嫩叶，煠熟水浸淘净，油盐调食，或蒸晒作茶，亦可其棠梨，经霜熟时，摘食甚美。
文冠花  ，生郑州南荒野间，陜西人呼为崖木，树髙丈许，叶似榆树叶而狭小，又似山茱萸叶亦细短，开花彷佛，似藤花而色白，穗长四五寸，结实状似枳殻而三瓣，中有子二十余颗，如肥皂角子，子中瓤如栗子，味微淡，又似米面，味甘可食，其花味甜，其叶味苦。
救饥，采花煠熟，油盐调食，或采叶煠，熟水浸淘去，苦味亦用油，盐调食及摘实，取子煮熟食瓤。
桑椹树 ， 本草有桑根白皮旧不载，所出州土，今处处有之，其叶饲蚕，结实为桑椹有黒白二种桑之精英，尽在于椹，桑根白皮东行根益佳，肥白者良，出土者，不可用杀人，味甘性寒，无毒，制造忌铁器，及铅，叶桠者名鸡桑，最堪入药，续断麻子桂心为之使，桑椹，味甘性暖，或云木白皮亦可用。
救饥，采桑椹熟者食之，或熬成膏，摊于桑叶上，晒干捣作饼，收蔵或直取椹子，晒干可蔵经年及取椹子清汁，置瓶中，封三二日即成酒，其色味似葡萄酒，甚佳，亦可熬烧酒可蔵经年味力愈佳，其叶嫩老皆可煠食，皮炒干，磨面可食。
治病文具本草木部桑根白皮条下
榆钱树  ，本草有榆皮，一名零榆生，颍川山谷，秦州，今处处有之，其木髙大春时未生叶，其枝条间先生榆荚，形状似钱而薄小，色白，俗呼为榆钱后方生，叶似山茱萸叶而长尖，润泽，榆皮味甘，性平，无毒。
救饥，采肥嫩榆叶，煠熟水浸淘净，油盐调食其榆钱，煮糜羮食佳，但令人多睡，或焯过晒干备用，或为酱，皆可食，榆皮刮去其上，干燥皴澁者，取中间软嫩皮剉碎，晒干炒焙，极干捣，磨为面拌，糠麧草末，蒸食，取其滑泽易食，又云：榆皮与檀皮为末服之，令人不饥，根皮亦可捣，磨为面食。
治病文具本草木部榆皮条下
竹笋  本草，竹叶有防【音谨，又音允，】竹叶苦竹叶淡竹叶本经，并不载所出州土，今处处有之，竹之类甚多，而入药者，惟此三种，人多不能尽别，防竹坚而促节，体圆而质劲，成白如霜，作笛者有一种亦不名防竹，苦竹亦有二种，一种出江西及闽中本极麄大笋，味甚苦，不可噉，一种出江浙近地亦时有之，肉厚而叶长，濶笋微苦味，俗呼甜苦笋，食所最贵者，亦不闻入药用，淡竹肉薄节间有粉，南人以烧竹沥者，医家只用此一品，又有一种薄殻者名甘竹，叶最胜，又有实中竹，篁竹，并以笋为佳，于药无用，凡取竹沥，惟用淡竹，苦竹，防竹尔陶隠居云竹实，出蓝田江东，乃有花而无实，而顷来斑斑有实，状如小麦，堪可为饭，圗经云：竹笋味甘，无毒。又云：寒救饥，采竹嫩笋煠熟，油盐调食，焯过晒干煠食，尤好治病，文具本草木部竹叶条下。
野豌豆  ，生田野中，苗初就地，拖秧而生，后分生茎义，苗长二尺余，叶似胡豆，叶稍大，又似苜蓿，叶亦大开淡粉，紫花结角，似家豌豆角，但秕【，音比】小，味苦。
救饥，采角煮食，或收取豆煮食，或磨面制造食，用与家豆同。
豆 ， 生平野中，北土处处有之，茎蔓延附草木上，叶似黒豆叶而窄小，微尖开淡粉紫花，结小角，其豆似黒豆形极小，味甘。
救饥打取豆，淘洗净煮食，或磨为面，打饼蒸食，皆可。
山扁豆  ，生田野中，小科苗髙一尺许，稍叶似蒺，防叶微大根叶，比苜蓿叶颇长，又似初生豌豆叶开黄花，结小匾角儿，味甜。
救饥采嫩角煠食其豆熟时收取豆煮食
回回豆  ，又名那合豆，生田野中，茎青，叶似蒺防叶，又似初生嫩皂荚叶而有细锯齿，开五瓣，淡紫花如蒺防花，様结角如杏仁様，而肥有豆，如牵牛子微，大味甜救饥，采豆煮食。
胡豆  ，生田野间，其苗初搨地生，后分茎义，叶似苜蓿叶而细茎，叶梢间开淡，葱白褐花，结小角有豆，如豆状，味甜。
救饥采取豆煮食或磨面食皆可
蚕豆  ，今处处有之，生田园中，科苗髙二尺许茎方，其叶状类黒豆叶而团长，光泽纹脉，竪直色似豌豆，颇白茎叶，梢间开白花，结短角，其豆如豇豆而小，色赤味甜。
救饥采豆煮食炒食亦可
山菉豆 ， 生辉县，太行山车箱，冲山野中，苗茎似家，菉豆茎微细，菉比家菉豆，叶狭窄尖，开白花，结角亦瘦小，其豆黪緑色，味甘。
救饥采取其豆煮食或磨面摊煎饼食亦可
救荒本草卷六
<子部,农家类,救荒本草>
钦定四库全书
救荒本草卷七
明 周王朱橚 撰
米谷部
叶及实皆可食【本草原有五种新増八种】
果部
实可食【本草原有十种新増四种】
叶及实皆可食【本草原有四种新増一种】
根可食【本草原有二种】
根及实皆可食【本草原有二种】
荞麦苗  ，处处种之苗髙二三尺许，就地科义生，其茎色红，叶似杏叶而软微，开小白花，结实作三棱，蒴儿，味甘平，性寒，无毒。
救饥，采苗叶煠熟，油盐调食，多食微防其麦，或蒸使气馏，【音溜，】于烈日中晒令，口开舂取仁，煮作饭食，或磨为面，作饼蒸食，皆可。
治病文具本草米谷部条下
御米花 ， 本草名甖子粟，一名象谷，一名米囊，一名囊子，处处有之，苗高一，二尺，叶似靛，叶色而大，边皱多有花义，开四瓣，红白花，亦有千叶花者，结殻似骲【音炮，】箭头殻中有米数千粒，似葶苈子，色白，隔年种则佳米，味甘性平，无毒。
救饥，采嫩叶煠熟，油盐调食，取米作粥，或与面作饼，皆可食其米和，竹沥煮粥，食之极美。
治病文具本草米谷部甖子粟条下
赤小豆  ，本草旧云，江淮间多种莳，今北土亦多有之，苗髙一，二尺，叶似豇豆叶微团，开花似豇豆，花微小淡，银褐色，有腐气，人故亦呼为腐婢，结角比菉豆角，颇大角之皮色微白，带红其豆，有赤、白，黧色三种，味甘，酸，性平，无毒，合鲊食，成消渇为酱合鲊，食成口疮，人食则体重。
救饥，采嫩叶煠熟水淘洗净，油盐调食，明目豆角，亦可煮食，又法：赤小豆一升半炒，大黄豆一升半，焙二味捣末，毎服一合，新水下，日三服，尽三升，可度十一日不饥，又説小豆食之，逐津液，行小便，久服则虚人，令人黒瘦枯燥。
治病文具本草米谷部条下
山丝苗  ，本草有麻蕡，【音焚】，一名麻勃，一名茡，【音字，】一名麻，母生太山川谷，今皆处处有之，人家园圃中多种莳，绩其皮以为布苗髙四五尺，茎有细线楞，叶形状似柳叶，而边皆有义牙，锯齿，毎八九叶，攅生一处，又似荆叶而狭，色深青开淡黄白花，结实小如菉豆颗，而匾图经云：麻蕡，此麻上花勃勃者，味辛性平，有毒，麻子味甘性平，微寒滑利，无毒入土者损人，畏牡蛎，白薇恶茯苓救饥，采嫩叶煠熟换水浸，去邪恶气味，再以水淘洗净，油盐调食，不可多食，亦不可乆食动风子可炒食，亦可打油用。
治病文具本草米谷部麻蕡条下
油子苗 ， 本草有白油麻，俗名脂麻，旧不着所出州土，今处处有之，人家园圃中多种苖髙三四尺茎方，窊面四楞，对节分生枝义，叶类苏子叶而长尖，边多花义，叶间开白花，结四棱，蒴儿每蒴中有子四五十余粒，其子味甘微苦，生则性大寒，无毒，炒熟则性热，压笮为油，大寒。
救饥，采嫩叶煠熟水浸淘洗净，油盐调食，其子亦可炒熟食，或煮食及笮为油食皆可。
治病文具本草米谷部白油麻条下
黄豆苗  ，今处处有之，人家田园中多种，苗高一，二尺，叶似黒豆叶而大，结角比黒豆角稍肥大，其叶味甘救饥，采嫩苗叶煠，熟水浸淘净，油盐调食，或摘角煮食，或收豆煮食，及磨为面食，皆可。
刀豆苗  ，处处有之，人家园篱边多种之，苗叶似豇豆叶肥大开，淡粉红花，结角如皂角状而长，其形似屠刀様，故以名之。味甜微淡。
救饥，采嫩苗叶煠，熟水浸淘净，油盐调食豆角，嫩时煮食，豆熟之时，收豆煮食，或磨面食亦可。
眉儿豆苗  ，人家园圃中种之，妥【他果切，】蔓而生，叶似菉豆叶而肥大，阔厚润泽，光俊毎三叶，攅生一处，开淡粉紫花，结扁角，毎角有豆，止三四颗，其豆色黒匾而皆白眉，故名味微甜。
救饥，采嫩苗叶煠食豆角，嫩时采角煮食，豆成熟时，打取豆食。
紫豇豆苗  ，人家园圃中种之，茎叶与豇豆同，但结角色紫，长尺许，味微甜。
救饥，采嫩苗叶煠熟，油盐调食角，嫩时采角煮食，亦可做菜食豆，成熟时打取豆食之。
苏子苗  ，人家园圃中多种之，苗髙二三尺茎方窊，【五化切，】面四楞，上有澁毛，叶皆对生，似紫苏叶而大，开淡紫花，结子比紫苏子亦大味微辛，性温。
救饥，采嫩叶煠熟换水淘洗净，油盐调食，子可炒食，亦可笮油用。
豇豆苗  ，今处处有之，人家田园中多种，就地拖秧，而生亦延篱落，叶似赤小豆叶而极长，开淡粉紫花，结角长五七寸，其豆味甘。
救饥，采嫩叶煠熟水浸淘净，油盐调食，及采嫩角，煠食亦可，其豆成熟时，打取豆食。
山黒豆  生宻县山野中，苗似家黒豆毎三叶，攅生一处居中，大叶如菉豆叶傍两，叶似黒豆叶微圆，开小粉红花，结角比家黒豆角极瘦小，其豆亦极细小，味微苦。
救饥，苗叶嫩时采取，煠熟水淘去苦味，油盐调食，结角时采角煮食，或打取豆食，皆可。
舜芒谷  ，俗名红落防生，田野及人家田庄窠，【音科，】上多有之，科苗高五尺余，叶似灰菜叶而大，微带红色，茎亦髙麄可为拄杖，其中心叶甚，红叶间出，穗结子如粟米颗，灰青色，味甜。
救饥，采嫩苗叶晒干，揉【音柔，】去灰煠熟，油盐调食，子可磨面做，烧饼蒸食。
樱桃树  ，处处有之，古谓之含桃，叶似桑叶而狭窄微软，开粉红花，结桃，似郁李子而小红色鲜明，味甘性热。
救饥采果红熟者食之
治病文具本草果部条下
胡桃树  ，一名核桃生，北土旧云，张骞从西域将来陜洛间多有之，今钧郑间亦有其树大株，叶厚而多阴，开花成穗，花色苍黄结实，外有青皮包之，状似梨，大熟时，沤去青皮，取其核是胡桃，味甘性平，一云性热，无毒，救饥，采核桃沤去青皮，取瓤食之，令人肥健。
治病文具本草果部条下
柿树  旧不载，所出州土，今南北皆有之，然华山者，皮薄而味甘，珍；宣，歙、荆、襄、闽、广诸州，但生噉不堪为干，椑柿，压丹石毒，乌柿宣越者，性温，诸柿食之，皆善而益人，其树髙一二丈叶似软枣叶，颇小而头，微团结实，种数甚多，有牛心柿，蒸饼柿，盖柿防柿蒲楪红柿黄柿，朱柿椑柿，其干柿，火干者谓之乌柿，诸柿味甘，性寒，无毒，救饥，摘取软熟柿食之，其柿未软者摘取，以温水醂【音揽，】熟食之，麄心柿，不可多食，令人腹痛，生柿弥冷，尤不可多食。
治病文具本草果部条下
梨树  ，出郑州及宣城，今处处有之，其树叶似棠叶而大，色青，开花白色，结实形様甚多，鹅梨，出郑州极大，味香美，而浆多乳梨，出宣城皮厚而肉实，味极长水梨，出北都，皮薄而浆，多味差短，又有消梨，紫煤梨，赤梨，甘棠御儿梨，紫花梨，青梨，茅梨，桑梨之类，不能尽具，其名梨实，味甘微酸，性寒，无毒。
救饥，其梨结硬，未熟时，摘取煮食，已经霜熟，摘取生食，或蒸食亦佳，或削其皮，晒作梨，糁收而备用，亦可治病，文具本草果部条下。
葡萄，  生陇西，五原敦煌山谷及河东，旧云汉张骞使西域，得其种，还而种之，中国始有葢北果之最珍者，今处处有之，苗作藤蔓而极长，大盛者一，二本，绵被山谷，叶类丝，叶颇壮，而边多花义，开花极细，而黄白色，其实有紫，白二色，形之圆鋭亦二种，又有无核者，味甘，性平，无毒，又有一种蘡薁，【音婴郁，】真相似，然蘡薁，乃是千嵗蔂但山人一槩收而酿酒。
救饥采葡萄，为果食之，又熟时取汁，以酿酒饮，治病文具本草果部条下。
李子树  ，本草有李核，人旧不载，所出州土，今处处有之，其树大髙丈余，叶似郁李子叶微尖，而润泽光，俊开白花，结实种类甚多，见尔雅者，有休无实李，李之无实者，一名赵李，李痤接虑，李即今之麦李，细实有沟道，与麦同熟，故名之驳赤李，其子赤者是也。又有青李緑李赤李房陵，李朱仲李马肝，李黄李，紫李，水李散见书传，美其味之可食，皆不入药，今有穿条红御黄子，其李实，味甘微苦，一云：味酸核人，味苦性平，俱无毒。救饥摘取，李实色熟者，食之不可临水上，食亦不可，和蜜食，损五臓及与雀肉同食，和浆水食，令人霍乱，澁气多食，令人虚热。
治病文具本草果部李核人条下
木  ，生蜀中并山隂兰亭而宣州者佳，今处处有之，其树枝，状似柰花，深红色，叶又似柿叶，微小而厚，尔雅谓之楙，【音茂】，其实形如小，又似栝楼而小，两头尖长，淡黄色，味酸性温，无毒。
救饥采成熟木食之多食亦不益人
治病文具本草果部条下
樝子树  ，旧不着所出州土，今巩县赵峯山野中多有之，树髙丈许，叶似冬青树，叶稍阔厚背，色微黄叶形，又类棠梨叶，但厚结果，似木稍团，味酸甜，微澁性平救饥，果熟时采摘食之，多食损齿及筋。
治病文具本草果部木条下
郁李子 ， 本草郁李人一名爵李，一名车下李，一名雀梅，即奥【音郁，】李也，俗名藲【音，欧】梨，儿生隰州髙山川谷丘陵上，今处处有之，木髙四五尺枝条，花，叶皆似李，惟子小，其花或白或赤，结实似樱桃，赤色，其人味酸性平，一云，味苦辛，其实味甘，酸，根性凉俱无毒。
救饥其实红熟时摘取食之酸甜味美
治病文具本草木部郁李人条下
菱角  ，本草名芰，【音技，】实一名菱，【音陵，】处处有之，水中拖蔓生，叶浮水上，三尖锯齿，叶开黄白花，花落而实生，实有二种，一种四角，一种两角，两角中又有嫩皮而紫色者，谓之浮菱，食之尤美。味甘，性平，无毒，一云性冷救饥，采菱角，鲜大者去殻，生食殻老及杂小者，煮熟食，或晒其实火，燔以为米，充粮作粉，极白润宜人，服食家蒸曝，蜜和饵之，断谷长生，又云：杂白蜜食，令人生虫，一云：多食臓冷损阳气，痿茎腹胀满，暖姜酒饮，或含吴茱萸咽津液即消。
治病文具本草果部芰实条下
软枣  ，一名丁香柿，又名牛乳柿，又呼羊矢枣，尔雅谓之梬，【音影，】旧不载，所出州土，今北土多有之，其树枝叶条干皆类柿，而结实甚小，干熟则紫黒色味甘性温，一云：微寒，无毒，多食动风，发冷风咳。
救饥，采取软枣，成熟者食之，其未熟结硬，时摘取，以温水渍养醂，【卢感切，】去澁味，另以水煮熟食之。
野葡萄  ，俗名烟黒生荒野中，今处处有之，茎叶及实，倶似家葡萄，但皆细小，实亦稀疎，味酸。
救饥采葡萄颗紫熟者食之亦中酿酒饮
梅杏树 ， 生辉县，太行山山谷中树髙丈余，叶似杏叶而小，又颇尖微，澁边有细锯齿，开白花，结实如杏实大，生青，熟则黄色，味微酸。
救饥摘取黄熟梅果食之
野樱桃  ，生钧州山谷中树髙五六尺，叶似李叶，更尖开白花，似李子花，结实比樱桃，又小熟则色鲜红，味甘微酸。
救饥摘取其果红熟者食之
石榴  ，本草名安石榴，一名丹，若广雅谓之若榴，旧云汉张骞使西域，得其种还，今处处有之，木不甚髙大枝柯附干，自地便生，作丛种极易成，折其枝条，盘土中便生，其叶似枸杞叶而长，微尖叶緑，微带红色，花有黄，赤二色，实亦有甘酸二种，甘者可食，酸者入药，味甘，酸，性温，无毒，又有一种子，白莹澈如水晶者，味亦甘，谓之水晶石榴。
救饥，采嫩叶煠熟，油盐调食，榴果熟时，摘取食之，不可多食，损人肺，及损齿令黒。
治病文具本草果部条下
杏树  ，本草有杏核，人生晋山川谷，今处处有之，其实有数种，黄而圆者，名金杏熟，最早扁而青，黄者名木杏，其子皆入药，又小者名山杏，不堪入药，其树髙丈余，叶颇圆淡，緑颇带红色，叶似木葛叶而光嫩，微尖开花，色红结实，金黄色，核人味甘苦，性温，冷利有毒，得火良，恶黄芩，黄耆葛根解锡毒，畏蘘草，杏实，味酸，性热救饥，采叶煠熟，以水浸渍，作成黄色，换水淘净，油盐调食，其杏黄熟时，摘取食，不可多食，令人发热及伤筋骨。
治病文具本草果部杏核人条下
枣树  ，本草有大枣，干枣也，一名美枣，一名良枣，生枣出河东平泽及近北州郡青，晋、绛，蒲州者特佳，江南出者，坚燥少肉树髙一二丈叶似酸枣叶而大比，皂角叶亦大尖，光泽，叶间开青黄色，小花结实，种数甚多，尔雅云：壶枣，江东呼枣大，而鋭上者为壶，壶犹瓠也。边，腰枣，一名细腰，又谓辘轳枣；櫅，【音赍】白枣，即今枣子白乃熟，遵，羊枣实，小而圆紫黒色俗又呼为羊矢枣，洗太枣，河东猗氏县出大，如鸡卵，蹶泄，苦枣云子，味苦晳无实，云不着子者，还味，稔云，还味，短味也，又有水菱枣，御枣即扑落苏也，又有牙，皆味甘美，其余不能尽别其名，大味甘，性平，无毒，杀乌头毒牙齿，有病人，切忌食生，味甘辛，多食令人寒热，腹胀，羸瘦人不可食，蒸煮食，补肠胃，肥中益气，不宜合葱食。
救饥，采嫩叶煠熟水浸，作成黄色，淘净油盐，调食其枣，红熟时摘取食之，其结生硬，未红时煮食，亦可治病，文具本草果部大条下。
桃树  ，本草有桃核，人生太山川谷，河南陜西出者，尤大而美，今处处有之，树髙丈余，叶状似柳叶而阔大，又多纹脉开花，红角结实，品类甚多，其油桃光小金桃，色深黄，昆仑桃肉，深紫红色，又有饼子桃，面桃鹰嘴，桃鴈过红桃，冻桃之类，名多不能尽载，山中有一种桃，正是月令中桃始华者，谓山桃不堪食，啗但中入药，桃核人，味苦甘，性平，无毒。
救饥，采嫩叶煠熟水浸，作成黄色，换水淘净，油盐调食桃实，熟软时摘取食之，其结硬未熟时，亦可煮食，或切作片，晒干为糁，收藏备用。
治病文具本草果部桃核人条下
沙果子树  ，一名花红，南北皆有，今中牟岗，野中亦有之，人家园圃亦多栽种树髙丈余，叶似樱桃叶而色深，緑又似急防，【音梅，】子叶而大开，粉红花似桃花瓣，微长不尖，结实似李而甚大，味甘微酸。
救饥摘取红熟果食之嫩叶亦可煠熟油盐调食
芋苗  本草一名土芝，俗名芋头生田野中，今处处有之，人家多栽种，叶似小荷叶而偏长，不圆近蔕，边皆有一劐，【音霍】儿根，状如鸡弹大，皮色茶褐，其中白色，味辛性平，有小毒，叶冷，无毒。
救饥，本草芋有六种，青芋细长毒，多初煮须要灰汁，换水煮熟，乃堪食，白芋，真芋连禅芋，紫芋毒，少蒸煮食之，又宜冷食疗热止渇野芋大毒，不堪食也，治病文具本草果部条下。
鉄葧脐，【葧音孛，】 本草名乌芋，又名【音，夫】茨，一名借姑，一名水萍，一名槎【，音查】牙，亦名茨菰，又名燕尾草，尔雅谓之芍，有二种根黒皮厚肉硬，白者谓之猪，葧脐皮薄，色淡紫肉软者，谓之羊葧脐，生水田中，叶似莎草而厚肥，稍又长窄，叶间生葶，其葶三棱稍头开花酱褐色，根即葧脐，味苦甘性微寒。
救饥，采根煮熟食，制作粉食之，厚人肠胃不饥，服丹石人尤宜食，解丹石毒，孕妇不可食。
治病文具本草果部乌芋条下
莲藕  ，本草有藕实，一名水芝丹，一名莲生，汝南池泽，今处处有之，生水中，其叶名荷，圆径尺余，其花世谓之莲花色，有红、白二种，花中结实，谓之莲房，俗名莲蓬，其莲青皮里白，子为的，即莲子也，的中青心为薏，其的至秋，表皮色黒而沈水就蓬中干者谓之石莲，其根谓之藕，尔雅云：荷，芙蕖，其茎茄，其叶蕸其本蔤，【音宻】云是茎下白蒻，【音若】在泥中，藕节间，初生萌芽也，其花菡萏，其实莲，其根藕，其中的的中薏是也。芙蕖，其緫名，别名芙蓉，又云：其花未发，为菡萏，已发为芙蓉莲实茎味甘，性平寒，无毒。
救饥采藕，煠熟食，生食皆可，莲子蒸食，或生食亦可，又可休粮，仙家贮石莲子，干藕经千年者，食之至妙，又以实磨为面食，或屑为米，加粟煮饭食，皆可治病，文具本草果部藕实条下。
鸡头实  ，一名芡，一名鴈喙实，幽人谓之鴈，头出雷泽，今处处有之，生泽中，叶大如荷，而皱背紫，有刺，俗谓鸡头盘花结实，形类鸡头，故以名之。中有子如皂荚子，大艾褐色，其近根茎【音，耿】嫩者，名为【音苇，】人采以为菜，茹实味甘，性平，无毒。
救饥，采嫩根茎，煠食实熟采实，剥人食之，蒸过烈日晒之，其皮即开舂去皮，捣人为粉，蒸煠作饼，皆可食多，食不益脾胃气，兼难消化生食，动风冷气，与小儿食不能长大，故驻年耳。
治病文具本草果部条下
救荒本草卷七
<子部,农家类,救荒本草>
钦定四库全书
救荒本草卷八
明 周王朱橚 撰
菜部
叶可食【本草原有十三种新増十九种】
根可食【新増二种】
根叶皆可食【本草原有一种新増四种】
叶及实皆可食【本草原有三种新増三种】
芸台菜  ，今处处有之，叶似菠菜，叶比菠菜叶两傍多两义开黄花，结角似蔓菁，角有子，如小芥子，大味辛，性温，无毒，经冬根不死，辟蠧【音渡】。
救饥采苖叶煠熟水浸淘洗净油盐调食
治病文具本草菜部条下
苋菜  ，本草有苋实，一名马苋，一名莫实，细苋亦同，一名人苋，幽【阙】。
马齿苋菜  ，又名五行草，旧不着所出州土，今处处有之，以其叶青梗赤，花黄，根白子黒故名五行草耳，味甘性寒滑。
救饥，采苗叶先以水焯【音绰，】过晒干煠熟，油盐调食，治病文具本草菜部条下。
苦荬菜  ，俗名老鹳菜，所在有之，生田野中，人家园圃种者，为家苦荬，脚叶似白菜，小叶抱茎而生，梢叶似鸦嘴形，毎叶间，分义撺葶，如穿叶状，稍间开黄花，味微苦性冷，无毒。
救饥，采苗叶煠熟，以水浸洗淘净，油盐调食，出蚕蛾时，切不可取，抝令蛾子赤烂，蚕妇忌食。
治病文具本草菜部条下
莙蓬菜  ，所在有之，人家园圃中多种苗叶，搨地生叶，类白菜而短叶，茎亦窄，叶头稍团，形状似糜匙，様味咸性平，寒微毒。
救饥，采苗叶煠熟，以水浸洗净，油盐调食，不可多食，动气破腹。
治病文具本草菜部条下
邪蒿  ，生田园中，今处处有之，苗髙尺余似青蒿，细软，叶又似葫，萝卜叶微细而多花，义，茎叶稠宻梢间开小碎，瓣黄花苗叶味辛性温，平，无毒。
救饥采苗叶，煠熟水浸淘净，油盐调食，生食，微动风气，作羮食良，不可同胡荽，【音虽】食，令人汗臭气治病，文具本草菜部条下。
同蒿  ，处处有之，人家园圃中多种苗髙三尺叶类，葫萝卜叶而肥大，开黄花，似菊花，味辛性平。
救饥采苗叶，煠熟水浸淘净，油盐调食，不可多食，动风气，熏人心，令人气满。
治病文具本草菜部条下
冬葵菜  本草，冬葵子，是秋，种葵覆养，经冬至春结子，故谓冬葵子生少室山，今处处有之，苗髙二三尺，茎及花，叶似蜀葵而差小子，及根俱味甘，性寒，无毒，黄芩为之使，根解蜀椒毒，叶味甘，性滑利，为百菜主，其心伤人。
救饥采叶，煠熟水浸淘净，油盐调食，服丹石人尤宜食，天行病后食之，顿丧明，热食亦令人热闷，动风治病，文具本草菜部条下。
蓼芽菜  ，本草有蓼实生雷泽川泽，今处处有之，叶似小，蓝叶微尖，又似水荭叶而短小，色微带红，茎微赤，梢间出穗开花，赤色，茎叶味辛，性温。
救饥，采苗叶煠熟，换水浸去，辣气淘净，油盐调食，治病文具本草菜部蓼实条下。
苜蓿，  出陜西，今处处有之，苖髙尺余细茎，分义而生，叶似锦鸡，儿花叶微长，又似豌豆，叶颇小毎，三叶攅生一处，梢间开紫花，结弯角儿中有子如黍米，大腰子様味苦，性平，无毒，一云：微甘淡，一云性凉根寒。
救饥，苗叶嫩时采取煠食，江南人不甚食，多食，利大小肠。
治病文具本草菜部条下
薄荷  ，一名鸡苏，旧不着所出州土，今处处有之，茎方，叶似荏子，叶小颇细长，又似香菜叶而大，开细碎，黪白花，其根经冬不死，至春发苗，味辛苦，性温，无毒，一云性平，东平龙脑岗者尤佳，又有胡薄荷，与此相类，但味少甘为别，生江浙间，彼人多作茶饮，俗呼为新罗薄荷，又有南薄荷，其叶微小。
救饥采苗叶，煠熟换水浸去辣，味油盐调食，与薤作虀，【音赍，】食相宜，煎豉汤暖酒和饮，煎茶，并宜新病瘥人勿食，令人虚汗不止，猫食之即醉，物相感尔治病，文具本草菜部条下。
荆芥  ，本草名假苏，一名防蓂，一名姜芥，生汉中川泽及岳州归徳州今处处有之，茎方窊，面叶似独扫叶而狭小，淡黄緑色，结小穗，有细小黒子鋭圆多野生，以香气似苏，故名。假苏味辛，性温，无毒。
救饥，采嫩苗叶煠，熟水浸去邪气，油盐调食，初生香辛可噉，人取作生菜腌食。
治病文具本草菜部假苏条下
水【音勤，】  ，俗作芹菜，一名水英，出南海池泽，今水边多有之，根茎离地，二三寸，分生茎义，其茎方窊，面四楞对生，叶似痢，见菜叶而阔短，边有大锯齿，又似薄荷叶而短，开白花，似蛇床子，花味甘，性平，无毒，又云：大寒，春秋二时，龙带精入芹菜中，人遇食之，作蛟龙病救饥，发英时采之，煠熟食芹，有两种：秋芹，取根白色，赤芹取茎，叶并堪食，又有渣，【音柤，】芹可为生菜食之，治病文具本草菜部条下。
香菜  生伊，洛间人家园圃种之苗髙一尺许茎方窊，【丑化切，】面四棱，茎色紫稔，叶似薄荷叶微小，边有细锯齿，亦有细毛，梢头开花，作穗花淡，藕褐色，味辛香，性温救饥，采苗叶煠熟，油盐调食。
银条菜  ，所在人家园圃多种，苗叶皆似莴苣，细长，色颇青白，撺葶髙二尺许，开四瓣，淡黄花结蒴，似荞麦蒴而圆，中有子如油，子大淡黄色，其叶味微苦，性凉救饥，采苗叶煠熟水浸淘净，油盐调食，生揉【音柔，】亦可食。
后庭花  ，一名鴈来红，人家园圃多种之，叶似人苋叶，其叶中心红色，又有黄色相间，亦有通身红色者，亦有紫色者，茎叶间结实，比苋实微大其叶，众叶攅聚，状如花朶，其色娇红可爱，故以名之。味甜微澁，性凉救饥，采苗叶煠熟水浸淘净，油盐调食，晒干，煠食尤佳。
火焰菜  ，人家园圃多种，苗叶俱似菠菜，但叶梢微红，形如火焰，结子亦如菠菜，子苗叶味甜，性微冷救饥，采苗叶煠熟水淘洗净，油盐调食。
山葱  ，一名隔葱，又名鹿耳，葱生辉县，太行山山野中，叶似玉簪，叶微团叶中，撺【七官切，】葶似蒜，葶甚长而澁，稍头结蓇葖，【音骨，突】似葱，蓇葖微小，开白花，结子黒色苗味辣。
救饥采苗叶煠熟油盐调食生腌食亦可
背韭  ，生辉县太行山，山野中叶，颇似韭菜，而甚寛大，根似葱根味辣。
救饥采苗叶煠熟油盐调食生腌食亦可
水芥菜，  水边，多生苗髙尺许，叶似家，芥菜叶极小，色微淡，緑叶多花义，茎义亦细，开小黄花，结细短小，角儿叶味微辛。
救饥采苗叶煠熟水浸去辣气淘洗过油盐调食
遏蓝菜，  【上音恶】生田野，中下湿地，苗初搨地生，叶似初生菠菜叶而小，其头颇团叶间，撺葶分义，上结荚儿，似榆钱状而小，其叶味辛香微酸，性微温。
救饥采苗叶，煠熟水浸，取酸辣，味复用水淘净作虀，油盐调食。
牛耳，朶菜  ，一名野，芥菜生田野中苗髙一二尺，苗茎似莴苣色，叶似牛耳，朶形而小，叶间分撺葶，义开白花，结子如粟粒大，叶味微苦辣。
救饥采苗叶淘洗净煠熟油盐调食
山白菜  ，生辉县山野中，苗叶颇似家白菜而叶茎细长，其叶尖，边有锯齿，义又似莙，荙菜叶而尖，瘦亦小，味甜微苦。
救饥采苗叶煠熟水淘净油盐调食
山宜菜  ，又名山苦菜生新郑县山野中，苗初搨地生，叶似薄荷叶而大，叶根两傍有义背白，又似青荚儿，菜叶亦大，味苦。
救饥采苗叶煠熟油盐调食
山苦荬  ，生新郑县山野中苗髙二尺余，茎似莴苣，葶而节稠，其叶甚盛，花有三五尖，义似花苦苣，叶甚大开淡，棠褐花表微红，味苦。
救饥采嫩苗叶煠熟水淘去苦味油盐调食
南芥菜  ，人家园圃中亦种之，苗初搨地生，后撺葶义，叶似芥菜叶，但小而有毛，澁茎叶稍头开淡黄花，结小尖角，儿叶味辛辣。
救饥采苗叶，煠熟水浸，淘去澁味，油盐调食生，焯过腌食亦可。
山莴苣 ， 生宻县山野间，苗叶搨地生，叶似莴苣叶而小，又似苦苣叶而却寛，大叶脚，花又颇少，叶头微尖，边有细锯齿，叶间撺葶开淡黄花苗叶味微苦。
救饥采苗叶，煠熟水浸，淘去苦味，油盐调食，生揉亦可食。
黄鹌菜 ， 生宻县山谷中，苗初搨地生，叶似初生山，莴苣叶而小，叶脚边微有花义，又似孛孛丁叶而头，颇团叶中，撺生葶义髙五六寸许，开小黄花，结小细子，黄茶褐色，叶味甜。
救饥采苗叶煠熟换水淘净油盐调食
鷰儿菜 ， 生宻县山涧边，苗叶搨地生，叶似匙头，様颇长，又似牛耳，朶菜叶而小，微澁，又似山莴苣叶，亦小颇硬，而头微团，味苦。
救饥采苗叶煠熟换水浸淘净油盐调食
孛孛丁菜  ，又名黄花，苗生田野中，苗初搨地生，叶似苦苣，叶微短小叶丛中间撺葶梢头开黄花，茎叶折之，皆有白汁，味微苦。
救饥采苗叶煠熟油盐调食
柴，韭； ， 生荒野中，苗叶形状如韭，但叶圆细而瘦，叶中撺葶开花如韭花，状粉紫色，苗叶味辛。
救饥采苗叶，煠熟水浸淘净，油盐调食，生腌食亦可。
野韭  ，生荒野中，形状如韭苗叶极细弱，叶圆比柴，韭又细小叶中，撺葶开小粉，紫花似韭花状，苗叶味辛救饥，采苗叶煠熟，油盐调食，生腌食亦可。
甘露儿  ，人家园圃中多栽，叶似地，儿叶甚阔，多有毛澁，其叶对节生，色微淡，緑又似薄荷叶亦寛而皱，开红紫花，其根呼为甘露儿，形如小指，而纹节甚稠，皮色黪白，味甘。
救饥采根洗净煠熟油盐调食生腌食亦可
地儿苗  ，生田野中苗髙二尺余，茎方四楞，叶似薄荷叶微长大，又似泽兰叶抪茎而生，根名地，形类甘露儿，更长味甘。
救饥掘根洗净煠熟油盐调食生腌食亦可
泽蒜  ，又名小蒜，生田野中，今处处有之，生山中者，名蒿，【力的切，】苗似细，韭叶中心撺葶开淡粉紫花，根似蒜而甚小，味辛，性温，有小毒，又云：热，有毒。
救饥，采苗根作羮，或生腌或煠熟，油盐调皆可食，治病文具本草菜部小蒜条下。
楼子葱  ，人家园圃中多栽苗叶，根茎俱似葱，其叶稍头，又生小葱四五枝，叠生三四层，故名楼子葱，不结子，但搯【音恰，】下小葱，栽之便活，味甘辣，性温。
救饥采苗茎，连根择去，细须煠熟，油盐调食，生亦可食。
治病与本草菜部下葱同用
薤韭  ，一名石韭，生辉县，太行山山野中，叶似蒜叶，而颇窄狭，又似肥，韭叶微阔，花似韭花，颇大根似韭根甚，麄味辣。
救饥，采苗叶煠熟，油盐调食，生亦可食，冬月采取，根煠食。
水萝卜 ， 生田野，下湿地中苗初，搨地生叶，似荠菜形而厚大，锯齿尖花叶，又似水芥，叶亦厚大，后分茎义，梢间开淡黄花，结小角儿，根如白菜根而大，味甘辣救饥，采根及叶煠熟，油盐调食，生亦可食。
野蔓菁 ， 生辉县，栲栳【音考老，】圏山谷中，苗叶似家，蔓菁叶而薄小，其叶头尖，叶脚，花义甚多，叶间撺出枝，义上开黄花，结小角，其子黒色根似白菜根，颇大苗叶，根味微苦。
救饥采苗叶，煠熟水浸淘净，油盐调食，或采根换水煮，去苦味，食之亦可。
荠菜  ，生平泽中，今处处有之，苗榻地生作锯齿叶，三：四月出，葶分生茎，义梢上开小白花，结实小似菥蓂子苗叶味甘，性温，无毒，其实亦呼菥蓂，【音锡，覔】子，其子味甘，性平患气，人食之动冷疾，不可与面同食，令人背闷，服丹石人不可食。
救饥采子，用水调搅，良久成块，或作烧饼，或煮粥食，味甚粘滑，叶煠作菜食，或煮作羮皆可。
治病文具本草菜部条下
紫苏  ，一名桂荏，又有数种，有勺苏，鱼苏山，苏出简州及无为军，今处处有之，苗髙二尺许茎方，叶似苏子，叶微小，茎叶背面，皆紫色而气甚香，开粉红花，结小蒴，其子状如黍颗，味辛性温，又云：味微辛甘子无毒救饥，采叶煠食，煮饮亦可，子研汁，煮粥食之，皆好，叶可生食，与鱼作羮，味佳。
治病文具本草菜部苏子条下
荏子  ，所在有之，生园圃中苗髙一二尺茎方，叶似薄荷叶极肥，大开淡紫花，结穗似紫苏穂，其子如黍粒，其枝茎对节生，东人呼为防【音，鱼】以其苏字，但除禾边故也。味辛性温，无毒。
救饥，采嫩苗叶煠熟，油盐调食，子可炒食，又研之，杂米作粥，甚肥美，亦可笮油用。
治病文具本草菜部条下
灰菜  ，生田野中，处处有之，苗髙二三尺，茎有紫红线楞，叶有灰，【音勃，】结青子，成穂者甘散，穗者微苦，性暖生墙下，树下者不可用。
救饥采苖叶，煠熟水浸淘净去灰气，油盐调食，晒干，煠食尤佳，穂成熟时采，子捣为米，磨面作饼蒸食，皆可。
丁香茄儿  ，亦名天茄儿，延蔓而生，人家园篱边多种，茎紫多刺，藤长丈余，叶似牵牛，叶甚大而无花义，又似初生嫩檾叶，却小开粉紫边，紫色，心筒子花，状如牵牛花，様结小茄，如丁香様，而大有子，如白牵牛子亦大味微苦。
救饥，采茄儿煠食，或腌作菜食，嫩叶亦可煠熟，油盐调食。
山药  本草名薯蓣，一名山芋，一名诸薯，一名脩脆，【音翠】，一名儿草秦，楚名玉延郑，越名土藷【，音诸】出明州，滁州生嵩山山谷，今处处有之，春生苗，蔓延篱援，茎紫色，叶青有三，尖角似千叶，狗儿秧叶而光泽，开白花，结实如皂荚子大，其根皮色黪黄，中则白色，人家园圃种者，肥大如手臂，味美怀，孟间产者，入药最佳，味甘性温，平，无毒。紫芝为之使，恶甘遂。
救饥，掘取根，蒸食甚美，或火烧熟食，或煮食，皆可其实，亦可煮食。
治病文具本草草部薯蓣条下
救荒本草卷八