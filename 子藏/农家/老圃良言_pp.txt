老圃良言 明 嘉兴巢鸣盛止庵述
生世业缘，芟除殆尽，村居荒僻，祇邻并一二老圃，相与往还，尝为余言种植之事，大要有十，依法试之，罔有不效，嘉蔬美，果实叨其惠，因述为老圃，良言以告世之从事灌园者。
一曰下种
核宜排子，宜撒其法，收投头干实，悬通风处，临种少晒，择向阳所以肥土，铺半将核，尖向上排定，再以肥土盖之，欲种莲实亦如此法，子则不然，须以灰泥各半，将子杂拌于中按法撒之干湿，得所为妙。
二曰分插
先筑肥地，以水渗定，择根傍小枝，连处截断，次年移之，或用末钩将条钉地，以肥土壅之，或将猫竹一节，劈开纳泥于中，合缚枝上，或剪尺许，以湿纸包裹及插芋，卜内埋土中，置阴处，勿令干即活。
三曰接换
接换必须相称贴，大宜高截，贴小宜低，截对接上下，各正去半片，偶接上下，各斜去半片，插接截平，本根削斜分枝插皮内，合接同种两枝，各削去半边，俱用麻缚篾，帮泥封箨裹，四围扦棘，以防鸟雀，常将水洒，更避日色，若遇狂风大雨，急宜遮护，否则不活。
四曰移植
先记枝之所向，将竹刀掘起下，勿伤根上勿损，叶如前种之，再加肥土，填满四边，又以小竹扦定，麻皮缚牢以防风摇，又以石子铺面以防泥溅如泥，一溅叶，即黄脱，仍须浇灌得宜，谨避风日，数日即活，或云移栽果木宜在望前，则子繁多。
五曰修补
须得意趣去，沥水枝向下者，刺身枝向内者，骈纽，枝连结者，宂杂枝多乱者，风枝细长者，傍枝新发者，仍将大枝截去，以蜜涂之，虫窠其上，自饶古意，复以马粪和泥罨其润处，或用鱼腥水浇之，便生苔藓，尤助野趣，如欲曲折，略割其皮，随意转折，以椶缚之。
六曰保护
务令适时，倘风日相侵，寒热暴至，当以布帐遮之，或篾篮覆之，如遇轻阴细雨，淡日和风，出架庭中，勿令着地，恐致根长，及引虫，蚁盆花之法，莫过于此，或云花果忌麝，当杂种葱蒜，若既为所触，急于上风，烧硫黄气以解之。
七曰催养
须于冬日将树，掘起洗净，勿伤根芽，当量树之老嫩，于日中晒，数日干极，则洒水后，用肥泥拌宿壤种之，若天暖浇粪，数次亦可，但不可晒，一面犯则三面无花矣。又于元旦子时将斧斑驳，击之则结子不落，浇社酒，则子繁，又以社日杵，百果根则子大。
八曰却虫
每于元旦将火徧照，植物上或清明子时，将稻草，一根缚树上，或种时，将大蒜一枝，甘草一寸，先放根下，永无诸虫之患，若有蛀眼，以硫黄或芫花塞之，有蚁窠，以香油或羊骨，引之有蚓穴以鸭粪，或灰水浇之。
九曰贮土
须锄青草，以粪浇之，煨过再浇，如此数次，捣碎筛净，拣去砖瓦草收藏，缸内安顿，日照雨洒处，或将黄泥浸腊，粪中年余，取出晒干用之，复将炭屑及瓦片浸粪窖中，以为铺盆用。
十曰浇灌
浇灌，必分早晚，早宜肥水浇根，其法锄嫩青草拌，阴沟泥同罨缸内，久则自然流出青水浇，晚宜清水洒叶，其法取天落水或河池水置缸内，投石子数枚，澄过洒之，若晚间骤雨，切勿令见恐，烈日晒，后热气蒸花故也。或云：如欲催花，以马粪浸水浇之，数日后开者，次日即开。