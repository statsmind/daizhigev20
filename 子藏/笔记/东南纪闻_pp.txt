钦定四库全书     子部十二
提要
东南纪闻三卷   ， 小説家一【杂事之属，臣】等谨案：东南纪闻三卷不着，撰人名氏，诸家书目亦不载考，书中有丙子之事，非复庚申之役语，丙子，为至元十三年前一年，巴延渡江，临安失守矣，当为元人所作，故称宋为东南，而其中郑绅一条称外戚，生封王爵者，宋盖自绅始论乗簥一条称，宋朝渡江以前无，今之簥论三，五，九月一条，称宋朝于此三月不支，羊肉钱亦皆属元人之语，然于宋之诸帝称陵，名称庙号，年号往往，多内词殆，江左遗民所追记欤？所载惟论，蚳醢，论揖两条，偶渉古事，余皆南北，宋之轶，闻间与他书相出入，疑亦杂采説部为之至于韩淲之清节，何自之抗直，张惟孝之任侠，单炜之书法，赵执中之木箭，史嵩之之忮忍，以及徽宗时，瑞禽迎驾出市侩之智术，绍兴中，韦后欲观石塔，得寺僧之谲，諌则皆史所佚，足补纪载之阙，惟杨谈耗用茶局官钱一事，足见宋政之不纲，乃载之，以为豪举，殊不可训，又汪勃调官一事，称张浚，韩世忠迎合秦桧浚之心术不可知，世忠当万万，不至此，未免闻失真，而南岳夫人一事，尤为猥防，亦未免堕小説窠臼自其书，然大防记述近实持论，近正在説部之中犹为善，本原书久佚，卷帙无考，今以永乐大典分载于各韵下者，裒合排纂勒为三卷，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】 陆 费 墀
钦定四库全书
东南纪闻卷一
司马温公归洛讲孝经，有二父老徃听持箪食豆羮以献公爲享尽讲，庻人章毕父老请曰：自天子至，士皆有诗，庻人独无诗耶？公不能答。
李如圭，字宝之，吉水人，七岁能诵书，淳熈间，孝宗谕云诵尚书，即诵无逸，孝宗大喜，抚榻和诵，以至终篇，诵讫圣谕云：予汝一官，即再拜谢，遂授廸功郎。
叶少蕴，早年贵显，退居石林累年，常以吟咏自娱，每遇风和日暖，輙以数婢子肩小车，且擕酒罇食奁自随，遇其意适处，即下车，酌酒赋诗，有小史稍慧，每使之检书，薰染既久，亦能诗词。
浙西赵宪防夫权，平江府事，有妇告姑私醋者，官追姑勘罪，将施刑而问妇曰：事姑孝乎？曰：极，孝顺宪曰：汝既孝顺，代姑受杖，竟杖其妇俞，文豹云：深得诛心之法，张尚书枃尹京，禁铜器，有僧持匙，筯一副来首，及追问犯者，则云自祖父相传，每日用此斋僧至此，僧遂挟之而去，公纵之而语，僧曰：汝能办事，今刺汝爲厢军，乃当额大刺，专一搜捕，铜器六字，此盖深得诛心之法，徐帅安民守汉阳，时外境旱蝗，上下巴河，啮草木净尽，次第入境，同官父老，皆以爲法当禳禬，或驱而杀之，翁不然，一日四鼓，小骑径之境上，望蝗所祀天曰：汉阳民悉力耕耨，幸而中熟，今境外蝗，有将及境者，此皆臣政事不明，德意不宣，愿蝗飞入臣口，寜臣死，毋坏百姓，顷之，大雨，明日报蝗，已尽出境矣。
韩淲，字仲止，上饶人南涧尚书之子，以防补京官，清苦自持，史相当国，罗致之不少屈，一爲京局，终身不出，人但以韩判院称南涧晩年有宅一区，伏腊粗给，至仲止贫益甚，客至，不能具胡床，只木杌子而已，长沙吴某，得广东，宪还至京，拥迓吏甚盛，道候仲止，立马久之，防事閴寂无人，未几，一老妪启户出，吏亟以刺状授之，抵于地，径入去吴惭退，访樟丘文，卿亦故旧也。色尚未和，樟丘曰：得非见拒于仲止乎？曰：然，樟丘曰：是非君所知，且相与共食，食毕，与同徃于是联裾，行至防事，樟丘以杖叩屛者再，内徐问为谁，樟丘自称曰文，卿复徐言，吴某也在此，仲止乃出吴谢曰：适候谒移时，仲止笑曰：松风吹耳不闻喝道也，时方暑，于是席地饮，极欢而去，次日，吴专状，遣吏送酒钱若干，仲止出，问曰：你官人交割了也，吏错愕曰：本官方拜见，自此却去上任仲止作色云，便是近来官员不曽，到任先打动，公使库物色韩某，一生不会受此钱，使吏领赍去，其清节如此。
龙溪汪藻与芗林向子諲交游情分甚厚，汪集中有和，向伯恭诗，即芗林也，汪为湖州纳妾，名娼周氏，而其妻不能容汪，置诸郡圃时与之防其妻矙其徃即径造其所而诟之，汪预戒十数，卒布于道，俟其妻之来，则连声大唱喏，其声如雷，汪闻喏声，即由他道以去，向平居每议论慷慨，以功名自期，后知潭州失守，而归汪举笏戏之曰：君喜功名，今中兴第一功也，向答云：公喜佛，今十大弟子位也，汪以是深怨之，已而向为言者论去杨谈，字纯父，临川人，少学声律，弱冠，曳裾侯门，泛舟访郢州，张守既至，张资之徃合淝，谒制使杜子兴，杜亦壮之，眀年用以解安丰围，孟元庵，珙开帅荆湖张郢州荐之，元庵处以茶局，周其资用，杨尽卷本领钱数万，用之既尽，茶局本领钱，实总所，后事发，秋壑为总领，求纯父甚急，元庵以白金六百两与之，使急还，元逋纯父，又以散之賔客，酣歌不顾。
汪勃歙人也，仕州县，年逾六十，犹未调官满趋朝，试干秦桧，求一近阙，秦问其已改官乎？曰：未也，有举者几人？曰：三人耳，于是遣人导之，徃谒张韩，时二公皆以前执政奉朝请，闻有秦命，倒屣出迎，执礼甚至，勃得改秩，秦后擢寘台省。
蔡京爲相日，置讲议司官吏人数，俸给优异，一日集僚属防议，因留饭，命作蟹，黄馒头畧计其费馒头一味，爲钱一千三百余缗，又尝有客集其私第，酒酣，顾库吏曰：取江南官员，送咸防来，吏以十缶，进细认，乃黄雀肫也，京问尚有几何？吏对以犹有八十有竒其充口腹之欲者若此，他可知也。
刘龙洲，过太和人，嘉定间，客京师，因争竞到府，赵尹师素不喜士，将杖之，其侪軰扣槖使王方岩居间，王不得已，折简于赵云，刘过平生违越，事不止此，要当使俗子治之，勿出，吾曹手也，赵忻然，即释其罪。
韩大伦，蕲王曾孙也，本刀镊家儿，随父出入府第，韩翁竒之翁无子，媪启翁曰：刀镊儿尚在，今不收拾，后得无患，翁慨然呼以入，时十七八矣，翁立之于前，作色曰：我有四个字，汝能不犯戒，则留不然，去耳，请问之，曰：酒色财气也，大伦曰：幸受教，敢不敬承，不饮酒，不耽色不爱财，皆当服行，终身惟气之一字，却欠商量，不可少屈，翁闻其言，大喜，出布衣一袭，俾服自是折节读书，力行其言，惟居官着紫，每下防小虞，兵即擎青布背子，在屏后自防及老，不改其操。
蜀人任子渊好谑，郑宣抚刚中自蜀召归其实，秦桧欲害之，郑公治蜀有惠政，人犹觊其复来，数日乃闻秦氏之指，人人太息众中，或曰，郑不来矣，子渊对曰：秦真少恩哉！人称其敢言。
韩蕲王世忠防时，贫困亡聊，疥癞满体，臭腐不可近，其妻孥亦恶之，夏日浴于溪涧中，忽一巨蟒，直前将啮之，韩窘急，以两手握其首，颔间蟒，以尾绕其身，韩不得已，握持以归其家，欲呼妻孥，刺杀之，皆骇遁，不敢前，韩愈窘，入厨中，见有切菜刀，偶仰置几上，遂持蟒首就上，极力按之，来去，如引锯卒断蟒，首既免，不胜忿，置之镬煮而啖之，明日所病，疥癞，即脱去肌体，莹白如玉，其无疥癞，处即否。
理宗朝史嵩之当国，徃徃以深刻得罪，公论鹾之商运，自昔而然，嵩之悉从官鬻，价直低，昻听贩官自定其各州县别有提领，考其殿最，以办多爲优，于是他盐尽絶官擅其饶，毎一千钱，重有卖至三千，足钱者，深山穷谷，数百里之钱，无不辐辏，收到见钱，就充籴本，顺流而下，拨赴边州，庙堂防计籴运到边，每一军斛，止计本钱十七界防一道，时江西十七界百十五钱，可不谓之深刻乎？有无名子，以诗嘲之曰：万舸千艘，满运河，人人尽道，相公鹾，相公虽是调，羮手傅説何曽用许多。
镇江有防云，老虎逐鹿走，状元出京口，丞相背后走，宝祐，戊午，春虎逐一鹿，自甘露寺后入城，突入故将李显忠家诸孙皆勇悍，攅枪拒之，鹿死，虎复从故道出城遁去，次年三邑，举人入京赴省集饮，丰乐楼下，中间杰作者，醉中踊跃，自谓必应此防，时丞相丁大全闻而恶之，意谓状元应防，丞相当走矣！丁镇江人也，阴嘱省闱，官吏黙识三邑，试卷皆不取，及揭晓悉遭黜落，时丁之气焰熏灼，人敢怒而不敢言，是年冬，丁罢相，出判乡郡，继而遭劾代之，守镇江者，乃焦炳炎尝爲武举状元与丁素有深憾，到郡未几，适丁有谪居之，命焦遣勇将数十，軰押发如捕，强盗丁狼狈就道，是知状元出丞相走，防应乃如此。
黄震知抚州，以明决称，宜黄宰何自亦能官一日，郡符督赋，何自报云：若欲行推剥之政，下邑，不能奉承黄怒，几劾去之。
张惟孝，字仲友，襄阳石碑，人铁面磔髯，身长六尺，善骑射，以春秋领乡荐，金之败也，闻北兵扫境，率其族人自襄趋郢，过湖渡江，卜居江陵之藕池，湖光山色抱膝长啸，如是者二十年，钟泉岩访唐舜申，见其人物魁梧，心异之，问之，唐具言其平生钟自扣之则不轻，言再三扣之，则曰：朝廷人，遂不答，明日，钟言于宣抚，姚橘洲，希得姚使邀之，坚不来，钟与唐委曲导意，又眀日盛礼，具书札宴之，仲宣楼酒数行，钟语之曰：有国而后有家，今天下如此，将安归乎？始有相向意，即条具请虚帖三十归，所居召募，明日遂行。
韩境，字仲容，金紫膺胄之曽孙也，蒋重珍以女许妻之而未婚，蒋招之就学，韩见其氷翁所爲有可议者，未免苦口，蒋不悦，骤遣之，援牒朝堂，离婚，改壻境，后登进士第，遂别娶焉。
咸淳丙寅，秋，澧阳风雹，四山林木皆赭，如焚而枝叶不凋，凡当坠者率糜烂，而澧阳爲甚时守，澧阳髙将军也髙爲郡守惟取蛇馔，每一都保，月献一蛇，皆全生致萃，以陶瓮将食，则旁薪炭廹之，或脔或脯，又走四逺以餽亲厚，一郡皆苦之，至是雹见异，大者重一二斤，着瓦瓦裂着木，木折郡之器用，率皆碎毁髙恐怖不知所为，避在下，亦不能御，有吏教以亟具衣冠秉笏，下拜以谢天怒，不得已用其言，久乃渐息，谯楼直防事之南，前有髙城爲之障，暝色既解，但楼忽顿在城外沙上，葢风挟之以去也。未几髙遂罢。
秦桧爲相都堂左揆閤，前有榴着实，时桧每黙数焉，忽亡其二，不之问，一日将排马，忽顾谓左右取斧伐树，有亲吏在旁，仓卒对云：实甚佳，去之可惜！桧反顾曰：汝盗吾榴，吏叩头服，盖其机穽根于心，虽细弗自觉，何执中居相位，时京师童謡曰：杀了穜蒿，割了菜吃了，羔儿荷叶在説者谓指童贯，蔡京髙俅及执中也，贾似道当国，京师亦有童謡云，满头青，都是假这回来，不作耍？盖时京妆竞尚，假玉以假爲贾喻，似道之专权，而丙子之事，非复庚申之役矣，因记似道贬，时有人题壁，去年秋，今年秋，湖上人家乐复愁，西湖依旧流，吴循州，【履斋之贬，似道挤之，】贾循州，十五年间一转头，人生放下休，比之雷州，冦司户之句，劝儆尤多。
王枢宻庻本出张魏公之门，后忤秦桧贬死，其子又以诽谤时政，褫官编置，在贬所无聊，有方士口辩，多技能，因与之徃还方士，能以药和水作字，白与纸等人，不知其有字也，投之水上，乃见庻之子因戏书秦桧，可斩四字，投诸水，以试其术，方士持纸竟去，欲白之官，厚贿之，乃巳每至家，升堂，呵叱如严父，然少怫其意，即欲白发其事，其子饮恨，事之惟谨，独一老仆不平，一日，与方士游屋后废，圃中有眢井，仆谓方士曰：井有巨蟒，方士俯视仆从，后推坠方士入井中，下石瘗之，已而爲人所告秦，遂起大狱，加以叛逆，狱遂成其家，梦庻乗马语其家人曰：吾今徃辩明兹事矣，未几，秦死其狱，遂解其子之竒淳熈间入两府云。
秦桧爲相久擅威福，士大夫怀速化之望，故仕于朝者多不肯求外迁，有王仲荀者，以滑稽游公卿间，一日坐于秦府，賔次，朝士云集，待见稍久，仲荀輙曰：今日公相未出，众官久候，某有一小话，愿资醒困，众知其善谑，竦听之，乃曰：昔有一朝士出谒未归，有客投刺于门，阍者告某官，不在客怒，叱阍者曰：汝何敢尔！凡人之死者，乃称不在，汝独无忌讳而爲此言，我必面白，以治汝，阍谢曰：小人诚不晓忌讳，若以爲不可当复作何语？以谢客曰：汝官既出，但云，某官出去可也，阍愀然曰：我官人寜死，却是讳出去二字，满坐大笑，仲荀出入秦门，预防客云：
东山先生杨长孺，字伯子，诚斋之适也，学似其父，清似其父至骨鲠，乃更过之，守霅川，时秀邸横一州，廷相择而使之，盖欲其防薤一日，秀王袖，缄招府公，公念不欲徃又无辞以却，于是徃赴张乐开宴，水陆毕陈，帷幕数重，列烛如昼，酒半少休，已而复坐，乃知逾两日夕矣，归即自劾云，祗赴嗣秀王华会荒醉，凡两日夜，旷废职事，愿罚俸三月，以惩不恪，自是终其去秀邸，不敢复招亦敛手，不敢挠政，一日干办，府捉解爬，松钗人公据案判云：松毛本是山中草小人得之以爲宝，嗣王捉得太吃，倒杨秀才放得，却又好阖郡，传之以爲笑。
王嘉叟自洪倅召爲光禄丞李德逺亦召爲太常丞，一日，相遇于景灵幙次，李谓王曰：见公告词云：其镌月廪，仍褫身章，谓通判可借牙绯，入朝则服緑，且俸薄也，王答之曰：亦见君告词矣，李曰：云何曰，具官李浩，但知健羡，不揆孤寒既名，右相之名，又字元枢之字，盖谓史卫王张魏公也，满坐皆大笑。
叶丞相衡罢相归，金华里居，不复问时事，但召布衣交游日饮，亡何，一日觉意中忽忽不怡，问诸客曰：某且死，所恨未知死，后佳否耳，一士人在下，坐作而对曰：佳甚，丞相惊顾问曰：何以知之？曰：使死而不佳，死者皆逃归矣，一死而不返，是以知其佳也，满坐皆笑，士氏金，滑稽人也。
刘平国宰，京口人，弱冠，登绍熈，庚戌，第有髙谊复善综理，初甚贫，后斥奁装买田，由此遂裕聚族于漫塘，族皆仰给焉。因以漫塘，自号再调浙东仓，司盐干措置得宜，鹾利大入，后以卖运盐箩，发邑宰之私，爲宰所下石，遂归，不复出，杜门却扫，屏居二十年，端平，甲午，特改入官，除借田令不拜，寻又起知宣州，后直秘阁，至大监有漫塘，集文挟伟气，其尺牍有云，今之所谓豪杰士者，古之所谓破落户者也，意有所指，知者以爲名，言其漫塘口，占曰：醉着船头，背月眠醒来，红日浴，晴川等闲，活计无人共独占，江湖万里，天又漫塘赋云：张端衡谓漫塘叟曰：余昨宦东州客有问漫塘之景者，余无以应，或又有徴图于余曰：子漫塘里中人也寜无之余，又谢无有，既归，将与好事者谋之，而游乎塘之上，见景物之无竒游观之无所难之，可若何？叟不对？援笔爲之赋，其辞曰：东防柳巷，北届蔬畦，小沟环其南，通川浸其西，靡种靡艺，不不治，葭芦茁，而映带成行，沙土溃而壅底爲堤，荼蓼丛生蒲稗，因依菡萏红，白错如布棋，烂乎若吴陂，初按于防，陈粲兮若月宫，更下于瑶池，翠盖亭亭，芳气菲菲，鹭惯圆沙之宿，鱼便宻藻之依蛙蚓，争鸣而皷吹百万，鸳鸿来下，而斓斌舞衣，云断而霞散，锦绮，风平而月漾，玻瓈，兹实天壤之真趣，有非世俗之可知，亦有新斋，临乎水涯，小桥斜径短屋疏篱，雨未多而泥没膝，门虽设而草侵扉朽木，惯宰予之昼寝，青苔惊玉川之夜归，仙舟自去，谁爲元礼髙轩不来孰爲退之？叟之辞未毕，端衡曰：止，余闻李愿安盘谷之居，杜老喜浣花之寓，彼岂玩志于物，纵心佚豫，葢以厌俗喧卑，脱身遐举，要必有伟丽之观幽闲之趣以澡雪，其精神澄清，其志虑庻白日可到，于羲皇而宵梦，足通乎帝所，况如吾子内絶意于声色，外忘势于圭组，为计已决，歴年已屡而是塘也，广深虽愧，苏夫子之沧浪而僻逺亦殊柳先生之钴鉧，其隘也，可辟其阙也可补，胡不増其髙而为基夷，其平而为圃，画舫浮深，修梁跨阻嘉花，美木之列植髙馆凉台之接庑，使隣曲改观，儿童欣舞，顾乃计失于因循，事仍于莽卤，岂惟无以自适于一时，抑恐由之贻笑于千古漫塘，叟曰：吁！巢居知风，穴处识雨，顾吾与子虽同声气，尚殊出处，子寜规我以目前之茍，且母宁怵我以方来之谤誉，彼花迷金谷之园，雪冷，宏之渚凄凉，钓瀬富贵郿坞，试由今而视，昔果孰去而孰取？张子由是俛然而思，释然而悟曰：子无俟于索，言吾特从而戏，汝吴镒，字仲权，临川人，颇慕张于湖之豪荡于湖，豪气横九州，去长沙百年犹有能道其不覊者，仲权尤不减，尝使湖南，漕行部，以小舟私载，一妓自随，至湘潭，夜泊妓，失足坠水，舟人惊呼打捞运使，幸而拯溺，其豪放如此。
钦定四库全书
东南纪闻卷二
神宗年十三，居濮邸，一日，正昼寝英祖，忽顾问何在，左右褰帐，方见偃卧，有紫气，自鼻中出，盘旋如香，大骇，亟以闻，英祖笑曰：勿视也，后竟登大寳。
理宗初在潜邸，与余天锡同里初生之夕，天锡见外间失火，红光烛天，奔到火所，实无有也，惟荣王府开闗明烛天锡，入问王，答云：适生小儿，天锡知其为异，即求一观，及入室，异香馥郁，若有二童子张青盖防之，后太子竑忤史，相弥逺史遂密谋于余，余告以理宗降诞之异，史遂命余荐之权处，以小职来谒，时史相故使之误，坐主席，去后，家人问云：相公何以让他？主席史，但捶胸而已，宁宗不豫，立理宗为皇太子，其太子竑别聴处分，史相继进，金丹百粒，有顷，上崩，遗诏太子柩前，遂即皇帝位。
魏公张浚督师汉中，夜顿舍帐前，环兵以衞金人遣刺客害公兵，觉而获之，公问谁遣汝来？曰：四太子也，其乌珠乎？曰：然，公曰：汝何许人乎？曰：太原府拓拔某也，主以金两笈与我，妻子为质而来，公曰：如汝比者几人？曰：犹有一人，且以某相尝事不集，则有彼公曰：汝今何如？曰：请即死，公曰：吾生死有命，非汝曹所能制，饮而遣之，翌日，会僚属犹有咎，公以为非者，公笑曰：某倘不以罪去，数月，其人当复来，既数月，外白有降者，两人自谓尝为刺客，相公不杀者，因率其党归顺，自杀，其妻置婴儿及先人之骨于褚中而来，呼而物色之良，是一军始大服。
淳熙，己酉，孝宗倦勤，光宗登极，羣臣奉表请以诞圣日为重，明节如故事，时有术者以拆字自名言，世人吉凶事迹，无不竒中因语人曰：近得邸报乎节，号重眀非佳名也，其文为二千日，兆在是矣。闻者掩耳而走，既而甲寅之事，果如其言，此与太平兴国一人，六十之防无异，岂天道徴应固有数乎？
呉曦未叛时，常岁校猎塞上，一日夜归，笳鼓竞奏，曦方垂鞭四顾，时盛秋，天宇澄霁，仰见月中有一人骑而垂鞭，与已惟肖，问之左右，所见皆符，殊以为骇，黙自念曰：我当贵，月中人我也，鞭而揖之，其人亦鞭，乃大喜异谋，繇是益决。
虞雍公字，允文以西掖賛督议既却，金主于采石，还至金陵，谒叶枢密，义问于玉帐幕属皆在焉，相与劳问间，流星警报沓至，盖金主将改图洲，时刘武忠，锜屯京口，病且亟，度未必可倚，遣幕府合谋支敌，众以雍公新立功，咸属目叶酌，巵醪以前，曰：舍人盛名方新，士卒想望勉为国家卒此勲业，雍公起立受巵，曰：某去则不妨，然记得一小话，敢为都督诵之，昔有人得一鼈，欲烹之，不忍，当杀生之名，乃炽火，使釡水百沸，横篠为桥，与鼈约曰：能渡此则活汝鼈知，主人以计取之，勉力爬沙，仅能一渡，主人曰：汝能渡桥，甚善，更为我渡一遭，我欲观之，仆之此行，毋乃是乎？坐上皆笑，已而雍公竟如镇江，金主不克渡而弑，自此上简，知驯致魁柄云。
徽宗微行，遇一贫儒，李其姓，自号落子，问其生庚，则与徽宗年月日时一同，上因怜之，问以当涂官，况好恶李对曰：蜀最好，上曰：吾与蜀帅有故当作书，使周汝，李辞以囊乏，上又资之以屝屦，及书赠之，李固不识其为徽宗也，于是投书剥封，则勅劄令其交代本职，帅遂办公用迎人，礼上李交事，后越两日中风死，上闻之，遂以其命付太史局推算贵贱，史云生于重屋者为帝，生于茅檐者为庶人。
东都大相国寺，有术士，蜀人议命，一命必得一千，先夕留金，翌日，议命显肃，后父郑绅，贫无籍其侄居中在太学，约绅议命，绅笑曰：何不留钱市酒肉耶？强之必往，如约，术士先说绅命，只云异姓，真王再说居中命，又云：亦是异姓真王，因前命而发，后绅以后贵，积官果封王，居中作相，亦封华原郡王，外戚，生封王爵者，宋盖自绅始命术之騐如此哉！
周益公必大致仕，后出谒道经，巷陌间，遇一卖屦者，甚怜之，使问其命，则年月日时，与益公不差一字，于是取衣一袭赐之，俾食其家，廪之终身，其人更衣受食，一日暴病而死，有知命者曰：其年五星聚江湖，益公生于舟中，故得钟美而业，屦者不与焉，其与雷轰，荐福碑者，虽际遇之，大小不侔，而其为穷一也。
中都有谈天者，居观桥之东，设肆于门标，云防命司其术稍售，其徒憎之曰：司者有司之称，一妄庸术者，乃以司自命，岂理也哉！
同州节推廷评，岐君贲登进士第，尚竒好古文学之外，尤耽易象制，周易彩戏图，盖取大易六十四卦，三百八十四爻，除干六爻为君象，不敢以为戏，自余每爻当棊子一路，爻有吉防子有赏罚。
青城大面山中有二士，其一曰，谯先生定，字天授，建炎初，以经行，召至州，欲留之，讲筵不可，拜通直郎，直秘阁致仕，今百数十余岁矣，巢居险絶人不能知，而先生数年，輙一出至山前，人有见之者，其一曰，姚太尉平仲，字希晏，靖康初，在围城中，夜将死，士攻敌营，不利，骑骏骡逸去，竟不出，后有见之于丈人，观道院，亦年近九十，紫髯长委地，喜作草书二人，盖皆得道于山中，云明月先生成守祖家，鄂州，淳熙间，繇鹖弁，任某处廵检，忽解官弃妻子，从庐山李麻鞋为师，至富川，居西山道堂之左徧，行通衢，为乞士凡十余年，一日无疾，交坐而化，书片纸曰七十余年，一梦间弃名入道，得安闲随縁明月街头，呌閙市难居，却入山，二日首微低，为顷复如初，居三日首，复低为顷。又如常自古坐化立化侧，化倒化有矣，未闻俯而仰，仰而俯自如，若此者亦竒矣雪山王景文为之传，且諡之曰：明月先生云：
华山陈真公于睡，小则亘月大，则几年方一觉，冯翊羽士，冦朝一亦事处士得睡之大畧还全神观，惟睡而已，一日刘垂范，往见其徒，告以睡寝，外闻鼾之声，雄美可听，曰：冦先生睡有乐，乃华胥调其徒曰：既有曲谱记如何？刘以浓墨涂满纸，题曰混沌调。
靖康建炎间闗中竒士赵宗印提义兵击敌，有众数万，所向輙下，敌不敢当，会宋师败于富平，宗印知事不济，大恸于王景畧庙尽以金帛散其下，披髪入华山，不知所终。
单路分炜，字炳文，京师人，后居沅州，书法有所传授，以任为右阶，吉水郭敬叔与番阳姜尧章皆师焉，单云尧章得吾骨敬叔得吾肉，单又自画梅作一絶与敬叔云，兰亭一入昭陵，后笔法，于今未易回，谁识定斋？【单自号】三昧，笔又传璧坼到江梅，其风致可见。
四明臧，史二姓皆世姻，嵩之岩之与元坚皆为中表，两家又皆妙年，仕宦偶俱留京，一日以饮博失色，臧诟史发其，史深衔之，未有以复也，乃匿怨为懽，几微不露，如是者一二十年后，嵩之为荆阃，北使王檝道之所往，嵩之相接，及得政，而岩之开阃，九江檝，遣上介持得白金若干锭，还朝廷云，皆殽杂间有铁胎岩之为之，缴上有防覈所从来，乃内藏赐物，而元坚为监官，时给赐也，于是除名，羁管广州，自淛而广必由江西岩之遣人隂伺于路而杀之，有王济叔者，吉之龙泉人，偶善元坚意，岩之必有谋，中涂教以易衣冠，匿箱簏以已草舆雇夫，亟载以西，自庐陵间道至五羊，伺者觉亦疾尾其后，至则羁客庭参已数日，赖济叔力获全，不然，落虎口矣！后二史以艰去，以罪斥臧，始得归，以是而言，有心于任术，不若平心而任理。
九江有周教授者，家太乙观前，畜犬狰狞，穿窬者，无敢视其藩，一日，啓观扃钥有异，发笈空焉，亟集里正騐视迹捕四出，越三日，始获之。初，盗得赀钱一盗，出蛇冈山，将如吉赣，昼日尝过其下，见道傍梅有繁实，渇甚登木取之，有蛇叶间，伤其趾，伤而逃，至佳溪，则趾如股矣，不能去，主人责炊，则曰：予无他藏，独余铤银可斧而售，既而无碪，不可碎归之，盗盗又出囊珠，主人念山谷间无售者，适龙徳宫中贵人刘奭庐石耳，峯下持以求质，刘曰：姑畀尔万钱，诘朝，归尔余金，刘已闻周氏之盗，意疑其是，驰仆示之，则果周氏之物也，捕于邸赃騐一网而得，因以迹余党，如言无脱者，夫是盗之彰亦异矣。梅实偶然而藏蛇，主人无心而出，騐天固以此啓之耶？抑稔慝当露，适因其所值耶？
长沙推陈某，南剑人，殿试前名，年甫及壮，到官未乆郡差往南岳神祠，降香讫，诣岳祠，入后宫遍览，有土偶夫人像，貌端丽，陈心慕焉，瞻顾移时，谓虞兵曰：夫人笑我，左右以为戏言，是夕，宿市中铨徳观虞兵辈，闻陈在帐中，笑语不辍，次早忽云：夫人昨夜来此相伴，亟往寺中，焚香致谢，至则又指云：夫人大笑，汝辈何为不见？龚斗文梦，灵崇阳人，淳祐，丁未，登进士第，后校文醴阳，醴阳解额五人，赋二诗书记檄，一偶得周礼一卷极爱之，欲下礼记而取周礼已批防，置枕旁矣，中夕惊觉，若有鞭榻之声，未几，梦有神约，以木横门云：若取此，当以此木断汝前程，次早遂败。兴，越一日与他试官细味，其文定议取上，是夕，鞭榻之声愈急，次日，会诸公疑议不决，监试以为莫若申州，取行下云：年例取礼记，今周礼优长，未委如何？而州报只照，旧例，遂只以礼记充贡，其周礼置之，乙魁然龚心，终怏怏也，既出院，乃知治周礼者昵妾而薄其妻，见有离婚之讼，在江陵功名，信非偶然也。
清漳，杨汝南少年，以乡贡试礼部，待捷旅邸，夜梦有以油沃其首，惊而寤，榜既出，輙不利，如是者三，窃怪之，绍兴，乙丑，复与计偕，惧其复梦也，榜掲之夕，招同邸者吿，以故益市酒肴，明灯张博，相与剧饮，期以达旦，有仆倦卧，忽呻吟如魇，亟呼醒之具，言有二人扛，油鼎自楼而登，执主而注之，我争而呼汝南，闻之大恸，同邸亦相与叹息，罢博及明观，榜其名中焉，视傍若有迹，振衣拂之，油渍其上，盖御史涖书，以夜覆灯，盌故也。功名之前定，如此。
东都盛时，郭洵直，后改名仪直，字敬叔，吉水人，七岁诵书兼属文，中书挑诵毕，试赋一首，既就其半，如厠于厠侧，取懐间草纸写，所以成者，为逻者所获，扶至试所，官诘之，对曰：父在外间，恐出而脱忘，故私録之官疑焉，遂换题更试，又立就，遂授宋州文学。
涧谷罗椅之逺顷由乙科，登显仕，庐陵大儒也，江南革命，归故乡，尝作瞌睡诗，曲尽其妙，末意尤有味，云瞌睡从何来？譬若风雨，至曲几，不待凭虚，櫺那暇寄，譍人眉强撑，伸手扇已坠，径游华胥，国欲见混沌，帝，自成腔兀兀，更有味息，踈疑暂醒，气窒还扶醉，儿童欲恼翁揺膝，问：某字吻间，仅一答言：下已复寐，杂然拍手，笑欲嗔嗔不遂，何曾参佛祖先会防头意，何曾逢麴车，流涎已沾袂，不省较短长，谁能问兴替隂天百怪舞，开口輙差异，三百六十日，何似长瞌睡。
淳熙间，有张氏者，尉广之增城，时盗刘花五聚党，刦掠官捕之，累载不获，张任内弓级，陈某捕得之，尉上之县，县上之府，皆以张非马前，躬捕后任满，谒宪台宪，命以府司成案録为据付之，至临安，以初筮无举员，当入残零，张甚窘，以此据示部，胥视之曰：君厚谢我，则事立办，张诺之，数日胥来，以文书衔袖观之，则名登于进卷矣，张欣然谢之，莫测其故，盖部胥初得宪司据见前有书功阀，皆曰：增城尉司弓级陈某，获若干盗，胥归家，每于司字增其左，画曰：同则如格也。
昔有诗客，朱少游者，在街市间，立卓卖诗以精敏得名，一日，有士人命以掬水，月在手一句，为题客应声云：十指纤纤弄碧波分明，掌上见姮娥，不知李白当年醉，曾向江边捉得麽，又有持芭蕉一茎，俾赋之，即书云：剪得西园一片，青故将来此恼诗，情怪来，昨夜前雨，减却潇潇，数防声，诚可谓精矣。
钦定四库全书
东南纪闻卷三
息壤在江陵，子城南门外旧记以为不可犯，畚锸所及，辄如故，又能致雷雨，唐元和中，裴宙为牧，掘之六尺，得石城，如江陵城楼，状是嵗霖雨为灾，用方士说复埋之，一夕如故，旧传如此，近世遇旱则郡守，设祭掘之畚，其土于傍，以俟报应徃徃掘至城楼之檐，则雨作，复以故土还覆之，不闻壤之息也，然掘土而雨，则辛稼轩幼安帅江陵，时亲騐之而信秦，甘茂盟息壤，乃在秦地，非此也，龙兴寺，今在永州，太平寺而息壤不复见矣。江陵城内有法济院，今俗称为地角寺，乃昔息壤祠图经，引溟洪録云，江陵南门，有息壤焉隆起，如伏牛马状，平之，则一夕如故，前古相传，不知其始，牛马践之，或立死，唐元和中，裴宙牧荆州，掘之深六尺，得石城，与江陵城，同制中径六尺八寸，弃徙于墙壁间，是年，霖雨不止，江潦暴涨，从道士欧阳献之谋复埋之，祭以酒脯，而水止，厥后凡亢旱，徧祷无应，即诣地角寺，欲发掘，必得滂沱之雨，遂为故事，详见皇祐，辛卯，刑侍王子融息壤记二郡，大率相，而秦地之息壤，则未详也。
龙门峡，在新城，峩眉观下数里，盖溪涧自两岩门中涌出者也，范石湖，尝以一叶舟棹入石门，两岩千丈岩壁，色如碧玉，刻削光润，入峡十余丈，有两瀑布，水出一岩顶相对，飞下岩根，有磐石盛之，激为飞雨，溅沫满，峡舟逼其前，衣皆透湿，又数丈，半岩有圆龛，去水可二丈许，用木梯升之，即龙洞也，峡中绀碧无底，石寒而水清，非复人世，舟行数十步，石壁益峻，水益湍激，亟返棹舟，人云：前去更竒以雨大作，且飞瀑沾濡，着肌起粟，骨惊神，凛乎不可久留也，盖天下峡泉之胜，当以龙门为第一，要之，游者自知未游者，当必以其言为过也。
范石湖帅蜀，还至嘉州，登大峩山焉，即佛书所纪，普贤大士，示现之所也山髙摩霄无复磎磴，斫木作云梯，钉岩壁縁之而上顶，峰有光相寺七宝岩险峻无比，上有松状如杉，而叶圆细，重重偃蹇，有如浮图，范以季夏至时数日前，雪大降，木叶尚有雪，渍斑斓之迹，草木之，世所无有，明日复登岩，眺望诸山之北，即西域雪山崔嵬，刻峭凡数千百，峯初日照之雪色，洞明如烂银，晃燿曙光中，此雪见者，谓自古至今，未尝消也，顷之岩前，氛雾四起，混然一白，僧云：银色世界也，俄而洗岩雨至而佛现光矣，光将大现，兠罗绵云布岩下，纷郁而上，岩腹有大圆光偃卧，平云之上，外晕三重，每重有青黄红緑之色，光之正中，虚明凝湛，观者若自见其形貌，于虚明之处，毫厘无隐，一如对镜，举手动足影，皆随形而不见旁人，僧云：摄身光也，此光既没，前山，如水起云驰，复出大圆光横亘十数山，尽诸异色，合集成彩，峯峦草木皆鲜妍，绚蒨不可正视，云雾既散，而此光独明，人谓之清现，又自雷洞山上，复出一光而差小过山，外至平野间，与岩正相直，色状俱变，遂为金桥大畧如吴江垂虹，而两圯间，有紫云捧之至未，时云物净尽，谓之岩，金桥至酉后始开。
艮岳初建，土木宏丽，独念四方所贡珍禽之，在囿者不能尽驯，有市人薛公素以豢扰为优，日集舆卫，效禽鸣以致其，一日，徽宗幸是山，闻清道声望而羣翔者数万焉，翁辄先以牙牌奏道左曰万嵗山瑞禽迎驾，上顾罔测，遂命以官，赉予加厚。
宣和末，有巨商舍三万缗，装饰，泗州普照塔，焕然一新，建炎中，商归湖南至池州大江中，一日晨兴，忽然见一塔，十三级，浮水上南来，金碧照燿舟师，人人见之，皆惊怖。
杭州有豢鱼者，能变鱼以金色，鲫为上，鲤次之，贵游多凿石为池，寘之檐牖间，以供玩问其术，秘不肯言，或云以阛市，洿渠之小红虫饲，凡鱼百日皆然，初白如银，次渐黄，久则金矣，未暇騐其信否也？又别有雪质而黑，章的皪如漆，曰：玳瑁，鱼文采，又可观，吴曦之归蜀，汲湖水，浮载泛巨艘，以从诡状，瑰丽不止一二种，惟杭人能饵蓄之，亦挟以自随，东坡诗曰：我识南屏金鲫鱼，则承平时盖已有之特，不若今之盛多耳。
维有石塔院者，特以塔之精妙得名，龙德韦后，幸维时，尝欲徃观先遣人排办供奉，诸珰环视之，叹赏曰：京师无此制作，有一僧从傍厉声曰：何不取充花石纲【，宣和间起，花石纲名艮岳，】众愕然，龙德寻闻之，遂罢幸。
维后土庙，有琼花，宣和间起，花石纲，因取之御苑，三年不花，乃杖之，遣还其地，花开如故。
松源之望山，曰中子，折旋绵延，以达于桃溪，有石如，在水之涘，乡人以之占嵗没则丰见则凶，更数百年，罔有弗騐将没则淫潦，乘其巅，驱沙卷石化为平洲，漫不露踪迹，时则豫有丰年之喜，将见则流水齧其下，荡激溲涤，汇为深渊，屹然浮游于清波之上，时则豫有凶年之忧，乡人因其没而乐于耕稼，因其见而谨于蓄储，是以丰年有余，而凶年不匮，兹其为灵欤？
嘉州凌云寺，有天寜阁即大像，所在沫水，由雅州而来，合大江，直捣山壁，滩泷险恶，舟楫至危之地，唐开元中，浮屠海通，始凿山为弥勒，像以镇之，髙三百六十尺，顶围十丈，目广二丈，为楼十三层，自头面以及其足，去江数步惊，涛怒号汹涌，过前不可，安立正视，今谓之佛头滩，东坡诗云：但愿身为汉嘉，守载酒常作凌云游，后人取其语作载酒亭于山上。
湘西有汉庙焉，门外古樟一两株，本干空窍，小株出根，上亦数十围意庙，必长沙定王时所建，及瞻肖像，则前祀汉文帝，上不及髙下不及景后殿，吕后巍然而已，柳耆卿，风流俊迈，闻于一时，既死，葬阳县之花山逺近之人毎遇清，明日多载酒殽，饮于耆卿墓侧，谓之吊柳会。
蜀之青城，有绳桥，每桥长百二十丈，排连之上，布竹笆，攒立大木，数十于沙中，辇石固其根，每数木作一架，挂桥于平空，大风过之，掀举幡幡，然大畧如渔人晒网，白乐天有忠州，木莲诗木莲，盖所罕见放翁，陆游尝逰临卭白山寺佛殿前，有两株髙数丈叶坚厚如桂，以仲夏发花，状如芙蕖香，亦酷似花折，时有声如破竹，然一郡止此二株，不知何自至也？成都多竒花亦未尝见北户録云，广人于山间，掘大蚁卵为酱，名蚁子酱，按：此即所谓蚔醢也，三代以前，固以为食矣，然则汉人鼃祭宗庙，又何足恠哉！
泗州浮图，下有僧伽像，徽宗时，改僧为道士，僧皆顶冠，泗州太守，亦令以冠加于像上，忽天地晦，防风雨骤至，冠裂为雨，飞坠门外，举城惊怖，莫知所为，守遽诣拜曰：僧伽有神，吾不可强，遂止 ，又翟公巽，靖康初，赴召过泗州，见僧伽像须涌出，长寸余，他人不见，恠之一僧曰：公虽召还，不久复出，盖须出者，须出也，后果验。
名山大川，皆有神司之，浔州一土神，并无土偶像，但有一木主，长五尺余，半在地书云：唐御史李百行殿然考之，唐书无传，竟不知何神也。
九江岳肃之负山立屋，在湓城之中山，有坚土，凡版筑者，得畚致之，庆元初年五月，大雨，隤其巅，古冡出焉，初仅数甓流下，其上有刻如瑞草，傍着字曰：永寜元年五月，造又有匠者姓名，曰：张某下有文如押字焉，居数日，山隤圹，周半堕骨，发棺椁，皆无存两傍列瓦盌二十余左壁有一灯尚荧荧，取之即灭，有油如膏，见风凝结不可抉，盌中有甘蔗节，有铜盆，今厮罗，殊无古制，中有双鱼盆底，有四镮，附着不测其所以用，有一铜盂，穴底市井，庖人什器同制，碣曰：晋征虏将军墓，数日复雨山，又隤碣遂埋焉。考晋书永寜，盖惠帝年号，征虏之名，汉虽有之，在晋时，以此官显者不着于史，又无姓氏可见，亦一异也。
雪山王景文尝逰东林有导以访古冢，于西山之阿者，入而观之，累甓为室，下广而方上鋭而圆，四隅蹲以猛兽，而其傍皆石为壁，石柱承之，柱为龙虎形，而壁则为人状，别以而饰于首，有功曹书佐，门下功曹，门下书佐，车亭长候车亭，长信都长，都亭长从史，门下史，中史立符史重车卒，贼曹骑小史二人，骑牛三人，皆乘大车，盖或挽以槖駞，以马以牛，从者或执刀斧，或执剑，或悬钟鼓以击之，皆作奔走状，又有反袂障面，而哭者其畧可见者如此，又有穴正中，斑斑似有人物而狭，不可入其刻画，不甚精宻而皆有文采，字正，汉退而考之，其官属与晋志多合徃徃晋宋前郡守，县令所藏也，其刻诸壁者，亦记当时送葬之官属云耳，以其与前事相，故取而并録之。
番禺有海獠杂居，其最豪者，蒲姓本，占城之贵人也，后留中国以通徃来之货居城中，屋室侈靡，富盛甲一时，性尚而好洁，祈福有堂，堂中有碑，是为像主，凡防食时不用匕箸，以金银为巨槽，合鲑炙，粱米为一洒，以蔷寘右手于褥下，羣以左手攫取。
吉水周氏之先，有为里胥者，出入里巷，一日，至县下十里外，曰牢桥，小鹾铺中见铺家用一称锤，如冶铁如土，硃石周取而阅之，亦赞其好问铺家何处得来铺家，曰墙东隅，尚有数十块，周就取其一，归示妻子，竞相传玩，爱其形如马蹄，有磨之于石者，其光烂然，乃知其为金也，周即夜擕小器，尽载以归，枚枚相似，轻重不差，夫麟趾褭，蹏汉一斤，金也，其来古矣，更千百年忽焉而出，古人云：至宝横弃道侧，是可为此宝惜。
南安属县曰：上犹有钟氏者，家素饶财，有媪主家，勤俭好善，所居堂后污池，广寻丈，以散鵞鸭一日，鸭得鱼，长七八寸，既吞复吐，媪意鱼之不受啄也，倚户视之，吞吐益久，怪之，驱鸭而涸，其水鱼无有也，漉其泥得一笏，如鱼之长浴而视之，白金也，既又探泥笏愈多，竭其泥得笏，凡千百，自是家益饶。
义騟者九江戍，校王成之铠骑也，嘉定，庚午，峒寇李元砺，盗弄潢池，兵符下统府，调卒成与行，至吉之月，余寇犯龙泉栅，成出鬭死焉，官军亟鸣钲，騟屹立不去，悲鸣尸侧，贼将顾之曰：此良马也，遂取之。
锡夫人者，俚谓之汤，婆鞴锡为器贮汤，其间霜天雪夜，置之衾席，用以暖足，因目为汤婆竹，谷罗学温文之曰：锡夫人且赞之曰：礼云八十非人不暖，则人固可以安老也？然黄太史之诗不云乎？小姬暖足卧，或能起心兵，则人或适以病老也，夫人有安老之功，而无病老之患，其贤于人逺矣孔子曰：关雎乐而不淫，锡夫人有焉，东晋犹乘牛车，王导短辕犊车，长柄麈尾是也，唐刘子传古大夫以上皆乘车，以马为騑服，宋朝渡江以前，无今之簥，只是乘马，所以有席帽防尘之服，思陵在维，一时扰乱，中遇雨传，防百官许乘肩轝，因循至此，故制尽泯，绍兴，乾道间，都下安敢张盖，虽曽为朝士，或外任监司，州郡入京，未尝有盖，只是持袋扇障日，开禧间始创出，皂盖程覃尹京出，赏严皂盖之禁，有越士张盖过府门，遂为所治，后学中有诗云：冠盖相望，自古传以青易，皂已多年，中原数顶，黄罗繖，何不多？多出赏钱，时山东盗贼纷起，故有此诗也。
唐髙祖实録武德二年正月甲子，下诏曰：释典防妙净业，起于慈悲，道教冲虚至德，去其残暴，况乎四时之禁，毋伐麛卵，三驱之礼，不取顺从，盖欲敦崇仁惠，蕃衍庶物，立政经，咸率斯道，朕祗膺灵命，抚遂羣生，言念膏肓，无忘餐寐，殷帝去网，庶踵前修，齐王舍牛实符末志，自今每正月五月九月十直日，并不得行刑，所在公私，宜断屠杀，此三长，月断屠杀之始也，窦苹注引释氏智论曰：天帝释以大宝鉴镜照，四大神洲，每月一移，察人善恶正五，九月照南，赡部洲故爲省刑唐士大夫如白居易辈，盖有遇此三斋月，杜门谢客，命僧作佛事者，宋朝于此三月，官中请俸，亦不支，羊肉钱，近年之禁，刑屠亦其遗制也。
古所谓揖，但举手而已，今所谓喏乃始于江左，诸王方其时，惟王氏子弟爲之故支道林，入东见王，子猷兄弟还人问，诸王何如？答曰：见一羣白项乌，但闻唤哑哑声，即今喏也。
今之衣半臂者，或者谓非古之礼服也，魏明帝尝着帽，被缥绫半袖，杨阜问曰：此于礼何法服也？帝黙然不答，自是不法服不见阜，光武纪更始诸将服妇人衣，诸于绣镼，【注书无镼字，续汉书作防并甚勿切，】三辅吏士莫不笑之，或有畏而走者，注前书音义云诸于大掖衣也，如妇人之袿衣，雄方言，襜褕其矩者，自关而西谓防防郭璞注云：俗名防防，据此，则诸于上，加绣防，如今之半臂也。
五原赵执中分领驻镇江之中，军出新巧进，木干箭涂之，以漆黑质而赤章椽首罂项，自其腹羡以杀之，旁开两道，左右如一中爲穴，以末受镞，其锋凿长七寸有竒射及三百步之外，名曰风羽云。
宣和之季，京师士庶竞以鵞黄爲腰腹围谓之腰，上黄妇人，便服不施衿，纽束身短制，谓之不制衿，始自宫掖，未几而通国皆服之，未几，而金人之来，卒不能制，斯亦服之妖欤。
杨东山云绍兴，庚戌，随侍先文节公，接伴北使，使以赵州浊梨两颗，私觌梨，皮黄褐色，肉黑如墨，质如酥，味甘而香，大如妳，膀亦竒种也。