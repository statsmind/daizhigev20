钦定四库全书     子部十
义府         杂家类二【杂考之属】提要
【臣】等谨案义府二卷
国朝黄生撰，生字扶孟，歙县诸生江南通志，称其弃举子业，一意著述，有诗文若干卷，今其集未见此书，皆考证劄记之文，上卷论经，下卷论诸史，诸子诸集附，以赵明诚金石，録洪适隷释，郦道元水经注所载古碑，陶景周子良防通记训诂，以别教之书，缀之卷末，示外之之意焉，生于古音，古训皆考究淹通，引据精确，不为无稽，臆度之谈，如据説文辨周礼防毨正贾公彦丁度之误引贾谊论陈琳檄证尚书，漂杵为漂卤，引尔雅证，礼记，郑注烹鱼去乙之误引吕览证朱襮，非朱领引檀弓弥年为木证，勃鞮为披，引左传及诗序证，檀弓请庚之庚训道路，引唐书廉访证，周官六计之廉，训察引吴越春秋证鄂不即鄂，跗引左传证出于其类之出，训产引周礼载师闾，师证夫布，里布为二事，引诗王风证，孟子施，施引左传刘子语，训司中引系辞证信，信当读申，引礼记引兑命解，行路兑矣，当训説引汉书证志微噍杀，当为纤微憔悴，引周颂尔雅证，郑众解牍，应雅之讹，引尔雅证，终军许慎解豹文，防之所以异引后汉书李膺传证师古，解轩中之讹，引孝经疏证后汉书辜较估较辜，酤之义，引史记货殖传证，刁悍当为雕悍，引潜夫论证闗龙即豢龙引庄子证，列子蕉鹿之蕉为樵，引世説注证茗柯，即酩酊皆根柢训典，凿凿可凭，至于引庄子断在沟中，解断断引王莽传谓青蝇苍蝇当作防引国策解氓，为流民引易竒偶证竒货间有穿凿附防，又哉才通用，引顔真卿碑不引考古图所许通用引顔师古，汉书注不引世説九徳引三国志注不引国语，登时引集异记不引焦，仲卿妻诗亦有失之睂，睫之前者，然小小疏舛，不足为累，虽篇帙无多，而可取者，要不在方以智通雅，下也，乾隆四十三年七月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
义府卷上
歙县黄生撰
畴咨
书【尧典】畴，【殊由切，】咨若时登庸畴，古音近谁，故古谓谁为畴？【谁畴音？皆如殊】，谁之入声为孰，故后又谓谁为孰畴？谁孰总一音之转，韩愈墓铭，秔稻盈畴，上叶禁絶浮屠，即此音也。
厘降
书【尧典】厘降二女于沩汭，嫔于虞孔，谓舜能以义理降下，二女之心，则于沩汭三字为赘设矣，此专欲表舜之德，然不知古书，固无赘，设字也，蔡传以为治装，下嫁语若近，俚反得事实，史五帝纪，易饬下字，此亦主尧言，然下有帝曰：钦哉，字钦即饬也。
在璿玑玉衡
书【舜典】在璿玑玉衡在之入声为察，古四声未定，故借在为察，非以察训在也。
六宗
书【舜典】六宗诸儒之说不一，安国以四时寒暑，三辰，水旱当之，此本于祭法，然祭法自泰坛，至四坎坛，凡九名，又不合六宗之数，要不可强解。
流放窜殛
书【舜典】流放窜殛，马融训殛，为诛似鲧，独入死刑，夫三苗恶浮于鲧，罪不及戮，而崇伯独膺大辟恶，能咸服天下哉？孔传总训流放，窜殛为诛，则是诛罚之意，非死刑也，史【五帝纪，】叙此事于各句下云以变北狄；以变南蛮；以变西戎；以变东夷，谓使居裔，以变其风俗，虽经无明文，然史家増此语真可谓得圣人之意者矣，且使鲧果骈首，其子孙决不敢以之配天于南郊，据祭法，郊鲧之辞，则将以刑夭之鬼，对越上帝，有是理哉？此非细故，不可以不辨。
殳斨伯与
书【舜典】注疏以殳斨，伯与为二人，朱虎熊罴亦然，朱虎熊罴当从注疏为二殳斨，伯与当从蔡传为三。
洚水
书【大禹谟】洚水儆余，洚有四音，当以胡江切为正，盖此音近洪孟子云浲水者，洪水也，所以通古今之语也。
五辰
书【臯陶谟，】抚于五辰，五行之精，上为五星，五辰即五星也，五行旺于四时，故谓四时为五辰。
天明畏
书【臯陶谟，】天明，畏自我民明威，畏即古威字，示人以畏，则平声，人望而畏则去声，后平声者，借用威字，故去声者，遂专为畏字，此处一义分二文，乃传写之讹也。今文并作明威是。
光天之下
书【益稷】光，天之下言，凡为天光所覆之处，蔡传连帝字，读下谓帝德光辉，非是。
惭德 口实
书【仲虺之诰，】惭德，犹云昬德逸，德暴，德比德韩愈，谓德有凶吉是也，其所惭者，即恐贻来，世以口实耳，孔传惭德不及古，非是口实，谓有所借以为辞也。
表正万邦
书【同前】表者，使人望之以为归正者，使人拟之，以为的二字两意。
庸蜀羌髳
书【牧誓】及庸，蜀，羌、髳，微，卢；彭，濮人蔡传言八国近周，西都素受约束，故特称之，今考八国逺在巴蜀江，汉之间，与周都殊辽絶服役之说，恐未然，按春秋将卑师少称人，此诸国或君不自至，故称人以别之。
六极
书【洪范】六极，一曰凶短折，横死曰凶，不及下夀曰短三殇，曰折凶短折，考终与夀之反疾与忧，康寜之反，贫富之反，恶与弱攸好德之反恶者，自暴弱者，自弃也，攸好德，在人为协，极在天为锡福，恶与弱在人为罹咎在天为用威，此即栽培倾覆之理，盖攸好德者善，有所必彰，恶有所必瘅，故在向用威，用之中举其本以见福，极之所从来也。
元孙某
书【金滕】，惟尔元孙某讳，名曰某始于此，武成曰：有道曽孙，周王发亦告神之辞，彼不讳，而此讳者，彼系武王自读祝词，此则史代公祝，故孔云：臣讳君也。
小腆
书【大诰，】殷小腆，腆与防同慙也，小腆，犹言小丑。
敬寡属妇
书【梓材，】至于敬寡，至于属妇，按尔雅：妾妇之贱者，谓之属，妇属逮也，逮妇之名，言其微也，又孔丛子引书【吕刑】，哀敬折狱，敬作矜此敬寡，亦疑是矜字矜寡，即鳏寡，古音近通用。
经营
书【召诰，】厥既得卜，则经营径直为经；周逥为营，谓相步，其基址也。
观逸游田
书【无逸】，无淫于观，于逸于游，于田以事，曰：观如【公如齐，观社之类，】以地曰游，以兽曰田，废务曰逸。
咸戒于王
书【立政，】用咸戒于王曰：王左右常伯，常任，准人，缀衣，虎贲，蔡云：周公率羣臣进戒于王，此本王肃説孔云周公以立政之事，皆戒于王，此解近而未尽，史言周公胪举诸官戒，王知恤官不止此五职，苐从省文举，尊以见卑【常伯，常任凖人，】举亲以见疏，【缀衣，虎贲】，而诸官总以咸字括之耳。
三宅三俊
书【同前】，三俊者谓储养待用，他日次补三宅，不识此种人，作何安置？恐无此理，疑即三宅之僚属耳。
宰宗伯
书【周官】，六卿惟，宰宗伯不以司名者，宰无所不司，宗伯典天地神祗之祀，不敢言司也。
顾命
书以顾命名，顾眷顾也，命大臣辅嗣主，郑重而眷顾之也，郑氏以为临死囬，顾而发命陋甚。
锐
书【同前，】一人冕，执锐，说文作鈗，【羽敏切，】即引此文，按：说文序云：其引书即孔氏壁中书，然今世所行，今文古文并作锐，即此可知孔氏书，为后人传写，多所改易，而今文奥涩，古文平易之疑，可释然矣。
伯夷降典
书【吕刑，】伯夷降典，折民惟刑，孔云：伯夷降典礼于民而断之以刑，按篇中训刑止监，伯夷不及臯陶，疑伯夷先曽为司徒，【降典即敷教】兼行，士师之职，【唐虞之刑疑，伯夷所制，故欲监其播，刑之迪】，后二官既分，而伯夷又复迁为秩宗也，若蔡氏言降天地人之三礼以折民之邪妄，夫事神何职，而以狱吏兼之，不祥孰大焉？其误审矣，下文云：士制百姓于刑之中，以教祗德，此指臯陶，其居职当在伯夷之后，而刑始为专官，虽名掌刑，犹以德教为本，故舜云以弼五教也。
仡仡勇夫
书【秦誓，】仡仡勇夫仡，【许乙鱼乙五怱三切，】坚挺之貌，公羊传仡乎？从乎赵盾而入，放乎堂下而立，壮士之状，可想矣，屹【音逆，】山貌诗，【皇矣，】崇墉仡仡当作屹，借用仡耳二字，皆宜从五，忽切【音兀】，始可因声以知意也。
便辟
书【冏命】，无以巧言令色，便辟侧媚孔传，便辟足恭，蔡传便者，顺人之所欲辟者，辟人之所恶，论语师也，辟马曰：子张才髙过人失在邪辟文过，朱注习于容止，少诚实，友便辟马曰巧，辟人之所忌，以求容媚，朱注习于威仪而不直，孟子便嬖不足使令于前，朱注近习嬖幸之人，按便辟，字始见，尚书继见论语，孟子，孟作便嬖，当即一义，然诸家解说多不同，今按便者，顺易之意，故有习义，但辟字颇难解，余谓辟当与襞积之襞，【音壁，】同谓仪节过繁，如衣之襞积也，如此，则曰足恭曰：威仪曰：容止皆可通矣。足恭之人，必为人所喜，故转为嬖幸之嬖，古但作辟通借用耳。马解辟人所忌，蔡解辟人所恶，皆未然师也，辟马作邪僻之僻，益逺矣。
毛
说文引书，鸟兽氄毛作毛【，而尹人勇二切，】郑注周礼【司裘，】仲秋鸟兽，防毨防即字之误，疏直音毛，非也，书文仲秋毛毨，仲冬毛，郑引释仲秋献良裘，王乃行羽物，此兼词耳，【本注仲秋，鸠化为鹰，仲春鹰化为鸠，顺其始杀，与其将止而大，班羽物】，盖鸟兽毛，至冬益丰厚可用，故郑云然，经言仲秋未必以秋为限也。后人疑本释仲秋不当牵仲冬为说，故书防为防，即防音毛以就尚书鸟兽毛毨之文，此昧理之甚者，集韵因收防字与毛重文韵，防亦仍其失，凡后世俗，字日増皆由辑字书者胷无泾渭止务博收故也。【尚书通行本皆作氄毛音，周礼者或不知，郑从古本又字误为防故昧其音】。
断断
书【秦誓，】断断猗无他技，按庄子青黄而文之，其断在沟中，截木曰断，【徒管切，】谓其所截曰断【，都管切】凡治木者，必截其本在沟中，以无用而弃之也，书言：此臣无他技能，若木本无所可用，故以断断形之。
血流漂杵
周书【泰誓】，血流漂杵，贾谊过秦论作漂卤，陈琳文作漂，樐樐【卤，同】大盾也，二语皆本周书，以理推之，樐者，军中所宜有杵，非军中所宜有也，予因悟杵，即古樐字，盖古杵字本单作午，加木为大盾之杵，【郎古切，】谐午【，敞吕切】声，【穿母谐来，母详见谐声谱，】后借午，【敞吕切】，为午未之午，【疑古切，】又借杵，【郎古切，】为春杵之杵，【敞吕切，】因续制樐，字以代之，【通用卤】，惟周书尚作杵，盖舂杵亦器用之类，注家依此作解，所以存而不易，若贾陈作樐卤，是尚知杵，即樐字耳。
免
礼【檀弓】，檀弓免焉，免者免冠而以布，纒其头也，旧音问，按问当作谟，忿切始得其声，【吾乡呼问如闷，正合古音，】如楚夫人邓曼之音，万亦当作莫饭切，尔雅之孟诸，周礼谓之望，诸望亦莫浪切，【吾乡作此音】，皆古音也。
何居
礼【同】，檀弓曰：何居？【旧音姬，】与诗【小雅，】夜如何？其书【微子】，若之何其皆当读基，字浊音，【吾乡有此音，】音在基，其之间，盖语辞之有，音无字者，【有音无字，例见字诂】。
伯邑考
礼【同】，文王舍伯邑考而立武王，注以为文王长子，余意为文王，适孙以上下文皆有其孙，字暎发之也，后阅，路史果云伯邑考文王适孙。
先君子
礼【同】，昔者子之先君子丧出母乎？旧注指伯鱼，观下文子之不使白也，丧之何也句？则先君子为孔子使其子丧出母，明矣，【檀弓文简多用吞吐，朠带之法】。
呼
礼【同】，曽子闻之，瞿然曰：呼呼旧读为吁，非也。按阳伯嵒九经，补韵左传，【文元年，】呼役夫呼音贺，此亦当从其音。
复以矢
礼【同】，邾娄复之以矢，盖自战于升陉始也。郑，谓：邾师虽胜，死伤者多，军中无衣复者，用矢此言，未审招魂自是死者之亲，各以其衣招之，岂得云无衣？用矢也，盖邾人自矜战胜，目死者为勇，故变衣用矢以象其武耳。
殆将病
礼【同】，夫子殆将病也。将病者弟子之辞，不敢斥言其死也。
小敛之奠
礼【同】，小敛之奠，子游曰：于东方，曽子曰：于西方，敛斯席矣，小敛之在西方，鲁礼之未失也。按帷堂，小敛二事，对举记者，特为变文，故旧解多误，今依上条次其文云：曽子曰：小敛之奠于西方，子游曰：小敛之奠于东方，敛斯席矣，小敛之奠在西方，鲁礼之未失也。
未之卜也
礼【同】，公曰：未之卜也，旧注谓卜国微末，无勇夫，马惊败绩，罪在御者于车右何与？且去名而以氏呼其人，书中无此例，公盖不欲直责贲父，故托云未尝卜之于神尔。
则瑗请前
礼【同】，蘧伯玉曰：吾子乐之，则瑗请前言，文子以斯丘为乐，将止死于此，则已直舍之而去尔。盖戏之也，人臣奉公守职，或殉社稷，或死封疆，皆矢之有素，岂可预为身后之计，伯玉不欲直讥，故以谐语调之。
问丧
礼【同】，有子问于曽子曰：问丧【去声，】于夫子乎？曰：闻之矣，旧读问为，闻与下闻字相应，不知檀弓文法多简，曽子盖云，问则未也，然而尝闻之矣，问：当仍读如字。
无其时
礼【同】，子思曰：有其礼有其财，无其时，君子弗行也，为父后者得为出母服，或是殷制，周时无之，故云然。
乙
礼【内则】鱼去乙，郑注，今东海鰫鱼有骨名，乙在颊旁，状如篆，乙字食之，鲠人不可出，此说凿甚，凡骨皆能鲠，何独颊骨？且礼经，岂专为鰫鱼戒耶？按：尔雅：鱼肠谓之乙，内则当指此耳。
契濶
今人谓久别曰：契濶本诗，【邶风，】死生契，濶之语按诗意，死生与契，濶并对言契合也，濶离也，死生契，濶与子成说，执子之手，与子偕老，言有生必有死，有契必有濶，此人事之不可保者，然我与子必誓相偕老，【偕老，即偕死，所谓誓同生死也，不斥言死，故但云偕老，】此初时，执子之手而言，既有成说矣，【此倒叙，文法】讵意，今之不然也，故下章云：于嗟濶兮，不我活兮，【单举濶与活，义盖可见，活犹生也，】于嗟洵，【，信也】兮不我信，【申同】兮，言今者从军之役，我与室家有濶而已，契无日也，有死而已，生无日也，【此互见文法，】是前日契濶之言，果信而偕老之愿，则不得伸也，今人通以契濶为隔远之意，又读契为挈，皆承诗注之误。
鞮鞻
周礼【春官】，鞮鞻【注音低屦，】氏掌外国之乐，与其声歌【郑注，东方曰靺，南方曰任，西方曰侏离，北方曰禁】，郑云鞮鞮外国，舞者所扉，予谓鞮鞻，当音低，娄反语，即为兜离【，班固两都赋作此字，】兜离转音为侏离，本书前云：韎师掌教韎乐，祭祀，则帅其属而舞之，盖韎师掌教舞，鞮鞻氏兼教声歌各举一方为名，互见之义也。韎师有韎乐字，故郑不生异说，不然，又将以韎为服饰之属矣，【郑引外国之乐，而不知鞮鞻即侏离者，汉人未知翻纽之法故也。】。
提弥明
左传【宣二年，】提弥明史记作示眯明，索隐作祈，弥明按提示祈三字，皆当读如匙。
追蠡
孟子追蠡，注音堆，以为钟纽，未见所出，焦澹园，以为当作槌，谓指其所槌击之，处赵希鹄，【洞天清录，】以为今画家滴粉，令凸起谓之追，【音堆，】谓钟欵，文追起处，予谓二说，皆不似古人口语，追当读为隧，古字音近，通用按考工记，鳬氏为钟云云，于上之攠谓之隧，盖其受击之处，洼然攠敝，如地之有坎陷，故谓之隧，若用之日久，则攠敝处，皆有穿孔，如虫剥蚀，故曰追蠡也。
疑
易【坤】隂疑于阳疑，当读为儗盖，坤六以隂居上是儗于阳也，韵防儗字，注亦作疑，引史苏秦传疑于王者，他如国语，范无宇云，大都疑国，大臣疑主，韩非子内有疑妻之妾，外有疑相之臣，皆作此读，又檀弓曽子，责子夏云：使西河之民疑女于夫子，谓言不称师，使人知有已而不知有夫子，是以夫子自儗，岂非罪乎？【吴澄亦有此说】。
苍防之声
诗【齐风】，匪鸡则鸣，苍蝇之声焦澹园，谓蝇字乃防字之误，诚然，按顔之推家训云：王莽传紫色防声，余分闰位，谓以伪乱真，尔阅此益知班氏用事，出毛诗无疑，予因悟小雅，青蝇亦当为防字之误，其云止棘止，樊止榛，正合防所止之处，若以为蝇，殊乖物理。
易叶韵
易剥之上九，小人剥庐，终不可用也，与上文灾，尤载三韵，不叶，又丰之九三，折其右肱，终不可用也，与上文灾志事三韵不叶，予谓由字训用，若谓用为由【叶音怡，】即可叶矣。疑古用有由音。
臯比
左传【庄十】，臯比而先犯之，杜注臯比【音毗，】虎皮也，疏乐记，倒载干戈，包以虎皮，名之曰建櫜，郑以为兵甲之衣，曰：櫜或作臯，按疏引此以解臯，为虎皮而比，字无释，予谓比连也，以虎皮连合缝之，故谓之臯，比朱晦庵张横渠赞勇彻，臯比是，但知臯比为虎皮，不知臯比，乃虎皮所制之物，岂可以之目讲席乎？杨升庵谓戴叔伦诗，猊座翻萧索，臯比喜接连以臯，比为讲席，唐世已然苐言，古以虎皮包弓矢，谓之櫜櫜，即臯而不讥其用事之误，是升庵亦未晰，臯比之义也。
缩缝
或谓礼，【檀弓】冠缩缝，孟子自反而缩，缩之训直，亦是古人反语，予谓此二字，非但宜训为直，正当读为直，盖古屋韵与锡职二韵，多相通如矗，字从三直，其音则敕六切，俶字从叔，在屋韵则昌，六切在锡韵，则它歴切，蹙字从戚，其音则子六切，戚字中，又从尗【即古菽字】，其音则式竹切，幅字在屋，韵音福，在职韵音，逼而堛愊，福副【拍，逼切】四字，在职韵者俱谐，畐【古福，字】音，谡式竹切，乃谐职韵之畟，【古稷，字】愎，弼力切，乃谐屋韵之复，【古复字，】如此类者，不一而足，乃知缩字古本读，式【次商，次清，次音】，与直字相近，【次商浊，音】，故假借用之耳，按焦氏易林利少囊缩，与上得泽字叶，此古读缩为式之证。
糊口
左传【隠十一年】糊口于四方，言不足于食，仅给其口而已，此庄公自谓不能和恊，其弟而使其在外求食，以自给其口也，说文【，错本】训，糊为寄食，引左传为证，则于正考父鼎铭，【昭七年，】所谓饘于是，鬻于是以糊余口者，不可通矣。疏云：稠者曰：麋【当作糜，】淖者曰鬻糊饘，是其别名将麋向口，故曰：以糊余口，犹今人以粥向帛，黏使相着，谓之糊帛，此说亦非黏之，字从黍二字，固有辨糊饘，为鬻异名，鬻乃食之，薄者，正父自谦，茍以得食为幸，与仅给其口意合。
寤生
左传【隠元年，】庄公寤生，惊姜氏，故名曰寤生，遂恶之，杜云：寤寐而庄公已生此说，非也，寤而已生，此正产之极易者，何为反惊而恶之，予谓寤，当与牾通，牾逆也，凡生子首出为顺，足出为逆，至有手及臀先出者，此等皆不利于父母，或其子不祥，故世俗恶之，庄公寤生，是逆生也逆生，则产必难，其母之惊且恶也，宜矣！按：风俗通云：皃生而能开目视者，曰寤生，此亦一説又世亦有腄中生子者，南燕录载慕容皝夫人，昼寝生德，左右以告，方寤而起，皝曰：此儿易生，似郑庄公长必有大德，遂以德为名，观此可见，宇宙之大，何所不有？然皝以易生为喜，益证姜氏之恶，必以难产为惊矣。杜预之注，予终不谓然，【焦氏笔乗载吴敬甫解与予同，但以寤生为遌生云，遌逆也，然遌乃送逆之逆，非反逆之逆，此又知其一，不知其二者矣，吴名元满，余同邑人，所着有六书，正义】。
襮
吕氏春秋【忠亷篇】狄入衞食懿公之肉，舍肝宏演啼曰：臣请为襮按襮，当如古表，字表外，衣也，宏演剖胸，纳公之肝，言不忍使其暴露，如以衣袭之也，诗【唐风】，素衣朱襮，【蒲沃切，】疑朱为表衣而素，则其里毛云：领也，诸侯绣黼丹朱中衣，説文训黼领，亦引此诗，按毛语出，礼郊特牲，彼文无襮字，似不得引以为解，且曰中衣，则与宏演纳肝之意相左，又岂可言！臣请为领乎！
敦丘
【都囬切，俗作堆，】小阜也，敦古有音，故尔雅丘一成曰敦丘，【注都昆切，】古今语转，谓为墩【，俗作此字，】故注，但读本音，又玉敦之敦，音对，尔雅如覆，敦者敦丘，【注音堆，】此则当音对，或音顿，诗【衞风】至于顿丘，【通借顿】，即此丘也，疏以覆，敦者音堆，以顿丘，释丘一成者，并误。
畜君
好字上，声音吼，【详字诂，】去声音兽古书，或借用畜，此一音之转，吕氏春秋引周书云：民，善之则畜也，不善则雠也，注畜好也，孟子畜君者，好君也，此正训畜为好，通古今语耳，注取止，义是不明，古人口语之过。
眕
眕【之忍切】说文，目有所限而止也，【；畛，为田界，故从畛省为义，】左传【隠三】憾而能眕，言能自限止不为恶，又尔雅，【释言】云：眕，重也，杜注用其意，不若说文义为长。
风马牛
左传【僖四】，楚子云：唯是风马牛不相及也，言唯两国比邻，或有马牛风逸，越境相责之事，今地势辽逺不虞何以见伐？见小衅亦无，何况大衅。
勃鞮
左传【僖二十五】，寺人勃鞮，注即寺人披按披，即勃鞮二合，音缓言之，则曰勃鞮，急言之，则曰：披由语有缓急，非人有二名，衞将军文子名木，檀弓作弥牟与此同。
不给则应
左传【昭二十】，不给则应，杜注所求不给，则应之以罪非也，给应皆供也，急曰给缓曰，应不给，则应言缓急不能免其供也。
昧雉
公羊传【襄二十七】，公子鱄云，茍有履衞地食衞粟者昧雉，被枧注昧割也，时割雉为盟，按昧之训，割他无所据，愚谓昧雉犹死，雉也，雉死目瞑，故曰昧雉。
封
檀弓县棺而封注读为窆，按周礼【人】作窆，陆彼验补邓二反，左传【昭十二】作塴，陆北邓反，徐甫赠反，愚按：补邓北，邓甫赠并同音崩，去声，封窆，塴三字通用，若从彼验反，则封塴字不可同一音矣。
食粥
檀弓食粥，音糜，孟子饘粥之食，并此音俗音之六切非。
请庚之
檀弓请庚之庚，道也，【注训偿未安，】左传以塞夷庚，诗序由庚，万物各由其道也，申祥，意谓既已犯人之禾，请遂买此地，辟为孔道，【买地意，从下文暎出】，盖欲掩过以说【，如字】于民，子臯晓之以为买道而葬，固所以恤民，但以吾为邑长于此，幸无得罪于上下，斯可耳，独不思后，此宰邑者难为继乎？盖成民顽犷，易玩其上，治之者宜用威，不宜用惠也，哭则呼名，兄死不衰，孔子堕三都，独成不肯下，此其顽梗，难治之证。
先人之室
檀弓有焚其先人之室，三日哭，此谓居室也，前章先人之敝庐，与此一义，居室先人所传，宗庙先祖所依，其遭变之礼宜不异，故曰新宫火，亦三日哭，先儒并以先人之室，为宗庙非也。
庶氏
檀弓庶氏之母死，何为哭于孔氏之庙乎？庶氏犹他氏言出母既嫁，是即他氏之母耳，哭于庙，非礼也，先儒以庶为氏，其义殊陋。
沐椁
檀弓沐椁，椁材光洁如沐，此夫子以赠原壤者歌意，正与此二字相暎，注训沐为治，谓夫子助之治椁，恐于事理未安。
甬
考工记【，鳬氏】舞，上谓之甬，甬上谓之衡，甬，谓钟至肩处有级而稍髙也甬道之义，取此衡谓钟上平处也，注以二物为钟，柄误。
循墙
正考父鼎铭，【左昭七】，一命而偻，再命而伛，三命而俯，循墙而走，亦莫予敢侮，循墙而走，指小儿之学步者，虽学步小儿，予亦莫敢侮之，【此错综句法，】所谓三命滋益恭也，旧注非。
宗
宗尊古同音，故注家即训为尊，【书禋于六宗，孔传尊也，】谷梁，以伯宗为伯尊，贾逵以宗盟为尊盟，皆因声借用论语，信近于义，节文体如诗，盖复辱亲宗，两两叶韵考亭，知此节之用韵，而乃读宗为族，以叶复辱，所谓强作解事者。
亷
周礼【天官，】以六计弊羣吏如亷善亷能之类此亷字作察字解，正借作规古，借用亷耳后世亷访使之名取义于此，今人通作贪亷之亷其解殊误，然贪亷二字亦有说亷非对贪而言，乃对庸而言也。盖山石之有，棱角者，谓之亷故人之风采，凝峻者，以此为目，孟子云：顽夫亷石之无棱角者，谓之顽石二字，正是相反也，注云：顽者无知觉亷者有分辨，是又牵察义为训矣。
蹇蹇
易【蹇卦，】王臣蹇蹇，匪躬之故，言人臣履歴险难知有国，而不知有身也，自晋书【王豹传】引作王臣，謇謇字家，遂训謇为直言之貌，与卦义相戾矣，广韵吃也，难于言蹇，难于行，故取其字为意，今引易而省作，謇又与吃义相戾。
方舟
礼，大夫方舟，谓两船相并也，今长年谓并船为幇船，因悟，古方字亦为幇音，今犹存其音，但昧其字耳，古无庚青二韵，凡韵中皆与阳韵，通兼四声未定，故并亦呼为幇，而并舟之，并则专为方字，【逋忙切，】后借为四方字，其音遂泯。
哉生明
书【武成，】哉生明，顔鲁公家庙碑，作才生明，此知古哉才二字，本通用。
鄂不
诗【小雅，】鄂不韡韡，不篆作□，象花蔕形，即古柎字【，说文不字，注误】韵会云柎，或作不引诗，鄂不韡韡，郑云承华者柎，不当作柎，柎鄂足也，古声不与柎同按郑止知不音，古同柎，不知不即本古柎字，顔公送刘太冲序云：鄂不照乎？棣华龙骥骧乎云路，此以不作柎，字用也，吴越春秋采葛歌，葛不连蔓芬台，台【音怡，】古不字，又一证。
束脩
论语自行束脩以上，吾未尝无诲焉，谓行检束脩饰之礼，盖十五入大学之年也，家语【，本姓解】，凡所教诲，束脩以上三千余人，桓寛盐铁论，余自结发束脩，年十三，幸得宿衞给事辇毂之下，陈崇称莽功德，自初束脩，值世俗隆奢丽之时，后汉书邓太后诏，故能束脩，不触罗网，伏湛传自行束脩讫，无毁玷【注，年十五以上，】延笃传，吾自束脩以来，为人臣不陷于不忠，为人子不陷于不孝，【注束带脩饰，】李固云：王公束脩厉节，贾坚云：吾束脩自立，君何忽忽相谓降耶？冯衍说鲍永大将军之事，岂得珪璧其行，束脩其心而已哉！【注言不可，空自清洁，徒约束脩身而已，】何充荐虞喜，疏束脩立德，皓首不倦，祢衡顔子碑在束脩之齿，入宣尼之室，歴观两汉束脩二字，并如此用。
从心
论语从心所欲，不逾矩，从当读为纵，白氏六帖柳子厚与杨诲之书，王荆公进戒疏引，此并作纵心，盖知古读也，孟子从耳目之欲，此从字本一义。
亡之
论语亡之，命矣夫！亡读为无言，病势已极，无所复之也，汉书，【宣六王传】引作矣，夫知亡不音忘。
五十以学易
论语五十以学易，假年卒，学恐岁之不吾与也，然人情未至五十，必不遽兴，此叹其为字误审矣。
执礼
论语诗，书：执礼，皆雅言也，诗书之言，无所不通，礼则各因其人，如与人子，则言事父之礼，与人臣则言事君之礼，各因其所执者为言，故曰执礼。
雅颂得所
论语，吾自衞反鲁，然后乐正，雅，颂各得其所乐，本无不正，其不正者郑衞之声乱之也，夫子入衞而闻其声，始知先王之乐，久为时俗之乐所乱，于是归鲁得以正其不正，而雅颂始复其故，焉得所者，复其旧之谓也，缘古乐冲淡，人不喜听，故乐工杂以淫声，取娱俗耳，圣人雅志复古，心知其然，又亲闻桑濮之音，始灼然雅俗之辨，与太师共相订正，去俗还雅，故曰自衞反鲁，然后乐正，旧解畧去首句本旨，遂失。
衣裘异色
论语缁衣羔裘，素衣麑裘，黄衣狐裘，云五色比象，昭其物也，故古人杂施，五采于服，器必相闲成文，然后为致饰之道，五色不宣，不足悦于目，犹五音均一，不能谐于耳也，若衣黒裘黒衣黄裘，黄衣白裘，白表里如一，何以相称？是以羔不必定黑麑，不必定白【鹿，色斑驳，故曰文鹿】狐，不必定黄【语曰：丰狐文豹，丰亦文也，】玉藻狐白裘，裼以锦衣狐，青裘，裼以绡衣麑裘，裼以绞衣，此衣裘异色之证。
自道
论语子贡曰：夫子自道也，言夫子不欲言，人不能但自道而已，如此始为自责以勉人。
孔氏
论语自孔氏有荷蒉，过孔氏之门，不称孔子而称孔氏氏犹家也，因晨门荷蒉而言，檀弓伯髙之丧孔氏之，使者未至，亦因伯高使而言，又哭诸赐氏舎于子夏氏皆此义。
仲尼之徒
孟子仲尼之徒，徒犹属也，非师徒之徒篇中云：圣人之徒，舜之徒，跖之徒皆此例。
觳觫
孟子，吾不忍其觳觫二字俱从角，注恐惧貌无义，此以意为训耳，疑觳觫角新生貌，此牛必犊子，故齐王谓其无罪，就死地也，【唐皎然诗门前便使觳觫来，径以二字，目牛得其解矣！】。
折枝
陆筠翼折枝，孟云折枝谓磬折腰肢也，【枝肢，古字通用，】刘孝标【广絶交论】匐匍逶迤，折枝防痔，正用孟子语。
教玉人雕琢玉
孟子则何以异于教玉人，雕琢玉哉？谓不使玉人尽其治玉之能，但以己意授之舎学从我无异此也。
志至气次
孟志至焉，气次焉？谓志之所至，而气从之也，苏子由【孟子解】作次舎之次是本义，赵注为亚次之，次朱因之，并误大全，能用其力于仁节，小注朱子云：志在这里，气便在这里，此正志至气次之，解不知本注何故不用？
至大至刚以直
孟至大至刚以直，赵注云：此至大至刚正直之气也，程易传云：直方大，孟子所谓至大至刚以直也，按苏老泉亦如此读，愚谓至大则无外，至刚则无内【，凡物不刚则有隙，可入】至，直则无前，惟朱子以以直字属下句云：【或问中语，】若属上句，则于刚字语意重复，徒为赘賸，此不审其字义尔。
出于其类
孟出于其类，拔乎其萃，出犹产也，左传云：我之自出，是也。此句承上类字，转下拔萃，句非髙出之谓。
防
孟防而不征防，无夫里之布，按古国都画九区，如井中宫室前朝，后市朝，则祖左而衽，右库藏官府之属皆在焉，市则商贾，百货皆在焉，其余以为民防此文，前谓商所居之廛，后谓民所居之防也。
夫里之布
孟无夫里之布，谓夫布里布也，载师职，宅不毛者有里布，民无职事者，出夫家之征，又闾师职，凡无职者出夫布，二布并见周礼，赵氏但取载师入注，而遗闾师之文，集注因之四书辨正，以为朱子偶未深考，遂以夫家之征当之，不知朱本，沿赵误耳，【赵，或以夫布即夫家之征，故不另引，然当体本文，只以二布解之为是】。
氓
孟愿为之氓，谓来自他国者，于文亡民为氓，其意自显，书中愿受一防而为氓，又君之于氓也，故周之皆此义，集注，但以民训氓，则何以读国策之，不忧民氓哉！
涂炭
孟如以朝衣朝冠坐于涂炭，赵训炭为墨，盖泥墨皆易污之物也，余因悟，商书民坠涂炭，与此义同，谓民为桀。昬，德，所染污耳，孔传作炭火解，后世言天下之乱动云，生灵涂炭，皆承安国之误。
如就见
孟寡人如就见者也。如犹宜也，按左传【定八年】，然则如叛之，又云不能如辞墨子，今天下莫为义，则子如劝我者也，何为止我皆此义，【又左传？若爱重伤，则如勿伤；爱其二毛，则如服焉，】。
失伍
孟一日三失伍，旧解喻失职，颇不合于下，文多字无义，愚意持防之士，谓伍长也，三失伍丧失，伍中三人也，军法，战士失列，伍长有罪，意当时法亦如此，故以为邑长，致民死徙之喻。
得侍同朝
孟得侍同朝，甚喜，孟子曽仕于齐，齐王谦不言，立乎本朝，故但云同朝，然先为客而后为，臣故曰得侍云云，若谓得侍左右，已出望外，又不鄙而与之同朝，其为喜幸更何如？
彼一时此一时
孟彼一时，此一时也，新安陈氏【大全注】云：前日言不怨尤之时，与今日所遇之时不同，果尔，则是言行不能相顾，何足以为孟子要知不怨，不尤二句本孔子之言，而孟子尝称之，【集注亦云：然】充虞所云，君子即孔子也，故曰：彼一时此一时，意谓孔子之时如彼，故可免于怨尤，今之时如此，虽欲不怨尤而不可得已。
民之为道
孟民之为道，言其固然之理，人之有道，言其当然之理。
圣人有忧之
孟圣人有忧之，有当读为，又与上尧独忧之句，血脉相通，后邪说暴行有作，集注云：有读为，又古字通用，朱能读，彼不能读此者以上文先有邪说暴行，又作故也。有私龙断焉，有梏亡之矣，亦有读，又。
以天下与人易
孟以天下与人易，为天下得人难，尧；舜，一生忧民，直至得人，禅位其忧，始释故曰，以天下与人，易云云，后汉李固与梁冀书，引此二语云：昔昌邑之立，昏乱日滋，非博陆忠勇，延年奋发，大汉之祀，几将倾矣，观此，则知汉世原作此解，又陈止斋有为天下得人者谓之仁，论亦主禅位说。
众楚人咻之
孟众，楚人咻之，或训讙，或训笑皆未确，咻与喣同，【虚主反，】口布气也，楚音众则习染，其气也，韵防呴字，注以气温之也，或作欨亦作咻。
毁瓦画墁
孟毁瓦画墁，如今人以瓦片画墙壁为戏，盖指画墁所用，乃毁裂之瓦耳，设言此人不足为功于我，而亦志在得食，将如之何？注无功，有害是直，谓毁人之瓦矣，人情断断，所无者，虽设喻亦必不作此语。
泄泄
孟泄泄，犹沓沓也，按：说文呭【以制切，】多言也，引诗无然呭呭，又誻字注云：本作沓语，多沓沓也，然则泄泄沓沓，皆多言之意，故曰言则非先王之道者，犹沓沓也，此以今语证古语，使知诗人，盖指此辈【按泄当即喋，徒协切诗，天之方蹶，居月切本音自可相叶，读蹶为贵，读泄为曵，皆注家之误，若以喋音读孟子之泄泄，与沓沓尤相近，不待注而自明矣，】。
执热
孟引诗，谁能执热，考诗郑笺作执持热物，解赵注因之他注亦因之，并误执如执友之执【，执固持也，】执友者，其交不能解，执热者其热不可释，周兴嗣千字文执热，愿凉杜甫诗，尔曹轻执热，皆得本意。
毕郢
孟卒于毕郢，郢当读为程，按路史云程王季之居，在今咸阳，故安陵亦在咸阳，与毕陌接，所谓毕程注引长安志，孟子言：文王卒于毕，程今作郢。
其揆一也
孟其揆一也。揆古作□，所以度地之器也，【如今之量弓】，此揆字作实用言，圣人虽有逺近先后之殊，而其揆则归于一也，孔安国书传，叙其归一揆，与此。
施施从外来
诗【王风，】将其来施施，毛传，难进之意。郑，笺，纡行之貌，以诗注观之，则孟施，施从外来，形容齐人醉归，欹斜偃蹇之状，可掬矣，赵注喜悦之意，朱因之云：喜悦自得之貌，详施字于喜义不近，及观韵防记，字释云，自得之意，乃知赵读施为訑，故有此训，施施用诗，训自佳，不必借訑义也。
孝子之心不若是恝
孟公明髙以孝子之心为不若是恝，若是恝三字，指下文所言，子职已尽，父母自不我爱，于我何与【？于我何哉？犹俗云，与我何干也？语气悻悻，恝然无复怨慕之意，孝子负罪引慝之心，决不若是，】语势与予岂若是小丈夫然哉？句同。
郁陶
孟郁陶思君尔。陶者闭穴以熄火气郁于内则不复，然以比人忧思，则气不得伸也。
象忧亦忧象喜亦喜
孟象忧亦忧，象喜亦喜，王观涛【翼注，】谓泛就平日休戚相关，言是也。余谓唯平日如此，故今日如此，象忧见郁陶一语，其喜在言外，舜喜见臣庶一语，其忧在言外，以象忧见，舜忧以舜喜见象，喜此互见文法，要知舜之于弟，直以赤子视之，啼笑皆真，忧喜无间。
外丙二年仲壬四年
孟外丙二年，仲壬四年，赵氏谓外丙立二年，仲壬立四年，程子【，伊川】谓汤崩时，外丙方二岁，仲壬方四岁，按竹书史记帝王世纪尚书蔡传郑樵通志畧郝京山九经解，王观涛翼注，皆如赵说，孔安国书传，司马温公稽古录李槃世史类编薛方山人物，考皆如程说，余谓即以本书证之，确知为立不久，盖此段本明伊尹，不有天下之事，意言汤崩之后，伊尹数奉幼君，屡立屡仆，可取之矣，而终不取知天意之有在也。若云幼不可立，则于本节之防无关，何必叙及。
梏亡
孟有梏亡之矣，即书【费誓】，牿牛马牿，字孔传云：牿牢之牛马是也。本作牿，此作梏，或字讹，或借用耳，梏亡承牛羊，又从而牧意来与，亦犹斧斤之于木数句相应，书又云：无敢伤牿，经以牿字，代牛马字，此以梏字代牛羊，字正用，尚书文法。
机变
孟为机变之巧者，无所用耻焉，机变，如偃师倡者之类，此承上章由而不知，言人不知道，则不可以为人，此如木偶耳目手足皆能运动，其实非人，故借此人指防言，今世有为机变之巧者，是人决不知耻，盖方以其巧自矜，又孰知其终不可以为人也哉！
容说
孟事是君则为容说者也，与下以安社稷为悦，悦字一意，言心所慊者在此也，事君人者，茍得君而事心无它念，惟以容身保位为主，王深甫云：事君者，以见容于吾君为悦，此解得之。
弃井
孟掘井九轫而不及泉，犹为弃井，弃井犹废井，言虚废前功也。
以小信大
孟责仲子亡，亲戚君臣上下为不义之大者，而让国之义，乎其小盖，众人但知让国之为义，不知敦伦之为义，故以伦之子，而竞以义称，则是以其小者信其大者矣。此章只以义字擒翻，仲子不必増出亷节等字。
憎兹多口
孟不理于口，又曰：憎兹多口，理分辩也，不理于口，言毁者多不胜分辩也，憎恶也，多口谓琐琐致辩也，区区止以口舌弭谤，即谤为之止，壬犹憎之，盖彼以口来，我以口应是，非彼之多口，乃我之多口耳，业已自命为士，虽见愠于人何伤？彼二圣当时亦不免为人所愠，何尝一语自理哉？【注殊聩聩，朱亦因赵之误】。
斯 与
论语中有斯字，无此字斯者，此字之转音，而借用者也，有与字，【今作欤？】无耶？字耶者，与字之转音，而借用者也，又五经四子中并无耶字。
鶃鶃
孟子恶用是鶃，鶃者为哉？注鶃鱼乙切与逆同音，此误也。鹅岂作如此声乎？予谓当音捱去声，盖鶃与倪同从儿庄，子和以天倪，注音涯，则鶃字亦可呼捱去矣，捱去正鹅声也。
素位
中庸素其位而行，素乃丝之未染者，他语借用素字，犹俗云，本色本分之谓，如素心素志，素位素履，皆此义也。又素有白义，白者，空有质而无色，故事之有其名而无其实，与有其实而无其名者，皆曰：素如素餐，素王素封，则此义也。又如素交，素识素常之素则有始，义盖素者，色之始也，此本其初而言，犹云非一日之故也。
少艾
古外与艾同音，【吾乡至今作此音】，故谓美男为少艾，孟子慕少艾赵注，但以为美好，朱注云：楚辞战国防，幼艾义与此同，亦例引之耳，其义故未晰也，按国防赵牟谓赵王，王不以予臣，乃与幼艾，盖谓其幸臣建信君国语云：国君好艾，则大夫殆好内，则适子殆以艾与内对举可证，艾即外矣，又曲礼五十曰艾方言，东齐鲁衞之间凡尊老谓之傛，或谓之艾，则艾本老称今反训美好，思之似误。
蒲卢
中庸地道敏树，夫政也者，蒲卢也，陆佃【埤雅，】以为瓠之细腰者得之，以为蒲苇者，固非以为土蜂者尤谬，【解頥新语，因尔雅螺，蠃蒲卢之文，遂以蒲卢为细腰，土蜂，】盖蜂以细腰，故亦有蒲卢之名，此处则指地之所植者言耳，蒲苇，虽易生苐，不须种植，瓠是种植所生之物，始与上文树字相应，故沈括说亦似是而非。
好
书惟口出，好兴戎，好去声，即邦君为两君之好，好字与戎字相对，好犹亲也，戎犹讐也，易曰：君子出其言善，则千里之外应之，出其言不善，则千里之外，违之即出，好兴戎之义，旧注好训善，似未审。
裼
玉藻云裘之裼也，见美也，服之袭也，充，美也注，袒而有衣曰：裼则似今之背心以加于裘外，故仍见裘之美，论语缁衣羔裘，节集注衣以裼裘，欲其相称，盖是衣与裘一色，则裘之美不为衣，所掩也，若服之袭，则是以全衣加其外，其色即不显，余向未明，裼衣之制，故缁衣节不作，衣裘一色，解今覩玉藻注，始知裼是露臂，则是裘外加半臂审矣。
司中
周礼有司中，司命，二神始不解，司中之义，偶读老子，万物负阴而抱阳，冲气以为和，乃知中即指此冲气，而言冲气以为和谓隂阳两相和合，不偏不杂，人得之以生，此所以为万物之灵，中庸喜怒哀乐之未发，意与老子合【，古人不分，性命为二物，故通谓之中，】书所谓和衷降衷，左氏所谓天诱其衷，皆指此【中衷，古通用】，又左传载刘子云：民受天地之中以生，所谓命也，此即天命谓性之意，【谓性为中】，又檀弓云，文子其中，退然如不胜衣，【此亦谓性为中注训中，为身非也，】又国语，左执鬼中，右执殇宫，此中字正与司中之中，合盖司中，司命，二神即今俗所谓南斗，注生北斗，注死是也。司中主生，司命主死，故并祀之，左执右，执云者，犹言生杀在其柄，如司中司命之神，凡大人小儿之命，皆得主之耳，【本注解中，为身亦误，又孙思邈诗南斗度，名北斗，落籍玩殇宫二字，恐当时已有此语，】。
从容
今俗语事之需，迟为从容，此二字本出礼记，人多忽之，按学记云：善待问者，如叩钟，叩之小者，则小鸣，叩之大者，则大鸣，待其从容，然后尽其声，注从读如富，父舂戈之舂舂容，重撞击也疏，每一舂而为一容，必待尽其声，此见凡俗语未尝无来处也。
三代称帝
三代天子之号称王，然夏自帝啓以下俱曰帝某，商则易称帝乙，归妹书称：自成汤至于帝乙，初疑其说，后读礼记【曲礼】云：措之庙立之，主曰：帝始解。
女
左传【昭元年，】医和云：女阳物而晦，时淫则生内热惑蛊之疾，杜注女常随男，故言阳物，家道常在夜，故言晦时按此之所谓女即仓公传之所谓内也，交媾乃阳气用事，故曰阳物，注意未明，又云：是谓近女室，疾如蛊，非鬼非食，惑以丧志，良臣将死，天命不佑，此本四字，成句二句，成韵室疾，言疾之所宿聚也，疏云：是谓近女室，说此病之由，疾如蛊言，此疾似蛊疾也，句读，皆不知其可笑如此。
栾
考工记【鳬氏，】两栾谓之铣，栾钟口两角也，郑注故书栾作乐，杜子春云：当为栾按角古音，卢谷切与乐歴各切音相近，故通借乐，又礼【丧，大记】鬊，实于绿中，则以角为绿，此亦其类，今之栾字乃杜子春所改，实无义也。
终葵
考工记【，玉人】大圭，杼上终葵首注，齐人谓槌为终葵，圭首六寸，为槌以下，杀杼閷也，终葵为椎，于杼上按如此，则其形当如□，予考说文，斜字训杼也，则杼即斜义，又终葵二字，即椎字之切音急，言之曰：椎缓言之，则曰终葵，【椎当作锥，或古字通用，】所谓杼上终葵首者，谓斜锐其上，首作锥，形如□，博雅不知，终葵之义，别作柊楑，字云柊，楑槌也，此妄作之谬，【槌椎义同】，又按说文，璋训琰上为圭，半圭为璋，此证益明。
亹亹
易【系辞】，成天下之亹亹，徐铉云古无亹字，当作娓娓，不知古无亹字，固有舋字，舋音门，与娓音同切，明毋【娓，古音近来，吾乡谓尾为米，与古音合】，古人字多假借，故即舋字，转为娓音，其义则易之，所谓舋舋，即诗之所谓勉勉也，【娓勉一声之转】，大雅勉勉我王，韩诗作亹亹，文王荀子作亹亹我王，可证二字本一义，后人不知舋之可转音，娓故妄加亠头，不知舋舋之即勉，勉虽训为不倦之意，亦臆度之词耳。
巂
曲礼立视五巂，注音携规也，轮一周为一规，按巂规，当即一音，古字通用，蜀子规鸟，一名巂可证，携从巂，谐声，亦如栝之谐，古红之谐，工旱之谐，干皆以见母，转匣母也。
烝
书【益稷】，烝民乃粒，诗【大雅】，天生烝民，烝字相承训众，然以古韵求之，烝当即读，为众平声，【释典众生，并作此读，】以音相近而借用，盖古蒸与东冬通为一韵故也。
眣
公羊传【文七年，】眣晋大夫与公盟，本注伊乙反，又大结反孙氏【说文，】丑栗切，黄氏【韵，防】敕栗切，按昳谓以目，使人当与日昳之昳，【国防髙诱注读为逸，】同意，昳为日斜，眣则以目斜视，示意可知，孙黄音误。
尔雅
汉艺文志尔雅，张晏注尔近也，雅正也，自此诸家释尔雅义，多以近正为说，予观汉人常用此二字如指诏书云：文章尔雅，训辞深厚，【儒林传，】言符命云，其文尔雅依托，皆为作说，岂皆近正之谓耶？按：说文尔，字训云，丽尔【旧，忍里切详声意，当泥礼切，俗作你字，反合古音，】犹靡丽也，详尔雅，主说诗而作，犹云诗正而葩也，凡文章以尔雅言者，皆谓靡丽，而典雅也，充其义则尔文也，雅质也，尔华也，雅实也，扬雄言诗人之赋丽以则，尔雅之谓也，【杨用修亦以尔雅为丽则】。
斯
左传【襄三】，使臣斯司马，注斯此也，训太易当读，为厮役之厮谦言：为役于司马耳。
衽
礼【檀弓】衽，每束一注，衽小要【古腰，字】也，木为之，衣之缝合处，曰：衽以小要聨合棺与盖之处，故亦名衽徐文，长【青藤，路史】云衽，形如今之银则子【，俗呼法焉，作饼定様】，汉时呼为小要按，此字当作铤说文，训铜铁朴也，【今倾银槽，俗谓银为一锭，盖铤音之譌】，其形中细，则子盖肖其形，棺盖合缝之具，或古省用廷字传写误作衽耳。
臧
左【文十八，】毁则为贼，掩贼为藏，窃贿为盗，盗器为奸，主藏之名，赖奸之用，为大凶德，有常无赦，又云：盗贼藏奸，为凶德藏字，杜不注疏，主为藏匿罪人之名，按藏乃臧之误也古藏赃字，皆作臧，后人传写误加草耳，考国语正作臧掩贼为臧，言得贼之物而隠庇其人，犹今窝主之，谓故曰：主臧之名，赖奸之用，盗贼臧奸，俱为凶德，取本文读之，其意自显作臧，则藏赃二义皆具，作藏则义不备而意不明矣，又此数句左氏，皆以意释字，贼从则从戈，戈有残毁之意，故曰毁则为贼，臧从戕从臣，臣即贼也，而在中掩之义也。故曰：掩贼为臧，窃财贿，盗之小者，故于文防皿为盗，【防古涎，字贪欲之意，】盗国家之重器，则非小盗可比，故加以大奸之名，臧字之义，左氏已自为注脚，何烦加草乎？
信信
信古通，借为申字，易【系辞，】屈信相感，孟子屈而不信是也。按诗【周颂】有客信，信毛注再宿，曰：信，予谓当读为申，申之训，重即再宿，义注家知训为再宿，而不知读，为申何与？
兑
兑古悦，字礼【，学记】引尚书说命作兑，是也。诗【大雅緜】柞棫拔矣，行道兑，【陆吐外，徒外二切毛云：成蹊也】矣，言道路通，则柞棫之木，挺拔而生行者，皆喜兑也，又【大雅皇矣，】柞棫斯拔，松柏斯兊【陆徒外切，毛易直也，】兊即茂盛之意，汉武故事云，体常壮悦，体盛曰壮，色盛曰：悦松柏之兑，亦此义注，中音释，并误【戴侗，亦辨其非】。
男角女羁
礼【内则】男角女，羁男则横分两防如角，故曰角，女则两髻，一前一后，如马首，故曰羁郑注午，达曰：羁【横曰旁，纵曰午】，此释其意不释其字耳，【孔说非】。
郁夷
诗【四牡，】周道倭迟，韩婴作郁夷，予谓郁当音倭，【即逶字，】迟当音夷，【即迤字，】古字音相近，而通用也。
臯陶庭坚
左传【文五年，】，秋，楚人灭六，冬，又灭蓼，臧文仲曰：臯陶庭坚不祀忽诸，杜以庭坚即臯陶之字，故谓六蓼，皆臯陶后，然古人口语，无既举其名，复举其字之理，罗泌【，路史】辩臯，陶为少昊，四世孙，庭坚则髙阳氏之子六臯，陶后蓼庭坚后，此为得之，又史夏本纪，封臯陶之后于英，六索隠引地理志，安国六县，偃师所封国英地阙，不知所在，正义谓英即蓼，此承杜预之譌，而附防之耳。僖，十七年，齐人为徐伐英氏，杜谓楚与国，亦不注所在，予谓英即偃二字，音相近而转【，舜妃女英，大戴记作女匽，此亦音之转也。】故臯陶之后有英氏，又有偃氏六，今六安州英，疑即今英山县。
纺
国语【晋语】纺，执而纺于庭之槐，按纺当读为绷，【悲崩切，祊音烹。趽音崩，皆此声】，古字通用，说文绷束也，今俗绑字，【补顶切，】即绷音之，转因转音，故字从而变耳，纺于庭槐，即绑缚之义，植木防，本曰：援【谢灵运诗题南山树园，激流植援，】束之于树，其形似之，故叔向嘲语云：求系，既系求援，既援韦注释纺为县，此臆说耳。
噍杀
礼记【乐记，】志微噍杀之，音作，而民思忧，汉书【礼乐志】作纤微，憔悴之音，按噍杀，当即读为憔悴，故汉人用其本字耳，志注，疑作急急微，亦不成语，乃知古本作纤微。
古乐之义
礼【乐记，】匏笙簧，合守拊鼔始奏以文，复乱以武，治乱以相讯疾，以雅声迟曰：文声数曰武【，郑注文谓鼔武谓金非也。】复谓徃复乱谓繁乱，复在中乱，在末相【，去声，】雅皆乐器名疾即乱，讯即治互言之也，此言古乐所奏，皆有名义，文有绥柔之，义武有戡定之义，相有辅助之义，雅有反正之义，古人每事皆有义可称，故曰君子于是语于是道古脩身及家，均平天下也，礼记及乐书，【史记】二注，并不达此义。
夫夫
礼记【檀弓】夫，夫也当作夫人也，按李斯书峄山碑，大夫二字，只作夫古文，尚简夫中，已具大字，故防注以识之，檀弓之夫，夫恐古文止作两叠注，上人字，而后人误以为重文也，【董逌书，跋说亦知此】。
匹马
周书【文侯之命，】马四匹，公羊传，【僖三十三】匹马觭轮无反者，古人驾马，或四或六，皆用偶数，故数马以匹一匹，当是两马四匹，则二乘也，其曰匹马，亦犹匹夫匹妇，本因偶得名称，谓既久，即单举亦可为匹耳，又按汉人始用五马诗良马五之，盖变文叶韵，非事实也。
流矢
檀弓圉人浴马，有流矢在白肉，按流矢，谓矢去而镞，仍着肉中，故待浴马，方见今人袭用流矢，失其义矣。
士
士者少男之称，易【大过，】老妇得其士夫，此本义也，又壮字，壻字皆从士，意益可见，从十从一十指，其年一指，其零数也。说文引，孔子推十合一为士，言能综万理于一原也，义虽精而近凿。
操缦
礼【学记，】不学操缦，不能安弦，注以缦为琴瑟之，非也，按周礼【磬师，】奏缦乐，注谓雅声之和乐者也，疏云杂弄，调和按缯，无文曰：缦此云雅声云：杂弄皆谓无文耳。学记之操缦，即今之和。
敔 圉 雅
周礼小师注柷，如漆桶中有椎，敔木虎也，郭注尔雅，蔡注尚书，皆本此为说，又笙师舂牍，应雅以教祴乐，先郑云舂牍，以竹大五六寸，长七尺，短者一，二尺，其端有两孔，髤，画以两手筑地，应长六尺五寸，其中有椎雅，状如漆桶而弇口，大二围，长五尺六寸，以羊韦挽之，有两组疏，画后郑云牍应雅，教其舂者谓以筑地宾醉而出，奏械夏，以此三器，筑地为之行节，按先郑所说三器，状不甚殊，且应大似后，郑所说之柷，周颂应田县鼓，后郑既以应为小鼓，【尔雅亦云：然】无由此应，别是一物，徒取其筑地为节，何必用三器，若是之不惮烦乎！愚意应，即周颂之应牍，即柷而雅，即敔尔牍，【徒谷切，】之为柷，【昌六切，】亦如田之为陈，休之为屠【，休屠音厨，】队之为坠，雅之为敔，亦如迓之，为迎为逆，【语有轻重，其实一义，】驺牙之驺，吾允吾之为铅，牙古字多可通用，如此则牍应雅三器，各得其所矣，【敔，周颂作圉乐记，讯疾以雅，叶旅鼔武语古】。
鼨鼠豹文
尔雅：豹文鼮鼠，郭注鼠文彩如豹者，汉武帝得此鼠孝亷即终军知之，云出尔雅，许氏说文，鼨豹文鼠也，与郭说异，按本书豹文二字在鼨鼠之下，鼮鼠之上，郭以为鼮鼠，是以二字下属也，许以为鼨鼠，是以二字上属也，然详前后文势，当以上属为是，郭因终对而误说，文不误也。
狱讼
周礼大司冦，以两造禁民讼，入束矢于朝，然后听之，【郑注讼，谓以财货相告者，造至也，不至不入束矢，则是自服；不直者也；古者一弓百矢，束矢，其百个与】，以两剂禁民狱，入钧金三日，然后听之，【郑注狱，谓相告以罪名者剂，今劵书也不劵书不入金，则是亦自服不直者也；】按争财为讼，争罪为狱，经无明文，郑特臆为之说，夫五刑之属三千，凡入于司冦者无大小，皆有罪名，何独以财货别于罪名之外乎？诗谁谓女无家？何以速我讼？此争婚也，非争财也，士师之职，凡以财狱讼者，正之以传别约剂，此以狱讼兼言是货财，亦曰狱也，左传【僖二十八】衞侯与元咺讼是罪名，亦曰讼也。疏亦引此，而曲为郑解云：此相对之法，若散文则通，愚谓争财亦罪名之，一不得单，举与罪名，相对也，详周礼之意，当是小罪曰讼，大罪曰狱，【郑云三日乃治之，重刑也，疏云：狱事重于讼事，故郑云重刑，此言得之，但不宜以货财为轻，以罪名为重耳，】小罪可以立遣，故两造具，而即听之，大罪必须审慎，故使之先立劵书不致辞，有反覆，又迟之三日，犹冀其情可平也。罪之大者，必再三审谳，其狱始成，故又谓狱未成，曰：讼，讼已成，曰狱衞侯与元咺讼公羊，【闵元年，】谓归狱仆人郑扈乐，是此义也。凡以财狱讼者，谓凡以货财之狱，来讼者，此兼举为辞也，诗之二章云：何以速我狱？此对举为辞也，具此二解，则礼与诗，与传之文，皆不相剌戾矣，【周礼言禁者，禁之，未然之前，盖愚民虽有争心，或以惜费而止，故以束矢，钧金之法，禁之所以止其来，非欲防之利也。后世月，周礼为衰世之书，皆由不善，读此等故束矢当止十矢，郑云百矢，盖已自为疑辞矣，】。
齵
考工记云：察其菑蚤，不齵【五沟切，】则轮虽敝不匡，齵齿参差也。今谓木器不平，整曰齵音敖，语之转也。
凤凰来仪
书【益稷】，凤凰来仪。仪，匹也，谓双下之也，【诗，实维我仪，毛云匹也，国语丹朱冯身以仪之注言，冯依其身而匹偶之，】易太极生两仪，仪亦匹义。
乱 讯 谇
乐之卒章为乱，即繁音促节之意，楚辞乱，曰：犹存古名，贾谊吊屈原赋史作讯曰：班作谇，【音碎，】曰：乐记治乱，以相讯疾，以雅则讯，或亦乱之别名。
养求
左传【昭二十】，私欲养求，不给则应，养谓口体之奉，求谓玩好之类，皆私欲也，给应皆供也，急曰给缓曰，应此言宠妾宠臣，私取于民者缓急，皆不能免于供，杜注所求不给，则应之以罪非也。
义府卷上
<子部,杂家类,杂考之属,义府>
钦定四库全书
义府卷下
歙县黄生着
数竒
史记李广传数竒竒者对偶之称，后汉桓谭传云，陛下听纳谶记，其事虽有时合，譬犹卜数竒偶之类，盖古时有此占法，以偶为吉竒为防霍去病传诸将畱落不偶，亦此意也。李广数击匈奴，辄无功，不得封侯，此其禄命之薄使然，故上以为数竒不使当单于尔，本注数，士角反不读，为术数之，数则竒字作何解【？宋景文笔记云数竒注切为所角反，后得江南，本乃所具反，由是复观顔注乃顔破朔，从所具反，】。
竒货
史记吕不韦云，此奇货可居也竒当音竒偶之竒单也，独也言此货有一无二，我得居之，以获重利也。【，犹今市人言此缺货，可以囤积之谓】，若作竒异之竒便不类贾人语。
郑庄
史【郑当时传】，上曰：吾闻郑庄行，千里不赍粮，治行者何也？郑庄【句，】行千里，【句】不赍粮，【句庄粮，叶韵】八字，乃谚语葢，时人因庄交游之广，故有此目，而人主亦素闻之，故云。
幕
汉书【西域传，】罽宾国钱文为骑马，幕为人面，如淳音漫，非也，按今戏钱者，名钱面为字，钱背为幕，正作幕，本音释名幕络也，在表之称。
耐
汉书【髙帝纪】应劭注，轻罪不至于髠，完其耏鬓，故曰耐，此说非也，耐正留髪去，须鬓之名，吾乡妇人以线，缴面毛者，谓之耐面，其名犹沿古义，因此足订应误。
约法三章
杨用脩读汉书髙帝纪与父老约法三章耳，以约字句絶谓后人作连读者误，然考之纪，末云：初顺民心，作三章之约，又刑法志云：约法三章，知班史本不以约字为句也。
王男
冯妇男子也，王男妇人也，二名相反，可为的，对王男，顺帝乳母见后汉书。
饮羽
史记叙李广射石事云中石没镞，不如西京杂记云：矢乃饮羽，饮字竒甚然本出吕氏春秋韩诗外传及刘向说苑，并因之，然吕作养由基，韩刘又作熊渠子，盖文士傅会之谈耳。
纬书称孔子
后汉习酺传称孔子云吐珠于泽，谁能不含注引春秋保干图云云，盖谶纬之书，皆托云孔子所作，东汉之世盛行，故不出书名，第云孔子而已，许慎説文常引孔子之言如狗者，叩也之类，他书不见疑，亦出于纤纬。
诸于绣
后汉书【光武纪，】冠帻而服妇人衣，诸于绣注，字书无字，司马彪续汉书作防并音其勿反，按本书五行志亦载此事云，皆帻而衣妇人，衣绣拥镼，此镼即之误，注并不解，而前注第云，或绣下有拥字而已，以意度之，字既从，疑是妇人衣领，领后承，故惟妇人则加绣以饰之，若男子而服此，是服妖矣。【字，字书亦无】，又按通雅云：广记载韩晋见少年，单练，即段成式之单练，与镼同，谓今之半臂也，予谓此字当作防盖防从屈有短义，半臂之，式必短也。今作者意广记，与成式喜用僻字耶？
溷轩
后汉李膺传羊元羣罢北海郡，贜罪狼籍郡舎溷轩有竒巧载之以归，注溷轩，厠屋也，按前外戚传，帝起更衣，子夫侍尚衣轩中，得幸，此即所谓溷轩也。释名云：厠，或曰，溷言溷浊也，或曰：轩前有伏，似殿轩也，师古，不知此义，乃以轩车解之，不思天子，车驾当在外庭岂子夫所得至，又更换衣裳，岂必在车中，此师古并不识更衣之义，盖贵者入厠，出必更衣，如王敦在石崇家入厠之事可证，当时即谓入厠曰：更衣，此是文言汉书中说此者非一，如窦婴传，坐乃起更衣，稍稍引去，【师古注，凡久坐者，皆起更衣，以其寒暖或变，误矣。】又通鉴：隋文帝所宠陈，夫人旦出更衣，为太子所逼，又宋人海陵三仙传，独处一室，卧起方丈，间食酒肉如平时，而无更衣之处，【此，盖言得道者，虽饮食而无漏也，】皆用汉书之意也。
更衣
古时入厠名更衣，因即以名其小憩之处，如东方朔传右内史，发民共待防所，后乃私置更衣，从宣曲以南十二所，中休更衣，投宿诸宫，又前杨敞传，延年起至更衣，敞夫人云云，延年从更衣还云云，【师古注，古者延宾，必有更衣之处，此亦臆语】后，百官志注司徒府殿西王侯以下，更衣并存，【朝防之地，贵者必各置更衣，避私亵也，】祭祀志，注皇帝出，即更衣中，皆言此舎所以便其更衣也。
临轩
人主亲试贡士曰：临轩防士，临轩字出，后汉书【李膺传，】帝诏膺入殿，御亲临轩，诘以不先请便加诛辟之意，又【张奂传，】青蛇见御座，轩前注轩殿槛阑板也，盖堂陛之间，近檐之处，两边有阑楯，谓之轩，如车之轩耳。
面防
史记【宋世家】载，微子肉袒面，解者以为反向后，仅见其面，此说陋甚，凡防者必反接，所以防他变，若微子，则是自为出降之礼，但手而不反接，故以面字着之，此见古人用字之妙，从来为陋，解所晦可恨也。又【项羽纪】，顾见汉骑司马吕马童曰：若非吾故人乎？吕马童面之，指王翳曰：此项王也，解者训面为背亦误，详上下文语意项王，此时虽在围中，然去马童尚逺故曰顾见云云，时项王一行，尚有二十余骑先尚未辨，孰为项王？因其呼而谛视之，然后指示王翳云云，面之即谛视之，谓或谓：古人多反语，故谓背为面，如治之为乱，驯之为扰，香之为臭，其例可见，此盖昧于字义之，俗说古治字本作乱，驯扰之字，本作□臭，为香气之总名，其臭腐之，字本作殠，后人传写讹谬如此，岂古人之意哉？若面之训，背乃偭字耳，且此时汉视羽如几肉矣！尚何所讳？而背之言乎？
结髪
结髪，犹今人拢头之谓，汉书云：广结发与匈奴大小七十余战，苏武诗结髪为夫妻，恩爱两不疑，盖皆指其初拢头时而言，今人以结髪之义单属，夫妻误也。
正先
秦时赵髙用事有正先者，未刺髙而死髙威自此成，故秦之乱，正先趣之，见京房传子，谓此人正类天啓中杨，左诸公惜，后世罕知其名。
馯臂子宏
仲尼弟子传孔子传，易于商瞿瞿传，楚人馯臂子宏，馯姓臂名子，宏字也，师古云汉书荀子皆作子弓，此云子宏，误予谓宏当读为肱，盖宏旁有，此古肱字以其名臂，故知字当为肱也，肱与弓音相近，故或呼为子，弓顔监，知子宏之误，不知子宏，子弓，皆非其本字耳。
物故
汉书【霍去病传】士马物故，又【霍光传，】卒有物故，师古云物无也，故事也。人死无所，复能为事也，释名云：人死诸物，皆朽故也。按二解皆非物，犹事也，不正言死，但讳云事故，犹孟子所谓大故耳。
窭数
东方朔云：着树为寄生，盆下为窭数，师古注窭数，戴器也，以盆物戴于头者，以窭数荐之，或疑窭数与寄生截然二物何以朔？语如此，盖窭数常在盆下，今寄生亦覆盆下，故朔先谬言窭数，以绐郭舎人舎人遂谓朔射不中，朔乃云云，非真谓寄生为窭数也。
辜较
孝经，盖天子之孝，盖诸侯之孝注，盖犹畧也疏云辜较之辞，因悟前后汉书诸所谓辜较估较辜，酤【辜酤，皆读为估，读为，】皆即此义，盖估计较量之谓【，注疏释盖字，犹云大畧大较如此耳，】商贾殖货，必估计较量，而后卖买，诸书辜，皆谓势家贵戚，渔猎百姓，夺商贾之利耳。
储胥
汉武帝因秦林光宫増置通天迎风，储胥露寒，【诸名皆似台榭之类，无屋壁者，】长杨赋，木拥枪累，以为储胥，师古注储峙也，胥须也，以木拥枪，【此枪当即今戗字音去声，】及累绳连结，以为储胥，言有储蓄，以待所须也？按：此似今木栅之类，储胥犹扶疏，目其形也，李商隠筹笔驿，诗风云，犹为护储胥，此指行营之寨栅通可指，储胥髙似孙【纬略，】以储胥为宫馆之名固矣，又魏略，李胜为河南太守，郡防事前，屠苏坏应璩与韦仲将书屠苏发撤萧子云雪赋没，屠苏之髙影广雅屠苏平屋也，按屠苏即储胥之转声，汉书休屠王屠音厨，又姑苏古名姑胥，此可知矣。平屋之训，似臆【续考，三辅黄图，武帝作迎风馆于甘泉，后加露寒，储胥二馆】。
阿家阿翁
郭汾阳子暧尚升平公主，琴瑟不调，汾阳拘暧，诣朝堂待罪，上召而慰之曰：谚云不痴不聋，不作阿家，阿翁小儿女子闺帏之言，大臣安用听右，见唐赵璘因话录家即曹大家之家阿家，阿翁谓公姥二人，温公通鉴去一阿字作阿家翁，失古人口语矣。
君公
古妇人称夫之父为章，汉书【景十三王传】望卿，歌云：背尊章陈琳饮马长城窟，行云善侍，新姑章【，俗作嫜，】初未悉其义，因阅淮南子【览防篇，】云：君公知其盗也，逐而去之，乃悟章即君公二字合语，【古音，公如光】，如世母为婶，舅母为妗之类。
新妇
汉以还呼，子妇为新妇，后汉何进传张让向子妇叩头云：老臣得罪，当与新妇俱归私门，世说王浑妻钟氏云：若使新妇得配参军，生儿当不啻如此，【此自称新妇】，凉张骏时童谣云：刘新妇簸，石新妇炊，北齐时童谣云：寄书与妇母，好看新妇子，盖必当时谓妇初来者，为新妇，习之既久，此称遂不复改耳，又古者谓子为息息之训生也，国防，左师触詟云，老臣贱息舒祺，梁武帝长安有狭邪？行云大息组絪緼，中息佩陆离，小息尚清绮，总辔游南皮，今俗谓子妇为媳妇，此必因息谬加女旁耳，又或单呼为媳，益可笑也。吾乡俚语，至今尚称新妇反，存古意。
召平
史记索隠注云：广陵人召平东陵侯，召平与齐相召平，皆别似一人，三辅黄图独谓广陵人召平即东陵侯，种者，不知何据？考后汉郡国志，广陵有东陵亭，岂即召平所封与。
两万石君
万石君有两一石奋，人多知之，一冯人不知也，按后汉冯勤传云，曽祖父，宣帝时为宏农太守，有八子，皆为二千石赵，魏间荣之，号为万石君焉，则此亦西汉时人也。
寄名
今俗有生子不利而寄名于他人者，其事已起，汉世按后汉何后纪，后生子辩，养于史道人家，号曰史侯，注云：灵帝数失子，不敢正名，寄养道人，史子眇家，即其事也。按道人二字，亦始此注谓道术之人，今俗亦有寄名于僧道者。
柴虒
甘泉赋，柴虒参差，鱼颉而鸟胻师古注柴虒参差不齐，貌柴初蚁反，虒音豸，按柴虒即诗，【邶风】差池，其羽之差池，古字通用，师古音误，观颉防亦即取其颉杭可见柴虒，当即读差池也，又文选作偨傂，汉书止作柴虒，加人者，俗増字也。
蕃向
路史云蕃汉县，属鲁国，劭音皮，鲁国记云：陈子游为鲁国相，太尉陈蕃子也，国人为讳，改曰皮，按党锢传八厨，有鲁国蕃向注，亦音皮，向鲁国人，当亦为陈讳，故韵府羣玉乃以八厨厨字音皮，收入四支韵也。
元元
国防，苏秦书子元元，又汉书【文帝纪，】元元者，安所托命哉？元元谓百姓字当音云，与老子万物，芸芸同义，后汉八及目海内才珍，世孔元元与珍叶，知古本作此音，沈韵十三元，或讥其乱杂，不知当时元自音云耳。
丁壮
汉书【髙帝纪】丁壮苦军旅，古丁当同音丁壮，言其年正当壮时也，后语省遂单，呼为丁，故民年二十成丁，李陵答苏武书，丁年，奉使正谓年在二十左右也。
女子封侯
吕嬃之为临光侯也，萧何夫人同之为酂侯也，以吕氏称制，故然实髙祖为之作俑，按功臣表，奚涓死事无子，髙祖乃封其母疵为鲁侯，【又楚汉春秋云髙祖封许负为鸣，雌亭侯，此不见正史不可信】。
幼眇
汉元帝纪分刌节度，穷极幼眇，中山王传，毎闻幼眇之音，注作要妙老子，是谓要妙北史【，魏世祖纪】方寸玉印有三字，鸟文要妙竒巧上林赋，俛杳眇而无见衞恒四体书势序，杳眇邪趣，不方不圆，按本字当作幺纱，陆机赋幺，徽急注幺小也，说文纱，丝，急也，小而急，则其声幽细，哀切动人，汉书借用幼眇，若老子之要妙，则又借作深微之义，自汉以来，又借为美好之称，因改其字，从女作妙，其实古无此字，老子之妙，必后人所改也。易系辞妙万物而为言，亦深微义，非美好义，今本作妙，古文定不尔，枚乘七发，此亦天下之至言妙道，汉人用妙，字始此。
涏
汉书【赵后传，】燕【句，】燕【句，】尾涏涏，【堂练切】，今误本作涎，非涏从廷，乃得声韵会涏，字引汉书此语，则知当时本固不误也。水滴谓之涏，此形容小鸟，张尾之状极肖，字书训，光泽貌亦属臆说。
要害
后汉书【来歙传】中，臣要害【，犹今言致命伤，】言身中要处犯之，必为害也。借地当敌冲者，谓之要害，旧解于我为要，于彼为害，欠确。
干没
汉书【张汤传，】干没，注得利为干，失利为没，非也。言以公家财物入已，如水之淹物，沈没无迹也，不水而没，故曰：干与陆沈意同。
僊僊
诗【宾之初筵，】屡舞，僊僊注轩，举貌按与庄子僊僊乎归矣！说苑辩哉士乎！僊僊者乎？汉书【司马相如传】僊僊，有凌云之气，皆当即读为轩盖僊，【读作仙，】人之说，上古所无，始见荘列之书曰：列仙山泽之儒，此盖借僊字轩音为先，亦如释氏借佛，字【诗，佛时仔肩，即古弼字，】转音为弗也，焦澹园以僊僊，有凌云之气，当读飘飘，此亦强说。
里所
汉书【张良传，】父去里所，复还师古曰：行一里许而还，又【疏广传，】问金余尚有防所，师古曰：犹言防许，愚按所许，又同从数字，【所主反，】而来，盖约计其数，如此耳，周书【君奭，】多歴年所此用所之，自隋炀帝诗闻名，尔许时，犹如许时也，【昭明太子】诗，念人一去许多时，则竟似近人，俚语矣。
握齱
史记【郦生传，】握齱好苛礼，按握指相聚也，齱齿相切也。故借为拘局，纤琐之意，通作龊汉书，【申屠嘉传，】亷谨【史作娖娖，】史记【货殖传，】俗好儒，备于礼，故其民皆一义也，俗语谓垢秽之类为龌龊，此盖因纤琐为辞，然变握作龌，则因下譌上也。
中
汤左相，仲虺史记，【殷本纪，】作中，终风诗，虺虺其雷，疑其本，字雷声，倐忽徧逺近故从多体防意，当与豗同音，【呼回切】。
扈
扈【字书加竹作，簄】渔具，盖编竹以禁鱼者，汉质帝目，梁冀为防，扈将军取譬于此，以鱼之彊，有力者能跋，出扈外也，以禁鱼使不得过，故有止义左传？【昭十七，】九扈氏为九农正，扈民无淫是也。天子从驾，谓之扈从，亦取呵止，行人之义，上林赋扈从横行，师古注殊谬，又左传【宣十二】，屈荡户之汉书【王嘉传，】坐户殿门，失阑免，与此同义，户即扈也。
贯
以缗穿钱曰贯，故有相续不絶之义，前谷永传以次贯行后，东平王苍传孝明皇帝大孝无违，奉承贯行是也。相续而行，则有习熟之义，诗【魏风】三岁，贯女孟子，我不贯与小人乘前，贾谊传习，贯如自然是也。钱满一贯，则不可益，故有盈满之义，书【秦誓，】商罪贯盈，韩非子，吾恐其以我满贯是也。又乡借谓之贯言，编贯于版，借之中也，若论语之，仍旧贯，此即续行，习贯之意，注训贯为事，太就便矣。
仆射
仆射，射音夜，汉官仪云，仆主也，古者重武事，每官必有主，射课督之，关中语，转为此音，此说未然，按孔衍，史记注云：仆射小官，扶掖左右者也，予因此乃悟，射字当读为扶掖之，掖【音亦，】仆附也，【见诗，景命有仆，注】以其附近人主备，扶掖之用，故曰：仆射员数既多，后遂命之分领诸事，故有谒者仆射冗从仆射城门，仆射等名，此既在人主左右，其后渐掌机密，自六朝来，遂以尚书仆射为宰相之称，与侍中一官，皆以至贱为至贵，名位倒置极矣。
督亢
史【荆轲传】献燕，督亢之地图，注以为地名，非也，地图，当尽全燕，岂得仅献一处，盖此时秦已有天下大半，非仅前时割地以讲之，比故，若为举版图以内附者督亢，犹言首尾人身，督脉在尾闾穴，亢为咽喉，故首尾谓之督亢言，尽燕地之所至为图也，注谓督亢坡，在范阳县东南，又按水经注有督亢沟，督亢泽，涿志有督亢亭，督亢陌，予谓此皆后人因二字以名其处耳。路史舜纪云：歴阳之耕侵畔，乃徃耕焉，田父推畔争以督亢授此督亢，乃疆界之意益证，史之非地名矣。
朐忍
汉书地理志，巴郡朐忍县，师古音劬，后汉，郡国志亦作朐忍，惟吴汉传作朐防注音劬忍，又引十三州志音春，闰详此为虫，名本方言无字，故第作朐忍其防，从傍，乃因朐字误加耳，十三州，志音譌，后汉注两存之，尚得阙疑之意，徐铉竟误作字，附入说文，又误从孙氏作如顺切，【润】防尺尹切【蠢，以劬忍作，蠢润已误，又倒作润，蠢更误】，按嘉话录【唐刘餗，】云：琼州地名朐防，朐防是蚯蚓也上音屈下音忍，据此则蚯蚓，即朐忍之转音，当以师古注为定审矣，又杨升庵载，李巽岩朐防，辩引杜氏通典作防音润，蠢，则知徐铉之误，盖本于此，乃杨反以杜氏之形声为正，而谓师古误音则真莽浪也，诸如集韵音蠢，忍戴侗音，瞬忍张位，音瞿闰，无一是者，总由不识此虫，即蚯蚓故。
郑重
汉书【王莽传，】非天所以郑重降符命之意也。师古云郑重，犹频烦也，予谓顔训是也。然得其意而未得其声，盖郑重，即申重【，平声，】之转去者，尔三国志【翟传，】国家哀汝，故郑重赐汝好物顔氏家训，吾亦不能郑重举，近世切要，以啓寤汝耳，此用郑重字，皆与顔注合至白居易诗千里，故人心郑重又交情，郑重金相似，笔谈【沈括，】他日试使人通郑重，则闭门不纳，此又用为珍重之意，非本指也。
商中
汉书【郊祀志，】作建章宫云云，其西则商中数十里虎圏，如淳曰：商中商廷也，师古曰：商，金也，于序在秋，故谓西方之庭为商，庭按，此说似凿三辅黄图叙建章之制云，其西则广中，殿受数万人，商中疑，广中之误。
数见不鲜
史【陆贾传】数见不鲜，【四字，似当时谚语】无久，慁公为也，【慁，如今人言溷扰，公则呼其子耳，】言人情久则生厌，如物常见，则不新父子间，亦当相体。故欲十日一更，一岁中除徃来过他客之外，率不过三数过，其子以俗情论之，五子轮值一岁，止膳父三十日，宜无厌倦之色矣。
尺布斗粟
史【淮南王传】一尺布，尚可缝；一斗粟，尚可舂，兄弟二人不相容，其意盖云，贫民衣食不多，尚可兄弟相共，况以四海之大，而不能容一弟乎？
凿空
汉【张骞传，】骞凿空【上声，】诸后使徃者皆称博望侯，以为质于外国，按凿空与为质，对质有物，空无物言，骞先无所因，徃通诸国，如即虚空而凿之，后使者皆借骞为辞，如有物以为质耳，注并非。
欲得自便利
汉书【张敞传，】使者奏敞贼杀不辜，天子薄其罪，欲令敞得自便利，即先下敞前坐杨恽奏，免为庶人，敞即从阙下，亡命汉法，凡亡命者，遇赦则可出，故云：欲令得自便利，是不欲有司，穷治前事，先下免官之奏，风使亡命也。
子舎
汉书【石奋传，】入子舍，窃问侍者，取亲中裙，厠牏身自浣涤，师古云：诸子舍目，其所居也，若今言诸房按此说非也，子舍犹子城，子之为言小也，此盖侍者所居之室，若建自入已舍，则于下事义乖，今文士用子舍，字多承小顔之误。
委裘
汉书【贾谊疏，】植遗腹，朝委裘，而天下不乱，孟康曰：委裘，若容衣，天子未坐朝事，先帝裘衣也，按古未有主，幼不坐朝，而虚设先帝，衣裘以朝者，孟说无稽，此言幼君不胜，礼服坐朝，则委裘于地耳。
所
仓公传【史】，不为爱公所，所之为言许也，俗谓不多曰防，许缘仓公更欲受方，公孙光曰：我方尽矣，不为爱公所言，于公更不吝惜，纤毫也，又周亚夫传，帝曰：此非不足公所乎！时赐食不置箸，亚夫心不平，顾尚席取箸，帝视而笑云云，不足，犹不重也，意谓此主者偶忘置箸耳，不然，不至轻慢，如许也，又佞幸传【汉，】上有酒所，从容谓贤云云，此所字亦不多之意犹俗云，微有酒意也。
不自喜
外戚世家，【史】壹，何不自喜？郦生传，【史】足下，何不自喜？魏其，武安侯列传【史】君侯何不自喜？按诸云不自喜，即今俗云，好不思量之意，必当时方言如此，世家郦传并不注，惟魏其传，苏林注何不自解释为喜，乐索隠引师古云何？不自谦逊，为可喜之事，二解俱牵强，且于世家郦传所言不可通。
底
律书【史，】氐【正义，丁礼反】者，言万物皆至也，此以至训氐，今尚书中底训至，亦当音丁礼反，注，音旨，似误。
乖剌
汉书【刘向传，】朝臣舛午，胶戾乖剌，【郎达切】，此皆言羣情违背之意，乖剌即乖戾，声之转言戾，又言剌者以声异而互见也。
诸妄校尉
汉书【李广传，】诸妄校尉以下张晏注，妄犹凡也，车千秋传【同】，汉置丞相，非用贤也，妄一男子上书，即得之矣，本书不注，按：此亦凡义妄【古音，茫，去声，】声近漫，【莫慢切，】汗漫大貌，故谓凡为妄，史作诸部校尉，此后人疑妄字为误而改之，若车传不注则直以为诞妄之妄耳！
布衣昆弟
汉本【，贾谊疏】，名虽为臣，实皆有布衣昆弟之心，虑无不帝制而天子自为者，言布衣昆弟诸事，平等不若天子，诸侯虽为兄弟，礼制悬絶故此诸王每事欲与天子平等一如布衣之为兄弟也。
街居
史记【货殖传】，洛阳街居在齐，秦；楚，赵之中，说文街四通道，洛阳四通诸国，故曰街居云云注误。
马千匹
又【同】桥，姚致马千匹，匹耦也，古以驾车两服，两骖各自为耦，故数马以匹，注数说并非。
涿居
季汉书【周羣传，】昭烈戏作谑语，嘲张裕多须云，诸毛绕涿居乎？当时语呼涿为督【李卓，吾自叙亦云，人或呼卓，吾或呼笃，吾即此音】，又俗转臀之入，声为督【，今犹有此语，俗更作豚字】，此盖以下体谑之也。
假葬
季汉书【曹休，传】担丧，假葬假葬，即今之攒坟也。
自行迎除舎
汉【，景十三王传】自行，迎除舎言躬自除治，其第舎且行迎之，【师古注非】。
膝席
史【魏其传，】避席，伏离席而俯伏也，膝席者膝不离席，但直其身，如今之长跪也。
云云
史【汲黯传，】吾欲云云，即下欲效唐，虞之治之语也，记者只从汲黯口中，叙出于帝语，遂以二字括之，省文法也。
防室
史【滑稽列传，】佳哉？漆城荡荡，防来不能上，即欲就之，易为漆耳，顾难为防室，此滑稽之谈言，欲成漆城为漆固多，犹或可得，顾漆必得防始干，恐无此大屋覆之耳。
千金之子
史【货殖列传，】千金之子，不死于市，死市，大辟之罪也，言其富可以脱死罪也。
隙陇蜀之货
史【同】，秦文孝缪居雍，隙陇，蜀之货物而多贾隙，谓出一孔也，陇；蜀，货物徃来必经于雍，故云云，徐广以隙字属上句，误。
雕悍少虑
史【同】，民雕悍少虑，雕与雕通，朴之反也，今俗用刁字。
贪贾三之
史【同】节驵侩，贪贾三之，亷贾五之驵侩，平定价直而取其酬，大率以三五为节，谓于百分之中，或取三，或取五也；贪贾啬，故少取亷贾寛故多取此人，一岁所入，亦可比千金之家，旧注并误。
富者必用竒胜
史【同】，富者必用竒胜即竒货可居之竒【音基】，犹今人言独行生意也，贾不论钜细，但守常业而不变，久自致富，视他人之数，数徙业者，我实用竒胜矣，故曰：此皆诚壹之所致。
岳岳
汉书【朱云，传】五鹿岳，岳朱云折其角，此因其姓嘲之，言鹿角岳，岳为云所折也，招魂云：土伯九约，其角觺觺【鱼，乙切，】岳即觺之外声。
丘嫂
汉书【楚元王传，】过其丘，嫂食注丘大也。长嫂之称也，此训未然，丘，空也，谓无兄空有嫂也，盖是时髙祖长兄已没，故【孟康注史记，西方有亡女壻，曰：丘，壻丘空也，】。
画一
史【曺相国世家，】萧何为法？顜【音较】，若画一小顔，云言其法度，整齐也，此解殊未明晰，按古人计事，必用手指画，条其事件，使此事利害，划然谓之画一，如【畱侯世家】，张良借箸而筹，张晏云：借所食之箸，用以指画是也。下文歴数其不可者七，尔时，每数一事，必用箸记一画，此乃所谓画一也。若百姓所歌，盖言何法令，至明条目，粲列有似于画一尔，徒言其整齐何所置，顜若二字哉？后来惟欧阳修所进劄子前言其大纲继言，臣有起请事件，谨画一如后，遂每件提起另书，各以一字冠之，结尾右件，防事云云。又言：如臣画一，所陈云云，必当时章奏之，式例如此，画一二字，犹存古人之意，【今人遇开欵件亦云：一某事一某事，却不知名，为画一】。
犹豫
犹豫，犹容与也，容与者，闲适之貌，犹豫者迟疑之，情字本无义，以声取之，尔俗人妄生解说，谓兽性多疑，此何异以蹲鸱为鸟哉？考诸传记，惟文帝纪作犹豫未定，杨敞，传犹与无决，陈汤传将卒，犹与后汉来歙伏隆传皆作冘，【即尤字，】与未决，盖以声状意，初无一定之字，妄解兽名者，眼缝自未开尔。
醖借
汉书【匡张孔，马传赞】服儒衣冠，传先王语，其醖借可也，醖谓醇借谓厚言不露，丰棱也，后人用醖，借二字本此。
如何
汉书【扬雄传】，今学者有禄利，然尚不能明易，又如何言？国家设明经之科以利禄，怀天下之士，然治易者尚苦，其义难明，孰肯覃精于。
自占
史【平凖书】，虽无市籍，各以其物自占，率缗钱二千而一算，索隠引郭璞云：占自隐度也，谓各自隠度其财物多少为文簿，送之官也，音之赡反，详此言官欲算商，因无市籍可稽，【贾居货，故有市籍，商行贩，故无市籍】，故自其自度货物之直，口陈于官而筭之，郭本解占卜之占，谓术者自隠度其卦象，以言祸福，索隠引之以释此，占字是矣。何复臆说？为文簿，送之官，不知本言，以意自度，故曰隠度盖对官口陈如此，故谓之自占，若为文簿，送官，岂得云自隠度哉？又音以之赡，反益与本义相矛盾矣，汉书【陈遵传，】遵凭几，口占书吏，且省官事，书数百封，谓遵不自书以辞，口授书吏，用口占字隠度之意益明。
主计
史【张丞相列传】迁为计相，一月，更以列侯为主计四岁，是时萧何为相国，而张苍乃自秦时为柱下史，明习天下图书计籍，又善用算律，歴故令苍以列侯居相府，领主郡国上计者，时止立一相，不欲分何权？故为计相之名以别之，若更以列侯为主计，则并计相之名亦除去，盖有职事而无官位，故曰以列侯居相府，其实用苍佐何而苍？于何为先？进又不可为，何之佐此髙祖权宜用人之法，如淳司马贞皆以主计为官名，全失本文之意矣。
少学大学
汉书【食货志，】八岁入小学云云，十五入大学云云，其有秀异者移乡学，【句】于庠序，庠序之异者，移国学【句，】于少学，诸侯岁贡少学之异者，于天子学于太学，命曰造士云云，按乡学庠序之总名也，国学少学之异名也。对乡学而言，则曰国学，对太学而言，则曰少学，所谓小学大学，又与少学，太学不同，由此而后入乡学，则特家塾之名尔。
钱制
班史【食货志，】叙太公圜法云，钱圜函方，函舌也，上圜而下长，其长处于舌，故曰函方，【孟康注，外圜内方，非】叙周景王钱制云，肉好皆有周郭，此则外圜内方之形肉，谓质好谓孔【古，好音如吼，吼即孔也，】周郭谓边道也，【韦昭注非】。
五谷不为多
又云：奸钱日多，五谷不为多，言不禁私铸，则奸钱，且多于五谷也，【师古注非】。
诸贾人
又云：诸贾人未作，贳贷卖【，史记脱此字，】买居邑，贮积诸物，及商以取利者，按末作造作诸器物以卖者，贳贷贷钱，以取息者，买卖居邑，即坐贾商以取利，即行商，贮积诸物，如今之囤户。
生分
汉书【地理志，】薄恩礼，好生分分去声，生分乖戾之意，谓心曲有彼此分界也。今俗语犹如此，旧注未是后云，民以贪遴【吝，同】争讼，生分为失，其义一同，若如旧注，则不可通矣。
赋
汉书【艺文志】不歌而诵谓之赋，言不可被之声音，但可讽诵而已，此所以虽出古诗之流，而实与诗异派也。
沈沈
史记【陈涉世家】伙，涉之为王沈，沈者，沈读为潭，潭潭尊严之意，伙頥甚辞也，意谓涉与我，故等夷尔，今其为王，何太尊严之甚。
守尚书令丞非
史【三王世家】，御史臣光守尚书令，丞，臣非下御史书到，言按上言：御史臣光守尚书令，是光以御史行尚书令事，故此奏状，但言御史臣光则知守尚书令，即此人而守尚书令丞，则非也。汉书凡守之贰，谓之守丞【，陈胜传，守令不在，独守丞与战谯门中，】令之贰，谓之令丞，此守尚书令，丞，即臣非一人，官衔索隠以尚书令另读而谓史阙其名误。
施易
史【卫绾传，】剑人之所施易，独至今乎？施读为赠，施之施【，诗豉反，】言平交相赠，惟劒为易，何独能畱？至今如淳司马贞顔师音移，音亦之解，并非。
生平毁程不识
史【魏其，武安列传】，夫无所发怒，乃骂临汝侯曰：生平毁程不识不值一钱，今日长者为夀乃效女儿呫嗫耳语言，我目中素无程不识，今尔值我为夀乃与程耳语而不顾我，是知有程，不知有我矣，口中虽骂贤意，中兼骂程不识故田蚡云程，李俱东西宫衞尉今众辱程将军，仲儒独不为李将军地乎？此语极隠隠带刺时李广为未央衞尉程不识为长乐衞尉未央宫乃衞天子长乐宫乃衞太后意言，投鼠忌器，已属太后，肺腑辱程，即如辱，太后及辱已，夫目中无太后固不足言，若程李同官类伤狐，则辱，程亦如辱李辱，李亦如辱天子矣！此语巧极恶极，盖不但挑程之怒，且挑李之怒，且挑在坐，诸人之怒矣，故夫直云今日斩头陷匈，何知程李乎言，今日犯我者，必与并命，何知程李此语，盖已直着蚡身上，故蚡遂怒云：此吾骄灌夫罪，言前按灌夫不竟，益长其骄，此己之罪尔，此段写当时两人口角，渐鬬渐，千载如生，【注俱不详】。
仰视天俯画地
史【同前】，武安，言魏其灌夫，日夜招聚天下豪杰壮士与论议，腹诽而心谤，不仰视天而俯画地，【言不如彼即如此，】辟倪两宫间，幸天下有变，而欲有大功，臣乃不知魏其等所为，俯仰二句，道其谋画，时形状而不详其所言何事？故曰：臣乃不知魏其等所为辟倪两句言伺候两宫，一有不讳，即欲乘此生变，盖两人无他罪，止好结宾客，一事遂巧，砌成辞明，斥其有逆谋，而其词若含，若露若无风，又若有影，真以莫须有杀人尤巧，极恶极。
令人不省死
汉书【霍光传，】霍禹，云令人不省死，甚言不知上所以尽外我家之意。
死公
季汉书【襧衡传，】祖慙乃诃之，衡更熟视曰：死公云等道死公者，詈之之辞，云等道言尔，所云是何言？盖诘其所诃，口角，千载如新。
函令
又【崔琰传，】以函令密访于外，函令言为教令，而函封之，不欲显其事也。
白垩突面
又【徐庶传，】为人报雠，白垩，突面被髪而走突即涂，语音之转，【俗语糊涂，或作鹘突是也，】。
相分
又【邴原传，】当以书相分言，以书荐之，使相契分也。
伤身
又【华佗传】伤身今小产也
霍然
又【左慈传】慈入壁中霍然不见霍然犹忽然
适适
三国志注【蒋济传，】济亡儿数见梦于母道，为泰山伍伯，事母启济，虽云梦不足，此何太适？适适与的同言，梦中事，虽未可信，然何的的分明如此。
燥湿
三国志【骆统传】，人人别进，问其燥湿燥湿，犹寒暄，言人人以情意相接，洽也。
逋峻
三国志注【赵达传】皇象，幼工书，时有张子并陈，梁甫能书，甫恨逋并恨峻象，斟酌其间，甚得其妙。
赍贷
史【货殖传，】赍贷子钱，赍读为质剂之剂，津私切，周礼大市以质，小市以剂，谓两书一札同而别之，长曰质短，曰剂即今所谓合同赍贷子钱，谓操劵以贷钱也，注音如字，不得其解。
白着
通鉴【唐肃，上元二】元载为度支，盐铁转运使，以江、淮虽经兵荒，其民犹有赀产，乃按籍举八年租调之违负及逋逃者，计其大数而徴之择豪吏，为令督之，不问负之有无，察民有粟帛者，发徒围之，籍其所有而中分之，甚者取八九谓之白着，按白着谓流民不占户籍，别于土著者，故谓之白着，此举本以捜括逃亡逋负为名，虽着籍不欠租者，亦指为逃亡而取之，故谓此等人户为白着，以掩其掊克之迹也。
中宗
中兴之中，旧音众，予尝正其音为孟仲之仲，仲居孟之次，有再索之义中【，直用切】兴，犹言再兴也，又古今帝王諡，中宗者三人，殷太戊，汉宣帝唐庐陵王是也；中字从来并读，如字予阅，西岳华山碑，称宣帝为仲宗顿悟，中宗亦当作直用切，盖太戊脩成汤之政，商道复兴，宣帝废。
<子部,杂家类，,杂考之属，,义府,卷下>昬而立明，庐陵革周而为唐，皆有再兴之义，故皆号中【，直用切】宗，汉碑作仲，盖直用本字，非借仲为中也，洪适释谓帝者，庙号而借以他字不恭，孰甚？此习见经史，皆作中宗，竟未防绎，中字之义尔。
意钱
梁冀传注引何承天纂文云意钱，一曰诡，亿曰：射意曰射，数曰：持掩皆摊钱也， 按此即今之猜枚曰射，曰意，曰：掩居然可见，注引何语，以为摊钱，则李贤之误也。
豢龙逢
潜夫论云豢龙逢以忠諌，桀杀之，他书多作关龙逢，予乃知关当读为豢，即古豢龙氏之后也，若不读，潜夫论鲜不以关为姓，以龙逢为名矣。
夜晴
韩非子楚庄王伐陈，吴救之，雨十日夜，星说苑载其语作夜晴，按古文晴，字作夝，则知韩书乃后人传写之譌也。
雨
国策苏代云，今日不雨，明日不雨，必有死蚌，雨字无义，按春秋后语载其事，作两陆佃埤雅亦作两，蚌开谓之两，且与蚌叶韵。
仆缘
庄子【人间世】，适有蚉防，仆缘按仆当作防【子六切，】传写之譌，或古字通用，防虫集，貌与本意相合，诸注并非。
央渎
荀子入其央渎，注中渎也，今人家出水沟，按左传【襄廿五，】规偃【于建切，】猪注偃，猪下湿之地，规度其受水多少通雅，【方以智，】以为即今之阳沟是也，愚绎其名，央当即读偃，舜妃女英，大戴记作女匽，【英匽一声之转】，其音可见渎，当读为窦，左传【襄三十】，晨自墓门之渎入，注音豆，又偃猪当有二义，【本文书，土田度山林诸句皆具二义，】猪为水所停，偃乃其出水处【，今之暗沟，】后汉董卓传潜从坞，【注与堰同，】下过军，谓之潜可知为暗度，而所谓入其央渎，与自墓门之渎，入语益显矣，【匽古堰，字偃则借用字】。
公琴
水经注，楚人谓为琴，六安县都坡，中有大冢，民曰公琴，此臯陶也，按之为郑【琴，即郑初声，】亦如诗风之为分，【凄其以风。叶，实获我心！】中之为簪，【骐，駵是中叶，騧骊是骖骖，音参】也，又山海经百谷是生，冬夏播琴，此又以琴为种，种一声也。
小通
韩诗外传男八岁而龆，十六而精化小通，女七岁而龀，十四而精化小通，凡言后窍为大前窍，为小小通，谓其精通于前，可以为人道也，水经注，摘其臯厌，【水虎之势，可为媚药，】可以小使使字，则本左传【昭二十五】，季姒云：公若欲使余。
甯越
吕氏春秋甯戚，叩角而疾，商歌齐桓公任之以政，淮南子作甯越，乃知戚当作戊，盖戊即古钺，字以音相近，故借用越戚字，则后人传写之譌也。
茹瓮
齐民要术造酒法云：十月初冻尚暖，未须茹瓮，十一月，十二月，须黍穰茹之按茹者，以物拥覆取，暖之名字书，茹字无此义，礼【乐记，】煦妪覆育万物，注以气曰煦以体，曰：妪当用此妪字。
楼罗
梁武帝风人辞城头网雀楼，罗人着，又五代史南汉刘鋹，谓李业曰：君可谓楼罗儿矣，楼罗，似言儇利意，又清异录：刘鋹令宫人鬬花角胜于殿中，宦士抱关出入，皆捜怀袖，置楼罗以验姓名，又唐人酒，令举俗语云：欺客打妇不当楼罗【，犹俗云，不当要也。】又郑棨诗，一朝白雨下，无钝无娄罗【，此喻贤愚，同尽之意，以钝与娄罗为对，其义益显】。
芦之碕
吴越春秋渔父歌日月，昭昭乎？寝已驰与子期乎芦之，漪按越絶书驰作施，【音弋，移切】下乎？作甫漪作碕，施日斜也碕，曲岸也二字义较，确甫当读，夫【音扶】。
解愠阜财
南风歌【，家语】愠，读为蕴蕴，烝暑气也，南风，长养万物，故曰阜财。
火灭脩容
武王带铭，【大戴记，】火灭脩容，慎戒必恭，恭则夀按礼【月令】有不戒其容止者，生子不备，必有凶灾，火灭脩容，语与此同，盖圣人节，欲保身之防，以铭于带，欲解带，时知儆也，【阅诗归，谭注此语，可发一笑】。
肉飞
莋都彛歌，【诗纪，】昌乐肉飞，屈申悉备，昌倡，古字通用，肉飞状，舞者之态也，昔人竹不如肉，以肉字说歌，此以肉字説舞并属竒情。
儿母
古乐府东门行云，防剑出门去，儿母牵衣裾，盖难正言其妻，故曰儿母，此与公羊传，【哀六年，】常之母，有鱼菽之祭，称谓正同，俗本作儿女非。
防
艳歌行故衣，谁当补新衣，谁当绽【？古谓补为绽，】赖得贤主人，览取为吾组，按组字当作糸旁，旦乃古绽，字古诗，不嫌重押，由传写者二字，古今互出，复譌而为组，义遂不明。
曲
曲字初声，乃匡字曲簿，即蚕匡斗下六星曰文匡，宫后人谓之文曲，星此二字，声义相通之证，又以曲调为腔调腔，匡音同子夜，歌碧楼暝，初月罗绮，垂新风，酌酒初满杯，调始成曲，此诗初疑其不叶，久之，始得其解，不觉洒然。
穷袴
晋无名氏，乐辞爱惜加穷袴，防闲托守宫穷袴，字出汉书，【上官后传，】师古注，今之绲袴【，据此则古妇人袴不皆绲，】穷袴，守宫皆防闲之具，惟其爱惜，故加防闲也【此分装对法】，又云：今日牛羊上丘陇当年，近前面发红，盖女子幼时，情事尚带羞，澁至盛年，则不复然，譬之丘陇，牛羊所便，其进前惟恐不速矣，以其为上陇之，牛羊，此穷袴，守宫之所不能已也。
偻伛
偻【力主切】伛，【于主切，】俯身向前也，此背曲之病，庄子【列御防篇，】作痀偻，又字书偻，【郎豆切，】佝【苦切，】当即一义，【训短，丑貌未晰，】又左传【昭廿五，】臧防窃其宝龟偻，【旅】句，此亦以其形名之【注，龟所出地臆语，】又史记，【滑稽传，】瓯窭满篝，汚【蛙】邪？【即瓯臾】满车，汚邪下地，则瓯窭为髙地可知此，亦以其形名之据，庄子之痀偻，则偻伛，【钜】偻，【吕】佝，【钜】偻句，【钜】瓯，【钜】窭，【吕】皆当作此音，【以语有倒易，字有通，借诸书昧其义，遂异其音，通人阅，此自当了，然】。
区区
李陵答苏武书，区区之心，窃慕此耳，区区少意，盖指此心而言，犹云方寸耳，繁钦诗何以致区区耳中防明珠，何以致叩叩香囊，系肘后叩叩犹区区，此一声之转，今人自谓曰：区区盖因少义而为自谦之辞，言叩叩恰恰，又因少义为无余之义，又扣除扣算，皆无余义也。
男紫女青
虞初志载，段成式鬼与温庭筠书中有男紫悲黄，女青惧绿之语，按升庵集，男青木，名见罗浮山记女青亦木名，见道藏有女青鬼律，据此似以树木，憔悴喻人，命将尽之意，而男紫不可解，岂即所谓男青乎？【本草蒙筌云，蛇含草，其根名女青，带之则疾疠，不犯主蛊毒，而逐邪恶，杀鬼魅，以辟不祥，】。
傻角
西厢剧，中红娘呼张生为傻角，傻沙瓦切，解者以为轻，慧貌非也，观其口语，本以丑称相调，若云轻慧，则是美辞，非丑辞矣，予推其意，当用字，面丑也，音正与傻同。
酩酊
酩酊二字，古所无，世说茗，艼无所如，盖借用字今俗云，懵懂即茗，艼之转也，又列子眠娗諈诿，张湛注眠娗不开通，貌详注义，则眠娗当即读茗艼。
欸乃【欸倚亥切俗作款非】
欸乃舟人节歌声，本有声而无字，诗家因取字音相近者，书之如元结，柳宗元作，欸乃刘言史则作暧，乃刘蜕则作霭乃是也。自山谷误读柳，集注以欸乃作袄，霭音，今人悉踵其譌，不知柳注云：一本作袄，霭者，此特指欸字而言，谓此字亦作袄，亦作霭，正明借，字寓声，故无一定之字，岂以袄霭音欸乃哉。
见詤
吕氏春秋【知接篇，】瞑者目无由接也，无由接而言，见詤【本注，詤读诬妄之诬篇海虚光，呼晃二切，梦言也，】按此即古之谎字，虚言曰：詤【呼光切】此言，瞽者目不见物，常疑人言为虚，故曰见詤髙诱即读为诬，亦太从便矣。
卢牟
淮南【要略，训】原道者，卢牟六合，混沌万物，注卢牟犹规模也，此依俙亿度之辞，按卢牟皆六博采名，博齿分黑，白二色黒曰卢黒而刻犊于上曰：牟此假物为辞，即混沌之意，盖溯道于未有天地之始，初无朕兆可见，故云云，下文象太乙之容，测防之深，以翔虚无之轸，意益明矣。
蕉鹿
列子【周穆王】藏诸隍中，覆之以蕉，蕉；樵，古字通用，取薪曰樵，谓覆之以薪也，庄子【人间世】死者，以国量乎泽，若蕉字与此同，谓死人骨如积薪也，今以蕉字为芭蕉，用而相如子虚赋，但作巴且。
指奏
淮南子【齐俗，】百家之言，指奏相反，又【要略，】指奏卷异，各有为语，指奏即旨趣，古音近通用。
鴈鼎
韩非子齐索馋鼎，鲁以其鴈徃齐曰鴈也，鲁曰：真也。鴈当读为伪古，字音近，而借用也，古为读如讹，【诗我生之初，尚无为叶，尚寐无讹，】又古之所谓鴈，即今之所谓鵞疑古，鴈正作鵞，音则鴈伪之声，可通转矣。
阡陌
晋帖不审谓粗得阡陌否犹言得其梗槩也
支牀有龟
庾子山，小园赋，坐帐无鹤支牀，有龟出神异经云：南方老人以龟支牀，行二十年，老人死而龟犹活。
舜梧尧柳
四六中有舜，梧尧柳之语，言其土地之广逺也梧谓苍梧舜巡守，所至柳字颇僻，尧典宅西，曰昧谷，礼记郑注引伏生尚书作柳谷，舜梧尧栁四字甚竒。
池鱼林木
城门失火，殃及池鱼，楚国亡猿，祸延林木，今俗多称此四句，不知本侯景反，时东魏移梁檄文中语，然此语又出淮南子云：楚国亡其猿，而林木为之，残宋君亡，其珠池中鱼为之殚，故泽失火而林忧，广韵池字，注乃造池，仲鱼姓名，而引谚云云，宋初，修书诸儒之陋，如此何异？唐之注文选者以芋为着毛，萝卜乎？
踢嬲
世说和峤踢，嬲不得休，方言，【扬雄】妯扰也，嵇康絶交书嬲之不置，注擿娆也，踢嬲即妯扰，即擿娆。
关
关以木横，持门户也，魏侯生隐为夷门监，故自言嬴乃夷门抱关者，杜甫诗留欢上，夜关言键，戸留客也，注者不知，或改为卜夜阑，陋甚【阑，字出韵，】王维亦曰应门，莫上关，应门司阍者也，【杜应门亦有儿应读平声，】或谓之当关，嵇康书卧喜晚起，当关嬲之不置。
千字文
千字文为童蒙，习熟之书，然作者初本集字而成，缀属匪易，其间故实颇众，即老师宿儒卒然致询莫辨，由来如金，生丽水出，韩非子【荆南之地，丽水之中，生金】剑，号巨阙，见吴越春秋【欧冶子作五剑，一曰纯钩，二曰湛卢，三曰豪曹，四曰鱼肠，五曰巨阙，】甲帐对楹，出前汉书【东方朔传推甲乙之帐，】右通广，内出三辅，黄图【叙，建章宫之制云，其西则广中，殿受数万人，】左达承明出，班固西都赋，【承明金马，著作之庭，故下文云：既集坟典，亦聚羣英也，】鴈门紫塞，出古今注，【秦筑长城，土色皆紫，故称紫塞，】钧巧任钓出，三国志【魏马，钧巧思絶世事见本传，】及庄子【任公子，投竿东海，旦旦而钓】，丙舍傍啓，见嵇康难自然好学论云：以虚堂为丙舎钟繇帖有墓田丙舎语丙居甲乙之次，疑为小舎之称鸡田，赤城见梁元帝职贡图，赞【遐哉？鸟穴永矣，鸡田】，又唐书李光进传，鸡田西北塞外地名。
化
吕氏春秋云：纣剖孕妇，欲观其化化，字甚新，盖指腹中未成形之，胚胎也，按大戴记云：男十六，然后情通，然后其施行，女十四，然后其化成又淮南子云：众雄而无雌，又何化之能造乎？义并同，此又人死亦谓之化孟子，且比化者，无使土亲肤，庄子无怛化，腹中之化，化无而之有人死之，化化有而之无也。
二言
刘勰文心雕龙云二言肇于黄世，竹弹之谣是也。【事见吴越春秋未必果，黄帝时诗】此言，未知诗理，盖断竹续竹飞土，逐宍必四，言成句语脉，声情始切，若读作二言，其声啴缓而不激，恐非歌，防若昔人读黄绢，幼妇外孙虀臼，成二言四句，此实妙解文章之味，又古文八字，用四韵者，老子知足不辱，知止不殆，韩非名正物，定名倚物，徙是也。古谚二字，中藏韵者，国语为虺弗摧，为蛇将若何？列女传？力田不如逢年，力桑不如见国卿是也，又有一句中，自叶韵者，后汉谚云：前有赵，张、三王后有边，延二君是也，载考古有一言为韵者，管子云，宫如牛鸣窌中，商如离羣羊角如鸡，登木徴如豕负觉而骇，羽如马鸣野，以至武王，砚铭云：石墨相着而黒此则前人未之言也。
波澜
杜甫赠郑谏议诗波澜，独老成又剑器，行序云：既辨其由来，知波澜莫二，今人喜用波澜老成字，而不知所谓，波澜者何义？按波澜，即渊源也，谓郑诗独有前辈渊源，李舞渊源，公孙竟似一人也，缘唐讳渊字，故以波澜易之。
謻簃栘
謻【陈知切】别也，张衡东京赋謻门曲榭，谓别门也，簃【延知切】楼阁，边小屋与楼阁相连者，又移中监汉官名，苏武尝为之，予按此数字，当即一音【，延知切】一义，盖是楼阁，边小屋以门，言则曰謻门，指其处言，则曰移中苐诸书，用字各异，故不知合为一字耳，又【延知切，】氷室门诸书，多以此训混入謻，字非。
庯庩
集韵庯庩，【奔模切，都二切，】屋不平也，详音训，庯庩犹坡陀山，势凌迟曰：坡陀屋势凌迟曰：痡庩有转声，而无异义也，屋庯庩，则其形峭丽，故人之有风仪者，目为庯峭，魏收云：庯峭难为是也，后通用波俏字，或单用俏俏，或又借樵，【七肖反，】唐朱隋侯李逖，尔朱九三人，并姿相少媚，广州人谓之三樵。
少女风
今人诗文相承，用少女风，此出管辂传，兑为少女，位西方，此谓风从西来耳，近阅典籍，便览少女风注，将雨初来，微风也，又少男风，注将雨至急风也，考辂，传辂言树上，已有少女，微风树间，又有阴鸟和鸣，又少男风起，众鸟和翔，其应至矣，须臾，有艮风鸣鸟云云，少男为艮，则少女为兑可知，而便览所注如此，其陋甚矣。
将无同
王夷甫问阮，宣子老庄与圣教同异，对曰：将无同，将无者，然而未遽然之，辞谢太傅，云将无归，晋人语度，舒缓如此，后人妄意生解，总由不悉，当时口语耳。
茗柯
刘尹茗柯有实理，注柯一作朾。又作仃，又作打予，谓此当即襄阳人歌山简之茗，艼茗艼即酩酊，复转声为懵懂皆一义，此云茗，艼有实理，言当其醉中，亦无妄语，恨传写讹误，其义遂晦，近时一名公，乃以茗柯为号，想定读如字，二字有何深趣而贻识者，以不学之讥耶？
名命
天生刘伶，以酒为名，古名命二字通用，谓以酒为命也，孟子其间必有名世者，汉楚元王传作命世，此二字通用之证。
倾仄
水经注渭水，下云崩峦倾返，疑是倾仄，仄误为反，反又误为返耳。
掺挝
祢衡为渔阳，掺挝鼔字书掺七勘，切引祢衡事，又所斩切擥也，引郑风，掺执子之袪，擥鲁取切撮持也，说者谓掺为三，挝鼓两手弄三杖，且弄且击，故字或作参，【七绀反，】俗谓三棒鼓两头捞，盖出于此，详且弄且击之状，正与撮持训合，则掺字当音七勘切为正。
六鼇
巨鼇戴山事，出列子字书，皆以鼇为大鼈，按本书云：一钓而连六鼇，合负而趣归其国，灼其骨以数焉，然则鼇者龟也，非鼈之大也。
九德
庄周引声歌【古今乐录】云，天地之道，近在胸臆，呼吸精神，以养九德，九德字，未见所出，惟三国志注【管，寜传】应二仪之中和，总九德之纯懿，又郭璞山海经图赞云：九德之气，是生长乘，所谓九德，似指四象五行，人身中亦有四象五行，故曰天地之道云云。
金石录【赵明诚】
堂谿典嵩髙山石阙铭，○赵氏云：蔡邕传注引先贤行状，典字子度，而延笃传注，又作季度，今此碑乃云字伯并，当以碑为正，详其名典则，字宜从，法度之义，按度，字古文，有作□者，此并字似因此而讹，赵但知以碑正史，不知此字又赖史，以正碑也。
防稽东部都尉路君阙铭，○诸阙铭，见于录者必二，盖立二柱，以表兆域，禁樵牧之意，此阙造于永平，【明帝年号】时，东汉诸碑，无先于此者，其上但分题所歴之官未尝着文字，如武阳功曹王稚子武氏诸阙皆然，武阙，但有附叙，宣张数语，盖惜其蚤夭，而附着之，后来踵事増华因立碑石，以纪述功德，则遂以碑代阙矣，右益州太守髙頥则既有阙，又有碑，此其制益侈，总之本非国家有定制故也。
韩明府孔子庙碑，○爵鹿柤，【俎，】梪【豆，】□【笾，】柉禁喜，【壶】○，赵氏云：据字书柉，木皮可为索，喜陈乐也，亦非器名，皆不可晓，喜字洪氏以上下文叶韵知为壶字，而柉【音汜，】亦止据本训木皮可为索，予按此数句皆说礼器一字，一物无缘赘，此一字考韵，防杫【斯义，切】引方言俎机蜀，汉之郊，曰：杫此柉字，必是杫字，非笔误则借用耳。
四皓神位，刻石○，四皓之园公，此石作圏公，洪引圏称陈留耆旧传自序云：圏公为秦博士，避地南山，惠太子以为司徒，至称十一世，此刻有圏，公神坐及神胙，几则圏公，盖亦有所据，赵亦引圏称自序，圏公之后云云，得四皓刻石，知称所述，非臆説但谓圏公为秦博士，及后拜司者，疑无所据，是二君，并引称序，以证此刻，又因此刻而益信，称序也，予谓博士，司徒之说，诚属妄诞，【赵初疑其妄诞，后得此石而信】，盖因圏姓极为希僻，而园字形声，并近遂冒认四皓为鼻祖，妄称公爵，以为门祚光，岂知即此二字，自显其逗漏耶？又王邵、陈留志以为园公，姓唐名秉，字宣明，【四皓各有姓名，】邵与称，不知时代孰先后？但同述陈留郡人物不应，两相抵牾如此，按史记索隠注谓诸人姓名，乃王劭据诸家世谱为说予，因悟六朝人，崇尚谱牒，妄引古人以自重尔，夫园公之为园也，唐氏且窃祖之矣，况形声相近之圏，又何足怪！故予断此石刻，亦即圏氏所伪造意在欺，后世以售其妄，今赵氏亦云：验其字画，是东汉时书益自信，其说不谬。
释【洪适】
济隂太守孟郁脩尧庙碑，【洪氏未尽释者，摘释于下，后仿此，】赤精之胄，为汉始别，○汉自以刘姓为尧后，而又推本于赤帝，以赤帝为始祖，而尧为别祖，故曰赤精之胄，为汉始别，○陵气炎煴，○炎字当是烟字，烟煴与氤氲，同古文烟作□，○干川见徴○汉碑，多以川为乾坤坤，字无作坤者，易曰：坤者，顺也，顺谐川声，而川又谐紃，驯诸字疑古，坤字作川，音假借用之，○闚极道之要妙，○篆文妙作纱，本训精微之意，易神也者，妙万物而为言者也。老子常无欲，以观其妙，又之，又众妙之门，正得本训后，遂以妙为美，好之称【，张衡西京赋妙材骋伎，曺植七启，才人妙技，繁録上太子牋，天壤所生，诚有自然之妙，物】故，字变从女，○石闟【榻，】二坐，□昭配帝，○设二石，坐以配尧，赤帝也，○关综雅蓺，通洞运度，○雅蓺谓六经，运度谓七纬，攷纬书之名，易有乾坤，凿度书有运期，授诗有推度灾，春秋有运斗枢，东汉好尚谶纬，故其言如此，○为藜，元来福及首段，招真祥万□【，疑是福字，】是来○二来，疑是是求字传写之误，首段数语，用韵来字上叶，休下叶秋，其为求字无疑，○本继于姃，【姬】相土，译【择】，居○【，疑是末字，】纪祖所出，○即引字，偏旁互易○，【报】。
帝尧碑，○宜崇禃濯，○禃字疑是祗字祗濯，犹斋沐也，王子乔碑，祗濯之敬，肃如也。或误作祠，濯蔡中郎集，遂改为祗惧之敬，语意殊为重复。
鲁相史晨祠孔庙，奏铭○汁，【叶】光之精，大帝所挺，承敝遭衰黒不代仓○，此碑多主纬书，立説黒帝名叶光纪，以孔子为黒帝之精周为木德，孔子生值衰敝之运，水木不相代，故不有天下，但能作经，以垂后而已，○获麟，□【疑辄字，】作○到官，行秋飨饮酒畔，【泮】宫毕，复礼孔子宅，拜谒神坐，○复礼之日阙而不祀，又飨孔庙后碑，亦云：春秋复礼，无公出享，献之荐【，荐】○此，因秋飨礼毕，谒孔子旧宅而无其祀，故奏尚书乞举公祀，但不知何以谓之复礼，恐是孔庙既有□，成侯四时之祀，而此复行春秋，飨礼而祀之，故谓之复礼，但因王莽之乱其制，寖失空存其名耳，○不能阐，【宏】，德政恢崇壹变○，此用鲁一变，至于道之语。
樊毅脩华岳碑，○□【窄，】自古泰山邴【邸，】邑【邑，】由【与犹同】，哀此勤民，独不赖福，乃上复十里内工商，农赋克厌，帝心嘉瑞，仍风雨应时○，洪氏谓此碑多夸，如复十里内，工商农赋，夫以祠祭劳民养牲，费槀为农，乞复租筭可也，工商何与焉？按奏复田租口筭，碑内有役费及调发等字，则不苐有费，而且有役工商，无田租而有口筭，安得谓此事无与，又云：上奏复赋，克厌帝心，则知巳从其请，所谓帝者，盖指西方白帝，读上下文自知洪误以为当时人主谬甚，○泰气防秴【疑是害字，】【泛】。
孙叔敖碑，○霆坚禹，稯谓庭坚，禹稷庭坚即臯陶也，○【疑矢字】，【疑字，】□节髙义【□即狷字，】防【暝，】□【戏，即羲】皇帝代○，【】。
唐公房碑，○从为御史鼠齧，防【即轓，字】车，被【鞁】具，轓车太守，所乘车鞁，车驾具也，○疠蛊，不遐【瑕，】去其螟，数句，皆言唐公灵响，福防一乡之意，诗不瑕有害？言无害也。此言疠蛊，不为灾，而用诗语，又以遐为瑕，甚不易解，○□【济】。
无极山碑，○复使髙迁俱诸太常为无极，山神索灋食，比三公山，○法食于法，得食也，即祭法所谓社稷山川之神，有功烈于民及九州名山川泽，所以出财用者，但出自巫祝之言，故作此俚语○，【叅】，【疑危字】□，【曲】楙，【与茂通，】迡【迟，】増益吏役恭，【供】君，下职○下，谓神降其身而使之，传言増役以供此职，即巫者也，前言神即使髙传言云云盖髙即其人○泉，【众字疑笔误，】多子孙。
白石神君碑，○抱【挹，字疑笔，误】损○相县，○谓国相及县令也。
广汉长王君治石路碑，○功夫九百余日，○功夫即今俗所谓工夫，不知汉人已有此语。
桂阳周府君功勲铭，○【睦，】胪【舻，】不相知，○铭中，又云：老唱兮，胪人歌○，胪即舻，然字书无字，郭璞江赋，舳舻相属，注舳船后持舵处，舻船头刺棹处，此文亦似言舟行失利，前后不相知，而与舳，形声并逺无缘假借○哀，□【疑舟，字】人，困戹○防，陭即岖﨑，○硍○，即相如赋之浪礚。
槀长蔡湛颂，○七典即七经，汉人以论语，孝经与五经而七。
梁相孔躭神祠碑，○防【析】□，【离】○，慈仁质桷，【与慤通】，故舞【□，】魂构魂构，即神祠也。
汉成阳令唐扶颂○，粤抪防○，洪音布戸不顺理也，予谓即跋扈耳。
髙祖受命兴于汉中，道由子午，出散入秦，建定帝位，以汉诋焉，【石门颂，】○欧阳公集古录谓诋字未详，愚意诋字其旁疑从氏，诋或即諡，字谓髙祖由子午道入秦，以其兴于汉中，故遂定有天下之号曰汉，諡犹号也。
巴郡太守，都亭侯张府君，功德叙○，此巴郡太守张纳碑首行作此十三字汉碑，大抵叙述功德，然惟此碑首行有此题目，他碑无之他碑，类有篆额洪氏释文必着之，此碑独不言，有篆额意，即识以首行十三字，当时碑刻，固无一定之制也，又汉人勒文字于石，通谓之碑，而其题目间有不同，如益州太守，修周公礼殿记，则谓之记鲁相史晨祠孔庙，奏铭，又亳州苦县老子铭，桂阳太守周憬功勲铭，郯令景君阙铭，则谓之铭，司校尉杨君石门颂，李翕析里桥，郙阁颂槀长，蔡湛颂成阳令，唐扶颂，则谓之颂，谒者景君墓表，则谓之表，○记者纪其事，叙表铭颂，皆述其功德，然铭颂之先，未尝无叙，叙表之末，未尝无铭，其体俱不甚相逺霜月之灵，皇极之日，【韩敕造孔庙礼器碑，】霜月为九月，皇极为五日，人多知之，但下句本术家，太乙行九宫法，是日，太乙在中宫，故曰皇极日也，此等用字法实，六朝文字浮靡之滥觞，故欧公集古录中极口诃之，以为东汉文章衰薄，其笔力辞气，非出自然如霜月，皇极是何等语？
西岳华山碑后云：京兆尹勑监都水掾，霸陵杜迁市，石遣书佐新丰，郭香察书，○欧阳叔弼以为郭香，察所书洪景伯非之曰：东汉无二名，郭香察书者，察莅他人之之书尔，盖勒石本，前守袁逢之意，而成于后，守孙璆，是时袁已迁为京兆尹，故遣郭察视书碑，洪说是也，详此则本文必袁所自撰，以不在郡故令人捡挍，恐书者有误尔。
中遭元二，西□虐残，桥梁断絶【石门颂，】○赵氏，洪氏并引后汉邓隲传，时遭元二之灾，注元二，即元元古书字，当再读者，即下为小二字石鼓铭，凡重言者皆为二字，明验也。后人不晓，遂读为元二，或同之阳九，或附之百六，良由不悟，致斯乖舛，赵谓此碑中，遭元二云云，若读为元元，则不成文理，疑当时自有此语，汉书注未必然，洪又引孔躭碑云：遭元二轗轲，人民相食，若作元元，则下文不应又言：人民汉注之非明矣，顾复引论衡云：今上嗣位，元二之间，谓即元年，二年，以证邓传所云，亦谓元年二年，【邓传云：永初元年夏，凉部畔羌，摇荡西州，诏隲将羽林军五校士击之，冬徴隲班师迎拜，为大将军，时遭元二之灾，人士荒饥，盗贼羣起，四夷侵畔，隲崇节俭，罢力役，进贤士，故天下复安，】予详上下，文意亦宜云：元二之间，始与论衡，合今顾云时遭元二之灾，则决非元年，二年之谓审矣，按阳九百六之说，洪容斋续笔云：其名有八，初入元百六曰阳九，次曰隂九又有阴七阳，七阴五阳，五阴三阳三皆谓之灾，岁大率经岁四千五百六十而灾，岁五十七，以数计之，每及八十岁，则值其一疑，所谓元二者即入元之二防当所谓隂九者尔东汉谶纬之说，盛行元二之灾，正当时常语李贤，何故力辟之，景伯虽知李贤，注谬而曲引，论衡亦鲁衞之政何不证？以乃弟续笔之说耶？○洪氏云：司校尉杨君厥，字孟文，水经及欧赵皆谓之杨厥碑，蜀中晚出，杨淮碑云：司校尉杨君厥讳淮，字伯邳，大司孟文之元孙也，始知两碑，皆以厥为语助，此乃后政，颂其功德，故尊而字之，不称其名又考华阳国志，杨君名涣，观此，则考订之详，欧赵不及洪逺矣。
缘崖凿石处隠定柱○改解危殆，即便求隠【郙阁颂，】○隐字，古作穏字，用杜甫诗安隠髙詹事是也。縁崖凿石所以安横木而就，穏处立柱，言初造栈道之事也；改解危殆，即便求隠即指下文【析里大橘于□乃造，又醳散□之嶃，漯从朝阳之平，减西□□髙阁就安宁之石道，】数句，谓去髙就平以求安穏，此改造析里桥及郙阁之事也，古即借隠为安穏字欧，赵洪皆无说，岂当时通晓所谓耶？此碑字句多缺，欧录删节令可读，然以释较之，则于□乃造误作于，尔乃造【□，即今字欧误作尒字，】醳散关之嶃，漯误作醳，防关之漯，【漯即湿，字嶃漯，对下文平，其语本明，】从朝阳之平，作徒朝阳之平惨，自谓本非刻画譌谬，而莫详其义，疑当时语与今异，又疑汉人用字简略，假借不同，盖欧于钩索，考较之事，本非所长，其好收辑碑刻者，意欲借以正史之误，盖但观其大意而已，探索隠固有所不逮也，○衡官掾下辨，仇审○下辨，似是地名，后又云故吏下辨□□□，子长赵洪皆不释二字，○时衡官□□□仇审，字孔信，从史位□□□，□字汉德为屯，颂故吏下辨□□□，子长书此颂，时石南□□□，□威明○，此数行在年月之后，载撰人书，人及石【即师字，】姓名他碑，未有若是之详者，当时勒石之意，本欲附其名，以传后不意姓名，恰当缺处，而作颂之，汉德书颂之，子长尚存，其字犹为不幸中之幸也。【前地里武郡有下辨道】。
鐉烧破析【西狭，颂】○，字书鐉，此缘切门钩也，一曰，治门戸器然此句本言烧凿山石令为坦途，与本训殊逺愚意当是钻燧，钻字汉碑，用字多从假借，或以鐉为钻，亦未可知。【，洪，赵皆引本文而不说此字】。
从掾位【，张纳碑隂】○掾属，题名凡七十余人，内有从掾位四人，似是试职，而未即真之称，郙阁颂，后有从史位，亦此类也。
好学，【刘熊碑隂】○碑隂载本县官，绅吏士出钱之数，洪氏云：处士之后有好学，四十余人，必泮宫之后进，以处士为丈人行者，按刘君在县，务脩教化，故碑中有帅，后学致之防泮等语，好学之目，甚新。
四王庙，【孙根碑释文，】○比干，墓在衞州汲县俗立三仁，像并商纣，谓之四王庙，以四月四日为比干诞日，祠具甚盛，夫比干庙立，三仁像宜矣，却携带商纣，亦得血食，或曰：却是商纣，携带三仁，不然，父师，少师，三公尔，非商纣，安得并膺王号耶？一笑，大抵俚俗侗而且愿其心，止知徼福，不必其所祀之果合，祀典与否，君臣并祀，且不可，况因臣以及其君耶？况因比干以及商纣耶？鼻天子之祀，唐人毁于道州，明人复祠于贵州俚俗之不经，岂啻一四王庙为然。
耻与邻人羼并拾驱，【谯敏碑，】○洪氏云：说文羼音刬，羊相厠也，拾音洽，剑柙也，此句盖是不与羣奄冠剑，并驱之意，愚谓汉碑用字多随意假借，及赘写偏傍，此恐即以拾为合羼，并言混处合，驱言竞逐也。
童子逢盛碑，○据碑，言逢童年仅十二岁，在古为下殇，而为之立碑，季世之敝极矣，考蔡中郎，集亦有二碑，其一袁满来年十五，岁一童幼，胡根仅七岁尔，○□惠聪，□字，似是敏字，○制中，洪释作模，笵字从，无为声字书，俱未收○，故因德以示来，○字，洪不释为何字？意其读显耳，予疑是诔，字周礼，大祝六曰：诔，郑注积累生时，德行以锡之，命主为其辞也，诔字一作，此碑字，必因而作，又徐陵玉台新咏序万年，公主非无德之辞，德即累德也。
维兮【张宾，公妻，穿中题柱，】○题柱二所，每首有此二字，洪氏以为犹，呜呼之类，凡祭文首，必以维字发之，若长曳，其声即兮，字出矣，然他碑并无此二字，独此有之，甚新。
郑子真宅舎残碑○此碑，残缺殊甚，推求字句似某甲，死无嗣，而立一继嗣，其祖之傅婢有子【，盖嗣子之庶叔】，求分其祖所遗财物，讼之于官，官为估直，其财产为分，析以平其讼，因立此碑，以杜后日之争尔，因前有故，郑子真地中起舍一区，又云：故郑子真舎中起舎一区，盖本其所从来，与下文潘盖楼舎吕子近楼一例，后人遂题以郑子真宅舎残碑乍阅，似若郑之子姓，有此事者，子真当时髙士争财事极鄙薄，而猥冒其名，何古人之不幸耶金，广延母徐氏纪产碑○，此亦家庭分析，琐屑之语，与前碑所纪同极鄙细，而勒之碑版，与诸碑并夀真可笑也。
都乡正衞弹碑○洪氏考前食货志注及衞宏汉官旧仪，知此系守令为民，均徭科例，而民颂其功德之碑，志注云：更卒谓给郡县一月而更者，正卒，谓给事都官者，汉仪云，民年二十三为正，一岁为衞士一岁为材官中谓，京师都官谓诸官府之役，此对郡县，而言此碑额，云都乡正衞弹碑正谓正卒衞谓衞士举正卒，以见更卒举衞士以见材官都，谓中都乡谓郡县弹者，纠正其事，改力役为雇役，此碑之所由立也，赵氏目为都乡正，街弹景伯已刋其误，近方桐山，偶见周礼注之，街弹室，遂引金石录为证，而谓水经隶释并误作衞由未见周礼注，此盖先入郑注为主，特喜赵氏街弹二字之合，故虽洪氏引据如此之详，而亦不之审也，又按洪氏引刘熊碑云：愍念烝民劳苦，不均为作正，弹造设门，更以为与此碑合，然二事又自不同，刘碑下云：富者不独逸，贫者【此处缺，当是不独劳三字，】此不论贫富，以身值役，挨门递更也，此碑云：临时雇募，不烦居民，乃令民出钱，官自募人，正是宋时差役，雇役二项，在汉时，则各听郡县之便，朝廷不为一定之例耳。
君讳寔，字仲躬，【太丘长陈寔坛碑，】○隶释云：诸书皆字，陈君曰：仲弓独此不同，殆是借用予谓不然，躬者寔有其德于身也，陈寔正当，字仲躬，他书借用弓耳。
三命缩嬴，【仲秋下旬碑，】○三命即援，神所云，命有三科，有受命，以保庆有遭命，以谪暴有随命，以督行观上下文云：爰兹衰微，三命缩嬴，悲彼□□，□□幽防，语自可见。洪氏以尝选贡释此句，谬甚，又祝长严防碑云：经设三命，君获其央，【殃】语意益明，【见金石录隶释无】。
前碑○歍，歑哉？即呜呼哀哉！琴曲水仙操歍钦伤宫仙石【当作不】，还以此碑证之，钦字必歑字之误。
汉初平五年，仓龙甲戌，【益州脩周公礼殿记，】惟永夀二年青龙在涒滩，【鲁相韩勅造孔庙礼器碑】○，凡言青龙【仓，即青】在某干支者是纪，岁星所在，岁星为木星，故以青龙目之。
国三老，袁良碑，○玉具剑，佩书刀，绣文印，衣无极，手巾各一，○印衣印囊也，无极手中，不知何物？疑织绮作万夀文无极盖影万夀字尔。
炖煌长史武斑碑，○刘向辩贾之徒，○辩【辩，】字恐读为班，谓班固也。
平都相蒋君碑，○光光【洸，】槁槁，【矫】○，盖用诗之武夫，洸洸，及矫矫虎臣耳。
孔谦碣○体，兰石自然之姿，○按灵台碑，体兰石之操，帝尧碑，性发兰，石生自馥芬，似言兰之香石之坚，皆其性自然如此也。
泰山都尉孔宙碑，○于□【，弁借为变，】时廱，○书黎民于变时雍，此以弁为变，因声近而借用也，○□【黎，】仪□【，以】康○黎老人也，仪与倪通小儿也，费凤碑亦有棃仪瘁伤语，山阳太守祝睦后碑，○七政，錧鎋佐辅什，【协】枢，○汉人解尚书，有以七政为北斗者，祝为尚书仆射，故云辅谓三公枢谓尚书辅之，协之仆射之职也。
衞尉衡方碑，○化速【邮，】□【驲，】○不虞，【吴】不阳，【扬】○，旌命【，借为委】任。
金乡长侯成碑，○叡精谦界，【虚】○同盟，必【毕通】至。
淳于长夏承碑○轓，轩六恋【辔，】飞跃临津，日则月皓，【与昊同，】天不吊，韯【殱，】此良人，○太守车以朱涂两轓，轓轩指此言，政声流闻，不日当擢太守，如龙之飞跃，已临水际，不意其身，遽殒也。
故民吴仲山碑，○此人盖隠居不出而布，惠州里者，后人感其德而碑之，目曰：故民似是官中所立而不书，立碑之人，不可详也。○节度，无【借为双】，出入□【，遨】详【，翔】○徦，【假】□，【举】□，【收】襜，【瞻】。
北军中侯郭仲竒碑○焉于之武以抑于疆○，董安于为赵，上地守尝云：使吾法如入涧必死，民谁敢犯？此用其事，而以焉为安也。
儒先生娄夀碑○□【栖，】○衡门，○字书，徲杜兮切，延知切，按扬雄赋，灵遟注音，栖迟说文，古夷字，此作徲，即扬赋之遟，即诗之，栖迟洪氏，但以本音释之疎矣。
繁阳令杨君碑，○徲伲乐志，○此栖迟，又作徲伲益信，夷本一字也。
堂邑令费凤碑，○黔民作卤，【卤】○古字，虏卤通用，此从卤为形，而其首实，存虏之半，亦巧于制字者，黔与黥通，此即今奸棍，掠卖男女之事，古以俘获所得者，为仆妾，故谓之虏，黥其面，使不得逸也。
巴郡太守樊敏碑，○贯穿道度，无文不睹○，纬书有干凿度之名，凿古一作，此道字疑字之误，○濯【擢】冕，□【提】□【网，】○谓辟为长吏也，○□欲救民，德弥大兮，当○遐秊，今遂逝兮，歍嘑哉？魂神□兮数语，全同列女传，柳下惠诔盖勦，刘子政笔，又魏大飨碑，其余十余行，语意多袭，班固燕然山，铭生挦活剥之病，此时已滥觞矣。
梁相费泛碑，○延究冒【眉，】耇【夀】○小篆夀作□此隶书从省，非耇字也。
太尉杨震碑○靡恶，形【刑，】○汉碑，形字多作刑，此正用刑字，反作形殆有意混借者，真不可解。
桐柏，淮源庙碑，○【二】，淮源○，【二】疑借混混【音滚，】用孟子，原泉混混意，后又有□□昼夜句，必是不舎昼夜益可证，之为混混也，○掖【夜】。
韩勅庙碑，○以什言教，○伏羲作十言之，教曰：乾坤震巽坎离艮兑消息，见左传疏。
张公神碑○勲炃【薰芬】
孔庙，置百石，卒史碑，○祠用众，【疑借为中】牲，○众牲字不可解，疑当读众为中【，仲】盖少牢，一曰中【，仲】牢众牲，犹中牢也，【张公神碑，祭以中牲】。
蜀郡太守何君阁道碑，○□【云，】此碑刻于建武之世，仅五十余，字所纪，阁道用功之数，暨毕功，岁月及太守，与主吏姓名而已，盖碑刻之萌牙，故简质如此，按光武以建武三十二年为建武中元元年，此盖惑于谶纬，术数之说，复改其元，意在延期永命耳。宋莒公引梁武之中，大通叶少，蕴引王莽之始建国，天凤上戊，以为与此一例洪景伯则以为殆，莽汉之际，习俗相尚，以即位初，元冠于新厯之上，故此碑有建武中元之文，汉志亦采取一时，失于笔削，尔不知此，盖始自汉文帝以十七年为后元年，盖因新垣平言日再中，故再改元以应之，是时未有年号，【年号，始汉武帝】所以但谓之后元年，如光武既有年号，故曰建武，中元元年，此是四字年号，盖言建武之中，元尔梁武之中，大通虽效尤前事，而以中字冠大通之上，其意较明，宋公虽引此事为例，而说之不详，洪氏之说，更为颟顸总之，不知意在延期永命，故为此尔。予犹以为中字，当读为中兴之中，【仲】，中元犹再元也，析里桥，郙阁铭○路，当二州经用防湿，湿县士民，或给州府，○按武都郡有沮县，此文二沮字下句义明，上句不可解，疑防本纻，字沮本，组字后云，常车迎布，岁数千两，即是此事。
水经注
王子雅碑，【淯水南道侧，有二石楼，相去六七丈，栾栌承拱雕檐，四柱穷巧绮，刻妙絶人工题云：蜀郡太守姓王，字子雅，南阳西鄂人，有三女，无男一女，筑墓，二女建楼，以表孝思，】按墓上石楼，盖即今石牌坊，又谓之牌楼，古宫庙及墓门，立双柱者谓之阙，其上缀以飞檐，罘罳者谓之连阙曲阁，此立四柱而雕刻竒妙更加华侈，想当时无一定之制，有力者得肆意为之耳。
光尼和碑，【符县长赵祉遣吏光尼和，以永建元年十一月，诣巴郡，没死成濡滩，女终年二十五岁，乘小船至父没处，哀哭自沈，至日，父子俱浮出江，郡县上言，为之立碑，以旌孝诚，】按入水求父尸，事人知有曹娥，而不知有光，尼和之女，终据曹娥碑，事在汉安中，汉安与永建并顺帝年号，相去不过十七八载，然一在蜀，一在防稽，相隔数千余里，其事不约而同，诚罕闻也，水经注并载二事，而曹娥独着，岂非以碑有三絶之称为人所宝，爱故耶？
通记
冥通记乃陶贞白记其弟子，周子良得仙之事，首撰周传，后并周疏，与诸真问答之语，六朝人手吻奥别，聊为疏之，投永宁令陆襄陆仍送憩，天师治堂，而子良已，寄治内住，按道家以符法禁治鬼神，故名其所居为治，刘敬叔异苑云：钱唐杜明师，梦有人入其馆，是夕，灵运生家，送灵运于杜治养之是也。
忽未中寝卧弥沦，良久乃起，出○弥沦，谓魔寐不寤也，道义○谓同事道法之义友。
娄罗○，别作覼缕，犹言委曲也，言梦中事委曲，不能的知其故。
薰陆香○即乳香也
瓦盆中已被水，汤无气，○汤读为荡，【徒朗切】以水涤器也，【以上周传】。
道子○言在道家为弟子
约尺○压书尺也
一五尺，安北壁一方五尺，安牕下○，当时呼牀为五尺，予时自觉起对分明，而人见身犹卧，不自解，○字书无字，疑当音哄，【胡孔切】梦魇，鼻中作声也。
塸○与瓯同
角家○谓风角家也，后汉郎觊传注，风角占四方，四隅之风，以断吉凶也。卜葬法有方隅，时日禁忌，周信其术，故云过未申酉嵗乃更议。
勿令小儿辈逼坛靖注，门是前中隔閤静屋及坛在閤外，按靖即静坛与静皆道家奉经，脩事之处。
于时子良屐，横在牀前，○洛官，切，聚也，择也，此似是脱屐之意，用字，不知何义，恐是二屐交搭，故为聚意也。
细书一大度，麻纸满，○度待洛切，今人以横展两臂为一度。
诸记中徃徃有黵易字，○黵都感切，以墨灭字也，勿甲乙告之○，甲乙犹次第，谓不须一一告之也，卿姨屡有，请后云姨母，乃密营为条疏作辞，牒令周共奏请○字书，古胃切与防同赌也，资也，此云请，当是以财物事神，求福之义，详其意，亦当即贿，字尔周，登向姨母道如此，○登登时也，登之开声为当，盖言当时也○集异记，【薛用弱，】登令召至，又登言于医。
当以不能固节，取命兼挫辱于神鬼故也。○谓其姨母不能以死，持节强就配偶，兼产子恶露触，汚鬼神与两小儿竟夕，档○韵，防作摒挡【卑病，丁浪二切，】从手，此从木，或传写之误本作屏，当屏并也，当妥也，谓料理什物，并叠使稳当也，世说祖约料视财物，客至，屏当未尽，又云，为曹夫人并【，或作此字，】当筐箧。
畔等数人乏粮，○畔等犹同伴畔字，随手所书尔，戴屋○盖屋也。
年内多劳扇，削鬼神三官，中奏尔多罪，○扇谓蔽翳之也，削谓侵削之也？按：齐民要术，【贾勰】云：榆性扇，地其隂下五谷不植，即此扇字，周于是年起屋，或犯鬼神所居，故云扇削。
静櫺○即前所云坛靖之靖櫺牕櫺也
辅病○□颊病也
义府卷下