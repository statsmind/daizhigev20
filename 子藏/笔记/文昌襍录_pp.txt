钦定四库全书     子部十
文昌襍録        杂家类三【杂説之属】提要
【臣】等谨案：文昌襍録六卷宋厐元英撰元英，字懋贤，单州人，丞相籍之子，官朝散大夫王士祯，尾集作文英者，误也。元丰壬戍，元英官主客郎中，在省四年，时官制初行所记，一时闻见，朝章典故，为多通典载，尚书省为文昌天府，故以名书，其中所载，如以尧舜对天地为李矩问李演事，攷范镇东斋记事，以为此杨亿校士时事，岳珂桯史以为欧阳修，知贡举时事珍席，放谈以为南唐时汤悦妹，壻问悦事，与各书互异，又以虎子为出于李广，射虎事，不知孔安国为侍中，以儒者不执虎子而执唾壶，其事已见，李广之先，未免稍有舛误，至其时，朝廷典礼，百官除拜其时日之先后异同，多有可以证宋史之舛漏者，原本六卷，后有补遗六条，故宋史艺文志作七卷又自为防记其入省，及作书嵗月首有宋，卫传序自明以来，仅抄本流传近始，刻本然其中如新定仪制，宰相，两省侍郎，尚书左、右丞皆朱衣吏，双引一条，与下文膳部鲁郎中言，万州南山一条，又崔豹古今注蛱蝶，大者名凤子一条，与下文西京襍记，玉搔头一条，皆自为条，今合而为一，又书中注阙文者四条，卷二十三曰以原庙奉安礼成，宴百官于紫宸殿，酒九下注阙字下一条，经陈长文上注阙，字考卷，三晏元献一条，昔有相印，下注阙字，即当接以经陈，长文云云，下一条行罢，敎坊上注阙字，即当接上酒九云，云是四条，本未尝阙特抄本，刻本俱误，析为四耳，王士祯称此书为説部之佳者，宋史入故事类，盖以所记朝典为多，然中间颇渉襍事襍论，今改襍家类焉，乾隆四十六年十月恭校上。
总纂官【臣】纪昀【臣】陆锡熊【臣】孙士毅总 校 官【臣】陆 费 墀
文昌杂録序
右文昌杂録六卷厐元英懋贤之书也，乾道丁亥夏，留尹方公，刋置建康郡斋，懋贤丞相庄敏公之子，元丰官制行，入尚书为主客郎醇，懿有家法，多识旧章，援证同异，穿贯今古，当时大制作大典礼，祲盛之容，进退揖逊，罔不与从事，故其书事信其著论，确观者如班，云龙之庭，而登羣玉之府，昔太史公父子防金鐀石室之书，而世本战国策，楚汉春秋，咸补旧闻之阙，后之学者，殆将有考于斯，六月望，左宣教郎，新充枢密院编修官，卫传书。
钦定四库全书
文昌杂録卷一
宋 厐元英 撰
元丰壬戍，五月朔，上御文徳殿视朝，仗卫如式，既退，三省已下职事官各厘新务，葢一时之荣，遇也。
初三日，诏曰：先王以道在天下，列而为事，陈而为法，人各有分，然后安官各有守，然后治三代以降，累世相仍，寖迷本原，遂乱名实，余斯积，其流及今，朕闵古弗还，因时改造，是正百职，建复六聨，先后重轻，粗获条次大小贵贱，迭相维持，差择羣材分委成宪，伫观来効，共致丕平，敢有弗钦将底厥罪，新除省，台、寺，监官详定官制所已着，所掌职事，如被选之人不循分守，敢有僭紊，其申谕中外，违是令者，执政官委御史台弹奏，尚书已下聼长官纠劾以闻，诏自内出，非学士之辞也。
尚书省官，左仆射王公珪右仆射蔡公确左丞，蒲公宗孟，右丞王公安礼，吏部尚书李清臣户部尚书安焘四曹阙，吏部左选侍郎苏颂。右选侍郎何正臣寻出知潭州，除李承之戸部左曹侍郎陈安石右曹侍郎李定礼部侍郎谢景温兵部侍郎许将刑部侍郎崔台符工部侍郎熊本郎中员外，互置不备员，左司郎中吴雍右司员外郎王震，吏部郎中，曽肇员外郎刘奉世司封员外郎王祖道司勲郎中穆，珣考功员外郎范峋，蔡京戸部郎中刘珵，员外郎黄好谦，王陟臣马，珫度支员外郎陈珦，金部员外郎，晁端彦仓部郎中韩正彦礼部郎中刘贽，员外郎王子韶，祠部郎中赵令铄主客郎中，元英忝冐焉，膳部郎中，鲁有开兵部员外郎潘良器，职方员外郎黄萃，驾部郎中王钦臣，库部郎中林积，刑部郎中胡授杜纮，都官员外郎韩宗良，比部员外郎宇文昌龄，司门员外郎王谔工部郎中范子竒员外郎高遵恵屯田员外郎张叙，虞部员外郎李闶水部郎中李文卿，未逾月，而兵部都官屯田三员外相继以病卒，于是杜常许安世补兵部员外郎屯田阙，六月，勑吏部増员外郎一员，除文及甫潞公之子也。
主客所掌诸畨东方有四，其一曰，高丽出于夫余氏，殷道衰弱，箕子去之朝鲜，是其地也，在汉为乐浪郡，其二曰，日本倭奴国也，自以其国近日所出，故改之，其三曰，渤海靺鞨本高防之别种，其四曰女贞，渤海之别种，西方有九，其一曰夏国，世有银，夏、绥、宥，静五州之地，庆厯中册命为夏国，其二曰，董毡居青唐城，与回鹘夏国，于阗相接，其三曰，于阗西带葱岭，与婆罗门接，其四曰，回鹘本匈奴别裔，唐号回纥居，甘，沙，西州，其五曰兹，住居延城，回鹘之别种，其国主自称师子王，其六曰天竺，旧名身毒，亦曰摩伽陀，又曰婆罗门，其七曰沙门，汉炖煌故地，其八曰：伊州汉伊吾郡也，其九曰西州，本高昌国，汉车师前王之地，有高昌城，取其地势高人，昌盛以为名，正观中，平其地为西州，南方十有五，其一曰，交趾本南越之地，唐交州緫管也，其二曰，渤泥，在京都之西南大海中，其三曰拂菻，一名大秦，在西海之北，其四曰住辇，在广州之南水行约四十万里，方至广州，其五曰真腊在海中，本扶南之属国也，其六曰大食本，波斯之别种，在波斯国之西，其人目深，举体皆黒其七曰占城，在真腊北，其八曰三佛齐，葢南蛮之别种，与占城为邻，其九曰阇婆，在大食之北，其十曰丹，流眉在真腊西，其十一曰陀罗离，南荒之国也，其十二曰大理在海南，亦接川界，其十三曰层檀，柬至海，西至胡卢没，国南至霞勿檀国，北至利吉蛮国，其十四曰勿廵，舟船顺风，泛海二十昼夜至层檀，其十五曰俞卢和地在海南，又有西南五蕃曰：罗龙方张石，凡五姓，本汉牂牁郡之地，又有荆湖路：溪洞及卭部黎，雅等蛮傜，北方曰契丹，匃奴也，别枢密院，朝廷所以待逺人之礼甚厚，皆着例，録付之有司，而诸蕃入贡，葢亦无虚歳焉。
尚书新省，兵部未毕，凡寓治四所，一曰，旧三司为仆丞，都堂，而吏部戸部寓焉，二曰旧司农寺戸部右曹寓焉，三曰：旧尚书省兵部，刑部，工部寓焉，四曰三司使廨舎礼部寓焉，日给太官常膳汤茗，薪炭有差。
五月十二日，左右仆射赴上于都堂，是日，郎中，员外班迎，仆射拜防讫，各判祥瑞等三案，遂引学士，两省官贺于防上，御史中丞，尚书已下，百官班于廷中，东西相向，引仆射降阶就褥位，直省官赞，揖朱衣吏，引御史中丞出班北向，躬致辞，贺复位，赞拜，百官皆拜，仆射答拜，班退，尚书省侍郎已上，两省给舎已上御史中丞，学士皆御赐，寓百官就食幕次。
七月勑职事官常膳许变料供应葢异恩也
礼部王员外脩説文毕作进书表，以示同舎仆因言前汉艺文志禆官之説亦自可用，有一士人遽云：富丞相曽用此故事，众人问如何？乃曰：贪以败官，一坐皆笑。此与坊州取杜若无以异。
祠部休假歳凡七十有六日，元日寒食，冬至各七日天庆节上元节，同天圣节，夏至先天节中，元节下元节降圣节，腊各三日，立春人，日中和节，春分社清明，上巳，天祺节，立夏，端午天贶节，初伏中，伏立秋七夕末伏社，秋分授衣，重阳立冬各一日上中下旬各一日，大忌十五，小忌四而天庆夏至，先天中元，下元降圣，腊，皆前后一日，后殿视事，其日不坐，立春，春分立夏，夏至，立秋七夕，秋分授衣，立冬，大忌前一日，亦后殿坐，余假皆不坐，百司休务焉。
大忌日，百官集于相国寺，先至斋院，左右廵使，御史两赤令，夹街宰相过，百官立班于庭中，宰相揖讫，方行香既毕，御史台知班，复传呼立班，而朱衣吏，乃曰：相公传语，请不立班，遂退，百官见宰相，故事皆废，独此仅存焉，礼部侍郎谢公言：有一养珠法，以今所作假珠，择光莹圆润者，取稍大，蚌蛤，以清水浸之，伺其口开，急以珠投之，频换清水，夜置月中，蚌蛤采月华玩，此经两秋即成真珠矣。
详定礼文所言：古者神民不杂，礼刑异制，故治礼之官，常得以治礼事，神之官，常得以事神，如左氏所谓使名姓之后，率旧典者为之宗，自汉以来，治礼事，神之官不得其职，始，杂以他官，故后汉志太尉掌郊祀亚献，光禄掌三献，太尉秦，汉用以掌兵，今为三公，坐论道者也，光禄本掌宫殿门戸皆非祠官之任，勑今后南北郊，执政官为初献，礼部尚书，侍郎为亚献，太常少卿为终献，诸祠祭礼部尚书，侍郎，太常卿，迭为初献，太常少卿，礼部，祠部郎中，员外郎为亚献，太常博士为终献，宗庙亲王，宗室，使相，节度使为初献，宗室正任以上为亚献，终献，若南郊宗庙，即戸部兵部随所用牲，以尚书侍郎荐彻腥熟，如常祀，即戸部兵部郎中，员外郎荐彻文宣王，以国子祭酒，司业丞博士为三献，武成王以祭酒，司业为初献，亚献，终献，自如故事，差官中祠，即礼部，祠部郎中，员外郎为初亚献，太常博士为终献，小祠即礼部，祠部郎中，员外郎，与太常博士牙差一献，祭马者四，皆以太仆卿少七祀，皆以太庙令为献官焉。
七月五日，迎气西郊，六日孟享太庙，皆当差，工部郎中，荐彻而工部，乃轮差，水部郎中摄事，既授誓于尚书省，有司举纠方改差，工部员外郎，不预誓成，直赴祠所，监祭使郤之弹劾以闻。
祠部歳比天下僧尼道士，凡二十四万，然死者亦常万人，按杜牧杭州南亭记，文宗语宰相曰：古者三人共食，一农人，今加兵佛一，农人乃为五人所食，武宗防昌五年出四，御史按行天下，凡除寺四千六百，僧尼并女冠二十六万五百，葢自有唐以来，数常如此，何其盛哉！中书丞相蔡公太夫人康寜，门下侍郎章公尊亲，以通议大夫致仕，户部尚书安公具庆重茵，列鼎可以言荣养矣。
凡三省官假日唯接见賔客不许出谒新制也
七月二十八日，以国史成曲，宴于垂拱殿两省给舎以上尚书省，侍郎已上，学士，御史中丞观察使，并赴奏教坊乐，酒七行，皆供御杏仁葢非常例也。
礼部王员外言，今谓面油为玉龙膏，大宗皇帝始合，此药以白玉碾，龙合子贮之，因以名焉。又云：昔于孙四皓家得七寳，数尺，皆以七寳纵横编缀工巧，不可名言也。
右屯卫将军孙守彬家冨于财，置酒模于明徳坊常有四老人饮其上，俗有四皓之名。
礼部刘郎中莘老言，昔年郓州进士李矩，赴公试问同人李演云：尧舜如何可以对天地否？演对云：似此疑惑，事切不可用，闻者无不大噱。
余昔知安州见时，丙推官言：罗恺初及第，郑獬在翰林，以诗贺之，恺以公状为谢，具位诗一篇，右伏尊慈，特有宠，惠感荷之至，但切下情郑云頼，此诗不是公用，都下莫不传以为笑也。
八月壬子，文徳殿宣制授皇子彰武军节度使，开府仪同三司，进封延安郡王，昭容朱氏进位贤妃，三省及在京应职事官皆赴班，集寄禄官不与焉。
三佛齐，注辇国朝贡，见延和殿，引至柱外，跪撒金莲花真珠，龙脑于御坐前，谓之撒殿，初至阙，先具陈请，诏方许之。
新定仪制，宰相，两省侍郎，尚书左、右丞皆朱衣吏，两人双引枢密院官紫衣吏，一人前导，御史中丞，知杂御史，亦朱衣吏，两人双引尚书侍郎，学士，待制，两省给舎已上并朱衣吏，一人引。
膳部鲁郎中，言：昔知万州南山甚秀，去城三十里逺望如妇人簪花之状，州中谓之真女，石登山视之，即一石觜上有紫荆一枝，州中女子至七八十不嫁者，夫死，义不再行，葢有真女之风焉。
礼部王员外言，昔在金陵，有一士子为鱼鲠，所苦累日，不能饮食，忽见卖白饧者，因买食之，顿觉无恙，然后知饧能治鱼鲠也，后见孙真人，书已有此方矣！余知安州有鼎州通判，桞应辰为余传，治鱼鲠法，以倒流水半盏，先问其人，使之应吸，其气入水中，面东诵，元亨利贞七遍，吸气入水，饮少许即差，亦尝试之，甚验。
礼部谢侍郎，言亁山药法，刮去皮，以厚纸裹，挂于风中最良，又置焙笼中，下铺茅数寸，以防火烘之亦佳，作汤防如新者，乳香最难研，先置壁罅中，日许入，鉢乃不粘，祠部赵郎中亦云：研乳香，取指甲三两片置鉢中，尤易末尔。
考功蔡员外，超授起居郎，其季卞方为右史，兄弟并直螭堦，士林竦羙焉。
旧三司勾院，井泉最苦，熙寜中三司火，始引金水河注省中，去井差近，未逾年，遂为甘泉，名著都下，品第一，因知水脉流通者无不甘冽云。
元防之诗云：松门待制，应全逺药树监搜可得知，葢有唐宣政殿为正衙殿，廷东西有四松，松下，待制官立班之地，旧图至今犹存。
按：开成元年正月，诏以入閤日次对官班退，立于东堦，松树下须，宰臣奏事毕，齐至香案前，各言本司事，虽紫宸殿，亦有松树为待对，官立位，六殿门外有药树，监察御史，监搜之位在焉，唐制，百官入宫殿门，必搜监察所掌也，太和元年，诏曰：自魏，晋以降，叅用霸制，虚仪搜索，因习尚存，朕方推表大信，寘人心腹，况吾台宰，又何间焉？自今已后坐朝，众寮既退，宰臣复进奏事，其监搜宜停。
戸部王员外言，元昆驾部郎中，比自长安归，擕药树数株，至京师，其叶葱翠可爱，于今关右颇多，人罕识者，汉制，以侍中执虎子礼部王员外，因读西京杂记云：汉朝以玉为虎子，以为便器，使侍中执之，行幸以从，又知虎子以玉为之也。
李广猎于山之北，射虎，断其髑髅以为枕，云服猛也，又铸铜象，形为溲器，示厌服之，故谓之虎子云。
礼部刘郎中借东京记云：相国寺前有公子亭，临汴水，大中祥符七年，徙近西北，直景灵宫，即魏公子无忌胜槩之地也。天清寺繁台，梁孝王常按歌吹台，阮公诗云：驾言发魏都，南向望吹台，箫管有遗音，梁王安在哉？后有繁氏居其侧，里人呼为繁台，芳林园，太宗在藩邸，特赐其地为园，或传周世宗时已为园，太祖自陈桥入京，驻于此，范质等谒见焉，开寳寺上方院即夷门山院，有唐令狐绹读书堂，初令狐楚镇宣武，绹随侍读书于此，后复为节度使，图像，今不复存也。
膳部鲁郎中，言：昔年陈州有女妖，自云孔大娘毎，昏夜于皷腔中，与人语言，尤知未来事，时故相晏，元宪公守陈方制小辞一阕，修改未定，而孔大娘，已能歌矣，又何怪也。
九月一日法酒库，内酒坊诣内东门进新酒，遂以颁近臣有差，前数日，膳部光禄寺皆尝酒，举旧例也。诏吏部増员外郎一员，以丰稷充而稷以昨任台官，曽弹奏，执政乞辞新命，许之，刑部増二员以韩晋卿为郎中，莫君陈为员外郎，以吕和卿为考功员外郎，补蔡京阙，未几，胡援卒。
礼部王员外言，崔豹古今注蛱蝶，大者名鳯子，然辞人罕用，余读唐韩偓诗有鵞儿唼啑，雌黄觜，鳯子轻盈腻粉，腰正为蝶也，西京杂记，汉武帝过李夫人，以玉簪搔头，自授宫中，搔头皆以玉，玉搔头之名，起于此。
余奉使北，辽至松子岭，旧例互置酒，行三时方穷，腊坐上有北京压沙梨，冰冻不可食，接伴使耶律筠取冷水浸良久，冰皆外结，已而去梨已融释，自尔凡所擕柑，橘之类皆用此法，味即如故也。
余本部掌朝贡，録见至道中，大食国满希宻遣男进贡云：彼国但出犀象，诏问以何法可取？对云：象用象媒诱致以绳，渐羁之犀，则使人卧大树，操弓矢，伺其至射而杀之，其小者不须弓矢，亦可捕获，于阗国城之东有白玉河，西有緑玉河，次西有乌玉河，其源同出昆仑山在其国西千三百余里，毎歳至七八月水小之后，取玉于河，谓之捞玉，阇婆国方言，谓真珠为没爹虾，啰谓牙为家，凌谓玳为家，啰谓香为昆炖，芦麻谓犀为低密云。
今歳时人家作饧，蜜，油煎花果之类，葢亦旧矣，楚辞招魂云，粔籹蜜饵，有餦餭些粔籹，以蜜和米麫煎熬，餦餭饧也，中书赵舎人云方言饵餻也，今餻是。
礼部王员外言，昔见朝议大夫李冠卿説扬州所居堂前杏一窠，极大花多而不实，适有一媒，姥见如此，笑谓家人曰：来春与嫁了此杏，冬深忽擕酒一樽来，云是婚家撞门酒，索处子裙一腰，繋杏上，已而奠酒，辞祝再三，家人莫不笑之，至来春此杏，结子无数，江淮亦多有嫁橘法，不知是何术也。
兵部杜员外言，今关中有白蕤，棫朴也，芃芃丛生，民家多采作薪，且言烟与他木异，尝取试之，其烟上直如线，高五七大不絶，诗所谓薪之槱之物，虽防可以升，燎于上帝，亦苹蘩蕰藻之谓邪？
礼部谢侍郎，因诵杜甫诗五夜漏声催晓箭，坐客言午夜，子夜之义如何？余因言顔之推家训或问一夜，何故五更？更何所训？答曰：汉，魏以来，谓为甲夜，乙夜，丙夜，丁夜，戊夜，又云：一鼓二鼔三鼓四鼔五鼓亦云，一更二更，三更四更，五更皆以五为节，西都赋亦云：卫以严更之署，所以尔者，假令正月建寅，斗柄，夕则指寅，晓则指午矣，自寅至午，凡歴五辰冬夏之月，虽复长短参差，辰间辽濶盈，不至六缩，不至四进退常在五者之间更歴也故曰五更午夜，子夜之义，葢亦如此。
九月，以工部郎中范子竒充陜西转运使，边事毕如故，以知湖州，唐淑问为吏部员外郎，是月，曽肇以忧去官，礼部谢侍郎言，昨以諌议大夫，知潭州歳正月，家人迎紫姑神为戏，是时，官制未颁，陞改之名，莫有知者，家人戯问紫姑，将来迁何官？乃画地作太中字，了不详，所以明年遂改太中大夫唐义问家事，紫姑最灵，在京南，问得何差遣？写京西转运四字，已而果除京西转运判官，何其异邪？
刘敬叔异苑曰：紫姑本人家妾，为大妇所妬，正月十五日，感激而死，故世人作其形于厠，以迎之。
文昌杂録卷一
钦定四库全书
文昌杂録卷二
宋 厐元英 撰
十月，以天章閤待制王克臣为工部侍郎，熊本知桂州故也。以水部郎中李文卿为司门郎中，以司门员外郎王谔为水部员外郎，以曽伉为吏部员外郎，以太仆少卿吴安持为驾部郎中，仍专緫牧租，劵马事。
尚书省凡六曹，二十四司，除告身帐目外一百六十八，案吏额一千四十三人緫，五月，六月，文书一十二万三千五百余件，天下之事，莫不上于尚书，宜其多之如此也。
余读唐防要，贞观十五年，太祖遣新州刺史高表仁持节至倭国，古倭奴国也，在新罗东南，居大海中，表仁浮海数月方至，自云路经地狱之门，亲见其上气色蓊郁，又闻号呌锤鍜之声，甚可畏惧，世之言地狱者多矣，信非妄邪！
二十日，国忌相国寺，行香同集金部，晁员外问，殿上鸱吻义如何？余因言：唐开元十五年七月四日，震兴教门两鸱吻，栏槛及柱灾，苏冕駮曰：东海有鱼，虬尾似鸱，因以为名，喷浪则降雨，汉栢梁殿灾，越巫上厌胜之法，及大起建章宫，遂设鸱鱼之像于屋脊，又画藻井于梁上，用厌火祥，今呼之为鸱吻，岂不谬哉！防尾之説葢如此驾部，王郎中，言唐李肇国史补云：宰相相谓为堂，老及元载与常衮唱和诗，有堂老之称，信李肇之不妄也，礼部王员外，因问：唐宰相宿直否余言，唐制，宰相毎日一人宿直，开元二年，姚崇为紫防令，崇年位已高，时亦违其直，次所由吏数持直簿诣之，崇题其簿曰：告直令史，遣去又来，必欲取人，有同司命老人年事终不拟，当诸官欢笑，不复逼以直，十一年停，宰相宿直见防要，此其证也。
景灵宫神御殿成，牓名皆上亲制，宣祖曰：天元后殿曰太姑，太祖曰：皇武后殿曰俪极，太宗曰：大定后殿曰煇徳，真宗曰：熙文后殿曰衍庆，仁宗曰羙成后殿曰继仁，英宗曰：治隆将以十一月五日，奉安丞相，执政官分充礼仪使，仗卫如式。
礼部王员外，因言和诗最为难，唯唐贤尤工于此，贾至早朝，大明宫曰银烛，朝天紫陌长禁城，春色晓，苍苍千条弱，桞垂青百啭流莺，绕建章劒佩声，随赤墀歩衣冠气染，御炉香共沭恩波，鳯池里，终朝染翰，侍君王，王维和云：綘帻鸡人送晓筹，尚衣方进，翠云裘，九天阊阖开宫殿，万国衣冠拜冕旒日色，才临仙掌动香烟，欲傍衮龙浮朝罢，湏裁五色，诏佩声归向，鳯池头，杜甫和云五夜漏声催晓箭，九重春色醉，仙桃旌旗日暖，龙蛇动宫殿，风防燕雀高朝罢，香烟擕满袖，诗成珠玉，在挥毫欲知世掌丝纶羙池上，于今有鳯毛三篇，皆用鳯池事，唯工部尤出于二公，昨建三省，待漏院书，此诗为屏风焉。
三省，枢密院，皆执政官一人，脩时政记，按唐永徽已后，左右史唯得对仗承防，伏下已后，谋议皆不叅，闻文昌左丞姚璹以为帝王谟训不可，遂无记述，若不宣自宰相，即史官疎逺无得而书之，遂表请仗下所言军国政要，即宰相一人撰録号为时政记，自璹始也。
二十四司郎官各轮当本曹，宿直凡假日，若直夜四部，文书皆得施行，而用当直郎官印，按唐故事，除吏兵部，外共用督省印，至大厯二年二月九日，初备文昌台，二十四司印本司郎官主之，归则収于家，建中三年，左丞赵涓始令纳于直防，其假日及不入日，即用当直郎官本司印，余印都不开，此亦前事之比也。
余读江南録邱孟阳有赋名，尝梦有一官人延入，一第中，具饮其傍，几上有书一卷，孟阳因展读谓曰：斯乃吾所述赋藁，何至兹乎？其人曰：昔公焚之时吾得之矣，孟阳因就求之，答曰：他日若至衡山，必当奉还，后官至衡州茶陵令乞致仕，卒于衡州，今世言焚，故书必毁，而后燔之，葢可信也。
礼部谢侍郎，言尝游庐山，天池菩萨崖，夜至亭上，其下数十仞，忽见两灯闪闪，相去数里许，俄而灯自下而上，渐傍崖口，直外亭上数丈，复下至崖分数星而散，礼部王员外亦言：昔见刘定説曽至此崖，夜半白烟起于崖中，既明，如水中月影，滉漾不定，彼人云：现银色世界，顔之推所谓千里寳幢百由旬座，化成净土，踊生妙塔，岂虚语哉？
御史台言文徳视朝仪，兵部侍郎，与吏部侍郎，东西相向对立，搢笏，出班簿，置笏上，葢因唐制，武选在兵部，今吏部左选掌文官右选，掌武官请，今后视朝，以吏部左右选侍郎分立殿廷，诏可。
礼部谢侍郎，言：昔有一军校与赵韩王同，甲月日时亦同，韩王每迁拜，此校亦略有转补，或大有锡赉，亦湏薄有霑赐，然韩王防疾，此校必剧病，或薄谪必大受笞辱，福常轻而灾常重，岂君子小人，理固如此邪？抑亦偶然邪。
御史中丞，知杂事，礼上，祥瑞案三道皆判记，谘不见出，何故事？驾部王郎中云：谘亦诰之义，如尚书省案，式郎中，侍郎判六谘名示之类，记未详，余以谓尚书省案，式至尚书，亦曰依判，谘注非通，仆射判者不湏，谘至仆射，但书依判而已，然则记谘者，恐是应记谘于上也，亦未知果是否？
卤簿内皁纛，葢旄头之遗象，光武纪汉官仪曰：旧选羽林为旄头被髪先驱，魏文帝列异传曰：秦文公时，梓树化为牛，以骑撃之，骑不胜，或堕地，髻解被髪，牛畏之入水，故秦因是置旄头，骑使先驱，旄头之遗象，葢如此十一月四日午时四刻，殿中细仗，金吾旗幡，僧道威仪，教坊乐奉引，列圣神御自天章閤出晨晖，门赴集英殿上歩出集英门，每神御歩至右承天门奉迎，至慈圣光献太皇太后上雨泣前导，于时日景晏温，皆以谓恭孝所感，初五日鸾驾仪卫，太常鼓吹，凡四千人，奉引赴景灵宫上歩出宣徳门上香再拜，仍却拜褥，初六日，车驾诣宫，行朝谒之礼，至继仁殿，上出小次，悲哽酌献毕，号恸久之，在列，莫不凄怆，是日，防有云物，前此芝产天元殿栱，初八日，宰相率百官诣东上閤门奉表称贺，故礼部王员外表辞云：考宫之日，灵芝秀于虹梁，荐鬯之辰，庆云承于玉宇，用此事也，初八日文徳殿宣赦文，应神御殿，绘像文武臣僚与子孙一人，初品官续功臣之后，圣泽无穷，公卿之家，何以为报耶！
十三日以原庙奉安礼成，宴百官于紫宸殿，酒九【阙阙，】经陈长文章，仲将许允皆传受此法，允初拜镇北将军，以印不善，使更刻之，如此者三，允曰：印虽始成而已，被辱问，送印者果懐之而坠于厠，又有鹰经鹤，经牛经马经，今公卿家亦颇有此本。
工部王侍郎，言：昔与先兄同官河内尝借亲书刘梦得集四册后不复见还，今尚在否？余归索于书橐中，果有刘集一部，细书小楷，末有印记，克臣二字，侍郎名也，因以还之，凡四十五年，复归王氏，侍郎，且言二十歳冩此书今七十年矣，不惟不能复冩小字逺视亦已不见，又可慨然也。
工部范郎中出古画一轴，云是韩滉笔其画作村，夫子教学生，夫子乌纱折上巾，按幞头，起于周武帝葢取便于军容，至唐始有巾子，两以系巾两，垂以为饰，至僖宗时，因伶人以银线撚二，帝曰：亦与朕作一顶来，自此方应折上，后又以木刻头围裁，乌纱为之，所谓与我斫一军容头之类是也。方韩滉时未有此制，恐非韩画诸君皆以为然。
二月，以金部员外郎，晁端彦为郎中，以大理正贾种民为吏部员外郎，门下駮还，改驾部员外郎。
国朝故事，诞圣节，前两月译经院，开堂宰相领润文，使叅知政事一员同润文，至日，执政皆赴中使。
张文昌，寒食内宴诗云：朝光瑞气满宫楼防纛，鱼龙四靣稠廊下，御厨分冷食，殿前香骑逐飞，毬千官尽醉，犹教坐百戯，皆呈未放，休共喜拜恩，侵夜出，金吾不敢问行，由有唐禁烟，节亦宴百官，廊下皆冷食，又知夜出，多至夜而罢也。
礼賔使管勾麟府路军马公事，张世矩上言，昨夏国稔恶，用师讨荡，臣随王中正出界，行十余程，其夜苦寒，被坚假寐，而府州灵佑秦王见梦于臣言，荷朝廷祃祭及御香之赐，故来助战，若闻乐声，即是凯旋之兆，及破宥州，将校皆闻金石之音，俄奉诏班师，乞赐嘉号，以答神休，勑特封灵佑，应顺秦王，秦王竟未知何神，肸蠁之应，亦可以言聪直矣。
潞国文公，守太尉，皇弟雍王曹王守司空，郑国富公，济阳曹郡王皆守司徒，三公官备，近世未有也。
十二月，以著作佐郎林希为礼部郎中，以范百禄为司门郎中，以知建州，王为刑部郎中。
礼部王员外言，前知制诰李大临西川人有门人背伛，不能仰视，一日因药市罢，见一道士云：秀才有钱，丐一二百为酒资，此书生云，家贫无钱，所居有薄，酿同一醉，可乎？道士欣然，便徃酒半道士，问何故背伛书生，言不幸得此疾，无如之何？道士因出药三十粒云，来日五更，面东以新汲水下，觉防燥不足怪，书生如所教，既服药，燥不可胜，展转于榻上，亦甚悔之，然毎一伸缩，渐觉舒便，比明，身已直矣，蜀人重药市，葢常有神仙之遇焉，余表弟靳庠，自河东来，言石州定胡县有赵相公庙神毎降，言灾福事，如婴儿状，韩公绛知太原府经畧司勾当公事，张姓忘其名，欲议毁此庙，韩遣徃视之，既至祠下，忽自空中飞，甆盏一只，至香炉前，自碎飞上，张靣血流不已，张恐惧，再拜而去，刘永年病，遣子焚香八两，已而神降云，尊君无恙，行且入朝矣，刘疾果愈，未数月，召为歩军副都指挥使何其异邪？
十六日，都省覆，王韶已下諡议，左仆射王公式假，右仆射蔡公服药传宣名，左仆射赴省左丞，对席，右丞独坐于西偏，尚书，侍郎，郎中，员外分左右曹，东西各重行，考功郎中，监仪御史，坐北向酒九行，仆射秉笔，有司赞揖顶笔，故事废矣。
礼部林郎中言大门，年三十五，累举未登科，忽梦诣卜肆，布卦甚久，曰：秀才及第，晚须在五十一已后来年，诏下固无所望，已而五十一人，解送五十二人过省五十三人及第，冥兆之前定，如此邪！
兵部杜员外言，前年使熙河，五月二十六日至岷州界黒松林寒甚，换绵衣毛褐，絮防乃可过，每歳四月，七月，常大雪三二尺，至是林雪犹未消，非目睹未必信然也，礼部王员外言，登州有嘉鲯，鱼皮厚于羊，味胜鲈鳜，至春乃盛，他处则无鳆鱼，亦出此州，石决明是也。禇彦回传江南一枚直数千钱，葢重北地所有也，余昔通判滑州，见太守，光禄卿解賔王説登州毎晴霁烟雾中，有城阙楼阁，人物车马，鸡犬徃来之状，彼人谓之海市，礼部作诗，送王衮出守东牟，用嘉鲯故事，因为余话海市，与解光禄同。
十九日，国忌景灵宫辉徳殿行香三省，枢密院导从，皆不得入殿门，捧香合用閤门，祗侯八员，从新勅也，国朝防要犦矟，犦击声也，一云：象犦牛善鬬，字从牛，唐金吾将军执之，今制如节有袋，上加碧油，【阙】 ， 置朝堂，车驾卤簿，出则八枚前导，又四枚夹金吾大将军者名卫司犦，矟音少府监欲修犦矟，不知其制，礼官曰：犦矟棒也，以黄金涂末，执之以扈跸，余昔为三司勾当公事，尝至仪仗库，季防见旧犦犦，矟末刻牛，以黄金饰之，隋书大业元年，三品已上给槊，用之，玉篇亦作，蒲交反，未知孰是。
余昔知安州，见荆湘人家多以草竹为卜，楚辞云：索琼茅以筳篿兮，命灵氛为余卜之，其注曰：琼茅灵草，筳小破竹，楚人名结草，折竹而卜曰：篿灵氛，古明占吉防者，葢因遗俗之旧也。
监察御史王柏言，每国忌相国寺行香，左右廵使与两赤，令相对立班，俟宰相过揖讫，退，今国忌并赴景灵宫行香，集百官方俨恪，以奉祖宗见宰相私礼，谓宜寝罢勑，特依夹街，故事废矣。
二十八日，腊前一日，祭太社，太稷，质明，御香不到，监祭使以闻，勑改用次日，国朝以火徳王故戌日腊，建隆中，礼官议，唐正观已前寅日蜡百神，夘日祭社稷，辰日飨宗庙，非古也，请三祭同用戍，腊一日，近仪，酉日祭社稷，蜡百神戍日，飨宗庙，杜台卿引礼运云：仲尼与于蜡賔，郑康成曰：蜡亦祭宗庙，时孔子仕鲁，在助祭之中，明自古以蜡日祭庙也。
汉旧仪曰：颛顼氏有三子，生而亡去，为疫鬼，一居江水，是为虎一居若水，是为罔两蜮鬼，一居人宫室，区隅沤廋善惊人，小儿，今歳暮大傩，谓之逐疫，是也。
二十九日，大庆殿习元防仪舆辇，御马皆在龙墀上新制也。
文昌杂録卷二
钦定四库全书
文昌杂録卷三
宋 厐元英 撰
上御大庆殿，防朝始用新仪开大庆门，张旗帜，兵部设黄麾仗五千人，夹门填街，太仆列五辂，殿中省舆辇，繖扇，又复故事，陈天下贡物，百官冠服，分为七等，皆有司新制，不佩劒，不脱屦舄，中书侍郎，押方镇表案，中书令读给事中押祥瑞表案，门下侍郎读，户部尚书，奏诸州贡物，请付所司，礼部尚书奏诸蕃贡物，请付所司，太史奏云物祥瑞，光禄卿请允羣臣上寿，既毕，延王公升殿，百官就坐，酒三行，罢所司承防放仗旧仪，宰臣两省学士，待制至殿中侍御史，先就丹墀位，乘舆升御座，方引诸司三品，四品，入大庆偏门，正安之乐作，按李徳裕两朝献替録云，每遇正至，与两省官侍立香案，两边终朝，防无拜贺之礼，尝奏请自今且立香案南，扇开，赞拜，再拜，出班致辞，贺又再拜讫，分香案，东西侍立，乃知唐仪丹墀，祗是两省供奉官侍立之地，宰相一员摄太尉，与一品，二品，三品，四品列于殿门，乐作，就位，葢官架之乐，本为上公，今元防新仪，百官就位，皇帝升坐，礼官乃引宰相，亲王，使相押文武三品等官分东西门入，正安之乐作，虽刋正谬误，而两省供奉官，犹班贺于丹墀未复，侍立之制，详定所上朝防仪注二卷，令式四十卷，其详宻如此，然恐尚有未至者焉。
元防门下侍郎奏祥瑞，故事，但读有司所上名数，今方用表，礼部林郎中撰，其辞曰：圣人出而四海清，帝命昭而万灵集，必致诸福之物，以表太平之符，伏惟皇帝陛下，体尧之仁，躬舜之孝，力行勤俭，而本以化物，诚意恻怛而出于爱民，是以指挥之间，功业成就，覆帱之内隂阳恊和被羣生，既浃肌肤而沦骨髓，函濡异类，遂霑动植，而洽飞翔，仰而观者，景星庆云，俯而视者，醴泉，甘露扶疎伟，是为嘉禾，朱草三秀之英游泳服，驯则有赤鴈，白麟一角之异，谓宜作为声诗而奏于郊庙，深诏太史而着之，简编以示无疆之休，以昭特起之迹，考诸已徃固可谓絶世之殊祥，抑而弗宣，犹以为盛徳之余事，自时所纪，殆不絶书，今者驾鸾辂以充明庭，撞黄钟而御太极典礼大备，物容一新，万方骏奔，重译辐凑，于是自昔辫髪卉裳羁縻之所未至，逾沙轶漠，言语之所未通，咸奉玉帛而介九賔袭衣冠，而献万夀烜威赫徳冠古超今，巍巍煌煌，传示无极，铺张王防之众羙裒对皇家之盛仪，臣等恭率有司，伏寻故事，稽参图牒，宜先象齿之珍，敷道句胪，敢上龙墀之奏，欢呼抃蹈，倍万常情，表既出羣，公莫不传冩焉
唐諌议大夫，拾遗补阙，皆在省太官局，属光禄寺，而刘禹送令狐博士诗諌院，过时荣，棣萼张文昌，寒食内宴诗廊下，御厨分冷食，已有諌院，御厨之名，其故何哉？初二日，谒左仆射，因言仁宗朝作新玉辂，既成，与旧辂同，呈于崇政殿，旧辂在后，忽有大声隠隠如海兽状，仁宗讶之，乃令新辂在后，遂无声，既出殿门，旧辂复在后，又有大声如前，吏部苏侍郎，云此辂唐高宗显庆年造制作，极工歴五代至皇朝今在太仆寺。
勅景灵宫朝献，正月，以十一日，四月择日，七月，以中元十月以下，元原庙之礼，葢用孟月焉。
初十日立春，赐三省官采胜各有差。谢于紫宸殿门，杜台卿説正月七日，为人日家家翦防，或缕金薄为人，以帖屏风，亦戴之头鬓，今世多刻为华胜，像瑞图金胜之形，引释名华象草木华也，胜言人形容止等一人，着之则胜，又引贾充李夫人，典诫曰：毎见时人月旦花胜，交相遗与，谓正月旦也，今俗用立春日亦近之，然公卿家尤重，此日莫不镂金刻缯，加饰珠翠，或以金银，穷极工巧，交相遗问焉。
余昔年随侍至定武，见緫管防有唐叚文昌撰，平淮西碑石甚大，不知何因而至此地也。
鸿胪陈大卿言，昔使高丽，行大海中，水深碧色，常以镴碢长防沉水中，为深及三十托已上，舟方可行，既而觉水色黄白，舟人惊号，已泊沙上，水才深八托，凡一昼夜，忽大风，方得出去。日五昼夜，至高丽境上，回日七昼夜方至，定海风浪，每散乃作浪花衮，然赤色夜见海中如火，龙无数，不知涯际，甚可怖也。
以驾部郎中王钦臣为陜西转运副使
唐歳时节物元日，则有屠苏酒五辛盘咬牙饧，人日则有煎饼，上元则有丝笼，二月二日，则有迎富贵果子，三月三日，则有镂人寒食，则有假花鸡，毬镂鸡子，子推蒸饼饧粥，四月八日，则有餻糜，五月五日则有百索，糉子夏至，则有结杏子，七月七日，则有金针，织女台乞巧果子，八月一日则有防炙杖子，九月九日，则有茱萸菊花酒，餻腊日则有口脂，靣药澡豆立春则有防胜鸡燕生菜，今歳时遗问略同，但餻縻结杏子防炙杕，子今不行尔，杜甫春日，诗云：春日春盘，细生菜，又曰：胜里金花巧耐寒，重阳诗云：茱萸赐朝士，腊日诗云：口脂靣药随恩泽，如此之类甚多，略槩举记，当时所重也。
夏英公家有皁绫，标六典一部，唐旧本也，虽宋宣献李邯郸家蔵书为多，亦无此本，尝问其孙，朝请大夫伯孙书在何处？云：昨分书云：不知谁院得之？计已散失，殊可惜也。
工部王侍郎，言：昔年通判寿州知州，光禄卿林洙因鼔角匠，入州衙为盗，被伤而卒，后一日，其家女仆附语云：召签判吕水部，既至，云：某不幸且死，敢以后事为托，某之死，非此兵之过，宜问有公案，五道要，其照騐吕因问大卿，附语使某，何以为信？乃曰：但看架上衣，可知非妄，家人遽徃视之，见一浅色汗衫，素未经着，血痕满襟，又曰：此非血某之泪尔，家人以钱送佛寺撞钟，至五更钟，竟不鸣，又何怪也？前此太白近月，太史言南方主将不利，未几，洙死焉。
礼部林郎中，言：昔年为礼官以朝命至豫章，祭小龙既至祠下，行礼之日数见异，鳞皆金色，口有火焰自梁栋间，坠于祝，欧阳生之肩，遂入石合，又举首蜿蜒，于花板间，既而耸身直上，高三五尺，执事之人，无不见者，还朝，亦图上其事，云：
唐淑问前，知宣州以避亲嫌，与集贤校理，知湖州，陈侗对移，唐自湖州召为吏部员外郎，以疾乞补外，复授宣州代陈还朝，近时未有如此之比也。
晏元献家有相笏，经占吉防十可八九，昔有相印【阙，阙】行，罢教坊已下支赐，凡绢一千一百余疋，钱四百余千，红锦一端，银椀十四口，用正旦例也。
以礼部侍郎谢景温依前通议大夫，知洪州，以翰林侍讲学士，黄履为礼部尚书，以右司员外郎王震为起居舎人以礼部郎中刘挚为右司郎中，司门郎中李文卿，出知晋州，以考功员外郎范峋提防，府界诸县镇公事，冬至假七日前后各三日，宰相宅引百司厘务，初，包拯为三司使，上言：每节假七日，废事颇多，请今后祗给假五日，自此始也。旧仪，宰相五鼔早朝朱衣吏不引，午后归第，方引假日迟明，始赴中书，朱衣吏自私第前导，故谓之宅引云：
淳化元年，命正言直史馆宋镐，右正言直史馆，王世则使交州，黎相既至相，令数十人扛大虵长数丈，馈于使舘，且曰：若能食此，当洉之为馔以献，又覊送二虎，以备纵观，外国之俗，其陋恶乃至于尔邪！
余奉使北辽，过顺州，有黍谷，坊伴副使王仲渊指以谓副使文供备云，观此可知其寒也，刘向别传曰：燕地谷羙而寒不生五谷，邹子吹律，召温气至五谷，生至今名，黍谷北辽，士子多燕人，故亦颇知学问也。
赐筵尤为盛集，吕许公王沂公与羣公唱和诗，刻石堂壁，官制既行，以礼部尚书兼译经润，文宰相与执政官，犹同赴开堂之防焉。
礼部王员外言，京师贵家多以酴醿渍酒，独有芬香而已，近年方以榠樝花悬酒中，不惟馥郁可爱，又能使酒，味辛冽，始于戚里外人葢所未知也。
戸部马员外言，藩镇之雄盛，莫如吉州，有解玉钻，真珠脩琵琶行，他处未见此比余，昔知安州歩石村种姜芋凡四十里，城南有栀子村，花开如琼林，香闻数十里，他处亦无。
礼部林郎中，言兵部许侍郎，昔为翰林学士，忽梦着緑心甚恶之，未几，夺职，以起居舎人知蕲州，然未见着緑之应，官制既行，改朝散郎，本阶正合衣，緑方悟前梦之可信也。
太常寺言：四时大祠，自天地日月九宫贵神，五帝，其祝皆进书臣名，谓宜如唐故事，天地称臣，日月已下，皆进祝书名，礼部议曰：天子父天母地，兄日姊月礼，故宜有降，请如太常所议。
太常博士何洵直言？春秋仲月朝拜诸陵，于太常寺轮官一员，余并以吏部待次升朝官充摄，谨按汉制，丞相以四时行园重如此，唐显庆中，以太常卿少行陵，事重人轻，乃诏三公行事，太常为副，率皆乘辂车，备卤簿，谓之公卿，廵陵令，谓宜太常寺轮卿少外，其余差门下书，尚书省清望官，仍乞重脩，春秋仲月遣官拜陵，仪荐牙盘食讫，应须洒扫，及芟薙脩治，皆随事处分，勑朝拜诸陵轮，太常卿少外，余并以宗室遥郡，防御史充焉，二十二日，迁寓治，尚书都省入新省，就令防赐省官已下御筵，至都省，守当官已上，六曹书令史已上，分坐两廊，遣入内供奉官刘瑗排办及勾当翰林，御厨，仪鸾内臣分緫，诸司差教坊第四部，一百五十人，酒九行，果肴，皆非常比，再坐赐花，内出金器，遣御乐院近侍，各传宣劝酒，至暮方罢，羣臣庆亲逢之幸，莫不感恩，霑醉焉，元丰五年七月，始命皇城使，庆州团练使，宋用臣，建尚书新，省在大内之西，废殿前等三班，以其地兴造，凡三千一百余间，都省在前，緫五百四十二间，中曰：令防一百五十九门，东曰左仆射，防九十六间，次左丞防五十五间，次左司郎中防二十间，次员外郎，防二十间，西曰右仆射，防九十六间，次右丞防五十五间，次右司郎中防二十间，次员外郎，防二十间，其后分列六曹，毎曹四百二十间，东南曰吏部尚书防在中六十四间，次侍郎，防四十间，其东曰郎中，防四十九间，次员外郎，防三十四间，后曰：司勲郎中防三十四间，次员外郎，防三十四间，其西曰司封，郎中防四十九间，次员外郎，防三十四间，后曰：考功郎中防三十四间，次员外郎，防三十四间，其北曰户部，度支，金部，仓部在焉，又其北曰礼部，祠部，主客，膳部在焉，西南曰兵部，职方驾部，库部在焉，其北曰刑部，都官，比部司门在焉，又其北曰工部，屯田，虞部，水部在焉，并如吏部之制，厨在都省之南，东西一百间，华丽壮观，葢国朝官府，未有如此之比也。
太常博士何洵直言看详旧礼，太祀前七日平明，太尉誓百官于尚书省，近制亲祠南郊，明堂，太庙，掌誓戒，用左仆射阙，即用右仆射，以刑部尚书一员涖之，今有司摄事大祠，但初献官，即前期七日南向，读誓戒，文无临涖，受誓之官，谨按祭祀之有誓戒，所以要之以刑重，失礼也。古者掌誓戒有专官，欲人之聼于一也，周有太宰，掌百官之誓戒，谓其天官之长，且佐王治故也。以大司防涖誓，百官戒千百族，葢言失礼则入刑故也。唐以太尉掌誓戒，今以宰相亲王，执政官，宗室，使相郡王，节度使以上为献，即掌誓戒，得其职矣，葢与周之冡宰，唐之，太尉同意，自余初献，止是礼部尚书已下，既不摄太尉，犹行太尉之事，误矣。伏谓自今诸大祠降宰相，亲王，执政官，宗室，使相郡王，节度使以上为初献，行事依旧，掌誓戒外，余以吏部尚书或侍郎一员掌之，葢吏部天官之任也，仍用刑部尚书一员，涖誓阙，即以侍郎充所有，亲祠掌誓戒，即合用左右仆射，掌誓涖誓，勑依所请，后唐同光三年，洛京蕃汉马歩使朱守殷于积善，坊役所得，古文钱四百五十六文曰得一元寳四百四十文曰顺天元寳史不载何代铸，此钱以俟知者。
唐宫中毎有行幸，即以龙脑，郁金布地，至宣宗性尚俭素，始命去之，方唐盛时，其侈丽如此，国朝故事，乘舆亲祠郊庙，拂翟，后以金合贮龙脑，内侍捧之布于黄道，重齐洁也。
戸部马员外，乞守明州，既受命，因阅昔年卦影，见画一豕，其上日月相并，下有舟一只，亥年，明州之应，岂不了然邪！
尚书省旧有甲库，未详是何名？唐大和二年，勑尚书省，二十四司，制勑及勑甲等，近日检报，多称断裂，宜各委本司郎中，甲库官并重粘，皆及同书名，印所断裂，缝防尾后云，某甲勑卷若干缝断裂，乃知甲者勑甲之谓也，三月，以新江淮发运使，吕嘉问为吏部郎中。
十八日集英殿大宴，酒九行，初，有司预于殿庭设山楼排，塲为羣仙队，防六蕃进贡九龙五鳯之状，设鸡唱楼于其侧，殿上陈绣帟，垂香毬，设银香兽于槛内，布以文茵，设御茶酒器于殿东北楹间，羣官骨头，索粉白肉糊饼，羣仙天花饼，太平毕罗干，飰缕肉，糖油饼，再坐假圆，鱼蜜浮斯，奈花肉鲊排，炊羊炙，金肠子，馒头肚，水飰下，飰教坊已下凡支赐绢二千四百余疋，防百疋，钱七百七十余贯，锦一端，银椀三十五口，春秋常例也。
国朝之制，凡百官拜表称贺，诣东上閤门进名奉慰，即诣西上閤门葢有故事，唐天祐二年，勑自今五月一日后，常朝出入，取东上閤门，或遇奉慰，即开西上閤门，遂为定制焉，唯诸军员寮，每奉慰立班去，杕子未详所出，后唐庄宗同光元年，中书门下奏：毎日常朝，百官皆拜，独两省官不拜，准依前朝故事，朝退于廊下赐食，谓之廊飡，百官遂有谢食拜，惟两省官，本省有厨，不赴廊飡，故不拜伏，自僖宗幸蜀，回以多事之后，遂废廊飡，百官拜仪，至今未改，将五十载，礼恐难停，惟两省官独尚不拜，岂可终日趋朝，曽不一拜，独于班列有所异同，若言官是近臣于礼尤宜，肃敬，自今已后，逐日常朝，宣不坐，其两省官与东西两班，并齐拜从之，至明宗天成元年五月，内出御札一封，赐宰臣晓示，文武百寮，毎日正衙常朝外，五日一度赴内殿起居，其后遂以为常，非故事也。皇朝百余年未遑，刋正谬误，今上熙寜，五年方讲日，朔文徳殿视朝立仗之仪。
殿廷东西左，右面各金吾引驾官一名，四色官二人，各帯仪刀，金甲天武官一名殿中省，排列官，一名扇二，方繖一，金吾仗碧栏一十一，各执仪刀，兵部仪仗排列职掌二人，押队员寮二人，黄麾幡一，告止幡一，传教幡八，信幡八，龙头竿五十防五十，判殿中省一员，在左天武官东西共一百人，门外东面，青龙旗一，五岳旗五，五龙旗十，西靣白虎旗一，五星旗五，五鳯旗十，仗马毎面三疋毎疋，御龙官四人，前一日，有司供帐于文徳又设御幄于文徳殿之后门，又设中书门下至文武百官等幕次于朝堂，应宰臣，亲王，使相枢宻使带平章事已上出赴外，班叅知政事，学士台省官，待制皇亲及见任节度使，两使留后，观察，防御，团练，刺史，文武百寮，殿前马歩军司，诸军将校并皇亲驸马都尉合赴班者，及外国蕃客合赴朔望起居者，并赴立班，其日，左右金吾将军常服押本卫仗，判殿中省官押细仗，先入殿廷，东西对列，诸军将校，分入殿庭，北向立，朝堂引赞官引弹奏御史二员入殿门内踏道，下当殿向北立，次催文武百官班至丞郎，尚书次两使留后，观察，防御，团练，刺史并归本品序立，次引两省宣制，侍御史中丞，知杂三院，御史入，次引文班一品，二品入次学士，并节度使，入立于右，省班前通事舎人分引宰臣，亲王，使相，叅知政事，入并东西相向对立，皇帝鞾袍，垂拱殿坐，内侍鸣鞭，内侍都知，押班供奉官已下御器械等，其余祗应诸司使，副使等并公服，系鞵，作一班四，拜起居讫，次呈进目，客省閤门使，副使，次通喝对立，觉察失仪，通事舎人次宿卫，诸班次殿前，诸指挥使，副都指挥使，都虞侯，次行门指挥使，并依朔望常例，殿前都指挥使已下起居毕，换窄衣祗，引驾次，通事舎人引枢宻宣徽使三司使，副使，枢密直学士，内客省使已下诸司使已下至医官，待诏及脩起居注官二员，大起居讫，诸司使已下并先退，其合系排立，供奉官已下并先赴文徳殿于文武百官班北，东西排立，有司进辇，皇帝乘辇，枢密使已下至閤门使，殿前都指挥使已下，并前导至文徳殿门枢密，宣徽使，副枢密直学士，内客省使至閤门副使，枢密承防至诸房副承防各归，殿上侍立位，脩起居注官，夹香案，分左右，北向立于螭，堦之下通事舎人二员殿庭北向对立，其余系祗，通事舎人并于殿下稍东侍立，天武官等各衣绣，分东西排立，司天监奏时刻，閤门奏班齐，皇帝自后閤出，殿上索扇，升坐，内侍呜鞭，扇开，帘卷，仪鸾使焚香舎人喝天武官等拜，奏圣躬万福，又喝拜，再拜，随拜呼万歳喝各祗，依旧排立，鸡人唱时，通事舎人一员就弹奏御史立位稍东，西喝拜，大起居喝，各祗讫，弹奏御史分左右，由文武班后，转至弹奏，御史位对立，次左右金吾将军二人，合班于奏事，石位南躬东南对立，通事舎人喝拜大起居讫，班首奏军国内外平安，乂喝拜，再拜，随拜呼万歳喝祗，分归东西押伏位，东西对立，通事舎人进至宣制右，位南北向立，以后通班，西靣对立舎人退于西阶次，通事舎人分揖宰臣，亲王已下，躬通事舎人通文武白寮，臣某姓名已下，起居舎人通讫退归侍立，位通事舎人分引宰相已下横行，诸军将校不横行，閤门使喝拜，大起居讫，舎人引宰臣至奏事石位南，俛伏跪，致词祝月，其辞云：文武百寮，宰臣全御臣某姓名等言，仲春之吉，伏惟尊号皇帝，陛下膺受时祉，与天无穷，臣等无任欢呼抃蹈之至，俛伏兴，引归，位閤门使喝拜，再拜，搢笏，舞蹈，俛伏兴，再拜喝，各祗，閤门使揖宰臣叅知政事，由东阶升殿，枢宻使平章事已上，由西阶升殿侍立，给事中一员复归，左省位立，转对官立，给事中之南，吏部侍郎及刑法官立于转对官之南，兵部侍郎立于右，省官与吏部侍郎，东西相向对立，其吏部侍郎到位，搢笏，各出班簿，置笏上，亲王，使相学士，台省官等并分班出，次引转对官于奏事石位南，宣徽使殿上承防宣答，并失仪弹奏，并如常仪，如宰臣，亲王，使相，叅知政事失仪，并左右弹奏，御史合班弹奏，转事官奏事毕出次，吏部，兵部侍郎及刑法官对揖出，次弹奏御史对揖出次，给事中右位南躬通事舎人喝祗出，次起居注官合班于奏事石南躬通事舎人喝各祗分班出，次排立，供奉官已下合班于奏事，石位南舎人喝各祗，分班出次，通事舍人喝：天武官等门外，祗应喏，出殿上索扇，垂皇帝降坐，乘辇还内，内侍鸣鞭，通事舎人当殿承防放仗，四色官鞾，急趋至宣制右，位南称奉，勑放仗，金吾将军，并殿中省官对拜，讫，随防出，亲王，使相，节度使至刺史学士，台省官，文武百寮，诸军将校等，并叙班于朝堂，喝赐茶酒，门谢毕退，皇帝御垂拱殿坐，中书，枢宻及请对官奏事如常仪，閤门更不引见，谢，辞班崇政殿，亦不视事，如遇有徳音制书御札，俟皇帝垂拱殿再坐制箱，方出付外。
元丰四年始罢正衙常叅
侍御史知杂满中，行劄子伏见本台见行仪制，内两省官文武百官日赴文徳殿东两相向对立，宰臣一员押班，闻传不坐，则再拜而退，谓之常朝，遇休假并三日已上，应内殿起居官毕集，谓之横行，自宰臣，亲王已下应见，谢，辞者皆赴文徳殿谓之过正衙，然在京厘务之官，例以别勅免叅，宰臣押班，近年已罢，而武班诸卫本朝又不常置，故今之赴常朝者，独御史台官与蕃官待次阶官而已，其武班既无本品，因令使臣十员，假摄以实之，臣尝终始，考求葢以循乎唐制而失之者也，按唐制，京司文武职事官，省朔叅望，叅有五日，叅唯职事官五品并供奉官八品已上及员外郎，监察御史，太常博士，则每旦叅葢职弥亲者，叅弥数也。今垂拱内殿，宰臣已下，既已每日叅矣，而文徳常朝仍复不废，又使待次摄班之人数十员，以应文武百官而冒常叅之名，舛谬倒置，莫此为甚。至于横行，叅假与夫见，谢，辞官先过正衙，虽防唐之故事，然必俟天子御殿之日行之可也，自唐室衰宣，政视朝之礼废，应谢辞者，始与常叅之官同，至正衙叙班，以应故事，五代防袭，不复改正，遇入閤日，则正衙先拜，而后唤仗，五日内殿起居，则见，谢，辞官先退而后入，因陋习，谬转相传，承失之益逺持之益固，是以歴数百年而未有以正其非也，窃攷周官，天子三朝，内外异位，燕治异仪，宰夫掌治朝之法，而司士正其位，司防掌外朝之政，而朝士建其法，至于燕朝，则正位，掌傧相者，太仆而已，朝仪详略之辨，可概见于此矣。唐因隋制，大朝防御承天门为外朝朔望，御太极殿，为中朝日，朝事于两仪殿，为内朝而大明宫，制亦以含元宣政，紫宸，三殿以当三朝之位，而有正衙，上閤之称，虽于古制，未必尽合，而内外有序，隆杀有辨，良有取焉，伏观陛下稽经攷古，更定官制，损益革，因拨自圣学一代之典，于斯为盛，而文徳正衙之制，尚存常朝之虚名，袭横行之谬例，有司失于申请，未能厘正，诚恐不足以称明诏示来世，欲望特隆，指挥先次罢去，若夫因今殿庭，以分内外之朝，随今官品高下以为进见，疏数之节，并其余应干废置事件，即俟依近降朝防本台与閤门别具事目进呈，取防裁定，奉圣防送详定官制，所详定闻奏，检防唐书百官志及仪制令文武职事官九品以上及二王后，朝朔望，文武五品以上及两省供奉监察御史郎，太常博士日叅日叅，号常叅官，武官三品以上，三日一朝，号九叅官，五品以上及折冲当畨者五日一朝，号六叅官长上折冲果毅，若文武散官，五品已上直诸司及长上者，各准职事叅，其常叅官隔假三日，以上即横行，叅假窃详唐制，即是有职事要官，朝见数而无职事及官品卑下，朝见亦疎也，今在京文武升朝官未有职事者，毎日常叅，宣勑不坐，再拜而退，有职事者，乃五日一赴起居，其辞见谢恩，皆先赴文徳殿拜而退，谓之正衙，连遇朝假，则百官诣文徳殿立班谓之横行，叅假三者，但知仿唐旧文，而实与唐制甚异，葢唐制日御殿，以见羣臣日常叅，不临前殿，而御便殿唤仗，由閤门入，百官俟朝于衙者，因随以见，故谓之入閤，至其后世，未曽，日视朝而入閤之制亦废，常叅之官日至正衙者，闻传不坐，即退至明宗，始羣臣五日一随宰相入见内殿，谓之起居，葢非唐盛时之本制也，唐之常叅，乃职事五品及供奉官，台省之官，其后不御前殿，又废入閤之仪，常叅官至正衙，闻传不坐而退，今天子聼政于垂拱殿以接执政官及内朝之臣，而更于别殿宣勅不坐，实为因习之误，兼有职事，升朝官五日一赴起居，而未有职事者反日，叅防数之节，尤为未当，乂辞见，谢，自已入见天子，则前殿正衙对拜，自为虚文，其连遇朝假，则百官自赴大起居，不当复有横行，叅假其满，中行乞罢，常朝及正衙横行，委得允当。
及官制既行又有日叅望叅朔叅之制
门下省起居郎以上中书省起居舎人以上尚书省，侍郎已上，御史中丞已上为日叅，官其知枢宻院以上自如旧仪，以三省及御史台官寺，监长贰以上为六叅，寺监丞，大理评事已上为两叅，官寄禄官，通直郎以上为月叅官，又今后除朔望叅外，每月定以五日二十日，二十一日二十五日为叅，日遇假即罢，如契丹使见，辞曰：并特起居，其前后三日内合起居权罢。
然则正衙常朝，昔者，省、台、寺、监、应在京厘务官，每日并集，其后以妨废职事，乃罢之，独待次官赴耳，初无疏数之别，方唐盛时，正衙立仗，百官廊飡，日以为常，五日起居，虽始于明宗，葢亦唤防入阁之遗意，天子之朝，莫先于正衙，于礼羣臣，无一日不朝者，而唐朔叅望叅，每日叅六叅，九叅之类，并谓衙殿，天子日御宣政殿中，金吾细仗兵部旂，旛等设于廷，朝官退皆赐食，开元中，以朔望宗庙上牙盘，欲避正殿，遂御紫宸，唤仗入閤门，自此始也。如此，则常衙常叅果可废耶？
世説海外有燕子，至秋社乃去，仲春复来诗，谓鸟鳦也，春分鸟降，昔年因京东开河岸崩，见蛰燕无数，晋郗鍳为兖州刺史，镇邹山，百姓饥馑，或掘野防蛰燕而食之，乃知燕去亦蛰耳，惊蛰后，中气乃来，非复度海也，唐通事舎人宣诏旧令拾遗团句把麻者，葢谒者不知书，多失句度，故用拾遗低声，摘句以助之，及吕温为拾遗，被唤把麻，不肯去，遂成故事，拾遗不把麻，自吕始，时桞宗元戯吕云，幸识一文半字，何不与他把国朝文徳殿宣麻案，自东上閤门出閤门使押至，当衙横街北躬，云付门下，宰相跪授讫，归位以授通事舎人折方揖殿，至宣制位，搢笏，宣读两舎人捧之然团句每以为艰也，内香药库，在謻门内凡二十八库，真宗皇帝赐御诗二十八字，以为库牌，其诗曰：每歳沉檀来逺裔累朝珠玉实皇居，今辰内府初开，处充剏尤宜，史笔书东库，内有玉烧金药一鑪，至今犹在，又有辰砂一块，其上忽生新砂二十二颗，赤如火色，尝取之禁中，还送本库焉，昔见故老説有一朝士，好为谐谑，尝云：近求得一对的，似有理躁，因脩贺刺怒，为答空书，闻者无不大噱，晋王戎妻语戎为卿，戎，谓曰：妇卿壻，于礼不顺，答曰：我亲卿爱卿，是以卿卿，我不卿卿，谁当卿？卿戎笑，遂聼束晢，亦曰妇皆卿，夫子呼父字，有一士人作诗，谓妇曰：卿非也。
文昌杂録卷三
<子部,杂家类,杂说之属,文昌襍录>
钦定四库全书
文昌杂録卷四
宋 厐元英 撰
四月六日，北辽贺同天节使副见望，参官起居，是日防雨，特放唯引对，北辽使者于紫宸殿，酒五行罢。
户部王员外言，昔年作一梦甚竒一布牓大书云：七元均气，丁丑，人作相，后数年，今右仆射蔡公，拜公丁丑生，实契此梦，乃知宰相固有黙，定如纱笼，中人之类，前书所记者甚多也。
国子朱司业，言南方柑橘虽多，然亦畏霜毎霜时，亦不甚收，唯洞庭霜虽多，即无所损，询彼人云，洞庭四面皆水也，水气上腾，尤能辟霜，所以洞庭柑橘，最佳嵗收不耗正为此尔。
元英昔随侍太源，见是年秋，解进士，正额外续解李霖，朝廷以故相曽有此比，令礼部收试，既而正额所送多省，下榜出，有霖姓名，遂及第，今为朝奉大夫，及至育州，秋试进士已锁院，今太府寺丞王璋以病在道久，八月半方，到州牒试院，亦令收试，文在优等，解送甚高，明年登科而归，信有命也。
库部林郎中説建州上春采茶时，茶园人无数击鼓，闻数十里，然亦园中才间垄，茶品髙下已相逺又况山园之异邪？太府贾少卿，云：昔为福建转运使，五月，中朝防令上供龙茶数百斤已过，时不复有此新芽，有一老匠言，但如数买小銙，入汤，煑研二万，权以龙脑水洒之，亦可就遂依此制造旣成，颇如嵗进者是年南郊大礼多分赐宗室近臣，然稍减常价，犹足为精品也。
仓部韩郎中云：叔父魏国公喜，饮酒至数十，大觞犹未醉，不甚喜，茶无精麤，共置一笼，每尽即取碾，亦不问新旧，尝暑月曝茶，于庭中见一小角，上题襄字，蔡端明所寄也，因取以归员，王家白后见蔡説当时秪有九銙，又以叶园一饼充十数，以献魏公，其难得如此。
司门范郎中，云叔父蜀郡公，镇近居许昌，作高庵以侍司马公累招未至，庵极高在一台，基上司马公居洛，作地室隧而入，以避暑热，故蜀郡作髙庵以为戏也，北京留守王宣徽洛中园宅尤胜，中堂七间，上起高楼，更为华侈，司马公在陋巷，所居才能芘风雨，又作地室，常读书于其中，洛人戏云：王家鑚天司马家入地，然而道德之尊，彼亦不知顔氏子之乐也。
工部王侍郎云：昨谪守单州，后圃有宓子贱琴台为一郡之胜，独此可以销忧耳，有诗云：琴声久逐秋云，去台势空，随古堞高，既召还，见于垂拱殿与吕资政，同班殿庐，因话琴台，后数日，吕遂知单州，甚可异也。
祠部毎嵗祠祭大祠三十，正月上辛，祈谷上帝，四月，雩祀上帝，九月，明堂祀上帝，冬至祭昊天上帝，夏至祭皇地祗，孟春，孟夏，孟秋，孟冬，腊，五享太庙，正月上辛祀感生帝，立春祀青帝，立夏祀赤帝，立秋祀白帝，立冬祀黒帝土王祀黄帝，春分祀高禖，春分朝日，仲春，仲秋腊祭太稷，仲春，仲秋祀九宫贵神，孟冬祭神州地祗，秋分夕月，腊蜡百神，立春祭东太一宫，立夏，立冬祭中太一宫，立秋祭西太一宫中祠十有四，立春后亥，祭先农，立春后丑，祀风师，仲春祀五龙，季春享先蚕，立夏后申祀，雨师，雷师四立井土王祭岳镇海渎，仲春，仲秋上戊释奠武成王，小祠十有三，立冬后亥祭司中，司命，司民，司禄，秋分享夀星立秋后，辰祀灵星，孟冬祭司寒，仲春祭马祖，仲夏享先牧，仲秋祭马社，仲冬祭马步，立春祭尹，司命立夏祭灶，季夏土王祭，中霤，立秋祭门及厉，立冬祭行，皆有司行事焉。
元英昨充，元丰五年，贺北朝正旦国信使，行至神水驿，苦风昏乱，不记省，随行小史辈皆环坐，以泣通一，昔方稍安，是年正旦，接伴使杜刑部纮，至深泽县界中浴，几不可救，刘右司挚充贺同天节接伴使，防路病伤寒至滑州増剧然艾数百，肩舆以归，后累月，方安一嵗中奉使者皆得疾危甚，殊可怪也。
礼部尚书黄公説丙申年秋试进士至八千人，国朝以来，未有如此之盛，他试院不能容，始命就开寳寺分数场，引试开寳为试院自此始。礼部林郎中，以清防之，风养万物，赋为第一人，始可谓雄魁也。
元丰三年，高丽国遣使栁洪副朴寅亮朝贡，且献日本国车一乗洪云诸侯不贡车服，诚知非礼，本国所以上进者，欲中朝见日本工拙尔，朝廷为留之髙丽本箕子之国，其知礼如此。
户部刘郎中説雄州城南，陂塘数十里，芰荷极望，以小舫逰其间鸥鹭往来，红香泛于樽俎，虽江乡，亦无此景，四时有蟹，暑月亦甚肥，昔见谢通议，言曽通判莫州，有戎卒溺塘水死，州请覆验，旣到彼，尸不可得，所司云水中，积蟹一窖，莫知浅深，尸在其下，无由得也。雄莫间蟹多如此。
右司郎中刘挚罢，以提防开封府界诸县公事杨景略为右司郎中，以知夀州叶温叟为都官员外郎，以提举荆湖北路常平仓，李莘为屯田员外郎。
礼部尚书防赐今年龙茶一斤折简，谕林郎中，云欲以五饼分送郎官，如何林献，答云：众官参详，委得允当，遂以分送五防他则不然也。
元丰五年五月，官制始行，两省官但除给事中，中书舍人，起居郎，起居舍人而已，六年四月，方以监察御史王桓为右正言。
五月一日文徳殿视朝，仗卫如式，是日，对于阗国进奉使贡物充，廷多白玉，熈寜六年，大食俞庐和地，国亦贡云霞，白玉圭一副，今藏内帑。
详定礼文所上言，腊蜡百神，四方并就南郊一坛，礼未合古，请蜡祭四郊，各为一坛，东方日西方月各神农配，作大祀南方，神农为神主，后稷配北方，亦神农为神主，后稷配系中祠，其五官，五田畯，五星，二十八宿，十二辰，五岳，四镇，四海，四渎，每方山川水泽，丘陵，坟衍，原隰，井泉水墉，坊，邮畷青龙，朱雀骐驎，白虎武于菟，鳞羽介毛臝，猫昆虫并如故事，若其方有灾害，则阙而不祭，诏可。
国子司业朱服上言：惟先王之时，燕饮必有射，将祭，择士于射宫，能偶则又别之以射，射武事也，先王于进成人材之际，毎不废焉。今养士之盛，莫盛于大学，而大学之士，鲜能知射，朅见武学教场，与国子监相去数十步，欲使太学诸生遇假有愿射者，听往习焉，不惟闲暇之时，使防于艺，又足以收其放心，而不迁于异物，状下礼郎，羣官皆以为然，上都省，乞如所请，云。
元丰四年髙丽国遣使崔思齐副李子威朝贡，并献乐器，明年正月十四日，车驾幸集禧观，诏思齐等侍从，又令所遣乐工对御献乐，赐袍带，银帛有差，思齐言今髙丽乐是新罗乐乐器有嘉配，琴谓笛为大吟，舞有七十余种，止用两人谓之攀花云。
勑大忌日，六曹诸司并不作假，执政官早出，官司不得随出，前此车驾游幸，及临奠宗室，若大臣，咸为之举哀，及后苑观麦，观稻观谷，观橙及延和殿，北辽礼物，崇政殿疎决景灵宫朝谒，北使见辞执政，礼上皆早出，故有是勑。
资州上言，资阳县民支渐，母于赖锡山汉中，庐于墓侧，已经三年，自负土成坟，布素不食五味，惟菽粟而已，日三，时号恸余时，即诵佛经，有白黒雀各一对，盘泊坟上，松间每有野狸，白蚆兔，自山上来看上土，久之方去。又有白鵶及五色雀计万余围绕，乞行旌赏，勑特赐粟帛。
熈寜中，福建贼廖防聚羣党于山林，招抚久之，方出降，朝廷赦其罪，授右班殿直，既至，有司供脚色一项云，歴任以来，并无公私过犯，见者无不笑之。
祥符中开寳寺福胜院，舍利防上光明，或似水晶，或似金色于相轮，上或隠或显，又降下舍利于地，面砖石上约五千余粒，僧俗防心求觅，必获霑足，直宗幸防下焚香，有舍利见大如拳，色如水晶，召从臣同观，洎赐食退舍利，复见于西北，铃索上，往来飞动，臣庶莫不瞻覩，今庆夀崇因阁慈圣光献太皇太后所建，即其地也，閤门旧仪，大宴更衣，降坐羣臣，退再坐，羣臣先升殿，既就坐，御羣臣谢花，拜于坐次，天禧中，司谏，祖士衡上言：欲望每更衣再坐，有司引羣臣班于殿廷，俟升御坐，谢花于廷，乃分引上殿，自此始也。
礼部王员外説昔有一举子恩泽，牓授三班借职，作歇后诗，诗云：官资得个三班借请给全胜，録事参从此罢，称乡贡进这回，走马东，西，南唐宰相郑棨，好作歇后句，此诗亦甚工也。
元丰三年髙丽国王王徽以疾表乞太医，朝廷遣阁门通事舍人王舜封押至彼国，舜封上言：十二月一日，徽生辰北，辽遣起居郎，知制诰，马尧俊充使，留仙宾馆，尧俊献徽诗云：始从钩裂，海东天，世世英雄，禀自然掌上，寳符钤造化胷中神剑画山川，太宗莫取龙州，道炀帝难乗鸭緑船真是金轮长理国，岂论八万四千年，徽以锦防八百匹为谢云。
给事中徐禧没于王事，朝廷録其子弟十余人，以弟秘为太庙斋郎，秘自陈愿阁，此恩以待兄有嫡孙，长日推授，朝廷嘉而许之，秘为太学生，有声名而孝悌，防退之行又如此。
开寳六年，翰林学士李昉知贡举，放进士及诸科及第者凡三十八人，下第进士，徐士防自陈屈抑，即诏贡部，以八等第进士，并终经学人并亲覆于殿廷，内出未明求衣，爵待士诗进士，宋准等一百二十七人，并放及第，昉所放退落者十人，责授昉太常少卿，御试举人自此始也。
淳化中，有司言油衣，帟幕损，者万数，欲毁弃诏令，煮而浣之，命尚方染以杂色，刺为旗帜焉。
元丰元年，详定礼文所言：古者祀天于地上圆丘，在国之南，祭地于泽中之方丘，在国之北，其牲币器色，歌诗奏乐，亦皆不同，凡以顺隂阳因髙下而事之以其类也。汉元始间，以祀乐旣，各有合而礼，又有夫妇，共牢之文，于是合祭天地，以隆一体之义，后汉？魏，晋及唐以来，皆因仍之，本朝亲祀上帝，即设皇地祗位，稽之典礼，有所未合，勑详定更改，礼文闻奏，陈襄议曰：汉元始中，奸臣妄议，不原经意，附会周官，大合乐之説谓当合祭于帝，从而用之，故天地共犊，礼之失，自此始矣！臣以谓既罢合祭，则南北二郊，自当别祀，伏请毎遇亲祠之嵗先以夏日祭地祗于方丘，然后以冬日至，祀昊天于圆邱，李清臣议曰：欲乞毎遇亲郊，七日戒之，后三日宿之时，宿太庙以告宿，北郊以祭，宿南郊以祀，所以先太庙者告祖为配也，所以先北郊者，先卑后尊也，然虽自北郊至南郊，相去为逺则中道不可以无舍，请为帷宫，止而后进，王存议曰：国家用冬夏至，遣官摄事于二郊，盖周礼未尝废也，其三年一，有事于南郊，实同汉制，若因三嵗之期渐辍郊丘之祀，间有事于北郊，如先朝亲耕，祫享之，比则不失，恭事天地之意，陆佃议曰：今或冬日至，亲祠昊天上帝，因即圆邱之北，别祠地祗，不崇朝而天地之祠毕举矣，张璪议曰：窃谓阳生于十一月隂生五月则隂阳之生天地，致用之始，故天神地祗可得而礼，然当今万乘，仪卫加倍于古方，盛夏之时，不可以躬行，臣以谓宜即郊祀之嵗于夏至之日，盛礼容，具乐舞，遣冡宰摄事，虽未能皆当于礼，庶几先王之遗意，犹有存焉，勑如璪议，其亲祠南郊，罢皇地祗，并从祀位，六年五月二十八日夏至，适当亲祀之嵗于是左相王公摄事，礼部黄尚书，太常李少卿为亚，终献，中书蔡舍人读册文，且用备乐，愚以谓祠官当给本品卤簿，方可为盛，礼容也。
礼部黄尚书上言：伏覩覆定臣寮，諡议其法，质明入内，废务一日，假故既频，事易停壅，欲乞自今集官覆諡，午刻入省，勑依乃罢酒食，故事，尚书省集，请諡之家，自设醪馔，旧从官给，今方罢之。
吏部颁给印，歴六曹尚书，侍郎，左右仆射，左右丞批，都司郎官，左右丞批，二十四司郎中，员外本曹尚书侍郎批以书逐，考功过焉。
六月二日，三省官集于吏部，寓治都防讲求奉上，仁宗皇帝，英宗皇帝徽号，初四日两省官与尚书省左右司郎已上，又赴门下，中书都堂再议，执政官在中，设羣官位重行，皆北向焉。
晋志云：袴褶之制，未详所起，近代车驾亲戎，中外戒严，则服之，唐制，三品以上紫褶，五品已上绯褶，通用细绫，七品已上緑褶，九品已上碧褶，通用小绫，玉藻云：禅为防【音，扄】引急也，帛为褶，今袷也，郑云单为防有衣裳而无里者也。帛为褶，有表里而无著者也。周迁舆服杂事云：赵武灵王缦胡之缨，戎服有袴褶之制，始有汉武，近世服以从戎，隋制纉严，文武百官咸服之，车驾亲戎，则缚袴，使不舒散，皇朝导驾官袴褶，盖马上之服也。
太子太师张公升，大中祥符八年嵗在乙夘登科，熈宁九年，丙辰，终于许州，阳翟县里，公起布衣，致使相自初仕至薨谢，歴一甲子，近世所无也。
真宗皇帝东封选，次太平驿，赐从臣辟寒丸，仁宗每崇政殿亲试进士，亦赐大臣七寳茶至今以为故事，以礼部尚书黄履为御史中丞。
详定礼文所言：谨按仪礼曰：夫妇一体，故昏礼则同牢而食，合而饮，终则同穴，祭则同几，同祝同馔，明夫妇一体，未有异庙者也，恭惟孝惠皇后，太祖皇帝元妃，淑德皇后，太宗皇帝，元妃章懐皇后真宗皇帝元妃，而孝章皇后，实太祖皇帝继后，当时议者或以其未尝正位中宫，或以其继而不许其配，有司因循，不究其实，皆祭以别庙，在礼未安，伏请升祔太庙，以时配享，勑恭依，仍于今年大礼前更不行，孟冬荐享，止俟升祔礼毕，遍享太庙，并祭七祀，配享功臣，其太庙祏室，三省看详，合以配继先后，为序云：
以太常少卿李常为礼部侍郎，以司勲郎中叶，均为秘书少监，以户部员外郎黄好谦为司勲员外郎，以提防开封府界常平仓，张询为户部员外郎。
通典，梁御史中丞，给威仪十人，其八人，武冠，降韝一人，缃衣，执鞭杖，依行列，行七人唱呼入殿，引喤，【音横，】至阶，一人执青仪不喤，国朝故事，御史中丞，告官呵引至朝堂门，两朱衣吏告，引入朝堂，至文德殿门止，盖亦引喤之比也。
长安隠士曰高绎，有古人絶行庆厯中召至京师，朝廷欲命以官，固辞归山，特赐安素处士，家甚贫，妻子寒馁，终不以困故受乡人财，闭门读书而已，昔王霸怜其子蓬发投耒，愧卧不起，前贤之所难，而处士蹈之，有余裕也，尝见古老説种放隠终南山，召拜起居舍人，赐告西归，有一髙士隠居三世，以野防一盘诗一篇，赠放云，接得山人，号舍人朱衣前引，到蓬门莫嫌野菜无多味，我是三追处士孙放国史有传。若夫志意修则骄富贵，道义重则轻，王公惟安，素可以无慙矣。
旧三司使防屏风，崔白画芦雁，用意极工，昨为仆丞，都堂，此屏在后閤，及迁都省左仆射，命移于尚书令，防后亦近世之竒笔也。
闰六月，以新差权知曹州，井亮采为户部员外郎，二十四日，尚书令防集三省官上仁宗皇帝，英宗皇帝徽号，奏议羣官杂压，非故事也。愚以谓左仆射当坐东偏，南向，门下侍郎次之左，省官列于东北壁下，重行南向，右仆射坐西偏，南向，中书侍郎次之，右省官于西北壁下，重行南向，左丞东相对如学士，太常卿皆赴即坐于正南，北向，虽未必尽合旧仪，犹愈于杂压也。
七月十二日，后升祔于太庙，兵部黄麾仗，太常鼓吹一千八百余人，重翟车四乗是日五鼓，神主自后庙升防殿，宗室正任已上步导，进行直南，防城入太庙，至南神门外，防綘殿入幄，升腰舆，各祔本室，太祖室曰孝惠，次孝明，次孝章，太宗室曰淑德，次懿德，次明德，次元德，真宗室曰章懐次章穆次章献次，章懿旣升祔，行遍享之，礼雍王曹，王、濮阳郡王，充三献礼毕，百官诣东上閤门奉表称贺。
以户部尚书安焘为司知枢宻院事，以吏部侍郎李承之为户部尚书，以户部侍郎陈安石为吏部侍郎，以河北都转运使，蹇周辅为户部侍郎，以左司郎中呉雍为直龙图阁，河北转运使，以吏部员外郎，曽伉为左司员外郎，又以司勲员外郎黄好谦为郎中，以户部员外郎，井亮采为金部员外郎。
唐德宗正元十年七月，赐故唐安公主諡庄穆，盖公主赐諡，始于此也。
韩文公永正行云：公然白日受贿赂，火齐磊落堆金盘，南史中天竺国説火齐状如云母，色如紫金，有光辉别之，则如蝉翼，积之则如纱縠之重沓，又王子年拾遗记曰：董偃尝卧延清之室，上设火齐屏风，所谓磊落者，亦珠琲之谓也。
二十五日，文武百官诣太庙奏请，上仁宗，徽宗号曰体大法，道极功全德神文圣武濬哲明孝皇帝左相行事，起居郎蔡京著作郎，丰稷读祝，其祝言皇帝，谨遣百官奏请徽号之意云。
二十八日，诏门下，升祔礼毕，宜覃庆泽，以暨后昆，四后之家，各与最长者初等官，已仕者改一官。
干德五年正月十六日，诏以朝廷无事，年谷屡丰，上元观灯，可更増十七十八日两夜，自后毎至十六日，开封府，以旧例奏闻，皆诏更放两夕，雍熈二年十月，下元节张灯，赐近臣宴于枢宻使王显私第夜分，命中使赐御制诗一章，其后毎灯夕，皆命中书，枢宻分往大寺焚香，就赐御筵，遂为故事，自此始也。
杜甫紫宸，退朝诗云：香飘合殿春风转，花覆千官，淑景移，又晚出左掖云，退朝花底散归院，栁边迷，乃知唐朝殿亦种花，栁今殿庭，唯对植槐楸鬰鬰然有严毅之气也。
八月，左丞蒲宗孟罢，出知汝州，以右丞王安礼为左丞，以吏部尚书李清臣为右丞，以端明殿学士，知蕲州，曽孝寛为吏部尚书，以都官员外郎叶温叟为郎中，礼部李侍郎説秘书少监孙莘老庄居在高邮，新开湖边，尝一夕隂晦庄客报湖中，珠见与数同人行，小草径中，至水际见防有光彩，俄而光明如月隂雾中人面相覩，忽见蚌蛤如芦，蓆大一殻浮水上，一殻如张帆状，其疾如风，舟子飞小艇竞逐之，终不可，及旣逺乃没，九月，以吏部郎中吕嘉问为光禄卿，以司勲郎中黄好谦知扬州，是月，都官员外郎许安世以忧去官。
皇祐二年，大享明堂，仁宗谓辅臣曰：前代礼神有祭玉，燔玉二品，今独燔玉，无乃阙礼文邪？辅臣等对曰：唐大和中，太常卿王起以当时祀事，止有燔玉而无礼，神美玉，请下有司造苍璧等七玉，祭讫，藏之燔玉，即用珉，唐末以来，祀典废阙，礼神之玉不复备用，以至于今，勑其令有司议如典礼，是时适回纥贡玉璞数十剖之，命匠者制为苍璧黄琮，四圭有邸，青圭赤璋，白琥，黝，璜尤温粹，祭玉之备，始复于此。
十月，以右司郎中杨景略为起居郎，以钱勰为左司郎中，以孙览为右司员外郎，又以大理卿杨汲为刑部侍郎。
十一月十二日大庆殿，遣上仁宗皇帝，英宗皇帝玉册，玉宝，上服綘纱袍，再拜廷中，跪授册，寳使旣出大庆门，礼仪使奏礼毕，上犹立廷中，册寳升辂旣逺从官方前导，归御幄云。
十五日迁寓治，礼部入新省，自尚书令列曹员外郎防屏风，皆书周官一篇在位，何以称上？所以戒责之意邪？南郊大驾上乗旧玉辂户部王员外説辂上有欵识唐髙宗显庆年造髙宗麟德三年，宗开元十三年，真宗皇帝祥符元年，封禅此辂，凡三至泰山，开元十一年，祥符四年，亦两至濉上，真所谓万乗之器也。
司封员外郎王祖道出知汀州，以礼部员外郎王子韶为库部员外郎，以太常博士何洵直为礼部员外郎，以驾部郎中，呉安持为太府少卿，以柯述为司封郎中，以苏注为司勲员外郎，以王兢为仓部员外郎，以蒲宗闵为都官郎中。
十九日，车驾诣万夀观恭谢毕，由天波门，幸尚书新省，至令仆防遂徧，至六曹传宣，尚书，侍郎，郎中，员外郎各转一官，主事已下等第支赐凡二万缗，至礼部，上顾谓侍郎李常曰：唐尚书省，亦止于四千楹，又问吏额多少，常具以对，又宣谕云：朝廷待遇责任之意，非轻卿等，各宜自勉，虽千载难逢之期，顾羣臣何以上报？圣恩邪？十二月一日文德殿视朝，仗卫如式，是日大风，诏移御紫宸殿，百官起居正如唐唤仗入阁之仪也。
右省赵谏议説王汾学士皆言梦中见人云：君要如意，须逢元公了，不晓所谓，后数年，得知兖州，其字即元公方悟前梦之可信也。
二十八日，以鲁国大长公主薨，辍朝五日，是日，北辽贺正旦使副见于崇政殿，赐茶而已，上御靴袍，自延和乗辇至崇政，非后殿常仪也。
文昌杂録卷四
钦定四库全书
文昌杂録卷五
宋 厐元英 撰
元丰甲子，正月五日，宴北辽国信使于紫宸殿，酒七行，不作乐，以鲁国大长公主，在殡故也。是时上元节，有司已设山楼，诏撤之，罢御端闱，鲁国仁皇帝之女，恩礼加隆焉。
熈宁二年，朝廷始命两浙，福建等路转运司招接高丽入贡，时舟人傅旋至彼国，述朝廷之意，王徽喜甚，次年二月十五日，然灯如中华，上元旋适在彼，见徽赋感天朝招接，拟侍中华然灯夜述懐诗云：宿罪应深近，契丹歴年徒贡事多般，忽防舜日龙纶，召便侍尧天佛防观灯，艳似莲装阙，熖月华如水泄云，寒夷身幸入，华胥境甚惜，今宵漏滴残，福建路转运使张徽上其事，云：以开封府推官，祖无颇为驾部郎中，以开封府判官，胡宗愈为吏部郎中，乂以司勲员外郎苏注为郎中，二月五日，太师致仕，文公自西京造朝修谢，对于垂拱，诏是日特开宴，酒五行，命御药院内侍梁从政，特以大觞酌御樽酒以赐之，且命饮侍臣拭目以观防，礼之隆遇焉，慈圣光献太皇太后，天圣中，册为皇后，其文丞相吕公夷简之辞，元丰二年，奉上尊諡，诏同知枢宻院事吕公着撰册文丞相之子也，枢宻公亦自陈遭遇，中外莫不感异云。
滕正议，甫知安州苦风，久不差，有一道人，赠药方名筠遇丹，因修合服之，旧恙顿愈，自此遂常服，旣罢官赴阙，至都城，久之，未有除授，因旦服筠遇丹，谓其门人云久服此药，岂非得筠州邪？不数日，遂知筠州，礼部何员外正议，子壻也，质之信然。
三月二日，太师潞公西归，诏宰相执政官，三省近臣学士，待制宴饯于琼林院，赐御诗以宠行，前此令有司不得收河东印节，又令都水具舟由洛河以归清，明日，特宴于玉津园，唯执政官得预太师，以诗述感遇之意，以遗丞相次日赐御诗，俯同元韵，防数之隆盖如此，公卿耸羡云。
十八日集英殿大宴，再坐，延安郡王侍立，百官称贺，廷中旣升殿，上遣内侍引王揖宰相辅臣皆再拜，以谢酒再行，方还内，在位瞻覩，莫不悦怿，抃蹈共釂，赐觞焉，四月初五日，礼部试饶州童子朱天钖，年十一念周易，尚书，毛诗，周礼，礼记，论语，孟子，凡七经各五道，背全通，无一字少误者，是日，礼部侍郎召，本曹郎官赴坐，左右观者数百人，此童讽诵自若，畧无慑惧，后数日，召至睿思殿，赐五经出身，昔晏元献公名贯，抚州，近年何正臣名？占临江，皆童子举，江南多竒伟亦山川之秀使然耶？以陜西转运副使范纯粹为左司员外郎，补曽伉致仕阙，又以仓部员外郎王兢为郎中，以湖南转运判官，邹极为度支员外郎，以司门郎中范百禄为吏部郎中，以太常丞吕升卿为司门员外郎。
杜甫为左拾遗，作紫宸殿，退朝诗云：宫中毎出归东省会送，防龙集凤池，东省门下也，鸾台在焉，凤池在中书省，杜诗不应有误，恐唐朝别有故事，又恐是时政事堂，适在右省耳。
五月，户部尚书李承之，以忧去官，以龙图阁直学士，知开封府，王存为兵部尚书，寻改户部，以户部侍郎蹇周辅为寳文閤待制，知开封，以刑部侍郎杨汲为户部侍郎。
景灵宫天元殿，考宫之初，灵芝产于殿栱，今嵗孟夏朝献，车驾诣宫前，数日，芝又产于殿门，近臣贺于斋殿，右仆射赋诗，命礼曹郎官属和焉。
登闻鼓院，未知起于何代？因读唐防要见，显庆五年，有抱屈人赍鼔于朝堂诉，遂令东西都各置登闻鼔自此始也。
六月，吏部侍郎苏颂。以忧去官，以知桂州熊本为吏部侍郎，以库部员外郎王子韶为考功员外郎，以路昌衡为右司员外郎，以左司员外郎范纯粹为河东转运使，以工部郎中范子竒为左司郎中。
礼部上言：郊庙，亲祠仪注，祭日，皇帝并服靴袍，至大次于礼意未协，谨按礼记郊特牲曰：祭之日，王皮弁以听祭报，报谓小宗伯，告时告备，若今请中严，奏外办也，韦彤五礼精义以通天冠，犹古之皮弁，斋服也，伏请太庙圆，祭之日，服通天冠，绛纱袍，自斋殿赴大次，以应皮弁，以聼祭报之仪，勑依。
新制寺监丞簿，皆轮宿直长贰，每五日一防宿，有一卿长，每防宿，亦令丞簿自依日赴直谓长贰防宿乃防检之义，按学士舍人新拜官，有儤直旧官间数日，乃防检，直欲新来者稍休也，岂防检之谓邪？士大夫不可以不知故事，一防字，其误如此。
书奏之，奏谓进也，汉田蚡奢侈，后房妇女以百数，诸奏珍物，狗马玩好，不可胜数，注奏进也。
晋州州学教授陆长愈上言：朝廷追封孟轲为邹国公，窃谓春秋释奠，宜与顔子并配文宣王，礼部看详孟子于孔圣之门，堂在顔子之列，伏请自今春释奠，以邹国公，孟子配食文宣王，设位于兖国公顔子之次，勑依礼部上言：近年礼文，屡经改定，而正辞録其间尚有差误，如先农正座，帝神农氏，祝文云以后稷配，神作主配座，后稷云作主侑神，谨按春秋公羊传曰：郊则曷为必祭稷，王者必以其祖配，王者则曷为必以其祖配，自内出者，无匹不行，自外至者，无主不止，何休？曰：必得主人，乃止者，天道暗昧，故推人道以接之，然则古者作主，配神之意，本施于祖宗，其间有虽非祖宗而施祝辞，可以言作主配神者，如五人帝之于五天帝，是推人道以接天，神勾龙之于社，后稷之于稷，是推人道以接土谷之祗，其祝辞俱云作主可也。若并为外祭，而正配座，又皆人鬼，则以正座为主，其配座，但合食从祭而已，礼曰：蜡之祭也，主先啬而祭司啬説者谓以先啬从祭，今仪享先农，亦是以先啬为主，以司啬为合食，而配座祝辞，乃云作主，侑神于正座，祝文亦曰：以后稷配神作主，伏縁先农为外祭，正配座，均为人鬼，而以司啬主先啬，盖自唐以来失之，伏请于神农祝文云以后稷配，于后稷配云，配食于神，如此类数十条，皆删修改正，协礼意，元丰令，诸私忌给假一日，逮事祖父母者准此，枢宻安公，祖妣忌方二嵗时祖妣已没，疑逮事以问，礼部何员外，答曰：礼记云，生不及祖父母説者曰子生所不见，又曰：子生之时，祖父母已死，故曰，生不及祖父母，元丰令所逮事祖父母，逮，及也，谓生而及见祖父母者也，夫生而及见祖父母者，礼许其税服，则今令于私忌，给假，不违礼意，子之生，未有不逮母者，故郑氏以逮为及识也，然则及识，当以几嵗为限曰子生，三月，则父名之，以其三月一时，天气变有所识别故也。生三月之后，可谓之及识耳，事者为成人言之也，成人然后知事父母之道也。
七月，左丞王安礼罢，以端明殿学士，知江宁府，范纯粹为右司员外郎，以右司员外郎孙览为河东转运使，左仆射防西贮廊，右仆射正防各产芝草一本，绘图以闻。
礼部林郎中，言：昔见宋赐道，説唐朝帝王帯虽犀玉，然皆黒鞓五代始有红鞓潞州，明皇画像黒鞓也其大臣亦然，余昔通判滑州，见州衙设防，东西有贾魏公，祠堂皆黒鞓玉带，不知红鞓，起于何时也。
八月，膳部郎中，鲁有开罢为提举亳州明道官，以通判延州，呉安宪为膳部员外郎。
流苏五采，毛杂而垂之，挚虞决疑要注曰：凡下垂为苏，张衡东京赋飞流苏之骚，杀其注云：骚杀垂貌，盖流苏骚杀，皆下垂也。
宗室子漪説书于秘书省，特授通直郎，服绯，令馡士淝等数人，应进士举，取解别试所衣白襴，一时新事也，栁子厚作馆驿使，记云万国之会，四表之来，天下之道涂毕，出于邦畿之内，故馆驿之制，于千里之内，尤望自万年至于渭南，其蔽曰华州，其闗曰潼闗自华而北界于栎阳，其蔽曰：同州其闗曰蒲津自灞而南，至于蓝田，其驿六，其蔽曰商州，其闗曰武闗自长安至于盩厔，其驿十有一，其蔽曰：洋州其闗曰华阳自武功而西，至于好畤，其驿，三其蔽曰：凤翔府其闗曰陇闗自渭而北，至于华原其驿，九其蔽曰：坊州自咸阳而西，至于奉天，其驿六，其蔽曰：汾州由四海之内，总而合之，以至于闗由闗之内束而会之，以至于王都，言唐都畿之制如此，虽六典所在，亦不得其详，今司门职方，谓宜举唐旧制，而复京畿之壮观焉。
九月驾部郎中祖无颇知颍州
二十一日以立冬祀黒帝祠官受誓戒于尚书省，始举质明故事，从新勑也，前此四鼔初羣官皆集，多宿于近坊，礼部上言：以谓质也，明也，仍请蠲其日朝谒，勑依不准礼合经据，而奉祠者，免后至之弹劾焉。
天下诸路文武职事官，总四千一百一十八员，开封府界约五十员，京东路约三百七员，京西路约三百八员，河东路约二百七十员，河北路约四百二十员，陜西路约五百二十二员，淮南路约三百五员，两浙路约三百一员，江南东路约一百九十四员，江南西路约一百六十四员，荆湖南路约一百二十员，荆湖北路约一百五十三员，福建路约一百一十四员，成都府路约一百五十八员，梓州路约一百五十员，利州路约一百四十二员，防州路约一百一十一员，广南东路约一百六十一员，广南西路约一百六十八员，盖十九路总数，大约如此幕职，判；司，簿，尉又在其外，因颁降拟举，陞陟人数式，遂得见天下具员，他处则无也。
礼部郎中，防东直皇城其内，即广圣宫，林子中云：毎清旦风顺，闻浓香东来，此宫三清閤晨，炷也，主客又在其北，正对后苑春夏燕鹘无数，飞翥往来上林，乔木之所栖止也。
起居郎杨景畧左司郎中钱勰奉使髙丽七月二十四日同，自密州发洋杨起居，至大洋过，东风飘回登州，八月初二日再发，洋十三日方至髙丽境上钱，左司郎，八月四日已达，彼国一海之中，风势如此，又可异。
开寳寺试国学进士，景德寺，又为别试，所旣开院，以车营务，驴车数十，量载试卷，赴礼部架阁，数日方毕，所落人数可知也。
十月四日，礼部试饶州进士朱天申年十二念周易，尚书，毛诗，周礼，礼记，孝经，论语，孟子，扬子，老子凡十经各有一百，通前日所试童子，天锡之再从兄也，亦召至睿思殿，赐五经出身。
以给事中韩忠彦为礼部尚书，以左司郎中钱勰为中书舍人，以吏部郎中范百禄为起居郎，以直集贤院满中，行为左司郎中，以太常丞吕希绩为吏部员外郎，世言市井市防未晓其义，如何因读风俗通曰：市亦谓之市井，言人至市，有鬻卖者，当于井上洗濯，令香洁，然后【阙】市，或曰，古者二十亩为井田，因井为市，故云又市中空地谓之防，顔师古乃云：凡言市井者，市交易之处，井共汲之所总，而言之也。
余尝见枢密都承防，张诚一説昔年使北国，因问耶律萧姓所起，彼人云，昔天皇王问大臣云：自古帝王英武为谁邪？其大臣对曰：莫如汉髙祖又问将相勲，臣孰为优？对以萧何天皇王，遂姓耶律氏，译云刘也，其后亦锡姓萧氏，欧阳少师作五代史乃曰天皇王阿保机以其所居撗帐，地名为姓。
世里，世里译者谓邪律昔萧翰为契丹大族，其号阿鉢，本无姓氏，李松为制姓名曰萧翰，于是姓萧二者，不知孰是也。
世谓胡饼者，释名云：以胡麻着之也，前赵録曰：石季龙讳胡，改胡饼，曰麻饼，今俗字増食非也，齐书曰：永明九年，诏太庙四时荐面起饼，岂今之蒸饼邪？
二十七日，礼部试抚州，进士黄居仁，年十二，诵尚书，毛诗，并正义礼记，周礼，孝经，孟子，老子及太经，凡九经，合七十五通，又试论语大义三道，文理稍通，勑赐五经出身，閤门送袍笏，至礼部给赐焉。
太师潞公归，开封府推官，赵君锡作小诗二十篇，纪恩宠以送行，其尤为人传诵者，有若乐人都用，教坊家席上羣公换口夸内里宣来，蕉叶盏御前赐出缕金花全上才，初，佳句传中官写得，便闻天圣人含笑，搜寻了依韵，当时赐和篇西苑，重排饯会，时新篇御制降，彤墀明朝，上已无公事，赴宴臣寮，总进诗，虽王建宫辞，无以过此也。
十一月，职方员外郎，黄莘出知汝州，以秘书省著作佐郎邢恕守职方员外郎，以司门员外郎吕升卿为兵部员外郎，以秘书丞陈宗古为司门郎中，又以曽肇为户部郎中。
十二月，司勲郎中穆，珣出知润州，以彭次云为司勲员外郎，以左司员外郎路昌衡为江，淮发运副使，以中散大夫李之纯为右司郎中。
急告宁，皆休假名也，释名曰：急，及也，言切之，使相逮及也，李斐汉书曰：告请也。言请休谒也。宁，安也，吉曰告凶，曰：宁又曰，休沐汉律，吏五日得一休沐，言休息以洗沐也。
礼部投纳试卷，因国学至天下所解进士者，诸科赴省试者，约六千人，辞场之盛，未有今日之比也。
昔年有一大臣留守北京，方暑至上闗因得诗句云：河上荷花何处好？坐上幕客河朔人也，应声对云：市中柿子是谁？甜诸官莫不为之恐悚，而大臣终不见怒也。
文昌杂録卷五
钦定四库全书
文昌杂録卷六
宋 厐元英 撰
元丰乙丑正月以司勲员外郎彭次云为郎中
开宝寺为礼部贡院，二月十八日火，凡本部贡牋与夫所考试卷，须臾灰烬，畧无遗者，自正月九日鏁院，方定二十八日奏号，至是火，诏以太学为贡院，再令引试，前此未有也。
元丰六年癸亥，大庆殿元会，初设五辂于廷，除夜三更，大风自北，木拔幕屋，壊新玉辂右轮，入池数尺，玉饰皆碎，观者莫不骇愕，八年正月二日，先帝不豫，二月五日，遽宣遗制，方悟为变之兆也。
二月二十七日，内出白麻丞相，而下进官一等，是日，麻案在宗政殿门，百官素服序班于门外，南北相向，通事舍人，宣麻于正东，西向，示变礼也。
元丰八年春，太史奏，荧惑守心，是时，太清宫道士王太初，奏章于太一宫真室殿之中坛，回云至九天门下有传上章之命者，曰：已付南陵，使者告行太初，因敬问曰：南陵使者谓谁？答云：见守心者是也。已而又拜章于坛上回云，复有传上帝之命者，云已再付南陵使者，依命告行，自此京师大火，焚庐舍，开寳寺为甚，未几，宫车晏驾，太初方敢传此事于人间也，余昨充北朝贺同天节接伴使，三月五日，至深州安平县，前一夕，大风，是日寒甚，雪深数尺，林木多折，至雄州，泣覩遗制，河朔人，言虽极寒，暮春未尝有此异也。
度支员外郎陈向权兼京西转运使，以修奉山陵増员也，事毕如故，云。
四月，以左司郎中范子竒为直龙图閤，河北转运使，以右司员外郎范纯粹为直龙图閤，京东转运使，以吏部员外郎刘奉世为京西北路提防刑狱，以户部郎中刘理为京西转运副使，以金部郎中，端彦为利州路转运副使，以都官郎中叶，温叟为秦凤路提防刑狱，又以右司郎中李之纯为太仆卿，以吏部郎中胡宗愈为右司郎中，以工部员外郎髙遵惠为左司员外郎，以职方员外郎邢恕为右司员外郎，以知滑州，刘挚新知信阳张汝贤并为吏部郎中，以潞州韩宗道为户部郎中，以京西北路提防刑狱，梁焘为工部郎中，以知密州范谔，考功员外郎吕和卿并为金部员外郎，以太常博士盛陶，为考功员外郎，以秘书省校书郎，叶祖合为职方员外郎，以閤门通事舍人，文贻庆为都官员外郎。
五月，左仆射王公薨，以右仆射蔡公确为左仆射，以知枢宻院事韩公缜为右仆射，又以户部尚书王存为兵部尚书，以翰林学士曽布为户部尚书，以兵部侍郎许将为龙图阁直学士，知成都府，以吏部员外郎，文及为直龙图閤，直陜州，以户部郎中曽肇为吏部郎，以考功员外郎王子韶水部员外郎王谔并为郎中。
六月，以通判颍昌府范纯礼为户部郎中，以右司谏蹇序辰为司封员外郎。
左仆射王公珪己未七月初九日，主知枢宻院韩公缜同申月日皆同，惟时差异，五月十八日，王公薨，后数日，韩公拜右仆射隂阳家之説果可信邪！
余奉使至雄州，五月二十二日，次白沟驿，是日晚雨雹，其大如拳，屋瓦多碎，彼人云嵗常如此尤有甚于此者，目所未覩也。
司马公光拜，门下侍郎，辞避甚确，累遣御药院近侍召受告身，只日特垂帘，促令告谢，押赴门下归，即归私第，又遣入内都都知张茂则，宣召供职，国朝故事，惟宰相或间遣御药院近臣传防都知，累朝未尝遣也，召受告身双日，特开延和又遣都都知宣召，皆非旧例，防礼之隆，今昔絶拟。
北人谓住坐处，曰：捺鉢四时皆然，如春捺，鉢之类是也。不晓其义，近者彼国中书舍人王师儒来，修祭尊，余充接伴使，因以问师儒，答云：是契丹家语，犹言行在也，七月，以资政殿大学士吕公着为左丞，自王安礼罢，左丞久阙，至此方有除授。
初五日诣南郊，请大行皇帝尊諡曰英文烈武圣孝庙曰：神宗三省给谏，侍郎已上，学士，待制，御史中丞，宗室正任团练使，寺监长寄禄，中散大夫，已上并预焉，七月十六日，太皇太后生辰，上节名曰坤成，有司检讨故事，北朝当遣使人，干兴元年，章献太后垂帘，各遣生辰使人，亦曽致书，嘉祐二年，北朝国母听政，真宗之妻于仁宗皇帝为弟妇，即难通问，是时，每遣国信使即致书洪基云：请侍次闻达，其回书亦洪基，传达母后之辞，使者到彼国即洪基殿，通书母后殿，传达遣使之语，及致礼物，当时以谓得礼今洪基，英宗皇帝之弟也，于太皇太后亦难通问，朝廷方采用，嘉祐故事，无以易焉。
十四日北朝，祭奠吊慰使，副各素服诣皇仪殿行礼旣毕，百官立班殿门外，进召奉慰云。
以户部侍郎李定为龙图阁直学士，知青州，以寳文阁待制，呉雍为户部侍郎。
梁沈约，有修竹弹甘蕉，文其畧曰渭川长兼淇园，贞干臣修竹，稽首言切，寻姑苏台前甘蕉一，丛宿渐云露，荏苒嵗月今月某日有台西阶，泽兰萱草到园同防，自称今月某日巫岫敛云：秦楼开照干，光宏普，罔幽不瞩，而甘蕉攅茎布影，独见鄣蔽，虽处台隅，遂同幽谷，臣谓偏辞难信，敢察以情，登摄甘蕉，左近杜若江蓠，依源辨覆，两草各处异列同欵，旣有证据，差非风闻妨贤，败政孰过于此而不除，戮宪章安用，请以见事徙根翦叶，斥出台外，庶惩，彼将来谢，此众屈歴观自昔文集，未尝有类此制者，虽曰新竒盖亦有所寓托也。
朝廷承五代之名，式未正文德殿东西有上閤门而无上閤，按大唐宣政殿，周之中朝也，是谓正衙，紫宸殿直其北，是谓上閤，盖自晋太极殿，有东西閤，天子坐以听政，閤之名起于此，方唐盛时，立仗于宣政天子坐紫宸，而金吾殿中细仗自东，西上閤门入，谓之唤仗，今文德殿，唐宣政，正衙也，而垂拱直，其北紫宸，乃在东偏，文德殿东西，但有上閤二门，未审以何殿为上閤，谓宜参详典故，正上閤之名，以复有唐盛事焉。
以知蔡州，黄好谦为驾部郎中刘挚为秘书少监，以都官郎中蒲宗闵为利州路转运副使，以知明州马珫为都官郎中，以左司郎中，胡宗愈为起居郎，以右司员外郎邢恕为起居舍人，以吏部郎中张汝贤为右郎中，元丰八年七月，御史台班簿，银青光禄大夫二员，光禄大夫二员，正议大夫六员，通议大夫九员，大中大夫四员，中大夫六十员，朝散大夫七十三员，朝奏大夫，八十七员，朝请郎一百二十一员，朝散郎二百一十四员，朝奉郎二百八十四员，承议郎三百六十七员，奉议郎，四百八十九员，通直郎二百三十五员，分司官四十员，宣德郎二百三十八员，宣义郎一百一十四员，承事郎一百三员，承奉郎一百五十七员，承务郎一百一员，内外共一千八百余员，近者登极，覃防各有迁改，其多如此，然旧数亦依约可见也。
史记季布传，楚人曹丘生招权顾金钱，事贵人赵同等，汉书同作谈，司马迁以父名，故改之，今人与父同名者，改曰同为是也。
唐慈恩题名，按刘公嘉话，録起自进士，张莒于长安，慈恩寺闲逰题其姓名于防下，后书之于板，遂为故事，本朝进士题名，皆刻石于相国，兴国两寺，亦慈恩之比也。梁四公子一人姓【音，擕】名闯，【万禁反，】孙原人，一人姓防，【音万，】名杰，【音杰，】天齐人，一人姓防，【音蜀，】名【音湍，】浩人，一人姓仉，【音掌】名，防五阮人，昭明太子曰：出扬雄，蜀记闯出公羊传，防出世本字亦作简出三齐记杰出，竹书纪年防出索纬，陇西人物志，出世本及广雅，仉出太乙符防出，史记孙原，僰，山名浩，洮湟之间，二水名，五阮雁门也，浩音告，音门，今俗呼为閤门河，盖疾言之，告为阁耳。
吏部西选，一曰，尚书左选京朝官三千余员，二曰：尚书右选，大使臣一千九百余员，三曰：侍郎左选，幕职令録判，司；簿，尉四千余员，四曰侍郎右选小使臣一万三十余员，四选除，非次阙外，例多待阙及二年者员多阙，少之也。
唐制，天子坐朝，宫人引至殿上，故杜甫诗云：户外昭容，紫袖垂双，瞻御坐，引朝仪，天祐二年十二月，诏曰：宫妃女职，本备内任，今后每遇延英坐日只令小黄门祗引从，宫人不得出，内自此始，罢也。
今三省官谏议大夫，司谏，正言郎中方出入重戴，盖昔者门下，中书省自侍郎，常侍，给舍，谏议至起居，遗，补尚书省，自尚书丞郎至，正郎皆重戴，是为清望官，唯员外郎，不得预此，御史台至今，自中丞监察，皆重戴，独此为是耳，三省皆非故事也。
周显德六年髙丽遣使献别叙孝经一卷，越五孝经新义八卷，皇灵孝经一卷，孝经雌图三卷别叙者，记孔子所生及弟子从学之事，新义者，以越王为问目，释疏文之义，皇灵者止説延年避灾之事，及符文，乃道书也，雌图者止説日之环晕，星之彗孛，亦非竒书熈宁中王徽病，诏医官马世长往治之，归得东观汉记七册，彼亦自无完本，然俗好经书，至于庶贱之家，各于衢路造大屋，谓之局堂，子弟昼夜诵读云。
建隆三年，班簿计二百二十四员，南班在内，元丰八年，止阶官计二千八百余员，然建隆时，两省凡二十七人，盖不専职本务分涖，中外之任焉。
神皇帝，灵驾发引，自福寜出垂拱殿，由西上閤门文德殿，端礼门出，右升龙门至德门而不由大庆殿平日辇路旣，吉仗，即日东还到阙，虞主自右掖门入，由右长庆嘉肃银台，承天门，至集英殿奉安列圣故事也。中书舍人礼上有押角，尚书八坐丞郎初拜，并集都坐，交礼，迁又解交六典载蕴位动，位皆未详其义，以俟知者。
押角解交已检获载后篇
梁均王，晋天福中始，故妃张氏独存，考功员外商，鹏为志，文曰：七月有期，不见望陵之妾，九疑无色空，余泣竹之妃，后唐武皇师还渭北，不获入觐，幙客李龚吉作违离表云，穴禽有翼，听舜乐以犹来，天路无梯，望尧云而不到，五代之季，工翰墨者，无以过此也。
文昌杂録卷六
文昌杂録补遗
余记中书舍人礼上押角，未详何义？按唐裴坦传载令狐绹，荐坦为知制诰，裴休持不可，不能夺，故事舍人初诣省视事，四丞相送之，施一榻堂上，压角而坐，坦见休重愧谢，休咈然曰：此令狐丞相之举休，何力顾左右索肩舆，出宋次道，乃曰：舍人上事，必设紫褥于廷，面北拜防閤，长立褥之东北隅，谓之压角，宋丞相作掖垣丛志，亦不解其事，未知何者为是？
唐国子祭酒李涪作刋误云，两省官上事日，宰相临焉，上事者设床几，面南而坐，判三道，案宰相别施一床，连上事官南坐于四隅，谓之押角，自常侍已下，以南为上，差牙相承，实乖礼敬，何不为丞相，设位于众官之南，常侍谏议，给事舍人，循次而坐，于丞相之下，尊卑有序，足以为仪，由此观之，不独中书舍人，凡两省官礼上，宰相皆压角也。至五代冯道为宰相判状，尾罢之，应自此閤，长立于柬北隅，犹谓之押角如宋，次道所记也。
又五代防要，晋天福五年三月，勅中书门下五品已上于两省上事，宰臣押角之礼宜废。
余又记后唐同光三年，洛京积善坊，得古文钱，曰：得一元寳顺天元寳史不载何代铸此钱，近见朝士王【御名，】仪家有钱氏，钱谱云：史思明再防洛阳，铸得一钱，贼党以谓得一非佳号，乃改顺天葢，史思明所铸钱也。
余前记，尚书省初拜，并集都坐，交礼，迁又改交未详，其略曰：汉制八坐及丞郎初拜官，并集都坐交仆射，八坐也，又无不答之文，又东宫旧事曰：太子至承华门，设位拜二傅，二傅交礼毕，不复登车，又后汉养老，仪天子与五更于门屏，交礼，即荅拜详，此并以对拜为交礼，迁日又集对拜而去，谓之解交也。
余前记唐諌议遗补在左右，省而刘禹锡送令狐博士，诗云：谏院过时荣，棣萼已有諌院之名，何哉？按防要，贞元中，薛元舆为諌，议大夫奏云：諌官所上封章，事皆机密，每进一封，两省印署，凡有封奏，人且先知，请别铸諌院印，庶免漏泄，乃知諌院之名旧矣。
文昌杂録防
余自壬戊，五月入省，至乙丑，八月罢，每有所闻见，私用编録嵗月寖久不觉滋多，官在仪曹粗记故事，今杂为六卷，名曰文昌杂，録或有谬误，览者为校正焉，南安厐元英题。