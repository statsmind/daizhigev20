钦定四库全书      子部十二
提要
珍席放谈二卷，    ， 小说家，一【杂事之属，臣】等谨案：珍席放谈二卷宋髙晦叟撰晦，叟仕履无可考所纪，上自太祖，下及哲宗时事，则崇寜以后人也，是书宋史艺文不着，録惟文渊阁书目，载有一册，世无传本，今散见于永乐大典者，尚可裒辑成编，谨采集排缀，厘为上下二卷，书中于朝廷典章，制度沿革，损益及士大夫言行可为法鉴者，随所闻见，分条録载如王旦之友悌，吕夷简之识度，富弼之避嫌，韩琦之折，佞其事，皆本传所未详，可补史文之阙，特间加评论是非，轩轾，往往不能持平，又当王氏学术盛行之时，于安石多，曲加回防，颇乖公议，然一代掌故，犹借以考见，大凡所谓识小之流于史学，固不无禆助也，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
珍席放谈卷上     宋 髙晦叟 撰
国初循旧制，节度使班缀在卿监之下，太祖命升于龙墀内，今官至观察使，则礼秩与待制等，而元戎位列，六曹尚书之次，居翰林学士之上，得其宜矣，唐制，文武杂任作节度使还朝，为省监长贰者间有如顔鲁公自江西囬充，刑部侍郎叚成公泾原还，领司农卿之是已，亦一时之良矩也。初，外戚罕有建节者，太祖时，杜审进以元舅之尊，穷老才得节度使，本朝之制，节度州为三品，刺史州为五品，盖五品州则军事也；而命官乃为防御使，则以防御团练使，领刺史州，盖本唐制，至节度州则非赐旄钺，不以命之，若观察使，盖与节度使相须，观察，系州节度系军节度，可以兼观察，观察视节度，则降杀矣。
神宗鼎新官制，建尚书分，六曹以莅事，制落成之日，命左右仆射赴都省礼上，依唐制，百官致恭，以见王禹玉蔡持正为二揆，尚书拜于副阶之上，而荅拜御史中丞，诸曹侍郎以下拜于庭中，而跪于堂上，以受其参，上即闻之，翌日登对，语及讶不如仪也，厥后登庸者亦不复沿袭矣。
故事，知制诰待制，权发遣三司使事，赐金带韩玉汝以待制分画河东地界，事毕陈睦，以校理使髙丽还追职修撰，亦各被赐近，时梁材叔胡师文，黄师是之徒，皆待制，并赐杂学士带亦优礼也。
旧制，公卿士大夫引年者，随其品秩髙下例进散官致仕，内外制杂学士，前执政官带职名，前宰相带，使弼致仕，自熙宁，元丰始也。
石表之以前参知政事，自资政殿大学士，吏部侍郎，太子少傅致仕，田宣简，后以枢使罢事，观文殿学士，尚书左丞，乞致仕，亦除太子少傅，职任虽殊，而恩秩一等，前后失于比儗耶？轻重系于当时耶？
神宗朝，王公带观文殿大学士，在金陵府及生日，有防契勘有无所赐礼物枢宻院具到宰臣，枢宻使带平章事，并使相生日，支赐则例进呈，特令依在外，使相例赐，昔赵忠献拜太师，西京养疾，国朝故事，非带同平章事，无生辰，赐物例，太宗以普故相特示异数，遣使就赐，是时自当举此以闻，不知何以遗忘之也。本朝旧相，不带平章事，生日锡之以礼物，唯二公尔。
本朝小使臣供奉官而下皆，宣徽院，院使之恩礼，遂同二府，而班在枢宻副使之上，至雍熙中置，三班院，专领小使臣授任而宣徽使如旧，其后班缀下，枢副矣，为使者不胜计，赐重金带，唯王君贶尔。
旧令郡守，监司通判，随其服色借紫，或绯而不垂鱼，按唐制，借绯，即佩银鱼，借紫即佩金鱼亦入，衔位书之，其法似可袭矣。
哲宗未亲政日，宰相吕大防屡更，先朝官制，事极不经，以左，右字分有，无出身人则右职者，分当赃汚而不足怪责矣，何其不思之甚也！朝廷之士，弗闻一言，论其疎舛，出于畏附而然耶？果以为中理，而无说耶？至上独揽权纲，方命有司复行故典，而斥去谬举，天下韪之，班固谓霍光曰：不学无术，大防，岂非其俦乎？
凡诏书徳音立后建储，行大诛讨，拜免三公，宰相，枢宻使命将曰：制并用白麻纸，不使印百官立班宣读，故谓之白麻，亦曰宣麻，杜子美有诗云：紫诰追三代，黄麻似六经，【按杜甫赠张垍诗紫诰，仍兼绾黄，麻似六经，此作追三代，未详所本，】黄麻不覩所出，盖唐贞观以诏勅多，蠧始用黄，麻纸书冩尔名与白麻相，而事则殊矣。
公式旧，唯中书门下，今唯尚书省发勑书曰：故牒诸州，出补牒，亦称故牒，自余省，台、寺，监文移，皆云谨牒，不易之制也，独防州路转运司公牒辄书，故字诸道，监司文檄，未尝有是者也，前后主者，但相承行，无顾条理而更革者。
近时上官复谒属僚刺字，多云起居某官，避参之卑也，夫参辞，上下通行之制，所为起居者，其礼至重，嫌轻而增重，诚为倒置，得非循袭其常，弗之思乎？
唐京师钱陌八十五，自河而南，八十五燕，代，皆以八十为陌，汉王章，建言官司，出钱陌减其三，今则凡官司出入，悉用七十七陌，谓之省陌者，是已独封赠钱输官帑陌，犹用八十，乃唐时余制也。
太祖召陈图，南对便殿，恩礼甚渥，问曰：昔尧，舜之为天下，今可至否？对曰：尧，舜，土阶三尺，茅茨不剪，其迹似不可及，然能以清净为治，则今之尧舜也，上善其对，清净之言，起于老庄，世多以为道家虚元之说，其源盖出于乾坤，易简之道，尧；舜，繇之修已，以安百姓者也，希夷举之以荅，睿问可为仁人之言，其利溥也，岂髙引逺遯方外泛泛之流，可攀企哉？太祖嘉纳，帝道日隆，圣敬日跻，偃武修文，函夏奠枕，视唐虞无问然矣。
太祖常下诏吏员繁而求事之治，俸禄薄而责人以廉，甚无谓也。与其冗员而重费，不若省官以益俸，非独垂一时之训，足以为万世之制。
仁宗临轩清问，贤良之士苏辙策畧曰陛下近嵗以来宫中贵姬已至千数，歌舞饮酒欢乐，失节坐朝，不闻谘议便殿，无所顾问，从官奏曰：陛下恭俭未尝若是，辙言狂诞，恐累盛徳，乞行黜落，帝曰：设制科，本求直言，苏辙小官敢言，特命选夫人主言动，辙虽妄说，果能诳天下之人哉？置而不论，仍嘉其能，贲以恩宠，容谏纳善，尧、舜，禹；汤，无以过也。
章圣尝谓辅弼曰：诸州长吏或廉而肆虐，或察而滋扰，或掊敛以为公，或旷职以为恕，此何由致治？四者，世人不独不非，而反获休誉多矣，安得廉而弗厉，察而弗扰，公而弗侵，恕而弗废之士，与上共理耶？
田宣简，况有言士君子修身，起家易始终尽善，难始终尽善，易世徳相继难噫！士当穷时，艰勤自奋，往往能之，暨其志得，欲充丧其素操，盖亦弗稀，或已克终，而子孙殒家声者，多是公语，足以为士大夫之良规也。
杨文公尝云：人之操履，无若诚实，此曾子平日三省其身之道，而孟子所谓仰不愧于天，俯不怍于人者也，君子允蹈其可后乎？
王沂公尝云：是非曲直，在听断之审，请以药物喻之，医方谓药物有相，使相反者，如甘草为国老，以性能和众药，故汤剂中不论，寒温多用之，而斑猫有毒相反，若用之则致害人，时以为名论。噫！攻疾者，投药相反，患止一身，经国者，用人相反，弊及天下弗可忽也。
李有言，壮年仕宦，忌于太速，肌体患于太丰，早速早丰，莫能致逺物理自然也。而斯乃分定匪系乎人，虽不速不丰，有可得耶？若谓爵禄用巧心，强力必能驶，取则误矣。盖有经营，而即如其意者，是亦命也。适与幸防焉，苏文忠有言，人之仕宦，但只作郎官典郡，自无患害也，盖位髙责重常近颠踬，理自然耳。正人居要路，则忘身许国，知之必为羣小侧目，乘伺间隙，邪人知重权则营私罔上，言者抵罪，贯盈难揜，终致发，邪正不，皆所以贻祸也。公言约而防深矣。
厐颍公尝云：大臣尤当只畏绳墨，岂可自恃贵重，乱天子法，此谈足以为钜人，药石也，尝思法非为君子，设世之君子，冒而弗惮，将何以御中人之下者哉？士大夫有审顾宪章，不少逾闲者，人或以为拘，出矩度以肆放而无所恤者，或推以为才，果其然乎？若人知法之可虞，则世无招尤，速累者矣，若举皆避于法，则世无能保厥躬者矣，系所自处也，先贤云上顺公法，下顺人情，故称循吏，可不谓之才乎？
赵中令举官词人有见其故藁，但云：某当公事如私事，爱惜官物如己物，诚简切也，世之从仕者多，汲汲然营私，谋已心，惟恐后治公事，岂婴思虑主官物，弗入顾盻，苐务因循，茍且以度嵗时而侥幸袭以成风，恬莫怪也，能如公所举则州邑必无稽违，帑廪，宁有侵蠧矣，推士者，往往为过，情溢美之谈，曲相藻饰，是非可否？未免失真，视中令得无愧乎！
孙宣公一代之名儒也乆在经筵尝取无逸篇，绘图以进，真庙援唐明皇时故事尔，夫无逸周公所以戒成王，欲知先业之艰难，而罔可怠，豫王道之持盈守成，而致长乆安宁之道也，宜其置左右起居，出入观瞻，念虑焉，防莱公以将相穹崇，歴镇方面谕摈绍者，遇有过客造请，常以同年小録与参状俱呈，若其人聨牓，而年在已上者，虽州县小官，亦展茵席，以叙拜礼，惇旧如此，近时同年事分一，空得公之彷佛者，可以厚浮俗而为佳话矣。
防莱公当国，契丹入境，河朔戒严，朝论二三，未知适从，独公劝上亲幸澶渊，得以振士气，章圣面谕，擘画边事，及驾起与不起，至何处者，准条四事以对，曲尽机要，其状右奏语云：陛下睿智渊深，圣猷宏逺固以坐筹而决胜，尚犹虚已以询谋，兼彼契丹，颇乏粮糗，虽持甲兵之众，必懐首尾之忧，岂敢不顾？大军乃图深入，然亦虑其凶狡，须至过有防虞，由是宸衷，决从其策，不惑銮舆顺动，敌兵北归，议者以冦公之功烈，崛然第一，信不诬矣。防公性尚华侈，夏英公亦然，夏尝语门下，客曰：莱公自奉豪奢，而世弗非者，至某，则云云者多，何也？客对曰：旧传防公在镇暇日，与僚属出郊，围坐席上，闻驮铎声，遣介问之，乃一县令，代还，行李经由，公即召同席，从容宴赏，侍中，今待入京，士大夫与出都之人，礼数已自加损，况其他欤？宜乎物论之不同矣，竦黙然乆之夫虚心下士，弗论髙卑踈昵者无贤不肖，悉皆推尚，曲意轻重，欲人情者，誉未必至，而毁亦莫可逃也。
李文定年四十，方登第，陈康肃守，鄞时犹在场屋，多与之游，每题壁则书布衣，李迪捧砚，其后李相国而陈方建节，升沉淹滞，盖叵测也。
刘温叟，岳之子也，以父名岳，终身不听乐，李文正一代之贤人也，尝云：礼不讳嫌名，二名不偏讳，刘不登，嵩华诸岳，则可矣，而讳岳不听乐，无乃过欤！夫岳与乐比，其他嫌名异矣，耳闻管，愉乐之音，冒父之嫌名而弗顾，人子安乎？礼以义起，岂必须典制显禁，然后避也。縁人情论之，未为过尔。
杨文公在翰林，母处外，被疾请告，不待报即去，上遣中使赐御封药，洎金帛以赐，谓辅臣曰：亿侍从官安得如此自便，王文正对曰：亿本寒士，先帝赏其词学，寘在馆殿陛下矜容不然，颠踬乆矣然近职，不当居外地，遂除太常少卿，分司，夫近侍轻肆，而圣君优假大臣，又善为之地，真幸遇矣。
王文正公宇量鸿旷，絶伦在相府，日未还第间，上遣中使锡御酒十器，方逾阃内，厥兄亟令诣国，封首取二，壶其妇云，此上赐也，俟相公归视，即持去，兄怒，挈梃击壶皆碎，醖流盈地，夫人怒之，不令却扫，公归见之，问其故，左右具道所以然，徐语国封曰：人生光景，几许时，其间何用校计，余无他言，兄与国封黙愧也。
张文定守江陵嵗大旱田稼将败，民忧艰食，公自府宇率僚佐，炎日中，拖绅端笏，撤盖徒步至承天寺佛舍，匄雨升殿，焚香祀拜，才终甘泽飘零，霈然霑足，人舞泳，遂获有秋，故老尚能传道，其事以相语，至诚感格，如是之驶也。
王沂公罢政柄，以相节守西都，属县两簿尉，同诣府参公见之，将命者喝放参讫，请升阶啜茶，二人皆新第经生，不闲仪，遂拜于堂上，既去左右，申举非仪，公卷其状，语之曰：人拜有甚恶。噫！大臣包荒，固非浅丈夫之可望也。
吕文靖当国，一日归，自中书欲发奏牍，令子弟开堂印，莫知所在，家人骇，顾公黙然，但命缄扄如故而已，翌日，至政事堂，用印印在如故，盖主吏时或窃用，自是防察谨严，奸勿能措，若即暴穷治，则非惟贻中外讥笑而牵连抵罪者亦多矣，世皆服公之识度，絶人逺甚也吕文靖庆厯在相府乆病昭陵手诏曰：古人言髭可疗疾，虽无痊验，今朕剪髭与夷简合汤药，表予意也，昔白傅咏唐太宗剪髭烧药赐功臣李勣呜咽，思杀身，其渥俪矣，君臣之间，至恩如此，虽杀身，讵足以报况，勣之阿谀，但为谋身之地哉！白傅之言，不亦过欤。
范文正公贤髙一代践更，贵仕至登政府，常务赒赈宗族，以逮孤逺薨之日家无余赀，窀穸有期，素相厚善者，韩富田裴诸公各出金帛之助，狄武襄常在麾下，早被知鉴，时位枢席，赙赠倍腆于诸公，夐然有古风槩，悠悠之交，非其比也。
范文正公王佐才，世所髙仰弗逾大用，未究所蕴而亡，时论怅惜，后三十余年，子纯仁自同知枢宻院事拜相搢绅，多以为宜，非如前辈英声茂实，实在人耳目中属望，以相天下者也，盖文正位弗称，才公议未契，一旦嗣续，登庸舆情慰，厌尔与鲁人欲，臧孙达之，有后几矣。
珍席放谈卷上
钦定四库全书
珍席放谈卷下     宋 髙晦叟 撰
哲宗嗣统，宣仁权同听断，蔡持正，以故相典安陆，暇日偶作小诗数篇，朝散郎吴处厚守汉阳邻封也，平日深嗛蔡秉政，时不相推引，购得诗本輙以己意，曲加注释，以为意在怨讪，如其私说，飞驿上闻，祸起不测，遂窜岭外，时上相吕大防等居辅弼之地，皆缄黙顾忌，无所论辩，奉行而已，惟右揆范尧夫奏疏理列，又与王正仲帘前再三为之辩，不克，囘己行之制，而二公亦各罢去，天下士论靡，不贤其人也。噫！人臣效情与，夫媮合者，临事则可见矣。可弗察哉！
范文正殿余杭，时有一近臣同路，宴公于堂，以其家声乐相娱，继出俳优，男女纷揉，褒语交至，恠而问其男女谁何？主人答云：児曹尔，公不怿，避席即去，王荆公具书其事于策，真可谓直笔矣。
富文忠，杨隐甫皆晏元献公婿也，公在二府，日二人已升贵仕，冨每诣谒则书，室中防话竟日，家膳而去，杨或来见，则坐堂上，置酒从容出，姬侍奏，管按歌舞，以相娱乐，人以是知公待二婿之重轻也，二婿之功名，年位亦自不相伦矣。
冨文忠以累朝旧相，出镇河阳，龙图，韩贽自西京被召，孟洛相去不及百里，虽非入都，正驿而迂，行止一舍，尔韩未戒行驰书于公，欲因而假道三城，以通典谒，公报拒之，意谓侍从被召，不当曲，程先展私觌，虑招物议，大臣于事，避慎如此，飞谤其能，及乎！
富文忠卜宅，洛阳胜伟冠于西都，王君贶相继起第，又复过之也，然而富公年七十，即上印绶，乞骸致政，优佚自喜，家居十朞太原公虽尝暂止其间，老犹任事，拥节旄殿方面，亟匄归甚切，未俞而终于镇，名圃广厦，虚设尔有，而不知足，失其所以有者也。
韩忠献冨，文忠立朝，杰然无出其右，真社稷之卫，家之光也，仁宗虽任之政府，未几，皆出乆留于外四海士民繋望以为相者乆矣上亦终谅其贤，嘉祐中，相继秉钧轴，簮緌列辟，林麓潜夫，拭目延颈，竞欲观听，弛张迟迟，未有闻见，或切语而私恠，逾年行祫享，大礼于赦文，中列废置者数十事，皆兴利蠲害之，端人同庆幸，视其措画，可知其故也。世方知二公不即变更，盖有待焉，因肆赦，而推恵者，非独使编氓，比戸晓然归恩于上，又免郡县，数数遵承之烦，莫不叹诵其徳业不羣也，岂非君子之道，昭然日彰，而宰相自有体者乎？
韩魏公未相时，自政府出更歴方面乆之建节判相州，邺台公松楸所在也，上谢表云：铺排牛酒，燕故老于里中，罗列旌憧，拜先臣于墓下，一时之盛事也，人子致位若斯，来临乡社，所谓以显父母者也。
韩魏公在相府，嘉祐中，畿邑多蝗，朝廷遣使分行督捕，时一朝士还阙，见公面白，县虽有蝗，全不食稼，公识其言之佞也，遂问有遗种，否佞者不期问此遽对遗种，不无公曰：但恐来年令嗣不及尊君，其人惭而退。
韩魏公秉尸钧，王陶游其门，公亦素器之累，歴从官及为中丞，未登二府，怏怏有望于公，引摭细故，奏疏诋公由此出守，转郡谢上表，尤肆狂讦，词皆浮实，至举丁朱崖以况公悖妄弗顾，于理甚矣，忿欲攻人，失其所御，一旦至于是也。由此大失望，陶后虽复用于朝为讣，相竟不跻丞弼之列，足为躁人鉴矣。
潞公，嘉祐中，位元台时，上偶违豫二府，同宿于内，一夕，有人欵禁闼告变，公即命砻墨于盎，呼其人至前，浓涂面目，驱出斩东华门外，翌日，都下帖然，虽左右亦莫知其上变者谁？何也？仓卒之间，处非常之事，如是足镇服中外絶人逺甚诚社稷之卫也。
程康穆帅髙阳北使过部称疾，遣人白公欲着帽以见公拒之，报曰：疾则可无相见，见当如礼，使人沮伏，莫能为辞，深得镇御之方也。
范蜀公，皇祐中，知谏院陈恭公为相，嬖妾笞杀一婢，御史奏论排斥，不知所谓，遂诬公私其女，景仁上言：朝廷设台谏官，使除谗慝，非使为谗，果如其言，执中可斩，不然则言者亦可斩，御史怒，共劾其阿宰相范弗顾，力论其不然，熙寜初，欧文忠在政府，言官亦诬其私，子妇呉氏，惟冲卿以己女，尝辨于文疏，余无一言，为明其罔蔑，景仁之心，岂特私于相国，盖欲为朝廷别枉直，惜事体尔，何其似之者鲜焉。
苏子美年二十一，上疏极为切至，后以祠防弃踬不振，未五十沦亡，良可叹惋，然而是亦韩文公所谓栁子厚少时，不自贵重，顾借者也。
侍郎，郎廉叔清风峻节，闻于一代，尝师朱頔，沈天锡既显，皆均俸及之，每致书不称官，止云门生，二人既没，又赒其子为毕婚嫁，告老还乡，未有居第，渐治园庐，号武林居士，其贤髙矣。
宋莒公再入政府，景文时以端明殿学士，守成都，輙系金方团笏头带言者，上闻朝论，欲究然否？公白上，云臣乆备位二府，累赐带，曾寄遗祁兄弟之心，觊其早被进用，不期遂佩服尔事，即中寝，可谓善为辞也。
宋莒公晩年景文奄谢，诸侄成服，公恶其缞，缕太麤命易去，有一门客自言素辱恩遇，愿请以衣当日，都下人多传笑，近时有相国诞辰，驰至賔次，荐绅跪笼，放生祝夀之人相埒矣。噫！士迷深利，丧失廉耻，莫知自贱者，何独斯焉？古传为要人，或持溺器，或验便液，盖不诬矣。夏文荘豪杰之流也。然操行多疵，清论寡与庆厯中自前执政，拜枢宻使言者排之不已，即罢时石守道进圣徳颂其序云：皇帝命得象殊为丞相，竦枢宻使次云用御史，谏官十一疏，追竦白麻，又除襄为谏官，天地人神，昆虫草木，无不喜跃，皇帝退奸，进贤发于至诚，奋于睿断，见于刚克，公怏怏衔之，深岁设水陆斋常旁设一位，立牌书曰：夙世冤家，石介人以谓益彰石之谠言，劲节而重，自暴其丑也，岂非忿懑内懐勿能制而未之思乎？神宗在御，李端愿纳节以少师致仕，特给节度使俸之半，曹佾，拜中书令，特赠公使钱一万贯，朱衣双引皆近朝，待戚里之殊，礼也。
曽子宣吕吉甫同为内相，与客啜茶注，汤者颇数客云，尔为翰林司何故不防茶，吉甫即云：翰林司，若尽防防茶则翰林学士须尽工文章也，意讥子宣縁此遂相失矣，与武元衡在院中，食驱蝇，事颇不逺焉。
哲宗绍隆丕搆，拓大提封刘舜卿帅熙河出兵塞外破敌垒，擒其帅章至庭下，倨悍不拜，竟弗能屈，反善遇之，识者以谓若因其慢即时出于不测，斩首以徇，威示武，则余必沮，势丧气乗机足以扫荡也，此正阃外之事，専之可也，虽罪擅诛，何避焉！舜卿庸才，不能建伟然之事，区区畏首畏尾，图全之策，执俘以烦朝廷，谬矣。人君何赖焉。
魏文帝云：文人相轻，自古而然，翰墨之流，贵已忽人，其源乆矣无足恠，惟自视有余裕者，不然，如韩退之未尝弗推，子厚杜子美未尝弗称，太白，岂区区务取胜也。江南李后主善词章，能书画，皆臻妙絶，是时纸笔之，亦极精致，世传尤好玉屑，牋于蜀主，求牋匠造之，唯六合水最宜于用，即其地制作，今本土所出，麻纸无异，玉屑，盖所造遗范也。
王元之词学器识，度越当代，太宗深所器异，而天资忠劲，知无不言，言无所徇，始以知制诰坐事贬商州团练副使，还朝，上曰：王文章俊頴，人罕偕者，但性刚直，不甚容物，命宰相召戒之，后又继贬斥，皆以论议也，尝为三黜赋云：一生几日，八年三黜，始贬商于亲老且疾，儿未免乳，拥树六百里之穷山，唯毒蛇与贙虎歴二稔而生，还，幸举族而无苦，再谪滁上，吾亲已丧，几筵未，旅榇未塟，泣血就路，痛彼苍兮安仰，移郡印于淮海，信靡盬，而鞅掌旋号，赴于国哀，亦事居而送往，叨四入于掖垣，何宠禄之便蕃，今去齐安髪白目昬吾子有孙始笑未言，去无骑乗留无田园，羝羊触藩，老乗轩不我知者，犹谓乎郎官贵而郡守尊也，于令尹无愠，吾之所师，下恵不耻，吾其庶几卞和之刖，吾乃完肌，曹沫之败，吾非舆尸，缄金人之口，复白圭之诗细不宥兮，过可补，思而行兮，悔可追慕，康侯之昼接兮，茍无所施，徒锡马，而胡为効，仲尼之日省兮，茍无所为，虽叹凤而奚，悲夫！如是屈于身兮，不屈其道，任百谪而何亏？吾当守正直兮，佩仁义，期终身以行之，公之志，斯可识矣。然而直之为行，可晦而弗可恃，臯陶所谓直而温，叔向以直及难是已。
元之表啓精致，如诸县丰登，全无公事，一家饱暖，尽荷君恩三神，山上曾陪驾之游，六学士中独有渔翁之叹，人多传诵。知制诰被谪，未几复职，谢牍云：阶前药树重吟，谢客之诗，观里桃花免动，刘郎之叹，此句尤微婉也。
田宣简公，天资寛明，忠厚海内之贤，帅平凉，日置酒，与僚属相集，路分都监，雍元规者酌饮，逾常言色失度，曳裾离席而逰诘旦方悟，愧畏不胜，即驰诣公深自咎谢，公温然软语，以存慰之，既去，尚虑其内弗安也，后数日，谕副帅范恪宴兵官于西池，席半赠以诗曰：醒时莫忆醉时事，今日休言，昨日非池上风光，宜共釂劝君，不要半酣归，元规几于感泣，方寜处矣，论者莫不叹公之徳量足以容物，大过人也。
宣简尝过箕山，望，颍水有诗云：先生尝此傲明时，緑岫清波，万古竒应有好名，心未息，滩头洗耳欲人知，帝以天下让，若自得而无待于外，则逊避而已，乌用洗耳哉洗耳，乃欲暴其髙风于四方，万世也，公能探其情矣，宣简初，登大科通守金陵，日有李琵琶者，本建康伶人，国除，时十余岁，逮兹近八十，因宴席呼出，犹能饮巨觥，陈叙平昔歴厯可听辞容，不甚追怆，若无情人，又云：后主喜音艺，选教坊之尤者，号别勅都知，日夕侍宴，自称父喜琵琶，名冠别选，王师围城，未防间，后主犹未辍乐，但云甚迷，公有诗卒章曰：曲终甚喜，询前事，自言本是都知子当时此地最繁华，酒酣，不觉恣矜夸，若使斯人感伤，岂能终老爱琵琶，诚如所谓矣，以其无情，所以道往事奏，旧曲而不悲，沦落泥涂，而长年也，古诗云：寡欲罕所阙，味薄真自幸，又曰，多情真，薄命容易，即囬肠噫于物，味浓而情勿迁者，未尝不为身之累焉，亦贱分致然，己莫能而取舍尔，若李琵琶在人间，幸未必不多，而命未必不厚也。
杨文公入省校试天下士，既出真庙，问云：闻卿都堂帘中哄，笑何故？对曰：有举人上请，尧舜是几事，臣答以有疑，时不要使因此同僚皆以为笑，上为之动容，范蜀公尝书于简，在南唐时已着斯事矣，侍郎杨鸾乃国相汤恱之妹婿问恱曰：尧，舜不知几件事，荅云如此，疑事不要使。噫！荒唐之流多矣，何独此子耶？
冨文忠当轴，殿帅阙进拟除授，上谓公曰：张茂实乆次何不与选？对曰：茂实虽可任，曽同臣北使，恐致物议，故不敢引用，上曰：朝廷公举何恤人言！遂被擢御史中丞，韩绛不知所以奏论其事，果如文忠之说，弹其非公丞相，即日家居，拜章引咎，云观绛所言，皆中臣病无路，可逃于斧，胡顔再觐于宸旒，盖上自知本末，不假剖析尔绛，由是谪去，犹坚乞出外，欧阳永叔时为内制，批荅云事，縁暧昧语渉中伤，遽罢宪司，以释羣惑，虽朕之不明不敏，能为卿而辨之，而卿亦何嫌何疑？遂去，朕而不顾避，辞已确，敦喻亦勤，其体予怀，复安厥位，使天下晓然知朕任贤而无贰也，君臣相与至矣，然而非欧之笔，亦莫能发挥，人主之诚意，如此之着切，而使大臣释然，感通也。
韩富二公功，与夫当世，人望不啻，古之王佐也，天下无贤不肖，称韩，冨二公亦素相厚，韩尝寄诗文忠，云二州，连结子孙契十载，同驰忠义名，治平间，韩位元台富为枢相，举错之间，事有矛盾，由是失欢而弗顾，相继而去位，音问庆吊，亦皆阔略，所谓势疑则隙生，力侔则乱起，岂虚言乎？名贤尚尔，况庸人哉！
冯当时为举子时卷中咏温泉云：他如氷雪，尔如汤，他学安流尔，沸人事，如今贵和合莫寒暑，苦参商平生多可少怪，于物无忤，志见于此篇矣。
文潞公守成都，献灯笼锦，于温成宫中都下，传其新异，代还辅政，继而宰国，唐子方为言官，举贡锦事，廷斥其奸，词甚鲠忤，天子震怒而不慑，左右之人，靡不为之，惴惴也坐是窜逐岭外，李师中有诗送行云，孤忠自许，时不与独立，敢言人所难去国，一身轻似叶髙名千载重如山，并游英俊，顔何厚未死，奸谀骨已寒，天意若思安社稷，肯教夫子不生还，人有易，未字作尚者，盖有所讳尔，当时义夫志士，非独钦唐之孤节劲气，而亦重李之锐，然乐善成，美矣，后子方声问寖，禄位益显，为御史中丞，俛黙以养誉望而无所建明，不若前时之国，尔忘家也，李遂贻书诮其故，索取昔年所送之诗，可谓直谅之友焉。噫！士之微时，以忠义自处，奋振身名，一旦践更要地，冒荣固宠，为私己之谋，勿变其操者，尠可责止于唐欤。
王荆公登庸谢表云：念善俗之方，姑务徐徐而改革，思爱日之义，又汲汲以施为公之志，于是可见矣。世之言者谓公得君，专天下之政，弛张庶务，峻切而弗以渐致异论，蠭起果知公乎！
荆公在政府，鼎新百度，真大有为也，有小诗云：金明池道，栁参天投老，归来听管，饱食大官，犹昔日夕阳流水思茫然，此乃失意无聊者，语也，公方君臣相遇，谋合计从，不应有此句，识者颇恠之也，其后去国乆居闲地，遂如所咏，尔荆公深知吕吉甫力荐于上，遽位要津，不数年，同在政府，势焰相轧，遂致嫌隙，吕并不安，谓人曰：恵卿读儒书，只知仲尼之可尊，防外典，只知佛之可贵，今之世，只知介甫之可师，不意为人谗，失平日之欢，且容恵卿善去，人有达其言于公者，公闻之，语其子元，泽曰：吕六却如此，使人不忍其子，答云：公虽不忍人，忍公矣，公黙然，夫父子天资厚薄，相辽冝其道之至妙，莫能相传授也。
五代僣乱之国，十窃帝号，而不奉正朔者七，江南杨溥，李昪，蜀王建孟知祥，南汉刘陟，闽中王延钧河东刘崇耳，宋元宪欧文忠皆言得钱镠，时封落星石，为寳应山制称寳正六年疑钱氏亦尝改元称帝，而后讳之也，欧公又云阅呉越与诸国往来书多，皆无称帝，事窃意，当时称帝，改元独施于境内，不见于四方焉，不然，则安得全无？旁见之迹也。
太原刘氏旧城，虽已残废，而余址岿然形势，山耸，当时匝合及四十里，气槩雄壮，可想也，周世宗征之，不克，祖宗相继，亲御六师，方絷顽童，以区区一隅之力，抗中原全盛之锋，非恃金汤雄壮，安能迁延岁月，耶四陲要地，今虽壁垒整固，或寖增大能与彼相，则非惟足以待冦之来，冦亦自潜戢矣。
章圣卜地建玉清昭应宫，望气者宻以语人，其地当出二天子，人未然之不乆宫灾鞠为残烬，即其废址，作睦亲宅以居，宗室永厚，永裕二帝降生邸中，相继潜跃，以福苍生，术士往日所占，果不妄矣。
文靖长于知人，世能道其事者，王仲仪，故相子待制，年未四十一日，谒公簮，绅骑从华奕公，二子窥之，相与羡慕，公知而语曰：汝辈何爱？王某对云：以其少年荣达耳，又告之曰：尔曹皆当逺过斯人二子者，晦叔寳臣一宰相一枢宻使鉴裁之精如此。
丁晋公窜朱崖到海上，遇异人，颇道平生休咎有验，又云：公但无虑非乆当复北归以夀终公叩其由，答曰：公食料中尚有羊数口，食之未既尔，后果来，旋以正卿分司，然后逝人之饮，醊可肆心而越分乎？
王逵为湖南转运使，永州何僊姑者，曾遇异人得道术，迹甚竒恠士大夫，多访其居，王行部至永，要诣舟中，留宿数夕，魏瓘帅长沙，与之不协，遂闻诸朝，云逵取无夫妇人宿于船，由是罢，魏所言虽险妄，而逵为使者举措，殊弗逺嫌取人指目，亦未得无罪焉，古人于寡妇之子，非有见焉，不与之友，可弗念哉！
贾文元未及诞弥之月，母梦人遗之一冠，既寤，犹记其形制，绘以示人，乃貂蝉冠也，后公位跻，侍中告薨，王荆公作挽词，云：天上貂蝉，曽梦赐归魂应，侍紫阳宫，述其事也。
张邓公在相位，丧闺女，几上书薄福，字赵恱道止一子，守成都日化去，得讣冩寃家字于书背制服哀恸，已而无复悲思，兹亦近时宗工中之达者也。
王元之，淳化中，在禁，从八月晦日，梦赋诗上前，既寤，惟记一句云：九日山中，见菊花莫喻其然也？翌日，授商州团练副使，孟冬初抵官所，菊纷盈于目，神先告乎？竟淹于翰林，坎坷于外，弗逾大用，而亡亦诗防尔，岂偶然哉。
冨文忠，甲辰年丙寅月丙午日癸巳时，生韩忠献，戊申，年庚申，月庚申，日庚辰时生，昔有善术者云，冨命可及九分，韩不及一二分，功名禄位，弗相上下，论者莫以为然，厥后忠献薨，时才年六十，文忠还政，优防自适，十年方捐馆夀八十始信术之精防也。
珍席放谈卷下