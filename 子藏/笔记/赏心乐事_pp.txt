赏心乐事 (宋)张鉴撰
目录
序
正月
二月
三月
四月
五月
六月
七月
八月
九月
十月
十一月
十二月
赏心乐事序
余扫轨林闲，不知衰老，节物千变，花鸟泉石，领会无余，每适意，时徜徉小园，殆觉风景与人为一闲，引客携觞，或幅巾曳杖，啸歌往来，澹然忘归，因排比，十有二月，燕游次序，名之曰赏心，乐事授小庵，主人以备遗忘，非有故当力行之，然为具真率，毋至劳费，及暴殄沈湎，则天之所以与我者为无负无亵，昔贤有云，不为俗情所染，方能说法度人，盖光明藏中，孰非游戏？若心常清净，离诸取着于有差，别境中，而能常入无差别，定则淫坊酒肆，遍历道场，鼓乐音声，皆谈般若，徜情知物，隔境逐源移，如鸟黏黐，动伤躯命，又乌知所谓说，法度人者哉！圣朝中兴七十余载，故家流风，沦落几尽，有闻前辈典刑，识南湖之清狂者，必长哦曰：人生不满百，常怀千载忧，昼短苦夜长，何不秉烛游，一旦相逢，不为生客，张鉴撰。
赏心乐事
宋 张鉴 着
正月
岁节家宴 立春日春盘
人日煎饼会 玉照堂赏梅
天街观灯 诸馆赏灯
丛奎阁山茶 湖山寻梅
揽月桥看新柳 安闲堂扫雪
二月
现乐堂瑞香 社日社饭
玉照堂西缃梅 南湖挑菜
玉照堂东红梅 餐霞轩樱桃花
杏花庄杏花 南湖泛舟
群仙绘幅楼前后球 【 一作楼前打球】
绮互亭千叶茶花 马塍看花
三月
生朝家宴 曲水流觞
花院月夕 花院桃柳
寒食郊游 碧宇观笋
满霜亭北棣棠 春堂牡丹芍药
芳草亭观草 艳香馆林檎
宜雨亭千叶海棠 宜雨亭北黄蔷薇
花院紫牡丹 花院煮酒
现乐堂大花 【 一作大茶】  经寮茶
瀛峦胜处山花
四月
初八日亦庵早斋 南湖放生食糕糜
芳草堂草 芙蓉池新荷
蕊珠洞酴醾 满霜亭菊花
玉照堂青梅 艳香馆长春花
安闲堂紫笑 餐霞轩樱桃
南湖杂花
五月
清夏堂观鱼 听莺堂摘瓜
安闲堂解粽 重午节泛蒲
烟因波观碧芦 夏至日鹅脔
南湖萱花 水北书院采苹
清夏堂杨梅 丛奎阁前榴花
艳香馆林檎
六月
现乐堂南白酒 楼下避暑
苍寒堂后碧莲 碧宇竹林避暑
芙蓉池赏荷花 约斋夏菊
清夏堂新荔枝 霞川食桃
七月
丛奎阁前乞巧 餐霞轩五色凤仙花
立秋日秋叶 玉照堂玉簪
西湖荷花 南湖观鱼
应铉斋东葡萄 霞川水红花
珍林剥枣
八月
湖山寻桂 现乐堂秋花
社日糕会 众妙峰山木犀
霞川野萄 绮互亭千叶木犀
浙江观潮 桂隐丛桂
杏花庄鸡冠黄葵
九月
重九登城把萸 把菊亭采菊
苏堤看芙蓉 珍林尝时果
景全轩金橘 芙蓉池三色拒霜
杏花庄篘新酒
十月
现乐堂暖炉 满霜亭密橘
烟因波观买市 赏小春花
杏花庄挑荠 诗禅堂试香
十一月
摘星轩枇杷花 冬至节馄饨
味空堂腊梅 苍寒堂南天竺
花院水仙
十二月
绮互亭檀香腊梅 天街阁市
南湖赏雪 安闲堂试灯
湖山探梅 花院兰花
二十四夜饧果食 玉照堂看早梅
除夜守岁