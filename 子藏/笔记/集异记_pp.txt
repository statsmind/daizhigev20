钦定四库全书     子部十二
提要
集异记， ， ； ， ， ， ， 小説家二【异闻之，属臣】等，谨案集异记一卷唐薛用弱撰，案唐书艺文志载用弱，字仲胜，长庆中，光州刺史，其里籍则未之载，此本卷首题曰河东，然唐代士族率标郡望，刘必彭城，李必陇西，其确生何地？固未之知也，是书所记凡十六条，晁公武读书志称其首载，徐佐卿化事，此本亦以此条为首，与晁氏所记合，盖犹旧本，世所传狄仁杰集翠裘，王维郁轮袍，王积薪妇姑围棊王之涣，旗亭画壁，诸事皆出此书，其良常山新宫铭，洪迈随笔推为奇，作苏轼与子过，诗所谓尔应奴，蔡少霞，我亦伯仲山卿者，即用其事，卷帙虽狭，而歴代词人恒所引据，亦小説家之可采者，陈振孙书録解题谓是书一名古异记，然诸家着録俱无此名，不知振孙何本，又唐比部郎中陆勲，亦有集异记二卷与用弱书同名，故文献通考题勲书为陆氏集异记以别于用弱书焉。
博异记 ， ； ， ， ， ， 小説家二【异闻之，属臣】等，谨案博异记一卷旧本题唐谷神子还古撰，不着姓氏，考晁公武读书志载老子指归十三卷，亦题谷神子注不着姓氏，而唐书艺文志有冯廓注，老子指归十三卷，与公武所言书名卷数皆合，则谷神子，其冯廓欤？胡应麟二酉，缀遗则曰：唐诗人郑还古尝为殷七七作传，其人正晚唐而殷，传文与事皆是书，盖其作也其説亦似有依据，然古无明文，阙所不知，可矣，其书载敬元頴许汉阳王昌龄张竭忠，崔元微隂客岑文本沈亚之刘方元马燧十人，太平广记三百四十八巻载李全质一条称防，昌壬戍济隂大水谷神子与全质同舟云云，此本无之，盖亦钞合而成，非完帙也，所记皆神怪之事，叙述雅赡，而所録诗歌颇工，致视他小説为胜惟师旷镜铭一条，不似三代语尔，陈振孙书録解题谓语触时忌，故其名，前有自序，亦称非徒，但资笑语，抑亦麤显箴规，或冀逆耳之词，稍获周身之戒，今观所载，殊不见触忌之语，而证以太平广记所引，又确为本书，非出依托，未审其寓言之防何在也？乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
集异记
唐 薛用弱 撰
徐佐卿
明皇天宝十三载，重阳日，猎于沙苑，云间有孤，徊翔焉，上亲御弧矢，一发而中，其则带箭，徐坠将及地丈许，歘然矫翰西南而逝，万众极目，良久乃灭。益州城距郭十五里有明月观焉，依山临水，松桂深寂，道流非修习精，慤者莫得而居，观之，东廊第一院，尤为幽絶每有自称青城道士徐佐卿者风局，清古一歳率三四而至焉，观之耆旧，因虚其院之正堂，以俟其来，而佐卿至则栖焉，或三五日，或旬朔，言归青城，甚为道流之所倾仰，一日，忽自外至，神爽不怡，谓院中人曰：吾行山中，偶为飞矢所加，寻已无恙矣，然此箭非人间所有，吾留之于壁上，后年箭主到此，即宜付之，慎无坠失，仍援毫记壁云：留箭之日，则十三载九月九日也，及宗避狄幸蜀，暇日命驾行游，偶至斯观，乐其佳景，因遍幸道室，既入此堂，忽覩挂箭，则命侍臣取而翫之，盖御箭也。深异之，因询观之，道士皆以实对，即是佐卿所题，乃前歳沙苑纵畋之日也，佐卿盖中箭孤耳，究其题，乃沙苑翻飞，当日集于斯欤？上大竒之因收其箭而宝焉，自后蜀人亦无复有逢佐卿者矣。
王积薪
宗南狩，百司奔赴行在，翰林善围，棊者王积薪从焉，蜀道隘狭，每行旅止息，中道之邮亭人舎多为尊官，有力者之所见，占积薪栖栖，而无所入，因沿溪深逺寓宿于山中，孤姥之家，但有妇姑止给水火，才暝妇姑，皆阖户而休，积薪栖于檐下，夜阑不寐，忽闻堂内姑谓妇曰：良宵无以为，适与子围棊，一赌可乎？妇曰：诺，积薪私心竒之况堂内素无灯烛，又妇姑各处东西室，积薪乃附耳门扉，俄闻妇曰：起东五南九置子矣，姑应曰：东五南十二置子矣，妇又曰：起西八南十置子矣，姑又应曰：西九南十置子矣，每置一子，皆良久思惟，夜将尽，四更积薪，一一宻记其下止三十六，忽闻姑曰：子已败矣，吾止胜九枰耳，妇亦甘焉，积薪迟明，具衣冠请问，孤姥曰：尔可率已之意，而按局置子焉，积薪即出，槖中局，尽平生之秘妙而布子，未及十数，孤姥顾谓妇曰：是子可教以常势耳，妇乃指示攻守，杀夺救应，防拒之法，其意甚略，积薪即更求其说，孤姥笑曰：止此已无敌于人间矣，积薪防谢，而别行十数步，再诣则已失，向之室闾矣，自是积薪之艺，絶无其伦，即布所记，妇姑对敌之由，罄竭心力，较其九枰之胜，终不得也。因名邓艾开，蜀势至今，其图有焉，而世人终莫得而解矣。
平等阁
隋开皇中，释子澄空，年甫二十，誓愿于晋阳汾西铸铁像，高七十尺焉，鸠集金炭，细求用度，周二十年，物力乃办，于是告报遐迩，大集贤愚，然后选日而写像焉，及烟焰息灭，啓鑪之后，其像无成，澄空即深自咎责，稽首懴悔，复坚前约，再谋铸造，精勤艰苦，又二十年事费复备，则又告报遐迩，大集贤愚，然后选日而写像焉，及啓鑪其像，又复无成，澄空于是呼天求哀，叩佛请罪，大加贬挫，深自勤励，又二十年，功力复集，乃告遐迩，大集贤愚，然后选日而写像焉，及期，澄空乃登鑪巅，百尺悬絶扬声谓观者曰：吾少发誓愿，铸写大佛，今年八十两，已不成，此更违心，则吾无身以终志矣，况今众善虚费，积年，如或踵前失，吾亦无面目见众善也，吾今俟其啓，鑪欲于金液而舍命焉，一以谢，于诸佛二以表诚于众善，傥大像圆满，后五十年，吾当为建重阁耳，聚观万众，号泣谏止，而澄空殊不聴覧，俄而金液注射，赫耀踊跃，澄空于是挥手辞谢，投身如飞鸟而入焉，及开鑪铁像，庄严端妙，毫发皆备，自是并州之人，咸思起阁，以覆之，而佛身洪大，功用极广，自非殊力，无由而致，开元初，李暠充天平军节度使出游，因仰大像，叹曰：如此好相，而为风日所侵痛哉！即施钱七万缗，周歳之内而重阁成就，至今北都谓之平等阁者是也。计僧死像成之日，至暠，正五十年矣，以释法推之，则暠也，得非澄空之后身欤。
裴珙
裴孝廉，珙者家在洛京，仲夏自郑西归，及端午以觐亲焉，下驷蹇劣，日势已晚，方至石桥，于是驱马徒行，情顾甚速，续有乗马而牵一马者，步骤极骏顾，珙有仁色，珙因谓曰：子非投夕入都哉？曰：然！珙曰：珙有恳诚，将丐余力于君子，子其聴乎？即以诚告之乗马者曰但及都门而下，则不违也，珙许约，因顾谓已之二僮曰：尔可缓驱疲乗投宿于白马寺西，吾之表兄窦温之墅，来辰徐归，因上马挥鞭而骛，俄顷至上东门，遂归其马，珍重而别，乘马者驰去极速，珙居水南，日已半规，即促步而进，及家暝矣，入门，方见其亲与？珙之弟妹，张灯防食，珙乃前拜，曾莫顾瞻，因俯阶高语曰：珙自外至，即又不闻，珙即大呼，弟妹之名字亦无应者，笑言自，珙心神忿惑，因又极呌，皆亦不知，但见其亲，顾谓卑小曰：珙在何处？那今日不至邪？遂涕下而坐者皆泣。珙私怪曰：吾岂为异物邪？何其幽显之隔，如此哉？因出至通衢，徘徊久之，有贵人导从甚盛，遥见珙即以鞭指之曰：彼乃生者之魂也，俄有佩櫜鞬者，出于道左，曰地界，啓事裴珙孝廉，命未合终，遇昆明池神七郎子，案鹰回，借马送归，以为戏耳。今当领赴本身，贵人微哂曰：小儿无理，将人命为戏，明日与尊父书，令笞之，既去，而櫜鞬者招珙，复出上东门，度门隙中，至窦庄櫜鞬者，令其闭目，自后推之，醒然而苏，其二僮皆曰：向者行至石桥，察郎君疾作，语言大异，惧其将甚，因投于此，既至，则已絶矣，珙惊叹久之，少顷无恙，及归，乃以其事陈于家，余于上都，自见窦温，细话其事。
萧颖士
兰陵萧颖士，杨府功曹，秩满，南游行侣，共济瓜洲，舟中有二少年熟视颖士，相顾曰：此人甚有肖于鄱阳忠烈王也，颖士是鄱阳曾孙即自欵陈，二子曰：吾识尔祖久矣，颖士以广众中，未敢询访，俟及岸，方将啓请而二子怱，遽负担而去，颖士必谓非仙则神防心向瞩而已，明年，颖士北归，止于盱眙，邑长之署，方与邑长下帘昼坐，自门遽白云某吏于某处禽获，发冢盗共五六人，登令召入，皆反接其手，束缚甚固，旅之于庭，而颖士悬认江中，二少年亦缧绁于内，颖士惊曰：斯二子非仙则神，因具述曩事，邑长即令先穷二子，须臾欵服，佐验明着，皆云我之发邱墓，今有年矣，颖士即以前说再令询之，皆曰：我尝开鄱阳王冢，大获金玉，当门有贵人，顔色如生，年方五十，髭鬓斑白，僵卧于石榻，姿状正与颖士相无少差异，我舟中遇子，又知萧氏固是鄱阳也，因此啓言，我岂有他术哉？用弱尝闻人之绍续，其或三五世，则必一人有肖，其祖先之形状者，斯岂验欤？
韦宥
元和中，故都尉韦宥出牧温州，忽忽不怡，江波脩永，舟船燠，一日晚凉，乃跨马登岸，依舟而行，忽逢浅沙，乱流芦苇，青翠，因纵辔饮马，而芦枝有拂鞭者，宥因闲援熟视，忽见新丝筝，周芦心宥，即拔芦伸，其长倍寻，则试纵之，应手复结宥竒骇因寘于懐行次江馆，其家室皆已维舟入亭矣，宥故驸马也，家有妓乐，即付筝妓曰：我于芦心得之，颇甚新，然沙洲江徼，是物何自而来？吾甚异之，试施于器，以聴其音，妓将安之？更无少异，唯短二三寸耳，方馔妓，即置之赴食，随置复结，及食罢就视，则已蜿蜒舒展，惴蠕揺动，妓乃惊告众来，竞观而双眸了然矣！宥骇曰：得非龙乎？遽命衣冠，焚香致敬，盛于盂水之内，而投于江，才及中流，风浪皆作，蒸云走电，咫尺昏晦，俄有白龙长百丈，拏攫升天，众咸观之，良久乃灭。
蔡少霞
蔡少霞者，陈留人也。性情恬和，幼而奉道，早歳明经得第，选蕲州叅军，秩满，漂寓江淮者久之，再授兖州泗水丞，遂于县东二十里买山筑室，为终焉之计，居处深僻，俯近，水石云霞境象殊胜，少霞世累早祛，尤谐夙尚于一日，沿溪独行，忽得美荫，因就憩焉，神思昏然，不觉成寐，因为褐衣鹿帻，人之梦中，召去随之逺逺乃至城郭处所，碧天虚旷，瑞日曈昽，人俗洁清，卉木鲜茂，少霞举目移足，惶惑不宁，即被导之令，前经歴门堂深邃莫测，遥见玉人当轩独立，少霞遽修敬谒，玉人谓曰：愍子防心，今宜领事，少霞靡知所谓，复为鹿帻人引至东廊，止于石碑之侧，谓少霞曰：召君书此，贺遇良因，少霞素不工书，即极辞让，鹿帻人曰：但按文而录，胡乃拒违，俄有二青僮自北而至，一捧牙箱，内有两幅，紫绢文书，一赍笔砚，即付少霞曰：法此而写，少霞凝神搦管，顷刻而毕，因览读之，已记于心矣，题云苍龙溪，新宫铭，紫阳真人山卿撰，良常西麓，源泽东澨，新宫宏宏，崇轩防防雕珉盘础，镂檀竦棨，壁瓦鳞差瑶阶，肪截阁凝瑞雾，楼横祥霓，驺虞巡徼昌明，捧，闑，珠树规连，玉泉矩泄，灵飚遐集，圣日俯晰，太上游储无极，便阙百神，守护诸真班列仙翁鹄，驾道师冰洁，饮玉成浆，馔琼为屑，桂旗不动，兰屋互设，妙乐竞臻，流铃间发，天虚徐，风箫泠彻，凤歌谐律，舞防节，三变云，九成绛阙，易迁虚语，童初浪说，如毁乾坤自有日月，清宁二百三十一年四月十二日，建于是少霞方更周视，遂为鹿帻人促之，怱遽而返，醒然遂寤，急命纸笔，登即纪录，自是兖豫好竒之人多诣少霞，询访其事，有郑还古者为立传，焉用弱？亦常至其居，就求第一本，视之笔迹，宛有书石之态，少霞无文，乃孝廉一叟耳，固知其不妄矣，少霞，尔后脩道尤剧，元和末，已云物故。
集翠裘
则天时，南海郡献集翠裘，珍丽异常，张昌宗侍侧，则天因以赐之，遂命披裘，供奉双陆，宰相狄梁公仁杰时入奏事，则天令畀座，因命梁公与昌宗双陆梁公，拜恩就局，则天曰：卿二人赌何物？梁公对曰：争先三筹，赌昌宗所衣毛裘，则天谓曰：卿以何物为对？梁公指所衣紫絁袍曰：臣以此敌，则天笑曰：卿未知此裘价逾千金，卿之所指，为不等矣，梁公起曰：臣此袍，乃大臣朝见，奏对之衣，昌宗所衣，乃嬖幸宠遇之服，对臣之袍，臣犹怏怏，则天业已处分，遂依其说，而昌宗心赧神，沮气势索，莫累局连北，梁公对御就褫其裘，拜恩而出，及至光范门，遂付家奴衣之，乃促马而去。
王维
王维右丞年未弱冠，文章得名，性闲音律，妙能琵琶，游歴诸贵之间，尤为岐王之所眷重，时进士张九臯，声称借甚，客有出入于公主之门者，为其致公主邑司牒，京兆试官，令以九臯为解头，维方将应举，具其事言于岐王，仍求庇借，岐王曰：贵主之强，不可力争，吾为子画焉，子之旧诗，清越者可录十篇，琵琶之，新声怨切者，可度一曲，后五日当诣此，维即依命，如期而至，岐王谓曰：子以文士请谒贵主，何门可见哉？子能如吾之教乎？维曰：谨奉命。岐王则出锦绣衣服，鲜华竒异遣维衣之，仍令赍琵琶同，至公主之第，岐王入曰：承贵主出内，故携酒乐奉防，即令张筵，诸伶旅进，维妙年洁白，风姿都美，立于前行，公主顾之，谓岐王曰：斯何人哉？答曰：知音者也，即令独奏新曲，声调哀切，满座动容，公主自询曰：此曲何名？维起曰：号郁轮袍，公主大竒之岐王曰：此生非止音律，至于词学，无出其右，公主尤异之，则曰：子有所为文乎？维即出献懐中诗卷公主，览读惊骇，曰：皆我素所诵习者，常谓古人佳作，乃子之为乎！因令更衣，升之客右，维风流蕴借，语言谐戏，大为诸贵之所钦瞩，岐王因曰：使京兆今年得此生为解头，诚为国华矣，公主乃曰：何不遣其应举，岐王曰：此生不得首荐，义不就试，然已承贵主论托张九臯矣，公主笑曰：何预儿事？本为他人所托，顾谓维曰：子诚取解，当为子力维起，谦谢公主，则召试官至第，遣宫婢传教，维遂作解头，而一举登第。
王涣之
开元中，诗人王昌龄髙适王涣之齐名，时风尘未偶，而游处略同，一日，天寒微雪，三诗人共诣旗亭贳酒，小饮，忽有梨园，伶官十数人登楼，会防三诗人因避席偎映，拥炉火以观焉，俄有妙妓四辈，寻续而至，奢华艳曳都冶，颇极旋则奏乐，皆当时之名部也，昌龄等私相约曰：我辈各擅诗名，每不自定其甲乙，今者可以宻观诸伶所讴，若诗入歌词之多者，则为优矣。俄而一伶拊节而唱，乃曰：寒雨连江，夜入吴平，明送客，楚山孤洛阳，亲友如相问，一片氷心在玉壶，昌龄则引手画壁，曰一絶句寻又一伶，讴之曰：开箧泪霑臆，见君前日书夜台何寂寞，犹是子云，居适则引手画壁，曰一絶句寻又一伶，讴曰：奉帚平明金殿，开强将团扇，共徘徊玊顔不及寒鵶，色犹带昭阳，日影来，昌龄则又引手画壁曰：二絶句涣之自以得名已久，因谓诸人曰：此辈皆潦倒，乐官所唱，皆巴人下里之词耳，岂阳春白雪之曲，俗物敢近哉！因指诸妓之中，最佳者曰：待此子所唱，如非我诗，吾即终身不敢与子争衡，兵脱是吾诗子等，当须列拜牀下，奉吾为师，因欢笑而俟之，须臾，次至双鬟，发声则曰：黄河逺上白云间一片，孤城万仞山，羌笛，何须怨杨栁春风不度玊门关，涣之即揶揄，二子，曰田舎奴我岂妄哉？因大谐笑，诸伶不喻其故，皆起诣曰：不知诸郎君何此欢噱？昌龄等因话其事，诸伶竞拜曰：俗眼不识神仙，乞降清重，俯就筵席，三子从之，欢醉竟日。
张镒
张相公镒大歴中守工部尚书，判度支，因奏事称防，代宗面许宰相，恩泽独厚，张公日日以冀，而累旬无耗，忽夜梦有人自门遽入，抗声曰：任调拜相，张惊寤，因思中外初无其人，寻绎不解，有外甥李通礼者，博学善智，张公因召而示之，令研其理，李生沈思良久，因贺曰：舅作相矣，张公即诘之，通礼，答曰：任调反语是，饶甜饶甜，无逾甘草，独为珍药，珍药反语，即舅名氏也，张公甚恱，俄有走马吏报曰：白麻适下，公拜中书侍郎，平章、
裴通逺
宪宗迁葬于景陵，都城人士毕至，时有前集州司马裴通逺家在崇贤里，妻女辈亦以车舆纵观于通化门，及归，日势已晚，车驰马骤，自平康北街，后乃有白头妪徒步奔走，随车而来，气力殆尽，至天门街，夜鼓将动，车马转速，妪亦忙遽而行，车中有老青衣从四小女，其中或有哀其奔廹者则问其所居，对曰：崇贤，即谓曰：与妪同里，今亦将归，若步履不逮，惧，犯禁车中，尚可通，容能登车，至里门否，其妪乃荷愧丁宁，因命同载，及至，则珍重辞谢而去，乃于车中遗下，小红锦囊，诸女笑而共开之，中有白罗，制为逝者覆面之物四焉，诸女惊骇，登弃于路，自是不旬日，四女相次而卒。
邢曹进
赠工部尚书邢曹进至徳以来名为河朔之健将也，守职魏郡，为田承嗣所縻，曾因讨叛，飞矢中目，左右与之拔箭，而镞留于骨，微露其末焉，即以铁钳，遣有力者挟而出之，痛毒则极其镞坚，然不可揺动，曹进痛楚，计无所施，妻孥辈但为广修佛事，用希慈防数日，则又以索缚身于牀，复命出之，而特牢如故，曹进呻吟忍耐，俟死而已，忽因昼寝，梦见胡僧入于庭中，曹进则以所苦诉之，胡僧久而谓曰：能以米汁注于其中，当自愈矣，及寤，即言于医工，医工曰米汁，即泔也，岂宜溃疮哉？遂令广询于人，人莫喻者，明日，忽有胡僧诣门丐食，因遽召入，而曹进中堂遥见，乃昨之所梦者矣，即延之座右，告以危苦，胡僧曰：何不灌以寒食饧，当知其神验也。曹进遂悟，饧为米汁，况所见复肖梦中则取之，如法以防应手清凉，顿减酸楚，及既夜，其疮稍痒，即令如前，绷缚用力，以拔钳才及脸镞，已突然而出，后傅药，不旬日而差矣。吁！西方圣人，恩祐显灼，乃若此之明徴耶？
韦知微
开元中，士人韦知微者选授越州萧山县令，县多山魈，变幻百端，无敢犯者，而前后官吏事之如神，然终遭其害，知微既至，则究其窟宅，广备薪火，伺候集聚，因环薪纵火，众持兵刃焚杀殆尽，而邑中累月，踪迹杜絶，忽一日晨朝，有客诣县门，车马风尘，仆驭憔悴，投刺请谒曰：兰陵萧慥，知微初不疑虑，即延入上座，谈论笑谑，敏辨无双，知微甚加顾重，因授馆休焉，客乃谓知微曰：仆途经峡中，收得猴雏，智能可玩，敬以奉贶，乃出懐中小合开之，而有猕猴，大才如栗，跳踯宛转，识解人情，知微竒之因携入夸，异于宅内猕猴，于是腾跃踊骇，化为虎焉，扃闭不及兵仗，靡加知微，阖门皆为啗噬，孑遗无有矣。
狄梁公
狄梁公性闲医药，尤妙针术，显庆中，应制入关，路由华州，阛阓之北，稠人广众，聚观如堵，狄梁公引辔，遥望有巨牌，大字云：能疗此儿，酬绢千疋，即就观之，有富室儿年，可十四五，卧牌下，鼻端生赘，大如拳石，根蔕缀鼻，才如食筯，或触之酸痛，刻骨于是两眼为赘所绳，目睛翻白，痛楚危亟，顷刻将絶恻然久之，乃曰：吾能为也，其父母洎亲属叩颡祈请，即辇千绢，置于坐侧，公因令扶起，即于脑后下针，寸许，仍询病者曰针气已达病处乎？病人颔之，公遽抽针而肬，赘应手而落双目，顿亦如初，曽无病痛，其父母亲眷，且泣且拜，则以缣物奉焉，公笑曰：吾哀尔命之危逼，吾盖急病行志耳。吾非鬻技者也，不顾而去。
宁王
宁王方集宾客，谈话之际，鬻马牙人，麴神奴者，请呈二马焉，宁王即于中堂阅试，步骤毛骨形相，神骏精彩，座客观之，不相上下，宁王顾问，神奴曰：其价几何？牙人先指曰：此一千緍次指曰：此五百緍，宁王欣然谓左右曰：如言付钱，马送上厩，宾客莫测其价之悬殊，即共咨询，宁王曰：诸公未喻，当为验之，即令鞭辔驰驱，往复数四，笑谓座客曰：辨其优劣否？皆曰：不知，宁王乃顾千贯者曰：此马缓急百返，蹄下不起，纎埃复顾五百缗者曰：此马往来十过，足下颇生尘埃，以此等衰，其价之髙下焉座客乃伏。
集异记