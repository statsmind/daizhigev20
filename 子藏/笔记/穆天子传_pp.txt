钦定四库全书     子部十二
穆天子传       小説家二【异闻之属】提要
【臣】等谨案：穆天子传六卷，晋郭璞注前有荀朂序，按束晳传云，太康二年，汲县人不凖，盗发魏襄王墓，得竹书，穆天子传五篇，又书十九篇，周食田法，周书论楚事，周穆王美人盛姬事，按今盛姬，事载穆天子传第六卷葢即束晳，传所谓书之一篇也，寻其文法应归，此传束晳传，别出之非也，此书记事，有月日而无年，又文多断缺，以今本竹书纪年较之，纪年载十二年冬，王北巡狩，遂征犬戎，事在传之第一卷十四年夏王畋于军邱，五月，作范宫作虎牢，事在传之第五卷十五年作重壁台，冬，王观于盐泽，事在传之第六卷十七年，王西征昆仑邱，见西王母，事在传之第二卷第三卷第四卷两书同时并出，荀朂等互校其文，不应抵牾如此，葢今本竹书纪年乃明，人摭诸书以为之，非汲冢之旧本，并郭璞注中所引纪年之文，尚掇拾未尽，况暇考其次第乎？是亦今本纪年出于依托之一证，或乃谓当移五卷六卷于二卷之前，以符竹书之次第，则削趾适屦矣，书中所纪虽多，夸言寡寔，然所谓西王母者，不过西方一国，君所谓县圃者不过飞鸟百兽之所饮食，为大荒之圃，泽无所谓神仙怪异之事，所谓河宗氏，亦仅国名，无所谓鱼龙变见之説较山海经，淮南子犹为近寔，郭璞注尔雅，西王母句不过云，西方昏荒之国于河，出昆仑墟，句虽引大荒，西经而不言其灵异，其注此书，乃颇引志怪之谈，葢释经不敢不谨严而笺释，书则务，矜博洽故也。列子周穆王篇所载，与此传相出入，葢当时流俗有此记，如后世小説野乗之故列御冦得，捃采其文耳，世所传汲冡书，师春之已亡逸，周书又属后人沿误纪年，伪妄显然，其获存于今者，惟此传矣。然文字既古，讹脱又甚，学者多不究心封膜，昼于河水之阳，见第二卷膜昼，自是人名封者，锡以爵邑，张彦逺厯代名画记，误以昼字为画字，遂以封膜为画家之祖，山防自出，乃西王母謡见第三卷方回瀛，奎律髓注陈子昂诗邱陵，徒自出句，乃云自出二字疑误第二卷云，乃为铭迹于县圃之上第三卷云：乃纪丌迹于弇山之石，其文甚明，朱珪名迹，録乃谓取穆天子传为名迹于弇，兹石上全然舛迕，其传也，亦在若存，若亡之间，固考古者所宜寳重矣，乾隆四十三年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
穆天子传序
穆天子传出，汲，晋荀朂校定为六卷，有序言，其事虽不典，其文甚古，颇可观览，予考书序，称穆王飨国，百年耄荒，太史公记穆王賔西王母事，与诸传説所载多合，则此书葢备记一时之详，不可厚诬也，春秋之时，诸侯各有国史，多厐杂之言，下逮战国，王迹熄而圣言湮处士横议，而异端起，人人家自为説求其欲不厐杂，其可得乎？其书纪王与七萃之士，廵行天下，然则徒卫简而徴求寡矣，非有如秦，汉之千骑万乘空国而出也，王之自数其过，及七萃之规，未闻以为迕也，登羣玉山，命邢侯攻玉而不受其牢，是先王恤民之法，未尝不行，至遇雨雪，士皆使休独王之八骏，超腾以先待輙旬日，然后复发去，是非督令致期也。其承成康，熈洽之余，百姓晏然，虽以徐偃王之力行仁义，不足以为倡，而揺天下，以知非有暴行虐政，而君子犹以王为获没于祗宫，为深幸足以见人心之危之如此也，是岂可效哉？是岂可效哉？存其书者，固可以览其古徴其事者又安可不考其是非，与南台都事，海岱刘贞庭，干旧藏是书，惧其无传，暇日，稍加雠校，讹舛命金陵，学官重刋，与博雅之士共之，谂予题其篇端云时，至正十年嵗在庚寅春二月二十七日壬子，北岳王渐翰序。
穆天子传序
序古文穆天子传者，太康二年，汲县民不准，盗发古冢，所得书也，皆竹简素丝，编以臣朂前所考定古尺度，其简长二尺四寸，以墨书一简，四十字汲者，战国，时魏地也，案所得纪年，葢魏惠成王子令王之冢也，于世本葢襄王也，案史记六国年表，自令王二十一年，至秦始皇三十四年，燔书之歳八十六年，及至太康二年，初得此书，凡五百七十九年，其书言周穆王逰行之事，春秋左氏传曰：穆王欲肆其心，周行于天下，将皆使有车辙马迹焉，此书所载，则其事也；王好巡守得盗，骊騄耳之乗造父为御，以观四荒，北絶流沙，西登昆仑，见西王母与太史公记同，汲郡收书不谨，多毁落残缺，虽其言不典，皆是古书，颇可观览，谨以二尺，黄写上请，事平，以本简书及所新写并付秘书，缮写藏之中，经副在三阁，谨序。
钦定四库全书
穆天子传卷一      晋 郭璞 注古文
饮天子蠲【音涓，】山之上，戊寅，天子北征，乃絶漳水【絶犹截也，漳水今在邺县】，庚辰，至于【阙，】觞天子于盘石之上，【觞者，所以进酒，因云：觞耳】，天子乃奏广乐，【史记云：赵简子疾不知人，七日而寤，曰：我之帝所甚乐，与百神逰于钧天广乐，九奏万舞，不三代之乐，其声动心，广乐义见此，】载立不舍，【言在车上，立不下也，】至于钘山之下，【即钘山，今在常山石邑县，钘音邢】，癸未，雨雪，天子猎于钘山之西，阿【，阿山陂也，】于是得絶钘山之队，【队谓谷中险阻，道也，音遂】北，循虖沱之阳，【虖沱河，今在鴈门卤城县阳水北，沲音槖，驼之驼】，乙酉，天子北升于【阙，】天子北征于犬戎，【国语曰：穆王将征犬戎，祭公谋父諌不从，遂征之，得四白狼，四白鹿以归，自是荒服，不至纪年，又曰：取其五王以东，】犬戎【阙，】胡觞天子于当水之阳，天子乃乐【阙，】赐七萃之士，战【萃集也，聚也，亦犹传有舆，大夫皆聚集，有智力者为王之爪牙也，】庚寅，北风雨雪，【诗曰：北风其凉，雨雪其霶，】天子以寒之，故命王属休【令王之徒属休息也，】甲午，天子西征，乃絶隃之关隥，【隥阪也，疑北谓北陵西隃西，己亥，隃鴈门山也，音俞】，己亥，至于焉居禺，知之平【，疑皆国名】，辛丑，天子西征，至于防人【防，国名音叵，肯切】河，宗之子孙防栢絮，【伯爵，絮名古伯，字多从木，】，且逆天子于智之【阙，】先豹皮十良马二，六【，古者为礼，皆有以先之，传曰：先进乗韦】天子使井利受之，【井利穆王之嬖臣】，癸酉，天子舍于漆，□【一宿为舍，】乃西钓于河，以观【阙，】智之【阙】，甲辰，天子猎于渗泽，于是得白狐，狢焉，以祭于河宗，【以将有事于河竒此获故用之，汉武帝郊祀，得一角白鹿以为祥瑞，亦将燎祭之，】，丙午，天子饮于河水之阿，【阿水峯也，】天子属六师之人，于防之南，渗泽之上，【属犹防也。】，戊寅，天子西征，鹜行至于阳纡之山，【鹜犹驰也，纡音呕，】河伯无夷之所都，居【无夷，冯夷也，山海经云：冰夷】是，惟河宗氏，【河四渎之宗主河者，目以为氏，】河宗伯，天逆天子燕然之山，【伯天字也，】劳用束帛，加璧【劳，郊劳也五两为一束，两今之二丈，】先白【阙】，天子使父受之，【父公谋父作祈招之诗者，】癸丑，天子大朝于燕，【阙】之山，河水之阿，【葢朝防羣官告将礼，河也，】乃命井利梁固，【梁门大夫，】聿将六师，【聿犹曰也，】天子命吉日戊午，【诗曰：吉日庚午，】天子大服冕祎，【冕冠祎衣，葢王后之上服，今帝服之所未详，祎音晖，】帗带，【帗韗也，天子赤帗音弗】，搢曶【曶，长三尺，杼上椎头一名，珽亦谓之大圭，搢犹带也。曶，音忽】夹佩，【左右两佩，】奉璧，南面立于寒下，【寒下未详，】曾祝佐之，【曾重也，传曰：曽臣偃】，官人陈牲，全五【阙】具，【牛羊之品曰牲体，完曰全牲，或曰：全色纯也，传曰：牲全肥腯，】天子授河，宗璧河宗伯，天受璧西向，沉璧于河，【河位载昆仑，】再拜稽首，【稽首，首至地也，】祝沉牛马豕羊，河宗【阙，】命于皇天子，【加皇者，尊上之】，河伯号之【，呼穆王】，帝曰：穆满【以名应谦也，言諡葢后记事者之辞，】女当永，致用旹事，【语穆王，当长干理，世事也哉？】南向再拜，【穆王拜】河，宗又号之，帝曰：穆满示女，舂山之珤，【山海经，舂字作钟，音同耳，言此山多，珍宝竒怪】诏女昆仑【阙，】舍四平泉七十【，疑皆説昆仑山上，事物】乃至于昆仑之丘，以观舂山之珤，【皆河伯与穆王词语，】赐语晦，【月终为晦言，葢赐女受终，福】，天子受命，南向再拜，【受河伯命】，己未，天子大朝于黄之山，【将礼河而去，】乃披图，视典用观天子之珤器，【省河所视，礼图】曰：天子之珤，【曰：河图辞也，】玉果【，石似美玉，所谓大果者也，】璿珠【，璿玉也，音旋，】烛银【银，有精光如烛，】黄金之膏，【金膏，亦犹玉膏，皆其精汋也，】天子之珤，万金【阙，】珤百金，士之珤五十金，庶人之珤十金，【自万金以下，宜次言诸侯之珤，千金大夫之珤百金，此书残缺，集录者不续，以见阙文耳。】天子之弓射人，歩剑牛马犀，【阙】器，千金【歩剑疑歩光之剑也，犀似水牛，脚脚为三角，黑色，】天子之马走，千里胜人，猛兽【言炁，势杰骇也，】天子之狗走百里，执虎豹【言觔力壮猛也，】伯天曰：征鸟使翼曰：【阙】乌鸢，【音缘鵶也，】鹳鸡飞八百里，【即鹍鸡，鹄属也，】名兽，使足【阙，】走千里，狻猊【阙，】野马走五百里，【狻猊狮子，亦食虎豹，野马亦如马而小，狻音酸，猊音倪，】卭卭距虚走百里，【亦马属，尸子曰：距虚不择地而走，山海经云：蛩蛩距虚，并言之耳。】麋【阙，】二十里，【自麋以上，似次第兽，能走里数逺近】曰伯天，皆致河典，【典礼也，自此以上，事物皆河图数载，河伯以为礼，礼穆王也，】乃乗渠黄之乗为天子先【先驱，导路也，】以极西土，【极竟】，乙丑，天子西济于河，【阙】，爰有温谷，乐都【温谷，言冬暖也，燕有寒谷，不生五谷，】河宗氏之所游居，【伯天之别州邑】，丙寅，天子属官效器，【防官司阅所得，珤物】，乃命正公郊父【正，公谓三上公，天子所取正者，郊父为之，】受勑宪，【宪教令也，管子曰：皆受宪】，用伸【阙，】八骏之乘，【八骏名在下，】以饮于枝，洔之中，【水岐成洔，洔小渚也，音止，】积石之南河，【积石山名，今在金城，河间县南河出北山，而东南流，】天子之骏，【骏者马之美称】，赤骥，【世所谓骐骥，】盗骊【为马，细颈骊，黑色也，】白义，逾轮山子渠，黄华骝，【色如华而赤，今名马缥，赤者为枣，骝枣骝，赤也，】绿耳【，绿耳曰北，唐之君来见，以一骝马，是生绿耳，魏时鲜卑献千里马，白色，而两耳黄，名曰黄耳，即此也，八骏，皆因其毛色以为名号耳，案史记，造父为穆王，得盗骊华骝，绿耳之马，御以西，廵逰见西王母乐而忘归，皆与此同，若合符契，】狗重工彻止，雚猳【阙，】黄南【阙，】来白【，皆淩狗之名，亦犹宋鹊之】，天子之御，造父三百【，下云三百为御者，】耿翛芍及【，造父善御，穆王封之于赵城，余未闻也。】曰：天子是与出【阙，】入薮，田猎钓弋，【弋缴射也，】天子曰：于乎予一人不盈于德，【盈犹充也，】而辨于乐，【辨作游乐之事，】后世亦追数吾过乎？【穆王游放过度，行輙忘归，故作此言以自警也。】七萃之士，【阙】，天子曰：后世所望，无失天常，【奉六时也，】农工，既得【，歳丰登也，】男女衣食，【无饥寒也，】百姓珤富，【富者安也，】官人执事，【各视职事】，故天有旹【，四时】民【阙】氏响，【阙音国，】何谋于乐？【言不规乐，而乐自及，】何意之忘？【常慎德也，】与民共利，世以为常也，天子嘉之，【善其有辞，】赐以左佩华也，【玉华之佩，佩之精也，】乃再拜顿首。
穆天子传卷一
钦定四库全书
穆天子传卷二      晋 郭璞 注古文
【阙】伯天曰：【阙】封膜，昼于河水之阳，【膜昼人名，疑音莫】，以为殷人主，【主谓主其祭祀，言同姓也；】，丁巳，天子西，南升【阙，】之所主，居【以説古之贤圣以居】，爰有大木，硕草【硕大也。】，爰有野兽，可以畋猎，戊午，昌【阙】之人，居虑【古畴，字居虑，名】献酒，百【阙，】于天子，【百下脱盛酒器名】，天子已饮而行，遂宿于昆仑之阿，赤水之阳，【昆仑山有五色水，赤水出东南隅，而东北流，皆见山海经，】爰有鸟之山，【音甄，一名栴】，天子三日，舍于鸟之山，【阙】吉日辛酉，天子升于昆仑之丘，以观黄帝之宫，【黄帝廵游四海，登昆仑山，起宫室于其上，见新语】而丰【阙，】隆之塟，【隆上字疑作丰，丰隆筮御，云得大壮卦，遂为雷师，亦犹黄帝桥山有墓，封谓增高，其上土也，以标显之耳，】以诏后世，【诏谓语之】，癸亥，天子具，蠲齐牲全以禋【阙】昆仑之丘，【蠲者，洁也，齐祭神曰禋书，天子禋于六宗，蠲音圭】，甲子，天子北征，舍于珠泽，【此泽出珠，因名之曰今越嶲平泽，出青珠，是】以钓于流水，曰：珠泽之薮，方三十里，【泽中有草者为薮，】爰有雚苇，莞蒲，【莞防蒲，或曰：莞蒲齐名，耳关西云：莞音丸，】芧萯【萯，今菩字音倍，】蒹【蒹荷也，似雚而细，音兼】葽，【莠属诗曰：四月秀葽，】乃献白玉【阙，】【阙，】角之一【阙，】三可以【阙，】沐乃进食，【阙】酒，十【阙】姑，劓九【阙，】亦味中糜胃而滑，【中犹合也，】因献食，马三百，【可以供厨膳者，】牛羊三千，天子【阙，】昆仑【，此以上似说封人于昆仑山旁，】以守黄帝之宫南司，赤水而北，守舂山之宝，【欲以崇表圣德，因用显其功迹，】天子乃【阙】之人，【阙】吾黄金之环，三五【空边等为环，】朱带贝饰三十【，淮南子曰：其贝带，骏飜是也。】工布之，四【阙】，吾乃膜拜而受【，今之胡人礼佛，举手加头，称南膜拜者，即此也，音模，】天子又与之，黄牛二六，【以为牺牲，种】以三十【阙】人于昆仑丘季夏，丁卯，天子北升于舂山之上，以望四野曰：舂山是唯天下之高山也，孶木【阙，】华畏雪，天子于是取孶木华之实，【持归种之，孶音滋，】曰：舂山之泽，清水出泉温和，无风【炁，条适也，】飞鸟百兽之所饮食，先王所谓县圃【，淮南子曰：昆仑，去地一万一千里，上有曽城九重，或上倍之，是谓阆风，或上倍之，是谓圃以次相及，山海经云：阆风昆仑，圃各一山，但相近耳，又曰：实唯帝之平圃也，】天子于是得玉筞，枝斯之英，【英玉之精华也，尸子曰：龙泉有玉英，山海经曰：黄帝乃取宻山之玉筞，而投之钟山之阳，是也，】曰舂山，百兽之所聚也，飞鸟之所栖也，爰有【阙，】兽食虎豹，如麋而载骨盘【阙，】始如麕，小头大鼻，【麕麞是也。】爰有赤豹，白虎【诗云：赤豹黄罴，】熊罴豺狼，野马，野牛山羊，野豕【，今华阴山，有野牛山，羊肉皆千斤，】爰有白鸟，青雕，执犬羊食，豕鹿【，今之雕亦能食，獐鹿，】曰：天子五日，观于舂山之上，乃为铭迹于县圃之，上以诏后世【谓勒石铭功德也，秦始皇，汉武帝廵守登名山，所在刻石立表，此之也。】，壬申，天子西征，甲戍，至于赤乌之人，其献酒千斛于天子，食马九百，羊牛三千，穄麦百载，【穄似黍而不粘，】天子使祭父受之，曰：赤乌氏先，出自周宗，【与周同，始祖】大王亶父，【即古公亶父字也，】之始作西土，【言作兴于岐山之下，今邑在扶风，美阳是也，】封其兄子吴太伯于东吴，【太伯让国入吴，因即封之于吴】，诏以金刃之刑，【南金精利，故语其刑法也，】贿用周室之璧，【贿赠贿也，】封丌璧，臣长季绰于舂山之虱，妻以元女，诏以玉石之刑，【昆仑山，出美玉石处，故以语之，】以为周室，主天子，乃赐赤乌之人，【阙】，其墨乗四【周礼，大夫乗墨车】黄金四十镒，【二十两为镒，】贝带五十，朱三百裹，丌乃膜拜而受【，裹音罪过之过，丌名赤乌人名也，】曰【阙，】山是唯天下之良山也，寳玉之所在，嘉谷生之草木硕美，天子于是取嘉禾以归，树于中国，【汉武帝取外国香草美菜，种之中国，】曰：天子五日休于【阙，】山之下，乃奏广乐，赤乌之人，丌好献女于天子，【所以结恩好也，】女听，女列为嬖人【，一名听名，失一女名，下文】曰赤乌氏，美人之地也，宝玉之所在也，己卯，天子北征，赵行【阙，】舍【赵犹超腾舍三十里，】庚辰，济于洋水，【洋水出昆仑山西北隅，而东流洋音详】，辛巳，入于曹，奴之人戏，觞天子于洋水之上，【戏，国人名也，】乃献食马九百，牛羊七千，穄米百车，天子使逢固受之，【逢固，周大夫】，天子乃赐曹奴之人戏【阙，】黄金之鹿，银【阙，今所在地中得玉肫，金狗之，此皆古者以赂夷狄之竒货也，】贝带四十，朱四百裹戏，乃膜拜而受，壬午，天子北征东还，【从东头而还，归】，甲申，至于黑水，【水亦出昆仑山西北隅，而东南流，】西膜之所谓鸿鹭，【西膜沙漠之乡，以言外域，人名物与中华不同，春秋，叔弓败莒师于濆水，谷梁传曰：狄人谓濆泉失名号，以中国名，从主人之也，】于是降雨七日，天子留骨六师之属，【穆王马骏而御良，故行輙出从众前】，天子乃封长肱于黑水之西河，【即长臂人也，身如中国，臂长三丈，魏时在赤海中，得此人也，长脚人国，又在赤海东，皆见山海经，】是惟鸿鹭之上，以为周室主，是曰留骨之【，因以名之。】辛卯，天子北征东还，乃循黑水，癸巳，至于羣玉之山，【即山海云，群玉山西王母所居者，】容【阙，】氏之所守曰羣，玉田山【阙，】知阿平无险，【言边无险阻也；】四彻中绳，【言皆平直，】先王之所谓筞府，【言往古，帝王以为藏书册之府，所谓藏之名山者也，】寡草木，而无鸟兽，【言纯玉石也，】爰有【阙，】木西膜之所谓【阙，】天子于是取玉三乗玉器服物，【环佩之属】，于是载玉万只【只玉为瑴，见左氏传】天子四日休羣玉之山，【休游息也，】乃命邢侯待攻玉者，【待留之也，邢今广平襄邑县，】孟秋，丁酉，天子北征，【阙】之人，潜时【潜时名也，】觞天子于羽陵之上，乃献良马牛羊，天子以其之攻玉石也，不受其牢，【重慎，费其牢牲，礼也，】伯天曰：【阙】氏槛，【阙】之后也，天子乃赐之黄金之罂，三六【即盂也，徐州谓之罂，】朱三百裹潜时，乃膜拜而受，戊戍，天子西征，辛丑，至于剞闾氏，【音倚】，天子乃命剞闾氏供食，六师之人，【天子六军，诗曰：周王于迈，六师及之，】于防山之下，壬寅，天子登于防山，乃彻祭器于剞闾之人，【以祭余胙赐之】温归，乃膜拜而受【，温归名也，】天子已祭而行，乃遂西征，丙午，至于，韩氏爰有乐，野温和穄麦之所草，【此字作草，下早疑古茂字，】犬马牛羊之所昌，【昌犹盛也，】宝玉之所，【阙】，丁未，天子大朝于平衍之中，【衍坟之下者，见周礼，】乃命六师之属休，己酉，天子大飨，正公诸侯王，吏七萃之士于平衍之中，韩之人，无鳬乃献良马百匹，用牛三百，【可服用者，】良犬七千，【调习者，】牥牛二百，野马三百，牛羊二千，穄麦三百车，天子乃赐之黄金银罂，四七贝带五十，朱三百，裹变【阙，】雕官无鳬，上下乃膜拜而受【，疑古上下字，今夷狄官多复名】，庚戍，天子西征，至于池，天子三日休于池之上，乃奏广乐，三日而终，是曰乐池，【因改名为广乐池，犹汉武改祠，乡为闻喜之，】天子，乃树之竹，【种竹池边】，是曰竹林，【竹林盛者为林】，癸丑，天子乃遂西征，丙辰，至于苦山西膜之所谓茂苑，天子于是休猎，于是食苦，【苦屮名可食】，丁巳，天子西征，己未，宿于黄防之山，西【阙】，乃遂西征，癸亥，至于西王母之。
穆天子传卷二
钦定四库全书
穆天子传卷三      晋 郭璞 注古文
吉日甲子，天子賔于西王母，【西王母如人，虎齿蓬发，戴胜善啸纪年，穆王十七年，西征昆仑丘，见西王母，其年来见賔于昭宫，】乃执白圭璧以见西王母，【执贽者致敬也，】好献锦组，百纯【阙，】组三百，纯【纯疋，端名也，周礼曰：纯帛不过五两，组绶，属音祖】，西王母再拜受之，【阙】，乙丑，天子觞，西王母于瑶池之上，西王母为天子，謡【徒歌曰：謡】曰：白云在天，山防【陵字】自出，道里悠逺山川间之，【间音諌】将子无死，【将请也，】尚能复来，【尚庶几也，】天子答之曰：予归东土，和治诸夏，万民平均，吾顾见汝，【顾还也，】比及三年，将复而野【复反，此野而见汝也！】天子遂驱升于弇山，【弇弇兹山，日入所也，】乃纪丌迹于弇山之石，【铭题之】，而树之槐眉，曰：西王母之山，【言是西王母所居也，】西王母之山，还归，丌【阙】，世民作忧，以吟曰：比徂西土，【徂往也，】爰居其野，虎豹为群于鹊，与处【于读，曰乌】，嘉命不迁，【言守此一方，】我惟帝，【帝天帝也，】天子大命，而不可称顾，世民之恩，流涕芔陨，吹笙鼓簧，【簧在笙中】，中心翔翔，【忧无薄也，】世民之子，唯天之望，【所瞻望也，】，丁未，天子饮于温山，【阙】考鸟，【纪年曰：穆王见西王母，西王母止之曰：有鸟，人疑説此乌脱治不可知也。】己酉，天子饮于溽水之上，【溽音淑，】乃发宪命【，宪谓法令】诏，六师之人，【阙】其羽，爰有【阙，】薮水泽，爰有陵衍，平陆【大阜曰陵，高平曰：陆】硕鸟解，羽六师之人毕至于旷原，【言将猎也，下云北至旷原之野，飞鸟之所解，其羽山海经云：大泽方千里，群鸟之所生，及所解纪年曰：穆王北征行，积羽千里，皆谓此野耳，】曰：天子三月，舍于旷原，【阙】，天子大飨，正公诸侯王，勒七萃之士，【勒犹劳也，】于羽琌之上，【下有羽陵，疑亦同】，乃奏广乐【阙，】六师之人，翔畋于旷原，【翔犹游也，】得获无疆，【无疆无限也，】鸟兽绝羣，【言取尽也，】六师之人，大畋九日，乃驻于羽之【阙，】收皮效物【，物谓毛色也，诗云：九十维物，】债车受载，【债犹借也，】天子于是载羽百緷，【十羽为箴，百羽为防，十防为緷，见周官】，己亥，天子东归，六师【阙，】起，庚子，至于【阙】之山，而休以待六师之人，庚辰，天子东征，癸未，至于戊，【阙】之山，智氏之所处，【阙】智，【阙】往，天子于戊，【阙】之山，劳用白骖二疋，【骖騑马也，】野马，野牛四十，守犬七十，【任守备者，】乃献食，马四百，牛羊三千曰：智氏【阙，】天子北游于□子之泽，智氏之夫，献酒百【阙，】于天子，天子赐之狗，璅采【疑玉名，】黄金之罂，二九贝带四十，朱丹三百裹，桂姜百【阙，】乃膜拜而受，乙酉，天子南征东还，己丑，至于献水，乃遂东征，饮而行，乃遂东南，己亥，至于纑之山，三周城，【言山周匝三重，状如城垒，】阏氏胡氏【阏音遏，】之所保，天子乃遂东征南絶沙衍【沙衍水中，有沙者】，辛丑，天子渴于沙衍，【沙中无水泉，】求饮，未至七萃之士，高奔戎，刺其左骖之颈，取其青血以饮天子，【今西方羌胡，刺马咽，取血饮渴，亦愈】，天子美之，乃赐奔戎，佩玉一只，奔戎再拜，防首【古稽字】，天子乃遂南征，甲辰，至于积山之□，爰有□栢曰：□余之人，命怀【命怀人名，】献酒于天子，天子赐之黄金之罂，贝带，朱丹七十裹命怀，乃膜拜而受，乙巳，【阙】诸飦，献酒于天子，【诸飦，亦人名音，犍牛之犍】，天子赐之黄金之罂，贝带，朱丹七十裹诸飦，乃膜拜而受之。
穆天子传卷三
钦定四库全书
穆天子传卷四      晋 郭璞 注古文
庚辰，至于滔水浊，繇氏之所食【，山海经曰：有川名曰三淖，昆吾之所食，亦此】，辛巳，天子东征，癸未，至于苏谷，骨飦氏之所，衣被【言，谷中有草木皮可以为衣，被】，乃遂南征东还，丙戍，至于长湠，重氏之西疆，【疆界也。】，丁亥，天子升于长湠，乃遂东征，庚寅，至于重，氏黑水之阿，爰有野麦，【自然生也。】爰有荅堇，【祗谨两音，】西膜之所谓木禾，【木禾粟也，长五防，大五围，见山海经云：】重氏之所食，爰有采石之山，【出文采之石也，】重氏之所守，曰枝斯璿，瑰，【；璿，瑰玉名，左传曰：赠我以璿，瑰旋囘两音，】瑶【，亦玉名瑶音，遥】琅玕，【石似珠也，郎干两音】玪，□先□【，皆玉名字，皆无闻，玪璅音钤，琐】玗琪，【玉属也，于其二音。】□尾，【无闻焉，】凡好石之器，于是出【尽出此山，】孟秋，癸巳，天子命重氏共食，天子之属，【音共，言不及六师也，】五日丁酉，天子升于采石之山，于是取采石焉，天子使重之民，铸以成器于黑水之上，【今外国人所铸作器者，亦皆石也，】器服物，佩好无疆，曰：天子一月休秋，癸亥，天子觞重之人，乃赐之黄金之罂，二九，银乌一只，贝带五十，朱七百裹□箭，桂姜百岗，丝□雕官，乃膜拜而受，乙丑，天子东征，送天子至于长沙之山，【阙】，只天子使栢天受之，栢天曰：重氏之先，三苗氏之【阙】处，以黄木□银，采【阙】，乃膜拜而受【，三苗舜所窜于三危，山者】，丙寅，天子东征南还，己巳，至于文山西膜之所谓【阙，】觞天子于文山西膜之人，乃献食马三百，牛羊二千，穄米千车，天子使毕矩受之，曰：【阙】，天子三日游于文山，于是取采石【以有采石，故号文山】，壬寅，天子饮于文山之下文山之人归遗【，归遗名也，】乃献良马十驷，【四马为驷，】用牛三百，守狗九十，牥牛二百，以行流沙，【此牛能行流沙中，如槖驼】，天子之豪马，豪牛【豪犹髭也，山海经云：髭马如马足，四节皆有毛，】尨狗【尨，尨茸谓猛狗，或曰，尨亦狗名，】豪羊，【似髦牛，】以三十祭文山，又赐之黄金之罂，二九，贝带三十，朱三百裹，桂姜百岗，归遗乃膜拜而受，癸酉，天子命驾，八骏之乗右服□骝，【疑骅骝，字】而左，绿耳，右骖赤蘎【古骥，字】而左白，【古义，字】天子主车，造父为御，□为右，次车之乗【次车副车，】右服渠，黄而左逾轮，右盗骊而左山子栢天主车，叅百为御，奔戎为右，天子乃遂东南翔行，驰驱千里，【一举辔千里，行如飞翔，】至于巨搜之人，□奴乃献白鹄之血，以饮天子，【所以饮血，益人炁力，】因具牛羊之湩，【湩乳也，今江南人亦呼乳为湩，音寒冻反，】以洗天子之足【，令肌肤滑】及二乗之人【谓主天子车及副车者也。】甲戍巨搜之□奴，觞天子于焚留之山，乃献马三百，牛羊五千秋麦千车，【秋麦禾也，】膜稷三十车，【稷粟也，膜未闻】，天子使栢天受之，好献枝，斯之石四十，【精者为英】□，□舅□珌，佩百只，琅玕四十，□□十箧，【疑此纻之属，】天子使，造父受之【阙，】乃赐之，银木□采黄金之罂，二九贝带，四十朱三百裹，桂姜百□，□奴乃膜拜而受，乙亥，天子南征，阳纡之东尾，【尾后山也，】乃遂絶□之谷，已至于□，□河之水北，阿爰有□溲之，【阙】河伯之孙，【，今西有渠搜，国疑□渠，字】事，皇天子之山有模堇，其叶是食明后，【模堇木名，后君也，堇音谨】，天子嘉之，赐以佩玉一只，栢天再拜稽首，癸丑，天子东征栢天，送天子至于防人防伯絮，觞天子于澡泽之上，□多之汭，【汭水涯，】河水之所南还，【还，回也，音旋，】曰：天子五日休于澡泽之上，以待六师之人，戊午，天子东征，顾命栢天，归于丌，天子曰：河宗正也，栢天再拜稽首，【辞去也，】天子南旋升于长松之隥，【坂有长松，】孟冬壬戍，至于雷首，【雷首山，名今在河东蒲坂县南也，】犬戎胡觞天子于雷首之阿，乃献食马四六，天子使孔牙受之，曰：雷，水之平寒，寡人具犬马羊牛，爰有黑牛，白角，爰有黑羊，白血【记异也。】，癸亥，天子南征，升于髭之隥，【音訾】，丙寅，天子至于钘山之队，东升于三道之隥，乃宿于二边，命毛班【毛班，毛伯卫之先也。】逢固先至于周以待天之命，癸酉，天子命驾，八骏之乗赤骥之驷，造父为御【阙，】南征，翔行迳絶翟道【翟，道在陇西，谓截陇坂，过】升于太行，南济于河，驰驱千里，遂入于宗周，官人进白鹄之血，以饮天子，以洗天子之足，【亦谓乳也。】造父，乃具羊之血，以饮四马之乗一【与王同车，御右之属，左传所谓四乗是也，】庚辰，天子大朝于宗周之庙，乃里西土之数【里，谓计其道里也，纪年曰：穆王西征还里，天下亿有九万里，】曰：自宗周水以西，【水，今在洛西，洛即成周也，音纒，】至于河，宗之阳纡之山，三千有四百里，自阳纡，西至于西，夏氏二千，又五百里，自西夏至于珠，余氏及河首千，又五百里，自河首襄山以西，南至于舂山，珠泽昆仑之丘七百里，自舂山以西，至于赤乌氏，舂山三百里，东北还，至于羣玉之山，截舂山以北，【截由沮也。】自羣玉之山以西，至于西王母之三千里，【阙】自西王母之，北至于旷原之野，飞鸟之所解，其羽【，所谓解毛之处，】千有九百里，【阙】宗周，至于西北，大旷原【案，山海经云：群鸟所集，泽有两处，一方百里，一方千里，即此大旷原也，】万四千里，乃还东南，复至于阳，纡七千里，还归于周，三千里，各行兼数三万，有五千里，吉日甲申，天子祭于宗周之庙，【告行反也，书大传曰：反必告庙也。】乙酉，天子【阙，】六师之人，于洛水之上，丁亥，天子北济于河，【阙】之队，以西北升于盟门，九河之隥，【盟门山，今在河北，尸子曰：河出于盟门之上，】乃遂西南仲冬，壬辰，至□山之上，乃奏广乐，三日而终吉日丁酉，天子入于南郑，【今京兆郑县也，纪年穆王元年筑，祗宫于南郑，传所谓王是以获没于祗宫者，】。
穆天子传卷四
钦定四库全书
穆天子传卷五      晋 郭璞 注古文
宝处曰：天子四日休于濩泽【，今平阳濩泽县是也，音濩特】，于是射鸟猎兽，丁丑，天子【阙，】雨乃至，祭父自圃郑来谒，【郑有圃田，因云：圃郑谒告也，】留昆，归玉百枝，【留昆国，见纪年】，陖翟致赂，【陖翟，隗姓国也，音峻，】良马百驷，【传曰：文马百驷，】归毕之宝，【毕国名，言翟前取此宝也，】以诘其成，【成谓平也，诘犹责也，】陖子□胡【阙，】东牡，【夷狄有德者称子，畴胡名】见，许男于洧上，【男爵也，许国，今许昌县洧水之所在，音羽轨反，】祭父以天子命辞曰：去兹羔用，玉帛见【，礼，男执蒲璧，许男欲崇谦，故执羔也。】，许男不敢辞，【奉王命，】还取束帛加璧，【阙，】毛公举，币玉【毛，公即毛班也，】是日也，天子饮，许男于洧上，天子曰：朕非许，而恤百姓，【阙】也，咎氏宴饮，毋有礼【，礼，天子称异姓诸侯，为伯舅燕者，私防不欲崇礼敬也，管子曰：伯舅无下拜，字亦作舅，咎犹舅也，】，许男不敢辞，升坐于出尊【，礼记曰反玷出尊，唯两君为好，既献反爵，玷上出尊，葢此之也，坐之于尊边，使为酒魁，欲以尽欢酣也，】乃用宴乐，【言曲宴也，】天子赐许男骏马十六，【称骏者，名马也。】，许男降，再拜，空首【空，首头至于地，周礼三日空拜，】乃升平坐，及暮，天子遣许男归，癸亥，天子乘鸟舟，龙卒浮于大沼，【沼池，龙下有舟字，舟皆以龙鸟为形制，今吴之青雀舫，此其遗制者】夏，庚午，天子饮于洧上，乃遣祭父如圃郑，用【阙】诸侯，辛未，天子北还，钓于渐泽，食鱼于桑野，丁丑，天子里圃田之路，【尽规度以为苑圃地而虞守之也，】东至于房，【房，房子属赵国地，有巑山】，西至于【阙，】丘南至于桑野，北尽经林煮，【阙】之薮，南北五十，【阙】十虞，东虞曰兔台西，虞曰栎丘，【栎，今河南阳翟县音栎，】南虞曰【阙，】富丘北，虞曰：相其御虞，曰【阙，】来十虞所【阙】辰，天子次于军丘，以畋于薮，【阙】，甲寅，天子作居范宫，【范离宫之名也，】以观桑者，【桑采桑也，诗云：桑者闲闲兮，】乃饮于桑中，【桑林之中，】天子命，桑虞【主桑者也，】出【阙，】桑者，用禁暴人【，不得令妄犯桑木】仲夏，甲申，天子【阙】所，庚寅，天子西游，乃宿于祭，【祭，祭公邑】，壬辰，祭公饮天子酒，乃歌天之诗，【诗颂有昊天有成命，二后受之，成王不敢康，疑祭公以此规諌也，】天子命，歌南山有□【诗，小雅有南山有台，乐只君子，家之基，以荅祭公之言，然皆古字难晓，所以未详，】乃绍宴乐，【绍继也，】丁酉，天子作台，以为西居，壬寅，天子东至于雀梁，甲辰，浮于荥水，【今荥阳，荥泽是】乃奏广乐，季夏庚【阙，】休于范宫，仲秋，丁巳，天子射鹿于林中，乃饮于孟氏，爰舞白鹤，二八【，今之畜鹤，孔雀驯者，亦能应节鼔舞】还宿于雀，梁季秋，辛巳，天子司戎于【阙，】来虞人，次御【以次侍御，备有所问，】孟冬鸟至，【鴈来翔也，】王臣【阙，】弋【下云：王臣诸侯姬姓，姓女疑是妇官也，】仲冬，丁酉，天子射兽，休于深雚，【雚苇之藂，】得麋，麕，豕鹿四百有二十，得二虎九狼，乃祭于先王，命庖人熟之【，庖人主饮食者，】戊戍，天子西逰射于中【阙，】方落草木鲜命，虞人掠林除薮，以为百姓材【，以供人之材用，掠谓伐之】，是日也，天子北入于邴，【邴郑邑也，音丙，】与井公博，三日而决，【疑井公，贤人而枋，故穆王就之，逰戏也】辛丑塞，【戒不如故，进为塞也，】至于台乃大暑，除天子居于台以听天下之【，因以避暑】逺方【阙】之数，而众从之，是以选扐【音勒，】乃载之，神人【阙，】之能数也，【有道数也，】乃左右望之，【占也，】天子乐之，【爱其术也，】命为【阙】，而时【阙】焉，【阙】，其名曰【阙，】公去乗人【阙】，犹【阙】，有虎在乎葭中，【葭屮】，天子将至，七萃之士，高奔戎，请生捕虎，必全之，乃生捕虎，而献之【，诗所谓袒裼暴虎，献于公所，此之谓也。】天子命之为柙，【柙槛也，论语曰：虎兕出于柙，】而畜之，东虞，是为虎牢【，因以名其地也，今荥阳成臯县是】，天子赐奔戎，畋马十驷，【尔雅曰：畋猎齐足，尚疾也，】归之太牢，【牛羊豕为太牢，】奔戎，再拜防首，丙辰，天子北逰于林中，乃大受命而归，仲秋甲戍，天子东逰次于雀梁，【一宿为舍，再宿为信，过信为次阙，】蠧书于羽林，【谓暴书中蠧虫，因云：蠧书也，】季秋【阙，】乃宿于毕，人告戎【告戎难也，】曰：陖翟来侵，天子使孟悆如毕讨戎【，悆音豫，】霍侯旧告薨，【霍国，今在平阳，永安县西南有城】，天子临于军丘狩于薮，季冬甲戍，天子东游饮于留，祈射于丽，虎读书于菞丘，【君举必书，菞阙音犂，】献酒于天子，乃奏广乐，天子遗其灵鼓，乃化为黄蛇，【周礼曰灵鼓，四面洪范，所谓鼔妖也。】，是日，天子鼓道，其下而鸣，【从失鼓而击鼔也鼓在地下，鸣道从也，韩非曰道南方来也，】乃树之桐，【因以树梧桐桐，亦响木也，】以为鼓，则神且鸣，则利于戎，【宜以攻戎，】以为琴，则利【阙，】于黄泽，东游于黄泽，宿于曲洛，【洛水之回曲，地名也，】废【阙，】使宫乐謡【官，乐典乐者，】曰：黄之池，其马歕沙，【歕防也，善问切】皇人威仪，【威畏也，】黄之泽，其马歕玉，【皆诸侯，辞】皇人受谷，【谷生也，】，丙辰，天子南游于黄【阙，】室之丘，以观夏后启之，所居【疑，此言太室之丘，嵩高山，启母在此山，化为石，而子启亦登仙，故其上有啓石也，皆见归藏，及淮南子】乃【阙，】于啓室，【似谓入啓室中，】天子筮猎苹泽，【音缾】，其卦遇讼，【坎下，干上】逢公占之曰：讼之繇，【繇爻辞音由】薮泽，苍苍其中，【阙】，宜其正公戎事，则从【水性平，而天无私，兵不曲挠，而戎事集也，】祭祀，则憙畋猎，则获【阙，】饮逢公酒赐之，骏马十六，絺纻三十箧，【絺精者，】逢公再拜稽首，赐筮史狐【阙，】有阴雨，梦神有事，【有事祭也，】是谓重阴，【因以纪也。】，天子乃休，日中大寒，北风雨雪，有冻人天子作诗三章，以哀民【，哀犹愍也，】曰：我徂黄竹，【阙】员閟，寒帝收九行【，行道也，言收罗九域之道里也，左传曰：经启九道，】嗟我公侯，百辟卿，【辟君，卿宰】，皇我万民，【皇正也，】旦夕弗忘，【恒念之也，】我徂黄竹，【阙】员閟，寒帝收九行，嗟我公侯，百辟卿皇我万民，旦夕勿穷，【令无困也，】有皎者，鴼【鴼鸟名皎白，貌音路，】翩翩其飞，【言得意也，】嗟我，公侯【阙，】勿则□【，自侯以下似当云，百辟卿皇我万民，阙勿则□，】居乐甚寡，【言，守一居少，乐】，不如□土，【居无求安，】礼乐其民，【言当以礼乐，化其人也，】天子曰：余一人则淫，【淫于游乐，】不皇万民【阙】，登乃宿于黄竹，天子梦羿射于涂山，【羿有穷氏，帝善射者】祭公占之，疏【阙，】之【阙，】乃宿于曲山，壬申，天子西升于曲山，【阙】，天子西征，升九阿【疑，今西安县十里，九坂也，】南宿于丹黄，戊寅，天子西升于阳，【阙】过于灵【阙，】井公博，【穆王往返，輙从井公博逰明其有道德人也，】乃驾鹿，以逰于山上为之石主，而【阙】窴軨，【即軨坂也，今在河东大阳县，传曰：入于窴軨巅，零二音，】乃次于浢水之阳，【今之浢津也，在河东，河北县音项，脰之脰，】吉日丁亥，天子入于南郑。
穆天子传卷五
钦定四库全书
穆天子传巻六      晋 郭璞 注古文
之虚皇帝之闾，乃【阙】，先王九观，以诏后世【此复是登名山，有所铭勒，封建也，残缺字多，不可推考耳】，己巳，天子【阙】征，舍于菹台，辛未，纽菹之兽，【管子曰：菹菜之壤，今吴人呼田猎，茸草地为菹，音罝】，于是白鹿一牾，椉逸出走，【言突围出，牾触也，或曰：所驾鹿迕，犹惊也，】天子乗渠黄之乗【阙】焉，【自此已上，疑説遂得鹿之状，】天子丘之【，丘谓为之名号，方言耳，】是曰五鹿，官人之【阙】，是丘【阙，】其皮，是曰【阙，】皮【阙，】其脯，是曰【阙，】脯，天子饮于漯水之上，【漯水，今济阴漯阴县音沓，】官人膳，鹿献之天子，天子美之，是曰甘【，自此以上，皆因鹿以名，所在地用纪之也，今元城县东郭有五鹿墟，晋文公所一食，于野人处者也，】癸酉，天子南祭，白鹿于漯【阙，】乃西饮于草中，【草野之中，】大奏广乐，【大谓盛作之也，】是曰乐人，【亦以纪之，】甲戍，天子西北【阙，】姬姓也，盛栢之子也，【盛，国名疑上说，姬事公羊传曰：成者何？盛也者？为讳之盛，讳戚同姓者】，天子赐之上姬之长【，今盛栢，为姬姓之长位，位在上也，】是曰盛门，天子乃为之台，【为盛姬，筑台也，】是曰重璧之台，【言台，状如垒璧】，戊寅，天子东狃于泽中，逢寒疾，【言盛姬在此，遇风寒得疾，】天子舍于泽中，盛姬告病，天子怜之，【阙】泽曰：寒氏【以名泽也，】盛姬求饮，天子命人取浆而给，【得之速也？传曰：何其给也？】是曰壶輲，【壶器名，輲音遄速也，与遄同】天子，西至于重璧之台，盛姬告病，【阙】，天子哀之，【上疑说，盛姬死也，】是曰哀次，【哭泣之位，次】天子，乃殡盛姬于毂丘之庙，【先王之庙有在此者阙，汉氏亦所在有庙焉，】壬寅，天子命哭，【令群臣大临也，】启为主，【为之，丧主即下伊扈也，上啓疑为开殡，出棺也，】祭父賔丧【，傧赞礼仪，】天子王女叔防为主，【叔防穆王之女也，音癕痤】，天子【阙，】賔之命，终丧礼【，令持丧终礼也，】于是殇祀而哭，【殇未成丧，盛姬年小也，】内史执筞【所以书赠赗之事，内史主册命者，】官人【阙，】丌职，曾祝敷筵席，设几，【敷犹铺也，周礼曰：丧事仍几，】盛馈具，【馈具奠也，】肺盐，羮【肉也，当以音行】胾，【大脔，】脯枣，【粥清也，音移】，【肉醤也，】鱼腊，【干鱼】糗，【寒粥也，】韭【韭，】百物，【言备有也，】乃陈腥俎十二，干豆九十鼎敦，壶尊四十【敦，似盘音堆，】器【杂器皿也，】曾祝祭食，【礼虽丧祭，皆祭食，示有所先也，】进肺盐，祭酒【以肺换盐中以祭，所谓振祭也，礼以肺见少牢，馈食也，】乃献，丧主伊扈，伊扈拜受，【阙】祭，女又献女主叔防，叔防拜受，祭【阙，】祝报祭觞，大师【乐官，】乃哭，即位，【就丧位也，】毕哭，内史【阙，】筞而哭，【筞上宜作读，既夕，礼曰：主人之史，读赗是也，】曾祝捧馈而哭，【捧两手持也，】御者【阙，】祈而哭，【侍御者，礼曰：御者入浴，】抗者，觞夕而哭，【抗犹举也，礼记曰：小臣四人抗衾也，】佐者，承斗而哭，【佐敛者也，斗斟水杓也，】佐者，【佐饮食者，】衣衾佩，【阙】而哭，乐【阙，】人陈琴瑟，【阙】竽，【疑竽，上宜作笙，笙亦竽属】籥，【如笛，三孔】【，今防吏所吹者，】筦【筦，如并两笛音，管】而哭，百【阙】，众官人各【阙，】其职事，以哭【百，众犹百族也，】曰：士女错踊，九【阙】，乃终【错互也，哭则三踊，三哭而九踊，所谓成踊者也，】防主伊扈哭，出造舍，【倚庐也，】父兄宗姓及在位者从之，佐者哭，【佐敛者也，】且彻馈及壶，鼎俎豆【皆佐者，主为之】众，宫人各【阙】其职，皆哭而出，【事毕，】井利，【阙】事，后出而收【井，利所以独后出者，典丧祭器物，敛之也，或曰井利稽慢，出不及軰，故牧缚之】，癸卯，大哭，殇祀而载【，载祖载也，】甲辰，天子南葬盛姬于乐池之南，【即池也，】天子乃命盛姬，【阙】之防视皇后之葬法，【视犹比也，】亦不拜，后于诸侯，【疑字错误，所未详也。】河济之间共事，【供给事也，】韦谷黄城，三之事，辇防【辇，谓挽輴车，发三国之众，以示荣侈，】七萃之士，抗者即车【，举棺以就车，】曾祝先防，【导也，】大匠御棺，【为棺御也，周礼曰防祝为御，礼记曰：诸侯御柩，以羽葆，谓在前为行止之节，】日月之旗，七星之文，【言旗上，画日月及北斗星也，礼记曰：日月为旗，常亦通名，】鼓钟以葬，龙旗以【阙，】鸟以建鼓，兽以建钟龙以建旗曰，丧之先后，及哭踊者之间，毕有钟旗【阙，】百物防器，井利典之，列于防行，靡有不备，【行行伍，】击鼓以行，防举旗以劝之，【令尽哀也，】击钟以止哭，弥旗以节之，【为节，音节，弥犹低也，】曰【阙，】祀大哭，九而终，防出于门，丧主即位，【就哭位也，】周室，父兄子孙倍之，【倍倍列位也。】诸侯属子【，宗属群子，】王吏倍之，外官王属七萃之士倍之【，外官所主，在外者】姬姓，子弟倍之，【盛姬之族属也，】执职之人倍之，【执职，犹职事也，】百官，众人倍之，哭者七倍之，【列七重，】踊者三十行，行萃百人，【百人为一倍，萃聚也，】女主即位，嬖人羣女倍之，【嬖人王所幸爱者，】王臣姬姓之女倍之，【疑同姓之女为大夫士妻者，所谓内宗也，】宫官人倍之，【宫官为内也，】宫贤庶妾，倍之【庶妾，众散妾也，】哭者，五倍踊者，次从【，以次相从，】曰：天子命丧一里而击钟，止哭曰：匠人哭于车上，【御棺，不得下也，】曾祝哭于防，七萃之士，哭于丧所，曰：小哭错踊，三踊而行五里，而次【，次犹止也，】曰：丧三舍，至于哀次五舍，至于重璧之台，【三十里为舍也，传曰：避君三舍，】乃休，【休驻也，】天子乃周姑繇之水以圜丧车，【决水，周绕之也，繇音遥，圜音员】，是曰冏车，【以号水也，】曰：殇祀之【，于此复祭】，孟冬，辛亥，邢侯，曹侯来吊，【曹国，今济阴定陶县是也，】内史将之，以见天子，天子告不豫而辞焉，【不豫辞病也。尚书曰：武王不豫，】邢侯曹，侯乃吊太子，太子哭出庙门，以迎邢侯【，曹侯不进，】再拜劳之，【问劳之也，】侯不答拜，【谦不敢与太子抗礼，】邢侯谒哭于庙，【谒告也，】太子先哭而入，西向即位，内史賔侯，【傧相】，北向而立，大哭，九邢侯厝，踊三而止，【与太子拾踊，】太子送邢侯至庙门之外，邢侯遂出太子再拜送之，曹侯庙吊入哭，太子送之，亦如邢侯之礼，【虽吊异，而礼同】，壬子，天子具官见邢侯，曹侯【具官备礼相见，】天子还返，【将归，】邢侯曹，侯执见拜，天子之武一【，义所未闻，】天子见之，乃遣邢侯曹侯归于其，王官执礼共于二，侯如故，【言不以防废礼，】曰：天子出宪【，宪命】以或襚赗【，此以上似説赗赠事衣物曰襚，音遂】，癸丑，大哭而【阙】，甲寅，殇祀大哭而行丧，五舍于大次曰：丧三日于大次，【停三日也，】殇祀如初，辛酉，大成百物皆备，【送葬之物，具备】，壬戌，葬史录繇鼓钟，以赤下棺，【窆也，】七萃之士，【阙】士女错踊，九【阙】防下，【下谓入土】昧爽，天子使嬖人【所爱幸者，】赠用文锦，明衣九领，【谓之明衣，言神明之衣，】防宗伊扈，赠用变裳，【宗亦主变，裳裳名也，】女主叔防赠用茵组，【茵褥，】百嬖人官师，毕赠【言，尽有襚赗也，官师群士号也，礼记曰：官师一庙，】井，利乃藏【，藏之于墓所，】报哭于大次，【报犹反也，大次有次神，次也，】祥祠【阙，】祝防罢哭辞于逺人【辞谢遣归，】为盛姬，諡曰哀。淑人【恭仁短折，曰哀】，天子丘人，【为丘作名】，是曰淑人之丘，乙丑，天子东征，舍于五鹿，叔防思哭，【思哭盛姬】，是曰女防之丘，【因以名五鹿也，】，丁卯，天子东征，钓于漯水，以祭淑人，是曰祭丘，己巳，天子东征，食马于漯水之上，乃鼓之，是曰马主，【未详所云】，癸酉，天子南征，至于菹台，仲冬甲戍，天子西征，至于因氏，【国名】，天子乃钓于河，以观姑繇之木【姑，繇大木也，山海经云：防木长千里，生海边，谓此木】，丁丑，天子北征，戊寅，舍于河上，乃致父兄子弟王臣姬【阙，】祥祀毕，哭【上云：王臣姬姓之女，疑此亦同也。】终防于嚣氏，【服阕】，己卯，天子西济于河，嚣氏之遂，庚辰，舍于茅尺，【地名】，于是禋祀，除防始乐素服而归，【哀未忘也，】是曰素氏，天子遂西南，癸未，至于野王【，今河内县】，甲申，天子北升于大北之隥，【疑此太行山也，】而降休于两栢之下，【有两栢也，】天子永念伤心，乃思淑人盛姬于是流涕，七萃之士，葽豫上谏于天子曰：自古有死有生，岂独淑人？天子不乐，出于永思，永思有益，莫忘其新，【言思之，有益者莫忘，更求新人，】天子哀之，乃又流涕，【闻此言，愈更増感也】是日辍，己未，乙酉，天子西絶钘隥，【即钘山之坂，一云，癸巳，逰于井钘之山，吉日癸巳，】乃遂西南，戊子，至于盬【，盬，盬，池今在河东解县，盬，音古】，己丑，天子南登于薄山，窴軨之隥，【今軨桥，西南悬絶中央有两道，】乃宿于虞，【虞国名，今太阳县】，庚申，天子南征，吉日辛卯，天子入于南郑。
穆天子传卷六