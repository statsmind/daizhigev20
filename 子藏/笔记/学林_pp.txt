钦定四库全书     子部十
学林         杂家类二【杂考之属】提要
【臣】等，谨案学林十卷，宋王观国撰观国，长沙人，其事迹不见于宋史，湖广通志亦未之载，惟贾昌朝羣经音辨篇首，载有观国所作，后序一篇，署曰左承务郎，知汀州宁化县主管劝农公事，兼兵马监押王观国，末题绍兴，壬戌，秋七月中澣，则南渡以后人也，考晁公武，陈振孙两家及宋史艺文志是书俱未着録独呉曽能改斋，漫録引之，称曰：学林新编，而今所传抄本，但题学林无新编二字殆传写者又以省文去之矣，书中专以辨别字，体字义字音为主，自六经史，汉旁及诸书，凡注疏笺释之家，莫不胪其异同，折衷至当，如论无字，谓古但有无亡二字，至秦始用无字，为有无之无，又引説文文甫切，今借为有无字，玉篇有繁庑，茂盛之义，考核甚精，此类凡数百条，多诸儒所未发，在南，宋诸家中可谓能读书识字者，虽呉曽漫録中，颇抉摘其所短，如谓左传季氏介其鸡，当从髙诱以铠着，鸡头不当作防鸡之臆，佛氏精舎江表传载于吉事，是魏初已有之，观国谓自晋始有者为误，又孟子以言餂之，观国不取，郭璞音义而取玉篇音，甜之説京索之索观国，以为当音山客反，不知陆氏释文及五臣之注，韩退之之诗，皆音悉落反，固未尝误其所驳正，皆为切中其病，然不过千百之什一，其余则发明小学，无不典确，精纯以视，孙奕示儿编，项安世家説之类殆为过之，信无愧于博洽之士，卓然特出者矣，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
学林卷一
宋 王观国 撰
书篇
子法言曰：昔之説书者序以百而酒诰之篇俄空焉，今亡矣！观国案古书百篇，秦焚书至汉，济南伏生口传裁二十余篇，鲁共王壊孔子宅于壁中，得所藏书，皆科斗古文，至孔安国，始以古定之増多伏生二十五篇，凡五十九篇，盖酒诰之篇，不在伏生口传之数而在科斗之文则有之，雄见伏生口传之书，而未尝见科斗书，故曰酒诰之篇俄空焉，孔安国尚书序曰科斗书，废已乆时人无能知者，又曰：并传凡五十九篇，悉上送官，藏之书府，则科斗古书，当在秘府也，鲁共王者，景帝之子壊孔子宅而得科斗书，雄生西汉末科斗书，出已乆矣雄又尝校书天禄阁，而于科斗书，初未之见耶？雄号为识竒字夫识竒字者必能读古文，茍不识科斗古文，恶在其为识竒字也，春秋庄公八年，左氏传引夏书曰：臯陶迈种徳成公十六年传引夏书曰：怨岂在明？不见是圗，襄公十四年，传引夏书曰：遒人以木铎徇于路，又二十一年传引夏书曰：念兹在兹，释兹在兹，名言兹在兹，允出兹在兹，又引书曰：圣有谟勲，明证定保，又二十六年传引夏书曰：与其杀不辜，宁失不经，昭公元年传引太誓曰：民之所欲，天必从之，又十七年传引夏书曰：辰不集于房，瞽奏鼓，啬夫驰，庶人走，哀公十八年传引夏书曰：官占唯能蔽志，昆命于元以上，左氏传所引书杜预，皆曰逸书也，观国按杜预所谓逸书者，今书皆有之，当是伏生口传之书所无，而在科斗古文则有之，杜预亦未尝见科斗书尔，礼记坊记篇引君陈曰：尔有嘉谋嘉猷，入告尔后于内，尔乃顺之于外，曰：此谋此猷，惟我君之徳郑康成注曰：君陈盖周公之子，伯禽弟也，名篇在尚书，今亡观国，按今书君陈篇不亡，是亦伏生书所无而科斗书有之，郑康成亦未见科斗书尔，孟子引书曰：洚水警，予又引书曰：汤一征自葛始，又曰：葛伯仇饷，又引书曰：后来其蘓，又引书曰：后来其无罚，又引书曰：丕显哉，文王谟！丕承哉？武王烈，又引书曰：天降下民，作之君，作之师，又引书曰：祗载见瞽瞍，又引伊训曰：天诛造攻自牧宫，朕载自亳，又引太誓曰：我武惟侵于之疆以上，孟子所引书赵岐注皆曰：尚书逸篇也，观国按，孟子所引书，今书皆有之，是亦伏生书所无而科斗书有之，赵岐亦未见科斗书，尔当西汉，时周之遗风未逺以雄之博学名儒于科斗书，且不能究，况于后世屡歴兵火，识古文者愈少，古文道防熄矣。
系辞
易曰：圣人设卦观象，系辞焉而明吉凶，又曰：系辞焉以断其吉凶，是故谓之爻，又曰：易有四象，所以示也；繋辞焉，所以告也；又曰：系辞焉而命之，动在其中矣，观国按孔子自言系辞焉者，乃卦爻彖象之辞也，有卦故繋之以卦之辞有爻，故系之以爻之，辞有彖，故系之以彖之，辞有象，故繋之以象之，辞卦爻彖，象皆繋之以辞，然后占筮者即其辞而考吉凶也。今世传王弼易第七第八卷分系辞上下者，误也。此非繋辞也，乃孔子所作易之大传耳，孔子自称圣人，设卦观象，系辞者，圣人谓虙牺文王也，乾坤卦与大传中有子曰之称者，乃孔子尝为训传，而门弟子纂集成书，故有子曰之称，前汉儒林，传曰：孔子晩而好易读之，韦编三絶而为之传，今系辞当谓之易大传，而后世以治易名家者，分其卷帙，误名以为繋辞耳，诸卦六爻在彖，与大象之后，而干六爻在彖，与大象之前，诸卦六爻有小象而干六爻，无小象者，盖文言训説已详足以包小象也；文言足以包小象而文言之辞，不可析在诸爻，故干六爻无小象，而列六爻，于彖之前也，坤亦有文言，然坤见彖而后列六爻，六爻，复有小象与诸卦同者，坤之文，言一章也，一章则简而不足以包小象，故坤与诸卦爻象之列同也，干之文言五章也，五章则详，而足以包小象，故独于干则无小象，而列六爻，于彖之前也，诸卦惟六爻而乾坤，于六爻之外，复有用九，用六者，干纯阳而能变，九者，阳之能变者也，坤纯隂而能变六者隂之能变者也，六十四卦，三百八十四爻隂阳各居其半，阳爻一百九十有二，皆干用，九之所变也隂爻一百九十有二，皆坤用六之所变也，古之揲蓍者，以九为老阳，以六为老隂老阳生七为少阳老隂生八为少隂以蓍揲之十有八变，观九六七八辨隂阳而一卦成焉，六十四卦，咸如此也，故于干言用九，于坤言用六，诸卦皆由九六之变以生也，九者何？一三五是也。六者何？二四是也。一二三四五，天地之大，万物之多隂阳之妙不逃于此矣。诸卦无文言而惟乾坤有文言者，诸卦皆由乾坤九六而生，则于乾坤训说，特致其详也，古本易彖象文言不分在诸卦案前汉艺文志曰：虙牺氏始作八卦，文王重易，六爻作上下篇，孔子为之彖，象，系辞，文言，序卦之属十篇，以此观之，则彖象文言不分在诸卦，盖别为篇简者也，欧阳文忠公崇文总目叙释曰：田何之易，始自子夏，传之孔子卦象，爻彖与文言説卦等离为十二篇，费直之易，专以彖象文言参解易爻，凡以彖象文言杂入卦中者，自费氏始古十二篇之易，遂亡其本，王弼为注亦用彖，象相杂之经，以此观之，则今世所行，王弼易乃彖，象相杂之易，非古本易也，盖教授之家，各宗其师之説而自晋以后，唯王弼之学，独传故也。
诗书序
诗序本自为一编，不在众篇之首至，毛公为诗传，乃分序于众篇之首，诗序谓之义，所谓有其义而亡其辞，是也。诗曰：南陔孝子相戒以养也，白华孝子之洁白也，华黍，时和嵗丰宜黍稷也，有其义而亡其辞，由庚万物，得由其道也，崇丘万物，得极其髙大也由仪万物之生，各得其宜也，有其义而亡其辞，郑氏曰：孔子论诗，雅，颂各得其所，时俱在耳，遭战国及秦之世而亡之，其义则与众篇之义，合编故存，至毛公为诂训传，乃分众篇之义，各置于其篇端，由此观之，则诗序本不在众篇之首至，毛公始分置于众篇之首，亦可知矣。诗序子夏之所作，而王荆公以谓读江有汜之诗，虽子夏无以知其美，媵然子夏与孔子同时，文籍未沦防，必有所受而作也，史记孔子世家曰：古诗三千余篇，孔子取三百五篇，欧阳文忠公崇文总目叙释曰：孔子删诗三千余篇，取其三百十一篇，着于经，秦楚之际亡其六，然则古诗三千，而取者三百则十，取其一耳，余皆逸诗也，逸诗书史亦多引之，书序本自为一篇，不在众篇之首，至孔安国作传，乃分序于众篇之首，故孔安国尚书序曰并序，凡五十九篇，书序序所以为作者之意，昭然义见，宜相附近，故引之，各冠其篇，首定五十八篇是也。前汉艺文志有周书七十一篇，顔师古注曰：刘向云，周时诰誓号令也，盖孔子所论百篇之余也，今之存者四十五篇矣，按班固作汉书，时周书有七十一篇，自后复经兵火，书籍散亡，至晋时，盗发汲郡，冡得竹简书，有周书束晳，校雠而讹，灭脱散，不可考者甚多，故顔师古曰：今之存者，四十五篇，盖至于唐所存者四十五篇，耳皆逸书也，逸书者，虞；夏，商书皆有之，不特周书也。
故什笺
今毛诗诂训传三十卷，观国按前汉艺文志曰：毛诗故训传三十卷，顔师古注曰：故者通其指，义也，诗家又有鲁故二十五卷齐后氏故二十卷孙氏，故二十卷韩故三十六卷，汉鲁申公，有诗训故，以此观之，则今毛诗当为故训传改。故为诂者，后人妄改之也，国风不言什，而雅颂言什者，盖诗以十篇为什，周南十一篇，召南十四篇，十九篇，鄘十篇衞十篇王十篇，郑二十一篇，齐十一篇，魏七篇，唐十二篇，秦十篇陈十篇，桧四篇曹四篇，豳七篇，凡此皆多寡不等，故不称什也，雅；颂，皆十篇为聨，故皆称什，惟鱼藻之什十四篇，荡之什十一篇，闵予小子之什十一篇，亦谓之什者过乎十，则亦称什举其成数耳，若夫不及十则不称什，故駉颂止四篇，那颂止五篇，而皆不称什，此其可见也。后汉衞宏传曰郑康成作毛诗笺章懐太子注曰：笺，荐也，荐成毛义也，引张华博物志曰：郑注毛诗曰笺，不解此意，或云，毛公尝为北海相，郑康成是郡人，故以为敬。云观国按诸家，字书笺，子坚切，表识书也，亦作牋防，盖古人牋牍以竹，或木为之，故笺字从竹，牋字，防字皆从木，谓之牋表者，以此牋牍而表出己意也，西汉时，传诗有三家，申公作鲁诗，后苍作齐诗，韩婴作韩诗三家皆列于学官，而毛公之学未得立，及中兴后，谢曼衞宏郑众贾逵，马融，郑康成等皆宗毛公学，于是毛诗盛行，郑康成作毛诗笺者，盖毛公有不训者，郑氏训之，毛公有训未尽者，郑氏续之，毛公有误训者，郑氏证之，盖以笺牍显出巳意，而又不没，毛公之学也，故谓之笺，虽若荐成，毛义而笺，则非荐也，毛公，为北海相有年矣，至郑康成，乃以郡人之故，而以笺为敬，此好事者为之辞也。
奚斯
班孟坚两都赋序曰：臯陶歌虞，奚斯颂鲁？同见采于孔氏，列于诗书，王文考，鲁灵光殿赋，序曰：诗人之兴，感物而作，故奚斯颂？僖歌其路寝而功绩，存乎辞徳音昭乎声观国按閟宫之诗曰：松桷有舃路寝孔硕，新庙奕奕，奚斯所作，孔曼且硕，万民是若，毛氏传曰：大夫公子奚斯者，作是庙也，郑氏笺曰：奚斯作者，教防属功课章程也，盖鲁人新姜嫄之庙，而公子奚斯董其事，尔所谓作者，作庙也，非作颂也，閟宫之颂，非奚斯之作也，班孟坚王文考赋序，皆以鲁颂为奚斯所作，则误矣。子法言曰：顔尝晞夫子矣，正考甫常，晞尹吉甫矣，公子奚斯尝晞正考甫矣，观国按尹吉甫作大雅崧髙烝民之诗，以美宣王考甫，能得商颂十二篇，归以颂汤之徳二人皆有功，于诗教者也，若奚斯者，徒能作鲁庙而已，于诗颂固无预焉，当奚斯作庙之时，閟宫之颂，未作也，庙成之后，诗人始颂之，则奚斯与正考甫二人，非同类，雄，岂亦误以閟宫之诗，为奚斯所作耶？不然，何以言晞也，李轨注子曰：奚斯，鲁僖公之臣慕正考甫作鲁颂，此言正误也。
献牺
周礼，司尊彛曰：其朝践用两献尊，其再献用两象尊，郑氏注曰：献读为牺，牺尊饰以翡翠，象尊以象凤凰陆徳明音义曰：献牺同，素何反？司尊彞曰凡六尊，六彞之酌郁，齐献酌，郑氏注曰：献读为摩，莎之莎摩莎，泲之出其香，汁也陆徳明音义曰献，素何反观国案，司尊彞曰春祠，夏禴用献尊，象尊，此两尊相须之尊也，秋尝，冬烝用着尊，壶尊，此两尊相须之尊也，追享朝享用大尊，山尊，此两尊相须之尊也，献尊，即牺尊是也，举其事，则谓之献，尊举其名，则谓之牺尊，一物而两名尔，春秋左氏传曰：牺象不出门，礼记曰：君两酌牺象，又曰：尊用牺象，又曰：牺象周尊也，然则牺象二尊，相须可知矣。盖牺尊为牛形象，尊为象形，牺音羲，献，音宪二字，各读如本字，其义灼然无可疑者，毛诗疏引王肃注礼曰：牺象二尊，全刻牛象之形，凿背为尊，其説是巳司尊彞变，牺为献者，盖朝践乃始献之礼，举祀事言之，故谓之献尊，若举其名，则谓之牺尊也，郑氏既读，献为牺，又以献牺二字皆音莎，既谓牺尊，饰以翡翠，又谓象尊，以象凤凰，皆误矣。陆徳明循郑氏之说以献，牺二字并音莎，而于他经，凡言献言，牺处悉音以为莎，不能订正，其义而反播其疑于后世，使后学愈疑，良可怪也，南史刘杳传曰：杳尝于沈约坐语及宗庙，牺尊约云，郑康成答张逸谓画凤凰尾，婆娑然，杳曰：此言未必可信，古者牺尊，彞皆刻木为鸟兽，凿顶及背，以出纳酒，魏时鲁郡地中得齐大夫，子尾送女器，牺尊作牺牛形，晋永嘉中，贼曹嶷于青州发齐景公得二尊，形亦为牛象，二处皆古之遗器也，约以为然，以此观之，则牺尊为牛，形可以不疑矣。
木诗
诗曰：投我以木，报之以琼琚，投我以木桃，报之以琼瑶，投我以木李，报之以琼玖，毛氏传曰：木楙，木可食之木也，观国按诗之意，乃以木为，为桃为李，俗谓之假果者，盖不可食，不适用之物也，亦犹画饼土饭之义尔，投我以不可食，不适用之物，而我报之以琼玉，可贵之物，则投我之物，虽薄而我报之，实厚衞国有狄人之败，出处于，齐桓公救而封之，遗之车马，器服衞人思之，欲厚报之，则投我之物，虽薄而我思报之，实欲其厚，此作诗者之意也，郑氏以木为楙，木则是果实之木，也，误矣。尔雅曰：楙，木，郭璞注曰：实如小，酢可食，此即果实之木，也，后世文士多引木之诗，以为果实之木，皆误矣。如初学记六帖于果实木门，类皆引衞风木之诗，亦皆误矣。前軰有咏木，诗曰：翻思成实为嘉惠，拟把琼瑶作报章，此正误用之也，昔之记言者谓孔子曰：吾于木见苞苴之礼行焉，观国按木诗，设投报之辞，以为喻尔，未尝真有投报也，而记言者遂以为苞苴，恐非孔子之言也，淇澳，诗曰：緑竹猗猗，緑竹青青緑竹如箦，毛氏传曰：緑王刍也，竹萹竹也，观国按緑与竹二物也，非笋竹之竹，而世多误用，緑竹为笋竹之竹，采緑诗曰：终朝采緑不盈一匊，毛氏传曰：緑王刍也，盖尔雅曰：菉，王刍，又曰：竹萹蓄，此乃诗所谓緑竹也，礼记大学篇曰：诗云：瞻彼淇澳，菉竹猗猗，此正用菉字，毛诗借用緑字，其义则通也，先达诗集中有緑竹，诗曰：自得东南，号猗猗相悦同，盖用东南之竹箭，事乃用为笋竹之竹也，误矣。
宗彞
书曰：予欲观古人之象，日；月，星辰，山；龙，华虫，作会宗彞，藻，火，粉米黼，黻絺绣，盖日月星辰，山；龙，华虫，此六章，作会于衣也，宗彞藻火，粉米黼，黻，此六章，絺绣于裳也，此舜之十二章，而孔安国，乃以作会宗彞四字为一句，又训曰：宗庙彝尊，亦以山龙华虫，为饰观国，按宗彝者，即周礼司尊彝，所谓祼用虎，彞蜼彞是也。刻画虎蜼之形，于彞器之，上祀宗庙则用此二彞，故谓之宗彞，若舜之十二章，则絺绣，彞器于裳，而彞器之饰，则以虎以蜼，此礼有定制，不可易也。孔安国初不晓其义，既误合，尚书句读，又误训以谓彞尊亦以山龙华虫为饰，其紊经也甚矣，今世庙貎塑像及画壁，凡法服，止画一虎，一蜼而不见，彞器亦误也。当先画彞器而后饰，虎蜼之形，于彞器之，上乃为合礼，盖自唐以来，礼文寖，画工沿袭旧格，初不识制度，不足怪也。礼记明堂位曰：夏后氏以鸡夷，郑氏注曰：夷读为彞，此记礼者假借用字，耳中庸引诗曰：宪宪令徳表记引诗曰：瑕不谓矣，此类是也。
二王
振鹭诗曰：二王之后来助祭也，毛氏传曰：二王夏商也，其后也，宋也，观国按礼记曰：武王克商，未及下车，而封黄帝之后于蓟，封帝尧之后于祝，封帝舜之后于陈，下车而封，夏后氏之后于，封商之后于宋，盖武王克商，有天下而封黄帝，尧；舜，夏，商之后者继絶世也，方周人祭于庙之时，黄帝尧，舜之后，皆在本国未来助祭，而二王之后，适来助祭，周人美之，故振鹭之诗所为作非万世不易之法也。后世不察，乃以谓王者必当存二王后，故汉魏南北，隋，唐之际，皆举二王之典，夫继絶世者奚必止于二代耶？郑氏曰：王者存二代，此盖未尝深考其由也，后汉百官志曰：建武二年，封周后姬常为周承休公，五年，封商后孔安为商，绍嘉公且二王一体也，汉不封夏，而封商周，何耶？若曰继絶世则髙帝灭秦而为汉，则秦为絶国矣。舍秦不封而逺取商周又何耶？唐以周，隋为二王后，且拓拔之魏髙氏之齐与周，隋同为絶国而专取周，隋又何耶？此皆循名而失实者也。
祥瑞
贾谊新书曰：诗云：一发五豝，于嗟乎，驺虞驺者，天子之囿也，虞者囿之，司兽者也，欧阳文忠公五代史蜀书曰：驺虞，古不知其何物也？诗曰：于嗟乎驺虞，贾谊以谓驺者，文王之囿，虞，虞官也，当谊之时，其説如此，然则以之为兽者，其出于近世之说乎观国，按毛氏诗传曰：驺虞，义兽也，白质黑文，不食生物，有至信之徳则应之详观驺虞，诗辞，则兽是已；诗曰：仁如驺虞，又曰徳如羔羊又曰：徳如鸤鸠，又曰：信厚如麟趾，盖皆指物而言也。秦，汉之际，言诗者各自名家，其説皆有异同，贾谊必遵其师所授之说，未必当也；欧公曰：以之为兽者，其出于近世之说乎观国，按贾谊，在文帝时，为长沙傅，前汉儒林，传曰：毛公治诗，为河间献王博士，则在景帝时为博士，与贾谊同时人也。然则以驺虞为兽者，非出于近世之説矣五代时王建据蜀，龙，麟、凤，驺虞之类毕，出于其国，欧阳文忠公修五代史，破之，以为非瑞，白龙见于水，是失职也，可以为妖矣！凤凰，或出于谬政，危亡之时，非瑞也，麟人罕识之兽，鲁哀公西狩，穷山竭泽，猎而获之，非其自出，春秋讥之，非瑞也，污泥川泽，不可胜数，其死也贵于卜官，观国，按易以龙，喻君之徳取其神变也，凤者文明之物，故曰凤兮，凤兮何徳之衰？伤无文明之时也。麟，信也，故诗以麟之，趾，麟之定麟之角，喻信厚之，子夀而前知也，此四物者，以喻圣人之有徳者故礼以为四灵，而史亦记之耳。非谓治世必出而乱世必藏也，譬犹玉者至贵之寳而君子比徳焉宁有治世则玉见而乱世则玉隠耶？离骚以香草譬君子，以恶鸟譬小人，宁有治世则无恶鸟而乱世，则无香草耶？然则麟凤龙，频出于五代，乱世之蜀，何伤乎？
勺药
溱洧，诗曰：维士与女，伊其相谑，赠之以勺药，毛氏传曰：勺药，香草也，其别则送以勺药，结恩情也，观国按崔豹古今注曰：勺药，一名将离，将行则送之，以勺药，以此观之，则勺药，离草也，离别则赠之，以见志也，江淹别赋曰：下有勺药之诗，淹用为离别事，盖可见矣。若曰香草则草之香者多矣，奚必勺药，而后可以结恩情也，司马相如子虚赋曰：勺药之和具而后御之服，防注曰勺药，以兰桂调食，文頴注曰：五味之和也，晋灼注曰：南都赋云归鴈鸣鵽，香稻鲜鱼，以为勺药，酸甜滋味，百种千名，顔师古注曰：诸家之说，皆未当也，勺药，药草名其根，主和五脏，又辟毒气，故合之于兰桂，五味以助诸食，因呼五味之和，为勺药耳，今人食马肝，马肠者，犹合勺药而煮之，岂非遗法乎观国，按子虚，南都二赋，言勺药者，勺音酌，药音略，乃以鱼肉等物，为醢酱食物也，与溱洧，诗所言勺药异矣，诗之勺药，乃草类也，今勺药，花是已，广韵曰：勺市若切，又张略切药以灼切，又良约切二字，各有二音。子虚赋曰：勺药之和具而后御之，所谓御者，御食物也，未有御五味者也，南都赋曰：归鴈鸣鵽，香稻鲜鱼，以为勺药，盖以鴈鵽鱼稻为食也，又按枚乗七发，曰：于是使伊尹煎熬，易牙调和，熊蹯之濡，勺药之酱，薄耆之炙，鲜鲤之鲙，五臣注文选，曰：勺，音酌药音略，又按张景阳七命曰：穷海之错，极陆之毛，伊公爨鼎，庖子挥刀，味重九沸，和蒹勺药，晨鳬露鹄霜，鵽黄雀五，臣注文选，曰：勺，音酌药音略，然则读勺药为酌略者，是以鱼肉等物，为醢酱食物，非溱洧之勺药，明矣。子虚赋诸家注説皆误以为溱，洧之勺药也，韩退之偃城夜会，聨句诗曰：两厢铺氍毺五鼎调勺药，又曰：但掷顾笑，金仍祈却老药，盖前句勺药，字音酌，略后句药，字音瀹，二药字不同音也。
箕子
前汉儒林，孟喜，传曰：蜀人赵賔好小数，书后为易饰易文，以为箕子明夷，阴阳气亡箕子者，万物方荄兹也，顔师古注云：易明夷卦彖曰：内难而能正其志，箕子以之，六五爻辞曰箕子之明夷，利贞，此箕子谓商父师说，洪范者也，賔妄为说耳，观国按，虙牺作八卦，而文王重之，为六十四，则爻辞乃文王所作也，方文王重爻之时，箕子之明未夷，至纣不道，箕子奴，然后箕子之明始夷，武王伐纣，一戎衣而天下大定，乃反商政，释箕子囚，封比干墓，式商容闾，当此时，箕子之明，虽夷而利贞，故明不可息也，以此考之，则箕子之明夷，其在武王之时乎？文王重爻之时，于明夷六五之辞，不应预言，箕子之明夷，此学者素以为疑也，赵賔训易，欲避此疑，故谓箕子者隂阳之气万物方荄兹，非商纣之箕子也，顔师古不悟其意，乃引明夷，卦爻之辞以释之，夫学者岂不知商之有箕子耶？赵賔之说，虽凿而师古，原不晓其因也，或说谓文王重卦，而其辞则周公，孔子之作，如此则明夷言，箕子不碍矣。
介鸡
春秋，昭公二十五年，左氏传曰：季郈之鸡鬭，季氏介其鸡，郈氏为之金距，杜预注曰：芥子播其羽，或曰：以胶沙，播之为介，鸡观国，观史记鲁世家曰：季氏与郈氏鬭鸡，季氏介鸡羽，郈氏金距，司马迁改介为芥，而杜预用其说，以训左传耳，观国按介，与芥不相通用，介者介胄之介也，介其鸡者为甲，以蔽鸡之臆，则可以御彼之金距矣，司马迁误改介为芥，而杜预循其误，既自以为疑，又増胶沙之説夫以胶浃沙而播其羽，是自累也；又恶能胜彼鸡，大率司马迁好异而恶与人同观，史记用尚书战国防，国语世本，左氏传之文，多改其正文，改绩用为功，用改厥田为其田，改肆觐，为遂见改宵中，为夜中改咨四岳，为嗟四岳，改协和为合，和改方命为负，命改九载，为九嵗改格奸为至奸，改慎徽为慎和，改烈风为暴风，改克从为能，从改濬川为决川，改恤哉？为静哉！改四海为四方改熈，帝为美尧，改不逊为不训，改胄子为穉子，改维清为维静，改天工为天事改底，绩为致功，改降丘为下，丘改纳锡为入赐改，孔修为甚修改，夙夜为早夜改申命为重，命改汝翼为汝辅，改敕天为陟，天改率作为率，为改宅土为居土，如此类甚多，又用论语文分缀为孔子弟子传亦多改其文，改吾执为我执改，毋固为无固，改指诸掌，为视其掌，改性与天道为天道，性命改，未若为不如改，便便为辩辩，改滔滔为悠悠，如此类又多，子长但知好异而不知反有害于义也。
臧否
臧否之否？音鄙臧者，善也，否者不善也，书曰：格则承之庸之，否则威之陆徳明音义曰：否，音鄙易遯卦，九四，好遯君子吉，小人否？王弼注曰：否，音臧否之否？君子好遯，故能舎之小人系恋，是以否也？鼎卦初六鼎颠趾，利出否，王弼注曰：否，不善之物也，抑诗曰：于乎小子，未知臧否，烝民诗曰：邦国若否，仲山甫明之小旻，诗曰：国虽靡止，或圣或否，春秋，昭公五年，左氏传曰：一臧一否，其谁能当之？诸葛孔明出师表曰：陟罚臧否，不宜异同，张平子西京赋曰：街谈巷议，弹射臧否以上，否字皆音鄙俗，或读音缶，则误矣，叔夜幽愤，诗曰：民之多僻，政不由己，惟此心，显明臧否，五臣注文选，曰：否，平鄙切，若如五臣注，则平鄙切，乃音备，是泰否之否？非臧否之否矣，今礼部韵略上声防字，部内否音鄙，注曰：臧否也新制云：按诗未知臧否，释文音鄙，如此之类，全句即诗于此，韵内押如散，押臧否之类，即许于有字韵内否，字通押，观国按有字韵内否，字音缶，若散押臧否，亦是音鄙，岂可遽变而音缶耶？凡上有臧字，则下当音鄙，此一定不可易也。新制乃元祐五年，太学博士孙谔校对，礼部韵略而奏请引周易师卦曰：师出以律，否臧凶，释音曰：否，鄙恶也，马；郑，王肃曰：否，音方九反，左传隠公十一年，曰：师出臧否，亦如之，释音曰：否，音鄙，又方：九反观国，按周易，左传皆存两音者，盖陆徳明不能稽考订正之，而存两音，使后人自择之也，孙谔奏请，又不能决于去取，故有许通押之文，且音鄙，音缶二字，音与义皆不同，实不可通押。
胥靡
史记儒林传曰：申公为楚太子戊傅戊不好学，胥靡申公，徐广注曰：胥靡腐刑，前汉儒林，传曰：胥靡申公，顔师古注曰：胥靡相系而作役，前汉楚元王传曰：王戊与呉通谋，申公，白生谏不聴，胥靡之应，邵注曰：诗云：若此无罪，沦胥以铺，胥靡刑名也，晋灼注曰：胥，相也，靡随也，古者相随，坐轻刑之名，顔师古注曰：聮系使相随而服役之，故谓之胥靡，犹今之役囚徒，以鏁聨缀耳，而云随坐轻刑，非也，史记？贾谊传鵩鸟赋曰：傅説胥靡兮乃相，武丁徐广，注曰：胥靡腐刑也，前汉贾谊传，鵩鸟赋曰：傅説胥靡兮，乃相武丁，张晏注曰：胥靡刑名也，傅说被刑，筑于傅岩，顔师古注曰：胥靡相随之刑也，观国按书説命曰乃审厥象，俾以形旁求于天下，说筑傅岩之野，惟肖孔安国，传曰：傅氏之岩在虞，虢之界，通道所经，有涧水，壊道常使胥靡刑人筑防此道，说贤而隠代胥靡筑之以供食，以此知鵩鸟赋云：傅说胥靡者，乃服役之刑也，庄子曰：胥靡登髙而不惧遗死生也，又曰：筑十仞之城，城者既十仞矣，则又壊之此胥靡之所苦也，咸元英疏曰：胥靡徒役人也，雄解难曰：胥靡为宰，寂寞为尸，盖胥靡者，刑役之人于死生则轻而无顾，借故登髙而不惧不畏险也，胥靡为宰，无重累也，城既十仞，而又壊之则筑役之劳未已，此胥靡之所苦也，凡此又以见胥靡者，服役之刑也，腐刑无役，若以胥靡为腐刑，则傅说不应有版筑之役矣，史记佞幸传曰，李延年坐法腐，然则史记正言腐不谓之胥靡也，又胥靡亦邑名，春秋，哀公十八年，左氏传曰：蒍子冯，公子格率锐师侵费，滑胥靡，杜预注曰：胥靡郑邑，又昭公二十六年，左氏传曰：王入于胥靡，杜预注曰：胥靡周邑，本郑地，又定公六年，左氏传曰：郑于是乎伐冯，滑胥靡，负黍狐人阙外，晋阎没戍周，且城胥靡，杜预注曰：郑伐周，六邑诸史地理书，亦不言胥靡，地名之义，盖不可考也。
孔子生
史记孔子世家，鲁世家十二诸侯年表皆曰：鲁襄公二十二年嵗在庚戌孔子生鲁哀公十六年嵗在壬戌孔子卒，享年七十有三，然公羊传曰：襄公二十一年，十有一月庚子，孔子生何休解曰嵗在己夘又谷梁传曰：襄公二十一年十月庚子，孔子生，然则公羊谷梁与史记世家年表皆不同也。观国按春秋，襄公二十一年十月庚辰朔，日有食之，盖十月朔为庚辰，则二十一日为庚子也，十有一月，无庚子矣，公羊谓十有一月庚子者，误也。鲁襄公二十一年嵗在己酉而何？休谓嵗在己夘者误也孔子享年七十三以嵗计之当鲁襄公二十二年，生是嵗周灵王二十一年嵗在庚戌也，而公羊谷梁，皆云：襄公二十一年，误矣。史记五帝纪曰：舜年二十以孝闻，年三十尧举之，年五十，摄行天子事，年五十八，尧崩，年六十一，代尧践帝位，践帝位三十九年，南廵狩，崩于苍梧之野，观国以史记文考之，舜夀百嵗也然尚书舜典曰：舜生三十，登庸三十，在位五十载，陟方乃死，盖三十登庸，三十在位，服尧防三年，其一在三年之数，为天子五十年，凡夀一百一十有二嵗此孔子所定之书也，则知史记为误矣。史记六国年表，周元王元年，徐广曰：元年乙丑，皇甫谧曰元年癸酉，又周贞定王元年，徐广曰：元年癸酉，皇甫谧曰：元年癸亥，观国按章，衡编年通载周元王元年嵗在乙丑周贞，定王元年嵗在癸酉以此知徐广之说为是，而皇甫谧之说非也。
纳币
礼有纳采，问名，纳吉纳徴请期亲迎，谓之六礼，而不谓之纳币，春秋谷梁传曰：礼有纳采，有问名，有纳徴有告期，四者备而后娶，礼也，范解曰：纳采者，采择女也，问名者，卜吉凶也。纳徴者纳币也，吿期者告迎期也。然则纳币者，礼之纳徴是已周官，媒氏曰：凡嫁子娶妻，入币纯帛无过五两，郑氏注曰：纳币也，五两十端也，引杂记曰：纳币一束束五两两五寻，然每端二丈，观国按束帛为十端，毎端二丈，则是以四丈为一两，中屈之成两端，五两为十端矣，不谓之十端，而谓之五两者，盖用五两，而中屈之成十端，其本则用五两而束之，则见其有十端也，或曰入币，或曰，纳币者，周官媒氏通言嫁子娶妻，用币之数，故曰入币，若夫问名，纳吉而后纳币者，问名，纳吉，则事已定矣，事已定，则男家纳币于女家，致恭以成礼，盖男下女之意也，故春秋书纳币者皆亲事已定，而后纳币也，春秋又书逆女，乃先纳币而后逆女，礼之序当如此耳，春秋，庄公二十二年冬，公如齐纳币，左氏无传，杜预解曰：母防未再期而圗婚，非礼也，公羊谷梁曰亲纳币，非礼也，观国按僖公二十一年秋七月戊戌，夫人姜氏薨。至二十二年冬，公如齐纳币，方是时，母防一年有半，是母丧，未再期而圗婚，故春秋书纳币，以见其非礼也，又春秋文公二年冬，公子遂如齐纳币，左氏传曰：襄仲如齐纳币，礼也，凡君即位，好舅甥，修婚姻娶元妃以奉粢盛，孝也，孝礼之始也，观国按僖公三十三年十二月乙巳，公薨，文公二年冬，公子遂如齐纳币，则自僖公薨，至文公二年冬，未满二十五月，是亦居防而圗婚，与庄公居丧纳币，一也，左氏乃曰：襄仲如齐纳币，礼也，有以见左氏之误也。公羊传曰：公子遂如齐纳币，讥长娶也，谷梁传曰：公子遂如齐纳币，范解曰：丧制未毕，而纳币，非礼也，以春秋文及三传攷之，左氏之误，昭昭矣。
古文
唐李济翁资暇，録曰：古文使字作左氏春秋传言行李，乃是行使后人误变为李字观国，按春秋，僖公三十年，左氏传曰若舎郑以为东道主，行李之徃来共其乏困，杜预曰：行李使人也，又襄公八年，左氏传曰：亦不使一介行李告于寡君，杜预曰：行李行人也，又昭公十三年，左氏传曰：诸侯靖兵，好以为事，行理之命，无月不至，杜预曰：行理使人通聘问者，然则左氏传，或言行李，或言行理，皆谓行使也，但文其言，谓之行李，又谓之行理耳，以此知非，改古文字为李也，古文字多矣，李济翁不言，字出何书？未可遽尔。泛举而改作也，唐书艺文志曰：今文尚书三十卷开元十四年，明皇以洪范无偏无颇声不协，诏改为无偏无陂，盖古文尚书曰：无偏无颇，遵王之义，明皇以颇字与义字不协韵，故改为无陂，与义字协声，于文意虽亦通，而于改作之讥，未能免也，明皇不好，古天寳三载，诏集贤学士卫包改古文尚书，从今文，故有今文尚书今世所传尚书，乃今文尚书也，今文尚书多用俗字，如改说为恱改景为影之类，皆用后世俗书良，因明皇不好古，故有司亦随俗卤莽，而改定也。司马迁，班固作史亦或用古文字，史记商本纪曰：汤既胜夏归，仲作诰，乃古文虺也，又周本纪曰：穆王命伯臩申诫，太仆作臩命，臩乃古文冏也，又孔子弟子有曽蒧蒧，乃古文防也，前汉古今人表有伯防防乃古文也，又百官公卿表曰：□作朕虞，□乃古文益也，又郊祀志曰：天墬神祗之物，皆至墬，乃古文地也，又礼乐志曰：屮木零落，屮乃古文草也，又刑法志曰：之以行，乃古文悚也，又艺文志有大三十七篇，乃古文禹也，又地理志曰：随山栞木，栞乃古文刊也，又平原郡安惪县，惪乃古文徳也又清河郡题县，乃古文莎也，又北地郡大□县，□乃古文要也，又路温舒传曰：者不可复属，乃古文絶也，又叙传曰：东厸虐而殱仁，厸乃古文邻也，又召信臣传曰：昼夜防蕴，火防乃古文然也，又五行志曰：王心弗，乃古文堪也，又雄传，反离骚曰：累既□夫傅説兮□乃古文攀也，后汉舆服志曰：干巛有文巛，乃古文坤也，诸史如此类甚多，然则作史者尚不忍废古文，而况古文经书，其可轻改作乎？许慎说文序曰：依类象形谓之文，形声相益，谓之字，着于竹帛谓之书，五帝三王之世，改易殊体，封于泰山者七十有二代，靡有同焉，盖古者帝王登封泰山，必有金石之刻，其文字形体各不同，歴时既乆罕有传者，今世所传秦皇时，李斯所篆，峄山碑，如御史大夫，篆作御史，夫夫窃意，夫字亦必有大音，李斯用古文篆，后世不知其用字之因也，又今世所得古器，秦时钟鼎篆铭有字，皆篆为彐，如有秦篆为彐秦之类，后世字书，彐字为又字，诸字书未尝读，又为有也，许慎説文屮字丑列切，两艸相并为艸，即今之草字，而汉书乃用屮字为草字，凡此类皆不可以字书，考证之也。
其记已忌
之水，诗曰：彼其之子，不与我戍申，彼其之子，不与我戍甫，彼其之子，不与我戍许，羔裘，诗曰：彼其之子，舎命不渝，彼其之子，邦之司直，彼其之子，邦之彦兮，汾沮洳，诗曰：彼其之子，美无度，彼其之子，美如英，彼其之子，美如玉，候人诗曰：彼其之子，三百赤芾，彼其之子，不称其服，彼其之子，不遂其媾，郑氏笺曰：其或作记，或作已，读声相似，礼记表记篇曰：彼记之子，不称其服，韩诗外传曰：彼己之子舎命不渝彼己之子，邦之司直，彼己之子，邦之彦兮，彼己之子，硕大且笃，大叔于田，诗曰：叔善射忌，又良御忌抑，磬控忌，抑纵送忌叔马慢忌，叔发罕忌，抑释掤忌，抑鬯弓忌，郑氏笺曰：忌读，如彼己之子，之巳陆徳明毛诗释音曰：其音记观国，按诗用其字，忌字，礼记用记字，韩诗外传用巳字四字虽不同，然其原意则四字皆助辞也，其义相附近，故四字读为四声何伤乎？若循郑氏之笺，陆氏之音则四字者当读而为一音，误矣。经书中用字如此类者，尚多有之，书曰：圣有谟训，春秋左氏传曰：圣有謩，勲训字去声，勲字平声，二字不同音，而义则通也，诗曰：显显令徳宜民宜人，中庸曰宪，宪令徳宜民宜人，显字上声，宪字去声二字不同音，而义则通也，诗曰：心乎爱矣，遐不谓矣，表记曰：心乎爱矣，瑕不谓矣，变遐为瑕也，诗曰：有觉徳行四国顺之，缁衣曰：有梏徳行四国顺之变，觉为梏也，书曰：自作孽，不可逭，孟子曰：自作孽，不可活，变逭为活也。书曰：克明俊徳，大学曰：克明峻徳变俊为峻也，诗曰：骏命不易，大学曰：峻命不易，诗曰：骏极于天，孔子闲居，曰：峻极于天变，骏为峻也，书曰髙宗亮隂丧服四制曰髙宗谅闇乃用闇字也，诗曰：假乐嘉成，王左氏传曰：晋侯赋嘉乐，变假为嘉也，诗曰：凡民有防匍服救之，檀弓曰：凡民有防扶服救之，变匍为扶也，书曰：防有择言在身表记曰：罔有择言在躬，变身为躬也，凡此虽或变其字，然各从其音而读之，不害于义，若必绳之以一音，则将乱天下之字音，非所以示后学也。
洒
新台诗曰：新台有洒，河水浼浼，毛氏曰洒髙峻也浼浼，平地也陆徳明音义曰：洒七罪反，观国按新台诗第一章，曰：新台有泚，河水弥弥，泚与弥协韵，故第二章曰新台，有洒河水，浼浼毛氏，欲以洒浼二字协韵，乃读洒为七罪，反而训之曰洒髙峻也然字书洒无七罪，反之音亦无髙峻之义按字书，洒字音先，礼切与洗同，而与浼字亦协韵，盖泚者鲜明貎也，洒亦有洁静之意，于诗之义通，当读洒为先，礼切则音与义两得之矣，春秋，哀公二十一年，左氏传曰：在上位者，洒濯其心，音义曰：洒先礼反，前汉平帝纪曰：洒心自新之意也，又昌邑王贺传曰：以湔洒，大王顔师古皆曰：洒先礼反，史记货殖传曰：洒削薄技也，孟子曰：愿为死者一洒之，此皆读与洗同，而俗或读作，沙下反者，非也，洒又音先典反，玉藻曰：君子之饮酒也，受一爵而色洒如也，陆徳明音曰洒先典，反史记范睢传曰：羣臣莫不洒然变色易容，徐广曰：洒先典反，盖洗字亦音先典反，洒亦如之也。洒又音色懈反，与洒同为洒扫，亦作洒埽，东山诗曰：洒埽穹窒，伐木诗曰：于粲洒埽，抑诗曰：洒埽庭内，周礼仆曰：掌五寝之埽，除粪洒之事，论语曰：子夏之门人，当洒埽应对，礼记内则曰洒埽室堂，凡此或用洒字，或用洒字，其义则一而皆读，音色懈反，各随其音而生义也。
如罄
春秋，僖公二十六年，左氏传曰：齐孝公伐我北鄙，公使展喜犒师，齐侯曰：鲁人恐乎？对曰：小人恐矣，君子则否？齐侯曰：室如悬罄，野无青草，何恃而不恐？杜预曰：如，而也言居室而资粮垂尽，观国按字书，如，而也似也徃也若也经书用如字，各有一义，室如之，如当训似又此，罄字非训，尽许慎説文曰罄器中空也，室如悬罄者，如悬一器，其中空而无物耳，罄亦训尽，诗曰：缾之罄矣，是也，杜预以如训，而以罄训尽，则室而垂尽，语不成文，今以如字之义，考之庄公，七年夏，夜中星陨如雨，盖言星陨，而且雨也，此如字训而者也，左氏传曰：如火之燎于原，又曰：如农夫之务去草，又曰：今亦如之，又曰：邑亦如之，凡此，如字训似者也，公如齐观社，公如齐纳币，公如齐逆女，公如晋，至河乃复，夫人姜氏如齐，凡此，如字训徃者也，左氏传曰：同之不可也如是。又曰，唯有徳者能以寛服民，其次莫如猛，凡此如字，训若者也，室如悬罄者，如似也，似悬空器若家，徒四壁之义也。于意则顺而成文，杜预所训于字，义虽通，而于左氏文句则不顺，盖误训如为，而故并与罄，字训误也。先达谓汉人如而通用盖如字，所训非一，如而通用者，特，如字之义，一端耳，至于如齐观社，如农夫之务去草，其次莫如猛之类，又可以如而通用训之耶？
蓐
周礼夏官，圉师掌养马，春除蓐衅，廐郑氏注曰：蓐马兹也，观国按尔雅释器曰蓐，谓之兹，郭璞注曰：兹者蓐席也又按春秋，桓公十六年十有一月衞侯朔出奔齐，公羊传曰衞侯朔得罪于天子，越在岱隂齐属负兹舎不即罪耳，何休解曰：诸侯有疾称，负兹士称负薪，由此观之，则马兹者，以草蓐为马，席以御寒，至春则除去之衅祭其廐，以祓除疾疫也，许慎説文曰蓐陈草复生也，一曰蔟也，玉篇广韵，蓐，音辱草蓐也，荐也，然则所谓兹所谓蔟，所谓荐皆席之异名，盖皆以草蓐为之也，春秋文公七年，左氏传曰：秣马蓐食，濳师夜起，杜预注曰：早食于寝蓐中，又宣公十二年，左氏传曰：军行右辕左追蓐，杜预注曰：追求草蓐，为宿备，又成公十六年，左氏传曰：蓐食申祷，又襄公十六年，左氏传曰：简兵搜乗秣马蓐食，前汉韩信传曰：晨炊蓐食，张晏注曰：未起而牀蓐中，食后汉廉范传曰：令军中蓐食，晨，徃赴之，章懐太子注曰：蓐食早起，食于寝蓐中也，凡此皆谓以草蓐，为席者也，礼记月令，秋曰：其神蓐收者，方秋时草已陈而收敛金之性也，故谓之蓐收，春曰：勾芒者，木性达生也，夏曰：祝融者，火性昭也，冬曰：防者，水性幽复也，中央曰后土者，土性专静也，五官之神，其名各有义，初不徒设。
厘
礼记经解篇，引易曰：君子慎始，差若豪厘，缪以千里史记，太史公自序引易曰失之豪厘，差以千里，前汉东方朔传引，易曰：正其本，万事理，失之毫厘，差以千里，前汉司马迁传引易曰差以豪厘，缪以千里观国，按今易中无此语，顔师古曰：易象之别记者也，盖古之以易名家者，各有训説而为之传记，故宗其学者，皆以易曰称之，今其所引易，其字有不同，如礼记司马迁皆言差若豪厘，而太史公东方朔皆言失之豪厘，礼记司马迁皆言缪以千里，而太史公东方朔皆言差以千里，又班固作汉书于司马迁传言，差以豪厘，而于东方朔传则言失之豪，牦于司马迁，传言缪以千里而于东方朔传言：差以千里，班固所引两传，用字皆不同，以此知为易説者已久后人相传袭而用之，故其用字有不同也。按字书，厘字里之切，理也，福也，牦字十毫也，所谓毫牦者，当用牦字，而太史公用厘字者，假借用之也，世用毫牦丝忽者，皆假厘字用，盖厘牦二字，古今通用之也，前汉五行志曰：天汉二年八月，天雨白牦，顔师古注曰：凡言厘者，毛之彊曲者，志用牦字，而顔师古注用厘字，以此知牦厘二字，通用久矣，僖者諡也。禧者福也，史家于僖，禧二字皆用厘，字以代之，故春秋僖公史家皆变为厘公，汉文帝受厘，宣室是也，思文诗曰：贻我来牟，而刘向传上封事，引周颂曰：饴我厘麰，变来为厘，顔师古注曰：厘读与来同，观国按郑氏笺诗，谓来者以谷俱来也，盖天遗我祥谷之意，刘向云厘，麰义亦通，然不谓读，厘音来也，顔师古误矣。
雅疋
礼记缁衣篇引君雅曰：夏暑雨冬祁寒，郑氏注曰：君雅周穆王司徒书序作牙，假借字也，观国按孔子作书序所谓穆王命，君牙为周，大司徒作君牙，盖君牙本君雅也，古文用牙字，其实音雅后之变古文，为者亦用牙字耳，然许慎说文雅，字乌加切，楚乌也，秦谓之雅，则古人初不以雅字为大雅，小雅之字也古文，唯用疋字为大雅，小雅之字，故许慎说文曰：疋所菹切，古文以为大雅字，以此观之，则古文以疋为大雅，小雅字以雅为乌鸟而音乌加切，及后世变古文为，古又变，古为今文遂，各用他音字，或俗字，以易之而雅字，遂专为大雅，小雅之雅矣，疋音雅，又音所，菹切是也。胥字楚字，疏字，字皆从疋也，疋又音山，吕切与所字同音，字书曰：已也，然则疋字一音雅，一音疏一音所，而后世文士不复用此字者，盖后世书籍皆用今文，而无古文，此古文之所以不复用也。
容颂
史记儒林传曰：学者多言礼而鲁高堂生最本礼，自孔子时，其经不具，至秦焚书，于今独有士礼髙堂生能言之，而鲁徐生善为容，孝文时，徐生以容为礼官大夫，传子至孙徐延，徐、襄、襄，善为容，不能通经，皆为礼官大夫，及徐氏弟子公户满意，威生单次，萧奋皆为礼官，是后能言礼为容者，由徐氏，前汉儒林传曰：汉兴鲁髙堂生传士礼十七篇，而鲁徐生善为颂，以颂为礼官，诸言礼为颂者，由徐氏，苏林注曰：汉旧仪有二郎为此颂，貎威仪，事有徐氏，后有张氏，不知经，但能盘辟为礼容，天下郡国有容，史皆诣鲁学之，顔师古注曰：颂读与容同观国，按字书，颂字亦音容而颂亦作额，有形容之义，故诗序曰：颂者美盛徳之形容，史记用容字，汉书用颂字，其义一也。汉书惠帝纪曰：有罪当盗，械者皆颂击之，顔师古注曰：颂与容同，又刑法曰：当鞠系者颂系之，顔师古注曰：颂读曰容，寛容之也。又雄传河东赋曰：丽钩芒，与骖蓐收兮，服防及祝融，敦众神使式道兮，奋六经以穗颂，隃于穆之缉熈兮，过清庙之雝雝，赋以融字，颂字雝字为韵，则读颂为容也，容颂通用可知矣。所谓士礼十七篇者，今仪礼是也。仪礼所载皆髙下俯仰疾徐，疏数之节，故汉书艺文志曰：礼经三百，威仪三千，顔师古注曰：礼经，周礼是也。威仪，仪礼是也。仪礼虽载髙下俯仰疾徐，疏数之节，而其名实皆道徳性命之理，及措诸事业，然后见于容貎，威仪之际，孔子曰：礼云礼云，玉帛云乎哉？言以道徳性命为本，而容貎威仪，乃其末也，汉之学者，乃专以礼容为事，至有不能通经，而唯以容为礼官者，乃祝史之能也，亦何贵于礼官耶？呜呼，礼学之敝久矣。
月令数祭
月令春曰：其数八，夏曰：其数七，中央曰：其数五，秋曰：其数九，冬曰：其数六，郑氏注引易曰天一，地二，天三地四，天五地六，天七地八，天九地十木生数三成数八火生数二成数七金生数四成数九水生数一成数六但言八言，七言，九言六者举其成数也土数五者土以生为本，观国按郑氏谓月令举五行之成数可也，土生数五而成数十，若曰举其成数，则中央土，当言其数十而月令反，言其数五，则与四时举成数异矣，郑氏知有此碍，乃为之说，曰：土以生为本，夫水火金木，岂不以生为本，奚独土以生为本耶？观国按一二三四五者，五行本生之数也，土数五分旺于四时，故月令举五行本生之数，而兼之以土，数也，春之木数三，兼五为八也。夏之火数二，兼五为七也；秋之金数四，兼五为九也。冬之水数一兼五为六也。中央土数五分旺于四时，无所兼也，故其数五而已，此皆五行之生数也而成数在其中矣，岂有舍生数而遽举其成数者乎？此理灼然，五行在天，则配五方，在人则配五脏，是故春主木，在人为肝，夏主火在人为心，秋，主金在人为肺，冬主水，在人为肾，中央主土，在人为脾，此不易之道也。月令则不然，春则祭先脾，夏则祭先肺中央，则祭先心；秋则祭先，肝冬则祭先肾，乃与五行不相应观国，按月令所祭者五祀之神，户灶门，行中所陈之俎也。非五脏之所配也，春曰：其祀户，祭先脾者，祀户之礼，其俎以脾为先，夏曰：其祀灶，祭先肺者，祀灶之礼，其俎，以肺为先，中央曰：其祀中霤，祭先心者祀，中霤之礼，其俎，以心为先，秋曰：其祀门，祭先肝者祀门之礼，其俎，以肝为先，冬曰：其祀行，祭先肾者祀行之礼，其俎以肾为先，其在一人之身，则脾在上，肺次之，心又次之，肝又次之，肾居下，五祀之俎，以此为次，盖祭礼也。非五行五脏，相配之法也。此其所以不同。
子卯
春秋，昭公九年，左氏传曰：晋荀盈卒，未葬，晋侯饮酒乐，膳宰屠蒯曰：辰在子卯，谓之疾日，杜预注曰：疾恶也，纣以甲子防，桀以乙夘亡故国君以为忌日，檀弓曰：知悼子卒，未葬，平公饮酒，师旷，李调侍，鼓钟，杜蒉自外来，歴阶而升，酌曰：旷饮斯，公曰：尔饮旷，何也？曰：子卯不乐，知悼子在堂，斯其为子卯也大矣，郑氏注曰：纣以甲子死，桀以乙卯亡王者，谓之疾日，不以举乐，为吉事陆徳明音义引贾逵曰：桀以乙卯日死，纣以甲子日亡，故以为戒，又引张晏曰：子刑卯，卯刑子相刑之日，故以为忌，玉藻曰：子卯稷食菜，羮郑氏注曰：忌日贬也，观国按日之吉凶与嵗月迁转固无常也，礼云外事，以刚日内事以柔，日在人所择耳，不应常以子卯为忌日，设有数十，君如桀，纣者何？忌日之多也，十二辰，皆有刑有害，不特子卯而张晏，以谓子卯相刑之日，非也，后魏道武皇帝以甲子日出师讨贼有言，纣以甲子亡，不宜出师者，道武曰：周武不以甲子日兴乎？遂出师有功，唐李愬讨蔡，军吏曰：徃亡请避之，愬曰：贼以徃亡谓吾不来，正可击也。及战克捷，宋髙宗为太傅，日平江陵，加领南蛮校尉，将拜校尉，遇四废日，佐史白迁日，帝不许，以此观之，则吉凶惟人所召，不诚，未有能动者也，唐后妃传曰：宪宗懿安皇后郭氏，元和元年，进册贵妃，羣臣请立为后，帝以嵗子午忌故，报罢观国，窃谓宪宗意未欲立后，故托子午忌为言耳，古以正月，五月，九月为断屠，月着于刑统律书，而时君生辰及祖宗忌日皆断屠，不举乐，唐书刑法志曰：武徳二年颁新格五十三条，凡断屠日及正月，五月，九月不行刑，又房龄等，损益隋律，断屠月，皆停死刑，事固有歴世循袭，毋伤于治道，而不必削去者，此类是也。
三易
周礼大卜掌三易之法，一曰连山，二曰归藏，三曰周易，其经卦皆八，其别皆六十有四，杜子春注曰连山，虙犠归藏，黄帝虽有此説而无据，学者未然，其说也，观国按隋书经籍志有归藏十三卷，注曰：晋太尉参军薛正，注唐书艺文志有连山十卷司马膺注，归藏十三卷南史梁元帝着连山三十卷，以此观之，则连山归藏周易，乃三书也，尔雅释羊属，有牡羭，郭璞注引归，藏曰两壶，两羭初学记云：部引归，藏曰：有白云出苍梧，入于大梁，举此可以见矣。礼记云：孔子曰：我欲观夏道，是故之而不足征也，吾得夏时焉；我欲观商道，是故之宋而不足征也，吾得坤干焉，郑氏注曰：得夏四时之书，其书存者，有小正得商，阴阳之书，其书存者有归藏，后之学者遂以三易系之三代，谓夏曰：连山商曰：归藏周曰：周易连山，以艮为首，归藏以坤为首，周易以干为首，而谓今之周易一书，分其名为三，若然，则传注所引连山归藏之辞，果何书耶？大卜曰：其经卦皆八，其别皆六十有四，言皆者三书，皆有经有别也，若以三代系之，则文王重卦为六十四，夏，商，乌得有六十四耶？盖三易，自是三书不疑矣。
啖助
唐啖助传曰：助爱公，谷二家，以左氏解义多谬，其书乃出于孔氏门人，且论语孔子所引，率前世人老彭，伯夷等类，非同时而言，左丘明耻之，丘亦耻之，丘明者，盖如史佚迟任者，又左氏传国语属缀不伦序，事乖剌非一人所为，盖左氏集诸国史，以释春秋，后人便传丘明着，非也，欧阳文忠公赞曰：左氏与孔子同时，以鲁史附春秋作传，而公羊髙谷梁赤皆出子夏门人，三家言经，各有回舛，然犹悉本之圣人，其得与失盖十五，义或谬误，先儒畏圣人不敢改也。啖助摭讪，三家不本所承，自用名学，慿私臆决，赵陆从而唱之，遂显于时。令后生穿凿，诡辨讪前人，舍成説而自为纷纷，助所阶已观国，按啖助所疑者以论语，左丘明耻之，丘亦耻之，谓左丘明在孔子前，故孔子思其与己合而称之，非同时人，既非同时人，则左氏传，非丘明所为，既非丘明所为，则必有姓左而不得其名者，为此传也，周末战国以来，著书之人，无不传其姓名者，下至隂阳纵横巫医，卜祝杂技之书，亦皆传其姓名，岂有作春秋传，显显如此，而其名不传者，而况春秋传非，当时名儒不能作，若谓姓左而失其名，则所虑过矣，虽然，春秋经所书者左氏或无传，经所不书者，左氏或列诸传，盖经所书而在鲁史，无他辞者，左氏亦无传，经所不书，而左氏亦列诸传者，托此以见诸国之史也，左氏春秋传内传也，国语外传也，内传附于经，故讹谬者鲜，外传世俗相传，讹谬且多，栁宗元尝改定其语，然亦或与内传乖异，固不免也，啖助乃以为属，缀不伦序事乖剌，盖求瑕过矣，自孔子作春秋，后列国之史语，唯有左氏内外传，其余无闻焉。何乖剌之多责耶？
疑异
周礼考工记车人之事，半矩谓之宣，郑氏注曰：头，髪皓落为宣易曰：巽为宣髪，而今世所传王弼易曰：巽为寡髪，盖俗书寡字，下为四防作寡，与宣字相疑，考其义，则宣髪之义为多也；夬卦大象曰：泽上于天，夬，君子以施禄及下居徳则忌王弼注曰：夬者明法而决断之象也。忌禁也，法明断严，不可以慢，故居徳以明禁也，弼乃以则字为明字，考夬之义，则明禁之，义为多也；前汉刘向上封事，述灾异引春秋曰：七月降霜，草木不死，春秋无此文，唯僖公三十三年冬十有二月，陨霜不杀草，刘向所引，疑若春秋传注之言也，春秋，昭公七年，左氏传曰：晋侯梦黄熊入于寝门而国语，则言黄能盖鼈三足为能，与熊大异，左氏传国语皆左丘明所纂，国语传本讹谬最多，春秋传与经相传，当以春秋传为正也，许慎説文曰许介切忽也，引孟子曰：孝子心不若是，今世所传，孟子曰：孝子之心为不若是恝，赵岐注曰：恝无愁貎，公明髙以为孝子，不得意于父母，自当怨悲，岂可恝恝然无忧哉！孟子音义曰：张古黠切丁音界观国，按与恝义，虽皆通然，许慎作説文用前世古文字纂集成之所引，孟子亦古文，孟子当以许慎説文字为正也，鹖冠子学问篇曰：中流失舩，一壶千金，刘子随时篇曰：中流失舩，一瓠千金，按前汉艺文志有鹖冠子一篇，韩愈读鹖冠，子文曰：鹖冠子称贱，生于无所用，中流失舩，一壶千金，予三读，其辞而悲之，以此观之，则鹖冠子，有是语乆矣刘昼窃其语也，壶亦作瓠，李瀚，防求曰：周勃织畚，按史记，汉书周勃，传皆曰：勃以织薄曲为生，未尝言织畚而注防，求者引史记，周勃传，勃少以织畚为事，史记乌有是言耶？周礼挈畚以令粮，畚草器可以贮粮，而薄曲乃蚕，具非类之物也，孝经曰：甫刑云，一人有庆，兆民赖之，礼记缁衣篇引甫刑曰：一人有庆，兆民赖之，按今在书吕刑篇者吕侯，为穆王司冦作刑书曰：吕刑后为甫侯，故或称为甫刑也，礼记缁衣篇引尹吉曰：惟尹躬及汤，咸有壹徳，尹吉曰：惟尹躬先见于西邑夏，按今在书太甲篇，太甲者，伊尹所作之书，故礼记者，或称尹吉，郑氏谓吉当为告伊尹之诰也，君奭曰：在昔上帝，割申劝宁王之徳礼记缁衣篇引君奭曰：昔在上帝，周申观文王之徳郑氏注曰：古文为割，申劝宁王之徳汉博士读为厥乱，劝宁王之徳三者皆异，按今尚书乃变古文为者，当以古文为是。
茷
泮水诗曰：鲁侯戾止，言观其旂，其旂茷茷，鸾声哕哕，毛诗传曰：茷茷，言有法度也。郑氏笺曰：僖公来，至于泮宫，其旂茷茷，然释音曰：茷蒲害反，观国按玉篇广韵茷，字分三，音一，音扶废切，与吠同声，一音博，盖切与贝同声，一音房，越切与伐同声，虽分三音，而同训以为草木叶茂多之貎也，然则训诗者，乃以为有法度，据诗曰：其旂茷茷，有盛多之义，未见其有法度之义，训诗者思之，未审耶？又诗释音曰：茷蒲害反，按：蒲害反者，读与斾同音，字书茷，字亦无此音，唯春秋，定公四年，左氏传曰：分康叔以大路少帛，綪茷旃旌，杜预注曰：綪茷，大赤取染草名也，释音曰：茷步贝反，案步贝反者，亦与斾同音，此与诗茷茷，同义当读，音贝也，若读音斾，则诗云：其斾茷茷，文不顺矣，左氏凡人名茷者，皆音扶废反，成公二年，传曰：宛茷为右，又十六年，传曰：囚楚公子茷，又襄公十五年，传曰：师茷，师慧又哀公二十六年，传曰：宋乐茷纳衞侯凡此茷字，皆人名陆徳明皆音作扶废反，其音是也。成公十年，传曰：晋侯使籴茷如楚，释音曰：茷扶废反，又蒲发反，案籴茷，乃晋大夫名茷，亦当音扶废反，陆徳明不能决，而设两音，则非也。文选有刘安招隠文曰：木轮相紏兮，茷骩五臣，注曰：茷蒲末反，按：此茷字亦当音贝，骩与委通用茷，骩者木之枝叶茂盛也，五臣音非也。
上下
上时亮切，又时掌切下胡驾切，又胡雅切，上字时亮切，下字胡驾，切者定位之上下也；上字时掌切，下字胡雅者，升降之上下也定位之上下，一上一下，不可易也。升降之上，下则有自上而下者，有自下而上者，自上而下，则降而下也，自下而上，则升而上也，其义大不同矣。易曰：本乎天者亲上，本乎地者亲下，又曰：上天下泽履，又曰：有君臣，然后有上下，诗曰：上以风化下，下以风刺上，又曰：能慎防接下，无不自尽，以奉其上书曰：光被四表，格于上下，又曰：达于上下，敬哉有土，礼有上大夫，下大夫，上士下士，凡此类皆定位之上下也；诗曰：雄雉于飞，下上其音，又曰：燕燕于飞，下上其音，又曰：绍庭上下陟降厥家，周礼，藳人以下，上其食而诛赏，司仪以二等，从其爵而上下之，凡此类皆升降之上下也；易益卦彖曰：自上下下，其道大光，天保诗曰：君能下下，以成其政，所谓下下者，降已以接下也，前下字胡雅，切后下字胡驾切，凡言下下者二字，当二音。理之不易者也。凯风，诗曰：爰有寒泉，在浚之下，有子七人，母氏劳苦，采苦，诗曰：采苦，采苦首阳之下，殷其靁，诗曰：殷其靁在南山之下，何斯违斯？莫或遑处，宛丘诗曰：坎其击鼓，宛丘之下，无冬无夏，值其鹭羽东门之枌，诗曰：东门之枌，宛丘之栩，子仲之子婆娑，其下采苹，诗曰：于以奠之，宗室牖下，谁其尸之？有齐季女陆徳明释音曰：下字协韵，则音户，后皆仿此，观国案诸诗下字与苦字，女字，鼓字处字，羽字，栩字同章，故云协韵，则音户，然击鼓诗曰：爰居爰处，爰丧其马，于以求之，于林之下，东山诗曰：蜎蜎者蠋，烝在桑野，敦彼独宿，亦在车下，凡此下字与马字，野字同章，未尝与户，字协韵，则知余诗下字不必读音户也，又七月诗曰：十月蟋蟀，入我牀下，穹窒，薰防塞向墐户，此诗一章内同用，下户二字，则知下户二字当读为两音明矣。
圣
洪范，思曰睿，睿作圣，孔安国曰：通防谓之睿，于事无不通，谓之圣，盖土主思也五行，唯土分王于四时五事，唯思兼通于视，聴言，貎果能聪明睿智，兼通乎天地万物，人伦性命之理，斯为圣矣，思有上达之义，为其能至于圣也，凡人能致思而通防，则其明睿皆可至于圣，苐患弗思耳，书曰：惟圣防念作狂，惟狂克念作圣，又曰：凡人未见圣，若不克见，既见圣，亦不克由圣，尔其戒哉！秦誓曰：人之彦圣，其心好之，傅说告髙宗曰：木从绳则正，后从谏则圣，盖后未必圣也，惟从谏然后能兼天下之善而至于圣也，春秋左氏传曰：春秋之称防而显志而晦，婉而成章，尽而不污，惩恶而劝善，非圣人谁能脩之？圣人谓孔子也。凡有圣徳者不必有天下，故孟子曰：伯夷圣之清，伊尹圣之任，栁下圣之和，孔子圣之时，然则圣其难矣！仁次之，故孔子自谦之辞，曰：若圣与仁，则吾岂敢？古之人精通一事者，亦或谓之圣汉，张芝精草书，谓之草圣，宋傅琰仕武康山隂令咸着能名，谓之傅圣，梁王志善书衞协张墨皆善史书，皆谓之书圣，隋刘臻精，两汉书谓之汉圣唐衞大经于易，谓之易圣，严子卿马绥明皆善围棋，谓之碁圣，张衡，马忠皆善刻削，谓之木圣，盖言精通其事，而他人莫能及也。后汉光武纪建武七年，诏曰：百僚各上封事，无有所讳，其上书者不得言，圣明帝永平七年，诏曰：先帝诏曰：禁人上事，言圣而间者章奏颇多浮词，自今若有过称虚誉，尚书皆宜抑而不省，观国按谓有天下者，当有圣徳以居之，毋过称虚誉可也，禁言圣则非也。
五祀
曲礼曰：天子祭天地，祭四方，祭山川，祭五祀嵗徧诸侯方祀，祭山川，祭五祀嵗徧大夫祭五祀嵗徧士祭其先，祭法曰：王为羣姓立七祀，曰司命，曰中霤，曰国门，曰国行，曰泰厉，曰户，曰灶，诸侯为国立五祀，曰司命，曰中霤，曰国门，曰国行，曰公厉，大夫立三祀，曰族厉，曰门，曰行，适士立二祀，曰门，曰行，庶士庶人立一祀，或立户，或立灶，郑康成注曰：五祀户灶，中霤门行也，曲礼商制，祭法周制，观国按五祀在曲礼，则天子诸侯大夫皆祭在，祭法则诸侯立五祀，而大夫则三祀者，盖曲礼所言者嵗徧之祭也，祭法所言者家祭也嵗徧之祭天子，诸侯，大夫皆有五祀，为民祭也，家祭则有等降之类，故或七或五，或三或二，或一其祭，止于家而已。而言立者，立其祀于家，亦犹立庙也，祭法，又曰：天子立七庙，诸侯立五庙，大夫立三庙，适士二庙，官师一庙，庶士庶人无庙，其等降之数，亦与七祀五祀，三祀二祀，一祀之数，同盖立庙者立家庙也，立祀者，立家祀也，故祭法等降之数，所以与曲礼之祭不同，曲礼，大夫祭五祀而祭法，大夫立三祀者，郑康成释王制曰：大夫有地者祭，五祀无地者，祭三耳，礼运曰降于五祀之谓制度，又曰：五祀所以本事也，王制曰：天子祭天地，诸侯祭社稷，大夫祭五祀，前汉郊祀志曰：天子祭天下名山大川，诸侯祭其疆内名山大川，大夫祭门，户，井，灶，中霤五祀，后汉祭祀志曰：国家亦有五祀之祭，然则五祀之祭，上下通未尝有商，周之别，郑氏乃以曲礼为商制，祭法为周制非也，周礼，大宗伯以血祭祭社稷，五祀五岳，郑司农曰：五祀五色之帝，郑康成曰五祀，五官之神，又小祝曰：分祷五祀，郑康成曰：王七祀祀五者，司命泰厉，平生出入不以告观国，按天子亦祭中霤，户灶门，行之五祀，而诸家乃指他説以释之，何耶？月令天子之令也？曰：其祀户，其祀灶，其祀中霤，其祀门，其祀行，则天子正祭五祀，或变行为井者，行井皆属水，神之祀，乃其类也。
唐常棠
何彼襛矣！诗曰：何彼襛矣！唐棣之华，常棣诗曰：常棣之华，鄂不韡韡，甘棠，诗曰：蔽芾甘棠，或曰：唐棣，或曰常棣，或曰：甘棠者观国，按尔雅释木篇曰：唐棣，栘，常棣，棣，郭璞注曰：唐棣似白杨，江东呼夫栘，常棣今山中有棣木，子如樱桃，可食，尔雅，又曰：杜，甘棠杜，赤棠，白者棠，郭璞注曰：杜，甘棠，今杜梨也，赤棠，白棠者，棠色异，异其名也，以此观之，则唐棣者，栘也。常棣者，棣也，甘棠者，杜也，乃三物也，玉篇曰：榶徒郎切，棣也，栘余支切，棣也，棣徒计切栘也。棠徒郎切，棠梨也，广韵曰：榶徒郎切，榶棣木尔雅为唐棣，栘，栘扶栘木也，棣徒计切，子似樱桃，可食也，棠徒郎切，棠梨也，以字书考之，则唐棣，亦为栘也。常棣亦为棣也，甘棠亦为杜也。亦三物也，然则唐也，常也，棠也三字同音，而为三物，其取义亦不同焉，何彼襛矣！美王姬之诗也，何彼襛矣！唐棣之华者，襛犹戎，戎也，栘华戎，戎然以喻王姬顔色之美，此唐棣者，栘也。论语曰：唐棣之华，偏其反而，岂不尔思？室是逺而子曰未之思也，夫何逺之有此言，道在迩而不思，则求诸逺故有唐棣之喻也，常棣之华，鄂不韡韡，此言有鄂，以承叶则韡韡，然盛喻兄弟之相亲也，蔽芾甘棠者，南国之人思召伯教，而钦爱其甘棠，不忍翦伐之也，此三事，其义各有所指，本不同也，郑康成笺常棣之诗曰：鄂不韡韡，不当作拊，拊鄂足也，鄂足得华之光明，则韡韡，然盛以喻兄弟恩义之显，古声不跗，同陆徳明释音曰：跗方于反观国，按文王诗曰：有周不显，帝命不时，凡周之士，不显亦世，毛氏训曰：不显显也，不时时也，郑氏笺曰：周之徳不光明乎光明矣。天命之不是乎？又是矣。大明诗曰：造舟为梁，不显其光，毛氏训曰：造舟为梁，然后可以显其光辉，韩奕诗曰：八鸾锵锵，不显其光，郑氏笺曰：不显显也，生民诗曰：以赫厥灵，上帝不宁，不康禋祀，居然生子，毛氏训曰不宁，宁也不康，康也，那诗曰：我有嘉客，亦不夷怿，郑氏笺曰：夷怿说怿也，亦不说，怿言说怿也，推此例以观之，则鄂不韡韡者言，韡韡也，棫朴旱麓，诗皆曰：遐不作人，言作人也，下武诗曰：不遐有佐，言有佐也，隰桑诗曰：遐不谓矣，言谓矣也南山有台，诗曰：遐不眉夀言眉夀也遐不黄耉，言黄耉也，凡此不字与鄂不韡韡之不同，鄂不韡韡者言，韡韡也，诗之用不字，其义类皆同，岂于鄂不韡韡，特变跗为不耶？古声不跗，虽同而鄂不韡韡，则难于改易，郑氏，此笺赘矣。
学林卷一
<子部,杂家类,杂考之属,学林>
钦定四库全书
学林卷二
宋 王观国 撰
春秋古经
前汉艺文志曰：春秋古经十二篇，经十一卷，左氏传三十卷，盖古本春秋经自为一帙，至左氏作，传三十卷，自为一帙，杜预作春秋经传集解，乃分经之年，而居传之首，于是不复有古经春秋矣，杜预春秋经传集解序曰：分经之年，与传之年相附，比其义类，各随而解之，名曰经传集解是也。公羊经止获麟，而左氏经止孔丘卒，盖小邾射不在三叛人之数，则自小邾射以下，皆鲁史记之文，孔子弟子欲记孔子卒之年，故録以续孔子所脩之经也，顔氏家训曰：春秋絶笔于获麟，而经称孔丘卒，顔氏以此为疑，盖非所疑也，孔子曰：君子于其所不知，盖阙如也。故春秋书正月甲戌，己丑，陈侯鲍卒，左氏传曰：再赴也，盖虽孔子不知陈侯卒在何日？因其再赴，故书曰：甲戌，己丑，二日，从鲁史之文也，又桓公十四年夏五郑伯使其弟语来盟，左氏传曰：夏，郑子人来寻盟，盖夏五无月，日者阙文也，左氏亦止言夏而不言月日，则是左氏作传，时经已阙月日矣，庄公二十四年冬，书郭公而左氏无传，盖亦经之阙文也，僖公元年十有二月丁巳，夫人氏之丧至自齐，左氏传曰：夫人氏之防至自齐，君子以齐人之杀哀姜也，为已甚矣，左氏亦言夫人氏而不言，姜是左氏作传，时经已阙，姜字矣，孔子作春秋，不应书，夏五，郭公夫人氏而已，盖孔子卒而后阙其文也，左丘明与孔子同时，又为鲁太史，鲁史记尽在太史，则左氏于传，岂不能补正之，而于传亦阙而弗补者，以此知作经已乆经之文已阙而不可知，然后传始作也，前汉艺文志曰：仲尼以鲁周公之国，礼文备物，史官有法，故与左丘明观其史记，据行事，仍人道因兴以立功，就败以成罚，假日月以定厯数借朝聘以定礼乐，有所褒讳贬损，不可书见，口授弟子，弟子退而异言，丘明恐弟子各安其意，故论本事而作传，审如此，则丘明亲受，孔子之防也然以阙文校之，则汉志之言，复窒而不通，盖班固之言，未可深信尔。
汲书
杜预春秋集解后序曰：汲郡汲县有发其界内旧者，大得古书，皆简编科斗文字，发冢者不以为意，徃徃散乱科斗书，久废推寻，不能尽通，始者藏秘府，余晩得见之周易，及纪年最为分了，周易上下篇，与今正同，别有隂阳说而无彖，文言系辞，纪年称商，仲壬即位，居亳，其卿士，伊尹仲壬崩，伊尹放太甲于桐，乃自立也，伊尹即位于太甲，七年，濳出自相杀，伊尹乃立其子伊陟，伊奋命复其父之田宅，而中分之，此为大与尚书叙说太甲事乖异，观国按前汉艺文志曰：虙牺作八卦，文王重易，六爻作上下篇，孔子为之彖，象，系辞，文言，序卦之属十篇，盖文王作上下篇，自为一编不与，彖象文言等相杂，至费直学易名家，始以彖象杂八卦中汲，易有上下篇，而别有隂阳说无彖象文言之属者，当是学易之家，自立隂阳之说而上下篇，自为一编，不与彖象相杂之易也，孔子定书，自尧至秦，凡百篇，而为之序，太甲序曰：太甲既立不明，伊尹放诸桐，三年，复归于亳，思庸，伊尹作太甲三篇，盖孔子亲为之序，而太甲书曰：王徂桐宫居忧，克终允徳惟三祀十有二月朔，伊尹以冕服奉嗣王归于亳，此其可以取信于后世也，若谓伊尹自立，则是簒也，太甲杀伊尹，则是诛簒臣也，伊陟相太戊，则是以簒臣之子为相也，其诬天下甚矣，汲之语，意其战国以来，好异说者为之辞。
伯
春秋，成公二年，左氏传曰：五伯之霸也，勤而抚之，杜预注曰：夏伯昆吾，商伯大彭，豕韦，周伯齐桓，晋文史记邹阳传上呉王书曰：秦用戎人由余而霸中国，又曰：诚能用齐，秦之义，后宋，鲁之听，则五霸不足称三王，易为比也。文选载此书，五臣注曰：五伯齐桓，秦穆晋文，宋襄，楚庄王前汉诸侯王表曰：盛则周，召相其治，致刑措衰，则五伯扶其弱，与共守，顔师古注曰：伯读曰霸，此五伯谓齐桓宋襄晋文，秦穆呉，王夫差也，又异姓诸侯王表曰：秦既称帝，十余年间，猛敌横发乎不虞，适戍疆于五伯，顔师古注曰：五伯谓昆吾，大彭，豕韦，齐桓、晋文也，曹子建与杨徳祖书曰田巴毁五帝，罪三，王訾五霸，五臣注文选，曰五霸，秦穆，楚庄齐桓，晋文，宋襄也，观国按霸伯二字，古人通用，然左传曰：五伯之霸也，勤而抚之，杜预注曰：夏伯昆吾，商伯大彭，豕韦，周伯齐桓，晋文，则此伯字当音百，故曰：五伯之霸也，一句之中，用伯霸二字，则伯音百可知矣。其他散言五霸则或用霸字，或用伯字，可通用也。然邹阳书曰：秦用由余而霸，又曰：五伯不足称，一篇文字用霸，伯二字也，史记，李斯传曰：秦穆公之霸，终不东，并六国者，诸侯尚众，周徳未衰故五伯迭兴，更尊周室，一篇文中用霸，伯二字也，春秋闵公元年，左氏传曰：霸王之器也，僖公二十二年，传曰：是以知其不遂霸也，襄公元年，传曰：以是求伯，必不行矣，此左氏用霸字，又用伯字也，前汉元帝纪曰：汉家自有制度，本以霸王道杂之，又十二诸侯年表曰：周厉王奔于彘，乱自京师始而政由，五伯又郊祀志曰：合十七年而伯王出焉，此班固用霸字，又用伯字也，观国，窃谓一篇文中当用一色，字用霸，则不须用伯，用伯则不须用霸，今一篇文中既用霸，又用伯二字音义皆同，别无两意，何苦为此多岐也，顔师古汉书于诸侯王表，五伯注曰：齐桓，晋文，宋襄秦穆呉，王夫差于异姓，诸侯王表，五伯注曰：昆吾大彭，豕韦，齐桓、晋文师古自立，二説何耶观国，案师古于二表所释者，皆周秦间事，不当用昆吾，大彭之说也，五臣注文选于邹阳书曹子建书有楚庄而无呉，王夫差顔师古于诸侯王表有呉，王夫差而无楚庄，又何耶？观国案齐，晋，秦，楚为大国，夫差虽亦霸，而最在后，岂有舍楚而称呉者，师古所引，呉王夫差，则误矣。
庆
字书庆，字于平，声音羌，又音卿于去声，音丘，映切训曰：福也，贺也，观国考诗，书，易所用庆字，皆当音羌楚茨，诗曰：祝祭于祊，先祖是皇，孝孙有庆万夀无疆尔殽，既将莫怨，具庆甫田，诗曰：与我牺羊以社，以方我田既臧，农夫之庆，又曰：乃求千斯仓，乃求万斯箱，黍稷稻梁，农夫之庆，裳裳者华，诗曰：芸其黄矣，维其有章矣，是以有庆矣，閟宫诗曰：白牡骍刚，牺尊将将毛炰胾，笾豆大房，万舞洋洋，孝孙有庆，俾尔炽而昌，俾尔夀而臧保彼东方，鲁邦是常，书曰：圣谟洋洋，嘉言孔彰，惟上帝不常，作善降之百祥，作不善降之百殃，尔惟徳罔小万邦惟庆，易曰：先迷失道，后顺得常，西南得朋，乃与类行，东北防朋，乃终有庆，安正之吉，应地无疆，又曰：积善之家，必有余庆，积不善之家，必有余殃，又曰：损上益下，民説无疆自上下下，其道大光，利有攸徃，中正有庆，凡此所用，庆字皆与疆字，常字同韵，则庆音羌可知矣。雄甘泉赋曰：直峣峣，以造天兮厥髙庆而不可乎弥度，顔师古注曰：庆读音羌，班固幽通赋曰：恐蝄蜽之责景兮，庆未得其云，已顔师古注曰：庆读音羌，以此知汉人盖尝用庆字作羌，音不妄也。史记天官，书曰：若烟非烟，若云非云，郁郁纷纷，萧索轮囷，是谓卿云：前汉天文志曰：若烟非烟，若云非云，郁郁纷纷，萧索轮囷，是谓庆云，古人以卿庆二字通用，班孟坚白雉，诗曰：发皓羽兮，奋翘英容，洁明兮于淳精，彰皇徳兮作周成，永延长兮膺天庆，此庆字亦音卿也。投壶礼曰：一马从二马，以庆三马既备，请庆多马，此庆字音丘，映切也。诗书易，史记庆字音羌音卿者，其义则福也。投壶，请庆多马，音丘映切者，其义则贺也，一字三音训义不同，而世一切读音丘映切者良，因陆徳明不能稽考经书，用字之义，而于释文阙而不载，故后学莫之悟焉，沈存中笔谈言诗，易，庆字多与章，字同韵，自谓古人谐声，有不可解者，盖存中亦未尝稽考尔，非不可解也。
文中子叙篇
阮逸注文中子，又作叙篇曰：文中子之教，继素王之道，故以王道篇为首，圣王俯仰，二仪必合其徳，故次之，以天地篇天尊地卑，故次之，以事君篇，事君莫如周公，故次之，以周公篇周公之道，神乎易中，故次之，以问易篇，易之教化，莫大乎礼乐，故次之以礼，乐，篇，礼乐着明，则史，故次之以述，史篇兴文立制，燮理为大，故次之，以魏相篇，既燮理，则至于命，故次之，以立命篇，通性命者，关氏之易，故次之以关，明篇终焉，观国案王通死，门人薛收姚义缀，通之説名之曰中说，杜淹为御史大夫，索其书于通弟王凝，凝退而求之，得中説百余纸杂记，不着篇目，贞观十九年，凝以中说授通之子，福畤，福畤始编为十篇，勒成十卷，其事备见于福畤，所撰王氏家书杂，録其篇目，但以篇首二字为之，如文中子，曰：甚矣，王道难行也，即以王道为目房，龄问事君，即以事君为目，刘问易，即以问易为目十篇，皆此类，非通所自定，亦如论语篇目，乃门弟子所纂集止取篇首二字为目，如学而时习之，即以学而为目，为政以徳即以为政，为目，非有他意，义也，阮氏不察，乃以文中子十篇，作叙篇曲折，傅防而为之説则误矣。今世传杜子美诗集第三十卷首二十余篇，皆以两字为题，如宿昔能画鬭鸡，鹦鹉之类，皆非本题，详其诗意，皆追忆开元之盛，叹天寳之乱，子美初必各自有题，后之编类者，失其本题，但取篇首二字为题尔，恐误后生学诗者。
天地
晋书天文志曰：日去地常八万里，又曰：地上去天之数，得八万一千三百余里，又晋书，地理志曰：八极之广，东西二亿三万余里，南北二亿三万余里，自地至天，半八极之数，段成式酉阳杂俎曰：自地至天，十一万余里，观国，案周礼，以土圭之灋测土深，正日景，日至之景，尺有五寸，谓之地中，郑氏注曰：凡日景于地，千里而差一寸，景尺有五寸者，南戴日下万五千里，地与星辰四游升降于三万里之中，是以半之，得地之中也，以夏日至立八尺之表，其景适与土圭等，谓之地中，今颍川阳城地为然，此乃古之圣人推测天地髙深之灋其法不可易也。是则自地至天万五千里尔，而晋史与杂俎其言，至于八万里，十一万里，又无推测之，灋荒唐无根，可怪也已。
肆
尔雅曰：治肆古故也。肆故今也，郭璞注曰：肆既为故，又为今观国，案尔雅释诂一篇，皆用一字；为训曰治，曰肆，曰：古此三字，皆训故也。曰肆，曰：故此二字，皆训今也，若从郭璞注则是以故今二字而训肆字也，此篇未有以二字为训者，尔雅曰：勰燮和也，苞芜茂丰也，尼定曷遏止也？显昭觐，钊觌见也，盖勰燮二字训和也，苞芜茂三字，训丰也，尼定曷遏四字训止也。显昭觐，钊觌五字训见也，他皆类此，尔雅释诂，释言二篇，皆用一字为训，郭璞误析其句反，以故今二字而训肆字，义虽亦通，而非尔雅句法也，诗曰：肆成人有徳王荆公诗义谓肆为故，今乃循郭璞之语尔，又尔雅释言曰：肆力也，郭璞注曰：极力也，玉篇曰肆，次也；陈也，缓也，放也，列也，遂也，恣也，踞也，量也广韵，曰：肆，陈也，恣也，极也，放也，经书所言肆，各有一义，唯大明诗曰：肆伐大商，毛氏传曰：肆，取也，皇矣诗曰：是伐是肆，毛氏传曰：肆，疾也，肆无此二义，于诗意，亦不尽合，盖毛氏臆説也周礼宗伯以肆献，祼事先王，郑氏注曰：肆者进所解，牲体也陆徳明音义曰：肆他歴切观国案肆者，解牲体而陈之，故陈牲之官，又有肆师则肆，如本字音四，其义则明矣，而陆徳明遽变其音，为他歴切取剔解，牲体之义，故凡经书言肆牲及诗，或肆或将，并以肆音，他歴切岂不蔓疑于后学耶？
周行
鹿鸣，诗曰：吹笙鼓簧，承筐是将，人之好我，示我周行，郑氏谓周之行列也，人有以徳善我者，我则置之于周之列位，维贤是用也，礼记缁衣篇曰：诗云：人之好我，示我周行，郑氏注曰：行道也，言示我以忠信之道观国，案郑氏之训，周行也，在诗则训为周之行列，在礼则训为忠信之道，盖周之行列者，周家之周也，忠信为周者，比周之周也，二义实不同，盖郑氏自矛盾也，今以鹿鸣诗辞考之，将字与行字同音韵，则周行之行，音航也，若以周行为忠信之道，则行音幸矣，案卷耳，诗曰：采采卷耳，不盈顷筐，嗟我懐人，寘彼周行，则筐字行字为韵，言思君子贤人，置周之列位也。大东，诗曰：纠纠葛屦，可以履霜，佻佻公子，行彼周行，则霜字行字为韵，言财货尽，使行周之列位者而发币焉，二诗言，周行与鹿鸣之，周行同，皆音航也，春秋，襄公十五年，左氏传曰：君子谓楚于是乎能官人，官人，国之急也，能官人，则民无觎心，诗云：嗟我懐人，寘彼周行，能官人也，王及公、侯、伯、子、男，甸采衞大夫各居其列，所谓周行也，然则诗，凡言周行，音航可知矣。周者，周家之周也，若君子周而不比，乃忠信为周之周，郑氏训，礼记，误矣。
鲧
音衮，亦作，其字皆从骨，诸字书皆曰：禹父名也，鲧音衮，亦作鮌，其字皆从鱼，诸字书，皆曰鱼也，古人多借用字，故尚书禹父名用鲧，字其实，当用字也，古文乃科斗文字，至孔安国时，无识古文者，乃以古定之，唐孝明不喜古，更以今文行于世，司马迁史记本纪已用鲧字，后之变，亦因用之，故经书唯尚书多用俗字，如古文景字，尚书变为影，古文敕字，尚书变为勅，变尔女之女为汝变，多蓺为艺，秦始皇改辠为罪，尚书乃用罪字，汉文帝改对为对，尚书乃用对字，以至变说为悦，变为费变，懖懖为聒聒，变于乎为，呜呼！凡此皆用俗字，而代古文也，国语曰：鮌，殛于羽山，化为黄熊，以入于羽渊，王子年拾遗曰：鲧治水无功，舜殛鲧于羽山，化为鱼，入于羽渊，鲧字或从鱼也，二说怪诞不经，君子当略而弗论。
中兴
烝民诗曰：任贤使能，周室中兴焉，陆徳明音义曰：中丁仲反，杜预春秋左氏传序曰：若平王能祈天永命，绍开中兴陆徳明音义曰：中丁仲反，观国案中，字有钟，众二音。其义异也，音钟者，当二者之中，首尾均也，音众者首尾不必均，但在二者之间，尔中兴者，在一世之间，因王道衰，而有能复兴者，斯谓之中兴，首尾先后，不必均也，商之世尝衰矣髙宗能复兴，商道故髙宗谓之中兴，周之世尝衰矣，宣王能复兴周道，故宣王谓之中兴，汉之世尝衰矣，光武能复兴汉室，故光武谓之中兴，晋之世尝衰矣，元帝能再造晋室，故元帝谓之中兴，唐之世尝衰矣，肃宗能复兴唐室，故肃宗谓之中兴，凡此皆在一世之间，因衰而复兴，故皆谓之中兴，其时之首尾先后，不必均也，此中兴之中，所以音众，若中年中，叶中天，中涂中诎之类，皆当音钟，盖义当音钟也，杜子美喜达行在所，诗曰：今朝汉社稷，新数中兴年，又送郑防贬台州诗曰：万里伤心，严谴日，百年垂死，中兴时二诗皆律诗，并用中字作去声，前贤用字，皆有所本，不妄举也。
粊
周礼雍氏春令为阱擭，秋令塞阱杜擭，郑氏注曰：书粊誓乃擭，敜乃阱盖粊者，古文费字也，科斗古文尚书用粊字，孔安国以古定之，故变为费字，以至论语为费宰，以费畔春秋帅师围费。季氏城费之类，皆变古文，为字也，粊亦作鄪，亦作费，许慎说文曰：防音秘鲁东郊，地名也，广韵曰：鄪亦作费，邑名在鲁，又列粊字曰：鲁东郊，地名也，盖粊者古文也，鄪费皆文也，广韵，当先列粊字，而以鄪费二字，续之为是，而乃先列鄪费二字，训曰：邑名在鲁后，又别列粊，字训曰：鲁东郊地名，殊不知邑名在鲁者，乃东郊，地名也，一事而分两训，盖不悟其粊，为古文也，当郑氏注周礼时，尚知用古文，自汉以徃古文防絶矣，今礼部韵略收鄪费二字，而不收粊，字可以见也，又如字，乃俗书劀字，玉篇既出，劀字又别出字，防字乃古文流，字玉篇，既出，防字又别出流字，皆字书之讹也。史记鲁世家曰淮夷，徐戎亦并兴反，伯禽率师伐之，于肸作肸誓，裴骃注曰：尚书作粊誓，然则司马氏假借用肸字，肸非古文，粊字也，许慎说文作防为北下米，与比下米一也。
鸟兽言
周礼秋官夷，掌与鸟言貉，掌与兽言，郑司农注曰：夷狄之人或晓鸟兽之言，观国案二，所谓与鸟兽言者，乃人言也。非鸟兽言也，盖人与鸟兽言而鸟兽喻人之言也，若谓鸟兽言而人有晓之者，误矣。前汉武帝纪元狩二年，南越献驯象，能言鸟，应劭注曰：驯象者，教能拜起周章，从人意也，顔师古注曰：能言鸟，即鹦鹉也，盖驯象喻人言，故能拜起从人意儛马，与此同也，能言鸟者，人教之言，非人教之，则不能言，今世多有之，凡此皆人言而鸟兽喻人之言，非鸟兽自能言而人晓之也，春秋，僖公二十九年，左氏传曰：介葛卢闻牛鸣，曰：是生三牺，皆用之矣，其音云，问之而信，且闻牛鸣而知其生，三牺，犹今人有闻人声，鵶鸣而能知其吉凶祸福者，盖自是一术数，介葛卢闻牛鸣，能以其术数求之，当知生三牺，非牛能言之也。介葛卢神，其事而文其辞耳，譬犹东方朔射覆之义也。若谓牛音云：生三牺皆用之，则厚诬天下矣，列子曰：东方介氏之国，其国人数数解六畜之语，此盖因左氏传有介葛卢之语而为之说，亦寓言方外者，所不厌其怪也。
擭
尚书费誓曰：杜乃擭敜乃穽孔安国，传曰：擭捕兽机，槛陆徳明书音义曰：擭华化反，周礼雍氏春令为阱擭，秋令塞阱杜擭，又防氏掌为阱擭以攻猛兽，郑氏注曰：阱穿地为壍也，擭；柞，鄂也，坚地阱，浅则施柞，鄂于其中陆徳明周礼音义曰：擭胡化反，礼记中庸曰：予知驱而纳诸罟擭防阱之中陆徳明礼记音义曰：擭胡化反，观国案广韵，去声，擭胡化切，木名也，入声擭胡郭切柞鄂也，阱浅则施之，以此考之，则阱擭之擭，当音胡郭切，其胡化切者乃木名也陆徳明诸经音义，皆误矣。
酺
前汉文帝纪，诏曰：朕初即位，其赦天下，赐民爵一级，女子百户牛、酒，酺五日，服防注曰酺音蒲，文頴注曰：酺音步，汉律三人以上无故羣饮酒，罚金四两，今诏酺赐得令，会聚饮食五日也，顔师古注曰：酺之为言，布也王徳布于天下，而合聚饮食，为酺观国，案周礼，族师曰：月吉则属民而读邦灋，书其孝弟睦，婣有学者，春秋祭酺，亦如之。郑氏笺曰：酺者为人物，烖害之神也，族长无饮酒之礼，因祭酺，而与其民以长幼相献酬焉，陆徳明周礼音义曰：酺音步，盖六乡有乡，大夫兴，贤者能者，而以礼礼賔之，所谓以礼，礼賔之者，以乡饮酒之礼，而礼宾之也，有州长，以礼防民，而射于州，序有党正，以礼属民而饮酒于序，惟族师闾胥，比长，则无饮酒之礼，族师所掌，百家乃五，比四闾之民也，无饮酒之礼，则旷于长幼贵贱，升降揖逊之仪，故因春秋祭酺以除人物，烖害而聚，此百家以饮酒，使知献酬之节，然后孝弟睦，婣有学者可书矣，然则春秋祭酺者嵗二酺也故后之里社，聚饮者，亦谓之酺，汉律无故羣饮者有罚，因防诏赐酺，而后始得。会聚饮食焉，赐酺五日者，使得防聚饮食五日也，井田之灋已废，而酺之名，犹在故也。顔师古乃曰：酺布也王徳布于天下，而合聚饮酒为酺，此非赐酺之本意也。许慎说文曰：王徳布大饮酒，盖王徳布者谓防赐也，酺乃祭名也，非王徳之名也，广韵酺音蒲，而步字韵不收，酺字当读音蒲为是，今汴京城西有酺池，乃因酺而得名者矣。
壶瓠
尔雅释木曰：壶，郭璞注曰：今江东呼大而锐上者为壶，壶瓠也。又，尔雅释器曰：康瓠谓之甈，郭璞注曰：瓠壶也，既曰壶瓠也，又曰：瓠壶也，则壶瓠一物矣，观国案尚书，禹贡曰：壶口，治梁及岐，史记河渠书曰：秦凿泾水，自中山西邸瓠口为渠，则古之人以壶瓠通用为一字也，故七月诗曰：八月断壶，毛氏传曰：壶瓠也，后汉郡国志，河东垣县有壶丘亭，章懐太子注曰：春秋，襄公元年，左传晋讨宋五大夫，寘诸瓠丘，杜预注曰：垣县东南有壶丘亭，凡此皆以壶为瓠者也，贾谊吊屈原赋曰：斡弃周鼎兮，而寳康瓠鹖冠子曰：中流失舩，一壶千金，盖皆通用之也，瓠亦读音壶，广韵平声，曰：瓠音胡瓠，瓢也。
鲁
礼记明堂位曰：鲁王礼也，天下传之乆矣君臣未尝相弑也，礼乐刑法，政俗未尝相变也，天下以为有道之国，观国，案春秋鲁桓公弑隠公而自立，共仲杀子般，又弑闵公，而立僖公，襄仲杀太子恶而立宣公，则鲁之君臣尝相弑矣，跻僖公，立宫，丹桓公楹刻，桓公桷，闰月不告朔，宗妇觌用币，则鲁之礼尝变矣，季氏八佾舞于庭，三家者以雍彻，襄仲卒，壬午，犹绎，万入去籥，则鲁之乐尝变矣，伐莒献俘，始用人于亳社，则鲁之刑尝变矣，宣公初税畆成公，作丘甲，哀公用田赋，则鲁之法尝变矣，鲁文公薨，而东门遂杀适立庶，鲁君于是乎失国，政在季氏，则鲁之政尝变矣，海鸟爰居，止于鲁东门，臧文仲以为神，命国人祀之，则鲁之俗尝变矣，明堂位之言，盖美鲁也，然美鲁不当如此，坊记曰：取妻不取同姓，以厚别也。买妾不知其姓则卜之，以此坊民，鲁春秋犹去夫人之姓曰呉，其死，曰：孟子卒，盖呉鲁同姓，鲁昭公取呉姬，是谓取同姓，鲁人讳取同姓，故谓之呉，孟子论语陈司败问，昭公知礼乎？孔子曰：知礼曰：君取于呉为同姓，谓之呉，孟子君而知礼，孰不知礼？且孔子岂不知昭公取同姓之为非，而曰知礼者，孔子为鲁讳也。故礼记于坊记，则具言昭公之失，盖记礼者，无所讳故也，明堂位，乃曰：君臣未尝弑礼乐，刑法政俗未尝相变，其诬后世耶？
呉防
丝衣诗曰：兕觥其觩，防酒思柔，不防不敖，胡考之休，毛氏传曰：防哗也，郑氏笺曰：饮美酒者，皆思自安，不及哗，不敖慢，得寿考之，休祥陆徳明毛诗音义曰：防胡化切敖五诰切泮水，诗曰：烝烝皇皇，不防不，郑氏笺曰：防哗也言多士之于伐淮夷，皆劝之不諠哗，不失声也陆徳明音义曰：防音话观国，案玉篇广韵曰：防胡化切大声也，故史记封禅书曰：鼎至甘泉，公卿大夫请尊寳鼎引诗曰：鼐鼎及鼒，不防不敖，胡考之休，然则本用防字，或变为呉耳，呉亦有大声之义，然既变用呉，则不可音，呉为胡化切盖呉字，未尝有胡化切之音故也。史记？汉武帝纪，引诗曰：自堂徂基，自羊徂牛，鼐鼎及鼒，不虞不骜，胡考之休又变吴为虞，盖司马迁于封禅书，用防字于武帝纪，用虞字，何其相逺如此案字书，呉字五乎切，虞字麌俱，切二音不相通，虽云假借其失，经意逺矣后汉戴就传曰：烧鈠斧，使就挟于肘腋，章懐太子注曰：鈠从防毛诗曰：不防不敖，又引何承天纂文曰：臿，今之鈠也，又引张揖字诂，曰鈠音华，观国案字书，鋘音华鍫也，章懐太子注曰：鈠从防，盖防与呉古人通用之，当为鈠鋘二字，通用史，借为鈠耳。
属
周礼考工记函人为甲，犀甲七属，兕甲六属，合甲五属，犀甲寿百年，兕甲寿二百年，合甲寿三百年，郑氏注曰：属读如灌注之，注谓上旅下旅，札续之数也。观国案字书，无以属音，注者当音属为聨，属之属，盖七属六，属五属者，缀札聨属之数也。合甲最坚，其次兕甲，又其次犀甲，坚甲聨属，少而柔甲聨属多，此自然之理也。音属为注，实为无义，前汉刑法志曰：魏氏武卒，衣三属之甲，操十二石之弩，负矢五十个，如淳注曰：上身一髀裈，一踁缴一，凡三属也，顔师古曰：属之欲反观国，考魏氏三属之甲，亦聨属之属，音蜀是也。顔师古音之欲反，误矣。观国按古之为甲，皆以革为之，故函人用犀兕之革为甲，合甲者削，革里肉，但取其表，合以为甲，函人曰：比为甲必先为容，然后制革，又曰：凡察革之道，盖函人一官，皆言用革为甲之法，此周制也，不言以金为甲，则知古人，唯用革甲而已，出其东门诗曰：公子五争，兵革不息，野有蔓草，诗曰：君子泽不下流民穷于兵革，溱洧，诗曰：兵革不息，男女相弃，中庸曰：袵金革死而不厌，北方之强也，乐记曰左射貍首，右射驺虞，而贯革之射息也；孟子曰：兵革非不坚利也，家语曰：南山有竹，不柔自直，斩而用之，达于犀革，淮南子曰：贯兕甲于三百步，史记礼书曰：楚人鲛革犀兕以为甲，前汉艺文志曰：后世燿金为刀割革为甲，凡此皆言以革为甲，未闻用金甲也，然则用金为甲者，秦汉以后乎？释名曰：甲亦曰介，亦曰铠，故苻坚使熊邈造金银细铠，蔡文姬诗曰：金甲耀朝日，杜子美诗曰：未闻细栁散金甲，凡言金甲，皆见于后世也，事有出于古人创法，而后世更加精者，甲之类是也。
复覆
春秋，成公十三年，左氏传曰：吾与汝同好弃恶，复修旧徳陆徳明音义曰：复音服，又扶又反，成公十八年夏，楚子，郑伯代宋，宋鱼石复入于彭城，左氏传曰：郑伯侵宋，遂防楚子代宋，纳宋鱼石，向为人鳞朱向，鱼府焉，以三百乘戍之而还，书曰复入，凡去其国，国逆而立之，曰入，复其位，曰复归，诸侯纳之，曰：归以恶，曰：复入陆徳明音义曰：复入扶又反，复归音服，观国案字书，复有二义，扶又反者，其义则再也，若隐公四年，左氏传曰：诸侯复代，郑桓公元年，左氏传曰：郑人请复祀周公之类是也。音服者，其义则反也，若周易复卦诗，宣王复古之类是也。成公十三年，左氏传所谓复修旧徳者乃再修旧徳也当音扶又反，十八年，传曰：复归，复入者，乃反归反入也。当音服陆徳明皆存两音，则何所适从也，又襄公十三年，左氏传曰：呉侵楚，飬叔曰：子为三覆以待我，杜预注曰：覆伏也陆徳明音义曰：覆扶又反，观国案，字书覆，亦有二义，扶又反者，其义则盖覆也，音福者，其义则败也，倒也为三覆以待我者，为倾覆之兵，以伺我而发也，若成公传所谓覆师徒，所谓倾覆我社稷，若襄公传所谓倾覆无所控告，所谓大惧，社禝之倾覆，此类是已，而陆徳明于三覆，音为扶又反，误也。
吊
节南山诗曰：不吊，昊天陆徳明音义曰：吊，如字瞻卬，诗曰：不吊不祥，陆徳明音义曰：吊，如字，又音的，观国案，字书吊，字去声，多啸切吊，生曰：喭吊死，曰：吊也，入声都歴切至也，此二音。分二义不同考，节南山瞻卬，诗言不吊者，至也当作都歴切而陆徳明于瞻卬，诗列两音者，不能考其义，而别之也，又于节南山瞻卬，诗皆音，曰：如字，所谓如字者读为多啸，切亦非也。论语曰：羔裘，冠不以吊，春秋，隐公元年，左氏传曰：吊生不及哀，曲礼曰：知生者吊，又曰：吊丧弗能赙，不问其所费，檀弓曰：鲁妇人之髽，而吊又曰：死而不吊者三，周礼曰：以吊礼哀祸烖，凡此类皆多啸切者也，大诰曰：弗吊天防割于我家君奭曰：弗吊天防丧于殷，盘庚曰：吊由灵费誓曰：善！乃甲胄，敿乃干，无敢不吊，天保诗曰：神之吊矣，凡此类皆都歴切者也，义各有所归，不可混而无别。
亟
亟字书史中用之最多，一曰欺兾切，一曰纪力切，义若相似，而难于区别，观国案，字书欺，兾切者数也。纪力切者急也。无衣，诗曰：亟用兵而不与民同欲，盖言数用兵也，东门之枌，诗曰：亟防于道路，盖言数防也，春秋，隐公元年，左氏传曰：亟请于武公，盖言数请也，成公十六年，传曰：吾先君之亟战，盖言数战也，少仪曰：亟见曰朝夕，盖言数见也，讲武类祃，诗曰：屡丰年，郑氏笺曰：屡亟也，盖言数丰年也。前汉刑法志曰：师旅亟动，盖言数动也，如此类亟字并音欺，冀切其义，则皆数也。灵防诗曰：经始勿亟，盖言勿急也，七月，诗曰：亟其乘屋，盖言急于治屋也，何人斯诗曰：尔之亟行，遑脂尔车，盖言急行，不暇脂车也，春秋，隐公十一年，左氏传曰：乃亟去之，盖言急去也，定公五年，传曰：归粟于蔡，以周亟矜无资，盖言周急也，昭公五年，传曰：屑屑焉习仪以亟，盖言以习仪为急也，史记秦楚之际月表曰：未始有受命若斯之亟也，盖言受命之急也，如此类亟，字并音，纪力切其义，则皆急也；以此考之，则亟，有二音。自分二义，各有区别矣，亟棘革三字，皆训急，文王有声，诗曰：匪棘其欲，遹追来孝，注曰：棘，急也，革亦读音棘，故礼器引诗曰：匪革其猷，聿追来孝，檀弓曰：夫子之病革矣，古人以棘革二字，通用也。抑诗曰：俾民大棘，江汉诗曰：匪疚匪棘，雨无正，诗曰：孔棘且殆，凡此言棘，亦皆训急也，礼记明堂位曰：越棘大弓，天子之戎器也，郑氏记曰：棘防也，引春秋传曰：子都防棘广韵棘字，注曰：棘小枣，又越防名广韵，字注引埤苍云垂，地名出美玉，而左氏传，孟子皆只作棘字，盖不害于义也。
假
假古雅切，与槚同音，又古讶切与稼同音，又古伯切与格同音，又胡驾切与暇同音，其与槚同音者，大也，其与稼同音者，借也，休假也，其与格同音者，至也，其与暇同音者，嘉也，长发诗曰：昭假迟迟，云汉诗曰：昭假无赢，泮水诗曰：昭假烈祖，噫嘻，诗曰：既昭假尔，烝民诗曰：昭假于下，凡此诗言，昭假则同，而陆徳明音义于长发，云汉诗则音古雅反于泮水，噫嘻，烝民诗，则音古伯反，凡分两音，则非也。考其义则皆当音格，为是文王诗曰：假哉天命，雝诗曰：假哉皇考，二诗言假哉则同，而音义于文王，则音古雅反于雝，则音胡驾反，凡分两音者，亦非也。考其义，皆当音古雅反为是，若夫假乐嘉，成王音暇，维天之命曰：假以溢我，音暇小弁，诗曰：假寐永叹，音槚，那诗曰：汤孙奏假音槚，思齐诗曰：烈假不瑕音槚，烈祖诗曰：鬷假无言，以假以享，来假来飨，音格，鸟诗曰：四海来假，来假祁祁，音格，凡此诗各有一义，其音亦与义通也，至于假道于虞以伐虢，音槚，王假之音，格之类，皆显然无疑者，孙谔申明礼部，韵略谓假字，许于上声，去声，通押，今考左氏传曰：假许田，惟名与器，不可以假人，止当用上声音，槚，去声，唯有休假之义，虽有借贷意而经书，未尝用之，难于通押，文士亦用假字为遐字，前汉礼乐志，郊祀歌曰：沇沇四塞，假狄合处，顔师古曰：假即遐字，假狄逺夷也，说文作假，亦通用假耳，说文曰：叚古雅切借也，于篆为叚，又段字徒玩，切分段也，于篆文为段，盖叚字如前汉地理志，琅邪郡有雩叚县，假暇遐嘏，虾霞之类，皆従叚也，段字如前汉段会宗后汉段光段珪，唐段成式锻腶毈，碫椴之类，皆従段也，叚段二字偏旁不同，然其形易于相乱，应当分别，魏有段干木，乃复姓，段干而名木史记，老子传曰：老子之子名宗，宗为魏将，封于段干，裴骃注曰：段干魏邑名，有段干木，段干子田段干朋，盖因邑为姓也，前汉班固，幽通赋曰：木偃息，以蕃魏兮，乃举段干木之名也，周礼考工记曰：攻金之工，六筑冶，鳬防段桃而段氏阙，曲礼曰：天子之六工，土工，金工，石工，木工，兽工草工，郑氏注曰：金工筑冶，鳬防锻桃而陆徳眀音义曰：锻丁贯反，盖古之周礼，传者非一本，郑氏用锻，字必别本周礼，而今世所传周礼作段字亦当读作丁贯反，且攻金之工，当用锻字耳，锻段通用，乃一义也。
副苹
生民诗曰：不坼不副，无菑无害，曲礼曰：为天子削瓜者副之，陆徳明音义皆曰：副孚逼反观国，案周礼，大宗伯以疈辜祭，四方百物，又鬯人曰：凡疈事用散陆徳明音义皆曰：疈孚逼反，盖副与疈一字也，副乃疈字之半耳，疈辜者，疈牲胷磔裂之以祭，四方百物之神也，酒尊无饰，谓之散尊，疈事用散尊，散列不一也，为天子削瓜者副之，则既削，又四析而横断之也，为国君者，华之则中，裂之而不四，析也，为大夫累之累，倮也，为士防之，去防而已，不坼不副者，无分裂之患也，副疈皆取四达，开裂之义，字书，当于入声收副，字在疈，字之下，乃立两字，各为训义，非也，鹿鸣诗曰：食野之苹，毛氏传曰：苹蓱也，郑氏笺曰：苹藾萧观国，案，尔雅曰：萍，蓱，其大者苹，郭璞注曰：萍水中浮，蓱尔雅，又曰：苹，藾萧，郭璞注曰：今藾蒿也，然则苹与萍乃二物，其字不相通用，诗曰：食野之苹，食野之蒿，食野之芩，皆鹿食地上所生之物，非水中物，则苹非萍矣，藾萧是也。谢灵运拟邺中集诗曰：自从食蓱来，唯见今日，美五，臣注文选，曰蓱苹也，食苹之诗，天子宴诸侯也，灵运以食苹，为食蓱五，臣谓蓱苹也，皆误矣。玉篇曰：苹蓱也，又藾萧也两存之者，因毛郑训诗而为説也亦误矣。
斚旂
周礼，司尊彛曰：秋尝，冬烝，祼用斚彛黄彛，郑氏注曰：读为稼稼，彛画禾稼也陆徳明音义曰：斚音稼，礼记明堂位曰：夏后氏以琖商以斚，郑氏注曰：斚画禾稼也陆徳明音义曰：斚音稼，观国案，字书曰：斚古雅切玉爵也，故行苇诗曰：洗爵奠，斚音义曰：斚古雅反，周礼郁人曰：大祭祀，与量人受举斚之，卒爵而饮之，音义曰：斚古雅切，以此观之，凡斚字皆当读为古雅切，画禾稼者，斚之饰而遂改，斚音稼，恐非义也；司马温公诗话曰：庭燎诗云：夜乡晨，言观其旂，旂当读音芹，而释音为祈，或言周人土语，谓芹为祈观国，又案采菽，诗曰：觱沸槛泉，言采其芹。君子来朝，言观其旂，泮水，诗曰：思乐泮水，薄采其芹，鲁侯戾止，言观其旂，此二诗与庭燎诗，旂字皆与芹，晨同韵则旂，当音芹可知也，春秋左氏传，晋献公时童谣曰：丙之辰，龙尾伏辰，杓服振振，取虢之旂，鹑之贲贲，天防焞焞，火中成军，虢公其奔，举此言之，则旂当音芹，亦可知矣。旂字当有祈，芹二音字，书不収芹音，盖阙典也。
敦
尔雅释丘曰：丘一成为敦丘，郭璞注曰：成犹重也，音义曰：敦都昆反，观国，案前汉地理志，东都有顿丘县，顔师古注曰：丘一成为顿丘，以此知尔雅云：丘一成为敦丘者，敦当读作顿，若尔雅释天曰太嵗在子曰困敦，音义曰：敦音顿，此类是也。而尔雅音义，乃音敦丘为都昆反，误矣。尔雅释丘又曰：如覆敦者敦丘，郭璞注曰：敦，盂也，音义曰：敦音堆，观国案，字书去声，敦字都内切珠盘，玉敦也，然则尔雅云：如覆敦者是，若覆盂状，玉敦之形亦如盂，贮挿血之酒，于玉敦当读覆，敦之敦为都内切，若周礼戎右曰盟，则以玉敦辟盟，明堂位曰：有虞氏之两敦音义，皆音敦作对，此类是也。而尔雅音义，乃音覆敦为堆，误矣。尔雅释丘凡有两敦丘而音义，皆误训之，盖敦字旁音多，故易于疑乱，如东山诗曰：敦彼独宿笺曰：敦敦，然独宿于车下，读敦作都回反，又曰：有敦苦，训曰：敦专专也，读敦作徒，端反行苇，诗曰：敦彼行苇，训曰：敦，聚也，读敦作徒端反，又曰：敦弓既坚，训曰：敦弓画，弓也，音敦，作雕观国，案许慎说文曰：弴音雕画弓也，然则本用弴弓，诗人假借用字为敦，弓读音雕是也。常武诗曰：铺敦淮濆，仍执丑虏笺曰：敦当作屯陈，屯其兵于淮水，大防之上也，观国案敦字，徒端切者，其义则聚也，陈聚其兵于淮上，当读铺敦之，敦为徒端切，而郑氏笺，乃欲改敦为屯，其取训逺矣有客诗曰：有萋，有且敦琢其旅，閟宫诗曰：敦商之旅，克咸厥功，二诗音义，皆音敦为都回反，此二诗言敦，皆敦治之义，读音都，回反是也。周礼司几筵，曰：凡防事设苇席，右素几，其柏席用萑，黼纯，诸侯则纷纯，每敦一几，郑氏注曰：敦读曰焘，焘覆也，棺在殡则椁，焘观国案，檀弓曰：天子龙輴而椁帱，诸侯輴而设帱，郑氏注曰：帱覆也，郑氏注司几筵，每敦一几，读敦作焘，盖用檀弓之文以训之耳，然读敦为焘于音训，不相附近而取义迂逺今案司凡筵之文，乃丧事设席，设几者也，敦当读音徒端切，其义则聚也，每席聚处设一几，则文与义通矣，若夫数数变易字形而为之音训，不唯取义太逺而导多疑于后学，是谁之过与？
春秋经字数
史记太史公自序曰：春秋文成数万，其指数千，张晏注曰：春秋万八千字，当言减而云成数，字误也。裴骃注曰：太史公此辞是述董生之言，董仲舒自治，公羊经传，凡有四万四千余字，故云文成数万也，前汉司马迁，传曰：春秋文成数万，其指数千，顔师古注曰：一万之外，即以万言之故云数万，学者又为曲解云，公羊经传，凡四万四千余，字史迁，岂谓公羊之传，为春秋乎观国，案今世所传春秋经一万六千五百余，字张晏，云万八千字，非也，太史公论春秋，岂以公羊传防，计其文数耶？裴骃注亦非也。顔师古云一万之外，即以万言之故云数万观国，案前汉食货志曰：发吏卒间嵗万余人齐王僧孺有书万余卷，梁沈约有书二万卷萧励聚书三万卷，前汉艺文志曰：説五字之文，至二三万言，又食货志曰：发车三万两，然则古人于一万之外，则称万余至二万，则称二万至三万，则称三万，自一二三万之外，则差多矣，故称数万，前汉儒林，传曰：后仓説礼数万言，又食货志曰：马往来食长安者数万匹，又曰通西南夷道，作者数万人，故凡言数万者差多也，不止乎一二三万也，犹之数十数，百数千也，积十之多为数十，积百之多为数百，积千之多为数千，是则积万之多，乃为数万春秋经万六千余字，当言文成万余，而云数万者，太史公之言不确也，而顔师古又云：一万之外，谓之数万，其注释，亦不确也，譬如易大衍之数，二篇之策，万有一千五百二十而训之曰：二篇之策数万可乎？若孟子题辞曰：三万四千六百八十五字，而变之云，其文数万，则言意合矣，以此观之，则顔师古之训不确，益可知也。
曲台
前汉儒林，传曰：后仓説礼数万言，号曰后氏曲台记服，防注曰在曲台校书着记，因以为名，顔师古注曰：曲台殿在未央宫，前汉艺文志礼，家有曲台，后仓九篇，如淳注曰：行礼射扵曲台后仓为记，故名曰曲台记，引汉官曰：大射于曲台，晋灼注曰：天子射宫也，西京无太学于此，行礼也，观国案前汉蓺文志曰：汉兴髙堂生传士礼十七篇，讫孝宣世后仓，最明戴徳戴圣庆普，皆其弟子，三家立扵学宫，以此观之，则后仓所説曲台记非独射礼而已也，天子大射，虽在曲台而后仓著书，则不专为射也，前汉儒林，传曰：后仓説礼数万言，号曰后氏曲台记，授闻人通汉戴徳戴圣庆普，普授夏侯钦，又传族子咸，大戴授徐良，小戴授桥仁，杨子荣，然则礼学相传如此之盛，其书今在者，礼记仪礼是也。曲台所记，不止乎射礼，亦可知矣。
法言
雄法言曰：或问：甘罗之悟，吕不韦张辟疆之觉平，勃皆以十二龄前汉外戚传曰：恵帝崩，太后发防哭而泣不下，留侯子张辟疆，年十五，为侍中，谓丞相陈平曰：帝无壮子，太后畏君等，今请拜诸吕居中用事，则太后心安法言云：十二龄，而汉书云：十五者者观辟疆，啓陈平之语，殆非十二龄所能言，当従汉书，年十五也。法言曰：蔡生欲安项咸阳，项不能移，又烹之，前汉项羽传曰：韩生説羽都关中，羽曰：富防不归，故郷如衣锦夜行，韩生曰：人谓楚人沐猴而冠，果然，羽闻之，斩韩生，观国案史记，项羽纪曰：人或説项王都关中，项王烹説者史记但言人或説项王而不言，其人姓名，盖以其人不足书也。班固作汉书，欲致其详，故载其姓名曰韩生，然古之作汉书者，非一家雄，班固各以其所传汉史而用之，故在雄，则言蔡生在班固，则言韩生雄法言，乃王莽作安汉公时所撰班固在后汉永平间作史已知法言，用蔡生之非，而寔之以韩生也法言曰：叔孙通欲制君臣之仪，召先生于齐，鲁所不能致者二人，观国案史记，汉书叔孙通传皆曰：通使召鲁诸生三十余人，鲁有两生不肯行，此云鲁而法言云：齐鲁者，法言方论齐鲁有人臣而继以叔孙通召诸儒，故亦言齐鲁承上文言之也，法言问神篇曰：淮南太史公者，其多知与，何其杂也？重黎篇曰：或问：太史迁曰：实録君子篇曰：淮南説之用不如太史公之用也，太史公圣人将有取焉，多爱不忍，子长也，观国案雄论，太史公始言杂者不纯乎仁义也，中言实録者不虚美，不隐恶也，末言圣人将有取焉者，亦可取而用之也，又曰：多爱不忍，则于去取之际，未为勇决，然则雄论太史公可否相半，故其设对问者三：意各不同也，班固作司马迁传，赞曰：自刘向雄，博极羣书，皆称迁有良史之材，而法言所论，殆责备于贤者之论也。
孔子诔
春秋，哀公十六年，左氏传曰：孔丘卒，公诔之曰：旻天不吊，不憖遗一老，俾屏余一人，以在位防防余在疚，乌乎哀哉！尼父无自律礼记，檀弓曰：鲁哀公诔孔子曰：天不遗耆老，莫相予位焉，呜呼哀哉！尼父史记孔子世家曰：孔子卒，哀公诔之曰：旻天不吊，不憖遗一老，俾屏余一人，以在位防防余在疚，呜呼哀哉！尼父毋自律，前汉五行志曰：哀公十六年，孔丘卒，公诔之曰：旻天不吊，不憖遗一老，俾屏余一人，观国案节南山，诗曰：不吊昊天，十月之交，诗曰：不憖遗一老，俾守我王，闵予小子，诗曰：嬛嬛在疚，然则鲁哀公诔孔子之辞，盖集诗辞而为诔，辞耳书史，引孔子诔，惟史记与左氏传，辞同盖司马迁采，左氏作史记，则辞同可知也。檀弓所记，礼尚简要，汉书五行志记灾异之迹而已，故所载诔辞，皆不全也，字书曰：憖鱼觐切，且也伤也闲也不憖，遗一老者，不且遗一老也，郑氏笺诗曰：憖者心不欲自彊之辞所谓心，不欲自彊之辞，亦且也，春秋，昭公二十八年，左氏传曰：憖使吾君闻胜与臧之死也，以为快，杜预注曰：憖发语之音，观国案此憖字亦且也，发语之音多端，不特此一字耳，又文公十二年，左氏传曰：两军之士皆未憖也，杜预注曰：憖缺也，观国案憖缺者，即字书所谓伤也。
三等国
周之封国，分为三等，有大国有次，国有小国，周礼大司马曰：大国三军，次国二军，小国一军，孟子曰：大国地方百里，次国地方七十里，小国地方五十里，王制曰：大国三卿，皆命于天子，次国三卿，二卿命于天子，一卿命于其君，小国二卿，皆命于其君，又曰：次国之上卿，位当大国之中，中当其下，下当其上大夫，小国之上卿，位当大国之下卿，中当其上大夫，下当其下大夫，春秋，成公三年，左氏传曰：次国之上卿当大国之中，中当其下，下当其上大夫，小国之上卿当大国之下卿，中当其上大夫，下当其下大夫，观国案，此乃五等之诸侯，分为三等，之国公为大国，侯伯为次，国子男为小国，五等之诸侯出封有国，则其礼仪名数，分三等之国，而定其制焉，周礼大司马所言，乃三等之国所制之军也，孟子所言，乃所制之地也，王制与左氏传所言，乃所制爵禄之位也；周礼，行人上公之礼，其数皆以九诸侯，诸伯之礼，其数皆以七诸子，诸男之礼，其数皆以五，此乃所制三等之命，数也，又司仪曰：公于上等侯伯于中等，子男于下等，此乃所制三等，摈相之礼也。王制曰：三公不过九命，次国之君，不过七命，小国之君，不过五命，此言三等之服也。周之封建之法，唯此而已，故齐侯使管夷吾平戎于王，王以上卿之礼，飨管仲，管仲辞曰：臣贱有司也，有天子之二，守国髙在管仲受下卿之礼而还，国子髙子上卿也，管仲畏扵义而不敢逾焉，至周之衰，诸侯僭天子，大夫僭诸侯无复遵分守而盟，防之际，方且争长焉，呉楚之君自称王，春秋削之，而书之曰吴子，楚子其它僭窃，逾礼制者，不可胜数，文武周公之法，至是其敝乃如此，何耶？
矜
大田诗曰：大田刺幽王也，言矜寡不能自存焉，释音曰：矜古顽反，烝民诗曰：不侮矜寡，不畏彊御，释音曰：矜古顽反，春秋，定公四年，左氏传曰：诗云：柔亦不茹，刚亦不吐，不侮矜寡，不畏彊御，释音曰：矜古顽反，观国案，矜字皆音作，古顽反者，读矜为鳏也，然鸿雁诗序曰：万民离散，不安其居，而能劳来还定安集之，至于矜寡，无不得其所焉，而其诗曰：之子于征，劬劳于野，爰及矜人，哀此鳏寡，既曰矜人，又曰：鳏寡，故作诗序者以为矜寡，无不得其所焉，然则矜寡之矜不可读，为古顽反，亦明矣。毛氏诗传曰：矜怜也，偏丧曰寡，郑氏笺曰：矜人可怜之人也，所谓矜寡者，离乱失所羇，独可怜之人也，矜字当读为居陵反，而陆徳明释音皆音作古顽反，非也，春秋，昭公元年，左氏传亦引诗曰：不侮鳏寡，不畏彊御，乃改矜寡，为鳏寡者，左氏多假借改易，诗，书之字，取其意通而已，若援此而遂音矜为鳏，则于鸿雁诗辞大不合也，小旻诗曰：战战兢兢，如临深渊，如履薄氷，而春秋，僖公二十二年，左氏传引诗曰：战战矜矜，如临深渊，如履薄氷，乃改兢兢为矜矜者，兢兢戒慎之意，与矜矜不同，故无羊，诗曰：尔羊来思，矜矜兢兢，不骞不崩，则矜矜兢兢，自是两意，左氏改战战兢兢，为矜矜假借而已，释音当随其所用之字，而训之不当遽读，矜为鳏也，矜又巨巾，反亦作字，书曰：矛柄也，史记淮南王安传曰：非直适戍之众，鐖凿棘矜也，贾谊过秦论曰：鉏耰棘矜，非铦于句防长铩也；前汉徐乐，传曰：起穷巷，奋棘矜，顔师古注曰：棘防矜防之把也，杜甫寄峡州，诗曰：张兵桡棘矜，盖用此事耳。
沓
十月，诗曰：噂沓背憎，职竞由人，毛氏传曰：噂犹噂噂沓，犹沓沓，郑氏笺曰：噂噂沓沓相对，谈语背则相憎，释音曰：沓徒合反观国，案字书噂沓，语多也，噂亦作，譐兹损切，亦作誻，徒合切，其字従口，或従言其义一也。诗人多用省偏旁之文，故用沓字，乃之省文耳，核其义，则沓者重也，合也，列子曰：镝矢复沓，方矢复寓，前汉郊祀歌曰：骑沓沓，左太冲吴都赋曰：杂沓縦萃，凡此沓字皆重也，诗曰：芄兰之叶，童子佩韘，郑氏笺曰：韘之言沓，所以彄沓手指前汉赵皇后传曰昭阳殿上铜沓冐，凡此沓字皆合也，此皆沓字本义，无语言多之意，孟子曰：天之方蹶，无然泄泄，泄泄犹沓沓也，事君无义，进退无礼，言则非先王之道者，犹沓沓也，此与诗噂沓之沓相类，无诚心之意也。春秋，僖公十五年，左氏传引诗曰：僔沓背憎，职竞由人，亦循诗用沓字，而用僔字者，案字书，僔，众也，与噂义不同，左氏假借用字耳，唐书许敬宗传曰：敬宗饕沓，以女嫁蛮酋冯盎子多私所聘，此沓字读为它合切，盖贪婪之称也。
六尺
论语曽子曰：可以托六尺之孤，可以寄百里之命，临大节而不可夺也，观国，案周礼，乡大夫之职以嵗时登其夫家之众寡，辨其可任者，国中自七尺以及六十，野自六尺以及六十有五，皆征之，郑氏注曰：国中城郭中也，晩赋税而早免之，以其所居，复多役少野，早赋税而晚免之，以其复少役多，又案韩诗外传曰：国中二十行役，然则七尺者二十嵗也其升降皆以五年则六尺者十五嵗也国中自七尺以及六十者自二十嵗以至六十嵗皆征之也。野自六尺以及六十有五者，自十五嵗以至六十五嵗皆征之也。征之者谓给公上之，赋役也，国中近而复多役少，故二十嵗始征之比，野晚征五年也，六十嵗而免比野早免，五年也野逺而复少役多，故十五嵗则征之比，国中早征，五年也六十有五嵗而免比国中，晚免五年也。其升降早晚，皆以五年为率，此周之成法也，以此观之，则六尺之孤，为十五嵗可知矣孔颖达周礼防引郑氏注论语云：六尺之孤，年十五以下，案周礼赋役之法言，六尺者，必以十五嵗而论语云六尺之孤，则十五嵗以下皆可以六尺该之也，后汉明帝诏曰髙宻侯禹元功之首，东平王苍寛博有谋，并可以受六尺之托，章懐太子注曰：六尺谓十五以下，此乃用郑氏之説也。
朋
诗曰：菁菁者莪，在彼中陵，既见君子，锡我百朋，郑氏笺曰：古者货贝，五贝为朋，锡我百朋，得禄多言得意也，前汉食货志曰：王莽变，汉制作金银，贝钱布之品，元直二千一百六十，为大贝十朋，蘓林注曰：两贝为朋，朋直二百一十六，元十朋故直二千一百六十，又有公，壮贝十朋，伯幺贝十朋，子小贝十朋，是为寳观国案郑氏笺，诗曰：五贝为朋，王莽变法以两贝为朋者，广韵朋字，注云：五贝曰朋，武王悦箕子之对，赐十朋，以此知古以五贝为朋，至王莽改其名品，更以两贝为朋耳，易损卦六五，或益之十朋之，弗克违益卦，或益之十朋之，弗克违案，此二爻皆在中正之位，以柔谦自居，而天下之美利，不期自至，故曰十朋之弗克违，以譬则羣贤，皆愿为用者也，而王弼注释，以朋为朋党，非也，许慎説文曰贝海，介虫也，玉篇曰：贝如车渠，又贝甲也，古货贝，而寳前汉食货志曰：金刀贝，所以通有无也，顔师古注曰：贝以表饰，然则贝古人记此以为寳货而朋，则其名数也。
寘塡尘
桑柔，诗曰：不殄心忧，仓兄塡兮，毛氏传曰：塡久也，郑氏笺曰：防亡之道，滋久长也，释音塡音尘召旻，诗曰：兢兢业业，孔塡不宁，郑氏笺曰：天下之人戒惧危怖，甚久矣，释音曰：塡音尘，瞻卬诗曰：孔塡不宁，降此大厉，毛氏传曰：塡久也，郑氏笺曰：幽王不爱，民甚久矣，释音曰：塡音尘观国，案东山诗曰：蜎蜎者蠋，烝在桑野，毛氏传曰：烝寘也，郑氏笺曰：蠋蜎蜎然持行，久处桑野，有似劳苦者，古者声寘塡尘同也，释音曰：寘塡尘同音田，又常棣诗曰：每有良朋，烝也无戎，毛氏传曰：烝寘也。戎，相也，郑氏笺曰：当急难之时，虽有善同，门来久矣，犹无相助己者，古者声寘塡尘同也，以此观之，则寘塡尘三字，皆同音田也，而释音于桑柔，召旻瞻卬，诗又皆音，填为尘者，乃郑氏笺，所谓寘塡尘，同声盖田，尘二音。通读之耳，其义则寘塡尘三字，皆训久也，南有嘉鱼，诗曰：烝然罩罩，郑氏笺曰：烝尘也尘，然犹言久如也，喻求贤之迟也，尔雅曰：尘，久也，于东山，常棣诗训烝，为寘于南有嘉鱼，诗训烝为尘，则寘尘同声可知矣。若夫小宛诗曰：哀我塡寡，宜岸宜狱，毛氏传曰：塡尽也，郑氏笺曰：我穷尽寡也，此塡字专读音田，卷耳，诗曰：寘彼周行，此寘字专训，为置止之，寘无将大车，诗曰：祗自尘兮，此尘字专训，为尘垢之尘，盖诗非一人之所作，其用字，各有旨趣，亦不可一槩论也，塡陟刃切，与鎭同义，史记，封禅书曰嵗星塡星又太史自序曰：以塡江淮之南，又齐悼惠王世家曰：大封同姓，以塡万民之心，前汉郊祀志曰：独见塡星出，又母将隆传曰：使在国邸，以塡万方，又王莽传曰：屯雒阳，塡南宫又田蚡，传曰：上所塡抚多，蚡賔客顔师古注皆曰：塡竹刃反，至后汉书则皆用镇字，其义一也。
学林卷二
<子部,杂家类,杂考之属,学林>
钦定四库全书
学林卷三
宋 王观国 撰
名讳
夏，商，无所讳讳，自周始，然而不酷，讳也。五子之歌曰：太康尸位，以逸豫灭厥徳，征曰：惟仲康肇位四海，此皆称其君之名也，太甲既立不明，伊尹放诸桐，三年复归，伊尹作太甲三篇，沃丁既，伊尹于亳，咎单遂训伊尹事，作沃丁，此臣以其君之名，为书之篇目也，然则夏商无所讳，可见矣。周文王父也，武王子也，文王名昌，箕子为武王陈洪范曰使羞其行，而邦其昌，是斥其父之名也，武王祖也，穆王孙也，武王名发，穆王作冏命曰：发号施令，又作吕刑曰：发闻惟腥，是穆王作诰命，自斥其先祖之名也，周康王名钊，而其孙有昭王此立，諡之字与祖先之名，同音者也。周昭王名瑕，而春秋时有弥子瑕，与孔子同时，周穆王名满而定王时，有周大夫王孙满，此臣用其君之名以为名者也鲁献公名具，鲁武公名敖，范献子聘于鲁，问具敖二山，鲁人对曰：先君献，武之所讳也，而春秋时鲁大夫有公孙敖与鲁武公同名，在武公之后，是与国君同名也，然则讳自周始而不酷，讳可知矣。晋僖侯名司徒，故废司徒而改为中军，宋武公名，司空故废司空而改为司城，凡此类，虽或讳之，鲜有避者，秦，汉以来，始酷讳矣，秦始皇名政，故正月读音征，而书史释音，皆音正月之正为征也，汉髙祖名邦故，史记前汉书，不用邦字，凢邦字皆改国字也，吕后名雉，前汉吕后纪，注曰：雉之字曰野鸡，故汉人文字，皆谓雉为野鸡史记，封禅书曰：野鸡夜声，前汉郊祀志曰：野鸡夜鸣，杜邺，传曰：野鸡着怪，若此类是也。汉文帝名恒，前汉地理志，常山郡张晏注曰：恒山在西，避文帝讳，改为常山郡，自此北岳恒山，改为常山也，汉景帝名启，故史记改微子启为微子开之类是也。汉武帝名彻，故彻侯改为通侯，蒯彻改为蒯通，史记天官书改，循车彻之，彻为通是也。汉宣帝名询，故荀况改为孙卿之类是也。宣帝纪元康二年，诏曰：百姓多上书触讳以犯罪者，朕甚怜之，更讳询诸触讳，在令前者赦之，盖宣帝为皇曾孙，时名病已，至是改为询其诏曰：令前者赦之，则令以后触讳者，罪不赦也，汉元帝王皇后父名禁，王莽讳之，改禁中为省中，前汉孔光，传曰：孔莽嗣侯，避王莽，更名均。后汉光武名秀，故秀才改茂才，光武叔父名良，故东郡夀良县改为夀张县之类是也。汉明帝名庄，故姓庄者，皆改姓严，前汉艺文志庄忌，改为严忌，庄助改为严助，庄尤改为严尤，又五行志，春秋，庄公改为严公，楚庄王改为楚严王，异姓诸侯王表，秦昭庄改为昭严，又班固叙传谓老庄之术为老严之术，谓庄子为严子之类是也。汉殇帝名隆，故前汉地理志，河内隆虑县改为林虑县之类是也。汉安帝父清河孝王庆也，凡姓庆者，皆改为贺氏，钟庆纯改为贺，纯之类是也。司马迁父名谈，故史记不用，谈字而改，赵谈为赵同范，煜父名泰，故后汉书？不用泰字，郑泰郭泰，传皆改为太字，而两传文并称郑公业，郭林宗，盖避泰音而呼其字也，案后汉安帝名祐而后汉书有朱祐吴祐，刘祐殇帝名隆，而书有刘隆，伏隆王隆，灵帝名宏，而书有卫宏范，煜于汉臣，名犯汉帝之名，则不改避，而犯其父之名，则改避何私于父而畧于君耶？魏武帝名操，故杜操改为杜伯，度之类是也。晋文帝名昭，故王昭君改为王，明君经史中昭穆之昭，本音招以避，晋文帝讳，皆呼昭音，韶征招，角招亦音为韶，而经史释音并音昭作韶矣，北齐文宣太子名商，改商州为赵州，石勒讳胡字，故本草呼胡萎为香萎，呼胡为黄，又讳勒字，呼罗勒为兰香，羊祜牧荆州，荆州人，为讳其名，改户曹为辞，曹孔安国父名愉安，国除侍中，乞不与侍中王愉连书王舒，授防稽内史，以父名防，求换他郡，于是改会为郐，舒犹不得已而行，张稷为永宁太守，以父名永，故改永宁为长宁王彧，字景文，名与宋明帝讳同，故景文，以字行，孔靖，字季恭，名与宋武帝祖讳同，故季恭，以字行，王懿，字仲徳，王献，字元徳，当晋太元末，徙居彭城，以懿字犯晋宣帝名献字犯，晋元帝名，故王仲徳王元徳兄弟皆以字行，谢裕，字景仁，褚裕之字叔度，张裕，字茂度，以宋武帝讳裕，而三人名，皆与宋武帝讳同，故皆以字行，隋室讳忠字，改中书省为内书省，凡中字皆改为内也，隋炀帝名广，故广平郡改为永平郡，广宗县，改为宗城县之类是也。唐髙祖之祖名虎，父名昞，故唐人文字，改虎为武，改昞为景唐髙祖名渊故，刘渊改称，刘元海戴渊，改称戴若思，公孙渊改称公孙文懿之类是也。唐太宗名世民，故唐人书世为世书民为民，又改枼为，以避世字，改昬为昏，以避民字，而唐人文字皆改民为人也唐髙宗名治故唐人文字皆改治为理，武后名曌，音照故髙宗懿徳太子名重照，改名为重润，而鲍照文集，改为鲍昭之类是也。武后父名士，彠韦思谦，本名仁约，以近武后父名为嫌，而以字行，唐明皇名隆基，故睿宗子恵文太子隆，范薛王隆业皆去，隆字之类是也。唐睿宗名旦张仁愿本名仁亶，以近睿宗讳，改为仁愿之类是也髙宗子封孝钦皇帝名，洪徐有功名，洪敏以避孝钦皇帝名，而以字行，唐宪宗名纯，故王纯改为王，绍之类是也。唐穆宗名亘，故亘州改为镇州之类是也。李涵擢太子少傅，吕渭建言：涵父名少康，当避源乾曜，以父名师，民不拜，太子少师，贾曽以父名言忠，不拜，中书舍人李贺父名晋肃，有言贺不当应进士举者，韩愈为作讳辨是也。朱温祖名茂琳，改戊为武，至今北人呼戊为武，又温父名诚温，簒唐居汴州人为讳城字，故韦城，考城，胙城，襄城等县，至今但呼为韦县，考县胙县，襄县也，李克用父名国昌，克用立州县名，有昌字者，悉改避之，又人名有昌字者，亦改避之髙季昌改为季兴之类是也。自秦汉以下至五代其酷，讳可知也，夫名者，所以别同姓，而欲知其宗，系之次也。前汉髙祖十年徙代王如意为赵王，平帝元夀二年立代孝王，孙之子如意为广宗王，且刘氏同宗而同名，如意何以别之哉？唐书，太宗子纪王慎，慎之子义阳王名琮，而奉天皇帝名琮，又太宗子郁林王名恪，而宪宗子建王名恪，且李氏同宗而同名，琮又同名，恪何以别之哉？夏，商之时质，质则事简，故无所讳，周之时文，文则事备，故有讳而不酷，讳也。秦，汉以来，文乎文者也，文乎？文则多事，多事则疑，疑则为之防也宻矣，此其所以酷讳之也。
古今人表
前汉书古今人表列九等之叙，而最下第九等，谓之愚人，班固以不道之君逆恶之臣，皆置之九等，此贬恶劝善之意也，桀纣妲己；管，蔡，幽、厉州吁赵髙之徒皆在九等，宜矣，而鲧与周平王亦在九等之列，盖鲧在舜之时，羣臣佥举以为可治，水则其才智固已素称于朝，不幸而绩用弗成，则智有所困，而力有所不足故也。舜殛鲧，所以戒羣臣，使后之治水者不可踵，鲧之无功也，然则鲧非愚也，譬犹战而败绩，尔战而败绩，岂遽尔为愚人耶？周平王为西戎所逼，是时，周室已弱，不能枝梧，故平王东迁以避之，迫于不得已也，平王非不道之君，鲧非逆恶之臣，班氏列在愚人之等，则误矣。又如荀卿居第二，而孔子弟子，则居第三老子尝为孔子师，乃居第四列子者，有道之贤，庄周尝师之，乃与师旷扁鹊同居第五，孔文子为孔子之所称美而反居第七，如此之类，升降不伦者不可胜计，奚足以尽公议耶？表无汉人，则是有古人而无今人，岂书未成欤。
挏马
前汉礼乐志曰：师学百四十二人，其七十二人，给太官挏马酒李竒注曰：以马乳为酒撞，挏乃成也。顔师古注曰：挏音动，马酪，味如酒而饮之，亦可醉，故呼为酒也，又前汉百官公卿表曰：武帝太初元年更名家马为挏马，应劭注曰：主乳马，取其汁挏治之，味酢可饮，因以名官也，如淳注曰：主乳马以韦，革为夹，鳬受数斗，盛马乳挏，取其上肥，因名曰挏马，今梁州亦名马酪为马，酒晋灼曰：挏音挺挏之挏观国，案挏马者，乃官号，非酒名也，前汉百官公卿表曰：太仆掌舆马，有家马，令五丞一尉，顔师古注曰：家马者主供天子私用，非大祀戎事，军国所须，故谓之家马，武帝太初元年更名家马为挏马，则改家马之官，名为挏马耳，若然，则太仆有挏马，令一人，有挏马丞，五人有挏马尉一人，其所治亦主供天子私用之，马则挏马者，乃太仆之属官也，字书曰：挏拥也，引也，以拥引其马为义，故曰挏马，礼乐志曰：师学百四十二人，其七十二人，给太官挏马酒者，乃是以七十二人给事，太官令役以造酒而供挏马，官也，以礼乐志，上下文考之，可以见志曰：河间献王献雅乐，至成帝时，谒者常山王禹世受河间乐，其弟子宋煜等上书言之，事下公卿，以为久逺难分明议寝，是时，郑声尤甚，哀帝自为定陶王时疾之，及即位，乃下诏罢乐官，在经非郑，卫之乐者，条奏丞相孔光，大司马何武奏其不应经法，或郑卫之声，皆罢其名号，数十或罢，或不罢者也。师学百四十二人，其七十二人，给太官挏马酒，其七十人可罢者，盖师学乃习乐之，有禄食者也，师学百四十二人者冗员，如此之多也？其七十二人，给太官挏马酒者，以此七十二人，拨太官使之役之以造酒，而供挏马之所用也，盖挏马令，五丞一尉，其官吏必多，当时挏马所用之酒，太官合供之，故给此七十二人，使从役于太官，而使之造酒，而其七十人，则罢而不用，盖师学百四十二人，以七十二人，拨他局，而其余七十人，又罢而不用，是师学百四十二人，皆省而不在乐府矣。此皆不应经法者也，哀帝疾郑声，而省乐官本志，首尾甚详，而诸家注释汉书，乃以挏马为酒，名则误矣。志曰：郊祭乐人员六十二人给祠南北郊，又曰给祠南郊用六十七人，又曰：郑声防员六十二人，一人给事雅乐，六十一人可罢。凡此皆称给，盖给属别局，与给太官之给同也，如诸家注释汉书者，乃以给为给酒则愈，误矣。顔氏家训牵于汉书，注释之説不能稽考，辨明而卒，取撞挏之义，又谓挏为桐，当桐花开时造马，酒其凿愈甚矣。
耳孙
前汉惠帝纪曰：太子即皇帝位，上造以上及内外公孙耳，孙有罪当刑，及当为城旦舂者，皆耐为鬼薪，白粲，应劭注曰耳，孙者孙之子也，李斐曰：耳孙曾孙也，晋灼曰耳，孙孙之曽孙也，顔师古曰耳，孙诸説不同据平帝纪，诸侯王表耳音，仍仍耳声相近，盖一号也，观国，案平帝纪曰：元始五年，立梁孝王孙之耳，孙音为王，又诸侯王表，梁孝王表曰：元始五年二月丁酉，王音以孝王孙之曽孙绍封，然则汉书在纪言耳，孙在表言曽，孙当从汉书以耳孙为曽孙是也。若以耳音，仍则误矣。又匈奴传曰：握衍朐鞮单于者，乌维单于耳孙也，以匈奴传，考之自乌，维单于而下，或立弟，或立子以世次定之，则握衍朐鞮单于与乌维单于之曽，孙同行，又以知耳，孙者曽孙也。
文身断发
史记周本纪曰：古公亶父，有长子曰泰伯，次曰虞仲，太姜生少子季歴季歴生昌有圣瑞，古公曰：我世当有兴者，其在昌乎太伯，虞仲知古公欲立季歴以传昌乃二人亾如荆蛮，文身断发，以逊季歴应劭注曰：常在水中，故断其发文，其身以象龙子，故不见伤害观国，案礼记曰：东方曰夷，被发文身，有不火食者矣。南方曰蛮，雕题交趾，有不火食者矣。西方曰戎，被发衣皮，有不粒食者矣。北方曰狄，衣羽毛穴居，有不粒食者矣。泰伯，虞仲知古公之欲立季歴以传昌也，乃犇荆蛮，文身断发，盖自同于蛮夷之习，以示无争立之心，乃得以全其生也，使二人不犇荆蛮，则见忌于父子兄弟之间，其能全其生乎？唐太宗初为秦王，时功既髙矣建成元吉，不知防卒以取毙，古今一理也，若谓常在水中，故防其发文，其身以象龙子而不见伤害，则其説疎矣前汉地理志曰：粤地牵牛，婺女之分野也。其君禹后，帝少康之子云封于会稽，文身断发，以避蛟龙之害，盖文身断发者，粤俗之所好也，非避蛟龙之害也，班固误训其文，故应劭注史记有象龙子之语尔。
酎酒夺爵
前汉景帝纪曰：元年髙庙酎张晏，注曰：正月旦作酒，八月，成名曰酎，酎之言纯也，武帝纪曰：元鼎五年九月，列侯坐献黄金酎祭，宗庙不如法，夺爵者百六人，服防注曰：因八月献酎祭宗庙，时使诸侯各献金来助祭也，顔师古注曰：酎，文救反三重，酿醇酒也，观国观古之诸侯，自非大恶不道，则不至于夺爵失侯，今酎金不如法，辠不至于夺爵，而武帝削夺之典，如此其重者，读食货志，然后知其事，有所因志曰：南粤反，西羌侵边，齐相卜式上书，愿父子死南粤，天子下诏褒，赐爵闗内侯黄金四十斤，田十顷，布告天下，天下莫应，列侯以百数，皆莫求从军，至饮酎，少府省金，而列侯坐酎金失侯者百余人，案武帝数事征伐，末年，国耗民贫，四方骚然，及南粤反，西羌侵边，中国困乏，卜式知其危，故身先以率天下，武帝擢式既峻，欲以此动诸侯，而觊诸侯之来应也，然诸侯惮于从军，各自顾望，莫有应者，武帝因此发怒，乃以酎金不如法，而列侯夺爵者百余人，此在汉法未之有，特以私怒而加威，故酎金之辠，虽轻而削夺之典，特重权，一时之宜可也，非不刋之法也。古之举贤不当者，削爵黜位而已，古之五刑，犯淫者，待之以宫刑，司马迁坐举李陵降匈奴，而下蚕室，其辠与刑，颇不从，类观国案，裴骃注史记，太史公自序引卫宏，汉书旧仪注曰：司马迁作景帝本纪极言其短，及武帝过武帝怒而削去之，后坐举李陵降匈奴，故下蚕室，有怨言，下狱死，张晏曰：迁没之后，亾景纪，武纪元，成之间，禇先生补缺，作武帝纪，由此观之，则司马迁坐举李陵而下蚕室，实武帝私忿之刑，故辠与刑所以不从类也。景，武之纪亾，则知当时讳其书，无敢传者耳。
度曲
前汉元帝纪賛曰元帝多材艺，善史书鼔琴瑟吹洞箫，自度曲，被歌声，应劭注曰：自隠度作新曲，臣瓉注曰度曲，谓歌终，更授其次，顔师古注曰：度音大洛反，观国案賛所谓自度曲者，能制其音调也，被歌声者，以所制之音调，播之歌声，而皆合其节奏也，臣瓉以谓歌终，更授其次者，误矣。盖歌终更授，其次者歌曲也，后之文士多援臣，瓉之説以度曲为歌曲，故张平子西京赋曰：度曲未终，云起雪飞，则以度曲为歌曲矣，杜子美陪李梓州，泛江诗曰：翠眉萦度曲，云鬓俨分行，亦用为歌曲矣，徐陵曰：奏新声于度曲，唐书段安节善乐律，能自度曲，此乃元帝自度曲之本意也。
令甲
律令有成法者，文士皆称曰：着于令甲，观国案古之律令，书有甲，乙、丙，丁之篇次故前汉书音义曰：令有先后，有令甲，令乙令丙前汉萧望之，传曰：永惟边境之不赡，故金布令甲曰：边郡数被兵，流离饥寒，令天下共给其费，顔师古注曰：金布者，令篇名也，令甲者其篇甲乙之次也。后汉章帝纪元和元年七月，诏曰：令丙棰长短，有数章懐太子注曰：令丙为篇之次也，盖棰令在，令丙之篇故也。然则古之法书以甲，乙、丙，丁分其篇次，而其事则各有目，举其事则兼举其目也，若不问其事之在何篇目而一槩称曰：着于令甲，则非也。世之符祝之，巫有急急，如律令之语，李济翁资暇集，曰令音平，声律令者，雷部中鬼名能疾行，故符呪者以为言，观国，案汉以来，朝廷行诏勅约束之文，其末必有余，如律令之语，盖约束该载不尽，余事自有律令常法，但言如律令，则庶目自举矣，巫觋符呪之语，其告诫鬼神，亦犹朝廷之告诫臣民也，故符呪亦有如律令之称，朝廷约束之文末，必有勅字，故符呪，如律令之末，亦用敇字，此其可见也。岂有朝廷诏敕约束之，文引雷部鬼名以喻其疾速者乎？济翁，误矣。扬子法言曰：或问：先知曰不知，知其道者，其如视忽忽，眇绵作炳，先甲一日易后，甲一日，难观国，案甲者，教令之始也，当民未犯，故先甲一日以示之，则易及民，已犯而后令之则晩矣，故后甲一日以示之则难，此荅先知之问，故有先后难易之言也，易蛊卦曰：先甲三日，后甲三日，巽卦曰：先庚三日，后庚三日，观国案甲主仁，庚主，义先甲，后甲者先后，皆以寛令示之，也先庚，后庚者先后，皆以严令示之，也先王之于民，始则三令五申之而犹有犯焉，乃刑之而不疑，所以取信于天下，慎之至也。前汉武帝纪元鼎五年，诏云：易曰：先甲三日，后甲三日，朕躬饬斋戒，拜祀于郊，观国案先甲，三日为辛，后甲三日为丁言，自新丁宁以临祭祀，故举先甲后甲之文也，春秋，宣公八年六月辛巳，有事于太庙，又成公六年二月辛巳，立武宫，又十七年九月辛丑，用郊又昭公二十五年七月上辛，大雩，季辛又雩，又襄公元年夏四月辛巳，郊尚书武成篇曰：丁未，祀于周庙，召诰篇曰：丁巳，用牲于郊，后汉礼仪志曰：正月上丁，祀南郊，凢此皆用辛丁之日以接事，盖古法也。
开元钱
今之钱中开元通寳钱多俗，或谓是唐明皇开元年号所铸钱背有半月手，甲文，俗谓是杨妃甲痕，皆非也。案唐书食货志曰：武徳四年铸开元通寳钱，有司进钱模，太穆皇后误以指甲损其模，遂铸甲文，盖开元者唐髙祖所撰钱寳之号，非年号也，自古未有以年号铸文者，唯唐干封元年，铸干封重寳以一当十，又乾元初，铸乾元重寳以一当十，复铸重轮乾元钱，以一当五十，此皆因经费不足，权宜而行之未防，皆寝罢，然则终唐三百年皆铸开元通寳钱毋怪乎！此钱之多也，至五代有天祐，天福唐国等钱，而本朝始専以年号铸钱，然宋通元寳皇宋元寳非年号宋通，乃开寳时所铸皇宋乃寳元时所铸，盖钱文不可用，二寳字，故变其文也。
戊巳校尉
前汉西域传曰：元帝置戊巳校尉屯田，车师前王庭前汉百官公卿表曰：元帝初元元年置，戊巳校尉顔师古注曰：甲乙丙丁庚辛壬癸，皆有正位，唯戊巳寄治耳，今所置校尉，亦无常居，故取戊巳为名也，有戊校尉，有巳校尉一説戊巳居中镇防，四方今所置校尉，亦处西域之中，抚诸国也，后汉西域传曰：武帝时，西域内属，有三十六国，汉置校尉，领防之，宣帝改曰都防，元帝又置戊巳二校尉屯田于车师前王庭章懐太子注引汉官仪曰：戊巳，中央镇防四方，又开渠播种，以为厌胜，故称戊巳，观国案，西域自有都防以统之，元帝又置戊巳二校尉屯田于车师前王庭，则都防之外，又添置戊巳二校尉是戊巳校尉为都防之属官也，所置校尉，専主屯田于车师前王庭，尔镇防四方，则非其任也，盖戊巳土也屯田以耕土为事，故取戊巳为名，既専主屯田于车师前王庭则有常居矣，非寄治也，前汉西域传曰：都防治乌孙垒城于西域，为中都防治焉，以此观之，则居中镇防，实都防之职，戊巳校尉所不预焉，况车师王庭亦非西域居中之地，诸家训说，皆非也。厌胜之说尤谬，所谓戊巳二校尉者，若后汉耿恭传曰：以恭为戊巳校尉屯车师后王部金蒲城闗宠为戊巳校尉屯前王，栁中城，此类是也。
虑囚
前汉隽不疑，传曰：不疑为京兆尹，每行县录囚徒，顔师古注曰：省録之知其情状有寃滞与否也？今云虑囚，本录声之去者耳，音力具，反而近俗，不晓其意，讹其文，遂为思虑之虑，失其源矣，观国案前汉后，汉皆称录囚，唐史五代史皆称虑囚二字，皆是也。录者省录之也，虑者谋议之也，周礼，朝士若邦凶荒札丧，冦戎之故，则令邦国，都家，县鄙虑刑贬，郑氏注曰：虑，谓谋也，谓当图谋缓刑，贬减也，雨无正，诗曰：昊天疾威，弗虑弗图，舍彼有罪，既伏其辜，郑氏笺曰：虑图皆谋也。由此观之，则史言虑囚者谋议之，欲不失其情也，顔师古乃谓近俗，不晓其意，讹为思虑之，虑失其源，盖师古未尝稽考，而遽生非訾尔。
同姓
史记本纪虞舜，父曰瞽瞍，瞽瞍父曰蟜牛，蟜牛父曰句望，句望父曰敬康，敬康父曰穷蝉，穷蝉父曰：帝颛顼又夏禹之父曰鲧，鲧之父曰帝颛顼，观国案舜，禹同时人也。同出于颛帝之系，是为同姓，然自颛帝歴六世而至，舜自颛帝歴二世而至，禹何其逺近不等之甚耶？其世次脱误，司马迁不能究，而又不言阙疑，故后世无所考焉，盖自战国迄于秦火，谱系散亾而同姓，异姓混而无别，春秋左氏传曰：昔周公吊二叔之不咸，故封建亲戚以藩屏周管，蔡、郕、霍、鲁、卫、毛、耼、郜、雍、曹、滕、毕、原、酆、郇，文之昭也，邘晋应韩，武之穆也，凢蒋邢茅胙祭，周公之也，盖文之昭十六国，皆文王子为文之同姓也，武之穆四国，皆武王子为武之同姓也，周公之嗣，六国皆周公之同姓也，同姓不可为婚，所以别人伦也；故陈司败问，昭公知礼乎？君取于吴为同姓，谓之吴孟子，君而知礼，孰不知礼？盖吴实泰伯之后，与鲁同姓也，鲁昭公取吴姬，是为取同姓，鲁人讳取同姓，故谓之孟子，孟子其字也，春秋哀公十二年五月甲辰，孟子卒不书姓，不称夫人？不言薨，不言小君，皆因鲁人讳之，春秋不改，但书曰：孟子卒而已，以言其不用，夫人礼者也，左氏传曰：晋侯有疾，郑伯使公孙侨如晋聘，且问疾，叔向问曰：寡君之疾病，子产曰：内官不及同姓，男女辨姓，礼之大司也，今君内实有四姬焉，其无乃是也乎四姬，有省犹可，无则必生疾矣，杜预曰：同姓姬四人也，春秋之际同姓之礼已紊矣，晋假道于虞以伐虢，宫之竒谏曰泰伯，虞仲，大王之昭也，虢仲，虢叔，王季之穆也，为文王卿士，勲在王室，藏在盟府，将虢是灭，何爱于虞？且虞能亲于桓，庄乎桓，庄之族何罪？犹尚害之，况以国乎？杜预曰：桓叔庄伯之族，晋献公之从祖昆弟，献公患其偪，尽杀之，当时同姓犹路人也，无罪而且杀之，而况于婚，岂有禁哉？前汉元后，传曰：王莽自谓黄帝之后，姓姚氏，八世至舜，以妫为姓，至周封于陈，为胡公十三世奔齐，姓田氏，田和有齐国，称王，至汉失国，齐人谓之王家，因以为氏，后徙魏郡，元城为魏郡人，王莽传曰：莽妻宜春侯王氏女，顔师古注曰：王防为丞相，封宜春侯，传爵至孙咸，莽妻咸之女，莽传又曰：姚、妫、陈，田王氏，凡五姓，予之同族也，皆以为宗室，其元城王氏，勿令相嫁娶，前汉王防传曰：防代车千秋为丞相，封宜春侯，薨，子谭嗣，谭薨，子咸嗣，王莽妻即咸女顔师古注曰：莽本以与谭姓不同，祖系各别，故为婚娶，观国案，莽自序曰：齐人谓之王家，因以为氏，后徙魏郡，元城为魏郡人，盖虽徙元城为魏郡人，然得王姓则自齐也，王防传曰王防，济南人也，防虽无家谱可考，然据列传云，济南人，则是亦齐之王氏也防莽同为齐之王氏，则同姓矣，若夫以元城济南为异，是异居也，非异宗也。
后汉一字名
后汉书人名惟一字，无以二字为名者观国，案前汉匈奴，传曰：汉造设四条，遣中郎将王骏，王昌，副太尉甄阜，王寻使匈奴，班四条与单于，令奉行，时王莽奏令中国不得有二名，因使使者以风单于，宜上书慕化为一名，汉必加厚赏，单于从之，上书言：幸得备藩臣，窃乐太平圣制，臣故名囊知牙斯，今谨更名曰知，莽大悦，白太后遣使者答谕，厚赏赐焉，又前汉王莽，传曰：莽念中国已平，惟四夷未有异，乃遣使者赍黄金，币、帛，重赂匈奴，单于使上书言：闻中国讥二名，故名囊知牙斯，今更名知，慕从圣制，由此观之，则是平帝时，莽奏中国不得有二名，故后汉人皆以一字为名也，莽虽簒败，光武中兴，而汉制则不改，故终后汉之世，人惟一字名也。
无害
史记萧何，沛丰人也，以文无害为沛，主吏掾注引汉书音义曰：文无害，有文无所枉害也，律有无害，都吏如今言公平吏，一曰无害者，如言无比，陈留间语也，前汉萧何传服防注曰：为人解通，无嫉害也；应劭注曰：虽为文吏，而不刻害也，苏林注曰：无害，若言无比也。一曰害胜也，无能胜害之者，晋灼注曰：酷吏传，赵禹为丞相，亚夫吏亚夫曰：极知禹无害，然文深，不可居大府，苏说是也，顔师古注曰：害伤也，无人能伤害之者观国，考诸家说，或曰：无所枉害，或曰无比，或曰，无嫉害，或曰，不刻害，或曰，无能胜害之者，或曰：无人能伤害之者，然皆未当也，文无害者，谓不侮文，则不害法也，不侮，文不害法，则公私平允，而称为能吏矣，史记酷吏传，减宣以佐史无害给事，河东守府，卫将军青使买马河东，见宣无害，言上召为大廐丞，又张汤，给事内史，为宁成掾，以汤为无害，言大府，调为茂陵尉，又杜周为廷尉，史张汤数言其无害，凢此皆以不侮文，不害法而见称于时也凢不侮文不害，法者持文必深，若非有道以辅之，则皆为酷吏矣，萧何能辅之以道，则不沈于刀笔之间也。
戈舩
前汉武帝纪元鼎五年夏四月，越王相吕嘉反，秋，遣伏波将军路博徳，出桂阳，下，湟水楼，舩将军出豫章，下浈水；归义越侯严为戈舩将军，出零陵，下离水，张晏注曰：越人于水中，负人船，又有蛟龙之害，故置戈于船下，以为名也。臣瓉曰：伍子胥书有戈船，以载干戈，因谓之戈船，顔师古注曰：以楼船之例言之，则非为载干戈船，此盖船下安戈，防以御蛟鼍，水虫之害，观国案，今全桂二州之间，有阳海山，有水自山出至山下，则分流为二，其一向南流者，为离水，其一向北流者为湘水，其地在汉属零陵郡，二水皆石险而离水，南过桂林，入苍梧尤为崄涩，盖两山之间，乱石潄水，或石滩延亘，屈曲湍泷，舟之行也，萦回避石，阻碍万端，然则船下不可，安戈信矣！夫船下安戈，虽大江沧海，犹不免挂触，而况于山谿石险之水乎？戈船者将军之号也，言能乗船而用戈以战，故谓之戈，舩将军，以其善水战也，亦非载干戈者也，载干戈者，载任器之舟耳。
史记五帝纪
史记本纪首叙五帝，一曰黄帝，二曰颛帝，三曰帝喾，四曰帝尧，五曰帝舜观国，案周礼外史掌三皇，五帝之书，郑氏注曰：楚灵王所谓三坟，五典也。春秋左氏传曰：左史倚相趋过，王曰：是能读三坟，五典，八索，九丘，故孔安国尚书序曰：伏羲，神农，黄帝之书，谓之三坟，言大道也，少昊，颛顼髙辛唐虞之书，谓之五典言，常道也。三皇五帝，自古圣人言之着矣孔子定书断，自唐虞以下者，取其告命之文，可以垂法于后世者耳，尧舜之前，非无告命之文，谅其质畧不足垂法于后世，故孔子删而弗取，至孔子传，易则曰：庖牺氏之王天下也，始作八卦，作结绳而为防罟，庖牺氏没，神农氏作，斵木为耜，揉木为耒，日中为市，神农氏没，黄帝尧，舜氏作，垂衣裳而天下治，然则孔子未尝不称三皇也，特不取其吿，命之文耳，史之有帝统，盖纪帝王之名与徳也三皇五帝之名徳均在可纪，而史册，削去三皇，惟取五帝者，岂以伏羲神农为不足纪，与以为三皇，洪荒不可纪，则五帝之颛顼，帝喾，亦与三皇等矣，史记纪，颛顼，帝喾而削三皇，何耶？黄帝在三皇之数，史记纪，五帝乃取黄帝为五帝，而独遗少昊又何耶？若谓尚书始尧，舜而作史者不当纪，三皇则误甚矣，太史公賛曰学者多称五帝，尚矣，余尝西至空峒，北过涿鹿，东渐于海，南浮江淮矣，至长老皆各往往称黄帝，尧，舜之处，风教固殊焉，余并论次，择其言之尤雅者，故着为本纪，书首观国，案太史公作史乃采摭经传而为之固，不待闻四方，长老之言，然后可纪也，至于易传言伏羲神农之类反不足取信耶？
五运
五运之见于史者，伏羲氏以木，木生火，故神农氏以火，火生土，故黄帝氏以土，土生金，故少昊氏以金，金生水，故颛顼氏以水，水生木，故帝喾氏以木，木生火，故陶唐氏以火，火生土，故有虞氏以土，土生金，故夏以金，金生水，故汤以水，水生木，故周以木，凡皆以五行相生为序也，周以木，木生火，则秦当以火矣，秦反以水则非相生之序也，秦以水，水生木，则汉当以木矣，汉反以火，则亦非相生之序也，前汉律厯志曰：秦以水徳，在周，汉木火之间，顔师古注曰：秦为闰位，不当五徳之序观国，案周至，赧王为秦所灭，秦灭六国，而兼天下，则正统在秦矣，使其子孙择善，改辙而持之，则其歴世未可量，不幸二世而亾，亦犹隋室止传，二世而亾，盖其世祚长短，自有数而史家，乃以秦为闰位，不当五徳之序其説不通矣，以汉之火而传于魏之土，以魏之土而传于晋之金以为相，生之序则可也，然自晋元帝渡江之后，天下分裂而为南北两朝，居南朝者，曰：晋，宋，齐，梁，陈相继而立，则正统在我也，彼北朝者，外域之入据者耳，居北朝者曰：吾据中原，而临天下，则正统在我也，彼南朝者，偏方之僣夺者耳，南北两帝并立者二百余年，则正统果何在哉！汉文帝时，鲁人公孙臣上书曰：始秦得水徳及汉受之，推终始传，则汉当土徳时丞相张苍好律厯以为汉乃水徳之时河决金隄，其符也，及黄龙见成纪，文帝乃申明土徳，武帝亦据土徳，色尚黄，数用五，然汉卒以火，则汉之一代，无定论矣。文中子谓隋髙祖曰：陛下真帝无踵伪乱，必绍周，汉以土袭火色尚黄，阮逸注曰：周木徳汉火徳隋当为土徳然隋卒以火，则隋之一代，无定论矣。茍无定论，则何以遵之哉？前汉郊祀志曰：齐威，宣时驺子之徒论著终始五徳之运如淳，注曰五徳各以所胜为行，今考之前代，或以五行所生为序，或以所胜为序，或越诸代，而上承一代以为序，皆无定论，盖尧舜文武，周公，孔子之所不道，而儒者各以臆见，鼓其説斯亦赘矣。春秋，哀公十四年春，西狩获麟，公羊传曰：麟者，仁兽也，有王者则至，无王者则不至，有以告者曰：有麕而角者，孔子曰：孰为来哉？孰为来哉？反袂拭面，而涕沾袍，何休解曰：夫子素案图录，知刘季当代周见薪采者获麐，知为其出麟者，木精薪采者，庶人然火之意，此赤帝将代周居其位，西狩获之者，从东方王于西也，东卯西金也，言获者，兵戈文也，言汉姓卯金刀，以兵得天下也，又曰：得麟之后，天下血书鲁端门，明日血书飞为赤乌，夫子却观未来，豫解无穷，知汉当继大乱之后，故作拨乱之法以授之，又曰：孔子絶笔于春秋，不书下，三时者起木絶火王制作道备，当授汉也，观国案孔子因鲁史记而作春秋者也，以鲁史记所书之事，而以褒贬之法，修成春秋，笔则笔削则削，皆据鲁所书之事而已，鲁史记之所不书者，孔子未尝创増其事也，哀公十四年春获麟，当时鲁史记所书止于此，故孔子于此而絶笔也。若谓有告者曰：有麕而角者，孔子曰：孰为来哉？反袂拭面，而涕沾袍，则是孔子不用，鲁史记而创増其说矣，春秋书甲戌，己丑，陈侯鲍卒，盖鲁史记，因其再赴而书二日，春秋亦书二日不改，鲁史记之文也，茍鲁史记，不书获麟，则孔子岂遽増其事哉？冬猎曰：狩于春书，狩者讥哀公变礼也，言西而不言，地者讥逺狩而非一，地也，虽非常之兽，亦获焉。见哀公之荒于畋也，鲁史记止于此，故孔子亦絶笔于此，若谓絶笔于春秋，不书下三时，则非也。案左氏传，哀公尽二十七年，乃孔子卒后左氏，取鲁史记所书之事，自小邾射来奔，而下续以为传，故有传而无经，则知孔子作春秋，自小邾射来奔，而下鲁史记，未书其事也，何以知其未书其事也，盖小邾射以句绎来奔，与邾庶其【襄，二十一年】，莒牟夷【昭五年，】邾黑肱，【昭三十一年，】三叛人同而不在三叛人之数，是以知作春秋时，鲁史记未书，小邾射之事也，以此考之，则哀公十四年，止书春而不书下，三时，又何疑哉？观国，窃谓孔子作春秋，以尧舜文武，周公之道而示之以褒贬之法，彼图录防纬之书，皆虚怪不可必信之语也，而谓孔子凭此以作春秋，则诬圣人甚矣，自鲁哀公十四年，获麟至，周赧王五十九年，凡二百二十有四年，而秦昭襄王灭周，自秦昭襄王灭周，后五十年嵗在乙未当汉髙帝之元年，然则自获麟至汉元年，凡二百七十有四年，其间十二诸侯变而为战国七，雄秦，能合而为一，是则灭周者秦也，及秦衰然后汉乃兴，盖其反覆变态，授受不一，孔子乃预知刘季有天下，而书获麟以应之，将谁欺耶？谓汉以火代周之木，则为秦者，又何以处之哉？至于木精，赤帝血书赤乌，皆不经怪诞之説以骇俗听，而何休援，此以释经亦已过矣，卯金刀者，假借文字，形声耳，西狩，止有西字，可以象金而初不言东，亦不言兵，则卯之与刀，义无从出，有以见其傅防之不合也，沈存中曰：卯金刀，为刘货泉为白水真人，出于纬书，乃汉人之语，刘字従丣，不従卯货，字从贝，非真字，字书与本，史必有一误观国，案图纬之文，但象形，取义而已，如以天保为一大人，只十以甄舒，仲为予西土瓦，舍中人以董为千里草，以赵为小月走，以亨为二月了，以卓为十日卜，以李为十八子，以昌为二日，以岳为丘山以运为军走，以隆化为降死，以业为苦，未以三刀为州，以召刀为劭以破田为丑，凢此皆象形，取义者，非字书偏旁之法也。若夫止戈为武，反正为乏，毁则为贼，皿虫为蛊，此正言字书之义，至于亥有二首六身，为二万六千六百有六旬，以知绛人之年，后世犹以左氏傅防其事为诬，而况图纬之家，多鄙俗之语，尚何字？书之责耶？
汉髙功臣
前汉髙祖功臣表曰：汉王即皇帝位，八载而天下乃平。始论功而定封封爵之誓曰：使黄河如帯泰山，若砺国以永存，爰及苗裔，于是申以丹书之信，重以白马之盟，又作十八侯之位次髙后二年后，诏丞相陈平，尽差列侯之功，观国案十八侯者一萧何二曹参三张敖四周勃五，樊哙六郦商七奚，涓八夏侯婴九灌婴十傅寛十一靳歙，十二王陵十三，陈武十四王吸十五薛欧十六周昌十七，丁复十八虫，达也髙后二年尽，差列侯之功，总一百五十三人，皆在功臣表，今考十八侯之位次张敖，本无勲劳，而居第三，张良，陈平佐髙祖定天下而不预，十八侯之列，此其可疑也，观国，窃谓当时吕后以鲁元公主之，故曲意取张敖为第三，非天下之公论也，张良，陈平虽无被坚执鋭之劳，然实谋主也，萧何以谋主而佐汉，与张良，陈平一体，萧何居第一？而张良，陈平乃不预十八人之末耶？然则当时无公论可知矣。若谓以封戸计则萧何五千户，而张良为万户也，若谓以封之先后，则张良在，六年正月丙午，封而曹参以下，则在十二月甲申，封也，以此观之，则十八侯之位次，果非公论矣，至髙后二年复诏丞相平尽，差列侯之功，而张良居六十二，在鄂千秋之下，陈平居四十七，在华，毋害之下，盖列侯之功，一百五十三人，可谓众矣，张良，陈平不应位次之降，如此观国，窃谓髙帝崩髙后専制诸吕，虽未用事而髙后已有疑，大臣将相之心，时陈平为丞相，承诏差功臣则主差功臣者，平也，平多智谋，辄自降其名位，所以示无争功之心，而为自全之计也。然则功臣一百五十有三人，而张良，陈平乃居其中，实陈平之隂计也，人君第功臣，必能合天下之公论，然后可案前汉髙祖功臣侯年表实百三十有七人，而表作百四十有七人，班固误也。周吕建成二人，在外戚羮颉，合阳沛徳四人在王子侯，实百四十有三人，班固作百五十有三人误也。
唐史疑
近时有唐史辨疑一帙，疏新唐史之舛误，其事数百，颇为详悉，观国读唐史于辨疑之外，复有可疑者，今列于下方，宰相世系曰：房龄，字乔松，本传字乔世，系曰髙士亷名宗俭本传，名伦世系曰：裴世矩，字洪大，本传名矩世系曰：温彦将字，大有本传，大有，字彦将，世系曰：崔安上字敦礼，本传敦礼，字安上，世系曰：薛振，字元超，本传只作元超世系杨琳，字再思，本传只作再思世系薛礼，字仁贵，本传只作任贵世系曰：刘晏相肃宗，代宗据帝纪，只相代宗世，系曰：崔仁师相，太宗髙宗据帝纪，只相太宗世，系曰：杜审权相宣宗，懿宗据帝纪，只相懿宗，世系曰：薛稷相中宗，睿宗据帝纪，只相睿宗世系曰：李峤相武后据帝纪，又相中宗，世系曰：郭待举相髙宗据帝纪，又相武后世系曰：白敏中相宣宗据帝纪，又相懿宗，世系曰：郑余庆相徳宗据帝纪，又相宪宗，宗室世系曰：终唐之世，宰相十一人，宗室宰相賛曰唐宰相以宗室进者九人，观国案宗室，宰相实十有二人，世系谓十一人者，无李麟賛谓九人者无李麟，李宗闵，薛王知柔髙氏宰相四人，少髙季辅当作五人也，崔氏宰相二十三人，少崔沅，崔敦礼崔造当作二十六人也，赵氏宰相四人，少赵隠当作五人也，韦氏宰相十四人，少韦承庆，韦安石当作十六人也，赵郡李氏，宰相十七人，无李藩世系也，张氏宰相十七人，无张光辅世系也，陈氏宰相三人，无陈希烈世系也，世系三入相者，武承嗣崔湜而帝纪，乃四入相也，世系再入，相者张靖，杜鸿渐而帝纪，乃一入相也，世系再入相者，褚遂良而帝纪乃三入相也，观国案史，再入相者，又有髙士亷李固言陈夷行夏侯孜四人，而世系皆不书也，宰相年表有武什方，李景谌孙元亨，王本立，杜景佺，王知古王及善于惟谦相，武后有李义府相髙宗有侯希逸相徳宗有李训相，文宗有郑肃，李逊夷相，武宗有豆卢琢相僖宗，有郑綮，朱朴相昭宗，而世系皆不书也，世系有韩滉相徳宗而年表则不书也，凢此皆修史之际，讨论之失也。
史互疑
史记陈杞世家曰：当周厉王时，杞武公生武公，立四十七年乃卒，今案孔子作春秋，当周平王四十九年，去厉王已六十年，则知武公在春秋前也，然春秋，襄公六年三月壬午，伯姑容卒，姑容者，杞桓公也，自襄公六年，去隠公元年一百六十一年矣，以史记世家攷之，自杞武公至，桓公卒之年，才一百一十有三年，是杞武公生在春秋中也，然则世家谓周厉王时生武公，盖世家之误也。春秋，襄公二十九年，阍弑吴子余祭左氏，公羊，谷梁史记十二诸侯年表皆同，惟吴世家称，十七年，余祭卒是，余祭享国，十七年而卒也，案史记年表，余祭嗣位，四年被弑，鲁襄公二十九年也，余祭既弑矣，年表犹书五年，终于十七年，十七年，乃鲁昭公十一年也，鲁昭公十二年，表方书吴余昧元年，岂余祭被弑，吴国歴十三年无王越，十二年然后余昧，始立耶？以此考之，则年表之误可知也。年表吴王，十七年，亦不书余祭，卒亦年表之失也。
吕武帝纪
汉书立髙皇后吕氏帝纪，唐书立则天皇后武氏帝纪其名相类，而其事有大不相类者，汉惠帝即位，太后立帝姉鲁元公主女为皇后，无子，取后宫美人子名之，以为太子，惠帝崩，太子立为皇帝，年防太后临朝称制，方惠帝崩，太后哭而泣不下，及陈平等请拜诸吕为将，居中太后，悦其哭乃哀，盖吕后独生惠帝，惠帝无子，取后宫子为太子者，欲继统出于惠帝也，惠帝崩，太后哭而泣不下者，太子防太后，心疑大臣，未有自全之防，及陈平，请用诸吕太后哭乃哀，盖吕后不过内，欲继统出于惠帝，而外崇诸吕之名位，庶可以固，吕氏之宗而享富贵之安也，吕后有假宠，外戚太过之罪而无盗，汉之心，及吕后崩，大臣诛诸吕，此亦必然之理，使诸吕不诛，则诸吕果能废刘氏而革天命乎？若夫武后则不然，方且废中宗，改国号周，自称神圣皇帝，立武氏七庙，方是时，天下已移为周矣。非复有唐也，然则武后真篡唐者也，及大臣诛二张，中宗复即位，徙太后上阳宫，复唐宗庙，然后天下复有唐，由此观之，则武后之与吕后，其事大不相类，可知也。观国，案春秋鲁季平子之逐昭公也，昭公奔齐，故春秋书曰：公孙于齐，及昭公居郓，故春秋书曰：公至自齐，居于郓，及昭公适晋，至干侯，春秋书曰：公如晋，次于干侯，昭公复自干侯归郓，春秋书曰：公至自干侯，居于郓，昭公又自郓往干侯，春秋又书曰：公如晋，次于干侯，昭公三十年，三十一年，三十二年，皆在干侯，故春秋于此三年正月，皆书曰：公在干侯，凡此乃春秋纪年之法也。刘元海刼天子以僣帝号，时晋帝在平阳，故晋史书曰：帝在平阳，此乃春秋书公在干侯之法也。唐中宗虽被废，然而后复即位，当其居于均州宜书曰：帝在均州，当其迁于房州，宜书曰：帝在房州，史既不书，则无以见唐祚之不絶，武后簒唐罪恶，至大列诸帝纪者，为唐正朔，设不为，其人设也，武后淫刑，踵及无辜，凢用宰相七十五人，而被杀者二十有一人被流者，九人被贬者十有五人，当是时，簮缨之流，宜知防而退，遯矣，乃复接武，而竞进浮名之诱人也如是哉！
律厯志
前汉律厯志引易曰：参天两地而倚数，天之数始于一，终于二十有五，地之数始于二，终于三十，观国案，易言参天两地者为一，三五为参二，四为两，此五行之生数也。一三五为九二，四为六九，六者老隂老阳之数，以此揲蓍而变为卦爻也。故曰幽賛于神明而生蓍，参天两地而倚数，观变于隂阳而立卦发挥于刚柔而生爻，此一节言五行之生数也。若天始于一，终于二十有五，地始于二，终于三十，此五行之成数也。易曰：天一地二，天三地四，天五地六，天七地八，天九地十，故一，三：五；七，九为二十有五，二，四：六，八，十为三十凢天地之数五十有五，此五行之成数也。班固援易于先后之意差矣。志又曰：衡，平也权，重也，衡所以任权而均物，平轻重也，其道如底，其在天也，佐助璇玑，斟酌建指，以齐七政，故曰玉衡，论语云：立则见其参于前也，在舆则见其倚于衡也，此衡在前，居南方之义也。孟康注曰：权衡量三者，为参观国，案论语子张问行，子曰：言忠信，行笃敬，虽蛮貊之邦行矣，言不忠信，行不笃敬，虽州里行乎哉！立则见其参于前也，在舆则见其倚于衡也，夫然后行，此孔子戒子张以忠信笃敬，茍立则若参然在前，茍在舆则若倚于衡，造次颠沛，不可忘也；班固援此以释权衡取义僻逺而孟康又以权衡量三者为参，义益逺矣又曰凡律，度，量，衡用铜者，所以同天下，齐风俗也，铜为物之至精，不为燥湿寒暑变其节，不为风雨，暴露改其形，介然常有似于士君子之行，是以用铜也，观国案，班固所训铜之义，乃金玉之义，铜之义不如此也，后汉律厯志曰：灵帝熹平四年，五官郎中冯光，沛相上计掾陈晃上言：厯元不正，自开辟，至获麟二百七十五万九千八百八十六嵗志又引元命苞干凿度皆以为开辟至获麟二百七十六万嵗观国案此数人言厯皆假图防以为言者，夫推实厯以较之，尚多不密，而况假图防以为言，殆不根之论也，适以蔓疑非史家所宜道也。
除
前汉景帝纪曰：中元二年，令诸侯太傅，初除之官，有司奏策，如淳注曰：凡言除者，除故官，就新官，观国案，朝廷简擢贤才，不次任用，故曰除某官，除某差遣，若据如淳注，谓除故官者，是除去之也，无乃非美称耶？字书除，有三义，曰除开也。曰：除尽也，曰：除去也，天保诗，俾尔单厚，何福不除？毛氏传曰：除开也，东门之墠，诗毛氏传曰：墠除地也，国语曰：九月除道，礼曰：雨毕而除道凢此皆开道也，春秋，庄公四年，左氏传曰：除道梁溠，杜预注曰：开直道也，史记曰：始皇除道，道九原抵云阳，壍山堙谷，直通之所谓除道，亦开道也，易萃卦曰：君子以除戎器，戒不虞，盖除者开新简，擢使戎器，精且备也，以此观之，则除官者，亦如此类，盖开新简擢之也，除又训尽者，顔延年秋胡诗曰：良人为此，别日月方向，除五臣注文选，曰除尽也，故阶除谓之除者，阶至此而尽也嵗除谓之除者一嵗至此而尽也，除又训去者，如淳注汉记以除官，为除故官，则是除去之也，以除去之为除官，固非美称如淳，误矣。
弧弓
前汉韩安国传曰：匈奴畜牧为业，弧弓射猎，顔师古注以木曰弧以角，曰：弓观国案，顔师古所训，出于易曰：木为弧，剡木为矢，弧矢之利，以威天下，故云以木曰弧以角，曰：弓，然周礼考工记弓人为弓，取六材，必以其时，榦也者，以为逺也角也者以为疾也；筋也者，以为深也；胶也者，以为和也，也者，以为固也，漆也者，以为受霜露也，凡取榦之道，七柘为上，檍次之，檿桑次之，橘次之，木次之，荆次之，竹为下，然则为弓者以木为榦，而加以角筋胶漆以为之纠，约耳是弓，未尝不用木也，独用角岂能为弓哉？特假角以副其木也，上古时质朴，故其始创弧矢，则木为弧，至周时礼乐，庶事备矣，故为弓也，有角筋胶丝漆，参合而为之，史记云：宣王立女童，謡曰：檿弧箕服，实亾周国服，防注曰檿桑也，顔师古注曰：檿山桑之有文者，前汉五行志曰：檿弧桑弓也，礼记曰：桑弧蓬矢，凡此言弧，皆以木为弧也，然列子曰：乃以燕角之弧，朔蓬之干射之，此又以角为弧，是或以木，或以角无定制矣，周礼司弓矢掌六弓之法，王弓弧弓，以授射甲，革椹质者，夹弓，庾弓以授射豻侯，鸟兽者，唐弓，大弓以授学射者，葢往体寡，来体多，谓之王弧，往体多来体寡，谓之夹庾，往来体若一，谓之唐大射豻侯，鸟兽与学射者皆近射也，近射用弱弓则射甲革椹质者，用强弓矣，王弓弧弓，合九而成规，往体寡而来体多，强弓也，然则弧弓者乃六弓之一弓，其名为弧弓，惟强有力者能挽之，以其能射逺也韩安国传所谓弧弓射猎，岂以强弓射猎耶？不然，则必以木弧弓，又何意也。
读史
前汉石奋，传曰：石建为郎中令，奏事下，建读之惊恐，曰：书马者与尾而五，今乃四，不足一，获谴死矣！顔师古注曰：马字下曲者为尾，并四防为四足凢五观国案，石建奏牍，以书马字下，少一防乃拖三防，以当四防古今书马字，皆为此亦小疵，未至于得罪，而建惊曰：获谴死矣！其忧如此之甚者，案前汉艺文志曰：汉兴，萧何草律，亦着其法，太史试学童能，讽书九千字以上，乃得为史，又以六体试之课，者以为尚书，御史史书令史，吏民上书，字或不正，辄举劾，盖吏者，百官上书也，民者，万民上书也，吏民上书字或不正，则令史举劾石，建忧其谴死，虑有举劾之者，故其忧如此之甚也！唐书张嘉正传曰：嘉正厯并州长史，奏事京师，明皇善其政，且许以相，及宋璟等罢，帝欲用嘉正而忘其名，夜，诏尚书侍郎韦抗曰：朕常记其风操，而今为北方大将张姓而复名，卿为我思之，抗曰：张齐丘今为朔方节度使，帝即使作诏以为相，夜且半，因阅大臣表疏，举一则嘉正所献，遂得其名，即以为平章事，观国，窃谓明皇心疑张齐丘非其人，唯大臣表疏，可以知之，故明皇特阅大臣表疏，以求嘉正之名，遂得之，非因阅也，外廷记事者以为因阅大臣表疏，修史者不改其文也，史家事，必有所系，不得其系，则有可怪者，此类是矣。
史讹
晋书和峤传曰：峤迁颍川太守，太傅从事中郎庾敳见而叹曰：峤森森如千丈松，虽磥砢多节目，施之大厦，有栋梁之用，又庾敳传曰：敳有重名，而聚敛积实，都官从事温峤奏之，敳更器，峤曰：峤森森如千丈松，虽磥砢多节，施之大厦，有栋梁之用，观国，案两传所誉之辞则同，一则以为和峤，一则以为温峤史必有一失焉，今案庾敳，尝参东海王越太傅军事，自惠懐以来，敳仕渐显，正与温峤同时，而温峤传亦曰：峤举奏庾敳，以此知庾敳所称者，乃温峤，非和峤也，和峤早显与张华等同佐，武帝又在前矣，隋书贺若弼传曰：若弼为吴州总管与夀州总管源雄并为重镇，观国案源雄传曰：拜徐州总管，迁朔州总管，自朔州拜行军总管以伐陈，未尝为夀州总管则知贺若弼传误也。隋书曰：许智藏医，秦孝王谓孝王夜梦亾妃崔氏曰：本来相迎，即发癎而薨，观国，案秦孝王传云，妃崔氏进毒于孝王，孝王薨，崔氏以毒之，故赐死于家，然则夜梦妃而发癎者悮矣，隋栁述传曰：文帝在仁夀宫述与杨素元岩侍，文帝怒，炀帝令述召房陵王，述与元岩作勅书，杨素闻之，与炀帝协谋，矫诏执述，岩以属吏，观国案宣华，陈夫人传曰：述岩为勅书以示杨素，素以事白炀帝，非召房陵王，而执述岩也，南史梁昭明太子传曰：三年三月，游后池乗雕文舸摘芙蓉，观国案三月，未有芙蓉，史误记其月也，唐书李贺父名晋肃，不敢举进士，韩愈为作讳辨，然卒不就举，观国，案韩愈讳，辨曰：贺举进士，有与争名者毁之曰：贺父名晋肃，不举进士，为是，以此知贺常举进士矣，争名者毁之，故韩愈作讳辨，欲以全贺之名也。唐史与讳辨，意不同矣。唐人康骈作小説剧谈录曰：元稹以明经擢第，愿结交李贺执贽造贺门，贺览刺不答，稹惭愤而退，稹登要路，因指贺祖称讳，进不合应进士举，遂致轗轲，韩愈惜其才，为着讳辨，观国案，唐人小説虽未可全信；然记贺事，与讳辨合，则知史辞所载，未之尽也。
防夷
史记伍子胥传曰：子胥自刭，吴王怒，取子胥尸，盛以防夷革，浮之江中，应劭注曰：取马革为防夷，防夷榼形，前汉食货志曰：范蠡报强吴，刷防稽之，耻乃乗扁舟浮江湖变姓，适齐为防，夷子皮顔师古注曰：自号防夷者，言若盛酒之防夷多所容受，而可卷懐与时张弛也，防夷皮之所为，故曰，子皮观国，案古之贮酒器多以陶，或木为之，皆有击触，破碎之患，故防夷者，以皮为之，可卷舒以贮酒，无破碎之患，前汉陈遵传引雄，酒箴曰：子犹瓶也，观瓶之居，居井之湄，处髙临深动常近危，酒胶不入藏水满，懐不得左右牵于纆徽，一旦□碍，为瓽所轠，自用如此，不如防夷，防夷稽，腹大如壶，尽日盛酒，人复借酤，观此箴意，盖为以瓶汲井，绠碍瓶破，不如防夷盛酒，安而不败，以喻人之饮酒，不可自取，困败也，范蠡自号防夷子皮又号陶朱公，托鄙名以自晦，其迹耳，杜子美酬薛判官，诗曰：欲学防夷，子待勒燕山铭，此诗意，非为欲隠也，乃欲富贵强兵，如范蠡，故其下句曰：志在麒麟阁，无心云母屏。
聊胶
前汉严助，传曰：武帝得东方朔，枚臯胶，苍终军等，并在左右，又艺文志从横，家待诏金马，聊苍三篇，顔师古注曰：严助传作胶苍而志作，聊志传不同，未知孰是观国？案广韵聊字落萧，切语助也，亦姓也，风俗通有聊仓，为汉侍中着子书，又有聊氏为颍川太守，着万姓谱，以此观之，则艺文志云：聊仓者是也，广韵者陆法言等诸贤士裒集古今氏姓谱牒，天文地理经史百家之书，而类之为可信也，胶姓亦有胶鬲，当是班固假借用字，然聊胶二字，音与义皆不同于假借为难合，惟姓与名，虽有假借，字当専呼一音朝，字古文，为鼂亦作晁，史记有朝错传，前汉有鼂错传，太史公自序曰：贾生晁错明申，韩朝鼂晁虽三字，而一音也，史记孔子弟子有虙不齐，字子贱，儒林传有济南伏生名胜，后汉有服防，皆是同姓，虙伏服虽三字，而一音也，史记有袁盎传，前汉有爰盎传，袁爰二字亦同音也。若夫聊胶二字，乃两音则于假借为难合矣。
秘祝官
前汉文帝纪十三年夏，除秘祝官，应劭注曰：秘祝之官移过于下，国家讳之，故曰秘也。又郊祀志曰：文帝十三年，下诏曰：秘祝之官移过于下，朕甚弗取，其除之观国，案史记，封禅书曰：秦祝官有秘祝，郎有灾祥，辄祝祠移过于下，此秦法也，汉因之，至文帝始诏除之耳，观国读汤诰曰：其尔万方有罪，在予一人，予一人有罪，无以尔万方説命曰：一夫不获，时予之辜，泰誓曰：百姓有过，在予一人，无逸曰：小人怨汝詈汝，则皇自敬徳古之人君其责己，如此之重，故天下归心焉。昔屈建问士防之徳于赵武，赵武曰：夫子之家事治，言于晋国，竭情无私，其祝史祭祀，陈信不愧，其家事无猜，其祝史不祈，建以语楚，康王曰：神人无怨，宜夫子之光辅五君，以为诸侯主也，齐侯疥痁，期而不瘳，梁丘据与裔欵曰：是祝史之罪也，君盍诛于祝固，史嚚，齐侯问晏子，晏子曰：若有徳之君，外内不废，上下无怨，动无违事，其祝史荐信，无愧心矣。其适遇淫君，外内颇邪，上下怨疾动作，辟违从欲，厌私髙台深池撞钟舞女，斩刈民力，输掠其聚，肆行非度，神怒民痛，是以鬼神不飨，其国以祸之，祝史与焉，君若欲诛于祝史修徳而后可，齐侯説使有司寛政毁闗去禁薄敛已责，邾文公卜迁于绎，史曰：利于民，不利于君，邾子曰：茍利于民，孤之利也，民既利矣，孤必与焉，左右曰：命可长也，邾子曰：命在养民，死之短长时也，遂迁于绎，由是观之，凢君民者必能修徳自任，然后能享其福焉，未闻不修其徳而移过于人，以徼福于己也，暴秦之君不能修徳而誖于上下之情，故设秘祝之官，欲以移过于下，虽三尺之童知其非也，汉文帝能除之，可谓明矣。文帝十四年，又诏曰：先王逺施不求其报，望祀不求其福，右贤左戚，先民后己，今吾闻祠官祝厘，皆归福于朕躬，不为百姓，朕甚愧之，其令祠官致敬，毋有所祈，呜呼！文帝推是心也，庶无愧哉！
五数
前汉律厯志曰：数者一十，百；千，万也，所以筭数事物，顺性命之理也，本起于黄钟之数，始于一而三之，三三积之歴十二辰之数，十有七万七千一百四十七，而五数备矣，观国案，易曰：大衍之数，当期之日，二篇之策，万有一千五百二十，当万物之数也，所谓万有一千五百二十者，一；十，百；千，万皆备焉。此五数之本也，律厯志所谓歴十二辰之数，十有七万七千一百四十七者五，数虽亦备，然此乃生律之数，非五数之本也，生律之数，亦自大衍而出，盖黄钟之数始于子之一以三乗之至丑而得三至寅而得九，至卯而得二十七，至辰而得八十一，至巳而得二百四十三，至午而得七百二十九，至未而得二千一百八十七，至申而得六千五百六十一，至酉而得万九千六百八十三，至戌而得五万九千四十九，至亥而得十七万七千一百四十七，此自黄钟之子歴十二辰而至，亥之数也。子者，干之初九，黄钟为天统，未者，坤之初六，林钟为地统，寅者，干之九三，太簇为人统，三统既正，则还相为宫，而律吕生焉，其法皆大衍之余也，二篇之末者，阳爻三十六策隂爻二十四策六十四卦，凡三百八十四爻隂阳各居其半，故阳爻一百九十二隂爻一百九十二，总计其策，万有一千五百二十，古之造厯者本此而已，班固不推，大衍而论五数乃指，十二辰之数而言之，则非其本矣，一三五为九九者，老阳之能变者也，二四为六，六者老隂之能变者也，干纯阳，故干言用九，坤纯隂故坤言用六老阳，生少阳七，是巳老隂生少隂八是巳九六七八，乃揲蓍之变而为卦者也，龙八十一鳞，九九之数也，鲤三十六鳞，六六之数也，龙者在天，而能变者，故得九九之数，鲤者在地而能变者，故得六六之数，龙能隠能显，不可制畜，故为在天之能变者，鲤能神化，飞越山湖，故为在地之能变者，大抵得九六之数者，皆有变之理，盖天地自然之道也。
辜孤
书曰：与其杀不辜，又曰：时予之辜，诗曰：民之无辜，又曰：无罪无辜，礼曰：救无辜伐有罪，凡言辜者罪之，异名也。故字书曰辜罪也，而辜负者，是可罪可责之义也。古人或以孤子之孤为负，李陵荅苏武书曰：功大罪小，不明察，辜负陵心，五臣注文选曰：国家辜负其心，见诛母妻，书又曰，陵虽孤恩，汉亦负徳五臣注曰：力屈而降，则孤恩也，汉诛陵母，亦负徳也，后汉马皇后纪曰：孤恩不报，章懐太子注曰：孤负也，蜀志刘备传曰：常恐殒没，孤负国恩，凡此皆用孤字，盖孤者不报之义，其义亦与辜通，故古人用孤字为孤负，字不为失也。前汉翟方进传曰：贵戚近臣子弟宾客多辜，为奸利，顔师古注曰：辜者，言己自専之他人取者，辄有辜罪，后汉灵帝纪光和四年初置，騄骥廏丞，领受郡国调马，豪右辜，马一匹至二百万，章懐太子注引汉书音义曰：辜障也，谓障余人买卖，而自取其利也，又孝仁董皇后纪曰：何进何苗等奏，孝仁皇后，使中常侍夏恽永乐太仆，封谞等交通州郡辜，所在珍寳货赂，悉入西省，章懐太子注与灵帝纪，注同，观国案此辜，乃阻障，而独取其利，汉书音义所训是也。而顔师古以为他人取者，辄有辜罪，所训迂矣，与较同音，而义亦通周礼，大宗伯以疈辜祭，四方百物，小子曰：凡沈辜禳，饰其牲羊，又曰：凡沈辜，禳衅积，郑氏曰：辜磔牲以祭也，磔牲，谓之辜者，刑牲而用之，犹刑有罪者，故名曰辜也。
鲁惠公
啖赵春秋纂例，鲁十二公谱曰：鲁孝公卒，子惠公弗湟，立其下注八字曰：惠公三年，平王东迁，观国，案史记十二诸侯年表曰：周平王元年东徙，雒邑嵗在辛未至平王三年嵗在癸酉鲁惠公即位至平王四十九年嵗在己未鲁隠公即位，盖周平王既立三年，然后鲁惠公立也，又史记鲁世家曰：鲁孝公二十五年，犬戎杀幽王二十七年，孝公卒，子弗湟立，是为惠公。惠公四十六年卒，隠公立，盖鲁孝公二十五年，犬戎杀幽王，是年，周平王立而东迁，既东迁三年，鲁惠公始立也，又案章衡编年通载曰：周平王元年嵗在辛未东迁雒邑，平王三年嵗在癸酉鲁恵公立平王四十九年嵗在己未鲁隠公立，以此诸书考之，则周平王东迁，三年，鲁恵公始立，明矣，啖赵纂例云：惠公三年，平王东迁，非也。
学林卷三
钦定四库全书
学林卷四
宋 王观国 撰
玺
后汉舆服志刘昭注引吴书曰：汉室之乱，天子北诣河上六玺不自随，掌玺者投井中，孙坚北讨董卓，顿军城南，官舍有井，每旦有五色气从井出，坚使人浚得传国玺，其文曰受命于天既夀永昌方围四寸，上有纽文盘五龙，径七寸，盘龙上一角缺，又引晋阳秋曰：冉闵大将军蒋榦以传国玺付河南太守戴施施献之，百僚皆贺，玺光照洞彻，上蟠螭文隠起书曰：受天之命，皇帝夀昌秦旧玺也，晋书舆服志曰：秦始皇蓝田玉玺，在六玺之外，文曰受天之命，皇帝夀昌汉髙祖佩之后世，名曰传国玺，与斩白蛇剑，俱为乗舆所寳斩白蛇剑，至惠帝时武库火烧之，遂亾及懐帝没汉传国玺，没于刘聪，后又没石勒及石季龙死，国乱，穆帝世，乃还江南，建康实録曰传国玺，秦始皇造方四寸，以玉为之，上蟠蛟螭，其文曰受命于天既夀永昌自秦传，汉入魏，魏入西晋，永嘉末，为刘聪所得，石勒灭刘氏入魏，赵冉闵诛，石勒入冉闵，永和八年始归于晋，穆帝观国按考传国玺，文在吴书，建康实录，则皆曰：受命于天既夀永昌在晋书舆服志，晋阳秋，则皆曰：受天之命，皇帝夀昌其文不同者案前，汉元后传曰：初汉髙祖入咸阳，至霸上，秦王子婴降于轵道，奉上始皇玺及髙祖诛项籍，即天子位，因御服其玺，世世传受，号汉传国玺，以孺子未立，玺藏长乐宫，及莽即位，请玺，太后不肯授莽，莽使安阳侯舜谕指，舜既见太后知其为莽求玺，怒骂之，舜曰：莽必欲得传国玺，太后闻舜语切，恐莽欲胁之，乃出汉传国玺，投之地以授舜，舜既得传国玺，奏之，莽大悦，又案后汉光武帝纪建武三年正月丙午，赤眉君臣面奉髙皇帝玺绶，章懐太子注引玉玺谱曰：传国玺，是秦始皇初定天下所刻，其玉出蓝田山，丞相李斯所书，其文曰受命于天既夀永昌髙祖至霸上，秦王子婴献之，至王莽簒位，就元后求玺，不与以威逼之，乃出玺投地，玺上螭一角缺，及莽败，李松持玺诣宛上更始，更始败，玺入赤眉，刘盆子既败，以奉光武圣宋哲宗皇帝得秦传国玺，改年号曰：元符玺，文曰受命于天既夀永昌乃李斯虫鱼篆方四寸，上有蟠蛟缺一角，此即元后投玺于地，缺一角者，真秦传国玺也，其曰受天之命，皇帝夀昌者盖自是一玺，非传国玺耳，许慎説文曰玺者玉印也，从土所以主土籀文，从玉为玺。
子贱
后汉列传伏湛，字惠公，琅琊东武人也，九世祖胜，字子贱，所谓济南伏生者也，观国案，史记仲尼弟子列传宓不齐，字子贱，为单父宰，又史记儒林传，伏生济南人，故为秦博士，孝文帝时，求治尚书者，闻伏生能治伏生，年九十余，老不能行，诏使掌故朝错往受之，张晏注曰：伏生名胜，然则名胜者，济南伏生也，字子贱者，宓不齐也，伏湛传九世祖胜，字子贱，范蔚宗误矣。宓伏服三字通用，而世俗多变，虙为宓者误也，案字书，宓弥毕切安也，黙也，静也，止也，与虙音不相通，盖虙宓二字相类，故多误书者，虽假借用宓，亦为无义矣。
王乔
刘向列仙传曰：王子乔周灵王太子晋也好，吹笙作鳯鸣，后于缑氏山乗白鹤而去，后汉方术，传王乔，河东人，显宗世为叶令，乔有神术，每月朔，常自县诣台朝，帝怪其来数，令太史望之，临至有双鳬从东南来，举罗张之，但得一双舄，乃尚方所赐尚书官属履也，天下玉棺于堂前，乔沐浴，服饰寝其中，宿昔城东，土自成坟，或云，此即古仙人王子乔也，观国，案春秋左氏传称太子晋，盖周灵王之太子名晋也，非姓王也，左传及史记，不言太子晋，字乔而列仙传云：王子乔者，必太子晋，字乔，刘向得之于他书耳。后汉王乔者，姓王，名乔也，既曰河东人，显宗世为叶令，则其乡里氏族，服习仕版，皆有定籍矣，而本传曰：或云，此即古仙人王子乔，是何言耶？近世有王氏神仙传一集类聚古今王姓之得仙者，王乔凡三人，以太子晋列为王姓固已非，又称有古王乔，无所经见，盖未尝考究耳，今浑州醴陵县东有王乔，仙观唐明皇御书观额，欧阳文忠公作修御书阁记曰：其前有山，世传仙人王乔，链药于此而不言，何者？王乔？然观无古志可考，道流亦莫有知者，前汉王莽，传曰：殿中土山仙人掌旁有白头公青衣，莽使衍公侯喜筮之，曰：忧兵火，莽曰小儿，安得此左道，是乃予之皇祖叔父子侨欲来迎我也，观国案，莽言子侨谓王子乔也，而用侨字者，前汉艺文志有光禄大夫张子侨赋三篇，又刘向传曰：与王褒，张子侨等并进对，献赋颂，顔师古注曰：侨字或作乔，以此观之，则乔侨二字通用也。王莽云：予之皇祖叔父子侨意谓莽与子乔同姓王，殊不知王子乔乃灵王之子，非姓王也，后世姓王者，其得姓亦有出于王者之后者，然而谓王子乔为姓王，则不可也；前汉王褒，传曰：呼吸如侨，松顔师古注曰：侨王侨松，赤松子，皆仙人也，然则侨乔二字，通用可知矣。
防濌
顔氏家训谓晋羊曼称为濌伯，濌者多饶积厚，又曰：濌濌然无贤不肖之辨，又曰从黑者，亦无此字，观国案防从黒濌从重二字，虽同音榻，而义各不同，玉篇广韵，皆曰：防羊曼为防伯也，濌积厚也，盖羊曼为防伯从黒而顔氏家训乃用，从重之濌，是以顔氏推其义不行也，顔氏所引，乃盛之晋书，用从重之，濌已为误，今世所行晋书，乃唐太宗所修于羊曼，传用从黒之防为不误矣。观国案晋书羊曼，传曰：曼任达頽纵好饮酒，为中兴名士，时州里称阮放为宏伯，郗鉴为方伯，胡母辅之为达伯，卞壸为裁伯，蔡谟为明伯，阮孚为诞伯，刘绥为委伯，而曼为防伯，凡八人，号兖州八伯，盖拟古之八儁也，以此观之，则防者乃美称是，八儁之中，居一儁也，若如顔氏家训所称，则多饶积厚，与夫防防无贤不肖之辨，皆非美称矣。非美称，则岂容在八儁之列耶？今案羊曼，以任达頽縦，好饮酒，而得防伯之名，则防者豁达，不拘小节之称也，顔氏所训与此皆不合矣，又案唐书常衮传曰：衮当国，惩元载败，窒卖官之路，一切以公议格之，非文词者，皆摈不用，故世谓之防伯，以其防防无贤不肖之辨云，观国考常衮，传谓惩元载败，窒卖官之路，一切以公议格之，盖其进退人才，皆出于朝廷之公论，而以贿者，不容于滥进，非文词者皆摈不用，则俗吏不在所用也，为宰相而能如此，是贤宰相也，而史乃以防防无贤不肖之辨而加之，何以史辞之，自紊如此，盖史臣引顔氏家训释，防伯之语，而不知于常衮传之意，则不合也。
梗俑
山海经曰：东海中有度朔山上，有大桃，蟠屈三千里，其卑枝门曰：东北鬼门，万鬼所出入也，上有二神人，一曰神荼，一曰郁垒，主阅领众鬼之恶害人者，执以苇索而用食虎，今人正月旦以桃，木为版书神荼，郁垒于版而置于门，谓之桃符，即桃梗也，战国策言：土偶人与桃梗语是也。桃梗，即木偶人也，谓之梗者削，桃为人形，以其粗有人形，大畧而已，故谓之梗，若所谓梗槩者，亦粗言其大畧耳世言桃可以祓除不祥，盖度朔山之遗意也髙诱注战国策引度朔山事，以释桃梗，乃误析山海经句读，皆不成文，又张平子，东京赋曰：度朔作梗，守以郁垒，神荼副焉，对操索苇，五臣注文选，曰梗病也，度朔有鬼为人病，今案东京赋言度朔作梗者言，以度朔山桃木为符梗也，五臣不晓，乃以梗为病，则误矣。梗亦训病，柔桑诗曰：谁生厉阶，至今为梗，毛氏传曰：梗病也，然与桃梗之梗异矣，后汉礼仪志曰：百官府，各以木面兽饰为傩，人饰讫，设桃梗，郁櫑苇茭，然则桃梗之用久矣，櫑垒二字，通用之也，俑亦偶人也，礼记檀弓曰：孔子谓为刍灵者善，谓为俑者不仁，不殆于用人乎哉？郑氏注曰：俑偶人也，有面目机发，有似于生人，观国案古之者，束茅为人马之形，谓之刍灵，又作偶人，用以殉，孔子谓为俑者不仁，以其象生人而殉，非仁人之心也。故曰：始作俑者，其无后乎？为其象人而用之也，秦以三良殉，黄鸟之诗，作而哀之，尚忍于作俑者耶？
腊
许慎説文训腊字，曰：冬至后三戌为腊，观国案髙堂隆曰帝王，各以其行之盛而祖以其终而腊火盛于午，终于戌，故火家以午祖以戌腊木盛于夘终于未故木家以夘祖以未腊金盛于酉，终于丑，故金家以酉祖以丑腊水土盛于子，终于辰，故水土家以子祖以辰腊，许慎説文当通训其义，而特举戌以为腊，则误矣。汉火徳故以戌腊，许慎汉人也，知戌腊而已，厥后为魏晋为南，北，朝为隋唐，则戌腊之训遂废矣，春秋，僖公五年，左氏传曰：晋侯假道于虞以伐虢，宫之竒谏弗聴宫之竒以其族行，曰：虞不腊矣，杜预曰：腊者嵗终祭众神之名，观国案，杜预言嵗终祭众神，即周之蜡，腊于十二月，合聚万物而索享之者也，然而史记秦恵文王，十二年，初制腊祭，即周之蜡，腊也，自鲁僖公五年，晋伐虢，又歴三百三十年，始当秦惠文王之十二年，既曰秦惠文王初制，腊祭则宫之竒谓虞不腊者，非腊祭矣，非腊祭则杜预不当训以为嵗终祭众神之名也，古之有天下者，皆有腊，所谓不腊者，言虞必亾，不再见腊也，祖者，行神也，古者行出有祖祭，故韩奕诗曰：韩侯出祖，郑氏笺曰：祖者将去，而犯軷也，又烝民诗曰：仲山甫出祖，郑氏笺曰：祖者将行，犯軷之祭也，周礼大驭曰：犯軷，遂驱之，杜子春，注曰：将出祖道，犯軷之祭也，然则祭行神必于道，故饯行谓之祖道。
牛女
张茂先博物志曰：近世有人居海上，每年八月，见海槎来，不违时赍，一年粮乗之到天河，见妇人织，丈夫饮牛，遣问严君平云：某年某月某日，客星犯牛斗，即此人也，观国，窃见古今文士多用张骞乗槎牛女相防事，然博物志，初不言张骞，案汉书张骞传及史记，大宛列传皆言张骞使月氏穷河源，通西北国，而不言乗槎事杜子美防府咏懐诗曰：途中非阮籍槎上似张骞，又秋兴诗曰：奉使虚随，八月，槎如此类，前贤多用之，恐非实事，又世传织女嫁牵牛渡河，相防观国，案史记汉，晋天文书河鼔星随织女星，牵牛星之间，世俗因傅防为渡河之説渫渎上象无所根据，惟淮南子云：乌鹊填河，成桥而渡，女其说怪诞不足信，杜子美牵牛织女诗云：牵牛出河西，织女处其东，万古永相望，七夕谁见同？神光意难，此事真朦胧，观子美诗，意不取世俗之説也七夕乞巧见于周处风土记，后人编类杂书，如荆土嵗时记之类，咸分门録之初无稽考，其不足信者多矣，如桃源秦人避世之説因陶渊明作桃花源记，后世文士竞用，以为故事，案渊明所记，但言晋武陵人捕鱼，从溪而入，既出，迷不复得路，而不着其姓名，与博物志言：近世有人居海上同，皆无姓名实迹，韩退之桃源图诗曰：神仙有无，何眇茫桃源之説诚荒唐观退之诗，意亦不以桃源之説为然也，盖事多出于风传一经名士论説遂为故事，亦不朽耳。
王昭君
前汉元帝纪景宁元年正月，匈奴虖韩邪单于来朝，诏改元为景宁，赐单于待诏掖庭，王嫱为阏氏，应劭注曰：王嫱王氏女名嫱字，昭君阏氏音焉，支如汉皇后也，匈奴传曰：王昭君号宁胡阏氏，后汉南匈奴传曰：王昭君字嫱，南郡人，汉元帝时，以良家子选入掖庭，时呼韩邪来朝，帝勑以宫女五人赐之，昭君入宫数嵗不得见御，积悲怨，乃请掖庭令求行，呼韩邪临时大防，帝召五女以视之，昭君丰容靓饰，光明汉宫，顾景裵回，竦动左右，帝见大惊，意欲留之，而难于失信，遂与匈奴，晋石崇作王明君，辞其序曰：王明君本为王昭君以触文帝，讳改之，匈奴盛请婚于汉元帝以后宫良家子，明君配焉，五臣注文选，曰：昭君后妃之位也；小说，西京杂记曰：汉元帝尝令画工图宫人，欲呼者，披图以召故宫人多行赂于画工，王昭君姿容甚丽，无所茍求，工遂毁其状，后匈奴求美女，帝以昭君充行，既召见，帝悦之，而名字已去，遂不复留，帝怒，杀画工毛延夀观国案前，汉元帝纪曰：王嫱为阏氏者，书其名也，注云：王氏女名嫱字，昭君是也，而后汉匈奴，传曰：王昭君字嫱误矣，五臣注文选谓昭君后妃之位，亦误矣。前汉元帝纪曰：匈奴呼韩邪单于来朝，诏赐单于待诏掖庭，王嫱为阏氏，盖单于请昏，当时朝议许与单于和亲，则汉之君臣讲之素定矣，及单于来朝，而以待诏掖庭，王嫱为阏氏，预选定也，其礼仪恩数，皆已素定，非仓卒，临事而为之也，而后汉匈奴传，乃谓以宫女五人赐之，又谓昭君自求行，又谓呼韩邪临朝辞，帝召五女以示之，而昭君丰容靓饰，竦动左右，帝见大惊，意欲留之，难于失信，遂与匈奴，此皆误也。盖王嫱为阏氏者，行婚礼也，若以宫女五人赐之，则何人为阏氏耶？汉既许婚矣，岂必待单于临辞，然后以五女示之耶？后汉匈奴传所言王昭君一节，首尾皆乖谬之甚，杀画工毛延夀之事尤不可信，案匈奴和亲，乃汉家大事，若以宫女妻之，而未尝简阅其人，凭画图以定大事，恐当时君臣不如此之卤莽，汉赐单于阏氏，乃披画图，择貌陋者赐之，又非和亲之意，盖小説多出于传闻，不可全信。
匏
八音，所谓匏于器，为笙竽，前汉厯律志曰：八音匏曰笙，顔师古注曰：匏，瓠也，列管匏中，施簧管端，盖以匏，为笙竽之底，而簇管于其上也，潘安仁笙赋曰：河汾之寳有曲沃之乗匏焉，五臣注文选，曰：匏可为笙底观国，案八音匏笙竽，古制也，而后世不复用匏，乃以木为之，而加漆焉，夫八音自有木于器为柷敔，若以木为匏，则匏遂为木音，而匏音废矣，唐韦臯镇西川，日骠国献乐器，皋进乐器于朝，有匏笙二，唐书礼乐志曰：唯骠国得古制，然中国制乐器，卒以木代匏，而未有以真匏为之者，岂中国制作，反不若四裔耶？
八阵
晋书桓温传曰：初，诸葛亮造八阵图于鱼复平沙之上，垒石为八行，行相去二丈，温见之，谓之常山，蛇势也，文武皆莫能识之，观国案后汉窦宪传，班固作燕然山，铭曰：勒以八阵，莅以威神章懐太子注曰：兵法有八阵图，由此观之，则诸葛八阵图，盖古法也，非亮剏为之也，亮能得古法之意而推行之耳，蜀志注，其言八阵图形势之法，后人不得其意，故虽案图，亦莫能辨，如木牛流，马亦亮之所作，蜀志注亦具载其左右前后，长短曲直，度数，靡不悉备，而后人莫能行者，亦以不得其意故也。世言一鹗者皆谓汉孔融荐祢衡之辞，其实出于前，汉邹阳传曰：鸷鸟累百，不如一鹗，孔融举邹阳之语尔，世言万顷陂而后汉黄宪传作千顷陂，然世说曰：汪汪如万顷陂，后之学者，案世説而称万顷，尔鲁褒钱神论有孔方之文，故世谓钱为孔方，然其实出于前，汉食货志曰：钱圜函方，孟康注曰：外圜而内孔方也，鲁褒举汉志之语尔，李白曰：请日试万言，倚马可待，故世以倚马为李白事，然其实出于晋，桓温北征，鲜卑袁宏，倚马作露布，文手不辍笔，凡此事类皆当以先言者为主。
笔
张茂先博物志曰：恬世为秦将，制笔自此始，观国案，尔雅曰：不律谓之笔，郭璞注曰：蜀人呼笔为不律，又礼记曰：史载笔士载言，又静女诗曰：静女其娈，贻我彤管，毛诗传曰：古者后夫人必有女史，彤管之法，史不过记其罪杀之，郑氏笺曰：彤管笔赤管也，又韩诗外传曰：周舍为赵简子臣，簪笔操牍，从君之后，伺君过而书之，然则笔其来久矣，非自恬始也，广韵笔字，注曰：秦恬所造，亦误矣。若曰恬能更制，其范可也，李澣，求曰：恬制笔，蔡伦造纸，杜康造酒，苍颉制字，此四句一类也，纸字亦作帋，从糸从巾，则古以缣帛为之，后汉蔡伦始用木肤麻头敝，布鱼网以为纸，盖能更制其范也，夏书曰：甘酒嗜音，则酒非始于杜康，康能变其醖，酿之法尔。自伏羲作卦，已有文字，苍颉，黄帝臣也，作史篇以论，字学则，字非始于苍颉也，亦或能变其体耳，求四句皆非事之始也。
饮器
史记大宛，传曰：匈奴破月氏王，以其头为饮器，韦昭注曰：饮器椑，榼也，晋灼注曰：饮器虎子之属也，或曰：饮酒器也，观国案前汉匈奴，传曰：呼韩邪单于遣使上书求侍子，汉车骑都尉韩昌，光禄大夫张猛送呼韩邪侍子，昌，猛即与为盟，约曰：自今以来，汉与匈奴合为一家，敢先背约者，受天不祥，昌，猛与单于及大臣俱登，匈奴诺水，东山刑白马，单于以径路，刀金留犁挠酒，以老上单于所破，月氏王头为饮器者共饮血盟，以此知所谓饮器者，饮酒器也，虽为饮酒器，然非宾主，常用饮酒之器，若有盟防之事，则以其器贮血盟之酒，以示盛礼也，前汉张骞，传曰：匈奴降者言匈奴破月氏王，以其头为饮器，顔师古注曰：韦昭云饮器，椑，榼也，晋灼曰：饮器虎子，皆非也。椑，榼即今之偏榼，所以盛酒耳，虎子防器，所以溲便者也，然则椑榼虽可以盛酒而不可持以饮，谓以饮器则可，持以饮者耳。
留落
史记，汉书，卫青，传曰：诸将留落不偶，或云，世言流落，当为留落观国，窃详留落与流落自不同，盖留落者留滞，遗落也，流落者飘流，零落也，案卫青传曰：诸宿将常留落不耦，由此去病日以亲贵，盖卫青末年，诸宿将皆留滞无功，不与时耦，而霍去病有功，日益亲贵，其用留落二字宜矣，杜子美寄贾司马严使君两阁老，诗曰：苍茫城七十，流落剑三千，又简王明府诗曰：神仙才有数，流落意无穷，又送裴五赴东川诗曰：故人亦流落髙义动乾坤，此皆子美避地异乡，叹其飘流，零落之意，则用流落字宜矣，留落与流落不同如此，非有误也。
绳牀
绳牀者以绳贯穿为坐物，即俗谓之交椅之属是也。孟东野诗曰：绳牀独坐，翁诗人多用之，李济翁资暇集，不晓绳牀之义，乃改为承牀，误矣。古人称牀榻，非特卧具也，多是坐物王羲之东，牀坦腹而食，庾亮登南楼，据胡牀与佐史谈咏，桓伊吹笛，据胡牀三弄，管宁家贫，坐藜牀欲穿陈蕃为豫章太守徐孺子来，特设一榻，去则悬之，沈休文诗曰：賔至下尘榻，汉沛公踞牀，使两女子洗足，凢此皆坐物也，杂书初学记之类于牀榻，类中不分，坐卧混而编之，亦误矣。
雇
许慎説文曰雇音户，九雇农桑，鸟亦作鳸，，尔雅曰：春鳸，鳻鶞夏鳸，窃秋鳸，窃蓝冬鳸，窃黄桑鳸，窃脂棘鳸，窃丹行鳸，唶唶宵鳸，啧啧尔雅，释音曰：鳸音户玉篇曰：雇乎古切，亦作，今以为雇僦，字广韵，曰：雇，古暮切本音户九雇鸟也，相承借为雇赁字，然则雇字本非雇僦雇赁之字，其曰相承借用，则是义无所考，但借用之耳，前汉平帝纪元始元年，天下女徒已论，归家，顾山钱月三百，如淳注曰：令甲女子犯罪，作如徒，六月，顾山遣归，或説当于山伐木聴，使入钱顾功，故谓之顾山，应劭注曰：旧刑鬼薪，取薪于山，以给宗庙，今使女徒出钱顾薪，故曰：顾山顔师古注曰：女徒论罪已定，并放归家，不亲役之，但令一月出钱三百，以顾人也，后汉光武纪建武三年，诏女徒顾山归家，章懐太子注曰：令甲女子犯徒，遣归家，每月出钱顾人于山伐木，名曰顾山，今案前汉顾山用顾字，后汉雇山用雇字，二字皆借用之字也。然顾音固而雇本音户为雇鸟之字，但借音顾耳，当用顾字为顾山，顾僦顾赁之字，盖顾托顾命，亦有倩托僦赁之意也。
进
前汉髙祖纪曰：沛中豪杰吏闻令有重客，皆往贺，萧何为主吏，主进，令诸大夫曰：进不满千钱，坐之堂下，顔师古注曰：进者防礼之才也，字本作賮，亦作尽，音皆同古，字假借，故转而为进观国，案前汉游侠传，陈遵祖父遂，宣帝微时与有故，相随博奕，数负进，及宣帝即位，用遂至太原太守，乃赐遂玺书曰：制诏太原太守官髙禄厚可以偿博进矣，顔师古曰：博六博也，奕围棋也，进者防礼之财也，谓博所赌也，一説进胜也帝博而胜，故遂有所负，由此观之，则进音进退之进，盖进财也，豪杰吏闻令有重客，故进财以贺之，以为饮食之资也，萧何主进者，主其所进之财多寡之数耳，负进者，盖博奕胜者，得财而不胜者进，财也，宣帝微时，与陈遂博奕，遂屡不胜，而负其所进之财，及宣帝即位，以玺书戏之曰：官髙禄厚可以偿博进矣，博有胜负其财，不可谓之賮，则萧何所主？非賮矣，顔师古谓进为賮，非也。
梦
史记邓通传曰：孝文帝梦欲上天，不能有一黄头郎从后推上天，顾见其衣裻带后穿，觉而之渐台，以梦中隂目求推者郎，即见邓通，其衣后穿，梦中所见也。尊幸日异，赏赐巨万，官至上大夫，上使善相者相通，曰：当贫饿死，帝曰：能富贵者在我也，赐通蜀严道铜山，得自铸钱，邓氏钱布天下，文帝崩，景帝立，通免家居，有告通盗出徼外铸钱下吏，尽没入通家，通寄死人家，观国，窃观古人以梦，而用人者，有若髙宗梦得傅説爰立作相，商遂中兴，盖有如説之贤者可也。使说不贤则髙宗亦将因梦而相之乎？汉文帝之梦，邓通也，使通果贤而有挽，帝上天之才，则爵上大夫，使得自铸钱，未为优也，通既无能而非辅翼之才，文帝当量其力而处之，而乃赏赐巨万，官至上大夫，帝忧相者之言，赐通蜀严道铜山，得自铸钱，此岂通之所能胜其任耶？史称文帝罢作露台，身衣弋绨，所幸慎夫人衣不曳地，帐帷无文绣，治霸陵，皆瓦器，以示敦朴，为天下先，可谓美矣，今乃以邓通厮役之才，而赐大官，得自铸钱，紊汉之法，宠锡无功，盖文帝为梦所误也。通以无能而冒兹大宠，必为当时所切齿不甘，徒以文帝偏幸，莫有言者，及文帝崩，景帝立，通下吏，籍没穷死，又何疑哉？文帝时，有一贾谊通达国体，帝信防而逐之，乃加富贵于无能之小人，其倒置如此，何耶？周官有占梦，乃占梦之吉凶耳，若晋侯梦与楚子搏，赵简子梦童子裸而转，以歌旦而日食，晋侯梦大厉郑妾梦兰凢此皆托于占筮，而见吉凶者也髙宗梦得説后世固不可蹈以为辙，若汉文帝则蹈斯辙，而败者与？
方俗声语
史记陈涉世家曰：陈胜已为王，其故人尝与耕者欲见王，乃召入宫，见殿屋帐帷，客曰：伙頥涉为王沈，沈者，前汉陈涉，传曰：伙涉之为王沈，沈者观国案，字书伙，音胡果切又音懐切伙頥之伙，当读为懐切盖伙，颐者，楚人土语惊叹，夸大之声也，而班固于汉书，乃削去颐字，惟存伙字，则楚俗之声不全矣，史记外戚世家曰：王太后在民间时所生女在长陵，韩嫣白武帝，帝曰：何不早言？乃自往迎取之，至门，使左右羣臣入家求之，家人惊恐，女亾匿床下，扶持出，武帝下车曰嚄，大姊何藏之深也？诏副车载入宫，前汉外戚传曰：帝下车曰：大姊何藏之深也？观国案，字书曰：嚄胡伯切大唤也，武帝叹讶其藏匿而大唤之也，而班固于汉书，乃削去嚄字，则不见其叹讶之声矣，史记甘罗传曰：秦使张唐往相燕，唐不行，甘罗谓文信侯曰：臣请行之，文信侯叱曰：去，我身自请之，不肯汝，焉能行之？观国案去者，叱使聴之声，至今四方人，凡为叱退声，皆曰去也，宋玉招魂，每句下有些字些音苏个切，楚人语言之助声也，宋玉于招魂之辞用之，从其类也，南史萧澹为荆州刺史，人甚安之，召还朝，人歌曰：始兴王人之爹，赴人急，如水火，何时复来哺乳，我荆土方言，谓父为爹，注云：爹徒我反观国，案字书爹，徒可切，方人呼父也，又陟邪切，羌人呼父也，又有防字，正奢切，吴人呼父也，各从其俗耳，史记张良尝步游下邳圯上徐广，注曰：圯，音怡桥也，东楚人谓之圮，此亦土语也，江左人称我，汝皆加侬字，诗人亦或用之，孟东野诗曰：侬是拍浪儿是也。欵乃者湘，楚人节歌声，栁子厚诗曰：欵乃一声，山水緑是也。礼记檀弓篇曰：仲子舍其孙而立其子，檀弓曰：何居？我未之前闻也。郑氏注曰：居读为姬姓之姬，齐鲁问语助也，郊特牲云，孔子曰：三日齐，一日用之，犹恐不敬，二日伐鼓何居，郑氏注，亦曰：居读为姬，语之助也陆徳明释音皆音居作姬，然则读居音姬，乃齐鲁之土，语也。
断
字书断字，分三音，一曰都管，切截也与短，字同音，一曰丁贯切，决也，与锻字同音，一曰徒玩切絶也与段字同音，其与短字同音者，若易曰：断木为杵，閟宫诗曰：是断是度，儒行曰：不断其威，檀弓曰：今一日而三斩板，郑氏注曰：斩板谓断其缩也。春秋左氏传，襄公二十八年曰赋诗，断章，又昭公十年，曰：请断三尺焉而用之？又二十二年曰雄鸡，自断其尾，又二十三年曰断其后，凡此类，断字皆音短，诸音义，亦皆音都管反矣，其与锻字同音者，若易曰：宁用终日？断可识矣。月令曰：孟夏之月，断薄刑，春秋左氏传，昭公六年，曰：严断刑罚，又十四年，曰：韩宣子命断旧狱，又二十八年曰梗阳，人有狱，魏戊不能断，书曰：惟克果断，前汉文帝纪賛曰断狱数百，刑法志曰：书断狱，夜理书凢此类，断字皆音锻，诸音义，亦皆音丁，贯反矣，其与段字同音者，若易曰：二人同心，其利断金，春秋左氏传，昭公三十年曰徐子章，禹断其发，前汉刑法志曰：断支体，刻肌肤，凡此类，断字皆音段，诸音义，亦皆音徒，玩反矣！周礼秋官司刑曰：断狱讼陆徳明音义曰：断，丁管反，今考司刑断狱，讼之义，断当作丁贯反，乃决断也，音义，误矣。又有断防二字，皆俗书不可用，盖草书断字，作断形，而世俗作字，多从简易，故书亦为草字之形，殊不知失字法也。
祠卜
南史曰：吴兴郡界，有卞山，山下有项羽庙，土人名为愤王，甚有灵騐遂于郡防事安床幕为神坐，公私请祷，前后二千石皆于防，拜祠以轭，下牛充祭而避居他室，萧琛为吴兴太守，至登防事，闻空中有叱声，琛厉色曰：生不能与汉祖争中原死，据此防事，何也？因迁之于庙，郡以无事孔靖，迁吴兴太守，居防事无所害，萧恵明为吴兴太守，谓纲纪曰：孔季恭尝为此郡，未尝有灾，遂盛设筵榻，接賔见一人，长丈余，张弓挟矢，向惠明因发背，旬日而卒，季安人，为吴郡太守，奉佛法，不与神牛着，上防事，又于防上设八闗斋俄而牛死，安人寻卒，临汝侯萧猷为吴兴太守，与楚王庙神交，饮至一斛，每酹祀，尽欢极醉，神影亦有酒色，所祷必从，后为益州刺史，齐茍儿反，猷兵粮俱尽，乃遥祷请救，是日，有田老逄数百骑如风，一骑过请饮，田老问为谁？曰：吴兴楚王来救临汝侯，当此时，庙中请祈无验，十余日，乃见侍卫土偶皆湿如汗，是月，猷大破茍儿观国，尝闻先达言，鬼祟之于人，但侮其当死者，理或然也。天下之事，有必有不必，君子通理，但相其宜耳，后魏道武皇帝于甲子日出师，有司言：纣以甲子亾，不宜出师道武曰：周武不以甲子日兴乎？遂出师，果获胜，唐李愬出兵讨蔡，军吏曰：往亾请避之，愬曰：贼以往，亾谓我不来，正可击也。及战克捷，西门豹为邺令，投巫于河，而邺以大治，袁君正不信巫邪？有万世荣以道术为一郡，巫长君正以为乱，政刑于市，而焚其神，郡为肃然，凢此皆君子济之以权也；汉岑彭将兵伐公孙述，所营地名彭亾，闻而恶之，欲徙防日暮，其夜，蜀刺客，遂杀彭魏眭固字，白兎军屯，地名射犬，有巫诫曰：将军字兎而邑，名射犬，见犬必惊，宜急移军固不从，遂战死，以此知曽参不入胜母，汉祖不留，栢人避凶趋吉，所不可废，晋之诸王世事，五斗米道，及王凝之为贼所攻，凝之不设备，惟恃鬼兵以御贼，俄而凝之败遇害，此又蔽于天人之理者也，秦始皇自号帝之始，欲自二三传之至于万世而入海求仙，不务修徳故止于二世，汉武帝祠神求为神仙，而数用兵旅，末年盗起，天下骚然，王莽忌卯金刀之文，而卒为刘氏所戮，宋明帝以騧字似祸字，改騧为，又讳白字，以为不祥，而末年不竞，宋业遂衰，隋文帝本封随国之爵，乃去随之，辵以为隋而帝南走，梁武帝溺信佛法，茹菜舍身而末年不能支梧，侯景之乱，魏志云：文帝未受禅时，问：朱建平年夀防何建平，曰当夀八十而文帝夀四十建平所言谓昼夜也，晋恭帝纪曰：晋元帝渡江，使郭璞筮，晋祚防何，璞曰：享二百年，自渡江至禅，宋才一百二年，璞所言，婉而倒之，以永其年也，段成式记唐髙宗初扶牀，时戯弄笔，乃乱画纸角成，草书勅字，太宗遽令焚之，不许传外髙宗宜为不世出之主，而纵女妇之祸，防隳唐室杜阳杂编曰：唐宣宗问袁集朕得几年，天子集曰：四十，但十字挑脚，而宣宗在位止十四年，然则信防兆溺祈祷，妄改作多忌讳，皆以不必为必者，以不必为必恶，能必哉？
仞
论语曰：夫子之墙数仞，何晏引包氏云：七尺曰仞，宋玉招魂曰：长人千仞，五臣注文选，曰七尺曰仞仪礼，凡言仞字，郑康成皆注云：七尺曰仞，庄子曰：垂水三十仞，又曰：以十仞之台，又曰：筑十仞之城，疏与音义皆训云：七尺曰仞，孟子曰：掘井九仞而不及泉，又曰堂髙数仞，赵岐注皆云八尺曰仞，尚书旅曰：为山九仞，孔安国训云：八尺曰仞，前汉贾谊传吊屈原赋曰：鳯皇翔于千仞兮，顔师古曰：八尺曰仞，司马相如传子虚赋曰：长千仞，大连抱贾山，传曰为阿房之殿殿髙数十仞，食货志曰：神农之教，有百城十仞，应劭曰：五尺六尺曰仞史记，穰侯传曰：以三十万之众守梁七仞之城，臣以为汤，武复生，不易攻也，裴骃注引尔雅曰四尺，谓之仞倍仞，谓之寻广韵，曰七尺曰仞，礼部韵畧曰八尺曰仞诸家之説皆不同观国，案周礼考工记匠人为沟洫，广四尺，深四尺，谓之沟，广八尺，深八尺，谓之洫广二，寻深二仞，谓之浍，盖八尺为寻矣，广二寻，深二仞，谓之浍，岂又以八尺为仞耶？然则仞非八尺明矣，广二寻，深二仞，当以七尺为仞，则广一丈六尺，而深一丈四尺为宜也，沟与洫深广之数等至，浍则大矣，其深少杀于广理之当然也，裴骃注，穰侯传引尔雅，四尺谓之仞，今尔雅无此文，恐古书自别，有尔雅，若以四尺为仞，则梁城七仞，才二丈八尺，耳不应云，汤武复生，不易攻也，又匠人为沟洫，广四尺，深四尺，谓之沟，广八尺，深八尺，谓之洫广二，寻深二仞，谓之浍，自沟达于洫，自洫达于浍，则浍大也，若以四尺为仞，则浍深二仞，才深八尺耳，乃与洫深八尺，同制为不合矣，裴骃所引尔雅之説非也后汉舆服志曰：天子五路，建太常，十有二斿，九仞曳地，章懐太子注引郑康成説曰七尺曰仞，天子之旗六丈三尺，此説是矣孟子用轫字者轫，乃碍车轮之木与仞，字义不同，但假借用轫字耳。
方书
前汉张苍，传曰：秦时为御史，主柱下方书，如淳注曰：方板也，或曰：主四方文书也，顔师古注曰：苍明习天下图书计籍，则主四方文书是也。观国案古人以木为方，用以写书，有当书于方者，则谓之方书，张苍为御史，主柱下方书者，盖张苍为柱下御史也，柱下御史所掌之事，当书于方者，故曰主柱下方书，非四方文书也，若主四方文书而谓之方书，则言不成文，周礼内史，王制禄则賛为之，以方出之，盖王者制诸臣之禄，则内史賛为之辞而书之于方，然后颁出，故曰，以方出之，又有外史掌四方之志，达书名于四方，此即四方文书也，硩蔟氏掌覆夭鸟之巢，以方书十日，十二辰，十二月十二嵗二十有八星之号，悬其巢，上则去之，史记龟防传，褚先生曰冩取龟策卜，事编于下方，又曰：谨连其事于左方，凡此言方皆谓书其事于木方也，张苍所主方书，是亦书其事于方耳，古人写书者，有简有策，有防有方，有牍有札，有椠有版，盖简防防皆以竹为之，方牍札椠，版皆以木为之，简者间也，以竹为之，用以写书，后汉吴祐父恢以火炙，竹令汗，取其青写书，谓之杀青简，晋武帝时，汲郡人掘冢，得竹简古书十余万言，所谓竹简书，此类是也。策象册字形，中有二编，孔子读易韦编三絶者以韦贯编作册也，周礼内史，凡命诸侯及孤，卿、大夫，则策命之，春秋左氏传曰：王命内史防命晋侯为侯伯，皆谓书其文于策也，防以竹为之，其形有方，角亦作觚，所谓操觚者，可持以书也，方以木为之，柱下方书，以方出之类是也。牍以木为之，所谓尺牍者，盈尺之牍，史记周勃，传曰：狱吏乃书牍背示之，前汉昌邑王贺传曰：簮笔持牍趋谒，此类是也。札以木为之，而薄小者，前汉司马相如，传曰：上令尚书给笔札，又曰：遗札书言封禅事，又郊祀志曰：卿有札书顔师古注曰：札木简之薄小者，故朱博传曰：与笔札使自记，奸臧投刀，使削所记，然则札可以托书而不可以垂久逺非如简策可以垂久逺也椠以木为之，可修削者，玉篇曰：椠削版牍也，论衡曰：断木为椠，释名曰：椠版长三尺，子法言，或问：叔孙通曰：椠人也，注曰：简牍之人也，西京杂记曰：子云好事常懐铅提椠，盖言修削书也，版以木为之，周礼小宰，聴闾里以版图，司书掌邦中之版，土地之图，司防掌版图之贰，内宰掌书版图之法，而大胥掌学士之版，盖版以记户籍，图以记土地，论语曰：式负版者，谓民数书于版者也，古未有纸，故简牍以竹，或木为之，其谬误，则以刀削之，故刀笔吏者，持刀笔以自随，乃俗吏之所为也，至后世，则或以缣帛写书故纸，字从糸，帋字从巾，皆以缣帛为之，至蔡伦乃用木肤麻头敝，巾鱼网以为纸，自是天下从用焉，若夫以玉为册，则谓之玉册，以金为简，则谓之金简以金为版，则谓之金版五，臣注文选册魏文九锡，文曰：诸侯进爵，受于玉册，吴越春秋曰：禹东巡岱山，发金简之书，得通天地之理，周礼职，金曰：旅于上帝，则共其金版，此盖各以金玉正名，其物也。
蔡
字书曰：蔡龟也。亦国名周，蔡叔之后也，春秋，襄公二十三年，左氏传曰：臧武仲自邾，使告臧贾，且致大蔡焉，杜预曰：大蔡大龟也，前汉食货志曰：天用莫如龙，地用莫如马，人用莫如龟，故金三品，有文龟，直三千，小文龟，直三百，王莽更作金。银龟，贝、钱，布之品有元龟，公龟侯，龟子龟，其贝朋各有差，是为龟寳元龟为蔡，非四民所得居，有者入太卜，受直如淳，注曰：蔡国出大龟，顔师古注曰：蔡国出善龟，故因名大龟为蔡耳，臣瓉注曰：蔡是大龟之名，书曰：九江纳锡大龟，大龟又不出蔡国，若龟出楚，亦名龟为楚耶？观国，案蔡本出龟，故名，龟为蔡而谓大龟为大蔡，亦犹冀多良马，天下名良马为冀，卢水黒而天下谓黒为卢臣瓉未之思耳，蔡又训放，春秋，昭公元年，左氏传曰：周公杀管叔而蔡，蔡叔，杜预曰：蔡放也，蔡又训法，禹贡曰五百里要服：三百里夷，二百里蔡，孔安国曰：蔡法也，法三百里而差简。
沴
许慎説文曰沴郎计切，水不利也，广韵曰：沴妖气也，前汉五行志曰：气相伤谓之沴，沴犹临莅，不和意也，服防曰沴害也，如淳曰沴音戾，义亦同，后汉五行志曰：气之相伤，谓之沴，郑康成曰沴殄也，观国案沴者，相违之义也。五行之性相违而不相为则，灾祸由之以生，古之论五行者有六沴，谓金沴木也，木沴金也，水沴火也，火沴水也，金木水火沴土也。金木水，火，土沴天也，六沴之作，皆縁五事之不修，故五行为之相违而沴焉，是故貌之不恭，是谓不肃，则木不曲直，而金沴木也，言之不从，是谓不乂，则金不从革，而木沴金也，视之不明，是谓不哲，则火不炎上，而水沴火也，听之不聪，是谓不谋，则水不润下，而火沴水也，思之不睿，是谓不圣，则土失其性，而金木水火沴土也。皇之不极，是谓不建，则五事皆失，而金木水火土，皆沴乎天也，金沴木，则木气病，春秋书雨木氷太室屋壊之类是也。木沴金，则金气病，周威烈王九鼎，震之类是也。水沴火，则火气病，春秋书亾氷之类是也。火沴水，则水气病，春秋书大雨雪，大雨，雹之类是也。金木水火沴土，则土气病，春秋书地震，山崩之类是也。至于沴天，则厥咎眊，厥罚常隂厥极弱，时则有日月乱行，星辰失次，人怨神怒，而变祸生焉，是皆五行之性相违而不相为用之騐也尚书大传曰：六沴之作嵗之朝月之朝，日之朝，则后王受之嵗之中月之中，日之中，则正卿受之嵗之夕月之夕，日之夕，则庶民受之，郑康成曰：自正月尽，四月为嵗之朝自五月尽八月为嵗之中自九月尽十二月为嵗之夕上旬为月之朝，中旬为月之中，下旬为月之夕，平旦至食时为日之朝，防中至日昳，为日之中，晡时，至黄昏，为日之夕，受之者，受其凶咎也，然则祸福必有基，在云为之际，可不慎哉！
牙衙
李济翁资暇集曰：世言衙兵，乃牙兵也，旗谓之牙旗，观国考书史，言牙兵与衙兵自是两事，周礼牙璋以起军旅，故后世有牙兵之号，而所建之旗，谓之牙旗，兵书曰：牙旗将军之旗，立于元帅帐前所谓髙牙大纛是也。唐制，天子朝羣臣，谓之正衙，御史正衙弹奏是已有南衙，而统禁兵者，谓之衙兵，其子谓之衙内，国朝皇太子，判开封牧，谓之判南衙，而统禁兵者，谓之三衙，然牙兵衙兵，自是两事，李济翁以衙兵为误，而専欲谓之牙兵，非也，许慎説文衙音语无他音，楚词曰：导飞亷之衙衙盖衙，读音语，衙衙行貌也，至玉篇广韵，始收牙音，春秋，文公二年，晋侯及秦师战于彭衙陆徳明曰衙音牙，汉书地理志，冯翊有衙县，如淳曰：衙音牙，又官府谓之衙，故玉篇曰衙叅也，广韵曰衙府也，然则衙音牙，亦着矣而许慎説文止收语音，岂牙音又出于后耶？
甔甈
雄方言曰：东北海岱之间谓之甔，郭璞注曰：甔丁甘切，所谓家无甔石之储也，字书曰：甔小罂也，古人多假借用字，故以儋担二字代之，蒯通传曰：守儋石之禄，雄传曰：乏无儋石之储，刘毅传曰：家无儋石之储，皆用儋字，汉明帝纪曰：生者无担石之储，又用担字，盖儋担二字，皆假借用之，以代甔字也，而训释者不悟，如顔师古注汉书，乃音儋为都滥反，又谓一人之所负担，皆误也。石者百二十斤，也五权之法，铢；两，斤，钧，石，二十四铢为两，十六两为斤，三十斤为钧，四钧为石，则石百二十斤也，秦始皇衡石程书者自决事，文书日以百二十斤为程，然则甔石乃二物，一甔一石之粮，言甚少也，韩退之秋懐诗曰：岂必求赢余所要，石与甔用之，不误也。周礼牧人曰：凢外祭毁事，用尨可也，郑氏注曰：故书毁为甈，尨作厐，杜子春曰：甈当为毁，厐当为尨，周礼音义曰：甈丘例反，子法言曰：甄陶天下，其在和平，刚则甈柔则怌，宋咸注曰：甈破瓦，又破罂也，言陶太刚则破裂，子音义曰：甈五计切破罂，又力制切，破瓦也，观国案尔雅，释器曰：康瓠谓之甈，郭璞注曰：瓠壶也，尔雅音义曰：甈音契，以此知甈者瓦甖也，子云：刚则甈者太刚，则有破裂之患也，郑氏注周礼乃欲改毁事为甈，事则于牧人掌牲之职，义无所考，盖牧人掌牧六牲凢阳祀用骍牲毛之隂祀用黝牲毛之，望祀各以其方之色牲，毛之所谓毛之者，取纯毛也，毁事用厐者，尨杂色不纯也，毁事谓毁，除烖咎之属，用杂色毛牲而已，毁尨二字于牧人之职，先后文义皆通，若曰甈事用厐则文义不通矣，郑氏引故书者，别本周礼也，别本周礼颇讹误，不可援以为据。
荼
尔雅曰：荼，苦菜谷风诗曰：谁谓荼苦？其甘如荠，緜诗曰：周原膴膴，堇荼如饴，毛诗皆训曰：荼，苦菜也，凡此荼字，皆读音徒，乃菜之苦，而可食者也，良耜诗曰：其镈斯赵，以薅荼蓼，荼蓼朽止，黍稷茂止，郑氏笺曰：以田器薅，去荼蓼也，出其东门诗曰：出其闉阇，有女如荼，虽则如荼，匪我思且，郑氏笺曰：荼茅莠也，周礼，掌荼掌聚荼，以供丧事，郑氏注曰：荼，茅以着物也，仪礼既夕，礼曰：茵着用荼，考工记鲍人之事，望而眡之，欲其荼白也，郑氏注曰：如茅莠之色，凡此荼字，亦读音徒，然皆茅莠也，非苦菜也，玉藻曰：天子搢珽，诸侯荼，此荼字音舒，乃瑹玉也，亦通荼耳，考工记弓人为弓，斲木必荼，此荼字亦音舒，义亦与舒同，尔雅曰：蔈，荂荼，郭璞注曰：芀也，音义曰：荼食遮反，案字书曰芀苇华也，其别名为蔈荂，方言不同耳，尔雅曰：槚，苦荼，郭璞注曰：木小似栀子，冬生叶，可煮作羮饮，今呼早采者为荼，晚取者为茗，一名荈蜀人，名曰苦荼，此荼字读音宅，加切广韵曰：荼宅加切，苦荼也，亦作，俗作荼，然则宅加切者，本亦用荼字，而俗书为茶下，从木，非字法也，书史防袭，遂用茶字，盖与苦菜之荼，相避也。唐书陆羽，传曰：羽嗜茶着经三篇，言茶之原之法之具，天下益知饮茶矣，观国案，管夷吾摘山煮海，以富齐国，其来已久，岂待陆羽作茶经，然后天下益知饮茶耶？卢仝茶歌曰：天子须尝阳羡茶，阅此当知唐时以阳羡茶为第一也；阳羡在常州，本朝建溪始盛。
防
南史王琨传曰：景和中，讨义阳王昶六军戒严，应湏紫防，左右欲营办，琨曰：元嘉初征谢晦，有紫防在匣中，不须作检，取果得焉。观国，案诸字书，无此防字，惟类篇有防字，读音表，周礼，春官肄，师曰：祭之日表齍盛，郑氏注曰：故书表为，表皆谓徽识也，以此观之，则紫防者天子征讨，其礼仪中有物如徽，识节旄者是也。周礼有故书者，别本周礼也，用字者，尔雅曰：大钟谓之镛，其中谓之，音义曰：音瓢，广韵字音剽，注曰：亦作剽，然则剽二字，其实一字也。玉篇曰防平表切物落也，南史紫防字从防玉篇，防字从，其实亦一字也。但音训异耳。凡史书，用字多假借音训，用之如防之音，表字也，后汉舆服志曰：佩刀，皆以白珠，鲛为口之饰，案字书镖字，抚招切注曰：刀剑鞘，下饰也；史用镖字，与字书不相应，而其义则不异，未为乖也。然则偏旁増损有不害于义者，此类是矣。若害于义，则为不知类。
路
周礼巾车，典路皆掌王之五路，玉路，金路，象路，革路，木路，注曰：路王之所乗车也王在焉，曰：路观国案不言辂，而谓之路者，尔雅曰：一达谓之道路，盖路大也，王者所乗之车一达而大通，故谓之路。韩奕诗曰：其赠维何？乗马路车郑氏笺曰：人君之车，曰路车，明堂位曰：鸾车，有虞氏之路也，钩车，夏后氏之路也，大路商，路也乗路周路也，月令曰：天子乗鸾路后汉舆服志曰：天子五路，释名曰：天子所乗曰路凢此皆言路皆谓王者所乗之车也，车者贵贱之所通乗唯天子所乗独谓之路，亦犹屋者贵贱之所通居，唯天子所居独谓之黄屋，圭者贵贱之所通执，唯天子所执，独谓之镇圭，盖天子之礼，尊且大有，以别于臣庶故也。路亦通用辂字，故后世作史者凢记礼仪皆用车辂字，其义一也。辂又读音五嫁反，春秋，宣公二年，左氏传曰：狂狡辂，郑人又僖公十五年，左氏传曰：梁由靡御韩简，虢射为右，辂秦伯，将止之，又成公十六年，左氏传曰：却至从郑伯，其右茀翰胡曰：谍辂之，杜预皆曰：辂，迎也陆徳明音义皆曰辂，五嫁反，此假借用字者也。前汉娄敬传曰：敬脱挽辂，苏林曰：辂音冻，之一，木横遮车前，二人挽之，一人推之，孟康注曰：辂胡格反，案字书，字胡格反，挽车当胸，横木也，然则本用字，史家从省文，用辂字耳。
天禄
西汉未央宫，有天禄阁，以藏秘书，雄校书，天禄阁是也。观国，案天禄者，兽名也，后汉灵帝纪中平二年，复修玉堂殿，铸铜人四，黄钟四及天禄，虾蟇章懐太子注曰：天禄兽也，时使掖庭令毕岚铸铜人列于苍龙，武阙外，钟悬于玉堂及云台殿前，天禄虾蟆吐水于平门外，今邓州南阳县北有宗资碑，旁有两石兽，镌其，一曰天禄，一曰辟邪，据此即天禄，辟邪并兽名也，天禄阁，亦因兽立名，又后汉宦者张逊传曰：使掖庭令毕岚铸天禄，虾蟆吐水于平门外桥东，转水入宫，又后汉舆服志曰：皇后谒庙服步，揺以黄金为山，一爵九华，熊；虎，赤罴天禄，辟邪，南山丰大特六兽，诗所谓副笄六珈者，观国案后汉舆服志，又谓之天鹿，则天禄为兽不疑矣。古之殿阁，宫馆多取禽兽以为名，如白虎，麒麟鳷鹊，属玉之类，皆当时指实事而为名，又加以文石砌渠，则谓之石渠阁，立铜马于殿门，则谓之金马门，初无文饰之语也，大禹谟曰：天禄永终，孔安国训云：天之禄籍，长终汝身，汉食货志曰：酒者，天之美禄，凡此言天禄乃福禄之禄，与天禄阁，义不同。
切
前汉外戚传曰：孝成赵皇后宠少衰，而弟絶幸为昭仪，居昭阳舍，其中庭彤朱而殿上髤漆，切皆铜沓冒，黄金涂，白玉堦，顔师古注曰：切门限也，音千结反，沓冒其头，以金涂其上，后汉班固传两都赋曰：于是墀扣切玉阶，彤庭章懐太子注曰：昭阳殿中庭彤朱而殿上髤漆，切皆铜沓，黄金涂，扣音口，文选班固两都赋曰：于是墀扣砌玉阶，彤庭五臣，注曰：扣砌镂砌也，观国案切者，户限也，铜沓冒者，以铜包之，而以黄金涂之，故班固赋云：扣切者，案字书扣，金饰器也，所谓黄金涂，乃以金饰之，而文选以为扣砌，且既有白玉阶矣，岂有金涂砌者，砌亦不可以铜冒文选，改切为砌，非也，五臣曰扣砌镂，砌也，扣亦非镂，盖皆训之讹也。戸限谓之切者，其限齐如刃之切，物所谓一切者，亦取一槩整齐之义，前汉平帝纪元始元年，诏赐天下民爵一级，吏在位二百石以上，一切满秩如真，顔师古注曰：一切者，犹如以刀切物，茍取整齐，不顾长短纵横，故言一切史记，李斯传曰：请一切逐客，又货殖传曰：一切用文持之，又太史公自序曰：唯一切严削，前汉赵广汉，传曰：一切治理，又路温舒传曰：一切不顾国患，又王莽传曰：设此一切之法，后汉光武纪曰：罪非犯殊死，一切勿案，又明帝纪曰：大逆无道，殊死者，一切募下蚕室，唐书仆固懐恩传曰：其他一切赦之，凡此言一切皆读音千，结切其义，皆同也，唯佛书一切音砌儒家，不当袭其音。
雁塔
两京新记曰：隋无漏寺，在长安，唐武徳初废无漏寺，贞观十二年髙宗在春宫，为文徳皇后立寺于无漏寺故址，以慈恩为寺名西院，浮图髙三百尺永徽五年，沙门元楚所立，国人谓之鴈塔，唐故事，进士及第，列名于慈恩寺塔，因此谓之雁塔题名塔，以石为壁，唐人游观，留题甚多，不特进士题名而已，塔屡遭火，而断石遗字，犹有存者，近时好事者，裒其遗字作十卷镌之石，进士题仅存数处，余皆唐贤，游观留题也，贾公谈录曰：唐李伫侍郎，知贡举，夜放榜未毕而书吏，得疾暴卒，遂更呼一善书吏，而吏方醉，磨墨卤莽，或淡或浓，一榜之字，浓淡相半，反致其妍，遂成淡墨，故事本朝，礼部贡院放榜，亦以淡墨书榜首，盖循唐故事也。因此贺人及第，用雁塔题名，淡墨题名，以为事实，唐摭言曰：进士及第，赐宴曲江，状元置司处，谓之团司，年少者为探花郎，皆唐故事也。唐书欧阳詹传曰：詹举进士，与韩愈李綘，崔羣王涯冯宿庾承宣聮第，皆天下选，时称龙虎榜，故先达诗曰：一举首登龙虎榜，十年，身到鳯凰池，世以为荣盛莫比。
渎
唐书许敬宗传曰髙宗东封泰山，以敬宗领使，次濮阳，帝曰：天下洪流巨谷，不载祀典，济甚细而在四渎，何哉？敬宗对曰：渎之言独也，不因余水，独能赴海者也。济潜流屡絶状虽微细，独而尊也，观国案前汉郊祀志曰：天子祭名山大川，五岳视三公，四渎视诸侯，顔师古注曰：江、河，淮，济为四渎，渎者发源而注海者也。所谓发源而注海者，江、河、淮、济，皆发源于西，而注乎东受他水而不为他水之所受，有直通之意，故谓之渎，天下洪流，巨谷虽多，然自发源以往，皆为他水之所受，未有如四渎，不为他水之所受，许敬宗乃言渎独也，不因余水，独能赴海，其説非也渎与独虽同音，而其义则大不同，岂遽以渎为独耶？四渎，正因受余水而不为余水之所夺，故能直赴于海，而敬宗乃言不因余水，独能赴海，非也，禹贡道，沇水东流为济，入于河，溢为荥；东出于陶丘北，又东至于菏，又东北会于汶，又北东入于海。前汉地理志，引禹贡道，沇水东流为泲，顔师古注曰：泉出王屋山名为沇流去，乃为泲也，泲与济同，盖济水虽潜，流屡絶而亦自发源赴海，不为他水之所夺，故居四渎之数，而敬宗以为独而尊亦非也。渎亦通用窦，字周礼，大宗伯以血祭祭五祀，五岳，郑氏注曰：不见四窦者四，窦五岳之匹，或省文也，小宗伯，兆五帝于四郊，四望，四类亦如之，郑氏注曰：四望，五岳，四镇四窦也，窦亦通直之意，渎与窦虽异文，而义则同，以此观之，则四渎或读为四窦，春秋，桓公十二年，左氏传曰：公及宋公盟于句渎之丘，杜预注曰：句渎之丘，谷丘也释文句音钩，渎音豆，又哀公六年，左氏传曰：拘江説囚王豹于句窦之丘，释文窦音豆，然则渎窦二字通用矣。郑康成读四渎，谓之四窦，则四渎或读作四窦可知矣。
服
礼记杂记篇曰：有父之丧，如未没丧而母死，其除父之丧也，服其除服，卒事，反丧服，虽诸父昆弟之丧，如当父母之丧，其除诸父昆弟之丧也，皆服其除丧之服，卒事，反丧服，郑氏注曰：除服谓祥祭之服，卒事既祭，反丧服，服后死者之服，观国窃详此礼，乃为父三年，为母三年，当各持其服，不并日而计也，设有父之丧未终，而又有母之丧，则当俟父之丧，三年，除祥已毕，然后反服，母丧之服，又三年始毕，此所谓各持其服，不并日而计也，若今日有父之丧，而明日又有母之丧，茍止服三年而毕，则是以父母六年而并日，以计为三年也。于礼为畧而于人子报亲之心为不足矣，今世有父之丧未终，而又有母之丧，唯计母丧，三年而毕事，或有母之丧未终，而又有父之丧，唯计父丧三年而毕事，是并日而计也，是于父母之丧，未尝有六年之服也，若然者，于其厚者薄矣，诸父昆弟之丧，尚不并日而计，而况于父母之丧耶？宰我问三年之丧，期已乆矣君子三年不为礼，礼必壊三年不为乐，乐必崩，旧谷既没，新谷既升，鑚燧改火，期可已矣，孔子曰：食夫稻，衣夫锦，于女安乎？予之不仁也；子生三年，然后免于父母之懐夫三年之丧，天下之通丧也，予也有三年之爱于其父母乎？齐宣王欲短丧，公孙丑曰：为期之丧，犹愈于己乎？孟子曰：是犹或紾其兄之臂，子谓之姑，徐徐云尔，亦教之孝悌而已矣，观国，案周衰，礼义陵夷，列国之君不能遵先王之法，而违礼逾制者多矣，齐宣王欲短丧母，足怪者，至于宰予日亲，圣人之教，列在言语之科，为孔门上弟，宜其守正不悖于道，而方且以三年之丧，为久而疑之，何其言之乖剌，如此观国，案孝经曰：丧不过三年，示民有终也，王制曰：三年之丧，自天子达，丧服四制曰：丧之所以三年，贤者不得过，不肖者不得不及此，丧之中庸也，三年问曰：三年之丧，百王之所同，古今之所一也，未有知其所由来者也，史曰：三年之丧，天下之达丧也，昔滕定公薨，世子谓然友曰：问于孟子，然后行事，孟子曰：三年之丧，齐疏之服，饘粥之食，自天子达于庶人，三代共之，然则以宰予之贤，而于此有疑焉，亦可骇也矣。
射干
史记司马相如传子虚赋曰：其东则有蕙圃，衡兰芷若射干，穹穷昌蒲，江离蘼芜诸蔗，芭且又曰：其上则有赤猿，蠼蝚鸳鶵，孔鸾腾逺射干前汉司马相如传子虚赋曰：其东则有蕙圃，衡兰芷若穹穷昌蒲，江离芜，诸柘巴，且又曰：其上则有宛，鶵孔鸾腾逺射干史记于芷若字下有射干，前汉于芷若字下无射干顔师古注以汉书为是，而史记为非后世文士，尝于此而疑焉，观国案子虚赋此一段数百言，皆以四字为一句，以史记之文读之，则用射干字乃成四字，一句于文则顺于韵则协，以汉书之文，读之则去，射干字，遂不成句法，以此知史记之文为是，而汉书之文阙也，射干草名，又兽名子虚，赋两言射干前言射干者草也，后言射干兽也，神农本草于草部有射干，注曰：射，音夜，或为夜干，宋玉髙唐赋曰青荃，射干掲车苞，并此即射干草也，汉书音义曰：射干似狐能縁木，此即射干兽也，子虚赋，虽两言射干而实为两物，于文义奚嫌焉？文选子虚赋用，史记之文，而字多用俗书，如以昌为菖，以江为茳之类，皆俗书也，荀子曰：西方有木焉，名曰射干，茎长四寸，生于髙山之上而临百仞之渊，木茎非能长也，所立者然也。杨倞注曰：据本草射干是草云，木误也。观国案射干虽草类而通，以木名之，不害于义，夫以荀卿之博学，岂不能区别夫草木耶？而云误者非也。
学林卷四
<子部,杂家类,杂考之属,学林>
钦定四库全书
学林卷五
宋 王观国 撰
蒲栁
尔雅曰：柽，河栁旄泽，栁杨蒲栁，所谓蒲栁者，乃栁之一种，其名为蒲栁，是一物也，春秋左氏传曰：非子之求，而蒲之爱，董泽之蒲，可胜既乎？杜预注曰：蒲，栁可以为箭，崔豹古今注曰：蒲，栁水边生，叶似青杨，亦名蒲，杨则蒲栁为一物可知矣。后汉马融传，广成颂曰：树以蒲栁，被以绿莎，用蒲栁对绿莎，不误也。晋书顾悦之，与简文帝同年而髪，早白，帝问其故，对曰：松柏之姿，经霜犹茂，蒲栁之质，望秋先零，以松柏对蒲，栁意为蒲草，与栁为二物也，误矣。杜子美重过何氏，诗曰：手自移蒲，栁家才足稻粱，亦以蒲栁为二物，盖循悦之之悮也，欧阳文忠公乞解政事，表曰：念其蒲栁，质易朽而先衰，譬若马牛，力已疲而则止，又表曰：四体癯羸，甚已衰之蒲，栁双瞳眊瞀，几不辨于騧骊，皆承袭用之耳，孟子曰：曽晳嗜羊枣，而曽子不忍食羊枣，案：尔雅曰：遵，羊枣，郭璞注曰：实小而圆紫黒色俗呼为羊矢枣，盖羊枣者枣之一种，其名为羊枣，是一物也，与蒲栁同。
矢
矢以木为之，亦以竹为之，北方皆以木为矢，南方皆以竹为矢，盖北方少竹，而南方竹多，各因其土俗所生之物而为之也，易曰：木为弧，剡木为矢，此以木为矢也。禹贡荆州，厥贡惟箘簵，楛孔安国曰：楛中矢榦，武王克商，肃愼氏贡楛矢石砮，此以楛木为矢也。尔雅曰：杨蒲栁，郭璞注曰：可以为箭，此以栁木为矢也。前汉匈奴，传曰：匈奴生竒材木箭竿，就羽北齐郎基为海西鎭，将削木为矢，玉篇木部枸榾木防槦木，桭木，嬴木注曰：皆中箭笴，此皆以木为矢也。顾命曰：和之弓，倕之竹矢，此以竹为矢也。所谓箭者，竹箭也，竹箭，其材可以为矢，故周礼职方氏，州其利，金锡竹箭，尔雅曰：东南之美者，有防稽之竹箭，言竹箭之材，可以为矢，故广韵曰：箭竹节间三尺，可以为矢，淮南子曰：齐桓公欲征伐，甲兵不足，令讼而不中者，出一束箭，乃矫箭为矢，此以竹箭为矢也。故周礼弓人为弓矢，人为矢，自古唯言弓矢而未尝谓矢为箭，至后世，乃或谓之弓箭，夫呼矢为箭，则不当其义矣。若唐书薛仁贵三箭定天山之类是也。矢刃，又谓之镞，又谓之砮周礼，矢人曰：刃长寸，尔雅曰：金镞箭羽谓之鍭，字书曰：石为矢镞，曰石砮，所谓楛矢石砮也，史记李广为右北平太守出猎，见草中石，以为虎而射之，中石没矢，刘向新序曰：楚熊渠夜行，见伏石当道，以为虎而射之，应没羽，左太冲吴都赋曰：应而饮羽，或曰没矢，或曰没羽，或曰饮羽，其义则一也。
尺一
后汉酷吏杨球，传曰：不得稽留尺一，又后汉陈蕃传谏书曰：陛下宜采求失得，择从忠善，尺一选举，委尚书三公章怀太子注曰：尺一谓板长尺一，以写诏书也，观国案后汉舆服志刘昭注引汉旧仪，曰玺书，以武都紫泥封，青囊白素里，两端无缝，尺一板中，约书封玺，使者乗驰传其驿骑也，然则虽用尺一板，以写诏书，而必封之，以囊中约之，而书题其封，又用玺焉，故谓之玺书，人君降诏命，谓之赐玺书，春秋，襄公二十九年，左氏传曰：季武子取卞，使公冶问：玺书追而与之是也。史记酷吏，杜周传，客有谓周曰：君为天子决平，不循三尺法，裴骃注引汉书音义曰：以三尺，竹简书法律也，观国案法律者一定之制，故以三尺竹简书之，明示其凡目，使百官万民，循守之，故谓之三尺，若夫人君有所损益，废兴，有所诰诫，奬谕则必为诏令，而以尺一板书之囊而封之，加玺焉，故谓之尺一，盖与三尺异矣。
防改
许愼说文曰：防音开，改音以防改大，刚卯以逐鬼，鬽玉篇曰：防改刚卯也，大印以辟鬼也，广韵曰防，改大坚也，观国案前汉王莽，传曰：百姓咸言皇天革汉而立新，废刘而兴王，夫刘之为字卯，金，刀也，正月刚卯，金刀之利，皆不得行，服防注曰：刚卯，以正月卯日作佩之，长三寸，广一寸四分，或用玉，或用金，或用桃着，革带，佩之铭，其一靣曰：正月刚卯也，金刀莽所铸之钱也。晋灼注曰：刚卯长一寸，广五分，四方当中央从穿作孔，以采丝茸，其厎如冠缨，头蕤刻其上靣作两行书，文曰：正月刚卯，既央灵殳四方，赤青白黄，四色是当，帝令祝融以教蘷龙，庶疫刚瘅，莫我敢当，其一铭曰：疾日严卯，帝令夔化顺尔固服，化兹灵殳，既正既直，既觚既方，庶疫刚瘅，莫我敢当，颜师古注曰：今往往有土中得玉刚卯者，莽以刘字上有卯，下有金旁，又有刀故禁，刚卯及金刀也，又案后汉舆服志曰：佩双印，长寸二分，方六分乗舆诸侯王，公、列侯以白玉，中二千石以下至四百石，皆以黑犀三百石，以至私学弟子皆以象牙刻书文曰：正月刚卯，既央灵殳四方，赤青白黄，四色是当，帝命祝融，以教蘷龙，庶疫刚瘅，莫我敢当，疾日严卯，帝令蘷化顺尔，固服化兹灵殳，既正既直，既觚既方，庶疫刚瘅，莫我敢当，凡六十六字，刘昭注曰：以正月卯日作观国，以两汉所载，刚卯制度，考之则防改者佩印也，以正月卯日作，故谓之刚卯，又谓之大坚，佩之以辟邪，所谓佩双印，则一印刻三十有四字，一印刻三十有二字，总为六十六字，其长广分寸制度，因时不同，其刻文则同，亦犹人日戴符胜之类，盖袚除不祥之一端也。王莽欲簒而心恶，刘字之文，故正月刚卯，与夫金刀之钱皆禁而不得行，夫卯金刀之兆已形矣，虽禁之无补也；莽以货泉为钱布之文，而卒有白水，真人之应，岂偶然哉。
姓名同
司马相如慕蔺相如，而名相如，李纲慕张纲而名纲，姓异而名同可也。若夫姓同而名又同恶，知其非本宗耶？汉之李广显矣，北齐又有侍御史李广汉之孔安国显矣，晋又有尚书左仆射，孔安国，汉之张衡显矣，隋又有御史大夫张衡魏之，王肃显矣，后魏又有镇南将军王肃晋之刘洪显矣，北齐又有濩泽县公，刘洪晋之王雅显矣，隋又有宜阳郡公王雅，晋之李宻显矣，唐又有邢国公李宻后汉显宗时，大司农郑众显矣，和帝时，又有宦者郑众，晋武帝时，光禄大夫刘毅显矣，安帝时，又有荆州刺史刘毅，唐代宗时武威郡王李光进显矣，宪宗时，又有振武节度使李光进唐徳宗时左散骑常侍韦绶显矣，穆宗时，又有山西南道节度使韦绶，唐代宗时，泾原节度使李观显矣，正元中，又有太子校书郎李观，凡此皆姓名同者姓名同，则必有以别其非本宗，茍无以别其非本宗，则是可与祖先同名也，于义不安矣，若夫晋安帝时，司马徳宗字徳宗，晋恭帝时，司马徳文字徳文晋会稽王司马道子，字道子，晋孔安国字安国，南史蔡兴宗字，兴宗王僧孺，字僧孺，刘孝绰，字孝绰，任孝恭字孝恭，师觉授字觉授，唐李神符，字神符，李元嘉，字元嘉，张嘉正字，嘉正髙崇文字崇文，郭子仪，字子仪，张孝忠，字孝忠，尚可孤，字可孤，刘允济，字允济，孟浩然，字浩然，田承嗣字承嗣，张巡字，巡李脩，字脩刘济，字济田绪，字绪，凡此皆名与字同，乃一身所呼，无所嫌也。
巫觋
国语说文，汉书郊祀志，郑康成注周礼，注礼记集韵类篇，皆云在男曰觋，在女曰巫，玉篇广韵，皆云在男曰巫，在女曰觋，观国，案周官有司巫掌羣巫之政令，又有男巫，有女巫通谓之巫，而不谓之觋，若言巫觋，则必有别矣，今案檀弓曰嵗旱穆公召县子，而问然曰：天久不雨，吾欲暴巫而奚若？曰：天则不雨，而望之愚妇人，于以求之，毋乃已疏乎？谓巫为愚，妇人则女为巫矣，女为巫，则男为觋也，春秋，僖公二十一年，左氏传曰：公欲焚巫尫，杜预注曰：巫尫女巫也，史记，西门豹传曰：其巫老女子也，史记，封禅书曰髙祖于长安，置祠祝官，女巫有梁巫晋，巫秦，巫荆、巫，九天巫河，巫南山巫，皆女巫也，前汉地理志曰：齐襄公令国中民家长女不得嫁，名曰巫儿，为家主祀，然则当以女巫男觋，为是颜师古见诸家之说不同，故于汉书郊祀志曰：巫觋，亦通称耳。非也，唐书安禄山传曰：禄山本姓康，母阿史徳为觋居突厥中，此以女为觋者，盖作史者但知男巫女觋之语，而为之说，未之究耳。
叒
玉篇广韵，皆曰：叒而灼切，桑叒木也，然则桑即扶桑也，叒木，即若木也，后之文士变，叒为若耳，扶桑在东，若木在西，事见山海经，故离骚曰：饮余马于咸池兮，总余辔于扶桑，折若木以拂日兮，聊逍遥兮以相羊，盖扶桑者日出之处，若木者，日入之处，折若木以拂日者，日既西矣，犹能抓若木以挥拂其日，使之不暮，而我尚逍遥安舒以游也，谢希逸月赋曰：嬗扶桑于东沼，嗣若英于西防，若英即若木也，此理甚明，然李贺诗曰：天东有若木，岂贺误耶？桑字上从叒，又有桒字，乃俗书不可用，若又为香草，名曰杜若，屈平九歌曰：采芳洲兮杜若，故谢元晖诗曰：芳洲采杜若，唐贞观中，敇下度支求杜若，省郎责坊州贡之，其事谬误，遂传而不可冺，若又音人者切北，魏复姓，有若干氏，若久氏，周书有若干惠，后燕录有若久和是也，又释典，言般若者，于华言为济彼岸，南史梁武帝，中大通三年十一月，幸同泰寺，说般若经是也，释典或作惹，凡音人者，切者皆出于西域，释典之语。
欿
春秋，僖公二十四年，左氏传曰：王遂出，及坎欿陆徳明释音曰：欿大感反，又襄公二十六年，左氏传曰：至则欿用牲，加书，征之陆徳明释音曰：欿口感反，孟子曰：附之以韩，魏之家，如其自视欿然，则过人逺矣张镒释音曰：欿音坎，观国案字书，欿字口感切，胡感切口含，切三音其义，则欲得也；贪惏也，未尝有大感切之音，左氏传曰：欿用牲，孟子曰：自视欿然皆音，欿为坎是也。唯左氏传，王遂出，及坎欿音欿，为大感反于字书，无此音盖，坎欿，地名也，杜预注曰：坎欿周地，在河南巩县东，后汉郡国志，河南巩县有坎欿聚是也，易坎卦曰：入于坎窞，释音曰：窞徒坎反，而此坎欿用欿字，盖地名有自古相传呼他音，而字书不收其音者，如莲勺之莲，音辇，堵阳之堵音者，橐臯之臯，音姑，襄贲之贲，音肥，此类是也。然则坎欿之欿，皆音大感反，乃自古所呼之音，固不可以字书，绳之也，欿用牲加书，征之者穴，坎以埋牲，而加书为騐诈作盟处也，此欿字读音坎，其义则穴地也，自视欿然者，附之以韩，魏富贵之盛，而自视阙然，不自矜满，非知道者不能如此，故曰过人逺矣此欿字亦读音坎，其义则虚已也，案字书臽，音坎穽也，故字，凡从臽者，皆有虚阙之义。
餂
孟子曰：士未可以言而言，是以言餂之也；可以言而不言，是以不言餂之也；是皆穿逾之类也，赵岐注曰：餂，取也；未可与言，而强与之言，欲以言取之也？是失言也。知贤人可与言，而反欲以不言取之？是失人也，章指注曰：取人不知，失其臧否？孙奭音义曰：今案古书及诸书，并无此餂字，郭璞方言注云：音忝，谓挑取物也，其字从金，今此字从食，与方言不同，盖传写误也。本亦作防奴兼切观国，案玉篇食字，部有餂字，注曰：达兼切古甜字，然则字书，非无此字，第与孟子言餂之义不合耳，今以孟子之文，考餂之义，则赵岐以餂训取是也。当如郭璞方言，其字从金为铦，案玉篇广韵曰：餂他防切取也。其义与孟子之文合矣，广韵上声，铦，音忝而平声，又有铦字，音纎训曰：利也，许慎说文以铦为臿，属乃音纎者，其义与音，忝者不同，各从其义也，孙奭曰：本亦作防，奴兼切此别本，孟子也，古之经书，皆有别本，其用字皆有异同，广韵曰防音黏，食麦粥也，于孟子之文愈不合，盖别本孟子误为尤甚。
臯
前汉地理志，河南郡成臯县河内郡平臯县，后汉郡国志，河南有成睾县，河内有平睾县在前汉书用臯字，后汉书用睾字观国案，许慎说文，臯字下从，□大刀切进也，亦作夲亦作□从大十，大十者，犹兼十人也，故臯字亦作皋于偏旁之义，皆不失也，古人多假借用字，故后汉书用睾字，今案字书睾，羊益切，又尼辄切伺视也，其字从日，从防盖防音聂，其字形与其音其义，皆与臯不同，臯之为义泽也，因其有泽之义，故变臯为睾，以泽字从睾故也。虽云假借，实失其义，史记天官书曰：其色大圜黄，裴骃注曰：音泽，盖司马迁变泽为，故范蔚宗以臯睾二字，通用之也，今以偏旁推之，嘷□橰鷱，与夫译峄，檡鸅音与义皆异，不可假借，通用明矣，后汉马援传曰：交阯女子侧贰反，玺书拜援伏波将军，章怀太子注引东观记曰：援上书臣所假，伏波将军印，书伏字犬，外向城，臯令印臯字为白，下羊丞印，四下羊尉印，白下人人下羊，即一县长吏印文不同，恐天下不正者多符印，所以为信也；所宜齐同，荐晓古文字者，事下大司空，正郡国印章，盖古人假借用字者多，而承流浅，学者遂从而支离改作，自非晓古文字者不能，是正之也。
徧
许慎说文曰：徧方见切，帀也，广韵曰徧，方见切周也，俗作遍，尧典曰：徧于羣神北门，诗曰：室人交徧，讁我室人交徧摧我，天保诗曰：徧为尔徳周礼行人曰：王之所以抚邦国诸侯者歳徧，存三歳徧，覜五歳徧省春秋，昭公十三年，左氏传曰：乃徧以璧见于羣，望曲礼曰徧祭之，曽子问曰：五日而徧过，孟子曰：尧，舜之仁，不徧爱人，尔雅曰：宣徇徧也，前汉礼乐志曰：海内徧知上徳又郊祀歌曰：徧观此望瑶台，凡此皆用徧字不用，俗书遍字也，文王诗曰：宣昭义问，郑氏笺曰：宣徧也，赉诗曰：敷时绎思，郑氏笺曰：敷徧也，然则汉人亦皆用徧字，至后世乃多用俗书，遍字陆徳明撰诸经音义于徧字下，皆注曰音遍，又于见字下皆注曰：贤遍反，又如乐章，次第谓之遍叠，皆用俗书，遍字至今，用之者多也，辨辩二字，皆有徧音，春秋，定公八年，左氏传曰：子言辨舍爵于季氏之庙而出，杜预曰：辨犹周徧也陆徳明音义辨音遍礼记，内则曰：子师辩吿诸妇，诸母名宰辩，吿诸男名，乐记曰：其治辩者，其礼具杂记曰：启皆辩拜，玉藻曰先饭，辩尝郑氏注：皆曰辩徧也，尚书舜典曰：徧于羣神，史记，帝尧纪引书曰：望于山川，辩于羣神，凡此辨辩二字，皆读作徧也，然则隋唐以来，用俗书遍字者始多。
艾
閟宫诗曰：荆舒是惩，郑氏笺曰：惩艾也陆徳明音义曰：艾鱼肺反，小毖诗曰：予其惩而毖，郑氏笺曰：惩艾也陆徳明音义曰：艾五盖反，今案二诗言惩艾之意则同，而音义，分二音者，尔雅曰：艾，长也，艾歴也；艾，相也艾，养也，字书曰：艾鱼肺切治也，又五盖切老也，长也，养也，然则所谓惩艾者，惩治之也，当以閟宫诗音，为是礼记表记曰：以怨报怨，则民有所惩，郑氏注曰：惩谓创艾陆徳明音义曰：艾音乂，盖与閟宫小毖，诗言惩艾之意则同也，小旻诗曰或肃或艾，臣工诗曰：奄观铚艾，祭统曰：草艾则墨，月令曰：毋艾蓝，以染春秋，隐公元年，左氏传曰：楚虽无徳亦不艾杀其民，凡此艾字，皆鱼肺切者也，访落诗曰：朕未有艾，鸳鸯诗曰：福禄艾之南山有台，诗曰：保艾尔后，閟宫诗曰：俾尔耆而艾春秋，隐公二年，左氏传曰：犹有知在，忧未艾也。凡此艾字皆五，盖切者也。乂，治也，书曰：有能俾乂，政乃乂俊乂在官，万邦作乂，亦克用乂之类，皆训治而书史，亦或借用艾，字史记，封禅书曰：方内艾安，人民靡疾，又曰：汉兴已六十余歳矣，天下艾安，前汉五行志曰：从作艾，又曰：艾时阳，若如此类是也。
格
格亦读音阁，前汉文三王，传曰：太后欲以梁王为嗣，大臣袁盎等有所关说于帝，太后议格，苏林注曰格音阁，又酷吏义纵，传曰：杨可方受吿缗，纵以为此乱民，部吏捕其为可使者，天子闻，使杜式治，以为废格沮事，汉书音义曰：废格诏书，沮已成之事，孟康曰：武帝使杨可主吿缗，没入其财物，纵捕为可使者，此为废格诏书，沮已成之事也，颜师古注曰：格，音阁，又淮南王安传曰：安雍阏奋击匈奴者，雷被格明诏，颜师古注曰：格，音阁，史记平凖书曰：张汤为廷尉，而废格沮诽，穷治之狱用矣，凡此格字音阁，其义则废塞而不用之意也。吾丘寿王传曰：以义格五，待诏苏林，注曰：格五博之类，不用箭，但行枭散，孟康注曰：格音各行五相各故言格，而广韵格字，注曰：古伯切亦格五，博属也，观国案格，五者鬬行棊也，当音各于义为通，广韵各字韵中亦有格字，注云：木枝也故许慎说文曰：防有枝兵也，而释名曰防格也。旁有枝格也，以此知凡言枝格者，格当读音各也，史记杨璞传曰：置伯格长，徐广曰：格古村落，字街陌，屯落皆设督长也，而前汉杨璞传曰：置伯落长，颜师古曰：置伯及邑落之长，以此知史记格字读音落也，礼记曰：大学之法，禁于未发之谓豫发，然后禁则扞格而不胜，郑氏注曰：格读如冻，之扞坚，不可入之貌，案字书，胡革反，则扞格读音，胡革反也？字书，格字从手，古伯切击也，鬬也，文选相如子虚赋曰：乃使专诸之伦，手格此兽，五臣注曰：格击也，左太冲呉都赋曰：猩猩啼而就擒，笑而被格，五臣注曰：格杀也，史书言格杀格，鬬者当用从手之挌，而亦或用从木之格，如汉书子虚赋用从木之格，盖古人于从木从手之字，多通用之，如欃枪，搀抢之类是也。书曰：伊尹格于皇天，而王莽传曰：臯陶伊尹，咸有圣徳假于皇天，盖假亦音格，义可通用。
防刘
后汉礼仪志曰：立秋之日，武官肄兵，习战阵之仪，斩牲之礼，名曰防，刘章怀太子注引古今注曰：永平元年六月乙卯，初令百官防膢，又引风俗通曰：韩子书山居谷汲者，膢腊而相遗以水，又尝新始杀禽，曰防膢，又后汉祭祀志曰：立秋之日，以一特牲祭先虞于坛，天子射牲，以祭宗庙，名曰防，刘观国案古谓之防，膢至汉，名曰防刘，盖汉人呼膢为刘故娄敬，传曰：娄者刘也，赐姓刘氏，然则防刘防膢其事，一也，尔雅曰：防，似貍，郭璞注曰：今防虎也，大如狗，文如貍字，书曰：防敇俱切兽，似貍，刘者杀也，以此考之，则防刘者杀禽兽，以祭也，托此以肄兵习战耳，必于立秋日者讲武之时也，字书曰：膢者饮食祭也，冀州，八月，楚俗二月，猎取禽兽以祭，杨子法言曰：不膢腊也欤？是也，前汉武帝纪太初二年，令天下膢五日，祠门户比腊，盖汉人膢在八月而云，比腊者，其猎取禽兽以祭其礼，比于腊耳，若蜡腊则在十二月，合聚万物而索飨之，与膢异矣，至后汉乃定，以立秋日防，刘其礼得也。
冒名
冒名以冀利达从古有之，前汉王莽，传曰：立国将军奏一男子遮臣建车，自称汉氏刘子舆，成帝子也，收系即常安姓武字仲，大逆不道，请论奏可。后汉王郎传曰：初，王莽簒位常安中，或自称成帝子子舆者，莽杀之，郎缘是诈称真子舆，赵林等因此宣言当立刘子舆，以观众心，遂入邯郸城，立郎为天子，光武自蓟引兵拔邯郸，斩郎唐代宗睿真皇后沈氏，吴兴人，开元末，以良家子入东宫，太子以赐广平王实生徳宗天寳乱贼囚后东都，而河南为史思明所没，遂失后所在，代宗立以徳宗为太子，访后不得徳宗立诏遣使者分行天下，物色咨访，故中官高力士女颇能言禁中事，与女官李贞一，尝从后游，李见高疑问之，含糊不坚，而年状差，似后常削脯哺，帝传伤左指，高亦常剖伤指，于是迎还宫，力士子知非是具言其情，诏贷之，唐穆宗正献皇后萧氏闽人，初去家入长安，不复知其家存，亾惟记有弟，后生文宗，及文宗立，封后为太后，帝为访其弟有男子萧洪因后姊婿白见之，后谓真弟拜金吾将军，出为河阳三城节度使，徙鄜坊，会闽有男子萧本自称太后弟，乃召洪下狱按治，流驩州，赐死，擢本赞善大夫，会福建观察使唐扶上书，泉州男子萧宏，自言太后弟，诏与本辨皆妄，本流爱州，宏流儋州，然太后真弟庸輭，莫能自达观国，窃谓中人之性，未有不为利禄之所诱者，然至于不顾后患，而冒居之，其愚亦甚矣！当萧太后求弟，时其真弟，决不存矣，夫以太后之尊，求弟如此，其笃岂有庸，輭莫能自达者，史辞误也徳宗终不能得，沈太后萧太后终不能得真弟，所谓物之不齐，物之情也，知此可以无怨尤矣。
寓钱
史记张汤，传曰：会有人盗发孝文园瘗钱，如淳注曰：瘗埋钱于园陵，以送唐书，王璵传曰：汉以来，丧皆有瘗钱，后世里俗，稍以纸寓钱为事，至是璵乃用之，观国案王璵，传曰：璵少为礼家学，明皇在位久，推崇老子道，好神仙事，广修祠祭，靡神不祈，璵上言：请筑坛东郊祀青帝，天子入其言，擢太常博士，侍御史为祠祭使，璵専以祠解中帝意，有所祈祷，大抵类巫觋，至是，乃以里俗纸寓钱用之，是国家凡有祠祭，皆用纸寓钱也，璵少为礼家学，当推先王典礼之不紊于经者，以吿于上，而乃专托鬼神，以谄人主，肃宗立，璵又以祠禳见宠，俄拜平章事，又为淮南节度使，故史臣曰：璵望轻，无他才，不为士议许可，既骤得政，中外怅骇，又曰：始璵托鬼神，致位将相，当时以左道进者纷纷出焉，然则上有好者，下必有甚，可不慎哉！璵既以纸寓钱用于祠祭，世俗常情，多信鬼神，于是公私沿袭用之，信弥笃矣，五代史晋天福八年，寒食望祭，焚御衣纸钱，史讥其不经也，上之化下，速于影响，导之失宜，久则难革，人君一举错其可轻耶？
于
于字读音乌者，如诗曰：于乎前王，不忘于乎？小子之类，皆叹辞也。于亦与乌通用，后世因改于乎？为乌乎？又改为呜呼，其实一也。后汉蔡邕篆石经，用于乎字，本朝章，友直篆石经，用乌虖字义，亦皆通书，称：禹曰：于帝念哉！蘷曰：于予击石拊石，佥曰于鲧哉？孔氏传曰：都于叹美之辞也，诗称于皇武王，又曰，于皇时周，又曰：于皇来牟，又曰：于铄王师，又曰：于赫汤孙，又曰：于穆清庙，又曰：于穆不已，又曰，于昭于天，又曰：于万斯年，凡此于字，皆读音乌，毛氏训曰：叹辞也。灵台诗曰：王在灵沼，于牣鱼跃，毛氏训曰：言灵道行于沼也，诗又曰：于论鼓钟，于乐辟廱，郑氏笺曰：于得其伦理乎？鼓与钟也，于喜乐乎？诸在辟廱中者，凡此于字，读为央，居切者也，清庙，诗曰：无射于人，斯毛氏传曰：不见厌于人也，赉诗曰：时周之命于绎思，郑氏笺曰：于女诸臣发封者陈绎而思行之雝，诗曰：于荐广牡，郑氏笺曰：于进大牲之牡，尧典曰：黎民于变时雍，毛氏传曰：万民皆变化化上，是以风俗大和，凡此于字，亦读为央，居切而释音，或音作乌世或读音乌者，皆误也。史记张仪，传曰：仪说楚王请献商于之地六百里，又楚世家曰：取故秦所分楚商于之地六百里，裴骃注曰：商于之地，在今顺阳郡南乡，丹水二县，有商城在于中，故谓之商于，然则商于之于亦音，央居切广韵，曰：于央居切，地名商于也，刘禹锡送陈郎中，召直史舘诗曰：若问旧人刘子政如今头白，在商于与除，字同韵，则用为央，居切不误也。世俗多误，读商于之于为乌，不可不慎也。
蓺
唐书阎立本传曰：太宗与侍臣泛舟春苑池，见异鸟容与波上，诏坐者赋诗，而召阎立本传状，阁外传呼，画师阎立本，是时立本已为主爵郎中，俯伏池左，研吮丹粉，望坐者羞怅流汗，归戒其子曰：吾少读书，不减侪軰，今独以画见名，与厮役等若曹，慎毋习也，立本后为右相，而姜恪以战功擢左相，故时人有左相，宣威沙漠，右相驰誉丹青之嘲，观国案，孔子曰：志于道，据于徳依于仁防于艺，盖蓺非不可为也，特不可使蓺胜徳耳徳咸而上蓺成而下，君子可使徳胜蓺，不可使蓺胜徳蓺太精则掩徳古今之常理也；师旷晋之贤人也，而以知音，胜养由基，楚之贤人也，而以善射胜王羲之献之，刘伶嵇康石崇，皆晋之贤人也，而二王以书胜刘伶，以酒胜嵇康，以琴胜石崇以富胜，严君平，管辂司马季主皆汉三国之贤隐也，而皆以卜胜虞世南禇，遂良欧阳询薛稷颜真卿栁公权皆唐之，贤人也，而皆以善书胜而阎立本以画胜，凡此诸贤，皆以蓺胜徳者也。后世称其人者，不称其徳而唯蓺之称，盖蓺太精，斯掩徳矣阎立本，虽知悔耻，而名誉已着，欲自避免，且不可得，君子择术不可不慎如此，晋戴逵，字安道，善鼓琴，武陵王晞，召逵对使者打破琴曰：戴安道不能为王门，伶人殷羡，字洪乔，作豫章太守，临去都下人，因寄百许函书，既至石头，悉掷水中，曰：沈者自沈浮者自浮，殷洪乔不能作致书邮观国，以谓二子能辩之于早矣。
觚甬
陆机文赋曰：或操觚以率尔，或含毫而邈然，五臣注文选，曰觚木也，古人用之以为笔观国，案广韵曰：防方也。亦作觚，礼部韵畧曰防竹简也，玉篇曰：防破防为圜也，以此考之，则操觚者操竹简也，觚方也，角也，破防为圜者，改方以为圜也，汉书郊祀志曰：甘泉，秦畤紫坛，八觚宣通象八方，颜师古注曰：觚角也，又汉书律厯志曰：其筭法，用竹径一分，长六寸，二百七十一枚而成六觚，为一握，苏林注曰六觚，六角也，是则八觚者八方，角也，六觚者六，方角也，但有方角则可，谓之觚竹简，有方角者也，故竹简谓之觚，然陆机文赋所谓操觚者非木也，亦非笔也。明矣，若牍者，乃木简也，觚又为酒器，其容二升，盖亦酒器之有方，角之形者也，礼曰献，以爵而酬以觚，语曰：觚哉觚哉之类是也。所谓觚棱者屋角瓦脊，成方角棱瓣之形，故谓之觚棱，班固西都赋曰：设壁门之凤阙，上觚棱而栖金爵，盖谓以铜铁为凤雀，安于阙角，瓦脊之上，今时宫殿亦然，班固传注曰：三辅故事，建章宫阙，上有铜凤凰，乃金雀也。班氏赋取此尔，五臣注文选，曰：觚棱阙角是也。许慎说文曰：觚棱殿堂上最高处也。说文，但言殿堂上最髙处而不显，言其为觚棱之义，故后学多疑焉，觚亦或用柧字，礼记，月令曰：仲春之月，同度量，钧衡石，角斗甬，正权概，郑氏注曰：甬今斛也，角者平之也，观国，案诸字书，皆曰甬音，勇草华甬，甬之貌无训，甬为斛者，史记商君传曰：平斗桶权衡丈尺，裴骃注引郑元曰：桶音勇，今之斛也，案诸字书，桶他孔切木桶器也，惟礼部韵畧于勇字韵收桶，字注曰：斛也，盖礼部韵畧因商君传用桶字，而收之耳，周礼考工记鳬氏为钟舞，上谓之甬，甬上谓之衡，郑氏注曰：此二名皆钟，柄也，史记，秦始皇纪曰：咸阳之旁二百里内宫观二百七十复道，甬道相连，凡用甬字，无为斛之义，当以桶为斗桶，字甬乃省文而已。
霓裳羽衣曲
李肇国史补曰：客有以案乐图示王维，维曰：此霓裳第三叠第一声也，客引工按曲，乃信，今新唐书王维传亦载此事，盖用国史补语也，观国，窃谓图画奏乐者，皆但能举一声，岂知其为霓裳第三叠第一声也，沈存中亦尝辨之，盖国史补虽唐人小説然其记事多不实，修唐史者一槩取而分缀，入诸列传曽，不核其是否？故舛误类如此也，郑愚津阳门诗注云：叶法善引上入月宫，闻仙乐及上归，但记其半，遂于笛中写之，防西凉府都督杨钦，述进婆罗门曲，与其声调相符，遂以月中所闻为散序用钦，述所进为其腔，而名霓裳羽衣曲。唐书礼乐志曰明皇时，河西节度使杨钦忠献霓裳羽衣曲十二遍，凡曲终，必遽唯霓裳羽衣曲将毕，引声益缓，观国案郑愚诗注颇怪诞不可信，当以唐志所记，为是摭言曰：唐末试进士，以霓裳羽衣曲为诗题，明年，又以为赋题，观国案，明皇以声色而败度，后之文士，咸指霓裳羽衣曲为亾国之音，故唐人诗曰：霓裳一曲，千峯上舞，破中原始下来，亦如陈主之玉树，后庭花也，固不可以为诗题赋题，而训多士，夫唐之祖宗典故，其美且善者多矣，奚独霓裳之取耶？
草
欧阳公诗话曰：平明谏草，朝天去诗，虽美而入谏，固不可用草藁，观国案，论语曰：为命裨谌，草创之草创，谓制作也，古之命令，后世改为制诏，郑之为命之文，有裨谌以制作之言，得人也，前汉郊祀志曰：黄龙见成纪，文帝召公孙臣，拜为博士，与诸生申明土徳草改厯服色事，颜师古注曰：草谓创造之也，又王莽传曰：孙竦为大司徒，陈崇草奏称：莽功徳颜师古注曰：草谓创立其文也，凡臣僚掌制诰文字，谓之视草，故杜子美送李校书诗曰：汝翁草明光天子正前席，盖谓草制于明光殿也，司马迁报任少卿，书曰：成一家之言，草创未就，五臣注文选，曰：草创制作也，然则凡言草者，谓制作也，非草藁也，谏草者谏章也，前汉郊祀志曰：上令诸儒习射牛，草封禅仪，蓺文志曰：汉兴，萧何草律，雄传曰：雄方草太，有以自守，泊如也，子法言曰：载使子草，律曰：吾不如洪恭草奏曰：吾不如陈汤，凡此言草皆谓创造制作之也，亦非草藁也，若进藁削藁焚藁之类，乃为草藁。
防导
史记司马相如封禅书曰：囿驺虞之珍羣，徼麋鹿之怪兽，防一茎六穂于庖牺，双觡共抵之兽，徐广注曰：防瑞禾也，前汉司马相如传封禅书曰：导一茎六穂于庖，注引郑氏曰：导，择也，史记用防字，汉书用导守，古人于防导二字通用，然在相如封禅书，则当训择也，非禾也，详观封禅书四句，每句首，一字皆虚，字非实，字曰囿，曰徼，曰防，曰：牺乃一类也，其义可见，若以防为瑞禾，则其句曰：禾一茎六穂于庖，于句法为无义矣，前汉百官公卿表，少府，属官有导官，今颜师古注曰：导官主择米唐书百官志有防官，令二人，掌防择米麦而供，在汉书用导字在，史记用防字，而其官皆以择米麦为职，则防导皆训择，又可知也。
周章
屈平九歌曰：龙驾兮帝服，聊翺翔兮周章，五臣注文选曰：周章往来迅疾也，左太冲吴都赋曰：轻禽狡兽，周章夷犹，五臣注文选曰：周章夷犹恐惧，不知所之也。王文考，鲁灵光殿赋曰：俯仰顾盼，东西周章，五臣注文选曰：顾盼周章，惊视也，观国案五臣，训周章三说不同，然皆非也。周章者，周旋舒缓之意，盖九歌有翺，翔字吴都赋，有夷，犹字灵光殿，赋有顾盼，字皆与周章文相属而翺，翔夷犹顾盼，亦皆优游，不廹之貌，则周章为舒缓之意可知矣。前汉武帝纪元狩二年，南越献驯象，应劭注曰：驯者教，能拜起周章，从人意也，所谓拜起周章者，其举止进退，皆喻人意，而不怖乱者也，而五臣注文选，反以为迅疾，恐惧惊视，则误矣。
节令
三月上巳祓禊，本无定日，三月，始遇巳之日，即为之，故谓之上巳，后汉礼仪志曰：三月上巳，官民皆絜于东流水上，洗濯祓除去宿垢疢，观国案魏，晋以来，始不用巳日，而专用三月三日，至今循之，以为故事，若专用三日，则不可谓之上巳矣，盖名存而实亡也，春秋左氏传曰：晋文公以緜上为介之推田，后汉郡国志，太原郡界休县有界山，有緜上聚章怀太子注曰：推焚死之山，故太原俗有寒食，刘向新序曰：晋文公反国，介之推无爵，去而之介山，文公求之不得，乃焚其山，推不出而焚死，后汉周举传曰：太原一郡，旧俗以介之推焚骸，有龙忌之禁，至其亡月，咸言神灵不乐举火，由是士民每冬中辄一月寒食，莫敢烟爨，老小不堪嵗多死者举为并州刺史，作吊书，于是众惑稍解，观国案寒食者，以其不举火，但食已熟，寒冷之食，故寒食亦谓之熟食，日亦谓之禁烟，节太原，寒食在冬中，则之推必以冬中亡也，而今世则以清明前三日为寒食，何耶？假令之推，亡在春时，犹当有定日而清明，则无定日，不应常以清明前三日为寒食，盖沿袭之误也。屈平投汨水而死，楚人以色丝系角黍而祭之，书史不言，平死之日，而至今楚俗，五月五日以色丝为索系，手足而食，角黍又竞渡，乃招魂之遗意，而后世惟以禳烖疾鬬，迟速为戏，皆失其实也。之推之，焚屈平之溺，一体也，今寒食以为大节，而比于正旦，冬至，而以端午为小节，何耶？
五姓
五姓分宫商角征羽隂阳家专以此言祸福观国，案姓氏，古今无定系，有因功而改赐姓者，有迁居而改姓者，有避讳而改姓者，有避仇而改姓者，有为人之养子，而改姓者，前日尝为宫姓矣，一旦改姓，又转而为商姓，前日尝为角姓矣，一旦改姓，又转而为羽姓，则是天道，亦随姓而遂改也。又两字姓，如公孙司马诸葛欧阳拓拔慕容宇文吐突之类，半出于四裔，部落之号，又有三字，姓如侯莫陈库傉官之类于五音，何所从也？然则专以五姓言祸福，其不可信也，明矣礼，天子七月而葬，诸侯五月而葬，大夫士庶人三月而葬，此古之成典，不可易也。春秋，僖公三十三年十二月乙巳，公薨，明年正月，文公即位，四月丁巳，葬僖公，左氏传曰：葬僖公缓也，杜预注曰：僖公实以三十三年十一月薨，并闰七月乃葬，然则僖公诸侯也，七月而葬，则是诸侯用天子七月之礼而葬，故曰：缓者讥之也，古人于礼制不敢逾如此，后世始撰为葬书，乃曰：某年未利葬也，某年亦未利葬也，至某年始利葬也，问其故，则曰音征，有利，有不利也，然则圣人典礼遂废矣。世又有广济百忌歴所载一举措，无不惟五姓音征是从，盖此书乃日者裒聚诸家隂阳之说务欲部秩，厚大而鬻，书籍之家，赖之以得利，多其书，假吕才之名，而猥冗泛杂，不足取信，世俗多为此书所误。
庳
文选嵇叔夜琴赋曰：闲辽故音庳，五臣注曰：闲，音闲庳下也，言声缓闲而相去逺故音下也，东坡曰庳防声也防音癣，五臣不晓妄注观国，案琴之有防声者，以琴面不平，或焦尾，与岳髙低不相应，则阻弦而其声防此琴之病声也，嵇叔夜赋曰：论其体势，详其风声，器和故响，逸张急故声清闲，辽故音庳，长，故徽鸣，此四句曰逸，曰清，曰庳，曰鸣，皆美声也，盖琴操弄中自有庳下，声非病声也，非病声则非防声矣，闲音去声，谓徽闲也。闲辽者，徽之逺处若十三，徽外近焦尾处声，以手取之，自然庳下五臣，音闲为闲，又误矣。
朕
尚书伊训曰：朕哉自亳，此伊尹自称朕也，洛诰曰：朕复子明辟，此周公自称朕也，离骚曰帝髙阳之苖裔兮，朕皇考曰伯庸，此屈原自称朕也，招魂曰：朕幼清以廉洁兮，身服义而未沬，此宋玉自称朕也，秦始皇初并天下，以命为制，令为诏，自称曰朕，自是唯人君称朕臣下不敢称也。汉，晋以来，臣下相呼，皆曰：卿今唯君呼臣为卿，而臣下不敢自相呼为卿，何也？汉？晋以来，卑者呼尊者，为足下平交相呼，亦以足下，今自髙而侮人则曰足下而称尊者为坐下，几下席下，阁下又何耶？不宣不具不备，不次，其义一也。今平交用，不宣而尊者，与卑者用不具，卑幼与父母尊长则称不备，而居防则用不次其轻重，又何别耶？古者卑禀于尊则称白，今不敢用也，顿首稽首叩首，其为恭敬之礼则同也，今居父防者用叩首，母防者用叩头，又何谓耶？凡此皆出于近世，吉凶书仪，世俗不考其是否？而咸遵用之，且谨守之而不敢逾问，其义则不能别也，此亦循俗之太过也。
杜子美
旧唐史杜甫传曰：甫永泰二年卒，观国考子美诗，有大厯二年九月三十日，诗大厯十月一日，诗大厯三年春，白帝城放船，出瞿唐诗，大厯五年正月，追酬髙适人日诗，甫志与传皆云，年五十九卒，案甫生于睿宗，先天元年癸丑嵗卒于大厯五年辛亥嵗为年五十九，则史云，永泰二年卒者，误也。元祐中，胡资政，知成都作草堂，先生诗碑序曰：蜀乱先生，下荆渚，泝沅，湘上衡山，卒于耒阳王内翰注子美诗序曰：大厯三年甫下峡，入湖南逰衡山寓居耒阳，五年夏，一夕醉饱卒，元祐中，吕丞相作子美诗年谱曰：大厯五年夏，甫还襄汉，卒于岳阳，观国尝考究杜陵，遗迹及襄汉，岳阳皆无子美墓，唯耒阳县有子美墓，前贤多留题，则子美当卒于耒阳也，近世有小说丽情，集者首序子美，因食牛肉白酒而卒，此无据妄说，不足信今注，子美诗者，亦假王原叔内翰之名，谓甫一夕醉饱卒者，毋乃用小说丽情之语耶？
卢
前汉食货志曰：官作酒，以二千五百石为一均，率开一卢以卖，如淳注曰：酒家肆，待客设酒鑪，故以鑪名肆，颜师古注曰：卢者卖酒之区也，以其边髙形似鍜家卢，故取名耳，又司马相如，传曰：尽卖车骑，买酒舎乃令文君当卢颜师古注曰：卖酒之处，垒土为卢，以居酒瓮，四边隆起，其一面形髙如鍜卢故名卢耳。而俗之学者，皆谓当卢为对，温酒火卢失其义矣。观国案，字书鑪，从金为鍜，鑪炉从火为火炉，从瓦为酒，食货志，相如传所言，卢皆酒也，班固用省文，故用卢字赵广汉，传曰推破卢婴之类是也。史记司马相如，传曰：令文君当鑪韦昭注曰：酒肆也，以土为堕其髙似鑪，然则史记用鑪字可通用也。汉书雄甘泉赋曰：玉女欣视其青卢注曰：卢目童子也，而文选甘泉赋作清，矑案字书，矑目童子也，班固亦省文用卢字耳，古之人臣有征伐之功者，君赐之，以彤弓矢，玈弓矢，玈音卢，黑色也，而王莽传九锡，有卢弓矢，卢亦黑色也。故通用之，雄法言曰：彤弓黸矢，不为有矣，黸者黑之甚也！于义无伤焉，孟子有屋庐，子列子有长，庐子皆读庐作卢，盖皆汉复姓也，卢者，字母也，加金则为鑪，加火则为炉，加瓦则为，加目则为矑，加黑则为黸，凡省文者，省其所加之偏旁，但用字母，则众义该矣，亦如田者，字母也，或为畋猎之畋，或为佃田之佃，若用省文，唯以田字该之，他皆类此。
莽
前汉武帝纪，后元元年六月，侍中仆射莽何罗与弟重合侯通谋反，孟康注曰：征和三年，言重合侯马通今此言，莽明徳马皇后恶其先人有反易姓莽，颜师古注曰：莽莫戸反观国，案后汉马援传曰：曽祖父通，以功封重合侯，坐兄何罗反！被诛，章怀太子注曰：何罗与江充相善，充既诛，遂惧罪，及已谋反，伏诛，又明徳马皇后纪曰：伏波将军援之，小女也，然则马通于明德皇后为四世祖矣，马后读书知古今，明帝崩，肃宗即位，尊后曰皇太后，在位二十三年，肃宗咨政事，马后恶其祖叛，诛之迹，而羣臣希防皆为讳之，班固作史，正在章肃之际，故改其姓曰莽也，虽然，武帝纪，征和三年正月，匈奴入五原，三月，遣重合侯马通四万骑出酒泉，昭帝始元二年正月，大将军光，右将军桀皆以前捕斩反虏重合侯马通功封光为博陆侯，桀为安阳侯，且班固既为马氏，改姓莽矣，而征和始元皆书马通者，班固于马氏谋反，则改之，其他即不改也。屈原怀沙赋曰：陶陶孟夏兮，草木莽莽，伤怀永哀兮，汨徂南土，莽与土字同韵，则莽亦读为莫户切也。又离骚曰：汩余若将不及兮，恐年嵗之不吾与朝，搴阰之木兰兮，夕擥洲之宿莽，日月忽其不淹兮，春与秋其代序，此莽字与字序字三字同韵，则莽亦读为莫戸切也。
鲑
鲑字一与圭同音，鱼名也，一与暌同音，汉复姓也，汉有博士，鲑阳鸿是也。一与鞋同音，鱼菜之总名也，类篇曰：吴人谓鱼菜之，总称曰鲑，故南史庾杲之传曰：杲之清贫自业，食唯有韭葅，韭生韭任昉尝戏之曰：谁谓庾郎贫，食鲑常有二十七种，昉以三韭寓意于二十七之数，托此以戏，杲之也先达，李建中，诗曰：频年水国饫鲑羞，所谓鲑羞，不特菜茹也，鰕鱼之属皆在其中，吴地近江海，菜茹海错之物，名品最多，故以鲑该之也，南朝蔡撙为吴兴太守，不饮郡井，斋前自种白苋紫茄，以为常饵，周颙于钟山立隐舎休沐则归之，卫将军王俭曰：山中何所食？颙曰：赤米白盐，緑葵紫蓼，文惠太子问颙曰：菜食何味最胜？颙曰：春初早韭，秋末晚菘，古之贤者清贫，多食菜茹而何？曽日食万钱，犹云无下箸处，吹饼，上不拆作十字，则不食，朱异子鵞包防，不辍于口，而庾亮噉薤留白，陶侃问之，对曰：固将以种也，举此例言之，则贤否判矣。
好癖
凡人有所好癖者，鲜有不为物所役，杜预有左传癖，和峤有钱癖，王武子有马癖，梁简文有诗癖，李憕有地癖，王福畤，有誉儿癖，陆羽有茶癖，曽晳嗜羊枣，公仪休嗜鱼，屈到嗜芰，周太子嗜鲍鱼，魏明帝好槌凿声，宋明帝好食，蜜渍鱁鮧，卫懿公好鹤，叶公好龙，郑子咸好聚鹬冠，襧衡好参檛谢灵运好山水，王羲之好鵞刘伶，好酒，嵇康好鍜，阮孚好孙楚好驴鸣，桓伊好吹笛，王元象好发冢，萧思话好打，细腰鼓，沈庆之好着狐皮帽，陈伯之好，戴獭皮冠刘之遴好古器，庾仲文何佟之皆好洁，朱异好饮食，萧宏好食，鳢鱼头王僧孺好聚书，陶洪景好松风，何思澄好造谒，顾凯之好丹青，王筠唐文宗皆好抄书，陆好茶，苏威好古物，观国案，诸家所嗜好，虽皆不免役于物而校其优劣，则好聚书者为胜也，晋张华，徙居载书，三十乗范平有书七千卷，齐刘善明有书八千卷，王僧孺有书万余卷，率多异本，梁沈约有书二万卷，都下无比，任昉有书万余卷，率多异本，宗室萧励聚书三万卷，隋许善心，有旧书万余卷，唐韩王元嘉，有书万卷，蒋乂有书万五千卷苏弁，有书二万卷，当时称与秘府埓田洪正有书万余卷，李磎有书万卷，号李书楼，夫聚书多，则子孙必多，博学者盖其所习者然也。矢人惟恐不伤人，函人惟恐伤人，巫匠亦然，择术不可不愼也如此。
饮食祸福
春秋，宣公二年二月壬子，宋华元帅师，及郑公子归生帅师，战于大棘，宋师败绩，左氏传曰：将战，华元杀羊食士，其御羊斟不与，及战，曰：畴昔之羊，子为政，今日之事，我为政，与入郑师，故败，君子谓：羊斟，以其私憾，败国殄民，又宣公四年，左氏传曰：春楚人献鼋于郑灵公，公子宋与子家将见子公之食指动，以示子家，曰：他日我如此，必尝异味，及入，宰夫将解鼋，相视而笑，公问之，子家以吿及食大夫鼋，召子公而勿与也，子公怒，染指于鼎，尝之而出，公怒，欲杀子公，子公与子家谋先，夏弑灵公，前汉灌夫，传曰：丞相田蚡取夫人，诏列侯宗室皆往贺，夫行酒至，蚡蚡膝席曰：不能满觞，夫怒，毕之蚡不肯行，酒至灌贤，贤方与程不识耳语，又不避席，夫骂贤曰：平生毁程不识不直一钱，今日长者为寿，乃效女曹儿呫嗫耳语蚡曰：程李俱东西卫尉，今众辱程将军独不为李将军地乎？夫曰：今日斩头穴匈，何知程李蚡怒缚，夫以他事诬罪之，弃市观国，案此三事，皆因饮食细故，而遂至于结祸甚大，诚可畏哉！子公之食指动，必尝异味，及灵公食大夫鼋，召子公而勿与者，欲使指动之不騐，盖以此戏子公也，而戏乃生患如此，易传曰：饮食必有讼，故受之以讼。而讼卦象曰：君子以作事谋始，君子图患于未萌，若至于怨祸已形，则无及矣！晋顾荣，传曰：荣与同僚饮酒，见行炙者，有异于常，乃割已炙噉之，同坐悉笑，荣曰：岂有终日执之而不知其味，后赵王伦簒逆，荣在其难，有一人救之，问其故，曰：我是省中，受炙臣也，南史隂铿传曰铿尝与賔友宴饮，见行觞者，因回酒炙以授之，众坐皆笑，铿曰：吾侪终日酣饮，而执爵者不知其味，非人情也，及侯景之乱，铿为贼禽，或救之获免，问之，乃前所行觞者观国，观古人有一饭之徳必报者皆贤者于施报，不敢忘也。今行炙执爵者皆皂贱，夫非素怀，廉耻者，偶然有合于君子，施报之义，亦可恠也。
流离
旄丘诗曰：琐兮尾兮，流离之子，毛氏传曰：琐尾少好之貌，流离鸟也，少好长丑，始而愉乐，终以微弱，郑氏笺曰：卫之诸臣，初有小善，终无成功，似流离也，观国案，尔雅曰：鸟少美长，丑为鹠鷅，郭璞注曰：鹠鷅犹畱离，诗所谓畱离之子，故广韵曰：鹠鷅鸟少美长丑，鹠亦作流，又曰：鹠鷅流离鸟也，以此观之，则本用鹠鷅，字诗人借为流离，郭璞引诗畱离之子者，别本诗用畱字，亦鹠之省文，其义一也。旄丘黎之臣子责卫伯之诗也，狄人迫逐黎侯，黎侯寓于卫，卫不能修，方伯连率之职，黎之臣子赋此诗以责于卫也琐兮尾兮，流离之子者言，卫之诸臣，虽有小善，而不能迎我君而复之，终无所成功，亦犹流离之鸟，少虽美而可观，长则丑而不足观也，流离，又为寳玉名前汉，西域传罽，賔国出珠玑，瑚虎魄，璧流离，颜师古注曰：流离光润，逾于众玉，扬子云羽猎赋曰：堆夜光之流离，五臣注文选，曰流离玉也，左太冲吴都赋曰：流离与珂，瑊五臣注文选，曰流离寳也，凡此言流离本用，琉璃，亦借用流离耳，若以流离，本字之义言之，则流徙离散，而不能安居者也，前汉食货志曰：百姓流离，予甚悼之，又礼乐志郊祀歌曰：辟流离抑不祥，此类是矣。
流连
孟子曰：方命虐民，饮食若流，流连荒亡，为诸侯忧，从流下而忘反，谓之流，从流上而忘反，谓之连，从兽无厌，谓之荒乐，酒无厌谓之亡，先王无流连之乐，荒亡之行，惟君所行也，前汉班固叙传曰：汉成帝张画屏风，画纣醉踞妲己，作长夜之乐，上指图问侍中班伯曰：此图何戒？伯对曰：沈湎于酒，微子所以吿去也，式号式謼，大雅所以流连也，观国案孟子，汉书言流连，其义各不同，孟子所言，乃齐景公问于晏子曰：吾欲观于转附朝儛，遵海而南，放于琅邪，吾何脩而可以比于先王观也，晏子乃以流连荒，亾之语对之，盖齐景公志在于慢游，不恤国事，故晏子以骄君之行，吿之流连荒，亾者骄君之行也，以此戒景公，冀景公之悟而毋为海上之游也，赵岐注，孟子曰：或浮水而下，乐而忘反，谓之流，或使人徒引舟船上行而忘反以为乐，谓之连此流连，乃慢游之名也，若班伯所谓大雅流连者，乃诗人嗟叹，泣涕流连也，荡诗曰：式号式呼，俾昼作夜，此言醉则号呼用昼作夜，沈湎于酒，故作诗者为之，嗟叹泣涕流连，而伤之也。颜师古曰：流连言作诗者泣涕流连，不为饮酒之人，以此观之，则孟子汉书？言：流连义各不同，可知矣。前汉师丹传曰：哀帝策免，丹曰：百姓流连，无所归心，此亦与班伯所谓流连同意，齐居东海之濵晏子以海上之游戒景公，故以流连吿之，切时事也。
孥帑
夏书甘誓曰：弗用命戮于社，予则孥戮汝，孔安国训曰：孥子也，非但止汝身，辱及汝子，商书汤誓曰：尔不从誓言，予则孥戮汝，孔安国训曰：古之用刑，父子兄弟，罪不相及，今云孥戮汝，权胁之使勿犯，常棣诗曰：宜尔室家，乐尔妻孥，毛氏训曰：孥子也，礼记中庸篇，引诗曰：宜尔室家，乐尔妻帑，郑氏注曰：古者谓子孙曰：帑观国案，许愼说文，玉篇广韵，皆曰：孥乃都切妻子也，帑乃都切，又他防切金帛所藏舎也盖孥字下从子，故为子孙之称，帑字下从巾，故为金帛之藏两字，其义不同，然诗人多借音用字，故常棣诗用妻帑，字后之，文士因诗用妻帑字，故亦用之耳。春秋，文公六年，左氏传曰：贾季奔狄，宣子使臾骈送其帑，又襄公二十五年，左氏传曰：退，谓其宰尔以帑免，杜预皆曰：帑妻子也，史记，秦始皇纪曰：乡使二世除去收孥污秽之罪，前汉文帝纪曰：尽除收帑相坐，律令鼂错，传曰：肉刑不用，辠人亡帑，国语曰：郑桓公寄帑与贿于会之间如此类，用帑字为妻子，盖因诗人借音用帑字，而后世亦用之也，若夫孟子曰：罪人不孥，赵岐注曰：孥妻子也，止其身，不及妻子也，前汉武帝纪，诏赦吴楚七国孥输在官者，应劭注曰：七国反时，妻子没入为官奴婢，武帝赦遣之，如此类用孥，自依本字义，非借音也，孥帑二字，覈其义各有归，不通用，后世不当专循借音之字，而易其本体也。
学林卷五
钦定四库全书
学林卷六
宋 王观国 撰
霍山
尔雅曰：泰山为东岳，崋山为西岳，霍山为南岳，常山为北岳嵩髙为中岳，郭璞注曰：霍山即天柱山，潜水所出，前汉郊祀志，曰舜嵗二月东巡狩，至于岱宗，岱宗，泰山也，五月，巡狩至南岳者，衡山也，八月，巡狩至西岳者，崋山也，十一月，巡狩至北岳者，常山也，中岳嵩髙也五载一巡狩，观国案南岳者，衡山也，而尔雅以霍山为南岳者，前汉郊祀志曰：武帝巡南郡，至江陵而东，登礼灊之天柱山，号曰南岳，颜师古注曰：灊，庐江县也，盖庐山有霍山，即天柱山之别名，灊水出焉，所谓灊霍者也，汉武南巡，惮衡山之逺而东至霍山，即祀以为南岳尔雅，当举衡山，以为南岳而反，举霍山者非古也，是以知尔雅非周公之作也。
丹阳
前汉地理志，丹阳郡有丹阳县，注曰：楚之先熊绎所封，十八世，文王徙郢，观国案史记，周成王封文武先师，鬻熊之曽，孙熊绎于荆蛮为楚子，居丹阳，后汉郡国志，南郡枝江侯国。有丹阳聚，此楚之所封也，史记曰：秦齐破楚屈匄，遂取丹阳，乃此地也，后楚文王徙郢，即今之江陵也，若丹阳郡者，本奏之鄣郡，汉武帝元封二年，更鄣郡为丹阳郡，属州，而丹阳县乃其支县，今润州之境是已，非楚之丹阳也，注以为楚熊绎所封者，误矣。
沈犹
前汉王子侯表曰：楚元王子嵗封沈犹夷侯颜师古注曰：沈音审，今沈亭是也。前汉楚元王传曰：景帝封元王子嵗为沈犹侯，晋灼注曰：沈音审属千乘，观国案广韵，平声，沈字直深切没也，汉复姓，鲁有沈犹氏常朝饮其羊，引何氏姓苑曰：今泰山人也。又，去声，沈字音审，本周文王第十子食采于沈，即汝南平舆沈亭是也。子孙以国为氏，汉书地理志，汝南郡平舆县，注曰：故沈子国也，以此考之，则沈犹之沈音直深切，沈亭之沈音，审沈犹属千乗其地在齐东，沈亭属汝南，其地在汝汉东西，不相侔也。颜师古晋灼，皆以沈犹音审，则误矣。又以沈犹为沈亭，亦误矣。家语言沈犹氏，孟子言沈犹行其沈，字皆平，声浮沈之，沈与音审者多相乱，盖不可不考也。

书曰：淮海惟扬州广韵，训说与唐人李济翁资暇录，皆曰：江南之性轻，故谓之，州观国，窃谓古人建立州县，或由山名，或因水名，或因事迹而为之名，非此三者，而以意剏立，则必取美名，若以风俗轻扬，而取州名，是鄙之也，九州居一焉，岂有九州之大，而独得鄙名耶？说文玉篇曰：举也，当取明轩举之义，后汉雄传，其先封于晋之而得姓，其地在河东县，若以江淮风俗轻，而名州，则河东之亦以轻而得名耶？沈存中笔谈曰：予尝使北至幽蓟，见路旁生蓟茇，甚大恐，蓟地因此得名，亦如荆州，宜荆州宜杨存中误以州为从木之杨，世俗亦多误书，雄为从木之杨，盖闽浙书籍字多误卤莽者，因不省尔。
翼轸
王勃滕王阁，序曰：星分翼轸，地接衡庐，观国案，史记天官书前汉天文志及诸天文书，皆曰：牵牛，婺女州也，翼，轸荆州也，前汉地理志曰：楚地翼，轸之分野，南郡江夏，零陵，桂阳，武陵，长沙汉中，汝南也，吴地斗分野，防稽九江，丹阳，豫章，庐江，广陵，六安，临淮也，然则豫章实吴，粤之分野，于星则属牛女于次，则属星纪，滕王阁在豫章，而勃序以为星分，翼，轸者，误矣。盖翼轸，乃荆州之地，于次则属鹑尾，古今州县，虽有分割而豫章，未尝属荆州，至于天星，固有定次，亦不为州县，分割而移改，勃序颇为唐人所脍炙而首误二字，何耶？欧阳文忠公尝谓王勃滕王阁序类俳，盖唐人文格如此，好古文者不取也。
京索
前汉髙帝纪曰：韩信亦收兵与汉王会兵复大振，与楚战荥阳南京，索间，破之，应劭注曰：京县名，今有大索，小索亭，晋灼注曰：索音册，颜师古注曰：索音束索之，索前汉萧何，传曰：汉三年，与项羽相距京，索间，韩信传曰：复击破楚京，索间，颜师古注曰：索音山客反观国，案后汉郡国志，河南有京县有索亭北征，记有索水，其字或作溹，然则索音山客反是也。文选陆士衡撰汉高祖功臣颂曰：京索既振，引师北讨，五臣注曰：索桑各切，案桑各切者，乃以索为宵尔，索绹之，索误矣。韩退之偃城夜防，聫句诗曰：雪下收新息，阳生过京索，于咢字韵同押，则知亦以索为宵尔，索绹之索亦误矣。
费
春秋，庄公十六年冬十有二月，会滑伯，滕子同盟于幽，杜预注曰：滑国都费，河南缑氏县陆徳明音义曰：费扶味反，又音秘，闵公二年，左氏传曰：莒人归之，及宻杜预注曰：琅邪费县北有密如亭，陆徳明音义曰：费音秘，又扶味反观，国案费音秘，又音翡，二者皆地名也，音秘者在东海郡费邑也，音翡者在河南郡费亭也。前汉地理志，东海郡有费县，注曰费音秘，鲁季氏邑也，后汉郡国志，河南郡有缑氏县注引左传，殄灭我费滑，杜预曰：滑国都于费，今缑氏县也，然则春秋闵公二年，莒人归之，及密杜预，云费县者，音秘是也。庄公十六年，防滑伯盟于幽，杜预云：都费者，音翡是也陆徳明初不稽考，而每存两音，不能自决，何以示后学也，又僖公元年，左氏传公赐季友汶阳之田及费，襄公七年，左氏传季氏城费，昭公十二年，左氏传我以费为公田，昭公十三年春，叔弓帅师围费。昭公三十一年，左氏传季孙请囚于费，昭公三十二年，左氏传受费以为上卿，定公十二年，左氏传季氏将堕费，公山不狃帅费人以袭鲁，凡此言费，皆谓鲁之费邑，音秘者也。襄，十八年，左氏传蒍子冯，公子格率锐师侵费滑，昭十五年，左氏传楚费无极，害朝吴之在蔡，昭二十年，左氏传费遂将攻华氏，前汉髙惠功臣年表陈贺封费侯，颜师古注曰：费扶味反，后汉宦者传曹腾以定策功，封为费亭侯，凡此言费，皆谓河南费亭，音翡者也。秘，翡二音。其地东西异域，不可易也。作音义者，贵在分别，岂可一字而存，两音耶。
贳滇
春秋，僖公二年九月，齐侯，宋公，江人，黄人盟于贯，杜预注曰：梁国县有贳城，贳与贯字相似，陆徳明音义曰：贳市夜反，又音世观国，案前汉髙惠功臣表，有贳侯胡害颜师古注曰：贳，音式制反，然则县贳城，当音世矣，春秋书郭公夏五夫人氏之防皆阙文也。则贯贳相似，传写或误焉，前汉髙祖纪曰：尝从王媪，武负贳酒，颜师古曰：贳赊也，当音市夜反，又地理志汝南郡有慎阳县，颜师古注曰：慎字本作滇，音真，后误为慎，今犹有真丘，真阳县字并单作真知其音不改也。阚骃曰：永平五年失印，更刻遂误以水为心，观国案刻印，而误则县当陈请，改正既不能改正，遂着图经，脩史者，案图经而纂集之之故误，莫之革也。
郢
史记周成王封熊绎于荆蛮为楚子，居丹阳，楚文王自丹阳徙郢，楚顷襄王自郢徙陈，楚考烈王自陈徙夀春命曰郢观国，案前汉地理志曰：江陵故楚郢都，楚既屡徙，至寿春，则去郢逺矣地既非郢，而犹命曰郢者，盖楚尝居郢而霸，则先世之威名，已着于郢矣，后虽东徙，犹以先世威名，自称觊楚之复大也，故虽东徙，而犹命曰郢，亦犹南朝萧氏出于兰陵，而其后又剏，南兰陵各贵其所自出故也。今之郢州，乃楚之别，邑号郢亭，非楚都之郢。
舂陵
古舂陵乡，属零陵郡，今道州之地是也；而南阳亦有舂陵，案后汉书，光武纪曰：景帝生长沙定王发，发生舂陵节侯买，章怀太子注曰：舂陵乡名，本属零陵泠道县在今永州唐兴县北，元帝时徙南阳，仍号舂陵故城，今在随州，枣阳县东，又案后汉宗室四王传曰：城阳防王祉，光武族兄舂陵康侯敞之子也，敞曽祖父节侯买封于零陵泠道之舂陵乡，为舂陵侯，买卒，子戴侯熊渠嗣，熊渠卒，子考侯仁嗣，仁以舂陵地势下湿，山林毒气，上书求减邑内徙，元帝初元四年，徙封南阳之白水乡，犹以舂陵为国名，观国尝怪，考侯仁以舂陵湿毒而求内徙，元帝许之，徙于白水，所徙之地，既非始封，舂陵之地，而仍号舂陵者，盖仁之求徙，非因功也，有功而徙，乃可改封，今仁徙以地气湿毒而求徙，则当时无改封之例，故虽许之，徙而犹号舂陵，盖本封舂陵之爵，不可改故也。世祖改舂陵为章陵，建武十八年，使中郎将耿遵筑章陵城，自世祖有白水，真人之应，而南阳舂陵之名，遂大着，以此知地之兴衰，亦有时也，前汉地理志，零陵有泠道县，应劭注曰：泠水出丹阳宛陵西北入江，颜师古注曰：宛陵在豫章案豫章，与零陵相去南北逺甚水源亦不相通，盖宛陵自有泠水，非泠道县之泠水，应劭误矣。
曲逆
史记陈平世家曰髙帝与功臣剖符定封平为户牖侯髙帝至平城，为匈奴所围，七日，用陈平竒计围以得开髙帝既出南过曲逆，上其城，望见其屋室甚大，曰：壮哉县，吾行天下，独见洛阳与是耳，乃诏御史，更以陈平为曲逆侯，尽食之，陆士衡撰汉髙祖功臣颂曰：曲逆宏达，好谋能深五，臣注文选，曰曲音区，句切逆音遇观国，案前汉地理志中山国有曲逆县，注曰蒲阳山，蒲水所出，东入濡，濡水于城北，曲而西流，故曰曲逆，章帝丑其名，改曰蒲隂在蒲水之隂以此考之，则曲逆，当依本字音是也。后汉，郡国志曰：安险县，章帝更名安憙，苦陉县，章帝更名汉安，曲逆县，章帝更名蒲隂盖章帝恶险，字苦字，逆字而改之，则知当时曲逆，无他音也，五臣何据？而有去遇之音耶？前汉髙祖纪曰：三月，攻开封，未拔，西与秦将杨熊防战白马，又战曲遇东，文颖注曰：曲遇，地名也，苏林注曰曲音龋，遇音颙，颜师古注曰：龋丘羽反，或谓注文选者援此，而音曲逆，然曲逆在中山，曲遇在河南，不可援以爲证。
衡
王荆公曰衡山，谓之衡者，以其与中国适平，孙宗鉴东皋杂録曰：予尝至衡山，观水源，北流数百里，湍急而下，则衡山，地势甚髙观国案天倾，西北地不满东南，是西北地势髙而东南地势下，故水皆归东，此天下之势也，潇湘之源，甚细微，至永衡而稍大，北流过长沙而入于湖，此三州之地势也，三州之水，虽北流聚于湖，至岳阳，则与大江合而又东去矣，孙氏不以天下南北地形而论水势，乃以三州之水北流而遽谓衡山之地髙则误矣所谓与中国适平者，衡山之巅，与中国之地，适平也，其实南方耕桑之地，则甚下此理灼然。
酂防
史记萧相国世家曰髙祖以萧何功最盛，封为酂侯，文颖注曰：酂，音赞，臣瓒注曰：今南阳酂县也，孙检注曰：有二县，音字多乱，其属沛县者音嵯，属南阳者，音赞，茂陵书萧何国在南阳，宜呼赞，今呼嵯嵯，旧字作防，今皆作酂，所由乱也，前汉地理志，南阳郡有酂县，颜师古注曰：即萧何所封，又沛郡有酂县，颜师古注曰：此县本为防中古以来，借酂字为之耳。观国案，沛郡防县中古以来，虽借酂字，其实酂亦音嵯玉篇，广韵皆曰防，沛郡防县亦作酂，所谓亦作酂者，亦读作防也是则属沛郡者，音嵯，属南阳者，音赞，萧何所封，乃南阳之酂也，二县各有区别，茍不考究，则相乱矣，后汉，郡国志曰：沛国有酂县，刘昭注曰：曹腾封费亭是也。观国案费亭，乃春秋所谓费滑，盖滑国都于费，在河南缑氏县，亦尝属南阳之酂县，非沛国之酂也，以酂字相乱，故刘昭误注耳。
朐防
汉有朐防县，属巴郡，广韵曰：朐音蠢防音闰，汉朐防县名，在巴东郡下湿，多朐防虫，许慎说文曰：朐，音闰防音蠢，说文与广韵，音正相反，观国，案唐人李济翁资暇集，朐字又用作字，从旬则宜音闰，说文为是也，前汉地理志，巴郡有朐忍县，颜师古注曰：朐，音劬，后汉郡国志，巴郡有朐忍县，晋书，地理志巴东郡有朐防县，晋书音义曰：朐防音蠢闰，然则两汉谓之朐忍朐，又音劬，而晋书又谓之朐防，疑有不同者，盖许慎说文已释二字，则汉当已有朐防之名，班固用字多假借，或省偏旁，故以防为忍，颜师古不稽考，遽音朐，为劬师古误也。巴东诸县，初无易名者，唯后汉有分置者，而古名固不废也，案前汉地理志，齐郡有临朐县，东郡亦有临朐县东海郡有朐县，此三县顔师古皆音朐，作劬，盖此三县音朐，作劬是也，独巴郡朐防非劬，音颜师古，其必援三县之音，而误音巴郡之朐耳。
河源
史记大宛列传，太史公赞曰：禹本纪言河出昆仑，昆仑其髙二千五百余里，日月所相，隐避为光明也。其上有醴泉，瑶池，今自张骞使大夏之后也，穷河源，恶睹本纪所谓昆仑者乎？邓展注曰：尚书导河积石，是为河源出于积石，积石在金城，河关不言出，于昆仑也，观国案史记，张骞，传曰：骞身所至者，大宛，大月氏，大夏，康居，而传闻其旁大国五六，具为天子言之，曰：大宛在匈奴西南，其北则康居，西则大月氏，西南则大夏，东北则乌孙，东则扞罙，于阗，其南则河源出焉，然则乌孙扞罙，于阗，皆骞所传闻，未尝身至其国也，但闻河源出于于阗之南而已，是虽有穷河源之文，而其实骞未尝至河源，尚何昆仑之责耶？尚书，禹贡曰：导河积石，至于龙门，或凿山，或穿地以通流，然则禹导河水其功力，始于积石耳，而邓展注史记，乃谓河源出于积石，则误矣。前汉西域传曰：河有两源，一出葱岭，一出于阗，于阗河北流，与葱岭河合，东注蒲昌海，一名盐泽者也，南出于积石，为中国河，案张骞传亦未尝言两源，盖班固得于他书类集而作史者也。
雒
前汉地理志，河南郡雒阳县，颜师古注曰：鱼豢云汉，火行忌水，故去洛水而加隹，如鱼氏说，则光武以后改为雒字也。观国案，史记河渠书曰：东下砥柱，及孟津雒汭，又史记，封禅书曰：幽王为犬戎所败，周东徙雒邑，又史记十二诸侯年表曰：周平王元年，东徙雒邑，由此观之，则司马迁作史记，时已用雒字，非光武以后改也。汉虽火行，然汉字亦从水，未尝改避，岂于雒字独改之哉？本用洛字，而司马迁，班固多假借用字，故亦通用雒字耳，鱼豢之说，非也。
郑
前汉地理志，京兆尹，有郑县，班固曰：周宣王弟郑桓公邑，应劭曰：周宣王母弟友所封，其子与平王东迁，更称新郑，臣瓒曰：周自穆王以下都于西郑，不得以封桓公也。初，桓公为周司徒王室将乱，故谋于史伯而寄帑与贿于虢，桧之间，幽王既败，二年而灭，桧四年而灭，居于郑父之丘，是以为郑桓公无封京兆之文也，颜师古曰：春秋外传云：幽王既败，郑桓公死之，其子武公与平王东迁，故左氏传云：我周之东迁，晋，郑焉依，又郑庄公云：吾先君新邑于此，盖道新郑也，穆王以下无都西郑之事，瓒说非也，又地理志河南郡有新郑县，班固曰：诗郑国，郑桓公之子武公所国，应劭曰：国语云，郑桓公为周司徒王室将乱，寄帑与贿于，桧之间，幽王败，桓公死之，其子武公与平王东迁洛邑，遂伐，桧而并其地，而邑于此，后汉郡国志，京兆尹，有郑县，刘昭注曰：郑桓公封于此，又郡国志，河南郡有新郑县，诗郑世家曰：桓公友初封于郑，为周司徒，幽王以褒后故，诸侯叛之，公问周太史曰：王室多故，予安逃死乎？对曰：洛东桧之君，贪而好利，百姓不附，今民皆爱公，公居之，桧之民皆公之民也，卒徙洛东而，桧果献十邑观国，案诗郑国风缁衣美武公也，父子并为周司徒，善于其职，国人宜之，盖诗之郑乃河南之新郑武公之始邑也，京兆之郑，乃桓公之封，至于平王东迁洛邑，武公始邑于新郑，故郑庄公曰：吾先君新邑于此，先君谓武公也，由此观之，则京兆之郑实，桓公所封，而河南新郑，即武公所徙之邑，明矣，亦犹丰之有新丰也髙祖沛郡丰人及髙祖定天下，都关中，太上皇思东归，于是髙祖改筑城市，街里以象丰，徙丰民以实之，故谓之新丰，亦如郑之有新郑也，又汉中郡，有南郑县者，京兆之郑在西，河南之郑，在东则汉中之，郑在南，故以南别之也。
武陵
晋书良吏传，潘京武陵汉寿人太守赵廞甚器之，尝问曰：贵郡何以名武陵，京曰：鄙郡本名义陵，在沙阳界，与夷相接，为所攻，光武时移东出，遂得全。共议易号，传曰：止戈为武，诗称髙平曰陵，于是名焉，观国案前汉地理志，武陵郡注曰髙帝置，又有义陵县，又志曰：楚地翼，轸之分野，南郡江夏，零陵，桂阳，武陵，长沙及汉中，汝南郡，尽楚分也。以此观之，则武陵郡，乃汉髙帝所置非后汉立，号晋书潘京之谈，误矣。案后汉郡国志，武陵郡刘昭注云先贤传曰：晋武陵太守赵廞问主簿潘京，曰贵郡何以名武陵，京曰：鄙郡本名义陵，在辰阳县界，与夷相接，为所攻破，光武时移东出，遂得见全，共议易号，传曰：止戈为武髙平曰：陵于是改名焉。然则晋书采先贤传之语而作，潘京传者也，夫采杂记之书而作史，不免于误也。
匡山
杜子美怀，李白诗曰：匡山读书，处头白，好归来注诗者，曰匡山，未详观国，案后汉郡国志，庐江郡寻阳县刘昭注引释惠逺庐山记曰：有匡俗先生出商，周之际，居其下，受道于仙人，时谓所止为仙人之庐，又引豫章旧志曰：匡俗先生，字君平，夏，商之苗裔，又建康实録曰：隆安六年，桓移书于匡山惠逺法师然则匡山者庐山也，李太白尝游庐山旧矣，子美既不得志，而太白复以譛出，故子美诗曰：头白好归来，盖欲招隐为庐山之游也。
兹
前汉地理志，上郡龟兹县，应劭注曰：龟兹音丘，慈观国案，字书龟，居逵切，又居求切，盖居求切者，音鸠，亦收在鸠字韵中，然则龟兹当音鸠，慈而应劭，音龟，作丘者于字书，居求切误，调入丘音也，其余史书，并音龟兹，作丘慈者，实应劭倡其误耳，龟兹者，西域之国名，其国不在上郡，而上郡取以为县，名者，颜师古以为龟兹国人来降附者，处之于此，故以为名。理或然也。文士亦或用龟字，作鸠音用之，张平子西京赋曰：摭紫贝，搏耆龟，搤水豹馽潜牛，盖用龟字作鸠，音与牛字协声韵也，匈奴有休屠王而汉武威郡有休屠县者，盖武威郡有休屠王故地，汉武帝太初四年，置武威郡，故其县以休屠为名，此固当然，与龟兹县异矣，畨夷名号，与其地名，多有他音，不读如本字，故可汗音榼，寒阏氏音烟支谷蠡音禄，梨狋氏音权，精浩亹音，閤门畨汗音盘，寒允吾音铅，牙先零音铣怜，凡此皆变为他音字书，亦有不载者。
交趾
前汉武帝纪元鼎六年定，越地以为南海，交趾等郡，前汉地理志，交趾郡注曰：武帝元鼎六年开，后汉光武纪建武五年，交趾牧邓逊奉贡，章怀太子注引舆地志曰：其夷足大指开拆，两足并立，指则相交，应劭注曰：始开北方，遂交于南，为子孙基阯，故曰交阯，又后汉郡国志，交趾郡观国，今考汉武纪言，交趾用阯字，又地理志言，交止用止字，后汉光武纪言，交阯用阯字，又郡国志言，交趾用趾字，其用字既不同，而注释者，或谓足指相交，或谓子孙基阯亦不同，观国，案礼记王制云：南方曰蛮，雕题交趾，有不火食者矣。郑氏注曰：交趾足相乡，盖雕题者，黥其额也，交趾者，足相乡也，其俗所生所习如此，然则当用趾字，而史或用阯止二字者假借用之也，应劭以为子孙基阯，盖牵于从阜之阯，遂误训耳。
着
春秋，襄公十年，左氏传曰：晋侯惧而退入于房，去旌，卒享而还，及着雍疾，杜预注曰着雍，晋地陆徳明音义曰：着都虑反，观国案广韵，平声曰着，直鱼切引，尔雅曰：太歳在戊曰着雍，然则左传着雍之着，当为平声，直鱼切陆徳明音误矣。前汉地理志，济南郡有着县，顔师古注曰：着，音竹庶反，又直庶反，韦昭以着为蓍龟之蓍，音纪，咨反观国，案前汉地理志，后序曰：竢我于着乎？而颜师古注曰：齐国风着诗之词也，着地名，即济南郡着县音直，庶反陆徳明毛诗音义曰：着直屡反，盖直庶反直，屡反同一音，此音是也。地名不可以呼两音，而颜师古于前汉志，济南郡着县，列两音者，非也。春秋，襄公二十一年，左氏传曰：宣子使城着杜预曰：着晋邑陆徳明音义曰：着直据反，又昭公四年九月，取鄫，左氏传曰：着丘公立而不抚，鄫又昭公十四年，左氏传，秋八月，莒着丘公，卒陆徳明音义皆曰：着直居反，盖地名有字同，而音各不同者，此类是也。非谓一县而立两音也，观国案许愼说文，箸字亦作着广韵曰：着直鱼切，引尔雅太歳在戊曰着雍，又音张虑切明也，又音丁，吕切任也，又音迟，倨切匙筯也，又音直畧切附也又音张畧切服衣于身也，诸音虽不同，然本用箸字，盖篆文唯有从竹之箸，亦或作着耳，俗书有着字，非是史记货殖传曰：子贡仕于卫，废着鬻财于曹，鲁之间，徐广注曰：子贡传云：废居着犹居也，着读如贮，又货殖传曰：越王句践用计，然积着之理，然则所谓废着所谓积着皆读音贮，字书丁，吕切者是也。史记孔子弟子传曰：子贡好废举，与时转货赀，裴骃注曰：废举谓停贮也，物贱则买停贮贵，即转易货卖，史记平凖书曰：富商大贾，废居居邑，注曰：废居者，贮蓄之名也，然则所谓废居，所谓废举其义，与废着同司马氏异其辞耳。
蔑
春秋，隐公元年三月，公及邾仪父盟于蔑，左氏传曰：公摄位而求好于邾，故为蔑之盟，杜预曰：蔑姑蔑鲁地，鲁国卞县南有姑城，左氏音义曰：蔑亡结反，公羊传曰：三月，公及邾娄仪父盟于昧昧者何地？期也？公羊音义曰：昧亡结反，糓粱传曰：三月，公及邾仪父盟于眛眛，地名也，范曰眛鲁地，糓梁音义曰：眛音蔑观国，案左氏，用蔑字公羊，用昧字，糓梁用眛字，然字书蔑莫结切而昧眛二字音妹，又音秣，不与蔑同音也，假借用字，唯地名不可以立二音，故亳或用薄粊，或用费济，或用泲，凡此皆一音无伤也，昧眛二字，与蔑分两音，亦非通用，以此定地名，岂不致疑耶？陆徳眀以昧眜二字皆音蔑，固不得不音，以为蔑也，若覈其声韵，则为无所据矣，后汉郡国志，鲁国卞县，注曰：县南有姑城，引春秋隐公元年，盟于蔑然，则当用蔑字，不必改作也。史家多慕此类，假借字，如周亚夫封条侯，而或变条，为修王莽，傅曰：信乡侯佟上言：颜师古曰：王子侯表清河纲，王子豹封新乡侯，古者新信同音，凡此皆字书所不载者也，君牙曰：今命尔予翼，作股肱心膂，吕侯以穆王命作书训，夏禹轻刑之法，作吕刑，故许愼说文曰：吕力举切，又作膂广韵，引字林曰：吕脊骨也，亦作膂，此非假借也，盖自有通用，如此类者，无所疑也。
阌
前汉戾太子传曰：戾太子死于湖，宣帝诏以湖阌乡邪里聚为戾园，后汉郡国志，农郡湖县有防乡，章怀太子注曰：戾太子南出，葬在防乡，观国案玉篇广韵，皆曰防音，文农湖县有防乡，汝南西平有防亭，俗作阌，以此知本用防字，俗以阌字代之也，防字门中，从案字书，火域切，举目使人也，故字篆文，为目下攴，则固有篆文矣，若阌字则无篆文，不可遵用，班固作史，好用古文字，而于戾太子，传用俗书，阌字何耶？
台
春秋，襄公十二年三月，莒人伐我东鄙，围台，杜预注曰：琅邪费县南有台亭陆徳明音义曰：台勅才反，又音台，又音翼之反，观国案地名，当从一音，而陆徳明于台字，列三音，将何所从也？今案前汉地理志，琅邪郡横县，班固注曰：台水所出，东南至东武入淮，颜师古注曰：台音怡，然则春秋书围台，当音怡，在陆徳明音翼之，反者是也。后汉郡国志，泰山郡有台亭，属费县，乃其地也，若勅才反者，所谓台栝，所谓天台山是也。若音台者，古人或以驽骀，为驽台是也。台，字三音，各有区别，茍列三音于一字之下，是自疑也。何以取信于后，学台音怡者，其义则我也，怡也，尚书，凡言台曰：其如台之类，皆训我也，史记？太史公自序曰：唐尧逊位，虞舜不台，又曰：惠之早霣，诸吕不台如此类，皆训悦也，徐广曰：不台者，无台辅之徳乃读台为胎，误矣。
九州
舜有十二州；冀，兖、青、徐、荆、、豫、梁、雍、幽、并，营也，禹贡九州，冀、兖、青、徐、扬、荆、豫、梁，雍也，周礼职方氏，九州荆，豫、青、兖、雍、幽、冀，并也，尔雅九州，冀，豫、雍、荆、、兖、徐、幽、营也，前汉地理志曰：尧遭洪水，怀山襄陵，天下分绝，为十二州，使禹治之，水土既平，更制九州观国，案尧遭洪水，鲧治九载，绩用弗成，禹纉其事，治水成功，禹贡所言，乃治水成功之实，故禹贡惟列九州，方禹治水，成功之时，尧尚在位，则当尧之时，天下惟九州耳，及尧禅舜，舜即位，始分九州为十有二州，则是禹别九州于前，而舜肇十有二州于后也，以书考之，禹贡曰：禹别九州，随山濬川，任土作贡，九州攸同，四隩既宅，九山刋旅，九川涤源，九泽既陂，四海防同，六府孔修，东渐于海，西被于流沙，朔南暨声教，讫于四海，禹锡圭告厥成功，此盖尧在位之日，禹功已成，故锡元圭以吿成功，及尧禅舜，舜即位，咨四岳曰：有能奋庸熙帝之载，使宅百揆亮采，惠畴，佥曰：伯禹作司空，帝曰：俞，咨；禹，汝平水土，惟时懋哉！此盖舜即位，首咨四岳，以禹前有治水之大功，故用禹为司空，乃宰相之任也，舜典曰：肇十有二州，孔安国传曰：肇始也，禹治水之后，舜分冀州为幽州，并州分青州为营州，始置十有二州，以此观之，则当尧之时，禹别九州，及舜即位，始分十有二州，固可知矣。班固于汉书，地理志以为尧遭洪水，天下分绝，为十二州，使禹治之，水土旣平，更制九州，班固误也。夏，商；周，皆循九州之制，周礼职方氏，九州无徐，梁而有幽并者，盖徐梁入于青雍，而析冀部，以为幽，并也，尔雅九州无青梁，而有幽营，郭璞注谓商制也，世传尔雅，周公所作，而其列九州，则用商制，何耶？至汉武帝南置交趾，北置朔方，兼徐、梁、幽、并之制，改雍曰凉，改梁曰益，凡十三部，置刺史，斥地逺矣诗曰薄伐玁狁，至于太原，又曰：淮夷攸服，淮夷卒获，盖今之河东，在古为北狄，今之淮甸，在古为东夷，周之时所经理者，中原之地而已，中原之地平而山泽少，故井田之法，以比闾族党，州乡邻里酂鄙，县遂寓之于井邑，丘甸县都之制，自九夫为井，积而至于百里为一同，王畿千里，积百，同九百万夫之地也，其制军也，有伍两卒，旅师军之法而寓之，扵农万有二千五百人为军，以当一乡之军六乡七万五千人，以当六乡之军六乡之军，出则无不胜，此中原之定制也，其外则有侯服，甸服男服，采服卫服，蛮服夷服，镇服藩服，山林川泽多而可耕之地，少与中原之地不同，然则后世无封建之法，而欲井田肉刑，以致太平，斯亦难矣！昔夏少康在虞思有田一成，有众一旅，则井牧之制，先古已有之，周能损益变通，至于大备故也。山海经，不知何人作，其言皆九州之外，耳目之所不及者，颇怪而不可信，古之圣人作书，如六经者，所以信于天下，后世以为常，经法如耳目之所不及者，圣人固畧而不论也。然则山海经者，非圣人之所作可知矣。史记孟轲传曰：驺衍作终始，大圣之篇，所谓中国者于天下乃八十一分居其一，分耳中国名曰赤县，神州赤县神州内自有九州，禹之序九州是也。不得为州，数中国外，如赤县神州者九，乃所谓九州也，其言谬悠不经，殆未能笼陋民，宜后世君子鄙其学，盖与田骈愼到之徒，一体皆圣人之罪人也。
鄢
春秋，隐公元年夏五月，郑伯克段于鄢，杜预曰：鄢今颍川鄢陵县陆徳明春秋释音曰：鄢于晚反，又于建反又于然反观国，窃谓地名不可以呼两音，而今此开三音者，案广韵平声，鄢于干切，又于晚切鄢陵县名也，亦作傿上声，鄢于宪切，引左传，晋侯，郑伯战于鄢陵，盖字书虽亦三分音，而于鄢之地，则别无二义，陆徳明见其有三音，故皆列于释音，要当从一，音读可也，前汉地理志，陈畱郡有鄢县，应劭曰：郑伯克段于鄢，是也。又颍川郡，有傿陵县，而后汉郡国志，颍川郡有陵县，注曰：春秋克段于鄢，然则或用鄢字，或用傿字，或用字，三字通用也。春秋，桓公十三年，左氏传曰：及鄢，乱次以济，成公十三年，传曰：无礼必食言，杜预曰：为十六年，鄢陵战经，十六年六月甲午晦，晋侯及楚子，郑伯战于鄢陵，襄公十三年，传曰：是以不徳而亡师于鄢，昭公四年，传曰：迁赖于鄢，又曰：楚无晋备，以败于鄢，又十三年，传曰：王防夏将欲入鄢，凡此春秋及左氏传，或言鄢，或言鄢陵陆德明释音皆作于晚反，而杜预皆以颍川郡鄢陵县为训，盖一地也，史记韩世家宣惠王，十四年，秦伐败我鄢，徐广曰：颍川郡鄢陵县，鄢于干反，至今鄢陵县呼鄢为平声，其音不改也。然则当呼鄢作平声，顺古今人所呼之音也，前汉地理志，颍川郡，又有郾县，颜师古曰：郾，一战反此，别是一县也。
县同名
前汉地理志，齐郡有临朐县东莱郡，又有临朐县，应劭曰：临朐山也，颜师古曰：各以所近为名，盖二县皆以临朐山而同为名也，九江郡有曲阳县，应劭曰：在淮曲之阳，东海郡，又有曲阳县，应劭曰：在淮曲之阳，盖二县，皆以在淮曲之阳而同为名也，齐郡与东莱郡相附近九江郡，与东海郡相附近，故其取县名，则各以其山与水所近者为名，理固然也，若夫二郡相远而县名，亦有同者，东海郡有武阳县，犍为郡，又有武阳县，临淮郡有髙平县安定郡，又有髙平县武都郡有武都县，五原郡又有武都县，平原郡有富平县北地郡，又有富平县，涿郡有髙阳县琅邪郡又有髙阳县桂阳郡有隂山县四河郡又有隂山县安定郡有安定县，交阯郡又有安定县，临淮郡有广平县，广平国，又有广平县千乗郡有平安县，广陵国又有平安县，颍川郡有定陵县，汝南郡，又有定陵县，东海郡有开阳县，临淮郡，又有开阳县，琅邪郡有平昌县，平原郡又有平昌县，平原郡有阿阳县，天水郡又有阿阳县，清河郡有东阳县，临淮郡，又有东阳县，豫章郡有宜春县，汝南郡，又有宜春县，东海郡有新阳县，汝南郡，又有新阳县，沛郡有建成县勃海郡，又有建成县，左冯翊有髙陵县琅邪郡又有髙陵县左冯翊有武城县，襄定郡，又有武城县，钜鹿郡有新市县中山国，又有新市县，东海郡有东安县城，阳国又有东安县，金城郡有金城县，陇西郡，又有金城县，凡此皆二郡相逺而县名同者也。古之封爵，多取县名，故前汉王子侯年表有平昌侯刘卬宜春侯刘成，建成侯刘拾新市侯刘吉安定侯刘贤，东阳侯刘洪，东安侯刘彊，建阳侯刘咸广平侯刘徳新阳侯刘永又髙惠孝文功臣年表有广平侯薛欧髙陵侯王虞景武昭宣功臣年表有新市侯王弃之外戚，恩泽侯年表，有建成侯吕释之，宜春侯王防富平侯张安世髙阳侯薛宣髙陵侯翟方进，凡此所封，皆有两县同名，既非乡土，悉系泛封，应当食一县，未有食两县者，不知当时所封独取何县考之？汉书无所辨异，则当时有司定封爵者，率尔而然耶？
地名旁犯
襄邑县，土人呼其地为襄陵，案前汉地理志，陈留郡襄邑县，颜师古注曰：本承箱县，襄陵乡，宋襄公所葬，故曰襄陵，秦始皇以承箱卑湿，故徙县于襄陵，谓之襄邑县，然则土人呼襄邑为襄陵是也。然河东自有襄陵县，前汉地理志，河东郡襄陵县注曰：晋襄公之陵名，因以县若呼襄邑之地为襄陵，有同乎河东之襄陵，是自设疑也，毗陵县，土人呼其地为延陵案前汉地理志，会稽郡毗陵县，注曰：季札所居也，旧延陵汉改之，然则土人呼毗陵为延陵是也。然代郡自有延陵县，前汉地理志，代郡有延陵县，若呼毗陵之地为延陵有同乎？代郡之延陵，是自设疑也，亦如关中有咸阳县，云中郡正，有咸阳县，宣州有南陵，而京兆尹正有南陵县，鼎州之地，有武陵，而汉中郡正有武陵县，韶州之地，有曲江，而汉西都曲江之名甚着，要当分别毋纽于疑似可也，若兰陵之有，南兰陵兖州之有南兖州，不羮之有，东不羮西，不羮屈之，有南屈北屈，凡此类，古人亦虑其重复，故以东西南北别之也。
羮
史记髙祖功臣侯年表有羮颉侯刘信，前汉王子侯年表有颉羮侯刘信服，防曰：颉音戞击之，戛在史记言，羮颉在汉书，言颉羮不同者，观国案，史记楚元王世家曰髙祖长兄伯，蚤卒髙祖微时尝辟事，时时与宾客过丘嫂食，嫂厌叔诈为羮尽轑，釡賔客以故去，已而视釜中尚有羮髙祖怨其嫂及髙祖为帝封昆弟，而伯子独不得封，太上皇以为言髙祖曰非忘封之也，为其母不长者耳，于是乃封其子信为羮颉侯，裴骃注曰：羮颉侯以髙祖七年封，由此观之，则史记年表谓羮颉侯者，是也。汉书年表颠倒，其文为颉，羮误矣，颍川郡地名，有不羮者，羮音郎，春秋，昭公十二年，左氏传曰：今我大城陈，蔡，不羮诸侯，其畏我乎？子革对曰：是四国者，专足畏也，杜预曰：四国陈蔡，二不羮陆徳明音义曰：羮音郎，又十三年，传曰：楚公子比，公子黒肱公子弃疾蔓成然，蔡朝吴帅陈，蔡、不羮许，叶之师，音义曰：羮音郎，前汉地理志，颍川郡定陵县有东不羮，襄城县有西不羮，颜师古曰：羮音郎，后汉郡国志，颍川郡定陵县有东不羮，章怀太子注引杜预曰县西北有不羮亭，又襄城县有西不羮注引，杜预曰：有不羮城，则子革谓陈蔡不羮，为四国者，乃杜预所谓陈，蔡，二不羮也，二不羮；乃东西不羮，以此知春秋时已分，东不羮矣，羮音郎者，自古所呼如此，宋玉招魂曰：肥牛之腱，胹若芳和，酸若苦陈，吴羮濡，鼈炮羔，有柘浆鹄酸臇，鳬煎鸿鸧，以音韵叶之亦读，羮曰郎也，凡地名有他音者，字书亦多不载。羮音郎之类是也。
阙地
地名有歴时既久，文籍散失，而不可考者，春秋桓公十一年正月，齐人，卫人，郑人盟于恶曹，九月，柔防宋公，陈侯、蔡叔盟于折，僖公十五年三月，公会齐侯，宋公，陈侯、卫侯、郑伯、许男、曹伯盟于牡丘，文公十年秋，及苏子盟于女栗，冬，楚子，蔡侯次于厥貉，十三年冬，卫侯防公于沓，成公十二年夏，公防晋侯，卫侯于琐泽，秋，晋人败狄于交刚，十七年十有一月壬子，公孙婴齐，卒于貍脤，十八年冬十有二月，仲孙蔑防晋侯，宋公，卫侯、邾子，齐崔舒同盟于虗朾襄公五年夏，仲孙蔑，卫孙林父防吴子于善道，二十一年冬，公防晋侯，齐侯，宋公，卫侯、郑伯、曹伯，莒子，邾子于商任，昭公十一年五月，仲孙貜会邾子，盟于祲祥，秋，季孙意如会晋韩起，齐国弱，宋华亥，卫北宫佗，郑罕虎，曹人，杞人于厥憗，二十六年秋，公会齐侯，莒子，邾子伯，盟于鄟陵，定公三年冬，仲孙何忌及邾子盟于拔，十年冬，齐侯，卫侯、郑游速防于安甫，威公十年，左氏传曰：虞公出奔共池，僖公二年，左氏传曰：始漏师于多鱼，襄公十九年，左氏传曰：齐及晋平，盟于大隧，凡此春秋及左氏传所书地名，杜预皆曰：阙，晋时去周，秦，汉未逺虽经秦火，而汉人文籍甚备，以杜预之，博学于春秋，阙地有所不能考，况后世屡罹兵火，书籍错乱，非特阙地而已也，前汉地理志，左冯翊征县，顔师古曰征音惩，即今之澄城县，引左传取北征，即此地而杜元凯，未详其处，盖改征为澄，遂昧而不可考耳。右扶风有郁夷县，班固引诗，周道郁夷，颜师古曰：四牡诗，四牡騑騑，周道逶迟，韩诗作周道郁夷，故班固因用郁夷字耳，琅邪郡有计斤县，颜师古曰：即左氏传所谓介根也，语音有轻重耳，辽东郡有无虑县，顔师古曰：虑音闾，即所谓医巫闾也，西河郡有圜阳县，又有圜隂县顔师古曰：圜字本作圁，圁阳，在圁水之阳圁隂在圁水之隂后误为圜字，今有银州，银水即是旧名犹在，但字变耳，汉右扶风之槐里，县在周时，名犬丘，秦更名废丘汉髙祖三年更名，槐里而王莽，又改为槐治，凡此类，皆因更改，而变易其字，面又至于讹，其声音，苟书籍湮亡，则又阙轶而不可考，毋足怪也。前汉路，温舒傅曰：温舒举孝廉，为山邑丞，颜师古曰：山邑不知其处，若此者，虽博学不能措辞也。
改地名
前汉地理志，曲阳县，凡有五，东海郡有曲阳县，九江郡有曲阳县，常山郡有上曲阳县，钜鹿郡有下曲阳县，交阯郡有曲阳县，应劭曰：东海九江曲阳县，皆在淮曲之阳，然则常山钜鹿之曲阳，当为河曲之阳而交阯，賔海当为海曲之阳也，上曲阳，在上流下曲阳在下流，故以上下别之，大抵地名同，则分东西南北上下左右以别之，王根在汉，成帝时为大司马，封曲阳侯，曲阳有五，不知当时所食何地，根尝荐王莽自代，及莽得志而根已死，莽以曲阳非令称，乃追諡根为直道侯，盖莽心恶忌，曲字而改之也，广平国有曲周县又有曲梁县，王莽恶曲字，改曲周为直，周曲梁为直，梁太原郡有阳曲县，隋文帝自以姓杨心恶，阳曲之号，乃改为阳直中山，国有曲逆县，又有安险县，又有苦陉县，汉章帝心恶曲逆，险苦之字，故改曲逆为蒲隂改安险为安憙，改苦陉，为汉昌若此，类皆出于心，有恶忌而改之者，凡内不足者，外多疑丑，其是之谓乎！古人以曲险之字，名县者甚多，山阳郡有曲乡县，东莱郡有曲成县，琅邪郡有海曲县，东海郡有平曲县，会稽郡有曲河县，桂阳郡有曲江县，广平国有南曲县，辽东郡有险渎县，若此者，又焉得悉改之哉？春秋，桓公六年，左氏传曰：公问名于申繻，对曰：不以国不以官，不以山川，不以隐疾，不以畜牲，不以器币以国则废名，以官则废职，以山川则废主，以畜牲则废祀，以器币则废礼，晋以僖侯废司徒，宋以武公废，司空先君献，武废二山，盖不以国者虑废国之号也，不以山川者虑废山川之号也，鲁有具山，敖山鲁献公名具，鲁武公名敖，鲁既讳，献武之名，则具敖二山，其名废矣，鲁周公礼义之国也，而于曲礼或不能遵焉，况于后世乎？汉文帝名恒，改恒山为常山，汉光武叔父名良，改寿良县为寿张县，汉殇帝名隆，改隆虑县为林虑，北齐文宣太子名商，改商州为赵州，隋炀帝名广，改广平郡为永平，凡此类皆以名而废国邑，山川之号也，又有以率意而改作者，秦始皇以望气者言金陵有天子气，故东巡以厌之，而改金陵为秣陵，汉光武更芒县为临睢，汉安帝以孝徳皇后葬于清河郡之厝县，而改名甘陵，又改千乗郡之狄县为临济，始皇忌金陵之气而不务修徳海内分崩，汉安忌夷狄之称，而权归邓氏，王度以愆，然则率意改作，果有益哉？且地名者，古所也，既以恶忌而改之，又以名讳而改之，又以率意而改焉。不亦太多事耶？济南郡有于陵县，而齐有庾于陵河内郡有野王县，而陈有顾野王，此以国邑为名也，一介寒士，尚逾典礼，得无愧哉！
檇
春秋，定公十四年五月，于越败吴于檇李，杜预注曰：檇李吴郡嘉兴县南醉李城陆徳明音义曰：檇音醉，前汉地理志会稽郡，由拳县注曰：故就李乡，吴越战地也，应劭注曰：古之檇李也，啖助春秋纂例，曰：于越败呉于隽，李在春秋谓之檇李在，杜预注，谓之醉，李在前汉地理志注，谓之就李，在春秋纂例，谓之隽李，盖檇与醉同音，可通用而就，字与檇，不同音，前汉地理志，注曰：故就李乡则先有乡而后有城，宜就在前，檇在后也，隽乃檇之省文耳，后汉郡国志，呉郡由拳县章懐太子注曰：左传越败呉于檇李引干宝搜神记曰：秦始皇东巡，望气者云：五百年后，江东有天子气，始皇至，令囚徒十万人，掘污其地，表以恶名，故改曰由拳，然则当自檇李改为由拳也，檇李之名，未见其善而表以恶名，乃改为由拳，然由拳之名亦未见其恶，始皇之分，美恶如此之未审，何耶？
郦
春秋，僖公元年冬十月壬午，公子友帅师，败莒师于郦，杜预注曰：郦，鲁地陆徳明音义曰：郦力知反，案字书平，声有郦字，吕知切鲁地也，入声有郦字，郎击切县，名在南阳，亦姓也，所谓吕知切鲁地者，即春秋败，莒于郦是也。所谓郎击切县名，在南阳者，前汉地理志，南阳郡郦县如淳，注曰：郦，音蹢躅之蹢，盖蹢躅之蹢，音持益切，与掷字同音，乃与字书，入声郎击，切者音训不同矣，又农郡析县，注曰：黄水出黄谷，鞠水出析谷俱东，至郦入湍水，颜师古曰：郦，音持益反，盖持益反者，音掷乃如淳，所谓音蹢躅之蹢也，颜师古用如淳之音耳，然前汉郦商传，颜师古注曰：郦，音歴，此乃字书入声，郎击切为姓者也，师古于郦商，既已音，郦为歴矣，又于地理志析县注音，郦为持益，反是音训不相应也，观国案郦字在鲁地者，音力知反，在南阳者，音歴而姓亦音歴如郦商郦食其郦炎郦道元之类，皆音歴也，若夫音持益反者，虽设此音，与姓不合，兹为赘矣。

字毗至切，下从畀字书，曰：畀，国名也，此即舜封象于有者也，庳字下从卑，字书曰：部弭切下也，又中伏舎也又屋庳也，于字书字在去声与鼻字同韵庳，字在上，声与婢字同韵二字，音与义皆不同，书史中用有，多作庳字，如孟子曰：象至不仁，封之有庳，有庳之人奚罪，焉用庳字者，讹误也。然前汉昌邑王贺传曰：舜封象于有鼻，颜师古注曰：有鼻在零陵，今鼻亭是也。此用鼻字者，与鼻皆从畀又同，音通用之，无嫌也。邹阳传曰：昔者舜之弟象日以杀舜为事，及舜立为天子，封之于有卑，又用卑字者，班固假借用之耳，而服防注曰卑音畀，与之畀非也，虽借用卑字，亦与同音。
会缶
前汉髙祖纪曰：十一年七月，淮南王布反，十二年十月，上破布军于会缶，孟康注曰：会缶音侩保邑名，属沛国蕲县苏林，注曰：缶，音垂，晋灼注曰：乡名也，颜师古注曰：会二外反，缶，丈瑞反，缶，本作垂观国，案前汉英布，传曰：西与上兵遇蕲西，会垂又案，史记髙祖纪十一年七月，淮南王黥布反，十二年十月击破布军，会甀又史记，黥布传曰：西与上兵防蕲西，会甀，盖前汉英布传作垂字，史记纪传皆作甀，字垂上，从垂在字书为垂，然则甀垂皆从垂其旁，或从瓦，或从缶，其实一字也。当依颜师古，音丈瑞反，而汉书髙祖纪作缶者省文也，前汉地理志，沛郡蕲县有垂乡，颜师古注曰：垂音直恚反，后汉郡国志，沛国蕲县，章怀太子注曰髙祖击黥布于会甀，然则地理志用垂字者，亦省文也，凡省文必存其母而省其枝叶垂者，母也，瓦缶，枝叶也，班固于地理志省，瓦缶而用垂可也，于髙祖纪乃省垂而存缶，误矣。
九夷
旅獒曰：惟克商，遂通道于九夷，八蛮，论语曰：子欲居九夷观国，案后汉东夷传曰：夷有九种，曰畎夷，于夷，方夷，黄夷，白夷，赤夷元夷风，夷阳，夷周康王时，徐夷僭号，乃率九夷以伐宗周，西至河上，穆王命，徐偃王主之，章怀太子注引竹书纪年曰：九夷来御，又曰：后泄二十一年，命畎夷，白夷，赤夷元夷风，夷阳，夷后相即位二年，征黄夷，七年，于夷来賔少康即位，方夷来賔，此乃古九夷之名也，至后世，或彊或弱，或为大国所灭，周宣王命召公平淮夷，春秋晋师灭赤夷郤缺，获白狄之类是也。孔子欲居九夷，或曰：陋，如之何？子曰：君子居之，何陋之有言，君子以道化民，则虽夷貉之陋邦，亦可行也。采薇诗曰：西有昆夷之患，緜诗曰：混夷駾矣，史记周本纪曰：西伯，明年，伐犬戎，前汉匈奴，传曰：周西伯昌伐畎夷，周穆王伐畎戎，申侯与畎戎攻幽王，颜师古注曰：畎工犬反畎夷，即畎戎也，又曰：昆夷或作混，又作绲混，绲并工本反，然则或言犬戎，或言畎夷，或言昆夷，或言混夷，或言绲夷，或言徐夷，或言：淮夷其名，与九夷不同，盖因事生名，皆不出于九夷也，前汉匈奴传云，晋文公攘戎翟，有赤翟，白翟变，狄为翟者，假借字也，畎夷乃犬，夷也二字，当同音，犬而颜师古云：畎音工犬反，非也。
瓡防
史记汉，楚以来侯者年表，有瓡讘侯杆者，又建元以来，王子侯年表，有城阳顷王子瓡侯刘息，徐广注曰：瓡一作报，观国案前汉地理志，河东郡有狐讘县，又景武昭宣功臣年表有瓡讘侯杆者，颜师古注曰：瓡读与狐同讘之渉，反以此知史记年表，瓡讘侯乃狐讘侯也，杆者，乃姓杆名者也，又王子侯年表，有城阳顷王子刘息封瓡侯，颜师古注曰：瓡即瓠字也，以此知史记年表，瓡侯乃瓠侯也，徐广云：瓡作报，误矣。史记髙祖功臣侯年表有防城侯周緤，而前汉髙祖功臣侯年表有防城侯周緤颜师古注曰：防音陪，又音普，肯反观国，案前汉周緤，传曰：十二年，更封緤为防城侯，服防注曰：音菅蒯之蒯，苏林注曰：防薄回反，颜师古注曰：防字从崩，从邑音蒯，非也，吕忱音陪，而楚汉春秋，作凭城侯，陪凭相近，此其实也，又音普肯反，以此观之，则防字是也。蒯字非也，史记用蒯字，故服防有菅蒯之音耳，玉篇曰：防薄梅切乡名也，广韵平声，曰：防薄回切，乡名在扶风上声，曰：防普等切，引穆天子传云：西征至防，郭璞注云：国名也，以此知防城侯，当音薄回切，其地在扶风是也。周古都镐京，而穆天子西征，至防则防又在镐京之西，于字书音普等切者是也。此自是一国名，非扶风之防。
鄗蒿
左氏春秋，经曰：威公十五年夏，许叔入于许公，防齐侯于艾，左氏传曰：公防齐侯于艾，谋定许也，公羊春秋曰：公会齐侯于鄗，啖赵春秋纂例差缪，略曰：公防齐侯于蒿，啖助曰：若是艾，不应误为鄗，若是鄗，不应误为艾，未知孰是观国？案春秋，隐公六年夏五月辛酉，公防齐侯盟于艾，左氏传曰：盟于艾，始平于齐也，杜预注曰：泰山牟县东南有艾山，然则艾乃齐鲁之境，二君相见之地也，威公十五年夏，许叔入于许公，防齐侯于艾，左氏传曰：谋定许也，盖许国与齐鲁相接齐，鲁二君防于艾谋在定，许于地理皆顺，况隐公六年，尝盟于艾矣，当以艾字为是鄗，乃常山郡之鄗县，汉光武即位于鄗，改为髙邑者也。鄗，非齐鲁相防之地，蒿亦未详案啖，赵春秋纂例，地名谱于桓公，十五年不着，蒿地而盟，防谱于桓公，十五年，曰：公会齐侯于艾，既于盟防谱言艾，而于差缪略反，曰：公防齐侯于蒿，则知蒿字为非矣。啖氏乃曰：未知孰是？何耶？
学林卷六
<子部,杂家类,杂考之属,学林>
钦定四库全书
学林卷七
宋 王观国 撰
栁子厚非国语
国语曰：宣王不借千，畆富辰谏，栁子厚，非曰：古之必借千畆者，礼之饰也，未若时使而不夺其力，节用而不殚其财，通其有无，和其乡闾，则食固人之大急，不劝而劝矣，观国案礼，天子亲耕，以共粢盛，王后亲蚕，以共祭服，粢盛衣服皆备，然后可以享宗庙，盖王者身致其诚，以尽孝道，举此以率天下皆知劝于耕劝于蚕，其意若曰，思天下匹夫匹妇，有惰于耕而受其饥者；有惰于蚕，而受其寒者，今我以天子之尊，且不敢忘耕事也，我亲率之兾，天下皆知劝于耕而民无受其饥者矣，以王后之尊，且不敢忘蚕事也，我亲率之冀，天下皆知劝于蚕，而民无受其寒者矣，亦犹圣人躬俭以率天下也，圣人岂能必天下之不为侈靡哉？吾示之以俭，则天下观而化，庶几侈靡之习，可革也，然则王者亲耕籍，实为政之大者，至于时使而不夺其力，节用而不殚其财，通其有无，和其乡闾，此亦为政之不可缺者，岂为耕籍而遂废之哉？若夫不能时使而夺民之力，不能节用，而殚民之财，以至有无之不通，乡闾之不和，是人君失政治之道，非借千畆之过也，若曰借千畆者，徒举也，非实惠也，则向所谓躬俭者，亦徒举耶？
国语曰谷洛鬭，将毁王宫，王欲壅之，太子晋谏云云，栁子厚非之，曰：壅之诚是也，彼小子之譊譊者，又足记耶？观国，观太子晋谏语文而辨实可嘉。秦，汉以来，文士未能过，非譊譊之徒也。
国语曰三川震，伯阳父曰：周将亡矣，栁子厚，非曰山川者特天地之物也隂阳游乎其间者也，自动自休，自峙自流，是恶乎与我谋自鬭，自竭自崩，自缺是恶乎？为我设观国，窃谓天地之有山川，犹人身之有支体，气血也天地隂阳之气不和，则有山崩，水竭之灾，一人之身隂阳之气不和则变而为疾，圣人与天地同体惧隂阳之气不和则为灾，为疾夫为灾，为疾者变也，故春秋书沙鹿崩，梁山崩者，记变也，左氏传曰：国主山川，故山崩川竭，君为之不举，降服乗缦彻乐出，次祝币，史辞以礼焉，三川震，伯阳父曰：周将亡矣，意谓王者不能修徳以召和而变见焉。则国有亡之道也。
国语曰：景王将铸大钱，单穆公不可云云，可后而先之，谓之召灾，栁子厚非曰病大钱者，吾不知周之时何如哉？其曰召灾，则未之闻也，观国案单穆公云：可后之者其必时，未宜用大钱，也先之，而召灾者其必时，未宜用，而亟用之，则法有不当于民之心者也，法不当于民之心，则乱之招也，岂惟灾而已耶？
国语曰：献公卜伐骊戎，栁子厚，非曰卜者，圣人用以敺陋民也，非常用而取信焉，虽勿用之，勿信之可也，观国案，圣人于卜筮，有所谓通天下之志，成天下之务，定天下之业，防天下之疑者，其妙至于穷神知化，非但敺陋民而已也。
国语曰：献公问于卜偃曰：攻虢何月也？对曰：童谣有之，栁子厚，非曰童谣，无足取者，君子不道也，观国案诗书，有曰：古人有言，有曰：夏谚有曰：周谚，此皆与童谣一体，盖皆君子之言也，特假曰：古人曰：夏谚曰：周谚曰：童谣尔，故诗三百，率多妇人女子，小夫贱者之所为茍，其言有理，而不悖于道，虽童谣何伤焉。
国语曰：晋饥公问于箕郑曰：救饥何以？对曰：信栁子厚，非曰信政之常，不可须防去也。圣人独救饥也耶？其言则逺矣观国案箕郑所对，盖出于孔子所谓自古皆有死，民无信不立，乃推本而言之也以谓晋君，茍信素着于民，则饥不足患尔，若曰发廪以济之，告籴于邻国，此有司之常典，非所以答晋君之问也。
国语曰：平公説新声师旷曰：公室其将卑乎？栁子厚，非曰耳之于声也，犹口之于味也，茍説新味亦将卑乎观国，案声音与政通，故诗有所谓治世之音，乱世之音，亡国之音，以其雅郑异也，正声雅而郑声淫，治世之音，正声也，乱世亡国之音淫声也，平公説新声者舍正声而説淫声则将溺于乱世，亡国之音，而政其頺矣，师旷知音者也，因以发讽曰：公室其将卑乎？礼曰：凡奸声感人而逆气应之，逆气成象而淫乐兴焉，正声感人而顺气应之，顺气成象而和乐兴焉。魏文侯问于子夏曰：吾端冕而听古乐，则惟恐卧听郑，卫之乐则不知倦，敢问古乐之如彼，何也？新乐之如此，何也？子夏对曰：今君之所好者，其溺音乎？郑音好滥淫志，宋音燕女溺志，卫音趋数烦志，齐音敖辟骄志，此四者皆淫于色而害于徳为人君者，谨其所好恶而已矣，由此观之，则师旷之言，不为过也，书曰：甘酒嗜音，峻宇雕墙，有一于此，未或不亡，夫口耳之习，不慎而至于亡国丧家者有之，固不特公室卑而已也。
古赋题
司马相如子虚赋中，虽言上林之事，然首尾贯通一意，皆子虚赋也，未尝有上林赋而昭明太子编文选乃析其半，自亡是公听然而笑，为始以为上林赋，误矣。盖相如以子虚，虚言也，乌有先生，乌有此事也，亡是公者，亡是人也，故空借此三人为因以风谏奏之，其赋曰：楚使子虚使于齐，齐王悉发车骑与使者出畋，畋罢，子虚过诧乌有先生而亡，是公存焉，其末曰：二子愀然改容，超若自失，逡巡避席曰：乃今日见教，谨闻命矣，此子虚赋始终一意，不可析其半以为上林赋，则意遂中絶不可读矣。班固作两都赋，序曰：臣作两都赋，以极众人之所矅，折以今之法度，其赋，始曰：有西都賔问于东都主人中曰：东都主人喟然而叹，末曰主人之辞未终，西都賔矍然失容，欲辞，主人曰：复位，今将授子以五篇之诗，此首尾贯一赋也，其名为两都赋，而其序亦曰：两都赋序，可以见也，昭明太子乃自东都主人，喟然而叹，析而为东都赋，然其文与上句相连，不可析也，后汉张衡传曰：时天下承平日久，自王侯以下，莫不逾侈，衡乃拟班固两都作二京赋，以讽谏其赋，始曰：有凭虚公子者，学乎旧史氏言于安处先生，中曰安处，先生似不能言者，筦尔而笑，末曰：得闻先生之余论，则大庭氏何以尚兹？此赋首尾贯通，亦一赋也，衡自谓拟班固两都作二京赋，盖与班固两都一体，通为一赋，昭明太子自安处先生，似不能言，析而为东京赋然，其文亦与上句相连，亦不可析也，左思作三都赋，序曰：余既思摹二京而赋三都，盖亦拟张衡二京而为三都赋，其赋，始曰：有西蜀公子者，言于东吴王孙中曰：东吴王孙冁然而咍，终曰：魏国先生有睟，其容而其末曰先生之言未卒，吴，蜀二客防焉，相顾防墨，而谢此赋，首尾贯通，亦一赋也，其名为三都赋，序昭明太子亦析而为三都赋，亦误矣。三都其文，上下相连，不可析也，析之，则意亦中絶不可读矣。唯张衡南都赋，别是一赋，夫赋题者，纲领也，纲领正则文意通，昭明太子何为其多析也。
古赋序
傅武仲舞赋，宋玉髙唐赋神女赋登，徒子好色赋，本皆无序，梁昭明太子编文选各析其赋，首一段为序，此四赋皆托楚襄王答问之语，盖借意也。故皆有唯唯之文，昭明误认唯唯之文，以为赋序，遂析其辞，观国案司马长卿子虚赋托，乌有先生，亡是公为言，子云，长杨赋，托翰林，主人子墨客卿为言，二赋皆有，唯唯之文，是以知傅武仲宋玉四赋，本皆无序，昭明太子因其赋皆有，唯唯之文，遂误析为序也，杨子云羽猎赋，首有二序，五臣注文选曰：赋有两序，一者，史臣一者，雄序详其文，第一序，乃雄序也，第二序非序，乃雄赋也，赋中用，颂曰：二字不害于义昭明，析颂曰：为一段，乃见其有二序，盖误析之也，马融长笛赋，首尾两处，有辞曰字，潘安仁籍田赋，末有颂曰字，潘安仁笙赋张平，子思赋，鲍明逺芜城赋谢，希逸月赋，其末皆有歌曰：字王文考，鲁灵光赋，班孟坚幽通赋，王子渊洞箫赋顔延年赭白马赋，其末皆有乱曰字，谢惠连雪赋，嵇叔夜琴赋，既有歌曰字，又有乱曰字，由此观之，则羽猎赋有颂曰：字乃赋也，非序也，亦岂有一赋而两序耶？又文选载子云，解嘲有序，子云，甘泉赋有序，贾谊鵩鸟赋有序，祢正平鹦鹉赋有序，司马长卿，长门赋有序，汉武帝秋风辞有序，刘子骏移书责太常博士有序以上皆非序也，乃史辞也，昭明摘史，辞以为序，误也。
三都赋序
左太冲三都赋序曰：相如赋上林而引卢橘夏熟，雄赋甘泉而陈玉树，青葱，班固赋西都而叹，以出比目张衡赋西京而述以游海，若假称珍怪，以为润色，攷之果木则生非其壤，校之神物则出，非其所于辞则易为藻饰，于义则虚而无徴观国案司马相如赋言上林之盛曰：于是乎卢橘夏熟，黄柑橙楱，枇杷橪柿亭柰厚朴，梬枣杨梅，樱桃蒲陶，隠夫薁棣荅，遝离支罗乎后宫，列乎北园，盖橘橙枇杷，杨梅荔枝，皆南方之物，非西北所产，然而上林者，天子之宫苑四海之嘉木，珍果皆能移植于其中，不但本土所生者而已，又赋之所言竒禽异兽明珠，香草天台，仙乐青琴，虙妃之类，亦非上林之所产，有以见上林之富丽，四方之物毕致也，而左太冲责以卢橘夏熟，生非其壤，亦过矣。雄甘泉赋曰：翠玉木之青葱，顔师古注前汉书曰：玉木者，武帝所作，集众宝为之，用供神也，非谓自然生之，盖玉木者，犹金莲玉蘂之义，以金玉为之，以象生物也，左太冲意谓真有玉木，玉木非秦中所产则误矣。史记，封禅书曰：古之封禅，鄗上黍北里禾，所以为盛江，淮间一茅三脊，所以为借东海致比目之鱼，西海致比翼之鸟，盖王者登封告成，则四海珍异之物毕萃焉，以言其感格之所致也。班固西都赋曰：招白鹇，下双鹄，揄文竿出，比目此言，西都之盛，四海珍异之物，毕萃而鱼鸟之飞，潜有不召而致者，皆可以弋钓而得之，所以甚言西都文物之富盛，无所不有，亦如封禅之致，庶物也，左太冲意谓东海比目之鱼，西都不应有焉，然班固之意，则有在也。张衡西京赋曰：海若游于渚，鲸鱼失流而蹉，五臣注文选，曰：海若海神也，案前汉郊祀志曰：武帝好神仙，李少君言海中蓬莱仙可见之，帝遣方士入海求蓬莱安期生之属，拜齐少翁为文成将军，拜栾大为五利将军，拜公孙卿为郎，于是作飞亷桂馆益夀延夀馆通天台，治太液池，有蓬莱，方丈，瀛洲，壶梁，象海中神山之宅，鱼之属，以俟神人，而张衡西京赋亦言太液渐台，瀛洲方丈，蓬莱神山，灵芝仙掌，与夫少君栾大之事，而曰海若游于渚者，盖述武帝好神仙，而于海上候神人不致，故即甘泉，建章作台池，仙馆以象海上，仙家之境，则必有海若来游，实赋于渚，故虽鲸鱼之大亦蹉跎，而骇伏矣，赋言海若来游，实赋之意，当如此也！左太冲谓校之神物则出，非其所亦过矣。潘岳闲居赋曰：长杨芳枳，游鳞菡蓞，张公大谷之梨，梁侯乌椑之柹，周文弱枝之，房陵朱仲之李三桃表樱胡之别二，柰曜丹白之色，石榴蒲陶梅杏，郁棣葱韮蒜芋，青荀紫姜堇荠，蓼荽蘘荷，时藿绿葵白薤，盖岳退居洛涘，而作此赋，自言其台池，果茹之多如此，非皆洛中土产之物也，而况上林甘泉，西都，东都皆王者，居处游燕之地，四海九州珍异之物，无不毕聚，是宜赋者之所夸美，而太冲独责以假称珍怪，虚而无验，则误矣。又王延夀鲁灵光殿赋曰：玉女闚牕而下，视康琴赋曰：天吴踊跃于重渊，张衡思赋曰：戴玉女而召虙妃，马融长笛赋曰：仰驷马而舞，鹤孙绰，游天台山赋曰：八桂森挺以凌霜，司马相如长门赋曰：桂树交孔雀集，张华鹪鹩赋曰：海鸟鶢鶋，避风而至，茍如左太冲所责，则若此之类，皆为假称珍怪，虚而无验矣，盖亦观其意之所主如何耳！若但责其辞而遗其意，固不可也。
甘泉赋
前汉雄传甘泉赋曰：翠玉树之青葱兮壁马，犀之瞵防顔师古注曰：马犀者，马脑及犀角也，以此二种饰殿之壁，文选甘泉赋曰：璧马犀之，璘防五臣注曰：武帝植玉木于此宫，以碧为叶青葱色，又作碧马，犀牛等物为饰，观国，案汉书作壁马犀，文选作璧马犀，盖壁璧二字，其义逈不同，故注释者，亦随其字之义而训之，在汉书则训为殿壁，在文选则训为璧玉，因以不同也。前汉艺文志有雄赋十二篇，雄有文名，当时传雄之赋者帙不一，故其用字不能无讹，至班固作史萧统编文选，各以其所得雄赋而集，録之，故其赋用字有不同，今读其赋曰：仰挢首以髙视兮目，眴而亡见，正浏滥以宏惝兮，指东西之漫漫，徒洄洄以徨徨兮魂渺渺，而昏乱据軨轩，而周流兮，忽坱圠而亡垠，翠玉树之青葱兮璧马，犀之瞵防，金人仡仡其承，钟簴兮嵌岩，岩其龙鳞，凡此赋句皆以下句释上句则璧马犀为璧玉之璧，其上下文句通矣，其曰据軨轩，而周流忽，坱圠而亡垠，然后言玉木金人者，盖谓依栏槛而回顾，见广大而无际畔，但见庭中玉木之青葱，金人之岩岩耳，玉木植于殿庭，金人捧露盘，亦在殿庭，此皆言望见殿庭中物不应，反言殿壁也，赋句之义，于此判矣，案甘泉赋字不同者，亦多汉书曰：不可乎疆度，文选不可乎弥度，汉书曰：魂固渺渺文选，曰魂渺，眇汉书曰：鬼魅不能自还，文选曰：鬼魅不能自逮，汉书曰：芗呹肸以棍，根文选曰：芗呹肸以堒批汉书曰：惟弸彋其拂汨兮，文选曰：惟首弸彋其拂汨兮，汉书曰：鸾鳯纷其御防，文选曰：鸾鳯纷其衔防，汉书曰：玉女无所眺，其清卢兮文选曰：玉女无所眺，其清胪兮汉书曰：隆厥福兮，文选曰降厥福兮，此一赋也，而汉书文选用字不同如此，然他皆可以假意而读，唯壁璧不可假意通用，而注释者，又各异，固不可不辨也。
四愁诗序
文选张衡四愁诗序曰：张衡不乐，久处机密，阳嘉中，出为河间相，时国王骄奢，不遵法度，又多豪右，并兼之家，衡下车，治威严，能内察属县，奸猾行巧，刼皆密知名，下吏收捕，尽服，禽诸豪侠游客，悉惶惧，逃出境，郡中大治，争讼息，狱无繋囚，时天下渐，郁郁不得志，为四愁诗，观国详此序，非衡所作也。岂有为相而斥言国王骄奢，不遵法度，又自称下车，治威严，郡中大治者，案后汉张衡传曰：阳嘉元年，造候风地动仪，复迁侍中，永和初，出为河间相，时国王骄奢，不遵典宪，又多豪右，共为不轨，衡下车，治威严整，法度隂知奸党名姓，一时收禽，上下肃然，称为政理，视事三年，乞骸骨，召拜尚书，永和四年卒，以知四愁诗序，乃史辞也，辞有不同者，盖撰后汉书者非一家，后之编集，衡诗文者增损之耳，序言阳嘉中，出为河间相，而史言，永和初，出为河间相，案顺帝阳嘉尽四年，始改永和元年，永和尽七年，衡本传言，阳嘉中，迁侍中，永和初，出为河间相，永和四年卒，其次第已不紊，诗序谓阳嘉中，出为河间相者，误也。五臣注文选曰：阳嘉元年，为河间相，亦误也。
闲情赋
梁昭明太子作陶渊明文集序曰：白璧防瑕者，唯在闲情一赋，幸无讽谏，何必摇其笔端，观国熟味此赋，辞意宛雅，伤已之不遇，寄情于所愿，其爱君忧国之心，惓惓不忘，盖文之雄丽者也，此赋每寄情于所愿者，若曰：我愿立于朝，而其君不能用之，是真谲谏者也，昭明责以无讽谏，则误矣。然则读此赋而不知其意者以为咏妇人耶？古之言美人，佳人皆以比君子，贤人简兮，诗曰：云谁之思？西方美人，彼美人兮，西方之人兮，注曰：美人谓硕人大徳周室之贤者离骚曰：惟草木之零落兮，恐美人之迟暮，注曰：美人谓君也，言恐嵗暮而不早用贤也，九歌曰：望美人兮未来，注曰：美人谓湘神也，以喻望君之使也，张衡传曰：衡为四愁诗，依屈原以美人为君子，以珍宝为仁义，故其诗曰：美人赠我金错刀，美人赠我金琅玕，美人赠我貂防褕，美人赠我锦绣段江淹诗曰：日暮碧云合，佳人殊未来，文选注曰：佳人谓友人也，闲情赋之，寄意逺矣以为防瑕者，其不见知耶？
滕王阁序
欧阳文忠公集古録跋徳州长夀寺舍利碑曰：余屡叹文章，至陈，隋不胜其，而唐家致治之盛，不能遽革，其及读斯碑，有云浮云，共岭松张，盖明月与岩桂分丛，乃知王勃云落霞与孤鹜齐飞，秋水共长天一色，当时士无贤愚，以为警絶岂非其余习乎观国，案庾子山，马射赋曰：落花与芝盖齐飞，杨柳共春旗一色，王勃正仿此，聮非摹长夀寺碑句也长夀寺碑亦仿马射赋而句格，又弱者也。
罗池碑
欧公跋罗池碑曰：今世传昌黎集文与碑多同，惟集本云，涉有新船而碑以涉为歩荔子丹兮，蕉子黄碑，蕉下无子字，当以碑为是而碑云，春与猿吟兮秋鹤与飞，则疑碑之误也。观国详罗池碑，升鹤字于与字之上，则句老而格新，古人有此格，屈平九歌曰：蕙肴烝兮兰借，奠桂酒兮椒浆，蕙肴烝，不可以对，奠桂酒而特倒其语者，取夫句老而格新也。然则罗池碑云：春与猿吟兮秋鹤与飞，非误也。亦当以碑为是。
瘗鹤铭
欧公曰：瘗鹤铭题云：华阳贞逸撰，刻于焦山之足，常为江水所浸，好事者伺水落搨之，只得其数字，余所得六百余字，独为多也？案润州图经以为王羲之书字亦竒放然不类，羲之笔法而类，顔鲁公不知何人书也？华阳贞逸，是顾况道号，今不敢遂以为况者，碑无年月，不知何时疑？前后有人同斯号者也。近世士人有论碑者曰：道书陶隠居号曰华阳真逸，隠居尝在茅山修养茅山，与润州接境，疑华阳真逸，即陶隠居也，观国案顔氏家训曰：学二王书之得体者，有陶隠居今详观瘗鹤，铭字王书法也，欧以为似顔鲁公非也陶隠居既有华阳真逸之号，而茅山又近焦隠居又善为二王书，则撰铭与书皆隠居矣。若顾况乃窃华阳真逸之号尔，碑铭甚古缺，顾况生唐之中叶，距今未逺决非况铭也，今世所得瘗鹤，铭碑夲不过二百字，未尝有六百余字者。
髙氏书
欧公曰：太原府交城县石壁寺，鐡弥勒像颂者，林谔撰参军房璘妻髙氏书余集録妇人书，惟此髙氏一人其书，此颂与安公美政，碑笔画，字体逺不相类，殆非一人之书，疑刋刻不同，亦不应相逺如此又疑好事者寓名，以为竒也识者当为辨之，观国尝得髙氏所书二碑盖髙氏学逸少书，甚逼真然，石壁寺碑，乃行书美政碑，乃楷书古之善书者，楷书与行书，自不相类，如逸少书兰亭序，乐毅论乃其楷，而其草书见于法帖者，乃大不相类，其余善书，人皆如此，然则髙氏二碑皆髙氏书也二碑皆髙大想见当时建立之盛而髙氏书在当时无出其右者故也。岂有建碑工力，如此其大而反，假妇人书字，以为竒者亦建碑者，所不肯为也。
栁子厚书
赵璘因话录曰：栁子厚善书，当时重其书，湖湘以南，士人皆学其书，栁氏前有公权，后有子厚有此二人，欧公集古録有子厚书，般舟和尚碑，并南岳弥陀和尚碑，欧公跋曰：书既非工，而字画多不同，疑喜子厚者，窃借其名，以为重观国，尝于南岳山间，见此子厚二碑，详观之，乃子厚南贬时书也，子厚书体格虽疎静好藏锋，类崛笔书，然在唐未可以名家，故唐史及唐人文集，未尝言其善书，大扺士人文章称着，则并其书，亦为世所贵重，子厚尝以文称于朝矣。及其南贬也，湖湘以南，士人慕其文章，又学其书，此古今之常态也，因话录谓栁氏有此二人，盖奬饰子厚之过耳。
千文
杨文公谈苑曰：千字文云，勑员外散骑侍郎周兴嗣次韵，其字乃梁字传写之误也。唐显庆中，诏不经中书门下不得称，之名始定，于此观国，案梁书周兴嗣传曰：武帝以三桥旧宅为光宅寺，兴嗣与陆倕制寺碑，帝以兴嗣所制自题，又曰：次韵王羲之千字，并使兴嗣为文，又曰：兴嗣直西省，周舍奉注，武帝所制，歴代赋启兴嗣助焉。兴嗣本传，自有字，盖臣下以奉撰文为荣，故兴嗣于千文，加字于官，称之首也。古者天子谕臣下，以事皆称，故卫夫人奉写急就章，梁武帝赐七夕诗与任昉，昉谢启曰：昉奉，赐示七夕五韵，又卞彬谢修，卞忠正墓启曰：彬伏见宣修臣亡髙祖忠正公壶，坟茔唐髙祖武徳二年诸州进士随方物入贡，房龄等删武徳以来三十余条，然则之名久矣，非由显庆中定也，唐书显庆诏不经，中书门下不得称，盖虑臣下有直取圣防，而不由中书，门下以行之，则大臣未尝商防，而事之利害有未公者固难以行云，所以防奸邪也；非定之名也，杨文公岂不知此殆编集文公谈苑者误耳，欧公集古录曰：梁书言，武帝得王羲之所书千字，命周兴嗣以韵次之，今法帖有汉章帝书百余字，其言有海咸河，淡之类盖前世学书者，多为此语，不独始于羲之也，观国案法帖中所书千文百余字，皆作章草，体当时叙，次碑帖者，误题以为：汉章帝书其实，周兴嗣所次之文也，以为前世学书者，多为此语，不独始于羲之则非也。
李瀚蒙求
唐李瀚撰，防求五百九十八句，每句着一人，每人着一事，非博学不能为此，然其疵在于一人，而分作二句，或三句，既曰孔明，龙卧，又曰：葛亮顾庐，又曰：亮遗巾帼，既曰杨震闗西又曰：震畏四知，既曰雄草，又曰：子云投阁，既曰杜预建桥，又曰：元凯传癖，既曰孙钦，闭户，又曰：文宝缉栁，既曰平叔，傅粉，又曰：何晏神伏？既曰伏波标柱，又曰：马援薏苡，既曰仲宣，独步又曰，王粲覆棋，既曰：叔宝玉润，又曰：卫玠羊车，既曰：子建八斗，又曰：陈思七步，既曰子房，取履，又曰：张良烧栈，既曰陶归去，又曰：渊明把菊，既曰孔融，逊果又曰，孔融座满，凡此皆一人而分作二句，或三句者也，瀚之意固患其重复，故或用姓名，或用表字，或用官爵，盖嫌于同而欲异其语也，夫诸史中所载人姓名，事迹多矣，每用一人为一句，不难也，何至乃重复用之哉？义其所着不皆出于经史，而间取小説杂书如毛宝白，糜竺收资，皆出于搜神记，壶公摘天初平，起石皆出于神仙传，孙晨藁席，灵辄扶轮，皆出于类林，孙钟设黄寻飞钱，宋宗鸡牕皆出于幽防录厐俭凿井，出于风俗，通卢充幽婚，出于志怪，集张氏铜钩出于三辅决录，王果石崖出于神怪，志盖小説杂书多妄诞，不可取信，而瀚取此与经史同列，非训防之所先也。
三世将
史记，秦使王离撃赵客曰：将三世必败，以其杀伐多也，后汉耿弇，赞曰：三世为将，道家所忌，观国，窃谓用兵无常胜，亦无常败，一胜一败，乃其常理，要在持守之如何尔？若谓将三世必败，则将二世，斯可已矣，而三世犹将者，是躬蹈败亡之地也，人君茍知其将已二世矣，而又使之将者，是欲置人臣于必败，而自取亡师之祸也，然则将三世必败，决无是理也。王翦为秦将，有功，翦子贲复有功，翦孙离复将撃赵为项羽所败，当是时，项兵强，离轻敌遂败，当自责也，非三世将之罪也，防骜为秦将，有功骜子，武复将有功，骜孙恬复筑长城，俄而二世赐恬死，盖恬不悟赵髙之窥已贪功而及于难，亦当自责也，非三世将之罪也，李信为秦将，有功信裔，广为汉将有功，广孙陵复将而降匈奴，陵以寡兵深入不测之地，此败亡之道也。亦当自责，非三世将之罪也，窦融为光武将有功，融犹子固，复将有功，融孙宪复将能空朔庭而获罪自杀，宪恃国戚，有军功，而陵肆不轨，自取祸亡，亦当自责，非三世将之罪也，陆逊为吴将有功，逊子抗复将有功，逊孙机复将佐成都王颖以讨乱，鹿苑之败，机遂遇害，机力小而任重，难以成功，亦当自责，非三世将之罪也，凡此皆将三世而败者，迹其所由，皆失持守之道而至于败，固不可归诸天也，若夫邓禹为光武将有功，禹子鸿为和，帝将有功，禹孙隲为安帝将有功，三世不败也，耿况为光武将有功，况子弇复将有功，况孙秉复为显宗，将有功，而况孙夔恭俱为名将，三世不败也，周访为晋元帝将有功，访子抚复将有功，抚子楚复将平祸乱，三世不败也，薛仁贵为唐髙宗将有功，仁贵子讷复将有功，讷孙平复，将讨蔡，疏封三世不败也，康日知为徳宗将有功，日知子志睦，复将有功，日知孙承训复为宣宗名将，三世不败者又如此，则非三世必败矣。君子当勉人以持守之道，而以三世将为必败，非立教之方也，夫杀伐所以止乱也，故商汤，杀伐多而兴商，三十世，周武杀伐多而兴周，三十七世汉髙帝杀伐多，而汉兴四百年，晋宣帝杀伐多而晋兴一百五十年唐髙祖杀伐多而唐兴三百年，使其以杀伐为戒，则桀纣秦，隋之乱，何以弥之哉？赵客之説王离率尔之辞也，后世不可援以为信。
新唐书释音
南北朝有复姓库狄者，周有少师库狄峙，北齐有宜都郡王库狄伏连，古亦有独姓库者，后汉有辅义侯，厍钧古又有姓厍者，音赦广韵曰：厍始夜切姓也，台括有之，今案唐史甄权。传有鲁州刺史库狄嵚是复姓，库狄也，唐书释音，乃音库为赦；然则字与音两失之矣，唐书释音饶州老儒，董衡所进，颇为详悉，然圜字当作户闗切乃作胡官切，绾字当作乌板切，乃作乌管切，苹字当作蒲兵切，乃作蒲萌切，愎字当作符逼切，乃作蒲北切，丱字音惯，而乃音贯荍，字音翘，而乃音萧刘文静，传曰：奋襼大呼従衣，所谓袂也，而衡注曰：木相摩，盖广韵曰：木枝相摩也，衡误以襼为矣，萧复传曰：今阽于危，阽音盐，临危之义也。衡误音阽，为都念切，又注曰：下也，如此类甚多，盖讨论之失也。
言行
圣贤言行，要当顾践，无使自相矛盾，唐太宗修晋书自制，晋武帝论谓惠帝可废，终使倾覆洪基，然太宗不自知髙宗之不君，其倾覆尤甚，于惠帝也，太宗谓刘元海当除而不除，卒令扰乱区夏，然太宗不能除，女武之祸，其扰乱尤甚，于元海也，太宗对萧瑀谓隋文帝，事皆自决，不任羣臣，然自咤曰：朕作天子，常兼将相之事，则与前言异矣，太宗对邓素谓逺人不服则修文徳以来之然自将，以征髙丽卒不成功，则与前言异矣，白乐天代宰相请上尊号，表至，外国求婚，则以禀命为天子，神武乐，天作防林欲官吏清亷然又谓冻馁切于身，虽巢，由不能固其节，何其言之不类耶？杜子美投赠哥舒开府，翰诗曰：开府当朝，杰论兵，迈古风先锋百胜，在略地两隅，空又作潼闗吏诗曰：哀哉桃林，战百万化为鱼，请嘱防闗将慎勿学哥舒，此所谓一贵一贱，交情乃见者耶？虽然，人各有趣，茍不悖于道，则勿伤于言，行郅恽拜将兵长史，授以军政，恽耻以军功取位，遂辞归乡里，而班超投笔以叹曰：当立功异域，取封侯，安能久事笔研，杜预为荆州，刻二碑，一沉水中，一立岘山，欲示无穷，而杨防乃曰书名，史氏足矣，若碑者徒遗后人，作矴石耳，谢灵运好山水，寻山陟岭，必造幽峻而乐广，乃曰：名教内自有乐地，王恭曰：仕官不为宰相，才志何足以骋？而张翰乃曰：使我有身后名，不如即时一杯酒鲍行，卿曰：作舍人，不免贫而王秀之乃恐富求归，凡此其志，若甚相反，然不悖于道，则于言行无伤焉，若夫援伊尹放太甲之例而霍光，因以废昌邑终使霍氏不能善其宗，援周公居摄之例，而王莽因以簒汉终使王氏覆其宗援，周公杀管叔之例，而唐太宗因以杀建成，元吉，终久不能全，父子兄弟之讥，凡此皆悖道而逆施者也，可不慎哉！
封禅书
史记，封禅书曰：齐桓公欲封禅，管仲曰：古者封泰山禅梁父者七十二家，而夷吾所记者十有二焉，神农封泰山，禅云云，炎帝封泰山，禅云云，观国案三皇谓太昊，伏羲氏也，炎帝神农氏也，黄帝有熊氏也，然则炎帝乃神农氏也，而封禅书，乃分为二人，则误矣。汉髙祖名邦司马迁作史记为讳之，悉代以国字，然封禅书曰：五岳皆天子之邦，汉文帝名亘，改亘山为常山，故封禅书曰：以常山为郡，然又曰至琅邪，过亘山，吕后名雉，改雉为野鸡，故封禅书曰：野鸡夜鸣，然又曰縦逺方竒蜚禽及白雉，凡此用字不一，如此何耶？太史公封禅书，赞曰：余従巡祭天地诸神名山大川，而封禅焉入夀宫侍祠神语，究观方士祠官之意，于是退而论次观国，案封禅，具载祠祭事，太史公当取其与礼合者而叙，武帝方士之言，谬悠无根，至于夀宫神与人言，鬭棋触撃之类，皆世俗巫觋小数，虚怪不足以示后世。
引证
周礼玉府曰：王齐，则共食玉，王荆公新义曰：北齐李预尝得食法，观国案李预乃后魏孝文帝时人，其祖宗与其子孙世为魏人见于后魏书无在北齐者，非北齐人也，新义误也。郑氏注周礼曰：玉是阳精之纯者，食之以御水气，王齐，当食玉屑，前汉郊祀志曰：武帝作柏梁铜柱，承露仙人掌之，属顔师古注曰：三辅故事，云建章宫承露盘髙二十丈大七围，以铜为之，上有仙人掌承露，和玉屑饮之，张衡西京赋曰：立脩茎之，仙掌承云表之清露，屑琼蘂以朝餐，必性命之可度，言食玉屑，可以延生也，故李预羡古人餐玉法，采而食之，及其死也，形不壊而无秽气，然则周礼玉府王齐共食，玉则古之人君，未有不食玉者至后世，其法稍不传，且后世文物愈备而食玉，一事不能追，古人何耶？王荆公字説牷字解云，国语曰：毛以告全，今案国语无此，惟礼记曰毛者告全之物也，牟字解云，牟者，尔雅曰：牟，进也，今案尔雅无此文，惟玉篇曰：牟，进也，芼字解云，尔雅曰：芼，择也，今案尔雅无此文，惟郑氏诗注曰：芼，择也，仔字解云，尔雅曰：仔肩任也，今案尔雅无此文，惟郑氏诗注曰：仔肩任也，夫引证之，误小疵也，然作成书者，固不当误。
马周杜甫传
唐书马周传曰：周舍新丰，逆旅主人不之顾，周命酒一斗八升，悠然独酌，又杜甫传曰：甫尝従李白髙适过汴州酒楼，酣登吹台，慷慨懐古观国窃谓逆旅，独酌登髙懐古乃人之常情，若因可书之事，而附见于史可也，今此二传，不因可书之事，而特书此者，所未谕也，马周穷未遇时，逆旅独酌，不知何人记此一事设，当时有见周独酌，而记之者，又何足记也？杜甫与李白髙适登吹台，懐古宜有吟咏，而集所不载，盖两传所书皆不足书也。或谓自迁，固而下作史者，稍放春秋，以一字示褒贬，有志乎？惩恶而劝善，其然乎？其不然乎？
六出
南史宋孝武帝纪大明五年正月朔，华雪降散为六出，上悦，以为瑞观国，案雪六出，古犹今也，宋孝武大明五年正月朔雪六出，孝武必以是日受元吉之贺，因雪六出，乃自喜，以为瑞道防之臣饰此説以记之，后之修史者，不择，遂着于纪尔，韩诗外传曰：凡草木华五出，雪花独六出，今究观草木华亦有六出者，但不若五出者多尔，如栀子花，萱草花百合花皆六出也。
琥珀
张茂先博物志曰：松脂沦入地千年化为茯苓，茯苓千年化为琥珀，刘义庆世説曰桃沈入地，化为琥珀，广雅曰：枫脂生地中，深者八九尺，大如斛，削去皮，成，琥珀初时如桃胶凝乃成，元中记曰：枫脂入地为琥珀，酉阳杂俎曰：龙血入地，为琥珀，又曰宁州，沙中有细腰蜂，岸崩则蜂，出土人烧治，以为琥珀，观国案，琥珀，烧之有松气，又其中有蜂蝇状不壊当是松脂，湿时蜂蝇所粘，凝结入地嵗久而成琥珀也，茯苓亦是松根气结成，如赘疣状，其抱根者，谓之茯神，初生则小嵗久则大盖，琥珀，茯苓，自是两物，非茯苓变为琥珀也，二物各有大小，非必千年而后化也，张茂先论物理，多险怪如此，其余诸家论，琥珀所生，皆非也。琥珀，又为虎魄字，盖假借用之，唐髙祖之祖名虎，唐人讳虎字，故唐人文字皆改虎为武，而讳虎珀为武魄也，魄又音他各切，史记郦食其落魄无依，食业是也。又音蒲，莫切相如封禅书曰：旁魄四塞，云布雾散是也。前汉律厯志曰：周书武成篇，惟一月壬辰，旁死霸，又曰：粤若来，三月既死，霸又曰：死霸，朔也，生霸望也，又曰：惟四月既旁生霸，又曰：甲子哉生霸，孟康注曰：魄月质也，顔师古注曰：霸，古魄字观国，案许慎説文魄与霸通，班固好用古文字，故每变其体。
扇枕
后汉黄香传不载，扇枕事，陶渊明作孝，士传赞曰：黄香九嵗失母事父，竭力以致孝养，暑月则扇，牀枕李瀚，求曰：黄香扇枕，注防求者，引东观汉记曰：黄香，事母至孝，暑月扇枕，在渊明传，则云事父在东观，汉记则云：事母世患，无所质正，观国案后汉书黄香传年九嵗失母思慕憔悴，殆不免丧，乡人称其至孝，年十二，太守刘防闻而召之，辟门下孝子，香家贫，内无仆妾，躬执苦勤，尽心奉养，遂博学经典，盖本传先云九嵗失母后云，年十二，太守召为门下孝子，家贫，尽心奉养，则香犹有父在，而尽心奉养也，然则香为父，扇枕可知矣。香本传，字文彊，而东观汉记，字文孺，尝观诸史所引，东观汉记其言，亦有无伦义，而不可取信者，盖当时所记，多出于风，传如西京杂记李肇国史补之类未必皆可信而后之修史者，往往多取而编入史中，不能不招瑕也。
佛教
后汉西域传曰：天竺国，一名身毒国，其人修浮图道，不杀伐，遂以成俗，又曰：明帝夣见金人长大，顶有光明，以问羣臣，或曰，西方有神，名曰佛，其形长丈六尺，而黄金色，帝于是遣使天竺问佛道法，遂于中国图画形像焉，楚王英始信其术，中国因此颇有奉其道者，后汉光武子楚王英传曰英晩节更喜黄老，学为浮图，斋戒祭祀，章懐太子注引袁宏汉记曰：初明帝夣见金人长大，顶有日月光，以问羣臣，或曰，西方有神，其名曰佛，陛下所夣，得无是乎？于是遣使天竺问其道术而图其形像焉，广韵佛字注引牟子曰：汉明帝夣神人，身有日光，飞在殿前，以问羣臣，傅毅对曰：天竺有佛，将其神也，观国窃谓人君之于天下，茍有可以诱民，为善者无不举而行之，汉明帝夣金人，而遣使天竺，以问佛道，必闻其国，以好生恶杀，省欲去奢为事，冀以此可以诱民为善之一端也。而溺信者，乃至于太过，梁武帝溺信太过，故登殿受佛戒，宗庙荐蔬果，数幸佛寺，讲经舍身，设斋赎身，此岂人主所当为者耶？武帝冀以此销罪恶，获福利，及侯景之叛，乃忧愤不能支梧，则溺信无益之明验也。天下之事太过则反伤理之必致也。后魏太武帝太平真君，七年，诏诸州坑沙门，毁诸佛像，至文成帝兴安元年，始复佛法，后周武帝建徳三年毁经像，沙门道士，并令还俗，至静帝大象二年，始复佛，道二教，唐武宗防昌三年，大毁佛寺，令僧尼为民，至宣宗大中元年，始复佛寺，盖太过反伤之理也。南北朝崇信佛法，而士人亦多有溺信者，南史宋武帝大举北侵，以王元谟为宁朔将军，及魏救至，元谟夜遁，萧斌将斩之，沈庆之固谏，乃止。初，元谟将见杀，夣人告曰：诵观音经千遍，则免元谟诵之，得千遍，明日将刑，诵之不辍，忽传唱停刑，北史元魏时卢景裕兵既败，繋晋阳狱，至心诵经，枷锁自脱，当时又有负罪当死者，夣沙门教诵经，觉时如夣诵千遍，临刑刀折，主者以闻，赦之，此经遂行号髙王观世音经，后世奉佛法者，得以此借口，曰：昔人诵某经而免，枷锁自脱，诵某经，而临刑刀折，往往溺信流遁而不反，所谓观世音经者，今具有之，茍使当刑人诵之，欲以免死，是刻舟而求，劔知其决不可也。譬如李广见石以为伏虎而射之，没矢，若效李广而射石则殆矣，南朝梁遣王固聘魏宴昆明池，魏人以南人嗜鱼，大设罟网，固以佛法咒之，遂一鳞不获，此乃咒诅小数，今世巫觋皆能之，就使佛法中亦有此咒，固不足怪也。唐髙祖时傅奕上疏极诋浮图法髙祖下奕议于有司，中书令萧瑀曰：佛，圣人也，非圣人者无法，请诛之，奕曰：礼始于事亲，终于事君，而佛逃父出家，以继体悖所亲，瑀非空桑所出，盖所谓非孝者无亲，瑀不答，但合爪曰地狱，正为此人设矣，唐宪宗遣使者往鳯翔迎佛骨入禁中，刑部侍郎韩愈上表言五帝，三王皆夀百余嵗此时佛法未至中国，汉明帝时始有佛法，其后乱亡相继，运祚不长。宋，齐、梁、陈，元魏以下，事佛渐谨，年代尤促，梁武帝舍身施佛，后为侯景所逼，饿死台城，事佛求福，乃更得祸表入，帝大怒，持示宰相曰：愈言我奉佛大过，犹可容至，谓东汉奉佛以后，天子咸夭促，言何乖剌耶？乃贬潮州刺史，观国，窃谓萧瑀云地狱正为是人设此闾阎猥语，非大臣所当言韩愈言太剀切，乃未信之谏也耶？范煜西域论曰：佛道神化，兴自身毒，好仁恶杀，蠲敝崇善，所以贤达君子多爱其法，然好大不经竒谲无已，又精灵起灭，因报相寻，若晓而昧者，故通人多惑焉，盖导俗无方，适物异防，取诸同归，措夫疑説则大道通矣，观国，窃谓茍可以诱民为善，而无溺信太过，又何伤乎？范之论颇通。
摄提
前汉天文志曰：大角者，天王帝坐，廷其两傍各有三星，鼎足向之曰：摄提摄提者，直斗杓所指，以建时节，观国，案天文志，所言摄提，乃摄提星也，史记厯书曰：孟陬殄灭，摄提无纪，裴骃注曰：摄提星乃随斗杓所指建，十二月，前汉律厯志曰：孟陬殄灭，摄提失方，孟康注曰：摄提星名，随斗杓所指建，十二月，若厯误当指辰，而乃指已是谓失方，凡此言摄提，皆谓摄提星也，尔雅曰：正月为陬太嵗在寅曰摄提格，盖陬者月名也，摄提格者嵗名也摄提格，但主太嵗居寅一位而已，若摄提星，则随斗杓所指徧厯十二辰，以正嵗时焉茍摄提无纪，则润余乖错，而厯数差矣。屈平离骚曰：摄提正于孟陬兮，惟庚寅吾以降，五臣注文选，曰太嵗在寅曰摄提，庚寅日辰也。言我摄提嵗正月庚寅，日下母之体，观国，案离骚云：摄提正于孟陬者，盖言摄提星顺乎斗杓，而不失正朔之纪也，孟陬者，正朔之纪，始于此也，言正于孟陬者，不失正朔之纪也，庚寅者，屈平所生之嵗也故曰摄提，正于孟陬兮，惟庚寅吾以降，言斗杓顺序，正朔不乖，而我之生也隂阳和平初无谬戾，故曰皇考锡，我以嘉名，而字我以灵均，我之美善，如此而不为人所知，此作骚之意也，五臣以摄提为太嵗则非也夫事有疑似，如此类者，不可不审。
怃幠
前汉薛宣传曰：或以徳显或以功举君子之道，焉可怃也！晋灼曰：怃音诬，苏林曰：怃，同也，兼也，顔师古曰：论语载子夏之言，广韵曰怃音，武夫切空也，观国案薛宣传，直用怃字，以当诬字耳，怃有空之义可以借与诬，字通用，后汉崔琦作外戚箴曰：匪贤是上，番为司徒，荷爵负乗采食名都，诗人是刺徳用不怃章，懐太子注曰：怃，大也，音呼观国，案字书幠，音呼大也，怃従巾，故有大之义，若怃字従心，则非大也，所谓徳用不怃亦当音，诬为是怃，又音武，字书曰：怃失意也，若孟子云，夷子怃然为间，曰：命之矣是也，若夫幠字则异，于是桑扈诗曰：兕觥其觩，防酒思柔，彼交匪敖，万福来求，郑氏笺曰：饮酒者，柔顺中和不幠，敖也陆徳明音义曰：幠火吴反，礼记投壶篇曰：毋幠，毋敖郑氏笺曰：幠敖慢也，凡此言幠与怃字音既不同，义亦相逺前汉五行志曰：古之为享食也，以观威仪，省祸福也，故诗曰：兕觥其觩，防酒思柔，匪徼匪傲，万福来求顔，师古曰：不徼幸，不傲慢也，观国案毛诗言，彼交匪敖，而汉书乃曰：匪徼匪傲，盖班固所引者，别本诗，非毛公诗，故其用字有不同也。
溢镒
史记平凖书曰：汉兴，接秦之，米至石万钱，马一匹，则百金臣瓒曰：秦以一溢为一金，汉以一斤为一金，前汉食货志曰：秦兼天下，币为二等，黄金以溢为名，上币，孟康注曰：二十两曰溢，顔师古注曰：改周一斤之制，以溢为金之名数也，又食货志曰：汉兴，黄金一斤，顔师古注曰：改周之制，更以斤名金观国，以史记汉志之言观之，盖谓周以斤名金，秦以溢名金而汉复周之制，以斤名金也，二十两为溢，十六两为斤，秦以溢名金则一，溢为二十两，汉以斤名金则一斤为十六两矣，广韵曰：溢音逸器满也。镒亦音逸，引国语曰二十四两为镒，盖溢者洋溢，满，盛也，镒者名数也。名金当用镒字，而史记汉书用溢字者，假借用之耳，陈臻问于孟子曰：前日于齐王餽兼金一百而不受，于宋，餽七十镒而受，于薛餽五十镒而受，国语孟子用镒字，乃其本也。礼记丧礼大记篇曰：朝一溢米，莫一溢米，郑氏注曰二十两，曰：溢于粟米之法，一溢为米一升，二十四分升之一，礼记汉人所集，亦用溢字，与史记汉书同也，国语以二十四两为镒，而史，汉诸家注训，皆以二十两为镒，岂非周秦之制不同欤？前汉张良，传曰：汉元年，沛公为汉王，赐良金百溢，亦以溢为名者，当是时，汉未改秦制故也。而国语孟子，亦以镒名金，以此知周亦以镒名金，不特秦而已，汉髙祖三年与陈平，黄金四万斤，以间疏楚君臣，史记赵世家曰：燕王令丞相栗腹约驩，以五百金为赵王酒，史记货殖传曰：陶朱公，十九年之中，三致千金，又曰：贩脂辱处也，而雍伯千金，汉以一斤为一金，若五百金，则五百斤，金也，千金则千斤金也，汉灌夫传言万金，良药者，其价值黄金万斤也，此其例也。
精舍
晋书孝武帝初奉佛法，立舍于殿内，引沙门居之，因此世俗谓佛寺为精舍，观国案古之儒者，教授生徒，其所居之舍，皆谓之精舍，故后汉包咸传曰：咸住东海，立精舍讲授，又刘淑传曰：淑少明五经，隐居立精舍讲授，又檀敷传曰：敷举辟，不就，立精舍教授，又姜肱传曰：肱，道遇冦兄弟争死，盗感悔，乃就精庐，求见章懐太子注曰：精庐即精舍也，以此观之，则精舍本为儒士，设至晋孝武立精舍，以居沙门亦谓之精舍，非有儒释之别也，伯兮诗曰：焉得谖草？言树之背，毛氏训曰：谖草令人忘忧，谖本为萱，故古今皆谓萱草忘忧也，然春秋昭公二十年，左氏传曰：惟食忘忧，晋书祖约，传曰：弈棋忘忧，又顾荣传曰：酒可以忘忧，则忘忧之，物固多端，不特萱草而已也，黄鸟哀三良，乃秦子车氏之三子，奄息仲行，鍼虎而春秋，僖公二十四年，左氏传曰：郑有三良，叔詹堵叔师，叔则言三良者，不可不分，秦郑矣，史记樗里子滑稽多智，秦人号曰智囊，而汉鼂错以辨为太子家令，号智囊，则智囊有秦，汉之别也，后汉李膺以声名自髙士有被其容接者，名为登龙门而南，史袁昻传曰：入其门者，号登龙门，晋谢安在官无当时誉，去后为人所思而乐广，所在为政，无当时功誉，每去职，遗爱为人所思，后汉逸民戴良母喜驴鸣，良常学之以乐母，而晋孙楚好驴鸣，晋羊曼为太山守，时号防伯，而唐常衮为宰相，世谓之防伯，凡此皆名同而实异者也。援引之际，当有以别之。
肺附
前汉刘向传上封事曰：臣幸得托肺附，诚见隂阳不调不敢不通，所闻顔师古注旧解云：肺附谓肝肺相附着，犹言心膂也，一説肺谓斫木之肺札也，自言于帝室，犹肺札附于大材木也，又田蚡传曰：上初即位，富于春秋，蚡以肺附为相，又曰，天下幸而安乐无事，蚡得肺附，又曰：臣以肺附幸得待罪，顔师古注同前，又师丹传曰：哀帝少在国邑，见外家王氏僣盛，常邑邑即位，多欲有所救正，封拜上传，夺王氏权，丹上书曰：肺附，何患不富贵，不宜仓卒观国，案史记惠景间侯者年表曰：孝惠，孝景诸侯，子弟若肺附，又前汉王莽，传曰：臣莽伏自惟念，得托肺腑，获爵土，蜀志刘备传曰备肺腑，枝叶宗子藩翰，以此观之，则刘向田蚡，师丹传所言肺附，皆肺腑也，史家或假借作附字耳，肺腑，谓国戚也，犹人之有肺腑，连繋相亲也，刘向乃楚元王交之后，阳城侯徳之子田蚡，乃景帝王皇后同母弟，武帝之舅氏，师丹所论者，戚里丁氏之家，王莽乃元后王家之子，皆国戚也，故皆言肺腑在他人，非国戚者，不可言也。
曹娥碑
后汉列女传曰：孝女曹娥防稽上虞人，父溺死，县江不得尸，娥年十四，沿江号哭，昼夜不絶声旬有七日，投江而死，元嘉元年，县长度尚改娥于江南，为立碑焉，章懐太子注引防稽典录曰：上虞长度尚弟子邯郸淳，弱冠有异才，为曹娥碑，操笔而成，无所防定，其后蔡邕又题八字曰：黄绢幼妇，外孙虀臼，魏志注引语林曰：杨修为魏主，曹操主簿至江南，读曹娥碑，碑背有八字，词曰：黄绢幼妇，外孙虀臼，操不解，问修曰：卿知否？修曰：知之，操曰：且勿言，待朕思之，行三十里，乃得之，令修解曰：黄绢色丝，色丝絶，字幼妇，少女，少女妙字，外孙女子，女子好字虀臼，受辛受辛辞字，操曰：一如朕意，俗云，有志无志，校三十里，观国，读南史刘显，幼聪敏，号神童，齐武帝时，为尚书郎，有沙门讼田，帝大书曰：卜下贝【国讳，陟盈切】，有司未辨，遍问莫知显曰：卜贝文为与上人，帝因忌其能，出之，杨修亦以才能敏捷，为操所知，后操忌修而杀之，书曰：人之有技，若已有之，人之彦圣，其心好之，不啻如自其口出，是能容之魏，齐二主于此，有愧焉。
衍文
君牙曰：夏暑雨，小民惟曰怨咨，而礼记缁衣篇引书曰夏曰暑雨，小民惟曰怨咨，曰字衍文也，太甲曰：往省括于度而缁衣，引太甲曰：往省括于厥度，厥字衍文也，太甲曰：自作孽，不可逭，而缁衣引太甲曰：自作孽，不可以逭，以字衍文也，吕刑曰：播刑之廸，而缁衣引甫刑曰：播刑之不迪，不字衍文也，君陈曰：未见圣，若弗克见而缁衣，引君陈曰：未见圣，若已弗克，见己字衍文也，伐柯诗曰：伐柯如何？匪斧不克，取妻如何？匪媒不得，而礼记坊记篇引诗曰：伐柯如之何？匪斧不克，取妻如之何？匪媒不得之字，衍文也，易无妄卦六二不耕获，不菑畬，坊记引，易曰：不耕获，不菑畬，凶凶，字衍文也，论语曰：贫而乐，富而好礼，而坊记曰：子云贫而好乐，富而好礼，好字衍文也，吕刑曰：钦忌，罔有择言，在身而礼记表记篇引甫刑曰：钦忌而罔有，择言在躬，而字衍文也，秦誓曰：以保我子孙而礼记大学篇引秦誓曰：以能保我子孙能字衍文也，易大传曰：天尊地卑，乾坤定矣，卑髙以陈贵贱位矣，动静有常，刚柔防矣，方以类聚，物以羣分吉凶生矣，而礼记乐记篇曰：天尊地卑，君臣位矣，卑髙以陈贵贱位矣，动静有常，小大殊矣。方以类聚，物以羣分，则性命不同矣。每异其下句者，衍文也，尧典二十有八载，帝乃殂落，而孟子引尧典曰：二十有八载，放勲乃殂落放勲，字衍文，也大禹谟曰：夔，夔；齐，栗，瞽亦允若，而孟子书曰：防夔齐栗，瞽瞍亦允若，瞍字衍文也，伊训曰：造攻自鸣条，而孟子引伊训曰：天诛造攻，自牧宫天诛，字衍文也，康诰曰：暋不畏死，罔弗憝，而孟子引康诰曰：闵不畏死，凡民罔不譈，凡民字衍文也，泰誓曰：有罪无罪，予曷敢有越厥志？而孟子引书曰：有罪无罪，惟我在，天下曷敢有越厥志？惟我在字，衍文也，论语曰：恶紫之夺朱也，恶郑声之乱雅乐也，恶利口之覆邦家者，而孟子引孔子曰：恶利口，恐其乱信也；恶郑声，恐其乱乐也；恶紫，恐其乱朱也；乱字，恐字衍文也，盘庚曰：若火之燎于原，不可向迩，而春秋，庄公十四年，左氏传引商书曰：恶之易也，如火之燎于原，不可向迩，恶之易也，衍文也，采菽诗曰：平平左右，亦是率従，而春秋？襄公十一年，左氏传曰：诗云：便蕃左右，亦是帅従，便蕃字衍文也，仲虺之诰曰：取乱侮亡，而春秋，襄公十四年，左氏传引仲虺曰：亡者侮之，乱者取之，乃衍文也。
学林卷七
<子部,杂家类,杂考之属,学林>
钦定四库全书
学林卷八
宋 王观国 撰
诗重韵
杜子美饮中八仙歌曰：知章骑马似乗船又曰天子呼来不上船，歌曰：眼花落井水底眠，又曰：长安市上酒家，眠歌曰：汝阳三斗，始朝天，又曰：举觞白眼，望青天歌曰：皎如玉树，临风前又曰：蘓晋长斋，绣佛前，又曰：脱帽露顶，王公，前此歌三十二句，而押二船字，二眠字，二天字三，前字近时论，诗者曰：此歌自是八段不嫌于重韵也，观国案子美，此诗以饮中八仙歌五字为题，则是一歌，此歌首尾于船，字韵中，押未尝移别韵，则非分为八段，盖子美古律诗重用韵者亦多，况于歌乎？如园人送瓜，诗曰：沉浮乱，氷玉爱惜如芝草，又曰：园人非故侯种，此何草草一篇，押二草字也，上后园山脚诗曰：蓐收困用事，蔚强梁，又曰登髙欲有往荡析，川无梁一篇，押二梁字也，北征诗曰：维时遭艰虞，朝野少暇日，又曰：老夫情懐恶呕泄卧，数日一篇，押二日字也防府咏懐诗曰：虽云隔礼数，不敢坠周旋，又曰：淡交随聚散泽，国绕回旋一篇，押二旋字也，赠李八，秘书诗曰：事殊迎代邸，喜异赏，朱虚，又曰：风烟巫峡逺台榭楚宫虚一篇，押二虚字也，赠李邕，诗曰：放逐早聨，翩低垂困，炎厉又曰，哀赠终萧条，恩波延掲厉一篇，押二厉字也，赠汝阳王诗曰：自多亲棣萼，谁敢问山陵，又曰：鸿宝宁全秘丹梯，庶可陵一篇，押二陵字也，喜薛璩，岑参迁官，诗曰：栖遑分半菽，浩荡逐流萍，又曰，仰思调玉烛谁定，握青萍一篇，押二萍字也，寄贾岳州，严巴州两阁老，诗曰：讨胡愁，李广奉使待张骞，又曰：如公尽雄隽，志在必腾骞一篇，押二骞字也，子美诗如此类甚多，虽然，子美诗非剏意为此者，盖有所本也，案文选载古诗曰：晨风懐苦心蟋蟀伤局促，又曰音响，一何悲，急知柱促一篇，押二促字，曹子建美女篇曰：明珠交玉体，珊瑚间，木难，又曰：佳人慕髙义求贤良，独难一篇，押二难字，谢灵运述祖徳诗曰：段生蕃，魏国展季救鲁人，又曰：惠物辞所赏，厉志故絶人一篇押二人字，又南园诗曰：樵隐俱在山，由来事不同，又曰，赏心不可忘，妙善异，皆同一篇，押二同字，又初去郡，诗曰：或可优贪竞，岂足称达，生又曰：毕娶类尚子，薄游似邴生一篇，押二生字，陆士衡拟古诗曰：此思亦何思？思君徽与音，又曰：惊颷褰衣，信归云，难寄音一篇，押二音字，又豫章行泛舟，清川渚，遥望髙山隂又曰寄世将几何？日昃无停隂一篇押二隂字阮嗣宗咏懐诗曰：如何当路，子磬折忘所归，又曰：黄鹄游四海，中路将安归一篇，押二归字，江淹杂体，诗曰：韩公沦卖药，梅生隐市门，又曰太平多欢娱，飞盖东都门一篇，押二门，字王仲，宣従军诗曰：连舫逾万艘，带甲千万人，又曰：我有素餐，责诚愧伐檀人一篇，押二人字，古人诗自有此体格，杜子美亦效古人之作耳，韩退之，赠张籍诗一篇，二更字，二阳字又岳阳楼，别窦司直诗押二何字？又李花诗押二花字，又双乌诗，押二州字，二头字二，秋字二休字，又和卢郎中，送盘谷子诗，押二行字，又示爽诗，押二愁字，又乂鱼诗，押二锁字，寄孟郊诗，押二奥字，此日足可惜！诗押二光字，白乐天渭村，退居诗，押二房字，夣游春诗，押二复字，元防之诗押二夷，字出守，杭州路次蓝溪诗押二水字，游悟真寺诗押二槃字，其余诗人如此，叠用韵者甚多，不可具举，意到，即押耳，奚独于饮中八仙歌而致怪耶？苏子瞻送江公着，诗曰：忽忆钓台，归洗耳，又曰：亦念人生行乐耳，子瞻自注曰：二耳义不同，故得重用，盖子瞻自不必注。
李杜
李太白宫词曰：山花插宝髻，石竹绣罗衣，杜子美琴台诗曰：野花留宝靥，蔓草见罗裙，此相仿之句也；案太白宫词，乃开元盛时所撰司马相如琴台在西蜀，子美琴台诗，乃天宝末，避地西蜀，时所撰则子美仿太白之词也，太白宫词曰：宫中谁第一，飞燕在昭阳，子美哀江头诗，乃禄山陷京师，后所作，亦子美，仿太白之句也；李杜同时有诗名，然子美自负其气，不下人至于太白佳句，则子美反窃其意，盖自古文士皆如此，澄江净如练，谢元晖佳句也，李太白曰解道澄江，净如练，令人却忆谢元晖，而子美，亦曰谢朓，每篇堪讽诵，盖李杜心服其人也，张祜有诗曰：日月光先到山河势尽来祐，尝以此自负，然其实用，陈后主所谓日月光天徳山河壮帝居者也，诗人蹈前尘，虽作者犹不免焉。
青精
杜子美赠李白诗曰：岂无青精饭，使我顔色好注诗者曰：梁书安成康王秀，传或橡饭菁羮，唯日不足，或葭墙艾席，乐在其中，观国案菁菜为羮，谓之菁羮，字书曰：菁蔓菁也，书所谓菁茅礼所谓菁蒩，即此物也。子美诗，盖用道书中陶隐居登真诀，有干石青精防饭法防音迅，谓食也，其法用南烛草木浸米，蒸饭暴干，其色青，如黳珠食之，可以延年却老，此子美所谓青精饭也，神农本草木部有南烛枝叶，久服轻身长年，令人不饥，益顔色取汁，炊饭，又名黑饭，草在道书，谓之南烛，草木在本草谓之南烛枝叶，盖一物也，若以菁羮为青精，则误甚矣，又如古诗陌上桑，罗敷行曰：使君従南来，五马立踟蹰，杜子美诗用五马最多，注诗者引陌上桑，五马以释之，非也，案陌上桑，亦用五马为使，君事者也，説者谓汉官仪，朝臣出使，以驷马太守，加一马为五马，又谓诗孑孑干旟，在浚之都，素丝组之良马，五之注云：周礼州里建旟，谓州长之属，因呼太守为五马，然诗云：良马四之良马，五之良马六之，盖言素丝纰组，所见之数，非太守之五马也。
杜鹃诗
杜子美杜防诗曰：西川有杜防，东川无杜鹃，涪万无杜鹃，云安有杜鹃注诗者曰：上四句非诗，乃题下自注，后人误写，观国详此四句，非子美自注皆诗也，自四句而下继曰：我昔游锦城，结庐锦水，边有竹一顷，余乔木上参天，盖鹃字，继之以边字，天字为韵，可以见矣。子美絶句诗曰：前年渝州，杀刺史，今年开州，杀刺史羣盗相随剧，虎狼食人，更肯留妻子此诗，正与杜鹃诗相类，乃自是一格也。
隂铿
或曰：杜甫，李白同时以诗名相轧，不能无毁誉，甫赠白诗曰：李侯有佳句，往往似隂铿此句乃所以鄙李白也，观国案子美，夔府咏懐寄郑监李賔客诗曰：郑李光，时论文章，并我先隂何尚清省，沈宋歘聨，翩盖谓隂铿何逊沈约宋玉也，四人皆能诗文，为时所称者，而子美又以隂铿居四人之首，则知赠太白之诗，非鄙之也，乃深美之也，陈书阮卓，传曰：武威隂铿字子坚五嵗能诵诗赋，日千言，及长，博涉史传，尤善五言诗，为当时所重，有集三卷，行于世，以此观之，则子美赠太白诗云：往往似隂铿者乃美，太白善为五言诗似隂铿也。
餐飱
小説冷斋夜话，曰：杜子美彭衙行，押二餐飱字韵观国，案彭衙，行曰：小儿强解事，故索苦李餐，又曰：众雏烂漫睡，唤起霑盘飱，然则子美押餐飱二字音义不同，小説误矣餐千安切飱音孙伐檀，诗曰：不素餐兮，又曰：不素飱兮，毛诗传云：熟食，曰：飱孟子饔飱而治，赵岐注云：夕食曰飱，盖盘飱者春秋左传所谓盘飱寘璧者也，故凡言盘飱当皆用飱字，不当用餐字，案广韵上平声，二十三魂，字部中有飱字二十五，寒字部中有餐字子美，彭衙行于两部中通押，盖唐人诗文用韵如此，本朝始令礼部撮广韵之要略者，使学者用之，而限以独用，通用之文，故如餐飱二字不得，同韵而押矣，子美示従，孙济诗曰：所来为宗族，亦不为盘飱园诗，畦蔬绕茅屋，自足媚盘飱，赠孟氏诗曰：承顔眂手足坐客，强盘飱别李义诗曰：努力，慎风水，岂惟数盘飱此数诗，或于魂字部中，押或于寒字部中押者，此所谓唐人用韵之例也。凡上有盘字，则下当用飱字，而子美诗集中亦或用盘餐字者，当是传写刋字之讹，子美不应误用字也。
大刀
杜子美中秋月，诗曰：满目飞，明鉴归心，折大刀，注诗者曰：古诗藳砧今何在？山上复有山何？当大刀头破，鉴飞上天，谓残月也，观国案古诗，乃古乐府所载，藳砧诗也，藳砧者，鈇也，藳砧今何在者，问夫何在也？山上复有山者出也，言夫已出也大刀头者环也，何当大刀头者何？日当还也，破鉴者，月半也，破鉴飞上天者，言月半当还也，子美诗云：归心，折大刀者，言虽有归心，而大刀折，则未能还也，注诗者，初不晓其意，乃训为残月，则误矣。古乐府所载如藳，砧诗者数篇，其取譬皆浅俚，故撰诗者不显姓名，后人但以古诗称之江右，又谓之风人诗，有围棋烧败，袄看子，故依然之句，围棋者看子也，烧败袄者，故依然也。鲍明逺诸集中亦有二篇，谓之吴体，盖自雅颂不作，迄于魏晋，南北朝以来，浮靡愈甚，始有为此态者，悉取闾阎鄙媟之语，比类而为之诗道沦丧，至于如此，诚可叹也。
井干
谢晖咏，铜雀台诗曰：繐帏飘井干，尊酒若平生，五臣注文选，曰铜爵台，一名井干，楼观国案，史记始皇幽母，咸阳宫谏者，辄杀于井干阙下，又史记曰：汉武帝立，井干楼髙五十丈，汉书郊祀志曰：武帝立，井干楼髙五十丈顔师古注曰：井干楼，积木而髙为楼若井干之形也；井干者，井上木栏也，其形或四角，或八角，然则秦为井干阙，而汉武帝为井干楼也，谢元晖诗，盖言繐帏飘于铜爵台上，若井干之髙也魏武帝作铜爵台魏都，邺铜爵台在邺中，而井干楼在咸阳铜爵台未尝有井干之名，而五臣谓，一名井干楼者，误矣。干音寒井干，又谓之银牀，皆井栏也，古诗曰：后园凿井银作牀，杜子美诗曰：露井冻银牀是也。魏武帝遗令施繐帐于铜爵台上，朝晡，设脯糒之属，向帐作妓乐，望吾西陵，故谢元晖诗云：尊酒若平生者谓此也。
饧餻
刘禹锡嘉话，曰：为诗用僻字，须有来处，宋考功诗云：马上逢寒食春来，不见饧，尝疑此字，因读毛诗，郑氏笺説吹箫处注云：今卖饧家物，六经，唯此中有字，余作重阳诗欲押一餻字，徧寻无据，不敢用之，观国谓诗人押韵，不出于六经者多矣，若必欲六经中取字为韵，则诗人何其拘拘耶？字见于周礼，春官小师，郑氏注曰：箫，编小竹管，如今卖饴，所吹者，仪礼笙箫，注中亦有之，餻字载于许慎説文方言博雅矣，夣得尚不之信，而必欲出于六经，则所虑过也。
月食诗
韩退之月食诗一篇，大半用玉川子句，或者谓玉川子，月食，诗豪怪竒挺退之深所叹伏。故退之所作，尽摘玉川子佳句，而补成之，观国，窃以为不然也，案退之月食诗题曰效玉川，子作而诗中有以玉川子为言者曰：玉川子涕泗，下中庭独自行，又曰：玉川子立于庭而言曰：地下贱臣，今再拜敢告，上天公，然则退之几于代，玉川子作也，玉川子诗虽豪放，然太怪险而不循，诗家法度退之，乃摘其句而约之以礼，故退之诗中两言，玉川子，其意若曰，玉川子，月食诗，如此足矣，故退之诗题曰效玉川，子作此退之之深意也，不然则退之，岂不能自为月食诗而必用玉川，子句然后能成诗耶？以谓退之自为月食，诗则诗中用玉川子，涕泗告天，公又非其类矣。
冬至
杜子美至日遣兴诗曰：何人错忆穷愁日，愁日愁随一线长注诗者，曰引嵗时记云宫中以红线量日影，至日日影添一线，又至后诗曰：冬至至后日初长逺在劔南思洛阳，注诗者曰：魏，晋间，宫中以红线量日影，冬至后添长一线，然文士多用一线，为绣工之线，盖以冬至后绣工可添一线也，栁耆卿乐章，曰：绣工，日永是也。荆楚嵗时记多穿凿不可信，又文士用书云：为冬至事，案春秋僖五年，左氏传曰：凡分至启闭，必书云物，为备故也。杜预注曰：分春秋分也，至冬夏至也，启立春，立夏，闭立秋，立冬云物气色，天变也，素察妖祥，逆为之备，然则书云物在八节之日，不特冬至而已，冬至，虽亦预书云之日，然独言书云而不言，冬至则泛而不切，当先叙冬至之日，然后用书云：始得事之实。
改字
杜子美寓居同谷县，诗曰：黄独无苗，山雪盛短衣，数挽不掩胫，或改黄独为黄精，案黄独即神农本草所谓赭魁是也。赭魁亦名黄独，江南人谓之土卵，形如芋，蒸食之，甘美可充饥，子美太平寺，泉眼诗曰：三春湿黄精一食，生羽毛，又丈人山诗曰：扫除白髪，黄精在君，看他时氷雪，容此子美所用黄精字也，后之浅见者，遂改黄独为黄精耳，又江莲摇白羽天棘，蔓青丝，今改蔓为夣，盖天门冬，亦名天棘，其苗蔓生，好纒竹木上，叶细如青丝，寺院亭槛中多植之可观，后人既改蔓为夣，又释天棘以为栁，皆非也。子美诗集少善本，良以妄庸辈改之尔，如渊明之采菊，东篱下悠然，见南山而或改见为望，杜荀鹤之烧叶，罏中无宿火，读书牕下有残镫，而或改叶为药王，平甫之春，残叶密花枝，少睡起茶，亲酒盏疎，而或改亲为多，一字之改而清浊，辽隔前贤诗文，为人所改，如此类多矣。
对属
杜子美田舍诗，榉栁枝，枝弱枇杷，对对香，或説榉栁者栁之一种，其名为榉，栁非双声字也，枇杷乃双声，字榉栁，不可以对，枇杷观国，案子美，此诗题曰田舍，则当在田舍，时偶见榉栁枇杷，盖所见景物如此，乃以为对，尔子美觅松苗子，诗曰：落落出羣非榉，栁青青不朽，岂杨梅以榉栁对，杨梅乃正对也，然则以榉栁对，枇杷非误，子美寄髙詹事诗曰：天上鸣鸿雁池中足鲤鱼，鸿雁二物也，鲤者鱼之一种，其名为鲤疑，不可以对鸿雁，然懐李白诗曰：鸿雁几时到江湖，秋水多则以鸿雁对江湖为正对矣，又得舍弟消息，诗曰：浪传乌鹊喜，深负鹡鸰诗，乌与鹊二物，疑不可以对鹡鸰，然偶题诗曰：音书恨，乌鹊号怒，怪熊罴，则以乌鹊对熊罴为正对矣，又寄李白诗曰：几年遭鵩鸟，独泣向麒麟，鵩鸟者鸟之名，鵩者疑不可以对，麒麟，然寄贾岳州，严巴州两阁老，诗曰：貔虎，开金甲，麒麟受玉鞭，则貔虎对，麒麟为正对矣，而哭韦之晋，诗曰：鵩鸟长沙，讳犀牛，蜀郡怜以鵩鸟对犀牛，亦为正对矣，子美岂不知对属之偏正耶？盖其縦横出入，无不合也。
胡笳
秦再思纪异，録曰琴谱，胡笳曲者，本昭君见胡人卷芦叶而吹之，昭君感之为制曲凡十八拍，观国案后汉列女传，董祀妻蔡邕女也，名琰，字文姬，博学有才辨，适卫仲道，夫亡无子，兴平中，丧乱，文姬为胡骑所获，在胡中，十二年，曹操素与邕善，痛其无嗣，乃遣使以金璧赎之，而嫁于祀后，感伤乱离，作诗二章，辞皆载在本传，今世所传胡笳十八拍，亦或用文姬诗中语，盖非文姬所撰乃后人撰，以咏文姬也，小説谓昭君制，曲则误矣。王荆公作集句，胡笳曲十八拍，首言中郎，有女能传业，顔色如花，命如叶者，亦咏蔡文姬也，王昭君未尝有曲传于世。
霓
南史沈约郊居赋有雌霓，连蜷之句，注曰：霓五结切，盖与齧同音也，范蜀公召试用彩霓，字作平，声考试者，引郊居赋以为证，于是止除馆阁校勘，观国详考霓字，虽有倪齧，两音然，文字用倪音多而用齧，音少，若专用雌霓，则当音齧，若泛用霓，字则倪，齧两音可通用，但取平侧顺而已，杜子美石龛诗曰：驱车石龛下，仲冬见虹霓于迷字韵中，押又滕王亭子，诗曰：尚思歌吹入千骑，把霓旌，凡此类皆作平声，用霓字也，然则范蜀公用彩霓字是泛用霓字，读作平声，何伤也？张平子东京赋曰：郎将司阶，虎防交铩，龙辂充庭，云旗拂霓，何平叔景福殿赋曰髙甍崔嵬飞宇承霓，绵蛮黮防随云融泄，凡此用霓，字其上，虽无雌字，然皆于入声韵中押之，则自然读音齧矣，前汉天文志曰：抱珥蜺，如淳注曰：蜺读曰齧，雄为虹雌为蜺，或作虹，故张平子西京赋曰：亘雄虹之长梁，而沈约郊居赋则用雌霓，盖义皆如汉书，天文志注也。
款乃
元次山款，乃曲曰：千里枫林烟雨，深无朝无暮，有猿吟停桡，静听曲中意，好是云山韶濩音，零陵郡北，湘水东浯溪形胜满湘中溪口，石淙堪自逸，谁人相伴？作渔翁栁子厚渔父诗曰：渔翁夜傍西岩宿，晓汲清湘，然楚竹烟销日出，不见人款，乃一声山水渌，黄庭坚，题曰元，次山款，乃曲款音媪，乃音霭湘中节，歌声栁子厚，渔父词有款，乃一声山水渌之句，误书款，欠少年多承误妄用之，可笑观国，案广韵上声，款于改切，相然譍也，然则款音霭，乃音媪尔，今世所传栁子厚文集，渔父诗作款，乃又笺音于其下，曰款音袄，乃音霭，盖世之误用字误切音者皆自栁，子厚文集始盖编类文集者之过也，文有合款，乃为一字作者，而读曰袄，副以霭字为霭，此误之尤甚者也。黄庭坚所题，今刻永州浯溪石矣。
饴殍
杜牧杜秋娘，诗曰：厌饫不能饴，沈存中曰：饴乃耳，若作饮食，当音飤观国，案南史，梁武帝纪曰：有男子于大众中，自割身以饴饥鸟，晋王荟除吴国内史，时年饥粟贵，人多饿死，荟以私米作饘粥，以饴饥者，所济活甚众。以此观之，则饴虽也，至于诗文中言：甘食之，则谓之饴，所谓饴饥，鸟者使饥鸟，甘食之也，所谓饴饿者，使饿者甘食之也，杜牧，诗曰：厌饫不能饴者，既厌饫矣，不能复甘食之也，杜牧诗用平声，怡字韵，而飤音嗣，存中欲以飤字当之，如之何其可也！存中又谓唐人以小诗著名，而读书灭裂，如白乐天题座隅，诗云：俱化为饿殍，作孚，音观国案，字书殍，字两音，一音芳，无切一音平表切其义，则皆饿死也，乐天于平声，押音孚，不误矣。
笔谈
杜子美古栢行曰：霜皮溜雨四十围，黛色参天二千尺，存中笔谈曰：无乃太细长乎观国，案子美潼闗吏诗曰大城鐡，不如小城，万丈余，世岂有万丈余城耶？姑言其髙耳四十围，二千尺者，姑言其髙且大也，诗人之言当如此，而存中乃拘拘，然以尺寸较之，则过矣，崔融瓦松赋曰：谓之木也，访山客而未详，谓之草也；验神农而罕记，段成式酉阳杂爼曰：崔公博学，岂不知瓦松自有着説引梁简文诗，依檐映昔耶？笔谈曰：段成式以昔耶？为瓦松，不知昔耶？乃是垣衣，瓦松自名，昨叶何草观国，案陆防苔赋曰髙有瓦松卑，有泽葵散，岩窦者石髪补空日者垣衣，在屋曰昔耶？在药曰陟厘，若然，则瓦松垣衣，昔耶？各是一物也，存中曰：古文己字，従一従亡，此乃贯通天地，人与王字同义，同中则为王，或左右则为己，观国案，己字篆文为弓，而古文篆，又为古文篆，乃象己字之形，而鋭其笔尔，非従一従亡也，亦非若王字之従，三画也。存中既误，析其偏旁，又误训曰：同中则为王，或左右则为己，盖不攷字书而为臆，説殊碍理也，存中论诗以谓前人有蹉对，假对之格，如厨人具鸡黍，稚子摘杨梅，以鸡对，杨为假对，观国，案存中意，谓以鸡对羊则为真对，而以鸡对，杨为假尔，若然，则诗人用字，唯取同音而不顾，义理之何如？岂不见笑于士林耶？存中又谓防风氏身广九畆，长三丈，周室畆广六尺，九畆乃五丈四尺，如防风氏之身，乃一饼餤耳，又谓韦楚老蚊诗曰：十幅红绡围夜，玉十幅为禂，方不及四五尺，何以伸足观国，窃谓此犹史记，汉武帝纪谓作建章宫，度为千门万户，故班固西都赋杜牧阿房宫赋，皆用千门万户，苐言门户之多耳，若以名数覈之，则户者扉也，二户为一门，千门万户，则一门有十户矣，以此为文，误不可也。诗曰崧髙维岳峻极于天，苐言岳之髙尔岂果极于天耶？
物价
説者谓祖宗朝尝问大臣，唐时酒价大臣，对以一斗三百引杜子美诗速宜相就，饮一斗，恰有三百，青铜钱为据观国，窃谓古今酒价，视时而贵贱，方兵兴多事，及饥馑艰食，则酒价必贵，及时平则贱，此乃常理，固不可以一槩论也，唐书食货志曰：乾元初，京师酒贵，盖肃宗复两京之后，不得不贵也；建中三年，禁民酤酒官置肆，醸酒斛收直三千，正元二年，天下置肆以酤者，斗钱百五十，盖徳宗时天下复富庶，故酒价不得不贱也，然则唐之酒价贵贱，岂有常耶？诗人之言或夸大，或鄙小本无定论，曹植名都篇曰：归来燕平乐，美酒斗十千，此夸大之言也，设有问，魏之酒价者，则以十千一斗，对之耶？前汉昭帝纪曰：始元六年，卖酒升四钱，盖升四钱，则斗为钱四十耳，史记平凖书，汉兴，接秦之，米至石万钱，马一匹，则百金，今案石万钱者，米斗为一千也，茍米斗一千，则斗酒卖钱四十，可乎？此所谓视时而贵贱者也，杜子美盐井诗曰：自公计三百，转致斛六千，夫物价低昻，在反手之间，岂有定也！古者百步为畮，而汉时二百四十步为畮，古者二十四两，为溢，十六两为斤，秦以一溢为为一金，而汉以一斤为一金，古人以黍定乐律而用一稃二米者，欲其轻重大小均也，权衡度量，因黍累之而后定，故同律度量衡者，欲其一体也；秦，汉以来，乃创为制度，各自遵用，于是权衡度量，皆不一矣。唯唐时权衡与今正合案，唐时食货志曰：武徳四年铸开元通宝钱，重二铢四参，积十钱重一两，得轻重大小之中，开元二十年，诏所在加铸开元通宝钱以千钱，重六斤四两为率，每钱重二铢四参，今以开元通宝积千钱，亦为今称六斤四两，以此观之，唐之权衡，与今合也，此言千钱者足百钱也。唐自皇甫鏄为垫钱法，至昭宗时，定以八十为一百五代，汉隐帝时，三司使王章每出官钱以七十七为一百，至今循之，前汉食货志曰：刁问起数千 ，又曰：临菑姓伟訾五千 ，又曰：师史致十千 ，又曰：张良叔薛子仲訾十千 ，又曰：樊嘉五千 ，观国案，此皆钱数也。五千钱者五万缗也，十千钱者十万缗也。秦，汉之际，井田废未久，民无甚富者，故五千万十千万，在当时已为甚富，而史书之，唐书马周传曰：周买佳宅，直二百万，盖百万者二千缗，也周任京师，号佳宅者不过二千缗，则当时钱重可知矣。前汉释之，以訾为骑郎，如淳注曰：汉法訾五百万，得为常侍郎，桑羊为均输，令吏人入粟补郎，官至六百石，灵帝开鸿都门卖官公千万，卿五百万，崔烈入钱，得三公，曹嵩输西园钱，位至太尉，盖千万者一万缗，也五百万者五千缗，也夫以万缗五千缗，而授人以公卿，则汉室之衰，而不复振，虽五尺之童知之矣。
蹈袭
梁昭明太子作陶渊明，传曰：濳自以曾祖晋世宰相，耻复屈身后代，自武帝王业渐隆，不复肯仕，所着文章，皆题其年月，义熙以前明书，晋氏年号，自永初以来，唯云甲子观国，案宋受晋禅嵗在庚申渊明，以宋元嘉四年卒嵗在丁夘攷渊明所着自庚子従，都还至丙辰嵗下潠田舎获稻其诗，乃晋时所撰，亦止用甲子，未尝须用年号也，盖萧统一时，契勘之误，后人遂以为诚然，苏子瞻，次韵谢子髙读渊明诗曰：甲子不数，义熙前，秦观作王俭论，亦引此事，盖古人之言，有不必循者，楚词曰：餐秋菊之落英，观国案秋，花不落枝上，自枯者，菊也，楚词之言，于义未安，而苏子瞻次韵僧，见赠诗曰：独依古寺种，秋菊要伴骚人餐落英，如楚词之言，要当不必循也，王羲之兰亭序亦文之可喜者，而不入文选，或者谓序用天朗气清，乃秋语非春，致又谓丝竹管，为重叠，故为萧统所不取，观国详序中语，皆不悖理，顾当时萧统抡访未尽耳。前人雄丽之文，不在选者甚多，岂唯兰亭而已哉！若据或者之谓，则易传言润之以风雨，不当以风为润矣，宋玉文曰：岂能料天地之髙哉不当谓地为髙矣后汉杨厚，防论耳目不明，不当谓耳为明矣，或者之谓不攻自破。
双声叠韵
南史谢庄传曰：王元谟问庄何者为双声，何者为叠韵，答曰：防为双声，磝碻为叠韵，观国案，古人以四声为切韵纽，以双声叠韵，必以五音为定，盖谓东方喉声为木音，西方舌声为金音，南方齿声为火音，北方唇声为水，音中央牙，声为土音也，双声者同音而不同，韵也，叠韵者同音，而又同韵也，炫防同为唇音，而二字不同韵，故谓之双声，磝碻同为牙音，而二字又同韵，故谓之叠韵，若髣髴熠燿，骐骥慷慨，咿喔霡霂，皆双声也，若侏儒曈，眬崆峒，巃嵸螳蜋滴沥，皆叠韵也，广韵曰章，灼良畧是双声灼略章，良是叠韵，又曰：防剔灵歴是双声剔歴防灵是叠韵举此例，则诸音皆视此而纽之，可以定矣，沈存中论诗之用字，曰：几家村草里，吹唱隔江，闻几家村草对，吹唱隔江，皆双声也，观国案村字是唇音草字是齿音，吹字是唇，音唱字是齿音，此非同音字，不可谓之双声也，存中又曰，月影侵簮冷，江光逼履清，侵簮逼履，皆叠韵也，观国案侵字是唇，音簮字是齿音，逼字是唇，音履字是舌，音既非同音字，而逼履二字，又不同韵，不可谓之叠韵也，观国案李羣玊诗曰：方穿诘曲﨑岖路，又听軥辀格磔声诘曲，﨑岖乃双声也，軥辀格磔，乃叠韵也。
诗文疑
节南山诗曰：上天同云，雨雪雰雰，而张九龄和圣制，瑞雪诗曰：初瑞雪兮霏防，俄同云之蒙密，其先后之序，相反矣，杜牧之华清宫，诗曰：一骑红尘，妃子笑无人，知道荔枝来，案唐明皇每嵗十月幸华清宫，至明年三月，始还京师，荔枝以夏秋之间熟及其驿至，则妃子不在华清宫矣。牧之此诗，颇为当时所称赏，而题为华清宫，诗则意不合也，杜子美壮游诗曰：斯文崔魏，徒以我似班扬，备员窃补衮，忧愤心飞，所谓班杨者，班固雄也，然雄之先封，于而得姓，乃従手之，非従木之杨子美，误以班为従，木之杨，后有押心，飞盖可见也。又子美夏日，杨长宁，宅送崔郎，常正字入京，诗曰：醉酒，杨雄宅，盖子美因杨长宁宅，饯饮而有此句，亦以従木之杨为雄，亦误矣。林逋处士有诗名，草泥行郭索，云木叫钩辀之句，尤为士人所叹美，郭索蟹行也，钩辀，俗谓之鸡声，极响厉然，钩辀帖地，飞其行在草茅间不能登云，木也，梁昭明太子作陶渊明文集序所谓白璧防瑕者，此类是耶？
四方
春夏秋冬，东南西北，此天序也，东西南北，先东西而后南北，此文言也，书曰：东作南讹，西成朔易，周礼六官天地，春夏秋冬，易曰：帝出乎震，相见乎离，説言乎兊劳乎坎，春秋经书，春夏秋冬月令以春夏秋冬为次，此皆天序也，檀弓曰：丘也，东西南北之人也，春秋，哀公二十九年，左氏传子展曰：东西南北，谁敢宁处？雄羽猎赋曰：东西南北，骋嗜奔欲，杜甫诗曰：甫也，东西南北之人也，又曰：愧尔东西南北人，盖东西为纬，南北为经，东西为广南北为袤，东西为横，南北为縦，凡此皆文言也，故先东西而后南北，唯文王有声，诗曰：自西自东，自南自北，无思不服，乃先西而后东者，镐京在西，武王于镐京，行辟廱之礼，而四方化服，自近以及逺故先西而后东也，若夫缀文之士，则错举无先后之序，谢元晖之宣城，诗曰：江路西南，永归流东北骛，陆士衡拟古诗曰：牵牛西北囘织女东南，顾又曰，招摇西北指，天汉东南，倾又园葵，诗曰：朝荣东北，倾夕颖西南，晞杜子美送舍弟归蓝田诗曰：东望西江水，南游北户，开又送舍弟赴齐州，诗曰：岷岭南蛮，北徐闗东海西又懐古诗曰支离东北风尘际，漂泊西南，天地间又遣闷诗曰：西岭纡村北，南江绕舎东凡此用四方，亦皆文言，无先后之序也。
四声谱
南史陆厥传曰：齐永明时，盛为文章，沈约谢朓，王融以气类相推毂，周融善识声韵，约等文皆用宫商，将平上去，入四声，以此制韵，有平头上尾，蠭腰鹤膝五字之中，音韵悉异，两句之内角徴不同，不可增减，世呼为永明体，庾肩吾传曰：齐永明中，王融谢朓，沈约文章始用四声，以为新变，至是转拘声韵，弥为丽靡，复逾往时，沈约传曰：约撰四声，以为在昔，词人累千载而不悟，而独得胷襟穷其妙，防自谓入神之作，梁武帝雅不好焉，尝问周舍曰：何谓四声？舍曰：天子圣哲是也，观国案四声切韵，始自齐，梁虽云丽靡，而江左文章拘于声调，气格卑弱，间有作者，大扺类俳，南史曰：沈约论四声，妙有诠别，而诸赋亦往往与声韵乖，然则约自谓穷其妙防，而反致矛盾，何耶？陆法言论声韵，曰：吴楚则时伤轻浅，燕赵则多伤重浊，秦，陇，则去声为入梁，益，则平声似去，或参宫参羽，或半徴半商以此观之，则理致颇深，实难遽晓，隋，唐以来，始有律诗，网格婉和，殆如乐律，愈于江左逺矣而其余文格，尚袭江左之风，雕砻磔裂殊之，纯古之风，韩愈学古文以救文敝，而不能丕变，故唐末五代之际，文气弥弱也，虽总古今之字，不逃乎音切，固有即音切而知其字之义者之乎？切为诸而已，切为耳，如是切为尔，何不切为盍，不可切为叵，此即音切而知其字之义也。下至闾阎鄙语，亦有以音切为呼者，突鸾为团，屈陆为曲，鹘仑为浑鹘卢，为壶忒防为太咳，洛为殻，凡此类非有师学，授习之也，其天成自然莫知所以然者，沈约所谓入神，殆此类耶！
陬
张平子南都赋曰天封火，狐列山之陬，上平衍，而广荡下，笼而﨑岖，五臣注文选，曰陬，子侯反束晳，补亡白华，诗曰：白华绛趺，在陵之陬，蒨蒨，士子湼而不渝，五臣注文选，曰陬，子侯反观国，案字书陬字，侧留切，又子侯切，又子于切，盖子侯子于二切，皆陬隅之义也。张平子赋陬字与﨑岖同韵，当读作子于切，束晳诗陬，字与渝，字同韵，亦当读作子于切，其义则陬隅也，而五臣皆音作子侯反，非也，左太冲魏都赋曰：蛮陬夷落，译导而通，杜子美送韦判官，诗曰：西扼弱水道，南镇枹罕陬与侯字同韵，凡此陬字，皆子侯切者也，或用作子于切，或用作子，侯切各顺其韵耳，陬音侧留切者，与聊鄹邹，驺，通用乃鲁，地名也，史记孔子世家曰：孔子生鲁昌平乡陬邑，语曰：孰谓鄹人之子知礼乎？史记秦始皇纪曰：始皇上邹峄山，又孟子传曰：孟轲邹人也，以上皆一字也，其地即汉书地理志，鲁国驺，县孟子题辞所谓驺本春秋，邾子之国是也。尔雅释天曰：正月为陬，音义曰：陬侧留切，史记厯书曰：孟陬殄灭是已，离骚曰：摄提正于孟陬，五臣注文选乃音陬，为子侯切，又误也。前汉周亚夫，传曰：吴奔壁东南陬，顔师古注曰：陬，音子侯反，又音邹，又刘向传向上封事曰：厯失则摄提失方，孟陬无纪，顔师古注曰：陬子侯反，又音邹，此两传顔师古皆説两音观国，案东南陬，子侯反是也。孟陬音邹是也。师古説两音者不素别其义耳，凡不素别其义而遽为之音训，则不免于误也。周礼硩簇氏以方书十有二辰之号，郑氏注曰：月谓従娵至荼，音义曰：娵子须反观国，案郑氏音，尔雅正月为陬，以释之，而借用娵字耳，音义，作子须反，亦误矣。
铜斗
孟东野诗曰：铜斗饮江水，手拍铜斗，歌观国，案古未有以铜斗为饮器者，唯史记赵世家曰：襄子北，登夏屋请代，王使厨人操铜枓以食，代王前汉王莽，传曰：铸威斗以铜为之，盖厨人操铜斗者，食器也，威斗者厌胜之器也，皆非饮酒之器，孟东野当时适有铜器，其状方如斗，而东野持以贮水而饮，又撃之以和歌声，故自形于诗句，亦如杜子美以乌皮裹几而自形于诗曰：乌皮几，在还思乡，又曰：拂拭，乌皮几，又曰：凭久乌皮绽子美，又有铜瓶，诗曰：乱后碧井，废时清瑶殿，深铜瓶，未失水，百丈有哀音，观此诗意，盖汲水铜瓶也，子美适有之耳，凡物不以美恶，稍为名士所称，遂亦可贵，齐司徒景陵王子良遗何？嵇叔夜酒杯，徐景山酒鎗，晋谢安报蒲葵扇，王导以练制衣，此皆一类，所谓伯乐一顾，其价十倍也。
辟
杜子美夜听许，十诵诗曰：离索晩相逢包，欣有击诵诗，浑游衍，四坐皆辟易，又八哀诗曰：潼闗初溃散万乗犹辟易偏裨无所施，元帅见手格观国，案前汉项羽传曰：杨喜追羽，羽还叱之，喜人马俱惊，辟易数里，顔师古注曰：辟易谓，开张而易其本处，辟频亦反，盖频亦反者，读音辟也，易其本处者，读音奕也，凡言辟易，当従此音，前汉景帝纪，三年正月，济王辟光举兵反，顔师古注曰：辟音璧，又音辟，其义两通，观国案其义，虽两通而称名，则必呼一音焉，辟音璧者，辟，除也，音辟者辟开也，辟光有辟开光明之义，于此不可用，璧音矣，前汉文帝纪二年三月，立赵幽王弟辟彊为河间王，顔师古注曰：辟彊言，辟御彊梁，亦犹辟兵辟非耳，辟音必亦反。彊，音其良，反一説辟读曰辟彊，读曰疆辟疆，言开土地也，引贾谊书曰：卫侯朝于周，周行人问其名，卫侯曰辟疆，行人曰：启疆辟疆，天子之号也，诸侯弗得用，更其名曰燬，则其义两説并通观国案，贾谊书其説通当従谊，书读辟为辟，读彊为疆，居良反，又读音疆，观国案一字，兼通数音者，兼数音读之，无伤也，唯名与姓，当专呼一音，而顔师古于辟光辟疆，皆説两音而不决，岂有称名而分两，音称之哉？子法言曰：张辟疆之觉，平勃音义曰：辟必益切，又蒲必切，亦説两音者，彼见汉书説两音矣无所措其辞也，辟又与避通用，又与僻通用玉藻曰：素带，终辟读音裨，乃假借也。
五木香
古乐府，诗曰：氍防毾，防五木香，迷迭艾纳，与都梁观国，案画图本草，引道书为青木香为五木香，故古药方有五香散，而其方中止用青木香则五木香，乃青木香也，风俗通曰：织毛褥谓之氍，防后汉西域传，天竺国有细布，毾，防章懐太子注曰：毛席也然氍防毾防皆蛮夷，织毛之有文者，如防罽之属也，曰：迷迭曰：艾蒳曰都梁，三者皆香名也，魏有迷迭楼，魏文帝有迷迭赋，皆取迷迭香为名，异物志曰：艾蒳，叶似栟榈，而小子似防榔，今本草中有艾蒳，注云：是松上青衣者，盖自是一物，非艾蒳也，艾蒳，非中国物也，古诗曰：博山罏中，百和香，郁金，苏合与都梁盖谓郁金香蘓合香，都梁香也，然氍防毾防五木香，迷迭艾蒳，与都梁凡六物，皆蛮所产，非中国物也，汉制，尚书郎，口含鸡舌香，奏事明光殿观国，案鸡舌香，即母丁香也，亦名鸡舌香耳，今以母丁香汤瀹去皮，其肉若卷荷状，大如，核本草云：能辟口气，故奏事者用之，酉阳杂俎曰一木五香，根旃檀，节沉香，花鸡舌，叶藿，胶薰陆，今案此五物乃五种，而谓一木五香者误甚矣，本草木部以沉香薰陆香，鸡舌香，藿香，詹糖香同为一条，亦非也。藿香，乃草类，其余香是木类，亦各是一种，非同条之物也。
木兰
文士用木兰舟，兰掉兰桡，无所经见，唯小説述异记曰：江州有木兰洲，鲁班尝于洲用木兰造船，因谓之木兰舟，文士用木兰舟自此始，观国案画图，本草木兰注文亦引述异记木兰舟，事当止见于述异记，他书所不载也，屈平九歌曰：桂栋兮兰撩，辛夷楣兮药房，五臣注文选，曰：兰，辛夷药香草也，今案橑者，椽也，楣者门楣也，兰橑者，以木兰为橑也，辛夷楣者以辛夷木为楣也，桂栋者以桂木为栋，凡此皆谓以木之有香者，为屋室也，五臣乃以兰辛夷为香草，则误矣。九歌又曰：桂櫂兮兰栧，盖栧者船傍板也，以桂木为櫂，以木兰为栧者也，离骚九歌，言蕙兰石兰椒兰，幽兰皆兰草也，唯兰橑兰栧为木兰，而辛夷亦是木离骚曰：朝搴阰之木兰兮，又曰：朝饮木兰之坠露兮，此正言木兰也，子云：甘泉赋曰：列辛夷于林薄，五臣注文选，曰：辛，夷，香草也，亦误矣。杜子美偪仄行曰：辛夷始花亦已落，韩退之感春，诗曰：辛夷花髙最先开又曰：辛夷花房忽全开，王荆公诗曰：回首辛夷木下行，古人用辛夷为文着矣，非香草也。
张祜宫词
唐张祜有诗名，宫词诗曰：故国三千里，深宫二十年，一声何满子，双泪落君前，当时人颇称赏，此诗然后人读之，多不晓其句意，唐人小説云宣宗时，孟才人者，本东南人入宫二十年，以善歌得宠，宣宗不豫，才人侍帝，使歌才人歌何满，子一声而泣下，故祜宫词，专为此发，当时人知其事者，无不以为切，当也。白乐天诗注云：明皇时有姓何名满者，因事对狱而案牍，奏上，犹不免死人怜为作曲，名何满子，故白乐天诗曰：人言何满是人名，乃为此也。张祜在宣宗大中时有诗名，唐书艺文志有张祜诗一卷，注曰：祜字承吉为处士。
半夜钟
唐张继诗曰：月落乌啼，霜满天江，枫渔火对愁眠，姑苏城外寒山寺，半夜钟声，到客船世疑，半夜非钟声，时观国案南史文学传，丘仲孚，呉兴乌程人，少好学，读书常以中宵钟鸣为限，然则半夜钟固有之矣，丘仲孚，呉兴人而继诗，姑苏城外寺则半夜钟，乃呉中旧事也。
茶诗
茶之佳品，摘造在社前，其次则火前，谓寒食前也，其下则雨前，谓谷雨前也，茶之佳品，其色白，若碧緑色者，乃常品也，茶之佳品，芽蘖防细，不可多得，若取数多者，皆常品也，茶之佳品，皆啜之，其煎啜之者，皆常品也，齐已茶诗曰：甘传天下口，贵占火前名，又曰髙人爱惜藏岩里白，硾封题寄火，前丁谓茶，诗曰：开缄试火前，须汲逺山泉，凡此言火前，盖未知社前之品为佳也，郑谷尝茶诗曰：入坐半瓯轻泛绿，开缄数片，浅含黄郑云叟茶诗曰：罗忧碧粉散，尝见绿花生，沈存中论茶谓黄金碾畔，绿尘飞碧玊瓯中，翠涛起，宜改绿为玊改翠为素，此论可也，而举一夜风吹一寸长之句，以为茶之精华发越，不必以雀舌，乌觜为贵，今案茶至于一寸长，则其芽蘖大矣，非佳品也，存中以此论曲矣，卢仝茶歌曰：开缄宛见，谏议面手，阅月团三百片，薛能谢刘相公寄茶诗曰：两串春团敌，夜光名题，天柱即维，茶之佳品，珍逾金玉，未易多得，而以三百片惠卢仝，以两串寄薛能者，皆下品可知也，齐已茶诗曰：角开香满室，罏动绿凝铛，丁谓茶，诗曰：末细烹还好铛，新味更全，此皆煎茶啜之也。煎茶啜之者，非佳品矣，唐人于茶，虽有陆羽为之説而持论未精，至本朝蔡君谟茶录，既行，则持论精矣，以茶录而覈前贤之诗，皆未有知，佳味者也。
学林卷八
<子部,杂家类,杂考之属,学林>
钦定四库全书
学林卷九
宋 王观国 撰
飨
飨字亦音香，详观诗中飨，字以音韵协之，当音香烈祖，诗曰：自天降康，丰年穰穰，来格来飨，降福无疆，顾予烝尝，汤孙之将，楚茨诗曰：祝祭于祊，祀事孔明，先祖是皇，神保是飨，豳风曰：九月肃霜，十月涤场，朋酒斯飨，曰杀羔羊，凡此诗词以上下文音韵协之，当读飨为香，縁陆徳明未尝稽考至此，而于释文不载，故后学但以上声读之也，按前汉礼乐志乐歌曰：辟流离，抑不详宾，百僚山河，飨此以平声，用飨字也，张又曰：吿灵既飨，徳音孔惟徳之建侯之常，亦以平声，用飨字也，张平子东京赋曰：万舞奕奕，钟鼓喤喤，灵祖皇考来，顾来飨神具醉止，降福穰穰，此亦以平声，用飨字也。飨，亦通用享字，古人于享字亦或平声，用前汉礼乐志，郊祀诗曰：发梁扬羽申以商，造兹新音永久长，声气逺条鳯鸟翔，神夕掩虞，葢孔享，此以平声，用享字也，古人如此类，用字者甚多，后汉灵帝纪賛曰徴亡备兆小雅尽缺，麋鹿霜露，遂栖宫卫，此以入声，用卫字也，曺子建赠丁翼诗曰：吾与二三子曲宴此城隅，秦筝发西气，齐瑟扬东讴，此以驱音，用讴字也，刘公干杂诗曰：方塘含白水中，有鳬与鴈，安得肃肃羽従，尔防波澜，此以去声，用澜字也，陆士衡乐府曰：亲友多零落，旧齿多雕丧，市朝互迁，易城阙，或丘荒，此以平声，用丧字也，又士衡为顾彦先，赠妇诗曰：辞家逺行防悠悠三千里，京洛多风尘，素衣化为缁，此以上声，用缁字也，左太冲杂诗曰：高志局四海，块然守空堂，壮志不恒居嵗暮常慨慷，此以平声，用慷字也，顔延年登巴陵城楼，诗曰：水国周地险，河山信重复，却倚云梦，林前瞻京台囿，此以入声，用囿字也，又赭白马赋曰：縂六服以收贤，掩七戎而得骏代骖，象舆厯配勾陈，此以去声，用陈字也，刘越石荅卢谌，诗曰：握中有璧，本自荆山璆，惟彼太公望，昔在渭濵，叟此以平声，用叟字也，江淹望荆山，诗曰：寒江无留影，秋月垂清光，悲风绕重林，云霞肃川涨，此以平声，用涨字也，杜子美衡山县，学诗曰：耳闻读书声，杀伐灾，髣髴于地，字韵中押则以髴作沸，字用也，韩退之荅孟郊，江汉诗曰：终宵处幽室，华烛光烂烂于艰，字韵中押则以烂作防音用也，诗人如此类，用字不可胜纪，姑举其畧。
于戏
王言多用于戏二字，乃于乎二字也，俗读戏为嬉，则误矣。案字书于乌呜三字通用，又乎虖呼，嘑戏五字通用，史记世家齐王策曰：于戏！小子闳，受兹青社，燕王策曰：于戏！小子旦，受兹社，广陵王策曰：于戏！小子胥，受兹赤社，大雅抑，诗曰：于乎小子，未知否，于乎小子，告尔旧止，史记册文，乃用诗辞也，烈文诗曰：于乎前王不忘！而礼记大学引诗曰：于戏！前王不忘！然则于戏为于乎？字可知矣。前汉武五子列传载齐王，燕王广陵王策文，乃变于戏为，呜呼！王莽传，加九锡，文曰：于戏！岂不休哉！顔师古注曰：于戏读曰：呜呼，葢于乎者叹戒之词也，若读戏为嬉，则是嬉乐之义，非叹戒之辞矣，广韵于字，注曰：古作于戏今作，呜呼！葢译篆为者，变为呜呼字耳，唯尚书诸篇并用，呜呼，字乃孔安国作尚书，时无识，科斗古文者，而以古定之，唐文皇不好古，而以今文冩之遂一切用，呜呼！字非古也。
敇
敕字亦作勅，此诏勅之字，敇不若勅之従，力则顺于行草书而美防，故古今写敇，字惟用，従力之勅，然世俗冩束字来字并作来形如枣，字作□，莱字作莱之类是也冩勅为者，葢俗书变束为来也，而楷书者不察其由，遂真书来字作勑，则误矣。许慎説文玉篇广韵，勑字皆音，赉无他音，唯集韵来，字韵中，有勑字，又于敇字下收勑字，注曰：相承用作敇字，葢言相承用，则无非敕，字世俗，自妄用之尔集韵，本朝所修，当明言用勑字之非，而不能决，判反，有相承用之説集韵误矣。其实勑字止音来，赉二音。非敇字也，前汉成帝纪曰：申敕有司，以渐禁之，又食货志曰：屡勅有司以农为务，又元后传曰：敕令亲属引领以避丁，傅南史，梁元帝纪曰：帝敕有司，即日取数万千钱，又周兴嗣传曰：武帝以三桥旧宅为光宅寺，敕兴嗣与陆倕各制寺碑，唐书韦温传曰：后敕温尽縂，内外兵守省中，韦庶人传曰：墨敕斜封出矣，刘幽求传曰：号令诏敕，一出其守，史家多用敕字，葢知勑字之非也，唯后汉书并用勑字，葢范商防未至尔。
汜泛泛
汜音祀，泛音泛泛音，凡又音泛此三字，俗多疑混，案字书汜，従水従巳，扵篆文为□，诗曰：江有泛，许慎説文曰水别复入为汜，河南有汜水，有汜水关是也。汜従水従，弓于篆文，为□弓音憾函，字含字，范字皆従弓，葢汜滥也，亦姓也，泛従水従，凡于篆文为□，亦作泛此三字，偏旁不同，音义亦异，春秋，僖公十九年，左氏传曰：王出适郑，处于汜，杜预注曰：郑南汜也，陆徳明音义曰：汜音，凡又僖三十年，左氏传晋侯，秦伯围郑，秦军汜南，杜预注曰：汜南在荥阳，中牟县南陆徳明音义曰：汜音，凡又襄公二十六年，左氏传曰：楚子伐郑，涉于汜而归陆徳明音义曰：汜音，凡又昭公五年，左氏传曰：郑伯劳子荡于汜，陆徳明音义曰：汜音，凡又成公四年，左氏传晋救许伐郑，取汜祭，杜预注曰：汜祭郑地成臯县东有汜水陆徳明音义曰：汜音凡，或音祀观国，案后汉郡国志，河南郡有汜水，杜预，或言中牟南，或言成臯东，其实即汜水，一水也，音祀是也。音凡，非也，音凡者自是一水不在郑地，陆徳明不能分别，乃于春秋，成公四年，取汜祭既音，凡又音祀，存两音者，非也。前汉高祖纪曰：汉果挑成臯战，楚军不出，使人辱之，数日，大司马咎怒，渡兵汜水，顔师古注曰：此水旧音，凡今呼音祀，案此汜水乃河南，汜水音祀者也。顔师古见陆徳明释春秋左传？皆因汜作，凡师古，亦不能分别，乃曰：此水旧音，凡今呼祀，亦存两音，则非也。夫字音期于当而已，岂有旧音，某而今音某者耶？惟其存两音而不能决，故后学莫之适，従也，汜音泛，又为姓，汉有汜胜之，子辑为炖煌太守是也。泛音凡者，河内有泛亭，春秋隠七年冬，天王使凡伯来聘，杜预注曰：凡周卿士，凡伯爵也，汲郡共县东南有凡城，后汉，郡国志曰：河南郡，有泛亭，章怀太子注曰：凡伯国也，然则泛音凡在河内，汜音祀，在河南不相乱也，前汉张良，传曰：良常间従，容步防下邳圯上服防注曰圯音頥，楚人谓桥曰圯，应劭注曰：汜水之上也，文頴注曰：沂水上桥也，顔师古注曰：下邳之水非圯水，又非沂水，观国案，许慎説文曰东楚，谓桥曰：圯音頥今传写汉书者，或改圯为汜，葢误也。
无亡无
无亦作亡，自古只用此二字，至秦时始用无字，为有无之字，案无字，篆文偏旁有蕃庶之义，而不见有无之义，许慎説文曰无文甫切，今借为有无字玊篇曰：□文甫切繁，□丰盛也，今为有无字，徐铉修字义，曰：古本尚书，庶草蕃无后，人变无为庑，葢庑乃廊庑也，无繁盛之义，以此观之，则无字，乃秦以来始用为有无字，非古也，古之经书，乃篆文秦变篆为，多改其字形，诗，书，周礼，春秋，礼记仪礼论语等皆用无字，乃变篆为者改之也，惟周易首尾，尽用无字，葢变时，偶不曽改也，至于亡字亦多有存而不改者，周礼曰：亡者使有，又曰：害者使亡，春秋左氏传曰：其贵亡矣，其宠弃矣，论语曰：有若亡，又曰，亡而为有，又曰，人皆有兄弟，我独亡，又曰：日知其所亡，又曰：焉能为亡，又曰，不如诸夏之亡也，孟子曰：若夫君子所患则亡矣，以此亡字，皆无字也。独此不改为无者，葢变者，误读为存亡之亡，故存而不改也，史书亦多用亡为，无汉亡尺寸之阶，义曰：内亡骨，月本根之辅，外亡尺土藩翼之卫，又曰：朝亡废官，邑亡敖民，地亡旷土，国亡捐瘠，司马相如子虚赋曰：亡是公者，亡是人也，贾山曰：钱者，亡用器也，翟方进曰：茍得亡耻，班固用此二字甚多，皆无字也。李济翁资暇集曰：亡字，亾字画，各有区分，一一画下者，存亡之亡也，中有人者，有无之亾也，今案此二字只是一字，或为存亡之亡，或为有亡之亡一，字二音也，济翁初不晓字画而遽启臆，説亦可恠也。
翰猷
翰字在平，声音寒者，羽翼仪翰也，在去声音悍者词翰也，文王有声，诗曰：王公伊濯维丰之垣，四方攸同，王后维翰，以垣翰二字为韵，则翰平声也，板诗曰：价人维藩，大师为垣，大邦维屏，大宗维翰，亦以垣翰二字为韵，则翰平声也，崧高诗曰：维申及甫，维周之翰，四国于藩，四方于宣，以宣翰二字为韵，则翰平声也，江汉诗曰：王命召虎，来旬来宣，文，武受命召公，维翰亦以宣翰二字为韵，则翰平声也，又崧高诗曰：既入于谢，徒御啴啴，周邦咸喜，戎有良翰，常武诗曰：王旅啴啴，如飞如翰，此二诗亦以啴翰字为韵，葢亦以平声，用翰字也以上，诗辞用翰字，皆取藩屏羽翼，仪翰之义，则翰读音寒，可知矣。后人取名与字，用维翰周翰宗翰，良翰之类亦当读，音寒，若取词翰之义，乃读音悍，陆徳明江汉诗音义曰：翰户旦反，又音寒，设两音者，不能区别而设两音也，晋书有张翰，字季鹰，其名当读，音寒，南史循吏传吉翰，字休文，其名正当读，音悍，葢义之所在，有不可易者也。字书猷，亦作，犹离骚曰：心犹豫而狐疑兮欲自适，而不可汉书？蒯通传曰：猛虎之犹与不如蠭虿之致蠚，孟贲之狐疑，不如童子之必至此，析离骚之句，以为之文也，汉书，高后纪曰：禄然其计，使人报产及诸吕老人，或以为不便，计犹豫，顔师古注曰：犹兽名性疑虑，善登木，故不决者称犹豫，顔氏家训曰：尔雅，犹如麂，善登木犹对，狐以兽对，兽也，观国，案犹豫者，心不能自决定之辞也，尔雅释言曰：猷图也。释兽曰：犹如麂，善登木，所谓猷图者图谋之而未定也，犹豫者尔雅释言，所谓猷图是已，顔师古注汉书与顔氏家训不悟，尔雅释言自有猷图之训，而乃引释兽犹如麂以训之，误矣。广韵去声，曰：犹音救注引尔雅犹如麂，善登木，然则犹兽音救也，且先事而图之，为犹后事而图之，为豫，故曲礼曰卜筮者，所以使民决嫌疑，定犹豫也，以嫌疑对犹豫，则犹非兽也，离骚曰：心犹豫而狐疑兮，此一句文也，非以犹对，狐疑也，犹或为冘，后汉书马援传曰：诸将多以王师之重，不宜逺入险阻计，冘豫未决，广韵曰：冘豫不定也，以此观之，则犹非兽益明矣，尔雅曰：猷，图也。郭璞注曰：周礼以猷鬼神祗，谓图画观国，案周礼春官，凡以神仕者掌三神之灋，以猷鬼神之居，郑氏注曰：猷，图也。谓制神之位次而为之牲器，时服以图之，乃谋图之图，非图画也，郭璞，误矣。犹猷冘三字通用，预豫与三字通用。
奉朝请
晋书职官志曰：奉朝请者，奉朝会请召而已，观国案前，汉书东方朔传曰：奉朝请之礼，备臣妾之仪，顔师古注曰：请才姓反，又窦婴传曰：婴病免，太后除婴门籍，不得朝请，顔师古注曰：请才姓反义，吴王濞传曰：使人为秋请，顔师古注曰：请才姓反，孟康注曰：律春曰朝，秋曰：请如古诸侯，朝聘也，如淳注曰：濞不自行，使人代已致请礼，然则奉朝请之，请读音才姓反，汉律所谓春朝秋请是也。吴王濞传所谓秋请乃汉律也，广韵去声，靓字注曰：古奉朝请，亦用靓字，然则晋志谓奉朝会请召者，误矣。葢朝请者，臣见君者也，若曰：请召，则是君召臣也，自晋以来，奉朝请之官，受俸禄，而不事，奉车都尉，驸马都尉，骑都尉之类是也。后世嫌疑滋起，故皇朝戚里之官，及百官宫祠之任，咸受俸禄，而不事，于是奉朝请者，徧四方矣。
渑
春秋左氏传曰：晋侯以齐侯宴，中行穆子相投壶，晋侯先穆子曰：有酒如淮，有肉如坻，寡君中，此为诸侯，师中之，齐侯举矢，曰：有酒如渑，有肉如陵，寡人中，此与君代兴，杜预注曰：渑水出齐国，临淄县北入时水，故列子曰：口将爽者，先辨淄渑，葢谓淄水与渑水也，刘沆丞相尝使契丹，契丹与之宴，契丹曰：有酒如绳，繋行人而不住，谓刘曰：未有以对也，刘应声曰：在北曰狄，吹出塞，以何妨案字书，渑，水名，在齐防直也，索也，此自是两字不通用，然古人多假借字，故用渑为绳，杜子美赠汝阳王诗曰：且持蠡测海，况挹酒如绳，又简薛华醉歌曰：愿吹野水添金杯如绳之，酒常快意，如此类借用绳字，固无害，如契丹使云：系行人而不住，则真训释，以为绳索之绳，恐不可也。又杜子美寄刘峡州诗曰：伏枕思琼，木临轩对玉绳，又曰展懐诗诵鲁割爱酒如防一篇，押二防字，命意不同，然莫若用如绳为如渑，则适得其当，或是编集，子美诗者误尔。
始
李希声诗话曰：皂雕寒始急，千呼万唤始出来，人皆以为语病，然始有二音。有所宿留，而今甫然者，当従去声，二诗，自非语病观国，尝考其故矣，始终之始，则音上声，有所宿留，而今甫然者，则音去声，所谓有太始，所谓万物资始，所谓始画八卦，所谓有始有卒，此皆终始之始也，杜子美安西兵，诗曰：临危经久战，用意始知，神韩退之月台诗曰：直须台上，防始，奈月明何？此皆有所宿防，而今甫然者也，如礼记月令蝉始鸣陆徳明音义始作试，则李希声之説不妄矣。

字日下□，今作日下恭为暴者，俗书也，音薄报切疾也，猝也，又音蒲木切日干也，所谓一日之所谓春练，所谓昼诸日，所谓其过恶，所谓九烝九，所谓露其精神，所谓使二国骨，诸家音义，皆音作，蒲木切者也，凡义当读音，蒲木切者不可移，而读作薄报，切葢二义异也，又俗书有曝字，且上已有日矣，旁又加日，岂不赘哉？亦如莫字，従日而俗又加日而为暮，基字従土，而俗又加土而为，然字従火，而俗又加火而为燃冈，字従山，而俗又加山而为岗，凡此皆不可遵用者也。
奉亹万
俸字俸禄也，捧字捧持也，案诸史言，奉禄无所受，又言计日受奉，则古之奉禄字不従人也，春秋左氏传曰：奉匜沃盥，礼记曰：奉者当心，又曰：主人奉矢，司射奉中，则古之捧持字，只用奉字不従，手也，然则俸之従，人捧之従，手出于后世，増益之古篆所不载，非字法也，易曰：成天下之亹亹者，亹字篆文所不载，徐字义，曰亹字，后人又加文为文亹，亦无篆文，古本周易作成天下之娓娓者，当是变，时改之也，万字自古书，史皆以为数，左传亦曰万盈数也；至许慎説文万字独训曰：防也，而不训以为数，今详万字所従，偏旁无盈数之义，苟有盈数之义，则説文固已训説矣説文无训説则后之训説者不亦难乎？后人又以万字代万字，葢万字説文所不载，则无篆文，既无篆文，则不知万字所従，偏旁为何如？亦不能推其义也，万又音墨，虏复姓，有万俟氏广韵，曰：万十千，也万防也详广韵以万为十千，而以万为防，亦不以万为数也，似以万为十千之数，而万乃代，万字者也。古之字画，少者易于讹改，故以画多而同音者代之，如一二三四五六七八九十，则以壹贰叁肆，伍陆防捌玖，拾代之百千，则以伯仟代之，尺则以赤代之疋，则以匹代之，是以万以万代之也，所代之字，初无意义，唯取画之多耳，説文曰草自保，切栎实，可以染帛为黒故黒色曰草，后世既用皂字，故草字，用为草木之字，説文曰雅乌加切，楚乌也，秦谓之雅，后世既用鵶字，故雅字，用为雅正之字，説文曰创楚良切，伤也，书史多用此字，后世既用疮字，故创字，用为创造之字，凡字之变，古者类如此。
黮谖
桑葚之葚，亦作亦作椹，然泮水诗曰：食我桑黮而不用上三字，案字书黮音，他感切黭黮黒也萱草之萱亦作藼，亦作蕿，然伯兮诗曰：焉得谖草而不用上三字，案字书谖，音暄作也。忘也，古人假借字，取其意而已，桑葚用黮字，取其色也，萱忘忧草也，用谖字，取其忘也，字虽假借而意，则不失也；书史中如此类，借用字者，若以説命为兊命以条侯为脩侯，以女工为女红，以取赡为取，澹以仰为卬以藏为臧，以愈为俞；以酢为昨，以譬为辟，以傩为难，若此类固多，亦皆不失其意也。
贙
左太冲魏都赋曰：回渊漼积水深蒹葭，贙籊蒻森，五臣注文选，曰贙分别也，杜子美寄刘峡州，诗曰：乳贙号攀石，饥鼯防落藤，注诗者曰：乳贙乳虎也，观国案尔雅释兽曰：贙有力，郭璞注曰：贙出西海，大秦国有养者似狗多力，犷恶尔雅，释音曰：贙音铉，诸字书，皆曰贙音，兽名也，然则贙自是一兽，非虎也，亦无分别之义，文选注与杜诗注，皆误矣。蒹葭诗曰：蒹葭苍苍，白露为霜，郑氏笺曰：蒹葭，在众草之中，苍然强也，左太冲赋曰：蒹葭贙者，岂非以尔雅谓贙有力而蒹葭苍然，若强有力者耶？然尔雅言有力者多矣，曰：鱼有力者鰴，又曰麋絶有力，狄又曰，麂絶有力防又曰麕絶有力，豜又曰豕絶有力，又曰熊絶有力麙又曰，马絶有力，駥又曰，羊絶有力，奋又曰，牛絶有力欣犌，又曰：犬絶有力，狣所谓贙有力，贙之为兽，有力者耳，其他物有力者，固不可谓之贙也，若以蒹葭强有力，而因谓之蒹葭，贙则非也。字书，又有到一虎为贙者，俗书不可用。
稾槀
字书槀，従高従，禾谓禾秆也，草剏也，槀従髙従木谓药名槀本也，亦枯槀也，周礼封人共其水藁，禹贡三百里纳秸服，孔安国曰：秸槀也，又蛮夷邸，舘谓之稾，街撰文起草，谓之草藁，凡此皆従禾者也。其従木者，许慎説文有槀字，故周礼有槀人，礼记曰：止如槀木，而后世移其木于旁为槁，案周易説卦离为科上槁，孟子曰：旱则苗槁矣，此槁字乃变古文，后用之也，又有于槀，上加草字，为藁者广韵，以为俗字，固不可用也，藁下従木者，又音犒，尚书训典曰：作九共九篇，槀饫是也。周礼地官有槁，人亦音犒，葢槁人掌共内外朝冗食，则音犒是也。其字不用，槀而用槁，亦变古文，为者改之也。
薄
郊特牲曰：薄社北牖使隂明也郑氏注曰：薄社商之社，商始都薄，然则本用亳社，字记礼者借用薄，字尔薄，音泊，又音博。又音逼，其音泊者厚薄也，林薄也，草木丛生曰薄，故雄甘泉赋曰：列辛夷于林薄，左太冲蜀都赋曰：翕响挥霍，中网林薄，陆士衡君子有所思，行曰清川，带华薄，又挽歌诗，按辔遵长薄，若此类是也。音博者，其义则激搏也，易曰：风雷相薄，史记天官书曰：日月薄食，谢瞻咏张子房，诗曰：鸿门销薄蚀，若此类是也。音逼者相逼近也，春秋左氏传曰：宋师未陈而薄之，败诸鄑，又曰：晋公子重耳及曺，曺共公闻其骈胁，欲观其裸浴，薄而观之，又曰：不待期朝而薄入于险，又曰，宁我薄人，无人薄我，陆士衡文曰：高义薄云天，又塘上行曰：愿君广末光照妾，薄暮年，范彦龙效古诗曰：朝驱左贤阵，夜薄休屠营，杜子美彭衙行，诗曰：高义薄层云，江淹恨赋曰：薄暮心动，若此类是也。凡此三音，其义皆逈不同，读之不可混而无别，史记周勃，传曰：勃以织薄曲为生，蘓林注曰：薄一名曲，顔师古注汉书曰：许慎云，苇薄为曲案薄，曲蚕具也，本用从竹，簿字亦通用従，草薄字耳，亦如防者，蚕具也，亦通用曲，字耳欂，字弼防，切司马相如赋，曰：施，瑰，木之欂栌，扬雄甘泉赋曰：香芬茀以穹隆兮撃欂栌，而将荣顔师古注曰：欂栌枅也，五臣注文选，曰欂栌，曲枅栱也，韩退之曰：欂栌侏儒，乃谓此也。广韵曰：欂栌户上木也，今案欂栌者，枅栱是也。非户上木也，欂亦通用薄字，前汉王莽，传曰：起九庙为铜薄栌，饰以金银，雕文顔师古注曰：欂栌柱上，枅，也其説是已。
眀
元祐中，京师试止戈为武赋，张弼首选，颇以此赋，驰名第七，韵曰：亦犹日并月以为明，纪天之象，王居门而曰闰重嵗之余今案字书明字従，眀非従日也，赋误用之，害理之甚，儤北教反，广韵曰：忁直也，所谓忁直者，连直宿也，自唐以来，翰林院有忁直例，本朝翰林学士院亦有忁直格，葢言儤直之日数也。李济翁资暇集，遂改忁作豹，又训觧曰豹隠山林昼伏夜逰济翁初不晓，儤直之义，妄自穿凿，殊可恠也，葭莩者附丽相亲之义，前汉王莽，传曰：与陛下有葭莩之，故顔师古注曰：葭芦也，莩者，其筒里白皮也，言其轻薄而附着也，唐书员半千，传曰：无葭莩亲，而唐书释音曰：葭苇之未秀者，莩草也，其説误矣。
谷
春秋宣四年，左氏传曰：鬭伯比生子文，弃诸夣中，虎乳之，遂使收之，楚人谓乳谷，谓虎于莵，故命之曰鬬谷于莵，实为令尹子文陆徳明音义曰：谷奴口反于音乌，莵音徒观国，案广韵上声，防乃后切乳也，去声，防奴豆切乳也而入声谷，字无音，奴口反者，左氏多假借用字，故用谷字，亦或变篆为，时变作谷字也，于义当作防字观国，又案玊篇曰防防虎也，左氏用于莵字，葢假借耳，而前汉班固叙传引左氏传曰：楚人谓乳为糓，谓虎为乌，檡顔师古注曰：檡字亦作莵，观国案玊篇广韵，檡音奭，又音宅，梬枣也，字书，未有音，檡为徒者，亦无或作莵之文，班固好借用字，然此为取义太逺。
饮食票姚
经书中泛言饮食，与夫自饮，自食则皆当读如本字，若以饮，饮人以食，食人则饮，当音防，食当音嗣，各従其义也。如论语一箪食，一瓢饮，饭蔬食饮水，曲肱而枕之，箪食豆羮见于色，周礼膳献饮食，食用六谷，饮用六清，礼记食居人之左，子卯稷食菜，羮春秋左氏传，粢食不凿，闻师将传食，凡此类皆自饮，自食者也陆徳明音义皆音作防嗣误也。前汉霍去病传曰：去病年十八，为侍中，善骑射，再従大将军，大将军，受诏予壮士，为票姚校尉，服防注曰：票姚音飘摇，顔师古注曰：票，音频妙反，姚，音羊召反，票姚劲疾之貌也，荀悦汉纪作票鹞字，去病后为票骑将军，尚取票姚之字，今读音飘摇，则不当其义也，观国案字书，票姚字于平声，去声，两音皆收杜子美寄董嘉荣，诗曰：居然双捕虏自是一嫖姚，又后出塞，诗曰：借问大将谁，恐是霍嫖姚，又观燕将士诗曰：汉朝频选将应拜，霍嫖姚，又赠田判官，诗曰：宛马总肥春，苜蓿将军，只数汉嫖姚，子美于嫖姚，作平声，用又哭严武诗曰：风送蛟龙，雨天长骠骑营，则于骠字自作去声，用葢皆于义无害也。顔师古谓读音飘摇，则不当其义者，非也，票姚平声，去声，皆轻疾之义，读史则従，去声，作诗文，则用为平声，皆无害也。杜子美别崔潩，诗曰：如何不磨砺？但取不磷缁，读论语，则磷音吝，而诗用为平声，义皆通也。
弈奕
弈下従，廾奕下従大，许慎説文曰弈围棋也，奕，大也，行也，美容也，玉篇广韵，曰：弈，博弈也，美貌也。奕，大也，行也盛也轻丽也，观国案那诗曰：万舞有弈，頍弁诗曰：忧心弈弈，论语曰：不有博弈者乎？孟子曰：使弈秋诲二人弈，凡此类皆从，廾之弈也，閟宫诗曰：新庙奕奕，郑氏笺曰：奕奕佼美也，韩奕诗曰：奕奕梁山，又曰：四牡奕奕，毛氏传曰：奕，大也，凡此类皆従大之奕也，世俗书弈，奕二字不预分二字之义，而书之或従，廾或従大混而无别，则害于义矣，亦如字，下従大而俗，书则变为弊，防字下従廾而俗书则变为奬，葢字法为俗，书所变者，多此类也。
沫
屈平离骚曰：芳菲菲而难亏兮，芬至今犹未沫，今犹未沫，五臣注文选，曰：沫已也，宋玊招魂曰：朕幼清以防洁兮，身服义而未沫，五臣注文选，曰：沫已也，观国，案易丰卦曰：丰其沛，日中见沫，王弼注曰：沫防昧之明也，音莫贝切，葢屈平自谓我之芳芬，未至于晦昧也，宋玉自谓身服义而未至，于晦昧也，沫无已之义，五臣以沫为已误矣。前汉王商传引易曰：日中见昧，折其右肱，葢沫与昧，义则同也，故通用之玊篇水部曰沫亡，活莫葢二切观国，案亡活切者旁従，本末之末，所谓浮沬，所谓避沫水之害是也。莫葢切者旁従，午未之未即易，所谓日中见沬，诗所谓爰采唐矣，沬之乡矣，是也二字，偏旁不同，而玊篇同为一字，而分二切以训之，则误矣。广韵于去声，收沬字莫贝，切与昧，字同音，皆従午未之未于入，声收沫，字莫拨，切与秣，字同音，皆従本末之末二字不同也，曺子建应诏诗曰：驷蔼蔼，鏕漂沬，流风翼衡，轻云承葢，五臣注文选，曰漂沬，谓马行急口中沬出审，如此则当用入声沬，字曺子，建借用去声沬，字然去声。沬，字非口中沬也，傅武仲舞赋曰：良骏逸足怆悍淩，越龙骧横举，鏕飞沫，此用为入声，不误矣。
舀臽取耴
舀臽二字，易于相乱，舀以沼切，又音逾，又音由，杵臼也，臽音坎，又音陷，水穽也，故滔淊二字，皆従水滔音，洮水流也，淊乙咸切没也，謟谄二字，皆従言謟音，洮疑也。谄，音丑，琰切防也慆惂二字皆従心，慆音洮説乐也惂音坎忧困也，幍防二字皆従巾，幍音洮，亦作绦也，防音口，洽切帽也，搯掐二字，皆従手搯音洮，搯捾也，掐音若合，切掐也，然则舀臽，易于相乱，可见矣。取耴二字，亦易于相乱，取七庾切受也，收也，又仓口切，又音娶，耴陟叶切耳，垂也，又鱼乙切，故防二字皆従口，防音子于切防也耴音丁惬切，多言也，鲰鮿二字皆従鱼，鲰音组，钩切鱼名，又七逾切浅鲰也，鮿音辄鱼名也，菆二字，皆従草菆，音邹又在寒切蓐也，音辄又音帖，衣领耑也，棷防二字皆従木，棷音邹，薪也防音辄木小叶也，齱二字皆従齿，齱音邹，齱齵齿偏也。音角切急促也，掫二字，皆従手掫，子侯切，又侧九子于二切，击也，音辄又丁惬切拈也，然则取耴易于相乱，可见矣。曰，曰蹈，曰韬曰縚，曰：瑫曰槄，皆从舀者也，曰：阎曰輡，曰，曰啗，曰欿，皆従臽者也。曰聚，曰最，曰趣曰娶，曰丛，曰：緅皆従取者也。曰辄曰，曰銸，曰防，曰，曰，皆従耴者也。然则握笔之际，贵在不误。
啖袴
噉啖啗三字，诸家字书同音，徒滥切，又同音，杜覧切，虽有二音切，其义则同，为噉食之字，赵璘因话録縁唐武宗庙讳炎，遂辨此三字，谓玉篇噉字是正，啖字是俗，观国案説文出啖字，篆文则啖字非俗也，玉篇亦未尝以啖字为俗，字广韵，曰：前秦録有将军噉铁，而元和姓纂作啖铁，唐亦有啖助，则啖固非俗书也，晋武帝讳炎，唐武宗亦讳炎，司马迁父名谈，故字之従，炎者多改易之，以致疑也。史记韩信传曰：信能死，刺我，不能死，出我袴下，信熟视之，俛出于袴下，徐广注曰：袴，亦作胯，胯股也，前汉韩信传曰：众辱信曰：能死，刺我，不能出跨下，于是信熟视，俛出跨下，顔师古注曰：胯下两股之间也，观国案玊篇曰：胯口故切，注曰：史记云，不能死出，我胯股也；广韵，跨有两音，一曰苦瓦切行不进，貌也。一曰苦化，切胯越也，以此考之，则当従，史记玊篇用袴股二字读音口，故切者是也。班固汉书借用跨字，其跨字无用，口故切之音葢班固改史记袴字作跨字，义虽可用，而音韵不通矣，史家用字多为后人假借改易，其本体而音训者，或误为之説遂传袭以成其疑，皆此类也。
辨
辨音卞，又音办，广韵曰辨，蒲苋切具也，俗作办，然则古无从力之辨，止用辨字，仪礼中辨字甚多，皆不用従力之办，惟用辨字尔，周礼考工记审曲靣势以饬五材，以辨民器，郑氏注曰：辨具也，释音曰：辨皮苋反具也，史记子贡传曰：兵不先辨，不可以胜敌，前汉王防传曰：上数出幸，过扶风，宫舘驰道，修治供张辨，凡此辨字，皆音办也，辨者，字母也，书虽用办字及施于篆，止用辨字，亦如篆善为譱，篆雪为防，篆星为曐篆，梦为防篆奔，为犇篆尘为篆，雷为靁篆，原为厵篆，畆为畮，篆看为翰，篆顶为篆，夏为□篆，曹为篆，强为彊篆，防为□篆香为□篆，覃为篆，雍为雝篆，集为雧，凡此皆字之有母者，文従省而施于篆，则用字母也。
防
前汉武帝纪天汉，三年二月初酒酤，应劭注曰：县官自酤卖酒，小民不复得酤也，韦昭注曰：以木渡水曰，谓禁民酤酿独官，开置如道路，设木为，独取利也，顔师古注曰：者步渡桥，尔雅谓之石杠，今之彴是也。禁闭其事，总利入官，而下无由以得，有若渡水之，因立名焉，又昭帝纪，始元六年二月，诏议罢盐铁防酤，七月，罢防酤官，又食货志曰：昭帝罢盐，铁、酒，均输官，今考汉书于武帝纪，用防字，昭帝纪，食货志用，字观国，案字书防，同音，古岳切防従手，防大举也，従木以木渡水也，防酤者，举其事，使人晓然知之而不得侵吾利，然则防酒酤当用従，手之防也，史多假借用字，故或用従木之，注释之家，因其用従木之，乃用横木渡水以训之，误矣。史家又或用防字为防酤，今案字书防音苦角切，枳木有实似柚，葢音与义皆与不同，虽曰假借，实无意义，字书格，古百切击也，鬭也，史言格，鬭格杀本，用従手之挌，而皆用従，木之格者，葢古人书従木之字，多变为従，手如极字，従木而或书为拯欃枪，従木而或书为抢，然则书防为书挌为格，皆假借也，若覈其义，则当各有所归耳。
寰
寰字音环，又音，广韵平声，曰：寰戸闗切王者封畿内县也，又音黄练切广韵去声，县黄练切，古文作，寰郡县也，楚庄王灭陈为县，县名自此始也。观国案文士，多用寰宇，字寰，虽亦音环，而究其义，则当为县字，葢王者封畿内县则读寰字为县，字宜矣，其曰楚庄王灭陈为县，县名自此始者，案，史记楚世家曰：楚庄王至洛，观兵于周郊，周定王使王孙满劳楚王，楚王问鼎，小大轻重，则楚庄王与周定王同时也，然史记秦本纪，秦武公十年，伐邽冀戎，初县之十一年，初县杜郑葢秦武公十年，当周庄王之八年，自周庄王又厯六世始为周定王则县名，非始于楚庄王也，秦武公初县邽冀戎，初县杜郑者，乃伐而取之，初以其地为县，亦非县名之始也，周礼有井邑，丘甸县鄙之法，故许慎説文曰周制，天子地方千里，分为百县，然则县之名久矣，非楚庄王所创也。
狃午
论语曰：公山弗扰以费畔春秋，定公十二年，左氏传曰：公山不狃率费人以袭鲁在，论语用扰字，在左氏传，用狃字，疑若不同者，案前汉古今人表第九等有公山，不狃顔师古注曰：狃人九反，即公山不扰也，然则扰狃二字，皆读为人九，反通用之也，午五二字，古人亦通用之，而李济翁资暇集，以为端午当作端，五不当用午字，今案古篆五字，为乂象隂阳交乂之义，而午字亦取交互之义，周礼壶氏掌除水虫，以牡橭午贯象齿而沈之，则其神死，郑氏注曰：午，故书为五，杜子春，注曰：五贯为午，葢用象齿，交五贯于橭木之上也，故书者别本，周礼也，故书作五则午五通用可知矣。史言旁午者，四方八达皆通，亦交午之义也。十二辰在，五月属午则午，五其义同，然则端午端五通用之，不疑矣。
嗛
古人以衔字与嗛，字通用，史记韩嫣，传曰：太后由此嗛嫣，徐广注曰：嗛读与衔同，前汉韩嫣，传曰：太后由此衔嫣，史记义縦传，上怒曰：縦以为我不复行此道乎？嗛之徐广，注曰：嗛读音衔，前汉义縦传曰：上忿衔之，史记大宛，曰：昆莫生弃于野鸟，嗛肉蜚其上，又外戚王太后，曰：景帝恚，心嗛之而未发也，然则司马迁用嗛字，班固用衔字二字之义一也，班固或用嗛字为谦字，前汉司马相如封禅书曰：陛下嗛逊而未发也，顔师古曰：嗛古谦字，而史记司马相如封禅书曰：陛下嗛逊而弗发也，班固又用嗛字为歉字，前汉郊祀志曰：今谷嗛未报，顔师古曰：嗛少意苦簟反，迁，固，作史间用古文以祛俗学之蔽，然至于字书音训所不载，则后世反滋其疑，抑书籍散亡，有不可考者耶？此后学之所以为难也。
雕
字书曰：雕都聊切，鹗属也，籀文作雕观国，案字书偏旁従佳，与従鸟者多通用，故鸡与鸡同，雝与同，雇与鳸同，与鴽同，防与鴈同，然则雕与雕同也，后世乃用雕字为雕刻之字，葢字书自有雕雕凋三字，雕者雕琢也，雕者雕镂也，凋者凋落也三字，虽分三义，而与雕字，并通用之，雕雕二字，皆刻镂之义，而凋乃凋落也。雕乃雕鹗，此二字，无刻镂之义，乃假借用之，是故前汉郊祀志曰：赐尔黼黻，雕戈顔师古曰：雕与凋同，王莽曰：起九庙，饰以金银，雕文顔师古曰：雕与雕同，顾命曰雕玊仍几，郊特牲曰：丹漆雕防之美，明堂位曰：玉豆，雕篹少仪，车不雕防，论曰：松栢之后，雕又曰：朽木不可雕史记？优孟曰：请以雕玉为棺，子曰：童子雕虫篆刻，又曰：雕刻象形，又曰：玊不雕璵，璠不作器，长杨赋曰：除雕琢之巧，张平子西京赋曰：雕楹玊磶，又东京赋曰：雕弓斯张，司马相如子虚赋曰：乘雕玉之舆，左太冲蜀都赋曰：雕鹗鸩其隂杜子美诗曰：雕鹗在秋天，凡此正字与假借互用之，其来久矣，枚乗七发用雕弓，相如子虚赋用雕弓，其义一也。七发曰：右夏服之劲箭；左乌号之雕弓，子虚赋曰：左乌号之雕弓，右夏服之劲箭；此二句同者，案枚乗事梁孝王恐，孝王反，作七发以谏之，武帝即位，以蒲轮迎乗死于路司马相如事景帝。时梁孝王来朝，従防説之士邹阳枚乗庄忌之徒，相如见而説之因病免，客防梁，居数月，乃着子虚之赋，会梁孝王卒，相如归，久之，因狗监侍上，武帝读子虚赋而后召，相如则七发在前而子虚赋当在后，相如窃七发之文，而颠倒其句耳。
褖縁緑
礼记玊藻曰：士褖衣，郑氏注曰：鞠衣，展衣，褖衣者，诸侯之臣，皆分为三等，其妻以次受此服也，观国案此三衣皆祭服也，所谓其妻以次受此服者，士褖衣则士之妻亦褖衣也，故周礼内司服，曰：辨外内命妇之服，鞠衣，展衣，縁衣素纱，郑氏注曰：縁衣褖衣也，葢内命妇，则女御服褖衣，外命妇则士，妻服褖衣，与玉藻士褖衣，其制合矣，周礼用縁字者褖従，彖縁亦従彖可通，读音彖也，緑衣诗卫庄姜伤已也，妾上僭，夫人失位，而作是诗，緑兮衣兮，緑衣黄裳緑兮衣兮，緑衣黄里，緑兮丝兮，女所治兮，毛氏训曰：緑当为縁郑氏笺曰：诸侯夫人祭服，鞠衣为上，展衣次之，褖衣次之，鞠衣，黄展衣，白褖衣黒今反以褖衣而黄里，黄裳喻妾上僭乱，礼也，观国详緑衣诗，辞皆褖衣之义也。当读緑作褖，而诗用緑字者假借用字耳，亦如菉，王刍也，而诗曰终朝采，緑不盈一匊，又曰：瞻彼淇奥，緑竹猗猗，皆用緑字，葢菉緑二字皆従录，亦可通用也。
幽黝
玉藻曰：一命緼韨幽衡，再命赤韨幽衡，郑氏注曰：幽读为黝候人，诗曰：彼其之子，三百赤芾，毛氏训曰：一命緼芾，黝：珩，再命赤芾，黝珩观国，案北方谓之幽都，幽之色黒也黝黒色也在玊藻言幽读为于虬，切在毛氏，训诗言黝，读为于纠切二字，不同音，其为黑色则一也。郑氏因毛公训诗，用黝字，遂以玊藻幽字亦读黝，非也，周礼牧人凡阳祀，用骍牲毛之隂祀用黝牲毛之，郑司农注曰：黝读为幽，又周礼守祧曰：其祧则守祧黝垩之，郑司农注曰：黝，读为幽案，郑康成注玉藻曰：幽读为黝，则读为于纠切也。郑司农，又曰：黝读为幽，则又读为于虬切，何其反覆之，不一耶？唯诗与礼相，名家者，其用字多不同，苟不悖于义，则各如本字读可也，诗曰：显显令徳而中庸引诗曰：宪宪令徳诗曰：鹊之疆疆而表记，引诗曰：鹊之姜姜，如此类甚多，不可槩举。
攌僒
史记贾谊服鸟赋曰：拘士系俗兮，攌若囚拘，徐广注曰：攌，音华板反，前汉贾谊，服鸟赋曰：愚士系俗，僒若囚拘，李奇注，曰：僒，音块苏林，注曰：僒人肩伛，僒，尔音欺全反，顔师古注曰：苏，音是观国，案史记攌如囚拘，汉书曰：僒若囚拘，用字不同者，葢贾谊文当时相非一本，其用字固有不同处，司马迁，班固各以其所，贾谊文纂而作史，故其用字有不同也。攌乃擐束之意，字书窘，亦作僒，然则攌僒二字虽不同音，而其义则皆有囚束，拘系之意？于文无嫌也。文选服鸟赋曰：愚士系俗兮，窘若囚拘，葢用汉书编入选也，止用窘字，而李善五臣注，皆曰：窘拘困也，然则僒为窘可知矣。李奇曰：僒，音块，蘓林曰：僒，音欺全反，顔师古曰：蘓，音是，三人之説皆非也。
摴
樗従手南史，宋高祖纪曰：刘毅家无担石之储，摴蒲一掷百万，葢用此摴，字广韵，曰：樗丑居切，摴蒲也，又姓史记，丞相摴里疾，樗亦丑居切恶木也，玊篇曰：摴丑居切，摴蒲也防亦丑居切恶木也，擭胡霸切木名亦作樗，观国案樗，従木读为胡霸切而书史，皆用樗为丑居切，葢变防为樗，而借用之也，唯礼部韵略于摅字韵，中有樗字，注曰：恶木也，于古字书，皆不合，未得所安，诗曰：我行其野，蔽芾其樗，又曰：采荼薪樗，食我农夫，葢皆假借变防为樗，又或变古文为者改之，不必出于字书，然则修字书者，固不可以假借之字，而着为正字也，若摴里之摴，従手而史记，摴里子用従，木之樗者亦假借无伤焉，案史记？樗里子曰：樗里子名疾，秦惠王之弟也，秦封摴里子为严君，葢秦乃嬴姓而广韵，以樗为樗里之姓，误矣。樗里子，又曰：樗里子疾室在于昭王庙西，渭南隂乡樗里故，俗谓之樗里子，本言之详矣。而字书反，以樗为樗里之姓，何耶？
苴菹蒩
周礼乡师之职，大祭祀，共茅蒩，杜子春曰：蒩当为菹，以茅为菹，若葵菹也，郑大夫读菹为借，谓祭前借也，郑康成曰：蒩士虞礼所谓苴刌茅，长五寸，束之所以承祭，既祭，束而去之，观国案字书，苴子鱼切，礼所谓包苴，所谓苴麻，所谓苴杖是也，菹侧鱼切，亦作葅，酢菜菹也，周礼，醢人所谓韮菹，菁菹，茆菹，葵菹芹菹，箈菹，笋菹，凡七菹，是也。蒩资都切，蒩借也，乡师共茅蒩，司巫共蒩馆是也。苴菹，蒩三字三音，而义各不同，杜子春以蒩为菹，非也。以茅为菹，岂可食哉？郑大夫读蒩为借，亦非也。菹乃所以为借，岂假读菹？为借耶？郑康成以为借祭是也，而引士虞礼苴，为蒩音义不同，葢士虞礼亦当用蒩字，而省文用苴字耳，所谓蒩者，设茅为借，以承祭也，周礼甸师，祭祀，共萧茅，而司巫祭祀，共蒩舘乡师，乃共茅蒩者甸师，共其茅而已，乡师以其而为之蒩司，巫则共其承蒩之馆，所谓馆者，承借之箱也，周官大抵聨事合治类如此。
能
能字奴登切，又奴代切，又奴来切，又土来切其音奴登切者多技艺也，所谓有能奋庸所谓献贤能之书，所谓以能问于不能之类是也。又与耐通用，礼运曰：圣人耐以天下为一家，乐记曰：人不耐无乐，乐不耐无形，形而不为道，不耐无乱，郑氏注曰：耐，古能字也，其音奴代切者，姓也，何氏姓苑？曰：能，姓出长广亦与耐通用，史记淮南王安曰：有耐罪以上赦令除其罪，应劭注曰：轻罪不至于髠，全其耐鬓，故曰耐古耏，字従彡，髪肤之意，如淳注曰：律耐为可魁，冠耐为鬼薪，白粲，耐犹任也，蘓林注曰一嵗为罚作二嵗刑以上为耐，耐能任其罪，前汉高祖纪曰：郎中有罪，耐以上请之，顔师古注曰：耏谓颊旁毛也，又文帝纪曰：罪有耐以上，不用此令，又郊祀志曰：中都官耐罪囚徒，观国案，许慎説文曰耐罪不至髠也，玊篇曰：耏如时切颊须也，广韵曰：耏奴代切须也，然则耐与耏二字音与义通用也，所谓耐罪者，去其顶发，而存其鬓，颊之毛，故曰：罪不至髠也，前汉高惠孝文功臣侯年表曰：宣曲侯丁通有罪，耏为鬼薪，史家或用耐，或用耏则通用可知矣。诸家注解训耐为颊，鬓毛者是也，谓能任其罪者，非也，其音奴来切者，尔雅云：鼈三足曰：能是也。其音土来切者，与台通用，史记天官书曰：魁下六星，两两相比，名曰三能，又封禅书曰：有星茀于三能，前汉天文志曰：三能色齐，君臣和，然则能与台通用，此类是也。若夫春秋左曰：盟于耏外，此水名音而也，宋有耏班，此姓音而也，唐司空图自目为耐辱居士，此音奴代切也，凡此皆专一音不可兼他音读之。
诪
无逸曰：古之人犹胥训告，胥保惠胥教诲，民无或胥诪张为幻，孔安国曰：诪张防也，君臣以道相正，故下民无有相欺，防幻惑也，释音曰：诪竹求反，尔雅曰：侜张防也，郭璞注引书曰：无或侜张为幻，谓幻惑欺防人也，玊篇言部曰：诪竹尤切，诪张防也，人部曰：侜竹尤切，侜张防也，广韵曰：诪竹尤切，诪张防也，尔雅作侜，以此观之，则诪侜二字，通用也防有鹊巢诗曰：谁侜予美？心焉忉忉，谁侜予美？心焉惕惕，毛氏曰：侜张防也，郑氏笺曰：谁侜张，防欺我乎？然则诪侜通用可知矣。史又用辀张字，后汉孝仁董皇后纪曰：汝今辀张，怙汝兄耶？章懐太子注曰：辀张犹彊梁也，今案董皇后兄子重为票骑将军，何太后兄进为大将军，重与进权势相害，董后每欲参于政事，太后辄相禁塞，董后忿恚詈言曰：汝今辀张，怙汝兄耶？葢言何太后，辀张欺防，以怙其兄进也，辀张亦当为欺防之辞，而章懐太子以辀张为彊，梁非也。
舎
舎字与赦同音者，其义则止息也；与舍同音者，其义则释去也，子在川上曰：逝者如斯，夫不舎昼夜，此言川流，昼夜无止息，逝者已徃愈逺而不可追，犹川流之无止息，孔子所以兴叹也舎当读音赦，孟子曰：原泉混混不舎昼夜义与此同，子法言，或问进曰水，或曰，为其不舍昼夜，与又曰，车航混混，不舍昼夜，乃用舍字，与孔子意不合矣，易干九二曰见龙在田时舎也井初六曰，旧井无禽时舎也此皆谓止以待之也。屯六三，曰君子防不如舎谓徃则徒行，不如止也，春秋，威公二年，左氏曰舎爵防勲谓饮酒置爵，则书勲劳于策也，文公十八年，曰舎爵而行谓饮酒，置爵即行也，僖公三十年，曰若舎郑以为东道主谓止郑毋伐也，宣公四年，曰乃舎之皆为大夫，谓止子良使毋去也，定公四年，曰舎舟于淮汭，谓止舟于淮水之汭弗乗舟也凡此舎字皆读音，赦也，文公六年，曰晋舎二军七年，曰：乐豫舎司马襄公二十三年，曰尽舎旃昭公十九年，曰舎前之忿书曰：舎已従人诗曰舎旃舎旃又曰舎彼有罪，孟子曰：姑舎是，又曰：人病舎其田而芸人之田，凡此舎字皆读音，舍也舎又与释同音，亦同义礼曰舎奠舎菜舎萌舎币舎中舎算列子曰：其人舎然大喜，此类是也。书史释音多误，音训，当逆其义而读之。
趣趋
趣字一音七俱切，一音苍狗，切一音七喻，切一音亲足切其音七俱切者趣走也，视去就而趣走者也，其音苍狗切者，周礼夏官有趣马以下士为之，郑氏注曰：趣养马者也，又校人曰：八师一趣马，八趣马一驭夫，诗曰：蹶惟趣马，书虎贲缀衣趣马，凡此言趣马，劝驾之意也。若夫养马则有牧师，圉师焉，其音七喻，切者趣向也，诗曰：济济辟王，左右趣之，易曰：变通者，趣时也。诗易释，音皆音趣作七喻切其义，则视向背之宜，而行者也，晋孟嘉言，酒中趣之类，是矣。其音亲足切者，速行之意，史记曺参世家曰：萧何卒参闻之，吿舎人趣治行，吾将入相史记，汉书，张良曰：防败廼公事令趣销印，顔师古注曰：趣音促，后汉光武诏曰：其显效未训，名籍未立者，大鸿胪趣上章懐太子注曰：趣音促，此类是也。若夫趋字，唯七俱切一音而已，其义则行之疾也緜蛮诗曰：岂敢惮行，畏不能趋，猗嗟诗曰：巧趋跄兮，射则臧兮，周礼县正趋其耕事，鄼长里宰，趣其耕耨，旅贲氏夹王车而趋夫驭，趋以采齐，论语趋进翼，如孟子趋者，蹶者是气也，又曰：其子趋而徃视之，又曰：趋而迎之，又曰：其趋一也。记曰：堂上不趋，执玊不趋，郑氏注曰：行而张足曰：趋也，尔雅曰：堂上谓之行，门外谓之趋，凡此趋字，皆七俱切，一音也，与趣异矣，杜预春秋序曰：厌而饫之，使自趋之陆徳明释音曰：趋七住反，又七俱反观国，案杜预注，又曰：其经无义例，因行事而言，则直言，其归趣而已，此趣字乃七住反也，则知前言，使自趋之者为七，俱反矣，陆徳明于趋字，立两音，非也，前汉礼乐志曰：文巧则趋末背本者众，顔师古注曰：趋读曰趣，今案趋末，背本者，如水趋下之趋，当音七俱切，顔师古读音趣，亦非也。许慎説文曰趍直离切，趍赵久也玊篇广韵皆曰：趍直离切，趍俗本音池，然则趍与趋不同音，而世多以趋为趍者，误也。又俗书趋为趋，葢惮画之多，而变刍而刍，又如变邹为邹，变驺为，变鶵为，如此类无意义，不可循袭。
刀
许慎説文曰刀都，高切兵也，玉篇曰：刀都高切兵也，所以割也，亦名钱以其利于人也，亦名布，分布人间也，又丁么切引庄子曰：刀刀乎？亦姓俗作刁，广韵曰：刀都高切引释名曰刀到也，以斩伐，到其所也，又都聊切引军器，纂文曰：刁斗持时铃，又姓出渤海引风俗通曰：齐大夫豊刀之后，俗作刁观国，案诸字书，刀都高切，又音都，聊切一字，而异音者也，于篆文则一而已，未有倒其笔为刁者，倒其笔为刁者，俗书也，史记货殖曰：齐俗贱奴虏，而刁闲独爱贵之，故曰宁爵母刁，此乃用俗书刁字为姓，传至于今也，夫以俗书为姓，则于谱牒无所宗，考其必出于番夷之音，既入中国，遂继而不冺矣，河广诗曰：谁谓河广？曾不容刀，郑氏笺曰：小船曰刀案，字书舠，小船也，诗人従省文，用刀字耳，汉书李广不击刁斗自卫，孟康注曰：刁斗以铜作鐎，受一斗，昼炊饭食，夜击持行，夜名曰刁斗，顔师古注曰：鐎音谯，其説是也军器纂文以为铃，非也。
邑歇
史记聂政云：政姊乃于邑曰：其是吾弟与前汉成帝纪賛曰赵氏乱，内外家擅朝，言之可为于邑，顔师古注曰：于邑短气貌于音，乌邑音一合反，又中山靖王胜，曰：雍门子一防吟孟尝君为之于邑，顔师古注曰：于音乌邑音一合反，又雄反离骚曰：唯増欷以于邑兮，吾恐灵修之不累改，顔师古注曰：于音乌邑音遏，凡此言于邑者，于读为乌，邑读为遏其义，则气郁而不舒之貌也，前汉酷吏，賛曰：张汤以知阿邑人主与俱上下，蘓林注曰：邑，音人相悒纳之，悒顔师古注曰：邑，乌合反，史记商君曰：安能邑邑，待数十百年以成帝王乎？屈平离骚曰：曽歔欷，予郁邑兮，哀朕时之不当如此类，用邑字，亦皆读音遏其义，则郁塞也，史记，陈余曰：立赵后扶以义，可就功，乃求得赵歇，立为赵王，徐广注曰：歇，音乌鎋反，前汉高祖纪曰：立赵后赵歇为赵王注引郑氏曰：歇音遏絶之遏，然则史家音训字，有字书所不载者，此类是也。
紾
任人有问屋庐子曰：以礼食，则饥而死，不以礼食，则得食，必以礼乎？孟子曰：紾兄之臂而夺之食，则得食不紾，则不得食，则将紾之乎？赵岐注曰：紾戾也，齐宣王欲短丧，公孙丑曰：为朞之丧，犹愈于己乎？孟子曰：是犹或紾其兄之臂，子谓之姑，徐徐云尔，亦教之孝悌而已矣，赵岐注曰：紾戾也，观国案玉篇曰：紾徒展切，紾转也，又音轸，广韵曰：紾知演切转防也，又音轸，单衣也，以此观之，则紾有两义，其音徒展切，知演切者，其义则转也，其音轸者，单衣也，紾兄之臂者转其臂，使不得顺而伸，若转绳然也，紾兄之臂而夺之食，非礼也，有以见礼重食轻也，齐宣王欲短丧，公孙丑不能以孝悌教之，乃告以为朞之丧，是犹紾兄之臂，既已非礼，而又助之，曰：姑徐徐，是则助其为不孝，不悌也，然则紾臂之紾，当读为徒，展切周礼考工记弓人为弓，凡相角，穉牛之角直而泽，老牛之角紾而昔，凡相胶，欲朱色而昔，昔也者，深瑕而泽，紾而抟防，郑司农注曰：紾读为抮，之抮陆徳明释音曰：紾抮皆徒展反，葢穉牛之角，直则老牛之角紾，转而曲矣，紾而抟防，则虽屈曲之而犹严利也，凡此紾字，与紾臂之，紾义皆同。
专剸鱄
春秋，昭公二十年，左氏曰：员如吴言伐楚之利，乃见鱄设诸焉，而耕于野鄙，又二十七年，左氏曰：鱄设诸置剑于鱼中以进，史记吴世家曰：公子光使専诸置匕首于炙鱼之中，又刺客曰：専诸者，吴堂邑人也。伍子胥亡楚而如吴也，知専诸之能，乃进専诸于公子光，前汉贾谊防曰：既疑有剸诸，荆轲起于两柱之间，在左曰：鱄在史记曰：専在前汉曰剸，观国案玊篇曰：鱄市恋切，鱼名也，専职縁切亦姓吴，刺客専诸或作鱄也，剸防兖切细割也，亦作剬，以此观之，则専诸者，是其姓也，左氏用鱄字皆借音耳。覈其义则鱄剸二字，夲无専音因其左，汉书有借音，故修字书者，亦附于正字之下也，春秋，成公十四年，左氏曰：天祸卫国也，夫吾不获鱄也，使主社稷，杜预解曰：鱄子罕之母弟，释音曰：鱄市恋反，剸亦作剬，所谓陆剸犀象，所谓剸繁治剧，子法言云：鲁仲连偒而不割，蔺相如剬而不偒，皆读音防，兖切，凡此乃鱄剸二字正音也，非姓也。
市
案字书市，甫味切，象草木市，市然之形，従肉则为肺，方味切金藏也，诗曰：自有肺肠，周礼以肺石达穷民，月令祭先肺，是已肺，又音普，贝切诗曰：东门之杨，其叶肺肺是已，従草则为芾，方味切，诗曰：蔽芾甘棠，是已従，水则为沛溥，葢切地名，沛郡是已，沛又音普葢切，孟子曰：沛然下雨，是已従，木则为柿，方味切，斫木札也，凡此皆以市为字母者也。嗟似切，其义则止也；従，肉则为胏，俎吏切脯，有骨曰胏，易噬嗑卦曰：噬干胏是已，従禾则为秭，蒋几切，诗曰：万亿及秭，是已従，女则为姊，蒋几切，尔雅曰：女子先生为姊是已，従木则为柹，鉏里切果名，潘岳闲居赋曰：梁侯乌椑之柹是已，従水则为泲，即里切亦作济，书曰济河惟兖州，前汉地理志曰：泲河惟兖州，是已従，竹则为笫，狙吏切牀箦也，凡此皆以为字母者也。市甫勿切，许慎説文曰市韠也，上古衣蔽前而已，市以象之，天子朱市，诸侯赤市従巾，象连帯之形，亦作，芾亦作韨也，市时止切，许慎説文曰买卖所之也，易曰：日中为市，周礼有司市之官是已，观国案市，字甫味切，字嗟似切，市字甫勿切市，字时止，切此四字，篆文不同，其义与音皆异而书者多互书之，易于疑乱，惟循其字，母以求之，则各有攸归，可以类见也，后汉方术，杨由蜀郡人为郡文学掾，有风吹削哺，太守防范以问，由由对曰：当有荐木实者，顷之，五官掾献橘，数包章懐太子注曰：哺当作柿，音孚废切，削札也，史家假借为肝肺，字观国，案顔师古注汉书，肺附云：肺者削木札也，然则史家以削柿为削，肺古人假借，字有之，而杨由用哺字，义虽当作柿，而借音太逺矣。
省文
古文篆字，多用省文及变篆为，亦或用省文者，循古文耳，周礼，小宗伯掌建国之神位，郑康成注曰：故书位作立，郑司农注曰：立读为位，古者立位同文，古文春秋，径公即位，为公即立，以此知在古文为立，在为位，葢古文用省文也，禹贡曰：东过洛汭，而汉书沟洫志曰：及盟津，洛内顔师古注曰：内读曰汭，班固用省文耳，禹贡曰：嵎夷既略，潍，淄，其道此言，潍水，淄水皆复其故道也，而汉书地理志曰：维甾其道，后汉郡国志，北海国有甾川县，齐国有临菑县本用淄字，而甾者省文也，又用菑者假借用之耳，变潍为维者，亦省文也，史记，项羽纪曰：人言楚人沐猴而冠，沐猴者，猕猴也，而子法言曰：生舍其木侯而谓人木侯变，沐为木变，猴为侯者，皆省文也，乐记曰：于是有淫佚作乱之事，而汉书地理志曰：汉中淫失枝柱，与巴，蜀同俗，顔师古注云：失读曰泆，班固用省文也，诗曰：疆埸有，而汉书食货志云：瓠果蓏，殖于疆，易用易字者，省文也，禹贡曰：厥草惟繇，厥木惟条，而汉书地理志云：屮繇木条葢，草字篆文，为艸而屮，又其省文也，后汉班固曰：幕府新开，广延羣俊，然史记，汉书，并用莫府者，乃幕之省文也，史记有伍子胥，而汉书艺文志隂阳家有五子胥十篇，用五字者，省文也，史记货殖曰：瑇瑁珠玑，齿革而汉书郊祀志曰：毒冒犀玊二十余物，用毒冒字者，省文也，史记平凖书曰：皆仰给县官，无以尽赡，而汉书食货志曰：卬以给澹，又曰：必卬于市，用卬字者，省文也，用澹字者，假借也，周礼考工记曰：圆者中规，方者中矩，而史记礼书规矩诚错，则不可欺以方员；规矩方员之至也；用员字者，省文也，武成曰：乃偃武修文，而汉书郊祀歌曰：兴文匽武，用匽字者，省文也，字书曰：忀徉者，徙倚也，而离骚曰：聊逍遥以相羊，用省文也，字书曰：搸搸聚也，而宋玊招魂曰：蝮蛇秦，秦用省文也，诗曰：玁狁之故，又曰：薄伐玁狁，而汉书匈奴传引诗曰：猃允之故，薄伐猃允，用猃允者，省文也，卢仝诗曰：卢子躘蹱也，贤愚总莫惊，字书曰：躘踵行不进，貌而文士皆用龙钟，字者用，省文也，语曰：乡人傩，而礼记月令，季冬，命有司大难者，用省文也，史记货殖传曰：愈于织啬，而汉书食货志曰：民俞贫困，用俞字者，省文也，长发诗曰：何天之龙？敷奏其勇，龙，读作宠用省文也，史记防侠曰：以睚眦杀人，而汉书孔光曰：厓眦莫不诛伤，用厓字者，省文也，史记聂政曰：因自皮面决眼，当用披面而用，皮字者省文也，七月，诗曰：四之日举趾，而汉书食货志引诗曰：四之日举止，用止字者，省文也，长发，诗曰：圣敬日跻，而孔子闲居，曰：圣敬日齐，用齐字者，省文也，前汉地理志，清河郡鄃县音输，而高祖功臣年表有俞侯吕它用俞字者，省文也，孟子曰：虽有镃基，不如待时而前汉，樊哙传賛曰虽有兹基，不如逢时，用兹字者，省文也，説命曰斆学半，而礼记学记篇引兊命曰学，学半用兊字学字者省文也。
学林卷九
<子部,杂家类,杂考之属,学林>
钦定四库全书
学林卷十
宋 王观国 撰
孙休四子名
吴志，孙休永安五年，立子为太子注引，诏曰：名子欲令难犯易避，孤今为四男作名字，太子名，音如湖水，湾澳之湾，字莔莔，音如迄今之迄次子名，音如兕觥之觥，字，音如礥首之礥，次子名壾，壾音如草莽之莽，字昷昷，音如举物之举，次子名□□，音如褒衣，下寛大之，褒字防防音如有所拥，持之拥此，都不与世所用者同，故钞旧文会合作之，夫书八体损益，因事而生，今造此名字，既不相配，又字，但一庶易弃避，其普告天下，咸使闻知，观国案古之字，书皆篆文，其所従偏旁有隂阳上下左右曲直之形，皆义理之所存，锱铢之异，而义各有取，不徒设也，至秦始变为，虽变为，然训释其义，则悉本诸篆文，许慎説文之类是也。孙氏为四男，立名字，欲其难犯易避，夫古字之难犯，易避者多矣，不用古字，而乃妄意撰造，自为之音而不言，其偏旁所従之义，徒欲立异，而失先王制字之法，兹所谓好异而不为异者乎？又第三子字，昷音举，今案许慎説文昷音温，即温字之所従也，孙氏其阅字书未广耶？广韵上声，莽字韵，既收壾字，注曰：吴王孙休子名入声，禄字韵，又字注亦曰：吴王孙休子名葢，古人讹书，壾为而修广，韵者重复，误收之也，梁有四公子名曰防，【万】杰，【桀】曰：【携】闯，【丑禁切，】曰：仉【掌】防，【覩】曰：防【赎】防，【湍】亦好，恠之甚者也，隋文帝本封随国之爵，及即帝位，乃去随之，辵而为隋，以为国号，案字书，隋徒果切，其义则落也，懈也。裂肉也玊篇曰：隋亦作堕，隋文帝不审其字形，离合之义，而轻于増损只取笑于后世耳，唐书则天武氏自制十有二字，曰：曌【照】，而【天】埊，【地】□，【日】囝，【月】○，【星】□，【君】，臣□【载】□，【初】年，【年】，【正】，而则天自名曌，取古人已制之字，而改易之意者，古人已制之字，未尽善耶？兹亦可谓赘矣，案集韵载，则天自制者十有八字，于唐史十有二字之外，复有六字，如人字，圀【国】，字之类，皆见于当时，薛稷所书之碑，则知则天所自制者，不止乎？十有二字，葢唐史所载，未之尽也，至五代，南唐刘防初名岩，采周易飞龙在天之义，为防音俨，以名兹，又见其不知量也。
守
守字音首音，狩二音。太守之守当音狩，案广韵上声，守字音首注曰：主守也，去声，守字音狩，注曰：太守也，舜典巡守止用守字，春秋僖十二年，左氏传曰：王以上卿之礼，飨管仲，仲辞曰：臣贱有司也，有天子之二守国，高在杜预，注曰：国子高子，天子所命为齐守臣陆徳明音义曰：守手又反，又僖二十四年，左氏曰：天子蒙尘于外，敢不奔问官守，杜预注曰：官守王之羣臣，又曰：卫人将伐邢，礼至曰：不得其守，国不可得也。杜预注曰：守谓邢正卿，国子又僖二十八年，左氏曰：奉夷叔以入守，又文七年，左氏曰箕郑居守，又宣十年，左氏曰：凡诸侯之大夫违告于诸侯，曰：某氏之守臣某，又昭公二十三年，左氏曰：古者天子守在四夷，天子卑守在诸侯，诸侯守在四邻，诸侯卑，守在四竟，陆徳明音义皆曰：守手又反，葢手又反者，读音狩也，时未称太守，然亦音狩也，顔延年五君咏曰：仲容青云器，实禀生民，秀达音，何用深识防在，金奏郭弈，已心醉山公非虚觏，屡荐不入官，一麾乃出守，此正用太守字者狩也，然则凡称太守，皆当读音狩可知矣。亦如宿字音肃音，秀二音。凡天星，皆当音秀，若二十八宿，列宿之类是也。又宿防二字皆去声读，为秀溜，汉书郊祀志曰：天子至东莱，宿防之，数日无所见，又曰：宿留海上，与方士车，孟子曰：于崇吾得见王，退而有去志，赵岐注曰：不欲即去，故且宿防广韵，去声，曰：宿留停待也，然则宿字二音读之，当分别，不可混也，又如枕字分上声，去声二，音若枕股而哭，枕辔而寝，饮水曲肱，而枕之枕流，潄石与夫枕戈，枕江之类，皆去声也，上声为实字，去声为虚字，二声有辨也，至如胪，鸿胪之胪音庐，而俗读音卢，颍川颍考甫皆音永，而俗读音郢，璟玉璟明之，璟音烱，而俗读音景，若此类，皆非有假借音也，俗误读之耳。
宁寗
史记秦本纪，太史公载贾谊过秦论曰：六国之士，有宁越，徐广注曰：或自别有此人，不必寗越也，观国案古人宁寗二字通用，故史记酷吏有宁成而前，汉酷吏，有寗成，乃一人也，又前汉地理志，上谷郡有广宁县，晋书地理志，上谷郡有广寗县，则宁寗二字，通用也。史记？魏世家曰通韩，上党于共寗，徐广注曰：朝歌有寗乡，刘昭注引史记通，韩上党于共宁，则宁寗二字，通用也。前汉礼乐志乐歌曰：泰尊柘浆析朝酲，防感心攸通，修名周流，常羊思所并，穰穰复正直徃乃宁也，前汉王莽，曰：太后诏羣下劝职，永以康葢康即康宁也，晋书宁馨儿，文士多用作馨，以此考之，则过秦论所谓宁越乃越也，徐广以谓自别有此人，误矣！春秋左氏曰：陈灵公与孔宁，仪行父饮酒，又曰：纳公孙宁，仪行父于陈，而公羊曰：纳公孙，仪行父于陈，葢宁通用也，礼运曰：诸侯非问疾吊丧而入诸臣之家，是谓君臣为谑，郑氏注曰：陈灵公孔仪，行父数如夏氏陆徳明音义曰：左作宁公羊作，各依字读观国，案陆徳明谓各依字读，则读宁为平声读，为去声矣，陆徳明初不悟二字通用，而云各依字读非也。
冰
许慎説文仌字音兵，冰字音凝，亦作凝，今详説文仌字只従，重入其冰，字乃凝，字无他音，不知后人何故以冰为仌，而音兵也，葢冰字従，仌従水而音凝，则于义为正，尔雅曰：冰脂也，郭璞注曰：庄子云，肌肤若冰雪冰雪脂膏也，尔雅用冰字为凝字，而庄子亦用冰为凝字，而今之书史，书用冰音兵者，当是秦，汉间变篆为，时所改也。许慎，后汉人也，説文尚以氷为凝者葢説文本纂集古文而后成，古文仌音兵，冰音凝，不可改故也。王文公笔録曰李阳冰，善篆而不知冰，字乃凝，字自后，只呼为李阳凝，葢戱之也，唐故事，尚书祠部号氷防读，氷作去声，言事简清冷也，欧阳文忠公和梅圣俞従，登楼诗曰：自怜曽预称觞，列独宿氷防梦帝关而用氷，作平声者，但欲顺诗句平仄用之尔，欧公不应误也。韩愈为分司郎官，上郑相公启曰：分司郎官职事，唯祠部为烦，且重愈独判，二年，日与宦者为敌相，伺候罪过恶言，詈辞狼籍，公牒不敢为耻，实虑陷祸，故前者懐状，乞与诸郎官更判观国，案愈启所言，则祠部，非事简清冷之司也，当是宪宗时，偶然省曹事多而愈，适当其任，故尔氷又为箭筩之葢，春秋，昭公十四年，左氏曰：懐锦奉壶饮，氷以蒲伏焉，又二十五年，曰：公徒释甲，执氷而踞，又二十七年，曰：岂其伐人而脱甲执氷以防杜预，注曰：氷椟圆葢也，椟圆是箭，筩其葢可以取饮。
参
草书法喿，字与参，字同形，故晋人书操字，皆作掺，今法帖碑本中王操之书皆作掺之，殊不知掺字乃音所咸切，又音所减切，诗曰：掺掺女手是也，后汉祢衡为渔阳参挝，参音七绀切，参挝者击鼓也，文士用参挝字，或用为掺，或用为傪，皆读音七绀切，葢假借也，徐锴博学多识，时有修字官，凡字有従，参者悉改従，喿锴曰：非可以一例如渔阳，参黄尘，萧萧白日暗则従，参者固不可改，喿也，众皆服其説古人草书，缲字作縿字，葢缲音骚，乃绎茧为丝者，縿音衫，乃旌旗之斿也，又草书澡字作渗字，葢澡音早而渗音所禁切也。又草书趮字作防字葢趮音躁而防音骖也，若据草书而改变，体则碍矣，又如草书方字，类才字，故于字改为扵游字，改为逰又草书防为，故断字，改为断继字，改为継，如此类甚多，皆非法也。
员错屈
唐书员半千，其先以忠烈似伍员，而赐姓唐书，吉王曰：贠半千为控鹤内供奉，唐书音义曰：贠王问切元和姓纂去声，贠字注备言贠半千其先因慕伍贠而得姓则伍贠之贠音运也贠半千姓亦音运也，广韵去声，贠音运姓也，注曰：前燕録有金城，贠敞唐有棣城，刺史贠半千则伍贠之名贠半千之姓同读音运可知矣。春秋左氏凡言伍贠陆徳明音义皆音云，非也，音云，唯有郧姓葢贠亦音云而非姓也，縁陆徳明音伍贠为云故文士亦作云，音用之，前贤诗有伍贠忠尽江头死，范蠡功成，湖外游之句作，云音也，皆陆徳明倡其误也，前汉鼂错，颍川人，晋灼注曰：错音厝，置之厝，顔师古引汉申屠嘉序曰：责通请错，匪躬之故，以韵而言，则鼂错音厝也，潘安仁西征赋曰：殒吴嗣于局下，葢发怒于一博，成七国之称乱，翻助逆以诛错，恨过听之，无讨滋沮善而劝恶，此又用鼂错作入声，仓各切葢随赋韵之音，而借用也，然古人假借字音虽多，惟姓与名当専一音不可假借他音，安仁，误矣！广韵曰屈，九勿切屈产，出良马，地名也，亦姓楚有屈平，故春秋左氏，晋使夷吾居屈，而楚之诸屈，咸为卿大夫陆徳明音义皆曰：屈九勿切，前汉地理志有北屈县，即晋公子夷吾所居也，引汲郡古文曰：瞿章救郑，次于南屈，顔师古注曰：屈九勿切，前汉高祖帝纪，九年十一月，徙齐，楚大族昭氏，屈氏，景氏懐氏田氏五姓闗中与利田宅，顔师古注曰：屈九勿反，然则屈地与屈，姓皆九勿反，非屈伸之屈也，屈伸之屈为区，勿切读之，不可不别也。
称秤
许慎説文称字分平声，去声两音而无秤，字广韵，平声称，字处陵，切知轻重也。去声称，字昌证，切铨度也，俗作秤观国，案礼记月令曰：同度量，钧衡石，角斗甬，正权概，郑氏注曰：称上曰：衡称锤曰：权前汉律厯志曰：权者，铢；两，斤，钧，石也，孟康注曰：称之，数始于铢，终于石，以此观之，则两汉止用称字，未用俗书，秤字也，用俗书秤字，其晋魏以下乎？杜子美寄刘峡州，诗曰：家声同令闻，时论以儒称又曰，姹女萦新裹，丹砂冷旧秤，葢称秤，乃一字也，一篇诗中押称秤二字，不可也，虽然，俗书秤字，葢生于草书称字，案草书法，爯字与草书，平字相类，因而讹书作秤也字，因草书而讹，变其体者甚多，不特此也。
扁
广韵扁字，注云：姓也，卢医扁鹊是也，又齧字，注云：姓也，庄子有齧缺，又娿字，注云：姓也，庄子有娿荷甘观国，案史记，扁鹊姓秦，名越人，或在赵，谓之扁鹊，庄子齧缺，王倪娿荷甘之属，皆寓言非真，有是人也，説者谓齧缺喻道之不全，王倪喻道之端倪，娿荷甘喻，随流而无决者，以至被衣，善卷之属皆类此。葢寓言也，如子虗赋之亡是公，乌有先生也，字书，岂可遂着以为姓耶？又前汉古今人表王倪齧缺，被衣皆居第二等，误矣。今世高士一集，尽取列子，庄子寓言之人齧缺，王倪被衣，善卷之类，各立一，亦误矣。
景
古之日影，字不従，彡只用景，字周礼，以土圭正日景之法，日南则景短，多暑，日北则景长，多寒，日东则景夕，多风，日西则景朝多隂日至之景，尺有五寸，又曰：识日出之景与日入之景，凡此所用景字，葢谓日影也。后人加彡而为影，故许慎説文无影字，而徐字义，曰：景非设饰之物，不合従彡，以此知是俗书影字于偏旁之义，皆不可考，诗曰：高山仰止，景行行止，郑氏笺曰：景明也，有高徳者则慕仰之，有明行者，则而行之，然则景无钦仰之义，而后世遂以仰景为钦慕之义，字史记，三王世家，武帝制曰：高山仰之，景行向之，朕甚慕焉。曹不与钟繇曰：高山景行，私所慕仰，凡此用景字，未尝误也。自南北朝人名有景俭，景仁之称，当时误用景字之义，故后之，循其误者不已，而用景为仰慕者浸广矣，有士人慕陶渊明作景陶轩，黄庭坚常见之，知其误用景字，用字之际，不可不审也。
射
射音麝，又音石，此二音，前贤惟训，説观国考其义，则二音异义也，统言射之，名则音麝，及致力于引矢之事则音石，若射御射法，射仪大射，聘射射以观徳仁者如射，若射之有志，凡此皆统言射之名，则读音麝也，若射虎侯，射熊侯射豹侯，射豻射麋，射隼于高墉之上，射雉一矢，亡井谷射鲋，弋不射宿，孔子射于矍相之圃，桑弧蓬矢六，以射天地四方，左射貍首，右射驺虞，管仲射齐公中帯钩射其左，越于车下，射其右，毙于车中，子都自下射之，颠，李广见草中石，射之没羽，凡此皆致力于弓矢，当读音石陆徳明诸经音义，亦于此音石矣，史多言，善骑射，亦当音石，杜子美醉坠马，诗曰：向来皓首惊万人，自倚红顔能骑射于入声，防字韵中押则骑射音石也，以此考之，则麝，石二音。其义不同矣。汉有大鸿胪，射咸姓音麝，吴有中书郎射慈，姓音石，葢姓亦分二音也，春秋，昭公四年，左氏曰：楚沈尹射奔命于夏汭，释音曰：射食亦反，又昭公五年，左氏曰：防射以繁，之师会于夏汭，释音曰：射食夜反，葢名亦分二音也，不可以无别。
劭
潘岳，河阳县诗曰：谁谓晋京逺室迩身实辽，谁谓邑宰？轻令名患不劭，五臣注文选曰：劭平恊韵，葢平恊韵者，读音韶也，观国案前汉成帝纪，阳朔四年，诏先帝劭农，薄其租税，宠其强力，令与孝弟同科，蘓林注曰：劭，音翘精异之意也。晋灼注曰：劭劝勉也，潘岳诗以辽字，劭字为韵，则音劭为翘也，五臣当别出，翘音而曰平，恊韵者，是于劭音作平，恊韵为韶音耳。葢五臣未尝知有翘音，而但曰平，恊韵而已，非也，南史，宋元凶曰：元凶名劭，字休逺初命之曰劭，在文召刀为劭，后恶焉，改刀为力，观国案字书，劭字従召従，力不従刀也，所谓在文召刀为劭者，葢初未尝考防字义而遽为臆説耳。
尊
尊字乃古之酒尊，字周礼，司尊彛礼记，有虞氏之尊，夏后氏之尊，商尊周，尊之类是也。又有罇樽二字，古文所不载，当是后人所増许慎説文曰尊酒器也，广韵曰：尊亦作，罇樽従缶，従木后人所加观国，以谓诗赋中若用尊字为韵，不可更押，罇樽二字杜子美奉汉中王手札诗曰：国有乾坤，大王今叔父尊又曰从容草奏，罢宿留奉清，罇虽意各别，然其实尊罇，只是一字，譬犹昬之与婚，女之与汝，匊之有掬，与之有欤？本一字也，茍出于俗，书则不可并用，以为韵若一字，而二音。或三音者，可也。杜子美赠王倚饮歌曰：煎胶续弦奇自见，又曰：只愿无事，长相见，凡此一字，而二音也，又子美奉先县咏懐诗曰：幼子饥已卒，又曰，贫窭有仓卒，又曰：因念逺戍卒此一字，而三音者也，若尊罇樽三字，既本一字，又本一音，其可以同韵而押乎字为俗，书所増者多矣，如回之有回园之有薗，果之有菓欲之，有欲席之有蓆，裴回之有，徘徊仿佛之有髣髴，此其显然者，不可同韵，而押灼然也。
刺剌
刺字音次，又音戚，剌字卢达切二字，偏旁音义皆不同，今案刺字，従朿于篆文为□剌，字従束于篆文，为□偏旁异也，刺字音次，若诗之美刺是也，又音戚，若陈平解衣羸而佐刺船是也。剌音卢达切，諡法曰：民无亲曰：剌乃恶諡也。汉武帝子燕王名旦者谋反，自杀，諡曰剌王，王莽赐，平阿侯王仁，諡曰剌侯，唐高祖子元吉，諡曰巢剌王之类是也。剌又为乖戾之意，前汉刘向曰：朝臣舛午，胶戾乖剌，顔师古注曰：剌，音卢达反，言相违背也，唐书啖助曰：属缀不伦序，事乖剌韩愈上佛骨表，宪宗怒曰：言何乖剌耶？此类是也。刺剌二字异体，书之乃可辨。
繦曡
前汉食货志曰：万室之邑，必有万钟之臧，臧繦千万；千室之邑，必有千钟之臧，臧繦百万，孟康注曰：繦钱贯也，顔师古注曰：繦，音居两反，管子曰凶嵗籴釡十繦，葢繦字旁従，糸则繦钱贯也，今俗谓钱为繦而従，金者误也。许慎説文曰曡古理官决罪，三日得其宜，乃行之，従晶従，宜王莽以为曡従，三日太盛，改为三田，今为叠字，非古也，古之战陈，字只用，陈字不従车，如卫灵公问陈，春秋左氏鱼丽，陈周礼大司马教战陈，其字皆作陈晋王羲之作字篇，始变为阵，字非古也，马廏之廏，其字従，广下从【，去秋切】，后世俗书多误为广，下既非也字为俗书，改其体者甚多，如顾之頋，霸之覇乔之，乔献之，献国之囯庙之庙乱之乱，杀之，煞趋之，趋亏之亏，钱之分，齐之斉学之斈斋之防台之防寳之宝驱之，駈栖之栖，盐之塩瓮之，瓮总之，防麦之麦，兔之兎迟之，遟着之着之栗，绳之防饭之飰备之偹，凡此皆流俗不晓，义理者咸用之，而字书如广韵集韵，亦有取而附在正字之下者，皆非法也，如世俗书，蚕字作蚕，蚕乃音腆也，书舩字作舡，舡乃音江也，书本字作夲夲乃音滔也，书体字作体，体乃音坋也，书关字作関，関乃音卞也，书商字作啇，啇乃音的也，书须字作湏，湏乃音古文颒字也，又如宜富，寇皆従宀，而俗书为冝冥冨冦冲，况梁凉皆従水，而俗书为冲，况梁凉厨厅皆従广，而俗书为厨防，博协皆従，十而俗书为慱恊，凡此类皆失字之本体者也，又如炁字音气，出于道，书梵字扶泛切，出于释典，乜字弥也，切出于畨姓如此，猥酿増益者又不可胜纪，字学之敝甚矣。
盼眄盻
盼眄盻三字，三音偏旁不同，义亦不同，盼従分普苋，切字书曰黒白分也，诗所谓美目盼兮，是已眄従，丐音面，字书曰邪，视也，列子所谓始得夫子之一眄，邹阳书所谓莫不按剑相眄，是已，盻従兮音睨，字书曰：恨视也，孟子所谓使民盻盻然，将终嵗勤动不得，以养其父母，是已三字音义虽异，而偏旁易于相乱，故世俗多误，书当书盼，或误为眄，当书眄，或误为盻，左太冲咏史诗曰：左眄澄江，湘，右盼定羌，胡其用眄与盼，不相混也，俗自易于混疑耳，世言顾眄，谓邪视也而多误，读为顾盼，袁彦伯三国，名臣賛曰六合纷纭，民心将变，鸟择高梧，臣须顾眄，杜子美石砚诗曰：公含起草，姿不逺明光殿致乎？丹青地知汝随，顾眄葢于义，则有顾眄，而无顾盼，古之文士，未尝误用也，世俗多误，读顾眄，为顾盼尔，世俗虽误读，然文士不可误读也。
邵卲
邵従召従，邑于篆文，为□卲従，召従，卩于篆文，为□二字同音，市照切而偏旁不同，诸字书曰：郡晋邑也，又姓邵公奭之后，亦作召诗之，召公召南是也。诸字书曰：卲高也，雄法言曰：种，蠡不强諌，而山栖贤，皆不足卲也，又曰：年弥高而徳弥卲者是孔子之徒与程秘注，皆曰：卲高也，邵卲二字训义不同，不相通用，今礼部韵畧去声收邵字而不收，卲字设或赋中用，弥卲字为韵，遂无韵可押。
胄胄
甲胄之胄，与世胄之，胄同音伷，然甲胄之胄，下従，冐世胄之胄，下从肉若一体书之，则为无别矣，又如杲字，古老切上従日也，杲字侧狡切，上従冐也，曰：音冒従冂従，二也；又如郤，字去防，切右従邑，却字去略切，右従卩葢，却姓也，晋有大夫，郤献子，俗作防者，是也。却退也，俗作却者是也。又如伏，字右従，犬音服，字书曰藏隠也防字右従，大音大，字书曰：地名，在海中也，亦如笑字音肖，下従夭笑，字音替，下従大车笑也，又如陜音闪，从夹内二入也，陜音洽従，夹内二人也，陜州在农本陜县，后魏改为州，陜亦作狭，亦作陿，其义则隘也；又如受音夀下従又容纳也，爱音，到下従丈姓也。字形相疑，似者多互书之，不可不详别也。术字于篆文为□，不従木也，而玉篇于木部中收术字，则误矣。字书，犹不免误焉，而况于流俗乎？
曽
尔雅曰：子之子为孙，孙之子为曽孙，郭璞注曰：曽犹重也，尔雅，又曰：父为考，母为妣父之考为王父，父之妣为王母王父之考为曾祖王，父王，父之妣为曽祖王母，郭璞注曰：曽犹重也，观国案曽，孙曽祖之曽，当读为层，古人用层字，只书作曽字，曽孙者言，重叠层层为孙也，曽祖者言，重叠层层为祖也，故郭璞注尔雅曰：曽犹重也，则曽孙曽祖之曽，音层可知矣。信南山诗曰：曽孙田之，又曰：曽孙之穑，又曰：曽孙夀考甫田诗曰：曽孙来止，又曰：曽孙不怒，又曰：曽孙之稼，又曰：曽孙之庾，大田诗曰：曽孙是，若行苇诗曰：曽孙维主，维天之命，诗曰：曽孙笃之，郑氏笺曰：曽犹重也，自子孙之子而下事先祖，皆称曽孙案，郑氏笺曰：曽犹重也，则诗凡言曽孙，皆读音层，亦可知矣。书曰：惟有道曽孙周王发周礼，诏女曽孙诸侯百福，礼记曰：曽孙侯氏四正具举，凡此类言，曽孙一体也。
卝
许慎説文曰磺胡猛切仆也，亦作卝，古文也，故周礼有卝人，掌金玉锡石之地，郑氏注曰：卝之言矿也，金石未成，器曰：磺观国案磺亦作磺卝亦作，则卝者古文矿字也，周礼，释音卝，音胡猛切，王荆公引诗总角丱兮，以释卝人之义，取其有分别之义，若然，则丱兮音惯，而卝人亦音惯矣，若卝人音惯，则字书卝，人之卝当弃而不用也，故荆公字説收矿字而不收，卝字恐卝字，未可遽尔。削去也，礼记曰：天子之六府，有司货郑氏注曰：司货卝人也陆徳明音义曰：卝胡猛切，义甚明也。广韵上声于矿，字训曰：金矿璞也，于卝字训曰金玊未成器也，又二字分二切，则误矣。礼部韵略上声，卝字胡猛切金玉未成器也，矿字古猛，切铜铁间石也，亦误矣。葢卝矿乃一字一义也，广韵，礼部韵略皆分作二字，二义而所训二义，又同而无别，葢广韵唱其误，而礼部韵略袭其误也。
湛
浮沈之沈亦作湛，广韵引汉书曰：且従俗浮湛是也，俗书有従，冗作沉者，非是考之，字书冘字，甚字偏旁作通用者亦多，故訦亦作谌，忱亦作愖防亦作瘎，妉亦作媅，亦作踸，然则沈亦作湛，葢古文也，沈又音去声读，音鸩，春秋，宣公三年，左氏曰：蔡侯归，及汉执玊而沈又襄公十八年，左氏曰：晋侯伐齐，以朱丝系玉二防而祷沈玉而济周礼，以牡橭午贯象齿而沈之，列子曰：流于北极，沈于大海，史记屈原曰：屈原沈汨罗前汉沟洫志曰：自临决何湛，白马玊璧又瓠子歌曰：搴长茭兮，湛美玊后汉祭祀志曰：沈用白马珪璧各一，晋书杜预曰：预为二碑，纪其勲绩，一沈万山之下，一立岘山之上，凡此沈字，皆读音鸩者也。当读音鸩者不可移，而为平声，葢义各有所归耳。
戏下
前汉高祖纪曰：沛公已定关中，羽大怒，使黥布等攻破函谷，闗遂至戏下，高祖纪又曰：诸侯罢戏下，各就国，顔师古注曰：戏，音许宜反，亦读曰麾，前汉卫青，曰：都尉韩説従大军出窴，浑至匈奴右贤王庭为戏下，战获王，封説为龙頟侯，顔师古注曰：戏读曰麾，又音许宜反，言在大将麾旗之下，不别统众也，前汉灌夫，曰：驰入吴军，至戏下，顔师古注皆曰戏，大将军之旗也，读与麾同，又音许，宜反观国，案顔师古每注皆存两音者，非也。今以史辞考之，则戏下读音麾是也。其音许宜反者，非麾旗之戏，葢秦中自有地名戏者，汉高帝纪曰：陈涉之将周章西入关，至戏顔师古注曰：戏许宜反，戏在新丰县东，今有戏水驿，案后汉郡国志，京兆新丰县东有戏亭，师古注，此新丰之戏，已得当矣，而于戏下之注，又每引许宜反，葢师古牵于疑似，而不能痛，决之也，灌夫又曰，坐乃起，稍稍去，婴去戏夫，又曰：蚡乃戏骑防夫，案此二戏字，皆读音麾，婴去戏夫者，窦婴去而招麾令，灌夫亦去也。戏骑防夫者，田蚡，指麾其従，骑收防灌夫也，与戏下之戏同意。
他音字
识志二字通用，前汉沟洫志賛云：孔子曰：多见而识之，知之次也。顔师古曰：识亦作志，记也，刘歆移书责五经博士曰：文武之道未坠于地，在人，贤者志其大者，不贤者志其小者，武成曰：武王伐商，徃伐归兽，识其政事，孔安国曰：记商家政事，以为法，周礼匠人营国为规，识日出之景与日入之景，列子曰：小子识之，前汉郊祀志曰：鼎文镂无欵识，凡此类识字，皆读为志也，广韵平声，曰：料落萧切料理也，去声。曰：料力吊切，度量也，然则用料理字当读为落萧切，庄子曰：疾走料虎头，编虎须音义曰：料音聊，左太冲蜀都赋曰：敷蘂葳防落英飘飖神农，是尝卢附是料，葢作平声，用料字也，广韵平声，曰：屏府盈切，傍偟也，又薄经切，扆也，去声，曰：必郢切蔽也，然则用屏营字当读作府盈切，故李陵与蘓武诗曰：屏营衢路侧，执手野踟蹰，五臣注文选，曰屏营，恐惧也，字书，去声，先音霰，故緜诗云：予曰有先后，瞻仰诗曰：不自我先小弁，诗曰：尚或先之，周礼虎贲氏掌先后王大司马以先恺乐，春秋左氏曰：先人有夺人之心，引诗曰：元戎十乗以先啓行，凡此类音义皆曰：蘓荐切，故毛氏诗曰：相道前后曰先后也巾字读为去声者，若归去来云：日暮巾紫车，左太冲吴都赋曰：巾玉辂，张景阳七命曰：巾云轩，凡此皆读作去声，唯周礼巾车作平声，葢周礼巾车王，礼也，余读作去声者，上下通用也，王字读作去声者，若诗之七月，陈王业噫嘻，成王春秋左曰：霸王之器也，杜预春秋左氏序曰：吾乃今知周公之徳与周之所以王，又曰，修春秋立素王，又曰会成王义易曰：包牺氏之王天下，孔安国尚书序，曰：防羲氏之王，天下陆徳明诸经释音，皆音为去声也，干字上，声音管者，若贾谊吊屈原赋曰：干弃周鼎，前汉百官公卿表曰：治粟内史，有斡官又食货志曰：有五均六斡，又曰：斡在县官，如淳注曰：斡监铁防酒酤，凡此皆读音管也，防字读作去声者，若杜预左氏序曰：圣人包周身之防，此类是也。胥字读作上声，私吕切者，若周礼以比追胥七嵗属象胥桑扈，诗曰：君子乐胥，受天之祜，雄长杨赋曰：酌兕铄肴乐胥，听庙中之雍雍，受神人之福，祜诸家音义皆作，音私，吕切先逹有通译，诗曰：象胥，尊周徳偏师伟汉，功作去声，用胥字也防字，读作去声音兾者，若春秋，宣公十二年，左氏曰：庸可防乎？列子曰：众人守一状，以求至智，未可防也，雄解难曰：孔子作春秋，防君子之前覩也，前汉郊祀志曰：方士求神者，莫验，然益遣防遇之，又曰：防至殊庭焉，汉文帝诏曰：朕防郊祀上帝诸神，王莽曰：防加元服，委政而属之，凡此皆读音兾者也，革字读音棘者，若礼器曰：诗云：匪革其犹，聿追来孝，檀弓曰：夫子之病革矣，又曰：若疾革，虽当祭必告，此类是也。史记汲黯曰：大将军青侍中，上踞厠而视之，如淳注曰：厠音侧，孟康注汉书，汲黯曰：厠林邉侧也，今案字书厠。初，吏切圊也，间也，次也，侧字韵中不收厠字，以此知厠，字惟初，吏切一音而已，史记范雎曰：卷以箦置厠中，春秋左氏曰：如厠陷而卒，史记李斯曰：见吏舎厠中防前汉吕后纪曰：逐产杀之，郎中府吏舎厠中，此皆厠圊之厠也，史记乐曰：厠之賔客之中，前汉谷永曰：厠之争臣之末，此皆间次之厠也，然则厠字唯一音而如淳，孟康皆出侧，音误甚矣，凡此皆字有他音者，童蒙多误，读当先谕之。
不
不字，举世读为奔物切，而诸字书，并不收此音，许慎説文曰吊鸟飞上翔，不下来也，音方九切，又甫，鸠甫救二切，广韵平声，曰：不弗也，甫鸠切，又甫九切，甫救切入，声曰：不与弗同，分物切观国，窃详广韵入声既收，不字作分物切，又注释曰：与弗同则读，不为弗矣，考古人用不弗二字，防于通用，论语曰：公山弗扰以费叛，而春秋，定公十二年，左氏曰：公山不狃帅费人以袭鲁书，征曰：辰弗集于房，而春秋，昭公十七年，左氏曰：辰不集于房，论语曰：举一隅不以三隅反，则不复也；又曰：夫子之言性与天道，不可得而闻也？而史记孔子世家曰：举一隅不以三隅反，则弗复也；又曰：夫子言天道与性命，弗可得闻也已，此古人以不弗二字，通用之也，葢许慎説文不收为奔物切，故诸家字书，皆不收，然观古人多以不弗二字，并句用之，则知字书收字有未尽者，而不字当有奔物切之音也，节南山诗曰：天子是毗，俾民不迷，不吊昊天，不宜空我师，弗躬弗亲，庶民弗信弗问，弗仕弗罔，君子緜诗曰鼛鼓弗胜，肆不殄厥愠，亦不陨厥问，山有枢，诗曰：子有庭内，弗洒弗埽，子有钟鼓，弗鼓弗考，子有酒食，何不日鼓瑟，雨无正，诗曰：浩浩昊天，不骏其徳昊天疾威，弗虑弗图，生民诗曰：克禋克祀，以弗无子，不坼不副，无菑无害，抑诗曰：人亦有言，靡哲不愚，女虽湛乐従，弗念厥绍，桑柔诗曰：匪言不能，胡斯畏忌，维此良人，弗求弗迪，凡此诗，皆于一篇中用不弗二字，相聨属而成文也，大禹谟曰：罚弗及嗣，与其杀不辜，宁失不经，益稷曰：帝不时敷，同启呱呱而泣，予弗子，甘誓曰：汝不恭命，弗用命戮于社，五子之歌曰：十旬弗反，民可近不可下，汤誓曰：予畏上帝，不敢不正，有众率怠弗协，汤诰曰：弗忍荼毒，将天命明威不敢赦，伊训曰：山川鬼神，亦莫不宁于其子孙弗率，太甲曰：兹乃不义，予弗狎于弗顺，盘庚曰：汝曷弗告朕？若火之燎于原，不可向迩，説命曰兹故，弗言，防不同心，康诰曰：暋不畏死，罔弗憝，召诰曰：奈何弗钦？王不敢后，用洛诰曰：厥攸灼叙，弗其絶仪不及物，君奭曰：天命不易，弗克经厯泰誓曰：惟日不足，弗克若天，凡此书，皆于一篇中用不弗二字，相聫属而成文也，周礼，弓人曰：居旱亦不动，居湿亦不动，苟有贱工，虽善亦弗可以为良矣，礼记祭义曰：先王之教，因而弗改，错诸天下无所不行，曽子问曰：不得嗣，而为兄弟，女氏许诺而弗敢嫁，檀弓曰：岂不得以噫弗果従，王制曰：不及以政，示弗故生也；中庸曰：不勉而中，不思而得，有弗学，学之弗能，弗措也；缁衣曰：未见圣，若已弗克见，既见圣，亦不克由圣，凡此礼，皆于一篇中用不弗二字，相聨属而成文也，易大壮象曰：君子以非礼弗履，又小象曰不能退，不能遂，不详也，随卦初九，小象曰：出门交有功，不失也，六二小象曰：系小子，弗兼与也，由此观之，则不字当有奔物切之音而字书，收字有未尽，葢可见矣。许慎説文不载之字甚多，要当以类求之尔，神农本草于菜部载落蘓，世谓之茄子读，茄为伽音，而字书茄子止音，加无伽音也，打字世呼，作丁寡切，而字书打字，唯音顶，无丁寡切之音也，若此者，古今呼之久矣，虽欲废之，不可得也。
羡
字书曰：羡似面切欲也，又延面切余也，延也采芑，诗曰：方叔涖止，其车三千，师干之试，郑氏笺曰：司马法兵车一乗甲士三人，步卒七十二人，宣王承乱羡卒，尽起陆徳明音义曰：羡似面切，今案郑氏所谓羡卒尽起者，谓余卒尽起也，当音羡为延面切音义误也。周礼：小司徒曰：凡起徒役，毋过家一人，以其余为羡，郑氏注曰：羡饶也陆徳明音义曰：羡似面切，今案以其余为羡者，家一人之外有余夫，则免其常役，以备非常，唯田与追胥竭作，则凡有田猎盗贼之事，虽饶余之夫尽行矣，当音羡为延面切音义亦误也。所谓无然歆羡，所谓临渊羡鱼，皆似面切也。所谓璧羡以起度，所谓有羡道，皆延面切也。其它经史所称羡字，皆当以义推之灼然，知其音矣，又衍延二字，亦有延面切之音板诗曰：及尔游衍陆徳明音义曰：衍以战反，后汉安帝纪曰：罢鱼龙曼延，百戯章懐太子注曰：延以战反，葢延面切与以战，反同一音也，前汉地理志江夏郡有沙羡县，晋灼注曰：羡，音夷，此又羡字之有别音者，字书不载，葢地名有别音者，字书多不载，如前汉地理志，右扶风有斄县，斄音胎，东海郡有承县，承音证，越嶲郡有卑水县，卑音班，乐浪郡有黏蝉，县蝉音提，此类是也。
攘
甫田诗曰：曽孙来止，以其妇子，馌彼南畆，田畯至喜，攘其左右，尝其防否？郑氏笺曰：攘当读作饟，观国案玊篇曰：攘仁尚切揖攘也，又汝羊切攘窃也，广韵平声，曰：攘，汝；羊，切，去声，曰：攘仁尚切，引文字指归，曰揖攘也，然则古之揖攘，字用此，攘字详诗，言攘其左右，当为揖攘之攘也，郑氏谓攘当为饟者，饟音饷，其义则馈也，尔雅曰：馌馈饟也，诗先言，馌彼南畆，则既已饟馈矣，然后揖攘其左右，而尝其防否于先后之序为不紊，若读攘为饟，则既收其字形，又改其字音，并与其义而紊焉，陆徳明音义曰：攘音饟，又音饷，亦误矣。良耜诗曰：其饟伊黍，诗中自有饟字，岂可改攘为饟也，前汉艺文志道家者，流曰：此君人南面之术也，合于尧之古攘，又司马迁曰：孔子至于今，五百嵗有能绍而明之，正易继春秋，本诗书礼乐之际，意在斯乎！小子何敢攘焉？又司马相如封禅书曰：进攘之道，何其爽与顔师古注皆曰：攘仁尚反，古人固，每用此攘字为揖，攘之攘矣，理甚明也。
弯关贯
许慎説文弯字乌环切，持弓弯关矢也，南史蒯恩曰：弯弓三石是也；而古人以关贯二字，与弯通用之，春秋？昭公二十一年，左氏曰：城怒而反之，将注豹则关矣，杜预曰：关引弓也陆徳明音义曰：关乌环反，孟子曰：越人关弓而射之，其兄关弓而射之，凡此皆用关字为弯字也，史记陈涉世家引贾谊过秦论曰：士不敢贯，弓而报怨，又伍子胥曰：使者捕伍胥，伍胥贯弓执矢，向使者裴骃注曰：贯乌环反，凡此用贯字为弯也，关贯二字于字书，未尝音作弯，古人假借，依其声类而用之也，亦如藏者隠藏也赃者奸赃也，臧者臧否也，史家于三字，皆以臧字当之，葢藏赃臧三字义不同，亦不同音，是亦依其声类而借用之，取其意通而已。
阏
字书阏字，分三音，一音烟，一音谒，一音曷尔雅曰太嵗在甲曰阏逢，此阏字读音烟也，史记厯书曰：其更以七年为太初元年，年名焉逢摄提格，史记用焉字以代阏字，则阏逢音烟可知矣太嵗在寅曰摄提格，焉逢摄提格者，甲寅年也，而尔雅释音曰：阏乌割反，误矣。前汉匈奴曰：冒顿阏氏，生少子顔师古注曰阏氏，匈奴皇后号阏音，烟氏音支，凡阏字读音烟字者，此类是也。尔雅曰太嵗在夘曰单阏，此阏字读音谒，广韵曰：阏于歇反，引尔雅太嵗在卯曰单阏，则单阏之阏，音谒可知矣。贾谊鵩鸟赋曰：单阏之嵗兮四月孟夏，史记贾谊前汉贾谊，文选服鸟赋，皆音阏，为乌葛反，皆误矣。若夫阏音曷者，如夭阏壅阏之类是也。夫字有忽于目前之习而误为音，呼者皆此类。
耤
许慎説文曰耤秦，昔切帝耤千畮也。故天子躬耕，谓之耤田，前汉食货志曰：文帝即位，时民近战国背本趋末，贾谊上书，上感谊言，始开耤田，躬耕以劝百姓，南朝宋有耤田令，皆只用耤字，耤以借民力为义，天子躬耕，三推借民力，以劝天下也，汉文帝诏曰：农，天下之本也，其开借田汉书于食货，志用耤字，而于帝纪用借字，二字义同，可通用之也，葢借字，有二音。一音秦，昔切一音慈夜切其音秦昔切者，若借田若狼藉，若晋大夫借谈之类是也。其音慈夜切者，若缫借五采，若借用白茅，若一茅三，以为借若借手以拜之类是也。古人用字多假借，亦或作借甚至于蕴借字，又或用緼耤，史记义縦传曰：敢行少蕴，借前汉义，縦曰：敢徃少温借顔师古注曰：借慈夜切，史记，汉书，又皆以借字为慈，夜切用之，葢所谓假借者如此，子法言曰：破楚入郢，鞭尸借馆，释音借慈夜切，又慈亦切观国，案左曰：庚辰，呉入郢，以班处宫是假，楚之宫以为己宫，当音借馆之，借为慈，夜切而子释音不能决，乃列两音，则非也。春秋，襄公二十三年，左氏曰：孟氏将辟，借除于臧氏，杜预注曰：辟穿藏也，于臧氏，借人除葬，道陆徳明音义曰：借音借观国，案杜预谓：借人除葬道，故借字当读作慈夜切而音义者不悟，遂音借为借，误矣。
防
许慎説文曰□儿氏切丽□也，词之必然也，广韵曰：尔汝也，义与同，然则者乃尔字之首也，后世既书□，为尔而平其首，又改为尔，是俗书也，姓有朱氏，绵氏只用字，葢得姓之始用字，固不可变，而为尔也！后世俗书，乃作尔字，故书弥为弥书，嬭为妳书，祢为祢书，狝为狝，皆非字法也，而俗书防字亦作尔，如书珍为珎书，轸为书，诊为书，参为叅之类，皆因草书防字为尔形，故书亦从而变之，然失字法益逺矣説文曰防稠髪也，引诗防髪如云亦作鬒，而今世所毛公诗，君子偕老，篇曰鬒髪，如云，毛公训曰：鬒黒髪也葢黒者色也与稠义不同，既曰防稠髪，又曰鬒黒髪则防与鬒异训矣，然则许慎所引诗，当是别本诗作防字，而毛公诗作鬒字，防鬒二字虽通用，而训释者，不当有二义也。
鲰鲭鳣
鲰字，案字书七逾切，浅鲰也，又徂钩切，鱼名也，又仕垢切，小人貌也，史记，张良世家云，沛公曰：鲰生教我距关无内诸侯，徐广注曰：鲰鱼也，仕垢反，前汉张良云：沛公曰：鲰生説我距关母纳诸侯服，防注曰：鲰七垢反，小人也，观国案鲰生，小人也，当读为仕垢反，徐广以为鲰鱼，非也，史记货殖曰：鲰千石，鲍千钧，徐广注曰：鲰音鮿，鮿鱼也，观国案鲰千石者，鲰音徂，钩切鱼也，若夫鲰音辄虽亦鱼名，岂可变鲰为鲰也，葢鲰従取鮿従，耴亦音辄偏旁皆异也，徐广谓鲰音辄亦误矣。广韵上声，曰：鲰仕垢切，一曰姓汉，有鲰生观国，案广韵，所谓汉有鲰生者，岂非以张良鲰生为姓，鲰之人邪？误又甚矣，鲭音青鱼名也，南史虞悰曰：悰善为滋味，齐帝就悰求饮食方，悰秘不出，帝醉后体不快，悰乃献醒酒鲭，酢一方而已，鲭又音征，亦作□亦作，煮鱼煎食，谓之五侯鲭，葢鱼之熟羞者也，后汉杨震曰：有冠雀衔三鳣鱼，飞集讲堂前，章懐太子注曰：案续后汉书及谢承书，鳣字皆作鱓，又引郭璞注尔雅曰：鳣；知，然反大鱼似鲟而短，鼻口在颔下，大者长二三丈，江东呼为黄鱼，观国案字书，鱓字亦作鳣，谢承汉书作三鱓，范蔚宗改为鳣字，鱓鳣一也，章懐太子不当引，郭璞注尔雅，故后人皆误，读作知，然反也，葢音知，然反者若硕人，诗曰：鳣鲔发发，四月，诗曰：匪鳣匪鲔，诗有鳣有鲔，注皆曰：鳣，大鱼也，贾谊吊屈原赋曰：横江湖之鳣鱓兮，固将制于蝼蚁，文中子曰江湖，鳣鲸非沟渎所容，郭璞江赋曰：江豚海狶，叔鲔王鳣，凡此言鳣，即尔雅注所谓长二三丈者也，一冠雀，岂能衔三大鱼，长二三丈者耶？然则三鳣为三鱓明矣，韩子曰：鳣似蛇，正谓此也。案字书字之従，单者与従，亶多通用，故禅亦作防蝉亦作蟺，僤亦作儃，鱓亦作鳣，则三鳣为三鱓，可以无疑矣。杜子美夔府咏懐诗曰：敕厨，惟一味求饱，或三鳣作平声，旃音葢承误用之也。
糃
南史顔峻曰：宋明帝时嵗旱人饥中书令，顔峻上言禁糃一月，息米万斛，观国案集韵曰：糃音唐精米也，诸字书皆无糃字，唯集韵收此字，葢因顔峻有此字，而集韵收之耳，凡米，初出糠秕，而未精熟，则谓之麤粝，其得米，则多及精熟之则得米少禁糃者，唯食粗粝，而不得精熟，米也，然人之常情，与其食粗粝之十，宁且食精熟之八，不知顔峻，当时禁糃，如何设法，而月能息，米万斛，其公米耶？其民米耶？不可得而知也。字书有防字音荡，又有防字音伐二字，皆训曰：精米也，今江、浙、荆湖间人，凡精米皆呼，此二音。其字义则与糃同。
茸佴
前汉司马迁荅任少卿书曰：李陵既生降，隤其家声，而仆又茸以蚕室，蘓林注曰茸，次也；顔师古注曰：茸，音人勇反，推也，蚕室乃腐刑，所居温宻之室谓推致蚕室之中也，文选司马迁，荅任少卿书曰：李陵既生降，頽其家声，而仆又佴之蚕室，五臣注曰：佴，次也；音二观国，案班固作司马迁传，去司马迁未逺必据司马迁，文用茸字，其义如顔师古注文意通也，字书曰：搑人勇切推也，当用搑字，班固省其偏旁，故用茸字耳，自班固作汉史，后又厯四百余年，梁昭明太子始集文选，既不依司马迁作茸字，而变为佴字，是必得于它书也，它书所司马迁文厯年既久，岂无讹谬，然则茸佴二字，义虽均通，犹当以汉书为正，况佴之义偏乎？
蛾
礼记学记篇曰：夫然后足以化民易俗，近者悦服而逺者懐之此大学之道也，记曰：蛾子时术之，其此之谓乎？郑氏注曰：蛾蚍蜉也，蚍蜉之子防虫耳，时术蚍蜉之所为其功，乃复成大垤，释音曰：蛾鱼倚反观国，案，尔雅曰：蚍蜉，大螘小者，螘广韵曰：螘蚍蜉也，同作蚁亦作蛾，葢蛾者蚁之省文也，学记之文，自始学积而至于大学，自小成充之，至于大成，従防至着，积习有渐，故取譬以蛾子自防，积功以成大垤也，其云记曰：蛾子时术之，则古书有此语矣！説礼之家引此语，以为喻也。书史亦多用螘为蛾字者，春秋，僖公二十五年，左氏曰：蛾析谓郑庆盍行乎？释音曰：蛾鱼倚反，列子曰：先会鬼神魑魅，次达八方人民，末聚禽兽虫蛾，雄长杨赋曰：稽防植颔，扶服蛾伏，顔师古注曰：蛾与蚁同言，伏如防蛾也，汉元帝纪建昭元年秋八月，有白蛾羣飞蔽日，従东都门，至枳道顔师古注曰：蛾若今之蚕蛾，案：此言白蛾者，乃白蚁也，非蚕蛾，若蚕蛾之蛾，则与俄同音，与俄同音者若诗曰：螓首蛾眉，尔雅曰：防，罗之类是也。
姓名异音
礼记檀弓篇曰：知悼子卒，未葬，平公饮酒，杜蒉自外来，闻钟声，郑氏注曰：杜蒉或作屠蒯，春秋，昭公九年，左氏曰：晋荀盈卒，未葬，晋侯饮酒乐，膳宰屠蒯趋入，释音曰：屠音徒，观国案蒉，与蒯同音，苦恠切音同，而字不同，毋伤也，若杜与徒，乃二音。唯姓与名，当専一音不可以呼二音。当是屠字，亦读音杜，左氏假借用屠字耳，史记孟尝君有冯讙，裴骃注曰：驩，音欢，又作暖，音许袁反，观国案驩，暖二字不同音，当是有两名，如袁盎，又名丝之类是也。若夫左言，骊姬又言：丽姬而字书有孋三字不同，而同音骊也，史记言，郦山汉书言丽山唐书，言骊山三字不同音，而同音骊也，史记言，朝错又言：晁错汉书，言鼂错三字不同而同音，晁也，书史，諡闵者，或作愍，或作湣三字，不同而同音，闵也，諡僖者亦作厘，福禧者亦作厘，裁成者亦作财，才智者亦作财，凡此字异而音同者意通，斯可矣，汉书匃奴言，犬夷又言：畎夷又言：昆夷而顔师古注又云：与混夷，绲夷同音，工本反，凡此字虽不同，而各有一义，或出于假借，亦不为舛也。
蕰
许慎説文曰蕰积也，于粉切玉篇曰：蕰藏也积也聚也蓄也，广韵曰：蕰藏也，俗作蕴引春秋，蕰利生孽观国，案春秋隠公三年，左氏曰：苹蘩蕰藻之菜，杜预注曰：蕰藻聚藻也，又六年，曰：见恶如农夫之务去草焉，芟夷，蕰崇之絶其本根，杜预注曰：蕰，积也，又襄公十一年，左氏曰：凡我同盟，毋蕰年，杜预注曰：蕰，积也，葢皆用従温之蕰，则知蕴为俗书矣，蕴又音于问切，史记酷吏义縦，曰：敢行少蕴，借前汉义，縦曰：敢徃少温借顔师古注曰：少温借言无所含容也，又马宫传賛曰服儒衣冠，先王语，其醖借可也，顔师古注曰：醖，借如醖酿及荐借道其寛博重厚也，唐书李林甫曰：兵部侍郎卢绚按辔絶道去，帝爱其醖借，凡此或用蕴字，或用温字，或用醖字，皆读为于问切，有含蓄，重厚之意，古人多假借用字，故蕴温醖三字虽不同，而其义则皆同于蕰，以此知训醖为醖，酿者非也易曰乾坤，其易之緼耶？韩康伯注曰：緼渊奥也，案字书緼，枲也，絮也緜也乱也与易意不合，葢亦当用蕴，字易省，文用緼字耳，所谓渊奥，亦含蓄之异称也，云汉诗曰：旱既太甚，蕴隆虫虫，毛氏曰：蕴蕴而暑，史记义纵，用蕴借，皆用俗书，蕴字者，葢变古文为变，为今文书史中字，多失其原，不足恠也，南史王蕴，字彦深，以俗书为名，尤不可。
瞷
史记酷吏郅都，曰：济南瞷氏宗人三百余家，豪滑二千石莫能制，裴骃注引汉书音义曰：瞷音小儿癎病之癎前汉郅都，曰：济南瞷氏宗人三百余家，应劭注曰：瞷音马，瞷眼之瞷顔师古注曰：瞷音闲，观国案玉篇曰：瞷胡间切眄也，广韵曰：瞷胡间切人目多白，又姓史记，有济南瞷氏，然则音闲是也。马一，目白为，而人目白为瞷，孟子曰：王使人瞷夫子，果有以异于人乎？又曰：而未尝有显者来，吾将瞷良人之所之也，此瞷字亦音闲其义，则所谓眄也。眄者斜视也，成覸谓齐景公曰：彼丈夫也，我丈夫也，此覸字音古，苋切其义，则视也史记十二诸侯年表，宋恵公名，覸与成覸之名，同阳货矙孔子之亡也，而馈孔子烝豚，孔子亦矙其亡也，而徃拜之，此矙字音苦，暂切亦视也，在字书为瞰亦作矙，雄解嘲曰：鬼瞰其室，光武纪曰：云车十余丈，瞰临城中，此类是也。瞷覸矙三字三音，其义各有攸处。
鹖
前汉黄霸，曰：霸代丙吉为丞相，京兆尹张敞舍鹖雀飞集丞相府，霸以为神雀，议欲以闻，蘓林注曰：今虎贲所着，鹖也，顔师古注曰：此鹖音芬，字本作鳻，此通用耳。鳻雀大而色青，出羌中，非武贲所着也，武贲鹖者黒色出上党，以其鬬死不止，故用其尾，饰武臣，今时俗所谓鹖鸡者也，音曷，非鳻雀也。观国案玉篇曰：鹖何葛切，鸟似雉而大，青色，有毛角鬬死，乃止。又曰：鳻扶云切，鳻雀似鹖，以此观之，则黄霸，所谓鹖雀者鳻雀也，以其似鹖，故亦谓之鹖雀耳，顔师古以为鹖，鳻通用非也，蘓林以为虎贲所着，鹖亦非也，虎贲所著者，鹖鸟，乃鸡雉之属，不谓之雀，后汉舆服志曰：虎贲武骑，皆鹖冠，虎文单衣，襄邑嵗献织成虎文鹖者，勇雉也，其鬬对一死乃止。故赵武灵王以表武士秦施之焉，徐广注曰：鹖似黒雉出于上党，荀绰晋百官表注曰：冠挿两鹖，鸷鸟之暴防者也，每所攫撮，应爪摧衂天子武骑，故以冠焉。傅五赋注曰：羽骑戴鹖广韵，曰：鹖鸟似鸡，鬬必至死，推此类以观之，则鹖非羣飞集于舎屋之物则黄霸，鹖雀，非鬭死之，鹖可知已，前汉艺文志道家者流，有鹖冠子一篇，班固注曰：楚人也，居深山，以鹖为冠，顔师古注曰：以鹖鸟羽为冠，然鹖冠子，不显姓名，葢其人当时偶以鹖羽为野服，因名曰鹖冠子，非取于武勇之义也，韩愈有读，鹖冠，子文曰：鹖冠子十有六篇，其辞杂黄老，刑名，其博选篇四稽五至之説当矣，使其人遇其时，援其道而施于国家，其功徳岂少哉观国，尝读其书矣，以虚无为宗而变，至于参合，机会之际，其説不纯乎先王之仁义，葢战国之际，好异之人也。
并
史记秦始皇纪曰：并海上，北至琅邪，又曰：遂并海西，至平原津，又曰：并海，南至会稽，又封禅书曰：上乃遂去，并海上，北至碣石，又大宛，传曰留嵗余还并南山，欲従羌中归，前汉郊祀志曰：始皇南至湘江，遂登会稽，并海上，又曰：二世元年，东巡碣石，并海，又曰：皆在齐北，并渤海，又沟洫志曰：并北山，东至洛三百余里，又薛宣曰：三辅赋敛无度，酷吏并縁为奸以上，并字顔师古注曰：并步浪反。列子曰：孔子使人并涯止之，唐书李适曰：春幸梨园，并渭水祓除，此并字亦皆读音，步浪反者也，并音，步浪反者，其义与旁字，遵字同前汉，雄曰：武帝广开上林，旁南山而西，至长杨，五柞，孟子曰：吾欲观于转附朝儛，遵海而南，放于琅邪是也。字书，并字无步，浪反之音，古人借音用之耳，前汉地理志防牱郡有同并县，应劭注曰：并音伴字书，亦无此音，亦借音也。
赀訾
字书赀字，即移切货财也，訾亦即移切思也二字，虽同音，而义不同，然古人于二字通用之，史记司马相如，曰：相如以赀为郎，前汉司马相如，曰：相如以訾为郎，顔师古注曰：訾读与赀同訾财也，以家财多得拜为郎，观国案司马相如在史记，用赀字在汉书用訾字，则赀訾二字，通用之也，前汉张释之曰：释之，以赀为骑郎，如淳注曰：汉法赀五百万，得为常侍郎，所谓以赀为郎者，乃今之入粟也，故黄霸曰：武帝末，以待诏入钱赏官，补侍郎谒者，后复入谷，补左冯翊卒史，又卜式曰：输家财半助邉，拜中郎杨仆，曰：以千夫为吏，顔师古注曰：千夫，武功赏官，令民出钱谷为之，凡此皆入赀补官者也，司马相如张释之黄霸，卜式，皆汉名臣，而皆以入赀进，后世乃或耻居之，何邪？汉景帝后元二年，诏曰：今訾算十以上廼得官防士无訾，又不得官，朕甚愍之，訾算四得官，亡令防士久失职，以此观之，则汉时防士亦不以入，訾为耻也。史记货殖曰：擅其利数世，家亦不訾，前汉枚乗曰举其兵以訾于汉，譬犹蝇蚋之附羣，牛又食货志曰：豪富吏民訾数钜万，又货殖曰：成都罗裒訾至钜万，临菑姓伟訾五千万，雒阳张长叔，薛子仲訾亦十千万，长安王君房，樊少翁王孙大卿，为天下高訾，凡此言訾，当用赀借用訾，字尔訾，又音紫，字书曰：訿病也，毁也，书史与啙呰二字，通用小旻，诗曰：翕翕訿訿，亦孔之哀！毛氏曰：訿訿，然思不称其上也，召旻诗臯臯訿訿，曽不知其玷，毛氏曰：訿訿窳，不共事也，曲礼曰：不苟訾，郑氏注曰：不欲见毁訾也，史记货殖曰：以故啙窳偷生，无积聚，徐广注曰啙窳，茍且惰懒之谓也，前汉地理志曰：啙窳偷生，而亡积聚，潘安仁西征赋曰：呰孝元于渭茔，曺子建与杨徳祖书曰：罪三，王呰五霸，此类是也。訾又姓也，前汉元帝功臣侯年表有楼，虚侯訾顺。
雎睢
雎字七余，切与徂同声，旁从且也，睢字息遗切，与虽同声，旁従目也，又许葵切，诗曰：关关雎鸠，在河之洲，毛氏曰：雎鸠王雎也，鸟挚而有别，后妃乐，君子之徳慎固幽深，若雎鸠之有别也，尔雅曰：雎鸠王雎，郭璞注曰：雎鸠雕类，今江东呼之为鸮，好在江渚水，邉食鱼鸟，挚而有别也，玉篇曰雎，七余切王雎也，又次雎行难也，凡此谓雎字，従且者也。前汉地理志，临淮郡有睢陵县，梁国有睢阳县，班固曰睢阳，故宋国顔师古注曰：睢，音虽玊篇曰睢息遗切，水名，又许葵切视貌广韵，曰睢息遗切，水名，在梁郡亦作濉，春秋，成公十五年，左氏曰：出舍于睢上，史记汉书高祖纪皆曰：大战彭城灵壁东睢水上，多杀士卒，睢水为之不流，后汉郡国志，梁国睢阳县刘昭注引北征记曰：睢阳城周三十七里，又引地道记曰：梁孝王筑睢阳城，小鼓唱节杵，下而和之，称睢阳曲，凡此睢字，皆睢水之睢也，其音许葵切者，睢盱也，视貌也，庄子所谓而睢睢，而盱盱是已，睢睢二字，音与义皆不同，葢其字偏旁实异也。
封窆
周礼，冡人掌公墓之地，以爵等为丘封之度，与其植数，共丧之窆器，郑氏注曰：丘封之度，与其植数，别尊卑也。窆器下棺，丰碑之属，引丧大记曰：凡封用綍去碑，负引释音，曰封音，彼验反观国，案易大，曰：古之葬者，厚衣之以薪，葬之中野，不封不植，丧期无数，后世圣人易之以棺椁，葢取诸大过，檀弓云，国子高曰：葬也者，藏也，藏也者，欲人之弗得见也。反壤植之哉？所谓壤植，乃封植也，封者，封土为坟也，植者植木为饰也，窆者下棺也，后世説礼之家乃假封字为窆字，故郑氏训窆器，引丧大记，凡封用綍，则假封字为窆，字可知矣。
学林卷十