钦定四库全书     子部十
五总志        杂家类三【杂説之属】提要
【臣】等谨案：五总志一卷宋吴坰撰坰仕履，未详前有自序题，建炎庚戌，避地无诸城，书于萧寺之道山亭，书中有与苏叔党自太原，至河外事，又有靖康，丙午，于京兆祥符寓舍被掠，亊葢自汴京从髙宗南渡者，而第一条内载，其大父事，仁宗为御史，尝言大臣未报，复上章乞斩奸臣以谢天下，上大书铁，御史三字赐之，又一条称嘉州嵗贡茘枝红桑等物，大父为犍为，令作三戒诗见意，九重称奬，又载其父尝居李邦直幕府，及崇宁，乙酉，责居荆南诸事，则亦元祐党人之子孙，而史籍阙畧其名已不可复攷矣，其书皆纪所闻见杂事，间及考证旧説取龟生五总灵而知事之语，名之曰五总志中间极推重，黄庭坚以为于诗人有开辟之功，葢亦服膺，江西流派者，其引述故事，得失互见，如谓千字文勅，员外制，勅字当作梁，当时帝王命令尚未称勅，又谓碧落碑，有綘泽二通，此类皆有考据，至云汉髙据厠见大将军，不冠不见，丞相以汉武帝待汲黯事误作髙祖则疎舛，亦未能免，又他书皆称骆賔，王从徐敬业起兵，事败为僧，灵寺为宋之问续桂子，天香之句，其説本舛驳不合，而此书乃云賔王未显时，佣作杭州，梵天寺一老僧，苦吟不已，賔王为足成之，与他书所载，稍为近理，特不知其何据？至于北，宋琐事纪録綦详，颇有足资，防证者説郛载此书，仅摘録数条，此本与永乐大典所收者检勘相合，葢犹相传之原本也，乾隆四十四年正月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
五总志原序
余虽鄙固陋，少従父师之训，于读书业文，不敢自弃，昔尝有意于著书，立言以见于后世而忧患，余生艰棘，百为方时抢攘，顾逃生之不暇，犹废井不汲，泥不食矣，然于防绎方册，与夫耳目，闻见有可纪述者，尚未可结舌阁笔，于是因事辄书，杂以己语，或以古证今，亦不复列其次第，非敢为书，觊有补于遗忘，龟生五总灵而知事，古人譬诸老于学而不斁者，心窃慕之，因志其首曰：五总且将求当世之能文章者，丐叙以纪之，庶几托斯文以増重也，建炎，庚戌，上已前一日，避地无诸城，书于萧寺之道山亭。
钦定四库全书
五总志
宋 吴坰 撰
东坡手泽载，贾昌朝结连温成皇后乳媪贾婆婆，谏官论其奸，吴春卿，欲得其实而不可近侍，有进对者曰：近日台谏言事虚实相半，如贾姑姑，事宁有是哉！仁宗黙然久之，曰：贾氏实荐昌朝，坰先大父事仁庙，朝为御史，尝言大臣未报，复上章云：陛下若以臣为然，乞上方斩马刀断，奸臣之头，悬之两观，以谢天下，或以为不然，则断臣之头，悬之乌府，以谢奸臣，上既用其言，黜二大臣，复大书铁，御史三字以赐之，观其聴言，如是则以贾氏事实，语臣下真盛徳事也，惜乎家藏谏草，及朝廷案牍，悉罹于兵火矣。
唐李白，崯崎磊落，尝醉眠于酒市，上遽召见于沈香亭，白披襟扶掖以对命髙力士脱靴，以水潠靣，须臾，落笔如风雨，时人谓白沈酣中为文章及与不醉，人相对议事，未尝错悮，因号为醉圣，故杜老云：天子呼来不上船，自称臣是酒，中仙，而开元遗事载眀皇宴于便殿，酒酣，谓白曰：太后之朝，政出多门，国由奸幸，任人之道，如小儿市瓜，不择香味，唯拣肥大者，白曰：今朝用人如淘沙取金，剖石采玉，皆得精粹者，上曰：学士过有所饰也，以此观之，白本进取之流，谄谀之意，不忘于胸中，向来恃酒不羁，特有才无命，托此以玩世尔与次公醒而狂，未易同日语也。
元祐中，李邦直帅真定，先子与田端彦欧阳元老为幕府，端彦春秋髙故以丈事之端，彦后为官荆南，与郡将不合弃去，冠冕従，元老防元老，时方卜筑渚宫为终焉。计既闻蔡元长拜相，乃欲谒之説以勿兴朋党，元老以诗赠行，云守节固，穷匪易事，铁中谁许鬬铮铮，闻道新除右仆射难留髙卧老先生，能令余党留残息，必有昌言，佐盛眀我欲效颦嗟老矣，西风回首涕縦横，既至京师，果以祸福利害，喻元长且出，元老诗示之，虽若不乐，然坚欲召见，端彦以书抵元老，元老以诗，答云：莫嗟骐骥老不识云台仗此骥，天所晓未易，论得丧元老，有子，小字镇儿，端彦书中勉其读书，元老答曰：小子饮啖，数倍于曩时，多昼日眠，而懒读书，观其意，无他要作，好官故也。端彦既与元长不合，乃遯嵩少间，今犹无恙，年将九十，顔如渥丹，行步可逐奔马，时时多乞钱于洛阳城中得即以施贫者，盖得道静长官之流也。
黄氏为宰相者，古今二人而已，今丞相潜善，汉丞相霸是也。霸为颍川守，见识精眀既登庸后，寂无能名焉！汉永元中，交州进荔枝，龙眼十里，一置五里一堠，奔腾死亡，罹猛兽毒虫之害者无数，唐羌伯游为武林长，上书言状，和帝罢之，唐眀皇乃用李林甫之排，驲传进以媚妃子，鄙哉！本朝嘉州嵗贡茘枝红桑等物，余先大父为犍为县令，作三戒诗以见意，九重称奬，士论伟之，唐大厯十二年，杨绾为相，制下之日，朝野相贺，郭子仪方宴客，减声乐五分之四，京兆尹黎干驺従甚盛，即日省之，止存十骑，中丞崔寛第舍宏侈，咸毁撤之，王黼，宣和初，入居宰路弊事，悉举减吏禄，并冗官以积财用，罢诸局，澄滥赏以絶侥幸，虽蔡氏之盛，犹为之敛袵，使其刚正不回，终始如一顾，何羡于杨绾，乃复开边隙，置应奉以持禄固位，由是言之，向来初政，特矫俗悟主，邀誉以取权，尔始五十四局，凡有请于上，所降指挥必乞不候覆奏，而用度悉由中出，尚恐朝廷与有司之执法也。既置司之后，非惟无所畏惮，而所须悉责办于此加之，竭天下民力营九州，以弊中国，岂特视绾如天渊，盖将深愧于李林甫矣，悲夫！
魏天寳以后重吏事，谓容止醖，借为潦倒，宋武帝举止行事，以刘穆之为节度，此非醖借潦倒之士耶？而后世以潦倒为不偶之辞，误矣。
江邻几杂志载唐宗实录疎畧特甚吕缙叔云：若使独孤及顔鲁公辈作必不至是，此元载蔽贤之罪也，宋次道补修武宣实录，自谓详密于录及观陈，莹中奏议哲宗实录，差承防蔡京兼领谓太宗以后实录，提举修撰，皆有正官用度，命官虽多，不敢惮烦惜费，所以重大典而尊先朝也，独用兼官，恐归过于陛下，上従之诚哉？三子之论，如合符契，可谓知体而不阿矣。
司马温公昔在西都，每复被独乐园，动辄经月，诸老时过之间，亦投壶，负者必为冷淘，然亦未尝置庖特呼于市耳，防文潞公守洛，携妓行，春日邀致，公一日自至独乐，园吏视公叹息，公怪而诘之，答曰：方花木盛时，公一出数十日，不惟老却春色亦不曽，看一行书，可惜澜浪，却相公也，公深媿之，于是遣马还第，誓不复出，诸老争来邀公，必以园吏语谢之，公之克巳，雅素固絶人逺甚彼园吏者，亦以突过郑，元奴婢矣。
国初，刘鋹性絶机巧，尝结真珠，鞍勒为戏龙之状，献太祖，太祖以示上方，官工皆悉叹服，上曰：若移此心，以勤民政，不亦善乎！噫！伟哉圣防之言，可以为万世法，使臣子佩服铭篆，凡事事者不忘此语，则谄谀巧宦之徒何由进！
自唐武徳至长安四年已前左右仆射，并是真宰相，初，豆卢钦望，拜左仆射，不言同中书门下三品，不敢防议朝政，数日，始有诏加军国重事，至景云二年，韦安石除仆射不带同三品，自后空除仆射，不是宰相，遂为故事，唐温庭筠每入试作赋，凡八义手而八韵，成，宣帝赋诗，上句有金步摇，对令未第进士，属之，庭筠以玉条脱续李义山偶谓之曰：近得一聨逺比郇公三十六年，宰辅未得偶词，温应声曰：何不道近同，郭令二十四考中书，是以今事对古事也，山谷有诗云：虽无季子，六国印，乞读田郎万卷书，盖用此例也。而学者疑之，田钧，荆州人蔵书甚富，山谷书万卷，堂以名其居。
有军国政事，中舍各执所见，杂署其名，谓之五花，判事于舍人，中选一人眀练政事者，专典机密，谓之解事舍人，惜乎！去古未逺此例遂废。
巴西阆中有俞水，獠人居其上，皆刚勇，好剑舞汉髙祖募取以平，三秦后使乐府习之，因名曰巴俞舞，太宗将讨太原，选军中骄勇趫捷者数百人，教以剑舞，皆能掷髙丈余，防北戎使至，宴于便殿，因令剑舞者科头露体，鼓噪而入，戎使惧形于色，淮海国王钱俶等惊慑，不敢仰视，俶言于上曰：如熊如罴，如虎，如者也，汉髙祖，太宗相望，千载虽平，秦定晋时异事别，而皆得之，谈笑间顾，非不世出之主，曷能如是哉！
唐张彖素习吏事，释褐为华隂簿时县令，郡守俱非其人，每白事，多所阻抑，乃曰：大丈夫有凌云之志，拘于下位，若七尺之躯，立于矮屋，使人擡头不起，遂挂冠而去，刘凝之，字道源，奇士也，隐居九江，欧阳永叔为赋，庐山髙其子羲仲，字壮舆，读书万卷，能世其家，宣和初，特起为道史官，既用非其志，未几，上疏乞骸骨，余以诗赠行，云束带，真成屈壮图，宁思饱死叹，侏儒便拈手版还，丞相却覔芒鞋踏故庐，少日萦心，但黄妳暮年，使鬼欠青奴，他时有客来载酒解道，欲眠卿去，无按张子，刘子虽生居异代，其出处略相似，余老宦不立，方且强顔干禄以为贫，得无愧乎？固将特书，屡书不一，书以自警也。魏国长公主尝衣贴，绣铺翠入禁中，太祖曰：当以此与我自今勿为此饰，主笑曰：此用翠羽几何，上曰：但恐宫闱，戚里相効，小民逐利即伤生，寖广实汝之由，太祖以睿特之姿，创业垂统，而好生之徳每见于色辞，与夫防防杜渐，厥有防哉。
崇宁，乙酉，先子责居荆南，张才叔还自英州，感嘅道旧之余，询诸故人才叔曰：鲁直每有书来，寒温而已，莹中尚多言讯，至动辄盈轴，志完依旧，一脚向前，一脚向后，若庭坚则不然，虽白刄在前一色，元祐，呜呼，古所谓孑立特起，临大节而不可夺者，非斯人其谁与？
王祐尝植三槐于庭，曰：吾身不登三事，子孙必践其位，及子旦为台辅，而三槐并茂隂覆一庭古称于门，信而有徴。
故侍读尚书为之者，当取三多读多著述，多持论多，史官谓才学识为三长，而三长之难识，尤居甚。
清泰朝，李专美为北院，甚有舟楫之难，时韩昭裔已登庸矣，因赐之诗曰：昭裔登庸尔，未登鳯池，鸡树冷如氷如今且作宣徽使，免被人呼粥饭僧，昔唐叔剪桐，周公以谓天子无戯言，当时未相，专美则已，何至以谑浪语形之歌咏殊乏，君臣之体也。
唐人谓李白为天才絶白居易为人才絶李贺为鬼才絶白傅与赞皇不协，白每有所寄，李缄之一箧，未尝开视，刘三复或请之，答曰：若见词翰，则回吾心矣！东坡云：文章如精金，美玉市而有价，未易以私口舌贵贱，诚哉是言也！
千文题曰：勑贠外制勑当作梁，盖传写误也。当时帝王命令尚未称勑，至唐，显庆中，始云不经，鳯阁鸾台，不得为勑勑之名，始定于此，智永禅师，居长安西，眀寺自七十之八十嵗写真草千文，八百本，每毕，人争取之，但作律召，调阳皆是，徐常侍最号博古，亦误为吕字。
富郑公初不识许，我闻其名，遽召见之，我乘马直造防庑，谒者请就宾次通姓名，我曰：既召我来，而不迎我，是见轻也，复乘马径去，公闻之，叹息曰：许我所以能我者，以无所求而俯仰，在我也，近有士人奴事蔡氏，每干谒致子弟，有牵来之语，凡士之处世，欲守节立已，当以我为师，承而弃亷絶耻之流，宜视此为覆辙，可不慎哉！自唐歴五院者三人，李商隠张延赏温造五院谓监察，殿中侍御中丞，大夫也，御史旧例，初入台，陪直廿五日，谓之伏，豹直説者南山有赤豹，深蔵不出自爱其毛体，恐为雨雾霜雪所伤，古人以喻贤者，居避世，鲍眀逺赋云岂若南山赤豹，避雨雾以深藏，今所谓豹直者，特取不出之义，他司或寖以为例。
长安有龙户，见水即知有龙，或引出，但如鳅鱼退之云：衙时龙户集上日，马人来，当是用此，而马人不见于书传，更当详考，且质于博古者。
项斯未闻达时，因以卷谒，江西杨敬之杨苦爱之，赠诗曰：几度见诗，诗尽好，及观标格过于诗，平生不解藏人善，到处逢人説项斯陈无已，见曽子开诗云：今朝有客传，何尹到处？逢人説项斯虽全用古人两句，而属辞切当，上下意混成，真脱胎法也。
晋桓温与殷浩友善，浩作小诗示温，温玩之曰：汝慎勿犯，我犯则出尔诗以示人，滕达道帅真定，朝中送诗者数十人，临行唘之曰：某以粮裹未办，凡送诗者，愿假以十千，如送到钱，其诗候到任，日与免上石，此虽一时之善谑，要之，非盛徳事。
老杜诗云：竹根稚子，无人见沙上，鳬雏傍母眠，唐人食笋云，稚子脱锦防骈，头玉香，滑则稚子为笋眀矣，惠洪初不知此，乃于冷斋夜话，引赞宁杂记谓竹根有鼠大如猫，其色类竹，名曰竹豚，亦名稚子，盖牵合也，便以为证，陋哉？闽中多此物，予在永福，屡得食之，土人所贵重，但名曰竹豚，谓性嗜竹，初不与竹色相类，故当以唐为证。
谢朓诗云：芳洲多杜若，唐贞观药局，须此度支郎，乃下坊州令嵗贡州判司报云：坊州不出杜若，应缘谢朓诗误，太宗闻之，笑曰：郎官作如此判事，不畏廿八，宿笑人也，乃坐免。近有曹孝忠者，本卑贱奥渫之人，其子侥幸得馆职方曝背，一同舍问曰：负暄何如？答曰：大人并无言语，一时传笑，以谓过于度支郎逺矣。
唐崔协，美风骨，而少文字，人呼为无字碑，五代赵光隆风神秀异，而性不喜书，时号玉界尺二子虽见黜于学者，然悉以眉宇，称其得名，有玉石之别，亦幸不幸也，世之持风鉴者多矣，顾将何以别之？
老杜诗云：黄四娘家，花满蹊千，朶万朶压枝低齐，鲁有二夫贤，而史失其名，杨子惜之，黄四娘何物？女子乃托子美以不朽，亦一时之侥幸也。
曽文肃公，昔帅长沙，既复召殊，以不得逰南岳为恨，元符末，大拜之日，退朝假寐，忽梦笔吏持纸请回先状，语公自书云：获游名山，殊惬素愿，崇宁初罢政，累贬衡州，道由岳下，酬答书牍，宛如昨梦，盖前定也。故公处之怡然，不复芥蔕。
唐李徳裕与段成式书曰：自到崖州，幸且顽健，且居人多养鸡，往往飞入官舍，今且作呪鸡翁尔，老杜云：尸乡，余土室难説鸡翁用字不同，当更考之。
馆中防茶，自秘监至正字毕集，或以谓少陵拙于为文，退之窘于作诗，申难纷然，卒无归宿，独陈无已黙黙无语，众乃诘之无已，曰：二子得名，自古未易定价，若以谓拙于文窘，于诗，或以谓诗文初无优劣，则皆不可就其已分言之，少陵不合，以文章似吟诗，様吟退之不合以诗句似做文様做，于是议论始定，众乃服膺。
干寳司徒仪曰：祭用晋制，呼为擐饼，又曰：寒具，今曰馓子桓，蓄法书名，画冠絶一时方食，寒具，有客至，不复饰手，出以示之，故多染汚，东坡题古画云，上有桓寒具油。
栁子厚云：盛时一失，贵与贱，桃笙葵扇，安可当桃竹出巴渝，间六朝，人谓簟为笙，按苍颉训诂，苇簟也，方言为箄，为之笙，其粗者为籧篨，则笙为簟眀矣。
王介甫意轻五代史，一日因平甫案间有之，遂问曰：此书何如平甫曰：以眀白易晓之言，叙扰攘，难尽之事，未易议也，始诚其言，以为切当。
唐韩王元嘉刺绛，泽二州，其子黄公为妣妃，荐严作文，立石以表孝诚，文虽不同，而俱名曰碧落，在绛者刋于天尊之背在泽者，立于佛龛之西，绛之道馆，馆有开元中所立石志谓，荆人陈惟玉书。
不借草屦也，谓其易办，人人自有不待假借，故名不借，介甫曰：眀两不易，当是用此。
汉傅毅之于班固，伯仲之间尔，而固小之语，弟超曰：武仲以能文为兰台令史，下笔不能自休，家有弊帚，享之千金，斯不自见之効也。
长安书生，闻朱云折五鹿充宗之角，乃叹息曰：栗犊儿乃能尔，故魏文帝曰：文人相轻，自古而然。
东坡广真子诗为浣溪，纱曰西塞山，邉白鸟飞散，花洲外片帆，微桃花流水鳜鱼肥，自蔽一身，青篛笠相随，到处绿莎衣，斜风细雨，不须归山谷，云：新妇矶头眉黛愁，女儿浦口眼波，秋惊鱼，错认月沈钩青篛笠，前无限事，绿莎衣底，一时休，西风吹雨，转船头，东坡视之，谓所亲曰：黄九以山光水色代，却玉肌花貌，自以为得渔父家风，然才出新妇矶，又入女儿浦，此渔父，无乃太澜浪乎？虽曰戏言，是亦嫉而轻之也。
马氏，南平王时，有王姓者，善琵琶，忽梦异人传之数曲，僊家紫云之亚也，及云：此谱请元昆制叙，刋石于甲寅之方，与世异者，有独指泛清商，醉吟商鳯鸣，羽应圣羽之类，余先友田为不伐，得音律三昧，能度醉吟商，应圣羽二曲，其声清越，不可名状，不伐死矣，恨此曲不传，古语云：借书与一瓻，还书与一瓻，是以此媚藏书者，冀其乐借而后人讹以为痴，独东坡云：不持一鸱，酒肯借五车书，乃以为鸱夷之防，与古语近之，余于长安，崔氏得唐张一字书，其略云：瓻盛酒肆，升器也，好事者持以借书，当以瓻为正。
蜀僧鸾鄙贾岛寒涩，乃自讽其词曰：鼇头浪蹙掀天白，鲸目光烧半海红，且曰：不能致思于籓篱，蹄涔之间岛尝为僧，韩愈惜其才，俾反俗，尝于宣城谒紫，防不遇，乃曰：我诗无绮罗，铅粉，宜其不售也，近时僧多以诗自名者，如善权，恵洪皆步，步踏古人陈迹，独祖可语自胸中流出，得句律妙处，虽非衲子本分事，亦可尚矣。
洪觉范虽以诗名而荒唐不学，世无其比，未易一二举也，三国宗预云：吾年逾七十，所窃已过所欠，惟一死耳，故东坡曰：年来万事，足所欠惟一死，乃引梁僧跋陀罗为证，又四更自寳公塔还合妙斋，疲卧松下，石上其诗云：露眠不管，牛羊践，我是钟山无事，僧初不知，牛羊下来为底时节，而用于四更事中，以吾法议之，当防不应为従重。
罗绍威与梁祖情分极至，先是，本府牙军八千人骄甚，尽谋杀之，虽豁心素而纪纲，无有渐，为梁祖凌制，忽患脚疮，痛不可忍，意牙军为祟，云聚，我六州四十八县，鐡打此一个错不成，东坡云：不知几州，鐡铸此一大错，始疑其用俗语，今表见之。
职官要录引陈留风俗传园公宣眀为秦博士，与甪里先生绮里季，夏黄公，避地于终南山，汉祖徴之不至，就惠太子，太子即位，以园公为司徒，今商山四皓碑，字以园公为圏，公当以碑为正。
汝南传太守李伥选周子居黄叔度，艾伯坚郅伯向，封武兴盛，孔叔为六孝亷以应嵗举未行伥死，子居等遂驻行丧，伥妻于柩侧，下帐见之，厉以宜行，子居叹曰：不有行者，莫宣公不有止者莫卹居，于是与伯坚，即日辞行，留封黄四人随柩，时人以为知礼。
潭守宴客，合江亭，时张才叔在坐，令官妓悉歌临江，仙有一妓独唱两句云：微波浑不动，冷浸一天星，才叔称叹，索其全篇妓，以实语告之，贱妾夜居商人，船中邻舟，一男子遇月色，眀朗即倚樯而歌，声极凄怨，但以苦乏性灵，不能尽记，愿助以一二，同列共往记之，太守许焉，至夕，乃与同列饮酒以待，果一男子三叹而歌，有赵琼者，倾耳堕泪曰：此秦七声度也，赵善讴，少防南迁，经从一见而悦之，商人乃遣人问讯即少，防灵舟也，其词曰：潇湘千里，挼蓝色兰桡，昔日曽经月，眀风静露华清防波浑不动，冷浸一天星，独倚危樯情悄悄，时闻飞瑟泠泠，僊音含，尽古今情曲终，人不见江上数峯青崇宁，乙酉，张才叔过荆州，以语先子，乃相与叹息曰：少防了了，必不致沈滞，恋此壊身似有物为之，然词语超妙，非少防不能作抑，又可疑也。
唐李贺卒于太常官，时年廿四，其母，一夕，梦贺来如平生时，且曰：上帝迁都于月圃，搆新宫，命曰白瑶以贺业文，召为之记，又为凝虚殿，纂叙乐章，今为神僊，中人乐甚，其母寤而异之，哀念方解，又梦得铭文者曰紫阳山，人山卿，撰山公之铭，今闻于世而贺之，记独不传，深可恨也。
唐孟诜家祭仪，士人家四仲祭，当用平面，氊条屏风而已，其用桌椅，即是几筵，乃防祭也，今苏丞相家，独用此礼。
春眀退朝录载前世学士名，江南有清辉殿学士张公洎为之蜀，有丽文殿学士韩昭为之先，子为崔君授墓志，其先仁冀，仕钱俶为通儒殿学士，俶入朝，论荐之任，卫尉卿，今表见之，以补宋公之遗。
唐宗射猎，沙苑道士邢和璞化为羽，鹤孤飞其上，帝弯弓射之，中其左股，复还玉局观，留箭以示其徒曰：此主天子，明年幸蜀，东坡归自岭表，复官，食玉局禄，有诗卒章云：玉局西南，天一角万人，沙苑看孤飞盖，所谓见防而知著者。
唐李商隠为文多检阅书史，鳞次堆积左右，时谓为獭祭鱼，近世如晏公类要之类，虽博极冥搜，用功于闲暇之时，将革此弊，得非欲盖而反彰乎？
余昔在晋，与苏叔党自太原之河外，避暴水于中道，时行李隔絶而腹中枵然，询诸驿吏，唯有波棱与米尔，即取以为糜，余有诗戏，叔党曰：谁知吾子波棱粥压倒，东坡玉糁，羮叔党和云，肉食纷纷，故多鄙吾宁，且食小人，羮叔党墓木握矣，而余方艰棘异县，谁与共此乐者，蜀先主欲用罗衮为书记，衮闻之曰：誓拥马通火服敝布衣，无复西归，为鲁国东家丘也。
唐郑棨有诗名，或问相国有新作否？答曰：吾诗思在灞陵，风雪中驴，子上此处，何因得之？懐二子有味其言，唐末，朝中有人物，号玉笋班，鲁直谪涪，诗人髙荷赠诗三十韵，内一聨云防检，金闺彦凄凉，玉笋班，时人脍炙，以为切对。
陈辅之，自号南郭先生少従，介甫防介甫授以经防，辅之曰：天生相公辅亦读书，天不生相公辅亦读书，愿自见也。一日，谒公于定林，不值留诗，壁间曰：北山松粉，未飘花白，下风髙麦脚斜正是旧时王谢燕一年一度，到君家介甫见之，笑谓龚深之曰：此郎复以我为寻常，百姓矣，后与丹阳郡守，作诗争衡，为守捃摭挞之，废弃终身，悲夫！
葡萄酒，自古称奇，本朝平河东，其醸法始入中都，余昔在太原，尝饮此，醖有诗云：孟佗爱官入骨髓，为官蹙眉，曽未开快，遣葡萄百斛酒，换取梁州刺史来归，以示蔡天唘，天唘答云：并州在昔，葡萄酒赋咏，于今定防，人谁记？当时味外事，要令吴子语超羣，天启以推挽，后觉为己任，今死矣，讽咏斯文，嗟叹无斁。
王子飞从国信之髙丽撰鸡林志，天启以诗赠行云，闻君秉笔，赋鸡林海怪山奇入购，寻莫纪大宛，多善马，却令天子便甘心，非特句法之端重，而虑髙识眀絶人逺甚
米元章尝谓蔡元长，后当为相，慎勿志防时交，蔡既大拜，乃引舟入都，时吴安中守宿，欲留数日，米谢以诗，曰：肉眼通神四十年，侯门拖袖气如烟符离，径过无行李，西入皇都，索相钱至国门，乃用外方，先状抵蔡，其略云：右芾辄将老眼来看，太平蔡喜之，寻除书学博士，擢南宫外郎，元章既洒落，不羣而冠服，多用古制，张大亨嘉甫赞其像曰：衣冠唐制度人物，晋风流，议者以为实录，薛道衡聘陈，为人日诗云：入春才七日，离家已二年，南人嗤曰：是底言语，谁谓此虏解作诗也，及云人归落鴈，后思发在花前，乃云名下无虚士，隋炀帝善属文，而不欲人出其右，道衡由是获罪，竟以事诛之，且曰：更能作空梁落，燕泥否，人主与臣下争能致，杀之，亦已甚矣，此王僧防所以用拙笔书孔元宾破句读文，以自全也，蔡元长自成都召还，过洛，时陈和叔为留守，文潞公以太师就第饯行于白马寺，酒酣，文语蔡曰：观子风骨当大贵，如老夫官职，必作子孙，爵禄过之，但恐无老夫安闲之适，宜深思慎处也，靖康初元，其言果验，此老阅人多矣，故先见之眀若合符节，元长盛时，刘器之，以语先子。
同华人气不相下，华里中有诗嘲同，曰：世间多少不平事，却被同州看华山，又云：三春不识桃李面，四月无莺，但老鵶张芸叟出守是州，取里语以己语足成二絶云世间多少不平事，却被同州看华山，我到左冯今几月，何尝得见此山顔，三春不识桃李面，四月无莺，但老鵶谁料？浮休痴处士，下车，先看牡丹花，又为跋，其略曰：华人嘲同，亦已甚矣，余至是，适多风霾，未识仙掌，面目而庭中牡丹盛开，与诗语异矣，岂世间事反覆颠倒，皆如是耶？遂为亷访捃奏之，谓语涉讥讪，寻降秩罢郡汉衞绾忠实无它肠，上以为长者，直不疑，不好立名，时以为长者，张欧，专以诚处官属，以为长者，彼三子，虽施设不同，而均不失为长者，士之涉世，当书诸绅以自诲云。
六朝人论诗，谓好诗，流转如弹丸，唐人谓张九龄谈论，滔滔如下坡走九虽觅句，置论立法不同，要之以溜亮，眀白为难事，释氏以有转身一路者为衲僧，似为此设也。
江南录保大五年元日大雪，上诏太弟以下，登楼锡宴，侍臣皆有赋咏，徐铉为前后叙，合为一图，御容徐冲古主之，太弟侍臣法部清卫，周文矩主之，楼阁宫殿，朱澄主之，曲尽其妙，张彦逺法书名画，录颇详尽，而独不及此，当是此图，不复流传，遂泯没无闻焉。
登州海崖，林中有鹘，能自髙丽一飞度海，号曰海东青，唐人呼为决云。儿本朝夏帅赵保忠得之以献，太祖，太祖却之曰：朕乆罢畋逰尽放鹰犬，无所事，此却以赐卿，辽人致守边兵，独在北曰强军，盖以御女真也，末主好田猎，求海东青于女真，且抽强军为从卫，后求愈急，强兵日削，遂为女真窥伺，悲夫！
黄檥，字济川，山谷老人犹子也，年十九嵗防山谷自涪，归寓荆州，教以诗律，济川曰：为学当师古，吾叔源流，实自杜陵，即吾师也，余时尚幼，方防老人，侍立在旁，防有乞草堂诗者，山谷即试之，济川，援笔立成，曰：径入小庭，迂登，登岂按图，主人縁雅趣有客爱规模，鸥与邻翁狎船従，穉子呼何当迎接？汝有梦隔江湖山谷，大奇之，既别，以所用研，并手校注释杜诗以遗之，且铭研曰：其重也，可以压崄者之累卵，其坚也，可以当谤者之铄，金其圎也，可以消非意之横，逆其方也，可以行立，心之直方，夫如是，则研为子师，亦为子友善，友在前，良规在后，后三年，余与济川别，乃举以相赠，盖传衣也。呜呼！济川肉烂久矣，而二物悉罹于兵，火念之，令人鼻酸。
晋蔡洪赴洛中，人问吴防旧姓何如？答曰：吴府君圣朝之盛，佐眀时之俊乂，朱永长理物之宏，徳清选之髙望严仲弼九臯之鸣鹤空谷之白驹，顾彦化八音之琴瑟，五色之龙章，张威伯嵗寒之茂松幽夜之逸光，陆士龙鸿鹄之徘徊，悬鼓之待槌，此诸君以洪笔为锄耒，以纸札为良田，以墨为稼穑，以义理为丰年，时人以为旧姓要录，隋张覧作名族人物志，盖以此为祖述云，古谚云：大将军食饱，扪腹而叹曰：我不负汝，左右曰：将军固不负此腹，此腹负将军未尝出，少智虑也，学士陶谷侍儿，太尉党公故姬也，陶一日，以雪水分茶，谓之曰：党公解此乎？对曰：党公武人，每遇天寒雪作时，于锦帐中，命歌儿度曲，饮羊羔酒尔，安知此乐陶，怅然自失，党公智识过人，故为痴絶，以保身，因知大将军未易一槩言也。
梁湘东王记录，忠臣笔有三等，忠孝全者，以金管徳行精粹者，以银管文章，美好者，以斑竹管唐，眀皇初政谏无不従，取章疏优长者贮于金函中日，置左右，时取读之，惜哉！使二主鉴裁，趣士不斁于晚节，则心腹之患，何由兴？
李伯时为先，子作渊明归去来圗，且将写赋于图上画成而右臂，不举刘无言，毕其事，丹青字画妙，絶一时川张才叔跋，其后曰渊眀自刘裕盗晋后，凡所著述书甲子而不书年号，盖自视晋室臣也，不得已退而赋归去来，异时常见画渊眀像者往往但作潇洒物外态，今观此图，大小凡十八人，皆须髯奋张有英伟气，李伯时当如亲见其人，靖康，丙午，余被掠于京兆，祥符寓舍，画箧荡尽，念之惘惘，没世不斁也。
有一朝士家藏古鉴，自言能照二百里，将以献吕穆公，公曰：吾面不及楪子，大安用照二百里，为复有献研于王，荆公云：呵之得水，公笑而却之，曰：縦得一担，能直防何？二公之言，虽类质野而清节，不为物移，闻者叹服，冦莱公贬，时杨文公在西掖，既得词头，有请于丁晋公，公曰：春秋无将汉法不道，皆其罪也，杨深不平之，及晋公去位，杨尚当制为责词曰：无将之戒，深着乎鲁经，不道之诛，难逃于汉法，一时快之，晋公少以文称南迁，作斋僧疏云：补仲山之衮，虽曲尽于巧心，和傅説之羮实难，调于众口，至南海有诗云：草解忘忧忧底事，花名含笑笑何人，士大夫传诵，服其精切，而识者讥诮，以为所忧所笑，公心知之而不觉，形于歌咏也。
陶谷为学士，太祖晚御便殿，遽召见之，将至前，却者数四，上曰：此措大索，事分顾左右，取袍带来上，束带已，方趋而出，夫君臣相遇，虽赐宴间为厚礼，要当有体以自闲，而持重轻侮顾，自处者何如耳！汉髙据厠见大将军，不冠不见，丞相良有已也。
唐元舅郑光作镇河东，媵御有勅，封夫人田绚，赞光以表谢而不受，曰：白屋同愁已失，鳯鸣之侣，朱门自乐，难容乌合之人，宣宗嘉之，杜佑妻梁氏早卒，既乆嬖姬李氏有勅策为夫人，崔膺劝佑让封梁氏且为表，其略曰：以妾为妻，鲁之所禁，又云：岂伊身贱之时，妻同勤苦，而扵荣达之后，妾享封荣，上怜之，乃并封梁氏近者，公卿姬侍，悉加邑号，而尤者疏封大国，岂惟僣越无度，得毋愧于二子，而为门下士者，视之黙黙，顾不慙于田，崔乎山谷，老人自丱角能诗，送乡人赴廷试云：青衫乌防芦花鞭送君，直至眀君前若问旧时黄庭坚，谪在人间，十一年，至中年以后，句律超妙入神，于诗人有开辟之功，始受知于东坡先生而名达夷夏，遂有苏黄之称坡，虽喜出我门下，然胸中似不能平也，故后之学者，因生分别，师坡者，萃于浙右，师谷者，萃于江左，以余观之，大是云门盛于吴，临济盛于楚云门，老婆心切，接人易与，人人自得，以为得法，而于众中求脚根，地者百无二三焉，临济棒，喝分眀勘辩极峻，虽得法者少，往往崭然见头角如徐师川余，荀龙洪玉父昆弟欧阳元老，皆黄门登堂入室者，实自足以名家。噫！坡谷之道，一也，特立法与嗣法者不同耳，彼吴人指，楚人为江西之流，大非公论。
王荆公一日与郭功甫飰于半山宅食已，忽有一僧，名义了者，自称诗僧投谒于公功，甫大不平之，曰：于丞相前，自称诗僧定狂夫也，不必见之，公曰：姑见之何害？因询以为诗，且令即席而作，僧云：愿乞题并韵，公欲试以寻常题目，复疑其宿成，偶一老卒，取沙入宅，公令以是为题，且以汀字为韵功，甫云亦愿得纸数十幅，为百韵诗，盖以气压之也，须臾笔札，至功甫挥毫如风雨，将及二十幅，僧徐取纸一幅，以指甲染，墨对功，甫不敢仰视，仅书一絶云茫茫黄出塞，漠汉白连，汀鸟去风平篆，潮回日射星，公赏味之，因目功甫，功甫乃袖所作，亦复称叹，僧始厉声谓功甫山僧不学，殊无思致，但未觉鸟飞不尽，暮天碧渔歌，忽防芦花风为工耳，功甫殊病之，竟无以报也。
骆宾王未显时，庸作于杭州，梵天寺，终日执役，至夜方休，因凭栏而立，时月色如昼，一老僧苦吟不已，继以永叹，因问之曰：和尚何不睡？去而冥搜如是，僧云：我作梵天寺诗止得两句云：桂子月中落，天香云外，飘思之切至，竟不能成章，遂太息也。宾王曰：我当为汝足成之，僧云：尔何人？而敢言诗，然亦不能抑也，令僧再举前句，即应声曰：楼观沧海，日门聴浙江潮，僧大奇之，乃知命世之人，虽溷迹尘埃，而胸中突兀权奇，遇事辄见，殆不能隠也。
王介甫一夕以动静二字，问诸门生，诸生作答，皆数百言，公不然之，时东坡维舟秦淮，公曰：俟苏轼眀日来问之，既至，果诘前语，东坡应声曰：精出于动神守为静，动静即精神也，公击节称叹，又尝问刘贡甫曰：不撤姜食，何也？贡甫云：本草姜多食则损智，所以不撤姜食者，是亦道非眀民将以愚之之义也。公初然之，久之方悟，其戏已也。
伊阙杂志，载耿平子，居山间，前后多天然怪石，王元恭过而问曰：卿安得此耿绐以従，他山买得之，王素痴，乃竭人力，终不可致，叶少蕴既辞，政路结屋，霅川山中，凡山中有石隠于土者皆穿，剔表出之，久之，一山皆玲珑，空洞日，挟策其间，自号石林山，人悬知过，耿平子之居矣，而见之者，未免痴絶如王元恭，乃知谢幼舆本岩壑，中人虽入世间未害，其超诣不凡也。
曽诚，字存之，与先子同官奏邸，靖康初，以少蓬召坰，获再见于京师，一日语坰曰：余在林下二十七年，仅与世絶但每知朋友厚善者，长进则为之，寝食有味，或闻有不长进处，何止作十日恶，常有人谓余曰：刘无言书，朱冲之父碑，余叹息，诮让之曰：虽书鲜于氏碑，亦不害其为顔，鲁公乆之又云遂铭朱冲墓，余复告之曰：张曲江为牛，仙客作志铭，便当以曲江为不贤耶？后数年，有客来自南方，云无言之女已嫁，朱勔之子，余敛袵失色云歴观方册夐絶前闻矣，他时归语无言，道号尚仍无悔乎！
五总志