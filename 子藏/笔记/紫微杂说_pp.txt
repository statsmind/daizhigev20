钦定四库全书     子部十
紫防杂说       杂家类三【杂説之属】提要
【臣】等，谨案紫防杂说一卷旧题宋吕祖谦撰，又有别本，则但题东莱吕紫防杂说而不着其名，今考赵希弁读书志载东莱吕紫防杂说一卷，师友杂志一卷，诗话一卷，皆吕本中，居仁之说，郑寅刻之庐陵云云，据此则当为吕本中所撰葢吕氏祖孙，当时皆称为东莱先生传写是书者，遂误以为出祖谦之手，不知本中尝官中书舎人故称曰紫防，若祖谦仅终于著作郎，不得，有紫防之称，又书中有自岭外归之语，而本中东莱集有避地过岭，诗于事迹适相合，其为本中所撰无疑也。其书分条胪列于六经疑义，诸史事迹，皆有所辨论徃徃醇实可取，如谓经书中致字有取之义，又有纳之义，先儒但以至极立觧为未尽，又谓檀弓齐糓王姬之防句糓当为告使，必知其反也，句知当为如，皆于经训有合，又谓论语四体，不勤五糓，不分句为荷蓧丈人自谓亦颇有所见，其他大抵平正通逹切中理道之言，葢本中私淑，程子又从杨时游酢，尹焞诸人防濡染最深，师承极正，故粹然颇有儒者气象，非诸家说部所能方驾，其书首论衡门之诗一条所云，哀时君之无立志者，祖谦后作诗书记，实祖是说，亦可知其渊源之有所本矣，乾隆四十五年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
紫防杂说
宋 吕本中 撰
衡门之下，可以栖迟，泌之洋洋，可以乐饥，哀时君之无立志，不足以有为，贤者退而穷处，以自乐也，故衡门之下，不以为陋，泌之洋洋，可以自乐，而饥也，岂其食鱼，必河之鲂？岂其娶妻，必齐之姜，岂其食鱼，必河之鲤，岂其娶妻，必宋之子，鲂鲤，食之盛也，齐姜，宋子女之盛也，言时君既如是，不足以有为，则退而自乐，不必居高位之盛云尔也。
乐记，天高地下，万物散殊，而礼制行矣；流而不息，合同而化，而乐兴焉，孔子闲居，天有四时，春秋冬夏，风雨霜露，无非教也。地载神气，神气风霆，风霆流形，庻物露生，无非教也。清明在躬，志气如神，嗜欲将至，有开必先，天降时雨，山川出云，其在诗曰：嵩高惟岳，峻极于天，惟岳降神，生甫及申，惟申及甫，惟周之翰，四国于蕃，四方于宣，此文武之徳也凡此之类，皆道理含蓄，示人之意深矣，学者若比较同异，循文讨义，以求有得，则失之逺矣凡此等语，皆不可以文字言语求者也。然此皆圣贤自说，已分上事，或是賛掦此理学者涵味也，可未湏，妄求枉费思虑。
孝弟也者，其为仁之本与！夫孝弟何以为仁之本也，曰：孝弟者，仁之本心，亲生之膝下，以飬父母日严，孩提之童，无不知爱其亲者，及其长也，无不知敬其兄也，然则爱亲敬兄之心，心之本如此，无有丝毫伪者，非勉强而为之也，故圣人因严以教敬，因亲以教爱，皆因其所固有而导之耳，仁者身之本体也，孝弟为仁之本根，而充之耳。
古之为政，皆务委曲以合人情，其置法行令，皆出于不得已者也。不得已者，可以施于一时，不可行于长乆郑简公将毁，游氏之庙，子产不忍，竟不毁也，其后将为搜，除游氏之庙，过期三日不毁，子产复不忍而毁于北方，如使商鞅之徒为之，不惟必毁，游氏其不毁，且有重辟矣，然则刻核之论，非君子所宜道，信赏必罚，非仁政之先也。然则奈何？曰：夫子之道，忠恕而已矣，子产知之矣，管子所谓留令者死，不从令者死之类，皆刻核之论，所由出也，岂惟有害圣人之教，盖亦未知子产之用心矣。
魏，晋以后，评品人物，多言干局，识鍳如何桢，文学噐干郭展有噐度干用，徐邈同郡韩观有鍳识，噐干蜀先主机权干畧不逮魏武，刘有干畧政事之才，王导称何充器局方概，魏文帝欲观王权器局，蜀志称司马徽，清雅有知人，鍳呉贺循才，鍳清逺王导少有风鍳，陶侃亦称王导，鍳识经逺梅陶称陶侃，机神明鍳似魏武，以此观之，干局识鍳，最是观人要法，不可不知也。后世忽而不论，故取人之际，不能甚精，深可叹也。
答问，虽是要切，然道理多非，答问所能尽者，如子曰：参乎？吾道一以贯之，曽子曰：唯此话不容，再问也，子出，门人问曰：何谓也？曰：夫子之道，忠恕而已矣，此与夫子之谓曽子，曾子之对，夫子意实不尽，聊以答门人之问，尔如王子垫问，孟子士何事？曰尚志，此话亦不容，再问也，王子垫复问，何谓尚志？曰：仁义而已矣，此亦与初答不同，亦聊以答王子垫之问云尔。
心有所思，则其容寂有所敬，则其容貌俨然矣，懐千金之璧而行于道者，其视聼应接，必有所遗也，庄子所谓若亡其一，若防其一，皆谓志有所在，则气专而容自寂也，体此者，其知道乎！
陶侃，温峤之讨苏峻，湘州刺史卞敦拥兵不赴，又不给军粮，及峻平，陶侃奏敦阻军顾望，不赴国难，请槛车收付廷尉，王导以防乱之后，宜加寛宥，转敦安南将军，广州刺史，温公以为卞之罪，既不能明正典刑，又以宠禄报之，晋室无政，亦可知矣。温公之言固正论也，然未知王导之意，盖有所在，导意以为晋室衰微，已甚，又前此无积仁累徳之効若一一行法，用刑则离心更甚，危亡必及，如人元气不固，而又以峻药利病，岂不殆哉！凡导之辅晋，盖得子产治郑之意多，委曲迁就，以求合人心者，未可以常理论也，王右军，与殷浩言，中兴之业，以道胜寛和为本，又顾和劝王导明公为政，当使网漏吞舟之鱼，此皆深达，当时治体，王导能愼守之以辅衰，晋非后人所能详也。
子或问有人焉，自姓孔而字仲尼一章，近世觧经者以为问者为不必问答者为不必答，非也。子之意，葢讥王莽举动皆效，圣人耳。
神爵五鳯之间，天下殷富，数有嘉应，宣帝颇作歌诗，欲兴恊律之事，丞相魏相奏言：知音善鼔雅琴者赵，定，龚德皆召见，待诏而益州刺史王襄使王褒作中和乐，职诗歌大学，下转而上闻，夫宣帝号明主，而魏相亦名贤臣也，作歌诗，兴协律事，此侈心已生，有奢泰之渐矣，而魏相不能以道规谏，反进赵定等，以谀悦之，君臣相与如此，亦可鄙矣。大抵秦汉以后，礼乐消亡，君臣道丧，虽汉宣魏相，鄙陋至此，亦不自知其非也，欲治之主，可不知自戒哉！
仁，人心也，知物已本同，故无私心无私心，故能爱人之有忧，由有私己心也，仁则私己之心，尽故不忧。
士防知，郤克有憾于齐，而请老焉，且曰：使郤子逞其志，可以为正乎？曰：正也？曰：夫不能以义正其下，而使逞其志，伤国而害民，何以为正也？曰：夫固知之也，如使郤克不得逞志于齐，其伤国而害民，必有烈于此者，故士防隐忍迁就，使择其祸之轻者而为之耳！郑书曰：安定国家，必大焉先，若士防可谓先其大者矣。大抵春秋之世，贤大夫士所以处其国家者，率皆类此，其意盖以全国家保社稷，活生灵为急，非以行一善守一事，取信于人，为正也，以后世士大夫比春秋之世，其广狭自可见矣。晋师伐齐，归，范文子后入，武子曰：无为吾望尔也乎？对曰：师有功，国人喜以逆之，先入，必属耳目焉，是代帅受名也，故不敢，武子曰：吾知免矣，鄢陵之战，楚晨压晋军，而陈军吏患之，范匄趋进，曰：塞井夷灶，陈于军中，而疏行首，晋，楚，惟天所授，何患焉？文子执戈逐之，曰：国之存亡，天也，童子何知焉？范文子莫退于朝，武子曰：何莫也？对曰：有秦客庾辞于朝，大夫莫之对，吾知三焉，武子怒曰：大夫非不能也，让父兄也，尔童子何知？而三掩人于朝，吾不在晋国，亡无日矣！击之，以杖折委笄，訾柘死，宣子谓献子曰：昔吾有訾柘也，吾朝夕顾焉，以相宣国，且为吾家，今吾观汝也，专则不能，谋则无与，将若之何？对曰：鞅也，居处恭，不敢安易，敬学而好仁，和于政而好于道，谋于众，不以贾好，私志虽，不敢谓是也。必长者之由，宣子曰：可以免身，夫范献子在，当世以贿称，未必能守此言也，要其所闻所信者如是，源深流逺矣盖春秋之世，先王之泽未逺忠言善行，率见如故，家遗俗之相传者观范氏数世所以教其子者，盖可见矣。其意皆以谦退，自下不伐，善不施劳，以全其家，及其国为本也，古之为国者，必尽人事，事无遗憾，然后归之于天，功可为也，事可为也，若功之必成，事之必济，则非天命不可，此古人所以至成功济事，有不敢自任者也，孟子曰：若夫成功，则天也，惟力行不善，而责命于天，则为大罪耳，春秋之世，论事之成败，未有不言天命者，如天方授楚，晋，楚，惟天所授，晋，楚，惟天所相，齐，楚，惟天所授，吴之与越，惟天所授，国之存亡，天也，吾以卜之于天，故当时论功成，事济者必兼天命言之，未有专言人事者。
论语记，孔子答人君之问，必言孔子对曰：其答季康子亦如是，其尊君敬上大夫如是故弟子记之，谨其辞也，韩退之书，北平王家，猫相乳事，以为猫人畜无仁义之性者，予窃以为不然，予顷自岭外归，畜数马前，马得草，未食视后，马未有草，即衔草回顾，与后马如此，岂可谓无仁义性也哉？但蔽之甚耳，吕与叔觧中庸蔽有浅深，故有愚智蔽有通塞，故有人物，此论最善。
古今论疾，多言内热，今人所未详也。如朝受命而夕饮氷，我其内热，与张毅行年四十，而有内热之病以死，内热溲膏，使其君内热发于背，则生内热惑蛊之疾，今人论病，知内热之名者甚少，况能治其疾乎？大抵皆由思虑纷扰，不能内省，一意外慕，不求诸已，以致心火上炎血脉错乱而生此疾，故飬生者深谨之，而善学者以为至戒，知此疾之生在我，不在外也。
古人自奉简约，类非后人所能及，如饮食高下，固自有制度，诸侯无故不杀牛，大夫无故不杀羊，士无故不杀犬豕，此犹是极盛，时制度也，大抵古人得食肉者至少，而食肉之禄，氷皆与焉。肉食者谋之，肉食者无墨，此言贵者，方得肉食也，庄子九方歅相子，綦之子刖而鬻之于齐，适当渠公之街，然身食肉而终，相班超者曰：虎头燕额，食肉相也，以此知古人以食肉为贵，食肉为难，得比之后，人简约甚矣。
知天人一理，无上下内外之殊，然后能作礼乐，威仪升降，声音节奏感动人物，皆形容天理而已，穷神知化，由通于礼乐，不可诬也。
隂始凝也有结聚意，君子以正位凝命，凝重也，既结聚，则自重也，凝然凝重，皆有不动，意列子心凝形，释神凝者，想夣自消，大抵是结聚打成一片，自然不动也，书曰：今天其命哲，又曰：自贻哲命，言君子智识之逺可以自致也，自致之道，如何？曰：人一能之，已百之，人十能之，已千之是也。思曰睿，睿作圣，皆自贻之道也。
或问：列子子奚贵虚，列子曰：虚者无贵也，庄子曰：唯道集虚，又曰：无能者无所求，虚而遨游者也，二子之论，虚亦逺矣此论是二子分上得力处，亦岂后人容易可到，但不当如此说了，便已唯虚然后可以学也，易曰：君子以虚受人以虚受人，则圣功也。
壮子称南郭子綦隠几齧缺睡寐，又称天地固有常日，月固有明矣之类，此正与今说休歇者一致，若于其中能有自得，方可谓之物格，知至。
乡党记孔子衣服之制，当时衣服，自当如此，但周衰礼，壊君臣上下差乱无别，独圣人从容有常，不改其制，故学者记之。
钓而不纲，弋不射宿，亦非圣人，本志也，于不得已之中而为之节文，使见之者渐，反其正耳，然则圣人之志果何如？曰：不钓不纲，不弋不射宿，然后为正，所谓尧舜其犹病诸者也。
可欲之善，充而至于大力行所及也。大而化之，则非力行可至，然非力行亦不能化。
列子记老成子学幻于尹文，先生三年不告，造父师泰，豆氏亦三年不告，列子之学，三年之后，始得壶丘一眄，五年之后，始一解顔而笑，此皆足以见古人教人规模次第，故学者得力，非后人所能彷佛也，葢用力深者，其收功也逺得之艰则守之也，固未有侥幸于或成，似若有合，而卒然失之也。
孟子曰：予不屑之教诲也者，是亦教诲之而已矣。永矢勿过，永矢勿告，亦庶几其君，知我自誓如此，而亦有悔心焉，纵其君之不能悔，亦庻几后世之为人君者，知贤者自誓，如此，则思警戒而不敢至此极也？古之君子求纳于君，于善者亦多术矣，是则诗人之志也；蒹葭苍苍，白露为霜叹嵗月之晚也？所谓伊人，在水一方，言道理之不逺也遡洄从之，道阻且长，言逆道而求之，终不可近，遡游从之，宛在水中央，言顺道而求之，则至近耳，郭象解，庄子实有助于飬生，盖黙识心通，出于言语之表，如云将曰：吾遇天难，愿闻一言，鸿曰：心飬郭象注云：夫心以用伤，则飬心者，其惟不用心乎？达生篇一其性，注云：餙则二矣。飬其气云，不以心，使之又在宥篇目无所见，耳无所闻，心无所知，汝神将守形，形乃长生云：此皆率性而动，故长生也。天地有官隂阳有藏云但当任之，吾与日月参光，吾与天地为常，云都任之也，凡此之类，皆极于飬生者，非得于言语之表，不能知也。
夫教人之道固多术，如列子所谓三年不告者，古人规模，大概如此，然有心懃恳，而才不逮湏，待圣贤啓发者亦不止，举一隅而已也，如庄子所说女偊，谓卜梁倚，吾犹守而告之，三日而后能外天下，已外天下，吾又守之，七日而后能外物也，外物已，吾又守之，九日而后能外生，古人教人，虽不尽如此，然观孝经所记，孔子所以告曾子者，亦详且尽矣。
先儒解致字徃徃不尽，如致中和，天地位焉，郑康成云：致行之至也。致乐以治身，云致深审也，周易畧例主必致一也。孔頴达云，致犹归也，礼记礼器，礼也者，物之致也，郑云致之言至也，极也，其它诸经徃徃只为竭尽之意，如防致乎哀而止，士见危致命，君子以致命遂志，与病则致其忧之类是也。此皆意有未尽，葢致有尽之意，有取与纳之意，如防致乎哀而止，见危致命之类，谓之极尽可也，如致中和，致知之类，则又有取之意焉。吾闻致师者，亦有取之意也。用致夫人，凡春秋以某事致七十致事，致为臣而归，则又有纳之意，与尽之意，凡此皆难以一字通解也，今人谓招致者，亦取之意也。
檀弓齐谷王姬之防谷当为告古毒，反声之误也。告下告上之辞，故误为谷。
父母之防，哭无时，使必知其反也，知当为如字之误也言父母之丧号哭，哀慕如欲父母之复反。
和顺于道德而理于义，配义与道，既曰道矣，而又曰，义既曰道德，而又曰理于义，盖义者就其日见之行，而中节者言之也。行义以达其道，盖惟日见之行，而后可以达其道也。
穷理尽性，以至于命，命也，性也，理也，皆一事也，在物谓之理，在人谓之性，在天谓之命，至于命者，言尽天道也，薫陶渐染之功与讲究，持论互相发明者也，要之，薰陶之益，过于讲究，知此理者，方可以语学也。
干西北之卦坤，西南之卦，乾坤而有方所，何也？曰：不有方所，则不见其用，言方所者，明其用也。
孔頴达疏解，贞字云正也，一也，固善矣，然不如近世儒者以贞者，中虚无我之谓，为尽善也。
春秋之末，凡谋国者，不知礼义，专言利害，上下安之，恬不知怪，季平子将娶于宋公，若谓曹氏勿与，鲁将逐之，曹氏告公，公告乐祁曰：与之如是，鲁君必出，政在季氏三世矣，鲁君防政四公矣，无民而能逞其志者，未之有也。卒与之，季平子叛臣也，其迹已见为乐祁者，宜告其君，以君臣大义，纵未能讨，其可与之婚姻，而崇奬乱人以自托乎？为宋公者，又不知叛臣之可恶，而轻妻之女，君臣之义，父子之亲，于是尽矣。
七月之诗，凡生物之时，举日一之日，觱发之类是也。成物之时，举月，七月流火之类是也。四时尽僃，独无三月，盖三月无专指之事耳，其言春日迟迟泛言，春和时也，而先儒以为春日，则三月也，又以为三月为隂阳之中亦已凿矣。
消息盈虚之运，惟贤知之士为能察之，为国者惟修其在我者，以待时焉可也？如时将有及事将有间，天时不作，弗为人客，人事弗起，弗为之始，天节不逺五年反复，凡此之类，非贤智之士弗能察，非刚徤之，君不能用也。知时与否，成败之由，存亡之机也，不肖之君，下愚之臣，则常易之。
论语弟子记孔子之语，都不及治心，飬性上事，止论目前日用闲邪？去非孝弟忠信而已，葢脩之于此，必达之于彼，约之于内，必得之于外，知生则知死矣，能尽人，则能事鬼神矣，下学则上达矣。圣人之道，如是而已，让千乘之国，无一言之诺，可以为难矣！以为君子，则未也，然则如之何而可谓之君子曰：利害之心，薄义理之心胜，爱巳及物，薰然慈仁，其心休休焉，无疵吝无矫诈，然后为君子。
天下万物一理，茍致力于一事者，必得之理，无不通也。张长史见公主，担夫争道，及公孙氏舞剑，遂悟草书法，盖心存于此，遇事则得之，以此知天下之理本一也，如使张长史无意于草书，则见争道，舞剑有何交，渉学以致道者亦然，一意于此，忽然遇事得之，非智巧所能知也，德成而上，艺成而下，其愿学者虽不同，其用力以有得，则一也。学者盍以张长史，学书之志，而学道乎？春秋之世，先王之泽渐逺然善言相传，犹有存者，学者得其言，犹可详思而致力也，谓伍子胥为人刚戾忍诟，能成大事，赵襄子言，君所以置母防为能忍诟也，是忍诟之道，微此数子言之，后人不知也，庄子称伊尹，强力忍诟，亦是道也，后世人自处，旣不厚而轻用其身，皆不知忍诟之道也。
古之人君能有君人之言者，如楚共王谓申公巫臣，其自为谋也，则过矣，其为吾先君谋也，则忠矣，巫臣欺君，自予以成其奸，恶之大者，众所不赦，而楚共王以为能谏止，其先君之恶，而遂以为忠，记人之功，而忘人之过，絶疵吝之心，开广大之路，可以为万世之法矣，古之人君能为此言者甚少，李卫公独取汉武帝谓郭觧此其家不贫，谓田蚡，遂取武库以为能尽事理，折奸人之谋，葢亦未尝深究共王之语矣，使后之人君如汉武帝之徒，闻巫臣事则必以为欺君，济奸以忠之言为笑矣，安知有此广大之理邪？此良由古人风俗未壊先王之泽未逺善言犹存，人皆相传，楚共王未为大贤，犹能为此语也！后世风俗已壊先王之泽已逺善言不存，民无所习，虽有絶人之才如唐太宗之为君，李德裕之为臣，亦未必能为此言也。
古之善为国者，常勇于不敢勇于不敢，则自天佑之之兆，所以全其国者也。
韩非言，非知之难处，知为难矣，所谓处知者，实尽天下事理，今有絶世之才非常之用，而卒不能济事，保身者皆不能处其知者也，如崔浩之徒是也，张子房从容事外，人主不疑，功臣不忌，事未成而身已退，峩峩清逺眞所谓能处其知者也。
世之人方注此一念，则牢不可破，及后念冲前念，则云散，氷消了无关渉，方知前念，后念本无实事，但方注此念时，则遂以为实耳，如爱富贵人，且只爱富贵，爱声色，只爱声色，及后识破，方知可笑，如郗超之死，其父念之过甚，及见超，与桓温书，则遂大怒，不复伤悼，此皆后念冲前念，后念既起，前念自去，万彚不同，各滞形气，覩此理者，其知之矣。
易言为善，为恶之应，理之必至，则但言自天佑之，自上佑也，自外来也，终来有它，吉，皆言非人智之所知，力之所及，而天理自如是也，其道人之意深矣。
韩退之言行而宜之之谓义，义者见于行事者也，事有体有用，义则其用也；道则体也；故曰：配义与道，易曰：和顺于道德而理于义，又曰：方其义也，义常别作一事说，正是用处也。
今日记一事，明日记一事乆则自然贯穿，今日辨一理，明日辨一理乆则自然浃洽，今日行一难事，明日行一难事乆则自然坚固，涣然氷释怡然，理顺乆自得之非偶然也。
生于其心，害于其政，心之所生，害于其政者，有大小轻重之异，不可以概举，春秋以一字为褒贬，随其心术高下，推其功过，大小不为过也，礼禁于未然之前，春秋制于巳，发之后，圣人之忧患，后世至矣，后世儒者注解纷然同异，丛杂务末，失夲此庄周之徒所以痛加掊击也，然周之徒遂欲冺絶是非无复轻重，所谓以一字为褒贬者，不复可用，其流遂至于君臣父子之道，无所分别，此周之徒，所以为大罪也。
退之施先生墓铭云：古圣人言其防宻微笺注纷罗，顚倒是非，闻先生讲论，如客得归，此论岂独形容施氏有功，盖于圣人之道，有补矣。
学问功夫全在浃洽，涵飬蕴蓄之乆左右采择，一旦氷释理顺，自然逄原矣，非如世人强袭取之，揠苖助长，苦心极力，卒无所得也。
东门襄仲杀适立庶，鲁之君臣无一人能讨贼者，季文子为国正卿，任国之重，亦无一言以正其失，固名教之罪人也，莒仆之事，乃自以为于舜之功，二十之一，庶几免于戾，其亦不自知而无愧，耻也甚矣，历代学者，诵其文而賛美之亦不能知其过恶，有不可赦者，良可惜也，汉承暴秦之后，诛戮斩伐，恬不知怪，君臣上下莫能推其原以救其失，淮南厉王之死，在文帝无毫髪之过，公卿议法，亦无失也。而袁盎以为独斩丞相，御史以谢天下，乃可。此为何等语？虽文帝贤君，必无肯从其言之理，然诸县传淮南王不发封者皆弃市，滥刑之甚，与秦无异，皆盎言所致，惜乎大乱，酷之后，士大夫生其时者，不学无术，不能深知前日之非以所闻见，形之议论以悮天下后世，其害不小也。
左氏宣公，六年，赤狄伐晋，围懐及邢丘晋侯欲伐之，中行桓子曰：使疾其民，以盈其贯，将可殪也，而释文贯音，古患及训，串习之串，恐有未尽，闵子骞曰：仍旧贯，如之何？先儒以为贯事也，盖释诂文，然则盈其贯，亦当依夲字读为盈，其事也，不必作串，习之串。
鲁宣公五年髙固使齐侯止公，请叔姬焉，杜预以为连昏，邻国之臣厌尊，毁列释文，厌于渉反，古人用此字者多矣，近世学者乃以为压尊，毁列失之甚逺矣。
前軰常教少年，毋轻议人，毋轻说事，惟退而自修可也，学记曰：幼者聼而勿问，皆使人自修，不敢轻发，飬成德器也，鄢陵之战，范丐趋进曰：塞井夷灶，陈于军中，而疏行首，晋，楚，惟天所授，何患焉？文子执戈逐之，曰：国之存亡，天也，童子何知焉？郑侵蔡有功，郑人皆喜，惟子产不顺，曰：小国无文徳而有武功，祸莫大焉，楚人来讨，能勿从乎？从之，晋师必至晋，楚伐郑，自今郑国不四五年，弗得宁矣，子国怒之曰：尔何知？国有大命，而有正卿，童子言之，将为戮矣！范宣子子产之言皆切论也。而文子子国深抑之，如此者，正恐后生轻发，未成德器，而先招祸败，卒无以立也；故此两人，后来所立，如此之逺良由老成教之有素，中有所主也。
张子房见黄石公后从前豪气，刮磨尽矣，鉄未去矿，击之则折，百链之钢，所攻必破，所伐必壊而无摧折之患者，矿尽故也。黄石公所以教子房者，独去其矿耳，庄子所谓欲当则縁于不得已，不得已之类，圣人之道，子房悟此矣，崔浩之徒，不知去矿而好自用，所以致夷灭之祸也。
前軰尝说，后生才性过人者，不足畏，惟读书防思推究者为可畏耳，又云：读书只怕防思盖义精深，惟防思用意为可以得之，卤莾厌烦者，决无有成之理，论语温故而知新，先儒以为温防也防绎故者，乂知新者学，而不思则罔，先儒以为学不防思其义，则罔然无所得，防绎防思就先儒分上所得已多，况眞能防绎防思者乎？君子气象难遽，形容惟平易，安和者为近之，书曰：其心休休焉，其如有容，此近君子气象也。所谓休休者，平易安和，无急躁，狠戾贪冒之意也，范宣子让，其下皆让，传称之曰：一人譲善，百姓休和，郑未服，晋知武子曰：若能休和逺人将至休和二字，最是无急，忿戾贪冒处，故古人数称之，亦切论也。
春秋之末，货赂公行，政以贿成，无复理义，故乐桓子求于叔孙豹，范献子请冠于叔孙婼，高齮取货于季氏，荀寅求货于蔡侯，祁胜行贿于荀跞，子常求马与裘于唐，蔡二君，当此之时，风俗大壊如此而诸国之君安于茍，且不能一救其，因循陵迟，以至灭亡，莫之能悟也，欲救其弊，固多术矣，然莫如亲近，正人诱引善类，以为标的，则风俗自变，好恶自定，风俗变好恶定，则国势自安，不假他术也。
四体不勤，五谷不分，荷蓧丈人自谓也言我方患四体不勤，五谷不分，孰能知夫子耶？如此则气象好，若说四体不勤，五谷不分指，夫子则气象不甚好，观子路拱而立，则敬之甚至，盖察其容貌，有得于心矣，其气象不容不好也。
桓公杀公子纠，召忽死之，管仲不死，子路疑以为未仁，夫子以为桓公，九合诸侯，不以兵车，管仲之力也，如其仁，如其仁，夫子之意，不以为召，忽不必死也，亦不以管仲为可以无死也，特以为事有大于死，则就其大者可也。事小于死，则死之可也，不以公子纠，君臣之分未正，为不必死也，既事之矣，而所事者为争国者所杀矣。岂有不死之理，独管仲之意，以为生民，方在涂炭，得我则生，不得我则亡，华；夷，方且不辨得我，则有中国不得我，则无中国，故忍死就仇，以成其大，此圣人所深与也，召忽不能若是，则岂有不死之理，孔子恐人以必死为是，不以就大者为正，故子贡之问，则又荅以管仲相桓公，覇诸侯一匡天下，民到于今受其赐，微管仲，吾其被髪左袵矣，此孔子深称管仲之功所就者，大可以如此也，岂若匹夫匹妇之为谅也，自经于沟渎而莫之知也，圣人恐人以必死为贤，不以就大者为正，故又详为此言，以叮咛之也，亦岂以忽为不当死哉！学者所以处轻重微细，正在于此。
管仲不死，公子纠之难，圣人不以为非者，知其所就者，大可以如此也，至三归反坫之类，深诋之者，以其为无所为也，虽君奢亦奢，君亦，管仲本志如此，而三归反坫之类，本不为君设，故圣人知其器小，不可以入尧，舜之道也。
君亲无将，将而诛焉，所谓将者，谓有此意也。有此意者，何由知之？必见于事，事形而未用，欲必弑其君亲巳，见于事而未成者也。若不见于事而逆知其意，以为将则滥刑以逞，人皆有罪，有意无意，皆可妄指，已形未形，皆可强服，忠良被祸，多由此言，公羊腐儒，妄设此论，自汉以后，率皆用之，为忠良之害甚大，窃谓治平之世，当先去此不经之论，然后后世之君，奸谀之臣不得用其私意，忠良頼以得免，不可不深戒也。
鲁昭公三十一年十二月辛亥朔，日有食之，是夜也，赵简子夣童子臝而转以歌旦，占诸史墨曰：吾夣如是，今而日食，何也？史墨则对，以为吴入郢之咎，终以弗克，又以入郢，必庚辰日月在辰尾，庚午之日，日始有谪，火胜金，故弗克也。夫日食于上，赵简子不能戒惧，思所以迁善惩恶者，梦亦肆矣。而史墨不能对，以大义专明，近事而先及呉，楚纷争之衅，此乃占人常谈，非为国之言也，后世京房郎顗之徒，其学盖出于此。
昭二十六年，王子朝告于诸侯曰：王后无适，则择立长年，均以徳德均以卜，此语最为害正，天下未有年均者，先一日生，则一日之长也，先一时一刻生，则亦一时一刻之长也，圣人重先后之序，如春夏秋冬之不可逾也。天理何谓年均乎？此奸言也，而左氏不能诠定以误世，陋亦甚矣！又如王后无适，则长防固有定分，长防定分，亦犹嫡庻之不可乱也，何谓择立长乎？王子朝为此言，皆尹氏毛召之徒，懐奸助恶其词，错乱然也，孟子曰：邪辞知其所离，盖于王子朝之言见之矣。
左氏膏肓，何休作郑箴，两人引据，及诘难之语，尽用春秋，感精符之类为证，而无识浅见甚矣，而汉末学者咸以大儒推之，吾知汉末诸儒，未尝学也，公羊浅陋已甚，而何休之徒，又从而逄其恶，如黜周王鲁之类，大不近人情，定公六年，季孙斯，仲孙忌帅师围郓，仲孙忌阙文耳。而公羊以为仲孙，忌讥二名，非礼也，固已可笑而何？休则以为春秋？定哀之间，文致太平，欲见王者治定，无所复为讥，惟有二名，故讥之，定哀之世，大乱之极也，而何休以为文致太平，王者治定，无所复讥，惟有二名可讥耳，其诬秽荒谬，至此令人愤恚不已，垂世立教者，湏取此等妄说，及引用，纬书之类，皆当科别而显黜之，不得与其它诸儒所说并行，然后圣人之言，不为芜漫所覆，坦然可见。
越之谋，吴大夫种献谋，王不如设戎，约词行成，以喜其民以广侈，呉王之心，吾以卜之于天，天若弃呉，必许吾成而不吾足也，将必寛然有伯，诸侯之心，既罢敝其民，而天夺之食，安受其烬，乃无有命矣，申胥谏曰：不可许也。夫越非实，中心好吴也，又非慑畏我，甲兵之强也，大夫种勇而善谋，将还玩，呉国于股掌之上，以得其志，夫固知君王之葢威以好胜也，故婉约其词以纵逸王志，使乐于诸侯之国，以自伤也，使吾甲兵钝敝，民人离落，而日以憔悴，然后安受吾烬，烬者焚爇之残也，钝敝其国，多方损壊使至如焚爇之，极不可复，然后举手取之，无毫髪之劳矣，此吴越成败，大概也，越用大夫种之防以成功，吴黜申胥之计以灭亡，非偶然也。
赵简子使尹铎为晋阳，请曰：以为茧丝乎？抑为保障乎？简子曰：保障哉？尹铎损其户数，简子诫襄子曰：晋国有难，而无以尹铎为少，无以晋阳为逺必以为归，其使尹铎为晋阳也，简子谓之曰：必堕其垒培，吾将徃焉若见垒培，是见寅与吉射也，垒培荀寅，士吉射围赵氏为之者也，尹铎徃而増之简子如晋阳，见垒怒曰：必杀铎也而后入，且曰：是昭吾雠也，邮无正进见，曰：以为铎之意，谓思乐而喜，思难而惧人之道也，委土可以为师保，吾何为不増以是可以鍳而鸠赵宗也，简子说以免难之赏赏尹铎，及晋阳之围，众欲徃长子，又欲徃邯郸，襄子皆以为不可，独以为晋阳，先主之所属也，尹铎之所寛也，民必和矣，乃走晋阳，晋师围而灌之，沈灶产蛙，民无畔意，若赵简子可谓知所任矣，夫所谓尹铎之所寛者，国之所恃以为根本，如人之元气，元气茍存，不可得而死，根本若在，不可得而亡，后世谋国者偷目前之，而忘后日之虑，其得存者，幸也，然尹铎之所寛者，不但寛赋税而专扞蔽也，盖先去其主之邪？意以行其义，然后民得以寛也，增荀寅吉射之垒，动存规戒矣，其肯纳君于不义乎？沈灶产蛙，民无畔意，种之乆矣非一日积也，自郑康成论郊禘之说，纷纭不同，以为禘者，冬至圜丘祭昊天上帝也，郊者，孟春，南郊祭感生帝也。而孔頴达之徒，又以为经传之文，称禘非一，其义各殊，论语禘自既灌而徃者及春秋，禘于太庙，谓宗庙之祭也，防服小记曰：王者禘其祖之所自出，及大传曰：不王不禘，谓祭感生之帝于南郊也。而祭法所谓禘黄帝者，祭昊天上帝于圜丘也必知，此是圜丘者，以禘文在郊祭之前，郊祭之前，惟圜丘耳，郑康成又谓噫嘻，春夏祈谷于上帝，春者祭，感生帝于南郊，夏即雩祭，凡此纷纭，皆由康成惑于防，纬妖说，后之学者不能极力辨明，反为出力以济诬，伪王肃圣证，论力防郑短，如谓圜丘与郊为一之类，所补甚多，然犹有未尽独陆淳之论，坦然明白，尽去邪说，实有功于圣人，学者不可不察也。
礼记是月禫，中月而禫，郑康成皆以为非，此月而禫，于大祥之后，月而禫，縁此遂有禫制，世人以其过于厚者，莫之敢改，然失礼之正矣，王肃以为是月者，此月也，中月者，此月之中也，力攻郑短，实为至论。
仪礼防服在古书中最为详尽，差次轻重皆出天理，圣人之意，明白可见，不可得而改更也，子为父三年，父为子期，孙为祖期，祖为孙，九月，盖父祖为直下子孙，降一等报也，如旁亲为我朞者则亦为之朞为我大功者，则亦为之大功，报施均者，旁亲之道也，近世以来，妇为舅姑三年已大失，轻重之序，非礼甚矣，而舅姑为妇，犹为九月，是降两等报也，悖理特甚。
天下无二斩，妇人在家为父，旣嫁为夫，明无二上也，今为舅姑三年则不得不为父母三年，是一妇人之身有三年之服者，五也。
圣人制礼，唯祀典防服，大概后世不可得而变更，何者？皆出天理，非人之私意也，如天子祭天地，诸侯无所事于天地也，子为父斩衰三年，本其所生也，他人无所用其服也，其他轻重皆然，如庻母之祭，至孙止，父母在，不为庻母服皆明，大义至重，不以私恩曲从也，能明此者，则知天理矣。
今世隂阳家以人性配五音，宫商角徴羽以定灾福，世固以为不经，可笑，然而春秋之世，葢已有此说，晋赵鞅卜救郑，遇水适火，占诸史墨，史赵史曰：是谓沈阳，可以兴兵，利以伐姜，不利子商，伐齐则可，敌宋不吉，史墨曰：盈，水名也，子水位也，名位敌，不可干也。炎帝为火师，姜姓，其后也水胜火，伐姜则可，盈则鞅，名子则宋姓，夫以子为水位，盈为水名，炎帝为火师姜氏，其后水胜火，伐姜则可，此正与隂阳家之术同，皆无稽之说也，然有此说，则有此事，心说相应祸福，从之，祸福之起，生于心念，理自如是，横渠说，言形则卜如响，以是知形质蔽固之鄙，心不能黙，然自达于性与天道，性与天道，万事有无，皆其分，内所固有也，虽有出于思虑之表者，亦是分内正，横渠所谓形质蔽固之鄙，心不能黙，然自达于性，与天道也。
庄周言生之来，不能却其去，不能止，悲夫！世之人以为飬，形足以存生，而飬形果不足以存生，则世奚足为哉？此谓有意于飬形，以存生者也，有意于飬形以存生，则实有不可存生，若无意于飬形，以存生则飬形，岂有不存生之理，庄周又言虽不足，为而不可不为者，其为不免矣，夫欲免为形者，莫如弃世，弃世则无累，无累则正平，正平则与彼更生，更生则几矣，夫所谓弃世无累，是无意者也。至于更生，则几矣，则所谓无意于飬形，以存生者，方可以存生也，所谓虽不足为，不可不为也，不可不为者，任之而已，非实为也，其为不免矣，实为之而有所为也，故不免此飬，生之要也。
论飬生者，以神气相守为本，列子体合于心，心合于气，气合于神，神合于无，庄子广成一章，皆飬生之祖也，至谓泛乎？若不系之舟，瞳然若新生之犊，皆是所以发明此理，此理既明，能更调，出入息乆之息住或存想一处，心不外驰，皆可以却疾延年也。嵇叔夜言神仙可以学，得不死，可以力致，勉之至矣。
晁文元法藏碎金云，百骸道引，贵乎动乆乆则和柔又云：道气令和引体令柔，是知道引以和柔为至气和，体平疾不得入矣！此晁公亲得此味者，据其所知而言也。然则气错襍体强梗，乃疾病死伤之本也。
士防在秦三年，不见士伯，其人曰：能亡人于国，不能见于此，焉用之？士季曰：吾与之同罪，非义之也，将何见焉？及归，遂不见。自古以来，能知非省过，不与人为党，如士防者盖鲜矣，后世议者以为与人长乆不计是非，邪正皆以为善，其亦未知士防之用心矣。
陈太丘以太守受侯常侍之托，归罪于巳，此君子用心也，然不得专谓之正，所谓正者不，其非隐黙而去之可也，但当时风俗激讦太甚，陈太丘不得已而欲矫其耳，不然，亦非所以垂世立教也。
文中子称北山黄公善医，先寝膳而后针药，孙思邈千金方恶疾大风论云：难疗易，疗属在前，人不关医药，又着医书称：凡病自治八分，师治二分，观此数者，则所以治疾者，亦可知其大概矣。
赏必当功，罚必当罪，刻核之论也，罪疑惟轻，功疑惟重，君子长者之心也，以君子长者之心为心，则自无刻核之论，如君子不尽人之忠，不竭人之欢，去其臣也，必使可复仕，去其妻也，必使可复嫁，如此等论，上下薫蒸，则太平之功可立致也。芝草生甘露降，醴泉出，皆是此等和气，薰蒸所生。
自古人君道人使谏，容受直言，亦未必出于至诚为善也，惟明于利害，知諌之必有益于巳，故信纳不疑，且不以为难也，如赵简子，唐太宗皆是也。赵简子亲簒晋国，唐太宗杀兄逼父，无所不至，至于闻谏则喜，不以为难者，葢知纳谏，有益而拒諌为有损，知纳諌利于已而拒諌，必害吾身也，今夫病者起居无禁，饮食无忌，无人劝止，则死必矣，夫劝止果善意乎恶意乎？此不待剖判，而后喻也，唐明皇相李林甫，十九年间，无一言忤防，卒至大祸，夫忤防与不忤，防人君果孰利乎？然自古人君自非昏惑失志，皆知此理，然不能用者，亦由奸人逆为之说，以为为此论者，必有所为，或以为有党，或以为邀名，其说不一，人君甘心信之，而忠言直词，不复可入矣！故至于危亡而卒不悟也。易曰：入于左腹，获明夷之心，于出门庭，象曰：入于左腹，获心意也，夫所谓获心意也者，固已夺其心，而蛊壊之也，忠臣义士宁得而救之耶？引导摄生平时不见有力，惟有横生之疾，则得力矣，引用善良，平时未知其益，惟有卒然之祸，则当知之，所以病危不死，国危不亡者，知此道也。
常人之情，多是私意而不能自观省也，如园林花竹，已自种植者见之意思便别，他人所种植者，虽甚爱之，终无亲昵之意，草木无知，犹私之如此，况其亲党之所爱乎？若于此类，尽能观省，其亦将寡过而得至公之体矣，从师学问，当知轻重，既知轻重，然后愼择而谨守之可也，所谓知轻重者，如七十子之徒从孔子，则当事事模范，不当少异，然有不安于心者，犹当详问以释其疑，疑释心安，而后从之，如子路之问，孔子反覆辩难，亦可见矣。自孔子以降，性各有偏见，或未至，事事学之，安得不为大害，此圣人之后，所以多流而入于异端，皆由不知轻重也。然学者从师，便有私心，以巳，所传为是私心既生，百病俱出，此固未足以语于学矣。
人君取人，不当以一事一言之悮，便为可去，一事一言之善，便为可信，要当论其大概，邪正及公议之，所去取者耳，自古人君常失于此，小人取媚于君者，术固多端，然大抵必先多为可信，以中上志，然后弥缝补，合以乆其权，乘势高下，以遂其意，大则簒夺，小则败国，不可不察也。班固论石显师丹事，最为有益，显内自知擅权事柄在掌握，恐天子纳用左右耳目有以间，已乃时归，诚取一信，以为騐显常使至，诸官有所徴发显先自白，恐后漏尽宫闭，请使诏吏开门，上许之，显故投夜还，称诏开门入，后果有上书告显颛命，矫诏开宫门，天子闻之，笑以书示显，此元帝在显术，中而不悟其不亡者，幸也，人有上书言：自古者以贝为货，今以钱易之，民以故贫，宜可改币，上问师丹，丹对言可改，章下有司议，皆以为行钱以来乆难卒变易，丹老人，忘其前语，后从公卿议，哀帝亦不能察也，师丹传，若不言老人，忘其前语，则丹为反覆，无据之人，石显传若不言，时归诚取一信，以为騐则显罪状，亦不甚明白，惟此数语，然后其人，生平忠邪，自可详考，非班固高识逺见有益世教，何以及此？人君但以一事一言以分邪正一事，一言以为：去取而不论，大防邪正，公议是非，葢亦不知此矣，而不为小人所误，以至败亡者，幸而已矣。
其在东夷，北狄西戎，南蛮，虽大曰子，吴子，楚子之类，皆是也。郑康成以此一节为九州之外长也，然亦谓虽有侯伯之地，本爵亦无过子，是以同名曰子而国语，呉语夫命圭有命，固曰：呉伯不曰：呉王夫所谓吴伯正谓牧伯之伯如礼记五官之长，曰：伯周礼，九命作伯，及周召二伯之类是也。而韦昭以为呉本称伯，故曰呉伯，大谬妄矣。
李斯，李林甫之徒，当极盛时，自知不可，祸败必及，察其所言，皆知之矣，如使二人者知其如此，痛自改悔，变前所为言之于君，言之于众，以求自新，则可以变祸为福，易亡为存，惟其不能改，所以祸败危亡，必及也，若此者，可谓自弃矣，可谓委其身于剑防矣，不然，不得为下愚不移也，虽然，自古天道，察人之不能改，必飬成其恶，所谓厚其毒而降之罚也。如秦之末世是也，方陈胜未起，外难未作，先有内祸，改用忠良，则基业，岂有便壊之理，惟不如此，所以谓之飬？成其恶也。
列子谓伯昏无人射，列子无字音莫侯反，庄子不音读，如本字也，列御冦之齐，中道而反，遇伯昏瞀人申徒嘉与郑子产同师伯昏无人，然则伯昏无人，自一人也，伯昏瞀人自一人也，列子既师，呉丘子林，友伯昏瞀人，乃居南郭，又言：师老商氏，友伯高子不知老，商氏即呉丘子林耶？或别一人也，又不知伯高子与无人，瞀人为一，为二也；此虽御冦寓言，然据文指事，则自不一，要皆独立絶尘高出一时之上者也。
列御，冦谓伯昏无人射，引之盈贯，张湛解云：尽穷镝，郭象云：盈贯犹溢，镝也，措杯水其肘上，张湛云手停审，故杯水不倾，郭象云左手如拒，右手如附枝，右手放发而左手不知，故可措之杯水也，如此之类，训释明白，文词高古，皆后人所不到，又挥斥八极，神气不变，郭象以为徳充于内则神满于外逺近幽深皆明，故审安危之机，而泊然自得也，如此等语，殆类有得者矣。
庄子圣人之心，非曰静也。善故静也，万物无足以扰心者，故静也，水静犹明，而况精神，葢言圣人之静，非以静为善，故静耳，万物无足以扰心者，则自然静也，水静犹明，而况精神静之至也；自然之应也。
月令上丁释菜，周礼大胥，舍菜合舞，释菜者不用牲牢，币帛释苹藻而已，礼之轻者至释奠，则有牲牢，币帛，独无迎尸以下之礼耳，夫礼于先师，先圣而用礼之轻者，何也？曰：陶匏燔柴，以事上帝，亦贵乎简也云尔。
李绛对宪宗，言人臣生死，系人主喜怒，凡此等语，皆不当对，人主轻说，如昏君暗主，便以为当然，适足以啓其骄心，未有毫髪之补而有无穷之祸也，不如后汉樊英对，顺帝言，陛下焉能生臣？焉能杀臣？焉能贵臣，焉能贱臣之语，能消人主，未萌之骄而长，其敬贤之心，诗曰：辞之辑矣，民之洽矣，辞之绎矣，民之莫矣，樊英之谓乎？庄子徐无鬼篇，所谓暖姝者，学一先生之言，则暖暖姝姝，而私自悦也，自以为足矣，而未知未始有物也，庄子此论备，见小人私意，小知自足情状，世人自私害正者，无不如是，但论之未尽，不能取信于人，所谓未始有物也者，非学者所当先论也。
庄子称目无所见，耳无所闻，心无所知，曈然如新生之犊而无问其故，泛若不系之舟，齧缺睡寐，神农昼暝，自以此论为极至也，至所谓有干越之劔者，柙而藏之，不敢用也，精神并流四达，上际于天，下蟠于地，则实为飬生要诀。
列子称：子列子学也，三年之后，心不敢念是非，口不敢言利害，又言：列子自以为未始学而归，古人所谓学者类如是，其亦异于后人，所谓学矣。
齐桓公常与管仲谋伐卫，退朝而入，卫姬望见君，下堂再拜，请卫君之罪，公曰：吾与卫无故，对曰：妾望君之入也，足高气强，伐国之志也，见妾而有动色，伐卫也，明日君朝，揖管仲而进之，管仲曰：君舍卫乎？公曰：安适之，管仲曰：君之揖朝也，恭而言也，徐见臣而有惭色，臣是以知之，公曰：善！仲父治外，夫人治内，寡人不为诸侯笑矣，夫心术之动毫髪不能自隐，必为人知，不可得而欺也，管仲卫姬之知，桓公亦可见矣。此谓微之显，诚之不可掩也，海上之鸥舞而不下，彼必有以知之矣，孰谓色庄？言厉而可以自蔽乎？
天下风俗，美恶之极，无有不由积累而成者，至于人才事业，必因积累之乆互相推激，然后能至微妙，且如汉魏以来，士大夫多以字画为事，西晋以后尤盛，故积累推激，至王右军，然后能造微入妙，若魏晋以前，不以字画为事，右军纵能书，必不能便，至如此之妙，学问工夫，何独不然？三代圣贤相继，故圣贤之出，如此之众，亦有积累，推激之功也。
孟子桃应问一章，王介甫，刘原父皆不以为然，刘原父论齐国夏，卫曼姑帅师围戚，曼姑受命而立，輙其不可以围戚，何也？或问乎？孟子曰：舜为天子臯，陶为士师，瞽瞍杀人，则执之乎？孟子曰：执之，今以蒯瞆为瞽瞍，以輙为舜，以曼姑为臯陶此，孟子之义已，曰：孟子未尽于义也，伯夷，叔齐让国，不取饿于首阳之下，终身防然以谓求仁得仁，故无怨也。夫不以能有其国家为贵，而以全其志义为安，故孔子称之，舜有天下，瞽瞍杀人，是亦将且循伯夷之义，安在其循有司之法，而以巳之贵加其亲，此不为知春秋，欧阳公论柴守礼杀人事，世宗不问，为知权也；以为天子有宗庙社稷之重，百官之卫，朝廷之严，无有窃负而逃之理，范淳夫以此章为非，孟子语也，程正叔以为此语有悮谬处，荥阳公常言介甫原父皆以孟子答之为非，曷不曰是舜为天子，瞽瞍杀人，臯陶亦不得执此二公之论也，予闻之师友曰：是不然，圣贤立教务成其善而已，言不委曲，则理不明，今曰舜为天子，瞽瞍杀人，臯陶不得而执，而学者何？问焉？若必以是答之，是亦二公而已矣，何以为？孟子何以知其然？齐宣好乐与勇，好货与色，以常人论之，皆在所不答，而孟子告之如此，亦委曲以导其志，使其趋于善而已，不然，何以为孟子，然则桃应之问，孟子之答亦尽，夫世人委曲之意，而使之趋正道也，尔若以为不然，则问者为不必问答者为不必答也。
历观古人为君帅师而覆败，防虏者，未尝以为深罪，而必使之死而后巳也。秦伯之用，孟明之类，葢可见矣。至汉武帝时，李陵败亡，然后以为深罪，而当世之人亦以为隤，其家声也，其后败亡者以为大戮，皆起于此，盖士大夫学术不明知识浅，下懐謟谀以事君，而忘古人之大义也，夫帅师而战败，亡常事其事，有当诛者，有不当诛者，独论其事之轻重，事之是非，而察其用心何如？而要其归焉可也？秦伯之用，孟明之类是也。若以一概论之，以为可诛而不究，夫用心何如此？秦汉以下庸主之骄心，邪臣之谀悦，终必有以败，夫国家也，夫力屈而伪降，降有所为，或在乆逺或在宻迩其效必见，安得与夫背主归贼，反害其主，而脱其死者，一例戮杀哉！蜀黄权降魏，先主以为孤负黄权，黄权不负孤也，犹得古人之用心。
春秋之世家臣，而欲张公室者，皆以为大罪，此必非圣人之本，防家臣而忘公室，诸侯士大夫而忘王室，犹子之爱其父而忘其祖也，可乎？家臣而不忘，公室者，正也，但当先其所事，使之尽忠于其君，焉可也？其不肯聼之则遂去之可也，茍不以告，而遂图之，此其所以为罪也与！
抑诗卫武公刺厉王也，呜呼小子，未知臧否者，恶厉王败，周室之衰怨之之深也？而欧公诗本义以为遍考，古人未有谓君为小子者，言小子者，武公自谓也，未知臧否者，不度可否也？至于言提其耳，则言刺王之不可教诲，提其耳而告之，欲其聼而王终不聼信也，夫既曰提其耳矣，而不得谓之小子，则若失轻重之序者，考槃诗，永矢勿谖，勿告勿过者，怨其君失道，欲与之絶而知其不可复改也。然此皆非诗人本意，诗人之意，特欲为艰难之辞，苦口之语，有以感发之，庻几其君犹有悔也。先儒之解，未为害义，而欧公以为如郑之说，进则喜乐，退则怨怼，乃不知命之狠，人耳以为勿谖者，谓硕人，居于山涧之间，不以为狭，而独言，自谓不忘此乐也，勿过谓不复有所他之也，勿告者，自得其乐不可妄以语人也，欧公之意以为君不可怨，怨君非义，故以小子为自谓而勿谖，勿过勿告，非有及君之意，然而高子以小弁为小人之诗曰：怨孟子以高子为固矣，且以亲之过大而不怨，是愈疏也。愈疏，不孝也，然则事君愈疏而不怨，是愈疏也。愈疏，不孝也，然则事君愈疏而不怨，亦可得为忠乎？孔子曰：诗可以怨，然则怨者乃所以甚爱其君也，此固忠孝之道，无所不用其极，有不能忘于心者也。故思之深，则怨之切，念之甚，则痛之深于常人，有是乎？欧公既未察此义，人君习见秦，汉以来，以怨望为大罪，遂以为常，违君臣规戒，相与之道，而启佞人，懐利谬敬以事君者之心，且使后世庸主督察臣下，无复人理，使不得议已，皆此等议论，有以发之，不得不详辨也。
古人褒贬取舍，考其用心而不计其行事，其心是也。其义非也，君子不以为非其心，非也，其事是也。君子不以为是，季札归呉弑君之贼犹在，季子不以为讨，春秋不罪也，何也？知其力有所不足，起而行吾志，则国家之祸，颠覆将及甚，而至于亡，其害有甚于前日之恶，故季子隐忍，而姑置之，其意必不以是而止也，圣人推明其志，故不以为不然也，范文子请老，郤克实代之，使之快意于齐，不得为正也，而古人不以为非者，范文子知郤克不得志于齐，其祸国家，必有大于伐齐，君昏于上，无与同德众懐奸于下无与同力故，亦隐忍而不与之争，古人推明文子之意，亦不以为不然也，桓公杀公子纠，召忽死之，管仲不死，圣人不以管仲为不当死，特以管仲不死其所为者，有大于死也，使王室犹存，中国尚在被髪，左祍之祸不及九州，管仲虽欲死，子紏之难，安得而死之，此圣人所以深与之也，周公东征，二公当世大贤，而在朝廷，独无一言谏止，成王至雷风之变，然后明周公之忠，彼固知未可言则不言，恐害夫大事也，然此等事皆系夫用心如何？不容有毫髪私心私心存焉，则事虽是，不免得罪于圣人，使无私心而有所为，则无适而不可。
忍之名一也，而用不同，必有忍，其乃有济，小不忍则乱大谋，此皆圣贤之所谓忍忍于不善，以就善也，所谓吉德也，而世俗之所谓忍如猜忍，刚忍之类，乃是忍于善而就不善也，所谓凶德也，王导不忍，美人之劝酒，恐其见杀，而强为之饮，此则不忍也。正所谓忍于不善，而就善也，非吉德而何？王敦之不顾，美人之死而不为之饮，此世俗之所为，忍忍于善而就不善也，非凶德而何？天之报施，必以其类，观王导王敦之后，兴衰祸福，盖可见矣。然则不忍者正人之良心，孟子所谓人皆有不忍人之心者是也。而世俗所谓忍者，贼义害善之本，杀身覆族之由也。项羽为人不忍，虽不能成事，要之，良心犹在，伍子胥为人刚戾忍诟，虽能成事，然良心防失尽矣，子家子曰：一惭之不忍，而终身惭乎？王导能忍事，此皆忍不善以就善之谓也。
齐有彗星，齐侯使禳之，晏子以为天之有彗，以除秽也，君无有秽，又何禳焉？若德之秽，禳之何损？晏子之意固善，然进言于君者，但当言恐惧，脩省德之未脩，政之未善用人，未明，百姓未安，以骄惰纵佚，克伐怨欲之所致，不当言君无秽德，乂何禳焉也？凡此皆开人君讳恶，违善之端，末流之，至有不可胜言者。不可不戒也。郊祀后稷以配天，宗祀文王于明堂，郑康成以为天者所感之天神，如周人木德所感，灵威仰也，以后稷配，明堂遍祭五帝，以文王配，祭法，有虞氏禘黄帝而郊喾，则以为禘者，祭昊天于圜丘，郊则以为祭上帝于南郊，是则圜丘南郊为两事，禘与郊为两祭，禘大于郊，圜丘大于南郊，昊天有成命，郊祀天地也，我将祀文王于明堂，噫嘻，春夏祈谷于上帝，皆为此说，又以为春祈谷，即月令孟春祈谷于上帝，夏祈谷，即左氏龙见而雩，及月令，仲夏雩，帝以祈谷，月令误言于仲夏雝禘，太祖即祫禘之禘，禘于宗庙者也，长发，大禘也，即祭感生帝之禘礼，不王不禘，王者禘其祖之所自出，皆以祭感生之帝，而以祖配之也，凡此皆诞妄不经之甚，无足取信，郊祀后稷以配天，宗祀文王于明堂，以配上帝，天如言国，上帝，如言其君也，南郊所以祭天，圜丘即南郊，王者禘其祖之所自出，则于太祖之庙而祭，所出之帝，故曰：不王不禘，祈谷言春夏之间祭天地，其礼则亡矣，月令之类，皆不足信，雩祭则非所以祭天也，不得以祈谷为一，春秋书大雩则通言祭天矣，又祭法所记，皆未可信也，朝廷有伉直之风，然后临难，有死节之士，五代之际，能以端谨厚重，不忌嫉人，不为中伤，不为倾防，已是极至，若责仗节死难，则犹阙焉，曹彬在朝，忠厚寛和足师表一世，然史家称其未尝抗词忤防，此乃为大臣功名之极，势湏如此，然未可以为事君之法，五代之际，所以无死节之士，良由以此为是事君之法，当如宋璟顔眞卿萧复，乃是极至人主必欲有益于国，则当何用？亦曰当用伉直之士，缓急有益于巳者耳，不然，累千百人缓急之际，各自为计，亦何用哉？然则抗直之风，亦在人主，奬进之耳，此是为国者，切巳利害也，唐太宗固知之矣，势位，使人徃徃不能自知，如气血之盛，词色举动，悉与常人不同，而亦不自知也，醉酒者，天地易位，服药者，喜怒不定，酒消药散，则复如常，君子思所以自飬，不可不察也。
紫微杂说