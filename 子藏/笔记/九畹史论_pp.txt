九畹史论 清 翟蔼
辨方望溪淮阴传书后
淮阴功高不赏，卒，夷三族，天下后世之所同声而太息，盖尝论之，人患无能，信适不幸，以其能常邻于死，而亦不善自完者也，太史迁传多微辞，明信无叛逆，事尝观宜兴储在陆评次，史记末揭，此旨甚悉，及读望溪书后语所见略同，而曰信之罪，独请假王，与约分地而后会兵垓下，当秦失其鹿，天下欲逐而得之者多，蒯通教信以叛，罪尚可释，定齐而求自王，略楚而利得地，何不可从末减，云云者，是则无以正信所以自尽之道也。且信当日为人侧目，而不能去，以致于死，毋所谓求而利者误之乎？而观者殆犹未之悟也，夫请假王而汉高怒可知也，约分地而后会兵，亦岂能平耶？然已破楚，徙信齐王之楚，楚地大与齐略等也，信以夺我齐，得楚于信亦足矣，汉遇信不薄矣，呜乎是信，授首之地也，夫夫以信之，能用楚之强果，若有变，诸臣亟发兵而抗竖子者乎！陛下自将而擒者乎？然则帝岂尝须臾忘楚者乎？已而陈兵出入，非反也，上书告变，帝知是诬也，计臣如陈平，亦莫不知之也，而即计擒之者，先之也，故凡信之所用自固，乃其所自危，信之区区，求必得者，乃其已入于死地，而不悟者也，为信计者，当齐地已定，汉方窘于荥阳，则驰而救不能骤，离齐地者，则分兵往遣亲人自陈已期，击楚则先诸侯至楚，破天下已集矣，则自释兵柄，王之楚则固辞，谨求散地，如是者勋盖天下，天子不疑，大臣不忌为汉功，宗扬令名，延寿命矣，然尚有大厄，今有为主人，逐得鹿者，疑于私之将见缚，今归而谨以献焉，是德，我善遇我矣，翳其主人之毋将，伺主人之出，窃以私其人者，恶在我不利，其窃也则反谗我于主人而杀之，且奈何变之生也，不测祸之动也甚微，君子所以贵知几也，汉高畏恶信，能夺之地已矣，念功多，终不杀之，所以封功臣，必欲萧何第一心知为信，故时，故不言耳，鄂君亦知之而言，故不及耳。已闻信死，且喜且怜之，畏之故喜之，然怜者亦其情也，然则使信早善自置，优游汉高之朝，固当无所患，若抑其女主吕氏者，阴图临朝，称制之日久矣，度汉大臣难制者，必计锄之，则莫如信，与越矣，夫以碌碌羞与为伍之绛，灌尚诛诸吕安刘氏，今信越而在者，其利于雉之称制也哉？莽之居摄也，翟义起于东都武氏之废立也，敬业起于扬州，尝见义一战，败死，敬业乃蓄缩，自谋巢穴，皆中才无可与计，大事向令十余万众，得如信者，将之鼓而西，无虑旦暮不传，莽之首，且如思温之遇，敬业得如信之于广武君行其计，帅众直指洛阳，无虑不一朝，迁武氏之宫，正其罪，奚似毒已，肆恶已盈，及其既衰而始克，图之不已，令凶人得志哉！呜乎！此乃雉之必甘心于信也，夫三辅破灭，则王氏益安，泌水军回，杨氏以篡，阿溪骑走，武氏愈恣，尔朱举旗，而胡氏沉韩，彭葅醢，则吕氏王事势不两安，雉之与信，亦且不并存，沛公亡而范增，惧大真去，而王敦悔时乎？时乎不再来，宁我薄人，无人薄我先之也，夫已发，则举天下而莫能与之争未发，则一武士困之而有余，是善用乃公之智也者，然则信在楚，汉高虑其不终于为汉也，而信禽信禽而信，可不死，信在汉吕氏，虑其终于为汉也，而信收信，收而信，万无可生，且夫事未至而虑之，虑其能也，能不利于汉，唯信能为汉，唯信，吾故曰，人患无能，信适不幸，以其能滨死而不善自全，留侯曰：愿得封留足矣，不敢当三万户三万户，以酬良功，何愧焉！正恐决胜千里者，旋疑其千里，决胜于我，则徒伤昔时之义，良不为也，愿弃人间事，从赤松子游，赤松子安在乎良，示我自此终无所与。于汉家事矣，夫始之辞封者，以全乎？刘氏之义也。继之弃事者以免于吕氏之难也，独奈何信也？拥百万之众，战必胜，攻必取，寻常无事，自全其身首而智不足，悲夫！三代以还，君臣之相遇，贤豪之出处可考而知也，至如武侯之顾庐，信之拜将，岂有比哉？丈夫至此，不枉许人以身矣，且汉高慢悔人，诸将相奴虏，使之信之事，万非布越等所敢望也，故信亦终以汉王遇我厚，而不忍背也，然乃请假王约分地，此人臣要君之大者，信不知其义而为之，则不学道之过也，然罪即不当从末减矣，而说者解之，以逐鹿之事，夫汉高与信君臣之分未定，则可登坛一拜，汉高与信君臣之分定矣，而为是言，毋乃适重信之罪也夫！夫贤如光弼，而恚死而汾阳，为唐纯臣，荣名显号，独归之，其处予夺之际，得其义矣，吾愿以是人为信正也，嗟乎！信必爱此富贵乎？则早从蒯生之说可也，事唯断乃成，彼儿女子能之而信，不能曷怪？为其所欺也，且信曷不去也？求者，不果得而利之，或反害究竟，区区者，诚何加损于信，信能事，既见于天下，信曷不去也？
书东坡贾谊论后
苏子之论，贾生也，以为得君，如汉文犹且以不用死，非汉文之不用，生生之不能用，汉文也，安有立谈之间，而遽为人痛哭，且若绛，灌之属皆当优游浸渍以深交之，而后可以有为，而生不能，此其所以殆也，嗟嗟苏子，好善持论，于斯乎？何徒覩其迹而莫悉其情也，夫帝自不用生耳，岂翳生痛哭之过，而抑何绛？灌之能操于其间哉！大抵帝之材，与生相埒，而学则相左，生儒者，而帝习于黄帝，老子之说也，生以权势，法制进而帝尚宽柔，生以经制礼乐，进而帝乐清静，若是者百投，而百不合，虽从容言之，奚益乎？虽有人乎？君之侧奚济乎？以帝之大度，率其宽柔，而亦能措天下于安矣，虽若权势，法制之可以安天下，而非所用矣，以帝之俭德，守其清静，而亦且致天下于治矣，虽若经制礼乐之可以治天下，而非所用矣，天下者，帝之天下生能治之，予亦能治之，与其与生治之，曷若予自治之，然则帝方自用之，不暇而奚暇？用生乎哉？夫吴，楚七国，地不削制不定，当帝之世，而能为变乎？自禄山之狠，玄宗之荒淫，尝念上遇我厚，将俟上晏驾而后动，况帝之仁而济以明达耶？赵佗自定，百粤带甲百万称帝，帝遣一使持一纸书往使之，慨然屈首，削号归命，何七国之有耶？迨其后七国动矣，而无能为者，徐生有言，先帝之德在人，安土乐俗之民众，诸侯无竞外之助，而天下无土崩之势也，然则帝之能见矣，至若为梁王立后，割淮阳郡城以益梁以扞齐，赵举淮南以益淮阳，徙代王都之以禁，吴；楚，所谓十世之利，厥后卒卫汉破七国者，梁王之力居多，此则生之早计也，帝度其不能不用者，而固已用之矣，假如帝与生定经制，兴礼乐，汉业庶乎三代之隆哉？而帝适乐于清静，而无取也，明祖尝与其臣言之，而亦以为帝过也，岂非黄老之说，败之也，武帝好儒，而一时之臣已无生比而生，又独不得与帝同时，其亦汉家之运，莫可致此，自乃祖马上之言，规模气象，已可见如此耶？而适使生之怀才，抑郁而无所试，李广不遇高而遇文生，亦不遇武而遇文所谓生不逢时命也，悲夫！当时生在廷甚薄，绛，灌诸臣绛，灌心恶之，而尝沮其用，俗吏之情类，然无足怪，必以若等竟能沮，生大用，窃非也，武侯茅庐士也，关张于先祖，谊若兄弟，尝以武侯为言，而先主鱼水之交愈固，帝之贤，岂出先主下绛，灌谊孰与关？张笃而能间生于君臣相得之际，滋不信矣，且谓生于立谈之间，而为人痛哭，甚无当乎？或遂以此触人主，而终不用乎？此不当与生言，而亦不足为帝言也，以汲黯之戆，武帝能容之，帝何如人？生何如人？两贤相遇，而区区者，遂用不去于怀乎？且帝必令生伛偻，龌龊以为贤乎？甚非帝与生之本末也，且试以生之言，施于后代之君，大者诛族，小者谪死，祸可立见，而人亦羣，然嗤其为狂，为惑，得祸宜也，今观帝所以遇生，岂可谓不厚也，岂尚有几微，介于其怀也，抑帝尝自言之矣，久不见贾生，自以为过之，今不及也，帝若生君臣乎？抑朋友之也，生谁知己？似帝之深者，今古才亦间出矣。又安所得此于人主之前者，生虽死，其可无恨，然而生之，卒见疎于帝，至于憔悴以死，而帝终不用之者，于是乎亦概可想也已，此在识者可以审而得其情也，已何？苏子之徒据其迹，以为言也。
马援论
援为隗嚣将军，甚见亲重，嚣故好士，三辅之士，归之如流，嚣倾身引接，名震西州，尝使援往观，公孙述又使奉书洛阳，援见汉帝，而归心焉。归嚣与同卧起，问以东方事，援盛称帝，才明勇略，嚣意不怿，会汉遣来歙，嚣任子援，遂将家属随归洛阳，上书，直陈灭嚣之术，又往来游说嚣将暨诸羌豪离其支党，嚣遣将军王元据陇坻，大破汉军，帝将自伐，嚣援于帝前，聚米为山谷，指画形势，帝曰：虏在吾目中矣，遂进平嚣，君子曰：嚣则已矣，抑援之义，何居焉？夫授以将军，是股肱之任也，使之觇国，是心膂之寄也，夫嚣之有援也，谓将辅之以有为也，诚不谓其恐之使不敢为也，更不谓其市之以自为也，当是时，更始政乱天下，复失天水完富，士马精强，汉方经营河北，嚣已名震西州，江、淮、青、徐之间，赤眉檀乡之属蜂起，蚁聚乌合，而兽散者，皆伯王之资也，考其时，若此论其势，若彼乘危制胜，以争天下，此英雄度内事耳，一时名士辐辏，外有君臣之义，内有朋友之恩，于焉进奇谋疏至，计协力同心，赞成大业，是所望于公等者耳，而或则远推王命，或则近称汉德，必使之丧心破胆，仓皇失措，趣之任子，趣之入朝，甚无谓也。传曰：天命靡常，归于有德，命则不可知者也，德则可自信者也，不必如所云云也，抑有说焉，得士者昌，失士者亡，知人善任使，高祖之所以兴也，世祖之兴，世皆以图谶，余不谓然，帝亦能得天下英贤，而驱策之耳，若嚣者，可谓好士，不可谓知人，其所敬礼，皆公等，识者知其无成，何乃引天命哉？东汉末羣雄并起，操挟天子名最顺，甲兵，土地最强，方其破荆州，举百万之众，而东下也，孙氏举国震骇，张昭谓迎之便权，心不欲，卒用周瑜，鲁肃之计，破之，赤壁之下，后权称帝，羣臣争颂功德，昭将有所言，权曰：向从子布，今乞食矣，昭惭而止。然而昭，虽教权迎操万万，不背权而归，操又万万，不教操以图权也。乐毅之在赵也，赵王问以伐燕之谋，毅泣曰：毅畴昔之事，昭王，犹今日之事，大王若复得罪在他国，终身不敢谋，赵之奴隶，况子孙乎？朱龄石为刘裕参军，从讨桓，元至江东，请曰：某先世尝受桓氏恩，今不忍以刃相向，请居军后，裕义而许之，贺拔胜在梁，梁王遇之厚，已北归，见鸟兽南向者则不射之，由是观之，人之度量相越，岂不远哉！彼永念夫先世之德而不忘之，此亲承夫知遇之隆，而遽背之，彼负谤而去，而肝胆，可白此委心以任，而诚款潜移，彼深知其罪，终不欲自我而刃之，而请居军后，此见以为利喜于我，得而市之，而甘为戎首，彼远臣也，对此云山，常感栖迟之素，此故主也，熟其巢穴，遂进覆毁之，谋聚米之事，千古称之，吾为援也，耻之矣，援之言曰：当今之世，君择臣，臣亦择君，天下反复，盗名字者不可胜数，今见陛下，乃知帝王自有真也，然而择之云者，故未尝受人股肱心膂之计者可言也，故淮阴曲逆，皆去楚事汉，君子无讥焉，若范增者，痛竖子之不足与谋，有疽发背死耳，尚可助，沛公夺项王天下乎？众人遇我，我故众人事之，国士遇我，我故国士报之，而言者情义之言也，若国士遇之，而众人事之，是真众人而已矣，又暇择人乎？夫君子亦有所自立，宁徒计，夫好丑之在人者而已，刘曜破洛阳，纳晋惠后，羊氏既立为后，问曰：我何如？司马家儿曰：彼亡国之暗夫，陛下开基之圣主，何可并言？妾在彼时，寔不欲生，意谓世间男子皆然，自执巾栉以来，乃知天下自有丈夫也，呜乎！是所谓得君而事者乎？彭宠反渔阳，汉攻之不下，宠家奴斩宠首诣阙，封为不义侯，呜乎侯之矣，而亦不义之乎？虽然，世路悠悠若此类，何可胜数？援所谓一切贤豪，不当贤者而亦为之也。故不可以不辨。
武氏论
易曰：开国承家，小人勿用，吾观唐武氏之祸而叹，圣人之旨，盖其严哉！武氏以一妇人君临天下二十余年，是不比于母后之称制者，而直自帝自王也，此其智有过人者，尝揆其所以，得之之由，周来其韩，彭也，徐杜其萧，曹也，狄公，其子房也！彼疑天下图，已而盛开，告密以周兴，来俊臣之徒主之，推一人引千百人罗织万端，人不自谋，尝恐坐反，虽有反谋，何由而成？呜乎！虽韩，彭之杀敌，有若是其威乎？然又以景俭有功之平恕者，而参处其间，被告者皆曰遇，来侯必死，遇徐，杜必生，彼尝惮其死之，苦则愈，幸其生之乐矣，所谓百姓离奏之酷，后参与休息无为，故天下皆称其美矣，子房为韩而辅汉，以兴狄公忠唐而事周益谨，古今人同不同，未可知也。而武氏匹妇而为天子，其与匹夫而为天子者，有以异乎？虽然，唐奚无人甚哉！假令武氏生当前明之时，上方欲立昭仪为后殿阶之，叩头流血，涕泣极谏者，宁遂良，韩瑗之落落已乎？吾知诸臣必以争礼仪争国，本者争之，恐非徐绩之，一言所能定也，然而事犹未可定也。何者？高宗之刚愎，不若世宗而闇弱，甚于神宗，武氏之地势不同，兴献而权谲，胜于郑氏也，顾即为后矣。其在高宗朝十数年间，吾知诸臣必以击奄，瑾击奄，魏击贼嵩者击之，虽贤人之心，尽剖而彼妇之恶贯盈，天怒已极，人怨已深，复谋称制，是亦难矣！何者？明诸君子虽以击奄官，触权相而死，而若曹亦以害诸君子而易败也，且即称剠矣，而一杯未干，六尺何在？此时而欲为武氏之所为，吾则断其必不能矣，何者？瑾等一家奴严氏，一贼子，而诸君子但以口舌争之者，彼第弄吾君之威柄，君在则刑典，常俟君而正也，燕王亲先帝之子，天子之叔父，而诸君子遂欲以手刃之者，彼且攘吾君之神器，君亡则雠耻，当自臣子而雪也，然而燕王卒有天下，而吾知武氏无能为者，争天下于中原，则武夫之力，有时而屈，争天下于殿陛，则忠臣之气，千古常伸也，试思斩衰盈庭，哭声震殿，鼎油尽沸，袖剑欲呜，此时周来之威酷焉，所施即徐，杜之仁恕焉所用，而忠唐者，固不必复事周也，其果能以匹妇而争，此座也耶？然则能肆于故主，聚麀之际，未必不败于新宫，告庙之年，纵暂窃于梓宫遗诏之顷，必不能复安于干元，宣令之日者，此亦事理之较然，可见者也。今试观武氏之在唐也，自夫元老远窜，诤臣受褒，晏然而决庶事宴然，而朝四夷宴，然而杀皇储，遂晏然而幽，少主敬业，蓄缩自昧，勤王之素志，人尽解体而谁何？裴炎奸邪，寔与废帝之本，谋言出下狱而已，晚北门尽，効忠之学士周狱，无寔反之，顽民，呜呼！武亦何惮而不为哉？唐奚无人甚哉！大抵气节者，士之所自立也，风化者，上之所为成也，士之所文者，独也，上之所成者，遍也，高皇帝御东阁，闻履声，橐橐问之，对曰：老臣危素，上曰：是尔耶？我谓文天祥耳，尔元朝老臣，可去和州，看余阙庙也，刘文成之子璟少静朴峻厉，博通经史，究兵略，尝侍父入朝，太祖奇之，授谷王长史，燕师起，随王还朝，献十六策，不能用，遂辞病归。文皇登极，璟卧家不起，上欲用之罪以逃叛，亲王逮系之，临行姻戚，举饯戒之曰：皇上神武，何啻唐文皇先生忠良，允为魏征可也，璟瞪目曰：汝谓我学魏征耶？吾生死之分决矣，至京，授以官，不受对，上语犹称殿下，遂大忤旨，下狱，一夕，辫发自经死，夫上不重危素，故士耻学魏征，上既重郑公，臣乃争事周室矣。吁，可畏哉！
唐藩镇论
元宗设藩镇，天下重兵，咸徙西北，禄山豺狼宠之，使专制三道，一反范阳，河北望风瓦解，遂渡河，破武牢，陷东京，如蹈无人之境，然自郭，李师出井陉，取常山屡败，思明围之博陵，复河北十余郡，渔阳路再绝，禄山始悔反矣，当是时，二公皆请固守潼关，毋轻敌，引兵先取范阳，覆其巢穴，贼必内溃，帝卒用国忠之言，屡遣中使趣哥舒翰出战，翰不得已，抚膺流涕，引兵出关战，果大败，潼关不守，帝出奔蜀，长安遂陷，肃宗之在灵武也，子仪以兵至灵武，光弼以兵赴太原，河北复陷于思明，会庆绪杀禄山而行在诸军大集，李泌又请以安西，西域之师，先用之寒乡，除其巢穴，永绝根本，否者，虽复两京，恐征战未有涯也，帝不能待，遂遣子仪副广平，收复两京，庆绪北走，思明亦降，亡何复叛，乘相州之溃，遂杀庆绪，分军济河，会于汴州，时子仪为朝恩所沮，光弼为元帅代领其军，与思明战河阳，大破之，行亦以朝恩趣战，而有邙山之败，思明旋杀于朝义，光弼统八道行营镇临淮，宝应元年，仆固怀恩以回纥师至，会诸道军，取东京逐朝义，贼将薛嵩等皆降，李怀仙斩朝义降，怀恩恐贼平宠衰，贼将降者皆奏复其位，薛嵩节度相卫，田承嗣节度，魏博，李怀仙节度卢龙，李宝臣节度，成德后，惟薛嵩受代，余则河北诸镇之所自始也，平卢之，李正己山南之梁崇义，皆其党也，各拥劲卒，治兵完城，自署将吏，不供贡赋，自代宗之世，元振用事，光粥恚死，子仪非有急不典兵，朝廷于藩镇，专事始息，不复能制矣，德宗立，惩先世之弊，始欲裁之以法，田悦为宝臣子，惟岳请继袭，不许，李正己子纳请袭，亦不许，悦等遂谋连兵拒命，诏马燧，李抱真，李晟讨田悦，朱滔自幽州讨惟岳，皆破降，其州县刘洽等亦大破青魏兵于徐州，成德将王武俊斩惟岳，传首京师，河北略定，惟魏州未下，李纳势亦日蹙，先是，李洧以徐州降，己与海沂，刺史有约，请得诏书，必能成功，时卢杞为相怒，先白张镒，不从其请，已而朱滔怒，不得深州，武俊怒不得节度，又诏分取其粮马皆反，发兵南向，诏李怀光讨之，败绩，四人皆称王，淮西李希烈既受诏讨杀崇义，益自恣，亦与朱滔等通自称天下都元帅，希烈寇壤城，诏发兵泾原兵至犒薄，遂变上奔奉天，众推朱泚据长安，遂犯奉天，怀光还兵救长安，解奉天之围，沮卢杞，不得见上复叛，与泚通，上奔梁州，李晟痛哭誓师，逐朱泚收复京城，迎还车驾，兵兴以来，月费百余万缗，用陈京等议括富商钱，用陈少游奏，诏增税钱行税间架，除陌钱，然自朱泚至长安，为城守之计，不爱金帛以悦将士，加以缮完器械，日费甚广，及长安平而府库尚有余蓄，见者皆追怨有司之聚敛焉，怀光奔河中，马燧诛之，李抱真亦说降武俊，共破朱滔而希烈，亦东畏曹王皐，西畏李兼不得逞，然自是而帝之姑息藩镇，又不啻如肃，代时矣，宪宗立，平夏，平蜀平，吴平，淮西平，淄青宏正入朝，承宗削地，刘总归命，恢然中兴之美也，再传而克融乱幽州，庭凑叛成德，宪诚反魏博，其它相继而起者，种种然乱，或旋定而三镇，遂莫可谁何？历穆？敬？文三世而至，武宗天子英武相臣，德裕才猷出世，始一用三镇以平泽，潞皆惕，见奉命唯谨，然亦不能革其故事矣，宣宗察察，号为小康，讫无远略，懿，僖失德衅生，南诏延于江淮，而唐祚告终，要自设藩镇，迄唐之亡，而河北不可为，唐有云，夫河北祸始于天宝，而蔓延于肃，代，德宗有志克复，而措置乖方，既经丧乱，而始息转甚，无可言者，宪宗中兴，威行两河，再传而失之者何？居曰：宪宗之于河北，亦所谓羁么之而已矣。其乱本固在焉，能再世乎？然则当日何不遂平之曰：势不可也。以天下之力，四年而平淮蔡，继又用之，淄青兵威亦殚矣，承宗必复用兵，是黩武也，况刘总乎故献地质子差胜于周，郑之所为，亦姑听之也已，其所以失，由不先定河北，而后举淮，蔡也，淮、蔡，三小州耳，以河北为之羽翼，则取之也；未易为力，若姑舍之而专事于河北，其足为河北之重者，固无几也，且敕其邻道不必入其穴而取之，但扼其要而制之，自无能为，迄于河北，既定是区区者，樊笼中物耳。然则当日曷不先定河北，曰：此李绛等误之也，宪宗欲乘王士真死，除人代之，不从，则兴兵讨之，以草河北诸镇世袭之弊，裴垍谓李纳跋扈，武俊有功，前许师道，今夺承宗，沮劝违理，此言颇近似，然不谙大计，且武宗有言，纵其有功，父子为将相，二十余年，国家报之足矣，而李绛之说，则尤悖，谓武俊父子相承四十余年，今承宗又已总军务，一旦易之，恐未即奉诏，又河北诸镇，事体正同，必不自安，阴相党助，上又密问诸学士，今欲用承宗为留后，割其德，棣二州，更为一镇，李绛对以德棣，隶成德久，一旦割之，恐怨望，不若使祭吊使以私谕之，听不听，可无他害，上曰：今刘济，田季安皆病，若其物故，又如成德，天下何时当平？议者皆言宜用兵何如？绛对以羣臣见取蜀取吴之易，故谄躁之徒争献策，劝开河北，不知河北，与二方异，二方素忠顺，又旁无助援。河北之百姓将士怀其累代煦妪之恩，不知君臣顺逆之理，邻道各为子孙之计，互相表里，兵连祸结，忧患何可胜道？今淮西吴少诚病且不起，可议征讨，恒冀难致之功，愿舍之，嗟乎！人臣有如此谋国者乎？试思其父子相承四十余年者，祖宗之法度而不可纷更者乎？祖宗之积弊，而当思去者乎？师直为壮，曲为老，其不奉教曲直，果安归乎？今日之域中，竟是谁家之天下，割其二州而不敢显言乎？堂堂十叶之天子，曾不能制，三四凶人之死命，冀得免其怨望，以幸无事乎？欲治之主不世出，人生之遇合亦难期，幸以天子聪明英武，夙兴夜寐，惕厉忧勤，延揽羣臣，虚心访问，思所以削僭乱，致太平之略，而绛于诸臣中知遇，又最深一筹莫展，但愿陛下舍此难致之功，直诋言者为谄躁，自顾不无，少愧负矣乎！李滔反，发深州，至束鹿，士卒大噪曰：天子诏司徒归幽州，奈何违敕南救，田悦其党，语之曰：司徒血战取深州，冀得丝纩，宽汝曹赋，不谓国家无信，今南行为汝曹也，众曰：虽知如此，终不如奉诏，且归镇，然则君臣逆顺，学士或不知，将士百姓，则皆知之矣，每怪肃代以来，姑息者祇，三四凶人，其将士百姓不幸，为凶人之所迫胁者，忘其为吾人也，而不闻有德音之降，皆此等之识议误之也，夫人情未去，有以留之，斯愈固耳，崔佑甫劝德宗以正己所献钱三十万缗，赐淄青将士，正己惭服，天下始有太平之望，此亦可以类推矣，至如河北黜陟使符下罢，田悦军士四万人，使还农，众皆哭，田悦出家财赐之，使还部伍，于是皆德悦而怨朝廷，岂非我自弃之，以资贼者乎？惟岳反，孝忠以易州归朝，李纳反，李洧以徐州归朝，将士之忠顺者可用也，武俊寔斩惟岳，刘悟寔斩师道，将士之强干者亦可用也。顾所以用之何如耳！必谓怀其累代煦妪之恩，不知君臣逆顺之理，岂不寃哉？尝念刘裕之弃关中，南归也，三辅父老流涕，诸门曰残民，不沾王化，于今百年，始睹衣冠，人人相贺，今舍此，欲安之乎？想尔时之民之在彼处者，其可怜悯，何独不然？为大臣代天子理万民，曾此之漠，不动念而弃之，而又寃之不仁甚矣，且彼所最惮者，无如邻道之相表里也，谭忠一说季安而魏不救赵，一说刘总，而燕且伐赵，武俊既激而合滔，贾林可说以攻滔，交之离合，在我不在彼也，宣公有言，得其持疑，足以集事，此可为智者道也，当是时，以吐突承璀为招讨处置等使，讨承宗无功，卒制雪承宗，复其官爵，夫宦者典兵败，犹幸也，然天子方锐意用兵，而宰相学士议论若是，是激成之也，君子读史至此而不胜，恨恨焉。方承璀之讨承宗也，昭义节度卢从史阴与承宗通兵马使乌重胤诱执之，上嘉其功，欲以为留后，会承璀奏，已牒重胤，绛以从史虽蓄奸谋，已是朝廷牧伯，重胤起于列校，恐河南北诸侯耻与为伍，万一连表罪状承璀，陛下何以待之？不如还，使从史为之，嘻，是何言也！抱玉为光弼稗将，屡有战功，自陈耻与禄山同姓，因赐姓李，重胤节皮，横海奏藩镇跋扈，由州县各置镇将，收刺史，县令之权也，向使刺史各得行其职，虽奸雄如安，史必不能以一州独反，谨以所领州牒还，各刺史职事，应在州兵，并令敕史领之，故其后河北诸镇，惟横海最为顺命，此规画直可着为令。为久安长治之计，真大臣之识，忠臣之用心也，即其缚从史之时，昭义一军尽甲，重胤当军门叱之曰：天子有诏，敢违者斩！则皆散，固已可想见其梗槩矣，以如是之人不耻与，若曹伍乎？而反为若曹所耻乎？且藩臣自署将吏，天子不得问，今且使天子之将吏，亦必惟所置者何也？且其人既蓄奸谋，谓还当授以方面者，何也？是其为诸侯谋也，则忠，非天子之利也，夫己则不能，又恶乎人有其功，其情愈私，毋怪其辞之，愈倍也已，李集之曰：祖宗以一隅取天下，子孙以天下而不能取河朔，夫事有本难，有人难之者，宪宗初年，杜黄裳作相，时李师古卒请及其未定服分之，帝以方讨刘辟，遂以师道为留后，是帝之失策也，然令杜公任政久，河北旋当定耳，惜也，以小故罢之，而行亦卒，至谋之非其人，其何以济？诚使及其节度之物故也。或分其镇为三，或为二，即其军中简裨将之能服众者，与以节钺，使分领之。其故节度之子，授以官征之，入朝若此者，彼能听，则分而易制，不听则乱而易取，仍谕其邻道各统领所治，毋怠其或怀不轨，阴谋党助，所以离之，一说士力耳，俟一方，既定三方，自可次及且天子尝发德音，下明诏，两河南北之众，一体有优恤，奖劝之至，意其百姓皆天子之民，其将士皆天子之臣，忠顺者，咸思率化，强干者类能击奸，三四凶人，智可全其子孙，愚不保其首领，孰敢怙恶，谁能助逆，除累代之积习，振王朝之纲纪建治安之长策，树贤哲之令，规举之何？不若反掌运之何？不若臂指传之世，世何不可？卧赤子于天下之上而治此，贾生之所以筹七国者也，吾谓于唐藩镇尤宜。
杜陵之怀，太白诗曰：文章憎命，达太史公曰：虞卿非穷愁，亦不能著书自表见，则是人穷而后能文章，非文章之能穷人也，翟怀清先生，幼负俊才能诗，古文辞而屈于有司之绳尺，往往负气使酒，为不平之，鸣先伯祖星阁，公尝为作变化气质论相规勖先生，颇折节以从，而卒困而死，人穷文与，文穷人与不平之鸣，亦乌可以已也。然虞卿得史迁，一传名施于后世，而老杜文章，憎命达一语，士不遇者，皆嘘唏于此言，以星阁公之少所许可，而于先生则叹惜之，咨嗟之，其形之于笔墨者，至不啻一而再再而三焉，则先生其亦可以无恨矣乎？嘉庆六年正月，琴士赵绍祖识。