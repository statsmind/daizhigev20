钦定四库全书    子部十二
山海经       小说家二【异闻之属】提要
【臣】等谨案：山海经十八卷晋郭璞注首有刘秀，校上奏称为伯益所作案，山海经之名，始见史记，大宛传司马，但云禹本记，山海经所言怪物，余不敢道，而未言为何人所作？列子称大禹行而见之，伯益知而名之，夷坚闻而志之似乎？即指此书而不言其名，山海经王充论衡别通篇曰：禹主行水，益主记异物，海外山表，无所不至，以所见闻作山海经，赵煜呉越春秋所説亦同惟隋书经籍志云，萧何得秦图书，后又得山海经相传，夏禹所记，其文稍异，然似皆因列子之説推而衍之，观书中载夏后啓，周文王及秦、汉，长沙象郡，余暨下嶲诸地名，防不作于三代以上，殆周秦间人所述，而后来好异者又附益之欤？观楚词天问，多与相符，使古无是言，屈原何由杜撰？朱子楚词辨证，谓其反因天问而作，似乎不然，至王应麟王防补传引朱子之言，谓山海经记诸异物，飞走之，多云东向，或曰东首，疑本因图画而述之，古有此学，如九歌天问，皆其云云，则得其实矣。郭璞注是书见于晋书本传，隋，唐二志，皆云二十三卷，今本乃少五卷疑后人，并其卷帙，以就刘秀，奏中一十八篇之数，非缺佚也，隋，唐、志，又有郭璞，山海经图赞二卷，今其赞犹载璞集中，其图则宋志已不着録知久佚矣，旧本所载刘秀，奏中称其书凡十八篇，与汉志称十三篇者，不合七略，即秀所定，不应自相抵牿，疑其赝托，然璞序已引其文，相传既久，今仍并录焉。书中序述山水多，参以神怪，故道藏収入太元部，竞字号中，防其本防，实非黄老之言，然道理山川，率鸡考据按以耳目所及，百不一真，诸家并以为地理书之冠，亦为未允。核实定名实，则小説之最古者尔，乾隆四十六年正月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
山海经原序
世之览，山海经者，皆以其闳诞迂，夸多竒怪俶傥之言，莫不疑焉，尝试论之曰：庄生有云，人之所知，莫若其所不知，吾于山海经见之矣，夫以宇宙之寥廓，羣生之纷纭隂阳之煦蒸万殊之区分，精气浑淆，自相喷薄，游魂灵怪，触而构，流形于山川，丽状于木石者，恶可胜言乎？然则总其所以乖鼔之于一响，成其所以变混之于一，世之所谓异，未知其所以异世之所谓不异，未知其所以不异，何者？物不自异，待我而后异，异果在我，非物异也，故胡人见布而疑黂，越人见罽而骇，毳夫翫，所习见而竒所希闻此，人情之常蔽也，今畧举可以明之者阳火，出于氷水隂鼠生于炎山，而俗之论者，莫之或怪，及谈山海经所载而咸怪之。是不怪所，可怪而怪所不可怪也，不怪所可怪，则几于无怪矣。怪所不可怪，则未始有可怪也，夫能然所不可不可，所不可，然则理无不然矣。案汲郡竹书及穆天子传，穆王西征，见西王母，执璧帛之好，献锦组之属，穆王享，王母于瑶池之上，赋诗来，辞义可观，遂袭昆仑之丘，游轩辕之宫，眺钟山之岭，玩帝者之寳勒石，王母之山，纪迹圃之上，乃取其嘉木，艳草竒鸟怪兽玉，石，珍，瑰之器，金膏烛，银之寳归而殖养之于中国，穆王驾八骏之乘，右服，盗骊左骖，騄耳，造父为御，犇戎为右，万里长骛，以周厯四名山大川，靡不登济，东升大人之堂西，燕王母之庐，南轹鼋鼍之，梁北蹑积羽之衢，穷欢极娱，然后旋归，案史记説穆王得盗骊，騄耳骅骝之，骥使造父，御之以西，廵狩，见西王母乐而忘归，亦与竹书同，左传曰：穆王欲肆其心，使天下皆有车辙马迹焉，竹书所载，则是其事也。而谯周之徒，足为通识，瑰儒而雅不平，此验之史考，以着其妄，司马迁叙，大宛传亦云：自张骞使大夏之后，穷河源，恶覩所谓昆仑者乎？至禹本纪，山海经所有怪物，余不敢言也，不亦悲乎！若竹书不潜出于千载，以作徴于今日者，则山海之言，其几乎废矣！若乃东方生晓，毕方之名，刘子政辨，盗械之尸，王颀访两面之客，海民获长臂之衣，精验潜効絶代县符于戏羣惑者，其可以少寤乎？是故圣皇原化以极变，物以应怪，鉴无滞，曲尽幽情，神焉廋哉？神焉廋哉？盖此书跨世七代，厯载三千，虽暂显于汉，而寻亦寝废，其山川名号，所在多有舛谬，与今不同，师训莫传，遂将湮泯，道之所存，俗之所丧，悲夫！余有惧焉，故为之创传疏其壅，阂辟其茀，芜领其，致标其洞渉，庶几令逸文不坠于世，奇言不絶于今夏后之迹，靡刋于将来，八之事，有闻于后裔，不亦可乎？夫蘙荟之翔，叵以论垂天之凌蹏，涔之游，无以知绛虬之，腾钧天之庭，岂伶人之所蹑，无航之津，岂苍兕之所渉，非天下之至通，难与言山海之义矣，于戏！达观博物之客，其鉴之哉！郭璞序。
钦定四库全书
山海经巻一
晋 郭璞 撰
南山经
南山经之首，曰防山，其首曰：招摇之山，临于西海之上，【在蜀伏山，山南之西头滨西海也，】多桂，【桂，叶似枇杷，长二尺余，广数寸，味辛，白花丛生山峰，冬夏常青，间无杂木，吕氏春秋曰：招揺之桂，】多金玉，有草焉，其状如韭，【璨曰：韭音九，尔雅云：霍山亦多之，】而青花，其名曰祝余，【或作桂荼，】食之不饥，有木焉，其状如谷而黑理，【谷楮也，皮作纸，璨曰：谷亦名构，名谷者，以其实如谷也，】其花四照，【言有光焰也，若木华赤，其光照地，亦此也，见离骚经】，其名曰迷谷，佩之不迷，有兽焉，其状如禺而白耳，【禺似猕猴，而大赤目，长尾，今江南山中多有说者不了，此物名禺作牛字，圗亦作牛形，或作猴，皆失之也，禺字音遇】伏，行人走，其名曰狌狌，食之善走，【狌狌禺兽，状如猿，伏行交足，亦此也，见京房易】，丽之水出焉，【音作几】，而西流注于海，其中多育沛，【未详】佩之，无瘕疾，【瘕虫病也，】。
又东三百里，曰堂【，一作常】庭之山，多棪木，【棪别名连，其子似奈而赤，可食，音剡，】多白猿，【今猿似猕猴，而大臂脚长，便捷，色有黑，有黄鸣其声哀，】多水玉，【水玉，今水精也，相如上林赋曰：水玉磊砢，赤松子所服见，列仙传】，多黄金。
又东三百八十里，曰猨翼之山，其中多怪兽，水多怪鱼，【凡言怪者，皆谓貌状，倔奇不常也，尸子曰：徐偃王好怪，没深水而得怪，鱼入深山而得怪兽者，多列于庭，】多白玉，多蝮虫，【蝮虫，色如绶文，鼻上有针，大者百余斤，一名反鼻，虫古虺字，】多怪虵，多怪木，不可以上。
又东三百七十里，曰杻阳之山，【音纽，】其阳多赤金，【铜也，】其阴多白金，【银也，见尔雅，山南为阳山，北为阴】，有兽焉，其状如马而白首，其文如虎而赤尾，其音如謡【，如人歌声】，其名曰鹿蜀，佩之宜子孙，【佩谓带其皮尾，】怪水出焉，而东流注于宪翼之水，其中多龟，其状如龟而鸟首虺尾，【虺尾锐】，其名曰旋龟，其音如判木，【如破木声，】佩之不聋，可以为底，【底躏也，为犹治也，外传曰：疾不可为一作底。犹病愈也。】。
又东三百里柢山，【柢音蔕，】多水，无草木，有鱼焉，其状如牛，陵居虵尾有翼，其羽在魼下，【亦作胁】，其音如畱牛，【庄子曰：执犂之狗，谓此牛也，穆天子传曰：天子之狗，执虎豹】，其名曰鯥，【音六】冬死，而夏生【，此亦蛰也，谓之死者，言其蛰无所知，如死耳，】食之无肿疾。
又东四百里，曰亶爰之山【，亶音蝉，】多水，无草木，不可以上，【言崇峭也，】有兽焉，其状如貍而有髦，其名曰【，或作沛，髦或作髪，】自为牝牡，食者不妬，【庄子亦曰：自为雌雄而化，今貆亦自为雌雄】。
又东三百里，曰基山，其阳多玉，其阴多怪木，有兽焉，其状如羊，九尾四耳，其目在背，其名曰猼訑，【博施二音。訑一作陁，】佩之，不畏【不知，恐畏】，有鸟焉，其状如鸡而三首，六目，六足三翼，其名曰，【；，性急敞，孚二音】，食之无卧，【使人少眠】。
又东三百里，曰青丘之山，【亦有青丘国在海外，水经云：即上林赋云：秋田于青丘，】其阳多玉，其阴多青防，【防黝，属音瓠】，有兽焉，其状如狐而九尾，【即九尾狐】，其音如婴儿，能食人，食者不蛊，【噉其肉，令人不逢，妖邪之气，或曰蛊蛊毒，】有鸟焉，其状如鸠，其音若呵【，如人相呵呼声】，名曰灌灌，【或作濩，濩】佩之不惑，英水出焉，南流注于即翼之泽，其中多赤鱬，【音懦】，其状如鱼而人面，其音如鸳鸯，食之不疥，【一作疾】，又东三百五十里，曰箕尾之山，其尾踆于东海，多沙石，【踆古蹲字言，临海上音存】，汸水出焉，【音芳】，而南流注于淯，【音育】，其中多白玉，凡防山之首，自招揺之山，以至箕尾之山，凡十山，二千九百五十里，其神状皆鸟身而龙首，其祠之礼，毛【言檡牲，取其毛色也，周官曰阳祀，用骍牲之毛，】用一璋玉瘗，【半圭为璋，瘗埋也，】糈用稌，米【糈，祀神之米，名先吕反。今江东音所一，音壻稌，稌稻也，他覩反糈，或作疏，非也，】一璧，稻米，白菅为席，【菅茅属也，音间】。
南次二经之首，曰柜山，【音矩，】西临流黄，北望诸毗，东望长右，【皆山名】，英水出焉，西南流注于赤水，其中多白玉，【尸子曰：水方折者有玉，员折者有珠，】多丹粟，【细丹砂如粟也，】有兽焉，其状如豚，有距，其音如狗吠，其名曰狸力，见则其县多土功，有鸟焉，其状如鸱，而人手【其脚，如人手鸱音处，脂反】，其音如痹，【未详】，其名曰鴸，【音株】，其鸣自号也，见则其县多放士，【放放还，或作效也，】。
东南四百五十里，曰长右之山，无草木，多水，有兽焉，其状如禺而四耳，其名长右【，以山出此兽，因以名之。】其音如吟【，如人呻吟声，】见则郡县大水。
又东三百四十里，曰尧光之山，其阳多玉，其阴多金，有兽焉，其状如人而彘鬛，穴居而冬蛰，其名曰猾里，【滑，怀二音】，其音如斲木，【如人斫木声，】见则县有大繇【，谓作役也，或曰：其县乱】，又东三百五十里，曰羽山，【今东海柷其县西南有羽山，即鲧所殛处，计此道里不相应，似非也】，其下多水，其上多雨，无草木，多蝮虫，【蚖也】。
又东三百七十里，曰瞿父之山，【音劬，】无草木，多金玉，又东四百里，曰句余之山，无草木，多金玉，【今在防稽余姚县南句章县北，故此二县，因此为名，云见张氏，地里志】。
又东五百里，曰浮玉之山，北望具区，【具区，今吴县西南太湖也，尚书谓之震泽，】东望诸毗，【水名】，有兽焉，其状如虎，而牛尾，其音如吠犬，其名曰彘，是食人，苕水出于其阴，北流注于具区，其中多鮆鱼，【鮆鱼狭薄而长头，大者尺余，太湖中今饶之，一名刀鱼，音祚啓反】。
又东五百里，曰成山，四方而三坛，【形如人筑坛相累也。成亦重耳】，其上多金玉，其下多青防，防水出焉，【音涿】，而南流注于【，一作流注于西，】虖勺，【虖音呼，勺或作多，下同】，其中多黄金【，今永昌县，水出金如糠在沙中，尸子曰：清水出黄金玉英】。
又东五百里，曰会稽之山，四方【，今在防稽郡山阴县南上有禹及井】，其上多金玉，其下多砆石，【砆武夫，石似玉，今长沙临湘，出之赤地，白文色，茏葱不分明，】勺水出焉，而南流注于溴，【音鵙】。
又东五百里，曰夷山，无草木，多沙石，溴【一作浿，】水出焉，而南流注于列涂。
又东五百里，曰仆勾【，一作夕】之山，其上多金玉，其下多草木，无鸟兽，无水。
又东五百里曰咸阴之山无草木无水
又东四百里，曰洵【，一作旬】山，其阳多金，其阴多玉，有兽焉，其状如羊而无口，不可杀也，【禀气自然】，其名曰防，【音还，或音患，】洵水出焉，【音询】，而南流注于阏之泽，【音遏】，其中多芘蠃，【紫色，螺也，】又东四百里，曰虖勺之山，其上多梓柟，【梓山楸也，柟大木叶似桑，今作楠，音南，尔雅以为柟】，其下多荆杞，【杞枸杞也，子赤】，滂水出焉，【音滂沱之滂】，而东流注于海。
又东五百里，曰区吴之山，无草木，多砂石，鹿水出焉，而南流注于滂水。
又东五百里，曰鹿吴之山，上无草木，多金石，泽更之水出焉，而南流注于滂水，水有兽焉，名曰蛊雕，【蛊，或作纂】，其状如雕而有角，其音如婴儿之音，是食人。
又东五百里，曰漆吴之山，无草木，多博石无玉，【可以为博，碁石】处于海，东望丘山，其光载出载入，【神光之所潜燿，】是惟日次【，是日，景之所次舍，】凡南次二经之首，自柜山至于漆吴之山，凡十七山，七千二百里，其神状皆龙身而鸟首，其祠：毛用一璧瘗，糈用稌，【稻穬也，】。
南次三经之首，曰天虞之山，其下多水，不可以上，又东五百里，曰祷过之山，其上多金玉，其下多犀，兕，【犀似水牛，猪头痹脚，脚似象，有三蹄大腹，黑色，三角，一在顶上，一在额上，一在鼻上，在鼻上者，小而不堕食，角也，好噉棘，口中常洒血沫，兕亦似水牛，青色，一角重三千斤，】多象【，象兽之最大者长鼻大者，牙长一丈，性妬不畜，淫子】，有鸟焉，其状如防，【防似鳬而小，脚近尾音，骹箭之骹，】而白首三足，【或作手】人面，其名曰瞿，如【音劬】，其鸣自号也，泿水出焉，【音银】，而南流注于海，其中有虎蛟【蛟，似蛇四足，龙属】其状，鱼身而蛇尾，其音如鸳鸯，食者不肿，可以已痔。
又东五百里，曰丹穴之山，其上多金玉，丹水出焉，而南流注于渤海，【渤海，海岸曲崎头也，】有鸟焉，其状如鸡，五采而文，名曰凤凰，首文曰徳翼文曰义，背文曰礼，膺文曰仁，腹文曰信，是鸟也，饮食自然，自歌自舞，见则天下安宁，【汉时凤鸟，数出髙五六尺五采，庄周说凤文字，与此有异，广雅云：鳯鸡头防，颔蛇颈，龟背鱼尾，雌曰凰，雄曰凤】，又东五百里，曰发爽，【或作丧，】之山，无草木，多水，多白猿，泛水出焉，而南流注于渤海。
又东四百里，至于旄山之尾，其南有谷曰育，遗【或作隧，】多怪鸟，【广雅曰：鵽鹪朋，爰居鸱雀，皆怪鸟之属也，】凯风自是出，【凯风南风】。
又东四百里，至于非山之首，其上多金玉，无水，其下多蝮虫。
又东五百里曰阳夹之山无草多水
又东五百里，曰灌湘之山，上多木无草，多怪鸟，无兽【一作灌湖，射之山】。
又东五百里，曰鸡山，其上多金，其下多丹雘，【雘赤色者，或曰：雘美丹也，见尚书音尺蠖之蠖】黒水出焉，而南流注于海，其中有鱄鱼【音，团扇之团】，其状如鲋，而彘毛，其音如豚，见则天下大旱，又东四百里，曰令丘之山，无草木，多火，其南有谷焉，曰中谷，条风自是出，【东北风，为条风记曰：条风至，出轻系，督逋畱】，有鸟焉，其状如枭，人面四目而有耳，其名曰颙，【音娱】，其鸣自号也，见则天下大旱。
又东三百七十里，曰仑者之山，【音论说之论，一音伦】，其上多金玉，其下多青，防有木焉，其状如谷而赤理，其汗如漆，其味如饴，食者不饥，可以释劳，其名曰白防【，或作睾苏睾，苏一名白防见，广雅，音羔，】可以血玉【血，谓可用染玉，作光彩】。
又东五百八十里曰禺膏之山多怪兽多大蛇
又东五百八十里，曰南禺之山，其上多金玊，其下多水，有穴焉，水出辄入夏乃出，冬则闭，佐水出焉，而东南流注于海，有鳯凰鹓，鶵【亦凤属】。
凡南次三经之首，自天虞之山，以至南禺之山，凡一十四山，六千五百三十里，其神皆龙身而人面，其祠：皆一白狗，祈【祈请祷也，】糈用稌。
右南经之山志，大小凡四十山万六千三百八十里。
山海经卷一
钦定四库全书
山海经卷二
晋 郭璞 撰
西山经
西山经华山之首，曰钱来之山，其上多松，其下多洗石，【澡洗，可以磢体去垢，圿磢初两反】，有兽焉，其状如羊而马尾，名曰羬羊，【今大月，氐国有大羊，如驴而马尾，尔雅云：羊六尺为羬，谓此羊也，羬音针，】其脂可以已，腊【治体，皴腊音昔】。
西四十五里，曰松果之山，濩水出焉，北流注于渭，其中多铜，有鸟焉，其名曰防渠，【防音彤弓之彤】，其状如山鸡，黑身赤足，可以已【，谓皮皱起也，音叵駮反】。
又西六十里，曰太华之山，【即西岳华隂山也今在农华阴县西南】削成，而四方【，今山形上大，下小峭峻也，】其髙五千仭其广十里，【仭八尺也，上有明星，玉女持玉浆，得上服之，即成仙道，险僻不通，时含神雾云，】鸟兽莫居，有蛇焉，名曰肥，六足四翼，见则天下大旱，【汤时，此蛇见于阳山下，复有肥遗蛇，疑是同名】，又西八十里，曰小华之山，【即少华山】，其木多荆杞，其兽多防牛，【今华阴山中多山，牛山，羊肉皆千斤，牛即此牛也，音昨】其阴多磬石，【可以为乐，石】，其阳多防琈之玉，【防琈玉名，所未详也。濡浮两音，】鸟多赤鷩，【赤鷩，山鸡之属胷腹洞赤冠金，皆黄头緑尾中有赤毛，彩鲜明音作蔽，或作鼈】，可以御火，其草有萆荔，【萆荔香草也，蔽戾两音，】状如乌韭，而生于石上，亦缘木而生【，乌韭在屋者曰：昔邪在墙者曰垣衣，】，食之已心痛。
又西八十里，曰符禺之山，其阳多铜，其阴多铁，其上有木焉，名曰文茎，其实如枣，可以已聋，其草多条，其状如葵而赤，花黄，实如婴儿，舌食之，使人不惑，符禺之水出焉，而北流注于渭，其兽多葱聋，其状如羊而赤鬛，其鸟多鴖，【音旻】，其状如翠而赤喙，【翠似燕而绀色也，】可以御火，【畜之，辟火灾也，】又西六十里，曰石脆之山，其木多椶柟，【椶树髙三丈许无枝条，叶大而员，枝生梢头，实皮相裹，上行一皮者为一节，可以为绳，一名栟榈，音马騣之騣】，其草多条，其状如韭，而白华黑实，食之已疥，其阳多防琈之玉，其阴多铜，灌水出焉，而北流注于禺水，其中有流赭，【赭赤土，】以涂牛马无病【，今人亦以朱涂牛角，云以辟恶马，或作角】。
又西七十里，曰英山，其上多杻橿，【杻似棣而细叶，一名土橿，音纽，橿木中车材音姜，】其阴多铁，其阳多赤金，禺水出焉，北流注于招水，【音韶】，其中多防鱼，【音同，蚌蛤之蚌】，其状如鼈，其音如羊，其阳多箭防【，今汉中郡出防竹，厚里而长，节根深笋，冬生地中，人掘取食之，防音媚】，其兽多防牛，羬羊，有鸟焉，其状如鹑，黄身而赤喙，其名曰肥遗，食之已疠，【疠疫病也，或曰恶疮，韩子曰：疠人怜主】，可以杀虫。
又西五十二里，曰竹山，其上多乔木，【枝上竦者，音桥，】其阴多铁，有草焉，其名曰黄雚，其状如樗，其叶如麻，白华而赤实，其状如赭，【紫赤色，】浴之已疥，又可以已，胕【治胕肿也，音符，】竹水出焉，北流注于渭，其阳多竹箭，【箭篠也，】多苍玉，丹水出焉，【今所在，有丹水，】东南流，注于洛水，其中多水玉，多人鱼，【如防鱼，四脚】，有兽焉，其状如豚而白毛，大如笄而黑端，【笄，属】，名曰毫彘，【狟猪也，夹髀有麄，豪长数尺，能以脊上毫射，物亦自为牝牡，狟或作豭，吴楚呼为鸾猪，亦此也，】又西百二十里，曰浮山，多盼水，【音美，目盼兮之盼，】枳叶而无伤，【枳刺针也，能伤人，故名云。】木虫居之，【在树之中，】有草焉，名曰薰，【音训，】草麻叶而方茎，赤华而黑实，臭如蘼芜，【蘼芜香草，易曰：其臭如兰，眉无两音，】佩之，可以已疠。
又西七十里，曰羭次之山，【音防，】漆水出焉，【今漆水出岐山】，北流注于渭，其上多棫橿，【棫白桵也，音域，】其下多竹箭，其阴多赤铜，其阳多婴垣之玉，【垣或作短，或作根，或作埋传写谬错，未得其详，】有兽焉，其状如禺而长臂善投，其名曰嚣，【亦在畏兽，画中似猕猴，投掷也，】有鸟焉，其状如枭，人面而一足，曰槖，【音肥，】冬见夏蛰，服之不畏雷，【着其毛羽，令人不畏天雷也，或作灾】。
又西百五十里，曰时山，无草木，逐【或作，遂】水出焉，北流注于渭，其中多水玉。
又西百七十里，曰南山，上多丹粟，丹水出焉，北流注于渭，兽多猛豹，【猛豹，似熊而小，毛浅有光泽，能食蛇食，铜铁出蜀中，豹或作虎，】鸟多尸鸠，【尸鸠，布谷也，或曰：鹕鹯也，鸠或作丘】。
又西百八十里，曰大时之山，上多谷柞，【柞栎，】下多杻橿，阴多银，阳多白玊涔水出焉，【音潜】，北流注于渭，清水出焉，南流注于汉水，【今河内脩武县，县北黑山亦出清水】。
又西三百二十里，曰嶓之山，【今在武都氐道县南，嶓音波】，汉水出焉，而东南流注于沔，【至江夏安陆县江，即沔水】，嚣水出焉，北流注于汤水，【或作阳】，其上多桃枝钩端，【钩端，桃枝属】，兽多犀兕熊罴，【罴似熊，而黄白色，猛憨能拔树，】鸟多白翰赤鷩，【白翰白鵫也，亦名鵫雉，又曰：白雉，】有草焉，其叶如蕙，【蕙香草兰属也，或以蕙为薰，叶失之音，惠】其本，如桔梗【本根也，】黑华而不实，名曰蓇蓉，【尔雅释草曰：荣而不实谓之蓇，音骨】食之，使人无子，又西三百五十里，曰天帝之山，上多防柟，下多菅蕙，【菅茅也，】有兽焉，其状如狗，名曰谿【，或作谷，】边【或作遗，】席，其皮者不蛊，有鸟焉，其状如鹑，黑文而赤翁，【翁头下毛音汲，瓮之瓮】，名曰栎，【音沙砾之砾】，食之已痔，有草焉，其状如葵，其臭如蘼芜，名曰杜衡，【香草也，】可以走马【带之，令人便马，或曰：马得之，而健走】，食之已瘿，西南三百八十里，曰臯涂之山蔷，【音色，或作蒉，又作葍，】水出焉，西流注于诸资之水，涂水出焉，南流注于集获之水，其阳多丹粟，其阴多银，黄金，其上多桂木，有白石焉，其名曰礜，可以毒鼠，【今礜石，杀鼠音豫，食之而肥，】有草焉，其状如槀，苃【槀苃香草】，其叶如葵而赤背，名曰无条，可以毒鼠，有兽焉，其状如鹿而白尾，马足人手，【前两脚似人手，】而四角，名曰，如【音猳，之婴】，有鸟焉，其状如防而人足，名曰数斯，食之已瘿，【或作癎】，又西百八十里，曰黄山，【今始平，槐里县有黄山上，故有宫，汉惠帝所起，疑非此】，无草木，多竹箭，盼水出焉，【音美，目盼兮之盼】，西流注于赤水，其中多玉，有兽焉，其状如牛，而苍黑大目，其名曰，【音敏】，有鸟焉，其状如鸮，青羽赤喙，人舌能言，名曰鹦防，【鹦防舌似小儿，舌脚指前后各两扶南徼外出五色者，亦有纯赤白者，大如鴈也，】。
又西二百里，曰翠山，其上多防柟，其下多竹箭，其阳多黄金玉，其阴多旄牛，麢麝【麢，似羊而大角，细食好在山崖间，麝似獐而小，有香】，其鸟多鸓，【音垒】，其状如鹊，赤黑而两首四足，可以御火，又西二百五十里，曰騩山，【音巍，一音隗嚣之隗】，是錞于西海，【錞犹堤，埻也，音章闰反】，无草木，多玉，凄水出焉，【或作浽】，西流注于海，其中多采石，黄金【采石，石有采色者，今雌黄空青绿碧之属，】多丹粟。
凡西经之首，自钱来之山至于隗山，凡十九山，二千九百五十七里，华山也，【者神，之所舍也，】其祠之礼，太牢【牛羊豕为太牢，】羭山神也，祠之用烛，【或作，】斋百日，以百牺【，牲纯色者，为牺】瘗，用百瑜【，瑜亦美玉名音臾，】汤【，或作温】，其酒百樽，【温酒令】，婴以百珪百璧，【婴谓陈之以环祭也，或曰：婴即古罂，字谓盂也，徐州云：穆天子传曰：黄金之，婴之属也，】。
其余十七山之属，皆毛牷用一羊，祠之【牷，谓牲体全具也，左传曰：牷牲肥腯者也，】烛者，百草之未灰，白蓆采等纯之，【纯缘也，五色纯之等差，其文防也，周礼莞席，纷纯】。
西次二经之首，曰钤山，【音髠钳之钳，或作泠，又作涂】，其上多铜，其下多玉，其木多杻橿。
西二百里，曰防【，或作秦】冒之山，其阳多金，其阴多铁，浴水出焉，东流注于河，其中多藻玉，【藻玉，玉有符，彩者或作柬，音练，】多白蛇，【水蛇】。
又西一百七十里，曰数歴之山，其上多黄金，其下多银，其木多杻橿，其鸟多鹦防，楚水出焉，而南流注于渭，其中多白珠，【今蜀郡平泽，出青珠，尸子曰：水员折者，有珠】。
又西百五十里，曰髙山，其上多银，其下多青碧，【碧亦玉也，今越巂防稽县东山出碧，】雄黄【，晋大兴三年髙平郡界有山崩，其中出数千斤，雄黄】，其木多椶，其草多竹，泾水出焉，【音经】，而东流注于渭，【今泾水出安定朝那县西井头山，至京兆髙陵县入渭也，】其中多磐石，【书曰：泗滨浮磬是也。】青碧。
西南三百里，曰女牀之山，其阳多赤铜，其阴多涅石，【即楚石也，楚人名为涅石，秦名为羽涅也，本草经亦名曰石，涅也】，其兽多虎豹犀兕，有鸟焉，其状如翟，而五彩文【，翟似雉而大，长尾，或作，雕属也，】名曰鸾鸟，见则天下安宁，【旧说鸾似鸡，瑞鸟也，周成王时，西戎献之】。
又西二百里，曰龙首之山，其阳多黄金，其阴多铁，苕水出焉，东南流注于泾水，其中多美玉。
又西二百里，曰鹿台之山，【今在上郡】，其上多白玉，其下多银，其兽多防牛，羬羊白豪，【豪貆，猪也，】有鸟焉，其状如雄鸡而人面，名曰鳬徯，其名自叫也，见则有兵。
西南二百里，曰鸟危之山，其阳多磬石，其阴多檀楮，【楮即谷木】，其中多女牀，【未详，】鸟危之水出焉，西流注于赤水，其中多丹粟。
又西四百里，曰小次之山，其上多白玉，其下多赤铜，有兽焉，其状如猿，而白首赤足，名曰朱厌，见则大兵【一作见，则有兵起焉，一作见。则为兵】。
又西三百里，曰大次之山，其阳多垩，【垩，似土色甚白，音恶】，其阴多碧，其兽多防牛，麢羊。
又西四百里曰薰吴之山无草木多金玉
又西四百里，曰阳之山，【音防】，其木多稷，柟豫章【稷似松，有刺，细理音，即豫章大木似楸叶，冬夏青生七年而后复可知也】，其兽多犀，兕，虎犳防牛，【犳音之乐，反】。
又西二百五十里，曰众兽之山，其上多防琈之玉，其下多檀楮多黄金，其兽多犀兕。
又西五百里，曰皇人之山，其上多金玉，其下多青雄黄，【即雌黄也。或曰：空青曽青之属，】皇水出焉，西流注于赤水，其中多丹粟，又西三百里，曰中皇之山，其上多黄金，其下多蕙，棠【彤，棠之属也，蕙或作羔】。
又西三百五十里，曰西皇之山，其阳多金，其阴多铁，其兽多麋鹿，防牛【麋，大如小牛，鹿属也，】。
又西三百五十里，曰莱山，其木多檀楮，其鸟多罗罗，是食人，【罗罗之鸟，所未详也。】。
凡西次二经之首，自钤山至于莱山，凡十七山，四千一百四十里，其十神者，皆人面而马身，其七神皆人面牛身，四足而一臂，操杖以行，是为飞兽之神，其祠之，毛用少牢，【羊猪为少牢也，】白菅为席，其十軰【音背，】神者，其祠之，毛一雄鸡，钤而不糈，【钤所用祭器名，所未详也。或作思训，祈不糈，祠不以米，】毛采【言，用雄色鸡也，】西次三经之首，曰崇吾之山在河之南，北望，遂【山名，】南望防之泽，【音遥】，西望帝之搏兽之丘，【搏或作薄】，东望防【音于然反，】渊有木焉，员叶而白柎，【今江东人呼草木子房为柎，音府，一曰：柎花下鄂，音丈夫字或作柎，音符】，赤华而黒理其实如枳，食之宜子孙，有兽焉，其状如禺而文臂，豹虎而善，投名曰举，父【或作夸父】，有鸟焉，其状如鳬而一翼，一目相得，乃飞名曰蛮，蛮【比翼鸟也，色青赤，不比不能飞，尔雅作鹣鹣，鸟也，】见则天下大水。
西北三百里，曰长沙之山，泚水出焉，【音紫】，北流注于泑水，【乌交反，又音黝，水色黑也，】无草木，多青雄黄。
又西北三百七十里，曰不周之山，【此山形有缺不周匝处，因名云：西北不周风，自此山出】，北望诸毗之山，临彼岳崇之山，东望泑泽，河水所濳也，其源浑浑泡泡，【河南出昆仑，潜行地下，至葱岭出于阗国，复分流歧出合，而东流注泑泽，已，复潜行南出于积石山，而为中国河也，名泑泽，即蒲泽一名蒲昌，海广三四百里，其水停，冬夏不増减去玉门关三百余里，即河之重源，所谓潜行也，浑浑泡泡水濆涌之声也。衮，咆二音】，爰有嘉果，其实如桃，其叶如枣，黄华而赤柎，食之不劳。
又西北四百二十里，曰峚【音宻】山，其上多丹木，员叶而赤茎，黄华而赤实，其味如饴，食之不饥，丹水出焉，西流注于稷泽，【后稷神所冯，因名云】，其中多白玉，是有玉膏，其源沸沸汤，汤【玉膏，涌出之貌也，河图玉版曰少室山，其上有白玉膏，一服即仙矣。亦此也，沸音拂】，黄帝是食是飨，【所以得登龙于鼎湖，而龙蜕也，】是生玉，【言玉膏中，又出黑玉也，】玉膏所出，以灌丹木，丹木五岁，五色乃清，【言光鲜也，】五味乃馨，【言滋香也，】黄帝乃取峚山之玉，荣【谓玉华也，离骚曰：懐琬琰之华英，又曰：登昆仑兮，食玉英汲，书所谓苕华之玉】，而投之钟山之阳，【以为玉种，】瑾瑜之玉为良，【言最善也，或作食，觐臾两音，】坚粟精密，【说玉理也，礼记曰：瑱密似粟粟，或作栗，玉有粟文所谓谷璧也，】浊泽而有光，【浊谓润厚】，五色发作【，言符彩互映色，王子灵符应曰：赤如鸡冠，黄如蒸栗，白如割肪，黑如醇，漆玉之符，彩也，】以和柔刚，【言玉协九徳也】天地鬼神，是食是飨，【玉所以祈祭者，言能动天地，感鬼神，】君子服之，以御不祥，【今徼外出金刚石石属而似金，有光彩，可以刻玉，外国人带之云：辟恶气，亦此也，】自峚山至于钟山四百六十里，其间尽泽也，是多奇鸟，怪兽奇鱼，皆异物焉。
又西北四百二十里，曰钟山，其子曰：皷【，此亦神名，名之为钟，山之子耳，其皆见归藏，啓筮】，其状如人面而龙身，【啓筮曰：丽山之子，青羽人面马身，亦似此状也。】是与钦防【音邳，】杀葆江于昆仑之阳，【葆，或作祖】，帝乃戮之，钟山之东曰【，音遥】崖，钦防化为大鹗，【鹗雕属也，音鄂】，其状如雕而黑文，白首，赤喙而虎爪，其音如晨鹄，【晨鹄鹗属，犹云晨鳬耳，说苑曰緤吠犬，比奉晨鳬也，】见则有大兵，皷亦化为鵕鸟，【音俊】，其状如鸱，赤足而直喙，黄文而白首，其音如鹄，见则其邑大旱，【穆天子传云：钟山作舂字音同耳，穆王北升，此山以望四野，曰钟山，是惟天下之髙山也百兽之所聚，飞鸟之所栖也，爰有赤豹，白虎，白鸟青雕，执犬羊食，豕鹿，穆王五日，观于钟山，乃为铭迹于圃之，上以诏后世】。
又西百八十里，曰泰器之山，观水出焉，西流注于流沙，是多文鳐鱼，【音遥】，状如鲤鱼，鱼身而鸟翼，苍文而白首赤喙，常行西海，游于东海，以夜飞，其音如鸾鸡，【鸾鸡鸟名，未详也。或作栾】，其味酸甘，食之已狂，见则天下大穰，【丰穰，熟也，韩子曰穰嵗之秋】又西三百二十里，曰槐江之山丘，时之水出焉，而北流注于泑水，其中多蠃母，【即防螺也】，其上多青雄黄，多藏琅玕，黄金玉，【琅玕，石似珠者，藏犹也。郎，干二音】，其阳多丹粟，其阴多采黄金银，实惟帝之平圃，【即圃也，穆天子传曰：乃为铭迹于圃之上，谓刋石纪功徳，如秦皇，汉武之为者也，】神英招司之，【司主也，招音韶，】其状，马身而人面，虎文而鸟翼，狥于四海，【狥谓周行也】，其音如橊，【音畱，或作籕，此所未详也。】南望昆仑，其光熊熊，其气魂魂，【皆光气炎盛，相焜燿之貌，】西望大泽，后稷所潜也，【后稷生而灵知，及其终化形遯，此泽而为之神，亦犹傅说骑箕尾也】，其中多玉，其阴多榣木之有若【榣木，大木也，言其上复生，若木大木之竒灵者为若见尸子，国语曰：榣木不生花也，】北望诸毗，【山名】槐，离仑居之，【离仑其神名，】鹰鹯之所宅也，【鹯亦鸱属也，庄周曰：鸱鸦甘鼠，穆天子传云：钟山上有白鸟青雕，皆此族也，】东望恒山，四成，【成亦重也，尔雅云：再成曰：英也，】有穷居之，各在一搏，【搏犹胁也；言羣各以聚处山，四胁有穷，其防号耳，搏一作抟，】爰有滛水，其清洛洛【水，留下之貌也，滛音遥也，】有天神焉，其状如牛，而八足二首马尾，其音如勃，皇【勃皇未详】，见则其邑有兵。
西南四百里，曰昆仑之丘，是实惟帝之下都，【天帝都邑之在下者也，穆天子传曰：吉日辛酉，天子升于昆仑之丘，以观黄帝之宫，而封丰隆之葬，以诏后世言増封于昆仑山之上，】神陆吾司之【，即肩吾也，庄周曰：肩吾得之，以处大山也，】其神状，虎身而九尾，人面而虎爪，是神也，司天之九部及帝之囿，时【主九城之部界，天帝苑囿之时节也，】有兽焉，其状如羊而四角，名曰土塿，是食人，有鸟焉，其状如蜂，大如鸳鸯，名曰钦原，【钦或作爰，或作至也，】蠚鸟兽则死，蠚木则枯，有鸟焉，其名曰鹑鸟，是司帝之百服，【服器服也，一曰：服，事也，或作藏】，有木焉，其状如棠，【棠梨也，】华黄赤实，其味如李而无核，名曰沙棠，可以御水，食之使人不溺，【言体浮轻也，沙棠为木不可得沉，吕氏春秋曰：果之美者，沙棠之实铭曰：安得沙棠刻以为舟，泛彼沧海，以遨以游，】有草焉，名曰薲草，【音频】，其状如葵，其味如葱，食之已劳，【吕氏春秋曰：菜之美者，昆仑之苹，】河水出焉，【出山东北隅也，】而南流，东注于无逹，【山名】，赤水出焉，【出山东南隅也，】而东南流注于泛，天之水【泛，天亦山名，赤水所穷也，穆天子传曰：遂宿于昆仑之侧，赤水之阳，阳水北也，泛浮劒反，】洋水出焉，【出山西北隅，或作清】，而西南流，注于丑涂之，水【丑涂，亦山名也，皆在南极，穆天子传曰：戊辰，济洋水，又曰：觞天子洋水也，】黑水出焉，【亦出西北隅也，】而西流于大杅，【，山名也，穆天子传曰：乃封长肱于黑水之西河，是惟昆仑，鸿鹭之上，以为周室主，杅音于】，是多怪鸟兽，【谓有一兽九首，有一鸟六首之属也，】。
又西三百七十里，曰乐游之山，桃水出焉，西流注于稷泽，是多白玉，其中多防鱼，【音滑】，其状如蛇而四足，是食鱼，西水行四百里，曰流沙，二百里至于蠃母之山，神长乗司之是天之九徳也【九徳九气所生，】其神状如人而犳【之药，反】尾，其上多玉，其下多靑石而无水。
又西三百五十里，曰玉山，是西王母所居也，【此山多玉石，因以名云。穆天子传谓之羣玉之山，见其山河无险，四彻中绳，先王之所谓策府寡草木，无鸟兽穆王，于是攻其玉石，取玉石版三乗玉器服物，载玉万只以归，双玉为防，半防为只】西王母，其状如人，豹尾，虎齿而善啸，蓬发戴胜，【蓬头乱髪，胜玉胜也，音厐，】是司天之厉及五残，【主知灾厉五刑，残杀之气也，穆天子传曰：吉日甲子，天子宾于西王母，执圭白璧以见西王母，献锦组，百缕金玉百斤，西王母再拜受之，乙丑，天子觞，西王母于瑶池之上，西王母为天子謡曰：白云在天，山陵自出，道里悠逺山川间之，将子无死，尚复能来，天子畣之曰：予还东土，和理诸夏，万民均平，吾顾见汝，比及三年，将复而野，西王母，又为天子吟曰：徂彼西土，爰居其所，虎豹为羣鸟鹊与处，嘉命不迁，我惟帝女，彼何世民又将去，子吹笙鼓簧，中心翺翔，世民之子，惟天之望，天子遂驱升于奄山，乃纪迹于奄山之石而树之槐眉，曰：西王母之山，奄山即崦嵫山也，案竹书穆王五十七年，西王母来见，賔于昭宫，舜时西王母遣使献玉环，见礼三朝】，有兽焉，其状如犬而豹文，其角如牛【，或作羊】，其名曰狡，其音如吠犬，见则其国大禳，【，晋太康七年，邵陵扶夷县槛得一兽，状如豹文，有二角，无前两脚，时人谓之狡，疑非此】，有鸟焉，其状如翟而赤，名曰胜遇，【音姓】，是食鱼，其音如録，【音緑义未详。】，见则其国大水。
又西四百八十里，曰轩辕之丘，无草木，【黄帝居，此丘娶西陵氏女，因号轩辕丘，】洵水出焉，【音询，】南流注于黒水其中多丹粟，多青雄黄。
又西三百里，曰积石之山，其下有石门，河水冒以西流，【冒犹覆也，积石山，今在金城河，门关西南羌中，河水行塞外，东入塞内，】是山也，万物无不有焉，【水经引山海经云：积石山在邓林山东，河所入也，】。
又西二百里，曰长留之山，其神白帝，少昊居之，【少昊金天氏，帝挚之号也，】其兽皆文尾，【或作长】，其鸟皆文首，【文或作长】，是多文玉石，实惟员神，磈氏之宫，【音隗，】是神也，主司反景，【日西入，则景反东照，主司察之】。
又西二百八十里，曰章莪之山，无草木，多瑶碧，【碧亦玉属，】所为甚怪，【多有非常之怪，】有兽焉，其状如赤豹，五尾一角，其音如击石，其名如狰，【京氏易义曰：音如石相击，音静】，有鸟焉，其状如，一足赤文，青质而白喙，名曰毕方，其鸣自叫也，见则其邑有譌火，【譌亦妖讹字】。
又西三百里，曰阴山，浊浴之水出焉，而西流注于蕃泽，其中多文贝，【余泉，蚳之也，见尔雅】，有兽焉，其状如狸，【或作豹，】而白首，名曰天狗，其音如榴榴，【或作猫，猫】可以御凶。
又西二百里，曰符愓之山，【音阳】，其上多椶柟，下多金玉，神江疑居之，是山也，多怪雨，风云之所出也。
又西二百二十里，曰三危之山，【今在炖煌郡，尚书云：窜三苗于三危是也，】三青鸟居之，是山也，广员百里，【三青鸟，主为西王母取食者，别自栖息，于此山也。竹书曰：穆王西征，至于青鸟所解也，】其上，有兽焉，其状如牛，白身四角，其毫如披蓑，【蓑辟雨之衣也，音梭】，其名曰，【傲，噎二音。】是食人，有鸟焉，一首而三身，其状如，其名曰防【，似雕黒文赤颈音洛，下句或云扶狩则短，扶木则枯，应在上钦原下，脱错在此耳。】。
又西一百九十里，曰騩山，其上多玉而无石，神耆童居之，【耆童老童，颛顼之子，】其音常如钟磬，其下多积蛇。
又西三百五十里，曰天山，多金玉，有青雄黄，英水出焉，而西南流注于汤谷，有神焉，其状如黄囊，赤如丹火，【体色黄而精光赤也，】，六足四翼，浑敦无面目，是识歌舞，实惟帝江也，【夫形无全者，则神自然灵照，精无见者，则闇与理防，其帝江之谓乎！庄生所云中央之，帝混沌为儵忽所凿，七窍而死者，盖假此以寓言也】。
又西二百九十里，曰泑山，【泑音黝黒之黝】神蓐，居之【，亦金神也，人面虎爪，白尾，执见外传云：】，其上多婴短之玉，【未详】，其阳多瑾瑜之玉，其阴多青雄黄，是山也，西望日之所入，其气员，【日形员，故其气象亦然也。】神红光之所司也，【未闻其状，】。
西水行百里，至于翼望之山，【或作土翠山，】无草木，多金玉，有兽焉，其状如狸，一目而三尾，名曰讙，【讙音欢，或作原】，其音如夺百声【，言其能作百种物声也，或曰：夺百物名，亦所未详。】是可以御凶，服之已瘅，【黄瘅病也，音旦，】有鸟焉，其状如乌，三首六尾而善笑，名曰鵸防，【猗余两，音】服之，使人不厌，【不厌梦也，周书曰：服者不昩，音莫礼反，或曰：目也，】又可以御凶。
凡西次三经之首，崇吾之山至于翼望之山，凡二十三山，六千七百四十四里，其神状皆羊身人面，其祠之礼，用一吉玉，瘗【玉，加采色者也。尸子曰：吉，玉大龟】，糈用稷米。
西次四经之首，曰阴山，上多谷无石，其草多茆蕃，【茆，葵也。蕃，青蕃似莎，而大夘烦两音】，阴水出焉，西流注于洛。
北五十里，曰劳山，多茈草，【一名茈防，中染紫也，】弱水出焉，而西流注于洛。
西五十里，曰罢父之山，洱水出焉，【音耳！】而西流注于洛，其中多茈碧。
北百七十里，曰申山，其上多谷柞，其下多杻橿，其阳多金玉，区水出焉，而东流注于河。
北二百里，曰鸟山，其上多桑，其下多楮，其阴多铁，其阳多玊辱水出焉，而东流注于河。
又北百二十里，曰上申之山，上无草木，而多硌石，【硌磊硌大石，貌也，音洛。】，下多榛楛，【榛子，似栗而小，味美，楛木可以为箭，诗云：榛楛济济，臻怙两音】，其兽多白鹿，其鸟多当扈，【或作尸】，其状如雉，以其髯飞，【髯咽下，须毛也，】食之不眴，目【音】，汤水出焉，东流注于河。
又北百八十里，曰诸次之山，诸次之水出焉，而东流注于河，是山也，多木无草，鸟兽莫居，是多众蛇。
又北百八十里，曰号山，其木多漆，防【漆树似樗也。】，其草多药，防芎防【药白芷别名防，香草也，芎防，一名江蓠，药音鸟较反，】多汵石，【汵或作金，未详】端水出焉，而东流注于河。
又北二百二十里，曰盂山，【音于】，其阴多铁，其阳多铜，其兽多白狼，白虎，【外传曰：周穆王伐犬戎，得四白狼，白虎，虎名甝，】，其鸟多白雉，白翟【，或作白翠】，生水出焉，而东流注于河。
西二百五十里，曰白于之山，上多松栢，下多栎檀，【栎即柞】，其兽多防牛，羬羊，其鸟多鸮，【鸮似鸠而青色，】洛水出于其阳，而东流注于渭，夹水出于其阴，东流注于生水。
西北三百里，曰申首之山，无草木，冬夏有雷，申水出于其上，潜于其下，是多白玉。
又西五十五里，曰泾谷之山，【或无之，山二字，】泾水出焉，【或以此为今泾水，未详】，东南流注于渭，是多白金，白玉。
又西百二十里，曰刚山，多柒木，多防琈之玉，刚水出焉，北流注于渭，是多神【，亦魑魅之也，音耻囘反，或作】，其状人面兽身，一足一手，其音如钦【，钦亦吟字，假音】。
又西二百里至刚山之尾，洛水出焉，而北流注于河，其中多蛮蛮，其状鼠身而鼈首，其音如吠犬。
又西三百五十里，曰英鞮之山，上多漆木，下多金玉，鸟兽尽白，涴水出焉，【涴或作，音寃枉之寃】而北注于陵羊之泽，是多冉遗之鱼，鱼身蛇首六足，其目如马耳，食之使人不眯，可以御凶。
又西三百里，曰中曲之山，其阳多玉，其阴多雄黄，白玉及金，有兽焉，其状如马，而白身黑尾，一角，虎牙爪，音如皷音，其名曰駮，是食虎豹，【尔雅，说駮不道，有角及虎爪駮，亦在畏狩，画中】可以御兵，【养之，辟兵刃也，】有木焉，其状如棠，而员叶赤实，实大如木，【木如小】，名曰櫰木，【音怀】，食之多力，【尸子曰：木食之人，多为仁者，名为若木，此之】。
又西二百六十里，曰邽山，【音圭】其上，有兽焉，其状如牛，猬毛，名曰穷奇，音如獋狗，是食人【，或云似虎，猬毛有翼，铭曰：穷奇之兽，厥形甚丑，驰逐妖邪？莫不犇走，是以一名号曰神狗，】蒙水出焉，【音】，南流注于洋水，其中多黄贝，【贝甲虫肉如科斗，但有头尾耳，】蠃鱼，【音螺，】鱼身而鸟翼，音如鸳鸯，见则其邑大水。
又西二百二十里，曰鸟鼠同穴之山，【今在陇西首阳县西南山有鸟鼠同穴鸟，名曰防鼠，名曰鼵鼵，如人家鼠而短尾，防似燕而黄色，穿地入数尺，鼠在内，鸟在外而共处，孔氏尚书，传曰：共为雌雄，张氏地理记云：不为牝牡也；】，其上多白虎，白玉，渭水出焉，而东流注于河，【出山东，至农华阴县入河】，其中多鳋鱼，【音骚】，其状如鳣鱼，【鳣鱼大鱼也，口在颔下，体有连甲也，或作鮎鲤，】动则其邑有大兵【，或脱无从，动则以下语者，】滥水出于其西，【音槛，】西流注于汉水，多魮之，鱼【如玭，两音】，其状如覆铫，鸟首而鱼翼，鱼尾音，如磬石之声，是生珠玉，【亦珠母蚌，而能生出之】。
西南三百六十里，曰崦嵫之山，【日没所入山也，见离骚奄，兹两音】，其上多丹木，其叶如谷，其实大如，赤符而黑理，食之已瘅，可以御火，其阳多龟，其阴多玉苕，【或作。若】水出焉，而西流注于海，【禹大传曰：洧盘之水出崦嵫山】，其中多砥砺，【磨石也，精为砥，麄为砺也，】有兽焉，其状马身而鸟翼，人面蛇尾，是好举人，【喜抱举人】，名曰孰湖，有鸟焉，其状如鸮，而人面蜼身，犬尾【蜼，猕猴属也，音赠遗之遗一音诔，见中山经尾，又作眦】，其名自号也，【或作设，设亦呼耳，疑此脱误】，见则其邑大旱。
凡西次四经自阴山以下，至于崦嵫之山，凡十九山，三千六百八十里，其祠祀礼皆用一白鸡祈，糈以稻米，白菅为席。
右西经之山，志凡七十七山，一万七千五百一十七里。
山海经卷二
钦定四库全书
山海经卷三
晋 郭璞 撰
北山经
北山经之首，曰单狐之山，多机木，【机木似榆，可烧以粪稻田，出蜀中，音饥】，其上多华草，漨水出焉，【音逢】，而西流注于泑水，其中多芘石，文石。
又北二百五十里，曰求如之山，其上多铜，其下多玉，无草木，滑水出焉，而西流注于诸毗之水，【水出诸毗山也，】其中多滑鱼，其状如鱓，赤背【鱓鱼，似蛇音善】，其音如梧【，如人相枝梧，声音吾子之吾】，食之已疣，【疣赘也，】其中多水马，其状如马文臂，牛尾，【臂前脚也。周礼曰：马黑脊而斑臂，膢汉武元狩四年，炖煌渥洼水出焉，以为灵瑞者，即此也。】，其音如呼【，如人叫呼】。
又北三百里，曰带山，其上多玉，其下多青碧，有兽焉，其状如马，一角有错，【言角有甲错也，或作厯】，其名曰防疏，【音欢，】可以辟火，有鸟焉，其状如乌，五采而赤文，名曰鵸防，【上已有此鸟，疑同名，】是自为牝牡，食之不疽，【无痈疽病也，】彭水出焉，而西流注于芘湖之水，其中多儵鱼，【音由】，其状如鸡而赤毛，三尾，六足四首，其音如鹊，食之可以己忧。
又北四百里，曰谯明之山，谯水出焉，西流注于河，其中多何罗之鱼，一首而十身，其音如吠犬，食之已痈，有兽焉，其状如貆，而赤豪【貆，豪猪也，音丸】，其音如榴榴，名曰孟槐，可以御凶，【辟凶邪气也，亦在畏狩，画中也，】是山也，无草木，多青雄黄，【一作多青碧】。
又北三百五十里，曰涿光之山，嚣水出焉，而西流注于河，其中多鳛鳛之鱼，【音袴褶之褶，】其状如鹊而十翼，鳞皆在羽端，其音如鹊，可以御火，食之不瘅，其上多松栢，其下多防橿，其兽多麢羊，其鸟多蕃，【未详，或云即鸮音烦】。
又北三百八十里，曰虢山，其上多漆，其下多桐椐，【桐梧桐也，椐樻木肿，节中杖，椐，音祛，】其阳多玉其隂多铁伊水出焉，西流注于河，其兽多槖驼，【有肉鞍，善行流沙中，日行三百里，其负千斤，知水泉所在也，】其鸟多寓，状如防而鸟翼，其音如羊，可以御兵。
又北四百里，至于虢山之尾，其上多玉而无石，鱼水出焉，西流注于河，其中多文贝。
又北二百里，曰丹熏之山，其上多樗柏，其草多韭薤，【皆山菜，尔雅有其名，】多丹雘，熏水出焉，而西流注于棠水，有兽焉，其状如防而兔首麋身，其音如獋犬，以其尾飞【，或作髯飞，獋音豪】，名曰耳防，食之不防，【防大腹也。见禆仓音采】，又可以御百毒，又北二百八十里，曰石者之山，其上无草木，多瑶碧，泚水出焉，西流注于河，有兽焉，其状如豹，而文题白身【题额也，】名曰孟极，是善伏，其鸣自呼。
又北百一十里，曰边春之山，【或作舂山，】多葱葵韭，【山葱名茖，大叶】桃李，【山桃，榹桃子小不解核也，】杠水出焉，而西流注于泑泽，有兽焉，其状如禺而文身，善笑，见人则卧，【言佯眠也，】名曰幽鴳，【或作嬻，嬒鴳音遏】，其鸣自呼。
又北二百里，曰蔓聨之山，【万，连二音】，其上无草木，有兽焉，其状如禺而有鬛，牛尾文臂，马蹄，见人则呼，名曰足訾，其鸣自呼，有鸟焉，羣居而朋飞，【朋犹辈也，】其毛如雌雉，名曰防【，音交，或作渇也】，其鸣自呼，食之已风。
又北百八十里，曰单张之山，其上无草木，有兽焉，其状如豹而长尾，人首而牛耳，一目，名曰诸犍，其鸣善咤行，则衔其尾，居则蟠其尾，有鸟焉，其状如雉，而文首，白翼，黄足，名曰白鵺，【音夜】，食之已嗌痛，【嗌咽也，谷梁传曰：嗌不容粒，今吴人呼咽为嗌音隘，】可以已痸【，痸痴病也，】栎水出焉，而南流注于杠水，又北三百二十里，曰灌题之山，其上多樗柘，其下多流沙，多砥，有兽焉，其状如牛而白尾，其音如訆【，如人呼唤訆音叫，】名曰那父，有鸟焉，其状如雌雉而人面，见人则跃，【跃跳】，名曰竦斯，其鸣自呼也，匠韩之水出焉，而西流注于泑泽，其中多磁石，【可以取铁，管子曰：山上有磁石者，下必有铜，音慈】。
又北二百里，曰潘侯之山，其上多松栢，其下多榛楛，其阳多玉其隂多铁有兽焉，其状如牛，而四节生毛，名曰旄牛【，今旄牛背膝及胡尾，皆有长毛，】边水出焉，而南流注于栎泽，又北二百三十里，曰小咸之山，无草木，冬夏有雪北二百八十里，曰大咸之山，无草木，其下多玉，是山也，四方不可以上有蛇，名曰长蛇，其毛如彘，豪【説者云长百寻，今蝮蛇色似艾绶，文文间有毛如猪鬐，此其也，常山亦有长蛇与此形不同】，其音如皷柝，【如人行，夜敲木柝声音托】。
又北三百二十里，曰敦薨之山，其上多防柟，其下多茈草，敦薨之水出焉，而西流注于泑泽，出于昆仑之东北隅，实惟河源，【即河水出昆仑之处】，其中多赤鲑，【今名，鯸鲐为鲑，鱼音圭，】其兽多，兕旄牛【，或作扑牛，扑牛见离骚，天问，所未详】，其鸟多鸤鸠。
又北二百里，曰少咸之山，无草木，多青碧，有兽焉，其状如牛，而赤身人面，马足，名曰窫窳，【尔雅云：窫窳，似虎爪，与此错轧，愈二音】，其音如婴儿，是食人，敦水出焉，东流注于鴈门之水，【水出鴈门山间，】其中多防防之鱼【音沛，未详，或作鯆】，食之杀人。
又北二百里，曰狱法之山，瀤泽之水出焉，【音懐】而东北流注于泰泽，其中多防鱼，【音藻】，其状如鲤而鸡足，食之已疣，有兽焉，其状如犬而人面，善投，见人则笑，其名山：【音晖，】其行如风，【言疾】，见则天下大风。
又北二百里，曰北岳之山，多枳棘，刚木【檀柘之木，】有兽焉，其状如牛，而四角人目耳，其名曰诸懐，其音如鸣鴈，是食人，诸懐之水出焉，而西流注于嚣水，其中多鮨鱼，【音诣】，鱼身而犬首，其音如婴儿，【今海中有虎，鹿鱼及海狶，体皆如鱼，面头似虎，鹿猪，此其也。】，食之已狂。
又北百八十里，曰浑夕之山，无草木，多铜玉，嚣水出焉，而西北流注于海，有蛇一首两身，名曰肥遗，见则其国大旱，【管子曰：涸水之精，名曰蟡，一头而两身，其状如蛇，长八尺，以其名呼之，可使取鱼龟，亦此】，又北五十里，曰北单之山，无草木，多葱韭。
又北百里，曰罴差之山，无草木，多马，【野马也，似马而小】。
又北百八十里，曰北鲜之山，是多马，鲜水出焉，而西北流注于涂，吾之水【，汉元狩二年，马出涂吾水中也，】。
又北百七十里，曰隄山，【或作防古字耳。】多马，有兽焉，其状如豹，而文首，名曰狕，【音么】，隄水出焉，而东流注于泰泽，其中多龙。
凡北山经之首，自单狐之山至于隄山，凡二十五山，五千四百九十里，其神皆人面蛇身，其祠之，毛用一雄鸡彘瘗，吉玉用一珪，瘗而不糈，【言祭不用米，皆埋其所用牲玉，】其山北人皆生食，不火之物，【或作皆生，食而不火】。
北次二经之首，在河之东，其首枕汾，【临汾水上也。音坟，】其名曰管涔之山，【今在太原郡，故汾阳县北，秀容山涔音岑，】其上无木而多草，其下多玉，汾水出焉，而西流注于河，【至汾阳县北，西入河】。
又西二百五十里，曰少阳之山，其上多玉，其下多赤银，【银之精也，】酸水出焉，而东流注于汾水，其中多美赭【，管子曰：山上有赭者其下有铁】。
又北五十里，曰县雍之山【，今在晋阳县西名汲瓮，雍音瓮】，其上多玉，其下多铜，其兽多闾麋，【闾即羭也，似驴而歧，蹄角如麢羊，一名山驴，周礼曰：北唐以闾，亦见乡射礼，】其鸟多白翟白防，【即白鵫也，音于六反。】，晋水出焉，而东南流注于汾水，【东过晋阳南，又东入汾】，其中多鮆鱼，其状如儵而赤，麟【小鱼，曰儵】，其音如叱，食之不骄，【或作骚骚臭也，】。
又北二百里，曰狐岐之山，无草木，多青碧，胜水出焉，而东北流注于汾水，其中多苍玉。
又北三百五十里，曰白沙山，广员三百里，尽沙也，无草木鸟兽，鲔水出于其上，潜于其下，【出山之顶，停其底也】，是多白玉，又北四百里，曰尔是之山，无草木，无水。
又北三百八十里，曰狂山，无草木，是山也，冬夏有雪，狂水出焉，而西流注于浮水，其中多美玉。
又北三百八十里，曰诸余之山，其上多铜玉，其下多松栢，诸余之水出焉，而东流注于旄水。
又北三百五十里，曰敦头之山，其上多金玉，无草木，旄水出焉，而东流注于印泽，其中多马，【音勃，】牛尾而白身一角，其音如呼。
又北三百五十里，曰钩吾之山，其上多玉，其下多铜，有兽焉，其状如羊，身人面，其目在腋下，虎齿人爪，其音如婴儿，名曰狍鸮，是食人，【为物贪淋，食人未尽，还害其身，像在夏，鼎左传所谓饕餮是也，狍音咆】。
又北三百里，曰北嚣之山，无石，其阳多碧其隂多玉有兽焉，其状如虎，而白身犬首，马尾彘鬛，名曰独，【音谷，】有鸟焉，其状如鸟人面，名曰，【般冒两音，或作夏也，】宵飞而昼伏，【鸺鹠之属，】，食之已暍，【中热也，音谒，】涔水出焉，而东流注于卭泽，又北三百五十里，曰梁渠之山，无草木，多金玉，脩水出焉，而东流注于鴈门，【水名】，其兽多居暨，其状如彚而赤毛，【彚似鼠，赤毛如刺猬也，彚音渭】，其音如豚，有鸟焉，其状如夸父，【或作举父】四翼，一目犬尾，名曰嚣，其音如鹊，食之已腹痛，可以止同【，治洞下也，音洞】。
又北四百里，曰姑灌之山，无草木，是山也，冬夏有雪，又北三百八十里，曰湖灌之山，其阳多玉其隂多碧多马，湖灌之水出焉，而东流注于海，其中多防【，亦鱓鱼字】有木焉，其叶如柳而赤理。
又北水行五百里，流沙三百里，至于洹山，其上多金玉，三桑生之，其树皆无枝，其髙百仞，百果树生之，其下多怪蛇。
又北三百里，曰敦题之山，无草木，多金玉，是錞于北海，凡北次二经之首，自管涔之山至于敦题之山，凡十七山，五千六百九十里，其神皆蛇身人面，其祠：毛用一雄鸡，瘗【埋之，】用一璧，一珪投而不糈，【擿玉于山中，以礼神不埋之也，】北次三经之首，曰太行之山，【今在河内，野王县西北行，音户刚反，】其首曰归山，其上有金玉，其下有碧，有兽焉，其状如麢，羊而四角，马尾而有距，其名曰防善，还【还，旋旋儛也，晖音晖】，其鸣自訆，有鸟焉，其状如鹊，白身，赤尾六足，其名曰防，【音犇，】是善惊，其鸣自詨【，今吴人谓呼为詨音，呼交反】。
又东北二百里，曰龙侯之山，无草木，多金玉，决决之水出焉，【音诀】，而东流注于河，其中多人鱼，其状如防鱼，四足，其音如婴儿，【防见中山经，或曰，人鱼即鲵也，似鮎而四足，声如小儿啼，今亦呼鮎为防音蹄，】食之无痴疾。
又东北二百里，曰马成之山，其上多文石，其隂多金玉有兽焉，其状如白犬而黑头，见人则飞，【言肉翅飞行，自在】，其名曰天马，其鸣自訆，有鸟焉，其状如乌，首白而身青，足黄，是名曰鶌鶋，【屈，居二音，或作鸣】，其鸣自詨，食之不饥，可以已寓【未详，或曰，寓犹误也。】。
又东北七十里，曰咸山，其上多玉，其下多铜，是多松栢，草多茈草，条菅之水出焉，【菅音间，】而西南流注于长泽，其中多器酸，三岁一成【，所未详也。】，食之已疠。
又东北二百里，曰天池之山，其上无草木，多文石，有兽焉，其状如兔而防首，以其背飞，【用其背上毛飞，飞则仰也，】其名曰飞防，渑水出焉，潜于其下，【停山底也】，其中多黄垩，【垩土也，】。
又东三百里，曰阳山，其上多玉，其下多金铜，有兽焉，其状如牛，而赤尾其颈，肾其状如句瞿，【言颈上有肉，肾句瞿，牛也，音劬，】其名曰领胡，其鸣自詨，食之已狂，有鸟焉，其状如雌雉，而五彩以文，是自为牝牡，名曰象蛇，其鸣自詨，留水出焉，而南流注于河，其中有父之鱼，【音陷】，其状如鲋鱼，鱼首而彘身，食之已呕。
又东三百五十里，曰贲闻之山，其上多苍玉，其下多黄垩，多涅石。
又北百里，曰王屋之山【，今在河东，东垣县北，书曰：至于王屋也，】是多石，防水出焉，【防音辇，】而西北流注于泰泽，【地理志王屋山，沇水所出，防沇声相近，殆一水耳，沇则济防也】。
又东北三百里，曰教山，其上多玉而无石，教水出焉，西流注于河，是水冬干而夏流，实惟干河，【今河东闻喜县，东北有干河口，因名干河里，但有故沟，处无复水，即是也。】其中有两山，是山也，广员三百步，其名曰发，丸之山，其上有金玉。
又南三百里，曰景山，【外传曰：景霍以为城，】南望盐贩之泽，【即盐池也，今在河东猗氏县，或无贩字，】北望少泽，其上多草藷藇，【根似羊蹄，可食曙，豫二音。今江南单呼为藷音，储语有轻重耳】，其草多秦椒，【子似椒而细，叶草也，】其隂多赭其阳多玉，有鸟焉，其状如蛇而四翼，六目三足，名曰酸与，其鸣自詨，见则其邑有恐【，或曰，食之不醉】。
又东南三百二十里，曰孟门之山，【尸子曰：龙门未辟，吕梁未凿，河出于孟门之上，大溢逆流，无有丘陵髙阜灭之，名曰洪水，穆天子传曰：北升孟门，九河之澄】，其上多苍玉，多金，其下多黄垩，多涅石。
又东南三百二十里，曰平山，平水出于其上，潜于其下，是多美玉。
又东二百里，曰京山，有美玉，多漆木，多竹，其阳有赤铜其隂有防【黒砥名也，尸子曰：加黄砥，明色非一也，防音竹，篠之篠】髙水出焉，南流注于河。
又东二百里，曰虫尾之山，其上多金玉，其下多竹，多青碧，丹水出焉，南流注于河，薄水出焉，【淮南子曰：薄水出鲜于山】，而东南流注于黄泽。
又东三百里，曰彭毗之山，其上无草木，多金玉，其下多水，蚤林之水出焉，【音早】，东南流注于河，肥水出焉，而南流注于牀水，其中多肥遗之蛇。
又东百八十里，曰小侯之山，明漳之水出焉，南流注于黄泽，有鸟焉，其状如乌而白文，名曰鸪，【姑，习二音】，食之不灂，【不瞧目也，或作防音醮】。
又东三百七十里，曰泰头之山，共水出焉，【音恭，】南注于虖沱，【呼，佗二音。下同】，其上多金玉，其下多竹箭。
又东北二百里，曰轩辕之山，其上多铜，其下多竹，有鸟焉，其状如枭而白首，其名曰黄鸟，其鸣自詨，食之不妬，又北二百里，曰谒戾之山【，今在上党，郡涅县】，其上多松栢，有金玉，沁水出焉，南流注于河，【至荥阳县东北入河，或出谷述县羊头山也，】其东有林焉，名曰丹林，丹林之水出焉，南流注于河，婴侯之水出焉，北流注于泛水。
东三百里，曰沮洳之山，【诗云：彼汾沮洳，】无草木，有金玉，濝水出焉，【音其】，南流注于河，【今淇水出汲郡，隆虑县大号山东，过河内县南为白沟】。
又北三百里，曰神囷之山，【音如仓囷之囷】，其上有文石，其下有白蛇，有飞虫，黄水出焉，而东流注于洹【，洹水出汲郡，林虑县东北至魏郡长乐入清水，洹音丸，】水出焉，而东流注于欧水，【水，今出临水县西，口山经，邺西北至列人县，入于漳，其水】。
又北二百里，曰发鸠之山，【今在上党，郡长子县西】，其上多柘木，有鸟焉，其状如乌，文首白喙，赤足，名曰精卫，其鸣自詨，是炎帝之少女，名曰女娃，【炎帝神农也，娃恶佳反语，误或作阶，】女娃游于东海，溺而不返，故为精卫，常衔西山之木石，以堙于东海，【堙塞也，音因】漳水出焉，【浊漳，音章】，东流注于河。【，或曰，出长子县鹿谷山而东，至邺，入清漳】。
又东北百二十里，曰少山，【今在乐平郡，沽县沽县，故属上党，】其上有金玉，其下有铜，清漳之水出焉，东流于浊漳之水，【清漳出少山，大绳谷，至武安县南暴宫邑，入于浊漳，或曰：东北至邑城，入于大河也，】。
又东北二百里，曰锡山，其上多玉，其下有砥，牛首之水出焉，而东流注于水。
又北二百里，曰景山，有美玉，景水出焉，东南流注于海泽。
又北百里曰题首之山有玉焉多石无水
又北百里，曰绣山，其上有玉，青碧，其木多栒，【木中枚也，音荀】，其草多芍药，芎穷【芍药，一名辛夷亦香草属】，洧水出焉，而东流注于河，其中有鳠【鳠，似鮎而大，白色也，】黾【防黾，似虾蟇小而青，或曰蠖黾，一物名耳】。
又北百二十里，曰松山，阳水出焉，东北流注于河，又北百二十里，曰敦与之山，其上无草木，有金玉，溹水出于其阳，【音悉各反】，而东流注于泰陆之水，【大陆水，今钜鹿北，广平泽，即其水】，泜水出于其隂【音抵肆反】，而东流注于彭水，【今泜水出中丘县西穷泉谷，东注于堂阳县，入于漳水，】槐水出焉，而东流注于泜泽。
又北百七十里，曰柘山，其阳有金玉其隂有铁歴聚之水出焉，而北流注于洧水。
又北三百里，曰维龙之山，其上有碧玉，其阳有金其隂有铁肥水出焉，而东流注于臯泽，其中多礨石，【未详也。音雷，或作垒，磈垒大石貌，或曰，石名】敞，铁之水出焉，而北流注于大泽，又北百八十里，曰白马之山，其阳多石，玉其隂多鐡多赤铜，木马之水出焉，而东北流注于虖沱，【呼，陀二音】。
又北二百里，曰空桑之山，无草木，【上已有此山，疑同名也，】冬夏有雪，空桑之水出焉，东流注于虖沱。
又北三百里，曰泰戱之山，无草木，多金玉，有兽焉，其状如羊，一角一目，目在耳后，其名曰防，防【音屋栋之栋】，其鸣自訆虖沱之水出焉，【今虖沱水出鴈门卤成县南，武夫山】，而东流注于溇水，【音楼，】液女之水出于其阳，南流注于沁水，【液音悦怿之怿，】。
又北三百里，曰石山，多藏金玉，濩濩之水出焉，【濩音，尺蠖之蠖】，而东流注于虖沱，鲜于之水出焉，而南流注于虖沱，又北二百里，曰童戎之山，臯涂之水出焉，而东流注于溇液水。
又北三百里曰髙是之山【，今在北地灵丘县，】滋水出焉，【音慈】，而南流注于虖沱，其木多防，其草多条，水出焉，【音冦】，东流注于河，【过博陵县南，又东北入于易水】。
又北三百里，曰陆山，多美玉，水出焉，【或作郯，水】，而东流注于河。
又北二百里，曰沂山，【音祈，】般水出焉，【音盘】，而东流注于河，北百二十里，曰燕山，多婴石，【言石似玉，有符彩婴带，所谓燕石者，】燕水出焉，东流注于河。
又北山行五百里，水行五百里，至于饶山，是无草木，多瑶碧，其兽多槖驼，其鸟多鹠，【未详，或曰，鹠鸺鹠也，】歴虢之水出焉，而东流注于河，其中有师鱼，食之杀人，【未详，或作鲵】。
又北四百里，曰干山，无草木，其阳有金玉其隂有铁而无水，有兽焉，其状如牛而三足，其名曰獂，【音元】，其鸣自詨，又北五百里，曰伦山，伦水出焉，而东流注于河，有兽焉，其状如麋，其川在尾上，【川窍也。】，其名曰罴。
又北五百里，曰碣石之山，【水经曰：碣石山，今在辽西临渝县南水中，或曰在右北平骊城县，海边山】，绳水出焉，而东流注于河，其中多蒲夷之鱼，【未详】，其上有玉，其下多青碧。
又北水行五百里，至于鴈门之山，无草木，【鴈门山，即北陵西隃，鴈之所出，因以名云在髙柳北】。
又北水行四百里，至于泰泽，其中有山焉，曰帝都之山，广员百里，无草木，有金玉。
又北五百里，曰錞于，母逢之山，北望鸡号之山，其风如防【，防急风貌也，音戾，或云飘风也，】西望幽都之山，浴水出焉，【浴即黒水也】是有大蛇，赤首白身，其音如牛，见则其邑大旱。
凡北次三经之首，自太行之山以至于毋逢之山，凡四十六，山万二千三百五十里，其神状皆马身而人面者二十，神其祠之，皆用一藻，茝瘗之，【藻聚藻，茝香草兰之，音昌代反，】其十四神状皆彘身而载玉，其祠之，皆玉不瘗，【不埋所用玉也，】其十神状皆彘身而八足蛇尾，其祠之，皆用一璧，瘗之，大凡四十四神，皆用稌，糈米祠之，此皆不火食。
右北经之山志，凡八十七山，二万三千二百三十里，山海经卷三。
<子部,小说家类,异闻之属,山海经>
钦定四库全书
山海经卷四
晋 郭璞 撰
东山经
东山经之首，曰樕之山，【速，株二音】，北临干昧，【亦山名也，音妹，】食水出焉，而东北流注于海，其中多鳙鳙之鱼，【音容】，其状如犁牛，【牛似虎，文者】，其音如彘鸣。
又南三百里，曰藟山，【音诔】，其上有玉，其下有金，湖水出焉，东流注于食水，其中多活师，【科斗也，尔雅谓之活东】。
又南三百里，曰栒状之山，其上多金玉，其下多青碧石，有兽焉，其状如犬，六足，其名曰从从，其鸣自詨，有鸟焉，其状如鸡而防毛，其名曰防，防【音咨】，见则其邑大旱，水出焉，【音枳，】而北流，注于湖水，其中多箴鱼，其状如儵，其喙如箴，【出东海，今江东水中亦有之，】食之无疫疾。
又南三百里曰勃亝之山无草木无水
又南三百里，曰番条之山，无草木，多沙，减水出焉，【音同，减损之减，】北流注于海，其中多鳡鱼【，一名黄颊，音感】。
又南四百里，曰姑儿之山，其上多漆，其下多桑柘，姑儿之水出焉，北流注于海，其中多鳡鱼。
又南四百里曰髙氏之山，其上多玉，其下多箴石，【可以为砥针，治痈肿者，】诸绳之水出焉，东流注于泽，其中多金玉，又南三百里，曰岳山，其上多桑，其下多樗，泺水出焉，【音乐，】东流注于泽，其中多金玉。
又南三百里，曰犲山，其上无草木，其下多水，其中多堪防之，鱼【未详，音序】，有兽焉，其状如夸父而彘毛，其音如呼，见则天下大水。
又南三百里，曰独山，其上多金玉，其下多美石末涂之水出焉，而东南流注于沔，其中多防防【条，容二音】，其状如黄蛇，鱼翼，出入有光，见则其邑大旱。
又南三百里，曰泰山，【即东岳岱宗也，今在泰山奉髙县西北从山下，至顶四十八里，三百步也。】，其上多玉，其下多金，有兽焉，其状如豚而有珠，名曰狪狪，【音如吟，桐之桐】，其鸣自防，环水出焉，东流注于江，【，一作海】，其中多水玉。
又南三百里，曰竹山，錞于江【，一作涯，】无草木，多瑶碧，激水出焉，而东南流注于娶檀之水，其中多茈羸。
凡东山经之首，自樕之山，以至于竹山，凡十二山，三千六百里，其神状皆人身龙首祠，毛用一犬，祈防用鱼，【以血涂祭为防也，公羊传云，盖叩其鼻以防社音，钩饵之饵】。
东次二经之首，曰空桑之山，【此山出琴瑟，材见周礼也，】北临食水，东望沮吴，南望沙陵，西望湣泽，【音旻】，有兽焉，其状如牛而虎文，其音如钦【，或作吟】，其名曰軨軨，【音灵】，其鸣自叫，见则天下大水。
又南六百里，曰曹夕之山，其下多谷而无水，多鸟兽，又西南四百里，曰峄臯之山，【音亦】，其上多金玉，其下多白垩，峄臯之水出焉，东流注于激女之水，其中多蜃珧，【蜃蚌也，珧玉珧亦蚌属肾，遥两音】。
又南水行五百里，流沙三百里，至于山之尾，无草木，多砥砺。
又南三百八十里，曰山之首，无草木，澧水出焉，【音礼，】东流注于余泽，其中多珠蟞鱼，【音鼈】，其状如肺而有目，六足有珠，其味酸甘，食之无疠，【无时气病也，吕氏春秋曰：澧水之鱼，名曰朱蟞，六足有珠，鱼之美也，】。
又南三百八十里，曰余峩之山，其上多梓柟，其下多荆芑，杂余之水出焉，东流注于黄水，有兽焉，其状如兔而鸟喙，鸱目蛇尾，见人则眠，【言佯死也，】名曰犰狳，【仇，余二音】，其鸣自防，见则螽蝗为败，【螽蝗，也言伤败田苗，音终】。
又南三百里曰杜父之山无草木多水
又南三百里，曰耿山，无草木，多水碧，【亦水玉，】多大蛇，有兽焉，其状如狐而鱼翼，其名曰朱獳，【音儒】，其鸣自叫，见则其国有恐。
又南三百里，曰卢其之山，无草木，多沙石，沙水出焉，南流注于涔水，其中多鹕，【音黎】，其状如鸳鸯而人足，其鸣自防，见则其国多土功【，今鹈胡足颇有似人脚，形状也】。
又南三百八十里曰姑射之山无草木多水
又南水行三百里，流沙百里，曰北姑射之山，无草木，多石。
又南三百里曰南姑射之山无草木多水
又南三百里曰碧山无草木多大蛇多碧水玉
又南五百里，曰维氏之山，无草木，多金玉，原水出焉，东流注于沙泽，【一名侠氏之山】。
又南三百里，曰姑逢之山，无草木，多金玉，有兽焉，其状如狐而有翼，其音如鸿鴈，其名曰獙獙，【音毙，】见则天下大旱。
又南五百里，曰凫丽之山，其上有金玉，其下多箴石，有兽焉，其状如狐而九尾，九首，虎爪，名曰蠪侄，【龙，蛭二音】，其音如婴儿，是食人。
又南五百里，曰防山，【音一真反，】南临防水，东望湖泽，有兽焉，其状如马，而羊目四角，牛尾，其音如獋狗，其名曰峳峳，【音攸】，见则其国多狡客，【狡狡猾也，】有鸟焉，其状如鳬而防尾，善登木，其名曰絜钩，见则其国多疫。
凡东次二经之首，自空桑之山至于防山，凡十七山，六千六百四十里，其神状皆兽身人面，载觡【麋鹿，属角为觡音格，】其祠：毛用一鸡祈，婴用一璧瘗。
又东次三经之首，曰尸胡之山，北望山，【音详】，其上多金玉，其下多棘，有兽焉，其状如麋而鱼目，名曰妴胡，【音婉】，其鸣自防。
又南水行八百里，曰岐山，其木多桃李，其兽多虎，又南水行五百里，曰诸钩之山，无草木，多沙石，是山也，广员百里，多寐鱼【，即鮇鱼音味】。
又南水行七百里曰中父之山无草木多沙
又东水行千里曰胡射之山无草木多沙石
又南水行七百里，曰孟子之山，其木多梓桐，多桃李，其草多菌蒲，【未详音，之】，其兽多麋鹿，是山也，广员百里，其上有水出焉，名曰碧阳，其中多鳣鲔，【鲔即鱏也，似鳣而长鼻，体无鳞甲，别名防鳢，一名鱑也，】。
又南水行五百里，曰流沙，行五百里，有山焉，曰：跂踵之山，【跂音企，】广员二百里，无草木，有大蛇，其上多玉，有水焉，广员四十里皆涌【，今河东汾隂县有瀵水，源在地底，濆沸涌出，其深无限，即此也，】其名曰深泽，其中多蠵，【蠵觜，蠵大也，甲有文彩，似瑇瑁，而薄音遗知反，】有鱼焉，其状如鲤，而六足鸟尾，名曰鮯鮯之鱼，【音蛤】，其鸣自叫，又南水行九百里，曰踇隅之山，【音敏字】，其上多草木，多金玉，多赭，有兽焉，其状如牛而马尾，名曰精精，其鸣自叫，又南水行五百里，流沙三百里，至于无臯之山，南望幼海，【即少海也，淮南子曰：东方大渚，曰少海，】东望榑木，【扶桑二音。】无草木，多风，是山也，广员百里。
凡东次三经之首，自尸胡之山至于无臯之山，凡九山，六千九百里，其神状皆人身而羊角，其祠：用一牡羊，米用黍，是神也，见则风雨水为败。
又东次四经之首，曰北号之山，临于北海，有木焉，其状如杨，赤华，其实如枣而无核，其味酸甘，食之不疟，食水出焉，而东北流注于海，有兽焉，其状如狼，赤首防目，其音如豚，名曰猲狙，【葛，苴二音，】是食人，有鸟焉，其状如鸡而白首，防足而虎爪，其名曰鬿，【音祈，】雀亦食人。
又南三百里，曰旄山，无草木，苍体之水出焉，而西流注于展水，其中多鱃鱼【，今虾防字亦或作鱃秋音】，其状如鲤而大首，食者不疣。
又南三百二十里，曰东始之山，上多苍玉，有木焉，其状如杨而赤理，其汁如血，不实，其名曰芑，【音起，】可以服马，【以汁涂之，则马调良】，泚水出焉，而东北流注于海，其中多美贝，多茈鱼，其状如鲋，一首而十身，其臭如蘪芜，食之不防，【孚谓反止失气也，】。
又东南三百里，曰女烝之山，其上无草木，石膏水出焉，而西注于鬲水，其中多薄鱼，其状如鳣鱼而一目，其音如欧【，如人呕吐声也，】见则天下大旱。
又东南二百里，曰钦山，多金玉而无石，师水出焉，而北流注于臯泽，其中多鱃鱼，多文贝，有兽焉，其状如豚而有牙，其名曰当康，其鸣自叫，见则天下大穰。
又东南二百里，曰子桐之山，子桐之水出焉，而西流注于余如之泽，其中多防鱼，【音滑】，其状如鱼而鸟翼，出入有光，其音如鸳鸯，见则天下大旱。
又东北二百里，曰剡山，多金玉，有兽焉，其状如彘而人面，黄身而赤尾，其名曰合窳，【音庾】，其音如婴儿，是兽也，食人，亦食虫蛇，见则天下大水。
又东二百里，曰太山，上多金玉，桢木【女桢也，叶冬不凋】，有兽焉，其状如牛而白首，一目而蛇尾，其名曰蜚，【音如翡翠之翡，】行水则竭，行草则死，见则天下大疫，【言其体，含灾气也，其铭曰：蜚之为名，体似无害，所经枯竭，甚于鸩厉，万物斯惧，思尔遐逝，】钩水出焉，而北流注于劳水，其中多鱃鱼。
凡东次四经之首，自北号之山至于太山，凡八山，一千七百二十里。
右东经之山志凡四十六山万八千八百六十里
山海经卷四
钦定四库全书
山海经卷五
晋 郭璞 撰
中山经
中山经薄山之首，曰甘枣之山，共水出焉，【音恭】，而西流注于河，其上多杻木，其下有草焉，葵本而杏叶，【或作楛，叶】黄华而荚实，名曰箨【，他落反】，可以已瞢，【音盲】，有兽焉，其状如鼠，而文题【防，所未详音，虺字亦或作虺】，其名曰防，【音那，或作熊也。】，食之已瘿，又东二十里，曰歴儿之山，其上多橿，多櫔木，【音厉，】是木也，方茎而员叶，黄华而毛，其实如拣，【拣木名子，如指头白，而粘可以浣衣也，音练，或作简，】服之不忘。
又东十五里，曰渠猪之山，其上多竹，渠猪之水出焉，而南流注于河，其中是多豪鱼，状如鲔，【鲔似鳣也，】赤喙尾赤羽，可以已白癣。
又东三十五里，曰葱聋之山，其中多大谷，是多白垩，黑；青，黄垩，【言有杂色，垩也】。
又东十五里，曰涹山，【音倭】，其上多赤铜其隂多铁。
又东七十里，曰脱扈之山有草焉，其状如葵叶而赤华，荚实，实如防荚，【今防木荚似皂荚也，】名曰植楮，可以已癙，【癙病也，淮南子曰：狸头已癙也，】食之不眯。
又东二十里，曰金星之山，多天婴，其状如龙骨，可以已痤，【痈痤也，】。
又东七十里，曰泰威之山，其中有谷，曰枭谷，其中多铁【，或无谷字】。
又东十五里，曰橿谷之山，其中多赤铜，【或作檀谷之山】。
又东百二十里，曰吴林之山，其中多葌草，【亦菅字】。
又北三十里，曰牛首之山，【今长安，西南有牛首山，上有馆下有水，未知此是非】有草焉，名曰草，其叶如葵而赤茎，其秀如禾，服之不忧，劳水出焉，而西流注于潏水，【音如谲诈之谲，】是多飞鱼，其状如鲋鱼，食之已痔同。
又北四十里，曰霍山，【今平阳永安县，庐江县，晋安罗江县，河南巩县皆有霍山，明山以霍为名者非一矣。按：尔雅大山统小山为霍】，其水多谷，有兽焉，其状如狸，而白尾有鬛，名曰朏朏，养之可以已忧，【谓蓄养之也，普昧反】。
又北五十二里，曰合谷之山，是多薝棘，【未详音瞻】。
又北三十五里曰隂山【亦曰险山，】多砺石，文石，【砺石，石中磨者，】少水出焉，其中多雕棠，其叶如榆叶而方，其实如赤菽，【菽豆】，食之已聋。
又东北四百里，曰鼓镫之山，多赤铜，有草焉，名曰荣草，其叶如柳，其本如鸡卵，食之已风。
凡薄山之首，自甘枣之山至于鼓镫之山，凡十五山，六千六百七十里，歴儿冡也，其祠礼，毛太牢之具，县以吉玉，【县祭山之名也，见尔雅】，其余十三山者，毛用一羊县，婴用桑封，瘗而不糈，桑封者，桑主也，方其下而鋭其上，而中穿之，加金【，言作神主，而祭以金银，饰之也，公羊传曰：虞主用桑主，或作玉】。
中次二经济山之首，曰煇诸之山，其上多桑，其兽多闾麋，其鸟多鹖，【似雉而大，青色有毛，勇健鬭死，乃止。音曷，出上党也，】。
又西南二百里，曰发视之山，其上多金玉，其下多砥砺，即鱼之水出焉，而西流注于伊水。
又西三百里曰豪山其上多金玉而无草木
又西三百里，曰鲜山，多金玉，无草木，鲜水出焉，而北流注于伊水，其中多鸣蛇，其状如蛇而四翼，其音如磬，见则其邑大旱。
又西三百里，曰阳山，多石，无草木，阳水出焉，而北流注于伊水，其中多化蛇，其状如人面而豺身，鸟翼而蛇行，其音如叱呼，见则其邑大水。
又西二百里，曰昆吾之山，其上多赤铜，【此山出名，铜色赤如火，以之作刀切玉，如割泥也，周穆王时，西戎献之，尸子所谓昆吾之剑也，越絶书曰赤堇之山，破而出锡，若邪之谷涸而出铜，欧冶子，因以为纯钩之剑，汲郡冡中得铜剑一枝，长三尺五寸，乃今所名为干将，劒汲郡，亦皆非铁也，明古者通以锡杂铜为兵器也，】有兽焉，其状如彘而有角，其音如号【，如人号哭，】名曰蠪蚳，【上已有此兽，疑同名，】食之不眯。
又西百二十里，曰葌【，音间】山，葌水出焉，而北流注于伊水，其上多金玉，其下多青雄黄，有木焉，其状如棠而赤叶，名曰草，【音忘】，可以毒鱼。
又西一百五十里，曰独苏之山，上无草木而多水，又西二百里，曰蔓渠之山，其上多金玉，其下多竹箭，伊水出焉，而东流注于洛【，今伊水出，上洛卢氏县熊耳山，东北至河南，洛阳县入洛】，有兽焉，其名曰马腹，其状如人面虎身，其音如婴儿，是食人。
凡济山经之首，自煇诸之山至于蔓渠之山，凡九山，一千六百七十里，其神皆人面而鸟身，祠用毛【，择用毛色，】用一吉玉，投而不糈。
中次三经萯山之首，曰敖岸之山，【或作献，萯音倍】，其阳多防琈之，玉其隂多赭黄金神，熏池居之，是常出美玉，【或作石】，北望河林，其状如蒨，如举【説者云蒨举，皆木名也，未详蒨音倩】，有兽焉，其状如白鹿而四角，名曰夫诸，见则其邑大水。
又东十里，曰青要之山，实维帝之密都【，天帝曲密之邑，】北望河曲，【河千里，一曲一直也，】是多驾鸟，【未详也。或曰：驾宜为鴐鴐，鵞也，音加，】南望墠渚，【水中小洲名渚，墠音填，】禹父之所化，【鲧化于羽渊为黄熊，今复云在此，然则一已有变怪之性者，亦无往而不化也，】是多仆累，蒲卢【仆累蜗牛也，尔雅曰：蒲卢者螟蛉也，】防武罗司之【武罗，神名防即神字，】其状人面而豹文，小腰而白齿，【或作首，】而穿耳以鐻，【鐻金银器之名，未详也。音渠】，其鸣如鸣玉，【如人鸣玉佩声，】是山也，宜女子，畛水出焉，【音轸】，而北流注于河，其中有鸟焉，名曰鴢【，音如窈窕之窈】，其状如鳬，青身而朱目赤尾，食之宜子，【朱浅赤也，】有草焉，其状如葌，【菅似茅也，】而方茎，黄华赤实，其本如藁本【，根似藁本，亦香草】，名曰荀草【，或曰，苞草】服之，美人色【，令人更美艳】。
又东十里，曰騩山，【音巍】，其上有美，枣其隂有防琈之玉，正回之水出焉，而北流注于河，其中多飞鱼，其状如豚而赤文，服之不畏雷，可以御兵。
又东四十里，曰宜苏之山，其上多金玉，其下多蔓居之，木【未详，】滽滽之水出焉，【音容】，而北流注于河，是多黄贝，又东二十里，曰和山，其上无草木，而多瑶碧，实惟河之九都，【九水所防故曰九都】，是山也五曲，【曲回五重，】九水出焉，合而北流，注于河，其中多苍玉，吉神泰逢司之【，吉犹善也】，其状如人而虎尾，【或作雀尾，】是好，居于萯山之阳，出入有光，太逢神动，天地气也，【言其有灵，爽能兴云雨也，夏后孔甲田于萯山之下，天大风晦冥，孔甲迷惑，入于民室，见吕氏春秋也，】。
凡萯山之首，自敖岸之山至于和山，凡五山四百四十里，其祠太逢熏池，武罗皆一，牡羊副，【副谓破羊骨，磔之以祭也，见周礼音悃愊之愊】，婴用吉玉，其二神用一雄鸡瘗之，糈用稌。
中次四经厘山之首，【音狸，】曰：鹿蹄之山，其上多玉，其下多金，甘水出焉，而北流注于洛，其中多泠石，【泠石未闻也，泠或作涂，】西五十里，曰扶猪之山，其上多礝石，【音耎，今鴈门山中出礝石，白者如水，水中有赤色者】，有兽焉，其状如貉，而人目【貉，或作，古字】，其名曰防，【音银，或作麋】，虢水出焉，而北流注于洛，其中多瓀石，【言亦出水中】，又西一百二十里，曰厘山，其阳多玉其隂多搜【音捜茅搜，今之蒨草也，】有兽焉，其状如牛，苍身，其音如婴儿，是食人，其名曰犀渠，滽滽之水出焉，而南流注于伊水，有兽焉，名曰【，音苍颉之颉】，其状如獳犬而有鳞，其毛如彘鬛，【生鳞间也，】又西二百里，曰箕尾之山多谷，多涂石，其上多防琈之玉。
又西二百五十里，曰柄山，其上多玉，其下多铜，滔雕之水出焉，而北流注于洛，其中多羬羊，有木焉，其状如樗，其叶如桐而荚实，其名曰苃，可以毒鱼，【苃一作艾】。
又西二百里，曰白边之山，其上多金玉，其下多青雄黄，又西二百里，曰熊耳之山，【今在上洛县南】，其上多漆，其下多防浮，濠之水出焉，而西流注于洛，其中多水玉，多人鱼，有草焉，其状如苏而赤华，名曰葶，【亭宁耵聍，二音】，可以毒鱼，又西三百里，曰牡山，其上多文石，其下多竹，箭竹防，其兽多防牛，羬羊鸟多赤鷩，【音闭，即鷩雉也】。
又西三百五十里，曰灌举之山，雒水出焉，而东北流注于扈之水，其中多马肠之物，此二山者，洛间也，【洛水，今出上洛县岭山河，圗曰：扈洛汭，谓此间也，】。
凡厘山之首，自鹿蹄之山至于扈之山，凡九山，千六百七十里，其神状皆人面兽身，其祠之，毛用一白鸡，祈而不糈，【言直祈祷，】以彩衣之【，以彩饰鸡】。
中次五经薄山之首，曰茍牀之山，【或作茍林山，】无草木，多怪石，【怪石似玉也，书曰：松怪石也，】。
东三百里，曰首山，其阴多谷柞，草多芫，【山蓟也，芫华中药】，其阳多防琈之玉，木多槐，其阴有谷，曰机谷，多鸟，【音如钳，之】，其状如枭，而三目有耳，其音如录，食之已垫，【未闻】又东三百里，曰县斸之山，【音如斤，斸之斸】，无草木，多文石，又东二百里，曰葱聋之山，无草木，多石，【未详】。
东北五百里，曰条谷之山，其木多槐桐，其草多芍药，冬【本草经曰：冬，一名满冬，今作门，俗作耳】。
又北十里，曰超山，其阴多苍玉，其阳有井，冬有水而夏竭。
又东五百里，曰成矦之山，其上多櫄木，【似樗树，材中车辕，吴人呼櫄音輴车，或曰輶车】，其草多芃。
又东五百里曰朝歌之山谷多美垩
又东五百里曰槐山谷多金锡
又东十里曰歴山其木多槐其阳多玉
又东十里，曰尸山，多苍玉，其兽多麖，【似鹿而小，黑色，】尸水出焉，南流注于洛水，其中多美玉。
又东十里，曰良余之山，其上多谷柞，无石余水，出于其阴，而北流注于河，乳水出于其阳，而东南流注于洛，又东南十里，曰蛊尾之山，多砺石，赤铜龙余之水出焉，而东南流注于洛。
又东北二十里，曰升山，其木多谷柞棘，其草多藷藇，【蕙香草也，】多冦脱【，冦脱草生，南方髙丈许似荷叶而茎中，有瓤正白零，桂人植，而日灌之，以为树也。】黄酸之水出焉，而北流注于河，其中多璇玉，【石次玊者也，孙卿曰：璇玉瑶，不知佩璇音旋】。
又东十二里，曰阳虚之山，多金，临于扈之水，【河圗曰：苍颉为帝南巡狩，登阳虚之山，临于扈，洛汭，灵龟负书，丹甲青文以授之，出此水中也，】。
凡薄山之首，自茍林之山至于阳虚之山，凡十六山，二千九百二十八里，升山也，其祠礼太牢，婴用吉玉，首山防也，其祠用稌，黑牺太牢之具，蘖酿【，以蘖作醴酒也，】干儛，【干儛万，儛干楯也。】置鼓【，击之以儛，】婴用一璧，尸水合天也，【天神之所冯也，】肥牲祠之，用一黑犬于上，用一雌鸡于下，刉一牝羊献血，【以血祭也，刉犹刲也，周礼曰：刉咡奉犬牲，】婴用吉玉彩之【，又加以缯彩之饰也，】飨之，【劝强之也，特牲馈食礼曰执奠，祝飨是也。】。
中次六经，缟羝山之首，曰平逢之山，南望伊洛，东望谷城之山，【在济北，谷城县西黄石公石在此山下，张良取以合塟尔】，无草木，无水，多沙石，有神焉，其状如人而二首，名曰骄虫，是为螫虫，【为螫虫之长，】实惟蜂蜜之庐，【言羣蜂之所舎集蜜赤蜂名，】其祠之，用一雄鸡，禳而勿杀，【禳亦祭名，谓禳却恶气也，】。
西十里曰缟羝之山无草木多金玉
又西十里曰廆山，【音如瓌，伟之瓌】，其阴多防琈之玉，其西有谷焉，名曰雚谷，其木多柳楮，其中有鸟焉，状如山鸡而长尾，赤如丹火而青喙，名曰鸰防，【铃，要二音】，其鸣自呼，服之不眯，交觞之水，出于其阳，而南流注于洛，俞随之水出于其阴，而北流注于谷水。
又西三十里，曰瞻诸之山，其阳多金，其阴多文石，防水出焉，【音谢】，而东南流注于洛，少水出其阴，而东流注于谷水，【世谓之慈涧】。
又西三十里，曰娄涿之山，无草木，多金玉，瞻水出于其阳，而东流注于洛，陂水出于其阴，【世谓之百答水，】而北流，注于谷水，其中多茈石，文石。
又西四十里，曰白石之山，惠水出于其阳，而南流注于洛，其中多水玉，涧水出于其阴，【书曰：伊洛涧】，西北流注于谷水，其中多麋石，栌丹【皆未闻】。
又西五十里，曰谷山，其上多谷，其下多桑，爽水出焉，【世谓之纻麻涧，】而西北流，注于谷水，其中多碧緑。
又西七十二里，曰密山【，今荥阳密县，亦有密山，疑非也。】其阳多玉，其阴多铁，豪水出焉，而南流注于洛，其中多旋龟，其状鸟首而鼈尾，其音如判木，无草木。
又西百里，曰长石之山，无草木，多金玉，其西有谷焉，名曰共谷，多竹，共水出焉，西南流注于洛，其中多鸣石，【晋永康元年，襄阳郡上鸣石，似玉色青，撞之，声闻七八里，今零陵泉陵县，永正乡有鸣石二所，其一状如鼓，俗因名为石鼔即此也，】。
又西一百四十里，曰傅山，无草木，多瑶碧，厌染之水，出于其阳，而南流注于洛，其中多人鱼，其西有林焉，名曰墦，【音番，】谷水出焉，而东流注于洛【，今谷水出谷阳谷，东北至谷城县入洛河，】其中多珚玉，【未闻也，珚音堙】。
又西五十里，曰橐山，其木多樗，多木【，今蜀中有木七八月中，吐穗穗成，如有盐粉着状，可以酢，羮音备】，其阳多金玉，其阴多铁，多萧【萧蒿见尔雅，】橐水出焉，而北流注于河，其中多脩辟之，鱼状如黾，【黾，蛙属也，】而白喙，其音如防，食之已白癣。
又西九十里，曰常烝之山，无草木，多垩，潐水出焉，【音谯，】而东北流注于河，其中多苍玉，蓄水出焉，而北流注于河，又西九十里，曰夸父之山，其木多防，柟多竹箭，其兽多防牛，羬羊，其鸟多鷩，其阳多玉，其阴多铁，其北有林焉，名曰桃林，是广员三百里，其中多马，【桃林，今农湖县阙乡南谷中，是也。饶野马山，羊山牛也，】湖水出焉，而北流注于河，其中多珚玉，又西九十里，曰阳华之山，其阳多金玉，其阴多青雄黄，其草多藷藇，多苦辛，其状如橚，【即楸字也】，其实如，其味酸甘，食之已，杨水出焉，而西南流注于洛，其中多人鱼，门水出焉，而东北流注于河，其中多防【黒砥石生水中，】姑之水出于其阴，【音借】，而东流注于门水，其上多铜，门水出于河，七百九十里入雒水。
凡缟羝山之首，自平逢之山至于阳华之山，凡十四山，七百九十里，岳在其中，以六月祭之，【六月亦嵗之中】如诸岳之祠法，则天下安宁。
中次七经苦山之首，曰休与之山，【与或作舆，下同】，其上有石焉，名曰帝台之棋，【帝台神人名棋，谓博棋也，】五色而文，其状如鹑卵，帝台之石，所以祷百神者也，【祷祀百神，则用此石，】服之不蛊，有草焉，其状如蓍，赤叶而本丛生，名曰夙条，可以为簳，【中箭笴也，】东三百里，曰鼔钟之山，帝台之所以觞百神也，【举觞，燕防则于此山，因名为鼔钟也，】有草焉，方茎而黄华，员叶而三成，【叶三重也，】其名曰焉酸，可以为毒，【为治】，其上多砺，其下多砥。
又东二百里，曰姑媱之山，【音遥，或无之山，字】帝女死焉，其名曰女尸，化为防草，其叶胥成，【言叶相重也，亦音遥，】其华黄，其实如菟丘，【菟丘，菟丝也，见尔雅】服之，媚于人【，为人所爱也，传曰：人服媚之，如是一名，荒夫草】，又东二十里，曰苦山，有兽焉，名曰山膏，其状如逐，【即豚，字】赤，若丹火善詈，【好骂人】，其上有木焉，名曰黄棘，黄华而员叶，其实如兰，服之不字，【字生也，易曰：女子贞不字，】有草焉，员叶而无茎，赤华而不实，名曰无条，服之不瘿。
又东二十七里，曰堵山神，天愚居之，是多怪风雨，其上有木焉，名曰天楄，【音鞭】，方茎而葵状，服者不防，【食不噎也，】又东五十二里，曰放臯之山，【放，或作効，又作牧】，明水出焉，南流注于伊水，其中多苍玉，有木焉，其叶如槐，黄华而不实，其名曰蒙，木服之不惑，有兽焉，其状如蜂，枝尾而反舌，善呼【好，呼唤也】，其名曰文文。
又东五十七里，曰大之山，多防琈之玉，多麋玉，【未详，】有草焉，其状叶如榆，方茎而苍伤，其名曰牛伤，【犹言牛棘】，其根苍文，服者不厥，【厥逆气病，】可以御兵，其阳狂水出焉，西南流注于伊水，其中多三足龟，【今吴兴阳羡县有君山，山上有池水，中有三足，六眼龟，龞龟三足者，名贲出尔雅，】食者无大疾，可以已肿。
又东七十里，曰半石之山，其上有草焉，生而秀其髙丈余赤叶，赤华，华而不实，【初生先作穗，却着叶花生穗间】，其名曰嘉荣，服之者不霆，【不畏雷霆霹，也，音廷搏之，廷】来需之水，出于其阳，而西流注于伊水，其中多鯩鱼，【音伦，】黑文，其状如鲋，食者不睡，合水出于其阴，而北流注于洛，多防鱼，【音腾，】状如鳜，居逵【，鳜鱼大口，大目，细鳞有斑，彩逵水中之冗，道交通者，鳜音刿，】苍文赤尾，食者不痈，可以为瘘，【瘘痈属也，中多有虫，淮南子曰：鸡头已瘘，音漏】。
又东五十里，曰少室之山，【今在河南阳城西，俗名泰室】，百草木成囷，【未详】，其上有木焉，其名曰帝休，叶状如杨，其枝五衢，【言树枝交错，相重五出，有衢路也，离骚曰：靡萍九衢，】黄华黑实，服者不怒，其上多玉，【此山巅，亦有白玉膏，得服之，即得仙道，世人不能上也；诗含神雾云】，其下多铁，休水出焉，而北流注于洛，其中多防鱼，状如蜼，【未详，音侜，】而长距，足白而对【，未详】食者无蛊疾，可以御兵。
又东三十里，曰泰室之山，【即中岳嵩髙山也今在阳城县西】，其上有木焉，叶状如梨而赤理，其名曰栯木，【音郁，】服者不妬，有草焉，其状如【，似蓟也，】白华黑实，泽如蘡薁，【言子滑泽】，其名曰防草，服之不昧，上多美石，【次玉者也，啓母化为石，而生啓在此山，见淮南子】。
又北三十里，曰讲山，其上多玉，多柘多栢，有木焉，名曰帝屋，叶状如椒，反伤赤实，【反伤刺下勾也，】可以御凶。
又北三十里，曰婴梁之山，上多苍玉，錞于石，【言苍玉依黑石而生也，或曰：錞于乐器，名形似椎头】。
又东三十里，曰浮戏之山，有木焉，叶状如樗而赤实，名曰亢木，食之不蛊，泛水出焉，而北流注于河，其东有谷，因名曰蛇谷，【言：此中出蛇，故以名之。】上多少辛，【细辛也，】。
又东四十里，曰少陉之山，有草焉，名曰草，【音刚，】叶状如葵，而赤茎白华，实如蘡薁，食之不愚，【言益人，智】器难之水出焉，【或作嚣，】而北流，注于役水，【一作侵】。
又东南十里，曰太山，【别有东小太山，今在朱虚县，汶水所出，疑此非也。】有草焉，名曰梨，其叶状如荻，【荻亦蒿也，音狄，】而赤华，可以已疽，太水出于其阳，而东南流注于没水，承水出于其阴，而东北流，注于没【，世谓之靖涧水】。
又东二十里，曰末山，上多赤金，末水出焉，北流注于没，【水经作沬】。
又东二十五里，曰役山，上多白金，多铁，役水出焉，北注于河。
又东三十五里，曰敏山，上有木焉，其状如荆，白华而赤实，名曰葪【，音计，】栢服者不寒【，令人耐寒】，其阳多防琈之玉，又东三十里，曰大騩之山，【今荥阳，密县有大騩山，騩因沟水所出，音归】，其阴多铁，美玉，青垩，有草焉，其状如蓍而毛，青华而白实，其名曰，【音狼戾，】服之不夭，【言尽夀也或作芙，】可以为腹病，【为治也，一作巳】，凡苦山之首，自休与之山至于大騩之山，凡十有九山，千一百八十四里，其十六神者，皆豕身而人面，其祠毛牷，用一羊羞，【言以羊为荐羞，】婴用一藻玉瘗，【藻玉，玉有五彩者也，或曰：所以盛玉藻借也，】苦山，少室，太室皆也，其祠之，太牢之具，婴以吉玉，其神状皆人面而三首，其余属皆豕身人面也。
中次八经荆山之首，曰景山【，今在南郡界中】，其上多金玉，其木多杼檀，【杼音椽柱之柱，】雎水出焉，【雎音痈疽之疽，】东南流，注于江【，今睢水出新城魏昌县东南发阿山，东南至南郡枝江县入江也，】其中多丹粟，多文鱼【，有斑彩也，】东北百里，曰荆山，【今在新城，沐乡县南，】其阴多铁，其阳多赤金，其中多犛牛，【旄牛属也，黑色，出西南徼外也，音狸，一音来，】多虎豹，其木多松栢，其草多竹，多橘櫾【，櫾似橘而大也，皮厚味酸，】漳水出焉，而东南流注于雎，【出荆山，至南郡当阳县入沮水，】其中多黄金，多鲛鱼【鲛，鲋鱼也，皮有珠文而坚，尾长三四尺，末有毒螫人，皮可饰刀劒口，错治材角，今临海郡亦有之，音交】，其兽多闾麋，【似鹿而大也，】。
又东北百五十里，曰骄山，其上多金，其下多青防，其木多松栢，多桃枝钩端，神围处之，【音鼍鱼之鼍，】其状如人面，羊角虎爪，恒游于睢漳之渊，【渊水之府奥也，】出入有光。
又东北百二十里，曰女几之山，其上多玉，其下多黄金，其兽多豹虎，多闾麋，麖麂，【麂似獐而大，偎毛豹脚，音几】，其鸟多白鷮【鷮，似雉而长尾，走且鸣，音骄】多翟，多【，大如雕，紫绿色，长颈赤喙，食蝮蛇头，雄名运日，雌名隂谐也】。
又东北二百里，曰宜诸之山，其上多金玉，其下多青防，洈水出焉，【音诡】，而南流注于漳【，今洈水出南郡东洈山，至华容县入江也，】其中多白玉。
又东北三百五十里，曰纶山，【音伦】，其木多梓柟，多桃枝多柤，栗橘，櫾【柤似梨而酢濇】其兽多闾麈，麢防【防似菟而鹿脚青色，音绰】，又东北二百里，曰陆防之山，【音如跪，告之跪】，其上多防琈之玉，其下多垩，其木多杻橿。
又东百三十里，曰光山，其上多碧，其下多木，神计蒙处之，其状人身而龙首，恒游于漳渊，出入必有飘风暴雨，又东百五十里，曰岐山，其阳多赤金，其阴多白珉，【石似玉者，音旻】，其上多金玉，其下多青防，其木多樗，神涉处之，【徒河切一作，笑游切】，其状人身而方面三足。
又东百三十里，曰铜山，其上多金银铁，其木多谷柞，柤栗橘櫾，其兽多豹。
又东北一百里，曰美山，其兽多兕牛，多闾麈，多豕鹿，其上多金，其下多青防。
又东北百里，曰大尧之山，其木多松栢，多梓桑多机，其草多竹，其兽多豹虎，麢防。
又东北三百里，曰灵山，其上多金玉，其下多青防，其木多桃李梅杏，【梅似杏而酢也，】。
又东北七十里，曰龙山，上多寓木，【寄生也，一名宛童，见尔雅】，其上多碧，其下多锡，其草多桃枝钩端。
又东南五十里，曰衡山，上多寓木，谷柞，多黄垩白垩，又东南七十里，曰石山，其上多金，其下多青，防多寓木，又南百二十里，曰若山，其上多防琈之玉，多赭【，赤土】多邽石，【未详，】多寓木，多柘【，若或作前】。
又东南一百二十里曰彘山多美石多柘
又东南一百五十里，曰玉山，其上多金玉，其下多碧，铁，其木多栢【，一作楢】。
又东南七十里，曰讙山，其木多檀，多邽石多白锡【，今白镴也，】郁水出于其上，潜于其下，其中多砥砺。
又东北百五十里，曰仁举之山，其木多谷柞，其阳多赤金，其阴多赭。
又东五十里，曰师每之山，其阳多砥砺，其阴多青防，其木多栢，多檀多柘，其草多竹。
又东南二百里，曰琴鼓之山，其木多谷，柞椒柘，【椒为树，小而丛生，下有草木，则蠚死】，其上多白珉，其下多洗石，其兽多豕鹿，多白犀，其鸟多鸩。
凡荆山之首，自景山至琴鼓之山，凡二十三山，二千八百九十里，其神状皆鸟身而人面，其祠：用一雄鸡祈瘗，【祷请已埋之也，】用一藻圭，糈用稌，骄山冡也，其祠：用羞酒，少牢祈瘗，婴毛一璧。
中次九经岷山之首，曰女几之山，其上多石，其木多杻橿，其草多菊，洛水出焉，东注于江，其中多雄黄，【雄黄亦出水中】，其兽多虎豹。
又东北三百里，曰岷山，江水出焉，【岷山，今在汶山郡，广阳县西大江所出】，东北流注于海，【至广阳县入海】，其中多良龟，【良善，】多鼍，【似蜥蜴，大者长二丈，有鳞彩，皮可以冒鼓】，其上多金玉，其下多白珉，其木多梅棠，其兽多犀象，多夔牛【，今蜀山中有大牛，重数千斤，名为防牛，晋太兴元年，此牛出上庸，郡人弩射杀得三十八担肉，即尔雅所谓魏】，其鸟多翰，鷩【白翰赤鷩】。
又东北一百四十里，曰崃山，江水出焉，【卭来山，今在汉嘉严道县南，江水所自出也，山有九折坂，出防防似熊而黒白駮亦食铜铁也，】东流注大江，其阳多黄金，其阴多麋麈，其木多檀柘，其草多薤，韭多药，【即嚣，】空夺【，即蛇被脱也，】。
又东一百五十里，曰崌山，【音居】，江水出焉，【北江】，东流注于大江，其中多怪蛇，【今永昌郡有钩蛇长数丈，尾岐在水中，钩取岸上人，牛马啖之，又呼马绊蛇，谓此也，】多防鱼，【音防未闻】，其木多楢杻，【楢刚木也，中车材音秋，】多梅梓，其兽多防牛，麢防犀兕，有鸟焉，状如鸮而赤，身白首，其名曰窃脂，【今呼小青萑，曲觜肉食者为窃脂，疑此非也。】可以御火。
又东三百里曰髙梁之山，其上多垩，其下多砥砺，其木多桃枝钩端，有草焉，状如葵而赤华，荚实白柎，可以走马。
又东四百里，曰蛇山，其上多黄金，其下多垩，其木多栒，多豫樟，其草多嘉荣，少辛，有兽焉，其状如狐，而白尾长耳，名狼【，音巴，】见则国内有兵，【一作国有乱】。
又东五百里，曰鬲山，其阳多金，其阴多白珉，蒲【音薨，】之水出焉，而东流注于江，其中多白玉，其兽多犀，象、熊、罴，多猨蜼【，蜼似猕猴，鼻露上向尾四五尺，头有岐，苍黄色，雨则自县树，以尾塞鼻孔，或以两指塞之】，又东北三百里，曰隅阳之山，其上多金玉，其下多青防，其木多梓桑，其草多茈，徐之水出焉，东流注于江，其中多丹粟。
又东二百五十里，曰岐山，【今在扶风美阳县西】，其上多白金，其下多铁，其木多梅梓，【梅，或作音，】多杻楢，减水出焉，东南流注于江。
又东三百里，曰勾檷之山，【音络，椐之椐】，其上多玉，其下多黄金，其木多栎柘，其草多芍药。
又东一百五十里，曰风雨之山，其上多白金，其下多石涅，其木多棷椫，【棷木未详也。椫木白理中栉驺，善二音。】多杨宣余之水出焉，东流注于江，其中多蛇，其兽多闾麋，多麈豹虎，其鸟多白鷮。
又东北二百里，曰玉山，其阳多铜，其阴多赤金，其木多豫樟楢杻，其兽多豕鹿，麢防，其鸟多鸩。
又东一百五十里，曰熊山，有穴焉，熊之穴恒出神人，夏啓而冬闭，是穴也冬啓乃必有兵【，今邺西北有鼓山下，有石鼓，象悬着山，旁鸣则有军事，与此穴殊象而同应】，其上多白玉，其下多白金，其木多樗柳，其草多寇脱。
又东一百四十里，曰騩山，其阳多美玉赤金，其阴多铁，其木多桃枝荆芭。
又东二百里，曰葛山，其上多赤金，其下多瑊石，【瑊石劲，石似玉也，音缄】，其木多柤，栗橘，櫾楢杻，其兽多麢防，其草多嘉荣，又东一百七十里，曰贾超之山，其阳多黄垩，其阴多美赭，其木多柤，栗橘櫾，其中多龙脩，【龙须也，似莞而细，生山石穴中，茎倒垂，可以为席】。
凡岷山之首，自女几山，至于贾超之山，凡十六山，三千五百里，其神状皆马身而龙首，其祠：毛用一雄鸡瘗，糈用稌，文山勾檷，风雨騩之山，是皆也，其祠之羞酒，【先进酒，以酧神】，少牢具，婴毛一吉玉，熊山席也，【席者，神之所凭，止也，】其祠：羞酒，太牢具，婴毛一璧，干儛用兵，以禳【禳祓除之，祭名儛者，持盾武儛也，】祈璆，冕舞【所求福祥也，祭用玉儛者，冕服也，美玉曰：璆已求反】。
中次十经之首，曰首阳之山，其上多金玉，无草木，又西五十里，曰虎尾之山，其木多椒椐，多封石，其阳多赤金其隂多铁。
又西南五十里，曰繁缋，【音溃，】之山，其木多楢杻，其草多枝勾【，今山中有此草】。
又西南二十里，曰勇石之山，无草木，多白金，多水又西二十里，曰复州之山，其木多檀，其阳多黄金，有鸟焉，其状如鸮，而一足彘尾，其名曰跂踵，见则其国大疫，【铭曰：跂踵为鸟，一足似防，不为乐兴，反以来悲】。
又西三十里，曰楮山，多寓木，多椒椐，多柘，多垩【一作渚，州之山】，又西二十里，曰又原之山，其阳多青防其隂多铁其鸟多鸜鹆，【鸲鹆也，传曰：鸲鹆来巢，音臞】。
又西五十里，曰涿山，其木多谷柞杻，其阳多防琈之玉，又西七十里，曰丙山，其木多梓檀，多弞杻，【弞义所未详，】凡首阳山之首，自首山至于丙山，凡九山，二百六十七里，其神状皆龙身而人面，其祠之，毛用一雄鸡瘗，糈用五种之糈，堵山也，其祠之，少牢具，羞酒祠，婴毛一璧，瘗騩山，帝也，其祠：羞酒太牢，其合巫祝二人，儛婴一璧，中次一十一山，经荆山之首，曰翼望之山，湍水出焉，【鹿博反，】东流注于济，【今湍水，迳南阳穰县而入清水】，贶水出焉，【音况】，东南流注于汉，其中多蛟【，似蛇而四脚，小头细，颈有白瘿，大者十数围，卵如一二石瓮，能吞人】，其上多松栢，其下多漆梓，其阳多赤金，其阴多珉。
又东北一百五十里，曰朝歌之山，潕水出焉，【潕水，今在南阳，舞阳县音武】，东南流注于荣，其中多人鱼，其上多梓柟，其兽多麢麋，有草焉，名曰莽草，可以毒鱼，【今用之，杀鱼】。
又东南二百里，曰帝囷之山，【去伦反】，其阳多防琈之玉，其阴多铁，帝囷之水，出于其上，潜于其下，多鸣蛇。
又东南五十里，曰视山，其上多韭，有井焉，名曰天井，夏有水冬竭，其上多桑，多美垩金玉。
又东南二百里，曰前山，其木多槠，【似柞子，可食，冬夏生作屋柱难腐，音诸，或作储，】多柏，其阳多金，其阴多赭。
又东南三百里，曰丰山，有兽焉，其状如蝯，赤目赤喙，黄身，名曰雍和，见则国有大恐，神耕父处之，常游清冷之渊，出入有光，【清冷水在西，号郊县山上神来时水赤，有光耀，今有屋祠之】，见则其国为败，有九钟焉，是知霜鸣【，霜降则钟鸣，故言知也，物有自然感应而不可为也。】，其上多金，其下多谷柞，杻橿。
又东北八百里，曰兔牀之山，其阳多铁，其木多藷藇，其草多鸡谷，其本如鸡卵，其味酸甘，食者利于人。
又东六十里曰皮山多垩多赭其木多松柏
又东六十里，曰瑶碧之山，其木多梓柟，其阴多青防，其阳多白金，有鸟焉，其状如雉，恒食蜚，名曰鸩【，蜚盘也，音翡，此更一种鸟，非食蛇之鸩也，】。
又东四十里，曰支离之山，济水出焉，南流注于汉【，今济水出郦县西北山中，南入汉，郦离音字亦同】，有鸟焉，其名曰婴勺，其状如鹊，赤目赤喙，白身，其尾若勺，【似酒，勺形】，其鸣自呼多，防牛多羬羊，又东北五十里，曰祑之山，【音雕】，其上多松柏，机柏【，柏叶似柳，皮黄不揩，子似栋着酒中饮之，辟恶气，浣衣去垢，核坚正黒可以间香缨，一名栝楼也，】。
又西北一百里，曰堇理之山，其上多松柏，多美梓，其阴多丹防，多金，其兽多豹虎，有鸟焉，其状如鹊，青身白喙，白目白尾，名曰青耕，可以御疫，其鸣自叫。
又东南三十里，曰依轱之山，【音枯】，其上多杻橿，多苴【，未详音】，有兽焉，其状如犬，虎爪有甲，其名曰獜【言，体有鳞甲，音吝，】善駚，【跳跃自扑也，鞅奋两音】，食者不风【，不畏天风】。
又东南三十五里，曰即谷之山，多美玉，多豹【黒豹也，即今荆州山中出黒虎也】多闾麈，多麢防，其阳多珉，其阴多青防，又东南四十里，曰鸡山，其上多美梓，多桑，其草多韭，又东南五十里曰髙前之山，其上有水焉，甚寒而青，【或作潜】，帝台之浆也，【今河东解县南，檀首山，上有水，潜出停不流，俗名为盎浆，即此也，】饮之者不心痛，其上有金，其下有赭。
又东南三十里，曰游戏之山，多杻橿，谷多玉，多封石，又东南三十五里，曰从山，其上多松柏，其下多竹，从水出于其上，潜于其下，其中多三足，鼈枝尾【，三足龞名，能见尔雅】，食之无蛊疫。
又东南三十里，曰婴防之山，【音真】，其上多松柏，其下多梓櫄。
又东南三十里，曰毕山，帝苑之水出焉，东北流注于视，其中多水玉，多蛟，其上多防琈之玉。
又东南二十里，曰乐马之山，有兽焉，其状如彚，赤如丹火，其名曰，【音戾】，见则其国大疫。
又东南二十五里，曰葴山，视水出焉，【或曰，视宜为瀙瀙水，今在南阳也，】东南流，注于汝水，其中多人鱼，多蛟多颉，【如青狗】。
又东四十里曰婴山其下多青防其上多金玉
又东三十里，曰虎首之山，多苴椆椐，【椆未详也。音雕】。
又东二十里，曰婴侯之山，其上多封石，其下多赤锡，又东五十里，曰大孰之山，杀水出焉，东北流注于视水，其中多白垩。
又东四十里，曰卑山，其上多桃李苴梓，多累【，今虎豆狸豆之属累，一名縢音诔，】。
又东三十里，曰倚帝之山，其上多玉，其下多金，有兽焉，其状如鼣鼠，【尔雅说，鼠有十三种，中有此鼠形，所未详也。音狗吠之吠，】白耳，白喙，名曰狙如【音，即蛆】，见则其国有大兵。
又东三十里，曰鲵山，【音倪，】鲵水出于其上，潜于其下，其中多美垩，其上多金，其下多青防。
又东三十里，曰雅山，澧水出焉，【音礼，今澧水出南阳】，东流注于视水，其中多大鱼，其上多美桑，其下多苴，多赤金。
又东五十里，曰宣山，沦水出焉，东南流注于视水，其中多蛟，其上有桑焉，大五十尺，【围五丈也，】其枝四衢，【言枝交互四出，】其叶大尺余，赤理黄华青柎，名曰帝女之桑，【妇女主，故以名桑】，又东四十五里，曰衡山，【今衡山在衡阳湘南县，南岳也，俗谓之岣嵝山】，其上多青防多桑，其鸟多鸜鹆。
又东四十里，曰丰山，其上多封石，其木多桑，多羊桃，状如桃而方茎，【一名鬼桃，】可以为皮，张【治皮肿起】。
又东七十里，曰妪山，其上多美玉，其下多金，其草多鸡谷。
又东三十里，曰鲜山，其木多楢杻苴，其草多冬，其阳多金，其阴多铁，有兽焉，其状如膜大，赤喙，赤目白尾，见则其邑有火，名曰即，【音移】。
又东三十里，曰章山，【或作童山】，其阳多金，其阴多美石，臯水出焉，东流注于澧水，其中多脆石，【未闻鱼脆反】。
又东二十五里，曰大支之山，其阳多金，其木多谷柞，无草木。
又东五十里曰区吴之山其木多苴
又东五十里，曰声匈之山，其木多谷，多玉，上多封石，又东五十里，曰大騩之山，【上已有此山，疑同名】，其阳多赤金，其阴多砥石。
又东十里曰踵臼之山无草木
又东北七十里，曰歴【或作磨，】石之山，其木多荆芑，其阳多黄金，其阴多砥石，有兽焉，其状如狸，而白首虎爪，名曰梁渠，见则其国有大兵。
又东南一百里，曰求山，求水出于其上，潜于其下，中有美赭，其木多苴，多防【篠属】，其阳多金，其阴多铁。
又东二百里，曰丑阳之山，其上多椆椐，有鸟焉，其状如乌而赤足，名曰余，【音如枳，柑之枳，】可以御火。
又东三百里，曰奥山，其上多柏，杻橿，其阳多防琈之玉，奥水出焉，东流注于视水。
又东三十五里，曰服山，其木多苴，其上多封石，其下多赤锡。
又东百十里曰杳山其上多嘉荣草多金玉
又东三百五十里，曰几山，其木多楢檀杻，其草多香，有兽焉，其状如彘，黄身白头白尾，名曰闻，【音隣】，见则天下大风，【一作□，音瓶】。
凡荆山之首，自翼望之山至于几山，凡四十八山，三千七百三十二里，其神状皆彘身人首，其祠：毛用一雄鸡祈瘗，用一珪，糈用五种之精，禾山帝也，其祠太牢之具，羞瘗倒毛，【荐羞反倒，牲埋之也，】用一璧，牛无常堵山，玉山也，皆倒祠，羞毛少牢，婴毛吉玉。
中次十二经，洞庭山之首，曰篇遇之山，【或作肩，】无草木，多黄金。
又东南五十里，曰云山，无草木，有桂竹甚毒，伤人必死，【今始兴郡，桂阳县出筀竹，大者围二尺，长四丈，乂交趾，有篥竹，实中劲强有毒，锐以刺虎，中之则死，亦此也。】，其上多黄金，其下多防琈之玉。
又东南一百三十里，曰龟山，其木多谷柞，椆椐，其上多黄金，其下多青雄黄，多扶竹，【卭竹也髙节实中中杖也，名之扶老竹】，又东七十里，曰丙山，多筀竹，多黄金铜铁无木。
又东南五十里，曰风伯之山，其上多金玉，其下多痠石文石【，未详痠石之义】多铁，其木多柳杻，檀楮，其东有林焉，名曰莽，浮之林多，美木鸟兽。
又东一百五十里，曰夫夫之山，其上多黄金，其下多青雄黄，其木多桑楮，其草多竹鸡，鼓神于儿居之，其状人身而身操两蛇，常游于江渊，出入有光。
又东南一百二十里，曰洞庭之山，【今长沙，巴陵县西，又有洞庭，陂潜伏通江离骚曰：邅吾道兮洞庭，洞庭波兮木叶下，皆谓此也。字或作铜，宜从水】，其上多黄金，其下多银铁，其木多柤梨橘櫾，其草多葌蘪芜，芍药芎防【蘪芜，似蛇牀而香也，】帝之二女居之，【天帝之二女，而处江为神，即列仙传，江妃二女也，离骚九歌，所谓湘夫人称帝子者是也，而河圗玉版曰：湘夫人者，帝尧女也，秦始皇浮江至湘山，逢大风而问博士，湘君何神？博士曰闻之，尧二女，舜妃也，死而葬，此列女传曰：二女死于江，湘之间，俗谓为湘君，郑司农亦以舜妃为湘君说者，皆以舜陟方而死，二妃从之，俱溺死于湘江，遂号为湘夫人，按九歌，湘君湘夫人，自是二神江，湘之有夫人，犹河洛之有，虙妃也，此之为灵，与天地并矣，安得谓之尧女，且既谓之尧女，安得复总云，湘君哉？何以考之？礼记曰：舜葬苍梧，二妃不从，明二妃生不从征，死不从，葬义可知矣。即令从之。二女灵达，鉴通无方，尚能以鸟工龙裳，救井廪之难，岂尚不能自免于风波而有双，沦之患乎？假复如此，传曰：生为上公，死为贵神，礼五岳比三公，四渎比诸侯，令湘川不及四渎，无秩于命祀，而二女帝者之后，配灵神只，无缘当复下降小水而为夫人也，参互其义，义既混错，错综其理，理无可据，斯不然矣。原其致谬之由，由乎俱以帝女为名，名实相乱，莫矫其失，习非胜，是终古不悟，可悲矣！】是常游于江渊，澧沅之风，交潇湘之渊【，此言二女游戏，江之渊府，则能鼔三江令风波之气，共相交通，言其灵响之意也。江湘沅水，皆共防巴陵头，故号为三江之口，澧又去之，七八十里而入江焉，淮南子曰：弋钓潇湘，今所在，未详也。潇音消，】是在九江之间，【地理志，九江，今在浔阳，南江自浔阳而分为九，皆东会于大江，书曰九江，孔殷是也，】出入，必以飘风暴雨，是多怪神，状如人而载蛇，左右手操蛇，多怪鸟。
又东南一百八十里，曰山，其木多防，柟荆芑竹箭防箘，【箘亦篠中箭，见禹贡】，其上多黄金，玉，其下多文石铁，其兽多麋鹿，就【就雕也，见广雅】。
又东南二百里，曰即公之山，其上多黄金，其下多防琈之玉，其木多柳杻，檀桑，有兽焉，其状如龟，而白身赤首，名曰蛫【，音诡，】是可以御火。
又东南一百五十九里，曰尧山，其阴多黄垩，其阳多黄金，其木多荆，芑，柳；檀，其草多藷藇。
又东南一百里，曰江浮之山，其上多银砥砺，无草木，其兽多豕鹿。
又东二百里，曰真陵之山，其上多黄金，其下多玉，其木多谷柞柳杻，其草多荣草。
又东南一百二十里，曰阳帝之山，多美铜，其木多橿杻，檿楮，【檿山桑也。】，其兽多麢麝。
又南九十里，曰柴桑之山，【今在浔阳，柴桑县南，其庐山相连也。】，其上多银，其下多碧，多冷石赭，其木多柳，芑，楮桑，其兽多麋鹿，多白蛇飞蛇，【即螣蛇乗雾而飞者】。
又东二百三十里，曰荣余之山，其上多铜，其下多银，其木多柳芑，其虫多怪蛇，怪虫。
凡洞庭山之首，自篇遇之山至于荣余之山，凡十五山，二千八百里，其神状皆鸟身而龙首，其祠：毛用一雄鸡一，牝豚刉【，刉亦割刺之名】，糈用稌，凡夫夫之山，即公之山，尧山阳帝之山皆冡也，其祠：皆肆瘗【，肆陈之也，陈牲玉而后埋藏之】，祈用酒，毛用少牢，婴毛一吉玉，洞庭荣余山神也，其祠：皆肆瘗【肆竟，然后依前埋之也，】祈酒，太牢祠，婴用圭璧十五，五彩惠之，【惠犹饰也，方言也】。
右中经之山志，大凡百九十七山，二万一千三百七十一里，大凡天下名山五千三百七十，居地，大凡六万四千五十六里。
禹曰：天下名山，经五千三百七十山，六万四千五十六里，居地也，言其五臧，盖其余小山甚众，不足记云：天地之东西二万八千里，南北二万六千里，出水之山者八千里，受水者八千里，出铜之山四百六十七，出铁之山三千六百九十，此天地之所分，壤树谷也，戈矛之所发也，刀铩之所起也，能者有余，拙者不足，封于太山，禅于梁父，七十二家，得失之数，皆在此内，是谓国用【，管子地数，云封禅之王七十二家也，】。
右五臧山经五篇大凡一万五千五百三字
山海经卷五
<子部,小说家类,异闻之属,山海经>
钦定四库全书
山海经卷六
晋 郭璞 撰
海外南经
地之所载，六合之间，【四方上下，为六合也，】四海之内，照之以日月，经之以星辰，纪之以四时，要之，以太歳神灵所生，其物异形，或夭或寿，唯圣人能通其道，【言，自非穷理尽性者，则不能原极其情变，】海外自西南陬至东南陬者，【陬犹隅也，音驺】。
结匈国在其西南，其为人结匈，【臆前胅出，如人结防也，】南山在其东南，自此山来，虫为蛇，蛇号为鱼，【以虫为蛇，以蛇为鱼】，一曰南山在结匈东南，比翼鸟在其东，其为鸟青赤，【似鳬】，两鸟比翼，一曰在南山东。
羽民国在其东南，其为人长头，身生羽【能飞，不能逺卵生画似仙人也，】一曰在比翼鸟东南，其为人长颊，【啓筮曰：羽民之状，鸟喙，赤目而白首】，有神人二八，连臂为帝司夜，于此野【昼，夜见】，在羽民东，其为人小颊赤，肩【当脾，上正赤也，】尽十六人，【疑此后人所增益语耳，】毕，方鸟在其东，青水西，其为鸟人面一脚，一曰在二八神，东讙头国在其南，其为人人面有翼，鸟喙，方捕鱼【讙，兠尧臣有罪，自投南海而死，帝怜之，使其子居南海而祠之，画亦似仙人也，】一曰在毕方东，或曰讙朱国。
厌火国在其国南，兽身黒色生火出其口中，【言能吐火画，似狝猴而黒色也】一曰在讙朱东。
三株树在厌火，北生赤水上，其为如栢，叶皆为珠，一曰其为若彗，【如彗星状】。
三苖国在赤水东，其为人相随【，昔尧以天下让舜，三苖之君非之，帝杀之，有苖之民叛入南海，为三苖国】，一曰三毛国。
臷国在其东，【音秩，亦音替，】其为人，黄能操弓射蛇【，大荒经云：此国自然有五谷，衣服】，一曰：臷国在三毛东。
贯匈国在其东，其为人匈有窍，【尸子曰：四夷之民，有贯匈者，有深目者，有长肱者，黄帝之徳常致之异物志曰：穿匈之国，去其衣则无自然者，盖似效此，贯匈人也，】一曰在臷国东。
交胫国在其东，其为人交胫，【言脚胫，曲戾相交，所谓雕题，交趾者也，或作颈，其为人交颈而行也。】，一曰在穿匈东。
不死，民在其东，其为人黒色寿不死，【有员丘山，上有不死，食之，乃寿亦有赤泉，饮之不老】，一曰在穿匈国东。
岐舌国在其东，【其人舌皆岐，或云支舌也。】，一曰在不死民东。
昆仑墟在其东，墟四方【墟，山下基也。】，一曰在岐舌东为墟，四方羿与凿齿战于寿华之野，羿射杀之，在昆仑墟东，羿持矢，凿齿持盾，【凿齿亦人也，齿如凿，长五六尺，因以名云。】，一曰戈【，未详】三首国在其东，其为人一身三首，一曰在凿齿东周，饶国在其东，其为人短小，冠带【，其人长三尺，穴居能为机巧，有五谷也，】一曰，焦侥国在三首，东【外传云：焦侥，民长三尺，短之至也，诗含神雾曰：从中州以东西四十万里，得焦侥国，人长尺五寸也，】。
长臂国在其东，捕鱼水中，两手各操一鱼，【旧说云：其人手下垂至地，魏黄初中，菟太守王颀讨髙句丽王宫穷追之，过沃沮国，其东界临大海，近日之所出，问其耆老，海东复有人否？云：常在海中，得一布褶，身如中人衣，两袖长三尺，即此长臂人衣也，】，一曰在焦侥东，捕鱼海中。
狄山，帝尧于阳【，吕氏春秋曰：尧葬谷林，今阳城县西，东阿县城，次乡中赭阳县湘亭南，皆有尧冢，】帝喾于隂【喾尧父号髙辛今冡在顿丘，县城南台隂野中也音酷，】爰有熊，罴，文虎，【雕虎也，尸子曰：中黄伯余，左执大行之獶，而右搏雕虎也，】蜼豹，【蜼猕猴，】离朱【，木名也，见庄子，今图作赤乌】，视肉，【聚肉形如牛肝，有两目也，食之无尽，寻复更生如故，】吁咽【，所未详也。】文王皆其所【，今文王墓在长安，鄗聚社中，按帝王冡墓皆有定防，而山海经徃徃复见之者，葢以圣人久于其位，仁化广及恩洽鸟兽，至于殂亡，四海若防考妣，无思不哀，故絶域殊俗之人，闻天子崩，各自立，坐而祭醊，哭泣，起土为冡，是以所在有焉，亦犹汉氏诸逺郡国皆有天子庙，此其遗也，】一曰汤山，一曰爰有熊，罴，文虎蜼，豹离朱久，【久鸲，鹠之属】，视肉虖交【，所未详也。】其范林方三百里，【言林水，汜滥布衍也，】。
南方祝融兽身人靣乘两龙【火神也】
山海经卷六
钦定四库全书
山海经卷七
晋 郭璞 撰
海外西经
海外自西南陬至西北陬者
灭鸟在结匈国北为鸟青赤尾
大运山高三百仭在灭鸟北
大乐之野，夏后啓于此儛，九代【九代马名儛，谓盘作之，令舞也，】乘两龙云，葢三层，【层犹重也，】左手操翳，【羽葆也，】右手操环，【玉空边等为环】，佩玉璜，【半璧曰：璜】在大运山北，【归藏，郑母经曰：夏后啓筮，御飞龙登于天，吉明啓亦仙也。】一曰，大遗之野，【大荒经云：大穆之野】。
三身国在夏后啓北一首而三身
一臂国在其北，一臂一目，一鼻孔，有黄马虎文，一目而一手。
竒肱之国【肱，或作竒音羁】在其北，其人一臂，三目有隂有阳乘文马【隂在上阳在下文马，即言良也，】有鸟焉，两头赤黄色，在其旁，【其人，善为机巧，以取百禽，能作飞车，从风逺行汤时得之于豫州界中，即壊之不以示人，后十年，西风至复作，遣之】形，天与帝至此争神，帝断其首，之常羊之山，乃以乳为目，以脐为口，操干戚以舞【干盾，戚，斧也，是为无首之民】。
女祭，女戚在其北，居两水间，戚操鱼防，【鱓鱼属】祭操，爼【肉几】防鸟，鸟【次，瞻两音】，其色青黄，所经国亡【，此应祸之鸟，即今枭鸺鹠之，】在女祭北，防鸟人面居山上，一曰维鸟，青鸟，黄鸟所集，丈夫国在维鸟北，其为人衣冠带劔【，殷帝太戊使王孟采药，从西王母至此，絶粮不能进食木实，衣木皮，终身无妻，而生二子，从形中出，其父即死，是为丈夫民】。
女丑之尸，生而十日炙杀之，在丈夫北，以右手鄣，其靣【蔽面】，十日居上女，丑居山之上。
巫咸国在女丑北，右手操青蛇，左手操赤蛇，在登葆山，羣巫所从上下也，【采药徃来】。
并封在巫咸东，其状如彘，前后皆有首黑【，今弩蛇，亦此也，】女子国在巫咸北，两女子居，水周之【，有黄池，妇人入浴，出即懐姙矣，若生男子，三歳辄死，周犹绕也，离骚日水周于堂下也，】一曰，居一门中。
轩辕之国在此穷山之际，其不寿者八百歳，【其国在山南邉也，大荒经曰：岷山之南，】在女子国，北人靣蛇身尾交首，上穷山在其北，不敢西射，畏轩辕之丘，【言敬畏，黄帝威灵，故不敢向西而射也，】在轩辕国北，其丘方，四蛇相绕，【缭绕樛纒，】此诸夭之野，【夭音妖，】鸾鸟自歌，鳯鸟自舞，鳯皇卵民食之，甘露民饮之，所欲自从也，【言滋味，无所不有，所愿得自在，此谓夭野也，】百兽，相与羣居在四蛇北，其人两手操卵食之，两鸟居前导之。
龙鱼陵居在其北，状如狸【，或曰：龙鱼似狸，一角】，一曰虾，【音遐】，即有神圣乘此以行九野，【九域之野】，一曰鼈鱼，【鼈音恶横也，】在夭野北，其为鱼也如鲤。
白民之国，在龙鱼北，白身被髪【，言其人体洞白】，有乘黄，其状如狐，其背上有角，乘之，寿二千歳，【周书曰：白民乘黄似狐，背上有两角，即飞黄也。淮南子曰：天下有道，飞黄伏皂】。
肃慎之国在白民，北有，名曰雄【，或作雒】，常先入伐，帝于此取之，【其俗无衣服，中国有圣帝，代立者，则此木生皮可衣也，】。
长股之国在雄常北，被髪【国在赤水东也，长臂人身如中人，而臂长二丈，以推之，则此人脚过三丈矣，黄帝时至，或曰长脚人，常负长臂人入海中，捕鱼也，】一曰长脚【，或曰：有乔国，今伎家乔人，盖此身】。
西方蓐，左耳有蛇，乘两龙，【金神也，人靣虎爪白毛，执见外传】。
山海经卷七
钦定四库全书
山海经卷八
晋 郭璞 撰
海外北经
海外自东北陬至西北陬者
无防之国，【音啓，或作綮，】在长股东，为人无防【，防肥膓也，其人穴居，食土无男女，死即埋之，其心不朽，死百廿歳，乃复更生】。
钟山之神，名曰烛隂【烛龙也，是烛九隂因名云】，视为昼暝，为夜吹为冬，呼为夏不饮，不食不息，息为风，【息气息也，】身长千里，在无防之东，其为物人面，蛇身赤色，居钟山下，【淮南子曰：龙身一足，】一目国在其东，一目中，其面而居，一曰，有手足。
柔利国，在一目东，为人一手一足，反膝曲，足居上【，一脚一手，反卷曲也，】一云，畱利之国，人足反折。
共工之臣曰相桞氏，【共工，覇九州者，】九首以食于九山，【头各自食一山之物，言贪曓难餍，】相桞之所抵，厥为泽谿，【抵触厥，掘也，音撅，】禹杀相桞，其血腥不可以，五谷种，禹厥之三仭三沮，【掘塞之，而土三沮陷，言其血膏，浸润壊也】乃以为众帝之台，【言地润湿，唯可积土以为台观，】在昆仑之北，【此昆仑山在海外者，】柔利之东，相桞者九首，人靣蛇身而青，不敢北射，畏共工之台，台在其东，台四方隅有一蛇虎色，首冲南方，【冲犹向也，】。
深目国在其东，为人举一手一目，【一作日，】在共工台东，无肠之国，在深目东【，一作南】，其为人长而无肠，【为人长大，腹内无肠，所食之物，通过】。
聂耳之国在无肠国东，使两文虎，为人两手聂其耳，【言耳，长行则以手摄持之也，音诺，颊反】，县居海水中，【县犹邑也，】及水所出入竒物【言尽规有之，】两虎在其东。
夸父与日逐走入，日【言及日于将入也，逐音胄】，渴欲得饮，饮于河渭，河渭不足，北饮大泽，未至，道渴而死，弃其杖，化为邓林，【夸父者，盖神人之名也，其能及日景而倾河渭，岂以走饮哉！寄用于走饮耳，几乎不疾而速，不行而至者矣，此以一体为万殊，存亡代谢，寄邓林而逰形恶得寻其灵，化哉】。
博父国在聂耳东，其为人大，右手操青蛇，左手操黄蛇，邓林在其东，二木一曰博，父禹所积石之山在其东，河水所入，【河出昆仑，而潜行地下，至葱岭复出，注盐泽，从盐泽，复行南出于此山，而为中国河，遂注海也。书曰：导河积石言，时有壅塞，故导利以通之，】。
拘缨之国在其东，一手把缨，【言其人，常以一手持冠缨也，或曰：缨宜作瘿】，一曰利缨之国，寻木长千里，在拘缨南，生河上西北，跂踵国【，音企，】在拘缨东，其为人大两，足亦大【，其人行脚跟不着地也，孝经钩命诀曰：焦侥跂踵重译，欵塞也，】一曰大踵。
欧丝之野，在大踵东，一女子跪，据欧丝，【言噉桑而吐丝，盖蚕也，】三桑无枝，在欧丝东，其木长百仭，无枝【言，皆长百仭也，】。
范陵方三百里，在三桑东洲环其下，【洲水中，可居者环绕也，】务隅之山，帝颛顼于阳【，颛顼号为髙阳冡今在濮阳，故帝丘也，一曰顿丘，县城门外，广阳里中，】九嫔于隂【嫔妇】，一曰爰有熊，罴，文虎，离朱久，视肉。
平丘在三桑东，爰有遗玉，【遗玉，玉石】青鸟，视肉，杨柳，甘柤【其，枝干皆赤，黄华，白叶黒实吕氏春秋曰：其山之东有甘柤焉，音如柤梨之柤，】甘华，【亦赤，枝干黄华，】百果所生，在两山夹上谷，二大丘居中，名曰平丘。
北海内有兽，其状如马，名曰騊駼，【陶涂两音，见尔雅】，有兽焉，其名曰駮，状如白马，锯牙，食虎豹，【，周书曰：义渠兹白兹，白若白马，锯牙，食虎豹，按：此二説与尔雅同】，有素兽焉，状如马，名曰蛩蛩，【即蛩蛩钜虚也，一走百里，见穆天子传音卭】，有青兽焉，状如虎，名曰罗罗。
北方禺彊，人面鸟身，珥两青蛇，践两青蛇，【字，水神也，庄周曰：禺彊立于北极，一曰禺京，一本云：北方禺彊黒身手足乘两龙】。
山海经卷八
钦定四库全书
山海经卷九
晋 郭璞 撰
海外东经
海外自东南陬至东北陬者
丘【音嗟，或作髪】，爰有遗玉，青马，视肉，杨柳甘柤，甘华，甘果所生，在东海两山夹丘，上有木，一曰嗟丘，一曰：百果所在，在尧东。
大人国在其北，为人大，坐而削船，一曰在丘北，奢比之尸在其北，【，亦神名也，】兽身人面，大耳，珥两青蛇，【珥，以蛇贯耳也，音钓饵之，饵】，一曰肝榆之尸在大人北。
君子国在其北，衣冠带劔食兽，使二大虎在旁，其人好让，不争有薰，【或作堇，】华草，朝生夕死，一曰在肝榆之尸北，蚩蚩在其北，【音虹，】各有两首，【虹防蝀也。】，一曰在君子国，北朝阳之谷神曰天呉，是为水伯，在蚩蚩，北两水间，其为兽也，八首人面，八足八尾，皆青黄【大荒，东经作十尾】。
青丘国在其北【，其人食五谷，衣丝帛，】其狐四足九尾，一曰在朝阳北【，汲郡竹书曰：栢抒子征于东海及三夀得一狐九尾，即此也，】。
帝命竪亥歩自东极至于西极，五亿十选，【竪亥健行人选万也，】九千八百步，竪亥，右手把，左手指青丘北，一曰禹令，竪亥，一曰五亿十万九千八百歩【诗含神雾曰：天地东西二亿三万三千里，南北二亿一千五百里，天地相去一亿五万里】。
黒齿国在其北，【东夷传曰：倭国东四十余里，有裸国，裸国，东南有黒齿国船行，一年可至也，异物志云：西屠染齿，亦以仿北人，】为人黑，食稻啖蛇，一赤一青【，一作一青蛇，】在其旁，一曰在竪亥北为人黑，手食稻，使蛇其一蛇，赤下有汤谷，【谷中水也，】汤谷，上有扶桑，【扶桑木也，】十日，所浴在黒齿北居水中，有大木，九日居下枝，一日居上枝，【庄周云：昔者十日并出，草木焦枯，淮南子亦云，尧乃令羿射十日，中其九日，日中乌尽死，离骚所谓羿焉，毕日乌焉，落羽者也，归藏，郑母经云：昔者羿善射毕，十日果毕之，汲郡竹书曰：甲即位，居西河有妖孽，十日并出，明此自然之异，有自来矣，传曰：天有十日，日之数十，此云九日居下枝，一日居上，枝大荒经，又云：一日方至，一日方出，明天地虽有十日，自使以次第迭出运照，而今俱见，为天下妖灾，故羿禀尧之命，洞其灵诚，仰天控，而九日潜退也，假令器用，可以激水，烈火精盛，可以降霜囘景，然则羿之铄明离而毙，阳乌未足为难也。若搜之常情，则无理矣，然推之以数，则无徃不通，逹观之客，宜领其致归之，会则逸，义无滞言，竒不废矣，】雨师，妾在其北，【雨师，谓屏翳也，】其为人，黑两手各操一蛇，左耳有青蛇，右耳有赤蛇，一曰在十日北，为人黑身，人靣各操一，股之国在其北，【髀以下尽黑，故云】，其为人衣鱼【，以鱼皮为衣也，】食防【防水，鸟也，音忧，】使两鸟夹之，一曰在雨师妾北。
毛民之国在其北，为人身生毛【，今去临海郡东南二千里有毛，人在大海州，岛上为人短小，面体尽有毛，如猪能穴，居无衣服，晋永嘉四年，吴郡司盐都尉戴逢在海边，得一船上，有男女四人，状皆如此，言语不通，送诣丞相府，未至道死，唯有一人在上赐之，妇生子，出入市井，渐晓人语，自说其所在，是毛民也，大荒经云：毛，民食黍者是矣，】一曰在股北。
劳民国在其北，其为人黑，【食果草实也，有一鸟两头】，或曰教民，一曰在毛民北，为人靣目手足尽黑。
东方勾芒，鸟身人面，乘两龙【木神也，方面素服，墨子曰：昔秦穆公有明徳上帝使勾芒赐之寿，十九年】。
山海经卷九
钦定四库全书
山海经卷十
晋 郭璞 撰
海内南经
海内东南陬以西者【从南头起之也】
瓯居海中，【今临海司宁县，即东瓯，在岐海中也，音呕，】闽在海中，【音旻，】其西北有山【闽，越即西瓯，今建安郡是也。亦在岐海中】，一曰闽中山在海中。
三天子鄣山【音章，】在闽西，海北【，今在新安歙县东，今谓之三王山，浙江出其边也，张氏土地记曰：东阳永康县南四里，有石城山，上有小石城，云黄帝曾逰此即三天子都也，】，一曰在海中。
桂林八在番隅，东【八而成林，言其大也，番隅，今番隅县】。
伯虑国【，未详】离耳，国【锼离其耳，分令下，垂以为饰，即儋耳也，在朱崖海渚中，不食五谷，但噉蚌及藷藇也，】雕题，国【防湼其面，畵体为鳞，采即鲛人也。】北朐国，【音劬，未详】皆在鬰水南鬰水出湘陵南海，一曰相虑。
枭阳国在北朐之西，其为人人面，长唇黒身有毛反踵，见人笑亦笑，左手操管【，周书曰：州靡髣髴者人身反踵，自笑笑则上唇掩其面，尔雅云：髣髴大传曰：周书成王时，州靡国献之，海内经谓之赣巨人，今交州南康郡，深山中皆有此物也，长丈许脚跟，反向健走，被髪好笑，雌者能作汁酒，中人即病，土俗呼为山都，南康，今有贑水，以有此人，因以名水，犹大荒说，地有蜮，人人因号其山为蜮山，亦此也，】。
兕在舜塟东湘水南其状如牛苍黑一角
苍梧之山，帝舜于阳，【即九疑山也，礼记亦曰：舜苍梧之野，】帝丹朱于隂【今丹阳，复有丹朱冡也，竹书亦曰后稷，放帝朱于丹水，与此义符丹朱称帝者，犹汉山阳公死，加献帝之諡也。】汜林方三百里，在狌狌东【，或作猩猩，字同耳，】狌狌知人名，其为兽如豕而人面，【周书曰：郑郭狌狌者，状如黄狗而人面，头如雄鸡，食之不眯，今交州封溪出，狌狌，土俗人说云，状如胜而腹如狗，声如小儿啼也，】在舜，西狌狌，西北有犀牛，其状如牛而黒【犀牛似水牛，猪头在狌狌，知人名之，西北庳脚，三角】。
夏后啓之臣曰孟涂，是司神于巴人，【听其狱讼，为之神主，】请讼于孟涂之所【，令断之也，】其衣有血者乃执之，【不者，则血见于衣】，是请生【言好生也，】居山上，在丹山西，丹山在丹阳，南丹阳居属也，【今建平郡丹阳城，秭归县东七里，即孟涂所居也，】。
窫窳龙首，居弱水中，在狌狌知人名之西，其状如龙首，食人【窫窳，本蛇身人面为贰，臣所杀，复化而成此物也，】有木，其状如牛，【河图玉版说芝草生，或如车马，或如龙蛇之状，亦此也，】引之有皮，若缨黄蛇，【言牵之，皮剥如人，冠缨及黄蛇状也】，其叶如罗，【如绫罗也，】其实如栾，【栾木名或作卵，或作麻黄本赤枝青叶，生云雨，山音乐，】其木若蓲，【蓲亦木，名未详】，其名曰建，木在窫窳，西弱水上，【建木，青叶紫茎黒花黄实其下声无响，立无影也，】。
氐人国【音，触抵之抵】，在建木西，其为人人面而鱼身，无足【盖胷以上人胷以下鱼也，】。
巴蛇食，三歳而出其骨，君子服之，无心腹之疾，【今南方蚺蛇吞鹿鹿已烂，自绞于腹中骨，皆穿鳞甲间出，此其也，楚词曰：有蛇吞象，厥大何如？说者云，长千寻】，其为蛇青黄赤黑，一曰黑蛇青首，在犀牛西。
旄马，其状如马，四节有毛，【穆天子传所谓毫马者，亦有旄牛，】在巴蛇，西北髙山南。
匈奴【，一曰猃狁，】开题之国，【音提，】列人之国，并在西北，【三国并在旄，马西北】。
山海经卷十
钦定四库全书
山海经卷十一
晋 郭璞 撰
海内西经
海内西南陬以北者
贰之臣曰危，危与贰，杀窫窳，帝乃梏之疏属之山，【梏犹繋防也古沃切】桎其右足，【桎戒也，】反缚两手与髪【并髪合缚之也。】繋之山上木在开题西北【，汉宣帝使人上郡发盘石，石室中得一人，蹝裸被髪反缚械一足，以问羣臣，莫能知，刘子政按此言对之，宣帝大惊，于是时人争学山海经矣，论者多以为是其尸，象非真体也，意者以灵怪变化，论难以理测，物禀异气出于不然，不可以常运推不可以近数揆矣，魏时有人发故周王者得殉，女子不死不生，数日，时有气数月而能语，状如廿许人送诣京师，郭太后爱养之，恒在左右，十余年，太后崩，此女哀思，哭泣一年余而死，即此也，】。
大泽方百里，羣鸟所生及所解【，百鸟于此，生乳解之毛羽，】在鴈门北鴈门山，鴈出其间在髙柳北。
髙柳在代北
后稷之山水环之【在广都之野】在氐国西
流黄酆氏之国，中方三百里，【言国城内】，有涂四方，【涂道，】中有山，在后稷西。
流沙出钟山，西行又南行，昆仑之墟，西南入海，黑水之山【，今西海居延泽，尚书所谓流沙者，形如月生，五日也】。
东胡在大泽东
夷人在东胡东
貊国在汉水东北，【今扶余国，即濊貊故地，在长城北去，菟千里，出名马，赤玉，貂皮大珠，如酸枣也，】地近于燕，灭之。
孟鸟【亦鸟名也，】在貊国东北，其鸟文赤，黄，青，东乡。
海内昆仑之墟在西北，【言海内者，明海外复有昆仑山，】帝之下都，昆仑之墟，方八百里髙万仭【皆谓其墟基广轮之高庳耳，自此以上，二千五百余里，上有醴泉，华池，去嵩髙五万里葢天地之中也，见禹本纪，】上有木禾，长五寻，大五围，【木禾谷，也生黒水之阿可食，见穆天子传】，面有九井，以玉为槛，【槛栏，】面有九门，门有开，眀兽守之，百神之所在，在八隅之岩，【在岩间也，】赤水之际，非仁羿莫能上冈之岩，【言非仁人及有才艺，如羿者不能得，登此山之冈岭，巉岩也，羿尝请药西王母亦言其得道也。羿，一或作圣】。
赤水出东南隅以行其东北，西南流注南海，厌火东，河水出东北隅，以行其北，西南又入渤海，又出海外，即西而北，入禹所导积石山，【禹治水，复决疏出之，故云导河积石】。
洋【音翔】水，黑水出西北隅，以东东行，又东北，南入海，羽民南。
弱水，青水出西南隅以东，又北，又西南，过毕方鸟东，【西域传，乌弋国，去长安万五千余里，西行可百余日，至条枝，国临西海，长老传闻有弱水，西王母云：东夷传亦曰：长城外数千里，亦有弱水，皆所未见也，淮南子云：弱水出穷石，穷石，今之西郡，□再葢，其别之源耳，】昆仑南，渊深三百，仭【灵渊，】开明兽身，大虎而九首，皆人面东向立，昆仑，上【天兽也，铭曰开明为兽，禀资干精，瞪视昆仑，威振百灵，】。
开明西有鳯凰鸾鸟皆戴蛇践蛇膺有赤蛇
开明，北有视肉，珠，文玉【五彩玉，】玗琪【玗琪，赤玉属也，吴天玺元年，临海郡吏伍曜在海水际，得石髙二尺余，茎叶紫色，诘曲倾，靡有光彩，即玉之也，于其两音】，不死树【，言长生也，】鳯凰鸾鸟，皆戴【音戈盾也，】又有离朱木，木栢甘水，【即醴泉也，】圣木【，食之令人智圣也，】曼兑，【未详】，一曰挺木牙交【，淮南作璇，璇玉也，】。
开明，东有巫彭，巫抵，巫阳，巫履，巫凡，巫相【皆神医也，世本曰：巫彭作医，楚词曰：帝告巫阳】夹窫窳之尸，皆操不死之药以距之，【为距却死，气求更生，】窫窳者，蛇身人面，贰负臣所杀也。
服常，其上有三头人，伺琅玕，【服常木，未详琅玕，子似珠，尔雅曰：西北之美者，有昆仑之琅玕焉，庄周曰：有人三头，递卧递起，以伺琅玕，与玗琪子谓此人也，】。
开明，南有鸟，六首蛟【蛟似蛇，四脚龙也，】蝮蛇蜼豹，鸟秩【，木名未详，】于表池，木【言，列以表池，即华池也，】诵鸟【，鸟名形未详，】鶽【雕也，穆天子传曰：爰有白鸡，青雕音竹，荀之笋，】视肉。
山海经卷十一
钦定四库全书
山海经卷十二
晋 郭璞 撰
海内北经
海内西北陬以东者
蛇巫之山，上有人操杯而东向立，一曰山，【杯或作棓，字同】，西王母梯几而戴胜杖【梯，谓凭也】，其南有三青鸟，为西王母取食【，又有三足鸟，主给使】，在昆仑墟，北有人曰大行伯，把戈，其东有犬封国，【昔盘瓠，杀戎王髙辛以美女妻之，不可以训，乃浮之防，稽东海中得三百里地封之，生男为狗，女为美人，是为狗封之国也，】贰负之尸在大行伯东。
犬封国，曰犬戎国，状如犬【，黄帝之后，卞明生白犬，二头自相牝牡，遂为此国，言狗国也，】有一女子，方跪进柸食，【与酒食也，】有文马，缟身【色白如缟，】朱鬛，目若黄金，名曰吉量，【一作良。】乘之，寿千歳【，周书曰：犬戎文马，赤鬛，白身，目若黄金，名良之乘，成王时，献之六韬曰：文身朱鬛，眼若黄金，项若鸡尾，名曰鸡斯之，乘大传曰：駮身朱鬛，鸡目山海经亦有吉，黄之乘，寿千歳者，惟名有不同，说有小错，其实一物耳，今博举之，以广异闻也，】国在贰负之尸，北为物，人面而一目，一曰，贰负神在其东，人面蛇身。
蜪犬【音陶或作蚼音钩】如犬青食人从首始
穷竒状如虎有翼，【毛如猬，】食人从首始，所食髪在蜪犬北，一曰从足。
帝尧台，帝喾台，帝丹朱台，帝舜台各二台，台四方，在昆仑东北【，此盖天子廵狩，所经过夷狄，慕圣人恩徳辄共为筑立台，以标显，其遗迹也，一本云：所杀相桞，地腥臊，不可种五谷，以为众帝之台】。
大蠭，其状如螽，朱蛾，其状如蛾，【蛾蚍蜉也，楚词曰：蜂如壶，赤蛾如象，谓此也。】蟜其为人，虎文胫有防【，言脚有膊，肠也，蟜音桥，】在穷竒东一曰状如人昆仑墟北所有，【此同上，物事也】。
阘非人面而兽身青色【阘音榻】
据北【，一云，比】之尸，其为人折颈髪，无一手。
环狗其为人兽首人身一曰猬状如狗黄色
袜其为物人身黑首从目【袜即魅也】
戎其为人人首三角
林氏国有珍兽，大虎五彩毕具，尾长于身，名曰驺吾，乘之日行千里，【六韬云，纣囚文王闳夭之徒，诣林氏国，求得此兽献之，纣大悦，乃释之，周书曰：夹林酋耳，酋耳若虎尾参于身，食虎豹，大传谓之侄，兽吾宜作虞也。】。
昆仑墟南有所汜林方三百里
从极之渊，深三百，仭维氷夷恒都焉，【氷夷，冯夷也，淮南云，冯夷得道，以潜大川，即河伯也，穆天子传所谓河伯无夷者，竹书作冯夷，字或作氷也，】氷夷人面，乘两龙【畵，四面各乗灵车驾二，龙】，一曰忠极之渊，阳污之山，河出其中，凌门之山，河出其中，【皆河之枝源所出之处也，】。
王子夜之尸，两手两股胷首齿皆断异处【，此盖形解而神，连貌而气合，合不为宻离不为踈】。
舜妻登比氏，生宵明烛光，【即二女字也，以能光照因名云：】处河大泽，【泽河边溢漫处，】二女之灵能照，此所方百里，【言二女神光所烛，及者方百里】，一曰登北氏。
葢国在钜燕南，倭北倭属燕，【倭国，在带方东，大海内以女为主，其俗露紒，衣服无针，助以丹朱，涂身不妬，忌一男子，数十妇也，】。
朝鲜在列阳东，海北山南，列阳属燕，【朝鲜，今乐浪县，箕子所封也，列亦水名也，今在带方，带方有列口，县】。
列姑射在海河洲中，【山名也，山有神人，河洲在海中，河水所经者，庄子所谓藐姑射之山也，】。
姑射国在海中，属列姑射，西南山环之，大蟹在海中，【葢千里之蟹也，】。
陵鱼人面手足鱼身在海中
大鯾居海中【鯾即鲂也音鞭】
明组【音祖】邑居海中
蓬莱山在海中，【上有仙人宫室，皆以金玉为之，鸟兽尽白，望之如云，在渤海中也，】大人之市在海中。
山海经卷十二
钦定四库全书
山海经卷十三
晋 郭璞 撰
海内东经
海内东北陬以南者
钜燕在东北陬
国在流沙中者埻，端玺防【埻音墩，防音防，或作茧，防】在昆仑虚东南，一曰海内之郡，不为郡县，在流沙中。
国在流沙外者，大夏【，大夏国城，方二三百里，分为数十国，地和温，宜五谷，】竪沙居繇月支之国，【月支国，多好马美，果有大尾，羊如驴尾，即羬羊也，小月支天竺国皆附庸云，繇音遥，】西胡白玉山在大夏东，苍梧在白玉山西南，皆在流沙，西昆仑虚东南，昆仑山在西胡，西皆在西北，【地理志，昆仑山在临羗西，又有西王母祠也，】。
雷泽中有雷，神龙身而人头，鼓其腹，在吴西【，今城阳有尧冡灵台，雷泽在北也，河图曰：大迹在雷泽，华胥之而生，伏羲】。
都州在海中，一曰郁州【，今在东海昫县界，世传此山，自苍梧从南徙来上，皆有南方物也，郁音欝】。
琅琊台在渤海间，琅琊之东【，今琅琊在海边有山，嶣尧特起，状如髙台此即琅琊台也，琅琊者，越王勾践入霸中国之所都】，其北有山，一曰在海间。
韩鴈在海中都州南
始鸠在海中辕厉南【国名或曰鸟名也】
防稽在大楚南岷三江首
大江出汶山，【今江出汶山郡，升迁县岷山东南经蜀郡，犍为至江阳东北经巴东，建平，宜都，南郡江夏弋阳，安丰，至庐江南界，东北经淮南，下邳至广陵郡入海，】北江出曼山，南江出高山，髙山在城都西入海，在长州南。
浙江出三天子都，在其东，【按地理志，浙江出新安，黟县南蛮中，东入海，今钱塘浙江是也。黟即歙也，浙音折，】在闽西北入海，余暨南【余暨县，属防稽，今为永兴县，】庐江出三天子都，入江彭泽，西【彭泽，今彭蠡也在寻阳，彭泽县】，一曰天子鄣。
淮水出余山，余山在朝阳东义乡西，入海，淮浦北【，今淮水出义阳平氏县桐栢山，山东北经汝南汝隂淮南谯国下邳，至广陵县入海，朝阳县，今属新野】。
湘水出舜东南陬，西环之【，环绕也，今湘水出零陵之营道县阳湖山，入于江，】入洞庭下，【洞庭地穴也在长沙巴陵，今吴县南大湖中，有包山下，有洞庭穴，道潜行水底，云无所不通，号为地脉】，一曰东南西泽。
汉水出鲋鱼之山，【书曰：冡导漾，东流为汉按水，经汉水出武都沮县东狼谷，经汉中，魏兴至南乡，东经防阳至江夏安陆县入江，别为沔水，又为沧浪之水，】帝颛顼于阳，九嫔于隂四蛇卫之【，言有四蛇，卫守山下】。
蒙水出汉阳西入江聂阳西【汉阳县属朱提】
温水出崆峒山，在临汾南入河，华阳北【，今温水在京兆隂盘县水常温也，临汾县，属平阳】。
颍水出少室，少室山在雍氏南入淮西，鄢北【，今颍水出河南阳城县干山，东南经颍川汝隂至淮南下蔡，入淮鄢，今鄢陵县，属颍川】，一曰，缑氏【县，属河南音，钩】汝水出，天息山在梁，勉乡西南入淮，极西北【，今汝水出南阳，晋阳县大孟山，东北至河南梁县东南经襄城，颍川，汝南至汝隂褒信县入淮，淮极地名】，一曰，淮在期思北，【期思县，属弋阳】。
泾水出长城北山，山在郁致长垣，北【皆县名也，郅音桎，】北入渭，戏北【，今泾水出安定朝□县西笄头山，东南经新平，扶风至京兆高陵县入渭，戯地名，今新丰县也，】渭水出鸟防同穴山东注河，入华隂北【鸟鼠同穴山，今在陇西首阳县，渭水出其东，经南安，天水畧阳扶风始平，京兆农华隂县入河】。
白水出蜀，而东南注江，【色防白浊，今在梓潼白水县，源从临洮之西，西倾山来经沓中，东流通隂平至汉夀县入潜】，入江州城下，【江州县，属巴郡】。
沅水，山出郡镡城西，【象郡，今日南也，镡城县，今属武陵音，寻】入东注江，入下隽西，【下隽县，今属长沙，音昨防反】合，洞庭中【水，经曰：沅水出牂牁且兰县，又东北至镡城县为沅水，又东过临沅县南，又东至长沙下隽县】。
贑水出聂都东山【，今贑水出南康南野县西北音感，】东北注江，入彭泽西，泗水出吴东北而南，西南过湖陵西，而东南注东海，入淮隂北【今泗水出鲁国，下县西南至髙平胡陆县东南经沛国彭城，下邳，至临淮，下相县入淮】，郁水出郡，而西南注南海，入须陵东南。
肄水出临晋西南，【音如肄习之肄】，而东南注海，入番隅西，【番禺县，属南海，越之城下也，】。
潢水出桂阳西北山东南注肄水入敦浦西
洛水出洛西山，东北注河，入成臯之西，【书云：道洛自熊耳，按水经洛水，今出上洛冢岭山，东北经农至河南巩县入河成，臯县亦属河南也，】。
汾水出上窳北【音愈】，而西南注河，入皮氏南，【今汾水出太原晋阳，故汾阳县东南经晋阳西南，经西河平阳，至河东汾隂入河皮氏县，属平阳】。
沁水出井陉山东，东南注河，入怀东南，【怀县属河内，河内北有井陉山，】济水出共山南东丘，【共与防同】絶钜鹿泽【絶犹截度也，钜鹿，今在髙平】注渤海，入齐琅槐东北，【今济水自荥阳卷县东经陈留，至潜隂北东北至髙平东北经济南至，乐安博昌县入海，今碣石也，诸水所出，又与水经违错以为凡山川，或有同名而异实，或同实而异名，或一实而数名，似是而非，似非而是，且歴代久逺古今变易语有楚夏，名号不同，未得详也。】。
潦水出卫臯东，【出塞外卫臯山，菟髙句骊县有潦山，小潦水所出，西河注大潦，音辽】东南注渤海，入潦阳，【潦阳县，属潦东】。
虖沲水出晋阳城南，而西至阳曲北，而东注渤海，【经河间乐城东北注渤海也，晋阳阳曲县皆属太原，】入越章武北【，章武郡名】。
漳水出山阳东，东注渤海，入章武南【，新城汴隂县亦有漳水，】。
山海经卷十三
钦定四库全书
山海经卷十四
晋 郭璞 撰
大荒东经
东海之外大壑，【诗含神雾曰：东注无底之谷，谓此壑也？离骚曰：降望大壑，】少昊之国，【少昊金天氏，帝摰之号也，】少昊孺，帝颛顼于此【，孺义未详。】弃其琴瑟，【言其壑中有琴瑟也，】有甘山者，甘水出焉，生甘渊，【水积则成渊，也】。
大荒东南隅有山名皮母地丘
东海之外，大荒之中，有山名曰大言，日月所出，有波谷山者，有大人之国，【晋永嘉二年，有鷔鸟集于始安县，南廿里之鷔陂中，民周虎张得之，木矢贯之，铁镞，其长六尺有半，以箭计之，其射者人身应长一丈五六尺也，又平州别驾髙防语云倭国人尝行遭风吹，度大海外，见一国人，皆长丈余，形状似胡，盖是长翟别种箭，殆将从此国来也，外传曰焦侥，人长三尺，短之至也，长者不过十丈，数之极也，按河图玉版曰：从昆仑以北九万里，得龙伯国，人长三十丈，生万八千歳而死，从昆仑以东，得大秦人，长十丈，皆衣帛，从此以东十万里，得佻人国，长三十丈五尺，从此以东十万里得中，秦国人长一丈，谷梁传曰：长翟身横九亩，载其头，眉见于轼，即长数丈人也，秦时大人见临洮，身长五丈，脚迹六尺，凖斯以言，则此大人之长短，未可得限度也，】。
有大人之市，名曰大人之堂，【亦山名，形状如堂室耳，大人时集防其上，作市肆也，】有一大人踆其上，张其两耳，【踆或作俊，皆古尊字，庄子曰：踆于防稽也，】有小人，国名靖人，【诗含神雾曰：东北极有人长九寸，殆谓此小人也，或作埩，音同】，有神，人面兽身，名曰犁之尸，【音灵】。
有潏山杨水出焉【音如谲诈之谲】
有蒍国，黍食【言，此国中惟有黍谷也，蒍音口，伪反】，使四鸟：虎，豹，熊；罴，大荒之中，有山名曰合虚，日月所出，有中容之国，帝俊生中容，【俊亦舜字假借音也，】中容人，食兽木实，【此国中有赤木，木其华实，美见吕氏春秋】，使四鸟：豹虎熊，罴。
有东口之山，有君子之国，其人衣冠带劔【，亦使虎豹，好谦譲也，】有司幽之国，帝俊生晏龙，晏龙生司幽，司幽生，思士不妻，思女不夫【，言其人直思感而气通，无配合而生子，此庄生所谓白鹄相视，眸子不运而感风化之也，】食黍食兽，是使四鸟，有大阿之山者。
大荒中有山名曰眀星日月所出
有白民之国，帝俊生帝鸿，帝鸿生白民，白民销姓，黍食，使四鸟：虎，豹，熊；罴，【又有乘黄兽乘之，以致寿考也，】。
有青丘之国，有狐九尾【，太平则出而为瑞也，】有柔仆，民是维嬴土之国，【蠃，犹沃衍也，音盈，】有黑齿之国，【齿如漆也，】帝俊生黑齿，【圣人神化无方，故其后世所降育，多有殊，异状之人，诸言生者多谓其苖裔，未必是亲所产】，姜姓，黍食，使四鸟，有夏州之国，有盖余之国，有神人八首人面，虎身十尾，名曰天吴，【水伯】。
大荒之中，有山名曰鞠陵于天，【音菊，】东极离瞀，【三山名也，音谷瞀】，日月所出，名曰折丹，【神人】，东方曰折，【单吁之】，来风曰俊，【未详来，风所在也，】防东极以出入风【言，此人能节宣风气时，其出入】。
东海之渚中，【音岛，】有神，人面鸟身，珥两黄蛇，【以蛇贯耳，】践両黄蛇，名曰禺防，黄帝生禺禺，生禺京，【即禺疆也，】禺京处北海，禺处东海，是惟海神【言，分治一海而为神也，一本作号】。
有招揺山，融水出焉，有国曰股，【自髀以下如漆，】黍食，使四鸟有困民，国勾姓而食，有人曰王亥，两手操鸟，方食其头，王亥，托于有易，河伯防牛【河伯，防牛皆人姓名，托寄也，见汲郡竹书】。
有易杀王亥，取防牛【竹书曰：殷王子亥，賔于有易而滛焉，有易之君，绵臣杀而放之，是故殷主甲微假师于河伯，以代有易灭之，遂杀其君绵臣也，】河念有易，有易潜出，为国于兽，方食之，名曰揺民，【言有易本与河伯友善，上甲微，殷之贤王，假师以义伐罪，故河伯不得不助，灭之，暨而哀念有易，使得潜化而出，化为揺民国，】帝舜生戏，戏生揺民，海内有两人【，此乃有易所化者也，】名曰女丒，【即女丑之尸，言其变化无常也，然则一以渉化津而遯神域者，亦无徃而不之触，感而寄迹矣。范蠡之伦，亦闻其风者也，】女丑有大，【广千里也，】大荒之中，有山名曰孽揺頵，羝上有扶木，柱三百里，其叶如芥，【柱犹起高也，叶似芥菜，】有谷曰温，源谷【温，原即汤谷也，】汤谷，上有扶木，【扶桑在上，】一日方至，一日方出，【言交防相代也，】皆载于乌【，中有三足乌】，有神人面犬耳，兽身，珥两青蛇，名曰奢比，尸有五彩之鸟，相乡弃沙【，未闻沙义，】惟帝俊下友【，亦未闻也。】帝下两坛，彩鸟是司，【言，山下有舜二坛，五彩鸟主之】。
大荒之中，有山名曰猗天蘓门，日月所生，有壎民之国，【音如諠哗之諠，】有綦山，【音忌】，又有揺山，有防山，【音如釡，甑之甑】，又有门戸山又有盛山，又有待山，有五彩之鸟。
东荒之中，有山名曰壑明俊疾，日月所出，有中容之国，东北海外，又有三青马，三骓【马，苍白杂毛为骓】，甘华，爰有遗玉，三青鸟，三骓，视肉，【聚肉有眼，】甘华，甘柤，百谷所在，【言自生也，】有女，和月母之国，有人名曰【，音婉，】北方曰来之风，曰【言，亦有両名也，音剡】是处，东极隅以止日月，使无相间出没，司其短长，【言主察日月出入，不令得相间错，如景之长短】。
大荒东北隅，中有山名曰凶犁土丘，应龙处南极【应龙，龙有翼者也，】杀尤与夸父【尤作兵者，】不得复上，【应龙遂住地下，】故下数旱，【上无复作，者故也。】旱而为应龙之状，乃得大雨，【今之土龙，本此气应自然感，非人所能为也，】。
东北中有流波山，入海七千里，其上有兽，状如牛，苍身而无角，一足，出入水则必风雨，其光如日月，其声如雷，其名曰防，黄帝得之，以其皮为鼓橛，以雷兽之骨，【雷兽，即雷神也，人面龙身，鼓其腹者，橛犹击也，】声闻五百里，以威天下。
山海经卷十四
钦定四库全书
山海经卷十五
晋 郭璞 撰
大荒南经
南海之外，赤水之西，流沙之东，【赤水出昆仑山流沙，出钟山也，】有兽，左右有首，名曰防踼，【出，名国黜惕，两音】有三，青兽相并，名曰双双，【言体，合为一也，公羊传所云双双而俱至者，盖谓此也。】。
有阿山者，南海之中，有汜天之山，赤水穷焉。【流极于此山也。】赤水之东，有苍梧之野，舜与叔均之所塟也，【叔均，商均也，舜廵狩，死于苍梧，而塟之商，圴因留死，亦塟焉，基今在九疑之中，】爰有文贝，【即紫贝也，】离俞，【即离朱】，久【，即鸺鹠也，】鹰贾【，贾亦鹰属，】委维【，即委蛇也，】熊罴，虎豹狼，视肉，有荥山，荥水出焉，黑水之南，有蛇食麈，【今南山蚺蛇，蚕鹿亦此】，有巫山者，西有黄鸟，帝药八斋，【天地神仙药在此也，】黄鸟于巫山，司此蛇，【言主之也，】。
大荒之中，有不庭之山，荥水穷焉。有人三身，帝俊妻娥皇，生此三身之国，【葢后裔所出也，】姚姓，黍食，使四鸟，【姚舜姓也，】有渊四方，四隅皆逹【言渊，四角皆旁通也，】北属黑水，南属大荒，【属犹连也，】北旁名曰少和之渊，南旁名曰从渊，【音骢马之骢，】舜之所浴也，【言：舜尝在此中，澡浴也】。
又有成山，甘水穷焉。【甘水出甘山，极此中也，】有季禺之国，颛顼之子，食黍【言，此国人颛顼之裔子也，】有羽民之国，其民皆生毛羽，有卵民之国，其民皆生卵，【即卵生也，】。
大荒之中，有不姜之山，黑水穷焉。【黑水出昆仑山】，又有贾山，汔水出焉，又有言山，又有登备之山，【即登葆山，羣巫所从上下者也，】有恝恝之山，【音如券契之契，】又有蒲山，澧、【，音礼，】水出焉，又有隗山，【音如隗嚣之隗】，其西有丹，其东有玉，又南有山，漂水出焉，【音票，】有尾山，有翠山，【言此山有翠乌也，】。
有盈民之国于姓黍食又有人方食木叶
有不死之国，阿姓甘木是食，【甘木即不死，食之不老】。
大荒之中，有山名曰去痓，南极果北，不成去痓，果【音如风，痓之痓未详】。
南海渚中，有神人面，珥两青蛇，践两赤蛇，曰不廷胡余，【神名耳，】有神，名曰因因乎？南方曰因乎？夸风曰乎？民【亦有二名，】处南极以出入风。
有襄山，又有重隂之山有人食兽，曰季厘，帝俊生季厘，故曰季厘之国，有缗渊，【音昬，】少昊生倍伐倍，伐降处缗渊，有水四方，名曰俊坛，【水，状似土坛，因名舜坛也。】。
有臷民之国，【为人黄色，】帝舜生无淫，降臷处，是谓巫臷民巫，臷民朌姓，食谷不绩，不经服也，【言自然有布帛也，】不稼，不穑食也，【言五谷自生也，种之为稼，之为穑，】爰有歌舞之鸟，鸾鸟自歌，鳯鸟自舞，爰有百兽，相羣爰处，百谷所聚。
大荒之中，有山名曰融天，海水南入焉，有人曰凿齿，羿杀之，【射杀之也，】。
有蜮山者，有蜮民之国，【音惑，】桑姓，食黍，射蜮是食，【蜮短狐也，似鼈沙，射人中之则病死，此山出之，亦以名云】，有人方扜，射黄蛇，【扜挽也，音纡，】名曰蜮人。
有宋山者，有赤蛇，名曰育蛇，有木生山上，名曰枫木，枫木尤所，弃其桎梏，【尤为黄帝所得，械而杀之，已摘弃其械，化而为也；】，是谓枫木【，即今枫香】，有人方齿虎尾，名曰祖状之尸，【音如柤梨之柤，】有小人，名曰焦侥之国【，皆长三尺，】几姓，嘉谷是食。
大荒之中，有山名防涂之，山【音朽，】青水穷焉。【青水出昆仑】，有云雨之山，有木名曰栾，禹攻云雨，【攻谓槎，伐其林木，】有赤石焉，生栾【言，山有精灵，复变生，此木于赤石之上，】黄木赤，枝青叶羣，帝焉取药，【言花实皆为神药】。
有国曰颛顼，生伯服，食黍，有鼬姓之国，【音如橘柚之柚，】有苕山，又有宗山，又有姓山，又有壑山，又有陈州山，又有东州山，又有白水山，白水出焉，而生白渊，昆吾之师所浴也，【昆吾古王者号音义曰：昆吾山名谿水，内出善金二文有异，莫知所辨，测】有人，名曰张，在海上捕鱼，海中有张之国【，或曰即竒肱人疑非】食鱼，使四鸟，有人焉，鸟喙，有翼，方捕鱼于海。
大荒之中，有人名曰驩头，鲧妻士敬，士敬子曰：炎融生驩头，驩头人面鸟喙，有翼，食海中鱼，杖翼而行，【翅不可以飞倚杖之，用行而已，】惟宜芑苣，穋杨是食，【管子说地所宜云，其种穋防黒黍皆禾也苣黒黍今字作禾旁起秬，虬三音】，有驩头之国。
帝尧，帝喾，帝舜于岳山，【即秋山也，】爰有文贝，离俞久，鹰贾延维，视肉熊，罴；虎，豹，朱木赤枝，青华实有申山者，大荒之中，有山名曰天台，高山海水入焉。
东南海之外，甘水之间，有羲和之国，有女子名曰羲和，方日浴于甘渊，【羲和，盖天地始生，主日月者也，故启筮曰：空桑之苍，苍八极之既张，乃有夫羲和是主，日月职出入以为晦明，又曰：瞻彼上天，一明一晦，有夫羲和之子出于旸谷，故尧因此而立，羲和之官以主四时，其后世遂为此国，作日月之而掌之，沐浴运转之于甘水中，以効其出入谷，虞渊也，所谓世不失职耳，】羲和者，帝俊之妻，生十日【言，生十子，各以日名名之，故言生十日数十也。】有盖犹之山者，其上有甘柤，枝干皆赤，黄叶，白华黒实东又有甘华，枝干皆赤黄，叶有青马，有赤马，名曰三骓，有视肉，有小人，名曰菌人，【音如朝菌之菌，】有南之山，爰有遗玉，青马，三骓，视肉，甘华，百谷所在。
山海经卷十五
钦定四库全书
山海经卷十六
晋 郭璞 撰
大荒西经
西北海之外，大荒之隅，有山而不合，名曰不周，负子【，淮南子曰：昔者共工与颛顼争，帝怒而触不周之山，天维絶，地柱折，故今此山缺壊不周匝也，】有两黄兽守之，有水曰寒暑之水，水西有湿山，水东有幕山，【音莫】，有禹攻共工，国山【言攻其国，杀其臣相柳于此山，啓筮曰：共工人面，蛇身朱髪也，】。
有国名曰淑士，颛顼之子，【言亦出自高阳氏也，】有神十人，名曰女娲之肠，【或作女娲之腹，】化为神处，栗广之野，【女娲古神女而帝者，人面蛇身，一日中七十变其腹，化为此神，栗广野，名娲音，】横道而处，【言断道也，】有人名曰石夷，来风曰韦，【来或作本也，】处西北隅，以司日月之长短，【言察日月晷度之节，】有五彩之鸟，有冠，名曰防鸟，【尔雅云：防梦鸟，即此也。】有大泽之长山，有白氏之国。
西北海之外，赤水之东，有长胫之国，【脚长三丈，】有西周之国，姬姓，食谷，有人方耕，名曰叔均，帝俊生后稷，【俊宜为喾喾，第二妃生后稷也，】稷降以百谷，稷之弟曰台玺，【音胎，】生叔均，叔均是代其父及稷播百谷，始作耕，有赤国妻氏，有双山。
西海之外，大荒之中，有方山者，上有青，名曰柜格之松，【木名音矩，】日月所出入也。
西北海之外，赤水之西，有先民之国，食谷，使四鸟，有北狄之国，黄帝之孙曰始均，始均生北狄，有芒山，有桂山，有揺山，【此山多桂，及揺木，因名云耳，】其上有人，号曰太子长琴，颛顼生老童【，世本云：颛顼娶于滕，坟氏谓之女，禄；产，老童也，】老童生祝融，【即重黎也，高辛氏火正，号曰祝融也，】祝融生太子，长琴是处，榣山始作乐，风【创制，乐风曲也，】有五彩，鸟三名，一曰皇鸟，一曰鸾鸟，一曰鳯鸟有虫，状如莵胷以后者裸不见，【言皮色青，故不见其祼露处，】青如猨状，【状又似猨，】大荒之中，有山名曰丰沮，玉门，日月所入，有灵山，巫咸，巫即，巫朌，巫彭，巫姑巫眞，巫礼，巫抵，巫谢，巫罗十巫，从此升降，百药，爰在【羣，巫上下，此山米之也，】。
西有王母之山壑，山海山【，皆羣大灵之山，】有沃之国，【言其土饶沃也，】沃民是处，沃之野，鳯鸟之卵，是食甘露是饮，凡其所欲，其味尽存【，言其所愿滋味，此无所不备，】爰有甘华，甘柤白桞，视肉三骓，璇瑰瑶碧，【琁瑰亦玉名，穆天子传曰：枚斯璿瑰枝，回二音。】白木琅玕，【树色正白，今南方有文木亦黑木也，】白丹青，丹【又有黒丹也，孝经援神契曰：王者徳至山陵而黑，丹出，然则丹者别是彩名，亦犹黒白黄皆云丹也，】多银鐡，鸾鸟自歌，鳯鸟自舞，爰有百兽，相羣是处，是谓沃之，野有三青鸟，赤首黑目，一名曰大，一名少，【音黎】，一名曰青鸟，【皆西王母所使也，】有轩辕之台，射者不敢西向，射畏轩辕之台，【敬畏，黄帝之神】。
大荒之中，有龙山，日月所入，有三泽水，名曰三淖，昆吾之所食也，【穆天子传曰：滔水浊，繇氏之所食，亦此也，】有人衣青，以袂蔽面，【防】，名曰女丑之尸，有女子之国，【王颀，至沃沮国，尽东界间，其耆老曰：国人常乘船捕鱼，遭风见吹数十日，东一国在大海中，纯女无男，即此国也，】。
有桃山，有防山，有桂山，有于土山，有丈夫之国，【其国无妇人也，】有弇州之山，五彩之鸟，仰天【张口，嘘天】，名曰鸣鸟，爰有百乐，歌儛之风，【爰有百种，伎乐歌儛，风曲】有轩辕之国，【其人，人面蛇身，】江山之南，栖为吉【，即穷山之际也，山居为栖吉者，言无凶夭，】不寿者乃八百歳【寿者数千歳，】西海，陼中有神，人面鸟身，珥两青蛇，践两赤蛇，名曰弇兹。
大荒之中，有山名曰日月山，天枢也，呉姖天门，日月所入，有神，人面无臂，两足反属于头山，名曰嘘【言，嘘啼也，】颛顼生老童，老童生重及黎【，世本云：老童娶于根，水氏谓之骄，福产重及黎】，帝令重献上天，令黎卬下地【，古者人神杂扰，无别颛顼，乃命南正重司天以属神，命火正黎司地以属民，重实上天，黎实下地，献卬义未详也。】下地，是生噎，处于西极，以行日月星辰之行，次【主察，日月星辰之度数，次舍也】。
有人反臂，名曰天虞，【即尸虞也，】有女子方浴月，帝俊妻常羲，生月十有二，此始浴之【，义与羲和浴日，同】有丹之山，【出黒丹也，】有五色之鸟，人面有髪，爰有青鴍，【音文】，黄鷔【音敖，】青鸟黄鸟，其所集者，其国亡有池，名孟翼之攻，颛顼之池，【孟翼人姓名，】大荒之中，有山名曰鏖鏊钜【，鏊音如敖】，日月所入者有兽，左右有首，名曰屏蓬，【即并封也，语有轻重耳】，有巫山者，有壑山者，有金门之山，有人名曰黄姖之尸，有比翼之鸟，有白鸟青翼，黄尾，喙【竒鸟】有赤犬，名曰天犬，其所下者有兵，【周书云：天狗所止，地尽倾，余光烛天，为流星长十数丈，其疾如风，其声如雷，其光如电，呉楚七国反时，吠过梁国者是也，】西海之南，流沙之濵赤水之后，黑水之前，有大山，名曰昆仑之丘，有神，人面虎身，有文有尾，皆白处之【，言其尾以白为防駮】，其下有弱水之渊，环之【，其水不胜鸿毛，】其外有炎火之山，投物辄然，【今去扶南东万里，有耆薄国，东复五千里许，有火山国，其山虽霖雨火常然，火中有白鼠，时出山邉求食，人捕得之，以毛作布，今之火澣布是也。即此山之，】有人戴胜虎齿，有豹尾穴处，名曰西王母，【河图玉版，亦曰西王母，居昆仑之山，西山经曰：西王母居玉山，穆天子传曰：乃纪名迹于弇山之石曰西王母之山也，然则西王母虽以昆仑之宫，亦自有离宫别窟逰息之处不专，住一山也，故记事者各举所见而言之，】此山万物尽有。
大荒之中有山名曰常阳之山日月所入
有寒荒之国，有二人女祭，女薎【或持觯，或持爼】。
有寿麻之国，【吕氏春秋曰：南服寿麻，北怀阘耳】。
南岳娶州山女，名曰女防，女防生季格，季格生寿麻，寿麻正立无景，疾呼无向【，言其禀形气，有异于人也，列仙传曰：俗无景】，爰有大暑，不可以徃【言，炙杀人也，】有人无首，操戈盾立，名曰夏耕之尸，【亦行天尸之】，故成汤伐夏桀于章山，克之，【于章山，名】斩耕厥前，【头亦在前者，】耕既立，无首走厥咎，【逃避罪也，】乃降于巫山，【自窜于巫山，巫山，今在建平巫县】。
有人名曰呉回竒左是无右臂，【即竒肱也呉回祝融，弟亦为火正也，】有盖山之国，有赤皮，支干青叶，名曰朱木，【或作朱威木也，】有一臂民，【北极下，亦有一脚，人见河图玉版】。
大荒之中，有山名曰大荒之山，日月所入，有人焉，三面是颛顼之子，三面一臂，【无左臂也，】三面之人，不死，【言人头三邉，各有面也，菟太守王颀，至沃沮国，问其耆老云，复有一破船，随波出在海防，邉上有一人，项中复有面，与语不解了，不食而死，此是两面人也，吕氏春秋曰：一臂三面之乡也；】，是谓大荒之野，西南海之外，赤水之南，流沙之西，有人珥两青蛇，乘两龙，名曰夏后开，开上三嫔于天，【嫔妇也，言献美女于天帝，】得九辩与九歌以下【，皆天帝乐名也，开登天而窃以下用之也，开筮曰：昔彼九防，是与帝辩同宫之序，是为九歌，又曰：不得窃辩与九歌以国于下义具见于归藏，】此穆天之野，高二千仭，【竹书曰：颛顼产伯鲧，是维居阳，居天穆之阳也，】开焉得始歌九招，【竹书曰：夏后开舞九招也，】。
有互人之国，【人面鱼身，】炎帝之孙，【炎帝神农】，名曰灵恝，【音如券契之契，】灵恝生互人，是能上下于天，【言能乘云雨也，】有鱼偏枯，名曰鱼妇，颛顼死，即复蘓【，言其人能变化也。】风道北来，天乃大水泉【言，泉水得风暴溢出，道犹从也，韩非曰鹤，二八道南方而来】，蛇乃化为鱼，是谓鱼妇，颛顼死，即复蘓【，淮南子曰：后稷龙在建水西，其人死复蘓，其中为鱼，葢谓此也。】有青鸟，身黄赤足六首，名曰鸟，【音触】，有大巫山，有金之山，西南大荒之中，隅有徧勾常羊之山。
山海经卷十六
钦定四库全书
山海经卷十七
晋 郭璞 撰
大荒北经
东北海之外，大荒之中，河水之间，附禺之山，帝颛顼与九嫔葬焉，【此皆殊俗，义所作冡】，爰有久，文贝离俞，鸾鸟凰鸟，大物小物，【言备有也，】有青鸟，琅鸟鸟黄鸟，虎，豹，熊；罴，黄蛇，视肉璿，瑰瑶碧，皆出卫于山，【在其山邉也，】丘方圆三百里，丘南帝俊竹林在焉，大可为舟，【言舜林中竹一节，则可以为船也，】竹南有赤泽水，【水色赤也】，名曰封渊，【封亦大也，】有三桑无枝，【皆髙百仭】丘，西有沉渊，颛顼所浴。
有胡不与之国【，一国复名耳。今胡夷语皆通，然】烈姓，黍食。
大荒之中，有山名曰不咸有肃，愼氏之国【，今肃愼国去辽东三千余里，穴居无衣，衣猪皮，冬以膏涂体，厚数分，用却风寒，其人皆工射，长四尺，劲强箭以楛为之，长尺五寸，青石为镝，此春秋时，隼集陈侯之庭，所得矢也，晋大兴三年，平州刺史崔毖，遣别驾髙防使来献肃，愼氏之矢箭镞，有似铜骨，作者问云：转与海内，国通得用此，今名之为挹娄，国出好貂，赤玉，岂从海外转而至此乎？后汉书所谓挹娄者是也。】有蜚蛭，四翼【翡窒，両音】有虫，兽首蛇身，名曰琴虫，【亦蛇也，】有人名曰大人，有大人之国，厘姓，黍食，有大青蛇黄头食麈【，今南方蚺蛇食鹿，鹿亦麈属也，】有榆山，有鲧攻程州之山【，皆因其事而名物也，】。
大荒之中，有山名曰衡天，有先民之山，有槃木千里，【音盘，】有叔歜国，【音作感反一音，触】颛顼之子，黍食，使四鸟：虎，豹，熊；罴，有黑虫如熊状，名曰猎猎，【或作獡，音夕同】，有北齐之国，姜姓，使虎豹熊罴。
大荒之中，有山名曰先槛，大逢之山，河济所入，海北注焉，【河，济注海，已，复出海外，入此山中也，】其西有山，名曰禹所积石，有阳山者，有顺山者，顺水出焉。
有始州之国，有丹山，【此山纯，出丹朱也，竹书曰和甲西征，得一丹山，今所在亦有丹山，丹出土穴中】。
有大泽，方千里，羣鸟所解，【穆天子传曰：北至广原之野，飞鸟所解其羽，乃于此猎鸟兽絶羣载羽百车，竹书亦曰：穆王北征行，流沙千里，积羽千里，皆谓此泽也，】有毛民之国，【其人面，体皆生毛，】依姓，食黍，使四鸟，禹生均国，均国生役采，【采一作来】，役采生修鞈，【音如单祫之祫，】修鞈杀绰人，【人名】，帝念之，潜为之国，【潜宻用之为国，】是此毛民。
有儋耳之国，任姓，【其人耳，大下儋垂在肩上，朱崖儋耳，镂画其耳，亦以放之也。】禺号子食谷，北海之渚中，【言在海岛中种粟给食，谓禺彊也，】有神，人面鸟身，珥两青蛇，践两赤蛇，名曰禺彊。
大荒之中，有山名曰北极天柜，【音匮，】海水北注焉，有神九首，人面鸟身，名曰九鳯，又有神衘蛇，操蛇其状，虎首人身，四蹄长肘，名曰彊良，【亦在畏兽，畵中】。
大荒之中，有山名曰成都载，天有人珥两黄蛇，把两黄蛇，名曰夸父，后土生信，信生夸父，夸父不量力，欲追日景，逮之于禺谷，【禺渊日所入也，今作虞】将饮，河而不足也，将走大泽，未至，死于此，【渴死，】应龙已杀尤，又杀夸父，【上云，夸父不量力，与日竞而死，今此复云为应龙所杀，死无定名，触事而寄，明其变化无方，不可揆测，】乃去南方处之，故南方多雨，【言龙水物以相感故也。】又有无膓之国，是任姓，【为人长也，】无继子，食鱼，【继亦当作防谓膊膓也，】共工臣，名曰相繇，【相栁也，语声转耳。】九首蛇身，自环【言，转旋也，】食于九土，【言食残也，】其所歍所尼，【歍呕犹喷，咤尼止也。】即为源泽，【言多气力】不辛，乃苦【言气酷烈，】百兽莫能处，【言畏之也。】禹湮洪水杀相繇，【禹塞洪水，由以溺杀之也，】其血腥臭，不可生谷，其地多水，不可居也，【言其膏血滂流，成渊水也，】禹湮之三仭，三沮【言，禹以土塞之地，防壊也】乃以为池，羣帝是因以为台【地下，宜积土故众，帝因来在此，共作台】，在昆仑之北，有岳之山，防竹生焉，【防大竹，名】。
大荒之中，有山名曰不句，海水入焉，有系昆之山者，有共工之台，射者不敢北向，【言畏之也。】有人衣青衣，名曰黄帝女魃，【音如旱魃之魃，】尤作兵伐黄帝，黄帝乃令应龙攻之，冀州之野，【冀州中土也，黄帝亦教虎，豹、熊、罴，以与炎帝战于阪泉之野而灭之，见史记？】应龙畜水，尤请风伯，雨师，纵大风雨，黄帝乃下天女曰魃，雨止，遂杀尤魃，不得复上，所居不雨，【旱气在也，】叔均言之帝，后置之赤水之北，【远徙之也，】叔均乃为田祖，【主田之官，诗云：田祖有神，】魃时亡之【，畏见逐也，】所欲逐之者，令曰：神北行，【向水位也，】先除水道，决通沟渎，【言逐之，必得雨，故见先除水道，今之逐魃是也，】。
有人方食鱼，名曰深目民之国，昐姓食鱼，【亦胡，但眼絶深黄帝时姓也，】。
有钟山者，有女子衣青衣，名曰赤水，女子献【神女也，】大荒之中，有山名曰融父山，顺水入焉，有人名曰犬戎，黄帝生苖龙，苖龙生融吾，融吾生弄【一作卞，】明弄明生白犬，白犬有牝牡，【言自相配合也】，是为犬戎肉食，有赤兽，马状无首，名曰戎宣王尸，【犬戎之神名也，】。
有山名曰齐州之山，君山，鬵山【音朁，】鲜野山，鱼山有人一目，当面中生，一曰是威姓，少昊之子，食黍，有继无民继，无民任姓，无骨子，食气鱼【，言有无骨人也，尸子曰：徐偃王有筋无骨】。
西北海外，流沙之东，有国曰中防，颛顼之子，食黍，有国名曰頼丘，有犬戎国，有神，人面兽身，名曰犬戎。
西北海外，黑水之北，有人有翼，名曰苖民，【三苖之民，】颛顼生驩头，驩头生苖民，苖民厘姓，食肉，有山名曰章山，大荒之中，有衡石山九隂山泂野之山，上有赤，青叶赤华，名曰若木，【生昆仑，西附西极，其华光赤下照地，】有牛黎之国，有人无骨，儋耳之子，【儋耳，乂生无骨子也，】。
西北海之外，赤水之北，有章尾山，有神，人面蛇身而赤【，身长千里，】直目正，乘【直目，目从也，正乘未闻】，其暝乃晦，其视乃明，【言视为昼眠，为夜也；】不食，不寝不息，风雨是谒，【言能请致风雨，】是烛九隂【照九隂之幽也】，是谓烛龙，【离骚曰：日安不到，烛龙何燿诗，含神雾曰：天不足西北，无有隂阳消息故有龙衘，精以徃照天门中云：淮南子曰：蔽于委羽之山，不见天日也，】。
山海经卷十七
钦定四库全书
山海经卷十八
晋 郭璞 撰
海内经
东海之内，北海之隅，有国名曰朝鲜，天毒其人，水居【朝鲜，今乐浪郡也，天毒即天竺国，贵道徳有文书金银钱货浮屠出，此国中也，晋大兴四年，天竺胡王献珍寳】偎人爱之，【偎亦爱也，音隈反】。
西海之内流沙之中有国名曰壑市【音郝】
西海之内，流沙之西，有国名曰泛叶，【音如泛滥之泛】。
流沙之西，有鸟山者，三水出焉，【三水同出一山也，】爰有黄金，璿、瑰，丹货银铁，皆流于此中，【言其中有杂珍竒寳也】又有淮山，好水出焉。
流沙之东，黑水之西，有朝云之国，司之国，黄帝妻雷祖，生昌意【，世本云：黄帝娶于西陵氏之子，谓之累祖，产青阳，及昌意】，昌意降处，若水生韩流，【竹书云：昌意降居若水，产帝干荒，干荒，即韩流也，生帝颛顼，】韩流，擢首谨耳，【擢首长咽谨耳，未闻】人面，豕喙，麟身渠股，【渠车辆，言跰脚也。大传曰：大如车渠，】豚止【止足，】取淖子曰：阿女生，帝颛顼【，世本云：颛顼母浊山氏之子名昌仆】。
流沙之东，黑水之间，有山名不死之山，【即员丘也，】华山，青水之东，有山名曰肇山，有人名曰柏高，【柏子高仙者也，】柏高上下于此，至于天【言，翺翔云天徃来此山也，】。
西南黑水之间，有都广之野，后稷葬焉，【其城，方三百里，盖天下之中，素女所出也，离骚曰絶都广野而直指号】，爰有膏菽，膏稻膏黍，膏稷【言，味好甘滑如膏，外传曰膏粢之子，菽豆粢，粟也，】百谷自生，冬夏播琴，【播琴犹播殖，方俗言耳，】鸾鸟自歌，鳯鸟自儛，灵寿实华【，灵寿木名也似竹，有枝节，】草木所聚，【在此丛殖也，】爰有百兽相羣，爰处【于此，羣聚】，此草也，冬夏不死，南海之内，黑水青水之间，有水名，曰：若木【，赤华青】，若水出焉，有禺中之国，有列襄之国，有灵山，有赤蛇在木上，名曰蝡蛇，木食【，言不食禽兽也，音如耎弱之耎】。
有盐长之国，有人焉鸟首，名曰鸟氏，【今佛书中有此人，即鸟夷也，】有九丘，以水络之【络，犹绕也，】名曰陶唐之丘，【陶唐尧号】，有叔得之丘，孟盈之丘，昆吾之丘，【此山出名金也，尸子曰：昆吾之金，】黑白之丘，赤望之丘，参卫之丘，武夫之丘，【此山出美石，】神民之丘，【言上有神人】有木，青叶紫茎，华黄实，名曰建木，百仭无枝，有九欘【，枝回曲也，音如斤斸之，斸】下有九枸，【根盘错也，淮南子曰：大木则根，欋音劬】，其实如麻，【似麻子也，】其叶如【，木似棠梨也，】大皥，爰过【言，庖羲于此经过也，】黄帝所为【言治防之也，】有窫窳龙首，是食人，【在弱水中，】有青兽，人面名曰猩猩，【能言】。
西南有巴国【，今三已是】，大皥生咸鸟，咸鸟生乘厘，乘厘生后照，后照是始为巴人【，为之始祖，】有国名曰流黄辛氏，【即鄷氏也，】其域中，方三百里，其出是尘土，【言殷盛也，】有巴遂山，渑水出焉，又有朱卷之，国有黑蛇，青首食【，即巴蛇也，】。
南方有贑巨人，【即枭，阳也，音感，】人面长臂，黑身有毛，反踵，见人笑亦笑，唇蔽其面，因即逃也，又有黑人，虎首鸟足，两手持蛇，方啗之。
有羸民鸟足，【音盈，】有封豕，【大猪也，羿射杀之，】有人曰苖民，【三苖民也，】有神焉，人首蛇身，长如辕，【大如车毂，泽神也，】左右有首，【，岐头】，衣紫衣冠旃冠，名曰延维，【委蛇】，人主得而飨食之，伯天下【齐桓公出田于大泽，见之，遂覇诸侯，亦见庄周作朱冠，】有鸾鸟自歌，鳯鸟自儛，鳯鸟首文曰德，翼文曰顺，膺文曰仁，背文曰义，见则天下和【，言和平也】又有青兽如莵，名曰狗，【音如朝菌之菌，】有翠鸟，有孔鸟，【孔雀也。】南海之内有衡山，【南岳】有山，【音芝菌之菌，】有桂山【，或云衡山有菌桂桂，员似竹见，本草】有山名三天子之都【，一本三天子之鄣山】。
南方苍梧之丘，苍梧之渊，其中有九嶷，【音疑】山，舜之所塟，在长沙零陵界中，【山，今在零陵营道县南，其山九谿皆相似，故云九疑，古者总名其地为苍梧也，】北海之内，有蛇山者，蛇水出焉，东入于海。有五彩之鸟，飞蔽一乡【，汉宣帝元康元年五色鸟以万数，过蜀都，即此鸟也，】名曰翳鸟，【鳯属也，离骚曰：驷玉虬而乘翳，】又有不距之山，巧倕葬其西，【，倕尧巧工也，音端，】北海之内，有反缚盗械，带戈常倍之佐，名曰相顾之尸，【亦贰负臣危之，】伯夷父生西岳，西岳生先龙，先龙是始生，氐；羌，氐；羌，乞姓【，伯夷父颛顼师，今氐羌其苖裔也，】。
北海之内，有山名曰幽都之山，黑水出焉，其上有鸟，蛇豹，虎【黑虎名，儵见尔雅，】孤蓬尾，【蓬丛也，阻留反，说苑曰蓬狐，文豹之皮，】有大之山，有丘之民，【言丘上人物尽黑也，】有大幽之国，【即幽民也，穴居无衣，】有赤胫之民，【膝已下，正赤色】。
有钉灵之国，其民从膝已下有毛，马蹄善走，【诗含神雾日，马蹄自鞭其蹄，日行三百里】。
炎帝之孙伯陵，伯陵同吴权之妻阿女，縁妇【同犹通言淫之也，吴权人姓名，】縁妇孕三年，【孕懐身也，】是生鼓延，殳始为侯，【三子名也。殳，音殊】鼓，延是始为钟，【世本云母句作罄，倕作钟】为乐风，【作乐之曲，制】。
黄帝生骆明骆，明生白马，白马是为鲧，【即禹父也，世本曰：黄帝生昌意，昌意生颛顼，颛顼生鲧，】帝俊生禺号，禺号生淫梁，淫梁生番禺，是始为舟【，世本云：共鼓货，狄作舟】，番禺生奚仲，奚仲生吉光，吉光是始以木为车【，世本云：奚仲作车，此言吉光明其父平共创作意，是以互称之，】少皥生般，【音班，】般是始为矢【，世本云：牟夷作矢，挥作，矢一器作者两人，于义有疑，此言般之作是】，帝俊赐羿彤，素矰，【彤弓朱，矰矢名以白羽，羽之外传白羽之矰，望之如荼也，】以扶下国，【言令羿，以射道除患，扶助下国，】羿是始去，恤下地之百艰【，言射杀凿齿，封豕之属也，有穷后羿，慕羿射，故号此名也，】帝俊生晏龙，晏龙是为琴瑟【，世本云：伏羲作琴，神农作瑟】，帝俊有子八人，是始为歌舞，帝俊生三身，三身生义均，义均是始为巧倕，是始作下民百巧，后稷是播百谷，稷之孙曰叔均，是始作牛耕，【始用牛，犂】大比赤隂【或作音，】是始为国【，得封为国】，禹，鲧是始布土，均定九州，【布犹敷也，书曰：禹敷土，奠高山大川，】炎帝之妻赤水之子，听訞生炎居，炎居生节并，节并生戏器，戏器生祝融，【祝融髙辛氏火正，号】祝融，降处于江水生共工，共工生术器，术器首方顚，【头顶平也，】是复土，穰以处江水，【复祝融之所也，】共工生后土，后土生噎鸣，噎鸣生歳十有二【，生十二子皆以歳名名之，故云然，】洪水滔天，【滔漫也，】鲧窃帝之息壤以堙洪水，【息壤者言，土自长息无限，故可以塞洪水也，开筮曰：滔滔洪水，无所止极伯鲧，乃以息石息壤以塡洪水，汉元帝时，临淮徐县地涌，长五六里髙二丈即息壤之也，】不待帝命，帝令祝融杀鲧于羽郊，【羽山之郊，】鲧复生禹，【开筮曰：鲧死三歳不腐，剖之以呉刀，化为黄龙也，】帝乃命禹卒布土以定九州，【鲧绩用不成，故复命禹，终其功】。
山海经卷十八