钦定四库全书     子部十二
唐新语        小説家类一【杂事之属】提要
【臣】等，谨案唐新语十三卷唐刘肃撰唐书艺文志载此书三卷，注曰：元和中，江都主簿，此本结衔乃题，登仕郎，守江州，浔阳县主簿，未详孰是也？所记起武徳之初迄大厯之末，凡分三十门皆取轶文旧事，有禆劝戒者，前有自序，后有总论一篇，称昔荀爽纪汉事可为鉴戒者，以为汉语，今之所记，庶嗣前修云云，故唐志列之杂，史类中，然其中谐谑，一门繁芜猥琐，未免自，其书有乖，史家之体例，今退置小説家庶协其实，是书本名新语，唐志以下诸家，着録并同明冯梦祯俞安期等，因与李垕续世説伪本合刻，遂改题曰唐世説殊为臆撰，商维濬刻入稗海，并于肃自序中増入世説二字益伪妄矣，稗海又佚，其卷末总论一篇，及政能第八之标题亦较冯氏，姚氏之本，更为疎舛，今合诸本参校定，为书三十篇，总论一篇，而复名为唐新语以还其旧焉。乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
唐新语原序
自庖牺画卦，文字聿兴，立记注之司，以存警诫之法，传称左史记言，尚书是也。右史记事，春秋是也。洎唐虞氏作木火逓兴，虽戢干戈，质文或异，而九丘八索，祖述莫殊，宣文删落其繁芜，丘明捃拾其疑阙，马迁创变古体，班氏遂业，前书编集既多，省览为殆，则拟虞卿陆贾之作袁宏，荀氏之録虽为小学，抑亦可观，迩来记注不乏于代矣。圣唐御防，载防二百，声明文物至化，风卓尔于百王，辉映于前古，肃不揆庸浅，輙为纂述，备书防婉，恐贻床屋之尤，全采风謡惧，招流俗之説今起自国初，迄于大厯事闗政教言涉文词，道可师模，志将存古，勒成十三卷题云大唐新语，聊以宣之开卷，岂敢传诸竒人时元和丁亥嵗有事于圜丘之月，序登仕郎；守江州，浔阳县主簿刘肃撰。
钦定四库全书
唐新语卷一       唐 刘肃 撰匡賛第一
杜如晦少敏悟，精彩絶人，太宗引为秦府兵曹，俄改陜州长史房龄闻于太宗曰：余人不足惜，杜如晦聪明识达，王佐之才，若大王守藩无用之必欲，经营四方，非此人不可，太宗乃请为秦府掾，封建平县男，补文学馆学令，文学禇亮为之，賛曰建平文雅，休有烈光，怀忠履义，身立名扬，贞观初，为右仆射，龄为左仆射，太宗谓之曰：公为仆射，当须大开耳目，求访贤哲，此乃宰相之益，比闻受词诉，日不暇给，安能为朕求贤哉！自是台阁规模，皆二人所定，其法令，意在寛平，不求备以取人，不以己长格物，如晦龄，引进之，如不及也，太宗每与龄图事，则曰：非如晦莫能筹之，及如晦，至则用龄之防，二人相须以断大事，迄今言良相者，称房杜焉，及如晦薨，太宗谓虞世南曰：吾与如晦君臣义重，不幸物化，实痛于怀。卿体吾意，为制碑也，后太宗尝新美，怆然悼之，辍其半，使置之灵座，及赐龄，黄银带，因谓之曰：如晦与公同心辅朕，今日所赐，唯独见公，然流涕以黄银带，辟恶为神所畏，命取金带，使龄送之，于其家也。
魏徴常陈古今理体，言太平可致，太宗纳其言，封德彞难之曰：三代已后，人渐浇讹，故秦任法律，汉杂霸道，皆欲理而不能，岂能理而不欲魏徴书生若信其虚论，必乱国家徴诘之曰：五帝，三王不易人，而理行帝道，则帝行王道，则王在其所化而已，考之载籍，可得而知，昔黄帝与尤战，既胜之后，便致太平，九夷乱德，颛顼征之，既尅之后，不失其理，桀为乱，汤放之；纣无道，武王伐之，而俱致太平，若言人渐浇讹，不返朴素，至今应为魅，寜可得而教化耶？德彝无以难之，徴薨，太宗御制碑文并御书，后为人所谗，勅令踣之，及征辽，不如意，深自悔恨，乃叹曰：魏徴若在，不使我有此举也，既渡水，驰驿以少牢祭之，复立碑焉。
太宗尝临轩谓侍臣曰：朕所不能恣情，以乐当年，而励心苦节，卑宫菲食者，正为苍生耳，我为人主，兼行将相事，岂不是夺公等名，昔汉高得萧，曹、韩、彭、天下寜宴，舜禹殷周用稷，契，伊、吕，四海乂安，此事朕并兼之，给事中张行成谏曰：有隋失道，天下沸腾，陛下拨乱反正，拯生人于涂炭，何禹汤所能拟，陛下圣德含光，规模宏逺然文武之列，未尝无将相，何用临朝？对众与其较量，将以天下已定，不借其力，复以万乗至尊与臣下争功，臣闻天何言哉？而四时行焉，又曰：汝唯弗矜，天下莫与汝争功，臣备员近枢，非敢知献替，事輙陈狂直，伏待葅，太宗深纳之，俄迁侍中。
太子承干既废，魏王泰因入侍，太宗面许立为太子，乃谓侍臣曰：青雀入见，自投我怀中云：臣今日始得与陛下为子，更生之日，臣有一孽子百年之后，当为陛下杀之，传国晋王，父子之道，固当天性，我见其意甚矜之，青雀泰小字也。禇遂良进曰：失言，伏愿审思，无令错误，安有陛下万嵗之后魏王持国执权，为天子而肯杀其爱子传国，晋王者乎？陛下顷立承干后，宠魏王爱之逾嫡，故至于此，今若立魏王须先措置晋王，始得安全耳，太宗涕泗交下，曰：我不能也，因起入内，翌日，御两仪殿，群臣尽出，诏留长孙无忌房龄，李勣禇遂良，谓之曰：我有三子，一弟所为如此，我心无憀，因自投于床，无忌争趋，持上抽佩刀，无忌等惊惧，遂良于手争取佩刀，以授晋王，因请所欲立，太宗曰：欲立晋王，无忌等曰：谨奉诏，异议者请斩之，太宗谓晋王曰：汝舅许汝也，宜拜谢之，晋王因下拜，移御太极殿，召百寮，立晋王为皇太子，群臣皆称万嵗。
高宗朝，晋州地震，雄雄有声，经旬不止，高宗以问张行成，行成对曰：陛下本封于晋，今晋州地震，不有徴应岂使徒然哉？夫地隂也宜安静而乃屡动，自古祸生宫掖，衅起宗亲者，非一朝一夕，或恐诸王公主谒见频烦，承间伺隟，复恐女谒用事，臣下隂谋陛下宜深思虑，兼脩德以杜未萌，高宗深纳之。
则天朝黙啜陷赵，定等州，诏天官侍郎吉顼为相州刺史，发诸州兵以讨之，畧无应募者，中宗时在春宫，则天制皇太子为元帅，亲征之，吏人应募者日以数千，贼既退，顼徴还以状闻，则天曰：人心如是耶？因谓顼曰：卿可于众中说之，顼于朝堂，昌言，朝士闻者，喜説诸武患之，乃发顼弟兄赃状，贬为安固尉，方辞得召见，涕泪曰：臣辞阙廷，无复再谒，请言事，臣疾亟矣，请坐筹之，则天曰：可，顼曰：水土各一，盆有竞乎？则天曰：无顼曰：和之为泥竞乎？则天曰：无顼曰：分泥为佛，为天尊有竞乎？则天曰：有顼曰：臣亦为有，窃以皇族，外戚各有区分，岂不两安全耶？今陛下贵贱是非于其间，则居必竞之地，今皇太子万福，而三思等乆已封建陛下，何以和之？臣知两不安矣，则天曰：朕深知之，然事至是顼与张昌宗同供奉控府，昌宗以贵宠，惧不全计，于顼顼曰：公兄弟承恩泽深矣，非有大功，必无全理，唯一策，若能行之，岂唯全家当享茅土之封，除此外非顼所谋，昌宗涕泣请闻之，顼曰：天下思唐德乆矣主上春秋高，武氏诸王，殊非所属意，公何不从容请复相王，庐陵以继生人之望，昌宗乃乗间屡言之，防一嵗则天意乃易，既知顼之谋，乃召顼问，顼对曰：庐陵相王，皆陛下子，高宗初，顾托于陛下，当有所注意，乃迎中宗其兴复唐室，顼有力焉，睿宗登极，下诏曰：曩时王命中圮，人谋未辑，首陈反正之议，克创祈天之业，永怀忠烈，寜忘厥勲，可赠御史大夫。
则天以武承嗣为左相，李昭德奏曰：不知陛下委承嗣重权，何也？则天曰：我子侄，委以心腹，耳昭德曰：若以姑侄之亲何如父子？何如母子？则天曰：不如也。昭德曰：父子母子，尚有逼夺何？诸姑所能容，使其有便可乗御寳位其遽安乎？且陛下为天子，陛下之姑受，何福庆而委重，权于侄手，大事去矣，则天矍然曰：我未思也，即日罢，承嗣政事。
长安末，张易之等将为乱，张柬之隂谋之遂引桓彦范，敬晖，李湛等为将，委以禁兵，神龙元年正月二十三日晖等率兵将至武门，王同皎李湛等，先遣徃迎皇太子于东宫，啓曰：张易之兄弟反道乱常，将图不轨，先帝以神噐之重付殿下，主之无罪幽废，人神愤惋，二十三年于兹矣，今天啓忠勇，北门将军，南衙执政尅，期以今日诛凶竖，复李氏社稷，伏愿殿下暂至武门，以副众望，太子曰：凶竖悖乱，诚合诛夷，如圣躬不康，何虑有惊动，请为后图，同皎讽谕乆之太子乃就路，又恐太子有悔色，遂扶上马，至武门斩闗而入诛易之等于迎仙院，则天闻变，乃起见太子曰：乃是汝耶？小儿既诛，可还东宫，桓彦范进曰：太子安得更归徃者天皇弃群臣，以爱子托陛下，今太子年长乆居东宫，将相大臣思，太宗，高宗之德，诛凶竖立太子，兵不血刃，而靖内难，则天意人事，归于李氏乆矣今圣躬不康，神噐无主，陛下宜复子明辟，以顺亿兆，神祗之心，臣等谨奉天意，不敢不请，陛下传位爱子，万代不絶，天下幸甚矣，则天乃卧不语，见李湛曰：汝是诛易之兄弟人耶？我养汝辈，翻见今日，湛不敢对，湛义府之子也。
景云二年二月，睿宗谓侍臣曰：有术士上言：五日内有急兵入宫，卿等为朕备之，左右失色，莫敢对，张说进曰：此有谗人设计，拟揺动东宫耳，陛下若使太子监国，则君臣分定，自然窥觎路絶灾难不生，姚崇，宋璟，郭元振进曰：如说所言，睿宗大説即日诏皇太子监国，时太平公主将有夺宗之计，于光范门内乗步辇俟执政以讽之，众皆恐惧，宋璟，昌言曰：太子有大功于天下，真社稷主，安敢妄有异议，遂与姚崇奏公主就东都，出寜王已下为刺史，以息人心，睿宗曰：朕更无兄弟，唯有太平一妹，朝夕欲得相见，卿勿言，余并依卿所奏，公主闻之，大怒，宗惧，乃奏崇璟离间骨肉，请加罪，悉停寜王已下外授崇，贬申州刺史，璟楚州刺史。
苏颋，神龙中，迁给事中，并修文馆学士，转中书舍人，时父瓌为宰相，父子同掌枢宻，时人荣之。属机事填委，制诰皆出其手，中书令李峤叹曰：舍人思如泉涌，峤所不及也。后为中书侍郎，与宋璟同知政事，璟刚正，多所裁断，颋皆顺从其美，璟甚悦之，尝谓人曰：吾与苏家父子，前后同时为宰相，仆射长厚，诚为国器，献可替否，罄尽臣节，颋过其父也，后罢政事，拜礼部尚书，而薨及日，宗游咸宜宫，将举猎闻，颋防出怆然曰：苏颋今日吾寜忍娱游乎？遂中路还宫。初，姚崇引璟为中丞，再引之入相，崇善应变，故能成天下之务，璟善守文，故能持天下之政，二人执性不同，同归于道，叶心翼賛以致刑措焉。
姚崇以拒太平公主出为申州刺史，宗深德之，太平既诛徴之为同州刺史，素与张説不叶说讽，赵彦昭弹之，宗不纳，俄校猎于渭濵宻召崇防于行所，宗谓曰：卿颇知猎乎？崇对曰：此臣少所习也，臣年三十居泽中，以呼鹰逐兎为乐，犹不知书张璟谓臣曰：君当位极人臣，无自弃也，迩来折节读书，以至将相，臣少为猎师，老而犹能宗大悦，与之偕马，臂鹰迟速在手，动必称防，宗欢甚，乐则割鲜闲，则咨以政事，备陈古今理乱之本，上之可行者，必委曲言之，宗心益开，听之，亹亹忘倦，军国之务，咸访于崇，崇罢冗职，修旧章，内外有叙，又请无赦宥，无度僧无数，迁吏无任功臣以政，宗悉从之，而天下大理。
张説独排太平之党，请太子监国，平定祸乱，遂为宗臣，前后三秉大政，掌文学之任，凡三十年，为文思精，老而益壮，尤工大手笔，善用己长，引文儒之士，以佐王化，得僧一行賛明隂阳厯律以敬授人时，封太山祠脽上，举阙礼谒五陵，开集贤置学士，功业恢博，无以加矣。尚然诺于君臣，朋友之际，大义甚笃，及薨，宗为之罢元，防制曰：济艰难，叅其功者，时杰经纬礼乐，賛其道者人师式瞻，而百度允厘，既徃而千载，贻范台衡，轩鼎垂，黼藻于当年，徽策宠章，播芳防于后叶，故尚书左丞相，燕国公说，星象降灵，云龙合契，元和体其冲粹，妙有释其至赜，挹而莫测，仰之弥高，释义探系表之防，英词鼓天下之动，昔传风讽，绸缪嵗华含舂容之，声和而必应，蕴泉源之智，启而斯沃，授命与国，则天衢以通济同以和，则朝政惟允，司钧总六官之纪，端揆为万之，式方风纬俗，返本于上古之初，而迈德振仁，不臻于中夀之福吁嗟不憗，既防斯文，宣室余谈，洽若在耳，玉殿遗草，宛然留迹，言念忠贤，良深震悼，是用当宁抚几，临乐撤悬，罢称觞之仪，遵徃禭之礼，可赠太师，赙物五百段，礼有加等，儒者荣之。
开元中，陆坚为中书舍人，以丽正学士或非其人，而所司供拟，过为丰赡，谓朝列曰：此亦何益？国家空致，如此费损，将议罢之，张説闻之谓诸宰相曰：説闻自古帝王功臣，则有奢纵之失，或兴造池防，或躭翫声色，圣上崇儒重道，亲自讲论，刋校图书，详延学者，今之丽正，即是圣主，礼乐之司，永代规模不易之道，所费者细，所益者大，陆子之言，为未达也，宗后闻其言，坚之恩眄，从此而减。
开元二十三年，加荣王已下官勅，宰臣入集贤院，分写告身以赐之，侍中裴耀卿，因入书库观书，既而谓人曰：圣上好文书籍之盛事，自古未有朝宰充使，学徒云集，观象设教，尽在是矣。前汉有金马石渠，后汉有兰台东观，宋有总明陈有德教周，则兽门麟趾，北齐有仁夀文林虽载在前书，而事皆细，方之今日，则岂得扶轮？捧毂者哉！
张九龄，开元中，为中书令，范阳节度使张守珪奏禆将安禄山，频失利，送就戮于京师，九龄批曰：穣苴出军，必诛庄贾，孙武行令，亦斩宫嫔，守珪军令若行，禄山不宜免死，及到中书，九龄与语乆之因奏曰：禄山狼子野心，面有逆相，臣请因罪戮之，冀絶后患，宗曰：卿勿以王夷甫识石勒之意，误害忠良，更加官爵，放归本道，至徳初宗在成都，思九龄之先觉，诏曰：正大厦者，柱石之力，昌帝业者，辅相之臣，生则保其荣名，没则称其盛德，饰终未允于人望，加赠实存于国章，故中书令张九龄维岳降神，济川作相，开元之际，寅亮成功，谠言定于社稷，先觉合于蓍蔡，永怀贤弼，可谓大臣，竹帛犹存，樵苏必禁，爰从八命之秩，更重三台之位，可赠司徒，仍令遣使就韶州致祭者，规讽第二。
太宗射猛兽于苑内，有群豕突出林中，太宗引弓射之，四发殪四豕，有一雄豕，直来冲马，吏部尚书唐俭下马搏之，太宗防剑断，豕顾而笑曰：天防长史，不见上将击贼耶！何惧之甚？俭对曰：汉祖以马上得之，不以马上理之，陛下以神武定四方，岂复逞雄心于一兽，太宗善之，因命罢猎。
太宗有人言：尚书令史，多受赂者，乃宻遣左右以物遗之，司门令史，果受绢一匹，太宗将杀之，裴矩谏曰：陛下以物试之，遽行极法，所谓陷人以罪，恐非道徳齐礼之义，乃免。
太宗尝罢朝，自言杀却此田舍，汉文德皇后问谁，触忤陛下，太宗曰：魏徴每廷辱我，使我常不得自由，皇后退朝服立于廷，太宗惊曰：何为若是？对曰：妾闻主圣臣忠，今陛下圣明，故魏徴得尽直言，妾备后宫，焉敢不贺？于是太宗意乃释。
张素，贞观初，太宗闻其名，召见，访以理道，素曰：臣观自古以来，未有如隋室防乱之甚，岂非其君自专，其法日乱，向使君虚受于上，臣弼违于下，岂至于此！且万乗之主欲使自专庶务，日断十事而有五条，不中者何？况万务乎！以日继日，乃至累年，乖谬既多，不亡何待？陛下若近鉴危亡，日慎一日，尧舜之道，何以加之？太宗深纳之。
太宗幸九成宫，还京，有宫人憩湋川县官舍，俄而李靖王珪至县官，移宫人于别所，而舍靖珪，太宗闻之，怒曰威福，岂由靖等，何为礼靖等，而轻我宫人，即令按验湋川，官属魏徴谏曰靖等，陛下心膂大臣，宫人皇后贱，论其委任事理不同，又靖等出外官吏，访阙廷法式朝觐，陛下问人间疾苦，靖等自当与官吏相见，官吏亦不可不谒也，至于宫人供养之外，不合参承，若以此加罪，恐不益德音，骇天下耳目，太宗曰：公言是，遂舍不问。
谷郍律，贞观中为谏议大夫，褚遂良，呼为九经库，永徽中，尝从猎，途中遇雨，高宗问油衣若为得不漏，郍律曰：能以瓦为之，不漏也，意不为畋猎，高宗深赏焉。赐郍律，绢帛二百疋。
魏知古，性方直，景云末，为侍中，宗初即位，猎于渭川，时知古从驾，因献诗以讽，曰：尝闻夏太康，五弟训禽荒，我后来冬狩，三驱盛礼，张顺时鹰隼击，讲事武功，扬奔走，未及去，翾飞岂暇翔，非熊从渭水，瑞翟想陈仓，此欲诚难纵，兹游不可常，子云陈羽猎，僖伯谏渔棠得失，鉴齐楚仁恩，念禹汤邕，熈谅在宥亭毒，匪多伤，辛甲，今为史虞箴遂孔彰，手诏褒美，赐物五十段，后兼知吏部尚书，典选事，深为称职，所荐用人，遂咸至大官。
唐新语卷一
钦定四库全书
唐新语卷二       唐 刘肃 撰极谏第三
武德初，万年县法曹，孙伏伽上表，以三事谏，其一曰，陛下贵为天子，富有天下，凡曰搜狩，须顺四时，陛下二十日龙飞，二十一日献鹞鶵者，此乃前朝之，风少年之事务，何忽今日行之，又闻相国防军卢牟子献琵琶，长安县丞张安道献箭，频赏赉，但普天之下，莫非王土；率土之濵，莫非王臣，陛下有所欲，何求不得？陛下所少，岂此物乎？其二曰，百戏散乐，本非正声，此谓淫风，不可不改，其三曰，太子诸王左右羣寮，不可不择，愿陛下纳选贤才，以为僚友，则克崇磐石，永固维城矣。高祖览之，恱赐帛百疋，遂拜为侍书，御史。
高祖即位，以舞人安叱奴为散骑常侍，礼部尚书李纲谏曰：臣按周礼均工乐胥不得参士伍，虽复才如子野，妙等师襄，皆终身继代，不改其业，故魏武帝欲使祢衡击鼓，乃解朝衣露体而击之，问其故，对曰：不敢以先王法服而为伶人衣也，惟齐高纬封曹妙达为王，授安马驹为开府，有国家者，俱为殷鉴，今天下新定，开太平之运，起义功臣，行赏未遍，高才硕学，犹滞草莱，而先令舞人致位五品，鸣玉曳组，趋驰廊庙，固非创业规模，贻厥子孙之道，高祖竟不能从。
苏世长武德四年，王世充平后，其行防仆射苏世长以汉南归顺，高祖责其后服，世长稽首曰：自古帝王受命，为逐鹿之喻，一人得之，万夫敛手，岂有获鹿之后，忿同猎之徒，问争肉之罪也，高祖与之有旧，遂笑而释之，后从猎于高陵，是日，大获陈禽于旌门，高祖頋谓羣臣曰：今日畋乐乎？世长对曰：陛下畋猎薄废，万防不满十旬，未为大乐，高祖色变，既而笑曰：狂态发耶？对曰：为臣私计则狂，为陛下国计则忠矣，尝侍宴披香殿，酒酣，奏曰：此殿隋炀帝之所作耶？何雕丽之若是也，高祖曰：卿好谏似直，其心实诈，岂不知此殿是吾所造，何须诡疑是炀帝乎？对曰：臣实不知，但见倾宫，鹿防琉璃之瓦，并非受命，帝王节用之所为也，若是陛下所造，诚非所宜，臣昔在武功，幸当陪侍，见陛下宅宇，才蔽风霜，当此时，亦以为足，今因隋之侈，人不堪命，数归有道，而陛下得之，实谓惩其奢淫，不忘俭约，今于隋宫之内，又加雕饰，欲拨其乱，寜可得乎？高祖每优容之，前后匡谏，讽刺多所益。
张素为给事中，贞观初，修洛阳宫，以备廵幸，上书极谏，其略曰：臣闻阿房成，秦人散，章华就，楚众离，及干阳毕功，隋人解体，且以陛下今时功力，何异昔日役疮痍之人，袭亡隋之，以此言之，恐甚于炀帝，深愿陛下思之，无为由余所笑，则天下幸甚！太宗曰：卿谓我不如炀帝，何如桀？纣？素对曰：若此殿卒兴，所谓同归于乱，且陛下初平东都，太上皇勅高门大殿，并宜焚毁，陛下以瓦石可用，不宜焚灼，请赐与贫人，事虽不行，天下称为至德，今若不遵旧制，即是隋役复兴，五六年间，取舍顿异，何以昭示万姓，光敷四海，太宗曰：善，赐防三百匹，魏徴叹曰：张公论事，遂有回天之力，可谓仁人之言，其利溥哉！
马周太宗将幸九成宫，上疏谏曰：伏见明勑以二月二日幸九成宫，臣窃惟太上皇春秋已高，陛下宜朝夕视膳，晨昏起居，今所幸宫去京三百余里，銮舆动轫，俄经旬日，非可朝行暮至也，脱上皇情或思感，欲见陛下者，将何以赴之？且车驾，今行本意，只为避暑则上皇尚留处，而陛下自逐凉处，温凊之道，臣窃不安，文多不载。太宗称善。
皇甫德参上书曰：陛下修洛阳宫，是劳人也。收地租，是厚敛也，俗尚高髻，是宫中所化也，太宗怒曰：此人欲使国家不收一租，不役一人，宫人无发，乃称其意魏徴进曰：贾谊当汉文之时，上书云：可为痛哭者三，可为长叹者五，自古上书，率多激切，若不激切，则不能服，人主之心激切，即似讪谤，所谓狂夫之言，圣人择焉，惟在陛下裁察。不可责之，否则于后，谁敢言者？乃赐帛二十疋，命归。
徐充容，太宗造玉华宫于宜君县谏曰：妾闻为政之本，贵在无为，窃见土木之功，不可兼遂北阙初建，南营翠防，曽未逾时，玉华创制，虽复因山借水，非无架筑之功，损之又损，颇有功力之费，终以茅茨示约，犹兴木石之疲，假使和雇取人，岂无烦扰之，是以卑宫菲食，圣主之所安，金屋瑶防骄主之作丽，故有道之君，以逸逸人；无道之君，以乐乐身。愿陛下使之以时，则力不竭矣，用而息之，则人胥恱矣，词多不尽载，充容名恵，孝德之女，坚之姑也，文彩绮丽，有若生知，太宗崩，哀慕而卒，时人伤异之。
房龄与髙士亷偕行遇少府少监窦德素问之曰北门，近来有何营造？德素以闻，太宗，太宗谓龄士亷曰：卿但知南衙事，我北门小小营造，何妨卿事？龄等拜谢，魏徴进曰：臣不解陛下责亦不解龄等，谢既任大臣，即陛下股肱耳目，有所营造，何容不知？责其访问官司，臣所不解，陛下所为若是，当助陛下成之所为，若非当奏罢之，此乃事君之道，龄等问，既无罪，而陛下责之，龄等不识所守，臣实未喻，太宗深纳之。
总章中，高宗将幸凉州，时陇右虚耗，议者以为非便，高宗闻之，召五品已上谓曰：帝五载一廵狩，羣后四朝，此盖常礼，朕欲暂幸凉州，如闻中外咸谓非宜，宰臣已下莫有对者，详刑大夫来公敏进曰：陛下廵幸凉州，宣王略，求之故实，未亏令典，但随时度事，臣下窃有所疑，既见明勅施行，所以不敢陈凟，奉勅顾问，敢不尽言？伏以高丽虽平，扶余尚梗，西道经略，兵犹未停，且陇右诸州人户寡少，供待车马，备拟稍难，臣闻中外实有窃议，高宗曰：既有此言，我止度陇，存问故老，搜狩即还，遂下诏停西幸，擢公敏为黄门侍郎。
袁利贞为太常博士，高宗将防百官及命妇于宣政殿，并设九部乐，利贞谏曰：臣以前殿正寝，非命妇宴防之地，象阙路门，非倡优进御之所，望请命妇防于别殿，九部乐从东西门入，散乐一色，伏望停省，若于三殿别所，自可备极恩施，高宗即令移于麟德殿，至防日，使中书侍郎薛元超谓利贞曰：卿门传忠鲠，能献直言，不加厚赐，何以奨劝？赐防百疋，迁祠部员外。
李君球，高宗伐高丽，上疏谏曰：心之痛者，不能缓声，事之急者，不能安言，性之忠者，不能情，且食君之禄者死，君之事，今臣食陛下之禄，其敢爱身乎？臣闻司马法曰：国虽大，好战必亡；天下虽平，忘战必危，兵者凶，噐战者危事，故圣主重行之也，畏人力之尽，恐府库之殚，惧社稷之危，生中国之患，且高丽小丑，潜藏山海，得其人不足以彰圣化，弃其地不足以损天威，文多不载。疏奏不报。
中书令郝处俊，高宗将下诏逊位于则天，摄知国政，召宰臣议之，处俊对曰：礼经云，天子理阳道，后理隂德然则帝之与后，犹日之与月隂之与阳各有所主，不相夺也，若失其序，上则谪见于天下，则祸成于人，昔魏文帝着令崩后，尚不许皇后临朝，奈何？遂欲自禅位于天后，况天下者，高祖，太宗之天下，非陛下之天下，正合谨守宗庙，传之子孙，不可持国，与人有私于后，惟陛下详审，中书侍郎李义琰进曰：处俊所引经典，其言至忠，惟圣虑无疑，则苍生幸甚，高宗乃止。及天后受命，处俊已殁，孙象竟被族诛，始则天以权变多智，高宗将排羣议而立之，及得志，威福并作，高宗举动必为掣肘，高宗不胜其忿，时有道士郭行真，出入宫掖，为则天行厌胜之术，内侍王伏胜奏之，高宗大怒，宻召上官仪废之，因奏天后专恣，海内失望，请废黜以顺天心，高宗即令仪草诏，左右驰告，则天遽诉草诏，犹在高宗，恐其怨怼，待之如初，且告之曰：此并上官仪教我，则天遂诛仪及伏胜等并赐太子忠死，自是政归武后，天子拱手而已，竟移龟鼎焉。
周兴，来俊臣罗织衣冠，朝野慴惧，御史大夫李嗣真上疏谏曰：臣闻陈平事汉祖，谋疎楚之君臣，乃用黄金七十斤，行反间之术，项羽果疑臣下，陈平之计遂行，今告事纷纭，虚多实少，如当有凶慝，焉知不先谋，疎陛下君臣，后除国家良善，臣恐为社稷之祸，伏乞陛下廽思迁虑，察臣狂瞽，然后退就鼎镬，实无所恨，臣得殁为忠，孰与存为谄，人如罗织之徒，即是疎间之渐，陈平反间其逺乎哉？遂为俊臣所构，放于岭表，俊臣死徴还途次桂阳而终，赠济川刺史，中宗朝，追复本官。
宗楚客兄秦客潜劝则天革命，累迁内史，后以赃罪流于岭南而死，楚客无他材能，附防武三思，神龙中，为中书舍人，时西突厥阿史郍忠节不和，安西都防郭元振奏请徙忠节于内地，楚客与弟晋卿及纪处讷等纳忠节，厚赂请发兵以讨西突厥，不纳，元振之奏，突厥大怒，举兵入防，甚为边患，监察御史崔琬劾奏楚客等曰：闻四牡项领，良御不乗二心事君，明罚无舍，谨按宗楚客，纪处讷等性惟险诐，志越谿壑，幸以遭遇圣主，累忝殊荣，承恺悌之恩，居弼谐之地，不能刻意砥操，忧国如家，防効防尘以裨川岳，遂乃专作威福，敢树朋党，有无君之心，阙大臣之节，潜通猃狁，纳贿易赀，公引顽凶，受赂无限，丑问充斥，秽迹昭彰，且境外交通，情状难测，今娑葛反叛，边鄙不寜，由此赃私取怨，外国论之者，取祸以结舌，语之者避罪而钳口，晋卿昔居荣职，素阙忠诚，屡擅严刑，皆由黩货，今又叨忝，频沐殊恩，厚禄重权，当朝莫比，曽无悛改，乃徇私此而容之，孰云其可？臣谬忝公直，义在触邪，请除巨蠧，以答天造，中宗不从，遽令与琬和解，俄而韦氏败，楚客等咸诛。
苏安恒博学，尤明周礼，左氏长乐二年上疏谏，请复子明辟，其词曰：臣闻忠臣不顺时而取宠，烈士不惜死而偷生，故君道不明，忠臣之过，臣道不轨，烈士之罪，今太子年德俱盛，陛下贪其寳位而忘母子之恩，蔽太子元良，据太子之神噐何以教天下母慈子孝，焉能使天下移风易俗，惟陛下思之，将何圣顔？以见唐家宗庙，将何诰命以谒太帝坟陵，疏奏不纳。魏元忠为张易之所搆，安恒又申理之，易之大怒，将杀之，赖朱敬则桓彦范等保防获免，后坐节悯太子，事下狱死，睿宗即位，下诏曰：苏安恒文学，立身鲠直，诚操徃年陈疏忠谠可嘉，属囬邪擅权，奄从非命，兴言轸悼，用恻于怀，可赠谏议大夫。
张柬之既迁，则天于上阳宫，中宗犹以皇太子监国，告武氏之庙，时累日隂翳侍御史崔浑奏曰：方今国命初复，正当徽号称唐顺，万姓之心，奈何告武氏庙，庙宜毁之，复唐鸿业，天下幸甚！中宗深纳之制，命既行隂云四除万里，澄廓咸以为天人之应。
武三思得幸于中宗，京兆人韦月将等不堪愤激，上书告其事，中宗惑之，命斩月将，黄门侍郎宋璟执奏请按而后刑，中宗愈怒，不及整衣履岸巾，岀侧门迎，谓璟曰：朕以爲已斩矣，何以缓之？命促斩，璟曰：人言宫中私于三思，陛下竟不问而斩，臣恐有窃议，固请按而后刑，中宗大怒，璟曰：请先斩臣，不然，终不奉诏，乃流月将于岭南，寻使人杀之。
栁泽，睿宗朝太平公主用事，奏斜封官复旧职，上疏谏曰：药不毒，不可以蠲疾，词不切不可以禆过，是以习甘防者，非摄养之方，迩谀佞者，积危殆之本，陛下即位之初，纳姚，宋之计，咸黜斜封，近日又命斜封爲斜封之人不忍弃也，先帝之意不可违，若斜封之人不忍弃，是韦月将，燕钦融之流，不可褒赠李多祚，郑克义之徒不可清雪，陛下何不能忍于此，而独忍于彼，使善恶不定，反覆相攻，致令君子道消，小人道长，爲正者衘寃附僞者得志，将何以止奸邪，将何以惩风俗耶？睿宗遂从之，因而擢泽，拜监察御史。
倪若水爲汴州刺史，宗尝遣中官徃淮南采捕，防防及诸水禽，上疏谏曰：方今九鳸时忙，三农并作，田夫拥耒，蚕妇持桑，而以此时采捕竒禽异鸟供园池之翫逺自江岭达于京师，力倦担负，食之以鱼肉，间之以稻粱，道路观者，莫不言陛下贱人而贵鸟，陛下当以凤凰爲凢鸟麒麟爲凢兽则防防鸂鶒之，曷足贵也？陛下昔龙潜藩邸，备歴艰危，今氛祲廓清，高居九五，玉帛子女充于后庭，职贡珍竒盈于内府，过此之外，又何求哉？手诏答曰：朕先使人取少杂鸟，其使不识朕意，将鸟稍多，卿具奏之，词诚忠恳，深称朕意，卿达识周材，义方敬直，故辍纲辖之，重以处方面之权，果能闲邪存诚，守节弥固，骨鲠忠烈，遇事无隐，言念忠谠，深用喜慰，今赐卿物四十段，用答至言。
安禄山天寳末请以蕃将三十人代汉将，宗宣付中书令，即日进呈，韦见素谓杨国忠曰：安禄山有不臣之心，暴于天下，今又以蕃将代汉，其反明矣，遽请对，宗曰：卿有疑禄山之意耶？见素趋下殿，涕泗且陈，禄山反状，诏令复位，因以禄山表留上前而岀，俄又宣诏曰：此之一奏，姑容之，朕徐爲图矣，见素自此后，毎对见，每言其事，曰：臣有一策可销其难，请以平章事追之，宗许焉，草诏讫，中留之，遣中使辅璆琳送甘子，且观其变，璆琳受赂而还，因言无反状，宗谓宰臣曰：必无二心，诏本朕已焚矣，后璆琳纳赂，事泄，因祭龙堂，托事扑杀之，十四年，遣中使冯承威赍玺书，召禄山曰：朕与卿修得一汤，故召卿，至十月，朕待卿于华清宫，承威复命，泣曰：臣防不得生还禄山，见臣进宣防踞牀不起，但云：圣上安穏否？遽令送臣于别馆，数日然后免难，至十月九日反于范阳，以诛国忠爲名荡覆二京，窃弄神器，迄今五十余年，而兵未戢，易曰：履霜坚氷，至所由者渐，向使师尹竭股肱之力，武夫効腹心之诚，则猪突狶，勇亦何能至？失于中策，宁在人谋痛哉！
刚正第四
韦仁约弹，右仆射褚遂良，出为同州刺史，遂良复职，黜仁约为清水令，或慰勉之，仁约对曰：仆守狂鄙之性，假以雄权而触物便发，丈夫当正色之地，必明目张胆，然不能碌碌为保妻子也，时武将军田仁防与侍御史张仁袆不协，而诬奏之，高宗临轩问仁，袆仁袆惶惧，应对失次，仁约歴阶而进曰：臣与仁袆连曹，颇知事由仁袆，懦而不能自理，若仁防惑圣，致仁袆非常之罪，则臣事陛下，不尽臣之恨矣！请专对其状，词辨纵横，音防朗畅，高宗深纳之，乃释仁袆，仁约在宪司于王公卿相，未尝行拜礼，人或劝之，答曰：雕鹗鹰鹯，岂众禽之偶，奈何设拜以狎之，且耳目之官，固当独立耳，后为左丞，奏曰：陛下为官择人，非其人则阙，今不惜美锦，令臣制之，此陛下知臣之深，亦防臣尽命之秋矣，振举纲目，朝廷肃然。
李义府恃恩放纵，妇人淳于氏，有容色，坐系大理，乃托大理丞毕正义曲断出之，或有告之者，诏刘仁轨鞫之，义府惧，谋泄，毙正义于狱，侍御史王义方将弹之，告其母曰：奸臣当路，怀禄而旷官不忠，老母在堂，犯难以危身，不孝进退，惶惑不知所从，母曰：吾闻王陵母杀身以成子之义，汝若事君尽忠，立名千载，吾死不恨焉，义方乃备法冠，横玉阶，弹之先叱，义府令下三叱乃出，然后跪宣弹文曰：臣闻春鸎鸣于献嵗蟋蟀吟于始秋，物有防而应时，士有贱而言忠者，乃廷劾义府曰：臣闻附下罔上，圣主之所宜诛，心狠貌恭，明时之所必罚，是以贼掩义，不容唐帝之朝，窃幸乗权终齿汉皇之剑，中书侍郎李义府因縁际防遂阶通职，不尽忠竭节，对扬王休，防蹇励驽，祗奉皇眷，而乃冯附城社，蔽亏日月，请托公行，交游群小，贪冶容之美，原有罪之淳于，恐漏泄其谋，殒无辜之正义，挟山超海之力，望此犹轻，廽天转地之威，方斯更劣，此而可恕，孰不可容！方当金风届节，玉露启途，霜简与秋兴共清，忠臣将鹰鹯并击，请除君侧，少答鸿私，碎首玉阶，庶明臣节，高宗以义方毁辱大臣，言词不逊，贬莱州司户，秩满于昌乐，聚徒教授，母亡，遂不复仕进，总章二年卒，撰笔海十卷，门人何彦先员半千制师服三年，防毕而去。
李昭德则天朝，有谀佞者，必见擢用，有人于洛水获白石有数，防赤诣阙请进，诸宰臣诘之，其人曰：此石赤心所以进，昭德叱之曰：洛水中石，岂尽反耶？左右皆失笑，昭德建立东都，罗城及尚书省洛水中桥，人不知其役，而功成就，除数凶人，大狱遂罢，以正直廷诤为皇甫文所搆，与来俊臣同日弃市，国人懽憾相半，哀昭德而快俊臣也。
魏元忠以摧辱二张，反为所搆，云结少年为耐乆朋则天大怒，下狱勘之，易之引张说为证，召大臣令元忠与易之説等定是非，説佯气逼不应，元忠惧，谓説曰张説与张易之罗织魏元忠耶？説叱曰魏元忠为丞相，而有委巷，小儿罗织之言，岂大臣所为，则天又令説言元忠不轨状，説曰臣不闻也，易之遽曰：张説与元忠同逆，则天问其故，易之曰説徃时谓元忠居伊，周之地，臣以伊尹放太甲，周公摄成王之位，此其状也説奏曰：易之，昌宗大无知所言，伊、周，徒闻其语耳，臣乃知伊尹，周公为臣之本末，元忠初，加拜命，授紫绂，臣以郎官拜贺，元忠曰：无尺寸功，而居重任，不胜畏惧，臣曰：公当伊周之任，何愧三品？然伊周歴代书为忠臣，陛下不遣，臣学伊周使臣，将何所学？説又曰易之以臣宗室，故托为党，然附易之，有台辅之望，附元忠，有族灭之势，臣不敢面欺，亦惧元忠寃魂耳，遂焚香为誓，元忠免死，流放岭南。
张易之，昌宗方贵宠用事，潜相者言其当，王险薄者，多附防之，长安末，右卫西街有牓云，易之兄弟长孙汲裴安立等谋反，宋璟时为中丞，奏请穷理其状，则天曰：易之已有奏闻，不可加罪，璟曰：易之为飞书所逼，穷而自陈，且谋反大逆，法无容免，请勒就台勘当，以明国法，易之等乆驱使分外，承恩臣言，发祸从即入鼎镬，然义激于心，虽死不恨！则天不恱内史杨再思遽宣勅命，令璟出，璟曰：天顔咫尺，亲奉德音，不烦宰臣擅宣主命，左拾遗李邕歴阶而进曰：宋璟所奏事闗社稷望陛下可其所奏，则天意若解，乃传命令易之，就防推问，斯须特勅原之，仍遣易之，昌宗就璟辞谢，拒而不见，令使者谓之曰：公事当公言之，私见即法有私也，璟谓左右恨不先打竖子，脑破而令混乱国经，吾负此恨，时朝列呼易之，昌宗为五郎，六郎璟独以官呼之，天官侍郎郑杲谓璟曰：中丞奈何唤五郎为卿，璟曰：郑杲何庸之甚？若以官秩正当卿，号以亲故，当为张五郎，六郎矣，足下非张氏家僮号五郎，六郎何也？杲大慙而退。
宋璟，则天朝，以频论得失，内不能容，而惮其公直，乃勅璟徃扬州推按奏曰：臣以不才，叨居宪府，按州县，乃监察御史事耳，今非意差，臣不识其所由，请不奉制，无何，复令按幽州都督屈突仲翔，璟复奏曰：御史中丞非军国大事，不当出使，且仲翔所犯赃汚耳，今髙品有侍御史卑品，有监察御史今勅，臣恐非陛下之意，当有危，臣请不奉制月余，优诏令副李峤使蜀，峤喜，召璟曰：叨渥恩，与公同谢，璟曰：恩制示礼数，不以礼遣，璟璟不当行，谨不谢，乃上言曰：臣以宪司位居独坐，今陇蜀无变，不测圣意，臣副峤，何也？恐乖朝廷故事，请不奉制，易之等冀璟出使，当别以事诛之，既不果，伺璟家有婚礼，将刺杀之，有宻以告者璟乗车舍于他所，乃免易之，寻伏诛。
薛怀义承宠遇，则天俾之改姓云，是驸马薛绍再从叔僧俗皆号为薛师猖狂，恃势多度膂力者为僧，潜图不轨，殿中侍御史周矩奏请按之，则天曰：不可，矩固请，则天曰：卿去矣，朕即遣来，矩至台，薛师亦去，阶下马，但坦腹于床，将按之，薛师跃马而去，遽以闻，则天，则天曰：此道人患风，不须苦问，所度僧任卿，穷按其事，诸僧悉流逺恶州矩后竟为薛师所搆，下狱死。
则天朝，契丹冦河北，武懿宗将兵讨之，畏懦不进，北贼退散，后乃奏沧瀛防州诖误者数百家，左拾遗王永礼廷折之曰：素无良吏，教习城池，又不完固，遇贼畏惧，茍从之以求生，岂其素有背叛之心耶？懿宗拥兵数万，闻贼輙退走失城邑，罪当诛戮，今乃移祸草泽诖误之人以自解，岂为臣之道，请斩懿宗以谢河北百姓，懿宗惶惧，诸诖误者悉免。
中宗朝，郑普思承恩宠，而潜图不轨，苏瓌奏请按之，以司直范献忠为判官，瓌奏普思，普思妻得幸于韦庶人特勅于御前对中，宗屡抑瓌而理普思，应对颇不申，献忠歴阶而进曰：臣请先斩苏瓌，中宗问其故，对曰：苏瓌国之大臣，荷荣贵乆矣不能先斩逆贼而后闻，今使其惑天听，揺动刑柄，而普思反状昭露，陛下为其申理，此则反者不死，臣请死，终不能事普思，狱乃定，朝廷咸壮之。
中宗反正，才月余，而武三思居中用事，皇后韦氏，颇干朝政，如则天故事，桓彦范奏曰：伏见陛下每临朝政，皇后必施帷幔坐于殿上，参闻政事，愚臣歴选列辟，详求徃代帝王有与妇人谋及政事者，无不破国亡家，倾辀继路以隂干阳违天也；以妇凌夫，违人也，违天不祥，违人不义，书称牝鸡之晨，唯家之索，易曰：无攸遂，在中馈，言妇人不得干政也，伏愿陛下览古人之言，以苍生为念，不宜令皇后徃正殿干外朝，专在中宫，聿修隂教则坤仪式叙，鼎命惟新矣，疏奏，不纳。又有梵僧惠范山人郑普思叶静能等挟左道出入宫禁，彦范等切谏，并不能从，后彦范等反及祸。
桓彦范等既匡复帝室，勲烈冠古，武三思害其公忠，将诬以不轨，诛之，大理丞李朝，请问明状，卿裴谭附防，三思异朝，判竟坐诛，谭迁刑部尚书，侍御史李祥弹之，曰：异李朝一判破桓，敬等五家附防，三思状騐斯在天下，闻者莫不寒心，刑部尚书，从此而得，略无廽避，朝廷壮之祥，解褐蓝亭尉，因校考为録事参军所挤排祥趋入，谓刺史曰：録事恃纠曹之权，祥当冲要之地，为其妄褒贬耳，使祥秉笔，颇亦有词，刺史曰：公试论録事状，遂援笔曰：怯断大案，好勾小稽，自不清，疑他总浊，阶前两竞，鬭困方休，狱里囚徒，非赦不出，天下以为谭笑之最矣。
宗楚客与弟晋卿及纪处讷等恃权势，朝野岳牧，除拜多出其门，百寮惕惧，莫敢言者，监察御史崔琬不平之，乃具法冠，陈其罪状，请收按问，中宗不许，明日又进宻状乃降，勅曰：卿列霜简，忠在触邪，遂能不惧权豪，便有弹射，眷言称职，深领乃诚然，楚客等大臣，须存礼度，朕识卿姓名，知卿鲠直，但守至公，勿有廽避，自此朝廷相谓曰：仁者必有勇，其崔公之谓欤？累迁刑部郎中，琬兄璆以孝友称，歴刑部员外扬州司马，丁母忧，昼夜哀号水，不入于口，不胜防而卒。
陆大同为雍州司田，时安乐公主，韦温等侵百姓田业，大同尽断，还之长吏，惧势谋出大同防，将有事南郊，时巳十月，长吏乃举牒令大同廵县，劝田畴，冀他判司，揺动其按也，大同判云：南郊，有事北陆已寒，丁不在田，人皆入室，此时劝课切，恐烦劳长吏，益不悦，乃奏大同为河东令，寻复为雍州司仓，长吏新兴王晋附防太平公主，故多阿党大同，终不从，因谓大同，曰：雍州判佐，不是公官，公何为不别求好官，大同曰：无他材，但守公直素无廊庙之望，唯以雍州判佐为好官，晋不能屈，大同闺门邕睦，四从同居法言，即大同伯祖也。
李令质为万年令，有富商行盗，系而按之，驸马韦擢防马入县救盗者，令质不从，擢乃譛之于中宗，中宗怒，临轩召见，举朝为之恐惧，令质奏曰：臣必以韦，擢与盗，非亲非故，故当以货求耳，臣岂不惧？擢之势，但守陛下法，死无所恨，中宗怒解，乃释之，朝列贺之曰：设以获谴，流放岭南，亦为幸也。
唐新语卷二
<子部,小说家类,杂事之属,唐新语>
钦定四库全书
唐新语巻三       唐 刘肃 撰公直第五
卢方庆武徳中为察非掾，太宗深器重之，引与议建成事，方庆辞曰：臣母老，请归养，太宗不之逼，贞观中，以为藁城令孙袭秀，神龙初，为监察御史，时武三思诬桓，敬等反，又称袭秀与敬等有谋，至是为侍御史，冉祖雍所按，辞理竟不屈，或报祖雍云：适有南使至云，桓敬已死，袭秀闻之，然流涕，祖雍曰：桓彦范，负国刑宪，今已死矣，祖雍，按足下事意未测，闻其死，乃对雍流涕，何也？袭秀曰：桓彦范自负刑宪，然与袭秀有旧，闻其死，岂不伤耶？祖雍曰：足下下狱，闻诸弟俱纵酒，而无忧色，何也？袭秀曰：袭秀，何负于国家，但于桓彦范，有旧耳，公若尽杀诸弟不知矣，如独杀袭秀，恐明公不得髙枕而卧，祖雍色动，握其手曰：请无虑当活，公乃善为之辞，得不坐。
陆徳明受学于周，正善言理，王世充僣号，署为散骑侍郎，王子师之将行，束脩之礼，徳明服巴豆防卧东壁下，世充子入跪床下，徳明佯绐之痢，竟不与语，遂移病成皋，及入太宗朝，引为文学馆学士，使阎立本写真形，褚亮为之赞曰：经术为贵，风可师，励学非逺通儒在兹，终于国子博士。
李宻既降，徐勣尚守黎阳仓，谓长史郭恪曰：魏公既归于唐，我士众土地，皆魏公之有也，吾若上表献之，即是自邀富贵，吾所耻也。今宜且録以启魏公，聴公自献，则魏公之功也。及使至，髙祖闻其表，甚怪之，使者具以闻，髙祖大悦曰：徐勣盛徳推功真忠臣也，即授黎州总管，赐姓李氏。
贞观中，太宗谓褚遂良曰：卿知起居注记何事？大抵人君得观之否？遂良对曰：今之起居，古之左右史书，人君言事，且记善恶，以为检戒，庶乎人主不为非法，不闻帝王躬自观史，太宗曰：朕有不善，卿必记之耶？遂良曰：守道不如守官，臣职当载笔，君举必记，刘洎进曰：设令遂良，不记天下之人皆记之矣。
太宗谓侍臣曰：朕偶作艶诗，虞世南便谏曰：圣作虽工，体制非雅，上之所好，下必随之，此文一行，恐致风靡，而今而后，请不奉诏，太宗曰：卿恳诚若此，朕用嘉之，羣臣皆若世南，天下何忧不理？乃赐绢五十疋，先是，梁简文帝为太子，好作艶诗，境内化之，浸以成俗，谓之宫体，晚年改作，追之不及，乃令徐陵撰，玉防集，以大其体，永兴之谏，颇因故事。
窦静为司农卿，赵元楷为少卿，静颇方直，甚不悦，元楷之为官属，大防谓元楷曰：如隋帝意在奢侈，竭四海以奉一人者，司农须公矣，方今圣上躬履节俭，屈一人以安兆庶，司农何用于公哉！元楷赧然而退。初，太宗既平突厥，徙其部众于河南，静上疏极谏，以为不便，又请于太原置屯田，以省馈饷，皆有益。
文徳皇后崩未除丧，许敬宗以言笑获谴，及太宗梓宫在前殿，又垂臂过，侍御史阎正弹之曰：敬宗往居先后丧，已坐言笑黜削，今对大行梓宫，又垂臂无礼，敬宗惧，获罪髙宗寝其奏，事虽不行，时人重其刚正。
刘仁轨为左仆射，暮年颇以言词取悦，诉者户部员外魏克己断案，多为仁轨所异同，克己执之，曰：异方之乐，不入人心，秋蝉之声，徒聒人耳，仁轨怒焉，詈之曰：痴汉克己，俄吏部侍郎。
则天朝豆卢钦望为丞相，请辍京官九品已上两月日，俸以赡军，转帖百官司，令拜表羣臣，但赴拜表，而不知事，由拾遗王求礼谓钦望曰：羣官见帖即赴，竟不知拜何所由？既以辍俸供军，而明公禄厚俸优，辍之可也，卑官贫迫，奈何不使其知而欺夺之，岂国之柄耶？钦望形色而拒之，表既奏，求礼厯阶而进曰：陛下富有四海，足以储军国之用，何借贫官九品之俸，而钦望欺夺之，臣窃不敢纳言，姚璹前进曰：秦，汉皆有税算以赡军，求礼不识大体，妄有争议，求礼曰：秦皇。
汉武税天下，使空虚以事边，奈何使圣朝仿习之，姚璹言臣不识大体，不知璹言是大体耶？遂寝。
魏元忠男升娶荥阳郑逺女升与节愍太子谋诛武三思，废韦庶人不克，为乱兵所害，元忠坐系狱逺以此乃就元忠求离书，今日得离书，明日改醮，殿中侍御史麻察不平之，草状弹逺曰郑逺纳钱五百万，将女易官，先朝以元忠旧臣，操履坚正，岂独尚兹贤行，实欲荣其姻戚，遂起复授逺河内县令逺子良解褐洛州参军，既连婚国相，父子崇赫，迨元忠下狱，遂诱私离今日得书，明日改醮，且元忠官厯三朝荣跻十等，虽金精屡铄，而玉色常温逺胄虽参华，身实凡品，若言齐，郑非偶不合，结褵，既冰玉交欢，理资同穴而下，山之失未逺御轮之聓已周，无闻寄死，托孤见危授命，斯所谓滓流品，黜辱衣冠，而乃延首腼顔，重尘清鉴，九流选叙，须有淄渑，四裔遐陬，宜从摈斥，虽渥恩周洽，刑罚免加，而名教所先，理资惩革，请裁以宪网，禁锢终身逺从此废弃，朝野咸赏，察之公直。
来俊臣弃故妻，奏娶太原王庆诜女，侯思正亦奏娶赵郡李自挹女，勅政事商量，内史李昭徳抚掌谓诸宰曰：大可笑，大可笑！诸宰问故，昭徳曰：往年来俊臣贼劫王庆诜女，已大辱国，今日此奴又请索李自挹女，乃复辱国耶？遂寝。思正竟为昭徳所绳榜杀之。
长安末，诸酷吏并诛死，则天悔于枉滥，谓侍臣曰：近者朝臣多被周兴，来俊臣推勘，递相牵引，咸自承伏，国家有法，朕岂能违？中间疑有滥者，更使近臣就狱推问，得报，皆自承引，朕不以为疑，即可其奏，自周兴，俊臣死，更不闻有反逆者，然已前就戮者，岂不有寃滥耶？夏官侍郎姚崇对曰：自垂拱已后，告身死破家者，皆枉酷自诬而死，告事者，特以为功，天下号为罗织，甚于汉之党锢，陛下令近臣就狱问者，近臣亦不自保，何敢輙有动揺赖，上天降灵，圣情发寤，诛灭防竖，朝廷晏安，今日已后，防躯及一门百口保见在内外官更无反逆者，则天大悦，曰：已前宰相皆顺成其事，陷朕为淫刑之主，闻卿所说，甚合朕心，乃赐银一千两。
景龙中，中宗尝游兴庆池侍宴者，递起歌舞，并唱回波词，方便以求官爵，给事中李景伯亦起舞，歌曰：回波词持酒巵防，臣职在箴规，侍宴既过三爵，諠哗，窃恐非仪。于是宴罢。
安乐公主恃宠，奏请昆明池以为汤沐，中宗曰：自前代已来，不以与人，不可安乐，于是大役人夫，掘其侧为池，名曰定昆池，池成，中宗韦庶人皆往宴焉，令公卿已下咸赋诗，黄门侍郎李日知，诗曰：但愿暂思居者逸，无使时作者劳，后睿宗登位，谓日知曰：朕当时亦不敢言，非卿忠正，何能如此？俄拜侍中。
景龙末，朝纲失叙，风教既替，公卿大臣初拜命者，例许献食，号为烧尾，时苏瓌拜仆射独不献食，后因侍防宗，晋卿谓瓌曰：拜仆射，竟不烧尾，岂不憙乎？中宗黙然，瓌奏曰：臣闻宰相主调隂阳代天理物，今粒食踊贵，百姓不足，臣见宿衞兵至有三日不得食者，臣愚不称职，所以不敢烧尾，晋卿无以对。
中宗暴崩，秘不发丧，韦庶人亲总庶政，召宰相韦巨源等一十一人入禁中，防议遗诏令韦庶人辅少主，知政事，授相王太尉参谋辅政，宗楚客谓韦温曰：今皇太后临朝，宜停相王辅政，且太后与诸王居嫂叔之地，难为仪注，是诏理全不可苏，瓌独正色拒之，谓楚客等曰：遗诏是先帝意，安可更改，楚客温等大怒，遂削相王辅政，诏乃宣行之。
宗命宋璟制诸王及公主邑号，续遣中使宣诏，令更作一佳号，璟奏曰：七子均养，鸤鸠之徳至锡名号，不宜有殊，今奉此防，恐母宠子异，非正家国之大训，王化之所宜，不敢奉诏，宗从之。
苏瓌，开元七年五月己丑朔，日有蚀之，宗素服俟变，撤乐减膳，省囚徒，多所原放，水旱，州皆定，赈恤不急之务，一切停罢，瓌与宋璟谏曰：陛下频降徳音勤恤人，令徒已下刑，尽责保放，唯流死等色，则情不可寛，此古人所以慎赦也，恐言事者直以月蚀脩刑，日蚀脩徳，或云分野应灾祥，冀合上防，臣以为君子道长，小人道消，女谒不行，防夫渐逺此所谓脩徳囹圄不扰，甲兵不黩，理官不以深苛，军将不以轻进，此所谓脩刑也，若陛下常以此留念纵，日月盈，将因此而致福，又何患乎？且君子耻言浮于行，故曰：予欲无言，又曰：天何言哉？四时行焉，百物生焉，要以至诚动天，不在制书频下，宗深纳之。
定安公主，初，降王同皎，后降韦擢又降崔诜，诜先卒及公主薨，同皎子繇为驸马，奏请与其父合勅防，许之，给事中夏侯铦，駮曰公主，初昔降婚，梧桐半死，逮乎再醮，琴，瑟，两亡则生存之时，已与前夫义絶殂谢之日，合从后夫礼，今若依繇所请，却祔旧姻，但恐魂而有知，王同皎，不纳于幽壤，死而可作，崔诜必诉于天，国有典章，事难逾越，铦，谬膺駮正，敢废司存，请傍移，礼官以求指定，朝廷咸壮之。
宗将封禅泰山，张说自定升山之官，多引两省主録及已之亲戚，中书舍人张九龄言于说曰：官爵者，天下之公器徳望为先劳旧为次，若颠倒衣裳，则讥议起矣。今登封沛泽，千载一遇，清流髙品不沐殊恩，胥吏末班，先加章绂，但恐制出之后，四方失望，今进草之际，事犹可改，说曰：事已决矣，悠悠之谈，何足虑也！果为宇文融所劾。
李辅国扈从，肃宗栖止帷幄，宣诏命，自灵武即判行军司马，中外枢要，一以委之。及克京城，后于银台门决事，凡追捕，先行后闻，权倾朝野，道路侧目，又求宰相，肃宗谓之曰：卿勲业则可，公卿大臣不欲如之何？又讽裴晃等速表荐已，肃宗患之，乃谓萧华曰：辅国求为宰相，若公外表来，不得不与，卿与裴晃为之所，华出问晃，晃曰：初无此事，臂可截也，而表不为也，复命奏之，上大悦。
清亷第六
李袭誉江淮，俗尚商贾，不事农业，及袭誉为州引雷陂水，又筑句城塘以灌溉田八百余顷，袭誉性严整，在职庄肃，素好读书，手不释巻，居家以俭约自处，所得俸禄，散给宗亲，余赀写书数万，巻每谓子孙曰：吾不好货财，以至贫乏，京城有赐田一十顷，耕之可以充食，河南有桑千树，事之可以充衣，所写得书，可以求官，吾殁之后，尔曹勤此三事，可以无求于人矣。时论尤善之。
郑善果父诚，周为大将军，讨尉迟迥遇害，善果性至孝，笃慎，大业中，为鲁郡太守，母崔氏甚贤明，晓正道，尝于阁中聴善果决断，闻剖析合理，悦若处事不允，则不与之言，善果伏床前，终日不敢食，母曰：吾非怒汝，乃愧汝家耳！汝先君清恪以身殉国，吾亦望汝及此，汝自童子承袭茅土，今至方伯，汝岂自能致之耶？安可不思此事，吾寡妇也，有慈无威，使汝不知教训以负清忠之业，吾死之日，亦何面目见汝先君乎？善果由是励已清亷所莅咸有政绩，帝以其俭素，考为天下第一，赏物千段，黄金百两，入朝，拜左庶子，数进忠言，多所匡谏，工部尚书，正身奉法，甚着劳绩。
冯立有武艺，略涉书记，事太子，太子诛左右悉逃，防立叹曰：岂有生受其恩而逃其难，乃率兵犯武门，杀将军敬君，谓其徒曰：防以报太子矣！遂解兵而遁，俄来请罪，太宗数之曰：汝间搆阻我骨肉，复出兵来战，杀我将士，汝罪大也，何以逃死？对曰：屈身事主，期于効命当战之日，无所顾惮，因歔欷悲不自胜，太宗宥之立，谓其所亲曰：逢莫大之恩，终当以死奉答，俄而突厥至便桥，立率数百人力战，杀获甚众，太宗深嘉叹之，出牧南海，前后牧守，率多贪冒，蛮夷患之，数为叛逆，立不营生业，衣食取给而已，尝至贪泉，叹曰：此吴之所酌泉也，饮一杯，何足道哉？吾当汲而为食，毕饮而去。
裴炎有雅望于朝廷髙宗临崩与舅王徳真俱受遗诏辅少主，则天既临朝，废中宗为庐陵王，将行，革命之事，徐敬业举兵于州，时炎为内史，示闲暇，不急讨，则天潜察之，诏下炎狱，凤阁侍郎胡元范，刘齐贤等廷争以炎忠鲠无反状，则天曰：炎反有端，顾卿不知耳，范贤曰：若裴炎反，臣等亦反，则天曰：朕知裴炎反，知卿不反，炎既诛范贤，亦废黜，炎将刑，顾谓兄弟曰：可怜官职，并自得之炎，无分毫过，今坐炎流窜矣，炎虽官达，而甚清贫，收其家略无积聚，时人伤焉。
杨峤为祭酒，谓人曰：吾虽三品非不荣贵，意常不逾，畴昔一尉也，时议重之，峤祖父休之事，北齐执政，将封为王，以宠之，休之固辞，退而谓人曰：我非奴非獠，何事封王耶？
李日知为侍中，频乞骸骨，诏许之。初，日知将欲陈请，不与妻谋，及还，饬装将出居别业，妻惊曰：家室屡空，子弟名宦未立，何为辞职也，日知曰：书生至此已过分，人情无厌，若恣其心，是无止足也。
李懐逺久居荣位，而好尚清简，宅舍屋宇，无所増改尝乗欵段豆卢钦望谓之曰：公荣贵若此，何不买骏者乗之荅曰此马幸免惊蹶，无假别求，闻者叹服。
冯履谦七嵗读书数万言九嵗能属文自管城尉，丁艰，河北尉，有部人张怀道任河阳尉，与谦有旧，饷一镜焉，谦集县吏遍示之，咸曰：维之美者，甚嘉也，谦谓县吏曰：此张公之所致也。吾与之有旧，虽亲故不坐，着之章程，吾効官但得俸禄自守，岂私受遗哉？昌言曰：清水见底，明镜照心，余之効官，必同于此，复书于使者，乃归之，闻者莫不叹尚，官至驾部郎中。
卢懐慎其先范阳人，祖父悊，为灵昌令，因家焉。懐慎少清俭，亷约不营家业，累居右职，及秉钧衡，器用服饰，无金玉文绣之丽，所得俸禄，皆随时分散，而家无余蓄，妻子不免匮乏，及薨，赠荆州大都督，諡曰文成，宗幸东都，下诏曰：故检校黄门监卢懐慎衣冠重器，廊庙伟材，訏谟当三杰之一学行，总四科之二等，平津之辅汉同，季文之相鲁，节隣于古，俭实可师，虽清白莹然，籝金非寳然妻孥贫窭，儋石屡空，言念平昔，弥深轸悼，宜恤凌统之，孤用旌，晏婴之徳宜赐物一百段，米粟二百石，明年，车驾还京师，望见懐慎别业方营大祥斋，悯其贫乏，即赐绢五百疋，制苏颋为之碑，仍御书焉，子夐厯任以清白闻，为陜郡太守，开元二十四年，宗还京师，次陜城顿，赏其政能题賛于其防事曰：専城之重，分陜之雄，人多惠爱，性实谦冲，亦既利物，存乎匪躬，为国之寳不坠家风，天寳初为晋陵太守，岭南利兼山海，前后牧守赃汚者多，乃以□为岭南太守，贪吏敛迹，人庶爱之。
唐新语巻三
钦定四库全书
唐新语巻四       唐 刘肃 撰持法第七
戴胄有干局，明法令，仕隋，门下省録事，太宗以为秦府掾，常谓侍臣曰：大理之职，人命所悬，当须妙选正人，用心存法，无过戴胄者，乃以为大理少卿杜如晦，临终，委胄以选举，及在铨衡，抑文雅而奬，法吏不适轮辕之用，时议非之，太宗尝言戴胄于朕无骨肉之亲，但其忠直，励行情深，体国所进官爵，以酬劳耳，其见重如此。
唐临为大理卿，初，莅职断一死囚，先时坐死者十余人，皆他官所断，会太宗幸寺，亲録囚徒，他官所断，死囚称寃不已，临所断者，嘿而无言，太宗怪之，问其故，囚对曰：唐卿断臣，必无枉滥，所以絶意太宗叹息久之，曰：为狱固当，若是囚遂见原。即日拜御史大夫，太宗亲为之考，词曰：形若死灰，心如铁石，初，临为殿中侍御史，正班大夫韦挺，责以朝列，不肃临曰，此将为小事，不以介意，请俟后命，翼日，挺离班与江夏王道宗语，趋进曰：王乱班将弹之，道宗曰：共公卿大夫，语临曰：大夫亦乱班，挺失色而退，同列莫不悚动。
太宗问大理卿刘徳威曰：近来刑网稍宻，何也？对曰：诚在君上，不由臣下，主好寛则寛好急则急，律文失入减三等，失出减五等，今则反是，失入无辜，失出则获戾，所以吏各自爱，竞执深文，畏罪之所致也。太宗深纳其言。
张素为侍御史，弹乐蟠令叱奴骘盗官米，太宗大怒，特令处斩，中书舍人张文瓘，执据律不当死，太宗曰：仓粮事重，不斩恐犯者众，魏征进曰：陛下设法与天下共之，今若改张，人将法外畏罪，且复有重于此者，何以加之？骘遂免死。
李勣征髙丽将引其子聓杜懐恭行以求勲効，懐恭性滑稽，勣甚重之，懐恭初辞以贫，勣赡给之，又辞以无奴马，又给之，既而辞穷，乃亡匿岐阳山中，谓人曰：乃公将我作法，则耳固不行，勣闻，然流涕曰：杜郎放而不拘，或有此事，遂不之逼，时议曰：英公持法者，杜侯之懐虑深矣。
明崇俨为正諌，大夫以竒术承恩夜遇刺客勅，三司推鞫其妄，承引连坐者众，髙宗怒促法司行刑，刑部郎中赵仁恭奏曰：此辈必死之囚，愿假数日之命，髙宗曰：卿以为枉也。仁恭曰：臣议虑浅短，非的以为枉，恐万一非实，则怨气生焉，缓之旬余，果获贼髙宗善之，刑部侍郎。
权善才髙宗朝为将军，中郎将范懐义宿卫昭陵，有飞骑犯法善才，绳之飞骑，因番请见，先涕泣不自胜，言善才等伐陵，栢大不敬髙宗悲泣不自胜，命杀之，大理丞狄仁杰断善才，罪止免官髙宗大怒，命促行刑，仁杰曰：法是陛下法，臣仅守之，奈何以数株小栢而杀两，臣请不奉诏髙宗涕泣曰：善才斫我父，陵上栢，我为子不孝，以至是，知卿好法官，善才等终须死，仁杰固谏，侍中张文瓘以笏挥令出，仁杰乃引张释之髙庙辛毗牵裾之例，曰：臣闻逆龙鳞忤人主，自古以为难，臣以为不难居桀，纣时则难，尧，舜时则不难，臣今幸逢尧，舜不惧，比干之诛，陛下不纳臣言，臣瞑目之后，羞见释之，辛毗于地下髙宗曰善才，情不可容，法虽不死，朕之恨深矣，须法外杀之，仁杰曰：陛下作法，悬诸象魏，徒流及死，具有等差，岂有罪非极刑，特令赐死，法既无恒，万方何所措其手足？陛下必欲变法，请今日为始髙宗意乃解，曰：卿能守法，朕有法官，命编入史，又曰：仁杰为善才，正朕之失，不能为朕正天下耶？授侍御史，后因谏事髙宗笑曰：卿得权善才便也，时左司郎中王本立恃宠用事，朝廷惧之，仁杰按之，请付法髙宗特原之，仁杰奏曰：国虽乏英秀，岂少本立之，陛下何惜罪人？而王法，必不欲推问，请曲赦之，弃臣于无人之境，以为忠贞，将来之戒髙宗乃许之，由是朝廷肃然。
李日知为司刑丞，尝免一死囚，少卿胡元礼异，判杀之，与日知往复，至于再三，元礼怒，遣府吏谓曰：元礼不离刑曹，此囚无活法，日知报曰：日知不离刑曹，此囚无死法，竟以两闻，日知果直。
则天朝，奴婢多通外人，輙罗告其主，以求官赏？润州刺史窦孝谌妻厐氏为其奴所告夜醮，勅御史薛季旭推之，季旭言其呪诅，草状以闻，先于玉阶，涕泣不自胜，曰：厐氏事状，臣子所不忍言，则天纳之，季旭，给事中厐弃市，将就刑，厐男希瑊诉寃于侍御史徐有功有功，览状曰：正当枉状，停决以闻，三司对按季旭，益周宻其状秋官及司刑两，曹既宣覆而自惧，众迫有功，有功不获申，遂处绞死，则天召见，迎谓之曰：卿此按失出何多也？有功曰失，出臣下之小过；好生，圣人之大徳，愿陛下大徳天下幸甚！则天黙然久之，曰：去矣，勅减死，放于岭南，月余，复授侍御史有功，俯伏流涕，固不奉制，则天固授之，有功曰：臣闻鹿走于山林而命悬于厨者何？势使然也。陛下以法官用臣，臣以从寛守法，必坐而死矣，则天既深器重，竟授之，司刑少卿，时周兴，来俊臣等罗告天下，衣冠遇族者数千，百家有功，居司刑平，反者不可胜纪，时人方之于定国，中宗朝，追赠越州都督，优赐其家，并授一品官，开元初，窦希瑊外戚荣贵奏请回已之官，以酬其子。
太宗时，刑部奏贼盗律反逆縁坐兄弟没官为轻，请改从死，给事中崔仁师駮之曰：自羲，农以降，或设狱而人不犯，或画象而下知禁，三代之盛，泣辜解网，父子兄弟，罪不相及，咸臻至理，俱为称首，及其叔世，乱狱滋繁，周之季年，不胜其，刑书原于子产峭刻，起于安于，秦用其法，以至于灭，又曰：且父子天属，兄弟同气，诛其父子，或累其心，如此不顾，何爱兄弟，文多不尽载，朝廷从之。
则天朝，恒州鹿泉寺僧净满有髙行众僧嫉之，乃宻画女人居髙楼浄满引弓射之状，藏于经笥，令其弟子诣阙告之，则天大怒，命御史裴懐古推按便行诛，决懐古穷其根本，释浄满而坐，告者以闻，则天惊怒，色动声战，责懐古寛纵懐古执之不屈，李昭徳进曰懐古推事疎略，请令重推，懐古厉声而言曰：陛下法无亲疎，当与天下执一，奈何使臣诛无辜之人，以希圣防，向使浄满有不臣之状，臣复何顔能寛之乎？臣守平典，庶无寃滥，虽死不恨也。则天意解，乃释懐古后副阎知防和亲于突厥，突厥立知防为南面可汗，而入寇赵，定，懐古因得逃归，素羸弱，不堪奔驰，乃恳诚告天，愿投死，南土倦而寝，梦一僧，状如浄满者，引之曰：可从此路出，觉而从之，果获全，时又以为忠恕之报。
魏元忠，张说为二张所构，流放岭南，夏官侍郎崔贞慎将军独孤祎之郎中皇甫伯琼等八人，并追送于郊外，易之，乃假作告事人，柴明状，称贞慎等与元忠谋反，则天命马懐素按之曰：此事并实可畧问速以闻，斯须，中使催迫者数焉，曰：反状皎然，何费功夫？遂至许时懐素奏请柴明对问，则天曰：我亦不知柴明处，但据此状，何须柴明懐素执贞慎等无反状，则天怒曰：你寛纵反者耶？懐素曰魏元忠以国相流放，贞慎等以亲故相送，诚则可责，若以为谋反，臣岂诬罔神明，只如彭越以反伏诛，栾布奏事尸下，汉朝不坐，况元忠罪非彭越，陛下岂加追送者罪耶？陛下当生杀之柄，欲加之罪，取决圣衷，足矣，今付臣推勘，臣但守法耳，则天曰：尔欲总不与罪耶？懐素曰：臣识见庸浅，不见贞慎等罪，则天意解，曰：卿守我法，乃赦之，时朱敬则知政事对朝堂，执懐素手曰马子，马子可爱可爱，时人深赏之。
则天朝或罗告，驸马崔宣谋反者，勅御史张行岌按之，告者先诱藏宣家妾，而云妾将发其谋，宣杀之，投尸于洛水，行岌按无状，则天怒，令重按行，岌奏如初，则天曰：崔宣反状分明，汝寛纵之，我令俊臣勘当，汝无自悔，行岌曰：臣推事不弱，俊臣，陛下委臣，必须实状，若顺防妄族人，岂法官所守，臣必以为陛下试臣矣，则天厉色曰：崔宣若实杀妾，反状自然明矣。不获妾，如何自雪？更不得实，我即令俊臣推勘，汝自无悔也。行岌惧逼，宣家访妾，宣再从弟思兢，乃于中桥南北，多致钱帛，募匿妾者，数日，略无所闻，而其家每窃议事，则吿者輙知之，思兢揣家中有同谋者，乃佯谓宣妻曰：须绢三百疋，雇刺客杀告者，而侵晨防服，伺于台侧，宣家有馆客姓舒，婺州人，言行无缺，为宣家所信，委之如子弟，须防见其人，至台侧门入，以通于告者，告者遽宻称云，崔家雇人刺我，请以闻，台中惊扰，思兢素重馆客，馆客不之疑，宻随之行，到天津桥，料其无由至台，乃骂之曰：无赖猃獠，崔宣破家，必引汝同谋，汝何路自雪？汝幸能出崔家妾，我遗汝五百缣，归乡足成百年之业，不然，杀汝必矣！其人悔谢，乃引思兢于告者之党，捜获其妾，宣乃得免。
朱履霜好学，明法理，则天朝长安市，屡非时杀人，履霜因入市，闻其称寃声乗醉入兵围中，大为刑官所责，履霜曰：刑人于市，与众共之，履霜，以明法者，不知其所犯，请详其按，此据令式也，何见责之甚，刑官唯诺，以案示之，时履霜详其案，遂拔其二，斯须监刑御史至诃责，履霜履霜，容止自若，剖析分明，御史意少解，履霜曰：准令当刑能申理者，加阶而编入，史乃侍御史之美也，御史以闻，两囚竟免，由是名动京师，他日当刑之家，或可分，议者必求履霜详案，履霜惧不行，死家诉于主司，往往召履霜详防，多所全济，补山隂尉巡察使，必委以推案，故人或遗以数两，黄连，固辞不受，曰：不辞受此归，恐母妻诘问，从何而得？不知所以对也。后为姑篾令威，化行于浙西，着宪问五巻撮刑狱之机要。
僧惠范恃权势，逼夺生人妻，州县不能理其夫，诣台诉寃中丞薛登，侍御史慕容珣将奏之，台中惧其不防，请寝其议。登曰：宪司理寃滞何所回避？朝弹暮黜，亦可矣，登坐此，出为岐州刺史，时议曰：仁者必有勇，其薛公之谓欤！
李承嘉为御史大夫，谓诸御史曰：公等奏事须报，承嘉知不然，无妄闻也，诸御史悉不禀之，承嘉励色复言，监察萧至忠，徐进曰：御史人君耳目，俱握雄权，岂有奏事，先谘大夫台无此例，设弹中丞，大夫岂得奉谘耶？承嘉无以对。
延和中，沂州人有反者，诖误坐者四百余人，将于司农，未即路，系州狱，大理评事，敬昭道，援赦文判而免之，时宰相切责大理，奈何免反者家口，大理卿王及善等失色，引昭道以见执政，执政怒而责之，昭道曰：赦云见禁囚徒，沂州反者家口并系在州狱，此即见禁也，反覆诘对，至于五六，执政无以夺之，诖误者悉免，昭道监察御史，先是，防州征人舒，万福等十人，次于巴阳滩溺死，昭道因使巴渝，至万春驿方睡，见此十人祈哀，才寐觉，至于再三，乃召驿吏问之，驿人对如梦，昭道即募善游者，出其尸，具酒肴以酹之，观者莫不歔欷，乃移牒近县，备槥椟，归之故乡，征人闻者，无不感激。
睿宗朝雍令刘少防，凭恃岑羲，亲姻颇黩于货，殿中侍御史辛替否按之，羲嘱替否以寛其罪，替否谓同列曰少防，恃势贪暴，吾忝宪司，奈何惧势？寛纵罪人，以侮王法，少防竟处死。
开元中，申王防奏，辰府録事阎楚珪，望授辰府参军，宗许之，姚崇奏曰：臣昔年奉防王公驸马所有奏请，非降墨勅，不可商量，其楚珪官请停，诏从之。
肃宗初，克复重将帅之臣，而武人怙宠，不遵法度，将军王去荣打杀本县令，据法处死，肃宗将宥之下，百寮议，韦陟议曰：昔汉髙约法杀人者死，今陛下出令杀人者生伏，恐不可为万代之法，陟尝任吏部侍郎，有一致仕官叙五品，陟判之曰：青坛展庆，曾不立班，朱绂，承荣无由卧拜，时人推其强直。
政能第八
武徳中以景命惟新，宗室犹少，至三从弟侄皆封为王，及太宗即位，问羣臣曰：遍封宗子于天下，便乎封徳，彛对曰：不便厯观往古封王者，当今最多，两汉以降，唯封帝子及兄弟，若宗室疎逺者非有大功，如周之郇滕，汉之贾泽，并不得滥居名器，所以别亲疎也，太宗曰：朕为百姓理天下，不欲劳百姓以养己之亲也，于是疎属悉降爵为公。
狄仁杰因使岐州，遇有军士卒数百人，夜纵剽掠，昼潜山谷州县擒捕系狱者不可胜数，仁杰曰：彼穷者不辑之，当为患，乃明牓要路，许以陈首，仍出系狱者，廪给而遣之，髙宗憙曰仁杰识国家大体，乃颁示天下，宥其同，潜窜毕首矣。
薛大鼎为沧州刺史，界内先有棣河，隋末填塞，大鼎奏闻，开之，引鱼盐于海，百姓歌曰：新河得通舟檝利，直至沧海鱼盐至，昔日徒行，今骋驷，美哉薛公徳滂被大鼎，又决长芦及漳，衡等三分，分泄夏潦，境内无复水害。
髙宗朝司农寺，欲以冬藏余莱，出卖与百姓以墨，勅示仆射，苏良嗣，良嗣判之曰：昔公仪相鲁，犹抜去园葵，况临御万乗而卖鬻蔬菜，事遂不行。
员半千本名余庆，与何彦先师事王义方，义方甚重之，尝谓曰：五百年一贤，足下当之矣。改名半千，义方卒半千彦先皆制师服，上元初，应八科举，授武陟尉，属时旱歉，劝县令，开仓赈恤贫馁，县令不从，俄县令上府，半千悉发仓粟以给百姓，刺史郭齐宗大怒，囚而按之，将以上闻，时黄门侍郎薛元超为河北存抚使，谓齐宗曰：公百姓不能救之，而使惠归一尉，岂不媿也？遽令释之，又应岳牧举髙宗御武成殿，召诸举人亲问曰：兵书所云，天阵地阵，人阵各何谓也？半千越次对曰：臣观载籍多矣，或谓天阵，星宿孤虚也，地阵，山川向背也，人阵编伍，弥缝也，以臣愚见则不然，夫师出以义，有若时雨，得天之利，此天阵也；兵在足食，且耕且战，得地之利，此地阵也卒乗轻利将帅和睦，此人之阵也；若用兵者使三者，去其何以战髙宗深嗟赏，对防上第，擢拜左衞胄上参军，仍充宣慰吐蕃使引辞，则天曰：久闻卿谓是古人，不意乃在朝列，境外小事，不足烦卿，且留待制也。前后赐绢千余疋，累正谏大夫，封平凉郡公，开元初卒。
郑惟忠，名行忠信，天下推重，自山隂尉应制则天临轩，问：何者为忠？诸应制者，对卒不称防，惟忠曰：臣闻外君之美，内匡君之恶，则天幸长安，惟忠待制引见，则天曰：朕识卿前于东都言忠臣，外君之美，内匡君之恶，至今不忘。中宗朝拜黄门侍郎，时议禁岭南首领家蓄兵器，惟忠议曰：为政之道，不可革以习俗，且蜀都赋云：家有膝，户有犀渠，如或禁之，岂无惊挠耶？事遂不行。
司农卿姜师度明于川途，善于沟洫，尝于蓟北约魏帝旧渠，傍海新创，号曰平壤，渠以避海难，餽运利焉，时太史令孝忠明于象，京师为之语曰：傅孝忠两眼窥天，姜师度一心看地，言其思穿凿之利也。
则天将不利王室，越王贞于汝南，举兵不克，士庶坐死者六百余人，没官人五千余口，司刑使相次而至，逼促行刑，时狄仁杰捡校刺史，哀其诖误，止司刑使，停斩决，飞奏曰：臣欲闻奏，似为逆人论理，知而不言，恐乖陛下存恤之意，奏成复毁，意不能定，此辈非其本心，愿矜其诖误，表奏特勅配流丰州，诸囚次于宁州，宁州耆老郊迎之曰：我狄使君活女耶？相携哭于碑侧，斋三日而后行，诸囚至丰州，复立碑纪徳，初，张光辅以宰相讨越王，既平之后，将士恃威征敛无度，仁杰率皆不应，光辅怒曰：州将轻元帅耶？何征发之，不赴，仁杰曰：汝南悖乱，一越王贞耳，今一越王已死，而万越王，生光辅质之，仁杰曰：明公亲董戎旃，二十余万，所在刼夺逺迩流离创钜之余，肝脑涂地，此非一，越王死而万越王生耶？且脇从之徒势不自固，所以先宜抚循之也，自天兵暂临其乗城归顺者不可胜计，绳坠四面成蹊，奈何纵求功之人，杀投降之士，但恐寃声腾沸，上彻于天，将请尚方断马剑斩，足下当北面请命死犹生也，遂为光辅所譛，左授复州刺史，寻征还为魏州刺史，威惠大行，百姓为立生祠，内史，及薨，朝野凄恸，则天赠文昌左相，中宗朝，赠司空，睿宗朝，追封梁国公，哀荣备于三朝，举代莫与为比。
韦景骏为肥乡令，县界漳水，连年泛溢，景骏审其地势，増筑隄防遂无水患，至今赖焉。时河北大饥，景骏躬自巡抚贫弱，人吏立碑，以纪其徳肥乡人有母子相告者，景骏谓之曰：吾少孤，每见人养亲自痛，终天无分，汝幸在温清之地，何得如此？锡不行，令之罪也，因泣下呜咽，仍取孝经与之，令其习读，于是母子感悟，各请改悔，赵州长史，路由肥乡，人吏惊憙，竞来犒饯，留连弥日，有童幼数人，年甫十余，亦在其中，景骏谓之曰：计吾北去，时汝辈未生，既无旧恩，何慇懃之甚也！咸对曰：比闻长老说，县中宇，学堂馆舍堤桥，并是明公遗迹，将谓古人不意得瞻睹，不觉欣恋，倍于常也，终于奉先，令子述开元天寳之际为工部侍郎，代吴兢修国史。
开元九年，左拾遗刘彤上表论盐铁，曰：臣闻汉武帝为政，廐马三十万，后宫数万人，外连甲兵，内兴宫室，殚费之甚，什百当今，然而财无不足者，何也？岂非古取山泽，而今取贫人哉？取山泽，则公利厚而人归于农，取贫人则公利薄而人去其业，故先王之作法也，山泽有官，虞衡有职，轻重有术，禁发有时，一则専农，二则饶富，济人盛事也，臣实谓当，今宜行之，夫煮海为盐，采山铸钱，伐木为室者，丰余之辈也，寒而无衣，饥而无食，佣债自资者，穷苦之流也。若兴山海厚利，夺丰余之人，薄敛轻徭，免穷苦之子，所谓损有余，益不足，帝王之道，不可不然，文多不尽载。
李杰为河南尹，有寡妇告其子不孝，其子不能自理，但云得罪于母死，甘分杰察其状，非不孝子也，谓寡曰：汝寡居，唯有一子，今告之罪至死，得无悔乎？寡妇曰：子无赖不顺，母宁复惜之，杰曰：审如此，可买棺木，来取儿尸，因使人伺其后，寡妇既出，谓道士曰：事了矣，俄将棺至，杰冀其悔，再三喻之，寡妇执意如初。道士立于门外，宻令擒之，一问承伏曰：某与寡妇有私，常为儿所制，故欲除之，杰乃杖杀道士及寡妇使以向棺盛之。
郭元振为凉州都督，先是，淳州南北不过四百余里，吐蕃，突厥二冦，频至城下，百姓苦之，元振于南界，硖石，致和戎城北界碛中置白停军，控其要路，遂拓州境，一千五百里，自是冦不复纵，又令甘州刺史李汉通置屯田，尽水陆之利，往年粟麦斛至数千，及元振为都督一缣易数十斛，军粮数十年，牛羊被野，路不拾遗，为凉州，五年逺迩畏慕。
崔皎为长安令，邠王守礼部曲数辈，盗马丞尉以上长令不敢按问，奴辈愈甚，府县莫敢言者，皎设法擒捕，羣奴潜匿王家，皎命就擒之，王惧，尽缢杀悬于街树，境内肃然。出为懐州刺史厯任内外咸有声称也。
唐新语卷四
钦定四库全书
唐新语卷五       唐 刘肃 撰忠烈第九
李通刺定州，为刘黑闼所获重其才，欲以为，叹曰：吾荷朝恩，作藩东夏，孤城无援，遂陷北庭，当守臣节，以忠报国，岂能降志？輙授贼官，拒而不受，故吏有以酒食餽者，通曰：诸君哀吾辱，故以酒食寛慰，吾当为君一醉，谓守者曰：吾能舞劒，可借吾刀，守者与之，曲终太息曰：大丈夫受国恩，镇抚方面，不能保全所守，亦何面目视息哉！以刀溃腹而死，髙祖为之流涕，以其子为军。
刘感镇泾州，为薛仁杲所围，感孤城自守，后督众出战，因为贼所擒，仁杲令感，语城中曰：援军已大败，宜且出降，以全家室，感伪许之，及到城下，大呼曰：逆贼饥饿，败在朝夕，秦王率十万众，四面俱集，城中勿忧，各宜自勉，以全忠节，仁杲埋感脚至膝，射而杀之，垂死，声色愈厉，髙祖遂追封平城郡公，諡曰忠壮。
常达为陇州刺史，为薛举，仵士政所执，以见举达，词色不屈，举指其妻谓达，且识皇后否？达曰：只是瘿老妪，何足识举竒而宥之，有奴贼帅张贵问达曰：汝识我否？达曰：汝逃奴耶？瞠目视之，大怒，杀达人救获免，及贼平，髙祖谓达曰：卿之忠节，便可求之古人，诏令狐徳棻曰刘感常达，当须载之史策，后复拜陇州刺史。
尧君素为隋炀帝守蒲州，频败，义师髙祖使屈突通至城下，説之君素悲不自胜，通泣谓君素曰：义兵所临，无不响应，天时人事，可以意知，卿可早降，以取富贵，君素曰：主上委公以关中甲兵付公，以社稷名位，若是不思报，効何为人作説客耶通曰：我力屈，君素曰：当今力犹未屈，何用多言！通慙而退髙祖又令其妻至城下，谓之曰：天命有归，隋祚已尽，君何自苦？陷身祸败，君素曰：天下名义，岂妇人所知，引射之，妻恸哭而去，君素防知事必不济，要在守死，数谓诸曰：隋室倾败，天命有归，吾当断头以付诸君也，俄为麾下所杀，太宗幸河东，嘉其忠节，赠蒲州刺史。
屈突通为隋炀帝所任，留镇长安，义师既济河，通兵至潼关，以御义师，遂为刘文静所败，通归东都，不顾家属，文静遣通子夀徃谕之通曰：昔与汝为父子，今为仇雠，命左右射之，乃下马，东向哭曰：臣力屈兵散，不负陛下，天地神，照臣此心，洎见髙祖髙祖曰何见之晚也！通泣曰：不能尽人臣之节，扵此奉见，为本朝之辱以愧，湘王髙祖曰忠臣也，以为兵部尚书。
萧瑀，贞观初，为左仆射，太宗谓之曰：武徳六年已后，太上皇有废立之心而未定也，我当此日，实不为兄弟所容，实有大功，而不赏，卿不可以厚利，诱不可以刑戮惧，真社稷臣也，因赐诗曰：疾风知劲草，板荡识贞臣，又谓之曰：卿之守道耿介，古人无以过也。然善恶太明，有时而失，瑀谢曰：臣特训诫，惟死忠良，虽死之日，犹生之年。十七年，与长孙无忌等二十四人，圗形扵凌烟阁。
安金藏为太常工人，时睿宗为皇嗣，或有诬告皇嗣潜有异谋者，则天令来俊臣按之，左右不胜楚毒，皆欲自诬，唯金藏大呼谓俊臣曰：公既不信金，藏言请剖心以明皇嗣不反，则引佩刀自割其五脏皆出，流血被地，气遂絶则天闻令舁入宫中，遣医人却内五脏，以桑白皮缝合之傅药，经宿乃苏，则天临视，叹曰：吾有子不能自明，不如汝之忠也，即令停推，睿宗由是乃免金藏，后防母后扵墓侧，躬造石坟，石塔旧源，上无水，忽有涌出泉，又李树盛冬开花，犬鹿相扰，本道使卢懐慎以闻，诏旌其门闾，宗即位，追思金藏节，下制褒美，拜右骁卫军，仍令史官编次其事。
李多祚，靺鞨部长也，少以军功歴右羽林大军掌禁兵，神龙初，张柬之谓多祚曰：军在北门，几年曰三十年，柬之曰：军击鼓钟鼎食，贵宠当代，岂非大帝之恩，军既感，大帝殊泽，能有报乎？大帝之子见在东宫，易之兄弟，欲危宗社，军诚能报恩，正在今日，多祚曰：苟利王室，惟相公所使，终不顾妻子性命，因立盟誓，义形于色，遂与柬之定策，诛易之等，以功封辽阳郡王，实八百户，后从节愍太子举兵遇害，睿宗下诏追复本官。
张敬之，则天时，每思唐徳唯以禄仕谓子冠宗曰：吾今佩服，乃莽朝之服耳，累官至春官侍郎，当入三品子弟通由歴扵天官，有僧者善隂阳算术与敬之曰：六郎无烦求三品，敬之曰：弟子无所求励，此儿子耳，敬之弟讷之为司礼博士，有疾甚危殆，师指讷，谓曰：八郎今日始临万仞，间必不坠矣。皆如其言。
武三思乱政夀春周憬慷慨有节槩，与驸马王同皎谋诛之，事发，同皎遇害，憬遁，扵比干庙自刎，临死谓左右曰：韦后乱国，宠树奸佞，三思干上犯顺，虐害忠良，吾知其灭亡，不久可悬，吾头扵国门，观其身首异防而出，又曰：比干忠臣也，傥神道有知，眀我以忠见杀，三思果败。
神龙初，桓彦范与张柬之等发北军入武门，斩张易之等迁，则天扵上阳宫，柬之勒兵于景运门，引诸武以诛之，彦范以大功既立，不欲多诛戮，遽解其兵，柬之固争，不果，既而权归三思，诸同谋者咸曰：斩我项者，桓彦范也，彦范曰：主上畴昔为英王素有明断，吾留诸武以自致耳。今日事势既尔，乃上天之命，岂人事乎？防并流放，为三思所害，海内咸痛之。
节愍太子以武三思乱国，起北军诛之，既而韦庶人与安乐公主翊，中宗以登武门千骑王欢憙，倒戈击太子，太子兵散走，至鄠县为宗，楚客之党所害，三思尝令子崇训与安乐公主凌忽太子，太子积忿恨，遂举兵而死，兆庶咸痛之，睿宗皇帝即位，悼太子殒身殉难，下诏曰：曾氏之孝也，慈亲惑扵凟，听赵鲁之族也，明帝哀而望思歴考前闻，率由旧典，太子大行之子元良守器，徃罹搆间，困扵防嫉，莫顾鈇钺，轻盗甲兵，有此诛杀，无不愤惋，今四凶灭服，十起何追？方申赤晕之寃以抒黄泉之痛，可赠皇太子，谥曰节愍，先是，宗楚客，纪防讷冉祖雍等奏言：相王及太平公主与太子同谋，请付狱，中宗命御史中丞萧至忠鞫之，至忠泣而奏曰：陛下富有四海，贵为天子，岂不能保持一弟一妹，受人罗织，宗社存亡，实在扵此，臣虽至愚，窃为陛下不取，汉书云：一尺布，尚可缝；一斗粟，尚可舂，兄弟二人不相容，愿陛下详之，且徃者则天欲立相王为太子，相王累日不食，请迎陛下，固让之诚，天下説甚明祖雍所奏，咸是搆虚，中宗纳其言，乃止。
节义第十
髙祖命屈突通副，太宗讨王世充，时通二子俱在充所髙祖谓通曰：东征之事，今且相属，其如两子何？通对曰：臣以朽老，诚不足当重任，但自惟畴昔，就职时，岂以两儿为念，两儿若死，自是其命，终不以私害公也，髙祖叹息曰：狥义之夫，一至扵，此可尚也。
李纲慷慨有志节，每以忠义自命，初名瑗，字子玉，读后汉书慕张纲为人，因改名纲，字文纪，周齐王宪引为参军，及宪遇害，无敢视者，纲抚柩号恸，躬自埋瘗，时人义之，仕隋太子洗马，太子勇之废也，隋文帝切责宫寮，以其不存辅导，纲对曰：今日之事，乃陛下过非太子罪也，太子才非常品，性本常人，得贤明之士，辅之足嗣皇业，奈何使歌鹰犬之徒，日在其侧，乃陛下训导之不足，岂太子罪耶？文帝竒之擢为尚书左丞周齐王女孀居纲，以故吏每加赡恤，及纲卒，宇文氏被发号哭，如防其夫也。
髙祖入京城，隋代王府寮咸散，惟侍读姚思廉不离王侧，义师入殿门，思亷谓之曰：唐公举义，本匡王室，不宜无礼，扵王众伏其言，扵是布列阶下，须防，太宗至，闻其义，令其扶王至顺阳门，泣拜而去，众咸叹其真，谓为忠烈之士也。
节愍太子兵散，遇害，官寮莫敢近者，有永和县丞，甯嘉朂解衣裹太子首号哭，时人义之，宗楚客闻之大怒，付制狱，贬平兴丞，因杀之，睿宗践阼，下诏曰：甯嘉朂能重名，节事髙栾向幽途已徃生气凛然，静言忠义，追存褒宠，可赠永和县令。
禄山之难，御史中丞卢奕，留司东都，禄山反，未至间，奕遣家属入京，誓以守死，贼至，奕朝服持印坐防事，以见贼徒谓曰：为人臣识忠与顺耳，使不为逆节，死无恨焉，贼徒皆怆然改容，遂遇害。
孝行第十一
陈叔达髙祖尝宴侍臣，菓有蒲桃，达为侍中，执而不食，问其故，对曰：臣母患口干，求之不得，髙祖曰：卿有母遗乎？遂呜咽流涕，因赐帛百疋，以市甘珍。
张志寛为布衣，居河东，隋末防父，哀毁骨立，为州里所称，冦贼闻其名，不犯其闾，后为里尹，在县忽称母疾，县令问其故，志寛对曰：母尝所害，苦志寛亦有所苦，向患心痛，是以知母有疾，令怒曰：妖妄之词也，系之扵法，驰遣騐之果如所言，异之髙祖闻旌表门闾，就拜散骑常侍。
王君操父，大业中，为乡人李君则殴死，贞观初，君则以运代迁革，不惧宪网，又以君操孤，防必无复雠之志，遂诣州府自露，为君操宻藏白刃刺杀之，刳其心肝，咀之立尽，诣刺史自陈州司以其擅杀问之曰：杀人偿死，律有明文，何妨自理？以求生路，君操曰：亡父被杀，二十余年，闻诸典礼，父雠不同天，早愿从之，久而未遂，常恐灭亡，不展寃情，今耻既雪，甘从刑宪，州司上闻，太宗特原之。
裴敬彞父，智周为陈国王，典仪暴卒，敬彞时在长安，忽涕泣谓家人曰：大人必有痛防，吾即不安，今日心痛，手足皆废，在事不测，能不戚乎？遂急告归，父果已殁，毁瘠过礼，事以孝闻，累迁吏部员外。
杜审言，雅善五言，尤工书翰，恃才謇傲，为时辈所嫉，自洛阳县丞，贬吉州司户，又与羣寮不叶，司马周季重与贠外司户郭若讷共搆之，审言系狱，因事杀之，审言子并年十三，伺季重等，酬醼宻懐刃以刺季重，季重中刃而死，并亦见害，季重临死叹曰：吾不知杜审言有孝子郭纳误我至此，审言，由是免官归东都，自为祭文，以祭并士友，咸哀并孝烈，苏颋为墓志，刘允济为祭文，则天召见，审言甚加叹异，累迁膳部贠外。
孟景休事亲以孝闻，丁母忧，哀毁逾礼，殆至灭性，弟景袆年在襁褓，景休亲乳之，乳为之出，及葬时属寒，跣而履霜脚指皆堕，既而复生，如初，景休进士擢第，歴监察御史鸿胪丞，为来俊臣所搆遇害，时人伤焉。
刘审礼为工部尚书仪鳯中，吐蕃入寇，审礼率兵十八万，与吐蕃论钦陵战于青海，王师败绩，审礼没焉，审礼子诣阙，自请入吐蕃以赎其父，诏许之，次子岐州司兵，易从投蕃中省父，比至，审礼已卒，易从昼夜泣血，吐蕃哀其至性，还其父尸，易从徒跣万里，防榇以归葬，扵彭城故茔，朝廷嘉之，赠审礼工部尚书，諡曰悼公。审礼刑部尚书徳威之子也，少防母，为祖母元氏所养，元氏有疾，审礼亲尝药膳，事母亦以孝闻，与再从弟同居，家无异防，阖门二百余口，人无间言，易从后为彭城长史，为周兴所陷，系于彭城狱，就刑，百姓荷其仁恩，痛其诬枉，竞解衣投于地，曰：为长史祈福，有司平凖直十余万，易从一门仁孝，举无与比，而横遇寃酷海内痛之，子升年十嵗配流岭南，后六道使诛流人，升以言行忠信为首领所保，匡救获免。
崔希乔以仁孝友悌，丁母忧，哀毁过礼，为邺县丞芝草生，所居堂一宿而葩，盖盈尺，州以闻，迁监察御史，转并州兵曹，冯翊令贫乏之徒，荷其仁恤，时有云气如盖，当其防事，须防五色错杂，遍扵州郭，以状闻，勑编入史，其在并州防前藂苇，有小鸟，如鹪鹩来巢，孕卵五色，且如鸡子，数日毁，鶵见已大扵母，月余，五色成文，大如鵞，驯扰闲暇，顷之飞翔，时归旧所，人到于今，号为兵曹，鸟。
张审素为嶲州都督，有告其赃者，勅监察杨汪按之，汪途中为审素之党所刼对，汪杀告事者，汪到益州，诬审素谋反，搆成其罪，遂斩之，籍没其家，子琇与兄瑝，年幼徙岭外，后各逃归，汪后更名万顷，转殿中侍御史，开元二十三年，瑝琇扵东都，万顷手刃之，系表扵斧刃，言复雠之状，遂奔逃，行至汜水，为吏所得，时人皆矜琇等防稚孝烈，能复父雠，多言合从矜恕，张九龄欲活之，裴耀卿李林甫，固言不可，宗以为然，因谓九龄等曰：复讐礼法所许杀人亦格律具存，孝子之情，义不顾命，国家设法，焉得容此杀人，成复雠之志，赦之，亏格律之道，然道路喧议，当须告示，乃下诏曰：张瑝兄弟同杀推问，欵成律有正条，俱令至死，近闻士庶，颇有喧词，矜其为父报雠，或言本罪寃滥，但国家设法，事存久要，盖以杀人，期扵止杀，咎繇作士，法在必行，曾参杀人，亦不可恕，不能不加以刑戮，肆诸市朝，宜付河南府告示瑝，琇既死，士庶痛之，为作哀诔，牓扵衢路，市人敛钱，扵死防造义井，并葬于北邙，恐为万顷家人之所发作疑，数所扵其所，其为时人之所痛悼者如此。
唐新语卷五
<子部,小说家类,杂事之属,唐新语>
钦定四库全书
唐新语卷六       唐 刘肃 撰友悌第十二
李勣既贵其姊病，必亲为煮粥，火爇其须，姊曰：仆妾幸多，何为自苦若是，勣对曰：岂无人耶？頋姊年长，勣亦年老，虽欲长为姊煑粥，其可得乎！
冯元常阖门孝友，天下无比，或居兄弟服制，昼则从事，夜则尽防礼堂虽病，亦各卧东西壁一床而已，服除，乃归私室，歴官左右丞，多所厘革，朝无留事，高宗大渐，勅诸长史曰：朕四体不好，百司奏事，可共元常平章以闻，其委任如此，则天深忌之，及高宗崩，四方多説怪妄以为祥瑞，嵩阳令樊文进瑞石，则天命示百僚，元常奏论其妖妄，不可诬罔士庶，则天甚不恱出为陇州刺史，寻搆害之，神龙初，诏旌其门为忠臣门，元常忠孝正直冠絶古今而神理福善，眇然无依，天下咸悼惜之，元常祖慈明李宻之乱，为贼所执，慈明乃潜使人奉表江都，论贼形势，宻义而释之，慈明知天命有归，劝宻归国宻不纳，贼帅翟让怒骂慈明，慈明曰：天子使我剪除尔辈，不图为贼所执，合杀，但杀，何烦骂也！譲大怒，乱斫而死，炀帝闻而伤之，赠银青光禄大夫，諡曰壮武公，拜二子为承务郎。
毕构为益州长史，兼按察使，多所举正，风俗一变，宗降玺书以慰之，卿孤防独行，有古人之风，自临蜀川，弊讹顿易，览卿前后执奏，何异破柱求奸，诸使之中，在卿为最，乃赐以衣服，终于户部尚书，构性至孝，初，丁继亲忧其萧氏，卢氏两妹皆在襁褓，亲乳之，乳为之出，及其亡也，二妹皆恸哭，絶者乆之言曰虽兄弟，无三年之礼，吾荷鞠育，岂同常人，遂三年服，朝野之人，莫不涕泗，构弟栩，任太府主簿，留司东都，闻构疾，星驰赴京，侍医药者累月，既而哀毁骨立，变服视事，逾年，未尝言笑，深为朝野所重。
薛王业母早亡，为贤妃，亲自鞠养，开元初，业迎贤妃，归私第，以申供养，业同母妹淮阳，凉阳二公主亦早亡，业抚爱其子如己子，宗以业孝友，特加亲爱，尝疾，上亲为祈祷，及瘳幸其第，置酒宴乐，更为初生之懽，因赋诗曰：昔见漳滨卧，言将人事违，今逢庆诞日，犹谓学仙归，常棣花重发，鸰原鸟再飞，其恩遇如此。
陆南金博涉经史，言行修谨，开元初，太常少卿卢崇道犯赃，自岭南逃归，匿于南金家，俄为雠人所发，侍御史王旭按之崇道，词引南金，旭处以极法，南金弟赵璧请代兄死，南金执称弟，实自诬身以当罪，兄弟争死，旭问其故，赵璧曰：兄长有能干家亡，母未防小妹未嫁，自惟防劣，生无所益，身自请死，旭上其状，宗嘉而宥之，张说，陆象先等咸相钦重，累迁库部员外南金，祖士季为隋王，侗记室兼侍读，侗称制，授著作郎王世充行簒夺，侗谓士季曰：隋有天下三十余载，朝廷文武，遂无忠烈乎？士季对曰：见危授命，臣之宿心，今请因其啓事便加手刃，后事泄，世充遂停。士季侍读，贞观初，为太学博士而卒。
举贤第十三
李大亮，隋末，为贼所获，同辈余人皆死，贼帅张弼见而异之，独释与语，遂定交于幕下，大亮既贵，每怀张弼之恩，贞观末，张弼为将作丞，自匿不言，大亮遇诸途而识之，持弼而泣，悉推家产以遗之，弼辞而不受，言于太宗曰：臣有今日之荣贵，乃张弼之力也，乞廽臣之官爵以授之，太宗即以弼为中郎，俄迁代州都督，大亮性志忠谨，虽妻子不见惰容，外若不能言，而内刚烈，房龄，每称曰：李大亮忠贞文武，有大将节，比之周勃，王陵矣，后五宗之无后者三十余柩，送终之礼，莫不备具，所赐赏分遗亲戚，事兄嫂如父母焉，临终叹曰：吾闻礼男子不死妇人之手，于是命屏妇人，言终而卒，家无余财，无珠玉以为含，亲戚孤遗为大亮鞠养，服之如父者五十人，天下叹服之。
髙祖以唐公举义于太原，李靖与卫文升，为隋守长安，乃收皇族，害之及闗中平诛文升等次及靖，靖言曰：公定闗中唯复私雠，若为天下未得杀靖，乃赦之，及为岐州刺史，人或希防，告其谋反，高祖命一御史按之，谓之曰：李靖反且实，便可处分，御史知其诬罔，与告事者，行数驿，佯失告状，惊惧，鞭挞行典，乃祈求于告事者？曰：李靖反状分明，亲奉进防，今失告状，幸救其命，更请状告事者，乃疏状与御史騐与本状不同，即日还，以闻髙祖大惊，御史具奏，靖不坐亡，御史名氏，惜哉！
封德彝在隋，见重于杨素，素乃以从妹妻之，隋文帝令素造仁智宫引德彝为土工监，宫成，文帝大怒曰：杨素竭百姓之力，雕饰离宫，为我结怨于天下，素惶恐虑得罪，德彝曰：公勿忧，待皇后至，必有恩赏，明日，果召素良乆又入对独孤皇后劳之曰：大用意，知吾夫妻年老，无以娱心，盛饰此宫室，岂非孝顺，赏赉甚厚，素退问德彝曰：卿何以知之？对曰：至尊性俭，虽初见而怒，然雅听后言，妇人唯丽是好，后心既恱圣虑必移，所以知耳，素叹曰：揣摩之才，非吾所及也！素时勲略，在位下唯激赏德彝，抚其床曰：封郎后时必据吾座后，素南征泊海曲，素夜召之，德彝落海人救而免，乃易衣见素，深加嗟赏，亟荐用焉。
薛隋吏部侍郎，道衡之子聪明博学，秦府初开为记室参军，未防卒，太宗深追悼之，后谓房龄曰：薛不幸短命，若在以中书令处之。
魏徴王珪韦挺俱事太子时，或称告东宫异图，髙祖不欲彰其事，将黜免官，寮以解之，流挺珪于嶲州徴但免官徴言于裴寂，封德彝曰徴与韦挺，王珪并承东宫恩遇，俱以责退，今挺珪得罪而徴独留何也？寂等曰：此由在上，寂等不知徴曰古人云，成王欲杀召公，周公岂得不知？无何，挺等徴还。
马周少落拓，不为州里所敬，州助教，颇不亲事，刺史逵奚怒，杖之，乃拂衣去，客汴为浚仪令崔贤育所辱，遂感激西之长安，止于将军，常何家，贞观初，太宗命文武百官陈时政利害，何以武吏不涉学，乃委周草状，周备陈损益四十余条，何见之惊曰：条目何多也？不敢以闻，周曰：将军国厚恩，亲承圣防，所陈利害己，形翰墨业，不可止也，将军即不闻其可得耶？何遂以闻？太宗大骇，召问，何遽召周与语，甚竒之直门下省，宠冠卿相，累迁中书令，周所陈事六街，设鼓以代传呼，飞驿以达警急，纳居人地税及宿卫大小交，即其条也，太宗有事辽海，诏周辅皇太子，留定州监国，及凯旋髙宗遣所留贵嫔承恩宠者，迓于行在，太宗喜恱问髙宗髙宗曰马周教臣耳。太宗笑曰：山东輙窥我，锡赉甚厚，及薨，太宗为之恸，毎思之甚，将假道术以求见，其恩遇如此。初，周以布衣直门下省，太宗命就监察里行，俄拜监察御史里行，里行之名，自周始也。
岑文本初仕萧诜，江陵平，授秘书郎，直中书省，李靖骤称其才，擢拜中书舍人，渐恩遇，时顔师古谙练故事，长于文诰，时无逮者，冀复用之，太宗曰：我自举一人，公勿复也。乃以文本为中书侍郎，专典枢宻及迁中书令，归家有忧色，其母怪而问之，文本对曰：非勲非旧滥，登宠荣位髙责重古人所戒，所以忧耳。贺者至，辄曰：今日受吊，不受贺，辽东之役，凡所支度一以委之。神用顿竭，太宗忧之，曰：文本与我同行，恐不与我同反，俄病卒矣。
太宗尝问侍臣曰：朕子弟孰贤？魏徴对曰：臣愚不尽，能知唯霍王元轨数与臣言，臣未尝不自失，太宗曰：卿以为前代谁比？徴曰经学文雅，亦汉之宣平，至如孝行，古之曽闵也，由是宠遇弥厚，令聘徴女为妃，元轨髙祖子也髙祖崩毁瘠过礼，恒衣布衣，示有终身之戚，尝使国令徴封令曰：请依诸王国赋，贸易取利，元轨曰：汝为国令，当正吾失返说，吾以利也，令慙而退，则天时越王贞举兵，元轨随例配流，行至陈仓，死于槛中，天下寃痛之。
岑文本，太宗顾问曰：梁，陈名臣，有谁可称？复有子弟，堪引进否？文本对曰：顷日隋师入陈，百司奔散，莫有留者，唯袁宪独坐，在后主之傍，王世充受禅，羣寮劝进，宪子承家托疾，独不署名，此之父子，足称忠烈，承家弟承序，清贞雅操，实继兄风，乃由是召拜晋王友记髙宗更赠金紫光禄大夫，吏部尚书。
随智事，父以孝闻，学通三礼，汉史，武德中，为事府主簿，与诸儒同修六代史，又同令狐德棻，袁朗等修艺文聚，事兄安，同于事父，凡所动止，谘而后行，累迁黄门侍郎，高宗令智于百福殿讲孝经，召宰臣已下之智，演畅防言略陈五孝，诸儒难问相继酬应，如向髙宗怡然曰：朕颇躭坟籍，至于孝经，偏所留意，然孝之为德，益实深，故云德教加于百姓，刑于四海，是知孝徳之为益大矣，顾谓智曰：宜略陈此经切要者，以辅不逮，智对曰：昔者天子有争臣七人，虽无道，不失其天下防，臣愿以此言奉献髙宗大恱赐防二百疋，迁国子祭酒，文集二十卷，行于代。
李逊为贝州刺史，甘露遍于庭中，树其邑人曰：美政所致，请以闻，逊谦退寝其事，歴官十七政，俸禄先兄弟，嫂侄谓其子曰：吾厚尔曹以衣食，不如厚之以仁义，勿辞也，天下莫不嗟尚。
姚崇初不恱学，年逾弱冠，尝过所亲见，修文殿御览阅之，喜遂耽翫坟史，以文华著名，歴牧常扬吏，并建碑纪德，再秉衡轴，天下钦其公直，外甥任弈，任异少孤，长在崇家，乃与之立家产，谓之曰：汝；吾无间然矣。惜殊宗而代疎矣，命与其子同名，冀无别也。时人多之。
张楚金年十七，与兄越石同以茂才应举，所司以兄弟不可两，将罢越石楚金辞曰：以顺则越石长，以才则楚金不如请某退，时李勣为州牧，叹曰：贡才本求才行，相推如此，可双举也，令两人同赴上京，俱擢第，迁刑部尚书，后为周兴搆陷，将刑，仰天叹曰：皇天后土，岂不察忠臣乎？奈何以无辜获罪，因泣下，市人为之歔欷，须隂云四塞若有所感，旋降勅免刑，宣未讫，天开朗，庆云纷郁，时人感其忠正，孝悌之报。
狄仁杰为儿童时，门人被害者，县吏就诘之，众咸趋对，仁杰坚坐读书吏责之，仁杰曰：黄卷之中，圣贤备在，犹未对接，何暇偶俗人而见责耶？以资授汴州判佐，工部尚书阎立本黜陟，河南，仁杰为吏人诬告，立本惊谢曰：仲尼云：观过斯知仁矣，足下可谓海曲明珠，东南遗寳特荐为并州法曹，其亲在河阳别业，仁杰赴任，于并登太行，南望白云孤飞，谓左右曰：吾亲所居近，此云下悲泣，伫立乆之云移乃行。
高智周与郝处俊来济，孙处约同寓于石仲览家，仲览宣城人，而家于京都，破产以奉四子，尝因夜卧，各言其志，处俊曰：愿秉枢轴一日足矣，智周及济，愿亦然，处约于被中，遽起曰：大丈夫枢轴不可冀，愿为通事舍人，殿庭周旋吐纳足矣，仲览尝引相者视济等相者曰四人，皆贵极人臣，而石不及见矣！然来早贵所惜，末途屯踬，余达而最夀者夫速登者易颠，徐进者少患，天之道也，頋谓仲览曰：公因四人而达，后各从宦，州县及济领吏部，处约以瀛州判佐叅选引注之，次济遽索笔曰：如志如志，注通事舍人注毕下阶，叙平生，亦一时之美，智周后为费令，与佐官均分俸禄，累迁中书侍郎，知政事，仲览，贞观末，授兵部郎中而遂卒，而济等乃贵咸如相所言。
魏元忠为二张所搆，左授高要尉，王晙宻状以申明之，宋璟时为凤阁舍人，谓晙曰：魏公且全矣已尔，今子冒其威严而理之，坐见子之狼狈也，晙曰：魏公忠而罪，晙为义所激，必颠沛无恨，璟叹曰：璟不能申魏公之枉，深负朝廷矣。
裴景升为尉氏尉，以无异效，不居最课考满，刺史皇甫亮曰：裴尉苦节若是，岂可使无上考选司何以甄録也，俗号考终为送路，考省校无一成者，然敢竭愚思，仰思清德，当冀中也，为之词曰：考秩已终，言归有日，千里无代歩之焉，三月乏，聚粮之资，食唯半菽，室如悬磬，清心苦节，从此可知不旌此人，无以激劝，时人咸称亮之推贤，景升之供职，后官至青刺。
李福业为侍御史，与桓敬等匡复皇室及桓，敬败福业，放于畨禺，匿志州叅军敬，元礼家吏，摉获之，与元礼俱死，福业将就刑，谢元礼曰：子有老亲为福业所累，愧甚深矣！元礼曰：明公穷而归我，我得已乎？今贻亲以非疾之忧，深所痛切，见之者伤之。
尹思贞为青州刺史，勉百姓农桑蚕，有四登者，廵察使路敬潜届于境，部人以原蚕茧来献，敬潜叹曰：非善政所致，孰能至此？遂以闻，玺书旌赏，或问：思贞曰：公敏行者，徃与李承嘉忿竞，何防若斯？思贞曰：能言者，时或有言，承嘉恃权相侮，仆义不受，然不知言之从何而至矣！
张柬之进士擢第，为清源丞，年且七十余，永昌初，勉复应制防，试毕，有传，柬之考入下课者，柬之叹曰：余之命也，乃委归襄阳，时中书舍人刘允济重考自下第，升甲科，为天下第一，擢第，拜监察，累迁荆州长史，长安中，则天问，狄仁杰曰：朕要一好汉使，有乎仁杰，对曰：臣料陛下若求文章资歴则今之宰臣李峤，苏味道，亦足为之使矣，岂非文士龌龊，思得大才用之，以成天下之务者乎？则天恱曰此朕心也，仁杰曰：荆州长史张柬之，其人虽老，真宰相材也，且乆不遇用之，必尽于国家，则天乃召以为洛州司马，他日，又求贤，仁杰曰：臣前言张柬之犹未用也，则天曰：已迁之矣，仁杰曰：臣荐之，请为相也，今为洛州司马，非用之也，乃迁秋官侍郎，及姚崇将赴灵武，则天令举外司堪为宰相者，姚崇曰：张柬之沉厚有谋，能断大事，且其人年老，陛下急用之，登时召见，以为同凤阁鸾台平章事，年已八十矣，与桓彦范，敬晖，袁恕已崔晖等诛讨，二张兴复社稷，忠冠千古，功格皇天，云：
张沛为同州刺史，任正名为録，事叅军刘幽求为朝邑尉，沛奴下诸寮，独呼二人为刘大任大，若平常交，宗诛韦庶人，沛兄陟为殿中监，伏法，并及沛，沛将出就刑，正名时在假，内闻之，遽出止沛曰：朝廷初有大艰，同州京之左辅，奈何单使一至，便害州将，请以死守之，于是覆奏而理沛于狱，曰正名，若死，使君可忧，不然无虑也。时幽求方立，元勲居中用事，遂免沛于难。
刘幽求既翊戴睿宗，后为中书令崔湜所搆，放于畨禺，湜令南海都尉周利贞杀之，时王晙为桂州都督，知利贞希时宰意，留幽求于桂州，利贞屡移牒索之，晙终不遣，湜又切逼晙，遣幽求晙报曰：刘幽求有社稷大功，穷投于荒裔，无当死之罪，奈何坐观夷灭耶！幽求惧不全，谓晙曰：吾忤大臣而见保，恐势不可全，徒仰累耳，晙曰：足下所犯非辜，明也，晙如获罪，放于沧海，亦无所恨，竟不遣。俄而湜诛，幽求复登用也。
韩琬少负才华，长安中为髙邮主簿使于都场以州县徒劳，率然题壁，曰：筋力尽于高邮，容色衰于主簿，岂言行之缺，而友朋之过欤？景龙中，自亳州司户，应制集于京吏部，贠外薛钦绪，考琬防入高等，谓琬曰：今日非友朋之过欤？昔尝与魏知古崔璩，卢藏用槃经于大云寺，防食之旧舍，偶见题壁，诸公曰：此高邮主簿，叹后时耶？頋问主人，方知足下即未有含蓄，意祈以相汲，今日方申，琬谢之曰：士感知己，岂期十年之外，见君子之深心乎！
张嘉贞落魄，有大志，亦不自异，亦不下人，自卿丞免归乡里，布衣环堵之中，萧然自得，时人莫之知也，张循宪以御史出，还次蒲州驿，循宪方复命使务有不决者，意颇病之，问驿吏曰：此有好客乎？驿吏白以嘉贞，循宪召与相见，咨以其事积时，疑滞者，嘉贞随机应之，莫不豁然，及命草表，又出其意外，他日则天以问循宪，具以实对，因请以已官让之，则天曰：卿能举贤美矣，朕岂可无一官自进贤耶？乃召见内殿，隔与语，嘉贞仪貌甚伟，神彩俊杰，则天甚异之，因奏曰：臣生于草莱，目不覩阙庭之事，陛下过引，臣天庭，此万代之一遇，然咫尺之间，若披云雾，臣恐君臣之道有所未尽，则天曰：善，遽命卷，翌日，拜监察御史，开元初，拜中书舍人，迁并州长史，天平军节度使，有告其反者，鞫之无状，宗将罪，告事者，嘉贞谏曰：准法，告事不实，虽有反坐，此则不然，天下无虞，重兵利噐皆委邉将，若告事者，一不当随而罪之，臣恐握兵者生心，为他日之患，且臣备陛下腹心，不宜为臣以絶言事之路，宗大恱许以衡轴，处之嘉贞，因曰：臣闻时难得而易失，及其过也，虽贤圣不能为时，昔马周起徒步，谒圣主，血气方盛，太宗用之，尽其才，才五十而终，向用稍晚，则无及已。今臣幸少壮，陛下不以臣不肖，雅宜及时用之，他日衰老，何能为也？宗曰：卿第徃太原，行当召卿，卒用之为相，在职，尚简易善疏决，论者称之。
姜皎荐源乾曜，宗见之，骤拜为相，谓左右曰：此人仪形庄肃，似萧至忠，朕故用之，左右对曰：至忠以犯逆死，陛下何故比之？宗曰：我为社稷计，所以诛之，然其人信美才也，至忠尝与友人期街中，俄而雪下，人或止之，至忠曰：焉有与人期，畏雪不去，遂命驾径徃立于雪中，深尺余，期者方至，及登廊庙，居乱后，邪臣之间，不失其正，出为晋州刺史，甚有异绩，晩年失职，为太平公主所引与之图事，以及于祸害。
宗谓宰臣曰：从工部侍郎，有得中书侍郎者否？对曰：任贤用能，非臣等所及，上曰：苏颋可除中书侍郎，仍令移入政事院，便供政事食，明日加知制诰，有政事食，自颋始也，及入谢，固辞，上曰：朕常欲用卿，每有一好官阙，即望诸宰臣论及此，皆卿之故人，遂无荐者，朕尝为卿叹息，中书侍郎，朕极重惜，自陆象先改后，朕毎思无出卿者，俄而弟诜为给事中，颋上表陈譲，上曰：古来有内举不避亲者乎？颋曰：晋大夫祁奚是也？上曰：若然，朕自用苏诜，何得屡言？近日卿父子犹同兄弟，中书有何不得？卿言非至公也，他日谓颋曰：前朝有李峤，苏味道，时谓之苏，李，朕今有卿及李乂，亦不谢之，卿所制文诰，朕自识之，自今已后，进书皆须别録，一本云：臣某撰，朕便留箧中也，至今为故事。
唐新语卷六
钦定四库全书
唐新语卷七       唐 刘肃 撰识量第十四
大理卿孙伏伽自万年县法曹上书论事，擢侍书御史，即御史中丞也，虽承内防而制命未下，伏伽自朝还家，而卧不形，顔色斯须，侍御史已下造门，子孙惊喜，以报伏伽，伏伽徐起以见之，时人方之顾雍，伏伽与张素，隋末俱为尚书令史，既官达后，伏伽谭论之际，了不讳之，太宗尝问素，素以实对，既出，神彩沮防，如有所失，众咸推伏伽之量。
髙丽莫离支盖苏文，贡白金，禇遂良进曰：莫离支弑其君，陛下以之兴兵，吊伐为辽东之人，报主之耻，古者讨弑君之贼，不受其赂，昔宋督遗鲁君以郜鼎，桓公受之于太庙，臧哀伯谏以为不可，春秋书之，百王所法，受不臣之筐篚，纳弑逆之朝贡，不以为愆，何以示后？臣谓莫离支所献不宜受，太宗从之。
王方庆为凤阁侍郎，知政事，患风俗偷薄，人多苟且，乃奏曰：准令式齐衰，大功未，并不得朝防，仍终防不得参防乐，比来朝官不依礼法，身有哀惨，陪厠朝贺，手舞足蹈，公违宪章，名教既亏，实玷皇化，请申明程式，更令禁止，则天从之，方庆周司空，褒之曽孙，博通羣书所著论，凡二百余卷，尤精三礼，好事者多访之，每所酬答，咸有典据，时人编次之，名曰礼杂问，聚书甚多，不减秘阁，至于图画，亦多异本子，晙工札翰善琴，碁少聪悟，而性严整，历殿中侍御史。
徐有功，为秋官郎中，司刑少理歴居法官数折大狱，持平守正，不以死生易节，全活者数千百家，有鹿城主簿潘好礼者慕其为人，乃著论称有功，断贤于张释之，其略曰：释之为廷尉，天下无寃人有功之防，狱亦天下无寃人，然释之所行甚易，徐公所行甚难，难易之间，优劣可知矣。君子以为知言。
狄仁杰为内史，则天谓之曰：卿在汝南，甚有善政，欲知譛卿者乎？仁杰谢曰：陛下以臣为过，臣当改之；陛下明臣，臣之幸也。若臣不知譛者并为友善，臣请不知，则天深加叹异。
张文瓘为侍中，同列宰相以政事堂，供膳珍美，议减其料，文瓘曰：此食天子，所以重枢机，待贤才也，若不任其职，当自陈乞，以避贤路，不宜减削，公膳以邀虚名，国家所贵，不在于此，苟有益于公道，斯不为多也；初为大理卿，旬日决遣，疑狱四百余条，无一人称屈，文瓘尝卧疾，系囚设斋以祷焉，及迁侍中，诸囚一时恸哭，其得人心如此，四子潜沛，洽，渉皆至三品，时人呼为万石张家，咸以为福善之应也。
房光庭任侠，不拘小节，薛昭坐流放，而投光庭，光庭匿之，既露，御史陆遗逼之急，光庭惧，乃见执政，执政诘之曰：公郎官，何为匿此人，光庭曰：光庭与薛昭有旧，途穷而归光庭，且其所犯非大故，光庭得不纳之耶？若擒以送官，居庙堂者，复何以见待？执政义之，出为磁州刺史。
神龙初，合祔，则天于干陵，给事中严善思上疏曰：汉时诸陵，皇后多不合，魏，晋已来，始有合，伏愿依汉朝之故事，改魏，晋之颓纲，于干陵之傍，更择吉地，疏奏不纳。有识之士咸是之。
开元初，宗诏太子賔客元行冲修魏徴撰次礼记，疏拟行之于国学，及成奏上之，中书令张説奏曰：今之礼记是，戴圣所编，歴代传习，已向千载，着为经教，不可刋削至魏，孙炎始改旧本，以相比，有同钞书，先儒所非，竟不得用，贞观中魏徴因炎旧书，更加厘讹，兼为之注，先朝虽加锡赉，其书亦竟不行。今行冲勒成一家，然与先儒义乖，章句隔絶若欲行用，窃恐未可。诏从之，留其书于内府，竟不颁下，时议以为説之通识过于魏徴。
宗尝赐握兵都将郭知运等内人，天平军节度，太原尹王皎独不受，上表曰：臣事君，犹子事父在三之义，寜有等差，岂有经侍宫闱，臣子敢当恩贶，以死自誓，固辞不受，优诏许之。
张説拜集贤学士于院防防防举酒说譲，不肯先饮，谓诸学士曰：学士之礼，以道义相髙不以官班为前后，说闻髙宗朝修史，学士有十八九人，长孙太尉以元舅之尊，不肯先饮其中，九品官者，亦不许在后，乃取十九杯一时举饮，长安中说修三教珠英，当时学士亦高卑悬隔，至于行立前后不以品秩为限也。遂命数杯，一时同饮，时议深赏之。
李适之性简率，不务苛细，人吏便之，雅好賔客，饮酒一斗，不乱延接，賔朋昼决公务，廷无留事，及为左相，每事不譲，李林甫，林甫憾之，宻奏其好酒，颇妨政事，宗惑焉，乃除太子少保，适之遽命亲故欢防赋诗曰：避贤初罢相，乐圣且衔杯，为问门前客，今朝几个来，举朝服其度量，适之在门下也，性疎而不忌，林甫尝卖之曰：华山之下有金矿焉，采之可以富国，上未之知耳，适之心善其言，他日欵曲奏之，宗大恱顾问林甫，对曰：臣知之乆矣华山陛下本命，王气所在，不可发掘，故臣不敢言，适之由是渐见疎退，林甫隂搆陷之贬于袁州，遣御史罗希奭就州处置，适之闻命，排马牒到，仰药而死，子霅亦见害。
牛仙客为凉州都督，莭财省费军储，所积万计，崔希逸代之，具以闻，诏刑部尚书张利贞覆之有实，宗大悦，将拜为尚书张九龄谏曰：不可，尚书古之纳言，有唐已来，多用旧相，居之不然，歴践内外，清贵之地，妙有德望者充之，仙客本河，湟一吏典耳，防升清流，齿班常伯，此官邪也，又欲封之，良为不可，汉法非有功不封，唐尊汉法，太宗之制也，边将积谷帛，缮兵噐盖将帅之常务，陛下念其勤劳赏之，玉帛可也，尤不可列地封之，宗怒曰：卿以仙客寒士嫌之，若是如卿，岂有门籍，九龄顿首曰：荒陬贱，陛下过，以文学用臣，仙客起自胥吏，目不知书，韩信淮隂一壮士耳，羞与绛，灌同列，陛下必用仙客，臣亦耻之，宗不恱，翌日，李林甫奏仙客宰相材，岂不堪一尚书，九龄文吏，拘于古义，失于大体，宗大恱遂擢仙客为相，先是，张守珪累有战功，宗授之，以宰相九龄谏曰：不可宰相者，代天理物，有其人而后授，不可以赏功，若开此路，恐生人心，传曰：国家之败，由官邪也，官滥爵轻，不可理也，若赏功臣，即有故事，宗乃止。九龄由是获谴，自后朝士惩九龄之纳忠见斥，咸持禄养恩，无敢廷议矣。
容恕第十五
崔善为明，天文厯算晓达时务，为尚书左丞，令史恶其明察，乃为谤书曰：崔子曲如钩，随时待封侯，高宗谓之曰：浇薄之后，人多丑政，昔北齐奸吏歌斛律明月，高纬闇主，遂灭其家，朕虽不明，幸免斯事，乃构流言者罪之。
李靖征突厥征，颉利可汗拓境，至于大漠，太宗谓侍臣曰：朕闻主忧臣辱，主辱臣死，徃者国家草创，太上皇以百姓之故，称臣于突厥，未尝不痛心疾首，志灭匈奴，今暂劳偏师，无徃不防，单于稽首，耻其雪乎？群臣皆呼万嵗御史大夫温彦博害靖之功，劾靖军无纪纲，突厥寳货乱兵所分，太宗舍而不问。及靖凯旋，进见谢罪，太宗曰：隋将史万嵗破突厥有功不赏，以罪致戮，朕则不然，当舍公之罪，録公之勲也。
契苾何力铁勒酋长也，太宗征辽，以为前军总管，军次白崖城，矟中疮，重疾甚，太宗亲为傅药，及城破，勅求得伤，何力者付何力，令自杀之，何力奏曰：犬马犹为主，况于人乎？彼为其主致命冒白刄，而刺臣者，是义勇士也，不相识，岂是寃讐遂舍之。
裴本好谐谑，为户部郎中，时左仆射房龄疾甚，省郎将问疾，本戏曰：仆射病，何须问也？有泄其言者，既而随例龄，龄笑曰：裴郎中来，龄不死矣。
刘童为御史，东都留台，时蔺謩为留守，輙役数百人修宫内，刘童谓盛夏，不宜擅役工力，謩拒之曰：别奉进防童奏之，诏决謩二十，下谪岭南，童后因他事左授临朐令，时有勅令上佐，县令送租，謩已为司农卿，知出纳謩，雅知童清介，不以曩事嫌恶，乃召仓吏谓之曰：刘侍御顷在宪司，革非惩违令，亲自送租，固无瑕玷，数州行纳与刘侍御同行，亦必无欠折，一切令受纳，更无所问，时人赏謩忠恕。
苏良嗣为洛州长史，坐妻犯赃，左迁冀州刺史，及事释，妻妹诣良嗣初无恨色，谓之曰：牧守迁转，出入是常，不闻有所异也，后为荆州长史，高宗使中官縁江采异竹，植于苑内，中官科船载竹，所在纵暴，还过荆州，良嗣因之上疏切谏，高宗谓，则天曰：吾约束不严整，果为良嗣所怪，手诏慰谕，便令弃竹于江中，荆州旧有河东寺，后梁萧詧为其兄河东王所造，良嗣见而惊曰：此在江汉之间，与河东有何闗涉遂奏改之，良嗣寡学，深为人所笑。
卢承庆为吏部尚书，总章初校，内外官考，有一官督运，遭风失米，承庆为之考，曰：监运损粮，考中下，其人容止自若，无一言而退，承庆重其雅量，改注曰：非力所及，考中上，众推承庆之恕。
皇甫文备，与徐有功，同案制狱，诬有功党逆人奏成其罪，后文备为人所告，有功，讯之在寛，或谓有功曰彼，曩将陷公于死，今公反欲出之，何也？有功曰：尔所言者私忿，我所守者公法，安得以私害公乎！
娄师德，弱冠进士擢第，上元初，吐蕃强盛，诏募猛士以讨之，师德以监察御史应募，高宗大恱授朝散大夫，专总边任，前后四十余年，恭勤接下，孜孜不怠，而朴忠沉厚，心无适莫，狄仁杰入相也，师德宻荐之，及为同列，颇轻师德，频挤之外，使师德知之而不憾，则天觉之，问仁杰曰：师德贤乎？对曰：为将谨守贤，则臣不知，又问：师德知人乎？对曰：臣尝同官，未闻其知人，则天曰：朕之用卿，师德所荐也，亦可谓知人矣，仁杰大慙而退，叹曰：娄公盛德，我为其所容，莫窥其际也。当危乱之朝，屠灭者接踵，而师德以功名终始，识者多之初，师德在庙堂，其弟某以资高，拜代州都督，将行，谓之曰：吾以不才，位居宰相，汝今又得州牧，叨据过分，人所嫉也，将何以终之？弟对曰：自今虽有唾某面者，亦不敢言，但自拭之，庶不为兄之忧也，师德曰：此适为吾忧也，夫前人唾者，发于怒也。汝今拭之，是逆前人怒也，唾不拭，将自干，何如笑而受之，弟曰：谨受教，师德与人不竞，皆此也。
杨再思为武尉，使于京，舍于客院，盗者窃其嚢袋，邂逅遇之，盗者谢罪，再思曰：足下有遗行，勿复声，恐傍人害，足下但留公文，余并仰遗，不形顔色，时人莫测其量，累官至纳言则天朝，旱涝，輙闭坊市南门以禳之，再思晨入朝，值一重，车将牵出西门，峻而又滑驭者，遽叱牛不前，乃骂曰：一羣痴宰相，不能和得隂阳而闭坊门，遣我车行，如此辛苦，再思徐谓之曰：你牛亦自弱，不得嗔他宰相。
陆象先为蒲州刺史，有小吏犯罪，但慰勉而遣之，録事曰：此例皆合与杖，象先曰：人情相去不逺此岂不解吾意，若论必须行杖，当自汝始，録事慙惧而退，常谓人曰：天下本自无事，只是愚人扰之，始为烦耳，但静其源，何忧不简！前后厯典数州，其政如一，人吏咸思之。
端午日，宗赐宰相钟乳，宋璟既拜赐，而命医人链之，医请将归家，链子弟谏曰：此乳珎异他者，不如今付之归，恐招欺换璟，诫之曰：自尔心，然疑他心，仗信示诚，犹恐不至，矧有猜责，岂可得乎？
知防第十六
隋吏部侍郎高构典选，铨综至房，龄杜如晦愕然，正视良乆降阶抗礼，延入内斋共食，谓之曰：二贤当为兴王佐命，位极人臣，杜年稍减于房耳，愿以子孙为托，因谓裴矩曰：仆阅人多矣，未见此贤，嗟仰不已，贞观初，如晦，终右仆射，龄至司空，咸如构言。
房龄与杜如晦友善，慨然有匡主济时之志，开皇中，随父彦谦至长安，时天下寜晏，论者以为国祚无疆，龄宻告彦谦曰：隋帝盗有天下，不为后嗣，长计混淆，嫡庶使相倾夺，今虽清平，其亡可翘足而待，彦谦惊止之，因谓友人李少通曰：主上性多忌刻，不纳谏诤，太子卑弱，诸王擅威，唯行苛酷之政，不逺大之略，今虽少安，吾忧其危乱矣，少通以为不然，大业之季，其言皆騐及义师济河，龄杖防谒于军门，太宗以为谋主，毎叹曰：昔光武云：自吾得邓禹，人益亲，寡人有龄亦犹禹也，佐平天下，及终相位，凡三十二年，号为贤相，然无迹可寻，为唐宗臣，宜哉！
李靖既平突厥，倾其种落，言于太宗曰：陛下五十年后，当忧北边，至高宗末，突厥果为患，突厥初平，温彦博议，迁其人于朔方，以实空虚之地，魏徴以为不可，曰：夷不乱华，非长乆之计，开元中，防山果叛，咸如徴言。
李勣，少与乡人翟譲聚众为盗，以李宻为主言于宻曰：天下大乱，本为饥苦，若得黎阳一仓，大事济矣。遂袭取之，时在饥饿，就仓者数十万人魏徴高季辅杜正伦，郭孝恪皆客游，勣一见，便加礼敬，引之卧内，谭谑无倦，及平武牢，获戴胄，亟推荐咸至大官，时称勣有知人之鉴。
君集得幸于太宗，命李靖教其兵法，既而奏曰：李靖将反，至防之际，輙不以示臣，太宗以譲靖，靖对曰：此君集反耳，今中夏乂安，臣之所教，足以安制，四夷矣，今君集求尽臣之术者，是将有异志焉，时靖为左仆射，君集为兵部尚书，俱自朝还省，君集马过门，数步而不觉，靖谓人曰：君集意不在人，必将反矣，至十七年四月，大理囚，纥干承基告太子承干汉王元昌与侯君集反，太宗大惊，亟命召之，以出期不鞫问，且将贳其死，羣臣固争，遽请斩之！以明大法，谓之曰：与公长诀矣！遂歔欷下泣，君集亦自投于地，遂戮于四逹之衢，君集谓监者曰：君集岂反者乎？蹉跌至此！昔日藩邸，早承羁絏，击灭二虏，颇有防功，为言于陛下，乞令一子以主禋祀，太宗特原其妻，并一子为庶人，流之岭南。
马周雅善敷奏，动无不中，岑文本谓人曰：吾观马君论事多矣，援引事，古今举要删芜，言辨而理切竒锋高论徃徃间出听之靡靡，令人忘倦，然鸢肩火色，腾上必速死，恐不能乆矣无何而卒，如文本言。
秦叔寳属隋将来防儿帐内寳母死，防儿遣使吊之，军吏咸怪曰：士卒遭防多矣，将军未尝降问，吊叔寳何也防儿曰：此人勇有志节，吾岂以卑贱处之，叔寳后事李宻宻败入王世充程防金，谓叔寳曰：世充好为呪誓，乃师老妪耳，岂是拨乱主乎？后世充拒王师，二人统兵，战马上揖，世充而降，太宗甚重之，功名克成，死于牖下，皆万人敌也。
太宗破髙丽于安市城东南，斩首二万余级，降者三万余人，俘获牛马十万余疋，因名所幸山为驻跸山，许敬宗为文，刻石纪功焉，中书舍人敬播曰：圣人与天地合德，山名驻跸，此盖天意銮舆，不复更东矣，自七月攻安市城，防乃班师焉。
魏王泰有宠于太宗所给月料，逾于太子，褚遂良谏曰：圣人制礼，尊嫡卑庶，故立嫡以长，谓之储君，其所承也重矣，俾用物不计，与王者共之，庶子虽贤，不是正嫡，先王所以塞嫌疑之渐，除祸乱之源，伏见储君料物，翻少魏王，陛下非所以爱子也，文多不尽载，太宗纳之。
李义府侨居于蜀，袁天纲见而竒之曰：此郎君贵极，人臣但夀不长耳，因请舍之，托其子曰：此子七品相，愿公提挈之，义府许诺，因问天纲夀防何对曰：五十二外，非所知也。安抚使李大亮，侍中刘洎等连荐之，召见，试令咏乌立成，其诗曰：日里飏朝彩琴中伴夜啼，上林许多树，不借一枝栖，太宗深赏之，曰：我将全树借汝，岂唯一枝，自门下典仪，超拜监察御史，其后位夀咸如天纲之言。
李嗣真常与朝列，同过太清观道士刘槩辅，俨为设乐，嗣真曰：此乐宫商不和，君臣相阻之徴也角徴失次父子不和之兆也。杀声既多，哀调又苦，若国家无事，太子受其咎矣。居数月，章怀太子果为则天所搆，废为庶人，死于巴州，刘槩辅俨奏其事，自始平令擢为太常丞。
魏元忠，本名真宰，仪凤中，以封事召见，高宗与语，无所屈挠，慰喻遣之，忠不舞蹈而出，高宗目送之，谓中书令薛元超曰：此书生虽未解，朝廷礼仪，名以定体，真宰相也，则天时为酷吏，罗织下狱，有诏出之，小吏先闻，以告元忠，惊喜问汝名，何曰：元忠乃改名为元忠。
裴行俭少聪敏多艺，立功邉陲，屡克凶丑，及为吏部侍郎，赏防苏味道王勮曰：二公后当相次，掌钧衡之任，勮，勃之兄也，时李敬盛称王勃，杨炯等四人以示行，俭曰：士之致逺先噐识而后文艺也，勃等虽有才名，而浮躁浅露，岂享爵禄，杨稍似沉静，应至令长，并鲜克令终，卒如其言。
王及善为文昌左相，国因内宴，见张易之兄弟恃宠，无人臣礼，数奏抑之，则天不恱谓及善曰：卿既无事，更有游宴，但检校閤中，不须去也，及善因请假，月余，则天不之问，及善叹曰：岂有宰相而天子得一月，不见乎事可知矣！乃乞骸骨。
李迥秀任考功贠外知贡举，有进士姓崔者，文章非佳，迥秀览之良乆谓之曰：第一清河崔郎，仪貌不恶，须眉如防，精彩甚高，出身莫可量，岂必要须进士再三慰喻而遣之，闻者大噱焉。
宗东封回，右丞相张説奏言吐蕃丑逆，诚负万诛，然国家乆事征讨，实亦劳止，今甘，凉河鄯徴发不息已，数十年于兹矣，虽有克防亦有败军，此诚安危之时也，闻其悔过请和，惟陛下许其稽颡，以息邉境，则苍生幸甚，宗曰：待与王君防筹之説出谓源乾曜曰：君防勇而无谋，好兵以求利，两国和好，何以为功？彼若入朝，则吾计不行矣，竟如其言，说惧君防黩兵，终致倾覆，时隽州获鬭羊，因上鬭羊，表以讽焉，宗不纳，至十五年九月，吐蕃果犯州，杀刺史田元献，并害君防，大杀掠男女，取军赀仓粮而去，君防驰赴肃州以袭之，还至甘州，巩驿，为吐蕃所击，师徒大败，君防死之，咸如説言。
唐新语卷七
钦定四库全书
唐新语卷八       唐 刘肃 撰聪敏
贞观中，有雄雉集于东宫，明徳殿，太宗问羣臣曰：是何祥也？褚遂良对曰：昔秦文公时，有童子化为雉，雌者鸣于陈仓，雄者鸣于南阳，童子言曰：得雄者王，得雌者霸，文公以为寳鸡祠，汉光武膺得雄之祥，遂起南阳，而有四海，陛下旧封秦王，故雄雉见于秦地，所以彰明徳也，太宗悦曰：立身之道，不可无学，遂良博识，深可重也。
秦府仓曹李守素，尤谙氏族，时人号为肉谱，虞世南语人曰：昔任彦升善谭经籍，称为五经笥，今宜改仓曹为人物志。
太宗尝出行，有司请载书以从，太宗曰：不须虞世南，在此行秘书也，世南为秘书监，于省后堂集，羣书中奥义，皆应用者，号北堂书钞，今此堂犹存其书，盛行于代。
卢庄道，年十三，造于父友髙士廉以故人子引坐，防有献书者，庄道窃视之，谓士廉曰：此文庄道所作，士廉甚怪之，曰：后生何轻薄之行，庄道请讽之，果通，复请倒讽又通，士廉称叹良乆庄道谢曰：此文实非庄道所作，向窥记之耳，士亷即取他文及案牍试之，一览倒讽并呈，己作文章，士廉具以闻，太宗召见防试，擢第十六，授河池尉，满复制举，擢甲科，召见，太宗识之，曰：此是朕聪明，小儿耶？授长安尉，太宗将録囚徒，京宰以庄道幼年惧不举，欲以他尉代之，庄道不从，但闲暇，不之省也，时系囚四百余人，令丞深以为惧，翌日，太宗召囚，庄道乃徐状以进，引诸囚入庄道，评其轻重，留系月日，应对如神，太宗惊叹，即日拜监察御史。
冯智戴髙州首领盎之子，贞观初，奉盎并入朝，太宗闻其善，兵法试指山际云以问之，曰：其下有贼，今日可击否？对曰：可击，问何以知之？对曰：云形似树，日辰在金，金能制木，击之必胜，太宗竒之授左武卫将军。
王义方博学有才华，杖防入长安数月，名动京师，勅宰相与语，侍中许敬宗以员外郎独孤悊，有词学，命与义方谭及史籍，屡相诘对，义方惊曰：此郎何姓？悊曰：独孤义方曰：识字耶？悊不平之，左右亦愤愤，斯须复相，诘乃错乱其言，谓悊曰：长系识字耶？若此者再三，悊不胜忿怒，对敬宗殴之，敬宗曰：此拳虽俊，终不可为，乃黜悊，拜义方为侍御史。
贾嘉隐年七嵗以神童召见，时太尉长孙无忌，司空李勣于朝堂立语，戏谓之曰：吾所倚者何树？嘉隐对曰：松树，勣曰：此槐也何忽言松？嘉隐曰：以公配木，则为松树无忌，连问之曰：吾所倚者何树？嘉隐曰槐树，无忌曰：汝不能复矫对也，嘉隐应声曰：何须矫对？但取其以配木耳，勣曰：此小儿作獠面，何得如此聪明，嘉隐又应声曰：胡面尚为宰相，獠面何废聪明？勣状貌胡也。
贾言忠数嵗能讽书日，万言七嵗神童擢第，事亲以孝闻，迁监察御史，时有事辽海，委以支度军粮，还奏便宜，迁侍御史，髙宗问辽东事宜，言忠奏辽东可平，画其山川地势，皆如目见，又问：诸将所能言，忠对曰：李勣先朝旧臣，圣鉴所悉，厐同善虽非鬭，将所持军严整，薛仁贵勇冠三军，名可震敌髙偘俭素自处，中果有谋，契苾何力沉毅持重，有统御才，颇翦之俦，诸将夙夜小心，忘身忧国，莫逮于李勣，髙宗深纳之，累迁吏部员外。
魏奉古制举擢第，授雍丘尉，尝九日公防有客草序五百言，奉古览之曰：此旧文援笔倒疏之草，序者黙然自失，列坐抚掌奉古，徐笑曰：适览记之，非旧习也，由是知名，时姚珽莅汴州，羣寮毕谒，珽召奉古前曰：此聪明尉耶？他日持廏目令示奉，古奉古一览，便讽千余言，珽惊起曰：仕宦且四十年，未尝见此，终兵部侍郎。
裴琰之，弱冠为同州司戸但以行乐为事畧不视案牍，刺史李崇仪怪之，问户佐，户佐对司户，小儿郎不闲书判，数日，崇仪谓琰之曰：同州事物殷繁，司户尤甚，公何不别求京官，无为滞此司也，琰之唯诺，复数日，曹事委积，众议以为琰之不知书，但遨游耳，他日，崇仪召入励而责之，琰之出问户，佐曰：文案几何？对曰：急者二百余道，琰之曰：有何多如此？逼人命毎，案后连纸十张，令五六人，供硏墨防笔，琰之不上防，语主案者畧言其事意，倚柱而断之，词理纵横，文笔灿烂，手不停缀，落纸如飞，倾州官寮，观者如堵，既而回案于崇仪，崇仪曰：司户解判耶？户佐曰：司户大髙手笔仍未之竒也比四五案，崇仪悚怍，召琰之降阶谢曰：公词翰若此，何忍藏锋以成鄙夫之过，由此名动一州，数日，闻于京邑，除雍州判司子漼，开元中，为吏部尚书。
李嗣真聪敏多才，能以许州判佐直，文馆髙宗东封还，幸孔子庙，诏赠太师，命有司为祝文，司文郎中雷少頴，次直撰进，不称防御笔，瀎破付左，寺丞贺兰敏之已下战栗，遽召嗣真咋笔立成，其章句云：庶能不遗百代，助损益而可知，永鉴千年，同比肩而为友，髙宗览之问曰：谁作此文？有司言：嗣真髙宗曰：此人那解我意，遂有此句，诏加两阶，时敏之恃宠骄盈，嗣真审其必败，谓所亲曰：久荫大树，或有颠坠，吾属无矣，因饥年讽执政，求出为义乌令，敏之则天姊子也，无何，果败。
天授中夀春郡王成器等五人同日，册命有司忘载册文，及百寮在列，方知阙礼，宰臣已下相顾失色，中书舍人王勮，立召小吏五人，各执笔，口授分写，斯须而毕，词理典赡，举朝叹服。
唐休璟为灵武大总管谙练边事，自碣石西逾四镇，绵亘万里，山川要害，皆记在目前，先是，突厥与诸畨相攻，安西道絶表奏押至，则天令宰臣商度事宜，休璟俄顷草奏，使施行居十余日，安西道，果奏请兵马，应接程期，一如所画，则天谓休璟曰：恨用卿晩乃委以政事，谓魏元忠等曰：休璟谙练边事，卿等十当一也。
宗幸成都，给事中裴士淹从士淹聪悟柔顺，颇精歴代史，宗甚爱之，马上偕行，得备顾问，时肃宗在凤翔，毎有大除拜辄啓闻，房琯为将，宗曰：此不足以破贼也，歴评诸将并云：非灭贼材，又曰：若姚崇在，贼不足灭也，因盛言崇之宏才，远畧语及宋璟，宗不悦，曰：彼卖直以沽名耳，歴数十余人，皆当其目，至张九龄亦甚重之，及言李林甫曰：妬贤嫉能，亦无敌也。士淹因啓曰：既知如此，陛下何用之乆耶宗黙然不应。
文章
杜淹为天防府兵曹杨文干之乱流越隽，太宗勘内难，以为御史大夫，因咏鸡以致意焉。其诗曰：寒食东郊，道阳沟竟出笼花冠，偏照日芥，羽正生风，顾敌知心勇先鸣，觉气雄长，翘频扫阵利，距屡通中飞，毛遍緑野洒血渍芳丛，虽言百战胜防自不论功，淹聪辩多才艺，与韦福嗣为莫逆之友，开皇中，相与谋曰：主上好嘉遁，苏威以幽人见擢，盍各効之？乃俱入太白，佯言隐遁，隋文帝闻之，谪戍江表，后还乡里，以经籍自娱，吏部郎中髙构知名表荐之，大业末，为御史中丞，雒阳平将委质于隐，太子房龄恐资敌，遽啓用之，寻判吏部尚书，叅议政事。
太宗在洛阳，宴羣臣于积翠池，酒酣，各赋一事，太宗赋尚书曰：日昃翫百篇，临灯披五典，夏康既逸怠，商辛亦沉湎，恣情昏主，多克己明君，鲜灭身资，累恶成名，由积善魏徴赋西汉曰：受降临软，道争长趣鸿门，驱传渭桥上，观兵细柳屯，夜燕经栢谷，朝游出杜原，终借叔孙礼，方知天子尊，太宗曰：魏徴每言必约我以礼。
李百药徳林之子才行相继，海内名流，莫不宗仰，藻思沉蔚，尤工五言，太宗常制帝京篇，命其和作叹其精妙手诏曰：卿何身之老而才之壮，何齿之宿？而意之新及悬车告老，怡然自得，穿池筑山，以诗酒自适，尽平生之意。
髙宗承贞观之后，天下无事，上官仪独为宰相，尝凌晨入朝，循洛水堤，步月，徐辔咏诗曰：脉脉大川流，驱马歴长洲鹊飞山月曙，蝉噪野云，秋音韵凄响，羣公望之如神仙焉。
华阴杨炯与绛州王勃范阳卢照隣，东阳骆宾王皆以文词知名，海内称为王。杨卢骆，他日，崔融与张説评论勃等曰：勃文章宏放，非常人所及，炯与照隣可以企之説曰杨盈川之文，如悬河注水，酌之不竭，既优于卢，亦不减王，耻居王后，则信然，愧在卢前，则为误矣。
苏味道使岭南，闻崔马二，侍御入省，因寄语曰：振鹭齐飞，日迁鸎逺聴闻明光共待漏清鉴，各披云，喜得廊庙，举嗟为台阁分，故林懐栢悦新幄阻，兰薰冠，去神羊影，车连瑞雉，羣独怜南斗外空，仰列星文，味道，富才华代，以文章著称，累迁凤阁侍郎，知政事，与张锡俱坐，法系于司刑寺，所司以上相之，贵所坐事轻，供待甚备，味道终不敢当，不乘马，步至系所，席地而卧，蔬食而已，锡乘马至寺舍，三品院，气色自若，帷屏饮膳，无忝平居，则天闻之原，味道而放锡于岭南。
刘懐一有才藻，自瀛洲司法，拜右台殿中，时右台监察邓戌，迁左台殿中懐一赠之诗曰：惟昔忝多士，无双仰异材，鹰鹯同效，逐鹓鹭，忝游陪入，仕光三命，迁荣歴二台隔墙，钦素躅对阁，限清埃紫曙，春光早兰闱，曙色催，谁怜夕鸟至，空想邓林隈。
吕太一拜监察御史里行，自负才华，而不即真，因咏院中丛竹，以寄意焉。其诗曰：擢擢当轩竹，青青重嵗寒心贞徒见赏，箨小未成竿，同列张沈和之曰：闻君庭竹咏，幽意嵗寒多叹息为冠，小良工将柰何？后迁户部员外，户部与吏部隣司，吏部移牒户部，令墙宇悉竪棘，以防令史交通，太一牒报曰：眷彼吏部，铨综之司，当须简要清通，何必竪篱揷棘省中，赏其俊防。
贺遂亮与韩思彦同在宪台，钦思彦之风韵赠诗曰：意气百年，内平生一寸心，欲交天下士，未面己虚襟，君子重名义，直道冠衣，风云行可托，懐抱自然深落霞静，霜景坠叶下风，林若上南登岸，希访北山岑，思彦酬之曰：古人一言，重常谓百年轻，今投欢防面，顾盼尽平，生裾非所托，琴酒，冀相并累日，同游处通宵，欵素诚霜，飘知柳脆，雪冒觉松贞，愿言何所道？幸得嵗寒名。
张宣明有胆气，富词翰，尝山行，见孤松尝翫久之，乃赋诗曰：孤松郁山椒，肃爽凌平霄，既挺千丈，榦亦生百尺条，青青恒一色，落落非一朝大厦，今已构，惜哉！无人招寒霜，十二月，枝叶独不凋，凤阁舎人梁载言赏之曰：文之气质，不减于长松也，宣明为郭振判官，使至三姓咽麫，因赋诗曰：昔闻班家子，笔砚，忽然投一朝抚长，劔万里入荒陬，岂不厌艰险，只思清国雠，山川，去何嵗霜露几逢秋，玉塞已遐廓，铁关方阻修，东都日窅窅，西海此悠悠，卒使功名建长，封万里侯，时人称为絶唱。
李峤，少负才华，代传儒学，累官成均祭酒，吏部尚书，三知政事，封郑国公长夀三年则天征天下铜五十余万斤，铁三百三十余万，钱二万七千贯，于定鼎门内，铸八棱铜柱髙九十尺，径一丈二尺，题曰大周万国述徳天枢纪革命之功，颂皇家之徳天枢下铸铁山铜龙，负戴狮子，麒麟围绕，上有云盖，盖上施盘龙，以托火珠珠髙一丈围三丈，金彩荧煌，光侔日月，武三思为其文，朝士献诗者，不可胜纪，惟峤诗冠絶当时其诗曰：辙迹光西，勲名纪北燕，何如万国？防讽徳九门前灼灼，临黄道，迢迢入紫烟，仙盘正下露髙柱欲承天山，丛云起，珠疑大火悬，声流尘作劫，业固海成田，圣泽倾尧酒，熏风入舜，欣逢下生日，还偶上皇年后，宪司发峤附防韦庶人，左授滁州别驾而终，开元初，诏毁天枢，发卒销烁，弥月不尽，洛阳尉李休烈赋诗以咏之，曰：天门街里倒天枢，火急先须卸火珠，计合一条丝线挽，何劳两县索人，夫先有讹言云一条线挽天枢，言其不经久也，故休烈诗及之，天枢之北，韦庶人继造一台，先此毁拆。
则天初革命，大搜遗逸，四方之士，应制者向万人，则天御雄阳城南门，亲自临试，张説对防为天下第一，则天以近古以来，未有甲科，乃屈为第二等，其警句曰：昔三监翫常，有司既纠之以猛，今四罪咸服，陛下宜济之以寛，拜太子挍书，仍令写防本于尚书省颁示朝集，及蕃客等以光大国，得贤之美。
陆余庆孙海长于五言诗，甚为诗人所重，性峻不附权要，出牧潮州，但以诗酒自适，不以逺谪介意，题奉国寺诗曰：新秋夜何爽露下，风转凄一，磬竹林里千灯花塔，西题龙门寺诗曰：牕灯林霭里，闻磬水声，中更筹中有防炉烟满夕风，时人推其警防。
长夀中有荥阳郑蜀，賔颇善五言，竟不闻达，年老，方授江左一尉，亲朋饯别于上东门，蜀賔赋诗留别曰：畏途方万里，生涯尽百年，不知将白首何处是黄泉，酒酣，自咏声调，哀感满坐，为之流涕，竟卒于官。
神龙之际，京城正月望日盛饰灯影之，会金吾弛禁，特许夜行，贵游戚属，及下俚工贾，无不夜游，车马骈阗，人不得顾王主之家，马上作乐，以相夸竞，文士皆赋诗一章，以纪其事，作者数百人，唯中书侍郎苏味道，吏部员外郎郭利贞，殿中侍御史崔液三人为絶唱味道诗曰：火树银花合星桥铁鏁，开暗尘随马去，明月逐人来游骑，皆秾李行歌尽落梅，金吾不禁，夜玉漏莫相催，利贞曰：九陌连灯影千门，度月华倾城出寳骑匝路转香车烂漫，唯愁晓周旋，不问家，更逢清管，发处处落梅花，液曰：今年春，色胜常年，此夜风光，正可怜鳷鹊楼前新月满凤凰台上寳灯燃，文多不尽载。
刘希夷一名挺芝，汝州人，少有文华，好为宫体，词防悲苦，不为时所重，善搊琵琶，尝为白头翁咏曰：今年花落顔色改，明年花开复谁在？既而自悔曰：我此诗似防与石崇白首同所归，何异也？乃更作一句云：年年嵗嵗花相似嵗嵗年年人不同，既而叹曰：此句复似向谶矣，然死生有命，岂复由此？乃两存之诗成，未几，为奸所杀，或云宋之问害之，后孙翌撰正声集，以希夷为集中之最，由是稍为时人所称。
张文成以词学知名，应下笔成章才髙位下词标文苑等三入科，俱登上第，转洛阳尉，故有咏鷰诗，其末章云：变石身犹重，衔泥力尚微，从来赴甲第，两起一双飞，时人无不讽咏，累迁司门员外，文成，凡七应举，四叅选其判策，皆登甲第，科员半千谓人曰：张子之文，如青铜钱，万拣万中，未闻退时，故人号青铜学士，久视中，太官令马仙童陷黙啜，问：张文成何在？仙童曰：自御史贬官黙啜曰：此人何不见用也，后新罗，日本使入朝，咸使人就写文章而去，其才逺播如此。
魏求己自御史左授山阳丞为诗曰：朝升照日，槛夕次下乌台，风竿一眇邈，月树几徘徊，翼向髙标敛声随下，调哀懐燕首自白，非是为年催。
郑繇少工五言，开元初，山范为岐州刺史，繇为长史，范失白鹰，深所爱惜，因为失白鹰诗，以致意焉。其诗曰：白昼文章乱，丹霄羽翮，齐云间呼暂下，雪里放还，迷梁苑惊池鹜，陈仓拂野鸡，不知寥廓，外何处别？依栖，甚为时所讽咏，子审亦以文章知名。
宗朝，张说为丽正殿学士常献诗曰：东壁，图书府西园翰墨，林讽诗闻国政讲易见天心，宗深佳赏之，优诏答曰：得所进诗，甚为佳妙，风雅之道，斯焉可观，并据才能畧为赞述具如别纸，宜各领之，宗自于防牋上八分书说赞曰：徳重和鼎功，逾济川，词林秀发，翰苑光鲜，其徐坚以下并有赞述，文多不尽载。
张説徐坚同为集贤学士十余年，好尚颇同，情契相得，诸学士凋落者众，唯説坚二人存焉，説手疏诸人名，与坚同观之，坚谓説曰诸公昔年皆擅一时之美，敢问孰为先后？説曰李峤崔融薛稷，宋之问，皆如良金美玉，无施不可，富嘉謩之文，如孤峯絶岸壁立万仞，丛云郁兴，震雷俱发，诚可畏乎？若施于廊庙，则为骇矣，阎朝隐之文，则如丽色靓妆，衣之绮绣，燕歌赵舞，观者忘忧，然之风雅，则为罪矣；坚曰：今之后进，文词孰贤？说曰：韩休之文，有如太羮酒，虽雅有典则，而薄于滋味，许景先之文，有如丰肌腻体，虽秾华可爱，而乏风骨，张九龄之文，有如轻缣素练，虽济时适用，而窘于边幅，王干之文，有如琼林，玉斚虽烂然可珍，而多有玷缺，若能箴其所阙，济其所长，亦一时之秀也。
唐新语卷八
<子部,小说家类,杂事之属,唐新语>
钦定四库全书
唐新语卷九       唐 刘肃 撰著述
太宗欲见前代帝王事得失，以为鉴戒，魏徴乃以虞世南，褚遂良萧徳言等采经史百家之内，嘉言善语，明主暗君之迹为五十卷，号羣书理要上之，太宗手诏曰：朕少尚威武，不精学业，先王之道，茫若涉海，览所撰书，博而且要，见所未见，闻所未闻，使朕致治稽古，临事不惑，其为劳也，不亦大哉！赐徴等绢千匹，防物五百段，太子诸王各赐一本。
贞观中纪国寺僧慧静撰续英华诗苑十卷，行于代，慧静尝言曰：作之非难，鉴之为贵，吾所搜拣，亦诗三百篇之次矣，慧静俗姓房有藻识，今复有诗编十卷，与英华相似，起自梁代，迄于今朝，以相从，多于慧静所集而不题，撰集人名氏。
江，淮间为文选，学者起自江都曹宪，贞观初，州长史李袭誉荐之徴为文馆学士，宪以年老不起，遣使就拜，朝散大夫，赐帛三百疋，宪以仕隋为秘书学徒数百人，公卿亦多从之学，撰文选音义十巻年百余嵗乃卒，其后句容许淹，江夏李善公孙罗相继以文选教授，开元中，中书令萧嵩以文选是先代旧业，欲注释之，奏请左补阙王智明金吾卫佐，李成进士，陈居等注文选，先是，东宫卫佐，冯光震入院，校文选，兼复注释解蹲鸱云：今之芋子，即是着毛，萝卜院中学士向挺之萧嵩抚掌大笑，智明等学术非深，素无修撰之艺，其后或迁功竟不就。
太宗谓监修国史房龄曰：比见前后汉史载雄，甘泉羽猎，司马相如子虚上林，班固两都赋此，既文体浮华，无益劝戒，何暇书之史策，今有上书论事，词理可裨于政理者，朕或从或不从，皆须备载。
代有释昙刚，制山东士大夫列三卷，其假冒者，悉不録署云，相州僧昙刚撰，左散骑常侍柳冲亦明氏族，中宗朝为相州刺史，询问旧老，咸云：自隋朝以来，不闻有僧昙刚，葢惧见害，于时而匿其名氏耳。
开元初，左庶子刘子奏议请废郑注孝经依孔注老子，请停河上公注行，王弼注易传，非子夏所造请停，引今古为证，文多不尽，载其畧曰今所行孝经题曰郑氏，爰在近古，皆云是郑，而魏晋之朝，无有此说，后魏，北齐之代立于学官，盖时俗无识，故致斯谬，今验孝经非郑所注，凡十二条，又今俗所行，老子云：是河上公注序云：河上公者，汉文帝时人庵于河上，因以为号，以所注老子授文帝因冲空上天，此乃不经之鄙言，习俗之虚语，案艺文志注老子有三家而无河上公注，虽使才别朱紫，粗分菽麦，亦皆嗤其过谬，况有识者乎？艺文志，易有十三家而无子夏传，子争论，颇有条贯，防苏宋文吏拘于流俗，不能发明古义，竟排斥之，深为识者所叹，梁载言十道志，解南城山，引后汉书云：郑遭黄巾之难，客于徐州，今者有孝经序，相承云，郑氏所作，其序曰：仆避难于南城山，栖迟岩石之下，念昔先人余暇，述夫子之志，而注孝经，盖康成孙所作也。陆徳明亦云：案郑志及晋中经部并无，惟晋穆帝集讲孝经云：以郑注为主，今验孝经注与康成所注五经，体并不同，则刘子所引证，信有徴矣。
萧何封酂侯？先儒顔师古以为酂，及筑阳，皆南阳县也，今属襄州，窃以凡封功臣，多就本土，盖欲荣之也，张良封留侯，是为成例，案班固泗州亭碑云，文昌四友，汉有萧何，序功第一，受封于酂，【音嵯，】汉书是班氏所修泗州碑，是孟坚所作，何须穿凿更制，别音乎。
刘子直史馆，时宰臣萧至忠，纪处讷等并监修国史，子以执政秉权，事多掣肘，辞以著述无功，求解史任，奏记于至，忠等其畧曰伏见毎汲汲于劝诱，勤勤于课责，云坟籍事重，努力用心或嵗序已奄何时辍手？纲维不举，督课徒勤，虽威以刺骨之刑，朂以悬金之赏，终不可得也。语曰：陈力就列，不能者止，仆所以比者布懐知己歴讼羣公屡辞载笔之官，欲罢记言之职者，正为此耳。当今朝号得人，国称多士，蓬山之下，直彦比肩，芸阁之间英竒接武仆既功，亏刻鹄笔，未获麟徒，殚太官之膳，虚索长安之米，乞以本职还其旧居，多谢简书，请避贤路，文多不尽载，至忠惜其才，不许，宗楚客恶其正直，谓诸史官曰：此人作书如是，欲置我于何地？子着史，通二十篇，备陈史册之体。
开元十年，宗诏书院撰六典以进，时张説为丽正学士，以其事委徐坚，沉吟嵗余谓人曰：坚承乏，已曽七度，修书有凭准，皆似不难，唯六典歴年措思未知所从，説又令学士母婴等检，前史职官，以今式分，入六司，以今朝六典，象周官之制，然用功艰难，绵歴数载，其后张九龄委陆善经，李林甫委苑咸至二十六年始奏上，百寮陈贺，迄今行之。
开元十二年，沙门一行造黄道游仪以进，宗亲为之序，文多不尽，载其畧曰孰为天大？此焉取则？均以寒暑分诸晷刻盈缩，不愆列舎不忒制器垂象，永鉴无惑，因遣太史官驰徃安南及蔚州，测日影，经年乃定。
宗谓张説曰儿子等，欲学缀文，须检事，及防文体，御览之辈，部帙既大，寻讨稍难，卿与诸学士撰集要事，并要文以相从，务取省便令儿子等易见成就也，説与徐坚韦述等编此进上，诏以初学记为名，赐修撰学士束帛有差，其书行于代。
道家有庚桑子者，代无其书，开元末，襄阳处士王源撰，亢仓子两卷以补之，序云：庄子谓之庚桑子，史记作亢桑，子列子作亢仓子，其实一也。源又取庄子庚桑楚一篇为本，更取诸子文义相者，合而成之，亦行于代。
从善
魏徴尝取急还奏曰：人言陛下欲幸山南，在外装束悉了，而竟不行，何因有此消息，太宗笑曰：当时实有此心，畏卿嗔，遂停耳。
韦悰为右丞，勾当司农木橦七十价，百姓四十价，奏其隐没，太宗切责有司，召太理寺卿，孙伏伽亟书，司农罪伏伽奏曰：司农无罪，太宗骇而问之，伏伽曰：只为官木橦贵，所以百姓者贱，向使官木橦贱，百姓无由贱，但见司农识大体，不知其过也，太宗深赏之，顾谓韦悰曰：卿识用欲逮伏伽逺矣。
贞观中，金城坊有人家为胡所劫者，久捕贼不获，时杨纂为雍州长史，判勘京城坊市，诸胡尽禁，推问司法，叅军尹伊异判曰：贼出万端，诈伪非一，亦有胡着汉帽，汉着胡帽，亦须汉里兼求不得，胡中直觅，请追禁西市，胡余请不问，纂初不同，其判遽命沉吟，少选，乃判曰：纂输一筹，余依判，太宗闻之，笑曰：朕用尹伊杨纂即伏输一筹，朕复得几筹耶？俄果获贼尹，伊尝为坊州司户，尚药局牒省索杜若，省符下坊州供送伊判之曰：坊州本无杜若，天下共知，省符忽有此科，应由谢朓诗误，华省曹郎如此，判岂不畏二十八宿向下笑人，由是知名，改补雍州司法。
郭翰为御史，巡察陇右，所经州县多为按劾，次于宁州，时狄仁杰为刺史，风化大行，翰才入境，耆老荐之状，已盈于路，翰就馆，以州所供，纸笔置于案，召府寮曰入境，其政可知，愿成使君之美，无为久留，徒烦扰耳，即命驾而去，翰性寛简不苛，读老子至和其光，同其尘，慨然叹曰：大雅君子，明哲以保其身，乃祈执政，辞以儒门，不愿持宪，改授麟台郎，时刘袆之坐赐死，既洗沐，而神色自若，命其子草谢死表，其子哀号将絶不能书监刑者催逼之，袆之乃自操纸，授笔即成，词理恳至，见者无不伤痛，时翰读之，为宦者所奏，左授巫州司户，俄而徴还。
陆象先为益州长史，奏嘉卭路逺请凿岷山之南，以从防近，发卒从役，居人不堪，多道亡，瘉死，行旅无利，左拾遗张宣明监姚嶲诸军事，兼招慰使，乃亲验其路，审其难险，移牒益州，曰：此路髙山临云深谷无景，至有斗絶巨险，殆不通人，踪经之者，必搏壁傍崖，胁息而度，虽竟日登顿二十许里，木人犹堪泪下，铁马亦可蹄穿，象先览之兢惕，遽罢役，仍旧路以闻，蜀人頼焉。
谀佞
太宗尝指一树下曰：此嘉树，宇文士及从而美之不容口，太宗正色谓之曰：魏徴尝劝我逺佞人我不悟，佞人为谁？意常疑汝，而未明也，今乃果然，士及叩头谢曰：南衙羣臣面折廷争，陛下常不举手，今臣幸在左右，若不少顺从，陛下虽贵为天子，复何聊乎？太宗怒乃解。
代州都督刘兰谋反，腰斩之，将军邱行恭希防探心肝而食，太宗责之曰：典自有常科，何至于此！若食逆者心肝而为忠孝，则兰之心肝，当为太子，诸王所食，岂到汝乎？行恭慙谢而退，兰本青州，明经遇乱，为乡里所称，保完青郡逺近归之初降李密，密败归国，在代州为游客，所告遂族灭。
许敬宗父善心与虞彞同为宇文化及所害封徳彝时为内史舎人备见其事，贞观初，敬宗以便佞承恩徳彝薄其为人，毎谓人曰：虞世基被戮，虞世南匍匐以请代，善心之死，敬宗蹈舞以求生，敬宗深愧悔焉！初，帝之被戮也，隋官谒贺，化及善心独不至，化及以其人望而释之，善心又不舞蹈，由是见害，及为封徳彝立传盛加其罪恶，掌知国史，记注不直，论者尤之，与李义府赞立则天屠害朝宰，公卿已下重足累息，移皇家之社稷，勦生人之性命，敬宗手推毂焉，子昻颇有才藻，为太子舎人母裴氏早卒，裴侍婢有姿色，敬宗以为继室，假姓虞氏，昻素与之通，敬宗奏昻不孝，流于岭南，又纳资数十万，嫁女与蛮首领冯盎子及监门将军钱九陇男，九陇本皇家，人敬宗贪财，与之婚姻，曲为九陇，叙其阀阅，又为子娶尉迟寳琳孙女利其金帛，乃为寳琳父敬徳修传隐其过咎，太宗作威凤赋，赐长孙无忌，敬宗改云：赐敬徳其虚美隐恶，皆此也，敬宗卒，博士袁思古等议曰：敬宗位以才升，歴居清级，弃长子于荒徼，嫁少女于夷落，闻诗，闻礼事絶于趋庭纳采，问名，唯同于黩货，易名之典，须凭实行，案諡法名与实爽曰谬，请諡为谬。敬宗孙彦伯诉于执政，请改諡，礼官议，以为既过能改曰恭，乃諡为恭。彦伯昻之子也，既与思古忿竞，将于众中殴之，思古谓曰：吾与贤家君报雠，縁何反怒彦伯，大慙而退。
髙宗末年苦风，头重，目不能视，则天幸灾，逞己志，潜遏絶医术，不欲其愈，及疾甚，召侍医张文仲，秦鸣诊之，鸣曰：风毒上攻，若颊头出少血，则愈矣。则天中怒曰：此可斩，天子头上，岂是试出血处耶？鸣叩头，请命髙宗曰医之议，病理不加罪，且我头重闷，殆不能忍，出血未必不佳，朕意决矣，命刺之鸣，刺百防及脑户出血髙宗曰：吾眼明矣，言未毕，则天自帘中顶礼以谢鸣，等曰：此天赐我师也，躬负缯寳以遗之髙宗甚愧焉。
则天称尊号，以睿宗为皇嗣，居东宫，雒阳人王庆之希防率浮伪千余人诣阙请废皇嗣而立武承嗣为太子，召见两泪交下，则天曰皇嗣，我子柰何废之？庆之曰：神不享非，今日谁国？而李氏为嗣耶？则天固谕之，令去，庆之终不去，面覆地以死请，则天务遣之，乃以内印印纸，谓之曰：持去矣，须见我以示门者，当闻也，庆之持纸去来自若，此后屡见，则天亦烦而怒之，命李昭徳赐杖昭徳命左右引出，光政门外，昌言曰：此贼欲废皇嗣，而立武承嗣，命扑之，眼耳皆血出，乃榜杀之。
则天朝，尝三月降雪，凤阁侍郎苏味道等以为祥瑞，草表将贺，左拾遗王求礼止之，味道曰：此佳事，何为诳妄？以贺朝廷，求礼曰：宰相不能燮理阴阳令，三月，降雪此灾也，乃诬为瑞，若三月雪是瑞雪，腊月雷当为瑞雷耶？举朝善之，遂不贺，求礼方正有词华，歴左台殿中转卫王掾而卒。
魏元忠为御史大夫，卧病，诸御史省之，侍御史郭霸独后，见元忠忧形于色，请视元忠便液，以验疾之轻重，元忠辞拒霸，固请尝之，元忠惊惕，霸憙悦曰：大夫泄味甘，或不瘳，今味苦矣，即日当愈。元忠刚直，甚恶其佞，露其事于朝廷。
张易之兄同休，尝请公卿宴于司礼寺，因谓御史大夫杨再思曰：公面似髙丽请作髙丽舞再思欣然帖纸，旗巾子反，披紫袍作髙丽舞畧无慙色再思又见，易之弟昌宗以皃美被宠，因谀之曰：人言六郎似莲花，再思以为不然，只是莲花似六郎耳，有识咸笑之，后昌宗兄弟犯赃，则天命桓彦范，李承嘉勘当以取实，经数日，彦范等奏昌宗兄弟共有赃四千余贯，法当解职，昌宗奏，臣有功于国家，所犯不至，解免，则天问诸宰臣曰：昌宗于国有功否？再思时为内史奏曰：昌宗合链神丹，圣躬服之有效，此实莫大之功，乃赦之，天下名士，视再思如粪土也。
成敬竒有俊才，文章可立就，为大理正，与姚崇有姻亲，崇寝疾敬竒造宅省焉，对崇涕泣，懐中置生雀数头，乃一一持出，请崇执手而后放之，祝云：愿令公速愈，崇勉而从之，敬竒既出崇忿其谀媚，谓子弟曰：此泪亦从何而来？自兹不复接遇。
郑愔者，沧洲人来俊臣罗织文状，皆愔草定张易之兄弟荐为殿中侍御史，易之败，黜为宣州司户，既而归武三思用事，将害桓，敬等愔揣知其情，求谒三思，三思见之，愔先哭甚哀，既而大笑，三思怪问其故，对曰：前哭甚哀者，吊大王国破家亡也，后大笑者，贺大王得愔也，柬之等五人为上所忌，日夜为计，非剪除大王，不足以快其意，大王岂不知之！今据将相之权，运以过人之智，则兵不血刃，易于反掌，今料大王之势，孰与则天大王不去，五王身有累卵之危，此愔所以寒心也，三思大恱引与登楼，谋陷五王而杀之，皆崔湜，郑愔之谋也，累迁吏部侍郎，卖官为务，后与谯王重福搆逆而死。
太平公主沉断有谋，则天爱其，已诛二张，灭韦氏，咸頼其力焉，睿宗朝军国大事皆令宰相就宅谘决，然后以闻，睿宗与羣臣呼公主为太平，宗为三郎，凡所奏请，必问曰：与三郎商量未，其见重如此。其宰相有七四出其门，宗孤立而无援，及窦懐贞等诛，乃遁于山寺，俄赐自尽，窦懐贞倾巧进用，累迁晋州长史，谄事中贵，尽得其懽心，韦庶人乳母王氏，本蛮婢也，懐贞聘之为妻，封莒国夫人，俗谓妳母之聓，曰阿防懐贞每日谒见，及进奏表状列其官，次署曰翊圣皇后阿防，时人鄙之，呼为防懐贞欣然自得，韦庶人败，遂斩其妻，持首以献，居宪台及京尹，毎视事，见无须者，误以为中官必曲加承接，睿宗践阼，懐贞位极人臣，道谀不悛，以至于败，先天中，宗勘内难，懐贞投水死。
驸马，张垍以太常卿翰林院供奉官，赞相礼仪，雍容有度，宗心悦之，谓垍曰：朕罢希烈相，以卿代之，垍谢不敢当，杨贵妃知之，以告杨国忠，国忠深忌之，时安禄山入朝，宗将加宰相，命垍草诏，国忠谏曰：禄山不识文字，命之为相，恐四夷轻侮于唐，宗乃止。及禄山归范阳，诏髙力士送于长乐陂，力士归，宗问曰：禄山喜乎？力士对曰：禄山恨不得宰相，颇怏怏，有言：国忠遽曰：此张垍告之也，宗不察，国忠之诬疑，垍漏泄大怒，黜垍为卢溪郡司马，兄均为建安郡，司马弟垹为宜春郡司马。
唐新语卷九
钦定四库全书
唐新语卷十       唐 刘肃 撰厘革
武徳九年十一月，太宗始躬亲政事，诏曰：有隋御宇，政刻刑烦，上懐猜阻，下无和畅，致使朋友游好，庆吊不通，卿士聨官，请问斯絶，自今以后，宜革前弊，庶上下交泰，品物咸通，布告天下，使知朕意。由是风一变，浇漓顿革矣。
故事，江南天子，则白帢帽，公卿则巾褐裙襦，北朝杂以外国之制，北齐有长帽，短靴，合袴袄子，朱紫黄，各随其好，天子多服绯袍，隋代帝王贵臣，多服黄纹绫袍，乌纱帽，九环带，乌皮六合靴，百官常服，同于走庶，皆着黄袍及衫，出入殿省，后乌纱帽渐废，贵贱通用折上巾，以代冠用靴，以代履折上巾，戎服也。靴，胡履也，咸便于军旅，昔绍与魏武帝战于官渡，军败，复巾渡河，逓相仿效，因以成俗，初用全幅，皂向后幞，发谓之幞头，周武帝才为四脚，武德以来，始加巾子，至贞观八年，太宗初服翼善冠，赐贵臣进德冠，因谓侍臣曰：幞头，起自周武帝盖取便于军容，今四海无虞，当息武事，此冠颇采古法，兼幞头，乃宜常服，可取服袴褶，通用此冠，亦寻废矣。
太史令傅奕，博综羣言，尤精庄老，以齐死生，混荣辱为事，排释氏嫉之如雠，尝至河东，遇弥勒塔士女辐辏，礼拜奕，长揖之曰：汝往代之圣人，我当今之达士，奕上疏请去释教，其词曰：佛在西域言，妖路逺汉译胡书，恣其假托，故不忠不孝，削发而揖君亲，游手游食，易服以逃租税，凡百黎庶，不察根源，乃追既往之罪，虚觊将来之福，布施一钱，希万倍之报，持斋一日，期百日之粮，又上论十二首髙祖将従之防位而止。
旧制，京城内金吾晓暝，呼以戒行者，马周献封章，始置街鼓，俗号咚咚，公私便焉。有道人裴翛然，雅有篇咏，善画，好酒常戏，为渭川歌词曰：遮莫咚咚，动须倾湛，湛杯金吾，傥借问报道玉山，頽甚为时人所赏。
姜晦为吏部侍郎，性聪悟，识理体，旧制，吏曹舍宇悉布棘，以防令史，与人交通，及晦领选事，尽除之，大开铨门，示无所禁，私引置者，晦辄知之，召问莫不首伏。初，朝廷以晦改革前规，咸以为不可，竟铨综得所，贿赂不行，举朝叹服。
髙宗欲用郭待举，岑长倩，郭正一魏同等知政事，谓中书令崔知温曰：待举等歴任尚浅，且令防闻政事，未可即卿等同名称也，自是外司四品已下官知政事者，以平章为名，自待举始也。
自武德至长安，四年已前仆射，并是正宰相，故太宗谓房龄等曰：公为宰相，当大开耳目，求访贤哲，即其事也。神龙初，豆卢钦望为仆射，不带同中书门下三品，不敢防议政事，后加知军国事，韦安石为仆射，东都留守，自后仆射不知政事矣。
自古帝王，必躬籍田，以展三推，终亩之礼，开元二十三年正月，宗亲耕于雒阳东门之外，诸儒奏议，以古者耦耕，以一拨为一，推其礼久废，今用牛耕，宜以一步为一推，及行事，太常卿奏：三推而止，于是公卿以下皆过于古制。
隋制，员外郎，监察御史亦吏部注诰词，即尚书侍郎为之，自贞观以后员外郎，尽制授，则天朝御史，始制授肃宗于灵武即大位，以强冦在郊，始令中书以功状除官，非旧制也。
武德，贞观之代，宫人骑马者，依周礼旧仪，多着羃罗，全身障蔽，永徽之后，皆用帷帽，施裙到，颈为浅露，显庆中，诏曰：百官家口，咸厠士流，至于衢路之间，岂可全无障蔽，比来多作帷帽，遂弃羃罗，曽不乗车只坐檐子过于轻率，深失礼容，自今已后，勿使如此，神龙之末，羃罗始絶。
开元中，天下无事，宗聴政之后，从禽自娱，又于蓬莱宫侧，立教坊以习倡优曼衍之戏，酸枣尉楚客以为天子方壮，宜节之以雅，从禽好郑，卫将荡上心，乃引由余，太康之议上疏以讽，宗纳之，迁下邽主簿，而好乐如初，自周衰，乐工师散絶，迨汉制，但纪其铿锵，不能言其义，晋末，中原板荡，夏音与声俱絶，后魏周，齐，悉用胡乐，奏西凉技，慆心堙耳，极而不反，隋平陈，因清商而制雅乐有名无实，五音虚悬而不能奏，国初始采，宫之义，备九变之节，然承衰乱之后，当时君子，无能知乐，泗濵之磬，贮于太常，天寳中乃以华原石代之，问其故，对曰：泗濵声下，调之不能和得，华原石考之，乃和因而不改。
宗北廵狩，至于太行，坂路隘，逢椑车，问左右曰：车中何物？曰：椑！礼云，天子即位，为椑嵗一漆之示存，不忘亡也，出则载以从先王之制也，宗曰：焉用此命焚之，天子出，不以椑从，自此始也。
宗尝谒桥陵，至金粟山，覩冈峦，有龙盘凤翔之势，谓左右曰：吾千秋后，宜葬此地，寳应初追述先防，而置山陵焉。
旧制，宰相臣常于门下省议事，谓之政事堂，故长孙无忌魏徴房龄等以他官兼政事者，皆云知门下省事，道初，裴炎自侍中，转中书令，执朝政，始移政事堂于中书省，至今以为故事。
国因隋初制，以吏部典选主者，将视其人，覈之吏事，始取州县府寺疑狱，课其断决，而观其能否，此判之始焉，后日月淹久，选人滋多，案牍浅近，不足为准，乃采经籍古义以为问目，其后官员不充，选人益众，乃徴僻书隐义以试之，惟惧选人之能知也，遒丽者号为髙等拙弱者号为蓝罗，至今以为故事，开元中，裴光庭为吏部，始循资格，以一贤愚，遵平辙者，喜其循常，负材用者，受其抑屈，宋璟固争不得，及光庭卒，有司定諡，以其用循资格，非劝之道，諡为克平周礼，大司徒掌选士之道，春秋之时，卿士代禄，选士之制阙焉，秦承战国所资，武力任事者皆刀笔俗吏，不由礼义以至于亡，汉因秦制，未遑条贯，汉髙祖十一年，始下求贤之诏，武帝元光元年，始令郡国举孝廉各一人，贡举之法，起于此矣，元帝令光禄勲举四科以吏事，后汉令郡国举孝廉，魏，晋，宋、齐，互有改易，隋帝改置明进二科，国家因隋制増置秀才明法明，字明算，并前为六科武徳则以考功郎中试贡士，贞观则以考功员外掌之，士族所趣，唯明进二科而已，古唯试策，贞观八年，加进士试经史，调露二年，考功员外刘思立奏二科并帖经，开元二十四年，李昂为考功，性刚急，不容物，乃集进士，与之约曰：文之美恶，悉知之矣，考校取舎存乎至公，如有请托于人，当悉落之，昻外舅尝与进士李权，隣居相善，为言之于昻，昻果怒，集贡士数权之过，权曰：人或猥知，窃闻之于左右，非求之也，昻因曰：观众君子之文信美矣，然古人有言，瑜不掩瑕，忠也；其有词或不安，将与众详之，若何？众皆曰：唯，及出，权谓众人曰：向之，其言意属吾也，昻典此任，吾必不第矣，又何借焉？乃阴求瑕，他日，昻果摘权章句小疵，牓于通衢，以辱之权引谓昻曰：礼尚徃来来而不徃，非礼也，鄙文之不臧，既得而闻矣。而执事有雅什，尝闻于道路，愚将切磋，可乎？昻怒而应曰：有何不可？权曰：耳临清渭，洗心向白云闲，岂执事辞乎？昻曰：然，权曰：昔唐尧衰怠厌倦，天下将禅许由，由恶闻，故洗耳，今天子春秋鼎盛，不揖让于足下而洗耳，何哉？昻闻惶骇，诉于执政，以权不逊，遂下权吏，初，昻以强愎，不受嘱请，及有吏议，求者莫不允从，由是廷议以省郎位轻，不足以临多士，乃使吏部侍郎掌焉，宪司以权言不可穷竟，乃寝罢之。
肃宗初即位，在彭原第五琦以言事得召见，请于江淮分置租庸使，市轻货以济军需，肃宗纳之，拜监察御史，房琯谏曰：徃者杨国忠厚敛以怒天下，今已乱矣，陛下即位以来，人未见徳琦聚敛臣也，今复宠之，是除一国忠，用一国忠也，将何以示逺方收人心乎？肃宗曰：今天下方急，六军之命，若倒悬，然无轻货，则人散矣，卿恶琦可也，何所取财？琯不能对，卒用琦策，骤迁御史中丞，改铸乾元钱，一以当十，又迁户部侍郎，平章事兼知度支，租庸使，俄被放黜，代宗即位，复判度支，盐铁事，永泰初，奏防天下盐斗，收一百文，迄今行之。
元载既伏诛，代宗始躬亲政事，励精求理，时常衮当国，竭节奉公，天下翕然有升平之望，衮奏罢诸州团练防御等使，以节财省费，便令刺史主当州军事，司马同副使，专押军案判司，本带叅军，便令司兵，判兵事，司仓判军粮，司士判甲仗，土人练，春夏放归，秋冬追集其刺史官衔既有持节诸军事，使司军旅，司马即同副使之任，司兵参军，即是练使判官，代宗并从之，衮独黜羣议，为戢兵之渐，持衡数嵗时用小康焉。
隐逸
孙思邈华原人七嵗就学日讽千言，及长，善谭庄老百家之说，周宣帝时，以王室多故，隐于太白山，隋文帝辅政，徴为国子博士，不就，常谓人曰：过是五十年，当有圣人出，吾方助之，以济生人，太宗召诣京师，嗟其顔貌甚少，谓之曰：故知有道者，诚可尊重，羡门之徒，岂虚也哉？将授以爵位，固辞不受，髙宗召拜谏议大夫，又固辞，时年九十余，而视聴不衰，颇明推步导养之术，时范阳卢照邻有盛名于朝，而染恶疾，嗟禀受之不同，昧彭殇之殊致，常问于思邈曰：名医愈疾，其道如何？对曰：吾闻善言人者，必本之于天，天有四时五行，寒暑迭代，其运转也，和而为雨，怒而为风，凝为霜雪，张为虹蜺，此天地之常数人，有四时五藏，一觉一寐，呼吸吐纳，精气徃来流而为荣卫，彰而为气色，发而为音声，此人之常数也。阳用其精隂用其形天人之所同也，及其失也，蒸则生，否则生寒，结而为瘤赘，陷而为癕，疽奔而为喘乏，竭而为燋枯，沴发乎面，变动乎形，推此以及天，则兆亦如之，故五纬盈缩，星辰错行，日月薄蚀，彗孛流飞，此又天文之危沴也，寒暑不时，此天地之蒸否也；石立土踊，此天地之瘤赘也，山崩地陷，此天地之防疽也，奔风暴雨，此天地之喘乏也，雨泽不降，川渎涸竭，此天地之燋枯也，良医导之以药石，救之以针剂，圣人和之，以至徳辅之以人事，故体有可愈之疾，天地有可消之灾也，又曰：胆欲大而心欲小，智欲圆而行欲方，诗曰：如临深渊，如履薄氷谓小心也。赳赳武夫，公侯干城，谓大胆也，不为利回，不为义疚，行之方也，见机而作，不俟终日，智之圆也，制授承务郎，直尚药局，永徽初卒，遗令薄葬，不设明器，牲牢之奠，月余，顔色不变，举尸入棺，如空焉，时人疑其尸解矣。
朱桃椎，蜀人也，澹泊无为，隐居不仕，披裘带索，沉浮人间，窦范为益州，闻而召之，遗以衣服，逼为乡正，桃椎不言而退，逃入山中，夏则躶形，冬则树皮自覆，凡所赠遗，一无所受，毎织芒屩，置之于路，人见者皆言朱居士屩也，为鬻取米，置之本处，桃椎至夕取之，终不见人，髙士廉下车，深加礼敬，召之至，降阶与语，桃椎不答，瞪目而去，士廉毎加优异，蜀人以为美谭。
张果老先生者，隐于恒州，枝条山徃来汾晋时人传其长年秘术，耆老咸云：有儿童时见之，自言数百嵗则天召之，佯死于妬女，庙前后有人复于恒山中见之，开元二十三年，刺史韦济以闻，诏通事舍人裴晤驰驿迎之，果对晤气絶如死晤焚香，啓请宣天子求道之意，须臾渐苏，晤不敢逼，驰还奏之，乃令中书舍人徐峤通事舎人卢重赍玺书迎之，果随峤至东都，于集贤院，肩舆入宫，备加礼敬，公卿皆徃拜谒，或问以方外之事，皆诡对毎云，余是尧时丙子年生，时人莫能测也。又云：尧时为侍中，善于胎息，累日不食，时进美酒及三黄丸，寻下诏曰：恒州张果老先生方外之士也，迹先髙上心入窅，是混光尘，应召城阙，莫知甲子之数，且谓羲皇上人，问以道枢，尽防宗极，今将行朝礼，爰申宠命，可银青光禄大夫，仍赐号通先生累陈老病，请归恒州，赐绢三百疋，并扶持弟子二人，并给驿舁至恒州，弟子一人，放廻一人，相随入山，无何夀终或传尸解。
卢藏用始隐于终南山中，中宗朝，累居要职，有道士司马承祯者，睿宗追至京将还，藏用指终南山，谓之曰：此中大有佳处，何必在逺承祯徐答曰：以仆所观，乃仕宦防径耳，藏用有慙色，藏用博学，工文章，善草，投壶弹琴，莫不尽妙未仕时，尝辟谷练气，颇有髙尚之致及登朝，附权要，纵情奢逸，卒陷宪网，悲夫！
司马承祯，字子微，隐于天台山，自号白云子，有服饵之术，则天，中宗朝频徴不起，睿宗雅尚道教，稍加尊异，承祯方赴召，睿宗尝问阴阳术数之事，承祯对曰：经云：损之又损之，以至于无为，且心目一览，知毎损之尚未能已，岂复攻乎？异端而増智虑哉？睿宗曰：理身无为，则清髙矣理国无为，如之何？对曰：国犹身也，老子曰：游心于澹，合气于漠，顺物自然而无私焉，而天下理，易曰：圣人者，与天地合其德，是知天不言而信，不为而成，无为之防，理国之要也。睿宗深加赏异，无何苦辞归？乃赐寳琴花帔以遣之，工部侍郎李适之赋诗以赠焉，当时文士无不属和，散骑常侍徐彦伯，撮其美者，三十一首，为制序，名曰白云记，见传于代。
王希夷，徐州人，孤贫好道，父母终，为人牧羊，取佣供毕，隐于嵩山，师事道士得修养之术，后居兖州，徂莱山，刺史卢齐卿就谒，因访以政事，希夷曰：孔子云，已所不欲，勿施于人，可以终身行之矣，宗东封，勑州县礼致时，巳年九十六，宗令张说访其道义，説甚重之，以年老不任职事，乃下诏曰：徐州处士王希夷絶圣弃智抱一，居贞久谢嚣尘，独徃林壑，属封峦展礼，侧席旌贤，贲然来思，应兹嘉召，虽继绮季之迹已过，伏生之年，宜命秩以尊儒，俾全髙于上齿可中散大夫，守国子博士，特聴还山，仍令州县嵗时赠束帛羊酒，并赐帛一百疋。
元恺博学，善天文，然恭慎未尝言之，宋璟与之同乡曲，将加荐举，兼遗米百石，皆拒而不受，元行冲为刺史，邀至州，问以经义，因遗衣服，恺辞曰：微躯，不宜服新丽，恐不胜其美，以速咎也。行冲乃泥汚而与之，不获已而受，乃还家取素丝五两以酬之？曰：义不受过望之财。
白履中，博涉文史，隐居大梁，时人号为梁丘子，开元中，王志愔表荐堪为学官，可代马懐素褚无量入阁，侍读乃徴赴京师履中，辞以老疾不任职事，授朝散大夫，寻请归乡手诏曰：卿孝弟立身静退，敦俗年过从耄，不杂风尘，盛徳早闻通班，是锡，岂唯精贲山薮，实欲劝人伦，且游上京，徐还故里，遂停留数月。
宗徴嵩山隐士卢鸿，三诏乃至，及谒见，不拜，但磬折而已，问其故，鸿对曰：臣闻老子云：礼者忠信之薄，不足据依山，臣鸿敢不忠信奉见，宗异之，诏入赐防，拜谏议大夫，赐以章服，并辞不受，乃给米百石，绢五百疋，还隐居之所。
唐新语卷十
钦定四库全书
唐新语卷十一      唐 刘肃 撰褒锡
髙祖尝幸国学，命徐文逺讲孝经僧惠乗讲金刚经，道士刘进嘉讲老子，诏刘德明与之辩论，于是诘难锋起，三人皆屈髙祖曰儒，佛义各有宗，防刘徐等并当今杰才，德明一举而蔽之，可谓达学矣，赐帛五十疋，时有国子司业盖文达，渉经史明三，窦抗为冀州，集诸儒生令相论难，时刘焯刘执思，孔頴逹刘彦衡皆在坐，既相酬答，文达所言，皆出其意表，窦大奇之，因问：盖生就谁学？刘焯对曰：此生岐嶷，出自天然，以多问寡，焯为师导，窦曰：可谓氷生于水而寒于水也。
贞观末房，龄避位归第，时天旱，太宗将幸芙蓉园，以观风俗，龄闻之，戒其子弟曰銮舆，必当见幸，亟使洒扫备馔，俄顷，太宗果先幸其第，便载入宫，咸以为优贤之应。
贞观十七年，太宗图画，太原倡义，及秦府功臣，赵公长孙无忌河间王孝恭蔡公杜如晦，郑公魏征梁公房，龄中公高士亷鄂公尉迟敬徳郧公张亮，陈公侯君集卢公程知节，永兴公虞世南渝公刘政防莒公唐俭，英公李勣胡公，秦叔寳等二十四人于凌烟阁，太宗亲为之賛禇遂良题阁阎立本画及侯君集谋反，伏诛，太宗与之诀，流涕谓之曰：吾为卿不复上，凌烟阁矣。
魏征有大志，不耻小节，博通羣书，颇明王霸之术，隋末为道士，初仕李宻宻败归国，后为窦建德所执，建德败，委质于，太子，太子诛，太宗稍任用，前后规谏二百余奏，无不称防，太子承干失德，魏王泰有夺嫡之渐，太宗闻而恶之，谓侍臣曰：当今朝臣忠謇，无逾魏徴我遣辅太子用絶天下之望，乃以为太子太师徴以疾辞，诏荅曰：汉之太子，四皓为助，我之赖卿，即其义也，知公疾病，可卧防之徴宅无堂，太宗将营小殿，辍其材以赐之，五日而就，遣使赍布被，素褥以赐之，遂其所尚，及疾亟，太宗幸其第，抚之流涕，问其所欲，徴曰嫠不恤纬而忧宗社之陨徴状貎不逾中人，而素有胆气，善廽人主意，身死之日，知与不知，莫不痛惜。
李纲詹事，太子尝至温汤，纲以小疾不从，有献生鱼者，太子召饔者鲙之，时唐俭赵元楷在坐，各自賛能为鲙太子，谓之曰：飞刀鲙鲤，调和鼎食，公实有之，至于审谕弼谐，固属李刚矣，于是送绢二百疋以遗之，数谏太子，郁郁不得志，辞以年老，乃乞骸骨。
髙宗初立为太子，李勣詹事，仍同中书门下三品，自勣始也，太宗谓之曰：我儿初登储贰，故以宫事相委，勿辞屈也，勣尝有疾，医诊之，曰：须龙须灰方可。太宗剪须以疗之，服讫而愈，勣顿首泣谢，他日，顾谓勣曰：朕当属卿以孤幼思之，无逾公者，往不负李宻岂负于朕哉？勣流涕而致谢，噬指出血，俄而沉醉，解御服以覆之。
唐九徴为御史监，灵武诸军，时吐蕃入寇，蜀汉九徴率兵出永昌郡千余里讨之，累战皆防，时吐蕃以防索跨漾水，濞水为桥，以通西洱河，蛮筑城以镇之，九徴尽尅其城垒，焚其二桥，命管记闾丘均勒石于剑川，建防碑于滇池，以纪功焉。俘其魁帅以还，中宗时加褒赏，左拾遗呼延皓论之，乃加朝散大夫，拜侍御史，赐绣金带，寳刀累迁汾州刺史，开元末，与吐蕃賛普书云波州防，柱唐九徴铸即谓此是也。
开元初，左常侍褚无量与光禄卿马懐素隔日侍读，诏曰：朕于百事考之，无如文籍，先王要道，尽在于斯，是欲令经史详备，听政之暇，逰心观览，无量等奉诏整理内库书，至六年，分部上架毕制，文武百官入，乾元殿东廊观察，移时乃出，于是赐无量等束帛有差。
贺知章自太常少卿，迁礼部侍郎，兼集贤学士，一日并谢二恩，时源乾曜与张説同秉政，乾曜问説曰贺公久着盛名，今日一时，两加荣命，足为学者光耀，然学士与侍郎何者为美？説对曰：侍郎自皇朝以来，为衣冠之华选，自非望实具美，无以居之。虽然，终是具员之吏，又非徃贤所慕，学士者懐先王之道，为搢绅轨仪，蕴班之词彩，兼防夏之文学，始可处之无愧，二美之中，此为最矣。
张説既致仕在家，修史乃乗闲徃景山之阳于先茔，建立碑表，宗仍赐御书碑额以宠之，其文曰：呜呼，积善之墓，与宣父延陵季子墓志同体也，朝野以为荣，及説薨宗亲制神道碑，其略曰：长安中公为鳯阁舍人，属麟防监张易之诬搆大臣，作为飞语，御史大夫魏元忠摘其异政，必以中伤，天后致投杼之疑，中宗忧掘蛊之变，是时勅公为证，啗以右职一言利，囬四国交乱，公重为义，死且不辞，廷辩无辜，中防有忤，左右为之惕息，而公以之抗词反，元忠之茔，防出太子于坑陷人，谓此举义重于生，由是长流钦州，守正故也。文多不尽载。
右补阙毋焸，博学有著述才，上表请修古史，先撰目録以进，宗称善，赐绢百疋，性不饮茶，制代茶録序，其略曰：释滞销壅，一日之利暂佳，瘠气侵精，终身之累斯大，获益则归功茶力，贻患则不为茶灾，岂非福近易，知祸逺难见焸直集贤，无何，以疾暴终，初，焸梦着衣冠上北邙山，亲友相送，及至山顶回顾，不见一人意恶之，及卒，僚友送至北邙山，咸如所梦，宗闻而悼之，赠朝散大夫。
自汉、魏以来，歴代皆封孔子后或为褒城侯，或号褒圣侯，至开元二十七年，诏册，孔子为文宣王，其嗣褒城侯，改封文宣王，令右丞相裴耀卿摄太尉，持节就国子监册命讫，有司奠祭，乐用宫悬，八佾之舞，诏曰：我王化，在乎儒术，皆发挥此道，啓迪含灵，则生人已来，未有如夫子也，所谓自天攸纵，圣多能徳配乾坤身揭日月，故能致天下之太平，成天下之大经，美政教，移风俗，君君臣臣，父父，子子，人到于今受其赐，不其猗欤？文多不尽载。
惩诫
太宗尝与侍臣泛舟春苑，池中有异鸟，随波容与，太宗击赏数四，诏座者为咏，召阎立本写之阁外呼云：画师阎立本，立本时为主爵郎中，奔走流汗，俯伏池侧，手挥丹青，不堪愧赧，既而戒其子曰：吾少好读书，幸免面墙，缘情染翰，颇及侪流，唯以丹青见知，躬厮飬之务，辱莫大焉；汝宜深戒！勿习此也。
髙宗朝姜恪以邉立功为左相，阎立本为右相，时以年饥，放国子学生归，又限令史通一经，时人谓之语曰：左相宣威沙汉，右相驰誉丹青，三馆学生，放散五防令史明经，以末技进身者，可为炯戒。
刘仁轨为给事中，与中书令李义府不协，出为青州刺史，时有事辽海，义府逼仁轨运粮果漂没，勅御史异式，按之异式，希义府意遇，仁轨不以礼，或对之猥，泄曰：公与当朝雠者为谁？何不引决？仁轨曰：乞方便，乃于房中裂布，将头自缢，少顷，仁轨出曰：不能为公死，刘仁轨岂失却死耶？坐此除名，大将军刘仁愿劾百济奏，以为带方州刺史，仁愿凯旋髙宗谓之曰：卿将家子，处置部署，皆称朕意，何也？仁愿拜谢曰：非臣能为，乃前青州刺史教臣耳。遽发诏征之，至则拜大司宪，御史大夫也。初，仁轨被征次于莱州，驿舍于西防，夜已乆有御史至驿，人曰：西防稍佳，有使止矣，御史曰：谁答曰：带方州刺史，命移仁轨于东防既拜大夫，此御史及异式，俱在防内不自安，仁轨慰之曰：公何瘦也？无以昔事不安耶？知君为势家所逼，仁轨岂不如韩安国，但恨公对仁轨卧而泄耳，又谓诸御史曰：诸公出使，当举寃滞发明耳目，兴行礼义，无为烦扰州县，而自重其权，指行中御史，曰：只如某御史夜到驿，驿中东防西防，复有何异乎？若移乃公就东防，岂忠恕之道也，愿诸公不为也，仁轨后为左仆射，与中书令李敬不协，时吐蕃入寇，敬奏，仁轨征之，军中奏请多为敬，所掣肘，仁轨表敬知兵事，敬固辞髙宗曰仁轨须朕，朕亦行之，卿何辞敬遂行，大败于青海，时议稍少之始，仁轨既宦达，其弟仁相在乡曲，升沉不同，遂构嫌恨，与仁轨别籍，每于县只奉户课，或谓之曰：何不与给事同籍五品家，当免差科，仁相曰：谁能向狗尾底避隂凉兄弟以荣贱致隔者，可为至戒。
杨昉为左丞，时宇文化及子孙，理资防，朝廷以事隔两朝，且其家亲族亦众，多为言者，所司理之，至于左司，昉未详其案状诉者，以道理已成，无复疑滞，勃然逼昉，昉曰：适朝退未食，食毕当详案，诉者曰：公云未食，亦知天下有累年，羇旅诉者乎？昉遽命案立批之曰：父杀，隋主子诉，隋资生者，犹配逺方死者无宜更叙，时人深赏之。
娄师徳以殿中充河源军使，永和中，破吐蕃于白羊涧，八战七胜，优诏褒美，授左骁卫郎将髙宗手诏曰：卿有文武才干，故授卿武职，勿辞也，累迁纳言，临终数日，寝兴不安，无故惊曰：拊我背者谁？侍者曰：无所见，乃独言：若有所争者曰：我当夀八十今追我，何也？复自言徃为官误杀二人，减十年，词气若有屈伏，俄而气絶以娄公之明恕，尚不免滥，为政者得不慎欤！
李义府定策立则天自中书舍人拜相，与许敬宗居中用事，连起大狱，诛锄将相，道路以目骇，入则谄谀，出则奸宄，卖官鬻狱，海内嚣然，百寮畏惮如畏，天后髙宗知其罪状，谓之曰：卿儿子女，聓皆不谨慎，多作罪过，今且为卿掩覆，勿复如此，义府凭恃，则天不虞髙宗加怒勃然变色，顋颈俱起，徐对曰：谁向陛下道此髙宗曰但知我言，何须问我所从，得义府怫然，竟不引过缓歩而出，防右金吾仓曹杨仁頴，奏其赃汚，诏刘祥道并三司鞫之，狱成，长流嶲州，朝野莫不称庆，或作河间道元帅刘祥道破铜山贼李义府露布，牓之通衢，义府先取人奴婢，及败，一夕奔散，各归其家，露布云，混奴婢而乱放，各识家而竞入，干封初，大赦，唯长流人不许还，义府愤恚而死，海内快之。
刘思立，任考功员外子宪为河南尉，思立今日亡，明日，选人有索宪阙者，吏部侍郎马载深咨嗟，以为名教所不容，乃书其无行，注名籍，朝廷咸曰：真铨综流品之司，可谓振理风俗，其人比出选门，为众目所视，众口所讦，亦趦趄，而失歩矣，自垂拱之后，斯风大壊茍且公行，无复曩日之事。
王义方初拜御史，意望殊髙忽畧人间细务，买宅酬直讫，数日对賔朋，忽惊指庭中双青桐树曰：此忘酬直，遽召宅主付直四千，宾朋曰：侍御贵重，不知交易，树当随宅，无别酬例，义方曰：此嘉树，不比他也，及贬黜，或问其故，答曰：初以居要津，作宰相示大耳。初，义方将弹李义府惧不防，况吟者乆之独言曰：可取万代名耶？循黙以求达耶？他日忽言曰：非但为国除，蠧亦乃名在身前，遂弹焉，坎坷，以至于终。
高宗大渐，顾命裴炎辅少主，既而则天以太后临朝，中宗欲以后父韦贞为侍中，并乳母之子五品官，炎争以为不可，中宗不悦，谓左右曰：我让国与贞岂不得？何为惜侍中，炎惧，遂与则天定策，废中宗为庐陵王，幽于别所，则天命炎及中书侍郎刘祎之率羽林兵入左右，承则天防扶中宗下殿，中宗曰：我有何罪？则天曰：汝欲将天下与韦贞，何得无罪？炎居中执权，亲授顾托，未尽匡救之节，遽行伊，霍之谋，神器假人！为兽傅翼，其不免也，宜哉！
张由古有吏才而无学术，累歴防省尝于众中叹班固大才，文章不入文选，或谓之曰：两都赋燕山，铭典引等，并入文，何为言无由古曰：此并班孟坚文章，何关班固事，闻者掩口而笑，又谓同官曰：昨买得王僧孺，集大有道理，杜文范知其误，应声曰文，范亦买得张佛集，胜于僧孺逺矣由古应之，不觉仕进者，可不勉欤！
周矩为殿中侍御史大夫蘓味道，待之甚薄，屡言其不了事，矩深以为恨，后味道下狱，勅矩推之，矩谓味道，曰：尝责矩不了事，今日了公事也，好答辩，味道由是坐诛。
严识为巩令，中书舍人路敬濳黜陟河南道，使还，次巩识，自以初莅复以敬潜使还，颇有慢色，虽郊迎之才，上马弛镫，揖鞭而已，敬潜怒，摄而案之曰：郊外逺迎故违明勅，马上髙揖深慢王人，礼律有违，恭倨无准，仰具之识，拜伏流汗，乃舍之，后转魏州刺吏为魏令李懐让所辱，俄又俱为兵部郎中，既同曹局，亦难以为容，举朝以为深戒。
李知白为侍中，子弟才，总角而婚名族，识者非之，宰相当存乆逺敦风俗，奈何为促薄之事耶？
惠妃武氏有専房之宠将夺嫡，王皇后性妬，稍不能平，宗乃废后为庶人，肤受日闻，次及太子，太子之将废也，宗访于张九龄，九龄对曰：太子，天下本也，动之则揺，人心自居东宫，未闻大恶，臣闻父子之道，天性也，子有过，父怒而掩之，无宜废絶，且其恶状未着，恐外人窥之，伤陛下慈父之道，宗不悦，隐忍者乆之李林甫秉政隂申计于武妃，将立其子以自固，武妃亦结之，乃先岀九龄而废太子，太子同生鄂王瑶，光王琚同日并命，海内痛之，号为三庶，太子等既寃死武妃及左右屡见为祟，宫中终夜相恐，或闻鬼哭声，召巫觋视之，皆曰：三庶为厉，先是，收卾王光，王行刑者射而瘗之，乃命改而酹之，武妃死，其厉乃息，宗乃立肃宗为太子，林甫之计不行，惕然惧矣！三庶以二十五年四月二十三日死，武妃至十二月而毙，识者知有神道焉。
天寳中李林甫为相，専权用事，先是，郭元振薛讷，李适之等，咸以立功邉陲，入叅钧轴，林甫惩前事，遂反其制，始请以蕃人为邉，将冀固其权，言于宗曰：以陛下之雄材，国家富强，而诸蕃未灭者，由文吏为将，怯懦不胜，武事也，陛下必欲灭，四夷威海内，莫若武臣，武臣莫若蕃将，夫蕃将生而气雄，少养马上，长于阵敌，此天性然也，若陛下感而之，使其必死，则狄不足图也。宗深纳之，始用安禄山卒为戎首，虽理乱安危，系之天命，而林甫奸宄，实生乱阶，痛矣哉！
唐新语卷十一
<子部,小说家类,杂事之属,唐新语>
钦定四库全书
唐新语卷十二       唐 刘肃 撰劝励
徐文逺齐尚书令，孝嗣之孙，江陵陷，被掳至长安，家贫无以自给，兄林鬻书为事文逺每阅书肆，不避寒暑，遂通五经，尤精左氏，仕隋国子博士，越王侗以为祭酒，大业末，洛经饥馑，因出樵采，为李宻所得宻即其门人也，令文逺南面坐率其徒属北面拜之逺谓宻曰将军欲为伊，霍继絶扶倾鄙虽迟暮，犹愿尽力；若为莽，卓，迫险乗危老夫耄矣，无能为也。宻谢曰：敬闻命矣！宻败归王世充，世充亦曽受业，见之大悦，给其廪食文逺毎见世充，必尽敬拜之，或问曰：闻君倨见李宻而敬王公，何也？答曰：李宻君子能受郦生之揖；王公，小人有杀故人之义，相时而动，岂不然欤？入朝，迁拜国子博士，甚为太宗所重，孙有功，为司刑卿，持法寛平天下赖之。
赵郡王孝恭，少沉敏有识量，及为佐命元勲，身极崇盛，尝谓所亲曰：吾所居宅防为壮丽，非吾心也。卖之，别营一所，粗充事而已，身没之后，诸子若才，守此足矣，不才，冀免他人所利也，事未果暴薨。
宋守敬为吏，清白谨慎，累迁防省，终于绛州刺史，其任龙门，丞年已五十八，数年而登列岳，每谓寮曰：公辈但守清白，何忧不迁！俗云，双陆无休势，余以为仕宦亦无休势，各宜勉之。
狄光嗣，仁杰长子也。歴，淄、许，贝等州刺史，居防备礼，睿宗朝起复太府少卿，光嗣频表不赴，乃降，勅曰：朕念卿家门，忠于王室，夺卿情礼，以展殊恩，屡表固陈，词理恳至，循环省览，有足可矜，今遂所请用劝浮薄待卿，情礼云毕，更俟后命，仍编入史。
赵武盖少孤，生于河右，遂狎弋猎，获鲜禽，以膳其母，母勉之以学武，盖不从，母歔欷谓曰：汝不习典坟，而肆情畋猎，吾无望矣！不御所膳，感激而学焉，数年，博通经史，进士擢第，侍御史着河西人物志，有集行于代，子彦昭，兵部侍郎，知政事，封耿国公，睿宗朝，左授岳州司马，而终张说为岳州着五君咏，述彦昭曰：耿公山岳灵思逺神亦妙鸷鸟峻，操立哀玉振清调，叶赞休明，启恩华，日月照何意？瑶防云，风吹落红缴湘流下，浔阳洒泪，一投吊，为时贤器重如此。
韩思彦，以御史巡察于蜀，成都富商积财巨万，兄弟三人，分资不平，争诉长吏，受其财贿不决，与夺思彦，推案数日，令厨者奉乳自饮讫，以其余乳赐争财者，谓之曰：汝兄弟久禁当饥渴，可饮此乳才，遍兄弟窃相语，遂号哭，攀援相咬，肩膊，良久不解，但言曰：蛮夷不识孝义，恶妻儿离间以至是，侍御，岂不以兄弟同母乳耶？复擗踊，悲号不自胜，左右莫不流涕，请同居如初，思彦以状闻，勅付史官，时议美之。
张汯自左拾遗左授许州司户，有侍佐自相殴，竞者汯曰：礼，宗贤尚齿者，重耆徳也奈何耆旧而有喧竞者，此牧宰之政不行耳，汯主司户，忝叅其议，乃举罚刺史已下俸，行乡饮之礼，竞者惭谢而退，风俗为之改焉。
开元初，工部尚书魏知古卒，宋璟闻之，叹曰：叔向古之遗直，子产古之遗爱，能兼之者，其魏公乎！
酷忍
太宗征辽东，留侍中刘洎与髙士亷马周辅太子于定州监国，洎兼左庶子，縂吏礼，户三尚书事，太宗谓之曰：我今逺征使尔辅翊太子，社稷安危，所寄尤重，尔宜深识我意，洎对曰：愿陛下无忧，大臣有僭失者，臣谨即行诛，太宗以其言发无端，甚怪之，诫之曰：君不宻则失臣，臣不宻则失身，卿性疎而太健必以自败，深宜诫慎，以保终吉。及征辽还，太宗有疾，洎从外出，因大悲泣曰：疾如此独可忧，圣躬耳，黄门侍郎，禇遂良诬奏洎云：国家之事，不足虑也。正当辅少主行伊，霍之事耳，大臣有异诛之，自然定矣，太宗疾愈，诏问其故，洎以实对，遂良执证之，洎引马周以自明，及问周言：如洎所陈，遂良固执曰：周讳之耳，遂赐洎死，遂良忠于两朝，多所匡正，及其败也，咸以为陷洎之报。
吴王恪，母曰：杨妃炀帝女也，恪善骑射，太宗尤爱之，承干既废立髙宗为太子，又欲立恪长孙无忌谏曰：晋王仁厚，守文之良主也，且举棊不定，前哲所戒，储位至重，岂宜数易！太宗曰：朕意亦如此，不能相违，阿舅后无悔也。由是恪与无忌不协，髙宗即位，房遗爱等谋反，勅无忌推之遗爱，希防引恪，冀以获免，无忌既与恪有隙，因而毙，恪临刑，骂曰：长孙无忌窃弄威权，搆害良善，宗社有灵，当见其族灭不乆竟如其言。
髙宗王皇后性长厚，未尝曲事上下，母栁氏外舅，奭见内人，尚官又不为礼，则天伺王后所不敬者，倾心结之，所得赏赐，悉以分布因诬王后与母求厌胜之术，髙宗遂有意废之，长孙无忌已下切，諌以为不可，时中书舍人李义府隂贼乐祸，无忌恶之，左迁壁州司马，诏书未至，门下李义府宻知之，问计于中书舍人王徳俭王徳俭曰武昭仪，甚承恩宠，上欲立为皇后，犹豫未决者，直恐大臣异议耳，公能建策立之，则转祸为福，坐取富贵，义府然其计，遂代徳俭宿直叩头上表请立武昭仪髙宗大恱召见与语，赐寳珠一斗，诏复旧官，徳俭许敬宗之甥也，瘿而多智，时人号曰智嚢，义府于是与敬宗及御史崔义，中丞公瑜等观时变，而布腹心矣。髙宗召长孙无忌，李勣，于志宁褚遂良等将议废立，勣称疾不至，志寜顾望，不敢对髙宗再三顾，无忌曰：莫大之罪，无过絶嗣皇后无子，今欲废之，立武士彠女何如？无忌曰：先朝以陛下托付遂良，望陛下问其可否，遂良进曰：皇后出自名家，先帝为陛下所娶，伏事先帝，无违妇徳愚臣不敢曲从，上违先帝之防髙宗不恱而罢，明日又言之，遂良曰：伏愿再三审思，臣上忤圣顔，罪当万死，但得不，先帝甘心鼎镬，因置笏于殿阶，曰：还陛下此笏，乃解巾叩头流血，髙宗大怒，命引出，则天隔大声曰：何不扑杀此獠，无忌曰：遂良受先帝顾命，有罪不加刑，明日髙宗谓李勣曰：册立武昭仪，遂良固执不从，且止，勣曰：陛下家事，何须问外人许敬宗又宣言于朝曰：田舍儿剰种得十斛麦，尚欲换旧妇，况天子富有四海，立皇后，有何不可？关汝诸人底事，而生异议，则天令人以闻髙宗意乃定，遂废王皇后及萧淑妃为庶人，囚之，别院髙宗犹念之，间行至其幽，所见其门，封闭极宻唯通一窍，以通食器，恻然呼曰：皇后，淑妃何在？复好在否？皇后泣而言曰：妾得罪废弃，以为宫婢，何敢窃皇后名，言讫呜咽，又曰：至尊思旧使妾再见日月望，改此院为回心院，妾等再生之幸髙宗曰：朕即有处分，则天知之，各杖一百，截去手，投于酒瓮中，谓左右曰：令此两妪骨醉可矣，初令宫人宣勅示王后，后曰：愿大家万嵗昭仪长承恩泽死，是吾分也，次至淑妃，闻勅骂曰：阿武狐媚翻覆，至此百生千劫，愿我托生，为猫儿阿武为老鼠，吾扼其喉以报，今日足矣，自此禁中，不许，飬猫儿频见二人为祟，被髪沥血如死时状，则天恶之，命巫祝祈祷，祟终不灭。
则天以长孙无忌不附已，且恶其权深衔之，许敬宗希防乐祸，又伺其隙，防栎阳人李奉节告太子洗马韦季方，监察御史李巢交通朝贵，有朋党之事，诏敬宗推问甚急，季方自杀，又搜奉节得私书与赵师者，遂奏言赵师即无忌少髪呼作赵师隂为隠语欲谋反耳，髙宗泣曰：我家不幸，亲戚中顿有恶事，往年高阳公主与朕同气，与夫谋反，今阿舅复作恶心，近亲如此，使我惭见百姓，其之何？明日，又令审问，敬宗奏曰：请准法收捕髙宗又泣曰：阿舅果尔，我决不忍杀之，竟不引问，配流黔州，则天寻使人逼杀之，凉州长史赵持满与韩瑗，无忌婣亲许敬宗，惧为已患，诬其同反，追至京，考讯叹曰：身可杀，词不可辱，吏竟代占，而结奏之，遂死狱中，尸于城西，亲戚莫收视，友人王方翼叹曰：栾布之哭彭越，大义也，周文之掩枯骸，至仁也絶友之义蔽主之仁，何以事君？遂具礼之，高宗义之不问。
周兴，来俊臣等罗告天下，衣冠遇族者，不可胜纪，俊臣案诏狱，特造十个大枷，一曰定百脉，二曰喘不得，三曰突地吼，四曰着即承，五曰失魂魄，六曰实同反，七曰反是实，八曰死猪愁，九曰求即死，十曰求破家，遭其枷者，宛转于地，斯须闷絶，又曰：枷名尾，防棒名见即承，复有铁圏笼头，名号数十，大略如此，又与其徒侯思止，卫遂忠等，招集告事者数百人，造告宻罗织经一卷，其意网罗平人，织成反状，每讯囚，先布枷棒于地，召囚前曰：此是作具，见者魂魄飞越，罕不自诬，由是破家者已千数，则天不下阶序，潜移六合矣，天授中，春官尚书狄仁杰，天官侍郎任令晖，文昌左丞卢献等五人并为所告，俊臣既以族人为功，苟引之承反，乃奏请一问即承，同首例得减死，乃胁仁杰等，令承反，仁杰叹曰：大周革命，万物惟新，唐朝旧臣，甘从诛戮，反是实，俊臣乃少寛之，其判官王徳夀谓仁杰曰：尚书事已尔，且得减死徳夀今业已受驱策，意欲求少阶级，凭尚书牵杨执柔，可乎？仁杰曰：若之何徳夀曰尚书昔在春官，执柔任其司贠外引可也，仁杰曰：皇天后土，遣仁杰自行此事，以头触柱血流，面徳夀惧而谢焉，仁杰既承反，所司但待日刑，不复严备，仁杰求守者得笔砚，拆被头帛书之叙，寃苦置于棉，衣中谓徳夀曰时方，请付家人去其棉徳夀不之虑，仁杰子光逺得衣中书，持以称变，得召见，则天览之悯然，问：俊臣曰：卿言仁杰等反，今子弟诉寃何多也？俊臣曰：此等何能自伏其罪，臣寝处甚安，亦不去巾带，则天使人视之，俊臣遽命仁杰巾带使者，将复命俊臣，乃令徳夀代仁杰等作谢死表？代署附使者进之，则天召仁杰等谓曰：卿承反何也？仁杰等曰：向若不承反，已死于枷棒矣，则天曰：何为作谢死表？仁杰等曰：无之，以表示之，乃知代署，仁杰等五人获免。
孝敬帝仁孝英果，甚为髙宗所钟爱，自升储位，敬礼大臣及儒学之士，未尝有过，天下归心焉。咸亨初，留在京师，监国时，关中饥甚，孝敬令取廊下兵士粮视之，见食榆皮蓬实者，恻然哀之，命家令等给米，使足其仁，恵如此，先是，义阳，宣城二公主以母得罪，幽于掖庭，垂三十年不嫁，孝敬见之惊悯，遽奏出降，又请以沙苑地分借贫人，诏皆许之，则天大怒，即日以卫士二人，配二公主，孝敬因是失爱，遇毒而薨，时年二十四，朝野莫不伤痛。
侯思止贫寒无赖事，恒州叅军髙元礼家则天朝以告变，授侍御史，按中丞魏元忠曰：急承白司马，不然，即吃孟青，洛阳北有坂名白司马，军有姓孟名青棒者，思止闾巷佣保，尝以此谓诸囚也，元忠词气不屈，思止倒曵之，元忠徐起曰：我薄命如乗恶驴而坠脚，为镫所挂，遂被曳耳，思止愈怒，又曳之曰：汝拒捍制使，即奏斩之，元忠曰：侯思止，汝今为国家御史，须识轻重，必须魏元忠头，何不以锯截，无为抑我承反，奈何佩服朱绂，亲衔天命，不能行正直事，乃言白司马，孟青，是何言也！非魏元忠，无人仰教，思止乃引忠上阶，坐而问之，元忠容止自若。
来俊臣党人，与司刑府吏樊甚不叶，诬以谋反，诛之，其子诉寃于朝堂，无敢理者，乃引刀自刳其腹，秋官侍郎刘如璿，不觉言，唧唧而泪下，俊臣奏如璿党恶人，下狱如璿，对曰：年老目遇风而泪下，俊臣批之曰：目下涓涓之泪，既是因风口中，唧唧之声如何分？雪处以绞刑，则天宥之，流于瀼州，子景宪诉寃得征还复本官，俊臣无文，其批郑愔之词也。
则天时，朝士多不自保，险薄之徒，竞告事以求官赏？左司员外霍献可尝以头触玉阶，请杀狄仁杰，裴行本，行本献可之舅也，既损额，以緑帛裹之，幞头下，常令露出冀，则天见之，时人方之李子，慎子慎诬告其舅以获五品，其母见其着绯衫，覆床涕泪曰：此是汝舅，血染者也。
郭霸与来俊臣为罗织之党，常按芳州刺史李思征思徴不承反，乃拷杀之，圣厯中思徴出见霸霸，甚恶之，退朝遽归，命家人速请转经设斋，须臾，见思徴从数十骑止其庭，诟曰：汝枉陷我，今取汝霸周章惶怖，防刀自刳其腹死，是日，闾里咸见焉，霸才气絶思徴亦没太子谕徳张元一以齐谐供奉，时中桥新成，则天问元一，在外有何好事？元一对曰：洛桥成，而郭霸死，即好事也，则天黙然。
武三思既废五王，虑为后患，乃令宣州司功叅军郑愔告张东之与王仁皎同谋反，又令人隂疏韦后秽行，牓于天津桥，请行废黜，中宗大怒，付执政按之，诸相皆佯假寐，惟李峤，韦巨源，杨再思遽出承制，攘袂于其间，遂命御史大夫李承嘉深竟其事，承嘉奏云：东之等令人宻为此牓虽托，废皇后为名，实有危君之计，请加族诛，中宗大怒，遽令法司结罪，又讽皇太子上表请夷柬之等三族中书舍人崔湜又劝三司尽杀之，絶其归望三思，问谁可使者？湜荐表兄周利贞先为桓景所恶，贬嘉州司马，三思即以利贞为南海都督，令矫诏杀之，惟桓彦范于竹槎上曳，肉尽而死，初，柬之惧，三思防引，湜以为耳目，自使伺其动静，湜反党，三思以图柬之等，君子知湜之不免耳。
武三思干纪乱常，海内忿恚之，张仲之宋之逊，祖延庆等谋于袖中，发铜弩射之，伺便未果，之逊子昙知之，以告冉祖雍，祖雍以闻，则天勅宰臣与御史大夫李承嘉于新开门，案问诸相惧三思，但僶俛佯不应，仲之等惟李峤，独与承嘉耳语，令御史姚绍之宻致力士七十余引，仲之对问，至则塞口，反接送于繋所绍之谓仲之曰：张三事不谐矣！仲之固言三思反状，绍之命棒之而臂折，仲之大呼，天子者七八，谓绍之曰：反贼，我臂且折，当诉尔于天曹，请裂汗衫，与绍之乃自诬，反而族，绍之自此神气自若，朝廷侧目焉，寻坐赃汚宪司推之，获赃五十余贯，当死，韦庶人之党防之，得免，放于岭南。
唐新语卷十二
钦定四库全书
唐新语卷十三      唐 刘肃 撰谐谑
太宗常宴近臣，令嘲谑以为乐，长孙无忌先嘲欧阳询曰：耸膊成山字，埋肩不出头，谁家麟阁上，画此一狝猴，询应声答曰：索头连背暖漫裆，畏肚寒，只由心溷溷，所以面，太宗敛容曰：汝岂不畏？皇后闻耶？无忌后之弟也，询为人瘦小特甚，寝陋而聪悟，絶伦读书数行俱下，博览古今，精究苍雅，初学王羲之书渐变其体，笔力险劲，为一时之絶。
温彦博为吏部侍郎，有选人裴略放，乃自赞于彦博，称解白嘲，彦博即令嘲防前丛竹畧曰竹，冬月不肯凋，夏月不肯，肚里不能容，国士皮外，何劳生枝节，又令嘲屏墙畧曰髙下八九尺，东西六七步突兀，当防坐，几许遮贤路，彦博曰：此语似伤博畧曰即防公肋，何止伤膊？博慙而与官。
则天朝诸蕃客上封事，多获官赏，有为右防御史者，则天尝问张元一曰，近日在外有何可笑事？元一对曰：朱前宜着緑录，仁杰着朱闾，知微骑马，马吉甫骑驴，将名作姓李千里，将姓作名吴，杨吾左，防胡御史，右防御史胡元礼也，蕃人为御史者，寻授别勅。
李义府尝赋诗曰：镂月成歌扇，裁云作舞衣，自怜廽雪影，好取洛川归，有枣强尉张懐庆好偷名士，文章乃为诗曰：生情镂月成，歌扇出意，裁云作舞衣，照镜自怜，回雪影来时好，取洛川归，人谓之曰：活剥王昌龄，生吞郭正一。
元崇逵为果州司马，有一婢死，处分直典云：逵家老婢死，驱使来乆为觅一棺木殡之，逵初到家贫，不能买得新者，但经一用者，充事即得，亦不须道，逵买直云，君家自须直典，出说之，一州以为口实。
则天初革命，恐羣心未附，乃令人自举，供奉官正员之外置里行，拾遗阙，御史等至，有车载斗量之咏，有御史防令史，将入防，值里行数人，聚立门内，令史下驴，驱入其间，里行大怒，将加杖罚，令史曰：今日过实，在驴乞数之，然后受罚里行，许之，乃数驴曰：汝伎艺可知，精神极钝，何物驴畜？敢于御史里行诸里行，羞赧而止。
京城流俗，僧道常争二教优劣，逓相非斥，总章中兴善寺为火灾所焚，尊像荡尽，东明观道士李荣，因咏之曰：道善何曾善云兴，遂不兴，如来烧亦尽，惟有一羣僧，时人虽赏荣诗，然声称从此而减。
候思止，出自皂，言音不正，以告变，授御史，时属断屠，思止谓同列曰：今断屠宰鸡，【云圭，】猪【云：诛】鱼【云：虞】驴【云，缕平】俱【云，居】不得吃，【云诘】空吃，【诘】米，【云弭】麫，【云泥去，】如【云，儒】何得不饥？侍御崔献可笑之，思止以闻，则天怒，谓献可曰：我知思止不识字，我已用之，卿何笑也？献可具以鸡猪之事对，则天亦大笑，乃释献可。
晋，宋以还，尚书始置贠外郎分判曹事，国朝弥重其选，旧例郎中不歴贠外郎拜者，谓之土山头，果毅言其不歴清资便拜，高品有似长征兵士，便得邉逺果毅也，景龙中赵谦光自彭州司马，入为大理正，迁户部中，贺遂涉时为贠外戏咏之曰：贠外由来美，郎中望不优，谁言粉署里翻作土山头，谦光酬之曰：锦帐，随情设金，罏任意薰，惟愁贠外署不应，列星文。
益州每嵗进柑子皆以纸裹之，他时长吏嫌纸不敬，代以细布，既而恐柑子为布所损，每懐忧惧，俄有御史甘子布使于蜀，驿吏驰白长吏，有御史甘子布至，长吏以为推布裹，柑子事惧，曰：果为所推，及子布到驿，长吏但序以布裹，柑子为敬，子布初不之知，乆而方悟，闻者莫不大笑，子布好学，有文章，名闻当代。
王上客，自其才，意在前行，贠外俄除膳部员外，既乖本志，颇懐怅惋，吏部郎中张敬忠，咏之曰：有意嫌兵，吏専心取考功，谁知脚蹭蹬，几落省墙东，膳部在省东北隅，故有此咏。
宗初即位，邵景萧嵩，韦铿并以殿中升殿行事，既而景嵩俱加朝散，铿独不霑，景嵩二人，多须对立于庭，铿嘲之曰：一双胡子着绯袍，一个须多一鼻髙相对防前搽，且立自言身品世间，毛举朝以为欢笑。后睿宗御承天门，百僚备列，铿忽风而倒，铿既肥短，景意酬其前嘲，乃咏之曰：飘风忽起团栾，廽倒地，还如着脚，捶昨夜殿上空行事，直为元非五品才，时人无不讽咏。
窦懐贞为京兆尹，神龙之际，政令多门，京尉由墨勅入防者不可胜数，或谓懐贞曰：县官相次入防，县事多办否？懐贞对曰倍办于徃，时问其故，懐贞曰：好者总在侥幸者，去故也，闻者皆大噱。
姚崇为紫防令，旧例给舍直，次不让宰相，崇以年位俱髙不依其请，令史持直簿诣之，崇批其簿曰：告直令史，遣去又来，必欲取人，有同司命老人年事终不拟，当诸给舍见之欢笑，不复逼也，后遂停宰相，直宿记异。
沙门奘俗姓陈，偃师人，少聪敏，有操行，贞观三年，因疾而挺志徃，五天竺国，凡经十七嵗至贞观十九年二月十五日方到长安，足所亲践者一百一十一国探求佛法，咸究根源，凡得经论六百五十七部，佛舍利并佛像等甚多，京城士女迎之，填城隘郭时，太宗在东都，乃留所得经像于福寺，有瑞气，徘像上，移晷乃灭，遂诣驾，并将异方竒物朝谒太宗，谓之曰：法师行后造福寺，其处虽小禅院虚静，可为翻译之所，太宗御制圣教序髙宗时为太子，又作述圣记，并勒于碑，麟徳中终于坊郡玉华寺，奘撰，西域记十二卷，见行于代，著作郎敬播为之序。
天纲，益州人尤精相术，贞观初，勅召赴京，途经利州，时武士彠为刺史，使相，其妻杨氏，天纲曰：夫人骨法，必生贵子，乃遍召诸子，令相之，见元庆，元爽曰：可至刺史，终亦迍否？见韩国夫人曰：此女大贵，然亦不利，则天时衣男子服，乳母抱出，天纲大惊曰：此郎君子神彩奥澈，颇不易知，试令行，天纲曰：龙睛颈，贵之极也，转侧视之，若是女，当为天子，贞观末髙士亷问天纲曰：君之禄夀可至何所？对曰：今年四月死矣，咸如其言。
则天时新丰县东南露防乡，因风雨震雷，有山踊出，高二百尺，有池周逥三顷，池中有龙之形，禾麦之异，则天以为休祯，号曰庆山，荆州人俞文俊上书曰：臣闻天气不和则寒暑倂人气不和而瘤赘，出地气不和而堆阜出，今陛下以女主处阳位，反易刚柔，故地气隔塞而出，变为灾，陛下谓之庆山，臣以为非庆也，宜侧身修徳以答天谴，不然，殃祸立至，则天大怒，流之岭南。
沙门一行，俗姓张名遂，郯公谨之曾孙，年少出家，以聪敏学行，见重于代，宗诏于光文殿改撰厯经，后又移就丽正殿，与学士叅校厯术一行乃撰开元大演厯一卷议十卷厯立成十三卷厯书二十四卷，七政长厯三卷，凡五部五十卷，未及奏上，而卒张説奏上请令行，用初一行造黄道防仪以进御制防仪铭付太史，监将向灵防上用以测候，分遣太史官大相元太等驰驿徃安南朗兖等州测候日影，同以二分二至之日，正午时量日影，皆数年乃定。安南量极髙二十一度六分，冬至日长七尺九寸二分，春秋二分，长二尺九寸三分，夏至影在表南三寸三分，蔚州横野军，北极髙四十度冬至日影长一丈五尺八寸，春秋二分长六尺六寸二分，夏至影在表北二尺二寸九分，此二所为中土，南北之极其朗，兖，太原等州并差殊不同，一行用勾股法筭之云：大约南北极，相去才八万余里，修厯人陈元景，亦善筭术，叹曰：古人云，以管窥天，以蠡测海以为不可得而致也？今以丈尺之术而测天地之大，岂可得哉？若依此而言，则天地岂得为大也，其后叅校一行厯经并精宻迄今行用。
开元十五年正月，集贤学士徐坚请假徃京兆，其妻岑氏，问兆域之制，于张説説曰墓而不坟，所以反本也，三代以降，始有坟之饰，斯孝子永思之所也，礼有升降贵贱之度，俾存殁之道，各得其宜，长安神龙之际，有黄州僧者能通鬼神之意，而以事叅之仆，常闻其言，犹记其要墓，欲深而狭深者，取其幽狭者，取其固平地之下一丈二尺为土界，又一丈二尺为水界，各有龙守之，土龙六年而一暴水，龙十二年而一暴，当其隧者，神道不安，故深二丈四尺之下，可设窀穸墓之四维，谓之折壁，欲下阔而上，敛其中顶谓之中樵，中樵欲俯敛而傍杀墓中，抹粉为饰，以代石垩，不置瓴甋，瓷瓦，以其近于火，不置黄金，以其乆而为怪不置，朱丹雄黄矾石以其气燥而烈，使坟上草木枯而不润，不置毛羽，以其近于尸也，铸铁为牛豕之状，可以御二龙，玉润而洁，能和百神，置之墓内，以助神道，僧之説如此皆前贤所未逹也，桓魋石椁，王孙倮奢俭既过，各不得中近，大理卿徐有功，持法不滥，人用赖焉。及其也，俭不逾制，将穿墓者曰：必有异应，以旌若人，果获石堂，其大如釜中空，外坚四门八牖，占曰：此天所以祚有德也，置其墓中，其后终吉，后优诏褒赠，宠及其子开府王仁皎，以外戚之贵，坟墓逾制，襚服明器，罗列十里，坟土未干，家毁子死，殷鉴不逺子其择焉。
郊禅
郊祀礼之，宗主也，曰：国之大事，惟祀与戎，唐尧望秩，周文明发礼偹，心诚神祗，降福东隣，杀牛亳社，用人肆忍逞欲，祸不旋踵，秦兴五畤之祠，淫而无法，汉増百神之祀，黩而不经，国家逺酌周官近看隋制，无文咸秩，事举其中，故撮其防要载之篇末。
贞观中，百官上表请封禅，太宗许焉，惟魏徴切谏以为不可，太宗谓魏徴曰：朕欲封禅，卿极言之，岂功不髙耶徳不厚耶逺夷不服耶？嘉瑞不至耶？年谷不登耶？何为不可徴对曰：陛下功则髙矣而人未懐恵徳虽厚矣，而泽未滂流，诸夏虽安，未足以供事逺夷慕义无以供其求，符瑞虽臻，罻罗犹宻积嵗一丰仓廪尚虚，此臣所以窃谓未可。臣未能逺譬但喻于人，今有人十年长患疮，理且愈皮骨仅存，便欲使负米一石，日行百里，必不可得，隋氏之乱，非止十年，陛下之良医，除其疾苦，虽已乂安，未甚充实，告成天地，臣窃有疑，且陛下东封，万国咸集，要之外，莫不奔走，自今伊洛洎于海岱，灌莽巨泽，茫茫千里，人烟断絶鸡犬不闻，道路萧条，进退艰阻，岂可引彼夷狄，示之虚弱，殚府竭财，未厌逺人之望加年，给复不偿百姓之劳，或遇水旱之灾，风雨之变，庸夫横议，悔不可追，岂独臣言：兆人咸尔，太宗不能夺，乃罢封禅。
髙宗干封初封禅岱宗，行初献之礼毕，执事者趋下，而宫官执帷，天后率六宫升坛行礼，帷席皆以锦绣为之，识者咸非焉，时有罗府果毅，李敬直上言：封禅须用明水以实罇，彛按淮南子云：方诸见月，则津而为水，注云：方诸隂燧大蛤是也，磨械令以向月，则水生，诏令试之，自人定至夜半，得水四五斗，便差送太山以供用。
古封禅礼，多阙不载，管仲对齐桓公，自古封禅者七十有二，君自管仲，后西汉一封禅，东汉三封禅，而张説封祀坛碑云髙宗六之于今七矣，意以汉安帝功徳不副徒有告成之文，故不以为数耳，汉武帝封太山，刻石纪号，其文曰：事天以礼，立身以义，事亲以孝，育人以仁，四宇之内，莫不为郡县，四夷八蛮，咸来贡职，与天无极，生人蕃息，天禄永徳其歴代玉检文，皆秘代莫闻知。
开元十三年，宗既封禅，问：贺知章曰：前代帝王，何故秘玉牒之文，知章对曰：玉牒本通神明之意，前代帝王，所求各异，或祷年筭，或求神仙，其事防宻故外人莫知之。宗曰：朕今此行，皆为苍生祈福，更无私请，宜将玉牒示百僚，其词曰：有唐嗣天子臣某，敢昭告于昊天上帝，天启李氏，运兴土徳髙祖太宗受命，立极髙宗升平六合殷盛，中宗绍复继体，丕定上帝眷祐，锡臣忠武底绥内难，翼戴圣文，恭承大寳十有三年，敬若天意，四海晏然，封祀岱岳，谢成于天，子孙百禄，苍生受福，御制撰太山铭亲扎勒山顶，诏张説制封祀坛碑以纪功徳。
宗将东封，诏张説徐坚贺知章韦縚康子元等撰东封仪，旧仪，禅社首，享皇地祗，皇后配享新定，尊睿宗以配皇地祗説谓坚等曰：王者父天母地，皇地祗，虽当皇母位，亦当皇帝之母也，子配母飨，亦有何嫌而议曰：欲令皇后配地祗，非古制也。天鉴孔明，福善如响，干封之礼，皇后配地祗天，后为亚献，越国大妃为终献，宫闱接神，有乖旧典，上不祐，遂有天授，易姓之事，宗社中圮，公族诛灭，皆由此也。景龙之季，有事圜丘，韦庶人为亚献，皆受其咎，平座斋郎及女人执祭者亦多夭卒，今主上尊天敬神，革改斯礼，非惟乾坤降祐，亦当垂范，将来为万代法也，事遂施行。
寳应初杜鸿渐为礼仪使，与礼官薛颀归崇敬等建议，以神尧皇帝为受命之主，非始封之君，得为太祖景皇帝受封为唐，即殷之契，周之后稷也，郊天地，请以景皇帝配座，宗庙亦以景皇帝配，献博士独孤及议亦以为若配天之位，既易，则天祖之号，宜废祀之不修，庙亦当毁，恐失宗祖，报本之道，代宗从之，至永泰二年，关中大旱，自三月至六月不雨至六月，执事者皆多云，景皇帝追封于唐髙祖受命之祖，唐有天下，不因景皇帝，今配享失位，故神不降福，愆阳为灾，诏防令百司议乃止。先是，谏议大夫黎干亦奏称：景皇帝非受命之君，不合配天，发十诘十难以明之，疏奏，不纳。
唐新语卷十三
唐新语总论
史册之兴，其来尚矣，苍颉代结绳之政，伯阳主藏室之书，晋之董狐，楚之倚相皆简牍，椎轮也，仲尼因鲁史成文，着为春秋，尊君卑臣，去邪归正，用夷礼者，无贵贱，名不达于王者，无贤愚不由君命者，无大小人邪？行正弃其人，人正国邪，全弃其国，此春秋大旨也，故志曰：仲尼成春秋而乱臣贼子惧，又曰：拨乱世反诸正，莫近春秋，春秋冯义以制法，文以行教，非徒皆以日系月，编年叙事而已，后之作者无力病，诸司马迁，意在博文，综覈踈畧后六经而先黄老贱处士，而宠奸雄，班固序废兴，则褒时而蔑祖徳述政教则左理本而右典刑，此迁固之所蔽也，然迁直而事偹，固文瞻而事详，用其所长，葢其所短则升堂而入室矣，范绌公才，而采私论，舍典实而餙浮言，陈寿意不迨，文容身远害，既乖直笔，空紊旧章，自兹以降，渐已陵替也，国家革隋之文笔，聿修贞观，开元述作为盛，葢光于前代矣。自微言既絶异端斯起，庄列以仁义为刍狗申韩以礼乐为赘疣，徒有著述之名，无禆政教之阙，圣人遗训，几乎息矣！昔荀爽纪汉事可为鉴戒者，以为汉语，今之所记，庶嗣前修，不尚竒正之谋重文徳也不褒纵横之画，贱狙诈也，刋滛靡之词，归正也。损术数之畧防末也理国者以人为本，当厚生，以顺天立身者，以学为先，必因文而辅教，纎防之善，防不备书，百代之后，知斯言之可复也。