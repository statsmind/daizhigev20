妇女双名记
明  嘉兴李肇亨会嘉纂
妇女双名者王，弇州巵言张睿父琅琊代醉编，吾郡陈无功柝酲，漫录中皆有所载，而彼此未备，予暇日偶有所睹，即随手录出，又兼录三书，考其出处，附载于此。
莺莺
崔徽小字莺莺又李莺莺与张浩然私(又范十郎女亦曰莺莺）
燕燕
燕燕东坡戏张子野诗公子归时燕燕忙
盼盼
唐倚书张建封爱妓关盼盼有燕子楼诗
端端
唐妓李端端
罗罗
隋炀帝宫婢
琼琼
丽情集，唐开元宫妓薛琼，琼善筝第一手，又南宋妓马琼，琼与朱端朝密有西阁，寄梅记。
小小
钱唐苏小小又齐公妓名小小出天中记
真真
丽情集柳将军家妓沈真，真又元名妓赵员员，又神昼美人，名真真，吞五色线灰酒而活。
惜惜
宋高邮妓女毛惜，惜骂叛贼，荣安死节，又小说罗仁卿，女惜惜与张忠甫子幼谦同学，私合于东斋，石榴花下。
后为夫妇
怜怜
妓女丁怜怜见娇红传又汪怜怜见青楼集
爱爱
宋钱塘娼家女苏子美有爱爱集
福福
贾云华小婢名福福
心心
青楼集有于心心又李心心
盈盈
唐达奚盈盈又吴女盈盈
娉娉
贾云华名娉娉，有还魂记，又黄州妓马娉娉，东坡遣乞参寥诗，即禅心已作沾泥絮之句。
师师
宋妓李师师为徽宗所幸
翘翘
唐文宗宫妓沈翘翘，善舞河满子，自言吴元济女，役入宫，又刘讽遇仙鬼，翘翘谓薛昭曰：妾有宾府，离率之笙吹之，令人反听出道钥。
苏苏
唐妓王苏苏
举举
唐妓郑举举
莲莲
唐妓王莲莲
住住
唐妓张住住
好好
杜牧之侍妓张好好又元微之妓谢好好
道道
青楼集妓魏道道
懿懿
宋徐君猷家姬东坡有木兰花词赠之
灼灼
妁灼当筵，舞柘枝相君上客，河东秀见秦淮海集调笑。
令
英英
柳耆卿乐章集，有赠妓英，英柳腰轻一词，又唐杨虞卿，有过小妓，英英墓诗，白乐天刘梦得皆和之，载全唐诗。
话
虫虫
柳耆卿乐章集，有赠妓虫娘，玉楼春词，又征部乐一阕，有但愿吾虫虫心下，把人看待，长似初相识之句。
春春
小说抱剑营妓汤赛师妹名春春
兰兰
娇红传侍女名兰兰
匾匾
青楼集名妓小玉梅女名匾匾又一女名宝宝
红红
唐韦青歌姬张红红入宫后号记曲娘子
翠翠
元金定妻刘翠翠遭乱相失有翠翠集
柔柔
宋德寿宫，生辰记有小刘婉容进自制十色菊，千秋菊，曲破内人，琼琼柔，柔对舞，又元欧阳梦桂宋亡，后作诗意望，翠华内归，为元所杀，妾陆柔，柔不肯再嫁，自经死，嘉兴，海盐人也，见郑所南心史。
当当
辍耕录载教坊名妓李当，当姿艺超绝，忽翻然有省，脱籍着道士服段吉甫，天佑赠以诗。
亭亭
庐江王琼宠妾
赛赛
徐祯卿异林载鲍赛赛，辰州人，十五岁，随父耕，会遇虎，搂父赛与虎相持良久，遂毙于虎，又钱唐名，妓武赛赛。
秀秀
元青楼集名妓孙秀秀
七七
李沂公妾名七七善琴与筝见因话录
山山
元青楼集顾山山行第四人以顾四姐呼之
田田钱钱
宋辛稼轩，二妾名稼轩，词中有临江仙一调，题云：侍者阿钱，将行赋钱，字以赠之。
宠宠
清异录载朱起所遇，伯氏虞部女妓宠，宠氤氲大使，以坤灵扇赠之，方得谐好。
豓豓
宋任才仲妾善写山水见画记
卿卿
唐营妓见才情集
简简楚楚
二名出谰言白乐天诗苏家小女名简简
青青
会稽翟素婢名青青，遭贼欲犯素，临以白刃，青青乞代死，不从，贼并杀之，见后列女传。
瑟瑟
辽天祚元妃也，善文墨，有咏史诗以讽，契丹后被诛死。
醋醋
榴花女也
紫紫
古淫妇名老狐所化
施施
馆陶公主名施施，宣宗长女降于定国子永见本传。
妹妹
李翱文有高妹妹七岁死节太常谧之曰愍
转转
镇州王镕书记韩定辞所爱妓，以赠刘仁恭所使，幕客马彧彧作转转赋，其文甚美，见北梦琐言。
皎皎
贞元末，妓阿软，生女求小名于白乐，天乐天日，此儿甚白皙，可名皎皎，有文士过之，为释其义，始悟乐天之戏，盖谓种姓不明，取古诗皎皎河汉女也，河漠寓意，何汉耳！出善谑录。
东东
抒情集窦巩，有吊妓东，东诗曰：芳菲美艳不禁，风未到春，残已坠红，惟有侧轮车，上铎耳边，常似叫东东。
滔滔
宋宣仁太后小名滔滔
坚坚
元名妓荆坚坚
女士
元名妓冯六六
香香
秦州妓女香香
美美
长葛尉刘立，妻杨氏生小女，美美而死，托生赵长官家为女，年十六七，于庄上看花，遇立赴县尹之招见之，恕然暴卒，及苏乃言：前生是刘立妻杨氏有女名美美，有仆名秋笋，今虽隔世，而情爱未断，适窥见刘，不觉闷绝，赵甚异，遂白于客，众共赞成再娶，于是美美大于母三。
岁矣见会昌解颐录
珍珍
宋晏几道小山，词中有云，晚见珍珍，疑是朝云来作高唐，梦里人盖亦妓名也。
轻轻
宋向子諲酒边词有钱，卿席上赠侍人轻轻滞，人娇一阕。
安安
南宋妓唐安，安理宗，癸丑，元夕，呼入禁中，歌色绝伦，上爱幸之，又元余忠，宣公女名安安，同母蒋氏死节。
素素
近有名妓薛素素善画兰竹
翩翩
南院名妓徐翩翩，汪司马伯玉同游焦山，谓之慧月天。
人品
称称
宋梅圣俞集有小女称称墓砖记铭
星星
唐开元进士崔曙以试明堂火珠诗知名，警句云：夜来双月合曙，后一星孤，明年卒，惟一女名星星，始悟其为谶也。见唐诗纪事。