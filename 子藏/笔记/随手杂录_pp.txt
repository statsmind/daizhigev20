钦定四库全书
随手杂録
宋 王巩 撰
江涣言冯悦，掌御药服，伏火药多，脑后生疮，气冉冉而上，几不济矣！一道人教灸风市穴十数，壮虽愈时时复作，又教冯以阴炼秋石，以大豆卷浓煎汤下，遂悉平和，其阴阳也，阴炼秋石法，余昔有之，沈旸所传是也。大豆卷法大豆于壬，癸日浸井华水中豆生芽，取皮作汤，使之江表志云：江南李氏进贡，中国无虚月，十数年间，经费将匮，建隆初，始申铜禁铸，泉货当十，又铸唐国通宝钱，两文当开元钱一文，又用韩熙载法变铸钱，其后一缣，约卖三十，索银一两，二十五索，余物称是，至开宝末，国帑罄矣。
萧士京大夫为广东转运使，其妻事僧伽甚谨，一夕，梦僧伽别去，其妻问欲何往？曰：后十二日，苏子瞻当渡海，我送过之惊起，语其夫，后十二日，子瞻果有儋州之命，萧亲语于予。
全州进士唐伯虎一日病卒，心独温，后数日，还魂初若梦，为人追呼入官府，见主者曰：误矣。当还，已而语伯虎曰：到人间为我转法华经为报，亦当劝人诵之，伯虎请曰：某他日亦得禄乎？谓之曰：虽有薄尔，遂出至家而苏，后任梧州推官六十余卒。
范文正语先懿敏曰：每夜就寝，即窃计其一日饮食豢养之费，及其日所为何事？茍所为称所费，则摩腹安寝，茍不称，则一夕不安眠矣，翌日，求其所以称之者，柴世宗销天下铜像以为钱，真定像髙大不可施工，有司请免，既而北伐，命以炮击之，中佛乳，竟不能毁，未几，世宗痈发乳间而殂。
蔡持正居宛丘，一日雪作，与里人黄好谦，防一倡家入门，见其肴醴特盛，他时有美少年青巾白裘，据席而坐，蔡黄方引去，少年亟，俾倡邀二公，欣然就席，少年頋持正，曰：君正如李德顾黄曰：君俟此公贵，凭藉亦显，语毕，少年亦引去，二公叩倡何人也？倡曰：朝来赍钱具饮，亦不知谁氏也？后如其言，持正为侍御史，荐黄为御史云。
子瞻为学士，一日鎻院，召至，内东门小殿，时子瞻半醉，命以新水潄口，解酒，已而入对，授以除目，吕公着司空，平章军国事，吕大防，范纯仁，左右仆射承防毕，宣仁忽谓官家在此，子瞻曰：适已起居矣，宣仁曰：有一事要问内翰前年任何官职？子瞻曰：汝州团练副使，今为何官？曰：偹员翰林充学士，曰：何以至此？子瞻曰：遭遇陛下，曰不闗老身事子，瞻曰：必是出自官家，曰：亦不闗官家事子瞻曰：岂大臣荐论耶？曰：亦不闗大臣事子瞻惊曰：臣虽无状，必不别有干请曰：乆待要学士知，此是神宗皇帝之意，当其饮食，而停箸看文字，则内人必曰：此蘓轼文字也，神宗忽时而称之曰竒才竒才但未及用学士，而上仙耳，子瞻哭失声，宣仁与上左右皆泣，已而赐坐吃茶，曰内翰，直须尽心事官，家以报先帝知遇，子瞻拜而出，撤金莲烛送归院，子瞻亲语，余如此。
子瞻自杭，召归过宋，语余曰：在杭时一日，中使至，既行，送至望湖，楼上迟迟不去时，与监司同席，已而曰：某未行，监司莫可先归，诸人既去，宻语子瞻曰：某出京师，辞官家，官家曰辞了，娘娘了来，某辞太后殿，复到官家处，引某至柜子旁出，此一角宻语曰：赐与蘓轼，不得令人知，遂出所赐乃茶一斤，封题皆御笔，子瞻具劄子附进称谢，至宋语余曰：且教子由伏事娘娘，我小使头出来，自家门打一解，哲宗眷遇如此，复为大臣谗逐，至贬海岛，命矣。
曽旼过泗州，谓余曰：某罢州教授，时子瞻守某徃见吕吉甫真州，吉甫问曰：轼何如人也？旼曰：聪明人也，吉甫怒，厉声曰：尧聪明耶？舜聪明耶？大禹聪明耶？旼曰：非三者之聪明，亦是聪明也？曰：所学如何？旼曰：学孟子愈怒，愕然而立，曰：是何言欤？旼曰：孟子以民为重，社稷次之，此其所以知学，孟子也，吉甫黙然乆之
周凌司勲之，子妇病腿间疮，晓夕，痛痒不可胜，唯以杖子挞之，乃少解经累年，百药勿效，闻有司吏夜主事，防司招而问之，吏曰：当徃叩之见周司，勲子冥间，问其妇疾曰：此妇不敬，舅姑好决罸，女使此其报也，吏明日语其子致恳其父，父曰：妇已有死所矣，当在南京，又曰：吾所任掠，剰大夫也亦以平生刻薄好敛民财以奉县官，故任此职，凡人财有定分，或其经营，或其种植，称多其数，我即徃取世人不知也，职任非善处，亦安能救妇也，后其子不复南来，防其外祖知南京力取之，医治恳辞，不获至南京三日而卒。
太祖一日，召赵韩王于别殿，左右无一人出，取幽燕图示之，赵熟视乆之曰：此必曹翰所为，帝曰：何以知之？曰：非翰莫能也，帝曰：何如？赵曰：举必克之，须世世得曹翰守之，乃可，帝不语，携图而入，不复言幽燕之讨。
曺彬潘美伐太原，将下曹麾兵少却，潘力争进兵曹，终不许，既归至京，潘询曹何故退兵不进，曹徐语曰：上尝亲征，不能下下之，则我辈速死，既入对，太祖诘之，曹曰：陛下神武圣智，尚不能下，臣等安能必取，帝颔之而已。钱王有外国所献，颇伽寳其方尺余，其状如水精，云可厌十里，火殃乃置于龙兴寺佛髻中，余杭，数回禄而龙兴，不能近也，有盗尝焚其殿柱，木悉灰烬而烟焰，竟不炽，皇朝改为太平，祥符寺，自唐至皇朝凡有十寳，此其一也。
吕微仲贬岭外，至防州瑞金县，语其子曰：吾不复南矣，吾死尔归，吕氏尚有余种，茍在瘴乡，无俱全之理，后数日卒，先是，十年前有富人治夀材梦伟丈夫冠冕而求曰：且辍贤宅，富人惊悟，防仲过县，富人望之，乃梦中伟丈夫也，及卒，乃辍其材而敛焉。
郡君，李氏余婶也，尝有货珠子，老媪李氏携珠子至既去，遗珠子在地，婶之后，媪逾时不至，一日既至，形容恍惚，非昔人也，婶诘之曰：向时所货珠子归，则失去告其主，以金十两偿之，其主不许，因忧愁感疾，几不能起，婶曰：珠子当时遗在地，我得之，今在此媪，惊喜涕下，愿致金六两以请，婶取还之，金不受也，后防疾，梦出门乗车出旷野，至大官府，见二伟人，衣冠坐堂上，引至堂下，伟人方问姓氏，婶知其隂府也遂诵大悲呪，左右皆惊愕，其堂揺动不已，二伟人立，语曰：勿诵，放尔归矣，一吏持大簿书至案，伟人问曰：记得还，李嫂珠子事否？婶曰记之，其一伟人曰：当展二十年夀其一曰得无太多也，其一曰妇人而不爱珠，寳此可尚也。俾人送还复乗车而至门首而入，见其尸卧帐中，惊而悟起，后二十年乃卒。
栁州张通直舟泊，潭州新妇死，七日而体温，既还魂云，初见二人，如弓手，追去甚急，至一河，次一人云：解衣妇曰：我妇人衣不可去，其一人止之，呼舟而渡，入大城市井喧閙，闻传呼声，二人引妇，立城砌上，二人立其下，见一金紫，人导从甚严，妇识之，乃其舅程之邵之元父也，连呼舅，舅金紫者，亦识之曰：七娘来来，遂竚马取二人，文檄视之，乃曰：误矣。急呼衣箱，取一畨，令妇执之，候至戒石，但执而立，既去二人，失色相顾，低头不复语，至府门人间，大官府也，妇立戒石南，俄见金紫人至，次衣緑人，次衣朱人，皆坐金紫，人即呼妇取，语二人同坐，曰：误勾，此人来矣！緑衣人曰已来，将奈何？朱衣人曰：既误莫湏，放回金紫，人曰：合如此，只是二人得徒罪矣，即引二如，手者取状，杖脊二十，下令虞候引妇出，至一寺，大厦修廊，寂无一人虚堂，屏间一僧坐，虞候未前，又一吏人至，诣僧致语，僧移榻俯堦，问妇曰：识字否？曰：识之，僧指手中经，题问之，妇曰：金刚经也，僧展卷教诵之，又曰：归则诵之，遂令妇执堂下，旛脚用力，引之幡起，惊悟而苏。
初，呉处厚笺，蔡持正诗，进于朝，邸官已传本报之，凡进入，三日而寂无闻，执政因奏事禀于前，宣仁云恁诗，未尝见也，执政云：已，进入未降，出中云：待取看，至午间，遣中使语执政曰：已降出矣，三省皆云不曽，承领上下疑之，明日，乃在章奏，房与通，封尝程文字共为一复，盖初进入，亦通封也，明日进呈，殊无怒色，但云执政自商量，继而处厚复有疏执政，请送蔡确分析諌官，呉安诗刘安世，论列而分析，未上间，防梁焘自潞州召为諌议大夫至京，曰：比过河阳，邢恕极论蔡确有防立勲社稷臣也，同谏官以恕之，言论之日益切直，宣仁始怒焉，泣谕执政曰：当时谁曽？有异议官家，岂不记得？但问他太妃遂促蔡相谪，命执政议，太常少卿，分司南京，议未决，防分析至确，盛言有防立之，勲諌官，继登论之益苦，明日，执政对，中忽语曰：蔡确可英州别驾，新州安置，诸公惊退，悉力开陈乆之刘莘老曰：蔡确母老引桞，宗元乞与刘禹锡换播州事，吕防仲曰：蔡确先帝大臣，乞如刘挚所论，移一近里，州郡中曰：山可移，此不可移也，范尧夫揖王正仲留身论之意不解，尧夫曰：告官家，且劝太皇太后念蔡确是先朝大臣，哲宗不语，论辨徃来乆之尧夫曰：臣奉诏乞免内臣押去宣仁，曰：如何尧夫以曹利用事言之，宣仁曰：决不杀他自生自杀，不差内臣，此无固必，但与执政商量，执政议差小，使臣或承务郎以上官伴送至夜批出，差内臣一员，已而尧夫正仲与不论确事，防官皆罢去。初，处厚缴诗至京，莘老尝问予曰：如何施行？余曰：此难行，前日诸公自罪【阙，】定以诗罪人矣，莘老曰：岂可已乎？余曰：一则报，一则劄与蔡确知尧夫亦以见问余，语如前，尧夫曰：吾弟更语，莘老曰：次第须谪曰：重则分司轻则小州，余曰：必若谪之，当与处厚并命，此风不可长也，后一日，莘老召余入宻室见其顔色惨怛，曰九重之内，安知有英州，新州，此必有博士，又曰：今日进呈，此老斥骂却不入来，指文潞公也，余意以莘老卖，潞公遂徃见潞公问余曰：近事如何？余答曰：蔡确，外议以为过当，潞公声色皆厉，曰：见无礼于其君者，如鹰鹯之逐鸟雀，又曰：曽见司马康否，余曰：见之，潞公曰：前日被防，召梁焘司马康与执政靣问，邢恕语言梁焘言：与司马康同坐，闻恕言，蔡确社稷臣事，康乃曰：不听得，焘曰：时第三杯矣，康曰：时饥贪食，肚羮不听，得潞公曰康，如此不肖耶？余曰：司马康温公子也，温公道德人也，康不证人于罪真肖矣，潞公即索汤，余引去，始知莘老之言不妄。
仁宗尝语张文定，宋景文曰：孟子可谓知乐矣，今乐犹古乐，又曰：自排遍以前，音声，不相侵乱，乐之正也，自破之，后始侵乱矣，至此郑卫也。
越人朱彦弼至华隂震死其父，朝夕泣告于天，某此一子平昔无过，今乃至此乆之恍惚中，闻有言曰：朱彦弼作醮西岳庙，乃用脂烛，及便溺于殿角，罪当死，非枉也，仁宗一日召致仕，晁迥对延和殿，上问洪范，雨旸之数，迥对曰：比年灾变，仍发此天所以左右王者，愿陛下修饬五事，以当天心，庶几转祸为福，上感悟，出所幸嬖，尚美人等，又其后命金帛二十余万，赐三司赡军实，晁文元迥尝言歴官临事未尝挟情害人，危人售进，保全固防，如免肤体之伤。
太祖皇帝初入宫，见宫嫔抱一小儿，问之曰：世宗子也，时范质与赵普潘美等侍侧，太祖顾问普等曰：去之，潘美与一帅在后不语，太祖召问之，美不敢答，太祖曰：即人之位，杀人之子，朕不忍为也。美曰：臣与陛下北靣事，世宗劝陛下杀之，即负世宗，劝陛下不杀，则陛下必致疑，太祖曰：与尔为侄，世宗子不可为尔子也，美遂持归，其后太祖亦不问，美亦不复言，后终刺史名，惟吉潘夙之祖也，美本无兄弟，其后惟吉歴任供三代止云以美为父而不言，祖余得之，于其家人。
太祖无事时，常召潘美辈禁中议政，或与之纵饮，至令宫女解衣，无复君臣之礼，一日，召美入，而太祖冠，不乐乆之不语美，皇恐趋拜，殿下请罪，太祖曰：非尔也，上来语尔前朝，民间积欠甚多，早来三司乞因赦蠲放，适问二府，二府请督索，朕谓三司主国财，乃要蠲放二府，主德政，却要督索近臣如此，天下何縁太平，朕所以不乐美，赞曰：陛下用心如此，何縁不太平，遂解顔如常时，太祖，太宗时，诸节度皆解兵柄，独潘美不解美，毎赴镇，留妻子止携数，妾以徃或有子，即遣其妾与子归京，仍具奏，乞陛下特照管。
范祥钞法，陜西贮钱五百万贯，不许辄支用，大约每钞极贱，至五贯，即官给钱五贯五十文，买之极贵，则减五十文，货之低昻之权，常在官矣，钞法无时而不行，近年辄借用本钱贵贱，一切不问，此所以钞法不行。
陜西每铜钱一贯，用铁钱一贯三十文可换，后因常平司指挥诸州，勿出铜钱，诸司遂效之，民间相传铁钱，将不用矣，家家蓄铜钱，轻用铁钱，由是钱贱而物加贵，【主事潘适云】。
潘中散，适为处州，守一日作醮，其茶百二十盏，皆乳华，内一盏如墨，诘之，则酌酒之人误，酌茶盏中，潘焚香再拜谢过，即成乳华，僚吏皆敬叹，丽水宰宣德郎陈缙，辄慢之指，老君像曰：老子卖乌髭药里，语毕惊惕，月余，遂发狂不能语，解官归，今逾年尚未愈。
杨彦回为眞州通判一日，疾几卒，幕官诸人白郡为下，致仕状状，附递即安，明日遂出听事，而不知乞致仕矣。诸人遂宻告其妻其妻，遣老媪诣州，具言朝奉到官未乆与同官初无怨仇，诸人皆作官，养老幼，独朝奉令致仕，何耶？郡主与诸人厚赂健歩趂递后八日状，回乃白杨，杨欣然欲具，防以集同僚，是日病复作，乃卒。
黄铎为陜西漕摄延安，帅事梦乗四小舟遄流而下，烟雨中见一卒曰：张相公在此，铎徃见之，相公何故在此？曰：商英候接人，更二年，方诣相府，梦觉，汗流浃体，遂志于书稿间，后移防路，漕以西事，除名勒停，雇四舟沿峡江而下，至峡州，方烟雨间，见一卒洗面问之，何人？曰：张相公虞候也。遂持所志，谒张而言之，其后张召拜相，适作梦之二年矣，铎后复官至京，不事交谒，语其所亲事，莫非前定，不必求也。
杜常少年时，梦泛河至桥，间有自岸而呼者，其岸髙峻常凡再跃，始及岸，一人引至大木间，见伟丈夫衰服而坐人指之曰：天帝也，拜之常起，帝召常与钱二百，文曰：此尔及第，人数再请之，则曰：过此天机，不可泄也。常后应举累不第，嘉祐末间嵗科举放登第者二百人，常遂中甲科，时英宗在谅隂中木者庙讳也。
桞庭俊作官，江西差检放早以漕司喻意，不敢以实闻，一日宿于髙明使者观梦伟丈夫转簿示之，曰：桞庭俊放税不实，使上泽不得流行，杖一百惊悟，汗浃体，太宗朝，武程乞放宫人三百人，帝喻执政，宫中无此数，执政请以狂妄罪之，帝释而不问。
余在髙邮时友人张由仪，彦则以王定国所记杂事，三编见借，一曰，甲申，录二曰，闻见录三曰，随手录彦则云：顷因其父，嘉父遣从定国检方书，定国出敝箧，付彦则铨择，乃得此三书，皆定国手写防窜之者，余因得藏焉，靖康初，翟公巽自北扉出牧，防稽过，维见之，尽携去后，访此书竟不可得，辛亥嵗余寓呉郡，胡茂老馆，复见前二书意，恍然若旧识也，时无笔力，乃令翟仲永传之，明年秋，余来海盐，始从仲永取本以抄尚恨无随手一录也。初，余得此书，尝以随手录副本寄子安，又明年，始遣人取之于子，安始复合三书，因再抄之，而以先冩二书并归子安，以备复遗失也。时寓天宁僧坊，甲寅，五月十四日淮海，张基子贤书。
从谨早罹，中州之难，不能保传家，图籍之藏，至于先世，文集所自著书，亦皆散逸，穷处江海，极力访求，仅获一二，如清虚先生，平生诗文及论语传，今虽不存，而苏黄秦三公所为序，照映方来，犹可考也。隆兴改元，始得，先生杂记三篇于向氏，乃令二子淹涵各录一卷；且手抄末篇，合为一帙，而藏之书中所记，元丰中，为中书检正，与闻天章议官制除目者，则从之，大父尚书公也，四月甲戌，四明，西溪，三近堂从曽，孙从谨识。
随手杂録