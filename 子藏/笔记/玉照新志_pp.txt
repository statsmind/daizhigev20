钦定四库全书     子部十二
玉照新志       小说家一【杂事之属】提要
【臣】等谨案：玉照新志六卷，宋王明清撰此书，多谈神怪，及事亦间及朝野旧闻，及前人逸作所载，胡舜申己酉避乱记，颇诋諆，韩世忠明清，不为置辨，盖当时相去甚近，毁誉纠纷，尚未论定，宋齐愈狱牍一条，深不满于李纲，则朱子语亦有是语，非好诋諆正人，他如王尧臣谏，取燕云防，李长民广汴都赋，姚平仲拟刼塞，破敌露布，皆载其全文，足资防证，又如载曾布冯燕水调歌头排徧，七章为词，谱之所未载，亦足以见宋时大曲之式，盖明清博物洽闻，兼娴掌故，故随笔记録皆有裨见闻也，其曰玉照新，志者自序，谓得一玉照于永嘉鲍子正，又获米南宫书玉照二字，揭之寓舍，因以名其所著书云：乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
玉照新志卷一
宋 王明清 撰
神庙圣意，锐于图治，熈寜之政，旣一切变更法度，开边之议遂兴，洮河成功，梅仙拓地，然后经理西南小羌，韩存寳以弗绩诛，继而永乐大衂徐禧之徒死之，由是耻于佳兵，上亦郁陶成疾。
元祐初政，庙堂诸公共议，捐其所取，绍圣，崇宁绍述之说举窜逐，弃地之柄臣，取青唐进筑隍鄯银，夏至童贯，蔡攸乃啓燕云之役，驯至靖康之祸，悉本二子绍述思之令人痛心疾首焉。
元祐党人，天下后世莫不推尊之，绍圣所定止七十三人，至蔡元长当国，凡所背己者，皆着其间，殆至三百九人，皆石刻姓名，颁行天下，其中，愚智溷淆，不可分别，至于前日诋訾元祐之政者，亦获厠名矣，唯有识讲论之熟者，始能辨之，然而祸根，实基于元祐，嫉恶太甚焉，吕汲公梁况之刘器之，定王介甫亲党吕汲甫章子厚而下三十人，蔡持正亲党安厚，卿曾子宣而下十人，榜之朝堂，范淳父上疏，以爲殱厥渠魁，胁从罔治，范忠宣太息，语同列曰：吾軰将不免矣！后来时事旣变，章子厚建元祐党，果如忠宣之言，大抵皆出于士大夫报复而卒，使国家受其咎，悲夫！
元祐初，修神宗实録秉笔者极天下之文人，如黄秦晁张是也，故词采粲然髙出前代，绍圣初，邓圣求蔡元长上章指以爲谤史，乞行重修，葢旧文多取司马文正公，涑水纪闻如韩富，欧阳诸公传及叙，刘永年家世载，徐占徳母事王文公之诋永年，常山吕正献之评，曾南丰安简借书多不还，陈秀公母贱之，取引甚多，至新史，于是陵实録，皆以朱笔抹之，且究问前日史臣悉行迁斥，尽取王荆公日録无遗，以删修焉，号朱墨本，陈莹中上书曾文肃谓尊私史而压宗庙者也，其所从来，亦有本焉，览之者熟，究而考之，当知此言不诬。
绍兴，庚申，金人以河南故地归我，诏以孟富文庾爲东京留守富文辟毕少，董良史以自随，未几，金败盟，少董身陷金，地者累年，常于相国寺鬻，故书处得熈，丰日厯残帙数叶，无复论叙，少董南归，出以相示，于是辑其可以传信者凡八条，今録于编亦有已见裕陵，日録中者，倂存之云。
中书劄子度支员外郎，充龙图待制，秦鳯路经畧安抚使吕大防奏，伏见本州路鳯翔府，寄居著作佐郎，前崇文院校书郎张载学术精深，性资方毅，昨因得告寻医，未蒙朝廷，召命义难，自【阙】。
事充晋州州学敎授陆长愈状欲乞今后春秋
释奠，并以兖邹，二公配享，如允所请，乞卽，下礼部定夺，次序立式，伏乞备闻奏，州司所据陆长愈状闻，勅防寻下太常寺定夺申部，今据本寺状，防详至圣文宣王，以先师顔子配享，及以次从祀，皆其门弟子也，孟子知道固当尊礼，然与孔子异代，难与顔子并行配享之礼，所请难议施行，申部防详，太常寺所定，未得允当，古者配享及从祀，但取着徳立功，其道有以相成者，不必皆用同时之人，如蜡之祭也，主先啬而祭司啬，先农之配，卽以后稷神勾芒，爲少昊氏之子，祝融爲高辛氏火正，今春秋之祭，则勾芒配，伏羲祝融，太庭迎气之日，又爲从祀，异代之人，得爲配祀明矣，唐贞观二十一年，诏伏生与髙堂生杜预，范甯之徒二十一贤与顔子俱配享孔子庙堂，至今犹爲从祀，孟子亦于孔圣之门，当在顔子之列，至荀况，雄，韩愈皆发明先圣之道，有益学者，久未配享，诚爲阙典，伏请自今春秋释奠，以邹国公，孟子配享文宣王设位于兖国公之次，所有荀况雄，韩愈，并以世次先后，祀于左丘明等二十一贤之间，所贵上称圣朝，褒崇儒贤，备条祀典之意，谨録奏闻，伏候勅防帖检防左丘明至范甯二十一人，并封伯爵，如允所请，卽乞荀况，雄，韩愈并加伯爵，自国子监及天下至圣文宣王庙，皆塑邹国公像，其冠服同兖国公，仍画荀况等像于从祀之列，荀况在左丘明之下，冠服皆从封爵，奉圣防依。
又云：勅下江东转运司，防太中大夫，充龙图阁待制，江宁府陈绎爲前知广州日将造到公使库，檀木观音将松木观音换，檀木观音入已幷，将公使钱籴粮喂饲，自己白鹇等幷，役使土丁，枪手修筑，宇内地基及幷将官乳香于神寺，独自焚烧，幷申奏辨，明所犯虚诈，及取勘时逐，次虚妄对罪，幷男承务郎，新差汝州洛南稻田务，陈彦辅从使，广州军人织造木绵，生活等罪，幷取勘虚妄，倂将仕郎，试国子监，四门助敎郭应之于广州，公使库受供给与陈绎，管勾宅库买卖物亏价，陈绎合追见在太中大夫旧职大夫龙图阁待制，或以职当徒一年，勒停縁前项轻罪，内犯盗赃一疋，仍令准制例，追毁出身以来，诰勅文字，除名勒停，杖陈彦辅各从杖一百，私罪上定防，罚铜十斤，放郭应之，该赦奉勅，并依防内，陈绎，特见除名，勒停，落龙图阁待制，仍追一官，差知建昌军，替郑琰成资过满阙，陈彦辅特冲替。
又云：王安石劄子，奏幸遇圣运，超拔等夷，知奬眷怜，逮兼父子，戴天负地，感涕难胜，顾迫衰残糜，捐何补不胜，蝼蚁微愿，臣今所居，江宁府，上元县园屋爲僧寺，一所永逺祝延圣寿，如蒙矜许，特赐名额，广昭希旷，荣遇一时，仰慿威神，誓报无已，取进止，奉圣防依所乞以报本禅寺，爲名额，其中载练亨甫事，以知经术驰名，熈宁间爲王荆公之髙弟而所坐乃尔，殊不可晓，又恐在谪籍一时，官吏迎合观望，如秦少防未可知耳。
章圣朝种明逸抗疏辞归，终南旧，上命设燕禁中，令廷臣赋诗以宠其行，独翰林学士杜镐辞以素不习诗，诵北山移文一遍，明逸不怿，云野人焉，知大丈夫之出处哉？熈宁中，王荆公进用，时有王一介，中甫者，以诗诋之云，草庐三顾，动幽蛰蕙帐，一空生晓寒，荆公不以爲忤，但赋絶句云莫向空山，覔旧题，野人休诵北山移，丈夫出处，非无意猿鹤，从来自不知，盖取于此，中甫三衢人也，昭陵时中制科，仕陵爲从官子沇之，彦允汉之彦，周涣之，彦昭潙之彦，楚皆近世名卿，今家居京口，熈宁中有太庙斋郎，姜适者，淄川人，枢密遵之孙，甞从开府覔举还乡，途中有平舆数乘，毎相先后，初亦不暇问之，旣抵里中，乃径趋其家，适出询之，有妇人焉，顔色絶代方二十余语，适曰：吾来爲汝家妇适云，吾纳室久矣，岂容他人妇云，使足下自有妻我愿，妾御无悔，反覆酬酢，久之，适知其怪，然势不容拒，遂以廊庑间，空屋数楹处之，徐观其变，妇者亦有使，令自置烟爨，烹庖饮食，无异常人，畧无毫发之扰，亦不与之讲，男女之好也，旣无从诘，其来歴但合门畏惧而已，积是逾年，人情相与，亦颇稔熟，忽有道人直造舍妇，一见掩袂大笑，道人者语适云：子傥不遇我，祸有不可言者，此剑仙也，始与其夫亦甚和鸣，终乃反目妇易形，外避其夫，访于天下，今将迹至君家来，杀此妇幷，及君焉，吾先知之，万里来救，君命今夕，必有异子，但闭门勿开，安以待之，可保无虞，是夜三鼓，后忽窓中，划然有声，见二剑自空飞入，适如其言，瞑目安坐，少焉，二剑盘旋于适，颈之前后，天将晓矣，忽闻喝声甚厉，云可啓观即蚤来之道，人也，下视之，有人首一血流满地，道人曰：可贺矣，腰间瓢中，取药一捻，地血化爲白水人，首与道人俱不见，次日，妇人亦辞谢而去，适自此神气秀爽，不复利名萦心，屛妻子常徃来鄠杜之间，以药饵符水，疗人疾数见效，时人敬之，其后孙处恭，安礼所言如此，安礼？君子人也，所言必不妄，明清近观，熈丰起居注云：元丰四年，慈圣光献皇后上仙，陵追慕，至忘寝食，适诣阙上言，能使返魂，上亦信之，使试其术，且载其施行，云：太庙斋郎姜，适进状，称系虞部郎中正，观之子光禄寺丞纬之侄，爲学道休官有法，能致【致一作救。】太皇太后复生，诏差御药院李舜举传宣中书，密院两府南。防医询本人，称限六十日内，当如其所陈于京师，城内金明池，内修坛作醮，差御药监及宣赐，静衣一套，至期无騐复诘之，云：太皇方与仁宗凭玉阑干赏千，梅花无意，复思人间，上以狂妄除名，送秀州编管，后不知所终。
元祐三年，东坡先生自翰苑出牧钱塘，道毗陵之洛社，时孙仲益之，父敎村童于野，市茅之下，仲益方七八嵗立于岸侧，东坡望见奇之，呼来前，与语，果不凢询其所学，方爲七字对矣，与之题云：衡茅稚子璠璵器，仲益随声应之，云翰苑仙人锦绣，肠大加赏叹，赠之以缣酒，嘱其父善视之，后来果爲斯文之主盟。
赵谂者，其先本出西南夷獠贼，其族党来降，赐以国姓至谂，不量其力，乃与其党李造贾，时成等宣言欲诛君侧之奸，其语颇肆狂悖，然初无弄兵之谋，建中靖国时事旣变，谂亦幡然息心，来京师注官，时曾文肃当国，一见奇，其才而荐之，擢国子博士，谂，谒告省其父母于蜀中，其徒勾羣以前事告变，狱旣，遂以反逆伏诛，父母妻子，悉皆流窜，改其乡里，渝州爲恭州，文肃亦坐责告词畧云逮求可用之才，辄荐逆谋之首，是也。究其始正，由狷忿妄作，遂至杀身覆宗，百世之下，永负冦盗之名，学者亦当以轻剽爲戒焉。
明清毎阅唐史甘露事未甞，不流涕也，嗟夫！士大夫处昏庸之世，不幸罹此，后来无人别白可恨，近观续皇王寳运録云僖宗光啓，四年正月，诏云：太和九年，故宰臣王涯以下十七家，并见陷逆，名本承密防，遂令忠愤终被寃诬六十余年，幽枉无诉，宜沾沛泽，用慰泉扄，并与洗雪，各复官爵，兼访其子孙，与官使衔寃之魂亦信眉于九原矣，惜乎！刘昫，宋景文欧阳文忠不见此诏，载之于新，旧唐史殊爲阙文，如褒赠常濬孟昭图二人之文，亦其时以见之，洪景卢容斋三笔，不复重録。
明清家，昔有卢载，范阳家志一书，叙其祖多逊行事之详，爲陆务观假去，因循不曾徃索尚能彷佛，记其二三，则云多逊素与李孟雍穆厚善，多逊窜逐后，万里相望，声迹絶时法禁严邸报，不至海外，一日忽赦书至，后有参知政事李多逊云，此必孟雍登政府，吾必北辕。戒舍人俶装，已而果移容州团练副使，未渡巨浸，忽见江南李主衣冠如平生，问云：相公何以至此？多逊云，屈后主云：汝屈何如我屈？由是感疾而殂。
又多逊，门下士有种英苏冠者，平生最器重之，得罪之后，宾客云散，独英冠二人，徒步送抵天涯而还，英后易名放，卽明逸冠易名，易简魁，天下爲参知政事。
本朝有两张先皆字子野，一则枢密副使，逊之孙与欧阳文忠同在洛阳幕府，其后文忠爲作墓志铭称其志，守端方临事敢决者，一与东坡先生游东坡推爲前辈诗中所谓诗人老去，莺莺在公子归来燕，燕忙能爲乐府，号张三影者，有两苏世美一，东坡作哀词者一苏，丞相子名京，二人皆知名士也。
王子高遇芙蓉仙人事，举世皆知之子髙初名迥后，以传其词，遍国中，于是改名蘧易，字子开，与苏黄游甚稔，见于尺牍，东坡先生，又作芙蓉诗云：决别之时，芙蓉授神丹一粒，告曰：无戚戚，后当偕老，于澄江之上，初所未喻，子开时方十八九，已而结婚向氏，十年而鳏居，年四十，再娶江隂巨室之女，方二十矣，合之后，视其妻则清，盼冶容脩短，合度与前所遇无纤毫之异，询以前语，则惘然莫晓，而澄江江隂之里名也子开由是遂爲澄江人焉，服其丹，年八十余，康强无疾，明清壬午嵗从外舅帅淮西，子开之孙明之，譓在幕府，相与游从，毎以见语如此，此事与云溪友议，玉箫事絶相子开，赵州人，忠穆骏之孙，虞部员外郎正路之子晩守濡须祠堂焉。贺方囘爲子开挽词，我昔官房子甞闻忠穆，贤又云：和璧终归，赵干将不葬吴，今乃印在秦，少游集中明之子，卽爲和宁也，少游没于元符末，子开大观中，犹在其误，明矣。
圆镜枉防，哀曾记，酒阑，歌罢难忘，月底花前旧携手处，层楼朱户，触目依然，从来惯向绣帏罗帐，镇效比翼文，鸳谁念我？而今清夜常是，孤眠入户，不如飞絮，傍懐争及炉烟，这囘休也，一生心事爲尔，萦牵此得廉，宣仲布所记云，元符中，饶州举子张生南宫不利，归妓，欲与之俱，而张不可，约半嵗必再至，渝盟一日，则任其从人张偶以亲之，命后约几月，始至京师，首访旧游，其邻僦舍者，迎谓曰：君非饶州张君乎六娘，毎恨失约，日托我访来，期于学舍，其母痛折之，而念益切，前三日，母以归洛阳，富人张氏，遂偕去矣，临发涕泣，多与我金钱，令俟君来，引观故居毕，乃僦后人生入观，则小楼奥室欢馆，宛然几榻，犹设不动，知其初去，如所言也。生大戚怆，不能自持，迹其所向，百计不能知矣，作雨中花词，盛传于都下云：或云即知常之子，予功焘也。
明清述挥麈，録列本朝诸帝以潜藩爲军府，今又敬以徽宗诏防考之云：至和中，五年十二月己亥，宣徳郎王恬等言：本贯遂州按九域志都督府，遂州爲遂宁郡，武信军节度使，元丰八年，陛下初封遂宁郡王，绍圣元年，复以遂宁郡王出阁，与苏，润二州时同，而事均縁，本州遂宁县，元符二年，县下慧明院，秋冬间，忽观佛像，五次出现，父老咸曰遂宁，佛出越三年，奉陛下即位，此其祥兆乞改府额，诏升爲遂宁府，又诏：主上甞爲蜀国公，升蜀州爲崇庆府，政和七年十二月壬午，诏以宿州零璧爲灵璧县，以真州爲仪真郡通州，爲静海郡，秀州爲嘉兴郡，从九域图志，所奏请也。实録与三州图经及仪真通州，嘉兴，三志皆所不载，明清甞陈于礼部，乞行下逐州照防施行。
是嵗十二月甲申，司勲员外郎张大亨奏，切见朝廷讲读之官，在天子所者，谓之侍读，侍讲，而诸王府亦有侍读，侍讲官比拟，称呼相紊，名之不正，孰大，于是太宗皇帝初爲韩，冀诸王侍读，置侍讲，后有欲爲皇族子孙置之，议者以唐文宗改诸王侍讲爲奉诸王侍读，请以敎授爲名，从之，且皇族学官尚不可与王府同称，而王府官，岂可同天子讲读之号，诏诸王府侍讲，改爲直讲侍读，改爲赞读大亨，字嘉父，一时知名士也。
宣和元年十一月乙未，知温州苏起奏，臣昨谨将耕耤，诏书刻石，被以云鹤，安奉防事，仍行下四县，依此施行，自此风雨调顺，禾稼盛茂，既以获枯荄，又复生穗，毎亩得谷，一石至七八斗，乞令诸路州县效此施行，裕陵览奏不乐，云起谄佞，一至于此！何以儆在位，其华饰手诏，岂不是相侮，可送吏部。
蹙破眉峰碧，纤手还重，执镇日相看未足时，便忍使鸳鸯只，薄暮投村驿，风雨愁通夕，窓外芭蕉，窓里人分明叶上，心头滴，陵亲书其后云：此词甚佳，不知何人作奏来。盖以诏曹组者，今宸翰尚藏其家。
宣和末，禁中讹言祟出深邃之，所有水殿，一游幸之所不到，一日，忽报池面莲花盛开，非常年比陵，携嫔御阉官凢数十人徃观之，旣至彼，则有妇人，俯首凭栏者，熟寝状，上云：必是先在此祗候，太早不得眠，所以然喻左右勿恐惧，见其鬒发，如云素颈，灿玉呼之，凝然不顾，上讶之，自以所执玉麈挥触之，愕然而起，囘首乃一男子，须髯如面，长尺余，四目电，极爲可畏，从驾之人，悉皆辟易，惊仆，上亦爲之失措，逡巡不见上急，命囘辇未防，京城失守，狩于朔方。
明清挥麈余话记，周美成，瑞鹤仙事，近于故箧中得先人所叙，特爲详备，今具载之美成，以待制提举南京鸿庆宫，自杭徙居睦州，梦中作长短句，瑞鹤仙一阕，旣觉，犹能全记了，不详其所谓也，未几，青溪贼方腊起，逮其鸱张方还，杭州旧居而道路，兵戈已满，仅得脱死，始入钱塘门，但见杭人仓皇奔避，如蜂屯蚁沸，视落日半，在鼓角楼，间卽词中，所谓斜阳映山，落敛余霞，犹恋孤栏，角者应矣，当是时，天下承平日久，吴越享长闲之乐，而狂冦啸聚，径自睦将直捣苏杭，声言遂踞二浙，浙人传闻内外响应，求死不暇，美成旧居，旣不可徃，是日无处得食，饥甚，忽于稠人中有呼待制何徃者视之，乡人之侍儿素所识者也，且曰：日昃，必未食，能舍车过酒家乎？美成，从之，惊遽间，连引数杯，散去腹顿解，乃词中所谓凌波，步弱过短亭，何用素约，有流莺劝我重解绣鞍，缓引春酌之句騐矣，饮罢，觉微醉，便耳目惶惑，不敢少留，径出城北江涨，桥诸寺士女已盈满，不能驻足，独一小寺，经阁偶无人，遂宿其上，卽词中所谓上马，谁扶醒眠？朱阁者应矣，旣见两浙处处奔避，遂絶江居州，未及息肩，而传闻方贼已尽，据二浙，将涉江之淮，泗，因自计方领南京鸿庆宫，有斋防可居，乃挈家徃焉，则词中所谓念西园已是花深无地，东风又恶之，语应矣，至鸿庆，未几，以疾卒，别任流光过了，归来洞天自乐，又应于身后矣，美成平生好作乐府，将死之际，梦中得句，而字字皆騐卒章又应于身后，岂偶然哉？美成之守颍上，与仆相知，其至南京，又以此词见寄，尚不知此词之言，待其死，乃尽騐如此。
明清挥麈，録载雍孝闻，事颇详，近见秋浦，朱去奢云，孝闻自海外，量移池州以卒，甞有诗云：官田种秫，陶元亮私釡生尘，范史云：至今郡人犹传诵之，孝闻没后，和州道士，亡其姓名，冒而爲孝闻走江，淮间，其才亦不下，孝闻有吊，项羽庙文云无守，陵之蕙帐，有照夜之寒，釭过东坡墓题诗云：文星落处，天地泣，此老已亡，吾道穷，才力漫趋，生仲逹功名，犹忌死，姚崇人间，便觉无清气，海外何人，识古风平日万篇，谁爱惜六丁，拾在瑶宫，宣和初，至京师，遂得幸祐陵，谓其人可及，林灵素之半，锡姓名，朱广汉至绍兴中犹在，寓防稽之，天长观明，清尚及识之，而洪景卢夷坚志中记其一事云。
郑绅者，京师人少日，以賔赞事政府，坐累被逐，贫窭之甚，妻弃去，适他人一女，流落宦寺家不暇访其生死，日益以困偶徃相监问，命于日者，日者惊曰：后当官极品，未论其他，而今已爲观察，且喜在今日，君其识焉，同行侪辈，笑且排之，甫出寺门，有快行家者数辈，宣召甚急，始知其女，已入禁中，得幸九重矣，卽除阁门宣赞舍人，未及嵗以女正长，秋拜廉察，不数年，位登师垣，爵封郡王，极其富贵，荣宠妻再适张公緼夤縁肺腑亦至正任承宣使韩髦斯士，郑氏壻也，见语如此。
东坡先生知杭州，马中玉成，爲浙漕，东坡被召赴阙，中玉席间，作词曰：来时呉防犹残暑，去日，武林春已暮，欲知遗爱感人深洒，涙多于江上雨，欢情未举，眉先聚别酒多，斟君莫诉，从今宁忍看西湖，擡眼尽成肠防处，东坡和之所谓明朝归路，下塘西，不见莺啼，花落处是也。中玉忠肃亮之，子仲甫，犹子也。
玉照新志卷一
钦定四库全书
玉照新志卷二
宋 王明清 撰
陈莹中谏垣集言之详矣。削籍于建中靖国，崇宁初，蔡元长召拜同知枢密院事，卒于位，恩数甚渥，后二年，其子郊擢福建转运判官，登对，归与客言，穆之容，不合相法，终当有播迁之厄，客告其语，遂坐诛，弟送涪州编管，处厚亦追贬单州团练副使，具列诏旨，至重和元年，燕云之伐兴，处厚之侄孙，尧臣以布衣诣京师，扣阍上书，力陈不可，且极言一时之失，逾万言末，有御批云比縁大臣建议欲恢复，燕云故地，王尧臣远方书生，能陈歴代兴衰之迹，达于朕听，臣僚咸谓毁薄时政，首沮大事，乞行窜殛，朕以承平之久，言路壅蔽，敢谏之士，不当寘之典刑，优加爵赏，佥论何私尧臣？崇宁四年，已曾许用处厚遗表恩泽奏，因处厚责防，遂寝不行。今处厚未尽复旧官，可特追复正奉大夫，给还遗表恩泽，特先尧臣承务郎，此九月二十二日施行，明清伏读，至是泪落防干，始知永祐从谏如转圜而渊衷，初亦知北征爲非特当时大臣唯务迎合将顺以邀功，不能身任死事，卒至祸乱，可不痛哉！今尽列尧臣之疏于左，臣观商髙宗甞命傅说曰：朝夕纳诲，以辅台徳说复陈于王曰：唯木从防则正后从谏则圣，后克圣，臣不命其承畴敢不祗若王之休命，臣每读至此，未甞不掩卷太息，以谓天下万几，一人听防，虽甚忧劳，不能尽善，堂上逺于百里以九重之深而欲尽分四方万里之远，百辟之忠邪？贤佞生民之利害休戚，顾不难哉！是帝王之德盛于纳谏，谏行言听，则膏泽下于民，天下同臻于晏然之域，社稷之利也，臣闻陛下临御之初，从谏如流，甞下求言之，诏曰：言而不当，朕不加罪，于是謇谔之士，冒昧自竭，咸尽愚衷而憸人，故杜塞言路，窃弄威柄，乃荧惑陛下加以诋诬之罪，遂使陛下负拒谏之，谤于天下矣，比年以来，言事之臣，朝奏夕贬，天下之人，结舌杜口，以言爲讳，乃者宦寺专命，交结权臣，共倡北伐之议，思所以蠧国而害民，上自宰执，下自台谏曾无一人肯爲陛下言者，咸以前事爲戒，陛下复何赖焉？臣愚谓燕云之役兴，则边隙遂开，宦寺之权重，则皇纲不振，此臣所以日夜爲陛下寒心也，臣蝼蚁之身，自顶至踵，不足以膏陛下之斧钺，倘使上冒天威，必罚无赦。臣虽就死，何悔何惮而不言哉？愿毕，其说以献焉，臣闻忧在内者，本也，忧在外者，末也，夫天下无内，忧而有外，惧有天下国家者必固本，以释末未曾竭，内以事外，虽羁縻制御之不失，徒使爲中国之藩篱耳，曷尝与之谋大事，图大功，俾忧生乎内也，昔王郁说契丹，入塞以牵晋兵，定人皆以爲后患，可不鉴哉！古者邻敌忧在内，不在外，外忧之患，吾能固本以释，末将贤而士勇，随即剪灭，其患不及中原，泰山之安，有足恃者，内忧之惧，由吾竭内以事外，本凋残，海内虚耗，累卵之危，指日可待，外忧之不去，圣人犹且耻之，内忧而不爲之计，臣愚不知天下之所以久安无忧，甚可惧也；陛下亦思之乎？厥今天下之势危如累卵，奈何？陛下不思所以固本之术，委任奸臣，竭生灵膏血，以取必争之地，使上累圣徳亿兆同忧，今敌人之乞和，非畏吾也，葢边境之上，未有可乘之衅，使之来，冦彼故茫然不以动其心，陛下将啓燕云之役，异日唇亡齿寒，边境有可乘之隙，敌情叵测，安得不蓄其锐，而俟吾隙，以逞其所，大欲耶？将见四方交侵，虽有智者，不能善其后矣，昔秦始皇缵累世之余烈，旣幷六国，南取百越之地，以爲桂林，郡北筑长城而守藩篱，却匈奴万里，其意非以卫边地而救民死，乃贪利而欲广大也，故功未立而天下叛，汉孝武资累世之积蓄财力有余，士马强盛，务恢封畧图制匈奴，患其兼徙西国，结党南防，乃表河曲，列四郡，开玉门，通西域，以防匈奴右臂，师旅之费，不可数计，至于用度不足，及舟车，因之以防年，冦盗并起，始弃轮台之地，下哀痛之诏，岂非仁圣之所悔哉！宋文帝元嘉中，比西汉文，景，分命诸将经略河南，致拓跋步之师，因而国乱，陈宣帝缵业之后，拓土开疆，志大不已，遂有吕梁之败，江右日蹙，力殚财竭，旋爲隋氏所灭，隋帝负其富强之资，逞无厌之欲，频出朔方，三驾辽左，旌旗万里，赋敛百出，四海骚然，土崩鱼烂，丧身灭国，唐太宗定海内，时称英主，然而东有辽海之军，西有昆丘之役，师旅数劳，百姓疲毙，虽未至于祸乱，然不免有中才，庸主之讥，明皇开元之际宇内，谧如边将邀宠竞图，战伐西陲，青海之戍，东北天门之师，碛西怛逻之战，云南渡泸之役，没于异域，数十万人，安冦乘之，天下离溃，是皆穷兵贪地，好功勤远，忽守成持盈之道，不顾劳民之，昔者周宣中兴，玁狁爲害，追之太原，及境而止，葢不欲弊中国，怒远方也，故享国日久，诗人咏其美，孝文专务以徳化民凡有不便，辄弛以利民，匈奴结和亲，后乃背约入盗，令边备守，不发兵深入，恐劳百姓，是以国富刑清，汉祚日永，天下归仁，孝元亦纳贾捐之议弃珠崖之陋，后世以爲美谈，东汉建武中人，康俗阜臧宫，马武请伐匈奴，报曰：舎近谋远者，劳而无功，舍远谋近者，逸而有终，务广地者荒，务广徳者强有其有者安，贪其有者，残，自是诸将莫敢复言兵事，可谓深达治源者乎？歴观前世虽征讨殊，时有异同，势有可否，谋有得失，事有成败，然毒蠧四表疮痍，兆姓未甞，不由好大喜功，竭内事外者也，人谓国虽大，好战必亡；故圣人务徳不务广土王者不治逺人春秋亦内诸夏，而外吴楚，非谓中国之力不能制之，以其言语不通，贽币不同，嗜好迥殊，习俗诡异，居于絶域之外山河之表，崎岖山谷险阻之地，是以外而不内，疎而不戚，政教不及其人，正朔不加其国，诚不欲竭内以事外也，故樊哙甞，愿得十万众，横行匈奴中，季布谓其可斩，冯奉世矫诏斩莎车王，宣帝议加爵赏，萧望之谓矫诏违命，虽有功不可爲法恐后，奉使者爲国家生事，陈汤诛郅支匡衡劾其矫制而颛命郝灵荃，斩黙啜姚崇，虑彼邀功者，生心三朝，终不加赏，抑有由矣，是知古者天子守在四夷，来则惩而御之，去则备而守之，其慕义而贡献，则接之以礼，羁縻不絶使曲在彼，此圣人制御夷狄之常道也。在昔东胡避，李牧，北虏惮郅都，南蛮服孔明，西戎畏郝玭，此四人者，皆明智而忠信，寛厚而爱人，君臣同体，固守边疆，故能威镇四夷，北人不敢南下而牧马，志士不敢弯，而报怨，或有侥幸，一时爲国生事，兴造边隙，宪具在，夫何患云我宋太祖皇帝拨乱反正，躬擐甲胄，总熊罴之众，当时将相大臣皆所与取天下者，然卒不能下，幽燕两州之残，冦岂勇力，智慧之不足哉？葢两州之地，犬戎所必争者，不忍使吾赤子重困锋镝，乃置而不问，章圣皇帝澶渊之役，以匈奴举国来冦。不得已而与战，旣战而胜，乃听其求和，遂与之盟，逡巡引兵而退者，葢亦欲固本而不忍，困民力也，明矣。伏愿陛下思祖宗积累之难，鉴歴代君臣之失，永塞边隙，务守景徳旧好选忠谋智勇之人，如郅都者，使守边塞，而严军髙垒毋战闭关，据扼荷防而守之，上以安宗庙，下以抚生灵，岂不韪哉？臣前所谓燕云之役兴，则边隙遂开者，此也，臣观自古国家之败，未尝不由宦者专政，当时时君世主心，非不知其然而因循信任，不能防而逺之故终至委靡，颓弊倾覆，神器不可支吾而后已，大抵此曹手执帝爵，口衔天宪，则臣下之死生，祸福在焉，出入卧内靡间，朝夕巧于将迎，则君心爲之必移，况隆以髙爵分以厚禄，加之信任以资其威福之权哉？我宋开基，太祖皇帝鉴前代之弊，务行刬革内品，供奉不过二十人，徒使供门户洒埽之役，寳元以后员数倍，增廪禄从优，咸平中，秦翰雷有终，因讨王均之，乱旣而有功，授以恩州刺史，自后刘寳信等初无纤毫之功，咸起侥幸之心，乃攀援二人，遂皆遥领，团防刺史，议者否之，继以明道，制命出于帷幄，威福假于宦寺，斜封墨，勅之授匪人，委用渐大，兹风一扇，先朝之典制尽废，当时台谏以死争之，期必行而后已，今乃不然，宦寺之数，不知其几，但见腰金袍紫，充满朝廷，处富贵之极，忘守分之严，专总威权，决议中禁，蔽九重之聪明，擅四海之生，杀懐谄佞之心，巧媚曲求者，则举而登用，励匪躬之操，直情忤意者，则立见排斥，以至中外服从，上下屛气府第，罗列天都，亲族布满丹陛，南金和寳氷纨雾縠之积，侔于天子，嫱媛侍儿歌童舞女之玩，僣拟后宫，狗马饰雕文，土木被锦绣，更相援引，同恶相济，一日再赐一月，累封爵命极矣，田园广矣，金缯溢矣，奴婢官矣，搢绅士大夫尽出其门矣，非复向时掖庭永巷之职，闺牖房闼之任矣，皇纲何由而振耶？是以贤才怨讟，志士穷栖，莫此爲甚，昔人谓宦者专，则国命危，良有以也。臣布衣贱士，无官守言责，不敢纤悉，条具上渎圣听，请以误国之大者言之，童贯起自腐贱，本无智谋，陛下付以兵柄，俾掌典机密，自出师陜右，已弥嵗祀专以欺君罔上，爲心虚立城寨，妄报边捷，以爲己功，汲引羣小易置将吏，以植私党，交通馈遗，鬻卖官爵，超猎除授，紊乱典常，有自调选，不由举荐，而改京秩者，有自行伍不用，资格而得防团者，有放逐田里，不应甄叙，而擢登清禁者，有托儒爲名，了不知书，而任以兰省者，或陵徳鲜礼不通世务，徒以家累亿金，望尘罗拜，公行贿赂，而致身青云者，比比皆是，或养骄恃势，不知古今，徒以门髙阀贵摇尾，乞怜侥幸，请托而立登，要津者纷纷接踵，一时鲜俪，寡亷鲜耻之人，争相慕悦，侵渔百姓，奉其所欲，惟恐居后，兵法战士，冒矢石被伤生，有金帛之赐死，有褒赐之，荣自兵权归，贯纷更殆尽，战塲之卒，秋毫无所得，死者又诬以逃亡之罪，赏罚不明，兵气委靡，凯还未久，秩品已崇，庖人廏卒扫门，执鞭之士，冒功奏赏，有驯致节钺者名器，一何轻哉？山西劲卒，贯尽选爲轻兵，实以自卫，屯攻战伐之际，他兵躬行阵之劳，振旅班师之后，亲兵冒无功之赏，贯意安在？此天下所共愤，而陛下恬不顾也。贯爲将帅，每得内币，金帛以济军需，悉充私藏，乃立军期之法，取偿于州县，依势作威，倚法肆贪，暴赋横敛，民不堪命，将士爲之解体，贯且爲之洋洋，自得凶焰傲然，台谏之中间有刚毅不囘之士，爱君忧国，一言议已，则中以危法，遂使天下不敢言而归，怨陛下矣，今者中外之人，或谓贯深结蔡京，同纳燕人李良嗣以爲谋主幷倡，北伐之议，经营之久，国用匮乏，乃始方田以增常税均籴，以充军储，茶盐之法，朝行暮改，民不奠居，加之以饥馑，迫之以重敛，其势必无以自全，陛下茍能速革其弊，则赤子膏血，不爲此曹涸也，今天下之民被兹毒蠧久矣，其贫至矣，养生送死不足之憾亦深矣，昔人谓刻核太至者，必有不肖之心应之焉，臣愚，深恐无常心之民以刻核，太至不能自安，或萌不肖之心，其患有至于不可御者，又况天视自我民视，天听自我民听，民之怨气，天心关焉，非朝廷之福也，刘蕡谓自古宦官领军政，未有不败国丧师者，其言载之青史，虽愚夫愚妇，莫之或非，陛下倘优游不防，异时祸稔萧墙，奸生帷幄，追悔何及？伏愿陛下廓天日之明塞隂邪之路制侵凌，迫胁之心，复门户扫除，宦寺之役，使安其分可也，臣亦谓宦者乱人之国，其源深于女祸，陛下若昵之，此臣愚所不识也，恭惟陛下，以社稷爲心以生灵，爲念思患祸于未萌之几，戒其所当戒，更其所当更防，自宸衷决而行之，无防邪论之纷纷，天下幸甚！臣前所谓宦寺之权重，则皇纲不振者，此也。臣一介草茅世食，陛下之禄，沐浴，陛下之膏泽久矣，当此之时，各情意，以言爲讳，臣独辄比狂直，上触天意，非不知言出而祸从，计行而身戮，葢痛纪纲之壊哀生灵之困，变乱将起，社稷将危，忠愤所激，有不能自已，不识陛下能赦之否？臣闻唐贞观时，有上封事者或不切，事文状呈之，欲加黜责，郑公諌曰：古者立谤木，欲闻已过封事，其谤木之遗乎！陛下思闻得失，咨其所陈，言而是乎？爲朝廷之益，非乎无损于政，帝悦，皆劳遣之，臣惓惓之私，非敢望陛下咨其所陈，求采其实而行之，使纳谏之君，不独专美于前代，臣子之至愿也，惟陛下裁之。呜呼！犯顔逆鳞者，人臣之尽忠，广览兼聴者，圣王之盛徳臣之所以自处者，可谓忠矣，陛下所以处臣者宜何如哉？愿少缓天威，庶开忠谠之路，永保无穷之基，倘或不容身首异处，取笑士亦臣所不恤也，靖康初，尧臣爲宣义郎，成都府华阳丞，钦宗亲批云，王尧臣昨所上书议论慷慨，爱君忧国，出于诚心，可特转奉议郎，除见缺，台谏官聘书甫下，而尧臣死矣。
陵初复，西边境土，夷人初不知姓氏，询之边人云，皇帝何姓？云：姓赵皇后何姓？云：姓向大朝直臣爲谁云：包枢宻拯是也。于是推其族，各从其姓，至今有仕于中朝者，然多右列。
明清挥麈，前録载中书令，舍人红鞓，自叶少蕴，始出于姚令威丛话，近观孙仲益所作，霍端友仁仲行状云：以大观元年十一月，除通直郎，试中书舍人，赐三品服，故事三品服，角带，佩金鱼，爲饰一日，徽宗顾见公，谓左右曰：给舍等耳，而服色相絶如此，诏令太中大夫以上犀带垂鱼，自公始也，与姚所记少异。
汤举者，处州缙云人与先人，太学同舍生有才名于宣政间，登第之后，累任州县，积官至承议郎，居乡邑，以疾不起，举适上课，当迁员郎，而纶轴未颁，有王令洙者，南都人，文安尧臣之后爲缙云令告其家，云未湏发丧，少俟命下，举妻惧，不敢令，洙力勉之，且爲亟遣价疾驰入都，趣取告身，越旬日始到，然后举哀，令洙爲保任，申郡遗泽，遂沾其子即进之，思退也，后中词科，赐出身尽歴华要，登元台，震耀一时，亦异事也。故书之。
明清投辖，録所叙刘快活，事后来思索所未尽者，今列于编外，曾祖空青，文肃之第三子也。快活，每以三运使呼之，后果终漕挽，舅氏宏父谈天者多言，他日必爲卿相刘笑曰：官职俱是正郎，去不得矣，文肃当国，先祖爲起曹郎中，一日，忽见过曰：我今见曾三女儿，他日当爲公之子妇时，先妣方五六嵗又谓先人曰：曾三女汝之夫人也，归见文肃呼先祖，字云王，乐道之子，三运使之壻，此儿他日名满天下，然位寿俱啬，奈何？已而文肃罢相，迁宅衡阳北归，后先祖守九江，遣先人访文肃于京口，一见奇之，遂以先妣归焉，后所言一一皆合，不差毫厘，其他此尚多，不能悉记，异哉！
冯燕传见之丽情集，唐贾耽守太原，时事也，元祐中，曾文肃帅幷门，感叹其义，风自制水调歌头以亚大曲，然世失其传，近阅故书，得其本恐久而湮没，尽録于后。
排遍第一
魏豪有冯燕年少，客幽幷击毬，鬬鸡爲戏游侠，久知名，因避仇来，东郡元戎，留属中军，直气凌虎，须臾叱咤，风云凛凛，坐中偶乘佳兴，轻裘锦带，东风跃马徃来访寻幽胜，游冶出东城，堤上莺花撩乱，香车寳马纵横草软，平沙穏髙楼两岸春风，语笑隔声。
排遍第二
袖笼鞭敲无语，独闲行縁杨下人初静烟淡夕阳明窈窕佳人，独立瑶阶，掷果潘郎，瞥见红顔，横波盼，不胜娇软，倚银屛曳，红裳频推，朱户半开，还掩似欲倩，吚哑声里，细说深情，因遣林间青鸟爲言，彼此心期的的深相许，窃香解佩，绸缪相顾，不胜情。
排遍第三
说良人，滑将张婴从来嗜酒还家，镇长酩酊狂酲，屋上鸣鸠，空鬬梁间，客燕相欺，谁与花爲主兰房，从此朝云夕雨，两牵萦似游丝，飘泊随风无定，奈何嵗华荏苒欢计，苦难慿，唯见新恩，缱绻连理，并翼香闺，日日爲郎，谁松萝托蔓一，比一毫轻。
排遍第四
一夕还醉，开户起相迎，爲郎引裾相庇，低首畧潜形情深，无欲郎乘间起佳兵，授青萍，茫然抚叹，不忍欺心，尔能心于我，于我必无情，熟视花钿不足，刚肠终不能平，假手迎天意，一挥霜刃，腮间粉颈，防瑶琼。
排遍第五
鳯凰钗寳玉雕零惨然，怅娇魂怨，饮泣吞声，还被凌波，呼唤相将金谷同游，想见逢迎处，揶揄羞面，妆脸濙，濙醉眠人醒来，晨起血凝螓首，但惊喧，白邻里骇，我卒难明，致幽囚推究，覆盆无计，哀鸣丹笔，终诬服，圜门驱拥衔寃垂首欲临刑。
排遍第六
带花遍，向红尘里有喧呼攘臂，转声辟，众莫遣人寃滥杀张室，忍偷生，僚吏惊呼呵叱，狂辞不变，如初投身属吏，慷慨吐丹诚，彷佛缧绁，自疑梦中，闻者皆惊叹，爲不平，割爱无心，泣对虞姬，手戮倾城，宠翻然起死，不教仇怨，负寃声。
排遍第七
攧花十八义城，元靖贤相国嘉慕英雄士，锡金缯闻斯事，频叹赏，封章归印，请赎冯燕罪，日边紫泥封，诏阖境赦深刑，万古三河，风义在青简上，众知名，河东注任流水，滔滔水涸，名难泯，至乐府歌咏，流入管声。
玉照新志卷二
钦定四库全书
玉照新志卷三
宋 王明清 撰
秦妙观，宣和名娼也，色冠都邑，画工多图其貌，售于外方，陆升之仲髙山隂胜流词翰俱妙，晩坐秦党中，遂废于家，甞语明清曰：顷客临安，雨中一老妇人，蓬首垢面，丐于市，借溜以濯足，泣诉于升之曰：官人曾闻秦妙观否？妾卽是也。虽掩抑困悴，而声音举措，固自若也，各与之金而遣之，去仲髙言已涙落盈襟，盖自怆其晩年流落不偶，特相似耳，言犹在耳，兴怀太息。
明清挥麈，余録载李元叔上广汴都赋于陵，由此晋用，近得全篇于其从孙申父宣柔，令尽列于后，臣切惟皇宋艺祖受命，奠都于大梁，于今垂二百载，列圣相承，增饰崇丽，壎壎乎天子之宅，栋梁以来，未之有也。昔在元丰中太学生周彦甞草汴赋奏御，神考遂托国势之重，传播士林，然其所纪述，大率畧而未备，若乃比嵗以来宫室，轮奂之美，礼乐声容之华，则又有所未及，臣愚不才，出入都城，十年于兹矣，耳目所闻见，亦粗得其梗，槪辄鼓舞隂阳以鸣国家之盛，因改前赋，而推广焉，始则本制作之盛者，分维而第之中，以帝室皇居之奥，任贤使能之效而终之以持守，兾备一览之末，赋曰：有博古先生，自下国而游上京，遇大梁公子于路，相与问答，倾盖如故，因纵言，至于都邑，先生乃援古而证之，曰：我闻在昔受命，帝皇继天而作，首定厥都，用植诸夏之根本肇隆，亿载之规模，若乃贲饰恢宏之美，槪见于书，经营先后之次，备载于礼，宅中图，大则有姬公之明训，权宜拓制，则自萧公而经始，今不敢髙谈羲黄远举夏商试，卽周而陈之，二华对峙，八川，同注褒斜，陇首之攸留，函谷二崤之，并据此宗周所都，或假山河之险固汉髙因之而啓帝祚焉，孟津，后达大谷，前适导以伊，洛，瀍，涧之泽，控以成臯，广武之冲，此成周所都，适当天地之正中，光武因之，而开帝功焉，毕昴之次河，冀之津，风俗渐乎？虞夏疆域，逮乎齐，秦，魏都之爽垲，信无伦也，衡岳镇野龙川帝坰，列戈船于三江，储戎车于石城，吴都之雄状，信足称也，接壤卭笮通，而卢僰地，蕃竹木之产，民厌稻鱼之食，蜀都之富饶，信无敌也，凢兹都邑之盛，实俪美而争雄，旁睨而论，虽辨者炙輠，继日而莫能穷，公子闻之，始若愕然，已而哂曰：先生于古赋得矣，孰若我目？覩汴都之伟观乎？顾其所以设险，则道徳之藩仁义之垣，岂独依于山川，所以建中则皇极在上，九畴咸若，岂必宅于河雒，其爽垲也。有如上帝，清都神人，五城轶人寰之尘，极天下之髙明其雄壮，也有如钩陈羽林，天兵四拱威秉，则万物伏怒，刑则四夷竦，其富饶也，有如海涵地，负深厚莫测，追鱼丽之盛多，迈驺虞之蕃殖，彼两汉之杂，伯虽仍于国家之旧墟，三国之鼎峙，虽临乎一方之都防较而论之于今日，正犹拳石涓水，欲与五岳四渎之比拟，所谓谈何容易！先生曰：余生长太平，和气中，亦旣有日，而处于蓬茨之下，无有游观，广览之益，骤来神州，恍然似失，目虽骇乎阙庭，楼观之，丽而未悉，其制作之意耳。虽熟乎声，明文物之英，而未究其礼乐之情，子年在英妙，博闻强记，幸爲我索言之，公子曰：仆实不敏，切闻先进有言，昔自唐室不竞，王纲浸圮，陵夷五季纷纶，四纪上帝，悯斯民之涂炭，眷求一人，作之君师，肆我艺祖，应天顺人，出御昌期，若时顺大之，居实古大梁之城，在汉则郡，以陈留而命名，在唐则军以宣武，而分额考其地望，虽卓荦乎？诸夏而川流，休气犹盘礴，而郁积时乎？有待世孰能测？洎梁祖之有作，始建都而画圻，匪梁人之能谋，天实啓之，匪天私于有梁，实兆宋基观天文分野之次舍，则房心腾，其辉实沈，寄其耀仰星，纒之有赫，直皇居而久照察夫，土脉之丰衍则髙者磊砢下者坟垆，廓陂陀之恺，泽极灌漑之膏腴，语地形之髙兮则自泗，而西周之罘，厯睢阳，遂东至于道，津冈阜隐鳞，烟云飞屯，其上郁律势与天连语，汴梁之驶兮，则自巩而东还，时门抵宣泽，涉洪河之浊流，导温洛之和液，中贯都城，偃若云霓，泝湍悍而不穷，上接云汉之无倪，语雉堞之固，则伟拔金墉，缭以汤池，仰宪太微之象，屹临赤县之畿语，郊闉之壮，则密拱中宸髙映四野揭华榜，以干霄谨严，更而警夜，维是都之建也，虽自于梁，逮艺祖而始兴，至太宗而寖昌，列圣相承，洎于今日，当国家闲暇，肆乘时而增缉，遂跨三都，越两京，拟二周而抗衡，数其南则神霄之府，上膺南极伟，殊祥之创见，恍微妙之难测嵗在丁酉大开其机，用端命于玉帛而彰信于羣，爰设定命之符，妙以虫鱼之，继乾元之用九，防八寳而垂范乃严像设，只奉兹言，俨一殿而居上，绍诸天而在中，灵妃上嫔列于西仙伯，天辅列于东，谔谔郡卿，峩峩景俊徃徃名序丹台而身爲世辅像图孔肖，后无攸序，辟金堂，啓玉室骇，寳轮之飞动森鸾，仗之粉饰其侧，乃有元命之殿，实总防乎？众福本始，载叶藏礼，惟穆罄，华封请祝之，诚效，天保无疆之卜，若夫阳徳之建咸放，阳神于赫荧惑，厥位惟尊，次曰太火，时谓大辰，配曰阏伯，以序而陈，原夫帝业之创，自于宋地，盖乘是徳而王天下，饰之灵鉟，赤文婀娜，举以示众，遂定区夏，岂必赤伏合瑞于都南之亭，岂必神母告符于丰西之夜，主上承纪奉祀致严，审辰出戌，入之度有视，兹孔明之占，遂垂五帝之家，夏体重离，而面南谐祉，声于乐府验，朱草于灵荃，火得其性，景贶昭然，瞻彼煌煌，位在南端，歴太微以受制，避心星而载旋，相我昌运，于千万年，出南薫以望太坛，若天髙浑若天圆，钦柴于兹，佥曰称焉。先是，有司仍国旧贯，明宫斋庐，悉取缯缦后，洎绍圣端诚攸建，精意孔昭，礼文弥灿，主上改元之初载，辛巳，长至，始亲郊见，逮至癸巳之嵗盖四举兹礼矣，申勅春官益严，兹事于是规法，三代祭器，肇新躬秉元圭，天道是循，百官显相斋戒，惟寅，帝登玉辂，皇衢载遵，已而日景晏温，天真降临，衣冠幢节之辉映彩仗，辇辂之防差，岂徒若见于渭阳而接，拜于交门，仰重瞳之四照，瞩羣目而动心，乃辟琳馆，建号迎真，用神昭报，以福斯民渡玉律抵天田，王者之籍，厥亩惟一，上春展事，务崇吉蠲，于时农祥辰正，东作是先，载冀耕于玉耜，敞云幄于绀坛，葱犗驯服于广祚之侧，青旗，晻霭于黄麾之间，帝御思文，饬躬祷专屈，帝尊以表耒，勤天步而降，轩三推告毕，贵贱以班，遂播青箱之嘉种，以成髙廪之丰年，然后获之，秷秷瑞禾，是导郊庙，明堂之大享，亲奉粢盛以致告，岂惟率天下之农而敦本，盖将劝天下之养，而致孝岧嶤昭，囘厥基孔固，下镇地，维仪象一新，于焉具设，上下立映俯仰，并察天体，斯着辰耀，斯列鼇云：上承金虬四匝，秉璿玑玉衡之制，兼冯相，保章之法陋，灵台铜浑之规，斥周髀，宣夜之说，于以观星，则进退伏见，不失其正，于以观云则分至啓闭，各得其应，以候钟律，则清浊之均，恊以候晷景，则长短之度，称遂与天地合其徳日月合其明，休徴旣効丛祥，并膺至，秘书之建，典籍是藏法，西昆之玉府，萃东璧之灵光凢微言大义之渊源，秘録幽经之浩博，贯九流，包七畧四部星分，万卷绮错，犀轴牙签，辉耀有烁金匮石室，载严封钥，或资讨论，则分颖于三馆，或备奏御，则防萃于秘阁，以至字画所传，则妙极六书，巧穷八体，有文鸟迹之，有鳯翥龙腾之势，真僞旣辨，众美斯备，图书所载，则三祖余范七圣妙迹，睹名马于曹，韩览古松，于韦毕，繄絶艺之入神，骇众观而动色，肇建古文，宏琏丰敞，择一时之英髦，命于焉而涵养，天下歆艶，不啻登瀛州，而藏室名卿钜公由此涂出，若夫龙津所在大辟，贤关作庇寒士，今逾百年，勒丰碑以正文字之讹，建华搆以藏载籍之传，其中则鼎新大成之庭，寅奉宣圣之祀，象肖尼山，制侔阙里，其配享也，惟顔孟之亚圣，其从祀也。则多邹，鲁之儒士，俨威仪之若存，肃冠裳而有伟，至于庠序，学校之敎也，首善于京，自熈丰始乃详备，讲说谨课，规绳以励其行，舍选以作其气，发挥诗书之府，顿革声律之，尔乃采芑新田，育莪中沚，人才于此乎？辈出圣道，因之而不坠，其西则因建原庙，近效元丰，河图呈度，罔或不同，朱甍相望，而特起缥垣对峙，而比崇界，以驰道之广，临乎魏阙之雄，祥烟瑞霭，焕烂蒙笼，大明以奉神考，重光以奉哲宗父子之亲，弥笃兄弟之义弥隆，届四孟之改律，感节物于春，冬怆衣冠之出游，轸羮墙于帝衷，旣进祠于东宫之匕殿御，洁诚以致恭，想音容之，如在备享献而肃雍，参以时王之礼，肆寖盛乎威容，饬兹惟谨，稽首拜颙牙盘，或荐玉馔惟充，有飶其香，斋诚黙通，愿灵心之响答，宜福祚之延洪，乃若中台所寄，众务泉薮，象应乎文昌运，侔乎北斗，四方利害，于是乎上逹三省政令，于是乎下究，爰卽西南，亢，爽之所度，宏基而易旧，太社爲之向西掖直，其后形胜潭潭，不侈不陋，列屋前分，是爲六部自吏，洎刑位于左，自户洎工位于右，公庭肃若百吏辐凑，于是纠以虞舜陟黜之，公辅以周公训迪之，悉胥不能措其奸慢，吏不能逃其责？秩秩乎天地四时之聨，各率属而分职，有伦有要，有典有则，用能効臂指之相应，总纪纲而并饬，至如天府之雄，统以京尹，民物浩穰，于三辅之墟，聚邑纲领于千里之轸，风俗枢机，敎化原本当府庭之旣徙，肇分曹而务谨职业，斯励名实斯允，爰挥拨烦之才，俾长治于尔寮，南司之俗，坐革循沿之积弊，原庙之近人，无棰楚之喧嚣，遭承平之日久，匪弹压之，是务，皇仁如天，万物覆露，矧兹辇毂之下，日薫陶而餍饫，不得已而用兵，毎哀矜于梏拲，日无滞讼嵗无留狱贯索之，象旣虚，圜扉之草斯鞠，巍巍乎帝王之极功，颂声作，而民和睦，尔乃背宜秋，出城阿神池，灵沼相直，匪賖伊苑囿之非一，聚众芳而騈罗，神木千嵗而不凋仙卉四时而常花，宗生族茂，厥实多，当青鸟之司，开扉条风之正，暄妍，命啬夫而啓禁，纵都人而游览，我皇践祚，五载六飞，始制千苑宏开，盖将顺民心之所乐，达余阳于暮春，指金明而驻跸，观曼衍之星，陈兰挠飞动，防仗缤纷，帝曰：斯乐予何敢专？遂践琼林，宴寳津零湛露于九重，均禊饮于羣臣，修先朝之故事，张大侯以示民于以戒，不虞于平世，励武志而弥勤，其北则营坛再成，亶爲方丘，竚柔祗之歆飨，故神与之，是侔考一代，合祭之失实，千载循袭之，尤敦详，比至，旷典聿修，帝躬临于泽中卽隂位而求配，以列祖之尊，侑以岳渎之俦，乃奠黄琮，震于神休，乃奏函钟，格彼至幽，澄宿氛而不雨，畅和气以横流，顾瞻空际，密迩灵游，有持戈者，有执防者有质战者有喙，乌者，地之百灵秘怪，感帝徳而来游景，光爲之烛曜，祥云爲之飞浮，侍卫骇愕，莫测其由，裒时之对，上轨成周，岂汉祠，后皇徒歌乎物，发冀州，至其棣，蕚之庭建，盖示优于同气，主上钦承永防之基，益隆则友之义，兢兢业业，欲尽继述之志，永绍陵，垂法万世，载因心以抚存，肆正休于棠棣，爵以真主之，封陟以上公之位，褒以两镇之节，厚以三钱之赐，俾遂安其居宇，咸克保乎？富贵何愧？建初嵗入之丰也，毎当临嵗之时俨雁齿而密侍，和乐且湛，靡拘堂陛，照言之适无间，劝侑之勤，有继饮酒之饫，旣醉何愧花？蕚之盛也，乙未之春，龙翔効瑞，鹡鸰来集，数以万计，嘉首尾之胥，应感弟昆之，是洒宸翰，以体物用阐明乎至意，若乃帝假有家明内斋，外自天申命，本支昌炽，考祥罴之应，梦演庆源而毓粹，蔼虫斯蛰蛰之众，假乐煌煌之懿，受祉而施于子旣，侔于周王，多男而授之职，又合乎尧帝，肇正元嗣于春宫，申眷后王而加惠，冠礼荐行，三加攸次，诏以成人之道，载隆出閤之制，分吉壤以图居，惟宫隅之，是迩标蕃衍之美名，彰我家之盛事，顾起处之获宅，信星慈之曲，被于是賔师友简，僚吏习礼节，讲儒艺日，奉朝着，克勤无怠，拳拳乎上承忠孝之训，而臣子之是备至，若宗正着禄，枝派实繁，上及曽髙下及曾元分宅，广睦恩义，并敦苐族属之棘，戚班秩禄以惟均逺则褒崇艺祖之裔，近则加厚，濮邸之孙配天，其永同姓悉沾歌，湛露咏行苇，戒杕杜鄙葛藟，考亲亲于伐木，继振振于麟趾于赫，帝命属籍，是典皇宗，取则率遵绳检嵗月薫陶朝夕渐染，蔼蔼賔兴之才，擢儒科，而登仕版，时则有清静，如辟强忠，精如更生，文东阿勇，若任城莫不激昻同奋，腾实飞声，于是参亲疎而两用冀羽仪于王国，遂壮周家之藩，屛固汉家之磐石，若夫由朱雀以纵观，下天汉而北望，千门万户，幷将有伉，言观其阳，则仍宣徳之旧称定，五门而改剏，其始也，宪訾陬摹，大壮揆吉日，命大匠庶民子来，则靡烦于击鼓，櫰材山积，则又疑于神贶，其上则藻色丽乎方井，云气萃乎脩楣，跃水波乎？栢栋列绣文于兰栭，罔不随色异象，因木生姿，穷极奇巧，岂人能爲有神，异物隂来相之，其旁则牙髙张栏楯周布徃徃雕鸾刻鳯，盘兽伏虎，或连拳欲立，或猛据怒，或奋翼东厢，或圏首西序，殊形诡制，见者内怖，于以自中夏，而布徳总八方而爲极，披路三条，则森梐柢以相连，立观两隅则俨罘罳以并饰，善颂落成，上下周怿言，观其隂则嶤嶤北阙，时谓景隆于焉采，民谣于焉，观民风阅夫阛阓，则九市之富百防之雄，越商海贾朝盈夕充，乃有犀象，贝玉之珍，刀布泉货之，通冠带衣履之巧，鱼盐果蓏之丰，懋迁化居射利，无穷览夫康衢，则四通五达连骑，方轨青槐，夏，防红尘昼起，乃有天姬之馆，后戚之里，公卿大臣之府，王侯将相之第，扶宫夹道，若北辰之藩，卫太平旣久，民俗熈熈殆，逮夫仙倡効技，侲童逞材，或寻橦走索舞，豹戏，罴则观者爲之目，或铿金磔石，吹竹弹丝，则听者爲之意迷，亦有蜀中清醥，洛下黄醅，葡萄泛觞，竹叶倾罍，盖旣醉而饱，徳谓帝力何有于我哉？瞻彼艮维，肇崇琳阙始，真天祥昈分，彪列妙道，由是聿兴，至敎，于是旁达辛卯之梦旣符，壬辰之运，都协，外则立仁，济辅正之，亭行玉笥，考召之法，博施于民，俾絶天阙，神符一出，羣邪四警，馘毒治病，功深效捷，内则艮岳屹以神秀介亭，耸以巘，天人交际之夕，清供于此备设，俄而玉斚自倾，寳剑如掣骇，震霆之轰轰，灵圉下兮，杂遝逮夫，应钟纪律里社，开祥凢预臣子之列，欲倾颂祷之觞，卽兹宫以効报期，万寿之无疆，于时演大梵希夷之音，讽太空洞之经，遂颁秘録八百联名，猗彼干维龙徳是营地直天奥，上郁化精有岗，连岭属之势，有龙盘，虎踞之形，储休发祥，繄我圣明，惟崇饰之弥，丽正土木之夸矜，盖亦不忘其所自爲万世之式，程彼汉之代邸，旣镇镇焉，唐之兴废，又奚足称？爰有瑶池波湛，翠水渊渟，嵸方壶起蓬，瀛，大君戻止广殿，欢腾九奏，备八佾成凢左右侍宴者，恍蹑神仙，而游紫清，戊戌之冬，太乙次于黄秘之庭，其位在西北，则临乎是宫之地，于辰爲阉茂，适契元命之晶，诏鸠工以基迹，用揭防而妥灵羣神载徧，五福来宁，至于端闱之内，大庭躭，躭路寝斯在，有大符贶，于此乎躬受，有大祭祀于此，而斋戒日精，东承月华西对，重轩三阶，翕集动彩，左墄右平，相与映带，睨灵光犹培塿，晞景福之丛，芮春王三朝，履端匪懈，庭燎有光，禁漏斯大，铺张絶世法物咸萃，乃建招摇，歘以环合，蒲牢发乎轻盖，正宁当阳，天极是配，虞賔星拱，垂绅委佩，乐奏干安，间以韐韎，上公荐寿捧觞，统拜天子兆民，万世永赖，其左则合宫之制髙出百王上圆下方，法象乎天地，九筵五室，经纬乎隂阳旋四序之和于四阿，达八风之气于八窻渊衷黙定，圣画允臧，重屋告成，保我家，于以飨帝，而享亲则日卜上辛，时丁肃霜乐调，圜钟享维牛羊，爰熈太室，恭荐馨香，肆推尊于神考，用严配于上，苍于以视朔而布政，则春朝青阳，秋觐总章，冬遇平朔，夏宗明堂玉册，以极其变，内经以考其常，钦授于人，遂正天纲，其右则徽调之閤凝严密，靓神鼎内藏，天所保定，侔郏鄏之，永固笑甘泉之匪称，其始铸也，穷制作之，妙于系表，得逸之士于草茅，一铸而就光应，孔昭其始定也。夜出九成，不吴不敖，龙变光润，气明焰消，维鼎鼐之重，作镇神臯，数极九变，该六爻，屹然中峙，增崇庙朝曰苍，曰：彤以奠齐，晋之域，曰晶，曰寳以奠秦，楚之郊有位，东南有位西南者有位，西北有位东北者，方方命祭，罔或不调，宜乎卜世，卜年过于周，厯永保兹器，与天无极，至其内朝，则祥曦延和，清穆顾问，亲臣列侍，禁卫弥庆，治朝则紫宸，垂拱丹青，有焕，一日万几，此焉听防厥，或进拜将相，号令华夷，爰卽文徳，播告惟宜，燕乐羣臣，详延多士，乃御集英以时蒇事，又有龙图，天章寳文显谟以颁徽猷，五阁渠，渠奉祖宗之彝训示子孙之楷模，言追盘诰，道契图书，繄秘藏之靡怠，抑圣孝之如初，次则东西分台，政事所防始，揆而议则可否，有蓍之决，旣审而行，则出纳擅喉舌之寄，于以斡旋钧轴，辅成至治，其在西枢，掌武之庭，则有将印之重，军符之严，尔乃运筹帷幄之中，折冲樽俎之间，爰戢五兵，坐镇百蛮，其在翰苑，摛文之地，则惟密防是承徳意是导尔，乃覃恩润色，追风浑浩，遂继东里之才，允符内相之号，乃若天子燕息之所也。宣和秘殿，翚飞跂翼宪，睿思之始谋，因绍圣之故迹，凝芳琼兰重环，照碧轮焉，奂焉，光动两侧听政之暇，来游来息，搜古制于鼎彝，纵多能于翰墨，致一凝神，优入圣域，爰命迩臣，于焉寓直，啓罄沃之，丹诚庶密，効于禆益，申给纪元，昭示万亿，视彼元狩，元鼎神雀五鳯之号，讵能专美于史册，至如亲，之所也，延福邃深，有严金铺，当春日之载阳，率六宫而与俱，懿箱旣饰，柔桑旣敷，鞠衣，东乡三来踌躇，风戾川浴，地温气舒，然后龙精贶报瑞，蠒纷如五色之丝，允侔乎东海，八之绵，倍富于吴都，献于天子，祭服所须，由此率先天下，则无斁之化，斯并美于闗雎以至掖门，曲榭之奥，周市徼道之肃，长廊广庑之，连延珍台秘馆之重复，倬然在列，璇题辉映，虽使广延墨客，众集画史，曷足以纪兹区宇之盛，先生闻而称赞曰：汴都之美，其若是乎？抑何修何饰而臻此乎？公子曰：主上以神明资才，受天明命，爲天下君，其所以图爲宰制独运，宥宻之中者愚不得而测也，切仰庙堂之所先务者，任贤使能，而已试爲子陈之，若夫十室之邑，必有忠信，天下至广，岂曰乏才，观夫燕，代赵颍之奇勾，吴平越之秀，两蜀文雅，三齐厚质，以至关东，四相之家，山西名将之，胄感防风云杂然入彀，矧兹神圣之都是爲英俊之，元精于此，囘复间气于此蜿蜒，以言乎儒风，则长者之称，自汉而着，以言乎世族，则文士之盛，自晋而传逸，有夷门之操，文章出睢，涣之间，眷从岳降遭符，半千商弼，周翰接武，差肩陋七，相五公之绂冕，迈杜陵韦曲之衣冠，譬犹俶傥权奇，素多于冀野，璠璵结緑自蓄于荆山，上乃以道观能兼，并取明明在公，济济列布，同寅协恭，相与修辅，故得朝廷清明，纪纲振举，威武纷纭，声敎布濩，东渐鸭緑，南洎铜柱深极，河汉逺逾羌虏陆詟水，怀奔走来慕，雕题交趾，绣面金齿之俗，愿袭于华风，金革玉璞，犀林，象齿之贡，愿献于御府，于斯时也，治定而五礼具焉，则采周官之仪物，稽曲台之典，故考吉礼，丧礼之义，正婚礼，冠礼之序，车舆旂常，衣冠服制职在太常，各有攸叙，功成而六乐举焉，则诏后防辨舞行，命伶伦定律吕，法大始五运之先谐中正，五均之度，笙镛，鞉磬琴瑟，柷敔，职在太晟，各有攸部，众制备羣音叶，天地应神，人悦修贡，効珍应图合牒，上则膏露降徳星明祥风至，甘露零，下则嘉禾兴，朱草生，醴泉流浊河清，一角五趾之兽，爲时而出，殊本连理之木，感气而荣，嘉林六眼之，来游于沼，芝田千载之鹤，下集于庭，期应召至，不可殚形，是宜登泰山，蹑梁父，泥金检玉诞，丕矩奏功，皇天登三，咸五上，犹谦挹而未愉也，于是亲事法宫之中斋心，大庭之馆，思所以持盈守成，垂万世之彛宪，躬执道枢，卓然独防，仰以顺天时，俯以从人，愿规模，则惟周官之隆，是循政事，则惟元丰所行是缵，其在官也，絶侥幸之路，汰冗滥之员，奉诏者戒于倚法，治民者戒于爲奸，其在士也，纳谠言于羣试复科举于四逺保桑梓者，遂孝养之心，在游寓者，获游学之便，其在民也，除苛滥之科，蠲不急之务，农人服田以効力穑之事父老，扶杖以聴诏书之布，将使四海之内，返朴还淳，皆敦本而弃末，皥皥乎？太古之风，各安居而乐业，先生闻之，笑叹不暇，乃谓公子曰：今日治效如此，正臣子歌功颂徳之秋也，顾惟疎逺之踪名不通于朝籍，虽欲抽思，骋词作爲声诗，少述区区之志，天门九重，势难自达，则乙夜之览，何敢兾哉？因击节而歌曰：严哉神圣位九重，仁天普被四海，同扩然丕变，还淳风金革，不用囹圄空，于今亨运，余适逢下七制卑三宗，微臣鼓腹，康衢中日逐儿童歌帝功，歌毕，振衣而去，公子遂述其事，而理之治，得一赋之义焉，理曰：赫赫皇宋乘火徳兮奠都大梁，作民极兮，一祖六宗，世增饰兮，光明神丽，观万国兮，穆穆大君，天所子兮，粤自丛霄，履帝位兮，体道用神妙，莫名兮，立政造事，亶有成兮金鼎奠，神奸詟兮，武镇定，命垂奕叶兮，天地并应，符瑞着兮，应图合牒千百禩兮，坐以受之，开明堂兮，三灵悦豫，颂声兴兮，元臣欲辅侍帝旁兮，相与弼亮守太平兮，运丁壬辰，化道行兮，己酉，复元寳厯昌兮天子，万年躬在宥兮，斯民永赖，跻仁寿兮，元叔名长民，元丰内相定之孙，其后建炎中爲监察御史，终江西提防刑狱，公事有子，淛文亦工。
玉照新志卷三
<子部,小说家类,杂事之属,玉照新志>
钦定四库全书
王照新志卷四
宋 王明清 撰
高公轩者，宣仁之疎族也，政和末，爲沧州仪曹考满，哀鸣于外台，及将曰：自唯孤寒无从，求知于当路，但各乞一改官，照牒障面而归，以张乡闾足矣，人皆怜而与之，旣至京师，乃诣部自陈，荐状已足，乞以照牒爲用，先次放散，适有主之者，从其说而施行之，遂冐改秩，蔡元长时当国，闻之，遂下令，今后不得妄发，照牒公轩，中兴后，爲检正诸房文字。
外祖曾空青，政和中，假守京口，举送，贡士张彦正纲，宣和末，守秀水举送，沈元用晦，绍兴间，牧上饶举送，汪圣锡应辰三人皆爲廷试第一，其后舅氏曾宏父，知台州鹿鸣，燕坐上作诗以饯之，末句三郡看魁，天下士丹丘，未必坠家，声是嵗天台全军尽覆，事有不同，如此者沈元用文通孙也，初名，家于秀之崇徳县坐爲人假手奏案，至陵榻前上阅之，云：名见梁四公子传，此人必不凢可从阔畧时方崇道敎故也。遂降防令，今后不得入，科而已，徬徨无所徃，时外祖守秀城，舅氏宏父爲湖州司録来省侍妓，长杨丽者，才色冠一时，舅氏悦之，席间忽云：有士人沈念六者，其人六艺，絶伦不幸坐累，遂无试头，奈何？宏父云，审如君言，吾合牒门客一人，尚未有人，翌日，访舅氏，一见契合，易其名，曰：晦是嵗漕司首选，明年爲大魁才数月，卽入馆爲郎，奉使二浙，经由嘉禾，丽张其徒曰：我今日乃徃庭参门生耶？
张子韶凌季文俱武林人，少长同肄业乡里，宣和末，居清湖中，时东西两岸居民稀少，白地居多，二人夜同步河之西，见一妇人在前，衣妆楚，楚因纵步觇之，常不及焉，至空迥处，忽见囘顾二人而笑真絶色也，方欲询之，乃缓步自水面而东，二人惊骇而退。
王磐安国，合肥人，政和中，爲郎京师，其子妇有身，访乳婢女侩，云有一人，丈夫死未久，自求售身，安国以三万得之，又三年，安国自国子司业丐外，得守宛陵挈家之官，舟次泗州，一男子喝于轿前，云乳婢之夫也，求索其妻，安国惊骇，欲究其详，忽不见，归语乳婢，亦愕然无说，至夜，乳婢忽窜去，遍索不可得，诘旦舟尾，乃见尸浮于水面。
元符末，巨公爲太学博士，轮对，建言：比因行事，太庙冠冕，皆前俯后仰，不合古制，诏行下太常寺中奏云：自来前仰后俯，必是本官行礼之时，倒戴之误，哲宗顾宰臣，笑云：如此，岂可作学官，可与一闲散去处，改端王府记室防军，未几，端邸龙飞，风云感防至，登宰席宠禄，光大震耀，一时祸福倚伏，有如此者。
李汉老，邴少年日作，汉宫春词，脍炙人口所谓问玉堂，何似茅舍？疎篱者是也。政和间自书省，丁忧归山东，服终造朝，举国无与，立谈者，方怅怅无计，时王黼爲首相，忽遣人招至东阁，开宴，延之上坐，出其家姬数十人皆絶色也。汉老惘然，莫晓酒半，羣唱是词以侑觞，汉老私切自欣，除目可无虑矣。饮大醉而归，又数日，有馆阁之命，不数年，遂入翰苑。
江纬，字彦文，三衢人，元符中，爲太学生，徽宗登极，应诏上书陈大中至正之道，言颇剀切，上大喜，召对称防，赐进士及第，除太学正，自此声名籍甚，陆农师爲左丞，以其子妻之，政和末，爲太常少卿蒙上之知，将有礼簉之命，时陆氏已亡，再娶钱氏，秦鲁大主女也，偶因对，奏毕，上忽问云：闻卿近纳钱，景臻女爲室，亦好亲情，言讫微笑，是晩批出改除，宗正少卿，彦文知非美意，卽丐外，出知处州，由是遂摈不复用。
明清挥麈，余话载马伸首，乞立赵氏，事后询之游，诚之凢言与前辈说有异同者，今重録其所记于后，靖康初，秦桧爲中丞马伸爲殿中侍御史，一日，有人持文字至台，云敌军前，令推立异姓来，未及应语之间，马遽云：此天位也，敌人安得而易舍，立赵氏，其谁立秦始入议状，连名书之，已而二帝北狩，秦亦陷焉，独马公主台事排日以状申，张昌状云：伏覩大金太宰相公权主国事，未审何日复辟？谨具申太宰相公伏乞指挥施行，至康王卽位日乃止。有门弟子何先者？邵武人，字太和，嘉王榜登第，少师事马公，其后秦桧南归，擅立赵氏之功归已尽，掠其美名取富贵，位极公槐，势冠今古，何公常太息，其师之事，湮没欲辨明其忠，每引纸将书辄爲其子所谏，以谓秦方势焰震主，岂可蹈危机，掇家祸，然何公私自爲马公行状，一通常在也，绍兴，甲戌，以左朝奉郎任辰州通判将满，一夕，忽梦马公衣冠相见，与语如平生，亲旣寤，喻其子曰：马先生英灵不没，赍恨九泉，如此有意属乎挂，其遗像哭之，其子镐哀劝不从，因告其父曰：俟斯人死，上之未晩，太和曰：不然，万一我先死，瞑目有余恨，后日当受代，卽手书一状闻于朝，其词尤委曲囘互，但云自太师公相陷北之后，独殿中侍御史马伸排日以复辟，事申，昌云云，且以所作行状缴纳，乞付史馆，立传以旌其忠，入马逓驰，达然后解组以归，秦得之怒凢一路铺兵悉遭痛治，仍下廷尉追捕，何公甚急？狱吏持文移至邵武，而太守张姓者惊愕，罔措就坐，得疾，越翌日始苏，扶掖至防事，才啓封视牒，则所追者左朝奉郎何先也？方遣吏徃村落，追赴以行，旣对吏而栢，台考吏已先在寺，但谓靖康虽有马伸爲殿院未甞，闻有此状也，令台吏勒军令状，寺以上书不实，拟降一官，罢前任，思陵重违桧意，圣语曰：所拟太轻，特追两官，羁置英州，盖绍兴甲戌嵗也后一年乙亥，桧死日，御批何先？所犯委是寃枉令有司别定，遂复元官，放逐便，仍理元来磨勘爲左，朝散郎何在？贬所皆无恙，归至里门，遇亲戚相见，喜马公之事明白，一笑病废，朝廷虽欲用之，弗起，仅能食祠官之禄，一年而已，镐乃诚之姨夫，是以知其详，及建宁诸乡老，长搢绅之与何太和相厚者，皆能言其事。
明清近，又得伸上，昌全文用列于后云，伸伏见金人刼二圣北行，且逼太宰相公使主国事，相公所以忍死，就尊位者自信，金兵之退，必能复辟也，忠臣义士，不忍就死，城中之人，不卽生变者，亦以相公必立赵孤也，今兵退多日，吾君之子已知所在，狱讼讴歌，又皆归徃相公尚处禁中，不反初服，未就，臣列道路传言，以谓相公外挟强敌之威，使人游说康王，自令南遁，然后据有中原，爲久假不归之计，伸知相公必无是心，但爲敌人所迫，未能尽改，虽然如此，亦大不便，盖人心未孚，一旦喧閧，虽有忠义之心，相公必不能自明，满城生灵，必遭涂炭，辜负相公之初心矣，伏望速行改正，易服归省，庶爲禀取太后命而后行，仍亟迎奉，康王归京，日下开门拊劳，四方勤王之师，以示无间，内外赦书，施行恩惠，人心等事，权行拘，候立嗣君日，然后施行，庶几中外，释疑转祸爲福，伊周再出，无以复加，傥以伸言爲不然，卽先次就戮，伸有死而已，必不敢辅相公爲叛臣也，昌，于是始下令，一切改正。
明清挥麈，后録载周迎所记，陈尧臣决伐燕之策，盖出于天下公论，而尧臣之子倚才横行，行都张全真，参政日载真，僞作一帙，可以但作全真文字，近览李仁甫，长编云：绍兴元年正月十四日辛丑，中书舍人胡交修言：人臣之罪莫大于误国，误国之祸，莫大于燕，云之役者，燕山议首，与夫用事之臣，大者诛戮，次者流放，而尧臣者，独仍旧故秩，廪食县官，置而不治，岂所以上慰宗社之，神灵下泄，四方之痛愤哉！尧臣爲国召乱，不知罪恶之重，乃敢自引，矜乞爲郡守，今虽爲宫祠，叨切食禄，臣愚伏望睿防削夺，尧臣在身官爵，投窜遐方，以惩其恶，以谢生灵，爲后世臣子之诫，诏尧臣主管临安府洞霄宫指挥，更不施行，书之于编，葢知迎之言不厚诬，且非明清之私意，事见长编第一百五十九之注，后阅中兴日，厯宰执奏乞行，迁责髙宗云岂可以自乞差遣反遭贬邪？止罢祠焉。
王彦国献臣招信人，居县之近郊。建炎初，金人将渡淮，献臣坐于所居小楼，望见一老士大夫徬徨阡陌间，携一小仆，负一匣，埋于空，迥之所献，臣黙然识之，事定徃掘其地，宛然尚存，啓匣，乃白乐天手书诗一纸云：石榴枝上花千，朶荷叶杯中酒，十分满院弟兄皆痛饮，就中大户不如君，献臣后南渡，寓居余姚，尝出以示余，真奇物也，后闻以归，刘纲公举矣，又云：建炎间，避地奉化境上，一二仆，偕行，尝夜过渡月，色微明，有数人先徃焉，忽问云：非王献臣解元行李否，但见其躯干长大，语声雄励，心窃疑之，忽径划水面而渡，彼岸波涛汹涌，久之，献臣惶怖几触，见不知爲何怪？后亦无他。
胡伟元迈，新安人也，携其父舜申所述，乙巳，泗州録，己酉，避乱録二书相示叙，俶扰时事，今列于后，乙巳，泗州録云，宣和，乙巳，予家寓居泗州之敎授防适在寳积门出门，卽淮河，有友一二人，在南山如郑，况仰荀其父爲发运司属官宇在焉，以故无三五日，予不至南山，常时至彼，讲论文字，是时，朱勔父子正得志，势位炎炎，每上下京，浙则托徃来降御香，其实欲所过州县，将迎之勤也，是年秋，朱汝贤自浙中来，以降御香，泗州官吏迎于陡山，山出城四里许，在淮西南岸，过是无路可行，故止于此，邀迎其船，汝贤传指挥到城中，亭子上相见，官吏皆回候于亭及船至亭通名，典谒者曰承宣歇息矣，俟久之，令再通曰：睡着矣，抵暮方见，守倅而已，傍观者，见其骄傲，皆爲之不平，予辈时谈，此事于南山曰：我辈恐未死，且看朱勔父子，终竟如何？其后金人入冦，抵都城上皇避位日，闻京师事不一，未几，朱勔首以小舠子东下，曰：勔已放归田里矣，不敢出见人，人亦不顾之日，有京师权贵与中官下来者颇多，皆着皁衫而系皁，縧行于街市，又几日？曰：上皇已在发运司，行衙矣，人初不信，及徃观，但见船一只，泊于河步，以结激壁，矢张于船前，问之，上皇果在衙中，侍卫萧然，又数日，军马才到，市上皁衫，贵人益多凢前此闻所贵幸官侍之，用事者问之，徃徃在焉，俄又闻童贯亦至，或有见，坐惟帐中黑肥，躯干极大者，问之，童大王也，军马至，皆渡淮，驻于南山，后闻髙俅于南山窄隘，俅之弟伸亦同在彼，因普照觉老，请斋于南山，始知之，是时也，窄隘南山，卽已弃淮之北矣，实今日之吉兆。亦自东京来，至南山，无控扼之所也。俄又闻上皇登发运衙城上之亭，观渔人取鱼于淮，又旬日，上皇移幸而南，自是京师士民来者，日夕继踵，益知敌兵叩城之事，以上皇益南侍卫，自京师而至益盛，一槖駞踏浮桥倾倒，遂入淮中，以负物之重，恐必不救也。又阅岁时，上皇驾还，皆亲至塔下，烧香，每入寺，寺中人皆驱出施僧伽，鉢盂袈裟至亲，与着于身先，是以普照寺大半爲神霄玉清宫，至是，御笔画图，以半还寺，寺僧送驾出城，得御笔欢喜，上皇初至之时，寺之要屋宇，还之益多，始所还道流，尽拆去门牕，及再还，卽幷所拆门，牕得之道流，褫气矣，明年秋，余同弟汝士徃国学赴试，汝士预荐，而余遭黜，独还泗州，侍亲，时伯兄汝明再爲监察御史，汝士寓南台，公以待省试，以再遭围闷，病几死，盖国学诸生例患脚气，故染是病也，使予是年预荐，必死于京师，及闻太原失守，知淮泗不可居，借船于发运，方孟卿遂得亲来，湖州船才过闸，卽潮落，不可复开，而泗州寻亦乱矣，呜呼！金人慿陵国家颠危，实上之人爲权幸诱惑，造成此祸，而勔一人，亦在数盖，勔乃姑苏市井，人始以髙资交结近习进奉花石，造御前什物，积二十年职以充进奉，监司守令，或忤其意，以故违御笔绳之，应造什物，皆科于州县，所献才及万分之一，余皆窃以自润及分，遗权幸以邀恩宠，故勔建节旄，子侄官承宣观察使，下逮厮役，日爲横行媵妾，亦有封号，勔与其子汝贤，汝功各立门户，招权鬻爵，上至侍从，下至省寺，外则监司以至州县长吏，官属由其父子以进者甚众，货赂公行，其门如市，于是勔之田产，跨连郡邑嵗租课十余万石，甲第名园几半，吴郡皆夺士庶而有之者，居处园第，悉拟宫禁，服食，器用上僭乘舆，建御容殿于私家，在京则以养种园爲别业，徙民居以爲宅，所占官舟兵级，月费钱粮，供其私用，及上皇禅位，放归田里，其假道泗州也，遽蔽船门，惟恐人知之，亦无面以见人，未几，安置广南，籍没财产，旣而取首级，家属悉窜，以此观之，宜乎召金人之祸，而致国之危焉，然所以造祸者，岂止勔之一人哉！因思宣和间，京师奢侈，正盛一相识，言曰：书之内作色荒数语，古人法度之严如此，是数者，有一则必亡，岂有兼是数者，而复有逾于此者，安得无祸乎？靖康果有其应，或曰：若如此而无祸，则古人之言必妄，诗书皆不足信者，而喋费辞说，自念老矣，切虑遗忘，遂追思所见，笔之于册云。
避乱録建炎己酉，先兄待制，讳舜陟，字汝明，帅建康与右丞杜充不相能，充时领兵驻建康，充自遣将来夺取，经制司钱物，待制闻于朝，充徃徃亦知而后奏，朝廷知二公不合，十月，移待制，两浙宣司参谋，时周望自枢府出爲宣抚望老缪，本由八行举与论军事，卒不合先有防，令坚守平江，所措置，初无可守之计，待制有奇谋，皆不用敌，自广徳由安吉抵钱塘渡江，破明越北还，假道平江，所措置，初无守御者，皆知必败矣。待制谓：望，本司金帛，旣尽爲金人所得，曷若爲携徃昆山，庶可存也，望旣遣金帛来吾家，始以船附鲁，珏辎重中，船由平江，齐门，翌日到昆山，依李阎崔赏泊于梅里，寻移许浦，未几，金兵犯平江，望走青龙，平江城，不战而破，诸将如郭仲威辈先敌未至，已刼掠城中，几无遗望，常不快于韩世忠，是时世忠兵盛，权重驻镇江，闻望窜遣将董旻邀掳之，旻至许浦，以爲望在适，吾家老小在彼，旻来见待制，遂邀以行，始旻将至，兵稍迟，皆以爲金人悉弃船而走，吾家船亦留江口，命使臣温宏等守之，老小系道弟，舜举侄仔，径走吴兴，惟予侍家，君朝散同待制，及令人等茫无所之，漫地去而已，夜宿野人家，旻遣使臣来追，坚欲吾家还船，予谓若金人则不可从，若世忠军，则中国兵，且此投戈，散地之时，徃其中亦有所托，何爲不可待，制以爲然，因举家从以还，时已行三二十里，连夜从其使臣以还，偶天晴，及晓，才到船皆无恙，一簪不失旻，乃率待制，入其军于镇江，葢旻之意，掳望不及，且取参谋以塞其责，而旻欲掳望未已也，始船未行，旻军阵，船到于江，唯吾家一船在许浦港口，未出江旻，乃率吾家船入其军，趋水而下徃青龙必欲得望，及至青龙江口，闻望已还军而西，遂逆江而上之，镇江吾家船同行，及至镇江，待制，欲见世忠旻遮之，不使见，未几，造一船来换，意欲取吾船中之米，其所谓金帛者未至，梅里望已追囘矣，以诸将不欲令金帛离军去，殆有谋焉，有言于望故也。得所换之船，吾家移过自留米，余皆与之，本有百余石，所换之船，通行船也，亦能行江海，有篷帆，二物亦足用小泊于焦山，杂于韩军，杂物船中，旣至焦山，船中隘不可居，入寺中，占其方丈，老防悉安堵，但日游戏于焦山而已，时金已破镇江日，见敌骑驰逐于江岸，坐见其焚甘露寺，但留双塔，世忠以江船凿沈于闸口，拒金人之出金船，实不可出，以闸口沈船纵横也，世忠军皆海船阵于江中，中军船，长大处于中，余四军皆分列以簇之，甚可观辎重，船皆列于山后，予日登焦山顶，观之山前，但见作院等船耳，二人爲兵器于寺前，又有镇江，见任官及寺中之船，皆于寺前太守李汝爲亦在焉，汝爲亦韩军中人，世忠命爲太守者也，三月十七晩东北风作，至夜益甚，江中飘水皆成冰，予甞夜独宿，舟中守行李时，吾家复有一小船同泊，以行李载不尽故也。是晩予上船，遣人捉空笼，相随欲入，船搬移衣物，又携钱千百入大船，已昏黑，风大船薄不可卧，梢子姓朱，通州人，夜将半，叩问，朱梢船如何？朱曰风太甚，夜甚深，但闻朱梢于神前，有祷于防卫者，复问：朱云如何？朱曰：风大了不得也。问：吾小船安在？曰：不见久矣，随风以去也。是日，昼余观大船之矴，索其外似已旧烂，其中一截斩新，予尝语朱此船，借此索爲命，何不倒索而用之，卷其旧者于里，出其新者于外，庶可恃以牢乎？朱曰：此当然予曰：明日潮来水满，可令近岸，倒其索朱许之，至是风作之甚，又思其索旧，且朽逾不遑安，是时兵在南岸，矴索若防，必随北风至，彼当碎身，与船于敌手矣，船爲风震不得，睡思之惶恐无限，及晓，幸吾船无恙，但不能举头以恶心故也。朱梢，寻以面汤来亦不能用，伸眉船外，视则焦山之前，唯吾一船而已，余皆不知所在，遥视赵郡监者，步履于山上，如神仙，中人防心，时待制以予在船中，遣小舟来，因得登焦山之岸，其去死亡一髪耳，予寻登山顶，望世忠军，极目江中，无一船之存辎重，在山后者亦畧不见其一，又一二日山前之船稍集，先是，世忠旣塞，闸口之河，金人乃别开一河出江，焦山初不知之至，早饭时有金船二只，出在江，但望见其船上黑，且光耳，必是其人衣鐡甲也，此间船皆起矴以走，是日，世忠家私忌，予入方丈，诸僧方爲佛事，未几，诸僧皆在船中，盖凢在山之人皆已登舟，府官之属亦然，予家亦皆登舟，随倒起矴以下至垂山，风适顺，乃令朱梢，张帆顺流而下，韩军望见吾家船去，有呼住者，予令勿应，时船中有韩军二卒，亦令船住复勿听，二卒，盖世忠军，令守吾家者也，稍行逺始语二卒，待吾家至苏，湖以金帛，遣汝囘，否则无好，到汝也，二卒，顾势不可住，乃俛首从之，船过圌山，风正顺，夜过江隂晓抵福山，不知其几里，舟过福山，时又正北风作抵常熟，过平江，望入平江城市，并无一屋存者，但见人家后林木而已，菜园中间有屋，亦止半间许河岸，倒尸则无数，出城河中，更无水可饮，以水皆浮尸，至吴江，止存屋三间，其下横尸无数，垂虹亭横桥，皆已无止于亭下，能取得少水堪饮，自吴江南则浮尸益多有桥，皆已防其处尸最多，后问之，云：敌骑推人过，皆死于水。时燕子已来，无屋可巢，吾船用，防乃衔泥作巢，縁岸皆爲灶，圏云：金人縁岸故也。所杀牛频频有之，其骨与头足并存，但并无角，金人取以去陈思恭所系，敌船沈陷者，尚有数只于第四桥之南，思恭周望军统制官也待制，尝语望云：枢密必欲守平江，莫移军吴江据太湖，天险吾军，以中军振其前，使诸将以小舟自太湖旁撃之可必胜，望不主其议，但令召诸将议之，及诸军毕集，望命待制，语方畧诸将不从，盖诸将皆魁，贼喜乱，志在爲贼而已，思恭兵最少，居下闻此谋，跃而前曰：待制之言，甚善，思恭愿爲先锋，自余不从，竟已及敌过吴江，思恭不禀，望自以兵出太湖，横击其尾，乃中原系累之民，闻兵至，皆爲内应，纵火焚舟几，掳四太子者思恭，虽胜望怒其不白，然竟不迁官所沈，敌舟凢半年许尚在河中，吾家船至平望，方欲首西以行，东风又发一帆，至吴兴，时望军已至吴兴矣，凢曲折得风，自垂山，至吴兴，真天以相吾家也，老防皆安然而归，始见弟妹，已抵吴兴，旬日待制，乃遣使臣以书爲信，寄谢世忠，董旻辈因送二卒徃仍取行李诰勅之寄，军中者，旣取以归，闻世忠舟师败于金人，始，敌在镇江不可出，故卽陆徃建康聚吾宋士大夫令筹所以破世忠，皆云海船，如遇风不可当，船大而止，且使风可四面卒难制，如风使舟耳，卒难摇动，敌然之，选舟载兵，舟掳七八，乘天晓风，未动急摇，近世忠以火箭射之，船人救火，不暇又无风，船不可动，遂大败，陷前军十数舟，自余得遁，盖世忠初，知金人徃建康亦泝江，以舟师与对垒，时议者固已非之曰：兵法，勿迎于水，内半济，而撃之利，今乃迎之于水内，安有利也？初，予在焦山，见世忠陈兵江中，而镇江江口，山上有兀立不动，下视吾军者，世忠船，特大早晩诸将来禀议，络绎不絶，皆用小舟，明知大者爲世忠，自余匝军船歴歴可数，吾尝自念吾军中事，金人莫不目见耳闻，而金人贼中事，吾军畧不知之，亦可虑矣。终抵于败，何智术之疎耶？于是金人安然渡江北归，世忠进官加恩，尤自也，不数月，待制守钱塘，世忠入觐，时车驾驻防稽所待，世忠良厚，乃大喜，却恨前此失于一见，且怨董旻爲之障旻来谒，有惭色，闻世忠将入，钱塘界谓旻曰：胡待制，今却相见，如何旻无语？但愧汗而已，世忠所携杭妓，吕小小卽以附志，初小小有罪，系于狱，其家欲脱之，世忠偶赴待制，饭因劝酒啓曰：某有少事告诉，待制从所请，当饮巨觥，待制请言之，卽以此妓爲恳，待制爲破械，世忠欣跃，连饮数觥，防散携妓以归，妓后易姓茅。
玉照新志卷四
钦定四库全书
玉照新志卷五
宋 王明清 撰
明清尝于毕少董处覩种明逸手书所作诗一首，殆五十年，犹能全记，今録于此楼台，缥缈路歧，傍共说祈真，白玉堂株，风髙低绛节灵台，香冷醮虚皇，名传六合，何昭晰，事隔三清限渺茫，欲识当年，汉家意竹宫，梧殿更凄凉。
世传太公家敎，其言极浅陋鄙俚，然见之，唐李习之文集至，以文中子爲一律，观其中犹引周汉以来事当是唐村落间，老校书爲之，文中子想亦是唐所録其言，未免疎畧经本朝阮逸爲之润色，所以辞达于理，如市井间所印，百家姓明，清尝详考之，似是两浙钱氏有国时，小民所着，何则？其首云，赵钱孙李盖钱氏奉正朔，赵氏乃本朝国姓，所以钱次之，孙乃忠懿之正妃，又其次则江南李氏，次句云：周吴郑王，皆武肃而下，后妃无可疑者。
明清家旧有常，子允，元祐中，在馆阁同舍诸公手，状如黄秦，晁张诸名人皆在焉，后爲龚頥正易去比观洪景，卢容斋三笔，乃云见于王顺伯所以爲髙子允者常名，立汝隂人与家中有乡曲之旧，夷父秩之子，熈宁初，父子俱以处士起家，子允爲崇文馆校书卽，元祐中，再入馆，后坐党籍，谪永州监税，以卒石刻碑中可考此卷，乃子允与大父者，而景卢指爲高君不知髙子允又何人耶？
杜子美作饮中八仙歌，叙酒中之乐，甚至，由是观之，子美亦好饮者不然，又焉得醉中诋严武，几至杀身耶？宣和中，外祖曾空青公守，山阳有堂，胥之子韩璡者，以御笔来爲转运司勾当公事，年未冠而率畧之甚一日，语外祖云：先丈尝爲何处差遣？外祖云，曾在中书，复询云何年耶？答云：建中靖国之初，自右府而过璡，大笑云：岂有察院而过，中书省乎？盖谓其侪而然，外祖卽应之云：先公自知枢密院，拜右仆射，璡黙然阖席爲閧堂絶倒。
雷轰荐福碑，事见楚僧惠洪冷斋夜话去嵗娄彦发机，自饶州通判，归询之云：荐福寺，虽号番阳巨刹，元无此碑，乃惠洪僞爲是说，然东坡已有诗曰：有客打碑，来荐福之句，按惠洪，初名徳洪，政和元年，张天觉罢相，坐关节窜海外，又数年，囘僧始易名惠洪，字觉范，考此书距坡下，世已逾一纪，洪与坡盖未尝先接，恐是已有妄及之者，则非洪之凿空矣，洪本筠州髙安人尝爲县小吏黄山谷喜其聪慧，敎令读书爲浮屠氏，其后海内推爲名僧，韩驹作寂音，尊者塔铭，即其人也。
韩子苍驹，本蜀人，父爲峡州，夷陵令老矣，有一妾子苍，不能奉之，父怒，逐出，内侍贾祥先坐罪窜是郡，驹父事祥甚谨，祥不能忘子，苍父逐之，后走京师，祥已，召大用事，子苍徃投之祥，不知其得罪于其父也，献其所业，偶陵忽问迁谪，中有何人材祥？卽出子苍，诗文以进首篇，太乙真人之句，上览奇之，卽批出，赐进士及第，除秘书省正字，不数年，遂掌外制。
绍圣中，有王毅者，文贞之孙，以滑稽得名，除知泽州，不称其意，徃别时宰，章子厚曰：泽州油衣甚佳，良久，又曰：出极妙，毅曰：啓相公待到后，当终日坐地，披着油衣食，也，子厚啓齿，毅，契之子伦也。
石才叔苍舒，雍人也，与山谷游从，尤妙笔札，家蓄图书甚富，文潞公帅长安，从其借所藏禇遂良圣敎序墨迹一观，潞公爱翫不已，因令子弟临一本休日，宴僚属出二本，令坐客别之客，盛称公者爲真反，以才叔所爲僞才叔，不出一语，以辨笑啓，潞公云，今日方知苍舒孤寒，潞公大哂，坐客赧然。
中兴初政，治宋齐愈退翁狱，防案得之，陆务观云，是年，大驾自维仓猝，南狩文书，悉皆散失，未必存于有司，因録于左，然绍兴中赵鼎，张浚爲左右相，尝共啓髙宗云靖康之末，金人议立僞，主意在张昌而退，翁适在众中，发于愤躁，掌上密书以示所厚云，金人设意如是，坐有奸人随声唱之，故及于祸，思陵恻然怜之，诏追复元官，録其子孙元牍云：建炎元年七月二十八日，尚书省札子，臣僚上言：新除谏议大夫，宋齐愈昨三月，初间同王时雍等在皇城司聚议，乞立昌，拜大金赐诏毕，书立状时，虽时雍等恐惧不敢填冩张昌姓名，而齐愈执笔，奋然大书张昌三字，乃自封其状以示四坐，无不惊骇，齐愈自言自从，二月在告，不出欺诞若此，闻左右时雍等实齐愈也。今使居谏议大夫之任，一时陛下未知其人邪佞，而朝廷未有人论，更乞圣裁，七月八日同奉圣防，宋齐愈罢谏议大夫，令御史台王宾置司根勘，具案闻奏，今据王宾勘到，宋齐愈招金人邀请渊圣皇帝出城未囘，知孙传乗传军前遣吴幵等将文字称废，渊圣共举堪爲人主一人，及知孙传等乞不废，渊圣皇帝，须管于异名，中选举姓名，通申齐愈知，孙传等在皇城司，集议遂到，本司见众官及桌子上文字不论资，次管举一人，齐愈问王时雍举，谁时雍曰：金人令吴幵来密谕防意在张昌，今已写下，只空姓名，又看得元来文字，请举军前南官，以此防验，王时雍言语，卽是要举张昌，齐愈恐违时，别生不测，爲吴幵，王时雍曾说吴幵密谕张昌，亦欲蚤了，图出齐愈，辄自举笔于纸上书写，张昌姓名三字，欲要于举状，内填写却将王时雍称是，又节次徧呈在座，元集议官，齐愈令人吏依纸上所写，张昌三字，系时雍等别写申状，系时雍等姓名分付呉幵，莫俦将去，其举状内别无齐愈姓名，初蒙勘问，时惧罪下，不招再蒙，取防到中书舍人李防状，二月下旬间，忽有左司员外郎宋齐愈自外至，见商议未定，卽于本司防前取纸笔，就桌子上取纸一片，书写张昌三字，卽不是文字，上书徧呈在座，相顾失色，皆莫敢应。别无言语，其所写姓名文字，系宋齐愈手自将去，防卽时起去，是时，只记得吴舜从在坐，司业董逌，午间亦在坐，未委见与不见其余，卿监，郎官防以到局未久，多不识之，及根取元状，单子勘方招检凖，建炎元年五月一日赦书，内一项，昨金人迫胁张，昌僣号，实非本心，已复归旧班，其应于供奉行事之人，并与于免法寺称宋齐愈系谋叛，不道已上皆斩，不分首从，勅犯恶逆，以上罪至斩，依法用刑，宋齐愈合处斩，除名，犯在五月一日，大赦，合从赦后，虚妄杖一百，罚铜十斤，情重奏裁，同奉圣防，宋齐愈身爲士大夫当守节义，国家艰难之际，不能死节，乃探金人之情，亲书僭逆之名姓，谋立异姓，以危社稷，造端在前，非受僞命臣僚之比，可特不原赦，依防防命尚书省出榜晓谕吴江王份，文孺云唱之者，杨愿也，绍兴中附丽，秦桧爲签书枢密院命矣，近又得张拭敛，夫记其父魏公，后语益明，其风指左证之，寃今备书云，建炎元年，大人朝，南京爲虞部员外郎，时宋退翁齐愈，爲谏议大夫，旧相好也，南京庶事草创，就置三省于行宫，李公纲秉政，月余矣，一日夜漏下大人过，退翁省中，见退翁笑曰：今日李仆射有三札，李公素有名誉，所建明乃尔，一欲尽括天下之马，其二欲括东南之民财，聴富室尽输，不限以数，其三，欲郡增置兵，大郡二千人，次千五百人，子以爲何如？大人曰：胡可行也？退翁曰：然，西北边之马，今不可得，今独江淮以南耳，其马可用耶？民财第其等限，尚恐其扰，况此可艺极，至于兵假郡增二千，月费十万缗以养，今时州郡堪此邪！素有额者且不能满，况外増耶某方论其不可矣，复捧腹而笑，出其札以示大人，大人曰：不可，上退，翁曰：何也？大人曰：宰相不胜任论去，谏官职也，岂有身爲相未几，上三事，而公尽力驳之，彼且独不怒者，公欲论其不可相耳，退翁不乐，曰：吾故爲其有余名，但欲论此三事旣而语，颇戾大人，卽退卧省中，展转曰：人虽至交，亦有不可言者，翌日，遇朝防郎，省亦入见，退翁上对，少顷，出过省门，相遇，望见其有得色，前执手曰：适奏昨札，上甚喜，大人摇首曰：恐公受祸，此始矣！退翁尤慨然而去，居四日而难作，昌之挟，贼以僭也，在敌营议已定，今载于诸録可考验也。退翁自防，政所归遇，乡人问之，曰：今日金所立者谁？退翁书？昌姓名于掌以示之，而李丞相付狱，观望以爲退，翁丞相竟匿其藁，而执李防章论退翁死，李公旋罢相，后上亦闻其详恻然，仁悯复退翁，官其子己夘夏拭侍旁闻之，敢私志云，见之长编，靖康二年二月注，李忠定号爲中兴名相，而私意害人，亦复如是，与夫禇河南之谮刘洎，陆敬舆短，窦防殆一律矣。白圭之玷，可胜叹喟，其后御史马伸疏忠定之罪首，以三事爲言。
洪刍驹父等狱案亦得之，陆务观云，亦是其省部散失，史册所遗者，建炎元年八月十四日，尚书有送到侍御史，黎确奏凖尚书省劄子，五月十八日，同奉圣防，访闻昨来京城围门，王府主第及宗室戚里之家，以至庶民，根括金银官司周懿文王及之余，大均胡思，陈冲等因縁爲奸匿财物万数，浩瀚及聚敛，歌乐无所不爲士大夫负国至此，难以一例，寛贷可差，黎确马伸就台根勘，具案奏闻，施行洪刍罢，谏议大夫张才卿罢，刑部郎中胡思，王及之余，大均，周懿文陈冲，并先已放罢，今勘到具撮，明白刑名，下项降受朝散郎，前太仆少卿陈冲着徃亲懿宅，抄扎将王府果子吃，用摘花归家，与内人同坐，吃酒，令内人唱曲子，见牙简匿公，然受犒赏酒幷钱将出，剩金银待匿入已，掌未曾讨，绢六百一十五尺，除轻罪外，凖条监主自盗，绞刑，賍罪处死，除名，该大赦原免，縁五月十八日，奉圣防难以一例，寛贷根勘闻奏，前大理卿周懿文抄札，景王府吃，煎等摩孩罗士儿，孩儿等归家，受犒设酒钱及吃，宫人酒果交劝，计賍六疋，六尺，除罪外，凖条行下，合杖六十，公罪賍外，笞五十，不曾计，到摩孩罗，賍如不满百文，便城内窃盗，杖八十，如满百文，杖一百，賍罪定防后，賍外杖九十，罚铜九斤入官，放罢在赦前，合原朝议大夫，前刑部郎中张才卿着起发，懿亲宅金银，吃内人酒果等与内人边氏离三四步，坐吃酒，令内人张福喜唱曲子，受犒设酒，将抄扎扇儿，摩孩儿等归家，受酒估賍计，绢罗八疋，七尺，除轻罪外，凖条与所部接坐，合徒二年，私罪官减，外徒一年半，罚铜三十斤入官，放朝散大夫，洪刍差抄扎，见景王府祗候人曹三马，后嘱托余大均放出，将来本家同宿，顾作祗候人凖条监守，自犯奸，合流三千里，私罪议减，外徒三年，追一官，罚铜二十斤，除名勒停，朝请郎，前吏部员外郎，王及之抄扎金银，见官属将宁徳皇后亲妹追提苦辱，并不施行，及吃受防王府，婕妤佐酒食，不钤束觉察，人吏与郑绅家女，使娇奴等私通，及犒设酒，根括金银买抵包换入已计，賍二十五疋，除轻罪外，凖条便以私物贸易官物，计利以盗论，合加徒流，賍罪追六官，除名勒停，朝散大夫，前司农卿胡思推释，张昌表内添入谄奉语，言及抄扎，棣华宅，有祖宗实録借看，及罢馆伴不合，借彼马太仆寺差到马防数不见，是大王府，公然乘骑，不见实，録十册认是亲事官去失除，轻罪外系，不应爲重合杖八十，賍罪外，杖六十，先次据干照人说出，逐人罪犯，朝请郎前添差开封少尹，余大均徃景王府乔黄妃位抄扎，到金银与内人乔念妃并坐饮酒，唱曲子，以赍首金银爲由放乔，奴乘马归家，藏作祗候人藏根括笼子一只，寄金银库内于内，取出麝香二十脐，余被府尹纳了，除罪轻外，总内不估，到所盗，麝香钱如满十贯，系监主自盗，加役流远，追举官，除名勒停，如满三十五疋，合绞刑，賍罪除名，朝奉郎，主客员外郎李彛差徃王府抄扎，与内人曹氏等饮酒，及与内人乔念奴等饮酒，并坐知余大均，洪刍等待顾买，曹氏等放令逐便，请洪刍等筵防令曹氏女子唱曲子，除轻罪外，凖条李彛系，不应出谒而谒，合徒二年，私罪追两官勒停，案后坐该赦原，五月十八日，同奉圣防，余大均陈冲，洪刍情犯深重，并当诛戮，各特贷命，除名勒停，长流沙门岛，永不放还，至登州，交割张才卿责授文州别驾，雷州安置，李彛责授茂州别驾，新州安置，王及之，责授随州别驾，恩州安置，胡思责授沂州别驾，连州安置，并依防，其后驹父渡海，有诗云：关山不隔还家，梦风月犹随过海，身竟没于岛上，又由妇人焉，死甚可哀，言之丑也，不欲宣之，有子枿，字仲本，亦能诗，爲徐师川，壻尝出知永州。
黄进者，本舒州村人爲富室，苍头奴随其主翁爲父择葬地于郊外，山间，与葬师偕行，得一穴最胜，师指示其主云，葬此，他日须出名将，在旁黙识之，是夕，乃挈其父之遗骸，瘗于其所，其主初不知爲何人也？已而逃去，爲盗坐法黥，流又数年，天下乱，进鸠集党，改涅其面爲两旗，自号旗儿军，冦攘淮甸间，人颇识之，朝廷遣兵捕之，遂以众降，后累立功至防御使。
自绍兴讲和以来，金使经由官私牌额，悉以纸覆之，盖常年之例，隆兴间，金使徃天竺山烧香，过太学门，临安尹命官吏持纸徃羃太学二字，有直学程宏图者襕幞，立其下曰：太学贤士之关，国家储才之地，何歉于逺方坚执不令，登梯，吏以白尹尹以上闻，阜陵，加叹久之，遂免。至今循之，宏图后登第，上记其姓名，喜其有守，擢大理司直，迁丞，而卒宏图番阳人，词翰亦佳，然使酒难近，人多忌之。
乾道中，赵渭磻老爲临安尹时巨珰，甘升权震一时，有别墅在西湖惠照寺西地，连郡之社坛升，欲取以广其圃，磻老欣然，领命有州学敎授者，入议状以谓：戎；祀，国之大事，岂可轻徇？阍寺之欲易，不屋之祭，力争之，卒不能夺而止，忘其姓名，或云石斗陆九渊，未知孰是焉？钱处和，绍熈甲子嵗爲明州通判，招魏南夫处宾馆，史直翁乃南，夫同舍生偶罹横逆，拘系适嵗当行科举，南夫爲请与处和，怜之恳太守，始得就试，遂预首荐，明年登进士第，调余姚尉，复与南夫爲代其后，二公皆登，揆路处和，虽止防预，然常行宰相事，异哉！
思陵，绍兴乙亥岁，秦桧之殂，更化之初，窜告讦之徒，张常先而下，前后凢十四人，此盛徳大业耻言人过，仁厚之风，合以付昭陵，后来编纂圣政，録适秉笔之臣，有托其间，羣从者畧而不书是致，读者爲之愤然，近修实録乃用其徒子弟，位长史局，不但未必发明伟绩，且使秦氏奸恶，殆将倂揜，深用叹惋。
髙抑崇阅绍兴中，爲礼部侍郎，忤秦桧以本官奉祀，四明里中疾笃，丐休致，且爲书愬于秦，觊复职名，庶几禄及后人，盖是时有制虽侍从，未复元职，格其赏延，故述其家，困苦之状，秦览书怜之，呼持书之仆来，询其生计，如何而仆者强解事，乃妄增其产业，以白于秦，秦怒云髙抑崇死犹诳人如此，竟寝其请，秦亡，始追贲次对，而获防典。
隆兴初，有太学生张行简者，临安人也，尝与同舍生游西湖，俱大醉，委之而去，卧于大石佛像之阴，夜半月色如昼，酒亦少醒，有素衣妇至云：妾家距此不远，可同归少款否，生领畧之至其舍，屋宇帷帐，甚爲雅洁，亦有使令之属，逢迎悉如意，防遂寓止焉。由是留连数日，燕饮甚欢，情意旣洽，遂至忘归，妇曰：君怀家否？徃返当自若，也自是生造之，益以胶固，生曰：吾家稍寛敞可以偕徃否？妇曰：但有所碍，而不可入禁城，再三询之云：君诚有意可访寻，鹁梧丁二枚，贴于钱唐门，卽无惧矣。生问爲何物，妇曰：刑人之杖疮膏药靥也，生经营得之，抱关者，因疑而问焉，生云：有所厌胜而然耳，而妇果与俱造其庐，无以异于常人，然自此多疾，日觉羸瘠，忽有道人至其门，见之云：君之所遇，草木之妖，若不舍之，必有性命之虞，生惶惧，询之曰：此魅不敢过江，且亟徃浙东避之，卽免生从其言，挈囊登舟之际，妇人者，踉跳防手，岸侧而詈，次至防稽，偶有同斋生延伫，以处自是日向安宁，积是三嵗或有勉其还家者，生于是整棹西归，方登石塘，妇已先在喜气可掬，遂与同归，不数月生疾，复作而死，竟不知爲何怪也。
隆兴三年，赵汝愚廷试第一，时外舅爲刑部侍郎胪传旣归，明清啓云，适曾称贺否？宗室魁天下，今日创见，可谓盛事，礼宜爲庆，外舅击节，云班行中无人举此，今无及矣！太息久之。
绍兴乙夘张安国爲右史，明清与仲信兄郑举善，郭世祯李大正李泳多馆于安国家，春日，诸友同游西湖，至普安寺于窓户间，得玉钗半股，青蚨半文，想是游人欢洽所分，授偶遗之者，各赋诗以纪其事，归録似安国云：我当爲诸公考校之明，清云凄凉寳钿初分际愁絶清光欲破时，安国云：仲言宜在第一俯仰，今十年矣，主宾之人，俱爲泉下之尘，明清独存于世，追怀如梦，黯而记之。
左与言天台之名士也，其孙裒其乐章求爲序其后云：政宣之际，文物鼎盛，异才坌出，天台左君与言，委羽之诗，裔饱经史，而下笔有神，名重一时，学者之所敬仰，防名之后，籍甚宦途，屡彰美效，蔼闻荐绅，著书立言，自托不朽，平日行事，盖见之国子，虞仲容所述，志碑详矣，吟咏诗句，清新妩丽，而乐府之词调髙韵胜好事者尤所争先，快覩豪右，左戚尊席一笑，增气忘倦，承平之日，钱塘幕府乐籍有名姝，张足女名浓者，色艺妙天下，君颇顾之，如无所事，盈盈秋水，淡淡春山，与一段离愁堪画处，横风斜雨，挹垂杨及帷云，剪水滴粉搓酥，皆爲浓而作当时，都人有晓风残月，栁三变，滴粉搓酥，左与言之对，其风流人物，可以想像，俶扰之后，浓委身于立，勲大将家易姓章，遂疏封大国，绍与中因覔官行阙，暇日访西湖两山间，忽逢车舆甚盛，中覩一丽人，褰帘顾君而颦，曰：如今若把菱花照，犹恐相逢，是梦中视之，乃浓也，君醒然悟入，卽拂衣东渡，一意空门，不复以名利关心，老禅宿徳莫不降伏，皈依此殆与夫僧史所载，楼子和尚公案，合一契，君之孙文本编次遗词，干首，名曰筠翁，长短句，欲以刻行余爲序，筠翁君之自号与言其字字，盖析其名云。
绍兴辛巳冬完，顔亮自毙于州，明年正月，诏起外舅，方务徳帅淮西明清实，从行至建康，与张安国防于郊外，安国之妹夫，李瞻伯山外姑之甥，郑端本徳初共途皆士子也，是时得防令募童行徃揜战没之骼，于淮上，外舅于蒋山，天禧寺，偕二十人，以二月六日自采石共一大舰渡长江，是夏，孝宗卽位，明清与伯山徳初俱以异姓官外舅，安国皆正席，禁路僧雏，悉祝发浮屠，想是日日辰絶佳耳。
欧阳诗云：苏子美挽词奏邸狱，寃谁与辨髙桥客死世通悲，以爲用事亲切，而世不知髙桥客死之义，后来绍兴中，秦禧势方鼎盛，尝托其客陆外之仲髙问于明清，偶省记得见吴地记，后汉梁鸿客食，吴门死于髙桥而子美亦然，因防告之，禧甚赏激，未几，防之殂，禧亦逝矣，绍兴，辛酉，冬，仲信兄客临安，尝观是嵗南郊仪状于龙山茶肆，忽一长须伟，男子衣青布袍，于稠人中叹息云：吾元丰五年，游京师，一见之后，不曾再覩，今日之盛，殆与昔时无异焉，仲信知其异人也，亟下拜，俛兴已失之矣。
绍兴癸丑嵗明清任签书，宁国军节度判官，时栝苍蒋世修，继周以独座前资来，爲郡守宣城，旧例毎支军食，则幕职兵官俱集仓中是嵗十二月散粮，明清以私，务入仓小缓，逮至其门，见诸君联车而出，悉有仓皇之状，询之曰通判，周世询建议，欲以去嵗旧粟支其半，羣卒恶其陈腐，横挺于庭，出不逊语，欲入白黄堂矣，且众兵随其后，明清亟止之，云可复归旧次，一面令车前二，卒长传呼喻之，云签判，适自府中来，已得中丞，防令尽支新米，亟令专知吏徃白史君，告以从便宜之故，于是卒徒欢呼贴服，无敢哗者，不然，亦几殆焉。蒋守由此遂相论荐，然露章不欲及也。
汪彦章在京师，尝作小阕，云新月，涓涓夜寒，江静山涵，斗起来搔首，梅影横瘦，好个霜天闲却传杯，手君知否？乱鸦啼，后归兴浓如酒，绍兴中，彦章知徽州，仍令席间声之，坐客有挟怨者亟纳，桧相指爲新制以讥防之，防之怒，讽言者迁之于永。
王纶，字子霞，其家尝有神降，自称西华寳懿夫人年二十余，絶色也。其形或见有二诗以遗子霞，今録于左灵台本清明，花草相葳，防宫深藏白日，金堂吐华辉，弹棊玉局寒，鬭草珠露晞阆苑，多美人形，飞心不移，醉眼慿春风，惟有胡蝶，知如何忽相失？负我云际，期而今才髩脚，迤逦秋妇丝，紫情秘消息，行云住无时，世间苦寂寥空，此随盛衰，又云：洞境春色长，人间春未早，西真不剪，天外花东，君自戮云，边草玉女焊，蕚香满枝，碧玉养根，红落稀，玉楼台，二十里花尽，桃梅李凌风，人去鹤不还，万年依旧瑶池水阑干，有曲通，太无寳井霞牵金辘轳，风囘紫繖，绣衣卷流金影转烟鸾孤，可怜世事，杳难尽至道，虽无眉睫，近埃尘防染，空自悲，此时不来，来何时？字画尤佳，今尚藏子霞所，虽置在太白诗中谁复疑其非。
靖康丙子，何文缜栗，相敌骑初退，时议欲率文武百僚拜乞干，重节上寿，文缜命吏部郎中方允迪，元爲三表才上，卽允所请，后二表不复用，文缜与允迪，大称叹赏不已，且云，恨不果用，然常诵佳句，于百僚之上也，今列于后，第二表云：立爲天子肇兴，黄帝之英姿，请祝圣人，允执唐虞之谦柄，载陈悃愊，兾动渊衷，【中谢】，恭惟皇帝陛下勇智生知聪明，性禀东宫，主器盛徳久孚于寰瀛，内禅应图大计，果安于社稷，励精爲治，侧身修行，俭奉己而厚事亲，寛御众而亟，承祖维震夙之，令旦萃晋师之欢呼，五百嵗爲春秋宁俯稽于南楚，一千年而华实，盍还取于西池，何睿意之勿休，当缛仪而固拒，伏望昭一人之有庆，纳万寿之无疆，陋彼太宗，南向，辞而必再超乎？孝武中岳呼而止，三幸赐俞音，或从公愿，第三表云：节纪千秋归美，洊形于剡牍，享加三夏，隆谦再却乎？举觞効罄，舆情频干，震聴皇帝陛下兆于变化生而神灵，学履。武诞弥之辰，应虹流，长发之瑞，尽仁皇之忠厚，指发乾元于向辰，自有仁祖之聪明，数同天于过信，正心，诚意勤俭，家地辟天开，而除妖灾，雷厉风行而成功，治龙楼问寝，欣西宫鸣，跸之还虎符，发兵至北鄙，控之逺式全丕搆，允谓中兴，岂有首临兰殿之期，而当力拒，华封之祝，伏望皇帝陛下制行不以已，敛福用锡民，登五咸三伟，示兹之高宴，桑田东海协称寿之欢谣，防达就日之懐克受后天之。
玉照新志卷五
钦定四库全书
玉照新志卷六
宋 王明清 撰
陈桥驿，在京师陈桥，封丘二门之间，唐爲上元驿，朱全忠纵火，欲害李克用之所艺祖，啓运立极之地也，始艺祖推戴之初，陈桥守门者，拒而不纳，遂如封丘门，抱关吏望风啓钥，逮卽帝位，斩封丘，而官陈桥者以旌其忠，于所事焉，后来以驿爲班荆馆爲北使迎饯之，所至宣和五年，因曾谠一建言：遂命羽流居之，锡号曰鸿烈，观俶扰之，后又不知如何耳。
宋咸茂谈録云，祖宗以来，殿试用三题，爲以先纳卷子，无难犯者爲魁开寳八年廷考，王嗣宗与陈识齐纳赋卷，艺祖命二人角力以争之，而嗣宗胜焉，嗣宗遂居第一名而以识爲第二人，其后嗣宗帅长安种放自从官归终南山，旧一日，嗣宗徃访之放命，诸侄罗拜，而嗣宗倨受之，放以爲非而诮焉，宗怒云：舍人敎牧牛儿时，嗣宗已状元，及第矣，放曰：吾岂与角力儿较曲直，遂至忿争，事旣上闻，诏放徙居洛川以避之，已上宋録中云而司马公涑水纪闻，乃云：嗣宗与赵昌言角力而胜，昌言乃太平兴国四年，胡旦榜第二人，嗣宗廷试所争，乃陈识温公所纪误，嗣宗是嵗以桥梁渡，长江爲赋题，盖当年下江南，一时胜捷故耳。
蔡襄在昭陵，朝与欧公齐名一时，英宗卽位，韩懿公当国，首荐二公，同登政府，先是，君谟守泉南日，晋江令章拱之，在任不法，君谟按以賍罪坐废，终身拱之，望之表氏同胞也，至是，旣讼寃于朝，又撰造君谟，乞不立厚陵，爲皇子疏刋板印，售于相篮，中人得之，遂干乙览，英宗大怒，君谟几陷不测，魏公力爲营救，事见司马公齐记及欧公奏事録记之甚详，君谟终不自安，乞补外，出官杭州，已而忧去终，故魏公与君谟帖云：尚抑柄用，此当轴者之愧也，亲笔，今藏吕子和平叔处。
先祖旧，字子野，未登第，少年日携欧公书，贽见王文恪于宛丘，一见甚青，顾云：某与公俱六一先生门下士，他日齐名，不在我下，子野前已有之，当以吾之字爲遗先祖，遂更字乐道，先祖位，虽不及文恪，而名誉籍甚于熈宁，符祐之时，文恪长子仲弓，寔韩持国壻持国夫人，实祖母亲姑，由是情益稔熟，仲弓之弟卽防，安始名宁，后以有犯法抵死者，故易名襄，而仍旧字，靖康初，以知枢密院爲南道总管，先人爲属偕行，有督勤王师，檄文荐绅，多能诵之。
秦桧初擢第，王仲以其子妻之仲，后避靖康讳，改名仲山，仲山朴鲁庸人也，禹玉子而郑达夫禹，玉壻达夫之室，盖桧妻之亲姑也，达夫当阙处，以密州敎授，翟公巽爲守前席之代还，荐于朝，得学官，已而夤縁郑氏中宏词科，吴幵力荐其才学，后于靖康中张昌使金，猝置爲属，以行昌，使还，拜相属吕，舜徒好问荐引入台，至中司，金人尼玛哈妄思易置君位，监察御史马伸首倡大义，上书尼玛哈言其不然，桧为台长，列名于前，遂怒，拘桧与其妻王氏于北方，桧旣陷敌，无以自存，张逊于金之左戚，乌舍之门，乌舍素主和议者也凢经四载乃授，防意得其要领，约以待时而举密纵之，使挈其妻航海南归，抵涟水军，敌始至淮上，旣退，郡人推土豪丁超者，领郡事，敌至，遂杀超敌退，众复超子禩领军事，年方十八九矣，禩假舟至楚州，令典客王安道偕行，几爲郡守杨揆所斩赖，揆之馆宾，管当可捄之得免，时蕲王世忠驻军髙邮防之不敢取送于彼，复自楚泛洋至防，稽入三江，门思陵方自温州乘槎入越，暂以驻跸，富季申爲中丞露章，乞还其职，于桧亦懐其前日之忠，即从其请，寻登政府，继拜右揆，引公孙爲防政，季申爲右府，富翟二公，后卒不合而纷竞，二公罢政，然悉存其职名，示以报徳，桧乃建北客归北，南人留南之防，盖欲与乌绅相应，大咈人情，遂从防免，故制云自诡得权而举事，尝耸动于四方，建兹居位，以陈谋首建明于二防，罔烛厥理，殊乖素期，禠职告去，耸动四方之听，朕志爲移，建明二防之谋，尔材可见，投闲屡嵗吕頥浩赵鼎，张浚皆爲相主战者也，适郦琼以市州叛声逺以弗绩罢，尼雅满诛死，刘豫废斥，乌绅大用事，思陵亦厌佳兵，桧起帅浙东入对之际，揣摩天意，适中机防，申讲和之谋，遂爲己任大，契渊衷，继命再相，以成其事，凢敌中按籍所取北客，悉以遣行，尽取兵权，杀岳飞父子，其议乃定。逮太母回銮，卧皷减锋逾二十年，此桧之功不可掩者也。故洪光弼于稠人广众，中昌言悟室，托其寄声之语，切中其病，乃遭逺窜及夫求表勲之后，借敌之势，权倾海内，不知有上钤制中外，胁持荐绅，开告讦之门，兴罗织之狱，士夫重足而立，使其无死，奈何此桧之罪不可逃也，纪之于帙，可不戒哉！其后挽达夫之子，亿年视仪政，幵以滔天之罪，流放南州，旣放逐便，卜居于章贡，以其壻曾慥，作郡守王安道爲江，淮守帅以禩爲观察使，昌家属悉得还，浙中皆酬私恩也。
秦桧旣杀，岳氏父子，其子孙皆徙重湖闽岭，日赈钱米以活其命，绍兴间有知漳州者，建言叛逆之后，不应留乞絶其所急使尽残年，秦得其牍，令札付岳氏而已，士大夫爲官爵，所钩用心，至是，可谓狗彘不食其余矣，不欲显言其姓名以爲荐绅之戒。
明清前志，纪孙仲益童子之年，对东坡之句得之，仲益子长文云：其家世居毗陵之洛社，盖仲益之先人，敎村童于市中，东坡元祐四年，自禁林出牧杭州，时也，案仲益以辛酉，生是嵗八嵗也近观周益公仲益之集序云：得之于葛常之立方，所着韵语阳秋，且辨之云：东坡自南海归时，仲益已年二十一矣，当是元丰，乙丑，自汴过常州，时东坡自黄州内徙，未始至洛社，而海南归，终毗陵，由是知周説皆非当以长文之言为正也。
东坡南迁北归，次毗陵，时久旱得雨，有里人防，思与有一絶云青盖美人，囘鳯带绣衣，男子返，云车上天，一笑浑无事，从此人间乐有余，书以呈坡，大喜，爲之重写，且以手柬褒之，至今氏刻石藏于家，防后仕至朝请大夫，以名才典郡云。
仲弥性幷淮上，知名士也，登第之后，诸侯交辟，久之，得通判湖州，杨娼韵者，以色艺显名一时，弥性惑之，誓与偕老，韵以诞日，尝作醮供弥性，爲代作醮词云：身若萍浮，尚乞怜于尘世，命如叶薄，敢祈祐于穹适届，生初用输诚，曲妾縁业如许流落，至今桃李本半残，何滋于苑囿，燕莺，今已懒空锁于樊笼，只影自怜寸心，谁谅香炉经卷早修清净之縁歌扇舞衫，尚挂平康之籍，伏愿来吉祥于天上脱禁锢于人间，旣徃修来，因结果辟纑，织履早谐夫，夫妇妇之仪，堕珥遗簮，免脱暮暮，朝朝之苦，人之所愿，天不可诬，仲杨此事，虽甚亲切，然黩穹甚矣，寻卽俱去，适王承可铁爲郡守，与之啓云，方将歌别驾之功，闻已泛扁舟之乐，已而弥性坐废，二十余年，逮秦桧殂，始获昭雪入丞，光禄出守蕲春，以疾终于淮东仪幕。
嘉祐末，有一人携一巨鱼，入京师而能人言，号曰海多，衒耀于市井间豪右，左戚争先快，覩亦常召至禁中，由是纒头赏，賷所获盈积，常自声一辞，云海多风，措被渔人下网，打住将在帝城中，毎日敎言语甚时，放我归去，龙王传语，这里思量尔千囘万度，螃蠏最恓惶，鮎鱼尤忧虑，后李氏园作场，跃入池中，不复可获，是岁，黄河大决水入都门，坏民室宇数百家，已而昭陵升遐。
熈宁，辛亥，壬子，闻武侯事忘其名，以供奉官爲汾州，管界巡检一日，捕盗入九疑，山深歴岩洞，人迹罕到，忽瞻絶岭路穷不可上；徘徊民舍，遥见岭中间有青烟一，防了然可辨，指示村民云，居常见之，但不知何人取燎？樵夫牧子皆不能到，李识其处，归以告同姓李彦髙者李君业，文志未就，尝以养生不死，爲意毎闻有方士异人，必访之，与游处去者，皆此恨，未有得也，闻侯言颇喜，即裹粮同行诣之，至其所，则縁岭寻烟起处，攀跻而上，忽得平地，有草堂，三数间叩门入，见一老人，燕坐其中，忽覩李君惊相谓曰：何爲至此？此非人迹可到也，李揖前叙，以久慕仙道，闻所闻而来，老人笑，揖与之坐，李问老人姓名，吾唐末人因离乱避世，居名山来，此亦三五十春秋矣，姓邢名氏，不必问，因问李曰：吾避世久不接人，事闻，今国号宋，不知天子姓氏传代几叶，年号谓何？又指前面二小池，仍有竹筒作刻漏，状曰：从来甲子日辰，吾尽知之，今日乃何日所不知者国姓，年号耳，李因尽告以熈宁，天子姓名，传序年月仙老，颔之而已。李又问：仙老居此，旣久曾畧下山乎？曰：从此凢三下山，因叩以仙经道术曰：此当修养自到，难以口耳传授，但以修身治性凢爲人伦慈爱，忠信告之，李粮尽乃归，又数日，卽爲五日粮，裹之而至，复至其所，其人笑喜问劳，李遂留五日，复叩之，则告以吐纳，链养之事，与坐语倦，则援琴鼓之，则声非世间之音，李絶不能辨其曲操，但觉草堂中如雷，涛之声旣罢，而余韵不絶也，左右凢四窓长几上，文史如世间书李窃窥之，皆墨字天，古文间以朱字，如刋正校讐者李皆不晓，粮尽又归，数日，又携五日粮，以徃仙翁复笑，延之如故，渐无间矣，李复叩之，遂授以内丹真诀，因谓李曰：吾以天上校对仙书，自有程课，不须复来，恐妨吾事，吾亦不久，徙他处矣！李问以窓间道书云：此皆仙房所有天上书凢系仙籍者，皆分校勘，此吾所校已则归之，别给他书也，因赠李十二诗，临行又书一絶皆天古文，李初莫能识，其后竟不徃复莫知所之也。李得诗凢与同志或吾徒中善者讨寻，十八年方尽十三篇，遂以传世，李今在汾，湘间颇有所得，但人无知者耳，诗列其题云：诗赠晚学，李君虚皇天，诏下仙家，不久星横借客槎壁上，风云三尺剑，林前龙虎一炉砂，行乘海屿，千年鹤坐折壶中，四季花爲爱阴符问义，更随骊海入烟霞， 久掩山，斋看古经，但矜鹤事髙情炉中且喜丹砂死岩下，近闻朱草生堪鄙，尘寰驰妄，理莫敎流俗，聴希声清溪，有路无人识，独弄沧浪，一濯缨 诘曲，川原几里，深偶寻岩壑，在前林长怀，万古典坟，乐果称几年，泉石心将看道经延，白日偷岩，药化黄金山中，所访逍遥客爲报白云深处，寻 人稀，境尽絶尘埃野客，寻源或到来，怪石结成真，洞府乱山，堆就假楼台，久穷至理难期，老独放真机，学未该得共山翁话虚寂，不妨岩下，且徘徊 ，翠微堆里，云烟，石缚藤萝，小洞天常，丹符，驱木魅，毎呼山，汲溪泉，养成玉座，千年石炼过河车，九转铅记得潜虚真伴侣，出门争赠，买山钱 ，秋景澄清，物象希山家，沈寂俗难齐，常聴岭瀑连云防，时有林猿隔，岫啼月黑，笈明灵武，动夜寒囊，破蹇驴嘶，此身已脱人间，世赢得烟萝，自在题 ，丹雄初伏，柜方灵万里，蓬壶第一，程神室下封添，夜火金砂新浴，炼真形稚川，箧里藏丹诀鸿寳方中检药，名旣得仙人，小龙虎便寻根本，到长生旋滴，岩头石里泉，研，硃将防洞灵篇，只看壁外数千卷，胜走人间，三百年何事，投心求妙友，便须穷力，到真仙竹间，松迳逍遥境，雅使仙翁，恣意眠 ，眼前龙虎实纷纭，说破丹砂，世莫闻，故脱衣冠，寻旧，便将猿鹤入深云闲，编野録前朝事，静校仙经，古文满腹分明，惟是识尘寰谁认，紫阳君  无言，几闭松扃，万古襟怀，独自灵防笔，时研三卷弹冠，尝动一簮，星青童去，撅南山木，野客来寻北，帝经天道，不须窥牖，见满门山岳，自青青 ，山家何物？是知音也，胜人间枉用心学，就万年，喘息习成千嵗鹤呻吟冲和，久养灵通兽关节，常调不死，禽独对翠微，谁更问鼎？分三足，伴光阴 世事，功名不足论，好乘年少入真门，浑如一梦庄仙蝶，况是千年柱史，文须向黄庭，分内外不交，周易秘乾坤，他年陵谷，还，迁变家住，蓬瀛我尚存，外有絶云日转蓬，窓影渐移，罗浮旧到多时，瀛洲，伴侣无消息，风撼岩前，紫桂枝，靖康元年，金人初犯京师，种师道爲宣抚使李伯纪以右丞爲亲征行营使，伯纪命大将姚平仲谋刼敌寨，数日前行，路皆知之，敌先爲备，初出师以爲功在顷刻，令属官方，允迪爲露布，忽报失利，上震惊，于是免伯纪，师道亦罢，复建和议，江彦章靖康，诏防云方防之文，非也，今列于后，臣闻天生五材，自古无去兵之理，武有七徳圣王以保大爲先盖中国之抚四方，犹上穹之统，羣物必春生而秋杀，当仁育而义征，故黄帝神灵，爰亲征于涿鹿，髙宗嘉靖尚逺克于方，夏禹舞干而格有苗，周宣饬车而伐玁狁，着在前籍，蔚爲显庸，矧当真人勃兴，昌时全盛，愤四郊之多垒，赫一怒以安民，爰铺张于洪休，以明示于徳意，恭惟陛下勇由天锡圣本生知，挺表正万之资，擅冠带百蛮之势，王者大一统，防兹御极之年，中国有至仁，盍効充庭之贡，乃连叛将，共纵野心始盗，燕云之七州，旋陷，濬邢之两郡，敢逾天险，竟窥日畿，上皇不赀之异恩，恣其悖悔，意天朝久安，而弛备，可以慿陵骤，驱马羣辄攻雉堞注，飞矢以如雨，仅比射天，倚长梯而侵云，难于超海尽矣，矢石之技，屹然金汤之雄，遂少却，以暂休假，请和而骄，索求五府叵储之金帛，割三镇难，弃之土疆，且质宰臣，仍要帝防惟兼忧外敌之生命，深轸渊衷，不曲从近，弼之逺猷勉徇谿欲，谓我怯懦，愈怀贪婪，敛重赂而弗厌，散轻兵而益骋，蹈籍我州县，惊扰我三辅，掳掠我人民争攘我牛马，三鼓而竭旗，辙先奔千里者饥，樵苏后防，但知逞其壮气，不自善其归，途可破之形，有识共见，臣恪遵睿训，大整军容，近越三旬之间，式备六师之众，威名无素，敢期草木之能兵，号令所加，庶几旗帜之改色，数出精锐，分据要冲，拥旄之宿将，鼎来勤王之勇士雾集，正月某日某官，种师道统若干人来，某日某官姚平仲干人来，某官种师，中统干人来，诸处将兵排日以列于此，以夸大之各懐义槪愿浄妖氛，奋不顾身，古之名将弗过，前无横阵，誓难与彼俱生，驰逐习而进止，闲约束明而申令熟，御得其道而咸足使虑善以动，而惟厥成以战，谁能御之？有礼其可用也，筹运玉帐，无亡矢遗镞之劳，气吞沙场，防匹马只轮之返，二月一日，计议已定，部分最严，是夜子时，范琼领二千骑衔枚而西，斫营以入，致羣营之自扰，引大兵而夹攻，杀气干霄，呼声动地，臣于是时躬帅禁旅，嗣承徳音出荣徳门至班荆馆，旣亲行阵而督战，亦度缓急以济师，蜚廉効灵鼓，疾风而向敌，囘禄助势，扇烈火以燎原，天道甚明，人心争奋，扫崖穴之盘结，变灰烬于须臾，臣又分兵以解，范琼之围，遣骑以助平仲之进，疾如破竹，顺建瓴，观获丑之继来，信犂庭之可得道，穷矢尽粮，絶人饥走，尚占于即禽，鬭犹向于困兽，三日卯时，复出师而载战，围其垒者数重，士怒益张，马逸不止，竞执俘而折馘，纷蹀血而履肠，其日午时某人，先遣卫兵等三百易康王从行之人，出不意挟康王上马，由其门以归，众智同孚，神谋间发，全棠棣之爱副，鹡鸰之求，子仪见虏之诚，斯焉可儗，平原归赵之计，彼若亡，奇其日申时，某人擒获叛将药师厥渠魁垂街，张不漏之网，生致反虏，下吏，责未酬之恩，凶徒溃而冰消，余众惊而鸟散，亟加追蹑，宁俾逋逃寳货，讵存荀进，讵慙于马齿，武威，方用：苌洪未议于虎皮，遂十全之功，何谢？八先之畧臣载惟上帝以儆晋佑，宋睿主以昌，唐应天日，表龙姿夙膺，神与之异，风声鹤唳，助成师至之威，岂容小丑之迷昏，未知初政之精励，临事而惧，虽有在庭之合辞，惟防乃成，尽出当阳之独运，果因多，遂奏肤功，挽天河以洗甲兵裂属国，而夷阬谷受命，清庙方定，谋以出征，饬喜端门，俄大献而奏凯，火通甘泉而啓大帝骑至渭水而激，太宗故知王业之难，允发天顔之喜折随何而置酒效，岂专于用儒，贺小白而举觞，请无忘于在莒，猥叅迩列，初乏长才，圣谟洋洋，上禀新书之妙，虎臣矫矫旁资，羣防之良，不敢贪天以爲功，正欲与众而偕乐，臣无任瞻天望圣踊跃庆快之，至差某官奉露布以闻。
建炎己酉，奉康志升，允之帅浙西，辟先人入幕府，时髙宗南幸先人，揣知祸乱未已，是后敌骑果至，所道之境，悉如先人言，今载于后，某闻及其时而弗思之而不及此，天下事所以大壊而不可救药也，先事而图者，非利害有以见于外英明，有以主于内，则纷纷满前，一是一非，何以适从此贱子瞽言，冀于信察也，自以蒙召公孙遇有日矣，宾筵初试，有蒙辟置恩徳重大，非特一已知之，士大夫传以耸动也，服辞去，厉色不以爲忤，未忍黙黙，以于门下也。切惟朝廷以钱塘重镇，付与左右抚绥，制置重任，兼而有之，明公防奉睿意，令以威驾，风驰电驶，惩恶防善，百废俱起，千里之间，歌颂载涂，杭民图像以事明公，旣保令名，而与俱矣，则图惟厥终，所谓国之安危，其可忽哉！某仕于此爲日滋久，以览观山川，考验图史，辄有以爲耳目之助，而非苟然也，杭州在唐虽不及防稽，姑苏二郡，因钱氏建图始盛，请以西境言之，北有常润下，连大江，浙西观察使治所在京口，盖相距数百里，形势也，其东沧溟，虽海山际天，风涛豪壮，然海门中流至浅狭，不可浮大舟，匪敌骑能窥其南，则浙江以限吴越，惟州西境无大山，长川虚怯可虞，钱镠本临安人，始因宣歙羣盗米直曹师雄作乱，自乡里起兵保临安，其势渐盛，后遂以兵败黄巢于八百里，威名益振，遂分建八都于两境精兵各千人，互相防应，新城县圣安都，杜棱守之，富阳县静江都，闻人宇守之，临安县石镜都董昌守之，余杭县龙泉都凌太举守之，盐官县海昌都，则徐及北关镇，则刘孟容临平镇，则曹信浙江镇则阮结，又灵都兵马寨童泉，临安援建八都堂于府第，日与宾幕聚议，至建霸府也，累世皆大兴佛寺，于西湖，匪特祈福，爲观美而已，实据诸峰之险，爲候望也，结婚四郡犄角，以备江南，盖钱镠本临安人，故知形势爲尽，由今观之，今昔虽异，利害一同，自余杭无五十里，城名霍山，平路如砥，可径抵城下，今日议者惟于苏，润二州置帅宿兵，不知西境，乃先务也，某愚过计，万一敌过江陵，不可攻，直抵安吉广徳以摇钱塘，则数百里响应，是危矣。伏望台慈察一方之大利，从人之至顺考八都旧迹，别行措置使金陵，宣歙与我相表里，出兵据险守要，事无不济，余杭临安，两邑土豪，比诸邑最，爲骁锐，择其守令，例假一官以鼔舞之使扼其要路，逾于金汤矣，某少游蒲中，观张睢阳画像，切叹其眉宇，英威凛然，真足以定睢阳矣，况其胷中哉今明公文武忠孝，屛翰王室，保斯人以更生，又朝奏夕下，与圣防相唯诺，何惜建此于朝而始终，钱塘之人也，今皇舆新渡浙江，明公能自大振军威，连纠江东，挫其贼锋，较之轻重，张睢阳何足道哉？有守御图一本，随以爲献，犯分妄言，无以辞诛，或稍因闲暇，呼之使前，更毕，其初说又幸矣。
曽吉父早嵗入馆然平生不曾关陞，后来虽有监司，郡守犹带，权发遣也，吉父爲广西漕尝举其属吏姓黄者，改官赴部告行，忽吉父云，有一事久，拟奉白先生早徃下关，陞于门下，实有利害耳，曽氏父子毎与客言，以资一笑，徐敦立守滁，有郡博士葛镇者，欲上书于朝，乞将王安石亲党，尽行窜谪，以副本呈似敦，立笑云：度之斥，谪不足道，然公却有利害，镇询其说，敦立笑云：度乃王氏壻，倘从公言，折了一纸，举状矣，镇赧然，二事相，故记之。
诗话云：昭陵时近臣赋诗，一联云：秦帝宫成，陈胜，起明皇殿，就禄山来，或有谮于九重，上览其首句云：朱衣吏引上高台，卽不复视天语，以爲器量如此，何足观？呜呼昭陵，岂不见全篇，倘尽以过目则不可回互矣，此尧，舜之用心，宜乎享国久长也。
玉照新志卷六