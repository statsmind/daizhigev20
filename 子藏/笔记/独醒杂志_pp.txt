钦定四库全书     子部十二
独醒杂志       小説家一【杂事之属】提要
【臣】等谨案：独醒杂志十卷，宋曽敏行撰敏行，字达臣，自号浮云，居士又曰，独醒道人，又曰：归愚老人，吉水人，吉水属庐陵郡，故又自题曰庐陵，曾祖孝先祖君彦，皆当熙宁之时，不肯以新学干科第，故敏行，守其家法，多与正士游，胡铨，杨万里谢谔，皆其友也，年甫二十，以病废，不能仕进，遂専意学问积所闻见成此书，其子三聘，编为十卷，以樊仁逺所作行状及铨所作哀词，附后万里，序之谔防之，后赵汝愚周必大楼钥，亦皆为之防，书中多记两，宋轶闻可补史传之阙间及杂事，亦足广见闻于南渡，后刘岳诸将，皆深相推挹，而于秦桧则惟记与翟汝文诟争一事，亦不甚，置是非于秦熺，登第一事，亦仅借崔颀，以寓之考敏行，卒于淳熙二年，去桧未逺殆犹有所避欤？书中称风，鸢造自韩信而不言所据，案唐李冘独异志，载有是説小説妄谈于古无征，又唐改正月晦日为中和节，载于邺侯家传，当时尝以命题试士，其诗载于文苑英华，本非僻事而试官，谬举清明，寒食之説敏行亦不能纠正葢以记録为主，不以考证为主也，如仁宗朝二卫，士论贵贱，事乃因朝野佥载，唐魏征事而影撰，【按此事先载能改斋，漫录中，宾退，录尝辨之，】京师知术者埋金事，乃因国史补遗晋隗炤事影撰，【见太平广记二百十六卷】敏行，皆不辨而述之，又蔡绦勒亭，乃为其兄攸所轧，见宋史蔡京传而云以西清诗话为言者所劾，伪吕洞宾诗乃福州黄待聘所撰，当时已捕斩于马行街，见耿延禧林灵素【按此传载宾退，录第一卷】而云，真有洞宾现化，事尤失之不考，至于欲以人挽，独轮车为阵，尤如儿戏，其谬更甚于房琯，杨万里序，乃盛称之，可谓舍所长而誉所短矣，乾隆四十三年八月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆费墀
独醒杂志原序
古者有亡书无亡，言南人之言，孔子取之，夏谚之言，晏子诵焉，而孔子非南人，晏子非夏人也，南北异地，夏周殊时，而其言犹传，未必垂之防，书也，口焉而已矣！故秦人之火能及漆，简而不能及，伏生之口，然则言与书孰坚乎哉？虽然，言则坚矣，而言者有存亡也，言者亡，则言亦有时而不坚也，书又可废乎？书存则人诵，人诵则言，存言，存则书可亡而不亡矣！书与言其交相存者欤？庐陵浮云，居士曽达臣少刻意于问学，慨然有志于当时，非素者也，甞与当世之士商略古今文章，前代之豪杰，知光武不任功臣而知其有大事，得论諌知武侯终身无成，而知司马仲达实非其对，知邓禹之师无敌而知其短于取众，知孙权之兵不勤逺略而知其度力之所能，若夫以兵车爲活城以鸢为本于兵器，谈者初笑之中，折之卒服之，古之人固有生不用于时而没，则有传于后，夫岂必皆以功名之焯着哉？一行之淑，一言之臧，而传者多矣，其不传亦不少也。岂有司之者欤？抑有幸不幸欤！抑其后世之传不传，亦如当时之用，不用皆出于然欤？是未可知也。若达臣之志而不用，世是可叹也。既不用世，岂遂不传世欤？达臣既没，吾得其书，所谓独醒杂志十卷于其子，三聘，盖人物之淑慝，议论之予夺，事功之成败，其载之无谀笔也，下至谑浪之语，细之彚可喜，可笑可骇，可悲咸在焉。是皆近世贤士大夫之言，或州里故老之所传也，盖有予之所见闻者矣，亦有予之所不知者矣，以予所见闻者，无不信之，予之所不知者无不信也，后之览者，岂无取于此，书乎淳熈，乙巳，十月十七日，诚斋野客，杨万里序。
钦定四库全书
独醒杂志卷一     宋 曽敏行 撰
蔡端明，事母至孝，常歩行遇一妪，貎甚龙钟，问其年曰：百单二矣，端明再拜曰：愿吾母之夀如妪后果符其言，包孝肃公尹京，人莫敢犯者，一日闾巷，火作救焚方急，有无赖子相约乗变调公亟走，声喏于前曰：取水于甜水巷耶？于苦水巷耶？公弗省，亟命斩之，由是人益畏服，向文简公为庐陵倅，时人未有知者，安城士人彭仲元能以星厯知人祸福文简，召问之，仲元曰通判，不必他问，不出十年，位至公相，文简自庐，罢官，阅数年即大拜，仲元之术，不吝于吿人，吉凶夀夭不差毫发，时人即之者如市，后官于京师，而卒惜其术，无传焉。
皇祜元年，何正臣与毛君卿俱以七嵗应童子科，君卿之慧，差不及正臣时，皇嗣尚未生，上见二人年甚防，而頴悟过人，特爱之，留居禁中，数日，正臣能作大字，宫人有以裙带求书者，正臣书曰：关睢后妃之徳也上甞以梨一颗，令二人分食之，君卿逡廵不应，上怪，问其故，对曰：父母在上，不敢分离，上大喜，以为皆能知其大义，翌日，御便殿，俱赐童子出身，正臣，字君表，新淦洲上人，后仕至寳文阁待制，君卿字公弼，吉水龙城人，终于朝散大夫。
刘丞相名景，南唐时为吉州牙刺史彭玕，以吉州叛，攻陥郡县，杀略吏民，胁景以从，景度势不敌，乃佯许之，随之徃来故吉之城邑，独不被残毁，玕既败，景以兵归南唐，遂家吉之永新县，甞谓人曰：我伪从彭玕之胁，可活万人，吾虽不偶，于时后必有兴者，因号所居后山曰后隆，景既没，越三世而生丞相沆，沆之子孙皆荣显，至今世禄不絶。
杨文公大年羙须髯一日早朝，罢至都堂，丁晋公时在政府，谓之曰：内翰拜时，扫地，公应声曰：相公坐处幕漫天，晋公知其讥，已而喜其敏，防大称赏之，天禧末，冦公诸人皆贬逺方文公实预谋，而晋公爱其才，终不忍害也。
蔡元长甞论荐，毛友龙召对，上问曰：龙者君之象，卿何以得而友之，友龙不能对，遂不称防，退语元长，元长曰：是不难对，何不曰尧，舜在上，臣愿与防龙为友，他日再荐之，复召对，上问大晟乐友龙曰：讹上不谕其何谓也？已而元长入见，上以问答语之，对曰：江南人唤和为讹，友龙谓大晟乐主和尔，上颔之，友龙乃得羙除。
刘丞相沆仲之守陈州时，尝梦登谯楼，抱皷而寝，既觉，家人告曰：夜漏不闻，四皷何也？明日，丞相问故，更吏对曰：夜四皷，有蜈蚣，长三尺许，旋辟皷上惴恐，莫敢近，遂不报。四更，丞相因悟，昨梦乃不之责，此与欧阳公闻榆荚香而悟，身为鸜鹆者何异？
刘伟明，少以才学自负擢髙第中词科，意气自得，下视同軰，绍圣初，因防一禅刹，时东坡谪岭南道，庐亦来防，因相遇互，问：爵里姓氏，伟明遽对曰：庐刘弇，盖伟明初不知其为东坡自谓名不下人，欲以折服之也，乃复问：东坡所从来，公徐应曰：罪人蘓轼，伟明始大惊，逡廵致敬，曰：不意乃见所畏，东坡亦嘉其才气，相与剧谈而去。
江南呼为蜂糖，盖避杨行宻名也行宻在时，能以恩信结人，身死之日，国人皆为之流涕，余里中有寺僧曰：南华藏杨，李二氏税帖，今尚无恙，予观行宻时所徴产钱较之，李氏轻数倍，故老相传云：煜在位时，纵侈无度，故増赋至是欧阳谓行宻为盗亦有道，岂非以其寛厚爱人乎？
祖宗时，堂吏官止朝请郎蔡元长为相，多更改祖宗制度，恐其议已，遂许至中奉大夫，宣和间，朝奉大夫以上至中奉大夫者，凡五十余人，虽有诏汰之，而不能复旧，至今遂为定制。
王冀公新喻人，微时徃观社求祭肉，众问尔为谁？曰：我秀才也，众曰：何所能？曰能诗，时无笔，即取炭画猪皮，上曰：龙带晩烟归洞府，鴈拖秋色，入衡阳，后之人谓此句有宰相气象，汪圣锡防年与羣儿聚学有谒，其师因问：能对者，师指圣锡客，因举对云：马蹄破青青草圣，锡应声曰：龙爪拏开淡淡云，客大惊曰：子有魁，天下之志，圣锡年未冠，果廷试第一。
李仁甫通鉴长编，仁宗皇帝纪，景祐二年三月丁巳，赐故镇东军节推毛洵家帛五十疋，米五十斛，洵，吉州人，进士及第，又中书判防萃科，其父国子博士应佺与其母卒于窦州，洵徒跣，防葬归里中，负土成坟，毁瘠而卒，时惜之，即予同里，毛子仁父子也，应佺与洵墓铭，皆余襄公靖所撰应佺，字子真，罢窦州回尚歴防太平三州通判，以明道二年三月丁丑，终于当涂，官署其配髙氏寿春县君，终于池阳之舟，次子溥，以毁卒，故余公铭之，有曰：哀殒庭兰，悲摧舞，与兄渐奉丧归，葬于华原，结庐墓所，凡二十一月，毁瘠如初丧之仪，舆疾归家，数日而卒，郡以孝行闻，诏赐粟帛，以旌显之，则子真非，卒于窦州，意者仁甫未甞，考余公墓铭耳。
天圣八年，应书判防萃科者凡八人，仁宗皇帝御崇政殿试之中，者六人，余防公尹，师鲁毛子仁，李惇，其二则失其姓名，问：题十通一问，戊不学孙，吴丁诘之曰：顾方略何如耳！二问：丙为令长，无治声，丁言其非百里才，壬曰：君子不器，岂以大小为异哉！三问，私有甲弩，乃首云：止矟一张，轻重不同，若为科处，四问丁出见，癸缧繋于路觧左赎之归，不谢而入，癸请絶五问甲与乙隔水战，有司请待其未半济而撃之，甲曰：不可，及阵甲大败，或让之甲，不服六问，应受复除而不给，不应受而给者，及其小徭役者，各当何罪？七问？乙用牛衅钟，牵过堂下，见其觳觫，以羊易之，或谓之曰：见牛不见，羊八问官物有印封，不请所由官司，而主典擅开者，合当何罪？九问庚请复乡饮酒之礼，辛曰：古礼不相沿袭，庚曰，澄源则流清，十问死罪囚，家无周亲上请，勅许充侍，若逢恩赦，合免死否？时防公除，作监丞，知海阳县，师鲁武胜军掌书记，知河阳县子，仁镇东军推官，知宣城县，惇大理寺丞，知华亭县，皆以民事试之也。
毛子仁，博学能文，年十九登进士二十六，中书判防萃，时誉翕然，陈恭公，余襄公杜祁公王伯中，胥安道李献臣王总之十二人，各为诗以饯其归，杜公诗有曰判就十题彰敏妙，学穷千古，见兼诙其推重如此，子仁孝于其亲，初为抚州司法，以飬亲在逺丐罢后知宣城县，丁父忧，哀哭毁成疾，前死之夕，梦一綘袍，童子持玉函，中有丹书，谓子仁曰：帝命召汝，使掌文籍，觉而异之，次日疾甚，自谓必不防起，援笔为賛曰生为幻人，死为天真，改幻为真，无根无尘，书毕而逝。
故事进士第一人，初命官以作监丞，著作郎，次，右正言熈寕中，许冲元以磨勘当，王荆公为相，欲抑甲科，三名前恩例，拟令转太常博士，太常博士，与右正言同为一等，然祖宗分品流品，以太常博士为有出身人，转非以待第一人也，荆公方下笔作太字，时堂吏以手约笔，具陈祖宗之制，荆公乃改太字，右笔作口，字冲元，遂右正言。
李氏建国，国中无马嵗与刘鋹市易，太祖既下，岭南市易，遂罢马益艰得，惟每嵗入贡得赐马百余疋耳，朝廷未悉其所有，无也，王师南伐，煜遣兵出战，骑兵才三百，至瓜州，尽为曺彬之禆，所获騐其马尚有印文，然后知其为朝廷所赐也。
王荆公诗经义成书，神宗令以进呈阅，其序篇未毕，谓荆公曰：卿谓朕比得文王，朕不敢当也。公曰：陛下进徳不倦，从諌弗咈于文王，何愧？上曰：诗称陟降庭止之，岂朕所能？公曰：人皆可以为尧舜，陛下何自谦如此，上揺首曰：不若改之。
庐山圎通寺在马耳，峯下江右之名，刹也，南唐时赐田千顷，其徒数百众养之，极其丰厚，王师渡江，寺僧相率为前锋，以抗未防，金城陷，其众乃遁去，使李煜爱民如僧，则其民亦皆知报国矣。
马正恵公珍，其所藏戴，嵩鬭牛图，暇日展曝于防前，有输租氓，见而窃笑公疑之，问其故，对曰：农非知畵乃识真牛，方其鬭时夹尾于髀间，虽壮夫膂力不能出之，此图皆举，其尾似不矣，公为之叹服。
谢民师名举，防新涂人，博学，工词章逺从之者甞数百人，民师于其家，置讲席，每日登座讲书，一通既毕，诸生各以所疑，来问民师，随问应答，未甞少倦，日办时，果两盘，讲罢诸生啜，食果而退，东坡自岭南归，民师袖书及旧作遮谒，东坡览之，大见称赏，谓民师曰：子之文正如上等紫磨，黄金湏还，子十七贯五百，遂防语终日，民师著作极多，今其族摘坡语，名曰上金集者，盖其一也。尝有藁本数，册在其壻，陈良器处，予少从良器学，屡获覩焉，王文康公晦叔，性严毅，见僚属未甞觧顔知河南日，梅圣俞时，为县主簿，一日，袖所为诗文呈公，公览毕，次日对坐，客谓圣俞曰：子之诗有晋，宋遗风，自杜子羙没后二百余年不见此作，由是礼貌有加，不以寻常，待圣俞矣。
元祐初，后山在京师，闻徐仲车之孝行，遂致书以通殷勤，托其门人江季共端礼，持以徃季共见仲车言曰：友人陈师道，好贤乐善，介然不羣于流俗，闻先生之风，因愿纳交于下，执有书记，端礼以致于左右，公欣然发缄，读己谓季共曰：陈君真贤者，某虽未之见，子谓不羣于流俗，今读其书，辞敢以为信然，某年来未甞，以诗文入京，故不能为谢子，其为我谢之，季共以吿后山曰仲车之介，当于古人中求他日，扫门未晚也。闻者两贤之，今之风争古之鸢也，创始于韩淮隂方是时陈豨反于代髙祖自征之淮隂与豨约从中应作，鸢以为期，谋败身戮，而鸢之制，今为儿戯，使木甖渡军，沙囊壅水，皆如鸢之无成，则何以助汉王成业也，【争当作筝，盖以竹其上，风吹之鸣，如筝也】。
新涂县道士何得一者？常人也，徽宗甞夣，有道士曰：何得一者来见，遂以姓名及状貌图像，求之守令，以其姓名之，同遂以闻，上大喜，即令送至阙下，既召见，山野龌龊，不能应对，甚不称上意，时方集道流于寳箓宫作醮，因命得一预焉，建醮毕，授丹林郎，遣归，初得一之有？是命也，守令以其形于帝，梦必有所得，因问其有何技能得一以为，昔浴于江中，得杖子，状如龙，又甞噀水于壁问成罨，畵山水守亦信之，具以表闻，后以诘其故，杖乃木根，初无他异，而噀水成畵者，因醉后呕吐，成迹耳，故今人传以为笑。
徽宗初建，寳箓宫设醮，车马甞临幸，迄事之夕，道士以章疏俯伏奏之，逾时不起，其徒与旁观者皆怪而不敢近又乆之方起上，宣问其故，对曰：臣章疏未上，时偶值奎宿星官入奏，故少其退，上曰：奎宿何神，对曰：主文章之星，今乃本朝从臣，蘓轼为之，上黙然。
独醒杂志卷一
钦定四库全书
独醒杂志卷二     宋 曽敏行 撰
绍兴甲戍，省试别院，以中和节为诗题，举人上请，主司答云：元宵既过，寒食未来，盖谓此二月节也，然按后汉周举传，太原郡旧俗，以介子推焚骸，有龙忌之禁，至其亡月，咸言神灵不乐举火，由是士民每遇中冬辄皆寒食，莫敢烟爨，老少不堪，间或寒死，故因谓寒食为禁烟，节举为刺史，作吊书以觧民之惑，则所谓寒食者果何与于清明耶？今人以清明前三日为寒食，不知又何据也。
刘丞相沆为士人时，携一仆赴礼部，夜卧忽惊起，哭丞相怪问仆曰：不祥殊甚，不敢言，再三诘之曰：梦主君为人斫去头，丞相曰：此乃吉证斫去头，防得项，我当为第二人，果于王拱辰榜第二人赐第。
坡谷同游，鳯池寺，坡公举对云：张丞相之佳萹，昔曽三到山谷，即答云：栁屯田之妙句，那更重来，时称名对，张丞相诗云：八十老翁，无品秩，昔曽三到，鳯池来坡公，盖取此也。
汉博士三科髙为尚书郎，次为刺史，其不通政事者以乆次补诸侯太傅，此制最合，人情予甞，欲依仿汉制，以处今之特奏名进士，盖特奏第五等，人皆以为诸州助教，士人晚境，至此亦疲矣，然犹或至于纳勅，不愿受者，辞其名，而冀其禄也，又市井巫医，祝卜技艺之流，孰不以助教，自名士人，役役于科目而与之无别，宜其不乐闻也，予谓不若因为本，贯州县学职以名次，次第授之，自上而下由州而邑三嵗而易新故相代，盖以州县学职言之，则其名正予之，以三年之禄，则其礼优，况今居是职者徃徃多后生新进躐取而强处之，人多不服，倘举以授旧人，亦得尚齿之义。
范忠宣公寓居永州东山寺，时诸孙尚防一日狎，言语少拂，寺僧之意，僧大怒，叱骂不已，公坐于堂上，僧诵言过之，语颇侵公，公不之顾，家人闻之，或以吿公亦不应。翌日，僧悔悟大惭，遂诣公致谢，公慰藉之，待之如初，若未甞闻也。
宣和中，太白见甚髙尚书刘公才，劭时在中秘，见而叹曰：是兵象也。国家其有外患乎？因与僚友同观，忧形顔色未防，敌犯畿甸，后周芑秀实来倅庐，赠诗云：刘郎校书天禄阁，太白下，观光昭灼，心知汉祀厄中天，夜半，瞻星涕零落，尚书，字羙中。
王荆公在相位，子妇之亲，萧氏子至京师，因谒公，公约之饭，翌日，萧氏子盛服而徃意谓公必盛，日过午，觉饥甚，而不敢去，又久之，方命坐，果蔬，皆不具其人，既心怪之，酒三行，初，供胡饼两枚，次供脔数四，顷即供饭，傍置菜羮而已，萧氏子颇骄纵，不复下箸，惟啖胡饼，中间少许，留其四傍，公取顾自食之，其人愧甚而退，人言公在相位，自奉不过如此。
两府例得坟院，欧阳公既大政，以素恶释氏，久而不请，韩公为言之，乃请泷冈之道观，又以崇公之讳，因奏改为西阳宫，今吉之永丰后，公罢政，出守青社，自为阡表刻碑以归江行，过采石，舟裂碑，沉舟人曰：神如有知，石出，有顷，石果见，遂得以归，立于其宫，绍兴乙邜宫，焚不余一，瓦碑亭独无恙，信有神物防持云。
毛文防字长卿，吉水人，淳化三年，进士及第，王冀公与之为同年生雅相友善，文防豪放不覊，冀公素竒之景徳中知舒州，望江县冀公时，知枢宻院荐知名士四十二人，文防在其中，独以韬略许之，真宗召至阙下，亲御便殿，试以平西夏方略，文防对极详眀，上大喜，除秘书省校书郎，其制词云：毛文防通经典礼，廷对方谋兹谓硕，材可宜旌劝。
夏英公帅江西日时，豫章大疫，公命医制药，分给居民，医曰：药虽付之，亦虚设，公曰：何故医曰：江西之俗，尚信巫，每有疾病，未尝亲药饵也，公曰：如此，则民死于非命者多矣，不可以不禁止，遂下令捕为巫者杖之，其着闻者黥，他州一嵗部内共治一千九百余家，江西自此滛巫遂息。
范忠宣公谪永州，年七十余矣，每望日必陈列其家所藏，四朝宸翰，及宣赐器皿于堂上，率其子孙罗拜其下，拜毕，缄藏如初，然后长防相拜，啜茶而退，自始至及北归，未甞，或辍先君官零，时与公之去相望，二十余年，士人多有识公者，具言如此。
国初，江西亦有鐡钱，甞见玉笥山玉梁观，所藏经卷，尾有题字，云：太平兴国三年太嵗戊寅新涂，杨名卿胡，某使鐡钱一百二十贯，足陌冩经六十卷玊梁观，后改为承天宫。
徽宗甞内晏顾问，梁师成曰：先王乐以天下，忧以天下，今西北既賔服，天下幸无事，朕因得防晏耳，师成对曰：臣闻圣人先天下之忧，而忧后天下之乐而乐上，问：蔡京曰：师成之言何如？京曰：乐不可极尔，上喜曰：京之言是也。
冦莱公谪居道州，初至，不谙风土，欲得楼居，以御岚瘴之气而力不能举，一日，与客言之，客曰：此易事，乃以语郡人，于是争为出力营建，不日落成，及公薨道之人，绘公像祠于楼上，至今奉事唯谨。
吕丞相大防微仲罢相，以大观文，出知颍昌府，制有曰改元，而后与政，歴九年之间，有国以来首相踵，三人之乆盖自国初元祐为首，相者居位，多止七八年耳，大观四年五月，彗星出于奎，娄之间，又自三月不雨，至五月，上颇焦劳，防官吴执中等屡上章言，蔡京罪恶，上亦寖薄京之所为，遂降，授太子少保致仕，给事中何昌言奏言：大臣被降责，湏有章疏及所得圣语文字俱合，过门下省，今京降官，罢相乃止。有麻制，又録黄各一道，并无事，因乞依自来体例，备今来，行遣过门下省作定本关报，庶使四方眀知京之罪状，上从之，遂以章疏付外，何给事？字忠孺。
国朝自章圣，始命致仕者给半俸，然非得防者不与遵唐制也，唐人致仕，非有敕不给俸，今致仕者，例给其半，与旧制异矣。
仁宗皇帝尝步禁中，闻庑外有哗者，稍逼聴之，乃二卫士甲曰：人生富贵在命有无，乙曰：不然，今日为宰相，眀日有贬削为匹夫者，今日为富家，明日，有官籍而没之者，其权正在官家耳，因相与诘难未服，故争辨不已，帝因宻识其人，一日，出金奁封，缄甚宻特呼乙送徃内东门行逹忽心腹痛，作不堪忍，惧愆其期，偶与甲遇，令代捧以先门司启奁，乃得御批云，去人给事有劳，可保明补官，乙随至则辩曰：既得防送奁及门，疾作，令甲代之尔，门司复奏，帝命与持至者，甲遂补官。
唐子西内前行，为张天觉作也，天觉自中书侍郎除右仆射，蔡京以少保致仕，四海欢呼，善増气时彗星见而遽没，旱甚而雨，人皆以为天觉拜相，感召所致，上大喜书，商霖二字以赐之，且谓之曰：髙宗得傅说以为用，汝作霖雨，今朕相卿，非是之谓耶？故子西之诗，具言之，其诗云：内前车马，拨不开文徳殿下聴麻囬，紫微侍郎拜右相，中使押赴文昌，防旄头，昨夜光照牖，是夕，収芒如秃帚，明日化为甘雨来，官家唤作调元手，周公礼乐未要，作致身姚，宋也，不恶乡来，两公当国，年民间斗米三四钱。
张楚僣伪，遣快行亲事，往庐州省视其家，经由淮南向公子諲，伯恭时为发运使，因拘囚之，验其文，劵见南京副总管，尝资给，其人甚厚，伯恭遂檄使勤王有不可汚，张廵许逺之地语后达，上聴深嘉，伯恭之慷慨忠节也，蔡绦约之，好学知趋向，为徽猷阁待制，时作西清诗话一编，多载元祜，诸公诗词，文采臣寮，论列以为绦，所撰私文，专以蘓轼，黄庭坚为本有误人，学术，遂落职勒停，祖宗官制，同是一官，而转凡数等，自将作监主簿，至秘书监，其移各视其品，若卿列舘职则为一等出身，人则为一等，廕补人则为一等，杂流则为一等，所以甄别流品，为至严宻也自諌议大夫至吏部尚书，其除则为一等，盖两省官皆极天下之选，论思献纳，号为侍从，故不复分等级，然其超等而迁，则惟宰相执政而已，【宰相超三官，执政超两官，作主簿，今承务郎，谏议大夫，今大中大夫，秘书监，今中大夫，吏部尚书，今紫微光禄大夫】。
湖湘官道，穷日之力仅能尽两驿，父老相传以为冦。莱公为丁曺所诬蔑，谪为道州司马，欲以忧困杀之隂令于衡湘间十里则去一堠，以为五里故道里之长如是，公既居道，一日宴客，忽报中人传勅来，且有持劔前行者，坐客皆失色，公不为动，中人既至，公谓曰：愿先见勅中人出勅示，乃贬雷州司户，因就郡僚假緑绶，拜命终罢。
江西自国初以来，士人未有以状元及第者，绍圣四年，何忠孺昌言始以对，防居第一，里人传以为盛事，故谢民师有诗寄忠孺云：万里一时，开骥足百年，今始破天荒，盖记时人之语也。
东坡还至庾岭上，少憇村店，有一老翁出，问从者曰：官为谁？曰：蘓尚书曰：是蘓子瞻欤？曰：是也。乃前揖坡曰：我闻人害公者百端，今日北归，是天佑善人也，东坡笑而谢之，因题一诗，于壁间云，骨霜髯，心既灰，青松夹道手亲栽，问翁大庾岭头住曽，见南防个回。
徐公师川，甞言东坡长短句有云：山下兰芽短，浸溪松间，沙路净无泥，白乐天诗云：桞桥时有絮沙路润无泥，净润两字，当有能辩之者。
刘公仲偃自河东，河北宣抚使，召归，除京城四壁守御使，与时相议，不合镌官，落职奉祠，京城既失守，金欲得公用事者，诏公以割地，遣诣金营，金得公喜甚，即馆于僧寺，遣人为言，国相知公名，将欲大用，公曰：偷生以事二姓，有死不可，国相谓尼玛哈公守真定，时金人攻城不能下，再入防，而公已去真定，遂防故以此知公也，车驾既北狩，金复遣人谓公曰：请以家北去取富贵，无徒死，公仰天大呼曰：有是乎？召其指使陈灌谓曰：国破主，乃欲用我，我宁死耳，即手书片付灌，持归报其子，以衣绦缢死，尼雅满闻而叹曰：是忠臣也，令塟之，公薨八十日，其子始克具棺殓，顔色如生，人以为忠节之气所致，云朝廷褒其死节，諡忠显，又赐碑额为旌忠褒节之碑，公名韐，建安人。
元祐初，山谷，与东坡钱穆父同防，京师寳梵寺饭罢山谷，作草书数，东坡甚称赏之。穆父从旁观曰：鲁直之字近于俗，山谷曰：何故？穆父曰：无他，但未见懐素真迹尔山谷，心颇疑之，自后不肯为人作草书，绍圣中，谪居涪，始见懐素自叙于石，杨休家，因借之以归，摹临累日，防废寝食，自此顿悟草法，下笔飞动，与元祐已前所书大异，始信穆父之言为不诬，而穆父死已久矣，故山谷甞自谓得草书于涪，恨穆父不及见也。
米元章有嗜古书，畵之癖，每见他人所藏临冩逼真甞与蔡攸在舟中，共观王衍，字元章，即卷轴入，懐起欲赴水，攸惊问，何为元章曰：生平所蓄，未甞有此，故宁死耳，攸不得已，遂以赠之。
豫章晷漏，乃曽南仲所造，南仲自少年通天文之学，宣和初，登进士第，授南昌县尉，时龙图孙公为帅，深加爱重，南仲因请更定晷漏帅大喜，命南仲召匠制之，遂范金为壶，刻木为箭壶，后置四盆一斛，壶之水，资于盆盆之水，资于斛，其注水则为铜，蚪张口而吐之，箭之傍为二木偶，左者，昼司刻夜司防其前，设鐡板，每一刻一防则击板以告右者，昼司辰夜司更其前，设铜钲，每一辰一更，则鸣钲以告，又为二木圜，其一用木荐之，以测日景，其一用水，转之以法，天运制器，甚精为法，甚宻皆前所未有，南仲夜观乾象，每预言其，移次甞，言有某星，某夜当到某分时，穷冬盛寒，仰卧床上，彻其屋瓦，以观之，偶睡着霜下，遂为寒气所侵而死，其学惜无传焉，独晷漏之制，其子甞闻其大概，今江乡诸县，亦有能造之者，南仲名民瞻庐，睦陂人也。
南仲甞谓古人揆景之法，载之经传杂説者不一，然止皆较景之短长，实与漏刻未甞相应也，其在豫章为晷景图以木为规，四分为广而杀其一，状如缺月，书辰刻于其旁为基，以荐之缺上，而圎下南髙而北低当规之中，植缄以为表，表之两端，一指北极一指南极，春分已后，视北极之表，秋分已后，视南极之表，所得晷景，与刻漏相应，自负此图，以为得古人所未至，予甞以其制为之，其最异者二分之日，南北之表，皆无影，独其侧有景，以其侧应赤道，春分已后，日入赤道内，秋分已后，日出赤道外二分，日行赤道，故南北皆无影也。其制作穷赜如此。
独醒杂志卷二
钦定四库全书
独醒杂志卷三     宋 曽敏行 撰
东坡北归，至岭下，偶肩舆折杠，求竹于龙光寺僧恵两大竿，且延东坡饭时寺无主僧，州郡方令徃南华招诸未至，公遂留诗以寄之，诗云：斫得龙光竹两竿，持归北，万人防竹，中一滴曹溪水涨，起江西十八滩，谓贑石也，东坡至留数日，将发舟，一夕江水大涨，赣石无一见，越日而至，庐舟中见谢民师，因谓曰：舟行江涨，遂不知有贑石，此吾龙光诗防也，民师问其故，东坡举以诗之本末。
秦少防贺方回相继以歌词知名，少游有词云醉卧，古藤隂下了不知南北，其后谪卒于藤州，光华亭上方回，亦有词云：当年曽到王铺，皷角悲风千嵗辽东回首，人间万事空，后卒于北门，门外有王铺，人皆以为诗防云。
秦少游之子湛，自古藤防丧北归，其壻范温于零，同至长沙，适与山谷相遇，温淳夫之子也，淳夫既没，山谷亦未吊其子，至是与二子者，执手大哭，遂以银二十両为赙，湛曰：公方为逺役又安防有力相及，且某归，计亦粗办，愿复归之山谷曰：尔父吾同门友也，相与之义，几犹骨肉，今死不得预殓，塟不得徃送负尔父多矣，是姑见吾不忘之意，非以贿也，湛不敢辞，既别以诗寄二子，有曰：昔在秦，少游许我同门友，又曰：范公，太史僚山立，乃先逹又曰：徃时髙交友宰木，既枞枞，今我二三子事业在灯，今集中载晩泊沙走笔，寄秦处度，范元实五诗是也。前軰于死，生交友之义如此。
绍兴庚辰殿试，上取特奏名进士试卷阅之，一日，御小殿召对读问云：鸣却写作隺鸣，呜呼却冩作鸣呼何也？临川人李徳逺浩时以删定官充对读，即启云：臣读至此，亦窃疑之。然以其本正如此，不敢改易，甞以针穿记其侧，乞宣正本审验，上令取视之，果如其言，称叹徳逺之精宻者久之。
客舍中有题诗一聨云：水向石邉流处，冷风从花里过来香，或云唐人诗亦妙句也。
杜少，卒于荆楚，归塟于陕，此元防之墓志所载而衡之，耒阳有少墓，史氏因以为聂，令具牛酒迎之，一夕，大醉而卒，故聂令因为之藁，塟微之之志云：旅殡岳阳，其孙元和中，改塟于巩，读其墓志，当以是为正史氏，未详本末也，陶母不知，终于何地？而今陶母墓在在有之，新涂阛阓中，亦有陶母墓，李太白，世传乗醉捉月溺死于水，今白墓在采石，又在州东，青山一所，而有二墓，耒阳少墓，殆此耳。
梅圣俞送欧阳辟晦，夫诗有曰：我家无梧桐，安可久栖鳯鳯窠，在桂林乌哺不得共晦，夫桂林人甞从圣俞学，及其南归，故以是诗赠之，蘓眀初至京师，时东坡与子由年甚少，人鲜有知者，圣俞独竒之故赠眀诗有云嵗月不知老家有雏，鳯凰百鸟，戢羽翼，不敢呈文章后，东坡谪海，南过合浦，始识晦夫，谈论累日，晦夫因出圣俞，赠行之诗，东坡读毕执晦，夫手笑曰：君年六十六，余虽少而白发，苍顔大略相似，困亦不甚相逺圣俞所谓鳯例如此，天下皆言圣俞以诗，穷吾二人，又穷于圣俞之诗，可不一大笑乎！
东坡甞与山谷论书，东坡曰：鲁直近字，虽清劲而笔势，有时大瘦，几如，梢挂蛇山谷曰：公之字，固不敢轻议，然间觉褊浅，亦甚似石，压虾蟇，二公大笑，以为深中其病。
玊笥飚御庙，乃西岳之别祠，初为云腾庙，许觉之书三大字，后改赐今名，唐之神多唐衣冠，传闻其像，皆唐所塑，帝像不冕，而冠盖章圣，东封后，始册帝号，土人屡欲更像，迄不得卜，水旱疾疫，有祷辄应逺近数百里举子，当秋赋亦皆徃谒始因刘公羙中甞致祷神降之，梦有诗云：来年三月春盛时，骅骝稳歩金街西刘公，自是举进士中词科，出入中外，终于兵部尚书，显谟阁学士，故皆以为夣之符，如是外舅，谢公世林方舎法盛时再贡不第，其居距祠不下，数里嵗时奉祠惟谨，一日以科目祷焉，夣中亦得诗句云：欲留年少，待富贵富贵，不来年少去，乃乐天诗也，外舅自是不复南宫，大廷之试，寻以疾终。
玊笥山清真宫，乃太秀法乐，洞天两山，回合涧水，横陈门外，三峯如削玉，古木寿藤，幽森清峭，环此山十里无居人，道书谓九天司命真君在焉，辄以血食入宫中，夜必有光怪，或自外茹之，而来宿者，夜亦惊魇，不防寐，凡病于宫中，垂死，必不可生者，气厌厌不絶必舁出十里外乃絶相传云山中，不容有死气，此最异也。
范信中名寥为士，时慷慨好侠，故山谷诗寄校理，范寥有黄犬，苍鹰伐狐兎之句，舒州张懐素以幻术游公卿间，号落魄，野人与朝士吴安诗子侄，吴侔，吴储等结连信中，以其谋为不靖也，欲入京告变而无其资，汤东野，实资送之，朝廷逮捕懐素等穷竟其事，大观元年，狱成，坐累者余百数，而侔储十数人，皆处极刑，虽其父母亦皆窜贬信，中获赏赉甚厚，乃推以与东野，故东野由监簿，积累至从官，寥亦以供备库副使，累诸路戎钤晩年终于闽中。
丁晋公家书畵填委，南之日，籍其所藏得，李成山水，寒林九十余轴，他物徃徃称是。初，晋公自两制，出守金，陛辞之日，章圣以八幅，安卧雪，图赐之旁，题云臣黄居，宷定到神品，盖不知为谁笔也？其所畵林石庐舍之所人地，苦寒之态，无不逼真侈，上之赐于金城西北隅，筑堂曰赏心，施此图于巨屏，者惊异，乃知公之嗜畵上，且时有以増益之也。
徃有从官典藩，数与贼战不利，既召还，一日于朝，路中同列曰：衣冠佩玉而旋，舍人给事，盖其人欲溲溺，而时兼二职耳，未及对，熊叔雅声应曰：弃甲曳兵，而走安抚，尚书闻者以为善对，而被诮者不堪。
祖宗时，知开封府，多以翰林学士为之，若除知制诰，给諌待制，卿列则为权发遣然，湏用天下之望，且有政术者，姜公遵谓之姜擦，子薛公奎谓之薛，出油皆以为政，清严公正，使人爱而畏之，若包孝肃之政，至今人以为称説然知府事者，亦未有不为执政也。
崇宁钱，文徽宗甞令蔡京书之笔画，从省崇字，中以一笔上下相贯，宁字中不从心，当时识者谓京有意破宗无心宁国，后乃更之。
徽宗初，改元曰建中靖国本，谓建大中之道无熈，宁元祐之分也，将令学士撰诏曽子宣言，建中乃唐徳宗幸奉天，时年号，不若更之，上曰：太平亦梁末帝禅位年号，太宗用之，初，何嫌焉？遂下诏不疑，蔡京复用，尽变元祐之政，改元曰崇宁，崇寕者谓崇熈宁也。
永州士人有登第者，范忠宣公实识之，一日，问客曰：某人何故不归？对曰：试教官，公不悦曰：初登第，当勤吏事，若为教官，是自惰也，叹惜久之。
胡安定居湖学，建治道斋，俾讲政事者居之，刘彛以能治水见称，后治郡率能兴水利，彛守章贡，州城东西濒江，每春夏水潦入城，民甞病浸水退，则人多疾死，前后太守莫能治彛，至乃令城门各造水，凡十有三间，水至则闭退则启，启闭以时，水患遂息。
东坡守徐州，作燕子楼，乐章，方具稿，人未知之，一日，忽閧传城中，东坡讶焉，诘其所从来，乃谓发端于逻卒，东坡召而问之，对曰：某稍知音律，甞夜宿张建封庙有歌声细聴之，乃此词也，记而传之初，不知何谓？东坡笑而遣之。
杜镐在江南，时待试于有司，一日旅邸，方昼寝，忽有防衔文一卷，自门窦而入，镐寤而逐之，防不惊走，以书置之，床前而去，取其书而观之，乃孝经注疏也，镐心异其事，遂取读数过，既入，试问题，正出疏中，镐遂中章，伯益名友直，郇公之族子也，郇公甞欲以郊恩奏补辞，不愿受皇，祜中，廷臣以文行论荐，召试玉堂，亦以疾辞，时有诏，太学石经，廷臣复荐之，伯益不得已，遂至阙下，毕，除作监簿，伯益固辞，朝廷知其不愿仕，亦不之强，伯益书畵，今皆名世，惟词章不多见焉。
欧阳公之父，崇公与母韩国太夫人，皆塟于沙溪，泷冈，胥杨两夫人之丧亦归，祔塟公辞，政日屡乞豫章，欲归省坟墓，竟不得请，里中父老至今，相传云，塟夫人时，常指其山之中，曰：此处他日当葬老夫后，葬于新郑，非公意也。
斵琴贵孙枝，或谓桐本既伐，旁有蘖者为孙枝，或谓自本而岐者为子干，自子干而岐者为孙枝，凡桐遇伐去，随其蘖，不三年，可材矣，而子自干岐，生者虽大，不能拱把，唐人有百衲琴，虽未详其取材，然以百衲之意推之，似谓众材皆小，缀葺乃成，故意其取，自子干而岐生者，为孙枝也，孙枝既难得，纵有非久藏未可用，今人求之老屋间得其材，当试于水中，没入数尺，徐观其浮，取其浮者用之，此亦古人遗意，若僧寺木鱼嵗年虽久而扣撃之余声，质不足用也。
世寳雷琴乡人董时亮蓄一琴，以为雷氏旧物，予甞见之，顾莫能辨也。绍兴中，偶一部使者闻之，因愿得以供上方，时亮未许，则借观而固留之，以白金五百両为谢，即日以献，内府辨之，曰：琴，古且异以为雷，琴则欺矣，郤不纳献者，念费之博，返琴而索银，更谓时亮曰：倘以为无虗辱则请留百金，时亮闻之，喜曰：以琴归我，正所欲也，银何用为尽举而复之，封识尚存，闻者莫不叹服。时亮正上官至朝议大夫，而家无生理，后其子仕岭表，死不知，今归谁氏。
广南风土不佳，人多死于瘴疠，其俗又好巫尚，疾病不进药饵，惟与巫祝従，事至死而后已，方书药材，未始见也，景徳中邵出为西帅，兼领漕事，始请于朝，赐圣恵方与药材之费，以幸一路，真宗皆从其请嵗给钱五百缗，今每嵗夏至前漕臣制药以赐一路之官吏，盖自始。
岐山西北十余里，有周公祠，祠后山下泉涌出，甘冽特异于他所，人谓之润徳泉相传云，有大变则涸而不流，崇宁中，泉脉忽竭山下人浚而深之，始得防滴，终不能复旧也。
兴国富池庙碑，神乃三国，吴将甘寕也，绍兴初，巨盗李成既渡江，破江州，欲入豫章，大掠江西诸郡，来祷于庙，以决所向，持环珓掷之，几及地，忽跃起髙丈余坠神，所坐之后，贼惊曰：神不我与矣，遂转战而之湖南，江西不被李成之虐者，皆神之赐也，后郡守以闻于朝，加封王爵，敞大祠宇，龛藏环珓而表之曰灵珓。
东坡水龙吟：笛词髙云翔云后之笺释者，独谓楚山脩竹，如云是蕲州出笛竹至异材，秀出于林表之语，不知是东坡叙取材法也，凡竹林生后长者，必过前竹，其不能过者多死，一林内，特一竹可材逺而望之或伐取数十百竿错乱，终不可识，蔡邕仰视柯亭，屋椽得竒材不待如此求之，而邕后无至鍳，独有此法，可求耳，云翔甞赴礼部，与仲兄及诸乡人饮于酒肆，有数老乐工相近，谈论音律，云翔微笑，其人乃前致敬，曰：某軰大晟府旧人有所谈，而诸学士发笑，必某言不恊，理云翔，时既酒酣，乃取其笛弄之，诸工骇聴失色，设拜而去，次日，诣云翔之馆，求教云翔，辞之云翔，洞晓音律，能移宫，转羽子弟，朋友间无能授其法，再举不第，而死云翔名骧，吉水人。
刘执中彛知防州，以其地近岭下，偏在东南，阳气多而节偏，其民多疫，民俗不知医，信巫祈，乃集医作正俗方，专论伤寒之疾，尽籍管下巫师，得三千七百余人，勒之，各授方一本，以医为业，楚俗大抵尚巫若州郡皆仿执中，此举亦政术之一端也。
孔毅甫为举子时甞，夣有五色线繋角黍来餽者，毅甫食之既，其年，试于南宫，遂中。
大观中，士人李彪，久留太学，慷慨好直言，覩时政之，欲上书论其事，蔡氏之党知之，乃宻以告元长大怒，付狱推治，且谓：开封尹曰：李彪狂妄，死有余责，人惧，莫敢救者，防张天觉代相应，得从末减，后元长复位，欲竟其事，遂流彪于海外。
独醒杂志卷三
钦定四库全书
独醒杂志卷四     宋 曽敏行 撰
岳军既死，部下多竒才时既寝兵，稍稍引去，有何宗者，积功至脩武郎，一日弃官，竟入玉笥山，结屋数椽于山之三防峯上，盖樵牧所不至，居五年，徃来宫观间与道流，颇相善，一日，忽谓之曰：来日我居，庵作少事，子来访我，则先撃石，若庵中有声相应，则不湏来，道流如其言，数日后，乃始访之，撃石数四，寂无应者，惧而退去，又数日，率众再徃啓其户视之，则何被发而逝，时方秋暑，不知其死，既防日而面貌如生，亦可谓之不凡矣，花光仁老作墨花陈，去非与义题五絶句其一云，含章下，春风面造化，功成秋兎，毫意足不求顔色似前身，相马九方臯，徽庙见而善之，召对，擢用畵因诗，重人遂为此畵，绍兴初，花光寺僧来居清江，慧力寺士人杨补之，谭逢原，与之徃来遂得其传，补之所作，后益超出，格韵尤髙然觞次醉，余虽娼优，墙壁皆为之，他有求者徃徃作难，逢原每不乐，补之所为而墨花实不逮，唯长于平逺遇志同道合者，始为作之，若以防艺请，则牢辞固拒，如不愿闻，故其畵亦不多见，人亦不知其名也，古者四时变新火，今人茍简家所用火，不知何从来？亦不计其嵗年也儿时在湖湘，见一僧舍，有长眀灯有神异，其焰不，试以指炙之信，然后加考究，凡道宫，佛灯神祠中，多置此灯，有数年者，焰青而昏徃徃皆不甚，盖久则力尽尔，今人但知择水初，亦非深知水味，独以清浑甘寒，有易晓者，如火齐烹餁气，熖着人与水功用一等，茍不必变，古人何苦多事！
汪彦章为豫章幕官，一日防徐师川于南楼，问师川曰：作诗法门当如何？入师川，答曰：即此席间杯棬，果蔬使令，以至目力所及，皆诗也，君但以意剪裁之，驰骤约束，触而长，皆当如人意，切不可闭门，合目作镌空，忘实之想也，彦章领之，逾月，复见师川曰：自受教后准此，程度一字，亦道不成，师川喜谓之曰：君此后当能诗矣，故彦章每谓人曰：某作诗句法，得之师川。
丰中，丞相之名，稷绍圣间，数任言责，有正直之声，与章质夫友善，而不乐章，子厚与曽子固友善，而不乐曽子，宣其论子厚，子宣章疏，皆直指陈不少恕，初不以质，夫子固之故而为之掩覆也。
政和三年，蔡京自杭州召还，三入相矣，时文柄多归北司，京求为固宠禄，保富贵之计，于是内兴大没，外招强敌，改定太宰，少宰之制，更立帝姬，命姬之，号欲絶天下之议已尽，假御笔以行之。
孔经甫文仲为台州司户，日范蜀公举应制科，经甫对防极言青苗，免役之害，语太忤直，宋次道为初考，以入三等，王禹玉覆考，降一等，韩持国详定从初考，王荆公见而恶之，宻啓于上以御批黜之，遂下诏发还本任，孙给事，固封还制书，极言其不可，经甫将归，徃见蜀公，公叹息其不遇，经甫曰：茍不负科目，及公知人之鉴足矣，不敢以穷逹为念也，公甚壮之，谓曰：君气节如此，无替，古人惟不替，今日之志，则某之所愿也，经甫元祐中为谏议大夫，果以抗直，为时所推重云。
孔经甫年六七嵗能作诗其父，司封君甞对客，召经甫侍立，客命经甫为莲实诗经甫立成，记其一聨云，一茎青竹，初出水数个，黄蜂占作窠，语虽未工，而比亲切，客大竒之经甫自此知名。
毛公弼守泗州，病泄痢乆不愈及罢官归，遂谒厐，安常求医，安常诊之？曰：此丹石毒作，非痢也，乃煮葵菜一釡，令公弼食之，且云：当有所下，眀日安常视之？曰：毒未去问食，防何才进两盂，安常曰：某煮此药升合铢两，自有制度，不尽不可，于是再煮强令进之，已乃洞泄，斓斑五色，安常视之？曰：此丹毒也，疾去矣，但年髙久痢，又乍去丹毒，脚当弱，不可复饵，他药，因赠牛膝酒两缾饮尽，遂强如初，公弼有一女，甞苦呕吐，亦就求医，安常与之药曰：呕吐疾易愈，但此女子能不嫁，则此病不作，若有娠，而呕作不可为矣。公弼既还家，以其女归沙溪，张氏年余而孕，果以呕疾死，世传安常医甚神，余耳目所接如此，所传信不诬矣。
桞耆卿，风流俊迈，闻于一时，既死，葬于枣阳县花山逺近之人每遇清眀日多载酒殽，饮于耆卿墓侧，谓之吊桞防。
江州徳化县楚城乡，乃陶渊眀所居之地也，诗中所谓柴桑者，宣和初，部刺史，即其地立陶渊眀祠洪刍驹甫为之记，祠前横小溪，溪中盘屹一石，人谓渊眀醉石也，土人遇重九日，即携酒撷菊酹奠，祠下嵗以为常里中有峻岭，号曰王岭，相传彭玕反于吉州，僣号称王，南唐遣兵征之，彭玕数败，遂退保于此，以死守余，甞登岭上，可寘数万人，仓廪，府库皆有遗址，至有一所，曰相公坪，足见玕之僣也，旁有山，视王岭为卑小，曰：张钦寨以为南唐，遣钦来讨之，驻兵其上，玕有谋士曰：刘守真挟邪，能呼风唤雨，故钦与战辄不利，距岭三十里，有山曰云，火峡，玕之垅在焉，后守真死，钦复遣人发其先垅，棺上有小赤虵虵两旁，有蚁运土，为弓剑形，既而玕败，今循驿道，而上有刘仙堠，其旁有刘仙师，坛皆刘之遗迹，土人遇旱，祷于坛下，间亦雨应。
湖湘岩窦中多石燕，附石而生，状如海物中瓦垅，每天雨则迸出堕地，采以入药，以左右顾分，雌雄性大，时有虞都廵者，先君同僚也，自言服之，其法，每取雄者十枚，煅之以火，透红则出而渍酒中，冷复煅，既煅复渍，如是者无筭度干，酒一升，乃取屑之，每早作以二钱七擦齿，潄咽以酒虞，时年五十，服此药二年肤髪甚泽，才如三十许人，自谓服药之功，一日忽气贯，两目睛突出，痛不堪忍而死，因思人服金石药鲜有不为其所毒者。
零淡山，有石岩中空，可容千人，东南有石，眺望甚逺相传以为其地宜淡竹，而山因得名，或云旧有淡姓人居之，故曰淡山，秦时有者曰：周贞实甞于岩中，始皇好神仙方士，或荐贞实，始皇召之，使凡三徃贞实不起，遂化为石岩，去州二十余里，傍有寺观徃来者无虚日，土人谓岩之幽胜，当与浯溪，朝阳等元次山居是，而独无品题，甚可怪也！山谷谪宜州，时甞至岩下，今其诗之卒章，曰：惜哉，次山世未显，不得雄文，镵翠珉，盖纪永人之语。
神宗甞对执政，言吕诲墓志，是司马光撰刘航书，航亦无所顾忌耶？韩绛子华不知上意，因觧曰：航约许光为书石，后欲悔之而不敢食言，亦甚恐惧也，上曰：茍恐惧则不为书矣，子华不能对。
王荆公退居金，一日，与门人山行，少憇松下，公忽囬顾周穜曰：司马十二君子人也，穜黙不对，公复前行言之，再四人，莫知其意，公此时岂深悔为恵卿，軰所误耶？东坡自恵儋耳，子由自筠，海康二公相遇于藤，因同行，至雷之境，郡守张逢以书通殷勤，逮至郡，延入馆舎礼遇有加，东坡渡海，逢出送于郊，复出官钱僦居以馆，子由帅臣段闻之，大怒，劾逢馆留党人蘓轼，及为蘓辙，赁屋等事，逢坐除名，勒停，子由移循州。
东坡知贡举，时得章贡孙，勰之文于黜籍中，见而异之，擢置第五榜帖，既诽议，借借以勰尝游公之门也，防廷试，勰复中第五舆论始服文章之定价，勰即坡公所赠，刚说孙介夫之子也，政和间，置大晟乐府，建立长属，时晁冲之叔，用作梅词以见蔡攸，攸持以白其父曰：今日于乐府中得一人，元长覧之，即除大晟丞词，中云无情，燕子怕春寒常失佳期，惟有南来塞鴈，年年长占，开时以为燕鴈，与梅不相闗而挽入用之，故见笔力赵谂，元祐九年，擢进士第二名，时第一名毕，渐当时榜帖，偶然脱去渐字，旁防水，天下遂传名云。毕，斩。赵谂谂，后谋不，伏诛，果符其防。
何仙姑？永州民女子也，因放牧野中，遇人啗以枣，因遂絶粒而能前，知人事，独居一阁徃来士大夫率致敬焉，狄武襄征南侬出永州，以兵事问之，对曰：公必不见贼，贼大败智髙遁走入大理国，其言有证如此，阁中有遗像，常徃观之。
融州守陆济子楫遗黄钢剑，且云：惟融人能作之，盖子楫未详，黄钢之说矣，予甞居湘时，见徭人嵗来谒象庙，各佩一刀，乃所谓黄钢者，惟诸蛮能作之，其俗举子姻族来劳，视者各持鐡投其家，水中逮子长，授室大具牛酒，防其所甞徃来者出鐡百链，尽其鐡以取精钢，具一刀，不使有铢两之羡，故其初偶得鐡多者刀成，铦利絶世一挥能防牛腰，其次亦非汉人所能作，终身寳佩之，汉人愿得者，非杀之不能取也。徃徃旁郡多作赝者予甞访之，老冶谓之到，钢言精，链之所到也，今人才以生熟二鐡，杂和为钢，何錬之有？融剑殆是耶！
东坡坐诏狱，御史上其寄黄门之诗，神宗见之，即薄其罪，谪居黄州，郑介夫既下吏，狱官得介夫所厚者徃还诗文，悉以奏闻，上见晏，叔原所续絶句亦従而释之。神宗爱人，才不忍，终弃如此，晏诗有云：小白长红，又满枝筑毬塲外，独支颐春风，自是人间客主掌繁华得防，时曺子建七启云：寒芳莲之巢鲙，西海之飞鳞，注云：今之寒也，古乐府名都篇，亦有寒鼈炙，熊蹯之句，因知今人食品有所谓蒸汗，假鼈者，夫岂承其舛而讹，其语耶？
琵琶词，緑头鸭云路漫漫，汉妃出塞，夜悄悄，商妇移船，徐师川云：非是，当云路漫漫汉妃，马上夜悄悄，商妇江邉出塞，愁思移船，感恨廼当时语。
王荆公作字说，一日踌躇徘徊，若有所思，而不得子妇，侍见，因请其故，公曰：解飞字未得，妇曰：鸟反爪而升也，公以为然。
天圣中，毛应佺守窦州，朝廷赐虑囚，勅书云：勅毛应佺，朕念三圣之爱育，蒸，黔垂着典法，申戒官吏，简恤刑章深切，丁寕斯为至矣，方郡守长如能刻意遵奉，与我共此，何患不臻于讼息，而治平哉？今歊燠戒时，动植咸茂，而圜墙幽圄，犹有繋缧愀然以思，当食兴叹，汝宜体是忧，恻加于抚循，无使狴犴之间，重有沦胥之困，躬勤省察，称朕意焉。敕书到日，汝可速指挥泥，餙洒扫狱房，甞湏净洁，每五日一度差人就狱，内监逐人力刷荡，枷杻及逐日供给水浆，兼罪人内，如有疾病者，立便差人，防承医疗，其委无骨肉者支与吃食，有人供送茶饭者，亦湏尽时，转送，不得邀难减尅，无使罪人，或至饥渇所有，合归法者，处断之，时给与酒饭，如小可罪，犯便湏逐旋决遣，若是大段刑禁，事关人命，亦湏尽理，速行勘断，不待淹延，仍下管内，汝宜常切提举，无令旷慢及，依此逐件，施行讫闻奏，故兹示谕，想宜知悉，夏汝比好否？遣书指不多及，又有赐衣，勅书云：勅毛应佺，汝外分忧寄，善布化条，眷言守土之良，及颁裘之，特申渥，赐用洽朝仪，今赐汝紫干色大绫绵，旋襕衫一领，至可领也，故兹示谕，想宜知悉，冬寒，汝比好否？遣书指不多，及时应佺，官止太子中舎祖宗重郡守之，寄虽逺方小郡勅书，亦宜徧赐，今帅守皆无之，不知是何时废也？独醒杂志，卷四。
钦定四库全书
独醒杂志卷五     宋 曽敏行 撰
刘丞相在位时，族人偶有逋负，官租数十万，丞相不知也，前后官吏，望风不敢问，程公珦为庐，县尉主赋事，追逮囚繋责令尽偿而后已，或以告丞相，丞相曰：赋入不时，吾家之罪，县官安可屈法也，乃致书谢之，后珦罢官至京师，丞相延见礼，貎有加珦，出谓人曰：刘公伟量，非他人能及，真宰相也。
江之神，今封安济顺泽王，凡江行有水族登舟，舟人以为神，见王荆公甞泛江归金，或见于舟状稍异，舟人请公致礼，公从容至前，炷香揖之曰：朝廷班爵公无拜侯之礼，俄顷不见，盖其时未封王，爵也。
南昌潘兴嗣延之号清逸，居士五嵗受官既长，不仕进，赵清献唐质，肃荐之于朝，除校书郎，固辞不就，绍兴中，赵丞相元镇帅，豫章奏言：兴嗣亷退自守足以风化有位，元符中，甞官其孙淳蔡京当国，乃追夺其官，今兴嗣孙涛尚在，乞赐推恩以旌善人，涛遂补初品官。
客有谓东坡曰章子厚，日临兰亭一本坡，笑云：工摹临者，非自得章七，终不髙尔予甞见子厚，在三司，北轩所冩兰亭两本，诚如坡公之言。
范忠宣在永时，苦目疾，不复观书，有来谒者，亦时举诸经大义告之，然未甞以为已出，每举一说终，则曰：此先公之训也，或曰，此翼之先生之语也，此眀复先生之语也，公甞言学者当有所宗，某自受教于翼之，先生不敢有非僻之心。
林灵素以方士得幸，徽庙跨一青牛，出入禁衙，号曰金门羽客，一日，有客来谒，门者难之，客曰：予温人第，入报灵素与乡人厚，即延见焉，客入，灵素问曰：见我何为？客曰：有小术，愿试之，即撚土炷炉中，且求杯水噀案上，覆之以杯，忽报车驾来幸道院，灵素仓皇出迎，不及辞别，而其人去上至院中，闻香郁然异之，问灵素何香，对曰：素所焚香，上命取香再焚殊不，屡易之而益非，上疑之，究诘颇力，灵素不能隠，遂以实对，且言：噀水覆杯事，上命取杯来，牢不可举，灵素自徃取愈牢，上亲徃取之，应手而举，仍得片间有诗云：捻土为香，事有因，如今宜假不宜真三朝，宰相张天觉四海闲人吕洞賔灵素，自是眷衰未防，放归温州而死。
秦少游谪古藤，意忽忽不乐，过衡阳，孔毅甫为守与之厚，延留待遇有加，一日饮于郡斋，少防作千秋嵗词毅甫览，至镜里朱顔改之句，遽惊曰：少防盛年，何为言语？悲怆如此，遂其韵以解之，居数日，别去，毅甫送之于郊，复相语终日，归谓所亲曰：秦少防气貌大不，平时殆不久于世矣，未防果卒。
秦少防所赋，浯溪中兴诗过崖下，时盖未曽题石也，既行，次永州，因縦歩入市中见一士人家门户稍修洁，遂直造焉，谓其主人曰：我秦少防也，子以笔，借我当冩诗以赠主人，仓卒未能具，时廊庑间，有一木机，莹然少游，即笔书于其上，题曰张耒，文潜作而以其名书之，宣和间，其木机尚存，今此诗亦勒崖下矣。
欧阳公自南京留守，奉母丧归，塟于泷冈，兴役忽隂雨弥月，公念襄事，愆期日夕忧惧，里之父老徃吿公曰：乡有沙山之神，乃吾郡太守也，庙祀于此，里人遇水旱，祷之必应，盍以告焉？公乃为文斋洁而谒于神曰：修扶防，母丧归，祔先域大事，有日隂云屡兴，今即事矣，幸神寛之假，三日之不雨，则终始之赐报徳何穷？翌日，天宇开霁，始克举事，公后在政府，一夕，忽梦如坐，官府门外，列旗帜甚众，视其名号，皆曰沙山公，因感悟前事，遂以神之嘉恵，其民者闻于朝，沙山，今在祀典。
东乡邹公志完论立，刘后防有曰若曰有子可以立为后，则永平中贵人马氏未甞有子，所以立为后者，以德冠后宫故也。祥符中徳后刘氏亦未甞有子，所以立为后者，以钟英甲族故也。今若贤妃徳冠后宫，亦如贵人钟英甲族，亦如徳后则何不于孟氏罪废之初，用立慈圣光献故事，便立之，必延四年以待，今日果何意耶？必欲以示信天下，天下之人果信之耶？上怒甚，内批贬志完新州，疏留中不降，出，时人亦不知有何说也？元符末，崇庆眷方盛时，相欲媒孽，志完以固位，乃伪为志完之疏传之中外，其间有云杀卓氏而夺之子，欺人可也，讵可欺天耶？卓氏何辜哉？废孟后而立刘后，快陛下之意可也，奈天下耳目何？刘氏何徳哉？因指谪此语，谓不可不眀白下新州，取索元本志完，不知索之由，复申元藁不存诸人，遂诬志完以为实有此说，诏令应天，尹孙槖以槛车徃新州赴京师，至泗上，哲宗升遐，其事遂寝。崇寕初，再贬志完乃先下诏曰：朕仰惟哲宗皇帝，严恭寅畏，克勤只徳元符之末，是生越王，奸人造言，谓非后出，比阅臣僚旧疏，适见椒房诉章，载加考详，咸有显证其时，两宫亲临，抚视嫔御，执事在旁，何縁外人得入宫禁杀母，取子实为不根，为人之弟，继体承祧，岂使沽名之，贼臣重害，友恭之大义，诋诬欺罔，罪莫大焉！其邹浩可重行黜责，以戒为臣之不忠者，庶称朕昭显前人之意，如更有言及者，亦依此施行，志完，遂以衡州别驾，永州安置。
建炎二年，庐城頺圮，太守杨渊兴役修治之，掘土数尺，得一石函，中有朽骨，傍有一镜，役工方聚观，或以告渊，渊令取镜，洗而视之，其背有文曰唐兴元之初，仲春中己，日吾季爱子役筑于庐，殒于西垒之垠，未卜于他所，就瘗于西垒之巅，吾卜斯土，后当火徳九五之间，世衰道败，丧乱之时，浙梁相继章贡，昌之日，吾子亦复出，于是东平鸠工决，使吾季爱子聴命于水府矣，京兆逸，公深甫记，渊览而异之，急遣问石函所在，则役夫以为不祥，弃之于江矣。
宣和六年，山后入版图，大农吿乏，蔡李诸人遂建免夫钱之议，江西一道，凡赋钱一百五十七万，而漕运之费不预焉，令下之日，州县莫知所措，乃令税一千者输一万，约日而集，督责加峻，时赋敛遽起，民间嗟怨，守令有观望风防者，建皂纛以令曰：稍愆期，即以乏军兴论，人益皇惧，小民徃徃去而为盗，后夫钱之纲，至淮甸，而敌骑已及郊，钱皆为船，人所私矣。
太祖时，或诣司天官苗光裔，问卜光裔，布筭成卦，谓曰：当徙其人问不损人口否？光裔曰：无害既去，又一人至，其占如前，又顷之，又一人来占亦同，仍有前问光裔，疑之，熟视其人，容貎亦相肖差，有老少之间，光裔起，曳其裾诘曰：尔为谁？其人不得已，对曰：我金眀池也，前二人乃祖父朝廷，今欲广池，且及我穴，恐见杀，故来问卜，幸哀我垂救，光裔释之，即以奏闻，已而凿池，果得十数万下，令不得伤一，尽辇送入水。
王枢宻伦初使金归一，行官吏恩数甚厚，暨再使争，愿随徃伦至金，留不得还，欲发一官属归报纷然，请归伦于是，皆不遣，方再使，时请云到金有表归书，伦名引笔出，钩外则可归，不出则不归矣！惟秦丞相知之，其家人皆不知也，伦时以佥书奉使出家人，仍在府第，伦死于金，朝廷秘其事，所以礼遇其家者，如初，后其子弟因防观作乐，秦丞相闻之，呼枢宻使府目谓曰：枢宻死矣，本欲更延以厚恩数，今既不可湏，即日发哀云。
秦丞相董政同执政，二府之夫人俱入见政，戒其夫人，无妄奏对，惟丞相夫人是从退归丞相，果问政，夫人有何言？夫人曰：无所言，丞相喜于是待政益亲，洪忠宣公皓，绍兴初，以礼部尚书使金留之，十五年，既归，母太硕人董氏年八十余矣，请补外，以便飬秦丞相桧素不乐公，乃以徽猷阁学士，出守乡郡，眀年大水，时内侍白锷从慈宁太后北归，负恃旧恩，宣言爕理乖盭，洪尚书，名闻逺近顾乃不以为相，语闻秦，相大怒，付锷于理，谏官承风，防遂谓公与锷为刎颈交，更相誉说，由是罢郡，锷遂髠流岭表，言者复谓公睥睨钧衡，谋为不靖，遂贬英州，居九年，不及内徙而薨，公饶州人，字光弼，先君甞言，宣和间客京师，时街巷，鄙人多歌蕃曲，名曰异国，朝四国朝六国朝蛮牌序，蓬花等，其言至俚，一时士大夫亦皆歌之，又相国寺杂货物处，凡物稍异者，皆以番名之有两刀相并而鞘曰：番刀有笛，皆寻常差长大，曰番笛，及市井间，多以绢画畨国士马，以博塞先君以为不至京师，才三四年而气习，一旦顿觉改变，当时招致降人杂处，都城徃来所致耳。
燕山招纳之，举多出于蔡攸，攸父子晩年争权相忌，至以茶汤相见，不交他语，王师败于白沟河，元长甞以诗寄攸曰：老懒身心不自由，封书寄与泪横流，百年信誓，当深念，三伏征涂，盍少休？目送旌旗，如昨梦心存关塞，起新愁，缁衣堂下，清风满早，早归来醉，一瓯诗，稍传入禁中，徽宗命京以进呈上阅毕曰：三伏征涂，不若改作，六月，王师诗复以还观此诗，则知是举非，惟当时人知其非，虽其父亦知之矣，【郑昺，巵史作老惯，人间不觧愁愁身帷幄，若为筹，昺京之客，宜得其真】。
余乡民有烧畬于山冈，每晨徃必见人，憇于阴树之石，望之彷佛，如释教，所谓观音像者稍逼，近则不见矣。一日再徃，所见如前，即石求之，莹然如玉，其中有观音像，今之绘者，民以石归，龛而祠之，自是生理日饶，家用大昌，民既死，其二子析居，兄请尽以家贿与弟，而惟求其石，弟亦愿得石而尽，举家贿以逊其兄，争之不已，诉于郡太守，取石藏之公帑，而析其财，由是争息，郡经兵火，帑藏皆毁石失所在，老吏执事其时者，甞见之为言，如是。
有方外士为言，蜀道永康军城外崇徳庙乃祠李太守，父子也，太守名氷，秦朝人甞守其地，有龙为孽，太守捕之，且凿崖中断，分江水一派入永康，锁孽龙于离堆之下有功于蜀人，至今徳之祠祭甚盛，每嵗用羊至四万余，凡买羊以祭，偶产羔者，亦不敢留，永康借羊税以充郡计，江乡人，今亦祠之，号曰灌口，二郎每祭，但烹一羶，不设他物，盖自是也。
予藏章，伯益草虫，九便面，笔势飞动，防夺造化，后有孔毅甫，周元翁米元章，诸公题识，客有谓伯益以名，世何为善？畵复如此而不多见也。予观修水集有题，伯益飞岐图，亦嘉其防艺之精，则伯益之墨，当亦有藏之者矣。
东坡多雅谑，甞与许冲元顾子敦钱，穆父同舎一日冲元自牕外徃来东坡问何为冲元曰：绥来东坡，曰：可谓奉大福以来，绥盖冲元登科，时赋句也，冲元曰：敲门瓦砾，公尚记忆耶？子敦肥硕，当暑袒裼，据鞍而寐，东坡书四大字于其侧，曰：顾屠肉，案穆父眉目，秀雅而时有九子，东坡曰穆父，可谓之九子，母丈夫同舎皆大笑，米元章甞冩其诗一卷投许冲元云：芾自防道，言语不袭古人，年三十，为长沙掾，尽毁焚已前所作生平不録一篇，投王公贵人，遇知己索一二篇，则以徃元丰中至金识，王介甫过黄州，识蘓子瞻，皆不执弟子礼，特敬前辈而已其髙自誉道如此，至评章伯益，书乃云：如宫女，揷花嫔嫱，对镜自有一般态度，继其后者谁欤？襄阳米芾，则元章于字画间，乃有所推重，世谓元章学罗让书，盖其少时非得法于让也。
董公敦逸永丰人，元祐中，立朝为侍御史，弹击不避贵近，人畏惮之，京师呼为白，御史元符厌诅事起，皇城司具狱，哲宗御批，令公录问中书不预知也，公入狱引问，见宫官奴婢十数人，肢体皆毁折，至有无眼耳鼻者气息，仅属言语，亦不可晓，问之，只防头不复能对，公大惊，阁笔不敢下，内侍郝随防促之，且以言语胁公，公不得已，以其案上，翌日，上疏言：中宫之废，事有所因，情有可察，诏下之日，天为之隂翳是天不欲废之也，人亦为之流涕，是人不欲废也，臣甞录问，知其非辜，倘或不言，诚得罪，天下后世，上大怒，议贬斥，廷臣皆不敢言，曽子宣徐奏曰：陛下以皇城之狱，出于近侍，故特命敦逸録问，今又贬敦逸臣，天下疑惑矣，上意乃解，未几，竟出之。
独醒志卷五
<子部,小说家类,杂事之属,独醒杂志>
钦定四库全书
独醒杂志卷六     宋 曾敏行 撰
胡衡春秋之学，受教于萧子荆，子荆名楚，庐陵人，绍圣间，贡于鄊不第，因留太学，时方尚词赋，子荆独崇经术，尤深于春秋，从其学者常百余人，防蔡京当国，黜春秋之学，子荆慨然引还，移书谓冯澥曰：蔡氏废麟经，忘尊王之义矣，是将为宋王莽，吾不愿仕，澥得书不敢答，澥亦尝受春秋大义，衡擢进士甲科而归，子荆尚无恙，谓衡曰：学者非但拾一科而止，身可杀，学不可辱无祸，吾春秋子荆，建炎四年，卒以未尝娶故无子，门人私，諡曰清节，先生有春秋经辩行于庐陵。
曽外祖严府君，颢举进士，皇祐方平治时，四为县宰，所居称职，亷介自持，不求闻达，祖母为余言，府君为惠州河源，令三年余，禄不足以养而丝毫无扰于吏民，罢归，人惜其去，争饯以海错，舟行十里余，家人发缶，得黄金，以告府君，亟命掩缶，召餽者还之，其清谨视古亷吏惜名不闻于太史氏云。
米元章以书名而词章，亦豪放不羣，东坡尝言，自海南归，舟中闻诸子诵其所作古赋，始恨知之之晚，徽宗朝，以廷臣论荐，除太常博士，时内史吴拭行词，多所褒奬，元章喜作诗以谢之，其末章有云，中间有一萧闲，伯学道登仙，初应格朝元，明日，拜五光玉皇，应怪须眉白，盖自谓也，未入谢，言者谓其倾邪，险怪诡诈，不近人情，人谓之颠，不可以登朝籍，命遂寝。元章大不平，即上章政府诉其事，以为在官十五任，荐者四五十人，此岂顚者之所能，竟不报。后四年，始得召复归班，元章喜服，唐衣冠寛袖博带，人多怪之，又有洁疾，器用不肯令人执持尝衣冠出谒，帽檐髙不可以乗肩舆乃彻，其盖见者莫不惊笑。所为多如此。
东坡谪岭南，元符末始北还，舟次新淦，时人方础石为桥，闻东坡之至，父老儿童二三千人，聚立舟侧，请名其桥，东坡将登舟，谒县宰人众填满，不容出，遂就舟中书惠政桥，字与之，邑人始退，然字画差，小不似晚年所书，盖当时仓猝，廹促而然尔。
范忠宣公居于永太守，观望时政，与公相忘嵗时亦不加礼，建中靖国初，朝廷将起公，遣中使宣赐茶药，问劳甚至，官吏遂生新敬，及公将行，皆出送于四，五十里外，公辞之不可，乃一一延见，慰藉有加，或进谓公曰：时事一变，朝廷将复用公矣，公谢曰：某罪大责薄，恩内徙，若得正首丘幸矣，他非所愿也，言者惭谢而退。
永丰董体仁德元少年魁乡举士林中，亦知名，后累试礼部不第，流落困踬，竟就特奏名文学，初任道州宁逺簿尚待次其生徒，富家刘氏子邀与俱试，漕司复预荐试礼部，合格廷对，遂为天下第一，遣书报其家人有诗云：御笔题封墨未干，君恩重许，拜金銮故乡，若问登科，事便是当初老榜官，庐陵之，俗谓特奏名为老榜，初，体仁既预漕举，谒一达官，干东上之费，达官语坐，客有老榜之语，体仁颇不能平，故其诗及之，时绍兴戊辰，体仁年五十三矣，秦丞相当国，雅器重之，援引登朝，不十年，参知政事秦相死，体仁以言章罢归于庐陵。
文潞公，汾州人，年九十二薨，更事四朝，洊歴二府七换节钺，位将相五十余年，平章事四十二年歴任侍中，司空，司徒，太保，太尉，再知秦州，大名，永兴五判河南府，两以太师致仕为本朝名臣，福禄之冠。
李布梦祥言成都合江园乃孟蜀，故苑在成都，西南十五六里外，芳华楼前后植梅极多，故事，腊月赏宴其中，界巡检营其侧，花时日以报府，至开及五分府，坐领监司，来燕游人亦竞集，有两大树，夭矫若龙相，谓之梅龙，余尝闻山隂有古梅极，低矮一枝，才三四花，枝干皆苔藓，每一窠至都下，贵家争取之，又有小为贵者，梅花，见重于世，盖多寡小大，皆有风韵耳。
江彦明吉之永新人，喜作诗，事母极孝，母尝有疾，彦明擕笔砚，坐床下，进药之余，吟诗自遣，遂以诗名，尝记其晚春，诗云：鬭草事空，犹昨日惜花心在，又明年，词意婉美如此，新淦人，余师郝与彦明相友善，俱有诗声，酬唱甚多，师郝有诗云：呌月子规喉舌冷，宿花蝴蝶梦魂香，尤为彦明所称，赏彦明名暐，崇，观间吉守，尝以八行荐于朝，不报，自号轑阳居士师郝名，处俊登建炎龙飞乙科，不及禄而卒，人甚惜之，二人诗，今多于江西，俞师郝尝因重九日赋长短句云：残蝉断鴈政，西风萧索，夕阳流水，落木无边，幽眺处云拥登山，屐齿嵗月如驰古今同梦，惟有悲欢异，绿尊空对，故人相望，千里追念淮海，当年五云行殿，咫尺天顔，喜清晓胪，仙仗里衣染玉龙香细，今日天涯，黄花零乱满眼，重阳泪艰难，多病入广陵，无奈秋思词，既出，邑人争歌之，或曰词固佳，然其言太酸辛，何故师郝？明年竟卒，其登科时在维，以重九日唱名，故词及之。
先君官零陵山谷之从弟，吏部叔豹为守，政事有体，识度甚髙遇僚属严重，先君从之，逾年，一日袖出荐章，其词云：检身清慎率职，公勤时一，同僚廹于代，满望公合荐，而公不与先君愿推以授之，公曰：君之举则可推以及人，而吾之举辞不可，妄以许人，其相知如此。
鱼知丙穴，燕避戊方，丙穴，左太冲赋所谓嘉鱼出于丙穴，杜诗云：鱼知丙穴，由来美是也。赋注云：丙地名，在汉中沔阳县北有鱼穴二所，尝以三八月取之，邹善长云，丙穴之鱼，不独汉中有之，栢枝，山有丙穴，方数丈，常有嘉鱼，或以为鱼，以丙日出穴，非也，鱼何能择日出入耶？戊方，则所谓燕避戊巳鹊避太嵗是也。
清江孔端，中三孔之族也，绍兴间为淳安令，邑近行都，凡邑之舟，皆自托于贵要，其肯应公家之漕者，仅得一舟耳，端中集而喻之曰：凡为贵家之舟者勿役，苐贵家，虑有不时之用，当谨伺之，輙以他运则有罪，召其一舟之肯应公家者，假以资费，俾多造舟，令于众曰：商贾往来，惟许用某人之舟，令一下，舟人争愿听役，自是贵要防舟之挠，自戢其为政多此，时誉翕然，都下酒家，至为之语曰：酒似淳安知县彻底清，语达上听，召见与郡，未防而卒，尝记南史顾宪之为建康令，有清政，都人饮酒醇防，輙号顾建康，与端中事相似。
尹商老博闻强记，与先君同，仕湘中，以乡里故相友善，靖康之难，商老以江华令同，部民兵勤王，至淮偕谒，提举曽吉甫，吉甫因出示闗报先君欲假以付吏，缮录商老耳语曰：吾已识之，不用录也，迨至馆，索笔为书数百言，不遗一字，其登第时年甚少，复中法科，继闻以法科进者，不大拜，悔之，不受省劄，尝宰一二，壮县皆有能称，在新喻时，每治事，听吏民坐两庑纵观，逋疑滞讼，剖析如流，庑下之人，抚掌称赞，然性狷介，寡与少合，人罕知之者，仕止于倅，商老名，躬永新人。
番阳董氏藏懐素草书千文一卷，盖江南李主之物也，建炎己酉，董公逌从驾在维，适北兵至逌，尽弃所有金帛，惟防千文南渡，其子弅尤极珍藏，一日，朱丞相奏事毕，上顾谓曰：闻懐素千文真迹在董弅处卿，可令进来，丞相谕防，弅遂以进。
赵君贶为吉水，宰清澹醇，古有古循吏风，百姓呼为赵佛子，方贑卒之扰，王师出征，往返皆道其境，供亿不周而卒，将闻其为人，无所需求而去，其母卒于官，贫无以殓，囊中之帛，不能具一衣，郡守遗金十两，以为归资，君贶谋之妇，妇曰：君所受金才十两，他日郡帑之籍数，宁止是君奈何冒其名？遂却不受，后得旧俸百余千，乃归道，茶陵为盗所邀，君贶曰：我无他物，仅有银数两以献，幸容我防丧归，盗熟视之，惊曰：乃赵军使耶罗拜谢罪，且曰：我辈知军使，名前有他盗，恐终不免，送之出其境，君贶往尝宰茶陵，其所至能感人如此，君贶名锡，吉水有南华院者，在山谷之穷，絶处山行可十里院，傍石溪，冬夏潺湲，溪中皆巨石，方流圆折，宛然曲水，流觞之胜，石上有履痕，土人呼为仙人迹，院有白云堂在最髙处刘伟明未达时，馆于山前之富家，亦尝寓书剑于此堂有二，诗曰：紫翠浮浮夺，晚昏生涯，谷汲与松，焚客尘一防，自应少终日到门，惟白云又曰：野兴由来惬杖藜，层峦影里，见翚飞虚堂，一炷起凝碧，化作九天，云染衣老僧云：元题字壁间，幼尝见之，兵火之后，始失去矣，今寺僧于堂之坎，建阁牓曰：浮翠阁之下为堂，曰云到，盖摘其诗语也。
玉笥山旧多隐君子皆梁，宋以来，避乱者也，最著者，孔丘明杜昙永萧子云，皆当时禁，从其居，今悉为宫观山谷，诗曰：郁木坑头春鸟呼云：迷帝子在，时居风流，扫地无人问，惟有寒藤，学草书，即题萧子云宅也，子云善草书，其题郁木洞，诗云：伐我万古，石纪，我千载名，欲知古人处白云中相防，又诗云：千载云霞一径通，暖烟迟日锁，溶溶鸟啼，春昼桃花折，独步溪头，采碧茸，山谷之诗，本此，此山幽深盘曲，延袤百余里，泉石水竹之胜，槩固无恙，道宫虽环据，而其流又役于衣食，不能标白之，多为蓬藋，瓦砾之塲，亦可惜也。
王德升名，崈新淦人困踬塲屋，遂入玉笥山，依道士潘与龄独居白云斋十余年，予闻其名久矣，因与诸子入山脩醮，德升来相访，时年六十余，谈诗论理，亹亹不倦，予问居山久，何所述？答以止作絶句纪玉笥之胜，因得其一编，其磐山道中，诗曰：溅石韵寒泉，依稀言语处，囬头觉无人，又上前溪去，又山樵诗曰：山樵竹里居，略彴才堪度落日，澹平畴，牛羊防寒，莫语意萧散，皆此非逺外声利者不能也。
康伯可与之题，慧力寺松风亭，六言云：天涯芳草，尽绿路傍，桞絮争飞，啼鸟一声，春晚落花满地人归，予尝以语王德升，德升曰：造语固佳，尚有病如芳草，桞絮未经防化，啼鸟一声，落花满地，防乎犯重，不如各更一字作烟草风絮，幽鸟残花，则一诗无可议者。
绍兴中，有于吴江，长桥上题，水调歌头云，平生太湖上，来往防经过，如今重到何事，愁与水云多拟把匣中，长劔换取扁舟，一叶归去老渔簑银艾，非吾事丘壑，谩蹉跎鲙，新鲈斟碧，酒起悲歌，太平生长不谓今日识兵戈，欲卷三江雪浪静，洗红尘千里，不用挽天河，回首望霄汉，双泪堕清波，不题姓氏，后其词入禁中，命询访其人甚力，秦丞相乃请降，黄榜招之，其人竟不至，或曰隐者也，自谓银艾，非吾事可见，其泥涂，轩冕之意，秦丞相请招以黄榜非求之，乃拒之也。
张子韶廷对，时欲写至防刁闻于齐而齐乱，伊戾闻于宋，而宋危等语，诸珰在殿下者来窃窥之，子韶卷卷正色谓曰：方欲言，诸君幸勿观也，皆惭恚而退。
子韶又论刘豫事云，彼刘豫者何为者也？素无勲德殊乏，声称天下，徒见其背叛君亲，委身敌人耳，雏经营，有同儿戏，何足虑哉！间谍得之，以示豫，豫大不平，防其左右出其文，令榜于汴京通衢，召刺客，欲刺子韶，或人以告，子韶未尝为之动，其事达上，听他日子韶陛对，上语之曰：刘豫榜卿廷防谋以致害，非卿有守，岂能独立！不惧乎褒嘉，久之。
罗钦若李东，尹与胡衡同在学舎甚相得，他日同就试，钦若见，衡试卷问曰：此欲何为？衡曰：觅官也，钦若因抚衡，背指示卷中一讳字，谓曰：与汝一官，衡改之，是榜遂中选，故衡有启谢，钦若具述，与一官之语，胡公既为侍从，东尹亦仕至中大夫，钦若止正郎，尝谓余曰：顷在学舎偶乏仆供庖同舎不免自执烹饪，衡能操刀东尹能和面，某无能，但然火而已，今之官职，小大已定于此，钦若名棐，恭东尹名孝恭。
世烧炼防化之术，有干汞死，朱砂，雌雄黄，硫黄之法，因鏖为金银，诬诞欺人者甚多，然不可谓无术，余族祖少尝好之，挟是伎者日至，卒不能得其资用，以此而匮，而好之未厌也，一日，遣一仆入城市，水银，道遇一客，亦旧常至其家者，呼仆来前，问其主翁之无恙，且问所擕何物？对曰：市水银归也，客开壶撚少土投之，笑遣仆曰：为我谢主翁，水银若容易干，得无处着钱矣，仆归，以告族祖惘然，视壶中水银则皆凝而为银矣，自是始悟不复留意。
独醒杂志卷六
钦定四库全书
独醒杂志卷七     宋 曽敏行 撰
南丰之曽，曰巩，曰牟，曰：宰曰布，曰：肇章贡之曽曰弼，曰懋，曰班，曰开，曰防，皆以伯仲取科第，致位通显，南丰之最著者，子固子开而子宣，遂登相位，章贡之最著者，叔夏，天猷若吉甫，虽晚遇亦终次对此二族，盖甲于江西也，泉南之曽，自丞相鲁公一而有枢宻孝寛再而为秘监，诚三而为今丞相懐又曽氏之最著者也。按千姓篇，曽氏望出庐陵，自孔门防参元西之后，至汉才有尚书郎，伟一人耳，而江西之曽，居庐陵尤多，散在诸邑，若太和，若安福若何？原若松江若睦陂，别枝分，不可尽纪，予家在吉水，盖自为一族，六世之祖，幼孤，莫知族系之所自独相，以为自金陵而宜春，而吉水而已，江南龙君章野史，列曽氏有讳，崇范者，庐陵人，献书李唐，遂家金陵，李氏归朝，而其子乃以丧归，则知曽氏自金陵归庐陵，初非自金陵徙庐陵也，予家有坟墓在贑之宁都，疑与章贡之族，通而自南丰来，言者以为吉，贑抚三郡，本江西之一族，亦未见谱牒，莫可推寻，然庐陵之族，讳干度者，在本朝首举进士，终于卿监，其诸族相继登科，无虑数十人，视章贡南丰，终无显者，睦陂之族，如晦运干讳，彦明登，宣和，甲辰，乙科，与诸父相弟兄，尝言尚书之后，歴及唐五六百年，曽氏无闻人，而本朝居相位，登禁从者如是，盖本朝以火德兴，曽氏以火音合，言虽附防未为无验也。
涪陵谯定，字天授，幼学释氏，伊川之贬涪也，始尽弃其学而学焉，伊川教以中庸诸书，多有颖悟，后伊川得归天授，送至洛中而返，靖炎间兵戈扰攘，天授尚无恙，一日，忽弃家隐于青城山，莫知所终，方士为余言，今或有见之山中者，不知天授之年，又防何矣？伊川尝谓道家白日，飞升之类，则无若山林间，保形练气以延年益寿则有之，审如是，则天授诚不死矣。
许知可尝梦有客来谒，知可延见，坐定，客问知可曰：汝平生可知，恨乎知可？曰：我恨有三父母之死，皆爲医者所误，今不及致菽，水之养一也，自束发读书，而今年逾五十，不得一官，以立门户，二也；后嗣未立，三也；其人又曰：亦有功于人乎？知可曰：某防失怙恃以乡，无良医，某既长，立因刻意方书，期以活人，建炎初，眞州城中疾疠大作，某不以贫贱家至户到，察脉观色，给药付之，其间有无归者，某舆寘于家，亲爲疗治，似有防功，人颇相，其人曰：天政以此，将命汝官及与汝子若父母则不可见矣。因复取书，一通示之，知可略记其间，语曰：药市功，陈楼间阻，殿上呼卢喝六作五既觉，异其亊而不知其何祥也？绍兴二年策进士第六陞，作五乃在陈，祖言楼材之间，其年，仍举子始知梦中之言无不合，知可名叔微，真州人有普济本事，方今行于世。
祥符中，汀人王捷有烧金之术，因曽绘以见刘承珪，承珪荐之，王兾公遂得召见，时人谓之王烧金，捷能使人随所思想一一有见人，故惑之，大抵皆南法，以野狐涎，与人食而如此其法，以肉置小口罂中埋之野外，狐见而欲食喙，不得入，馋涎流堕罂，内渍入肉中，乃取其肉，曝为脯末，而置人饮食间，又闻以狐涎和水颒面，即照见头目变为异形，今江乡吃菜，事魔者多有此术，绍兴六帅皆果毅忠勇，视古名将岳公，飞独后出，而一时名声防冠，诸公身死之日，武昌之屯至十万九百人，皆一可以当百余，尝访其士卒，以为勤惰，必分功过有别，故能得人心，异时尝见其提兵征贑之固，石洞军行之地，秋毫无扰，至今父老语其名，輙感泣焉。盖其每驻军必自从十数骑，周遭廵歴惟恐有一，不如纪律者，时禆将杨贵怒一卒，擅离队伍，遂脔而尸之，卒尚未死，飞见之，问其故，以为不应死，顾左右求其生，不可则絶之而解衣以殓焉，召贵诘曰：擅离队伍，罪未至是，汝当以死偿之，贵皇惧不敢对，诸将罗拜祈免，乃已。犹以豫章境上，有逋逃者，责使招降焉，不然，复其罪，贵后能致其人降，始获免。
方腊之变，经制使陈公亨伯馆先君于幕府，时洪尚书，光弼以南京国子博士，被檄主饟事，因与定交，先君与尚书，同年同月生，故极友善，冦平论功，先君初官尚书，迁京秩，后更兵戈音问，寖疎先君既勤王而归，即扫轨朝市，尚书亦以使事，见执于絶域者累年而后归，卒莫能申叙，先君每切恨叹。
方腊家有漆林之饶，时苏杭置造作局嵗下州县征漆千万斤，官吏科率无艺，腊又为里胥县令，不许其雇募，腊数困辱，因不胜其愤，聚众作乱，先诱杀县令，兵吏无与抗者，遂陷睦州，江浙亡命相率从之，众至数十万，是时天下晏安，久州县，士卒皆不习于兵，望风奔溃，腊声势益张，复陷婺，歙等州，乃入钱塘观灯，饮犒连日，因遣人发掘，蔡氏父祖坟墓，露其骸骨，加以唾骂，王师既至，相拒累月，不能少挫其锋，后腊以食少人众，势稍窘促，遂独从千余人入剡溪洞，死拒不出，童贯不能谁何？乃命部将伪为朝廷招降者诱之以官，既出，则絷之，父子皆槛送京师，戮死于市，余党遂平。初，腊之入杭也，有太学生吕将者为之画策，以为不如直据金陵，因檄尽下，东南郡县，其税赋，先立根本，徐议攻取之计，可以为百世之业，若止于屠略城邑，是乃盗尔腊不以为然，曰：吾家本中产，无他意，苐州县征敛无度，故起兵，愿得贼臣而甘心耳，先君尝谓天下无叛民，其或至于此者，必有所不得已也。
童贯之讨方腊也，尽檄东南诸路兵凡数十万贯，独总之，既累月无功，朝廷颇加督责，贯惧无以为计，乃出令与贼战而不能生获者，许斩首以献，亦议推赏。輙欺者抵罪，诸军自后每出战，或夜刼贼寨，凡力所能加者，皆杀之，以其首来，贯即授赏，不问其是，贼与否也？军士因大为欺防偶出，遇往来，人亦皆杀之，因告其主将曰：道逢贼众，因与鬭，敌遂斩其首，主将纵知其非，亦不敢言，陈公亨伯，尝见贯谓曰：闻诸军每战，多杀平民，要须禁止，贯不听，既而腊招降余党溃散，军士追奔，或入民居，全家杀之，以其首献，贯欲张大其功，亦不问也。
靖康改元，冬十一月，金人渡河，朝廷下诏，应天下方镇，郡县各率师募众，勤王扞边，湖南帅郭公三益独起民兵，命县宰各统所部，犒劳甚厚，时先君为永州，东安簿，零陵令丞不任事，郡守贰以先君易之防有是举，守以属先君，或劝曰：邑固有令，君独何为？先君挥之曰：此岂臣子辞难之时，即日治兵以行，部署整肃，一路莫能及，既至淮甸，闻京城失守，蔡，亳，有叛卒肆剽于道路兵，至是多引归，先君独与二三公勒兵趋南京，时光尧未即尊位，留守，乃朱丞相胜非其时，官吏多逃散，朝班无防，共表劝进，乃筑坛于州治，仪门外东南隅，上登坛受寳北向痛哭，班立者，无不感泣，越日乃命勤王师罢归，官吏各推赏有差，先君谓是行也，勤劳有之，功效则亡，岂受赏，既以兵归，零陵尚余犒赏银千两，悉上送官，自举兵至，讫事，文移数箧，﨑岖兵火，毁失殆尽，仅存印歴至勤王事，止见之差出条耳。
衣冠南渡，刘发运，宁止来，自真州治所，舟行至新淦，适遇敌骑一时行舟，皆为所焚，发运仅以身脱，顾无所归，问之，乡之长者，得外大父刘公仪仲徒步归之外，大父因授馆，且为其散亡，得一婢子，衣槖三四，吏卒十数舟焚余，其底尚得钱数百千，时方俶扰，虽山谷间，一日，亦四五惊，卒有长吁于外者刘闻之，诘曰：天步方艰，吾身不敢自爱，尔曺乃嗟怨耶？立命斩之，先君时留外氏，因与防处，先君少为治乱之学，当崇观间以防干当路，輙不受逮，浙江盗作，诸公方思硕画，由是勉出为世用，而志已倦防矣，刘一见先君以为伟人，语及零陵勤玊始末叹曰：世不无义士，顾勇于义，如君者，人所未知耳。邀与俱趋章贡，隆祐在所，先君辞以久出逺归不复去亲旁临分，谓先君曰：观君不乐仕进，殆将隐矣。后防无期，因以駞裘识别而去，先君既不复出，而刘后为吏部侍郎，不久亦罢，卒不复相闻。
张孝纯守太原，金人攻城甚力，孝纯遣蜡丸求救者凡十有八，朝廷初遣种师中往援师，中兵败于榆次，复欲命李公伯纪为宣抚帅师救之，伯纪辞以不知兵，朝廷不许，御史陈过庭率其属陈公甫等言曰：李纲儒者，不习军旅，若师出再衂则太原失守，遗忧近甸，祸实不测，非计之善也。疏亦不报。既而解濳等果失利，孝纯以粮尽城陷，敌人长驱而来，无复后顾矣。
胡文定公廷试考官，初欲以魁多士，继以其引经，皆古义不用，王氏说降为第三人为荆南教官，与杨山中立交承，遂相与讲学，及为提学官，与谢上蔡显道从游亦厚，崇，观间尝为太学官，虽当时禁，习元祐学术，而公独留意，正诸书，与杨谢诸公，通问不絶故绍兴以来，论伊，洛之学者胡氏为得其，而公尝自谢，游杨三公，皆义兼师友，实尊信之，公名安国字，康侯有春秋解武夷集行于世。
刘尚书美中兄弟终鲜，父大中极怜之，大观初贡于乡，将赴南宫，试大中，令一老仆从，行至中涂，尚书一夕，忽暴病而死，仆惊救甚至，越半日未苏逆旅，主人皆劝之，具棺敛仆曰：我主翁子五六人，死亡殆尽，今惟此尔，若又死，则是无天地也，且我何面？归见主翁，于是以席借地，寘尚书于上，坐于其傍，曰：若是三日而不活，则诚死矣，越再夕尚书，手足复动，医救数日，疾平，遂入京师，次年中进士第。
独醒杂志卷七
钦定四库全书
独醒杂志卷八     宋 曽敏行 撰
欧阳在政府日，台官以闺阃，诬讪之公上，章力乞辨明，神宗手诏赐公曰：春寒安否前事，朕已累次，亲批出诘问，因依从来要卿知，又诏曰：春暖久不相见，安否？数日来，以言者汚卿以大恶，朕晓夕在懐未尝舒释，故累次批出，再三诘问，其从来事状，讫无以报，前日见卿文字，要辨明，遂自引过，今日以令降出，仍出榜朝堂，使中外知其虚妄，事理既明，人疑亦塞卿直起视事如初，毋恤前言，又涂去塞字，改作释字宸翰，今藏公家。
董侍郎，敦逸仕于朝，招一乡人，在太学者，训其诸子，暇日课其习业，不加进，侍郎责之曰：吾年二十八入学，甘虀盐者，凡防载仅得一第，今汝若此，何以有成耶？乡人曰：公言过矣，侍乃董十郎儿，贤郎董侍郎儿，其好学之心，自不侔矣。侍郎之父行第十，其人故云。
建炎三年，伪四太子入金陵府官相率迎降，独通判庐陵杨公义毅然不屈，先自书其衣裾，曰：宁为赵氏，不作他，臣以授其仆曰：吾即死矣，其大帅有张太师者，置酒召公立庭下，以纸书死活二字，使示公曰：无多言，欲不降书，死字下，若归于我，书活字下，公视吏有傍，笔者，即夺笔书死字下，张知其不可屈，命引去，又数日，囚公以见四太子公大骂不絶口四，太子怒甚杀之，剖其腹，取其心，明年，白其事于朝，褒录死节，初，赠直秘阁，继又赠次对，諡忠襄赐官田，官其诸子，令立庙于金陵，赠告云：懦夫贪生，名不称于没世，烈士砥节，死有重于泰山，汝禀性刚方，值时艰危，介胄之士，望风而速，奔城郭之臣，耻以求活，独汝能明事君之义，抗死节之忠，誓不屈于敌庭，宁自甘于血刃，口不絶詈言不，闻绰有张御史之风，无愧顔常山之节，肆颁恩典，庸慰忠魂，粲然阁直之华，昭哉！庙食之逺并推宠秩，以及遗孤，非止往居之，荣实是臣工之劝尚祈不昧，知享此哉？欧阳全美名珣，庐陵人，登崇宁进士第，靖康初，全美调官京师，时金人欲求三镇全美，行次闗山以乐府寄其内曰鴈，字成行，角声悲送无端，又作长安，梦青衫小帽，这回来，安仁两，秋霜重孤馆，残灯小楼钟动，马蹄踏破前村，冻平生牵繋为浮名，名垂万古，知何用，全美至京，有诏许上封事，论御戎之防，全美应诏陈利害，时有九人，同召对，全美奏曰：割地彼亦来，不割亦来，特迟速有间，今日之防，惟有战耳，时宰执有主，弃地之议者，不悦即除，将作监丞使金，竟不复还，朝廷录其节，而官其壻，乃从兄叔谦也。
叔谦为余言，绍兴十一年夏，客临安，一日，有客垢衣，破笈若逺至者来同邸，即一室闭之，诣尚书省自言，明日，召见，已而命之官，后询其人，姓李名微，卲武人，是时尚书洪公留絶域得皇太后书，遂遣微以蜡丸致之，上得书大喜，谓侍臣曰：朕不得皇太后，安问且十五年，虽遣使百辈，不如此一书，遂命微以官尚书，公以使命见执于金，其间罹危辱者屡矣，而能仗汉节，誓死不变，间闗万里遣致皇太后书以寛天子孝思，可不为忠乎？李忠愍公，若水为大名府元城县尉日，有村民持书一封，公得书读竟，即火之。诘其人，何所从来？对曰：夜梦金甲将军告某曰：汝来日往县西，逢着鐡冠，道士索取闗大王书下，与李县尉，既而如梦中所见，故不敢隐公，以其事涉诡怪，遂纵其人弗治，因作絶句记之曰：金甲将军，好梦鐡冠，道士寄新书，我与云长隔异代，翻疑此事太空虚，公初以书付火之时，母妻子弟惊讶，求观弗获，独见其末，曰靖康，祸有端公，卒践之之语，其后二圣北狩，公抗节，金营将死，而口不絶骂，则知天生忠义，为神物者，已预知其先矣。
国家初与金人结好，遣马政，自登州泛海而往归朝廷，复选其子扩为使，宣和末，金人败盟，举兵入冦，扩尚以使事留金后，得脱归，未至太原，而金人已长驱南下矣，扩乃舎使事说童贯，愿招集忠勇，以遏其锋，贯许之，扩过眞定，时刘公韐为帅，公以扩屡使于金，知其情伪，心颇疑之，遂留不遣，一日，扩潜遣一卒之保州，为逻者所获，刘公益疑而未有所处也。公之子，子羽谓公曰：马扩首尾，计议边事，不以虚实告朝廷，遂使戎马深入，震惊京师，且复潜遣兵士为保心腹不，声其罪而诛之，庶絶后患，公以为然，遂召扩立于庭下，责其误国，令拽出斩之，扩呌呼不服，乃以付狱，推治未防，刘公召还，金人防真定，扩得免死。
契丹为金人攻击，穷蹙无计，萧后遣其臣韩昉来见童贯，蔡攸于军中，愿除歳币，复结和亲，且言：金人本远小部落贪婪无厌，蚕食旁近五六十国，今若大辽不存，则必为南朝忧，唇亡齿寒，不可不虑，贯与攸叱出之，昉大言于庭，曰辽，宋结好百年，誓书具存，汝能欺国，独能欺天耶？昉去，贯亦不以闻于朝，辽既亡，金人果背约，靖康初，召种师道赴京师，才入国门，即日引见上殿，渊圣起迎之，曰：朕久望卿来，何其迟也？涂中防涉不易，师道谢毕，上赐坐，问曰：国步多艰，敌人深入，卿何以御之？师道曰：兵事难预料，容臣登城，观其势如何却得奏闻，但彼若在三十里外，顿砦则难退，如逼近则易耳，明日，金移军三十里外，师道因得于城上修饬备御之具，金屡进攻皆却，遂结盟，解围而去，师道其初所言，盖知有间谍，欲误之尔，金人果中其计，但禁庭宻议不知何从知也。
朝廷之召，种师道也，使者促之，项背相望，师道老矣，或劝之弗行，师道谓其子曰：朝廷近来议论不一，吾纵有谋画，未必得用，然世受国恩，今而辞难，天地且不容我矣，遂随诏使日夜疾驰至阙下，画防以退，金人頼少安，金兵北还，师道请邀击之，李彦等不许，师道谓何？曰：敌深入吾地，止邀金帛而还，彼非惟惧，春深死伤士马，盖虑三镇之议其后也。吾观彼衅未巳，今既不用吾计，吾不复言，然窃料敌必再来，要当先为之备也。朝廷不，其冬，金人果再犯京师。
京师戒严，金人发礮，攻城甚力，有献策，欲结索以障之，其人归自太原，围城中具见张孝纯，王禀等设此而礮无所施，朝廷反以为迂，不肯试一为之，盖不知吴越将孙琰守苏州城，尝用此拒礮，而淮南不能攻，时号为孙百计也。
崇宁四年，中书奉行御笔，时蔡京欲行其私意，恐三省台谏多有驳难，故请直以御笔付有司，其或阻格，则以违制罪之，自是中外事无大小，惟其意之所欲，不复敢有异议者，祖宗以来，凡军国大事，三省枢宻院议定面奏，画防差除官吏，宰相以熟状进入，画可始下，中书，迨命下，审读或有未当，中书则舎人封缴之门下，则给事封驳之，尚书方得奉行，犹恐未惬舆议，则又许侍从论思，台谏奏劾自御笔既行，三省，台谏官无所举职，但摘纸尾书姓名而已，大观中，吴执中子权为御史，上言乞遵祖宗成宪，不许，直牒差官及论轻赐予，以蠧用，捐爵禄以市私恩等事，蔡京以少保致仕，何给事？昌言封驳麻制，乞以罪状，宣布四方，时人以为盛事。
何忠孺昌言新淦人，绍圣四年进士第一，徽宗朝累为给事中张商英罢，蔡京复用，遂以散官出闲居十有余年，物论归之，渊圣即位，复召用，除兵部侍郎，太子事未防，金人再犯京师，二圣北狩，太子诸王宰职，侍从皆从，而昌言逃匿太子宫沟中，偶得不行，张昌僭号，因更其名，及隆祐垂，始欲复旧，而人言已不可掩，恚愤成疾而死。
李仲谦，大有新喻人，靖康初，为贑守京城戒严，即调贑卒，勤王诸郡，以承平之久，士卒懵不知兵，及当调发，间有冠巾，扶杖而行者，观者莫不窃笑，惟贑卒，独勇锐器械，亦精明仲谦，号令整肃，师行，秋毫无犯，人谓仲谦既知兵，而贑卒亦闲习，纪律度必可用，及至京师，亦无及矣。仲谦绍兴初尝立朝，即上书言兵事，以为用兵当有机有权，明于此而后可以决胜，光尧皇帝览之大喜，即降付中书，时赵元镇丞相当国，一日奏事毕，上谓丞相曰：李大有书涉兵机，故不欲付外看详，昔张齐贤上取河东之防，太祖裂其奏，掷之于地，及左右既退，乃取其奏，归以授太宗曰：他日取河东，当用齐贤防，太宗后平河东，用齐贤为相，二祖沉防先物，朕当以为法，观圣语如此，则将大用之矣，未防而殁，终于检正。
绍兴，戊午，冬奉使王伦与金使来和，欲天子受伪诏，国论未定，朝士无敢言者，胡衡铨时为枢宻院编修官，上书请羁留金使，斩主议者之首以谢天下，语大愤，直上怒其讦，将禠官窜昭州，时御史中丞郑刚中，谏议大夫李谊，吏部尚书，晏敦复，户部侍郎李弥逊向子諲，礼部侍郎曽开张九成，入对便坐，引救甚力，时丞相秦桧参政，孙近亦廹于公论请从，台谏，侍从议谪广州监盐仓，御史再以为言，乃以为福州签判云：
胡衡自福唐贬新州王民瞻以诗送之，有曰：百辟动容，观奏牍，防人囘首愧朝班，又曰：痴儿不了公家事，男子要为天下竒民瞻安福人，名庭珪登科，尝为茶陵县丞，累年不调，居乡里，以诗名家，二诗既，或以为讪，由是亦坐谪辰州，衡在新州，偶有万古嗟无尽，千生笑有穷之句，新守亦讦其诗云：无尽指，宰相张天觉在儋耳，其后衡还朝，尝以诗人荐民瞻，凡再召见，初除国子监簿，后除直敷文阁，终于家。
禅家合众而不哗，无怒而有制，执事者不辞其劳，居安者不愧其逸，入其门，升其堂，整整截截，动有条理，明道先生尝见其防食，因叹以为得三代之，礼乐吾人，族姻并居同室，未必如其众多而不能若是之，整肃者往往女子童穉，实始之，此禅家所以屏妻絶子也。
卢文纪与崔恊不平，协子举进士，文纪谓知贡举，王延曰：吾尝誉子于朝，今子歴仕当求实，効无取虚名，昔越人善泅，其子方晬，其母浮之水上，人怪之，对曰：其父善泅，其子必能之，若是可乎？延退而笑曰：卢公之言，谓崔恊也，恨其父遂及其子也，明年，选恊子颀甲科，人以为公举，异时公卿有以子孙魁天下者，其父祖，盖自谓善泅者也，使延为主司，吾知其与选，颀者反矣。
予尝登瀛图本，规模布置，气象旷雅，每思创始者必非俗笔，又有石本，皆书名氏，后有李丞相伯纪赞防乃钦庙在东宫，得阎立本，此畵亲为题识以赐，事李诗二本絶不同尝见郑昺，彦明所赋长句云：阎公十八学士图，当时妙笔分锱铢，惜哉！名姓不题别，但可以意推形模，十二匹马一匹，驴五，士无马应直庐，五鞍施狨，乃禁从长孙房，杜、王，魏徒一人，醉起小史，扶一人欠伸，若挽弧一人，观鹅凭栏，立一人运笔，无乃虞树下乐工，鸣瑟竽，八士环列按四隅，笑谈散漫，若饮彻盘盂，杯勺一物，无坐中题笔清而癯，似是率更闲论书，其中一着道士服，又一道士倚枯株，三人傍树各相语，一人系带，行徐徐后有一人丰而胡独吟，芭蕉立踟蹰，一时登瀛，客若是贞观治効真不诬，书林我曽，昔曳三局，腕脱防百儒，雄文大笔，亦何有餐钱？但日糜公防家治乱，一无，正论出口，非辜时危，玉石一焚，扫览画思古为嗟吁，攷其所序列意，郑必为画本赋之，然长孙王魏元不在其中，不知郑诗，何为及之耶？按：翰林盛事记，开元中，张燕公等十八人为集贤学士于东都，含象亭，图写其貌，意二本，必居其一，而后人皆以为贞观学士耳，今人制陶砚，惟武昌万道人所制，以为极精，余初未信也，庐陵有刘生者，自言万之法，然最工者不能十年，輙败至有三，五年，遂刓泐，不可用者，余顷因歉嵗有野人持一风字，様求售，易以斗米，涤濯视之，亦陶砚也。其底有万字，篆文意其为万所制用之，今余三十年受墨，如初虽髙要歙溪之佳石，不是过也。闻武昌，今尚有制者，乃万之后。
里中士人，胡卓明父祖好棋，挟此艺者日至，其母夜卧，忽惊起，问其故，云梦吞一枯棋也，初意日所尝见，是以形于梦寐，已而生卓，明年至七八嵗厥祖与客对奕而败，卓明忽从傍指曰：公公误，此一着耳，其祖败而不平，怒谓曰：小子何知？推局付之，卓明布数着果胜，厥祖大惊，因与对，棊其布置，初若无法度，既合，则皆是数日间，遽能与厥祖为敌，迨十余嵗遂以棊名四方之挟艺者才争先，耳往嵗有客以棊求见，朋友因共招卓，明与较之，卓明连胜，客曰：胡秀才野战自得，而某以教习，不离规模，是以不胜。
凡学书，当先学偏旁上下左右，与其近似者皆不相逺熟一偏旁则数十字易作矣，凡作字宜和，墨调笔，使毫墨相受，燥润适宜厚，墨则藏锋，纸平身正腕，定指固，则结字有凖矣。
庐山王元甫有诗名，隐居山中，不与士大夫相接，东坡自岭南归，过九江，因道士胡洞微，欲求见之，元甫辞曰：吾不见士大夫，五十年矣，不用复从賔赞幸，为我谢之，东坡叹赏而退。
刘尚书美中尝夜梦与一方士谈禅往复，辨论宗乗中事甚详，因问之曰：仙家亦谈佛耶？方士曰仙佛，虽二理岂有二哉！美中既悟，颇异其事，遂纪之以诗云：北风吹云，肃天宇蕙帐，寒生月当户頺，然就枕睡思浓，梦魂悠悠迷处所，仙居胜士肯见临促席，从容欵陪语，自言本事，清灵君学佛，求仙两无阻，云軿白日降，瑶空天衣，飘飘就轻举，方诸宫深，云海濶金碧禅房隔烟雨，与君粗有香火，缘聊复东，来相劳苦，方游昆阆，还无期君，住世间须善为尘劳足厌，何足厌等，是实相夫何疑？前身似是尘外，人端为世缘，縻此身重闻妙语，发深省苦，更离尘佛，亦尘方平，羽节何时来？道宫佛殿，随尘埃，未须苦说尘事，东海波声政，似雷美中以为诗，中皆纪其问答之语，故尽录之。
董体仁之祖名扆生前，尝目卜地以为寿，藏既死而其子易之，将塟扶防适过其地，柩忽重不可举，子始惊异，因欲就葬，掘地丈余，忽遇大石，其上有扆字，乃其名也。人益信其不偶。
独醒杂志卷八
钦定四库全书
独醒杂志卷九     宋 曽敏行 撰
建炎末，吕丞相頥浩以勤王复辟之功，进登相位，尝在中书，怒一堂吏，命去其巾帻，吏对祖宗以来，宰相无去，堂吏巾帻法，公曰：去堂吏巾帻，当自我始，吏不能对，苖刘之变，张魏公自平江兴兵讨贼，二人惧甚，朱丞相胜非因说之曰：兵至则不必战，战而不胜，则汝危矣！不若先请复辟以赎罪，故魏公兵及境而复辟，初，魏公之起兵，也先遣士人冯轓入奏，因以好词谕二人，欲缓其谋，轓与二人之幕客马柔吉相善，因令宿于柔吉之所以觇军情，轓至而事略定，胜非因奏轓京官，除郎中，其后乃谓人曰：轓蜀人德逺遣之来不过欲成就之耳，似未知魏公之意也。
绍兴讲解，既成，上自执政大臣，下至台谏，侍从以为非是者稍稍引去，于是登显位，据要途者，皆阿附时宰，以为恱外之监司，郡守，或倾防正人以希进，流人逐客之落南者，其迹益危，潮守则劾奏，赵丞相湖南帅则隂中张魏公儋耳则睥睨，李大参舂陵则诬治，王枢宻其他纷纷者不可胜数。
蔡元长为相，日置讲议司官吏数百人，俸给优异，费用不赀，一日集僚属防议，因留饮，命作蟹，黄馒头饮罢，吏略计其费，馒头一味，为钱一千三百余缗，又尝有客集其家，酒酣，京顾库吏曰：取江西官员所送咸防来，吏以十缾进客分食之，乃黄雀肫也，元长问尚有防何吏，对以犹余八十有竒。
龙德宫出幸，童贯自太原窜归，时廷议欲请渊圣亲征，命贯留守，贯闻之，心不自安，乃将胜捷军三千余人，追从龙德之驾，继而朝廷论贯不告而逃，及首祸罪恶，请诛之，而贯在外领兵，以扈从为名，恐复生事，遂诏聂山为江，淮发运使，宻图其事，山既陛辞，将出国门，左丞李纲言于上曰：贯之罪恶，虽已着明，然今在上皇左右投鼠，不可不忌器，若欲诛斥，明出一诏书足矣，何用诡秘如此，上深然之，遂贬贯池阳，继有岭南之命。
范公宗尹，廷对讦直，人所难言，绍兴以来，鄙夫贱，犹能诵之，渊圣在东宫时，知其名，及即位，遂以兵部侍郎召，宗尹既立，朝首论崇宁以来，上下欺防，复论蔡京，童贯，朱勔等罪恶物望，大耸及金人犯阙，耿南仲主和议，宗尹力附其说，时廷臣有进言金不可和者，宗尹在殿上厉声叱曰：朝廷大论已定，小臣不敢有异论，议者始非之，建炎中，宗尹以盛年执政，裂江北之地，或五七郡或三四郡，使数大将镇抚之，又于沿江易置帅藩，创立安抚大使，但约每帅相去七百里，不问形势如何？虽池州僻陋小，亦置江东大帅，其后李成以蕲，黄，舒光四州叛，乃镇抚之人也。
余居之西，背驿道有地曰金牛驿，意古之邮亭也，驿傍有长沙王墓逺望如丘阜，故老相，曰：此汉长沙王墓也，长沙王在汉固多，特未知其为谁？余游贑闻有金精山者，始因吴芮将兵征南越尉陀，闻此山有美女凿石求之，遂通山路，或者吴芮尝至江西，而史不及也，此墓恐芮军所营尔，建炎叛卒尝发之，斸地防丈见石椁，皆锢以鐡，卒不能启，其下有饮酒，湖地洼，以深可坐百人，俗传为奠酹成池，若非军旅中，恐不能如是也。
北苑产茶有四十六所，广袤三十余里，分内外园，江南李氏，初置使本朝，丁晋公行漕事，始制龙凤团以进，然嵗不过四十饼，庆歴中蔡端明为漕，复有増益元丰中，神宗有防造宻云龙，其品又髙于小龙团今嵗贡三等十有二，纲四万九千余銙。
贑之雩都尉，防后旧有灌婴，庙临其池，上庙毁，往往瓴甓，堕池中嵗年不可计矣。因刀镊工，取半瓦为砺石人见而异之，遂求其瓦为砚，于是有灌瓦之名，求者既多，今罕得全瓦，好事者以铜雀瓦，不复有亦谩，蓄之南粤，俗尚蛊毒，诅呪可以杀人，亦可以救人，以之杀人，而不中者或至自毙往，有客游南中，暑行憇林下，见一青蛇，长二尺许，戏以杖击之，蛇即逝去，客旋觉体中不佳，夜宿于逆旅，主人怪问曰：君何从有毒，气在面也，客惘然不能对，主人曰：试语今日所见客告之故，主人曰：是所谓报寃蛇，人有触之不逺百里袭迹而至，必噬人之心，乃已，此蛇今夕当至，客惧求救，主人许诺，即出龛中所供一竹筒，祝之，以授客曰：不必省，苐寘枕旁边，通夕张灯，尸寝以俟，闻声即启之，客如戒，夜分有声，在屋瓦间，俄有物堕几上，筒中亦窣窣响应举之，乃蜈蚣长尺许，盘跚而出，绕客之身三匝，径至几上，有顷，复归筒中，客即觉体力醒然，逮旦视之，则前所见蛇毙焉，客始信主人之不妄，重谢而去，又一客亦以暮夜，投宿舎翁与其子睥睨客所擕，客疑之，乃物色翁所为，觇见其父子，出猕猴绘像，祷之甚谨，乃戒仆终夕不寐，仗劔以伺，已乃推户而入者，即一猕猴，人身而长，挥劔逐之，逡廵失去，有顷，闻哭声则舎翁之子死矣。
陈忠肃公居南康日，一夕，忽梦中得六言絶句云静坐一川，烟雨未辨，雷音起处，夜深风作轻寒，清晓月明，归去，既觉，语其子弟，且令记之，次年徙居山阳，见歴日于壁间，忽防头曰：此其时矣！以笔防清明日曰：是日佳也，人莫知何谓？乃以其年清明日卒。
刘寛夫，僴丞相，沆之孙也，崇观中为次对，靖炎间废罢，尝得防叙复秘阁修撰，臣僚论列，以为其所歴差遣，则为大晟府按恊声律及提举道箓院，管干文字，其所转官，则缘按乐精熟，及修道箓院，与管干明节皇后园陵，其所赐带，则因撰祥应记其所谴，则以臣僚论其交结附防寛夫，由是终身不复职名。
宣和，甲辰，廷试进士，以气数为问，周表卿执羔，素通此学，对防极该博，自谓当魁多士，或告之，沈元用从貂珰，假筹布筭，而后答问表，卿惊曰：果尔，吾当少逊之矣，然亦不在他人下也，翌日胪唱，元用居第一，表卿次之，泗州浮屠下有僧伽像，徽宗时，改僧为德，士僧皆顶冠，泗州太守，亦令以冠加于像上，忽天地晦冥，风雨骤至，冠裂为两，飞坠于门外，举城惊怖，莫知所为，守遽诣拜曰：僧伽有神，吾不敢强，遂止。
徽宗时，边事大兴，程邻于西，广置，兑二州，又置大观州，湖北，又置靖州，建官分职，与内地等费不可胜计，靖州初无赋入，歳于湖广拨钱七八万，以养官兵，有损无益，绍兴中，朱子发内翰尝奏欲废为一县，以御边徼，上颇许之，且曰：前朝开拓土疆，似此等处，尤为无益，首议之臣，深为可罪，既而事亦寝而不行，乡人李秀实尝守是郡为余言，州虽无益于朝廷，然屯驻重兵，非假之事权，则不足以镇抚，倘并归辰沅，一州而置军使，则亦足矣。
维后土庙，有花洁白而香，号为琼花，宣和间起，花石纲，因取至御苑，数年不花，乃杖之，遣还其地，花开如故，是殆风气土地使然，抑果有神司之耶？
东安一士人，善画作防一轴，献之邑令，令初不知爱，谩悬于壁，旦而过之，轴必坠地，屡悬屡坠，令怪之，明物色，轴在地而猫蹲其傍，逮举轴，则踉蹡逐之，以试羣猫，莫不然者，于是始知其画为逼真，其作八景图，亦殊有幽致，如洞庭秋月，则不见月，江天莫雪，则不见雪，苐状其清朗，苦寒之态耳，若潇湘夜雨，尤难形容，常画者，至作行人张盖以别之，渠但作渔舟，吹火于津渡，以火明髣髴有见则危亭在岸连樯，在步耳，潇湘旧有故人亭往来，舟其下，故借此以见也，米元章谓八景图为宋廸得意之笔，意其如此。
吉水潭，观临大江，上江中有旋涡，相云，有舟没于此，久而不见踪迹，乃出于豫章，吴成山下，以为江有别道，由旋涡而入，晋朝有蛟为害，尝出没涡中，许旌阳捕逐，至其处，旁有巨石，裂而为二，其痕如削，云是旌阳试劔石，且云：旌阳铸鐡作，盖覆涡上，今水泛时，其涡乃见，大观四年，张天觉商英为相，蔡元长致仕时，忽有伪诏布天下，其间谓元长公行狡诈，行迹谄谀，复云：今后州县有蔡京踪迹，尽皆削除，有蔡京朋党，悉皆贬削，陈州守臣以闻朝廷，诏诸路以五千为赏捕撰造者，其罪不以赦原，竟不能获。
张懐素吴储，吴侔等谋反，事觉，中外缙绅，多与交结，而蔡元长与储侔之父，安诗为僚壻，故元长父子与懐素书问往来，尤宻惧其根株牵连，罪且相及，遂讽中丞余深知开封府林摅曰：若能使不见累，他日当有以报，深等防其意，翌日，索中外所与懐素储侔往来，书札置案上，问狱吏曰：此何文也？对曰：与懐素等交通之书也，深诟曰：懐素等罪状明白，人与往来书问，不过通寒暄耳，岂尽从之仄也，存之徒増案牍令悉焚之，事遂不及，蔡氏因之，而幸免者甚众，未防摅，中书侍郎，深左丞何执中居相位，时京师童謡曰：杀了穜蒿，割了蔡吃了，羔儿荷叶在说者谓指童贯，蔡京髙俅三人及执中也，崇宁二年铸大钱，蔡元长建议，俾为折十，民间不便之，优人因内晏为卖浆者，或投一大钱，饮一杯而索偿，其余卖浆者对，以方出市未有钱，可更饮浆，乃连饮至于五六，其人鼓腹曰：使相公改作折百钱，奈何？上为之动法，由是改又大农告乏，时有献廪俸，减半之议，优人乃为衣冠之士，自冠带衣身之物，輙除其半，众怪而问之，则曰减半，已而两足，共穿半袴，而来前，复问之，则又曰减半问者，乃长叹曰：但知减半，岂料难行，语禁中，亦遂罢议，【牵盈切，一足行也，】。
童贯窜岭南，言者谓贯奸凶，不宜置之逺地且其误国之罪，当正典刑，渊圣以为然，乃命监察御史张征乗驿斩之，既出国门，复得御札三字，速宻全即昼夜兼行，追至南安驿舎斩之，函首京师，枭于东市。
邵武人黄南强，字应南，与先君俱调官都下，倾盖定交，时仲兄侍侧应南，与先君齐年，一日谓先君曰：初意二君为兄弟，不敢以为父子也，君有子如此，而吾方娶不已，晚乎先君，后数年，弃诸孤又十余年，而应南来，守庐陵求访先君，则宰木以拱矣，应南晚得子，而康强寿考，及见其成人，因知人患无寿，不患无子也，应南当官持亷所至见称云。
车战之法，既不尽于后世，兵车之制，亦不复见于南方，在春秋时，申公巫臣奔吴，教之乗车教之射御，则江之南亦可用矣。江乡有一等车只轮两臂，以一人推之，随所欲运，别以竹为篰，载两傍束之以绳，防能胜三人之力登髙度险亦觉稳捷，虽羊肠之路可行，余谓兵家可仿其制而造之，行以运粮，止以卫阵战以拒马，若凿池筑城，非仓卒可办得此车，周连比则人马皆不能越，或进或退，惟我所用，名之曰活城。
柳公度云：不以气海熟生物，暖冷物，时号善养生者，余异时数蹈之，未知悔也。年逾五十，老形具见，因诵少陵诗云：衰年闗膈冷味暖，并无忧，特书坐间以自警，三孔之先，本田家翁，尝步行入岩谷间，少憩，觉和气燠，然心甚爱之，已而忘归，迨暮，家人寻至，其地问故，翁曰：我觉此山中气，暖与他处异，若我死，当葬于此，逾年而没其家，从其言，后遂生司封，君再世而生经，甫伯仲，其地今在新淦县之西冈。
江西人，遇元夕，多以人静时微行，听人言语以占一嵗之所为通塞，新喻李仲谦为举子时，是夕，行于溪上，见渔者炬火捕鱼，其一连呼曰：里大有里，大有仲谦，闻而异之，其年秋试，更名大有，遂中选。
刘殿院次庄，长沙人，自幼喜书，尝寓于新淦，所居民屋墙壁窓户，题写殆遍，临江郡庠，有法帖十卷释以小楷，他法帖之所无也；所善毛公弼，何君表皆里中，先达两家碑志，多其所书者。
独醒杂志卷九
钦定四库全书
独醒杂志卷十     宋 曽敏行 撰
近年大魁多齐年，木待问赵汝愚皆生于庚申，郑侨黄定皆生于癸丑，王佐萧国梁皆生于丙午，沈晦李易皆生于甲子，推而上之，吕正，冯京皆生于甲寅，蔡薿何昌言皆生于丁未，徐奭梁固，皆生于乙酉，王曽张师德皆生于戊寅，吕溱，杨寘皆生于甲寅，贾黯郑獬，皆生于壬戍彭汝砺许安世皆生于辛巳，陈尧咨王整，皆生于庚午所，其生庚者如此，意其他尚有之。
汪圣锡本名洋，集英胪唱，赐第御笔，更名应辰，或谓取王拱辰十八嵗作大魁之义。
贑之龙南安逺岚瘴甚于岭外，龙南之北境，有地曰安宁，头言，自县而北，达此地，则瘴雾解而人向安矣，欧公记至喜亭以为道，岷江之险者，至亭下而后喜，皆谓入其地者，垂于死亡，出境乃免也。
宣和四年，朝廷信童贯，蔡京之言，欲招纳北人，因命泾原经略招讨使种公师道为河东，河北陜西路宣抚司都统制王禀，杨可世副之，有防令便道径赴本司，师道既至髙阳见宣抚使童贯问出师之日，因极论其不可，曰：前议某皆不敢与闻，今此招纳事，恐不可以轻举，茍失便利，谁执其咎？贯曰：都统不必多言，贯来时，面奉圣训，不得擅杀北人，王师过界，彼当箪食壶浆来迎，又安用战？今特借公威名，以压众望耳，遂作黄旗，大书圣语立于军中以誓众，督师道行甚亟，师道不得已，遂调军过界河，师道未济，已有北人来迎敌，我师既不敢与之交兵，惟整阵避之而已，杨可世与麾下皆重伤，士卒死者甚众，复还界河之南，北人隔河来问，违背誓书，师出何名？师道遣其属康随具以河北宣师所申，北人陈乞事答之，众哗然曰：安得此事？遂薄我军，箭发如雨师道，于是遣康随诣宣司，告以北人之语，且问进退之防，宣司不知所为，乃令移兵暂囬，北人追袭，直至城下，属大风雨，士卒惊走，自此蹂践兵甲，填满山谷，知真定府沈积中以其事闻于朝，上怒甚，遂罢师道兵柄，责授右卫将军致仕，师道上表称谢云：总戎失律，误国，宜诛厚恩，寛垂尽之年，薄责屈，黜幽之典，孤根有托危涕自零，伏念四海名家，南山旧俗，读皂囊之遗防，知黄石之竒书妄意功名，以门户，荏苒星霜之五纪，始终文武之两途，缓带轻裘，自愧以儒，而为将髙牙大纛人惊，投老而得侯，属兴六月之师，仰奉万全之防，众谓燕然之，可勒共知，颉利之就擒，而臣智昧乗时才非应变，筋力疲于衰残之后，聪明耗于昏瞀之余，顿成，不武之资，乃有防功之实，何止败乎国事，盖有玷乎祖风，深念平生，大负今日，岂意至仁之度，不加既耄之刑，俾上节旄，亟归田里，乾坤施大蝼蚁，命轻皇帝陛下，睿智有临，神武不杀，得驾驭英雄之要道，明制服强敌之大方，察臣临敌，失谋不出，求全之过，计念臣守边积嵗尝可录之微劳，许免窜投获安闲散，臣敢不拊赤心而自誓，擢白髪以数愆烟阁，图形既已乖于素望，防陵射猎，将遂毕于余生，岳公飞微时，尝于长安道中，遇一相者曰：舒翁飞时贫甚，翁熟视之曰：子异日当贵显总重兵，然死非其命，飞曰：何谓也？翁曰：第识之，子猪精也，猪硕大而必受害，子贵显，则睥睨者众矣，飞靖炎间起，偏禆为大将，位至三孤，竟为谗邪所害。
建炎初，里中有狂者，自称为毛，道人往来，诸大姓家人不以为甚异，一日江涨，不解衣而涉未登岸，人疑其溺，既济衣裾，皆不濡，人始异之，尝馆于马田胡氏，夜半，忽举火焚其门，主人惊救，毛升屋大笑，众怒，以戈逐之，不见所在，有顷，乃闻其声，在米斛中，欲启钥敺之，赖救获免，明早遂顾之，他于其门，上书字曰：胡某九十，其人未防而卒，毛莫知所终，玉笥实录，以为隐于山中，云路真官，为儿童时，有一道人谓曰：能办二十千来，用当授子以一术路信之，然尚为儿童，累时营求，然后能具道人者持钱去，数日，邀路往一屋，回闲中有油，与数瓮，令食之，久而后尽，大防血防死，乃刻符印及授以文书，治之法，其父知之，则尽举其符印文书藏，去防又得之，父意其窃取诘责，对曰：非窃也，不知又何从来耳！其父怒，破其符印，焚其文书，有顷，符印文书，复具父，乃知其有异，不复禁其所为，路能作太阳丹，置蒸饼面，果粒于掌望，太阳嘘呵揉而成丹，其色微红，以授病者，服之良愈崇，观间有宫婢病狂邪，如有所凭，召路入禁中，令作丹而不能成，左右哗曰：不曽带得厢，王家药料来耳，盖京师厢王家卖胭脂也，路曰：适召廹促而来，神气不定，故丹不成，乞赐盥潄，再造有防赐之，已而丹成，以授病者，下咽而愈。路之捕治，物其术，甚神人，多能言之，其子孙尝为人言其得术之初如此。
里中有富家翁，喜啖鼈其家，厮役争求供之，一日，有庄氓，餽巨鼈翁喜，亟付之庖，庖人解其甲，则见肉理盘旋，与常鼈殊不，亟以告翁呼，餽者诘之，对曰：前三日，过溪上，见一蛇于草间，吐吞涎沫，蟠缩不动，后再过之，不复见蛇而鼈，殆蛇之变，尚新甲虽鼈，而身尚蛇也，翁自是不复食，鼈又道士傅得一言儿时，捕鱼溪中，尝获一鳜而尾有二足，细视之，则老蟇也，由是知老蟇亦能变而为鱼，今思老蟇与鳜鱼之形，亦相肖世，常言蛇化为龙，不知亦有化鼈者经云：雀化为蛤，而不知蟇，或变为鱼也。
禅僧问话语，防于俳尝记一禅寺，每主僧开堂輙为一伶官所窘，后遇易僧，必先致赂，乃始委折听服，盖傍观者，以其人之应酬，卜主僧之能否也？他日又易，僧左右复以为请，僧曰：是何能为？至则语我，明日果来，僧望见之，遽曰：衣冠济济，仪貌锵锵，彼何人斯？其人已耻为僧，发其故习，乃袖出一白石，问曰：请献药石，僧应曰：吾年耄矣，齿牙动揺，不能进，是烦贤细磨，将来观者大笑，其人愧服，又一僧本屠家子，既为僧，颇以禅学自负，客欲折之，伺其升堂，教其徒往问曰：卖肉牀头也，有禅，其僧就答云：精底斫二斤来问者，初未授教，下句仓猝无言，乃笑谓僧曰：汝欲吃耶？闻者絶倒。
舎法之后诸州解额多未复，其旧庐陵解六十八名，至绍兴，癸酉，其数亦未足时，郑少卿作肃为守，既拆号书榜毕，谓考官曰：解额未尽，复诸公尚有试卷，可取者否？曰：有，遂再取一名，以足其数，诸试官因将所留卷择之，添取一名，乃刘廷隽，廷隽遂擢第。
维有石塔院者，特以塔之制作精妙，得名龙德，幸维时，尝欲往观，先遣人排办供奉，诸珰环视之，叹赏曰：京师无此制作，有一僧从傍厉声曰：何不取充花石纲，众愕然，龙德闻之，遂罢幸。
朱腼本一巨商，与其父杀人抵罪，以贿得免死，因遁迹入京师，交结童蔡，援引得官，以至通显，欲假事归，以报复仇怨，先搜竒石异卉以献，探知上意，因说曰：东南富有此物，可访求之受防而出，即以御前供奉为名，多破官舟，强占民船往来，商贩于淮，浙间，凡官吏居民旧有睚眦之怨者，无不生事，害之，或以藏匿花石破家，越州有大姓，家有数石，腼求之不得，即遣兵卒彻，其屋庐而取之，惠山有栢数株，在人家坟墓畔，腼令掘之，欲尽其根，遂及棺椁，若是之，不可胜数，故陈朝老以为东南之人，欲食其肉。
蔡京诸孙生长膏粱，不知稼穑，一日，京戏问之曰：汝曹日啖饭，试为我言，米从何处出？其一人遽对曰：从臼子里，出京大笑，其一从旁应曰：不是我见在席，子里出，盖京师运米以席盛之，故云。
陈忠肃公在宣，政间尝大书杜少陵哀江头一诗人，莫有知其意者，盖公明于数学，逆知国家靖康之变而不欲言之耳。
初，王履道安中，学东坡书后仕于崇观，宣政间颇更少习，南渡以来，复还其旧，尝见其晚年所书，真得东坡笔法者。
东湖先生，尝防棋于湖山堂食罢偃息，倐起疾言曰：予作诗数十矣，适于牀头，得少陵集阅之，忽有所见，原来诗如此作，遂有不知，何处雨已觉，此间凉之句，自是皆平易，自然之妙，人不能学。
少陵古诗有歌行，吟叹之异名，每与能诗者，求其别讫，未尝犁然，当于心也，尝观宋之乐志以为诗之流有八，曰行，曰引，曰歌曰謡，曰吟曰咏，曰怨，曰叹少陵，其必有所祖述矣，世岂无能别之者，恨余之未遇也。
旧闻京师一知数者，将死，谓其妻与，子曰：我死之后，汝母子必大穷困，无以自活，然无轻鬻，此屋某年某月某日雨作，可于门，有避雨者，至可迎拜之，求哀，当有所济，其人既死，妻子果不能自立，欲贷其居者屡矣，念其父死时之言，延暨期，亦既雨作，母子门，有客亦至，如所教迎拜，恳祈之，其人始不答其请，徐诘其所以，具道父言，乃笑谓曰：汝父之术，亦异矣，指示其东箱下，俾劚地求之，得银数百两，惜不二人之姓氏也。
秦丞相与翟参政，汝文同在政府，一日于都堂议事不合，秦据案叱翟曰：狂生翟，亦应声骂曰：浊气，二公大不相洽，翟怒，一堂吏面奏乞究治，其不法，秦欲以此逐之，遂前奏曰：翟某擅以私意治吏，事伤国体，不可施行，翟因力陈其故，且乞罢政，退复上疏，以为：秦桧私立党与，谗害善良，臣若不早，乞囬避，必为睚眦，中伤疏犹留中，而台章遽言翟与宰相不恊，因防秋托事求去，汝文遂罢政，依旧致仕。
里谚有张果老撑鐡船之语，以为难遇，不可复见也。乡人杨元臯为举子时尝梦人告之曰：子欲及第，除是撞着，张果老撑鐡船元臯，心甚疑之，绍兴初，以郷举就吉州试一禅，刹为试院，元臯试毕，忽囬顾壁间有画一老人，撑船旁题云：此张果老撑鐡船处元喜，以为符梦中之言，榜掲吉州之士，中者六七人，元臯预其一，元臯名迈。
董体仁参政，少时乡举对，防其篇首，曰：圣人序卦，噬嗑之后，继之以贲，习坎之后，继之以离，噬嗑者，有物为间之象也。习坎者乗时履隂之象也为我之间者，不可以不去，既已去矣，用文之时也，故贲之曰：观乎人文以化成天下，为我之险者，不可以不除，既已除矣，用明之时也，故离之曰：重明以丽乎正，乃化成天下，其説云云，后遂为举首，晚年就乙丑特奏，召廷试复用其说，防入四等，文学出官，继获漕举，复试礼部，合格廷试，仍以此防为对时圣防，以汉光武为问，体仁申其说曰：光武取诸新室则去间除险之时也，人恢一代之规模，则观文重明之时也，遂为天下第一，后数年，登朝籍，兼崇政殿説书讲易卦，偶至噬嗑，体仁仍用去间观文之说，甚称上意，秦丞相人噐重之，自御史一再迁遂参知政事。
庐陵商人彭氏子市于五羊，折阅不能归，偶知旧以舶舟浮海邀彭与俱，彭适有数千钱，谩以市石，发舟弥日，小憇岛屿，舟人冒骤暑，多酌水以饮，彭特发奁出，遍授饮水者，忽有蜑丁十数跃出，海波间引手，若有求，彭谩以覆其掌，皆欣然防之，探懐出珠贝为答，彭因出纵嗜羣，蜑属餍，报谢不一，得珠贝盈斗，又某氏，忘其姓，亦随舶舟至蕃部偶擕陶甆，犬鸡提孩之属，皆小儿戏，具者登市，羣儿争买一儿出珠，相与贸易，色径与常珠不，亦谩取之，初不知其珍也，舶既归，忽然风雾，昼晦，雷霆轰吼，波涛汹涌，覆溺之变在顷刻，主船者曰：吾老于遵海，未尝遇此变，是必同舟有异物，宜速弃以厌之，相与诘其所有，往往皆常物，某氏曰：吾昨珠差异，其或是也，急启箧视之，光彩目，投之于波间，见虬龙，攫拏以去，须臾变息，暨舶止主者，谕其众曰：某氏若秘所藏，吾曹皆葬鱼腹矣。更生之惠，不可忘客，各称所擕以谢之，于是舶之，凡货皆获焉。
独醒杂志卷十