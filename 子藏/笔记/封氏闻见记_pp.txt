钦定四库全书     子部十
封氏闻见记目録    杂家类三【杂説之属】卷一
道教
儒教
卷二
文字
典籍
石经
声韵
卷三
贡举
制科
铨曹【不全】
风宪【阙】
卷四
尊号
运次
降诞
金鸡
露布
匦使
定諡
明堂
武监
漳渎
卷五
卤簿
公牙
官衔
颂徳
壁记
豹直
烧尾
花烛
第宅
巾幞
图画
长啸
卷六
饮茶
打毬
拔河
绳妓
石志
碑碣
羊虎
纸钱
道祭
忌日
卷七
视物近逺
海潮
北方白虹
西风则雨
松柏西向【已上阙】
蜀无鸽【不全】
月桂子
石鼓
歌驿
髙唐馆【已上又阙】
温汤【增】
卷八
厯山
二朱山
绎山
羑里城
文宣王庙树
孟尝镬
佛图澄姓
巨骨
大鱼腮
窃虫
辟厯石
鱼龙畏铁
卷九
刚正
淳信
端慤
贞介
謇谔
抗直
忠鲠
诚节
任使
礼遣
迁善
惠化
推让
竒政
掩恶
解纷
陵压
除蠧
卷十
务尚
讽切
欢狎
袪恡
脩复
赞成
讨论
颖悟
敏速
避忌
戏论
失悮
谬识
查谈
嘲玩
慙悚
狂谲
侮谑
【臣】等谨案：封氏闻见记十卷，唐封演撰演里贯，未详考封氏，自西晋北，魏以来，世为渤海蓚人。然唐书宰相世系表中无演名，疑其疎属也。书中石经一条，称天寳中为太学生，贡举一条记其登第时，张繟有千佛名经之戏，然不云登第在何年，佛图澄碑一条记大厯中行县至内邱，则尝刺邢州，卷首结衔题朝散大夫，检校尚书吏部郎中，兼御史中丞，而尊号一条记，贞元间事，则徳宗时终于是官也是书，唐宋艺文志通志，通攷皆作五卷书録解题作二卷，殆辗转传抄，互有分合，此本十卷，末有元至正辛丑夏，庭芝跋又有明吴岫，朱良育，孙允伽陆贻典四跋，良育跋云，自六卷至十卷，友人唐子畏见借所抄，近又于栁大中借抄前五卷第七卷中全局俱欠，只存末后一纸耳，今攷目録所列凡一百一条，第一卷仅二条，不盈两纸，亦似不完，第三卷铨曹一条，阙其末而风宪一条全佚，仅存题目而已，第七卷中视物逺近一条海潮一条，北方白虹一条，西风则雨一条松柏，西向一条，皆全佚，蜀无鸽一条佚，其前半月桂子一条仅完具，其下石鼓一条，歌驿一条，又阙髙唐馆一条阙前半，其下温汤一条，又阙其末而目録，此条之下注增字，亦非良育，所谓仅存末一页者，中间又颇多阙，字允伽，跋称借秦，酉岩本重校，意其与朱本小异欤？然称朱跋，从秦本録出则又不可解，疑久无刋本，递相缮写，又非复朱氏之旧矣，唐人小説率涉荒怪，此书独语，必征实前六卷，多陈掌故，七；八两卷，多记古迹及襍论，均足以资考证末二卷，则全载当时士大夫轶事，嘉言善行居多，惟末附谐语，数条而已，其中音韵一条，记唐韵部分为陆法言之旧，其同用独用则许敬宗所定为诸书之所未言，文字一条，论隷书不始，程邈援水经注为证，明杨慎矜为独见者，乃演之所已言，又顔真卿韵海镜源，无传本此书详记其体例，知元阴时，夫韵府羣玉实源于此，而周亮工书，影称真卿，取句首字不取，句末字者，其説为杜撰欺人，并知永乐大典，列篆隷诸体于字下，乃从此书，窃取其式，而讳所自来，月中桂一条记桂子月中落，一聨为宋之问台州诗足证计，敏夫唐诗纪事骆賔王为僧之妄，他所论金鸡，露布卤簿官，衔石志碑，碣，羊：虎，拔河诸条，皆源委详明，足资攷证，唐人説部之中自顔师古匡谬正俗，李匡乂资暇集，李涪刋误之外，固罕其比偶矣，乾隆四十三年六月恭校上。
总纂官【臣】纪昀【臣】陆锡熊【臣】孙士毅总 校 官【臣】陆 费 墀
钦定四库全书
封氏闻见记卷一     唐 封演 撰
道教
本自黄帝至老君祖述其言，故称为黄老之学，战国时御防庄之徒，著书，咸以黄老为宗师，御冦天瑞篇引黄帝之书曰：谷神不死，是为元牝，元牝之门，是为天地，根绵绵若存，用之不勤，此章黄帝之言而存五千之内，则老氏所书同出已明矣，其后学道学儒学，墨诸家分明，各为一教，汉武帝进用儒术，黄老，由是见废，后汉桓帝梦见老子，诏陈相孔，寿立庙于苦县，刻石为铭，今【一本作太】，亳州真源县，即古楚县赖乡也，汉时属陈国郭縁生述征记云：老子庙中有九井，汲一井，八井皆动，即其地也，国朝以李氏出自老君，故崇道教髙祖武徳三年，晋州人吉善行于羊角山，见白衣老父呼善行，谓曰：为我语唐天子，吾是老君即汝祖也，今年无贼，天下太平，髙祖即遣使致祭，立庙于其地，遂改浮山县为神山【，一作神仙，】县拜善行为朝散大夫髙宗干封元年，还自岱岳，过真源县诣老君庙，追尊为元皇帝，宗开元二十一年，亲注老子道徳经令学者习之，二十九年，两京及诸州各置元皇帝庙，京师号元宫，诸州号紫极宫，寻改西京元宫为太清宫，东京元宫为【缺二字，】宫【以下缺】。
儒教
【缺十五字，】  ， ， ， ， ， ， ， ， ， 复以诸生多不精，励遂废州，县学京师，惟留国子生七十二人，炀帝即位，复兴教诱，国朝以来，州县皆有博士，县则州，补州则吏曹授焉，然博士无吏职，惟主教授，多以醇儒处之，衣冠俊乂，【一作俊，人】耻居此任，元宗时，两京国学有明经，进士州县之学絶无举人于是勅停乡贡，一切令补学生，然后得举，无何，中原有事，乃复为乡贡州县，博士学生，惟二仲释奠行礼而已，今上登极，思宏教本，吏部尚书顔真卿奏请改诸州博士为文学，品秩在参军之上，其中下州学一事，已上并同上州，每令与司功参军，同试贡举，并四季同巡县防检，学生课其事业，博士之为文学，自此始也。流俗，妇人多于孔庙祈子，殊为防慢，有露形，登夫子之榻者，后魏孝文诏孔子庙，不听妇人合杂，祈非望之福，然则聋俗所为，有自来矣。
封氏闻见记卷一
钦定四库全书
封氏闻见记卷二     唐 封演 撰
文字
黄帝史官仓颉观鸟兽之迹，以作文字，依类象形，故谓之文，形声相益，则谓之字，着于竹帛而文史，凡九千字，所谓古文者也，古有六体，一曰指事，上下是也；二曰象形，日月是也。三曰形声【，一作谐声，】江河是也。四曰防意，武信是也。五曰转注，老考是也。六曰假借，令长是也。推此六体，文字大端可得而见矣。周礼，保氏敎国子以六书，即其事焉。至周宣王时，太史史籀更着大篆十五篇，与古文或异，然不外六书之指，大篆小篆，亦名籀书，与古文并行，春秋之时，孔子之书，六经皆古文也，其后诸侯不统于王，车涂异轨，文字异制，秦氏旣兼天下，丞相李斯乃奏同之，罢其不与秦文合者，斯又作仓颉篇，中车府令赵髙作爰厯篇太史令胡毋敬作博学篇，皆依傍大篆，或加省约，谓之小篆，于时狱官事繁，篆书不给，御史程邈有罪，系云阳狱中，变篆为，以从简易，始皇善而用焉，故秦时书有八体，一曰大篆，史籀所作也。二曰小篆，李斯赵髙胡毋敬所作也。大小二篆，皆简防所用，三曰刻符，施于符传，四曰摹印，亦曰缪篆，施于印玺，五曰虫书，为虫鸟之形，施于幡信，六曰署书，门题所用，七曰殳书，铭于戈防，八曰书，施于公府，皆因事出，变而立名者也，善长注水经云：临淄人，发古冡得铜棺，前和外隠起为字，言齐太公六代孙胡公之棺，惟三字是古，余同今书，故知书，非始于秦氏也，按此书在春秋之前，但诸国或用或不用，程邈观其省，易有便于时，故脩改而献，非创造也，汉兴，多因秦制，通行书古文，由是散逸，古者十年，入小学者，计十七能讽书九千字，乃得为史，又以六体试之郡太守，课最者以为书史，平帝时徴沛人爰礼等，说文字于未央，庭中黄门侍郎扬雄采以作训纂篇，并前仓颉等十四篇五千三百四十字，王莽居摄，大司空甄丰等取四篇，校定文字，颇改古文，别为六体，一曰古文，孔子壁中书也，二曰竒字古文之异者也，三曰篆书，即小篆也，四曰佐书，即书也，五曰缪书，所以摹印也；六曰鸟虫，以书幡信也，后汉和帝时，始获七千三百八十四字，安帝时，许慎特加搜采，九千之文始备，着为说文，凡五百四十部，皆从古为证，备论字体，详举音训，其鄙俗所传，渉于妄者，皆许氏之所不取，故说文，至今为字学之，宗魏时有李登者，撰声类十卷，凡一万一千五百二十字，以五声命字，不立诸部，晋有吕忱，更按羣典，搜求异，字复撰，字林七卷亦五百四十部，凡一万二千八百二十四字，诸部皆依说文，说文所无者，是忱所益，后魏杨承庆者复撰，字统二十卷，凡一万三千七百三十四字，亦凭说文为本，其论字体，时复有异，梁朝顾野王撰玉篇三十卷，凡一万六千九百一十七字，此复有埤苍，广苍字，指字诂字，苑字训文，字志文，字谱之类，互相祖述，名目渐多，汉代又有草书，故自仓颉至于汉代书，凡五变，所谓古文大篆小篆，书草书是也。南齐萧子良撰古文之书五十二种，鹄头蚊脚悬针，垂露龙爪，仙人芝英倒薤，蛇书虫书，偃波飞白之属，皆状其体势，而为之名，虽义渉浮浅，亦书家之前流也，近代小篆，八分草书行，书等并见施用，余多不行。
典籍
汉承秦灭学，武帝开献书之路，置写书之官，由是外有太常，太史博士之藏，内有延阁，广内，秘室之府，成帝时秘藏颇有亡散，乃使谒者陈农求遗书于天下，诏光禄大夫刘向校经传诸子诗赋歩兵校尉任宏校兵书，太史令尹咸校数术，侍毉监李柱国校方技，哀帝使向子歆嗣父之业，歆遂总防羣篇，着为七略，大凡万三千二百六十九卷，王莽之末，又被焚烧，光武迁洛阳，所载经传二千余两，明帝尤重儒术，尔后撰録三倍于前，董卓移都之际，自辟雍东观，兰台石室，宣明鸿都诸藏典册文章，竟共剖散，图书缣帛，军人以为帷囊，及王允収而西者才七十余乗道路艰逺复弃其半，长安之乱，一时焚荡，魏氏采掇，亾书藏三阁，秘书郎郑黙，始制中经簿，秘书荀，朂分经，史、子、集，为四部甲乙丙丁之目，大凡九千九百四十五卷，惠懐之末，靡有孑遗，西晋著作郎李以朂旧部校之，在者但有三千一十四卷，其后中朝遗书，稍流江左，宋元帝八年，秘书监谢灵运造四部目，凡四千五百八十二卷，元徽初，秘书丞王俭又造目録万五千七十四卷，俭又别撰七志有经典，志诸子志，文翰志军书志隂阳志术艺志图谱志，齐永明中，秘书丞王亮又造书目万八千一十卷，齐末兵火，延烧秘阁，梁初命秘书监任昉于文徳殿内集藏，众书二万三千一百六卷，普通中，阮孝绪更为七录，有典録记传録子录，文集録伎术録佛録道録元帝克平侯景，収文徳殿书及公私经籍，归于江陵，大凡十万余卷，周师入郢，并自焚之，宋武入关，収其图籍，才四千卷，赤字赤纸，其字古拙，魏孝文始都洛邑，借书于齐秘府，稍仅充实，尔朱之乱，散落复多，北齐迁邺，颇更搜聚，后周定目书止八千，其后增至万卷，周武平齐，先封书府所加旧字，仅至五千，隋开皇三年，秘书监牛宏表请分遣使搜访异本，每书一卷，赏缣一疋校冩旣定本还其主，由是人间异书，往往间出，及平陈后，经籍渐多，炀帝限冩五十副本，分为三品，于东都观文殿东西廊屋，列以贮之，大唐武徳五年克平，隋郑公尽収图书，命司农少卿宋遵贵载之，以船泝河西上，行经底柱，多被湮没，十存一二，其目録四部书，大凡八万六千九百六十六卷，除凶【一作亾，】书及删去浅俗，无益教理者，见在三万六千七百八卷，着在隋书经籍志，自后卷帙颇增，开元中，定四部目録，大凡五万八百五十卷，此自汉以来，典籍之大数也。
石经
后汉明帝时，公卿言五经駮异，请开吕不韦冡，是未焚诗书前本，论者以为古【缺】，神武作相，自洛阳运之于邺，至河阳，岸没水，其得至邺者，不盈其半，隋开皇六年又自邺，载入长安，置于秘书内省，议欲补葺，隋乱，造立之司，用为柱础，贞观初，魏徴为秘书监，始収聚之，十不存一，其相承传，拓 【作秘】之本，犹存秘府，而石经自此亾矣，天寳中予在太学，与博士诸生共论经籍失正，为欲建议请立大唐石经迁延，未发而蕃，冦海内文儒道消，至今四十六年，兵革未息，呜呼！石经之事，亦俟河之清也。
声韵
周颙好为体语，因此切字皆有纽纽，有平上去入之异，永明中，沈约文词精防盛解音律，遂撰四声谱，文章八病，有平头上尾，蜂腰鹤膝，以为自灵均以来，此秘未覩，时王融刘绘范云之徒，皆称才子，慕而扇之，由是逺近文学转相祖述，而声韵之道，大行以古之为诗，取其宣道情，致激扬政化，但含徴韵商意非切急，故能包含元气，骨体大全，诗骚以降是也。自声病之兴，动有拘制，文章之体格壊矣隋朝陆法，言与顔魏诸公定南北音，撰为切韵，凡一万二千一百五十八字，以为文楷式，而先仙删山之类，分为别韵，属文之士，共苦其苛细，国初，许敬宗等详议，以其韵窄，奏合而用之法言，所谓欲广文路，自可清浊，皆通者也。尔后有孙愐之徒，更以字书中闲，字酿于切韵，殊不知为文之匪要，是陆之略也，天寳末平原太守，顔真卿撰韵海镜源二百卷，未毕，属蕃冦凭陵，防身济河，遗失五十余卷，广徳中为湖州刺史，重加补葺，更于正经之外，加入子史释道诸书，撰成三百六十卷，其书于陆法言切韵外増出一万四千七百六十一字，先起说文为篆字，次作今文字，仍具别体为证，然后注以诸家字书，解释既毕徴九经两字以上，取其句末字编入本韵，爰及诸书，皆仿此，自有声韵以来，其撰述该备，未有如顔，公此书也，大厯二年，入为刑部尚书，诣银台门，进上之奉，勅宣付秘阁，赐绢五百疋。
封氏闻见记卷二
钦定四库全书
封氏闻见记卷三     唐 封演 撰
贡举
国初明经取通两经，先帖文乃按章疏，试墨防十道，秀才试方略，防三道进士，试时务策五道，考功员外职当考试，其后举人惮于方略之科，为秀才者殆絶而多趋明经，进士，贞观二十年，王师旦为员外郎，冀州进士张昌龄，王瑾并文词，俊楚声振京邑，师旦考其文防为下等，举朝不知所以及奏等，太宗怪无昌龄等名问师旦，师旦曰：此辈诚有词华，然其体轻簿，文章浮艶，必不成令器，臣惧之，恐后生仿效有变，陛下风俗，上深然之，后昌龄为长安尉，坐赃罪解官，而王瑾亦无所成髙宗时进士难其选，龙朔中，勅左史董思恭与考功员外郎，权原崇同试贡举，思防吴士轻脱，泄进士问目，三司推赃汚狼籍，后于西堂，朝次告变，免死除名，流梧州，开曜元年，员外郎刘思立以进士准试时务，防恐伤肤浅，请加试杂文两道并帖，小经元宗时，士子殷盛，每岁进士到省者，常不减千余人，在馆诸生，更相造诣，互结朋党，以相渔夺，号之为棚，推声望者为棚头，权门贵盛，无不走也，以此荧惑主司视听其不第者，率多喧讼，考功不能御，开元二十四年冬，遂移贡举，属于礼部侍郎姚英【一作奕，】颇振纲纪焉。其后明经停墨，防试口义，【一作议，】并时务策三道，进士改帖六经，加论语，自是举司，多有聱牙孤絶倒防筑注之目，文士多于经不精，至有白首举场者，故进士以帖经为大，天寳初达奚珣，李严相次知贡举，进士，文名髙而帖落者，时谓试时放过，谓之赎帖，十一年，杨国忠初知选事，进士孙季卿曾谒，国忠言，礼部帖经之大举人，有实才者帖经，既落不得试，文若先试杂文，然后帖经，则无余才矣，国忠然之，无何，有勅进士，先试帖进，仍前后开一行，是岁，収人有倍常岁，又旧例试杂文者一诗一赋，或兼试颂论而题目，多为隐僻，防问五道旧例三通为时务，防一通为商，一通为徴事近者商略之中，或有异同，大抵非精博通赡之才，难以应乎？兹选矣，故当代以进士登科，为登龙门，解褐多拜清，十数年间，拟迹庙堂，轻薄者语曰：及第进士，俯视中黄郎落第进士，揖蒲华长马，又云：进士初擢第，头上七尺焰光，好事者纪其姓名，自神龙以来，迄于兹日，名曰进士登科记，亦所以昭示前良，发起后进也，余初擢第，太学诸人共书，余姓名于旧纪，末进士张繟汉阳王柬之曽孙也，时初落第，两手奉登科，记顶戴之曰：此千佛名经也，其企羡如此，李右相在庙堂，进士王如泚者，妻公女以伎术供奉元宗欲与改官拜谢，而请曰：臣女壻，王如泚，见应进士举，伏望圣恩回换，与一及第，上许之，付礼部，宜与及第，侍郎李暐以诏诣执政左相，曰：如泚文章堪及第否？暐曰：与亦得不与，亦得左相曰：若尔，未可与之明经，进士，国家取才之地，若圣恩优异，差可与官，今以及第，与之将何以观？林甫即自闻奏，取防如泚，賔朋防贺车马盈门，忽中书下牒，礼部王如泚，可依例考试，闻者愕然，失错矣，寳应二年，杨绾为礼部侍郎，奏举人不先徳行率多浮薄，请依乡举里选，于是诏天下，举秀才，孝亷而考试章条，渐加繁密，至于升进徳行未之能也，其于应此科者益少，遂罢之，复为明经，进士。
制科
国朝于常举，取人之外，又有制科，搜扬防，擢名目甚众，则天广収才彦，起家或拜中书舎人员外郎，次拾遗补阙，宗御极，特加精选，下无滞才，然制举出身名望虽髙犹居进士之下，宦途之士，自进士而厯清贯【一作贵，】有八儁者，一曰进士出身，制策不入，二曰校书，正字不入，三曰畿尉，不入，四曰监察御史，殿中不入，五曰拾遗，补阙不入，六曰员外郎，郎中，不入【阙，】言此八者尤为儁捷，直登宰相，不要歴余官也，同寮迁拜，或以此更相讥，防御史张瓌兄弟八人，其七人，皆进士出身，一人制科，擢第，亲故集防兄弟连榻，令制科者别坐，谓之杂色，以为笑乐，旧举人应及第，开检无籍者不得与第，陈章甫制防登科，吏部牓放章甫，上书时见，牓云户部，报无籍记者，昔傅说无姓，殷后置于盐梅之地，屠羊隐名，楚王延以三旌之位，未闻徴籍也，范雎改姓易，名为张禄先生，秦用之以霸，张良为韩报仇，变姓名，而游下邳，汉祖用之为相，则知籍者，所以计租赋耳，本防羣小不约贤路，若人有大才，不可以籍弃之，茍无其徳虽籍何为？今员外吹毛求瑕，务在駮放，则小人也。郤寻归路，策藜杖，着草衣田园，芸芜锄犂尚在，所司不能夺，特谘执政收之，天下称美焉，常举外复有通五经，一史及进献文章，并上著述之辈，或付本司或付中书考试，亦同制举，开元中，有唐频上，启典一百三十卷穆元林，上洪范外传上卷李镇上，注史记一百三十卷，史记义林二十卷辛之谔，上叙训两卷，卞长福，上续文选三十卷冯中庸上，政事録十卷裴杰上史，护异议髙峤上注后汉书九十五卷，如此者，并量事授官，或霑赏赉，亦一时之美。
铨曹
贞观中，天下丰饶，士子皆乐乡土，不窥仕进，至于官员不充，省符追人赴京，参选逺州皆率衣粮以相资送，然犹辞诉求免选人至省，便拜职官考满，即授牒请处分，吏部候人数，满百或二百，即引试量书判注拟，乃无被放者，故吏曹四时提衡，略无休暇，贞观十年，中书令马周检校吏部尚书，始奏选人取所由文【一作文，由】解，十月一日起首，三月三十日毕，先是，侍郎唐皎铨引选人，问其稳便，对曰：家在蜀，乃注吴有言，亲老在江南，即唱陇右，有一信都人心，希河朔，因绐曰：愿得淮淝即注漳，滏间一尉，由是大为选人作法取之，往往有情愿者髙宗龙翔【一作朔，】之后，以不堪任职者众，遂出长牓，放之冬集，俗谓之长名，宏道中，魏克巳为侍郎，放牓遂出，得畱者名，街路喧哗，甚为冬集，人授接坐此，出为同州刺史，同时邓元挺素无藻鉴，又患消渴，选人作邓渴诗，牓之南院，亦被贬为寿州，则天如意元年，李志逺掌选有姓，方姓王者并被放，私与令史相知，减其画方改为丁王，改为士，拟授官后即加增文，字志逺一见便觉，曰：今年铨覆数万人，总知姓字，何处有丁士乎？此必方王也，令史并承伏乆视中侍郎顾琮性公直，时多权幸，公行属托，琮不堪其，常因官斋，见壁画指谓同位曰：此亦至苦，何不画天官掌选乎，陆元方常任天官侍郎，临终曰：吾年当寿，但以领选之日伤苦心神，言讫而殁，中宗景龙末，崔湜，郑愔同执铨管数外，倍畱人及注拟不尽，即用三考二百日，关通夏不了，又用两考二百关，其或未能处置，即且给公騐谓之比冬，选人得官有二年，不能上者，有一人索逺得留乃注，校书郎，选司纲维紊，壊皆以崔郑为口实，愔坐赃贬江州司马员外卢藏用承郑氏之后尚有七百余人，未授官，一切奏至，冬处分，大遭怨讟，开元初，宋璟为尚书李乂，卢从愿为侍郎，大革前弊，据阙留人，纪纲复振，时选人王翰颇攻篇什，【一作赋，】而迹浮伪，乃窃定海内，文士百有余人，分作九等髙自标置与张说，李邕并居第一，自余皆被排斥，陵晨于吏部东街，张之甚于长名，观者万计，莫不切齿，从愿潜察获欲奏处，刑宪为势门，保持乃止。姜晦自兵部侍郎拜吏部从前，铨中廊宇布棘，以防内外，犹不免交通，晦至尽去之，大开门，示无所禁，初属置者，晦輙知之，占论莫不首伏。初，朝廷以晦革铨司，旧制，颇忧之，既而铨综流品，皆得其叙，而美声洋溢，十四年，元宗在东都，勅吏部置十铨，以礼部侍郎【缺】 ，工部尚书卢从愿散骑常侍徐坚、御史中丞宇文融朝集使蒲州刺史崔材【一作林，】魏州刺史崔征，郑州刺史王岳，荆府长史韦虚心等同掌选，分为十铨，吏部窄狭，乃权寄诸防引注，选人喧繁，满于省闼，明年铨注，复归之，吏部承前所司注拟，皆约官资升降之时，难于允惬，侍郎裴光庭始奏立条例，谓之循资格，自后皆率为标准旧，良醖署丞，门下典仪，大乐署丞，皆流外之任，国初，东臯子王绩始为良醖丞，太宗朝，李义甫始为典仪府，中宗时，余从叔希顔始为大乐，丞三官，从此并为清流所处，开元中，河东薛据自恃才名，于吏部参选，请授万年县録事，吏曹不敢注，以谘执政将许之矣，诸流外共见宰相诉云：醖署丞等三官，皆流外之职，已被士人夺郤，惟有赤县録事是某等清要，今又被进士欲夺，则某等一色之人，无措手足矣。于是遂罢，选曹每年皆先立版牓，悬之南院，选人所通文书，皆依版様，一字有违，即被駮落，至有三十年不得官者，杨国忠为尚书，创为押例，选深者先授官，有文状阙失，许续通，不令駮放淹滞之流，翕然归美，其五品已上及清要官，吏部不注送，名中书门下者，各量资次，临时勅除歴任有浅深，官资有髙下故授任者，或称检校，或称兼试，知摄内供奉之类，名目非一，自顷诸【以下阙】。
风宪【阙】
封氏闻见记卷三
钦定四库全书
封氏闻见记卷四     唐 封演 撰
尊号
秦，汉以来，天子但称皇帝无别徽号，则天垂拱四年，得瑞石于洛水，文曰圣母临人，永昌帝业，号其石为寳图，于是羣臣上尊号，请称圣母神皇后【一作后，】稍加慈氏，越古天册金轮圣神等号，中宗践祚，号应天神龙，宗即位，号开元神武，后稍加为开元，天地大寳圣文神武，则天以女主临朝，茍顺臣子，一时之请，受尊崇之号，自后因为故事，允文允武，乃圣乃神，皇王盛称莫或逾此，旣以为祖父之称，又以为子孙之号，虽颠之倒之，时有变易，曷曾离此数代之，后将无所回避，贞元初，主上超然觉悟，乃下诏去其徽号，直称皇帝，合于古矣，近岁百僚复请加尊号，上守谦冲，意不之许，昔光武皇帝诏群臣上书不得言圣，孔子曰：若圣与仁，则吾岂敢？其谦冲之意，大矣哉！
运次
自古帝王五运之次，凡二说，邹衍则以五行相胜为义，刘向则以五行相生为义，汉魏共遵刘说，国家承隋氏火运，故为土徳衣服尚黄，旗帜尚赤，常服赭赤也，赭黄黄色之多赤者，或谓之柘木染，义无所取，髙宗时王勃着大唐千年歴国家土运，当承汉氏火徳上自曹魏下，自隋室南北两朝，咸非一统，不得承五运之次，勃言迂濶，未为当时所许，天寳中升平旣久，上书言事者，多为诡异，以希进用，有崔昌以勃旧说，遂以上闻，元宗纳焉，下诏以唐承汉，自隋以前歴代帝王皆屏黜之，更以周，汉为二王【，一作主】，后二嵗礼部试天下造秀作土徳惟新赋则其事也；又杨国忠秉政，自以隋氏之宗，乃追贬崔昌并当时议者，而复介二公焉。
降诞
近代风俗人子在膝下每生日，有酒食之防，孤露之后，不宜以此日为欢，防梁元帝少时，每以诞载之晨，輙设斋讲经，洎阮脩容殁后，此事亦絶太宗会以降诞日，谓长孙无忌曰：今日是朕生日，俗云生日可喜，乐以吾之情，翻感思，因泣下，中宗常以降诞宴侍臣，贵戚于内庭，与学士联句，柏梁体诗，然则国朝以来，此日皆有宴防，宗开元十七年，丞相张说遂奏以八月五日为千秋节，百寮有献，承露囊者，是日，皇帝御楼张乐，倾城纵观，天下士庶皆为赏乐，其后又改为天长节，肃宗因前事以降，诞日为天平地成节，代宗虽不为节，犹受诸方进献，今上即位，诏公卿议，吏部尚书顔真卿准奏，礼经及歴代帝王无降诞日，惟开元中始为之，又复本意，以为节者喜，圣寿无疆之庆，天下咸贺，故号节曰：千秋万嵗之后尚存，此日以为节，假恐乖本意，于是勅停之。
金鸡
国有大赦，则命衞尉树金鸡于阙下，武库令掌其事，鸡以黄金为首，建之于髙橦之下宣赦，毕则除之，凡建金鸡，则先置鼓于宫城门之左，视大理及府县徒囚至，则槌其鼓，按金鸡，魏，晋已前无闻焉，或云始自后魏亦云起自吕光，隋书百官志云：北齐尚书省有三公曹，赦则掌建金鸡，葢自隋朝废此官，而卫尉掌之，北齐每有赦宥，则于阊门前树，金鸡三日而止，万人竟【一作竞，】就金鸡柱下，取少土云，佩之日利，【一作义云，日利日一作官，】数日间，遂成坑所司，亦不禁约，武成帝即位，大赦天下，其日设金鸡，宋孝王不识其义，问于光禄大夫，司马膺之曰：赦建金鸡，其义何也？荅曰！按海中星，占天鸡星动，必当有赦；由是王以鸡为候，其后河间王孝琬为尚书令，先是，有謡言，河南种谷河北生，白杨树头金鸡鸣，祖孝徴与和士开谮孝琬曰：河南，河北，河间也，金鸡，言孝琬为天子建，金鸡也，齐王信之，而杀孝琬，登封嵩岳，大赦，改为万嵗登封坛南有大槲树杪置金鸡，因名树为金鸡。
露布
露布捷书之别名也，诸军破贼，则以帛书，建诸竿上，兵部谓之露布，盖自汉以来，有其名，所以名露布者，谓不封检而宣布，欲四方速知，亦谓之露版，魏武奏事，云有警急，輙露版挿羽是也。宋时沈璞【一作沈，羡之】为旴眙太守，与臧质固拒魏军，军退，质谓璞城主使，自上露版，后魏韩显宗大破齐军，不作露布髙宗怪而问之，荅曰：顷闻诸将获贼二三，驴马皆为露布，臣每哂之，近虽仰凭威。
灵【缺六字，】   ， 脱复髙曵长缣虚张功捷，尤而效之，其罪弥大，【一作甚】，所以敛毫卷帛，解上而已。然则露版古今通名也，隋文帝时，诏太常卿牛宏撰，宣露布仪，开皇九年平陈元帅，晋王以驿上露布，兵部请依新礼集百官及四方客使于朝堂，内史令称有诏，在位者皆拜，宣露布讫，舞蹈，【一作蹈舞】者三，又并【一作拜】，郡县皆同，自后因循至今不改，近代诸露布，大抵皆张皇，国威广谈，帝徳动逾数千，字其能体要，不烦者鲜云。
匦使
则天垂拱元年，初置匦使之制为方函，四面各以方色，东曰延恩匦，懐材抱器希于闻逹者投之；南曰招谏匦，匡政补过，禆于政理者投之；西曰申寃匦懐寃受屈无辜，受刑者投之，北曰通，元匦进献赋颂，涉于元象者投之；置匦使一人判官一人，谏议大夫，或拾遗补阙，充其使，专知受状，每名进入，以待处分，余付中书及理匦使使常以御史中丞或御史【或御史下有中字，】为之，初置匦，有四门，其制稍大，难于往来，后遂小其制度，同为一匦，依方色辨之，汉时赵广汉为颍川太守，设缿筩，言事者投书其中，匦亦缿筩之流也。梁武帝诏于谤木，肺石旁各置一函，横议者投谤木函，求达者投肺石函，则今之匦也；初，则天欲通知天下之事，有鱼保宗者，颇机巧，上书请置匦以受四方之书，则天悦而从之，徐敬业于广陵作逆，保宗曽与敬业造刀车之属，至是为人所发，伏诛，保宗父承暐，自御史中丞坐贬义州司马，天寳中元宗以匦字声似鬼，改匦为献纳使，乾元初，复其旧名。
定諡
太常博士，掌諡职事。三品以上薨者，故吏録行状申尚书省，考功校勘，下太常博士，拟议讫申省，省司议定，然后闻奏，昔周公文王之子，諡曰文公，茍有令徳不嫌同諡，諡二字者一字为质，一字为文，或文或质，盖出当时礼官之意，非定例也。自汉、魏以来，虽道徳之重，先无爵者不加諡，晋代王遵上疏称：武官有爵必諡，甚失制度之本，自是公卿无爵皆諡，太宗朝，郑公魏徴元宗朝梁公姚崇燕公张说，广平公宋璟，郇公韦安石，皆諡为文贞二字，人臣美諡，无以加也。非徳望尤重，不受此諡，有唐以来，五人同諡，亦无嫌也。代宗朝，吏部尚书韦涉薨，太常博士程皓，諡曰忠孝，刑部尚书顔真卿駮之，出处事殊，忠孝不并已为孝子，不得为忠臣，【一本多已字，】为忠臣，不得为孝子，故求忠于孝，岂先亲而后君，移孝于忠，则出身而事主，所以叱【一本作比误，】驭而进，不惮危险，故王尊为忠臣，思全而归，恐有毁伤，故王阳为孝子，则知昼之与夜本不相随，春之与秋岂冝同日且以为尚书，志业髙逺羽仪前朝，百行之中，能事甚众，议行称諡，固多美名，何必忠孝两施，然后表徳歴考前史，恐无此事，敢率愚见，请更商量，皓执前议曰：天地之性人为贵，人之行莫先于孝，孝于家，则忠于国，爱于父，则敬于君，脱爱敬齐焉，则忠孝一矣，立君臣，定上下不可以废忠，事父母，承祭祀，不可以亏孝，忠孝之道，人伦大经，孔子曰：以孝事君则忠，又曰：夫孝，始于事亲，中于事君，终于立身，此圣人之敎也，至于忠孝不并有为而言，将由亲在于家，君危于国，奉亲则孰当，问主赴君，【一本作国】，则无能养亲，恩义相廹，事或难兼，故徐庶指心翻然辞蜀，陵母刎颈，卒令归汉，各求所志，盖取诸随，至若奉慈亲，当圣代出事主，入事亲，忠孝两全，谁曰不可？岂以不仕为孝舎亲为忠哉！况忠孝侯之传，鹊印唐尧之代，即有此官，伏念美名，请依前諡，有司不能駮。
明堂
垂拱四年，则天于东都造明堂，为宗祀之所髙三百尺又于明堂之侧，造天堂，以侔佛像，大风摧倒，重营之火灾，延及明堂并尽，无何，又勅于其所，复造明堂，侔于旧制，所铸九州鼎置于明堂之下，当中豫州鼎髙一丈八尺，受一千八百石，其余各依方面并髙一丈四尺，受一千二百石，都用铜五十六万七百一十二斤，开元中，改明堂为听政殿，颇毁彻，而宏规不改，顶上金火珠逈出空外，望之赫然，省司试举人，作明堂火珠诗，进士崔曙诗最清防，其诗曰：正位开重屋，凌空大火珠，夜来双月满，曙后一星，孤天净光微灭烟生，望若无还，知圣明代国寳在神都史，贼入洛阳，登明堂，仰观栋宇，谓其徒曰：大好舎屋又指诸鼎曰：煮物料处亦大近，洎残孽奔走，明堂与慈阁俱见焚烧。
武监
开元十九年置，先师太公庙，春秋二仲上戊日释奠，用张良配享，牲用太牢，轩县之乐，八佾之舞，出师将发，日皆引辞，京兆曹卢若虚録太公之后姜氏，吕氏，尚氏，齐氏髙氏卢氏柴氏，庆氏，国氏，纪氏，绍氏，檀氏，贺氏指氏掌氏厉氏，牵氏，晏氏，望氏，献氏，易氏，章氏，谢氏，丁氏，申氏，营氏，浦氏，莱氏，许氏，盖氏雍门氏东门氏，子雅氏，子尾氏，子襄氏，子【缺，】氏子功氏，牵氏公旗氏，公牛氏，卢蒲氏，祭公氏闾公氏，仲长氏章仇氏等四十八姓，刻石为记，礼部员外郎崔宗之制铭立于庙门，天寳中太学生张防上书请于太公庙，置武监，国子监相对，敎习胄子，春秋释奠于先师，太公一如国学，文宣王庙，书寝不报。
漳渎
开元中拾遗，盖匡朝上书，以江淮河【一本，河、淮，】济各能独达于海，故受四渎之名，按尚书注云：漳水横流入河，今之此水，与古有异，发源潞州，东赴沧海，有逾淮，济合着渎名，请以漳水为一渎，并前为五，以淮水配西岳，漳水配北岳，济水配中岳，庶随正方各得其宜隂阳克和风雨时，若奏，上不许。
封氏闻见记卷四
钦定四库全书
封氏闻见记卷五    唐 封演 撰
卤簿
舆驾行幸，羽仪导从，谓之卤簿，自秦，汉以来，始有其名，蔡邕独断，载卤簿，有小驾，大驾法驾之异而不详，卤簿之仪，【一本作义，】按字书，卤大楯也，字亦作橹，又作樐音义皆同，卤以甲为之，所以扞敌，贾谊过秦论云：伏尸百万，流血漂卤，是也。甲楯有先后部伍之次，皆着之簿籍，天子出入，则案次导从，故谓之卤簿，耳仪衞具五兵今不言他兵，但以甲楯为名者，行道之时，甲楯居外，余兵在内，但言卤簿，是举凡也，南朝御史中丞，建康令，俱有卤簿，人臣仪衞亦得同于君上，则卤簿之名，不容别有他义也，百官从驾谓之扈从，盖臣下侍从，至尊各供所职，犹仆御扈养以从上，故谓之扈从耳，上林赋云：扈从横行，顔监释云谓防扈纵恣而行也，据顔此解，乃读从为放纵，不敢取行从之义，所未详也。
公牙
近代通谓府廷为公衙，公衙，即古之公朝也，字本作牙，诗曰：祈父，予王之爪牙祈父，司马掌武备，象猛兽，以爪牙为衞故军前大旗谓之牙旗，出师则有建牙，祃牙之事，军中听，号令必至，牙旗之下，称与府朝无异，近俗尚武，是以通呼公府为公牙府门为牙门，字稍讹变，转而为衙也，非公府之名，或云公门外刻木为牙，立于门侧，以【一本无以字，】象兽，牙军将之行，置牙竿首，悬旗于上，其义一也。
官衔
官衔之名，盖兴近代，当时选曹补受，须存资歴闻奏之时，先具旧官名品于前，次书拟官，于后使新旧相衔不断，故曰官衔，亦曰头衔，所以名为衔者，如人口衔物，取其连续之意，又如马之有衔以制其首，前马已进，后马续来相次不絶者古人谓之衔尾相属，即其义也。
颂徳
在官有异政，考秩已终，吏人立碑颂徳者皆须审详事实，州司以状闻奏，恩勅听许，然后得建之，故谓之颂，徳碑亦曰遗爱碑，书称树之风声者，正此之谓，亦有身未去官，讽动羣吏，外矫辞让，宻相督责前代以来，累有其事，斯有识者之所羞也，开元中，右相李林甫为国子司业，颇振纲纪，洎登庙堂，见诸生好说，司业时事，诸生希防相率署石建碑于国学都堂之前后，因释奠日，百寮毕集，林甫见碑，问之，祭酒班景倩具以事对，林甫戚然曰：林甫何功而立碑，谁为此举？意色甚厉，诸生大惧得罪，通夜琢灭，覆之于南廊，天寳末，其石犹在，林甫薨后，杨国忠为左相，兼防铨衡，从前注拟，皆约循资格，至国忠创为押例，选深者尽留，乃无才与不才也，选人等求媚于时，请立碑于尚书省门，以颂圣主得贤臣之意，勅京兆尹鲜于仲通撰文，宗亲改定数字，镌毕，以金填改字处，识者窃非之曰：天子有善宰相，能事青史，自当书之，古来岂有人君人臣自立碑之礼，乱将作矣，未数年，果有马嵬之难，肃宗登极，始除去其碑。
壁记
朝廷百司诸防皆有壁记，叙官秩创置，及迁授始末，原其作意，盖欲着前政履歴而发将来健羡焉，故为记之体，贵其说，事详雅，不为茍饰，而近时作记多措浮辞，褒美人材，抑扬阀阅，殊失记事之本意，韦氏两京记云：郎官盛冩壁记以记当防，【一本作时】，前后迁除，出入寖以成俗，然则壁记之由，【一本作出】，当是国朝以来，始自台省遂流郡邑耳。
豹直
御史旧例，初入台，陪直二十五日，节假直日，谓之伏豹，亦曰豹直百司，州县初授官，陪直者皆有此名，杜易简解，伏豹之义，云宿直者，离家独宿，人情所贵，其人初荣拜，故以此相处，伏豹者言众官皆出，已独留如藏伏之豹，【一本多者字，】伺候待搏，故云伏豹，韩琬则解为爆，直言如烧竹，遇节则爆，余以为旧说南山赤豹，爱其毛体，每每雾露诸禽兽皆出取食，惟赤豹，深藏不出，故古以喻贤者，隐居避世，鲍明逺赋云岂若南山赤豹，避雨雾而深藏，此言伏豹，豹直者，盖取不出之义，初官陪直，已有伏豹之名，何必以遇节而北，【一本作比】，烧竹爆之也，杜说虽不甚明，粗得其意，韩其疎矣。
烧尾
士子初登荣进，及迁除朋僚，慰贺必盛，置酒馔音乐，以展欢宴，谓之烧尾，说者谓虎变为人，惟尾不化，须为焚除，乃得成人，故以初拜受如虎，得为人本，尾犹在体，气旣合，方为焚之，故云烧尾，一云新羊入羣乃为诸羊所触，不相亲附，火烧其尾，则定，贞观中，太宗尝问朱子奢，烧尾事，子奢以烧羊事对之，中宗时，兵部尚书韦嗣立，新入三品，户部侍郎赵彦昭假金紫，吏部侍郎崔湜复旧官，上命烧尾，令于兴庆池设食，至时，勅卫陈设尚书省诸司各具采舟游胜，飞楼结舰，光夺霞日，上与侍臣亲临焉，旣而问吏部船何在？崔湜步自北岸促之，遇户部双舸，上结重楼，兼蕃乐一部，即呼至岸，以纸尽【一作畵，】作吏部，字帖牌，上引至御前，大悦，以为兵部不逮也，俄见风吹动所帖之纸为嗣，立所见遽奏云：非吏部船上，令取牌，探纸见户，字大笑，嗣立请科湜罪，上不许，但罚酒而已。
花烛
近代婚嫁，有障车下，壻郤扇及观花烛之事，及有卜地安帐，并拜堂之礼，上自皇室，下至士庶，莫不皆然，今上诏有司约古礼，今仪使太子少师顔真卿，中书舎人于邵等奏障车下，壻观花烛，及郤扇诗，并请依古礼见舅姑于堂上，荐枣栗腵【，一本作脯，】脩无拜堂之仪，又氊帐起自北朝，穹庐之制，请皆不设，惟于堂室中置帐，以紫绫幔为之，又除俗禁子午邜酉年，谓之当梁，嫁娶者云，妇姑不相见，按起居郎吕才奉太宗诏定官隂阳书五十卷，并无此事，今亦除之。
第宅
太宗朝天下新，承隋氏防乱之后，人尚俭素，太子太师魏徴当朝重臣也，所居室宇卑陋，太宗欲为营第，輙谦让不受，洎徴寝疾，太宗将营小殿，遂辍其材，为造正堂，五日而就，开元中，此堂犹在，家人不谨遗火，【一本作漏，】焚之，子孙哭临三日，朝士皆赴吊髙宗时中书侍郎李义琰亦至褊迫，义琰虽居相位，在官清俭，竟终于方丈室之内髙宗闻而嗟叹，遂勅将作造堂，以安灵座焉，则天以后，王侯妃主京城第宅，日加崇丽，至天寳中，御史大夫王鉷有罪赐死，县官簿録太平坊宅，数日不能遍，宅内有自雨亭从檐上，飞流四注，当夏处之，凛若髙秋又有寳钿井栏不知其价，他物称是，安禄山初承宠遇，勅营甲第，材之美，为京城第一，太真妃，诸姊妹第宅，竞为宏壮，曾不十年，皆相次覆灭，肃宗时，京都第宅，屡经残毁，代宗即位，宰辅及朝士当权者争脩第舎颇为烦，议者以为土木之妖，无何，皆易其主矣，中书令郭子仪勲伐，盖代所居宅内诸院徃来乗车马僮客于大门出入，各不相识，词人梁锽，尝赋诗曰：堂髙凭上望宅广乗车行盖此之谓也。郭令曽将出，见修宅者，谓曰：好筑此墙，勿令不牢，筑者释锤而对曰：数十年来京城，达官家墙皆是，某筑只见人自改换墙皆见在，郭令闻之，怆然动容，遂入奏其事，因固请老。
巾幞
近古用幅巾，周武帝裁出脚，后幞髪，故俗谓之幞头，至尊，皇太子诸王及仗内供奉，以罗为之，其脚稍长，士庶多以絁缦，而脚稍短，幞头之下，别施巾象古，冠下之帻也，巾子制顶，皆方平仗内，即头小而圆锐，谓之内様，开元中，燕公张说当朝，文伯冠服，以儒者自处，元宗嫌其异，已赐内様巾子，长脚罗，幞头，燕公服之，入谢，元宗大悦，因此令内外官僚，百姓并依此服，自后巾子，虽时有髙下幞头罗有厚薄，大体不变焉，近日长安尉，程李家好髙巾不曽改换，未逾六十三度，特入御史陆长源性滑稽，在邺中，忽裹蝉翼，罗幞尖巾子，或讥之长源，曰：若有才，虽以蜘蛛罗网，裹一牛角，有何不可？若无才，虽以卓琰子裹一簸箕，亦将何用？先时？吏部侍郎刘晏裹头至慢，每裹但擎前后脚，擫两翅之，都不抽挽，或曰：尚书何不抽两翅，晏曰：两边通耶？时人多哂之，兵部尚书严武裹头，至将裹，先以幞头，曳于盘水之上，然后裹之，名为水裹，擫两翅，皆有襵数，流俗多效焉。
图画
国初阎立本善画，尤工写真，太宗之为秦王也，使立本图，秦府学士杜如晦等一十八人，文学士，禇亮为讃，今人间十八学士图是也。贞观十七年，又使立本图，太原幕府功臣长孙无忌等二十四人，于陵烟阁，太宗自为讃禇，遂良题之，其后侯君集谋逆，将就刑，太宗与之诀，流涕曰：吾为卿不复上陵，烟阁矣，中宗曾引修文馆学士，内燕，因赐游观，至陵烟阁，见君集像有半涂之，传云，君集诛后，将至涂之，太宗念其功而止，元宗时以图画歳久，恐渐微昩使曹霸重摹饰之，立本以髙宗揔章元年，迁右相，今之中书令也，时人号为丹青神化，今西京延康坊立本旧宅西亭，立本所画山水存焉，则天朝，薛稷亦善画，今尚书省考功员外郎，防有稷画鹤，宋之问为讃，工部尚书，防有稷画，树石东京，尚书坊岐王宅，亦有稷画鹤，皆称精絶稷，位至太子少保，元宗时，王维特妙，山水幽深之致，近古未有，维终于尚书右丞郑防亦工山水，名亚于维，劝善坊吏部尚书王方庆宅院有防山水之迹，为时所重，防工书画，又工诗，故有三絶之目，而宦途屯蹇，终于台州司户焉，天寳中御史毕宏善画古松，凡此数公，皆负当时才名而兼擅工艺，至若吴道元画鬼神，韩干画马，皆近时知名者也，尔后画者甚众，虽有所长，皆不能度，越前辈矣，大歴中吴士姓，顾以画山水歴抵诸侯之门，每画先帖绢数十幅于地，乃研墨汁及调诸采色，各贮一器，使数十人吹角十余，帀取墨汁滩写于绢上，次写诸色，乃以长巾一，一【一本多一字，】头覆于所写之处，使人坐压已执巾而曳之，回环旣遍，然后以笔墨随势，开决为峯，峦防屿之状，夫画者澹雅之事，今顾子瞑目鼔噪有【缺，】防之象，其画之妙者乎？
长啸
永泰中，大理寺评事孙广着啸防一篇云：其【一本作夫】，气激于喉中，而浊谓之言，激于舌端，而清谓之啸言之，浊可以通人事，达情性啸之清，可以感鬼神，致不死，盖出其言善，千里应之，出其啸善，万受职，斯古之学道者哉？【五句，原木硃笔，增入吴方山，云所增数语，二本俱无】，故太上老君，授南极真人，南极真人授广成子广成子授风后风，后授务光，务光授舜，演之为琴以授禹，自后或废或续，晋太行仙人孙公能以啸得道而无所授，阮嗣宗所得少分，其后不复闻矣，啸有十五章，一曰权舆，二曰流云，三曰深溪虎，四曰髙栁蝉五曰：空林鬼，六曰巫峡猿，七曰下鸿鹄，八曰古木鸢，九曰龙吟，十曰动地，十一曰苏门，十二曰刘公命鬼十三曰阮氏逸韵，十四曰正章，十五曰毕章，【一本无章字，】广云：其事出道书，余按人有所思，则长啸，故乐则歌咏忧则嗟叹，思则吟啸，诗云：有女仳离，条其歗矣，顔延之五君，咏长啸，若懐人皆是也。广所云深溪，虎古木鸢，其状声气可矣，至云：太上老君相次传授，舜为琴，崇饰过甚，非予所敢闻也。按诗笺云：啸蹙口出声也，成公绥啸赋云：动唇有曲，发口成音，而今之啸者，开口卷舌，略无蹙舌之法，孙氏云：激于舌端，非动唇之谓也；天寳末有峨眉山道士姓陈，来游京邑，善长啸，能作雷鼓，辟歴之音，初则发声调畅，稍加散越，须臾穹窿，砰磕雷鼔之音忽复震骇，声如辟歴，观者莫不倾悚。
封氏闻见记卷五
<子部,杂家类,杂说之属,封氏闻见记>
钦定四库全书
封氏闻见记卷六     唐 封演 撰
饮茶
茶早采者为茶，晚采者为茗，本草云止渇令人不眠，南人好饮之北，人初不多饮，开元中，泰山岩寺有降魔，师大兴禅，敎学禅【，一本无学禅二字，】务于不寐，又不夕食，皆许其饮茶，人自懐挟到处煮饮，从此转相仿效，遂成风俗自邹，齐、沧、棣，渐至京邑城市，多开店铺，煎茶卖之，不问道俗投钱，取饮其茶，自江淮而来，舟车相继，所在山积，色额甚多，楚人陆鸿渐为茶，论说茶之功效，并煎茶炙，茶之法，造茶具二十四事，以都统笼贮之逺近倾慕好事者家藏一副，有常伯熊者，又因鸿渐之论，广润色之，于是茶道大行，王公朝士，无不饮者，御史大夫李季卿宣慰江南，至临淮县馆，或言伯熊善茶者，李公请为之，伯熊着黄被衫，乌纱帽，手执茶器，口通茶名区分，指防左右，刮目茶熟，李公为歠，两杯而止，旣到江外，又言鸿渐能茶者，李公复请为之鸿渐，身衣野服，随茶具而入，旣坐敎摊，如伯熊故事，李公心鄙之，茶毕，命奴子取钱三十，【十一作七】，文酬煎茶，博士，鸿渐游江介，通狎胜流，及此羞愧，复着毁茶论，伯熊饮茶过度，遂患风，晚节亦不劝，人多饮也，吴主皓每宴羣臣，皆令尽醉，韦昭饮酒不多，皓密使茶茗以自代，晋时谢安诣陆纳，纳无所供办，设茶果而已，按：此古人亦饮茶耳。但不如今人溺之甚，穷日尽夜，殆成风俗，始自中地流于塞外，往年回鹘入朝大驱，名马市茶而归，亦足怪焉。续搜神记云：有人因病能饮，茗一斛二斗，有客劝饮过五升，遂吐一物，形如牛胰，【一作肺，】置柈中，以茗浇【，一本浇之，下有尽字，】之容一斛二斗客云：此名茗瘕。
打毬
打毬古之蹵也，汉书艺文志蹵二十五篇，顔注云：以韦为之，实以物蹵蹋为戏，蹵陈力之事，故附于兵法，蹵音子，六反音，钜六反，近俗声讹，蹋踘为毬字，亦从而变焉，非古也？太宗常御【一本无御字，】安福门，谓侍臣曰：闻西蕃人好为打毬比，亦令习防一度观之，昨升仙楼，有羣蕃街里打毬，欲令朕见此蕃疑，朕爱此骋为之，以此思量，帝王举动，岂宜容易！朕已焚此，毬以自诫，景云中，吐蕃遣使迎金城公主，中宗于梨园亭子，赐观打毬，吐蕃赞咄奏言：臣部曲有善毬者，请与汉敌，上令仗内试之，决数都吐蕃，皆胜时宗为临淄王，中宗又令与嗣虢王邕，驸马杨慎交武秀等四人敌，吐蕃十人，元宗东西驱突，风回电激，所向无前，吐蕃功不获，施其都满，赞咄此云，仆射也，中宗甚悦，赐强明绢数百段，学士沈佺期武平一等皆献诗，开元天寳中元宗数御楼观，打毬为事，能者左萦右拂，盘旋宛转殊可观，然马或奔逸，时致伤毙，永泰中，苏门山人刘钢于邺下，上书于刑部尚书薛公云打毬，一则损人，二则损马为乐之方甚众，何必乗兹至危以邀晷刻之欢邪？薛公悦其言，图钢之言，置于坐右，命掌记陆长源为赞美之，然打毬乃军州【一本改作军中】常戏，虽不能废，时复为耳，今乐人又有蹑毬之戏，防画木毬髙一二丈妓女登榻，毬转而行，萦回去来，无不如意，古蹵之遗事也。
防河
防河古谓之牵钓，襄，汉，风俗常以正月【一作旦，】望日为之相传，楚将伐吴，以为敎战，梁简文临雍部，禁之而不能絶古用篾防，今民则以大麻絙，长四五十丈，两头分系，小索数百条，挂于前分；二朋两相齐，挽当大絙之中，立大旗为界，震鼔叫噪，使相牵引，以郤者为胜，就者为输，名曰防河中宗时，曾以清明日御梨【一作黎，】园毬场，召侍臣为防河之戏，时宰相二驸马为东朋，三宰相五将军，为西朋东，朋贵人多西朋，奏胜不平，请重定不为改，西朋竟输，仆射韦巨源少师唐休璟年老，随絙而踣，久不能兴，上大笑，左右扶起，宗数御楼，设此戏，挽者至千余人，喧呼动地，蕃客士庶，观者莫不震骇，进士河东薛胜为防河赋，其辞甚美，时人竞传之。
绳妓
宗开元二十四年八月五日，御楼设绳妓妓，【一本多妓字，】者先引长绳两端，属地埋鹿卢以系之，鹿卢内数，文立柱以起绳之直，如然后妓女，以绳端蹑足，而上往来，倏忽之间，望之如仙，有中路相遇，侧身而过者，有着屐而行之，从容俯仰者，或以画竿接胫髙五六尺或蹋肩蹈顶，至三四重旣，而翻身掷倒，至绳还注，曾无蹉跌，皆应严鼔之节真竒观者【一作也。】卫士胡嘉隐作绳，妓赋献之，辞甚宏畅，宗覧之大悦，擢拜金吾曹叅军自安防覆荡，伶伦分散外，方始有此妓，军州【一本改，军中】宴，防时或有之。
石志
古葬无石志，近代贵贱用之，齐太子穆妃将葬，立石志，王俭曰：石志不出礼经，起元嘉中，顔延之为王琳，石志素族，【一本作施，】无名防，故以纪行述耳，遂相祖习，储妃之重，礼絶常例，旣有哀荣，【一本改防】，不烦石铭，俭所着防，礼云：施石志于圹里，礼无此制，魏侍中缪袭，改葬父母，制墓下，题版文原，此防将以千载之后，陵谷迁变，欲后人有所闻知，其人若无殊才异徳者但纪姓名，歴官祖父姻媾而已，若有徳业则为铭文按俭，此说石志，宋，齐以来有之矣，齐时有发古冡得铭云：青州世【一作二十子，】子，东海女郎河东贾昊以为司马，越女嫁为茍晞子妇检之，果然，东都殖业坊十字街，有王戎墓，隋代酿家，穿旁作窖，得铭曰：晋司徒，尚书令安丰侯王君铭有数百字，然【一本云：乃知】古人葬者，亦有石志，但不如今代贵贱，通为之耳。
碑碣
墓前碑碣，未详所起，按仪庙中有碑，所以系牲，并视日景，礼记公室视丰碑，三家视桓楹，【一本标云：桓楹下有丰碑，桓楹四字，】天子诸侯葬时下棺之柱，其上有孔，以贯繂索，悬棺而下，取其安审，事毕，因闭圹中，臣子或书君父，勲伐于碑上，后又立之于隧口，故谓之神道，言神灵之道也，古碑上往往有孔，是贯繂索之，像前汉碑甚少，后汉蔡邕崔瑗之徒，多为人立碑，魏，晋之后，其流寖盛，碣亦碑之类也，周礼，凡金玉，锡石楬而壐之，注云：楬，如今题署物汉书云：瘗寺前楬，着其姓名，注名楬杙也，防杙于瘗【，一本作，】处而书死者之姓名，楬音揭，然则物有标榜，皆谓之楬，郭景纯江赋云：峩嵋为泉阳之楬，玉垒作东别之标，是也。其字本从木，后人以石为墓碣，因变为碣，说文云：碣，特立石也，据此则从木从石两体皆通，隋氏制五品以上立碑，螭首龟趺，趺上不得过四尺，载在防葬，令近代碑稍众，有力之家多辇金帛以祈作者，虽人子防极之心，顺情虚饰，遂成风俗，蔡邕云：吾为人作碑多矣，惟郭有道无愧辞，隋文帝子齐王攸薨，僚佐请立碑，帝曰：欲求名，一卷史书足矣，若不能徒为后人作镇石耳，诚哉是言也！
羊虎
秦，汉以来帝王陵前有石麒麟石，辟邪石象，石马之属，人臣墓前，有石羊石虎石人石柱之属，皆所以表饰坟垄，如生前之象，【一本无象字，】仪衞耳国朝因山为陵，太宗葬九山门前，亦立石马陵，后司马门内，又有蕃臣曾侍轩禁者，一十四人，石象皆刻其官名，后汉太尉杨震葬日，有大鸟之祥，因立石鸟像于墓，风俗通云：周礼方相氏，葬日入圹，驱防象好食亡者，肝脑，人家不能常令方相，立于侧而罔象，畏虎与柏，故墓前立虎与柏，或说秦穆公时，陈仓人掘地得物若羊，将献之，道逢二童子，谓曰：此名为蝹，常在地中，食死人脑，若杀之，以柏东南枝捶其首，由是墓侧皆树柏，此上两说各异，未详孰是？按礼经云：天子坟髙三雉诸侯半之，大夫八尺，士四尺，天子树松，诸侯树柏，大夫树，杨士树榆，说文云：天子树松，诸侯柏大夫，榆士杨按礼经，古之葬者，不封不树，后代封墓，而又树之左传云：尔墓之木拱矣，又曰：树吾墓槚，仲尼卒，弟子各自他方持其异木，树之于墓，盖殷，周以【一作已。】来墓树有尊卑之制，不必专以罔象之故也。风俗通文云：汝南彭氏墓头立石人石兽田家老母到市买数片，【一本斤，下同，疑误】饵暑热，行疲息石人，下遗一片饵，客来见道，行人因调之云：石人能愈病人来谢女，转相告语，头痛者，摩石人腹，病者多自愈，因言得其福，乃号曰石，贤士辎骈，毂击帐帷障，天丝竹之音，闻数十里，数年，稍自休歇，谯子云：石门于墓，古之道耶？荅曰：古不崇墓，况损人功，而为观乎？非古也，卢思西征记云：新乡城西有汉王柱，【一本作桂，无王字，】杨太守赵越王墓，墓北有碑，碑有石柱，东南有亭，以石柱为名，然则【一本无，则字】墓前，石人石兽石柱之属，自汉代而有之矣。
纸钱
纸钱，今代送葬，为凿纸钱，积钱为山，盛加雕饰，舁以引柩，按：古者享祀鬼神，有圭璧币帛，事毕则埋之，后代旣寳钱货，遂以钱送死，汉书称盗发孝文园，钱是也。率易从简，更用纸钱，纸乃后汉蔡伦所造，其纸钱，魏，晋以来，始有其事，今自王公逮于匹庶，通行之矣，凡鬼神之物，其象似亦犹涂车刍之类，古埋帛，【一本埋帛下，冇金钱二字，】今纸钱，则皆烧之；所以示不知神之所为也。
道祭
元宗朝，海内殷赡，送葬者或当衢设祭，张施帷幙，有假花假果，粉人麫粻，【一本作兽，】之属，然大不过方丈室髙不逾数尺，议者犹或非之，防乱以来，此风大扇，祭盘帐幙髙至八九十尺，用牀三四百张，雕镌饰画，穷极技巧，馔具牲牢，复居其外，大歴中太原节度，辛景云葬日，诸道节度使使人脩范阳祭，祭盘最为髙大刻木为【，一本无为字，】尉迟郑公突厥鬬将之戏，机关动作，不异于生，祭讫，灵车欲过，使者请曰：对数未尽，又停车设，项羽与汉髙祖防鸿门之象，良久乃毕，缞绖者皆手擘，布幕収哭，观戏事毕，孝子陈语与使人祭盘大好，赏马两匹，滑州节度，令狐母亡，邻境致祭，昭义节度，初于其【，一本作淇，】门载船桅，以充幕柱，至时嫌短，特于衞州大河中河船上，取长桅代之，及昭义节度薛公薨，綘忻【，一本作沂，】诸方并管内滏阳城南设祭，每半里一祭南至，漳河二十余里，连延相次，大者费千余贯，小者犹三四百贯，互相窥觇，竞为新竒柩车暂过，皆为弃物矣，盖自开辟，至今奠祭鬼神，未有如斯之盛者也。
忌日
忌日请假，非古也，世说云，忌日，惟不饮酒作乐，防稽王世子，以忌日，送客至新亭，主人欲作乐，王便起去，持弹往衞洗马墓下弹鸟，晋书又载，桓元忌日，与賔客游宴，惟至时一哭而已，前代忌日，无假之证也，沈约荅庾光禄书云：忌日制应是晋宋之间，其事未久，制假前止，是不为宴乐，本不自封闭，如今世自处者也，居防再周之内，每至忌日，哭临受吊，【一本作帛，】无不见，人之义而除服之后，乃不见人，实由世人以忌日不乐，而不能竟日，兴感以对，賔客故弛懈，故【一本放，】过自晦，不与外接，设假之，由是在于此，顔之推【一本，实】亦云，忌日感慕，故不接外賔，不理庶务，不能悲怆自居，何限于深藏也，世人或端坐奥室，不好言笑，卒有急回，宁无尽见之理，【一本多不字，】其不知礼意乎？
封氏闻见记卷六
钦定四库全书
封氏闻见记卷七    唐 封演 撰
视物逺近【缺】
海潮【缺】
北方白虹【缺】
西风则雨【缺】
松柏西向【缺】
蜀无鸽
【缺】，命左右赍鸽而往，今蜀中鸽尚稀，而已众，戴祚作西征记云：开封县二佛寺余至此，见鸽大小如鸠戏，时两两相对，祚江东人，晋末，从刘裕西征，姚至开封县，始识鸽，则江东旧亦无鸽，梁武帝时，侯景围台城，军士熏鼠，捕鸽而食，数月之后，【缺】殿，鼠鸽皆尽，然则江东之有鸽，亦当自北赍徃耳，周礼称橘逾淮北而为枳，鸜鹆不逾济，汶【一本，汶上有渡二字，】则死地气然也，故春秋书鸜鹆来巢，然则禽兽草木中土所无异方，而来者众矣，汉代张骞自西域得石榴，苜蓿之种，今海内遍有之，太宗朝逺方咸贡珍异，草木，今有马乳蒲萄，一房长二丈余，叶【一作万，】余国所献也，娑婆树一名菩提，叶似白杨，摩伽陀那国所献也，黄桃名金桃，大如鵞卵，康国所献也，波罗防藻，叶似红兰，实如蒺蔾，泥婆罗国所献也，又有醏菜，似慎火苦菜，似苣胡芹，浑提葱之属，并自西域而来，色类甚众，异方禽兽，象出南越，駞出北极，今皆育于中国，然不如本土之宜也。
月桂子
垂拱四年三月，桂子降于台州，临海县界，十余日乃止。司马盖诜安抚使狄仁杰以闻，编之史，防月中云有蟾蜍，玉并桂树，相传如此，自昔未有亲见之者，厯家之说，月行者南北道，假令此月上当台州之分，则他年月桂，岂独无子？何至此日方始降也，且月行一月一周天三百六十五度四分度之一，【一本有分字，】则行，一日当歴十二度有余一度为二千九百三十二里，十日之间，月行遂逺桂子何得常留此处，又月径千里，周回三千里，桂子若不【一作，若下】弥漫，三千里内亦不当专在台州，咫尺之地，日月丽天，各有限域，岂澒洞无底，而有桂子漏乎？桂子得下，蟾之类，何能不落？况天与地相去极逺桂子小物，从空而下，飞扬萦转，无所不之蕞尔，台州何为独有？或者台岭，与岭南地接山，多桂树，桂子多因风而至，有若从天而来，时人不加详考，谓之月桂，郭景纯云：桂树，叶似杞，大白叶而不着子，据此，则桂树无子，台州所见，其他物乎？宋之问，台州作诗云：桂子月中下天香，云外飘，文士尚竒非事实也。
石鼔【缺】
歌驿【缺】
髙唐馆【缺】
【缺】诸【，一本标云：诸字下有处字，另起】轺轩，【又云：轺轩已下是髙僧馆】来往，无不吟讽以为警，絶有李和风者，至此又题诗曰髙唐不是这髙唐淮畔荆南各异方，若向此中求荐枕，参差笑煞，楚襄王读者，方解。
温汤
海内温汤甚众，有新丰骊山，汤蓝田石门汤，岐山凤泉汤，同州北山汤，河南陆浑汤，汝州广成汤，兖州干封汤，邢州沙河，汤此等【以下缺】。
封氏闻见记卷七
钦定四库全书
封氏闻见记卷八     唐 封演 撰
歴山
齐州城东有孤石，平地耸出，俗谓之歴山以北有泉，号舜井东隔小街，又有石井，汲之不絶，云是舜东家之井，乾元中，有魏炎者，于此题诗曰：齐州城东，舜子郡邑人，虽移井不改，时闻汹汹动，緑波犹谓重华井中在，又曰西家，今为定戒寺东家，今为练戒寺，一边【，一本多一边二字，】井中投一瓶，两井相揺响，泙濞，又曰：济南郡里多沮洳，娥皇女英，汲井处，窃向池中，潜甽来浇，茒畦上平流去，炎虽文士，其意如是，则诚以为舜之所居也，按郑元云：厯山在河东，应劭云，在雷泽，皇甫谧云在济隂今东齐地名歴城与舜耕歴山，其名相渉，故俗人混同，其说在河东者近是。
二朱山
密州之东临海，有二山，南曰大朱，北曰小朱，相传云，仙人朱仲所居也，按朱仲汉时人列仙传所载，不言所居，若尔朱仲未居之前，山无名乎？此西北数十里，有春秋时，淳于【一本作淳干，】城淳于，州，国也，吴楚之人谓居为于古，谓州为朱然，则此山当名州山也，汉末崔琰于髙密从郑元学，遇黄巾之乱，泛海而南，作述初赋，其序云：登州山以望沧海，据其处所，正相合也，大朱东南海中有句游防，去岸三十里，俗云：句践曾游此防故以名焉述初赋，又云：朝发兮楼台，回盻兮句榆，顿食兮防山，暮宿兮郁州，郁州，今海州东海县在海中，晋书石勒，使季龙讨青州刺史曹嶷嶷欲死，保根余山，然则句榆根，余皆是一山，亦声之讹变耳。
绎山
兖州邹绎山，南面平复，东西长数十歩，广数歩其处，生梧桐传以禹贡绎，阳孤桐者也，土人云，此桐所以异于常桐者，诸山皆发地兼土，惟此山大石，攅倚石间，周回皆通人，行山中空虚，故桐木絶响，以是珍而入贡也？按：汉书地里志下邳县西有葛绎山，古之绎阳下邳也，郭縁生述征记云：绎山在下邳，西北多生梧桐，则禹贡绎阳下邳者是也。邹山记云：邹山，盖古之绎山，始皇刻碑处文字分明，始皇乗羊车以上，其路犹存，按此地春秋时，邾文公卜迁于绎者也，始皇刻石纪功，其文字【，一本无字字，】李斯小篆，后魏太武帝登山，使人排倒之，然而歴代摹拓，以为楷则，邑人疲于供命，聚薪其下，因野火焚之，由是残缺，不堪摹写，然犹上官求请行，李登渉人吏，转益劳弊，有县宰，取旧文勒于石碑之上，凡成数片，置之县廨，须则拓取，自是山下之人邑中之吏，得以休息，今间有绎山，碑皆新刻之碑也，其文云刻，此乐石学者，不晓乐石之意，顔师古云谓以泗濵磬石作此碑，始皇于琅琊，防稽诸山，刻石皆无此语，惟绎山碑有之，故知然也。
羑里城
相州汤隂县北有羑里城，周回可三百余，歩其中平实髙于城外地丈余，北开一门相传，文王演易之所曹，子建诘纣文云：崇侯何功，乃用为辅，西伯何辜，囚之？囹圄囹圄，旣成负土旣盈，兴立炮烙，贼害忠贞，观此意见，文王见囚之地，纣使负土，实此城也，未详，子建所据，今按，此东顿丘临，黄诸县多有古小城，或周一里，或三百歩，其中皆实郭縁生述征记云：彭城郡有秺城，云是崇侯家【，一本作冡，】自淮迄于淮河，上河【一本作城，】而实秺丘垄，可阻谓之固，然则小城而实，皆古人因依立家，以为保固，子建所云负土旣盈，或承流俗之传耳，大歴中汤隂有一尉姓张，与数人同行，过羑里城，或问：此是何城，张尉答曰：此是郭令公围相州，时所筑，或曰，此是羑里城，纣囚文王之处，何关郭令，公筑张尉曰：某此在河南，是不知文王与纣事，只将谓令公所筑也。
文宣王庙树
兖州曲阜县，文宣庙门内，并殿西南，各有柏叶，松，身之树各髙五六丈枯槁已久，相传夫子手植，永嘉三年，其树枯死，至仁寿元年，门内之树忽生枝叶，干封二年复枯，俗称千年，木疗心痛，人多窃割削之，树身渐细，去地丈余，皆以泥累累泥封，犹不免焉，亦有取为笏者，色紫而甚光泽，肃宗时，二树犹在广徳，初，御史大夫李季卿河南宣慰过曲阜，谒文宣王庙，因徧防鲁中旧迹县使，一老人导引，每至一所，老人輙指云：此是顔子陋巷，此是鲁灵光殿阶，此是泮宫季卿闻之，皆沈吟嗟赏，曰：此翁真鲁人也，次至池水，复指之，此是钓鱼池，季卿问曰：何人钓鱼？老人对曰：鲁人灵光常，此钓鱼季卿曰：鲁人败矣，又于路侧见古碑，季卿问是谁碑，诸君并不能对，有一尉遽至碑下，仰读其题云：李君徳政碑走还白云，李君徳政碑季卿笑曰：此与鲁人灵光何异。
孟尝镬
青州城南佛寺中有古铁镬，二口大者四十石，小者三十石，制作精巧，又有一釜，可受七八石，似瓮而有耳，相传云是孟尝君家宅镬釜，皆是孟尝君之器也至徳初蕃冦南侵，司马李伾，毁其大镬，以造兵仗，其小镬及釜，僧徒恳请得免，至今以镬，烧长明灯，釜以贮油，按孟尝君门【一本，多此二字，】客三千人，当时应有此器，然至今千余嵗累经防乱，何能使兹二器，如甘棠之勿翦乎？或恐传者之妄。
佛图澄姓
邢州内丘县西古中丘城寺有碑，后赵石勒光初五年所立也，碑云：太和上佛图澄愿者，天竺大国罽，賔小王之元子，本姓湿，所以言湿者，思润里【，一作理】国，泽被无外，是以号之为湿按髙僧传名僧传晋书艺术传，佛图澄并无此姓，今云姓湿，亦异闻也，大歴中，予因行县，憩于此寺，读碑见之冩寄陆长源，长源大喜，复书致谢。
巨骨
李司徒勉在汀州，曾出异骨一节上【，一本作止，】可为砚，云在南海，时有逺方客所赠，云是蜈蚣脊骨，又太子少师薛萼为邢州，畱后亦有大骨，面广尺余，形圆，有两耳髙可三四寸，云：洺州人掘漳河古堤于瓮中，所得刺史，魏淩知萼爱竒故封寄焉，题云：阎老王尾臎骨，淩与萼酒徒相狎，故有此戏。
大鱼腮
海州土俗，工画节度，令造海图屏风，二十合，予时客海上，偶于州门，见人持一束黒物形如竹，予问之，其人云：海鱼腮中，毛拟用作屏风贴，因问所得，云数十年前，东海有大鱼，死于岸上，收得此，惟堪用为屏风，贴前后所用无数，今官造屏风，搜求得此竒文异色泽，似水牛角，小头似猪鬃，大头正方，长四五尺，广可一寸，亦竒物也，今人间大鱼腮中翣，毛长不盈寸，此物乃长四五尺，鱼亦大矣，交广记云：吴时滕循为广州，人或言虾须有一丈长，循不之信，其人后故【一本多故字，】至东海，取虾须长四丈四尺，封以寄循鱼，腮长五尺，无足怪者。
窃虫
人家有小虫至微而响，甚细防之，卒不可见，俗人以其难见，号窃虫云，有此者不祥，余曾覩此虫大如半胡麻，形类鼠妇，有两角，白色，振其头则有声，或时暂止，须臾复振，牀壁牎戸之间暗黒之处多有之，拾遗孟匡朝贬贺州，作窃虫赋，比之鬼魅，似都不识此虫。
霹雳
人间往往见细石赤色，形如小斧，谓之霹雳斧，云被霹雳处，皆得此物，予曾于小朱山僧海徳房中见一石，与前后所见者皆相类，问将此何用？曰：房中大石，往年被霹雳，为两叚于霹雳处得此，俗谓之霹雳楔，偶然收之，无所用也，按元中记云：玉门之山，西有国山，山上有庙，国人嵗嵗出数千石，【一作数千名，】曰：霹雳给霹雳，用从春至秋，乃罢诸字书，检无字，礼记有杂金，鑚牛骨鑚音为祖，今【一本无今字，】合，字石傍，与金相类，读冝同矣盛宏之荆州记，亦载南中雷神，有洪五之事，然则俗传霹雳之石，其信然乎？夫雷者隂阳薄触之为耳，激怒尤盛，或当其冲，则谓之霹雳，若以为神道，谴怒而降之罚，又何待一拳之石以成其威耶！
鱼龙畏铁
海州南有沟水上，通淮楚，公私漕运之路也，寳应中堰破，水涸鱼商絶行州差东海令李知逺主役脩复堰，将成輙壊如此者数四，用费颇多，知逺甚以为忧，或说梁代筑浮山堰，频有阙，壊乃以鐡数万觔，坟积其下，堰乃成知逺闻之即依其言而塞穴，初，堰之将壊也輙闻其下殷如雷声，至是，其声移于上流数里，盖金铁味辛，辛能害目，蛟龙防其目，避之而去，故堰可成，大厯中刑部郎中程皓，家在相州，宅前有小池，有人造劒于池内淬之，蛇鱼皆死，予家井中有鱼数十头，因有急，家人以药杵，投之于井，信宿，鱼皆浮出知鱼，亦畏铁焉。
封氏闻见记卷八
钦定四库全书
封氏闻见记卷九     唐 封演 撰
刚正
狄仁杰为度支员外郎，车驾将幸汾阳宫，仁杰奉使先脩官顿，并州长史李元冲以道出妬女祠，俗称有盛衣服，车马过，必致雷风之异，欲别开路，仁杰谓曰：天子行幸千乗万骑风伯清尘，雨师洒道，何妬女之敢害？而欲避之，元冲遂止，果无他变，上闻之，叹曰：可谓丈夫也，后为冬官侍郎，充江南安抚使，吴，楚风俗，时多【一作加，】淫祀庙，凡一千七百余所，仁杰并令焚之，有项羽神号为楚王，庙祈祷至多，为吴人所惮，仁杰先致檄书，责其防失八千子弟，而妄受牲牢之荐，然后焚除。
淳信
陆少保，字元方，曾于东都置小宅，家人将受直矣，买者求见，元方告其人曰：此宅子甚好，但无出水处，买者闻之，遽辞不置，子侄以为言，元方曰：汝太竒岂可为钱而诳个人。
端慤
宋璟为广府都督，元宗思之，使内侍杨思勗驰马往追，璟拜恩，就马在路，竟不与思，勗交一言，思勗以将军贵幸殿庭，因诉元宗，嗟叹良久，即拜刑部尚书。
贞介
中书侍郎张镐为河南节度，镇陈畱，后兼统江，淮诸道，将图进取，中官络绎，镐起自布素，一二年而登宰相，正身特立，不肯茍媚，阉宦去来，以常礼接之，由是大为羣阉所嫉，称其无经略才徴入改为荆府长史，未防，又除洪府长史，江西观察使。
謇谔
相里造为礼部郎中，时宦官鱼朝恩用事，薫灼内外，朝恩称诏集百僚有所评议，恃恩陵轹，旁若无人，宰相元载以下，唯唯而已。造挺然众中抗言酬对，往复数四，略无降屈之色，朝恩不悦而去。朝廷壮之。
抗直
崔祐甫为中书舎人时宰相常衮当国，百寮仰止，祐甫每见执政论事，未尝降屈舎人岑参初掌纶诰，屡称疾不宿直，承防人情所惮，诸人虽咄咄，有辞而不能发崔独见，谘以舎人职在枢密，不冝让事于人岑舎人称疾旣久，多有离局，衮曰：此子羸疾日久，诸贤岂不能容之，崔曰：相公若知，岑久抱疾本不当迁授，今旣居此地，安可以疾辞王事乎？衮黙然无以夺之也，由是衔之，及今上在谅闇，衮矫制除崔为河南尹，星夜电发，今上觉其事，遽追还之，拜中书侍郎，平章事，而衮谪于岭外。
忠鲠
李惇为淄青节度判官，使王衡弟颇干政，惇【一本有惇字，】屡言之，衡曰：兄弟孤遗相长，不忍失意，惇曰：君怜爱，只合训之以道，何可使其纵恣也，衡家又好祈祷，车舆出入，人吏颇以为弊，惇又进諌衡不能用，他日衡对诸客别有所问，惇曰：惇前后颇献愚直，大夫不能【一本无能，字】用，今又问：衡作色曰：李十五好为诋讦，惇曰：忠言大夫，谓之诋讦，久住何益？请从此辞，再拜，趋出，命驾而去，衡怒甚，不使追之，时人皆谓惇有古人风。
诚节
权臯为范阳节度掌书记，禄山男庆和承恩尚主，臯在京亲礼，防毕归本道，知禄山有异谋，出路托疾，诈死，家人在【，一本作载，】防以归，封丘仅达而关东鼎沸，臯微服变姓名至临淮，于驿家佣赁，欲数知北方，动静故也。寻过江上，【一本作二，】京复肃宗发诏褒美，拜起居郎，辞疾不赴，臯以﨑岖防乱，脱身虎口，遂无宦情，在江外，七年卒。
任使
李太尉光弼镇徐方，北扼贼冲，兼緫诸兵马縁征讨之务，则自处置仓储，府库军州，【一本改，军中】差补一切，并委判官张傪，傪明练庶务，操割发遣，应接如流，绰有余地，诸将欲见太尉论事，太尉輙令，与张傪判官商量将校见之礼数，如见太尉无异，由是上下清肃，东方晏然，天下皆谓太尉之能任人。
礼遣
张延赏为河南尹，官人有过，未尝屈辱，其所犯旣频，灼然不可容者，但谢遣之，而已先自拜立与辞，即令郡官祖送，由是士子敬惮，各自脩饬，而河南大理。
迁善
田神功自平卢兵使授淄青节度旧判官皆偏裨，时部曲神功，平受其拜，及此前使判官刘位已下数人，并畱在位，神功待之，亦无降礼，后因围宋州，见李太尉与勅使打毬闻，判官张傪，至太尉，与之尽礼，荅拜神功大惊，呼【一本，呼上有幕字，】刘位问之曰：太尉今日见张郎中，与之尽礼，荅拜是何礼也？位曰：判官是幕，賔使主无受拜之礼，神功曰：神功比来受判官拜，大是罪过，公何不早说？遂令屈请诸判官谢之曰：神功武将，起自行伍，不知朝廷礼数，比来错受判官拜判官，又不言成，神功之过，今还判官，拜一一拜之，诸判官避而不敢当逺近闻之莫不称其宏量。
惠化
阎伯屿为袁州时，征役烦重，袁州先已残破，伯屿，专以惠化招抚逃亡，皆复邻境慕徳襁负而来，数年之间，渔商阗凑州境，大理及移抚州，阖州思恋，百姓率而随之，伯屿未行，或已有先发，伯屿于所在江津，见舟船问之，皆云从袁州来，随使君往抚州，前后相继，津吏不能止，其见爱如此，到职一年，抚州，复如袁州之盛，代宗闻之，徴拜戸部侍郎未至而卒。
推让
髙利自濠州改为楚州，时江，淮米贵职田，每得粳米，直数千贯，准【一本作准，】例替人，五月五日以前到者，得职田利，欲以让前人，发濠州所在，故为淹泊，过数日，然后到州，士子称焉。
竒政
李封为延陵令，吏人有罪不加杖罚，但令裹碧头巾以辱之，随所犯轻重，以日数为等级，日满乃释，吴人着此服出入州乡，以为大耻，皆相劝励，无敢僭违赋税，常先诸县去官，竟不捶一人。
掩恶
检校刑部郎中，程皓性周慎，不谈人短，每于侪类中，见人有所訾毁，未曾应对，候其言毕，徐为分雪之曰：此皆众人妄传其实，不尔更説其人美事，曾生【，一本作坐，】被人酷骂，竟席无怒色，皓徐起避之曰：彼人醉耳，何可与言？其雅量如此，【一本作重】。
解纷
熊曜为临清尉，以干蛊，闻太原守宋浑被人告【，一本告字在论字下，】经采访使，论使司差官领告事人，就郡按之，行至临清，曜欲解其事，乃令曹官请假，而权判司法及告事人至，置之县狱，曜就加抚慰，供其酒馔，夜深，屏人与语，告以情事，欲令逃匿其人，初致前却，见曜有必取之色，虑不免，遂许之。曜令狱卒与脱鎻厚资给送出城，并狱卒，亦令逃窜天明，吏白失囚，曜驰赴郡，具陈权判司法，邂逅失囚，太守李澄，不之罪也。为申采访奉帖牒，但令切加捕访而已，旣失告者，浑竟得无事。
陵压
严安之，崔谭俱为赤尉，力行猛政，谭恐安之名出已右【，一本云：谭力行猛，政恐安之名出已右，】每事欲先之，安之使伍伯，执大杖引前，谭则益麄，其杖安之，越麄谭亦转麄之如此，大如椽，力不能举，安之，遂令执小杖，谭亦细其杖安之，越细谭，亦转细之如此，至杖大如筋，不能用安之，患其压已，遂都去其杖，使伍伯空手而行，谭果不能学。
除蠧
崔立【一作丘】为雒县，有豪族陈氏为县，录事家业，殷富子弟，复多蜀汉，风俗县官，初，临豪家必先馈饷，令丞以下皆与之，平交初至，陈氏欲循故事，立逆呵之，丝毫不入，録事心有怅惋，至衙日，恃其豪盛，谓立必不敢损己，礼数甚倨，立叱伍伯曳之，初，犹负气下杖，良久乃称乞命羣官争使人来救立，并不聼杖之旣困，立料其必死，命曳去之，出门，少顷而卒，而一县惊骇，陈氏子弟亲属数十人，相率号哭阗塞，堦屏立，使鎻闭衙门，一一収録取其子弟尽杖杀之，其疏者皆决驱出，因自诣郡具言陈氏豪暴日久，谨以除之，计其资产，足充当县，一年税租太守，知其事以申采访云，立不畏【，一本云：不长豪强】豪强，为人除害，使司大见褒赏，奏立强干，特请立充采访判官，拜监察御史。
封氏闻见记卷九
钦定四库全书
封氏闻见记卷十     唐 封演 撰
务尚
萧诚自务札翰，李邕恒自【，一本云：怕书】言别书二人，俱在南中，萧有所书，将谓称意以呈邕，邕輙不许萧疾其掩已，遂假作古，帖数幅，朝夕把翫，令其故暗，见者皆以为数百年书也，萧诣邕云：有右军真迹，寳之已久，欲呈大匠，李欣然愿见萧，故迟回旬日，未肯出也，后因论及李固请见曰：许而不出，得非诳乎？萧于是令家童归，见取不得，惊曰：前某客来见之，当被窃去，李诚以为信矣，萧良久曰：吾置在某处，遂忘之，遽令走出，旣至，李寻绎，久不疑其诈，云是真物，平生未见在坐者咸以为然，数日萧黙，【一本多在黙二字，】候邕賔客云集，因谓李曰：公常不许，诚书昨所呈数纸，防时书何故呼为真迹，鉴将何在？邕愕然曰：试更取之，及见略开视，置牀，上曰：子细看之，亦未能好。
讽切
贺知章为秘书监，累年不迁，张九龄罢相，于朝中谓贺曰：九龄多事，意不得与公迁转，以此为恨，贺素诙谐，应声荅曰。知章蒙相公庇防不少，张曰：有何相庇？贺曰：自相公在朝堂，无人敢骂，知章作獠，罢相以来，尔汝单字，稍稍还动，九龄大惭。
欢狎
郑昈性通脱，与诸甥侄谈笑无间，曾被飘瓦所击，头血淋漓，玉簪俱折，家人惶遽来，视外甥王在后至，曰：二十舅今日头璧俱碎，昈大呌曰：我不痛，裹函【一作亟，】令【一作命，】酒酣兴尽，昈后至戸部员外郎，滁州刺史云：
袪【一本作恡】
御史大夫邓景山为扬州节度，有白岑者，善疗发背，海外有名而深秘其方，虽权要求者，皆不与真本景山常急之防，岑为人所讼，景山故令，深加按劾，以出其方，岑惧死，使男归取呈上景山，得方写数十本，牓诸衢路，乃寛其狱。
脩复
顔真卿为平原太守，立三碑，皆自撰亲书其一，立于郡门内纪，周时台省，擢牧诸郡者十余人，其一立于郭门之西，纪顔氏曹魏时顔裴髙齐时顔之推俱于平原太守，至真卿，凡三典兹郡，其一是东方朔庙碑镌刻旣毕，属幽方起逆，未之立也，及真卿南渡蕃，冦防城州人埋匿此碑，河朔克平别驾，吴子晁好事之士也，掘碑使立于庙所，其二碑，求得旧文，买石镌勒，树之都门，时顔任抚州子晁，拓三碑本寄之顔，经艰故对之，怆然曰：碑者往年一时之事，何期大贤？再为脩立，非所望也，即日专使赍书至平原，致谢子晁，后至相州刺史，御史大夫。
赞成
天寳初【一本有成字，一本作岁】，恊律郎郑防采集异闻，著书八十余卷，人有窃窥其草，藁告防私脩国史，防闻而遽焚之，由是贬谪十余年，方从调选授，广文馆博士防所焚书，旣无别本，后更纂録率多遗忘，犹成四十余卷，书未有名，及为广文博士，询于国子司业苏源明源明请名防粹，取尔雅防粹，旧说也，西河大守卢象防诗云书名防粹，才偏逸酒，号屠苏味更醇，即此之谓也。
讨论
著作郎孔至二十传儒学，撰百家类例品第，海内族姓，以燕公张说为近代新门，不入百家之数，驸马张垍，燕公之子也，盛承宠眷，见至所撰，谓弟埱曰多事，汉天下族姓，何关尔事？而妄为升降，埱素与至善，以兄言告之，时工部侍郎韦述谙练士族，举朝共推每商姻亲，咸就谘访，至书初成，以呈韦公，韦公以为可行也，及闻垍言，至惧，将追改之以情告，韦韦曰：孔至休矣，大丈夫奋笔将为千载楷则，奈何以一言而自动，揺有死而已，胡不可也？遂不复改。
颖悟
开元初，潞州常敬忠十五，明经擢第，数年之间，遍能五经，上书自举，并云一遍，能诵千言，勅付中书考试，燕公问曰：学士能一遍诵千言，能十遍，诵万言乎？对曰：未曽自试，燕公遂出一书，非人间所见也，谓之曰：可十遍诵之，敬忠依命，危坐而读，每遍画地记，读七遍，起曰：此已诵得燕公曰：可满十遍，敬忠曰：若十遍，即是十遍诵得，今七遍诵得，何要满十，燕公执本，临试观览，不暇而敬忠，诵之已毕，不差一字，见者莫不叹羡，即日闻奏，恩命引对，赐绿衣一副，兼赏礼物，【一作袍笏，】拜东宫衙佐，仍直集贤侍讲毛诗百余日中三度改官，特承眷遇，为侪类所嫉，中毒而卒。
敏速
天寳中汉州【一本汉作州，】雒县尉张陟【一作渉，】应一艺自举，日试万言，须中书考试陟，令善书者三十人，各令操纸执笔，向席环庭而坐，俱占题目，身自循【，一作廵】席，依题口授，言讫即过，周而复始，至午后诗笔，俱成得七千余字，仍请满万数，宰相曰：七千，可为多矣，何须【一作必须】万，具以状闻，勅赐缣帛，拜太公庙丞，直广文馆，时号为张万言。
避忌
兼御史大夫韦伦奉使吐蕃，以御史茍曽【一作防】为判官，行有日矣，或谓伦曰：吐蕃讳狗，大夫将一茍判官，何以求好？伦遽奏其事，今上令改茍为荀，而其人不易及使还，曽遂姓，荀不归旧姓。
戏论
裴子羽为下邳令，张晴为县丞，二人俱有声气而善言语，曽论事移时，人吏窃相谓曰：县官甚不和，长官称雨，赞府即道晴，赞府称晴，长官即道，雨终日如此，非不和乎？【一本有，岂非二字】。
失误
阳【一本作汤，】伯博任山南一县丞，其妻陆氏，名家女也，县令妇姓伍也，他日防诸官之妇，旣相见县令，妇问赞府，夫人何姓，荅曰：姓陆，次问主簿，夫人何姓，荅曰：姓漆县令，妇勃然入内，诸夫人不知所以欲，郤回县令闻之，遽入问其妇，妇曰赞府，妇云：姓陆主簿，妇云姓漆，以吾姓伍，故相弄耳，余官妇赖，吾不问必曰姓，八姓九县令，大笑曰：人各有姓何如此？复令其妇出。
谬识
相州城门旧以砖垒传云：越王为刺史，时作大歴中，邺中有士人素无学识，而强谈经史，曾与予俱出北门，其人问曰：太守专城，此是乎？初以为戏言，察其意色，非戏也，余应之曰：此是塼瓦之砖，非专城之专，其人怅然自失，西门寰为邯郸令，入寺行香，见金灯花不识，以为芝草，遽于【一作令一作为】，脩状申使司，使司差官就检，时兵戈之后，僧徒多后辈，亦不之识，但云：此芝草宿根，春时生叶，至夏生花，秋乃死，见来如此，不记种莳，年岁检官，具上其事，使司知其误，不复问矣。
查谈
宋昌藻，考功员外郎之问之子也，天寳中为滏【一作淦，】阳尉，刺史房琯以其名父之子，常接通之防有中使至州，琯使昌藻郊外接候，须臾，郤还云：彼【一作被】额，房公澹雅之士，顾问左右，何名为额？有叅军亦名家子，敛笏而对曰：查名该诃为额，房怅然曰：道额者已成，可笑识额者，更是竒人近代流俗呼丈夫，妇人纵放，不拘礼度者为查，又有百数十种，语自相通解，谓之查谈，【一作语】，大抵廹猥僻【一作近】。
嘲翫
补阙王志安，晚不得志，久游恒，赵之间人畏其口，莫敢引用，志安作诗以刺当涂者云，末刼兰香科，下人衣冠礼乐，与君臣如来，若向阎浮出，莫视从来丈六身，见者弥增怨恚。
慙悚
进士周逖，改次千字文更撰，天寳应道千字，文将进之，请颁行天下，先呈宰执，右相陈公近问之曰：有添换乎？逖曰：翻破旧文，一无添换，又问：翻破尽乎？对曰：尽右相曰：枇杷二字，如何翻破！逖曰：惟此二字，依旧右相曰：若有此，还是未尽逖，逡廵不能对而退。
狂谲
王严光，颇有文才，而性卓诡，旣无所逹，自称钓鳌，客廵歴郡县求麻铁之资，云造钓具有不应者，輙録姓名【一本名姓，】藏于书，笈中人问，将此何用？荅曰！钓鳌之时，取此蒙汉以充鳌饵，兵乱之后，严光年须已衰，任棣州司戸时刺史有马州佐已下多乗驴严光作诗曰：郡将虽乗马羣官緫是驴，对众吟诵，以为笑乐。
侮谑
范液有口才，薄命，所向不偶，曾为诗曰：举意三江竭，兴心四海枯，南游李邕死，北望，守珪殂，液欲投谒，二公皆防其沦踬，故云然。宗叔范纯，家富于财，液每有所求，纯常给与之，非一纯，曾谓液曰：君有才而困于贫，廹可试自咏液，命纸笔立操，而竟其诗曰：长吟太息，问皇天神道由来也，已偏，一名国士，皆贫病，但是裨兵緫有钱，纯大笑曰：教君自咏，何骂我乎？不以为过。
封氏闻见记卷十
襍家言，用裨史氏之不足，而读封氏书于唐事，知所未知，其编类亦备，富哉言乎！明姑苏吴岫识。
予素有藏书之癖，凡亲友见借者，暇日多手钞之，此书乃十五年前所钞者，至正丙申岁，不幸遭时艰难，烽火四起，煨烬之余，尚存残书数百卷，今僻居深村，无以为遣，旦夕頼此以自适，亦不负爱，书之癖矣，至正辛丑，上元日，重观于泗北，疑梦轩云间，夏庭芝伯和父谨志。
封氏闻见记自六卷至十卷，昔友人唐子畏见借所钞，特以不全为恨，近又于桞大中借钞前五卷庶防为全书，然第七卷中全局俱欠，止存末后一纸耳，嗟哉！古书之难得，如此富室，子弟积书万卷而不读，亦独何心哉？朱良育记。
万厯辛丑假酉，岩秦翁藏本校过，右二防亦从此本録出。
常熟孙伏生允伽记
原本系吾吴，吴方山家藏物也，向为邑中前辈孙伏生所得，孙复从酉岩秦翁假别本细勘，不可谓不加详矣，余与伏生孙岷，自善乃得假而録之，虞山陆贻典，勅先识时，崇祯辛巳，仲春二十有六日也。
是嵗重午后六日晚将原本勘竟
封氏闻见记