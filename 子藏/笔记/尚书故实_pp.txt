钦定四库全书    子部十
尚书故实      杂家类三【杂説之属】提要
【臣】等，谨案尚书故实一卷唐李绰撰绰仕履，未详考新唐书宰相世系表，赵郡李氏南祖之后，有名绰字，肩孟者，为史部侍郎，纾之曾孙，书中自称赵郡人，或即其人欤？宋史艺文志，凡两载之，一见史部，传记类一见子部小説类而注其下云：绰一作纬，实一作事，今按曾慥类说所引，亦明标李绰之名，则作纬者悮矣，自序称賔防尚书张公三相，盛门博物多闻，绰避难圃田，每容侍话，凡聆徴引必异寻常，遂纂集尤异作此书，葢皆据张尚书之所述也，惟张尚书不着其名，新唐书艺文志沿崇文总目之讹，以张尚书为即延赏晁公武陈振孙己斥其悮，然书中称嘉贞为四世祖，又称嘉祐为髙伯祖，则所谓张尚书者，当在彦逺天保彦修曼容，诸兄弟中其文规，次宗乃宏靖子于嘉贞为曾孙，不可称髙祖振孙乃皆以其不登，八座为疑，亦非也。观其言，宾防移知广陵，又言：公除潞州旌节，则必尝为扬州刺史，昭义节度使者，当以史于天保诸人下畧其官位遂致无可考耳。其书杂记近事，亦兼考旧闻，如司马承祯王谷卢元公尉迟迥韦卿材谢真人沦落，衣冠章，兼琼郭承嘏诸条，虽颇渉语怪，然如兰亭，叙入昭陵，顾长康画清夜游西园，圗谢赫李嗣真评画百衲琴载，颙刻佛像，碧落碑，狸骨帖宝章，集灵芝殿，佛教属鬼宿，昌黎生，改金根车，谢安无字，碑，郑三絶顾况工画诸轶事，皆出此书，而墓碑有圆空徳政碑不当，有圆空一条，扬子华画牡丹花，己见北齐一条，晋书寒具一条，省试莺出谷诗一条，杜牧未为比部，一条王右军书千字文一条，尤颇有考证，王防野客丛书，引据最为博洽，而牡丹引扬子华，事天厨，引西园图事，又引其东方朔一条证，山海经事，皆据为出典在唐人小説中亦因话録之亚也，惟张宏靖萧斋记，本为李约作原记尚存，而云萧斋在张氏，东都旧第，李商隠仅两任校书郎，一任太学博士，本传可考，而云台仪，自大夫以下至监察，通谓之五院御史唐国厯五院者，惟李商隠张延赏温造三人皆为失实，要之瑕不掩瑜，固不以一二小节废矣，乾隆四十六年六月恭校上。
总纂官【臣】纪昀【臣】陆锡熊【臣】孙士毅总 校 官【臣】陆 费 墀
钦定四库全书
尚书故实
唐 李绰 撰
賔防尚书河东张公三相盛，门四朝雅望，博物自同于壮武，多闻逺迈于咠臣，绰避难圃田，寓居佛庙，秩有同于锥，印迹更甚于酒佣，叨遂迎尘，每容侍话，凡聆徴引必异寻常足，广后生可贻好事，遂纂集尤异者，兼杂以诙谐十数节，作尚书故实云耳。
髙祖太武皇帝，本名与文皇帝，同上一字，后乃删去，尝有碑版，凿处具在，太武是陵庙中玉册，定神尧乃母后追尊顔公曽抗疏极论为袁傪，所沮而寝。
太宗酷好法书，有大王真迹三千六百纸，率以一丈二尺为一轴，寳惜者独兰亭为最，置于座侧，朝夕观览，尝一日附耳语髙宗曰：吾千秋万嵗后与吾兰亭将去也，及奉讳之曰：用玉匣贮之，藏于昭陵。
天册府弧矢尺度，葢倍于常者，太宗北逐刘黒闼为突厥所窘，遂亲发箭射退，贼骑突厥中，得此箭传观，皆叹伏神异，后余弓一张，箭五枝，藏在武库，歴代【一作朝，】郊丘重礼，必陈于仪衞之前以耀武德，惜哉！今与法物同为煨烬矣，然此即刘氏斩虵劒之比也。岂不有所归乎？司马天师名承祯，字紫微，形状类陶，隠居宗谓人曰：承祯，景后身也，天降车上有字曰：赐司马承祯尸解去，日白鹤【一作云：】满庭异香郁烈，承祯号白云先生，故人谓车为白云车，至文宗朝，并张骞海槎同，取入内有李幼竒者开元中以艺干柳芳，尝对芳念百韵诗，芳已暗记，便题之于壁，不差一字，谓幼竒曰此吾之诗也，幼竒大惊异之，有不平色，久之，徐曰：聊相戏，此君所念诗也，因请幼竒更诵所着文章皆一遍，便能写录，又説汉武帝时，尝有外域，献独足鹤，人皆不知，以为怪异，东方朔奏曰：此山海经所谓毕方鸟也，验之果是，因勅廷臣皆习山海经，山海经伯翳着，刘向编次作序，伯翳，亦曰伯益，书曰：益典朕虞，葢随禹治水，撮山海之异，遂成书郭，农注解。
郑广文作圣善寺，报慈阁大像记云：自顶至颐八十三尺，额珠以银铸成，虚中盛八石。
搆圣善寺佛殿，僧惠范以罪没入其财，得一千三百万贯。
元载破家籍财货诸物得胡椒九百石
卢元公好道，重方士，有王谷者，得黄白术变瓦砾泥土立成黄金，賔护时在相国，大梁幕中，皆目覩之谷，一日死于淮隂賔护见范阳公叙言：公曰：王十五兄不死，后果有人于湘潭间见之，已变姓名矣，賔护既徙知广陵，常亦话于崔，魏公，公因説他日有王修能变，竹叶为黄金某所，目击也。
进士卢融尝説卢元公镇南海，日疽发于鬓，气息惙然，有一少年道士，直来牀前，谓相国曰：本师知尚书病疮，遣某将少膏药来，可便傅之，相国宠姬，韩氏遂取膏药，疾贴于疮上，至暮，而效数日平复，于仓皇之际，不知道士所来，及令勘中门至衙门十数重，并无出入处，方知其异也，盛膏小银合子，韩氏收得后，犹在融，即相国亲密，目验其事，因附于此。
公自言四世祖河东公为中书令，着绯【绰，安邑宅中，曽有河东，公任中书令着绯，真】又説傅游艺居相位，着绿。
李师诲者，画蕃马李渐之孙也，为刘从谏潞州从事，知刘不轨，遂隠居黎城山，潞州平，朝廷嘉之，就除一县宰，曽于衲僧处得落星石一片，僧云：于蜀路早行，见星坠于前，遂围数尺，掘之，得片石如断磬，其一端，有雕刻狻猊之首，亦如磬，有孔，穿绦处尚光滑，岂天上乐器毁而坠欤？此石后流转到绰安邑宅中。
清夜游西园图，顾长康画，有梁朝诸王跋尾处云，图上若干人，并食天厨，【语出诸子书，检寻未得】。
贞观中，禇河南装背题处具在，本张维素家，收得【维，素从申之子，】传至相国，张公【靖】，元和中，准宣索并钟元常写道德经，同进入内，【时张公鎭并州，进图表，李太尉衞公作也】，后中贵人崔潭峻自禁中将出，复流传人间，维素子周封前泾州从事在京，一日将此图求售，周封惊异之，遽以绢数疋，赎得经年，忽闻欵闗甚急问之，见数人同称仇，中尉传语评事，知清夜图在宅，计闲居家贫，请以绢三百疋易之，周封惮其迫胁，遽以图授，明日果赍绢，至后方知诈伪，乃是一力足人，求江淮大盐院，时王庶人涯判盐铁，酷好书画，谓此人曰：为余访得此图，然遂公所请，因为计取耳，及十二家，起复落在一粉，铺内郭侍郎，【承嘏，】阍者以钱三百买得献郭，郭公又流传，至令狐家，宣宗尝问相国有何名画？相国具以图对，复进入内，【賔护亲见相国説】
公尝于贵人家见梁昭明太子脑骨微红而润泽，抑异于常也。
又尝见人腊长尺许，眉目手足悉具，或以为僬侥人也，又説表弟卢某一日碧空澄澈，仰见仙人乗鹤而过别有数，鹤飞在前后适覩，自一鹤背迁一鹤背，亦如人换马之状。
国朝李嗣真评事云，顾画屈居第一，然虎头又伏衞协画北风图【北风图毛诗义】。
公平康里宅，乃崔司业融旧第，有司业题壁处犹在蜀王，尝造千面琴，散在人间，蜀王即隋文之子杨秀也，又李汧公取桐孙之精者杂缀为之，谓之百纳琴，用蜗殻为徽，其间三面尤絶异，通谓之响泉，韵磬弦一，上可十年不防。
兵部李员外约言，汧公之子也，识度清旷，迥出尘表，与主客张员外谂同弃官，并韦征君况墙东，遯世不婚娶，不治生业，李尤厚于张，每与张匡牀静言，达旦不寝，人莫得知，赠张诗曰：我有心中事，不向韦二説秋夜洛阳城，明月照张八，【谂即尚书，公之羣从】。
佛像，本胡夷朴陋，人不生敬，今之藻绘雕刻，自戴颙始也，颙尝刻一像自隠帐中听人臧否，随而改之，如是者积十年，厥功方就。
绛州碧落，碑文乃髙祖子韩王元嘉四男为先，妃所制陈惟玉书，今不知者，妄有指説，非也。
荀舆能书，尝写狸骨，治劳方，右军临之，至今谓之狸骨帖。
古碑皆有圆空，【音孔】，盖碑者悲本也，墟墓间物，每一墓有四焉。初，塟穿绳于空以下棺，乃古悬窆之礼，礼曰：公室视丰碑，三家视桓楹，人因就纪其德，由是遂有碑，表数十年前有树德政碑亦设圆空，不知根本，甚失后有悟之者，遂改焉。
公自述髙伯祖嘉祐，开元中，为相州都督，廨宇有灾异，郡守物故者，连累政将军，【嘉祐，终金吾将军】至，则于正寝，整衣冠通夕而坐，夜分，忽肃屛间，闻叹息声，俄有人自西庑而出，衣巾蓝缕，形形憔悴，歴阶而上，直至于前将军，因厉声问曰：是何神只，来至于此，答曰：余后周将尉迟回也，死于此地，遗骸尚存，愿托有心得毕塟，祭前牧守者皆胆薄气劣，惊悸而终，非余所害，又指一十余嵗女子曰此余之女也，同瘗庑下，明日将军，召吏发掘，果得二骸，备衣衾棺器，礼而葬之，越二夕，复出感谢，因曰：余无他能报，効愿禆公政，节宣水旱，唯所命焉，将军，遂以事上闻，请置庙嵗时血食上，特降书诏褒异，勒碑叙述，今相州碑庙见在。
中书令河东公，开元中居相位，有张憬藏者能言休咎，一日，忽诣公，以一幅纸大书台字授公，公曰：余见居台司，此何意也？后数日贬官，台州刺史。
河东公镇并州，上问有何事，第言之，奏曰：臣有弟嘉祐逺牧方州手足支离，常系念虑，上因口勅，张嘉祐可忻州刺史，河东属郡，上意不疑，张亦不让，岂非至公无隠出于常限者乎？
王平南廙，右军之叔也，善书画，常谓右军，吾诸事不足法，惟书画可法，晋明帝师其画，王右军学其书焉，宣平太傅，相国卢公应举时，寄居夀州安丰县别墅，尝游芍陂，【芍字，今呼为鹊革下，芍药之芍，按魏志是芍音着多】，见里人负薪者，持碧莲花一朶，已伤器刃矣，云陂中得之，卢公后从事浙西，因使淮服，话于太尉衞公公令搜访芍陂，则无有矣，又徧寻于江渚间，亦终不能得，乃知向者一朶，葢神异耳。京国顷嵗街陌中有聚观，戏场者询之，乃二刺猬对打令，既合节奏，又中章程，座中有前将作李少监韫，亦云曽见。
京城佛寺，率非真僧，曲槛回廊，户牖重复，有一僧室，当门有柜扃，鎻甚牢，窃知者云：自柜而入，则别有幽房閤，诘曲深严，囊槖奸囬，何所不有。
牛相公僧孺镇襄州，日以久旱，祈祷无应，有处士不记名姓，众云豢龙者，公请致雨，处士曰：江汉间无龙，独一湫泊中有之，黒龙也强驱逐，必虑为灾难制，公固命之，果有大雨，汉水泛涨，漂溺万户，处士惧罪，亦亡去，十年前有人，他处见犹在。
汲冡书葢，魏安厘王冡晋时衞郡汲县耕人，于古冡中得竹简漆书科斗文字，杂写经史，与今本校验多有异同，【耕人姓不？不字呼作彪，其名曰准出春秋后序，文选中注出】。
王内史书帖，中有与蜀郡守朱【不记名，】书求樱桃，来禽曰：给藤子【来，禽言味甘，来众禽也，俗作林檎，】又云：胡桃种已成矣，又问：司马相如扬子云有后否？蜀城门是司马错所制存乎卢元公钧奉道，暇日与賔友话言，必及神仙之事，云：某有表弟韦卿材，太和中，选授江淮县宰，赴任出京日，亲朋相送，离灞浐时，已曛暮矣，行一二十里外，觉道路渐异，非常日经过处，既而望中有灯烛荧煌之状，林木葱蒨，似非人间，顷之，有谒于马前者，如州县吏，问韦曰：自何至此？此非俗世，俄顷复有一人至前，谓谒者曰：既至矣，则须速报上公，韦问曰：上公何品秩也？吏亦不对，却走而去，逡巡，逓声连呼曰：上公屈韦下马，趋走入门，则峻宇雕墙，重廊复阁侍衞严肃拟于王侯，见一人年仅四十，戴平上帻，衣素服，遥谓韦曰：上阶韦拜而上，命坐，慰劳久之，亦无肴酒，汤果之设，徐谓韦曰：某因世乱，百家相糺，窜避于此，推某为长，强谓之上公，尔来数百年，无教令约束，但任之自然而已，公得至此，尘俗之幸也。不可久留，当宜速去，命取绡十疋赠之，韦出门上马，却寻旧路，回望亦无所见矣，半夜胧月，信马而行，至明，则已在官路，逆旅暂歇，询之于人，且无能知者，取绡视之，光白可鉴，韦遂骤却入闗诣相国具述其事，因以戋戋，分遗亲爱，相国得绡亦裁制自服，韦云：约其处乃在骊山蓝田之间，葢地仙也。
顾况，字逋翁，文词之暇，兼攻小笔，尝求知新亭监，人或诘之，谓曰：余要写貌，海中山耳，仍辟善画者，王黙为副，知也。
世言牡丹花，近有葢以国朝文士集中，无牡丹謌诗，张公尝言：杨子华有画牡丹处极分明，子华北齐人则知牡丹花亦已久矣。
又説顾况志尚疎逸，近于方外，有时宰曽招致，将以好官命之，况以诗答曰：四海如今已太平，相公何用唤狂生，此身还似笼中鹤，东望沧洲，叫一声，后吴中皆言：况得道解化去。
有黄金生者，擢进士第，人问与颇同房否？对曰：别洞【黄本溪洞豪姓生，故以此对，人虽咍之，亦赏其真实也，】。
王僧虔右军之孙也，齐髙帝尝问曰：卿书与我书孰优？对曰：臣书人臣第一，陛下书帝王第一，帝不悦，后尝以橛笔书，恐为帝所忌故也。
陆畅，字达夫，常为韦南康作蜀道易首句曰：蜀道易，易于履平地，南康大喜，赠罗八百疋，南康薨，朝廷欲绳其既往之事，复阅先所进兵器，刻定秦二字，不相与者，因欲搆成罪名，畅上疏理之云：臣在蜀日，见造所进兵器，定秦者，匠之名也，由是得释，蜀道难，李白罪严武也，畅感韦之遇，遂反其词焉。
圣善寺银佛天寳乱为贼截，将一耳，后少傅，白公奉佛银三铤添补，然不及旧者，会昌拆寺，命中贵人毁像收银，送内库中，人以白公所添铸比旧耳，少银数十两，遂诣白公索余银，恐涉隠没故也。
又云：士张林説毁寺时分遣御史检天下所齐寺及收录金银佛像，有苏监察者【，不记名，】巡覆，两街诸寺见银佛一尺已下者，多袖之而归，谓之苏杠，【鸟讲反】佛，或问温庭筠将何对？好遽曰：无以过，蜜陀僧也。
【阙】州，谢真人上升，前玉帝锡以鞍马为信，意者使其安心也，刺史李坚遗之玉念珠，后问念珠在否？云：已在紫皇之前矣，一日真人于紫极宫置斋金母，下降郡郭，处处有虹霓，云气之状，至白昼轻举，万目覩焉。
魏受禅碑，王朗文，梁鹄书钟繇镌字，谓之三絶镌字，皆须妙于篆籀，故繇方得镌刻。
张懐瓘书防曰：篆，籀，八分隷书艸，书章艸飞白行书，通谓之八体，而右军皆在神品。右军尝醉书数字，防画类龙爪，后遂有龙爪书，如科斗玉，筯偃波之类，诸家共五十二般。
公云：舒州山下有九井，其实九眼泉也，旱即杀一犬投其中，大雨必降，犬亦流出。
又南中久旱，即以长绳系虎头骨，投有龙处，入水，即数人牵制不定，俄顷云起潭中，雨亦随降，龙虎敌也，虽枯骨犹激动如此。
五星恶浮屠像，今人家多图画，五星杂于佛事中，或谓之禳灾者，真不知也。
武后朝宰相，石泉公王方庆琅琊王也，武后尝御武成殿阅书画，问：方庆曰：卿家旧法书存乎方庆，遂集自右军已下至僧虔智永禅师等二十五人各书一卷进上，后命崔融作序，谓为寳章集亦曰：王氏世寳也。
今延英殿灵芝殿也，谓之小延英，苗韩公居相位以足疾，步骤微蹇，上每于此待之，宰相对于小延英，自此始也。
台仪自大夫已下至监察，通谓之五院御史，国朝践厯五院者共三人，谓李商隠张魏公延赏，温仆射造也，裵岳者久应举，与长兴于左，揆友善，曽有一古镜子，乃神物也，于相布素时得一照分明，见有朱衣吏导从，他皆类此，賔护与岳微亲面诘之，云不虚旋亦坠失，陈朝谢赫善画，尝阅秘阁叹伏，曹不兴所画龙首以为若见真龙。
陶贞白所着，太清经一名劒经，凡学道术者，皆须有好劒镜随身，又説干将莫耶？劒皆以铜铸，非铁也，【按隠居古今刀，劒录云：自古好刀，劒多投伊水中，以禳眯人之妖，盖伊水中，有怪异似人，膝胫已下，至脚有首，鼻，口耳手足，常损害人矣，】。
八分书起于汉，时王次仲，次仲有道，诏征聘于车中，化为大鸟飞去，坠三翮于地，今有大翮山在常山郡界，兵部李约，员外尝江行，与一商胡舟檝相次商胡，病固邀相见，以二女托之皆絶色也。又遗一珠，约悉唯唯，及商胡死，财寳约数万悉籍其数送官，而以二女求配始，殓商胡时，约自以夜光含之，人莫知也。后死，商胡有亲属来理资财，约请官司发掘验之，夜光果在其密行，皆此类也。
公云牧，农日捕获伐墓，盗十余辈，中有一人，请闲言事，公因屏吏独问，对曰：某以他事赎死，卢氏县南山尧女冢，近亦曽为人开发，获一大珠，并玉盌，人亦不能计其直，余寳器极多，世莫之识也，公因遣吏按验，即塜果有开处，旋获其盗，考讯与前通无异，及牵引其徒，称皆在商州冶务中，时商牧名卿也，州移牒，公致书，皆怒而不遣，窃知者云：珠玉之器，皆入京师，贵人家矣，公前嵗自京徒歩东出，过卢氏，复问邑中，具如所説然史传及地里志并不载此塜，且尧女舜妃也，皆死于湘岭，今所谓者，岂传説之误欤？矧贻训于茅茨土阶，不宜有厚，塟之事，即此塜果何人哉？
飞白书，始于蔡邕在鸿门，见匠人施垩，箒遂创意焉。梁萧子云能之武帝，谓曰：蔡邕飞而不白，羲之白而不飞，飞白之间，在斟酌耳，尝大书萧字，后人匣而寳之传至张氏，賔护东都旧第有萧斋，前后序引，皆名公之词也，杜紫微顷于宰执求小仪，不遂请小，秋又不遂，尝梦人谓曰：辞春不及秋，昆脚与皆头，后果得比部员外，【又杜公自述不曽厯小比，此必传之误】。
杨祭酒，敬之爱才，公心尝知江表之士，项斯赠诗曰：处处见诗诗摠好，及观标格过于诗，平生不解藏人善，到处相逢説项斯因此名振，遂登髙科也。
东都顷千，剙造防秋馆，穿掘多得，蔡邕鸿都学所书石经，后洛中人家往往有之。
王内史借船帖书之，尤工者也。故山北卢尚书匡寳惜有年公致书借之，不得，云：只可就防未尝借人也，公除潞州，旗节在途，才数程，忽有人将书，帖就公求售阅之，乃借船帖也，公惊异，问之，云：卢家郎君要钱，遣卖耳，公叹异移时，不问其价，还之，后不知落于何人。
京师书侩孙盈者名甚着盈，父曰仲容，亦鉴书画，精于品目，豪家所寳多经其手，真伪无逃焉，王公借船帖，是孙盈所蓄，人以厚价求之，不果，卢公其时，急切减而赈之，曰：钱满百千，方得卢公韩太冲外孙也，故书画之尤者，多阅而识之。
尝有一沦落，衣冠以先人，执友方为邦伯因逺投谒冀有厚需，及谒见，即情极寻常所赉至寡归，无道路之费，愁怨动容，因闲步长衢，叹咤不已，忽有一人衣服垢敝，行过于前，回目之曰：公有不平之气，余愿知之，因具告情防，答曰：止于要厚，卹小事耳，今夜可宿，某舍暮往，即已迟望门外，遂延入，谓之曰：余隠者也，见为县狱卒，要在济人之急，既夜分取一，椀合于面前，俄顷揭防，见一班白紫绶者，才长数寸，此人诟责之曰：与人有分，不卹其孤，可乎？紫衣者逊谢，久之，复用椀覆于地，更揭之则无有矣，明日，平旦闻传声，觅某秀才甚急，往则紫衣，敛板以待，情义顿浓，遂赠数百缣，亦不言其事，岂非仙术乎？
佛经云：佛教上属鬼宿，葢神鬼之事鬼，暗，则佛教衰矣，吴先生尝称有灵鬼录，佛乃一灵鬼耳。
李抱真之镇潞州也，军资匮缺，计无所为，有老僧大为郡人信服，抱真因诣之，谓曰：假和尚之道，以济军中，可乎？僧曰：无不可抱真曰：但言请于鞫场焚身，某当于使宅凿一，地道通连，火作，即潜以相出，僧喜从之，遂陈状，声言抱真命于鞫，积薪贮油，因为七日道场，昼夜香灯，梵呗杂作，抱真亦引僧入地道，使之不疑，僧仍升座，执炉对众説法抱真率监军僚属及将吏膜拜其下，以俸入檀施堆于其傍，由是士女骈填，舍财亿计，满七日，遂送柴积，灌油发焰，击钟念佛，抱真密巳遣人填塞地道，俄顷之际，僧薪并灰数日，借所得货财，辇入军资库，别求所谓舍利者数十粒，造塔贮焉。
又説洛中顷年有僧得数粒，所谓舍利者贮于瑠，璃器中，昼夜香灯，檀施之利，日无虚焉，有士子追于寒馁，因请僧，愿得舍利，掌而观瞻，僧遂出瓶，授与遽即吞之，僧惶骇如狂，复虑闻之于外，士子曰：与吾防钱，当服药出之，僧喜闻，遂赠二百缗，仍取万病丸与吃，俄顷泄痢，以盆盎盛贮濯而收之，【此一事，东都储隠説后即江表诗人路豹所为豹，非茍于利者，乃刚正之性，以惩无良，豹与张祐崔涯三人为文，酒之侣也，】。
章仇兼琼镇蜀日，佛寺设大防百戏在庭，有十嵗童儿【一作女童，】舞于竿杪，忽有物状如雕鹗，掠之而去，羣众大骇，因而罢乐，后数日，其父母见在髙塔之上梯而取之，则神如痴，久之方语云：见如壁画飞天夜叉者，将入塔中，日饲果实，饮馔之味，亦不知其所自，旬日方精神如初，晋书中有饮食名寒具者，亦无注解处，后于齐人要术，并食经中检得是，今所谓饼，桓尝盛具法书名，书请客观之，客有食寒具，不濯手而执书画，因有涴不怿，自是会客，不设寒具。
昌黎生者，名父子也，虽教有义方，而性颇闇劣，尝为集贤校理，史传中有説金根车处，皆臆防之曰：岂其误欤？必金银车，悉改根字为银字，至除拾遗，果为谏院不受，俄有以故人子悯之者，因辟为鹿门从事也。
今谓进士登第，为迁莺者久矣，葢自伐木诗伐木丁丁，鸟鸣嘤嘤，出自幽谷，迁于乔木，又曰：嘤其鸣矣，求其友声，并无莺字顷嵗省试早莺，求友诗，又莺出谷诗别书固无证据，岂非误欤？
东晋谢太傅墓碑，但树贞石，初无文字，葢重难制，述之意也。
西平王始将禁军在蜀，戍蛮与张魏公不叶，及西平功髙居相位，德宗欲追魏公者数四，虑西平不悦而罢。后上令韩晋公善説然后并处中书，一日因内宴禁中，出瑞锦一疋，令系两人一处，以示和解之意。
潞州啓圣宫，有明皇帝欹枕，斜书壁处并腰鼓马槽，并在公为潞州从事皆见之。
千字文，梁周兴嗣编次而有王右军书者，人皆不晓其始，乃梁武教诸王书，令殷铁石于大王，书中搨一千字不重者，每字片纸，杂碎无序，武帝召兴嗣谓曰：卿有才思，为我韵之兴嗣，一夕编缀，进上鬓髪，皆白而赏赐甚厚，右军孙智永禅师自临八百本，散与人间诸寺，各留一本，永往住吴兴永福寺，积年学书，秃笔头十瓮，每瓮皆数石人来觅书，并请题头者如市，所居户限为之穿穴，乃用铁叶裹之，人谓为铁门限，后取笔头瘗之，号为退笔，塜自制铭志。
孙季雍着葬经，又有着葬，略者，言葬用吉礼，僧尼并不可令见之也。
郑广文学书，而病无纸，知慈恩寺，有柿叶数间屋，遂借僧房居止，日取红叶，学书嵗久殆徧后，自写所制诗并画，同为一卷，封进宗御笔书其尾曰：郑虔三絶郭侍郎【承嘏，】尝寳惜书法一卷，每携随兵初应举，就杂文试，写毕夜色，犹早以纸缄裹置于箧中。及纳所寳书帖，却归铺于烛笼，下取书帖观览，则程试宛在箧中，悤遽惊嗟，计无所出，来往于棘围门外，见一老吏，询其事，具以实告，吏曰：某能换之，然某家贫，居兴道里，傥换得，愿以钱三万见酬，公悦而许之，逡巡，赍程试往而易书，帖出授公，公愧谢而退。明日，归亲仁里，自以钱送诸兴道欵闗久之吏有家人出公，以姓氏质之，对曰：主父死三日方贫，未办周身之具，公惊叹久之，方知棘围所见，乃鬼也，遂以钱赠其家而去，余在京曽侍太傅，相国卢公宴语，亲闻其事，今又得于张公，方审其异也，云耳。
尚书故实