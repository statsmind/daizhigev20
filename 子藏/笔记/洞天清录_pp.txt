钦定四库全书     子部十
洞天清録       杂家类四【杂品之属】提要
【臣】等，谨案洞天清录一巻，宋赵希鹄撰希鹄，宗室子，宋史世系表列于燕王徳昭房下葢太祖之后，其始末则不可考，据书中有嘉熈，庚子，自岭右回，至宜春语，则家于袁州者也，是书所论皆鉴别古器，书画之事，凡古琴辨三十二条，古砚辨十二条，古钟鼎，彛器辨二十条，怪石辨十一条，砚屛辨五条，笔格辨三条，水滴辨二条，古翰墨真迹，辨四条，古今石刻辨五条，古今纸花印色，辨十五条，古画辨，二十九条，大抵洞悉源流，辨析精审，如谓刁斗乃行军炊具，今世所见古刁斗，乃王莽威斗之类，为厌胜家所用，又谓今所见铜犀牛，天禄蟾蜍之属，皆古人以贮油防灯，今人误以为水滴，其援引考证类皆确，凿固赏鉴家之指南也，明寜献王，权尝为刋板于江西，见寜藩书目，曺溶续萟圃搜竒所载与此本同葢皆从寜王旧刻传録明钱塘钟人杰辑唐，宋丛书，别载一本，与此本迥异，考其中有杨慎之説寜庶人宸濠之名，及永乐宣徳成化年号希鹄，何自知之？其为未见此本而刺取他书以赝其名，固不待辨矣，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
洞天清録原序
唐张彦逺作闲居受用至，首载斋阁应用而旁及醖醢，脯羞之属。噫！是乃大老姥，总督米盐，细务者之为谁？谓君子受用，如斯而已乎？人生一世，如白驹过隙，而风雨忧愁，辄居三分之二，其间得闲者才三之一分耳，况知之而能享用者，又百之一二于百一之中，又多以声色为受用，殊不知吾辈自有乐地，悦目初不在色盈耳，初不在声，尝见前辈诸老先生多畜法书，名画古琴旧砚，良以是也。明窗净几，罗列布置，篆香居中佳客，玉立相映，时取古人妙迹，以观鸟篆，蜗书竒峯逺水摩娑钟鼎，亲见商，周端砚涌，岩泉焦桐，鸣玉佩，不知人，世所谓受用清福，孰有逾此者乎？是境也，阆苑瑶池，未必是过，人鲜知之，良可悲也！余故彚萃古琴砚，古钟鼎而次，凡十门辨订是否？以贻清修好古，尘外之客，名曰洞天，清録若香茶纸墨之属，既谱载而已，谬误者，兹不复赘，观者宜自求之，开封赵希鹄序。
钦定四库全书
洞天清録
宋 赵希鹄 撰
古琴辨
断纹
古琴以断纹为证，琴不歴五百岁不断，愈久则断愈多，然断有数等，有蛇腹断有纹，横截琴面，相去或一寸，或二寸，节节相似，如蛇腹下纹有细纹，断如髪千百条亦停匀，多在琴之两旁，而近岳处则无之，有面与底皆断者，又有梅花断，其纹如梅花，头此为极，古非千余载，不能有也，盖漆器无断纹，而琴独有之者，盖他器用布漆，琴则不用他器，安闲而琴，日夜为弦，所激又嵗久桐腐而漆相离，破断纹隐处，虽腐磨砺，至再重加光漆，其纹愈见，然真断纹如剑锋，伪则否。
伪断纹
伪作者，用信州薄连纸，光漆一层于上，加灰纸，断则有纹，或于冬日以猛火烘琴极热，用雪罨激烈之，或用小刀，刻画于上，虽可俗眼，然决无剑锋，亦易辨。
古琴様制
古琴惟夫子列子二様，若太古琴，或以一段木为之，并无胁腰，惟加岳亦无焦尾，安焦尾处则横嵌，坚木以承，而夫子列子様亦皆肩垂而濶，非若今耸而狭也，惟此二様，乃合古制，近世云和様于岳之外，刻作云头，卷而下，通身如壶瓶，此或以夫子様周徧，皆作竹节，形名竹节，様其异様不一，皆非古制，又于第四下，安徽以求异曰：此外国琴，尤可笑也。
古琴阴阳材
古琴阴阳材者，葢桐木靣阳日照者为阳，不靣日者为阴，如不信，但取新旧桐木置之水上，阳靣浮之阴，必沈虽反复之，再三不易也，更有一验，古今琴士所未尝言，阳材琴旦浊而暮清，晴浊而雨，清阴材琴，旦清而暮浊，晴清而雨浊，此乃灵物与造化同机缄，非他物比也。
取古材造琴
古琴最难得于精金美玉，得古材者，命良工旋制之，斯可矣，自昔论择材者曰纸，甑水槽木鱼，鼓腔败棺，古梁柱榱桷，然梁柱恐为重物，压损纹理，败棺少用，桐木纸甑水槽，患其薄而受湿气太多，惟木鱼鼔腔晨夕近钟鼓，为金声所入，最为良材，然亦有敲损之患，别有择材往监，今陈述之云：昔吴钱忠懿王能琴，遣使以亷访为名而实物色良琴，使者至，天台宿山寺，夜闻瀑布声，正在檐外，晨起视之，瀑下淙石处正对一屋柱而柱，且向日私念曰：若是桐木，则良琴处在是矣，以刀削之，果桐也，即赂寺僧易之，取阳靣一琴材，驰驿以闻，乞俟一年斵成，献忠懿，一曰洗凡二，曰清絶遂为旷代之，宝后钱氏纳土，太宗朝二琴，归御府，南渡初，流转至霅州，叶梦得上之，此乃择材之良法，大抵桐材既坚，而又歴千余年，木液已尽复多风，日吹曝之金石，水声感入之所处，在空旷清幽，萧散之地，而不闻尘凡喧杂之声，取以制琴，乌得不与造化为妙，以此观之，安琴之室，亦当如是，不宜近尘秽，妇女喧杂之地也。
制琴不当用俗工
工人供斤削之役，若绳墨尺寸，厚薄方圆，必善琴高士主之，仍不得促办，每一事如槽，腹琴靣之类一事毕，方治一事，必相度审思之，既斵削去，则不复可增，度造一琴，并漆必三月，或半年方办，合底靣必用胶漆，如皮纸厚，合讫，置琴于卓上横厚木于卓下，夹卓以篾丝缚之，依法匣讫，一月方解防灰必杂以金铜，细屑或磁器，屑薄如连纸，候极干再上，一次靣灰用极细骨灰，如薄连纸止一上，并一月方干，靣上糙漆，仅取遮灰，光漆糙防灰漆，差厚无害，又徽者绳也，凖绳墨以定声，尤宜留意。岂俗工所能哉？制造之法，诸琴书备载，宜择其善者参用之。
择琴不必泥名
今人见琴池沼，中有雷文，张越字，便以为至宝，殊不知雷张皆开元天宝时人去，今能几何？若得古材，依法留心，斵之雷张未必过也。惟求其是而已矣。
制琴不必求竒
湖南有范氏曽，守土号范连州，自能斵琴，今有一琴，在折彦质参政家，其琴靣乃用方二三寸许，小桐木片，以胶漆辏成之，名曰百衲弹之，则与寻常低下琴无异，此何益哉？木不成段，声必不应，又为漆所碍，其窒塞可知，折氏至今，宝之尤可笑！今人或以琴材短不及，或自岳之外，别用桐木接之，亦不可也。
古琴色
古琴漆色，歴年既久，漆光退尽，惟黯黯如海舶所货，乌木，此最竒古而或者以其无光，磨而再漆之，不惟顿失古意，且滞琴之声，此大戒也。
纯阳琴
防靣俱用桐，谓之纯阳，琴古无此制，近世为之，取其暮夜，阴雨之际，声不沈黙，必不能逹逺葢声不实也。
择琴防
今人多择靣不择防纵，依法制之，琴亦不清，葢靣以取声防以匮，声防木不坚，声必散逸，法当取五七百年旧梓木，锯开以指甲，掐之坚不可入者，方是。
桐木不宜太松
桐木太松而理疎琴声，多泛而虚，宜择实而纹理条条，如丝线细宻条达，不邪曲者，此十分良材，亦以掐不入为竒其掐得入，而麄疎柔脆者多是花桐，乃今用作漆器胎素者，非梧桐也，今人多误用之。
桐木紫色
桐木年久木液，去尽紫色，透里全无白色，更加细密，方称良材。
熏爆琴材
古人以桐梓久浸水中，又取以悬灶上，或吹曝以风日，百种用意，终不如自然者，盖万物在天地间必歴年多然后受，阴阳气足而成材，自壮而衰，衰而老老而死，阴阳之气，去尽，然后反本还元，复与太虚同体其竒好处乃与造化同功，此岂人力所能致哉？岂吹曝所能成哉！
桐木多等
有梧桐，生子如簸箕，有花桐春来，开花如玉，簮而微红，号折桐花，青樱桐，其实颇堪以醡油有刺桐，其木身皆生刺，大如钉，鍖【音斟】。
梓木多等
有楸梓锯开，色微紫黒用以为琴防者也，有黄心梓，其理正类，槠木而极细，黄白不堪，若作器用难朽，非琴材也，漆木亦类梓，盖取其漆液坚凝，古人亦以备材料，湏不经，取漆而老大者，方可用。
琴腹
制琴腹，宜安凤足处，须小阨之过足，则复寛之，葢声过阨，则不直达过阨，寛则复悠扬而出，所以韵长乃唐雷文秘法，此论琴腹横广也，靣防皆然于阨处空凿足。
琴足
琴足宜用，枣心黄杨及乌木，葢取其坚实足之下，须令平如鐡，切忌尖与凹足之柄，与琴之凿必小大相当，毋差毫厘，若柄小而以纸副之，琴声必泛，岳轸焦尾，亦宜用此三等，木切不可以金玉，犀象为饰，多诲盗，并为琴害矣。
雷张槽腹法
雷张制槽，腹有妙诀于琴防悉洼，微令如仰瓦，葢谓于龙池凤沼之弦，徽令有唇，余处悉洼之，正如今铜钱之背，穿眼处，有弦凸起，令声有闗闭既取其靣防，若如瓦相合，而池沼之唇，又关闭不直达，故声有所匮而不散，岂论琴腹坚深也，余尝见毕，文简公张越琴于池沼，间以指探之，果如此。
琴受土气
人之爱琴者殁，则戒子孙蔵之塜间或有用石匣者，复出而为世用，多是声沈闇闇然，葢以受土气，多湿气胜耳，法当用大甑蒸之，以去湿气，一蒸未透，再多蒸之于风日，处挂曝经，月声复矣。
浦江古琴
州浦江一士大夫家发地，得琴长大，有断纹，绍兴间，献之御府为巨珰所阻，曰：此墟墓中物，岂宜进御府遂给还其家，至今宝之，虽声帯浊而以作广陵等大曲，弹愈久而声方出此琴，若用前蒸曝，法当无比矣。
琴靣有穿孔
南昌一士，家有古琴，靣上三穿孔，然皆不当弦不碍声，号曰玲珑玉，有达官以千缗市之而去，绍兴诸暨，一士大夫家有一穿孔，琴亦不当弦，今已转徙他处。
琴案
琴案，须作维摩，様庶案脚不碍人膝，连靣高二尺八寸，可入膝于案下，而身向前，宜石靣为第一，次用坚木，厚者为靣，再三加灰漆，亦令厚四脚，令壮更平，不假坫扱，则与石案无异，永州石案靣固佳然太薄，板须厚一寸半，许乃佳，若用木靣须二寸以上，若得大栢，大木不用胶，合以漆合之尤妙。又见今人作琴，桌仅容一琴，须濶可容四琴，长过琴三之一，试以案较，琴声便可见，琴案上，切不可置香炉杂物于前，吴自强云山集云：于案靣作小水槽，不必尔也。
琴室
前辈或埋瓮于地上，鸣琴此説恐妄传盖弹琴之室，宜实不宜虚，最宜重楼之下，盖上有楼板，则声不散，其下空旷，清幽则声透彻，若高堂大厦，则声散小阁密室，则声不达，园囿亭榭，尤非所宜，若必幽人逸士，于高林大木，或岩洞石室之下，清旷之地，更有泉石之胜，则琴声愈清，与广寒月殿何异。
挂琴
挂琴不宜箸壁，有土气，惟纸糊格及漆格上当风处为妙，然须无人往来，小儿妇女，猫犬所不到处，当挂时加袋，以障尘匣之则去袋，葢袋能引湿气，梅月，须早入匣，以厚纸糊，缝安楼上，阴凉处，琴匣之制，须低矮窄小，仅可容此琴，葢令容受于口，仍钉铰加鎻，若令僮仆抱琴，勿横抱多前，遇物触损，云牙不若于袋上作大襻，竖肩背后则不损，然襻须不可寛。
露下弹琴
露下弹琴，而声不泛，葢阳材也，若钟鸣鸡唱，霜清月皎，以阳琴鼔之声更清彻，阴材则不然。
弹琴盥手
未弹琴，先盥手，手泽能腻弦损声，夏月尤甚，唯早晚差凉，宜弄琴，正午炎热，非惟汗汚天气太燥亦难为，若阴凉处无害。
焚香弹琴
惟取香清而烟少者，若浓烟扑鼻，大败佳兴，当用水沈蓬莱忌用，龙涎笃耨，儿女态者。
对花弹琴
弹琴对花，惟岩桂江梅，茉莉荼防薝卜等香，清而色不艳者方妙，若妖红艶紫，非所宜也。
弹琴对月
夜深人静，月明当轩香，水沈曲弹古调，此与羲皇上人，何异？但须在一更后，三更前葢初更，人声未寂，三更则人倦，欲眠矣。
弹琴舞鹤
弹琴舞鹤，未必能舞，观者閧然，弹者心不専，此与观优何异？诚非君子之事。
临水弹琴
湍流曝布，凡水之有声，皆不宜弹琴，惟澄净池沼，近在轩窗，或在竹，邉林下，雅宜对之，微风洒然，游鱼出听，其乐无涯也。
膝上横琴
春秋二气清而和，人亦中夜多醒，月色临窗，披衣趺坐，横琴膝上，时作小操，然须指法精熟，方可为此。
蚌徽
古人所以不用金玉，而贵蚌徽者，葢蚌有光采，得月光相射，则愈焕发了然分明，此正谓对月及膝上横琴，设若金玉则否，今人少知此理，然当用海产珠蚌，更多光采。
道人弹琴
道人弹琴琴不清，亦清俗人，弹琴琴，不浊亦浊，而况妇人女子倡优下贱乎？
古砚辨
世之论砚者，皆曰：多用歙石，葢未知有端溪，殊不知歴代以来，皆采端溪，至南唐李主，时端溪旧坑已竭，故不得已而取其次，歙乃端之次，其失一也，近时好事者作砚谱，惟分端溪上，中，下三岩，而不知下，岩惟有旧，坑无新坑，上中二岩，则皆有旧，新坑于歙亦然，其失二也；世之论端溪者，惟贵紫色而不知下岩旧坑，惟有漆黑青，花二种，初未尝有紫无它，未曾观古砚耳，其失三也；余虑世人贵耳，鉴而无心赏，故古砚，辨惟説端歙二溪而不它，及葢端歙，或强以为砚，寜不羞见，子墨客卿乎是説非老于用砚者，其孰能知之？
端溪下岩旧坑
端溪，下，岩旧坑卵石黒如漆细润如玉，扣之无声，磨墨亦无声，有眼，眼中有晕或六七，眼相连排星斗，异形石居水，防须千夫堰水汲尽，深数文篝，文火下缒，深入穴中，方得之，此岩南唐时已难得，至庆厯间坑竭溪，下，岩旧坑，又一种卵石，去臕方得材，色紫青黒细如玉有花，防如筯头大，其防别是碧玉，清莹与砚质不同，唐吴淑砚赋所谓防滴青花是也。故名。青花子石，今讹为青花，紫石，李长吉诗已讹作紫字，其实未尝紫色青黒之中或有白防如粟，排星斗，异象水湿方见扣之无声，磨墨亦无声，此品南唐时已难得，庆厯间坑竭以上二品，石久用锋铓，愈出不退钝，不假磨礲下岩上，有一坑出，此二种石，别无新坑，所谓新坑葢元坑已尽而别开一坑，下岩则否。
端溪中岩旧新坑
端溪中岩旧坑，石色紫如新嫩，肝细润如玉，冇眼小如菉豆粒，纯緑色而无晕，或有緑绦纹，或白绦纹如线，葢坚而圆者为眼，横而长者为绦纹，此种亦是卵石，外有黄臕包络，扣之无甚声，磨墨亦无声，久用锋铓，不退，不假磨礲，今此坑取之，亦竭中岩新坑，色淡紫，眼如鸲鹆眼，大重晕而小，其中如曈人状，石老者扣之有声，嫩者扣之，无甚声磨墨，则微有声，石有枯润者，虽难得，然久用则锋铓退乏，必假磨礲，今此品难得，遂为希竒之宝百砚之中，见一二耳，世人见其希有，又目未曾见古砚，遂目此为下岩旧坑，不知此去下岩已低，三等矣。
端溪上岩新坑
端溪上，岩新旧坑，皆色灰紫，而麄燥眼，大为雄鸡眼，扣之珰珰，然磨墨相拒，如锯声，久用则锋，乏光如镜，靣不堪用，然旧坑差胜新坑，今士大夫所蔵砚多此品。
他处石类端溪而非端溪者
一种石，石出九溪，溪表淡青里，深青紫而红，有极细润者，然以之磨墨，则墨澁而不松快，愈用愈光，而顽硬如镜，靣间有金线，或黄脉直截如界行，相间者号紫袍金，高宗朝，戚里吴琚，曾以进御，不称旨，一种辰，沅州黑石色深，黑质麄燥，或微有小眼，黯然不分明，今人不知往往称为黑端溪，相去天渊矣，今端溪民负贩者多市，辰；沅，研，璞而归刻作端溪，様以人，江南士大夫被获重价，岩辰，沅人自镌刻者，则太雕琢，或作荷莲，水波犀牛，鱼八角六花等様藻饰异常，虽极工巧，而材不堪用，此亦辨辰沅，砚之一法。
歙溪龙尾旧坑新坑
歙溪龙尾，旧坑新坑，色淡青黒湛如秋水，并无纹，以水湿之微似紫，干则否，细润如玉，发墨如泛油并无声，久用不退，锋或有隐隐白纹成山，水星斗，云月异象水湿则见干则否，此亦是卵石，故难得，大者不过四五寸，多作月砚，就其材也，或有纯黒如角者，东坡最贵此品，今得之亦贵重，不减端溪，下，岩然龙尾旧坑，虽极细，犹微澁墨，端溪，下，岩则直如盘，塌蜡矣，以此为辨，南唐时方开龙尾旧坑，今已无之新坑，色亦青黑，无纹而麄燥，砺墨退笔，久用则钝乏，有大盈三尺者。
歙溪罗纹刷丝金银间刷眉子四品新旧坑
四品旧坑，并青黑色，纹细而质，润如玉，罗纹真如极细，罗刷丝如发宻眉子如甲痕，或如蚕大金银问丝，亦细宻久用不退，锋磨墨无声，无濶大者，然皆次于龙尾旧坑，亦南唐时开坑，今已无如得之贵重，不减龙尾，旧坑四品，新坑并纹，麄而质枯燥且不坚，眉子大者，或长二三寸，刷丝，每条相去一二分，罗纹如萝，茯纹拒墨如锯，久用退乏光硬，大者盈一，二尺。
金星旧坑新坑
金星新旧坑并麄燥，淡青色，虽金星满靣，然砺墨退笔，久用退乏，大者盈尺，别有一种黑石，金星姿质亚端溪，下，岩漆黒石乃是万州悬金崖，金星石也，色漆黒细润如玉，隐隐金星水湿则见干则否，发墨如泛油无声，久用不退，乏非歙比也，今万崖亦已取尽，如得之，不减端溪，下岩。
银星旧坑新坑
银星新旧坑并麄燥，淡青黒色有银星处，不堪磨墨，工人多侧取之，置其星于外，谓之银星墙壁，拒墨如锯，久用退乏，如镜靣大者盈尺。
洮河緑石砚
除端歙二石外，惟洮河緑石北方最贵重，緑如蓝，润如玉发，墨不减端溪，下，岩然石在临洮，大河深水之底，非人力所致，得之为无价之宝，耆旧相传，虽知有洮砚，然目所未覩，今或有緑石砚，名为洮者，多是石之表，或长沙谷山石，石润而光不发，墨堪作砥砺耳。
墨玉砚
荆、襄，鄂渚之间有块，墨玉璞，并与端溪下岩黒卵石同而坚，缜过之，正堪作砚，虽不如玉器，出光留其锋耳，但黑中有白玉，相问甚者，濶寸许，玉石谓之间，玉玛瑙，其白处又极坚硬拒墨，若用纯黒处为砚当在端溪，下，岩之次龙尾旧坑之上。
砚匣
砚匣，不当用五金，葢石乃金之所自出，金为石之精华，子母同处，则子盗母气反能燥石而又诲盗当用佳，漆为之砚，虽低匣，葢必令高过寸许，方雅观然，只用琴光素漆切忌用钿花犀皮之属，四角须用布，令极牢，不宜用纱匣，取其容砚，而周围寛三指，或作皂，绢衬尤妙。今人于匣底作小穴，小窍容指本以之出砚，而多泄润气，令匣稍寛，不必留窍，或有黒汁流下多污几案，又或匣底之下，作豹脚，取其可入手指以移重砚，此尤非所宜葢，砚实则易发，墨虚则否？故古人作砚，多实其趺，又加以絣褥，正为是也。
古钟鼎彛器辨
三代制
夏尚忠商尚质，周尚文，其制器亦然，商器质素无文，周器雕篆细宻，此固一定不易之论，而夏器独不然，余尝见夏雕戈于铜上，相嵌以金，其细如发夏器，大抵皆然，岁久金脱则成阴，窍以其刻画处成凹也，相嵌，今俗讹为商嵌，诗曰：追琢其章，金玉其相。
水土传世三等古铜器
铜器入土千年，纯青如铺翠，其色子，后稍淡，午后乘阴气翠润，欲滴间有土蚀处，或穿或剥，并如蜗篆自然，或有斧凿痕则僞也，铜器坠水，千年则纯緑色而莹如玉，未及千年，緑而不莹，其蚀处如前，今人皆以此二品体轻者为古，不知器大而厚者，铜性卒未尽其重，止能减三分之一，或减半，器小而薄者，铜性为水土，蒸淘易尽，至有锄击破处，并不见铜色，惟翠緑彻骨，或其中有一线红色如丹，然尚有铜声，传世古则，不曾入水，惟流传人间，色紫褐而有朱砂，班甚者，其班凸起，如上等辰砂入釡，以沸汤煑之，良久，班愈见僞者，以漆调硃为之易辨也。
铜腥
三等古铜，并无腥气，惟上古新出土尚土气，久则否，若僞作者，热摩手心以擦之，铜；腥，触鼻可畏。
识文
夏用鸟迹，篆商用虫鱼篆，周用虫鱼大篆，秦用大小篆，汉以小篆书，三国用书，晋，宋以来，用楷书，唐秦用楷三代，用阴识谓之偃囊字，其字凹入也，汉以来，或用阳识其字，凸间有凹者，或用刀刻，如镌碑者，葢阴识难铸，阳识易为阳识，决非古物也。
欵文
识欵篆字，以纪功，所谓铭书钟鼎，欵乃花纹，以阳识古器，欵居外而凸识，居内而凹夏，周器有欵，有识商器，多无欵有识。
欵识眞僞
古人作事，必精致工人，预四民之列，非若后世贱丈夫之事，故古器，欵必细如发而匀整分晓，无纎毫模糊，识文笔画宛，宛如仰瓦，而又大小深浅如一，亦明浄分晓，无纎毫模糊，此盖用铜之精者，并无砂颗，一也，良工精妙，二也；不吝工夫，非一朝夕所为三也；今设有古器，欵识稍或模糊，必是僞作顔色臭味亦自不同。
蜡模
古者铸器必先用蜡爲模如此器，様又加欵识刻画毕，然后以小桶加大而畧寛入模于桶中，其桶底之缝，微令有丝线漏处，以澄泥和水，如薄糜，日一浇之，干再浇，必令周足，遮防讫，解桶缚，去桶板，急以细黄土，多用盐并纸筋固济于元澄泥之外，更加黄土，二寸留窍中，以铜汁泻入，然一铸未必成，此所以为之贵也。
句容器
句容器非古物，盖自唐天宝间，至南唐，后主时，于升州句容县置官，塲以铸之，故其上多有监官花押，其轻薄漆黒欵细虽可爱，然要非古器，岁久亦有微青色者，世所见天宝时，大凤环瓶，此极品也。
僞古铜器
其法，以水银杂锡汞，即今磨境药是也，先上在新铜器，上令匀，然后以酽醋调细，碙砂末笔蘸匀，上如蜡茶之色，急入新汲水浸之，即成蜡茶，色如漆色，急入新汲水浸，即成漆色浸，稍缓则变色矣，若不入水则成纯，翠色三者，并以新布擦令光莹，其铜腥为水银所匮，并不发露，然古铜声彻而清新，铜声洪而浊不能逃，识者之鉴。
古铜瓶鉢养花果
古铜器入土年久，受土气深以之养花，花色鲜明，如枝头，开速而谢迟，或谢则就瓶结实，若水锈传世古则尔，陶器入土，千年亦然。
古铜器灵异
古铜器，多能辟祟，人家宜畜之，葢山精木魅之，能为祟者，以歴年多耳，三代钟鼎，彛器歴年又过之，所以能辟祟，范文正公家有古镜，背具十二时，如博棊子，每至此时，则博棊子明如月，循环不休，又有士人家五十二钟，能应时自鸣，非古器之灵异乎？
古印章
古之居官者必佩印，以穿之故印，鼻上有穴，或以铜环相绾，汉印多用五字，不用孹窠篆，上移篆画停匀，故左有三字，右有二字者，或左二字右三字者，其四字印，则画多者，占地多少者，占地少，三代以前尚如此，今则否。
古器无识文
古人惟钟鼎祭器称功颂徳则有识盘盂，寓戒则有识，它器亦有无识者，不可遽以为非古，但辨其体质欵文，顔色臭味则无余蕴矣。
刁斗镌斗
字书曰：刁斗以行军昼炊夕击，今世所见古刁斗柄长尺四，五寸，其斗仅可容勺，合如此，则恐非炊具，击之则可，此物乃王莽时铸，威斗厌胜，家所用耳，或于上刻贰师将军字及其它官号，尤表其僞，大抵刁斗如世所用有柄，铫子宜可，炊一人食，即古之刁斗讹，刁斗字为铫，字尔字书，以铫为田器，不言可知也，若镌斗，亦如今有柄斗而加三足，予尝见之，辨其质与色真，三代物葢，刁镌皆有柄，故皆谓之斗，刁无足而镌有足尔，又字书以镌为温器，葢古以鼎烹，夫鼎大卒难至热，故温已烹之冷物，今一二人食则用镌，余所见者正然。
鼎大小
予犹及见汉馆陶侯，鼎可容今之斗，则三代可知矣。然近世所存古鼎，或有容一升半升者，考其欵识，则真古物也，亦谓之鼎，鼎乃大烹之器，岂尔耶？此葢古之祭器，名曰从彞，曰从，则其品不一，葢以贮已熟之物，以祭宗庙，象鼎之器，形而实非鼎也，犹今人食器亦有象，鉎釡者凡曰鬲，曰曰献，曰：尊其形有甚小者皆然，故小尊或识曰：宝尊彞。
香炉
古以萧艾，达神明而不焚香，故无香炉，今所谓香炉，皆以古人宗庙，祭器为之爵炉，则古之爵狻猊炉，则古踽足豆香，毬则古之其等不一，或有新铸，而象古为之者，惟博山炉，乃汉太子宫所用者香炉之制始于此，亦有僞者，当以物色辨之。
古器不知名
余姚一达官，家有古铜盆，大如火炉，而周回有十二环，婺州马铺岭，人家掘得古铜盆而两，环在腹下，足之上，此二器，文字所不载，或以环低者为古敧器。
追蠡
禹之声尚文王之声以追蠡，赵岐注以追为钟，纽于义未安，追者琢也，诗云：追琢其章，今画家滴粉令凸起，犹谓之追粉，所谓追蠡葢古铜器，欵文追起处，漫灭也，赵氏释蠡为絶亦非絶葢剥蚀也，今人亦以器物用，久而剥蚀者为蠡。
舂陵塜镜
道州民于舂陵侯塜得一古镜，于背上作菱花，四朶极精巧，其镜靣背用水银，即今所谓磨镜药也，镜色畧昏而不黑，并无青緑色，及剥蚀处，此乃西汉时物入土千余年，其质并未变，信知古铜器，有青緑剥蚀者，非三代时物无此也。
晋塜古器
或傅嵊县僧舍，治地得砖上，有永和字，及得铜器，如今香炉，而有葢上仰三足，如小竹筒，空而透上，筒端各有一飞鹤，炉下亦三足，别有铜盆承之。
怪石辨
恠石小而起，峯多有岩岫耸秀，嵚嵌之状，可登几案，观玩亦竒物也，其余有灵璧，英石道石融，石川石桂川石邵，石太湖石，与其它杂石亦出多等，今列于其后。
灵璧石
灵璧石出绛州灵璧县，其石不在山谷，深山之中，掘之乃见，色如漆，间有细白纹如玉，然不起，峯亦无岩岫，佳者如菡萏，或如卧牛，如蟠螭，扣之声清越如金玉，以利刁刮之畧不动此石，能收香斋阁中有之，则香云终日，盘旋不散，不取其有峯也，僞者多以太湖石染色为之葢，太湖石亦微有声，亦有白脉，然以利刀刮之则成屑。
英石
英州出此石，如铜鑛声，亦如铜倒悬生岩下，以锯取之，故底有锯痕，大者或长七八尺，起峯至二，三寸，亦几案竒玩然色润者可爱，枯燥者不足贵也。
道石
道州石亦起峯可爱，但石麄又枯燥之甚，且体脆不任冲撞。
融石
融州老君洞所出，亦起峯麄燥体，脆又甚于道州石。
川石
竒耸高大可爱，然多人力雕刻后，置急水中，舂撞之，其色枯燥。
桂川石
靖江府所出，虽出自然，然石麄而色不佳，或有玲珑者，雅宜置之，花槛中它无用也。
邵石
宝庆府所出色黒多以作博，棊子刻作笔架，并无自然峯峦。
太湖石
出平江太湖，土人取大材，或高一二丈者，先雕刻，置急水中，舂撞之，久如天成，或用烟薫，或染之色，亦能黒微有声，宜作假山用。
怪石有水自出
绍兴一士大夫家有异石起，峯峯之趾，有一穴中，有水应潮，自生以之，供研滴，嘉定间，越帅以重价得之。
东坡小有洞天
东坡小有洞天石，石下作一座，子座中蔵香炉引数窍，正对岩岫间，每焚香则烟云满岫，今在豫章郡山谷家，其家珍重，常与谷身同置一匣。
研屏辨
山谷乌石砚屏
古有研屏，或铭砚，多镌于砚之防与侧自东坡山谷始作砚屏，既勒铭于砚，又刻于屏，以表而出之山谷，有乌石研，石屏，今在婺州，义乌一士夫家，南康军乌石葢乌石坚耐它石，不可用也。
宣和玉屏
洪景卢夷坚志云：一士夫赴官就道，其子妇方怀妊，轿夫颠仆，而半产乃翁呼轿，夫欲治之，夫曰：逼晓不辨，道路为一石，所碍翁不信亲往视之，匾濶微吐，良玉璞也，擕诸玉工解作三片，青质白章，成山林云：月飞鸟象歴歴分明自取其二，以一谢工，工治作屏，因贵珰以献，御府惜其无对，召工问之工，具以士夫姓名，对被旨以重赏，宣辏成三屏，置之玉虚殿。
永州石屏
永州祁阳，石虽成纹，景丛杂，不清逺又多刻画而成，以手摸之有凸凹，可騐间有自然者，不甚佳。
蜀中松林石
蜀中有石解开，自然有小松形，或三五十株，行列成迳描画所不及，又松止高二寸，正堪作研，屏屏之式，止须连腔脚，高尺一，二寸许，阔尺五六寸许，方与葢小研相称若髙大非所宜，其腔宜用黑漆，并乌木不宜用钿花犀牛之类。
画屏
取名画极低，小者嵌屏腔亦佳，但难得耳，古人多留意作玩，靣大如小盌者，亦宜嵌背，茍非名，笔则不可，或用古人墨迹亦妙。
笔格辨
玉笔格
惟黒白琅玕二种玉可用，须镌刻象山峯，耸秀而不俗，方可或碾，作蛟螭尤佳，尝见一士家用玉，作二小儿，交臂作戏，靣白头黒而红脚白腹，以之格笔竒絶或以小株，珊瑚为之，以其有枝，可以为格也。
铜笔格
铜笔格须竒古者为上，然古人少曾用笔格，今所见铜铸，盘螭形圆，而中空者，乃古人镇纸，非笔格也。
石笔格
灵璧英石，自然成山形者，可用于石下，作小漆朱座，高半寸许竒雅可爱。
水滴辨
晋人水盂
余尝见长沙故官，家有小铜器，形如桶，可容一合，号右军砚水盂，其防内有永和字，此必晋人贮水，以添砚池者也，古人无水滴晨起，则磨墨汁盈砚池以供一日，用墨尽复磨，故有水盂。
铜水滴
铜性猛烈贮水，久则有毒，多脆笔毫，又滴上有孔，受尘水，所以不清，故铜器不用，金银锡者，尤猥俗，今所见铜犀牛，天禄蟾蜍之属口，衘小盂者，皆古人以之贮油防灯，今误以为水滴耳，正堪作几案玩具。
古翰墨真迹辨
南北纸
北纸用横帘，造纸纹必横，又其质松而厚谓之侧，理纸，桓温问王右军求侧，理纸是也。南纸用竖，帘纹必竖，若二王真迹，多是会稽竖纹竹纸，葢东晋，南渡后，难得北纸，又右军父子多在防稽故也。其纸止高一寸许，而长尺有半，葢晋人所用，大率如此，验之兰亭，押缝可见。
硬黄纸
硬黄纸，唐人用以书经染以黄蘗，取其辟蠧，以其纸如浆，泽莹而滑，故善书者多取以作字，今世所有二王真迹，或有硬黄纸，皆唐人仿书，非真迹也。
建安帖真迹
王氏所蔵右军建安帖真迹，今在长沙士夫家，其帖末云：四月五日，羲之报建安，灵柩至胡世将，曾以此帖勒于豫章，其建安灵柩，字提起，别作一行，葢古人简帖，写至它人事，或称尊长耆旧处，皆如今人提空此常事也，予屡见硬黄，仿书亦然，今长沙所见，建安二字，乃与羲之报字相连而不提空，岂有硬黄提空而真迹，反不提空，此乃搨淳化阁帖，赝作无疑，葢太宗朝刻淳化阁，帖乃侍书待诏王着摹勒者，小人不学，故于古人提空处，皆聫属之，此犹可也，至于虫防侵蚀，与字之漫灭者，皆不空缺，而强率聫之，故多读不成，鬻书者多以故纸浸汁染旧迹，墨又以杂朱作为印章，令昏闇，殊不知尘水浸纸，表里俱透，若自然旧者，其表故色，其里必新微掲视之，则见之矣，古人印章，必用上等硃譬如古画着色，愈久愈新，初未尝昏闇也。
鲁公真迹
顔鲁公之后寓居永嘉，好事者守郡，闻其家有鲁公真迹一筐，以狱事罗织之而择其尤者摹郡斋，筐书遂归泉南，晚年卜居武夷之下，以声妓自随，一夕暴雨，洪水发漂所居无踪迹，其人暴尸溪侧，筐不知所在。
宋朝名贤书
朝中名贤书惟蔡，莆阳苏许公易简，苏东坡黄山谷苏子美秦淮海李龙眠，米南宫，吴练塘传朋，王逸老皆比肩，古人莆阳典重有法度，许公无愧，杨法华，东坡草圣得意，咄咄逼，顔鲁公山谷，乃悬腕书深得兰亭风韵，然行不及真草，不及行，子美乃许公之孙，自有家法，草圣可亚张长史，淮海专学钟，王小楷，姿媚遒劲可爱，龙眠于规矩，中特飘逸，绰有晋人，风度南宫，本学顔后自成一家于侧，掠拿趯，动循古法，度无一笔妄作，练塘深入，太史之室，时作钟体逸老，殆欲欺凌怀素，或谓过矣。
古今石刻辨
北碑纸
北纸用横帘，其质松而厚不甚渗墨，以手拂之如薄云之过，青天犹隐，隐见白纸处，凡北碑皆然，且不用油蜡可辨。
御府珍储
徽宗御府所储书其前，必有御笔金书小楷标题，后有宣和玉瓢，御宝淳祐，壬寅，于临安客舍见永嘉一士人蔵一法帖乃唐人硬黄仿右军书，前有金字，御笔云：王右军书，长者帖，后有宣和玉瓢，様御宝，今售墨迹者，或云古人真迹，皆笔势相聫属，后世赝作者，必逐字为之，殊不知此论行草者也，若楷书，则此説难用古人，真字迹书，虽不连而意实相聫，属观其意可也，若泥其説误矣。
古人用墨
古人晨起必浓，磨墨汁满砚池中，以供一日之用，用不尽则弃去来朝，再作故池，必大而深，其真草篆，皆用浓墨，至行草过笔处，虽如丝发，其墨亦浓，近世独吴传朋，深得古人笔法，其它不然也。
响搨僞墨迹
以纸加碑，上贴于窗户间，以游丝笔就明处圈，却字画，填以浓墨，谓之响搨，然圏隐隐犹存，其字亦无精采易见。
真迹难存
世言纸之精者，可及千年，今去二王才八百余年而片纸无存，不独晋人如唐世，善书之迹，甫三百余年，亦希如星凤，何也？尝攷其故葢物之竒异者常聚于富贵有力之家，一经大盗，水火则举羣失之，非若它物散落诸处犹有存者，桓之败，取法书名画，一夕尽焚，所丧几何哉？良可悲也。
古今纸花印色辨
淳化阁帖
太宗朝，捜访古人墨迹，令王着铨次，用枣木板，摹刻十张于秘阁，故时有银锭，纹前有界行，目録者是也。当时用李廷珪墨拓打手，揩之不污手，惟亲王，宰执，使相拜除，乃赐一本人间，罕得当时，每本价已百贯文，至庆厯问禁中火灾，其板不存，今所见阁帖，多乏精神，焉有绛帖以阁本重摹，而袐阁反不如绛帖精神乎？则此可以观也。
绛帖
绛州法帖二十卷乃潘舜臣用淳化帖重模，而参入别帖然，比今所见阁帖，精神过之，舜臣事力单微，而自能镌石，虽井防堦，砌背徧刻无余，所以段数最多，或长尺余者，舜臣死，二子析而为二，长者负官钱没入干，于绛州，绛守重，模下十卷，足之幼者复重，摹上十卷，亦足成一部，于是绛州有公私二本，靖康兵火石并不存，金人百年之间，重模至再，庆元间，予官长沙，尝见旧宰执家有南渡初，亲自北方，携得舜臣元所刻未分析，时二十卷，其家珍蔵非得千緍官陌，不肯与人，乃北纸，北墨精神，焕发视，金时所摹者，天渊矣。
潭帖
淳化阁帖，既颁行潭州，即模刻二本，谓之潭帖，予尝见其初本当与旧绛帖，鴈行至庆厯，八年，石已残缺，永州僧希白重摹，东坡犹嘉其有晋人风度，建炎敌骑至长沙，守城者以为炮石，无一存者，绍兴初，第三次重摹，失真逺矣。
临江帖
刘次庄模阁帖于临江，用工颇精致，且石坚至今不曾重模独二卷略残缺，然拓本既多，颇失锋芒，今若得初本锋芒，未失者，当在旧绛帖之次新，潭帖之上，然其释文间有讹处。
蔡州帖
上蔡临模，绛帖上十卷虽比旧绛帖少下十卷，而迥出临江之上，予尝见于长沙，两府刘轙家。
武冈帖
武冈军重摹绛，帖二千，殊失真石且不坚，易失精神，后有武臣守郡，嫌其字不精采，令匠者即旧画存刻，谓之洗碑，遂愈不可观，其释文尤舛谬，然武冈纸类北纸，今东南所见绛帖多，武冈初本耳，验其残缺处自可见。
武陵帖
武陵帖亦二十卷，杂取诸帖重摹，而参以人间未见者，其间惟右军小字，黄庭最妙，他帖无所用也。
彭州帖
彭州帖亦刻歴代法帖十卷，不甚精采纸，色类北纸，人多以为北帖。
元祐秘阁续帖
元祐中，奉旨以淳化阁帖之外，续所得真迹，刻续法帖，元本在禁中，后过太清楼，今会稽重摹本，无不减古，绛帖也。
又名太清楼帖
淳化阁帖，板虽禁中，火灾不存，而真迹皆藏御府，至徽宗朝奉防以御府所藏真迹重刋于太清楼，而参入他竒迹甚多，其中间有兰亭者是也，名曰太清楼帖。
淳熙秘阁续法帖
高宗圣学天成，奎文焕发肆笔成书，埀法万世夀皇重规叠矩，宸画尤妙，南朝访遗书，多得晋唐旧迹，至淳熙间，奉旨以御府珍储，摹勒入石名，淳熙秘阁，续帖置秘书省，宝庆火灾，其石不存。
汝州帖
汝州帖乃王宷辅道，摘诸帖中，字牵合为之，每卷后有汝州印为黄伯，思所掊击，不值一文，今防稽又以汝帖重开，谓之兰亭帖，真实侈靡耳，宋宣献公刻赐书堂帖于山阳，金乡首载古钟鼎，器识文絶妙但二王帖，诠择未精，今苦不存，胡龙学，世将刻豫章法书种种精妙，今已重模，后有小字，书范忠宣公子弟戒者，是初本许提学，闲刻二王帖于临江，模勒极精诚，少诠择，庐江李氏刻甲秀堂帖，前有王顔书多，世所未见，但继以本朝名公书颇多，大抵今人书自当作一等耳，曹尚书，彦约刻星凤楼帖于南康军，虽以众刻重模精善，不茍并无，今人书韩郡王侂胄刻羣玉堂帖所载前代遗迹，多有未见者，后亦多本朝人书韩败后，入秘书省。
兰亭帖
兰亭帖世以定武本为冠，自薛珦作帅，别刻石易去，于元石，镌损清流，映四字以惑人，然元本亦有法可辨，防损四字，一也，管弦之盛，上不损处，若八行小形二也；是日也，观宇宙两行之间，界行最肥，而直界伸脚十字下，出横阑外，三也；管弦之盛，盛字之刀锯，利如钩，四也痛字，改笔处劲不模糊，五也。兴感之由，由字类申列叙之列，其坚如铁钉，此其大畧也然定武，又自有肥痩二本，而镌损者，乃痩本为真定武无疑，何以知之？今复州本以真定武本重模，亦防损四字，其字极痩，王顺伯尤延之，争辨如聚讼，然痩本风韵竟胜，岂能逃识者之鍳，其痩本之石，宣和间，就薛珦家宣，取收入禁中，龛于睿思殿东壁，建炎南渡，宗泽遣人防送，此石至维扬，兵入维扬，不知所在，或云金人以氊裘裹之，车载而去。
乐毅论
世传二王帖，皆以真迹摹勒，独乐毅论，就石书丹，其石在高学士，绅家已残缺，至海字，后转属赵立之处，今重摹者，犹有赵立之印，予嘉熙，庚子，自岭右回，至宜春，见元本于一士人家用北纸，北墨无一残缺，而清劲遒媚，正类兰亭，字形比，今世所见重摹本，几小一倍，此葢齐梁间拓本真，人间希世之宝。
钟元常帖
钟元常力命帖惟此本与潭州本佳它无足取
顔碑
顔碑在南，北者尚多，麻姑坛记吴兴石柱志，旧本干禄寺，妙喜寺记西林题名皆絶品也。
欧阳小字千文
欧阳小字千文，在邢州，温彦博墓志在东京，九成宫碑仲夏兰若二，帖化度寺碑，丹州刺史碑并在北方，防稽高续古，家有重摹化度寺碑，咄咄逼真。
鴈塔题名
此帖有北本彭州本然北本为上彭本颇失真
徐骑省小篆
徐深得古小篆法，有篆千文，刻石南昌，精妙无愧古人，今已重摹。
绥蛮校尉
予遡潇，湘，歴，衡、潭、永、全，道五郡，并无古刻惟道州，有汉绥蛮校尉，能君之碑，若浯溪中兴颂，乃唐中，世所立尔，亦打石之工人，每因旧迹加洗，刻以为衣食业，故愈失真。
南岳碑
余尝见南岳一僧云：岳山多秦，汉以来，碑在林莽蔽翳，间寺僧惧爲官司所扰，匿不敢言，亦不敢迁至屋下，故愈为霜露，剥蚀，良可叹也。
僞作王大令书
山阴僧僞作王大令书，保母墓志韩伲胄以千緍市其石，予每疑其赝作，殊无一防，大令气象，及见东坡所作，子由保母墓志语，则僧实僞也。
古画辨
古人逺矣曹不兴吴道子，近世人耳，犹不复见一笔，况顾陆之徒，其可得见之哉？是故论画当以目见者为准若逺指古人曰：此顾也。此陆也，不独欺人，实自欺尔，故言山水则当以李成范寛花果，则赵昌王友，花竹翎毛，则徐熙黄筌，崔白崔顺之，马则韩伯，时牛则厉，范二道士仙神，则孙太古神恠，则石恪猫犬，则何尊师周炤，得此数家，已为竒妙士大夫家或有收其妙迹者价已千金矣，何必逺求太古之上耳目之所不及者哉！
李营丘
营丘作山水危，峯奋起蔚然，天成乔木倚磴下，自成阴，轩甍闲雅，悠然逺眺道路深窈，俨然深居用墨，颇浓而皴，散分晓，凝坐观之，云烟忽生，澄江万里，神变万状，予尝见一双幅，每对之，不知身在千岩，万壑中。
范寛
范寛山川浑厚，有河朔气象，瑞雪满山，动有千里之逺寒林秀孤，挺然自立，物态严凝，俨然三冬在目。
赵昌王友
赵昌折枝有工，花则含烟雨，笑脸迎风果，则赋形夺真，莫辨真僞，设色如新年逺不退王友，乃昌之上，足赋形入昌之室，写生则未逮，继友之后者，惟长沙吴泽也。
徐熙黄筌
徐熙，乃南唐处士腹饱经史所作寒芦花烟水鸟，野鳬自得，天趣黄筌，则孟蜀王画师目阅，富贵所作，多绮园花锦，真似粉堆者而不作，圏线孔雀鸂，艶丽之禽，动止生意。
崔白
崔白作花，鸟必先作圏线劲利，如鉄丝，填以众彩，逼真如生，所画荷芦，飒然风生顺之，乃白之，孙绰有祖风，所作翎毛，独步天下，上有御宝，乃顺之所作玉虚殿，立屏靣流落人间，徽庙时以价得之。
韩干
干与李杜同时所作马，世间见一二长幅，上作街道防干，不作马拢，并无他物，象其马，神骏不可名状。
李伯时
伯时惟作水，墨不曾设色，其画殆无滞笔，凡有笔迹，重浊者僞作，其于人物，靣相尤妙。
厉归真
厉归真，范子泯，皆异人厉，多作寒林，而牛则逺观如活近，视有未工处，范多作杨栁笔嫩，而牛亦不及厉，然二家近时所无。
孙太古
太古蜀人多用游丝，笔作人物，而失之软弱，出伯时下然衣褶，宛转曲尽过于李。
石恪
恪亦蜀人，其画鬼神竒恠笔画劲利，前无古人，后无作者，亦能水墨作蝙蝠，水螭之属，笔画轻盈而曲尽其妙。
何尊师周炤
尊师，不知何许人，炤则熙寜画院祗应，所作猫大，何则？有士夫气，周则工人态度生动，自然二家皆有。
直幅横披
古画多直幅，至有画身长八尺者，双幅亦然，横披始于米氏，父子，非古制也。
画绢
河北绢经纬一等，故无背靣江南绢则经麄而纬细，有背靣唐人画或用捣熟绢为之，然正是生捣令丝，褊不碍笔，非如今煮练加浆也，古绢自然破者，必有鲫鱼口与雪丝僞作者则否，或用绢包硬物，椎成破处，然绢本坚易辨也。
古画色
古画色黒或淡墨则积尘所成，有一种古香可爱，若僞作者，多作黄色而鲜明，不尘暗，此可辨也。
古画轴
古人多作簪顶，轴小而重，今人所用，如蔗段大而轻，古人用木降眞，或乌木，象牙，它木不用。
米氏画
米南宫多游，江浙间每卜居，必择山水，明秀处，其初本不能作画，后以目所见日渐，摹仿之，遂得天趣其作墨，戏不专用笔，或以纸筋或以蔗滓，或以莲房，皆可为画纸，不用胶矾，不肯于绢上作，今所见米画，或用绢者，后人僞作米，父子不如此。
杨补之
临江，杨无咎补之学欧阳率更楷书殆所逼真，以其笔画劲利，故以之作纸，梅下笔便胜花，光仲仁补之，尝游临江，城中一娼馆作折枝梅于乐工矮壁，至今往来，士夫多往观之，娼借此以壮门户，端平间爲偷儿，窃去其壁，车马顿希，今江西人得补之一幅，梅价不下百千金，又诗笔清新，无一防俗气惜其生不遇苏黄诸公，今人止以能作墨梅目之，竟无品题之者。
名画多无对轴
郭忠恕石恪厉归真，范子泯辈皆异人，人家多设，绢素笔砚，以伺其来，而求画然将成，必碎间有得之者，不过一幅半幅耳，李营丘范寛，皆士夫遇其适兴，则留数笔，岂能有对？轴哉？今人或以孤轴为歉，不足与之言画矣。
挂画
择画之名笔一室，止可三四轴，观玩三五日别易名，笔则诸轴皆见风日，决不蒸湿，又轮次挂之则不惹尘埃时易，一二家则看之，不厌，然须得谨愿子弟，或使令一人细意，卷舒出纳之日，用马尾，或丝拂轻拂画靣，切不可用防拂室中，切不可焚，沈香降真脑子，有油多烟之香，止宜蓬莱笺耳，牕牖必油纸糊，户口常垂帘，一画前，必设一小案以防之，案上勿设障靣之物，止宜香炉，琴砚极暑，则室中必蒸热，不宜挂壁，大寒于室中渐着小，火然如二月，天气候挂之不妨，然遇寒必入匣，恐冻损。
装褙
画不脱落，不宜数装，褙一装禙，则一损精神，此决然者，至墨迹亦然。
古画绢
古画绢脱，以手指防之，皆能破损一坏，则不可复救，又有酒，余汗染食，油腻，此皆大戒，切须片纸，先写此粘窗以呈客方可，引客入观，然又多以此获罪于贵客，所以人家有法书名画，止可时以自娱，茍以竒品自诚贾祸之媒，切宜谨之墨迹，法帖亦然，若古钟鼎，尤脆烂者，手触之则糜溃，米元章之言如此。
辨名画
人物顾盼，语言花果，迎风露，飞禽走兽，精神脱真山水，林泉清闲，幽旷屋庐深逺桥彴往来山脚，入水澄明，水源来歴分晓，有此数端，虽不知名，定知妙手。
辨谬画
人物如尸，似塑花果类瓶中，所插飞禽走兽，但取皮毛，山水林泉，模糊遮掩屋庐，高大不称桥，彴强作断形，山脚水靣，水源无来，歴几此数病，皆谬笔也。
名画印识
徐熙画于角，有小熙字印，赵大年，永年则有大年，某年笔记，永年，某年笔记，萧照以姓名作石鼓，文书崔顺之书姓名于叶下，易元吉书于石间，王晋卿家蔵者有宝绘堂方寸印米，元章有米氏，翰墨米氏，审定真迹等印，或用团印，中作米芾字如蛟形，江南李主所蔵则有建业，文房之印，内合同印陈简斋，则有无住道人印，苏武功家则有许国，后裔苏耆国老等印，东坡则用二寸，长形印，文曰：赵郡苏轼图籍吴传朋，则曰：延州吴説又曰吴説私印。
异画
石恪作飞防张之，则防不入室，何尊师作猫，则防皆逺避闗仝于霅川，长兴成山寺，罗汉壁作猿鹤，皆走而复。
归吴道子作山水小龙【缺】    家舒之则云雾生
信州懐玉山有名画，画【缺】， ， ， ， ， ， 请祈雨，常有一二，身飞还寺中。
宋复古
宋复古作潇，湘，八：景初未尝先命名，后人自以为洞庭秋月等目之，今画人先命名，非士夫也。
卢楞伽
唐卢楞伽笔，世人罕见余于道州，见所作罗汉十六衣，纹真如銕线，惟崔白作圏线，颇得绪余，至伯时方不及也。
画无笔迹
画无笔迹，非谓其墨淡模糊，而无分晓也，正如善书者蔵笔锋如锥画，沙印泥耳，书之蔵锋在乎执笔，沈着痛快人，能知善书，执笔之法，则能知名，画无笔迹之説故古人如王大令，今人如米元章，善书，必能画善画，必能书，实一事尔。
画家防睛
人物鬼神，生动之物，全在防睛睛，活则有生意，宣和画院工，或以生漆防晴，然非要诀，要须先圏定目晴，填以藤黄，夹墨于藤，黄中以佳墨浓，加一防作瞳子，然须要参差不齐，方成瞳子，又不可块，然此妙法也。
摹临
临者谓以元本置桉，上于旁设绢素，象其笔而作之，缪工决不能摹，此则以绢加画上摹之，墨稍浓则透元本顿失精神，若以名画借摹，临是自弃也，就人借而不从，尤非明鍳者也，米元章就人借名画，辄模本以还，而取其元本，人莫能辨，此人定非鉴，赏之精也。
金碧山水
唐小李将军始作金碧山水，其后王晋卿赵大年，近日赵千里皆为之，大抵山水初无金碧，承墨之分，要在心匠，布置如何耳！若多用金碧，如今生色罨画之状而畧无风韵何取乎？墨其为病则均耳。
画忌如印
画忌如印，吴道子作衣纹，或挥霍如莼菜，条正避此病耳，由是知李伯时孙，太古专作游丝，犹未尽善，伯时有逸笔，太古则去，吴天渊逺矣。
洞天清録