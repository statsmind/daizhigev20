钦定四库全书     子部十
北轩笔记       杂家类三【杂説之属】提要
【臣】等谨案：北轩笔记一卷元陈世隆撰是书，前有小传，不知何人所作？称世隆，字彦髙，钱唐人，宋末书，贾陈思之从孙，顺帝至正中，馆嘉兴，陶氏没于兵，所着诗文皆不存，惟宋诗补遗八卷，与此书存于陶氏家，今宋诗补遗已无传本，惟此一卷存耳，书中所论史事为多，如论西伯戡黎，力辨委曲回防之説论鲁两生不知礼乐，论胡寅讥刘晏之非，论秦王廷美生于耿氏之诬论周以于谨为三老，礼违古制，皆具有特见，至所载，僧静如事则体，襍小説未免为例，不纯然不害其宏防也乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
北轩笔记小传
陈彦髙名世隆，以字行，钱塘人，自其从祖思以书贾能诗，当宋之末，驰誉儒林，家名藏书彦髙与弟彦博，下帷课诵，振起家声，弟仕兄隠各行其志，元至正间，兄弟竝馆于嘉兴，值兵乱彦髙竟遇害诗文集不传，惟宋诗补遗八卷，北轩笔记一卷，彦博馆，主人陶氏有其抄本云。
钦定四库全书卷
北轩笔记
元 陈世隆 撰
宋台始建谢瞻为中书侍郎，弟晦为右衞将军时晦，权遇已重，瞻见其宾客辐辏，谓曰：吾家素以恬退为务，不愿干预时事，交逰不过亲朋，而汝今势倾朝野，岂家门之福邪？乃以篱隔门庭，曰：吾不忍见此，又谓宋公，宜赐降黜以保衰祚，晦或以朝廷宻事语瞻瞻，故向亲旧陈说，用为嬉笑，以絶其言及宋公即位，晦以佐命功，位任益隆，瞻愈忧惧，至是，遇病不疗，临终遗晦书曰：吾得啓体幸全，亦何所恨！弟思自勉励，为国为家，谢瞻之于兄弟，刘镇之之于叔侄，顔延之之于父子，虽品格不同，而教戒俱有至理，居盛满者，不可不熟味，其言。
司马公置独乐园，当春明之际，卉木繁秀，观者咸以钱与园丁吕直，谓之茶汤钱，积十千，而纳于公，公却之曰：吾岂少此哉！就与之，直曰：天地间只端明不爱钱邪？于是尽其余创，一井亭以便行客，只一不爱钱，可并端明，亦可以醒，端明要非端明，不能有此仆也，不意君实秀才之外，复有此一等人。
伍子胥进伯嚭，伯嚭卒，防子胥殷景仁引刘湛湛卒，抑景仁，韩愈荐李绅绅卒，诋愈李徳裕起牛僧孺，僧孺卒排徳裕冦准任丁谓，谓卒陷准，王安石用吕恵卿，恵卿卒毁安石，吕大防厚杨畏，畏卒叛，大防张浚，赵鼎举秦桧，桧卒害浚，鼎小人之不可信如此，虽然，始之信之，知人固未易也。
宁州频嵗饥疫五苓夷强盛，遂围州城，李毅病卒，女秀明逹有父风，众推领州事，秀奬励战士，婴城固守，城中粮尽，炙鼠拔草而食之，伺夷稍怠，辄出兵掩击，破之，荀崧都督荆州屯宛，杜曹引兵围之，崧兵食尽，欲求援于故吏，襄城太守石览，崧小女灌，年十三，帅勇士数十人，逾城突围夜出，且战且前，遂逹览所，又为崧书求救于周访，访遣子搛帅兵与览共救崧，又唐崔旴入朝，以弟寛为留后，杨子琳帅精骑数千乘虚突入成都，寛不能制，旴妾任氏出家财募兵，得数千人，帅以击子琳，破走之，兵凶战危，男子不免为床下伏竒女竒妾于黄卷中得之，吾独为之一快。
庄子逸篇，蒲衣八嵗而舜师之战国防，甘罗言项槖七嵗为孔子师古之圣贤必有师，其名见书，间多矣，蒲衣项槖，诚何如人？列女睾，子生五嵗而赞禹言防悟者，三子其最乎？桓谭新论云：殷之伊尹，周之太公，秦之百里奚，咸有天才，皆年七十余，乃升为王霸师，是皆学行之成于晚者，乃知生而颖异者，世不常有，或遭坎防而失诸盛年者，犹当晚学不可遽自弃也。
楚公子防服过宋，门者难之，其仆操棰而骂曰：也不力，门者出之，东坡谓事有倒行而逆施者，以仆为不爱公子，则不可以为事公子之法，亦不可，晋文帝为琅琊王，至河津，为吏所止，从者宋典，后来鞭帝马而笑曰：仓长官禁贵人，汝亦被拘耶？吏乃聴过宋王，廞讨王恭败走，少子华随沙门昙冰逃匿，使提衣襟从后津吏疑之，冰骂华曰：奴之怠，行不及我，以杖捶之数十，由是得免。袁顗起兵襄阳，不成而死，子升蔵于沙门将以出闗闗吏疑非常人，沙门杖而语之，遂免。后周宇文防与侯景战河上，马逸坠地，李穆见之，以防鞭防背曰：陇东军士，尔曹王何在？尔独在此，追者不疑为贵人，与之马俱还，是皆类于楚公子之仆者，乃知可以脱人于难，虽倒行而逆施之未必非良计也。
考亭云，西伯戡黎，看来只不伐纣，其他事亦都做了，若説文王终守臣节，何故有此？只是后人因孔子以服事殷一句，遂委曲回互如此，其説然否？曰：文王三分天下有其二，以服事殷，其中有多少道理多少，忠孝多少，诚心委曲，只此便是至徳其伐崇戡黎，只因纣赐弓矢鈇钺，得専征伐，故不道之国，西伯得而伐之耳，然则祖伊之奔告谓何？葢臣子之心，有见于兴亡之防，故因戡黎之事，恐而奔告虑，纣之必亡，欲其改过以图存，非谓文王取纣之天下也，观其奔告之词，只称殷之不徳而不及周，则其本情可知矣。若曰文王伐崇，戡黎都做了，只不伐纣，是谓曹操，东征西讨都做了，只未取汉，是一様，然则孔子何私于文王，特为溢美，后人何私于孔子曲为回互，若以孔子之言未可信，则天下更有可信之言乎？或曰，武王继文王为西伯戡黎者，武王也，纣使胶鬲视师，而曰西伯，何来葢武王将欲伐纣，而先戡黎也，若然，则文王之心事愈益明白，使西伯而文王也，则祖伊之，恐徒以其理使西伯，而武王也，则祖伊之，恐明见其势可恐而卒，不如所恐，文之所以为文也可恐而即如其所，恐武之所以为武也，而考亭于武之伐纣，则曰：武王于此，自是住不得，于文王以服事殷，却曰：只不伐纣，是以文王之不伐纣，反不如武王之伐纣，为直截也，失之矣。
装局取物，俗语谓之设法，受者非恵与者如弃，谓之白着，王安石新法既行，散青苖钱于设防，而置酒肆于谯门，民持钱出者，诱之使饮，又恐其不顾也。则令妓女坐肆，作乐以蛊惑之，小民无知，争竞鬭殴，则又差兵校列，枷杖以弹压之，名曰设法卖酒，此设法之名，所由始也，唐刘展乱，纪元载以吴，越州县赋调积逋，郡吏重敛，不约户品上，下但家有粟帛者，则以人徒围捕，然后簿録其产而中分之，甚者十取八九，时人谓之白着言，其厚敛无名，其所着者，皆公然明白，无所嫌避，此白着之名，所由始也，呜乎元载，王安石忍人哉！
问：鲁两生云，今天下初定，死者未葬，伤者未起，又欲起礼乐，礼乐所由起积徳百年而后可兴也，吾不忍为公所为，其言如何？曰：两生不知礼乐，礼乐无一事可无，无一时可无，古之圣人，躬蹈礼乐之实，以化天下，迨其既久，礼之用，行而乐之，用逹名分，定风俗淳，百姓泰和，暨鸟兽鱼，鼈咸若是之谓兴，非谓百年之后，乃始制礼作乐也，如必待百年而后制作，则汉已越高恵，文、景，武而之昭矣，至此时方言，礼乐乎？则自是以前，何以为君臣，何以为上下，何以朝防何以祭享？可漫无仪式，而茍以为之乎？孔子云：王者必世而后仁，夫所谓必世而后仁也；岂三十年后，始脩仁政哉？行仁之久，积至一世，乃始沦浃尔，两生不逹而为此，迂谈君子，固无取也。
樗里子者，秦恵王异母弟也，歴事武王，昭王战胜攻取，号曰智囊，显赫尊重，卒以夀终可谓人臣之极矣，独可异者，其卜葬渭南章台之东，尝谓人曰：后百嵗当有天子之宫夹吾墓，至汉兴，果建长乐宫于东，未央宫于西，而武库正当其墓，夫秦自恵文至庄襄，越百年而始为始皇，始皇在位，又三十七年，樗里子之后，秦方自王，而帝开代以来，大一统之盛，而汉宫之地已黙，定于一丘墓之间，盛衰倚伏，孰非前定，语曰：力称任鄙，智称樗里，自非神圣恶能，前知若此哉！
和洽言于操曰：天下之人才徳各殊不可以一节取也，俭素过中，自以处身则可，以此格物，所失或多，今朝廷之议，吏有着新衣，乘好车者，谓之不清；形容不饰，衣裘敝壊者谓之廉洁，至令士大夫故汚辱其衣，蔵其舆服朝府大吏，或自挈壶飱以入官寺，夫立教观俗，贵处中庸，为可继也，今崇一概难堪之行以检殊涂，勉而为之，必有疲瘁，而或容隠伪矣。操善之，下令不必廉才，而后可用，二三子佐，我明侧陋，惟才是举，和洽此议，极合中道，观其不就，刘表特从操辟以伸，此议亦可谓知所事者。
龙角浪凹，峭目深鼻豁鬐，晃鳞宻上壮下杀朱火，者雄角，靡浪平鼻，直鬐隠目圆鳞薄尾，壮于腹者雌，猬毛顺者，雄逆者雌，啄木羽斑者，雄褐者雌，山鸡五色其者，雄青黑质，白斑者雌，又蜥蜴亦五色具者，雄不备者雌，牡蛎，左顾者雄，右顾者雌，蜻蜓，身緑色者，雄腰间一遭碧色者，雌鼠粪头尖者雄两头，圆者雌，雀粪尖者雄，圆者雌，又右翼掩左翼者，雄左掩右者，雌鹊翼左覆右者，雄右覆左者雌，烧毛内水中，沈者雄，浮者雌蚧，蛤皮粗口大，身小尾粗者，雄口尖，身大尾，小者雌，鲎鱼雄小雌，大水中，浮者雄，沈者雌。
史记公孙主父偃，两人均起于防，老于贫方，牧豕海上，与偃之困阨，燕齐其穷，一也，六十上书而不称旨，与晚学纵横，干谒求通，不召用，其厄同也，一旦遇合，鱼水交欢，恨相见之晚，其遭际同也，外寛内深隂贼险刻杀主父，徙仲舒偃告齐王慑燕，赵，其心术同也，乃究其终始，一则位终宰相，封列侯，家身后之显名，而延子孙之富贵，一则身死族灭，为天下笑，使非洨人，孔车则白骨，且不收矣。天之祸福，何同类而异施如此。
裴度人王义当度为御史中丞，与武元衡议讨淮，蔡，李师古为淮蔡请，不得揺隂遣人刺武元衡于道，并刺度击首以氊防厚，得不死，坠沟义为扞刃而死，贼意度死沟中矣，遂舍之。度免为文祭义，仍厚给其妻子，淮蔡许大功勋，皆以为成于裴度，李愬而不知无王义，度与元衡同鬼録矣，朝廷论淮蔡功而不及义，禆官小説安可废乎？
天道，好生恶杀，未有杀人而无报者也，人但知英布反状，漏泄于幸，姫之就医，疑姬与隣人贲赫通，将欲捕赫，为赫所告，及其败，走江南也，又以妻为畨君女，故首畨为畨，阳人所杀，不知项羽坑杀数十万人，皆布为首虐，故始则假手于项伯，杀其妻子，终则发难于爱姬，戮及其身，此天道之不爽者也，史称其为布衣时，有客相之曰：当刑而王，并不闻谓王而复刑，葢初之坐法而黥出于无心，乃骨相之成于天者也，终以多杀而刑乃孽，山已作非天也，故不形于相也，三人一体之中，韩，彭之诛，大都亦坐妄杀之，故后世之将可以鉴矣。
建武中，郡国羣盗并起，郡县追讨，到则解散，去复屯结，光武遣使者下郡国，聴羣盗自相纠摘，五人共杀一人，除其罪，吏虽逗留回避勿问，但以获贼多少为殿最，唯蔽匿者罪之，于是更相追捕，贼并解散，徙其魁帅于他郡，赋田受廪，使安生业，自是牛马放牧不收，邑门不闭，非帝少在民间，熟知盗情，亦不能为此法也。
王晏外弟阮孝绪知晏必败，不与相见，尝食酱美，问知得之于晏家，吐而覆之，及晏败，人为之惧，孝绪曰：亲而不党，何惧之有？卒免于罪，王晏背，齐主思劝萧鸾以弑所托非人哉？华林之诛，欲常噉粥，得乎阮孝绪吐酱髙矣。
毕再遇，兖州将家也，开禧用兵，诸将多败事，独再遇累有功，金人认其旗帜，即避之，累迁至镇江都统制州承宣使，骁卫上将军，后以老病致仕，始居于霅，有战马，号黑大虫，骏快异常，独主翁能御之，再遇既死，其家以铁絙系之阑中，适遇岳祠，迎神，闻金鼓声意为赴敌，于是长嘶，奋迅断絙，而出其家，虑伤人，命健卒十余挽之而归，乃好言戒之，云将军已死，汝莫生事，累我家马，耸耳以听，汪然出涕喑哑，长呜数声而毙，呜呼！人之受恩而忘其主，曽异类之不若，能无愧乎！
伯阳生李树下，遂指李为姓马援，本赵奢，后奢能驭马，号马服君，子孙因以为姓，胡广，本姓周，以端午日生不举，用葫芦盛之，弃水为吴姓者，所得，及长，托胡为姓，陆羽有人得之水滨，及长，筮得，鸿渐于陆，因以陆为姓，车千秋，齐田氏族也，年老乘小车，出入省中，人谓车丞相，子孙因以为氏，席豫本姓籍，避项羽名，改姓为席，束晳本疎，广后因避难，去为束，枣据以避仇，改姓为棘，代醉篇中尚有姓原之可考者，兹仅録其所见。
赵奢以田部吏为将，破秦阏与之下，即其去邯郸三十里而军，坚留二十八日不行，以懈秦师，武安君智者，岂其料不及此，及二日一夜卷甲而趋，阏与亦已疲矣，秦人悉甲而至，未之或懈也，危矣哉！止争先据北山上，因以取胜，固倐忽之竒乎前此坚留一舍，二日而数百里趋利其不至，蹶上将也，幸矣！他日与田单论兵，而以正兵用众，诎单之竒兵用寡是乎？非乎奢以全赵为阏与之一战，单以败齐完七十余城如反掌，吾未见安平之，果在马服下也。
宜城驿，有楚昭王庙，乔木万林多，不知其名，歴代不敢翦伐毎嵗十月民相率聚祭庙，后山城即王居也，其地独髙广圆八九十，畆号殿城，其砖可为书砚，驿前有井，亦云起昭王时毎着灵异，人莫敢汲，岂以云不移，祷非获罪，而能显赫，至今耶？袁有萍乡，即王昔时得萍实处。
苏仙公，躭升云而去，后有白鹤至都城北楼，以爪擢楼板书云：城郭是人民非三百甲子一来归我，是苏公弹我何为？又丁令威仙去，后亦化鹤来归集，辽东华表柱上，语亦相同，又唐宗时，蜀道士徐佐卿化鹤被箭，帝幸蜀，见壁间箭，问其弟子曰：此吾师所留，俟箭主至，还之。
唐兴以来，邉帅皆用忠厚名臣，不久任，不遥领不兼统，功名著者，往往入为宰相，其四夷之将，虽才畧如何史邵杜尔，契苾何力犹不専大将之任，皆以大臣为使以制之，及开元中，天子有吞四夷之志，为邉将者十余年不易，始久任矣，皇子则庆，忠诸王，宰相则萧嵩牛仙客始遥领矣，葢嘉运，王忠嗣専制数道始兼统矣，李林甫欲杜邉帅入相之路，以边人不知书，乃奏言：文臣为将，怯当矢石，不若用寒族边人，边人则勇决习战，寒族则孤立无党，诚以恩结之，彼必为朝廷尽死，宗悦，用其言，始用安禄山，至是，诸邉节度使，尽邉人精兵咸戍，北邉天下之势偏重，卒致禄山倾覆京室，呜呼，奸相固宠，一言可以亡国将相，中外之闗可不慎欤！
南阳，僧静如得一古砚，置案头，把玩间，忽堂下一甲士，长三、四寸，升阶依案，宣言曰：吾君欲观渔于端溪，僧其避之，随有渔人六七辈，长如甲士，撤网于砚池，一将军长五寸许，与左右三十余，升砚指挥，顷时网起，获鱼数头，遽命厨人促膳，将军指僧谓左右曰：此亦可烹以益鱼席静，如怒而大喝，即灭无有，俄有甲士拥之以去，倐忽入一宫，见前将军，坐而怒曰：何物大胆？乃敢惊余，其置之死，于时宫中火起，僧因得逸，闻有谓之者，曰：助汝金以快尔心，又曰：尔胡不为宋郊，僧梦觉身卧，堂下土穴旁，于是命徒持锄，开穴得一蚁冢，思助金锄也，又感宋郊渡，蚁事遂掩，而不毁焉。
赵隣几好学，善著述，大宗擢知制诰，逾月卒，子东之，亦有文才，前以职事死塞下，家极贫，三女皆防，无田宅以生其仆，赵延嗣义不忍去，竭力营，衣食给之，劳苦不避，如是者十余年，三女皆长延嗣，未尝见面，至京师访舍人之旧，谋嫁三女，见李翰林硕杨侍郎，徽之发声大哭，二公惊谢曰：吾被衣冠，且与舍人交不能恤其孤，不逮汝逺矣即迎三女归京师，求良士嫁之，皆有归，延嗣乃去，徂徕石守道为之，以励天下，尝读李善，王成救主，孤于患难之中，皆古来竒男子而延嗣拮据赡养，隣几三女，且不敢一面及长而走，京师访主故交，谋适良士，何其从容有为若此，乃知成仁取义，必皆无所为而为者，彼延嗣亦何知天下后世咸髙其行谊耶？
魏文帝既立为嗣，喜因抱辛毗，颈曰：辛君知我喜否？君子于此，有以占其器之不宏矣，唐庄宗入梁，喜不自胜，手引李嗣源衣，以头触之曰：吾有天下，卿父子之功也。天下与尔共之，有以知其业之不逺矣呜呼二君，何足道哉？刘先主之得蜀也，于涪置酒，大防谓厐统曰：今日可谓乐矣！统曰：伐人之国而以为欢，非仁者之兵也，先主醉，怒曰：昔武王伐纣，前歌后舞，非仁者耶？卿言不当，宜速起出，统退，先主寻悔，请还，统复故位，先主曰：向者之论，阿谁为失统？曰：君臣俱失，先主大笑，宴乐如初，先主袭夺，璋土权以济业，昔人譬之，断手全躯，何乐之有？而酣醉中，失辞如此，季汉之不能恢复旧物，其器亦有所未优乎？而吾于亚子辈何讥？
善谋者如奕之布子，子定而势从之，势定而翕张，从之，翕张定而胜从之，昔汉髙都闗中据天下之势，从袁生，出广武以致敌人之从是也。羽已得闗中而更弃之，则韩生以为沐猴而冠，故曰，凡与人鬭，不扼其吭，而拊其背而能胜者，未之有也。昔诸葛公欲据荆州，以争天下，而曰跨有荆益，保其险阻，东和，孙权西交马韩待天下有变，一军出宛洛，一军向长安百姓，孰不箪食壶浆以迎王师，此诸葛公之志，诸葛公之事也，及据荆不得而定，都成都观其厝，置颇大和，孙权安南中抚辑，蜀土屯田，渭滨使诸葛不死，虽仲达多智，闗中宁可保哉？闗中既破许昌，瓦解，又安在？无土不王，故其与华歆王朗一书精明果确，举朝心悸胆落，莫知税驾之所，夫操之临死，何为而哑？嘤泣涕，畏诸葛也，分香卖履，有求为黔首，不得之念，知丕等不足腥健儿衣食也，操实蹙，死于汉中，而史【缺】。
唐刘晏领度支，死之日，籍録其家惟杂书二乘，米麦数斛而已，史称其理财以养民为先，因平准法，干山海排商贾，制百物低，昻操天下赢赀以佐军兴，虽用兵数十年，敛不及民而用度足唐中，偾而复振，晏有劳焉，是干国之臣也，特以功名日盛，眷遇日隆，故媢嫉之人，如常衮辈者忌之，至其诛死，则因昔勘元载鞠狱伏诛，而其党杨炎坐贬，后炎専政衔私恨，为载报雠，遂诬搆以死，而天下寃之使晏不勘载，事虽理财，固不死也，勘载事，即不理财，固亦死也，胡致堂乃谓晏以理财而死，遂谓是言利背义之为害，若天道报恶者，然将使司国计者，不以足国为务，而徒以不言利为髙则国亦何利焉？嗟乎！兵以平乱，乃不论丈人之师弟子之师而徒曰：兵者，老氏之所忌，是天下无兵也，刑以诘奸，乃不论出于哀矜，出于苛刻，而徒曰臯，陶之无后为主，刑也。而遂有纵盗贼以为隂隲者是使天下无刑也而可乎？龙逢，比干之死，亦未必言利，背义之为害甚矣。胡氏之説不当事情，不可以为训也。
礼有諡，自尧而上，王者子孙据国而起功徳浸盛，故造美諡，舜禹本以白衣砥行显名，升为天子，虽复制諡，不如名著舜者，准也，循也，禹者，俌也，汤者攘也，文武皆以其长言之，二王岂不能兼文武者哉！夏，商，继世之君，未尝立諡，至周始加諡，而有幽厉之名，孟子所谓孝子慈孙，百世不能改焉者也。秦人鉴此谓以子议父，臣议君也，遂去，諡法后世，自汉以下，帝王諡，号在昜代之日，有美无恶，若增累美，諡盖始，唐代宗时顔真卿上言：下元中，政在宫壶，始增祖宗之諡，元宗末，奸臣窃命，累圣之諡，有加至十一字者，按周之文，武，言文不称武，言武不称文，岂盛徳所不优盖，史臣称其至者故也。故諡多不为褒，少不为贬，今諡号逾古，请自中宗以上皆从初諡，当时百官集议，儒学之士，皆从真卿议，独袁修谓庙陵玉册，皆已刋成，不可轻改，事遂寝。后世諡号益衍，而广皆准唐为例，非古制也。
后汉赵岐字邠卿，初名嘉，少负节概，妻马氏，外戚家马融兄女也，岐鄙，融不与相见，仕州郡以亷直见惮年三十，以重疾卧蓐，七年尝敕兄子曰：丈夫生世，退无箕山之操，进无伊，吕之勲，天不与我，复何言哉！我死，可立一圆石，墓前刻曰：汉有逸人，姓赵名嘉，有志无时，命也奈何？后疾愈？京兆尹延驾引为功曹，与京兆尹唐玹以怨谤有郄，收岐家属宗亲，陷以重法，尽杀之，岐逃难匿迹，卖饼北海市中，时安丘孙嵩年二十余，见岐宻问曰：子似非卖饼者，倘有重怨，或亡命乎我，北海孙宾石也，閤门百口势能相济，岐素闻其名，具以实告，嵩即迎归，白母曰：出门得一死友，上堂飨之极，懽日匿之，复壁中数年，尝作戹屯歌，二十三章，后诸唐死灭得赦，拜并州刺史，复罹党锢，献帝时，拜议郎，兴平中，自乘牛车往説刘表令将兵卫朝廷，时孙嵩亦寓表所不为礼，岐力荐为青州刺史，时曹操为司空，举岐自代，乃拜太常，年九十余，建安六年卒，自为夀蔵图季札子产，晏婴，叔向四像居宾，自画像为主，其雅志如此，著书甚多，亦汉末一竒士也。
予阅宋昭宪太后本生邕，王光济，早死，次太祖，太宗，秦王廷美防王光赞防亡，又燕国陈国二长公主，则廷美为昭宪，出无疑矣。比廷美被谗，太宗谓宰相曰：廷美母陈国夫人耿氏，朕乳母也，后出嫁赵氏，生廷俊，而廷美言，涪陵公廷美母陈国夫人耿氏卒，此又若廷美真非昭宪出者何也？葢廷美之出于昭宪，路人知之，廷美之致祸，则昭宪招之，金匮之，诏曰：汝百嵗后当位于汝弟，嗟乎！太宗不能一日忘情于太祖，能一日忘情，于廷美乎？反覆廷美，始终未尝有一显罪，确情如淮南，江都之逆戾也。初，告秦王骄恣，将有隂谋隂谋何谋也？王遹辈以告骤擢美官矣，王荣辈以交通安置矣。此赵普以私怨恨，卢多逊不借，廷美则不中，太宗之妬，不借廷美以中太宗之妬，则中多逊不毒，赵白懋徳明之报多逊弓箭之遗淮海，犀玉之索，潘潾银盌锦，防羊酒之私，皆一时廷臣，罗织成之，廷美何罪，又云遣赵懐禄私其同母弟赵廷俊，夫廷俊果耿氏出，天下莫不闻，何必太宗哓哓，然鸣之于大臣，大臣哓哓，然鸣之于羣臣，又孰敢谓廷美昭宪出也，况彼时宰相普也，普言：亦何可信乎？且太祖下涤，宣祖尚无恙，未几，而帝以太祖之仁孝，忍使其父有壮子之媵妾，改适他人者，夫既已适他人矣，已为失节之妇，而陈国夫人之号，又孰崇之葢？太宗一时为涂面之言，以遮饰谋杀廷美之，故当时讳之，史臣难之，故其纪错乱而矛盾，使后世疑之，必辨之，则太宗之残忍，赵普之险恶，廷美之，寃愤昭然如日月之行，天万世不能掩也。
世汉髙溺戚姬之宠，遂欲夺嫡然否？曰：此自有説葢髙帝艰难百战，以有天下，见恵帝懦弱，不足以承大业而已，与吕后年皆渐髙恐新造之邦，反侧未定，诸强功臣又皆在列，一旦身死而太子不能为驾驭，特以如意类已，故意属之，此帝之本情也，卒以四皓羽翼，太子不废，谓人心所属，恐易之而又失天下心也，使帝果惑于戚姬之宠而不顾，失天下之心，则亦何有于四皓，且帝之杀韩信，即其属意赵王之心也，以为信在，而太子闇弱，天下事尚未可知，故宁杀信而不惜，使太子英武如帝，信未必诛，令以属意赵王为真，惑于戚姬，是亦谓信之诛，为真反也，而果帝之本情哉？曰：若是，则周昌何为强谏？张良，何以为之羽翼，曰：立嫡以长理之正，又况开国之君，尤当为后世法，昌亦只説个正理良亦只了得吕后之托，彼恵帝之无子，先死，吕后之后死，文帝之承统，一以衍汉祚之长，皆天意，非人谋也，若后先死而恵，帝独在，必不能自立，以丧天下，则昌之谏，良之羽翼，是亦殷太史之争立，纣使商不祀，忽诸而已，或又曰，太子易则强悍之，吕后不肯但立赵王，亦未能安，家难且作，而其祸方长，故不如据正理，以聴天命良之意或如此，要之皆出于不得已，不可为万全之谋也。
七雄之末，诸善战者，吴起以法，孙膑以智田单以巧白起廉颇，李牧以勇，而公子无忌不与焉，公子特以卑身下士，差胜孟尝，平原春申三君，不知善为兵者，固无如公子者也，吴起，孙膑之时，秦未甚强，而田单之所摧，则骑刼颇则栗腹而牧匈奴也，白起用秦师以攻诸侯冝无不糜碎者，若邯郸之围，秦悉闗中河内之卒，馘赵人四十五万压其城，城且旦暮下矣，公子虽窃符，以有魏师，而其人皆嚄唶，懦将之所教，而恫胁不振之余也，纵归二万人，而独留八万人以战，外若削弱，其形而内实有以一其心而振其气，偏师直入，虎狼之窟，而逐之以存赵，此其乘坚而为瑕，转弱而为劲者何如也？秦乘公子出，而日夜攻魏，其志已无魏矣，乃公子归而致五国之师大破秦军于河外，走骜，乘胜逐北，至函谷闗而不敢出，此其聨散以为整，转弱而为劲者，又何如也？公子不死，魏国不亡，万金入而晋鄙之，客之间行，公子惟有饮酒，近妇女，以速其死耳！葢不欲以身为秦国间也，或曰公子之善用兵，独其客善之，不知客善兵，而惟公子用之，是亦淮隂之善将而髙帝之能善将将也，孰谓公子不善用兵哉！
张奂字然明，北州人豪一任职，即以二百人，招合东羌，破南匈奴七千之众，已称竒功羌豪酋长感徳赠遗金银，马匹甚多，乃召主簿于诸羌前，以酒酹地曰：使马如羊，不以入厩，使金如粟，不以入，懐悉还之，羌性最贪，人人竦服，梁冀被诛，奂以冀故吏，免官禁锢，頼皇甫规，力荐得复，后窦武，陈蕃谋诛宦官，事泄，曺节等矫制诏奂围陈蕃，杀之，以功封侯，奂初不知本谋，后知为节所卖，痛自悔恨，封还侯印，乘灾应上疏力申，陈，窦之寃复为节等所疾，结司校尉段颎将害之，奂忧惧，奏记于段，辞极哀恳，段虽刚猛，省书怜之，既免于难，时禁锢者多不能逊避，俱至死徙，奂独杜门不出，聚徒著书，竟以夀终遗命曰：吾前后仕进，十要银艾，不能和光同尘，为防邪所忌，通塞命也，始终常也，命从薄葬，诸子从之，二子长芝，字伯英，次昶，字文蔚，并善草书，论曰：士君子处世，岂能遭际皆良，所贵明哲，善处而善处之道，不过无欲，谨退为主，葢公能服人，让能逺害持身之善物也，然明辞羌，金还侯印，两事可称无欲，功当封侯，阻于宦竖，而赐钱除郎，并皆不受，可称谦退，至奏记段颎，不独文词，古婉可追，乐毅之书，而曲意趋承，深得明哲，保身之道，至于著书立言，一门词翰，又其余事，种种皆可师法，固不当于将臣中论也。
唐世士大夫崇尚家法，栁氏为冠，旧栁氏出一婢，婢至宿卫，韩金吾家未成，劵闻主翁于防，事上买绫，自以手取视之，且与驵侩议价，婢于隙偶见，因作中风仆地，其家怪问之，婢云：我正以此疾，故出栁宅也，因出外舍人，问汝有此疾，几何时婢曰：不然，我曾伏侍柳郎君，岂肯伏侍买绢牙郎也，葢栁宅家法清髙不为尘垢卑贱，故婢化之如此，今士大夫妻有此，识者少矣，古婢妾亦知雅俗，陶谷妾浅斟低唱，与雪水烹茶，趣味自别，谁谓习俗？不能移人乎？
郭景纯璞，少好经术，博学髙才而其天文卜筮之术，则受于郭公，青囊书晋懐之际，郭尝筮之，投策叹曰：黔黎将湮于异类，桑梓其翦，为龙荒乎？遂避居河东，扺将军赵固，固乘马死，郭令三十人，从三十里外，社庙中取一物似猴者，置病马前，便嘘吸其鼻，有顷，马奋迅而起，此物随不见其术，甚神而理不可解，又其寓主人一婢，美郭爱之，以豆化赤衣人围其宅，主人求为解，竟得婢，其他术竒騐甚多尝着南郊赋，帝悦之，召为著作郎，然性轻易，不修威仪，嗜酒色干，寳尝诫之曰：此非适性之道，郭曰：吾所受有本限，用之惟恐不尽，乃忧为患乎？是以深安分，义不求荣进，当王敦之难，从容就死，虽桓彞触厠之忌数，若相符而行刑，袴褶之遗久已前定，寿亦四十九，与管公明同所著述，世甚多，则非管比。
张乖崖，咏布衣时，与陈希夷，交师事之，一见谓曰：子当为贵，公卿一生辛苦，二年，后果及第，尝赠之诗曰：征吴入蜀，是寻常鼎沸，笙歌救火，忙乞得江南佳，防地却，应多谢脑，邉疮初不解，后歴仕吴，蜀皆符合，至益州忽头疮，先是，屡乞闲，不许，至是，因疮乞金陵养疾，遂得防少，尝与傅霖为交后，公出而霖隠越三十年，守宛州，傅忽叩门笑曰：别子一世，尚尔童心，今将以去来报，子公曰：咏亦自知之，后一月而卒，前居蜀时，曾留实封文字一卷，与僧希白曰：十年后，某日开视，至期发函，乃公自题画像也，公果以是日死论曰神仙之事，古未尝无，若邺侯乖崖辈，自是本来灵骨，故能坐照去来，脱屣尘界，观其天文示异，慨以身当希白，实封十年前定，何其视死如归，了无芥蔕也，冦莱公之谪岭南，道出杭州，妾蒨桃疾作，谓公曰：妾必不起，幸葬我，天竺山下，且云：相公宜自爱，亦非久居人世者，果老薨于雷州，夫莱公不必言此，女子亦岂尘埃中人耶？视恋恋世縁者真霄壤矣。
方徳为平原相，时关张为别部司马，三人寝食，必俱恩如一体，后来间闗患难大扺，刘之借力于二公居多翼徳救主于当阳长阪，以二十骑拒操，追兵断桥，瞠目之时，真是神将一破刘璋，再破张郃，俱以少胜众，所向无前，帐中之变，乃为人袭其卧内耳，若云长之守荆州，威震华夏，曹操欲迁都以避其锋，司马懿看破闗之得志，孙权必不愿，遂劝权蹑其后，权若无辞，婚之积憾应之，亦未必如此之速，及攻曹仁于樊，操遣于禁救之，禁降矣，又杀其将厐徳逮操再遣徐晃救仁闗不设防身及妻子，并为权所害，后厐徳子防随钟邓伐蜀，尽灭闗氏之家是闗死于司马懿而闗族灭于厐徳也，岂不惜哉！
东坡守胶西时，熈宁，乙卯，仕宦，十九年，家日益贫，元丰己未于吴兴，被逮赴狱，黄州安置，寓居定恵寺，迁临臯亭在南堂，辛酉，在黄二年，日以困匮，故人马正卿为请，故营地使躬耕，其中所谓东坡者也，明年，始就东坡筑雪堂以居，绍圣甲戌宁逺军之谪恵州安置，寓居嘉祐寺就寺立，思无邪斋，明年，迁于合江之行馆，又明年，得归善后隙地数畆，营白鹤新居，丁丑，新居成，未几，谪琼州于昌化军安置，初僦官屋，为有司迫逐，乃买地城南，结茒数椽，隣天庆观极湫隘，尝偃息桄榔，林中摘业书，铭以记其处，在儋四年，食芋饮水，其穷甚矣，元符庚辰，得赦北归，明年，为建中靖国，辛巳，七月丁亥，卒于毗陵，坡公涉世多难，如此徐杭，汝、颍，牧守之乐，中书，翰林侍从之荣，定州方面之贵，所得几何？而四十五年间，南奔北走，风波瘴疠之乡，饥饿劳苦，曾不得名，一廛托环堵，为终老地，其与人书，间及生事不济，辄自解云：水到渠成，不须预虑，亦可谓善处穷矣。
三代养老之礼逺不可考记，所者多，汉人拟议之辞，后周以于谨为三老中楹，南向而坐，帝立于黼扆之前，西面，有司进馔，帝跪设酱，至亲为袒割，谨食毕，帝跪授爵以酳，此拘礼经之文，而不达其意者也，盖古人之席以东向为尊，宾师祭礼，皆正东向之席，惟人主立朝，则南面耳，今也以人臣俨然，南面而使人主立于其旁，三代有是礼耶？此不达古之方面也，礼曰：授坐不立，授立不跪，古之所谓跪者，即坐而膝席耳，今也以人臣倨坐于上，而人主跪于其前，三代有是礼耶？此不达古之坐起也，且夫礼有时而情，有顺古今易异，便不可强也。古之人君立而听朝，今有立者乎？古之升车者，或立而乘，今有立者乎？况三代所谓国傅者，其道徳行业足以师表流俗，而辅翼人主，王之所师，犹父兄也，东京以桓荣为三老，儒者犹或耻之，谨何人哉？猥以不经之礼，尊之陋亦甚矣！宋儒徒取其能行周礼而不察其是否？不亦诬耶？
李靖以劲骑三千由马邑，袭破定襄，颉利可汗遁碛北，他日又以万骑赍二十日粮，袭颉利于白道，于是斥地自隂山北至大漠，功大而成速，开辟以来，未之有也。又裴行俭为安抚大使，行至西州，诸蕃郊迎，行俭召豪杰千余人自随，言大热，未可以徃宜驻军须秋，都支觇知不设备，行俭徐召四镇酋长伪约，畋曰：吾念此乐未尝忘，孰能从四镇子弟从者，万人乃隂勒部伍数日，倍道而进，去都支帐十余里，先遣所亲问安否，外示闲暇，非讨袭者，又使人趣召都支，都支仓卒不知所出，率子弟五百人诣营谒，遂擒之，行俭破大酋不烦中国，折矢，用其豪杰，进止如戏，此亦班定逺后一人也。
隋有乐工万寳常者，善为音律，开皇初，命沛国公郑绎等定乐，为黄钟调，乐成奏之，寳常曰：此亡国之音，岂所宜闻！后复聴太常所奏乐，然泣曰：声淫丽而哀，天下不久将尽，时方全盛至，大业末，其言卒验，时王令言亦妙，逹音律，炀帝将幸江都，其子从户外弹胡琵琶，作翻调安公子曲，令言卧室中，闻之惊起，曰：变，变，急呼其子曰：此曲何时兴，子曰：顷来有之，令言遂欷歔流涕，谓其子曰：汝慎勿从行，帝必不返，子问其故，曰：此曲宫声宫君也，其声往而不返，吾故知之，帝果被弑江都，以此观之，二人者，师旷季札亦不多让。乃知吉凶先见，亦理数之必然也。
北轩笔记