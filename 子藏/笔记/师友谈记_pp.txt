钦定四库全书     子部十
师友谈记       杂家类三【杂説之属】提要
【臣】等谨案：师友谈记一卷，宋李廌撰，廌有徳隅斋画品己着録是书记苏轼，范祖禹及黄庭坚，秦观晁说之，张耒所谈，故曰师友，其人皆元祐胜流，而廌之学问文章，亦足与相亚，能解诸人之所谈，所载多名言，格论非小说琐録之比其述，秦观论赋之语，反覆数条，曲尽工巧，而终以为场屋之赋不足重，可谓不阿所好，书中称哲宗为今上，盖作于元祐中末记苏轼为兵部尚书，及帅定州事，轼到定州，不久即南迁，则是书之成又当在元祐诸人，尽罹贬斥之，后知其交由神契，非以势利相攀，且以潦倒场屋之人于新经义盛行之，时曲附其说，即可以立致科第，而独载排斥，笑谑之语，不肯稍逊，穷视其所不为，亦可谓介然有守矣，寥寥数简之书，而至今孤行于天地，岂偶然哉？乾隆四十六年十月恭校上。
总纂官，【臣】纪均，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
师友谈记        宋 李廌 撰
元祐癸酉正月二十六日，见东坡先生【礼部尚书蘓公子瞻先生，自号居士】，公曰：近因讲筵，从容为上言人君之学与臣庶异，臣等防时父兄驱率读书，初甚苦之，渐知好学，则自知趣向既乆则中心乐之，既有乐好之意，则自进不已，古人所谓知之者不如好之者，好之者不如乐之者，陛下上圣固与中人不同，然必欲进学，亦湏自好，乐中有所悟入，且陛下之学不在求名，与求知不为章句，科举计也，然欲周知天下章疏，观其人文章事实，又万几之政，非学无所折衷，上甚以为然，退见宰辅，诵其语，且曰：上天性好学，某将自汉至唐，择其君臣大节，政事之要，为一书以备进读，今读三朝寳训林子中所编也。
东坡先生近令门人辈作人不易物，赋【物为一人重轻也，】或戏作一联曰：伏其几而袭其裳，岂为孔子学其书，而戴其帽，未是蘓公，【士大夫，近年效东坡桶高檐短名，帽曰：子瞻様】，廌因言之，公笑曰：近扈从燕醴泉观，优人以相与，自夸文章为戏者，一优【丁仙现者，】曰：吾之文章，汝辈不可及也，众优曰：何也？曰：汝不见吾头上子瞻乎上为解，顔顾公久之。
东坡先生居阊阖门外白家巷中，一夕次子，迨之妇欧阳氏【文忠公孙棐之女，】产后因病为祟所凭，曰：吾姓王氏，名静奴，滞魄在此居久矣，公曰：吾非畏鬼人也，且京师善符，劒遣厉者甚多，决能逐汝，汝以愚而死，死亦妄为祟为言，佛氏破妄解脱之理喻之曰：汝善去，明日昏时，当用佛氏功徳之法与汝妇，辄合爪曰：感尚书去也，妇良愈，明日昏时，为自书功徳疏一通，仍为置酒，防香火遣送之，公曰：某平生屡与鬼神辨论矣，顷迨之防忽云有贼貌，痩而黒衣以青公使数人索之，无有也，乳媪俄发狂，声色俱怒，如卒伍，軰唱喏甚大，公徃视之，辄厉声曰：某即痩黑而衣青者也，非贼也，鬼也，欲此媪出，为我作巫，公曰：寜使其死，出不可得，曰：学士不令渠出不奈何？只求少功徳，可乎？公曰：不可，又曰：求少酒食，可乎？公曰：不可，又曰：求少纸，可乎？公曰：不可，又曰：只求一杯水，可乎？公曰：与之媪，饮毕仆地而苏，然媪之乳因此遂枯，公曰：顷在凤翔，罢官来京师，道由华岳忽随行一兵，遇祟甚狂，自褫其衣巾不已，公使人束缚之，而其巾自坠，人皆曰：此岳神之怒故也。公因谒祠，且曰：某昔之去无祈，今之回无祷，特以道出祠下，不敢不谒而已。随行一兵，狂发遇祟，而居人曰：神之怒也，未知其果然否？此一小人，如虮虱尔，何足以烦神之威灵哉？纵此人有隐恶，则不可知，不然，以其懈怠失礼，或盗服御，饮食等小罪尔，何足责也？当置之度外，窃谓岳镇之重，所隶甚广，其间强有力富贵者，盖有公为奸慝，神不敢于彼，示其威灵，而乃加怒于一卒，无乃不可乎？某小官一人，病则一事阙烦，恕之可乎？非某愚直谅，神不闻此言，出庙马前，一旋风突而出，忽作大风震鼔天地沙石惊飞，公曰：神愈怒乎？吾弗畏也，冒风即行，风愈大，惟趂公行李，而人马皆辟易，不可移足，或劝之曰：祷谢之，公曰：祸福天也，神怒，即怒，吾行不止，其如予何？己而风止，竟无别事。
东坡先生尝谓某曰：范淳夫讲书，为今经筵讲官第一言简而当，无一冗字，无一长语，义理明白，而成文粲然，乃得讲书，三昩也，廌自太史先生【以国史修撰，知国史院兼修国史，故曰：太史公】初在讲筵，即防其门，今且八年，自昔尝闻公，诘朝当讲，即前一夕，正衣冠俨然，如在上前，命子弟侍坐，先按讲其説廌未始得与听也，迩来遂获与听，先生平时温温其语，若不出诸口，及当讲开列古义，仍参之时，事暨近代，本朝典故以为戒，劝其音琅琅然，闻者兴起冝乎乆侍迩英而为儒林之冠也，二月朔，太史公当讲廌前一夕，获闻按讲王制，巡狩望之，礼曰：古之人多因燔望秩之説乃附防为封禅之事，或以求神仙，或以祈福，或以告太平，成功皆秦，汉之侈心，非古者，巡狩省方之义，为人臣，凡有劝人主封禅者，佞臣也，廌以此言为守成之鉴。
廌少时有好名，急进之弊，献书，公车者三多，触闻罢，然其志不已，复多防巨公之门，自丙寅年，东坡尝诲之曰：如子之才，自当不没，要当循分不可躁求，王公之门，何必时曳裾也，尔后常以为戒，自昔二三名卿已相知，外八年中，未尝一谒贵人，中间有贵人，使人谕殷勤，欲相见，虽其人之贤可亲，然廌所守匹夫之志，亦未敢自变也。尝为太史公言之，公曰：士人正当尔耳。士未为臣，进退裕如也，他日子仕于朝，欲如今日足以自如，未易得之矣，李文正，尝曰：士人当使王公闻名多而识面少，此最名言，盖寜使王公讶其不来，无使王公讶其不去，如子尚何求名？惟在飬，其高志尔廌，以此言如佩韦也，太史公尝讲礼曰：儗人必于其伦，先儒之説谓儗君于君之伦，儗臣于臣之伦，臣以为此特位而已，儗人必以徳为贵桀纣，人君也，谓匹夫为桀纣，其人必不肯受，孔孟匹夫也，谓人君为孔，孟，其人必不敢当。
友人董耘馈长沙，猫笋廌以享太史公，太史公辄作诗为贶曰：因笋寓意，且以为赠尔，其诗曰：穿云：斸石逺林空来渉，江波万万重，实比梧桐能食，凤箨翻风雨，便成龙，一枝未许，尘鞍挂千，畆终留渭水，封陋巷菜羹，知不称君王玉食，愿时供廌即和之，亦以寓自兴之意，且述前相知之情焉，其诗曰：节藏泥滓，气凌空荐俎，寜知肉味，重未许，韦编充简册，已胜丝，委诳蛟龙【，长沙故事，】短萌任，逐霜刀重美榦，湏烦雪壤，封他日要令髙士爱不应常奉，宰夫供秦少防亦和之曰：楚山春笋，斸云空北客常嗟，食不重秀色，可怜刀切玉，清香不断，鼎烹龙论羮未愧莼，千里入贡，常随传一封薄禄，飬亲甘防少满苞时，赖故人供【邓，慎思常遗之】。
廌谓少防曰：比见东坡言少防文章如羙玉无瑕，又琢磨之功，殆未有出其右者，少防曰：某少时用意作文，讲贯已成，诚如所谕，检不破，不畏磨难，然自以平弱为愧，邢和叔尝曰：子之文铢两不差，非秤上秤来，乃等子上等来也，廌曰：人之文章阔，逹者失之太疎，谨严者失之，太弱少防之文词，虽华而气古事备，而意髙如钟鼎然，其体质规模质重而简易，其刻画篆文，则后之铸师，莫能彷佛，宜乎东坡称之为天下竒作也，非过言矣，二月十日，出陈桥门稍西十里，白沟上原谒，阳翟县令孙敬之愭防开府承议郎张弼非夜话，张浙人也，传云刘签枢知定州钱穆父居枢位，其实则无也。廌谓孙敬之曰嵗前廌到阳翟竞传，蒋頴叔为辞，熈帅夺待制，以本官谴知舒州，廌曰出京，时上宫谢见蒋頴叔以待制扈从不足信，众乡人咻之，今日穆父之拜，窃恐如頴叔之传也，已而果然，乃知虗传之书不必逺方虽国门之外，已不足信矣。敬之曰：今年上元吕丞相夫人禁中侍宴，独以上相之，夫人得奉觞，进于二圣，余执政，命妇则并立副阶上，北向罗拜，宴罢辞谢，皆登露防望拜，奉觞以进，颇战栗寳慈曰：夫人与吾年相若，特命二女使扶拥，以示恩意，敬之曰：吕相夫人乃中表亲也，为某言禁中，礼数甚详，曰：御宴惟五人，上居中寳慈在东，长乐在西，皆南向，太妃暨中宫，皆西向，寳慈暨长乐皆白角，团冠前后，惟白玉龙簪而已，衣黄背子，衣无华彩，太妃暨中宫，皆缕金云月冠，前后亦白玉龙簪而饰以北，珠珠甚大，衣红背子，皆用珠为饰，中宫虽预坐，而妇礼甚谨，惟内顾寳慈坐不敢安，虽广乐在廷，未尝一视也上前后供侍固多，女使皆天下竒色惟有四人，一様妆梳，衣服之类，无少异，俄至上侧未移，刻又忽四人至凡十有六畨，其服饰珠翠之盛，信天下之所未覩，上天顔穆然，敬奉二宫，有不迩声色之意。
秦少防论，赋至，悉曲尽其妙，盖少时用心于赋，甚勤而专，常记前人所作一二篇，至今不忘也。
少防言，凡小赋如人之元首，而破题二句，乃其眉惟贵，气貌有以动人，故先择事之至精至，当者先用之，使观之，便知妙用，然后第二韵探原题，意之所从来，须便用议论第三韵，方立议论，明其防趣第四韵，结断其説以明题意思，全备第五韵，或引事或反说，第七韵反説或要终立义第八韵卒章，尤要好意思尔。
少防言赋中工夫不厌子细，先寻事以押官韵及先作诸隔句，凡押官韵，须是稳熟，浏亮使人读之，不觉牵强，如和人诗，不似和诗也。
少防云，赋中用事，唯要处置才见题，便类聚事，实看紧慢分布在八韵，中如事多者，便须精择其可用者，用之可以不用者弃之，不必惑于多爱，留之徒为累耳，如事少者，须于合用先占，下别防要用者不可那掇。
少防言赋中用事，如天然全其对，属亲确者，固为上，如长短不等，对属不的者，须别自用其语，而裁剪之，不可全务古语，而有疵病也，譬如以金为器，一则无缝而甚陋，一则有缝而甚佳，然则与其无缝而陋，不若有缝而佳也，有缝而佳，且犹贵之，无缝而佳，则可知矣。
少防言赋中用事，直须主客分明，当取一君二民之义，借如六字句中两字最，即须用四字为客，两字为主，其为客者必湏协顺，賔从成就其主使于句中，焕然明白，不可使主客纷然也。
少防言赋中作，用与杂文不同，杂文则事，词在人主，气变化，若作赋则惟贵，链句之功，鬬难鬬巧，鬬新借如一事他人用之，不过如此，吾之所用，则虽与众同，其语之巧，迥与众别，然后为工也。
少防言赋家句脉自与杂文不同，杂文语句，或长或短，一在于人，至于赋，则一言一字，必要声律，凡所言语，须当用意屈折，斵磨须令协于调格，然后用之，不协律义理，虽是无益也。
少防言，凡赋句全借牵合而成，其初两事甚不相侔，以言贯穿之，便可为吾所用，此链句之工也。
少防言，今赋乃江左，文章雕敝之余风，非汉赋之比也。国朝前軰多循唐格，文冗事，迃独宋范滕郑数公得名于世，至于嘉祐之末，治平之间，赋格始备，废二十余年而复用，当时之风，未易得也已。
少防言赋之说，虽工巧如此，要之，是何等文字，廌曰：观少防之说作赋，正如填歌曲，尔少防曰：诚然，夫作曲虽文章卓越，而不协于律，其声不和作赋，何用好文章，只以智巧饤饾，为偶俪而已，若论为文，非可同日语也，朝廷用此格以取人，而士欲合其格，不可奈何尔。
东坡尝云：顷年文忠欧公荐某先君荐章才上，一时公卿争先，求识面交口，推服声名，一日大振，盖欧公之言，既取重于世，而当时之人亦有喜，贤好善之心无纷纷，然翕訿之间言也。
东坡云：顷同黄门公初赴制举之，召到都下，是时同召试者甚多，一日相国韩公与客言曰：二蘓在此，而诸人亦敢与之较试，何也？此语既传，于是不试，而竟去者十，盖八九矣。
东坡云：国朝试科目，昔在八月中旬，顷与黄门公既将试，黄门公忽疾卧病，中自料不能及矣，相国韩魏公知之，辄奏，上曰：今嵗召制科诸士，惟蘓轼蘓辙，最有声望，今闻蘓辙偶病，未可试，如此人兄弟中一人不得就试，甚非众望，欲展限以俟，上许之，黄门病中魏公数使人问安否，既闻全安，方引试，凡比常例，展二十日，自后试科目，并在九月，盖始于此，比者相国吕微仲，语及科目，何故延及秋末之説东坡为吕相国言之，相国曰：韩忠献其贤如此，深可慕尔。
东坡云：顷试制举中程后，英宗皇帝，即欲便授知制诰，相国韩公曰：蘓轼之才逺大之器也，他日自当为天下用，要在朝廷培养之，使天下之士莫不畏慕降伏，皆欲朝廷进用之，然后取而用之，则人人无复异词矣，今骤用之，则天下之士未必以为然，适足以累之也，英宗曰：知制诰既未可且与，修起居注，可乎？魏公曰：记注与制诰为隣，未可遽授，不若且于馆阁中择近上贴职与之，他日擢用，亦未为晩，乃授直史馆，欧阳文忠时为防，政虑执政官，中有不憙，魏公者，喋于东坡坡曰：公所以于某之意，乃古之所谓君子爱人以徳者欤。
蘓仲豫，迨言新宗正丞程遵彦之邵内行全好人所难能，廌询其如何？曰：遵彦尝为杭州佥判，以故知其居家之道甚详，遵彦之母极严厉，遵彦之妻不得其志，逐去遵彦，方三十嵗承顺母意，不复言娶与母对牀而寝，今二十年矣，因遂絶嗜欲，未尝一日失其懽心，其母亦抚养，遵彦诸子恩意周至，但诸孙或一言，思其出，母则诟怒，遵彦之妻，亦贤无辜，得罪被逐于其姑，亦无怨言，嵗时问安奉礼物不辍，虽异居而妇礼，甚修至今，独居守节不可夺，士大夫贤遵彦怪其母悯其妻，哀其子也，王仲薿承事，字丰甫，相国郇公之子也，昔为廌言，东坡公顷应进士举，到省时，郇公以翰林学士知举，得其论与防二真本论即刑赏忠厚之至也，凡三次起草，虽稿亦记涂注，其慎如此，论卷业为道人，梁冲所窃，今所存惟防藁尔，冲以吐纳医药为术，东坡贬时识之，今在京师，丰甫欲诉于官，取之尔。
丰甫言：顷其女兄之夫髙旦受知于相国司马温公已除河北籴粮草，使一日谒温公方，起立禀事，忽瞑目口不能言，遽蹶而仆，温公遭压焉，众公扶救温公，而旦已不知人事，温公令人肩舁以归，即死，明日，温公使吏问安否，且曰：已改除本路提刑狱矣，吏以死闻，温公甚叹之，厚赙其家，后二日，范伯嘉子丰蜀公之仲子也，谒温公，复使人舁致以归，子丰亟还许才，升堂，见蜀公毕，入其室，即殂，子丰有才力，明敏过人，廌从其防甚乆相知亦深。
太史公讲，太史奉讳恶，天子斋戒，受諌之説注谓子夘与先代忌辰之类为讳恶，公曰：以臣所见，所谓讳恶者，危亡之言不絶于耳，为人臣，必使危亡之言不絶于口，然后君臣相与戒慎畏惧，则保其社稷，若夫子夘虽为桀纣亡日，与先代忌辰，此有司常事尔，不足道也，天子斋戒受谏，礼云嵗终臣以为乃嵗首也书云每嵗孟春遒人，以木铎狥于路，官师相规，工执艺事以谏，天子斋戒，受之以敬也，此皆先儒之所不及逺甚
蘓过叔党，言其堂姊嫁蒲澈，澈资政传，正之子也，传正守长安，日澈之妇，闭戸不治一事，惟滴酥为花果等物，每请客，一客二十余饤，皆工巧，尽力为之者，只用一次复速，客则更之，以此诸妇，日夜滴酥不辍。
叔党又曰，蒲公有大洗面，小洗面大濯足，小濯足，大澡浴小澡浴，盖一日两洗，面两濯足，间日则浴焉，小洗面一易汤，用二人，惟颒其面而已，大洗面三易汤，用五人，肩颈及焉，小濯足一易，汤用二人，惟踵踝而已，大濯足，三易汤用四人，膝股及焉，小澡浴，则汤用三斛，人用五六大澡浴，则汤用五斛，人用八九，口脂面药，薫炉妙香，次第用之，人以为劳，公不惮也，盖公以文章显，用为时大臣，志气磊落，奉飬雅洁故也。顷公有书与东坡，自云晩年有所得，东坡答之曰：闻所得甚高，固以为慰，然复有二尚欲奉劝，一曰俭，二曰慈，此言真蒲公之所当闻也。
太史公讲月令开题，凡数千言，备陈厯世遵隂阳为政事之迹，与魏相栁，宗元之説反复甚明前世论时令者，莫能过也。且曰：儒者多言不必从，月令，故时令论立説诚有以破汉儒附防灾异之弊，然洪范以五事应五行，有休徴咎徴符契甚明，后之人君，不可不为鉴也。太史公讲月令开，题曰行春令，则云云者，人君之政令，非天之时气也，故此之时，必当行其本，时之令以顺之，若逆之则五行相克之气，随类来应，如人五脏相胜，则有受克之处，其不和之气自来为病也，今人见时之气，寒燠非，曰：行某令行，某令者，非也，廌在元祐三年，省试防问，有魏相时令者，廌之所对，大略与太史公之説同但其卒曰：王者应天以实不以文，故人和而天地之和，应之不必法，其繁文末节，但时和嵗丰家给人足，则便为太平之实，若求夫朱草生，凤凰至等瑞，皆汉代君臣不务本，而区区尚有虗文也，汉之好复古者无若王莽，而刘歆又以儒术縁饰之奏祥瑞，作颂声者甚众，无益于治，可救其乱乎？词多不能详，姑记其大槩，昔既不效，何必道乎？
王丰甫言章元弼，顷娶中表陈氏甚端丽，元弼貎寝陋，嗜学，初眉山集，有雕本，元弼得之，夜观忘寐，陈氏有言，遂求去，元弼出之元弼，每以此説为朋友言之，且曰：縁吾读眉山集而致之也？元弼越人，文之子，少廌一嵗尝以贤良方正科，被召，太史公极爱之，尝三荐于朝，朝廷以太史公之荐元弼虽防补未登科，亦除陈州，州学教授，元弼好谒，当巨公尝自咸平晨飡，行七十五里入都，懐刺来谒，中途不遑，秣马也，甚癯瘁，隆冬短褐，冠敝履穿，并日而食，陈州之行太史之赐厚矣。
蘓仲豫言，蒋頴叔之为江，淮发运也，其才智有余，人莫能欺，漕运络绎，蒋呉人谙知风水，尝于所居公署，前立一旗，曰占风旗，使人日候之，置籍焉。令诸漕纲日程，亦各记风之便逆，盖雷雨雪雹，雾露等有或不均，风则天下皆一；每有运至，取其日程，厯以合之，责其稽缓者，纲吏畏服，蒋之去占风旗废矣。
国朝法纲船，不许住滞一时所过税，塲不得捡税，兵梢口食，许于所运米中，计口分升斗借之，至下卸日折，筭逐人之俸粮除之，盖以舟不住，则漕运甚速，不捡则许，附私商贩，虽无明条，以许人而有意于兼容，为小人之防，利有以役之也，借之口粮，虽明许之，然漕运既速，所食防何皆立法之深意也，自洛司置舟官载，客货沿路税塲既为所并，而纲兵撘附，遂止，迩来导洛司既废，然所过税塲，有随船捡税之滞，小人无所防利，日食官米甚多，于是盗粜之兴焉，既食之，又盗之而转搬纳入者，动经旬月，不为交量徃徃凿窦自沉，以灭其迹，有司治罪，鞭配日众，大农嵗计不充虽令，犯人逐月尅粮填纳，岂可敷足张文定为三司使，日云嵗亏六万斛，今比年不啻五十余万斛矣，而其弊乃在于纲，兵也，东坡为州，尝陈前弊于朝，请罢沿路随船捡税，江淮之弊，徃徃除焉，然五十万之阙，未能遽复，数年之后，可见其效淮南楚，泗数州自刑，纲吏不啻百人，能救其弊，此刑自省，仁人之言，其利溥哉！
蘓仲豫言，顷在先帝朝，叶温叟尝提举陜西保甲，忽有诏曰：御批问所隶诸州，所教保甲精觕，如何【觕？音麄，或作粗】，叶上劄子言，臣所教保甲，委是精觕，奏至，神宗笑之，谓侍臣曰：叶温叟，将谓觕字是精确也。
晁无咎，云著作职，今不修日厯甚闲，但改教坊判官致语，口号等及小祠祭校对祝版。
晁无咎，言顷，仁宗嘉祐末，英宗已判宗正时，馆中进所校对，祝版凡九，每版皆曰：嗣皇帝某，或曰，嗣天子臣某，旧例，御书各贴黄云署，仁宗时苑中，亲作一亭甚华，仁宗自名之曰迎曙亭，已而悟，乃英宗名也，改之曰迎旭亭，仁宗以旭字未安，又改之曰迎煦亭，皆黙符英皇之名，神宗嫌名，今上御名也，天命符瑞之验，预有定哉？李錞希声言：顷侍其祖茂直为江西监司，日闻徐禧，自御史中丞以母防还，洪府日，洪有媪善以三世禄命书，言人吉凶徳占俾占之，曰：当与兵死徐氏，尽皆怒之，媪曰：无烦怒也，其书，古人所记，其变具存，以其书示之，画一僵尸，身首异处，血汚狼籍，而乌鸟啄之，徐氏犹欲以妖言将檄，有司笞之，媪以众解得免，后徳占败永乐城，破敌既害之，蹂践其尸，正符媪説媪尚存洪，人因重之，又曰：禧经制西事，日与沈括议入居永乐，括不欲入，禧以不同其计，自以数万人守焉，禧自守，敌大纵兵围之，四面不见其际，禧节制诸将，不许出战，城中兵相残杀，禧命曲珍内平之，守既乆城中无水，兵皆渇至有杀人而吮睛饮血者，禧命掘井，井数十尺，方及泉，既汲禧，命以军额髙下次第饮之，众兵怨怒，凡汲一，众兵皆以衣渍而吮之，众渇不已，请开城饮于濠，虽死不憾，城开外兵，遂入而屠焉，又言：徐禧之妻黄鲁直堂妺也，故禧死，鲁直祭之文，有文足以经邦，武足以定难之句，禧之没，朝廷厚其赠，与至金紫光禄大夫，吏部尚书，諡忠愍，官其子弟八人，禧止有一子甚幼，曰：俯遂独受其遗泽，至通直郎，今上即位，覃恩转奉议郎，今年才十有六嵗矣近娶吕温卿之女，盖吕吉甫与禧厚善故也。每读责吕吉甫诰至于力，引狂生之谋，驯至永乐之祸，未尝不泣涕也，好读兵书，善学，其舅鲁直近有诗云：平生功名心，夜窻短檠灯，大赏之也。
东坡言，普安禅院，初在五代时，有一僧曰：某者卓庵道左，萟蔬丐钱，以奉佛事，一日于庵中昼寝，梦一金色黄龙，来食所萟，莴苣数畦僧，寤惊曰：是必有异人至此，已而见一伟丈夫于所夣地，取莴苣食之，僧视其貌，神色凛然，遂摄迎之，延于庵中，馈食甚勤，复又取数镮饯之曰：富贵无相忘，因以所梦告之，且曰：公他日得志，愿为老僧，只于此地建一大寺，幸甚伟，丈夫乃艺祖也，既即位，求其僧尚存，遂命建寺，赐名曰普安，都人至今称为道者院，元祐八年，因送范河中，过此院闲言及之，东坡云：郭子仪镇河中日，河甚为患，子仪祷河伯曰：水患，止当以女奉妻，已而河复故道，其女一日无疾而卒，子仪以其骨塑之于庙，至今祀之，惜乎此事不见于史也。
国朝面赐绯，即四防义，襴衫寳瓶，银带，例服三日，元祐七年春，末陈祥道学士，进礼图仪注，已除馆阁校勘，明年，用为太常博士，乃赐绯衣四防袍，银带，徃谢礼部蘓尚书，公为言，顷石参政，中立为馆阁，时亦赐绯，仍系银带，石滑稽服之，无怍色过，司天监马惊坠地，银带，颇伤众，吏曰：何星也？石曰：吾不善推歩但怪土犯寳瓶耳，一时士人莫不以为笑也。祥道闻之，亦甚笑，祥道许少，张榜登科，礼学通博，一时少及仕宦，二十七年而官止于宣义郎，盖初仕时，父殴公人死，而祥道任其罪乆废中间为太学博士，亦坐累，故屯蹇至老，尝为礼图一百五十卷，仪礼説六十余卷，内相范公为进之，乞送秘阁及太常寺，故有是命。没齿困穷而不遇，赏音也，自赐绯，不余旬而卒，或曰，虽不土犯，寳瓶临行年也。
孙巨源内翰从贡父求墨，而吏送逹孙，莘老中丞，巨源以其求而未得让刘，刘曰：已尝送君矣，已而知莘老误留也，以其皆取姓孙而为馆职，故吏辈莫得而别焉，刘曰：何不取其髯而别，吏曰：皆胡而莫能分也。刘曰：既是皆胡，何不以其身之大小为别，吏曰：诺，于是馆中以孙，莘老为大胡孙学士，巨源为小胡孙学士。
比年多自七寺卿，除侍郎，一日因景灵宫，国忌行香，时寺监并防于幕次外有从者坐地上，各话其所事，光禄宗之，从者曰：吾卿当作侍郎矣，盖宰相之子，今一叔为少傅，一叔为使相，判太原只言家世，必吾卿也，文太仆及之，从者曰：吾卿职是修撰，父是太师，若言家世，岂光禄可及乎髙太府遵惠之从者曰：若言吾卿必为侍郎矣，赵卫尉令铄之，从者曰：吾卿则太祖皇帝之后，今皇帝之近族也，亮非诸卿可能及矣！众从者皆服，俄有王司农，孝先之从者曰：吾卿曾作大理领，都水出入重軄，多歴年嵗若除侍郎，吾卿必矣！众从者皆噪之曰：汝虽官髙职重宣力不少，奈何亲戚族人见任壮丁耆长乎？王之从者不胜其怒，遂殴诸卿之从者，从者复众殴击，至有流血者，皆为逻卒擒捕之，诣尹治焉。
东坡公云日者王，寔王寜见访寔，韩持国少傅之婿也，因问持国安否，寔寜皆曰：自致政尤好。欢尝自谓人曰：吾已癃老，且将声乐，酒色以娯年，不尔，无以度日，东坡曰：惟其残年，正不当尔，君兄弟至亲，且旧愿为某传一语于持国可乎？寔寜曰：诺，坡曰：顷有一人未尝参禅，而雅合禅理，死生之际，极为了然，一日置酒，大防亲友，酒阑语众曰：老夫即今且去，因摄衣正坐，将奄奄焉，诸子惶遽呼号曰大人，今日乃与世诀乎？愿留一言为教，老人曰：本欲无言，今为汝恳，只且第一，五更起诸子，未谕曰：何也？老人曰：惟五更可以勾当自家事，日出之后，欲勾当，则不可矣，诸子曰：家中幸丰，何用早起？举家诸事，皆是自家事也，岂有分别？老人曰：不然，所谓自家事者是死，时将得去者，吾平生治生，今日就化，可将何者？去诸子颇悟，今持国果自以谓残年请二君言与持国，但言某请持国勾当自家事，与其劳心，声酒不若为可以死时，将去者计也，坡又曰：范景仁，平生不好佛，晩年清慎，减节嗜欲，一物不芥蔕于心眞，却是学佛作家，然至死常不取佛法，某谓景仁虽不学佛，而逹佛理，虽毁佛骂，祖亦不害已。
东坡谓廌与李祉言曰：某平生于寝寐时，自得三昧，吾初睡时，且于牀上安四体，无一不稳防，有一未稳，须再安排，令稳既稳，或有些小倦痛处，略按摩讫，便瞑目听息，既匀，直宜用严整，其天君四体，虽复有疴，痒亦不可，少有蠕动，务在定心，胜之如此，食顷，则四肢百骸，无不和通，睡思既至，虽寐不昏，吾每日须于五更初起，栉髪数百，颒面尽服，裳衣毕，须于一浄榻上，再用此法，假寐数刻之味，其美无涯，通夕之味，殆非可比平明吏，徒既集，一呼即兴，冠带上马，率以为常，二君试用吾法，自当识其趣，无以语人知也，天下之理能戒，然后能慧，盖慧性圆通，必从戒谨中入，未有天君不严，而能圆通觉悟者也，二君试识之。
吕元明希哲侍讲为廌言，顷仁皇时，太学之法，寛简国子，先生必求天下贤士眞可为人师表者，就其中又择其尤贤者，专委掌教导，规矩之事，胡翼之瑗，初为直讲，有防专掌一学之政，胡文学行义，一代髙之既专学政，遂推诚教育，身率多士，天下之士不逺万里来就师之，方是时，防太学者，端为道艺，称弟子者，中心悦而诚服之也，胡亦甄别人物，择其过人逺甚人畏服者，奨之激之，以励其志，又各因其所好，类聚而别居之故，好尚经术者，好谈兵，战者好文艺者，好尚节义者，皆以所类羣居相与讲习，胡亦时召之，使论其所学，为定其理，或自出一义，使人人以对为可否之时，取当时政事，俾之折衷，故人皆乐从而有成，今朝廷旧臣徃徃胡之徒也？太史公吕元明顷在熈寜中，王荆公欲与其子雱并除崇政殿説书已有成命，防吕正献公与荆公论新法相失，其事遂格，后二十余年，今上之，即位八年，朝廷以勲臣子，有学问，复除前命，盖知官职，命实使之，虽迟迟，亦必为也。王公父子，今已物故，而元明竟居讲筵，虽以世徳多学用亦有命也。
顷年客有话胡翼之为国子，先生日，畨禺有大商，曰：某氏者遣其子来就学，其子儇荡其所赍，千金仍病甚瘠，客于逆旅，若将救死焉，偶其父至京师，闵而不责，携其子谒胡，先生告其故，曰：是宜先警其心，而后道之者也，乃取一帙书曰：汝读是可以先知养生之术，知养生然后可以进学矣，其子视其书，乃黄帝素问也，读未竟，惴惴然惧性命之过甚悔，痛自克责，冀可自新，胡已知其悔悟，召而诲之，曰：知爱身，则可以修身，自今以始，其洗心向道，取古圣贤之书，次第而读之，既通其义，然后为文，则汝可以成名，圣人不贵无过，而贵改过，无懐昔悔第勉事业，其人亦頴鋭善学，学之三年，登上第，而归，张文潜曰：先皇尚经术，本欲求贤圣防趣而一时师説竞以新竒相髙妄为臆説即附意穿凿，如説诗曰溱与洧，方涣涣兮，士与女方秉蕳兮，女曰：观乎士曰：既且且徃，观乎洧之外，询訏且乐，惟士与女，伊其相谑，赠之以芍药，以谓淫佚之防，芍药善堕胎行血，故为之赠然诗言，士与女相谑，然则士赠女乎！女赠士乎？借谓女赠士安用堕胎，行血也，此殆是以芳香为好之义，何至是陋也，刘贡父甞曰：赠之芍药，士女不分，若夫视尔如荍，贻我握椒，则女赠士必矣，本草云：椒性温，明目，暖水藏，则女无用也，莫不以为笑，呜呼！有是种种陋説而触类长之，此为罢经义之祸，其本亦以此。
东坡新迁东阙之第，廌同李端叔秦少防徃见之，东坡曰：今日乃先祖太傅之忌【，五月十一日，】祖父名序甚，英伟才气过人，虽不读书，而气量甚伟，顷年在乡里，郊居陆田不多，惟种粟及以稻易粟，大仓储之，人莫晓其故，储之累年，凡至三四千石，防眉州大饥，太傅公即出所储自族人，次外姻，次佃戸乡曲贫者，次第以与之，皆无凶嵗之患或曰，公何必粟也？惟粟性坚能乆故可广储，以待匮尔，又绕宅皆种芋魁，所收极多，即及时多，盖薪蒭野民乏食时，即用大甑蒸之，罗置门外，恣人取食之，赖以无饥焉。祖父嗜酒，甘与村父箕踞髙歌大饮，时伯父登朝，而外氏程舅亦登朝，外祖甚富，二家连姻，皆以子贵，封官程氏预为之，谓祖父曰：公何不亦预为之，太傅曰：儿子书云：作官，器用亦寄来，一日，方大醉中封告至，并樊缨公服，笏交椅，水灌子衣版等物，太傅时露顶戴一小冠子，如指许大，醉中取告，箕踞读之，毕并诸物，置一布囊中取告，时有余牛肉，亦取置一布囊中，令村童荷而归，跨驴入城，城中人闻受告，或就郊外观之，遇诸见荷担二囊，莫不大笑，程老闻之，面诮其太简，惟有识之士竒之
眉州或有神降，曰：茅将军巫觋皆狂，祸福纷错，州皆畏而祷之，共作大庙，像宇皆雄，祈验如响，太傅忽乗醉呼村仆二十许人，入庙以斧，镢碎其像，投溪中，而毁拆其庙屋，竟无所灵，后三年，伯父初登第，太傅甚喜，亲至劒门迎之，至七家岭，忽见一庙甚大，视其榜曰：茅将军，太傅曰：是妖神却在此为幻耶？方欲率众复毁，忽一庙，吏前迎拜曰：君非苏七君乎？某昨夜夣神泣告曰：明日蘓七君至，吾甚畏之，哀告蘓七君，且为容恕，幸存此庙，俾窃食此也，众人恠之共劝焉，乃舍。
太史公讲礼，王制曰礿，禘，烝；尝，此祭之名，天地社稷，五祀，名山大川之在其地者，因国之在其地而无主后者，此祭之事，犆礿，祫祭之类，此祭之礼，然非祭之本，祭之本，诸侯得一国之欢心以事其先公，天子得四表之欢心以事其先王者是也，夫牺牲币帛，粢盛酒醴，皆出于民力，古者先成民而后致力于神，凡以祭之，本在于民而已。
又讲王制，司徒明七教以兴民，徳曰：夫以身率于上，而效之曰教，教之于治，虽甚迂濶，然古之言治者，必以为先放勲曰：劳之来之，辅之翼之，又从而振徳之舜举八元，命契孔子曰：道之以徳齐之以礼，有耻且格，秦任刑罚，不务徳教故不旋踵而覆，汉承秦，初以法治天下，惟贤臣贾谊，董仲舒尝言之，文帝能听贾谊，故断狱数百防至刑措，武帝不能听，仲舒，故断狱数万，防至败亡，唐太宗初亦不以教化为意，惟魏郑公劝行仁义，四年之间，遂至大治，然则为治者不可不先以教化为本也。又讲王制不率教，移左乡右乡，移之遂不变，屏之逺方曰臣以唐，虞之学，不过有朴作教刑，与挞以记之，虽周礼至详至，悉亦无流放之刑，此当是商之法，汤制官刑，儆于有位，其用法甚严，为太学养士之礼既重，则不率教之罪，责之冝不可轻夫，命三公，九卿，大夫皆入学，至于王亲视学，皆不变，彼以九年之间而不能自迁于善，是恶长不悛，弗顺，教令者也，屏之逺方斯亦不足防矣，然王为之三日不举，岂其意哉？成汤，伊尹相与维持天下之法，其严宻如此，若夫周之法，则以寛仁为主，虽霍叔同管，蔡之恶，亦降于庶人者，三年而复其国，非若商政之峻也，商尚质，周尚文商，周之法，皆欲人之为善而已。
黄任道，见荆公有缪忝酉，叨窃仲冬之语，言同嵗也曾诚存之，尝曰：近见少师韩持国云，仁皇一日与宰相议政罢，因赐坐，从容语曰：幸兹太平，君臣亦宜以礼相娯，乐卿等各有声，乐之奉否？各言有无多寡，惟宰相王文正公不迩声色，素无后，房姬媵，上乃曰：朕赐旦细人二十，卿等分为教之，俟艺成皆送，旦家一时，君臣相悦如此，【旦当作曾】。
东坡不惟文章可以盖代，而政事忠亮风节，凛凛过人逺甚元祐七年，上祀南郊，公以兵部尚书为卤簿使，上因太庙宿斋，行礼毕，将至青城，仪卫甚肃，五使乘车至景灵宫东，櫺星门外，忽有赭伞覆犊车，并青盖犊车百许两，冲突而来，东坡呼御营廵检使，立于车前曰：西来谁何敢尔！乱行曰：皇后并某国太夫人，【国婆婆乃上之乳母，】国大长主也，东坡曰可以状来，比至青城，谕仪仗使，御史中丞李端伯之纯曰：中丞职当肃政不可不闻，李以中宫不敢言坡，曰：某自奏之，即于青城上疏皇帝曰：臣备员五使，窃见二圣寅畏，只慎昭事天地，敬奉宗社，而内中犊车，冲突卤簿，公然乱行，恐累二圣，所以明祀之意，谨弹劾以闻，上欣然开纳，旧例，明日法驾，囬中宫当迎于朱雀门下，是时，因疏明日中宫，亦不复出。
东坡为礼部尚书，宣仁上仙，乃与礼官及太常诸官直宿禁中，关决诸礼仪，事至七日，忽有防下光禄供羊酒若干，欲为太后，太妃，皇后暖孝东坡上疏，以暖孝之礼，出于俚俗，王后之举，当化天下，不敢奉诏，有防遂罢。东坡帅定武诸馆职饯于惠济坡，举白浮欧阳叔弼刘伯修二校理，常希古少尹曰：三君但饮此酒，酒釂，乃言所罚，三君饮竟，东坡曰三君为主司而失，李方叔，兹可罚也，三君者无以为言，慙谢而已，张文潜舍人在坐，辄举白浮东坡，先生曰：先生亦当饮此，东坡曰：何也？文潜曰：先生昔知举而遗之，与三君之罚均也，举坐大笑，东坡尝言文章之任，亦在名世之士相与主盟，则其道不坠，方今太平之盛，文士辈出，要使一时之文，有所宗主，昔欧阳文忠常以是任付与某，故不敢不勉，异时文章盟主，责在诸君，亦如文忠之付授也。
门下先生蘓，公子由尝论孔子曰：文武之道未坠于地，在人，贤者识其大者，不贤者识其小者，又曰：女为君子儒，无为小人儒，又曰：君子上达，小人下达，又曰：管仲之器小哉！又曰：小人哉？樊须也！又曰：硁硁然小人哉？所谓小人者，而非世俗所谓无礼，无义不仁，不智之小人也，以其所知所能行，皆小者，近者，非大者逺者礼乐射御书数，凡形器度数之内，其粗迹而已，若夫君子圣人，则所知所能行，皆造道徳之妙非形器度数之所能尽，此其所以为大也，诗有小雅，大雅所言，皆圣人妙道徳性所以立道所以立政，其变雅者，不能不取之者也，此皆所以为大也，盖小雅变雅所言，王者政事，治天下之法，能与不能而已，举此求之，则其类自见，今诗之篇，有曰大明，又曰：小明小宛小旻小弁之类，皆因雅而言，可见当时并有小大之名，其不见于经者，或删定，或已亡之也，又论史记作商纪，纪纣以西，伯昌九侯，鄂侯为三公，九侯有好女入之，纣女不喜淫，纣怒杀之，而醢九侯，鄂侯争之强，辨之疾，并脯鄂侯，西伯昌闻而窃叹，崇侯虎知之，以告纣，纣囚西伯羑里，作周纪记，崇侯虎谮西伯于纣曰：西伯积善累徳，诸侯皆乡之，将不利于帝，帝纣乃囚西伯于羑里，闳夭之徒患之，乃求有莘氏美女，骊戎之文，马有熊九，驷他竒恠物因殷嬖臣费仲而献之纣，纣大説此一物足以释西伯，况其多乎！乃赦西伯，更赐之弓矢斧钺，使西伯专征伐，曰：谮西伯者，崇侯虎也，观此一事，书所囚之事不同，然崇侯以文王叹无罪，杀三公而谮之，逢君之恶也，忌文王修徳而不劝纣之改行，长君之恶也，在崇侯皆为有罪矣，岂太史公欲互见乎？纣喜闳夭之献，释文王之囚，乃许专征，代复告之曰：谮之者，崇侯虎也，其意盖欲文王甘心焉，然文王遂伐崇，以讨其罪，自古人君之恶，无烈于纣，然崇侯虎之罪，竟不能逃其刑，小人谗谄，谮贤人君子于盛明之朝，而欲逃责难矣。
师友谈记