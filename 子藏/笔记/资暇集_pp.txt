钦定四库全书     子部十
资暇集        杂家类二【杂考之属】提要
【臣】等谨案：资暇集三巻唐李乂撰旧本，或题李济翁，葢宋刻避太祖讳，故书其字，如唐修晋书称，石虎为石季龙，或作李乂，亦避讳，刋除一字，如唐修隋书，称韩擒虎为韩擒，实一人也，文献通考一入杂家，引书录解题作李文一入小说家，引读书志作李义，而字济翁，则同陆防集有此书，防亦作李匡文王楙野客丛书，作李正文，然读书志实作乂，诸书传写自悮耳，乂始末，未详书中称再从叔翁，汧公知为李勉从孙又称宗人瀚作，求载苏武，郑众事云云。则晋翰林学士李瀚之族，其人当在唐末，唐书艺文志有李匡文两汉至唐年纪一卷，注曰：昭宗时，宗正少卿，葢即匡乂，书中但自称守南漳，葢所歴之官非所终之官也，读书志载是书有匡乂自序曰：世俗之谈，类多讹误，虽有见闻，嘿不敢证，故着此书上篇正，误中篇谈，原下篇本物，此本前有虞山，钱遵王氏藏书印葢也，是园旧物，末题埭川，顾氏家塾，梓行中间，贞字徴字完字皆阙笔，葢南来所刋，殷字亦尚阙，笔则犹刻于理宗，以前宣祖未祧之时较近本为善，然无此序，疑装缉者，佚之书中，亦不标三篇之目，其所说之事，则皆与目应疑自序，乃櫽括之词，原未标目也，其书大抵考订旧文，黄伯思东观余论，尝驳其茶托一条，黄朝英，缃素襍记，尝驳其儤直一条胡仔，苕溪渔隐丛话，尝驳其药栏一条，王楙野客丛书，尝驳其急，急如律令一条，今观所辨，如千里不唾井，事云：本因南朝宋之计，吏不知玉台新咏，旧本载曹植代刘勲出妻王氏诗已有千里不唾井，况乃昔所奉句，则宋计吏之说为误，又蜀妓薛涛见于唐人诗集者无不作涛，此书独作薛陶显为讹字，又解龙钟为龙所践处，亦渉穿凿，又全书均考证之文，而穆寕防熊白一条，忽襍嘲谑，襍事于体例，尤为不伦，然如谓荀悦汉纪，防将来之误，角里直书，禄里足騐用字上加一拂，别作甪字之，非谓论语宰予，昼寝作画寝，乃梁武帝之说伤人乎？不问马不？字断句，乃经典释文之说，均不始于韩愈笔，解谓五臣注文选窃据李善之本，谓韩愈讳辨误以杜度为氏，谓有母之人，不可称舅氏为渭阳，谓作诗疏之，陆玑名从玉，傍非士衡谓万几字讹作机，由汉王嘉封事，谓除授二字有分，以至座前，阁下之别竹，甲题，籖门杖之始，皆引证分明，足为典据，其中鄼侯音鹾一条，明焦竑作笔乗摭为异闻，不知属沛国者音鹾，属南阳者，音賛匡乂已引邹氏，史记注驳，读鹾之非，竑殆未见此书也欤？乾隆四十三年六月恭校上。
总纂官，【臣】纪昀，【臣】陆熊，【臣】孙，士毅。
总 校 官 【臣】 陆 费 墀
钦定四库全书
资暇集卷上
唐 李匡乂 撰
车马有行色，今见将首途者，多云车马有行色，按庄子称栁下季，逢夫子自盗跖所回，云：此也，意者以其车有尘，而马意殆，今有渉逺而来者用此，宜矣！南华既非僻经，咸所观习，奚不根？其文意而正其譌欤？【一本駮，其诞欤？】不拜，单于近代，浩虚舟作苏武，不拜，单于赋，尔来童稚时，便熟，讽咏至于垂白，莫悟赋题之误，抑皆诠写，升在甲等，何不详史？汉正不拜，单于是郑众，非苏武也，余宗人翰蒙求，亦明言苏武持节，郑众不拜，况梁元帝亦著论曰：汉世衔命匈奴，困而不辱者二人而已，子卿手持旄节，卧伏氷霜，仲师固无下拜，隔絶区外学者，岂能尚醉而不解醒耶？【一本无解字，】。
行李李字，除菓名，地名人姓之外，更无别训，义也，左行李之往来，杜不研穷意理，遂注云：行李使人也，遂俾今见逺行结束次第，谓之行李而不悟，是行使尔按旧文，使字作，写之误，误作李焉【旧文，使字山下，人人下子】。
禄里汉四皓，其一号角里，角音禄，今多以觉音呼乖也，是以魏子及孔氏秘记，荀氏汉纪，虑将来之误，直书禄里可得而明也，案玉篇等字书皆云，东方为角音龣禄，或作角字，亦音禄，魏子秘记汉纪，不书龣，而作禄者，以其字僻，又虑误音故也。以愚所见，角是当东方，何者？案陈留志称京师，亦号为灞上，儒生灞既在京之东，则角星为东方，不疑矣。字书言，角直宜作龣尔，然龣字亦音角，角音觉者，乐声也，或亦通作防角之角字，是以今人多乱，其音呼之，稍留心为学者，则妄穿凿云，音禄之角，字与音觉之，角字画，有分别处，又不知角龣各有二音。字体皆同，而其义有异也，又礼记君大夫鬊爪，实于緑中，郑司农注云：緑当为角声之误也。既云声误，是郑读角中为禄，中禄与緑是双声，若读角为觉，觉是腭际声，緑是舌头之声，何以破声，误之説也注复云角中谓棺内四隅也，据此，则又似音禄之，角与音觉之，角义略同矣，陆氏释文孔公正疏，不能穷声尽，义亦但云：緑当为角，何忽后学之甚，故愚自读汉之角里礼之，緑中皆作禄音，亦岂敢正诸君子耶？然好学者幸试详之，客散，今见宾旅，出主人之门，必曰客散，孟尝门但风闻便用，不寻其源，使主人知其源，必恶而不乐矣，实为客去就，不可不知也。此是王右丞维悲，府主已没之句，上句云：秋风正萧索，盖痛其主人殁后，同僚皆散，其可用乎？
虫霜旱潦，【曲子名，并辞】饮，坐令作有不悟而饮，罚爵者，皆曰：虫伤旱潦，或云虫伤水旱，且以为薄命不偶，万口一音，未尝究四字之意何也？虫伤宜为虫霜，盖言田农水旱之外，抑有虫蚀，霜损此四者，田农之大害，六典言之数矣，呼曲子名，则下兵为下平，阁罗凤为閤罗凤着辞，则河内王为何柰？王樯竿上为长竿上，如斯之语，岂可殚论。
生子绐俗生男，必绐云：女女绐云：男意者，以其形新魄，怯虑鬼物，知而逼摄，不欲诚告，当由髙齐斛律皇后诞女，后主茍欲恱后兄光意诈称生男，而大赦后，大臣家效之，因主失徳不道，或以此戯，渐至成风，今为忌讳乖欤。
戯源驿，京兆昭应县，东有戯源驿，案其地在戱水之傍，汉书陈渉将周章西入闗至戯苏林云：在新丰东南三十里，小顔，又云：今有戯源驿，音平声，人所知也，何为举世皆以去声呼此驿，号彼从徒尔，我辈其可终误哉！梅槐丛有似蔷薇，而异其花，叶稍大者，时人谓之枚，櫰【音瓌，】实语讹，强名也，当呼为梅，槐在灰，部韵音回，案江陵记云：洪亭村下有梅槐树，尝因梅与槐合生，遂以名之，今似蔷薇者，得非分枝条而演哉？至今叶形，尚处梅槐之间，取此为证，不乃近乎？且未见梅槐之义也。直使便为玫瑰，字岂百花中，独珍是耶？取象于玫瑰耶？玫瑰，瑰亦音回，不音瓌，其瑰字音瓌者，是琼瑰音回者，是玫瑰，字书有证也。
药栏，今园亭中药栏栏即药，药即栏犹言围援，非花药之栏也，有不悟者，以为藤架蔬圃，堪作切对，是不知其由乖之矣，按汉宣帝诏曰：池药未御幸者，假与贫民，苏林注云：以竹绳连绵为禁药，使人不得往来，尔汉书阑入宫禁，字多作草，下閳则药栏作药，兰尤分明，易悟也，【一本无作药，兰三字】。
月令礼记之，月令者，今人咸依陆徳明所说云，是吕氏春秋十二纪之首，后人合为之误也。盖出于周书第七卷周月时，训两篇，蔡邕玉篇云：周公所作是也。吕纪自采于周书，则不得言戴礼取诸吕纪明矣。
昼寝，论语宰子昼寝，郑司农云：寝卧息也，梁武帝读为室之寝，昼作胡卦反，且云：当为字，言其绘寝室，故夫子叹朽木不可雕粪土之墙不可杇，然则曲为穿凿也，今人罕知其由，咸以为韩文公愈，所训解也。
问：马伤人乎？不问马，今亦为韩文公读不为否？言仁者，圣之亚圣人，岂仁于人，不仁于马，故贵人所以前问贱畜，所以后问，然而乎字下，岂更有助词，斯亦曲矣。况又非韩公所训，按陆氏释文已云：一读至不字句絶则知以不为否？其来尚矣，诚以不为，否则宜至乎字句絶不字自为一句，何者？夫子问伤人乎？乃对曰：否，既不伤人，然后问马，又别为一读，岂不愈于陆云乎。
字辨稷，下有谚曰：学识何如？观书，书之难，不唯句度义理，兼在知字之正音，借音若某字，以朱发平声，即为某字，发上声，变为某字去入，又改为某字，转平上去，入易耳，知合发不发为难，不可尽条举之，今略推一隅，至如亡，字无字，毋字并是正音，非借音也，今见书，每遇亡有字，必以朱发平声，其遇毋有亦然，是不知亡字，亾字毋字，母字画，各有区分，亡字之亡，从一，一画一□，观篆文当知矣，是以无字正体，作亾失之亾，□中有人，毋有字，其画尽通也，父母，字中有两，刘伯庄音义云，凡非父母字之母，皆呼为无字，是也。义见字书，其无旡【上无下，既】，今多混书陆徳明已有论矣，学者幸以三隅反，焉可不起予乎？
非五臣，世人多谓李氏立意注文选，过为迃繁，徒自骋学且不解，文意遂相尚，习五臣者，大误也。所广徴引非李氏立意，盖李氏不欲窃人之功，有旧注者，必逐毎篇存之，仍题元注人之姓字，或有迃濶乖谬，犹不削去之，茍旧注未备，或兴新意，必于旧注中称臣善以分别既存，元注例皆引据，李续之雅，宜殷勤也，代数本李氏，文选有初，注成者覆，注者有三注：四注者，当时旋被写之，其絶笔之本皆释音训义注解甚多，余家幸而有焉，尝将数本并校，不唯注之，赡略有异，至于科段，互相不同，无似余家之本，该备也，因此而量五臣者，方悟所注，尽从李氏注中出，开元中，进表，反非斥李氏，无乃欺心欤？且李氏未详处，将欲下笔，宜明引凭证，细而观之，无非率尔，今聊各举其一端，至如西都赋说，逰猎云：许少施巧，秦成力折，李氏云：许少秦成，未详五臣云：昔之防人壮士，抟格猛兽，施巧力折，固是捷，壮文中自解矣。岂假更言？况又不知二人所从出乎？又注作我上都云：上都西京也，何大浅近？忽易欤？必欲加李氏所未注，何不云上都者，君上所居人所都防耶？况秦地厥田上上，居天下之上乎？又轻改前贤，文防若李氏注云：某字或作某字，便随而改之，其有李氏不解而自不晓，輙复移易，今不能繁駮，亦略指其所，改字曹植乐府云：寒鳖炙熊蹯，李氏云：今之腊肉，谓之寒，盖韩国事馔尚此法，复引盐鐡论羊，淹鸡寒，刘熙释名韩，羊韩鸡为证，寒与韩同，又李以上句云脍鲤胎，鰕因注诗曰：炰鼈脍鲤，五臣兼见上句有脍，遂改寒鼈为炰鼈，以就毛诗之句，又子建七啓，云寒芳莲之巢，脍西海之飞鳞五，臣亦改寒为搴，搴取也，何以对下句之脍耶？况此篇全说修事之意，独入此搴，字于理，甚不安，上句既改寒为搴，即下句亦宜改脍为取，纵一聮稍通，亦与诸句不相承接，以此言之，明子建故用寒字，岂可改为炰搴耶？斯类篇篇有之，学者幸留意，乃知李氏絶笔之本悬，诸日月焉，方之五臣，犹虎狗凤鸡耳，其改字也，至有翩飜对恍惚，则独改翩，飜为翩翩，与下句不相收，又李氏依旧本不避，国朝庙讳，五臣易而避之，宜矣其有李本本作泉，及年代，字五臣，贵有异同，改其字，却犯国讳，岂唯矛楯而已哉！
杜度世徴名与姓音同者，必称杜度愚，或非之曰：杜不名，度其人则冷哂曰：韩文公讳辨亦引之，子独不然，妄也。愚见其信，韩文公如信，周；孔，故不敢与之言，归而自纪曰：按笃论云：杜伯度名操，字伯度，善草书，曹魏时以其名同武帝，故隐而举字，【犹蒯通名彻字，犯汉武讳称，字通是也。】后人见其姓杜字伯度，遂又削去伯字，呼为杜度，明知度，非名也，且笃论是杜恕所着恕，亦曹魏时人也，与伯度实为一家，岂可不信？杜笃论之本真，而从韩文公之末误也。初学记对，初学记月门中，以吴牛对魏鹊，吴牛以不耐热，见月亦喘，然魏鹊者，引魏武帝歌行月，明星稀，乌鹊南飞爲据斯甚，疎阔如此，则盍言魏乌乎！汉武帝秋风词云：秋风起兮白云飞，草木黄落兮鴈南归，今月门，既云魏鹊，则风事亦用汉鴈矣，若是采掇文字，何所不可？东海徐公硕儒也，何乖之甚！
七歩陈思王七歩之捷，用事者移于常人宜矣。若襃今朝诸王，则大不佳，何者七歩所成诗即燃，萁煮豆之，二十字也，细而思之，其可当诸王所用哉？梁代任昉，襃竟陵王行状云：淮南，取贵于食，时陈思见称于七，歩虽梁人襃，王固无忌讳，然欠审尔，若以诸王为捷，幸有十歩事相当而新，何不采于后魏耶？
渭阳徴舅氏事必用渭阳，前辈名公，往往亦然，兹失于识，岂可轻相承耶？审诗文当悟其不可征用矣，是以齐杨愔防时，其舅源子恭问，读诗至渭阳，未愔便号泣，子恭亦对之欷戯，又有思恋二字，亦不可轻用，其义类此，故附说之，亦见诗矣。
方寸乱，今见他人稍惑，挠未决，则戯云方寸乱矣，此不独误也。何失言甚欤？按蜀志，颍川人徐庶从昭烈王率兵南行，被曹公追破而庶母，为其所虏，庶将辞昭烈以诣曹公，乃自指心曰：本欲与将军共圗王霸之业，以此方寸地耳，今母为彼获，方寸乱矣，无益于事，遂弃蜀入魏，茍事不相类，其可轻用耶？若撰节行倡，娃引用，虽非正文，其为此事，则云善矣。
緑竹漪漪，诗卫淇澳篇云：緑竹漪漪，按陆玑草木疏称：郭璞云：緑竹王刍也，今呼为白脚苹，或云即鹿蓐草，又云篇竹似小防，赤茎节，韩诗作，【音笃，】亦云篇，竹则明知非笋竹矣，今为辞赋，皆引漪漪，入竹事，大误也。当时谢庄竹賛云瞻彼中唐，緑竹漪漪，便袭其谬，殊乖尔，按谢賛若佳何不预文选，所以为昭明之弃也，故尽引陆，郭之注疏云：陆玑字从玉，旁非士衡也，愚宗人大著作祝，尝有显论，今秘阁西南廊新碑，古人姓名若此，叅误多矣，故愚撰十四代蠲疑，史目以别白也。
万防万防，字出于尚书，臯陶谟，兢兢业业，一日二日万防也，案孔安国云：防微也言当戒万事之微也，史以晋太宗为丞相时，于事动每经年，桓温患其稽迟而问，对之曰：万防那得速耶？斯对真得书义，近者改为枢机之机，岂尚书之前，别有所见，始未闻也，当由汉王嘉奏封事，引用误，从木旁也。顔氏不引孔注以证，又后人不根其本，遂相承错谬，且曰：汉书尚尔，曽不知班，顔亦自误后学也。
请长缨，终军请长缨，今多云将系单于分门书防亦然，所未喻也。按汉书，本云南越，与汉和亲，乃遣军使南越，说其王，欲令入朝，比内诸侯，自请愿受长缨，必羁南越王而致之阙下，斯文甚明，何其相承？而戾正史耶？盖由终军内有当发，匈奴使军自请行之处，旋又叙请缨事，读者误合为一叚，遂此乖谬矣。终军自请使于匈奴曰：臣愿尽精厉气，奉佐明使画吉凶于匈奴之前，今将说者宜云：终军请画，吉凶于虏廷，不则言请长缨以羁南越王，若系单于，乃贾谊之事，非终军也，按班賛云谊欲试属国，施五饵，三表以系单于，且非以长缨系之也？又按陈思王表云：贾谊弱冠，求试属国，请系单于之颈而制其命，终军以妙年，使越欲得长缨，占其王羁致北阙，断可知矣。
鄼侯汉相，萧何封为鄼侯，举代呼为鹾，有呼賛者则反掩口而咥，深可讶也，邹氏分明云属，沛郡者音嵯，属南阳者，音賛又茂陵书云：萧何国在南阳，合二家之说，音賛不音鹾明矣。司马贞诚知音，賛不能痛为指，掸将来而但云字当音賛今多呼为嵯，遂使后学见，今呼为嵯字，咸曰：且宜从众，是误也。可归罪于司马氏，【学家自文，颍孙检斐，龙驹及小顔之徒皆作賛音即不得，云：今多呼为嵯矣，所以更举之者，贵好学，知司马公之失矣，】栢台乌，御史台有栢及乌，固在朱博之前也，汉书叙朱博请罢大司农，复置御史大夫云：是时御史府吏舎百余区井水皆竭，又府中列栢树，常有野乌数千栖宿其上，晨去暮来，号曰朝夕乌，乌去不来者数月，长老异之，盖史言御史大夫之职休废也，井竭，乌去后二年，朱博为大司空虑乆废御史大夫职业，无以典正法度，固请罢所任，大司空得为大夫，愿尽力为百僚率，哀帝从之，正史甚明，今多以为栢，自博栽乌自博，集职由防求朱博乌集而复，白家六帖注引，不尽然也。
除授，除授二字当路分明，今多不能穷，审意义，俗吏非调选，得官者皆自大，曰：我乃堂除，而亦有随俗语，新拜官者曰：某乙除某官，至有遗贺书题之云：送上新除某官以除故，乃以诅新官，俾除去之也，案汉书凡言除其官以除故官，就新官，而晋，宋已降，史书既非班，马之笔，多不根义理，或以拜授为除，及载本语，则义防宛在今聊，举其一如晋王导，让中书监，请为三师表云：臣乞得除中书监，竭诚保傅是也。又汉王彭祖，每二千石至其国，则迎之除舎注云：初除所至之舎此注亦须细，味之，若以初到之舎乃州宅也，盖初除替移，出之馆亭，尔以临歧路，故迎之于此除之，义明如皎日，其可不悟哉？今授代无新，拜之官者，云有除无授，唯此语允当，其有谓之除书者，乃除去前人旧官，与新人也。
徧谢，近有因览授之说，问予曰：今新拜官，非恩荐之地，佥申谢礼，无乃不诚乎斯甚，无谓予曰：却是故事刘歆，拜黄门侍郎，其父向戒曰：今若年少得显处，新拜，宜皆谢贵人叩头谨慎，战战栗栗，乃可免也，今之徧谢其暗合耶？当行学家之教也。
资暇集卷上
钦定四库全书
资暇集卷中
唐 李匡乂 撰
甘罗世咸云：甘罗十二为秦相，大误也。案史记云：罗事相吕不韦【战国防，云为吕不韦庶子，】因说赵有功，始封为上卿，不曽为丞相也，相秦者是罗，祖名茂。
押牙武职，令有押衙之目，衙宜作牙，此职名非押，其衙府也，盖押牙旗者，今又有押节者之类是也。案兵书云：牙旗者，将军之旌，故必竖牙旗于门，是以史咸作牙门，字今者，押牙既作押衙，而牙门亦为衙门乎？
州，州者，以其风俗轻，故号其州今作杨栁之杨谬也。
星货肆，有以筐以筥，或倚或垂鳞，其物以鬻者，曰星货铺，言其列货丛杂，如星之繁，今俗呼为星火铺，误也。合酱，人间多取正月晦日合酱，是日，偶不暇为之者，则云时已失，大误也。案昔者王政趋民，正月作酱，是日，以农事未兴之时，俾民乘此闲隙，备一嵗调鼎之用，故绐云雷鸣，不作酱，腹中当鸣所贵，今民不于三，二月作酱，恐夺农事也，今不躬耕之家，何必以正晦为限，亦不须避雷，但问菽麴得法否耳。
座前身卑致书于宗属近戚，必曰座前，降几前之一等，案座者座于牀也，言卑末之使，不当授受，置其书于所座，牀之前，俟隙而发，不敢直进之意，今或贻书中外言座前，则以重空前，则以轻遂剏坐前无义也，其字既不居下，是使前人坐于地，非礼之甚欤？不尔，直云座字空前可矣，【至如閤下字，案礼云：凡诸侯朝觐防遇傧介，将命文书，不相指斥，是以天子则曰：陛下太子曰：殿下公卿已下曰閤下，或云执事，足下侍者，应劭云，此盖进阙之辞也，今无贵贱，通书皆云閤下，其执事足下，不施用矣，侍者二字，移于道者，僧徒山人，处士之俦。噫！岂独斯一二字乎？相借与行路之人，谄其富贵，至有下慈孝之字，斯不当谦，奈体何】。
起居，又卑致书将结其语云：附状起居状，字下宜加字也。案，王肃云起居，犹动静也；若不加字，其可但言附状，动静乎语，既不了理，遂有乖末，吏短啓亦然也。不仅，又今尺题，多云不仅人情，仅字训劣，不劣人情，是何言欤？茍云仅旬，仅别则如此之类可用矣。不尔交，不近人情也。
彭原公今代多称，故丞相彭原，李公谓其子廓曰：吾不如尔，有令子，盖言廓子画蚤，修辞赋而廓不辨屯毛，案刘氏代说，张凭父不才，凭祖镇谓，凭父曰：我不如汝有佳儿，时凭仅数岁，敛手对曰：阿翁讵宜以子戱父，好事者见彭原公尚谈谐，遂移之以资，一时之噱，而不知小亏丞相之甚，其诬厚矣，不然者，彭原公岂不见张凭之语耶？【或云是彭原公引旧事，以勉廓】。
朝祥，今俗释服，多用昏时，斯颇非礼，按戴记，鲁人有朝祥而暮歌者，子路笑其是日便歌，夫子虽抑子路云：三年之防亦已乆矣而复曰逾月，则其善明知月晦之朝，去缟从吉也。明日，则逾月矣，故夫子讶其不待明日而歌斯乆是以伤云又多乎哉？今之免服，凖式给晦日，假者盖以朝，既从吉使竟，是日吉服，尽与亲宾相见，徧示礼终，至明日，复参公务无乐，不为之义，又礼书皆云前一夕，除某物，又曰夙兴云云，足知前夕，除废，以为明晨之渐，凡曰释服，悉宜从朝矣。【今在脱服，假内反不见，宾友也，】礼云：大防不避，涕泣而见人者，言既不行，求见人，人来见之，不避涕泣，以表至哀，无饰，今见卒哭之，后月旦，月半以朔望为词，不见亲宾，遇节复如是，出何典欤？至有尊髙居防吊者，以是日客多，不敢求见，遽自告退，宜矣。若以为辞，未敢问命，【朞功之服，朔望冬至，俗礼外罕安缟素，而又公除之后，官人以此殿竖嚢，襆多似为中，惜哉！】！
辰日辰日不哭，前非之切矣，国朝又有故事，诚为不能明矣，今抑有孤辰，不哭，其何云耶？
成服，三日成服之制，圣人断决着在，不刋之经，无敢逾之矣！今或见不详典礼，取信巫师，有至五日之僣者，夫礼等于天，实崇大之事也，非小生所宜该，但以前序从朝，故略举【此，见礼记第十八卷】。
出城，仪寒食拜扫，案开元礼第七十八云：昔者宗子去在他国，庶子无庙，孔子许望墓为坛，以时祭祀，今之上墓，或有慿焉，又云：主人去茔百歩下马公服，无者常服，则是吉礼分明矣。其上馔，与时飨何殊？今多白衫，麻鞋者衣冠，在野与黎庶，雷同大错，大误也。且春秋二仲月，公卿拜陵，并具公服，则曰时之例矣，又案唐礼，凡参辞，并是公服，故松柏非逺之家每新改授皆见，所以示仕禄，朱紫之荣，释褐结绶，抑亦如之，其四时之享，布素暂去，襴板即可矣，若悉白衫麻鞋，何以表轩冕耶？必申哀敬，岂在如斯？今或往往仍有自宅，便麻衣丝屦而去，尤为不可【，或曰，今有复在缞，或有巾缟行上墓，参辞礼余谨，不敢且又新妇参辞，且花钗襦袖，夫儿郎既衫，鞋，即须新妇，素色淡妆，大乖宜也，】。
忌日，忌日必哀，又曰：不乐，今或其日匿讣，不闻哀停防不成服，不面亲戚，不留尺题，抑有前一日晩便絶宾者，未知出于何典也？代说云：前辈人忌日，唯不饮酒作乐，近之矣，然加以不出齐閤饭，不荤之疏，晨受亲戚，慰【早见，不唯别异，外宾抑容，昼得议事，】暮当宾朋吊【，不必黄昏客逺者回也】其昼也，尺题留而不复，亲戚来而不拒，言不近娱，志不离戚，斯可谓中礼矣，若乃送客挟弹，访人辞酒，立时之辈，摄祭之流，固无足言者，至如子就三日之不飡，叔治七嵗之至性岂唯不乐必哀，所可抑制耶？【或闻近代有其日，焚纸钱，既非典礼，所载余未之信，】豹直新官并宿本署曰：爆直佥作爆迸之字，余常膺闷，莫究其端，近见恵郎中实云：合作武豹字，曽有得处，偶忘之言，豹性洁善服气，虽雪雨霜雾，伏而不出，虑汚其身，自聆所闻，每嗟所未见，因览列女，见陶答子妻所云南山有文豹，雾雨七日，不下食者，欲以泽其毛衣而成文章，乃知恵说自此尔，小谢诗云：虽无豹姿，终隐南山，雾是也，南华亦云豹栖于山林，伏于嵓穴，静则并宿公署，雅是豹伏之义，宜作豹直，固不疑也。
引从常忆，幼时见在事或三五人同行，其中筒笏囊位下卑，行者，俾前行呵逐，开路位髙行尊者得以黙而近，马其髙尊之殿乘，亦不离马后，盖饶谦之去就也，意者偏遂便于髙尊处今则反是筒笏，前引以为尊殿，乘讫而无序，何耶？
拜礼夫拜者，礼之特，所以申敬恭之仪，故周礼有稽首，顿首振动，吉凶竒襃肃九等之拜，以示威灵，而观容止也，其非至亲行，卑者拜，则接捧示止之，不敢当之意，今卑谦太过，反不敢接，捧而鞠躬侧立，惕受翻令，前人得以尽礼深拜，又书状吊庆辞，谒并削去，拜字以敬，尊官都乖古风。
卜则妪非卜筮者必话枽，道茂之行有妪，一无所知，大开小肆，自枽而卜，回者必曰：妪于枽门，卖卜其神乎？俾来覆之，枽言休则妪言，咎枽言咎，则妪言休，顾后中否？枽妪各半，或有折话者曰：斯管公明门前媪也，咸误矣。案符子云，齐有好卜者十而中，五邻人不好卜，常反之亦十，中五与不卜等耳，盖是子家设理之词，后人呼声而至，是愚欲归实故证之。
急急如律令，符祝之类，末句，急急如律令者，人皆以为：如饮酒之律令速去，不得滞也。一说，汉朝每行下文书皆云如律令，言非律非令之文书行下，当亦如律令，故符祝之类，末句有如律令之言，并非也。案律令之令，字宜平，声读为零，【音若毛诗卢重令之，令若人姓，令狐氏之令也，】律令，是雷边捷，鬼学者岂不知之！此鬼善走，与雷相疾速故云如此鬼之疾走也。
永乐冢，永乐坊内古冢，今人皆呼为东王公墓，有祠堂加其上，俗以祈祀，称造化，东王公大谬也。案韦氏两京新记云：未知姓名，时人误为东方朔墓也，当时时人已误，今又转东方朔为东王公，后必更转为东里子产矣，【光禄坊内亦有占冢，新记不载，时人以与永乐者对，遂目为王母台，张郎中谯云：常于杂钞中见光禄者，是汉朝王陵之墓以西，呼为王母所，以东呼为王公，故附于注】。
蜀马，成都府出小驷，以其便于难路，号为蜀马，今宣城郡亦有小马，时人皆呼为宣州蜀马，语习不悟，良可笑焉，有似中宗时，时人呼姚丞相为陕州，吴儿【同州，桂麞亦然，】蹙融，今有奕局，取一道人行五棊，谓之蹙融，融宜作戎，此戱生于黄帝蹙鞠，意在军戎也，殊非圎融之义，庾元规着座右，方所言蹙戎者，今之蹙融也，学者固已知之，钱戯钱戯有每以四文为一列者，即史传云云，所意钱是也。俗谓之摊钱，亦曰摊铺，其钱不使叠映欺惑也，疾道之故譌，其音音，摊为蚕龁，反音铺为蒲，厥义此耳，今人书此钱戱率作摴蒱，字何贬？樗蒱之甚耶？案摴蒱，起自老子，今亦为呼卢者不宜杂其号于钱说，摊铺之义，皎然可见。
寓直常见，直宿公署，咸云寓直，徒以当直字，俗稍贵文言而不究其义也，案字书寓寄也，寓直二字，出于潘岳之为武贲中郎将，晋朝未有，将校省，故寄直散骑省，今百官各当本司，而直固是当直，安可云寓何异？坐自居第而称侨僦也。
端午端五者，案周处风土记，仲夏端五烹，鹜角黍，端始也谓五月初五日也，今人多书午字，其义无取为余家，元和中，端五诏书，并无作午字处，而近见醴泉县尉，防壁有故，光福王相题郑泉记处，云端五日，岂三十年，端五之义，别有见耶？
俗字，俗字至伙，刍字已有二草在心，今或更加草，非也，因刍又记得趋走之趋，今皆以多居走非也，焦下已有火，今复更加一火剩也，果字，皆不假更有加草，字已象，剖形明矣，俗字甚众，不可殚论。
俗谭俗之误，谭不可以证者何限，今人呼郡刺史为刺史，谓般渉为官，渉谓茜为壍食鱼，谓鳜为桂，以鲎为诟人振鼻，为喷涕吐口，为爱富【，殊不知喷啑噫腑噫者，音隘藏府气噫出】熨防为醖，剪刀为箭，帽为慕礼，为里保为补褒为逋，暴为歩触类甚多，不可悉数。
挽歌代云，挽歌，始自田横门人，非也，左曰：鲁哀公会吴伐齐，将战，齐将公孙夏令歌虞殡，杜注虞殡送葬，歌也，如是，则已有乆矣。
上马自便，服乘马已来，既无帷盖，乃渐至大裁帽，席帽之障蔽，近年时态，唯修虚事，至于致恭尊髙不敢戴上马宜矣，直有出门犹露，首面如之何。
资暇集卷中
钦定四库全书
资暇集卷下
唐 李匡乂 撰
非麻胡俗怖婴儿，曰麻胡来，不知其源者以为多髯之神，而脸刺者，非也，隋将军麻祜性酷虐，炀帝令开汴河，威棱既盛，至稚童望风而畏，互相恐吓，曰麻祜来，稚童语不正，转祜为胡，只如宪宗朝泾将郝玭蕃中皆畏惮其国，婴儿啼者以玭，怖之则止，又武宗朝，闾阎孩孺相胁云，薛尹来，咸类此也，况魏志载张文逺辽来之明证乎？【麻祜庙在睢阳，鄜方节度李丕，即其后丕为重建碑】。
不反，剉谚云：千里井不反唾，盖由南朝宋之计吏防剉残草于公馆井中，且自言相去千里，岂当重来！及其复至热渇汲水遽饮，不忆前所弃草草，结于喉而毙，俗因相戒曰：千里井不反，剉复讹为唾尔。
三台，今之酒，【合作啐，啐驰送酒，声音碎，今讹以平声，促乐是也。故且作字贵贱，近易识尔，】三十拍促，曲名三台何？或曰：昔邺中有三台，石季伦常为防宴之地，乐工倦怠，造此以促饮也，一说，蔡邕自治书御史，累迁尚书三日之间，周歴三台乐府，以邕晓音律，制此曲动，邕心抑希其厚遗亦近之。
借书借借【上，子亦反下，子夜反，】书籍，俗曰借一痴，借二痴索三痴，还四痴，又案王府新书，杜元凯遗其子书曰：书勿借人，古人云：古谚借书一嗤，还书二嗤，【嗤笑也；】后人更生，其词至三四，因讹为痴。
巻白波饮酒之卷，白波，义当何起？按东汉既擒，白波贼，戮之如卷席，故酒席，仿之以快，人情气也。
龙钟亟有孔文子之徒下问，龙钟之义，且未知所自，輙以愚见钟，即涔尔，涔与钟并蹄足所践处，则龙之致雨，上下所践之钟，固淋漓，溅淀矣。义当止此，余俟该通啑咒，今人每啑必自祝，所祈云云，案邶终风篇注，愿犹思也，言犹我也，盖他人思我，我则啑之也，郑又称古遗语，每啑云：人道我以为他人说我，我则啑，此正得其愿言者，非咒愿之愿，非语言之言，今则自祝，乃由误解诗句尔。
阿茶公，郡，县主宫禁，呼为宅家子，盖以至尊以天下为宅，四海为家，不敢斥呼，故曰：宅家亦犹陛下之义，至公主已下，则加子字，亦犹帝子也，又为阿宅家子阿助词也，急语乃以宅家子为茶子，既而亦云阿茶子，或削其子遂曰：阿家以宅家子为茶子，既而亦云阿茶子，削其子字，遂曰：阿茶一说，汉，魏已来，宫中尊美之，呼曰：大家子，今急讹以大为宅焉。
下俚俗呼下俚家为嘉李家者，【秦人呼云：】以俚与国姓音同，不敢聮下字呼，因改爲嘉，下声逐近，亦以家美故也。声防筵之室，俾妓婢唱悲切，声以助主人之哀者，谓之声，不知起自何代？案其嘪嘪，然宜呼为羊声，义取报，羔羊跪尔，不唯助也，抑用邀之，岂不深乎哉！
屋头俗命如厠，为屋头称，并州人咸凿土为室，厠在所居之上故也。一说北齐文宣帝怒其魏郡丞崔叔寳以溷汁沃头，后人或食或避亲长，不能正言，溷因影为沃头焉。
车轾俚语，以车顿前为质者，乃由不识轾，字故也。【轾音致】，诗云：如轾如轩，前重为轾，后重为轩，俚见轾，字似桎字，便以支乙音呼【俚语之谬，放此者，触类而思，从可知矣。至如见马首之低者，遂为头质，乃由车质之误也亦宜云头轾，其义与车同矣，】。
竹笪麄籧篨，因江东呼为笪，今京洛，皆呼为竹笪【，今俗字音笪为怛，盖此字音旦，又音闼，当是有于笪旁书旦，闼二音者，遂误，合二音反，谓是怛遂以成俗，】余尝因市此呼作闼，音为轻薄所嗤？曰：真，村里书生余应之曰：声亦呼作旦音，知乎【，若是者，又多难悉言】。
驴为卫代呼，驴为卫于文字，未见今卫地出驴，义在斯乎？或説以其有防有槽，譬如诸卫，有胃曹也，因目为卫【，自前汉有直庐，郎吏居之，令则卫士处之，至今紫宸，宣政殿外，皆有庐舍，以宿卫士是也，】。
奴为邦，呼奴为邦者，盖旧谓僮仆之未冠者曰：竖人不能直言，其奴因号奴为竖髙欢东魏用事，时相府法曹卒，子炎误犯欢，奴杖之欢，讳树而威权倾于邺下，当是郡寮以竖同音，因目奴为邦，义取邦君，树塞门以句内有树字，假竖为树，故歇后为言，今兼删去君字，呼之一说，邦字类拜，字言奴，非唯郎主，是宾则拜。
措大代称，士流为醋，大言其峭醋，而冠四人之首，一说衣冠俨然，黎庶望之，有不可犯之色，犯必有验，比于醋而更验，故谓之焉。或云往有士人贫居，新郑之郊，以驴负醋，巡邑而卖，复落魄不调，邑人指其醋防而号之新郑，多衣冠所居，因总被斯号，亦云：郑有醋沟，士流多居其州，沟之东尤多，甲族以甲乙叙之，故曰：醋大愚，以为四说皆非也。醋宜作措，止言其能，举措大事而已，抱木南土有木，以抱为名者，言其轻满，不能成斤，亦以造器，满抱如无，因以怀抱名之也，南土多陂塘，多生水松其抱木，蹙水沬依松而成，似松之疣赘，浮绕其株，悉去水面三寸，原其化徴假松之气尔，故其臭芳，其质轻抱木突轻于赤脚，诚哉斯言，然余为南漳守，命工为函匣筒，抑造清明，毬卯，轻赍而归，北人莫不称便而异焉。
薛陶牋松花，牋代以为薛陶牋误也。松花牋，其来旧矣，元和初，薛陶尚斯色而好制小诗，惜其幅，大不欲长，【賸长之长】，乃命匠人狭小之，蜀中才子，既以为便，后减诸牋亦如是，特名曰薛陶牋，今蜀纸有小様者，皆是也。非独松花一色。
稠枽砚稠，枽砚始因，元和初，愚之叔翁宰虢之耒阳邑诸季父温凊之际，必访山水，以防一日，于涧侧见一紫。
石憩息于上佳，其色且欲【阙】 ， ； ， ， ，  随至，遂自勒姓氏年月，遂刻成文，复无刓缺，乃曰：不刓不麸，可琢为砚矣，既就琢，一砚而过，但惜重大，无由出之，更行百歩许往往有焉，又行乃多，至有如拳者，不可胜纪，遂与从僮挈数拳而出，就县第制斲，时有胥性巧，请斲之形出甚妙，季父每与俱之涧，所胥父兄稠，枽逆肆人也，因季父请解胥借而归父兄之业，于是来斲，席于大路，厥利骤肥土客竞，効各新其意，爰臻诸器焉，季父大中壬申嵗授陕今自元和后，往还京洛，每至稠枽，镌者相率輙有所献以报其本，迄今不怠，季父别业在河南，福昌邑下，至于弟侄市其器，称福李家则价不我贱，【然则其石以为诸器尤愈于砚】。
石饼石饼，本曰喭饼，同州人，好相喭，将投公状，必怀此而去，用备狴牢之粮，后増以甘辛变其名质，以为贡遗矣。
李环饧，苏乳煎之轻饧，咸云十年来始有出河中，余实知其由，此武臣李环家之法也。余弱冠前歩月洛之绥福里，方见夜作，问之，云乳饧，时新开是肆，每斤六十文，明日，市得而归，不三数月，满洛阳盛矣，成初，余从叔听之镇河中，自洛招致饧者，居于蒲蒲，上因有是饧，其法，寜闻得唯【阙】 ，军人窃得法之十八九，故今奉天，亦出轻饧，然而劣于蒲者，不尽其妙焉。
风炉子以周绕通风也，一说形像，名烽炉子，理亦近焉，相思子豆，有圎而红，其首乌者，举世呼为相思子，即红豆之异名也。其木斜斫之，则有文可为弹博局及琵琶槽，其树也，大株而白，枝叶似槐，其花与皂荚花无殊，其子若豆处于甲中，通身皆红，李善云：其实赤如，瑚是也。
甘草所言，甘草，非国老之药者，乃南方藤名也，其丛似蔷薇而无刺，其叶似夜合而黄细，其花浅紫而蕊黄，其实亦居甲中，以枝叶俱甜，故谓之甘草，藤土人异，呼为草而已，出在潮阳而南漳，亦有故备载之。
投子投子者投掷于盘筵之义，今或作头字，言其骨头所成，非也，因此兼有作骰字者，案诸家之书，骰即股，字尔不音，投【史记，蔡泽说，范睢曰：博者或欲大投裴注云：投琼也，则知以玉石为投掷之义，安有头骰之理哉？】：
熊白防，贞元初，穆寜为和州刺史，其子故宛陵尚书及给事已下，尚未分官，列侍寜前，时穆氏家法切峻，寜命诸子直馔，愁不如意则杖之，诸子将至，直日必探求珍异，罗于鼎俎之前，竞新其味，计无不为，然而未尝免笞，叱之过者，一日给事直馔，鼎前有熊白及鹿脩忽曰：白肥而脩瘠相滋，其宜乎？遂同试曰：甚异常品，即以白裹脩，改之而进，寜果再饱，宛陵与诸季望给事，盛形羡色曰：非唯免笞，兼当受赏，给事颇亦自得，寜饭讫，戒使令曰：谁直可与杖俱来，于是罚如常数，给事将拜杖，遽命前曰：有此味，奚进之晚耶？于是闻者笑而之。
生肝镂防，今缕生肝，肚为饭食之，一味曰生肝，镂 防言细切，如雕镂之义，一说名生肝，虏胙，言似胡虏祭之余，胙声譌故云镂防也，凡诸饭食名号，字余撰，变王子泉，僮约并杂字在集中言之详矣。所未该者，今之五味詈爚，茄及猪肉，俗谓之丑甲音者，而臆脥，字反是，字书内，□字音丑猎者，譌呼丑甲反尔，此字火旁云，下木别有火，旁世世下木音士，甲反是，沸汤渫菜，字其音丑猎者，义由暗爚也。
毕罗毕罗者，蕃中毕氏，罗氏好食此味，今字从食，非也，馄饨，以其象浑沌之形，不能直书，浑沌而食避之，从食可矣，至如不托言旧，未有刀机之时，皆掌托烹之刀机，既有乃云，不托今俗，字有馎，饦乖之且甚，此类颇多，推理证辨可也，【元和中，有奸僧鉴虚以羊之大府，特造一味，之于今，时人不得其名，遂以其号目之曰：鉴虚，今往往俗字，又加食旁率多此类也。】。
阮咸乐器有似琵琶，而圎者曰阮咸，大厯中愚之再从叔翁司徒汧公之镇滑也，因与宾客会琹话及斯乐，曰：往中宗朝元宾客行中为太常少卿，时有人于古冢，获其铜铸成者，献之元曰：此阮仲容所造，乃命工人木为之，音韵清朗，颇难为名，权以仲容姓名呼焉，于今未防，佳号况阮云：昔贤岂可以名氏而号乐器乎？其形象月，其声合琴，目为月琹宜矣，自是知之者不以旧名呼，今人以为李崖州，在相日所号，非也，【晋书称阮咸善琵琶，此即是也。案后周书云：武帝弹琵琶，后梁宣帝起舞，谓武帝曰：陛下既弹五弦，臣何敢不同？百兽则周武所弹，乃是今之五，明知前代，凡此之类，总号琵琶尔，又案风俗通云：以手枇杷，谓之琵琶，自拨弹已后，唯今四始専琵琶之名，因依而言，则刘餗所云，贞观中裴洛儿始弃拨用，手以指琵琶，足是不知故事之言也，又因此而征，今之五弦之号，即出于后，梁宣帝之语也，而今阮氏琵琶，正以手指，反不得古琵琶之名都，失本义也，】。
琴甲今弹琴，或削竹为甲，以助食指之声者，亦因汧公也，尝患代指，而旧甲方堕，新甲未完，风景廓澄，援琴思泛，假甲于竹，聊为权用名徳既崇，人争仿效，好事者，且曰司徒甲，夫琴韵在乎轻清，且竹于自然之甲厚薄，刚柔殊矣，况弃真用假舍清，从浊乎？盖靡知其由也，至如箜篌之与秦筝，若能去假还，真其声宛，美矣，【案中容乐论云：丝不如竹，竹不如肉，桓问孟嘉此义，嘉曰：以其渐近自然，故知甲宜从真矣，】。
茶托子始建中，蜀相崔寜之女以茶杯无衬病，其熨指取楪子承之，既啜而杯倾，乃以蜡环楪子之央，其杯遂定，即命匠以漆，环代蜡进于蜀，相蜀相竒之为制名，而话于宾亲，人人为便，用于代，是后者更环其底，愈新其制，以至百状焉。【，贞元初，青郓油缯为荷叶形，以衬茶椀，别为一家之楪，今人多云托子始此非也。蜀相即今升平崔家讯则知矣，】。
拆封刀子起于郭汾阳书吏也，旧但用刀子小者而汾阳，虽大度廓落，然而有晋，陶侃之性，动无废物，每収其书皮之右，所剺下者，以为逐日须取文帖，余悉卷贮每嵗终则散主守家吏，俾作一年之簿，所剺之处，多不端直文帖，且又繁积，胥吏不暇剪正，随曲斜聮糊，一日所由，剺刀忽折，不余寸许，吏乃铦以应急，觉愈于全，时渐出新意，因削木如半环，势加于折刄之上，使才露锋榼，其书而剺之，汾阳嘉其用心，曰：真郭子仪部吏也，【言不废折，刄也，】每话于外，后因传之益妙，其制。
书题籖大僚题上纸，籖起于丞相李赵公也，元和中，赵公权倾天下，四方缄翰，日满阍者之袖，而潞帅郄士美时有珍献赵公喜，而回章盈幅，曲叙殷勤，误卷入，振武封内以遣之，而振武别纸，则附于潞，时阿跋光进帅麟览盈幅手，字知误，画时飞还，赵公，赵公因命书吏凡有尺题，各令籖记以送故，于今成风也。
门状，文宗朝，以前无之，自朱崖李相贵盛于武宗朝，且近代稀有，生一品百官无以希取其意，以为旧刺轻【，刺则今之名纸】相扇，留具衔起居状，而今又益竞以善价纸，如出印之，字巧谄曲媚，犹有未臻之遗恨，井丹祢正平生于今日，其亦如是乎！
药忌医方云：牛膝忌牛肉，余好穷物性，尝于冬日以牛肉裹牛膝，经旬肉药，俱不败，因知始剏，此论意者，徒以名类然也，即思本草云：茨，令人脐下常痛，斯堪絶倒，若尔，则王莽末，南方饿甿掘食，何不东观书载其多患，脖脐气乎？牛膝之忌，当由痔疾，不宜食雉肉，痔，风也偶然，此肉发动，肠风而病名与茨同尔。
席防永贞之前，组藤为盖，曰：席，防取其轻也，后或以太薄，冬则不御霜寒，夏则不障，暑气乃细色代，藤曰：氊防贵其厚也，非崇贵莫戴，而人亦未尚，元和十年六月，裴晋公之为台丞，自化理第，早朝时青，镇一帅拒命，朝廷方参议兵计，而晋公预焉，二帅，俾捷歩张晏等倳刄，伺便谋害至里，东门导炬之下，霜刄歘飞，时晋公繄防是赖，刄不即及而防折其檐，既脱祸，朝贵乃尚之，近者布素之士，亦皆戴焉。【折檐防尚在，裴氏私帑中】，大和末，又染缯而复代，曰叠绡，防虽示其妙，与氊防之庇悬矣，防昌已来，吴人衒巧，抑有结丝，防若网其巧之淫者，织花鸟相厠焉，【近又染藤为紫，复以轻相尚】。
被袋非古制，不知孰起也？比者逺防行则用大和九年，以十家之累者，逦迤窜谪，人人皆不自期，常虞仓卒之遣，每出私第，咸备四时服用旧以纽革为腰囊，置于殿乘，至是，服用既繁，乃以被易之成俗，于今大中已来，吴人亦结丝为之，或有饷遗，豪徒翫而不用也。
注子偏提，元和初，酌酒，犹用樽杓，所以丞相髙公有斟酌之誉，虽数十人，一樽一杓挹酒而散，了无遗滴，居无何，稍用注子，其形若防，而盖觜柄皆具，大和九年后，中贵人恶其名同，郑注乃去柄安系，若茗瓶而小异，目之曰偏提论者，亦利其便，且言柄有碍，而屡倾仄，今见行用。
承床，近者绳床，皆短其倚衡曰：折背様言髙不及背之半倚，必将仰脊不遑，纵亦由中贵人剏意也，盖防至尊赐坐，虽居私第，不敢傲逸，其体常习恭敬之仪，士人家不穷其意，往往取様而制，不亦乖乎？【绳床当作承字言，轻赍可随人来去】。
资暇集巻下