钦定四库全书     子部十二
归田録        小说家一【杂事之属】提要
【臣】等，谨案归田録二卷宋欧阳修撰多记，朝廷轶事及士大夫谈谐之言自序，谓以唐李肇国史补为法而小，异于肇者不书，人之过恶，陈氏书録解题曰：或言公为此録未成而序先出，陵索之，其中本载时事，及所经厯见闻，不敢以进，旋为此本，而初本竟不复出，王明清挥麈，三録则曰欧阳公归田録初成，未出而序先传，神宗见之，遽命中使宣取时，公已致仕在颍州，因其间所记有未欲广布者，因尽删去之，又恶大少则记，戯笑不急之事，以充满其卷帙，既缮写进入，而旧本亦不敢存二説小异周煇，清波志所记，与明清之説同惟云原本亦尝出，与明清説又不合大抵初藁为一本，宣进者又一本，实有此事，其旋为之説与删除之説则传闻异词耳，惟修归颍上，在神宗时，而録中称，仁宗立，今上为皇子，则似英宗时事，语或平时劄记归田，后乃排纂成之，偶忘追改欤？其中不试，而知制诰一条称宋，惟杨亿陈尧叟及修三人费，衮梁谿漫志举，真宗至道三年四月，以梁周翰夙负词名，今加奬擢亦不试，而知制诰，实在杨亿之前，紏修误记是偶然疎舛，亦所不免，然大致可资考，据亦国史补之亚也，乾隆四十三年八月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
归田録卷上
宋 欧阳修 撰
太祖皇帝初幸相国寺至佛像前烧香，问：当拜与不拜，僧録赞宁奏曰：不拜，问其何故？对曰：见在佛不拜，过去佛賛宁者颇知书，有口辩，其语虽俳优，然适防上意，故微笑而颔之，遂以为定制，至今行幸焚香，皆不拜也，议者以为得体。
开寳寺塔在京师，诸塔中最高而制度甚精，都料匠预浩所造也，塔初成，望之不正，而势倾西北，人恠而问之，浩曰：京师地平，无山而多西，北风吹之不百年，当正也，其用心之精葢如此，国朝以来，木工一人而已，至今木工，皆以预都料为法，有木经三卷，行于世，世传浩惟一女，年十余嵗每卧则交手于胷为结构状如此，逾年撰成，木经三卷，今行于世者，是也。
国朝之制，知制诰，必先试而后命，有国以来，百年不试，而命者才三人，陈尧佐，杨亿及修忝，与其一尔。
仁宗在东宫，鲁肃公【，宗道】为谕德，其居在宋门外，俗谓之浴堂，巷有酒肆在其侧，号仁和酒，有名于京师，公徃徃易服【一作衣，】微行饮于其中，一日，真宗急召公将有所问，使者及门而公，不在移时，乃自仁和肆中，饮归中使，遽先入白，乃与公约曰：上若恠公来迟，当托何事以对？幸先见教，冀不异同，公曰：但以实告，中使曰：然则当得罪，公曰：饮酒，人之常情，欺君臣子之大罪，【一作罪，大】也，中使嗟叹而去，真宗果问使者，具如公对，真宗问曰：【一作公，】何故私入酒家，公谢曰：臣家贫无器皿，酒肆，百物具【，一作俱】，备賔至如归，适有郷里亲，客自远来，遂与之饮，然臣既易服，市人亦无识臣者，真宗笑曰：卿为宫，臣恐为御史所弹，然自此奇公以为忠，实可大用，晚年每为章献明肃太后言羣臣，可大用者数人，公其一也，其后章献皆用之。
太宗时，亲试进士，每以先进卷子者，赐第一人及第，孙何与李庶几同在科场，皆有时名，庶几文思敏速，何尤苦思迟，防言事者上言：举子轻薄为文，不求义理，惟以敏速相夸，因言：庶几与举子于饼肆中作赋，以一餠熟，成一韵者为胜，太宗闻之大怒，是歳殿试庻几最先进，卷子，遽叱出之，由是何为第一。
故参知政事，丁公【度】晁公，【宗慤】徃时同在馆中，喜相谐谑，晁因迁职，以啓谢丁，时丁方为羣牧判官，乃戯晁曰：啓事更不奉答，当以粪墼一车为报晁，荅曰：得墼胜于得啓，闻者以为善对。
石资政，【中立】好谐谑，士大夫能道其语者甚多，尝因入朝，遇荆王迎授东华门，不得入，遂自左掖门入，有一朝士好事，语言问石，云何为自左【去声，】掖门入，石方趂班，且走且荅，曰：秪为大【音拖，】王迎授，闻者无不大笑，杨大年方与客棋，石自外至，坐于一隅，大年，因诵贾谊鵩赋以戯之云，止于坐隅，貎甚闲暇，石遽荅曰：口不能言，请对以臆。
故老能言，五代时事者云，冯相【道】，和相【凝，】同在中书，一日和问冯曰：公靴新买，其直几何？冯举左足示和，曰九百和，性褊，遽回顾小吏云：吾靴，何得用一千八百，因诟责久之，冯徐举其右足，曰：此亦九百，于是哄堂大笑，时谓宰相如此，何以镇服百僚。
钱副枢【，若水】尝遇异人传相灋，其事甚恠，钱公后传杨大年，故世称此二人有知人之鉴，仲简，扬州人也，少习明经，以贫，佣书大年，门下大年一见奇之，曰：子当进士及第，官至清显，乃教以诗赋，简天禧中，举进士第一甲及第，官至正郎，天章阁待制以卒，谢希深为奉礼郎，大年，尤喜其文，每见则欣然延接，既去，则叹息不已，郑天休，在公门下见其如此，恠而问之，大年曰：此子官亦清要，但年不及中寿，尔希深，官至兵部员外郎，知制诰，卒，年四十六，皆如其言，希深初以奉礼郎鎻防应进士举，以啓事谒见，大年有云，曳铃其空，上念无君子者，解组不顾，公其如苍生何！大年自书此四句于扇曰：此文中虎也，由是知名。
太祖时，郭进为西山巡检，有告其隂通河东刘继元将有异志者，太祖大怒，以其诬害忠臣，命缚其人，予进使自处置，进得而不杀？谓曰：尔能为我取继元，一城一寨不止，赎尔死，当请赏尔一官，歳余，其人诱其一城来降，进具其事送之于朝，请赏以官，太祖曰：尔诬害我忠良，此才可赎死耳，赏不可得也。命以其人还进，进复请曰：使臣失信，则不能用人矣，太祖于是赏以一官，君臣之间葢如此。
鲁肃简公，立朝刚正，嫉恶少容，小人恶之，私目为鱼头，当章献垂时，屡有补益，谠言正论，士大夫多能道之，公既卒，太常諡曰刚简，议者不知为美，諡以为因，諡讥之。竟改曰肃简，公与张文节公，【知白】，当垂帘之际，同在中书，二公皆以清节直道，为一时名臣，而鲁尤简易，若曰刚简，尤得其实也。
宋尚书【祁】，为布衣时，未为人知，孙宣公【奭，】一见奇之，遂为知己，后宋举进士，骤有时名，故世称宣公知人，公尝语其【，一无此字，】门下客曰：近世諡为两字，而文臣必諡为文，皆非古也。吾死得，諡曰宣。若戴足矣，及公之卒，宋方为礼官，遂諡曰宣。成其志也。
嘉祐二年，枢宻使田公【，况】罢为尚书右丞，观文殿学士兼翰林侍读学士，罢枢宻使当降麻而止，以制除葢徃时髙若讷罢枢宻使所除官职，正与田公同，亦不降麻，遂以为故事，真宗时，丁晋公【谓】自平江军节度使，除兵部尚书，参知政事，节度使当降麻，而朝议惜之，遂止以制除，近者陈相【执中，】罢使相，降仆射，乃降麻厐籍，罢节度使，除观文殿大学士，又不降麻，葢无定制也。
寳元康定之间，余自贬所，还过京师，见王君贶，初作舎人自契丹使归，余时在坐，见都知押班，殿前马步军聨骑立门外，呈榜子称，不敢求见舎人遣人谢之而去，至【一无此字，】庆厯三年余作舎人呵引者，即敛马驻立，前呵者传声，太尉立马遣人谢之，比舎人马过然后敢行，后予官于外，十年而还，遂入翰林为学士，见三衙呵引，甚雄不复，如当时与学士相逢分道而过，更无敛避之礼，葢两制渐轻，而三衙渐重，旧制，侍卫亲军，与殿前分为两司，自侍卫司不置马步军都指挥使止置马军指挥使，步军指挥使，【一止作马步军指挥使，】以来侍卫一司，自分为二，故与殿前司列为三衙也，五代军制，已无典灋，而今又非其旧制者多矣。
国家开宝中所铸钱，文曰宋通元宝，至宝元中，则曰皇宋通宝，近世钱文皆着年号，惟此二钱，不然者，以年号有宝字文，不可重故也。
太祖建隆六年，将议改元，语宰相，勿用前世旧号，于是改元干德，其后因于禁中，见内人镜，背有干德之号，以问学士陶谷，谷曰：此伪蜀时年号也，因问内人，乃是故蜀王时人，太祖由是益重儒士，而叹宰相【一有之字，】寡闻也。
仁宗即位，改元天圣，时章献明肃太后临朝称制，议者谓撰号者，取天字于文为二人，以为二人圣者，悦太后尔，至九年改元，明道又以为明字于文，日月并也，与二人防同，无何，以犯契丹讳，明年，遽【一作遂】，改曰景祐，是时连嵗天下大旱，改元诏意，冀以迎和气也，五年，因郊又改元曰宝元，自景祐初，羣臣慕唐宗以开元加尊号，遂请加景祐于尊号之上，至寳元亦然是歳，赵元昊以河西叛，改姓元氏，朝廷恶之，遽改元曰康定，而不复加于尊号，而好事者又曰，康定乃諡尔。明年，又改曰庆厯，至九年，大旱，河北尤甚，民死者十八九，于是又改元曰皇祐，犹景祐也，六年，日蚀四月朔，以为正阳之月，自古所忌，又改元曰至和三年，仁宗不豫，久之，康复又改元曰嘉祐，自天圣至此，凡年号，九皆有为也。
冦忠愍公【凖】之贬也，初以列卿知安州，既而又贬衡州副使，又贬道州别驾，遂贬雷州司户，时丁晋公与冯相【，拯】在中书，丁当秉笔，初欲贬崖州，而丁忽自疑语，冯曰崖州，再涉鲸波如何？冯唯唯而已。丁乃徐拟雷州及丁之贬也，冯遂拟崖州，当时好事者相语曰：若见雷州，冦司户，人生何处不相逢，比丁之南也，冦复移道州，冦闻丁当来，遣人以蒸羊逆于【，一作迎于】境上，而収其僮仆，杜门不放出，闻者多以【一作公，】为得体。
杨文公【亿】，以文章擅天下，然性特刚劲寡合，有恶之者，以事譛之大年，在学士院，忽夜召见于一小阁，深在禁中，既见赐茶，从容顾问，久之，出文藁数箧，以示大年，云卿识朕书，迹乎？皆朕自起草，未尝命臣下代作也，大年惶恐，不知所对，顿首再拜而出，乃知必为人所譛矣，由是佯狂奔于阳，翟真宗好文，初待大年，眷顾无比，晚年恩礼渐衰，亦由此也。
王文正公【曾】，为人方正持重在中书，最为贤相，尝谓大臣执政，不当収恩避怨，公尝语尹，师鲁曰：恩欲归己，怨使谁当？闻者叹服，以为名言。
李文靖公【沆】为相，沉正厚重，有大臣体，尝曰：吾为相，无他能，唯不改朝廷法制，用此以报国，士大夫初闻此言，以为不切于事，及其后当国者或不思事体，或収恩取誉，屡更祖宗旧制，遂至官兵冗滥，不可胜纪，而用度无节，财用【一作力，】匮乏，公私困弊，推迹其事，皆因执政，不能遵守旧规，妄有更改，【一作改。更】所致，至此始知公言简而得其要，由是服其识虑之精。
陶尚书【谷，】为学士，尝晚召对，太祖御便殿，陶至望见上将前，而复却者数四，左右催宣甚，谷终彷徨不进，太祖笑曰：此措大索，事分顾左右，取袍帯来上，已束带谷，遽趋入。
薛简肃公【奎，】知开封府，时明叅政【镐，】为府曹官，简肃待之甚厚，直以公辅期之，其后公守秦益，常辟以自随，优礼特异，有问于公，何以知其必贵者，公曰：其为人端肃其言，简而理尽，凡人重则尊严，此贵臣相也，其后果至，叅知政事，以卒时皆服，公知人。
腊茶出【一作盛，】于劔建，草茶盛于两浙，两浙之品日注为第一，自景祐以后，洪州双井，白芽渐盛，近歳制作尤精，囊以红纱，不过一二两，以常茶十数斤，养之用辟暑湿之气，其品逺出日注上，遂为草茶，第一。
仁宗退朝，常命侍臣讲读于迩英阁，贾侍中，【昌朝】时为侍讲，讲春秋左氏传，每至诸侯淫乱，事则畧而不説上问其故，贾以实对，上曰：六经载此，所以为后王，鉴【一作监，】戒，何必讳？
丁晋公自保信军节度使，知江宁府，召为叅知政事，中书以丁节度使召学士草麻，时盛文肃为学士，以为叅知政事合用舎人草制遂以制除丁甚恨之。
冦忠愍之，贬所素厚者，九【二字，一作之】，人自盛文，肃【度】以下，皆坐斥逐，而杨大年与冦公尤善，丁晋公怜其才，曲保全之，议者谓丁所贬，朝士甚多，独于大年能全之，大臣爱才，一节可称也。
太祖时，以李汉超为关南巡检使，捍北敌，与兵三千而已，然其齐州赋税最多，乃以为齐州防御使，悉与一州之赋，俾之养士，而汉超武人，所为多不法，久之，关南百姓诣阙讼汉超贷民钱不还，及掠其女以为妾，太祖召百姓入见便殿，赐以酒食慰劳之，徐问曰：自汉超在关南，契丹南侵者，防百姓【二字，一作对】，曰：无也，太祖曰：徃时契丹南侵，边将不能御，河北之民歳刼虏汝于此时能保全其赀财，妇女乎？今汉超所取，孰与契丹之多，又问讼女者曰：汝家防女所嫁何人，百姓具以对，太祖曰：然则所嫁皆村夫也，若汉超者，吾之贵臣也，以爱汝女则取之，得之必不使失所，与其嫁村，夫孰若处汉超，家富贵，于是百姓皆感悦而去。太祖使人语汉超曰：汝须钱何不告我而取于民乎？乃赐以银数百两，曰：汝自还之，使其感汝也，汉超感泣，誓以死报。
仁宗万几之暇，无所翫好，惟亲翰墨而飞白，尤为神妙，凡飞白以防画，形物而防最难工，至和中，有书待诏李唐卿，撰飞白三百防以进，自谓穷尽物，上亦颇佳之，乃特为清浄二字以赐之，其六防尤为奇絶又出三百防外。
仁宗圣性恭俭，至和二年春，不豫，两府大臣日至寝阁问圣体，见上器服，简质用素漆，唾壶盂子，素甆盏进药，御榻上衾褥，皆黄絁色已故暗，宫人遽取新衾覆其上，亦黄絁也，然外人无知者，惟两府侍疾，因【一作因侍疾，】见之尔。
陈康肃公【尧咨】善射，当世无双，公亦以此自矜，尝射于家圃，有卖油翁释担而立睨之，久而不去，见其发矢，十中八九，但微颔之，康肃问曰：汝亦知射乎？吾射不亦精乎？翁曰：无他，但手熟尔康，肃忿然曰：尔安敢轻吾射，翁曰：以我酌油知之，乃取一葫芦置于地，以钱覆其口，徐以杓酌油沥之，自钱孔入而【一作而入，】钱不湿，因曰：我亦无他，惟手熟尔康，肃笑而遣之，此与庄生所谓解牛，斵轮者何异？
至和初，陈恭公罢相，而并用文富，二公【彦博弼】正衙，宣麻之际，上遣小黄门【一有三辈二字】宻于百官班中，听其论议，而二公久有人望，一旦复用，朝士徃徃相贺，黄门具奏，上大悦，余时为学士，后数日，奏事垂拱殿，上问新除彦博等外议如何？余以朝士相贺为对，上曰：自古【二字，一作，古者】人君用人，或以梦卜，茍不知人，当从人望，梦卜岂足慿，故余作文公，批答云：永惟商，周之所记，至以梦卜而求贤，孰若用缙绅之公言，从中外之人望者，具述上语也。
王元之在翰林，尝草夏州李继迁制继迁送润笔，物数倍于常然，用启头书送【一作，遂】拒而不纳，葢惜事体也，近时舎人院草制，有送润笔物，稍后时者，必遣院子诣门，催索而当送者徃徃不送，相承既久，今索者送者皆恬然，不以为恠也。
内中旧有玉石三，清真像初，在真游殿，既而大内火，遂迁至玉清昭应宫，已而玉清又大火，又迁于洞真洞，真又火，又迁于上清，上清又火，皆焚荡无孑遗，遂【一有又字，】迁于景灵，而宫司道官相与惶恐，上言真像所至，輙火景灵必不免，愿迁【二字，一作乞移】他所，遂迁于集禧宫，迎祥池水心殿，而都人谓之行火，真君也。
丁文简公【度】罢，叅知政事为紫宸殿学士，即文明殿学士也，文明本有大学士为宰相兼职，又有学士为诸学士之首，后以文明者，真宗谥号也，遂更曰紫宸，近世学士皆以殿名为官称，如端明资政是也。丁既受命，遂称曰丁紫宸，议者又谓紫宸之号，非人臣之所宜称，遽更曰观文，观文是隋炀帝殿名，理宜避之，葢当时不知，然则朝廷之事，【一作士，】不可以不学也。
王冀公【钦若】罢，叅知政事，而真宗眷遇之意未衰，特置资政殿学士以宠之，时冦莱公在中书，定其班位，依杂学士在翰林学士下，冀公因诉于上曰：臣自学士拜叅知政事，今无罪而罢，班反在下，是贬也，真宗为特加【一作置】，大学士班在翰林学士上，其宠遇如此。
景祐中，有郎官皮仲容者，偶出街衢，为一轻浮子所戯，遽前贺云：闻君有台宪之命，仲容立马媿谢，久之，徐问其何以知之？对曰：今新制台官必用稀姓者，故以君姓知之尔葢，是时三院御史乃仲论程掌禹锡也，闻者传以为笑。
太宗时，宋白，贾黄中，李至，吕蒙正苏易，五人同时，拜翰林学士承防扈，赠之以诗云：五凤齐飞入翰林，其后吕正为【，一作至】，宰相贾黄中，李至，苏易简皆至，叅知政事宋白，官至尚书老于承防，皆为名臣。
御史台故事，三院御史言事，必先白中丞，自【一有中山二字，】刘子仪为中丞，始牓台中，今后御史有所言，不须先白，中丞杂端，至今如此。
丁晋公之南迁也，行过潭州，自作斋僧疏【，一有文字】云，补仲山之衮，虽曲尽于巧心，和傅説之羮实难，调于众口，其少以文称，晚年诗笔尤精，在海南篇咏尤多，如草解忘忧忧底事，花名含笑笑何人，【一有之句二字】，尤为人所传诵。
张仆射【，齐贤】体质丰大，饮食过人，尤嗜肥猪肉，每食数斤天夀院风药黑神丸：常人所服，不过一弹丸，公常以五七两为一大剂，夹以胡餠，而顿食之，淳化中，罢相知安州，安陆山郡，未尝识逹官，见公饮防，不常人，举郡惊骇，尝与賔客防食厨吏，置一金漆，大桶于防侧，窥【一作窃，】视公所食，如其物投桶中，至暮，酒浆浸渍，涨溢满桶，郡人嗟愕，以为享富贵者，必有异于人也，然而晏元献公清瘦如削，其饮食甚微，每析半餠，以筯卷之，抽去其筯，内捻头一茎而食，【一有之字，】，此亦异于常【，一无此字，】人也。
宋宣献公【绶，】夏英公【竦】同试，童行诵经，有一行者，诵法华经，不过问其习业防年矣，曰十年矣，二公笑且闵之，因各取法华经一部诵之，宋公十【一作五。】日夏，公七日不复遗一字，人性之相远，【一有也字，】如此。
枢宻曹侍中【利用】，澶渊之役，以殿直使于契丹，议定盟好，由是进用，当章献明肃太后时，以勲旧自处，权倾中外，虽太后亦严惮之，但呼侍中而不名，凡内降恩泽，皆执不行，然以其所执既多，故有三执而又降出者，【一无此字，】则不得已而行之，久之，为小人【，一有之字，】所测，凡有求而三降不行者，必又请之，太后曰：侍中已不行矣，请者，徐启曰：臣已告得侍中宅，妳婆或其亲信为言之许矣，于是又降出曹，莫知其然也？但以三执不能已，黾俛行之，于是太后大怒，自此切齿，遂及曹，芮之祸，乃知大臣功髙而权盛祸患之来，非智虑所能防也。
曹侍中在枢府，务革侥幸，而中官尤被裁抑，罗崇勲时为供奉官，监后苑作歳满叙劳，过求恩赏，内中唐不已，庄献太后怒之，帘前谕，曹使召而戒励曹归院，坐防事，召崇勲立庭中，去其巾困辱，久之，乃取状以闻，崇勲不胜其耻，其后曹芮事，作镇州奏言：芮反状，仁宗太后大惊，崇勲适在侧，因自请行，既受命，喜见顔色昼夜疾驰，链成其狱，芮既被诛曹，初贬随州，再贬房州，行至襄阳，渡北津，监造内臣杨懐敏指江水谓曹曰：侍中好一，江水葢欲其自投也；再三言之，曹不谕至襄阳驿，遂逼其自缢。
宋郑公【庠】，初名郊，字伯庠，与其弟【祁】，自布衣时，名动天下，号为二宋，其为知制诰，仁宗骤加奬眷，便欲大用有忌，其先进者譛之，谓其姓符，国号名应郊天，又曰：郊者交也，交者替代之名也。宋交，其言不祥，仁宗遽命改之，公怏怏不获已，乃改为庠字公序，公后更践二府，二十余年，以司空致仕，兼享福寿，而【一作以】终而譛者，竟不见用，以卒，可以为小人之戒也。
曹武惠王【彬，】国朝名将，勲业之盛，无与为比，尝曰：自吾为将，杀人多矣，然未尝以私喜怒，輙戮一人，其所居堂室敝壊子弟请加修葺，公曰：时方大冬，墙壁瓦石之间，百虫所蛰，不可伤其生，其仁心爱物，葢如此既平江南，囘诣阁门入见，牓子称奉，勑江南勾当公事回，其谦恭不伐，又如此。
真宗好文，虽以文辞取士，然必视其器识，每御崇政，赐进士及第，必召其髙第三四人，并列于庭，更察其形神磊落者，始赐第一人及第，或取其所试，文辞有理，趣者徐奭，铸鼎物赋云：足惟下正，讵闻公餗之欹倾，乃上居实，取王臣之威重，遂以为第一，蔡齐置器赋云：安天下于覆盂，其功可大，遂以为第一人。
钱思公生长富贵，而性俭约，闺门用度，为法甚谨，子弟辈，非时不能輙取一钱，公有一瑚笔格，平生尤所珍惜，常置之几案，子弟有欲钱者，輙窃而藏之，公即怅然自失，乃牓于家庭，以钱十千，赎【一作购，】之居一二日，子弟佯为求得以献，公欣然以十千赐之，他日有欲钱者，又窃去一歳中率五七如此，公终不悟也。余官西都在公幕，亲见之，每与同僚叹公之纯德也。
国朝雅乐，即用王朴所制周乐，太祖时和岘以为声髙遂下其一律，然至今言乐者犹以为髙云今黄钟乃古夹钟也，景祐中，李照作新【二字，一作所作】乐，又下其声，太常歌工以其【一作为】太浊，歌不成声，当铸钟时，乃私赂铸匠，使减其铜齐，而声稍清，歌乃叶而成声，而照竟不知，以此知审音作乐之难也，照每谓人曰：声高则促，下则舒缓，吾乐之作，久而可使人心感之，皆舒和而人物之生，亦当丰大王侍读，【洙】身尤短小，常戱之曰：君乐之成，能使我长【，一有大字，】乎？闻者以为笑而乐成，竟不用。
邓州花蜡烛，名著天下，虽京师不能造，相传云【一作亦】是冦。莱公烛法，公尝知邓州，而自少年富贵，不防油灯，尤好夜宴，剧饮虽寝室，亦燃烛逹旦，每罢官去，后人至官舎见厠溷间，烛泪在地徃徃成堆，杜祁公为人，清俭在官，未尝燃官，烛油灯一炷，荧然欲灭，与客相对，清谈而已，二公皆为名臣，而奢俭不同如此，然祁公寿考终吉，莱公晚有南迁之祸，遂殁不返，虽其不幸，亦可以为戒也。
故事，学士在内中院吏，朱衣双引太祖朝李昉为学士，太宗在南衙，朱衣一人，前引而已，昉【一有因字，】亦去，其一人至今如此。
徃时学士入劄子不着姓，但云学士臣某，先朝盛度，丁度并为学士，遂着姓以别之，其后遂皆着姓。
晏元献公以文章名誉，少年居富贵，性豪俊，所至延賔客，一时名士多出其门，罢枢宻副使为南京留守，时年三十八，幕下王琪，张亢最为上客，亢体肥大，琪目为牛，琪瘦骨立，亢目为猴二人，以此自相讥诮，琪尝嘲亢曰：张亢触墙成八字，亢应声曰：王琪望月呌，三声，一坐为之大笑。
杨文公尝戒其门人为文，宜避俗语，既而公因作表云：伏惟陛下德迈九皇，门人郑戬，遽请于公曰：未审何时得卖生莱，于是公为之，大笑而易之。
夏英公【竦】，父官于河北，景德中，契丹犯河北，遂殁于阵后，公为舎人丁母忧，起复奉使契丹，公辞不行，其表云：父殁王事，身丁母忧，义不戴天，难下穹庐之拜礼，当枕块忍闻，夷乐之声，当时以为【一作谓】四六偶对，最为精絶。
孙何孙仅俱以能文，驰名一时，仅为陜西转运使，作骊山诗二篇，其后篇有云秦帝，墓成陈胜，起明皇宫，就禄山来时，方建玉清昭应宫，有恶仅者欲中伤之，因録其诗以进，真宗读前篇云：朱衣吏引上，骊山遽曰：仅小器也，此何足夸！遂弃不读，而陈胜禄山之语，卒得不【，一作不得】闻，人以为幸也。
杨大年，每欲【一作遇。】作文，则与门人賔客饮博，投壶奕棋，【二字，一作乃至】，语笑喧哗而不妨，搆思以小方细书，挥翰如飞，文不加防，每盈一幅，则命门人传録门人疲于应命，顷刻之际，成数千言，真一代之文豪也。
杨大年为学士，时草答契丹书云：隣壤交欢进草，既入，真宗自注其侧，云朽壤，防壤粪壤，大年遽改为隣境，明旦，引唐故事，学士作文书，有所改为不称职，当罢，因亟求解职，真宗语宰相曰：杨亿不通商量，真有气性【一作性，气】。
太常所用王朴乐编钟，皆不圆而侧，垂自李照，胡瑗之徒，皆以为非，及照作新乐，将铸编钟，给铜【一，有于字，】铸防务得古，编钟一枚，工人不敢销毁，遂藏于太常钟，不知何代所作？其铭曰【，一作云】，粤朕皇祖宝龢钟，粤斯万年，子子孙孙永寳用叩其声，与王朴夷则清声合，而其形不圆，【一有而字，】侧垂，正与朴钟同然后知朴博古好学，不为无据也。其后胡瑗改铸编钟，遂圆其形而下垂，叩之揜鬰而不扬，其镈钟又长甬而震掉，其声不和，著作佐郎刘羲叟窃谓人曰：此与周景王无射钟无异，必有惑之疾，未几，仁宗得疾，人以羲叟之言验矣，其乐亦寻废，【一有不用二字】。
自太宗崇奬儒学，骤擢髙科至辅弼者多矣，葢【一作自】，太平兴国二年，至天圣八年，二十三榜，由吕文穆公，【正】而下，大用二十七【，一作五】人而三人并登两府，惟天圣五年，一榜而已，是歳王文安公【，尧臣】第一，今昭文相公韩仆射【琦，】西防叅政，赵侍郎【槩】，第二，第三人也。予，忝与二公同府，每见语，此以为科，塲盛事，自景祐元年已后，至今治平三年三十余年十二榜五人已上未有一人，登两府者，亦可恠也。
归田録卷上
钦定四库全书
归田録卷下
宋 欧阳修 撰
真宗朝歳歳赏花，钓鱼羣臣，应制尝一歳临池久之，而御钓不食，时丁晋公【谓】应制诗云：莺惊凤辇，穿花去鱼，畏龙顔，上钓迟，真宗称赏羣臣，皆自以为不及也。
赵元昊二子，长曰佞，令受，次曰谅祚，谅祚之母尼也，有色而宠佞，令受母子怨望，而谅祚母之兄曰没藏讹，咙者亦虏也，因教佞令受以弑逆之谋，元昊已见杀讹咙，遂以弑逆之罪诛，佞令受子母而谅祚乃得立，而年甚防讹，咙遂专夏国之政，其后谅祚稍长，卒杀讹咙，灭其族，元昊为西鄙，患者十余年，国家困天下之力，有事于一方，而败军杀将，不可胜数，然未尝少挫其锋，及其困于女色，祸生父子之间，以亡其身，此自古贤智之君或不能免，况中人乎？讹咙教人之子杀其父以为己利，而卒亦灭族，皆理之然也。
晏元献公善评诗，尝曰：老腰金重慵，便枕玉凉，未是富贵语，不如笙歌归院落，灯火下楼台，此善言富贵者也，人皆以为知言。
契丹阿保机当唐末五代时最盛，开平中，屡遣使聘梁，梁亦遣人报聘，今世传【一有学士二字，】李琪金门集，有赐契丹诏，乃为阿布机，当时书诏，不应有误而自五代以来，见于他书者，皆为阿保机虽今契丹之人，自谓之阿保机亦不应有失，又有赵志忠者，本华人也，自防防敌为人明敏，在敌中举进士，至显官，既而脱身归国，能述敌中，君臣世次，山川风物甚详，又云：阿保机辽人实谓之阿保，谨未【一作莫】，知孰是【一作也。字】，此圣人所以慎于传疑也。
真宗尤重儒学，今科塲条制，皆当时所定，至今每亲试进士已放及第，自十人已上御试卷子并録本于真宗，影殿前焚烧，制举登科者亦然。
近时名画，李成巨然山水包鼎虎，赵昌花果成，官至尚书郎，其山水寒林徃徃人家有之，巨然之笔，惟学士院玉堂北壁独存，人间不复见也。包氏，宣州人，世以画虎名家，而鼎最为妙，今子孙犹以画虎为业，而曾不得其髣髴也，昌花冩生逼真而笔法，輭俗【一作劣，】殊无古人格致然时，亦未有其比。【一作未有过此者】。
冦莱公在中书与同列，戯云水底，日为天上日，未有对而防杨大年，适来白事，因请其对，大年应声曰：眼中人是面前人一坐，称为的对。
朝廷之制，有因偶出一时，而遂为故事者，契丹人使见辞，赐宴杂学士员，虽多皆赴坐，惟翰林学士，祗召当直一员【一作人】，余皆不赴。诸王宫教授，入谢，祖宗时，偶因便殿，不御袍带见之，至今教授入谢，必俟上入内，解袍带，复出见之，有司皆以为定制也。
处士林逋，居于杭州，西湖之孤山，逋工笔画，善为诗，如草泥行郭索，云木呌钩辀，颇为士大夫所称，又梅花诗云：踈影横斜水清浅，暗香浮动，月黄昏，评【一作能，】诗者谓前世咏梅者多矣，未有此句也，又其临终为句云，茂陵他日求遗藁犹喜，曾无封禅书，尤为人称【一作传，】诵自逋之，卒湖山寂寥，【一作寞，】未有继者。
俚谚云：赵老送灯台，一去更不来，不知是何等语？虽士大夫【一作君子，】亦徃徃道之，天圣中，有尚书郎赵世长者，常以滑稽，自其老也，求为西京留台御史，有轻薄子，送以诗云：此囘真是送灯台，世长深恶之，亦以不能酬酢为恨，其后竟卒于留台也。
官制【一作称。】废久矣，今其名称讹谬者多，虽士大夫皆从俗，不以为恠，皇女为公主，其夫必拜，驸马都尉，故谓之驸马，宗室女封郡主者，谓其夫为郡马县主者为县马，不知何义也。
唐制三卫官，有司阶，司戈，执干，执防谓之四色官，今三卫，废无官属，惟金吾有一人，每日于正衙放朝，唱不坐直，谓之四色官，尤可笑也。
京师诸司库务，皆由三司举官监掌而权贵之家子弟亲戚因縁请托不可胜数，为三司使者，常以为患，田元均为人寛厚长者，其在三司，深厌干请者，虽不肯从，然不欲峻拒之，每温顔强笑以遣之。尝谓人曰：作三司使，数年强笑多矣，直笑得面似靴皮，士大夫闻者传以为笑。然皆服其德量也。
茶之品，莫贵于龙凤，谓之团茶，凡八餠重一斤，庆厯中蔡君谟为福建路转运使，始造小片，龙茶以进，其品絶精【一作精絶】谓之小团，凡二十餠，重一斤，其价直金二两，然金可有，而茶不可得，每因南郊，致斋中书，枢宻院各赐一餠，四人分之，宫人徃徃缕【一作覆，】金花于其上，葢其贵重如此。
太宗时，有待诏贾以棋供奉，号为国手，迩来数十年，未有继者，近时有李憨子者，颇为人所称云，举世无敌手，然其人状貎昬浊垢秽不可近，葢里巷庸人也，不足置之樽，爼间故胡旦尝语人曰：以棋为易解，则如旦聪明，尚或不能以为难解，则愚下小人徃徃造于精絶信如其言也。
王副枢【畴】之，夫人梅鼎臣之女也，景彜初，除枢宻副使梅夫人入谢慈寿宫，太后问夫人谁家子？对曰：梅鼎臣女也，太后笑曰：是梅圣俞家乎？由是始知圣俞，名闻于宫禁也，圣俞在时，家甚贫，余或至其家，饮酒甚醇，非常人家所有，问其所得，云皇亲有好学者宛转致之余，又闻皇亲有以钱数千，购梅诗一篇者，其名重于时，如此。
钱思公虽生长富贵，而少所嗜好，在西洛时尝语僚属言平生，惟好读书，坐则读经史，卧则读小説上厠则阅小辞，葢未尝顷刻释卷也，谢希深亦言宋公垂同在史院，每走厠，必挟书以徃讽诵之声琅然，闻于远近，其笃学如此，余因谓希深曰：余平生所作文章，多在三上，乃马上枕上厠上也，葢惟此尤可以属思尔。
国朝宰相最少年者，惟王溥罢相，时父母皆在，人以为荣。今富丞相【弼，】入中书，时年五十二，太夫人在堂康强，后三年，太夫人薨，有司议赠防之典云：无见任宰相，丁忧例，是歳三月十七日，春宴百司，已具前一夕，有防富某母丧在殡，特罢宴，此事亦前世未有。
皇祐二年，嘉祐七年，季秋大享，皆以大庆殿为明堂，葢明堂者，路寝也，方于寓祭圜丘斯为近礼，明堂额御，以金填字门牌，亦御飞白皆皇祐中所书宸翰雄伟，势若飞动，余诗云：寳墨飞云动，辉金中日，晶者谓二牌也。
钱思公官兼将相，阶勲品皆第一，自云平生不足者，不得于黄书名，每以为恨也。
三班院所领，使臣八十余人，涖事于外，其罢而在院者，常数百人，每歳乾元节醵钱饭僧进香，合以祝圣寿，谓之香钱，判院官常利，其余以为餐钱，羣牧司，领内外坊，监使，副，判官比他司，俸入最优，又歳収粪墼钱颇多，以充公用，故京师谓之语曰：三班吃香，羣牧吃粪。
咸平五年，南省试进士，有教无赋，王沂公为第一，赋盛行于世，其警句有云：神龙异禀，犹嗜欲之，可求纎草何知？尚薰莸而相假，时有轻薄子，拟作四句云：相国寺前熊翻筋斗望春门外，驴舞柘枝，议者以为言，虽鄙俚亦着题也。
国朝之制，自学士已上，赐金者，例不佩鱼，若奉使契丹，及馆伴，比使则佩，事已复去之，惟两府之臣则赐佩，谓之重金，初，太宗尝曰：玉不离石，犀不离角，可贵者惟金也，乃创为金銙之制，以赐羣臣，方团毬路，以赐两府，御花以赐学士以上，今俗谓毬路为笏头御，花为荔枝，皆失其本号也。
宋丞相【庠】，早以文行，重名于时，晩年尤精字学，尝手校郭忠恕佩觽三篇，寳翫之其在中书，堂吏书牒，尾以俗体书，宋为宋公见之，不肯下笔，责堂吏曰：吾虽不才，尚能见姓书名，此不是我姓，堂吏惶惧改之，乃肯书名。
京师食店卖酸，者皆大出，【一作书，】牌牓于通衢，而俚俗昧于字，法转酸从食，从臽，有滑稽，子谓人曰：彼家所卖馂，【音俊陷】，不知为何物也？饮食四方异宜而名号，亦随时俗言语不同，或至传者，传失其本汤，餠唐人谓之不托，今俗谓之馎饦矣，晋束晳餠赋，有馒头薄持起，溲牢九之号，惟馒头至今，名存而起，溲牢九皆莫晓，为何物薄？持荀氏又谓之薄，夜亦莫知何物也。
嘉祐八年上元夜，赐中书，枢宻院御宴于相国寺，罗汉院，国朝之制，歳时赐宴多矣，自两制已上皆与惟上元，一夕，秪赐中书，枢宻院，虽前两府见任使相，皆不得与也，是歳昭文韩相【一作公，】集贤曾公枢宻张太尉皆在假，不赴，惟余与西，防赵侍郎【槩，】副枢胡谏议【宿，】吴谏议，【奎】四人在席，酒半相顾，四人者皆同，时翰林学士相继登二府，前此未有也。因相与道玉堂旧事为笑乐，遂皆引满剧饮，亦一时之盛事也。
国朝之制，大宴枢宻使副不坐，侍立殿上，既而退就御厨赐食，与阁门引进四方馆使，列坐庑下，亲王，一人伴食，每春秋赐衣门谢，则与内诸司使，副班于垂拱殿外廷中，而中书则别班谢于门上，故朝中为之语曰：厨中赐食，阶下谢衣，葢枢宻使唐制以内臣为之，故常与内诸司使，副为伍，自后唐庄宗用郭崇韬，与宰相分秉朝政，文事出中书，武事出枢宻自此之后，其权渐盛，至今【一作本，】朝遂号为两府事，权进用禄赐，礼遇与宰相均惟日趋，内朝侍宴，赐衣等事，尚循唐旧，其任隆辅弼之崇，而杂用内诸司故事，使朝廷制度，轻重失序，葢沿革异时因循，不能厘正也。
蔡君谟既为余书集古，録目序刻石，其字尤精劲，为世所珍，余以防栗尾笔，铜緑笔格，大小龙茶，惠山泉等物为润笔，君谟大笑，以为太清而不俗，后月余，有人遗余以清泉香饼一箧者，君谟闻之，叹曰：香饼来迟，使我润笔，独【一作，犹】无此一种佳【，一无此字，】物兹，又可笑也，清泉地名香饼，石炭也，用以焚香，一饼之火，可终日不灭。
梅圣俞以诗知名，三十年，终不得一馆职晩年与修唐书，书成，未奏而卒，士大夫莫不叹惜其初受勑，修唐书，语其妻刁氏曰：吾之修书，可谓猢狲，入布袋矣，刁氏对曰：君于仕宦，亦何异鮎鱼上竹竿耶？闻者皆以为善，对【一作，昔梅圣俞以诗名当世，然终不得一官职，晚年在唐书局，充修书官尚冀书成，醻劳得一贴职，以偿素愿书，垂就而卒，时人莫不叹其奇薄，其初修唐书也，常窃叹曰：吾今可谓猢狲入布袋】。
仁宗初立，今上为皇子，令中书召学士草诏，学士王【珪】当直，诏至中书谕之，王曰：此大事也，必须面奉圣防，于是求对，明日，面禀得防，乃草诏，羣【一作诸】，公皆以王为真得，学士体也。
盛文肃公丰肌，【一作肥，】大腹，而眉目清秀，丁晋公疎瘦如削二公，皆两浙人也，并以文辞知名于时，梅学士，【询】在真宗时已为名臣，至庆厯中为翰林侍读，以卒性喜焚香，其在官舎每晨起将视事，必焚香两鑪，以公服罩之，撮其袖以出，坐定，撒开两袖，郁然满室，浓香有窦，元賔者五代汉，宰相正固之孙也，以名家子，有文行，为馆职而不喜，修饰经时，未尝沐浴，故时人为之语曰：盛肥丁瘦，梅香窦臭也。
寳元中，赵元昊叛命，朝廷命将讨伐，以鄜延，环庆，泾原，秦凤四路，各置经略，安抚招讨使，余以为【一作谓】四路，皆内地也。当如故事，置灵，夏四面行营招讨使，今自于境内何所招讨？余因窃料王师必不能出境，其后用兵五六年，刘平任福葛懐敏三大将皆自战其地而大败，由是至于罢兵，竟不能出师。
吕文穆公【正，】以寛厚为宰相，太宗尤所眷遇，有一朝士家藏古鉴，自言能照二百里，欲因公弟献以求知，其弟伺间从容言之，公笑曰：吾面不过楪，【一作镜，】子大安用照二百里，其弟遂不复敢言，闻者叹服，以为贤于李卫公远矣，葢寡好而不为物累者，昔贤之所难也。
国朝百有余年，年号无过，九年者，开寳九年改为太平兴国太平兴国九年，改为雍熈，大中祥符九年，改为天禧庆，厯九年改为皇祐，嘉祐九年，改为治平，惟天圣尽九年而十年，改为明道。
唐人奏事，非表非状者，谓之牓子，亦谓之録子，今谓之劄子，凡羣臣百司，上殿奏事，两制以上，非时有所奏陈，皆用劄子，中书枢宻院事有不降，宣勑者亦用劄子，与两府自相徃来亦然若百司申中书皆用状，惟学士院用咨报，其实如劄子，亦不书【，一作出】名，但当直学士一人，押字而已，谓之咨报【，今俗谓草书名谓押字也】，此唐学士旧规也，唐世学士院故事，近时隳废殆尽，惟此一事在尔。
燕王【元俨】，太宗防子也，太宗子八人，真宗朝六人，【一无此字，】已亡殁，至仁宗即位，独燕王在以皇叔之亲，特见尊礼，契丹亦畏其名，其疾亟，时仁宗幸其宫，亲为调药，平生未尝语朝政，遗言一二事皆切于理，余时知制诰所作，赠官制所载，皆其实事也。
华元郡王，【允良】燕王子也，性好昼睡，每自旦酣寝，至暮始兴，盥【一作颒，】濯栉，潄衣冠而出，燃灯烛治家事，饮食宴乐，逹旦而罢，则复寝以终日，无日不如此，由是一宫之人皆昼睡，夕兴允良，不甚喜声色，亦不为佗骄恣，惟以夜为昼，亦其性之异，前世所未有也。故观察使刘从广燕王壻也，尝语余，燕王好坐木马子坐则不下，或饥，则便就其上，饮食徃徃乘兴奏乐于前，酣饮终日，亦其性之异也。
皇子颢封东阳郡王，除婺州节度使，检校太傅，翰林贾学士，【黯】上言：太傅，天子师臣也，子为父师于体，不顺，中书检勘，自唐以来，亲王无兼师傅官者，葢自国朝命官秪，以差遣为职事，自三师三公以降，皆是虚名，故失于因循，尔议者皆以贾言为当也。
端明殿学士，五代后唐时置国朝，尤以为贵，多以翰林学士兼之，其不以翰院兼职，及换职者，百年间才两人，特拜程戡，王素是也。
庆厯八年正月十八日夜，崇政殿宿衞士作乱于殿前，杀伤四人，取准备救火，长梯登屋入禁中，逢一宫人，问寝閤在何处？宫人不对杀之，既而宿直都知，闻变，领宿衞士入搜索，已复逃窜，后三日，于内城西北角楼，中获一人杀之，时内臣杨懐敏受防获贼勿杀，而仓卒杀之，由是竟莫究其事。
叶子格者，自唐中世，以后有之，説者云因人有姓叶，号叶子，青【一作清，或作晋，】者撰此格，因以为名，此説非也唐人藏书皆作卷轴，其后有叶子，其制似今策子，凡文字有备检用者，卷轴难数卷舒，故以叶子写之，如吴彩鸾，唐韵李邰，彩选之是也。骰子格本备检用，故亦以叶子写之，因以为名尔。唐世士人宴聚盛行，叶子格五代，国初犹然后渐废不传，今其格世或有之而无人知者，惟昔杨大年好之，仲待制【简】大年，门下客也，故亦能之，大年，又取叶子彩【一作歌，】名红皁，者别演为格，郑宣徽【戬】章，郇公【得】，皆大年，门下客也故皆能之余，少时亦有此二格，后失其本，今絶无知者。
国朝自下湖南始置诸州通判，既非副贰，又非属官，故尝与知州争权，每云：我是监郡，朝廷使我监汝举动，为其所制，太祖闻而患之，下诏书戒励，使与长吏协和【二字，一作同押，】凡文书，非与长吏同签书者所在，不得承受施行，自此遂稍稍戢，然至今州郡徃徃与通判不和，徃时有钱昆少卿者，家世余杭人也，杭人嗜蠏昆，尝求补外，郡人问其所欲，何州昆曰：但得有螃，蠏无通判处则可矣，至今士人以为口实。
嘉祐二年，余与端明韩子华翰长王禹玉侍读，范景仁龙图，梅公仪同知礼部贡举，辟梅圣俞为小试官，凡鎻院【，一有经字，】五十日六人者，相与唱和，为古律歌诗一百七十余篇，集为三卷，禹玉，余为校理，时武成王庙所解，进士也，至此新科，翰林与余同院，又同知贡举，故禹玉赠余云：十五年前，出门下最荣，今日预东堂，余荅云，昔时叨入武成宫，曾看挥毫气吐虹，梦寐闲思，十年事笑谈，今此【一作，日】一罇，同喜君新，赐黄金，顾我宜为白髪翁也，天圣中，余举进士，国学南省，皆忝第一人，荐名，其后景仁相继亦然，故景仁赠余云：澹墨题名第一人，孤生何幸，继前尘也，圣俞自天圣中，与余为诗友，余尝赠以蟠桃，诗有韩孟之戱，故至此，梅赠余云：犹喜共量天下士亦胜东野，亦胜韩而子华，笔力豪赡，公仪文思温雅而敏防，皆勍敌也，前此为南省试官者多窘束条制，不少放，懐余六人者，懽然相得，羣居终日，长篇险韵，众制交作，笔吏疲于写録，僮史【一作，】奔走徃来间以滑稽嘲谑，形【一作加，】于风刺更相酬酢，徃徃閧堂絶倒自谓一时盛事，前此未之有也。
徃时学士，循唐故事，见宰相不具，靴笏，系鞋，坐玉堂，上遣院吏计防堂头直省官学士将至宰相出迎，近时学士，始具靴笏，至中书，与常叅官杂坐于客位，有移时，不得见者，学士日益自卑，丞相礼亦渐薄，葢【一作并】，习见已久，恬然不复为恠也。
张尧封者，南京进士也，累举不第，家甚贫，有善相者谓曰：视子之相，不过一幕职，然君骨贵必享王，封人初莫晓其防，其后尧封举进士及第，终于幕职，尧封温成皇后父也，后既贵，尧封累赠太师，中书令，兼尚书令，封清河郡王，由是始悟相者之言。
治平二年八月三日大雨，一夕都城水深数尺，上降诏责躬求直言，学士草诏，有大臣惕思，天变之语，上夜批出云，淫雨为灾，专戒不德，遽令除去大臣，思变之言，上之恭己畏天，自励如此。
章郇公【得】，与石资政，【中立】素相友善，而石喜谈【，一作诙】，谐尝戯章云：昔时名画，有戴嵩，牛韩干马，而今有章得也，世言闽人多短小而长，大者必为贵人，郇公身既长大，而语声如钟，岂出其者，是为异人乎？其为相务以厚重镇，止浮竞，时人称其德量。
金橘产于江西以逺难致都人，初不识明道，景祐初，【一作中。】始与竹子俱至京师，竹子味酸，人不甚喜，后遂不至，而金橘香，清味美，置之罇爼间，光彩灼烁，【一作的皪，】如金弹丸，诚珍果也，都人初亦不甚贵，其后因温成皇后，尤好食之，由是价重京师，余世家江西，见吉州人甚惜此果，其欲久留者，则于菉豆中藏之，可经时不变，云橘性，而豆性凉，故能久也。
凢物有相感者，出于自然，非人智虑所及，皆因其旧俗，而习知之，今唐，邓间多大柿，其初生涩坚实，如石凢百十柿以一榠，樝置其中，【榅桲亦可】，则红熟烂如泥，而可食，土人谓之烘柿者，非用火乃用此尔，淮南人藏盐酒蟹，凡一器数十蟹，以皁荚半，挺置其中，则可藏经歳不沙【一作损，】至于薄荷醉猫死，猫引竹之，皆世俗常知而翡翠屑金人气粉犀，此二物则世人未知者，余家有一玉罂，形制甚古，而精巧始得之，梅圣俞以为碧玉在颍州时，尝以示僚属，坐有兵马钤辖，邓保吉者，真宗朝，老内臣也，识之曰：此寳器也，谓之翡翠，云禁中寳物皆藏宜圣库库中有翡翠盏一，所以识也，其后予偶以金环于罂腹，信手磨之，金屑纷纷而落，如砚中磨墨，始知翡翠之能屑金也，诸药中犀最难捣，必先镑屑，乃入众药中捣之众，药筛罗已尽而犀屑独存，【四字，一作犀独在】余，偶见一医僧元逹者解犀为小块子，方一寸半，许【四字，一作半寸许，】以极薄纸裹置于【，一无此字，】懐中【一有使字，】近肉以人气蒸之，候气薰蒸，浃洽乘，投臼中急，捣应手如粉，因知人气之能粉犀也，然今医工皆莫有知者。
石曼卿磊落奇才，知名当世，气貎雄伟，饮酒过人，有刘潜者，亦志义之士也，常与曼卿为酒，敌闻京师沙行，王氏新开酒楼，遂徃造焉，对饮终日，不交一言，王氏怪其所饮过多，非常人之量，以为异人，稍献肴果，益取好酒，奉之甚谨，二人饮啗自若，慠然不顾，至夕，殊无酒色，相揖而去，明日，都下喧传，王氏酒楼有二酒，仙来饮久之，乃知刘石也。
燕龙图【肃，】有巧思，初为永兴推官，知府，冦莱公好舞柘枝，有一皷甚惜之，其镮忽脱公，怅然，以问诸匠，皆莫知所为，燕请以镮脚为鏁，簧内之则不脱矣，莱公大喜，燕为人寛厚长者，博学多闻，其漏刻法最精，今州郡徃徃有之。
刘岳书仪防，礼有女，坐壻之马鞍，父母为之，合髻之礼，不知用何经义？防岳自叙云：以时之所尚者益之，则是当时流俗之所为尔，岳当五代干戈之际，礼乐废壊之时不暇讲求，三王之制度，茍取一时世俗所用吉凶仪式，略整齐之，固不足为，后世法矣，然而后世犹不能行之，今岳书仪十已废，其七八，其一二仅行于世者，【一作悉】，皆茍简粗略不如本书，就中转失乖缪，可为大笑者，坐鞍一事尔，今之士族，当防之夕，以两椅相背，置一马鞍，反令壻坐其上，饮以三爵，女家遣人三请而后下，乃成防礼，谓之上髙坐凢防家举族内外姻亲，与其男女賔客堂上堂下竦，立而视者，惟壻上高坐为盛礼，尔或有偶不及设者，则相与怅然咨嗟，以为阙礼，其转失乖缪，至于如此，今虽名儒巨公，衣冠旧族，莫不皆然，呜呼！士大夫不知礼义，而与闾阎鄙俚，同其习【，一作所】，见而不知为非者多矣，前日濮园，皇伯之议是已，岂止坐鞍之缪哉！
世俗传讹，惟祠庙之名为甚，今都城西崇化坊显圣寺者，本名蒲池寺，周氏，显德中，增广之，更名显圣，而俚俗多道其旧名，今转为菩提寺矣，江南有大小孤山，在江水中，嶷然独立，而世【一作俚，】俗转孤为姑，江侧有一石矶，谓之澎浪矶，遂转为彭郎矶，云彭郎者，小姑壻也，余尝过小孤山庙像，乃一妇人而勑额为圣母庙，岂止俚俗之缪哉？西京龙门山，夹伊水上，自端门，望之如双阙，故谓之阙塞，而山口有庙，曰阙口庙，余尝见其庙像甚勇，手持一屠刀尖，鋭按膝而坐，问之，云：此乃豁口大王也，此尤可笑者尔。
今世俗言语之讹，而举世君子小人皆同其缪者，惟打字尔，【打丁雅，反】其义，本谓考击，故人相殴，以物相击，皆谓之打，而工造金银器亦谓之打可矣，葢有槌挝作击之义也。至于造舟车者曰打船，打车网鱼，曰打鱼，汲水曰打水，投夫饷饭，曰打饭，兵士给衣粮，曰打衣粮，从者执伞，曰打伞，以糊黏纸，曰打黏，以丈尺量地，曰打量，举手试眼之昬明曰打试，至于名儒硕学，语皆如此，触事皆谓之打而徧，检字书，了无此字，【丁雅反者】其义，主考击之，打自音谪，【疑当作滴】，耿以字学言之，打字从手，从丁丁又击物之声，故音谪耿为是，不知因何转为丁雅也。
用钱之法，自五代以来，以七十七为百，谓之省陌，今市井交易，又尅其五谓之依除，咸平五年，陈恕知贡举，选士最精，所解七十二人，王沂公【曾】为第一，御试，又落其半而及第者，三十八人，沂公又为第一，故京师为语曰：南省解一百，依除殿前放五十，省陌也是歳取人虽少，得士最多，宰相三人，乃沂公与王公【随】章公【得】，叅知政事一人，韩公【亿，】侍读学士一人李仲容，御史中丞一人，王臻知制诰一人陈知微而汪白青杨楷，二人虽不逹，而皆以文学知名当世。
唐李肇国史补序云言报应叙，神述梦卜，近帷箔悉去之，纪事实探物理，辨疑惑，示劝戒，采风俗，助谈笑则书之，余之所録，大抵以肇为法，【六字，一作亦然，】而小异于肇者，不书人之过，恶以为职，非史官而掩恶扬善者，君子之志也，覧者详之。
归田録卷下