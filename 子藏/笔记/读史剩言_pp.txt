读史剩言 清 秦笃辉
读史剩言卷一
清 汉川秦笃辉着
历观全史，大抵于国家之利，减一分，则于百姓之利，增一分，其实利国家者也，于国家之利，增一分，必于百姓之利，减一分，似利国家，而实害国家者也，尧之戒舜曰：允执其中，四海困穷，天禄永终，所谓执中者不使四海困穷而已矣，四海困穷，则天禄永终，诚千古之炯鉴哉！
晏婴身为齐相，知陈氏有尾，大之虞公室，席不测之祸，则当思所以救之，夫救之之术，亦曰：为国得人而已，当时以孔子之圣，景公欲以尼溪封之，使其得国行权百，陈氏乌能为而婴，躬自沮之，终成田齐之祸，谓齐亡于婴可矣，徒与叔向为楚囚之泣，何哉？楚令尹子西，谓昭王曰：王之使使诸侯有如子贡者乎？曰：无有，王之辅相，有如颜回者乎？曰：无有，王之将帅有如子路者乎？曰：无有，王之官尹有如宰予者乎？曰：无有，小人未尝不知君子之胜人，而乃不躬行之，又于胜己者辄嫉焉，是谓自暴，自弃晏婴，子西类也，皆自败其国而已，乌足以戹圣人。
史记谓太公就封，因逆旅之言而疾行，莱侯果与之争齐，说苑谓郑桓就封，因逆旅之言而疾行厘，何果与之争，郑不必有其事也，而趣时者，宜若是矣，说苑载太公诛华士，家语载孔子诛少正卯，亦不必有其事也，而立政者，宜若是矣。
孔子之赞，管仲曰：如其仁，曰：一匡天下，称齐桓为正而不谲，亦许管仲之辞也，而其短在器小在焉，得俭在？不知礼人，品较然矣，曾西及孟子，专以其短言之，已不如孔子之允至宋儒则深文周内，凡管仲之长，皆必以至坏之心术测之，其刻核不肯，亦已甚矣。
召陵之师，非真欲伐楚也，特以服楚为名耳，是时子文为政，楚国无隙，可乘伐之，亦未必胜，故因侵蔡之便，藉之盟，楚以为名，此桓公管仲之志也，志出于此，所以为师之名，必使楚为可受，以示不深责之意，乃可一盟而退，楚亦何必不盟而为不可，正胜之战乎？此知己，知彼两得，所欲之至计也。夫使其可受，乃故为一小一大之诘，小者仅包茅不入，俾之受以为盟，大者为南征不服，便其辞以免战，若直以僭王，猾夏之罪，伐之则至大而无可辞，势将必出于战，战而胜则已，不胜则举数十年之霸业，一朝隳之，此桓公管仲所深避者也，吕东莱不识霸者，权谲之心，于其问南征也，讥其甚恶，宽恶多罪，薄罪于其不责僭王也，讥其心切于求目眩于视，皆非事情之实也。
小白先驱以入卉，重耳缓，圆而得晋，势不同也。盖小白力能制子纠，重耳不能制，夷吾也所谓剡不可犯也，使夷吾当其剡，亦为贤者，驱除难耳。
秦昔相构，自围郑[僖，十三年，]以前，皆晋失也，围郑，一举秦有三失焉，助晋私憾，围郑一也，听郑独为退兵二也；退兵亦当与晋讲解和，晋郑而去之可也，私遣三戍，市己之恩，激晋之怒，三也；三戍既遣，又开袭郑之隙，于是乎有殽祸，然则秦穆反复无常，展转自贼，不有秦誓之悔，亦殆矣哉！
齐公子商人骤施于国，而多聚士尽其家，贷于公，有司以继之，[文十八年]而卒，以弒君继位，是以财收众人之心，为窃国之术也，乃以争田宿愤，刖歜父而启弒萌，前以惠成，后以贪败，岂两人哉？彼特藉小惠，以遂大贪，所谓将欲取之，必姑与之，尽一国之财，获一国之富，而贪根辗转，卒被戕夷，孰非自作之孽哉！
却克聘楚，[成二十年，]嘉礼也，子反曰：两君相见，无亦惟是一矢以相加遗，至晋，楚战于鄢陵，而射其王中目[成，十六年，]子反之言，非先为之谶乎？书曰：民之所欲，天必从之，伊戾欿，用牲加书，陷太子痤，宋平公徐闻其无罪也，烹伊戾，[襄二十六年]，其后寺人柳用牲，埋书陷华，合比平公，遂逐华合，比[昭六年，]独不思其为伊戾之故，智哉疑之，生闇有不可，穷诘者矣。
晋之叔向以博洽闻，知道则未也，明知晋之失德，平邱之会，乃曰：不可以不示威，又曰：不可以不示众对鲁，且曰：甲车四千乘，虽以无道行之，亦可畏也，[昭十三年，]及景王风，晋之不修职贡，惟责王之乐忧，非礼[昭，十六年，]前后毫无反己，自修之辞，左氏每盛称之寡识哉！
子家谓季氏隐，民多取食焉，齐之陈氏，办厚施于民，奸臣未有不结民者。
阳虎家臣耳，囚季桓子，[定公五年，]强孟懿子[定公六年，]任其操踪，无敢拂逆，何邪？观孟孙之谓范献子曰：阳虎若不能居鲁，而息肩于晋，所不以为中军司马者，有如先君不敢颂言，虎恶转为之请美官，盖以虎素与晋通，挟大国之威以制季孟，故俯首帖耳，任其困辱也，当昭公之出，士鞅，荀跞等受意如之，贿而庇其恶，当定公之时，士鞅等又受阳虎之贿，而肆其毒，故其后虎败，终奔晋也，惟贿是崇，而党恶害邻，晋为已甚矣。
伍奢之死于楚，非其罪也，太子建欲与晋灭郑，而郑杀之，可谓非其罪乎？周礼曰：杀人而当者，戒勿雠，雠之则死，伍员惟宜报楚而不报，郑明矣，何燕泉反？以不为子建报仇，贵员何哉？然员之报，楚自云，日暮途穷，倒行而逆施之，又岂可以常理论哉。
卫文以邢，狄之伐避位而后师，卫灵以捘手之辱，避位而畔，晋唐明皇至马嵬，辞军独往，亦用是术，代宗陕州，德宗奉天特踵而行耳，然平日无恩德，以结其民，徒恃临乱之一激，亦危矣哉！
蒯瞶与五人舆豭，强盟孔悝，[哀十五年，]其子疾，亦使五人，舆豭强盟，蒯瞶可谓以身教者从。
孟子之贤，不可殚述，而其进退裕余，尤在不受，齐君之禄，以局外谋局中之事，以无忧代他人之爱，三代后惟李邺侯唐灵武时，彷佛似之，惜乎！其后不能然也。
六国，上策莫如行仁义，孟子是也；中策莫如合从以拒秦，从横人之计，割地赂秦，所谓抱薪救火，薪不尽，火不灭，直无策矣。若苏秦始亦欲助秦，秦不用，乃合从皆为己谋，利起见，所以见鄙于君子。
守天下之术，至秦始皇加密，乃愈密而失愈速，何也？不能反其本也。其本柰何？亦仁义而已矣。
封建利于士，不利于民，国多官众，才无不庸，士之利也，内乱外患，兵无由弭，民之害也。
封建之地太广，是教之畔矣，此贾主众建诸侯而少其力，为得封建之准也，然封建利少而害多，畔则害，朝廷不畔，亦害百姓，至于弒逆之惨，皆起于封建，所以必不可行也。毛仲氏曰：秦始皇郡县救全，天下万世人伦之变，诚哉是言！
有恒之人无终者寡矣。无恒之人，有终者寡矣。项羽学书，不成学剑，学剑不成学兵法，学兵法，又卒不成，则亦安有成哉？故观人必于其所业。
苏子瞻论范增未允，谓增当去于杀卿子冠军，时按此时项羽为次将，增为末将，羽诛宋义，增无一言，其后与羽一心，是诛义必羽，增同谋也。义逗留本可诛，且义不诛，章邯不破，秦兵正强，即沛公何能乘间入关哉！论当日破秦之功，自以羽破邯之战，为第一反，以诛义为罪，谓增当去之，不亦傎乎！
汉高之胜，项羽在豁达大度，知人善任，固已亦在善用，闻与不吝金宝，故以四万金，听陈平用之，知秦将为屠者，子则以重宝啖之，而致连和，知陈豨将皆故贾人，则以金啖之，遂多降者，固胜印刓弊，而不忍予者矣，虽然，此汉之必不可为三代哉。
汉高为人粗率，猜诈其短甚多，幸而遇韩信之见小利，易于牢笼，项羽之为大愚，任其鼓弄，蹈瑕抵隙，因而有成，阮藉登广武原，谓时无英雄，竟使竖子成名，放开眼界，所论原不为过，但以暴秦之后，民生涂炭，已极得一，彼善于此之人，遂可以获天休，而成帝业，正孟子所谓饥者易为食，渴者易为饮，其时则然也。不能生汤，武生一彷佛，汤武者，天之气运为之也。
沛公入关告谕，吾与诸侯约，先入关者王之，吾当王关中，初不言义帝也，及帝死，亦不闻有一言也，闻董公教乃为发丧，特为讨羽之名耳，其心岂真有义帝哉？核实论之义，帝特诸侯之长，非真有共主之，实以不学，无术之项羽，杀之，受恶名耳，使沛公一天下义帝而在其能存者几希。
史记裁圮，上老人授张良书，谓读是为王者师，不知果何书？王者师语出，孟子所指者，教养之仁政，非兵书也，今所传三略，托名黄石，公授良者，皆兵家言，然良未尝将兵所决，策在峣关，击秦将鸿门救，沛公烧绝栈道，示项羽无复东意，劝以齐王，封韩信沮，封六国后，及急击，项羽皆决，几于事先，智谋之士，所见皆同，特遇汉高知言，如石投水，故获成功，非有布阵，攻敌之劳，奇门遁甲之术，必藉黄石之秘书也，苏子瞻亦知此意，故作论谓其意不在书，犹谓有隐君子，托以授良，今考其实圮，上老人，恐亦当时谰言，所谓见我于谷城山下，语尤荒诞，史迁好奇而载之，良，晚岁谓欲从赤松子游，实未见其人，黄石公亦其类也。
张耳劝陈涉立六国后，为秦树敌也，郦生劝汉高立六国后，则为己树敌矣，然此为汉计失，为六国计得矣，使张良真为韩也者，宜赞成之，而乃力沮之，吾故曰，良为汉，非为韩也。
陈平劝汉高伪游云梦，以擒韩信，特信不反耳。如果反，游以好出，适为信擒矣。事有幸成者，诸此类也。
季布与朱家无素，而家救之，锺离昧与韩信相善，而信负之家，以侠名而信以枉死，宜哉！然信之，不敢庇昧，恐灾己也，益征信不反矣，为信计远宗，范蠡近效张良，或可以免，而以耻与哙等伍之骄气凌人，独何哉？
以伍胥之知前不能保其父于楚，后不能保其身于吴明有所亏也，以韩信之，知前不能获其养于穷后，不能获其安于达，见有所累也，夫必无亏，与累而后谓之知，若二子皆不自顾，其睫者也。
苏明允论高帝之欲斩樊哙，为欲削吕氏之党以损其权，最为卓见，又谓哙死于惠之六年，天也，在则吕禄不可绐，太尉不得入北军矣，又谓椎埋屠狗之人，见其亲戚，乘势为帝王，有不欣然从之邪？皆深切事情，储在陆，谓为已甚，按哙纵不叛，吕禄不可绐，太尉不得入北军，此必然之势，且陈平素畏哙，必多牵制，欲说哙诛吕殊费，周张，况吕禄弃军，哙妻吕嬃，出其珠玉重宝于堂下，曰：无为他人守也，显有明征，而谓哙能与其妻异邪？
古今圣人之下有贤人，贤人之下，有妙人越之，范蠡秦之蔡泽，汉之陆贾是也，不忘富贵名节，亦无亏焉，不及圣贤出处，亦无愧焉。曷妙乎尔？妙其急流而勇退，也是一节，可取也。
人动谓今不如古只，汉文帝除肉刑一事，今胜于古多矣，或者犹欲唱议复之，岂非不仁之甚者哉！
汉法禁夜行，李广犯之，是犯法也，霸陵尉，有巡徼之责，呵而止之，固宜，其言曰：真将军，尚不得夜行，何言故也？使吏尽强项不顾藉，如尉则天下且治，李广为国大将，外举不避仇，擢而用之可也。否则度外置之耳，杀之，不已甚乎？尉奉法成仇，广骫法报怨，卒戹于卫，青死宜哉！
后汉书刘玄传，王莽首传诣宛，更始视之，曰：莽不如是，当与霍光等按此语虽骇而实慧，凡奸臣之被恶名者，皆可深长思矣。
刘恭系刘盆子，兄先事更始以赤眉立其弟盆子，自系诏狱，闻更始败，乃出更始，遣恭请降赤眉，赤眉将杀更始，恭欲自刎，乃赦之，后更始为谢禄，缢杀恭，见赤眉众乱，知其必败，自恐兄弟俱祸，密教盆子归玺绶，习为辞让之言得免害，后乃遣恭乞降，光武盆子对光武曰：罪当死，犹幸上怜，赦之，帝笑曰：儿大黠，宗室无蚩者，度亦恭教之耳，帝怜盆子，赏赐甚厚，以为赵王郎中，后病失明，赐荥阳均，检官地以为列肆，使食税终其身，恭为更始报杀，谢禄自系狱，赦不诛，按后汉书未为恭立传，事散见更始，盆子二传中，今观其崎岖，祸变之中，保全盆子，犹易不负，更始尤难，光武称赤眉将徐宣为铁中铮铮，佣中佼佼，宣何足当之？若恭真其人也！可不谓义士哉？传又称恭，少习尚书，略通大义，随樊崇等降，更始封式侯，以明经数言事，拜侍中，盖立身具有本末云：
后汉书冯异传李轶初，与光武首结谋约，加相亲爱，及更始立，反共陷伯升，虽知长安已危，欲降又不自安，因异致书，遂报书与连和，光武故宣露轶书，令更始将朱鲔知之，鲔遂使人刺杀轶，东观记曰：上报异曰：轶多诈不信，人不能得其要领，令移其书，按此足报伯升之仇可见，光武不以幸功而忘其兄而无信之不可行，亦于是昭昭矣。
华阳国志昭烈，年十五，母遣行学与宗人刘德然，辽西公孙瓒俱事故九江太守卢子干德，然父元起常资给昭烈与德然等元起妻，谓曰：各自一家，何能常尔起曰：宗中有此儿，非常人也，鲁国孔融为黄巾贼所围，使太史慈求救于昭烈，昭烈曰：孔文举闻天下，有刘备乎！以兵救之，陈登元龙曰：雄姿杰出，有王霸之略，吾敬刘玄德，帝未遇时，见赏省流如此，何待孟德？许为天下英雄哉！
孙权闻昭烈在白，帝甚惧，遣使请和，先主使大中大夫，南阳宗玮报命，是在虢亭既败之后，权犹见惮如此。
宋袁燮絜斋集刘璋，本以奸逆据蜀国，汉贼孔明，为汉除残，虽诛之可也？按：此最可破，昭烈不当取蜀之说。
抱朴子魏武帝欲用诸葛孔明，孔明自陈不乐出身，武帝谢遣之曰：义不使高世之士，辱于污君之朝也，按：此事正史不载葛洪，不知何由知之。
孙夫人在荆州，权可大遣舟船迎妹，异日白衣摇橹之谋，已兆于此，易曰：履霜，坚冰至荆州，曾不力为之备，何哉？
苏明允权书，古之取天下者，常先图所守，诸葛孔明弃荆州而就西蜀，吾知其无能为也。彼未尝见大险也，彼以为剑门者可以不亡也，吾尝观蜀之险，其守不可出，其出不可继，兢兢而自完，犹且不给，而何足以制中原哉？若夫秦，汉之故都，沃土千里，洪河大山，真可以控天下，又乌事夫不可措足如剑门者，而后曰险哉，今夫富人必居四通五达之都，使其财布出于天下，然后可以收天下之利，有小丈夫者，得一金，椟而藏诸家，拒户而守之，是求不失也，非求富也，大盗至劫而取之，又焉知其果不失也，夫明允之论，蜀是而论孔明，则非也，当日秦汉故都，已为曹操所有，孔明安从而得之，荆州，且与孙权争无已时，舍蜀无插足之地，隆中一对，了然明白，所谓命一上将，将荆州之军以向宛洛，将军身率益州之众以出秦川，何尝欲弃荆州，而终守西蜀，若夫事之不成，则天也，汉之高祖，何尝非由蜀而兴者，明允，岂忘之邪？但历来僭国，居蜀者每不久辄亡，蜀险之不可恃，明允固确论也。
苏子由三国论刘备，唯智短而勇不足，故有所不若于二人者而不知，因其所不足以求胜，则亦已惑矣，按昭烈不如曹操，孙权在时势，非智勇不足也，能用孔明，何所不足乎三苏，于昭烈孔明，率多异议，皆成败之论，未可凭也，然谓因所不足以求胜，却为名言，盖善处所短，即是善用所长。
杨升庵曰：宋儒讥孔明写申韩教，后主吾子西曰：人君以制略为贵，后主襟量有余，权略不足，识者咸以为忧，药无高下，对病为宜，此孔明之微意也，古文苑载，先主临终，勑后主曰：申韩之书益人，意智可观，诵之，是亦先主遗命也，三国志载孟孝，裕问却正太子情尚正，以虔恭仁恕答之，孝裕曰：如君所道，皆家门所有，吾欲知其权略知调何如耳！孝裕之见，非即孔明之见哉？难与不达，时务者言矣，中庸谓天下至圣，为能聪明睿知，足以有临也，可见临天下，以聪明睿知为先，而宽裕温柔次之。
汉焦先，字孝然，皇甫谧高士传汉室衰，先乃自绝不言，及魏受禅，常结草为庐于河之湄，独止其中，冬夏恒不着衣，卧不设席，以身亲土，或数日一食，按先之节，更苦于管幼安矣，魏志管宁传注，鱼豢魏略，先自作一瓜，牛庐裴松之曰：瓜当作蜗，魏略又云：嘉平中，大发卒伐吴，有窃问先讨吴何如？先不应，而谬歌曰：祝衂祝衂非鱼非肉，更相追逐，本心为当杀牂羊，更杀其羖，<羊历>邪？人疑牂羊谓吴羖<羊，历>谓魏曹操篡汉，实荀彧首赞成之，以操穷凶极恶，卒移汉祚，似无天道，详考其事，而知天道，不爽有三快焉，操手毒，荀彧以逆臣杀逆，臣一快也，曹丕纳父妾以逆子污逆，父二快也，司马师弒髦，司马炎灭魏以逆臣篡逆，臣三快也，且曹叡之子，芳乃乞养他人，子不知所从来，实非曹氏子孙则芳立，魏已亡矣，名为蜀亡于魏前，实魏亡于蜀前，更见天道昭然，尤大快也。
董卓既诛，王允秉政，汉几复兴，以不赦李傕，郭泛激成祸变，然傕泛欲逃，贾诩曰：倘释兵一校尉可擒矣。不如将兵攻京师，败而后逃，遂不可制，则诩实亡汉之贼，其后复为曹操，谋诩之罪，可胜诛哉！
傕泛之乱，汉室之亡已决，曹操再造，使其不为篡逆之谋，其功当驾乎伊，周，为千载一人矣，思作文王遗臭，万古操之奸，操之愚也。
曹孟德聘，虞翻翻曰：孟德欲以盗贼，余职污人邪？孙权劝孟德称帝，孟德怀是儿欲置我于火，炕上邪？夫孟德欲避火，炕而甘为盗贼，所谓不能充其类者也，要知能避火炕，乃真为盗贼，所谓小人喻于利者也，祖逖，行军不禁，剽掠其弟约，后遂为乱，亦逖有以致之也。
景略之不从，桓温犹孔明之不从，曹操也，然景略以其师教之，师曰：君岂与桓温并世哉？一言而出处，定师史失其名，盖隐君子。
谢安之破苻坚非幸也，指授将帅，各当其任，緃不能胜，必不可败。
苻坚之败，闻风声鹤唳，疑为晋军，齐高世辨觇，周师见群鸟飞起，以为旌旗，即驰还，不能返顾，盖心之怯者，物皆敌也。
苏子由论苻坚欲灭晋，当效左出右入，亟肄以疲之，多方以误之，虽韩，白不能御，何况谢玄此论诚然，千古无如此计之，毒吴之败楚隋之灭陈，皆由于此。而静以守之，不为其所疲，且误如李牧之御，匈奴廉颇之御，白起可也。
杨升庵于南朝人物，首推韦叡，予于北朝，首推高允，叡犹一时之杰，允则千古之英也，博通经史，天文术数，其才不可及也，事君尽忠，不欺一言，临难守义，不图苟免，其德不可及也，终身不见喜愠之色，其养不可及也，时百官无禄，允恒使诸子樵采自给，草屋数间，布被缊袍，其清不可及也，姻媾，徒步造门，允散财给产，以相赡振，其惠不可及也，内文明而外柔顺，于宗爱之，威势则执礼抗之，于焦母之贫，老则竭力保之，其不畏强御，不侮矜寡，不可及也，兴学则首立规模断狱，则务期平允，机务悉周于明察，志气不衰于期颐，举孔子所谓知廉勇，艺文之礼乐，思义授命久要，不妄好古，敏求知乐仁寿者，一人而兼有之，三代后当与孔明相伯仲，他非其伦也。
元魏以高欢除尔朱氏，而欢遂反，避欢就宇文泰而泰弒逆善乎？裴侠之言曰：宇文泰已操戈矛，岂肯授人以柄，投之无异，避汤入火，又曰：图欢有立至之忧，西行有将来之虑，呜呼！观此当日之为君者，不诚难哉！善建不拔，亦惟慎其始耳。
元魏主恭为广陵王时，因元乂擅权，阳得瘖疾，闭口八年，为羣臣所立，后为高欢所废，旋见弒于魏主，惜其以八年之瘖而死于一朝之立也，然乱世之君，亦可哀也哉！庄子曰：厉怜王信矣。
侯景畏慕容绍宗闻其来，曰：谁敢鲜卑儿[指高澄]解遣绍宗来，若然，高王定未死邪？亦可谓死高欢走，生侯景矣，宗制景欢为澄早策之，澄遣宗陈元康教之，元康亦杰矣哉！高欢使彭乐追宇文泰，泰曰：痴男子，今日无我，明日岂有汝耶？乐遂归，侯景谓慕容绍宗曰：景若就擒，公复何用？绍宗纵之，养寇者，信有罪矣，而兔死狗烹，亦可鉴哉！
物必先腐而后虫生之，梁无萧正德之引侯景，乌能为哉？正德为梁主之侄，既叛入魏而复归，是一反侧子也，复使将兵讨贼，引景深入甚矣，梁武之闇也。
侯景叛梁，自八月至十一月，遂入台城西，魏伐梁，自十月至十二月，遂入江陵，亡国之易，未有如梁者。
晋载纪，慕容农谓慕容垂曰：取果于未熟与自落，不过旬日之间，然其难易美恶，相去远矣，北齐书陆法和传，侯景渡江，朱元英问：法和曰：景今围城，其事云何？法和曰：凡人取果，宜待熟时，不撩自落，檀越但待侯景熟，何劳问也？按：宜待熟时，此言虽小，所喻至大，凡人为善无报，善未熟也，为恶无报，恶未熟也，熟则善无不兴，恶无不亡，自勉者，宜审其几，观时者，宜俟其定。
隋高祖代陈作舰，投柹于江，曰：若彼惧而能改，吾复何求！此盖度陈人已困，有必取之势愈，示形以恐之，即李靖散舟于河之意，而特谬为大言耳，不然，前何听高颎？彼既聚兵，我便解甲，及纵火烧其积，储之秘计乎！
李密，尚有山东旧地，虽败于隋，非穷无所归者，且有徐绩，代为之守，而其麾下王伯当魏征之流，皆人杰也，何遽降唐，既降，又图反复致死，进退狼狈，岂天夺其魄邪。
读史剩言卷二
唐太宗征高丽，高丽兵十五万，太宗自将步骑四千为奇兵，使高丽有能，将以十五万之众，取四千人，如拾芥耳！太宗斯时，可不谓危哉！其胜亦幸耳，乘危势而邀幸胜人，谓太宗智，吾不信也。
李绩劝高宗立武氏后，灭其族者，即武氏奸人自败，亦可鉴哉！
史称李淳风，对唐太宗预言武氏之祸，或者谓系好事者，事后附会之词，殊有卓见，且犹有说焉，天象历数，即真如此，使太宗不渔，武氏之色，而选之入宫，高宗不为聚麀之行，而援之立后，彼武瞾亦安得而肆其毒乎？故瞾之祸，自术士言之似为天作孽，而事稽其实，仍太宗，高宗之自作孽也，变不虚生，乱由自取，故从古圣帝明王，不问天道之不可知，而惟期人事之务自尽也，惜淳风术士见不及此，不能启迪，太宗谨身教，子以杜乱本而回天心，安受燕啄，皇孙之祸，可不惜哉！
魏征巧伪人也，高祖使辅太子，太子被人杀矣。可谓不负高祖乎先劝太子杀秦王，秦王高祖有功之子也，又可谓不负高祖乎？己身出处，如转辘轳，既事窦建德复事李密，复事唐高祖既事太子，复事秦王等于无耻之长乐老安，其后事太宗所立之功名，半出于迎，合揣摩其直谏，尤沽名之尤者，征之心术，真千古巧伪之极者也，余详袁简斋，论不具及。
玄宗所用之相，姚崇尚通，宋璟尚法，张嘉贞尚吏，张说尚文，李元纮，杜暹尚俭，韩休，张九龄尚直各有所长，按六者之中法，直为上通，俭次之，吏文又次之。
玄宗舍张九龄不用求风度，如九龄者用之，此犹不好真龙而好画龙也。
玄宗欲废太子，杀二王，召宰相谋之，李林甫对曰：此陛下家事，非臣等所宜预，上意乃决，夫徐绩以家事，一言致酿，武氏之祸，殷鉴不远，使明皇善听，即林甫之言而思之，未有不悚然惧，翩然反者，盖是时，其祸将作；其心已昏，遂不复有瞻前顾后之虑矣。
白起甘抽，杜邮之剑，不肯兴无益之师，所以为名将，无益尚不为，况必败乎！哥舒翰辈愧，白起多矣，然有将欲战而无功者，未有将不欲战，而有功者催战，何其愚哉！
安禄山反，哥舒翰守潼关，是时依翰固守不战，贼进无所得，退则为郭[，子仪]李[，光弼]颜，[真卿]张[巡]所扼，不数月，必有土崩之势，乃以催战为贼所乘，遂破潼关，直逼京师，殆明皇种毒极恶，天必欲使其丧国奔亡，故不极其败，不止也，幸而不至死亡者或其初定祸乱，实有功于天下，而开元之善，政有以维持系属而未尽绝于天意与。
关宠之见围于匈奴也，第五伦以为不宜救，鲍昱以为宜救救之，是也。公孙瓒之不救，别将果何如哉？至卫青之于李陵，王侁之于杨业，贺兰进明之于张巡，又其甚焉者矣。
广德元年，史朝义既诛，仆固怀恩恐贼平宠衰，请以降将薛嵩，田承嗣，李怀仙等为河北诸镇节度，朝廷亦厌苦兵革，苟冀无事，因而授之，唐世藩镇之祸，遂不可制。
以郭令公之盛德人，宜无不爱之而前，既见恶于鱼朝恩，后复见恶于程元振，盖小人之不容君子，其性然也。
代宗为太子，亲受李辅国之祸，而身更宠，程元振复为程元振所误见逼，吐蕃再失，长安几于亡国，及覩柳伉之奏，元振竟不加诛，仅放归田里，身始反国，复宠鱼朝恩而大用之，超于辅国，元振之上，可谓下愚不移矣。
代宗昏愚，惟礼重郭子仪慰安，李光弼保全，仆固怀恩母差强人意。
以代宗昏愚，能诛李辅国，鱼朝恩元载贬程元振似胜终身，比匪者但四恶相继，虽克诛之，害已多矣。
李晟攻朱泚，其家在泚掌中，而不害天之庇荫，忠臣也，然岂晟所及料哉！可谓纯忠矣，予尝以狄梁公郭令公李西平为唐再造，三忠而西平，所处尤难。
泾原兵乱京师，陆贽已先料之，而德宗不备，必奉朱泚为主，姜公辅已先料之，而德宗不从，天下未尝无知者，奈人主之闇，何哉？
李泌之入相也，德宗谓之曰：朕与卿有约，卿慎勿报仇，其不知泌亦甚矣！泌乃曰：臣亦愿与陛下有约，愿勿害功臣，由是李晟，马燧辈得全终始，长源一言，不惟保全功臣，亦延唐室，数十年之命，真宰相也。
李长源于肃德两朝，皆值太子遭谗两，次危言于昏主之前，得以保全，故论唐之贤相，决以长源为首，盖房杜魏征，幸遇太宗之明盛，姚，宋九龄，犹当玄宗之未昏，惟长源之遇肃德，皆以昏主而信谗言，长源独能善全父子之恩，故所处为难也。
韩昌黎韦丹碑，称其举明经第，选授陕州，远安令，以让其庶兄入紫阁山，事从父熊，通五经登科，历校书郎，是科名爵位，可以让其所亲而己仍可别为进取，又载故事，使外国常，赐州县官十员，使以名上以便其私号，私觌官韦使新罗，独不肯具疏上陈云：云是朝廷之爵，听人鬻卖以为惠，皆可骇人听闻。
晋书以孟嘉附，桓温传唐书，以柳宗元附王叔文传，嘉之高标，谅不以温累柳之晚，盖又岂得以王牵乎后世，讲道学者，每以苛刻论人，而不惟其实，不求其允，今子集矢于子厚者，盖犹万口一声，不知孔子谓无咎者，善补过也，如子厚晚年之政绩，真善补过者，且其始附叔文固有躁进之失，然意在行道，故其所拔皆善类，与小人之朋邪？害正者迥殊，孔子曰：观过斯知仁矣，安得不原其本心，一例贬之哉？胡致堂谓唐臣以封禅为非者，唯柳子厚一人而已，然则子厚之识，岂可尽非哉？
李绛为相，于宪宗朝，可谓忠矣，而屡以疾辞位，大抵君子难进易退，其去位，恒轻小人，固宠希荣，其居位恒久，此治日所以常少乱日，所以常多也。
郑注，李训之谋诛宦官也，使韩约为金吾卫大将军，又以郭行余镇邠宁，王璠镇河东，使多募壮士为部曲，及时训召行余，璠受敕，时二人部曲数百，皆执兵立丹凤门外，训召之入，仇士良等至约变色流汗，士良怪之，俄风吹幕起，见兵甚众，士良等惊走，夫事机，间不容发，是时约既有兵，宜亟执士良斩之，然后按诛其党，自易与耳，后人不责其怠缓，以失事机，概谓诛宦官失策，岂通论哉！
李德裕之相，武宗削平泽，潞，驾驭河朔，几于中兴，宣宗初立，谓左右曰：适近我者，非太尉[，德裕官此]邪？每顾我，毛发洒淅，此如霍光之骖乘也，不贬何待？德裕去而唐不振矣。
甚矣，唐昭宗之不幸也。先逐于黄巢，中制于宦者，后扼于李茂贞，卒弒于朱温，乃区区华州之韩建亦从而困之，微其父叔丰之言，早见弒于建矣，建初不知书，使人题其所服器皿床榻，为其名目以视之，久乃渐通文字，见玉篇，喜曰：吾以类求之，何所不得也，因通音韵声偶，暇则课学书史，是时，天下已乱，独建抚辑其民，与荆南郭成汭，号北韩南郭，似有可取者，然先既困天子，后复党朱温成梁之篡，直乱贼耳，卒为乱兵所杀，宜哉！夫以建识字之艰苦勤劳，独不求识，一忠字，以致身败名裂，学可不知务哉！
或谓李克用曾迎昭宗矣，使其投之可保乎？曰：恐亦去虎投豺耳，盖国运已绝，无可托足处矣。
朱温遣寇彦卿逼迁昭宗于洛阳，昭宗彷徨，为俚语曰：干干山头冻死雀，何不飞向生处乐，呜呼！可哀矣哉！
周德威勇而多知，能望尘以知敌数，小字阳五当梁，晋之际，周阳五之勇闻天下，梁骁将陈章者，号野夜叉，常乘白马，披朱甲以自异，出入陈中，求周阳五，必欲生致之，德威戒其步兵佯走，微服杂卒伍中，伺章已过，挥铁锤击之，中章堕马，遂生擒之，夫乃知盛自表暴者，未有不为人所败者也，若威名大着，足以慑敌，又当别论。
赵光逢在唐以文行知名，时人称其方直温润，谓之玉界尺，然腼颜事梁，何方直之有。
敬翔为朱温谋主，后唐兵入自经死，从贼者，亦可鉴矣。
郭崇韬为庄宗画策，从郓州入袭汴州，八日而灭梁，实由康延孝来降，尽得梁之虚实，知其为天亡之时也。
朱晦翁纲目谬误，不一而足，未有甚于以梁，为正统者，予尝有诗云：王莽为贼臣，朱温为正统，不知朱紫阳如何分轻重阅，宋既庭，[实颖]作，黜梁纪年，图论不禁，大快有云：王莽不得为新安禄山，不得为燕全忠，岂得为梁乎其时，移檄兴复唐者，有晋，岐、蜀，淮南四国，或为唐之臣子，或为唐之赐族，则唐实未尝亡也，当以晋岐淮南之称，天佑者为主始，天佑四年，至后唐庄宗同光元年而止，亦春秋书公在干侯之义也。
以袁绍，刘表不乘虚袭许，则可惜，以王擅虽乘虚袭晋阳，亦无成，故计在人用也，然梁人之围晋阳，成陷者数矣，实赖安金全帅子弟，却之于内，石君立，引昭义兵破之于外，庄宗以策非己出，赏皆不行，又何侍一夫？夜呼而始决，其必亡哉！
庄宗患宫中暑湿不可居，思得高楼以避暑，使人问崇韬曰：昔吾与梁对垒于河上，虽祁寒盛暑，被甲跨马，不以为劳，今居深宫，荫广厦，不胜其熟，何也？崇韬对曰：陛下昔以天下为心，今以一身为意，艰难逸豫，为虑不同，其势自然也，愿陛下无忘剙业之艰，常如河上，则可使繁暑，坐获清凉，按崇韬此论，真万世人主之金鉴也。
唐家人传，庄宗以好言劳军士曰：得蜀金银五十万，当悉给尔等，对曰：陛下与之太晚，得者亦不感恩，观此出纳之吝者，亦可以鉴矣。
五代史书，李嗣源反纲目，多恕辞观于嗣源监国，魏王继岌至长安，自杀，嗣源之反，乃不可得而掩矣，盖乱兵之逼可恕，绍荣之遏可恕，洛阳之据不可恕，洛阳之据纵可恕，继岌之杀必不可恕，且嗣源不据洛阳，郭从谦亦无由倡乱，而弑庄宗，庄宗既弑，果无叛心，何不求其子继岌立之，而使其自杀乎？嗣源之为君，甚有可取，究无以解于反之一字也，后其子从原为李从珂所杀，遂至于亡。亦天道也。
明宗谓李金全曰：卿患马多邪？何进献之数也。且卿治状如何？无乃以马为事乎？范延光对，明宗曰：一马之费，可养步卒五人三万匹，马十五万，兵之食也，明宗曰：肥战马而瘠吾人，此吾所愧也，明宗闻言谷帛贱，长无疾疫，则欣然曰：吾何以堪之？当与公等作好事，以报上天，若明宗亦可谓令主矣。
自宋以来，禅主得善终者，始见于故，吴主杨溥则徐知诰之厚也。
徐知诰本姓李，故复姓李名昪，自谓唐后，故国号唐。虽其世系无考，然亦无据，谓非唐后也，则其得国较诸人为正，况其受吴禅，尊奉让皇，亦与篡弒者迥殊，惜作史者未表而出之。
晋高祖石敬塘，因帑藏不足，欲敛于民，皇后李氏谏曰：方今起事，号为义兵，民未知惠而欲敛于民，殆非新天子救民之义也。今后宫所有，请悉出之，虽其不足，垭亦不以为怨也。高祖改容谢之，按此与唐庄宗后，贪财吝赏，致失军心，正相反一兴，一亡宜哉！
人当朱全忠八州之师，众寡殊绝，而卒以胜者，扼淮以拒敌，而不延敌以入淮也。
五代史死节传三人，一王彦章，梁臣一裴约后唐臣一刘仁赡南唐臣彦章最知名，若裴若刘知之者鲜矣，然视彦章之党贼而死，尤正。
孙晟长于诗，少为道士，尝画唐诗人贾岛像置于屋壁，晨夕事之，为人口吃，遇人不能道寒暄，已而坐定谈辩，风生为南唐主李昪相轻，冯延己曰：金椀玉杯，盛狗屎可乎？家益富骄，每食不设几案，使众妓各执一器，环立而侍，号肉台盘，后使周守节不对江南事，为世宗所害，按晟骄侈，似无可取，而能完节，不辱君命，人可一节论哉！
杨升庵曰：五代人才，王朴为冠，其平边策，攻取先后宋兴之后，先平江南，晚定河东，次第不能易也。其论星历宋定，钦天历不能易也。其论乐律，宋作大晟乐，不能易也。内修文治，外事征伐，其言曰：彼民与此民之心同，是与天意同，契天人意同，则无不成之功，近乎知道矣，按王朴不死，宋太祖必不能代周，其视范质，王溥犹松柏之于蒲柳耳，天欲祚宋，必先亡朴。
曲洧旧闻，艺祖平定天下，悉招聚四方无赖，不逞之人，刺以为兵，什伍相制，束以军法，厚禄其长，付以生杀，使不得动，卫养良民，各安田里，所以太平之业定而无叛民也，按此原良法，然苦养兵无资现，列军籍者，多方冒滥，朝廷惜费，屡从裁减，又安从广招而安辑之乎？此开剙与守成形势不同，而守成之法，有倍难于开剙者也，又曰：艺祖养兵，止二十万，京师十万余，诸道十万余，使京师之兵足以制诸道，则无外乱，合诸道之兵足以当京师，则无内变，按：此亦揣合之说，夫欲以外兵制内事，不可为矣。此何进招董卓卒，以致乱而早发，孟德之笑者也。
王氏挥麈录云：太平兴国中，诸降王旧臣，或宣怨言，太宗收置馆阁，使修群书，如册府元龟，太平御览文苑英华广其帙，厚其廪以役其心，乃卒老于文字之闲，按此以修书为牢笼之计，亦巧矣，然不独此天下英雄尽入吾彀中，唐太宗已为进士，举言之矣。
宋王性之铚，默记，神宗谓滕章敏曰：太宗自燕京城下，军溃，北人追之，仅得脱，凡行在服御宝器尽为所夺，从人宫嫔尽陷没，股上中两箭，岁岁必发，其弃天下，竟以箭疮发云：按此则宋太宗不为善终矣。以彼之负兄，杀侄卒以兵死，天道真不爽哉！此事宋史多粉饰阅，此所载不禁快然，汉高祖饮黥徒之箭，而终明永乐为榆木之寃所杀，皆古今痛快事也。
张方平之论屯田，曰：唐氏府兵就田，天下相望，今淮阳许昌，汝南之域，人希土旷地，力不尽，东平巨野，率多闲田，民力不赡，置屯之地，无便于此。江，淮之境，人稠土狭，田无休易，难以布屯，或虑军簇久骄，耕耘弗便，不知昔之屯田，多在师旅，解甲，执耜释耒，秉戈出死入劳，曾莫之憾，惟所御用之而已，又况四万无事，疆边无役，衣食足而起居时，室家安而妻子聚使趋南亩，各食其力，又何慊焉？汉氏之屯田也，发弛刑焉，曹氏之屯田也，募百姓焉，晋氏之屯田也，置营卒焉，后魏之屯田也，借民力焉，唐氏之屯田也，以府兵焉，或兵或民，惟所用者，今天下浮户依强家而为佃客者，取分末之利，输大半之租，由无以自业也，倘优制招来，艳之以利，宽其赋役，复其它徭，则愿屯之人，襁负而至矣。为置典农之官，专司力穑之事，功劳报赏，为期必信，因使冬隙，简其强锐，教之角射，赏其精力，是募屯夫得屯兵也，不衣库帛，不食廪谷，骄卒可放，省屯仓可待，益虽有凶荒，水旱之变，而军不乏乎？储峙，民不增乎横赋，建屯之利，其亦博矣，按国家糜费无过养兵，徒生其骄，无益于用，岁耗巨万，上下空虚，故屯田之利，百世皆然，不独宋也，何知其利而不行哉？或率以久则生弊为解，夫弊至养兵，亦已亟矣，乃不虑此有形之弊，转先虑，彼无形之弊，何哉？知其弊而防之，斯无弊矣。若养兵之弊，虽知之而无可防，何也？为其坐耗也，且今之兵亦苦矣，常饩之外，不谋艺，则不能生一旦导之，归农积谷，未有不如水赴壑者，纵其不愿招佃屯田，使习战有成，乃于营兵缺额勿补，十年之后，营悉变屯，然后轻徭薄赋，以苏黎民，潴水筑防以备旱潦，岂非万世太平之业哉？何知其利而不行也。因循为患，岂浅哉！
唐张说变府兵之制，兵民分而为二，民出食以养兵，兵出力以卫民，使天下安堵，诚万世之利也。惟朝廷有坐耗之弊，诚力讲屯田，以调剂之，斯尽善矣，一县屯田，则兵足卫一县，一郡屯田，则兵足卫一郡，何至郡县无兵，一旦不逞，势如破竹哉？县屯必以知县主之，郡屯必以知府主之平日，抚循练习，缓急可臂使。
言何贵有用为贵，又何贵有验？为贵明允，论审敌北，宋亡国之形如，烛照数计，可谓大验矣，使其言见之施行，宋必不亡，可谓大用矣。或槩以为权术屏之，则必取无用，不验之言，拘守以待亡，然后为圣贤之绝学，斯道之真传邪？圣贤之道五谷，与百药皆有谷，以养生药以救病，不可偏废也，今日食谷以救病，至死而谓药不可服，岂理也哉？或曰，孔子固言，自古皆有死，民无信不立，曰：此孔子为不得已言之也，明允所论，正孔子足食足兵，民信之道，岂有当得已之日，可为之时，而自隳其兵食，待死以为信者哉？至于足之之道，万有不齐，在与时为变通，未见孔子处，北宋之时，不以明尤之言，为是者也。
明允谏论于龙逄，比干则取其心，不取其术于苏秦，张仪则用其术，不取其心，语似可验，不知实本诸孔子也孔子论五谏曰：吾从其讽谏焉，即明允之指也，拘者之论，每使孔子之道，偏落而不完，美执滞而不淹通，此其一也。
仁宗之弊，患在废弛，故子瞻策之以振作，神宗之弊，患在纷更，故子瞻策之以养安，此正因时起义，变动不居之道，后儒反讥其矛盾，又谓子瞻：本欲变法，因安石之误，乃自觉其非而改说，皆扣盘扪烛之见也，其上仁宗策中有果于任人一条，后神宗以果于任，安石而败，然则欲任人务先知人而上，神宗策中又力言知人之难，必合观而义始尽。
子瞻生平所论，亦未尽允其人，实君子也，朱晦翁以其忤程，伊川极丑诋其心术，必以小人诬之，岂公论哉？近犹有申朱说，以诋苏者，视其自立，不敌子瞻之，万一尤可笑！不自量也，宋史称轼言足以达其有猷，行足以遂其有为，义足以固其有守，皆志与气为之也，允为定论。
王安石讥孟尝君收鸡呜狗盗不能得士，以制秦然，安石纵百万，虎狼逞毒，新法以亡宋责人无难，自责惟艰，信哉！
安石论馆职剳子，盖人主之患在不穷理，不穷理，则不足以知言，不知言，则不足以知人不知人，则不能官，人不能官人，则治道何从而兴乎？按以极执拗，无理之人，言之凿凿，当理如此，穷理之说，乃道学执以傲千，古者实自安石发之，可见，必于其人之性术行能，而通观之，其人而平正，通达也者，则所谓穷理，必真理也，其有误焉者鲜矣！其人而刚愎自用也者，则所谓穷理必强，辞夺理者也，其有当焉者鲜矣！
神宗问曾巩，安石何如人？对曰：安石文学行义不减，扬雄以吝故不及，帝曰：安石轻富贵，何吝也？曰：勇于有为，吝于改过，按此为安石总断，其弟安国，谓臣兄心本无他，但多执拗耳。执拗，故吝心无他，犹周旋语也，果无他，不执拗矣。
能视病必善立，方始可谓之良医，能知弊必善，立法始可谓之良相，安石上，仁宗书指陈天下之弊，至明且切矣，而更以学术乱天下，岂非知弊易而立法难哉！
家语曰：心达而险，行僻而坚，言伪而辨，记丑而博，顺非而泽，安石辈，真其人也！大戴礼曰：有人焉，容色辞气，其入人甚愉，进退周旋，其与人甚巧，其就人甚速，其叛人甚易，丁谓吕惠卿辈真其人也。
亡国之君必愚，未有若楚怀王，齐王建宋徽，钦之甚者也，数君皆有可胜之势，而甘以其身陷虎狼之敌，夫鱼不脱于渊，其智直不如鱼矣，怀王有一屈原不能用，王建有一即墨大夫不能用徽，钦有一李纲不能用，是谓下愚不移。
围棋靖变者三，费祎以度胜，谢安以识胜宗泽，以谋胜泽，优矣哉！
汪立信边兵之策，既阻于前，文天群分镇之谋，复扼于后，宋事愈不可为矣。
读史剩言卷三
明燕王之篡，人归咎于齐，黄之削藩，非也，彼即不削亦反，误在建文之小不忍，勿使朕有杀叔父之名一语，佐其成功也，不然，平安等歼之易易耳。
燕王与盛庸战，尝以十余骑迫庸营野宿，明旦，引马鸣角，穿营而去，诸将相顾不敢发，一矢以上，有旨，无使朕负杀叔父之名也，夫建文之愚惴，固天夺其魄，然诸将何不生缚而献之，且将在外，君命固有所不受也，观铁铉在济南，绐燕王入城下，铁板几中，是欲得而杀之矣。盛庸真庸奴也。
景帝于正统陷没之后，信用于谦，内抚外捍，巩固苞桑，明之不亡，端赖于此，厥功伟矣，独惜顾位之念，重爱兄之意微，诸臣议迎英宗已多阻抑，而于迎归礼仪，太简复置之，南内朝见，悉无形同禁锢，易太子伐宫树，天性太薄，乖气日积，又不能防微杜渐，寝成夺门之变，皆处之不善，有以致之也，夫天位既定，有何嫌疑？自应厚礼迎銮，同宫以处朝夕尽，事兄之道，家庭友爱，和气熏蒸，使英宗有太上之乐，羣小无觊觎之嫌，不幸疾笃，或仍请英宗复辟，或命传位，宪宗均无不可，则孝弟之道隆笃，庆之恩普矣，计不出此，使群小挟以为资，几成倾覆，贻患一有功无罪之于谦，岂不重可悼哉。
唐高祖于初起事，谓太宗曰：今日化家为国，由汝破家亡，身亦由汝，其辞犹缓，徐有贞，建夺门之策，出门，谓家人曰：济则人，否则鬼矣，殆哉岌岌，行险侥幸者不可思乎！
于谦之功不世之功也。其忠亦不世之忠也，然而处成功，不能无憾焉，英宗误信王振陷身，土木虽还，决无复位之理，既奉为太上皇，则宜迎归大内，景帝朝夕与处，以尽弟道，则和气致祥，灾隙自消，乃露处南内，使宵小生心，致启夺门之祸，谦当国柄，兵坐鼓，不知何其疏也？如景帝猜忌滋甚，调剂弗从，两姑之间难为妇，惟有奉身而退，耳观望不去，致被宵小所陷，又何疏也？大抵古今君子悮于疏者甚多，而谦亦不免，固不能为贤者讳也，若夫易储，不谏不足，为谦疵也。
杀于谦之日，薛瑄正入阁，英宗颇信其言，因瑄言免谦，磔死，夫不能救谦死，仅免于磔，等死耳，与以梃易刃，何异吾不知其理学安在也，杀谦亘古奇，寃瑄果真理学，不惟当以去就争之，直当以死生争之矣，瑄一生讲学，拘守朱晦庵，此即晦庵不救赵汝愚之心法邪？或曰，瑄犯王振，几致杀身，似非畏死者曰犯王，振初不料，振遽杀己也，夺门之群奸可畏，时势危于王振，故不敢力争耳，瑄之趋避，亦巧矣，然福莫大于与君子同祸，瑄之趋避，亦拙矣。
明之，宪宗亦闇主也，行政可取者甚少，宠万贵妃至害太子，佑极而不知，纪妃生子，六岁而始知之，又不能保全纪妃，以至暴卒，一家以内尚闇如此，况天下乎！
明朝无令主，差强人意者，其有二乎前，洪熙后，弘治世宗继统，张璁首唱邪说，逢君之恶，直考所生，不知人，虽以二本为嫌，礼实以大宗为重继统，继嗣难分两端，如果笃念所生，守长子不为人后之义，惟有辞统归藩，别立宗室，则可，既贪其位，复便其私，揆之忠孝，均无所当断，以孝宗为皇考，此称既定，纵复私于所昵，虽称兴献为本生兴献帝，犹之可也；别立庙，犹之可也；伯孝宗考兴献则太甚矣，祔太庙配南郊，抑又甚奏，近日赵云：崧，犹是张璁之说，何其昧也？由此推之，宋英宗实称，仁宗为皇考，则当日韩琦欧阳修议追崇濮王称亲，犹未太过，即园立庙，亦尚无嫌，盖以本生之义，礼有明文，原不可没，但明着本生，犹胜称亲之笼统，或曰：于本生厚则于嗣父薄，故本生必不可，厚曰：此掩耳，盗铃之说也，今谓嗣人者，果能忘其本生邪？使果忘其本生，则一无良之痴物耳，何取焉？天下两端，曰恩与义，其尽礼于嗣父者，义也，其尽礼于本，生者恩也，恩义交尽，又何歉焉？若张璁？专厚本生，竟畔嗣父者昵于恩，而悖夫义者也，谓本生必不可厚者，拘于义而忘夫恩者也，曰：如二本何？曰：恩义交尽，正一本也，一而一之者，经也，二而一之者，权也。
桀杀一龙逄，纣杀一，比干为千古罪魁，明世宗杀数十龙逄，比干罪浮于桀，纣十倍，不被南巢之放牧野之诛，岂非幸哉生平最庇奸臣，而恶言官，凡攻奸臣者多以言而杖之死，幸而听之，又以言之不早，杖之死，是直臣，无往而不得死也，因议大礼庇，张璁，桂萼郭勋辈，杀直臣若干，因边疆，又庇仇鸾，严嵩赵文华辈杀能，臣若干，或以不战而杀，犹有说，若张经之死，则以战胜而杀真，视臣如草芥者也。
小人而无忌惮，未有若张璁之甚者也，无知妄作，擅议典礼，谓孔子不当称王，不当用天子礼乐，改用六佾，夫天子礼乐，非孔子自用之也，尊孔子者，用之也，自用则不可尊之者，用之何不可！自汉高祖以太牢祀孔子，即以天子礼乐尊之矣，孔子为万世天子之师，天子既师之即当用天子礼祀之，非于孔子有加损也，亦明夫尊师之心，极于无可加已耳，璁岂有所不足于孔子之道与？谓其不足为天子之师，与不得用天子之礼，即不当受天子之拜，率天下后世贼道而轻师者，必璁之言矣，世宗贪其议，大礼之私，一切从璁之言，且谬订，一切礼乐，孔子不云乎？人而不仁，如礼何！人而不仁，如乐何！
嘉靖时，名将推马永，梁震永蓄士百余人，皆西北健，兄骁勇敢战，辽东兵变，永剿定之，甚赖其力，震蓄健儿五百人，辽东兵素骄，畏震亲兵，尽听约束，震前后数十百战，未尝少挫，时率之出塞，劫敌营，悉赖其力，盖亲军心腹，较胜行伍，资其爪牙，足备不虞，为将者不可不知，然必养之厚，始足以得其心御之，严始足以防其扰，尤不可不慎也。
凡攻奸臣最难，当其得君，势盛而攻之，与委身饲虎，无异，必伺其间而攻之，如杨一清之除，刘瑾徐阶之除，严嵩庶乎其可也。
嘉靖诸相，张璁，桂萼小人之尤，倡议大礼，逢君之恶，排陷忠良，夏言颇有隽才，能与之抗，然心术醇疵，参半器小易盈，卒为严嵩所陷，嵩父子济恶为有明，奸臣之冠，朝野元气，斫丧几尽，徐阶以练达之才，深远之识，锄奸于不觉，消患于将成，除嵩之后，独相数年，弥缝猜主，默挽颓纲，世宗之晚节，稍清阶之力也，求于明之贤相中，未知谁与比数。
席书亦为小人，其推荐王守仁独有可取，守仁讲学之得失，姑置无论其经济实三代，后超群绝类者也，惜所遇暗主，又为张璁辈羣奸所阻，不得大用，以尽其材，殊可惜也。
隆庆初，高拱之相，略有可称，独其扼徐阶一节，罪无可逭，后见逐于冯保，张居正螳蜋黄雀覆辙相寻，天道好还，殊可畏也。
张居正为明之能相，万历初政，实属中兴，勉延数十年国脉，居正力也，我圣祖仁皇帝推服，居正允为定论，但其骄气，殊所未免，故遭身后之祸，海瑞谓其工于谋国，拙于谋身，亦切论也。忠义之心，天实鉴之，曾孙同敞高节殉国，丕振家声，其即厚报，居正也与。
明大臣如夏原吉，杨士奇，周忱，李贤辈，皆居亲丧，起复视事，详载明史，各传亦初不因军旅，盖以其任大责重，或经手未完，或民情，久安易人，则必败事，故夺情以济，所谓权也。张居正当，万历初政方殷，夺情视事，正合此例，乃吴中行辈，持柄而摇，吠影吠声，哓哓成党遂成，后来台阁相攻，万不可解之祸，流毒以至于亡国，皆由一时争名，客气所致，非果有公道为持典礼，安国家起见也，后之君子，可不戒哉！
吴中行，以门生劾座主张居正蒋键，亦以门生劾赵南星，后乃率以为常，情事虽分，悖德则一也。丰点争大礼，丰坊，乃请以兴献入太庙，配郊祀，时人谓以子攻父，然高<氵房，>先已劾父铨以媚刘瑾，大约世变，至明而极，君子则不近人情，小人则灭绝天理，虽以孔子生其时不能不受，攻击也，况下焉者乎！
明之学术，每以良知攻王阳明，不知他人之良知不可恃，阳明之良知正明体达用之根源也，阳明死，明无通儒矣，明之治术，每以揽权攻张太岳，不知他人之揽权不可行，太岳之揽权，正尊主庇民之要务也，太岳死，明无宰相矣。要之，二公皆可，独为而不可以共为学者当择而取之攻之则妄矣。
范文正公闻韩魏公好水川之败，叹曰：当是时，难置胜负于度外也，熊襄愍覩，王化贞败兵而泣，笑曰：六万众，一举荡平，何如？姑就其言而反之，而兵之宜慎可知矣。
明之守辽东也，熊廷弼，主守王化贞，主战，后以战败则廷弼之主守者，非惟不当诛，直当赏矣，乃任意诛戮，当日言事之臣，责其不死于兵败之时，后来咏其事，犹有不死，右屯死西市之讥，皆腐儒不达时务之苛论也，廷弼于当时，非所当十世，宥之者哉？且奸臣之杀，廷弼欲陷杨，左原非为封疆，起见可谓奇冤矣，明之用廷弼，每于边疆，残破之后，及稍稍整理，辄又罢之，其后内扼于张鹤，呜外犄于王化贞，而卒至寃死，我高宗纯皇帝，特赐谧，襃崇真快千古人心也。
邹元标之主，杀熊廷弼为张鹤鸣所使也，吾尝谓小人，或以君子攻君子，此类是也。小人之戾气，为患国家显而易见，君子之客气，为患国家隐而难知，正气稍涉，意见之偏，皆客气也，客气，唐以前犹未甚着，宋以后则寝寝炽盛，至明之末，造而极矣，势不至亡，其国不止也，夫以君子而祸国如此，犹得为君子哉！
叶向高亦党王化贞，沮熊廷弼误国之罪，乌得而辞，魏忠贤当国，中旨频出朝端，以为可忧，李鲁生，谓执中者，帝用中者，王旨不从中出而谁？出内阁缺人，诏举老成干济者，冯铨，年未四十，鲁生欲令入阁，言成即为老，而非必老乎年，干乃称济，而即有济于国，铨果柄用，竟用时文，假借字义之法，行文以济其私，可笑极矣。
袁崇焕亦建魏忠贤祠于宁前，凡建祠者皆入逆党，崇焕他日之诛虽寃，未必非此，媒其孽也，祸有不可料者，有可料者，建祠媚阉，不待智者知其祸也，当时甘心为之，遍于天下，小人只顾目前之福，不计将来之祸，大都如此。
杀杨，左诸公者，固魏忠贤，许显纯为之主，而首劾者则霍维华也，教之坐纳杨镐，熊廷弼贿，杀始有名者，则徐大化也，票拟五日一追比致死者，则顾秉谦也三贼之恶更甚，魏许。
魏忠贤于朱国祯之罢曰：此老亦邪人，但不作恶，可令其善去，王绍徽于杨，左之死，曰：天眼开，杨涟，左光斗死矣，大抵小人亦实见君子为恶，方极力害之，不可以常理论，以常情度也，王钦若谓吾不知世上何者为君子，小人但与我善者，即为君子，与我恶者，即为小人，张瑞图对策曰：从古用人，初不设君子小人之名，分别起于仲尼是其意，并怨孔子之分别也，若辈所见，固应如此。
明之君子，名心太甚，好为危言激论，假公议而逞偏见于贤者，亦甘心焉，庄子所谓无私，乃私也，明之小人，利心太甚，不惜苟贱，卑污媚权奸，而毒善良，其至极，亦得祸焉。谚语所谓害人终害己也。
崔呈秀为魏忠贤谋主，凡忠贤之恶皆呈秀，嗾之忠贤既败，呈秀自知不免，乃尽取其宝器，玉杯痛饮，每饮一杯，则碎其一，碎毕，乃缢情事，亦何可笑！党恶者，当为明鉴矣。
杨椒山之攻，严嵩杨大洪之攻魏忠贤皆在其势，正盛之时，此与以身饲，猛虎何异？二公何不姑俟其熟乎？苏明允所谓取其心不取其术，正此类也。
追赃公令也，而明之奸臣，即以追赃，诬陷正人，讲学美事也，而明之端士，转以讲学，大兴朋党，虽有清浊之殊，其误国则一也。
易坤上六龙战于野，其血玄黄龙阳也，君子也。血，阴也，小人也，阴疑于阳而战，则必见血，所以戒小人也，剥初六，剥床以足，蔑贞凶，上九，小人剥庐，君子为小人所凭依，则床也，为小人所庇荫，则庐也，小人害君子，自剥其床，与庐也，其凶决矣，是故党痼之祸，兴而宦官诛于董卓，甘露之乱炽，而内侍夷于朱温，党人之碑立，而蔡京亦亡，伪学之禁，严而侘冑，竟死明之，王振，刘瑾严世蕃，魏忠贤及其党与，毒害忠良者转瞬，皆骈首就戮，亦何乐为小人哉！
庸恶甚于暴虐，明万历，天启二君之恶浮于桀，纣矣，自古昏君以明之，万历天启为极，自古元恶以明之，魏忠贤许显纯为极，自古寇贼以明之，李自成，张献忠为极。
崇祯二年三月，兵部侍郎申用懋疏请以昌平通易，霸四州为四辅，宿重兵以卫京师，奉旨嘉纳，下部议覆，事不果行，倘依此议，何有李闯直逼，燕都之祸。
刘巨容之不穷追，黄巢曰：国家喜负人，留此为富贵资及巢降高骈，骈尽遣还，昭义等军，而卒为贼所败，明末之讨流寇，与此无异。
赵吉士谓洛阳，福邸在焉，贼得其赀，以号召中原，此兴亡之所系，按万历竭天下之力以供福王，既致民，穷盗起，而其赀转为贼，藉以亡其国，膏火自焚，于斯为甚。
崇祯帝，自谓非亡国之君，综其实而论之，始诛魏奄，终殉社稷，不愧英主，除此则好人所恶，恶人所好，真拂人之性，灾必逮身者也，焉得非亡国之君乎？尤不可解者外库，虽虚内府充盈，曾不思散财自救，徒以供李贼无穷之辇载，何其愚也！[详明史，拟稿]。
明史，流贼传李自成兵败，归京师，悉镕所拷索金及宫中帑藏器皿，铸为饼，每饼千金，约数万饼，骡车载归西安，其数不下数千万万，内藏之不虚可知，而甘心束手奉贼先，不思充饷给兵讨贼，及贼逼近，复不思给兵守城，劝诸臣，助饷百不获一，孰知取诸宫中而已，足乎此，与手持金银坐，甘饿死者奚以异？
人皆可有私财，惟天子不可有私财，天子以天下之财，为财者也，有子谓百姓足，君孰与不足？百姓不足，君孰与足？千古之格言也，是故易曰屯其膏凶，又曰：涣王君传亦谓财聚则民散，财散则民聚，樊哙告其君曰：沛公欲有天下邪？欲作富家翁邪？明富家翁之不足，有天下也，陆贽告其君曰：散小储为大储，明小储之不足恃也。卒之汉高祖，赖哙之言，以奋兴唐德宗赖贽之言以救败，其明效也。彼崇祯者为谋，为毖乱，况斯削日，日忧贫之亡国，而适以贪富而亡其国也。
崇祯帝，自谓诸臣所误，固然，但实自误也。诸臣中非无可用之人，李自成未破洛阳，以前势未甚，张使以孙承宗为辅相，以李邦华，掌本兵以倪元璐，理财赋，以卢象升为大将，统曹文诏，周遇吉黄得功，左良玉猛如虎，贺人龙诸将并力剿捕，流贼实不难除，而乃使诸人或投闲不用，或用而不专，或用非其地，前后所专倚者，内则温体仁周延儒，外则陈奇瑜熊文灿，杨嗣昌诸人，连翩误国，其咎果谁归也？王者不借才于异代，昔贤谓世无能臣，而有能君，又曰，胜者所用败者之基也，呜呼！可以思矣。
明末大将，以卢象升为第一战，将以周遇吉为第一，一扼于无兵饷死，一扼于无救援死明，事必不可为矣。杨嗣昌之扼，象升万死不足赎也。
文臣中如刘宗周，黄道周理学气节，非不崇闳，然皆非拨乱之才也，卢忠烈愈深，人长思矣。
明当日内难外患，时事孔亟，惟有与本朝讲和，而专攻流贼，庶得先后之义，未有内乱不清，而堪御外患者，乃诸臣徒，惩宋人讲和之弊，而阻扰无成，以至于亡，不知时势迥异，胶柱难行，时有谑云奉送大明，江山一座，崇祯夫妇二人，晚生文八股，拜腐儒辈真无所逃其责也，盖天运鼎新，欲启无疆，太平之治萧条，末世速即消亡，固其所耳。
崇祯时政，颠倒错乱，大端有三性，与小人相比，与君子为仇，所信任者，惟温体仁周延儒，杨嗣昌一辈，于诸正人必扼之，斥之一也，所尤庇者，宦官次之，武臣于督抚，则视若草芥，始终任宦官，监军卒之开城纳贼者，宦官，武臣知其奸而不敢治一人，督抚则杀十余人，虽沈冤，极枉而不顾，二也；流贼本因饥民而起复，加饷困民，驱而为贼，三也；帝王致治之道，全在知人安民，崇祯力，与之反，焉得不亡。
南宋时有鞋曰错到底，当时以为时事之谶，明末，时势亦然，其错不可胜数，约计其大者，流贼初起，灭之极易，杨鹤主抚，以致滋蔓，一也，既而剿渐有功，能文灿复主抚误事，二也；陈奇瑜纵李自成于车厢峡，三也；郑崇俭以围师必缺，纵贼四也。杨嗣昌复纵，自成于鱼复，山中五也。纵张献忠于郧阳，以致复叛，六也。洪承畴卢象升分剿，渐可成功，调往别用，以致贼势复炽，七也。用温体仁，周延儒辗转误国，八也。用杨嗣昌为本兵扼，孙承宗致死，九也。扼卢象升致死，十也。加饷肆毒，驱民为贼，十一也，杀毛文龙，十二也。杀袁崇焕十三也。不听，申用懋四辅，设重兵卫京师，十四也。催孙传庭战以失关中，致贼直逼京师，十五也。不听，吴麟征速调，吴三桂而听，陈演魏藻德无故弃地二百里，臣等未敢任咎之谬说，十六也。不知括内帑给兵，守城垂手，奉贼十七也。三大营留在城，或可资守御，置城外顿使溃散，十八也。以诸臣之忠勇者守城，或可图成，仍用宦官，开门纳贼，十九也，当吴麟征议召吴，三桂时犹可，及为陈演，魏藻德所沮，其后虽召援无济矣，京师危在旦夕，君父望解倒悬，岂为无故不甘，任弃关外二百里之咎，甘任破京师，坑君父之咎，崇祯以此等人为相，而俯首听之，哀哉！
综，明之始终得失，论之明祖，兴自草莽，备厯艰难，深知民间疾苦，每遇灾荒，不惜重帑，赈恤于匿灾不报，官吏即置重典，此风沿及成，弘不替，故虽迭遭祸变，民心深固不摇，实胜于厯代可为法于后世者也，正德荒淫，嘉靖惨刻，朝政昏浊，意不在民，拮克渐滋，赈恤无闻，民怨盗起，海宇不宁，亡国之祸，实始二君，其后隆庆既以偷安，万历加之攘夺，矿使横行，惨逾盗贼，天启奄祸大作，人害天灾，万不可解，崇祯饥民尽起为盗，不知散财救败，从而加饷苛，征为丛驱爵而明，遂亡矣，观其始兴之所以得在财散民聚，终亡之所以失在财聚民散，诚千秋之殷鉴也，明祖笃于养士，破格用人，以此感动人心，士气厯久而弥盛，此又可为法者也，至于用刑太峻，滥及无辜，戕贼朝官，视同草芥，则自明祖实始作俑，而永乐以篡弒，得国残害忠良，惨无天心，又开宦官专权之祸，迄于亡国，而覆辙相寻，牢不可破，综其前后，太平之日少，抢攘之时多，悉永乐阶之厉也，宦官之祸，殆无虚日，举其最盛者，则正统之王振，成化之汪直，正德之，刘瑾，天启之，魏忠贤元恶大憝，奇变百出，而忠臣义士涂膏衅血者，不知纪极，岂非古今浊乱之极者哉？至于相臣有若三杨，后之李贤，李东阳杨廷和，张居正之流，不无可纪，然皆依附阉竖，以立功无能自立者，若谢迁，若刘健，则以侮阉，几于杀身矣。至嘉靖朝之，张璁，桂尊严嵩，崇祯朝之温体仁周延儒，又各逞奸邪，剥丧元气，以亡其国者，至洪光之马，士英仗阉党之阮，大铖为谋主，并半壁江山而覆之，则明实亡于阉宦也，观于此而一代之得失，较然矣。
明史列女传于氏，汝州张铎妻，崇祯十四年，贼破城，氏谓两婢曰：吾辈今日必死，若先出击杀贼而毙，不失为义烈鬼，于是执挺而前，贼先入者三，出不意，悉为所掊，又忠义传，张铨父五典，度海内将乱，筑所居寨庄为堡，坚甚，崇祯四年，流贼至，五典已没，独铨妻霍氏在众请避之，曰：避贼而出，家不保，出而遇贼，身不保等死耳，盍死于家？乃率僮仆坚守，贼环攻四昼夜，不克而去，副使王肇生名其堡曰夫人城，夫当贼发之时，人垂手为贼杀者，不知凡几？设人人能战，如于氏者无贼矣。名城垂手，献贼者不知凡几？设人人能守，如霍氏者，亦无贼矣。
顾炎武谓古时乡亦有城，汉书朱邑传，其子葬之，桐乡西郭外，如此则田野之氓，皆可避兵戈之扰矣。
池北偶谈，常若柱顺治中，劾闯贼伪相牛金星，当刑所知，录阮大铖，降后在营为诸公唱剧，侑酒皆快事，潜邱剳记，利玛窦曰：我避难，难自长大，我近难，难自消，微近人靖逆记，我不怕贼，贼自怕我皆名言也。
胜国之贫，或谓养士过重，殊不由此，王济之震泽，长语云：祖宗时，岁用省，以黄蜡一事言之，国初岁不过三万斤，景泰，天顺间，加至八万五千，成化以后，加至一十二万余可推也，然则贫于侈耳，养士乌能贫。
廷杖，最为明之弊政，犹杖于朝耳，正德四年，刘宇为左都御史，辄以小过笞，御史张举为岳州知府，会御史行部，有所意望挞主簿，一人至死，举草劾欲上不胜忿，投笔死，嘉靖中，林俊尝极言廷杖之弊，帝但下所司而已。
郑獬疏，无令陛下诏书，藏于有司，复为满幅，空纸而已，按：此最中时政深痼之病，明末之亡，尤其验也。
事之行，文移往复，动经数年，事已不可为矣。至于上有捐租之令，则俟其已征而始布其文，上有借种之条，则终于不货，而姑悬其格，誊黄非不实，贴而羣黎尽被虚恩，岂非满幅空纸也哉？至于上司，关提批发，下司报案销，详悉属空文，并无真迹，欲其政之不乱，国之不危也，其可得哉！
读史剩言卷四
术士之言不验者，不可信，即验者亦不可尽信，谓其验于此，多失于彼也，子产之谓，裨灶曰：是亦多言矣。岂不或信诚哉？恶言也，凡史书可破，术士之谬者，纂录于后。
高允对游雅曰：昔人有言，推步历数，知之甚难，复恐漏泄，不如不知也，天下妙理甚多，何遽问此。
崔浩上五夤元历，表汉以来，妄造历术者十余家，皆不得天道之正，大误四千，小误甚多，不可言，按浩自谓无误矣。然当时高允已辟其金，水二星背日而行之，非浩卒服之，则此亦言人人殊者也，且浩不能保其宗族，知星历，果何用邪？
唐德宗奔奉天，术士先请筑奉天城，是其言验矣，然使德宗知为君，可不奔也，故王仲淹谓先人事而后言命。
五代史吴越世家，豫章人有善术者，望牛斗间有贵气，斗牛，钱塘分也，因游临安从锺，起家识钱镠，惊曰：此真贵人也，镠字见美，临安人也，论曰：术者之言，不中者多，而中者少，人特喜其中者，与按自古反侧灭夷，强半为术者所误，亦由幸中之言有以惑之耳。
邪律德光入汴，闻杜鹃声以问人，见五代史，是中州久有杜鹃矣，何邵康节一闻此声，便知天下之乱，且以地气自南而北，决之邪黄，东发谓邵氏知来之说，多由其子，伯温附会，此亦因王安石乱天下，故有用南人为相，致乱之说。
何燕泉曰：洛阳人传虞廷玺守洛阳，日得一石，刻云大明，景泰，乙亥，知府事者，虞廷玺为我复兴，此窝虞访知为邵康节，安乐窝，因就得石处，建邵祠，及读郑安记文则谓虞访邵旧址建之，无得石事，凡传邵知来之说，多附会如此类，予尝曰：孔子之知来甚易而不可无，邵氏之知来甚难而不必有。
翦烛丛鳊，金陵城完，高皇与刘诚意视之曰：城高如此，谁能踰之？刘曰：除非燕子飞入意，盖谓燕王也，高皇问国祚短长，刘曰万，子万孙又载，刘言遇顺即止，神验如此，何自不能避，惟庸之毒哉！
郭璞善卜筮者也，能知王敦之必败，而不能自保其身，蜀星人善天文者也，能沮桓温之闇奸，而几于自悮，其死[详，晋书习凿齿传]明，景泰时，紫微垣，星皆动徐有贞，遂劝迁都不知，土木之难，已早应之也。武宗时，帝星明江，汉间刘养正，夙谈道学，通天文及兵法谶纬，遂劝宸蒙举事，不知嘉靖之兴，已独当之也。
顾亭林曰：春秋时裨灶，梓慎最明于天文，犹多失之，故张衡思元赋曰：慎灶显，以言天兮，占水火而妄讯，又曰：春秋时占法，简而多验，其所详者，每在言语，动作威仪之间，及人事之治乱敬怠，故扬子法言曰：史以天占人圣，以人占天。
果报之说，人以出于佛氏而疑焉，不知惠迪吉，从逆凶，大禹言之，自作孽，不可活，伊尹言之，天道好还，老子言之，作善降之百祥，作不善降之百殃，孔子言之，天富淫人，聚而歼旃，左氏言之，出乎尔者，反乎尔，曾子言之，故天之生物，必因其材而笃焉，故栽者培之，倾者覆之，子思言之，岂可不信？北史齐本纪上论曰：天意人心，好生恶杀，虽吉凶报应，未皆影响，总而论之，积善余庆，斯言允哉？顾亭林谓惠言逆凶，如夏热冬寒，自然之应，其有不然，亦如夏寒冬热时，令反常须知夏而寒，寒不久矣，冬而热，热不久矣，果报见史书，及他纪载，纂录于后。
世传袁盎害鼌错，病人面疮，为错之孽，按汉书曰：盎家多怪，后出为梁王，客所刺其错之为与？
萧望之既劾奏，赵广汉，复劾奏韩延寿二人，循吏也，皆死于望之后，望之为石显所陷，下狱自杀，亦天报也。
武氏设告密之令，鱼保家，请铸铜为匦以受天下密奏，未几，其怨家投匦告保家为徐敬业作兵器，武氏杀之。
锺会邓艾之死，谓姜杂杀之可也，贺兰进明，尹子奇之死，谓张巡杀之可也，皆所谓厉鬼杀贼也。
湛渊静语，唐路岩奏，三品以上赐死，皆令使者剔取结喉三寸，及岩赐死，使者乃取以进，五代薛文杰劝闽王璘制槛木攒，以铁芒内向，动辄触之，后叛军索文杰，璘即以此槛车送军前，脔食之。
五代史晋高祖尝以眚遣苏逢言疏理狱囚以祈福，谓之静狱，逢吉入狱中阅囚，无轻重曲直悉杀之，以报曰：狱静矣，又天下多盗，逢吉自草诏书下州县，凡盗所居，本家及邻保皆族诛，或争之，但去族而已，刺史叶仁鲁闻部有盗帅兵捕之，时村民十数共逐盗入千山中，盗皆散走，仁鲁从后至，见民捕盗以为贼，悉擒之，断其脚筋，暴之山麓，宛转呼号，累日而死，闻者不胜其寃而逢吉以仁鲁为能逢吉谋杀李崧后，告人曰：昨夕未暝，已见李崧在侧，生人接死者，无吉事，后周太祖枭逢吉首适当李崧被刑之所按五代无道之世，其君之暴虐，犹可言也，其臣之暴虐，不可言也，民生其间者，狭隘酷烈，已极于斯，而国运每如朝菌，夕萎旋踵，辄亡其臣之暴虐尤甚者，亦必痛遭诛夷，无能自脱者，如苏逢吉，史宏肇之流，皆是也。天道亦可畏矣。
五代史张筠兄弟赀皆巨万，筠为人好施予，以其富，故所至不为聚敛，民赖以安。居洛阳，以酒色声妓自娱者十余年，人谓之地仙，天福二年，徙居长安，是岁，张从宾作乱，入洛阳，筠遂以免，又董温其家赀巨万，秘琼杀其族而取之，范延光又杀琼而取之，杨光远又杀延光而取之，光远亦不能免也。
李符欲贬卢多逊春州，未几而符，即贬春州，丁谓，欲贬寇莱公崖州而谓即贬崖州，章惇贬子由雷州而惇，即贬雷州。
丙吉病甚，夏侯胜决其不死，谓有阴德，必享其禄也，后吉果为丞相，蔡京病甚，晁冲之决其不死，谓败坏至此，必不晏然死牖下也，后京果儋州。
铁围山丛谈何傅，执中奏罢密赐及再相，叹赏薄，鲁公笑曰：公所谓自作自受也，当时方粉饰太平，务复古礼，一日殿庭，礼罢，鲁公向何叹？颇疲劳，何亦笑曰：此亦公师所谓自作自受也？按：鲁公即蔡京奸人相诮如此，可见无事，不为身谋，又恨其害正而已，卒受害自作，自受之见，不能充其类也。
宋贤事汇，刘元城[安世，]窜海州，章惇、蔡卞，必欲杀之，海州土豪以能杀公意，达惇除本路运判至则家人皆泣，公书数纸处分，后事毕，起居饮食如平常，夜酣寝，鼻息如雷，乃判官一夕呕血死。按是可以观天道矣。
潜邱剳记林诚议缓蜀，赈祸至灭门，马默奏除投海，天赐儿女[，事详清波杂志，]王安石议复肉刑，父子冥谪，王仆射请贷饥，夫神报相位。
说经常事也，诸儒遂欲杀孔颖达而卒不能规过，美事也，恶家遂欲刺吴南山，而卒不能，可以见人情可以观天理。