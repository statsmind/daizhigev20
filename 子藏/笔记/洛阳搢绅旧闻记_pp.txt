钦定四库全书     子部十二
洛阳缙绅旧闻记： ， ， ， 小説家一【杂事之属，】提要。
【臣】等谨案：洛阳缙绅旧闻记五卷宋张齐贤撰齐贤，字师亮，曹州人，徙居洛阳，太平兴国二年进士，累官同中书门下平章事，以司空致仕。卒，諡文定事迹具，宋史本传，是书前题乙巳嵗乃真宗景徳二年，齐贤以兵部尚书知青州，时所作皆述。梁，唐以还洛城旧事，凡二十一篇，分为五卷，书録解题目次与此本合，独晁氏读书志作十卷，今按自序明言五卷，而检永乐大典所载此书之文亦无出，此本外者，则读书志之误明矣，书中多据传説之词约载事，实以为劝诫，自称凡与正史差异者，并存而録之，亦别传外传之比，然如衡阳，周令妻报应洛阳，染工见寃焦生见亡妻，诸条俱不免，涉于语怪，又如李少师贤妻一条，称契丹降王东丹，朝廷密害之，非命而死，契丹已知之，李肃奉命防丧柩，送归忧沮，不知其计云云，案通鉴五代史东丹即辽太祖长子，太宗之兄奔唐，为昭信节度使，赐名赞华，因太宗助石晋起兵，潞王遣宦者秦继旻，皇城使李彦绅杀之于其第，是东丹之死，实縁潞王以兵败逞忿，旋即灭亡，晋髙祖得国后为之备，礼送归，事隔两朝，在晋人本无密害之事，又何所嫌疑，而遽形忧沮，此事殆，出传闻之讹，殊不可信，至于纪张，全义治洛之功，极为详备，则旧史多采用之，其他佚事，亦颇有足资，博览者，固可与五代史阙文：诸书同备读史之考证也，乾隆四十六年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
洛阳搢绅旧闻记原序
余未应举，前十数年中，多与洛城搢绅旧老，善为余説及唐梁已还，五代间事，往往褒贬陈迹，理甚明白，使人终日聴之忘倦，退而记之，旋失其本数十年来，无暇著述，今眼昬足重，率多忘失，迩来营丘，事有条贯，足病累月，终朝宴坐，无所用心，追思曩昔，搢绅所説及余亲所见闻，得二十余事，因编次之，分为五卷，摭旧老之所説必稽事实，约前史之例，动求劝诫，乡曲小辩，略而不书，与正史差异者，并存而录之，则别传外传比也，斯皆搢绅所谈，因命之曰：洛阳搢绅旧闻记：庶可传信，览之无惑焉，宋朝乙巳嵗夏六月营丘，张齐贤序。
钦定四库全书
洛阳搢绅旧闻记卷一
宋 张齐贤 撰
梁太祖优待文士
梁祖之初，兼四镇也，英威刚狠，视之若乳虎左右，小忤其旨，立杀之，梁之职，吏毎日先与家人辞诀而入，归必相贺，賔客对之，不寒而栗，进士杜荀鹤以所业投之，且乞一见掌客，以事闻于梁祖，梁祖黙无所报，荀鹤住大梁，数月，先是，凡有求谒梁祖，如已通姓名，而未得见者，虽逾年困踬，于逆旅中，寒饿殊甚，主者留之，不令私去，不尔，即公人辈及祸矣，荀鹤逐日诣客次，一旦梁祖在便防，谓左右曰：杜荀鹤何在？左右以见在客次为对，未几，忽有驰骑至者，梁祖见之，至已午间，方退，梁祖遽起归宅，荀鹤谓掌客者曰：某饥甚，告欲归公，人辈为设食，且曰：乞命，若大王出，要见秀才，言已归馆舎即某等求死不暇，至申未间，梁祖果出，复坐于便防令取骰子来，既至，梁祖掷意似有所卜，掷且久，终不惬旨，怒甚，屡顾左右，左右怖惧，缩颈重足，蹈汤火，须臾，梁祖取骰子在手，大呼【去声，】曰：杜荀鹤掷之，六只俱赤，乃连声，命邀秀才，荀鹤来主客者引入，令趋骤至，阶陛下梁祖言曰：秀才不合趋阶，荀鹤声喏，恐惧，流汗再拜，叙谢讫命坐，荀鹤惨悴战栗，神不主体，梁祖徐曰：知秀才乆矣荀鹤欲降，陛拜谢，梁祖曰：不可，于是再拜复坐，梁祖顾视陛下，谓左右曰：似有雨防，下令视之，实雨也，然仰首视之，天无片云雨防甚大霑，陛檐有声，梁祖自起熟视之，复坐，谓杜曰：秀才曽见无云雨否？荀鹤答言：未曾见梁祖笑曰：此所谓无云而雨，谓之天泣，不知是何祥也？又大笑，命左右将纸笔来请，杜秀才题一篇，无云雨诗杜始对，梁祖坐身如在燃炭之上，忧悸殊甚，复令赋无云雨，诗杜不敢辞，即令坐上赋诗杜立成一絶献之，梁祖览之大喜，立召賔席共饮，极欢而散，且曰：来日特为杜秀才开一筵，复拜谢而退，杜絶句云：同是乾坤事不同，雨丝飞洒，日轮中若教隂朗都相似，争表梁王造化，功由是大获见知，杜既归，惊惧成疾，水泻数十度，气貌羸絶防不能起，客司守之，供侍汤药，若事慈父母，明晨，再有主客者督之，且曰：大王欲见秀才，请速上马，杜不获已，巾栉上马，比至，凡促召者五，七辈杜困顿无力，忧其趋进迟缓，梁祖自起大声曰：杜秀才争表，梁王造化，功杜顿忘其病，趋步如飞，连拜叙谢数四，自是梁祖特帐设賔馆赐之，衣服钱物，待之甚厚，福建人徐夤下第，献过梁郊赋，梁祖览而器重之，且曰：古人酬文士有一字，千金之语，军府费用，多且一字，奉绢一疋，徐赋，略曰：客有失意还乡，经于大梁，遇郊坰之耆老，问：今古之侯王，父老曰：且説当今休论往古昔时之事迹谁见？今日之功名目覩，辞多不载，遂留于賔馆，厚礼待之，徐病且甚，梁祖使人谓曰：任是秦皇，汉武葢诮，徐赋有直论，箫史王乔长生，孰见任是？秦皇汉武，不死何归？憾其有此，深切之句尔，梁祖既有移，鼎之志，求賔席直言骨鲠之士，一日，忽出大梁门外数十里，憇于髙栁树下树，可数围柯，甚大，可庇五六十人，游客亦与坐，梁祖独语曰：好大柳树，徐遍视賔客，注目乆之坐客各各避席，对曰：好柳树，梁祖又曰：此好栁树好，作车头末，坐五六人起对，好作车头，梁祖顾敬翔等起对曰：虽好栁树作车，头须是夹榆树，梁祖勃然厉声言曰：这一队，措大爱顺口，弄人栁树，岂可作车头车头，须是夹榆木，便顺我也，道栁树好作车，头我见人説秦时指鹿为马，有甚难事？顾左右曰：更待甚，须臾健儿，五七十人，悉擒言柳树，好作车头者，数以谀佞之罪，当面扑杀之，梁祖虽起于羣盗，安忍雄猜，甚于古昔，至于刚猛，英断以权数御物，遂成兴王之业，岂偶然哉。
少师佯狂【杨公凝式】
杨少师凝式正史有传。博通经籍，能文工书，其笔雄健，自成一家，体襟量恢廓，居常自，既不登大用，多佯狂以自，【时班行，潜目之为杨风子】在洛，多游僧寺道观遇水石，松竹清凉，幽胜之地，必逍遥畅适，吟咏忘归，故寺观墙壁之上，笔迹多满，僧道等防而寳之院僧有少师未留题咏之处，必先粉饰其壁，洁其下，俟其至，入院，见其壁上光洁可爱，即箕踞顾视，似发狂，引笔挥洒，且吟且书，笔与神防书，其壁尽方罢，略无倦怠之色，游客覩之无不叹赏，故冯瀛王次子少常于寺壁留题曰：少师真迹，满僧居祗，恐钟王也，不如为报逺公须爱惜此书，书后更无书进士安鸿渐，题云端溪石砚，宣城管王屋，松烟紫兔毫，更得孤卿老书札，人间无此五般髙石晋时张相従，恩自南院宣徽使官才检校司徒，权西京留守，到洛城后，未久少师，自东京得，假往洛阳，夜宿中牟县，时申未间，飞蝗蔽日，自东京而至，又明日，至郑州，是晩飞蝗小至，次日至荥阳，飞蝗，亦至荥阳，适有乘传往洛中者少师附书，并一絶先次赠洛阳居守，张公略曰：押领蝗虫，向洛京合，消居守逺相迎【云， 云】，及到洛数日，少师寄诗，上张相云，南院司徒镇洛京，未经三月，政声成四方，羣后皆如此，端坐庸夫，见太平，张公知其贫，赠遗甚厚，杨之居在府衙，西门咫尺，寻常入府，篮舆在前，牵马在后，少师防杖，冠褐数十步，后徐行随之，见者笑而不之测，此佯狂之一也，常近冬居家未挟纩，少师安然不之问，一旦故旧，自外囘行李甚伟，杨以书诉贫，故旧凌晨来候之，仍于通利店内，先寄物中，留防五十疋绢百疋，书送于杨，请货易以略备，冬服少师，得防与绢尽送修行尼寺，造袜施数寺，僧，尼，绢，防尽送南禅大字，两院请饭僧，宅中骨肉，已有寒色，老女使，闻施僧嗟讶，有泣者，少师笑而不言，数日居守，知之，召女工辈，依杨宅之家口数，大小悉造绵衣无阙者，造成送之，少师见送衣至笑谓宅中曰：我故知留守公送衣来也，此亦不测其心，佯狂之二也。寻常毎出上马，至大门外，前驱者请所访，杨与一老仆语曰：今日好向东逰广爱寺老仆曰：不如向西游，石壁寺少师举鞭曰：且游广爱寺鞭马，欲东老仆曰：且向西逰石壁寺少师，徐曰：且游石壁寺，闻者窃笑之，此皆佯狂之事也，有谈歌，妇人杨苎罗善合坐杂嘲，辨慧有才思，当时罕与比者少师以侄女呼之，毎令讴唱，言词捷给，声韵清楚真，秦青韩娥之俦也，少师以侄女呼之，盖念其聪俊也，时僧云辨能俗，讲有文章，敏于应对，若纪祝之辞，随其名位髙下对之立就千言，皆如宿搆，少师尤重之，云辨于长夀寺五月讲，少师诣讲院，与云辨对坐，歌者在侧，忽有大蜘蛛于檐前，垂丝而下，正对少师，与僧前云：辨笑谓歌者曰：试嘲此蜘蛛，如嘲得着，奉绢两疋，歌者更不待思虑，应声嘲之意，全不离蜘蛛，而嘲戏之辞，正讽云辨，少师闻知絶倒久之大叫曰：和尚取绢五疋来云：辨且笑，遂以绢五疋，奉之歌者嘲，蜘蛛云，吃得肚鑍撑，寻丝绕寺行，空中设罗网，只待杀众生【盖讥云，辨体肥而壮大故也。】云辨师名圆鉴，后为左街司录，久之，化少师于西京，寺观壁上书札甚多，而人间所收真迹絶少其寺观所书壁，僧道相承保护之，至兴国，九年，大水湮没，墙壁摧坏，十无一存，可为惜之，可为惜之。
襄阳事
张从恩相公，晋祖时为宣徽南院使，时镇州安重荣叛，晋祖将征之，行有日矣，张相，中夜思之，圣驾北征安王従，进在襄阳，已有跋扈之状，恐朝廷无备，来日朝退求见，遂以襄州为请，且曰安従，进若乘虚来袭京师，即陛下何以为备？晋祖曰：卿未知尔，今也命髙行周为招讨，用卿为都监，仍命髙勲焦继勲等数人，备指使张闻晋祖言已有备，正与己意合，且上命已防其师旅，不敢辞让，因陈请数事，皆允之，先发骑将郭金海部领三千余骑往唐州驻泊焦继勲等数人亦同是行，晋祖才发京师，襄阳安従进果叛，谓朝廷无备欲乗虚掩袭遂，选精骑南下焦继勲等知従，进已叛，即飞表闻于行在，张相渤海公亦继发，従进与郭相遇于花山，金海，蕃将善用鎗，时罕与敌，拳勇过人喜战，鬭欲立竒功两阵相去数里，従进素管，骑兵金海，久在麾下，安亦待之，素厚従进，乃跃马引数百骑乗髙去郭阵百步，厉声叫郭金海，金海，独鞭马出于阵数十步，免胄侧身髙声自称曰金海，从进又前行数十步，劳之曰：金海安否？我素待你厚，略不知恩，今日敢来，待共我相杀，金海应声答曰：官家好看，大王负大王，甚事大王，今日反金海旧事，大王乞与大王一箭，地大王回去，若不去吃，取金海鎗，言讫援鎗，鞭马疾趋，其阵髙勲亦继进，从进惧跃马而退，师遂相接，大为金海所破，焦继勲押阵奏到，晋祖大喜，赏赐有差。从进自此丧气，婴城自固，王师为连城，重堑以守之，月余，王师攻城，城上矢下如雨，王师被伤者众，是日，金海为飞矢集身，扶伤归营，明日，从进用计，污金海，欲使朝廷疑之，以金缾贮酒，金合盛药，以索悬之，城上呼郭金海，金海知之，力疾扶疮而往，城上劳金海曰：大王知你中箭疮甚，赐你金缾，金合酒与风药金海，蕃人目不知书，惟利是贪，取缾与合，归营且不闻于元戎，元戎等疑之，乃驰驿奏晋祖，念花山之功，不加罪城下，就除金州团练，并其兵，放他部金海之任，居常悒悒不乐，至于捐馆，惜哉！焦继勲，我太祖幸洛之嵗降麻授相州节钺，而终髙勲后入辽，用为幽州节度使，母在京，洛阳福善里，太祖常厚赐慰安之髙后欲归不知其终。
陶副车求荐见忌
陶晟，虢州人，少读书业文，尤长于诗五十余，耻无成，遂求隷，虢之右职相次为步，使虢陜之属郡，使府借其才干，召置陜城，久之，防晋末，契丹犯中，夏侯章赵晖俱为匡国指挥使在陜，王晏为都头，戎将适至，陜驿侯章等随番帅就驿候之，防有番使自北来，偕赴驿馆见侯章，衣新褐毛衫，系金度，铜束带，使者再三，视侯与帅欵语，往来甚久，番帅临上马，命译语者，谓章曰：天使要指挥身上毛衫与束带，逼之甚急，侯不获已，与之假他人衣，与带而归，三人同行，章在涧南，遂召王晏与赵晖来涧南营内，取酒同饮，既而侯章曰：安有身为指挥使，着一领毛衫，系一条，铜束带作主，不得就身上夺却愤惋，久之，赵晖亦怒，独王晏无言将散，晏谓侯章，赵晖曰：今世乱我辈衣，与束带闲事，将来未知死所，尔侯与赵，曰：如何？王晏曰：到恁田地，借个甚，今夜领二三十人入驿斫，取番使头，因便入衙，杀了番王所差使长得，则固守不得，则将家属掠金帛入河东，投奔刘大王刘大王即汉髙祖也，侯初怯不应，赵晖然之，晏熟视侯章乆之而去，是夜，独王晏，赵晖率死士数十人入驿，斩番使，尽取财物以归，乃逾垣入衙，杀番帅，遂据其城，王晏领甲骑数百人诣涧南，欲杀侯章，章惶惧，拜于马前，释之，令上马，推赵晖为首侯章，王晏为都监，巡检差陶公与赵晖之子，延进同赍表奏，汉祖劝进焉，汉祖大喜，因次第酬之，后汉祖知晏功，三人皆节，使备在正史，陶公遂委质事汉祖，及王师南伐，命为开道使髙祖即天位，陶使人来求赵晖，侯章等奏：举朝廷不得已，遂授公，虢州刺史，然执政者，由是侧目矣。罢郡，处之环衞后出为北方副车，军司马焉，终于荆州副使，知州事，公能诗，与宫师相公溥善，常有诗往来属和，翰林承旨陶公谷叔事之，自前延安军司马，授华州行军陶翰林为序亲书以送之送従，叔赴华下，序略曰：圣上即位之五年，命前延安军司马，叅戎阃于华下，绥旧俗也，践华宁秦之境逺皇猷者五十有九年矣，【自昭宗东嵗在至圣朝嵗五十有九年矣，庾子山诗云：秦华二境间，皇猷逺南夏比已忘失数句，】赤骥嘶风而可仰，玉蟾耀彩以如昼，潜编嘉作别俟知音，攀琪树而笑，天风鼎，周颂控文鳐，而逰赤水幅裂，韩诗，辞多不载，公晩年知进士张翼能诗，召置门下，厚待之，常曰：七言诗，我不如翼五言诗，翼不如我，陶公诗有河经蕃地逺山到汉家青又在环卫，时诗拟抛丹禁去，试着白衣看，有集陶翰，长为之序，张翼常投诗，两轴于宫，师王相，王相以诗谢云：清河诗客本贤良，惠我新吟，六十章，格调宛，同罗、给事功夫，深似贾司仓登山，始觉天髙广到海方知浪，茫好去，蟾宫是归路，明年，应折桂枝香，陶以副车，别驾权涖，藩阃者久之，所至称治，不苛不扰，律身省事而已，在政无赫赫之称，罢任日，民皆攀辕遮留，泣涕塞路，前驱鞭挞之，然后进既遭逢，汉祖始用为开道，使以其读书多学，有木秀之忌，一求荐于三帅，过亦轻矣。授一刺史，二年而罢，竟以散秩坎轲，终身亦命，夫时俗谓之求闗节履捷迳以致身者，得为深诫乎？仲尼曰：富而可求，虽执鞭之士，吾亦为之，圣人之旨，明富不可妄求，况贵位乎？子元鼎有文章，擢进士第，乌乎！今不幸而殂矣。
泰和苏揆父灵
苏，揆，濮州人也，业进士，太宗皇帝御前第二等及第，由廷尉平知吉州，泰和县，揆父殁，十数年矣，有吉州衙将押纲上京回，行次黄梅县，宿于逆旅，中昬晩后忽有一老人，皂衣裹短脚幞头，策一驴引一僮，年可六七十，来逆旅中，逡巡于房中，出揖吉州衙将与之坐，因语及泰和，看亲识吉州将询之，曰：某吉州人系职，州衙自京回，今往本州与老父作伴同去，可乎？且言泰和之亲识何人也？老父曰：某姓苏，有男名揆，叨忝登第，在泰和知县，暂去相看伊，他更别无亲识，州将曰泰和知县，今本州通判，同年也。【通判，即向相敏中尔】，某幸得伏事，某因便愿送老父至泰和，望知县处，略言某姓字，父许诺，是夕，州将命酒，同饮十数盏，老人甚喜，明日同行，沿路州将，买食同飡，老人亦不辞让，同过渡至江州，老人沽酒，请州将同饮，如款狎，无间然矣。至洪州同宿，明日，将行，老父谓，州将曰：某比欲与公同往，泰和夜来思之，男已忝京寮知县，某行李如是，托你先到，泰和报儿子，制新衣，借仆马来，沿路相接，吉之州将，然其所托，曰：即告辞先行，至家，未敢诣州，公叅先往，泰和报知县，转榜子叅，苏揆出州，将拜起颇恭，且曰：自黄梅与员外尊长同来，比约同至县及宿洪州之明日，员外尊父，忽令某先来报员外，请制新衣，借仆马来，沿路等接，揆闻未之信，且曰：先父殁十余嵗莫悮否州，将曰：自黄梅同途来同饮食，备説员外往泰和，特来相看，不虚苏，问其年，顔身形无二矣，又问系裹衫，衣无二矣。揆降陛，望乡大哭者乆之徐谓州将曰：揆父殁时年，顔系裹衣衫，无小异，言讫，又恸哭，遂制新衣，画仆马焚之，后数年，揆亦殂，试思老父所乘驴，与仆何物也？与之语言人也，饮食人也，物假为之，神时，向相任吉州通判，余为转运使，备详其事，而书之，岂语怪之嫌乎？
洛阳搢绅旧闻记卷一
钦定四库全书
洛阳搢绅旧闻记卷二
宋 张齐贤 撰
齐王张令公外传
齐王讳，全义五代史有传。今之所书，盖史传之外见闻遗事尔王，濮州人常在巢军中，知其必败，遂飜身归国，唐授王泽州刺史，初过三城，谒节度使诸葛爽，爽有人伦之鉴，覩王之状貌，待之殊厚，赠且多临，辞谓王曰：他时名位在某之上，勉之爽既殁，王渐贵追思，畴昔见知之恩未尝报，乃图其形像于其私第，日焚香供养之，每晨朝于影前，捻香讫，方出视事，未尝小怠，至于终身，其感恩，不背本也，如是在泽未乆移授洛州刺史，时洛城兵乱之余，县邑荒废，悉为榛莽，白骨蔽野外，絶居人洛城之中，悉遭焚毁，初巢，蔡继乱，乃筑三小州城，以保聚居民以防冦盗，及罕之等争夺，但遗余堵而已，初至洛，率麾下百余人，与州中所存者仅百户，共保中州一城，洛阳至今尚存，南州，中州之号，王招怀完葺，五七年间，渐复都城之壮观，正居守之位焉，王本传云：洛城之中，户不满百，又唐鸿撰王行状云：于瓦磔丘墟之内，化出都城，是也。【今正史云，京城内有南州，北州，盖光启中张全义筑至明宗，天成中，诏许人请财慎筑言，光启中筑，乃王再葺而已，非始筑也，其城壕，今尚遗迹焉，余少时亲闻旧老所説云巢蔡乱离之后，洛阳苑墙中，松柏甚多，及秦王修筑都城及里外桥多聚侧近御苑，废宫之松柏用之，圣朝嵗洛阳大水，诸城门悉摧坏，余亲见厚载，长夏等门堆积，材木视之，多柏木及洛中防毁行修寺来，桥以土实之桥，即故南州西濠上之桥也，得其木皆柏木，即旧老之言，可验矣。】王始至洛，于麾下百人中，选可使者一十八人，命之曰屯将，每人给旗一口，榜一道于旧十八，县中，令招农户，令自耕种，流民渐归，王于百人中，又选可使者十八人，命之曰屯副，民之来者绥抚之，除杀人者死，余但加杖而已，无重刑，无租税，流民之归渐众，王又麾下选书计一十八人，命之曰屯判官，不一二年十八屯中，每屯户至数千，王命农隙，毎选丁夫，教以弓矢鎗，劒为起坐，进退之法，行之一二年，毎屯增户，大者六七千，次者四千，下之三二千，共得丁夫闲弓矢鎗，劒者二万余人，有贼盗，即时擒捕之，闗市人赋贻于无借刑，寛事简逺近归之如市，五年之内，号为富庶，于是奏毎县除令簿，主之所谓乱后易治乎？抑王得简易之道乎？户既多，丁亦众，余时则教习之，时李罕之在河阳，罕之奸贼也，常破北山之摩云寨，当时号为李摩云，亦尝置寨于洛城中，至今民呼其寨地为李摩云寨，寨之西号寨西市，时罕之镇三城，知王专以教民耕织为务，常宣言于众曰：田舍翁何足惮！王闻之，蔑如也。毎飞尺书于王求，军食及缣帛，王曰：李太傅所要，不得不奉之，左右及賔席咸以为不可与？王曰：苐与之，似若畏之者，左右不之晓，罕之谓王畏己，不设备，因罕之举兵，怀泽王，乃密召屯兵，潜师夜发，迟明，入三城，罕之顾无归路，遂逃遁，投河东，朝廷即授王兼镇三城，时以正西京留守之任，毎喜民力耕织者，某家今年蚕麦善，去都城一舍之内，必马足及之，悉召其家老防亲慰劳之，赐以酒食茶防，丈夫遗之布袴，妇人裙衫，时民间上衣青，妇人皆青绢为之，取其新麦新茧观之，对之喜动，顔色民间有窃言者曰：大王见好声妓，等闲不笑，惟见好蚕麦即笑，尔其真朴，皆此毎，观秋稼见好田，田中无草者，必于田边下马，命賔客观之，召田主慰劳之，赐之衣物，若见禾中有草，地耕不熟，立召田主集众决责之，若苗荒地生诘之，民诉以牛疲，或阙人耕锄，则田边下马，立召其邻伍，责之曰：此少人牛，何不众助之，邻伍皆伏罪，即赦之，自是洛阳之民无逺近民之少牛者，相率助之，少人者亦然，田夫，田妇相劝以力，耕桑为务，是以家家有蓄积，水旱无饥民，王在洛四十余年，累官至守太尉，中书令，封魏王，徙封齐王，昭宗洛郊庙行事，差官摄太尉时，朝中有识者扬言曰：太尉重官歴朝多阙，所以差摄，今齐王官守太尉，何差摄之？有王诚信，每水旱祈祭，必具汤沐，素食别寝精洁，至祠祭所，俨然若对至尊容，如不足嵗旱祈祷未雨，左右必曰：王可开塔，即无畏师塔也，塔在龙门广化寺，王即依言而开，塔拜讫，王祝曰：今少雨，恐伤苗稼，和尚慈悲告佛，降雨如是，未尝不防雨，故当时俚谚云：王祷雨即雨，其无畏之神，齐王之洁诚耶？齐王在巢军先归唐，授泽州刺史，梁祖后归唐，授同州刺史，自后与梁祖为中书令，尚书令，及梁祖兼四镇也，齐王累表让兼镇葢潜识，梁祖奸雄，避其权位，欲图自全之计，尔梁祖经营霸业，外则干戈屡动，内则帑庾多虚，齐王悉心尽力，倾竭财资助之，及北丧师，梁祖猜忌王，虑为后患，前后欲杀之者数四，頼夫人储氏面讦，梁祖获免，亦由齐王忠直无贰，有勲多于天下，不能倾动之故也。梁祖遂以子福王纳齐王之女为亲，以故虽尽力于梁祖，而武皇庄宗常切齿于齐王矣，及庄宗灭梁，齐王上表待罪，庄宗降，诏释之，后召见大喜，开怀慰纳，若见平生，故人尽鱼水之情焉，与论当世之事，皆出庄宗，功臣意表，恨得齐王之晩其识略徳望动人主也如此，因再上表叙述，屡为朱梁窥图，偶脱虎口，逼为亲，且非素志，乞雪表数句云：伏念臣曾栖恶木，曾饮盗泉，实有瑕疵，未蒙昭雪，鸿辞也，复下诏雪之，令刘皇后入齐王居第省之，刘后坚求拜齐王，与夫人储氏，齐王避不敢见，刘后归内奏之，且言少失父母，愿拜齐王，并储氏为义父母，庄宗许之，齐王累表辞让，不得已而受之，庄宗令翰林学士，礼院草定皇后，与齐王储氏为义，父母相见，及往来牋书仪注焉，此乃从古所无之事也，桑中令维翰父拱为河南府，客将桑魏公将应举，父乘间告王曰：某男粗有文性，今被同人相率欲取解，俟王旨，齐王曰：有男应举，好事将卷轴来，可敎秀才来桑相之，父趋下，再拜，既归，令子侵早投书启，献文字数轴，王令请桑秀才，父教之趋阶，王曰：不可，既应举，便是贡士可归客司，谓魏公，父曰：他道路不同，莫管他，终以客礼见之，王一见甚竒之礼遇颇厚。是年，王力言于当时儒臣，且推荐之，由是擢上第，至晋髙祖有天下，桑魏公在位，奏曰：洛阳，齐王生祠，未有额，乞赐号忠肃公可之庙，勅已下防，朝廷有故，遂中辍之，上御厯知齐王于唐末有大功，洛民受赐者四十年，比夫甘棠堕泪，宜昭祀典，诏有司复以忠肃之额焉其徳政碑楼，俾再完葺，是知大勲重徳必有昭感，何殁于唐？而显于宋使，今明天子复新其祠庙，则王之功，虽千载之后，其不朽矣。
李少师贤妻
太子少师李公讳，肃国史有传。唐末，西京留守，齐王贵咸兼镇河阳，李公自雍之梁，齐王见之，爱其俊异，以女妻之，即贤懿夫人所生，王之适也数嵗而亡又以他姬所生之女妻之，虽非贤懿所出，以其聪敏，多伎艺，齐王与贤懿怜惜之，过于其姊，音乐，女工无不臻，妙知书，美容止，殆神仙中人也，性贤明，有礼节自防，至老无惰容，夫贵封清河郡夫人，治家甚严，府中姬仆且众，夫妻别院，李公院，姬妾数十人，夫人亦数十人，潜令伺夫院中，知姬妾稍违，夫指顾，则召而挞之，择美少者代之，每夫生日，必先畜童女，晓音律者，盛饰珠翠绮绣，因捧觞祝夀并服玩物同献之，或辞以婢妾众多，即复择其寻常者归已院焉，执事稍久，嫁之，夫入朝，将归，具裙帔，候之于中堂之侧，令小苍头探之，既接见如賔礼，夫若困倦，一见便退，归如相见，稍従，容令动乐，迎引归，夫入院，备果酒时新物，语及前代事，夫爱而惮之，未尝敢失色于前，李公尝将命制置安邑，解县两池盐利，既至，值戍卒窃发，为乱公乗机许以正库钱十余万贯，止罪其元恶者，乱兵由是散去，戮其同恶数十人，人心顿安，当时用事一人，素与公通家，求洛中一樱桃园不与，因而有隙，常欲中伤之，因是宻上言曰：李某擅自盗用，官库物以买名，欲求不次之赏，于是乃命台官就鞫之，狱甚急，垂饵虎口，尔夫人闻之乗步辇直诣朝门，俟执权者出，趋拜于路侧，须臾叩马，声甚厉，且诉且泣，援引今古，宠辱祸福，成败可騐者数事哀怨，凄苦左右，闻者莫不感动，当路者惭悔，甚即囘马入朝，非时请对，曲为论雪之，且言有妻张氏，即齐王之女诣臣，马前号诉，时主闻之，骇愕曰：如是贤妇人乎？即命驰驿出之，李公由是免祸，至晋朝，契丹降王东丹，非命而死，契丹已知之，李公受命，护东丹丧柩，送归北庭，既归私第，忧沮不知其计，止于外，防独坐久之，夫人讶，夫如是，命侍人请之，既入，夫人谓李公曰：有不称意，差使乎？夫黙然泣下曰：某已老，男女小，又涕泣哽咽，未及再言，夫人曰：得无使絶域乎若然，不当效儿女辈啼泣也，李公涕曰：今奉命北使送东丹，朝廷宻害之，契丹已知之矣，某不惮逺役去必不还矣！夫人曰：不然，为君计者，北人贪利，某房内珠金等，可得数十万，尽以送行，厚赂其王之左右，余悉以进献，必获万全，非惟速归，兼恐厚得囘礼，李公如其言，到番国，赂其左右，尽其所有为私礼，契丹君臣，果大喜，命速遣公回，赐名马百余匹，别赐駞百余匹，衣服器皿称是，复命不敢留悉进之，由是官，赐赉甚厚，夫人之力也，先是，赵思绾在永兴时，使主赴阙，思绾主蓝田副镇，有罪已发，李公时为环卫将兼雍，耀三白渠，使雍，耀庄宅使，节度副使，权军府事，护身脱之，来谢于李公，公归宅，夫人诘之曰：赵思绾庸贱人，公何与免其过，既来谢，又何必见之乎？曰：某比不言，今夫人问须言之，此思绾者，虽贱审观其状貌，真乱臣贼子，恨未有踪迹，不能除去之故也。夫人曰：既不能除去何妨？以小惠啖之，无使衔怨，自后夫人宻遣人令思绾之妻来，叅厚以衣物赐之，前后与钱物甚多，及汉朝公以上将军，告老归，雍未乆思绾遂闭门，据雍城叛，衣冠之族，遭涂炭者众，公全家免祸，终以计劝，思绾纳款，遂拥城周祖，素知公名，与之归阙，改官致仕于洛，亦夫人之力也，且妇人之吝财与妬，忌悉常态也。以不妬忌，疎财者皆难事，况非治世叩马面数权贵，推陈古昔，倾防良善，祸不旋踵，报应之騐虽大丈夫胆气，轻生者亦惮为之，况妇人女子者欤？不独雪夫罪而能免，全家之祸，则昔之举案，如賔者何人哉？不其贤乎？不其贤乎？与夫饰粉黛弄，眉首蛊惑其金，夫窃鱼轩之贵者，岂同日而道哉？夫人事迹可为女训，母仪者甚多，余眼昬足重，心力减耗，聊举其殊尤者，纪之于篇，俾其令名，千载之后，不磨耳，余客于李公，门下且乆故闻其事甚详。
防州记异
余在江南，掌转输之明年，防州有贼刘法定房，眷兄弟八人，皆有身手，善弓弩，法定为盗魁，其徒且百数，州郡患之以闻，太宗皇帝命两路都巡检使，并力除之，其徒因散去，时翟美东路巡检，石义西路巡检官军为法，定党伤杀者亦众，余求得法定，乡人徐满者，少与之狎，徐满壮健多力，日行数百里，常为散従，官以过归乡役，余遣满招之，赦其罪，许酬以厢数镇之务，不逾月，满至法定兄弟八人投牒，束身归命，以求自雪，再遣满赍书委曲安慰之，期以旬日，先令诣防州出头，如约而至，时同巡检，殿直康怀琪少年果敢耻久，不能擒法，定昆季之一人，转运以片幅招之，悉来首罪，与知州尹玘通判李宿谋，尽杀之，独护戎韩宗祐不之许，怀琪密与尹玘飞章以闻，且言此贼兄弟胆勇过人，旧党散潜山谷，忽有水旱之灾，啸聚凶辈，必为州郡患，乞酷法杀之，朝廷可其奏，法定兄弟八人，活钉于市，数日，怀琪过之法，定等俱厉声大骂曰：官中招出，我转运使许我以不死，康怀琪与知州宻计中我，使我兄弟同遭非命，地府下必诉尔，终不舍尔罪，怀琪怒，命左右以铁锤碎其手足，由是八人，顷刻而死，弃尸野外，余未半嵗自京奏公事回，泝流至防州，怀琪乗船三十许里相接，相揖之际，连拜数十，但云某罪过，余自暂离，洪州来上京，却归江南，往复仅四，五个月，固未知法，定之死，闻怀琪称罪恳切，甚讶之，徐谓曰：且就坐，适再三称罪过者何？怀琪又起，面若死灰，且战且惧，惟言某罪过，覩之愈惊疑未测，何故也？遂答以他事，无何，郡长与州从事皆至促船，夫疾牵至州部，到驿诸官悉散去，余未及解带，怀琪独候谒，未及与接谈，又再三言某罪过，似有所依慿，及去，召驿吏及州之走，使辈诘之，皆曰：巡检寻常不如此，得非为刘法定兄弟寃魂所使尔！不然，何恐惧？称罪之若是，因问法定等今何在？遂以怀琪所谋事对，余亦惘然嗟叹者久之，余在防州数日，欲往大庾县数处勾当，当申酉间，郡长与康俱在坐，余告以起发之由，且请诸公不得出门，俟昏晩上马，尹公等送至城门，独怀琪先辞而退门外，余俟开鎻讫，上马南去，行三十许里，闻奔马者相逼，命左右侦之，则曰康巡检，逡巡怀琪至，因诘之，适先已辞退，今逺来，何也？曰：欲相送，至大庾县，遂与偕行，明日，至大庾县驿驿防东西各有一房，余居于左康，处于右日，晩命之同食，起行数百步，辞气如平常，时亦无他言，逼暮声喏而退，余亦困倦，遂解衣而就枕，恍惚若梦中，有故人物故，已十余年矣，再三告辞，涕泪恋恋，然倐忽而遂不之见，觉而异之，忽闻人呼余左右者，其声颇急，余惊起问之，即怀琪之虞候尔曰：巡检暴得疾，若辞欲去，余急趋至康所，即抱膝呻吟云：胫痛欲裂，已令具小舟，须顺流归防州求医，须臾，数人扶翼诣船，余策杖随之，康顾首凄咽而别，与余梦中，告辞者相，又数日余乗舟离大庾，及到防州，疾问巡检安否，即曰殂，再宿矣，未久韩供奉，景祐至，具言怀琪未死间，头髻如壮夫，向后折之状，颐颔上指，而髻在项上，喘息甚麄，须得三两人，用力从后推其首，才能举之，口中唯云罪过，罪过汤饮至口，如有人挥掣之状，悉覆于地，虽甚饥渴，但虚器而退，除称罪之外，至死无他言，不逾年，尹玘亦殂，通判李宿本不同其谋，但随而署字，后亦以患心疾，不得亲民掌闗市赋于外，殆不为完人矣，异夫法定等本以杀人，攻剽为事，戕人，且众为罪，亦已深矣，一为首罪而出，复遭非理而死，尚有灵若是，而况杀不辜者乎？异而书之，垂诫于世，韩景祐，知书有识，今累受国家委任备书，此事以示之。
衡阳县令周妻报应
衡阳，周令失其名，见访蜀川人丧妻，三数嵗再娶妻亦蜀川人，后妻防三女俱长矣，来周令家，周抚之如己女，后妻凶妬，周旧畜婢数人，内二人姙娠，毎后妻加以他事鞭挞之无虚日，二婢各为怀姙，常以背或以臀腿受其梃，周令妻多方用杖，触其腹，欲其不全二婢，竟以鞭捶堕胎而死，是时余任蓟州通倅，闻常不平之，及余罢归，周氏之家，久无所闻，有故人与周，令有旧话及之，且曰：周之后妻，既杀二婢，其后三女相次适人，因权寄寓衡阳，不四五年，三女俱因产而死，毎一女死，其妻必饭僧，忏悔为先，鞭挞堕胎死者二婢，看经自礼，梁武懴二女，俱以产死未死间，必旬日号呼痛楚，宛转而后终，周令妻泣涕诵经，自对佛称罪，焚香忧恼，因而得疾，女亡后嵗余亦死乌乎！书所谓天网恢恢，疎而不漏，佛经报应何昭？昭是乎？书之，俾妬悍不令之妇闻之，增惧亦劝诫之道，有益于世，敎云。
洛阳搢绅旧闻记卷二
<子部,小说家类,杂事之属,洛阳搢绅旧闻记>
钦定四库全书
洛阳搢绅旧闻记卷三
宋 张齐贤 撰
向中令徙义
向中令讳，拱国史有传。今记者备其遗阙焉中令，倜傥多权谲，勇果刚断，真英雄士也，少善射，十中，其八九焉，生于汾州，従父徙居于潞，年二十许，胆气不羣，重然诺，轻财慕义，好任侠，借交亡命，靡所不为，常与潞民之妻有私，后半嵗向谓所私之妇，曰多日来，不见尔夫，何也？妇笑曰：以我与尔私常磨匕首欲杀我，惧尔未得其便，防尔久不及我家，与邻人之子谋，许钱数十千，召人杀之，邻家之子，曰：若我杀之，汝肯嫁我乎？念夫常欲杀己，恨无逃避之路，遂许之，会夫醉卧城外，邻家子潜，杀而埋之，惧为人觉，且潜遁矣，向曰：邻家子今安在？妇人曰：在某所向密，寻而杀之，回责所私，妇人曰：尔与人私而害其夫，不义也，尔夫死，盖因我我不可，遂杀其妇人掷首级于街市，且自言曰：向某杀此妇人徐徐掉臂而去，警巡者义之，且惮其勇力，不敢追捕，因亡命防赦方归，父忧之，形于顔色父长者有节行，与故中执宪滕公，善滕时尚布衣，因请计于滕曰：用何术免？此子破吾家，滕曰：敢撩虎须以速祸，向父曰：某之子虽如是，观其性亦易晓，尔前年有一儒生五十余，魁岸落魄，箕踞坐于某之门侧，吾之子自外而归，熟视儒生，生弗之顾，吾之子寻却出，诟责儒生，生但坐而不动，徐而言曰：尔何等？敢慢骂若是，然幸吾被儒服，履儒行若二十年前，未识书时尔，虀粉矣，因起摄衣，示吾子双手曰：见此乎？观其筋力麤壮，狼虎人也，又曰：放汝放汝，吾子闻之，欣然曰：真大丈夫也，其始谓庸儒，敢箕踞傲睨，若是遂容易辱骂，欲拳殴之，及闻儒者言见儒者志，因谢曰：某之过矣，某之过矣，遂延入，命酒馔，儒生渐见，某之子器局辞色，实当时侠少也，尤礼接，某之子，某之子亦折节，设拜而去，由是观之，乃易晓，尔父归谓中，令曰：滕秀才实名士，阖郡重之，我见汝为作，恐防罗网，何不往？之中，令夜乗月叩滕扉，延入中，令曰：昨父敎某令谒秀才，滕与语应答，皆有理，落落一竒士滕心器之，窃怪其汚于凶暴，因谓中令曰：未识吾子，潞之中外一辞以盗蹠待之，今观君才貌，贵人尔，幸自爱无与非，同游处，引古人之未遇，为贼为盗，一旦折节，垂千古名，若周处辈中，令闻之，不觉前席，语竟中令曰：自此愿叔事秀才従，前所为悉改矣，既归，拜其父曰：某虽父母生我，今闻滕秀才教我，是滕秀才，活我命矣，具以叔事滕公之语告其父，父闻之，大喜，自是旧日豪侠徒侣，甘言谢絶之多造请于滕，不数年潞之，识者皆曰：此向家千里驹尔，出入衣，儒者容止闲雅，不接非，闻有徳行道艺者，多就访之，无何，父殁，服除，辞潞之亲戚有四方之志，遍阅公卿，皆曰：寻常人遂去之，事侯益未半嵗又辞去闻汉祖开霸府，欲往依之，会嵗饥途多盗贼，由石防关，欲入河东，时有常侍，中右职，郭勲为石会关镇遏使兼主关市，郭知书，有识鉴，向谒之，留之月余，且曰：今盗贼满路，公引一小僮，策两驴，观君鲜衣，美仪貌，不贫约者，此去畏涂，非利往矣，兼近闻有一火贼去，镇五七里时，常习弓弩，过客无全者，更俟旬浃，间有伴侣，三二十人，某亦集镇丁壮，送君出闗路向志不可留，且曰：不劳人送镇，郭勲覩其不可，留曰：善自为谋，向遂行，不三十余里，遇羣盗数十人，于路侧射弓，向直诣贼所，遍揖之，因自陈姓名某従，职军将失主无托，今往河东，欲投事一僮两驴，随身衣装一两，贯盘外，更无财物，近知前程去者，皆遭刼剥，幸诸君周旋，劳三五人，送过前程，内一人长髯，大面壮捷，魁伟笑，顾同辈曰：观此人敢要我等送，何也？中有一人曰：彼有弓箭试请伊射弓如何？长髯者谓中，令曰：兄弟方覩，射取弓箭射一两头向，谦让乆之羣盗坚请之，向若不得已，取弓箭两头，凡箭皆去，括可半寸许，羣盗惊叹，留坐与语，且曰：仆射于此，且住三两日否容弟兄辈管领，向许之，却回至闗郭勲讶之，谓是不敢前进，向告之故，明日迄暮，盗魁果令人来请向向随之离镇，可六七里，于茂林之侧，设席具馔，器物皆白金，方燃薪炽炭，刲牛烹煑之，既坐，以酒劝向，向曰：素不饮酒，盗魁亦然之，食讫，命取送路来，须臾，一盗赍银一挺，牵一马至鞍勒，鲜整盗魁曰：仆射无马，聊代步尔，银到河东，充茶汤之费，向皆纳之，得结盟而退，盗魁指挥，小偷十人，送至前程，谓向曰：此皆驱使者，有不如意，即痛挞之，向明日遂行，既至晋阳，汉祖位望隆重，姓名无由通达，时周祖尚为随使孔目官，汉祖托之心腹，门户已炎炎矣，时周祖晩归于路隅，趋出，手执状，自称姓名，遂拜周祖，顾视乆之及归召而问之，具以所来之意对，且曰：某四海无徒，愿在左右，周祖曰：某见在大王门下，岂敢奉留！向发言慷慨，诚至坚确，周祖悯之，每日周祖，归趋拜如前，一旦，周祖召之入宅，徐曰：嫌奉劳日，日路左相，拜恐大王探知，将谓某招人，彼此不穏，便既仆射，在客不如来，某下处且相伴，向再三致谢，自此移在周祖，宅内周祖，归与同食，向对之礼甚恭，周祖大器重之，刘髙祖举兵南向，墨制授周祖枢宻副使向与周祖始尽伏事之礼焉。汉祖有天下，周祖为枢宻使周祖补中令，为内典客，周祖之入闗平三叛歧，蒲雍也中令皆従行竒计宻谋大有裨益，师旋，周祖留守邺都，带枢宻使步骑且众，戎政鞅掌，百倍常时，多与中令叅决焉，髙祖事无大小，尽以付之，及汉少主宻计欲图周祖，周祖既觉，三军推戴拥兵向阙，至于受禅，中令之力为多，当世宗时，下秦凤战髙平戮马步都校，何进樊爱？能已降数百人，皆中令之功也。由是世宗兵威大振，南北廓地，所向无前矣，尽淮南朔，南霸上之境，皆为内地，歴南院宣徽使，仗节钺于方面，西京留守，官至中书令归全手足于京师，第令名终始，勲业显焕，近朝侯王一人而已，在洛阳，委政事于賔席，种竹艺树，纵妓乐恣游，适以自晦，不积财帛，去世未十稔，子弟有寒馁者，好贤重士，待人豁然无疑忌，心不枉，刑不扰民，有大功于世，终身未尝自伐，皆古之侯王，所难之事，谏议大夫，滕公讳中正，上党人，博通经史，谨厚寡言，五常百行，无所亏缺，长于时务，清俭率下，风规肃然，有古人风，不茍进取，守命俟时而已，会向中，令遇周祖，既而思曩昔之事？曰：若非滕公，吾为伏莽辈所污死矣！今日立身荣贵，忝滕公之力也。使人延请奏于周祖，由是向中令，屡立方面，大勲滕公为賔佐，悉従行向中，令以功名终始者，滕公之助也，向居守洛阳，为府判官，向中，令镇安陆，滕公授仓部员外郎，后大谏议执宪纲，久之夀终于洛阳私第，余在洛阳布衣时，滕公时为府判官，受滕公知为江南转运使，蒙滕公举目覩中，令之美耳，闻滕公之説甚详，故书俟他日，取中令传校之，传之详者去之，传之略者存之，冀有补于太史氏而已。
张相夫人始否终泰
张相讳従，恩夫人某氏，【访其姓字，国号未获，】河东人有容色，慧多伎艺，十四五时失身，于军校为侧室，洎军校替归洛下，与之俱来，至上党得病，因舁之而进，至北小纪，【地名】病且甚，汤饮不能下，自辰至酉，痢百余度，形骸骨立，臭狼籍，不可向尔，军校厌之，遂弃之，道周而去，不食者数日，行路为之，伤嗟道傍，有一土龛，可容数人，盖樵童牧竪避风雨之处也，所过客悯之，众为舁至于土窟中，又数日痢渐愈，衣服悉为暴客所褫，但以败蓆乱草，蔽形而已，渐行至店日，求丏乞食，夜即宿于逆旅檐下，一旦有老妪谓曰：观尔，非求乞者也，我住处非逺可三百许步，即携之而往，姥为洗沐，衣以己故，衣日进粥饮，蔬饭而已，不数月，平复如故。顔状艳丽，殆神仙中人也，里民有子来，结婚者争欲娶之，张悉拒之，忽有士子，过小纪知之，坚求见之，既见，谓姥曰：可能聘某当赠，姥防绢五十疋，姥许之，易以鲜衣，首饰等以车载之而去，士子遂偕往襄阳，僦宅居之，会襄帅安大王从进叛，左右利其财，杀其士子纳其妻従，进败，为乱兵所得，人有知其殊色，遂送至都监张相寨，内张相即従恩也，张相共获妇女凡十余人，张相独宠待士，子之妻，深厚数嵗张之正室亡，遂以士子之妻为继室，后封郡夫人，及为中馈也，善治家尤严整，动有礼法，及张加使相，进封大国夫人夀终于洛阳第中，吁，妇人女子何先？困而后遇，险阻艰难，备尝之矣，前有失身，求丏之厄，终享富贵，大国之封缅，古之贤人君子当未遇也，则因风尘蒙，菜色有呼天，求死而不能一旦建功业，会云龙爵位通显，恩宠稠叠，功业书之史策，令名播之不朽者，何可胜数哉？因书之者，有以知妇人微贱者，岂可轻易之乎？况有文武才干，困布衣及下位者欤！
田太尉神仙夜降
田太尉重进始起于戎行，常为太祖皇帝前队，积劳至侍卫马步军都虞，太宗朝，移镇永兴军，重进晩年好道，酷信黄白可成，有拣停军人张花项衣道士服，俗以其项多雕篆，故目之为花项晩出家为道士，今时有人见尚在闗右自言有术，黄白金可成，重进信重之，花，项又引一道士为己同志，重进与之同饮食，前后所要钱帛，悉资之无少，违者乆之无成遂，绐重进云，泾州本城有一人，即某二人之师，太尉暂能召至，至则其药立就，重进发牒诣泾州，令暂发遣，至永兴军，泾州以不奉宣命，不敢发，重进使人教之为有疾，不可医者，本州上言，重进为经营之，得出军籍，泾之军既至，重进喜甚，花项曰：得此人至同去，采所少药，今年八月，必得就时，已六月矣，前后费用重进钱物，且惧八月无成，必当及祸，遂宻同设计谋，潜遁去，花项素不饮酒，【伪称不饮酒，】一日昬黒方来归衙，田讶之，既至，即已醉矣，怒归迟，面诘之曰：尊师従来对，重进言不解吃酒，昨晩大醉，辞色俱厉，花项微笑，徐答曰：某従来，实不饮酒，昨日街市，偶见仙人，言讫，向西望空顶礼重进曰：仙人是谁？即今何在？花项肃容低声而言曰：即吕洞賔【，时人皆知吕洞賔为神仙，故花项言见之，】重进曰：见却何言？曰：既见吕洞，賔须相召于街市饮酒，某言不吃，曰：但饮必不大醉，某礼拜谢讫，凡二十余盏，仍问某何处下，某答云：在太尉处，吕曰：某闻之乆矣太尉武人却能如此好道，此人有寿，今已有防疾矣，【时田防染风疴】，某当暂去，与少药疗之，田闻言，大喜曰：重进麤人，何消神仙下降，且曰：何时至花？项曰：此月十五日夜，三更必至，吕言不欲多见人望，太尉于东位，射弓处安排张设，用新好细，蓆于静室，燃香烛，须鲜果好酒，太尉自斋沐换新衣，具靴笏，深夜之，必来降矣，重进曰：谨受教，至期，命陈设东位帷帐，裀榻，一一新洁，焚香燃烛，斋洁披秉，瞻望星斗，拜告以俟其至，须臾，报三更矣，不至，又取香燃之，望空再拜，时重进足重，兼染风恙甚难，折腰，是夕，拜讫，大喘流汗，衣皆霑湿，略无倦怠，须臾又报，四更重进，虽燃香未辍意，疑讶引颈瞻望，略无兆朕，报四更五防，重进疑怪殊甚，问花项等三人欲责其虚诞，亲信人来，白尊师门大开，中并无人，向来囊箧，般运已尽，盖花项等诳，令开东边便门揭箧，俱潜遁矣，重进慙恨嗟叹，但鸣指谓左右曰：无良，汉无良汉，自是无复求道术矣，时永兴有匿名人遗诗二首嘲之，置诗于防事，前田命賔席读之，愈惭乃散。差人追捕，皆不获诗，本失其一，前永兴士人多能诵之，余授右仆射，判永兴军，备知其事，录之以诫，贪夫云匿名诗曰：鈆作黄金汞，作银无端，奸幸计生新，一朝诳惑，田重进半夜攀迎吕洞賔獃汉出门时，引领儿，得路已潜身，惟称三个无良，汉笑杀长安万万人。
白万州遇劒客
万州白太保名，廷诲即致政中，令讳文珂之长子也，任庄宅使，时权五司兼水北巡检，【五司者，庄宅皇城内园，洛苑宫苑也，】平蜀有功，就除万州刺史，授代归，殁于荆南，白性好竒重道士之术，従兄廷让为亲事都将不履行检，屡游行于，市中忽有客谓廷让曰：劒客常闻之乎？廷让曰：闻曾见之乎？曰：未尝见客曰：见在通利，坊逆旅中，呼为处士，即劒客也，可同往见之，廷让如其言，明日，同诣逆旅中，见五六人，席地环坐，中有一人深目丰，眉紫黒色黄须廷让至黄须独不起，客曰：可，拜廷让拜黄须踞受，徐曰：谁氏子至，客曰：白令公侄与某同来，专起居处士黄须笑曰：尔同来，可坐共饮，须臾一木，盆至取酒数瓶，满其盆，各置一甆，椀在面前，舁一桉，驴肉置其侧，中一人鼓刀切，肉作大脔，用杓酌酒于椀中，每人前设一肉器，廷让视之，有难色黄须者，一举而尽数辈亦然，且引手取肉啖之，顾廷让扬眉摄目，若怒色，廷让强饮半椀许，咀嚼少肉而已，酒食罢散去，廷让熟视皆狗屠角觝辈，廷让与同来客独住，款曲客语，黄须曰：白公志士也，处士幸勿形迹，黄须于床上取一短，劒引出，匣以手簸弄讫，以指弹劒铿然有声，廷让覩之意，谓劒客尔复起，再三拜之曰：幸覩处士，他日，终愿乞为弟子，黄须曰：此劒凡杀五七十人皆恡财，轻侮人者，取首级煑食之，味如猪羊头尔，廷让闻之，若芒刺满身，恐悚而退归，具以事语于弟，廷诲贵家子，闻异人竒士素所尚，且曰：某如何得一见之，可谋于客，遂告之，客曰：但备酒馔俟之，明日辰已间，客果与俱来，白兄弟迎接之，延入白俱设拜，黄须悉踞受之，饮食讫，谓白曰：君家有好劒否？对曰：有，因取数十口置于前，黄须一一阅之曰：皆凡铁也，廷让曰：某房中有两口劒，试取观之，黄须置一于地，亦曰：凡铁尔再取一云，此可乃命工磨之黄须，命取火筯至，引劒断之，刃无复缺，黄须曰：果稍堪尔，以手掷若劒，舞状乆之告去廷诲竒而留之命止于防侧，待之甚厚，黄须大率少语但应唯而已，一日借一，骏蹄暂出，数日，徒步而来，曰：马惊逸，不知所之，旬日，有人送马至又月余，黄须谓廷让曰：于尔弟处，借银十挺，皮箧一好马一匹，仆二人，暂至华阳回日，银与马却奉还白，兄潜思之，欲不与闻，其多杀恡财者，欲与虑其不返，犹豫未决，黄须果怒，告去不可留，白昆弟逊谢之曰：十挺银一马，暂借小事尔，却是奴仆辈，恐不称处士，指顾悉依借与之，黄须不辞，上马而去，白之昆仲，亦不之测，数日，一仆至曰：处士至土壕怒，行迟遣回，又旬日，一仆至曰：到陜州处士怒，遣囘白之昆仲，谓劒客，不敢窃议，恐知而及祸，逾年不至，有贾客乘所借马，过门者白之，左右皆识之，闻于白诘之曰：于华州，八十千买之，契劵分明，卖马姓名易之矣，方知其诈，三数年后，有人陜州见之，葢素善锻者也，大凡人平常厚貌深衷，未易轻信，黄须假劒术以惑人，宜乎白之可欺也，书之者亦铸鼎，备物之象，使人入山林，不逢不若尔，彼亦自古欺诈之尤者也，君子知之，抑铸鼎之也，诫之诫之。
洛阳搢绅旧闻记卷三
钦定四库全书
洛阳搢绅旧闻记卷四
宋 张齐贤 撰
安中令大度
安中令讳，彦威山后人，五代史有传。元随都押衙刘失其名，【见访之，】读数经书，略通大义，涉猎史传，俊辨有识端谨，事中令嵗久自中令贵常左右之中，令所至有威惠，刑赏之际，未尝私必委之，佐寮详之，然后行中令，寛大不妄有喜怒，事无大小，既与賔寮商议，至夜，必召刘某审之，故中令歴大藩位望隆重，无苛扰之称者，葢刘某常内助之尔，中令厯永兴军节度使，西京留守以夀终亦近世五福之全者，中令河东时，尝前后奏请十数事，内有再奏请者，皆寝而不报。一日賔客盛防，有语及之者，中令意有不平，似微嫌，当时执权者因言：所奏事皆可行者，况某为京留守，河东节度使，岂有前后奏章，皆不下，必有所拥，阏尔賔席，逡巡未对间，刘某于中，令后属耳偶语，刘某谓賔客曰：令公腹微痛，且起，賔客谓之诚然，俱退中令，既入宅，刘某随之中，令入中门，渐至堂前，中庭刘某亦随之中，令怪而顾之，刘某曰：某有所白，不欲外人闻至堂前，中庭中令坐，刘某曰：某伏事嵗乆受恩亦多，忽见近日作为某忧惧及祸，不忍遽辞诀，某今日，乞令公与罪名，杀之，以答従来受恩，言讫，两手捧巾，掷之于地，怒目却立，气咽乆之遂蹶然而倒中，令自扶抱之，令女使数人扶翼坐乆之能言，但曰：某死罪中，令不之测，满宅惊惧中令，却其婢妾辈低顔安慰，自问其故，刘某曰：中令既贵如是富，如是朝廷用如是，此外更欲何求？且令公勲名位望朝廷，非不知前后所奏皆不欲行，却是好事，中令曰：凡奏事前后十余度，皆不行，何谓之好事，刘某曰：若令公情性凶险，此地表里山河，朝廷务姑息，即事无大，小悉行之，不尔，即祸旋及之，今天子明圣，辅弼得人，察令公忠贤所奏事，皆纤细不行者，不疑令公尔。朝廷既不疑令公，令公又何自疑，旦来对诸防，某恐令公因此及他日更失言，若执政知之，岂不疑令公乎？某家秪数口，令公百余口，幸令公慎于言，枢对讫，取土实其口中，令公自夺其土，刘某曰：古人对君，不顾而唾，尚求必死之地以谢罪，况某至愚无礼之极，乞一罪名，斩之，以谢无礼于上中，令遽曰：尔忧主人，如此却出，恁言转教我不安，大都是我老，愦死日到罪过，淆乱，得你如此，干你甚事，我知罪过，今后不敢你便休，你便休唤小大，取鐁锣，将箆照来中，令自就地，取幞头，用公服袖揩拭，令女使与裹之，刘某摇首，不之受中，令遂自将，幞头与裹，令女使抿掠之中，令再三安慰逊谢，刘某涕泣谢罪，数日不食，防至殂殒，安每日使子弟问，待之如骨肉焉，大凡常人之性，得一酒一食，即甘言美语以悦之，食人之食，鲜能知报，幸而知感，必謟辞饰貌以奉之矣，观刘某始即执羁勒之下吏也，感主公之知，受主公之惠，立节慷慨，有以死报，当其掷巾于地，抗直使气，吐辞析理昭，昭然使主公觉悟，引以正道，欲置主公于无过之地，且主公以一言之失，尚欲以死诤之，况其大者乎？度其志操，虽临以白刃胁之，汤火亦不能变易矣，磊磊落落，真大丈夫赤心事上者也，向使食朝廷之禄，遇真主之，知朝有遗阙，君有小失，则正色直谏，大则犯顔触鳞，方诸古之引裾，断鞅者，我无愧矣！感中令之遇恋恋，然不忍去，老死于门下，惜哉！人之贤不肖，不系髙下刘某职虽卑所为，所履甚髙中令退召子弟诫之曰：汝等勿谓此人作没意智，汉是切言，救我前后，似此者多矣，使我百口保富贵，朝廷待我厚，皆此人之力也，他日，我死，汝等看此人如我今日，不得令有少乏中，令既殁，诸子弟如其教，衣食财物无虚日，至于终身贤乎哉？中令所宜保富贵，歴仕累朝，以令名终始，观其一言知失，纳刘某之谏，傲岸无礼，掷巾于地，任直使气反和，顔怡声以美言慰悦之，取巾挥拂，亲为裹栉，谢过数四，有以见大度，従谏不逺而复者欤？观夫片言之失，纳谏如不及，率此以行，可以无大过矣，五代已还，侯王之贤者也中令长子守忠温和，多礼善接下，孝友出于天性，抚其弟侄，慈爱弟守亮好学，守忠，广延儒士，厚以衣食奉之，由是賔客学院中，常有数十人食客，春冬散衣，无不及者，由是賔客常满其门，日厌酒肉，守忠在洛下，畜马数十疋，有时欲出，左右以后，槽无马对，守忠惊问之，对曰：早来被一队措大乱，骑去也，葢食客不量去就，各乘之而出矣，守忠敛容曰：不得无礼，称他诸秀才为一队，措大后度，如此即吃杖待秀才，回来有马到，即报其寛厚也如此，广聚书籍，有西斋之数焉，故守亮笃学，善书札，敏辞赋，开封府首荐一举，状元及第，释褐为司冦叅军，次任凤翔府节度推官，时余己佐著作，直史馆，余举之，授太常丞，后终于尚书员外郎，守亮内明外晦，孝友诚信，惜哉！太宗皇帝渐知其才器，未大用而殂，亦命矣夫！守忠太祖朝自环卫随驾亲征，河东防徒筑堤壅汾水劳悴，没于围城之下，余布衣时，守亮待余厚，知其门多賔客，耻与之混，故未尝足及其第，守亮荣登之初，余以诗寄贺记，其略曰：数曽马上，揖容辉欲款，仙踪与愿违，味此即知余不及其门矣，余数年前过其门，已为他人所有，感今怀昔，怅然者乆之虑史氏之阙，书之以示来者。
宋太师彦筠奉佛
宋彦筠正史有传。起于行伍，善用鎗，初滑州，庄宗有天下，禁军指挥使，从康延孝为伐蜀先锋，以战功授渝州刺史，彦筠多力勇徤，走及奔马，为少校时，欲立竒功每见阵敌于兠牟上，阔为双髻，故军中目之为宋芒儿，后虽贵为节将逺近皆谓之宋芒儿，周初，李谏议知损有诗名，当时号曰李罗，彦筠尝问李曰：谏议姓李因何人，皆言李罗，李性峻，多急好戏，应声答曰：如太师，姓宋满朝，皆唤作宋芒儿，又何异乎？宋闻之，喜甚，与之笑而退，初破西蜀，彦筠占一蜀将之宅，主已亡妻，见存姬妾，且众财货数万计，宋知宅中窖藏之物甚多，主妻袐之，使婢妾辈勿泄言，乃绐主妻云，某无正室，今纳夫人为之，日与同饮食，以齐体之礼，礼待之，及朝廷就除渝牧，与之偕行，私藏之物，皆为彦筠所有，然侍妾已众，中心厌薄，主妻将自渝，归阙，醉而杀之，埋于渝之，衙后自峡乗舟下水昬晩间见一小舟中有数妇人，渐及彦筠船，逼而视之，渝州所杀，蜀中主妻也，浓装鲜衣，防手慢骂曰：尔虏我全家，夺我金帛，既纳我为妻，发掘我家地中所有一毫不遗，我与尔无负，何寃而杀我，我已上诉，终还我命，声甚厉，船上人俱闻，须臾失之，彦筠骇惧，许斋僧造功徳，自是每晩见之如初，洎及荆渚之夕，不之见，宋登陆，首诣僧寺，施财为设斋，造功徳为状首罪许嵗嵗营造功徳，词甚恳切，对佛忏悔，僧为礼念焚之，迩后或一月半嵗见之宋必顶礼，首罪到阙，除汝州防御使于州之西建寺一所，今额号等慈，此则专为主，妻所造也，彦筠歴邓晋陜河中等州节使上将军，以太子太师致仕，然性安忍，所幸婢妾有小过，鞭捶备至，多黥面者尚存焉，宅中多讽经礼念，专心奉佛，葢目覩所杀，主妻自此知因果报应之騐尔乆歴藩镇既富且夀啓手足于正寝，岂不以收心改过之效欤？向非早覩，寃常怀忧畏，不尔，即所莅之地，得无酷刑专杀之枉乎？主妻见形，足为商鉴，或谓之佞佛，非宋之素志也，史传略之，故备书其事焉。
水中照见王者服冕
洛阳甘露院主事，僧年六十余，长大丰肥，甚有蓄积，开寳中有布衣貌古，美须髯，策笻杖引一仆，须眉皓白，担布囊随之，命老仆叩院门，僧启扉纳之，既陞堂院主相揖，共语且乆布衣命老仆取茯苓汤来，老仆声喏，开布囊取汤，末并金盂两只，小金汤，缾一只从行者，索火烧金，缾借院家，托子防汤，俟温而进之，老仆礼甚恭，顺僧将备食布衣，曰：某与此仆不食旬日矣，不须食，遂起遍游诸院瞻礼功徳见佛毫相稍小，曰：某有好者，可奉施换之，命老仆开布囊中取绵，复解开内，各用绵褁，大小珠数千枚，杂以琥珀，马脑大真珠可升许，僧甚讶之，众僧同行，悉来窥观内选一珠，大如佛额毫相与院主僧，僧感谢数四，老仆收囊中物，更无他语，防杖揖僧而去，苦留之，不可院主，与众僧相顾叹重，顶礼咸谓异人神仙耳，院主遣行者随而伺之，至通利，稠人中失之，归白院主，愈感之，旬日复来，阖院僧迎接恭谨，过于初百倍，布衣命去，侍者谓院主曰：某前者观院主神，形骨法若不出家为佛弟子，即为一小国王院主唯唯，谦逊乆之布衣笑曰：院主欲见大师形相否？僧曰：愿见之，命取一大盆，置诸中庭，日内满盆，添水坐乆布衣引院主僧先焚香，向空作礼讫，再三瞻视，不得使人知，恐泄天机，须臾，使僧引颈照水中，影不复有僧仪相见，顶平天冠，垂旒衣，王者服秉圭，僧惊喜，向空作礼布衣，又命僧焚香视水，中有白烟，自水中出起髙丈余，渐成五色，逼而视之，水色亦尔，食顷时方散，僧延问布衣黙然退，陞堂院主曰：恨为僧，不敢礼拜院，主僧果谓之神仙尔，又谓僧曰：今已出家，不可返衣，初服也，尤须精进，然合大有钱帛，分可至三五万贯，僧愈谦惧曰：何由至如是，钱帛布衣笑曰：可耳，市中有数般药，但依数自买取来，当为院主，修合三五百丸药，每丸可防百两，铜作为黄金，僧闻之，起立合掌乆之又出下阶，向空礼拜，退坐，问曰：药如何知真虚曰：但去商量定，后来，某自辨之，僧曰：托长者买之，如何？布衣怒曰：我岂是与和尚买药者乎？僧起慙惧，逊谢之，遂每月于街市寻访，布衣已出，约旬日复来，忽有老人于市，内问院主曰：每日见来药铺中买甚药物，僧云：买某色药，老人曰：试往水北，小清化内路，某人铺子内问之，合有此药院，主急去，访之铺主，暂出一两日，当回院主僧且忧，旬日之期，渐逼，忘寝与食，目不交睫，两日急，诣小清化，铺已开矣，僧甚喜，遂问有某色，某色药否，铺主徐往架上阅之，答曰：皆有取药示僧，僧素不识此药，试问都要若干，其价如何？铺主曰：若全要此药，非四百千，不可僧闻耸骇，铺主袖手，瞬目黙而不顾，僧不之测，遂起行数坊，再三念之，索钱虽多，若药成，则三数万两，黄金立就，即此药之所须，非多尔，再诣前铺，僧曰：近下多少来钱可买铺主曰：在京除道政坊，张家亦有此药，张须五百千方卖，某之药四百千以下少一钱，亦不卖，僧遂诣道政坊张家访之，果有此药，询其价曰：非五百千，不可，于是返诣小清化，铺依价买之，已定僧曰：请铺主自将药与某同到荒院，暂呈一相识，即便交钱，可乎？铺主曰：至日可院主自来，同将药去即可，僧许之，至期与铺，主将药归院，斋午间，布衣至出药示之，布衣曰：皆是本色，真药一色，稍次可往市，上换之铺，主曰：除道政坊张家有退此一色，价钱八十千，依数命僧往买之，余药悉留清化铺，主辇三百二十千，归僧用八十千，诣张铺买药张铺，须得一百千，方可僧依价市之而归，遂设醮起坛，泥炉斋戒，择日合炼，防化药布衣齐午，与老仆至申未归院，主使童行潜随之，或出城门，或游市肆，或游龙门，行步轻徤，童行辈见布衣回顾便退，恐疑觉之炉，就下火云，三百六十日当成教，以添减火，教之洁净，焚香猫犬，悉羁系之微隂有雷雨羣僧髙声念佛行者，昼夜不息，布衣曰：比俟药成，某暂至王屋，天坛某回，开炉朞年布衣不至院，僧焚香启药炉视之，鼎器如故，药皆成煨烬矣，但鸣指惊叹而已。惧是神仙，相诫勿泄，后院僧中有辞诣别院者，与洛下余之旧知，深夜静话及之，何妖诞设怪，取利之如是哉！亦僧贪财之甚者也，僧俗知是事者，足为深诫，足为深诫。
洛阳染工见寃
开寳初洛阳贤相坊，染工人姓李，能打装花襭，众谓之李装花，微有家活，性刚戾，不信佛，有僧持盂至门者，视僧如木偶人，虽植足迟乆之装花竟不答，一言与之同，者谓之曰：既不报施，何不答一言令去，李曰：若为一言，恐后度复来，闻者大笑之，忽一旦假借，绣画佛数轴，及经数帙，供养饭僧数十人，邻里怪之，有富人樊澄潜诘之，李以实对，且曰：某于晋末，饥荒之嵗贫祗有一两贯钱，本于乡村杂贩，有一人姓孙，亦有钱三两，贯与之同于乡村杂贩，早出晩归，皆与同行，每至郊野，无人之处，姓孙人屡瞻顾，或前或后，若欲行窥伺之状，某觉之，一旦遇隂晦咫尺不相辨，某以圆石从后击之，正中其脑，再以石于头面击之，遂死，弃尸道周，尽得孙之物货而归，终无人知者，近因夜市，自去买熟食，忽见姓孙，人亦在买物，某惧，其告官欲潜遁，则姓孙人步步相随，无由迯免，某遂拜告之，自言：今某家微有钱物，乞不告官，要少钱物，依数相奉，谓是当时暂死而复活矣，孙亦无一言，某遂召入酒店，内同坐，吃酒数巡，孙徐言曰：当时何故打杀我，多少年嵗寻觅你不得，某遂言实死罪，当时觉你待归筭我，遂先下手尔某，遂拜告之孙曰我辛苦，寻觅不得见，却并不济事，我非人，即也，你打杀我，后被村人弃我尸半里许，枯井中，今来堙塞，微有井形状，尔骸骨尚存，受生无所你，为我取出，葬之易新，衣无恨矣，装花许诺，寻失之所以斋僧造小功徳为此寃樊澄素奉佛，知因果谓李曰：何不速于初打杀他处，寻觅枯井，取尸与造新衣服，为转经斋僧，择地重葬之，不尔，终当及祸，李闻之惧，如言寻之，数日，果见有枯井，踪迹掘之，得所弃尸，造新衣于山下，买地葬之，数年后，李与亲家姓傅，人相争角，擒拽至南州厢厢有古狱，狱无门，李自投身狱中，会主厢吏边姓，适往他所，李即于狱中谷树上，以衣带自绞而死，厢吏由是获罪。吁！李孙俱微人也，晋末杀之，至我朝开寳初尚见之，既改，终于自缢，岂非神报应之验，昭昭乎？余在洛中目覩之，故书以示劝戒，云：
洛阳搢绅旧闻记卷四
钦定四库全书
洛阳搢绅旧闻记卷五
宋 张齐贤 撰
白中令知人
白中令讳，文珂河东，辽州人，由军职，积劳至藩方马步都校，领郡后为辽州刺史，代州刺史，在代州日，值汉祖授北京留守，河东节度使，代属郡也，中令长子曰廷诲，时为衙内指挥使，每日以事干郡政，汉祖闻之，怒其失教，遂奏之，罢郡白以属郡，路由并州，遂诣府叅谒，汉祖见之，覩其仪貌，敦厚，举止闲雅，访以时事，对答有条贯，皆中肯要，汉祖由是大喜，开筵宴，命賔客尽欢而罢。时汉祖已奏乞除一人，北京副留守，未报，汉祖因奏公乞就除副留守，朝廷可之，除书既下中，令日接，汉祖从容防晋末，契丹南下，汉祖有扫除天下之志竒谋宻画中令之力居多，遂成攀鳞之遇焉，其后汉祖建义，授河中府节使，汉祖即位，又改授天平军未乆移授陜府属，歧蒲雍三州连叛，授河中府，招讨之，命兼知府行事，周太祖时为枢宻使命总戎律，督三路攻取之政，中令在北京日，素与周祖亲洽，周太祖屡召中令，谘询戎事，三叛平，周祖徳之，师旋，与同来时，西京留守王相【守，思】为左右所惑，大纳贿赂，众口喧哗，周祖即日移牒中令，权守宫钥，替王相归第，宻奏之，汉少主，遂下制除西京留守大尹事，兼中书令，周祖即大位之数年，公求入觐，恳乞致政，周祖敦喻，颇切中，令辞以年老，坚请不已，遂许之，授太子太师致仕，许归洛下，颐养，赐以肩舆鸠杖，命宰臣备祖筵于板桥饯之，咸谓公上继二疏之迹，千载之下，一人而已，公仗钺之后，宣差昝相，居润充都押衙，与公之肘腋，牛从福为校练使，常预心腹之寄，公以昝相有识略宻言于周祖，厥后渐用之，骤致显位，使相常判开封府焉，赠王爵，沈中令讳伦常客于白中令，门下昝相既显，白中令，使人宻以沈相名姓，荐之昝相，遂称荐于太祖皇帝时，太祖潜龙握，天下兵柄，留沈相门下，遂成鱼水，云龙之契焉，太祖常告时宰，恳为沈中，令乞一出身时，宰以无例拒之，太祖登极召见，沈相未除官，先赐绯袍牙笏，数日称赐绯人，时宰相执尚欲取防，除散官，何见之晚耶？及中书取进止，上曰：合与何官？中书见上，顔色遽曰：欲除京官，上不答，中书再欲除升朝官，上曰：除何官，中书相顾，未奏，上曰：且与除郎中，遂除户部郎中，时宰尚欲置之散地，差监闗市于维扬，相次拜给事中，有事西蜀，差充转运使饷馈，飞挽无阙，以清白律，身蜀平，师旋，无财色之累者中，令与曹济阳二人而已，太祖识中令逺略深识寡言，沉静，遂大用焉。二公之贵达，亦由中令之知人乎？中令既殁，余熟其门，余布衣受中，令见知详其事，遂记之。
张大监正直
赠大监张公讳，灿本农家，年三十余，未知书，忽有同里举人相过，即公之姻表尔，因问曰：某可学乎？举人曰：岂有年长立矣，尚未识一字，安可更従学乎？张公不悦，愤志欲寻师従学，张公所居，直南一二里，临官路有店数十户，一日，有儒士过之，暂憇于店中，张公前揖拜之，儒士起答拜，坐与语，张公颇恭恪，问儒士曰：某年长，以恨未尝知书，志欲従师受业，可乎？儒士曰：观子志性，茍能勤苦读书，十年必有成，张公曰：昼夜不息，五年，可乎？儒士惊喜曰：若如此有志，何忧不成！再三劝勉之，公拜谢之，乞为弟子，延请归荘具馔，食留之数宿，泣告其父母，乞五年，假愿随此儒士，出入读书，父虽田，家素长者，闻子言切，遂许之，与儒士偕往，五年，不知信耗，父母忧之，一旦归已，儒服矣，葢昼夜勤苦，能通大小经皆臻，圣人阃奥，尤善书札，有体法，又数年，善词赋诗篇，乡党推服四逺称之，遂成通儒焉，晩居绛台，同人日造其门，声价籍甚，防绛州牧长纪纲，中有私受富人赂遗挠其狱讼者，郡人苦之，郡主亦知之，未能去，适有郡长故人衔命过其郡者，亦颇闻之，郡长与过客宻谋之，且惧朝廷知之，过客曰：莫如请一人，正直賔席，即郡事必治，公之左右，亦悛改矣。郡长屡访之，未得其人，或有言大监之名者，郡主曰：闻之久矣，即以简牒衣物，鞍马请之，大监，但以书启致谢，托以读书，因患肺疾，惧不任事，为辞郡主，讶之曰：张秀才贫乏如是，某已简牒，服玩鞍马请之，礼亦厚矣，忽尔见拒，托疾必有所谓命亲识私诘之，大监曰：郡主真良牧，但左右非才，玷汚之尔，某若受其请，欲求尽去左右之，不良者，虑不能行，且忧反为此辈所卖，则某之道不行，必矣；郡主闻之，愈更嗟赏，使谓之曰：秀才，但受礼命，某皆可行之，寻奏署绛州防御推官，朝廷可其奏，向来所为不法者，尽逐之，杜絶请托狱讼，无私行之，朞年翕然称治，明宗知之，就转防御判官，葢瀛王冯令公谙其操履尔至，汉祖即位之初，为上党戎，判汉祖在北京，时大聚甲兵，禁牛皮，不得私货易及，民间盗用之，如有牛死，即时官纳其皮，其有犯者甚众，及即大位，三司举行，请禁天下牛皮法，与河东时同，天下苦之，防上党民犯牛皮者二十余人，狱成，罪俱当死，大监时为判官，独执曰：主上钦明三司，不合如此，起请二十，来人死已屈，况天下犯者，皆衔寃而死乎？且主上在河东，大聚甲兵，须借牛皮严禁之可也，今为天下君，何少牛皮立法，至于此乎？遂封奏之。时三司使方用事，执政之地，除冯瀛王外皆恶之，曰：岂有州郡使敢非朝廷诏勅力言于汉祖，汉祖亦怒曰：昭义一判官是何人，为作敢如此，其犯牛皮者，依勅俱死，大监以其非毁，诏勅亦死，勅未下，独瀛王非时请见，汉祖出瀛王曰：陛下在河东时，防牛皮可也，今既有天下，牛皮不合，禁陛下赤子，枉杀之，亦足为陛下惜，昭义判官，以卑位食，陛下禄居，陛下官不惜躯命，敢执而奏之，可赏不可杀，臣当辅弼之任，使此勅枉害天下，人性命，臣不能早奏，使陛下正之臣，罪当诛，稽首再拜，又曰：张璨不合加罪，望寛勅赦之，汉祖乆之曰已行之矣，冯瀛王曰：勅未下，汉祖遽曰：与赦之，冯曰：欲勒停，可乎？上曰：可由是改其勅记，其略曰：三司计国法，攸依张璨，体事未明，执理当宜停，见职犯皮者，贷命放之，大监奉勅，拜讫闻勅云，执理乖当，尚曰中书，自不能执，若一一教外道判官，执则焉，用彼相乎？未乆朝廷知之，且爱其直，敢言事，欲用之为谏官，无何，授监察御史，初授监察命词，云前件官，澄之不清，挠之不浊，捧勅牒官告，遍诣时宰，谓之呈官告，冯瀛王于官告，上改一字云：澄之必清，用堂印印之，聚防属示之，冯曰：此官已有清白岂合言，澄之不清乎？由是清白之名，遍于朝野，后转殿中侍御史，特留宪于西京，辞中执宪，刘公温叟，刘不为之礼，大监至西京，知刘中丞母在外不迎侍，遂弹奏之，时宰范鲁公讳，质素重刘，召至中书，以弹奏示之，刘掩面惨容曰：若朝廷行之，某诚名教之罪人尔，为之奈何？复泣而告曰：某之慈母，【其母，实继母尔，】性爱寛静，居且不便，此中水土坚意自便，前拜告，皆弗聴，非不迎侍也，张公所弹，是某之罪，范曰：有人与素相厚者，请早为书以吿之，若奏章再来，则无及矣！刘惶恐亲为书以谢，且告之，命所素亲厚者驰往，由是所弹事中寝焉，大监曰：安有教化之地，泄人弹辞，使来相告，然吾老矣，遂有山林长往之心焉，病乆之奏乞长假众，亦惮其直，不敢起用嵗余终于玉泉之别墅，既殁，无财可营，塟事其正直，清苦也如是，次子素少俊秀，勤敏善词赋，年十四五，有成人器，太祖皇帝亲征泽，潞，素方年二十余诣行在，进有征无战，颂召词臣对御读之曰：若举人中不易得，太祖皇帝曰逆党下兵，屡为王师所破，岂可言有征无战乎？戎事方繁，遂赐束帛而退，由是声价，飞走于逺迩矣，家贫，累举罢归，李相中令讳，昉掌文柄，擢之上第，太宗朝任使且久，今上方知其有才力，欲擢用之，忽遘疾以卒，时自荆湖运输旋也，上赐钱二百千，给其家赐一子出身，优礼也，大监执奏，牛皮天下之民受其赐者，多其子孙，必有荣显者，今数子甚肖余，周知其事迹，遂纪之。
焦生见亡妻
焦生，不知何许人，客于洛阳乆之生通诗，易，论语，尝以讲説为事于洛城西宫南里，有同人庄居，积囷食，且多村民之豪者也，有同里民姓刘，家亦丰实，姓刘者忽暴亡，有二女一男，长者才十余嵗刘之妻以租税，且重全无所依，夫既葬村人，不知礼教，欲纳一人，为夫俚语，谓之接脚，村之豪儒，以焦生块然命媒氏于刘之妻言之，刘妻知焦生于州县，熟许之，未半嵗纳之为夫焦乆贫悴，一旦得刘之活业，防为富家翁，自以为平生之大遇也，凡十余年，家道益盛，牛羊之蹄角，倍多入城市昬晩醉归，妻率儿女辈于荘门，及令丁壮一二里，候之未尝反目，一旦焦之，妻亦暴亡，焦生痛悼，追念不已，妻既葬，昼夜号呼，涕泣无暂辍，为之饭僧，看经造功，徳备至豪儒，暨洛中之友人以理劝喻稍止，后数月，焦生复早诣城市昬晩方归半醉，防驴去其居十许里，大恸而归，家人扶接而入，凡数度村民，亦不知讶，一日自城中醉归，行及柿园店，【柿园即天后时御苑中柿园，后多种梨，因为梨园数十年前，尚有存者，】以鞭乱，殴其家客，家客怒，先驰归，焦生独乗驴不由故道，东南望荒地而去也，见者不之测，焦之居在西南，家人不知村民为其昬晩恐为狼虎所伤五七人，共持白梃，后随之渐近生，即回以言告，相随之者日前，某与数人为约，慎勿相逐，众遂回，焦生乗驴直诣洛河崖岸，最深险处急，鞭驴使前，驴见岸，深不之进，焦生下，以手用力推之，驴双脚，踼焦生，焦生倒死，卧在地驴亦归，时已十月崖下，水深处河道，弯曲有筏数十只，上有人宿止，筏上人见乗驴欲投崖，谓是风狂，焦生起筏上人，连声大叫云：莫向前，向前岸下，是潭水渰煞你，焦生闻之，自弃沿身衣服于地，望西北下，急走潜伏，不见筏人上岸，覩其衣服，曰：果是风狂人防合渰，煞若向前，有疎失，况遗衣服在地，来日人，寻踪至此，带累人咫尺，村人中有耆长，遂夜深，叩门告之，村耆曰：适昬晩见焦生去必狂醉，乃夜诣焦生家告之，来早寻之，不见于百余步外，草中有微血踪，葢跣足为，刺所伤故也。焦之家诬筏，主数人害之，送官鞫之，无状，又数日，人有于三山，后涧侧草中，见一人坐被髪无衣装，视之焦生也，与语不答，双目闪闪，微有光，见者惧，驰诣焦庄告之，家人依其言往，果尚在涧侧，丛草中，见家人至，欲奔走，丁壮者追及，执缚而归，满身及手，多棘刺血污狼籍，不饮食，不知亲疎，但云放我去，归本家，遂召善符禁者，时有道士丁自然能使汤火符禁，祛捉魅，精怪多验，依法设坛，勅水讫，炽火沸汤，书符禁之，遂释防呼焦生，及死，妻姓氏，厉声持劒，呼诘之曰：尔为焦，乃生人，人异路，尔物，敢辄干人乆之又责焦曰：彼尔，何輙随之？焦生流汗，战栗伏地，若知过之状，然觉无言语，于是与拔棘刺，且汤沐，衣之新衣，扶之令卧，睡数日亦不食，不饥，始微能言语呻吟，觉肌骨间疼痛，道士去，又数旬日，问其故，焦曰：某到柿园店，见亡妻先行，某不知其也，中心喜，妻以手指相随者，庄客似欲令去，不觉用鞭朴击之，庄客去妻，行渐急，恐失之，遂鞭驴而往东南，见道路寛阔，妻先行某乗驴逐之妻，回顾曰：尔向后觑引他许多人来，我怕我怕，可速教他回，某遂却回，逆其相逐者，绐之云：我与数人在前，路相约相逐者，信俱回，妻喜笑，前行数里，妻指前面一所庄云，此家也，将及数百步，有二红衣女子，一大一小，迎笑曰：耶来耶？来有大门不同，向者所居，妻先入女子，亦先入某驴，不肯前行，鞭不之动，某怒，自下以手推之，驴双脚踢，某倒遂昬，然不知觉乆之妻与红衣小女子前引，某上山入涧，尤觉身健，日随之，及尊师至，妻与女子号泣辞去，遂不复见。家人始惊相告曰：二女子皆刘先亡之女也，皆妻所出妻之强防，是乎？传曰：人生始化曰魄，精之强者，曰：防则豕立而啼，伯有至谋，社结草皆尔，余以为人未生也，无形，既生曰，有既死，复归于无故谓死曰归，葢却归无尔，焦生本庸人，无正直气乆为羁游客，一旦据刘之物，业擅刘之财，谷惑于死，妻眷眷然不能忍割其情，朝昬号泣已魂魄散矣，妖之来，乘其气熖以取之，或为邪物，依慿之尔，焦生数年而卒，家人共观，焦妻所指之庄，焦生推驴之所前，则断岸下临不测之潭，四顾，閴寂皆荒芜，不可耕凿之地，且人平昔之情如是，岂至为之后，与平昔之情，顿殊乎返，昬惑其夫，俾投于深险之岸，溺于不测之潭乎？妻之耶？物之依慿耶？白太傅歌，所谓生亦惑死，亦惑者也。焦生虽常人死，妻虽常事书之者，欲使世之君子，无惑溺其情于妇人女子，况生死异之，大者岂可重惑也耶？则道士符，何其神验乎？
石中获小【开渠得蛟卵掘地得鲤鱼皆附】
洛河出美石，其中时有滑净光莹，玉者，人多取白石，舂末用法，合链为药玉，即皆洛河之所出也，建隆初，暮春月五六人乗闲于洛濵选拣白石为翫物，中有儒家子，李元者，得一石，长四寸余，阔厚称之，重如常石，光洁温润，众谓之玉，李将归，置于佛前经嵗李素与玉工人姓崔者熟，谓工曰：某得一白石，真玉也，可解治之乎？崔因往视之，沉吟久之，曰：谓之为石即重而且润，谓之为玉，又外状不，可试治之，遂以解玉砂，截五之一焉，视之，果石之美者也，其截处中心空虚，有物在其内，微动，崔与李惊讶之，须臾，有一物如钱许大，徐徐而出，则小白也，六甲皆具，体瘦而徤，骧首引殻犹犹而行，且石既混成，周无隙罅，即是也，从何而入？李取漆合贮之日，于佛前燃香，供养之人，知求观者甚众，李命数人同送于洛，濵去水三数步，放之甲不动，食顷，引首左顾，向水而去，及入水不没，履水逆行，约数丈，渐没入水，遂不复见龙耶？耶？众不之测，太宗朝，浙中进一小白，至以银盒盛之时，赵韩王普在中书，余初入宻地，韩王取视之，中书宻院共观之，长祗可寸余，洁白亦体瘦颈，微长如寻常，眼目光明，不藏六甲不畏人，余闻灵千载，巢于莲叶上葢夀多愈小故，入于石者，葢石初结化时在其间，石坚而潜其内，因玉工而出之，盖所谓神物，其龙之化乎？开寳初太祖皇帝将西幸于洛，命修大内督，功役甚急，兼开凿漕河，从嘉猷坊东出，穿掘民田通于巩，入黄河，欲大通舟，檝之利辇运，军食于洛下，去洛城二十余里，凿地深二丈余，旁有穴土微润，中有物，跳跃拨刺，役夫观者甚众，其役徒中，有恶少者讫，引手探而取出，乃一头鲤鱼，重六七斤穴之下，以意度之，更数丈，方达泉脉，鲤鱼在地中，不知防何年尚如是，跳跃拨剌耶？役夫等烹食之尤甘美，亦无他异，晋司空食草积内鱼，其味异常，谓之为龙，当时亦食之，竟无他怪，此其乎？是年，掘地得卵，其大如冬瓜状，弃之水，众谓之龙卵，汉书射蛟江水中注蛟，状如蜥蜴，卵生项下有白，则所得之卵，蛟卵也，黄门将作使赵【失其名，】防作徒督功，余居洛下，皆当时亲所闻见之事也，故书。
洛阳搢绅旧闻记卷五