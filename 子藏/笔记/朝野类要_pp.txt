钦定四库全书     子部十
朝野类要       杂家类二【杂考之属】提要
【臣】等谨案：朝野类要五卷，宋赵升撰，升字向辰，自署曰文昌，未详何地，其始末，亦不可考，是书作于理宗，端平三年徴引朝廷故事，以相从一班朝二典礼，三故事，四称谓五举业，六医卜七入仕，八职任九法，令十政事，十一帅幕，十二降免十三，忧难十四，余纪逐事，又各标小目，而一一详证其説体例近蔡邕独断，宋至今五六百年，其一时吏牍之文，与缙绅沿习之语，多与今殊如朝仪，有把见科举，有混试之类，骤读其文，殆不可晓，是书逐条解释，开卷厘然，诚为有功于考证，较之小説家流资嘲，戯识神怪者，固逈殊矣。乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
朝野类要原序
仆自幼入京都，观公朝仪刑政事名理，及闻夫搢绅间，众所称谓，皆蒙然无所知识，求之于书，甚爲简略，或无载纪，后厯闻诸师友，老先生指诲岁月寖久，虽曰强记，终不如弱，文遂寄之毫楮，姑目曰：朝野类要，逮今岁自江归舎而旧本间爲防蠧之余，弃之可惜！又以好事者来需，苐须别录。旣病且懒，遂移书札之费，增而锓之于木，不独有以应酬，亦足以广四方之见闻，惟其宫禁内职，不复纪录，非曰缺文，实不敢也。观者当察焉，端平，丙申，重九文昌，赵升向辰，识于双桂书院。
钦定四库全书
朝野类要卷一
宋 赵升 撰
班朝【凡十二事】
御殿
本朝殿名最多，如常朝，则文德殿，五日一次起居，则垂拱殿，遇忌前，假及祠祀日分，则御后殿正旦，冬至及圣节称贺，大礼奏请致斋，则皆大庆殿，贺祥瑞圣寿，赐宴则紫宸殿宴对，蕃使则长春殿试进士则崇政殿，若赐宴，则集英殿郊祀称贺，则端诚殿诸班直推垜子则射殿之类，又有内殿，如万岁复古迩英蘃珠凝华，福宁睿思殿，【今上皇帝建缉熈殿之类，】北宫，后宫之殿，又不一也。
朝仪
趋朝之仪，如出入不由端礼门，不端简朝堂行私礼，交互幕次，语笑諠哗，殿门内聚谈，行立失序，立班交语相揖，无故离位，拜舞不如仪，穿班仗出之类，皆谓失仪，卽閤门弹奏，有责。
常朝
今之所谓常朝，盖正殿也，又名垂拱殿，大凡殿名遇礼例，合御某殿，则临期设牌，常朝则自九月中旬，至来年五月中旬。
后殿
常朝値雨则改御后殿
六参
又名望参，谓一五日之常礼也，在京大小职事及不厘务官，趁赴望参，不得连三次请假。
轮对
自侍从以下五日，轮一员上殿，谓之轮当面对，则必入时政，或利便劄子，若台谏则谓之有？本职公事，若三衙大帅，谓之执杖，子奏事。
内引
内殿引见，则可以少延时刻，亦或赐坐，亦或免穿执也。
待漏
宫内之前，待漏院所以俟候宫门开，及閤门呼报排班，则穿执而入也，又名待班，閤子。
正谢
凡宰执，侍从命下之日，即时赴新局，当时便回却上辤，免表奏之后，朝命不允而已，受方始正行朝谢。
舞蹈
谓舞蹈有七拜大起居
裹见
有罪之人，朝见如与免把见则仍旧穿执，谓之裹见，唯加武士簇拥也。
把见
军头引见司等子驱拥有罪之人，朝见也，向来绍兴末年，四川宣抚司管押到招捉北界，僞知虢州，完顔守能知商州折可直尝如此，盖唐以来朝见之仪有五，此其一也。【今大礼，赦及盛暑引疎决即亦用军头司拥见】。
典礼【凡二十事】
郊祀大礼
京城之外，大祭祀，皆谓之郊祀，如三岁南郊圜丘，时北郊祀后土皇地祗，明堂中谓之明堂，大礼。
五使
凡大典礼皆有之，如郊祀明堂，则有大礼使，礼仪使，仪仗使卤簿使桥道顿逓使之类，山陵亦有总防按行覆按，修奉桥道顿逓使之类，又有修奉都护，皆大臣，帅座为之。
鼓吹
礼寺之太常乐也
警场
大礼等办严也皆用上军及街仗司爲之
宿衞使
驾出合经宿，皆有宿衞使向来驾诣慈福宫等亦有之，昔日亲征，则有御营宿衞使。
习仪
凡有大典礼，习仪如郊祀大礼，习五辂，肆赦，圣节习上寿，仪及临安府敎乐之类。
册宝
奉上尊号册宝，亦有奉上册宝使，用太常仪仗鼓吹也，凡玉册则金宝，所谓册者，条玉爲之红线相联，可以卷舒，字皆金，塡之，或谓玉以防石代之，所谓宝者，印章也，并文思院供造。
亲飨
车驾朝飨太庙也其典礼类郊祀
朝献
四孟之月，驾诣景灵宫也，自神庙朝建此，如在恤制，内则权止。
分献
凡三岁大礼，有大臣亚献，终献之外众，天神则在坛下分献其余神，则差官往各处行礼。
奏告
凡有典礼祈祷，皆差官奏告天地，宗庙，社稷，五岳，四海等处。
致斋
行祀事之官，预先于本局致斋，请不治事，以谨洁其身也。
受誓戒
三岁大礼，干预行事官皆质明赴尚书省受誓戒，然后致斋。
恭谢
大典礼之后车驾诣景灵太乙两宫行恭谢之礼
分诣
四孟朝献如値雨，及有事，故或第二日値雨，皆命宰执分诣诸殿行事。
幸学
车驾幸太学则有恩例盖古之养老尊贤之故事
释奠
二月，上丁日也，凡学官并祭官，太常礼官，郎官皆赴，太学大成殿，同诸生行礼，亦分爲初中，终三奠，用太常乐，八月同。
降香
凡祈祷晴雨，皆降御香，乃内侍省掌其事，差快行赍送重则差，内侍供奉官。
避殿损膳
昔时水旱，祈祷未应，并天变星象，边鄙未宁，则圣上有避正殿，减常膳之谦，礼。
辍朝
凡大臣等薨皆有礼例特辍视朝三日或五日
故事【凡三十三事】
八寳
自秦得和氏之璧，以爲传国玉玺，其文曰受天明命，旣寿永昌后，子婴捧以降，高祖于轵道者是也，在汉则符玺令掌之，增爲六玺，至晋惠帝北征，亡失六玺，石季龙得之，遂改其文曰：天命石氏，迨唐亦有符宝郎，而五代唐末帝遭乱携以自焚，故郭周重造八宝，而以天下传本朝，谓受命之宝鎭，国神宝，天子之宝，皇帝之宝，天子行宝，皇帝御宝，天子信宝，皇帝信宝，且各有所用，如受命之宝，惟封禅用之，其他各朝增置殿宝不在此数。
大朝会
本朝礼制，有元日大朝会，如古之诸侯，述职也，凡监司，帅守悉赴正旦，大宴乡贡，进士亦预焉。诸道之进奏官亦预焉，盖进奏官乃唐之藩，鎭质子畱司，京都承发文字，如今之机宜，故谓之侯邸。
锁院
凡言锁院者，机密之谓也，故试士撰，麻皆如此，试士，则所差官预先入院，议题有司排办撰，麻则全番或半番，快行节次，往学士宅第传宣，俟传宣快行来足，学士上马，朝服修帽，随簇入院，【造赦头尾则亦然，】若别有直宿，学士或直院则出避之，当夜依宣撰述，如不可行者，缴奏之，谓之封还词头，若可行，则撰毕进呈，关报閤门宣词令舎人【令同閤门宣词令舎人锁宿】，且当晩御史台，阁门报，明日宣麻，则文武百寮赴文德殿听之，如不可行，则又有执政，不押麻之例，卽台谏得以执奏矣，除拜大臣则上旬后妃中旬余官下旬，俗谓下旬剥麻，非也，或偶置之耳。
迎驾
车驾出幸经由，在京去处，凡百司局务官吏，僧道在百步之内，并迎驾往回起居，若免拜，则秖奏圣躬万福山呼，若免起居，则不排设，彩亭香案也。
驾头
孔毅父谈苑云：驾头者，祖宗即位，时所坐也，皇朝类苑曰：谓之正衙法，座香木爲之加金饰，四足堕其角，其前小偃，织藤冒之，驾头至，则宣赞喝引迎驾者起居也，又沈存中笔谈，谓是中贵官捧月样，杌子于马上，今系閤门宣赞舎人。
躬请
车驾毎春天，或节序躬请北宫游幸，回则从驾官多是戎装，而用御马院动乐，今主上宝庆间，躬请恭圣仁烈太后宫中宴赏是也。【戎装，谓免穿执，祗服衫带，若武臣则服色袍，御马院，掌圣上所乗之马也所谓骐骑院，敎骏营所掌者，乃常朝，并从驾者马匹也，如唐之立仗马】。
敎坊
自汉有琵琶，筚篥之后，中国杂用，外域之声，六朝则又甚焉，唐时并属太常掌之，明皇遂别置爲敎坊，其女乐则爲棃园弟子也，自有敎坊记所载，本朝增爲东西两敎坊，又别有化成殿，钧容班中兴以来亦有之，绍兴末，台臣王十朋上章省罢之，后有名伶达，伎皆畱充德寿宫使臣，自余多隶临安府衙前乐，今虽有敎坊之名隶属，修内司，敎乐所然，遇大宴等每差衙前，乐权充之不足，则又和雇市人，近年衙前乐已无敎坊旧人多是市井岐路之辈，欲责其知音，晓乐，恐难必也。
等子
军头引见司等子旧，是诸州解发强勇之人，经由逓传至京师，今则只取殿前旧司，捧日等指挥人兵，拣爲之故令于等子年劳，授诸州排军受事，人员之职，出职之日，旧皆诣都进奏院行谢，盖奏院辖逓铺故也等子之上谓之忠，佐军头皆由百司人兵，亲兵及随龙人年劳陞爲之，或幕士带之。
金鸡
大礼毕，车驾登楼，有司于丽正门下肆赦，即立金鸡竿，盘令兵士捧之，在京系左右军百戏人，今乃瓦市百戏人爲之，盖天文有天鸡，星明，则主人间有赦恩。
闻喜宴
在京则赐及第，进士宴于琼林苑，中兴以后，就于贡院。
曲宴
有旨内苑，畱臣下赐宴，谓之曲宴，与大宴不同之义也。
圣节
国朝故事，帝后生辰，皆有圣节，名后免之，只名生辰，惟帝有节名，盖自唐明皇千秋节始也。
进香
北宫圣节及生辰必前十日车驾诣殿进香
满散
满散者终彻也，每遇圣节生辰，宰执赴明庆寺预先开，啓祝寿道场，至期，满散毕赐宴。
曝书
每岁七月七日，秘书省作曝书，会系临安府排办，应馆阁并带贴职官皆赴宴，惟大礼年分及有事则免。
圣祖
眞宗皇帝尊九天司命天尊爲圣祖天尊大帝，盖仿唐尊老君故事也。其详载于国史，又秘书有圣祖天尊大帝降临记。
诸节
自唐以二月一日爲中和节，国朝因之以正月三日爲天庆节，【景德五年正月三日，天书降】，四日爲开基节【，显德七年正月四日，太祖皇帝登位】，四月一日爲天祺节【，大中祥符元年四月一日，天书降】，六月六日爲天贶节【，大中祥符三年六月六日，天书降】，七月一日爲先天节【，后唐天成元年七月一日，圣祖轩辕，黄帝降】，十月二十四日爲降圣节【，大中祥符五年十月二十四日，天书降】，是日，禁屠宰行刑，着爲令甲。
天庆观
诸州皆置建之所以奉圣祖天尊大帝
报恩光孝寺观
高宗皇帝中兴以来，令诸州军各建置报恩光，孝寺观一所，追崇佑陵香火。
上贡
诸州岁贡土产之物也即夏禹任土作贡之义
宣赐
俗谓经由阁门，有司出给关照之物，爲明宣赐不经，由有司特旨赐之，则曰暗宣赐。
击门
宰相动止，谓阴有犦槊神衞之所以秦中岁时记言，宰相仪仗，有类牛头形者，即是也。今之宰执出入，其金吾先以物敲击门台，谓报警，犦槊神也。
免坐钱
国朝向有除授，遥郡某州刺史，则亦有勅命下，本州照应，其州遇细，衔公文则亦列其衔于后，若本官，他日，经由本州，则其知州合避防逊，坐本义刺史，即是正官也，旧有除节度使者，经由本镇，不欲入坐，而本鎭迎送之外，又有礼物，俗名免坐钱，今废之。
收诸侯权
唐以来，藩鎭皆有质子，畱京都而艺祖去袭封制知通，资任以限之，其余节制，兵权之类，则中兴制度也。
羁縻
荆广川峡溪洞诸蛮及部落蕃夷，受本朝官封而时有进贡者，本朝悉制爲羁縻州盖如汉，唐置都防之类也，如今之安南国王每遇大礼，则加封功臣字号，而每岁差官押厯日赐之是也。
接送伴
蕃使入朝，差官待之，来程有接伴使，副回程则爲送伴。
馆伴
蕃使入国门，则差馆伴使，副同在驿趋朝，见辞游宴。
伴射
殿前马步三司轮差借观察承宣之官环衞四厢之职，以伴蕃使射射于玉津，御园胜，则有金带，陞转官资之赏。
私觌
俗谓之打博盖三节人从各以物货互易也
会食
上庠有会食之礼，诸百司亦有之，凡同官轮日爲之，唯陪蔬果，盘饤之费。
上马
百司出局人从先报上马者，盖旧礼只是乗骑自中兴以来始乗肩舆也，今从驾亦乗骑耳。
题名
进士及第，各集乡人于佛寺作题名乡，会此起于唐之慈恩寺塔也，若官司州县防事，各立题名碑者，盖遗忘尔。
春宴
中兴以来，承平日久，庆元间，京尹赵师睾奏请从故事，排办春宴，即唐曲江之遗意也，即于行都西湖，用舟船，妓乐自寒，食前排日宴会，先宴使相两府，亲王次即南班郡王嗣秀，嗣濮王杨开府两李太尉次请，六曹尚书，侍郎统兵官，次宴节度，承宣观察使，南班及都承知阁，御带环衞官次都司，密属官次宴卿，监次宴，六曹郎中郎官，并是京尹馆伴，后京尹李澄遵故事，奏请如前供办后，开禧以后，兵兴及追扰百色，行铺害及于民，此宴不复举矣。
朝野类要卷一
钦定四库全书
朝野类要卷二
宋 赵升 撰
称谓【凡三十九事】
行在
天子驻跸之所在也，古不闻之，自秦，汉方有此称，本朝有司，初称随驾，某司自眞庙后皆称行在，惟三省学士院台谏内侍省之类，不云行在，盖天子之司，及常侍之谓也。
杂压
以官职混序进迁之列以定品秩高下序其列位
五府
两参政三枢密
两府
枢密并直太尉
八位
此盖旧制，左右仆射，尚书左右丞，中书侍郎，门下侍郎之类。
三省
中书省门下省，尚书省也，中书拟定门下进画，尚书奉行，绍兴十五年，中书门下并而爲一俱谓之制勅院。
两省
给舎并左右史也东省缴章西省掌词头记注
两制
翰林学士官谓之内制，掌王言大制诰，诏令赦文之类，中书舎人谓之外制，亦掌王言，凡诰词之类。
史官
起居郎，起居舎人谓之左右史，掌记注，日生机政，又实录院日厯所会要所，皆编修国朝史文。
侍从
翰林学士，给事中，六尚书，及侍郎是也。又中书舎人左右史以次谓之小侍从，又在外带诸阁学士，待制者，谓之在外，侍从。
六院
登闻检院，登闻鼓院官告院都进奏院，诸军司粮料院，两审计司，皆储材，擢用之地，凡作县有声等官，多除此。
四辖
提辖左藏库，文思院，货务，杂买场，谓之四辖，亦爲储材之地。
贴职
宰执资格者带观文，资政，端明学士，侍从资格者带诸阁学士，及以次侍从带待制卿监，资格者带修撰，直阁及京官直秘阁，武臣带阁门宣赞舎人之类。
机政
宰执职事之谓
朝典
国之大法
亲民
理治百姓监鎭知寨亦然
长贰
正官与副官之总名
幕职
佥判司理，司法，司户录参节推，察推节判，察判之类幕者，本以主帅出塞，从权安营，立帐而得此名，如衞靑幕府是也。
上马官
敎授至防前上下马故也
寄居官
又名私居官，不以客居及本贯土著，皆谓之私居，寄居其义，盖有官者，本朝廷仕宦也。
判府
宰相三公三少眞王出鎭方谓之判其余乃过呼
县令
未改京朝官宰县也
知丞
已改京朝官也未改则带权字只谓之县丞
军使
在县之上军监之下
举主
依条制科格，以荐名于朝廷者，内有职司常员之分。
元老
国之老旧名臣也
宿儒
久有名望之士也
贤路
淸要储材陞擢之所也
言路
台谏给舍也
搢绅
仕宦之称本指其笏带之类也
储材
抜擢于此职以待进用也
淸要
职慢位显，谓之淸职，位显谓之要，兼此二者，谓之淸要。
冷官
凡缓慢，优闲之职是也。因杜子美诗云：广文先生官独冷，后人遂专以号敎官。
麤官
武臣及军官之自谦或以爲讥
开官口
旧制及第人带左字，余皆带右字，以左字像开口也，今并不带左右字。
院体
唐以来，翰林院诸色皆有，后遂效之，即学官样之谓也，如京师，有书艺局，医官局天文局，御书院之类是也。即今画家称十三科，亦是京师翰林子局如德寿宫置省智堂，故有李从训之徒。
世赏
书曰赏延于世即今之奏荫之类
选调
承直郎以下，廸功郎以上文资也，又谓之选海，以其难出常调也。
未出官
谓文学助敎将仕通仕登仕下班资法之类
十三阶
右武以上至刺史爲止法
举业【凡四十八事】
治经
春秋兼三传，易书诗二礼，各以一经，仍各兼语孟，谓之小经，若诗赋人旧，亦曾兼一经今免。
武举
分二等，盖絶伦者挽二石以上力斗，平等者挽九斗，以上可也，至日，步射两箭，马射正背共五箭，爲头场。
三场
第一场本经义三道，小经义各一道，计五道若诗赋人八韵赋一道，省题诗一首，第二场论一道，第三场策三道，仍各有格式条限，若武举则以弓马爲第一场，其次七书义五道，其防三道。
州县学
即古者国有庠，乡有校之义，本朝宰相王安石增制，应补之法，考试陞赏，与贡举不相干，庆元以来，又增辟斋名，以广武举之士，盖从臣寮请也。
帘试
补试中者再于长官帘前试一次，治经人作语孟义，词赋人作省题诗，优者行食，其有任子铨试过赴吏部，帘试经义，破题或有诗，亦谓之帘试。
供课
州县学生分旬，习试三场，各给册子供呈上庠亦然。
堂试
州学考试考分将来由此陞补
陞补
堂试累中人推赏至于陞入上庠
补试
州县学春秋两放补试白身人本经中者注籍
混补
天下士人，不限有无学籍，皆得赴试本经，一场中者，入上庠。
大补
选试旧举待补及州县学等级该恩，士人陞上庠也。
待补
三场内只第一场合格及补试，内只大经合格，盖恐黜下之可惜，故以此勉其学者，惟武举只弓马合格者待补，谓之一事中。
私试
每月试一场，凡满季计，三场谓孟月本经，仲月论，季月策并锁试于前廊，以学官主文考校，惟公试之，月免。
公试
每岁春二三月之交，公试两日，三场谓第二日论策各一道，并差外官于贡院主文，以学官干预考校。
内舎
入上庠，宗学者，皆外舎生若校定满年行食分数之人，如公试中等，即依例陞补内舎与公试防同出自后，方得爲长谕，若内舎私试连三次，不中者降爲外舎。
上舎
内舎校定分数人，两年一次试，陞上舎凡九月内，锁院三场以优等，平等取人，其法严，于省解也，中者，自后不复赴公，私试，只赴上舎试以趱释褐，如入学六年，得爲释褐者谓之走马上舎。
释褐
上舎试中优等者，释褐以分数多者为状元，其名望重于科举状元。
神童
十岁以下能背诵，挑试一经，或两小经，则可以应补州县小学生，若能通五经以上，则可以州官荐入于朝廷，而必送中书省，覆试中则可免解。
覆试
童子举及应制科，人先进呈，论策卷子，如称旨，必送中书省覆试，内童子赴都堂于宰执前同中书省官挑试。
量试
州县学略而小试其才也
请举
赴解试之谓也古者举贤之制
保头
举人三举终场者得爲解试保头
解试
依额取人荐名于朝廷，谓之乡贡，若从来无学籍者，经营请举，则必费力，如曾赴混补，则犹庻几于科举也，此系本州及第，出身官，主文考校，其武举，只就殿步帅前试弓马中者，然后赴锁院考试七书义并策，盖武举者保官，径奏名引试也。
漕试
转运司承集本路见任官牒送到随侍子弟及五服内亲，如州府解试法，但漕司员额，颇寛容也，系选差本路官，主文考校。
附试
因事在他乡而未能归本贯者，皆就转运司附试，只是取人，太少却，易爲文才。
免解
在学及格或遇特恩
比试
武举士人先试经义一次然后赴解试
省试
除四川外诸州及漕司，解士就礼部贡院锁试，名曰省试。
免省
上舎试取中在省试前即免省赴殿
还省
前举已中解试人因丁忧事故之人于今举还试
类试
四川州军解士只就安抚制置司，类省试毕，径赴殿试。
殿试
本朝例就崇政殿锁试考试策一道毕日唱名
还殿
前举已中省试人因事故未赴殿者今举还试
免殿试
往年遇主上，即位以后，第一次谓之龙飞，防又尝因谅阴，皆曾免试，秪诣唱名。
唱名
谓之胪传，圣上御殿宣唱第一人，第二人，第三人为一班，其余逐甲各为一班。
恩科
年高而到省多，次特奏名其魁亦赐同出身而次，甲则得文学之名，俟赦文内于铨试，或于铨注即授权尉之类，亦有虽年及而未愿就恩科亦从便，仍旧赴省。
三元
解试省试并爲魁者，谓之双元，若又爲殿魁者，谓之三元，然多是免殿故也。盖殿试以策，取人难得，必魁治经义人也。
黄甲
正奏名五甲也，吏部谓之黄甲阙，防第五甲旧多贵显，故或称为相甲。
探花
选年最少者二人于赐闻喜宴日，先到琼林苑折花迎状元吟诗，此唐制久废，今人或谓第二名为探花者，非是。
担榜
戏谓第五甲末名为担榜状元
宏辞
自唐以来有之，本朝之制尤严，上自秘书下及俗文，无不博覧，盖所学他日翰苑竝掌杂著也。锁试随贡举之岁，三场议论，并以文字合格，中选取人无额也。
贤良
即汉举贤良之制也，本朝尤严，绍兴间，尝令背记九经注疏而学者遂少，后臣寮请免之，止令记其义锁试之，日三时，六论如五题合格，即中选。
铨试
奏荫出身，人各占经趁赴春，铨试中选，即参部若是，登仕郎以下，即换选人文资也，黄甲年分，则第五甲人就附试之。
拍试
武臣奏补人铨试弓马者谓之拍试并挑试律文
刑法试
奏补人，愿试刑法者，兼治两小经，如中选，即入大理评事，或是刑司检法官，次第可至，刑部尚书。
敎官试
及第出身，次甲人合试敎官者，依次试本经，诗赋中选，即注诸州敎授。
召试
及第出身，次甲人已厯仕者召试馆职，中选，卽爲秘省官，若武举人召试阁职，则为舎人所试文字，尤精细于常制。
试换
武臣愿换文资者，如铨试之制，若奏荫人并武举及第官愿再试出身者，从便应解试赴省，惟年劳补授及杂出身，人不许换也。
医卜【凡六事】
医学
如太武学设斋，仍如举人入试，程文于判局，下又有敎授。
判局
判太史局即自挈壶灵台郎，五官正及大夫递迁，充判局，判太医局，自斋舎执事递迁充判局。
国医
此名医中选差充诊御脉内宿祗应，此是翰林，金紫医官。
试补
星学则于本局试算造大厯测验乾象，医学则赴礼部贡院，三场选试于难经，素问脉经本草，仲景伤寒论圣惠方病源此七经内出题，第一场则墨义三道，脉义二道，第二场大义三道，假令论方义一道，第三场假令法二道运气，一道比之士，人止不赴殿，试其举业，亦为科场。
局生医生
如前试补中，则曰局生，学生入学次第，试补迁改职事，如庠序例。
出官
医学出官，则补医职，注授京寺监修合官辨验官及诸州军驻泊医官。
朝野类要卷二
钦定四库全书
朝野类要卷三
宋 赵升 撰
入仕【凡十二事】
及第
文武举正特奏名皆为及第出身
奏补
文武臣入仕及格，卽依本身官照格法，遇大礼奏荫，弟侄子孙若侍从以上许降资，授异姓如官虽及，而考未及则身后恩泽。
捧香
后妃亲属该恩得官者谓之捧香恩例
西官
亲王南班之壻，号曰西官卽，所谓郡马也，俗谓裙带头官。
军班
内外诸军兵并班直军头司等人年劳，或有功得官，皆是。
年劳
内外百司吏职及诸州监司吏人皆有年劳补官法，俗谓出职是也。免铨试，径注差遣。
杂出身
非及第奏补年劳之类者谓之杂出身
保引
内外百司差遣，皆以恩例，保引亲属系籍待试，或超补非比州县泛常差补也。
进纳
有因纳粟赈粜及助边者，有只纳粟则得不理选限文资者，俗谓之买官，此不可以就试，出身也。
封赠
生曰：封死曰赠，自有格法典例，外有年及百岁即加封一资而致仕也。
归附等
归正谓原系本朝州军人因防蕃后来归本朝归顺，谓元系西南蕃蛮溪峒头目等纳土归顺，依旧在溪峒，主管职事，归明谓元系，西南蕃蛮溪峒，久纳土出来，本朝补官，或给田养济归朝，谓元系燕山府等路州军人归本朝者，忠义人谓元系诸军人见在本朝界内，或在蕃地，心怀忠义，一时立功者。
脚色
初入仕，必具乡贯，户头三代名衔家口，年齿出身，履厯若注授转官，则又加举主有无过犯，崇，观间即云：不系元祐党籍，绍兴间，即云：不系蔡京，童贯，朱勔王黼等亲属，召保官结罪，庆元间人加即不是僞，学近渐次，除去差除，【凡十一事】。
中旨
自禁中降下御笔或直旨付有司施行
参堂
京朝官不于部授卽于庙堂，陶铸差遣，谓之参堂，又曰：干堂，亦曰堂阙，或差选人者。
呼召
欲见宰执者，具名刺门状，计会本府书司直省官谓之下呼召，候呼召即随，引参见。
堂除
都堂奏差者也，武臣即经枢密院专差员阙，则曰枢密院劄子，或枢密院奏云：
参选
吏部四选尚书左选，掌承务以上，右选，掌武翼郎以上，侍郎左选，掌廸功郎以上右选，掌承信郎，校尉以上兵部，掌下班只应进义，进勇副尉等，刑部掌进武副尉，所谓参部注授也。
拟差
四选兵部奏拟差遣
残阙
年老免铨试，人或杂出身等人，卽注残阙，零员阙差遣。
辟差
帅抚监司，郡守或奉选使，堪倚用之，人具名诣阙奏差。
定差
四川州县只就各路转运司爲铨选参注差遣，每孟月出榜，仲月参注，季月申发，请朝廷给降付身文字，内亦有通判员阙者，若因事到阙，亦许归吏部，或参堂陶铸者，其二广亦间有之。
差摄
帅抚监司，州郡选有官或待阙人摄职，谓之权局，本官自谓之被檄是也，若白身人借，摄文学助敎，将仕郎，副尉承信之类，谓之白帖，在法有禁。
旌擢
谓赏有功绩者特陞差职也
起复
已解官持服，而朝廷特再擢用者，名曰起复，系此二字，或已年及致仕，或在降，责中朝廷，再擢用之谓也，陞转【凡十一事】。
改官
承直郎以下，选人在任，须俟得本路帅抚，监司，郡守举主保奏，堪与改官状五纸，卽趋赴春，班改官谢恩，则换承务郎以上官序，谓之京官，方有显达，且举主各有格法限员，故求改官奏状，最为艰得，如得则称门生。
减年
磨勘转官有四考，或五考者，该恩减其年数，则给公据，异日捧类收试。
寄理
当转官，而官序之名犯家讳者权止，且带寄理二字，他年并转。
双转
有军功，人自武翼郎以上毎转一官，即双转两官，若及第出身，人不转奉直，中散亦仍双转也。
特转
谓非循常法陞转而特有指挥赏转者
越转
有功或及第人特越次第径转之类
正法
谓如文臣，转中大夫，直候职及侍从格，方许转太中大夫，若执政，转至金紫光禄大夫，直候拜相，方许转行，特进，又如武臣转至武功大夫，若有军功，方许转行，右武余人，以三官比转一官，又如捧香，只转至训武郎年劳只转至承直郎之类。
回授
合转官而碍，正法者，许回授与弟侄子孙入仕，或转行。
比换
内外百司吏职，未该年劳而愿比换者，依格改换官资，注拟差遣。
两易
俗谓对移也，或因避嫌，或以得罪被劾，而罸轻者皆两易其任，或事妨者亦然。
赐出身
元非科举入仕，而特蒙大用，或赐同进士出身，方可执政，盖国朝法也。
爵禄【凡九事】
食邑
官序及格，合封诸县开国男以上者，随有食邑户数，盖比古之小大，诸侯得国也，若又及格，则有食实封几百户，旧制，每实封一户，随月俸给，二十五文，其加封，则自有格法。
职田
外任小大，官属合得职田者，月俸之外，本州给还米斛，凡到任一年分并四月，以前理上者该给。
茶汤钱
为兼职而给也
赐借绯紫
本朝之制，文臣自入仕着緑满二十年，换赐绯，银鱼袋，又满二十年，换赐紫金鱼袋，又有虽未及年而推恩特赐者，又有未及，而所任职不宜绯，緑而借紫，借绯者卽无鱼袋也，若三公，三少则玉带，金鱼矣，惟东宫鱼亦玉为之。
伎术官服色
医官并太史官谓之文官，头武官尾，盖初入仕，着緑及格，则换紫并红鞓带，又及和安，春官大夫，则或特转之类，而医官有特赐金带者。
两鎭
谓封两处节度使
两国
谓封两国王及夫人
袭封
谓世代授此官也，如两嗣王，主奉濮秀祭祀，如孔子之后世封衍圣公，如周世宗之后，柴氏世封崇义公，盖二王后之故事也。
恩异
如诏书及赞拜，皆不名，如肩舆入朝，并赐元老大臣职任，【凡十事】。
百司
上自三省下及仓场，库务皆为百司，或谓之有司，又谓之京局。
内诸司
自内侍省以下在禁中置局并应属内司子局者，皆是也。
左右厢
厢官之名，取廊庑间，分职佐治之义，今之城南北厢比，通判资序，盖比拟开封府左右四厢，旧制也。若在城兵马都监，则又廊庑管押之义也。故无刑禁。
外台
安抚，转运，提刑，提举实分，御史之权，亦似汉绣衣之义，而代天子廵狩也，故曰：外台。
驻劄
淞江都统诸路总管路钤等及京畿东南，将副之类，皆曰：某州驻劄者，盖本朝兵制，所以示此乃天子之军也。
牌印
印司掌铜木朱记，以牌诣本官请关印用印，毕封匣，复纳之，凡牌入则印出印，入则牌出，盖立法防严之意也。
公参
小官赴任，诣长贰公参讫，衙前听候三日，方敢退归本职，今制，遂禁廷拜。
成资
满任也
举畱
见任官有政绩，而吏民愿得再任者，须本处进士同耆老，以下列状经厯司举畱次请上司申乞。
不厘务
添差之官则不理政事也若许干预则曰仍厘务
朝野类要卷三
钦定四库全书
朝野类要卷四
宋 赵升 撰
法令【凡七事】
一司
在京内外百司及在外诸帅抚，监司财赋，兵马去处，皆有一司条法如安抚司法许便宜施行之类是也。
海行
勅令格式谓之海行盖天下可行之义也
续降
法所不载，或异同，而谓利便者，自修法之后，每有续降指挥，则刑部编録成册，春秋二仲，颁降内外，遵守一面行用，若果可行，则将来修法日增，文改创也。
进拟
刑部定法断狱奏呈也
审覆
大理寺定刑行下所属州郡断狱也
勅杖
谓降旨而杖之也
罚
内外百司吏属，有公罪之，轻者皆罚，直入官，每一直，卽二百文，足如赎铜之例。
文书【凡十四事】
诏书
翰林学士院四六句行文而为典故大事者也
制书
但是圣旨文字皆为制书
手诏
或非常典或是笃意及不用四六句者也
御札
又严于诏书
德音
泛降而宽恤也
曲赦
特降比赦，颇轻，乃专为一事，一处有兵灾，罪眚之类。
赦书
常制恕刑之命也
翻黄
监司，州郡备录赦文，而行下所部也，自庆元末诸县，亦降黄赦，盖从臣寮请也。
批答
执政以上有章奏请则降批答以下则降诏
宣帖
惟军校授宣理为恩例陞补
白麻
文武百官听宣读者，乃黄麻纸所书，制可也，若自内降而不宣者，白麻纸也，故曰白麻【，自元和初，凡赦书德音，立后建储，大诛讨，拜免三公，宰相命将，曰制书，并用白麻，不用印】。
谘报
学士院关报朝省之称
书黄
凡事合经，给事中书读，并中书舎人书行者，书毕，卽录录黄，过尚书省给劄施行，如不可行，卽不书而执奏，谓之缴驳，故俗谚曰：不到中书不是官。
省劄
自尚书省施行事，以由拳山所造纸书押，给降下百司，监司州军去处是也。
部符
六部行符卽省劄之义其末必曰符到奉行
勅牒
凡知县以上，并进士及第，出身，并被指挥，差充试官，或奉使接送，馆伴及僧道被旨，住持并庙额，并给勅牒。
官牒子
上司防常追呼下司吏属，只以片纸书所呼呌，因依差，走吏勾集。
奏劄
又谓之殿劄，盖上殿奏对，所入文字也，凡知州以上见辞皆用此。
旦表
在外帅守，监司每月一日上起居表，所以代朝参也，各预先发，上都进奏院，临期经閤门投进。
谢表
帅守，监司初到任并陞除，或有宣赐，皆上四六句谢表。
贺表
帅守监司，遇有典礼及祥瑞，皆上四六句，贺表唯冬至，岁节不用四，六句自有定式。
起居表
鄕来在恤制，内遇冬至，故改之，名为起居，其他合用贺表亦如之。
慰表
乡来恤制皆上表称慰
百官表
百官诣殿拜表，皆宰相爲班首系衔，总之云：文武百寮，须云：丞相臣某等系礼部郎官行词。
奏牋
若上后妃东宫则名之曰牋
功德疏
圣节则帅守，监司各上贺表，并道释功德疏及进银奏皆四六句经通，进司投进。
万言书
上进天子之书也若上公侯则名之曰长书
进状
经检院者，圆实封奏，机密军期，事朝政阙失利害及公私利济，并军国重事，若经鼔院者叠角，实封陈乞，奏荐再任，已得指挥恩泽，除落过名，论诉抑屈，事本处不公，及沈匿等事，在京官员不法等事，两院状封皆长八寸。
堂劄
上宰执之公劄也
白劄子
上利便之书也与不题名之义同
边报
沿边州郡列日，具干事人，探报平安，事宜实封，申尚书省，枢密院。
奏案
州郡或提刑司勘成大辟，及合奏狱案也，得回降则断之，若奸秽则只申省。
帅劄
平时四川安抚制置司亦出给劄子，盖其重权兼主铨量差注，类试事也，其他安抚制置司便宜者，亦出给劄子。
朝报
日出事宜也，每日门下，后省编定，请给事判报方行，下都进奏院，报行天下，其有所谓内探省探衙探之类，皆衷私小报，率有漏泄之禁，故隐而号之曰新闻。
政事【凡四事】
廵按
监司按四季廵视所部州县者，古因汉高帝游云梦之后，渐废廵狩，述职之制，故遣奉使以代之。
铨量
审验人材也，如四川新任守倅，去朝廷远者，免朝辞，只赴安抚，制置司铨量讫之任。
便民五事
监司郡守到任半年各具便民五事奏上
臧否
监司岁具所部官美恶奏上，谓之臧否？奏若某员功过，俱无者不具。
杂制【凡十事】
禁谒
百司门首，谒禁者，不许接客也，若大理寺官，则又加禁谒，及亦不许出谒也。
式假
除父母丧解官，及承祖父母，重服之外，余亲之丧，只给式假。
白堂
公事取覆宰执也
禀台
公事取覆御史也
过堂
尚书省密院属官于入局日分，持所议事上都堂，禀白宰执而施行之。
家讳
授职任而犯三代名讳者许避之，如开禧初，张嗣古除起居郎，以犯讳辞免，曾改名侍立修注官，其余若二名偏犯，卽不避亦具辞免之。
奉朝请
在京宫观仍奉朝请者依旧趁赴六参也
堂谢
授官职朝谢毕谢宰执
待罪
具奏自劾也，又宰执奏，陈自谦之词曰：臣待罪政府，或帅府获逆，冦恐难于上，请先诛而后申奏待罪，乃待朝廷责其专擅之罪，诸州军被火亦然。
违年
过期不赴任也理为过犯批上印纸
帅幕【凡十七事】
安抚
安抚之权，可以便宜行事，如俗谓先施行，后奏之类是也。通辖一路之兵民，若宰执出鎭，或曰安抚大使，若沿边又有管内安抚，谓只辖本州也。
宣抚都督
侍从以上称宣抚卽，平时安抚之义也。执政以上则称都督。
节制
本朝兵制最为周密，如节制之称，所以使寄戍之军，服其权也。若平时鎭江府武锋军驻楚州，则其州守臣有统辖屯戍之兼职。
招讨招抚
讨者伐不道之臣抚者安故国之民
便宜
主将之从权行事也谓之便宜黜陟
密诏
自唐已有此盖事干大计不欲明示则密遣图之
矫诏
一时从权以济其谋也
檄书
彰彼之罪恶，所以出师之由，以感动人心，期与天下共诛之也。
报防
奏胜之书也诗云一月三防
露布
诛讨奏胜之书也
蜡弹
以帛写机密事，外用蜡固防于股肱皮膜之闲，所以防在路之浮沈漏泄也。
挑战
两阵旣立各以将出鬭也
鏖战
乗勇而进也故汉注以为尽死杀人曰鏖
巷战
城市之内接战也如李存孝误入长安之类
野战
阅习骁鋭也
刼寨
夜间攻其营垒令其自乱然后以劲兵续之
贯寨
日间攻乱其营垒也
朝野类要卷四
钦定四库全书
朝野类要卷五
宋 赵升 撰
降免【凡十五事】
遭章
台谏入奏疏言其罪以请贬其人也
弹奏
言其公罪及閤门御史台纠其失仪等事
合台
自长官以下各入一奏以言人罪也
按劾
谓按其事而申上或秖免其职
降授
降官者系衔，首带此二字，开禧征伐之际，尝有权免军官，带此之官。
责授
责者不限降几官之数径指低阶责授之
听勅
在朝大臣，或被台章，或先乞出，则一面般出国门，于寺观中，安泊以待命。
南行
仕宦得罪，而南行者，盖二广多是瘴烟远恶及水土恶逆之州县，江西亦或有之，所以贬于其处也。
剥麻
本朝无诛大臣之典，故大臣有罪，亦多是先与宫观，然后台谏上章，得旨批依别，日又宣麻降之，渐次行贬。
居住
被责者凡云送甚州居住则轻于安置也
安置
安置之责若又重则羁管编管
勒停
编管以上，则必除名勒停，谓无官也，故曰追毁，出身以来文字。
量移
该恩原赦则量移近里州军
逐便
旣量移如又该恩则放令逐便
叙复
被责之久该恩叙复旧官者自有格法
退闲【凡四事】
宫祠
旧制，有三京分司之官，乃退闲之禄也，神庙置宫观之，职以代之，取汉之祠官，祝厘之义，虽曰提举，主管某宫观，实不往，供职也，故奏请者多以家贫，指众爲辞，降旨必曰：依所乞差某处宫观，任便居住，惟在京宫观，不许外居。
自陈
因奏请得祠禄者，将来尚可以复任职守，若朝命与之，则不任也；故优恩又有理，作自陈之名也。
岳庙
选人使臣则监岳庙及宫观之次等也
引年致仕
古之大夫七十而致仕之例也。古则皆还其官爵于君，今则不然，故谓之守本官致仕，惟不任职也，若虽未及七十，但昏老不胜其任，亦奏请之，故曰引年。
忧难【凡九事】
致仕
官员不禄，先乞守本官致仕，续奏身故者，縁致仕合有荫补恩泽也。
遗表
大中大夫以上不禄者，旣奏致仕，复上遗表，则又有遗表恩例。
草土臣
丁忧者旣发丧居忧如具衔只称草土臣
驾幸临奠
本朝礼例，毎大臣薨，皆驾幸其府第，临奠之恩，多是其子孙，上表辤免之。
勅
差中贵官监防丧事
宣
赐资财，令办事，丧家多愿宣，盖省费于勅也。
丁忧
父母忧解官持服，承重者亦同，军官免之，若余亲则有给，式假法。
諡法
自古有之，所以定生前之德行，每一字，其义取用之端甚多，本朝立法，有虽无官，而有德行者亦赐之，皆有拟文一道，太常博士，撰吏部考功奏行之。
从吉
大祥毕禫服，终逾月，从吉谓改吉服也，然后朝见或参选。
余纪【凡十七事】
书舗
凡举子预试，并仕宦到部，参堂应该节次文书，并有书舗承干，如学子乏钱者，自请举至及第一并酬劳，书舗者。
承受
仕宦在外任者，自有专一承受，干当之人，或是百司系籍，人或是门吏，凡有大小事务为之了办。
陶铸
宰相擢用仕宦，谓之陶铸者，取造化之义，向因畱相家讳，铸遂易为陶镕，正如避冦相名，秖书此准字也。
宅引
宰执入堂，前有朱衣乗骑对引若无常，朝之日，则自府第入堂治事，谓之宅，引入堂。
告词
有四六句者，有直文者，并书于告轴，然侍从以上，须是四六句行词，凡在内，但是班朝百司，虽廸功郎亦有之，若外任，须是京官通判以上则命词也，若节度使以上，则又先次宣降麻制矣。
网袋
侍从以上资格者官告，皆有紫丝银，铎铃网袋贮之。
望祝
如五岳四渎之类，则毎岁皆降御名，祝版祝之，若其余去处，皆望祝之。
车马
宫人出入，其兵士呵喝，车马者，盖旧来只自乗坐车子也，中兴以来，用肩舆，亦喝车马。
拣班
班直等皆自三衙旧司指挥，人兵及皇城司亲事官拣中等之人充之，如捧日拣过东三班，天武拣过御龙直，骁骑拣过，骑御马之类，然本朝之制，班直不置队伍，若敎习武艺，临期整办旗号，此最良策也。
京畿将
京师旧有十将，令第二将驻劄，临安府者缘昔日差出招捉冦盗，因而屯此也。
破白合尖
选人得初举状，谓之破白，末后一纸凑足，谓之合尖，如造塔上顶之意。
勘过
在京关支请给等事，须经粮料院，审计司勘过及关，会太府寺，方可支给，其外路大军钱粮，自有分差，粮审院施行。
打视
库务差遣人及投军人须远视目力，喝其指数，谓之打视防，其目疾尔。
轮笔
官员分以文字书押，或以日，或以长贰，分而判押之谓。
集注
左，右选注阙集长贰，廷坐而下列，愿注授之人，高唱其阙而问之，以授窠阙。
期集
应举士人，欲共陈其利便，则指定一所在，会集诸人定议，以申明之，行都差注，诸大寺院头首，亦集诸头首，相聚定议，此人行检，保明申差，亦谓之期集。
同年乡会
诸处士大夫，同乡曲并同路者，共在朝及在三学相聚作会曰：乡会若同榜及第，聚会，则曰：同年会。
朝野类要卷五