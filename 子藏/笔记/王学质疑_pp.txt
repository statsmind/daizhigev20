王学质疑 清 张烈
原序
自阳明王氏倡为异学，以伪乱真，援儒入墨，天下学者翕然宗之，于是荒经蔑古，纵欲败检，几至不可收拾，此盖有气数存乎其间，非人力所能为也，然当狂澜横溢，时犹赖有觉世忧道之君子，如罗整庵，陈清澜两先生，先后继起，震聋发聩，得以稍稍廓清，顾犹有为调停两可之说者，叩之则曰：学者尊所闻，行所知遵朱而不辟王可也，何用呶呶焉，逞笔锋舌剑，效辨士之所为，呜呼！是何言也！夫欲入德者之必先，屏绝淫声，美色也，夫人而知之也，既屏绝矣，又必日亲正人贤士，受其箴规，药石磨礲攻错，日久而后底于成，亦夫人而知之也，今曰尊朱而不辟王，是何异欲亲正人贤士而复任淫声，美色之日，濡染于耳目之前，谓可以不拒者，拒之也，有是理乎？尝考朱子之学，居敬以立其本，穷理以致其知，反躬以践其实，循循畏谨，奉前圣之格言，佩前贤之遗矩，终身悚惕于视听言动，伦物政事之间，若无一息可以便安者，共为学固，似乎拘苦，然上之可以入圣，次亦不失为贤人，乃阳明独敢诋之，为支离影响，别立致良知之说，以为即心是理，但求此心之速，悟六经，任我驱使，不必循涂，守辙而自合于道，学者既喜其便捷，而又可以任吾意之所欲为，于是苟且儇薄之士，凭陵睥睨，得以恣行其胸臆，诋呵圣贤而不顾灭裂，纲维而不畏，沿至百有余年，而士风不可复问矣。岂当时士大夫尽以朱子之学为非，而必欲变乱其成法哉！其始不过存一调停两可之见，不能勇于决择，久知其不便于己，卒至决然舍去，纵恣自适，其势不中立，而又转移之速如此，甚可惧也；吾乌知夫，今之学者不又承其流而袭其弊也耶？武承张先生品行，卓然不随流俗，初出入于王，学者有年，既而翻然自悔，洞彻底里着为质疑一书，以问世，盖真能勇于决择者，余一再披阅不禁，喟然叹曰：何其忧道之深觉，世之切也。其大要以朱子之学，绍述程张而远，宗孔孟王氏之学，绍述象山而远宗告子，就两家之言，直指其抵牾，舛错之处，其若何附会牵合，而卒相矛盾，率天下为佛老，日趋于沦胥，而不救者，能一一穷其源而救其根，盖其心即罗陈两先生，卫道之心，而抉摘精微，则又有前人所不及道者，学者果能信其言而熟复，玩味不啻暗室，一炬中天，白日任足，所之而不迷，于歧途曲径，夫岂诪张诡辨，畔道离经之说所能惑，溺其志也哉？是书为当湖陆稼，书先生所极，赏久经叙订刊行，惜乎学者不得多见，余故重付诸梓，以广其传，成先生嘉惠，后学之志，并以明余之非，敢好辨云，遂书以为序，仪封张伯行书。
陆序
余尝闻高子景逸之言曰：姚江天挺豪杰，妙悟良知，一洗支离，其功甚伟，岂可不谓孔子之学，然而非孔子之教也，今其弊昭昭矣，始也埽见闻，以明心耳，究且任心而废学，于是乎诗书礼乐轻而士鲜实悟始也。埽善恶以空念耳，究且任空而废行，于是乎名节忠义轻，而士鲜实修斯言，似乎深知，阳明之病者，然余不能无疑焉，既曰非孔子之教，又可谓孔子之学乎？学与教有二道乎？阳明之所谓良，即无善无不善之谓也。是佛老之糟粕也，非孟子之良知也，何妙悟之？有支离之弊，正由见闻未广，善恶未明耳，埽见闻埽善恶以洗之，支离愈甚矣，功安在乎？徒见其流之弊，而未察其源之谬，比之龙溪，海门之徒，抉阳明之波者，虽若有间，而圣人之道，终未明也，以高子之好学笃行，充其力，岂难登洙，泗之堂入程，朱之室，然犹溺其余习，未能自脱，莠之乱苗，郑之乱雅，岂不甚哉？康熙，癸亥，余在京师张武承先生示余王，学质疑一卷，其言良知之害，至明至悉，不特尽埽，龙溪海门之毒，而凡梁溪之所，含糊未决者，一旦如拨云雾，见白日，盖自罗整庵陈清澜而后未有言之深切着明，如斯者也，近年惟吾浙吕子晚村，大声疾呼毅然以辟阳明为己任，先生与之，不谋而合如斯，信乎德之不孤，而道之不可，终晦也矣，抑愚，又有惧焉，当阳明之世，其害未见，故知之也甚难，而其病未深救之也，尚易至今日，其害已见，故知之也，似易而其病既深，救之也则难，无论显树，姚江之帜，锐与吾角者，未易胜也，即闻吾言而唯唯，叹息击节，不敢置一辞而遗毒之潜伏隐藏于肺腑者不知其几也，荡涤而消融之，岂易也哉？孟子曰：七年之病，求三年之艾，我未有艾，而徒咎人之病，非良医也，阅先生之书者，其急讲蓄艾之术也哉？康熙，乙丑，五月二十五日当湖陆，陇其书于新乐道中。
后序
余既序张武承先生王学质疑，方谋付梓，以公同好，而先生已于乙丑十一月，捐馆舍矣，因略述其生平附于书，末使学者诵其书，知其人，盖非无所本，而能为是书者，先生讳烈，其先浙江金华府东阳县人，嘉靖时，先生之曾祖，始自浙迁居大兴，康熙，丙午，先生以易中顺天举人，庚戌，登进士，己未，举博学宏词，授翰林院编修，充簒修明史官，乙丑，六月，升右春坊右赞善，自为诸生，以至立朝，始终以清白自励，不屑世俗荣利，纯如也，其学以程，朱为宗深疾阳，儒阴释之，徒以闲邪？卫道为己任，晚尤嗜小学，近思录，故是书所发明，皆从平生学问中流出，非苟而已也，先生又尝论道学传，惟宋史宜有之，周程绍先圣之遗绪，朱子集诸儒之大成，以道学立传，宜也，余则笃学如蔡，西山父子高明，如陆子静兄弟纯粹，有用如真西山仅可列之，儒林元儒亦不立道学，传若有明一代纯正，如曹月川，薛文清不能过真，许而光芒横肆，如阳明者，列之道学，恐后世以史臣为无识其修明，史分篡，孝武两朝如刘健、李东阳王守仁，秦竑李成梁金铉，史可法，诸传皆先生手笔，尝曰：吾此数传是非不爽，铢两其论，孝宗谓明知阉宦之坏法而不能远，成阴胜之渐，是知不至意，不诚之故也。其论李东阳谓李公文章之士，与刘谢同，朝则着侃直之风，与芳瑾为伍尽露，委蛇之态，而声华素着，奖借后进，故竞为之掩饰，谓东阳若去，搢绅之祸，不知所底，此欺世之论也，五年之中，冤死者不可胜数，搢绅之祸，亦已至矣，李公拱手而不敢异，偶申救一，二人遂诧以为善类赖之，则张彩救，吴廷举刘宇救王，时中亦得为保全，善类耶？又云：杨文襄功名之士也，以为将之智，用之为相，晚年欲以其术笼络张桂，而卒为所败，赍恨以没，智巧之不可恃，如此议论，皆卓然不可磨灭而此书，则其纲领也，陇其识。
自序
良知不讲久矣，曷为码不急之辩曰：非敢然也，学孔子者，舍朱子莫由，而王尽翻，朱子与之为水火，其说盛行于嘉隆，天下讲学者莫不以诋朱为能，万历之世，仙佛杂霸并行，士子不复知有儒矣，间有高明特立，有志儒术者，稍稍知朱子未可厚非，而意所专主仍在，王陆盖习气使然也？本朝厘正文体，朱注复兴，讲者称周，程，张，朱而仍与王陆并列，亦习气未尽也，相沿以为象山尊德性，朱子道问学，不知尊德性而不道问学究，失其所为，德性，道问学而不尊德性，则所谓问学者何为？朱子果如是乎？夫嗜欲机智之用，其心记诵，辞章之棼，其习不知有学者无论矣，幸知有学，又为王陆所撮，先入为主，必有好高，矜枝之心，无复从容，巽顺之志，其取朱子取其合于王陆者而已。非朱子真面，即非孔子真面也，岂知朱子之言，详密的实，中正无瑕，若阳明则虚浮飘荡假借，可以御人，按实，终非妥确，望其藩蓠者，皆欲扬眉努目，自标宗旨，乱儒术，而坏人心，莫此为甚。此而不知辨明，是终无以见孔子之道也，夫善恶两存者，总成其为恶邪正并立者，总成其为邪？王霸杂用祗，成其为霸，儒佛合一祗，成其为佛，譬之白置黑内祗，成其为黑也，白不可复见矣。毒置食中，祗成其为毒也，食不可入口矣。愚成童时，先人教以程，朱之学，信之颇笃，弱冠始闻王氏之说翻然，尽弃其学而学焉，沈浸于宗门者，十五六年，及闻厚庵曹先生讲宋儒之学，锺陵熊夫子督学畿内，与相应和，于时学者皆始留心传注，愚随众观之，追维先人之训，恍如隔世，徐徐理之，欣然不逆于心，久久脱洗，乃知王氏之全非，盖与圣门背道而驰也，譬之言飞升者，立谈之顷，两股风生，皆虚诳耳，若朱子之言，如食可致饱，衣可御寒，宫室之蔽，风雨药饵之，疗疾病皆实用也。故曰：道也者，不可须臾离也，彼王氏者，好高逞辩，导后学以妄诞，浮夸而道术，为天下裂，如之何其可并存，而两用也，辄不自揣，按传习录中条举大要，而详绎之，用存所疑，以待正于君子数十百年之间，此道须有焕然，光昭之日，王学未有不废者黜，众说而定一尊，风同俗美，庶几其可见，焉若曰逞臆见毁前人，故为不急之辩也，乌乎敢康熙，辛酉，四月，后学张烈识。
传
张烈，字武承，大兴人，性至孝，事继母委曲承顺人无闲言，生平潜心理学，毅然以闲邪？卫道为己任，所著述皆有关人心，世道之言，康熙九年成进士，授内合中书，十八年，试博学鸿词科，迁翰林院编修，转春坊，赞善修明史，典训及四书讲义诸书，恪勤厥职，编辑精当年六十四卒，祀乡贤[，大清一统志]。
王学质疑附录目
朱陆同异论
史法质疑
读史质疑一
读史质疑二
读史质疑三
读史质疑四
读史质疑五
武承先生既没之明年，予既刊其王学质疑先生，子升孙复寄朱，陆同异论一篇，史法质疑一篇，读史质疑五篇，皆先生平日开示学者，吃紧为人之言，其间有为王学发者，有不为王学发者，然总之，与王学相反者也，予故并附于王学，质疑之后，俾学者知先生之学，本领既正，而所见高明，笃实如此，虽未睹其全书，亦可慨然兴起矣，康熙，丁卯，孟冬，陇其又识。
朱陆同异论
朱陆同异，非其互为异也。乃陆之异于朱耳，天下之道，不容有二，今观孔子语其弟子博文约礼，循循于矩度之内，未尝敢放言高论，启人以好异之端，则后之学孔子者，其必准诸此矣。秦，汉以来，学者未覩其要，惟朱子之书，广大精深，无所不备，而要归于平淡，切实雍容详至，不敢为新奇，可喜之论，其躬行也，养于未发，省于方动，致谨于威仪，言动之间，以达于家，国，天下事物之变，一一务得其理，服官莅政，莫不竭尽诚意，致于君而利其民，观其自赞曰：从容乎礼法之场，优游乎仁义之府是予，盖有志焉，而力莫能与也，佩先圣之格言，奉前烈之遗矩，惟闇然而日修或庶几乎斯语，呜呼！何其言之似孔子也，下学上达，高至于圣神，无难而下不失为经明行修之士，天下之欲学孔子者，舍是无由矣。此非欲私一朱子而道之在天下，固如是而已矣，使必舍是而求，非无新奇，径捷之说，使人易知而乐从，而其失也，猖狂自恣，侮圣蔑经，未再传而已，不胜其弊，陆子是已，夫陆子直指人心，使人反而求之在己，似矣，然厌夫世儒之溺章句，忘本心者，而遂槩举而屏除之，孤守一心，自以为足，曰：学者，学此而已，问者问此而已，甚至，以为六经，皆我脚注，呜呼！是何言也！求之孔门未尝有是说也，孟子之言，心将拯人于功利，嗜欲之中，而陆子之言，心将置人于好古，敏求之上，故以子静之高明，已不免于自许，太高自任太过，有账皇遽迫之病，况其徒不及子静之天资徒，举师说，而张大之则浮游放荡，仅与末禅之无忌惮者同归而已矣，曾何益哉？虽然，宋元之世，天下方尊尚朱子陆氏之学不行，故其害末着，而草庐吴氏，尚以陆学不显为憾，及乎明之中叶，陆学大行于天下矣，何则？明之阳明，即宋之象山也，阳明以前学者，守朱学甚严，言纯师行纯法，贤者穷理，居敬务惇于本实，而庸常之流，亦毋或自越于彝，矩即闾巷，父老往往诵习小学，牲理纲目诸书，当是时，风俗最为淳质，议论一于下，纪纲修于上，而天下号为治平，则朱学之效也。及阳明出而以致良知为说，窃大学，孟子之言以文其佛，老之实于宋，则取象山于明，则取白沙，藉其怸爽之气诡幻之智，俊伟之词，奋然而与朱子为难，盖世风渐下，人将生心，天下羣不逞之徒，其不便于朱子之教，而欲甘心于正人者，往往有之矣，特未敢有显言，叛之者自阳明操戈树帜，为天下祸首，于是魁桀黠猾之士相助为波涛，而庸愚下士，尽从风而靡，五经四书，悉更面目，纲常名教，为之埽地矣，故一传而为王畿，则直言二氏而不讳，再传而为李贽，则尽诋古之圣贤明，取夫奸雄淫暴者以为法，虽其人已伏辜，而天下相与扼腕而叹慕之，当是时，以姚江为圣人，诵佛老者为名士，掊击朱子者为高贤，诃诋传注者为儁杰，酗博狎，谑者为风流，事自号于天下，曰：我学禅者也，学姚江者也，既显遁于朱教之外，然后可以恣为浊，邪而不愧，盖鄙俗之见，不可以敌圣贤，惟持高说以驾之，则名教不足，束我即无所不为，而不失为高士，阳明驰骋异论，欲使人人为圣人，而适以便天下之不肖，及夫礼义之教，泽已尽贪诈之习俗已成，日嚣竞于功利，嗜欲之内，不惟朱子之说不足以入之，即象山之本心，阳明之良知亦视为浮尘土梗，邈乎其不相属矣。高谈妙悟，果何益乎？王弼，何晏罪浮桀纣，窃以为阳明之祸，天下即怀山襄陵，未足为喻，陆氏之学不行于宋，而行于明，此其效然也，然则朱陆之辨，大是非大利害存焉，又非独同异而已也，我朝黜浮屏异，曩者诪张为幻之说，学者绝不经于耳，惜也，士无深志，不朱不陆，而习为浮华无用之空言，此其尚沿于明末之习，不自觉知者也，广厉学宫，振兴绝学，尊朱子为法，俾一返于淳，实士心，其允正乎是，所赖于维皇之作，极矣。
史法质疑
某鄙儒，不知史法，尝以愚见质之，识者曰：史以纪实也，人而一事可传，则书其一事，一言可传，则书其一言，若名卿将相，戡乱致治经纬谟猷，必铨次而详志之，俾后人有所考法，此经世实用之书也，宁朴勿巧，宁实勿虚，夫文以浑朴为近古巧妙，为时调，况于史乎？曰：否？否？史以简为贵，举要删繁，安得事事而志之乎？不见人身之有脉络画家之有主，峯乎？愚曰：旨哉斯言，请因而推绎之，身有五官四体而脉络具焉，脉络，即在官体之中，舍官体而存脉络脉络，果安在欤？举五官之一，而阙其四举四体之一，而阙其三，曰脉络，如是足矣，是得为全人欤？文之开合照应，宋以后始言之，遂流为格套，而不免于俗，唐以前未尝有是名，要其比事属辞，水至而渠成，乃所谓脉络也画家求工于尺幅，经营结构，顾朌可观，相矜为能事，如使作三边图，某口某墩，某寨某堡，一一如其位，置安敢以意匠而颠倒，删削之作力，州图某省某府，某州县某卫所某城某驿，欲具知其险易远近，脉络所在，缺一区，则绝一脉矣，又安敢略之，然为此图者，可以备有志，经世者之考求而无当，于清斋之雅，玩此石田，思白所不肯为，亦不能为，而欲求有关于实用，则固在此不在彼矣，今之为史，将为尺，幅观欤？抑核实考信，为后世经世务者，法欤？曰：此臆说也，于前史何据，愚曰：史迁之叙孔子也，必曰：襄公某年，孔子若干岁，昭公某年，孔子若干岁定公，哀公某年，又若干岁适某国，遇某人答何语？不厌详也，若举要求简，止当云孔子生知，好学，周流列国，晚仕鲁为司寇而已，又如曹参叙次战功甚详，若举要则第，载其清静，画一而已，唐书如魏征，郭子仪裴度，李德裕皆独为一卷，叙其生平厯履献纳，前后鳞次，有年月可考，而陆贽传载奏议累累，旧唐书一万三千言，新唐书亦万言，若厌多而削之，诸大贤君子，毋乃减色欤？考古者止读通鉴节要数行足矣，何贵于全史而读之，曰：子后学之寡陋者也，史事所关甚重，毋妄言，即有所疑，姑私志之以待长者，教愚曰：谨受命，遂书之。
读史质疑一
孝宗令主，众君子满朝，而灾异迭见，为阴胜之征，其故何也？曰：咎其在阉宦乎阉宦之祸，极于王振，汪直以孝宗君臣之贤，改纪新政，仅不至如振直而已，至于怙宠作威，剥民坏法，锢习已成，科道交章不能胜一蒋琮，则时事可知矣！在易三阴三阳谓之否？夫三阳非不盛也，惟其内小人而外君子，则小人道长，君子道消，而势不可为，国家所依毗者，文武大臣，今内之司礼，操权重于部阁，外之守备，列衔先于公侯以至仓粮，市舶货利所在，莫不以阉宦司之文武，若赘疣然，天下阴邪之毒，已深入于膏肓，而诸君子维持补救于肢体之外，故弘治之时，内小人外，君子之时也，贤君相方，励精图治，而太子宫中，八党已伏，莽于其侧，一旦得志，则毒发而不可制矣，至刘瑾之世，而后谓之阴，胜阳微，何见之晚也！若天意则蚤已示之矣，曰：若是，则阉宦之势，果不可制耶？曰：何为不可也，人主操威福，以驭天下，意向所在，人争赴之，孝宗有意，罢中官而畏之太甚，此知之不至，意之不诚之患也，天下是非不容并立，真知其非则断然去之，真知其乱政，则断然诛之，采臣民之公论，修太祖之旧规，择其谨厚者置之左右，斥其阴贼者，终身不齿，复埽除之役，绝与政之门，是在真知而独断之耳，今明知阉宦之坏法也，不曰：业已处分矣。则曰：姑已之，知其为恶臭而弗能远，知其为蛇蝎而不忍去，徘徊顾虑之间，吾计未决，而小人之毒已发，故知不至意不诚，人之大患也。
读史质疑二
刘谢去，长沙留愚，论其临事中变，君子小人，两败俱伤，已独不失其富贵，可云善宦，右长沙者，必谓刘谢持之太激，不如遵旨，遣之南京，此其说大误也。夫小人姑以一遣缓君子之攻，而君子亦欲姑以一遣散小人之党，此自愚之策也，使刘谢允发遣之议，既而中止不遣，何以处之？遣且复召，又何以处之？至此时，已受小人之饵，争之不可忍之，不可求伸不能求屈不能，进退无据，究归一去而狼狈，则已甚矣，何如坚持不下，必欲诛之，为光明正大也，此时大势已去，请诛不免于祸，请遣亦不免于祸，何为不请诛而甘受小人之愚，不胜牵制之辱，不大可嗤耶？刘谢识力苍老，真可为万世法，若长沙者，保身家享富贵，以云善宦则神矣，若大臣之这非愚所知也，孔子曰：所谓大臣者，以道事君，不可则止，孟子曰：异姓之卿，君有过则谏，反复之而不听，则去此大臣律令也，舍孔孟之训，无乃为胡广之中庸冯道之长乐欤？曰：否，否，李公将委曲以济时也？曰：此又愚之所未解也，昔狄梁公于武后，可谓辱身矣。然正言侃论于羣小无所让，调护太子，武后为之感动，卒能反周为唐，李公能及其万一否耶？实录谓东阳若去，搢绅之祸，不知何所底止？此又欺世之论也，武宗之荒淫，刘瑾之凶暴，李公何能阻其分毫，且此时搢绅之祸，自尚书都御史以下罚米一千，二千以至三百五百者数百人矣，罄贷不充，有至死不宥，若运使杨奇鬻，孙女不足株累亲戚，如御史彭程者矣，科道查盘，以参官多纳贿，重者为称职，否则必遭棰楚，械系史谓搢绅自相吞噬，衣冠化为豺狼矣，差官校察天下官罪，郡县馈赠少不如意，辄怒詈，无忌至遭捶挞矣，御史邵清等杖二十，四十无虚月矣，有荷枷部院门前，若御史刘寓生，郎中刘绎者矣，有奉差惧祸，自缢于公署，如给事中都夔，都给事中许天锡者矣，五年之中，破家冤死者，不可胜数，搢绅之祸已不知斯底止矣，李公拱手坐视而不敢异，偶申救一，二人遂诧以为善类赖之，则张彩救，吴廷举刘宇救王，时中亦得为保全，善类耶？至刘瑾欲逮刘健，谢迁，籍其家，东阳徐为劝解，乃止除名，夫数十年，寮友，一言申救，亦人情之常，何容已，且谓逮死籍家，足为刘谢惧耶？顾命大臣，不能除君侧之恶，理宜以身殉之，若长孙无忌，褚遂良之谪死，乃其分也，即东阳不在，死于谨芳之手，刘谢不怨也，分之正也，而谓免逮免，籍为刘谢称幸，愈益昧于大臣之义矣，且刘大夏不谪戍耶？秦纮不籍家耶？李公又何能一一救之，曰：否？否？李公与小人同事，此李公所以为大也，磨不磷，涅不淄，孔子所以为大也，是说也，误人尤甚，易曰：大人否？亨，不乱群也，嘉遯贞吉，以正志也，将谓孔子遂与奸邪共事，甘悦取容，而坐视其为乱耶？不避阳货矣，终不仕于货也，佛肸召，子欲往，公山弗扰召，子欲往矣，卒未尝往也；盖始之欲往，以其犹知有善人，或可挽之，以入于善，既而审其非我族类，则终不往矣，知孔子之欲往而不知孔子之不往，此其为害不小也，且孟子谓于季桓子见行可之仕，是桓子于孔子有汲引之力矣，以司寇摄行相事，君相待之，不可谓不隆矣，即受女乐一事，何不委婉开悟，姑置此而杂，持其余上不拂，鲁君季孙之意而已得优游保位，亦可小小有所匡救，岂非大圣人作用，乃不朝仅三日，遽不税冕而行，此特幸而出于孔子耳，使出于后人，必以为负君相之思，弃可为之会，非迂孰即褊浅矣，学者诵法，孔子专称其猎，较而不称其未尝三年，淹直以同流合污为无可无不可，此其害不细也。曰：然则李公为何如人？曰：李公文章之士也，与刘谢同，朝则着侃直之风，与芳瑾为伍尽露，委蛇之态，其不逮王文恪远甚，而声华素着，奖借后学，故一时后进，竞为之掩饰，而且谥文正，以欺后人，后人安可尽欺哉？杨文襄功名之士也，以为将之智，用之为相，晚年欲以其术笼络张桂，而卒为所败，坏赍恨以死，智巧之不可恃，如此夫。
正德五年十一月，南京御史张芹言，东阳谨厚有余，而正直不足，儒雅可观，而节义无闻，先帝误以为贤，临崩，以陛下托之义，当与陛下同休戚者也，刘瑾专权乱政，东阳为顾命大臣，若出力与争，彼亦必知所忌，或不幸得祸，亦不至死，东阳依阿顺从，唯唯听命，瑾谋逆既成，幸赖陛下英明，任用得人，潜消祸变，东阳得冒功以受赏，夫东阳受先帝之托，乃使瑾荼毒天下，谋危社稷，就使东阳，能诛瑾仅可赎罪耳。今赖他人之力以成功，又安攘之而受赏乎？臣窃见今之大臣正直者多不容于瑾，在之时，奸邪者多见黜于瑾诛之，后惟东阳，始终无恙，而又屡邀恩赏，臣不知其何善为？身谋如此也，此疏可为定论矣。
读史质疑三
宋史有道学传，惟宋史宜有之，周程绍先圣之绝绪，朱子集诸儒之大成，以道学立传，宜也，余则笃学如蔡，西山父子高明，如陆子静兄弟纯粹，有用如真西山仅列之儒林，此为宋史者，有识也，元儒如许鲁斋，刘静修吴草庐，许白云：金仁山，皆有功，圣门而许为最，然终不敢比于程。朱，故不立道学，传此为元史者，有识也，若有明一代，堪立道学，传者谁乎纯正？如曹月川，薛文清不能过，真西山许鲁斋而光芒横肄，如阳明者，假孔孟以文禅宗，藉权谋以标道德破坏程，朱之规姬蹂躏，圣贤之门庭，嘉，隆而下讲学者徧天下人，人各树宗旨，卒之纳降于佛，老流遁于杂霸，总以成其争，名利攘富贵之私辱，圣门甚焉，而遡其原始，阳明实为首祸，如此而列之道学，恐天下后世稍知圣人之道者，必以史臣为无识矣，愚故疑道学傅可不立也。
读史质疑四
阳明宜立何？传曰：功在社稷，子孙世封，列之功臣，传宜也，曰：阳明倡明绝学，其徒以为滴血，明宗独得，先圣不传之秘尔，何知而妄诽若是？曰：愚读论语，孟子，惟曰文行，忠，信，诗，书，执礼，多闻择识博文，约礼博学详说，未尝一言及于高妙，其功积力，久悟及一贯者一二人，而其余谨守成法，诵诗书，习礼乐为孝悌，谨信之人，天下所以多善人也，要之，悟一贯者，心知性命之妙，而不必言，即未悟者，自恂恂于出入，孝弟之间，莫非性命之流行，亦不待言也，象山阳明，必先提所谓本心良知者，举此以致之，于事物而以下学讲习，为支离无本领，其亦外矣！盖象山阳明之说禅门，直指人心之说也，圣门无是也。特以身为儒者，不敢显然谈禅，而借孟子之本心，良知以附会其说，不知孟子所谓本心良知者，孩提爱敬恻隐，羞恶之类，必待察识扩充，深造自得，学问之事尚多，未尝曰耳，本自聪，目本自明，六经皆我脚注也，又未尝曰：致此良知，于事物之间，不待即物，而穷理也，夫无问学积累之力，而直提此心为主，以为施之而无不可；其不至偏陂，放诞者几希，象山门人，今日悟道而明日醉酒骂人，正坐此弊，而犹曰吾独得孔子之学，诬罔不已甚乎？愚谓假孔孟以文禅宗者，此也，阳明恐人攻己，则援古本大学以为据，此挟天子令诸侯之智也；着朱子晚年定论，此以敌攻敌之术也，以行兵之权谋，用之于讲学，其心术险谲，而技穷可知，愚谓藉权谋以标道德者，此也，弘治以前天下谨守程，朱之教纲纪，肃于上廉隅励于下，风俗号为淳美，无敢一言，谤议者至阳明始肆，然与之为难明，斥程朱之，非四书五经，尽改面目，遂若朱子，无一言之可存者，其徒乐其诞而自便也。人人争为新奇之论，以扬其波，而鼓其焰，圣门温良恭让之气象，儒者读书，修身循循善诱之遗矩，荡然无存，于是人心乖张，发政害事，至于崩溃坏烂而后已，夫弘正以前尊程，朱之教若彼，隆，万以下毁程，朱之祸若此，朱陆得失，关乎治乱，彰彰较着，而说者欲调停，而两存之，不亦谬乎？弘治己，未阳明成进士，其年六月，孔庙灾，九月，建阳书坊，灾盖阳明之出，孔朱之厄也，天象昭著，人不及知耳，愚谓破坏程，朱之规矩蹂躏，圣贤之门庭者，此也？曰：中庸不言性命乎？尔何病乎？阳明曰：圣贤言性命有惕然戒惧，勉勉下学之心焉，象山阳明言本心言致知，则侈然自大，侮圣蔑经矣，且人心险恶，圣人谓之惟危，诗书名教防，此人心犹惧不足而忽有为任，心之学者为之，诽斥先贤，非毁往训，使人皆自任其聪明，此甚便于不肖之心，而人欲所以横流也。若阳明者亦开阡陌，废封建焚诗，书堕名城之徒耳，故阳明之出圣道之厄也，曰阳明，自言其所悟也，尔何为以禅诬之曰：阳明言知善，知恶是良知是矣。谓为善去恶，是格物已牵强不伦，犹未甚害，于理也，必曰：无善无恶心之体，其徒遂举意知物，悉以无贯之谓，无善恶为秘旨，知善恶为权教，诧为天机漏泄，颜子明道所不敢言，何无忌惮之甚也？夫无善无恶不过，如所谓不思善，不思恶，是明上座，本来面目也，非禅而何？且阳明之学，好高求胜，以为良知之说高出，程朱之上矣，但所谓良知正，佛氏所呵为昭，昭灵灵第八识不断，为生死根本者，恐其见嗤于禅人也，故又言无善无恶以盖之，而其徒遂显然言禅，言仙谓良知二字，足以贯通三教。噫！此又鄙俚之甚，经书传注，所未有也。夫窃良知之说，以胜诸儒，又窃无善无恶之说，以敌佛氏，此其用心亦劳矣，而究为佛氏所不许，徐存斋，谓龙溪八十老翁，舍不得良知，终不济事，欲了生死，须看话头存斋，服膺阳明，而其言如此，正禅家所讥，儒门澹泊，收拾不住者，阳明欲以无善恶，屈天下而学佛者，终不之许也，然则阳明欲为儒而显叛，夫儒欲窃佛而见嗤于佛，两无所容，而邪遁之苦，亦已甚矣，故隆万之初，天下学者羣然学佛，不屑言良知其谨愿者受戒，持呪礼经忏，求西方修比丘之行，而黠者掉机锋恣横议，沿李贽之余唾，不以孔子之是非为是，非其高者，脱略职业，以歇睡名庵，而卑者日沈，迷于酒色，名利以为才情真率，当是时，几案，有楞严南华者为名士，挟妓呼卢裸而夜饮者为高致，抗官犯上，羣噪而不逊者，为气节矫诈，嗜杀侥幸，苟利者为真，经济谨，纲常重廉隅者为宋头巾，举天下庠序之士，如沸如狂，入则诟于家，出则哗于朝，闯献之形，日积于学，士大夫之心术，而天下不可为放高谈，必趋于佛，老佛老必趋于夸诈，夸诈必趋于杀戮，阳明一出而尽变天下之学术，尽坏天下之人心，卒以酿乱亡之祸，彼乃以天下崇尚朱学，比于崇杨墨，指正学为洪水猛兽，欲身起而救之，不自知其为倡乱之首，悲夫！我朝鼎新文教，始有倡明程，朱之学者，而论者犹曲为阳明，讳欲挽朱，陆而一之，此不深究其本，本徒为世俗，瞻循之态，非所语于学也，有识者将黜阳明之从祀，何道学传之有。
读史质疑五
神宗之不蚤建东宫也，起于一念晏溺之私酿为数十年，水火之祸甚矣，人心不可有所偏系也，然愚尤有憾于当日之为臣者，凡处人父子之间，最为不易，申王二辅委婉，密陈宜也，诸臣羣然而噪于廷，何为乎诸臣自负忠义，谓于太子有翼戴功，而未知所以处，神宗不思父子天性，本不容伤，而必欲迫其君，以不敢不立，故神宗耻于挟制，几至决裂，则诸臣贪功之过也，且欲忠其子而致仇其父，视神宗贵妃，福王不啻若敌国，然知君臣父子之伦，有忠诚肫爱之心者，果若是乎？自学术不正，人心乖张，其号为君子者，喜事好争，不复知有恻怛，平情之论，而所遇者，天下国家最难区处之事，安望其不至于决裂而糜烂也，犹幸而神宗父子天性，皆宽厚，使神宗为猜忌之，主则诸臣速太子之死，太子为残忍之性，则诸臣起弒废之端，其幸而不至，有此祸者，神宗，光宗慈孝之故也。至于名位久定，猝有张差之事，为轲政之谋者拙，不至此风颠蔽辜，深得国体，而好事者又从而深文焉，果若所云，必将执郑妃于君侧，废福王之封，灭郑氏之族，然后为尽。春秋之法，而太子何以见其父，神宗何以安其子，诸君子不顾也。可谓之爱太子乎？夫保护元子，不使君有废长立，幼之失而已，不居其名，此忠臣之用心也，以保护元子为名，而必欲彰其君，宫闱之私，使之父子兄弟不能相保，伤人骨肉之恩，成己名利之计，此忮心所发耳，非忠臣所为也，况踵事深文，因之为门户，宁丧国而不悔，为小人者，无足怪矣。不知当日之君子，诚何心也？若世移代远，前人之梦已断，而尚论者欲代为之，续梦焉，又愚之所未解也。
右读史，质疑五篇，皆端本澄源之论末一篇言，万历间，争国本争，挺击之事，谓当日诸君子不免过于深文，无以处，神宗皆由学术之疏，此论亦甚正，又论国本以委婉，密陈者为宜，论挺击以风颠蔽辜，为深得国体，此则有说焉，读者不可以文害辞，先生之意，非谓主委婉，主风颠者，贤于深文，诸君子也，天下固有议论，非而心术光明者，有议论是而心术晻昧者，自学术既坏，一二正人君子，虽怀忠义之心，而议论偏抝，适为晻昧者借口，此所谓五谷不熟，不如荑稗也，然荑稗，岂得遂傲五谷耶？彼留侯之招四叟，田叔之烧，狱辞皆君子事也，非当日诸臣所可附会先生，盖叹息痛恨于阳明之学，是处人材，酿成世祸，惜五谷之美，种不熟，岂为荑稗？左袒哉！陆陇其跋。
｛同治五年夏月福州正谊书局重校开雕｝
侯官杨浚雪沧总校
德化陈煦惺斋复校
闽县黄则伊子莘侯官马申宏甫分校
王学质疑卷之一 心即理也
问：朱子以为事事物物皆有定理，似与先生之说相戾，先生曰：于事事物物上求定理，是义外也，至善是心之本体，只是明明德，到至精至一处便是，然亦未尝离事物，又曰：心即理也，天下有心外之事，心外之理乎？
愚按：事事物物皆有定理，所谓有物必有则也，如阳明说宜云：有心有则，岂诗人孔子亦义外欤？天下无心外之事，故求诸事，正所以尽此心，无心外之理，故求诸理正，所以尽此心，今直求诸心而欲事理之无不尽，虽大贤不能也，心能知觉，发于欲为人心，发于理为道心，故贵乎择之精焉，守之一焉，未闻心之即理也，程子曰：性即理也是矣。理义悦我心，犹刍豢悦我口，若曰心即理是口，即刍豢也，目即色也，耳即声也。
又曰：事父非于父上，求个孝的理，事君非于君上，求个忠的理，都只在此心，此心无私欲之蔽，即是天理，以此纯乎天理之心，发之事父便是孝，发之事君便是忠，发之交友治民，便是信与仁，只在此心去人欲存天理上用功。
噫，此心何以遽无私欲之蔽，何以遽能纯乎天理，欲人去欲而不许，即事即物以辨验，所谓欲者，欲人存理而不许，即事即物以研究，所谓理者，第曰：去人欲而已，存天理而已，愚知其难也，孝之理，不在父忠之理不在君，然惟吾生必有父，而后此心知孝，吾生必有君，而后此心知忠，且惟其为父，故孝以事之，若他人则不得以孝施矣，惟其为君，故忠以事之，若他人则不得以忠名矣，所当忠当孝者，在君父而知忠，知孝者即在吾心，此所谓无心外之事，无心外之理也，求之父求之，君即所以求此心，所谓合内外之道也，今必曰求之心，不求之君父，则君父为外矣，又有心外之事，心外之理矣，夫子语仲弓，但曰：出门宜如何使民？宜如何不闻？曰：以此纯乎天理之心，发之出门，即仁发之，使民即仁也；语樊迟曰：居处宜如何？执事宜如何与人宜如何不闻？曰：以此纯乎天理之心，发之居处，即恭发之，执事即敬发之，与人即忠也，语颜渊曰：视听当如何？言动当如何？不闻？曰：以此纯乎天理之心，发之视听，即无非礼发之，言动即无，非礼也，王子之言何多？现成而不切实也，且权能称物，度能量物，而物亦自有轻重长短之不可诬，使权之轻重与物之轻重不符，度之长短，与物主长短不合势，必参互考验，以正之不得，执权度而抑物以从我也，即心为理，而不即物以求理，恐不虚不公自私，自用之弊，必不免矣。
郑朝朔问：至善亦有须从事物上求者，如事亲如何焉？温清之节，如何为奉养之宜，须求是当，方是至善，先生曰：若只是温清之节，奉养之宜，可一日二日讲之而尽，何用学问思辨，惟于温清时，也只要此心纯乎天理之极，奉养时，也只要此心纯乎天理之极，此则非学问思辨，不免于毫厘，千里之谬，若只是那些仪节是当，即如今戏子扮得许多温清奉养的仪节，亦可谓之至善矣。
温清奉养，皆要此心纯乎天理，不然，即为扮戏之，温清奉养此语，真切可警，夫貌是而心非者，但此诚意之事默然，内省同一，温清奉养，而此心诚否，迥然千里之别，此慎独，所以为要也。若学问思辨正讲明仪节，以求此心之安者。
又云：此心若纯乎天理，是个诚于孝亲的心，冬时自然思量父母的寒，便自要去求个温的道理，夏时自然思量父母的热自要去求个清的道理。
此言是矣，但因心之诚，自然知寒，知热者，自诚而明也，圣人如是恒人，亦或有之而不能皆然也。古人所留，仪节吾人，懵然不知粗鄙，疏忽者何限，惟考求前言往行，一一触动我心，方始恻然而思孝者，自明而诚，学者事也，人固有茫然，不知何为天理？而示以天理，当为之事，亦欣欣有当于心者，天理无处不存，流行充满，触处昭著，由诚心而生仪节者，此理由仪节而动，诚心者，亦此理，刺首血见刺足而血，亦见无彼此，无内外者，道体本然也，故圣人教人下学即物，求理多闻，多见，自能渐达于本心者，百不失一，盖资质不同，虽不悟，本心为人，矩度自在也，若先语以求心，未有不骄矜自大者，欲其虚心逊志，从事于学，问：思，辨也难矣！况其聪明足以拒谏才气，足以有为，方将震慑天下，而奔走之安，望其能自反乎？若不善，会扮戏之喻，势必举礼仪，威仪三千三百尽等，于戏场三纲，五常礼乐刑政尽付之，蝣戏老，庄以为糟粕，释家以为幻影，皆此见也，无惑乎阳明之教，流至万历举世化为佛老，杂霸而不可救止也。
王学质疑卷之二 致知格物
问格物先生曰格者正也正其不正以归于正也
又曰：格如格君心之格，意念所在，即要去其不正，以全其正，即无时无处不是存天理，即是穷理，天理即是明德存天理，即是明明德。
又曰：知是心之本体，心自然会知，若良知之发，更无私意障碍，即所谓充其恻隐之心，而仁不可胜用矣，然在常人不能无私意障碍，所以须用致知，格物之功，胜私复理，即心之良知更无障碍，便是致其知，知致则意诚。
愚按去不正，以全其正，仍然诚意事也，以存天理为穷理，使辨别未真，将以何者为天理所存，皆私意耳。用好银者，诚也，识银色者，知也，顾银色之参杂，诡异日新月巧，非一一辨验，积累功深，不能识也，若者行于何所？若者？造以何术，验之以何据？试之以何方？吾曰：九二断不得，移之九三，吾曰九八断，不能移之，九九穷至此理，如此方为识，银色方得。好银用矣，今曰吾目本明，致明于银去其障，明者以全其明，即所用皆好银矣，不几为戏语乎治病，为诚也，识病原者，知也，顾证候之变，脉理之微，千状万态，古今方书之异同药性，制炼之得失，手不胜书，口不胜述，非一一辨验，积累功深，不能识也，若者可治，必无死法，若者不可治，必无生理方书，某某可用，虽扁鹊莫能移药性，某某得宜，虽神农不能易，穷至此理，如此方为知病方能治病矣，今日吾视自能见病，致见于病去，碍见者以全其见即能治病矣，不又为呓语乎？夫即银色穷银色，所以去障也，即方药穷方药，所以去碍也，不务出此，徒曰：去其障明者，终不识一银矣，徒曰：去其碍见者，终不识一药矣，徒曰：去不正以归于正，而不令其即物穷理，究其如何为正？如何为不正？如何为欲如柯为理，则有肆意妄行，傲然自以为正，自以为理究，为无忌惮而已矣。
曰仁云，心犹镜也，圣人心如明镜，常人心如昏镜，近世格物之说，如以镜照物，照上用功，不知镜尚昏在，何能照先生之格物，如磨镜而使之明，磨上用功，明了后亦未尝废照。
此语亦祇可隔壁听也，夫即事即物，磨礲研辨正在磨上用功也，以为用功于照，不亦诬乎！
问：知至然后可以意诚，今天理人欲知之未尽，如何用克己工夫，先生曰：人若真实切已用功不已，则于此心天理之精微，日见一日，私欲之微细，亦日见一日，若不用克己工夫，终日只是说话而已，天理终不自见，私欲亦终不自见，如人走路走得一段，方说得一段，走到歧路处，有疑便问，问了又走，方能渐到，欲到之处，今人于已知之，天理不肯存，已知之人欲不肯去，且只管愁不能尽知，只管闲讲，何益之有？且待克得无私可克，方愁不能尽知，亦未迟。
此善问也已，无辞可答，则曰真实用功，天理人欲，自日见一日不知，所谓用功者，将不辨何者为理？何者？为欲贸贸以存之，去之乎？夫先辨明理欲而后能存理去欲，此一说也，用功存理去欲，而理欲之见愈真，此亦一说也，所谓行路须问，问后复行，二者不容偏废也，举一而废，厶则诙辞夫歧路，咸疑有疑，办浊非郎，物穷理手，其日已知之，天理万能存已知之，人欲不能去，且愁不能尽知，此病诚有之，但已知者，有限未知者无穷，将独用功于已知，而未知者任之乎？必至，未知之理，不以为理，未知之欲不以为欲，肆意妄行，拒谏饰非之弊，自此起矣！且不即物穷理，辨别邪正，何以无私可克，既已无私可克，何又愁不尽也，无乃强词，夺理御人，以口给欤。
问专涵养而不讲求将认，欲作理如之何？先生曰：人须知学讲求，亦是涵养不讲求，只是涵养之志不切，学是学存天理，体认天理，只要自心地无私意，曰：正恐这些私意认不真，曰：总是志未切，志切目视，耳听皆在此，安有认不真的道理，是非之心，人皆有之，不假讲求，讲求亦只是体当自心所见，不成去心外别有个见。
此亦善问也，乃一则应之曰：涵养之志未切，再则曰：志未切，夫志切，即欲诚其意之欲，非格物，又在立志也，耳能听，目能视，然耳所未闻，目所未见者多矣，闻之不确，见之不精者亦多矣，乃曰：耳听目视皆在此，安有认不真之理，愚不敢信也，是非之心，有自然而见者，亦有颠倒不见者，依稀略见者，非即事研求大费，磨礲不可，第曰是非之心，人皆有之，不假外求，愚不敢信也，体求本心，固为切要，亦有自心所见偏枯，必证诸师友，考诸书籍，而后悟者，乃曰：讲求只是体，当自心所见，将必坚执己见，深拒人言，如所云，己心所非，虽孔子之言，亦不以为是也，贻弊甚矣。
又曰：大学工夫即是明明德，明明德，只是个诚意，诚意工夫只是个格物，致知，以诚意为主，去用格物工夫即工夫，始有着落，如新本先去穷格事物之理，即茫茫荡荡，都无着落处，须用添个敬字，方牵扯向身心上来，然终是没根原，若须用添个敬字，缘何孔门倒将一个最紧要的字落了，直待千余年，后要人来，补出以诚意为主，即不须添敬字。
致知，格物，原为诚意而设，今谓穷格事物为茫茫荡荡，可谓诬矣。以诚意为主，即不须添敬字，不知朱子之学，正以诚意为主者也，其言敬者，厯圣相传之心法，圣学所以成始而成终，故特举以补小学之阙也，人之孜孜格，致；诚，正以至修齐治平，无一之敢苟者，皆敬也，经虽不言敬，而敬固在其中矣，汤顾諟，文敬止，谓在格物外，添出耶？孔子曰：修己以敬，将敬之一字包格，致；诚，正有之耶？抑孔子于格，致；诚，正外添出敬字耶？中庸不言格物，乃言戒惧慎独，戒惧慎独，亦敬也，岂子思忘师说，又加添出耶？总之，敬之一字，乃立心之主包管全学，经书中于格，致；诚，正或各就一事而言，即不必言敬，或约举全体而言，则言敬而格致诫，正已寓其中，何有于添？出尧之钦，舜，禹之克艰兢业，汤之圣敬，文之翼翼，武之敬，胜周公之无逸，从上诸圣，未有外也，敬字者数千，年来言之，不啻谆谆，而谓后人添出，不亦冤乎！夫强词，夺理作时文，小题者用此伎俩，以翻案见奇，则有之矣，用以讲学可欤。
诚意者，真为善，实去恶也，善恶两端，谁不知之？但知之不精不尽耳。夫不精则误执不尽，则漏遗何从而为之，去之，欲知之精尽，必随所遇事物究其真，是真非其间，有一见即了者，有见及一二者，亦有所见，全非者，必考诸诗书，质诸师友，体诸身心于人情，物理究至，确然不可移易之地，其为是耶？自为之必勇，共为非耶？自去之必决，故意可得而诚也。是即物穷理，正欲审其真是真非，以勇为而决去之也。当下即可用力，见在不属空想，何其至紧？至切而以为茫茫荡荡，是以朱子为舍弃身心，徒骛闻见，如世之以博洽，为功者也。夫博洽为功，朱子明斥其为俗，儒功倍于小学而无用矣，而以是诬朱子乎？夫即物穷理，然后诚于为善，彼见之不真，为之不笃者，不即物穷理之病也，今以为不然，而以去私存，理为格物，不知所谓，私与理者何？从而辨别之，是无头学问也，是以有先行，后知之说。
又曰即物穷理亦是玩物丧志
即物穷理，所以诚意也，以为玩物丧志，肆口诋诬至此。
又曰：鄙人所谓致知格物者，致吾心之良知，于事事物物也，吾心之良知，即所谓天理也，致吾心良知之天理于事事物物，则事事皆得其理矣，致吾心之良知者，致知也，事事物物皆得其理者，格物也。
如此是致知，于物则物格也；不惟虚笼浮沈，无用力实地，而于文义亦难通。
又曰：以至字为义，必曰穷至事物之理，而后其说始通，是其用功之要，全在一穷字，用功之地，全在一理字也，若上去一穷，下去一理字，直曰致知在至物，其可通乎？
若此，则凡经书文句上去一字，下去一字，皆不成语矣，是儿童戏论也。
王学质疑卷之三 知行合一
先生曰：人必有欲食之心，然后知食，欲食之心即意，意即行之始矣，食味之美恶，必待入口而后知，岂有不待入口而已，先知食味之美恶，即有欲行之心，然后知路欲行之，心即意，意即行之始矣，路歧之险易，必待身亲履历而后知，岂有不待亲历而已，先知路歧之险易耶？
愚按：此义皆有两端，必先审明义理，然后可措之行，先知后行，此正说也，然所明之羲，理必躬行阅历，后愈觉其真，先行后知，亦一说也，必执后一说，废前一说，则偏诐不通，费词多，辨虽新奇，可喜而于实学远矣，欲食，即知食也，以欲为行，可乎？以欲为行，则凡事第欲之而已，何必实事？且食味美恶入口，后知固也者，不先辨明，若者养人，若者害人，一一待入口而后知，若神农尝百草，然则一日而遇数十毒，身之死已久矣，赤子匍匐，遇虫亦食，遇秽亦食，将亦以为是，不学不虑之良知耶？保母指而示之，然后知其不可食，行之必先知，知之必需，格物明矣，路歧险易，亲历乃知固已若不先考明，程途几何？由某至某用舟，由某至某，用马伥伥前行，待亲历而后知，则适燕而南，其辕适齐而西，其辙临时始知用舟也，而舟不具及途，始知用马也，而马不得，陷荆棘没泥淖，至是而后知知之，已无及矣。愚谓其偏诐不通者，此也。而先生逞其纵横之笔，一往盖人，使人不敢置办，然徐而按之，皆非实理也，千疮百罅，若此类者，不待一一申辨矣。
曰：知之真切笃实，即是行行之明觉精察处即是知。
若是则止，曰：行可矣，或止曰：知可矣，古人何！兼设此二字乎？兼设二字，必确是两事，不可紊淆，此易之对待也，惟其为两必自相生，此易之流行也，今单执其相生者深斥，其两立者，巧为之说，曰：知之笃实，即行，行之精察，即知此尖新讲章，小巧时文耳，尖新小巧，由人心之浇薄，以是讲学，可乎？
象山阳明言理皆恶，分而喜合，不知先生之合，合共分者也，言合则分在其前矣，使其不分先生，亦无可合也。今执其合讳其分，则天地一物也，日月一明也，男女一身也，君臣一位也，父子，一名也，可乎？夫是数者感应，未尝不合体统，未尝不分不分，无由合也，好浑同恶，分析深斥，即物穷理，恐其太分明，无以为容，私之地也，是必胡涂混杂为害，不可胜言矣。故立言偏诐，取快一时，遂淫邪离遁，生心害政而不可止，学术杀天下先生，其自言欤！
又曰：问即学也，即行也，思即行也，辨即行也，非谓学问思辨之后，而始措之于行也。
若是，则中庸列此五句，亦支离多事矣，又谓择善，即固执工夫，惟精即惟一工夫，博文即约礼工夫，诸若此类，古圣人皆成赘语矣，不若王子言，言句句止，提致良知也，止提致良知，则以此三字驱使，经书皆在包罗，统括之内，真所谓六经皆我脚注，何止朱子格物九条乎？但未免为尖新时文之祖，率天下为无忌惮耳。
有不善未尝不知，知之未尝复行，知行先后也，知之匪艰，行之维艰，既知又须行也，故谓知行为二，晓然易见，而实是也；谓知即行行，即知费分疏费，笔舌而实非也，谓臧三耳者，几令人三耳矣，究竟非也。正此类也。
王学质疑卷之四 杂论
与人论学书
按来书谓节目事变之详，必须讨论是非，以为制事之本，然后心体，无蔽是也。阳明谓节目事变，惟于吾心，良知一念之微，察之亦是也。但一念之微，天理人欲，岂无误认非读书讨论，而徒自为精察，未有不偏蔽者，故日思而不学则殆。
事事物物，讨论穷究，谓皆以察吾心，一念之微，可也，谓祗察吾心，一念之微，不必即物讨究，则非也。其意以即物穷理为训诂，为记诵，词章云尔。
来书又云：杨，墨之为仁义，乡愿之乱忠信，尧舜子之之禅让，汤：武，楚项之放伐，周公，莽操之摄辅，漫无印证，又焉适从？又谓礼乐名物，未尝考识，倘国家兴明堂，建辟雍制厯律何以致用？其言皆是也。惟连及草封禅，未免失于检点，阳明遂借此深诋之，世俗角口，争胜者，往往摘人一字，一句之错，肆意丑诋以为快，先生毋乃类是耶？我辈后学，更宜深省。
先生谓尧舜茅茨土阶，明堂未备，不害其为治幽，厉之明堂，犹文武之旧，无救于其乱，又谓学以明人伦，非以璧不璧泮，不泮为重轻，可谓快论矣！然未免于偏也。执此则古今制度，皆可不考，任其鄙谬荒怪，皆可托辞曰：我但以不忍之心，行不忍之政而已，率天下以荒经蔑古，敢于荡灭，先王之遗迹者，非此言启之欤？告朔饩羊，孔子惜之，如王子之论，则当云存此羊无救于乱去，此羊无害于治，但致良知可矣。
先生谓制礼作乐，必声为律，身为度，然后可，若器数之末，乐工祝史之事，君子所不贵，羲和厯数曲智小慧之人皆能之，尧之厯象重在敬授人时，舜之璇玑玉衡，重在齐七政，似矣，夫古人礼乐制度阙遗几尽，间有一二存者对之，犹足生人，敬重之心，诸儒搜讨，而裒集之，虽阙略不全，犹可识，古人用意之精，先王立法之善，盖古人之精意，即我意也。古人之良法，即我法也，所谓此心此理，古今无间也，今必一切麾弃，不知所云，不忍人之政者，从何措施而舍，推步占候，何以授人时，舍玑衡历象，徒手而齐七政，可不可也。今择一最高名，目曰：我惟具中和之德而已，声为律，身为度而已，视讲求搜辑者，皆玩物丧志，增霸者之藩篱，执此高说，真足以畅纵横之论，箝诸儒之口，而甚便于荒疏杜撰不学，无术之徒，引古制以绳之，则曰此粗迹耳，吾自有良知可信也，称先儒以正之，则曰此训诂耳，吾自有良知可证也。借此以师心自用，借此以畔道离经，借此以破灭礼乐，名物，凭陵睥睨，莫敢谁何？而后奸私凶狠，得以恣肆而不顾鸣呼，秦政李斯之灭古，劫之以严刑，近儒之灭道，劫之以高论，何祸之酷也。
拔本塞源之论甚美，然亦骤观足以摄人耳，徐而按之，乃仪秦气习鸱张凌厉，徒见其气象之虚浮，傲诞而已，且所斥者词章，记诵于格物，穷理之学无与也，谓记诵之广，适以长其傲也，知识之多，适以行其恶也，闻见之博，适以肆其辨也，词章之富，适以饰其伪也，不知此四病，惟谈良知者尤甚，鸱张凌厉之际，乌暇返而自省乎？
答周道通书曰：自家痛痒，自家须会知得，自家须会搔摩得，既自知得痛痒，须不能不搔摩得，佛家谓之方便法门，须自家调停，斟酌他人，总难与力。
按此明明引佛矣
又曰：先认圣人气象，昔人尝有是言，然亦欠有头脑，圣人气象，自是圣人的，我从何处识认？
在圣人者，即其在我者，分圣人与我而二之，不知观圣人气象，即我心之虚明自生，非有二也。
又曰：认自己良知明白，即圣人气象不在圣人而在我。
语似直截然大有病，圣人气象，宽平和厚，由从容涵养，久而得之，自认良知者，一时虚浮之见耳，遂冒谓圣人气象，在我愈资，其无忌惮矣。
答陆原静书
首条言妄心，照心恒动，恒静等语，此皆竟求心之病也，古之正心者无此说，惟审求义理精为善，实去恶而已，孔门正予人，以恭宽信敏言，讱事贤等法，不必直求心，心将自正，竟求心则愈，解愈支愈，执持愈乖谬，不胜其病。
又曰：良知一也，以其妙用谓之神，以其流行谓之气，以其凝聚谓之精；真阴之精，即真阳之气之母真阳之气，即真阴之精，之父良知之说明此类，皆可不言而喻，不然，则如来书所言三关，七返，九还之属，尚有无穷，可疑者也。
此又将良知牵入仙家矣，不知论孟中有此议论否？孟子始言良知亦言：良知即精气神否，师弟讲求如此，于明伦修道，何与于五经，四书何与阳明得力，原本二氏，显证如此，当日只宜专学二氏，不必窜入圣门，转换涂抹，致使儒不成儒释不成，释惑人无已也。
又曰：不思善，不思恶，时认本来面目，此佛氏为未识本来面目者，设此方便本来面目，即吾圣门所谓良知，今既认得良知，即不消如此说矣，随物而格，是致知之方，即佛氏之常惺惺，亦是常存他本来面目耳，但佛氏有个自私自利之心，所以便有不同。
此又明明供出，从佛来矣，末乃避讳，一语曰：但佛有自私自利之心，所以不同，后又云：佛氏之学，亦未必将迎，意必如此也。又曰：一念良知，无始无终，即是前念不灭，后念不生，今欲前念易灭，后念不生，是佛氏所谓断灭种性，先生前既为己回护，后又为佛回护，展转闪烁，欲盖弥彰，毋乃遁，辞之穷欤？今且问不灭，不生等语，论孟中有此否？传注中有此否？
答罗整庵少宰书
此书甚美，而狂悖尤甚，盖当时诸儒无如整庵笃实者规切直，中阳明之病，故阳明迫急而为此书。
执事所致疑于格物之说者，必谓其是内而非外也，必谓其专事于反观，内省而遗弃讲习讨论之功也。必谓其一意于纲领，本原之约，而脱略于支条，节目之详也，必谓其沈溺于枯槁，虚寂之偏，而不尽于物理，人事之变也，审如是，岂但获罪于圣门，获罪于朱子，是邪说诬民，衅道乱正，人得而诛之也。
呜呼获罪，圣门获罪，朱子邪说诬民叛道，乱正先生，果如所云矣，虽尽力分疏，拒人之攻己，不知实蹈其罪，无由免也。
又曰：某之所谓格物者，于朱子九条之说，皆包罗统括于其中，但为之有要，作用不同，毫厘而有千里之谬。
所云为之有？要者以诚意为主耳，朱子正以诚意为主者，王子特欲畅其所得于佛老假借，圣门名目破裂，文理以强伸其说耳，自大慧以改头换面教，张子韶直至阳明，而其术大展，此何等肺肠？而可以言学耶？
又曰：杨墨之说亦岂灭！理乱常之甚，而其流之弊，孟子比于洪水，猛兽，所谓以学扼杀天下也，又曰：孟子之时，天下尊信杨墨，当不下于今日之崇尚朱说，而孟子独以一人呶奴于其间。
呜呼！是何言欤！隆？万之末，士子以詈朱注相高，实自此始。可谓丧心病狂矣，其始末至灭，理乱常之甚，而学术杀人，比于洪水，猛兽，此数言者，皆先生自道也，朱子之道，如日月五行，经天常在，虽遭晦蚀而不坠也，阳明屡屡比之，告子比之杨墨，毁訾不遗余力，其人可知，其学可知，乃引孟子自况，何傲诞无忌之甚也！盖因整庵规之太切，故反为大言，以相盖邪？离穷遁居之，不疑耳，此何等肺肠？而可以言学耶？
又曰：今世学术之弊，其谓之学，仁而过者乎？谓之学义而过者乎？抑谓之学不仁，不义而过者乎？吾不知其于洪水，猛兽何如也？又曰：众方嘻嘻之中，而独出涕沱，若举世恬然以趋，而独疾首蹙额以为忧，此非病狂丧心，殆必诚有大苦者，隐于其中，而非天下之至仁，其孰能察之！
呜呼！先生痛，当时学术之弊，乃至此极耶？今观弘正之时，人心淳朴，贤良众多，天下守朱子之教，绳趋矩步，虽不能如先生之高妙，至于放言，高论肆为变，乱者无有，未见所为洪水，猛兽也，由其道而不变，人心之幸，民生无穷之福也，先生乃忧苦之深，至于出涕沱，若疾首蹙额而不容已耶？又以为狂奔尽力，以救陷溺，不顾人之非笑，出于天地万物一体之诚耶？其信然耶？抑果病狂丧心舍，平常居处之安，必凿奇出险，以簧鼓天下而败乱其心术耶？夫学术杀人之祸，至万厯末年之士习而大验矣，先生贻祸，如此之酷，而及于不必出，涕者出涕，于无可蹙额者，而蹙额耶？先生其以欺人耶？其为胜心所便，不自觉其言之悖耶！噫！真可哀矣！
王学质疑卷之五
总论
象山言本心，阳明言良知其弊，使人丧本心丧，良知何也？天之道，非别有一物寄于声臭之上，时行物生，即所谓无声无臭，上天之载也，人之心，非别有一物在，窈窈冥冥之中，视听言动，皆心所在也，善治心者治视听言动，即治心也，治伦物政事，即治心也，视听言动，伦物政事之间，讲明一分，则心之本明者，复一分矣，力行一分，则心之本善者，复一分矣，积之久而悟其皆心也，天命流行之妙，一以贯之无余，即使不悟，要其讲求持守于视听言动，伦物政事之间者，固有规矩，可循心之本，明本善者自在也；天下由此惧礼法，而尚淳朴，畏清议，而多善人，此圣学所以平稳，纯正万万，无弊者也，尧舜十六字，而外不复言心，但与其臣惇典庸礼，命德讨罪，教稼明伦，恤刑熙绩，即无非精一，不必人人与之言心也，成汤若有恒性，而外不复言性，但惟用人性，已，改过不吝，显忠遂良取乱侮亡，即无非建中，不必人人与之言性也，夫子立教，惟是与子言孝，与臣言忠宽信，敏公知人，爱人闻见，择识礼乐诗书，即此人言，此人即此事，言此事不必人，人与之言，一贯也，惟朱子善学孔子，循循畏谨，一字必求其安，一事必审其极，奉先圣之格言，佩前贤之遗矩，俛焉日有孳孳，死而后已者，此圣门家法也，学者沿是而谨守之，即使不皆进于高妙，要其恪遵往训，宁慎毋疏！敢于逞聪明，恣议论，蔑经侮圣者，无有矣，畏名教惮公议，宁拘勿肆，敢于挟才任诈，恣欲败，检者无有矣，此弘正以前所以称治，正学之为功于天下，生民也大矣，今诋学朱子者，曰支离也，玩物也，义外也，讲求制度名物者，谓增霸者之藩篱，而温清定省之仪，节等于扮戏，以是垂则后学，其谁不曰吾自有良知六经，任我驱使，读书训诂，可鄙也，而穷凿武断，离经背道之讲说，显行于世矣，谁不曰吾自有良知制度仪节，傀儡具耳，而苟且佻薄简略，戏慢之行，众以为风雅，圆融无可，无不可矣，谁不曰吾自有良知公议，皆世俗之论，名教特形迹之粗也；甚至踪迹诡秘，举良知以自解，曰：吾一念自信而已，乡评不许，举良知以自文，曰：良知自信，乃贤者所为，与乡党自好者不侔也。而贪色好货，争名角利之习，可肆行而无忌矣。故单提本心良知者，予人以假借掩饰之，题挟高欺人，足以陵蔑君子，开不肖者，方便之路，而及其既为不肖也，并掩饰假借，亦可不用，此必至之势也，当阳明之世，欲前知末流之弊，诚有所甚难，由今以观，万历启，祯之士习前弊，彰彰较着矣，犹曰朱陆并行不悖也，可谓知言乎？夫言本心言良知，以是救夫，专事口耳，不治身心者，诚良药也，朱子固屡言之矣，若以是鄙弃，一切长傲，恣胸决堤防，破崖岸蹈擎拳，竖拂呵佛，骂祖之余智，则圣门之罪人也，言本心言良知，使人读圣经贤传，字字触其本心，动其良知巽顺，抑畏以听命于孔，孟，程、朱、则圣人之徒也，若以是目空千古，动称颜子没而圣学亡自处，甚尊而不过，率天下为佛老，功利趋于沦胥而不救，则天下之至愚，大惑而可怅，可痛者也。言本心，使人丧本心言，良知使人丧良知必至之势，已然之征，宁曰：过论乎。
总之，阳明天资雄放，其于循循讲习，循规蹈矩，实所不耐，及一旦，有得于佛老，与象山旨，合喜其与己便也。自私所好，亦可矣，不宜以此讲学，独辟宗旨，举圣贤经书，直欲以此意强贯之，真谓六经注我，随意驱驾，何所不可？此诐淫之始也；及人多不服，则借孟子良知二字，犹嫌其仅出孟子，遂窜入大学，致知至于攻者益众，又见象山之学，竟为朱子所掩，计以为势不两立，非抵死，作敌尽灭，朱子之道，则人犹以朱律我，故遂操戈反面，尽翻全案而后已，朱子如泰山乔岳，何可易摇？则以大学古本为据，曰：我非背朱失于信，孔太过也，巧言如此，格不训，至则以格其非心为据，曰致良知，于事物格其不正，以复本体之正也，牵强傅会又如此，至究其何以格其不正，则曰：去人欲，存天理也，诘其不即物穷理，恐认欲为理，则又曰：此志不真切也。夫以格物为去人欲，存天理，是欲正心先，诚意欲诚意，先致知而欲致知又在正心，诚意矣，说其可过乎？况以认欲为理如此，大病不急求，所以磨礲辨析之方，而竟以立志，不真为脱卸，真所谓茫茫荡荡，反以诬朱子乎？人曰：东则拗而之西，人曰：西则拗而之东，澜翻泉涌，人人被其摄盖而悦其文，词者尤俛首推服之，顾天下良知难泯，非之者不已也，则又以朱攻朱着，为晚年定论，实则以中为晚，以晚为中与当日情事，迥不相涉，锻炼舞文，诳词以欺天下人不可欺，则又曰：年岁原未深考，乃委曲调停，不得已之心，夫大道，如日中天，是则是非，则非乃亦调停委曲乎？即此一言，心术叵测，何止遁之？又遁乎？夫妄称定论，是意不诚也，不深考事，实是物不格也，此之谓物不格，知不至，故意不诚也，使其虚心逊志，从容详审，则无是弊矣，惟其占题大高叛道已甚，骑虎不得下，不得不左支右吾藉，笔舌以塞人，一时之议，而前后矛盾，罅漏实多，既曰信，孔子太过矣，又曰：孔子之言，亦不以为是也，既曰生平于朱子，有罔极之恩矣，又曰：天下宗朱如宗，杨墨也，如狡狯，健讼之人，逢人即攀，遇事便借口，无一定之舌，笔无不牵之义，以此为诪张伎俩，可矣，以此为战国，纵横游说，诡辩可矣，乃用此以讲学乎？然则王子之良知安在也。