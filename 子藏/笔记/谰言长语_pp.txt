钦定四库全书     子部十
谰言长语       杂家类三【杂说之属】提要
【臣】等谨案：谰言长语一卷，明曺安撰，安字以宁，松江人，正统甲子举人，官安邱县教谕安素负才名，著述甚富，诗文集俱失传此书，集其生平所见闻而辨证其缺误，自以为暇日手録皆零碎之词，无益于事，故以逸言剩语比之，然词有原本足备叅，考其论读经一条，尤切中明代俗学之，末有任顺跋，称安尝为宪宗实録总裁官，盖当时著作多聘取儒士为之，故不拘资格，然安之见重于时，亦可知矣。乾隆四十四年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
谰言长语原序
予少游乡塾，见先生长者嘉言善行，即笔于楮，或于载籍，中间见异人异事，亦録之长而奔走四方，所见居多，凡三四帙，因去滇南道逺难将留于松，今不知何在滇中？重録所见闻者，携来武邑及承乏安丘，老而弥勤，人皆哂之，予独不倦，暇日一一手録以备遗亡，率皆零碎之辞，何益于事？因名曰谰言长语，谰言逸言也，长语剩语也，何益于事？徒资达人，君子一笑云：成化二十二年五月五日，吴淞曹安识。
钦定四库全书
谰言长语
明 曹安 撰
作古诗为上，刘坦之选诗补注可法，又李杜全集，不可不味，选唐者非一世，以唐音为尚及范徳机云诗当取裁于汉，魏，而音律，以唐人为得其宗，旧有唐音辑，释丹阳顔润卿注宋祭酒，讷为序平阳，刘敬伯辑古诗选唐苏平仲序之云：杨伯谦唐音盛时，诗不谓之正音，而谓之始，音衰时，诗不谓之变，音而谓之正音，又以盛唐中，唐晚唐并谓之遗响，是以体裁论，而不以世变论异乎？十三国风大小雅之所以为正变者矣，唐音去取出，其嗜好也，予观虞伯生序，唐音谓知言之难，不为无意，故王永叔不喜唐诗，谓其格卑而气弱，叶水心云争妍，鬭巧极物，外之变态，唐人所长也，反求于内，不足以定心，志之所止，唐人所短也，宋真西山集古之诗文曰：文章正宗，其于诗必关，风教而后取庐陵，赵仪可讥之曰：必关风教云乎？何不取六经，端坐而诵之，而必于诗，诗之妙，正在艳冶，跌宕梁石门，寅辩赵之言为非，由是言之，诗学汉魏盛唐，有关风教，去艳冶跌宕，等而上之，其惟三百篇乎康衢之謡，虞廷赓歌，五子之歌，洪范数语，又三百篇之权舆也，古诗之祖也，读诗者不可不知。
文章之选，自汉而下，梁昭明太子统以一人之见去取秦，汉至晋之文，为文选，宋姚铉以一人之见去取，唐三百年之文，为文粹，宋吕东莱选宋人之文，为文鉴元苏，天爵选元人之文，为文类迂斋，疉山又各批古文，又有续文章正宗诸集古人之选亦备矣，以予观之，在精不在多，韩退之尝取已文二十六篇，为韩子徐斯逺尽平生文共二十余首，首首称善，然诗文不能兼工，故谓曽子固不能作诗，曽尝云：古之作者，或能文，不必工于诗，或长于诗，不必有文，有以哉！昔人谓老苏不工于诗，欧阳脩不工于赋，曽子固短于韵语，黄鲁直短于散语，东坡词如诗，少游诗如词，数公之文，名世而人犹非之，信矣，作文之难也。
唐以诗取士，故举进士者多以诗名家，四明乌斯道序，王子与诗云：诗严于文，故文与诗不能兼工。
三塲之学，在今时出身之阶梯也然足以知圣贤之言之奥，古今事物之伙，精亦不多矣，吴临川云：初，塲在通经，而明理次，塲在通古，而善词末，塲在通，今而知务，长于此而短于彼，得其一或失其二，其间兼全而俱优者，不多见也。
通天地人曰：儒一物，不知一事，不能耻也，洞观时变，不可无诸史，广求明理不可无，诸子逰戏词林不可无诸集旁通，多知不可无，诸杂纪録，而其要惟在圣人之经，圣人之经，非如史子文集，杂纪杂录之供，渉猎而已，必饮而醉，其醇食而饱其胾，此吴草庐支言集中语。
宋叶适浙龙泉人，号水心尝云：经欲精史，欲博文欲肆，政欲通士，擅其门而不能兼也，就其兼之，或不得用，故位下名卑而功业，不见于世，为可惜也，又云：为之者天也，脩之者人也。
唐子西谓六经以后，便有司马，迁六经不可学，故作文，当学司马，迁司马，迁敢乱道，却好，班固不敢乱道，却不好，故宋景濓谓作文，専法汉史，信然。
作史实难，非司马迁，班固不能以致其博，非孙盛习凿齿吴竞不能以致其决，非司马光，刘恕不能以达其权，非朱子不能以守其经。
太祖髙皇帝云宋濓之文，不如王祎之典雅，王祎之文不如宋，濓之华丽，杨士竒亦言刘伯温之文不减于宋景，濓刘特以功业掩之耳，今三公之文具在，识者考之。
老杜云：文章千古事得失，寸心知作者，皆殊列名声，岂浪垂骚人，嗟不见汉，道盛于斯，于以见汉之文章，浑厚森严，试以汉之文章读之，自见汉诏，尤不可及。
近年所刋之书，多不关世教，以予取之，宋胡致堂崇正辨一书，盖因僧仁賛之所论按其事，而折之燎，然明白佛之徒，无以逃其妄，今刋夲在南阳府元张养浩卫圣编，谓老荘申，韩，扬氏之书，与吾圣经黒白较然惟左氏荀子秦，汉以来，诸儒浊乱，圣人之言，则为之申别，毘陵谢兰，取圣贤问答之语，辟异端者为书，名曰辨惑，编经书，子，史，先儒扶正抑邪之言，备载合而观之，真可以正人心。
周易，人多读夲义不读传，不知传义不可缺，书读，禹贡节要诗不读，变风雅，春秋不详崩，薨，卒，葬礼记防服大记等多不考，学庸多不读，或问论孟多不读，序说经有节文，史有畧夲百家诸氏之书，皆有纂集，以为一切目前，茍且速成之计，父兄，以是夸子弟师儒，以是训学徒，近时书坊，又刋时文，以衒来学，不使义理淹贯，可胜叹哉！
离骚为词赋之祖，朱子论屈原者尽矣，扬雄乃作反离骚，其后有非国语者，又有作非非国语者，有刺孟者，又有作刺，刺孟者，静言思之，可发一咲。
资治通鉴，仿春秋而作杨文贞公谓有关治道之书，予少不知，正统十三年，授徒海盐，主翁専以纲目为问，遂日手之不释，葢左史记言书是也。右史记事，春秋是也。纲目所以接春秋，今续资治通鉴于宋，元二代亦备。
三体唐诗有实接虚接用事，前后对等目谢，叠山批，文章轨范，有放胆小心，防字句等法，窃恐当时作诗时遇，景得情任意，落笔而自不离于规矩耳，若一 一拘束，要作某体某字，様非发乎性情，风行水上之防。
杜子美律诗，自成一家言，元进士临川，张伯成注杜诗演义曽昴，夫作传有此作，又有刋版告语，惜其少传徃时见杜律，虞注以为虞，伯生古今人冐前人之作，为已作者居多。
予家有阳春，白雪小夲元人如刘时中，关汉卿诸公之作尤多，大抵元之词曲，最擅名，予尝私论之曰：汉之文，唐之诗，宋之性理，元之词曲，试以汉之文言之，果有出于董贾之防乎？以唐之诗言之，果有出于李，杜之什乎？以宋之性理言之，果有出于濓洛关，闽之论乎？以元之词曲言之，果有出于阳春，白雪之所载者乎？况四代人物，又不止于此乎？
作诗亦要着题，如杜工部，亦有不着题者，如天台黄庚，试枕易诗云：古鼎烟销倦，朱翛然髙卧夜寒初，四檐寂寂半床，梦两鬓萧萧一卷书，日月防心知代谢隂阳囬首验盈虚起来，万象皆吾有収拾乾坤在草庐，考官李侍郎应祈，批云：此诗题莫难于枕易，非大家手笔，岂能模冩盖以其不渉风云月露，江山花鸟，此其所以为难也，余阅三十余卷，鲜有全篇纯粹，正如披沙拣金，令人闷闷，忽见此作若纷纷，盆盎中得古罍洗把玩，不忍释手，此诗起句便含睡意颔，聫气象优防，殊不费力，曲尽枕易之妙，颈聫冥心，囬首四字，极其精到，结句如万马横奔，势不可遏，全篇体制，音调谐宫商，三复降叹，此必骚坛老手，望见旗鼓，已知其为大将也，冠冕众作，谁曰不然？黄山谷在塲中，试野无遗贤，诗云：渭水空藏月傅岩深鎻烟，考官批云，此人不独此诗冠，塲他日当有诗名满天下，后山谷果为江西诗祖。
欧阳为浙省考官，夲房得四灵赋一卷，词意髙迥覆考官，谓非赋体，欲黜之，争之力，且曰：其人赋尚如此，经义必髙督掌卷官取其夲经视之，至则伟然老成笔也，及拆卷，乃程端学同列髙邮龚绣素知名姓，谓曰：此四明程先生之弟防先生防失此佳士，明年，防试经义防冠，塲试官白于宰相，曰：此卷非三十年，学问不能成，使学子得挟书，入塲屋，寸晷之下，未必能作此等文字请置道榜第一，然则文须老成，主司必然，刮目。
松江府志云：三乃古，由拳县沉没，毎天晴月，朗舟过者，分明见其中井栏街砌宛然，正统九年夏，予赴举之南京，舟过中，予适倚舷，忽见水清处，井栏街砌如故，是亦一遇古迹，不冺有如此。
天顺六年，予校文江西新建县乏举，予以落卷中，取一可者，其卷不批倒，随取之，乃李士实也，李登进士筮仕，刑部主事陞郎中，今为提学副，宪有文名，成化十三年校文，山西同考，以诗卷一篇，采采卷耳，三章，文甚竒特予以他篇，不甚称置之，至填榜同考，又言：及予以为言，佥曰可，遂拆卷填其名，然则朱衣头之事，岂无哉！
曽学士棨，巢防集絶似唐人予，天顺六年校文江西舟泊，鄱阳湖女儿港，舟人下舟问，予读何书？予呵之，其人曰：我少从曽棨，学士泊此港，有一诗，予索一诵其人，即诵予笔之诗云：彭蠡湖，邉女儿港，秋水未干，湖水长女儿一去，今防秋时有行人来系舟岸，栁汀花湿红翠，栁似颦眉花溅泪，茅屋参差，石径斜港口，人烟凡防，家当初知是谁家女？后来嫁作谁家妇嫁？时湖上堕弓鞋，至今尚想淩波，歩我欲囬头问小姑，小姑迢迢隔重湖，我欲前从大姑问大姑黙黙，凝新恨红顔，薄命真堪惜女儿名姓，无人识，年去年来湖水春空，使行人吊陈迹，君不见古来多少，大丈夫老死湖山名亦无巢，睫集中无此，岂非沧海遗珠。
予于成化五年之沅江，学署一夷人家多藏书，盖洪武迄今，不遗内一诗，乃浙江道提举临川艾性夫作贯酸斋，作叙予手，钞之歌行，语多关世教，如赋铜雀，砚末句云：请君唾去，勿复用，铜雀犹在，吾当摧扑满吟云：区区小器，安足怜黄金塞坞，脐亦然，临邛道士招魂歌云：安得天上蓬莱宫，却着人间马嵬鬼。
沅江邻于缅国，多榕树，其风俗大异，予赋一诗以纪之，曰：日舂日结作生涯，土屋平铺，防百家地软黄牛都睡足，【车里多黄牛，其足软止可食，】草深灰，象并张牙，【车里缅，孟艮地出，象能鬭】飞来，鹦鹉，浑身緑【，此鸟能人言，人家多畜之，】嚼罢梹，榔满口霞【，以梹榔和萎叶灰，食之当茶，又多芭蕉实酸角，苏木，胡椒，】瘴疠不堪，三伏暑，谁知腊月，尚穿纱言之，鄙俚，姑道其实。
文人辞胜于理者多，曹植七夕，咏曰：目牵牛兮，挑织女交有际兮防有期，张文潜七夕歌，言牵牛织女二星云，帝怜独居无与娱，河西嫁与牵牛夫，世人遂实其事，白乐天长恨歌叙，明皇贵妃，天上人间防相见云云，人读之，不觉可喜，元艾性，夫作临卭，道士招魂歌云：安得天上蓬莱宫，却着人间马嵬鬼，今剪灯新话，余话一切鬼话启故事，収之后人遂以为实然。
东岳泰山之庙徧天下，肇于宋中，叶唐先天，开元间，封爵为王，宋大中祥符间，加曰：帝庙之爵之，像之皆非当礼，以地只而不人其像，尊比三公而不帝其号，兆之如四望而不屋，其祠：庪县于其方岳而不徧于天下，尔雅祭山曰庪县，谓瘗牲币，挂仪物陈北溪，曰泰山，鲁镇惟鲁邦之所得，祭而立祠于诸州，何谓岿然？而特者山之形，而人其貎，何为立寝殿于后者，又不知何山可以当其配也，唯太祖髙皇帝改正，岳镇海渎，城隍庙号，诏止称东岳之神，于礼方正，捜神记据东方朔附防东岳帝君，一何悖耶？或以为五岳之神，各有姓名，泰山神姓圆，名常龙衡山神姓丹名灵峙，华山神姓，浩名郁狩，恒山神姓澄，名渭渟，嵩山神姓夀名逸羣一云，泰山君元丘目睦泰山，将军唐巨甚，是无谓不足信。
天下有真武庙，按曲礼曰：前朱雀而后武，武乃北方七宿之象，而传记所谓蛇也，宋有天下，尊崇圣祖，嫌名朗，改为真，道家者流，谓神有名字，里居真武经，又有披发跣足，世遂塑黒衣翩翩披发，按剑而坐，脚踏蛇，一何悖耶？宋祭酒，讷宋学士，濓尝辩之。
老人星，一名弧南，一名南极，见则天下治平，只一星耳，今人徃徃以长头短身，拄杖侣，以鹤等，谓之夀星此皆传袭之，画工取巧而然，士君子亦信之，何哉？
世有三官，庙三官，经有上元中元，下元三品之说，东南人于正七十月，斋素谓之吃，三官斋一日，观宋学士濓防三官祠记云：汉熹平间汉中，有张脩为太平道，张角，张鲁为五斗，道其法畧同而鲁为尤盛，盖自其祖陵，父衡，造符书于蜀之鸡鸣山，斩鬼卒，祭酒等号。分领部众，有疾者，令其自首，书氏名及服罪之意，作三通，其一上之天，其一埋之地，其一沉之水，谓之天地，水府三官，三官之名，昉于此，夫至髙者天至厚者，地水纵大，亦两间一物耳，何得与天地抗哉！今并称之为三，是必有其说矣，宋公之论，足破羣疑元揭，文安公作曲阿，三官祠记一切归诸道家，不审何哉？
天下学宫，皆立文昌祠，奉之以主可也。而人其像，春秋祀之以牲，世俗相传，其神为周时贤士张仲死，后为之捜神记，又按清河内传为吴防间人张户老之子，名亚，又有七十三化之说，近又刋七十九化书使人可惊可怪！而儒者亦信之，不知北斗之前，有星曰文昌，史谓其理文司禄，但一星耳，有是星，则有是神祠，而奉之在理，虽未之有，亦崇文之义焉，予见作此祠之文多矣，惟山西大同，文昌祠记，进士松阳卢玑之言为当。
凡寺中有轮藏者供一，大士问之，僧众皆妄说无稽，少时闻一诗云：袈裟，新补片云，寒足蹑儒鞋戴，道冠欲把，三家归一辙，捻沙终是不成团，盖讥之也，俗云：其人道冠儒履，释袈裟，正此而捜神记，谓其名翕，义乌人，幼通三教书，自号善慧，大士云云，又不知何据？此不足论，姑识之，以警愚俗。
关公庙亦在在有之，或云义勇武安王，或云夀亭侯或云关，王不知庙像之设，以魏主尝画公像战克厐徳怒于禁降服之状于髙陵之屋为之权舆也，或据其有义勇之烈，盐池之功，亦浅之乎？知公者矣，若其大节在不防先主之约，王肃曰：有北面争天下之志，是已，作庙记者多矣，予偶见金田特秀，觧州庙记云：方曹势炽焰，刘力孤弱，事君不防其夲，见利不失其义，海东冯子栗，真定庙记有云，当其贼操，九州之地，已有其七之时，独不忍弃背颠沛，流离之，徳味二公之言，公之衷愫，暴白于天下后世矣。
太祖髙皇帝诏天下止称府，州，县城隍之神，惟有司得祭，士庶无预，城隍之名，肇于古史之造字，其用着于周易之系爻，城隍之有庙，殆亦以栖配食者之灵，祭城隍于配食之庙，犹明堂之祀，帝云耳，此先儒之正论，今多塑像，寝殿立配，又置两廊之狱，如东岳七十二司之缪，可供一咲，儒者察之。
【缺】陵谢应芳谓吴人不当祀，范蠡夲太史公之笔，杜牧苏子瞻皆谓蠡私，西施以申公，夏姫为比，越人祀之可也，如诸葛武侯，蜀人祀之吴，魏未尝祀焉，亦有议论，以予观之，范蠡张翰陆，皆取其去之为髙他未暇论观髙季廸三诗可见。
神有不当祭者，予尝过济源，轵城有聂政庙，乡人赛之杭，有秦桧祠，又吴草庐集云：去曹操庙郎州，立梁松庙，名阳山庙，刘賔客有诗方囘云：马伏波，为其所倾者，似不当祭，凡有官君子，若此者宜去之。
世之人多以儒释道为图，或塑像于寺观，释以佛居中道，以老子居中当道，有司见之者畧不介意而斥之，孙复作儒辱云，佛老之徒，横乎中国，天下之人，愚众贤寡，莫不争竞而趋之，于是其教与儒争驰，并驾峙而为三：吁！可怪也，儒者不知其辱而反尊之者多矣，得不为罪人乎！
佛初入中国，有四十二章经，以生中国为难，今人徃徃欲生西方，何也？明道观佛书曰：不观，无由知其理，吴草庐，注道徳经其云治国如烹小鲜佳兵，不祥可取。
道士骂老子，佛以神怪祸福，恐动世人，俾皆信向，而尔徒髙谈清净，遂使我曹寂寞。
宋，元丰中，陈州蔡仙姑，能化现丈六，金身常设净水至者，必先净目而入，有廖县尉，一日率其部曲洗一目，及入，以洗目视之，寳莲台上金佛，巍然以不洗目视之，大竹篮中一老妪，箕踞而坐，乃叱其下擒之。
唐吕用之以桐人书髙骈姓名于胷桎梏钉之，胡致堂曰：桐人桎梏，世所谓咒咀也，或见髙骈之诛以为验，彼吕用之之死，又谁咀哉？茍明乎理，则不以此惑矣。
杨万里，与零陵唐人鉴假炉焚香以问卜，唐答以诗云：闻炉香，要决疑不疑，何用卜蓍？圣人自有韦编在进退存亡岂不知。
顔鲁公喜仙佛及使李希烈死之，故王仲光咏公书，虎丘道士诗刻云：长生心，慕神仙侣，终不贪生奉逆臣。
赋，比，兴为诗之正体，古人多有作比诗者，近年不作比诗，如元进士徳兴董仲可明皇贵妃，对奕图云，内计纵横，势已危，三郎何事？不知防祗，因一子参差乆费尽神谋为觧围刘伯温二乔图云：江上桃花，红粉腮，飘然吹入玉堂来东风，日暮，和烟雨多少飘零，委緑苔霅水，李子仪墨梅云：诏遣明妃出汉宫粉香，和泪泣春风，玉顔翻作寒鸦色，悔不将金买画工三诗，非题亦难猜也。
世言宋元人诗，不似唐然文献通考取宋人如石曼卿王介甫诸公诗，欧阳文忠公论，宋人诗中多警句，近有诗人玉屑，诗林丛话瀛，奎律髓诗学，梯航皆杂，宋诗在人自择元程雪楼，莲叶舟图云，如此风波恶，舟中坐宴如此，时不经济，借问读何书，吴草庐，杨妃病齿云：齿痛自颦眉，君王亦不怡，此痴如早割，何待马嵬？时浙人张庸陶，糓驿亭图云：苍筠织簟湘纹，凉緑罗裁衣，兰麝香银烛，光寒夜将半，琵琶，曲终人断肠，不必加贬，自有清意，四明李照诗一册，予记其王荆公墓云天津桥上鹃声急，已卜先生相夲朝百世雄文凌白日，千年新法，苦青苗，冨韩国老縁谁去汴宋基图自此揺荒塜卧，麟寒食后，东风不见纸钱，飘又如宋景濓刘伯温王子充，苏伯衡诗，又非浅学可到，子充，洪武初，使云南不屈而死，予始至，寻其墓，乃编一集公之节，不下古人，予作序云：文人徃徃不得其死，如司马迁，班固蔡邕，陆机范蔚宗谢灵运軰厌厌，如九泉下人，公可谓志士仁人矣，公之诗文，逼古舟中口云：挽船上逆水，欲进不得前，丈夫得意日何异？下滩船。
国朝诗人不一，多有刻夲其间好诗，亦多不入，如李昌棋题文丞相砚云已矣，斯人不可见留，得忠肝湼不缁，千载空遗，补天石一，正是化龙池，黄帘緑幕承恩日，残照西风，倚马时寄语玉堂，挥翰手，他年留冩首阳碑庐陵，陈循海棠，山鸟云数声啼鸟，正间关嫩，緑轻红雨未干一段，雅容谁不爱？春风能得防，时看四明，张楷观浙江潮，云当午春，雷震海门，初来逺客欲销魂，凿开即墨，牛争触战，罢昆阳马乱奔，伍相精灵，何日散钱？王功业，至今存天涯，一青山，小矻立中流，任吐吞瞿佑，和靖墓云，诗落人间有墓存，谁歌楚些为招魂愁连芳草，春无迹，魂断梅花月，有痕华表，柱存辽鹤，返少防星殒，楚天昏，生刍一束，人如玉，想像髙风酹酒尊，临川黎扩，拟唐宫人入道云髙髻云鬟罢旧妆，黄冠着入白云乡，碧桃春雨，心初定，红叶秋风，怨已防行道，宛如随玉辇歩虚清似舞霓裳多情，惟有长门月来，伴吹箫引鳯凰，吴兴丘天祐吊赵子昻云：宋家玉叶鳯凰雏，骨冷空山，不可呼一代文章藏翰苑，千年词藻，落江湖秋风白鹤飞，辽海夜雨，铜驼卧，緑芜今日，吴兴山色里，尚余光彩照吾徒，金陵王徽舟中雨夜闻雁云，羣雁来何晚？寒声渡逺空凄凉应，带雨悲咽，为兼风独客，双垂泪孤舟，半掩篷，如何愁不寐？闻尔别离中，王汝玉渔村云：汀、苇，苍苍白露凝一滩，寒月未収罾，西风吹醒，江南梦四壁蛩声，半夜灯山行，云萝茑隂中是防家青山数转到门，斜桃源只在鸡声里不用縁溪认落花张弼送罗状元伦谪官，福建云：烈烈轰轰好，丈夫曽从金殿听传胪，十年事业，丹心苦万世，纲常赤手，扶郭隗台前折枯，栁考亭祠下，扫寒芜，时人欲识襟懐否？天上浮云，自有无。
咏物诗亦难，唐人池鹭，鹧鸪无以加矣。余姚徐菊坡，箫杖诗句句见箫杖凿窍，霜筠入手，轻知音未遇，伴闲行刻鸠，赐老声还噎，随鳯升仙力可凭，弄月松根，因拄石倚风花底为和笙，何当扶上云霄路，吹彻钧天，合九成，绍兴刘师邵失，鹦鹉，云来从西域养经年，飞入青云，最可怜银瓮，空遗香露水，雕笼闲鎻，落花烟能言，毎忆来书幌，学舞长，疑在绮筵，此去想应寻旧伴，陇山云树，尚依然苏平，綉鞋云防日深闺，綉得成著来，便觉可人情半弯，暖玉凌波，小两瓣，秋莲脱蒂轻，南苑踏青春，有迹西厢，待月夜无声，摘花又湿苍苔露晒向西，窓趂晚晴，三诗贴题。
吊古诗，古今最多，如李太白见崔颢，黄鹤楼诗，遂不题钓台，诗人有一首云，严陵台下大江，横千古英雄，防战争，今日汉家无寸土，钓台依旧属先生滕王阁，元僧一诗槛外，长江去不囬，槛前杨栁，后人栽当时惟有青山在曽，见滕王歌舞来嘉禾，陈延龄年少，作岳王墓云，一自班师，下内廷中，原俱望扫沈冥，两宫环佩，烟尘迥百战，山河草木，青雨暗灵祠，嘶鉄骑，月明隂井泣银瓶，凄凉古墓，西湖上老树，悲风不忍听，又僧徳珉姑苏懐古云：西施一咲破，姑苏，常使行人泪眼枯，辇道落花春，走鹿琴防，明月夜啼乌，夫差古墓，迷黄壌伍相荒祠，暗緑芜独有灵岩山，色在峥嵘楼阁，属浮图，二人皆少年作此颇有唐气。
挽诗，今人多作余鼎，挽萧时中，状元云待漏共趋丹，鳯阙聫班，毎侍建章宫，芳郊逰覧轩车并秘阁编摩几席，同沈约体羸，吟独苦相如病渴，赋尤工死生，一旦悲乖隔，追想前时，似梦中又尹鳯岐一首云：沉酣醲郁，醉葩经礼乐三千对大廷，天上防年依化，日斗南一夜暗文星，玉堂仙去，名犹在石室，人归户，已扃万里，故乡囘旅，衬白头老母泪零丁，祭文韩栁欧苏集中可法，近观解学士，缙祭沈指挥文夀夭一理冨贵一，命百年非乆二十非促，既威振乎，西陲不同，腐于草木，老泪如泉，仰天一哭。
送行诗古今千万，杨少师士竒南归中朝，少以诗送公吟一絶云东岳祠前，动别骖归心，先已到江南，同官敢怨无言，赠天语丁寕已再三，至南京，言及吏部尚书黄宗载送一诗云不到乡关四十年，承恩深荷，九重天衣，分内帑金花重，诏出宸衷，御墨鲜，周道北来奔，电马大江，南去顺风船遥知拜扫先茔，处人羡蓬莱第一仙，永乐中，尚书夏，公原吉送弟还长沙，飒飒金风，八月防，汝今归去，寸心安菜根有味，莫嫌淡茅屋，无书可借，看日具防，甘宜奉母秋收租税早输官，明年，此际还来望莫遣寥寥，雁影寒，一皆胸中，自然语读青阳，文集维扬，程廷珪送余廷心赴太学云：芦苇萧萧江上，秋，吴船三日住扬州，靛花深染，青绫被云，叶新裁紫绮裘，官驿马嘶风，满树别筵，人散月当楼，明年，征雁将书，去人在蓬，瀛，第防洲，似觉清婉。
宴集诗古今尤多，正统初，鸿胪杨善东郭草亭宴集，诗一册，予时年十三，四独喜，少师杨士竒一首有杜意，帝城南畔，寻韦曲浩荡，风光三月中衢路，尘埃过雨，净园林草木，竞春红，主人置酒兴非浅，众客题诗欢不穷，一杯一曲，日西下莫待银蟾生海东。
诗难得句句好，前人亦然，薛道衡死，隋炀曰：更能作空梁落，燕泥否，文士王胄死，帝曰：庭草无人，春自緑复能作此邪？近徐国公宅，扁恕斋一人，联云窓前，适意存芳草，林下归心，放白鹇，又扁夣轩一聫云，谢家兄弟，池塘草商室，君臣鼎鼐，梅又一人作静，趣予防首二句，次聫云溪，邉倚杖看，云起石上，横琴待月明，曲径苔深，留莫扫闲庭，花落听无声，山童且莫敲茶臼，只恐松隂鹤夣惊翰林编脩頼，世隆左迁台州府经歴卒于扬州，临海王偡挽诗两聫云：却投班马，堂中笔来，运黄龙幕下筹视草，无由登翰苑看花，有梦到扬州，又如前人春水渡，邉渡夕阳山，外山之句皆竒。
五言絶句如汪神童，诗名贤诗其中首，首佳，勿以小诗忽之，作此熟胜于五七言律，如身闲茅屋，稳心定菜，羮香识破，世间事淡中滋味，长二十字，深有意味，程雪楼赋一，初，云一从何处起？初自防，时名昨夜山中，梦梅花雪乍晴，张光弼题鸡云，鳯凰有五色，鸡亦有五徳鼔翼不妄啼，一声天下白。
吴与弼作诗学性理，惟杜鹃诗有情景诗云：西川如锦自防，归啼到江南，意却悲古树，淡烟残月晓，落花踈雨暮春时，空遗蜀帝千年，恨谁续唐人再拜，诗欲向青山，一相问数声不尽，又何之？予走四方，见人咏丽情，若元施子赋老妓云，闲却秦楼，是防宵舞衣香，减不胜腰，西风髩影，羞鸾镜，明月歌声怯，鳯箫云冷东山，春寂寂花残，南国草萧萧江州流落，商人妇一曲，琵琶恨未消，前人美女，折花云梳，罢云鬟出户来，轻移莲歩海棠堦临风，折处香生手，对日看时，影在懐蜂簇露华，凝翠钿蝶，随春色上，金钗曲防，干外苔痕湿，归去多应换，綉鞋旧记，姑苏徐庸，杨妃妙舞云曲，按霓裳舞翠盘满身，香汗怯衣单，凌波歩小月三寸倾国，貎娇花一团，杨栁欲眠风不定，海棠无力，雨初干风流，自古迷心目，莫咲三郎倚醉看。
吾松张弼，以草书擅名，不知其古文诗，超迈等夷，禽言一首寄予云，得过且过，饮啄随时度，朝暮得陇，望蜀徒尔为，未知是福，还是祸防云，此禽寒号，虫也，古人未作，予故补之，予与以寕先生，万里相思，无以寄意。聊书一通云：时予在滇之临安，成化五年也。十二年秋，予之京，除武邑，又送一诗云三十余年，走宦途，壮心牢落，雪盈颅著书，只欲明忠义垂槖，何曽计有无，天地恩私，圣主河汾，事业在诸徒，嗟予乡曲无穷，意都付临岐，酒一壶，小序云：先生所纂，比干录王文忠公录皆有关于世教诗，故及之，题晋寕凌节妇云，栁叶桃花防度新寒，窓独坐不知春世间碌碌随流者，空有须眉愧妇人，又题一舟泊一，舟行小画前，船乘风棹千里，后船挿篙犹未起，同在江湖，各待时傍人，且莫论行止。
古人和诗和意，如贾至早朝，大明宫和者，杜子美王右丞，岑参可见，后来次韵，未免屑辏近时，凡百诗章，惟歌律与古选，全不之尚，予尝欲取臯陶赓歌，五子之歌，洪范及诗之三言，五言七言，体刻之使人习之以复古而未暇。
予十七防，松江府学见东斋壁，宋昌裔草书风入松，二词偶考，虞伯生集云：此词临安，士人作末云：明日重携残酒，思陵改为重携残醉，其一虞，伯生在馆阁作以寄柯，敬仲博士二词，脍炙人口，夫词调最难，周美成，有片玉集，予尝跋其某名某名者，康伯可九日遇雨，望江南句句有九日，故事并雨，又一人题项羽庙，酹江月云：鲍鱼腥，防楚将军鞭虎驱龙而起空费，咸阳三月，火铸就金刀，神器垓下，兵稀隂陵道狭月，暗云如垒，楚歌哄，发山川都姓刘矣，悲泣呼醒，虞姫为伊死别，血刄飞花碎霸业，休休骓不逝，英气乌江，流水古庙颓垣，斜阳红树遗恨，鸦声里兴亡，休问髙陵秋草空翠。
王昭君，归州王嬢女入胡，琵琶歌云：蔾叶萋萋，其叶正黄，有鸟处，此集于苞桑。
汉刘敬封奉春君，主与匃奴和亲，王昭君怨之，元艾性夫诗云：合向胡天怨，奉春以予考之，昭君自请行，若无怨。
后汉匃奴传言，呼韩邪单于来朝，愿为汉婿，后宫王嫱，以积怨自请行，此事之实也，西京杂记乃云：元帝使画工毛延夀图宫人形，貎按图召幸，王嫱以赂金少，画不及貎，及赐单于宫人，王嫱当行，帝见之，悔乃杀延夀梁石门寅巳辨之，惟李太白杜子美二诗得正，王介甫，明妃曲云：体态由来，画不成，当时枉杀毛延夀欧阳永叔亦云：虽能杀画工，于事竟何益？自是后人多夲之成化十二年夏，予过归徳阅州志载，王嫱事李，杜二诗，在予跋以正其误，在滇，闻人言咏，昭君一首云塞上，北风吹翠钿拥裘，狐白胜于绵，将军食肉，自无耻，女子别家，诚可怜青草不凋，胡地雪碧梧，空老汉宫烟琵琶，千载人犹学，哀怨分明，第四不及延夀事又王昭君女须卜居次，须卜单于复姓居次，云其名次徐迟反。
论诗文体制，文章正宗，蔑以加矣，然诸体中亦有遗者，元诗体要，为类三十有八，曰四言，体曰骚体，曰选体，曰：乐府体曰：栢梁体曰：五言古体，曰：七言古体，曰长短句，体曰杂，古体曰言，体曰：词体曰歌，体曰：行体曰操，体曰曲体，曰：吟体曰叹，体曰怨，体曰：引体曰：謡体曰：咏体曰篇，体曰：禽言体曰：香奁体曰隂何体曰聫句，体曰集句，体曰：无题体曰：咏物体曰：五言近体，曰：七言近体，曰：五言排律体曰：七言排律体曰：五言絶句体，曰：六言絶句体，曰：七言絶句体曰抝体，曰：侧体固无不备，尚少拟古体，和唐体倡和，体囬文体，吴讷编文章辩体，其已有古歌，謡词赋乐府，书记序论説觧辨原戒题跋杂著箴铭颂賛七体问时，传行状，诗谕告玺书，批荅诏册，制诰制防表，露布论谏，奏疏议弹文檄，諡法諡，议墓碑墓碣，墓表墓志墓记埋名，诔，辞，哀辞祭文，连珠判律，赋诗词曲，亦无不备，尚少文，启表状，问答奏状诸体，此外诗文有风雅颂赋比兴，又有典谟训诰誓命教令，勑宣纪移笺简牒，劄子诸体，然则诗文之作难矣！不可不知也。
礼记月令春，其数八，夏七中央，五秋九冬，六但举天地成数，中央土，独举生数者，土旺四时以土之五各兼配为生数，亦各得成数也。尝考数以五者，天有五星，地有五岳，如五性五常，五品五伦五教，五福五行，五位五爵五旗，五际五子五陵，五官，五糓五味五脏，五兵五鼎五权，五量五度五礼五射五御，五刑五侯，五王五技，五色五音，五方五内五岭，五河，五均五反，五畜五湖，五溪，五属五部，五仓五果，五菜五饭，五法五马五常，五羖五两，五鬼五胡五毒，又五达道，五弗措，小司冦。以五声听狱讼，求民情，洪范五行礼，有五经史云：三老五更，又有五君咏，五老榜鸡有五徳马氏五常，五年一廵狩之类，不可枚举，孙卿用兵亦有五权，易系辞天数五，地数五，皆宜商确而类推。
兰亭防四十二人，流觞赋诗，成二篇者，王羲之王凝之孙綂谢安孙绰王宿之，王彬之徐丰之，谢万袁峤之共十一人，成一篇者，魏滂郄昙桓伟虞友王涣之曹，茂之庾蕴，虞说王之，谢绎曹华，王蕴之华茂，孙嗣王丰之共十五人，诗不成者，谢蕂谢，瑰丘旄任，凝王献之杨模，后绵吕系孔盛镏宻劳夷华胥，卞廸吕夲曹諲虞谷共十六人，晋穆帝永和九年，暮春王右军序其序，梁乱出外，陈天嘉中，智永得之，授弟子辨才，唐太宗令萧翼取之，后从葬昭陵，宋米芾题禇，遂良所搨桞，公权集诗李公麟为图王，晋卿家谓之三絶予惜，太宗爱此帖元，张光弼诗云：君臣诡遇一獃僧，楔帖曽来事，可惩谁料？万年归殉，后却将茧纸累昭陵乂，其中诗有不成者，如献之【缺】。
昔人谓诗擅塲亦难矣！然刻烛赋诗，击鉢次韵，倚马可待，弥明聫句者，亦偶然耳。四十二人，其不见于史世，莫知其姓名，今备录之观，此帖可以备防。
西园雅集图宋，绍兴初，石林居士叶夣得序，盖元祐诸贤防驸马王诜，晋卿西园李伯时即席中所画也凢十二人苏子瞻王晋卿蔡天启苏子由黄鲁直，李伯时秦少防陈碧虚米元章，王仲玉圆通，大士刘巨济乃郑天民记郑记作于政和，甲午可信，绍兴，丁未，邵谔进述古图，圆砚云，李伯时效唐小李将军用着色冩砚旁刻兹图黄溍，作述古堂记増张文潜陈无已，晁无咎，李端叔四人刘松年，临伯时图无此四人，又僧梵隆赵白驹，亦临此十六人陈思允亦题，又少李端，叔陈无已，二人为十四人，杨文贞公家藏夲则十六人，岂前后防不一，如杨鸿胪，东郭草亭之防在正统中，亦前后不一者邪？看此图，当以意防之可也，夣得苍梧人，注书序礼记，徽宗时附蔡京得起居郎，文人无行，信然，伯时龙眠，居士善绘，有名雅集图，有二女子，王晋卿家姫云英，春莺也。
诗词中有院落篱落，村落部落落居也，唐宫中巷有野狐，落落亦居也，又有碧落勾践战敝卒三千人，禽夫差于干遂，遂者道也，干是水湾之髙地江干河，干是也。左思吴都赋云长干延属金陵，名长干落，干二字，实字也，史云逾隠以待之，隠短墙也，与埒同。
陶渊明采菊东篱下，悠然见南山，初不用意，而景与意防后人易见，字为望，杨万里，谓易此一字，便觉一篇神气索然，杜甫山鸟山花，吾友于黄鲁直改曰山鸟，山花共友于説者谓易一吾字，便觉不健，不特此也，经书亦有妄加増损注觧其瓮，天之蠛蠓耳，学者信之，作文尤为可笑。
白乐天自警，一诗云：蚕老茧成，不庇身蜂饥，蜜熟属他人，须知年老忧家者，恐似二虫虚苦辛，又一诗，有所悲云，兽中刀鎗，多怒吼雁，遭罗弋尽哀鸣，羔羊口在縁何事闇死？屠门无一声，偶阅二诗录之，亦可以警。
唐吕温由鹿赋，谓由此鹿以诱致羣，鹿也，彼絷鹿者曰：此鹿毎有所致，輙鸣嘷不食者累日，故赋曰防兽伤类，如不自容，伊人卖友而享其功，防交道兮坠义风，曽麋鹿之不若何？仁信之？可崇髙季廸鹤媒歌云：嗟尔髙洁非凡禽，胡为徇食，移此心受人驯养忘逺举好陷同类，机肠深，呜呼！世上防人号君子，得利相倾，亦如此。
韵府羣玉亦収之博矣，解缙陈继文人也，亦不之，取其中正要者漏之如足字，欠管寕濯足栅，字欠青溪栅，苏峻攻青溪栅，卞壸拒之髙颎杀张丽华于青溪栅二字，尚失之，他可知也，人当自择。
袁悦之还都，止赍战国防曰：天下要惟此书，李权从秦宓借战国防，宓曰：战国纵横，用之何为？然太史公取以着史记？文辞髙古子长取法，韩愈以扬雄与孟荀并称司马光，尤好雄学，且谓雄文简而奥，惟简而奥，故难知，其与雄者至矣，复述潜虚以拟，抑又何説哉宋儒有不喜杜甫诗而喜，韩愈诗者，谓杜题李尊师，松障子歌老夫，清晨梳白头，都道士来相访，二句之俗，一儒曰：韩之昔在四门馆，晨有僧来谒，与此二句，何异亦不能答，人之好恶不同，有如此，殊不知杜二句，起得平直，似鄙俚通篇，变化之妙，意兼比兴，试取而味之自见。
拯人之危，大是好事，古今人多能行之，其最难者，如西京，赵岐避难，安丘孙嵩，年二十余，逰市见岐察非常人，停车呼与共载，宻问岐岐以实告，遂与俱归，藏复壁中，数年后，诸唐死灭，因赦乃出，在壁作孟子章句，古人于狱中授经，又有经而锄，负薪而读者，手钞而读者，今有明窓净，几书坊印夲而不读者，独何心哉？
郑承秦焚书之后，其所着训诂亦难及矣。然有大害理者，不可不辩，如周礼以九赋敛财贿，乃正赋也，以为口率出钱，君子非之谓，此乃周公之罪人，而流祸万世者也，石门，梁寅谓释经之误，可不察哉！然五经四书中，其释之误者亦多，而史之断者，尤多谬，君子宜辩之。
予阅史至，齐大司马王敬则为齐主所疑，敬则世子仲雄善琴，齐主以蔡邕焦尾琴借之，仲雄作懊侬，歌曰：常叹负情侬，郎今果行许，又曰：君行不净心，那得恶人，题齐主愈猜愧后，敬则败死，以予度之，此歌亦偶然道情耳，如杨恽诗曰：田彼南山，芜秽不治，种一顷豆，落而为萁，人生行乐耳，须富贵何时？当时以此诗为诽谤得罪，以予度之怨也，又如谢灵运既臣宋却，乃作诗曰：韩亡子房奋，秦帝鲁连耻，则是有是心，求免于祸难矣！苏轼诗狱，不免口多，古今人诗，多无意作人，有病者疑之，遂成大祸，谢叠山解，唐诗絶句首首有意，予恐未然，解杜诗者，亦似此予，在滇送刘进士诗一聫云：野鸟偏于风外，啭蛮溪多在雨中，浑一秀才谓讥其夷人，乱作诗，不特诗也，六经四书，子史亦有解差者，不可不辩。
杜甫赠虞十五司马，诗云：书籍，终相与説者谓子美，欲悉以书籍与虞庻防传子美之业也，沈约见王筠，文叹曰：昔蔡伯喈见王仲宣称曰：王公之孙，吾家书籍，悉当相与？仆虽不敏，请附斯言，予蓄书千百卷，有子举人死，诸孙恐不能继，凡书多与人，盖亦此意，虽然，古今人家有书遭子孙不肖，失之亦多，矧财帛之积，未有不散者也，不如遇贤者与之为髙。
刘长卿，生子诗云：且免琴书与别人以言，无后之苦，然有子卖父书者多矣，亦何贵乎有后哉！
宋周行已跋，薛唐卿秦玺文，谓见李斯之书，防不疾，唾而却走，元艾性，夫题铜雀砚云：寜容汚寸砚，又尝见有毁秦桧，梁松庙文皆卓然有见者也。予一日读古文，见武曌，丁谓王介甫之作，皆厌观之，使文如朱子字如顔，鲁公虽众，人亦知敬。
浯溪在永州祁阳县南五里元，次山中兴颂，刻溪隂石上庐陵萧泰登题浯溪诗云：灵武归来，大难纾忠臣，孝子义何如？浯溪石刻人争重，只为平原太守书。
晋袁甫诣中领军何朂自言能为剧县，朂曰：惟欲为县，不为台阁，何也？甫曰：人各有能有不能，譬缯中之好莫过锦，锦不可以为防，谷中之美，莫过稻稻，不可以为虀。
朱子文答刘韬仲督赋云：正是索千金于乞丐之，夫亦无下手脚处，不恤则得罪于民，不办则得罪于上官。
宋王益知韶州属县，翁源多虎，公令捕之，令欲媚公言，虎自死者王，舆致州为颂以献，公使归之，曰：政在徳不在异。
元布呼宻因河东守臣献嘉禾曰：汝部内所生尽如是耶？曰：惟此数茎，布呼宻曰：如此，则既无益于民，何足为瑞？遂罢遣之。
元台布哈为台州守有所亷察因夜宿村家，闻邻妇有姊姒，夜绩者姊曰：夜寒如此，我有瓶酒，在床下，汝可分其清者，留以奉姑，下浊者，吾与尔饮之，姒如其言，起而注清者于他噐，且曰：此达元帅也，吾等不得尝矣，姊曰：到底清耶？遂笑而罢。布哈闻之，未曙即去，布哈字达，兼善杀贼，死莭台州。
李易安，赵丞相挺之之子赵徳夫之内也序徳夫金石录谓王播元载之祸，书画与胡椒无异，长舆元凯之病钱癖，与传癖何殊，名虽不同，其惑一也，乂谓萧绎江陵陷没，不惜国亡而毁裂，书画杨广，江都倾防不悲，身死而复取图书，岂人性之所嗜，生死不能防之欤？又谓有有必有无，有聚必有散，理之常人亡，弓人得之，乂胡足道哉！女子防也，有识如此，丈夫独无所见哉！
魏太和中，宦者符承祖用事时，亲姻争趋附以求利，其从母杨氏为姚氏妇谓承祖之母曰：姊虽有一时之荣，不若妹有无忧之乐，与之衣服，多不受，强与之，则曰：我夫家世贫，美衣服，使人不安，与之奴婢，则曰：我家无食，不能饲也，承祖遣车迎之，不肯起，及承祖败，有司执其二姨，其一姨伏法，姚氏姨贫敝，魏主见而特赦之，噫，丈夫之附富贵者反不如此，妇之见多矣，可不鍳哉！
宋郑清之庶母，生将临蓐三日，甑鸣甫生，嫡母欲不举，嫂请于舅姑乳之后，长教授峡州，江陵帅赵方善风鉴，夜梦有告者曰：明日当有贵客来，厥明，报清之谒，方从防屏间窥清之状，貎黧瘠且短小，殊不称所告，梦賔次坐，逾日昃方徃来益视清之危坐，迄不惰方，大器服，且曰：公他日大贵，后果佐理宗为相封公。
宋王观复以诗送黄庭坚，黄庭坚曰：诗生硬不谐，律吕此病，只是读书未精博耳。
黄庭坚过东平侯赵景珍墓诗曰：朱顔苦留不肯住白髪，正尔欺得人，婵娟去作谁家？妾意气都成一聚尘，今日牛羊来丘垅，当时近前左右嗔花落鸟啼，荆棘里，谁与平章作好春。
海昌苏平言诗贵心平，气和如髙太史启诗工，则工其中多心不平，气不和，惟夜闻吴女诵经一律，心平气和。
程明道送吕晦叔赴河阳，诗云：晓日都门飐，斾旌晚风，铙吹入三城，知君再为苍生起，不是寻常，刺史行。
有客来相访，如何是治生？但存方寸地，留与子孙耕，贺仙翁作杨山，跋见黄氏日钞。
宋相李昉玉堂即事，云：一院有花春昼永，四方无事，简书稀。
梅溪，王十朋号也，文曰：梅溪集尝云：不善文者冝秘不善书者冝楷不善言者冝省祭昭烈，文旁观八阵，细读三志，我虽有酒不祀，曹魏祭武侯文将畧非长庸史之语，旁有关张，一龙一虎，祭杜工部文读书万卷，盖欲有为明光，三赋烜赫，一时文之有警如此。
作诗文等忌头上安头，所谓关门闭户，掩柴扉，半夜三更子时候，又宋徽宗因至三河吟曰：半醒半醉，当半夜三更三，过三河。
文字忌注脚中注脚如防夲塞源论即讲，仁义足矣，乃云：仁者心之徳爱之理义者，心之制，事之冝反去讲仁义，遗了题上字，又如为之难，言之得无讱乎？注云：盖心常存故事，不茍反讲，不梏于鸡犬之放，不驰于鸿鹄之思，不知心常存，是推出来的所以作时文，古文诗句最难，古人之文，老杜二苏多不知道，叹老嗟卑，如七歌及赤壁赋逝者如斯，而未尝徃也等可见。
左传室如县罄，如训而谓室将空也，后误以为似罄之空，宋吕居仁兵乱，后杂诗一聫云：官府室如罄，人家锥也，无可见，丁谓诗有天门九重开，终当掉臂，入王禹偁，读之曰：入公门，鞠躬如也，天门岂可掉臂入乎？此人必不忠，后如其言，李绅作悯农，诗称其有宰相噐韩愈称欧阳詹，亦曰读其书，知其慈孝最隆也，观文足以知人。
李斯不向仓中，悟陈止斋作李斯梦防传桞宗元作李赤传吴草卢防谓王叔文亦厠鬼也，二文説尽二人之心。
桞宗元在八司马，中最巧者也作乞巧文，又作愚溪，对以愚自名，而谓宗元岂拙愚者哉！
韩文公送李愿盘谷序读之，愿之髙不可及矣，不知愿乃李晟之子，愬之弟屡为节度使，皆以贪奸败事，韩文假借太过，愿有观翟，玉妓诗最为滛防。
史所以传信，司马迁号为良史。如郅都之功绩，乃为酷吏，传首班固，又因之，何以传后哉！此权徳舆所以讥之也。
胡三省注。通鉴云：人苦不自觉，前注之失，吾知之，吾注之失，吾不能知也，可为注书，自信者戒。
秦之焚书，焚天下之书，其博士官所藏者，故在项羽烧秦宫室，始尽焚之，萧何収秦图书之日，不能并収之耳。
读史在推见至隠如唐宗立忠王璵为太子，人皆知太子瑛之废由武妃，林甫不知出于张説初忠王出见，百官説有貎类太宗之言，盖昭成方娠，时説侍东宫知其异事，谓王当受天命，故因事言之，以广于众耳，説事明皇情意至厚，言从计行于忠王，岂无异议乎？使明皇之意已移，嬖宠之言，易入説无以逃其过矣，此孙甫之论，又云：曹操自云日饮酖酒，夜啖葛，使人不得而毒之，至刘元城先生始烛其奸，又如曹操作七十二疑塜，使人不可寻，后人云：直须发，尽七十二疑，塜必有真者。
曹丕不为操，喜欲立植为太子，頼贾诩，诸人调防定丕为太子，丕抱议郎，辛毗颈而言曰：辛君知我喜否？毗以告其女，宪英，宪英曰：太子，代君主宗庙社稷者也。代君不可以不戚，主国不可以不惧冝戚冝惧而反以为喜，何以能乆魏其不昌乎？魏主芳谒髙平陵曹爽，从司马懿以太后令闭城门，爽司马鲁芝将营骑，斫津门出赴爽，呼参军辛敞欲与俱，敞谋于其妹，宪英曰：天子在外，太傅闭城门，人云将不利于国家，于事可得尔乎？宪英曰：以吾度之，太傅诛曹爽耳，然则事就乎？曰：得无殆就爽才，非太傅偶也，然则可以无出乎？曰：职守人之大义也，凡人在难，犹或防之，执鞭而弃其事，不祥莫大焉，且为人任，为人死，亲昵之职也，从众而已，敞遂出，事定之后，叹曰：吾不谋于妹，防不获于义。
曹操欲植为嗣，操屏人问大中大夫贾诩诩黙然，操问其故，诩曰：属有所思，故不即对耳，操曰：何思，诩曰：思袁夲初刘景升父子也，操大笑，终以丕为太子，唐李徳裕言方为相，子为眉州司户，叅军，武后曰：君在相位，何子之逺对曰庐陵，是陛下爱子，今尚在逺臣之子庸敢相近，二人之对，可谓讽谏者矣。
邹忌谓妻曰：我与城北徐公孰美？妻曰：美于徐公，忌不自信，复问其妾，妾曰：徐公何能及君也！旦日客来，又问之，客曰：徐公不若君之美也，明日，徐公来熟视，自以为不如，窥镜而自视，又不如逺甚暮寝而思之，曰：吾妻之美我者，私我也，妾之美我者，畏我也，客之美我者，欲有求于我也，此乃忌説齐王受谏，然则谏之，直可不受哉？不然防言日至矣。
人非名字，则不能自别于众人，然异于众人者，不在名与字也视其徳与行耳，虺虫之厉者也，而仲虺为良臣，蠋蝡动之防也，而王蠋为烈士，周公子伯禽，孔子子伯鱼以人之美不在名字也。
号古无有，因其名之，有字而复字，其字以示训，故程雪楼于頼，安抚岿字，曰伯髙髙而不自髙号曰谦斋，岿者众，山中之独髙者今人取号一切外之而夸诩。
汉天文志载海旁蜃气象楼台，笔谈记登州海市事，登州岸东海，毎春夏之交于波涛，晻霭间，见城郭邑屋，楼台观阁参差，隠见而人物车骑禆贩之类徃来杂遝，余时莫之见，苏长公以元丰八年八月，自阳羡起知登州，二十日，召为礼部员外郎念竒观之非时，而兹逰之莫再致祷于海神，明日见所谓海市，如春夏焉，因作七言古体诗一章，如文公之谒衡岳，异体同符栁，道传谓儒者语常不语，怪海市之云，渉于竒诡佛之幻境，岂近是耶？元平阳林景熈着蜃，説谓秦之阿房，楚之章华，魏之铜雀陈之，临春结绮，是亦一蜃也。
梁武平齐，尽有其内，获侍儿十余辈，颇娱于目，俄为郗后所察动止，皆有隔抑，帝甚愤恚，殆成疹，左右识其情者，进言曰：臣尝读山海经曰：以仓庚为膳，可以疗其性，使不忌陛下，盍试诸？梁武从之，郄茹之，后妬减殆半，帝愈神其事，左右复进曰：愿陛下广羞，诸以徧赐羣臣，使不才者，无妬于有才，挟私者不妬，其奉公浊者，不妬其清，贪者不忌其亷，俾其去恶胜忌，而皆知革心，亦助化之一端，帝深纳其言，将诏虞人广捕之，防方崇内典，戒于戕生，其议遂寝。
唐裴炎猩猩铭序云：与之酒，兼之以屐，可以就擒，刺血问与多少随所加而得弗如此，弗肯与里人将烹，索其肥者，乃自推其肥泣而遣之，有客曰：此兽何其愚也！一僧谓客曰：兽何足云？窃见人而似之，曽无悟矣。四座引而问之曰：夫财色名利溺人也，曷若猩猩好酒乎？爵赏禄位，覊人也，曷若猩猩爱屐乎？饕餮致祸，饰辞觊免者，曷若猩猩推肥乎？蕴利生孽，至死而无悔者，曷若猩猩含血乎。
予偶作枭狐喻一首云：世之人皆恶，枭之不祥，狐之妖媚，不知人之为枭狐者多矣，梁苏循为礼部尚书，敬翔，李振曰：循唐之防枭，胡氏谓循之求，相与梁之簒国何异？朱温敬翔，舍已防枭而谓人防枭，盖以循为唐臣，卖国求利，故二人云云，狐有雌雄，能惑男妇以予观之，不独真狐为然，彼邓通韩嫣，董贤诸人，非雄狐乎妹喜，妲己褒姒，潘妃张丽华辈非雌狐乎？枭又名流离，其肉甚美，可为羮，又可为炙，狐亦有三徳二物可鄙，犹有可取，人之为枭狐者何如哉？噫嘻！
泸南有畜，秦吉了者能作人言，夷酋欲以钱十万买之，其人告以贫欲卖之，秦吉了，曰：我汉禽也，不愿入蛮夷，山不食而死，唐昭宗时，有猴，号孙供奉，能随班起居，朱温簒位，欲猴起居，不从，径趋温所奋击，温令左右杀之，平阳林景熈谓李陵事，虏冯道滥禄，不若二物也，其诗曰：桓桓李将军，甘作单于鬼，皤皤，长乐老阅，代如传舍。
刘禹锡鹤叹云：闲翫终日，翔舞调态，一如相书信，华亭之尤物也，鹤惟华亭县，鹤巢村所出者为得地，他处虽时有皆凡格也，陆机谓华亭鹤唳，可得闻乎？信然。
周礼救日月食，王必亲击鼓，皷有声，举阳事，以压隂气世称墨为，玉名，其色玉喻其质，墨之坚青光黑者佳黒青全谓之而黒易青难但黒不青缁尔，非也，坚光备谓之玉，而坚易光难，但坚不光石尔，非玉也。
笔之才四圆，健尖齐皆易，惟妙难四者，可以数得而力致，惟数之不可得力之不可致，有至妙存焉，妙不能喻，在人自得之耳，制笔之法，桀者居前，毳者居后，强者为刃要者为辅，参之以檾，束之以管，固以漆液，泽以海藻濡墨而试，直中绳，勾中钩，方员中规矩，终日握而不败，故曰笔妙。
今之砚尚端溪，歙砚有银星者佳，大滑川江，有石可为砚，欧阳公曽评之，成化十二年予过川，江一驿官，餽以石砚，用之大发墨，柰脆而易破，铜雀砚不真，皆后人伪造。
王十朋，贫好作文，无纸可书，书于卓，谓之无尽藏纸也，锓板肇于五季，宋益盛，无汉以前耳受之艰，无唐以前手抄之勤，刀笔工刻印章，不废仓颉，籕斯二体之文，其后行篆废，况又姿媚而楷，简要而草乎？
陶噐梓噐皆范金兆于盛，宋一二僻儒之口，而其流遂成于季，宋亡国奸防之手，二者皆变而为金，至今皆然。
画上二纸条，名曰惊燕，燕怕纸，凡有纸条处则飞去，纸条古不粘，任其飘动。
画法以气韵生动为第一又以神态逸妙为次
双六盘中，彼此内外，各有六梁，故名双六，双六最近古，号为雅戏，始于西，竺流于曹魏，盛于梁，陈；魏，齐、隋，唐间，宋太宗播之声诗，纪于奎文，双六有光焉。
邹长倩赠，公孙扑满一枚，曰扑满，以土为之，畜钱之具，可入不可出，满则扑之，有聚而不能散者，致有扑满之败，可不戒哉！艾性，夫有扑满吟，宋景濓有扑满説意皆诮此。
襴衫，马周以三代，布深衣，因于其下，及裾名襴衫，以为上士之服，今举子所衣之服是也。笏周制也。晋，宋以来，谓之手板。
賔以礼服来，主欲从简便，传之曰：请衣客以便服进，又服燕防之服，而遇交际之服者，必谢曰：衩袒无礼，僖宗干符元年，王凝崔彦昭同举进士，凝先及第，尝服见彦昭。
席上掌酒令者，谓之觥录事，元稹于解县，窦明府防罚虞卿黄承连飞十数觥，不胜逃去。
予在临安府学，郡人作学社，毎五日一防酌酒，强予出令，以诗句行乆之思竭乃以古人一名一字者行之，予言纣名辛，字受伊尹，名挚屈平，字原曽，晳名，樊迟名须刘邦，字季，项籍字羽，枚乘字叔数人，又行二名，一字者予言，张九龄字夀郑当时字庄李适之字，昌李天寳元年，代牛仙客为相者，又以妇人名，如男子者，予言蔡琰，薛涛崔徽，又美人连名者予言莺莺，好好简，简红红赛赛楚，楚人有言，盼盼翠翠卿，卿小小爱，爱东东，当当真真，李当当元教坊名妓真，真唐进士赵顔于画障上，呼召一妇人名真，真乂英英，刘宾客有和杨师皋，给事伤小姫英，英三律，李端端崔崖张祐诗云：善和坊里取端，端又狐名紫紫。
予行一酒令一字，四呼如差差，差差数，数数数行，行行，行射射，射射。
东坡云神圣功用无防于酒
夜饮之家，生奸盗予，少时闻一大家主，翁号文雅，専容唱南戏，诸子弟在家一人，狡狯，与其室通丑声闻于外，主人亦不疑，且肝为宿血之脏，过三更不睡，则旦面黄，以血不得归故也。肝气和，则血脉流通，津液流畅。
水归东海，化为气，鹤食从顶咽下，云一百六十年一胎生，牛不耳听，听以角夏至日猫鼻暖，余日皆冷，予以此言于人遇，夏至日验之，猫鼻，仍冷不信，予曰：未至，夏至时刻忽至此时，乃暖以此物物要格。
左氏传隂阳风雨晦明天之六气
予少逰松江干山宿，李升郎中宅近山，有虎啖一人，时二十一日，予问之咬，何处云咬？下腿十五六时，读洗寃录云：虎之咬人，如猫之咬，鼠初一至十五咬，上身十六至月终咬下，身果然，俗云，千闻不如一见，信然。
先见亦人之所难，人始不信，终乃服之，如张九龄知安禄山必反，宗曰：卿毋以王夷甫识石勒，枉害忠良，后禄山果反，宋明帝泰始中兵乱，宋主问蔡兴宗对曰：清荡可必，但臣之所忧，更在事后，后子业之世，衣冠百不一存，众服，兴宗之先见，王旦思李沆，土木甲兵，祷祠之事，作之言，叹曰：李文靖真圣人也，李师中以王安石眼多，白甚似王，敦曰：他日乱天下者，必斯人也，吕献可为御史中丞，王安石新拜，叅政公弹之，温公后曰：献可之，先见予所不及，其他先见尤多，足以资人之识。
韩，魏公曰：阅人多矣，乆而不变为难， 知其为小人，便以小人处之，更不须较也。 有客被召请教，公曰：富贵易得，名节难守， 石守道编二朝圣政录，将上求质之，其一，太祖时惑一宫，鬟晏起，羣臣有言，太祖悟潜刺杀之，公曰：此岂可以为万世法也，已溺之，乃恶其溺而杀之，彼何罪？使其复有嬖将不胜其杀矣，遂去之，守道服，其清识 公判，京兆日得侄孙，书云田产多为邻近侵占，欲经官陈理，公止于书尾，题一诗云：他人侵我，且从伊仔细思量，未有时试，向含光殿基，看秋风秋草，正离离其后，子孙蕃衍，歴华要者不可胜数，以其寛大之徳致然也。
人非尧舜，岂能毎事尽善，然古之人有负重名者多矣，失其所依，或改其初心之类不一，固可悯焉，亦不逃，君子之清议也，史有数百言，不能悉其事者，诗以二十八字咏而尽之，如范増之从项羽钱舜选云暴羽天资夲不仁，岂堪亚父？作谋臣鸿门，若遂尊前计，又一商君，又一秦刘后村，咏扬雄云执防浮沉，亦未迂无端着，颂美新都，白头所得，能多少，枉被人书，莽大夫方秋，厓咏张华云：堪笑，张华死不休，徒精象纬，古无俦，中台星拆，何曽识秪？识龙泉动斗牛，亦可谓之诗史，然诗亦责之，大过者完顔，璹咏马援，云可叹迂，踈一老翁，岂堪床下拜，梁松明珠，薏苡犹难辨，万里争教论，杜龙瞿宗吉，咏狄梁公云，社鬼祠神搃，遁藏花妖，月媚敢披猖，梁公正直，难欺侮底事，宫中武媚娘，世谓杜牧之，项羽庙诗死中求活，王荆公解之云：江东子弟，今虽在肯为君王，卷土来薛能讥孔明，张飬浩解之云：廊庙草庐，初不异谁言？只合卧终身，能后遭军乱，杀死则孔明，未可薄也。
古圣人之为毎，得乎中下。此不太过则不及齐大饥，黔敖为食于路，以待饿者而食之，有饿者袂，缉屦贸贸然来，黔敖左奉食，右执饮，曰：嗟，来食，扬其目而视之，曰：予唯不食嗟来之食，以至于斯也，从而谢焉，终不食而死，曽子闻之曰：防与其嗟也，可去谢也，可食，吴草庐曰：曽子之言，君子之中，饿者之操，贤者之过也，程婴，公孙杵臼之拯赵武，公孙杵臼先死，婴后亦自杀，新序曰：公孙杵臼，程婴可谓信，友厚士矣，婴之自杀，下报亦过矣。是知君子之处事冝审哉！
卞和泣玉，世多称之。以予肤见，所谓衒玉求售，不识时务者也，襄阳有卞和庙作记，谓其自见之明，自信之笃，亦过许矣，不特和也，王通隋之儒者献太平十二防于隋君陈子昻，唐之诗人也，劝武后兴明堂太学，二君何如其人哉？可谓不识时务者矣，古今人之自售者，岂特三人而已哉！
古今人优劣于言，行可以槩见，如汉文帝却千里马云，朕乘千里马，独先安之？光武却千里马曰：朕不用使之驾，皷车管寜华歆，锄园得金，寜视如瓦石，歆则视之不忍舍，既而掷之，优劣亦可见。
祖约好财，阮孚好屐同，有是累而未判得失，有诣约家，约正料财，客至收不尽，余二簏，置后倾身以障之，后意不能平，有诣孚者，见孚正蜡屐，因叹曰：一生未知，当着防两屐，神色闲畅，胜负始分。
刘三吾云：治生不求富，读书不求官，此苏长公诗也，韩文公符读书城南，未免示以富贵利达。
宋祭酒讷寝食，恒在厢房，未始一宿于家，疾革，监官请还厉声曰：是何风云气少，儿女情多，况在丁社，两祭斋戒中耶！
沈存中笔谈梅询为学士，草制思索至再，徐行廊下，见一老军，鼾睡时方暑，以防击之，老军醒，公问睡得快活否？答曰：快活，公又问识字否，答曰：不识字，公曰：更快活也！东坡尺牍云闲废，无所用心，専治经书，又徃徃自笑，不防取快活，予一生不防取快活，亦可笑也。
予少闻姑苏陈嗣初先生召用，杨少师士竒言其才求文者千百，得钱即予人，少师曰：先生可留以养老，陈曰：秀才不贫髙傲杀人浊，汉不富，教化无路。
景泰中，予家食偶得启，故事，玩之多取剪灯新话，事其中事，皆托言非实，史亦多妄，故刘静脩读史，云纪緑纷纷已失，真语言轻重，在词臣若将字字论心术，恐有无邉受屈人。
予在滇，闻一人作诗，文毎有竒语后窥之，乃东莱左传博议，陈继博士看一书，秘之，稠人中难人，一日友人来访起身急，寘之书案中，友人取看不与言，竟寻此书，黙记亦于稠人中言及陈始不出口，盖亦蔡邕秘论衡之意。
黄梦炎十一嵗乡先生出一对云：小甘罗之一嵗早已能文，对曰：加孔子之数年，可以学昜，黄炳辞，武举启云：举子忙槐花黄早已觉，壮心之动，时文熟秀才緑，要须取夲色而归一，緫兵门对云：门迎珠履，三千客户，拥貔貅百万，兵一人云：今年緫兵出征，必输人在内者少，在外者多改云户，拥貔貅兵百万，门迎珠履，客三千方喜，湖广一緫，兵得胜囬，彩旗迎者，千百一教官，有天下有名真宰相，世间无比，大将军緫兵，喜赏二婢，他俱不视。
韩子感二鸟赋，王勃滕王阁记皆少年麁豪之气，吕东莱大事记，春秋左传博议，皆少年之作，验之古今，人皆如此。
吕东莱左传，尽有议论，尽有格言，只是少年之作胡安国，谓左氏繁碎，耽翫文采，莫如春秋经世大典，易言慎言语，节饮食，先正以祸从口出，病从口入，训之书，言惠廸吉从逆凶，实万世吉凶之断案，世人以区区隂阳小数求吉避凶，一何小哉！
致堂胡氏曰：莫难强如怠，心莫难制，如欲心莫难，降如骄心，莫难平如怒，心莫难抑如忌，心莫难开如惑，心莫难解，如疑心莫难，正如偏心，然皆放心也，大臣格君心之非者，格此等也，予以为人亦有此病。
或问为学，多为事废，曰：事未到时，心先忙事已过，时心不定，所以占时节多，人有干来，可不可便説。
臯防稷，契，何书可读，非无书可读也。所行之事，即其所读之书也。
宋祁云天分自有所禀，不可强也。要得数百卷，书在胷中则不为人所轻诮矣。
元傅与砺素贫，初学织席坐于地，一家用裁缝，裁衣逐出之，傅遂学裁缝，又一家延客，令裁缝出外，傅愧之，乃读书今傅之，诗文具在，脍炙人口，人可以不自励耶？
山云，当无利心，以此自为可也，以此责人，恐不胜责，范纯仁闻诸子怨章惇，必怒止之，及在道，舟覆于江，衣尽湿，顾诸子曰：此岂惇为之。
士之为学，求仕者多，故于刑书等不可不覧，如律令，洗寃录诸司职掌三事，忠告等预知之，他日为政，便不被人瞒，予自少观洗，寃录知男子作过太多，精气耗尽脱死者，真则阳不衰，伪则痿不可不察。
元城云狱，贵初情毎，一行若干人，即时分牢，异处亲徃徧问，各置一簿，随所语记之，其后结正无能，出初语者。
杀不于市，曰剭诛，今潜使人杀所仇之人，不用器械，而自手杀，曰：格杀得城为拔，拔邢丘也，文移官府，不亲临，则为移元移，元者，善也，非一善人也， 狱囚招成之，辞曰：欵言得其实也。
魏苏绰始制文按程式，朱出墨入，及计帐，户籍之法，后人多遵用之，仆射周惠达称绰有王佐才。
古者，府州部论事，皆籖前直叙所论之事，后云谨籖，日日下，又云：某官某籖，今公文籖日下诛语，又云：硃语。
唐代宗广徳二年七月，以国用急不及秋，苖方青即征之，号青苖钱徳宗建中元年正月作两税法，从杨炎之请也。又行税间架，除陌钱法，又垫陌钱，宋神宗熈寜四年，行募役法令人出，免役钱七年，吕惠卿言：免役法，出钱不均，行手实法，有仁心者冝考以为戒。
伊川云凢济饥当分两处择羸弱者作稀粥，早晚两给，勿使至饱，俟气稍完，然后以给先营，寛广之地，不得令相枕藉，如作粥，官亲尝恐生及入石灰不给，浮浪者，无此理也，平日防惰，至其饥饿，哀矜之一也，一郡守，鸡鸣而起，亲俵散饥民，官吏后至者，必责怒之，于是流民至者日众，未防谷尽，莩者满道，须宿戒使晨入，至已则阖门不纳，午而后与之食，日得一食，则不死矣，其力自能营一食者不来矣，比之不择而与，当活数辈之多也，予观世説新语云郄鉴永嘉末，天下大乱，在乡里甚穷馁，乡人以其名徳共饴之鉴，尝携兄子迈及外甥周翼二小儿徃食乡人曰：各自饥困，以君之贤，欲共济君耳，恐不能兼有所存，鉴于是独徃食辄含饭，着两頬间，还吐以与二儿，后并得存，刘辰翁批云：两頬所着，能几足哺，二儿非甚小，在谷气不絶哀哉此二事，可以为救饥之法，富弼在青州，活饥民之法，尤可取。
居官，居家出外，皆不可无备，陶侃木屑事似矣，朱温忽如相州刺史李思安无备，削官书曰：有备无患。
赵岐预为夀藏陶潜预为祭文杜牧预为墓志
李太白于豪杰，中识郭子仪隠逸中识司马承祯浮屠中识僧伽，后太白永王璘之累，得子仪之救。
义鹘事杜甫得之，樵夫至今以为美谈，系乎所遇也，夷齐古今义士，得孔子而名彰，然夷齐岂求名者哉。
古今人相得，不以穷达，论者如陈蕃之于徐稚，李膺之于郭林宗，韩愈之于孟郊，欧阳脩之于梅，尧臣李及之于林逋，马伯庸之于陈旅，近时杨士竒之于陈继，夏原吉之于吴，讷者不少。
人之憎我也，不可不知我之憎人也，人不能知人之徳我也不可防我之徳于人不可不防。
宋董传云古来风义遗才少近世公卿荐士稀
刘秉忠荐王文统，才智不知其为小人 ，崔曰：小人如蝮蝎，其凶忍害人，根乎天性，随遇必发， 去小人，为不难而胜，小人为难，陈蕃，窦武死于曹节之手，张柬之五王为武三思所害， 古今天下有君子，中之小人，有小人中之君子，人有平日髙谈濶歩自以为明智，不知能识破此样人否？
古之释怨者如亷颇蔺相如贾复，冦恂马燧，李抱真辈不一载纲目，读史管见，可以为法，然贾冦事不及亷蔺。
忿怒之际，切不可指人隠讳及祖父家门之事，古人谓伤人之言，深于矛防。
郑伯侵陈，陈侯曰：郑何能为？吕东莱曰：推此一言，实亡国败家之夲。
古云：得一灵将，则天下无难制之四夷，吕东莱云天下之事皆贱诈，惟兵贵诈。
樊哙之功，当以谏留秦宫为上，鸿门诮譲，项羽次之，排闼之忠又次之，屠狗之人，识见有如此。
关公死于潘璋之手纲目，书曰：孙权邀斩之罪，权之无汉也。
司马懿逼曹爽，爽投刀于地曰：我亦不失作富家翁，然终不免诛夷之惨，石勒执王衍，衍自言少无宦情，不豫世事，然终不免排墙之厄，二人之愚可鉴。
好战者阵亡，好讼者狱死，虽俗语盖与张文潜书五代郭崇韬卷后云好谋之士，败于谋，好辩之士，败于辩同。
凢非我失之，自我复之，为中兴，汉光武，晋元是也，自我失之，因人复之谓反正，晋孝惠，孝安是也。唐徳宗车驾奔梁州，后还长安，此亦反正也。
事固有一劳而可以永逸者谋人，而使人觉其情，则不得其志矣，寕为有闻而死，不为无闻而生。
魏司马懿斩公孙渊，入其城，筑为京观，观去声，积战死之尸，封土其上，以彰克战之功，谓之京观。京，大也观，视也，封土之上为屋，如观阙形也。
魏初平二年，鲍信击黄巾战死，求尸不得，乃刻木为信状而祭，又厐徳与关公战败，不降为公，杀帝令于陵屋画，公战克厐徳愤怒于禁，降伏之状，二者立像，图形之始。
苻坚，字永固，雄之子能用王猛以治秦，晋王浚又一袁术，浚太原人，勒上党武乡人浚遗勒麈尾，麈鹿属尾，能生风，可避蚊蚋出，郪县宜君山。
唐李徳裕不防平泉山居，而终不得少偿其志，故其诗曰：自是功髙临尽处祸来，名防不由人，杭于少保，谦山西廵，抚时一诗云：何日西湖上扁舟，趂晚风亦不得如志。
唐萧頴士，有文学，而性褊急，少容有奴事十年，笞楚严惨，或劝其去，答曰：非不能爱其主才耳。噫！秉彞好徳之良心孰无哉？
胡文定语杨训曰：人家最不要事，事足意得，常有些不足处，便好人家才，事事足意，便不好事出来，亦体消长之理，然也。
宋刘奉世曰得防常理，如寒暑加人，虽善摄生者，不能无病，正须安以处之。
人云与其死后，祭我之头，不若生前，祭我之喉，与其死后哭泣，不若生前歌讴，亦可以为世劝。
伊川之侄病隂证伤寒而医者，乃大下之，又与洗心散，遂至寃死服药，可不慎哉！ 扁鹊，因秦人爱小儿，遂作小儿医。
早慧者不夀顔子贤而夭李贺才而夭
诗亦有防成化七年予过滇，通海驿，偶题一絶第二句孤臣万里叹无家，至白鹤铺，又题一絶杜鹃声里怨，无家人见之云：此人丧偶不二年，予妻防之。
娘字俗书，古无当作娘，今通为妇女之称，予观韩魏公安阳集公传中云：宋宫中称郭后为大娘，刘妃为小娘，则皇家亦如此称之，不独民间。
石曼卿呼韩家为韩家宋小民，凡于所畏尊官，则呼厥姓，曰：某家今人称为某家，某家夲此。
古诗云长跪问故夫，则妇人亦跪也，宋太祖问赵普拜礼，男子跪，妇人不跪，王溥子贻孙，举此以对。
措大能举措大事，谓贵显大人也，稗碎米里巷碎之言曰：稗官小説枝梧枝者，大柱，梧者小柱。
夏后氏驾两马，谓之骊，殷益以騑，谓之周，又益以騑，谓之驷。
舟以离岸，为张傍岸为舣，同浴讥裸，言不智也，截趾适屦，言其愚也，当为秋霜，无为槛羊，槛羊言受制于人也。
宗好鬼神，以太常博士王璵为祠祭使，祈祷或焚纸钱，汉以来，葬祭者瘗钱，后世俚俗，以纸寓钱为鬼事，宗用之，胡氏谓废币帛，而用褚泉，是以贿交于神也。
朱子议状云：古之者，必坐北而向南，孝子之心，不忍死其亲，虽于墓，犹欲负隂而抱阳也，岂有坐南向，北背阳而向隂乎又曰于北方，北首，三代之达礼也。
家谱何为而作使为人子孙者知所夲始也
朱子曰财犹腻也近则汚人豪杰之士耻言之
瀛之，水上有二鸟一类，鹄色正苍而喙长，凝立水际，不动鱼过，其下则取之，终日无鱼，终不易地，其名曰信天，縁一类鹜奔走水上，不问水腐，泥沙必唼唼，然必尽索之而后已，无一息少休，其名曰谩画，信天縁若无能者，乃与谩画均度，一日无饥色，视谩画加壮大，然则人之一饮一啄，莫非前定，视二物之为何如哉？
列子牛缺，遇耦沙之中，盗尽取其物无忧色，盗曰：以彼之贤见赵君必困我，追而杀之，燕人相戒，其弟适秦，至关下，遇盗忆兄之戒，与盗力争，请物盗曰：我活汝矣，而追吾不已，迹着焉，既为盗矣，仁将焉在？遂杀之，牛缺以无吝招患，燕人以有戒受祸，安危不可预图也。
列子梁之冨，家财无訾訾，量也豋髙楼临大路，击博楼上，侠客楼上获胜大笑，适飞鸢坠腐，防而中之客相与言曰：虞氏冨乐之日乆而常有轻易人之志，吾不侵犯之，而乃以腐防辱我，此而不报，无以立勇于天下，乃聚众积兵，以防其家，夫骄奢致祸，不一虞氏，心无陵人，而家破者，亦由谦退之行，不素着故也。
进贤包希鲁先生言，人欲贵而不得贵，欲冨而不得冨者一人，应科举诧云：今科不中，定不回，果不中，僦一居读书，对门楼，一女窥之，有意令一卖婆通信，婆乃令已子与女通，女有娠告官，女云秀才，逮至官，苦楚万状，诬服黜之，后秀才受诬，不甘诉于他官，他官疑之，召女再鞫问，女云：彼时与秀才通身有何验，女曰：背上有一疮瘢，官呼秀才，验之无有，乃责女，女言是卖婆之所为官召，婆之子验之，果有瘢，事虽白，而秀才之受苦，楚亦多矣，一大富家，遇凶年，家空经营，皆不获利，乃从人去贩羊，值冬寒栗，羊皆冻死，竟以贫终，二人之有心于富贵，而终不遂其志，亦可鉴也。
予仕武邑，日至北乡，见一老者云，吾壮时尝应役于县，县之官吏，谓吾能事毎有差委，不三四年，身衣罗纻乗坚防肥今老矣，复值凶年，欲如前之奢侈，不可得聆，其言似有不安分之意，予因防手与众言曰：沧海三变为桑田，董卓郿，邬中有金二三万斤，银八九万斤，石崇王恺，鬭富珊瑚枝击碎，不以为意，元载家，胡椒八百斛，后皆不得其死，况人不修徳行善而欲希不义之富贵，安能保其有终，否泰乘除，自然理也，汝辈岂知予乃防马，囬马上忽忆，许鲁斋一诗云：花谢，花开时去时来，福方慰眼，祸己成胎，得未足慕，失未可哀，得失在天，敬聴天裁，扺家书，以予二子。
陈抟云：我见世人忙，个个忙如火，忙者不为身，为身忙却可。
史莫信于书，春秋莫信于史记， 郑云：作毛诗笺笺荐也，荐成毛义也， 陈腐诗之病，强学俊语，亦诗之病。
通鉴续编载文天祥请为黄冠不可信
五经通义曰：月中有兎蟾蜍者月隂蟾蜍亦隂也而与兎并明隂繋于阳也，徐稚云：月中有物则明，如人眼中，有瞳则明。
按舆地图，舆犹尽载之义，赵公子成谏武灵王胡服，书曰：俗辟者民易，则是吴越无秀才也，秀才，在昔有之。
尔雅尔者，近也，雅者，正也，言近而取正也。谓周公作非也，郭璞注埤雅，宋陆佃农师着尔雅之辅也，故曰埤。
中庸重禄，劝士古者，府史与下士，同禄薄者食五人，厚者，至于食九人，禄足以代耕，人人有士君子之行，何也？惟其有养，是以有守也， 黄石公三畧曰当断不断，反受其乱。
荀息牵曩所遗虞屈产之乘马，奉之献公，献公笑曰：马则吾马齿亦老矣，以马齿戏喻，荀息之年老也，中庸序齿，孟子曰齿一，今之于年老，动以齿言是也。
陶朱公家在华容县，谢安东山在上虞县，今为国禅寺，甘露很石，诸葛孔明坐其上，与孙仲谋论曹公也。
洗马太子出则前驱导礼仪犹言先于马
驾马为辂，驾人为辇直曰街，曲曰巷杂比，曰音单，出曰声，自上临下曰：险自下升，上曰：阻危者，欲陷而未陷之辞，虑是思量之重复详审，悔是悔恶向善，吝是未至于恶，夏，商；周，皆训大殷，亦训大庚之言，更辛之言，新日实也，月缺也，日则常实，月则有缺。
丞相丞承也。相，助也，谓掌承天子助，理万几者也，詹事詹者给也，春秋御廪灾，吴氏曰：君之在车，与御者最相亲近，故君所亲近之，人谓之御御史，御妻之类是也。君所亲用之物亦然，御食，御书，御药之类是也。尚书，尚音常，沈存中云：尚只音上尚书，秦掌书籍，官天子所御皆曰尚，故曰尚书，如尚衣，尚食之类是也。出书朕堲防注。
凡寺説文寺廷也，有法度者也，释名寺嗣也，治事者相嗣续，其内也，息心所栖，曰：精舍凢讲读之所，亦曰精舍。
黄帝时，乐师伶伦世掌乐官而善焉，故后世号乐官，曰伶官。
古者天子大社，以五色土为坛，封诸侯，受天子大社之土，各割所封之方色，与之东方青土，他如其方色授之，使立杜于其国，有土则有民，故曰民社。
戒石铭，蜀主孟防所作，宋太宗摘其四句，令天下郡县皆刻石寘公署之前，覆以小亭长吏坐，则正对之宋髙宗绍兴六年六月覆颁，黄庭坚书摹夲于郡县，命长吏刻石置座右，至今郡县有之 廷，狱廷平也，治狱贵平，故号廷狱。
一井之地，以二十畆为庐舍，因为市以交易，故曰市井士一庙，于所居之左盖祠堂一间两厦，祭用分，至取气之中时之均，凡读祝，吉礼出左，东向，凶礼出右西向。
圆如明月者，扇竹骨折者曰：防今曰箑 私宴，曰曲宴坝，上以牛转轴，曰牛埭， 聚火无焰，谓之煴火，音云：今冬月烘炉火是也。 塞者以障塞为名，徼者取邀遮之，义 筝恬造，故曰秦筝帊，只帕字衣幞也，屝屦，屝草也， 皂造成事而言，谓之皂属于吏，谓之 ，平两家买卖之，价曰防，音角，防犹驵侩祟，谓祸咎之徴故其字从出示，言鬼神所以示人者也， 文面始于有苗，至刘仁恭，朱全忠加甚。
传曰：函牛之鼎以烹鸡，言大噐不可小用 ，麝，剔脐犀退，角象退牙 ，犬生三子，曰：猥虎生三子，有一彪枭，谓之流离，其肉甚美，可为羮，又可为炙， 狗恶曰：啀喍猪声，嚄嚄鸡曰：喌喌音竹， 人家狗，至夜，不可与糟食，醉不能吠，凢大家毎夜狗喂饱，恐外人以糟，或毒喂之 ，燕衔泥尝避戊巳日鹊巢口，尝避太嵗科斗成蛙，桑虫作蛾，齐物也。
老子云：不善人，乃善人之资，此言可味 ，张仪曰：争名者于朝，争利者于市， 马援云，传闻不如亲见，视影不如察形， 后汉韦彪曰：求忠臣必于孝子之门，偶检杜诗录之。
刘元城云説得一丈不如行取一尺
古者取士必使诸侯嵗贡嵗贡之名意，此 世尝言：金井梧飘，以叶上有金井，字非井也， 陶渊明巾，上垂曰：尊重。
天禄麒麟二阁，皆因获二兽，而名之 乗车入鼠穴，捣虀取鐡杵，言无此事， 男功非一，故以工力为字，而女唯在于丝，故以系工为字，曰红，红者功也。
山东俗语呼拿物来曰：取得来取此茍切，孟子可以取，可以无取，张良圯下取履，鲁仲连排难解纷，而无取也，杜甫遭田父泥饮云，今年大作社，拾遗能住否？呼妇开大瓶盆中，为吾取皆此，音韵府收在二十五有是也。南人多不知此音，若七麌取字，则七庾切义然后取，狂者进取，孟子乐取诸人史，攻必取，秋毫无取，取青拾芥是也。
朕我也，古者上下共称之，臯陶与舜言，朕言惠可底行，屈原曰：朕皇考至秦，然后天子独以为称汉，至今因而不改。
环绕之环，音宦环佩之，环，平声， 先发制人，后发人制二嵗半一尺五尺，十二嵗六尺十五嵗
事以急而败者十常八九，天下之事，成于惧而败于急强，人之所不能，事必不立，禁人之所不犯法，必不行，工于论人者，察已常疎狃于能直者，所发多弊。
正道为右，不正道为左，汉书右贤左愚，右贵左贱，故曰左道惑众，言邪道也， 天下事，公则立，私则踣勇，则决懦则二。
已劳而人逸所谓代庖人宰为大匠斵也
担于轻重他人不觉惟担不起者自知之耳
许由，字武叔，庄周字子休，妲己钟氏，妲字己姓，孟母姓仉氏，孙叔敖名饶， 田文云：孟尝君孟字尝邑名。
王莽天水人。字稚叔， 陈抟真源人，魏了翁临卭人，五胡，汉元海匈奴，后赵石勒羯前燕慕容廆鲜卑前秦苻洪氐，后秦姚弋仲羌 南朝八达，胡辅谢鲲，阮放毕卓，羊曼，桓彛阮孚，光逸 武，则天文水人杨贵妃四川，茂州人，文水至今有武之碑，人不能动。
交阯讳李，字李姓，皆易以阮， 师驻曰：次次止也，亢宗亢蔽也。
唐僧怀素字藏真以草书擅名
陈容字公储号所翁冩龙头多自题
僧法常号牧溪善龙虎
谰言长语
谰言长语防
右谰言长语，安丘学谕，吾松曹先生所着也，先生少负隽才，防松庠，其学不经师授，自得于心，登正统甲子乡，第歴渉仕途四十余年，著述甚富，此其一也。自六经百家，子史以及稗官小说，辄櫽括无遗，其纪事纂。
言皆有考据非臆见浅识者所可及始顺与修
宪庙实录于公府，先生时为总裁，鐡之功居多，后犹以不肖录于念逺垂顾盼相与剧谈，累日乃出，是书使为之校雠，顾顺何人，而敢髙下其手耶？呜呼！以先生如是之作，于文章制度，不待辩而明，疑似得失，可以一覧而悉且歉然若虚不自盈满，目为谰言长语，因怪夫抱升斗之材者，遂欲奋然掉鞅，于词翰之塲，以陵轹前辈，视他作未能少领，其意趣即呫呫，然动其喙从而笑，且排之，如此者，吾不知其防，视先生为何如也？及读辑比干录并所编，洪武初，翰林待制，使云南金华王子充忠节，事皆大手笔，有关国体，怪夫登显位，食厚禄者，反噤其舌，不肯出一语，以褒旌忠义，如此者，又不知几视先生何如也？苐以先生见弃于时，职居下僚，当道无有荐之者，岂天将丰其才而啬其位耶？或者以先生之抱负仅止于矜式，后生为惜，抑不知后之人读先生之文者，其敬仰岂能防耶？故题先生之文，而并序其出处，以为读是书，而不知其人者，道治，五年春二月，乡贡进士，莒州儒学，学正后学任顺书。