钦定四库全书     子部十
书斋夜话        杂家类【杂説之属】提要
【臣】等，谨案书斋夜话四卷，宋俞琰撰，琰有大易集説已着録此书，乃其平日读书论文，随所得而笔记者，卷一皆辨论经义，其斥孔安国称：洛书锡禹之非，确为有见于诸经，字训正讹考异，颇为该洽，如谓论语富与贵章当就不以其道为句，孟子则慕少艾为慕，爱少衰之思，当读少字为上声，其説亦颇足资，参正二卷三卷皆推阐先儒之説多发明河图，洛书及先天太极二图，葢陈抟所述以丹诀通之于易，其原本出道家琰所注隂符经参同契皆诠释黄老，神仙之説所着席上腐谈易外，别傅亦硏究炉火，修炼之术，故其注易，皆传邵学，是书反覆申明，亦不出是义也，末一卷，皆论文之语，然颇乏精奥，葢琰词章之学，不及其易学之深，观所作林居山人，集亦可以概见云，乾隆五十一年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
书斋夜话卷一       元 俞琰 撰
经传字多舛误，如三叹，作三嗅，己亥，作三豕三之，作言旡作之害割，为周乌焉，成马，何可胜数？今姑举其畧。
礼记字舛误最多，吉为告先为天，九原为九京，滹沱为恶池，奠彻为塡池笄，纚为鸡斯。
大学云：见贤而不能举，举而不能先，命也，郑氏注：以命为慢，朱晦庵以命为怠慢，与命声相近，而讹也，怠与命字相近，而讹也。
论语云：南人有言曰：人而无恒，不可以作巫医，礼记缁衣，云南人有言曰：人而无恒，不可以作卜筮，巫与筮字之讹也。医与筮声之讹也。
书云：其在髙宗时作其即位，乃或亮隂三年不言其惟不言，言乃雍礼记檀弓云，子张问曰：书云：高宗三年不言，言乃懽懽字之讹也。
易云：不耕获，不菑畬，旡凶字记云，不耕获，不菑畬，凶有凶字，无凶字者是，有凶字者非。
论语云：乡人傩，朝服而立于阼阶，作傩字者，是记云：乡人裼朝服而立于阼阶，裼字者非。
乐记云：易直子谅，韩诗外传云：易直慈良非韩诗外传则不知子谅之为慈良也，论语云：加我数年，司马氏，史记云：假我数年，非史记则不知，加我为假我也。
易云：直其正也，方其义也，记乃云直其政，方其义以易下文君子敬以直内，义以方外，正之即是敬字，敬讹为政，政又转为正记云：体旡咎言记乃云：履旡咎言以金縢公曰体，王其罔害证之，即是体字，体讹为礼，又转而为履也。
礼记云：庻人之挚匹，郑氏注云：说者以匹为防，释文云：依注作防音木鸭愚按：周礼大宗伯六挚，庻人执防则郑氏以匹为防无疑矣。以此推之，则孟子所谓力不能胜一匹雏，亦当为防雏。
周礼大司冦以两剂，禁民狱，入钧金三日，乃止于朝，然后听之，夫一钧重三十斤，贫者安得有三十斤之金，钧字当作钩字之讹尔，钩金即孟子一钩，金之谓盖钩金乃带钩之金也。
周礼司烜氏，掌以夫燧取明火于日，郑氏注云：夫燧阳燧也，释文云：夫方符反，愚谓夫字当作木字，内则有金燧木燧，郑氏注云：金燧取火于日，木燧钻火也。
周礼，醢人箈菹，鴈醢，笋菹鱼醢，郑氏注云：箈箭萌与箈同，愚谓箭萌即竹萌，乃笋也，箈当作菭，从草不从竹，当与防字同，即今之海苔也苔菹而鴈，醢笋防而鱼醢，各以时物为偶，既有笋菹，岂可又以菭为箭萌。
礼器云：束帛加璧，尊徳也谓尊贵其徳郊特牲云，束帛加璧徃徳也徃字疑是旌字，谓旌表其徳，或曰：尊亦当作旌，尊与旌声相近也，徃与旌字相近也。
棺入土曰：窆陵騐切土曰垄，曰：封方容切，丧大记云：几封用綍，郑氏注云：封周礼作之窆，窆下棺也，此窆，或皆作敛，檀弓曰：般谓以机封谓之敛，然则棺之入坎为敛，与敛尸相似，愚谓记中言封，多是窆字，乃若马鬛封之，封却是如字，与易不封，树之封同矣。
檀弓云县棺而封，郑氏注云：封当作窆，窆下棺也，春秋作崩，愚谓郑氏以封为窆，诚是以证已春秋之塴，则非也。释文云：封依注作窆，彼騐反亦是己，以为彼騐反则非也。彼騐当作陂騐乃何切？徐氏甫邓反，则又谬矣。塴与窆义相近，而音不同，春秋，昭公十二年，郑简公左氏传云：日中而塴，杜预注云：塴下棺释文云：塴北郑反，礼家作窆，徐騐反，愚谓义同有音，切有韵北郑反，则成音韵，而可切彼騐反则不成，音韵而不可切，徐騐反则渐成音矣。或曰：窆字从穴，郑氏谓棺入坎是已，塴字从土，从崩，当是既下棺而掩之，以土也，杜预以塴为下棺，非也徳明以塴为窆，亦非也。
诗经天保云，俾尔单厚，郑氏笺云：单厚也，释文，又音丹。昊天有成命，云单厥心，亦当音丹。谓尽其心矣，毛公训单为厚，郑氏笺云：厚其心释文，乃音都，但反徳明盖承康成之误康成，盖承毛公之误。
诗楚茨云：先祖是皇，神保是飨，楚词云：思灵兮贤姱，灵保即神保也，朱晦庵诗传谓神保是鬼神之嘉号，或问云，既说先祖，又说神保似语义，重复晦庵所云，近见洪庆善说，灵保是巫，今诗中不说，巫当便是尸，却是向来解错了，此两字，余谓今之巫者言神巫，其体盖犹古之尸，故南方俚俗，称巫为大保，又呼为师人，师字即是尸，字师与，尸声相近也。
父之父，生曰：大父死曰祖，祖者始也，本也祖之为言狙也，死则称祖未死，而祖宜欤。
朽生出东汉，魏伯阳参同契腐生出，桓常纪朽与腐，皆言其年老而形容，其枯槁也。
苍生出书，益稷注，以为草木苍苍然，出山涛谓王衍误天下苍生卢仝，云百万亿，苍生命，则谓人为苍生。
汉书云：苍头谓小僮鬀发，则其头青色也，今称老者为老苍，谓其苍头如艾色也，乃若少女为少，艾则谬矣。岂有少年女面色乃如苍艾也哉！
孟子云：人少则慕父母，知好色则慕少艾，上少字去声，下少字上声谓幼少，则恋父母之心甚切，长则情窦开，知好美色，而慕恋之心，少衰也，荀子云：妻子具而爱衰于亲，与此同防，赵岐注孟子乃以美好，误矣。诗庭燎，云夜未艾，毛诗训久閟宫云，俾尔耆而艾，艾豭皆训老，未闻训以美好也，楚辞云：竦长剑兮拥少艾，注云：长艾也，犹言少长也，亦不以幼艾为女子之美好，或谓两少字皆去声，艾字恐是女字之讹耳，岂其然乎？不若证以荀子之説为长矣。
列子庄子鲲鹏之鹏，即古篆凤字，说文云：古文凤象形，凤飞羣鸟从万数，故以为朋党，字愚按，尔雅释鸟有凤无鹏字，又按楚词云尺泽之鲵，岂能与鲲鱼量江海之大藩篱之鷃，岂能与凤凰料天地之高哉？楚辞与列，庄皆凤对鲲而言。
老子云：域中有四大，而王处其一焉，道大，天大地大，王大王字当作人字，下文云人法地，地法天，天法道，道法自然，按祭义云：天之所生，地之所养，无人为大，谓无如人之大也，此以证之，则老子谓人亦大是已，无锡尤氏，老氏释音谓河上公注以人为王，古本王作人字。
罪即古辠字，秦始王辠，字象皇字，乃改辠为罪，古对，字从口，汉文帝以言多为非诚，乃去口从土。
古疉字从三日，新室以三日太盛，乃改三日作三田，隋乃改随字，随汉东之国也，随文帝以周，齐不遑宁处，故去之，作隋以之为走故也。
武则天讳曌即照也
即騧字，宋明帝以騧象祸字，乃改騧为，唐太宗有马拳毛。
诗美目盼兮之昐匹，苋切，孟子盻然之盻，说文作五礼反，佩觹集作不计反，或读盻为盼，误矣。
书云：惟斆学半，盘庚斆于民孔氏，皆训斆为教，礼记学世子学士，春夏学干戈，秋冬学羽籥之类，竝戸教反教也，与学字通用。
书云：乱而敬，又云：乱臣十人，乱乃治也，诗云薄污我，私污洁也，书云扰而毅，礼云扰万民，左氏传云：扰龙氏，扰乃顺也，孟子云深耕易耨，易乃治田而为力艰也，论语曰：丧与其易也宁戚，易乃治丧而为力艰也，易字疑是具字，按檀弓云，丧具，君子耻具具俱易，葢相似也，又按檀弓云，与其哀不具，而礼有余也，不若礼不足而哀有余也；亦与此同防耳。
书云：若之何其诗云：夜如何其记云：何居其居？皆音箕语助也。
经传之结以与字，即是欤字耳，即而已尔，即如是，诸即之乎？两声合为一声，葢省文也。
孟子云：景子曰：礼曰：父召无诺，君命召，不俟驾，固将朝也，闻王命而遂不果，宜与夫礼，若不相似，然愚谓与音欤？古者欤字皆作与字，如礼与何如是也？宜与即何乎之类？当以与字絶句不当连下文。
朱晦庵曰：王介甫防书如矧，惟若畴圻父薄违，农父若保，宏父定辟，古注从父字絶句介甫则就违保辟絶句夐出诸儒之表，东坡解，吕刑王享国百年，耄作一句，荒度作刑，作一句，甚有理，又曰：礼记方马，二解尽有好处，如君赐衣服，服以拜赐，絶句以辟之勤，大命施于丞，彛鼎旧防以辟之为句极，无义礼辟，乃君也，以君之命铭，彛鼎是。
檀弓云，季康子之母死，般请机封，公肩假，曰：般，尔以人之母尝巧，则岂不得以其母以尝巧者乎？公输般，鲁人之伎巧者也，欲设机以下棺，公肩假责之曰：尔以他人之母，试尔之伎，何不自以汝之母自试其巧乎？语意甚明，郑氏乃以岂不得以句防，又以以字为已字，母字音无误矣。近见方慤礼记解予说，正与之合，因语生徒，云意到理，到异世而同符，微方氏，则予为臆脱矣，方慤正和时人也。
儒行云，今众之命儒也，妄常以儒相诟，葢言当时众人之所谓儒乃妄名为儒，非真儒也，刘子云：鲁人缝掖，实非儒行，愚谓既非儒行，故常以儒招戱真儒，如孔子则莫之敢戱，愚论如此，及读方氏解亦如此，当依方氏从妄，字句防，郑氏连常字为句，误矣哉！
论语云：富与贵是人之所欲也，不以其道得之，不处也，贫与贱是人之所恶也，不以其道得之，不去也，当就不以其道防如説之不以道，亦当就道，防夫富贵贫贱，是人所欲，所恶也，处富贵而不以其道，则吾之得富贵也？宁舍之不处也，贫贱而不以其道，则吾之得贫贱也，宁受之不去也，然则得富贵，何以处富贵，必以其道也，得贫贱者，何以去贫贱，亦必以其道也，若就不以其道得之，防则富贵固有以其道得之者，亦有不以其道得之者，若贫贱则安，有以其道得之者哉？大抵如生于公，侯家素富贵，是以其道而得之，生于闾阎之中，而素贫贱，亦岂不以其道得之，不以其道，不以其道，葢谓处富贵，去贫贱，不以其道，非谓得富贵，得贫贱，不以其道也，犹记至元庚寅秋雨，云间衞山齐夜话及此山，齐之论亦然。
中庸云：君子之道费而隐，朱晦庵注云：费用之广也，愚谓费字当作府味反，乃费用之费，与注意合，今作符味反，则符味反两字，母子相同，而切成味字，与注意不合矣，以府为符，此乃传写之讹尔。
大学云：厌然揜其不善而着其善，郑氏注云：厌读为厌靥，闭藏貌，愚谓厌字当作入声于叶，反藏伏也，乃与注意合，郑氏读厌为靥，恐则是靥字于叶反，讹而为压也，不然，古者黡靥通亦不可知，按荀子所谓厌然一涉反诗，厌浥行露之厌，亦作入声，俚谓语厌羞藏厌，皆是入声。
曽子曰：吾日三省吾身，三，如字，下文云：为人谋而不忠乎？与朋友交而不信乎？传不习乎？曽子每日以三者省察其身也，与季文子三思而后行之，三不同。
中庸云：宗庙之礼，所以序昭穆也，晋讳昭，故以昭音为韶朱晦庵经觧并如字。
舜典正月上日，正音政，秦始皇名政，遂以正为征丧记云，子夏丧其子，孔氏不丧出母，孝经云：孝子之丧亲也，不过三年，丧字皆当作平声。
诗云：不我过，论语曰：过位，色勃如也，又云：楚狂接舆歌而过孔子，孟子云：禹三过其门而不入，又云：过我门而不入，我室皆经过之过，当作平声。
莆阳郑氏曰：尚书秦之官名也，今之谓亦尚书，至今秦人谓尚为常，此声之异，古今不变也。
经书中庆，字皆作平声韵，观诗可见，易坤卦彖传与诸卦爻传皆然。
周易爻传皆叶韵，坤六三，以时发也。叶知光大也，愼不害也，发字作去声，诗云飘风发，发与害字，叶亦去声。
六四独逺实也实字作去声，叶顺字，巽字未济，初六，亦不知极也，极字作去声，叶正字，或改正字作直字，以叶极字，非也。
闗雎序告于神明之告释文古毒反，其余告字无音，非无音也，音其一，以例其余耳，如葛覃言告师氏，小旻不我告犹，四月，维以告哀，十月之交，日月告凶，楚茨工祝致告，江汉告厥于王，泮水不告于讻抑，告之话言，大东以告病焉，读者皆作去声，考槃，永矢弗告之，告作入声，何也？曰：皆去声也，北音陆轴宿，其实皆是去声。叶告，字南音，则以陆轴宿作入声，遂以告字作入声，与陆轴宿，叶陆徳明南人也，诸经告字徳明皆因此音谷，如易凟则不告之，告本只是去声，释文乃亦音告，乃若渎与句读之，读同不作去声，大扺北音入声，皆作去声，未尝以去声为入声也。
诗云侯作侯，祝作侧虑反，今之诅字，祝周救反，今之咒字也，莆阳郑氏曰：郑康成谓咒为注，齐音也。
周司约注云：约言语之，约束也约于妙反，束诗注反，陈平，封曲逆侯，曲音去，逆音遇，又如録囚为虑囚，安作为安做赎为树，嚼为噍织，为志肉为授应，吉甫宴射，诗过则有失，叶韵失音，试潘岳西征赋伯，恬静以无欲，叶韵欲音喻，皆以入声作去声。
国语云：勾践亲为夫差，洗马或作洗，音铣，今谓洗马为浴马，误矣。荀子云：扶舆洗马，杨倞自导马也，前汉书云：太师，太傅，太保，属官有洗马，洗音铣，如淳曰：前驱也。
礼记纶綍之綍，即拂字，或作勃也，左传蕞尔之蕞，言其小也，徂外反，或读为撮，非也，庄子迳庭之庭，勅定反勅，字闽音为惕。
贾谊过秦论云：招八州而朝同列，韩愈諌臣论云：招其君之过，招字并祈，尧反举也，葢出庄子，有虞氏招仁义以挠天下，招音翘揭也。
周虢州，亦谓之郭州，韩灭而子孙分散，江淮间为何氏，郭忠恕，曰：虢，郭韩，何此随音而生变也。愚谓闽音王为黄越音，武为姥吴音，余为奚徐为齐杭州人金为斤，阴为因齐人鸡为赍吃为抉，皆乡音也哉！
西汉书，张骞传身毒国，在大夏东南佛郎国也，李奇曰：一名天笃，则浮屠胡是也，顔师古曰今，曰天竺葢身毒，声转为天竺，省文作竺，又转为竹音。
东汉书浮屠，即佛佗也，伊蒲塞，即优婆塞，西方之言，如此者众，若以华言，字面求其义理，不可得矣。
监本畧长字上声，丁丈切当作转西切刘字，丁角反，当作侧角切，又如合之当作明粉切与泯，字同音，若作武粉切，则与愤字同音矣。又与昊珉二字皆音作民，若作武巾，切则与愤字同音矣。毛晃韵畧始改正其失。
书斋夜话卷一
钦定四库全书
书斋夜话卷二      元 俞琰 撰
张，横渠曰：人多以老成则不肻，下问故，终身不知，又为人以道义先觉，处之不肻，复谓有所不知，故亦不肻下问，遂生百端，欺妄之心人，我宁终身不知，予于至元，丁丑，冬毗陵道中，邂逅文纯，心同航闲话，咸淳间，时文因语余曰：卿为丽泽书院山长试诸生，以经疑云宣王，中兴之贤主，平王东周之始，王诗记宣王而不纪平王书，纪平王而不纪，宣王何也？予对曰：诗，书，删定皆出于夫子之笔，诗既载宣王矣，不必又载之书也，书既载平王矣，不必又载之诗也，犹易之六爻，一言初则知上为终，何必复言终，六言上，则知初为下何必复言？下纯心以为然，又言利贞者，性情也，孰为性？孰为情？予率尔对曰：是利而贞情，复乎性纯，心防笑曰：未也。予是时年少倔强，自以为是，遂不叩其详，未免耿耿于懐十余年矣，厯考诸儒易解，乃得其说，葢元亨利贞四字，文王本意，只是大亨而利于正，夫子分为四德，以象四时，则元乃动之始，亨乃动之极，利乃静之始，贞乃静之极，静极则复动，贞尽则又元，乾道之所生也，生不穷也，此也，向使夫子不曰性情，而曰情性，则是利而贞自动而静，谓之情，复乎性亦可，今不曰情性，而特曰性情，葢发明贞下，起元静中有动，四时循环，终而复始之义，若但情复乎性，则终于贞而不元，静而不动，生意或几乎熄矣！岂易之防哉？呜呼！年少而倔强矣，而不思问，是自误也。戒之，戒之纯心，蜀人本心枢相之弟。
大衍之数五十，其用四十有九，谈者纷纷，朱汉上业说，备言之矣，先儒皆谓虚一不用，以存太极之本体，诚是已，其用四十有九，则自秦汉至宋，濓，洛诸君子，及干淳，诸公并无至论，何也？予尝游鄱阳，见一书，乃临江黎氏，所着其说曰：太极一也，太极生两仪，阳一阴二，衍而三也；两仪生四象，太阳，一少阴二，少阳三太阳四衍而十也，四象生八卦，干一兑二，离三震四，巽五，坎六，艮七，坤八衍而三十六也。通太极，两仪四象，八卦之数，衍而五十也。蓍注合，合五十而为一，虚一而用四十九，虚一者，太极体数也，用四十九者，所以生六十四卦，极天地万物之数，尽天下之变也，黎公名立武，咸淳戊辰，廷试第二名及第。
至元癸未秋，予与新安王太古，同宿商岩，夫道院听其説易尽有好处，如改正先天，方图移西北，干一，置于东南，而十二辟卦皆正，此一改极有理，但阳虚阴实之说，未免为或者所讥，讥之者，岂其所学，过太古哉？女无媺恶，入宫见妬，士无贤不肖，入朝见嫉。昔者扬子云作太经，张衡以为是，刘歆以为非，从古如斯，何况于今我軰，当今之时，闭门读书，谈天地论古今，如观岭上白云：只可自怡悦而已。太古乃以易説进呈几乎得罪，葢以其说，反先儒也，赖有识者，囘防不然，危矣。太古遂以此愤懑而死，惜哉！
伏羲时不有文字，始因洛书河图之文以画卦，故曰：河出图，洛出书，圣人则之，又曰：仰则观象于天，俯则观法于地，观鸟兽之文，与地之宜，近取诸身，远取诸物，于是始作八卦，葢不特取法于河图，洛书二物而已。
刘向父子班固軰皆循，孔安国之谬，以为河图授羲，洛书锡禹，如此，则伏羲时止有河图而无洛书也，夫孔子以图书并言而安国之徒，乃岐而二之，何昉哉？
河图之说，自易之外，吾于论语，礼运见之矣，洛书之说，自易之外，它经无所见也，按：禹贡但言导洛不曽，言出书，果有书则禹，孔言之矣，孔安国注，洪范乃为洛书者，禹治水时，神龟负文而列于背，有数至九，禹遂因而第之，以成九畴，吁，以洪范之九畴认为洛书，则中庸之九经，亦可以为洛书矣，何其谬哉！
闗朗以五十五为河图，四十五为洛书，亦循安国之谬，刘牧又两易之，以谬攻谬耳。
天一至地十，凡五十五，此五行生成数也。葢孔子未尝指此为河图洛书。
戴九履一之数，凡四十五苏，东坡断之曰：非易数也，实是纬书，九宫之数耳，子华子言之，大戴孔言之，干凿度言之，张衡言之，彼亦未尝指此为河图洛书。
太极图五行下一圏注云：乾道成男，坤道成女，又下一圏注云：万物化生此男女，谓乾坤所生六子，乃日月雷风山泽非人之男女也，若以为人之男女，则人之男女，仅能生人，岂能生万物也哉！
周濓溪太极图说云：无极之真，二五之精，妙合而凝，乾道成男，坤道成女，二气交感，化生万物，万物化生而变化无穷焉。此循序而言也。遡而言之，则曰一阴阳也；阴阳一太极也；太极，本无极也，始则无极终则无穷，故下举易以结之，曰：原始反终，故知生死之说，大哉易也，斯其至矣！篇首一句，以无极太极，并言终篇，则以无穷，与无极对，説辞意前后甚贯穿，人能原始而知所以生，反终而知所以死，则知周子之所谓无极无穷矣，今人论太极图说，但防无极而太极，两个极字，竟不问，无极无穷，两个无字，何耶？
邵康节曰天依形，地附气，其形也有涯，其气也无涯，愚谓论理则濓，溪无极无穷之说最好，论气形则康节无涯有涯之说，亦好，合理与气形并言，斯明备矣。
汉张衡曰：八极之维，位二亿二万二千三百里，南北则短减千里，东西则广博，千里自地至天，半于八极，则地之深亦如之，通而度之，则是浑已，将覆其数，用重钩股，悬天之景，薄地之义，皆移千里而差一寸得之，过此以往，未之或知也，未之或知者，宇宙之谓也，张衡葢以天之在上为宇，地之在下，为宙尸子，则曰天地四方曰宇，往古来今曰宙，淮南子亦曰，上下四方曰宇，往古来今曰宙，余以俯仰之间言之，地居天之中央地之上，皆天也，仰观之，则苍苍无极，地之下，亦天也，俯察之，则窈窈无穷，四表皆然，是之谓宇以既往，未来言之，则自昨前日去年前年十年，百年千年，千古万年，万万古，浩浩无极，自明日后，日明年，后年十年，百年千年，千世万年，万万世，绵绵无穷，是之谓宙，夫人之生也，寓形宇内，宇内之事，可得而见之者且不能尽晓，何况自天地开辟万万古，以至如今巧厯所不能算，又焉能究极其始哉！既不能究极其始，而欲穷竟其终，厥亦难矣。春秋纬谓开辟至获麟凡三百二十七万六千岁，吾固未之信，若邵康节十二万九千六百年之数，吾亦未敢以为然也。
先儒谓天开于子，地辟于丑，人生于寅，故斗柄建此三辰，皆可以为岁首，而三代迭用之，愚谓尧舜禹三圣相授，守一道，故皆以寅月为岁首，汤黜夏命，故不用寅而搀先一月，用丑，周革殷命，故不用丑而搀先一月，用子不过定一代之制，而于是月受羣臣之朝贺，所以新天下之耳目，觇人心之从违耳，秦之继周朝防不用子而用亥，岂有他哉？是搀先一月而已，不然，何以寅而丑丑，而子子而亥耶？唐子西常辟三綂之说矣，然不究古人所以改正朔，易服色之本意，但力辨殷亦用寅，而不用丑，葢谓建子尚有谓建丑，实无谓耶？不思秦建亥是又何谓耶？
汉高祖承秦之制而不改正朔，至武帝建太初，厯始用寅月为岁首，新莽，曹魏明帝皆尝建丑矣，未几而复建寅，唐太宗亦尝建子矣，未几而复建寅，愚谓三代岁首，惟夏遵尧厯为正若子，若丑若亥，四时皆不正，此孔子顔子所以皆有取于夏时也。
二十四气之名义，鄱阳洪氏有说齐节，初衍而正之云，十月纯阴，属坤，非无阳也，阳生于其中，故谓之阳；月自小雪积至大雪则已满，十五分矣。老阴始怒，欲拒其来，故氷坚地坼，易曰：龙战于野，其血黄，正此时也，逮冬至则阳已战胜而复矣，小寒十二月节寒则阴惨矣，不在十月之前，而在十一月之后者，阴阳进退各六位象，卦之六画，下二画地位中，二画人位上，二画天位，阳长于下，阴为所廹，渐出地上，所以为寒，故临之二阳长，才及半，则曰：小寒临之，二阳体已完，则曰大寒，医书言寒脉洪大阳在内故也。春蚕也，蚕蛰虫始振也，义立谓太史奉天子命而立之厯也，立夏，立秋，立冬亦然，雨水之雨与诗，雨我公田之雨，同当读为去声。前或雨雪雨霰，天地既泰，则雨而已，古厯于雨水，惊蛰易次，非也，合从今厯月令于二月，言雷乃发声，蛰虫启戸惊蛰之谓也，春分与秋分，皆以昼夜长短，通平而得名清明，三月节属大壮则五阳盛矣，天地间阴气消且尽，安得不清且明哉？故晋人亦于三月，言天朗气清，谷雨之雨，亦读为去声。谓农播百谷，如雨之雨，于空中也；夏，假也假，大也，犹书言满假崇丘，言万物之高大是也，立夏四月节六阳以极易，干上九爻传曰：盈不可久，谓其满也。阳言小满，犹阴言小雪小雪，阴极而阳，初生小满，阳极而阴初生，汉时以芒种为大满，后世厯者改之，戒其亢也，芒种五月节种从去声，读老农云，秧根过芒种，生数輙倍子固种之，所以芒也，周礼，稻人草泽种以芒种从上声读，谓种之芒者，稻麦之类也，与此异之极也，尧典云：日永日短，夏景昼六十刻，冬景昼四十刻，葢永与之极也，暑生于阳之燥，医书云：人暑脉微弱，阴在内故也。小暑，大暑义如小寒，大寒，观彼可以知此，彼属临此属，遯也，秋揫也，揫欲也，万物皆收敛就实，故尧典言西成，六月为伏，稚金畏火之炎而伏也，立秋则金气伸矣，此火之所以返其故处也。天地间无两大之理，昔也，金伏，今也火伏，理固然尔。张行成曰：母生处，即是子生处未为中央土，土生金，而水以肇矣，火安得不病？易言坤正，立秋后也，致如致事之致，亦处暑之义，坤土生金，至秋则旺金白，故露亦白，易曰：巽为白，巽入也，又为风风入露为霜，入雨为雪，入水为氷，其色皆白，本于金也，四时皆有露独秋，称白主金明矣，气冽曰寒阴，伏地下为寒泉，阴浮地下为寒露，诗云：白露为霜寒，所至月令霜始降，乃命有司曰：寒气总至，民力不堪，然则霜降以寒尔。冬，终也，故终字之半为冬，冬言藏终也，立冬十月节小雪十月终，是时天将雨雪，而未至乎大水，始氷而壮地始冻而坼较之，十一月，大雪，则有间矣，节初名梦龙，鄱阳人登咸淳戊辰第。
十月，小雪而言小春，何也？曰：此易十月为阳之义，是时霜晴日暖，则桃杏发荣，亦有春色，故谓之小春者也。
书斋夜话卷二
钦定四库全书
书斋夜话卷三      元 俞琰 撰
井泉，冬温夏冷，何也？曰：知浑天之説则知之浑天者何？天体浑浑沦沦，如鸡卵状，地在天中，如鸡卵中之黄也，知浑天之说如此，又不可不知，天轮之斜，转太阳之远近，与夫南北二极之高下，黄赤二道之偏正，岂一语所能尽哉！天有南北二极，在北，而高者曰：北极出地上三十六度，如杵柄之倚壁，在南而下者，曰：南极入地下三十六度，如杵头之着地，天有黄赤二道，赤道横络天腹，正当南北二极之间黄道斜络，天腹上偏于赤道之北，而近北极下，偏于赤道之南，而近南极赤道之在天也，上偏于南下，偏于北黄道之在天也，正当地之东，西上下，故谓之中道，仲夏之日，昼在人之顶上，夜则偏于北，仲冬之日，夜在人之足下，昼偏于南，葢因天轮之斜转也，日行常在虚空之中，谓入水者，妄也，谓入地者犹妄也，人孰不见午时，大明当天高，悬于太虚，去地辽絶如此，不知朝夕出没于东西，皆在虚空中，去地辽絶亦如此，夜半子时，去地辽絶亦莫不然，但人处地上，不能见之耳，隋书谓日入水而所经焦竭，甚可笑也！日之行于虚空，昼夜不离乎黄道，黄道者，天之黄道也；如隋书云：则黄道不在天，而在水中矣。抑何不思之甚欤！夫行黄道，譬之丝纒，纬车纒向上，则如仲夏之日，纒向下，则如仲冬之日，经于中作于春，秋二分之日，同春分之日出卯入酉，而昼夜均渐，而北则日晷，渐渐长逮，仲夏出寅入戌，则长之极矣，故曰：日长至，更不北矣，故曰：日北至秋分之日，亦出卯入酉，而昼夜均，渐渐向南，则日晷，渐渐短逮，冬至出辰入申，则短之极矣，故曰日短至，更不南矣，故曰：日南至，天之北陆昼夜所以有长短者，实因天轮之斜转也，天轮惟其斜转，是以日行黄道有冬夏，远近之殊也，春秋二分，日在黄道之东南，则与地之东，西正相值，又当赤道之交，处无南北高下之偏，是以寒暑平日行南陆时偏于赤道之北，随天轮转而至午，则去北极，近太阳之气蒸于下也，仲夏井泉，所以冷也，夜半之日，乃在地底虚空之北，而太阳气之去地远也，天虽高，地虽厚日虽远，葢可以理推，理在是，则事事物物皆可推之以理，岂但井泉之温冷哉！
邵康节曰：本一气也，生则为阳消则为阴，故二者一而已矣，朱晦庵曰阴阳，只是一气，阳之退，便是阴之生，不是阳退了，又别有阴生，愚谓天地间阳气，即太阳之气，凡太阳所及处便是阳，不及处便是阴，非别有所谓阴也，请以四时观之，春秋太阳去远近，均故寒暑平，夏则太阳之在人顶上，直射于地，故热阴雨则稍凉，冬则太阳在大海之南，去地远故寒雨雪则极寒，四时之温凉寒暑，葢皆由太阳之远近而然也，更以昼夜观之，盛夏昼热，而夜稍苏，隆冬昼寒而夜尤甚者，太阳昼则见，夜则没而不见也。
人之生也，气在内而体温，死则气絶而体冷温者，阳也，冷者阴也，本亦二气耳，阳尽则为阴也。
阳入阳中则不见，入阴中，则见阴在阴中，则不见在阳中，则见，是以人之呵气盛夏不见，隆冬可见，氷之见日，隆冬不气出，盛夏则气出。
邵康节曰：冬至之月所行，如夏至之日，夏至之月所行，如冬至之日，愚谓黄道之南北，远近不同，故日月所行，春秋皆然，若独论月行之进退长短，则一月之间，具日行一年之二分二至月行葢一月一周天也，康节所云不过谓仲夏仲冬望日之月耳。
新安王晦叔曰：以周天度数，合配十二宫，各有分数，百秒为分，百分为度，岁必三百六十五日零三时而交，春是合周天之度，月必三十日零五时而交节，是合一宫之度。
一日百刻，以十二时分之，每时八刻十二时计九十六刻，余四刻安在？或谓散在十二时之交，或谓之甲，丙；庚，壬四时，此二说孰是？曰：皆非也。其实岁有三百六十五日四分日之一，故厯家立此百分之法则，其余四分之一，为二十五分，葢易于布算也。
尧典云朞三百六旬有六日，以闰月定四时成岁，今不闰之年，止有三百五十四日者何也？邵康节曰朞三百六旬有六日，去日之余，盈六，则月之余缩亦六，若去日月之余，十二则有三百五十四，乃日之行数也。
厯法三年一闰，五年再闰，何也？曰：一年有日月之余十二三年，则三十六而赢六，又二年，二十四而，六以三年而赢，补二年之，故又闰也。
冬至，复余一日，则知来年则知来，闰正月余，两日则闰二月，余十二日，则闰十二月，若余十三日，则不闰矣。
东汉书云：至，朔同日谓之章，一章七闰，凡十九年，是年闰必十月，是以至朔必同日，此定法也，咸淳庚午厯官误闰十一月而是年至朔不同，廷臣劾之，旋复改正，后十九年为至元，己丑，闰十二月而至，朔同日又复。十九年为至大，戊申，亦当闰十月而至，朔同日乃闰，十一月而至，朔不同日，其误与咸淳庚午同不知此，后十九年，丁卯，为复何也？如周礼有保章氏，至今厯官称为保章者，正为十九年，至朔必同日而不差也。不然，何以取其为保章也哉。
礼运云五行四时，十二月，还相为本也。五声，六律，十二管还相为宫也，葢为五声迭奏，更相为宫，犹五行运转，更相为始也。
书斋夜话卷三
钦定四库全书
书斋夜话卷四      元 俞琰 撰
桓谭少好文见，扬子云工赋颂，欲从学子云曰：能读千赋，则善之矣，董遇曰：读书百遍，其意自见，愚谓少年时果能如董遇所云，则圣经之义，何患乎不通，果能如扬子云所云则为文，何患乎不工。
管子云，思之，思之又重思之，思之不通，鬼神将通，非鬼神之力也，精诚之极也，予矻矻三十年，周易集说方脱，藁初十年，自以为了次十年，心目俱乱，后十年黒白始分思之力也，其初未尝不思，思之不审耳。
先儒作文，皆有所本，六经是也。试畧举东坡之文言之，如祭统云，天子有善让徳于天，诸侯有善归之，天子东坡喜雨亭记，乃云太守，不有归之天子，天子不有归之太虚，其说盖本祭统，又乐记云：夫物之感人无穷，而人之好恶无节，则是物至而人化物也，东坡王君宝绘堂记，乃云：君子可以寓意于物而不可以留于物，其说盖本乐记。
有学诗于黄山谷者山谷，云公治何经？且熟读经书，其人未逹，退而问人有答之者，云不明经防则不识是非，不知轻重，何以为诗？
李挺之云：邵康节云：科举之外有义理之学，义理之外，有物理之学，物理之外有性命之学程，伊川曰：古之学者三，异端不与焉，一曰文章之学，二曰训诂之学，三曰儒者之学，盖文章之学，即科举之学训诂之学，即义理物理之学，儒者之学，即性命之学，性命为上，物理义理次之，科举之学，末也，学吟诗，又其末也。
张子韶云：学者专意时文，不知研穷经史，则举业之外，叩之空空如也，亦可耻也。前軰乆不以古今灌溉，胸中试引镜自照，面目必可憎，对人言语无味，谓此也。
愚谓防习科举之学，十六歳而三塲粗通，輙应咸淳癸酉，乡贡进士举，尝手编省监，时文効选赋格前韵，编造句干意，后两韵与论策，皆编立说主意，并字面，乃今思之，俪花鬭叶，破碎大道，雕虫篆刻，小技而已，然当时以此取士，为士者，盖不得不然也哉！
三塲时文，虽拘以格律，然亦套括之学耳，其功全是编节，犹记作劝学讲义，如何论破，题云：吾儒分内之事而致勤，上之人勉焉，亦可以自愧矣，盖仿上详孝宣举亷得眞其破题云：以士夫律己之常而致勤，人主之责，实可以观世变矣，予用其主意，用其字，面不用其句法，乡先生陈通斋云子之文，何其妥且熟也，予以实对，通斋云，一年编可敌十年，读书功夫，近日学者无所用心，皆学唐诗等语，生徒云：欲工唐律，须编唐人诸家诗茍，能触类而长之，当有脱胎换骨之妙，如四六之学亦然，不然，不能进也。
司马温公自言不善，四六，或谓其倦于属对，非也，四六献谀失实，故温公不肯为也。
属对虽小技，然亦不昜，如三才天地人四，诗风雅颂四时，春夏秋冬三徳刚柔正直，迅雷风烈，烈风雷雨絶地天通，通天地人，夫子天尊大士，头上不同，官家宦者，宫人身中各别，皆以为巧对，又如刘蕡下第，我軰何惭？雍齿且封，吾属无患，劝君更尽一杯，酒与汝同，消万古愁，娶妻不用求良媒，书中有女顔如玉，有名何在？镌顽石路上行人口是碑，古今未尝无对，但我軰读书不多，寻思不到尔，至如街谈巷语，亦莫不有对良将，手下无弱兵死人，身边有活鬼，老手旧肐膊，穷嘴饿舌头，胡狲入布袋，鮎鱼上竹竿皆巧对也。
骈四俪六抽，黄对白自是一家之学，向之习举业者，皆不暇及此，然有时乎应用，则又有不学，容不为之，予于元贞，乙未，自呉江囘复入，王本斋书院，有一启劄，谢本斋之叔，中斋宣慰起联云：拣尽寒枝，常叹秋鸿之独徃还寻故垒，何如来燕之相依本，斋姊夫黄春谷语云：子尝谓不善四六，此联并用古词语，而又切当何也？予对生平于此，甚疎偶然有此联耳，盖实说也，小女许束敬斋，总管之侄，予囘敬斋，礼书云：乔木森森憩，园林之如旧，夭桃灼灼，喜男女之及时句虽不工，束氏所居，乃予故庐也，因以语生徒云：大抵应用之文，须是切当，虽工亦奚以为？作诗亦然。
唐人鹭诗，中间两联云：立当青草人先见行傍白莲鱼，不知两足独拳，寒雨里数声相呌，晚秋时虽掩其题目，皆知其为咏，鹭予疑秋字当作烟字尤切，当盖相失，于晚烟中，是以相呌，若晚秋相呌，则无意味矣。
尝记诗垒元戎云：寻常一様，垂杨栁种入宫墙自不同，杜北山变之，则为寻常一様，窓前月才有梅花，便不同，孔方平云：杨栁不遮，春色断一枝，红杏出墙来，又如朱希贞曰：佳人不奈冷，重叠着春衣，僧北涧云渔翁不奈冷，重防着簔衣，后作皆响于前作。
杜少陵诗云：夜阑更秉烛相对，如梦寐，晏小山之词，乃云：今宵剩把银缸照，犹恐相逢，是梦中谈者，但称晏词之美，不知其出于杜诗也。
文子云：所以亡社稷，身死人手，为天下笑者，未尝非欲也，贾谊过秦论，末句葢用文子语。
京房，后之视今，犹今之视前也，王羲之兰亭诗序，葢用京房语，又如丝竹，管弦四字，陈遯斋，谓其重复，葢亦用汉书语张雨，传云后堂，理丝竹管弦，他如死生亦大矣，放浪形骸之外，齐彭殇为妄作，皆庄子语。
黄山谷云，凡为文字作语最难老，杜作诗退之，作文无一字无来处，葢后人读书少故谓韩杜自作此语，尔古人之能为文者，真能陶冶万物，虽取古人之陈言入于翰墨，如灵丹一粒，防铁成金也。
范文正公虀赋，中间一聨云，陶家瓮里，酿成碧绿，青：黄，措大口中，嚼出宫商徴羽予幼作海，赋诗云：生以鰕为目，来从水母宫堆，槃凝冻结停筯，便消融莹洁，玻瓈白防瓓，玛瑙，红酒边，尝此味牙颊，响秋风句，虽粗率响字，葢从范文正公虀赋中来。
毗陵向简斋，讳公桂，咸淳末，为无锡宰，酒酣，即杂咏，上庠干为圆赋，送聨云，惟其不圆，乃所以见其圆，安得圆机而与语，至元戊寅，长洲县学试，儒游六经，道最高赋，简斋代，其子作一篇，怀其卷问予云：汝第二韵，押甚麽字，予对曰：押最字云：道非百氏之侔高，惟此最葢，用上庠干，天下之至健，押至之格，又问第四韵如何形容最高，予对曰：非天之天不可堦，而升非墙之，得其门者寡，美难几及谁居？孟氏之隣，登必自卑，皆出，子思之下，又问第七，第八如何发意？予对曰：第七句徼云：此道学愈高，厯更世道之万变，葢人心之中自有圣人之六经，葢仿上庠六经，綂天地之心，第七韵发意，第八韵送联云：惟其不自高，所以见其最高深，造六经之道阃，葢依叔丈酒边见教，干为圆之格，简斋抚予背云，可惜！可惜！早生数年，定当博青衫，予亦自谓我生不辰，惟有长吟老，杜词赋，工无益之句，亦浩叹耳。
穷措大常谈云：诗文熟便着绿，犹汉儒明经取朱紫，然有一生勤苦而无成，名者是有命焉，不可幸而致也，或疑两人共试而甲之文，工于乙反，被黜乙之文，不如甲反中选，何也？殊不知考试官，每房分若干卷，限定，各取几名，甲所以被黜者，文虽工，更有高于甲者，葢分于某房，众好卷之中也，乙之文虽不如甲，幸而分于某房，无好卷之中，未免短中，求长，是以中选甲胜于乙而被黜，乙不如甲而中选，兹非命也欤？
先师纪梅，臞先生赴咸淳，庚午，举自谓必中选，而誊录所失其第三场及揭榜后拆，席屋有一卷，挿于笆辫间，乃其第三场防卷也。
刘之杰赴省，第三场策已冩第一道，俄而腹疼，挟卷奏，厠挿卷于厠屈，出则径行，不记取卷，复囘寻之则无矣，及揭牓，后乃登第，后累迁置制使，有邑宰以公事稽缓，追至庭下，邑宰白云：昔者滥登末第，幸与公同年，輙有一语奉告禀，公曰：得非省闱中事乎？曰：然，乃延入屏后，问其故，对曰：因奏厠见策卷欠，第二，第三，遂拙作补足而纳之，公曰：某一生仕宦，皆所赐公，何不早见？访语其故，遂呼妻子，罗拜堂下，而语之云：生我者父母，成我者公也，于是厚报邑宰予，向见先軰云尔，不记邑宰姓名。
里人陆兰坡名逸，长予一岁，论咸淳末，郡庠，月试陆之论，每居予，前予之赋，每居陆前，是时教官，乃三山董先生名师谦，咸淳辛未，别省院试赋魁也，陆谓予云：子之论，自冐头题下讲腹至结尾，必作四叚，我则一片成文，俾董公画断不得，予亦云子之赋，是原韵至八韵，皆用赋体，我则不用，皆弄巧也，予尝对兰坡，至论缜宻吾不如子；兰坡云：赋工致吾不如子；彼此皆相观而善自科举之学，废后生晚进之学，皆矜已傲物，吟数句诗，便以为髙于李杜写，数行字，便以为过于羲，献，是可笑也。亦可怜也。笑之者何？笑其小器，易盈也，怜之者何？怜其未闻君子之大道也。
昔在林屋山中，寄橘入城，与先师纪，先生问：月试拆榜如何？先生荅云，策第九名，则亦在前列，虽小试，亦见斯文之验也。更免旃则不患不成，予是时，方年十八，虽扰攘间，未尝一日辍笔，后三十年，偶阅故箧，见先生手帖，遂装成小轴，孟能静于晓山，蒲梅月心，诸公皆有题跋梅，自今又为古人矣，予近年假馆江村，离羣索居，独学无友，惟以易説自娱屈指，城中先軰能有几人？良可为之叹息。
至元间，尝为道友，作牝之门，赋晦朔之间，如何论对策问，丹经之疑，虽文场扫地之余，聊作此丹，学之三塲，以见穷措大，畴昔灯刻苦之，末技尔，连江术者，林复斋抄，予赋严呈，何潜斋终篇，潜斋批防，与一道者，后数年，蜀人向玉自湖南囘吴云潭州见一道，诵子之赋矣，问其全篇何在？乃秘因以为奇货，可笑可笑！愚曰：近在饶州，时有紫极宫道士取予，此赋予即手书以赠之，彼亦见示一赋，忘其作者，姓氏朋友问，闻一好说话，得一好文字，彼此而相与，亦是乐处，吾知潭州道者，必无此乐也，或谓朱晦庵云：有朋自远方来，不亦乐乎？程子以为以善及人而信从者众，故乐，何谓以善及人晦庵，荅曰：如传得师友说，如好说话，得好文字归，好与朋友亦唤及人，如有好説话得好文字，藏在笼箧中，如何做得及人，愚谓近来有一等朋友，见人有好朋友，见人有好文字，必设计取之，乃名自已闻得些善言，则缄黙而不肻，语人写得些好文字，则藏而不肻，示人鄙哉！诚可恶也。
予幼爱杂览，闻朋友间有奇书，必告借抄录，以至防寝食而成疾，忽一日，先师语先人书，封鎻其书，厨留经史，与先儒性理之书省鉴，时文在外，自此不敢杂览，惟专心举业，业成而时异事殊，平日勤苦，竟为画饼，因思对汉武帝先帝好老，而臣尚少，陛下好少而臣已老，时不我逢，奈之何哉？
德祐丧之余，我軰无所用心，但闭门静坐，读易而已，近邂追黄渊，道间话，月试题出天地数五，予不觉技痒，遂破云：理寓乎数阳奇者，天地有五以合也，位相参于自然，再破云数焉，有十五为阳，五者为阴，两而配诸，一则曰天一则曰地渊，道曰：诸卷并无此作葢，天数五，地数五，凡两五以为一十五，则非易之防也易题最难下笔，其造语用事，自是一样格调，非知易而精于赋者不能也，文章天下之公器，安可诬哉？因语安道，曰：予自此赋絶笔矣，徒费思作此无用之文，不若留气以暖，脐也；渊道曰：选塲开则有用矣，予笑曰：何代无美锦绣，但恐从来花样不同，翻誊别有新置，有如我軰，陈人之陈言，决不复用矣，渊道亦以为然，渊道，闽人也，今亡已窃谓义熈遗老，贞元朝士一日无一日，至元间，学官如渊道者，今亦落落，如晨星之稀，悲夫！
书斋夜话卷四