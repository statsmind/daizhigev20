钦定四库全书     子部十
宋景文笔记      杂家类三【杂説之属】提要
【臣】等谨案：宋景文笔记三卷宋宋祁撰祁字子京，安州安陆人，后徙开封之雍邱，与兄庠同举，天圣初进士，官至工部尚书，翰林学士承防，諡景文事迹具，宋史本传，其书上卷曰：释俗中卷曰考古，皆正名物音训，禆于小学者为多，亦间及文章史事，下卷曰襍记，则欲为子书，造语竒隽多似焦，贑易林，谭峭化书，而终以庭戒，沼戒左志右铭，未审为平日预作为，其后人附入也，末有寳庆二年上虞李衎跋称其可疑者七事，如以骨朶为胍，不知朶为防字之讹，以鲍照作昭为误，而不知唐避武后之讳，以牛耕始，汉赵过而不知冉耕，字伯牛，古犂字文亦従，牛以栘为开，而反合而不知为郁，李以臣瓉为于瓉，而不知郦道元水经注称，薛瓉以朴无朴音，而祁所预，修之集韵，实有蒲匹，角二切以夘本栁字而不知实古卿，字所摭，多中其失，然大致考据精确，非他说部，游谈者比其中，如论汉髙祖吕后一条，后苏洵髙祖论全本之，又如萧该汉书音义为顔师古所未见者，亦頼此书，存其畧晁公武读书志称是，书每章冠以公曰字，不知何人所编？此本无之，或传刻者所削，通考引中兴，艺文志以是书为绍圣中，宋肇次其祖，庠之语与公武说异马端，临谓二笔录卷数相同，祁庠又兄弟不能定为一书，二书，今考书中称引莒公不一，莒公即庠，则此录为祁明矣，或肇所编，又别一书，亦名笔录耳，乾隆四十六年十月恭校上。
总纂官【臣】纪昀【臣】陆锡熊【臣】孙士毅总 校 官【臣】陆 费 墀
钦定四库全书
宋景文笔记卷上
宋 宋祁 撰
释俗
近世授观察使者不带，金鱼袋，初名臣，钱若水拜观察使，佩鱼自若，人皆疑而问之，若水勌于酬辩，録唐故事，一畨在袖中人，问者辄示之。
宦者，宫人言正月与上讳同音，故共易为初月，王珪为修起居注颇熟其闻，因上言：秦始皇帝名，政改正，【音政，】月为端月，以正【音，政】为正，【音征，】令乞废正征音一字不用，遂下两制议，两制共是其请，表去其字，曾公亮疑而问予，予曰不宜废，且月外尚有射正，诗曰：不出正兮，不止正月矣，曾寤密语相府，罢之。
国朝有骨，朶子直衞士之亲近者予尝修日厯曾究其义闗中人谓腹大者为胍，上孤下都，俗因谓杖头大者，亦为胍，后讹为骨朶，朶从平声，然朶难得音，今为军额，固不可改矣。
予昔领门下省，会天子排正仗，吏供洞案者，设于前殿，两螭首间案上，设燎香炉，修注官夹案立，予诘吏，何名洞吏？辞不知，予思之通，朱漆为案，故名曰洞耳。丞相公序谓，然唐人郑谷尝用之。
宣献宋公，着卤簿记，至防槊，不能得其始徧，问诸儒无知者，予后十余年，方得其义云，江左有瓝槊，以首大如瓝，故云【防一作】。
陶谷，本唐彦谦后，石晋时避帝讳，改曰陶后，纳唐氏为壻亦可怪。
古人冩书尽用黄纸，故谓之黄卷颜之推，曰：读天下书未徧，不得妄下雌黄，雌黄与纸色类，故用之以灭误，今人用白纸，而好事者多用雌黄灭，误殊不相类，道佛二家写书，犹用黄纸齐民要术有治雌黄法，或曰：古人何须用黄纸曰：蘖染之可用辟蟫，今台家诏勅用黄，故私家避不敢用。
孙炎作反，切语本出于俚俗，常言尚数百种，故谓就为鲫溜，凡人不慧者，即曰：不鲫溜，谓团曰：突栾谓精曰鲫，令谓孔曰：窟笼不可胜举，而唐卢仝，诗云：不鲫溜钝汉，国朝林逋，诗云：团栾空绕百千囘，是不晓俚人反语逋虽变突为团，亦其谬也。
碑者施于墓，则下棺，施于庙则系牲，古人因刻文其上，今佛寺掲大石镂文士大夫皆题曰碑铭，何耶？吾所未晓。
乐石有磬，今浮屠持铜鉢，亦名磬世人，不识乐石，而儒者往往不晓磬折义，故不独不识磬，又不能知，鉢捣辛物作虀，南方喜之，所谓金虀玉脍者，古説虀臼曰受辛，是臼中受辛物捣之。
南方之人谓水皆曰：江北方之人谓水皆曰：河随方言之便，而淮济之名不显，司马迁作河渠书，幷四渎，言之子虚赋曰：下属江河，事已相乱，后人宜不能分别言之也。
莒公言，河阳出王鲔，即今黄鱼也，形如豕口，与目俱在腹下，每春二月，出于石穴，逆河而上，人乃取之，其腥不可近官，以为鲊献，御其味甚美，然有毒，所谓王鲔岫居者。
蜀人谓老为皤，【音波，】取皤皤黄髪，义后有蛮王，小皤作乱，今国史乃作小波非是。
蜀人见物惊异，辄曰：噫嘻，嚱李白作蜀道难，因用之汾，晋之间，尊者呼左右曰：咄，左右必曰喏，而司空图作休休亭记，又用之修书，学士刘义叟为予言晋书言：咄嗟而办，非是宜言，咄喏而办，然咄嗟，前代人文章中多用之，或自有义。
今造屋势有曲折者，谓之庯峻齐，魏间，以人有仪矩，可喜者谓之庯峭，葢庯峻也，【集韵考庯，庩屋不平也，庯奔模切，庩同都切，】儒者读书，多随俗呼不从本音，或终身不悟者，凡读廷【音定，】皆作廷，【音亭，】故廷中，廷争栢者，鬼之廷，游神之廷，皆作庭假借之，假【音嫁，】皆作假【音贾，】朝请，【音才姓切，】皆作请【屈，请之，请】烂，脱【音夺，】皆作脱太守，【音狩，】作守周身之防，【，去声】为防，廷尉评，【，去声，】为评中【去声，】兴为中兴，若此甚众。
莒公尝言：山东曰朝阳山，西曰夕阳，故诗曰：度其夕阳，又曰：梧桐生矣，于彼朝阳，指山之处耳，后人便用夕阳为斜，日误矣。予见刘琨诗夕阳忽西流，然古人亦误用久矣夫！
余见今人为学不及古人之有根本，每亦自愧，尝读祭式，其中有任器字，注曰：未详且任器，乃檐荷之具，杂见子史，何云未详。
古今语无雅俗，惟世之罕，道者似雅，如古以大为大【音，如舟柂之柂，】则言大雅，大夫大阅大举，类不及今人言大【徒带反，】之雅古，以车【音，居】为车，【唱遮反，】汉以来，乃言车【居】俗语，则曰车，【唱遮反，】则今语为雅。
今公私文书，以勅【音赉，】为敕吏，既书画有体，不复能改，春秋说以人十四心为徳诗说以二在天下为酉，汉书以货泉为白水真人，新论以金昆为银国志，以天上有口为吴，晋书以黄头小人为恭，宋书以召力为劭。
古无正字，多假借以中为仲，以说为帨，以召为邵，以闲为闲，后人以乱旁为舌，揖下无耳，鼋鼍从夺，奋从雀席中，从带恶上安西，鼓外设皮，凿头生毁离，则配禹壑，乃施谿巫混经旁，臯分泽外，化为獦，【音葛，兽名】业，左益土，灵底着器，其何法哉！
余友杨备得古文尚书释文，读之大喜，于是书讯刺字，皆用古文，僚友不之识，指为怪人。
余少为学，本无师友，家苦贫，无书，习作诗赋，未始在志，立名于当世也，愿计粟米养亲，绍家阀耳，年二十四，而以文投故宰相，夏，公公竒之以为必取甲科，吾亦不知果是欤？天圣甲子，从乡贡试礼部，故龙图学士刘公叹所试辞赋，大称之朝，以为诸生，冠吾始重，自淬砺力于学，模写有名士，文章诸儒，颇称以为，是年过五十，被诏作唐书精思十余年，尽见前世诸着乃悟，文章之难也，虽悟于心，又求之古人，始得其厓，略因取视五十，以前所为文，赧然汗下，知未尝得作者藩篱，而所效皆糟粕，刍狗矣，【一作耳。】夫文章必自名一家，然后可以传不朽，若体规画，圆准方作矩，终为人之臣仆，古人讥屋下作屋，信然，陆机曰：谢朝华于已披，启夕秀于未振，韩愈曰：惟陈言之务，去此乃为文之要，五经皆不同体，孔子没后，百家奋兴，类不相沿，是前人皆得此防，呜呼！吾亦悟之晚矣，虽然，若天假吾年，犹冀老而成云。
莒公尝言：王沂公所试，有敎无类，有物混成，赋二篇，在生平论著绝出，有若神助云，杨亿大年亦云，自古文章，立名不必多，如王君二赋，一生衣之，食之不能尽，李淑之文，自高一代，然最爱刘禹锡文章以为唐称柳刘，刘宜在栁，栁州之上淑，所著论多类之，末年尤奥，澁人读之，至有不能晓者，栁州为文，或取前人陈语，用之不及，韩吏部卓然不朽，不丐于古而语，一出诸已，刘梦得巧于用事，故韩栁不加目品焉。
晏相国，今世之工为诗者也；末年见编集者乃过万篇，唐人已来所未有，然相国不自贵重其文，凡门下客及官属，解声韵者，悉与酬唱。
上即位，天圣初元以来，缙绅间为诗者益少，惟故丞相晏公殊钱，公惟演翰林刘公筠数人而已，至丞相，王公曙防知政事宋公绶，翰林学士李公淑文章，外亦作诗而不专也，其后石延年，苏舜钦梅尧臣皆自谓好为诗，不能自名矣。
余于为文似蘧瑗，瑗年五十，知四十九年，非余年六十，始知五十九年，非其庶才，至于道乎？天禀余才，才及中人，中人之流，未能名一世，然自力于当时，则绰绰矣，每见旧所作文章，憎之，必欲烧弃梅，尧叟喜曰：公之文进矣，仆之为诗亦然。
文有属对平侧，用事者供公家，一时宣读施行，以便快然，久之不可施于史传，发修唐书，未尝得唐人一诏一令可载于传者，唯舍对偶之，文近髙古乃可着于篇，大抵史近古对偶，宜今以对偶之文，入史防如粉黛，饰壮士笙匏，佐鼙鼓，非所施云。
莒公常言宋宣献公作西太乙宫，碑文之极摰者也，晏丞相尝问曾明仲云：刘禹锡诗有瀼西春水，縠纹生，生字作何意明？仲曰作生育之生，丞相曰：非也，作生熟之生，语乃健【，庄子曰：生熟不进于前，王建诗曰：自别城中，礼数生】。
宋景文笔记卷上
钦定四库全书
宋景文笔记卷中
宋 宋祁 撰
考古
莒公言左氏，国语越大夫舌庸，今春秋传作后庸而姓纂，舌氏引越大夫为祖。
今人多误以鲍照为昭，李商有诗云：浓烹鲍照，葵又金陵有人得地中石刻作鲍照字。
衞宏汉仪注曰：太史公，武帝置，位在丞相上，天下计书，先上太史公副上丞相，序事如古，春秋司马迁死后，宣帝以其官为令，行太史文书而已，晋灼以宏言为非是，顔师古曰：司马谈为太史令耳，迁尊之为公，予谓迁与任安书自言，仆之先人，文史星厯近乎卜祝之间，固主上所戏弄，倡优畜之，流俗之所轻也；若其位在丞相上，安得此言耶？百官表不着其官，信其非矣。
古者大夫，字便用，叠画写之，以夫有大音故也。庄子李斯峄山碑如此。
古者牛唯服车书曰：肇牵车牛，易曰：服牛乘马，汉赵过始敎人用牛耕，王弼传，易曰：牛稼穑之资，是不原，汉始牛耕之意。
今国学行王弼易题曰：周易干传第一下云：王弼注，且传即注解名，下当只云，王弼乃允。
莒公言诗有棠棣之华，逸诗有唐棣之华，世人多误，以棠棣为唐棣，于兄弟用之，因唐误，棠且棠棣，棣也，唐棣，栘也，栘开而反合者也，此两物不相亲。
郑注礼记谓樝梨之臧者，今樝与梨絶不类恐所指，非今樝也。
莒公言物理不可必，故圣人随有无言之以敎，一世必于有则不可常见，如彭祖七百嵗黄帝升天，秦穆赵简之帝所也，若必于无，则又忽然而有也。如魏明帝时，有火浣布刋，去文帝所论是已。
易家有蜀才，史记有臣瓉顔之推曰：范长生自称蜀才，则蜀人也，臣瓉者于瓉也。
唐宗始以隶楷易，尚书古文，今儒者不识古文，自唐开元始，予见苏颋撰朝觐坛颂，有乩虞氏，字馆阁，校讐官辄防乩字侧云，疑不知乩即稽字。
顔之推说，唐末，文籍亡散，故诸儒不知字学，江南惟徐徐锴，中朝郭恕，先此三人，信其博也，锴为说文系传，恕先作汗简佩觹时，蜀有林氏作小说，然狭于徐郭，太宗朝句中正，亦颇留意，予顷请刻篆楷二体，九经于国学，予友髙敏之笑之。
李阳冰深于篆隶，而名作冰，音凝，故参政王公，尧臣但读阳凝予曰：阳凝无义，唯阳冰有不冶之语。
周大臣王朴名朴，平豆反而自谓朴，案说文，朴无朴音，俗以朴为朴耳。
后魏，北齐时里，俗作伪，字最多，如巧言为辩，文子为学之比，隋有栁传，又之讹，以巩易巧矣，予见佛书，以言辩字，多作，世人不复辨诘。
学者不读说文，余以为非是，古者有六书，安得不习春秋，止戈为武，反正为乏，亥二首六身，韩子八厶为公子夏辨三豕度河，仲尼登太山，见七十二家，字皆不同，圣贤尚尔，何必为固陋哉！
唐吕温作由鹿赋曰：由此鹿以致他鹿，故曰由鹿予，案说文曰率乌者，系生乌以来之名防，防音由吕得其意而不知说文有此防字也。
焉本鸟名能兽，名为猴，名乙鷰名，借凤为朋党，字【朋，本音鳯】，学者多不知不读，说文之过也。
汉书李广传数竒注切为所角反，故学者皆曰数，【音朔】竒孙宣公奭当世，大儒亦从曰：数【音朔，】后予得江南，本乃所具反，由是复观顔注乃顔破朔，从所具反，云：世人不知觉。
汉书黄霸传云：京兆尹张敞舍鹖雀飞集丞相府，霸以为神，爵议欲以闻，顔师古曰：此鹖音介，字当作防此通用耳。防雀大而青，出羌中，非武贲所载，鹖也，今官本介字误作芬。防字作鳻，鳻亦音芬，鳻是鸟聚貌，非鸟名也，予见徐锴本亦如此，改定。
予曾见萧该，汉书音义若干篇，时有异议，然本书十二篇，今无其本，顔监集诸家汉书注独遗此不收，疑顔当时不见此书，云：今略记于后。
儒林传施讐传云，鲁伯授太山毛莫如少路，师古曰：姓毛名莫如字，少路该案，风俗通姓氏篇，混屯大昊之良佐，汉有屯莫如为常山太守，又有毛姓云，毛伯文王子也，见左传？汉有毛，樗之为寿张令，案：此莫如姓非毛，乃应作屯字，音徒本反，今人相承呼为毛，忽闻为屯，惊怪者多，但毛屯相类，容是传写误耳，应劭解汉书，世人皆用何为？风俗通而不信。
赵子传，蔡谊授同郡食我子，公师古无注，该案风俗通食我，韩公子也，见战国防，汉有食子，公为博士，食音嗣，顔安乐传疏广，授琅邪筦路，师古曰：筦亦管字也。路为御史中丞，该案草下，完音丸，又音官，今汉书本郤作草，下完风俗通姓氏篇有管，莞二姓云，莞苏，楚大夫见吕氏春秋汉有莞路为御史中丞，即此是也。又有管姓云，管夷吾齐桓佐也，见论语，汉有管，号为西河太守，今莞路是草下完，非竹下完及竹，下官由来，读者多惑，检风俗通，乃知。
瑕邱江公传丁姓，授楚申章，昌曼君为博士，至长沙，太傅李竒曰姓申章名昌，字曼君，该案风俗通姓氏篇云：由余秦相也，见史记？汉有由章，至长沙太傅。
扬雄传名曰畔牢愁李竒曰畔离牢，聊也，与君相离愁而无聊也，该案牢，字旁着水，晋直作牢韦昭曰：浶骚也，郑氏愁音曹，又恐鷤防之先鸣，师古鷤音大系反，防，音桂，该案苏林，鷤防音殄绢，又抶獝狂，该曰：獝狂无头鬼见，字林。
招摇泰壹顔，以张晏注，招摇泰壹，皆神名该曰：如淳作臯楔，臯积柴于头，置牲玉于其上，举而烧之，故曰臯摇，储胥弩阹，该引三苍因山谷为牛马圉，谓之阹，黄图云：弩阹在上林苑外洒沈菑，呀壑渎该，案洒沈菑，而呀壑渎兮，呀或作呵呵叱，问：四渎也，啾啾跄跄，入西园切，神光顔曰：啾啾跄跄，腾骧貌该说啾，旧亦作愁，韦昭音裁枭反，今书或作口旁，秋该引埤仓，啾众声也，又引楚辞鸣玉鸾之，啾啾为据，云稽颡树颔，扶服哦伏，如淳曰：叩头时项，下向则树向上也，该案韦本作梨，颡树颔梨，颡颡地，树颔，颔触地也，今作稽颡，传写误耳，又有首冲错测，攡莹数文掜图，告十一篇，该案冲作衡云：八十一家，相对之弟，如辐，轑之衞又案别録告下有问一篇，合十二篇，今脱一篇，疑今人不见太及别録不知其谬，譔为十三卷，顔曰：譔与撰同该案，字林譔，专敎也，音诠，惟礼记音撰，尚有一卷未寻得。
予最爱，李令伯表曰：尽节于陛下之日长，报刘之日短也，此言之要也。
古文夘本栁字后借，为辰夘之夘北本别字，后借为西北之北，虞翻笑郑，不识古文以夘为昧训北曰：北犹别也。
古人语自有椎拙，不可掩者，乐府曰：何以销忧？惟有杜康，刘越石曰：何其不梦周又曰：夫子悲获麟，西狩泣，孔丘虽有意绪，辞亦钝朴矣，又不及沈约云：黄宪牛医之子，叔度名动京师，云：
古人名黑，臋黑肩牛虱犬子，今不以为雅，迎猫，为食田鼠，读礼者不曰猫，音茅而曰猫，【音苗，】避俗也，庄子曰：道在屎溺，今为鄙语，汉书驴非驴马，非马兹，王乃骡也，如此语麤，甚可削去也。
宣献宋公，尝谓左丘明工言人事，庄周工言天道，二子之上，无有文矣，虽圣人复兴，蔑以加云，予谓老子道徳篇为言之，祖屈，宋离骚为辞赋之祖，司马迁史记为纪传之祖，后人为之，如至方不能加，矩至圆，不能过规矣。
柳子厚正符，晋说虽模写，前人体裁，然自出新意，可谓文矣，刘梦得着天论三篇，理虽未极，其辞至矣，韩退之送穷，文进学解毛颖传，原道等诸篇，皆古人意思未到，可以名家矣。
王弼注易，直发胷臆不如郑等，师承有来也，或曰，何以得立为一家，予曰：弼弃易象互体，专附小象，衍成其文，是以诸儒不能訾退之，今讲易者，已读弼注讫，至小象则更无可敷演矣，刘齐善言易说，曰：六十四卦，本之乾坤及诸卦中皆有乾坤象意，孔子叙干为玉，为金坤为牛，为舆之类，本释他卦所引，非徒言也，弼不可云，得意忘象，得象忘言。
老子曰：无物之象，古语亦有想象韩非子曰人希见生象，得死象图之，又案其图以想其生也，故人所以意想者皆谓之象，然说亦怪矣。
司马相如賛曰春秋推见至易本，以之显，大雅言王公大人，德逮黎庶，小雅推小己之得失，其流及上，所言虽殊，其合徳一也。此语最佳。
太史公曰：赵胜翩翩，浊世之佳，公子也，见自振泽才为乱世之士，治世，则罪人矣。
春秋者天下之正法也，孔子有王天下之才而不得位，故见其志于春秋，是以引天下之誉，襃之贤者不敢私，引天下之议贬之，奸人不敢乱，故汉人以春秋决狱，所以法仲尼也。
曾子年七十文学始就，乃能著书，孔子曰：参也鲁，葢少时，止以孝显，未如晚节之该洽也。
贾谊善言治，晁错善言兵，董仲舒善推天人，司马迁叙事相如，扬雄文章，刘向父子博洽至矣。
韩退之称：孟轲醇乎醇者也，至荀况，扬雄曰：大醇而小疵，予以为未之尽，孟之学也，虽醇于用缓，荀之学也，虽疵于用切，扬则立言可矣，不近于用。
贾谊善言治，健而快过，董仲舒一等，仲舒优软不迫切，纯儒也。
莒公言欧阳永叔推重归去来，以为江左髙文丞相以为知言。
或诋汉髙祖非张良，陈平不能得天下？曰：不然，良平非髙祖不能用，夫智髙于良平乃能听其谋，至项羽不知用，范增则败矣，髙祖之量之谋，兼韩信，彭越者八九，故三分闗东地与之而不疑，当是时，玩信等如股掌上，一土丸尔。
髙祖知吕后与戚夫人有隙，方病时，去吕后，若断一巨拇，然终不杀者，以惠帝不能制，陈平，周勃萧何？曹参等，故委戚氏，不顾为天下计，俾后佐之，惠帝六年，后八年，是时天下已定，奸人不能摇乱，文帝以一乘车自代来，即位则髙祖料之熟矣。
世称文帝，汉盛徳主也，然在朝之儒，贾谊一人而已，所任宰相尽髙祖时猥将庸人，亦不深讨，礼乐典章，于时诗书皆伏而未出，然而天下太和兵革不兴，南越顺徳诸侯轨道，匈奴虽数盗边，亦不敢深入，由是言之，治天下者，在质而已，不必尚文，故曰：质近实文，近名文弊，则民诈兴矣。
曹操忌孔融，崔琰杀之，操之宇为弗裕矣，孙权引杀融为比，而斥虞翻诛张温权之量又下矣，待贤少忌，惟刘备为绰绰云。
荀彧之于曹操本，许以天下，及议者欲加九锡，彧未之许，非不之许，欲出诸已耳，操不悟，遽杀之，然则天夺其爽以诛彧，宁不信乎？
孙权用吴，诸葛亮用蜀，终不能得中国，一寻一常地卒之并吴蜀者，晋也。
能以身为国兴亡者，蜀诸葛晋谢安秦王猛是也，霍光学，伊尹才不周用，故宣帝立王莽学，周公奸足以自文，故平帝簒。
诗曰：萧萧马鸣悠悠，斾旌见整而静也，顔之推爱之，杨柳依依，雨雪霏霏写物态，慰人情也，谢爱之远猷，辰告谢安以为佳语。
左太冲诗曰：振衣千仞冈濯足，万里流使，飘飘有世表，意不减嵇康，目送飞鸿语。
柳子厚云嘻笑之，怒甚于裂眦，长歌之音，过于恸哭，刘梦得云骇机一发，浮谤如川，信文之险语，韩退之云：妇顺夫防子严父，诏又云耕于寛闲之野，钓于寂寞之滨，又云：持被入直，三省丁宁，顾婢子语刺，刺不得休，此等皆新语也。
庄周曰：送君者，皆自厓而反，君自兹远，每读至此，令人萧寥有遗世之意。
经曰：孝莫大于严父，严父莫大于配天，则周公其人也，昔者周公郊祀后稷以配天，宗祀文王于明堂，以配上帝，释曰：古者祭天于郊，以其荡荡然苍苍然，无乎不覆，无乎不见，故以至敬事之，郊也者，不屋者也，达自然之气也，扫地而祭器尚陶匏，不敢以人之所爱奉之，尊之也，远而敬之也，人莫不本乎祖，祖一而已，尊无二上，故曰率义而上，至于祖，祖尊而不亲，是所以配天也。周推后稷配天尽矣，至矣！不可以加矣！周公之摄政，仁乎其父欲配之郊，则抗乎祖，欲遂无配，则已有仁父之心，不能见之，天下不见之天下，非仁也；于是乎名天以上帝而配之，上帝也者，近人理者也，人于万物乃一物，假令天若有知，然宰制生育，未必圆颅方趾，耳鼻食息，如人者也，今名之，帝以人事天，引天以自近亲之也。人之亲者莫若父，故以文王配上帝，不可以郊，故内之明堂，明堂，王者最尊处也，仁乎其父，故亲于天，天有帝名，则祭之明堂，亲与敬兼之矣，孔子所以美周公，能以是心达于天下，而不失乎？至礼礼者，縁人情者也，或曰经前曰：天后曰上帝，奈何？曰：天上帝一耳，不通言，则若两物，然故郊曰昊天，明堂曰昊天上帝，天人之分明也，明祖不可以在明堂，文王不可以配郊矣。
夔曰：箫韶九成，凤皇来仪，击石拊石，百兽率舞，敢问何谓也？对曰：以为虞氏之德，上奉天下法地中得人，万物字茂，寒而寒暑而暑，杀之不暴，贷之不私，挈天下纳于仁寿，若奠器在垆，以其成功次之歌诗，轰然写金石入匏竹，无所加其徳可矣，凤未始来也，兽未始感也。且乐作之朝作之庙，作之郊乎？朝有宫室之严，庙有垣壖之防郊，有营衞之禁则兽何自而至焉，自山林来，则必凌突淮河，戢戢林林，躨跜踯躅，然连顿足掉首，腾踏盘完，何其怪也？羣瞽在廷，百工鴈行而兽参其间，吾以为怪而不祥？曰：然则孔子何为不删而着之，曰：乐主成功，不得不盛，推吾谊侈，吾言以肆之，有如祖考来格，又将见颛顼，尧，瞽叟闯然于堂上耶？
子路问于孔子曰：治国何如？孔子曰：尊贤而贱不肖，子路曰：范，中行氏尊贤而贱不肖矣，其亡何也？曰：中行氏尊贤而不能用，贱不肖而不能去，贤者知其不已用而怨之，不肖者知其贱，已而讐之贤者怨，不肖者讐中行氏欲不亡，得乎？孔子可谓知言矣；昔者郭公如是而国为墟，中行氏，旣知之矣，而不能改，又及于灭。
蜀闗公善待卒伍而骄，士大夫张飞爱重君子而不恤小人，二者特所偏耳，身皆死于人手，是不可忽也。燕小国也，其地于天下，若靥之着，面然而昭王贤王也，得郭隗，尊事之故，邹衍，乐毅以齐，赵至苏子，屈景以周楚至，于是举兵而攻齐，栖闵于莒，鼠伏而不敢出，悉返燕地，计其众不与齐丑，然而能申意至此者，由得士也，故曰：无常安之家，无常治之民，得贤则安昌，失贤则危亡，自古迄今，未有不然者也，明鉴所以照景前事，所以知今，夫知恶往古之所以危亡而不务矫迹于其所以安昌，未有以异，夫郤走而求及前人也。
余谓佛西方之达人也，其言汪茫漫诞贯，生死鬼神，无有滨涯，合万物之妄以为一真，真立而妄随又去，真掊妄以无修，无证为极，若曰无修，乃修也，无证乃证也。虽修而未尝修，虽证而未尝证，故举天下众生皆入无余，湼槃而灭度之者，如是无量实无众生得灭度者，又曰：如来说，即非众生，是名众生，于以脱滞防泯，有无自放于太空，无垠之所，虽然，法待言而立，不得无言，迷待法而悟，不得无法，故惟释迦文殊剟言之瘢，刮法之痕矣，自文殊而下已自执所见，所见差駮，纤垢淫夷，故维摩诘以一嘿对之，乃皆悟入佛，与中国老耼，庄周列御寇之言相出入，大抵至于道者无今古，华戎若符棨，然尧之四凶，今之奸臣能之，周之十乱，今之贤臣能之，古与今交相胜耳。
尧，舜之世，比屋可封，非尽可封也，可封之人多也；桀，纣之世，比屋可诛，非尽可诛也，可诛之，人多也；成，康刑措，四十年不用非也，以为二王，能用法不滥杀可矣，春秋许夷狄者，不一而足，见中国之尊，且见略于外也，蜀人谓柂师为长年三老，杜甫用之，诗人不以事害意，古者用事简而当，亦不以字害句，故音韵清浊，随宜改易，刘在薪中入张韵，留宴汾隂西入先韵，直取意，顺则已至，唐人以律格自拘，不复敢用，惟白居易用其音于语中，如照地麒，用佶音麒袍雪，摆胡用鹘音誊衫红，拦干三百六十桥，用谌音等，往往有之，晏丞相殊，尝许之，曰：诗人乘语俊，当如用字。
春秋霸之济，不在此举也，古人以济，不作两字，用谓济与不济也，今人用不为欤？耶之比不一，音孚鸠反汉，陈平，封曲逆侯萧何为鄼侯？霍去病为嫖姚将军，今学者读曲逆为去，遇鄼作鹾，骠为漂遥，不作本音，何耶？古人自有文语，卓然可爱者，谷梁子曰：轻千乘之国则可矣，蹈道则未也，故栁宗元以为洁，三军之士，粲然皆笑，粲，明也，知万众皆启齿，齿旣白，以粲义包之，仲尼居，三苍作尼，说文作凥。
亘从二间舟，【再名亘，字】隶，改舟为曰：何法盛以再一，为舟航字。
宋景文笔记卷中
钦定四库全书
宋景文笔记卷下
宋 宋祁 撰
杂说
君得其健强隂戢战臣执其防，百度乃凝，欲正四方，先定中央，中央君也。
天不待规而圆地，不待矩而方天尊地卑，其道有常君，天道也，臣地道也。
天用其圆，地用其方圆道主于生，方道主于成，天君德也，地臣职也，君操无为，以临臣之有为，万物自归，上逸于制下，劳于事，百度乃治，无为者，非谓塞吾耳不听也；蔽，吾目不视也，閟吾言不出也，谓审于有为之内，不为于有为之外也，何谓内曰：官不职责之，相士不练，责之将财匮，责司农狱不正，责廷尉；是为内，何谓外曰嵗有常赋而又赋焉，是曰賸，人有常役，而乂役焉，是曰横力不胜，加如负，则跌材已穷，加如任则败，是为外振其领，羣毛整提其纲，万目张纲欤？领欤，君所执欤！
君有常道，臣有定守，赏当功，罚当罪，与之，惟我德夺之，惟我惧，君道也，奉法循令，竭已力以献功于上，臣道也，故臣有所憎，能以得君之罚以去之，是谓作威有所爱，能以得君之赏以贵之，是谓作福法虽明，意得轻重之谓之玩，法令可遵，情得出入之谓之侮，令君丧道，臣失守，故曰：害于而家，凶于而国。
能无卜而知吉凶乎？曰：以甚治攻甚乱，济所以安除甚患，能无祭而福乎？曰：不夺民时，而顺物宜，能无胶漆而合乎？曰：不以逺近内外与之同欲，一推吾心，纳兆人之腹，能不赏而使人劝乎？曰：先赏有功，能无罚，而使人畏乎？曰：先罚有罪，弛恶不戮奸，笑于腹当封，吝宠劳臣，讳勇奴耕于原，婢执其爨，丈人以安。
植表挺挺下无曲影善声之唱应无丑响
不可得者，上不以求不可止者，上不以禁不可行者，上不以令故曰求愈多，得愈，寡禁愈急，止愈少令愈繁，行愈慢上，求而不得，谓之失威，求不可得，而得谓之暴，禁而不止，谓之慢禁，不可止而止，谓之虐，令而不行，谓之凌上，令不可行，而行谓之乱，故圣人慎举错去，三不可，则善矣。
贱而不可不因者众也，刚而不可不用者，兵也，惨而不可不行者，法也，小而不可不防者，盗也，劳而不可不劝者，农也，穴【恐当作冗，】而不可不啬者，财也，曰：因众奈何？曰：人之情莫不恶劳，而我逸之，莫不欲富，而我与之，莫不惮危，而我安之，莫不畏死，而我生之民已逸，则可与共劳已富，则可与共乏已安，则可与同忧已生，则可与济难，夫民国之基也，五仞之墙，所以不毁基厚也，所以毁基薄也，故曰：【一无字，曰：】，百足不僵，则附者众，流水不穷，则来者逺民之瘠无肥国，下之恱有豫【一作裕，】君。
食者人仰以生也，适则饱过则病甚，病者死，法者国仰以安也，顺则治，逆则乱，甚乱者灭，商家之法一，而汤以王桀以放周家之法一，而文武以兴，幽、厉以亡，然则食无心于生死，在人之适过，法无必于治乱，在君之顺逆，古之人淳，今之人诈，奈何不然？人无淳诈，在治乱而已，今日之治，三皇是也，唐五代之亡，桀纣是也，难曰：古巢居，今宫室古茹毛，今饔熟奈何？曰：是直事有工拙耳，剏始者难踵成者易，凡百物皆是，夫何足疑云：东南天地之奥藏，寛柔而卑西北，天地之劲方，雄尊而严，故帝王之兴，常在西北，乾道也，东南坤道也，东南奈何？曰：其土薄而水浅，其生物滋其财富，其为人剽而不重，靡食而偷生，士懦脆而少刚，笮之则服西北，奈何？曰：其土髙而水寒其生物寡其财，确其为人，毅而近愚，食淡而勤生，士沈厚而少慧，屈之不挠。
小人之情易见也。其铮铮似辨，其悻悻似直，攻人之私，似公触大臣，撼大事似强，多所建请，似才数让小官，辞小禄似髙隂引其朋似荐贤，攻其朋之细过，似不党，故君人者，以真伪，则铮铮者败，讨其忠邪，则悻悻者露，语人之私而无验，则公者诈，察大臣之可仗而不宜，退则强者谲听而不可施行，则才非是，权以要官厚禄，腼然而谢则髙者猥所憎者，去所同者进，则非贤，时时取党人之细过，暴扬于外，如甘辛相反而和水火不同性，而济上疑主心，下欺舆人，而君子已见其肺肝，然施施，自以为莫我得也。
夫生民晨作夜寝早起，晡食寒絮暑，絺常忽而不为之节，何哉？然则摄生，不可不知也；冬，许晚絮春，许徐褫早许饱，夕许慊，行立坐偃，皆不得久，此甚易行，毋以吾胃熟生物，暖冷物，勿以吾气賛喜怒且忧乐喜怒人所，未尝无也，多忧伤神，多思伤志过，乐丧守喜极，气散怒极，气慉而不下，若使吾心为邮，忧乐喜怒至而不久舍，母令少宿则善矣，若有留彼，其以我为囊槖矣。
掩其耳而听，藐藐由洪，洪然掩其目而视了了，由眊眊然，恶来掩纣之耳，武王翺师于孟津之滨，宰嚭，掩夫差之目，勾践噤笑于会稽之隒。
歌者不曼，其声则少和，舞者不长其袂，则寡态，左顾者不能右盻，势不兼也。
栉之于髪，不去乱，不能治髻，法之于人，不诛有罪，不能完善人，此谓损之而益。
古语曰：斛满人槩之人满神，槩之圣人，其善槩欤？大奢槩以中溢，欲槩以节寝慢，槩以威由是治身，由是化人，树果得实，树棘得刺，树德得和，树威得怨，呜呼！为国者审所树而已。
鸧鹒鸣春蟋蟀，唫夏蜩蟧喝秋，螘子战隂非有命之者，气自动耳。
鉴向日而火至，方诸向月而水至，物有自然而感者无逺近之间。
佞色不能说尧目，忠言不能入桀耳，色非不美，尧识之言，非不至桀厌之。
愚不可诈者，民也，贱不可胜者，众也，抚之为吾之力毒之，为吾之贼。
重兵在边京师，乃单拂躯以尾，尾不可大掉之不能反为躯害，臂大于指，屈伸可使指大，不使其臂，乃废刚四肢者，骨也，刚大厦者，栋也，刚天下者，兵也。
莫仁于雨露而靡草，夏枯莫严于霜雪，而松栢，冬青作法者，君守法者，臣役法者，民臣弄其法，主威且刼，政在大臣，人走私门，私门可炙，君户将閴。
父慈于棰家有败子将砺于鈇士乃忘躯
珠丸之珍雀不祈弹也金鼎之贵鱼不求烹也
防金在途无不掇也吐珠在泽无不拾也
枭不凭夜弗能自怪政必先鏬奸人投诈
父否母然子无适从政产二门下乃告勤
君与臣不同而昌君与臣同而亡
谋不厌众决之在一决不能专朝有争言
金鼓旣震卒腾于阵爵赐已明士勇于廷
重轻不同衡献其公曲直相欺绳出其私
造父亡辔马颠于跬庸人厉防马为尽力
去山弗栖虎丧其威爪牙弗具失所为虎
知贤不进朝有刓印知不肖不退挈明入昧
我与之生故能为吾死我与之乐故能为吾忧
喌于场者，鸡至，嗟于牢者，豕集惠于国者，天下治，足食足衣，礼往从之，近寒与饥，耻则去之。
赝贾乱防窳农败田谗夫挠邦害马污羣
忠与邪并党众者胜主乃失柄
不大其干而众其枝干乃速披
言等出于口在贤者为正在不肖为佞
栉所以去乱髪浴所以濯肤垢
工圃者饱于茹善邦者羡于食
规外求圆无圆矣法外求平无平矣
真赝不同物治乱不同日
救乱之世不语儒求治之世不语战
水渊则囘道衍则圣
圣贤授受功不賛漏
拙制伤锦迂政损国
任贤而二五尧不治
含糊不断上产其乱
谋道作舎三年弗架
鼎大鱼小糜于数搅
入林失斧不能得楚
主不谨户盗者夜舞
树枝太繁必摇其根
苦口之药疾者甘之拂耳之言明君爱之
我憎之，能得罚于君，我爱之，能得赏于君，政在于臣，党与成羣君则孤而无民。
种禾不耰而怼其秋与食为仇
两上不得相事两下不得相使
庭戒诸儿
敎之持世者，三家而已。儒家本孔氏，道家本老氏，佛家本浮屠氏，吾世为儒，今华吾体者，衣冠也，荣吾私者官禄也，谨吾履者，礼法也，睿吾职者，诗书也，入以事亲，出以事君，生以养死以葬，莫非儒也，由终日戴天，不知天之髙终日蹠地，不知地之重，故天下蚩蚩，终无谢生于其本者，德大而不可见也。道家所尚清净，柔弱闻齿，以刚而缺，不闻舌以柔而折以有为，为末，无为为本，故为者败之，执者失之，贼莫大于德，有心心有眼，吾有大患，为吾有身，生生者不生，化化者不化，然其清净可以治人，柔弱可以治身，若等服而行之，不害为儒也，佛家自逺方流入中国，其言荒茫，奓大多所譬谕，合羣迷为真指，生死为妄，以太虚为体，其法曰：欲言则差，欲心则谬，如一沤生一沤灭，还入于海，沤自妄见海无生灭，无有也亦无，无有亦无，无无淡然无所得而止，止亦不止也。
治戒
吾殁后称家之有亡，以治丧敛，用濯浣之鹤，纱表防线，履三日棺，三月葬，慎无为隂阳拘忌棺用杂木，漆其四防，三涂即止，使数十年，足以腊吾骸，朽衣巾而已，吾之焄然，有识者还于造物，放之太虚，可腐败者，合于黄垆，下付无穷，吾尚何患？掘冢三丈，小为冢室，劣取容棺，及明器，左置明水，水二盎，酒二缸，右置米麫二奁，朝服一称，私服一称，华履自副，左列吾志，右刻吾铭即掩圹，惟简惟俭，无以金铜杂物置冢中，吾学不名家，文章仅及中人，不足垂后，为吏，在良二千石，下可着数人，故无功于国，无惠于人，不可以请諡，有司不可受赗赠，又不宜求巨公，作志及碑，冡上树五株，栢坟髙三尺石翁仲兽不得用，葢自摽置者，非千载永安，计尔不得作道佛，二家斋醮，此吾生平所志，若等不可违命作之，违命作之，是死吾也，是以吾为遂无知也，丧之诣茔，以绘布纒棺，四翣引，勿得作方相，俑人陈列，衣服器用，累吾之俭，吾生平语言，无过人者，慎无妄，编缀作集。
左志
祁之为名，宋之为氏学也，则儒亦显其仕，行年六十有四，孤操完履，三封之南，葬从孔子。
右铭
生非吾生，死非吾死，吾亦妄吾要明吾理，吾侍上讲劝凡十七年，上颇记吾面目姓名，然身后不得妄丐恩泽，为无厌事，若等兄弟十四人，惟二孺儿未经任子，此以诿莒国公，莒公在，若等不为孤矣，孔子称天下有至德要道，谓之孝，故自作经一篇，以敎后人，必到于善，谓曰：至莫不切于事，谓曰：要举一孝百行，罔不该焉，故吾以此敎若等凡孝于亲，则悌于长，友于少慈于幼，出于事君，则为忠于朋友，则为信于事为，无不敬，无不敬则，庶乎成人矣。若等兄弟十四人，虽有异母者，但古人谓四海之内皆兄弟，况同父均气乎？诗称死丧之威，兄弟孔懐不可不念也，兄弟之不懐求合他人，他人渠肯信哉！纵阳合之，彼应背憎也，若等视吾事，莒公，莒公友吾云：何可以为法矣，大抵人不可以无学，至于章奏牋记，随宜为之，天分自有所禀，不可强也。要得数百卷，书在胷中则不为人所轻诮矣。
宋景文笔记卷下
跋
右笔记三防以数本参订，粗少舛午，景文公议论，考据精切如此，然前辈犹有一二可疑，如骨防字，盖檛字古作防尝饰以骨，故曰骨防后世吏文略去，卝又防朶二声相近，故譌为朶耳，鲍照因武曌，而改为昭，非误用也，冉耕，字伯牛，而古犁字亦从牛，则牛耕不始于汉矣。栘者，今郁李也，非开而反合者也，郦道元水经注云：薛瓉注汉书，则谓臣瓉为于瓉者，非也，集韵一书，乃景文公与诸公出朴，字匹角，切与朴同，今谓朴无朴音，何耶？卯乃古卿字又音韲，今谓卯本栁字又何耶？衎既加防勘，又以所闻于前辈者识其后，寳庆二年四月初吉，上虞李衎谨书。