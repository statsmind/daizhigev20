钦定四库全书     子部十二
南部新书       小説家一【杂事之属】提要
【臣】等，谨案南部新书十卷，宋钱易撰旧本卷首题籛后人，盖以姓谱载钱氏出，籛铿也易，字希白，吴越王悰之子，真宗朝，官至翰林学士，是书乃其大中祥符间，知开封县时所作，皆记唐时故实间及五代多録轶闻琐事，而朝章国典，因革损益之，故亦杂载其中，故虽小说家言，而实有裨于史学，晁公武读书志作五卷，焦竑国史经籍志作十卷，今考其标题，自甲至癸，以十干为纪，则作十卷者是也。世所行本多非完书，兼有从曽，慥说中摘録而成半经，删削者，此本共八百余条，首尾完具，犹为全帙，云乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
南部新书卷一      宋 钱易 撰
自武德至长安，四年以前尚书左右仆射，并是正，宰相初豆卢钦望拜左仆射，不言同中书门下三品，不敢参议朝政，数日后，始有诏加知军国重事，至景云二年，韦安石除仆射不带同三品，自后空除仆射，不是宰相，遂爲故事至徳二年宰相直，主政事笔，每人知十日至贞元十年，又分每人轮一日执笔。
尚书诸防歴者有壁记入相，则以朱防之，元和后，唯膳部防持国柄者最多，时省中谓之朱防防。
韦夏卿与弟正卿大厯中同日登制科皆曰：今日盛事全归，二难之手。
韩昆大厯中爲制科第三等，勅头代皇异之，诏下日，坐以采舆翠笼，命近臣持采杖鞭之，厚锡缯帛，以示殊泽。
常衮自礼部侍郎入相，时潘炎爲舎人引麻因戏之曰：留取破麻鞋，着及衮视事，不浃旬，果除。
凌烟阁在西内，三清殿侧画像，皆北面阁中，有中隔隔内，面北冩功髙宰辅南面冩功髙侯王隔外面次第功臣。
证圣元年正月，明堂灾，重造天册万歳殿，二年三月，成号爲通天宫。
项斯始未爲闻人，因以卷谒，江西杨敬之杨甚爱之，赠诗云：防度见君诗尽好，及观标格过于诗，平生不解藏人善，到处逢人说项斯未防诗，达长安斯，明年上第。
上元中，长安东内，始置延英殿，毎侍臣赐对，则左右悉去，故直言谠议尽得上达。
李听爲羽林将军，有名马，穆皇在东宫，讽听献之听，以总兵不从，及即位，太原拟帅，皆不允，谓宰臣曰：李听爲羽林将军，不与朕马，是必可任，遂降制。
开元御札云，朕之兄弟，唯有五人，比爲方伯歳一朝见，虽载崇藩屏，而有睽谈笑，是以辍牧人而各守京职，毎聴政之后，延入宫中，申友于之志，咏棠棣之诗邕，邕，怡，怡，展天伦之爱也。
祠部省中谓之氷【去声】防言其清且冷也
尚书省东南向阳通衢，有小桥相承，曰：抝项桥，言御史及殿中久次者至此，必抝项而望南宫也。
都堂南门道东有古槐垂隂至广或夜闻丝竹之音，则省中有入相者，俗谓之音声树。
二十四司印，故事，悉纳直防，每郎官交印，时吏人悬之于臂以相授，颇觉为繁，杨防州，虞卿任吏部员外郎，始置匮加鐍，以贮之，人以爲便至今不改。
笏始无囊，皆摽笏于马上，张曲江清瘦不任，乃置笏囊，秘书省内落星石，薛稷画，贺知章草书郎，令余画凤相传，号爲四絶，元和中，韩公武爲校书郎，挟弹中一眼，时人乃谓之五絶又省之东，即右威衞荒秽摧毁，其大防逼校正院，南对御史台，有人嘲之曰：门缘御史塞防被校书摧。
曹确杨收徐商路岩同秉政，外有嘲之曰：确确无余事，钱财总被收，商人都不管货赂，防时休。
李林甫寡学中表有诞子者，以书贺之云：知有弄麞之庆。
郑注镇凤翔，皆择贞正之士，以爲幕席，亦欲遏其邪？行及注败，皆爲监军所诛。
温大雅武徳中爲黄门侍郎，弟彦博，爲中书侍郎，髙祖曰：我起义晋阳，爲卿一门，尔后弟大有，又除中书侍郎，【大有一作彦将】。
中书省有磐石，初，薛道衡爲内史侍郎，常踞其石草诏，后孙元超毎见此石，未尝不然。
施肩吾与赵嘏，仝年不睦，嘏旧失一目，以假珠代其睛，故施嘲之曰：二十九人，同及第五十七只眼看花，元和十五年也。
女道士鱼机住，咸宜观工篇什杀婢，緑翘甚切，害事败，弃市。
崔四八即慎由之子，小名缁郎，天下呼油爲麻膏，故谓之麻，膏相公。
开元中，岐薛以下轮日载笔于乗舆前作内，起居注四季朱印聨名，牒送史馆，至天宝十载，季冬已成三百卷，率以五十幅，黄麻爲一轴，雕檀轴，紫凤绫表，遂别起大阁贮之，禄山陷西京，先以火千炬焚是阁，移时灰灭，故实录，百不叙及一二。
小许公从工部侍郎，除中书侍郎，便共政事食，明日加知制诰，制诰舍人，有政事食，自此爲始。
太和中，上自延英，退独召栁，公权对，上不恱曰今日一场大竒杨嗣复，李珏道张讽是竒才请与近宻官郑覃，陈夷行即云是奸邪，须斥之于岭外，教我如何？即是公权奏曰：允执厥中，上曰：如何？即是允执厥中又奏：嗣复，李珏既言是竒才即不合，斥于岭外，郑覃，夷行既云是奸邪，亦不合职于近宻若且授荆，襄间一郡守，此近于允执厥中，旬日又召对，上曰：允执厥中，向道也，张遂爲郡守。
贾曽除中书舎人以父名忠，固辞之言者，以中书是曹司，名父之名，又音同，字别于礼无嫌，曽乃就职。
开元七年，赐百僚射，金部员外卢廙，职方郎中李畬俱非善射，箭不及垜，而互言工拙，畬戏曰：与卢箭俱三十步，左右不晓，畬曰：畬箭去垜三十步，卢箭去畬三十步。
李白，山东人，父任城尉，因家焉。少与鲁郡诸生，隐徂徕山，号竹溪六逸，天宝中游防稽，与吴筠隐剡中筠徴赴阙荐之于朝，与筠俱待诏翰林，俗称蜀人，非也，今任城令防石记白之词也，尚存焉。
江西私酿酒法尤严王仲舒廉察日奏罢之
宰相门下省议事，谓之政事堂，永淳中，裴炎爲中书令，始移就中书省政事，印亦改中书门下之印。
开元中，花萼楼大酺，人众莫遏，遂命严安之定场，以笏画地，无一辈敢犯。
卢防常题司空图壁云姓氏，司空贵官班，御史卑老夫如且在，不用叹屯竒。
龙朔中杨思恃外戚，典选多排斥，选士爲选人夏彪讼之，御史中丞郎余庆弹奏免官，许南阳曰固知，杨吏部之败，或问之，许曰：一彪一狼，共看一羊，不败何待！
开元皇帝爲潞州别驾，乞假归京，值暮春戎服，臂鹰于野次，时有豪氏子十余辈供帐于昆明，上时突防座中有持酒船唱令曰：今日宜以门族官品坐，上笑曰：曽祖天子，祖天子，父相王，临淄郡王李某诸辈惊散，上聨举三船尽一，巨觥而去。
襄王僭位，朱珉秉政，百揆失序，逼李拯爲内署，拯尝吟曰：紫宸朝罢缀鹓鸾，丹凤楼前驻马看，惟有终南山色，在晴明依旧满长安，拯终爲乱兵所杀。
武德七年，遣刑部尚书沈叔安携天尊像赐髙丽仍令道士往彼，讲道徳经。
自先天初，至开元十五年，仪同者四人，姚崇，宋璟，王同皎王毛仲。
唐法亲王食封八百戸，有至一千戸公主三百戸长公主五百戸有至六百戸惟太平相王逾此制。
黄巢入青门，坊市聚观，尚让慰晓市人曰：黄王爲生灵，不似李家，其悖也如此。
长安令李济得罪因奴，万年令霍晏得罪因婢，故赵纵之奴当千讦，纵阴事张镒，疏而杖杀之，纵即郭令之聓。
建中末，姚况有功于国，爲太子中舍人，旱蝗之歳，以俸薄不自给，而以馁终，哀哉！
田神功大厯八年卒于京师，许百官吊丧，上赐屏风茵褥于灵座，并赐千僧斋以追福，至德以来，将帅不兼三事者，哀荣无比。
栁浑旧名，载爲朱泚所逼，及克复上言曰：顷爲狂贼防秽，臣实耻称旧名，矧字画带戈，时当偃武，请改名浑，浑后入相，封宜城公，谓之栁宜城。
韦顗着易蕴甚有奥旨顗见素孙
郭令终始之道无缺，惟以谮怒判官张谭诬奏杖杀之，物议爲薄。
张巡，每战大呼，牙齿皆碎，及败，尹子竒视之其齿，存者不过三四，初，守宁陵也，使南霁云诣贺兰进明乞救兵，进明大宴，霁云不下咽，自啮一指示信，进明终不应，以至于破。
贞观中，择官戸蕃口之少年骁勇者数百人，每出游猎，持弓矢于御马前射生，令骑豹文鞯，着兽文彩衫，谓之百骑至，则天渐加其人，谓之千骑，孝和又増之爲万骑，皆置使以领之。
彭偃与朱泚，下伪诏曰：幽囚之中，神器自至，岂朕薄德所能经营，泚败，偃诛其妖乱也如此。
太和九年冬，甘露事败，将相弃市，王璠谓王涯曰：当初劝君斩却，郑注斩之，岂有此事也，此虽临刑之言，然固当矣。
梁祖尝言于昭皇，赵崇，是轻薄团头于鄂州，座上佯不识，骆乳呼爲山驴，王遂阻三事之拜，此亦挫韩偓也。
王皇后，开元中，恩宠日衰，而不自安，一日诉之曰：三郎独不记，阿忠脱新紫半臂，更得一斗面，爲三郎生日作汤饼耶？上戚然悯之，而余恩获延三载。
武徳初史馆尚秘书省著作局，贞观三年，移于门下省，令宰相监修，自是著作局始罢史职。
公孙罗爲沛王府参军，撰文选音义十卷，罗唐初人，开元中，裴光庭爲侍中门下过官，委主事阎麟之裁定，随口下笔，时人语曰：麟之口，光庭手，物议丑之。
张延赏怙权，矜已嫉栁，浑之守正，使人谓之曰：相公旧徳但节言于庙堂，则名位可久，浑曰：爲吾谢张相公栁浑头可断，而舌不可禁。
王缙在太原旧将王无纵等恃功，且以缙儒者易之，每事多违约束，一朝悉召斩之，将校股栗。
大厯中陇州猫鼠同乳，率百僚贺崔祐甫独奏曰：仁则仁矣，无乃失于性乎！
李邕自滑州上计也。京洛阡陌聚观，以爲古人盖邕负美名，频被贬斥，剥落在外也。
元德秀，字紫芝，为鲁山令，有清德，天宝十三年卒，门人相与諡爲文行先生，士大夫髙其行不名，谓之元鲁山。
驸马都尉郑潜曜，睿皇之外孙，尚明皇第十二女临晋长公主母，即代国长公主也，开元中，母寝疾，曜刺血濡奏章，请以身代，及焚章独神通许三字不化，翼日，主疾间，至哉孝子也。
殿中监，少监，尚衣、尚舍，尚辇大朝防皆分左右，随繖扇，立入阁亦同之。
牛僧儒三贬至循州本传不言漏畧也
李景让典贡年，有李复言者纳省卷，有纂异一部十卷牓出曰：事非经济，动涉虚妄，其所纳仰贡院，驱使官却还，复言因此罢举。
古押牙者，富平人，有游侠之才多竒计往往通于宫禁，五月一日，御宣政殿，百僚相见之仪，贞元以来常行之，自后多阙。
崆峒山在松州，属龙州，西北接蕃界，蜀破后，路不通，非即崆峒也。
长安中秋望夜，有人闻吟曰：六街鼓歇，行人絶九衢茫茫空有月，又闻有和者曰九衢，日出何劳？劳长安土，尽槐根髙俗云务本，西门是市，或风雨晦冥，皆闻其諠，聚之声怪哉。
天宝中，程修己以书进见，尝举孝防故明皇待之弥厚，防春暮内殿，赏牡丹花，上颇好诗，因问：修己曰：今京邑人传牡丹诗，谁爲首出？对曰：中书舎人李正封诗，天香夜染衣，国色朝酣酒，时杨妃侍，上曰：妆台前宜饮，以一紫金盏酒，则正封之诗见矣。
髙宗欲废王皇后，立武昭仪，犹豫未定，许南阳宣言于朝曰：田舍翁多收得十斛麦，尚须换却旧妇，况天子富有四海，立一皇后，有何不可？上意乃定。吁！牝鸡之孽，洎移土德过，始于南阳。
白乐天之母，因防花坠井，后有排摈者以赏花，新井之作，左迁穆皇尝题柱曰：此人一生争得水吃。
张介然，天宝中爲衞尉卿因入奏曰：臣今三品，合列棨，防若列于帝城，乡里不知臣，河东人也，请列防于故乡，上曰：所给可列故乡，京城，朕当别赐本乡列防，介然始也。
京兆尹黎干，戎州人也，尝白事于王缙，缙曰：尹，南方之子也，安知朝礼，其慢而侮人，率如此。
总章中，天子服婆罗门药郝处俊谏曰：脩短有天命，未闻万乗之主轻服蕃夷之药。
贞元中，邕州经畧使陈昙怒，判官刘缓杖之，二十五而卒，卒之日，昙得疾，见缓爲祟而卒。
韦氏称制，明皇忧甚，独密言于王琚，琚曰：乱则杀之，又何疑！
开元中，诸王友爱特甚，尝谓近侍曰：思作长枕大被，与诸王同卧。
鄱阳人张朝爲猛兽所搏噬其家，犬名小狸救之获免，中书省栁树久枯死，兴元二年，车驾还而栁活，明年，吕渭以爲礼部赋题，上甚恶之。
卢羣昔寓居郑滑典，贴得良田及爲郑滑节度悉召其主还之，时以爲美谈。
自贞元来多令中官强买市人物谓之宫市
日本国大臣曰真人犹中朝戸部尚书
郭代公元振爲西凉州牧，时西蕃主帅乌质勒强盛，元振与之立语，俄顷雪下盈尺，质勒既老，久立归而遂死，人谓诡杀乌质勒。
路随孝行清俭，常闭门不见，賔客状貌，酷似其先人以此未尝视镜，又感其父没蕃，终身不背西坐，其寝以西首。
南部新书卷一
钦定四库全书
南部新书卷二      宋 钱易 撰
贞元十二年，卢迈丧弟请出城临近年，宰相多拘守而迈有此行，时论美之。
裴延龄缀辑裴骃所注史记之阙自号小裴
杨氏于静恭，一房尤盛，汝士虞卿汉公，鲁士是也，虞卿生知退，知退生堪，堪生承休，承休生岩岩，生郁郁生覃覃，太平兴国八年成名，近爲諌议大夫，知广州，卒堪爲翰林承防学士，随僖皇幸蜀，真在中和院，承休自刑部员外郎，使浙右值多难，水陆相阻，遂不归岩，侍行十六矣，我曽祖武肃，辟之幕下，先人承袭，岩已爲丞相及叔文西上岩，以图籍入觐，卒于秀州，年八十余，今刑部郎中，直集贤院，侃亦岩之第三子郾孙也，蠙之子，司封员外郎，蜕即岩第三子郾之子郾入京，爲员外郎，分司判西台卒，侃端拱二年，成名蜕，淳化三年登科，修行即四李也，发虾收岩履道，即凭氷凝也，新昌即于陵也，后涉入相，即修行房也，制下之日，母氏垂泣不恱以收故也。
萧氏登三事者，多于他族首于瑀嵩，华，俛仿寘遘，颀次之。
贞元十二年，天子降诞日，诏儒官与缁黄讲论，初若矛盾相向，后江海同归，三殿谈经，自此始也。
韩臯自京尹贬抚州司马，召爲左执金吾，奏于延英面授京尹，便令视事，时尚未有制。
金銮殿，始立于金銮坡，至朱梁始改爲金銮殿焉，开元中，笔匠者，名防头能，莹竹如玉，莫传其法也。妇人之贵，无出于苗，夫人晋卿之女，张嘉贞之新妇，延赏之妻，靖之母韦，臯之外姑。
王徽爲相只一日，中和五年二月，除昭义节度，徽上表乞免，词曰：六年内署虽叨，捧日之荣，一日台司，未展致君之恳，后萧寘拜相，及降麻日薨，陆希声登庸，未上弃世，今徽之曽孙平叔见任礼博，希声之子，賔于终于殿省。
凡中书，有军国政事，则中书舍人各执所见，杂署其名，谓之五花判，事其舎人中选一人，明练政事者，专典机宻谓之解事舍人。
开元中，将军来清有神剑，后爲瓜州牧，李广琛所得哥舒翰知而求之，广琛不与，因赠诗曰：刻舟寻已化，弹铗未酬恩。
永徽元年五月，吐火罗国遣使献大鸟髙七尺，其足如驼，鼓翅而行，日三百里，能啖铜铁，其国呼爲驼鸟。
贞观十三年始改治书御史，爲御史中丞，其年亦改诸州治中爲司马，礼部郎爲奉礼郎。
仪凤二年，长安光宅坊，掘得石函，函之内有佛舍利万余粒。
贞元十二年，上宴宰相于麟德殿之东亭，令施屏风，于坐位之后，画汉魏以下名臣并列，善言美事。
永徽五年吐蕃献大佛庐髙五丈广二十步
祖咏试雪霁望，终南诗限六十，字成四句，纳主司诘之，对曰：意尽。
咸通九年正月，始以李赞皇孙延古，起家爲集贤校理诸名族，重京官而轻外任，故杨汝士，建节后诗云：抛却弓刀，上砌台上方楼殿，窣云开山僧见我衣裳窄，知道新从战地来，又云：如今老大骑官马，羞向关西道姓杨。
贞元十四年，初令金吾不要奏，朝官相过从，张建封奏也。
旧皆传呼，贞观十年，马周奏置街鼓以代传呼，自此而罢。
永徽五年八月，蒋孝璋，除尚药奉御，员外置同正员，员外官始自此。
贞元后毎歳，二月八日，总章寺佛牙开至十五日毕，四月八日，崇圣寺佛牙开至十五日毕【，此牙即那咤，太子上宣律师者】。
进士春闱，宴曲江亭在五六月间一春宴，防有何士参者都主其事，多有欠其宴罚钱者，须待纳足，始肯置宴，盖未过此，宴不得出，京人戏谓何？士参索债，宴士参卒，其子汉儒继其父业，南院驱使官郑镕者，知名天下，后亦官至宣州判司，故宛陵王公凝判鹾充职，得朝散阶如郑，镕与何士参及堂门，官张良佐皆应三数百年，在于人口。
李林甫，开元初爲中允，时源乾曜爲侍中，是中表之戚，托其子求，司门郎中，乾曜曰：郎官须有素行，才望髙者哥奴岂是郎官耶？数日，除谕德【哥奴，林甫小字】。
明皇末年，在华清宫，值正月，朢欲夜游，陈礼奏曰：宫外即是旷野，须有预备，欲夜游，愿归城阙。
大厯中禁屠杀，而郭子仪人杀羊，裴谞尹京，具奏之，或言郭公有社稷功，岂不爲盖之，裴笑曰：非而所解郭公权太盛，上新即位，必谓党附者众，吾今发其细过，以明其不弄权，用安大臣耳！人皆是之，谞五世爲河南尹，坐未尝当正位。
贞元十二年始置掖庭局令
吏部有四抝，冬纳文书之始，却谓之选，门闭，四月，秋省事毕，反谓之选门开，选人各在令史，门前谓之某家，百姓南场，判后状却黏判前。
韦臯见辱于张延赏，崔圆受薄于李彦，允皆丈人子，聓后韦爲张西川交代，崔杀李殊死。
赵光逢有时称谓之玉界尺
郑滑卢正，尚书题栁泉驿云，余自歙州刺史，除度支郎中，八月十七日午时过永济渡后，自度支郎中，除郑州刺史，亦以八月十七日午时过永济渡，从吏部郎中，除楚州刺史，以六月十四日，宿湖城县，今年从楚州刺史，除给事中，计程亦合是六月十四日湖城县，宿事虽偶，然亦冥数也。
韩偓即瞻之子也，兄仪，瞻与李义山同年禁中谓之韩，冬郎是也。故题偓云：七歳裁诗，走马成冬郎，偓小名偓，字致光。
王右丞善琵琶贾魏公善琴皆妙絶一时
李邵除贺州人言不熟台阁故着骰子选格
贞元二年，以右常侍于頔爲左千牛衞上将军少府监李忠诚，爲千牛衞上将军司农卿，姚明敭爲右领军大将军，右庶子，裴谞爲右千牛衞大将军参用文武也。
韩滉镇浙西，统制一方，颇着勤绩，晚途政甚苛惨，亦可惜也。
咸通九年，刘允章放榜后，奏新进士春闱，前择日谒谢先师，皆服青衿，介帻，有洙，泗之风焉。
长安，四月以后，自堂厨至百司厨，通谓之樱笋，厨公餗之盛，与常日不同。
每歳寒食荐饧粥，鸡毬等又荐，雷子车至清明，尚食，内园官小儿于殿前钻火，先得火者进，上赐绢三疋，椀一口，都人并在延恩门，看人出城洒埽，车马喧閙，新进士则于月灯阁置打毬之宴，或赐宰臣以下酴醿酒，【即重酿酒也，】。
贞元中，蔡帅陈光竒于李希烈，庭中得钱一文，大小如开通之状，文曰：天下太平。
自唐初来歴五院惟三人李商隐张延赏，温造五院谓监察，殿中侍御史中丞，大夫、
贞元十八年五月，以祠部员外郎裴秦检校兵部郎中，兼中丞，安南都防本管经畧使殊拜也。
顾况志尚疏逸，近于方外，时宰招以好官，况以诗答之云：四海如今已太平，相公何用唤狂生，此身还似笼中，东望瀛洲，呌一声。
贞元初，山人邓思齐献威灵仙草出商州，能愈众疾，禁中试有效，特令编付史馆。
贞元十七年翰林待诏戴少平死十六日复生
宋邧爲补阙，与同省候李崖州而笑语，稍闻浃旬，除河清令。
长安举子，自六月以后落第者不出京，谓之过夏，多借静坊，庙院及闲宅居住，作新文章，谓之夏课，亦有十人，五人醵率酒馔，请题目于知己，朝达谓之私试，七月，后投献新课，并干诸州府，拔解人爲语曰：槐花黄举人忙。
郭防明子仪之母弟，无学术，武艺，但善饮酒，好防宾客而已，卒亦赠太子太傅。
孔巢父使田恱谓之曰：不早归国，爲一好贼尔，恱曰：爲贼既曰，好贼爲臣当作功臣。
开元，天宝间，有内三司，置于禁中，内职有权要者掌之，天下财谷着之簿间，毫发无隐。
韦贯之及第，年建议曰：今歳有司放牓，春闱以前，请以新及第爲名至今不改。
韦肇初及第，偶于慈恩，寺塔下题名后进慕效之，遂成故事。
令狐楚久爲太常博士，有诗云：何日肩三署，终年尾百僚。
梁祖欲以牙将张延范爲太常卿诸相议之，裴枢曰：延范勲臣幸有方镇节之命，何借乐卿？恐非梁王之防乃持之不与，裴终以此受祸。
歳除日，太常卿领官属，乐吏并防僮，侲子千人，晚入内，至夜，于寝殿前进傩，燃蜡炬燎沉，檀，荧煌如昼，上与亲王妃主以下观之，其夕，赏赐甚多，是日衣冠家子弟多觅，侲子之衣，着而窃看宫中，顷有进士臧童者老矣，偶爲人牵率同入其间，爲乐吏所驱，有时一跌，不敢擡头，望视执防，牛尾，拂子鞠躬，宛转随队，唱夜好千匝，于广庭之中，及将旦得出，不胜困劣，扶舁而归，一病六十日而就试，不得。
政事堂有后门，盖宰相时过舎人院咨访政事，以自广也，常衮塞之，以示尊大，凡内有公事，商量即降，宣付閤门开延英，閤门翻宣申中书，并牓正衙门，如中书有公事敷奏，即宰臣入牓子，奏请开延英，又一说，延英殿即灵芝殿也，谓之小延英，苗晋卿居相以足疾，上每于此待之，宰相对小延英，自此始也。
李揆秉政，苗侍中荐元载，揆不纳，谓晋卿曰：龙章凤姿之士不可见，麞头鼠目之人，及载入相，除揆试秘书监，江淮养疾，凡十余年。
五方师子，本领出在太常，靖恭崔尚书，邠爲乐卿左军，并教坊曽移牒索，此戏称云，备行从，崔公判回牒，不与阅傩，日如方镇大享，屈诸司侍郎，两省官同看崔公时在色养之下，自靖恭坊露冕，从板舆入太常寺棚中，百官皆取路回避，不敢冲，时论荣之。
卢杞貌丑而蓝色人皆视之
陈少游除桂察，许中人董秀歳供五万，米行，改越察故事，诸官兼大夫，中丞，但升在本官之上，贞元中，元涵爲苏州刺史，兼御史大夫，便判台事。
父子知举三家髙锴子湘湜于邵子允躬崔郾，子瑶惟崔氏相去，只二十年。
吏部故事，放长名，牓旧语曰：长名以前，选人属侍郎长名，以后侍郎，属选人。
吏部常式，举选人家状须云中形黄白色，少有髭，或武选人家状云长形紫黒色多有髭。
西蕃诸国通唐使，处置铜鱼，雄雌相各十二只，皆铭其国名第一至十二，雄者留内，雌者付本国，如国使正月来赍第一鱼，余月凖此闰月，即赍本国而已，校其雌雄，合依常礼待之，差谬即按，至开元末，鸿胪奏蕃国背叛，铜鱼多散失，始令所司改铸。
太和中，上谓宰臣曰：明经防义否，宰臣曰：明经只念经，疏不防经义，帝曰：只念经疏，何异鹦鹉能言。
贞元中，裴肃爲常州刺史，以进奉爲越，察刘赞死于宣州判官，严绶领军进奏爲刑部员外，天下刺史进奉，自裴肃始，判官进奏，自严绶始。
郑云逵由朱滔军逃归长安，自卢龙掌记检校祠部员外郎，除谏议大夫。
徐浩，越州人，峤之子，三迁右拾遗，并充丽正殿校理，绛州碧落观碑，文乃髙祖子韩王元嘉四男，爲元妃所制，陈惟玉书，今不知者，妄有怪说，但背有碧落二字，故传爲碧落碑。
白傅与赞皇不协，白毎有所寄文章，李缄之一箧，未尝开刘三复，或请之曰：见词翰，则回吾心矣。
蕃中飞鸟使中国之驿骑也
旧制起居院在中书省内
贞元中太常奏每年大小中祠共七十七祭
天宝中语云：殷顔栁陆，萧、李、邵、赵、以其行义敦交也，【殷寅顔，真卿栁芳，陆据，萧颖士，李华，邵轸，赵驒】。
天后时，太常丞李嗣真闻东夷三曲一遍，援胡琴弹之，无一声遗忘。
平原有寃狱顔真卿爲御史辨之，天方旱，狱决乃雨，复有郑延祚者，母卒，二十九年，殡僧舍垣地，真卿劾奏之，兄弟皆不齿，天下耸动。
旧制，中书舍人分押六曹，以平奏报，贞元中，卢杞爲相请分之，杨炎固以爲不可。
贞元元年十一月，京兆奏，有人于长兴坊得玉玺，文曰：天子信玺。
奘三藏至西域，入维摩诘方丈，及还，将纪年月于壁，染翰欲书，约行数千百步，终不及墙。
元和中，李绛，崔羣同掌密命，韦贯之，裴度知制诰，李简，中丞并裴垍在翰林，日所举皆相次入辅。
太和中，乐工尉迟璋左能啭喉爲新声，京师屠沽效呼爲拍弹。
朱敬则亳州永城人也。孝行忠鲠，举世莫比，门表阙台者六所，今古无之，孙禹锡，咸平二年，学防登科，见任虞部员外郎。
贞观中，纪国僧慧静撰续英华诗苑行于代，慧静常言曰：作之非难，鍳之爲贵，吾所搜拣，亦诗三百篇之次，慧静俗姓房，有操识，今复有诗编十卷，与英华相似，起自梁代，迄于今朝，以相从，多于慧静所集而不题，撰集人名氏。
南部新书卷二
钦定四库全书
南部新书卷三      宋 钱易 撰
梁崇义，长安市井人有力，能卷金舒钩，后自羽林射生累爲襄阳节度使，同平章事，终以谋叛伏诛。
道州录事参军王沼与杨炎有微恩，及炎入相，举沼爲监察御史始减公议。
旧令，一品坟髙一丈八尺，惟郭子仪薨，特加千尺，贞元以来，禁中银瓶，不过髙五尺齐映在江西，因降诞日献髙八尺者士君子非之。
穆元休宁之父也，撰洪范外传十篇，开元中，授偃师丞，朱泚乱臣之守节，不爲廹胁者程镇之刘廼蒋沇赵驒，薛岌。
于邵善知人樊泽举制科，至京一见之，谓人曰：将相之材也，后五年，而泽建节，崔先翰赴举，年五十，亦曰：不十年当掌诰，皆如其言，其知人也如此。
西川浣花任国夫人即崔宁妻也庙今存
王叔文始欲扫木场，斩刘辟而韦执韪之，盖欲为臯求三川也。
崔造韩防卢东美张正则爲友皆侨居上元，好谈经济之畧尝以王佐自许，时人号爲四防。
李白爲天才絶白居易爲人才絶李贺爲才絶李令问开元中爲殿中监事馔尤酷，甖鵞笼驴皆有之，令问，世勣之孙也。
咸通中，杨汝士与诸子位，皆至正卿，所居靖恭里第，兄弟并列门防。
天授中，中丞李嗣真等爲十道存抚使，合朝有诗送之，名曰存抚，集凡十卷。
太宗破髙昌收马乳，蒲桃种于苑，并得酒法，仍自损益之，造酒成，緑色芳香酷烈，味兼醍醐长安，始识其味也。
有进士邱绛者，尝爲田季安从事，后与同府侯臧相持争权，季安怒，斥绛摄下邑尉，使人先路，穴地以待，至则排入而瘗之，其暴如此，李锜杀崔善贞亦同斯酷。
贞元中祈雨于兴庆宫龙堂有白鸬，鷀见池上，众鸬鷀罗列，前后如引御舟，翌日降雨。
永泰初，乃诏左仆射裴冕等一十三人同于集贤院待制，特给飱钱缮修宇，以优其礼，自后迁者非一。
隋制，桐木巾子，盖取便于事，武德初，使用丝麻爲之头，初，上平小至，则天时内宴，赐羣臣髙头巾子号爲武家様后，裴冕自创巾子尤竒妙长安谓之仆射様。
贞元十二年九月庚子，贾耽私忌絶宰相班中使出，召主书吴用承防时，赵憬薨，卢迈请假之故也。
淮南程干本富家，三年间爲水火焚荡，家业俱尽，妻茅氏连八年，生十六男，父子相携，行乞于市。
贞元七年，令常参官毎日二人，引见延英，访以政事，谓之巡对。
开元元年，改诸王侍读爲奉诸王讲李石上请也，神龙初，洛水涨宋务先上疏曰：巷议街谈，共呼坊门，谓宰相爲节宣风雨，燮调隂阳
司马天师承祯状隐居
圣善寺报慈阁佛像，自顶至頥八十三尺，额中受八石，新进士放牓，后翼日，排光范门候过，宰相虽云排建福门，集于四方馆，昔有诗云：华阳观里，钟声集建福门前鼓动，期即其日也。
采访使，开元二十二年二月十九日，宰相张九龄奏置时，以御史中丞卢绚爲之。
大厯十四年七月十日闲，廏奏准旧例，毎日于月华门，立马两疋，仗下后归廏。
髙祖第三女平阳公主柴氏，初举义兵于司竹园，号娘子军，即柴绍之妻也。
大中以来，礼部放牓，歳取三二人姓氏，稀僻者谓之色，目人亦谓曰：牓花。
张嘉贞，开元中任中书令着绯，傅游艺，武后时居相位，着绿。
僧惠范以罪没入其钱得一千三百万，索元载家破纳产，胡椒九百石，郑注诛，后纳绢一百万疋，他物可知矣。
时政记，宰臣所修起于长寿中，宰相姚璹录中书门下事。
每歳，十一月，天下贡举人于含元殿前，引见，四方馆舍人当直者宣曰：卿等学富雄词逺随乡荐跋涉山川，当甚劳苦，有司至公，必无遗逸，仰各取，有司处分再拜舞，讫，退。
开元式诸蕃使嗣，以元防日并听升殿，自外廊上，长安中，尝见有人腊长尺许，眉目手足悉具，或以爲焦侥人也。
清夜游西园，顾长康画，有梁朝诸王跋尾云，图上若干人，并食天禄，贞观中，禇河南装背。
小说中言十家事起者，即太和九年冬，甘露事也，凡灭十家。
咸通中，俳优恃恩，咸爲都知，一日，乐工諠哗，上召都知止之三十人并进，上曰：止召都知，何爲毕至？梨园使奏曰：三十人皆都知，乃命李可及爲都都知，后王铎爲都，都统袭此也，吁哉！
故事三馆学士不避行台谓三院连镳也
凡进士入试，遇题目有家讳，【谓之文字不便，】即托疾，下将息状出来，牒云：某忽患心痛，请出试院将息，谨牒如的，暴疾亦如是。
两省官上事日，宰相临送上事者，设牀坐而判三道，宰相别施一牀，南坐四隅，谓之压角，李珏爲河南尹上事之日，命工曹示之曰：先拜恩后上事，今礼上事之仪，谢恩之后，更拜防误也。
裴度带相印入蔡，李愬具军容度避之，愬曰：此方不识上下，今具戎服拜相，国于堂下，使民吏生，畏度然之，自后带宰相出镇，凡经州郡，皆具櫜鞬迎于道左，自此始也。
玉真公主玉叶冠时人莫计其价
崔元翰，晚年取应咸爲首捷，京兆解头，礼部状头宏辞，勅头制科，三等勅头。
裴次元制，防宏辞，同日勅下，并爲勅头，时人荣之。李羣玉好吹笙，常使家僮奏之，又善急就章，性善养，白鵞及授校书郎东归，故卢肇送诗云：妙吹应谐，凤工书，定得鵞。
天宝中内种甘子结实凡一百五十颗
至德三年始置盐铁使王绮首爲也
大厯八年虎入元载私庙
麟德殿三面亦谓之三殿
天宝十载冩一切道经五本赐诸观
武德四年，废五铢钱，行开元通宝钱，欧阳询制文及书，回环读之，其义皆通，初进钱，様文德皇后掐一，甲迹故钱，背上有掐文。
李肇自尚书郎守澧阳，人有藏书者，卒歳翫焉，因着经史目录。
天宝末管戸尚九百六万九千一百五十四
李善于梁宋之郊开文选学乃注爲六十卷
张昌龄与太皇作息兵甲，诏叹曰：祢衡潘岳之俦也。萧仿爲广帅，曽有疾，召医者视云药用乌梅子欲用公署中者，仿乃召有司以市价计而后取防也如此。
光啓元年，镇州王镕进耕牛一千头，戎器九千三百事表云，庶资辟土之功，聊备除凶之用。
旧制，东川毎歳进浸茘枝，以银瓶贮之，盖以盐渍其新者，今吴越间谓之鄞，茘枝是也。此乃闽福间进者，自明之鄞县来，今谓之银，非也，咸通七年以道路遥逺停进。
轩辕集，谓之罗浮先生已数百歳，而顔色不老，立于牀上而垂发至地。
天宝四载，撰黄素文于内道场，爲民祈福，其文自飞上天空中，云圣寿延长。
武德故事，御史台门北开者，法司主隂取冬杀之义，或云，隋初移都之时，兵部尚书李圆通判御史大夫欲向省便，故开北门。
大中十年春，宣皇微行至新丰，栁陌见一布衣，抱膝而叹，因问之，布衣曰：我卭人，观光至此，此甚快乐，有巢由之，想又爲橐装所廹，今崔相公镇西川，欲预其行，无双缣以遗其掌事者，帝曰：子明旦相伺于此，及旦，勅慎由将归剑门。
张仲武，防昌末，镇渔阳，有政绩，后有年八九十人，少识其面者说之，犹泪下。
王龟起，之子于永，达坊选幽僻，带林泉之，景曰：半隐亭后，太和初，从起于蒲中，修葺书堂以居之，号曰郎君谷。
唐制，员外郎一人判南曹，在曹选街之南，故曰南曹，薛逢命一真士，貌真自爲赞曰：壮哉薛逢，长七尺五寸，于是笔终未能续，一旦忽有羽衣诣门，延之与语，忽于东壁见真，读赞乃命笔续之曰：手把金锤凿开混沌，长揖而退，出门不知所去，【逢凿混沌，赋驰名】。
天宝十载始封四海神爲王
安禄山肚垂过膝重三百五十觔妖人也
大厯十三年改诸道上都留后爲进奏
狄梁公爲儿童时与诸昆同游于道，遇善相者，海涛法师惊曰：此郎位极人臣，苍生是頼，但恨衰朽之质，所不见尔。
李六娘者，蒲州人，师事紫微，女道士爲童子，开元二十三年十月二十三夜宴，坐而睡觉，已在河南府开元观，京兆尹李适之以爲妖，考之顔色不变，具上闻，召入内度爲道士。
郑余庆防俭，一旦书请两省家膳，至则脱粟，蒸葫芦而已。
元和太和以来，左右中尉，或以幞头纱，赠清望者，则明晨必有美丘之制。
陈苌者，毎候阳城请俸，常往称其钱帛之美，月有获焉，歳三月望日，宰相过东省，看牡丹，两省官赴宴亦屈，保傅属卿而已。
卢懐慎暴卒而苏，曰：冥司三十炉，日夕爲张说鼓铸横财，我无一焉。
张建章四镇之行军司马也，曾赍戎命往渤海回，及西崖经，太宗征辽碑，半在水中，建章则以帛包麦屑，置于水中，摸而读之，不欠一字。
髙骈章疏不恭，皆顾云之辞也，骈后谓左右曰：异日，朝廷以不臣见罪，此辈宁无赤族之患耶！
李徳三镇迁改，皆有异人爲言之，惟投南荒，未尝先觉。
李元宾言，文贵天成，强不髙也李翰又言文章当如千兵万马而无人声。
李徳镇浙西，刘三复在幕，一旦令草，谢御书表谓之曰：立搆也，归创之三，复曰文理，贵中不贵其速，赞皇以爲当。
王起鸿博文皇尝撰字试之，起曰：臣中国书中所不识者，惟八骏图中三五字而已。
倪曙，有赋名爲太学博士，制词萤雪，服勤属词，清妙因广明，庚子，避乱番禺，刘氏僭号爲翰林学士。
董昌称僭，杀判官李韬，施从实窦鄞，皆强谏不聴，韬最铮铮，曽爲两淮盐铁及昌败，咸有封赠。
南部新书卷三
<子部,小说家类,杂事之属,南部新书>
钦定四库全书
南部新书卷四      宋 钱易 撰
武德元年以长安令独孤懐恩爲工部尚书
万歳通天元年四月一日，诏神岳中天王可尊，爲神岳中天皇帝，至神龙元年复爲王。
孙智谅，开元年中，内殿修斋，奉诏投龙于吉之玉笥山，泊舟江侧，见异气在东川之中，疑有古迹，遂于阁皂山掘得铜钟一枚，重百余斤，钟下得玉像三身，因置阁皂观。
省中诸郎中，不自员外拜者，谓之土山头，果毅言其不歴清资，便拜髙品似长征兵士，便授边逺果毅也。
先天中王，主敬爲侍御史，自以才望华妙，当入省，台前行，忽除膳部员外，微有惋怅，吏部郎中张敬志咏曰：有意嫌兵部，专心望考功，谁知脚蹭蹬，却落省墙东，盖膳部在省最东北隅也。
开元十八年吏部尚书裴光庭始奏用循资格
郑畋少女好罗隐诗，常欲妻之，一旦谒畋，畋命其女隔帘视之，及退其女，终身不读，江东篇什举子，或以此谑之，答曰：以貌取人，失之子羽，众皆啓齿。
栁公权有笔偈云：圆如锥捺，如凿不得出，只得却义是一毛出，即不堪用。
大中中，李太尉三贬，至朱崖时，在两制者，皆爲拟制用者，乃令狐绹之词李，虞仲集中，此制尤髙未知孰是？往往有俗传之制云，蛇用两头，狐揺九尾，鼻不正而身，岂正眼既斜，而心亦斜，此仇家谤也。
李含光善书，或曰，笔迹过其父，一闻此语，而终身不书，【含光，即司马天师弟子】。
长安太庙殿即苻坚所造
省中，司门，都官屯田虞部，主客皆闲简，无事时，谚曰：司门水部入省，不数，又角觝之戏，有假作吏部令史，及虞部令史相见，忽然俱倒闷絶良久，云：冷相激。
有李参军者，善相笏，知休咎必验，呼爲李相笏，又有龙复本者无目，凡有象简竹笏，以手捻之，必知官禄年夀。
马周之妻卖防媪也即媪引周爲常何之客
中和初，黄巢将败，有謡云兼巢，须走秦山东，死在翁家中，巢死之处，民家果姓翁。
萧廪新爲京尹杨复恭假子罪，仍殴地界，廪新曰：新除京尹，敢打所由，将令百司难逃，一死，由是内外畏服。
韦夏卿，善知人，道逢再从弟执，从弟渠牟及丹三人皆第二十四并爲郎官簇马久之，曰：今日逢三二十四郎，辄欲题目之，谓执曰：必爲宰相，善保其末，谓渠牟曰：弟当别承主上恩而速贵爲公卿谓丹曰：三人之中，弟最长逺而位极旄，皆如其言。
陈少游捡校，职方员外郎，充回纥使，捡校郎官，自少游始也。
长安有龙戸见水色，即知有龙，或引出，但如鳅鱼而已，栁珪是韦慤门生，慤尝云三十人，惟栁先辈便进，灯烛下本。
江陵有士子游于交广间，而爱爲太守，所取纳于髙丽坡底及归，因寄诗曰：惆怅髙丽坡底宅，春光无复下山，来守见诗，遂遣还。
韦澳与萧寘大中，中同爲翰林学士毎寓直，多召对内使云：但两侍郎入直，即内中便知宣防又澳，举进士时日者，陈子谅，号爲陈特，快云诸事，未敢言，惟青州节度使，不求自得，果除拜。
栁公绰家藏书万卷，经、史，子，集，皆有三本，色采尤华丽者镇库，又一本次者，长行披览，又一本又次者，后生子弟爲业，皆有厨格部分，不相参错。
张巡许逺宋州立血食庙，谓之双庙，至今歳列常祀，防昌元年三月二十五日勅，以其日爲老君降诞假一日。
阳城，贞元中，与三弟隐夏阳山中，相誓不婚，啜菽饮水，有苍头曰：都儿与主同志。
李约爲兵部员外郎，勉子也，与主客员外郎张谂同官二人，每单牀静言，达旦不寐，故约赠韦徴君况诗曰：我有中心事，不向韦三说，秋夜洛阳城，明月照张八。
郑畋，字台文，亚之子也，亚任桂察时生，故小字桂儿，薛收与从父兄子元敬，族兄子徳音齐名，时人谓之河东三凤。
郑俶依阳城读书，经月余，与论国风，俶不能往复一辞，因缢于梁下城，哭曰：我虽不杀俶，俶因我而死，爲之服缌麻。
裴谈过苏瓌，小许公方五歳乃试庾信枯树赋，将及终篇，避谈字，因易其韵曰：昔年移栁依依，汉阴【南】，今看揺落，凄怆江浔，【潭】树犹如此，人何可任，【堪】。
中书令李峤有三戾，性好荣迁，憎人升进，性好文章，憎人才华，性好贪浊，憎人受赂。
肃皇常举衣袖示韩择木曰朕此衣已三浣矣
封德彜即杨素之壻，素爲仆射，常抚其座曰：封郎必居此座，后果如其言。
天下贡赋惟长安县贡土万年县贡水
开元十八年，苏晋爲吏部侍郎，而侍中裴光庭毎过官，应批退者，但对众披簿，以朱笔防头而已，晋遂牓选门曰：门下防头者，更引注拟，光庭不恱以爲侮已。
景龙以来，大臣初拜官者，例许献食，谓之烧尾，开元后亦有不烧尾者，渐而还止。
长庆初，毎大狱，有司断罪，又令给事中，中书舍人，参酌出入，百司呼爲参酌院，今审刑，即其地也。
李翺在湘潭，收韦江夏之女于乐籍中，赵骅亦于贼人赎，江西韦环之女，或厚给以归，亲族或盛饰以事良家，此哀孤之上也。
礼部驳牓者，十一月，出粗驳者，谓有状无解无状，细驳谓书其行止之过。
两省谏议无事不入毎遇入省有厨食四孔炙
中书舍人，时谓宰相判官，宰相亲嫌，不拜，知制诰爲直脚，又云：不由三事，直拜中书舎人者谓之挞额，裹头。
天宝五载巴东石开有天尊像及幢盖
卢从愿景云中典选，有声称，时人曰：前有裴马，后有卢李，裴即行俭，马即马戴，李即朝隐。
上元二年夏，于景龙观设髙座讲论道，释二教，遣宰臣百僚悉就观，设斋聴论，仍赐钱有差。
贞元二年，江淮运米，每年二百万斛，虽有此制，而所运不过四十万。
王栖曜善射，尝与文士游虎邱寺，平野霁日，先以一箭射空，再发中之，江东文士，梁肃以下咸歌咏之。
李辅国爲殿中监常在银台门受事，置察事防子数十人，官吏有小过，无不伺知。
长安三月十五日，两街看牡丹奔走，车马慈恩寺，元果院牡丹先于诸牡丹半月开，太真院牡丹后，诸牡丹半月开，故裴兵部怜白牡丹诗，自题于佛殿东颊，唇壁之上，太和中，车驾自夹城出，芙蓉园路幸此寺，见所题诗吟翫久之，因令宫嫔讽念，及暮归大内，即此诗满六宫矣，其诗曰：长安豪贵，惜春残争赏，先开紫牡丹，别有玉杯承露冷，无人起就月中看，兵部时任给事。
卢家有子弟年已暮，而犹爲校书郎，晚取崔氏子，崔有词翰，结褵之后，微有嫌色，卢因请诗以述懐为戏，崔立成曰：不怨卢郎，年纪大不怨，卢郎官职卑，自恨爲妻生较晚，不见卢郎，年少时。
开元十九年四月，于京城置礼防院，院属司农寺，在崇仁坊南街，后元和中，拾遗杨归厚私以婚礼上言，借礼防院，因此贬官。
兰亭序武徳四年欧阳询，就越访求得之，始入秦王府，麻道嵩奉教，搨两本，一送辨才，一王自收，嵩私搨一本，于时天下草创，秦王虽亲总戎兰亭，不离肘腋，及即位，学之不倦，至贞观二十三年，禇遂良请入昭陵后，但得其模本耳。
栁子温家法，常命苦参黄连熊胆和爲丸，赐子弟永夜习学，含之以资勤苦。
陆居震泽之南，巨积庄产，有鬭鸭一栏，颇极驯养，一旦有驿使过挟弹，毙其尤者，于是诣而骇之，曰：此鸭能人语，复归家，少顷，手一表本云见待附苏州上进，使者毙之，何也？使人恐尽与橐中，金以糊其口，始焚其章，接以酒食使者，俟其稍恱方请，其人语之，由曰：能自呼其名，使者愤且笑，拂袖上马，复召之，尽还其金曰：吾戏之耳。
宣皇好文，尝赋诗，上句有金步揺，未能对，进士温岐，【即庭筠】续之岐，以玉跳脱应之，宣皇赏焉，令以甲科处之爲令狐绹所沮，遂除方城尉，初，绹曽问故事，于岐岐曰：出南华真经，非僻书也，冀相公燮理之暇，时宜览古绹，怒甚，后岐有诗云：悔读南华第二篇。
黄巢令皮日休作防词云欲知圣人姓田八二十一，欲知圣人名果头三，屈律巢大怒，盖巢头丑，掠不尽，疑三屈律之言，是其讥也，遂及祸。
王承业爲太原节度使，军政不修，诏御史崔众交兵于河东，众侮易承业，或裹甲持枪突入，承业防事，玩谑之，李光弼闻之素不平，至是，众交兵于光弼，光弼以其无礼，不即交兵，令收系之，中使至，除众御史中丞懐其勅问众所在，光弼曰：有罪系之矣，中使以勅示光弼，光弼曰：今只斩侍御史，若宣制命，即斩中丞，若拜宰相，即斩宰相，中使惧，遂寝而还，翌日，斩众于碑堂之下。
贞元十五年，以谏议田敦爲兵部郎中上将，用敦爲兵部侍郎，疑其年少，故有此拜。
贞元四年九月二日勅，今海隅无事，烝庶小康，其正月晦日，三月三日，九月九日，宜任文武百僚择胜地，追赏爲乐，仍各赐钱以充宴防。
毎歳正旦，晓漏已前，宰相三司使，大金吾皆以桦烛百炬，拥马方布象城，谓之火城，【甲赋，中有火城赋，】仍杂以衣绣，鸣珂，焜耀街陌，如逢宰相，即诸司火城，悉皆扑灭，或其年无仗，即中书门下率文武百僚诣东上閤门，横行拜表称庆，内臣宣答，礼部员外郎，受诸道贺表取一通，官最髙者坼表展，于坐案上，跪读讫，閤门使引表接入内，却出宣云，所进贺表，如有太后，即宰相率两班赴西内称贺。
李泌有谠直之风，而好谈谑，神仙道，或云尝与赤松王乔，安期，羡门等游处，坐此爲人所讥。
王起，太和中，文皇颇重之，曽爲诗冩于太子之笏髙骈在维扬，曽遣使致书于浙西周宝曰：伏承走马已及奔牛，今附虀一瓶，粉十斤，以充道路所要，盖讽其爲虀粉矣。
李山甫，咸通中不第，后流落河朔爲乐，彦祯从事多怨朝廷之执政，尝有诗云：劝君不用夸头角，梦里输嬴总未真。
张祜，字承吉，有三男一女，桂子椿儿，椅儿桂子椿儿皆物故，惟女与椅，在椅儿名，虎望亦有诗后，求济于嘉兴，监裴庆署之，冬瓜堰官望不甘，庆曰：祜子之守冬瓜，所谓过分。
陈夷行郑覃在相请经术，孤单者进用，李珏与杨嗣复论地，胄词彩者居先，毎延英议政，率先矛盾，无成政，但寄之颊舌而已。
康子元越人念易数千遍，行坐不释卷，开元中，张说荐爲丽正学士。
元行冲在太常，有人于古墓得铜器似琵琶，而身正圆，人无识者，冲曰：此阮咸琵琶也，乃令匠人以木爲之至今，乃有。
大中十二年七月十四日，三更三防，进朝，惟宰臣夏侯孜独到衙，以大夫李景让爲西川节度使，时中元假通事舍人无在馆者，麻案既出，孜受麻毕，乃召当直，中书舍人冯图宣之捧麻，皆两省胥吏自此始，令通事舍人，休澣亦在馆俟命。
故事，京兆尹在私第但竒日入府偶，日入递院，崔郢，大中中，爲京兆尹，囚徒逸狱，始命造宅京尹，不得离府，后郢败韦澳，自内署面授京尹，赐度支钱二万索，令造府宅。
咸通六年，放宫人沈氏养亲，沈氏入宫，五十八年，有父居浐水，年一百一十，母年九十五，因爲筑室而居，颁金帛碓硙，勅本县放科役，终沈氏之世。
杜羔妻刘氏善爲诗羔，累举不第，将至家，妻先寄诗与之，曰：良人的的有竒才何事年年被放回，如今妾面羞君面，君若来时，近夜来羔见诗，即时回去，寻登第，妻又寄诗云：长安此去，无多地，郁郁葱葱，佳气浮良人，得意正年少，今夜醉眠，何处楼。
令狐绹在相擢裴坦自楚州刺史，爲职方郎中，知制诰裴休以坦非才，拒之不胜，及坦上事，谒谢于休休曰：此乃首台谬选，非休力也，立命肩舆，便出两阁老，吏云：自有中书，未有此事，至坦主贡，擢休之子上第，时人云欲盖而彰，此之谓也。
崔慎由镇西川，有异人张叟者，与迹熟，因谓之曰：今四十无子，良可惧也，叟曰：爲公求之，惟终南翠微寺，有僧絶粒五十五年矣，君宜遗之服玩，若爱而受之，则其嗣也，果受之，僧寻卒，遂生一男，叟复相之，曰：贵则过公，恐不得其终，因字曰：衲僧又云：缁郎，【即彻也，】。
阳城出刺道州，太学生二百七十人诣阙乞留，疏不得上。
天祐元年八月，前曲沃令髙沃纳史馆书籍三百六十卷，授监察赐绯。
张裼，尚书牧晋州，外贮营妓，生子曰仁，乃与张处士爲假子居江，淮间，后裼死，仁方还长安云，江淮郎君至家，皆愕然，苏夫人收之，齿诸兄之列，仁后以进士成名，歴侍御史因奉使江浙而死。
关图有一妹有文学，善书札，图尝语同僚曰：某家有一进士，所恨不巾栉耳，后适常氏，修之母也，修咸通六年登科。
张说女嫁卢氏，爲其舅求官，说不语，但指搘牀而示之，女归告其夫曰：舅得詹事矣。
李绅在维扬，日有举子诉扬子江，舟子不渡，恐失试期，绅判云：昔在风尘，曾遭此辈，今之多幸，得以相逢，各抛付扬子江，其苛急也如此，后因科蛤爲属邑令所抗，云奉命取蛤，且非其时，严冬沍寒，滴水成冻，若生于浅水，则犹可涉，胫而求，既处于深潭，非没身而不得，贵贱则异，性命不殊，绅大慙而止，终以吴湘狱，仰药而死。
刘三复能记三生事，云曽爲马，马常患渇望驿而嘶，伤其蹄，则连心痛，后三复乗马过硗确之地，必爲缓辔，有欹石必去之。
严恽，字子重，善爲诗与杜牧友善，皮陆常爱其篇什，有诗云：春光冉冉归何处？更向花前把一杯，尽日问花，花不语，爲谁零落？爲谁开七，上不第，卒于吴中。
于志宁爲仆射，预修史，恨不得学士来济爲学士恨不得修史。
大中中，于琮选尚永福公主，忽中寝，洎审防，上曰：朕此女子，因与之防食，对朕辄折匕箸，情性如此，恐不可爲士大夫妻，寻改尚广徳公主。
咸通六年，沧州盐院吏赵鏻犯罪至死，既就刑，有女，请随父死云，七歳母亡，父私盗官利衣食之，今父罪彰露，合随其法，盐院官崔据义之，遂以其事闻，诏哀之，兼减父之死，女又泣曰：昔爲父所生，今爲官所赐誓，落发奉佛，以报君王，因于懐中出刃立，截其耳以示信，既而待父减死罪之刑，疾愈，遂归浮图氏。
南部新书卷四
钦定四库全书
南部新书卷五      宋 钱易 撰
天后朝，道士杜义回心求度爲僧勅许剃染配佛授记，法名嶷，勅赐三十，夏腊以其乍入法流，须居下位，茍赐虚腊，则顿爲老成也，赐夏腊，起于此矣。
太和中秘书之书总五万六千六卷
神尧宴近臣，果有蒲桃，陈叔达捧而不食，帝询之，对曰：臣母患口干，求之不致，帝曰：卿有母遗乎？涕泗阑干。
马周临终，索陈事草一箧，手自焚之，曰：管，晏彰君之过，求身后名，吾不爲也。
髙帝出猎，见大官刲羊，谓其无罪就死，以死鹿代之，沈既济生傅师傅，师生询询生丹，丹生牢牢，巢防前爲钱唐监使生藻，后移刺鄱阳巢防乱，不知其终，时藻与家人不随之任，藻后仕吴越钱氏爲永嘉令，藻生承谅，爲定海丞，谅咸平三年进士及第，今爲都官员外郎，知处州。
王师鲁在孔戊幕中，尝言曰：半臂亦无文，房太尉家法不着。
张九龄尝见安禄山曰：乱天下者此人也，谏杀之，不听，紫石英，广管泷州山中，出紫石英，其色淡紫，真质莹彻，随其大小皆五棱，两头箭镞，煑水饮之，暖而无毒。比北中白石英，其力倍矣，泷州又出石斛，茎如金钗股，亦药中之上品。
蚦蛇胆雷，罗州有养蛇戸毎年五月五日即担舁，蚦蛇入府，只应取胆。
鸡兔算国史，谱纪之尚不明，上下头下，下脚脚，即折半下，见头除脚，见脚除头上，是鸡下是兔。
裴肃在越多斋此外惟嗜兔日再食
陆贽在忠州不接人，惟纂药方行于世，号曰集验，黄巢本王仙芝贼中判官芝死，贼众戴之爲首，遂日盛，杜邠公先达，人谓之老，杜相公杜审权晚入，谓之小杜相公。
刘蕡精于儒术，常看文中子忿然而言曰：才非殆庶，拟上圣述作，不亦过乎！客曰：文中子于六籍如何？蕡曰：若以人望文中子于六籍，犹奴婢之于郎主耳，后人遂以文中子爲六籍奴婢。
博陵崔倕，缌麻亲同爨，贞元以来，言家法者，以倕爲首，倕生六子，一登相辅，五任大僚，【太常卿，邠太府卿，鄷外台尚书，郾廷尉卿，执金吾郇，左仆射平章事，郸邠及郾五知举，得士百四十八人，】邠昆仲，自始仕至贵达，亦同居光徳里一宅，宣皇闻之，叹曰：崔郸家门，孝友可爲士族之法矣，郸尝搆小斋于别寝，御笔题额，号曰德星堂，今京兆民，因崔氏旧里，立德星社。
秦宁緑李美小谓之嘉庆李此坊名也
贞元十三年，始制文武官隔假三日，并行朝参，开耀二年，始以外司四品以下知政事者，遂爲平章事，时初命郭待举，郭正一魏同三人，同中书门下平章事也。
进士试帖经自调露二年始也
宝应二年，以羽林大将军王仲升兼大夫，六军兼宪官，始于此也。
建中元年沈既济议改则天纪爲皇后传
元和二年，始令僧道隶左右街功德使，其年方于建福门，置百官，待漏院旧，但于光德车坊而已。
大中十一年，贺正卢钧以太子太师率百僚年八十余矣，声容明畅，举朝称服，明年，栁公权以少师率班，亦八十矣，自乐悬，南趋至龙墀前气力，绵误尊号中字，罚一季俸，人多耻之。
开元二十五年，西幸，驻跸寿安连曜宫，宫侧有精舍，庭内刹柱髙五丈有立于承露盘者，上望见之，初谓奸盗，觇视宫掖，使中官就竿下诘之，其人曰：吾欲舍身本是知汤，前官被知汤，中使邀钱物已输十缣，索仍不已，每进汤水，辄投土其中，事阙供，责怒必死，宁死于舍身，尔具以闻，诏髙力士召知汤中使卖绢于竿下谢之，仍命彻尚舎衞尉幕委积于竿下，其人礼十方毕，以身投地，坠于幕外，举体深红色，初尚微动，须臾絶诏集文武从官于朝堂，杖杀中使勅府县厚葬殒者。
西京夀安县有墨石山神祠，颇灵，神龙中，神前有两瓦子，过客投之，以卜休咎，仰爲吉覆爲凶。
开元初，郑瑶慈涧题诗云：岸与恩同广，波将慈共深涓涓，劳日夜长，似下流心。
开元四年，中丞王怡，以纠获臧钱，叠石重造，永济桥以代舟船行人，普济焉在夀安之西。
开元末，功臣王逸客爲闲，廏使庄在泥沟西岸，数爲刼盗，捕访不获，严安之爲河南尉，以状白中丞，宋遥遥入奏，始擒之，并获贼脚崔誗，誗在安定公主，锦坊俱就执，伏搜得骸骨，两井逸客，以铁券免死，流岭表，从此洛阳北路清矣。
咸通中，举子乗马惟张乔跨驴后勅，下不许骑马，故郑昌图肥爲时嘲咏。
郑少师薫于里第，植小松七，本自号七松处士异代，可对五栁先生。
初制，节度使天下有八，若诸州在节度内者，皆受节度焉，其福州经畧使登州平海军使，不在节度之内。
李锜之诛也，二婢配掖庭，曰郑，曰：杜，郑则幸于元和，生宣皇帝，是爲孝明皇后杜即杜牧献替录中，云杜仲阳即杜秋也，漳王养母。
长孙无忌之父晟于隋，有功魏徴即长贤之子，令狐徳棻之父曰熈，皆北史有传。
李太尉以大中二年正月三日，贬潮州司马，当年十月十六日，再贬崖州司户，大中三年十二月十日，卒于贬所，年六十四。
白乐天任杭州刺史，携妓还洛后，却遣回钱唐，故刘禹锡有诗，答曰：无那钱唐苏小小忆君，泪染石榴裙。
唐制湖州造茶最多，谓之顾渚，贡焙歳造一万八千四百八斤，焙在长城县西北大厯五年以后，始有进奉，至建中二年袁髙爲郡进三千六百串，并诗刻石在贡焙，故鸿渐与杨祭酒书云：顾渚山中，紫笋茶两片此物，但恨帝未得尝实，所叹息一片，上太夫人一片充昆弟同歠，后开成三年，以贡不如法，停刺史裴充。
鲜于叔明嗜蟠虫，权长孺嗜人爪甲，此亦刘邕疮痂之也。
髙宗朝四品以下有名称者，皆知政事，以平章事爲名自郭待举始也，仆射是正，宰相自房乔始也。
韦承庆出，相除礼部尚书嗣立，入拜鸾台侍郎，平章事，时人语曰：大郎罢相，小郎拜相。
京兆戸曹月俸一百八索故谓之念珠曹
李太尉，太和七年，自西川还入相，上谓王涯，今日除德，人情怕否？对曰：忠，良甚喜其中，小人亦有怕者，帝言曰：须怕也。涯时爲盐铁使。
太和中朋党之首，杨虞卿张元夫，萧瀚，后杨除常州张汝州萧郑州。
丞相乗肩舆元和后也
裴休，大中中，在相一日，赐对赐卿，无畏休即论立储君之意，上曰：若立储君，便是闲人，遂不敢言。
长安戏，塲多集于慈恩，小者在青龙，其次荐福永夀尼讲盛于保，唐名德聚之，安国士大夫之家入道，尽在咸宜。
崔造拜相退位，后言曰：不得诸道，金铜茶笼子，近来总四掩也，遂复起。
栁芳与韦述善俱爲史学，述卒书有未成者，皆续成之，升平公主宅，即席李端擅场，送王相之镇，韩翃擅场，送刘相巡江，淮，钱起擅场。
武黄门之死也，裴晋公爲盗所刺隶人王义扞刃而毙，度自爲文祭之，是歳进士撰王义传者三之二。
李锜之诛也，大雾三日不开，或闻哭，内疑其寃，诏许以葬。
都官故事，吏部郎中二防先小铨次格式，员外郎二防，先南曹次废置，刑部分四覆，戸部分两税，度支案，郎中判入，员外郎判出。
旧说，吏部爲省眼，礼部爲南省舍人，考功度支爲振行比部，得廊下食，以飰从者号比盘。
张直方者，世爲幽帅癖于鹰犬，后以昭王府司马，分务洛阳，洛阳四旁翥者，攫者见皆识之，必羣噪长嘷而去。
长孙无忌奏别勅长流以爲永例，后赵公犯罪，勅长流，此亦爲法自弊。
江融爲左史，后罗织受诛，其尸起而复坐者三，虽断其头，似怒不息，无何，周兴败。
鱼思咺性巧造匦函
朱泚败走，昏迷不辨南北，因问路于田父，父曰：岂非朱太尉耶？源休止之曰：汉皇帝，父曰：天地不长凶恶，蛇鼠不爲龙虎，天网恢恢，去将何适？遂亡其所在，及去泾州百余里，泚于马上，忽叩头称乞命，因之坠马，良久却苏，左右问其故，曰：见叚司农，寻爲韩旻枭之。
杨收之死也，军容杨价有力焉，收有子爲夀牧见收乗白马臂朱弓彤矢，有朱衣天吏控马，曰上帝，许我讐杨价，我射中之，必死，俄而价暴卒。
忻州刺史，是天荒阙，盖歴任多死髙皇时有金吾郎将求此官，果有蛇怪，后亦絶之饶州余干县令宅亦如此。
天宝时翰林学士陈王友元庭坚撰韵英十卷未施行，而西京陷，胡庭坚卒。
文明以后，天下诸州进鸡牝变爲雄者极多，或半已化半死，乃则天之兆也。
冯衮给事亲仁坊有宅，南有山庭院，多养鵞鸭及杂禽之，常一家人掌之，时人谓之鸟省。
大中初，女蛮国入贡奉，其国人危髻金冠，璎珞被体，故谓之菩萨蛮，当时倡优，遂制菩萨蛮曲，文士亦往往声其词也。
宣皇在藩时，尝从驾堕马，雪中寒甚，困且渇求水于巡警者曰：我光王也，及以水进举杯，悉变爲芳醪。
明皇爲潞州别驾，有军人韩凝礼，自谓明五兆，因以食箸试之，既而布卦，一箸无故自起，凡三偃三起。
徽安门旧雒城北面取西门也，楼上先多雀鸽，后亦絶无至清泰中，帝上此楼自焚，今俗谓之火烧门。
开元六年，西幸至兰，峯顿乗舆每出所宿，侍臣皆从，既而驰逐原野，或从官分散，宰相即先于前顿朝堂，列位乗舆至必鞭揖之，方入，是日，上垂鞭盛气，不顾而入苏，宋惧，盖怒，河南尹李朝隐桥顿不备也，解之方息。
兰峯宫在永宁县西庆明三年置
鹧鸪飞数逐月数，如正月一日飞而止，伏窠中，不复起矣。十二月十二日，起最难采，南人设网取之。
大中九年，日官李景亮奏云：文星暗科，塲当有事，沈询爲礼部甚惧焉，至是三科，尽覆试宏词，赵拒等皆落，吏部裴谂，除祭酒。
天宝八年，馆驿使宋，緷奏移稠桑路向，晋王斜晋王斜者，隋炀帝在藩邸，扬州往来经此路，盖避沙路费，马力也。
野狐泉店，在潼关之西，泉在道南店，后坡下旧传云：野狐掊而泉涌，店人工爲冷淘过者，行旅止焉，今法馔，中有野狐，泉者以菉粉爲之，亦象此也。
路嗣恭在江西并奏部下县爲望
天后问张元，一曰在外有何事，元一曰，外有三庆，旱降雨，一庆中桥新成，万代之利，二庆，郭霸新死，百姓皆欢，三庆也，霸酷吏也，爲侍御史。
崔敬嗣，武后时，任房州刺史，孝和安置在彼，官吏多无礼，嗣独申礼，待供给之，及即位，有益州长史崔敬嗣，既同名姓，御笔拟超拜后，引与语知误，访嗣已卒，崔光逺即其孙也。
太和中，上颇好食蛤蜊，沿海官吏，先时递进，人亦劳止，一旦御馔，中有擘不开者，即焚香祷之，俄变爲菩萨梵相具足。
天后时，有献三足乌者，左右或言一足伪耳，天后笑曰：但令史册书之，安用察其真僞。
令狐绹在相大事，一取决于滈，比元载之用伯和，李吉甫之用徳。
杜审权，大中十二年，知举放卢处，权有戏之曰：座主审权门生处权，可谓权不失权，又干符二年，崔沆放崔瀣，谈者称座主门生，沆瀣一气。
湖州歳贡黄，鼋子连蒂，木瓜，李景先自和，牧谪爲司马戏湖守苏特曰：使君贵郡有三黄，鼋子五蒂，木瓜，特颇衔之。
韩洙与沈询，尚书中表询怜洙，许与成事，如是歴四五年，太夫人桥，又念之，复累付于询询知举，大中九年也，自第二人逦迤，改爲第七人方定，及放牓误爲罗，洙后询见韩洙，未尝不深嗟其命。
大中元年，魏扶知礼闱，入贡院题诗曰：梧桐叶落满庭阴，鏁闭朱门，试院深曽，是昔年辛苦地不将，今日前心及牓出，爲无名子，削爲五言以讥之。
天宝四载，广府因海潮漂一，蜈蚣陆死，割其一爪，则得肉一百二十斤。
滋水驿，在长乐驿之东，睿皇在藩日，经此防防西壁画一人头，因题曰唤出眼，何用苦深藏缩却鼻，何畏不闻香。
陈峤，字景山，闽人也，孑然无依，数举不遂，蹉跎辇毂，至于暮年，逮获一名还乡，已耳顺矣，乡里以宦情既薄，身后无依，乃以儒家女妻之，至新婚，近八十矣，合之夕，文士竞集，悉赋催妆诗，咸有生荑之，讽峤亦自成一章，其末曰彭祖，向闻年八百，陈郎犹是小孩儿，座客皆絶倒峤颇负诗名，常有闲居，诗曰：小桥风月，年年事争奈潘郎老去何。
南部新书卷五
钦定四库全书
南部新书卷六      宋 钱易 撰
韦丹任洪州，值毛等叛，造蒺藜棒一千具，并于棒头以铁钉钉之，如猬毛车，夫及防援，官健各持一具，其棒疾成，易具用，亦与刀剑不殊。
有洪州，江西防使问：马祖云：弟子吃酒肉，即是不吃，即是师云，吃是中丞禄不吃，是中丞福。
御史中丞，长庆中行李，车从不过半，坊后逺至两坊谓之笼街，喝道及李虞仲与温造相争始，敕下应喝道，从官行李，传呼不得过三百步。
崔羣在翰苑爲宪皇奬遇最深，有宣云，今后学士进状，并取崔羣连署，方得进来。
武翊皇以三头冠絶一代后惑，婢薛茘苦其冢妇卢氏，虽李绅以同年爲防而众论不容，终至流窜，解头状头，宏词勅头，是谓三头。
张不疑登科，后江西【李疑】东川，【李回】淮南【李融，】交辟而不疑，就淮南之命，到府未防卒，卒时有怪，在灵怪集。
裴绅始名，诞日者告曰：君名绅即伸矣，果如其言，蜀中传张仪筑成都城，依行路，筑之李徳镇西川，闻殻犹在军资库，判官于文遇言，比常在库中，元和初，节度使髙崇文命工人截爲腰带胯具。
开元十九年冬，驾东巡，至陜以防爲殿郭门，皆属城门局，薛王车牛夜发，及郭西门不开，掌门者云：钥匙进内，家仆不之信，乃壊锁彻关而入，比明，有司以闻，上以金吾警夜不谨，将军叚崇简，授代州督壊锁奴杖杀之。
近俗以权臣所居坊，呼之安邑，李吉甫也，靖安，李宗闵也，驿坊韦澳也，乐和李景让也，靖恭修行二杨也，皆仿此。
省中语曰：后行祠屯不博，中行都门中行刑，戸不博前行驾库。
西市胡人，贵蚌珠而贱蛇珠，蛇珠者，蛇所吐尔，惟胡人辨之。
薛伟化鱼魂游耳，惟李徴化虎身爲之，吁，可悲也。妇女化蛇，当亦有之。
王彦威镇汴之，二年夏，旱，时王傅李玘过汴，因宴王以旱爲言李醉曰：可求蛇医四头，十石瓮二，每瓮以水浮二蛇医，覆以木盖，密泥之，分置于闲处，瓮前设香席，选小儿十歳以下十余，令执小青竹，昼夜更互击其瓮，不得少辍，王如其言试之，一日两度雨，大注数百里，旧说龙与蛇医爲亲家，咸平中，今秘书杨监，亿任正言，知处州，上，祈雨法，亦此也。
石瓮寺者，在骊山半腹，石瓮谷中，有泉激而似瓮形，因是名谷，以谷名寺。
开元十四年，御史大夫程行谌卒，赠尚书右丞相时，中书令张说新兼右丞相，论者以爲世传此阙非稳，故有斯赠以当之。
永贞二年三月，彩虹入润州，大将张子良宅，初入浆，瓮水尽入井，饮之后，子良擒李锜，拜金吾寻歴方镇。
伊阙县前大溪，每僚佐有入台者，即先涨小滩竒章公爲尉，忽报滩出邑宰，列筵观之，老吏曰：此必分司御史耳，若是西台当有鸂鶒双立于上，即是西台牛公举杯自祝，俄有鸂鶒飞下，不旬日，有西台之拜。
李徳少时有人伦鉴者，谓曰：公主忌白马，凡亲戚之间，皆不畜之，至崖州之命，则白敏中在中书，以公议排之，马植按淮南狱。
潘孟阳炎之子也，其母刘夫人晏之女，初，爲户部侍郎，夫人忧曰：以尔人材，而在丞郎之位，吾惧祸之必至也；户部解喻再三，乃曰：不然，试会尔列我观之，因遍招深熟者，客至，夫人视之，喜曰：皆尔俦也，不足忧矣，向末坐惨绿，少年何人也？曰：阙杜黄裳，夫人曰：此人全别，必是有名卿相。
中土人尚札翰多爲院体者，贞元年中，翰林学士吴通微尝工行草，然体近吏，故院中胥吏，多所仿效，其书大行于世，故遗法迄今，不泯其鄙拙，则又甚矣。
李纾侍郎，尝放举人，命笔吏勒书纸牓未及名，首书贡院，字吏得疾暴卒，礼部令史王防者，亦善书，李侍郎召，令终其事，适值防被酒，已醉昏夜之中，半酣挥染，笔不加墨，迨明悬牓，方始觉悟修改，不及粲然，一牓之中，字有两体，浓淡相间，反致其妍，自后书牓，因模法之，遂爲故事，今因用氊墨淡，书亦竒丽耳。
福昌宫，隋置，开元末，重修其中，什物毕备，驾幸供顿，以百余瓮贮水，驾将起所宿，内人尽倾出水，以空瓮两两相比数人，共推一瓮，初且揺之，然后齐呼扣击，谓之鬭瓮，以爲笑乐，又宫人浓注口，以口印幕，竿上发后，好事者乃敛唇，正口印而取之。
开元初，鹿苑寺僧法兰者多言微防，往往有效，县令刘昌源送客诣其房，兰曰长官，留下腰带，麻鞋着未防，刘丁内艰。
太和中，人指杨虞卿，宅南亭子，爲行中书，盖朋党聚议于此尔。
丞，郎以上词头，下至两省阙下吏，谓之大除，改今南人之谚谓小末之事，曰你，大除改也。
程执恭在易定野中蚁楼髙三尺余
长安市里风俗，每至元日以后，递饮食相邀，号为传座，李詹大中七年，崔瑶下进士，与狄慎思皆好爲酷，以灰水饮，驴荡其肠胃，然后围之以火，翻以酒调五味饮之，未防与膳夫皆暴卒，慎思亦然。
志闲和尚馆陶人，早参临济，晚住灌溪，干宁二年夏，忽问侍者曰：坐死者谁？曰：僧伽立死者谁？曰：僧会乃行七步，垂手而逝，后邓峯倒立而化。
波斯舶船多养鸽，鸽飞千里，辄放一只至家，以爲平安信。
刘轲爲僧时因葬遗骸，乃梦一书生来谢，持三鸡子劝食之，轲嚼一而吞二者，后乃精儒学，策名任史官，时韩愈欲爲一文赞焉，而会愈贬，文乃不就。
孟宁，长庆三年，王起放及第，至中书爲时相所退，其年，太和公主和戎至，会昌三年起，至左揆再知贡，宁以龙钟就试而成名，是年，石雄入塞公主，自西蕃还京。
咸通末，郑浑之爲苏州，督邮谭铢爲鹾院官钟辐爲院巡俱广文，时湖州牧李超，赵相次俱状元二郡，境土相接，时爲语曰：湖接两头，苏聨三尾。
国初进士，尚质有余，而文不足，至于名以定体，若纪千刼仞，支干寻常无求吴，楚江潮，阎梅之，颇肖俳优反，谓其姓氏亦黒臂黒肩之余，近代则文有余而质不足矣。
范阳卢氏，自绍元元年癸亥至干，符二年乙未，凡九十二年，登进士者一百十六人，而字皆连于子，然世称卢家不出座主，惟景陵二年，卢逸以考功员外郎知举，后莫有之，韦保衡，颇讶之，咸通十三年，韦在相时，卢庄爲阁长决付春闱，庄七月卒，及卢携在中书，深耻之，广明元年，乃追陜州卢渥入典贡帖，复经巢贼犯阙，天子幸蜀，昭度于蜀代之矣。
髙燕公在秦州，岐阳节度使杜邠公递囚于界，燕公牒转云：当州县名成纪，郡列陇西，是皇家得姓之，非凤翔，流囚之所邠，公移书谢之，自是燕公声价始振。
开元中，有师夜光善视，惟不见张果苏粹，员外颇达禅理，自号本禅和。
崔羣是贞元八年，陆贽门生羣，元和十年典贡，放三十人，而黜陆简礼，时羣夫人李氏谓之曰：君子弟成长，合置庄园乎？对曰：今年已置三十所矣，夫人曰：陆氏门生知礼部，陆氏子无一得仕者，是陆氏一庄荒矣，羣无以对。
韩藩端公，自宣幕退居钟山，因服附子硫黄，过数九窍，百毛穴皆出血，惟存皮骨，小敛莫及，但以丘褥举骨，就棺而已。吁！可骇也。
僖皇朝左拾遗，孟昭图在蜀，上疏极谏，爲田令孜所恶，矫诏沈蜀江，裴相彻，有诗吊之，曰：一章何罪死，何名投水，惟君与屈平，从此蜀江烟月夜，杜鹃应作两般声。
贞元初，度支使杜佑让钱谷之务，引李巽自代，先是，度支以制用惜费，渐权百司之职，广署吏员，繁而难理；佑奏营缮归之，将作木炭归之，司农染练归之少府，纲条颇整，公议多之。
襄阳厐蕴居士将入灭州牧，于公頔问疾，次居士谓之曰：但愿空诸所有，慎勿实诸所无，好住世间，皆如影响，言讫，枕公膝而化。
杨盈川，显庆五年，待制文馆，时年方十一，上元三年制举，始补校书郎，尤最深于宣夜之学，故作老人星，赋尤佳。
会昌葬端陵，蔡京自监察摄左拾遗行事，京自云御史府有大夫，中丞杂事者，总台纲也，侍御史有殿中侍御史，外弹四推太仓，左藏库，左右巡，皆负重事也，况不常备，有兼领者，监察使，有祠祭使，馆驿使，与六察已八矣，分务京都台，又常一二巡囚，监决案覆，四海九州之不法事，皆监察，况不常备，亦有兼领事者，故御史不闻摄他官摄，他官自端陵始也。
崔佑甫相国，天宝十五载，任中书舍人，时安禄山犯阙军乱，不顾家财，惟负私庙神主奔遁，皆事亲之髙节也。
天宝末，韦斌谪守蕲春，时李泌以处士放逐，于彼中夜同宴，屡闻鸮音，韦流涕而叹，泌曰：此鸟之声，人以爲恶以好音，听之则无足悲矣！请饮酒不闻，鸮音者，浮以大白，坐客皆企其声，终夕不厌。
圣厯二年勅二十四司各置印
贞观中，尚药奏求杜若，勅下度支，有省郎以谢眺，诗云：芳洲采杜若，乃委坊州贡之，本州曹官判云：坊州不出，杜若应由读谢眺诗误，郎官作如此判事，岂不畏二十八宿笑人耶？太宗闻之大笑，改授雍州司法。
李适之入仕不歴丞簿便爲别驾，不歴两畿官便爲京兆尹不歴御史及丞便爲大夫不歴两省给舎便爲宰相不歴刺史，便爲节度使，然不得其死。
天宝七载，以给事杨钊，充九成宫使，凡宫使，自此始也。五坊使者雕鹘鹰鹞，狗谓之五坊。
大厯十四年六月，勅御史中丞董晋中书舍人薛播，给事中刘廼宜充三司使，仍取右金吾将军防一所充使院，并西朝堂置幕屋，收词讼至，建中二年十一月，停后不常置，有大狱，即命御史中丞，刑部侍郎，大理卿充谓之大，三司使，次又以刑部员外郎，御史，大理寺官爲之以决疑狱，谓之小三司使，皆事毕日罢。
春明门外，当路墓前，有堠题云：汉太子太傅萧望之墓，有达官见而怪之，曰春明门题额趂方从加之字，只如此堠，幸直行书，但止合题萧望墓，何必加之字。
魏伶爲西市丞，养一赤觜，鸟每于人众中乞钱，人取一文而衔以送伶处，日收数百，时人号爲魏丞鸟。
会昌末，颇好神仙，有道士赵归真出入禁中，自言数百歳上敬之如神，与道士刘静力排释氏，武宗既惑其说，终行沙汰之事，及宣宗即位，流归真于南海，静戮于市。
白傅，大中末，曽有谏官，上疏请谥，上曰：何不取醉吟，先生墓表，看卒不赐，諡从父弟敏中在相位，奏立神道碑文，即李义山之词也。
李揆，乾元中，爲礼部侍郎，尝一日堂前，见一虾蟇俯于地髙数尺以巨缶，覆之，明日，啓之亡矣，数日后入相也。
殷僧辨周僧达与牛相公同母异父兄弟也
李太尉之在崖州也，郡有北亭子，谓之望阙亭，太尉每登临未尝不北睇悲咽，有诗曰：独上江亭，望帝京鸟飞，犹是半年，程青山也，恐人归去百匝，千回绕郡城，今传太尉崖州之诗皆仇家所作，只此一首，亲作也，昔崖州今琼州是也。
武德中，天下始作秦王破阵乐曲以歌舞文皇之功业，贞观初，文皇重制，破阵乐图，诏魏徴虞世南等为词，因名七徳舞自龙翔以后，诏郊庙享宴，皆先奏之。
大中四年冬令狐绹自戸部侍郎加兵部入相，宰执同列白敏中崔从，以绹新加兵部，至其月十八日，南省上事，故事送上，必先集少府监，是日，诸相以敏中从曽爲太常博士，遂改集贤院，因命栁公权记之，从爲词。
杜琮目爲秃角犀琮，凡莅藩镇，不省刑狱，在西川日以推囚，案牍不断而将裹，漆器归京人，于剑门拾得。
弄参军者，天宝末，蕃将阿布思伏法，其妻配掖庭，善爲优，因隶乐工，遂令爲此戏。
元鲁山山居阻水食絶而终
稷山驿吏王全作吏五十六年，人称有道术往来，多赠篇什，故李义山赠诗云：过客不劳询，甲子，惟书亥字与时人。
郑颢尝梦中得句云：石门雾露白，玉殿莓苔青，续成长韵，此一聨杜甫集中诗。
罗隐罗邺罗虬共在塲屋谓之三罗
韩建在华下，成汭在荆门，【旧姓郭】，皆有理声，朝廷谓之北韩南郭。
杜邠公饮食，洪博既饱即寝，人有谏非摄生之理，公曰：君不见布袋盛米，放倒即慢。
道吾和尚，上堂戴莲花笠，披襴执简，撃鼓吹笛，口称鲁三郎。
永宁李相蔚，在淮海，暇日携酒乐访节判，韦公昭度，公不在及奔归，未中途，已闻相国举酒纵乐，公曰：是无我也，乃回骑出馆相国，命从事连往留截，仍移席于防门以候及回相国舞，杨栁枝引公入，以代负荆。
太和七年八月，勅每年试帖经，官以国子监学官充，礼部不得别更奏请，其文，崇文两馆生斋郎，并依令式试经毕，仍差都省郎官，两人覆试。
骊山华清宫，毁废已久，今所存者，惟缭垣耳，天宝所植松柏，遍满岩谷，望之郁然，虽屡经兵，冦而不被斫伐，朝元阁在山岭之上，基最爲斩絶柱础尚有存者，山腹即长生殿，殿东西盘石，道自山麓而上道，则有饮酒亭子，明皇吹笛楼，宫人走马楼故基，犹存缭垣之内，汤泉，凡八九所，是御汤，周环数丈，悉砌以白石，莹彻如玉石，面皆起，鱼龙花鸟之状，于名万品，不可殚记，四面石座，皆级而上，中有双白石瓮，腹异口，瓮中涌出，濆注白莲之上，御汤西北角，则妃子汤，面稍狭汤侧，红白石盆四所，刻作菡萏之状，陷于白石，面余汤逦迤相属而下，凿石作暗渠，走水西北数十步，复立一石表，水自石表涌出灌注，一石盆中，此亦后置也。
魏徴疾亟，文皇梦与徴别既寤流涕，是夕徴卒故御制碑文云：昔殷宗得良弼于梦中，朕今失贤臣于觉后。
沙州城内，废大乗寺塔者周朝古寺，见有塔基，相传云是阿育王本塔，才有灾祸，多来求救，又洛都塔者，在城西一里，故白马寺南一里许，古基俗传爲阿育王舍利塔即迦叶摩腾，所将来者。
永徽之理，有贞观之遗风，制一戎衣，大定乐曲，至永隆元年，太常丞李嗣真善审音律，能知兴衰云，近者乐府有堂堂之曲，再言之者，唐祚再兴之兆也，后霓裳羽衣之曲，起于开元盛于天宝之间，此时始废泗濵磬，用华原石代之，至天宝十三载，始诏遣调法曲与胡部杂声，识者深异之，明年，果有禄山之乱。
益州福感寺塔者，在州郭下城西，本名大石，相传云是神奉阿育王教西山，取大石爲塔基舍利在其中，故名大石也，隋蜀王秀作镇，井络闻之，令人掘凿，全是一石，寻缝至泉，不见其际，风雨暴至，人有于旁，凿取一片，将去，乃是毉玉问于识宝，商者云，此真毉玉，世中稀有，隋初有诜，律师见，此古迹于上起九级，木浮图，贞观初年，地内大震动，此塔揺飏，将欲摧倒，于时郭下无数人来，忽见四神，形如塔量，各以背抵塔之，四面乍倚乍倾，卒以免壊。
平时开逺门外立堠，云西去安西九千九百里，以示戎人，不爲万里之行。
天宝末康居国献胡旋女盖左旋右转之舞也
云南有万人冢者鲜于仲通李等覆军之地
长安夏中或天牛虫出篱壁间，必雨天牛虫即黒甲虫也段成式七度验之，皆应。
开元初，突厥防边，时天武军将子郝灵筌，出使回，引回纥部落斩突厥，夷献首于阙下，自谓有不世之功，时宋璟爲相以天子少好武，恐徼功者生，心痛抑其赏，逾年，始授中郎将灵筌，遂呕血而死。
释提桓因者防利，天王之号也，即帝释二字，华梵双彰，帝是华言，即王主义，释乃梵字，此字译云能，今言释提桓因者，梵呼讹畧具正合云，释迦婆因达罗此云能天主，余如智度论释。
南部新书卷六
<子部,小说家类,杂事之属,南部新书>
钦定四库全书
南部新书卷七      宋 钱易 撰
季敬彜宅在洛阳，毓材坊土地最灵，家人张行周，事之有应，未大水前，预梦告求饮食，至其日，率其遏水头，并不冲圮。
邱爲致事还乡，特给禄俸之半，既丁母丧，苏州疑所给，请于观察使韩滉，滉以爲授官致仕，本不理务，特令给禄，以恩养老臣，不可在丧爲异，命仍旧给之，惟春秋二时羊酒之直则不给，虽程式无文，见称折衷。
开元末，有人好食羊头者，尝辰出，有怪在焉，羊头人身，衣冠甚伟，告其人曰：吾未之神也，其属在羊，吾以尔好食羊头，故来求汝，汝辍食则已，若不已，吾将杀焉，其人大惧，遂不复食。
至德二年十月二十二日，丰乐里开业寺，有神人足迹甚多，自寺门至佛殿，先是，阍人宿门下，梦一人，长二丈余，被金甲，执槊，立于寺门外，俄而以手推其门，扃钥尽解，神人即俯而入寺，行至佛殿，顾望久之而没，阍人惊寤，及晓，视其门，已开矣，即具以梦白于寺僧共视，见神人之迹，遂告京兆以闻，肃皇命中使验之，如其言。
段成式侄女乳母阿史本荆州人，尝言小时见邻居，百姓孔谦，篱下有蚓，口露双齿，肚下足如蚿，长尺五行，疾于常蚓，谦恶遽杀之，其年，谦丧母，及兄叔困，不可得活。
长安安邑坊法寺，本里人张频宅也，频尝供养一僧，僧念法华经爲业，积十余年，张门人谮僧通其侍婢，因以他事杀之，僧死后阖宅，常闻经声不絶张寻知其寃因舍宅爲寺。
建中二年，南方贡朱采鸟，形如戴胜，善巧语，养于宫中，毙于巨雕，内人有金花纸上爲冩多心经者，寻泚犯禁闱，亦朱采之兆也。
元和以来，举人用虚语，防子作赋，若使陈诗观风，乃教人以妄尔。
沃州山禅院在剡县南三十里，颇爲胜境，本白道猷居之，太和二年，有头陀白寂然，重修白居易爲其记，白君自云，白道猷，肇开兹山白，寂然嗣兴，兹山白乐天垂文兹山，沃州与白氏有縁乎？
吴郡陆懐素贞观二十年失火，屋宇焚烧，并从烟灭，惟金刚般经独存，函及缥轴亦尽，惟经字竟如故。
一房光庭尝送亲故葬，出定鼎门，际晚且饥，会鬻蒸饼者，与同行数人食之，素不持钱，无以酬付鬻者，逼之一房，命就我取直，鬻者不从一房，曰乞你头，衔我右台御史也，可随取直，时人赏其放逸。
长安四年十月隂雨雪百余日不见星，明年正月，诛张易之等。
裴垍入相之年才四十四须发尽白
杭州灵隐山，多桂寺，僧云：此月中种也，至今中秋朢夜，往往子坠，寺僧亦尝拾得而岩顶，崖根复产竒花气香而色紫，芳丽可爱，人无有知其名者，招贤寺僧取而植之，郡守白乐，天尤爱赏，因名曰紫阳花。
温璋爲京兆尹，一日，闻挽钤者三，乃一鵶也，尹曰：是必有探其雏者，来诉耳，命吏随之，果得探雏者，乃毙之。
天宝末有宻采艳色者，当时号爲花鸟，使吕向【一本作尚】，献美人赋以讽之。
有人问赵州，师年多少师曰：一串念珠，使不尽终年，一百二十歳。
奘法师至中印度，居那烂陀寺，馆于幼日，王院觉吴房，第四重阁，日供步罗，果一百二十枚，大人米等。
吴融，字子华，越州人弟蜕亦爲拾遗蜕子程爲吴越丞相尚武肃女，程子光，谦光逺二人皆爲元帅府推官入京，并除著作郎，皆去光字，谦寻卒逺终于水部郎中，累牧藩郡。
咸通中，令狐绹，尝梦李德诉云：吾获罪先朝，过亦非大已，得请于帝矣，子方持衡柄，诚爲吾请，俾穷荒孤骨，得归葬洛阳，斯无恨矣！他日令狐率同列上奏，懿皇允纳，卒获归葬。
孔子庙始，贞观年立之，文皇书额，洎武后权政，额中加大周二字，至大中四年，冯审爲祭酒，始奏琢去之。
内外官职田，三月三十日水田，四月三十日，麦田，九月三十日以前，上者入后人已后，上者入前人。
程元振帅兵经畧河北夜袭邺，俘其男女千人，去邺八十里，阅妇人有乳汁者九十余人放归邺，邺人爲之设斋。
苗晋卿爲东都留守，有兵健，屡犯科禁，罪当杖罚，谓之曰：留守鞭武人甚易，舍之甚难，今舍人之所难，遂舍之。武人自励，卒成善士。
含元殿侧龙尾道，自平阶至，上诘屈，七转由丹凤门北望，宛如龙尾，下垂于地，两垠栏槛，悉以青石爲之至今，石柱犹有存者，兴庆宫九龙池在大同殿古基之南，西对瀛洲门周环数顷，水极深广，北望之渺然，东西微狭，中有龙潭，泉源不竭，虽歴冬夏未尝减耗，池四岸植嘉木，垂栁先之，槐次之，榆又次之，兵冦以来，多被翦伐。
南中红蕉花色红，有蝙蝠集花中，南人呼爲红蝠景通禅师初参仰山，后住晋州霍山化缘将毕，先备薪于郊野，徧辞檀信，食讫，行至薪，所谓弟子曰：日午当来报，至日午，师自执烛登积薪，上以笠置项后作圆光相，手执拄杖，作降魔杵，势立终于红焰中。
滕王蛱蝶图，有名江夏，斑大海眼，小海眼，村里来菜花子。
令狐相绹，以姓氏，少族人有投者，不恡其力，由是逺近皆趋之，至有姓胡冒令狐者，进士温庭筠戏爲词曰：自从元老登庸，后天下诸狐悉带令。
贞观六年，王珪，任侍中，通贵渐久，不营私庙，四时犹祭于寝，爲有司所弹，文皇优容之，特爲置庙于永乐坊东北角。
司刑司直陈希闵以非才任官，庶事凝滞，司刑府史目之爲髙手笔言秉笔支颔，半日不下，故目之髙手笔又号，按孔子言窜削至多，纸面穿穴，故名按孔子。
陈懐卿岭南人也，养鸭百余头，后于鸭栏中，除粪中有光，爚爚，然试以盆水沙汰之，得金十两，乃觇所食处，于舍后山足下因凿有防金销得数千斤，时人莫知，懐卿遂巨富，仕至梧州刺史。
晋吴修爲广州刺史，未至，州有五仙人，骑五色，羊负五谷而来，今州防梁上画五仙人骑五色羊爲瑞，故广南谓之五羊城。
裴旻山行有山，蜘蛛垂丝如疋，布将及旻，旻引弓射杀之，大如车轮，因断其丝数尺，收之，部下有金疮者，剪方寸贴之，血立止。
魏知古，年七十，卒于工部尚书，妻苏氏不哭，含讫，举声一恸而絶同日合葬。
曲江池，天祐初，因大风雨，波涛震荡，累日不止，一夕无故，其水尽竭，自后宫阙成，荆棘矣，今爲耕民畜作陂塘，资浇溉之用，毎至清明节，都人士女犹有泛舟于其间者，九龙池上巳日，亦爲士女泛舟，嬉游之所。
白傅葬龙门山，河南尹卢贞刻醉吟先生传立于墓侧，至今犹存，洛阳士庶及四方游人过其墓者，必奠以巵酒冢前，常成泥泞。
裴说应举，只行五言诗一卷至来年秋，复行旧卷，人有讥者，裴曰：只此十九首，苦吟尚未有人见知，何暇别行卷哉？咸谓知言。
宣皇制泰，边陲曲撰，其词云：海岳晏咸通此符，武皇之号也。
李郃爲贺牧与妓人叶茂，连江行，因撰骰子选谓之叶子，咸通以来，天下尚之。
绣岭宫，明庆二年置，在硖石县西三里，亦有御汤，崔圆妻在家，见二鹊搆巢，共衔一木，大如笔管，长尺余，安巢中，众悉不见，俗言见鹊上梁必贵。
李讷仆射，性卞急，酷尚奕棊，毎下子安详极于寛缓，往往疎忘怒，作家人辈，则宻以奕具陈于前，讷观便忻然改容，取其子布算，都忘其恚矣。
懴之始，本自南齐竟陵王因夜梦往东方，普光王如来所听，彼如来说法，后因述懴悔之，言觉后即賔席，梁武王融谢眺，沈约共言其事，王因兹乃述成，竟陵集二十篇，懴悔一篇，后梁武得位，思懴六根罪业，即将懴悔一篇，乃召真观，法师慧式，遂广演其文，述引诸经而爲之故第二卷中发菩提心，文云慧式，不惟凡品，轻摽心志，实由渇仰大乗贪求佛法，依倚诸经，取譬世事，即非是爲郄后所作，今之序文，不知何人所作？与本述不同，近南人，新开印本去，其慧式二字，盖不知本末也。
白仁哲，龙朔中爲虢州朱阳尉，差运米辽东入海，遇风，四望昏黒仁哲忧惧，急念金刚经三百遍，忽如梦寐，见一梵僧，谓曰：汝念真经，故来救汝。须臾风定，八十余人俱济。
鲤脊中鳞一道，毎鳞上有小黒防大小皆三十六鳞，唐律，取得鲤鱼，即宜放，仍不得吃，号赤鯶公卖者，决六十。
三原之南薫店，贞元末，有孟媪者，百余歳而卒，年二十六，嫁张詧，詧爲郭汾阳左右，与媪貌相，詧死，媪伪衣丈夫衣爲詧弟事汾阳，又凡一十五年，巳年七十二矣，累兼大夫，忽思茕独，遂嫁此店潘老爲妇诞二子，曰滔，曰渠，滔年五十四，渠年五十二。
连山张大夫抟好养，猫儿众色，备有皆自制，佳名毎视事，退至中门，数十头拽尾延，脰盘踥入，以绛纱爲帏，聚其内以爲戏，或谓抟是猫精。
升平裴相昆弟三人俱盛名，朝中品藻谓俅，不如俦俦，不如休。
贞元十三年二月，授许孟容，礼部员外郎，有公主之子，请两馆生，孟容举令式，不许，主诉于上，命中使问状，孟容执奏，竟不可夺，迁本曹郎中。
郑致雍未第求婚于白州，崔相逺初许而崔有祸，女则填宫，至开平中女，托疾出本家致雍复续旧好，亲迎之礼，亦无所阙，寻崔氏卒，杖绖朞周莫不合礼，士林以此多之。塲中翘首，一举状头，脱白授校书郎，入翰林，与丘门同勅，不数年卒。
镇州普化和尚，咸通初，将示灭，乃入市，谓人曰：乞一领直掇人，或与披袄，或与布裘，皆不受，振铎而去，时临济令送与一棺，师笑曰：临济厮儿，饶舌便受之，乃告辞曰：普化，明日去东门死也，郡中相率送出城，师厉声曰：今日葬不合青鸟，乃曰：第二日南门迁化，人亦随之，又曰：明日出西门，去人出渐稀，已出旋返，人意稍怠，第四日自檠棺出北门外，振铎入棺而逝，人奔走出城，掲棺视之，已不见，惟闻铎声渐逺莫测其由。
张鉴父齐丘，酷信释氏，毎旦更新衣，执经于像前念金刚经十五遍，积十年不懈，永泰初，爲朔方节度使，衙内有小将负罪，惧事露，乃扇动军人数百，定谋反叛，齐丘因衙退于小防闲行，忽有兵数十，露刃走入，齐丘左右惟奴仆，遽奔宅门，过小防数步，回顾又无人，疑是物，将及宅，其妻女奴婢复呌呼出门，云：有两甲士，身出防屋上，时衙队军，健闻变，持兵乱，入小防前，见十余人，屹然庭中，垂手张口，投兵于地，众遂擒缚，五六人瘖不能言余者，具首云，欲上防，忽见二士长数丈，瞠目叱之，初如中恶，齐邱因之，断酒肉。
天宝中，哥舒翰爲安西节度使，拓地数千里，甚着威令，故西鄙人歌曰：北斗七星髙哥舒夜带刀，吐蕃总杀尽，更筑两重壕，时差都知兵马使张擢上都奏事，值杨国忠专权好货，擢逗留不返，因纳贿交结，翰续入朝奏事，擢知翰至，求国忠拔用，国忠乃除擢兼御史大夫，充剑南西川节度使，勅下就第辞翰，翰命部下就执于庭，数其罪而杀之，俄奏闻，帝却赐擢尸，更令翰决一百。
至徳初安，史之乱，河东大饥，荒地十五里生豆谷，一夕埽而复生，约得五六千石，其米甚圆细，复美人皆頼焉。
李徳，幼时，尝于明州见一水族有两足嘴，如鸡鱼身，终莫辨之。
刘晏任吏部，与张继书云：博访羣材，揖对宾客，无如戴叔伦。
吉顼之父哲爲冀州长史，与顼娶南宫县丞崔敬女崔不许，因有故胁之，花车卒至，崔妻郑氏抱女，大哭曰：我家门戸底不曽有吉郎，女坚卧不起，小女自当登车而去，顼后入相。
雷公：墨雷州之西有雷公庙，彼中百姓每年配纳雷鼓雷车，人有以黄鱼彘肉同食者，立遭雷震，人皆敬而惮之，毎大雷，后人多于野中拾得黳石，谓之雷公墨，扣之锵锵，然光莹如漆，又于霹处或土木，中收得如楔，如斧者谓之霹，楔与儿带，皆辟惊邪，与孕妇人磨服爲催生，药皆有应验。
诃子汤，广之山村，皆有诃梨，勒树就中郭下法性寺佛殿前四五十株，子小而味不涩，皆是陆路广州毎歳进贡，只采兹寺者，西廊僧院内老树下，有古井，树根蘸水，水味不咸院僧，至诃子，熟时普煎，此汤以延宾客，用新诃子五颗，甘草一寸，并拍破，即汲树下，水煎之色，若新茶味，如酪乳服之，消食踈气诸汤，难以比也。佛殿东有禅祖，慧能受戒坛，坛畔有半，生菩提树礼，祖师啜乳汤者，亦非俗客也，近李夷庚，自广州来，能煎此味士大夫争投饮之。
天授三年始置试衔
李延夀所撰南北史因父太师先有纂集未毕，追终先志，凡十六载，方毕，合一百八十卷，并表上之，其表云：北史起魏，登国元年，尽隋义宁二年，凡三代二百四十年，兼自东魏天平元年，尽齐隆化二年，又四十四年行事，总编爲本纪十二卷，列传八十八卷，谓之北史，南史起，宋永初元年，尽陈祯明三年，四代一百七十年，爲本纪十卷，列传七十卷，谓之南史，南北两朝，合一百八十卷，其表云鸠集遗逸，以广异闻，去其冗长；扬其菁华，既撰自私门，不敢寝黙，又云：未经闻奏，不敢流传，轻用陈闻，伏深战越。
元相稹之薨也，卜葬之夕，爲火所焚，以煨烬之余，瘗之也。
李徳自西川入相，视事之日，令御史台牓兴礼门，朝官有事见宰相者，皆须牒台，其他退朝，从龙尾，道出不得，横入兴礼门，于是禁省始静。
天宝中，有樵人入山醉卧，爲蛇所吞，因以樵刀画腹得出，久之方悟，自尔半身皮脱，如白风状。
上官昭容仪之孙也，其母将诞之夕，梦人与秤曰：持此秤量天下文士，母视之曰：秤量天下，岂是汝耶？口中呕呕，如应曰是。
徳皇西幸知星者奏曰：逢林即住，及至奉天，奉天尉贾隐林入谒，遂拜侍御史。
睿皇时，司马承祯归山，乃赐宝琴花帔以送之，公卿多赋诗以送，常侍徐彦伯，撮其美者三十余篇，爲制序，名白云记，盖承祯号白云子也。
开元八年谷水，夜半涨，时伐契丹，兵营于彼，漂没二万人，惟行纲夜摴蒱，不睡接髙获免。
衞中行自福，察有赃流于播州，会赦北还，死于播之馆，置于臼塘中，南人送死，无棺椁之具，稻熟时，理米凿木，若小舟以爲臼，土人呼爲臼塘。
范液有口才，薄命，所向不偶，曽爲诗曰：举意三江竭，兴心四海枯，南游李邕死，北望宋珪殂。
进士周逖，改次千字文更撰，天宝应道千字，文将进之，请颁行天下，先呈宰执，右相陈公迎问之曰：有添换乎？逖曰：翻破旧文，一无添换，又问：翻破尽乎？对曰：尽右相问，枇杷二字，如何翻破！逖曰：惟此两字，依旧右相曰：若如此，还未尽，逖逡巡不能对。
御史旧例，初入台，陪直二十五日，节假直五日，谓之伏豹，直百司，州县初授官，陪直者有此名，杜易简解，伏豹之义云，直宿者，离家独宿，人情所难，其人初荣拜，故以此相处，伏豹直者，言众官皆出此人，犹留如藏伏之豹，伺候待搏，故曰伏豹耳，韩琬则解爲爆直言，如烧竹，过节则爆，封演以爲旧说南山赤豹，爱其毛体，毎雪霜雾露，诸禽兽皆出取食，唯赤豹，深藏不出，故古人以喻贤者，居避世，鲍明逺赋云岂若南山赤豹，避雨雾而深藏，此言伏豹直者，盖取不出之义，初官陪直，已有伏豹之名，何必以遇节而比烧节之爆也。
近代通谓府廷爲公衙，即古之公朝也，字本作牙，诗曰：祈父，予王之爪牙，祈父司马，掌武备象兽，以牙爪爲衞故军前大旗谓之牙旗，出师则有建牙，祃牙之事，军中聴，号令必至，牙旗之下，与府朝无异，近俗尚武，是以通呼公府，公门爲牙门字称讹变，转爲衙。
官衔之名，盖兴近代，当是选曹补授，须存资歴闻奏之时，先具旧官名品于前，次书拟官，于后使新旧相衔不断，故曰官衔，亦曰头衔，所以名衔者言，如人口衔物，取其连续之意，又如马之所衔，以制其首，前马已进，后马续来相似，不絶者，古人谓之衔尾相属，即其义也。
薛宜僚，会昌中，爲左庶子，充新罗册赠使，由青州泛海船频阻恶风雨，至登州却漂回，青州邮传一年，节度乌汉贞加待遇，有籍中饮妓段东美者，薛颇属情连帅，置于驿中，是春，薛发日，祖筵呜咽流涕，东美亦然，乃于席上留诗曰：阿母桃花方似锦，王孙草色正如烟，不须更向沧溟，望惆怅欢娱，恰一年，薛到外国，未行册礼，旌节，晓夕有声，旋染疾，谓判官苗田，曰东美，何故频见梦中乎？数日而卒，苗摄大使行礼，薛张榇回及青州，东美乃请告至驿，素服，奠哀号抚棺，一恸而卒，情缘相感，颇爲竒事。
沈询嬖妾有过，私以配内竖归秦，询不能禁，既而妾犹侍内归，秦耻之，乃挟刃伺隙，杀询及其夫人于昭义使衙，是夕，询尝宴府中宾友，乃更歌着词令曰：莫打南来雁，从他向北飞，打时双打取莫遣两分离，及归，而夫妻并命，时咸通四年。
顾非熊少时，尝见欝栖中壊绿裙幅旋化爲蝶，张周封亦言百合花合之，泥其隙，经宿亦化爲大蝶。
胡淛者，吴少诚之卒也，爲辩州刺史，好撃毬，南方马庳小不善驰，淛召将吏蹴鞠，且患马之不便，玩习，因命夷民十余辈，肩舁据辇防杖肩者，且系旋环如风，稍怠，淛即以防叩其背，犯鞭亟走，淛用是爲笑乐。
三藏谓大乗中及薛婆多部诸小乗经量部师，惟立二藏【比西天，宗部各异】，一素怛防，藏此云契经能契于理及摄生，故佛地论云：能贯摄，故名爲经佛初成，道爲五俱轮等说，四谛十二行法，即三转法轮经爲首，此幻化相而谈名幻性说，初成正觉，爲诸菩萨称法界，性说华严经，譬如日出，先照髙山尔时声闻在会，如此方时，即四十二章经爲首，【开元录，即大般若经，爲首】二毗奈耶？藏此云调伏如期，所应爲调伏，故摄论云：调和控御，身语等业，制伏灭，除诸恶行，故律即以四分戒经爲上首，即佛成道，十二年中，说若约数至此，方即遗戒，经爲首【，又律有大乗山乗律令此律藏即以菩萨地持经爲首，亦名爲论，亦名菩萨戒，此开元次第也，】三阿毗达磨藏达磨此云法阿毗有四义，此云对法，数法伏法，通法对，法向无注，涅槃，故有又通释契经义，故此藏亦名邬波提，铄古云：优波提舍此云论议，又曰摩呾里，迦古曰摩徳里迦此云，本无自佛在世，及灭度后，大小乗各有制造，不可见其先后，若依开元录，即大智度论爲首，龙树菩萨造圣贤集传，契经应颂记别讽诵，自说缘起譬喻，本事本生，方广希法论议，亦名爲十二部，经谓部也，以转法轮三周，总说十二行相能，诠彼教分，故分十二人，破十二，有支人十二处所说法，亦爲十二示。
上蜀刑部侍郎李仁表寓居许州，将入贡于春官，时薛能尚书爲镇，先缮所业诗五十篇以爲贽，濡翰成轴，于小亭，凭几阅之，未三五首，有戴胜自檐飞入，立于几案之上，驯狎良乆伸颈亸翼而舞，向人若将语乆之又转又舞向人，若如是者三，超然飞去，心异之，不以告人，翌日，投诗薛大加礼待，居数日，以其子妻之。
濠州西有髙塘馆附近淮水，御史阎敬爱宿，此馆题诗曰：借问襄王安在哉？山川此地，胜阳台，今朝寓宿髙塘馆神女，何曽入梦来，轺轩来往，莫不吟讽以爲警，絶有李和风者，至此又题诗曰髙唐不是这髙塘淮畔江南各一方，若向此中，求荐枕参差，笑杀楚襄王，读者莫不解顔，后因失印，求新铸，始添濠字。
乔林，天宝初，自太原赴举，过大梁，有申屠生善，鍳人谓之曰：惜其情反于气，心不称质，若交极位，不至百日，年过七十，当主非命，咸如其言，后在相位八十七日，以七月七日生，七月七日诛。
萧颖士，开元中，年十九，擢进士第，儒释道三教，无不该通，然性褊躁，忽忿戾，举世无比，常使一佣仆杜亮，毎一决责，便至力殚，亮养疮平，复爲其指使如故。人有劝之去，亮曰：岂不知但以爱其才，而慕其博奥，以此恋恋不能去，卒至于死耳。
南部新书卷七
钦定四库全书
南部新书卷八      宋 钱易 撰
三铨之士，具庆之下，多避忧阙，除则皆不受对易于他人。
大厯来自丞相以下出使作牧，无钱起郎士元诗，祖送者，时论鄙之。
海内温汤甚众，有新丰骊山，汤蓝田石门汤，岐州凤泉汤，同州北山汤，河南陆浑汤，汝州广成汤，兖州干封汤，邢州沙河，汤此等诸汤，皆知名之汤也，并能愈疾，骊山汤甫迩京邑，帝王时所游幸，皇于骊山，置华清宫，毎年十月，车驾自京而出，至春乃还，百官羽衞并诸方朝集商贾繁会里闾，阗咽焉，山上起朝元阁，上常登眺，命羣臣赋诗，正字刘飞诗最清，拔赏之，右相李林甫怒飞不先呈，已出爲一尉，竟不入而卒，士子寃之丧乱以来，汤所馆殿，鞠爲茂草，博物志云：水源有石硫黄，其泉则温，天下山泉，由土石滋润，蓄而成泉耳，如硫黄煎铄，久久理当焦竭，有汤之处皆不出，硫黄，有硫黄之所不闻，有汤事可明矣。
卢常侍鉟牧，庐江日相座嘱一曹生，令署郡职，不免奉之曹恱营妓名丹霞，卢阻而不许，会饯朝客于短亭，曹献诗云：拜玉亭闲，送客忙此时，孤恨感离乡，寻思往歳絶缨事肯向，朱门泣夜长，卢演爲长句，和而勗之曰：桑扈交飞百舌忙，祖亭闻乐倍思乡，樽前有恨慙卑宦，席上无聊，爱靓妆，莫爲狂花迷眼界，须求真理定心王，游蜂采掇何时已，却恐多言议短长，令丹霞，改令罚曹霞，乃遂别为一调，以嘲曹因举座欢笑而散。
有范师姨者，知人休咎爲顔，鲁公妻党顔尝问之官阶，尽得五品否？范笑曰：邻于一品，顔郎所望，何其卑也？顔曰官阶，尽得五品，身着绯衣，带银鱼儿子，补斋郎余之满望也，范指座上紫丝，食单曰：顔郎衫色如是。
吴行鲁尚书，彭城人，少年事，内官西门思恭，小心畏慎，毎夜常爲温溺器以奉之，深得中尉之意，一日，尝爲中尉洗足，中尉以足下文理示之曰：如此文理，争教不作，军容使行鲁拜曰：此亦无凭，西门曰：何也？行鲁曰：若其然者，某亦有之，何爲常执仆厮之役，乃脱履呈之，西门嗟叹，谓曰：汝但忠孝，我当爲汝成之后，爲川帅。
元万顷爲辽东道管记，作檄文，讥议髙丽曰不知守鸭緑之险莫离支报云：谨闻命矣，遂移兵守之，万顷坐是流于岭南。
驸马韦保衡之爲相以厚承恩泽，大张权势，及败，长安市儿忽竞彩戏，谓之打围，不旬余韦祸及。
吕衡州温，祖延，父渭俱有盛名，重任而吕氏家风，先世碑志，不假于人，皆子孙自撰，云欲传庆善于信词，儆文学之荒坠也。
栁芳，上元中，爲史臣得罪，窜逐黔中时髙力士亦徙巫州，因相遇爲芳，言禁中事，芳因论次其事，号曰问髙力士后着唐厯此书不复出。
开元皇帝初即位，曽醉中杀一人，自此覆杯，四十年不尝酒味。
真定帅王公一日携诸子入赵州院，师坐而问曰：大王会麽，王曰：不会师云，自小持斋，身已老，见人无力，下禅牀，王公尤加礼重，翌日，令客将传语师下，禅牀受之，侍者问和尚，见大王来不下禅牀，今日军将来爲甚麽，却下禅牀，师云：非汝所知，第一等人来禅牀，上接中等人来下禅，牀接末等人来，三门外接。
端州以南三日一市谓之趂虚
南中解毒药，谓之吉财，俗云：昔人遇毒，其奴吉财得是药，与其主服遂解，因名之，又谚曰：秋收稻，夏收头即妇人，歳以截发而货，以爲常也。
长沙岑和尚，因问话蹋倒仰山，仰山曰：直下似个大虫，自此诸方号爲岑，大虫长沙，嗣南泉法，名景岑也。
安邑县北门，县人云：有一蝎如琵琶，大毎出来，不毒人，人由是无恐其灵积年也。
吕太一爲戸部员外郎，戸部与吏部邻司，时吏部移牒令戸部于墙宇自，棘以备铨院之交通，太一答曰：眷彼吏部，铨总之司，当须简要清通，何必树篱种，省中赏其清俊。
开元二十七年，明州人陈藏器撰本草拾遗云，人肉治羸疾，自是闾阎相效割股，于今尚之。
开元二十八年，天下无事，海内雄富行者，虽适万里不持寸刃，不赍一钱。
开元二年以江宁县置金陵郡
天宝四载改尚书无颇字爲陂
太平公主之出降，薛绍也，燎炬列焰，槐树多死，永隆二年七月也。
上元二年制敕始用黄纸
李客师爲大将军，即靖之弟也，好从禽，人谓之鸟贼，贞观末，吐蕃献金鵞可盛酒三斗。
景云二年，除贺拔嗣，河西节度使，节度使自此始，杨妃本夀王妃开元十八年度爲道士入内。
裴子羽爲下邳令张晴爲县丞，二人俱有声气而善言语论事，移时人吏窃相谓曰：县官甚不和，长官称雨賛府道晴终日如此，非不和乎？
皇尝召王元宝，问其家财，多少对曰：臣请以绢一疋，系陛下南山树树，尽臣绢未穷，又皇御含元殿，望南山，见一白龙，横亘山间，问左右，皆言不见，令急召元宝问之，元宝曰：见一白物，横在山顶，不辨其状，左右贵臣啓曰：何以臣等不见，皇曰：我闻至富可敌贵，朕天下之贵元宝，天下之富，元宝又年老好戏谑，出入市里，人以爲钱，文有元宝字，因呼钱爲王老，盛流于时矣。
河满子者，蜀中乐工，将就刑献，此曲而不免，当时云一声去也，又北史，隋乐人王令言，尝卧于室内，其子以琵琶于戸外弹作翻调安公子，令言惊起，问曰：此曲有来逺近子曰顷来有之，令言流涕曰：帝往江东，当不返矣，子问之，答曰：此曲宫声往而不反，宫，君也，吾所以知之，寻有江都之变。
江南无野狐，江北无鹧鸪，旧说也，晋天福甲辰歳公安县沧渚民家犬逐一妇人登木而坠，爲犬啮死，乃老狐也，尾长七八尺，则丘首之妖江南，不谓无也，但稀有耳，蜀中彭汉卭蜀絶无惟山郡，往往而有，里人号爲野犬，更有黒腰尾长头黒腰间燋黄，或于村落鸣，则有不祥事。
疮人血能疗，又说一世人则可，惟洛中胡卢生尔，郑珏第十九应进士，十九年及第十九人及第，十九年，后入相子遘，太平兴国中，任正郎。
冀王朱友谦镇河中，常以一铁毬杖，昼夜爲从，遇怒者，击而毙之，有爱姬极专房，因其夫人之诞日，作珠翠衣以献，夫人拒而不纳，姬乃发怒，悉焚之，友谦忽闻其臭，询之得实，至暮，遂命其姬三杯，后责之，喝起而毬杖，已破脑矣。
洛阳郑生丞相扬武之后也，家藏法书数十轴，贾君常得遍阅其尤异者晋衞瓘上晋武帝啓事纸尾，有批答处，又有太宗在辽东，与宫人手，勅言军国事一取皇太子处置，其翰真草相半字，有不用者，皆浓墨涂，杀圆如棊子，不可寻认，复有欧阳率更爲皇太子起草表本，不书太子，讳称臣某叩头顿首，书甚端谨，然多涂，改于纸末，别标臣询呈本四字。
华岳金天王庙，明皇御制碑广明中，其石忽鸣隐隐然，声闻数里，浃旬而后定，明年，巢冦犯阙，其庙亦爲贼火焚爇，仍隳其门观。
郑縚先中者，大中之外孙万夀公主之子自襁褓，至悬车事十一君，凡七十载，所任无官，谤无私过，三持使节，不辱君命，士无贤不肖，皆恭己接纳，晚年伛，时人咸曰郑伛不名，平生交友之中无怨隙，亲族之间，无爱憎及致政归洛，燕居寝疾卒，年八十，位至戸部尚书。
江，淮间多九郎庙，与茅将军庙九郎者，俗云：即苻坚之第九子曽有隂兵之感事极多，说茅将军者，庙中多画缚虎之像，盖唐末，浙西僧徳林少时游舒州，路左见一夫，荷锄治方丈之地，左右数十里，不见居人，问之，对曰：顷时自舒之桐城至此，暴得痁疾，不能去，因卧草中，及稍醒，已昏矣，四望无人烟，唯虎豹吼，呌自分必死，俄有一人，部从如大将，至此下马，据胡牀坐良久，召二卒曰：善守此人，明日送至桐城县下，遂上马，忽不见，唯二卒在焉，某即强起问之，答此茅将军常夜出猎虎，忧汝被伤，故使防汝欲更问之，则困卧，及觉，已日出，不见二卒，即起行，意甚轻健，至桐城，顷之，疾愈，故以所见之地立祠祀之徳林止舒州十年，及回则村落皆立茅将军祠矣。
胡桐泪出，楼兰国，其树爲虫所蚀沫，下流出者，名爲胡桐泪，言似眼泪也，以汁涂眼，今俗呼爲胡桐律讹也。
无名异，自南海来，或云烧炭灶下炭，精谓百木脂，归下成坚物也，一云药，木胶所成，然其功补损立验，胡人多将鸡鸭打胫折，将此药摩酒沃之，逡巡，能行爲验，形如玉，栁石而黒轻爲真或有橄防作尝之，黏齿者，僞也，验之真者，取新生鹿子安，此药一粒，于腹脐中，其鹿立有肉角，生是真也。一云生东海者，树名多茄，是树之节，胶采得胡人，链作煎干，缘生异，故有多说。
开元中，重沙门一行幼时，邻母常济行贫，常思报之，后王姥男杀人诣求救，行曰：要金帛可十倍，酬国法难，请姥防手骂曰：何用此爲一行，心计浑天，日役数百工，命空其室，移一大瓮，于中又宻遣奴二人持布囊曰：汝可往某方，某角有废园，汝潜伺之，自午至昏，当有异物，至其数七，可尽掩之，失一则罪汝，至彼酉时，果有羣豕，至奴获七，豕囊负归，令寘瓮中，覆以木盖，封以六一泥，朱书梵字数十，其徒罔测，诘旦中使，诏对便殿，皇曰：太史奏，昨夜北斗不见，何祥也？师禳之乎？一行曰：后魏时失荧惑至今，帝车不见，此天警陛下耳，臣所见，莫若大赦天下，从之，一行归，放一豕出，其夕，奏一星见，至七夕皆见矣。
张志安居乡闾，称孝差爲里尹在县，忽称母疾，急白县令，令问之，志安曰：母有疾，志安亦病，志安适患心痛，是以知母有疾，令拘之差人覆之，果如此说，寻奏髙祖表门闾，寻拜散骑常侍，又裴敬彛父爲陈王典所杀，敬彛时在城忽自觉流涕不食，谓人曰：我大夫凡有痛剧，吾即不安，今日心痛，手足皆废，事在不测，遂归觐，父果已死。
懿宗赐公主出降幕三丈，长一百尺，轻亮向空，张之纹如碧丝之贯赤珠，虽暴雨不濡湿，云以鲛人瑞香膏傅之故尔，云得自国。
狼之状若苍狗，赤色者最猛，毎作声窍皆沸，腿中有筋，大如鸡子，又筋满身，犹织络之状，人或有犯盗讳不首者，但烧此筋，以烟薫之，能使盗者手挛缩可怪，凡边疆放火，号常用狼粪，烧之以爲烟，烟气直上，虽烈风吹之不斜，烽火常用此，故谓候曰：狼烟也。
龙之性，麤猛而畏蜡，爱玉及空青而嗜烧鷰肉，故食鷰肉，人不可渡海。
大中时，女王国贡龙油绢形特异，与常缯不，云以龙油浸丝织出，雨不能濡，又宝库中有澄水，帛亦外国贡以水蘸则寒气萧瑟，暑月辟，则一堂之寒，思挟纩细布，明薄可鉴云：上傅龙涎，故消暑毒也。
元和初隂阳家言五福太一在蜀，故刘辟造五福楼，符载爲文记。
李着李子正辨言至精之梦，则梦中之身可见，如刘幽求见妻梦中身也，则知梦不可以一事推矣，愚者少梦，不独至人闻之，驺皁百，夕无一梦也。
蜀东，西川之人，常互相轻薄，西川人言，梓州者，乃我东门之草市也，岂得与我耦哉？节度使栁仲郢闻之，谓幕賔曰：吾立朝三十年，清华备歴，今日始得爲西川作市令，闻者皆笑之，故世言东西两川人多轻薄。
畿尉有六道，入御史爲天道入评事，爲仙道入京，尉爲人道入，畿丞爲苦海道入县令爲畜生道，入判司马爲饿道。
大中，中丞郎宴席，蒋伸在座，忽酌一杯言曰：座上有孝于家，忠于国，及名重于时者，饮此爵，众皆肃然，无敢举者，独李孝公，景让起引此爵，蒋曰：此宜然。
刘禹锡言：司徒杜公佑视穆赞也，故人子弟佑见赞爲台丞数弹劾，因事戒之曰：仆有一言爲大郎久计，他日少树敌爲佳，穆深纳之，由是稍霁其威。
太和中，光禄厨，欲宰牝牛，牛有胎，即日合生，或曰：既如此，可换却，屠者操刀直前畧不介意牛，乃屈膝拜之，亦不肯退，此牛并子，遂殒于刃下，而屠者忽狂惑失常，毎日作牛喘，食草少许，身入泥水，以头触物，良久方定。
杜荀第十五字彦之，池州人，大顺二年正月十日，裴贽下第八人，其年，放牓日即荀，生日，故王希羽赠诗云：金牓晓悬生世日，玉书潜纪上升，时九华山色髙千尺未必髙于第八枝，后入梁爲主客员外郎，翰林学士，懐恩思报，未防暴卒。
李英公爲宰相时，有乡人尝过宅爲设食客裂，却饼缘英公曰：君太少年，此饼犁地，两遍熟槩下种，锄持收刈打飏讫，硙罗作面，然后爲饼少年裂，却缘是何道理？此处犹可，若对至尊前，公作如此事，参差斫却，你头客大慙悚。
李齐物，天宝初，爲陜州刺史，开砥柱之险于石中得古铁犁铧有平陆字，因改河北县爲平陆县。
晋公在中书，左右忽白以印失所在，闻之者莫不失色，度即命张筵举乐，人不晓其故，窃怪之。夜半宴酣，左右复白以印存焉，度不答，极欢而罢，或问度以其故，度曰：此出于胥徒，盗印书券耳，缓之则存，急之则投水，火不复更得之矣，时人服其宏量。
胡楚宾属文敏速，毎饮酒半酣而后操笔髙宗毎令作文，必以金杯盛酒，令饮，便以杯赐之。
李素替杜兼时，韩吏部愈自河南令，除职方员外郎归朝，问前后之政如何？对曰：将缣来比素。
李相国程执政时严謩，严休皆在南省，有万年令阙，人多属之，李云二严休不如謩。
元和十五年辛邱度邱纾，杜元颖同时爲遗补令史，分直故事，但举其姓曰辛，邱杜当入。
独孤常州及末年，尤嗜鼓琴，得眼疾不理，意欲专听，杜兼常聚，书至万卷，卷后必自题云：清俸冩来手自校，汝曹读之知圣道坠之，鬻之爲不孝。
大中三年，东都进一僧，年一百二十歳，宣皇问服何药而至，此僧对曰：臣少也贱，素不知药性，本好茶至处，唯茶是求，或出亦日遇百余，椀如常日，亦不下四五十椀，因赐茶五十斤，令居保寿寺。
开元以后鄙常侍拜此官者朝中谓之貂脚也
杜邠公悰，位极人臣，富贵无比，尝与同列言平生不称意有三，其一爲澧州刺史，其二，贬司农卿，其三，自西川移镇广陵，舟次瞿唐，爲骇浪所惊，左右呼唤不至，渴甚，自泼汤茶吃也。
天宝十三载始改金风调苏莫遮爲感皇恩
中书门下戸部各有甲厯名爲三库，以防渝滥，戸部式云：安曲西偏桃仁一石，杭州糟藏，越瓜二百挺，瓜豆防五斗，戎州，茘枝煎五斗兼皮，浸四斗，甘州，冬柰五百颗，房州竹防五枚，兰州魁【，未详】儿六枚，此每年进数余久，主判戸部逐年所上贡，此物咸絶但杭州进糟瓜尔。
姚岘爲于頔，陜州掾，不胜其虐，与其弟泛舟于河，遂自投水而死。
光化四年正月，宴于保宁殿，上自制曲，名曰赞成功，时盐州雄毅军使孙徳昭等杀刘季述帝反正，乃制曲以褒之，仍作樊哙排君难戏以乐焉。
孟云之诗祖述沈千运
景云三年八月十七日，东方有流星出五车，至上台，又歳星犯左执法。时侍中窦懐贞请罢所职，爲安国寺，奴罢职，从之。爲寺奴不许。
章八元，尝于邮亭偶题，数言盖激楚之谓也，防严维至驿，问元曰：汝能从我学诗乎？曰：能，少顷遂发，元已辞家，维大异之，乃亲指喻，数年间元擢第。
巨胜者秋之沈云也茯苓者绛晨之伏胎也
苏涣本不平者，善放白弩，巴中号爲弩，跖賨人患之，比壮年后，自知非变节从学，乡举擢第，累迁至侍御史，佐湖南幕，崔中丞遇害，涣遂逾岭扇动。
司空图侍郎旧三峯，天祐中，移居中，条山王官谷，周回十余里，泉石之美，冠于一山，北岩之上，有瀑泉流注谷中，溉良田数十顷，至今子孙犹存爲司空之庄耳。
建中年中，大林国贡火精剑，其国有山，方数百里，上出神铁，以其有瘴毒，不可轻采，取中国有圣君，此铁自流出，链之爲剑，有光如电，切金玉如泥，以朽木磨之，则生烟焰以金石，击之则火光迸溢，徳宗之将幸奉天，自携火精，剑出于殿内，遂以剑斫槛，上铁狻猊，应手而碎及乗舆遇夜侍从，皆见上仗之，有数尺光明。
罗浮甘子，其味逾常品，开元中，始有僧种之于南楼寺，其后常资进献，幸蜀奉天之歳，皆不结实。
婆娑石，一名婆萨石灵台记云：星多者味甜，无毒。性温，疗一切虫毒及诸丹石毒肿毒防折，此石出西蕃山涧中，有盘形状，礧磈大小不常，色如皮，青緑黒斑有星者，爲上似嵩山，矾石斑不至，焕烂者爲中，色如滑石，微黄，轻者爲下，但以人血拭之，羊鸡血磨一如乳，似觉羶爲妙，西蕃以爲防身之宝，辟诸毒也。
封抱一任栎阳尉，有客过之，既短，又患眼及鼻塞，抱一用千字文作语嘲之，诗曰：面作天地，鼻有鴈门，紫既无左达承，何劳罔谈彼。
崔郢爲京尹，日三司使，在永达亭子，宴丞郎崔乗酒突饮众人皆延之，时谯公夏侯孜爲户部使问曰：尹曽任给舍不，崔曰：无谯公曰：若不曽任给舎京兆尹不合，冲丞郎宴席，命酒纠来，罚下筹，且吃罚爵，取三大器，引满饮之，良久方起，决引马军将至，毙崔出爲賔客分司。
陆相扆出典，夷陵时，有士子修谒，相国与之从容，因酒酌劝，此子辞曰：天性不饮，相国曰：诚如所言，已减过五分矣，盖平生悔吝，各有十分，不爲酒困，自然减半矣。
卢詹尚书任吏部押官告，楷署其名字体遒丽，时谓之真书，卢家。
象先之子，防初自大理评事，除户部郎中，未防迁，宣徽使不周载，拜宣武军节度使。
南部新书卷八
<子部,小说家类,杂事之属,南部新书>
钦定四库全书
南部新书卷九      宋 钱易 撰
李纹者，早年受王涯，恩及爲歙州巡官，时涯败，因私爲诗以吊之，末句云：六合茫茫皆汉土，此身无处哭田横，乃有人欲告之，因而纂异记，记中有喷玉泉幽魂一篇，即甘露之四相也，玉川先生卢仝也，仝亦涯客，性僻面黒常闭于一室中，凿壁穴以送食，太和九年十一月二十日夜，偶宿涯馆，明日，左军屠涯家族随而遭戮。
裴说寛之侄孙，佐西川韦臯幕，善鼓琴，时称妙絶灵开山有美，桐取而制以新様，遂谓之灵开琴，蜀中又有马给，弹琴有名，尤能大小间，吴人阳子，儒亦于悲风尤妙。
天尊应号者，取灵宝经中三十二，天之十方即其次序也。
大忌学士，进名奉慰，其日尚食供素膳，赐茶十串，大中年，日本国王子求唐人围棊，上勅待诏，顾师言敌着出楸玉局冷暖，棊子本国，有手谭池，池中出玉子，不由制处，自然黒白冬温夏冷。
御府进馔，凡器用有少府监进者九饤食，以牙盘九枚，装食味其间，置上前，亦谓之看食，见京都人说，两军毎行从进食及有宴设，多食鸡，鵞毎只价直二，三十千，毎有设据人数取鵞，燖去毛及五脏，饟以肉及粳米饭，五味调和，先取羊一口，亦燖剥去肠胃，置鵞于其中，缝合炙之，肉熟便揕去，却羊取鵞浑食之，谓之浑羊没，忽翰林学士毎遇食，赐食有物，若毕罗形絶大滋味香美，号爲诸王修事。
髙劭者骈之，犹子以门地，迁华州刺史，中和后，寓圃田爲蔡，冦挈之后得脱去，投汴梁祖擢爲判官，后驾在岐，使致书四人至三原行十里，遇害。
増佛寿命者，续佛寿命也，四分律中说住持毗尼藏者，即住佛法也，以住持佛法故，乃续佛夀命结集缘起云，佛临涅槃阿难问佛，佛灭度后，以何爲师佛答，阿难吾灭度，后以波罗提木，叉爲师梵曰：波罗提木，叉此云别解脱戒，与毗尼同出而异名，毗尼者，此云调服，律藏也，又戒经序云：今演毗尼法令，正法久住。
太和九年，勅江南，湖南共以傔资一百二十分送上都，充宰臣雇召手力，宰臣李石，坚让乞只以金吾手力，引从之，时初诛李训后也，至今爲例。
建中三年六月诏中书门下两省各置印一面
元和三年，李藩为给事中，时制勅有不可，遂于黄纸批之，吏曰：宜连白纸藩曰：别以白纸，是文状，岂曰批勅，裴垍言于上，以爲有宰相器，俄而郑絪罢免，藩遂拜相。
万回阌乡人也，神用若不足，人谓愚痴无所能，其兄戍安西，久不得问，虽父母亦谓其死矣，日夕悲泣，而忧思焉，万回顾父母感念，其兄忽跪而言曰：涕泣，岂非忧兄耶？父母，且疑且信，曰：然，万回曰：详思我兄所要者衣装，糗粮屝屦之属，悉备之，某将往观之，忽一朝赍所备而去，夕返其家，告父母，白兄善矣，发书视之，乃兄迹也，农抵安西，盖万余里，以其万里而回，故曰：万回也，万回貌若愚痴，忽有先举异，见惊人神异也，上在藩邸时，多行游人间，万回毎于聚落，街衢中髙声曰：天子来，或圣人来信宿间，上必经过徘徊也，安乐公主上之季，妺也，附防韦氏，可炙手，道路惧焉，万回望见，车骑连唾曰：血腥血腥，不可近也，不久而遂灭矣，上知万回非常人，内出二宫人侍奉之时，于集贤院，图形焉。
旧制碑碣之制，五品以上碑，七品以上碣，隐沦道素，孝义着闻，虽不仕亦立碣。
贞元以来，选乐工三十余人，出入禁中，号宣徽常入供奉，皆假以官，第毎奏伎乐，称旨，辄厚赐之，至元和八年，始分番上下，更无他锡，所借宅亦收之。
胡生者失其名，以钉铰爲业，居霅溪，而近白苹洲去，厥居十余步，有古坟，胡生毎茶饮，必奠酹之，尝梦一人谓之曰：吾姓栁，平生善爲诗而嗜茗，及死，葬室乃子，今居之侧，常衔子之惠，无以爲报，欲教子爲诗，胡生辞以不能栁强之曰：但率子言之，当有致矣，既寤，试搆思，果有冥助者，厥后遂工焉，又一说，列子终于郑，今墓在郊薮，谓贤者之迹，而或禁其樵采，里有胡生性落魄，家贫，少爲洗镜，锼钉之业，倐遇甘果，名茶美醖，辄祭于列御，冦之祠垄，以求聪慧，而思学道，歴稔忽梦一人刀划其腹，开以一卷之书，置于心腑，及睡觉，而吟咏之意，皆甚美之词，所得不由于师友也，既成卷轴，尚不弃猥贱之业，真者之风逺近号爲胡钉铰。
肃皇赐髙士真子张志和奴婢各一人，真子配爲夫妻，名曰渔僮，樵青，人问其故，答曰：渔僮使卷钓收纶，芦中鼓枻，樵青使苏薪斫桂竹里，煎茶志和，字子同。
太和中，郑汪中纳山木如市，一根有至万钱者，郑覃力奏，勅以禁絶。
开元十三年五月，集贤学士徐坚等纂经史文章之要，以相从上制，名曰初学记，至是上之欲令皇太子及诸王检事，缀文尔。
开元中，李绅爲汴州节度使，上言于本州置利润楼店，从之，与下争利，非长人者所宜。
大厯八年，吴明国进奉其国，去东海数万里，经挹娄沃沮等国，其土宜五谷，多珍玉，礼乐仁义，无剽刼，人寿二百歳，俗尚神仙，常望黄气如车盖，知中国有土德，君王遂贡常然，鼎量容三斗，光洁玉，其色纯紫，毎修饮馔，不炽火常然，有顷自熟，香洁异常，久食之，令人反老为少，百疾不生。
礼记儒行，云儒有席上之珍以待聘，夙夜强学以待问，注云：席，犹铺陈也，铺陈往古尧，舜之善道，以待见问也，大问曰：聘今人使席上珍皆误也。皆以爲樽俎之间，珍羞耳，潘岳曰：笔下摘藻席上，敷珍亦误也。
玉藻云笏，天子以球玉，诸侯以象士以鱼须，文竹注文犹饰也，大夫士饰竹爲笏，不敢与君并用纯物也，释文云：用文竹及鱼须也，以鱼须饰文，竹之边须音班，今之人多呼鱼须爲须误也。
余凡四爲府监试官，往往有举子公然于无字韵内押，鸡树郭颁晋，魏世语曰：刘放孙资共典枢要，夏侯献曹，肇心内不平，殿中有鸡树，二人相谓，此亦久矣，其能复防，指谓中书令孙资中书监刘放，今之人赞徳于宰相多使鸡树，非嘉也，唐贤牋啓，往往有之，误也。
大中二年，以起居郎郑颢尚万夀公主诏曰：女人之徳雅合慎修，严奉舅姑，夙夜勤事，此妇人之节也万夀公主妇礼，宜依士庶。
一行老病将死，皇执手问之，曰：更有何事？相敕行曰：尚有二事，其一曰勿遣，边人掌重兵，不获已用之，勿与内宴，若使见富贵，必反逆以取其二，曰禁兵，勿付汉官，须令内官监统，及幸蜀临渭水，与肃皇别叹曰：吾不用一行之言，后方置神防军，又一说，临终，留一物，令弟子进上发之，乃蜀当归，上初不喻，及西幸方悟，微防。
贞元中仕进道，塞奏请难行，东省数月，闭门南台，惟一，御史令狐楚爲桂府白身判官，七八年，奏官不下，由是两河竞辟才隽，抱器之士，往往归之，用爲谋主，日以恣横，元和以来，始进用有序。
大足元年，则天尝引中书舍人陆余庆入令草诏，余庆迟回，至晚，竟不能裁一词，由是转左司郎中。
贞元初，中书舍人五员俱缺，在省惟髙参一人未防，亦以病免。惟库部郎中张蒙独知制诰，宰相张延赏，李泌，累以才可者，上闻，皆不许，其月，蒙以姊丧，给假，或草诏宰相，命他官爲之，中书省案牍，不行十余日。
华岳云台观，中方之上，有石崛起，如半瓮之状，名曰瓮肚，峯上尝赏望嘉其髙迥欲于峯肚大凿，开元二字，填以白石，令百余里，望见谏官上言：乃止。
武皇帝梦爲虎所趂，命京兆，同；华，格虎以进，至大中即属虎。
开元末，于农古函谷关得宝符，白石赤文，正成桑字，识者解之云：桑者四十八字也，所以示圣上御厯数也，及幸蜀之来，歳四十八矣，初得之时，天下歌之，遂改年天宝。
贞元中，对延英，李石奏曰：臣往年从事，西蜀中元日，常诣佛寺，见故剑南节度使韦臯图形，百姓至者，先拜之而后谒，佛偕叹有泣者，臣贵异之，访于故老，皆曰令公，恩深于蜀人，复问曰：奚爲恩深，答曰：百姓税重，令公轮年全放，自令公后不复有此惠泽，百姓困穷，追思益切。
元和元年十二月，李吉甫撰元和中国计簿十卷上之，总计天下方镇凡四十八道，管州府二百九十五，镇县一千四百五十三，见定戸二百四十四万二百五十五，其凤翔，鄜坊，邠宁，振武，泾原，银夏，灵盐，河东，易定魏镇，冀，范阳，沧州淮西，淄青等一十五道，合七十一州，并不申戸口。
宝厯三年，京兆府有姑鞭妇致死者，请断以偿死，刑部尚书栁公绰议曰：尊殴卑，非鬭也，且其子在以妻而戮其母，非教也，遂减死。
紫宸，旧例有接状中郎，取近御幄，开成元年五月己酉，其日直者，老以伛，文皇问李石曰：此何人，对曰：郎白先朝，上变色石奏曰：姓白，重名上先字，下朝字及退遣閤门，使问何时授此官，曰：今年正月，石等谢曰：中郎官，国初，犹用贤俊，近日只授此辈，因以郎官兼爲之李宝符杜以白晳膺选。
开元令诸有猛兽之处，听作槛穽，射窝等得，即送官毎，一头赏绢四疋，捕杀豹及狼毎，一头赏绢一疋，在监牧，内获者各加一疋，其监牧，内获豹亦毎一头，加赏绢一疋，子各半之，信乎长安，上林近南山，诸兽备矣。
令云诸度，以北方秬黍中者一黍之广，分十分爲寸，十寸爲尺，【一尺二寸，爲大尺一尺，】十尺，爲丈诸量，以秬黍中者容一千二百黍爲籥，十籥爲合，十合爲升，十升爲防，【三斗爲大斗之一斗，】十防爲斛，诸权衡以秬黍中者百黍之重爲铢，二十四铢，爲两【三两爲大两一两，】十六两，爲斤诸积秬黍爲度量权者调钟律，测晷景，合汤药及冕服制度则用之，此外官私悉用大者谓一尺二寸爲一，大尺三斗，爲一大斗三两，爲一大两，在京诸司及诸州各给秤尺度，防升合等様，皆以铜爲之，诸度地五尺，爲步三百步爲一里。
章八元及第后，居浙西，恃才浮傲，宴游不恭，韩晋公自席，械系之来，晨将议刑，时杨于陵，乃韩女壻，以同年救之，曰：爲杨郎屈法。
杨元卿，元和中，自淮西背逆归顺，阖门被屠，其子延宗曽任磁州刺史，开成中，与河阳军人谋逐帅以自立，爲其党所告，寘于极典，勅曰：特寛今日覆族之刑，以答当时，毁家之效，毙于枯木，非谓无恩。
王源中，字正，在内署嗜酒，当召对，沈醉不能起，及醉醒，同列告之，源中但懐忧惕，殊无悔恨，他日又以醉，不任赴召，遂不得大用，开成三年十一月，薨于郓州节度使，又曽赐酒十，金瓶酒饮皆尽，瓶亦随赐。
李珏在相因，对明皇谓羣臣，我自即位，不曽枉诛一人，不知任林甫破人家不少矣。
开成二年十二月癸卯，诏曰：应万言，童子等，朝廷设科取士，门目至多，有官者令诣吏曹未仕者，即归礼部，此外更或延引则爲冗长，自今更不得荐闻。
上元二年九月甲申，天成地平节，上于三殿置道塲，以内人爲佛菩萨，象宝装饰之北门，武士爲金刚神王结防，被坚执锐，严侍于座隅，焚香赞呗，大臣近侍作礼围绕，设斋奏乐，极欢而罢，各赐帛有差。
栁公绰在山南，有属邑，啓事者犯讳，紏曹请罚，公曰：此乃官吏去就，非公文科罚，退其紏状。
韩臯为京尹，诏以宏词拔萃所试，就府考覆，时论以升黜，爲当一日下朝有公主横过，驺道立马杖，肩舆人夫，背各二十，命捕贼吏，引僦夫送公主归宅，主入诉，遂贬杭州刺史。
开成中，文皇一日谓执政曰：丁居晦作，中丞如何？因悉数大臣而品第之，叹曰：宋申锡堪任此官，惜哉！又曰：牛僧孺可为大夫，郑覃曰：顷为中丞，未尝搏撃，恐无风望，上曰：不然，鸾凤与鹰隼事异，上又曰：居晦作此官，朕曽以时谚谓杜甫，李白辈为四絶问居晦晦曰：此非君上，要知之事，朕常以此记得居晦，今所以擢爲中丞。
肃皇元年，吐蕃遣使入朝请和，勅宰相于中书设宴，将诣光宅寺，爲盟使者云：蕃法盟誓，取三牲血防之，无向佛寺，明日，复于鸿胪寺防血。
栁公权，尝于佛寺看朱审，画山水手题壁，诗曰：朱审偏能貌夕岚，洞边深墨冩秋潭与君一顾西墙画，从此看山，不向南，此句爲众歌咏，后公权为李听，夏州掌记，因奏事穆宗，召对曰：我于佛寺，见卿笔札，思见卿久矣，宣出充侍书学士，非时宰所乐进拟，左金吾衞兵曹充职，御笔改右小谏，中外朝臣皆呼爲国珍。
韩晋公在朝，奉使入蜀，至骆谷山椒巨树，耸茂可爱，乌鸟之声，皆异下马，以柘弓射其巅，杪柯坠于下，响震山谷，有金石之韵，使还戒县尹，募樵夫伐之，取其干载以归，召良匠斲之，亦不知其名，坚致如紫石有金色，线交结其间，匠曰爲胡琴，檀他木不可并，遂为二琴，名大者曰大忽雷，小者曰小忽雷，因便殿徳皇言乐遂献大忽雷为禁中所有，小忽雷在亲仁里。
开成三年十月甲午，庆成节，敕以酒脯，并仙韶乐，赐中书门下及文武百僚宴于曲江亭子。
萧潮初至，遂州造二幡，施于寺，设斋毕，作乐，忽暴雷霹，竿成数十片矣，至来歳当震日潮死。
荀讽者善药性，好读道书，能言名理，樊曰：光常给其絮帛，有铁镜，径五寸，鼻大如掌，言于道者处，得之无絶异但数人同照，各自见其影，不见他人。
太和六年，承优入仕诸司，流外令史，掌因礼生批书，医工及诸军使承优官典总一千九百七十二员，至赞皇再入减，得六百五十七员。
杜仲阳即杜秋也，始爲李锜侍人，锜败填宫，亦进帛书，后为漳王养母，太和三年，漳王黜放归，浙西续，诏令观院安置，兼加存恤，故杜牧有杜秋，诗称于世。
宝厯二年六月，京兆府奏法曹参军，独孤谓前件官元推问刼人，贼车仲莒，遂寻踪迹，得去年十月于宣平坊北外门杀人，并剥人面皮，贼熊元果等三人，两人縁盗马捉获，寻准法，决杀讫，伏以凶恶不去辇毂，难爲肃清，勤劳不酬，官吏无以激劝其独孤谓，伏请特赐章服，寻依奏。
太和中，水部员外郎杜涉，常见江淮市人桃核扇量米，正容一斗，言于九疑山得之。
贞元初，荆南有狂僧，善歌河满子，尝遇醉伍伯，涂中辱令，歌僧即发声，其词皆陈伍伯，平生过恶，伍伯惊惧，自悔之不暇。
王涯居相位，有女适窦氏，欲求钱十七万，市一玉钗，涯曰：于汝何惜？此妖物也，必与祸相随，后数月，女自婚会归，告王曰：前时玉钗在冯外郎，妻首饰矣，乃冯球也，王叹曰：冯爲郎吏妻之首饰，有十七万钱，其可久乎？其善终乎？冯爲贾餗门人最宻贾为东戸又取爲属郎贾，有苍头颇张威福，冯于贾忠将发之，未能贾入相，冯一日，遇苍头于门，召而勗之曰：戸部中谤辞不一，茍不悛，必告相国，奴拜谢而去，未浃旬，冯晨谒贾，贾未兴时，方冬命火内有人曰：官当出，俄有二青衣出曰：相公恐员外寒，奉地黄酒三杯，冯恱尽举之，青衣入冯出，告其仆驭曰：渇且咽粗能言其事，食顷而终，贾爲兴叹出涕，竟不知其由，明年，王贾皆遘祸，噫，王以珍玩竒货爲物之妖，信知言矣，乃徒知物之妖，而不知恩权隆赫之妖，甚于物也，冯以卑位贪货，已不能正其家，尽忠所事，而不能保其身，斯亦不足言矣。贾之臧获，害门客于墙庑之间，而不知欲始终富贵，其可得乎？此虽一事，作戒数端。
大中四年，驸马崔祀，除大理少卿，在司当职公式，令诸文武官职事五品以上致仕，身在京者，毎季令通事舍人一人，巡问奏闻，其在外州者，亦令长吏季别巡问，毎年附朝集使闻奏，使知安否。
宋守敬爲吏清白谨慎，累迁台省，终于绛州刺史，其任龙门丞，年五十八，数年而登列岳，毎谓属僚曰：公辈但守清白，何忧不迁！俗之人，毎以双陆无休势，余以爲仕宦亦无休势，各宜勉之。
沙门奘俗姓陈，偃师人，少聪敏，有操行，贞观三年，因疾而挺志往，五天竺国，凡经十七歳，至贞观十九年二月十五日方到长安，足所亲践者一百一十一国采求佛法，咸防根源，凡得经论六百五十七部，佛舍利及佛像等甚多，京师士女迎之，填郛溢郭，时太宗在东都，乃留所得经像于福寺，有瑞气，徘徊像上，移晷乃灭，遂诣驾，并将异方竒物朝谒太宗，谓之曰：法师行后造福寺，其处虽小禅院虚静，可为翻译之所，太宗御制圣教序髙宗时为太子，又作述圣记，并勒于碑，麟徳中终于坊郡王华寺，奘撰，西域记十二卷，见行于代，著作郎敬播爲之序。
元和之初，薛涛好制小诗，惜其幅，大不欲长，賸乃狭小之，蜀中才子，既以为便，后减诸牋亦如是，特名曰薛涛牋。
韦绶，自吏侍除宣察，辟郑处晦为察判作谢，新火状云：节及桐叶，恩颁银烛，绶削之曰：此二句非不巧，但非大臣所宜言。
晋书陶潜本传云，潜少懐髙尚博学善属文，尝作五栁先生传以自况，先生不知何许人，不详姓字，宅边有五栁树，因以爲号焉，即非彭泽令时所栽，人多于县令事，中使五栁误也。白氏六帖县令门种五栁，此亦误也。
陜东道大行台尚书令天防上将军，太皇在藩时为之，及升储，并是省之，诸道行台武徳九年并省。
贞观元年，改国子学爲国子监，分将作为少府监，通将作爲三监。
长安盛时，哀家梨最为清珍，谚谓愚者得哀家梨，必蒸吃，今咸阳出水，梨尤佳。鄠，杜间亦有之，父老或谓是哀家种。
崔元综，则天朝，爲宰相得罪，流南海之南，会恩叙中尉，引谢之日，授分司御史，累迁中书侍郎，时年九十九，惟独一身。
北省班谏议，在给事中，上中书舍人在给事下裴佶为谏议，形质短小，诸舍人戏之曰：如此短小，何得向上？裴答曰：若怪即曵向下着，众皆大笑，后除舍人。
卢迈有宝琴，各直数十万，有寒玉石磬响泉，和志之号，福州城中有乌石山，山有峯大凿三字，曰：薛老峯癸卯歳，一夕风雨，闻山上如数千人喧噪之声，及旦，则薛老峯倒立三字，反向上，城中石碑，皆自转侧，其年闽亡。
智永禅师传右军，父子笔法，居长安西明寺从七十至八十，十年冩真草千字文八百本毎了，人争取之，但是律召调阳即其真本也，石本是内降，贞观年中也，俗本称律吕调阳误也。盖以草圣召字，似吕字耳，以闰余对律召，是其义也，徐散骑最博古，亦误为吕字。
杜佑自戸部侍郎判度支爲卢杞所恶，出爲苏刺时，佑母在杞，以忧阙授之，佑不行，换饶州。
大厯十一年，制国子监置书学博士，立说文石经，字林之学，举其文义，歳登下之，亦古之学也。
武徳末文皇欲平内难苑池，内得白化爲白石及登极，后降制曰：皇天眷祐，锡以宝。
邢曹进至徳中河朔将也，飞矢中目，而镞留于骨，三出之不得，后遇神僧以寒食饧渍之，出甚易，月余愈。
西明慈恩多名画，慈恩塔前壁有湿耳，师子跌，心花时所重也。
髙骈既好神仙，性复多诞，毎称与玉皇及羣仙书札来往，时对賔客或书彩牋，以爲报答。
周宝在浙西，副使崔绾公之妻族弟兄雁列于幕中，观察判官，田佩亦其外甥二人，最爲贪暴，其次陆谔以下，皆挟势而入，及更变之后，甚者亦多不免也。
时人多使沈碑，岘首唐贤，往往有之，按晋书杜预好爲身后名，常言髙岸爲谷深谷爲陵，刻石爲二碑纪其勲绩，一沈方山之下，一立岘山之上，曰：焉知此后不爲陵谷乎沈碑，岘首误也，当爲沈碑方山。
鲍照字明逺至唐武后讳减爲昭，后来皆曰鲍昭，惟李商诗云：嫩割周颙韭，肥烹鲍照，葵又元稹诗云：乐章轻鲍照碑版笑顔竣，今人家有收得，隋末，唐初，文选并鲍照尔。
州蒋勤处士作冷淘歌词，甚恶投郡守，温公受知语儿梨，今俗说甚多，皆不近理，按万歳厯云黄武六年正月，获彭绮，是歳由拳，西乡有产儿，堕地便语，故名语儿，乡语儿梨者，始出此乡也，今由拳属杭州。
临安出纸纸径短，色黄，状如牙版字误，可以舌防之，不污，近亦絶有盖取多工尠，而价卑也。
黄武吴年号六年丁未是魏明帝太和元年也
今信州城西，街连草市，地名君迁，仍多树木，人皆不辨，余尝通理是郡，召父老询之，皆云，不知其地名之由，及披文选，左太冲吴都赋云：平仲君迁松梓，古度楠榴之木，相思之树，注曰：皆木名以此详之，不辨之木，乃君迁尔。
张去犀，之子显徳年年十八，着南征赋于淮南，行在献之，召试，除台簿未防，因台中议事，不得预三院，坐遂弃官归圃田，后状元及第，建隆二年也。
南部新书卷九
钦定四库全书
南部新书卷十      宋 钱易 撰
彭蟾宜春人也。着凤池，本草庙堂亟镜一百二十卷，广明乱后遗坠。
髙骈在淮南，有贽歌者，末章云：五色真龙上，汉时愿把霓旌引烟防公说，乃辟爲从事，及公遇害，有识者多嗤其言过也。
贞元末，许孟容为给事中，权文公任春官，时称权许进士，可不二公，未尝不相闻。
襄沔记云：卢有踈水注于沔，此水中有物，如三四歳小儿膝头，如虎掌爪，常没水中，出膝头示人，小儿不知，欲弄之，辄便啖人，或有生得者摘其鼻，可小便之，名曰水虎也。
濮州刺史曹朔于汴水岸，掘得鄂公，马鞭表进之不朽，皮日休歴太常博士，后从巢，冦遇祸，子光业为吴越，丞相子文璨，任元帅判官，入京爲太仆少卿，卒，子子猷猷子仲卿，祥符八年，御前进士。
滑州有僧景阳，碣在开元寺，其僧不知何许人，刺史令狐公以僧有戒行，以红米饭鱼鲙，施之令僧食其鲙，尽化爲乳头香，食讫，遣人随之，吐于河内，化为活，鱼踊跃跳出，后迁化大中，十二年二月，刺史李福置。
李绾，咸通中作越，察于甲仗库，剏楼名曰武威，刻石立文，自序楼文铭云名楼，以武威兼义也，余之望又出武威。
荆南旧有五花，馆待宾之上地也，故蒋肱上成汭，诗云：不是上台名姓字，五花宾馆，敢从容。
大中九月十七日，勅徐泗节度使康季荣奏，据濠州刺史刘彦谋状定逺县百姓周女，小儿年九歳，今年七月六日，爲父患，割左股上，肉一寸三分，不落疮，长一寸四分，收得血半斤，父和羮吃，后二十九日载割股，上已落肉与父吃，其周至，闰七月十二日，身死至二十五日，埋葬讫，其女小儿于墓侧不归，县司与立草庵一所，伏以寄分廉察地，列山河，获当盛明，亲逢大孝，伏请宣付史馆，并赐旌表门闾，奉勅周小儿方在髫年，允兹志行，俾之旌表，用激时风，宜依所奏，仍委本道量事优防。
杜悰郑颢于悰皆是二月一日生悉尚主
斛律金不解书，有人教押名云：但如立屋，四面平正，即得安禄山押字，以手指三撮而成。
蜀葵防作火把，猛雨中不灭，蜡烛过头把猛风中不灭，建中元年，贬御史中丞元全柔二年，贬中丞杨瑱皆四月晦日，宪皇擒刘辟，李锜，吴元济行刑，皆十一月朔日。
韦路作相贬不附己者十司戸
崔沆循州  李渎绣州  萧遘播州
髙湘髙州  崔彦融恩州 韦顔防州
张渎勤州  杜裔休端州 郑彦持义州
李藻州  惟恩州不回
韦执谊败八司马
韦执谊崖州 韩泰防州  陈谏台州
栁宗元栁州 刘禹锡播州 韩晔饶州
凌凖连州  程异郴州
郑珣瑜爲河南尹送迎中使，皆有常处，人吏窥之，马足差跌，不出三五步。
韦保衡路岩作相，势动天地，附其势者，有牛头阿旁，夜叉捷疾之，号二相败，以累谴者数十人。
长安大内有口味，库干符六年，回禄爲灾，自后不置也，唐末，浙西林寺，三桧院五花亭，胜槩也。
太和中，入閤閤内都官班中有擡眼，窃窥上者觉之，班退，语宰相曰：适省郎班内第防人忽擡眼，抹朕何也？时裴晋公对曰：省郎庶僚，极卑微不合，擡眼抹陛下，上曰：如何？晋公曰：即与打下着，上曰：此小事，不用打下。
江西客司韩注多不礼，客后进士唐珪谒苏使君，阍人不通，刺因上诗曰：江西昔日推韩注水，今朝数赵祥，纵使文翁能待客，终栽桃李不成行。
裴相休，留心释氏，精于禅律，禅律师圭，峯宻禅得达摩顿门宻师注法界观禅诠，皆相国撰序，常披毳衲，持鉢乞食于妓院，自言曰：不爲俗情所染，可以说法，爲人毎发愿曰：乞世世爲王来防佛法，后于阗国王生一子，手文间有裴字，闻于中朝。
开元宫掖，竞食黄鱼，故于河阳作池养之，谓之黄鱼池，卢氏说有官人衣绯，于中书门只候见宰相求官，人问前任答曰：某属教坊作西方，师子脚来，三十年。
贞元十三年，深州奏博野县女子姓李氏，号妙法，年六十六，庐墓，经三十七年，初，李少年遇安禄山逆乱，被虏刼他乡，闻父亡，欲奔丧，又以有一子，不忍分离，遂割一乳，留别孩子而奔丧，既而号恸擗踊，遂烧一指，以啓告先灵，又以不见灵柩，志欲庐墓，兄弟不许，遂以刀刺心，见其志，竟开埏道，见棺榇尘土，以舌防之，又以发拭棺上尘埃，自是庐舍墓侧，往往有异鸟翔集其坟上，先无树木，李氏手自栽植，杂树一千根并髙数尺，初，庐墓数年，又遇母疾，渐至危亟，李氏毎见母饮，即饮母食，或呕涎唾，并皆尝之，无防亡，李氏自刺血母臂上，以爲记其至性如此，其年，又庐州巢县百姓张进，昭母先患，创左手落经一十三年乃亡，殡后进昭，自截左腕庐于墓侧。
十宅诸王，多解音声倡优，百戏皆有之，以备上幸其院，迎驾作乐，禁中呼爲乐音郎君。
归少师，崇制宅，子弟极多，大都不喜肥者，或有之，则庭立之送归蓝田，供笋蕨，体减方还多时，则妳监泣告，俾归澣濯。
宣皇于内中置杖，内官有过多杖之，延英对宰臣谏之，上曰：此朕家臣，杖之何妨？如卿等奴仆有过，不可不决。
大中酷好科名，帝于内中题乡贡进士李道龙内官，近多知书自文，宣二帝。
李朱崖，武皇朝为相，势倾朝野，及得罪谴斥，有人作诗云：蒿，春深衞国门九年，于此盗乾坤，两行宻疏倾天下，一夜隂谋达至尊，肉视具僚忘匕箸，气吞同列，削寒温，当时谁是承恩者，肯有余波达村，又一首云：气势凌云，威触天，权倾诸夏，力排山，三年，骥尾有人附，一日龙髯无路，攀画阁不开梁燕去，朱门罢埽乳，鵶还，千岩万壑，应惆怅流水，斜阳出武关，此温飞卿诗也。
归登书径山碑是崔元翰文惟称此字
髙祖朝严甘罗，武功人行，刼爲吏所拘，上谓曰：汝何爲作贼？甘罗对曰：饥寒交切，所以爲盗，上曰：吾爲汝君使汝穷乏，吾之罪也，赦之。
郑仁表肃之次子仁规之弟，恃才傲物，士人薄之，自谓门第人物，文章具美，常曰：天瑞有五色云，人瑞有郑仁表。
僖皇即位，萧仿崔彦昭秉政，素恶刘邺，乃罢邺知政事，出爲淮南节度使，是日，邺押班宣麻，通事引邺，内殿谢不及笏记，邺自叙十余句语曰：霖雨无功，深愧代天之用，烟霄失路，未知归骨之期，帝爲之恻然，邺三复之子，赞皇门人也。
岐王薨，册让皇帝，凡圹内置千味食，监防使裴耀卿奏曰：尚食所料，水陆等味一千余种，毎色瓶盛，安于藏内，皆是非时瓜果及马牛驴犊麞鹿肉并诸药酒三十余色，仪注礼仪，并无所凭，遂减省之。
张循宪为侍御史，长安中，爲河东采访使，荐蒲州人张嘉贞材堪宪官，请以己官秩授之，则天召见垂帘，与之语，嘉贞奏曰：以臣草莱，得入谒九重，是千载一遇也，咫尺之间，如隔云雾，竟不覩日月，恐君臣之道有所未尽，则天遽令卷帘，与语大恱擢拜监察御史。
郭太后贵极，终八朝代之，外孙徳之外甥顺之亲妇，宪之皇后穆之母，敬，文，武三帝，祖母。
建中口戴竿，三原妇人王大娘，首戴二十八人而走，大厯年中，河南尹相里造，刹洛阳尉，苗登有尾，长二尺余。
贾耽爲滑州节度使，酸枣县有一下里，妇事姑不敬，姑年甚老，无目晨飱妇以饼裹，犬粪授姑，姑食觉异留之，其子出还姑，问其子，此何物向者，妇与吾食，其子仰天大哭，有顷，雷震发，若有人截妇人首以犬首续之，耽令牵行于境内，以戒不孝者，时人谓之犬头妇。
李祐爲淮西将元和十二年，送款归国，裴令公破元济入城，官军有剥妇人衣，至裸体者，祐妇姜氏懐姙五月爲乱卒所刼，以刀划其腹，姜氏气絶踣地祐归见之，腹开尺余，因脱衣襦裹妇，一夕复苏，傅以神药，满十月生一男，朝廷以祐归国，功授一子官，字曰行修，年三十余，爲南海节度，罢归，卒于道。
河东裴章者，其父胄尝镇荆门，州僧昙照道行甚髙能知休咎，章幼时爲照所重，言其官班位望过于其父章，弱冠父爲娶李氏女及四十余章，从职太原，弃妻于洛中，过门不入，别有所牵，李氏自憾其薄，常褐衣髽髻，读佛书蔬食，又十年，严绶尚书，自荆州移镇太原，昙照随之，章因见照叙旧，久之，谓曰：贫道五十年前言郎君必贵，今则皆不何也？章自以薄妻之事，啓之照曰：夫人生魂诉于上帝，以非命处，君后旬日，爲其下，以刃划腹，于浴器中，五脏堕伤风，遂死。
王缙爲相爲妾，造宝应寺宏丽无比，爲识者所嗤，郑覃歴官三十余任，未尝出都门，便登相位，以至于终，贞元初，丹阳令王琼，三年调集，遭黜落，琼甚惋愤，乃赍百金诣茅山道士叶虚中求奏章，以问吉凶，虚中年九十余，强爲奏之，其章随香烟上天，缥渺不见，食顷复堕地，有朱书批其末云：受金百两，折禄三年，枉杀二人，死后处分，后一歳无疾而卒。
太宗文皇帝虬须上可挂一弓
唐李佐，山东名族，年少时，因安，史乱失其父，后擢第，有令名，爲京兆少尹隂求其父有识告佐，往迎于殡葬，徒中归而跪食，如是累月，一旦召佐曰：女孝行纯笃，然吾三十年在此党中，昨从女归，未与流辈诀絶女可具大猪，五头白醪数斛，蒜虀数瓮，薄饼十盘，开设中堂，吾与羣党一醉，申诀无恨矣。佐承教，数日乃具，父出召客，俄而市善，薤歌者百人，至初，则列堂中，久乃杂讴，及暮，皆醉，众扶佐父登榻而薤露一声，凡百皆和，俄相扶坌出，不知所往，行路观者亿万，明日，佐弃家入山，数日而卒。
唐韩干善画马，闲居之际，忽有一人朱衣冠而至，干问曰：何得及此？对曰：我使也，闻君善图良马，愿赐一匹，立画焚之，数日出，有人揖而谢曰：惠骏足，免爲山川，跋涉之苦，亦有以酬效，明日，有人送素缣百疋，不知其来，干取用之。
河间王孝恭才知识畧特出于众，初受诏征辅公祏，座上有水一器，倐然变成血满坐，惊畏，左右不测，孝恭曰：自无负神明，此变应是公祏授首之兆，座客始安，至淮南，乃枭公祏以献，时人服其先见。
明皇御勤政楼下，设百戏，坐安禄山于东间观看，肃宗谏曰：歴观今古无臣，下与君上，同坐阅戏者，宗曰：渠有竒相我有以禳之故耳。又尝与之夜防，禄山醉卧，化爲一猪而龙头，左右遽告，帝曰：渠猪龙，不能为也，终不杀之，卒乱中原。
元德秀贫时，其兄早亡，有遗孤，期月其嫂，又丧无乳哺之，德秀昼夜哀号，抱其子即以己乳含之，涉旬而有潼，遂长大德秀，官鲁山，令有清政化，惠于一邑，阖境歌之。
卢羣居郑之莆田，读书业成，东游淮海，求索得千缣，西之长安，闻桑道茂善相术，车马阗门，羣倾囊奉之，桑生曰：吾尝以善恶鉴于时，士所惠者，涓埃而已，今贶余益多，其防何哉？羣答曰：少爲业已就，西来求官，以天下之人信先生之口，将求一言得乎？桑生曰：有何不可？曰：乞自三事以下造问公者，惟言近有一卢羣自东来，十年，持世间重柄，贵不可及，即是配分，于是桑生昌言于时贤，及旬辰之内，凡京国重位名士，皆造羣门，同力申荐，代宗闻其名，召见，即拜拾遗，累官至郑滑节度。
文皇谓虞世南一人而有五絶，一曰博闻，二曰德行，三曰书翰，四曰辞藻，五曰忠直，图形凌烟阁，年八十一终。
清泰朝李专美，除北院甚有舟檝之叹，时韩昭裔已登庸，因赐之诗曰：昭裔登庸，汝未登凤池，鸡树冷如冰，何如？且作宣徽使，免被人呼粥饭僧。
长兴四年，李遇奏尹拙自著作佐郎，除左拾遗，直史馆，谏官直馆，自拙始也，尔后畿赤尉，稍不登矣。
王居敏爲秦王六军判官，素不协意，及从防拥兵之际与髙辇并辔指日影曰：明日如今，已诛王詹事矣。
史洪肇尝与大臣饮于窦贞固之第，以夙愤激，苏逢吉举爵曰安，朝廷定祸乱，直须长鎗，大剑，至如毛锥子，安足用焉，三司使王章曰：虽有长鎗，大剑，若无毛锥，子占军财赋自何而集？肇黙然而散，自此苏史有隙。
阳邠起于小吏及爲相常言曰：爲国家者，但得帑藏丰盈，甲兵强盛，至于文章礼乐，并是虚事，何足介意！自此后始不在清议。
王师范非名族，世承姑息，及其死也，而无嗣，辄有长幼之序，三川之士多焉。
汉隐帝赐诸伶锦袍，玉带，史洪肇夺之还官，曰健儿，戍边，寒暑未有优防，尔辈不当也，其凶戾也如此，然至理得中。
后唐晋王嘉明宗之功，以其属五百骑号曰横冲都，侍于帐下，故两河间目爲李横冲。
于邺，除工部郎中，时尚书卢文纪，讳业甚不平，陶铸欲请换曹，其夕，邺雉经卢尚书，贬石州司马，于卢之器固小也，然过在执政。
赵光逢爲司徒致仕，光裔入相，有人省问，其兄语及政事，他日，光逢署其户曰：请不言中书事，其端静也如此。
从周有殊功，镇青社人语曰：山东一条，无事莫撩拨。
杨尚书昭俭，退居华下，自题家园，以见志曰：池莲憔悴，无顔色园竹低垂，减翠阴园竹池莲，莫惆怅相看，恰似主人心。
近有钟离，令王仁岫善功，算因集八卦，五曹算法云：用十二文，牌子布位，先须正坐其身，以坐位便居北方也，每牌子拘一位，毎位从一，至十起坎，爲初巡指，八方以方爲首八卦既毕，却取其隂横九竖十积为前位，常以九九正文颠倒，呼命曕前，顾后逐位取了，须是明其九，九正文进退精熟，方可入于诸法，次第加减一位，因望折倍减五门，不杂于五曹，五曹，秤尺地仓金五数，悉通于一位，或遇前后隔位，即以辰次而空之，或遇除减并繁，别以闰牌而贴之，总而存亡，除留自然，明其向背，既转移而得理，则丝忽而无差，但用诸法经门，取其简要，若鼓珠之法，且凝滞于乗除此法乃至开方立，方求一立，一皆可通，其体例耳。
法眼姓鲁雪，峯姓曽，或问雪，峯师何姓也？答曰：鲁人不系腰，却问法眼，师何姓也？答曰：雪峯系腰带。
卢文进，幽州人也，至江南李氏，封范阳王，尝云：陷契丹中，屡入絶塞正昼方猎，忽天色晦黒众星灿然，问：番人云：所谓笪却日也，以此爲常，顷之乃明，方午也，又云：尝于无定河，见人胫骨一条，大如柱，长可七尺。
后唐太祖尝随火征厐勋，临阵出没如神，号爲火龙子王审知起事，其兄潮倡首，及审知据闽中爲潮立庙水西，故俗谓之水西大王。
梁祖初，革唐命防于内殿悉防戚属，又命叶子戏黄王忽不掷目，梁祖曰：朱三你受他许大，官职久逺家族得安穏否？于是掷戏具于阶，抵其盆而碎之。
刘坦状元及第，爲、淮、扬，李重进书记好酒，李常令酒库，但书记，有客无多少供之，寻爲掌库吏，颇恡之，须索甚艰，因大书一絶于防之屏上，云金殿试，回新折桂将军，留辟向江城，思量一醉，犹难得辜负，扬州管记，名未防，重进望日，复谓于坦读之，忽悟曰：小吏恡酒于书记也，立命斩之，坦不怿，凡数月，悔而成疾。
正衙，宣枢宻使制，自周祖始汉隐帝嗣位之初故也，有米都知者，伶人也，善骚雅，有道之士，故西枢王公朴尝爱其警防云：小旗村店酒微雨，野塘花梁补阙，亦赠其诗云：供奉三朝四十年，圣时流落发衰残，贪将乐府歌明代不把清吟换好官，近有商训者，善吹笙，亦籍教坊爲都知，能别五音，知吉凶，复得画之，三昩山水不下，关李。
王延彬独据建州，称僞号，一旦大设，僞伶官作戏辞云：只闻有泗州和尚不见有五县天子。
马全节邺都留守，以元城是桑梓之邑，具白襕诣县庭谒，拜县令沈遘避之，节曰：父母之乡，自合致恭，勿让也，州里荣之。
孙光宪从事，江陵日寄住，蕃客穆思宻尝遗水仙花数本摘之水器中，经年不萎。
后唐庄宗年十一，从晋王讨王行瑜，初令入觐献捷，昭宗一见骇异之，曰：此子有竒表乃抚其背曰：儿将来国之梁栋，勿忘忠孝于吾家，乃赐鸂鶒酒，巵翡翠盘，十三读春秋畧知大义骑射絶伦其心豁如，采录善言，听纳容物，殆刘聪之比也。又昭宗曰：此子可亚其父，时人号曰李亚子。
杨晖内侍，字道济，僖皇末权枢宻出爲浙西监军，朱梁簒后窜身投武，肃居越中，长八尺，有黄白，法善六壬课事馔至精，四季皆榜厨手冩九经三史百家用，蒲薄纸字如蝇头，年九十余卒。
四明人胡抱章，作拟白氏讽谏五十首，亦行于东南，然其辞甚平，后孟蜀末，杨士达亦撰五十篇，颇讽时事，士达子举正，端拱二年进士，终职方员外郎。
长兴元年二月，郊祀，敕内外羣臣职带平章事，兼侍中，中书令，与改里乡名号。
僞蜀韩昭仕王氏，爲礼部尚书丽文殿大学士，粗有文章，至于琴棊书算射法，悉皆涉猎，以此承恩于后主，朝士李台瑕曰：韩八座事艺如拆韈，线无一条长，时人韪之。
朱耶赤心者，或云：其先塞上，人多以骑猎爲业，边人三十辈，于大山中，见飞鸟甚众，鴶防于一谷中，众人就之，见一小儿，约才二歳已来，众鸟衔果实而饲之，众人异之，遂收回众递，养之成长，求姓众云：诸人共育得大，遂以诸耶？爲姓言朱耶者讹也。
天成中，帝谓侍臣曰：自古铁券，其事如何？赵凤对曰：此则帝王誓文，赐其子子孙孙，长享爵禄，帝曰：先朝所赐惟三人耳，崇韬，继麟寻皆族灭，朕之危疑事，虑朝夕嗟叹久之，赵凤曰：帝王所执，故知不必铭金镂石，帝曰：敢不深诫。
忠懿王在，钱塘显徳中有民沈超者，负罪逃匿，禁其母，凡百日不出，及追妻鞫之，当日来首，判之曰：母禁十旬，屡追不到，妻絷半日，不召自来，倚门之义，稍轻结发之情太重，领于市，心军令处分，又大貂曹公，镇青海，有盗魁，累犯当死，皆防赦至公，在任又犯。有司以赦文举之，公判曰：三遇赦文天子之恩，合免屡爲民患，将军之令必行，乃从极典。
陶谷小名，铁牛李涛，尝有书与之，曰：毎至河源，即思令德，唐彦谦之孙也，以石晋讳改姓焉。
南部新书卷十