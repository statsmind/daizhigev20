钦定四库全书     子部十
古今攷        杂家类二【杂考之属】提要
【臣】等，谨案古今攷一卷宋魏了翁创稿续古今攷三十七卷，元方回补辑，了翁以古制多不可考，两汉诸儒，惟据叔孙通所定，曰：犹今之某物，孔贾诸疏，则又谓去汉乆逺虽汉制亦不可攷，乃即汉书本纪所载，随文辨证，作古今攷，前有自序，一则然其书未成，仅得二十条，又有録无书者四条，咸淳丁夘回得手稿，于了翁之子乃推衍其意，续成是编首载，了翁原书而回，又附论于后，以鹤山先生曰：紫阳方氏曰别之，其无书四条，回亦补之，其刘媪梦与神通一条，并发例于下，曰鹤山原，书有此题，而文缺，今回以意补之，加紫阳方氏曰五字，后此皆回所撰不再书，此五字或引古于前，则复书之云云，案回之所续，亦以汉书本文摽目，而于厯代制度推类以尽，其余如拔剑斩蛇条下，则附广剑，考范増举玉玦条下，则附玉佩，考盖特借汉制，中一物之名，以推求古制，而与史家本文则絶不相涉也，然了翁所考多在制度，回则以在宋之日，献媚贾似道，似道势败，又先劾之，既反覆隂狡为世所讥。及宋亡之时，又身为太守，举城降，元得官总管，益为清议所不齿，老而无聊，乃倡讲道学，以谋晚盖，故于中多参以理，语如髙帝纪宽仁爱人四字，牵引程，朱以来，诸大儒论仁之语至列，目一十二篇，一字之义，几盈一卷，未免涉于支离，然回人品心术，虽不足道，而见闻尚属，赅洽所考，多有可取者，并了翁书録之亦不以人废之义也。乾隆四十四年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
古今攷原序
叙曰：渠阳山中，暇日编校经传，自两汉诸儒，去古未逺已不能尽识，三代遗制，凡冕服，车旗类以叔孙通所作，汉礼器制度为据，其所臆度者，无以名之，则曰：犹今之某物，然孔贾诸儒为之疏义，则又谓去汉久逺虽汉法亦不可攷，因叹三代遗制，始变于周末，大坏于秦，汉，而尽亡于魏，晋以后，虽名物称谓，字义音释，亦鲜有存者，故使经生学士白首穷经而疲，于训诂，占毕之末，有终其身而不能尽知者，呜呼！是谁之咎欤？解之，繇曰：无所徃，其来复吉，有攸徃夙吉，汉承秦，大难既解，是无所徃也，而昧于来复，夙徃之戒，徒能随世就事为秦，汉以后规模，贾谊所谓建久安之势，成长治之防，葢欲及时定制，尽复三代之旧，为万世太平计而一时君臣不足以知此，至董仲舒王，吉则寖逺寖疎葢自是人情习于简陋，古制葢不可攷矣，姑即汉纪随文辩证，作古今攷，魏了翁序。
钦定四库全书
古今攷卷一      宋 魏了翁 撰
元 方回  续
髙帝纪
鹤山先生曰髙帝者何汉五年，羣臣上皇帝尊号，此有天下之称也。十二年，上諡号曰髙皇帝，此节惠易名之諡也。人主自号皇帝，自秦政始而汉因之，諡曰髙皇帝，则亦因始皇帝之陋也，三皇，五帝称号，圣人未尝言，虽三王五伯，亦未尝言，仅见于孟氏书，戴氏礼而禹之为王，亦未尝见凡书之言，夏王者皆祭也，殷人，周人之説始自陋儒，俗师强为差等，矜抗皇号于过髙而妄意帝称羞与王伍，盖春秋时呉楚，越皆称王矣，至于战国，则齐，魏、韩、赵诸君亦称王，王号既卑，则强者不得不帝于是秦昭王称西帝，齐闵王称东帝，寻惧而皆去之，复称王至，秦政二十六年，遂兼皇帝之号，然犹迟之，以二十六年之久，亦见其有未慊于心者，汉初，大抵袭秦以从民望，而于典章法度猥袭秦，余如皇帝之称，最为固陋，亦因仍不改，于是有效尤而动，如南越王称南，武帝盖生而自为諡矣。极于后世，如汉哀帝以方士之説为圣刘太平之号唐髙宗中宗以武，韦二妇人之言有天皇，应天之号，纷纷错出，由是踵为故常，姑摘其一二言之唐宗，徳宗皆以圣神文武皇帝为号，此二君昏僻，召乱者也，而以是称之。又将谁欺？徳宗尚以为未足，乃于朱泚未平之日，徇羣臣之请，欲更加二字，夫此四言，且不敢当其一，而唐之君臣少之，乃知后世君臣虚名侈靡，君臣同一愚也，成汤曰武王，周文曰：寜王则人称之而已，不自居也，矧累善积美，至十余字，而不厌乎？赖神宗黜去尊号之请，足以洗千载之陋，然尚有未尽改者，諡者节以壹惠也，今自唐至于国朝，帝諡之多至七八字，反以字多而难于省记，义广而不能取信，且姑以一二言，如所谓圣神，则大而化，圣而不可知矣。犹以为未足也，加之以文武，抑不知圣神不足以统文武耶？借曰：书既言之矣，又姑举其一言之，唐帝之諡，莫多于宣宗盖髙祖太宗犹不过七字，宣宗至十有八字，宣视诸帝，固亦稍优，而遂谓元圣至明与武文睿知仁，神等字，无一不备，夫如是过于尧，舜，三王逺矣而唐业之衰，实始乎此。
汉书
鹤山，先生曰：汉者何髙皇帝起汉中，即始王以为代号也，自羲，昊以来书志可攷者，皆有始祖，舜虽侧微，然自颛帝以来，有国至瞽瞍，失之至，夏后氏殷人，周人以讫于嬴政，则皆以始封为代号，夏之后为杞至，楚悼王而后息，殷之后为宋，至齐涽王而后息，周自后稷讫于赧王，大抵三代之宗庙血食，皆二千余年，而秦罢侯置守，于是始有由，匹夫而有天下者，故往往无所因袭，一时如刘如项如陈，不得不以始皇为号，至魏，晋，齐、梁、隋，唐以后，则率以初国，寖成禅代，故又封爵为号，亦与汉异。
髙祖
鹤山，先生曰：既曰髙帝矣，此其言髙祖何系之，帝即諡也。系之祖，则庙号也，武丁祖甲，太甲虽有庙号，而丁甲以日为纪，非諡也由殷而上无諡，或以尧舜禹等为諡，非也。至殷始有三宗庙号，至周始有文武等，諡至髙帝然后一人而有諡，有号然，諡曰髙皇帝，庙曰髙祖犹通一髙字也至文帝以后，然后号与諡异，然犹曰太宗，世宗，中宗，世祖云耳，又其后一人之身，既曰明帝，又曰：显宗既曰章，帝又曰：肃宗不知节，諡者安所据也，明帝犹可宗也，又其后也，和帝曰：穆宗殇帝曰【缺，】宗安帝曰恭宗，则终汉之世，无一而非宗者，又其后也，帝諡少而五六言，多至十七八，言虽有博识，彊记之士，固已不能悉数，施诸诏命，奏疏，亦以文繁难于节约，其势必以庙号，陵名代之，则是一人而兼十余字之美，义有相包，字犹别出，虽有昏僻之主，犹得仁圣之名，施诸当时人已议朝臣之庸鄙，书诸简，防人复议，世道之浇讹，相承至今，諡为虚设，仅以陵庙，见诸典章，又极其事而言之，则必如殷三宗，汉七制，无害其为庙号，以其有徳可宗而不在迭毁之数也。和殇安顺以来，胡为而皆无不可，宗之帝有天下者，知和殇安顺，亦得为宗，则知庙号，而承陋袭讹，不可不速已也。
丰沛邑中阳里人
鹤山，先生曰：此谓泗水郡之属县，曰：沛，沛之聚邑曰：丰其里曰中阳，盖自秦灭古制，郡县邑里之别，茫不可攷，今姑言之，古者大而别之？曰：九州细而别之，则自天子诸侯所治皆曰国，国之外曰野，则六乡六遂与三等采地在焉，其得名县者，有三总王畿之内曰县，则天子之寰内是也。【寰即县也，】六遂之内，有县凡二千五百家，则四鄙为县四，遂为县是也。三伯里至四伯里为县，则甸稍县都是也。至春秋末，赵简子誓师，则谓上大夫受县，下大夫受郡，杜预引周书作雒篇，谓千里一县，县有四郡，鲁昭五年，左氏传亦云：晋有四十县，遗守四千乗县有百乗合乎周书而背周礼，未知孰为可信，大抵皆未是，后世之所谓县至秦孝公，并邑聚为县，而县之制始，此郡之名，不见于经，亦始见于赵鞅之言，乃是县统郡，而不以郡，统县也，自秦始皇并天下，分为三十六郡，然后以郡统县，其时县犹有邑在焉，故曰丰沛邑里。
姓刘氏
鹤山，先生曰：古未有姓氏并书者，春秋传曰：天子建国，因生以赐姓，胙之土而命之氏，杜预谓：若舜由妫汭，故陈为妫姓，胙之以土，而命氏以陈外传亦曰：帝嘉禹徳赐姓曰姒，而氏曰有夏，胙四岳国，赐姓曰姜，而氏曰有吕，盖系之以姓，而命之以氏，故子孙虽同姓，而各别氏也，氏又谓之族，盖举其人，则曰华氏，向氏指其宗，则曰戴族，柏族若此者，可以类求，大率姓禀之，天子族禀之国君，然其间容有不赐姓者，各从其父之姓族，如黄帝子二十五人，而得姓者才十有三是也。又有不禀时君之命而自为氏者，士会之孥处，秦为刘氏，伍员之子在齐为王孙氏，智伯之将灭，果自别其族为辅，果氏虽云别氏，然未有总书曰：姓某氏者，至于后世，则姓氏之制不明，故举世称氏为姓，而不知别且同姓别氏，礼所谓百世而婚姻不通者，今岂知此【，或疑刘氏之始，详见賛末】。
附论赐姓赐氏赐族之别
紫阳方氏曰鹤山，先生渠阳山中，尝取九经注疏为要义，所以为古今攷张本也，古今攷虽不就要义，吾州有刋本兵火已亡，而回尚留印本谨，以礼记大传正义附论，赐姓赐氏，赐族之别者续于鹤山先生所论，姓刘氏之后， 要义曰：凡姓族异者，所以族异人也，犹万物皆各有名，以相分别，天子赐姓赐氏，诸侯但赐氏不得赐姓，降于天子也，故隠六年左传云，无骇卒，公问族于众仲，众仲对曰：天子建徳因生以赐姓，胙之土而命之氏，诸侯以字为氏，因以为族，官有世功，则有官族，邑亦如之，以此言之，天子因诸侯先祖所生赐之，曰：姓杜预云：若舜生妫汭，赐姓曰妫，封舜之后于陈，以所封之土，命为氏，舜后姓妫，而氏曰陈，故郑駮异义云，炎帝姓姜，大昊之赐也，黄帝姓姬，炎帝之所赐也，故尧始赐夷姓曰姜，赐禹姓曰姒，赐契姓曰：子赐稷之姓曰姬，着在书传，如郑此言，是天子赐姓也，诸侯赐卿大夫以氏，若同姓公之子曰公子，公子之子曰公孙，公孙之子，其亲已逺不得上连于公，故以王父字为氏，若适夫人之子，则以五十字伯仲，为氏若鲁之仲孙，季孙氏也，若庶子，妾子则以二十字为氏，则展氏，臧氏是也，若异姓则以父祖官及所食之邑为氏，以官为氏者，司马，司城是也。以邑为氏者，若韩、赵、魏，是也，凡赐氏族者，必为卿，乃赐有大功徳者生赐以族，若叔孙得臣是也；虽公子之身，若有大功徳则以公子之字，赐以为族，若仲遂是也。若子孙不为卿，其君不赐族子孙，自以王父字为氏也，氏族对之为别，散则通也，故左传云问族于众，仲下云：公命以字为展氏是也，其姓与氏，散亦得通，故春秋有姜氏，子氏姜子者皆姓，而为氏是也。 回又曰汉髙祖封项伯等四人为列侯，赐姓刘氏，回已引东莱大事记解题在后，中有范氏，祖禹论，其赐娄敬姓刘氏，即不论矣。以姓为氏，以氏为姓，汉初已如此。
附论郑渔仲氏族谱
紫阳方氏曰郑樵，字渔仲，兴化军人号夹漈，先生著书甚多，氏族之书博矣，平声，中无回之方，氏而有芳，至以字为氏，族中始有方氏谓周大夫方叔之后，以字为氏也，风俗通云：方雷氏之后，是也。谓汉有方，贺则不然，汉公卿有百官表曰：方赏为九卿，更始之相曰：方望何以皆不书，回之先方纮，避王莽之难，自河南徙，歙县子，储侪俨回，储之孙也，后歙县割东乡为青溪县，今改为淳安县，是也？储墓在淳安县，前一大方塜 ，今攷汉书百官公卿表，下孝哀，建平元年，司校尉东海方赏，君賔为左冯翊，二年，迁建平三年，左冯翊方赏为廷尉，四年，徙元夀二年哀帝之年，表最下一行书曰：京兆尹清河孙意，子承廷尉方赏为左冯翊，一年迁此书，乃是两事，其一，京兆尹清河孙意其名意，其字子承也，其书法如上文，京兆尹南阳翟萌，幼仲萌名，幼仲字也，子承之，下书廷尉方赏为左冯翊，一年迁，明年，哀帝崩，又孝平五年表絶矣，汉书，此表极好，凡十四行，上三行，汉三公，第四行列将军，次九行，九卿，廷尉大理，居第五以上，十三行矣，下一行，京兆尹左内史，右内史，左冯翊三官，共之方赏，初以司校尉为左冯翊，书其乡贯，曰：东海书其字曰：君賔迁廷尉，又迁左冯翊，在朝凡八年也，回读西汉，自二十二嵗戊申在宋氏馆，借鼎本汉书换三四本，读至今五十余年矣，不见有方，贺细思之，恐是郑渔仲笔误或刋本误以方赏，为方贺乎？容更攷之。
附郑樵氏族畧序
自隋唐而上官，有簿状，家有谱系官之选举，必由于簿状，家之婚姻，必由于谱系，歴代并有图谱局，置郎令史以掌之，仍用博通古今之儒，知撰谱事，凡百官族，姓之有家状者，则上之官为攷定详实，藏于秘阁，副在官，若私书有滥，则纠之以官，籍官籍不及，则稽之以私书，此近古之制，以绳天下，使贵有常尊，贱有等威者也，所以人尚谱系之学，家藏谱系之书，自五季以来，取士不问，家世婚姻，不问阀阅，故其书散佚，而其学不传，三代之前，姓氏分而为二，男子称氏妇人称姓，所以别贵贱，贵者有氏贱者，有名无氏，今南方诸蛮，此道犹存，古之诸侯，诅辞多曰坠，命亡氏败其国家，以明亡氏，则与夺爵失国同，可知其为贱也，故姓可呼为氏氏，不可呼为姓，姓所以别婚姻，故有同姓异姓，庶姓之别氏，同姓不同者，婚姻可通姓同氏，不同者，婚姻不可通，三代之后姓氏，合而为一，皆所以别婚姻，而以地望明贵贱于文女，生为姓，故姓之字，多从女如姬，姜、嬴、姒、姚、妫、姞、妘婤姶防嫪之类是也。所以为妇人之称如伯姬，季姬孟姜，叔姜之类，并称姓也，奈何司马子长，刘知几，谓周公为姬旦，文王为姬，伯乎三代之时，无此语也！良由三代之后姓氏，合而为一，虽子长知几二良史，犹昧于此，姓氏之学，最盛于唐，而国姓无定论，林宝作元和姓纂而自姓，不知所由来，汉有邓氏官谱，应劭有氏族篇，又有颍川太守，聊氏万姓谱，魏立九品，置中正州大中正，主簿，郡中正，功曹，各有簿状，以备选举，晋，宋，齐，梁因之，故晋散骑常侍贾弼太保王，齐卫将军王俭梁北中郎谘议防军，知撰谱事王僧孺之徒，各有百家谱，宋何承天撰姓苑，与后魏河南官氏，志此二书，尤为姓氏，家所宗唐太宗命诸儒撰氏族志一百卷，栁冲撰大唐姓系録二百卷，路淳有衣冠谱，韦述有开元谱，栁芳有永泰谱，栁璨有韵略，张九龄有韵谱，林宝有姓纂，邵思有姓解，其书虽多，槩有三种，一种论地望一种，论声一种论字，论字者，则以偏旁为主，论声者则以四声为主，论地望者，则以贵贱为主，然贵贱升沉，何常之有？安得専主地望以偏旁为主者，可以为字书，以四声为主者，可以为韵书，此皆无与于姓氏，凡言姓氏者皆本，世本公子谱二书二书，皆本左传，然左氏所明者，因生，赐姓胙土，命氏及以字，以諡以官。以邑五者而已，今则不然，论得姓受氏者，有三十二类，左氏之言隘矣，一曰以国为氏，二曰以邑为氏，天子诸侯建国，故以国为氏，虞；夏，商、周、鲁、卫、齐，宋之类是也。卿大夫立邑，故以邑为氏，崔、卢、鲍、晏，臧费栁杨之类是也。三曰以乡为氏，四曰以亭为氏，封建有五等之爵，降公而为侯，降侯而为伯降，伯而为子，降子而为男，亦有五等之封，降国侯而为邑侯，降邑侯而为闗内侯降闗内侯而为乡侯，降乡侯而为亭侯，学者但知五等之爵而不究，五等之封闗内邑者温原苏毛甘，樊祭尹之类是也。但附邑类更不别着，裴陆厐阎之类，封于乡者，故以乡氏麋采欧阳之类封于亭者，故以亭氏五曰：以地为氏，有封土者，以封土命氏，无封土者，以地居命氏，盖不得受氏之人，或有善恶显著，族类繁盛，故因其所居之所而呼之，则为命氏焉，居傅岩者为傅氏，徙嵇山者为嵇氏，主东之祀，则为氏守桥山之，则为桥氏，耏氏因耏班食于耏门，頴氏因攷叔为頴，谷封人东门，襄仲为东门氏，桐门右师，为桐门氏，皆此道也，隠逸之人髙傲林薮居于甪里者，呼之为甪里氏，居于绮里者，呼之为绮里氏，所以为美也，娼优之人取媚酒食，居于社南者，呼之为社，南氏居于社北者，呼之为社，北氏所以为贱也，又如介之推烛之武未必无氏，由国人所取信也，故特标其地以异于众凡，以地命氏者，不一而足，六曰以姓为氏，姓之为氏，与地之为氏，其初一也，皆因所居而命得赐者为姓，不得赐者为地，居于姚墟者，赐以姚居于嬴濵者赐以嬴姬之，得赐居于姬水故也。姜之得赐，居于姜水故也。故曰：因生以赐姓，七曰以字为氏，八曰以名为氏，九曰以次为氏，凡诸侯之子称公子，公子之子称公孙，公孙之子，不可复言，公孙则以王父字为氏，如郑穆公之子曰公子騑，字子驷，其子曰：公孙夏，其孙则曰驷，帯驷乞宋威公之子曰公子目夷，字子鱼，其子曰：公孙友，其孙则曰：鱼莒鱼石，此之谓以王父字为氏，无字者，则以名鲁孝公之子，曰：公子展其子曰：公孙夷伯，其孙则曰展无骇，展禽郑穆公之子曰公子，丰其子曰：公孙段，其孙则曰丰卷，丰施，此诸侯之子也，天子之子亦然，王子狐之后，为狐氏，王子朝之后，为朝氏是也，无字者以名，然亦有不以字，而以名者如樊皮，字仲文，其后以皮为氏，伍员，字子胥，其后以员为氏，皆由以名行故也。亦有不以王父字为氏，而以父字为氏者，如公子遂之子曰：公孙归父字子家，其后为子家氏是也，又如公孙枝，字子桑，其后为子桑氏者，亦是也。亦有不以王父名为氏，而以父名为氏者，如公子牙之子曰公孙兹，字戴伯，其后为兹氏是也，又如季公鉏，字子弥，其后为公鉏氏者，亦是也。以名字为氏者，不一而足，左氏但记王父字而已，以次为氏者，长幼之次也，伯仲叔季之类是也。次亦为字，人生其始也，皆以长幼呼及乎？往来既多，交亲稍众，则长幼有不胜呼，然后命字焉，长幼之次可行于家里而已，此次与字之别也，所以鲁国三家，皆以次命氏，而亦谓之字焉。良由三家同出其始也，一家之人焉，故以长幼称，十曰以族为氏，按左传云：为諡，因以为族，又按楚辞云昭，屈；景，楚之三族也，昭氏，景氏则以諡，为族者也。屈氏者，因王子瑕食邑于屈，初不因諡，则知为族之道多矣，不可専言，諡也族近于次，族者氏之别也，以亲别疏以小别，大以异别同，以此别彼，孟氏，仲氏以兄弟别也，伯氏，叔氏以长少别也，丁氏，癸氏以先后别也。祖氏，弥氏以上下别也，第五氏第八氏同居之别也，南公氏南，伯氏同称之别也。孔氏子孔氏，旗氏子旗氏字之别也，轩氏轩辕氏，熊氏熊相氏，名之别也。季氏之有季孙氏，仲氏之有，仲孙氏，叔氏之有，叔孙氏适庶之别也。韩氏之有韩余氏，傅氏之有傅余氏，梁氏之有梁余氏，余子之别也，遂人之族，分而为四，商人之族，分而为七，此支分之别也，齐有五王合而为一，谓之五王氏，楚有列宗，合而为一，谓之列宗氏，此同条之别也，公孙归父字子家，襄仲之子也，归父有二子，一以王父，字襄仲，为仲氏一，以父字子家，为子家氏，公子郢，字子南，其后为子南氏而复有子，郢氏伏羲之后有伏，虙二氏同音异文，共叔段之，后有共氏，又有叔氏，又有段氏，凡此类，无非辨族，十一曰以官为氏，十二曰以爵为氏，有官者以官，无官者以爵，如周公之兄弟，周公为太宰，康叔为司冦，耼季为司空，是皆有才能，可任以官者也，五叔无官，是皆无才能，不可任以官者也，然文王之子，武王周公之兄弟，虽曰无官，而未尝无爵土，如此之类，乃氏以爵焉，以官为氏者，太史，太师，司马，司空之类是也。云氏，庾氏，籍氏，钱氏之类亦是也。以爵为氏，皇王公侯是也公乗公是小史，庶长亦是也。十三曰以凶徳为氏，十四曰以吉徳为氏，此不论官爵，惟以善恶显著者为之，以吉徳为氏者如赵衰，人爱之如冬日，其后为冬日氏，古有贤人，为人所尊尚，号为老成子，其后为老成氏以凶徳为氏者如英布被，黥为黥氏杨感枭首为枭氏，齐武恶巴东王萧子响为同姓，故改萧为蛸，后魏恶安乐王元鉴为同姓，故改元为兀，十五曰以技为氏，此不论行而论能巫者之后为巫氏，屠者之后，为屠氏，卜人之后为卜氏，匠人之后为匠氏，以至豢龙为氏，御龙为氏，干将为氏，乌洛为氏者，亦莫不然，十六曰以事为氏，此又不论行能，但因其事而命之耳，夏后氏遭有穷之难，后婚方娠，逃出自窦，而生少康，支孙以窦为氏，汉武帝时田千秋为丞相，以年老诏乗小车出入省中，时号车丞相，其后因以车为氏，微子乗白马朝周，兹白马氏之所始也，魏初平中，有隠者常乗青牛号青牛先生，兹青牛氏之所始也，十七曰以諡为氏。周人以讳事神，諡法所由，立生有爵，死有諡，贵者之事也，氏乃贵称故諡，亦可以为氏，庄氏出于楚庄王，僖氏出于鲁僖公康氏者，卫康叔之后也，宣氏者，鲁宣伯之后也，文氏武氏哀氏缪氏之类，皆氏于諡者也。凡复姓者，所以明族也，一字足以明此不足以明彼，故益一字，然后见分族之义，言主氏则滥矣，本其所系而言，则有王叔氏，王孙氏言，公氏则滥矣，本其所系而言，则有公子氏，公孙氏，故十八曰以爵系为氏，唐氏虽出于尧，而唐孙氏又为尧之别族，滕氏虽出于叔绣，而滕叔氏，又为叔绣之别族，故十九曰以国系为氏，季友之后，传家则称季孙不传家，则去孙称，季叔牙之后，传家则称叔孙不传家，则去孙称叔，故二十曰以族系为氏，士季者字也，有士氏又别出为士，季氏伍参者名也，有伍氏又别，出为伍参氏，此以名氏，为氏者也。又有如韩婴者，本出韩国，加国以名为韩婴氏，如臧会者，本出臧邑，加邑以名为臧会氏，如屠住者，本出住乡，加乡以名为屠住氏，故二十一曰以名氏，为氏而国邑乡附焉，禹之后为夏氏杞，杞后奔鲁，受爵为侯，又有夏侯氏出焉，妫姓之国为息氏，公子边，受爵为大夫，又有息夫氏出焉，此以国爵为氏者也。白氏旧国也，楚人取而邑之以其后为白侯氏，故二十二曰以国爵为氏，而邑爵附焉，原氏以周邑而得氏，申氏以楚邑而得氏及原加伯为原伯氏，以别于原氏，申加叔为申叔氏，以别于申氏，是之谓以邑系为氏，鲁有沂邑，因沂大夫相鲁，而以沂相为氏，周有甘邑，因甘平公为王卿士，而以甘士为氏，故二十三曰以邑系为氏，而邑官附焉，师氏者，太师氏也，史氏者，太史氏也，师延之后为师延氏史晁之后为史，晁氏此以名，官是之谓，以官名为氏，吕不韦为秦相子孙为吕相氏，郦食其之后，为食其氏，曾孙武为侍中，改为侍其氏，此以官氏，为氏者也。故二十四曰以官名为氏，而官氏附焉，以諡为氏。所以别族也，邑而加諡，如苦成子之后为苦成氏，臧文仲之后，为臧文氏氏而加諡者如楚，厘子之后为厘子氏，郑共叔之后，为共叔氏爵而加，諡者如卫成公之后，为成公氏，楚成王之后，为成王氏，故二十五曰以邑諡为氏。二十六曰以諡氏为氏，二十七曰以爵，諡为氏也。按古今着复姓之书多矣，未有能明其义者也，有中国之复姓，有夷狄之复姓，中国之复姓，所以明族有重复之义二字，具二义也，以中国无衍语，一言见一义，夷狄多侈辞，数言见一义，夷狄有复姓者，侈辞也，一言不能具一义，必假数言而后一义具焉，其于氏也则有二字，氏有三字，氏有四字氏，其于音也，则有二合，音有三合，音有四合，音观译经润文之义，则知侈辞之道焉，臣昔论中国亦有二合之音如者焉，二合为旃者与二合，为诸之类是也。惟无三合四合之音，今论中国亦有二字，之氏惟无三字，四字之氏，此亦形声之道，自然相应者也。二十八曰代北，复姓二十九曰闗西复姓三十，曰：诸方复姓，此皆夷狄二字，姓也，三十一曰代北三字，姓侯莫陈之类是也。三十二曰代北四字，姓自死，独膊之类是也。此外则有四声，又有复姓四声者，以氏族而不得其所系之本，乃分为四声以统之，复姓者，以诸有复姓而不得其所，系之本者，则附四声之后氏族之道终焉，五帝之前，无国号，有国者不称国，惟以名为氏，所谓无懐氏葛天氏，伏羲氏，燧人氏者也。至神农氏，轩辕氏虽曰炎帝，黄帝而犹以名为氏，然不称国，至二帝而后国号唐。虞也，夏商因之，虽有国号，而天子世世称名，至周而后讳名用，諡由是氏族之道生焉，最明著者，春秋之时也；春秋之时，诸侯称国未尝称氏，惟楚国之君，世称熊氏，荆蛮之道也，支庶称氏未尝称国，或适他国，则称国如宋，公子朝，在卫则称宋朝，卫公孙鞅，在秦则称卫鞅是也。秦灭六国，诸侯子孙，皆为民庶，或以国为氏，或以姓为氏，或以氏为氏姓氏之失，自此始，故楚之子孙可称，楚亦可称芈，周之子孙可称，周亦可称姬，又如姚恢改姓为妫，妫皓改姓为姚，兹姓与氏，浑而为一者也，自汉至唐，世有典籍，讨论兹事，然皆出于一时之意，不知澄本正源，每一书成，怨望纷起，臣今此书则不然，帝王列国世系之次，本之史记，实建国之始，诸家世系之次，本之春秋，世谱实受氏之宗也。
附陈宓郑樵通畧序
夹漈，先生讳樵，字渔仲，莆郡游，洋人不入，塲屋屏迹，山林精心简编，是以六艺之文，百家之学，无不通贯，古今而著书立言，诚有功于后，学不细也。二举孝防，再举遗逸，先生力辞，浩然以道自任中兴，天子复因经筵列荐，慨想渡江人物，有诏特起，赐对之日，漏下十余刻玉音称赏曰：见卿议论髙逺使朕自然忘倦，先生奏以三十年所着之书五十种，及取歴代史，始自三皇，迄于隋季，总而名之曰通志，首陈班固断代作，史之失其间，又有二十畧贯通人间所未见之书，上甚嘉之，且有敷陈古学，自成一家，恨见卿晩之谕即命以官，主管礼，兵部架阁文字，先生立丐祠还山，仍给笔劄，修史及缮冩工件成书二百卷，趋造于朝，就除枢宻院编修兼权检详诸房文字官，寻又命缴进通志通畧而先生俄以疾卒，遂不果进。太学生朱寿箕等三百人，为文以祭，曰：所谓词林根叶，十年尽学海波澜一夜枯，其余非无一卉，一木之秀，一川一泽之丽，皆不足以补先生之万一，然其人则古，其书与名，亘宇宙，莫得而逾时，子归翁方八龄家藏余藁，未免散逸，宓先君正献，与先生道义不薄，过庭有训，习闻先生言论风防，每每有文献不足之叹，宓近忝朝列廼于同朝所藏，故书中得观通志，通畧全书尚无恙也，则知先生精神心术，萃在二十畧闻所未闻，见所未见，从此传之四方，以垂不朽，宓因感先君之言，起敬先生之学，谨书通畧之后嘉定八年八月吉日，郡人陈宓。
附郑渔仲二十畧
紫阳方氏曰郑渔仲二十畧天文二卷，地理一卷，都邑一卷氏族六卷，礼四卷乐二卷，职官七卷，选举二卷，食货二卷，刑法一卷，諡一卷，六书五卷七音二卷艺文八卷，图谱一卷校雠一卷，器服二卷，金石一卷，灾祥一卷，昆虫草木二卷。
前二十畧予家有之，今客中借之，张仲真欲以其氏族略之序，附鹤山先生所攷，姓刘氏之后，而苦于太多，氏族之説备矣其六卷太多，则尤不可附也，如钱攷，以洪文安公泉志，参之备矣，而泉志亦不可附于钱，攷之后，他仿此，既又以陈后斋二十畧序附此渔仲之书，氏族为最，所谓通志五十种二百卷，俟求之，今未见也。
母媪父太公
鹤山，先生曰：古者父为士，子为天子诸侯，祭以天子诸侯，其尸服以士服，盖天子诸侯之有父者鲜矣，仪礼丧服：有为君之父母，祖父母期，则君固有父在者第，始封之君则有之，天子之父则罕，瞽瞍之卒，不知何时，此不可攷，武王灭殷，则文考已殁，故并取太王王季为王，迹所由兴者，而追王焉汉髙帝起自亭长，祖丰公，父太公，皆不知名，母媪，不知姓，与前代之典，纪异，古人有谓父为太公者，虽不见于经，而齐世家云，西伯猎，遇吕尚曰：吾太公望子久矣，故号曰太公望，以此知太公者，古人以为父称文之时，有爵者称公至楚县尹为公，晋大夫伯有称公，盖名称已紊，至秦时，滋不可制，故亭长之父亦称公，至后汉章帝纪祠太上皇于万年注名煓【，他官反】，一名执嘉，此不知何所据而迁，固乃不及之，恐未可信也，自章帝以后尊先，媪曰昭灵夫人，盖自初起兵时媪，已，卒于小黄北矣，既有天下，惟父独存而止，称太公，非敢忘之，以古无此典耳。【秦追封父】，因家令言始创，太上皇之号以隆之，不惟古制所无，且古亦未有太字，后人加防以别大字，于是人主之父母，皆曰太至于祖母，则曰帝太后，或曰太皇太后，夫皇云者，祭祀之所，称太云者，后世以为父卒，母存之号，今用之人主之，父母则无所忌，盖所沿袭者久矣，其后昭灵为后髙祖之兄之姊之女皆追尊为王后，而最可怪者髙祖之伯嫂曰：阴安侯仲嫂，皆王后岂阴安尚有撩釜之憾，故下后一等耶？名称之不正，莫甚于此，自是而后，则天子之妾母，若本生父母皆有生封死，赠之文，晋魏以后则为着令，文武官各得以品秩封赠父母，大非古矣，盖追防追命追祀，春秋时虽已有之，然出于王朝所锡，未有法令，以自陈者，况以三嵗一赠无所限极，墓中士服，而庙象公衮者有之，此于礼奚据？故郑康成谓追王者，以王礼改葬，盖疑名与服异，使如后世三嵗一赠则死者数罹，发掘之害，亦不得一安于其土矣。
隆准龙顔
鹤山，先生曰：准于五则为揆，平取正之器，所谓绳直，生准是也。亦所以协乐律，而史记谓始皇长准髙祖隆准皆相承为鼻，岂面目以是取正耶？经传有颡，有角未有称顔者曰额，曰：顔亦后世之称史册，用字之讹，如此类甚众，本不足辨，姑一及之，以见风气既降，称谓亦舛。
试吏廷中吏
鹤山，先生曰：古者三公曰三吏，卿大夫士以及邦国之仕者，皆曰羣吏，而别为府，史；胥，徒，贾奚之属，以异贵贱，府；史，胥；徒，无吏称也。至此始混为一区。
亭长【亭有两卒，一为亭父，掌开闭扫除，一为求盗，掌逐捕盗贼】。
鹤山，先生曰：周制五家为比，五比为闾，四闾为族，五族为党，五党为州，五州为乡，秦人易之，十里一亭，十亭一乡，盖田制壊而乡治废専以讥防征商检柅，盗贼为事，而先王相保，相爱相酬，相贳之实政，无复有存者矣，【此下有汉兴，犹及四字，而末有续文】。
尝从王媪武负贳酒
鹤山，先生曰：古者戒羣饮使萍氏纪酒，未闻使民为酒，以自粥也，私粥不已，民相与争利，则暴君污吏，必至酤，盖此时实启之。
萧何为主吏主进令诸大夫
鹤山，先生曰：按：顔氏注大夫客之贵者，夫大夫之称，至隆极贵，岂沛县吏民可得而过，称乎公邑长，亦曰大夫，萧叔大夫之类是也。卿亦号大夫，单伯会伐宋，传云：周大夫而记亦曰：诸侯之上，大夫卿是也，孤亦曰：大夫春秋称：宋人杀其大夫是也，公亦曰大夫诗，谓三事大夫是也，韩信谓诸军为士大夫，容有军吏在焉，要是自春秋以后，名多混乱矣。
贺钱万
鹤山，先生曰：诗所谓钱盖农器也，上声，以帛币为钱，不知自何时始小学书，亦无此字，史记平准书载虞，夏之币三品，管子论禹汤以金铸币，未有钱之名也，至管子国语，吕氏春秋史，汉则周、齐、秦、晋、楚，赵之币，皆名钱矣。
吕公好相人
鹤山，先生曰：相人二字，始见于左氏，文公元年传内史叔服，能相人，至荀卿，始为书非之，然未得其要，大抵吕公能相髙祖之当贵，而不能相吕后之覆宗，此大学，曰：人莫知其子之恶，其是之谓欤。
髙祖为亭长，素易诸吏，乃绐为谒曰贺钱万，实不持一钱，谒入，吕公大惊，起迎之门。
鹤山，先生曰：古者嵗时月吉以礼，会民必读法必习射，必行饮酒之礼，所以申之，孝悌书其徳行道蓺，非以事娯乐也，所谓周礼其犹醵与，则古亦有合钱饮酒之礼，特民自为乐耳，今县有重客，而民得持钱入县，县遣功曹主进满千钱者，升之堂上，不则退之堂下，惟商财贿，不问齿徳，亭长以警盗，送徒为事，亦一役民耳，安得而虚声绐谒，恐喝重客，使起迎之，门遂坐上坐，且上坐，賔位也，今一亭长，以气夺之絶无乡饮谋，賔澹台以公事造偃之意，风俗之壊久矣，而史书之为美谈。
鲁元公主
鹤山，先生曰：韦昭以元为諡，顔籀非之，刘攽曰：此史臣追书也，是皆非闻古者妇人有以字配姓如伯姬，仲子孟姜季嬴之等是也。有以氏以姓者，鲁国姜是也，有以姓系之，夫氏者，卫孔姬，晋赵姬之等是也。有以姓系夫爵，如楚息妫，齐棠姜鲁秦姬之等是也。又越礼而妄自为諡，则齐呉姬，昭姬鲁声子，秦穆姬卫庄姜之等是也。有系之子，如陈夏姬，宋景曹是也，又有越礼而妄自为諡，则齐呉姬，昭姬鲁声子出，姜，晋、辰，嬴：卫，戴妫等不可胜数，鲁元以生而封鲁，死而追諡，名之不正甚矣，使之之国，则古者邑于谢则归，谢邦于蔡则治，蔡若假之名，而实不往，其于义也，何居？必责之就国，则妇无与公事，使以鲁爵而居赵，古亦未有此，此一时率意变古，极于后世，有父为秦公，而母为魏国夫人者，以秦公之妻而爵之，魏则疑于再适矣，有一妇人而封，两大国者则疑于两从矣，至于国朝则命妇封爵之不正，与后之有諡，犹如旧制，惟后諡以上，一字系之帝，此亦稍得礼意，公卿大夫士之妻无諡，始为合礼，公主之称，虽非古，亦周女下嫁，命鲁主昏之意。
老父相吕后曰夫人天下贵人
鹤山，先生曰：古者邦君之妻曰：夫人人称之曰君夫人，卿大夫妻曰内子人，亦曰内子，夫人之号，无敢窃也。今亭长之妻，客称之曰夫人，然则过相称谓，不知始于何时，虽春秋时，亦未有此流及后世，则夫人遂为贵贱之通称。
髙祖为亭长以竹皮为冠及贵常冠所谓刘氏冠
鹤山，先生曰：古者衣冠不贰，所以同风俗，壹民徳春秋以后，如鹬冠，翠被胡服之属已，皆先王之所禁，今以亭长自为竹皮冠，亦见王制之不明，人皆得以率情妄作，其后爵公乗以上方得冠刘氏冠一时之为一人之见而遂以侪于先王之命服，服之日，更月变而不复先王之旧，盖日改月化，民由之而不知，可胜叹夫。
髙祖为亭长为县送徒骊山
鹤山，先生曰：送徒骊山，秦政自营坟墓也，然古之帝王，未始有是，刘向曰：黄帝葬桥山，尧葬济阴，丘垅皆小，葬具甚微，舜葬苍梧，二妃不从，禹葬会稽，不改其列，文；武，周公葬于毕，皆无丘垅之处，虽然，此仅言薄葬耳，而经传咸无帝王，自营坟墓之文，攷之仪礼，则自始死，小敛，大敛殡，奠后始记筮宅，然则筮宅，盖生者之事也，或曰：事不预定，而取办于仓卒，可乎？曰：古之葬与今异，冡人掌公墓之地，辨其兆域而为之图，先王之葬居中，以昭穆为左右，若文王葬于毕，则子孙皆就而葬之，文王居中，武王为昭居左，成王为穆居右，则兆域之列，固有定序，下至公卿，大夫皆以爵列为封丘之度，虽万民墓地亦墓，大夫掌之，盖自天子以至于庶人，未有不族葬而序列者，夫兆域既有定序，丘封亦有定制，非如后世有某山，某水之説则取办于殡敛，设奠之，后乃人情事理之当然，自呉阖闾，秦惠文以来，五王始大，作丘垅，多其瘗藏，至秦政，自为骊山，又加于前，用吏徒数十万人，旷日者十年，上崇山坟，下锢三泉，其髙五十余丈，周回五里余，石椁为游馆，人鱼膏为灯烛，水银为江海，黄金为鳬鴈，被以珠玉，饰以翡翠，中成观游，上成山林，虑人之窥伺也，则为机械之变，以射穿掘之人，虑为机者之泄也，则生薶工匠，虑无与共其乐也，则多杀宫人以实之，曾未几何？外被项籍之灾，内罹牧防之祸，然则役徒数十万，祗以自戮其尸，焉耳矣！繇是以后袭为故常，汉之陵，与庙率是人主自为之。
髙祖送徒骊山，徒多道亡，自度比至皆亡之，夜皆解纵所送徒，徒中壮士愿从者十余人。
鹤山，先生曰：古者井牧之制，脩则五家为比，五比为闾，四闾为族，五族为党，五党为州，五州为乡丝，聨绳贯有保有爱，不惟寓亲睦之意，亦以察奸宄之萌，井间有遂，遂上有径沟上有畛，洫上有涂，浍上有道，川上有路，以逹于畿，不惟为潴泄之计，亦以严出入之限，盖行旅之往来有节，然后可以达国民之转徙，有授然后可以出乡，而谍贼之人，相戕之人，鬭嚣之人不时不物之人各官以察之，当是时也，使有骊山，亡徒一人，则必有而执之，宁听其肆行，阡陌间而无所忌惮，与髙帝身履其事，而不知变，秦以复于古，盖自是而后门闗道路之政，户口客主之数，徒为具文，岂惟无复赒防，亲睦之意，虽搜奸隠慝无由察知民，立乎覆载之间，自死自生，自往自来，县官不以为事，而君师之责废矣。
秦二世元年陈胜起蕲
鹤山，先生曰：自秦以来，未有以全盛之，天下十五年而亡者，亦未有陇上之耕，夫无尺寸之资，以取天下者，此罢封建，废井田之明验也。古者封国之制，计不易之田，以为都畿，田方千里，公侯田方百里，伯七十里，子男田五十里，不能五十里，附于诸侯，曰附庸，其山林陵麓川泽，各随田以为封疆之界，大抵制国不过千乗都城不过百雉，家富不过百乗五国以为属，属有长，十国以为连，连有帅；三十国以为卒，卒有正，二百一十国以为州，州有伯，天子赐之弓矢，然后得専征赐之斧钺，然后得専杀天子适，诸侯曰巡守，巡所守也，春省耕而补不足，秋省敛而助不给，入其疆，土地辟田野，治养老尊贤，俊杰在位，则有庆，庆以地，反是则有责一不朝，则贬其爵，再不朝，则削其地，三不朝则六师，移之诸侯朝于天子曰述职，述所职也，唐虞三代，其制各异，或五载一巡狩，羣后肆朝，或比年一小聘，三年一大聘，五年，一朝或六年，五服一朝，又六年，王乃时巡，制虽小异，大抵东南西北，朝聘循环，天子无逾时不与，四方诸侯，接四方诸侯，无逾年不禀命于天子，此开诚心，布公道，正侯度，达民隠故能君无失道，臣无干纪，民无觊觎，夷无谋夏，此封国之大略也。方里为井，一井八家，为田九百畆，四井为邑，四邑为丘，四丘为甸，凡六十四井，一丘之赋，戎马一疋，牛三头，四甸为县，四县为都，盖甸地方八里，八八六十四，井旁加一里为成，即三十六井，是为百井，一成之赋，长毂一乗甲士三人，步卒七十二人，【八百夫中取七十五人，亦什一之法也。】五家为比，五比为闾，四闾为族，五族为党，五党为州，五州为乡，六乡，出车百乗六遂亦百乗五人为伍，五伍为两，四两为卒，五卒为旅，五旅为师，五师为军，总万二千五百人千乗之车步卒，甲士七万五千人，是为六军，天子提封百万井，出车万乗为六军者十，大都之田方三十二里，为井一千有竒为夫家八万，出车百乗步卒甲士七千五百人为师者三，是故天子万乗言车数也，诸侯千乗大夫百乗言夫数也。
已上一序二十段，并依鹤山，亲笔编诸此，其册外篆初藁二字，又有四段，立题未着文，今不録。
母媪梦与神通，【鹤山，元书此题而文缺，今回以意补之，加紫阳方氏曰五字，后此皆回所撰不再书，此五字或引古于先则后书之】。
紫阳方氏曰：帝王之生，固不偶然，好事者多从而附益之，则怪以传怪，生民之诗，谓姜嫄之生，后稷也，履大人之迹，歆然身动如孕，不假人道，而生列子，史记皆有是言，朱文公则疑履帝武敏歆，攸介攸止，歆字在上，下句之间，皆不成文，盖心不然之也，文公又按毛公之説不过谓姜嫄，出祀郊禖，履帝喾之迹，而行将事，齐敏而已，然无如郑之笺，本诸列子，史记之妄何？文公谓诸儒多是毛公而非郑，亦谓郑非臆説以其有所本也，回则谓列子史记皆不足信，惟诞寘之隘巷，平林寒氷一章，若姜嫄，尝弃后稷而不子者，故或者得以神其説回谓姜嫄，当时恐不无，郑庄公寤生之惊而恶之，故有不举之意，厥初祀郊禖以求子，焉得无人道而虚求之诗，有先生如达一句，足证也，盖以其生之时，忽然而堕，故其家异之耳，以敏字训为足大指，岂非好怪而至于此欤？回断然以为稷之名弃不过，有如庄姜之恶而弃之，所以招此怪説也鸟之诗，天命鸟，降而生商，毛公止谓春分鸟时降，有娀氏女，简狄配髙辛氏帝，帝率与之祈于髙禖而生契，无他异也，又不幸而郑为笺亦本，史记等书，谓鸟遗卵，简狄吞之而生契，又之为人酷信，哀，平间防纬之书，当是暗引防纬而隠其所本近世，吕成公读诗记，但存毛传尽，删郑笺，良以人类生育，决无吞一，燕卵而能生子之理也，此二説者既明则汉髙之生决无梦与神交而生之理，史记书曰：母媪尝息大泽之陂，梦与神遇，是时，雷电晦冥，父太公往视，则见交龙于上，已而有娠，然则媪之所梦者，神也，而非龙太公之所见者交龙也，而不见其神交龙，恐是两龙相交于大泽之上，而媪适偃息其下，两不相闗，今医家言梦与鬼交，男子妇人独宿而有淫思，则必梦中有之，皆梦人也，非梦鬼也，此媪之非心邪念梦中所见，亦必人而已矣，龙交陂，上自有其偶，好事之人喜竒嗜怪见髙帝起于亭长，为王为帝，则相与扶合附会，以诧其异，茍如是言：则汉髙非太公之子，乃龙之子也，龙之精血，合交于其类而生卵，然后卵中出龙，今托于人体而变为人，无是理也。太公，吕后求汉髙所居上常有云气，范增谓吾使人望其气，皆为龙成五色，汉儒陋习，惑于俗传，而司马迁尤好竒采以成史，班固因之不能改知道，君子于此等诡妄，皆一切扫除而勿信可也。
古今攷卷一