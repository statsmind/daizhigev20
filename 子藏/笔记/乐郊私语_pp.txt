钦定四库全书
乐郊私语
元 姚桐寿 撰
余始至州，舟过鹿苑废刹，时方深秋，红树扶疎隐映，败榱破壁，大足供客中吟眺，因维梢，登览读壁间，旧记有鲁简肃公，罗汉见梦事栝苍呉，思齐题其旁曰：是法本平等无怠，亦无敬，如何证无生？却来见参政，余谓阿罗汉，自敬正人不敬，参政简肃，风范凛凛，载在史册，毎一繙诵，未尝不想见其爲人，及入城，谒所谓鲁公祠，祠旁有思鲁桥，壁端有卜筊词，州民有疑辄问，凶吉如响，公之精灵不昧，更有如此者，柱上有聮云，舄去古祠，留鸟翼，名从青史，识鱼头，是县令蒋行简所书。
天仙湖急递铺在城西十里，仅一大漾耳，湖旁相传，有徐湾，故居湾得仙道者，后以委蜕仙去，故以名湖，然复有庙神称徐王，盖误以徐湾爲徐王也，庙后有老人甚蓝缕，问之，姓郭氏，乃宋枢相慎求之后，贫无以资充，铺长以自给，因出枢相诰，身像赞相示余，摄衣冠拜之，乃分裹粮之余，爲赠始知韩昌黎，不见三公，后饥寒出，无驴之句，爲不诬也。
六里山，旧有石刻云：天册元年旃，协洽之歳，孟冬阳月日，维壬寅朔，石篑神遗，忽自开发，拾得青石玺符，文呉真皇帝共三十八字，余按呉天册元年，爲晋武帝咸宁元年是年七月甲申晦，日有食之，则孟冬朔非，甲申，则乙酉也，壬寅，当在望后，安得有壬寅朔乎？此必里人僞爲符瑞，漫不考其日月以恱世主于一时耳。
栝苍刘伯温多才艺，能诗文，尤善形家言，尝以儒学提举，得相见于钱塘，后十年所，刘已解官，复见于海盐，之横山，把臂道故，至于信宿，谓余曰：中国地脉，俱从昆仑来，北龙中，龙人皆知之，惟南龙一支从峨嵋，并江而东，竟不知其结局处，顷从通州泛海至此，乃知海盐诸山，是南龙尽处，余问何以知之？刘曰：天目虽爲浙右镇山，然势犹未止，蜿蜒而来，右束，黟、浙，左带苕霅，直至此州长墙，秦驻之间而止，于是以平松诸山爲龙，左抱以长江，淮，泗之水以庆绍诸山爲虎右绕，以浙江曹娥之水，然诸水率皆朝拱于此州，而后乗潮东出前，复以朝鲜日本爲案此南龙一最大地也，余问此何人，足以当之？曰：非周孔，其人不可，然而无有乎尔，吾恐山川亦不忍自爲寂寂若此也。
至正丙申，三月，日晡时，天忽昏黄，若有霾雾，市中喧言天有两日，予立庭中视之，初以老眼不能正视，然若有数日，久之，果见两日交而复开，开而复合者，凡数千百遍，回视窻隙壁窦皆成两圆影，若重黄卵，亦复开合不常，此数十年来，目所未覩之异也。发书占之，李淳风曰：日不可有二风霾，日无光，占爲上刑急，人不乐生，又日变色，有军急，其君无德，其臣乱国嗟嗟，今岂其时乎？十六年五月，声言张兵南下，杨参政谔勒哲以数万众屯嘉兴，军容甚盛，先锋吕才以七千众屯王江泾，商旅不行，川途严肃，张兵遂不敢取道，嘉禾乃自平望乌墩，直捣武林，达丞相以爲杨，当必扼其锋，漫不爲备，及敌已入境，仓皇出拒，遂至破军杀将，达仅以身免，杨得破城之问，乃跌足曰：罪诚在我，即统苗土官军分爲三路使蒋英从大麻唐栖董旺，从硖石长安，身率刘震，朱钺从海盐黄湾而进，以吕才吕升屯守嘉兴，张军，知杨分路而来，遂应接不暇，一败于臯亭山，再败于谢村，三战而败于夹城巷，张军悉溃水，从德清陆从海盐遁还，初，杨过海上，余与杨别驾，郭大理谒之，劝其留兵三千，遏其归路，杨云此行，贼且成擒，安得有归者，不听，已而竟得纵逸而去。
德藏寺在县北五十里，寺虽近市，亦深静可憩，国初，有僧真谛，性若戅騃，而恪守戒律，第爲寺中，樵汲而已，时有国师嘉木，喇勒智来寺中，声言欲发天女等墓，然皆古冢，实无意开发意，以云间陆，左丞爱女及朱提举夫人，皆以有色夭死，闻用水银装殓，欲发尸婬秽之耳，及既下，令果及二墓，真谛闻之，怒形于色，众僧惧其以戅致祸，苦爲阻劝国师，五鼓肩舆，发众出寺，真谛忽起，抽韦防木杵奋击，急命擒之，时众虽数百，皆披荡不能拒，伤者凡百余人，至有头破臂折者，人见真谛，于众中超跃，毎逾寻丈，若隼撇虎腾飞捷，非人力可到一时灯炬，皆灭耰，耡畚锸，皆爲段壊乃大惧，谓是韦防显圣，遂不敢往，发鼓柁率众而去，亦不敢问，此僧也，后二年，真谛行脚峨嵋，不知所往。
州衙前有黄，郎中庙相传是前代贤令，故立庙于此，考之旧记，惟绍兴间有黄昱，乾道间有黄纶，然庙爲何执中重建，则何又先于二黄竟不知爲谁按重修碑记云：黄公不知何代，不知何名，亦不知何许人，惟此中旧老云：公爲县有善政入民，民不解于心，相与尸祝者，又不知几何年？今庙且頽圮民复奉主环泣，请余新之余，惟人莫亲于祖先，然亲尽则毁，兹黄公以前朝一令，世何远也？世远则政隔，泽无及也。世与泽两不可知，则心所不属也，而民犹恋恋，不释然者，是岂人情哉？我知其以前令劝后令耳，以爲彼善爲民，民亦不忘，虽千百世不改，则今之爲牧者，曷不尽黄公，使后世不忘，若今日之不忘黄公也，余亦勉承民志，重爲建祠，以副其不忘黄公者，余岂敢望民不忘，如黄公也哉？此记亦大有关于爲政者，故録于此。
赵子固宋宗室也，入本朝，不乐仕进，隐居州之广陈镇时，载以一舟，舟中琴书尊杓，毕具徃徃泊蓼汀苇岸，防夕阳赋，晓月爲事，尝到县，县令宣城梅黻，到船谒公，公飞棹而去，梅伫立岸上言曰：昔人所谓名可闻，而身不可见，殆谓先生欤？公从弟子昂自苕中来，访公闭门不纳，夫人劝之，始令从后门入，坐定第问，弁山笠泽，近来佳否？子昂云：佳公曰：弟奈山泽佳何？子昂惭退，公便令苍头濯其坐具，盖恶其作賔朝家也，余生也晩乃少从妇翁，得见子昂，今虽身寓公里第，有想像鼓棹，行吟胜处耳。至于子昂，风神美丽，而和易可亲，文章书绘，人号三絶夫怂惥彻尔，竟诛僧格之奸，亦当代第一流人也。
税务在安仁，桥西十五歩务爲宋枢密郭三益彰，庆馆基也，余悲此地，昔爲迎賔文酒之所，今爲剥敛呌嚣之塲，前后何雅，溷悬隔也，近来盗贼四起，在在用兵，课赋无艺，即税额一节徃徃増加无算，市中不堪其扰，当延祐间，程文宪条言江南茶盐酒醋等税，近来节次増添比初时十倍，今又逐季増添正缘管课程，官虚添课额，以谄上司，其实利则归已虚额，则张挂欠籍云云，奉仁宗皇帝圣防诸色课程，从实恢办，既许从实，岂可虚増除节増课额实数，及有续次虚増数目特与查照并行蠲减，从实恢办，明防凛然，今但挂壁而已。
张氏之陷平江也，总管宣城，贡师泰懐印脱身易姓名，爲端木氏，隐居云间，时一徃来海上尝寓于资圣寺与僧寿量相得甚欢，量有戒行，尝絶江浮淮以游湖湘之间，泛彭蠡，过洞庭，登祝融，望大庾，还至天目，传法于中峯，大师行脚于四远，凡三十年，于是归隐于寺题，其栖禅之室，曰大隐贡，因述其意，作大隐记记载：礼部集文多不具载。
杨友直元坦尝于后，至元间，判余干与余情昵而福儿，托契仲实同守，友直实爲合二姓之好，然未尝悉其上，世所从来，兹卜居丰阳，去友直所居仅一舍，因得拜其先茔及髙曾已下诸像，乃知杨氏爲宋文公亿之后，有以武功，起家者土著，盐之澉浦髙祖春，宋武经大夫，国朝赠中宪大夫，松江知府上骑都尉，追封农郡伯，曽祖发，宋右武大夫，利州刺史，殿前司选锋军统制官枢宻院副都统，国朝内附，改授明威将军，福建安抚使，领浙东，西市舶总司事，赠懐远大将军，池州路总管，轻车都尉，追封宏农郡侯，祖梓嘉议大夫，杭州路总管致仕，赠两浙都转运盐使，上轻车都尉，追封农郡侯，諡康惠，父煐敦武校尉，贑州路同知，知宁都州事，卒于官，友直生方晬耳，母周夫人擕孤扶榇而归，时康惠公及陆夫人与煐生母訾夫人相与保防，至泰定丁夘康惠薨逝，友直已年二十余矣，爲人倜傥多才，好学不倦，能嗣其先德，江浙财赋总管韩仲山重其才，以女妻之，比官上饶，通守常州，所在著绩，方将振其家声，而天不悔祸，复于至正，丁酉，溘然长逝，春秋仅五十有五，少寡，遗孤防防在疚伤余，结契仲实，不幸早逝，惟友直足爲旅人相依，今复尔，则信乎其命之穷也，嗟乎！友直徃矣无以报称，惟应状君世德及所行事，以请于当代，大方爲友直不朽计耳。
丁酉，八月，张氏以水师数万来攻嘉兴，羽檄星驰，川陆戒严，海盐自州佐廵塲以下，皆统兵北屯半逻，新丰广陈以备他道，州城闭塞，兼旬民间，米谷骤踊，而薪防不属，多破斫檐柱，几榻而炊，杨谔勒哲以大军四伏，使小舟数十百艘，饵之敌樯，艣蔽天，排川而下，追至杉青，东西岸多积苇以待时，南风大作，岸上举火，敌舟焚燎，至四十里不止，死者甚众，遂舍舟登陆，进逼城下，战于东堰，大破之，斩首万七千级，俘者数千，张氏统军张士信以伏水遁还，然谔勒哲凶肆掠人货，钱至贵家，命妇室女见之，则必围宅，勒取婬污，信宿始得。纵还，少与相拒，则指以通贼，纵兵屠害，由是部曲骄横，凡屯壁之所，家户无得免焉。民间谣曰：死不怨，泰州张生不谢，寳庆杨善乎？余廷心之言曰：苗獠素不被王化，其人与禽兽等，不宜使入中国，他日爲祸将不细，今若此，何其言之？若持左券也。
张氏既归命本朝，兄弟相继，拜太尉，平章之命，乃于十九年秋七月，大城，武林至起平，松，嘉，湖四路官民，以供畚筑，虽海盐一州发徒一万二千，分爲三番，以一月更代，皆裹粮远役，而督事长吏复借之酷敛，鞭朴棰楚，无有停时，死者相望，至本年十月始得讫功，凡费数十百万，而新城碑记，至以南仲山甫爲譬，其辞有曰：有嘉太尉，克绥我民，畴其相之，平章弟昆，又曰：我作我息，我出我入，变呻爲讴，伊谁之力？岂不惭腼，斯言也乎？
州濒海盐爲国利，然亡命得以私贩擅之，每操兵飞棹徃来贾贩虽吏，兵莫之敢撄，至正丁酉，滦城范防卿，以防补芦湾巡检其爲人，恂恂儒者，顾长骑射，无论鸟兽不及飞窜，虽海涂上，跳鱼子蟹之细捷，射之，百不失一夜，每悬火竿上去，竿三百歩从暗中射火，无不灭也，于是亡命心惧，毋敢于州北私贩，境内爲之肃然，先是本路推官陈春以平反，盐狱数百人见称，至是本路大僚曰：使巡官人人如范，何必陈司理平反也。
楚石大师爲沙门尊宿，尝从驾上都，有漠北懐古诸作余，尝读其自言羊可种不信，茧成丝之句，疑以爲羊，可种乎？因以问师，师曰：大漠迤西，俗能种羊，凡屠羊，用其皮肉，惟留骨以初冬未日埋着地中，至春阳，季月上未日爲吹笳咒语，有子羊从土中出，凡埋骨一具，可得子羊数，此盖四生胎，外之化也，亦不足怪。特非中国所有，致生疑耳，后读浦江呉立夫西域种羊皮书褥歌云：波斯国中神夜语，波斯牧羊俱杂虏，当道剚刃羊可食，土城留种，羊胫骨四围，筑垣闻杵声，羊子还，从胫骨，生青草丛，抽脐未断，马蹄踣铁绕垣行，羊子跳踉，却在草鼠，王如拳不同，老饫肉筵开塞，馔肥裁皮褥，作书林寳南州侠客，遇西人，昔得手褥今无伦，君不见氷蚕之锦，欲盈尺，康洽年来，贫不贫此，又云：以胫骨种之，与琦师目，见之者不同也，盖波斯国别有种法，如呉诗所闻耳，州学在净业寺南神宇斋舍，颇亦宏厰，有至元六年，知州赵孟贯，贾禧重修碑，至正六年，知州叶彦中再修亦有碑，然三州守皆贤，有治声于当时，赵字子唯，台州黄岩人。治海上有惠政，民到于今犹念之，其祖子英爲宋宗正少卿南迁，时以宗室从爲黄岩丞，遂家焉。有子六人，皆以文学登膴仕至，其孙师渊爲太常丞，师夏爲判宗，皆受业于紫阳之门，且缔姻焉，故能以礼世其家，施于有政云，贾字吉甫，宛邱人能行之，以正限之以信，羣佐卑若弟子之听，严傅老胥，肃然若家老之奉其尊也，叶字大中，松阳人，尝以才敏有风操，爲江南行御史台架阁管勾，所至皆有休绩可纪，至于留神，庠校崇道重学，则三君之雅意均也。
杜少陵集自防，龙门至过洞庭诗目次第爲此州，先正鲁訔，季钦编定大都，一循少陵，生平行迹，亦可以见其诗法升降，亦随其年自少而壮而老，愈入于细而化也。注脚，多所补益，极爲后学，借资第音切，多呉音，其他注释，如以铁马汗常趋爲昭陵石，马果常有汗，以空同小麦熟，爲不近武威，林间踏凤毛，踏字爲跨字之误，汝与山东李白，好以山柬爲东山，天阙象纬，逼以天阙，爲天闚，江月满江城，以江月爲秋月，赤骥顿长缨，以缨爲辔之，不免爲杜集増累。
州弟子员，张炯子晦卓有竒表与予爲道义交，每言其祖文穆公，受知于世祖皇帝尝被召入便殿，问：当时急务，时方隆冬，上以所坐貂褥，撤赐命坐，别以他褥进御，公所上数十条，皆当时切要，上命执政以次第举行，而僧格卢世荣辈以罢冗官一条，爲侵夺朝权，詈声朝堂，曰：何物蛙虾？儿遽欲夺吾柄耶？夜令健儿竢之途，将甘心焉，幸中表，赵文敏知之，邀还邸中，得免，明日，虽拜翰林承防，寻以惧祸，病免，及僧格伏诛，诏还前官，大德间，以老疾不起，时论惜之，有集干，巻行于世。
澉浦市舶司前代不设，惟宋嘉定间置，有骑都尉，监本镇及鲍郎盐课耳，国朝至元三十年，以留梦炎议置市舶司，初，议番舶货物，十五抽一，惟泉州三十取一，用爲定制，然近年长吏巡徼，上下求索，孔窦百出，每番船一至，则众皆懽呼曰：亟治厢廪，家当来矣，至什一取之，犹爲未足昨年，番人愤愤，至露刄相杀，市舶勾当死者三人，主者隐匿，不敢以闻，射利无厌，开衅海外，此最爲本州一大后患也。
潘从事，泽民尝爲余言，本州达噜噶齐额，森布哈本北人以至正三年至海上，时方八月，秋涛大作潮声，夜吼震撼，城市布哈初至，闻此夜不敢卧起，问门者，门者熟睡，呼之再三，始从梦中荅曰：潮上来也，及觉，知是官问，惧其荅迟，连声曰：祸到也。祸到也，狂走而出，布哈误听，遂惊跳入内，呼其妻曰：本冀作达噜噶齐，荣耀县君，不意今夕共作此州水鬼，遂夫妇号泣，合门大恸，外巡徼，闻哭传报，州正佐官皆颠倒，衣裳来救，以爲布哈，大变故也。因急扣门，布哈愈令坚闭，庶水势不得骤入，同寮益急，遂破扉，倒墙而入，见布哈夫妇及奴婢，皆升屋大呼，救我同寮，询知不觉共爲絶倒乃知唐人潮声偏惧，初来客爲真境也，布哈，今爲防知政事。
己亥，秋九月晦，余晓诣嘉禾，时晓星犹在，树杪忽西南，天裂数十百丈，光焰如猛火，照彻原野，一时村犬皆吠，宿鸟飞鸣，余谛观其裂处，蝡蝡而动中，复大明若金，融于冶铸者，少时方合，操舟者谓余曰：此天开眼也，彼不知天者，至尊裂者，极祸关系，岂藐小乎哉？是年冬十二月，有州东赵氏，家屠豖脱治已竟，既出肺肠，其肠忽蜿蜒，疾行虽健，蛇不若也，主人追之不能及，遂出城，遇海而止，此盖国家有心腹肾肠之人，归向寛大容蓄之象也。州民有朴知义者家翁，庄堰防生而不慧，至八歳不语一日，俄谓其母曰：今日墙外牛，鬬娘可避之，举家骇而且喜，已而隣人之牛，果鬬墙外，是后复不言，数日复言，有官兵来，未几，张军从云间来，自此言无不验，四方挟钱帛来问者，如见神明，家至骤富，然见人有凶事，辄指而告之如响，由是人见之始，多面如死灰，惟恐其有恶言也，母因戒之，其后惟母告之，言则言，年十九，始娶与其妻一接而殒，此虽人妖，亦似乎保真，通灵，故能前知如此，及少近妇人，忽焉灭没，殆真泄而神与之俱亡，无足怪也。
金粟寺有康僧会，身像余于至正，癸巳，始得顶礼，明年春，余以伯兄见背，到寺礼忏，复与潘广文泽民检发，唐代所书三藏然零落过半，惟华严法华，楞严寳积维摩长阿含及诸律论之，半犹完整，不壊翻阅逾旬，忽于晡时作礼，像前见像，眉间有光，须光若白线，嫋嫋而出，盘绕华盖而上，余遂鸣钟，聚僧称佛名号礼拜，赞颂，至暮而光，复从眉间摄，人人叹爲稀有泽民，因作放光记，纪其事曰：夫佛者觉也，觉者，灵照不灭也，含之，可以内照，六根放之，可以旁烛三界，此从七佛，至于未来，圣尊一光，相续而常照者也，第能保光于无始，常照而不断，则虽百千万劫此光常在如新，粤自汉年，觉光东度，迄于呉代，犹未该被，于是康法师以舍利示感，始辟法门于呉防传教于江左，是盖以身光照摄，东南四生之祖也，既而立化，天禧腾身，金粟灵像栖托，实在于广慧焉，甲午之春三月十有三日，前教授余干，桐江姚桐夀乐年以孔懐之戚礼忏，像前忽眉间，若有白云一线出于鍼孔者蜿蜒，少时遂，朱蛇逰雾歘闪盘旋，难以名状，久之，或若虹拳，或如波曲，或延袤长引，或轮囷成晕，时佛日朗映，俄见天地楼阁，皆成五彩，似从放光，石中防金碧世界也，于时大众惊叹，此瑞爲世稀有，余以爲此，宁独法师觉光常照而已哉！要亦以广文宿习圆满，今之防祷发于天情，故与灵契冥格，若以铁击石，以木鑚燧，感极而光灵，示现之耳。此一光也，更不特爲广文感极之证，而见前千万善信，莫不摄身，神光之内，各爲照彻因地，使信心复萌，此又法师了，却过去劫中，普照羣有之，一大愿力也，余身被灵瑞，五体投地，援笔记此爲后学启信。
州着姓常氏，自忠毅公与秦桧不合，退居海上，遂家焉。其后有号蒲溪者，亦官防知政事入本朝，子孙多不学，常言有厥祖遗像一幅，以兵乱失之，后复得之，民间因出以示余，其像瘦恶而髯，带貂蝉冠，上有赞曰：佑时生甫同德，暨汤治格一隆，力成再造，长乐温凊，遂明王孝理之心，海宇阜丰，跻斯民，仁寿之域，公功棐迪，帝庸作歌，列辟具瞻，谓相君之形，惟肖睿辞，敦奬见王者之制，坦明郁郁乎其文哉？皜皜不可尚已，其后题曰绍兴龙集，壬申，仲春谷旦，门下士武原鲁瑮，拜赞余甚疑之，此赞似宰相，两常公皆不得柄国，奈何有此后，检宋范茂明集有代，贺秦太师，画像启，乃知此赞是摘启中数语爲赞耳，此盖桧像而子孙爱重，此启摘去，和戎等语，而借以爲赞也，年代既久沦落，民间爲常氏所得，复以鲁瑮爲本州，人益信而不疑耳，不知鲁中绍兴甲午，赵逵榜，桧方柄国，故称门下第，不识茂明，何故代瑮？作启余备録以示常氏，不以爲然，愈益珍重，嗟嗟是忘，乃祖之仇而拜其仇也，子孙诚不可不学如此。
嘉兴通守缪，思恭当张氏来攻，嘉兴杨谔勒哲命缪典，火攻我师，遂大捷，既而张氏归命，因大城，武林檄缪统所属工徒以赴其役张隂属其弟士信乗此戮辱之，众皆爲缪心战，缪不以介意，缪当治西北面数十百丈，以松江路工徒属之缪，每事作则先人止，则后众劳来督罚，殊得众心，由是视他所筑愈益坚，好士信亦无奈何？忽一日，巡工至缪，所辖地分，时日已虞渊，而工犹未辍，士信曰：日出而作，日入而息，汝何独劳民如此，缪曰：平章礼絶百司犹敬共皇命，日夕尚勤畚锸，况爲之民者，敢偷余晷，士信曰：此人口利如锥，何恠杉青闸畔，烈烈逼人，缪曰：今幸太尉革面，国家借此得成奬顺之典，若念杉青之役，犹恨不力纵逸，平章耳，士信曰：别驾好将息！言及杉青，犹能使人肉跳不已。
余读海盐州学黄侍讲大成乐记言，真州，贝君身爲考其度数，齐量范金爲钟而协以古律管，彼此适均，吹其律而钟自应至于琴瑟亦率自制云，云余心甚慕之，及甲午春，祭以余家所藏，崇宁大晟乐大吕，无射二钟，持与考击，则比余所藏声益加髙判不相协，余乃窃叹曰：彼贝君者，果足与言乐乎？金既如此，丝石可知，知其声者，测州之丧，没匪久矣，按大晟乐国初，东平严氏，一承宋旧者也，当宋徽庙，时有魏汉津者以西蜀黥卒，爲造此乐，且以帝皇制乐，实自其身得之，请以徽庙中指三节三寸，定黄钟之律，蔡京亦从防其説即使范金裁石，用之郊庙，至颁其乐于天下，然徽庙指寸，视人加长而乐律遂髙虽汉津亦私谓其弟子任宗尧曰律髙则声过哀，而国乱无日矣！当今圣人其身出而身遘之乎？未几，遂有靖康之祸，今州学钟髙倍崇宁则宜乎州之日，阽危于清河，锋镝也，第所谓考其度数，协以古律者，岂别有出于缇室，葭灰之外者乎？
州少年多，善歌乐府，其传皆出于澉川，杨氏当康惠公，存时节侠风流，善音律，与武林阿尔哈雅之子云，石交善云：石翩翩，公子无论所制乐府，散：套，骏逸爲当行之冠，即歌声髙引可彻云汉，而康惠独得其传，今杂剧中，有豫让吞炭，霍光谏，敬德不伏，老皆康惠自制以寓祖父之意，第去其著作姓名耳，其后，长公国材，次公少中，复与鲜于去矜交好，去矜亦乐府擅塲，以故杨氏家僮千指，无有不善，南北歌调者，由是州人徃徃得其家法，以能歌名于浙右云。
相传绍兴间有海盐丞，简傲不羁，志轻一世，尝谒一乡大夫，主人偶迟迟而出丞，故好睡，比主人出，则丞已鼾，声如雷矣，主人以客睡不敢呼，亦复就睡及丞，觉亦以主睡不敢呼，更复就睡如初，究之主客，更相卧醒，至日没，丞起而去，竟不交一言，赵子固爱其事，爲作图，纪其説于上置之座右，曰：此二人，大有华胥，风气足以箴世之责，望賔主者。
杨廉夫寓云间及余到海上，时一过余岁壬寅冬杨从三泖来宿，余斋头适欈，李贝，廷臣以书币爲萧山令尹本中乞呉，越两山亭志，并选诸词人题咏，于时杨尹已移官，嘉禾矣，杨即爲命笔稿，将就夜已过半，余方从别室候之，俄门外有剥啄声，启扉视之，则皆嘉禾能诗者也；余从壁间窥之，率人人执金缯，乞杨留选其诗，杨笑曰：生平于三尺法，亦有时以情，少借若诗文，则心欲借眼眼不从，心未尝敢欺，当世之士，遂运笔批选，止取鲍恂，张翼，顾文晔，金烱四首，杨谓诸人曰：四诗犹爲彼善于此，诸什尚须更托胎耳，然被选者无一人在诸人相目惊骇，固乞寛假，得与姓名，至有涕泣，长跪者，杨挥出门外，闭关灭烛，骂曰：风雅扫地矣。
州诗人陈彦廉好作怪，体兼善绘事，其母庄本闽人，父思恭，商于闽，溺死海中，庄誓不嫁，擕彦廉归本州，抚育，遂成名士彦防有才名，交往多一时髙流最与黄公望子久亲昵，彦防居硖石东山，终身不至海上，以父溺海故也。子久嵗一诣之至，则必到海上观涛，每拉彦防同往，不得已，偕至城郭，黄乞与同看，陈涕泣曰：阳侯吾父仇也，恨不能如精卫，以木石塞，此何忍以怒眼相见，子久亦为之动容，不看而返，因为作仇海赋，以纪其事。
乐郊私语