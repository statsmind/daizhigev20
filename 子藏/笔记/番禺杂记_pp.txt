番禺杂记 （宋）郑熊 撰
番禺二山，名广州，昔有五仙骑五羊而至，遂名五羊岭表，或见物自空而下，始如弹丸，渐如车轮，遂四散人中之即病谓之瘴母。
海边时有鬼市，半夜而合，鸡鸣而散，人从之，多得异物。
村民凿山为穴多品供雷冀雷享之名雷藏
早潮下晩潮上而水相合曰沓潮
乗风而行名鲎帆其众如簰筏名鲎簰
闽越江北山间，蛮獠啖蚯蚓，脯为羞，容州人，好食虀，土人以为讳，或云以蚯蚓为之。
菖蒲涧，昔刺史陆胤之所开也，至今重之，每旦辄倾州连汲，以充日用，虽有井泉不足食，太元中，襄阳罗犮累石涧侧，容百许人，坐游之者，以为洗心之域，咸安中，姚成甫尝采菊涧侧，遇一丈夫，谓成甫曰：此涧菖蒲，昔安期生所饵，可以忘老，于是徊翔俯仰，倐然不知所终，葢仙者焉。
交址之地，最为膏腴，旧有君长曰雄王，其佐曰雄侯，其地曰雄田。
犍为僰道，广南荔枝熟时，百鸟肥，其名之曰焦核，小次曰春花，次曰朝偈，此三种为美，次鳖耶？大而酸以为醢，和率生稻田间。