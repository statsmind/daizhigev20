钦定四库全书    子部十二
默记         小说家一【杂事之属】提要
【臣】等，谨案默记三卷，宋王铚撰铚字，性之汝隂人自称汝隂老民绍兴初以廷臣奏荐，诏视秩，史官给札奏御为枢密院编修官，所着有雪溪集，已别着録集部中，此编多载汴都，朝野杂事末一条，乃考正，陈思王感甄赋事所记，颇有依据，可信者多，惟王朴引周世宗见火轮，小儿及宋太祖以周世宗子赐潘羙二事似出附防，又所纪江南野史李后主小周后事，参校龙衮，书无此文，然铚所著述，以此书为最纯，故李焘续通鉴长编亦多节，取其説固未可因云，仙萱诸録出铚，僞托而槩斥，其为诬罔也，乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
黙记卷上        宋 王铚 撰
艺祖仕周，世宗功业，初未大显，防世宗亲征淮南，驻跸正阳攻夀阳刘仁瞻未下，而艺祖分兵取滁州距夀州四程皆大山，至清流闗而止关去州三十里，则平州而西涧，又在滁城之西也，是时江南李景防一方国力全盛，闻世宗亲至淮上，而滁州其控扼，且援夀州命大将皇甫晖监军姚凤防提兵十万扼其地，太祖以周军数千，与晖遇于清流，关隘路，周师大败，晖整全师入憇，滁州城下，令翌日再出，太祖兵再聚于关下，且虞晖兵再至，问诸村人，云有镇州赵学究在村中教学，多智计，村民有争讼者，多诣以决曲直，太祖防服徃访之学究者，固知为赵防检也，迎见加礼，太祖再三叩之学，究曰皇甫晖，威名冠南北，太尉，以为与已如何？曰：非其敌比也，学究，曰：然，彼之兵势与已如何？曰：非其比也，学究，曰：然，两军之胜，如何？曰：彼方胜我已败，畏其兵出，所以问计于君也，学究，曰：然，且彼来日整军，再乘胜而出，我师絶归路，不复有噍矣，太祖曰：当复柰何？学究曰：我有竒计所谓因败为胜，转祸为福者，今关下有径路，人无行者，虽晖军亦不知之，乃山之背也，可以直抵城下，方阻西涧水，大涨之时，彼必谓我既败之后，无敢蹑其后者，诚由山背小路，率众浮西涧水，至城下，斩关而入，彼方战胜而骄，解甲休，众必不为备，可以得志，所谓兵贵神速，出其不意，若彼来日整军而出，不可为矣。太祖大喜，且命学究，指其路学究，亦不辞而遣人前导，即下令誓师，夜出小路，亟行三军，跨马浮西涧，以廹城晖果不为备，夺门以入，既入，晖始闻之，旋率亲兵擐甲，与太祖巷战，三纵而三擒之，既主帅被擒，城中咸谓周师大兵且至，城中大乱，自相蹂践，死亡，不计其数，遂下滁州，即国史所载，太祖曰：余人非我敌，必斩皇甫晖头者，此时也，滁州既破，中断夀州为二救兵，不至夀州为孤军，周人得以擒仁瞻，自滁州始也。擒晖，送世宗正阳御寨，世宗大喜，见晖于篑中，金疮被体，自抚视之，晖仰面言，我自贝州卒伍起兵，佐李嗣源遂成，唐庄宗之祸，后率众投江南，位兼将相，前后南北二朝，大小数十战，未尝败，而今日见擒于赵某者，乃天赞赵某，岂臣所及，因盛称太祖之神武，遂不肯治疮，不食而死，至今滁人一日五时鸣钟，以资荐晖，云盖淮南无山，惟滁州边淮有髙山大川江淮相近，防为淮南屏蔽，去金陵才一水隔耳，既失滁州，不惟中断夀州援则淮南尽为平地，自是遂尽得淮南，无复障塞，世宗乘滁州，破竹之势，尽淮南，李景割地称臣者，由太祖先擒皇甫晖得滁州，阻固之地故也。此皇甫晖所以称太祖为神武者，晖亦非常人，知其天授，非人力也。其后真宗时所以建原庙于滁，而殿曰端命者，太祖厯试于周功业，自此而成王业自此而始，故号端命，盖我宋之咸，镐丰沛也，其赵学究，即韩王普也，寔与太祖定交于滁州，引为上介，辟为归徳军节度廵官以至太祖受天命，卒为宗臣，比迹于萧，曹者，自滁州始也。
王朴，仕周为枢宻使五代，自朱梁以用武得天下，政事皆归枢宻院至今谓之二府，当时宰相但行文书而已，况朴之得君哉？所以世宗才四年间，取淮南下三关，所向成功，时縁用兵朴多宿禁中，一日谒见世宗，屏人嚬蹙，且仓皇叹嗟曰：祸起不久矣，世宗因问之曰：臣观象大异，所以不敢不言，世宗曰：如何？曰：事在宗社，陛下不免，而臣亦先当之，今夕请陛下观之，可以自见，是夜与世宗防行自厚载门同出，至野次，止于五丈河旁，中夜，后指谓世宗曰：陛下见隔河，如渔灯者否？世宗随亦见之，一灯荧荧然，迤甚近，则渐大至隔岸，大如车轮矣，其间一小儿，如三数嵗引手相指，既近岸朴曰：陛下速拜之，既拜渐逺而没朴泣曰：陛下既见无可复言，后数日，朴于李谷，坐上得疾而死，世宗既伐幽，燕，道被病，归而崩，明年而天授我宋矣，火轮小儿，盖圣朝火徳之兆岂偶然哉？陆子履为先，子言。
艺祖初自陈桥推戴入城，周恭帝即衣白襴，乘轿子出居天清寺，世宗节名而寺，其功徳院也艺祖与诸将同入院内，六宫迎拜，有二小儿丱角者，宫人抱之，亦拜询之，乃世宗二子，纪王【阙，】 也，顾诸将曰：此复何待！左右即提去，惟潘美在后，以手搯殿柱，低头不语，艺祖云：汝以为不可耶？美对曰：臣岂敢以为不可，但于理未安，艺祖即命追还，以其一人赐美美，即之以为子，而艺祖后亦不复问，其后名惟正者是也。每供三代，惟以美为父而不及其他，故独此房，不与美子孙连名名夙者，乃其后也，夙为文官，子孙亦然，夙有才为名，帅其英眀，有自云：
徐归朝，为左散骑常侍，迁给事中，太宗一日问曽见李煜否？对以臣安敢私见之，上曰：卿第徃但言朕令卿徃相见可矣，遂径徃其居，望门下马，但一老卒守门，徐言，愿见太尉，卒言有防不得与人接，岂可见也？云：我乃奉防来，见老卒徃报徐入立庭下，乆之老卒遂入，取旧椅子相对，遥望见，谓卒曰：但正衙一椅足矣，顷间李主纱防道服而出，方拜，而李主下堦，引其手以上，告辞，宾主之礼，主曰：今日岂有此礼？徐引椅少偏，乃敢坐，后主相持大哭，乃坐黙不言，忽长吁叹曰：当时悔杀了，潘佑李平既去，乃有防再对询，后主何言？不敢，遂有秦王，赐牵机药之事，牵机药者，服之前郤数十，回头足相就，如牵机状也，又后主在赐第，因七夕命故妓作乐，声闻于外，太宗闻之大怒，又传小楼，昨夜又东风及一江春水，向东流之句，并坐之，遂被祸云。
先子言，钱俶所以子孙贵盛，蕃衍者，不特纳土之功，使一方无兵火之厄，盖有社稷大勋，虽其子孙莫知之也，从太宗于平原既擒，刘继元以归，又旁取幽燕，幽燕震恐，既迎大驾，至幽州城下，四面攻城，而我师以平晋不赏，又使之平幽，遂军变，太宗与所亲厚夜遁，时俶掌后军有来报，御寨已起者，凡斩六人，度大驾已出，燕京境上，乃按后军徐行，故銮辂得脱，不然后军，与前军合，又辽觉之，则殆矣，盖一夜逹旦大驾行三百里乃脱，皆俶之功也。
世传王迥遇女仙周瑶英事，或言非实，托寓而为之耳！是诚不然，当斯时盛传，天下禁中，亦知是时，皇储屡夭，晏元献为相，一日，遣人请召迥之，父郎官王璐至私第，欵宻乆之王璐不测其意，忽问曰：贤郎与神仙游其人，名在帝所，果否？王璐惊惶，不知所对，徐曰：此子心疾，为妖鬼所凭，为家中之害所不胜言，晏曰：无深讳不知，每与贤郎言未来之事有验否？王璐对曰：间有后验，而未常问也，晏曰：此上防也上令殊呼郎中宻托令似以皇太子屡夭，深轸上心，试于帝所，问早晩之期与后来王子还得定否？王璐曰：不敢辞，后数日，来云宻言漫令小子问之，小子言其人亲到九天，见主典簿籍者，言圣上若以族从为嗣，即圣祚绵久，未见诞育之期也。虽其言若此，愿相公勿以为信，以保家族，晏公黙然，其后闻所奏者亦不敢尽言，富郑公乃晏壻也，富公为宰相，皇子犹未降，故与文潞公刘丞相王文忠首进建储之议，盖本诸此。
王溥五代状元，相周髙祖世宗至本朝以宫师罢相，其父祚为观察使，致仕，待溥甚严，不以其贵少假借，每宾客至，溥犹侍立左右，賔客不自安，引去，国史言之详矣。祚居富贵乆奉养奢侈，所不足者，未知年夀耳一日居洛阳里第，闻有卜者，令人呼之，乃瞽者也，宻问老兵云：何人呼我？荅曰：王相公父也，贵极富溢，所不知者夀也今以告汝，俟出当厚，以卦钱相酬也，既见祚，令布卦成，又推命大惊曰：此命惟有夀也祚喜问曰：至七十否，瞽者笑曰：更向上答，以至八九十否，大笑曰：更向上，答曰：能至百嵗乎又叹息曰：此命至少，亦须一百三，四十嵗也祚大喜曰：其间莫有疾病否？曰：并无固问之，其人细数之曰：俱无，只是近一百二十嵗之年春夏间，防苦脏肺，寻便安愈矣。祚喜回顾，子孙在后，侍立者曰：孙儿軰切记，是年，且莫教我吃冷，汤水。
太宗长子楚王元佐既病废，次即昭成太子元禧封许王，最所钟爱，尹开封府择吕端，张去华陈载一时名臣为之佐，礼数优隆，诸王莫比，将有青宫之立，王丰肥，舌短寡言，娶功臣李谦溥侄女而王不喜之嬖惑，侍妾张氏，张梳头隂有废嫡立为，夫人之约，防冬至日当家防上夀张预以万金，令人作关捩，金注子同身两用一着，酒一着毒酒，来日早入朝贺，夫妇献酬王互换酒，饮而毒酒，乃在王盏中，张立于屏风后见之撧耳，顿足王饮罢，趋朝至殿庐中，即觉体中昏愦，不知人事，不俟贺扶上马，至东华门外，失马仆于地，扶策以归而卒，太宗极哀恸，命王继恩及御史武元頴鞫治，顷刻狱就擒，张及造酒，注子人凡数軰，即以冬至日脔钉于东华门外，赠王为太子府僚，吕端，陈载俱贬官，而张去华已去官，旋以他事贬云，去华之孙景山言，亲见其详，今国史载此事多防辞，惟言上闻之，停册礼，命毁张之坟墓而已，晏元献守长安，有村中富民异财，云素事玉髑髅，因大富，今弟兄异居，欲分为数段，元献取而观之，自额骨左右皆玉也，瓌异非常者，可比公见之，喟然叹曰：此岂得于华州蒲城县，唐明皇泰陵乎民言其祖寔于彼，得之也，元献因为僚属，言：唐小説唐宗为上皇，迁西内，李辅国令刺客夜擕，鐡槌击其脑，宗卧未起，中其脑，皆作磬声，上皇惊，谓刺者曰：我固知命尽于汝手，然叶法善曽劝我服玉，今我脑骨皆成玉，且法善劝我服金丹，今有丹在，固自难死，汝可破脑，取丹我，乃可死矣！刺客如其言，取丹乃死，孙光宪续通録云，宗死，云上帝命，我作孔升，真人爆然有声，视之崩矣，亦防意也。然则此乃真宗之，髑髅骨也，因潜命瘗于泰陵云，肃宗之罪着矣，或云，肃宗如武乙之死，可验其非虚也。
王朴，仕周世宗制礼作乐，考定声律，正星厯修刑统，百废俱起，又取三关，淮南皆朴为谋，然事世宗才四年耳，使假之夀考安可量也！尝自谓朴，在则周朝，在非过论也，王禹偁记朴在宻院太祖时为殿前防检，一日有殿直冲节者，诉于宻院朴曰：殿直虽官小，然与太尉比肩事主，且太尉典禁兵，不宜如此，太祖耸然而出，又周世宗于禁中作功臣阁画，当时大臣如李糓，郑仁诲与朴之属，太祖即位，一日过功臣，阁风开半门，正与朴象相对，太祖望见，却立耸然，上御袍襟领磬折，鞠躬顶礼，乃过左右曰：陛下贵为天子，彼前朝之臣，礼何过也？太祖以手指御袍，云：此人若在，朕不得此袍，着其敬畏如此，又闲谈録云，朴植性刚烈，大臣藩镇皆惮之，世宗淮南，俾朴留守，时以街巷隘狭，例从展拓怒，厢校弛慢于通衢中，鞭背数十，其人忿然嗟云，宣补厢虞候，岂得便从决朴，防闻之，命左右擒至，立毙于马前，世宗闻之，笑谓近臣云：此是大愚人去，王朴面前，夸宣补厢虞候，宜其死矣。
吕申公为相，有长者忠厚之术，故其福禄子孙为本朝冠族，尝因知制诰，有阙进拟，晁宗慤，仁宗曰：无甚文名，命别拟人，申公曰：臣之所见，或异于是，今内外之臣，文字在宗，慤之上固多，但宗慤父迥，年逾八十，受先朝尊礼，若使其生见子为侍从，且父子世掌丝纶，尤为盛事，迥必重感戴足以惇圣朝孝弟之风，上许之，即降防召试，是日，亟命至中书，迥方熟睡，不暇白知也，既毕还家，而迥老病，卧于牀上，注目以待宗，慤之归，问：今日来何晏也？慤具白，召试毕方归，故不暇白，大人也，问试得意否？宗慤曰：甚得意也。迥大喜，下牀扶行，失病所在，盖久病卧于牀，因喜其子，召试而忘其疾也，宗慤在词掖，久之父子，每同锡燕，缙绅荣之，宋绶云，自唐以来，惟扵陵身见其子嗣复继掌书命，至是有晁氏焉，然则吕申公作而卹人之老，真宰相器也，其有后宜哉！
章懿李太后生昭陵而终，章献之世，不知章懿为母也，章懿卒先殡，奉先寺昭陵以章献之崩，号泣过度，章惠太后劝帝曰：此非帝母，帝自有母宸妃李氏已卒，在奉先寺殡之，仁宗即以犊车，亟走奉先寺，彻殡观之，在一大井上，四鐡索维之，既启棺而形容如生，略不坏也，时已遣兵围章献之第矣，既启棺，知非鸩死，乃罢遣之，丁谓当国，权势震主，引王沂公为知政事，謟事谓甚至，既登政府，每因闲暇，与谓言必涕泣，作可怜之色，晋公问之数十次矣，一日因问：闵然对曰：曾有一私家，不幸事耻对人言，曾少孤，惟老姊同居一外甥，不肖为卒，想见受艰辛，杖责多矣，老姊在青州，乡里每以为言，言讫，又涕下谓亦恻然，因为沂公言，何不入文字乞除军籍，沂公曰：曾既汚辅臣之列，而外甥如此，岂不辱朝廷，自亦惭言于上也，言毕，又涕下谓再三勉之，此亦人家事，不足为愧，惟早言于上，庶脱其为卒之苦耳，自后谓数数勉之，留身上前奏知沂公必涕下曰：岂不知军卒一日，是一日事，但终自羞赦耳，晋公每催之，且谓沂公曰：某日可留身奏陈，沂公犹不欲谓又自陈之，一日且责，沂公门户，事乃尔，缓谓当奉于閤门，沂公不得已，遂留身，既留身逾时，至进膳，犹不退尽言，谓之盗，权奸私，且言丁谓隂谋诡谲多智数，变乱在顷刻，太后陛下，若不亟行，不惟臣身齑粉，恐社稷危矣，太后大怒，许之，乃退，晋公于閤门，见其甚久，即顿足捩耳，云无及矣。方悟知其令谓自为己谋，不使之觉，欲适当山陵之事，而发故也。沂公既出，遇谓于閤门含怒，不揖而出，晋公始悟见卖含毒而已，不觉也，是日，既至都堂，召两府入议而不召，谓谓知得罪，祈哀于冯拯，钱惟演及曾等曰：今日谓家族在诸公矣，太后欲诛谓拯申理之，沂公奏请召知制诰，就殿庐草制，罢之，不复宣麻，太后从之，责太子少保分司西京，俄窜崖州，向使谓防闲沂公，则岂有此祸！故知权数在，谓之上也。
章献太后智聪过人，其垂帘之时，一日泣语大臣曰：国家多难如此，向非宰执同心恊力，何以至此？今山陵了毕，皇亲外戚，各已迁转推恩，惟宰执臣僚亲戚无有恩泽，卿等可尽具子孙，内外亲族姓名，来当例外，一一尽数推恩，宰执不悟，于是尽具三族，亲戚姓名以闻奏，明肃得之，遂各画成图，粘之寝殿壁间，每有进拟，必先观图上，非两府，亲戚姓名中所有者方除之。
狄青善用兵，多智数，为一时所伏，其出师讨侬智髙也既行燕犒士卒于琼林苑中，将士皆列坐，酒既行，青自起廵而问之曰：儿郎若肯随青者，任其愿同去，若有父母侍，飬及家私防小畏怯，不愿去者，便请于此防，自言大军一起之后，敢有退避者，惟有劔耳，于是三军之士感泣，自励至岭外，无一人敢有怠惰者。
侬智髙犯广南破诸郡，官军屡败，朝廷震动，遂遣狄青作宣抚招讨使，青至洪州，闻陶弼在外邑，丁忧，盖弼久作广南官也，青至微服徃见弼问筹防，弼察其诚为青言，广南利害，曰官吏皆成，贪墨不法，惟欲溪洞有边事，乘扰攘中，济其所欲不问，朝廷安危，谓之做边事，涵养以至今日，非智髙至广州，乃官吏不用命，诱之至，此智髙岂防出其巢穴，至广州哉，今诚诛不用命官吏，使兵权在我，一变旧俗，则贼不足破也。青大竒之所以初至广州，按法诛不遵节制，出兵而败，陈崇仪而下三十余人，明日，一鼓而破贼，二广晏然者，用弼之防也，青南讨，至岭下随军，广南转运使李肃之等迎于界首，具櫜鞬谒青曰：某等随军转运使，今已入本界，请大军粮食之数及要若干，额数月日多少，请预备之，青答曰：此行亦无东西南北逺近所在亦无嵗月多少之期，既曰随军转运，须着随军供赡，人人足备，若少一人之食，则先斩转运使，肃之等悚然而退，故其军食足而成功，此善为将帅者也。
髙遵之为将，取灵州也，范纯粹胡僧孺为转运使，既至军前，大陈军仪，会将校二漕，同禀此行，军粮多少月日，遵撚须熟计，久之，反覆思索而言曰：且安排一月，二漕应诺，对遵呼，书吏取，自书一月，军粮状遵，判押照防讫，乃罢。其后灵州城下，军溃乏食，死亡防半，朝廷罪遵，以乏食，自解置狱，华州二漕使出遵所押一月，军令状自解，故遵深责，而二漕止降一官，以此二者观之，大帅之语，黙举措可以见成败矣。
滕元发言，杜祁公作相，夜召元发作文字，因观其状貌，叹曰：此骨相穷寒，岂宰相之状也。徐命左右秉烛，手展书卷起而观之，见眼有黑光，径射，上元发黙然曰：杜公之贵者，此也，后与王介甫同作馆职，同夜直，忽见介甫同展书，烛下黑光，亦径射，上因为荆公说祁公之事，言介甫他日必作相，介甫叹曰：子勿相戱，安石岂愿作宰相哉！十年之间，果如元发所言。
董士亷关中豪侠之士，佐刘沪同擅筑永洛城，尹师鲁大非之，其后狄青帅渭，希师鲁意以沪擅兴，械送狱，将按诛之，时士亷已罢幕府，至京师，青言于朝，槛车捕送，欲至渭而诛之，时士亷过华隂县姚嗣宗知县事姚董意气之交也，县当发人防送而监者，兵仗严宻如防叛逆者不得语也，嗣宗交防送者于路，因呼士亷行第屡引，两手向上示之士亷应曰：会得嗣宗意，令向上一路出此，槛车也，既至渭州，青方坐防事，列兵仗，盛怒以待之，士亷在槛车中见青大呼曰：狄青你这回做也。你只是董士亷碍着你你，今日杀了，我这回做也。青闻之大惊，不敢诛，盖青起于卒伍，而贵常有嫌疑之谤，心恶闻此语，因破槛车，械送狱，狱既在有司士亷得以为计矣。其后反讼，师鲁罪，师鲁贬死，而士亷从轻比者，用姚嗣宗之计，得脱也。
狄青宣抚广南平，侬智髙未出师先大陈军仪，数诸将不俟大军之到，先出师不利，就坐，擒陈崇仪等三十余人，拽出斩之，次及余襄公，襄公矍然下拜，而孙元规颇申理之，得免，次及提刑祖择之，问诸将兵败亡之由，择之知必不免，勃然起，对曰：太尉不得无礼，择来时金口，别有宣谕其客在防下，即呼牵提刑，马遂就防事上马，以出于甲胄，兵戈之间，既至所舍，便溺俱下，满于鞍鞯，此所谓气胜也，盖青武人，非仓卒之间，言金口，别有宣谕以折其谋，则必不免矣。
晏元献自西京以久病，请归京师，留寘讲筵，病既革，上将临问之，甥杨文仲谋谓凡问疾，大臣者，车驾既出，必携钱，盖已膏育，或遂不起，即以吊之，免万乘再临也，遂奏：臣病稍安，不足仰烦临问，仁宗然之，实久病忌，擕奠礼以行，然后数日即薨，故欧公作神道碑言，明年正月疾作，不朝，太医朝夕视有司除道，将幸其家，公叹曰：吾无状，乃以疾病忧，吾君即奏，臣疾少间，行愈矣，乃止。丁亥，以公薨，闻以不即视公为恨，葢此意也。曹襄悼，利用既忤宦者，明年，会其侄汭在真定，因侍婢与中馈争宠，嫁出之，而汭犹过其家不已，其夫不胜愤，因汭衩衣，衣淡黄袄子，入其家，而其夫山呼，汭仓卒不知避，宧者为走马奏之，即唱言汭与其叔利用谋不轨，差王博文，勘其事锻，链既成，以大镬煎油，拉汭烹之，至今都监之，防不可入，盖汭之寃魄犹在也，欧阳叔弼言：顷于青州王家见章猷，与王沂公亲札，一云，曹利用与其侄儿谋叛事，理分眀也须早杀却，若落他手，便悔不及也。
王介甫初罢相镇金陵，吕吉父叅知政事独当国，会李逢与宗室世居狱，作本以害王文恪，陶滕章敏元发，范忠宣尧夫三人也，王滕皆李逢亲妹夫，而忠宣李氏之甥，逢之表兄弟狱事之作，范公知庆州，忽防狱，问皇佑年，范公与逢相见，语言不顺，范公仓卒无以为计，忽老吏言，是年，文正方守庆州，检架阁库有文正差兵士送范公赴举，公案尚在，防其年月，则范公方在庆州侍下，其月日不同，安得语言，与逢相见也，遂防公案，录白申防中乃止。向非公案，则无以解纷矣，范公得脱，而元发坐亲累，落职知池州，王以东宫官，神宗保全之，乃免。王介甫罢相守金陵，吕吉父叅知政事，起郑侠狱，欲害介甫，先罢王介甫，放归田野，王吕由是为深仇，又起李逢狱，以李士宁介甫布衣之旧，以寳刀遗宗室世居事，欲陷介甫，会朝廷再起介甫作相，韩子华为次相，急令介甫赴召，其事遂缓，故介甫星夜来朝，而得解焉。李之仪端叔言，元祐中，为六曹编，删定官，见断案李士宁本死罪，荆公就案上亲笔改作徒罪，王巩本配流，改作勒停，刘瑾滕甫，凡坐此事者，皆从轻比焉。
张茂实，太尉章圣之子，尚宫朱氏所生，章圣畏惧，刘后凡后宫，生皇子，公主俱不留，以与内侍张景宗，令飬视，遂冐姓张，长景宗奏授三班奉职，入谢日，章圣曰：孩儿早许大也，昭陵出阁，以为春坊谒者，后擢用副富，郑公使辽，作殿前歩帅中丞韩绛言：茂实出自宫中，迹渉可疑，富弼引以为殿帅，尝同奉使交结，有自弼惶恐待罪，然朝廷考校，茂寔之除嵗月非弼进拟出，绛知蔡州，弼乃止。厚陵为皇太子，茂实入朝，至东华门外，居民防用者迎马首，连呼曰：你太尉，茂实惶恐，执诣有司，以为狂人，而黥配之，其实非狂也，茂实缘此求外郡，至厚陵即位，避藩邸讳，改名孜，颇疎之，自知蔡州，坐事移曹州，忧恐以卒，諡勤惠，滕元发言，尝因其病，问之，至卧内，茂寔岸帻，起坐其头角，巉然真龙种也，全竒表盖本朝内臣养子，未有大用，至节帅者，于此可验矣。其子询，字仲谋，贤雅诗，有子与邸中作壻，此可怪也。
韩魏公帅定狄青为总，一日会客，妓有名白牡丹者，因酒酣，劝青酒曰：劝班儿一盏，其面有湼文也，青来日，遂笞白牡丹者，后青旧部曲，焦用押兵过定州，青留用饮酒而卒，徒因诉请给不整，魏公命擒焦用，欲诛之，青闻而趍就客次救之，魏公不召青出，立于阶之下，恳魏公曰：焦用有军功，好儿魏公曰：东华门外，以状元唱出者，乃好儿也，此岂得为好儿耶？立青而面诛之，青甚战灼，久之，或白总，立久青乃敢退，盖惧并诛也，其后魏公还朝，青位枢宻使避火般，家于相国寺殿一日，衩衣衣浅黄，袄子坐殿上，指挥士卒，盛传都下及其家遗火，魏公谓救火人曰：你见狄枢宻出来救火，时着黄袄子否？青每语人曰：韩枢宻功业官职，与我一般，我少一进士及第耳，其后彗星出言者，皆指青防扈，可虑出青，知陈州同日，以魏公代之，是夕彗灭。
王广渊识英宗于潜邸，及即位，欲大用之，不果然。中外之事，莫不以闻，又论宰执专权，须主威，英神二朝俱主其说，时宰患之，无如之何？乃反间？谏官司马君实力言其奸邪，不可近章，至八九上，广渊竟出外，世徒知君实言，广渊而不知宰相之反间也，然则隂讽防谏以逐人主亲臣，古今之所不免其后，神宗时，君寔言杨绘不当言曾公亮事神宗御批与滕元发令喩绘云：光醇儒少智，未必不为人隂使之耳盖广渊被逐，常言，君实纯直，受人风指之悮而云耳。
司马温公屡言王广渊章八九，上留身，乞诛之以谢天下，声震殿廷，是时，滕元发为起居注，侍立殿防，既归，广渊来问，元发早司马君寔上殿，闻乞斩某以谢天下，元发在螭防不知圣语如何？元发戱云，只我听得圣语云：依卿所奏。
欧阳大春，湖南人，元祐初，为广州幕官，常梦入一僧室，稍新洁有大榜题，其西室曰宰相蔡确死于此室，既寤，不晓其防，时持正尚在相位，未防闻外补而大，春以漕檄权知新州，一日入僧舍，宛然梦中所见，又有西室，亦如梦也，方叹息，与同官言之，未防持正，责新州，州无他僧寺，竟居于此寺，而所卒之地，悉如前梦，又何异也。
黙记卷上
钦定四库全书
黙记卷中        宋 王铚 撰
李宗易中，陈州人诗文琴棋防艺，皆妙絶过人，前辈中名士也，晏临淄公为陈守属伏暑中，同诸客集于州之后圃，时炎曦赫然，晏公叹曰：江南盛冬烘柿，当此时得而食之，应可涤暑也，宗易忽对曰：此极易致，愿借四大食盒，公大惊，令取之，宗易起，入于室之西房，令取合，复掩关，少刻而出，振衣就席，徐曰：可令开合如言，烘柿四合俱满，正如盛冬初熟者，霜粉蓬勃，分遗众客及其家，靡不沾足，晏公曰：此人如此，甚事不可做，自是遂疎之。
神宗初即位，慨然有取山后之志，滕章敏首被擢用，所以东坡诗云：先帝知公早虚怀第一人，盖欲委滕公以天下之事也，一日，语及北边事曰：太宗自燕京城下，军溃，敌人追之，仅得脱，凡行在服御寳噐尽为所夺，从人宫嫔，尽防没上股中两箭嵗嵗必发其弃天下，竟以箭疮发云：此乃不共戴天之仇，反损金缯数十万以事之，为叔父为人子孙当如是乎？已而泣下久之，盖已有取契丹大志，其后永乐灵州之败，故欝欝不乐者尤怆，圣志之不就也，章敏公为先子言。
王君辰牓，是时，欧公为省元有李中，忘其名，是年赴试，南宫将廹省试忽患疫气昏愦，同省相廹勉扶疾以入，既而疾作，凭案上困睡，殆不知人已过午，忽有人腋下触之，李惊觉，乃隣坐也，问所以不下笔之由，李具言其病，其人曰：科塲难得已至此，切勉强再三言之，李试下笔，颇运思，隣坐者乃见李属文，甚喜，因尽説赋中所当用事，及将已卷子拽过铺，在李案子上云：某乃国学解元，欧阳修，请公拆拽回互，尽用之不妨，李见开怀若此，顿觉成篇，至于诗亦然，是日程试半是欧，卷半是欧颂，李大感激，遂觉病去，论策二塲，亦复如此，牓发，欧公作魁，李亦上列，遂俱中第，云后李于家庙之旁画，欧公像事之等，父母以获禄位者，皆公力也，李常与先祖同官，俱引先祖，至影堂观之，先祖先公，每言此以戒世之塲屋虗诞以相忌嫉者之戒云。
京兆李植，字化光，观察使士衡之孙，自少年好道，不乐婚宦，初为侍禁约婚，慈圣既娶迎入门，见鬼神千万在其前，植惊走，逾墙避之，后时即还，父母家，俄选为后焉，植后自放田野徃来关中洛阳，汝州人，以为有道之士也。
刘贡父过寳应僧舍与昭禅师者，语壁有画山水极妙，昭语贡父，乃化光所画，贡父率然賛之曰昆仑，有名瑶池，非实在梦，暂觏观幻，旋失，惟是墨妙半壁，萧瑟﨑峨坎，云舒川，疾是心中象非笔端物大士，观化四海一室。
先公言刘庄恪公平初及第，为常州无锡尉，时有巨盗在境上，未获防嵗旦日入谒，县宰，是时，循因国初故事，多用齐鲁鄙朴，经生为县令，而无锡令，又昏老之经生也，令防史赞簿，尉廷趋而端坐于防事，受之平素，尚气不堪，径趋防事，捽而痛，拳奋殴之，踣于座下，左右挽引以去，一邑喧传，尉殴死令矣，平亦不顾，归而酣饮至醉，群盗闻尉殴令死，大喜，乘节日至，邑之草市，饮酒防有宻报平者，乘大醉，亟呼弓手，并市人径捕之，诸盗俱醉，且不虞尉防至也，平皆手杀五人，擒得者二十余人全伙，并获凯旋归邑，防令宻灌药救之，得蘓功过俱奏上，诏改大理评事，知鄢陵县，由此知名。
王荆公于杨寘榜下第四人及第，是时晏元献为枢宻使上令十人往谢晏公，俟众人退，独留荆公再三谓曰：廷评乃殊乡里，久闻徳行乡评之美，况殊备位执政，而乡人之贤者取髙科实预荣焉，又曰：休沐日相邀一饭，荆公唯唯，既出，又使直省官相约饭，防甚殷勤也比徃时待遇极至，饭罢又延坐，谓荆公曰：乡人他日名位如殊坐，防为之有余矣。且叹慕之，又数十百言，最后曰：然有二语，欲奉闻，不知敢言否？晏公言至此，语欲出而拟议久之，晏公泛谓荆公曰：防容于物，物亦容矣，荆公但防应之，遂散公归，至旅舍，叹曰：晏公为大臣而教人以此，何其卑也？心颇不平，荆公后罢相，其弟和，甫知金陵，时说此事，且曰：当时我大不以为然，我在政府，平生交友人人与之为敌，不保其终，今日思之，不知晏公何以知之？复不知能容于物，物亦容焉，二句有出防或公自为之言也。
王荆公议按问自首法，举朝纷纷，唯韩持国与公议同一日，挽持国叹曰：此法至近而易知之事，乃与时议如此，大异持国，因曰：此事惟与介甫同因夜来枕上不防寐，细思之，亦有可议也。荆公叹曰：此一事，安石理防来，三十年矣，持国以一夕聪眀，胜之，不亦难乎！
夏英公其父侍禁名，廷皓因五鼓入朝，时冬月盛寒，见道左有婴孩啼甚急，盖新生子也，立马遣人烛下视之，锦绷文葆，挿金钗子二，且男子也，夏无子，因擕去育之，竟不知谁氏子焉？稍长，其父没王事得官，润州丹阳主簿姚作浙漕，见其人物文章，荐试大科，遂知名。章子厚作宰相日，齐州奏孙耿镇监，镇武臣私，官奴乃本镇富民所畜也，一夕诣官奴为富民结客殴之，伤重垂尽，而逸旦隂遣人诉于州，州奏监罪，请寘于法，子厚为请富民诛于镇，市中监官放罪，还任。
神宗遣贵珰张茂则宣抚问，韩魏公公待以旧例，常礼，或谓公茂则贵宻方亲信宜厚遇之，公曰：正谓此也。我若过礼之，茂则归奏，必为人主所窥，不若且守中而已，乃所以防闲也。
陈秀公罢相，以镇江军节度使，判州，其先茔在润州而镇江，即本镇也每嵗十月旦寒食，诏许两徃镇江展，省两州，送迎旌旗，舳舰官吏，锦绣相属乎道，今古一时之盛也，是时，王荆公居蒋山，骑驴出入，防荆公病愈，秀公请于朝，许带人从徃省荆公，诏许之，舟楫啣尾，蔽江而下，街告而于舟中喝道不絶人皆叹之，荆公闻其来，以二肩鼠尾轿，迎于江上，秀公鼓旗舰，舳正喝道，荆公忽于芦苇间，驻车以俟，秀公令就防大船回旋，久之，乃防泊而相见，秀公大惭其归也，令罢舟中喝道。
先子言，元丰末，王荆公在山野，次跨驴，出入时正，盛暑而提刑，李茂直徃见，即于道左遇之，荆公舍蹇，相就与茂直，坐于路次，荆公以兀子而茂直，坐胡牀也，语甚久，日转西矣，茂直令张繖，而日光正漏在荆公身上，茂直语左右，令移繖就相公，公曰：不须，若使后世做牛，须着与他日里耕田。
华州西岳庙门，有唐宗封西岳，御书碑甚髙数十丈砌，数叚为一碑，其字八分防尺余，其上薄云霄也，旧有碑楼，黄巢入关，人避于碑楼上，巢怒，并楼焚之，楼既焚尽，而碑字缺，剥焚损十，存二三也。京兆姚嗣宗知华隂县时包希仁初为陜西都转运使，才入境，至华隂谒庙而县官皆従行，希仁初不知，焚碑之由，礼神毕，循行庙内，见损碑，顾谓嗣宗曰：可惜好碑，为何人烧了！嗣宗作秦，音对曰：被贼烧烧了，希仁曰：县官何用嗣宗曰：县只有手三四十人，奈何？贼不得希仁，大怒曰：安有此理！若奈何不得要县何用？且贼何人至于不可捉也，嗣宗曰：却道贼姓黄名巢，希仁知其戱也，黙然而去，李后主手书金字心经一卷，赐其宫人乔氏，后入太宗禁中，闻后主薨，自内廷出其经，舍在相国，寺西塔以资荐，且自书于后曰：故李氏国主，宫人乔氏，伏遇国主，百日谨舍，昔时赐妾所书般若心经一卷，在相国寺西塔院，伏愿弥勒尊前持一花而见佛云云，其后江南僧持归故国，置之，天禧寺塔，相轮中寺后失火，相轮自火中堕落，而经不损为金陵守王君玉所得，君玉卒，子孙不防，保之以归，寗鳯，子仪家乔氏所书在经后，字极整洁，而词甚凄惋，所记止此，徐锴集南唐制诰有宫人乔氏出家诰，岂斯人也！
李师中诚之，其父纬坐镇戎军退，阵当斩，诚之赴省试讼父之寃，且乞斩韩魏公以其起陜西民兵，乃应贼致败，是时，诚之叔，知开封府诚之方，年十八嵗一日坐，防视事，见朝廷押上书人至阶下视之，乃其家六，秀才也防得释，是年，遂登科。
李师中与王介甫同年进士，自防负材气，一日，广坐中称其少年豪杰，介甫方识之，见众人称举其豪杰，乃云：唐太宗十八嵗起义兵方是，豪杰渠是何豪杰，众不敢以对。
刘贡父与王介甫最为故旧，荆公常拆贡父名曰刘攽，不值一分，文谓其名也。贡父复戏拆荆公，名曰失女，便成宕无宀，真是妬，上交乱真如，下交误当宁，荆公大叹而心衔之。
嘉祐中，士大夫之语曰：王介父家小底，不如大底，南阳谢师，宰家大底，不如小底谓王安石，安礼，安国安上谢景初，景温，景平，景回也。
晏元献以前两府作御史中丞，知贡举出，司空掌舆地之图赋，既而举人上请者，皆不契元献之意，最后一目眊瘦弱，少年独至帘前，上请云防题出周礼，司空郑康成注云：如今之司空，掌舆地图也，若周司空不止，掌舆地之图而已，若如郑説今司空掌舆地之啚也，汉司空也，不知做周司空，与汉司空也，元献防应曰：今一塲中，唯贤一人识题，正谓汉司空也，盖意欲举人自理，防得寓意于此，少年举人，乃欧阳公也，是榜为省元。
石介作庆厯圣徳诗以斥夏英公髙文庄公曰：惟竦若讷一妖一孽，后闻夏英公作相夜走，防谏官之家，一夕所乘马为之毙，所以弹章交上，英公竟贴麻，改除枢宻使缘此与介为深仇，其后介死，英公每对官吏，或公防时失声发，叹曰：有人于界河，逢见石介来，后卒有报畨，将发棺之事，有防下兖州验实，杜祁公罢相，守兖州，力为保眀乃免。
徐常侍，自江南归朝，厯右散骑常侍，贬静难军行军司马，而卒于邠州，无子，其弟锴，有后居金陵，摄山前开茶肆，号徐十郎，有锴诰，备存甚多，仆常至摄山求，所谓徐十郎家观之，其间有自江南归朝，初授官诰云归，眀人伪银青光禄大夫，知内史事，上柱国，徐可依前银青光禄大夫，守太子率更令云云，知内史乃江南宰相也，银青存其阶官也。
晏知止作府推时，诸子房中案牍犹多，祖宗自批判者文字甚众，祖宗时，不惟宰相虽百执事皆起复至，富郑公，乃以太平而辞耳，本朝儒臣杨大年，王元之晏相皆不曽，持父母服也，富公之后，如陈升之亦百日，则起复耳，此盖朝廷体貌，况在兵革之际乎其来，否则在人耳，蹇授之以废，孟后见章子厚言，后一段当如何？子厚曰：除是惇不在此地，有死而已，谓立刘后也，然不久，遂立中宫，子厚但奉行而已。
范景仁父名文度为蜀孔目官，事张乖崖，时见发，郡人隂事而诛之，而不知其何以知之？但黙视一小册，每钩距，得人隂事必记之，册上书讫，入箱，封题甚宻文度日侍其旁而莫测也，然每观小册，则行事多杀人，或行法，一日乖崖，方观小册，忽内廹起不及封箱，文度取其小册观之，尽记人细过，有己行者，即朱勾之，未行者尚众也，文度阅毕，始悟平日所行乃多布耳目所得，遂毁而焚之，崖还，见几上箱开已色变，及啓视小册已失之，大怒之次，文度前请命曰：乃某毁而焚之，今愿以一命代众人死，乞赐诛戮乖崖，问其故，荅曰：公为政过猛，而又隂采人短长，不皆究实而诛，若不毁焚，恐自是杀人无穷也，乖崖徐曰：贷汝一死，然汝子孙必兴，自是益用之，景仁，其子也，既起家又以其一家三翰林，百禄为执政，何乖崖之知人，而贳文度，其后果兴。
小説载江南大将，获李后主宠姬者见灯，輙闭目云烟气，易以蜡烛，亦闭目，云烟气愈甚，曰：然则宫中未尝防烛，云宫中本閤，每至夜，则悬大寳珠光照一室，如日中也，观此，则李氏之豪侈，可知矣。
司马温公为相，除张茂则之，子巽为閤门使，本朝无内臣之子，在閤门者，君实眀日因语给事中，蔡元度王子发曰：光不敢争，正留以成给事之贤名耳。
杨康国为先，子言，治平中，彭汝砺谅隂榜赴省试时，以汴河上旧省为试院，既闻榜出，与同试数人，自徃榜，既出门，则报者纷然，天汉桥，忽有一肥举人，跨蹇自河路东来者，问报榜者曰：状元何人，对曰：彭汝砺也，跨蹇者闻之，即时回，更不至省前，康国追问，随行小童曰：此雍丘，许秀才名安世也，康国骇之次，举闻安世第一人及第也。
李公弼，字仲修，登科初任大名府同县尉因检验村落，见所谓鱼鹰者，飞翔水际，问小吏曰：此关睢也，因言：此禽有异，每栖宿一，巢中二室，仲修令取其巢观之，皆一巢二室，盖雌雄各异居也，因悟所谓和而别者，以此也。鸷而通者，习水而善捕鱼也，和而别者，因此悟眀仲修且叹，村落犹呼曰：关睢而和而别，则学者不复辨矣，东坡自海外归，至南康军，语刘义仲壮舆曰：轼元丰中过金陵，见介甫论三国志曰：裴松之之该洽，寔出陈夀上不别成书，而但注三国志，此所以陈夀下也盖好事多在注中，安石旧有意重修，今老矣，非子瞻他人下手不得矣，轼对以轼于讨论非所工，盖介父以此事付托，轼轼，今以付壮舆也，仆闻此于壮舆尽直，记其旧言，时彦举进士第一人，后为江东小漕，因按部，舟行于大江，阻风系舟，僻左港汊，一山下，因与仝，载二三举人，尽却从者，上山闲歩山甚峻，披荒而行，及转山背，忽一小寺，出于山顶，已有一老僧下山迎问曰：岂非时状元乎？彦既讶，了无従者，且非当路，何以知其至也，僧曰：此寺佛殿后，有人题壁曰：某年月日，时状元到寺，某志之有年，今日乃其所记之日，时也，某及时晨起，相望久矣，彦始吐实而未之信也，相与至佛殿后，旋扫去积尘，始见其字，皆如僧言，而别有题年月，则彦尚未生之前也，观其旁，又曰：此去十三年，官终四品，彦录之以归，常以语于人，至大观初，彦以吏部尚书，卒，正四品，距见题，字时还，十三年矣。
刘琯，河中人，枢宻学士综之孙也，其生母王氏，既生，琯而出外，琯事嫡母任氏三十年不懈，嫡母死，寻访王氏，了不可得，遂弃官布衣蔬食，跣足走，天下访之，莫知其生死数年，而琯志益坚，誓不见母，不复为人防嵗除日行次汝，洛间，地名彭坡者逆旅，覊栖嵗尽未遂所志，泣于村市酒肆中，忽见日者，琯忧欝中漫，呼令作卦，日者端防云，此坤卦乘乾卦，父母爻，动必求访父母，今坤卦为主，则必母也，因自喜曰：平生求久，未见而喜神，临之如化速，但不须发去，只留此以俟，匪惟在今日，且在今一时之内，所谓大庆可以贺矣。琯虽心喜，知本意，而后段悠漫，乃日者常态唯唯，不应日者，临行，犹曰郎应，无相忘也，琯愈惑，旋闻箫鼓喧阗，乃村人嫁女于除夕也，举酒肆，人奔徃观之，琯独坐无聊，已而观者，稍复还坐，而各说所见，一老卒在坐，曰：此本县富人之女，嫁此村富家，其送女者所生也，其壻家去此才十歩，此妇人先在一大官家，闻生子，今作官矣，又入一家，再为此，富家侧室，生儿女三人，今嫁其季也，故今自送，嫁其正室已亡，家甚富，而专家事于女，资送甚厚也，琯引身稍相近，问翁知媪之姓氏与前主之姓氏，曰：此妇姓王，闻主姓刘，其子小名则琯也，琯始惊问，翁何以知其详如此，兵曰：我放停兵也，因常役于其家，且每属我此事，故我常在心也，盖书其姓名，状貌以千计矣。出腰间系衣中小示，琯因畧道所以方语话酬酢，间村市小儿之慧，者潜徃报此妇人矣，已而老兵问琯详细曰：为当騐之然琯久，求母不获，而为人绐之，疑似多矣，意事与名字，或有相同者，未敢必信也。已而小儿辈与老兵继徃妇人闻之，亟遣骑乘迎琯，琯犹未信，漫徃既各细騐之真琯母也，贮心滋久，再见于不料，母子相持，号恸殒絶于村，久之，事定，因访日者莫见也，问于村中，亦曰未尝有，此色目人意，以琯纯孝所感，天假神灵，以告之尔。琯后迎母同居，久之以夀终琯仕遇，神宗屡膺防剧，为世名臣子二，何勃皆登科，其家光显贵盛，亦天之报也，李教者，都官郎中，昙之子自少不调，学左道变形，匿影飞空妖术，既成而精，同党皆师而信服焉，昙之母以夏月，昼寝于堂，而堂阶前井中，忽雷电霹大震，续有黄龙自井飞出，昙母惊起，开目视之，怖投床下，径死，家人徐视之，乃教所变，龙即教也，昙见母死，吼怒，杖之，垂尽逐出教，益与恶少年薄防不检，一日书娼馆曰：吕洞賔李教同游，昙知其尚存也，遣人四出捕之，寻获矣，教皇窘自缢死，久之，王则叛于贝州，其徒皆左道用事，闻教妖术最髙声言教为谋主用事，朝廷亦知教妖术最髙果为则用不可测也，闻之大骇，捕昙及教妻儿兄弟下狱，冀必得教，虽昙言教逐出，既自缢死，终不信也，又于娼馆得教所题，教与吕洞賔同防，又诏天下捕李教及吕洞賔二人防，贝州平，本无李教者，始信其真死矣！乃独令捕吕洞賔甚久，乃知其寓；托无其人，乃已，虽知其贝州无李教所部，监司太守，如张昷文，张存十数人，前皆重贬，昙责昭州别驾，教妻子皆诛死，今仁宗实録虽载此而无如此之详，故表见之。
吕文穆防正少时，常与张文定齐贤，王章惠随钱宣靖，芳水刘龙图，煜同学赋于洛人郭延卿，延卿洛中乡先生一日同渡水，谒道士王抱一求相，有僧应门曰师出矣，众问僧何为师道士，僧曰：学术数于道士三十年矣，众因泛问之，僧曰：吾师切戒术未精，慎毋为人言，君等必欲知眀日复来，叩师可也，眀日遂见之，文穆对席，张王次之，钱又次之，刘居下座，坐定，道士抚掌太息，众问所以，道士曰：吾常东至于海，西至流沙，南穷昆仑，北抵大漠，四走天下，求所谓贵人以验吾术，了不可得，岂意今日贵人尽在座中，众惊喜，徐曰：吕君得解及第，无人可奉，压不过十年作宰相，十二年，出判河南府，自是出将入相，三十年，富贵夀考终始张君，后三十年作相，亦皆富贵夀考终始钱，君可作执政，然无百日之久，刘君有执政之名，而无执政之实语，遍及诸弟子而遗其师，郭君忿然以为谬妄，曰：坐中有许多宰相乎？道士色不动，徐曰：初不受馈，必欲闻之，请得徐君，后十二年，吕君出判河南府，是时，君可取解，次年虽登科，然不可作京官延卿益怒，众不自安，乃散去，久之，诏下文穆果魁多士，而延卿不预，眀年文穆廷试第一，是所谓得解及第，无人可压矣，后十年作相，十二年，有留钥之命，悉如所言，延卿连蹇塲屋，至是预乡荐，鹿鸣，燕日文穆，命道士与席賔散独留，二人者内閤，尽欢如平日，文穆惊叹，赋诗曰：昔作儒生谒贡闱，今为丞相，出黄扉，两朝鸳鹭，醉中别万里烟霄，逹了归羽客，渐垂新髪，故人犹着旧麻衣，洛阳漫説多才子徒惜遭逢似我稀，道士索札，似若复章者，乃书偈曰：重日，重月荣华，必别笙歌前导，偃师着雪，文穆心知其异，敬之，其后钱贰枢府，未百日，罢张王先后，登庸刘守蒲中，朝廷议除执政，命未及下而卒，延卿以文穆极力推挽登第，未久改秩，后卒无一差者，独赠文穆之偈，乃致仕，薨于西京，以重阳日丧过偃师，是日，大寒，防霰笙歌，乃敕卤簿鼓吹也，郑翰林獬郎官，纾之子也，獬虽时名，然累赴殿试，省试俱不利，纾为狄青，征广南辟客，是时侬智髙鸱张未知胜，留家在雍丘，舟中而獬赴殿试，罢在京师，唱名，其母与尽室忧纾从军，未知吉音，又忧獬仍旧，黜于殿试，一家屏黙，惶惑之次，忽舟尾，晨炊釜鸣，声甚厉，震动两岸，举家不知所为，釜鸣未定，忽岸上亟防郑郎中船乃报防者南来，且附纾书云：已破侬贼，杀戮殆尽，走入溪洞，且议赏超迁矣，语次，又有北来报，榜者驰至云：二秀才昨日唱名而出，已，状元及第矣，釜鸣，盖有为吉者。
郑毅夫防弟名猷，字献嘉，风流文雅，人物秀少翩翩，佳公子也，又自防随侍，毅夫守东南，名郡如钱唐之，所阅佳丽，皆一时之选，喜读书，而诗章翰墨，皆有声，毅夫既没，求监安州酒税，安州其乡里，以便飬亲也，久之，湖南招降得蛮首舒光勇者溪洞生，面色如漆，声音侏，如鬼物，然朝廷不杀，以三班差使亦来，监安州酒税，与猷同官猷，以其素茹蛇，馅蛊之人，每于其家送食，必作两分，与之对飡，然光勇终不快意，盖未尝知中国士大夫家尝馔也，每食馔毕，必令拦头軰于务前饼店，以四钱买胡饼二枚，光勇既取食，必大称味之美，以谓平生未尝知此味也，一日又以对，猷言如前猷，因语之曰：汝本溪洞腥臊，生蛮不知有饮食，乍得此，至下之物食之，以为未始有也。猷，谓所善曰：此事固小可以喻，大凡不知而妄作者皆舒光勇之也。
王景彛，以御史中丞知贡举，而王平甫被黜，平甫对客云：就试前梦，御街上骑驴而坠地，今果为驴子所落景，彛闻而大衔之，其后平甫试大科，景彛弹其士检不修，罢之，又曽子固作中书舍人还朝，自恃前辈，轻蔑士大夫徐徳占为中丞，越次揖子，固甚恭谨，子固问，贤是谁徳？占曰：禧姓徐子，固荅曰：贤便是徐禧，禧大怒，而忿然曰：朝廷用某作御史中丞，公岂有不知之理，其后子固除翰林学士徳占宻疏罢之，又攻罢修五朝史。
喩皓所造开寳塔为天下之冠，康定中，白昼人见塔上一灯明，顷刻数盏，以至千百盏，须臾大雷，雨作而焚尽，都人大骇，此真天火也，祖母为先，子言。
刘原父就省试时，父立之为湖北转运使，按部至鄂州，与郡守王山民宴于黄楼，数日不发，谓守曰：吾且止此楼，以殿榜儿子，决须魁天下，守心不平，且曰：四海多士，虽令似才俊，岂可预料立之曰：縦使程试不得志，亦须作第二人来日，殿榜到州，原父果第二名，继得家书云，初考为状元，赋中小悮，遂以贾黯为魁立之，即以书示郡守而行，所谓知子莫若父也。
黙记卷中
钦定四库全书
黙记卷下        宋 王铚 撰
頴上安希，武殿直言，太祖受命，封丘独守城不下，其曽祖常随太祖自攻之，后守封丘者，奏职既入拜，诸司使陈桥门开，以迎太祖，即斩守门者，又言其祖乃安习也，太宗判南衙时，青州人携一小女十许嵗诣阙理产业，事太宗悦之，使买之，不可得习，请必置之。遂与银二笏柱，习刀截，银一二两少块子，不数日，窃至南衙，不久，太祖知之，捕安习甚严，南衙遂藏，习夫妇于宫中，后至登位，才放出，故终为节度留后，其青州女子终为贤妃者是也。
欧公云：太祖英武，潞州学筠反状，至怀其奏，召其子皇城使，守节言父反事惶恐，次谓彼只少尔，但速去，来日方出，奏示臣寮，守节至潞州，开城降，兵不血刅。
庆厯三年御试进士时，晏元献为枢宻使杨察晏壻也，时自知制诰避亲，勾当三班院，察之弟，寘时就试毕，负魁天下望，未放榜间，将先宣示两府，上十人卷，子寘，因以小赋求察问晏，公己之髙下焉晏公明日入对，见寘之赋己，考定第四人，出以语察之，察以报寘，而寘试罢，与酒徒饮酒肆闻之，以手击桉，叹曰：不知那个卫子，夺吾状元矣，不久唱名，再三考定第一人之卷进御，赋中有孺子其朋之言不怿，曰：此语忌不可魁，天下即王荆公卷子，第二人之卷即王珪以故事有官，人不为状元，令取第三人，即殿中丞韩绛遂取第四人，卷子进呈，上欣然曰：若杨寘可矣，复以第一人为第四人，寘方以鄙语骂时，不知自为第一人也，然荆公平生未常略语，曾考中状元，其气量髙大视科第，为何等事？而增重，杨宣懿察之母甚贤，文而教之以义，小不中程，輙扑之察，省试房，心为明堂，赋榜登科第二人报者，至其母睡未起，闻之大怒，转而向壁曰：此儿辱我如此，乃为人所压，若二郎及第，殆不教人，压却及察归，亦久不与语，寘果魁天下。
欧阳文忠公庆厯中为谏官，仁宗更用大臣，韩、富，范诸公将大有为公锐意言事，如论杜曽家通，嫂婢有子曽，出知曹州，即自缢死，又论叅知政事，王举正不才，及宰臣晏殊，贾昌朝举馆职，凌景阳娶富人女，贾有章有賍，魏庭坚逾滥，三人皆废，终身如此之极多，大忤权贵，遂除修起居注，知制诰，韩富既罢，未防，以龙图阁直学士，为河北都运，令计议河北二相贾昌朝，陈执中争边事，其寔宰相欲以事中之也，防令内侍供奉官王昭眀同徃相度河事公言，今命侍从出使，故事，无内侍同行之理，而臣寔耻之，朝廷从之，公在河北，职事甚振，无可中伤，会公甥张氏妹一作防州壻正之女，非欧生也，防孤鞠育于家，嫁侄晟，晟自防州司户，罢以仆陈谏同行，而张与谏，通事鞠于开封府，右军廵院张惧罪，且图自解免其语，皆引公未嫁时事，词多丑鄙，军廵判官，著作佐郎，孙揆止劾张与谏通事，不复支蔓，宰相闻之怒，再命太常博士，三司户部判官，蘓安世勘之，遂尽用张前后语成案，俄又差王昭明者监勘，盖以公前事，欲令释憾也，昭眀至狱，见安世所劾，案牍视之，骇曰：昭明在官，家左右无三日不说，欧阳修，今省判所勘，乃迎合宰相意，加以大恶，异日昭眀吃剑不得安世，闻之大惧，竟不敢易揆所勘，但劾欧公用张氏资买田产，立户事奏之，宰相大怒，公既降，知制诰，知滁州，而安世坐牒三司，取录问吏人不闻奏，降殿中丞，泰州监税，昭眀降夀州监税公责告云：不知淑慎以逺罪辜知出非已族，而鞠于私门，知女归，有室而纳之，群从向以讼起，晟家之狱，语连张氏之资，劵既不眀辨无所騐以其久叅侍从，免致深文可除，延阁之名，还序右垣之次，仍归漕节徃布郡条，体余寛恩思释前咎，又安世责词云：汝受制按考，法当穷审，而乃巧为朋比，愿弭事端，漏落偏说隂合附防知，朕慎重狱事，不闻有司，而私宻省寺替名胥役，迹其阿比之实，尚与朋党之风云云，其后王荆公为苏安世埋铭，盛称能回此狱，而世殊不知揆守之于前，昭眀主于其后，使安世不能有所变改迎合也，然则二人可谓竒士耳昭眀后亦召用而揆，饶州人，终殿中丞，当张狱之兴，杨辟叔外为举人上书陈相力救之，今宋文集中有此书，曾存之言。
欧阳公为河北都运使，时程文简知大名府，欧公性急，自大而文简，亦狷介不容物，宰相意，令二人愤争，因从而罪之，公悟其防，初至大名，文简迎于郊，因问：欧公所以外补之，由公叹曰：吾侪要会得此正，唐相用李绅，韩愈令不防叅，故例耳，吾二人岂可堕其计中耶？文简亦大叹二人，遂益交欢相好，宰相闻知，不久有孤甥之狱，逹奚盈盈，传晏元献家有之，盖唐人所撰也，盈盈者天寳中贵人之妾，姿艳冠絶一时会贵人者病，同官之子为千牛备身者，父遣徃视之，因是以秘计，相亲盈盈，遂匿于其室，甚久千牛，父失子，索之甚急，眀皇闻之，诏大索京师，无所不至，而莫见其迹，因问近徃防其父言，贵人病常徃问之诏，且索贵人之室，盈盈，谓千牛曰：今势不能自矣，出亦甚无害。千牛惧得罪盈盈，因教曰：苐不可言在此，恐上问何徃但云所见人物如此，所见帟幕，屏帏如此，所食物如此，势不由己，则决无患矣。既出，明皇大怒，问之，对如盈盈言，上笑而不问，后数日，虢国夫人入内，明皇戱谓曰：何久藏少年不出耶？夫人亦大笑而已，为人妾者，智术固可虑，又见天寳后掖庭戚属，莫不如此，国何以久安，此传晏元献手书在其甥杨文仲家，其间叙妇人姿色，及情好曲折甚详，然大意若此。
皇佑二年，有狂人冷青言，母王氏，本宫人，因禁中火出，外已常得幸有娠，嫁冷绪而后生，青为药铺，役人与髙继安者谋之，诣府自陈，并妄以神宗与其母绣抱肚为验，知府钱明逸见其姿状魁杰，惊愕起立，后明逸以狂人，置不问，止送汝州编管，推官韩绛上言：青留外非便，宜按正其罪，以絶群疑，翰林学士赵槩亦言青果然，岂宜出外，若其妄言，则匹夫而希天子之位，法所当诛，遂命概并包拯按得奸状，与继安皆防死钱眀逸落，翰林学士，以大龙图知蔡州府推官张式，李舜元皆补外，世妄以宰相陈执中希温成防为此，故诛青，时京师昏雾四塞，殊不知执中已罢，是时，宰相乃文，富二贤相防大事，岂有悮哉！
刘原父好杂记事，或古或今，动成卷轴，予常见其一卷，内逐段事，一云萧固为广西转运使，时侬智髙未反，但诱聚亡命隂为窥边计，边吏皆不悟，因遣人诱说，且奏朝廷，乞与智髙一官善抚之，因令间交趾奏下枢宻院难问再三，固又言：请择将吏缮兵械，修城郭，至六七，皆不报。固既召归智髙反破城杀吏，大困一方，所至骚然，至遣大臣仅免，败亡，则枢宻院乃归责于固，以知吉州，所谓曲突徙薪无恩泽，焦头烂额为上客也，又一云：进士滕甫最能为省题诗，皇佑元年，狄青成功于广西，时甫廷试，西旅王诗云：葱岭占佳气，毡裘拜未央，最为佳句，此皆原父亲札尔，康定中，元昊上言：为诸羌所扰，不得已，请朝廷加一名号，宰相大怒，即乞削属籍，出兵加讨，时惟谏官吴育言夷狄难以中国叛臣防之，乞加以名号，不听，卒致侵边患，颇与固相，然古今如此者多也，郑畋乞与黄巢节度使，召琦乞和，畨之是也。刘原父学际天人，知永兴，日已被病时所亲贾常彛父同在雍，夏月常露坐，见一流星甚大原，父惊曰：当有亲王为九五者，后数月，乃英宗为皇子。
赵至忠虞部，自北廷归朝，常仕辽中，为翰林学士，修国史，着北廷杂记之甚多，杂记言：圣宗芳仪李氏，江南李景，女初嫁供奉官孙某为武疆都监，妻女皆为圣宗所获封芳仪生公主一人，晁补之为北都教官，因览此书而悲之，与顔复长道作，芳仪曲云，金陵宫殿春霏，防江南花发，鹧鸪飞风流，国主家千口十五，吹箫粉黛，稀满堂诗酒，皆词客拭汗，争看平叔白后庭一曲，时事新挥泪，临江悲去国，令公献籍朝未央，书筑第，优降王魏，俘曾不输织室，供奉一官，奔武疆，秦淮潮水钟山树塞北，江南易怀土双燕，清秋梦栢梁吹落，天涯犹并羽相随，未是断肠，悲黄河，应有却还，时宁知翻手明朝事，只尺千山不可期，苍黄三鼔滹沱岸良人，白马，今谁见国亡？家破一身存，薄命如流，信云转芳仪，加我名字，新教头遣，舞不由人，采珠拾翠，衣裳，好深红暗起，惊沙尘隂山射虎边风急，嘈杂琵琶，酒阑泣无言，徧数天河星，只有南箕，近乡邑，当年千指，渡江来千指，不知身独哀中原，骨月又零落，黄鹄寄意何？当回生男，自有四方志，女子那知出门，事君不见李君椎髻，泣穷年，丈夫飘泊，尤堪怜予，常防庐山，见李主有国时，修真风观，皆宫人施财，刋姓氏于碑，有太宁公主，永嘉公主，二人皆景女，不知芳仪者孰是也。
龙衮江南録有一本删润，稍有伦贯者云云，李国主小周后，随后主归朝，封郑国夫人例，随命妇入宫，每一入輙数日而出，必大泣骂，后主声闻扵外，多宛转避之，又韩玉汝家有李国主归朝，后与金陵旧宫人书云：此中日夕只以眼泪洗面。
欧阳公为西京留守推官，富郑公犹为举子，每与公徃来是时胥夫人乳媪年老不睡，善为冷淘，郑公喜嗜之，每晨起戒中，厨具冷淘，则郑公必来，公怪而问之，乳媪云：我老不睡，每夜闻绕宅甲马声，则富秀才眀日必至，以此验之，若如常，夜则必不来，欧公知富公必贵，尹师鲁性髙而褊在洛中，与欧梅诸公同逰嵩山，师鲁曰：逰山须是得胡饼炉来，方是防山，诸公咸谓防山贵率真豆有此理，诸公群起而攻之，师鲁知前言之谬，而不胜，诸公遂引手扼吭，诸公争救之，乃免。
李士寜缘以金银，龙刀遗世居坐罪，许安世亦连坐焉。初，许旣魁多士，其父许珫为越州，知録徃省觐道出杭州，见沈文通召食罢，延之书斋玩好，尽在见此，寳刀以金涂双龙，纒之制作精巧，光芒射人，安世见而叹爱，且屡目之文，通曰少，张喜，此通自得，此刀家间，祸患相继，每欲与人，今公方魁天下，福气必能胜之，敢以为赠安世得之，寳惜特甚，而士宁素为安世所仰，一日以示士宁见，遂拜曰：此物乃在公所，此徐温所佩有二刀焉，其雌者士宁已得之，此其雄也，士宁为此刀，亲渡海徃外国求之而不得，今乃近在公防叹息惊骇，久之，安世问其意，士宁宻曰我大丹未成，不得仙者，此刀未获也，若得此二刀以链丹，不惟我受其功，药成，亦可分遗公矣。安世素神信士宁，遂举以与之，尔后寂然久之，至世居事，作此刀在焉，乃士宁私以遗世居也，士宁旣坐私入宫赠诗，与世居又有龙刀，故坐罪配永州，而询其所由，乃安世防得之，故亦坐贬。噫！物之为祸，有如此者，先公言与阎二文，询仁同赴试省，遇一少生风骨，竦秀于相国寺及下马去毛衫，乃王元泽也，是时盛冬，因相与于一小院中，拥火询仁，问：荆公出防曰：舍人何久召不赴，荅曰。大人乆病非有他也，近以朝廷恩数三重，不晓且来，雱不惟赴试，盖大人先遣来京，寻宅子尔，询仁云：舍人旣来，谁不愿赁宅，何必预防？元泽荅曰：大人之意，不然，须与司马君寔相近者，每在家中云，择邻必须司马十二，此人居家事事可法，欲令儿曹有所观効焉，政和中，青溪知县，奉议郎盛禽，因事对移，桐庐县丞，冬至夜，宰会同官至深夜，眀日五鼓漏，欲尽徃贺邑宰未出，坐于客次，见有绯鱼，入坐盛旣至，起就马亟去，且云：儿子不孝，某有执事，天将眀不可留矣。禽惊问小吏，荅曰：知县防常享祀最早，夜来以会客饮酒过多，天晓方设祭，此其先父也。
吕吉甫自罢，叅知政事，最为偃蹇，元祐间，贬为散官，居于建州，凡十年再见，绍圣固当预政，章子厚，蔡元度先得路，百计逐之，老于为帅，继于蔡元长久防大位，以妖人事再贬武昌至张天，觉作相，始荐于上皇，名为宫使，留京师，吉甫作谢表云：厯官三十八，任受恩，虽出于累朝，去国四十二年，留侍方从于今日，徽庙大喜，甚有大拜，意一日，书于曰：卿何执中，除太傅，平章事张商英左仆射兼门下侍郎吕惠卿，右仆射兼中书侍郎，旣书之矣，适一士人献宫词百篇，其一首云：先帝熙宁有旧臣，曽陪元宰，转洪钧嗣皇不减周文美，八十重来，起渭滨，徽庙改不减作不啻，御书二扇，一赐吉甫，众谓必相矣。然何执中郑居中方攻天觉，尽用其党逐天觉，门人起大狱为竒祸而吉甫以腹疾乞致仕，卒于京师，其命矣乎！
贺方回，遍读唐人遗集取其意，以为诗词，然所得在善，取唐人遗意也，不如晏叔原尽见升平，气象所得者，人情物态，叔原妙在得人，方回妙在得词人遗意，非特两人而已，如少游临死作防词云醉卧，古藤隂下了不知南北必不至于西方，浄土，若王荆公司马温公赵阅道必不如此道也，非特贺晏而已，凡古人之词，尽然如此而已矣，若荆公暮年赋，临水桃花诗，还如景阳，妃含叹堕宫井，此善体物者也，然不可止此而已，终云，惆怅有防波残妆，坏难整，此乃能见境而却，扫除浄尽，此所谓倒防造化手也。
章子厚在睦州见贡士，学制下，谓郡守方通曰：蔡元长改学制，自旧用诗赋也，有状元也，做宰相后，用经义也，有状元也，有宰相。
章申公在睦州，暮年有妾曰蒨英，有殊色，公宠嬖之，一日，其子援至所居，乌龙寺，僧房有玉界尺在案上，乃公所爱，因究其所从，群婢共言与僧通已久，公怒，令为爨婢，布衣执爨而已，未尝棰也，而罪群婢不能防闲缚而尽棰之蒨，英既执爨，请令十二县君供过，乃援妻也，缚其僧棰而送郡，其供出事，目如牛腰，即械送狱，郡守方通亲鞫，而亟断之，杖其背防事，震动而僧，不动如山，蒨英执爨，四十日衣敝，申公思之，令援曰：十二县君，不须出令，蒨英依旧伏，侍即着旧衣，蒨英坚不肯着，呼至前曰：相公送至州，则送之，蒨英不着，好衣不伏，侍相公蒨，英宁死耳，言讫吞气，立死。
世言章申公，在睦州，遇猴事，时方通为守，实然也，云有大猴数十，遂使人擒而缚之，忽于乌龙山后突出数千，大青猴解缚，夺而去之，人皆莫敢近。余晋仲目击晏元献罢相，守颍州，二日，有岐路人献杂手艺者，作索之技，已而掷索向空，索植立，遂缘索而上，快若风雨，遂飞空而去，不知所在，公大骇，莫测，已而守衙排军，白公曰：顷常出戍曽，见此等事，但请合郡谯门，大索必获，盖斯等妖术，未能出府门也，公如请，戒众兵曰：凡遇非衙中旧有之物，即以斧斫之，既周视无有，最后于马院旁一卒，曰：旧有系马柱五枚，今有六枚，何也？亟斫之，而大呼乃人尔，遂获妖人。
章子厚少年，未尝改官，防欧阳公荐馆职，熙宁初，欧公作史炤岘山亭记以示子厚，子厚曰：令饮酒者，令编劄斟酒，亦可穿衫，着带斟酒，亦可饮酒，令妇环侍斟酒，亦可饮酒，终不若美人斟酒之中节也，一置兹山，一投汉水亦可，然终是突兀，此壮士编劄斟酒之礼也。惇欲改曰一，置兹山之上，一投汉水之渊，此美人斟酒之体，合宜中节故也。文忠公喜而用之。
王荆公知制诰，丁母忧，已五十矣，哀毁过甚，不宿于家，以藁桔为荐，就防上寝于地，是时潘夙公所善，方知荆南，遣人下书金陵，急足至升防，见一人席地坐，露头瘦损，愕以为老兵也，呼院子，令送书入宅，公起取书，就铺上拆，以读急足怒曰：舍人书而院子，自拆可乎？喧呼怒，呌左右曰：此即舍人也，急足皇恐趋出，且曰：好舍人，好舍人。
欧阳文忠公在两禁，因赴李都尉家会至五鼓，传呼呵殿而归，至内前禁中，讶趋朝之早呼，欧公官使人宻觇之，知赴李氏集方归，眀日出知同州，执政留之甚力，以修唐书，为言方不行。
光州有村民毕姓，兄弟二人养母，佣力又雇，二人担粪土钱以养母，尽孝道，一日至食时，雇者不至，兄弟惶惑，夜无母饭，不知何为？遂各担箩遍村求售，担物无有也，念母过时未食，茫然四顾，力乏枕，担于杏山，观前左，忽一道士自观中呼二人，问其困睡状，起对以曲折，道士曰：我正欲淘厠，汝能从我至观中，因指示其防，二人共淘之，皆若噐皿，既视之，皆金噐两担，光彩烂然，二人亟寻适来，道士已不复见，问：观中无此色人，因担以示观主，闻之于官，太守曰：此汝得之物，官难取也，尽以给之，二人变其业，尽以置田，遂为富人。教子读书，京中进士第，京生二子之才，之翰皆为郡守，天之报施，善人如此，石曼卿与刘潜李冠为酒友，曼卿赴海州通判，将别语潜曰：到官，可即来相见，寻约痛饮也，既半载徃见到倅防门，其阍者迎谓曰：自此入客位勿髙声也既见谒者，问：知无官请，衣襴鞹潜曰：吾酒友也，典客者曰：公勿怒，既至此，无复去之理，我为借以衣不得已，衣之坐防两时，胸中不胜愤，典谒者言通判歇息，未敢传坐，防三时馁甚，忽报通判，请赞者请循廊曼卿道服，中以就坐，不交一谈，徐曰：何来又乆之曰何防？安下有阙，示及一典客从旁赞曰：通判尊重，不请乆坐潜大怒，索去云献汤，汤毕又唱请循廊潜益愤，趋出，曼卿曵其腰带，后曰：刘十我做得通判过否，扯了衣裳，吃酒去来，遂仍旧狂饮，数日而罢。
蒋希鲁守蘓州，时范文正守杭州，极下士，王荆公兄弟时寄居于杭，平甫尚布衣少年也，一日过苏，见希鲁以道服见之，平甫，内不能平，时时目其衣，希鲁觉之，因曰：范希文在杭时，着道服以见客，平甫对曰：希文不至如此无礼。
诸先生者，失其名，杭州人，举进士，当赴礼部，间遇异僧慈上座传以易数云，易有三术，上者不可言中者，犹足了死生证，心地下者，知象数休咎，且言子当传吾术，足以资身，不必仕宦，盖子命薄也，遂授其术尽騐遂不复就省试，又以授其子亦騐慈上座者别去，曰：他日见胡钉铰者，知吾所在也，后失其子章丞相当国，必欲致之，声言吾已使人求得其子，须来则面，与之见先生遂徃见章，丞相大喜其学，且问其子所在，曰：吾欲相见，诈言之耳，旦入朝，荐其学不肯赴举为言，诏特赴殿试，先生惊悔走避，丞相召乡人赴殿试者，令连结保乡人，泣请，若忤丞相，则我辈垂得一官，而失皆子之致矣，不得已赴试而犯庙讳，丞相入奏，斯人不欲仕，故为之耳。特置第五甲既悒悒不乐，一日勉徃置冠带，而作带者，极有士人，风范问之，则胡钉铰也，惊问慈，上座所在，曰：君既仕宧矣，各行其志，可也，慈上座，其可得而见，先生固请徃见之曰：上座于人，才举意则知之，况顷刻已万里矣，何可知其防也，先生益不乐失志，得疾，不俟注黄甲，以疾还乡，而卒独其书，人犹得之，号三宫易六，遇易晁以道得其书不可用。
胡先生翼之，常谓滕公曰：学者只守一乡，则滞于一曲，则隘吝鄙陋，必防四方尽见，人情物态，南北风俗，山川气象，以广其闻，见则为有益于学者矣，一日，常自吴兴率门弟子数人防关中至潼关路峻隘，舍车而歩既上至关门，与滕公诸人坐门塾，少憇回顾，黄河抱潼关，委虵汹涌，而太华中，条环拥其前一览数万里，形势雄张，慨然谓滕公曰：此可以言山川矣，学者其可不见之哉？滕公常语人胡先生有人伦鍳，在太学时，如窦卞汪补之，一时学者数百人相随，每于众中常称誉，安焘序厚卿曰：安秀才骨相，他日必贵，如此数十次，众有不服者请其由，先生曰：此亦易见尔。安君金玉色也，金玉必须富贵者所用，置之粪壌，可乎？人有瓦砾色者至多，若瓦砾者，何所用？亦不待相书，而后知也，众人乃服，其后安公三作，执政初预政，父母俱存，官至观文殿大学士以终。
恩官人学王书，甚有楷法，常书以示众，云书者一艺耳，可以纪言，纪事非道人之所防，心知之，不免生死，不知不障，湼槃有志于道者，请事斯语。
颍人沈士龙，字景通，髙节独行过于古今，尤工扵诗，庆厯登科既改官，以秘书丞为益州司录，防宋子京为师，惟事宴饮，沉湎日夜，衙前陪费多，自经景通上书，子京力言差役之害，请减饮子，京不听，又于本路转运使赵抃阅道不行，乞解官，寻毉又不许，遂挂衣冠置本防载其母去官子京，遣人追之不回，过关无以为騐景通言其情于关吏怜而义之，听其过关，坐是勒停，关吏亦得罪，久之，御史中丞韩绛言其非辜，复官，王荆公行复官，畧曰：况尔之去官，志扵善乎？后居頴，元丰中卒。
张君房，字允方，安陆人，仕至祠部郎中，集贤校理，年八十余卒，平生喜著书，如云笈七籖乘异记，丽情集科名定分，録潮说脞说之甚众，知杭州钱唐多刋作大字，板携归印行，扵世君房，同年白稹者有俊声，亦以文名世，蚤卒，有文集行扵世，常轻君房，心衔之，及作乘异记载白稹死，其友行舟，梦稹曰：我死罚为鼋，汝来日舟过，当见我矣，如其言行舟，见人聚观，而乌鹊噪于岸倚舟，问之，乃渔人网得大鼋，其友买而放之于江中，乘异记，既行君房，一日朝退，出东华门外，忽有少年拽君房，下马奋击，冠巾毁裂，流血被体，防至委顿，乃白稹之子也，问：吾父安有是事？必死而后已，观者为释解，且令君房毁其版，君房哀祈如约，乃得去。
裴铏传竒曰陈思王洛神赋，乃思甄后作也，然无可疑，李商诗曰：君王不得为天子，半为当年赋，洛神是也。按洛神赋，李善五臣，注云：曹植有所感托而赋焉，则自昔已传，甄后之事矣，至洛神赋曰：怨盛年之莫当，抗罗袂以掩涕兮，泪流襟以浪浪，善注曰：盛年谓少壮之时，不能当君王之意，此言感甄后之情已上，皆李善之注语也，善已言，感甄后之情，则此事益明，然谓少壮之时，不能当君王之意，则悮按甄后自为，熙妻而魏文帝为五官中郎将平氏纳甄后，至即位之二年，黄初二年而甄后被杀，时年二十余，而甄后死之年，文帝已三十六矣，谓文帝在位七年，而年四十，于黄初七年乃崩，即黄初二年，年三十六可验，故赋谓人神之道殊兮，怨盛年之莫，当者人意，非文帝匹敌，及年龄之相逺絶故也此有深防仆，考之旧事，知其明甚，世说云，甄惠而有色，先为熙妻，甚获宠，曹公之屠邺也，疾召甄，左右白曰：五官中郎将已取去，公曰：今年破贼，正为此奴云云，故孔融闻五官将纳熙妻也，以书与曹公曰：武王伐纣，以妲己赐周公，太祖以孔融博学，谓书所记，后见问，对曰：以今度古，想其然也？由是观之，不独兄弟之嫌，而父子之争，亦可丑也。又按洛神赋序云：黄初三年，予朝京师，还济洛川，古人有言，斯水之神，名曰宓妃，感宋玉对楚王神女之事，遂作斯赋，而魏志曰：黄初二年，甄后卒，乃甄后死，后一年作赋也，故此赋托之鬼神，有曰：洛灵感焉，又曰：悼良防之永絶哀一逝而异乡，又曰：忽不悟其所舍，怅神霄而蔽光，又曰：冀灵体之复形，御轻舟而上，防皆鬼神死生之语也，魏志曰：植防为太子数矣，而任性而行，不自雕励，又黄初二年，监国谒者灌均，希防奏植醉酒悖慢，刦胁使者，有司请治罪，帝以太后故，贬爵安乡侯，诏曰：朕于天下无所不容，况植乎？按此皆甄后死之年也，惟李商隐诗再三言之，有渉洛川，诗通谷杨林不见人，我来遗恨，古时春宓妃漫结无穷，恨不为君王杀灌均，注曰灌均，陈王之典，籖谮王于帝者，又商代魏宫私赠诗，先于其下，注曰：黄初二年已隔存没，追代其意，何必同时亦广，子夜鬼歌之流，诗云：来时西馆阻佳期，去后漳河隔，梦思知有宓妃无限，恨春松秋菊，可同时仆意李义山最号知书，意必有所据耳，元微之代，曲江老人，百韵诗有曰：班女思移赵，陈王赋感甄辉光，随顾歩生死独摇唇。
黙记卷下