常语笔存  清  睢州汤  斌潜庵着
人皆可以为尧，舜要体察，我之可为尧舜者何在？识得工夫自不容已。
问：喜怒哀乐未发，曰：当于人欲净尽，时验之，既而曰：先儒教人看未发前气象，正是教人下手作工夫，最亲切处。
问：岳生鸢飞鱼跃如何？是子思子吃紧为人处，答曰：鸢鱼上下，皆道之机也，吾人体道，不可须臾离，亦是如此，曰：然，满前洋溢，俱是发育峻极，何处得个空闲容，吾疏放耶？然却随处自有个恰好的道理，一切将迎，期必总用不着，所以工夫正在勿忘，勿助之间。
学者读书，不务身体，力行专为先儒辨同异，亦是玩物丧志，先儒之言，都是自己用工夫，体认过来，无一句不是，实话总之，源头澄澈，随时立教，不妨互异，正当反求之身，识其所以同者，勿向话头讨分晓，始得。
问：仁之体，可以一言尽否？曰：仁体极难，形似如何？一言可尽，仁者得天地生物之心，此言最宜体会，近代学者，皆以近溪为禅，近溪蚤岁于释典，丹经无不探讨，晚年语录一本，诸大学孝弟慈之旨，绝口不及二氏，其孙伯愚尝私阅中峯，广录近溪，一见辄持去，曰：汝曹慎勿观此禅宗之说最，令人躲闪，一入其中，如落陷穽，更能转出头来，后归圣学者百无一二，惟究心大学，孝弟慈之旨足矣，近溪世所号为近禅者，其言如此，则沈溺诐淫者，可不知所戒哉！
夜坐岳生闲，问曰：先儒有因人泛问，辄曰：汝辈是拣，心中疑的问，是拣难的问：盖非诚心切问，先儒常不轻答。
一日举必有事焉，勿忘，勿助长，以告曰助长，非必着力紧促，只容些小私意便是。
先儒尝有言，顿悟之非，不知悟未有不顿者，但必学问，真积力久方，有一旦豁然大悟，处是顿因于渐也，古人由悟而悔，由悔而悟，其实用功，一日憬然醒悟，浑身汗下，透出本来面目，从前误亦有益，若不痛不痒，剽窃圣贤言语糟粕，纵步趋无失，究竟成一乡原到对天质人处，心中多少愧怍。
时有以助长为患者，曰：心体原是天机，动静内外，无不周流，但时时体认天理，不令昏散，亦不可躁迫，须知必有事焉工夫，原极精密，勿助长，非松放之谓也，稍松放便忘，非必有事矣，总之，一涉有意，便是私心，人不患思虑不宁，只患心体未透。
学者最怕，是以实未了然之心，含糊，归依以实未凑泊之身，将就冒认。
小人只是不认得独字
问事亲，从兄有许多仪节，亦不可不知，曰：如何可不知？但所谓仪节，如问安视膳，昏定晨省，此念从何而起？侍父母，而问安视膳，昏定晨省，有时离父母，则仪节于何处行？须要透得孝弟根源，则充之足以保四海矣。
问何思何虑？曰：何思何虑？非全无思虑也。观同归，殊途一致，百虑可见，非无思虑，惟得其所谓一致者，虽千变万化，而寂然者是在也。
心中有趣，纔得乐，此趣从不愧不怍而生，不愧不怍，从戒慎恐惧而出，学者先有用力处，后有得力处。
窦敏修为泌阳谕，请问曰：官无论尊卑，各有当尽之职为一官，即尽一职，便是天地位，万物育气象，至于教之一事，培养人材，潜移世运，关系特重。
凡人为一善事，则心安而体舒为一，不善事，则心不安而色愧，可见人一身内，浑是天理于此，便见人性皆善人，能随事体察，勿亏此心本体，无为其所不为，无欲其所不欲，这便是尽心，复性的真实工夫，故格物是要紧事。
事不论大小，只论是非，学者须令事事合理，一事不可忽略，故曰浩然之气，是集义所生者。
理流行于天地间不有此身，虚而无着，此身关系最重，不可不敬其身。
道在日用，任人一步一趋，无往不有，天理流行之妙，若舍却子，臣弟友，更有何道？故曰中庸不可能也？曰：惟中庸故难能，惟难能，故入其中，愈寻味愈乐。
为学工夫只在当下作如今日作宰相，便有宰相，当下该作底推之，他事皆然。
或问：孟子言性善，阳明言无善无恶心之体，何也？曰：此是对有善有恶意之动，而言心之体，不但恶非所有，即善亦不得而名也，善亦不得而名，乃为至善，孟子言性善，究竟是于情上看，出性之善，如何可说？下言知善，知恶是良知这良知便是性，致良知，便是扩充恻隐，羞恶，辞让，是非俱该在内，故说智也；该四端，宋儒言主敬阳明，恐学者过于执着，呆守一敬字，反是不敬，故教人只提醒良知，便是其言，无善无恶，只是教人涵养未发，勿过执着而已。
凡事功不从心性上发出于自己，毫无干涉，若于心性上毫无亏欠，颜子之蔬，水箪瓢，便是禹稷事业。
圣贤学问，只在心性上用功，譬如种树，日于根本上培养灌溉，久之自然，畅茂条达，纵未畅茂条达，根本自在，今人只于枝叶上用功，外面纵极好看究之，全非己有。
今人为学须持心坚牢如铁壁，铜墙一切毁誉是非，略不为其所动，乃可渐入，若有一毫为人的意思，未有不入于流俗者。
*，呜呼！此先大夫之所常语也，先大夫与臣言，归于忠与，子言归于孝，平居讲习讨论，以日求所未至，有来问者，未尝不竭诚而发，其覆也，盖言之可传者百此矣，惜无志之者，皆莫有存焉。溥尝有所志矣，先大夫见辄削去，曰：此未必是吾他年稍自信，当笔以付汝，其后领史事，任经筵出抚江南，入为东宫讲官，日无暇晷，迄不能有所论著也，溥痛先大夫心得不传于后，将追述绪论，以行于世，自居丧以来，昏昏然如忆，梦中将成而复悔曰：心之精微，口不能言，今以无知小子追思其疑似，彷佛毫厘千里为罪滋大，此编巩县姚岳生记者十之五，柘城，窦敏修记者十之二钱塘，沈昭嗣记者十之三，各因所闻偶焉尔，然皆记于当时，失焉者犹寡，因稍加订正，质篑山先生而梓之，呜呼！非知之艰，行之惟艰，先大夫存语虽少，皆躬行心得之余也，苟于此而躬行而心得之，则亦可以无憾于其少也，戊辰，三月十八日，男溥敬识。
答陆稼书书
先生正学，清德仆私心向慕久矣，承手教及大作，仰见崇正道，辟邪说，至意嘉惠，良深敬谢，敬谢台谕云：孔孟之道，至朱子而大明学者，但患其不行，不患其不明，但当求入其堂奥，不当又自辟门户，此不易之定论也，再读学术辨云，天下有立教之弊，有末学之弊，又云：泾阳景逸未能尽脱，姚江之藩篱，皆极精当，非先生体认功深，何能言之？凿凿如此，独谓某不欲学者诋毁先儒，是诚有之，然有说焉，某少无师承，长而荒废，茫无所知，窃尝泛滥，诸家妄有论说，其后学稍进心稍细，甚悔之，反复审择，如程，朱为吾儒之正宗，欲求孔孟之道而不由程，朱犹航断港绝潢，而望至于海也，必不可得矣，故所举虽未能望程，朱之门墙而不敢有他途之归，若夫姚江之学，嘉，隆以来，几逼天下矣，近年有一二巨公倡言排之，不遗余力，姚江之学遂衰，可谓有功于程朱矣，然海内学术，浇漓日甚，其故何欤？盖天下相尚，以伪久矣，巨公倡之于上，随声附和者多，更有沈溺，利欲之场，毁弃坊隅，节行亏丧者，亦皆著书，镂版肆口，讥弹曰：吾以趋时局也，亦有心未究程，朱之理，目不见姚江之书，连篇櫐牍，无一字发明学术，但抉摘其居乡，居家隐微之私以自居，卫道闲邪之功，夫讦以为直，圣贤恶之，惟学术所关，不容不辨，如孟子所谓不得已者可也。今舍其举术而毁其功业，更舍其功业而讦其隐私，岂非以学术精微，未尝探讨，功业昭著，未见诋诬而发隐微，无据之私，可以自快其笔舌，此其用心亦欠光明矣。在当年桂，文襄之流，不过同时忌其功名，今何为也？责人者贵服人之心，自古讲学，未有如今之专以谩骂为能者也，或曰：孟子尝辟杨墨矣，杨墨，何至无父无君，孟子必究其流弊，而极言之，此圣贤之苦心也，何怪？今之君子欤？夫阳明果为杨墨否？姑未暇论，窃以谓孟子得孔子之心传者，以其知言养气性善，尽心之学，为能发明圣人之蕴也，盖有所以为孟子者，而后能辟杨墨，熄邪说，闲先圣之道，若学术不足，继孔子而徒日告于人曰：杨墨无父无君也，率兽食人也，恐无以服杨墨之心而熄其方，张之焰矣，孟子曰：今之与杨墨辨者，如追放豚，既入其苙，又从而招之，则知当日之与杨墨辨者，亦不乏人矣，今无片言，只字之存，则其不足为轻重可知也，然则杨墨不传，独赖有孟子耳，今不务为孟子之知言养气崇仁义，贱功利而但与如追放豚之流，相颉颃焉，其亦不自重也，已台谕曰：阳明尝比朱子于洪水猛兽，是诋毁先儒，莫阳明若也，今亦黜夫诋毁，先儒者耳，庸何伤？窃谓阳明之诋朱子也，阳明之大罪过也，于朱子何损？今人功业文章，未能望阳明之，万一而止，效法其罪过，如两口角骂，何益之有？恐朱子亦不乐，有此报复矣，故某之不敢诋斥阳明者，非笃信阳明之举也，非博长厚之誉也，以为欲明，程朱之道者，当心程，朱之心学程，朱之学，穷理必极其精，居敬必极其至，喜怒哀乐，必求中节，视听言动，必求合礼，子臣弟友，必求尽分，久之，人心咸孚，声气自众，即笃信阳明者亦晓然知圣学之有真也，而翻然从之，若曰能谩骂者，即程，朱之徒，彼毁弃坊隅，节行亏丧者，皆将俎豆，洙泗之堂矣，非某之所敢信也，某年已衰暮，学不加进，实深自愧，惟愿默自体勘，求不愧先贤，或天稍假以年，果有所见，然后徐出数言以就正，海内君子未晚，此时正未敢漫然附和也，今天下真为程，朱之学者舍先生其谁归，故某将奉大教，为指南焉，道本无穷，学贵心得胸中，欲请教者甚多，容专图晤，求先生尽教之。
陆稼书先生松阳钞存
仪封张伯行孝先甫订 受业诸子仝校
考亭渊源录载郭友仁德元告行，朱子曰：人若于日间闲言语，省得一两句闲人，客省得一两人也，济事，若浑身都在闹场中，如何用工人？若逐日无事，有见成饭吃，用半日静坐，半日读书，如此一二年，何患不进！愚按：德元曾学禅，此语系德元所记，恐失其真观，朱子答刘淳叟曰：某旧见李先生，尝教命静坐，后来看得不然，只是一个敬字好，方无事时，敬于自持，及应事时，敬于应事，读书时，敬于读书，便自然该贯动静，心无时不存，又答潘子善云：所论为学之意善矣，然欲专务静坐，又恐堕落，那一边去，只是虚着此心随动随静，无时无处不致其戒，谨恐惧之力，则自然主宰，分明义理昭著矣，然着个戒慎恐惧四字，已是压得重了，要之，只是略绰提撕，令自省觉，便是工夫也。可见朱子未尝教人静坐，况限定半日哉，愚故谓德元所记，恐失其真，几亭，陈氏以此二语为朱子，教人之法，误矣。或疑伊川见人静坐，便叹其善学，载于近思录第四卷中朱子于复卦象注曰：安静以养微阳也，是言初动之时，宜静也，于咸卦初爻，注曰：此卦虽主于咸，然六爻皆宜静而不宜动也，是言方动之际宜静也，于太极图注曰：圣人全动静之德，而常本之于静，是言未动之先，宜静也，程朱何尝不言？静不知程，朱固未尝不言静，而未尝限定半日，且其所谓静者，皆是指敬，非如学禅者之静，又恐敬之混入于禅也，而申言之，曰：略绰提撕，夫敬犹恐其有病也，而况专言静乎？
朱子白鹿洞学规，无诚意，正心之目，而以处事接物易之，其发明大学之意，可谓深切着明矣，盖所谓诚意正心者，非外事物而为诚正，亦就处事接物之际而诚之，正之焉耳？故传释至善，而以仁敬孝慈信为目，仁敬孝慈信，皆因处事接物而见者也。圣贤千言万语，欲人之心意范围，于义理之中而已，而义理不离事物，明乎白鹿洞学规之意，而凡阳儒阴释之学，可不待辨而明，〇朱子答陈肤仲书云：所谓涵养工夫，非是闭眉合眼，如土偶人，然后谓之涵养，也只要应事接物处之，不失此心，各得其理而已，亦即学规之意。
存心养性，朱子不分作二事，谓存得父子之心尽，方养得仁之性，存得君臣之心尽，方养得义之性，潜室陈氏，亦曰存心，即诚意正心之谓，养性在其中矣，非存心外别有所谓养性工夫，愚谓中庸言尊德性而朱子以存心解之，亦此意也。如分存心养性为二事，则尊德性与存心亦二事矣，盖止此，操存之功，就心言之，则谓之存，就性言之，则谓之养，谓之尊，岂有二耶？但孟子言存养，则知性之后，包小大而言，与中庸第二十七章之存心，专以道体之大，言者不同，孟子言存养，包省察在其中，与中庸首章之存养以省察，对言者不同，至于中庸言未发已发，则又就此心分出动静，虞书言人心道心，则又就此心分出，公私其言，各异而存心，养性无二事，则一也。若异学之存心，只有得个人心，便难与养性为一。
仁义礼知，各有体用，而以其流行之序言之，仁初发出，只是一点萌芽，及其盛则为礼，及其成则为义，既成而藏则为知孟子所以指仁为人心，义为人路，其实仁义礼知皆在心，发出来皆是路。
学蔀通，辨所论朱子之心，三变，至晚年而始定，此以朱，陆异同而言也。魏庄渠与余子积书所论，朱子之言三变，在中年而已定，此以朱子自家用功而言也。大抵朱子四十以后，初，会象山时犹未甚冰炭，其论象山处，疑信相半，多属未定之见，盖缘此时识象山未破也，而其自家所用功，固已本末兼备，确有定见矣。
朱子诸封事，人但见其一味正直，然其中仍有一段忠厚和平之意，在盖由其从义理发出，非从意气发出也。
曾点之春风，沂水，即子思之鸢飞鱼跃，盖以道极于至大而无外，入于至小而无间，随时随地，随人皆有当然之理，有一毫欠缺，便非所以报知己，高明广大处，有一毫欠缺，则大纲便不正，精微中庸处，有一毫欠缺，则万目便不举，此即伊尹，一夫不获，时予之辜，意思故谓其有尧舜气象，但点只是见得，未能行得，若三子之沾沾于兵农礼乐，视点之所见，狭且粗矣，然却是实能行得，漆雕开所谓斯即是点所见之境界，但自知其未能信，则其笃志处亦高于点。
克己一己字最可怕，这个己生于气质成于习，染为意，必；固，我为克伐怨欲入于视听言动，则为非礼，入于喜怒哀乐，则为乖戾，入于子，臣弟友仕止久速，礼乐刑政，到处成病痛，大纲不正，万目不举，皆是这个作怪，能急能缓，能刚能柔能显，能隐千态万状，虽各有轻重，浅深之分数不同，然有了一分，便障了一分义理，书之所谓人心惟危，圣人江汉以濯，秋阳以暴，只是能将这个去得净尽，无处容留，自圣人以下，皆是以这个去留之分，数为人品之高下。
昆山诸庄甫论仁义礼智信最好，曰：仁义礼智信，虽作五件，其实是一时俱有的，但要识得那一件，为政耳，如有时仁为政，仁主于慈爱，而慈爱莫切于子，爱而教诲之，仁之义也，爱而有节文，仁之礼也，爱而知其恶，仁之智也；爱而有始有终，仁之信也，四者缺一，则非仁矣，如有时礼为政，礼主于尊敬而尊敬，莫大于君，敬而忠爱之，礼之仁也；敬而裁制之，礼之义也。敬而每事先见礼之智也；敬而终身不易，礼之信也，四者缺一，则非礼矣，推之义智，信莫不皆然，先儒所谓理一，而分殊也，庄甫此一条，盖即十二律旋相为宫之意，医家君臣，佐使亦然，庄甫昆山人，隐居嘉定。
陆桴亭，谓一本万殊，犹言有一本，然后有万殊，是一串说，下理一分殊，犹言理则一，而分则殊，是分别说开譬之于水，一本万殊者，如黄河之水出于一源而分出千条万派，皆河水也，理一分殊者，如止是一水，而江河湖海，自不同也，其说极明，但桴亭以理一分殊，解一贯愚，却未敢以为然，一贯是一本万殊，不是理一分殊。
春秋公羊言襄公二十一年，十有一月庚子，孔子生谷梁则书，庚子，于十月之后，以此年十月庚辰朔，考之则，十一月，无庚子，庚子，乃十月二十一日也，谷梁是而公羊非周十月，今八月是孔子生日为八月二十一日无疑也。然以史记考之，则孔子之生乃在襄公二十二年，杜预亦主之，朱子论语序说用史记？生年而序公羊月日于下，于是说者自二十一年十月庚辰朔，推之，除朔虚六日，则以二十二年十月二十七日庚子为孔子生日，实今之八月二十七日也，二说未详，孰是吴氏程则又取索隐之说，谓史记以周正十一月为属，明年，故误而朱子因之，然索隐，亦是臆说，非有所据，大抵以为二十一日，则是己酉岁生七十四年，以为二十七日，则是庚戌岁生七十三年，学者疑则传疑可也，必欲强而定之，则凿矣。
必穷十三经必阅，注疏大全必究性理，必览朱子文集语类必观，通鉴纲目，文献通考，必读文章，正宗得无诗人所谓田甫田乎？曰：此学者之本务也，非甫田也，但亦当循序而渐进，易曰：宽以居之，程氏分年读书，日程一编，真可为学者准绳。
周子太极图全是知天命
人无远虑，不但是溺于宴安，耽于嗜欲，如虚无寂灭，记诵词章之徒，省是不知远虑远虑，不是从利害起见，只是步步循天理。
朱子于易则取先天图取河图，洛书于诗，则黜小序于大学，则不用古本于孝经，则作刊误，此皆有旋乾转，坤之力与汤，武拨乱反正，同功，然有朱子之学则可，无朱子之学，则妄也，明儒往往，欲舍朱子而自立门户，其高者则管夷吾之内政，军令其卑者，则商鞅之决裂，阡陌而已。
朱子谓易之取象，固必有所自来，顾今不可复考，且从象以下说，此与不敢轻言，春秋之例，同一阙疑之法，盖朱子解经，有极小心处，然放胆处，亦从小心处来。
何椒丘云？自道学不明，士名一善而不克终者多矣，昔胡邦衡论和议名动遐方，及归，自海南遂泯泯，无闻焉，陈宜中论丁大全之奸，直声闻天下，至其晚节，乃附奸相以求进，此无他，不能善养其气，故更忧患而馁耳，椒丘，此言自好者宜书绅，然此所言，犹是正气之不克终者也，若直出于客，气者又无足论矣。
孔子之时，虚无寂灭，自托于上，达之说尚少，故孔子教人，只从下学说起，使其循序渐进，朱子之时异端之说，方且共托于上，达而浸灌，于学者之耳。不先去其疾，则孰肯从事于吾所谓下学哉？故凡朱子之言性，天道，言上达者，皆所以先去其疾，薛文清曰：孔子教人说下学处极多，说上达处极，少至宋诸老先生多将本原发以示人，亦时不得不然耳，盖此之谓也。
程子言在物为理，处物为义，又云：性即理也，言性即理，则义在其中矣，仁义礼知皆义也，天命之性也，达德也，父子有亲，君臣有义，夫妇有别，长幼有序，朋友有信，则理也，率性之道也，达道也，合而言之，则理而已矣，朱子大学或问云：心虽主乎一身，而其体之虚灵，足以管乎天下之理，理虽散在万物，而其用之微妙，实不外乎一人之心，心管乎天下之理者也，非即理也。
人生处处要树立一界限事事要斟酌一分寸
纲目不载，严光足加帝腹之事，欲学者取其高而不取其傲也，读渊明诗者，不可不存此意。
元史载刘静修，初为经学究，训诂疏释之说，辄叹曰：圣人精义，殆不止此，及得周，程、张、邵、朱、吕之书，一见能发其微曰：我固谓其当有是也。又曰：邵至大也，周至精也，程至正也，朱子极其大，尽其精而贯之以正也，今静修集中叙学一篇，不及朱子，想是其早年之作，其次第，亦不如程氏分年日程之详，然其谓六经自火于秦，传注于汉疏，释于唐议论于宋，议论之学自传注疏释出，故必先传注而后疏，释先疏，释而后议论，此是不易之论。
四书五经，性理大全，虽纂缉之臣，如胡杨金，萧无大儒在其间，故不无繁冗，遗漏之病，而大义炳，如非程，朱之学不载，足为学者准绳，盖当时承宋元诸儒理学大明之后，黑白昭然，不必登堂入室之士，然后能知圣人之道，永乐之政，未有善于此者也。自成弘以上，学术一而风俗同，岂非其明效耶？
讲良知更讲致良知讲理，以顿悟更讲事，以渐修此明季，诸儒所以救阳明末流之弊也。然不知从朱子之格物入，则所谓悟与修，皆不可据，不知尊，程子性即理也之解，则所谓理者先不真，此只救得龙溪诸人之弊，不曾救得，阳明之弊。
朱子答江元德曰：所喻易中庸之说，足见用心之切，其间好处亦多，但圣贤之言旨意，深远仔细，反复十年，二十午尚未见到一二分，岂可如此？纔方拨冗，看得一过，便敢遽然立论，似此，恐不但解释之义，有所差错，且是气象轻浅，直与道理不相似，吾辈纔举笔，不可不思此一段，何曾侍？晋武帝宴退，谓诸子曰：主上开创大业，吾每宴见，未尝闻经国远图，惟说平生常事，非贻厥孙谋之道也，及身而已，后嗣其殆乎！吾辈才开口，不可不思此一段。
儿宽带经而钮，为左内史，推情与下，不求名声，以负租课殿，当免，民闻当免，皆恐失之，大家牛车，小家担负输租，襁属不绝，课更以最，可谓有真儒循吏之风矣。及天子以司马相如封禅书问宽，宽对曰：封泰山，禅梁父，帝王之盛事也，然享荐之义，不着于经，非羣臣之所能列，惟天子建中和之极，兼总条贯，金声而玉振之，是何言欤？亦异于宋，孙奭天书之对矣，汉书以宽与公孙弘卜式同传，有以也夫！
东方朔曰：水至清则无鱼，人至察则无徒，冕而前旒，所以蔽明；黈纩充耳，所以塞聪明，有所不见，聪有所不明，此举大德，赦小过，无求备于一人之义也。枉而直之，使自得之，优而柔之，使自求之，揆而度之，使自索之，此数语不善，用之则为柳，下之不恭，又甚则为东方朔之玩世，为胡广之中庸为苏味道之模棱，善用之，即宽则得众之道也，其不同处，只在分寸，上又在时候上，如何能恰中其分寸，恰中其时候，只是主敬，穷理，晋伯宗曰：川泽纳污，山薮藏疾，瑾瑜匿瑕，国君含垢，路温舒上德，缓刑书亦引用此语，皆与东方朔同意，皆要讲分寸看时候。
马贵与云周应，虽似烦扰，而不见其为法之弊者，盖以私土子民，痛痒常相关，而良法可世守，自封建变为郡县，坏土既广，则志虑有不能周长吏数，易则设施，有不及竟，于是法立而奸生，命下而诈起，处以简静，犹或庶几，稍涉繁伙，不胜其溃乱矣，此是至言，然简须要有分寸，若简无分寸，便是太简，欲有分寸，须是主敬，穷理。