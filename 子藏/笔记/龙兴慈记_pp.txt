龙兴慈记  （明）王文禄 撰
王生文禄曰：自幼闻慈淑，母氏言，国初遗事，子虽幼喜，问以故始末甚详，惜岁久多忘也，盖外祖陆公源生，国初时，寿逾耋好学，多闻授母氏，母氏授予，予今几艾，母氏违养，巳十有三秋，追书幼闻，恍然如覩，悲哉邈矣，忘者曷能尽书邪？
嘉靖辛亥冬十月
泗州有杨家墩，墩下有窝 ，熙祖尝卧其中，有二道士过指卧处，曰：若葬此出，天子其徒曰：何也？曰：此地气暖，试以枯枝栽之，十日必生叶，呼 熙祖起曰：汝闻吾言乎？ 熙祖佯聋，乃以枯枝插之去， 熙祖候之，十日果生叶， 熙祖，拔去，另以枯枝插之，二道士复来，其徒曰：叶何不生也？曰：必此人拔去矣， 熙祖不能隐，道士曰：但泄气，非长支传矣。谓曰：汝有福殁，当葬此出，天子 熙祖，语 仁祖，后果得葬，葬后土，自壅为坟，半岁，陈后孕 ，太祖皆言此墩有天子气， 仁祖，徙凤阳，生于盱眙县灵迹，乡方圆丈许，至今不生，草木 仁祖崩， 太祖舁至中途，风雨大作，索断土自壅，为坟人言，葬九龙头上，系曰：嘉靖戊戌，春遇淞江，徐长谷，献忠言与予幼闻合，且言曾至 熙祖陵龙脉，发自中条，王气攸萃，前潴水成湖，作内明堂，淮河，黄河合襟作外，明堂淮上，九峯插天为远，案黄河西，绕元末，东开会通河，遶之而 ，圣祖生矣，天时地理，不诬也。又言：诞时二郎神庙，徙去路东数十步，携浴于河，忽水中浮起，红罗一方，取为襁今名，红罗幛云。
圣祖始诞屋上，红光烛天，皇觉寺僧望见之，惊疑回禄也，明发扣问，告以诞请长从游，后睿知天纵，主僧禁縳之阶下，口占一诗曰：天为罗帐地为毡，日月星辰伴我眠，夜间不敢长伸脚，恐踏山河社稷，穿系曰：天眷中华，笃生 大圣，夙禀溷一，寰宇志矣，伏读 宸章，恍然开辟，维新景象元运，安得不迄哉！
圣祖幼时与羣牧儿戏，以车辐版，作平天冠，以碎版作笏，令羣儿朝之望见俨然，王者杀小犊，煮食之，犊尾插入地，诳主者曰：陷地裂去矣，主者拽尾，转入地中，真以为陷也，埽梵宇以帚击伽蓝，像令缩足起，待我埽即缩，起佛前烛，鼠伤责伽蓝，不管书其背曰：发去三千里，其晚僧梦伽蓝辞行，曰：何也？曰：当世主遣发三千里矣，明早，僧视伽蓝，背有字追问之， 圣祖曰戏耳，今释之晚，又梦伽蓝来谢，江淮讹言接新天子 ，圣祖立于仆碑趺，石龟背上望之，石龟行十数步，系曰： 圣天子出百灵，受命非异也，常也，有开必先哉。
圣祖渡江至太平府不惹庵，僧问诘不巳题诗壁上曰：腰间宝剑血星星，杀尽南蛮百万兵，老僧不识英雄，汉只管刀，刀问姓名，僧洗之去，题诗旁曰：壁上新诗，不可留，欲留在此鬼神，愁慢将法，水轻轻洗，洗出毫光射斗牛，后差人密访录诗进呈，遂不问系曰： 神武英发， 玉音朗，宣铲削不平，义之决，宥释细故，仁之宽。
刘伯温见西湖五色云起知为天子气，应在东南微服，以卦命风鉴，游江湖间，密访之，先至会稽王冕家与之闲行，竹林中潜令人放炮，冕闻响而惊，叹曰：胆怯往海昌贾铭家时，新建厅堂精洁，唾污之，铭出见，命拭去，叹曰：量小遂往临淮，见人人皆英雄，直谅屠贩者，气宇亦异，买肉讨饶，即大砟一块，与之算多，王侯贵人命，叹曰：天子必在此也，不然，何从龙者之众，邪晚得 ，圣祖知真命 ，天子遂深结纳之，许定大计，后荐聘起者，明出之以正也。
青田山中有异，刘伯温隐居时日，对之坐山，忽开石门，进入见石壁上有字曰山为基，开取石击之，石门，又开进入内，有道士枕书卧，遂取书看，乃兵书也，曰：明日能熟之，吾当授汝，明日果熟，遂授以兵法，少时读书寺中，僧房有一异人，每出神去锁门，或一月半月偶有北来，使客无房可宿，见此空房，击开之曰：此人死矣，可速焚瘗，我住之，僧不能禁，遂焚之，其人神返身，巳焚无复可生，每夜呌呼曰：我在何处？基知之，开窻应曰：我在此，神即附之，聪明增前数倍，天文兵法一览洞悟，翊运为谋臣之冠也。
圣祖赐刘诚意一金瓜，曰击门锥，有急则击之，一夕，夜将半，击宫门，乃洞开重门迎之，曰：何也？曰：睡不安思 ，圣上奕碁耳，命碁对奕，俄顷报太仓灾， 命驾往救，刘止之曰：且奕 圣祖，遽起曰：太仓，国之命胍也，不可不救？曰：请先遣一内使充，乘舆往，遂如言回，则内使巳毙车中 ，圣祖惊曰：何知以救朕，厄曰：观干象有变，特来奏闻耳。曰：何人为谋曰：明早朝，衣绯者，是早朝西班，中有一臣衣绯，命縳之，即取袖中悬哨鸽放起，鸽巳死袖中，盖以鸽为号，起伏兵也，其臣姓名忘之，刘诚意影神画中，有童子持金瓜，随侍即上，赐也，系曰：笃生 圣君，允降贤辅，汤武伊吕合辙也，皇矣上天，惠民哉？或疑诚意伯禄米不及忠勤伯多殆功少，云曰否，辞减禄米，以减括苍耗税也， 圣祖神武惟诚意，伯能尽言，每称先生，不名后生，乌可轻议哉！
刑部尚书开济聪敏明辨，深契 圣心，久亦疑之， 圣祖午门，见羊倡二句，忘之济续曰：昨日方过九月九，今朝又见两重阳侍游后苑， 圣祖倡二句，曰：柿子熟，绵绵不落，待何年讽退也，济续曰：因沾恩露重，宁碎玉阶前 圣祖，一夕不睡，召济曰：朕欲燕上天二十八宿，济曰：臣意亦然曰：燕何品也？曰：昴奎用酪毕，用鹿肉，觜用根及果参牛，用醍醐斗井，鬼用粇米，华和蜜柳用乳糜，星用粇米，乌麻作粥，张用毗罗婆果，翼用煮熟，青黑，荳轸用莠，稗饭角氐，用诸华饭亢，用蜜煮菉，荳房用酒肉心危，用粇米粥，尾用诸果根作食，箕用尼拘陁皮汁，女用鸟肉，虚用乌荳汁室，用肉血壁用肉，娄用大麦饭并肉，胃用粇米，乌麻野枣，列于二十八张金卓，上曰：何以知至否也？曰：二十八把金椅用二十八纩，红绵剖松椅上，至则芒头倒不至，则芒头不倒，如济言：燕之二十六，金椅，芒头倒二椅，芒头不到，问曰：二宿何不至也？济曰：一宿 ，陛下一宿，臣 圣祖疑曰：卿欲做朕不难也，后以事见法，问曰：卿聪明绝世，锦心绣腹，且贤人心有七窍，可见乎？济曰：先剖腹风入无见也，先斩后剖，五肉宛然，临刑叹曰：待我了清军事，方可死，今死后，不能清矣，如言剖之无见也？曰：济死且诱，朕真聪明也，济前元儒学职以荐起，初造天下黄册，不能清问，济济曰：以新■次旧管，则清矣，至今因之，我 朝建置多出济定，系曰：济有学有养者，观临刑不乱，神完哉？天生贤以辅世，死生不论也。或曰：何不见几远去，曰：用世才，天授之也，必用之后，巳曰：用之不尽，奈何？曰：彼亦恐不尽用，故不去也？曰：清军未完，其未尽乎？曰：大者亦尽矣，其未尽留之，以待再来耳。
武宁达疾亟 圣祖幸其第至榻前问之占二句曰闻说 君王 銮驾来一花未谢百花开盖讽待用英贤之众恋主之思乎执 圣祖手不放 圣祖曰卿欲朕紧掌山河达就榻上叩头勉 主之忠乎鸣呼君臣始终两得之矣
圣祖悯常开平，遇春无嗣 ，赐二宫女妻悍不敢御，晨起捧盂水盥栉，开平曰：好白手，遂入 朝去矣，至回内出一，红盒启之，乃断宫女手也，开平惊忧，后入朝仪，度错愕 ，圣祖问之，不敢对，再三诘曰：面色非昔，岂谋朕邪？开平惧，尽吐其实，且叩头曰：圣上怜臣 赐二宫女 恩莫报也，今若此有孤 ，圣恩万死，莫赎，故连日惊忧 ，圣祖大笑曰：再赐何妨？且入宫饮酒，解忧外 ，命力士肢解其妻分赐功臣，上写曰：悍妇之肉，开平回，不见其妻，惊成癫，癎又有无嗣功臣，若指挥千百户妻面奏 ，圣祖求养 ，圣祖曰：你们平日妬悍绝我功臣，后嗣可着，礼部各给木碗一只，拄杖一条，沿功臣门，求讨作样，系曰：云行雨施，每快人意，当元末大乱，后用重典，允哉奉天也！观此细事，垂戒无竆。
季巴巴王妈妈者 圣祖微时有恩邻人也登极后召至 命工部造房与居官其子携入宫燕之二人直呼 御名而疑曰如何■〈言共〉我到古庙中来 圣祖笑而不较盖不知 宫殿之高广而 帝王之尊严也系曰今人一至富贵旧皆忘之岂思图报惟我 圣祖天纵英明不忘人所易忘云
圣祖战偶失利，夜行宿妓馆，明发语姓名，题诗于壁曰：二之十古之一，左七右七横山，到出得了，一是为之，土之一皆不能解，后生子，闻 登极，录壁间诗，携子奏 ，闻即 ，命工部造府，封子为王，其妇不召见诗，盖言王吉妇得子为王，系曰钦仰 圣睿，非肤浅所能窥也，又闻母氏云起兵时微行，御女与记后生子，合年月日认之，多封王，亦名养子，有封侯者，噫，众建亲王，垂万世无疆之休。
国初顽民窜避缁流，■聚数十，掘深坑，埋身露顶，大斧一，削去数颗，名铲头会，惟一僧，削去复生，连削连生，凡四五次，乃释之，并罢斯会，系曰：佛法之大，有如是哉！此教不当■，故出此僧，以现神异，殆佛之转世欤？故 圣祖存之，曰：阴翊王化云。
圣祖遣高僧宗泐拜表上天宫，宗泐沐浴俯伏，神游三日后，返入奏曰：天宫所见有胡党，蓝党，盖胡惟庸蓝玉以二人，故牵连戮者十万人，目曰胡蓝二党，问又何见也？曰：徐太傅坐龛子中，盖武宁达问，又何见也？曰：娄宿现形，俄疽发背崩，一云 上有疾，差使访周颠仙于匡庐，天池山颠，令遍阅二十八宿躔舍皆有人，惟一舍空，然无人一蛟龙垂首，流血颠云，此世主也，又角亢宿矣，系曰 ，圣祖荡涤夷腥，首开华治，上天经星降灵亶哉？三十余年，太平而上宾焉，令人切鼎湖之思也。噫！于昭于天，陟降在帝左右云：
广信府同知邹潘校正
推官方重校正
临江府推官袁长驭校正
上饶县学教谕余学申对读
湖州府后学吴仕旦覆订