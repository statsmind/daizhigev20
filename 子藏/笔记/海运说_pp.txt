海运说    棣香斋丛书
华干龙戒香着
按海运之法，自秦已有之，而唐人亦转东吴粳稻，以给幽燕然以给边方之用而已，用之以足国，则始于元焉。初，伯颜平宋，命张瑄等以宋图籍自崇明，由海道入京师，至至元十九年，始建海运之策，说者谓其虽有风涛漂溺之虞，然视河漕之费，所得盖多，故终元之世，海运不废我朝，洪武三十年，海运粮七十万石，给辽东军饷，永乐初，海运七十万石至北京，至十三年会通河通利，始罢海运，窃谓自古漕运所从之道有三日，陆日河日海，河漕视陆运之费省什三，四海运视陆运之费，省什七八，盖河漕虽免，陆行而人挽如故，海运虽有漂溺之患，而省牵率之劳，较其利害，盖亦相当，今漕河通利，岁运充积，固元资于海运也，然善谋国者，恒于未事之先，而为意外之虑，今国家都燕，盖极北之地，而财赋之入，皆自东南而来会通一河，譬则人身之咽喉也，一日食不下咽，立有死亡之祸，况自古皆是转般，而以盐为佣直，今则专役军夫长运，而加以兑支之耗，岁岁常运，储积之粮虽多，而征戍之，卒日少，食固足矣，如兵之不足，何请于无事之秋，别通海运，一路与河漕并行江西，湖广，江东之粟，照旧河运，而以浙西东濒海一带，（浙江布政司及常苏，松三府，）由海通运使人习知海道，一旦漕渠，少有滞塞，此不来而彼来，是亦思患豫防之，先计也，臣家居海隅，颇知海舟之便，舟行海洋，不畏深而畏浅，不虑风而虑礁，故制海舟者，必为尖底，首尾必俱置柁，卒遇暴风，转帆为难，亟以尾为首，纵其所如，且暴风之作，多在盛夏，今后率以正月以后开船置长，篙以料角，定盘针以取向，一如番舶之制，夫海运之利，以其放洋，而其险也亦以其放洋，今欲免放洋之害，宜豫遣习知海道者，起自苏州刘家港，访问傍海，居民捕鱼，渔户煎盐灶丁逐一次第踏视海涯，行舟潢道，泊舟港汊，沙石多寡洲渚，逮近亲行试验，委曲为之误法，若夫占视风候之说见于沈氏，笔谈可保万全，果利多而害少，又量将江淮剂湖之漕，折半入海运，除减军卒以还队伍，则兵食两足，而我国家亦有水战之备，可以制服朝鲜，安南边海之夷，此诚万世之利也。
会通河
元时自安民山，开河北至临清，引汶绝济，建闸三十有一，赐名会通河，国初，河决而会通河淤，永乐初，命工部商书宋礼发丁疏凿，以复故道，（河长二百五十里）。
沙河
按沙河，今淮安板闸至新庄一带是也。永乐中，平江伯陈瑄因运舟坼，淮险恶，乃寻乔维岳（宋人）所开故道，开清江浦五十余里，置四闸以通漕，又于沿河一带增堰，以防走泄蓄水，以资灌注，引泉以备干涸，至今为利。
高邮湖
今运道最险者，高邮湖堤及徐，吕二洪是也。然二洪之险，人可以用其力，高邮湖自杭家嘴至张家沟，三十余里，唐李吉甫筑平津堰，以防水患，宋时又有斗门水闸 至，我朝护以木桩，实以砖土以备风浪，然一遇西风骤起，顷刻之间樯，楫倾沈建计者，欲于旧堤之外，湖泊之旁，别为长堤一带，引湖水于内，以行舟楫，其为利益非小。
天井闸
通论诸闸，天井居其中，临清总其会居中者，如人身之有腰脊总会者，如人身之有咽喉，腰脊损，则四肢莫运，咽喉闭则五脏不通，盖国家都北而仰给于南，恃此运河，以为命脉，惟临清乃会通河之极处，诸闸于此乎？尽众流于此乎？会且居高临下，水势泄易而涸速，是凡三千七百里之漕路，此其要害也，东控青齐，北临燕，赵且去，边关不远，疾驰之骑，不浃旬可到，若为国家深长之，思请跨河为城，两际各为水门，以通舟檝，而包围诸闸，在于其中，设官以司，（启攵，）闭屯兵，以为防守，是亦思患豫。
防之一事也