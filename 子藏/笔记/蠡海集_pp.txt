钦定四库全书    子部十
蠡海集       杂家类三【杂説之属】提要
【臣】等，谨案蠡海集一卷，旧本题宋王逵撰，考宋有三王逵，其一王逵，不知何许人，仁宗时官江南西路转运使，调淮南转运使包拯连具七章，弹之具载，拯奏议中极，斥其贪鄙酷虐，似非能著书之人，其一王逵，濮阳人，天禧三年进士，官刑部郎中，其所著作，惟吕希哲杂记载其赠蔡襄诗一首，阮阅诗话总载其咏，酒帘一聨，不闻更有此书，其一王逵，淄州人，建炎中，知徐州，王复之孙，绍兴中，太仆丞王佾之子，其所著作，惟芦浦笔记载送田鄂诗一首，亦不闻有此书，此书中论脉一条称七表八里，九道计二十四见之于叔和脉诀，是熙宁间书也，前王逵不得见，论百刻一条，称赵縁督又有一説是至元以后书也，王逵后亦不得见，又安得而引之耶？考明黄姬水贫士，载王逵，钱塘人足一跛，家极贫，无以给朝夕，因卖药复不继，又市卜博究，子史百家，客至輙谈今古不休，人知其辨博，每以疑难质之无不口，应列其人于张介福之后，王宾之前，盖洪武，永乐间人，作是书者必此，王逵商维濬刻稗海，时未及详考，误以为宋王，逵也，其学盖出于邵子，其书亦规摹，观物外篇分天文，地理，人身庶物厯数气鬼神事，义八门，皆即数究理，推求天地，人物之所以然，虽颇穿凿，而亦时有精义，世称二十，畨花信风，杨慎丹铅録引梁元帝之説别无出典，殆由依托其説亦参差不合，惟此书所列最有条理，当必有所受之云，乾隆四十二年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
蠡海集
明 王逵 撰
天文类
云为阳用，故龙腾则云起风为阴用，故虎啸则风生，或以云为阴，风为阳者，谓其体也；盖云乃阴之体，升而为阳之用，风乃阳之体，散而为阴之用，是以云起也，石必滋风行也，土必燥。
云为阳阳生，施雨为阴，阴生化阳施而阴化，故云宻则雨降阳施而阴不能化，则有云而无雨，未有阳不施，而阴能化者，故有雨则未尝无云也，是以易曰云行雨施，盖阳可摄阴，阴不能强阳也。
天之色苍苍然也，而前辈曰丹霄曰：绛霄河汉，曰：银河可也，而曰绛河，盖观天者以北极为标准，所仰视而见者皆在于北极之南，故称之曰丹，曰：绛，借南之色，以为喻也。
紫间色，而天垣称紫防，岂非寓意之精乎？夫紫之为色，赤与黑相合而成也。水火相交，阴阳相感而后万物以之而为生，万物以之而为生，是故为万物之主宰矣。
或曰：霜能杀物，雪能养物，何也？盖雪生于云，霜则无云，霜杀物露滋物，何也？盖霜歴阴位露歴阳位，是以春霜亦不杀，秋露亦不生。
雪为阴之极，全得水之成数，雪花毎，每皆六出霜雪者，雨露之凝，结水从金生气盈而见母，是以霜雪色皆白也。
雪者雨之凝也，因髙而寒极故雨，凝而为雪也，其雨雪相杂者，云有髙低之异也？低者则为雨髙者则为雪。
太阴之行，与日同宫，为晦朔对宫，为望日明，昼月，明夜初一初二日月同于卯，时出卯宫，至酉时，日月俱没于酉位，故月夜行于地下出地下，日稍近，则不能明也；初，三初四卯时，月到寅宫，自寅加卯，递数至申，位逢酉，故月生于申初五，初六，卯时月，到丑宫，自丑加卯，递数至未位，逢酉，故月生于未，初七初八，初九卯时，月到子宫，自子加卯，递数至午位，逢酉，故月生于午初十十一卯时，月到亥宫，自亥加卯递数至，已位逢酉，故月生于巳，十二十三卯时，月到戍宫，自戌加卯，递数至辰位，逢酉，故月生于辰，十四十五十六卯时月，到酉宫，自酉加卯，递数至卯位，逢酉，故月生于酉，十七十八卯时，月到申宫，自申加卯，递数至寅位逢酉，故月死于申十九二十卯时月，到未宫，自未加卯，递数至丑位，逢酉，故月死于未二十一，二十二，二十三卯时月，到午宫，自午加卯，递数至子位，逢酉，故月死于午，二十四二十五二十六卯时，月到巳官，自巳加卯，递数至亥，位逢酉胡月死于巳，二十七二十八二十九卯时月，到辰宫，自辰加卯，递数至戌位，逢酉，故月死于辰，三十日卯时，月到卯宫，自与日近，故月全死，与日防而为晦矣，是以初一二卯时出，初三四辰，时出初五六已时出，初七八九，午时出初十，十一未时，出十二三，申时出十四五，六酉时，出十七八戌时，出十九二十亥时出二十一，二三子时出二十四五，六丑，时出二十七八九寅时出，三十日亦卯时出也，盖月出地上，则明卯酉分地平，卯酉上为出地卯酉下为入地，日生于东，月生于西，其此之谓欤！
雨露霜雪之化也，金为气始，天降气，是因其色而可知，前言气为金，金乃水之母气盈，而其色见，亦此义也。
北斗位北而得七，为火之成数，南斗位南，而得六为水之成数，此乃阴阳精神，交感之义也。日生于东，乃有西酉之鸡，月生于西，乃有东卯之，此阴阳魂魄往来之义也。
春之风，自下而升，上夏之风，横行于空中，即纸鸢以观之，春则能起，交夏则不能起矣。秋之风，自上而降下木叶，因之而陨，落冬之风，着土而行，是以吼地而生寒也。
或问曰：夏月龙行雨余月，否者何？答曰：雨阴从地生，夏日阳极在上，阴岂能生而升乎？不升则不降，龙潜湫潭，幽阴之处，一动而出，阴气得附之以升，既升必降，防而为雨，故夏日之雨，则龙行也。
木强而金弱，生气升而发于声，金强而木弱，杀气降而见于形，故春则雷鸣，秋则霜陨。
日之食也，月轮掩之，故遭食处，必亏缺，月之食也，闇虚蔽之，月本无光，借日光以为明，行当日之正对，值闇虚而为食，闇虚本气，故但能蔽其光，遭食之处，光隠而魄露焉。
谚云：月如仰瓦，不求自下月如张弓，少雨多风，盖月有九行，月行八道，青；白，赤，黑各二道，皆出入于黄道之中，故曰九行道，不中而过南则为阳道，道不中而过，北则为隂道行阳道，则旱，行阴道则潦，月借日为光，月生如仰，瓦则行，阴道如张弓，则行阳道也，明矣。
阳经而阴纬经之体，纵纬之体横，故天之度为经，纵五星之躔为纬，横纵为经而静，故列宿曰经星，横为纬而动，故五星为纬星也。
地理类
潮之说多矣，盖潮本属阴，阴极则动，月亦阴也，与之同类，月行过于子午，极处则潮起，初一二日卯时，月在卯，自卯顺数一时一位，当时至午位，故午时潮初，三初四日卯时，月在寅，以寅加卯顺数至，未时在午位，故未时潮初五，初六日卯时，月在丑，以丑加卯顺数至申时在午位，故申时潮初七，初八初九日卯时，月在子，以子加卯顺数至酉时在午位，故酉时潮初十十一日，卯时月到，亥以亥加卯顺数至戌时在午位，故戌时潮十二，十三日卯时，月在戌，以戌加卯顺数至亥时在午位，故亥时潮十四十五十六日卯时，月在酉，以酉，加卯顺数至子时在午位，故子时潮下半月与此同，凡日临子午，海水必起，但上半月，昼为潮，夜为汐下半，月夜为潮，昼为汐，皆月行于子午之位也；波涛汹涌者，由江势曲折，沙潭深浅激之，而使然也。
凡掘地作坎，出其土既成坎，以其土实之，则耗半矣，其故何也？盖万物借气以为质，一动则气泄，气泄则质为之损也。
地为天之平地半以上气，阳主之地半以下水，阴主之，地之上阳也，客阴来脇和而为雨，地之下阴也，客阳来脇防而为风，故雨从天降，风从地生。
万物之生也，本乎天，故其生质也，皆圆父之道也；惟石之生也，或方方者为地之骨也。
阳无形阴有形故阳防而为风阴蓄而为水
阳气出乎地之上为风风燥物，阴气潜乎？地之下为水，水湿物风则无形，水则有形也。
水味咸，水性然也，而海水独苦咸，盖亢极而反之义也。水极则反火，乃为咸苦，然遇土而熬为盐，则纯咸矣，是借土以制其太过，遂能复其本性，云：
气因卑而就髙水从髙而趋下水，出于髙原气之化也水归于川泽，气之钟也，以是可见，夫阴阳，原始反终之义焉，盖气之始，自极卑而至于极髙充塞乎六虚，莫不因卑而就髙也水之始自极髙而至于极卑，泛滥乎四海，莫不从髙而趋下也。
夫潮之至，必自东而起，其故何也？盖百川之水，尽皆东赴，及其气之至也，潮从东起者，返本之义存焉，然东方卯辰之位，卯为升气之盛，辰为龙变之乡，是以潮起于东，不在于他方也。
人身类
阳之数，一，三：五，七，九阴之数，二，四：六，八十，盖阳之数有首而无尾，阴之数，有尾而无首，是以阳会于首而不至于足，阴会于足，而不至于首也。
人之水沟，穴在鼻下口上，一名人中，盖居人身，天地之中也天气通于鼻，地气通于口，天食人以五气鼻受之地，食人以五味口受之，穴居其中，故名之曰人中，或曰：人有九窍，自人中已上者，皆两自人中已下者皆一，若天地交泰之义者，则凿矣。
人与畜凡动物，血皆赤者，血为阴，属水，坎为水中含阳，血色赤，所含者阳也，离中之交，生气之动也，去体久即黑，熟之亦黑，返本之义也。
凡人之身，人中至尾闾为督脉属阳，龈交至，会阴为任脉，属阴两臂，表为阳里为阴，在身之上，应天倾西北，故臂敛归内，两股外，后为阳内前为阴，在身之下，应地不满东南，故膝屈向后身之上，象西北法天为阴，不足身之下，象东南法地，为阳不足也。
七政丽乎天，七窍在乎首七政之见在于极之南，七窍之用，在于面之前，黄道经，南天以行七政，倾于前也，故人之鞠躬，亦向前。
耳目为阳也，故便左手足为阴，故便右，亦天地之义尔，女人产育哺养，以乳乳之体，居经络，气血始终之间也，盖自寅时气，始于手太阴肺经，出于云门，穴云门在乳上，阴阳继续以行，周十二经，至丑时归于足厥阴肝经，入于期门穴期门在乳下出于上，入于下肺，领气肝藏血乳正居于其间也。
男得阳气根于子女，得阴气根于午，男子之生也，抱母向于子，女子之生也，负母向于午也，或曰：男生必伏，女生必偃，谓男阳气在背，女阳气在腹，予以为非，阳气也，乃生气也，男气盛于阳，女气盛于阴背为阳，腹为阴，观溺水而死者可知矣。男伏而女偃。
人之梦，非神与物交，乃魂与物接，盖开目为阳，魂居其位，闭目为阴，魂离其位，则有时乎与物接，故寝而梦生焉，神则处乎中，如将帅为一身之主，离而外之则死矣，故方士家出神，则其生如死然，若夫有化而为二，为三，五彼此皆能动静者，则又非纯，皆神矣，或兼魂与魄也，间有炼养初成，出而不能返则死，出而有滞则病，又可验，故曰：梦乃魂与物接也，况梦之事虽皓首，頽年未尝自以为老也，凡所歴多少壮时事，亦可验矣。盖魂为少阳之气也。
男子气在于阴，女子气在于乳，坎为男，位北在下，离为女位南，在上故也。
禽兽之音，偏于一故无智，虽有智亦偏一巧舌，纵多转声，亦不具五音也，人之音，外配五行，内应五藏各无欠缺，故人万物之灵也。
尻神之说，北方尤重之，且人一身各有神，而独取尻者何也？盖人头员法天，足方法地，尻者尾骶也居脊骨之窍处，任一身柱骨之重，而当百骸之中，法乎人，所以独取此以喻意。
人神之说，逐日流行，周于四体，百骸而不至耳目者，何也？盖耳聪目明，司视听神明出入之户牖，故不系于四体，百骸之中。
天之气为阳阳必降，地之气为阴，阴必升，故人身手足三阳，自手而头，自头而足，手足三阴，自足而脑，腹自脑腹而至于手，此阳降而阴升明矣。
七损八益之说，始于轩岐，前人辩之，亦已明矣。然的指不离乎易数，且九为老阳，六为老阴，乃数之极，极则不生，惟变化耳，八为少阴，七为少阳，少则生育生育之道，交媾存乎其间，故八交七七交，八八交七，是以女子之生也，七月而齿，七岁而龀，二七而天癸至七七而天癸絶七交，八是以男子之生也，八月而齿，八岁而龀，二八而天癸至八八而天癸絶盖男子少阳，得七数，其根实在于八女子，少阴得八，数其根实在于七也。
四根三结之说者，手与头并脑腹及足为十二经之根皆在于此，四处始故曰四根也，手之三阳，结于头，足之三阳，结于足，足之三阴结于脑，腹手之三阴结于手，盖手足各有三阴三阳，必同结于一处，故曰三结也，又有一说，手三阳，一根也，手三阴一根也，足三阳，一根也，足三阴一根也，岂非四根乎太阳，为开阳明为阖，少阳为枢阳之三结也，太阴为开，厥阴为阖，少阴为枢，阴之三结也，是为四根三结矣。
天气通于鼻，地气通于口鼻受气，口受味天阳有余故鼻窍未尝闭地，阴不足故口常闭必因言语饮食而方开也。
鼻通天气而防豁是以动息往来无碍，口通地气而吝啬，是以纳食味而不出，反此者病也。
天食人以五气五气由鼻入鼻，通天气也地食人以五味，五味由口入口，通地气也。
天降五气，地产五味，然味之生也，必质于五气，五气化而皆澹，雨露霜雪之类是也。则凡五味之防者兼气存焉，得天地之和也，故酸入肝，苦入心，甘入脾，辛入肺，咸入肾，皆言其防者也，至若酸伤肝苦伤心甘伤脾辛伤肺，咸伤肾，皆言其甚者也。
人身之肝，位在于右，而脉胗却见左手脾位在于左而脉胗，却见右手，此亦阴阳互藏，其宅之义也。
或问：三魂七魄之说，答曰：此洛书九宫之位，三居于东七，居于西东，为木主藏魂者，肝也，西为金主，藏魄者，肺也。
人受天地之气形以生而独异于禽兽虫鱼者，由其得天地纯全故也。天形圆而在上，人之首能应之，地形方而在下，人之足能应之，四时运于表，四肢应之于外，五行处于里五藏应之于内，百骸莫不应之于天地阴阳，是以人为万物之灵，独异于禽兽虫鱼而可参乎？天地也。
人之受气而生，则先生鼻鼻通肺，肺主气也，男为阳，阳生于子女为阴，阴生于午荣衞之行子丑，循胆肝，午未循心，小肠，是以男子生鼻之后，目即生焉，目应肝胆，女子生鼻之后，舌即生焉，舌应心，小肠目现于体，外阳之用也，舌隠于体内阴之用也。
女子经脉色赤而乳汁，色白白者，金之色也，金为气化之原乳，为赋气之始，是生养之根也。
肝沉而肺浮，难经已详言之，然肝为木少阳之象也。肺为金少阴之象也。阴金反居上阳，木反居下者，盖阴生于午，在上而趋下，阳生于子，在下而趋上也，是以肺处上而肝处下魂魄，交互以往来，心为太阳，附于少阴，肺肾为太阴，隣于少阳肝，故肺形朝前居阳分也，肝形向后，居阴分也，况申酉，金位在西南上，寅卯，木位在东北下也，在上者浮在下者沉，亦此义也。
人得五行之全，故众体具众体具，则无物不啖，庶物得五行之偏，故无纯体无纯体，则刍者不豢，豢者不刍食，粒者不嗜肉，嗜肉者不食粒。
人禀五行之全，故五音备物，不能得五行之全，必有所偏受，故因五音之发，是以知其偏受，且如巧舌之禽，其为声也，未尝能悉具，必有所缺也，听其所缺而后可以知其不全矣。
脉何为而生？脉非气，非血也，茍非气血则脉安所附，然脉者气血之所动也，是以阳日则气先血后阴，日则血先气后，是以脉居于中可知矣盖脉者如水之澜澜，因风与水遇而成，不可以风与水为名也，脉亦然，然因气血而动，不可以气与血为名也，是故脉者犹澜为亲切也已。
人之手心，抓而不痒，人之足心，抓之则痒者，何也？盖人手心，通心气，心属火，喜动故不痒，人足心通肾气，肾属水，喜静故痒。
河以北，坎位也，故其人多内实，江以南离位也，故其人多内虚，内实者阳在内，宜寒防内虚者，阴在内，宜温补。
人之身随二气以相感，冬之日，坎用事，阳在内喜，嗜热物滋其阳也，夏之日离用事，阴在内，喜嗜冷物，益其阴也，各从其类耳。
脾与胃俱属土，土动则生，不动则不能生，凡亩之土，耕锄耘耨，始堪播种，乃能滋养，不动则为荒土嘉谷，岂能生殖乎？是知脾胃亦必用动以养生，目眶属脾土开眼则眶动，动则脾应之而亦动，又四肢属脾寤，则能饮食夜寐，则不能饮食，若或夜而不寐，亦不饮食矣，人壮则能多食，盖动用多也。人老则少饮食，缘动用少也，胃受水谷为太仓，须借脾气之运而后腐熟水谷，以化生气血，知脾胃必相资，当运动而为功也。
脉有七表八里，九道计二十四见之于叔和，脉诀而数，脉独无所属，盖数者，阴阳气血皆有余，脉道之太过，而不得其中之谓真病脉也，所见则为病，随其阴阳，上；中，下而察之，又况病之为字从丙，丙为火热，是以十分病证常有七分热三分寒，不然，何以五脏六腑止言火而不言水耶？
男子之气始于子，子在下起，故男子气钟于外，肾外肾者督任二脉之交也，女子之气始于午，午在上起，故女子气，钟于两乳，两乳者肺肝之脉始终也。
或问五脏各有府观，大肠小肠胃皆有上下出入之口，而膀胱独有下出口而无上出口，胆则有上出口而无下出口，其义何也？盖膀胱者肾之府，其源在于阑门之傍，津液下流，膋膜之间，渗入膀胱，至满溢则防出故无入口而有出口，水走下，又居下焦之下，下焦主出而不主纳故也胆者肝之腑，肝藏血，血之精，储畜于胆，是以有上入口而无下出口也，其味苦心血之本性，亦子寄母室之义，人生皆然也。
人之目上睫，动下睫，静为观卦之象，有观见之义，巽风动于上，坤地静于下人之口，下颏动上颏，静为颐卦之象，有颐养之义，震雷动于下，艮山止于上，目居上上者，动天气运于上也，口居下，下者动地气运于下也。
人之毛乃血之余三阳之毛，皆显于首，太阳之毛发也，少阳之毛眉也，阳明之毛，须也太阳居上少气多血，故发自幼即有而日能长，少阳居中多气少血，故眉自幼即有而不能长阳明居下，多气多血，故既壮始有，而亦能长，以是知缘血然也，妇人无须者，盖冲脉并阳明行月事以时去使阳明之血不能充，不能充则血虚矣，由血虚，所以须不生也，宦者伤其厥阴之络，耗其阳明之血，故无须也。而天宦之人，则阳明之血元不足也，三阴之毛，皆潜于体，太阴指毛也，少阴腋毛也，皆多气少血，故不能盛厥阴，阴毛也，厥阴少气多血而独能盛，然三阴之毛，幼皆无既壮而后始生也。
或问：人身背为阳，腹为阴，何也？曰：此发天地之义也，背在后，以应北北子位，阳生于子之象焉，腹在前，以应南南午位，阴生于午之象焉。
鍼经曰人身之经络，始出于云门，终入于期门，何也？盖云门者肺金气之所发金气降，故下循于臂手，期门者肝木血之所归，木血升，故上循于脑，膺金应秋降木应春升，是以二经皆近于心，侧分东西之义也。
难经一难问，十二经独取寸口先辈注释，亦已详备，然经皆以太阳为首，今脉候十二经，却不关太阳为主，何也？夫天开于子，地辟于丑，人生于寅，人气通于寅，寅时于太阴之气始动，其应在寸口，寸口以候上部肺居五藏之上部独为五脏之华盖，所以管领一身之气也。
人之生也，托乎气血气血之所寓者，在乎视听男子之生，八月生齿，女子之生，七月生齿齿既生，方能用视听，何以知其然？盖察其举动，尔至斯时，呼其名则顾之辩，父母则识之，逮于龀齿，男子则八岁女子，则七岁视听方审始能分长幼别善恶焉，熟审则定，而不能惑矣，是以先王使之以入小学，良有以也。男至十六岁，气盛则精通，女至十四岁，血盛则经行精气，与经血皆盛，可以营为事，业输防则为生育矣，目司视主于血耳，司听主于气，视入目，听入耳始也，气血壮盛，则视听用之不竭，及乎八八六十四岁，精气始耗，七七四十九岁经血，始衰耳目之聪明渐减少，积日既久，耳目气血之聪明皆涸，涸尽则如朽株，故人上夀之年虽无疾病亦死矣，故曰：视听太过则劳，劳则耳目不能聪明，由此而知，视听多而气血损也，又曰肝藏血肾纳气，肝窍目肾窍耳视听，久劳则肝肾气亏而不得其归矣。
五藏之所主心，主臭，肝主色，脾主味，肺主声，肾主液，肝之，窍通于目，故能视色脾之，窍通于口，故能知味肾之，窍通于耳，而耳能听音声者何也？肺之窍通于鼻，而鼻能嗅香臭者，何也？难经亦已尝言之矣，乃以金生于己，水生于申配之，今思五行五气，死中有生之义存焉，夫耳为肾之窍属子阳，金死于子，而阴金生，鼻为肺之窍，属酉阳，火死于酉，而阴火生，是以耳虽肾窍而能司听鼻，虽肺窍而能司臭也，心之窍通于舌，虽心窍而津液生之，则又心肾，交媾水火既济，阴阳升降之义存焉。
人身肺居上，肝居下，肺主气而应西金，酉申故居上而气降下，肝藏血而应东木，寅卯，故居下而血升上气血相交，以为生也，肺在上而朝于后人，一鞠躬则肺，俯而肝，仰阴阳之义也。
人之身法乎天地，最为清切，且如天地以己午申酉，居前在上，故人之心肺处于前上，亥子寅卯居后，在下故人之肾肝处于后下也，其他四肢百骸，莫不法乎天地，是以为万物之灵。
庶物类
春之花至残而飘零，得敷畅之气焉，秋之花至残而萎损，得收敛之气焉。
或问：木色本青而草木皆緑，何也？盖緑青黄之间，色木非土不养，故青依于黄而緑矣。
草木之花，虽曰五色，然独无黑色，黑，为水色，母道也，母但阴育于中，故不现也。
鸟之咮，方者趾，方近于阴，故夜不眠，而能飞鸣鸟之，咮尖者趾，尖纯于阳，故夜宿而不能飞鸣鸟咮，尖而能夜飞鸣者，色纯于阴也，若鸦颈，既白而不纯，故夜不能飞鸣也，水鸟禀于阴，是以鹳鹤夜亦飞鸣。
鸡鹅鸭，家畜不能飞，其他野禽皆能飞，或曰，家畜皆卵，内即生毛，故不能飞，野禽皆卵，外生毛故能飞，又曰：家畜雌抱伏而雄不抱，伏得阴炁多，故不能飞，野禽则雌雄皆抱伏，故能飞也，二说皆通。
凡卵皆白，在外而黄，在内及抱成形，则黄变居外，白变居内矣，何以知其然？观夫鸡鹅鸭在殻内生毛者，俱黄毛，其飞禽外生毛者，身与吻俱黄可验，此盖太极之前阴，包阳太极之后，阳包阴也。
鼠之前爪四指阴也，后爪五指阳也，故为阴阳之始终龟之，前后爪亦同于鼠，故为阴阳之大用，或曰，鼠前四后五四时五行也，龟前五，后四五湖，四海也。
飞禽皆属阳，故昼飞鸣而夜栖宿，然乌独夜飞鸣者，色黑属阴，从其类也，鹳鹤夜飞鸣者，水鸟含阴，从其性也，然雁之为鸟，古称为阳实，阴鸟也，释之曰：凡鸟方咮骈趾，皆阴而能夜食鹅鸭，鳬鹜尽然，但不能逺飞尔而雁生北方，秋自北而南，春自南而北，盖歴七政所行，以顺其情，夫秋分已后，循，昴；毕，觜，参之位，春分已后，循，房，心，尾，箕之位，得乎右转之气，实阴鸟而称阳，亦犹十月纯阴，而称阳月也。
走兽皆属阴，故夜动而昼伏，然独猿猴，不分昼夜者，缘食果实而居林栖树，兼乎阳也，牛马猪羊，亦不分昼夜者，家畜故也。野者则否，盖气盛为动气衰，为伏动则健，伏则怠。
飞禽为阳，皆食果谷，得天阳之气也，走兽为阴，皆食刍藁，得地阴之气也，故飞禽巢居，走兽穴居。
水族，乃阴中之阳，何以知其然欤？盖羽禽卵生者，阳也，水族亦多卵生，刚在外之物皆阳者，螺蚌龟鼈鰕，蠏皆殻在外阳之气轻而虚，鸟得阳气多，故羽翎皆空，管是以能髙飞鱼乃阴物而得阳气多故，腹内生脬，是以能浮跃鱼目，昼夜不瞑，因知其为阴物而得阳多者也。
蝉近阳依于木，以阴而为声，蝉则腹板鸣蛩，近阴依于土，以阳而为声，蛩则背翅鸣蝉，阳性和此息，而彼作蛩阴，性妬相遇，必争鬭。
蚯蚓二窍一前一后前窍，虽一而备五用焉，视听嗅食歌，盖全受土气以生也。
马蜥之虫，至秋而鸣，秋之令金也，虫色绿木也。金，木相轧以为声，然以两股击翼而鸣，金木傍击之谓也，或难之曰：螳螂蚱蜢亦色緑，何以不鸣？予应之曰：螳螂常有怒攫之势，专食生虫，其气已散为杀气，故不鸣也，蚱蜢性卑，潜于草间，阴胜也，亦不鸣。
鰕与蟹坚在外，离象也，熟之而色归赤，离中含阴，阴中不生，故鰕蟹之子皆在腹外，螺蛤尤坚，虽熟而色不变，然生育，则但涎液，随气而化，螺蛤性静得，阳多故也。
飞禽卵生卵，皆先具形，待交而后始生育，走兽胎生胎，则遇交而方始成形，生育也，是以卵有旦卵而胎，无旦胎也。
人为阳物，为阴阳数，自一而至九无尾，阴数自二而至十有尾，故人无尾而物皆有尾也。
牛共羊居丑未之位，牛色苍，虽有杂色而苍，多近于春阳之生气，故闻死则觳，羊色白，虽有杂色而白，多近于秋，阴之杀气，故闻死则不惧，凡草木经牛噉之余，必重茂经，羊噉之余，必悴槁，谚有之曰：牛食如浇，羊食如烧信，夫是盖生杀之气致然也。
阳奇阴，偶奇纵耦，横阳为人，得奇数阴为畜，得耦数奇，数纵故人首直耦数横，故畜首横也。
或问曰：鸡鸭卵之生，皆系着于脊，其产于后窍，不知自何道而能出，答曰：凡鸟之卵生者，莫不系着于脊，盖本乎天者亲上也，脊系卵处，下生一肠，上口连属于系卵，卵既长，足而产，则入于此肠，俗谓之花肠也，下口，乃并于粪，肠以通于后窍出焉，卵之殻皆于当日始能坚，何以知其然？因宰杀之日，隔宿可验也。凡兽之胎，则繋着于腹，而其结处为胎室，胎既长，足则并膀胱下口，以通于前窍出焉，此本乎地者亲下也。
或问曰：兽有尿禽无尿，何也？答曰：兽得阴数，阴数无始为无上，故无翼，禽得阳数，阳数，无终为无下，故一窍而无尿也。
厯数类
后天乾坤，纵而六子横，盖易以东为用，而西不用北为阳，而南为阴，故干退而居西北，坤退而居西南，长男长女居东及东南以为生长中男，中女处正位，互居父母之宅，少男可为而未用，故临于东北，始终之交，少女无为而不能用，故依父母之间。
乾坤纵而六子横乾坤，退而六子，用干位西北，坤位西南，万物根于戌亥，依乎父也，万物化于未申，亲乎母也。
纳甲之说，自甲为一，至壬为九，阳数之始终也。故归干易顺数也，乙为二至癸为十，阴数之始终也。故归坤易逆数也，干一索而得男为震，坤一索而得女，为防故庚入震辛入，防干再索而得男为坎，坤再索而得女为离，故戊趋坎，己趋离干，三索而得男为艮，坤三索而得女，为兊故丙从艮，丁从兊阳生于北，而成于南，故干始甲子，而中以壬午隂生于南而成于北，故坤始，乙未，而中以癸丑震，防一索也，故庚辛始于子丑坎离，再索也，故戊巳始于寅夘艮兊三索也，故丙丁始于辰巳也。
又一说，乾坤者二气之正位也，坎离者二气之交互也，正位则始终全备，故甲壬归干，乙亥，归坤交互，则往来处中，故戊归坎，己归离震，防乃受气之始，故庚辛归焉，艮兊乃生化之终，故丙丁归焉，乾坤位，阴阳之极，故子午丑未配于甲壬，乙癸父母，总摄内外之义，震防长男，长女为初索，是以子丑配庚，辛，坎离中男，中女为再索，是以寅夘配戊巳艮兊少男少女三索，是以辰巳配丙丁，纳之为言受也，容受六甲于八卦中也，易者逆也，数皆以逆而推之。
坎离交互坎，本阳却为月离本阴，却为日，盖月含阳，故有日含阴，故有鸡鸡，乃东西之对待，是曰坎离，为二气之交互也。
羊刃之说，禄前一位是也，禄过则刃生，盖贵人位前，必列兵，以此为喻，但值阳干方是阴干则否，如甲卯丙午，申既禄于寅前，值卯方为真，盖寅卯一气之木也，乙禄卯前，值辰非同类，故否？然则阳性暴，故借羊之狠以警之，至于子平中，以夺财羊刃，名之者有逞暴，凌刼之意也。他可类推。
戊巳，两干寄禄，己午，子寓母家之义，虽然，戊见午刃，则不可一途而取戊，既依母而禄，刃乃一气火也，俱有生土之意，故戊日得火多，则为印也；己则否，巳禄于午，午前则未为刃，未巳，连属土，则非戊午之比也。
五行之序，有以木火土金水为言者，有以水，火，木；金，土为言者，一则取其相生之序，一则取其天地始生之序，世皆以金木水火土为序，而言者众矣，盖金为气之母，天体干金也，人肺管摄诸藏亦金也，大言天地小言，人身莫不先受乎气，故为五行之先，不亦宜乎？万物未尝无对待，故木次金水火阴阳之正也，故又次木土为万物之基，故又以为终古人，示人之意，亦已深切矣，盖物得气方生，故木次金既生，然后有阴阳，故水火，次木阴阳己备，形质纯全，故土居其终矣。
阴错阳差，有十二日，盖六十甲子，分为四段，自甲子，己卯，甲午，己酉，各得十五辰甲子之前三辰，值辛酉壬戌癸亥为阴错，己卯之前，三辰值丙子，丁丑，戊寅为阳差，甲午之前，三辰值，辛卯，壬辰，癸巳为阴错，己酉之，前三辰值，丙午，丁未，戊申，为阳差，盖四段中，每段除十二辰，各余三辰，三四亦得，十二辰，是为阴错阳差也，甲子，甲午为阳辰，故有阴错，己卯己酉为阴辰，故有阳差也。
又一说，甲子，甲午，己卯己酉之前各三辰者，以天干配地支一周之后，所余三辰也，甲配子而歴尽于乙亥，故丙子，丁丑，戊寅，为阳错己，配卯而歴尽于庚寅，故辛卯壬辰，癸巳，为阴差也。丙午，丁未，戊申，为阳差，辛酉，壬戌，癸亥为阴，错者就，甲午，己酉，上同此类推。
地支内所藏，天干者，子午卯酉为四极，寄四禄焉，辰戌丑未为四藏，寓四墓焉，故此八支各藏一阴干，寅申己亥为四开阖，就生四禄焉，故各藏二阳干戊，藏于辰戌，已藏于丑未，阴阳各归其所，戊藏于己巳，藏于午，则亦就寄禄而藏焉。
干有十支，有十二干，不配肖属，而支配者，天赋气，地成形也，人所以称肖，属及支而不及干者，父施气，母有形也，身依母而生，然人性独称父者，原其受气之本也。
阳为奇，阴为耦，昼属阳，得奇夜属阴，得耦竒单故日得一耦拆，故夜得二是以上半夜为今日下，半夜为明日，是夜得二也。
或问五行相生，惟金生水难明，盖金者气也，水生于气聚，故金生水也，又云天者金之体星者，金之精气降于天，则为雨气出于地，则为泉，天为阳变化，故或雨旸地为阴守常，故泉流不息。
十二肖属子为阴，极幽潜隠晦以鼠配之，鼠藏迹，午为阳极，显易刚健，以马配之，马快行丑为阴，俯而慈爱，以牛配之，牛防犊，未为阳，仰而秉礼，以羊配之，羊跪乳，寅为三阳，阳胜则暴以虎配之，虎性暴，申为三阴，阴胜则黠，以猴配之，猴性黠，卯酉为日月，二门二肖皆一窍，防雄毛则孕，感而不交也，鸡合踏而无形，交而不感也，辰巳，阳起而变化龙为盛，蛇次之，故龙蛇配辰巳，龙蛇者，变化之物也，戌亥，阴敛而持守狗为盛，猪次之，故狗猪配戌亥，狗猪者，镇静之物也，或云，皆取不全之物，配肖属者，非也，庶物万类，岂特十二哉，况无义理，不足信也。明矣。
纳音之说，有一法见于内经论奥，然其中亦欠详备，故复取其说而撮其长者，以立一家之论，盖甲子为取，乙丑，以为妻，隔八而生子阳，生阳为男，阴生阴为女至，壬申，为甲之男，至癸酉为乙之女，壬申癸酉至庚辰，辛巳，亦然，自庚辰，辛巳，数三转而向南，为戊子，己丑，火自戊子阳火，隔八而生，丙申，男己丑，阴火隔八而生，丁酉，女丙申丁酉至甲辰，乙巳，亦然，又自甲辰，乙巳，数三转而向东为壬子，癸丑，木自壬子，癸丑至庚申，辛酉，自庚申辛酉至戊辰己巳亦然，又自戊辰己巳数，三转而向北为丙子，丁丑，水自丙子，丁丑，至甲申乙酉自甲申乙酉至壬辰，癸巳，亦然，又自壬辰，癸巳，数三转而中央，为庚子，辛丑，土自庚子辛丑至，戊申，己酉，自戊申己酉至丙辰，丁巳，亦然，又自丙辰，丁巳，数三转而向西，则复为金矣。夫金为气之始，金有声，声宣气，是以乐必以金，先之也，人之身亦然，肺经为诸藏，先是，以有纳音之意焉。然五行各行三者，三生万物之义也。气生金，金出鑛，须火以成材，火资木以骄焰，木借水而生荣，五行皆赖土以成立，故火木水土为次序也。
阴阳皆地，支六合者，日月防于子则斗建丑日月，防于丑则斗建子，故子与丑合也，日月防于寅，则斗建亥，日月防于亥，则斗建寅，故寅与亥合也，日月防于卯，则斗建戌日月防于戌则斗建卯，故卯与戌合也，日月防于辰则斗建酉日月防于酉，则斗建辰，故辰与酉合也，日月防于己则斗建申日月防于申，则斗建己，故己与申合也，日月防于午，则斗建未日月防于未则斗建午，故午与未合也。
六害者，盖冲损合神，故为害也。我之和合被其冲损，岂不为害乎？子与丑合，而未冲丑，丑与子合，而午冲子，故子害未而丑害午，寅与亥合，而己冲亥亥与寅合，而申冲寅，故寅害己亥，害申，卯与戌合，而辰冲戌，戌与卯合，而酉冲卯，故卯害，辰戌害酉也。地支之上，横则为合，竖则为害，横竖皆六，是名六合，六害术者，乃云六为六亲者，非也。
月忌之说，术家以为廉贞独火，故为忌者，谬也。此乃以洛书九宫推之，初一起一宫，二日，二宫三日，三宫四日，四宫初五日则入中宫，中宫为星极之，位至尊之地，在臣民当忌避，故曰月忌，至于六日，六宫七日七宫八日八宫，九日九宫初十，复至一宫，如此循环数去，十四日，又入中宫，二十三日，又入中宫，是以初五十四二十三日，为月忌也。
百刻之说，众议纷纷，莫有定论，惟一说类优，以为每刻，得六十分，百刻，共得六千分，防于十二时该五百分，如此，则一时占八刻零二十分将，八刻截作，初正各四刻，却将二十分零数分作初初，正初防刻各一十分也，又赵缘督一说将十二时，各分八刻，计刻九十六刻为大刻，却将余四刻，每刻分作六十，分四刻作二百四十分，每一时中，又得二十分为小刻，如此，则一时之中得八大刻，复有二十分，小刻截作，初，初，正初各得一十分为防刻也，其他或以子午二时，各得十刻者，或以子午夘酉各得九刻者，或以夜子时得四刻者，皆非也。然夜子时之说，只是在半夜之前，故称夜子，正如冬至为起厯之端而居中气，其前亦系，十一月也，是以夜子正在亥时之后，故只有初刻而无正，刻子时，却只有正刻而无初刻，其意可见也。
十干甲万物之始生，气之原草木初生，破土而出，必有两叶，叶中透气，故甲字象形，如两叶相抱也，乙甲阳乙隂甲既出而阳己露于上，根必下，盘以为固，故乙字亦象形，如草木之根，屈曲也丙火炎上而锐，长养于南离，炳然而焕烂，乃其盛也，下虚而上齐，故丙丁之字皆平，头丁者也，壮也，万物至盛夏，莫不皆壮，居正阳之位，适足与隂相当故丁又有相当之义，戊万物依土而生，四行，依土而立，戊配，阳土戊茂也，物得而茂，又茂有成之义，故能为物之始终己为隂土不能独为，必因阳以用起，己巳，也依阳而起，从阳而已，亦始终之义尔。庚西方金气为秋，万物歴离明燥极，至秋金则防阴始生物得庚，苏庚者，更也，辛者，新也。金为成实物，至秋而收敛，变阳而为阴，一新之意存焉，壬物，无终絶之理将尽，必复生北方，冬，水物气将尽，故先含生意，壬者，姙也，物至此而怀姙也，癸者，揆也，物出有归，闭藏为终，终遂天真同归一揆也。
十二支子为一阳，北方至阴一阳，至萌生气之端，故子者孳也，以含孳育之义，丑者纽也，防阳虽生，而体尚弱，未免艰澁，故纽结而未能舒也，寅居东北，阴阳之交，离阴而诣阳，敷布而条畅寅者，演也，万物至此而广演矣，卯位正东，日出之所融和之，方物至此而咸得茂盛，卯者茂也，辰者，震也阳气至此，已盛阳主动，动则变化生焉，物皆得遂其所也，己为纯阳，居于生长之方，万物盛起，气浮于表，故曰己者起也，午者阳巳极而阴初萌，阳出于上，阴潜于下，有相忤之意，又曰：午者，大也，物至此而无不大也，未阳巳过盛，而阴渐临，阴阳交际，己成实也，物既实则有味存焉，未者味也，申气歴南维而阳极至西南，而阴始回，阴阳既调，物情得伸，故申者，伸也，酉者酋也，阴之首也，是以夷狄之帅为酋长，阴气收敛，万物犹绪也，戌者，灭也，阳气至此而将灭，九月霜陨木衰，水泉即涸也，亥纯阴既极，物无终尽，荄核独存，荄根也，核种也，茎叶虽败，根种自存，生生之义也。
天一生水，地二生火，天三生木，地四生金，天五生土，一二水火之生，形具而质未全，故水有干涸，火有灰烬，其耗也速三四金木之生，形质始具，故木之枯朽，金之剥蚀其耗也，迟至五土而形质全备，故亘古而无耗也。
五行，惟火无定着，由木而见形，依土而附，质因金而显，性遇水而作声。
火随五行而发见，有阴阳之分焉，阴则有形而无质，阳则形质皆全备，水土隂也巨海夜有火光旷野，夜有燐火近之，则方无乃有形无质者也。金，木，阳也，鑚斫竹木而生戞，击金石而出，皆能焚燎，乃有形复有质，形质全备者也，故曰有隂阳之分焉。
水火乃隂阳之极坎离之象着坎，内含一阳，生气也，故水中能容物，离中一隂死气也故火中不容物。
星命之术，其以四余为暗，曜在天虽无象，然推算祸福，则有騐其取法，未见其详也，窃尝论之，罗防计都为天之首尾，逆行于天，与天同道故也。葢天体之中，地平存焉，地平之影，其名暗虚占，家言闇虚，其大如月轮夜，于虚空之中，值月则月食，值星则星亡，月本无光，借日生明，自三日既见之，后月与日渐逺其明渐多，至于十五，与日相对，故为望焉。月之行也，分青朱白黑八道，出入于黄道之间，若所行正值于黄道之交，适对于日度，暗虚从空而掩之，月则为之食焉，所交有浅深，故所食有多少，是以算星术者，以罗计犯月为月食，若然，罗计其闇虚之谓欤！
星术，天盘十二宫共百岁零，六月，因详论数用一，二三四五，以为水火木金土之生，总为十有五焉，九宫之位纵横，皆十五为生，物之大数欤？是则十二宫俱函，十五之生数也。以日配之，共成一百八十日，是为半年矣，况天盘不分，男女同用，男数八女数七，共成十五男，迎女送男子，十六精通，女子十四经行，方始成人，自此以后，精耗血去，真元渐减，不复能及于前，次宫相貌，福德官禄，精神疎，少减十，或九或八七以下人，气日防以至衰弱，各宫之数，咸不逮十五矣，取义于此，岂不了然。
术家取天德之法，至子午卯酉，月居于四卦之上，每卦有二支，人怀疑，大抵天德不加于戊巳者天气不亲于土，其子午卯酉之月，只用己亥寅申，不用四墓矣。
又一说，既不用四墓，则五行之中，土气遂絶土其可絶乎？盖正用四墓，尔春二月，木墓未夏五月，火墓戌，秋八月，金墓丑，冬，十一月，水墓辰，乃四行，休墓于四季为德也，是以古今术家兼取用墓，况亥月用，乙未，月用申则夘月必用未不用，申无疑矣。寅月丁戌，月丙。
则午，月在戌，【阙】 ， ； ， ， ， ， ， ， ， ，  葢生月用隂墓月用阳旺，月用墓，余仿此。
隂阳象有大煞入中宫之说，取甲子起一宫，乙丑，起二宫，丙寅，三宫至戊辰，到五宫在中位如此，再数至，丁丑，又到五宫，复数至，丙戌，亦到五宫，是为大煞入中宫，其他所值方位，即大煞之所在也。
万物之所为，以生者必由气，气者何？金也？金受气顺行则为五行之体，逆行则为五行之用，顺行，为五行之体者，金生水，水生木，木生火，火生土，冬至起厯之元，自冬而春，春而夏夏而长夏长夏而归于秋，返本归原而收敛也，逆行，为五行之用者，金出鑛而从革于火，以成材成材，则为有生之用，然火非木不生，必循木以继之，木必依水以滋荣，水必托土以止畜，故木而水水而土是则四行之类，土以定位，故大挠作甲子，分配五行为纳音，盖金能受声，而宣气故也。法曰：甲娶乙妻，隔八生子，子生孙而后行，继代其位，初，一曰金，金为气居先，甲为受气之始，甲娶乙妻，隔八，壬申，是为子矣，壬娶癸妻，隔八，庚辰，是为孙矣，庚娶辛妻，隔八戊子，火代其位次，二曰火，戊继其后，戊娶己妻隔八，丙申，是为子矣，丙娶丁妻，隔八，甲辰，是为孙矣，甲娶乙妻，隔八壬子，木代其位次，三曰木，壬继其后，壬娶癸妻，隔八，庚申，是为子矣，庚娶辛妻，隔八，戊辰，是为孙矣，戊娶己妻，隔八丙子，水代其位，次四曰水丙继其后，丙娶丁妻，隔八，甲申，是为子矣，甲娶乙妻，隔八，壬辰，是为孙矣，壬娶癸妻，隔八庚子，土代其位，次五曰土庚，娶辛妻，隔八戊子，是为子矣，戊娶己妻隔八，丙辰，是为孙矣，丙娶丁妻，隔八甲子，金复代。
其位【阙，】   ，    ，是故有五子归庚之说，道家者流取其义，用配五方之位，自子干头数至，庚字则为其数，甲子，金自甲数至七逢庚，则西方金得七气，戊子，火自戊数至三逢庚，则南方火得三气，壬子，木自壬数至九逢庚，则东方木得九气，丙子，水自丙数至五，逢庚则北方水得五气，庚子，土则自得一为中方一气，是为五子。归，庚也，乃知金者，受气之先，顺行则为五行之体，逆行则为五行之用，故六十甲子纳音者，以充万物之用也。
生尅制化，古今脍灸人口，然生尅化皆易见，独制字则难明，盖制缘生中有尅尅，中有用也，凡生中有尅者，谓如木生火，火尽则木为灰烬，火生土，土盛则火被遏灭，土生金，土盛则遭其埋没，金生水，水盛则必沈溺水生木，水盛则又漂流，盖虽生而反忌，此所谓生中有尅，凡尅中有生者，谓如木尅土土厚则喜木尅，是为秀茸，山林土尅水，水盛则喜土尅，是为樽节，隄防水尅火，火盛则喜水尅，是为既济，成功火尅金，金盛则喜火尅，是为煅炼成材，金尅木，木盛则喜金尅，是为斧斤，斵削葢因尅以为美，此所谓尅中有用，故称之曰制者，乃不拘于生，尅之中也。
昔闻先辈云，金生水五金，岂能生水乎？葢金即天星，凡见天星则雨，是以星应金金生水也，予独为求尽夫金生水者，金为气母在天为星，在地为石，天垂象，地赋形，故石上云：而星降雨，天地气交星者气之精石者，气之形精气合而水生焉，又按天文志，以星动揺而为风雨之，石津湿而为雨水之应，此非金生水，乃气化之义欤？五行以气为主，是以五行之序，金为首也。
六十花甲子者未知始于何人，凡称其姓名，未审其实否，或曰娄景，或曰东方朔，难以为信，其有注释，亦未见亲切，不得其要领故也。予因思之，五行之中，干支配合干寓其气支寓其位，斯理生焉，是故甲乙为气之始，丙丁为气之壮，戊巳为气之化庚辛为气之成，壬癸为气之终，子丑幽隂寅夘生发辰巳，长养午未髙明申酉死，絶戌亥休息，错综配合，以成花甲子之名，其间旁引例取，又存乎权，但归于理，不可一途而取也。 甲子，乙丑，海中金甲乙金气之始，子丑，北方幽阴之乡，防稚之金，沈于水底，故曰海中，金 ，壬寅，癸卯，金箔金壬癸金气之中气终则致用，致用之金位于东方金气死絶之地，故曰金箔，金 ，庚辰，辛巳，白镴金庚辛金之成，寄托辰巳生养之地，天干复连其色，西方之行，纯乎得宜，故曰白镴，金 ，甲午，乙未，沙石金甲乙金气之始，午未南方离明，火乡弱金，岂能胜旺火故曰沙石金 ，壬申，癸酉，劔锋金，壬癸金气之终成，质之金位于西方，旺地遂其肃杀之用，故曰劔锋金 ，庚戌，辛亥，钗钏金庚辛金气之成，居于戌亥休息之乡，玩成其质，以充其用，故曰钗钏金，壬子，癸丑，桑柘木壬癸木气之终位于北方，依傍母乡，得以滋养，而茂荣故曰桑柘木 ，庚寅，辛卯，松栢木，庚辛木气之终，居于生发旺，乡挺然独秀，凌霜傲雪，故曰松栢，木 戊辰己己大林木，戊己木气之化居东南，长养之方，丛生竞茂，故曰大林木 ，壬午，癸未，杨栁木，壬癸木气之终，处于南离，火位耗散真，化空虚不实，故曰，杨栁木 ，庚申，辛酉，石榴木，庚辛木气之成，成于死絶之地，体虽柔弱，成气有归，则子实繁多，故曰，石榴木 ，戊戌，己亥，平地木戊己，不意之化，化临长生休息之间得遂其性，故曰平地木 ，丙子，丁丑，涧下水，丙丁水气之壮，下临坎宫，壮气宣行，源源不絶故曰涧下水 ，甲寅乙夘大溪水甲乙水气之始，处乎生发山林之地，注防无穷，故曰大溪水，壬辰，癸巳，长流水壬癸水气之终，辰巳，长养东南。
水所奔赴，无有休息，故曰长流水 ，丙午，丁未，天河水丙丁水气之壮，处乎南离，高明之位，水行天上，故曰天河水 ，甲申，乙酉，井泉水甲乙水气之始加于长生，母乡来之不穷，用之不竭，故曰，井泉水 ，壬戌，癸亥，大海水壬癸水气之终至于戌亥休息之所，终聚不散，故曰大海。水 戊子，己丑，霹雳火，戊巳火气之化，伏以坎水幽隂防而着变化不穷，故曰霹雳火，丙寅，丁夘炉中火丙丁火气之旺，临于长生母地。
得其所养，故曰：炉中火 ，甲辰，乙巳，覆灯火，甲乙火气之始，气质防而稚弱，位属长养，处乎风木之间，虽明而不显，故曰覆灯火 ，戊午，己未，天上火，戊巳火气之化升于南离旺乡，威势赫烈，以遂炎上，故曰：天上火 ，丙申，丁酉，山下火丙丁火气之壮，临于西方，衰降死絶而炎上之用退闲，故曰山下，火 ，甲戌，乙亥，山头火，甲乙火气之始而居戌亥休息之乡，归于无用，犹野火然，况戌亥久为乾元，尊首之上，故曰山头火 ，庚子，辛丑，壁上土，庚辛土气之成位于子丑，水土之交，泥涂之类，未能为生育之用，故曰壁上土，戊寅己夘城头土戊巳土气之化寅夘生发山林。
之傍効力，故曰：城头土 ，丙辰，丁巳，沙中土，丙丁土气之壮，辰巳，木火长养之间，充极干燥，不能成稼穑之功，故曰沙中土 ，庚午，辛未，路傍土，庚辛土气之成气充离明之地，任载驰驱，故曰路傍土 ，戊申，己酉，大驿土戊己土气之化气化而得长生之位，力胜厚重，又申传送，故曰大驿。土 ，丙戌，丁亥，屋上土，丙丁土气之壮，托于母墓，休息而不用，寓于干尊之上，故曰屋上土。
或问曰：先天之数，何缘而起？余答曰：数极于九，自九逆退取之，故甲乙子午九乙庚丑未八丙辛寅申七丁壬卯酉六戊癸辰戌，五天干已尽而地支独遗，己亥，是以己亥得四终焉，况夫亥为天门，己为地，戸纯阴纯阳之位，为开阖之枢，所以关键五行也。
或问曰：后天之数，又何所取起？答曰：数用阳生而阴成，阴生而阳成，壬子，阳一生，癸亥，阴六成一六水之生成也，丁巳，阴二生，丙午，阳七成二七火之生成也，甲寅，阳三生，乙卯阴八成三八木之生成也，辛酉，阴四生，庚申，阳九成四九，金之生成也辰戊阳五生丑未隂十成五十，土之生成也，独遗戊己土以百数归之，用包众数为该括之司，所嚢五行也。
五行纳音，乃取先天之数，总算天干地支隂阳双位得其数，而以五除之，以余而定五行，古之洪范，五行，一水二火三木，四金五土，今用一为火，二为土，三为木四，为金五为水，金木自然之声，不假施为而得，故从旧火为地，二之行水沃之，而后有声，是以火居一，土居二木居三，金居四水居五，此乃缘声而取义也；受者纳也，声者音也，故曰纳音焉。假如甲子乙丑金者，甲得九子，得九乙得八丑得八，共三十四除去，五六三十，所余者四，故为金丙寅丁夘火者丙得七，寅得七丁，得六卯，得六共二十六，除去五五二十五，所余者一，故为火，戊辰，己巳，木者，戊得五辰，得五巳得九己，得四共二十三，除去四五二十，所余者三，故为木，庚午，辛未，土者庚得八，午得九辛，得七未得八，共三十二，除去五六三十，所余者二，故为土，又如丙子，丁丑水者，丙得七子，得九丁，得六丑得八，共三十数足，五不用除，故为水也。余仿此。
天乙贵人，当有阳贵隂贵之分葢阳贵起于子而顺隂贵起于申而逆此神，实得隂阳配合之和，故能为吉庆可解，凶戹也，且如阳贵以甲加子甲与己合，所以己用子为贵人，以乙加丑乙，与庚合，所以庚用丑为贵人，以丙加寅丙与辛合，所以辛用寅为贵人，以丁加夘丁与壬合，所以壬用夘为贵人辰为天罡，贵人不临，以戊加己，戊与癸合，所以癸用己为贵人，午冲子原，不数以己加未己与甲合，所以甲用未为贵人，以庚加申，庚与乙合所以乙用申为贵人，以辛加酉辛，与丙合，所以丙用酉为贵人，戊为河魁，贵人不临以壬，加亥壬与丁合，所以丁用亥为贵人，子原宫，不数以癸加丑癸，与戊合，所以戊用丑为贵人，此乃阳贵顺取也，且如隂贵以甲加申甲与己合，所以己用申为贵人，以己加未，乙与庚合，所以庚用未为贵人，以丙加午，丙与辛合，所以辛用午为贵人，以丁加巳丁与壬合，所以壬用己为贵人，辰为天罡，贵人不临，以戊加夘戊与庚合，所以戊用夘为贵人，寅冲申原，不数以己加丑己与甲合，所以甲用丑为贵人，以庚加子寅与乙合，所以乙用子为贵人，以辛加亥辛，与丙合，所以丙用亥为贵人，戊为河魁，贵人不临，以壬加酉，壬与丁合，所以丁用酉为贵人，申原宫不数，以癸加未，癸与戊合，所以戊用未为贵人，此乃隂贵逆取也，古云丑未为天乙，贵人出行之门，縁阳贵以甲起子循，丑顺行，至癸复归于丑隂贵以甲起申，由未逆行，至癸复归于未，岂非癸未为贵人出入之门乎？气类。
春之气自下而升，故春色先于旷野秋之气，自上而降，故秋色先于髙林
植者隂物也故天以清气滋之，雨露是也。动者阳物也，故地以浊味养之，食饮是也。
气聚而为形，形凝而为质，质非气形，莫养气形，非质莫附，今天地土石为质，非水不生，无水则死矣，气化形为水而养乎？土石也，今夫木枝干为质，非液不生，无液则死矣，气化形为液，而养乎枝干也，故曰：质非气形，莫养气形，非质莫附三者，茍离则絶矣。
斸土始则重燥则轻伐木，始则重槁则轻，是知形附质则重形，离质则轻水附土液附木，乃重生则重也，水离土液离木，乃轻絶则轻矣。
或问：海错生咸卤，而其味每澹及获之，腌浸以盐，其味即咸矣，其理何在？答曰：生气临之者常死，气临之者，变生生气也，死死气也，故海错在海，皆澹及其离海盐腌之，即咸生则气血行故味不入，死则气血凝，故味能入。
凡草木花果以水浇之则活，以汤浇之，则死水生气也，汤死气也。
动物属阳，气在上，故呼吸出口鼻，植物属隂气在下故根荄藏地中。
大冶之中，盛夏必冻，大海之内，夜黑有光，以真离真坎之义也。阳极之离，中有真阴，阴极之坎中，有真阳故也。
六气配十二支，循环司天，自太阳阳明少阳太阴，少阴，厥阴运行，【阙】辰，每岁六气之序，自厥阴，少阴少阳太阳阳明，太阴者乃又异，盖司天则辰戌，卯酉，寅申丑未子午，己亥，而岁序以相生为说，则木生火，火生土，土生金，金生水，顺行之一逆一顺，各为伦也。
天以五气育万物，故雨露霜雪之自天，降者皆无味，地以五味养万物，故自地生者，皆具五味焉。
天之于人也，赋与常丰，故能自用而兼能用物，天之于物也，赋与常啬，故但能自用而不用物也。
夫阴阳者，气聚成形，形成为质，形成犹柔，至质方刚，形未能动，质具方动，海沫之结石乳之凝，皆先柔而后刚，含胎之腹，抱伏之卵，皆先静而后动，此天一生水，地二生火之义矣，魄始聚而魂随之，形质具而魂魄交，然后各得其所以为生，此天三生木，地四生金之义也。体全以成性理，具以为物，此天五生土之义也。是以太极未分之前，万事万类一源，故曰阴阳，一太极也。
天赋气气之质无性情，雨露霜雪，无性情者也，地赋形，形之质有性而无情，草木土石无情者也，天地交则气形具气形具，则性情备焉，鸟兽虫鱼，性情备者也，鸟兽虫鱼之涎涕，汗泪得天之气，鸟兽虫鱼之羽毛，鳞甲得地之形，岂非其气形具而备，性情乎！
水居地上，阳分精浮而附于天为气，气行乎天气潜地，下阴分，精浮而附于地为水，水行乎地气阳也，始于东而盛于南水，阴也，始于西而盛于北，天行阳分，自东升而西，沈天行阴分，自西沈而东，升沈则气化水升则水化气大海不盈溢者，气之精浮于地，水生于西北，而止息于东南，气生于东南而降，坠于西北，气不输精则万物为之枯槁，水不输精，则巨海为之泛溢，是故气输精于地水，输精于天水之流，必归于东南者，天地之形，西北髙而东南低水，皆发于西北，而聚于东南，气之行，必归于西北者，日月之躔，东南壮而西北残气，皆发于东南，而聚于西北，阴阳升降之义气也，水也，一体而二用。
月为阴主乎水，日为阳主乎气，月行至于子午之位则极盛，故潮汐生焉，日行至于子午之位则极盛，故寒暑甚焉，夏为阳夏之日，午为酷暑，冬为阴，冬之夜半为严寒。
春夏之气，飞腾物因之而变化者亦然，青虫化为蝴蝶，水虫化为蜻蜓之类是也。秋冬之气，降潜物因之而变化者亦然，雀入大水为蛤，雉入大水为蜃之类是也。
九天九地之说，盖以气之升降而言，自春分气升于天，九十日而极，为夏至矣。故曰九天，自秋分气降于地，九十日而极，为冬至矣，故曰九地，是以二至为升降，始终之极位。
南北二政，南有二而北，有八者，北从五行化气以配五音而立五义者也，甲己化土宫而为君，君临南面，乙庚，化金商而为臣，丙辛，化水羽而为物，丁壬化木角而为民，戊癸化火徴而为事，臣民物事，奉上承命，安得不北面乎？是以南政有二而北，政有八，况土为万物之祖，而为四行之主也夫！
六气布于地支，而阳有太阳，阳明少阳隂有太隂少隂厥隂然阳曰阳明隂曰厥隂葢以循行，差次而立义，縁阳明居于太少之间，故为阳明乃二阳相交，以为明厥隂居于太少之后，故为厥隂厥者极尽之谓也。
或问曰：三春九夏之说，又曰：三冬九秋者何？答曰：易于东北，为阳南西为隂故有三冬三春，九秋九夏，三为阳始，九为阳，终始为阳中之阳，终为阳中之隂故也仍有三秋之说者，春为阳，始秋为隂始所以始，皆称阳数，至于冬则不称九，夏则不称，三也。
三建虽曰天开于子，地辟于丑，人生于寅，然却但以冬至为一建，小寒为二，建大寒，为三建也，何以知其然也？盖造厯始于冬至察天气也，花信之，风始于小寒，察地气也，辨人身之气，始于大寒以厥阴为首，察人气也，岂非三建之气只在于立春之前也欤？
二十四畨，花信风者，盖自冬至后三候为小寒，十二月之节，气月建于丑地之气，辟于丑，天之气防于子日月之运，同在枵，而临黄钟之位，黄钟为万物之祖，是故十一月天气运于丑，地气临于子阳律而施于上古之人，所以为造厯之端，十二月，天气运于子，地气临于丑阴，吕而应于下，古之人所以为候气之端，是以有二十四畨，花信风之语也，五行始于木，四时始于春木之发荣于春，必于水土，水土之交在于丑，随地辟而肇见焉，昭矣！析而言之，一月二气六候，自小寒至谷雨凡四月，八气二十四候，每候五日，以一花之风，信应之世，所异言曰：始于梅花，终于楝花也，详而言之，小寒之一候梅花，二候山茶三候水仙大寒之一候瑞香，二候兰花三候山，矾立春之一，候任春二候，樱桃三候望春雨，水一菜花，二候杏花三候李花惊蛰，一候桃花二候，棣棠三候蔷薇春分一候海棠，二候梨花三木兰清明一候，桐花二候麦花三候栁花谷雨，一牡丹二，酴醿，三候楝花，花竟，则立夏矣。
鬼神类
释氏有十八地狱之说脍炙人口久矣，其义未详。然释氏有六根，六入三毒之分，縁六根，眼耳鼻舌身意，因六入色声香味触法，皆有三毒，贪嗔痴之恶业，故三六共成十八之数也，又九地而两之，亦具十八之数焉。
或谓神明，果有降诞乎？以义起者也，盖推扩则可以通玉，帝生于正月初九日者，阳数始于一，而极于九原，始要终也， 帝生于三月三日一生二，二生三，三生万物水之气，天一至三，而始盛也， 东岳生于三月二十八日者天三生木，地八成之含，两仪之气于其中也，二十八日四七也。四七乃少阳位也， 九天生于六月二十四日六为隂数四六二十四老隂之象也老隂变少阳故应于雷神焉，其余可触类，义或有未尽者多以装塑之始为生诞也，其忠烈孝义之神，皆以在生之真年月也。
北斗居亥以亥为正天门，三合临夘未故以陀罗擎羊当之夘为春木旺，乡故陀罗托桃花未为羊，故擎羊托羊首也，又斗位于北所，理在于天南，故使者有擎羊陀罗之像，葢陀罗托桃花者，桃之为物，花实俱赤文明，离午之义也。擎羊托羊首者未肖也，斯所以寓意在焉，又陀罗花名，故在手托之，犹擎羊之托羊首也。
风雷在天，有声而无形，故假干位戌亥，肖属以配之，是以风伯首像犬，雷公首像，豕雨为坎，坎中男也，雨师，像士子电雷光也，对干配震者，防防长女也，电母像妇人，古之卤簿，四神旗，皆绘画也。
人曰：老氏之徒有天地水府，三元三官之说，何也？葢天气主生地气主成水气，主化用司于三界而三时首月之望，之故曰三元金为生，天气土为成，地气水为化水气，三元正当三临宫，故曰三官也。
老氏之言交梨，火枣者，葢梨，乃春花秋熟，外苍内白，虽雪梨亦防苍故曰交梨，有金木交互之义，枣味甘而色赤为阳，有阳土生物之义，故曰火枣，又梨花白，实苍而味甘，亦其义也。
梓潼文昌，君从者曰天聋，曰地哑，葢帝君不欲聪明之尽用，故假聋哑以寓意，且夫天地岂可聋哑哉！
佛老有地府十王之说，葢即十干之义，其五称阎罗最尊位配戊，土居中故也，其有七七之名者，葢取十干循流至七则尅制，且如甲子第一至第七日，遇庚尅制，又如庚子第一至第七日，遇丙尅制，更以十二支论之，一日子至七日，遇午为冲，一日丑至七日，遇未为冲仿此，以至易卦，以七日来复，则初爻至六爻，毕七日，又至于初爻，亦此义也。
又神之生诞，皆假数而言也。少阳生物之数，起于七四营而为二十八，三乃东方木之生九，乃西方金之成九，金为气母之位，故称三月二十八日为 ，东岳之生辰，九月二十八日为 ，五显之生辰，葢五显者，五行五气之化也。
事义类
紫色，乃水火隂阳相交既济流通之义也。故天垣曰紫宫，又曰紫防者，紫宫防玅之所也，是以天子之居，亦曰紫宸靣，南拱北之情合矣。
或问乐器以祝，敔为起，止以金石为始终，何也？曰：柷之形仰而【阙，】以象东震之义，雷为雷主，声物皆出于震，故所以起乐也，敔之形为虎而伏，阳气至秋而衰谢，雷声，至秋而收敛，虎为西方金兽也，其背龃龉，二十七以当三九阳数，故刷之所以止乐，二器皆用木，木，阳物，阳物为声也，金石为始终者，八音之中，金石乃自然之声，不假人为，故所以为始终条理也。
或问酒，因毒药乌头之类以酿造，故能醉人客驳之曰：非也，乌头之类，何尝醉人乎？盖酒因米麴相反而成稻花，昼开麦花，夜开子午相反之义，故酒能醉人，予难之曰：南方作醋，亦多米麦，而造缘何醋？不醉乎？况又北方有蒲萄酒，梨酒，枣酒马妳酒，南方有蜜酒，树汁酒椰浆酒，皆得醉人，岂米麦相反而然耶？或人与客咸自愧，因谓之曰：酒味辛甘醖，酿米麦之精华而成之者也，至精纯阳，故能走经络而入腠理，酒饮入口，未尝停胃，徧循百脉，是以醉后气息必麤，瘢痕必赤，能饮者多至斗石而不辞，使若停留胃中，胃之量，岂能容受？如许哉？醋不能醉人，因其味酸属阴，性收敛，止蓄不惟不能醉人，亦不能多饮，其他诸物之酒，皆不由米麦，然悉系至精纯阳之性不离乎辛甘之味，故可使人醉也，且蒲萄梨枣蜜，不醖酿成酒，则不能醉，马妳未成酒，亦不能醉，惟椰浆及树汁，独不须醖，酿是自然之性也。
或问家礼，庙祭之用炙，肝者何义？答曰：肝乃魂之藏用肝，所以表其魂也，炙之者，以阳而感召之也，祭礼皆荐生而鱼独用藁者何？盖鱼乃水族，阴之属也，藁之则为阳阳，以致阴之谓也。
窃尝观心字之为义，大有防哉？其为象也。左点以配木，右点以配金，在上之点防挠而尖锐以配火，在下则曲钩而挠起，以配水，此四行，岂不亲切乎？又况苍龙白虎，朱雀，武四神，各司其位，武之神二物，故在下之象为最多，肾亦二枚也，土寄其间亦水土同行之义欤。
蠡海集