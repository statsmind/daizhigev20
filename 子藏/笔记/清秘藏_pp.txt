钦定四库全书      子部十
清秘藏         杂家类四【杂品之属】提要
【臣】等，谨案清秘藏二卷，明张应文撰，而其子谦徳润色之应，文字茂实，昆山监生屡试不第，乃一意以古器书画，自娯作清河书画舫，及真迹日录之，张丑，即其长子是编，杂论玩好，赏鉴诸物，其曰清秘藏者，王穉登序谓取倪瓒清秘阁意也，上卷分二十门下卷分十门，其体例畧如赵希鹄洞天，清录其文，则多采前人旧，论如铜剑一条，本江淹铜剑讃之类，不一而足，而皆不着所出，葢犹沿明人，剽剟之习，其中所列名香，多引佛经所列竒寳多引小説颇叅以子虚，乌有之谈，亦不为典据，然于一切器玩，皆辨别真伪品第，甲乙以及收藏，装褙之类，一一言之甚详，亦颇有可采，卷末记所蓄，所见一条，称所蓄法书，惟宋髙宗行书一卷，苏子瞻诗草元赵子昻归田赋，所蓄名画，惟唐周昉戏婴图，宋人罗汉八幅画苑，襍迹一册，元倪云林小景，一幅而已，而其子丑作清河书画，表列于应文名下者，乃有三十一种，此书成于应文，临没之日，不得以续购为词，然则丑表所列，殆亦夸饰其富，不足尽信欤？此本为浙江鲍士恭家知不足斋所，刋原附丑真迹日录，后葢山谷集末附载伐檀集之例，今以各自为书，仍析出别著录焉。乾隆四十五年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
清秘藏序
清秘藏者张先生茂实，所著书也，先生名应，文茂实其字，余与先生齿相埓，识先生最早，先生少任侠，好击劒务竒画屠狗卖浆之夫，庶几一遇，每为人居间，释纷既已不自居，其功遂多，长者之行，弱冠始有用世志，于是下帷受经，坟典邱索，靡不悉究，以弟子员游太学，太学诸生无能出其上，意一第如拾掇乎？而竟屡试屡不售，先生怫然曰：吾不可以此久溷乃公也，人生亦安得俟河之清耶？彼漆园吏何人斯，顾吾且不得为郊祀之，牺牲乎弃去，公车絶不为然不善牙筹，凡所为管钥门牡，呼鸡饲犬之事，无论身不为耳，且未尝食也，家坐是益旁落，先生意弗屑，更罄橐出，其余赀悉以付之，米家船，于是图书满牀鼎，彛镦缶，杂然并陈余徃入其室，政如波斯，胡肆竒琛异寳莫可名状，先生顾此意，甚得谓余曰：吾不以头上如箕，易此也，独好饮，时进一伯雅，辄耳热而后乃今举生平所覩记者，一一题识，而总命之曰：清秘藏葢亦希迹倪髙士云防嵗在龙蛇先生，遂遘疾，其少君谦徳侍先生汤药，目不睫，带不解者，凡易寒暑，先生强谓之曰：吾病已在死法中，即不起，汝母徒事孺慕，计可不死吾者，则有吾清秘藏在汝为吾，勉勒成之，先生竟不起谦徳斩焉衰绖之中，即手是编，跽余而请曰：父命之谓何？其敢不卒成其志耶？先子之所图以不死者，頼清秘藏，不肖所图，以不覆瓿，其清秘藏者，先生如椽也，顾余敝帚，诚不敢为先生前驱，而其郎君请之力，且余以与先生金兰而更葛也，遂不敢以羔袖为解，太原王穉登撰。
钦定四库全书
清秘藏卷上
明 张应文 撰
论玉
辨玉者以金铁不入者为真，东坡先生云：珉之佳者金铁，亦不能入，必磁铓不入者，乃真玉也，色以红，如鸡冠者为最，余仅见一汉印及一扇坠，然大特如龙眼耳，黄如蒸栗者次之，白如截肪者，次之黒如防漆者次之，甘青如新嫩，桞緑如铺绒者次之，他不必蓄也，其有色白而质稍薄者，非羊脂也，白玉耳，水料者，良有等大块，劈片玉料，从山石中捶击取出，原非于阗昆冈，西流沙水中，天生玉子谓之山材，低于水料一等矣，【凡称余者设为先生之自称也，】。
玉器古色土锈血侵最多，【土锈谓玉上蔽黄土，笼罩浮翳，坚不可破，一种佳色自不同，非若血侵古原，质与改制不易辨，似难伪造，】铜侵葢少，翡翠色，水银色特一二见耳。
古玉人做法，后人俱可得，其髣髴惟卧蚕纹，双钩碾法，恐非中古人所能办耳，【即如双钩碾法，今人非不为之，其妙处在宛转流动，细入秋毫更无疎，密不匀，交接防续，俨若防丝白描，曾无滞迹，终不可到也。】。
三代秦，汉人制玉古雅，不烦无意，肖形而物趣自具，若宋人制玉则刻意模拟，虽能发古之巧，而古雅之气已索然矣，特其取用材料多，人心思所不及余，向见一张仙，高尺许，其玉绺处布为衣，折如画，又见一擎荷，孩儿满身，纯白如截肪，独髻及所擎荷叶乃黑，若点漆，无一丝相错，如此等类，种种不一，举一二以例，其余【偶阅武林，杂志载宋孝宗酌丞相浩甘黄玉，葵花杯内有天生紫心，葢取材之祖也，】。
玉器中，圭璧最贵，苐不适用余，向见一谷璧，大防尺许，厚一寸二分，上作九螭，周身纯白，如酥微有土锈，血侵得五十千，归休宁人家，真不易得。
论古铜器
商器质素无文，周器雕篆细密，独夏器间有相嵌以金，细巧若髪者鉴古家，不可不知。
钟鼎尊彛款，夏，商，周初时器，少者一二字，多则二三十字止矣，其或二三百字者定，周末先秦时器耳，亦有无款者，或眞正三代民间之器，无功可纪，故无款文，不可遽谓非古也，款之篆文，夏用鸟迹，商用虫鱼，周用虫鱼大篆，秦以大小篆，汉以小篆，又三代用隂款秦汉用阳，欵间有凹入者，或用刀刻，如镌碑葢隂款难铸阳款，易成故也。
曹仲明云，铜器入土千年者，色纯青，若翠入水千年者，则色緑若皮余意，土气湿蒸郁而成青水气卤浸润而成緑，理似有之，又谓未及千年者，虽青緑而不莹润，恐不然也，岂莹润者，即千年物而青緑不纯者，决无三代物耶？高深甫以铜质清莹，不杂者，多发青铜，质浑杂者，多发緑夫古人制器，不惜所费，乌有铜质，浑杂者哉？此论若盲人观塲，可资嗢噱，特其论褐色，以为非人间流传之色，乃出自高阜，古塜砖宫石室，燥地秘藏无水土侵剥，尸气染惹，惟地气蒸润所成，亦不无一得之，见古铜声，微而清新，铜声浊而哄古铜，并无腥气，惟新出土，尚带土气乆则否伪作者试热，磨手心以擦之，铜；腥，触鼻可畏。
古人作事精致，不吝工夫，非若后世贱丈夫，茍且成事，故古器，欵必细如髪而匀整分晓，无纤毫模糊，其识文笔画宛，宛如仰瓦而深浅，如一，亦明净分晓，无纤毫模糊，余家所蓄，数器皆然，及观赏鉴家所藏无弗然者，设有古器款识，稍或模糊，必是伪作其体质顔色，亦是不同，【右一段，所云款者，花纹也】。
古铜色，有以褐色，为最上品者，余以为铅色最下，硃砂斑次之，褐色，胜于硃砂，而不如緑緑，不如青青，不如水银，水银不如黑漆，虽然，黑漆最易伪造，在具眞眼者辨之。
宣庙铜器，制度极雅，然花纹者，绝少底，款用匾方，字印【，阳铸大明宣徳年制六字，】作小楷书极遒劲，完整其色，止防茶，鏒金二种，【防茶，以水银浸擦入肉，薰洗为之，鏒金，以金铄为泥数四，涂抹火炙，成赤用工，用料俱异常品，非若青緑硃砂斑黑漆水银等，色可草草，防缀而成】，所费不赀，故佳者与秦，汉等器，争价有非，唐时天宝局铸器，【花纹细宻可爱，全尚华藻，苐恨质薄，取便一时无意，千古】可拟，元朝姜娘子所铸又在下风。
冷冲铜器【冷，冲谓三代，秦，汉铜器，或落一足，或堕一耳，或出土时误搏，撃成小孔，或收藏家偶，触物成茅损者，用铅补冷，焊以法防填饰，点缀顔色山黄泥调，抹作出土状，】屑凑铜器，【屑凑谓捜索古，塜旧器不完者，或取其耳，或取其足，或取其，或取其腹，或取古壶葢作圆鼎腹，或取旧镜面作方片，凑方鼎，身亦用铅，冷焊凑合成器，法防填饰，防缀顔色山黄泥调，抹作出土状，】复烧窑器，【复烧谓取真正官哥窑器，如炉欠足耳，瓶损口棱者，以旧补旧，加以泑药裹以泥合，入窑一火烧成，与旧制无异，但补处色浑而本质干燥，不甚精采，】武夫怪石，【武夫石也，极似羙玉，但少温润水色，耳】俱可乱眞，殊不入格。
论法书
欲观古法，书当澄心定虑，勿以粗心浮气乘之，先观用笔结体，精神照应，次观人为天巧，眞率做作真伪，已得其六七矣，次考古今防尾相传来，歴次辨收藏，印识纸色，绢素而眞伪，无能逃吾鉴中矣，或得其结搆而不得其锋，铓者模本也，得其笔意而不得其位，置者临本也，笔势不聨属，字形如算子者，集书也，或双钩形迹犹存，或无精采神气，此又不难辨者也，又古人用墨无论，燥润肥，痩俱透入纸素，后人伪作墨浮而易辨。
书价以正书为标凖，即如右军，草书一百字，乃敌一行行书三行，行书敌，一行正书，至于乐毅，论黄庭经，太师箴，画赞累表告誓等书，但得成篇，即为国寳不可计以字数，昔钟尚书，绍京不惜大费，破产求书，计用数百万贯钱，惟市得右军，行书五纸，不能置眞书一字，余可知矣。惟画价亦然，山水竹石，可敌正书人物，小者及花鸟，可敌行书人物，大者及神佛图像，宫室楼阁，可敌草书，走兽虫鱼，又其下也。
鲁公送裴将军诗兼正行分篆体，倐肥倐瘦，倐巧倐拙，或劲若钢铁，或绰若羙女，或如冠冕，大人鸣金，佩玉于庙堂之上，或如龙跳，天门虎卧凤阙，或如金刚瞠目夜义挺臂，或如飘风骤，落花飞雪，信手万变，逸态横生，谓如坼壁路印印，泥锥画沙屋漏，痕折钗股法，兼得之者，鲁公传世数帖，余获徧观，当以此帖为最。
论名画
人物顾盻，语言花果，迎风带露，飞禽走兽，精神逼真山水，林泉清闲，幽旷屋庐深邃，桥彴徃来石老而润水淡而明山势崔嵬，泉流洒落，云烟出没野，迳迂回松偃，龙蛇竹藏风，山脚，入水澄清，水源来歴分晓，有此数端，虽不知名，定是妙手人物，如尸似塑，花果类瓶中所挿，飞鸟走兽，但取皮毛，山水林泉，布置迫塞，楼阁模糊，错杂桥，彴强作防形境无夷险，路无出入，石止一面，树少四枝，或高大，不称或逺近不分或滃淡失宜，防染无法，或山脚浮水面，水源无来歴，凡此数病，虽不知名，定是俗笔举，此以观画，亦不大失眼矣，【巳上所云止是细目，其大纲一言以蔽之，曰：观其神】。
画学不以时代为限，各自成佛，作祖书法则不然，六朝不及晋魏，宋元愈不及六朝，与唐故蓄画上，自顾陆张吴下及伯虎徴仲皆为伟观，而蓄书必逺求上古可也。
论石刻
凡欲观古帖先观，字法刻，手次观搨法，纸墨色泽，末也，【若不能识，字法刻，手审其墨，气可矣，色坚如漆，手揩不污者，真古也，微抹之而满指染黒者伪搨耳，】凡帖以北纸北墨为佳，北纸用竪帘，其质松而厚不甚渗墨，以手拂之如薄云之过，青天犹隠隠见纸白处，又北，用松烟墨色清淡，不和油蜡，故色淡而纹绉，非夹纱作，蝉翅搨也，凡北碑皆然，南纸坚薄，极易搨墨，用烟和蜡为之，故色纯黒而面有浮光，此南北纸墨之辨也。
淳化阁帖，虽为黄米，掊撃，而今之书家，莫不祖之其澄心堂纸，李廷珪墨而无银锭纹者，初搨也絶不易得余，向见止第七卷第十卷二册字法搨，法精神极胜，有银锭纹者，有墨淡墨，浓之分，而墨浓者，觉胜总之价，尚不下百千，故临江泉潭，皆可蓄也，元美以绛为淳化嫡子，太清楼为介弟，太清楼尝见之，独绛帖不曽见。
宋搨兰亭，定武本有五未损，本初榻也，损本绍彭所防也，不损夲定武再刻也，定武本，濶行古刻也，复州镌损本，真定武本重模也，鉴家当辨，以心目【损，本谓湍流带右，天五字，损也，】宋榻勅字本，十七帖及临江二王帖集书，圣教序，俱山隂之嫡嗣也。
钟，王，书，定当以宣示力命，兰亭，乐毅东方，先生赞为冠，虽模搨失真，风韵殊胜他刻。
论窑器
论窑器必曰柴，汝官哥定柴，不可得矣，闻其制云：青如天明如镜，薄如纸，声如磬，此必亲见故论之，如是其真余，向见残器一片，制为縧环者，色光则同，但差厚耳，又曹明仲云：柴窑，足多黄土，未知然否？汝窑，余尝见之，其色卵白汁水莹厚如堆，脂然汁中，棕眼隠起若蠏爪底，有芝蔴花细小，挣钉者乃真也，较官窑质，制尤滋润，官窑品格，与哥窑，大约相同，其色俱以粉青色为上，淡白色次之，油灰色，最下纹取冰裂，鳝血为上，梅花片，墨纹次之，细碎纹，最下必鐡足为贵，紫口为良，苐不同者，官窑质之隐纹，亦如蠏爪哥窑，质之隐纹如鱼子，其汁料稍不如官，窑之尤佳耳，定窑有光素凸，花二种，以白色为正，白骨而加以泑水，有如泪痕者佳，间有紫色者黑色者，不甚珍也。
均州窑红，若胭脂者为最青，若葱翠色紫，若墨色者次之，色纯而底，有一二数目字号者佳，其杂色者，无足取均州，窑之下有龙泉，窑古宋龙泉，窑器土细质厚色甚，葱翠妙者，与官窑争，但少纹片紫，骨铁足耳，且极耐磨弄，不易茅，苐工匠稍拙，制法不甚古，雅有防，用白土造器外涂，泑水翠浅，影露白痕，乃宋人章生所烧，号曰章窑，校龙泉制度，更觉细巧精致，我朝宣庙窑器，质料细厚隐隐，橘皮纹冰裂，鳝血纹者几与官汝窑，敌即暗花者，【内烧絶细龙鳯暗花底，有大明宣徳年制暗欵六字，】红花者，【以西红寳石为末图，花鸟鱼虫，防形骨内烧出，凸起寳光鲜红夺目，】青花者，【用苏，浡泥青图画龙，鳯花鸟，虫鱼防形深厚，堆垜可爱，】皆发古未有，为一代絶品逈出龙泉，均州之上又有元烧枢府，字号器，永乐细款，青花杯，成化五彩葡萄，杯各有可取，然亦尚在龙泉章窑之下。
论晋汉印章
印章，以小篆白文为古，其或朱文及大篆钟鼎篆者，皆变体也，钮以为正，螭与辟邪驼次之，其或以鳬，以虎以兎，以马以豸，以鹿，以羊以鱼，以狻猊以异兽以钱，以亭者皆变体也。
晋，汉印章，余所蓄所见约数千，方其文止，刻姓名及字，间有小字者，别无闲散，道号家世名位，引用成语，惟单字象形，禽鸟龙虎双螭，芝草圎印有之，若子孙永寳宜尔子孙，子孙世昌日利，利出等印即为闲文矣，又镌刻妙在布置，字画匀，整【字画多者，占地多字画，少者占地少，或左三字，右二字或左二字右三字，或左三字，右一字或左一字右三字甚众，】尤妙处在朱文，极粗白文，极细间用，满白法皆用力精到篆文笔意，不爽毫髪，近日关中，洛下利，徒翻沙假铸印，自无刀锋，亦不难辨。
论砚
砚以寿，吾文之传，昔人以精良为一乐，今时论砚，必首重端矣，亦知有旧坑新坑，上岩中岩下，岩之分乎？上岩新旧坑俱不堪清赏，下岩有旧坑，有南北壁岩中，不论四时皆为水浸，虽秋旱亦未尝涸，有泉珠散落如飞，不絶葢泉生石中，非石生泉中，润可知矣。所产卵石，俱外有黄臕包络，其色黑如漆，闲有如碧玉者，紫黑者皆质，细润如玉，扣之无声，磨墨亦无声，极能发墨【发，墨谓磨不滑，停墨良乆墨汁发光如油如漆，明亮照人，此非墨能如是，乃砚使之然也。故砚以发墨为上，色次之，】久用锋铓，如新有眼，或红緑青黄六七晕，中有瞳子，如鸜鹆眼者或六七，眼相连排星斗，异形者取之，必汲水月余，方及石，又岁乆而崩摧石屑，翳塞积水，屈曲浅防莫测，石工不能复采，故此品南唐时巳难得，今世所有，下岩砚，皆唐末五季时石也，中岩旧坑，石色紫如新嫩，肝有眼如小菉豆，色纯緑而无晕，或有緑绦纹，或有白绦纹，【竪而圆者，眼也，横而长者，绦纹也，】亦细润如玉，贮水不涸，磨扣俱无声，久用锋铓，不退，不假磨礲，此等石宋，南渡后，亦罕得矣，中岩新坑，石色淡紫，眼如鸜鹆眼，大重晕而小，其中如瞳子状，扣之微声，磨墨亦微声，久用锋铓，少乏此品，今亦珍重，未覩古砚者，目之为下岩旧坑，石其实第三等材也，余向以三十六千，购一碧端，上列七眼，葢下岩旧坑之竒者唐制也，铭之曰：子墨客卿众羙难并竒而不古佀英才，而事未更古而不竒佀高年而徳罔称竒矣古矣而或玷焉，佀耆徳而锡嘏之未纯，三者来偹展也大成，猗欤寳端，下岩钟英，温其如玉，大音希声，青花防滴碧落晶莹，渊泉时出，天汉分津，七曜森罗拥以祥云，霜涣发彩，颖葩生渐磨，有日圭角靡形，贺诗淑赋，夙标令名，自唐阅，宋以迄于今，鬼神呵防，纎瑕莫侵，髣髴乎？毕公四世，元老而小物，克勤依稀乎？卫侯九十有五，而箴儆日闻，吾于是乎有感，漆园吏之所云未形全，犹足以为贵，而况全徳之人乎？继得坡翁一砚，背有铭，其词曰：千夫挽绠，百夫运斤，篝火下缒以出，斯珍一嘘而泣，歳久愈新，谁其似之？有懐斯人，石色黑如漆，润如玉磨，扣俱无声，亦下岩旧坑之佳者，何幸得占人生，一清福耶？
端石之亚，有歙溪龙尾石，细罗纹石，洮河緑石葛仙公岩方城石，万州悬金崖，金星石，延平鳯咮，石皆羙材也，好事者用铜雀台瓦未央宫，瓦至有称秦武公，羽阳宫瓦者，夫以瓦为砚，犹以铁为镜耳，恐亦无实受用。
论异石
近时砚山书镇，有以大块，辰砂石青为者，雅甚，余见三四斤重，硃砂不下十枚，若箭镞砂及石青，重二三斤者，葢有数矣，向在白下见箭镞，硃砂一枚连石重四斤，二両四周密排箭镞，每粒皆大若拇指，又在吴中，见石青一枚，重二斤十二两，色若铺翠俱索价太髙经年不【，昔孙承祐用千金市，得石緑一块，呼为不二售，山乃二石以价高，不售物之遇，不遇如此】。
灵壁石出虹州灵壁县色黒若漆间有细白纹如玉，扣之声清越，以利刀刮之而不动者，真也，余向蓄一枚，大仅拳许峰峦叠起絶无斧凿痕极，玲珑可爱，乃米颠，故物转入松雪，斋复转入余，手复一枚，长三寸二分，高二寸六分作虎丘剑池，亦不假椎凿而成为一好事，客易去，令人念之，耿耿，设有纯黑而无白纹者，英石也，刮之而成屑者，太湖石所伪也。
大理石白，若玉黒若墨者方入格白，微带青黒作灰色者，不堪供清玩，但得旧石，天成山水，云烟如米氏画境者，此为屏翰，无上佳品，斋中所蓄，屏其上，山云泉石，如覩异境，余常神游其间。
昆山石块愈大，则世愈珍，有鸡骨片，胡桃块二种，惟鸡骨片者佳，嘉靖间，见一块，高丈许方七八尺，下半状，胡桃块上半，乃鸡骨片，色白如玉，玲珑可爱，云间一大姓出，八十千，置之平生，甲观也。
论珠寳
珠以夜光及蚶，蚌等珠为寳西洋粉红光深水，珠次之，南北东三海珠不堪蓄也，余见一蚶珠，大如雀卵，置日中，则五彩辉映，乳色欲滴，闻其人以三百千售之，大是竒物。
金刚钻，状似紫石英，可以刻玉，锤之以铁而不伤，铁乃自损苐，有南鑚北，鑚之分南，鑚堪用，北者不堪色，以酒黄为贵，豆青色，湖水色紫色者次之，猫睛，亦以酒黄色为贵，豆青色，湖水色蜻蜓头，色黑色者，次之，眞者有上一线下一片之目上一线者，中含活光一缕也，下一片云者底色，若铺银也，助把避色暗，防緑祖母緑一名助水，緑色明緑俱内有蜻蜓，翅光耀者为真，桃花刺色淡红，而极娇红亚姑，色如桃花，刺而上有白水，避者达色，防红石薄，方娇鸦鹘青，一名青亚，姑色防青，你蓝色浅青，而微眀亮种种寳石俱以质如秋，水者为贵，微有纤毫石质，未融者次之，余向以二十千，购桃花鸦鹘各一试，以猛火煆之，竟日畧无损焉。
论琴剑
余不知琴，知琴者，以仲尼列子二式为古【，仲尼琴，或云尚在，御府歴代传赏者也，列子式赵取利雷霄，雷文皆仿之，今亦尚有存者，其式皆垂肩而濶，不若今世之耸而狭也，】前一指后一指为佳，漆光退尽黯黯，如海舶所货，乌木者为古材，取桐面梓底者为正纯，桐者次之，纹肖梅花防为最，蛇腹纹牛毛，纹次之，防纹如剑锋者，真也，无剑锋者，伪也，有纹可见，拂之则无者，真也，以手摩之，裂纹有痕者，伪也，上下有纹，两旁光漆，此开而复合者也。姑记所闻，如右以俟博雅君子。
严氏古琴，有鸣雷垂月，松风冰泉，霜钟震殿，玉壶冰一天，秋月下水玉清流，激玉苍龙喷玉，琮琤寒玉，流水高山，寒江落雁等，余佳其名，因集古名琴，逐一记于此。
春雷【，宋时蔵宣和殿万琴堂，称为第一，后归，金章宗为明昌御府第一，章宗没，挟之以殉，凡十八年，复出人间，略无毫发动，复为诸琴之冠，天地间尤物也，】冰清【，凡二张，一为岳珂，桯史所载钱塘，沈振所蓄，腹有晋陵，子铭云：卓哉斯器乐，惟至正音清韵，高月苦风劲，璅余神爽泛絶机净雪夜，敲冰霜天，击磬隂阳感石臧，前镜人其审之，岂独知政大厯三年三月三日，上抵蜀郡雷氏斲，贞元十一年七月八日再修士，惟记其一，周公谨云烟，过眼録所载，唐开成中郭亮，制建中靖国修】，玉振黄鹄，秋啸【三琴，唐人雷氏斲皆焦尾，白玉岳轸内府物，】琼响，【大厯五年，道士卫中正，奉圣防斲，崇宁三年，马希先奉圣防重修】秋籁，【唐三慧大师，斲鲜于伯机寳爱终世】懐古【张受益收断，纹如丝发而赤色，】南薰【，洛中董氏所蔵中题云山虚水深，万籁萧萧古无人踪，惟石嶕峣，状其声也。其外漆下隐，有朱书云：洛水多清泚，嵩高有白云圣朝容隠逸时得咏南薰，此诗载宋之问集中】大雅松雪【大雅，乃黄玉轸，足二琴，皆子昻所收，其以大雅名堂，松雪名斋，义取诸此，】浮磬【，元时蔵赵节斋氏，】奔雷【，唐人雷威斵樊泽卜氏藏】存古【，吴沂永斋蔵】寒玉【唐人沈镣，斵】百衲，【雷威斵，内外皆细纹，腹内容三指内，题云大宋兴国，七年歳次，壬午，六月望日，殿前承防监杭州瓷窑务赵仁济，再补修】响泉，【即蔡邕所传，开成至寳内府监收，或云唐李勉制】乌玉【，大中五年，处士金儒斵于琴名下刻高士谈家蔵寳六字初蔵宣和殿后，士谈亡归，金人恶士谈，削去高士谈家蔵寳六字尚有书迹，其色赤如新栗，殻断纹隐起如蛇虬竒物也，】冠古韵磬，【二琴，皆唐人张钺斵】洗，凡清絶【吴钱忠懿王得古桐良材，命良工斵之，经年成二琴，一曰洗，凡一曰清絶为旷代之，寳后钱氏献之，文宗蔵于御府】鸣玉渉深，天球【三琴，未详所自】，混沌材【来，自高丽异寳也】万壑松【，白玉轸足，唐人斵宣和御府物，】雾中山，【伊南田户店筼筜，谷隐士赵彦，安获一古琴，断纹竒古真蛇蚹也，声韵雄逺中题云雾中山三字，人莫晓也，后见蜀郡三山闲话云：雷氏斵琴，多在峨嵋，无为雾中三山，方知为雷琴耳，】雪夜冰【，未详】蔡邕琴，【莫承之藏池之侧，有字云：中平四年，逐客，蔡邕呉中，斵】雷威琴，【一为李氏藏中，题云：峄阳孙枝匠成雅器，一聼秋堂，三月味，故号味，为一代绝品，其一姚伯声获于渑邑，喜而不寐，中题云：合雅大乐成文，正音徽弦一泛山水俱深，雷威斵欧阳询书，味匹也，或云过之，其一滕逹道所蓄，中题云石山，孙枝様翦，伏羲将扶大隐，永契神机，徐浩书字类石经，其一中题云：唐大歴三年，仲夏十二日，西蜀雷威于杂花亭，合】玉涧，鸣泉【，咸通三年，西蜀雷迅斵，】石上清泉，【唐人斵】秋塘，寒玉【唐，雷氏斵】九霄，环佩【，未知何时人？斵】伽陁罗琴，【檇李僧智和蓄一琴，云和，様天池上，题云南溟夷岛，产木有坚如石，文横银屑者，名曰伽陁罗，余爱其坚，又贵其异，遂用作此临，岳制五行，行七字，横四字云：李阳冰书后，智和云，没入官，乃入乐府，遂归禁中，云】。
客有防示古铜劒一器，其长三尺六寸，铭作小篆书，文曰定秦，虽青緑四裹而锋，若新发于硎，余谛视久之，曰：此劒相传，亦大有年矣，案陶景刀，劒録秦始皇三年，采北祗铜铸二劒，名曰定秦，此其一也。客问秦劒，何以用铜？曰：非独秦三代，刀剑，多以铜为之耳，又问秦以后，何以不复用，铜曰：三代金工，链液之法，汉已亡之故，不复为也。然精于链，铁者谁乎？曰：干将莫邪尚矣。秦，汉以来，代有人焉，近时莫如倭奴，倭奴刀剑，前后所见约十余口，虽大小不同，俱有一道，青光射人，即蚊蚋遇之，无不立死者，又见一古铁剑，制极古雅，防铭文，当是三国时物其锋，终莫能过，倭产也。
论名香
余性嗜香，乃不喜合和艳香，今録名香数十种，以备清赏，惟修合香品不録。
释典所记
兜罗婆香 大象蔵香 牛头旃檀香 须曼那华香 阇揭华香 青赤莲香 华树香 果树香 拘鞞陁罗树香 曼陀罗香 殊沙华香象香 马香 男香 女香 必栗香
传记所载
返魂香 威香 沉榆香 兜末香 茶芜香蘅芜香 都夷香 茵墀香 飞气香 眀天发日香 辟寒香 五枝香 沉光香 龙文香月支香 薰肌香 青木香 石叶香 紫述香千畆香 木蜜香 蝉蚕香 羯布罗香 迷
迭香 辟邪香 防齐香 拘物头花香 暖香水麝 罽宾国香 祗精香 九真雄麝香
鹰嘴香 十里香 蘹香 千步香 都梁香防香 藒车香 特迦香
外国所产
蔷薇香【一名蔷薇露】鸡舌香 薰陆香 兜纳香 金银香 婆律香 速暂香 防眞香 竒蓝香
市肆所有
琪香【有糖结金丝二种】龙脑香 龙涎香 苏合香安息香 沉水香【有黄蜡黒角二种】片速香 檀香
余于万歴，丁亥，见琪香一枚，称之重，十六斤五两，于时以为竒货忆传记所载，古天方国得沉香一枝重一千三百斤，其竒瓌又何如【？推此则沉香亭阁沉香，牀甑旑旎，山龙脑，佛皆有之也，】凡琪，沉水等香，居常以锡盒盛，诸香花蜂蜜，养之则气味尤羙【其盒中格，寘香花开时，杂以诸香花下格，寘；蜜，上施葢焉，中格必穿数孔如龙眼大，所以使蜜气上升也，毎蜜一斤，用沉香四两，细剉如小赤豆大，和匀用之，则所养之香百倍，市肆中者矣，】附三匀煎方。
每料用 龙脑，【五两三钱，】麝香【五两三钱，】精沉【五两三钱】。
右细剉为末散用为丸俱可
香珠方【，此香可服，可烧每空心服一，二丸，待含化尽，用白汤送下，精神爽朗，久久服之，肌肉皆香】。
每料用 琪，香【二两，】龙脑【一两，】沉香【六两，】檀香【二两，】苏合油，【六钱，】速香【四两，】丁香【一两二钱】。
右细剉，为末，绢筛，罗过炼熟，蜜和匀，干湿得所，捣十千杵，丸如梧桐子大。用之盛于口，银锡盒四周，以纸糊之则久，久恒如新合也。
论水晶玛瑙琥珀
水晶玛瑙，虽不甚珍间有竒絶者云烟过眼，録载叶森，家有水晶钩，一中如稍空，内有藻一枝，随水倾防，邵氏闻见録载楚元辅家藏黑水晶枕中有半，开繁杏一枝，又珍玩考载，沈万三有玛瑙，壶一质通明类水晶，上有葡萄，一蔓枝如墨，防就余初不甚信之。后见一白玛瑙，盘中有黒色窠石及硃鱼二枚毫髪毕具在白下，人家不知存否，始信三书所载不谬也。
玛瑙，出西洋者名番，玛瑙，红色为重，内有柏枝及五色纒丝者胜之，白者最殿，今云南处处有之，名土玛瑙，葢至贱者【亦如寳石产云南者仅堪作，西洋石奴耳】。
琥珀，以红赤色为贵，内有蚁虫，苍蝇者，颇见珍用，手摩热之能引诸草者，真也，不能引者，伪也。
论墨
试墨当用发墨砚磨，一缕如线，而鉴其光，紫光为上，黑光次之，青光又次之，白为下，黯白无光，或有云霞气为下之下蔡君谟言，奚氏墨能削木，米元章言：古墨磨之无泡，【古墨无泡，胶力尽也，】故墨以口有锋，刄而无泡者为贵，至于香味形制，鍳家畧而弗论。
造墨之妙者，无过，金章宗苏合油，烟墨次之，莫如奚廷珪？廷珪，初名廷，邽在南唐，赐国姓，遂称李廷珪，云其墨每松烟一斤，用真珠三两玉屑一两，龙脑一两，和以生漆十万杵，故坚如玉石，能寘水中，三年不坏，世有龙纹，墨剑脊，双龙圆墨，蟠龙弹丸墨，千古称絶，前辈云，其珪字作下邽之，邽者为上圭，洁之圭者，次之，珪璧之，珪者又次之，作奚廷珪者最下，或有作庭珪字者，伪也，墨亦不精，又有元祐间，潘谷墨得之，亦足以雄矣。
论纸
法书名画，必资纸而久传，纸之不可无考，审矣，粤稽造纸，始于蔡伦，有网纸谷纸，麻纸徒存其名而已，晋有子邑，纸侧理纸【，一名水苔纸，以苔为之，】茧纸，日本有松皮纸，大秦有蜜香纸【，一云：香皮纸微褐色，纹如鱼子，极香而坚韧，】高丽有蛮纸扶桑，国有芨皮纸，江南有竹纸楮皮纸，黟、歙，凝霜纸，浙中有麦，稻秆纸，吴有由拳，纸剡溪小等，月面松纹纸，唐有短白帘，硬黄纸，粉蜡纸，布纸藤角纸，麻纸【有黄，白二色，】桑皮纸，桑根纸鸡林纸苔纸，建中女儿青纸，卵纸【，一名卵品，晃滑如镜，西笔至上多退，非善书者不敢用】，李后主有会府纸，【长二丈，濶一丈，厚如缯帛数重，】陶谷家，鄱阳白【长，如匹练】，南唐有澄心堂纸，【肤如卵，膜坚洁如玉，细薄光润，为一时之甲，】，宋有张永，自造纸【，为天下最，尚方不及】藤，白纸研，光小本纸，蜡黄蔵经笺【有金粟山，转轮蔵二种】白经笺，鹄白纸，白玉版匹，纸蚕茧纸，元有黄麻纸，铅山纸，常山纸英山，纸上虞纸，皆可传之百世，近时大内白牋【，坚厚如板，两靣砑光洁白如玉，】磁青纸，高丽茧纸皮纸，新安土笺，【乃絶细坚韧白绵纸，裁为小幅，】谭牋【，不用粉造，以坚白荆川连禙厚，砑光用蜡，打各様细花，古雅可爱，】观音帘匹纸，后世必见珍者也。
论宋刻书册
藏书者贵，宋刻大都书写肥瘦，有甚佳者絶有欧柳笔法，纸质匀洁，墨色青，纯为可爱耳，若夫格用单，邉间多讳字，虽辨证之一端，然非攷据要诀也，余向见元羙家班，范二书，乃真宗朝刻之秘阁，特赐两府者，无论墨光焕发，纸质坚润，每本用澄心，堂纸为副，尤为清絶前后所见左传？国语老，庄，楚词史记，文选诸子诸名家诗文集杂记，道释等书约千百册，一一皆精好，较之元羙所藏不及多矣，【评书，次第纸白板，新绵纸为佳活，衬竹纸次之，糊褙批防者不蓄可也，】。
论宋绣刻丝
宋人之绣针线细密，用绒止一二丝，用针如髪细者为之，设色精妙，光彩射目，山水分逺近之趣楼阁，得深之体，人物具瞻，眺生动之情，花鸟极绰约，嚵唼之态佳者，较画更胜，望之生趣悉备，十指春风，葢至此乎？余家蓄一幅，作渊明潦倒于东篱，山水树石，景物粲然也，傍作蝇头小楷十余字，亦遒劲不凡，用以裹子，昻归田赋，真迹亦似得所，元人则用绒，稍粗落针不密，间有用墨描，眉目不复，宋人之精工矣。
宋人刻丝不论山水，人物花鸟，每痕剜断，所以生意浑成，不为机经，掣制如妇人一衣终歳方成，亦若宋绣有极工巧者，元刻逈不如宋也。
论雕刻
宋人雕红漆噐宫中所用者多以金银为胎，妙在刀法，圆熟藏锋不露，用朱极鲜，漆坚厚而无敲，裂所刻山水楼阁，人物鸟兽，皆俨若图画为佳，絶耳，元时张成，杨茂二家，技擅一时，苐用朱不厚，间多敲裂，我明永乐年，果园厰所制，及宣庙所制，不独用朱，用胎精美之甚，其欵文尤胜，【底刻大明，永乐年制者，用针刻而填以黒漆大明宣徳年制者刀刻而填以金屑，宋元所无，】苐刀法，视宋人尚隔一舍，薄胎沙金，蜔嵌金银片嵌等漆器，惟倭称最伪作者，质重易辨也。
雕刻精妙者，宋高宗时有詹成，能于竹片，上刻成宫室山水人物，花鸟纤毫具备，细巧若缕，而且玲珑活动，余见其所刻，一鸟笼，四面花版，上雕山水，花鸟及詹成制三字，精巧之极，见者拟之鬼工，又宣徳间夏白眼，能于乌防核上刻十六哇哇，状半米粒睂目，喜怒悉具，或刻子母九螭，荷花九鸾，其蟠屈飞走，绰约之态，成于方寸，小核求之四百余年，仅二人耳。
论古纸绢素
真古纸，色淡而匀，净无杂渍，斜纹皴裂在前，若一轴前破后，加新甚众，薰纸烟色，或上深下浅，或前深后浅，真古纸，其表故色，其里必新尘水浸纸，表里俱透，真古纸，试以一角，掲起薄者，受糊既多，坚而不裂，厚者糊重纸，脆反破碎，莫举伪古纸薄者，即裂厚者，性坚韧而不断其不同，皆可辨。
唐绢粗而厚宋，绢细而薄，元绢与宋绢相似，而稍不匀，净三等，绢虽歴世久近不同，然皆丝性消灭，受糊既多，无复坚韧，以指微跑，则绢素如灰堆，起纵百，破极鲜明，嗅之自有一般古香可掬，非若伪造者，以药水染成，无论指跑丝露白，即刀刮亦不成灰，嗅之气亦不雅也，碎裂文，各有辨长，幅横卷裂纹横，横幅直卷裂纹，直各随轴势裂耳，其裂亦俨状，鱼口横聨，数丝歳乆卷自两头苏开，断不相合，不作毛，搯亦苏不可伪作伪作者，刀刮指甲，画开丝缕，直过依旧作毛起，搯坚韧不断也；此望而可辨者。
画不重绢，素【若唐，宋人画，皆是绢素上，作纸者絶少，不可一概不取，独元章父子画絶无一茟作于绢者，亦不可不知，】墨迹不重，砑光粉泽纸，神易脱故也。
论装褫收藏
凡书画法帖不脱落，不宜数装，背一装背，则一损精神，此决然无疑者，故元章于古背佳者，先过自掲不开，以干纸印于面向上，以一重新纸四邉着糊黏，桌子上帖上更不用糊，令新纸虚弸压之，纸干下自干，慎不可以帖，面金漆桌，掲起必印墨也，装背书画，不须用绢，故唐人背右军帖皆捶熟，软纸如绵，乃不损古纸，又入水荡涤而防古纸，加有性而不縻，葢纸是水化之物，如重抄一过也，又元章毎得古书画不用绢，补破处用之，绢新时，似好展卷，久为硬绢扺之，却于不破处破大可惜！不用绢背帖，勒成行道，一时平直良乆舒展为坚所隐字上，却破不用绢，压四邉只用纸，免折背重，弸损古纸，纸上书画，尤不可以绢背，虽熟绢新终硬，致古纸墨，一时苏磨落在背绢上，且文缕磨书画面上，成绢纹，葢取为骨，久之，纸毛是绢所磨也，其去尘垢，每古书一张輙以好纸二张，一置书上，一置书下，自傍滤细，皂角汁和水，霈然浇水，入纸底于葢，纸上用活手软，按拂垢腻，皆随水出，内外如是，续以清水，浇五七遍，纸墨不动，尘垢，皆去复去，葢纸以干好纸，渗之两三张，褙纸已脱，乃合于半润，好纸上，掲去背纸，加糊背焉，不用贴补，古人勒成行道，使字在筒瓦中，乃所以惜字，不可翦去破碎，邉条当细细补足，勿倒衬帖，背古纸，随隐便破，只用薄纸与帖齐头相柱，见其古损断尤佳，又古纸厚者，必不可揭，薄古纸去其半，方背损书画，精神一如临摹书画矣，凡法书名画，古帖古琴，至梅月，八月，先将收入窄小，匣中鎻闭，【其匣以杉板为之内，勿漆油糊纸，可免湿霉】，以纸四周糊口，勿令通气，庶不至霉白，过此二，宜置卧室，使近人气置高阁，俾逺地气乃佳，又书画帖平时十余日一展玩，微见风日不至，久卷作霉琴，则盛以锦囊，挂板壁透气处，勿近墙壁风露，日色收藏之法，过人逺矣。
展玩书画，有五不可，谓灯下天酒后俗，子妇女也。
清秘藏卷上
钦定四库全书
清秘藏卷下
明 张应文 撰
叙赏鉴家
书画有赏鉴，好事二家，其説旧矣，好事者不足纪，今举古今赏鉴家识于此，俾稽古者知所考焉。
张 华 梁 秀 殷 浩 桓  虞 龢梁武帝 元 帝 朱 异 陶宏景 徐僧权陈后主 江 总 姚 察 何 妥 隋炀帝杨 素 薛道衡 诸葛颖 柳 僧智果唐太宗  宗 魏王泰 薛 收 僧辨才褚 亮 魏 徴 李德颖 欧阳询 阎立本虞世南 韦 述 袁 昂 钟绍京 薛 稷王方庆 张家贞 姚 崇 张 説 席 巽武平一 陆 坚 褚无量 马怀素 徐 峤宗楚客 徐 浩 张怀瓘 张怀瓌 蔡希寂窦  窦 臮 窦 绍 窦 缵 窦 永
韩 滉 周 昉 王 维 陆 曜 【道士】卢元卿萧 祐 柳公权 赵微明 徐守行 薛 邕张延赏 李 泌 李 勉 张宏靖 李 瓒李 约 黎 干 王 涯 马 总 张 谂张彦逺 刘 绎 刘知章 李吉甫 李林甫张昌宗 李徳裕 裴 度 段文昌 韩 愈郭 晖 赵 嵓 胡 翼 勾徳元 李后主
吴越钱王俶 宋太宗 徽 宗 高 宗 苏易简苏舜元 苏舜钦 苏 耆 苏 液 苏 泌苏 激 苏 澥 欧阳修 苏 轼 米 芾李公麟 王 诜 刘 泾 薛绍彭 张直清黄庭坚 蔡 防 蔡 京 章 惇 王 巩米友仁 赵明诚 黄伯思 刘 敞 沈 括阙 杞 李广孝 刘 瑗 赵与懃 赵伯驹赵伯骕 安师文 王 琚 赵希鹄 张 俊赵孟坚 韩侂胄 贾似道 周 密 赵孟頫金章宗 赵秉文 元文宗 虞 集 柯九思
陈 深 袁 桷 鲜于困学 倪 瓒 廖莹中张伯 陆 友 汤 垕 周宪王 宁献王徐有贞 李应祯 沈 周 吴 寛 都 穆祝允明 陆 完 史 鉴 黄 琳 王 鏊王延喆 马 愈 陈 鉴 朱存理 陆 深文徴明 文 彭 文 嘉 徐祯卿 王 宠陈 淳 顾定芳 王延陵 黄姬水 王世贞王世懋 项元汴 陆防一
叙书画印识
古书画印识秘府，有贞观，开元【印，】元和之印，翰林之印，宏文之印，建中大中印大观，宣和【印，】宣和玉瓢，御寳淳化，政和【印】双龙，圆印瓢印，乾卦图书，希世【印，】三舘，秘阁之印，御书之寳御书瓢印内殿，秘书之印，御府之印，缉熙殿寳机暇清赏，保合太和之印，上阁图书，睿思东阁【印，】尚书省印，秘书省印内府之印，广运大定【印，】李后主有建业，文房之印，内合同印，集贤院印，内殿图书之印，金章宗有明昌御府，明昌中秘，明昌珍玩，明昌御覧四印，诸王有益【印，】赏鉴家有殷浩之印，梁秀收阅古书记，【印】徐，字小印，【徐僧权，】朱异【印，】薛稷【印，】褚氏方印，【褚遂良】防稽内史古印【，太宗赐虞世南因便用之，】审定方印，【窦防】窦臮【印，】轨飞【印，】出出，出出【印，○并窦永】，彭城侯书画印，【刘绎】张氏，永保【印，○张怀瓘】刘氏书印，【刘知章】河东张氏，【印，○彦逺高祖】乌石侯瑞【印，○彦逺曾祖】鹊，瑞【印，○彦逺祖】勾徳元图书记，太原王维之记王朏，【印】书印，【钟绍京】李氏印【，李勉】约，字方印，【李约】赞皇【印○，李吉甫】黎，字长印，【黎干】萧，字方印，【萧祐】滉，字方印，【韩滉】邺侯图书刻章，永存珍秘【印，○王涯】马氏图书，【马总】周昉【印】，齐臣【印，】常山之印，【并张敦简】，太原王钦若图书，修字方印，醉翁子孙，其永保之，【印并欧阳修】寳鉴堂【印，○王晋卿】无住，道人印记，【陈简斋，】许国，后裔苏耆国老【苏武公】，赵郡苏轼图籍，文同与可【印，】公麟小印，【李公麟，】宏文之印三，鳯后人【印，○并薛绍彭】开封赵与懃印，刘巨济符西秦张澂，【印】元晖古印，延州吴説吴説私印舜元【印，○苏舜元，】希圣【印，】钱氏忠孝之家，【印○并钱勰】，赵子固印，姑苏曹廸【印，】四屧之印，鹰扬于周，凤仪于庭，【印并姜尧章，】悦生图书，贾似道印，秋壑【印，】贤者而后乐，此【印】长，字方印，【并贾似道】赵字，方圆二印，大雅【印，】松雪斋，赵孟頫印，赵氏子昂天水赵氏，【印○并赵孟頫，】倪瓒懒，瓒倪元镇奚朗，映净名，居士萧闲仙卿，朱阳舘主荆蛮民清閟阁【印，○并倪瓒，】巳上诸印记，千百年可为镜者，别有万夀无疆之印，伪印也，褚氏书印，非河南印也，暨萧公书印，温氏之印，摸搨印信，清河张廷范私印，永福印信文经，远书等印，皆非识鉴家印识，但偶获书画，便即印之，不足证验，兹不具録葢明防尾印识，乃是赏鉴书画，家本业耳。
米芾于最上品书画，用姓名字印，审定真迹，字印神，品字印，平生真赏，印米芾秘箧，印寳晋书印米，姓翰墨印，鉴定法书之印，米姓秘玩之印，玉印六枚，其文曰：辛卯，米芾米芾之印，米芾氏印，米芾印米芾元章印米芾，氏巳，上六枚白字有此印者皆絶品玉印，唯着于书帖，或用米姓清，玩之印者，皆次品也，无下品者，其他字印有百枚，如团印中作米芾字，如蛟形者，及元章戏笔字印，宣和，画学博士，襄阳漫士，字印火，政后人希印防用于上品印也，自画古贤亦用玉印，濮州李文定家图画法，书三等用印，上等书名，用名字印，中等书字，用字印，下等亦用字，印押字而已。
今人于宣和秘殿，书画有瓢印，题识而二谱不载者，未可遽以为赝也，如大观初，禁天下不得传苏黄词翰，而宣和间，以内侍梁师成请捜访苏文忠墨迹，一纸定价，万钱幽人，释子所蔵悉归天府，又宣和时所重铜器，皆三代物，若秦汉间，器非殊特，葢亦不收，及宣和后，则咸贮録且累至万余，宣和殿后，又剙立保和殿，左右有稽古，博古，尚古等閤，咸以贮古玉印玺，诸鼎彛礼器，法书名画，观此，则博古图书谱，画谱之外，书画古器，尚不可胜纪，不当执一而废，百也明矣。
古帖多前后无空纸，乃是翦去官印，以应募也，后人收贞观印缝帖，若是黏着字者，更不复入，开元御府葢，贞观书，武后时，朝廷无纪纲，驸马贵戚，丐请得之，开元购时翦印不去者，不敢以出也，开元经，安氏之乱，内府散荡，乃敢不去，开元印，防再入御府也，其次贵公家，或是赂入须除灭，前人印记，所以前后纸悭也，今书更无一轴贞观，开元同用印者，但有建中，与开元大中，宏文【印，】同用者，皆此意也。
叙法帖源委
歴代名家，碑刻详载欧，赵二録中矣，彚集本定，当以淳化阁帖压卷，【即侍书王着摩勒刻板禁中，厘为十卷，卷末有篆题者是也。】太清楼次之，【宋蔡京奉防模勒歴代真迹，刻石先后之次，与淳化少异，而入他竒迹甚多，中有兰亭序，末题云云，亦京书也，而以建中靖国续帖十卷，易去歳月名衔以为续帖，又刻孙过庭书谱，及贞观十七帖，总二十二卷，刻手极精名，大观太清楼帖，】绛帖【，尚书郎潘思旦以官帖摹刻于石，而增入别帖，微与淳化不同，而实则祖之计二十防精神尤胜，后潘氏析居，分而为二，绛州公库，得其一补，刻余帖名东库，本逐卷逐段各分字号，以日月光天徳二 字为次序，后避完顔，亮讳于庾亮帖内，亮字皆去右边转笔，谓之亮，字不全，本】潭帖，【僧希白所模，以淳化为主而增入，伤寒十七日，王蒙顔真卿法帖字行颇高，有江左风味，希白工于摹字，拙于寻行，数墨文理，错缪难读，然风韵和雅，骨肉停匀，东坡推其有晋人风度胜于阁帖，赵希鹄亦推其当与旧绛帖雁行也，】二王帖，【宋许提举刻于临江，模勒极精】，修内司，本【淳熙年刻】又次之，升元帖【，后主命徐以所藏法帖勒石，在淳化前，一名淳化，祖石刻，】秘阁续帖【，元祐中，以淳化帖，外续所得真迹，摹勒上石，名曰续帖，】淳熙秘阁续帖【，高宗访求遗书，多得晋唐真迹，至淳熙问，模勒入石，置秘书省，亦名续帖，】戏鱼堂帖，【刘次庄，摹阁帖于临江，除去篆题年月而增入，释文用工精致，极有骨格，】武冈帖，【即武冈军，重摹綘帖，】蔡州帖，【上蔡人，临摹綘帖上十卷逈出临江之上者，】星鳯楼帖，【赵彦约刻于南康，曹士冕，重摹于南宋，赵刻精善，不茍曹，刻清而不浓，】甲秀堂帖，【宋卢江，李氏刻前有王顔书多诸帖，未见后有宋人书石，今不存矣，】黔江帖，【黔人，秦世章所刻即僧，寳月古法帖十卷】泉帖，【泉州，重摹阁帖，颇逼真】，羣玉堂帖【宋韩胄刻所载前代遗迹最多，后有宋人书，】家塾帖，【薛绍彭刻】寳晋斋帖【曹之格，日新刻】雪，谿堂帖【，王庭筠刻】皆灼灼，有名者也。
兰亭一百十七刻，装褫作十册，乃宋理宗内府所藏，每板有内府图书，钤缝玉池上，后归贾平章【似道】，元时相传数家传世之寳也，今録其目以备考。
甲集【州郡 一十二刻】
修城本【叶仲山防】 定武濶行【若合一契行濶】 定武肥 定武痩 定武板刻【霍子明防】 定武缸石 定武断石 定武古刻 两京断石 永与 古懿郡斋 宣城乙集 【一十三刻】
旧梅花 三衢板刻 安吉古苔真草 临川麻石临贺 豫章【二】 静江府 复州 鼎州【后有武陵二字】古潭 新梅花 宣城南陵
丙集 【一十刻】
苏州府治 福州府治 福州枣木 道州 金陵三米【米芾米友仁米友智】 永嘉 古霅断石 隆州 郴州兰亭重言
丁集 【一十刻】
绍兴府治【二】 绍兴仓司 绍兴府学 绍兴古刻余姚县治 曲水诗兰亭 曲水诗前 曲水诗
后 婺州府治【褚遂良摹】
戊集【内府 一十刻】
高宗临定武【米友仁防】唐贞观 太清开皇 秘省内殿 内司【四】 京师玉堂
已集【杂集 九刻】
玉枕 花石 柳诚悬【大字】 唐人硬黄临 唐人双钩 晋唐刻 孙过庭草 京师鹅黄枣木【黄纸印】彭城小字
庚集【故家 一十一刻】
蔡君谟临 薛绍彭 秦少游小字 安定家藏辛道宗 建康晁谦之 绍兴汤氏 南昌京氏庐陵胡氏 蜀刘泾 唐摹刻
辛集 【一十四刻】
吴诜草书 吴璜 刘无言临 龙潭潘氏 方朔习写 周平所藏 临江张氏 天台丁氏 新安汪氏 江西故家 庐山甲秀堂 九江陶氏 循王家藏【米芾防云壬午闰六月九日大江济川亭舣寳晋斋艎对紫金浮玉羣山迎快风消暑重装】 番阳洪氏
壬集 【一十四刻】
金陵毕氏 庐山吴氏 绍兴曽氏 绍兴石氏【二】毘陵尤遂初 李忠愍所刻 新唐李氏 江隂
丘氏【二】 东阳郭氏昌谷曹氏【三】
癸集 【一十四刻】
赵虚斋 吕氏家藏 建邺朱氏 大梁曾朴 陆子与 韩松 陆载之 胡氏将 玉林【二】 赵菊坡 不题名【二】 钱唐李和
叙临摹名手
苏长公谓王防稽书存世者，葢一二唐人欧褚之流，硬黄临仿，亦足为贵，苐今世愈乆逺唐临亦少，即元章子昻所橅，去防稽尚不逺也。
临摹双钩，唐人欧褚北，宋老米皇明徴仲父子俱第一，手也，【临摹名画，宋老米第一子昻次之，启南，伯虎徴仲又次之，余俱未得其神】。
叙竒寳
古之名寳则有黄帝指南车 帝鸿氏之砚 寳鼎腾空剑 冰蚕锦 吴刀 赤刀 夜光常满杯 火毳 昆吾刀 孔子砚 越王八剑【一名掩日二名断水三名转魄四名悬翦五名惊鲵六名灭魂七名却邪八名真刚】 璠璵 洞光珠 隋侯珠秦赤玉罋 传国玺 秦玉琴 秦玉笛 照内镜积草池瑚 赤瑛盘 照月珠 不夜珠 四寸八分珠 木难 琉璃珠 骇鸡犀 玫瑰 碧玻瓈镜观日玉 王度麒麟镜 隋祖母緑砚 火珠 自
暖杯 防龙珠 流华寳爵 紫玉笛 水心镜 虹蜺屏 崔生玉盒 玉龙子 玉叶冠 龙简 玉清三寳【一曰碧瑶杯二曰红防枕三曰紫玉函】 上清珠 龙髯拂 记事珠 夜眀枕 却寒帘 贺真如五寳【元黄天符玉鸡谷壁王母玉环二枚】 贺真如八寳【如意寳珠红靺鞨琅玕珠玉印采桑钩二枚雷公石二枚】 香玉软玉鞭 寳骨 青泥珠 寳母 无病镜 清水
珠 万佛山 阳燧珠 度世寳珠 游仙枕 水珠鞨靺寳 风松石 火玉 无尽壶 九王钗 龙
虎玉 紫磁盆 芝烟剑 履水珠 辟水犀 蜈蚣珠 十二时盘 陈臯寳砚 媚珠 岺珠 滴翠珠宣和玉屏 寳 天地分珠 龙藏寳石 于阗
玉佛 聚寳盆 水寳 余尝欲集此类为异珤録而未能也
昔大徳间回回卖，红刺一块于官，重一两三钱，估值中统钞一十四万锭，用嵌防顶上，自后累朝皇帝相承寳重，凡正旦及天夀节大朝贺，时则服用，葢珍之也，我朝巨珰，刘瑾有祖母緑縧环一事重，斤许用黄金一千二百五十斤，得之朱宁有祖母緑佛一尊，亦用价至黄金千余斤，天生竒物寳娱人耳目大竒大竒【或云巨珰，刘瑾尝购六七钱，重桃花刺，鸦鹘青石四百余枚，作奕棋，计其价，用黄金数万，诚希有之，寳耶】。
叙斲琴名手
斲琴名手，汉蔡邕后隋则赵取利，唐则雷霄雷盛，雷威雷珏，雷文雷迅，郭亮【一作谅，并蜀人】沈镣，张钺【并江南人】金儒【，大中进士，】僧三慧，宋则蔡睿朱仁济道士卫中正，【并庆厯间】赵仁济，【兴国】马希先【先一作仙，】马希仁【并，崇宁中，】金公路【即金道，】金渊【并，绍兴初，】陈亨道【，高宗朝，】严樽马大夫，梅四官人龚老【应奉，】林杲【东卿，】元则严古清【名泰，字子安，樽之孙，梅四官人之壻，】施溪云，施谷云施，牧州，我朝则高腾，朱致逺惠桐冈祝公望，皆其选也。
叙唐宋锦绣
贞观，开元间，装褫书画，皆用紫龙，鳯细绫为表，緑文纹绫为里，南唐则褾，以回鸾墨锦，籖以潢纸，宋之锦褾，则有克丝，作楼阁者克丝，作龙水者，克丝作百花攅龙者克丝，作龙鳯者，紫寳阶地者紫，大花者，五色簟文者，【一名山和尚】紫小滴珠，方胜鸾鹊者，青緑簟文者【，一名阁婆，一名蛇皮，】紫鸾，鹊者【一等，紫地紫鸾鹊一等，白地紫鸾鹊，】紫白花龙者，紫纹者，紫珠焰者，紫曲水者【，一名落花，流水】紫，汤荷花者，红霞云，鸾者，黄霞云：鸾者【，一名绛霄，】青楼阁者，【阁一作台，】青大落花者紫滴珠，龙团者，青樱桃者，皂方团，白花者褐方团，白花者方胜盘，象者毬路者，衲者柿红背者，摴蒱者宜男者，寳照者莲者，天下乐者练鹊者，方胜练鹊者，绶带者瑞草者八花晕者，银钩晕者，细红花盘雕者，翠色狮子者，盘毬者水藻戏鱼者，红徧地杂花者，红徧地，翔鸾者红徧地芙蓉者，红七宝金龙者，倒仙牡丹者，白蛇纹者，黄地碧牡丹方胜者，皂木者，绫引首及拓里则有碧鸾者，白鸾者，皂鸾者，皂大花者，碧花者，姜牙者云：鸾者摴蒱者，大花者杂花者，盘雕者涛头，水波纹者，仙纹者，重莲者，双雁者方旗者，子者方毂纹者，鸂鶒者，枣花者叠胜者，辽国白毛者，金国回文花者，高丽国白鹫者，花者余未及尽识，殊以为恨。
叙造墨名手
陶九成载墨工，唐祖敏奚鼐，奚鼎【易水，】奚超【，鼐之子】陈朗，【兖州】王君得柴，珣，南唐李超【，鼐之子始居龡州，南唐赐姓李氏，】李廷珪，李廷寛李承晏，【皆超之，子】李文用【承晏子】李惟庆，李惟一李仲宣，【皆文用子】耿遂仁【龡州，】耿文政，耿文夀【皆遂仁子】耿徳耿盛盛匡道盛，通盛真盛，舟盛信盛，浩宋张遇潘衡蒲大韶，【款曰：书窗轻煤，佛帐余韵，】叶世英，【尝造徳夀宫墨】朱，知常【朱，知常香剂，】梁杲李世英【款曰：丛桂堂，李世英】，胡友直潘秉彛【衡，孙】徐知常叶邦宪【，尝造复古殿，墨】雪斋，【款曰：雪斋宝墨】，周朝式，李克恭【世英，子】乐温，【亦世英子】蒲，彦辉鐂文通，郭忠厚镜湖方氏王表之齐峰，鐂士先【，尝造缉熙殿墨，】寓庵俞林丘，攽谢柬，徐禧叶茂实【三衢，】翁彦卿元潘云谷，【清江】，胡文忠【长沙，】林松泉，【钱塘】于材，仲【宜兴，】杜清碧【武夷】卫学古【松江，】黄修之【，天台】米万初【豫章，】丘可行，【金溪】丘，世英丘南杰【并可行，子】可谓详矣。然始不载，韦诞张永，冀公宋不载，常和沈珪，陈相张孜沈晏，徐张谷，潘谷，叶谷常遇，潘遇陈瞻王迪苏，澥陈昱闗珪闗瑱郭遇眀江通朱觐，胡景纯梅瞻耿徳真何也士大夫如苏子瞻晁，季一贺方回，张秉道康为章，皆能制墨，见何防春渚纪闻，若我朝墨，定当以罗小华，鹿角胶为第一，龙柱次之，华山松又次之，宣庙尤妙方正，邵格之方于鲁辈，可供日用，不堪传世，【于鲁，墨不及小华所刻谱，颇奇絶堪供燕闲，清赏】。
叙古今名论目
虞荔鼎録陶宏景刀剑録宋人琴式图，王僧防图书会粹，谢赫古今画品李嗣真书后品续古今书人优劣，画后品温子融画鉴唐人续画品窦，画録拾遗徐浩书谱，画谱古迹，记陈拙琴，籍张彦远法书要録歴代名画记，张又新画总载裴孝源，贞观公私画録李氏墨经，宋景真唐贤名画，録端砚图画，总録宣和书谱，画谱博古图印谱，思陵翰墨，志绍兴稽古録太清楼书目玉宸殿书目秘阁书目李畋益州名画记，宋敏求宝刻丛章，鐂敞先秦，古器记，吕大临考古图，李公麟古器，记唐迹砚图谱，蔡防墨谱，薛尚功钟鼎，款识法帖，欧阳修集古录，米芾书史，画史宝章待访录米姓，晋唐法书真迹秘玩目，砚史阁帖，防尾赵眀诚金石录诸道石刻，目录法帖谱系，黄伯思东观余论，法帖刋误，郭若虚图画见闻志，五代名画，记宋朝画评，桑世昌兰亭考啸，堂集古録周越古今法书苑名画苑，朱长文续书断名画，猎迹广川，画防赵希鹄洞天清录，端溪砚谱，歙州砚谱辨，歙砚説蔡京崇宁鼎书僧应之，临书闗要李廌徳隅堂画品赵子昂印史姜尧章集古印谱，杨克一图书，谱王厚之，复斋印谱，吾衍古印文，周密云烟，过眼录图绘宝鉴曹仲眀格古要论朱存理铁网，瑚都穆，寓意编文徴明书画见闻，志顾汝修印薮，文嘉严氏，书画记等书，皆考古之士，不可缺者也。
叙所蓄所见
余前后所蓄，古铜则有商，饕餮鬲一蝉纹觚，一有葢彛一周，饕餮雷纹，方鼎一硬，凿周公卣一雷，纹尊一鏄，钟一，编钟六汉，天鹿衔杯，一花素镜六。
古玉则有三代，羊脂九螭，玦一汉甘青螭玦，一白玉螭，玦一白玉，百乳环一，羊脂蟠螭环一，白玉螭头钩，大小各一，白玉天鹿，一栗黄珌，琫一青玉，细双钩碾，卧蚕纹，玦二栗纹，磬一白玉，纽印一【，文曰：张圣】宋白玉卧仙书，镇一羊脂，数珠一，【头一颗细碾，番书百余字，】。
法书则有宋高宗行书一卷，苏子瞻诗草元赵子昂归田赋。
名画则有唐，周昉戱婴图，宋人罗汉八幅，画院杂迹一册，倪云林小景。
法帖则有集书，圣教序，夫子庙堂碑，淳化帖第六卷【并是宋搨】。
窑器则有官窑印池一哥窑彛炉一茶杯一
【已上，种种所蓄十之八，已归长兄，其十之二，有典者，赠人者，寻米家故事以贸易者谦徳既不得云烟，过眼之趣，复不敢作据舷狡狯，入寳山而空回，每一遐想，令人叹息】。
隆庆四年之三月，吴中四大姓作清，玩防余徃观焉，一出文王方鼎顔，真卿裴将军诗一出秦，蟠螭小玺，顾恺之女史箴，祖母绿一枚，【重两许】，淳化阁帖，一出王逸少，此事帖【真迹，】龙角簮，一枝官窑，葱管脚鼎，一出郭忠恕，明皇避暑宫殿图，白玉古琴，李廷珪墨二饼，自幸曰：不意一日见此竒特【内王逸少帖，用鵶鹘青，作轴头各重一两，外】。
所见尤异者，古铜则夏，铜戈一商，饕餮方鼎，一兽足雷纹，圆鼎一蛟螭，鬲一饕餮，彛一蝉纹尊一，周文王百乳，方鼎一，雷纹方鼎，一龙鼎一，垂花雷纹，小鼎一蟠防圆，鼎二鱼纹，鬲一饕餮雷纹，鬲一雷纹尊一，蛟螭尊一，仲驹父敦一鳞，纹觚一遍地雷纹，钟一双防，钟二硬，凿雷纹，卣饕餮，卣各一，麟纹卣一蝉，纹彛二云龙纹彛，一云雷纹，罍一，秦八角镜一，汉五岳真形三瑞，四灵蟠螭龙，鳯镜各一，海马葡萄镜十。
古玉则三代白玉圭一，羊脂，谷璧一白玉，蒲璧一白玉，璋一甘青九螭，玦一甘黄五螭玦，一白玉，甘青子母螭，玦各一，甘黄蟠螭，玦一甘青防龙玦，一羊脂马头钩，一白玉蝉钩，螳螂钩各一，白玉卧蚕纹，环二汉白玉蟠螭，彛鑪一白玉剑，一【通，柄长三尺二寸，铭二字，】羊脂卧蚕纹杯，一羊脂龙纹壶一，鳯头钗一，甘黄七螭，玦一白玉七螭，玦五螭，玦各一，子母螭玦，三緑玉子母螭玦，一白玉蟠螭，玦二羊脂，子母龙玦，一白玉防，龙玦三甘，青防龙玦，一双鳯玦，一白玉螭头钩，一羊脂鳯头钩，一螭头钩，一白玉辟邪书，镇一羊脂，蟠螭书，镇一白玉，卧蚕纹磬二，羊脂辟邪钮，子母印一，甘黄甘，青羊脂白玉螭橐驼，辟邪狻猊虎，钮印数十。
法书则钟繇，季直表右军月半帖大热，帖索靖出师，颂智永眞草千文，唐太宗御制七言律诗，李怀琳絶交书赵模集晋，字千文，唐人临右军，十七帖，率更令，自遣帖禇，河南哀册文，顔真卿祭侄文鐂，中使帖孙过庭书谱，【上卷】怀素纸书千文，【半本】自叙帖林藻，深慰帖柳公权小楷，度人经吴彩鸾，唐韵杨凝式，韭花帖草书，神仙起居法【思陵故物，有御书释文，五行】，宋高宗御书飬生论，人参地黄赞，【有图】米芾，临右军六帖子敬，三帖黄庭经，顔鲁公坐位帖，自书天马赋，卷蔡襄茶录苏子瞻烟江叠嶂，歌【王晋卿作画】，醉翁操黄鲁直小楷，尔雅【，东坡防】发愿文，薛道祖，临定武兰亭序，【赵千里作画，】薛尚功，摹钟鼎，款识眞迹，【共二十册，明古藏本】，赵子昂临十七帖，河南枯树赋，自书小楷法华经，【共七卷第二卷已失夏太常防补之】。
名画则吴道子维摩像李思训，明皇御苑，出游图王维雪，景唐人临六朝人画七贤，周昉擘阮图，卢鸿草堂十志图，韩干游侠，人马图边，鸾，鸂鶒图黄，荃鸟雀图，宋徽宗雪航，归棹图红桥，鸂鶒图荆，浩古松张萱虢国夫人出游图，宋人临阎立本扫象图，周文矩阿房宫图，李龙眠山庄图，女孝经相李成寒林图董元，江山渔艇，图郭熙瀑布图，后主柳塘，飞鹭图文，与可墨竹，赵千里，雪霁江行图，赵子固墨兰米元章溪山风图，李唐独钓图陈容，羣龙云防图马逺松壑高贤，张择端清明上河图，夏珪溪山无尽图，黄大痴，江山胜览图，赵子昂，长江叠嶂图，王叔明山水长卷。
法帖则宋搨定武兰亭黄庭经，乐毅论东方朔赞不损，本圣敎序，淳化阁帖，太清楼帖，临江二王帖潭，帖化度寺碑，九成宫醴泉铭唐本。夫子庙堂碑。
窑器则汝窑，托杯一官，窑彛一哥窑，鼎三尊二，壶二杂，玩则唐人，下岩端砚一米，元章端砚一蚶，珠一径寸珠一，古琴十数。
已上所见皆神品。今散落人间者，往往皆是也。清秘藏卷下。