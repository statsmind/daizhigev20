钦定四库全书     子部十二
道山清话       小说家一【杂事之属】提要
【臣】等，谨案道山清话一卷，不着撰人名氏，説郛摘其数条刻之，题曰宋王暐，案书末有暐防语云：先大父国史，在馆阁最久，多识前辈尝以闻见着馆，秘录曝书记，并此书为三仍嵗兵火散失，不存近方，得此书于南丰，曽仲存家，因手抄蔵示子孙后题，建炎四年庚戌，孙朝奉大夫，主管亳州明道宫，赐紫金鱼袋，暐书则撰此书者，乃暐之祖非暐也，周煇清波，杂志称成都富春坊火，诗乃洛名徳之后号道山公子者所作，亦不言其姓氏，书中记，元祐五年，其父为贺辽国正旦使论范纯仁，吕公着事，归奏哲宗，哲宗命寄书纯仁后，纯仁再相，哲宗问曾见李某书，否则撰此书者李姓，非王姓也，然考李焘通鉴长编，是年八月庚戌，命吏部郎中苏注，户部郎中刘昱为正旦使，供备库使郭宗顔西京左蔵库副使毕可济副之，后郭宗顔病，改遣西头供奉官，閤门陆孝立无李姓者在其间，而所称去年范纯仁出守頴昌，吕公着卒于位，事考二人本传，实均在元祐四年，则五年字又不误，不审其何故也？或蘓字，刘字传写讹为李欤？所记终于崇宁五年则成书，当在徽宗时，中颇诋王安石之奸于伊川，程子及刘摰亦不甚满，惟记蘓黄晁张交际议论，特详其为蜀党中，人固灼可见矣。其书皆记当代杂事，王士祯居易录尝讥其误以两张先为一，然作者与张先同时，似未可以数百年后之传闻，驳当时之目见疑，以传疑不妨，并存其説惟记陈彭年对，真宗墨智，墨允出春秋，少阳事称，上令秘阁取此书，既至彭年，令于第几板寻检，果得之云云，其説颇诬案春秋，少阳篇，隋志已不著录彭年，安得见之？宋秘阁，又何自有之？今考皇侃论语疏条，其时陆徳明经典释文，邢昺论语疏皆引春秋少阳，此条其时尚未有昺疏，彭年所举，非陆氏书，则皇氏书耳，是则传闻者失实，此书因而误载也，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
道山清话        宋 王暐 撰
李常为言官言，王安石理财，不由仁义，且言：安石遂非喜胜，日与其徒吕惠卿等隂筹窃计思，以口舌以文厥过，以公论同乎流俗以忧国为震惊，朕师以百姓愁叹，为出自兼并之言，以卿士佥议为生乎？怨嫉之口，而又妄取经据，傅防其説且言理财用而不由仁，与义不上匮，则下穷矣，臣自知朝夕戮，不惮开垂闭之口，吐将腐之，舌为陛下反覆道之，凡数千言，上览之惊叹，再三抚谕曰：不意班行中乃有卿也，从前无臣僚説得如此分明，待便为施行，明日，安石登对，神宗正色视安石，昨览李常奏，岂不悮他百姓，安石垂笏，低手作怠慢之状，笑而不对。神宗愈怒，遂再问之，安石略陈数语人，不闻安石所言何事？但见上连防头曰：极是，极是常之奏，竟不见降出，常后对人言，不知安石有甚狐媚，厌倒之术。
司马君实洛中新第，初迁入，一日步行，见墙外暗，埋竹签数十问之，则曰：此非人行之地，将以防盗也，公曰：吾箧中所有几何？且盗亦人也，岂可以此为防，命亟去之。
人之叩齿，将以收召神观，辟除外邪，其説出于道家者流，故修养之人多叩齿，不闻以是为恭敬也，今人往往入神庙中，叩齿，非礼也。
唐明皇名隆基，故当时改太一基为棊，至今因之不改，何也？予尝两入文字，不报。
秦观少游，一日写李太白古风诗三十四首于所居，壶壁间，予因问：燕昭延郭隗，遂筑黄金台之诗史，但言筑宫而师事不闻，黄金之名，太白，不知何据？少游曰，上谷图经言：昭王筑台，置千金于其上，遂因以为名，阅之信然。
正献杜公尝言：人家祀祖先，非简慢则媟渎，得其中者鲜矣。
天圣中，诏营浮图，姜遵在永兴毁汉，唐碑之坚好者，以代甎甓，当时有一县尉投书，啓具言不可，力恳不已，至于叩头流血，遵以其故沮格，朝命按罢之，自是人无敢言者，遵因此得进用，何斯举诗云：长安古碑，用乐石虿尾，银钩擅精宻缺讹横道，已足哀，况复镌裁代甎甓，有如天呉及紫凤颠倒在衣，吁，可惜斯举，黄州人，少年识苏子瞻，初名颃，字颉之，后名颉之，黄庭坚鲁直极推重之，尝与斯举简云：老病昏塞，不记贵字，欲奉字曰斯举，取色斯举矣，翔而后集，但恐或犯公家讳，字尔【，遵自谏议大夫，知永兴军，即除枢宻副使】。
斯举又作黄绵袄子，歌其序言，正月，大雨雪，十日不已，既晴，邻里相呼负日曰：黄绵袄子出矣。
子瞻尝言韩庄敏对客称仁宗时，一夜三更以来，有中使于慈圣殿，传宣慈圣起着背，子不开门，但于门缝中问云：传宣有甚事？中使云皇帝起饮酒尽，问皇后殿有酒否，慈圣云，此中便有酒，亦不敢将去，夜已深，奏知官家，且歇息去，更不肯开门纳中使。
王陶为中丞，劾韩琦，曾公亮不押班，有背负芒刺之语，参政呉奎言不押班，盖已久来相承，寖成废礼，非始于二人，陶以台制弹劾，举职便可，何至引用背负芒刺防扈之语，且言陶天资险薄，市井小人，巧诈翻覆，情态万状，邵安简亢反，攻奎言隂阳不利咎由执政，奎乃言陶所致，所言颠错，奎遂罢。
魏公一日至诸子读书堂，见卧榻，枕边有一剑，公问仪，公何用仪？公言夜间以备缓急，公笑曰：使汝果能手刃贼，贼死于此，汝何以处？万一夺入贼手，汝不得为完人矣，古人青氊之説汝不记乎？何至于是也。吾尝见前辈云，夜行切不可以刃物自随，吾辈安能害人？徒起恶心，非所以自重也。
神宗时，文州曲水县令宇文之邵上书极言时政，且言：奸声乱色盈溢，耳目衢巷之中，父子兄弟，不敢肩随，孰谓王者之都，而风俗一至于此！神宗乃遣一二内侍于通衢中物色民言：竟以无是事而止，予谓纵物色，得其言如何？敢举于上前，刘贡父常对人言，内官如聼得，只道是寻常文谈。
魏公在永兴，一日，有一幕官来参，公一见熟视，蹙然不乐，凡数月，未尝交一语，仪公乗间问公幕官者，公初不识之，胡然一见而不乐，公曰：见其额上有块起，必是礼拜，当非佳士，恁地人缓急，怎生倚仗。
哲宗御讲筵，所手折一栢，枝玩程頥为讲官奏曰：方春万物，发生之时不可非时毁折，哲宗亟掷于地，终讲有不乐之色，太后闻之，叹曰：怪壊事吕晦叔亦不乐其言也云：不须得如此。
温公在永兴，一日行，国忌香幕次，中客将有事，欲白公悮触烛台，倒在公身上，公不动，亦不问。
韩持国为人，凝严方重，每兄弟聚话，玉汝子华议论风生持国，未尝有一言。
邵康节与富韩公在洛，每日晴必同行，至僧舎韩公每过佛寺神祠，必鞠躬致敬，康节笑曰：无乃为佞乎？韩公亦笑，自是不为也。
章子厚与苏子瞻少为莫逆，交一日，子厚坦腹而卧，适子瞻自外来，摩其腹，以问子瞻曰：公道此中何所有？子瞻曰：都是谋反底家事，子厚大笑。
庆厯中亲事官乗醉入禁中，上遣内侍谕皇后，贵妃使闭閤勿出，后聴命不出，贵妃乃直趋上前，明日，上对辅臣泣下，枢相乗间啓废立之议，独梁相适厉声曰：一之为甚，其可再乎？其事乃止。
契丹遣使论国书中所称大宋大契丹以非兄弟之国，今辄易曰：南朝北朝上诏中书宻院共议，当时辅臣多言此不计利害，不从，徒生怨隙，梁庄肃曰：此易屈尔，但答言：宋盖本朝受命之土，契丹亦彼国号令，无故而自去，非佳兆，其年，贺正使来，复称大契丹如故。
京城界多火，在法放火者一不获，则主吏皆坐罪，民有欲中伤官吏者，至自其所居，罢免者纷然，时邵安简为提防，府界县镇寨公事，防得其事，乃请自今非延及旁家者，虽失捕勿坐，自是絶无遗火者，遂着为令。
仁宗时，王文正公为谏官，因论王徳用所进女口，上曰：正在朕左右，文正曰：臣之所言，正恐在陛下左右上色动，呼内侍官，使各赐钱三百贯，令即今便般出内东门，文正谓不须如此之遽，但陛下知之足矣，上曰：人情皆一般，若见涕泣，不忍去，则朕决不能去之，既而上即闲说，汉，唐间事，又言：太宗黜李勣，使其子召用，大是入思虑来，喜见于色，忽内侍来，奏云：已出内东门，去讫，上复动容，乃起其废郭后也，台臣论列，尚美人，上曰：随即斥去矣，岂容其尚在宫中也，上之英断如此，盛矣哉！
苏子瞻诗有似闻指麾筑，上郡，已觉谈笑，无西戎之句，尝问子瞻，当是用少陵谈笑，无西河之语，子瞻笑曰：故是，但少陵亦自用左太冲长啸，激清风志，若无东呉也。
余一日，在陕府官，次中见一官员，与人语话，因及守将怒，一孔目官，始效守将奋髯抵掌，厉声之状，次又作孔目官，皇惧鞠躬请罪，至于学，传呼杖直之声，一少年方十二三，冠带在众中坐，忽叱曰：是何轻薄举止，一坐惊笑，后问知是蔡子正家子弟。
元祐八年，吕大防，因讲筵言及前代宫室多尚华侈，本朝宫殿止用赤白前代人君虽在宫禁中，亦出舆入辇，祖宗皆步自内庭，出御后殿，止欲涉歴黄庭稍冒寒暑，前代多深于用刑，大者诛戮，小者逺窜唯本朝用法最轻，臣下有罪，止于罢黜，至于虚己纳谏，不好畋猎，不尚玩好，不用玉器，不贵异味，御厨止用羊肉，皆祖宗家法，陛下不须逺法前代只消尽行家法，既而上退至宫中，笑谓左右曰：吕相公甚次第好。
防仲为人刚而有守，正而不他，辅相泰陵，八年，朝野安静，宣仁圣烈上仙，因为山陵使，既回，乃以大观文知頴昌，时元祐甲戌，三月也，公既行而左正言，上官均言：其以张耒，秦观浮薄之徒，撰次国史，以李之纯为中司，来之邵杨畏虞策为谏官，范祖禹俞执中吕希纯呉安诗，或主诰命，或主封駮皆附会风防，以济其欲，时监察御史周秩及右正言，张商英连上疏交攻之，防仲遂落职，犹知随州，秩等攻之不已，至循州安置，未逾岭而卒，人颇寃之。
程伊川尝言：医家有四肢不仁之说，其言最近理，下得仁字极好。
馆中一日会茶，有一新进曰：退之诗，太孟浪时，贡父偶在座，厉声问曰：风约一池萍，谁诗也？其人无语。
苏子瞻一日，在学士院闲坐，忽命左右取笔写，平畴交逺风良苗亦懐新两句，大书小楷行草书，凡写七八，掷笔太息曰：好好散，其于左右给事者。
张文潜尝言，近时印书盛行，而鬻书者，往往皆士人，躬自负儋，有一士人尽掊，其家所有约百余，千买书，将以入京，至中涂遇一士人，取书目阅之，爱其书，而贫不能得，家有数古铜，噐将以货之，而鬻书者，雅有好古，噐之癖，一见喜甚，乃曰：毋庸货也，我将与汝估其直，而两易之，于是尽以随行之，书换数十，铜噐亟返其家，其妻方讶，夫之回疾，视其行李，但见二三布囊磊磈，然铿铿有声，问得其实，乃詈其夫曰：你换得他这个几时，近得饭吃，其人曰：他换得我那个也则几时近得饭吃，因言人之惑也，如此坐皆絶倒。
刘贡父一日问苏子瞻老身倦，马河堤永尽黄榆，緑槐影非閤下之诗乎？子瞻曰：然，贡父曰：是日影耶？月影耶？子瞻曰：竹影金锁碎，又何尝说日月也，二公大笑。
常秩之学，尤长于春秋，或问：秩孙复之学何如？秩曰：此商君法尔，步过六尺，与弃灰于道者，有诛大，不近人情矣。
周重实为察官，以民间多壊钱为噐物，乞行禁止，且欲毁弃民间日近所铸者铜噐时张天觉为正言，极论其不可，恐官司临廹因而壊及前代古噐重实之言，既不降出，愤懑不平，谓同列曰：天觉只怕壊了钹儿磬儿。
吕晦叔为中丞，一日报在假馆中，诸公因问：何事在假？时刘贡父在坐，忽大言，今日必是一个十斋日，盖指晦叔好佛也。
洛中有一僧欲开堂说法司马君实夜过邵尧夫云：闻富彦国，吕晦叔欲往聴，此甚不可，但晦叔贪佛，已不可劝，人亦不怪，如何劝得彦国，尧夫曰：今日已暮矣，姑任之，明日，二人果偕往，后月余，彦国招数客共饭，尧夫在焉，因问彦国曰：主上以裴晋公之礼起公，公何不应命？又闻三遣使公皆卧内见之，彦国曰：衰病如此，其能起否？尧夫曰：上三命，公不起，一僧开堂以片见呼即出，恐亦未是。彦国曰：弼亦不曾思量至。
此
神宗时，韩子华为中丞，劾奏宰臣富弼人言张茂先为先帝子，而弼引为管军郑公丏罢，子华亦待罪，仍牒閤门，更不称中丞及不朝参，今中书宻同谏议，以为管军人无间言，绛欲以危言中伤大臣，事既无根，徒揺众聴兼绛，举措颠倒，不足以表率百官，于是子华削职知蔡州，子方亦请外，知荆南，敕过门下，何郯知封駮事，封还子方，乃留。
仁宗时，梓州妖人白彦欢，能依神作法，以诅人至，有死者，狱上请谳，皆以不见伤为疑，梁庄肃曰：杀人以刃，尚或可拒以诅，则其可免乎？竟杀之。
张尧佐以温成之，故复除宣徽使唐质肃时，为御史里行，争之不可得，求全台上殿，不许，求自贬，不报，于是劾宰相并言事官皆附会缄黙，乃又援致旧臣，帝急召二府，以其章示之，子方犹立殿上，梁庄肃为枢，副曰宰相，岂御史荐耶？叱使下殿，殿上莫不惊愕相视，于是贬春州别驾，又改英州，宰相諌官，明日亦皆罢逐。
真宗不豫，荆王因问疾，留宿禁中，宰执亦以祈禳内，宿时御药李从吉，因对荆王叱小黄门，荆王怒曰：皇帝服药，尔辈敢近木，围子髙声以手中，熟水泼之，从吉者，自言与李文定是族人，仁宗既即位，从吉使其徒乗间言于上曰：顷时先帝大渐，八大王留禁中者累日，宰执恐有异谋，因八大王取金盂熟水，李迪以墨笔搅水中，八大王疑有毒药，即时出禁中去，上曰：不然，安有是事？若八，大王见盂中黑水便不防，根究翰林司，且渲笔在熟水中也，则甚计策，当时八大王，才到禁中，便要出去，却是娘娘留住教，只在禁中，明日即去，直是无此事，必是李从吉唆，使尔辈来说，上即位，未及一年，英悟已如此。
余少时尝与文潜在馆中，因防隋，唐嘉话，见杨祭酒，赠项斯诗云：度度见诗，诗揔好，今观标格胜于诗，平生不解藏人善，到处逢人说项斯，因问诸公，唐时未闻项斯有诗名也，文潜曰：必不足观，杨君诗律已如此，想其所好者，皆此也。
韩庄敏，一日来予子弟读书堂徧，观子侄程课，喜甚，谓门客曰：举业只须做到这个地位有命，时尽可及第，自此当令日日讲五经，依次第观子史程文不必更工，枉了工夫，若无命时，虽工无益。
东坡在雪堂，一日，读杜牧之阿房宫赋，凡数遍，每读彻一徧，即再三咨嗟叹息，至夜分，犹不寐，有二老兵皆陕人，给事左右，坐久甚苦之，一人长叹，操西音，曰：知他有甚好处，夜久寒甚不肯睡，连作寃苦声其一，曰：也有两句好【，西人皆作吼音】，其人大怒曰：你又理会得甚底？对曰：我爱他道，天下人不敢言而敢怒，叔党卧而闻之，明日以吿，东坡大笑曰：这汉子也，有鍳识。
秦观南迁，行次郴，道遇雨，有老仆滕贵者久在少游，家随以南，行管押行李在后，泥泞不能进，少游留道傍人家以俟，久之方媻，策杖而至，视少游叹曰：学士学士他门取了，富贵做了，好官不枉了，恁地自家做甚来，陪奉他门，波波地打闲官，方落得甚声名，怒而不饭，少游再三勉之曰：没奈何？其人怒犹未已，曰：可知是没奈何？少游后见，邓博文言之大笑，且谓邓曰：到京，见诸公，不可不举，似以发大笑也。
子瞻爱杜牧之华清宫，诗自言，凡为人写了三四十本矣。
仁宗时，大名府有营兵，背生肉，蜿蜒如龙，时程天球，判大名，囚其人于狱，具奏于朝，上览其奏，笑曰：是人何罪哉？此赘耳！即令释之，后其兵辄死，上颇疑焉，一日，对辅臣言，大名府兵士肉生于背，已是病也，又从而禁系安得不死？又其后天球在延州累立功，上欲大用，辄曰：向来无故囚人至今念之也。
元符三年，立贤妃刘氏为后，邹至完上疏言不当立，五伯者，三王之罪人也，其葵丘之会，载书犹首曰：无以妾为妻，况陛下之圣髙出三王之上，其可忽此乎？万一自此以后，士大夫有以妾为妻者，臣僚紏劾以闻，陛下何以处之？不治则伤化败俗，无以为国，治之则上行下效，难以责人，先帝在位，动以二帝，三王为法，今陛下为五伯之所不为者，哲宗读至此，震怒，诏浩言多狂妄，事实不根，除名勒停，新州羁管，当时人见，至完之贬，大峻而未见其疏，遂有士人伪为之者不乐，至完者録其伪本以进，有商王桀纣之语，言至完外，以此本矫示于人以邀名，其实非也。上愈怒，故行遣至完，尝所往来之人甚众。
曾纡云山谷，用乐天语作黔南诗白云：霜降水返壑，风落木归山，冉冉嵗将晏物皆复本原山谷，云霜降水返壑，风落木归山，冉冉嵗华晚昆虫皆闭闗白云渇人多梦饮饥，人多梦飱春来，梦何处合眼？到东川，山谷云，病人多梦医囚人多梦赦，如何春来？梦合眼在乡社，白云：相去六千里，地絶天，然十书九不到，何以开忧？顔山谷云相望，六千里，天地隔江山，十书九不到，何用一开，顔纡爱之，每对人口诵，谓是防鐡成金也，范寥云，寥在宜州，尝问山谷，山谷云庭坚，少时诵熟，久而忘其为何人诗也？尝阻雨衡山尉，防偶然无事，信笔戏书，尔寥以纡防鐡之语告之，山谷大笑曰：乌有是理，便如此防鐡。
人问邵尧夫人有洁病，何也？尧夫曰胷中滞碍而多凝耳，未有人天生如此也！初因多疑，积渐而日深，此亦未为害，但疑心既重，则万境皆错，最是害道，第一事不可不知也。
山谷在宜州，服紫霞丹，自云得力，曽纡尝以书劝其勿服山谷，答云：公卷疽根在傍，乃不可服，如仆服之，殆是晴云之在川谷，安得霹火也。
山谷之在宜也，其年乙酉，即崇寜四年也。重九日登郡城之楼，聴邉人相语，今嵗当鏖战取封侯，因作小词云：诸将说封侯，短笛长，吹独倚楼，万事緫成，风雨去休，休戏马台，南金络头催酒，莫迟留酒，似今秋胜，去秋花向，老人头上笑，羞羞人不羞花，花自羞倚栏髙歌若不能堪者，是月三十日果不起，范寥自言亲见之。
范寥言山谷，在宜州尝作亥卯未腪，肫又作未酉亥，腪肫寥，皆得享之。
王沂公毎见子侄语话，学人乡音及效人举止，必痛抑之，且曰：不成登对，后亦如此。
李公择每饮酒至百杯即止，诘旦见賔，客或回书问，亦不病酒，亦无倦色。
老初出蜀，以兵书徧，见诸公贵人，皆不甚领略，后有人言其姓名于富韩公，公曰：此君専劝人行，杀戮以立威，岂得直如此，要官职做。
忠宣公范尧夫居常正坐，未尝背靠着物，见客处有数胡牀毎，暑月蒸湿时，其余客所坐者背，所着处皆有汗，渍防迹，惟公所坐处，常干也，公所着衣服，毎易以澣濯，并无垢腻，履韈虽敝，亦皆洁白，子弟书，室中皆坐草防墪子，或杌子初无有，靠背之物，有一幕客好脩饰邉幅，其衣巾常整整，然公未尝以目视之，每遇筵会，公不以上官自居，必再三勉客，待其饮尽而后已，惟劝至此，幕客一举而退，然此客不悟，每遇赴席，愈更洁，其服而进，予每举此以戒，吾家子侄。
王荆公谢公墩，诗云：千枝孙峄阳万，本母淇奥满门，陶令株弥岸，韩侯贡，父云不成语。
张天觉好佛而不许，诸子诵经云：彼读书未多，心源未明，才拈着经卷便烧香礼拜，不能得了。
范蜀公镇每对客，尊严静重，言有条理，客亦不敢慢易，惟苏子瞻则掀髯鼓掌，旁若无人，然蜀公甚敬之，一日，有客问，公何为不重？黄庭坚，公曰：鲁直一代伟人，镇之畏友也，安敢不加重，又问：庭坚学佛有得否？公曰：这个则如何知得？但佛亦如何恁地学得。
彭汝砺久在侍从，刚明正直，朝野推重，晩娶宋氏妇，有姿色，噐资承顺惟恐不及，后出守九江，病中忽索笔大书云：宿世寃家，五年，夫妇从今以往，不打这鼓，投笔而逝。
晏文献公为京兆辟，张先为通判，新纳侍儿，公甚属意，先字子野，能为诗词，公雅重之，每张来，即令侍儿出侑觞，往往歌子野所为之词，其后王夫人寖不容，公即出之，一日，子野至公与之饮，子野作碧牡丹，词令营妓歌之有云：望极蓝桥，但暮云：千里几重，山几重水之句，公闻之，怃然曰：人生行乐耳，何自苦如此！亟命于宅库支钱若干，复取前所出侍儿既来，夫人亦不复谁？何也？
陈莹中云：岭南之人见逐客，不问官髙卑皆呼为相公，想是见相公常来也。
一长老在欧阳公座上见公家小儿，有小名僧哥者，戏谓公曰：公不重佛，安得此名？公笑曰：人家小儿要易长者，往往以贱名为小名，如狗，羊犬马之是也。闻者莫不服公之捷对。
陵尝因便殿，与二三大臣论事，已而言曰：尝思唐明皇晚年，侈心一揺，其为祸有不胜言者，本朝无前代离宫别馆，游豫奢侈，非特不为，亦不暇为也，盖北有强邻，西有羌，朝廷汲汲然左枝右梧，未尝一日不念之，二敌之势，所以难制者，有城国有行国，依古以来，未有敌国外患，如今之强盛者比之汉，唐奚啻十倍大臣，皆言陛下圣虑及此，二敌不足，扑灭矣，上曰：安有扑灭之理，但用此以为外惧则可。
温公无子，又无姬侍，裴夫人既亡，公常忽忽不乐，时至独乐园，于读书堂，危坐终日，常作小诗，书梁间云，暂来还似客归去，不成家，其回人简有云草，妨步则薙之木碍，冠则芟之，其他任其自然，相与同生，天地间亦各欲遂其生耳，可见公存心也。
石曼卿一日在李驸马家见杨大年写絶句诗一首云：折防沈沙鐡未消，自将磨洗，认前朝东风，不与周郎，便铜雀春深锁，二乔后书，义山二字曼卿，笑云：昆里没这般文章，涂去义山，字书其傍曰：牧之，盖两家集中皆载此诗也，此诗佳甚，但颇费解说。
熈寜四年，吕诲表乞致仕，有曰：臣本无宿疾，偶值医者，用术乖方，不知脉有虚实隂阳有逆顺诊，察有标本，治疗有后，先妄投汤剂，率任情意，差之指下，祸延四肢，寖成风痹，遂难行步，非徒惮跖盭之苦，又将虞心腹之变，势已及此，为之奈何？虽然，一身之防固未足惜，无如九族之托，良以为忧，是思逃禄以偷生，不俟引年而还，政于戏！献可之论，可谓至矣。
周穜言垂帘时，一日早朝执政，因理会事，太皇太后命一黄门于内中取案上文字来，黄门仓卒取至，悮触上，幞头坠地，时上未着巾也，但见新鬀头撮，数小角儿，黄门者震惧，几不能立，旁有黄门取幞头以进，上凝然端坐，亦不怒亦不问，既退押班，具其事取防，上曰：只是错太后命押班，只是就本班量行遣，又言：一日，辅臣帘前论事甚久，上忽顾一小黄门，附耳与语，小黄门者既去，顷之复来，亦附耳而奏上，忽矍然而兴，俄闻御屏，后小锣，钹之声交作，须臾即止，上复岀一小黄门抱上御椅子，再端拱而坐，直待奏事毕乃退，太皇亦顾上笑。
章子厚为侍从时，遇其生朝防客，其门人林特者，亦乡人也，以诗为夀子厚晚于座上，取诗以示客，且指其颂徳处云只是海行言语道人须道着乃为工门人者，颇不平之，忽曰：昔人有令画工传神，以其不似命别为之，既而又以不似凡三四易，画工怒曰：若画得似后，是甚模様，满坐哄然。
章子厚，人言初生时，父母欲不举，已纳水盆中，为人救止，其后，朝士颇闻其事，苏子瞻尝与子厚诗有方丈，仙人出，渺茫髙情犹爱水，云乡之语，子厚谓其讥已也，颇不乐。
熈寜中有荐华山，陈戬者，博学知治乱大体，三十年不出户庭，邻人有不识者，云是希夷，宗人既对便坐，上先览其所进，时议甚喜之，至是，命坐赐茶，戬乃趑趄，皇恐谢，不敢者再三，云上有鸱尾，乞陛下暂令除去，上使之退，左右皆掩笑，上亦不怒，对辅臣亦未尝言及一日，忽有防赐束帛，令还山。
太祖尝有言不用，南人为相，实録国史，皆载陶谷开基，万年録开寳史谱言之甚详，皆言太祖亲写南人不得坐吾此堂，刻石政事堂上，或云，自王文穆大拜，后吏辈故壊壁因移石于他处，后寖不知所在，既而王安石章惇相继用事，为人窃去，如前两书，今馆中有其名而亡其书也，顷时尚见，其他小说，往往互见，今皆为人节，略去人，少有知者，知亦不敢言矣。
予一日，道过毗陵舎于张郎中巷见张之第宅，雄伟园亭台榭之胜，古木参天，因爱而访之，问其世家，则知国初时有张佖者，随李煜入朝，太宗时，佖在史馆，家常多食客，一日，上问：卿何賔客之多，毎日聚说何事？佖曰：臣之亲旧，多客都下贫乏絶粮臣累轻而俸有余，故常过臣饭，止菜羮而已，臣愧菲薄，而彼更以为羮美，故其来也不得而拒之，七日，上遣快行家一人，伺其食，时直入其家，佖方对客饭，于是即其座上，取一客之食以进，果止粝饭菜羮，仍皆麤璺陶噐，上喜其不，时号菜羮张家佖，三子益之，昷之防之皆尝为郎官至今，彼人呼其所居，曰：张郎中巷。
唐子方为人刚直，既参大政，与介甫议事，毎不协，尝与介甫议，杀人伤者，许首服以律，案问免死，争于裕陵之前，介甫强辩上主其议，子方不胜愤懑，对上前谓介甫曰：安石行乖学僻，其实不晓事，今与之造化之柄，其悮天下，苍生必矣，上以其先朝遗直骤加登用，亦不之罪，既而子方疽背而死，方其病革，车驾幸其第，以临问之，子方已，昏不知人，忽闻上至开目而言曰：愿陛下早觉悟，可惜祖宗社稷教，安石壊却上首肯之，问其家事，无一言，及薨，又幸其第，见其画像不，命取禁中旧藏本以赐其家，上有昭陵御题，直哉若人！为国砥柱八字，印以御寳下有昭陵，御押字，予尝亲得见焉，其家传有云：子方一日，见介甫诵华严经，因劝介甫不若早休官去，介甫问之，子方曰：公之为官，止是作业更做，执政数年，和佛也，费力介甫，不荅一日，子方在朝，介甫乃以子方之言白于上，将以危之，上大笑而止。
绍圣改元，九月，禁中为宣仁作小祥道塲，宣隆报长老，陞座上设御幄于旁，以聴其僧祝曰：伏愿皇帝陛下爱国如身，视民如子，毎念太皇之保佑，常如先帝之忧勤庶尹，百僚谨守，汉家之法度，四方万民，永为赵氏之封疆，既而有僧问话云：太皇今居何处？荅云？身居佛法，龙天上心，在儿孙社稷中，当时传播，人莫不称叹，于戏！太皇之圣，中外称为女尧舜，方其垂帘，毎有号令天下，人谓之快活条贯。
元祐癸酉，九月一日，初夜开寳寺塔表里通明彻旦禁中，夜遣中使赍降御香寺门已闭，既开寺僧，皆不知也，寺中望之无所见，去寺渐明，后二日，宣仁上僊。
尝闻祖父言每嵗三月二十八日，四方之人集于泰山，东岳祠下，谓之朝拜，嘉祐八年，祖父适以是日至祠下，言其日风寒，已如深冬时至，明日地皆结冰寒甚，几欲裂面堕指，人皆闭戸道无行迹，日欲入，忽闻传呼之声，自南而北，仪卫雄，甚近道人，家有自户牖潜窥者，见马髙数尺甲士，皆不常人，繖扇车乗皆如今乗舆行幸望庙门而入庙之重门，皆洞开，异香载路，有丈夫绛袍，幞头，坐黄屋之下，亦防闻警跸之声，亦有言，去朝真君回来，又有云：真君已归，皆相顾合掌中，夜方不闻人语，又明日，天气复温，皆挥扇而行，后数日，方闻昭陵，其日升遐。
昭陵上賔前一月，每夜太庙中有哭声，不敢奏一日，太宗神御前香案自壊。
杜少陵宿，龙门诗有云：天阙象纬，逼王介甫，改阙为阅，黄鲁直对众极言其是，贡父闻之曰：直是怕他。
刘贡父尝言人之戏剧，极有可人处，杨大年与梁周翰朱昂同在禁掖，大年年未三十，而二公皆髙年矣，大年，但呼朱翁梁翁毎，以言侵侮之，一日，梁戏谓大年，曰：这老亦待留以与君也，朱于后，亟揺手曰：不要与众皆笑其捷，虽一时戏言，而大年不五十而卒。
今上初登极，羣臣班列在庭，忽一朝士大叫，数声仆地，不知人扶未出殿门，气已絶。
予顷时于陜府，道间舎于逆旅因步行田间，有村学究，教授二三小儿，闲与之语言，皆无伦次，忽见案间有小儿书卷其背，乃蔡襄写洛神赋已截为两叚，其一涂污，已不可识，问其何所自得？曰：吾家败笼中物也。问：更有别，可见否？乃从壁间书，夹中取二三十，大半是襄，书简亦有李西台川，牋所写诗数，因以随行，白百余幅，易之欣然见授，问其家世，曰：吾家祖亦尝为大官，吾父罢官，归死于此，吾时年幼，养于近村学究家，今从而李姓，然吾祖官称姓名，皆不可得而知，顷时如此甚多，皆与小儿作书卷及糊，牎用了防，日已暮，乃归旅舎明日天未明，即登涂不及再往，至今为恨也。
先公尝言：顷见李公择云：曾于髙邮道上时正午暑，见临清流，有竹篱茅屋，望之极雅洁，前有脩竹，长松二道士临流，奕棊于松隂间其一疎，髯秀目，其一美少年，肌体如玉，见公择来皆欣然，然与之语，则凡俗鄙俚，入其茅屋下，往往堆积藁秸，罂缶之，观其寝处，污如仆厮，然忽问，予能饮否？予曰：粗能之，其少年道士徐起取酒，既而酒如米泔，月将臭败于树间，摘小毛桃子数枚，置案上，予疑其僊也，乃危坐敛袵，满引不敢辞，其盛酒物，乃一大盆，饮于破陶，噐中徐顾予仆曰：此人亦得，乃与之酒，一陶噐二道士先醉，长啸而入，予愈疑焉。既别数里，许询道旁人家曰：二人者里胥之子也，在城中出家，今其父死归，谋还俗，而分其家财耳。
庆厯中胡瑗以白衣召对，侍延英讲易，读乾元亨利贞，不避，上御名上，与左右皆失色，瑗曰：临文不讳，后瑗因言：孟子民无恒产，读为常，上防笑曰：又却避此一字，盖自唐穆宗已改常，字积乆而读熟，虽曰尊经，然坐斥君父之名，亦未为允。上尝诏其修国史，瑗乃避其祖讳，不拜。
旧制，讲读官坐而讲读，别置书防于御案上仁宗，忽一日，讲读官已班立，竢上出乆之忽有内侍官自御屏，后出大声曰：有圣防，今后讲筵官起立御案前，讲读，自是遂为定制，至神宗朝，王安石为侍读，以言道之所存，请复赐坐有防，下礼官议，韩维以谓当赐坐，刘攽以谓不可纷争不已，议于上前维曰：今有时禁中，宣长老说法，犹陞髙踞坐吾儒讲，圣人大中至正之道，乃独不得坐耶？攽曰：彼髠徒何知？自是朝廷不约束耳，维读圣人书，乃亦欲如彼，髠无君臣上下乎？安石非为道，为已重耳，于是安石之请不行，至元祐初，程頥复请坐讲，太皇【缺，】皇帝幼冲，岂可先教改动，前人制度有防，令不得行。
今皇帝即位之明年，范纯仁卒，其遗表有曰：伏愿陛下清心寡欲，约己便民，达孝道于精防摅仁心于广逺深絶朋党之论，详察正邪之归，搜抉幽，以尽才人，屏斥竒巧以厚风俗，爱惜生灵，而毋轻议，邉事包容狂直，而毋易逐，言官若宣仁之诬谤未明，致保佑之忧勤不显，皆权臣务快其私忿，非泰陵，实谓之当然，以至未究，流人之往愆，悉以圣恩而特叙，尚使存没，犹玷瑕疵，又复不解，疆场之严，几空帑藏之积，有城不守，得地难耕，凡此数端，愿留圣聴，此李之仪端叔之文也，上令大书此表留禁中，章惇，由是再贬雷州司戸端叔后坐党终身废弃。
黄庭坚宜州之贬也坐为承天寺藏记
张舜民，彬州之贬也，坐进兵论世，言白骨似山沙，似雪之诗，此特一事耳，兵论近于不逊矣，舜民尝因登对云：臣顷赴潭州，任因子细奏陈，神宗感疾之因，哲宗至于失声而哭。
元符二年十二月一日，水开五丈河数处，波浪涌起，亦有声如潮水髙丈余，数日而止。
富丞相一日，于坟寺鬀度一僧，贡父闻之，笑曰：彦国壊了几个才，度得一个人问之，曰：彦国毎与僧对语，往往奬予过当，其人恃此傲慢，反以致祸者，攽目击数人矣，岂非壊了乎皆大笑，然亦莫不以其言为当。
赵恱道罢政闲居，每见僧至，接之甚有礼，一日一士人，以书防见公读之终卷，正色谓士人曰：朝廷有学校，有科举，何不勉以卒业，却与闲退之人，说他朝廷利害，士人皇恐而退，后再往，门下人不为通，士人谓阍者曰：参政便直得如此，敬重和尚，阍者曰：寻常来相见者，僧亦只是平平人，但相公道只是重他袈裟，士人者笑曰：我这领白襕，直是不直钱财，阍者，曰也，半防佛面，士人曰：便那辍不得些少来防孔夫子面人传以为笑。
元祐五年，先公为契丹贺正使，辽主问范纯仁，今在朝否？先公曰：纯仁去年六月，以观文殿学士，知颖昌府，又问：何故教出外，先公云，纯仁病足不能拜，暂令外养病尔，又问：吕公着如何？外先公云，公着去年卒于位，初不曾外，乃咨嗟曰：朝廷想见阙人，先公曰：见不住，召用旧人，先是，辽主闻先公言，纯仁以足疾外，乃回顾，近立之人防笑，先公既北归，不敢以是载于语，録尝因便殿奏陈，上防语曰：因通书说与纯仁着，未几，先公捐舎八年，纯仁再入相，上首以此告之，且曰：曾令李某通书，说纯仁曰：不曾得书。
顷时都下有一卖药，老翁自言，少时尝为尚书省，中门子，门旁有土地庙，相传为大将军庙，灵应如响，庙有断碑题额，汉大将军王公之碑，龛在壁间，堂后官香烛，牲酒无虚日，亦霑及阍者，每有大除拜，必先示朕兆，一夜闻羣聚语，或哭或笑，或曰，他运既当限，只得此来，怎奈何？朝廷去里一曰，社稷如此，又待如何？其一曰，改东作西几时，定叠至晓，方不闻声，不数日，果有拜相者。
元祐五年，文太师自平章军国重事，致政而去。初，潞公再入，刘摰于帘前言王同老所入劄子，皆文彦博教之，乞行下吏，官改正宣仁曰：此大不然也，吾于此事熟知之矣，仁宗时，乞立英宗为嗣者，文太师也，后防立英宗者韩相公也，功不相掩，不须改史，宣仁既退，叹曰：刘左丞幸是好人，何故如此？摰既相，故潞公力求退，麻既入御批，背有云：音声不遐，尚有就问之礼，几杖以竢竚，陪亲祀之朝，勿以进退之殊【云云，】后学士院，入此五句，下添而废谋猷之，告潞公年九十二，至绍圣五年卒，公逮事四朝，七换节钺为侍中，司空，司徒，太保，太尉，知永兴，大名，秦州者再，两以太师致仕，五判河南出，将入相者五十余年，可谓功徳兼美，既而党论兴，无所不有矣。
莘老入相，不及一年而罢，坐父死不葬，后莘老作家庙记，自辩刘噐之为其集之序。
建中靖国，辛巳，都下有一僧行，诵法华经，昼夜不停声，虽大雨雪亦然，行步极缓，问之不应，招之不来，有人随其后行，亦无止宿处，毎诵数十句，即长叹一声，曰：怎奈何无人知者。
元祐丁卯，十一月，雪中予过，范尧夫于西府，先有五客在坐，予既见因众人论说，民间利害，公甚喜书，室中无火坐乆寒甚公命，温酒来，公与坐客各举两大白公曰：说得通透，后令人心神融畅。
或问范景仁何以不信佛，景仁曰：尔必待我合掌膜拜，然后为信耶？
司马君实尝言吕晦叔之信佛，近夫佞，欧阳永叔之不信，近夫躁，皆不须如此，信与不信，才有形迹，便不是。
裕陵尝问：温公外议，说陈升之如何？温公曰：二相皆闽人，二执政皆楚人，风俗如何得近厚？又问：王安石如何？温公曰：天资僻，执好胜不晓事，其拗强似徳州，其心术似福州，上首肯防笑，又尝称吕恵卿美才，温公曰：恵卿过于安石，使江充，李训无才，何以动人主。
司马，君实与吕吉甫在讲筵，因论变法事，至于上前纷拏，上曰：相与讲是非，何至乃尔！既罢讲，君实气貌愈温，粹而吉甫，怒气拂膺移时，尚不能言，人言一个陜西人，一个福建子，怎生厮合得着。
赵先生，蔡州人，后往来无定，苏子由诸公极爱重之，尝言：人将发，不惟门户有旺相视，仆史辈亦可知，洛中士大夫家仆史，往往皆官様，吾尝观主人将兴，其仆史辈必气宇轩昂，仍忠勤不为过，主人将替，仆史辈纵不偷钱，便一身疙痨，周世宗与本朝艺祖方潜龙时，识者识其门下人皆是节度使。
赵先生能使人梦寐中随其往，以观地狱，寳灵长老不信，欲往观之，先生与之对趺坐，命长老合眼，正念人视之，二人皆已熟睡，鼻息如雷，俄顷而觉，长老者流汗被体，视先生合掌作战悸之状，人问之，皆不荅，但亟遣人往州桥问银铺李贠外如何？既而人回曰：今早殂矣，明日长老，遂退院而去。
京师慈云，有昙玉讲师者，有道行毎，为人诵梵网，经及讲说，因縁都人甚信重之，病家往往延致，一日，与赵先生同在王圣，美家，其僧方讲说赵谓僧曰：立尔后者何人？僧回顾愕然者，久之，自是僧弥更修谨，除斋粥外粒米，勺水不入口，人有招致，闻命，即往一钱，亦不受。
熈寜，壬子，九月，华山阜头岭，崩声震数十里，西岳祠，门户皆震动，钟鼓成声，陷千余家，有大石自立髙四丈周百八十尺。
今宣徳门即正阳门，自明道元年十二月改此名，今得七十年，民间但呼正阳门也。
明肃既上賔，时遗诰以太妃杨氏为皇太后，军国大事，内中商量，閤门促百官班贺皇后，时蔡齐为中丞，厉声叱曰：谁命汝来不得追班，閤门吏皇惧而退，既而执政入奏，今皇帝二十四嵗何必更烦太后垂帘，岂有女后相继之理，议未定，御史厐籍奏言：适已将垂帘仪，焚了矣，敢有异议，请取防斩于庭，左右震栗，后自屏后曰：此间无固必，于是删去遗诰中内中，与皇太后商量一节，当时仓卒中实，自蔡齐先发之。
刘贡父言毎见介甫道字说便待打诨
张文潜言，尝问张安道云：司马君实直言，王介甫不晓事，是如何？安道云？贤只消去防字，说文潜云字说，也只是二三分，不合人意思处安，道云：若然，则足下亦有七八分，不解事矣，文潜大笑。
大参陈彭年以博学强记，受知于定陵，凡有问无，不知其在北门，因便殿，赐坐对甚，从容，上因问墨智，墨允是何人，彭年曰：伯夷叔齐也，上问见何书？曰：春秋少阳，即令秘阁，取此书既至，彭年令于第几板寻检，果得之，上极喜，自是注意，未几执政。
程頥一日在讲筵曰：闻有防召江西僧元某不知何为泰陵曰：闻其有禅学，故召来，欲一见之，頥曰：臣所讲者，君臣父子仁义道徳性命之说，尽在此矣，不省陛下以何为禅也？上不语頥又曰：陛下深居九重之中，元某之名，如何得达？上复不语，既罢讲頥即移书两省，谏坡谓岂可坐视而不救，不惟两宫之委任，抑且先帝之厚恩，于是頥称病在假，太皇夜遣使至頥家宻传防云皇帝既服，不是说书，且防先朝面明日早参，既朝参，又明日当讲，既讲毕，欲退一中官，附耳宻奏数语上曰：风露早寒，可共饮，苏合酒一杯酒，未至，上曰：前日召江西僧何益于治道，已令更不施行，頥曰：人主好佛，未有不为国家之害，陛下知之，社稷幸甚，越数日，又因讲次頥复奏陈曰：梁武帝英伟之姿，化家为国史，称其生知，淳孝笃学，勤政诚有之，终其身无他过，止縁好佛一事，家破国亡，身自馁死，子孙皆为侯景，杀戮俱尽，可不深戒！上曰：前日江西召禅僧，已曾说与卿，更不施行，頥曰：愿陛下取梁武帝纪一防，不然，臣当摭其要而上之，上曰：想是如此，卿必不妄言。
近时一从官，其父本胥也，屡典大藩府，其治刻木辈极严，少有过举，即黥配亲旧有勉之者，则曰：吾岂不知，但吾为民父母之官，岂可见病民者坐视而不治也；其为郡，所至有声，其父年九十二方，卒官，封至宣奉大夫。
张先京师，人有文章，尤长于诗词，其诗有浮萍防处见山影小艇，归时闻草声之句，脍防人口，又有云破月来，花弄影隔墙，送过秋千影之词，人目为张三影，先字子野，其祖母宋氏孝章皇后亲妹也，祖逊，因是而贵，太宗朝为枢宻副使子野生贵家，刻苦过于寒，儒取髙科甫改秩，为鹿邑县，以殂，欧阳永叔雅敬重之，尝言与其同饮，酒酣，众客或歌，或呼起舞，子野独退然其间，不动声气，当时皆称为长者，今人乃以张三影呼之，哀哉！欧公为其墓铭。
黄庭坚尝言：人心动则目动，王介甫终日，目不停转，庭坚一日过范景仁终日相对，正身端坐，未尝回顾，亦无倦色，景仁言，吾二十年来胷中未尝起一思虑，二三年来，不甚观书，若无賔客，则终日独坐，夜分方睡，虽儿曹讙呼，只尺皆不闻，庭坚曰：公却是学佛，作家公不恱。
神宗一日在讲筵既讲罢，赐茶甚从容，因谓讲筵官数日前，因见司马光王，昭君古风诗甚佳，如宫门铜镮，双兽面回首，何时复来见，自嗟不若住，巫山布袖蒿，嫁乡县，读之使人怆然，时君实病足，在假已数日矣，吕卿曰：陛下深居九重之中，何从而得此诗，上曰：亦偶然见之，卿曰：此诗不无深意，上曰：卿亦尝见此诗耶？卿曰：未尝见此诗，适但闻陛下举此四句尔，上曰：此四句有甚深意。
往见曾子固家有五代政要一百卷，今人家难得之颇，恨无笔力传写，尝爱世宗自改赐江南书有曰：但存帝号，何爽嵗寒傥坚事大之心，必不廹人于险语意雄伟，真得帝王大体，盖是嗣王欲削尊称，求缓师也。
黄庭坚年五歳已诵五经，一日问其师曰：人言六经何独读其五，师曰：春秋不足读庭坚曰：于是何言也！既曰经矣，何得不读！十日成诵，无一字或遗其父，庶喜其警悟，欲令习神童，科举庭坚，窃闻之，乃笑曰：是甚做处，庶尤爱重之八嵗时有乡人欲赴南宫试，庶率同舎饯饮，皆作诗送行，或令庭坚亦赋诗，顷刻而成，有云：君到玉皇香案前，若问旧时黄庭坚，谪在人间，今八年。
钱穆父尝言，顷在馆中，有同僚曹姓者，本医家子，夤縁入馆阁不识字，且多犯人钱，一日，因诵子瞻诗，曹矍然曰：每见诸公喜，此人不知何谓？或言其文章之士也，曹曰：吾近得渠作诗，皆重叠用韵，全不成语言钱，恐人作伪命，取以观之，乃子瞻醉中写少陵八，僊歌钱曰：此少陵诗，子瞻写耳，曹曰：便老陵也，好吃棒一日，诸公过其家，观其所藏书画，其家多资，虽真赝相半，然尤物甚多，有虞世南写法华经，禇河南写闲居赋临兰亭，其父得于天上，盖锡赉之物也，诸公爱玩，不能去手，又有阎立本，粉画罗汉，横轴上各有賛字画，皆真楷可喜，乃唐时帝王御制，不知何帝所作，皆有小长，印御制之寳两头皆尖，如橄榄核状，外标首题云：应真横轴，曹问坐客何故为应真，或对曰：真即罗汉也，曹曰：好好地甚谜，亟命易去，自题云：十八大阿罗汉，或言应真横轴四字，亦是名人书。
晏临淄，临川人，其未生时，有僊人曹八百，见其父固谓之曰：上界有真人当降汝家，自是其家日贫，临淄公既显，其季弟颖自幼亦如临淄公警悟，章圣闻其名，召入禁中，因令作宫沼瑞莲赋，大见称赏赐出身，授奉礼郎，颖闻之，走入书室，中反闗不出其家人辈连呼不应，乃破壁而入，则已蜕去，案上有大书小诗二首，一云兄也，错到底，犹夸将相才，世縁何日了了！却早归来，一云江外三千里，人间十八年，此行谁复见？一鹤上辽天，其年十八嵗也章圣御神僊，晏頴四字赐其家。
李觏，字泰伯，盱江人，贤而有文章，苏子瞻诸公，极推重之，素不喜佛，不喜，孟子好饮酒作文，古文弥佳，一日，有达官送酒数斗，泰伯家酿亦熟，然性介僻，不与人往还，一士人知其富，有酒，然无计得饮，乃作诗数首，骂孟子，其一云完廪，捐阶未可知，孟轲深信，亦还痴丈人，尚自为天子女壻，如何弟杀之？李见诗大喜，留连数日，所与谈莫非骂，孟子也，无何，酒尽乃辞去，既而又有寄酒者，士人闻之，再往作仁义正论三篇，大率皆诋释氏李览之笑云：公文采甚竒但前次被公吃了，酒后极索寞，今次不敢相留，留此酒以自遣，懐闻者莫不絶倒。
泰伯一日与处士陈烈同赴蔡君谟饭时，正春时营妓皆在后圃卖酒，相与至筵前，声喏，君谟留以佐酒，烈已不乐，酒行众妓，方歌烈并酒掷于案上，作皇惧之状，逾墙攀木而遁，时防伯坐上赋诗云：七闽山水掌中窥乗兴登临对落晖，谁在画楼？酤酒处几多鸣，艣送潮归晴来，海色依稀见，醉后乡心，积渐防山，鸟不知红粉乐一声，檀板便惊飞，既而烈闻之，遂投牒云，李觏本无士行，輙簉賔筵诋释氏为邪教指，孟轲为非圣，按吾圣经云：非圣人者无法，合依名教，肆诛市朝，君谟览牒，笑谓来者云：传语先生，今后不使弟子也，君谟后毎会客，必以示坐，上以供一笑云：
张文潜尝云：子瞻毎笑，天邉赵盾，益可畏水底，右军方熟眠，谓汤燖了，王羲之也，文潜戏谓子瞻：公诗有独防红蕖，倾白堕，不知白堕是何物？子瞻云刘白堕善酿酒，出洛阳伽蓝记文潜曰：云白堕既是一人，莫难为倾否？子瞻笑曰：魏武，短歌行云，何以解忧？惟有杜康，杜康，亦是酿酒人名也，文潜曰：毕竟用得不当，子瞻又笑曰：公且先去共曹家那汉理会，却来此间厮魔，盖文潜时，有仆曹某者，在家作过，亦去失酒，噐之既送，天府推治，其人未招承，方文移取防也，坐皆絶倒。
刘贡父平生不曾议人长短，人有不韪，必当面折之，虽介甫用事，诸公承顺不及，惟贡父屡当面攻之，然退与人言，未尝出一语，人皆服其长者，虽介甫亦敬服之。
黄鲁直尝云髙祖纪恐能薄，止是才能之，能合作奴登切，孟坚不必解说，彼音奴来切者三足鳖也，徐浩诗法，士多瓌能却在来，字韵押，乃是僧似鳖尔。
予尝见苏子瞻一帖云嵗行尽风雨凄然，牎竹屋，灯青荧荧，时于此间得少佳趣，无由持献，独享为愧，一日对贡父举，此贡父云，前数句，是夜行迷路，误入田螺精家中来。
黄育，字和叔，鲁直叔父也，为童儿时，其伯氏长善将，诸儿出行天骤雨，长善问诸儿，日在雨落，翁婆相扑，是何语？和叔曰隂阳不和也，时年七嵗矣。
朱康叔送酒，与子瞻，子瞻以简谢之云：酒甚佳，必是故人特遣下防也，盖俗谓主者自饮之酒，为不出库。
范尧夫帅陜府有属县知县，因入村至一僧寺少憩，既饭，步行廊庑间，见一僧房，颇雅洁，阒无人声，案上有酒一瓢，知县者戏书一絶于窻云尔，非慧逺我非陶何事窻间酒一瓢，僧野避人，聊自醉卧，防风竹影萧萧，不知其僧俗，家先有事在县，理屈坐罪，明日，其僧乃截取窻字黏于状，前诉于府，且曰：某有施主，某人昨日携酒至房中，值某不在房知县，既至，施主走避，酒为知县，所饮不辞，但有数银杯知县，既醉，不知下落，银杯，各有镌识，今施主迫某取之，乞追施主，某人与防吏，某人鞠之，尧夫曰：尔为僧，法当饮乎？杖而逐之，且曰：果有失物，令主者自来理，防持其状以示子侄辈曰：尔观此，安得守官处不自重，即命火焚之，对僚属中未尝言，及后知县者闻之，乃修书致谢，尧夫曰：不记有此事，自无可谢，还其书。
张子顔少卿，晚年尝目前见白光闪闪，然中有白衣人，如佛相者，子顔信之弥谨，乃不食肉，不饮酒，然体瘠而多病矣，时泰陵不豫汪夀卿自蜀入京，诊御脉圣体，极康寜夀卿医道盛行，其门如市，子顔一日从夀卿求脉夀卿一见大惊，不复言，但授以大丸数十小丸千余粒，祝曰：十日中服之，当尽却以示报，既数日，视所见白衣人衣，变黄而光，无所见矣，乃欲得肉食，又思饮酒，又明日，俱无所见，觉气，体异他日矣，乃诣夀卿以告夀卿曰：吾固知矣，公脾初受病为肺所尅，心脾之母也，公既多疑心，气一不固，自然有所睹，吾之大丸，实其脾小丸，补其心肺为脾之子既不能胜其母，其病自当愈也。子顔大神之因宻问所诊御脉如何夀卿曰：再得春气脉当絶虽司命无如之何？时元符改元，八月也，至三年正月，泰陵晏驾夀卿后入华山，年已八十余矣。
昭陵上僊之日，金陵城外，有人闻数千百人吹箫声，自空中过，久之方寂然。
崇寜改元之明年，蔡丞相，既迁左揆首，令议天下州县皆建佛刹，以崇宁为额，时石豫为中丞，其门人陈确贤士也，夜过豫问豫曰：中丞岂可坐眎豫曰：少待数日，防行与不行，未几，豫招确，谓之曰：前夕之言，今早已纳劄子矣，上甚喜，乃是乞诏州郡，仍置崇宁观。
崇宁三年四月，大内火宰辅，请以司马光等三百九人姓名，大书刻石于文徳殿门谓之元祐党人，凡元符三年，应诏直言，人为邪等附党籍于刑部，云以禳火灾，其年，罢科举颁三舎法于天下。
王安石配享文宣王庙庭，坐顔孟之下，十哲之上，驾幸学，亲行奠谒，或谓安石巍然而坐，有所未允，蔡知院元度曰：便塑底也不得。
四年正月元度引兄嫌以资政，知河南府，送车塞道，凡三日，始见絶宾客然后得行禁中，给赐之人络绎于路，观者荣之。
明年，彗星见，其辰亘天，禁中牕戸洞明与其他处不同，连夜，诏毁文徳殿门石籍，宫门方开，有防取刑部籍入，或云亦焚之。
道山清话