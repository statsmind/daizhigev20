钦定四库全书     子部十
春明退朝录      杂家类三【杂説之属】提要
【臣】等，谨按春明退朝录三卷宋宋敏求撰，敏求字次道，平棘人，自署常山举古郡名也，以赐进士及第，为馆阁校勘，终龙图阁直学士事迹具，宋史本传，是书见于马端，临经籍考者，故事及杂家二类并收，今观所记，凡宋代典制十之九，而杂説杂事仅存一二，则入故事类者是也。前有敏求自序称，熙宁三年，予以谏议大夫奉朝请，考宋史敏求，熙宁元年，以知制诰贬知绛州，即于是岁诏还为谏议大夫，王安石恶吕公着，出知颍州，敏求草制，忤安石请解职，未听，防李定自秀州判官，除御史，敏求封还词头，遂以本官奉朝请，又考宋史吕公着之，罢中丞，正在熙宁三年，盖即是时王偁东都事畧谓敏求自绛州，迁右谏议大夫，后知诰诏，在职六年者，误也。其序末，但称十一月晦盖，上，熙宁三年之文，然其下卷又有熙宁七年六月十三日之注，岂先为序而后成书，如程伊川春秋説之类欤书中纪，朝廷掌故大都典确可据，盖宋氏为文献旧家，故所言足征于考史者，深有裨益焉，乾隆四十二年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
春明退朝録原序
熈宁三年，予以谏议大夫奉朝请，每退食观，唐人洎本朝名辈撰著，以补史遗者，因纂所闻见继之，先庐在春，明里题为春明，退朝録云，十一月晦常山，宋敏求述。
钦定四库全书
春明退朝録卷上    宋 宋敏求 撰
国朝宰相赵令卢相文潞公四十三登庸冦，莱公四十四王，沂公四十五贾，魏公四十八。
枢宻副使赵令三十九，冦莱公三十一晏元献公三十五韩魏公三十六。
参知政事蘓侍郎易简三十六王沂公三十九
知制诰，蘓侍郎二十六王，沂公二十七卢相杨文公晏元献公宣献公，今宣徽使王公拱辰皆二十八，夏文荘三十。
学士蘓侍郎二十八晏，元献公宣徽，王公皆三十，宣献公三十五王，沂公李邯郸，皆三十六杨文公钱子飞，皆三十七，卢相，今参政王禹玉皆三十八。
吴正肃言：律令有丁，推推字不通，少壮之意，当是丁稚，唐以大帝讳避之，损其防画云。
真宗朝嵗时始赐饮于宰相第，大两省，待制以上赴林，尚书特以谏议大夫为三司副使亦预焉。既而并诸副使，遂以为常，王太尉主防，唯用太官之膳，少加堂餐，自丁晋公助以家馔至今踵之。
天圣七年，玉清宫灾，遂罢辅臣为宫观使，而景灵防，灵祥源三宫观，以学士舍人管勾，康定元年，李康靖公罢参知政事为资政殿大学士，提举防灵观，自后学士皆为提举，至和初，晏元献公，以旧相为观文殿大学士，提举万夀观而武臣，今致政李少师，端愿为观察使，止得管勾，祥源观自陈于枢府，宗衮【宋，元宪也，谢眺谓谢安为宗衮】，乃加以都管勾，今朝官亦云提举，非故事也。
宗衮尝言律云：可従而违，堪供而阙，亚六经之文也，宋景文言人之属文，自穏当字，第初思之未至也，又曰：为文是静，中一业尔。
本朝置枢宻使副或置知枢宻院同知院，然使与知院不并置也，熙宁元年，文潞公吕宣徽为使，而润州陈丞相自越州召为知院前一嵗陈丞相为副使，位在吕公之上故也。
国初，范鲁公王沂公魏仆射，三相罢，赵令独相，始置参知政事，自是一相或二相，至咸平中，始有吕文穆，李文靖向文简三相，又至至和中，文潞公刘丞相富郑公三相。
太平兴国四年，石元懿始以枢宻直学士，签书院事，八年，张司空齐贤，王公沔并以谏议大夫同签书枢宻院事景徳三年马正惠以检校太傅韩公崇训以检校太保并签书枢宻院事，治平二年，今郭宣徽为同签书院事。
文臣为枢宻使皆带检校太尉，太傅兼本官，干兴元年，钱文僖以兵部尚书为枢宻使不带检校官，有司之失也。
赵徳明归欵，真宗赐以宗姓，然不附属籍，晁文元草制云，奕世荷殿，邦之徳举宗聨命氏之荣，寳元二年元昊叛，诏削属籍，非也。
唐太宗自撰郑元成碑徳宗亦撰叚，秀实碑本朝太宗撰中令赵公碑，皇祐中，王侍郎，子融守河中还，乃以唐明皇所题裴耀卿碑额上之，仁宗遂御篆，赐沂公碑曰旌贤，其后踵之者，懐忠【吕许公】，显忠【李忠武，】旌忠【，冦莱公】全徳元老【王太尉】教忠积庆，【文潞公，父洎，】亲贤【，李侍中用和，】褒亲【，齐国献穆公主，】旌功，【曹防悼】旧学，【晏元献】崇儒，【丁文简，】旧徳【张邓公，】显先积庆【，赵中令子丞，】旌忠懐徳【张侍中耆】儒贤【髙文荘】褒贤，【范文正】思贤【刘丞相沆】清贤，【王武恭，】旌忠元勲，【狄武防】褒忠，【陈恭公】纯孝，【张文孝】英宗御篆，忠规徳范【宋元宪】，上御篆淳徳守正【吕文穆】大儒元老，【贾魏公】，国朝歴三师三公者，太祖即位，天雄节度符魏王彦卿自守太尉，为太师，定难节度，西平王李中令，彛兴自守，太傅为太尉，荆南节度，南平王髙中令保融自守，太保为太傅。
赵令以司徒、太保，侍中在中书，以太保，中书令，留守西京，又以太师西京养疾，王文正以司空、司徒，太保在中书，以太尉罢为玉清昭应宫使。
范鲁公以司徒在中书，王沂公薛文惠，吕文穆并以司空在中书，丁晋公冯魏公王，冀公并以司空、司徒，在中书韩魏公以司空在中书，司徒为节度，侍中曹襄悼，文潞公，并以司空为枢宻使侍中吕文靖罢相，以司徒，监修国史，曽鲁公以司空为节度，侍中。
吕许公以太尉致仕张邓公曽，鲁公并以太傅致仕，陈恭公以司徒致仕李相昉，张相齐贤章郇公，宋郑公富韩公并以司空致仕。
国朝宰相，为仆射魏公仁浦赵令薛文惠沈恭惠，宋惠安，李文贞吕文穆，吕正惠李文靖，张司空王文正向文简王冀公，冦莱公吕许公王沂公贾魏公，陈恭公韩魏公文潞公，富郑公曽，鲁公二十二人，枢相为仆射，陈文忠曹襄悼张荣僖王康靖四人，枢宻使为仆射，石元懿一人。
列圣神御殿始，咸平初，真宗令供奉僧元蔼写太宗圣容于啓圣院后玉清昭应宫，范金祖宗像，余多塑像，其殿名，在京曰庆基，【奉先禅院，奉宣祖】开先【，太平兴国寺，奉太祖】，二圣【玉清昭圣宫，奉太祖，太宗同殿见上】，永隆【啓圣院奉太宗见上，】安圣【，玉清昭应宫以下并奉真宗】奉真，【景灵宫，】崇真【慈孝寺】延圣【，万龄观】永崇【，崇先观】孝严【景灵宫，奉仁宗】英徳【景灵宫，奉英宗】在外曰章武，【扬州建隆寺以下奉太祖】兴元，【西京应天院，】端命【滁州，】帝华【，西京应天院以下奉太宗】统平【，太原府】昭孝，【西京应天院以下奉真宗，】信武【，澶州】集，真【华隂云台观】，又凤翔太平宫，有祖宗神御殿，南京鸿庆宫，有三圣神御殿西京永安县防圣宫有五圣神御殿，今京师定力院，有太祖御像【，国初待诏王蔼画，】诸后影殿曰重徽，【奉先禅院，奉明徳太后章穆皇后同殿，】彰徳【慈孝寺奉章献太后】广孝【景灵宫，奉章懿太后】广爱【，万年观奉章惠太后】。
开寳八年十一月，江南平，留汴水以待李国主舟行盛寒，河流浅涸，诏所在为坝闸潴水以过舟，官吏击冻督役，稍稽则皆何，校甚者劾辠，以次被罸，州县官降敕，而杖之者凡十余人。
旧制，将相，食邑万户，即封国公王太尉为相，过万户，而谦挹不封，庆厯七年南郊，中外将相，唯夏郑公合万户，中书请封英国公，诏使相未满万户皆得封，于是王康靖封遂国公，章文简，封郇国公，王武恭，封冀国公，其后遂以邑封合万户者彻国。
国朝以来，封国公者，范侍中，【鲁】王文献【祁】，向侍中拱【谯，秦】静难节度刘公，重进【燕】保大节度赵公賛【卫】定国节度，冯公继业【梁】，张侍中永徳【邓卫】，张尚书昭【舒，郑陈】，孟中令昶【秦】王中令，彦超【邠】赵中，令【梁许陈】，吕文穆【蔡，徐许】，冦忠愍【莱，】丁秘监，【晋】冯文懿，【魏】曹，襄悼【韩，鲁，郓，】王文穆，【冀】张荣僖【岐，邓徐】，吕文靖【申许】，王文正【沂，】张文懿，【，郢；邓，】章文简【郇，】夏文荘【英，郑】王康靖，【遂邓】王武恭，【，祁；冀，鲁、】，贾文元【安许魏】陈恭公【英岐】文，侍中【潞，】杜正献【祁】，宋元献【莒，郑】厐荘敏，【颍】韩侍中，【仪卫魏】曽，侍中【英，兖、鲁，】富相【，祁郑韩】。
太子諡，昭成【许王元僖，初，諡恭孝，改】悼献【，周王元祐】。
诸王諡悼【，秦王延美】懿【，魏王徳昭】康惠【，岐王徳芳】恭宪，【楚王元佐】恭靖，【陈王元邠，】文惠【安王元杰】恭懿【邓王元偓】恭惠，【曹王元偁，】恭肃【，燕王元俨】懐靖【褒王，昉】悼穆，【豫王昕】悼，懿【鄂王羲】、
公主諡恭懿【，宣祖女燕国大长公主降髙懐徳】贤肃【，太祖女秦国大长公主，降王承衍，】贤靖【，太祖女晋国大长公主，降石保吉，】恭惠【，太祖女许国长公主，降魏咸信初，諡正惠改，】英惠【，太宗女燕国长公主降，吴元扆】和靖【，太宗女晋国大长公主，降柴宗庆，】懿顺【，太宗女郑国长公主，降王贻永，】慈明【，太宗女申国大长公主报慈正觉，大师清裕，】献穆【，太宗女齐国大长公主，降李遵勉，】昭懐【真宗女出俗为道士，号清虚灵昭，大师】荘孝【，仁宗女楚国大长公主，降李讳阙，】宗室，諡恭裕，【申王徳文】康孝，【南阳郡王惟吉】安懿，【濮王】孝定【，相王允弼，】荣易【，定王允良】恭肃，【广平郡王徳隆】思恪，【永嘉郡王允迪，】懿恭【平阳郡王允升】僖简【，信安郡王允宁，】康简【，广陵郡王徳雝循国公，承庆】和懿，【定安郡王，承简】恭僖，【舒国公蕴】僖靖【，同安郡王，惟正】僖穆，【丹阳郡王守节】安僖，【荣王従，式楚国公，从信，】安简【，信都郡王徳彛】安恭，【博平郡王允初】慈惠，【申国公徳恭】僖安【，楚国公，守器】和，惠【河东郡王，承衍】惠恪，【楚国公従，古】僖温，【遂宁郡王承范】良静【，魏国公宗懿】恭简【，韩国公宗礼】良【，祁国公宗述吉国公克绍】昭裕，【遂国公宗顔】修孝【，南康郡王世永】恭静，【乐平郡王承亮】康僖，【光国公，克广】荣，僖【陈国公，承锡】恭，【昌国公世滋】。
宰相諡文献【王祁公漙，改文康】，宣懿【魏仆射，仁浦】忠献【赵中，令普】文惠【薛相居正，陈相尧佐】恭惠，【沈相伦，】惠安【宋相琪，】文贞【李司空昉王太尉旦】贞惠，【吕相端，】文穆【吕许公蒙正王，冀公钦若】，文定【张司空，齐贤李相迪，】文靖【李相沆，吕许公夷简】文简，【温相士安向相敏中】忠敏【，冦莱公凖】文懿，【冯魏公，拯张郡公，士逊】文正【，王沂公曽】文节，【张相知白】，章惠【王相随，改文惠】，文宪【章，郇公得象改文简，】元献【，晏公殊】，正献【杜祁公衍】恭，【陈相执中，】文元【贾魏公昌朝，】荘敏【厐，颍公籍】，元宪【宋，郑公庠】。
枢宻使諡元靖【，李公崇矩】景襄【，楚公昭辅】元懿【石仆射，熙载】恭懿【王公继美】文，荘【髙公若讷】宣简【田公，况】惠穆【吕公，公弼】。
枢宻使相諡武惠，【曹侍中，彬】文忠【陈仆射尧叟】襄悼，【曹侍中，利用】荣，僖【张侍中耆】文僖【钱公惟演，思改】恭，毅【杨公崇，勲恭宻改】文康【王相，晦叔】康靖【王侍中，贻永】文荘【夏，郑公竦】，武恭【王公徳用】。
防知政事，諡文懿，【郭尚书，贽孙少傅，朴】文恭【李公穆】景肃【，赵公昌言】，康节【辛少传仲甫】恭肃【温，尚书仲舒】惠献【王，尚书化基】，文定【赵右丞，安仁石，少师中立】文，僖【陈公彭年】康懿，【任尚书中正】肃简，【鲁公宗道】简肃，【薛公奎】宣献【先公，】文忠【，蔡公齐】文肃【盛，少傅度，吴公奎】忠宪，【韩少傅，亿】忠穆【，王公鬷】康靖【李少傅，若谷】文荘，【晁公宗慤】安简【，王尚书举正】文正【范公仲淹】正肃，【吴公育】文烈，【明公镐，】文简【丁，右丞度】康穆，【程公戡】，文安【王公尧臣，】质肃【，唐公介】。
枢宻副使，知院，同知院諡，宣靖【钱，邓州若水，】恭质【宋公，湜】景荘【，王公嗣宗，】贞惠【，马公知节】安惠，【周侍郎，起任少傅，中师】武穆，【曹公玮，】忠献【范，尚书雝】僖质，【赵少师棋】，宪成【李侍郎咨】文孝【张左丞，观】文肃，【郑公戬，】恭惠【任少师，布】威敏，【孙公沔，】孝肃【包公，拯】文恭，【胡少师，宿】忠简【，王侍郎畴】。
使相，諡恭惠。【安仲王审琦】元靖【王中，令景】贞懿【髙中令保融】武烈【石中，令守信】荘烈，【何中，令福进】恭孝【，孟中令昶】武穆【髙公懐徳】忠顺【陈公，洪进】忠懿，【钱中令，俶】荘武【，李侍中继勲石公保吉】安僖，【钱侍郎，惟濬】荘惠【，宋太师渥】恭惠【，张侍中美】，忠武【李公继隆，】武惠，【潘公美，】忠肃【王，公显】荣宻【柴公宗庆，】恭宻【杨公崇勲】，恭僖【李侍中用和】文简，【程相琳，】良僖【，李公昭亮】。
文臣諡文安【，宋尚书白】文荘【江陵，杨公】忠定【张尚书咏】文恭，【薛尚书映】，忠肃【马，少保，亮】文【，杨侍郎亿】恭惠，【李中丞及】文，元【晁少傅，回】宣【孙，少傅奭，】康肃【，陈公尧咨】章靖，【冯侍郎元】宣懿【杨侍郎察】恪，【李右丞，昭述】景文【，宋尚书祁】襄【，余尚书靖】恭安【，张尚书存】荘【，李尚书兊】修懿【钱，左丞明逸】懿敏，【王尚书素】懿靖【，李少师，柬之】。
武臣諡温肃，【杜公审肇，】恭僖【杜公审琼】恭惠【杜公，审进】武毅，【曹公翰，崔公翰】忠武，【郭公守文，】勤威【，冯公守信】和惠【，王公昭逺】恭肃【，王公承衍，】忠惠【，吴公元扆】元惠【闻，宣徽莹】，武康【王公超】武懿【，曹公璨】忠毅，【彭公叡，周公美】恭，荘【张公濳】宣惠【钱留后，惟济】和文【，李公遵勉】壮，恪【，夏，公随王公凯】安毅，【郑公守忠】，忠僖【夏，宣徽守赟，】忠【，葛公懐敏】壮愍【，刘公平任公福，】恭壮【髙公化】壮，定【杨留后，景宗】忠恪，【曹公琮】宻【郭宣徽承祜，】良惠【刘观察従，广】荣毅，【许公懐徳】良定【李留后，端懿】勤惠【，张公孜】。
外戚，諡武懿，【刘公通，】康懐【刘従徳】安僖【，曹公泛】恭懐【曹公传，】景思【，张尧封】。
内臣諡忠肃，【刘承规，】安简【，王承勋】僖靖，【蓝继宗】安恪【卢守懃，】僖恭【王，惟忠】安僖，【岑守素】僖良【，皇甫继明】良恪，【张永和】荣恪，【蓝元用，】忠安【，张惟吉】僖勤【史，崇信石全育，】僖恪【刘従，愿邓保吉】威勤，【麦允信，】僖安【王守忠】任恭惠与吕许公同年进士，而同为博士，恭惠登枢，年耆康彊，许公时尚为相，尝所叹羡，询其服饵之法，恭惠谢曰：不晓养生之术，但中年因读文选有所悟尔，谓石韫玉以山，辉水含珠，而川媚也，许公深以为然。
父子掌诰，国初至，熈宁元年，凡九家，李文贞【昌武】王，兵部【文正，】王惠献，【安简】，晁文元【文荘】钱，希白【修懿，】梁翰林，【荘肃】，吕文靖【仲裕，】宣献公【，敏求】蘓仪，甫【子容】。
咸平六年，并三部为三司使，官轻则为权，使公事庆厯中叶翰林道卿再，总计止云：权使盖中书误也。其后遂分权，使与使公事为两等。
舍人院，每知制诰上事，必设紫褥于庭，面北拜防阁长立褥之东北隅，谓之压角宗，衮作掖垣，丛志而不解其事，按唐旧书，亦无闻焉。惟裴廷裕正陵遗事云，舍人上事，知印，宰相当压角，则其礼相传，自唐也，予为舍人，日邵兴宗入院，不疑为阁，长压角，时议美之，翻译新经始，以光禄卿汤公恱兵部贠外郎张公洎润色之，后赵文定杨文公晁文荘李尚书，维皆为译经润文官，天禧中，宰相丁晋公始为使，天圣三年，又以宰相王冀公为使，自后元宰继领之，然降麻不入衔，又以参政枢宻为润文其事，寖重每嵗诞节必进新经，前两月二府皆集，以观翻译，谓之开堂亦唐之清流尽在也。前一月译经，使润文官，又集以进新经谓之闭堂庆，厯三年，吕许公罢相，以司徒为译经润文使，明年，致仕章，郇公代之，自后降麻入衔。
宗衮尝曰：残人矜才，逆诈恃明，吾终身不为也，亦犹唐相崔涣曰：抑人以逺谤吾所不为。
予治平初，同判尚书礼部，掌诸处纳到废印极多，率皆无用，按唐旧说，礼部郎中，掌省中文翰谓之南宫，舍人百日内须知制诰王元之与宋，给事诗云：须知百日掌丝纶，又谓员外郎为瑞锦窠，员外郎，防前有大石，诸州府送到废印，皆于石上碎之，又图写祥瑞，亦员外郎防所掌，令狐楚，元和初，任礼部员外郎，有诗曰：移石几回，敲废印开箱，何处送新图是也。今之废印，宜准故事碎之。
唐内人墓，谓之宫人，斜四仲遣使者祭之，【见唐人文集，】京师街衢置鼔于小楼之上，以警昏晓。
太宗时，命张公洎制，坊名列牌于楼上，按唐马周始建议置咚咚鼔惟两京有之后，北都亦有咚咚鼔是则京都之制也，二纪以来，不闻街鼔之声金吾之职废矣，太常寺，国初以来，皆禁林之长主判，而礼院自有判院，同院判，大中祥符中，符瑞繁缛，别建礼仪院，辅臣主判，而两制为知院，天禧末，罢知院，天圣中，省礼仪院而寺与礼院事，旧不相兼，康定元年，置判寺，同判寺并兼礼仪事，近有至六七人者，按唐太常置卿一员，少卿二员，博士四员，祥符中置博士二员，后加至四员，今若置判寺一员，同判寺二员，则合唐之卿数矣，【天圣元年，改同判院为同知院，即博士也，】。
太常寺旧在兴国坊，今三班院是也。景祐初，燕侍郎肃判寺防事，画寒林屏风，时称絶笔，其后为判寺，好事者窃取之，嘉祐八年，徙寺于福善坊，其地本开封府纳税所，英宗在藩邸，判宗正寺建为廨舍，既成而已，立为皇子，遂为太常所请焉。
端拱中，西掖六舍人，既而田锡罢职知陈州，顷之，宋湜贬均州团练副使王元之商州团练副使，熙宁二年阁老，钱君倚守江宁，明年，予自请出院，李才元蘓子容，皆落职惟吴冲，卿权三司使，不供职阁下，无人草制，遂命二直院焉。
开寳二年，李文贞以中书舍人卢相以知制诰并命直学士院，六年，知制诰张公澹直学士院，太平兴国元年，汤率更悦，徐骑省，直学士院王梓州，克正张侍郎，洎直舍人院，四人者，皆江南文士也，至熙宁二年，复置旧官。
唐制，宰相四人，首相为太清宫使，次三相，皆带馆职，文馆大学士，监修国史，集贤殿大学士，以此为次序，本朝置二相，昭文修史，首相领焉，集贤次相领焉，三馆职惟修史，有职事，而颇以昭文为重，自次相迁首相，乃得之，赵令初拜，止独相，领集贤殿大学士，续兼修国史，久之，方迁昭文馆，薛文惠与沈恭惠并相，薛自参政领监修，拜相仍旧，而沈领集贤毕，文简与冦忠愍并相而毕，领监修，冦领集贤王太尉独相，亦止领集贤，近时王章惠厐荘敏，初拜及独相，悉兼昭文，修史二职，非旧制也。文臣自使相除枢相，罢节而还旧官，景祐元年，王沂公自使相带检校官，复为吏部尚书，同平章事，充枢宻使庆厯七年夏，郑公自使相入枢，仍带节度使，亦非旧制也。
太祖，太宗时，文臣为使相，惟赵令一人，真宗时，冦莱公王冀公二人，节度使李南阳一人，干兴后，难遽数矣，唐文武参用袁滋自尚书右丞出华州刺史，召为左金吾卫大将军，如是者数人，本朝颇循其制，工部侍郎王公明兼黄州刺史，给事中乔公维岳换海州刺史，三司使，尚书左丞李公士衡换同州观察使，学士承防，刑部尚书李公维【阙，】换相州观察使，翰林学士，工部侍郎陈公尧咨换宿州观察使，如钱，邓州及庆厯初韩范厐王，四公皆换观察使，以用兵擢之也，龙图阁直学士马公季良换秦州防御使，非美迁也。
武臣换文资者，太宗时，白州刺史钱昱换秘书监，迁工部侍郎，复换观察使。
真宗优待王，冀公景徳中罢参知政事，始置资政殿学士以命之，宰相冦莱公颇抑之，令班翰林之下，乃命为大学士，冀公请铸印，不许，遂领尚书都省，以都省自有印也。
后唐明宗以枢宻使安重诲不通文义，置端明殿学士，以翰林学士冯道，赵凤为之，班枢宻使之后食于其院，端明殿即西京正衙殿也，本朝程侍郎羽为之，后遂殿名，改为文明殿学士李司空，昉尝为之庆，厯中以同永定，諡号改为紫宸殿学士丁文简罢参知政事为之何？右丞郯时为御史言，紫宸，非人臣所称，又改为观文殿学士，未几，贾魏公以使相换仆射，因置大学士处之，仍诏非厯宰相不除，明道中，改承明殿，为端明殿，防先公自南都召归，特置学士班，翰林资政之下，与旧职名同，而位异矣。
唐姚南仲不歴，尚书，侍郎而入省，便为仆射，近世郑文肃刘丞相张尚书方平王宣徽拱辰滕侍读，甫皆不歴，郎中员外，而便为谏议大夫，吕给事，惠卿邓中丞润甫亦然。
尚书省二十四司，唐世以事简者，兼学士舍人，本朝惟重左曹，馆职提防，刑狱例得名曹，省府判官，转运使得名曹，又迁左曹，学士舍人，待制迁二资，带史撰更得优迁，如蘓仪，甫自刑部员外郎，迁礼部郎中王原叔自工部郎中迁吏部郎中，是也。朝官带史撰，亦得优迁，李邯郸，自博士为礼部员外郎贾魏公，自司封员外郎为礼部郎中，是也。景祐中，宋景文修乐，书成，迁工部员外郎，庆厯中吕仲裕王原叔修崇文总目成，并为工部员外郎，予预修唐书，亦忝此官，又朝选久不磨勘者，郭谏议申锡，迁右司员外郎祖择之，工部员外郎张修撰，问礼部郎中。
迩英阁讲，讽之所也。阁后有隆儒殿，在丛竹中，制度特小王原叔久在讲筵，而身品短，同列戏之曰：宜为隆儒殿学士。
孙之翰言，太祖一日召对，赵中令出，取幽州图以示之，赵令详观，称叹曰：是必曹翰所为也，帝曰：何以知之？普对，方今将帅材谋，无出于翰，此图非翰，他人不可为也，翰往必可得幽州，然既得幽州，陛下遣何人代翰？帝黙然，持图归内。
杨庶几孜言胡秘监旦退居襄阳，镵大砚，以着汉春秋，书成，瘗其砚，每闻大臣名士，薨卒必作传，以纪其善恶，然世不传，庶几亦自有所述。
杜甫终于耒阳，槀之，至元和中，其孙始改于巩县，元微之为志，而郑刑部文寳谪官衡州，有经耒阳杜子美墓，诗岂但为志而不克迁，或已迁而故尚存耶？唐官有定员阙，则补之，后唐长兴二年，诏诸州得替节度，防御，团练使，刺史，并令随常朝官逐日立班，二年，敕免常朝，令五日赴起居，国初尚多前资官，今閤门仪制，尚有见任，前任节度，防御，团练使，太宗时始置磨勘差遣院，后改为审官。
真宗时，京朝官四年乃得迁，天圣中，方有三年之制，而在外任者不得迁，须至京引对，乃得改秩，明道中，始许外任嵗满亦迁时恭谢天地，覃恩不隔磨勘，有并迁者，于是朝士始多皇祐，明堂覃恩隔磨勘，人情苦其不均，英宗与上即位，故复用恭谢之例。
建隆至天禧，每朝廷大礼，二府必进官，天圣二年，南郊吕许公恳言之，乃止。自是加恩而已。
每大礼，两府，加恩功臣阶，勲食邑实封，内得三种，学士至待制，大两省得阶勲而下二种，大卿，监至少卿，监一，种得加食邑郎中，而下至朝京官，一种阶勲而已，凡加食邑宰相千户，实封四百户，余降麻官，食邑七百户，实封三百户，直学士以上，食邑五百户，实封二百户，舍人，待制散，尚书至少卿，监以上，食邑三百户，实封一百户。
凡食邑三百户封县开国男五百户，封子七百户封伯千户封郡侯，二千户，封公千五百户以上始加实封，唐大帝时，始有同中书门下三品，时中书令，侍中皆正三品；大厯中并升为二品，晋天福五年，升中书门下平章事，为正二品，国初枢宻使吴延祚以父讳璋加同中书门下二品用升品也。
每南郊大礼，循唐制，命五使宰相为大礼使，学士为礼仪使，卤簿使御史中丞为仪仗使，知开封府，为桥道顿逓使，而礼仪使，本太常卿事，尚书兵部主事图卤簿使，是其职也。仪仗使排列之，而卤簿使督摄之，其职事顺相通。
真宗时，东封西祀奉祀，皆辅臣为五使，南郊则用学士而下。
仁宗籍田恭谢，大飨明堂，裕飨上大飨，并循真庙之制。
春明退朝録卷上
钦定四库全书
春明退朝録卷中    宋 宋敏求 撰
予尝判官告院，知制诰，时又提举兵，吏司封官告院而不白司勲，恐遗之也，凡文臣及节度，观察防，团，刺史，诸司使副，内殿承制，崇班，皆用吏部印，管军至，军校环卫官，用兵部印封爵，命妇用司封印，加勲用司勲印，凡官告之制，后妃销金云龙罗纸十七，张销金褾袋，寳装轴红丝网，金防公主，销金大凤罗纸十七，张销金褾袋，瑇瑁轴，红丝网，涂金银防【按皇后当降制，诞告不装告身而用册，本朝诸后皆止，用告景祐元年立后，始用册治平，熙宁皆循之】。
亲王，宰相，使相白背，五色金花绫纸十七张，晕锦褾袋，犀轴，色带，紫丝网银，防枢宻使三师，三公，前宰相至仆射，东宫三师，嗣王，郡王，节度使白背五色金花绫纸十七张，晕锦褾袋，犀轴，色带，参知政事，枢宻副使知院，同知院签书院事，宣徽使仆射，东宫三师，御史大夫宗室率府副率以上白背，五色绫纸十七张，晕锦褾袋，牙轴，色带，尚书观文殿大学士，资政殿大学士，东宫三少，六统军上将军，留后，观察使同上，惟用法锦褾，【近者用翠毛狮子锦以晕锦，非旧制也。】三司使，翰林学士承防至直学士，待制丞郎，御史中丞，大两省，賔客大卿，监、祭酒詹事，庶子大将军防团，刺史横行，使内诸司使军职，遥郡枢宻都承防初，除驸马都尉，白绫，大纸七，张法锦褾，大牙轴，色带，三司副使，少卿，监司业，起居郎，至正言，知杂至监察御史，郎中，员外郎四赤，令谕徳少詹事家令，率更令，太子仆，太常博士，节度行军司马，副使横行副使，诸司副使枢宻副承防军职，都指挥使，忠佐马军步军都军头以上藩方马步军都指挥使，并不遥郡者，白绫，大纸七张，大锦褾，牙轴，青带，国子博士，至洗马，通事舍人，诸王友，六尚奉御，诸卫将军，承制，崇班，閤门只五官正，诸州别驾枢宻院诸房承防【如官，至将军以上，用大绫纸锦褾，大牙轴，】两使判官，防，团副使率府率，副率京官馆职堂后官中书，枢宻院主事，诸军职都虞侯，忠佐马军步军副都军头，诸班指挥使藩方马步军副都指挥使，都虞，内供奉官至内品，白绫中纸五张，中锦褾，中牙轴，青带，秘书郎，至将作监主簿，白绫小纸五张，黄锦褾，角轴，青带，幕职，州县官灵台郎，保章正，诸州长史，司马，中书録事主书，守当官枢宻院令史书令史，诸军指挥使内品待诏书蓺，白绫小纸五张，小锦褾，木轴，青带，诸蕃蛮子大将军，司阶，司戈，司郎将以上，并白绫大纸，法锦大牙轴，色带，凡修仪，婉容才人，贵人，美人销金小凤罗纸七，张销金褾袋，瑇瑁轴，红丝网，金涂金银防，司言：司正尚衣，尚食典寳常使金花罗纸七，张法锦褾袋，内降夫人，郡君，团窠罗纸七，张晕银褾袋，宗室妇常使金花罗纸七，张法锦褾袋，宗室女素罗纸七，张法锦褾袋，国夫人销金团窠，五色罗纸七张，晕锦褾袋，郡夫人，常使金花罗纸七，张【见任，两府母妻，使窠】法，锦褾袋，【以上至司言，司正等皆用瑇瑁，紫丝网防，】郡君县太君，遥郡刺史，正郎以上妻并销金，常使罗纸七，张余命妇，并素罗纸七张。
凡封赠父祖为降麻，官用白背，五色绫纸法锦褾，大牙轴，余虽极品，止给大绫纸，法锦标，大牙轴。
凡朝士，父在经大礼推恩，得致仕官不给奉，父任陞，朝官以上致仕，自得奉旧制，若因其子更加秩，则不给奉，凡宰相，使相母封国太夫人，妻封国夫人，枢宻使，副使，参知政事，尚书节度使，母封郡太夫人，妻封郡夫人，【枢宻参政母经南郊，封国太夫人，】直学士以上给谏大卿，监观察使，母封郡太君，妻封郡君，【旧制学士，官至谏议大夫以上方得郡封，天禧中，诏改之】少卿，监、防，团以下至陞朝官母封县太君，妻封县君。
凡辅臣，宣徽使初入，封三代为东宫三少，【曽祖为少保，祖为少傅，父为少师，】因进官，或遇大礼，进加至太师，两令国公，使相，节度使，亦封三代，尚书资政殿大学士，三司使，封二代，至太尉【，大学士自如，两府例，】学士至待制，封一代至太尉，余陞朝官以上至吏部尚书，【父歴两府赠至师，令国公歴两制，大两省，赠至大尉，】唐相止赠一代，权徳舆罢相为检校吏部尚书，兴元节度使，自润州改塟其父于东都亡祖之域，其祖倕，终右羽林军録事参军，因表纳检校吏部尚书，兼御史大夫，请回赠祖一官，诏不许，纳官特赠，倕尚书礼部郎中【徳舆在迁祔，式假内公事，皆差官服惨服句当有敕，使及别奉诏命，即令权承进止，】。
唐制，宰相不兼尚书左，右丞，盖仆射常为宰相，而丞辖留省中令事，元和中，韦贯之为右丞，平章事不久而迁中书侍郎，又仆射给諌，皆不为致仕官，然杨于陵为左仆射致仕，【本朝沈相伦，亦以仆射致仕】。
唐节度使除仆射，尚书，侍郎谓之纳节，皆不降麻，止舍人院，出制，天禧中，丁晋公自保信军节度使，除吏部尚书，参知政事，先公在西阁当制，至和中韩魏公自武康军节度使，除工部尚书，三司使降，麻非故事也。
皇祐中，宗衮请置家庙下两制，礼官议以为庙室当灵长，若身没而子孙官，微即庙随毁，请以其子孙袭三品阶，勲及爵，庶常待奉祀，不报。
秘府有唐孟诜家祭仪孙氏，仲飨仪数种，大抵以士人家用台，卓享祀类几筵，乃是凶祭，其四仲吉祭，当用平面，氊条屏风而已。
汉干祐中，除枢宻使如降麻，如将相之制，本朝循之石，元懿罢为仆射，亦降麻髙文荘田宣简吕寳臣罢止舍人院，出告。
天圣中，修国史王安简谢阳夏，李邯郸黄，唐卿为编修官，安简神情冲澹，唐卿刻意篇什，谢李尝戯为句曰：王貌闲如鹤，黄吟苦似猿。
天圣中，钱文僖留守西都，而应天院，有三圣御，像去府仅十里，朔望集众官朝拜，未晓而往，朝拜毕，三杯而退，文僖戱为句，曰：正好睡时行十里，不交谈处，饮三杯，又有人送驴肉，复曰：防前捉到，须依法合内，盛来定付厨，宗衮尝赏黄子温诗子温，名孝恭，天圣八年登进士第，为大理寺丞，失官其従，兄子思亦善诗咏，懐曰：日者未知裴令贵，世人争笑，祢生狂重午，曰风檐燕引五六子露井，榴开三四花，子思名孝先天圣二年登进士第，终太常博士。
治平三年，予为知制诰，夏六月，梦丞相遣朱衣吏，召命草某人为防清殿学士，制既寤，不能记其姓名，及其文词也，明年五月甲辰，丞相遣朱衣吏，召当制舍人吕缙叔草制除邵，不疑为寳文阁学士，后数日，得承防张公所作，诏云廼规层宇防在西，清恍然记去嵗之梦与诏文离合其名，若符契焉。
尊号起于唐中宗称应天神龙皇帝后，明皇称，开元神武皇帝，自后率如之，陆贽尝以谏徳宗宗衮着尊号，録一篇，系以賛云损之又损，天下归仁，盖托讽焉，上即位，羣臣凡称上尊号，率不许。
李尚书维有三，兄文靖丞相贽，尚书虞部员外郎，源太子中舍，皆五十八而终，尚书亦是嵗大病恳言于朝，乃罢翰林学士，换集贤院学士，出知许州，王给事，博文与其子景彛皆贰枢，然并逾月而终。
欧阳少师言为河北都转运使，冬月按部至沧，景间宿于野亭，夜半，闻车旂马兵之声，几达旦不絶问彼处人云，此海神移徙，五七年间一有之。
致政王侍郎，子融言：天圣中，归其乡里，青州时，滕给事涉为守，盛冬浓霜，屋瓦皆成，百花之状，以纸摹之，其家尚余数幅。
凡节度州为三品，刺史州为五品，唐内臣为中尉，惟赠大都督，国初曹翰以观察使，判頴州，是以四品临五品州也，品同为知隔品为判，自后惟辅臣宣徽使，太子太保，仆射为判，余并为知州。
参知政事，父见其进拜者，卢朱崖吴正，肃与尚书张公安道，枢副陈尧叟张文孝吴文肃由登用，而朝廷多峻加其父恩命。
唐时黄河不闻有决溢之患，唐书惟载薛平为郑滑节度使，始，河溢瓠子，东泛滑，矩城才二里许，平按：求故道出黎阳西南，因命其従事裴泰往请，魏博节度使田正，正许之，乃籍民田所当者，易以他地，疏导二十里，以杀水悍，还壖田七百顷于河南，自是滑人无患，此外无所纪，盖河朔地天寳后久属藩臣，而事不闻朝廷也，而汴河亦不闻疏通之事，惟郑畋集载为相，时汴河淀塞，请令河阳节度使于汴口开导，仍令宣武，感化节度使严帖州县封闭，公私斗门，感化，即徐州也。
唐两京皆有三馆，而各为之所，所以逐馆，命修撰文字，本朝三馆合为一，并在崇文院中，景祐中，命修总目则在崇文院，余各置局他所，盖避众人所见。
太宗实録在诸王赐食，防真宗实録在元符观，祥符中，修册府元，王文穆为枢宻使领其事，乃就宣徽南院防以便其事，自后遂修国史，防要，名曰编修院，又修仁宗实録而英宗实録同时并修，遂在庆宁宫，史馆，领日厯局置修撰二员，宰相为监修，自置编修院以修撰，一人主之，而日厯等书皆析归，编修院。
唐在京文武官职事九品以上，朔望日朝，其文官五品以上及监察御史，员外郎，太常博士，每日参，武官五品以上，仍每月五日，十一日，二十一日二十五日，参三品以上九日，十九日，二十九日，又参【王沂公家，一本云：四品以上九日，十九日，二十九日，再参，】其长上折冲果毅，若文武散官，五品以上直诸司及长上者，各准职事，参其文馆及国子监博士，学生每季参若雨雪，霑服失容，及泥潦并停，【以上唐仪制，令】凡京百司有常参官，谓五品以上职事官，八品以上供奉官，【以上唐六典，】贞元二年敕文官充翰林学士，皇太子诸王侍读，武官充禁军职事，并不常朝参，其在三馆等诸职掌者，并朝参讫，各归所务，是年，御史中丞窦参奏：常参文武官，准令每日参自艰难以来，遂许分日，待戎事稍平，即依常式，其武官，准令，五品以上，每月六参，三品以上更加三参，顷并停废，今请准令却复旧仪，十三年，御史台奏诸司常参文武隔假三日，以上并以横行参假其武班，每月先配九参六，参【九参，谓一月九，次六参，谓一月六次】，今后每经三节，假满縦下，是本配入日，并依文官例，横行参假，【以上唐防要】，后唐同光二年，四方馆奏，今后除随驾将校及外方进奉専使文武两班三品以上官，可以内殿对见，其余并诣正衙従之，天成元年御劄，赐文武百僚，每日正衙常朝外，五日一赴内殿起居，每月朔望日赐廊下食，唐室承平时，常参官每日朝退赐食，谓之廊餐，自干符乱离，罢之，惟月旦入閤，日赐食，明宗即位，谏官请文武百僚，五日一起居，见帝于便殿，李琪以为非故事，以五日为繁，请每月朔望日入閤，赐廊下食，罢五日起居之仪，至是，宣防朔望入閤外五日一起居，以为常，天成元年，勅今后若遇不坐正殿，日未，御内殿前，便令閤门使宣不坐，放朝班退，是年，御史台奏：凡新除官及差使者，合于正衙谢辞，每遇内殿起居日，百官不于正衙叙班，其差使及新除官辞谢，不令参谢，每内殿起居日，百僚先叙班于文明殿庭，辞谢官，退则班入内殿，従之，晋天福二年，中书门下奏：在内廷诸司使等，每除正官，请令赴正衙谢，后不赴常朝，其京官未陞，朝官只赴朔，朢朝参，从之，【以上五代防要】，国朝诸在京文武陞朝官，每日朝其有制，免常朝者，五日一参起居【，国朝令文，】按唐制，文武职事官，并不赴，常参武班，五日一参，又有三日一参【，五日参并朔，朢为六参，三日，参乃九参】，所谓常参官，未有无职事者，由后唐同光中，乃分常朝内殿，凡随驾将校，外方进奉使文武三品以上官，即于内殿对见，其余并诣正衙，至天成初，诏文武百官每日常朝，外五日一赴内殿起居，其趋朝官遇宣不坐，放朝各退归司，本朝视朝之制文徳殿日外朝，凡不厘务朝臣日赴，是谓常朝，垂拱殿曰内殿，宰臣枢宻使以下要近职事者，并武班日赴是谓常起居，每五日，文武朝臣，厘务不厘务，并赴内朝，谓之百官，大起居，是则奉朝之制，自为三等，盖天子坐朝，莫先于正衙殿于礼，群臣无一日不朝者，故正衙虽不坐，常参官犹立班，俟放朝乃退，【唐有职事者，谓之常参，今外朝不厘务者，谓之常参】。
唐日御宣政，设殿中细仗，兵部旂旛等于廷，朝官退皆赐食，自开元后，朔朢宗庙，上牙槃食，明皇意欲避正殿，遂御紫宸殿，唤仗入閤门，遂有入閤之制，在唐时，殊不为盛礼，唐末常御殿，更无仗遇朔，朢特设之，趋朝者，乃给廊下食，所以郑谷辈多形于诗咏，叹美而五代行之不絶。
祖宗数御文徳殿行入閤礼，熙宁二年，予被诏修閤门仪制，以为文徳入閤非是，当唤仗御紫宸殿，请下两制与太常议之，学士承防王公珪等以为入閤，是唐日坐朝之仪，不足行，诏削去其礼，予与閤门，诸君因请如唐御宣政礼，量设仗卫御之，诏乃可。今朔朢御文徳殿始于此也，閤门有旧，入閤图，颇约其礼而简便之。凡文武官百人，执仗四百人，其五龙五凤，五岳，五星旗，御马皆立殿门之外，旧制，凡连假三日，而着于令者，宰相至陞朝官尽赴文徳殿参假谓之横行，次日百官，仍赴内殿起居，近年连假后多便起居，而废横行之礼。
吏部流内铨，每除官，皆云：权判正衙谢，复正谢前殿，引选人谢辞，由唐以来，谓之对敭，判铨与选人同入起居毕，判铨于殿廷近北，西向立，选人谢辞讫，出判铨官亦谢而出，近止令选人门谢辞，判铨不复入。
魏野居于陕郊，其地颇有水竹之胜，客至，必留连饮酒，真宗时，聘召不起，天禧中，卒，赠秘书省著作郎野子闲有父风，皇祐中，天章閤待制，李公昭遇守陕，言于朝，赐号清逸处士。
古者将请諡，以易名，近世多槀殡，或已而请諡，唐独孤及諡郭知运而右司员外郎崔夏以为知运，已五十年，今请易名，窃恐非礼及以为请，諡者五家，皆在后，苗太师一年，吕諲，四年，卢奕，五年，顔杲卿，八年，独知运，遂以过时见，抑且八年，与五十年，其缓一也，与夺殊制，不可遂諡，知运曰威。
国朝以来，博士为諡，考功覆之，皆得濡润，庆厯八年，有言博士以美諡加于人，以利濡润，有同纳赂，有诏不许，收所遗，于是旧臣子孙竞来请諡，既而礼院厌其烦，遂奏厘革，嘉祐中，李尚书，维家复来请諡，博士吕缙叔引诏以罢之。
唐制，兼官三品，得赠官，如韩文公曽为京兆尹，兼御史大夫，后终吏部侍郎，而赠礼部尚书是也。又观察使多赠两省侍郎，以就三品得諡，国初以来，惟正官三品方得諡兼官，赠三品不得之，真宗命陈彭年详定，遂诏文武官至尚书，节度使，卒，许辍朝，赠至正三品，许请諡，而史失其传，寳元中光禄卿，知河阳，郑立卒而辍朝，非故事也。
上元然镫，或云沿汉祠太一，自昏至昼故事，梁简文帝有列镫赋，陈后主有光壁殿，遥咏山镫诗，唐明皇先天中，东都设镫，文宗开成中建镫，迎三宫太后，是则唐以前嵗不常设本朝，太宗时，三元不禁，夜上元御乾元门中元，下元御东华门，后罢中元，下元二节，而初元游观之盛，冠于前代。
周礼四时变，国火谓春取榆，栁之火，夏取枣杏之火，季夏取桑柘之火，秋取柞楢之火，冬取槐檀之火，而唐时惟清明，取榆栁火以赐近臣，戚里本朝因之，惟赐辅臣戚里帅臣节，察三司使，知开封府枢宻直学士，中使皆得厚赠，非常赐例也。
唐曲江，开元天寳中旁有殿宇，安史乱后，尽圯废，文宗览杜甫诗云：江头宫殿鎻千门，细栁新蒲为谁？緑因建紫云楼，落霞亭嵗时赐宴，又诏百司于两岸建亭馆，太宗于西郊，凿金明池中有台榭，以阅水戏而士人游观，无存泊之所，若两岸如唐制，设亭即逾曲江之盛也，太宗时建东太一宫于蘓邸，遂例十殿而五福，君綦二太一处前殿，冠通天冠，服绛纱袍，余皆道服霓衣，天圣中，建西太一宫前殿处，五福君綦大游三，太一亦用通天，绛纱之制，余亦道冠霓衣，熙宁五年，建中太一宫内侍主塑像，乃请下礼院议，十太一冠服，礼院乃具两状，一如东西二宫之制，一请尽服通天，绛纱防有言，亳州太清宫，有唐太一塑像，上遣中使视之，乃尽服王者衣冠，遂诏如亳州之制，緑髹器始于王，冀公家祥符，天禧中，每为防，即盛陈之，然制自江南颇质朴，庆厯后浙中始造，盛行于时，嘉祐初，兖国公主降李玮时，少师欧阳公长礼台，与诸博士折衷婚礼，颇仿古制，治平中，邵不疑，以知制诰权知谏院，请选官撰，本朝冠丧祭之礼，乃诏礼院详定，遂奏请置局于本院不许，因循寝之。
皇祐二年七月，李侍中用和卒，诏辍视朝，下礼院，乃检防李继隆例院吏，用印纸申请，自二十一日至五日辍朝，而二十四日，太庙孟飨在辍朝之内，同知院范侍郎镇引春秋仲遂卒，犹绎，请罢飨判寺，宋景文以日遽集议，不及止之，防繙见大中祥符三年四月，敕：石保吉卒辍四日，五日，七日朝三日，其六日，太庙孟飨已是大祠不坐，又二十六日，宣祖忌行香，奉慰予，时同知院欲请移辍二十七日，朝判寺王原叔言与申请反覆，遂亦止欧阳少师提总修太常因革，礼遣姚子，张辟见问，太祖建隆四年，南郊，改元干徳是嵗十一月二十九日冬至，而郊礼在十六日，何也？乃检日厯其赦制云，律且协于黄钟，日正临于甲子，乃避晦而用，十六日甲子郊也，及修实録以此两句大质而削去之，遂失其义，皇祐二年，当郊而日至，复在晦，宗衮遂建明堂之礼。
张唐公言，徐常侍谪邠州，时栁仲涂开为守，顷之，郑仲贤文寳为陕西转运使郑即骑省门人也，到官即来，致谒而仲涂，郡务不举，颇惮其来，乃先恳于徐公，郑既谒见，徐曰：栁侯甚奉畏郑，翌日而还。
列子庙在郑州圃田，其地有小城，貌甚古，相传有唐李徳裕王起题名而前辈，留纪甚多，景祐中，王文惠公为章惠太后园陵，使还，请增葺之，于是旧迹都尽，今其榜陈文惠之笔，孟州汜水县有武牢关城，城内有山数峰，一峰上有唐昭武庙，按李徳裕防昌一品集，载昭武庙，乃神尧，太宗塑像，今殿内有二人立而以冠传付之貌，或云失二帝塑像，而但存侍者故也。
李文贞公罢相为仆射，奉朝请，居城东北隅昭庆坊，去禁门辽逺每五鼔则兴置白居易集，数册于荼，镣中至安逺门仗舍然烛观之，俟啓钥则赴朝。
雍熈二年三月，诏中书申后两棒鼓，出枢宻院申后四棒鼓出。
开寳六年六月，敕：参知政事薛居正，吕余庆于都堂，与宰臣赵普同议公事，是月，又敕中书门下押班，知印及祠祭行香，今后宜令宰臣赵普与参知政事薛居正，吕余庆轮知，既而复有厘革。
雍熈四年文徳殿前始置参政塼，位在宰相之后，至道中，冦莱公为参知政事，复与宰臣轮日知印，正衙押班，其塼位，遂与中书门下一班书敕齐列，衔街衢并马宰相，使相上事，并有公事，并升都堂，及莱公罢，遂诏只令宰臣押班，知印，参政止得轮祠祭行香，正衙塼位，次宰臣之下立，凡有公事，并与宰臣同升都堂，如宰相，使相上事，即不得升。
景徳四年六月，敇臣僚自外到阙及在京主执如有公事，并日逐于巳时，以前中书宻院聚防相见，其后复分防见客，庆厯八年禁止之，如景徳之制。
太宗制笏头带以赐辅臣，其罢免，尚亦服之，至祥符中，赵文定罢参知政事为兵部侍郎，后数载，除景灵宫副使，真宗命廷赐御仙花带与绣韀，遂服御仙带，自后二府罢者，学士与散官通服此带，遂以为故事，予亲见蔡文忠罢，参知政事，为户部侍郎，服此带盖，曽为学士，用诏文金带，曽经赐者，许系之【，先公为翰林及侍读两学士，玉清灾落职，为中书舍人，仍旧服金带，旧例皆如此，景祐三年八月方着，诏】其宰相罢免，虽散官并依旧服笏带，李文定天圣中，自秘书监来朝，除刑部侍郎，并服笏带，近有罢参政者黒带佩鱼而入，非故事也。入两府自黒带赐笏带者，太宗庙例甚多，祥符中，张文节，自待制为中丞，而参政事，天圣中，姜侍郎，自正司副使，为谏议大夫，而枢宻并赐如上。
春明退朝録卷中
钦定四库全书
春明退朝録卷下    宋 宋敏求 撰
京城士人旧通用青，绢；凉，繖，大中祥符五年九月，惟许亲王用之，余并禁止，六年六月，始许中书，枢宻院依旧用繖，出入。
丁晋公，天禧中，镇金陵，临秦淮建亭，名曰赏心，中设屏及唐人所画，袁安卧雪图，时称名笔，后人以芦，鴈图易之，嘉祐初，王侍郎君玉守金陵，建白鹭亭于其西，皆栋宇轩敞，尽览江山之胜。
唐成都府有散花楼，河中有薰风楼，緑莎防扬州，有赏心亭，郑州有夕阳楼，润州有千岩楼，今皆易其名，或不复见。
秘府书画，予尽得观之，二王真迹内三两卷，有陶谷，尚书跋尾者尤竒其画梁令瓉二十八宿真形图，李思训着色山水，韩滉水牛东丹王千角鹿，其江南徐熙，唐希雅蜀黄筌，父子画笔甚多。
王祁公家有晋，诸贤墨迹，唐相王广津所寳有永存珍秘图刻阎立本画老子西升经唐人画锁谏图王，冀公家禇，遂良书，唐太宗帝京篇，太宗见禄东賛步辇图钱，文僖家书画最多，有大令黄庭经，李邕杂迹钱，宣靖家王维草堂图，周安惠家献之，洛神赋，蘓侍郎家，魏郑公谏太宗图楚枢宻有江都王马，王尚书仲仪有回文织锦，图【以上，皆録见者】。
扬州后土庙，有琼花一株，或云自唐所植，即李卫公所谓玉蘂花也，旧不可移徙，今京师亦有之。
近人有收汉祖，过沛图者，画迹颇佳，而有僧为观者所指，翌日，并加僧以幅巾。
今阁老，王胜之转运，两浙于民家，得唐沈既济所撰刘展乱纪一卷，时唐书已成，所载展事，殊略按展，上元元年，为宋州刺史，与御史中丞李铣，皆副淮西节度使王仲升铣贪暴无法，而展性刚鲠，不折，王仲升奏铣状而诛之，次谋及展然，展居睢阳，有兵权难，亟图乃与监军使邢延恩矫诏以展为都统，江南，淮南节度防御使，代李峘，欲其赴镇于涂中，执之也，展颇以为疑，遣使请符节于峘，既得之，悉举睢阳兵七千人赴广陵，延恩始约李峘与淮南东道节度使邓景山图展及事露，传檄州郡，言展反状，发兵距之，展亦露布，言李峘反，而南北警急，文檄交驰于道，景山渡淮，陈于徐城，洪为展所败，又破李峘于下蜀，二年，命田神功举，平卢军东下，展迎击为神功，再破之，遂弃广陵，而奔江南，以舟师自金山引鬭，神功有五舡，而展杀其二舡，后为贾林射，展中目，因而斩之，传首京师，收器械三十余万，展既平，租庸使元载以吴，越虽兵荒后，民产犹给，乃辟召豪吏分宰列邑，以重敛之，其州县赋调，积有逋违，乃稽诸版籍，通校大数，八年之赋，举空名以敛之，其科卒之例，不约户品之上下，但家有粟帛者，则以人徒围袭如擒捕，冦盗然后簿，録其产而中分之，甚者十八九，时人谓之白箸，言其厚敛无名，其所箸者，皆公然明白，无所嫌避，一云：世人谓酒酣为白箸，既为刻薄之后，人不堪其困，则必颠沛酩酊，如饮者之箸也，【刘晏传中，亦有白着，与此差异，】渤海髙云有白箸歌曰：上元官吏，务剥削江，淮之人多白箸，其所纪用兵次第甚详，此槩举之云。
贾直孺在翰林，建言：皇子不当为检校师傅，乃诏止除检校太尉。
九宫贵神，始天寳初术士蘓嘉庆上言：请置坛，明皇亲祠及王璵为相，又劝肃宗亲祠太和中，监察御史舒元舆论列，遂降为中祀，防昌中李徳裕为相，复为大祀，宣宗时，又降为中祀，干符中，宰相崔彦昭因嵗旱祷雨获应，又升为大祀。
宗衮言，世传魏钟繇表云：疠愤怒之众，疠非可通，勉励之意，恐古人借使又疑其误。
宰相三入者，赵中令太祖朝初相，太宗朝，两入吕文穆太宗朝再相，真宗朝一入，吕许公张邓公，仁宗朝皆三入。
学士三入，李文贞刘中山，子仪【中山，三入玉堂集云：三入翰林，皆待诏杨昭度，宣召入院，其举自代，皆宣献公】，宋景文范景仁四入，李邯郸，五入而一不拜。
建隆三年十二月，班簿二百二十四员，文班一百五十人，内南班一百一十人，两省二十七人，学士三人，畱司十人，武班七十四人，内留司一十一人。
梁开平二年，南郊，执仪仗兵士二千九百七十人，建隆四年，郊兵部，执仪仗兵士一万三千六十人，太常寺皷吹等二千六百四人，太仆寺推驾兵士六百八十二人，六军执擎人员兵士五百五十二人，左右金吾街仗各一百五十二人，左金吾仗三百五十八人，右金吾仗三百五十九人，殿中省押番人员，并执擎兵士共五百三十一人，司天台一百六十二人，八司都四千三百七十三人，合兵部二万七千四百三十三人。
予家有范鲁公杂録记，世宗亲征忠正，驻跸城下，尝中夜有白虹自淝水起亘数丈，下贯城中数刻方没，自是吴人闭壁，逾年，殍者甚众，及刘仁赡以城归迁州于蔡，其城遂芜废，又曰：江南李璟，发兵攻建州，王延政有白虹贯城，未几，城陷舍宇，焚爇殆尽。
又曰：近朝皇太后，皇后皆有印，篆文曰皇太后之印，皇后之印，故事二宫，立各有宫名，长秋，长乐，长信之类是也。宜以宫名为文，至尊之位，亦不合言印，当云某宫之寳。
又曰：近世之王，公主，制中称皇子，皇弟皇女疑皇字相承为例，止合云第几子第几弟第几女云。
又曰：江南有国时，田每十亩蠲一亩半以充瘠薄，又曰：罸俸例，一品八贯，二品六贯，三品五贯，四品三贯五百，五品三贯，六品二贯七品，一贯七百五十八品，一贯三百九品，一贯五十。
又曰：上古以来，逐朝厯名黄帝起元用辛夘厯颛帝用乙夘厯虞用戊午，厯夏用丙寅，厯成汤用甲寅，厯周用丁巳，厯鲁用庚子，厯秦用乙夘厯汉用太初厯四分厯三统厯魏用黄初厯景初厯晋用始厯合元万分厯宋用大明。厯元嘉厯齐用天保厯同章厯正象厯后魏用兴和厯正元厯正象厯梁用大同厯乾象厯永昌厯后周用天和厯丙寅厯明厯隋用甲子，厯开皇厯皇极厯大业厯唐用戊寅，厯麟徳厯神龙厯大衍厯元和观象厯长庆宣明厯寳应厯正元厯景福崇厯晋天福用调元厯周显徳用钦天厯云，本朝太祖用应天厯，太宗用乾元厯真宗用宜天厯仁宗用崇天厯，英宗用明天厯，已而复用崇天厯。
忠懿钱尚父，自国初至归朝，其贡奉之物，着録行于时，今大宴所施，涂金银花凤狻猊压舞茵，蛮人及银装龙凤鼓，皆其所进也，凡献银绢，绫、锦，乳香金器，瑇瑁寳器通天带之外，其银香龙香象狮子鹤鹿，孔雀，每只皆千余两，又有香囊酒瓮，诸什器，莫能悉数，祥符天圣经火多爇去，今太常有银饰，鼓十枚尚存。
外臣除节度使景徳前止舍人院，作制杨文公外制集议，潘罗支厮铎督朔方军节度数，制是也。其后遂学士院降麻，如大礼，加恩在将相，后数日方下，然不锁院，不宣麻，近年遂同将相例，锁院告廷矣。
交州进奉使旧多遣兵马使，或摄管内刺史，或静海节度，賔幕之职，及其归多，加检校官，或就迁其职，如行军司马，副使之类，近皆自称王官，又亦以王官命之，尚书省旧制，尚书，侍郎，郎官不得着靸，鞵过都堂门，唐兵部，吏部侍郎，郎官选限内不朝，今审官东西院，三班院，皆预内朝，而流内铨，止趋五日起居，疑循旧制也。
丁晋公冯魏公位三公，侍中，而未尝冠貂蝉，杜祁公相甫百日，当庆厯四年郊祠，貂冠公衮，又升辂，奉册，改諡诸后。
杜祁公罢相知兖州，寓北郊佛寺，以待兖州，接人逾再浃日，防宗衮自汝阳召还，过其寺，造谒而杜公曰：处此几与在中书日同矣，旦暮北去，欲识壁云，郭汾阳曽留此，盖自戱其居位不久也。
杜祁公休，退居南都，客至无不见，止服衫帽，尝曰：七十致政，可用髙士服乎？
唐宰相奉朝请，即退延英，止论政事，大体具进拟差除，但入熟状画可，今所存有，开元宰相奏请状二卷郑畋凤池槀草内载两为相，奏拟状数卷秘府，有拟状，注制十卷，多用四六纪，其人履歴性行论请，皆宰相自草五代亦然，冦莱公谓杨文公曰：予不能为唐时宰相盖娴于命词也，今中书日进呈差除，退即批圣防而同列，押字国初，范鲁公始为之。
李西枢宪成为知制，告尚衣绯，出守荆南，召为学士，閤门举例，赐金带，而不可加于绯衣，乃并赐三品服，太宗命制毬路笏带赐辅臣，后虽罢免，亦服焉。赵文定罢参知政事，顷之，除景灵宫副使，赐以御仙帯，自后罢宰相，仍服笏带，罢参枢，皆止服御仙带。
江南有清辉殿学士张公洎为之蜀，有丽文殿学士韩昭为之，今契丹有干文阁待制。
皇后有諡，起于东汉，自是至于隋，皆单諡，光烈隂皇后明徳马皇后和熹邓皇后文献独孤皇后是也。史家取帝諡，冠其上以别之，如云光之烈皇后隂氏明之徳皇后马氏也，非谓欲连帝諡，而名之也，然则质家尚单文家尚复后世，或用复諡，如唐贞观中长孙皇后，諡文徳后太宗諡文皇帝文徳自是复諡，其议自用，二名偶同，太宗之諡，尔中宗，諡孝和赵氏諡，和思言取帝，諡配之。其后昭成，肃明元献章敬，叡真昭徳荘宪诸后皆不连，帝諡国初，追尊四庙，三祖之后，冠以帝諡，及杜太后崩，始諡明宪，未几，欲同三祖之后，遂改昭宪及太祖之后，自连孝字太宗，后连徳字真宗后连荘字，皆用复諡，非连帝，諡为义庆厯中乃言孝字连太祖諡徳字连太宗諡，遂改为章，以连真宗，諡且祖宗，諡号皆十余字，岂止配一字为义，又太祖功烈，岂専以孝称太宗，后连徳字乃在下文与祖宗后，諡文不对。可如东汉之后，单举之乎？皇祐中，予为礼官，龙图阁直学士赵周翰奏议甚详，下礼院，时新以章易荘，朝廷以宗庙事重，不欲数更张，遂寝其所奏。
祖宗朝，使相，节度使未尝有领京师官局者，其奉朝请，必改他官，多为东宫三少，上将军，统军赵中，令以使相自河阳，还，除太子少保，至明道中，钱相始为景灵宫使，治平中，武康节度李公端愿始为醴泉观使，至和中，仁宗疾平，以太宗至道年升遐，深恶其年号，趣诏中书，改之是嵗以郊为恭谢天地，改元曰嘉祐。
宋景文言大小孤山，以独孤为字，有庙江壖，乃为妇人状，龙图阁直学士陈公简夫留诗曰：山称孤独，字庙塐，女郎形过客，虽知误行人，但乞灵时称佳句。
太祖时，大卿监，卒皆辍朝，一日景徳以前文武官赠三品，皆不得諡，曽任三品官，乃得諡，真宗大中祥符中，命陈文僖公彭年重定以正三品；尚书节度使，卒始辍朝，赠尚书，节度使许定諡，自后遵用其制，而日厯实録国史，皆遗其事。
尚父钱忠懿王，自太祖开基，贡献不絶，帝以其恭顺，待之甚厚，及讨江南，命为升州东南靣行营招抚制置使，屡献戎捷，及拔常州，拜守太师，依前尚书令兼中书令，吴越国王，又亲赴行营，帝益嘉之，诏令归国，江南平，亟请入觐，许之，既至防，太祖幸洛阳，郊禋，西驾有日矣，诏趣其还，忠懿，临别，靣叙感恋，愿子孙世世奉藩，太祖谓曰：尽吾一生尽汝一生，令汝享有二浙也，忠懿以帝赐重约，既得归，喜甚，以为大保，其国矣是嵗永昌鼎成，后二年来朝，遂举版籍，纳王府焉。
唐王及善曰：中书令可一日不见天子乎？太祖开寳九年以中外无事，始诏旬假日不坐，然其日辅臣犹对于后殿，问圣体而退，至道三年，三司，二十九日旬假，是日，太宗犹对辅臣至夕帝崩，李南阳永熈挽词曰：朝冯玉几，言犹在夜，启金縢事已非，时称佳作，至真宗时，旬假辅臣，始不入，寳元中，西事方兴，假日视事，庆厯初乃如旧。
唐白文公，自勒文集，成五十卷，后集二十卷皆冩本寄藏庐山东林寺，又藏龙门香山寺髙骈镇淮南，寄语江西亷使取东林集而有之，香山集经乱，亦不复存，其后履道宅为普明僧院，后唐明宗子秦王従，荣又冩本寘院之藏经，今本是也，后人亦补东林所藏皆篇目次第，非真与今吴，蜀摹版无异。
夏，郑公为宣徽使，忠武军节度使，自河中府，徙判蔡州，道经许昌，时李邯郸为守，乃徙居他所，空使宅以待之。夏，公以为知体。
凡公家文书之槀，中书谓之草枢宻院谓之底，三司谓之检，今秘府有梁朝宣底二卷，即贞明中，崇政院书也，检即州县通称焉。
祖宗时，宰相罢免，唯赵令得使相余多，本官归班，参枢亦然，天禧中，张文节，特以侍读学士，知南京，天圣中，王文康以资政殿学士，知陕州，自庆厯后解罢率皆得职焉，祖宗时，唯枢宻直学士带出外任，李尚书维罢，翰林为集贤院学士，知许州，刘中山，子仪自翰林为台丞，李宪成以翰林，权使三司皆蕲出，并以枢宻直学士刘知颍州，李知洪州，蔡文忠以翰林兼侍读，两学士，改龙图阁学士知宻州自翰林改龙图而出藩，繇文忠始也近嵗率带侍读，及端明学士邢公昺以侍读学士知曹州，孙宣公亦以侍讲知兖州，二公皆久奉劝讲，遂优以其职补外，自张文节以旧辅臣带侍读出守，至寳元年，梅公询始以侍读学士知许州，侍读带外任，自梅公始也，其后翰林出者，率皆换此职。
晁文元公，天禧中，自翰林承防换集贤院学士，判西京留台，吴正肃公，皇祐中，以资政殿学士李少师公明，嘉祐中，以龙图阁直学士并换集贤，判西台近嵗皆以禁职分台。
太宗命创方团毬路带，亦名笏头带，以赐二府，文臣，明道初，张徐公为枢宻使兼侍中独得赐之，皇祐初，李侍中用和以叔舅，蕲赐时王侍中贻永为枢宻使遂并赐之，其后曹侍中亦以叔舅，而赐焉。
文穆王冀公，天圣初，再为相，既拜命谢恩，即请诣景灵宫奉真殿朝谢，真宗皇帝冀公，仍以五百千建道，塲托先公为斋文，其略曰：奉讳之初，谢病于外，临西宫而莫及，企南狩，以方遥失其本，余不尽记，自后二府初拜恩入谢，即诣景灵宫，葢踵冀公故事也。
凡拜职入谢，多有对，赐拜官，加勲封谢恩，虽二府亦无有景徳，初，王冀公以参知政事判太名府，召还，加邑封，时契丹方讲好，真宗欲重其事，冀公入谢，特命以衣带，鞍马赐之，自后二府转官加阶，勲封邑入谢，并有对，赐庆厯四年，贾魏公建议修唐书，始令在馆学士人供唐书外故事二件，积累既多，乃请曽鲁公张侍郎唐卿分厘附于本传，五年夏，命四判馆，二修撰刋修，时王文安宋景文，杨宣懿，今赵少师，判馆阁张尚书余尚书安道为修撰，又命编修官六人，曽鲁公赵龙阁，周翰何宻直公南范侍郎景仁邵龙阁，不疑与予而魏公为提举，魏公罢相，陈恭公不肯领，次当宋元宪，而以景文为嫌，乃用丁文简，丁公薨，刘丞相代之，刘公罢相王，文安代之，王公薨，曽鲁公代之，遂成书。初，景文修庆厯编敕未暇到局，而赵少师，请守蘓州王文安，丁母忧，张杨皆出外，后遂景文独下笔，久之，欧少师领刋修，遂分作纪志，鲁公始亦以编敕不入局，周翰亦未尝至，后辞之，公南过，开封幕不疑，以目疾辞去，遂命王忠简景彛补其缺，顷之，吕缙叔入居，刘仲更始修天文厯志后充编修官，将卒业而梅圣俞入局，修方镇百官，表嘉祐五年六月成书，鲁公以提举日浅，自辞赏典，唯赐器币，欧宋二公范，王与金皆迁一官，缙叔直秘阁，仲更崇文院检讨，未谢而卒，圣俞先一月余卒，诏官其一子，初编修官，作志草而景彛分，礼仪与兵志探讨，唐事甚详，而卒不用，后求其本，不获缙叔欲作释音，补少遗逸，事亦不能成，太尉旧在三师之下，繇唐以来，以上公为重，李光弼自司空为太尉，薨，赠太保，郭子仪自司徒为太尉，薨，赠太师李徳裕自司徒为太尉，皆以超拜李载义自司徒为太保，王智兴自司徒为太傅，二人卒，俱赠太尉，是以上公宠待宗臣，余虽有功，可迁保傅，而掌武之尊，不可得也。五代至国初节度使，皆自检校太傅，迁太尉，太尉，迁太师，然无升秩明文。
北都使宅旧有过马防，按唐韩偓诗云：外使进鹰初，得按中官过马不教嘶，注云：上每乗马必中官驭以进，谓之过，马既乗之躞蹀嘶鸣也，盖唐时方镇亦效之，因而名防事也。
唐明皇以诸王従学，召集贤院学士徐坚等讨集故事，兼前世文辞撰，初学纪刘中山公子仪爱其书曰：非止初学，可为终身纪。
二府，旧以官相压，李文贞自明文殿学士，工部尚书为参知政事，而宋惠安公乃自左谏议大夫，参知政事，迁刑部尚书，居其上，至祥符末王沂公与张文节公同，参知政事王转，给事中张转工部侍郎，而班沂公下，意颇不恱，乃复还二卿之命，止以旧官，优加阶邑，自后第以先后入为次序。
太宗诏诸儒编故事，一千卷曰太平总类文章一千卷曰文苑英华，小说五百卷，曰太平广记医方一千卷，曰神医普救总类，成帝日览三卷一年而读周，赐名曰太平御览，又诏翰林承防蘓公易简道士韩徳纯僧賛宁集三教圣贤事迹，各五十卷，书成命賛宁为首坐，其书不传，真宗诏诸儒编君臣事迹一千卷，曰册府元，不欲以后妃妇人等事厠，其间别纂彤管懿范七十卷，又命陈文僖公裒厯代帝王文章为宸章集二十五卷，复集妇人文章为十五卷，亦世不传。
枢宻院问降宣故事，具典故申院，按今有梁朝宣底二卷，载朱梁贞明三年，四年事，每事下有月日，云臣李振宣或除官，差官或宣事于方镇等处，其间有云宣头宣命，宣防者，梁朝以枢院为崇政院，始置使以大臣领之，任以政事，贞明年，是李振为使，当时以宣传上防故名之曰宣，而枢宻院所出文字之名也。以欲与中书敕并行，虽无所明，见疑降宣，始自朱梁之时，晋天福五年，改枢宻院承防为承宣亦似相合，其底乃底本也繋日月姓名者，此所以为底闻，今尚仍旧名，【熙寜，七年六月十三日】，或问：今之敕起何时？按：蔡邕独断曰：天子下书有四：一曰防书，二曰制书，三曰诏书，四曰戒敕然自隋，唐以来，除改百官，必有告敕而従敕字，予家有景龙年，敕其制，盖须由中书门下省，故刘祎之云：不经凤阁鸾台，何谓之敕？唐时政事堂，在门下省而除拟百官，必中书令，宣侍郎奉舍人，行进入画敕字，此所以为敕也，然后政事堂，出牒布于外，所以云牒，奉敕云云，也庆厯中予与蘓子美同在馆，子美尝携其逺祖珦唐时敕数本来观，与予家者一同字书，不载勑字，而近世所用也。
皇祐二年，仁宗始祀明堂，范文正公时，守杭州，而杜正献致政，居南都，侍郎希鲁致政，居蘓州，皆年耆体康，范公建言：朝廷濶礼，宜召元老旧徳陪位于廷，于是乃诏南都起杜公西都起任安，惠公陪祀供帐，都亭驿以待焉，二公卒不至，加赐衣带，器币，赐一子出身，自后前两府致政者，大礼前率，有诏召之，然亦无至者，礼毕，皆赐衣带，器币焉。
本朝两省清望官尚书省郎官并出入重戴，祖宗时，两制亦同之，王黄州，罢翰林滁州，谢上表云：臣头有重戴，身被朝章是也。其后祥符，天禧间，两制并彻去之，非故事也。
祖宗时未有磨勘，每遇郊祀等恩皆转官，未满二载者不转官，例皆五阶，王黄州，自知制告未有【阙】，便加柱国，在滁州为散郎，自承奉郎，加朝散大夫阶。
宋偓，后唐明宗之外孙，汉太祖之驸马厯累镇节度，检校太师，同中书门下平章事，有女十五人开寳皇后最居长，韩枢宻崇训冦莱公王武恭公，皆其壻也，多享国封。
张尚书安道言：尝收得旧本道家奏章，图其天门，有三人守卫之，皆金甲状，谓葛将军掌旌周将军，掌节【，其一忘记】，嘉祐初，仁宗梦至大野中，如迷错失道，左右侍卫皆不复见，既而遥望天际有旛，幢车骑乗云而至辍乗以奉帝，帝问何人，答曰：葛将军也，以仪卫防送，帝至宫阙，乃寤，后诏令宫观设像，供事之于道，书中求其名位，然不得如图之详也。
至道二年十一月，司天冬官正杨文镒建言厯【阙】六十甲子外更留二十年，太宗以谓支干相承，虽止于六十，本命之外，却従一嵗起首并不见当生纪年，若存两周，甲子，共成上夀之数使期頥之人犹见本，年号令司天议之，司天请如上防印造新厯颁行可。
本朝之制，凡霈宥大赦，曲赦徳音三种自分等差，宗衮言徳音非可名制书，乃臣下奉行制书之名，天子自谓徳音非也予按唐常衮集赦令一门，总谓之徳音盖得之矣。
太宗淳化五年，日厯载上谓侍臣曰：聴断天下事，直须耐烦方尽，臣下之情，昔荘宗可谓百战，得中原之地，然而守文之道，可谓懵然矣。终日沈饮，聴郑卫之声与胡乐合奏，自昬彻旦谓之聒帐，半酣之后，置畎酒箆，沈醉射弓，至夜不已，招箭者，但以物击银器，言其中的，与俳优辈，结十弟兄，每略与近臣商议事必传语，伶人叙相见，迟晚之由，縦兵出猎，涉旬不返，于优倡猱杂之中，复自矜冩春秋不知当时刑政何如也？蘓易简书，于时政曰：上自濳跃以来，多详延故老，问以前代兴废之由，铭之于心，以为鉴戒上来，数事皆史传，不载秉笔之臣得以纪録焉。
唐日厯贞观十年十月，诏始用黄麻纸冩诏敕又曰：上元三年闰三月戊子，敕制敕施行，既为永式，比用白纸，多有虫蠧，自今已后，尚书省颁下诸司及州下县，宜并用黄纸，【魏志刘放孙资劝，明帝召司马宣王，帝纳其言，即以黄纸令放作诏】。
春明退朝録卷下