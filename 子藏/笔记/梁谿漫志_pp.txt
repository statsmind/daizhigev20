钦定四库全书     子部十
梁谿漫志       杂家类三【杂説之属】提要
【臣】等，谨按梁谿漫志十卷，宋进士费衮撰，衮字补之，无锡人。其书杂记见闻，详贯赅洽，足资考证之助，在宋人说部中，颇称精审，其论史事，数条尤多，前人所未发，如谓汉田蚡唐崔器之得疾，涉于祸福报应，史家当削而不书，辨汉髙祖即卧内夺韩信军为不足信，论姚崇序进郎吏，明皇不应为怠心之萌皆具，有特识，非摭拾陈言，取盈卷帙者可比，按宋史艺文志载是书作一卷，而此本卷首附开禧初，国史院牒文已作十卷，则宋志一字误也。乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
梁谿漫志序
前辈之学，不徒为空言也，施之于用，然后为言，故掌制作命，则言抗疏论谏，则言知人，安民矢谟，则言舎是而有言焉，所谓垂世立教者，则亦不得已云尔，予生无益于时，其学迂濶无所可用，暇日时，以所欲言者，记之于纸嵗月寖久积而成编，因目以漫志，嗟夫！竟何谓哉？顾非有用之言，且非有所不得已，譬之虫，逢秋自唫自止，识者当亦为之叹笑耶？绍熈三年十二月二十日，梁谿费衮补之序。
近见费补之，【衮】梁谿漫志，绍兴间，韩蕲王自枢宻使就第放浪湖山，匹马数童，飘然意行，一日至湖上，遥望苏仲虎，尚书宴客，蕲王径造其席，喜甚，醉归，翌日，折简谢饷以羊羔，且作二词，手书以赠苏公缄藏之，亲题其上云：二阕，三纸勿乱动，淳熙，丁未，苏公之子夀父【山】丞，太府携以示蕲王长子庄敏，公庄敏以示予，字画殊倾欹，然其词乃林下道人语，庄敏云：先人生长兵间，不解书，晚年乃稍能之耳，嘉定改元庄敏，公次子枢宻承防带御器械以二词石本，见示益信，梁谿之说，但词中一二字不同耳，昔人有竞病之诗，及塞北烟尘之句，虽皆可称，殆未有超然物外，如蕲王之旷达者也，中元日，四门楼钥书。
国史实録院牒国子免解费进士，勘防本院防奉圣防指挥编修，高宗皇帝，孝宗皇帝，光宗皇帝三朝正史，今有合申请事，开具下项，内一项一，今来编修三朝正史，合要文臣卿监，武臣刺史以上宗室大将军应生前事迹墓志行状碑志，奏议文集及前后所得圣语并御笔文字等参照修纂，及官虽卑，或事有可纪，耆亦合立传，并乞朝廷劄下诸路转运司行下所管州，军、监、县，镇严限子细，搜访抄録申发赴院，以慿参修施行，伏候指挥，六月十七日，三省同奉圣防，依劄付院当院，今访问得国子免解费进士，【衮】有所着，梁谿漫志十巻，须至公文牒请，遵从已降，圣防指挥抄録前项所要文字，防对无差漏，申发赴院，以备参修，使用不请，违滞故牒，开禧二年二月日牒。
钦定四库全书
梁谿漫志卷一      宋 费衮 撰本朝殿阁建官
本朝因殿建官，今见于除拜者曰：观文曰：资政曰端明，观文本旧延恩殿也，庆歴七年以文明殿名犯真庙諡，改为紫宸，明年，丁文简罢政，为紫宸殿学士，御史何郯言，紫宸，不可为官称，于是改延恩为观文殿置学士，然明道初，重建八殿，皆易其名，已改崇德为紫宸，天和为观文矣，资政，则自景德中王，冀公罢政，真宗特置资政殿学士以宠之，至于端明，则始于后，唐明宗国初改殿为文明而学士，仍领端明之职，太平兴国中，并改学士，为文明殿学士，雍熙初，又改文明殿为文徳明道间改承明殿曰端明，复置学士，与文明之职，并建后人，改端明，曰延和，然迄无拜，文明学士者，盖禁中已无此殿矣，其实与端明本只一殿也，此外又有集英殿，止置修撰，右文殿【，政和五年，改集贤为右文，】始为集贤院，则有学士，洎建则易官，为修撰矣，政和四年，改端明殿学士，为延康殿学士枢宻直学士为述古殿直学士，五年，置宣和殿学士，宣和元年，改宣和殿为保和，建官亦同至建炎，戊申，复以延康为端明殿学士，述古为枢宻直学士保和之，除则止于宣和之末，自龙图至焕章，七阁皆藏祖宗谟训，与秘阁并建官均，号贴职，然秘阁有修撰，而无待制学士，惟天章阁，初止除待制，后亦遽止，至今不除，学士等官，葢难于称呼，与紫宸之意同也，又有翰林侍读学士，侍读学士，自元丰废，而元祐复元符又废，至绍兴六年，范元长，【冲】始，除翰林侍读学士班在翰林学士之下，而恩数如之，乾道末职，制令删去宻学则八年一除，胡承公【，世将】至今，亦阙不除。
宰辅防革
国初，宰相凡三员，皆带职首相为昭文馆大学士，次监修国史，次集贤大学士，皆平章事，其后除拜不常，至嘉祐时，始只两相，元丰改官制，宰相始不带职而左仆射兼门下侍郎，右仆射兼中书侍郎，其后或兼或否，又置左、右丞以行，防知政事之职，政和初，改左右防射为太少宰，靖康复，改太少宰为左右仆射，建炎初，以左右仆射，并同中书门下平章事，改门下侍郎，中书侍郎，为防知政事而废，左右丞至，乾道末始改，仆射为左、右丞相，盖用汉制云。
廷魁入相
自建隆至绍兴末，廷魁凡八十四人，而入相者止六人，吕文穆【防正】王文正【曽】李文定【迪】宋，元宪【庠，】何丞相【防】梁文靖【克家】，而王李梁三相，皆再入文穆，凡三入云。
宰相出处
本朝宰相出处之盛，前辈备记之矣，自中兴至于淳熙，戊申，宰相二十八人，再入者九人，【朱吕秦赵，张汤，陈史梁】，宋次道记赵中，令以来未五十而相者六人，而自建炎以来尤众，范丞相觉民，登庸时才三十二张忠献三十九，秦忠献四十二李丞相伯纪四十五，其他未五十而相者，比比可数也。
监修提举国史
祖宗时，凡三相首，相昭文次，监修国史，次集贤，昭文虽首相始得之，然但虚名独监修国史，有职事为重也，若止除两相，则首相监修，赵中令独相，以集贤监修，久乃迁昭文薛文惠沈恭惠并相，薛领监修，而沈领集贤，其后毕文简，冦忠愍亦然，干兴元年，令冯魏公专切提举监修真宗实録，于是又増提举之名，至天圣中，诏王沂公监修先朝正史，又别勅命之提举，于是监修提举始分而为二职矣，绍兴初，吕忠穆公再为首相，差提举修国史，乞改命辅臣，盖是时，但修日歴例指为国史，而提举日歴前此亦或命他官，故忠穆引辞，诏不允。初，监修之职，自元丰王，岐公以来，久不以入衔，至是始有提举之命，其后朱忠靖，独相监修，赵忠简，张忠献并相，时范元长修史，忠简以亲嫌，乞改命忠献监修，忠献引故事当命首，相忠简既罢，忠献始带监修，而秦忠献独相，以监修兼提举，自是而后，凡两相，则首相监修，次相提举，或首相阙而次相已提举，则命防知政事权监修，迨次相转防则改充监修，而命右相提举或不拜右相，则命防知政事，权提举相位皆虚，则监修提举悉以防政摄事，云：
宰相父子袭爵
吕文靖初封申公，其子正献亦封申，韩忠献，初封仪公，其子文定亦封仪，本朝父子为相，独此两家且袭其爵，亦盛事也。
封国当避
嘉祐中，胡文恭公建言：太宗封晋王，至真宗封夀王乃陞夀为大国在晋国之下，景德三年诏夀宋梁赵四国，自今不得更封而晋反，不在禁封之科，魏仁浦追封晋王，冦准尝曰：晋是藩邸旧封，今以为赠典，非所宜，天禧四年，乃封丁谓为晋公葢有司之过也，陛下建国于升，宜进为大国，而与晋皆无得封，从之，然予尝考之，真宗始封韩王，而曹襄悼富文忠皆封韩公，仁宗始封庆国公，而王黼白时中，皆封庆公，绍兴，辛酉，秦师垣转防亦封庆公，有司皆失于检照也，隆兴元年十二月，汤丞相转防自荣，国亦进封庆乃始辞避，诏改封岐云。
三省勘当避讳
旧制，三省文字，下部勘当，本谓之勘防，嘉祐末，曾鲁公当国，省吏避其父名，改为勘当，至今沿袭省中，出敕旧用准字，辄去其下十字，或云，蔡京拜相，时省吏亦避其父名，然王禹玉父亦名准，而冦莱公亦尝作相，不知书，敕避讳自何时始也？近年稍稍复旧。
枢宻置使
祖宗时枢宻置使则有副使置知院，则有同知院枢使，知院二者，未尝并除，熙宁元年七月，陈秀公自大名入西府，时文潞公吕惠穆为使，韩康公邵安简为副使，神宗以秀公三至枢府，欲稍重其礼，乃以为知院事，元枢并除自此始，元丰四年，以枢宻联职辅弼，非出使之官，止置知院，同知院，余悉罢，绍兴丁巳正月，诏宥宻本兵之地，用武之际，事权宜重，可依祖宗故事，置枢宻使副使其知枢宻院事，同知院签书并仍旧，于是秦忠献以宰相入为枢宻使自后除使者多自知院而迁至于副使则八年，除王敏节【庶】，十一年，除岳武穆【飞】，自是久不除授矣。
都督宣抚等使名
故事二府，总师为宣抚使，其次曰招讨，宣抚有副使，有判官，其次又有制置经制等使，中兴以来，建使为多大者，以宰相为御营使，为都督，或为宣抚兼处置使，次相，或执政为御营副使，大将皆为方面宣抚使，亦或为御营副使，或招讨使，次为招抚使，执政或从官为大帅者，带制置大使安抚大使，有营田处，带营田大使，从官亦或为招抚使，都统制等官，则或为都廵检使，或充某处捉杀，盗贼制置使，或止充捉杀使，或裂数州，或止一州，为镇抚使，其名不一，惟都督非宰相不除，独赵忠简公知枢宻院为之盖初，除川，陕宣抚执政，谓与蜀中诸帅，使名无异，乃亟改为都督，绍兴，辛巳，壬午，命执政出使，亦止为督视隆兴，癸未，张忠献亦以枢宻使为都督，然前为相时，尝督师矣，明年，汤丞相为都督，杨武恭副之，未几，就除都督，前此未有，盖其官为太傅，锡爵为王，故特命之。
二府总师
中兴外攘之际，以宰相执政总师，建炎己酉二月，首以吕忠穆公为同签枢充江，浙制置使，是年五月，张忠献公以枢宻同知为川陜，京西，湖北路宣抚处置使，明年，以京西湖北，相去辽逺又已分镇，始全付以川，陜之任绍兴，壬子，四月，忠穆以宰相都督江、淮等路诸军开府于镇江，未几还阙，以朱忠靖为同都督，辞不拜，乃以孟庾权同都督，四年八月，赵忠简公以知枢宻院为川，陜宣抚处置使，寻改都督川陜，荆襄诸军事，将行，而张忠献公再入西府，乃命忠献行边，五年二月，忠简，忠献并相，皆带都督置司行在所，忠献复出，荡平湖冦。六年正月，又诏忠献视师，七月，再视师，以都督行府为名，忠简，特居中总政事，中外相应，竟不复行也。
同知签书虚位
元丰官制枢宻院之副，有同知有签书除授，虽不皆同时，然未尝频年虚位，绍圣元年五月，刘仲冯自签书出知真定，自是不除签书，政和元年九月，王襄自同知，出知亳州，自是又不除同知宣和六年，蔡懋始以同知，副蔡攸，凡同知虚位者十三年，签书虚位者三十年，政和间，童贯乃以宦寺为签书，然才三月，遽躐为领院矣。
功臣号勲官
唐文武臣有赐功臣，号有勲官，本朝因之，自神宗不受尊号，吴丞相冲卿，因乞罢功臣号，冯当世在西府亦言之，遂诏管军至，诸军班衔内带功臣者，并罢而勲，官至政和中，亦罢，绍兴六年，执政议复旧制，赐功臣号，以示劝奬，于是诸大将以次赐号惟勲官，则自绍兴，癸丑，始命礼部尚书洪拟翰林学士綦崈礼，讨论旧典，甲寅嵗大理寺丞韩仲通继以为言，丙辰嵗庙堂又请武臣有边功者带勲以旌之，下吏部立法至庚申嵗议者又以为言，复下之有司，八年间，凡四议之，然卒无赐勲者，迄今惟外夷加恩，则赐勲如故，葢国初检校官，宪衔与赐勲之类，皆袭唐官职，故不之改也。
大礼五使
本朝郊祀五使沿唐及五代之制，大礼使用宰相仪仗使，用御史中丞顿递使，又増桥道之名，用京尹礼仪使【唐本。以太常卿为之】，及卤簿使，则以学士及他尚书为之，大中祥符中，东封五使，皆命辅臣以重非常之礼，天圣二年亲郊，晏元献以翰林学士为仪仗使薛简肃，以御史中丞为卤簿使，议者以为非故实，治平二年，当郊以贾直隭，中丞为卤簿使，贾遂引故事以请，乃以为仪仗使，元符郊祀，礼仪使以下改差，执政官，然自后五使自宰执外继以从官之长，或使相为之。
摄官典礼
故事，冬至祀圜丘，摄太尉掌誓，百官摄侍中进玉币，并奏请致斋，及辇辂前奏，请政和以左辅右弼，易侍中，中书令，大礼行事，以左辅摄事靖康，诏三省长官，并依元丰官制，自是复初，绍兴，癸丑，上昭慈，諡孟信安，以摄太尉奉册，于是权太常少卿江端友言：汉，唐以来，太尉乃三公之官，故命宰相，执政摄之，以重其事，政和以后，降太尉不得为三公，今杂压乃在特进，观文殿大学士之下而奉册宝，犹称摄太尉，自上摄下，名实不相副，兼不以三公奉册，不应典礼，遂诏：今后摄三公行礼，自是皆摄太傅乾道，壬辰，既改左，右仆射为丞相，删去侍中，中书，尚书二令，淳熙初，复有诏侍中，中书令，虽已删去，每遇大礼，并仍摄事，贵存旧名，以备礼文，乙巳之冬，举行庆夀礼王鲁公以首相，摄太傅梁郑公以次相摄，侍中周益公以枢宻使摄中书令，重盛典也。自是率遵行之。
时政记
唐故事，宰臣每于閤内及延英奏论政事，退归中书，惟知印，宰臣得书，其日德音，及凡宰臣奏事付史馆，名时政记，其后，议者谓所奏事非一端，移数刻之久，或但记出已之辞，而忘同列之对，恐有遗漏，乞令宰臣人自为记，国初以扈之言，诏卢多逊録时政，月送史馆，然迄不能成书，太平兴国末，直史馆胡旦言，五代，自唐以来，中书，枢宻皆置时政记，周显德中宻院置内庭日，厯望令枢宻院依旧置内庭日厯，诏自今军国政要，并委防知政事李昉撰録枢宻院令副使一人纂集，每季送史馆，昉因请每月先奏御，后付所司，时政记奏御，自昉始，端拱二年，中书门下建言所録时政记縁御前殿枢宻院以下先上，宰臣未上，所有宣谕，无由闻知，乞差副枢二人，抄録送中书，遂诏枢宻副使张宏，张齐贤共抄録送中书，同修为一书，以授史官，然止送中书未得，自为记也，大中祥符五年，王钦若，陈尧叟在西府，乃请别撰，不附中书，其后不止，宰相与宻院凡执政，人人皆自为书，而所记益广，然循袭一季之例，或半年，始送著作往往愆期，妨于修撰，绍兴初，始命每月终録送著作院云。
台谏见政府
祖宗时台谏得见政府而不得自相往来，如王沂公亲谕韩魏公近日章疏甚好，范文正公争，郭后面与吕许公辨吕献可争濮议，面与韩魏公辨司马温公乞立皇子亲见魏公，纳劄子张横渠至中书，见王荆公争新法之类，韩魏公问陈师道【，洙】司马，近日论何事？答以彼此台谏不相徃来不知所言，何事是已！其后台谏得相往来，而不得见，政府吕汲公对前以备位执政，不敢与言事官相通，遂令范淳父谕防于刘器之，是台谏已不可见，政府矣，苏子由王彦霖，诸公撃吕吉甫防议于兴国浴室院，则台谏相见，无所拘也，今沿袭此制云。
梁谿漫志卷一
钦定四库全书
梁谿漫志卷二      宋 费衮 撰文武官制
文武官制，自元丰政和更新，其后增改亦不一，因合而书之，以备稽考云，元丰三年，初行文臣官制以阶易官，寄禄新格，中书令，侍中同平章事为开府仪同三司，左右仆射为特进，吏部尚书，为金紫光禄大夫，五曹尚书为银青光禄大夫，左、右丞为光禄大夫，【元祐右银青光禄大夫，】宣奉大夫，【大观新置，元祐左光禄大夫，】正奉大夫，【大观新置，元祐右光禄大夫，】六曹侍郎为正议大夫，通奉大夫，【大观新置，元祐右正议大夫，】给事中为通议大夫，左，右谏议为太中大夫，秘书监为中大夫，中奉大夫，【大观新置，元祐左中散大夫，】光禄卿，至少府监，为中散大夫，太常至司农少卿，为朝议大夫，奉直大夫，【大观新置，元祐右朝议大夫，】六曹郎中前行，为朝请大夫，中行为朝散大夫，后行为朝奉大夫，员外郎前行，为朝请郎中，行及起居舎人为朝散郎，后行及左右司谏为朝奉郎，左，右正言，太常，国子博士为承议郎，太常，秘书，殿中丞，著作郎为奉议郎，太子中允，赞善大夫中舎洗马为通直郎，著作佐郎，大理寺丞，为宣德郎，【政和改宣教】，光禄衞尉寺将作监丞，为宣义郎，大理评事为承事郎，太常寺，大祝，奉礼郎为承奉郎，秘书省校书郎，正字，将作监主簿为承务郎，崇宁初，又因刑部尚书邓洵武有请以留守，节察判官换承直郎，节度掌书记，支使防，团判官换儒林郎，留守，节察推官，军事判官，换文林郎，防，团推官，监判官换从事郎，以録事防军县令为通仕郎，以知録事防军，知县令为登仕郎；以军廵判官，司理，司法，司戸主簿尉为将仕郎，五年，改太庙郊社斋郎，为假将仕郎，政和六年，又诏旧将仕郎已入仕，不可称将，仕可为迪功郎，旧登仕郎，为修职郎旧通仕郎，为从政郎，寻又以假版官行于衰世，始从版授，葢非真官，于是却以此三官易假授官，以处未入仕者，假将仕郎，去假字为将，仕郎假承务郎，为登仕郎；假承事，承奉郎为通，仕郎云：政和二年，易武选官名，内客省使为通侍大夫，延福宫使为正侍，大夫宣正大夫，【政和六年増置】履正，大夫【，政和六年，增置】，协忠大夫【，政和六年増置】景福殿使，为中侍大夫，客省使为中亮大夫，引进使为中衞大夫翊衞大夫【政和六年増置】亲衞大夫【政和六年増置】四方馆使，为拱衞大夫东上閤门使为右武大夫，正侍郎，【政和六年増置】宣正郎，【政和六年増置】履正郎【，政和六年増置】协忠郎，【政和六年増置】中，侍郎【，政和六年増置】客省副使，为中亮郎，引进副使，为中卫郎翊衞郎【政和六年増置】亲衞郎【政和六年増置】拱卫郎【，政和六年，增置】东上閤门副使，为左武郎，西上閤门副使，为右武郎，皇城使为武功大夫，宫苑使，左右骐骥使，内藏库使，为武德大夫，左藏库使，东作坊使，西作坊使，为武定大夫，【寻改武显】庄宅使，六宅使文思使为武节大夫，内团使洛苑使，如京使崇仪使，为武略大夫，西京左藏库使，为武经大夫，西京作坊使，东西染院使，礼賔使为武义大夫，供备库使，为武翼大夫，自皇城副使至供备库副使，为武功郎，至武翼郎，【今呼武功大夫以下为正使，武功郎以下为副使，】内殿承制为敦武郎，【淳熙改训武】，内殿崇班为修武郎，东头供奉官，为从义郎，西头供奉官，为秉义郎，左侍禁为忠训郎，右侍禁为忠翊郎，左班殿直为成忠郎，右班殿直，为成义郎，【寻改保义】，三班奉职，为承节郎，三班借职为承信郎，三班差使，为进武校尉，三班借差，为进义校尉，下至军大将等，易为副尉，殿侍为下班祗应，及更医官名有差。
翰苑降诏
故事，近臣有所请乞，辞免其从，与违皆当令学士院降诏，建炎掌故者省记，凡请乞辞免，惟不允者，始降诏，绍兴初，吕忠穆公乞二子，任在外宫观，赵忠简公谢任伯，乞朝见，并从所请，而无诏书，綦叔厚【崈礼，】时为学士，引故事论之，取荆公内制荅富郑公乞判汝州，韩魏公乞判相州，东坡内制荅文潞公吕正献辞免，拜安厚，卿辞迁官，诸允，诏以为据，从之，寻又言：近年急于除用人材，并无降诏之礼，乃或有如敢迁延，重寘典宪，指挥非待贤之道，望举行故事，凡六尚书，及翰林端明殿学士以上职任，与曽任宰相，执政官，若自外除授，或被召应赴行在者，并令尚书省日下报学士院，颁降诏书，以示待遇之礼，且使外任，近臣有所取信以离其官守，制可，于是礼文稍稍复旧。
学士不草诏
唐制，惟给事中得封駮，本朝富郑公在西掖封还，遂国夫人词头，自是舎人遂皆得封缴，元祐间，东坡在翰林，当草文潞公吕申公免拜，不允，批荅及安厚，卿辞迁官，宗晟辞起复，诏皆以为未当，不即撰进，具所见以奏，朝廷多从之，葢学士，实代王言，视外制为重，命令有所未韪，舎人犹得缴还，岂亲为内相者，顾乃不可固，应执奏以示守官之义理则然尔。
知制诰不试而命
欧阳公归田録载知制诰，不试而命者，杨文公陈文惠及公凡三人，盖误也。实始于至道，三年四月，真宗念梁周翰夙负词名，令加奬擢，乃不试而入西閤，自国初以来，不试而命者，周翰实为之首，而杨公继之，叶少蕴左丞，【梦得】避暑録话，乃谓周翰与薛映梁鼎亦皆不试，而用此亦误，映鼎葢与大年并命者，独大年不试，而后命云。
学士带知制诰
翰林学士带知制诰，本于唐制，唐自开元末，改翰林供奉，为学士院，专掌内命，号为内相，凡充其职者，无定员，自诸曹尚书，下至校书郎，皆得与选，入院一嵗则迁知制诰，未知制诰者不作文书，但备顾问，防侍行幸而已，唐自有知制诰，以中书舎人或前行，正郎为之，本朝亦自有知制诰，如钱若水，苏易简皆自知制诰，入为翰林学士，然唐之学士必带，知制诰之三字者，所以别其为作文书之，学士也，若本朝翰林学士未始有不作文书者，则带知制诰，徒成赘尔，元丰改官制，失于删去，况知制诰，自掌外制，天禧末，欲罢，冦忠愍政事，召知制诰，晏元宪示以除目，元宪辞以臣掌外制，此非臣职是也。建炎元年，谢任伯防政，【克家】，除翰林学士，以知制诰犯祖名为言，有防权，不系知制诰三字，任伯力辞，言：翰林学士，祖宗时，若兼领他官，止与职名同，元丰官制既行，专典内制，则必带知制诰三字，此不易之制也，讵可辄縁防臣轻有改革，卒辞不拜，然元丰以前省，台、寺、监、皆领空名，则固与职名，同官制既行，赐之以阶，而省，台、寺，监各还所职，则翰林学士，自应专典内制矣，何必更带知制诰三字为哉？任伯第不详攷尔。
北门西掖不以科第进
北门西掖之除，儒者之荣，事也，其有不由科第，但以文章进者，世尤指以为荣，熙宁则韩持国崇宁，则林彦振，皆尝直北门，绍兴初，徐师川，【俯】赐出身，为翰林学士，任世初【，申先】苏仲虎【符，】皆赐出身为中书舎人而吕居仁【本中】赐出身，兼掌内外制，乾道，淳熙以来，韩无咎，【元吉】，王嘉叟【秬，】刘正夫，【孝韪】，皆以门防特命摄西掖，而刘正夫有召试之，命因力辞，言：国朝之制，词命之臣，皆先试而后命，自渡江以来，废而不举，今方修故事，恐弗克称塞，虽可其奏，然摄词命几三年乃罢。
二史扈从
二史立螭，旧多服緑者谓之一防，青其职曰：记言记动，则人主起居之际，皆所当侍，而遇乘舆行幸，未尝扈从，此亦阙文近嵗始命起居郎起居舎人从驾乃合建官本意。
三馆馆职
唐三馆者昭文馆，史馆，集贤院是也。五代卑陋，仅于右长庆门，筑屋数十间，为三馆，国初，太平兴国二年，度地在升龙门东北一新之，以三馆新修书院为崇文院，大中祥符八年，又于左右掖门外，建院，天禧初，诏崇文外院，以三馆为额，天圣九年乃徙三馆于崇文院，前列三馆，后建袐阁修史，藏书校雠，皆其职也。中兴以来，复建袐书省，而三馆之职归之，开元故事，校书官许称学士，本朝三馆职事，皆称学士，绍兴初，犹仍此称，葢旧典也。
秘书省官撰文字
故事，朝廷有合撰乐章，赞颂敕軷祭文，夏国人使到驿，燕设教坊白语，删润经词及回答髙丽书并送秘书省官撰葢学士，代王言掌大典册，此等琐细文字，付之馆职，既足以重北门之体，且所以试三馆，翰墨之才异，时内外制阙，人多于此，取之所谓馆职，储材意葢本此。
检校官
检校官葢唐制，本以为武臣迁转之阶，至祖宗时，特崇重之，凡文臣为枢宻使副必以检校官兼正官为之，大中祥符五年，王兾公【钦若】，以吏部尚书陈文忠【尧咨】，以户部尚书为使，晁文元当制，误削去检校太傅，诏并存之，自后王景庄，【嗣宗】曹襄悼，【利用】为副枢，又用赵韩王例，不带正官直以检校太保为之，独太平兴国中，石元懿，【熙载】，止以戸部尚书充使，干兴中钱，思公【惟演】亦以兵部尚书为使，当时以为有司之失，检校之阶，凡十有九，三少而上有六等，后虽枢廷不复带，然自节度使而迁者，必除检校官，葢节钺之上，止有太尉，开府仪同三司，遂至少保，所以必除检校官者，葢祖宗重惜名器之深意为之，等级不肯轻，畀以三孤之任也，自检校尚书而下，亦或以为散官，熙宁中，祖无择责授检校工部尚书，其后东坡黄州之贬，亦检校水部员外郎，此比颇多。
百官諡命词与否
故事，百官諡不命词，政和以来，有不经，太常考功议而特赐諡者始命词，绍兴三年，陈去非防政，【与义】在西掖引故事以请，乃诏：今后特恩赐諡命词，给告余给敕，其后应太常考功，定諡者亦径陈乞，赐諡例多命词，朝论以为言，止坐议状给告，虽特恩得諡者亦然。然今之从臣磨勘转官，尚应命词，特恩赐諡，乃人主非常之泽，所宜命词，以示褒宠，若法应定，諡者则当坐议状，给告可也。至淳熙丁未，陈魏公赐諡，正献梁，郑公赐諡，文靖乃特诏命词，给告云。
文正諡
諡之美者，极于文正，司马温公尝言之而身得之，国朝以来，得此諡者，惟公与王沂公范希文而已，若李司空【昉，】王太尉【旦】，皆諡文贞，后以犯仁宗嫌名世，遂呼为文正，其实非本諡，也如张文节夏文庄始，皆欲以文正易名，而朝论迄不可，此諡不易得。如此，其为厉世之具深矣。
臣下姓諡多同
臣下諡多同。盖以节行适相当，固难于相避，然其间有姓諡皆同者，往往称谓紊乱，尝攷之本朝有两王文康【溥曙，】两张文定【齐贤，方平】两，张忠定【咏，焘】两陈忠肃，【瓘 过庭，】两刘忠肃【挚，珙】两李忠愍【中官，舜举若水，】两朱忠靖【谔 ，胜非】两王恭简【，巗叟刚中】，而韩魏公諡忠献韩宗，魏諡忠宪，赵阅道諡，清献赵挺之，諡清宪，字虽不同，声音亦相紊也。
外夷使入朝
外夷使入朝，所过郡长吏例送迎，张安道镇南京髙丽使经过公言，臣班视二府，不可为陪臣屈，诏独遣少尹，其后韩玉汝镇，颍昌亦言：交趾小国，其使人将过臣境，臣尝备近弼，难以抗礼，按元丰中迓以兵官饯以通判，使副府谒其犒设，令兵官主之，请如故事，从之，仍诏所过郡，凡前宰相知，判者亦如之，蒋颖叔帅熙河西使，卒于中国柩过其境，官属议奠拜，颖叔独曰：生见尚不拜，奈何屈膝向死者，乃奠而不拜，识者是之，故事，外夷国王来朝，宰相，出笏见之，使者则否，绍兴初髙丽使入贡，宰相乃出笏见之，非故事，时翟公防为防，政尝以为不可，明年复入贡，始检防张安道例下之，经由州郡云。
知军州事
太守谓之知某州军州事者言一州之军事，州事无所不统也，而或遇朝廷一时推行，申严之事，往往皆以系衔，如隄岸，逓角之类，彼既长，是郡则一郡之事，皆所当为，似不须一一入衔也。
都防签防
州郡签防旧谓之都防，欧阳公尹师鲁在钱，思公幕中，有都防闲话是也。宣和，辛丑，尚书省公相防，改为都防，内外都防并行禁止，懐安军奏本军都防乞以签防为名，从之，诏诸路依此签防之名，所由始也。
谒刺
熙，丰间，士大夫谒刺，与今略同，而于年月前加一行云，牒件状如前，谨牒后见，政宣间者，则去此一行，其间有僧官防监司，亦只书实官，如提刑，宣德之类，其末称裁防，此风尚淳古焉。
座主门生
唐世极重，座主门生之礼，虽当五代衰乱，典章隳壊之余然故事相仍，此礼犹不敢废，在唐知举所放进士，以己及第，时名次为重，和凝举进士及第，时第五，其后知举选范质为第五，质后拜相，封鲁国公，官至宫，傅皆与凝同，当时以为荣。裴久在朝廷，宰相马裔孙桑维翰皆礼部所放进士也，后裔孙知举，放榜引新进士诣，喜作诗曰：门生门下见门生，世亦荣之，维翰已作相，尝过，不迎不送，人问其故，曰：我见桑公于中书，庶寮也，桑公见我于私第门生也，何送迎之？有人亦以为当。
梁谿漫志巻二
钦定四库全书
梁谿漫志卷三      宋 费衮 撰入閤
唐有入閤之制，本朝因之，按唐故事，天子日御殿见羣臣，曰：常防朔望荐食诸陵寝，有思慕之心，不能御前殿，则御便殿见羣臣，曰入閤，宣政前殿也，谓之衙，衙有仗，紫宸便殿也，谓之閤，其不御前殿，而御紫宸也，乃自正衙唤仗，由閤门而入，百官俟朝于衙者，因随以入见，故谓之入閤，然衙朝也，其礼尊閤，宴见也，其事杀自干，符巳，后因乱礼阙，天子不能日，见羣臣而见朔望，故正衙常日废仗，而朔望入閤，有仗习见既久，遂以入閤为重，至出御前殿，犹谓之入閤，其后亦废，至唐明宗初即位，御史中丞李琪请复朔望入閤，然有司不能讲正其事，凡羣臣五日一入见中兴殿，便殿也，此入閤之遗制，而谓之起居，朔望一出御文明殿，前殿也反谓之入閤，琪皆不能正，故欧阳公讥之本朝，建隆三年八月丙戍朔，御崇元殿，文武百官入閤，自后屡踵而行之，太平兴国二年，诏以八月一日入閤，防雨而止，又以入閤旧图，承五代草创，礼容不备，于是命史馆修撰杨徽之等讨论故事，别为新图，淳化二年十二月丙寅朔，遂行其礼，于文德殿，右谏议大夫张洎既与徽之等同撰定新仪，又独奏疏，其略曰：窃以今之乾元殿，即唐之含元殿也，在周为外朝，在唐为大朝冬至，元日立，全仗朝万国，在此殿也，今之文徳殿即唐之宣政殿也；在周为中朝，在汉为前殿，在唐为正衙，凡朔望起居，及册拜妃后，皇子王公大臣对，四夷君长，试制防举人在此殿也，今之崇德，即唐之紫宸殿也，在周为内朝，在汉为宣室在，唐为上閤，即只日常朝之殿也，东晋太极殿，有东西閤，唐置紫宸上閤，法此制也，且人君恭己，南面向明，紫防黄屋，至尊至重，故廵幸则有大驾法，从之，盛御殿，则有钩陈羽卫之严，故虽只日常朝，亦须立仗，前代谓之入閤仪者，葢只日御紫宸，上閤之时，先于宣政殿前立，黄麾金吾仗，俟勘契毕唤仗，即自东西閤门入，故谓之入閤，今朝廷且以文德正衙权宜为上閤，甚非宪度，窃见长春殿正与文德殿南北相对，伏请改创此殿，以为上閤，作只日立仗，视朝之所，其崇德殿崇政殿，即唐之延英殿是也，为双日常时听断之所，庶乎临御之式，允叶常经，今舆论，乃以入閤仪注，为朝廷非常之礼，甚无谓也。臣又闻唐初五日一朝，景云初，始修贞观故事，自天寳兵兴之后，四方多故，肃宗而下，咸只日临朝，双日不坐，其只日或遇大寒盛暑，阴霪泥泞，亦放百官起居，双日宰相当奏事，即时特开延英召对，或蛮夷入贡，勲臣归朝，亦特开紫宸引见臣，欲望依前代旧防，只日视朝，双日不坐，其只日遇大寒盛暑，阴霪泥泞，亦放百官起居，其双日于崇德，崇政两殿召对宰臣，常防官以下及非时蛮夷入贡，勲臣归朝，亦特开上閤引见，并请凖前代故事处分，奏入，不报，淳化三年五月甲午朔，御文德殿，百官入閤，旧制入閤，惟殿中省细仗，随两省供奉官，先入陈于庭，太宗以为仪衞太简命有司更设黄麾仗，其殿中省细仗仍旧，从新制也，大中祥符七年四月，令有司依新定仪制，重画入閤图，有唐朝职官悉改之，从东上閤门，从魏昭亮之请，景祐元年二月，知制诰李淑上时政十议，其第十议，乞修起入閤之仪，寳元二年，仁宗谓辅臣曰：唐有入閤礼，今不常行其久废不讲，抑不可以行于今乎？于是防知政事，宋庠奏防曰：比圣问，有唐入閤之仪，今不常行，臣退而讨寻故事，夫入閤，乃有唐只日于紫宸殿受常朝之仪也，谨案：唐有大内，又有大明宫，在大内之东北，世谓之东内，而谓大内为西内自髙宗以后天子多在大明宫制度，尤为华备，宫之，正南曰丹凤门，门内第一殿曰含元殿，大朝防则御之，对北第二殿，曰宣政殿，谓之正衙，朔望大册拜则御之，又对北第三殿曰紫宸殿，谓之上閤，亦曰内衙，只日常朝则御之，据唐制，凡天子坐朝，必须立仗于正衙殿，或乘舆止，御紫宸殿，既唤仗自宣政殿两门入，是谓东，西上閤门也，若以国朝之制，则今之宣德门，唐丹凤门也，大庆殿唐含元殿也，文德殿，唐宣政殿也；紫宸殿，唐紫宸殿也，今或欲求入閤本意，施于仪典，即须先立仗于文德殿之庭，如天子止御紫宸殿，即唤仗自东西閤门入，如此则差与旧仪相合，但今之诸殿，比于唐制，南北不相对，值此为殊耳，故后来论议，因有未明，又按唐自中叶以还，双日及非时大臣奏事别开延英，若今假日御崇政，延和是也。乃知唐制每遇坐朝日，即为入閤，而叔世离乱，五代草创，大昕之制，更从简易，正衙立仗因而遂废，其后或有行者，常人之所罕见，乃或谓之盛礼，甚不然也。今之相传入閤图者是官司记常朝之制也，如閤门有仪制敕，杂坐图耳，是何足为？希濶之事哉？况唐开元旧礼本无此制，至开寳中诸儒増附新礼始载月朔入閤之仪，又以文德殿为上閤，差舛尤甚，葢当时编撰之士，讨求未至，太宗朝儒臣张洎亦有论奏，颇为精洽，窃恐朝廷他日修复，正衙立仗，欲下两制使，预加商，以正旧仪，而议者以今之殿閤，与唐不同，遂不果行。至熈宁三年五月壬子，用宋敏求王，岐公等议，始诏朔望御文德殿立仗而罢入閤仪，入閤之本末如此。
元祐党人
吾州苍梧先生胡德辉【珵，】尝对刘元城叹息，张天觉之亡，元城无语，苍梧疑而问之，元城云元祐党人，只是七十八人，后来附益者不是，又云：今七十七人都不存，惟某在耳，元城为此言时实，宣和六年十月六日也，葢绍圣初章子厚，蔡亰卞得志，凡元祐人皆籍为党，无非一时，忠贤七十八人者可指数也。其后每得罪于诸人者，骎骎附益入籍，至崇宁间，京悉举不附己者，籍为元祐奸党，至三百九人之多，于是邪正混殽，其非正人而入，元祐党者，葢十六七也。建炎，绍兴间例加褒赠，推恩其后而议者谓其间多奸邪，今日子孙又从而侥幸恩典，遂有诏甄别之。
行卷
前辈行卷之礼，皆与刺俱入，葢使主人先阅其文而后见之，宣和间，苍梧胡德辉见刘元城尚仍此礼，近年以来，率俟相见之时，以书启面投大抵皆求差遣，匄私书干请，乞怜之言，主人例避谢而入，袖退阅一二，见其多此等语，往往不复终卷，彼方厌其干请，安得为之延誉，士之自处，既轻而先达，待士之风，至此亦扫地矣。
氏族
氏族之譌久矣，凡，蒋，邢、茅、胙，祭，周公之也，此三者，实一姓也，自分为三，寖逺寖忘则为三姓矣，退之所谓徐与秦俱出，韩与何同姓之类是也。扬子云于蜀，无他扬，今此扬姓不复见，亦皆杂于杨矣，钱镠有吴越，吴越之人避其讳，以刘去偏傍，而为金王，审知据闽闽人避其讳，以沈去水而为尤二姓，实一姓也，今之称复姓者，皆从省文如司马，则曰：马诸葛则曰葛欧阳则曰欧夏侯则曰侯鲜于则曰：于如此之类甚多，相承不已，复姓，又将混于单姓矣，唐永贞元年十二月，淳于姓改为于以音，与宪宗名同也，至今二于无复可辨，如豆卢葢唐大族，钦望瑑革，皆尝为相，而此姓今不复见其殆混于卢邪。
王文贞壻入蜀
王文贞公为相，长女壻韩忠宪例当守逺郡得洋州，公私语其女曰：韩郎入川，汝第归吾家，勿忧也，吾若有求于上，他日，使人指韩郎縁妇翁奏免逺适则其为损不细矣。忠宪闻之，喜曰：公待我厚也，予窃谓王公此举于当国，则甚公于处家则似未尽，且妇从夫者也，死生祸福率当同之，今其夫特为逺郡遽俾其女归，享安佚之乐，而使其夫独被遐征之劳，岂所以教为妇之道哉！唐李晟正嵗崔氏女归宁，责曰：尔有家而姑在堂，妇当治酒食，且以待賔客，即却之，不得进，晟武人，尚知此为公计者，政使其女不肯逺适尤当以义责使偕行，使人知公，虽父子之爱，亦不肯容其私，益彰至公之道，则于为国处家之际，两尽其至矣。
司马温公读书法
司马温公独乐园之读书堂，文史万余巻，而公晨夕所常阅者，虽累数十年皆新，若手未触者，尝谓其子公休曰：贾竖藏货贝，儒家惟此耳，然当知宝惜，吾每嵗以上伏及重阳间视天气晴，明日，即设几案于当日所侧，羣书其上，以曝其脑，所以年月虽深，终不损动，至于启卷，必先视几案，洁浄借以茵褥，然后端坐看之，或欲行看，即承以方版，未尝敢空手捧之，非惟手汗渍及亦虑触动其脑，每至，看竟一版即侧，右手大指面衬，其沿而覆以次指，面撚而挟过，故得不至，揉熟其纸，每见汝辈多以指爪撮起，甚非吾意，今浮屠老氏犹知尊敬其书，岂以吾儒反不如乎？当宜志之。
髙宻辞起复
文选载李令伯，乞养亲表云：臣宻今年四十有四，祖母刘今年九十有六，是臣尽节于陛下之日长，报刘之日短也，读者恻然动心，元祐三年髙宻郡王宗晟起复，判大宗正事连章力辞，其言亦曰：念臣执丧，报亲之日短，致命徇国之日长，东坡时直禁林当草荅，诏见其防而哀之，因入劄子，乞听所守，诏从之。
范淳父字
范淳父内翰之母梦邓禹来而生淳父，故名祖禹，字梦得，温公与之帖云，按邓仲华传，仲华内文明，笃行淳备，辄欲更表德，曰淳备，既协吉梦，又可止讹，且与令德相应，未审可否，次日，复一帖云：昨夕再思淳备，字太显，而尽不若单字，淳临时配以甫子而称之，五十则称伯仲，亦犹子路或称季路是也。如何如何？予因是推之，刘仲原父贡父钱，穆父皆只一字，或谓仲原父用程伯，休父三字之法，非也，伯休父亦只一字耳，葢伯仲与甫之类，本语助特，后世以便于称谓，非以表其徳也凡今以伯，仲甫子之类为助者，皆取单字，葢亦古之遗意焉尔。
射鴈堂
闲乐先生陈公，伯修【师锡，】在太学，与了翁友善，一日同集，宗室淄王圃中，有鴈阵过，相与戏曰：明年魁天下者，当中首鴈，伯修引弓射之，一矢中其三，了翁不中，须臾，又有鴈阵过焉，了翁射之，亦中其三伯，修笑曰：公其后牓耶？了翁曰：果然，当为公代，其明年，徐铎榜伯修果以第三人登第，后三年，了翁登第，亦第三人皆为昭庆军节度掌书记，果相与为代，因名便防为射鴈堂，先是，了翁将唱第问投子山道者云：我作状元否，应曰：无时一有时三了翁惘然，莫测是嵗时彦魁天下，了翁居其三，始悟前语。
闲乐异事
闲乐陈公伯修，宣和三年，以祠官居南徐，一日书寝，梦至一处，殿宇巍然，中有人冠服如天帝，正坐侍卫环列，赞者引公拜殿下，命之升殿，慰藉久之，谓曰：卿平生论事章防，可悉録以进呈公，对曰：臣在杭州日，因陈正彚事，郡守贾伟节，遣人搜取多已焚灭，今恐不能尽记，帝曰：能记者録以进，即有仙官，导公至庑下，幕中设几案，笔砚，有一青册，公方沉吟间，僊官曰：不必追记尽在是矣。开册示之，则平日所草章防具在，虽经焚毁者，亦备载无遗，公即防以进，帝喜曰：已安排，卿第六等官矣，遂觉，呼其子大理寺丞昱至前引，其手按其项，则十字裂如小儿，防其热如火，谓之曰：与吾书谒刺数十将，别亲旧吾去矣，其子请曰：大人何往，公告以梦，子曰：此吉梦其殆有归，诏耶？公曰：不然，丰相之临终，亦梦朝帝葢永归之兆也。已而再寝，顷之，觉复谓其子曰：适又梦入黑漆屋三间，此棺椁之象，吾去必矣，俄南徐太守虞纯臣，遣人招其子告之曰：适尊公有状，丐挂冠正康，彊何乃尔！莫测其意，是以扣公言未既，闻传呼陈殿院来，若已知其故者，谓太守曰：死生定数也。公何讶戒其子曰：凡吾治命事，不可妄易，遂归防，亲戚数十人，酌酒告别，既退，命诸子子妇，皆坐置酒，谆谆告戒，家人见公无疾而遽，若是愕眙，不知所荅，迨夜入寝，有婢杏香，奔告诸子，曰殿院，咳逆不止，若疾状诸子，亟走至则已，趺坐而一足，犹未上，命其子为收之，才毕而终，终之七日，忽有僧欲入吊其家，以素不之识，止之，僧云：我诚不识，公但畴昔之夜，在洲忽梦一官人，着朱骑马，导从甚盛，凌波而北，人马皆不濡，傍人指云：此陈殿院也，洎入城，见羣僧来作佛事，乃知之，故欲瞻敬遗像，非有所求也，时名流，多作挽诗纪其事，黄冕仲【裳】云，不须更草，玉楼记已作仙官，第六人张子韶【九成】云，凌波应作水中仙，葢谓此乃知世之伟人，皆非混混流转者，傅说骑箕，而为列星，其可信矣。
元城了翁表章
今时士大夫论四六多喜其用事，精当下字，工巧以为脍炙人口，此固四六所尚，前辈表章，固不废此，然其刚正之气，形见于笔墨间读之，使人耸然，人主为之改容，奸邪为之破胆，元符末，刘元城自贬所起帅，郓当过阙，公谢表云：志惟许国，如万折之而必东，忠以事君，虽三巳之而无愠，坐是遂不得入见，大观间陈了翁在通州，编修政典，局取尊尧集，了翁以表缴进，其语有云：愚公老矣，益坚平险之心，精卫眇然，未舍填波之愿，后竟再坐贬，此二表于用事，下字亦皆精切，而气节凛凛，如严霜烈日，与退之所谓登泰山之封，镂白玉之牒者似不侔矣。
王定国记东坡事
王定国，甲申，杂记云：天下之公论，虽雠怨不能夺，李定鞫治，东坡狱正急，一日将朝，忽于殿门，谓同列曰：苏轼诚竒才也，众莫敢对，定曰：虽二三十年前所作文字，诗句引证经传，随问即荅，无一字差舛，诚天下之竒才也，此恐未必然，按东坡自熙宁初，荆公行新法，自是诗，语多及新法之不便，元丰二年，言者论其作诗讥讽，遂得罪相距，止十年耳，不至二三十年也，籍使能记二三十年，作诗文之因人皆可能，似不足为，东坡道也，定国记，此特爱东坡之过云尔。
梁谿漫志卷三
<子部,杂家类,杂说之属,梁谿漫志>
钦定四库全书
梁谿漫志巻四      宋 费衮 撰东坡教人读檀弓
东坡教人读檀弓山谷，谨守其言，传之后学，檀弓诚文章之模范，凡为文记事，常患意晦，而辞不达，语虽蔓衍，而终不能发明惟檀弓或数句书一事或三句，书一事，至有两句，而书一事者，语极简而味长，事不相涉，而意脉贯穿经纬错综，成自然之文，此所以为可法也。
东坡识任德翁
蜀人任孜，字遵圣，以学问气节，雄乡里，兄弟皆从，老苏游东坡所谓大任刚烈，世无有疾恶，如风朱伯厚者，其后在京师有哭，遵圣诗云：老任，况豪俊先子推辈行又云：平生惟一子，抱负珠在掌见之，龆齓中巳，有食牛量其子后，立朝果着大节，即德翁也，东坡眼目髙观人于龆齓间已能如此，妙矣夫！
东坡西湖了官事
柬坡镇余杭，遇游西湖，多令旌旗导从，出钱塘门，坡则自涌金门，从一二老兵泛舟絶湖而来饭于普安院，徜徉灵隠天竺间以吏牍自随，至冷泉亭，则据案剖决，落笔如风雨，分争辩讼，谈笑而办，已乃与僚吏剧饮，薄晚则乘马以归，夹道灯火，纵观太守，有老僧绍兴末年九十余，幼在院为苍头能言之，当是时，此老之豪气，逸韵可以想见也。
东坡改和陶集引
东坡既和，渊明诗以寄颍，濵使为之，引颍濵属藁寄坡，自欲以晚节师范，其万一也，其下云：嗟夫！渊明隠居以求志，咏歌以忘老，诚古之达者，而才实拙，若夫子瞻，仕至从官出，长八州事业见于当世，其刚信矣，而岂渊明之拙者哉？孔子曰：述而不作，信而好古，窃比于我老彭，古之君子，其取于人则然，东坡命笔改云，嗟夫，渊明不肯为五斗，粟一束带，见乡里小人，而子瞻出仕三十余年，为狱吏所折困，终不能悛，以陷大难，乃欲以桑榆之末，景自托于渊明，其谁肯信之？虽然，子瞻之仕，其出入进退，犹可攷也，后之君子，其必有以处之矣，孔子曰：述而不作，信而好古，窃比于我老彭，孟子曰：曾子子思同道，区区之迹，葢未足以论士也，此文今人皆以为颍濵所作，而不知东坡有所笔削也，宣和间六槐堂，蔡康祖得此藁于颍濵第三子【逊，】因録以示人，始有知者。
东坡教人作文冩字
葛延之在儋耳，从东坡游，甚熟坡，尝教之作文字云：譬如市上店肆诸物，无种不有，却有一物，可以摄得？曰：钱而已，莫易得者，是物莫难得者是钱，今文章词藻事实，乃市肆诸物也，意者钱也，为文若能立意，则古今所有，翕然并起，皆赴吾用，汝若晓得，此便防做文字也，又尝教之学书云：世人写字，能大不能小，能小不能大，我则不然，胷中有个天来，大字世间，纵有极大字，焉能过此？从吾胷中天大字流出，则或大或小，惟吾所用，若能了此便防作字也，尝为作冠，诗送其行，葛以语胡，苍梧苍梧为记之，此大匠诲人之妙法，学者不可不知也。
东坡谪居中勇于为义
陆宣公谪忠州，杜门谢客，惟集药方葢出而与人交，动作言语之际，皆足以招谤，故公谨之后，人得罪迁徙者多，以此为法，至东坡则不然，其在惠州也，程正辅为广中提刑，东坡与之中外，凡惠州官事，悉以告之，诸军阙营，房散居市井，窘急作过坡，欲令作营屋三百间，又荐都监王约指使蓝生同干，惠州纳秋米六万三千余石，漕符乃令五万以上折纳，见钱坡以为岭南钱荒，乞令人户纳钱，与米并从其便，博罗大火坡，以为林令，在式假不当坐罪，又有心力可委，欲专牒令，修复公宇，仓库，仍约束本州科配惠州，造桥坡以为吏，孱而胥横，必四六分，分了钱，造成一座，河楼桥，乞选一健干吏来了此事，又与广帅王敏仲书荐道士邓守安令，引蒲涧水入城，免一城人，饮咸苦水，春夏疾疫之患，凡此等事，多涉官政，亦易指以为恩怨而坡，奋然行之不疑，其勇于为义如此，谪居尚尔，则立朝之际，其可以死生祸福，动之哉！
东坡縁在东南
东坡平生宦游，多在淮，浙间其始通守余杭，后又为守杭，人乐其政，而公乐其湖山，尝过夀星院恍然记，若前身游厯者，其于是邦，每有朱仲卿，桐乡之念，谪居于黄，凡五年，移汝既去，黄夜行，武昌山上，回望东坡，闻黄州鼓角凄然泣下，赋诗云：黄州鼓角亦多情，送我南来，不辞逺寻上章乞居常州，其后谢表有买田，阳羡誓毕，此生之，语在禁林，与胡完夫蒋颖叔醻唱，皆以卜居阳羡为言，晚自儋北归，爱龙舒风土欲居焉，乃令郡之隠士李惟熙买田以老，已而得子由书，言桑榆末景，忍复离别，遂欲北还，颍昌作书与惟熙，云然，某縁在东南，终当防合，愿君志之未易尽言也，至仪真，乃闻忌之者犹欲攻击，遂不敢兄弟同居，竟居毗陵，以薨縁在东南之语，乃尔明騐古之伟人，自能前知，所谓有开必先者，不假数术也。
东坡卜居阳羡
建中靖国元年，东坡自儋北归，卜居阳羡，阳羡士大夫犹畏而不敢与之游，独士人邵民瞻从学于坡坡，亦喜其人，时时相与杖，防过长桥，访山水为乐，邵为坡买一宅，为钱五百缗，坡倾囊，仅能偿之，卜吉入新第，既得日矣，夜与邵步月，偶至一村落，闻妇人哭声，极哀坡，徙倚听之，曰：异哉，何其悲也？岂有大难割之爱，触于其心欤？吾将问之，遂与邵推扉而入，则一老妪见坡泣，自若坡问，妪何为哀伤？至是，妪曰：吾家有一居相传，百年保守不敢动，以至于我，而吾子不肖，遂举以售诸人，吾今日迁徙来此，百年旧居，一旦诀别，宁不痛心，此吾之所以泣也。坡亦为之怆然，问其故，居所在则坡，以五百缗所得者也，坡因再三慰抚，徐谓之曰：妪之旧居，乃吾所售也，不必深悲，今当以是屋还妪，即命取屋劵对妪焚之，呼其子命，翌日迎母还旧第，竟不索其直坡，自是遂还毗陵，不复买宅，而借顾塘桥，孙氏居暂憇焉是嵗七月坡竟殁于借，居前辈所为类如此，而世多不知，独吾州传其事云。
东坡版
东坡北归，至仪真得暑疾，止于毗陵，顾塘桥，孙氏之馆气，寖上逆不能卧，时晋陵邑大夫陆元光获侍疾卧内，辍所御嬾版以献，纵横三尺，偃植以受背公，殊以为便，竟据是版而终，后陆君之子，以属苍梧，胡德辉为之铭曰：参没易箦，由殪结缨，毙而得正，匪死实生，堂堂东坡，斯文栋梁，以正就木，犹不忍僵，昔我邑长君先大夫侍闻，梦奠启手，举扶木君戚施，匪屏匪几，诒万子孙，无曰不祥之器。
毗陵东坡祠堂记
东坡自黄移汝上书乞居常，其后谢表有买田，阳羡誓毕，此生之，语在禁林，与胡完夫蒋颖叔唱和，有云惠山，山下土如濡，阳羡溪头，米胜珠，卖剑买牛，吾欲老杀鸡为黍，子来无又云，雪芽，我为求阳羡乳水，君应饷惠山，晚自儋耳，北还，﨑岖万里径归，南兰陵以殁，葢出处穷达，三十年间，未尝一日忘吾州者，而郡无祠宇，奠谒之所邦，人以为阙文，乾道，壬辰，太守晁彊伯，【子健】来，始筑祠于郡学之西，塑东坡像其中，又于士夫家广摹画像，或朝服或野服，列于壁间，而晁侍郎【公武】为之记，其略曰：公武闻诸世，父景迂生，崇宁间，贼臣擅国，颠倒天下之是非，人皆畏祸，莫敢庄语，公之也，少公黄门铭其圹，亦非实録其甚者，以赏罚不明，罪元祐以改法免役坏，元丰指温公才，智不足而谓公之斥逐出其遗意，称蔡确谤讟，可赦而谓公之进用，自其迁擢，章子厚之，贼害忠良，而谓公与之友善，林希之诋诬善类，而云公尝汲引之，呜呼！若然，则公之上清储祥忠清，粹德二碑，及诸奏议著述，皆诞谩欤？公武因子健之请，伏自思念嵗月滋久耆旧日益沦丧，存者皆邈然后进，则绪言将零落不传，于是不敢以不能为觧而辄载其事，惟公当元祐时，起于谪籍，登金门玉堂，极礼乐文章之选，及章蔡窜朋党于岭表，而公独先朝廷追复党人官爵，而公独后，立朝本末，彰明较着如此，岂有他哉？昔陈仲弓送中常侍父之，非以为贤，从者詈楚，公子曰：也不力，非以为不肖，皆有为而发，岂少公之意，或出于此，非耶？后世不知其然，惟斯言是信，则为盛德之累大矣，因述景迂生之语，俾刻之乐石，庶异日网罗旧闻者，有考记成，彊伯刻石为二碑，一置之郡斋，一置之阳羡，洞灵观用杜元凯之法，葢欲俱传不朽，其措意甚美，然东坡公之名节，固自万世不磨矣。
武臣献东坡启
东坡帅定武，有武臣状，极朴陋以启事来献坡，读之甚喜，曰：竒文也客退以示幕客李端叔问：何者？最为佳句，端叔曰：独开一府收徐，庾于幕中，并用五材，走孙，吴于堂下，此佳句也，坡曰：非君谁识之者？端叔笑谓坡曰：视此郎眉宇间，决无是语，得无假诸人乎？坡曰：使其果然固亦具眼矣，即为具召之，与语甚欢，一府皆惊，竹坡老人周少隠【紫芝】闻之，李端叔尝记其事。
东坡戴笠
东坡在儋耳，一日过黎，子云遇雨，乃从农家借篛笠戴之着屐而归，妇人小儿相随，争笑邑犬，羣吠竹坡，周少隠有诗云：持节休夸海上，苏前身便是牧羊奴应嫌，朱绂当年，梦故作黄冠一笑，娱遗迹，与公归物外，清风为我，袭庭隅，凭谁唤起？王摩诘画作，东坡戴笠，图今时亦有画此者，然多俗笔也。
东坡荔支诗
柬坡食荔支诗有云云山，得伴松桧老霜雪自困，樝梨，麄常疑上句似泛，此老不应尔，后见习闽广者云：自福州古田县海口镇，至于海南，凡宰上木松桧之外，悉杂植荔子，取其枝叶荫覆，弥望不絶，此所以有伴松桧之语也。
东坡用事对偶精切
东坡词源，如长江大河，汹涌奔放，瞬息千里，可骇可愕，而于用事对偶，精妙切当，人不可及，如张子野买妾诗，全用张氏事，祭徐君猷文，全用徐氏事送李方叔下第，诗用古战，塲日五色皆当家事，殆如天成，徐君，猷孟亨之皆不饮，作诗戏之用，徐邈孟嘉饮酒事，仍各举当时全语以为对，其通守余杭，日荅髙丽使私觌状云：归时事于宰旅，方劳逺勤发私币于公卿，亦见及发币，一事非外夷，使者致馈之故实乎？
退之东坡用先后语
退之南山诗云：或齐若友朋，或差若先后，人多不知先后之义练塘，洪庆善吏部，【兴祖】引前汉志云：见神于先后，宛若其注云：兄弟妻闗中呼为先后，予观东坡徐州谢上表，云信道直前，曾无坎井之避，立朝寡助，谁为先后之容，或疑先后不可对坎井，葢不知亦出于此也。
东坡文效唐体
柬坡之文，浩如河汉，涛澜奔放，岂区区束防于隄防者而作徐君猷祭文及徐州鹿鸣燕诗序全用四六，效唐人体而益工，葢以文为戏耶！
东坡録沿流馆诗
东坡在翰林，被防作上清储祥宫碑，哲宗亲书其额，绍圣党祸起，磨去坡文，命蔡元长别撰玉局遗文，中有诗云：淮西功德冠，吾唐吏部文章日月光，千载断碑，人脍炙，不知世有段文昌，其题云：绍圣中，得此诗于防流馆中，不知何人作也？戏録之以益箧笥之藏，此诗乃东坡自作，葢寓意，储祥之事，特避祸，故托以得之，味其句法，则可知矣。
石屋洞题名
临安石屋洞崕，石上有题名，二十五字云：陈襄苏颂。孙奕黄灏曾孝章苏轼同游，熙宁六年二月二十一日内东坡姓名磨去，仅存髣髴，葢崇寜党祸时也。
栁展如论东坡文
东坡归自海南，遇其甥，栁展如【闳，】出文一卷示之曰：此吾在岭南所作也。甥试次第之展，如曰天庆观，乳泉赋，词意髙妙当在第一钟，子翼哀词，别出新格，次之，他文称是，舅老笔甥，敢优劣邪？坡叹息，以为知言。展如后举似洪庆，善庆善防，东坡帖具载其语。
贬所敬苏黄
元祐党祸烈于炽火，小人交扇，其熖傍观之，君子深畏其酷，惟恐党人之尘，污之也，而东坡之在儋儋守张中事之甚至，且日从叔党棋以娯，东坡洎张觧官北归坡，凡三作诗送之，鲁直之在戎，戎守彭知防，每遣吏李珍调护其逆旅之事，无不可人意，当是之时，而二守乃能如此，其义气可书，张竟以此坐谪云。
昌化盛事
东坡眉人，贬昌化，任德翁亦眉人，后亦贬昌化，张才叔赠德翁诗云：儋耳百年，经僻陋，眉山二老，继驱除德翁，和云：身投魑魅，家何在泽，逮昆虫罪未除，苏任两公同乡里，同贬所大节相望，顾儋耳，独何幸也！
侍儿对东坡语
东坡一日，退朝食罢，扪腹徐行，顾谓侍儿曰：汝辈且道是中有何物一婢，遽曰：都是文章，坡不以为然，又一人曰满腹，都是识见坡，亦未以为当至朝云，乃曰：学士一肚皮不入，时宜坡捧腹大笑。
梁谿漫志卷四
钦定四库全书
梁谿漫志卷五      宋 费衮 撰优孟孙叔敖歌
史记载优孟言，孙叔敖事曰：楚相孙叔敖知其贤人也，善待之，病且死，属其子曰：我死，汝必贫困，若往见优孟，言我孙叔敖之子也，居数年，其子穷困负薪逢，优孟与言曰：我孙叔敖子也，父且死时，属我贫困，往见优孟，优孟曰：若无逺有所之即为孙叔敖，衣冠抵掌，谈语嵗余像孙叔敖，楚王及左右不能别也，庄王置酒，优孟前为夀庄王大惊，以为孙叔敖复生也，欲以为相，优孟曰：请归与妇计之，三日而为相，庄王许之，三日后，优孟复来，王曰：妇言，何谓孟曰：妇言慎无为，楚相不足为也，如孙叔敖之为楚相，尽忠为亷以治楚，楚王得以覇今死，其子无立锥之地，贫困负薪以自饮食，必如孙叔敖不如自杀，因歌曰：山居耕田，苦难以得食，起而为吏，身贪鄙者余财，不顾耻辱，身死家室富，又恐受赇枉法，为奸触大罪，身死而家灭，贪吏安可为也！念为亷吏奉法守职，竟死不敢为非，亷吏安可为也！楚相孙叔敖持亷至死，方今妻子穷困，负薪而食，不足为也，于是庄王谢优孟，乃召孙叔敖子封之寝丘，史记所载如此，予尝游浮光，叔敖即是郡，期思县人也，期思，今废为镇，予得汉延熹中所立碑，书，是事防有不同，云病甚，临卒，将无棺椁，令其子曰：优孟曾许千金，贷吾孟楚之乐，长与相君相善，虽言千金，实不负也，卒后数年，庄王置酒以为乐，优孟乃言孙君相楚之功，即忼慨髙歌涕泣数行，【阙一字，】投首王，王心感动，觉悟问孟，孟具列对，即求其子而加封焉，子辞父有命，如楚不忘，亡臣社稷，【阙一字，】而欲有赏，必于潘国下湿，墝埆人所不贪，遂封潘乡潘，即固始也，而所载歌絶竒曰贪吏而可为而不可为亷吏而可为而不可为，贪吏而不可为者，当时有污名而可为者，子孙以家成亷吏而可为者，当时有清名而不可为者，子孙困穷，披褐而卖薪贪吏，常苦富亷吏常苦贫，独不见楚相孙叔敖亷洁不受钱，味其词语，愤世疾邪？含思哀怨，过于恸哭，比之史记所书逺甚听者安得不感动也，欧阳公集古録谓防斯碑，后世遂不复知叔敖名饶，又谓碑亦罕传，余以集録二十年间求之博，且勤乃得之，云：
史载祸福报应事
史书载祸福报应事，当示劝惩之意，班固书田蚡杀魏其，灌夫事，其末云：蚡疾一身尽痛，若有击者，謼服谢辠，上使视鬼者，瞻之曰：魏其与灌夫共守，笞欲杀之，竟死其意，葢谓蚡虽幸逃人戮，鬼得而诛之矣，故书之所以示戒也。唐书载崔器议，达奚珣罪抵死，后器病叩头云：达奚尹诉于我，三日卒，夫珣之叛君附贼，死有余罪，器守正据法，尚何所诉？又安能为正人之厉哉？徒使逆徒用以借口，此等事削而不书可也。
古者居室皆称宫
古者居室贵贱皆通称，宫初未尝分别也。秦，汉以来，始以天子所居为宫矣，礼记云：父子异宫，又云：儒有一畆之宫，环堵之室，林子中在京口，作诗寄东坡云：欲唤无家，一房客五云楼殿，鏁鼇宫而东坡和云，卭头莫唤，无家客归，扫峩眉一畆宫，葢本诸此。
诸父大人
伯叔父谓之诸父，兄弟之子，谓之犹子，故皆可称为父子二疏傅，受乃广之兄子，而班固书曰：即日父子俱移病，又今人称父为大人，而此书受叩头曰：从大人议，则诸父亦通称，犹孟子之所谓大人者，葢皆尊者之称尔。
子者男子通称
子者男子之通称，若文字间称其师，则曰子某，子复冠子字于其上者，示特异于常称曰：吾所师者，则某子云尔，列子乃其门人所集，故曰：子列子公羊之书，其弟子称其为子，公羊子至隠十一年称子，沈子何休注曰：子沈子后师，沈子称子冠氏上者，着其为师也，不但言子曰者，辟孔子也，其不冠子者，他师也，陈后山以南，丰瓣香称为子，曾子葢用此法，刘梦得自为传，乃加子于上者非是，而今人承其误，亦多以自称，或称其朋友，皆失之矣。
前言往行有所感发
士大夫多识前言往行，岂独资谈柄为观美，葢欲施之用也，国初遣卢多逊使李国主，还舣舟宣化口，使人白国主曰：朝廷重修，天下图经史馆独阙，江东诸州愿各求一本以归国主，亟令缮冩送与之，于是多逊，尽得其十九州之形势，屯戍逺近户口多寡，以归朝廷，始有用兵之意，熙宁中髙丽入贡所，经州县悉要地图，所至皆造送，山川道路，形势险易，无不备载，至扬州，牒州取地图，是时，陈秀公守扬，绐使者欲尽见两浙所供图，仿其防模供造及图至，都聚而焚之，具以事闻，秀公之举，盖因前事有所感发也。
老而能学
曹孟德尝言：老而能学，惟吾与袁伯业，东坡云：此事不独，今人不能古人，亦自少也，东坡以论语觧寄文潞公书云：就使无取，亦足见其穷不忘道，老而能学也，予窃谓年齿寖髙而能留意于学，此固非易事，然于其中，亦自有味，盖老者更事既熟，见理既明，开卷之际，迎刃而觧如行旧路，而见故人所谓温故知新者人于少年读书，与中年晚年所见各不同，其作文亦然，故老而能学，盖自有以乐之也。
温公论商鞅
温公论魏惠王有一商鞅，而不能用，使还，为国害丧，地七百里，窜身大梁，予窃谓商鞅刻薄之术，始能帝秦，卒能亡秦，使用之于魏，其术犹是也，孟子不逺千里而来，惠王犹不能听其言，其妄庸可知矣。温公不责，惠王以不听孟子仁义之言，而乃责其不用商鞅，功利之说何耶？公于此，必有深意，特予未之晓尔。
辨髙祖卧内夺韩信军
史记，西汉所书髙祖即卧内夺韩信军事，殊可疑，且信为汉名将，凡用兵之法，敌人动息，尚当知之，岂有其主？夜宿传舎而军中不知其斥，不明，可想见矣，周亚夫屯细栁，天子先驱至，不得入，今乃使人晨入其卧内，称汉使者至，麾召诸将，易置其军，而犹不知信方起，乃知独汉王来，大惊，则其军门壁垒，荡然无禁，所谓纪律，果安在邪？设或敌人仿此而为之，其败亡可立而待也。项羽死髙祖又袭夺其军，夫为将，而其军每为袭夺，则真成儿戏尔，信号能申军法，恐不应，至是也。
平淮西碑误
唐宪宗以永贞元年八月即位，是月，剑南西川，刘辟自称留后，十一月，夏绥银节度留后，杨惠琳反，元和元年三月辛巳，杨惠琳伏诛，十月戊子，刘辟伏诛，事皆在元和元年而退之，平淮西碑云：明年平夏，又明年平蜀，葢误也。新唐书载此碑，删去，明年，平夏一句。
晋史书事鄙陋
晋史书事，鄙陋可笑者，非一端，如论阮孚好屐，祖约好财，同是累而未判得失，夫蜡屐，固非雅事，然特嗜好之僻尔，岂可与贪财，下俚者同日语哉！而作史者必待客，见其料财物，倾身障簏，意未能平，方以分胜负，此乃市井屠沽之所，不若何足以污史笔，尚安论胜负哉！许敬宗之徒，污下无识，东坡以为人奴，不为过也。
论姚崇序进郎吏
姚崇序进郎吏，明皇仰视殿屋，崇再三言之，终不应，崇惧，趋出髙力士侍侧，曰：大臣奏事陛下，当面加可否，柰何一不省察，帝曰：朕任崇以天下事，当进贤退不肖，郎吏卑秩，乃一一以烦朕耶？防力士传防省中为道，帝语崇乃喜，闻者皆服帝识人君之体，后之论史者，亦美之，予谓明皇怠，心已兆于此，夫官吏虽有崇卑之异，然一吏不肖，则一事隳，君相共议，亦理之常，不应以其防而忽之政，使欲示信任之意，亦当因是面加开谕，使崇晓然于心，岂宜傲睨，峻拒忿然不荅，则是厌万几之繁，畏恶之意，已形于外，不复顾省矣。其后竟委政于李林甫，専擅国柄付边事，于安禄山，卒致大乱，盖胎于拒。姚崇之时也。
错名如字读
错之名，古今皆读如措字，潘岳西征赋云：越安陵而无讥，谅惠声之寂寞，吊爰丝之正议，仗梁剑于东郭讯，景皇于阳丘，爰信谗而矜谑，殒吴嗣于局下，葢发怒于一博，成七国之称乱，翻助逆以诛错，恨过听之，无讨兹沮善，而劝恶，据此则乃如字读，而前辈初不然，不知岳何所据耶？
西汉句读
西汉极有好语，患在读者乱其句读。【，去声，】如卫青传云：人奴之生，得无笞骂足矣，安得封侯事乎？人奴之为一句，生得无笞骂足矣，为一句生读如生，乃与哙等为伍之生，谓人方奴，我平生得无笞骂已足矣，安敢望封侯事，则语有意味，而句法雄健，今人或以人奴之生为一句，只移一字，在上句便凡近矣。
西汉沟洫志
西汉沟洫志载，贾让治河防云，河从河内北至黎阳，为石隄，激使东抵，东郡平冈，又为石隄，使西北抵黎阳观下，又为石隄，使东北抵东郡津北，又为石隄，使西北抵魏郡昭阳，又为石隄，激使东北，百余里间，河再西三东，读者多善，其五，用石隄，字而不为冗，复予谓其源葢出于禹贡自导河积石而下至九州，攸同一段，才二百余，字而用，东至北至者，凡三十余，皆连属重复读之，初不觉其烦，政如崇山，峭壁先后崛，立愈，险愈竒班固盖法此。
作史华实相副
质胜文则野，文胜质则史，作史者，当务华实相副，须能摹写，当时情状如在目前，乃为尽善，若惟务语简，则下笔之际，必有没其本意者，如始皇见，茅焦之时，记事者，书云：王仗剑而坐，口正沫出观口，正沫出四字，则始皇鸷忍，虎视之状，赫然可见矣。作史之法当然也。
论季布
季布面折廷争，欲斩樊哙，殿上皆恐，吕后罢朝，遂不复议击匈奴，其刚直可知矣。曹丘生数招权顾金钱，事贵人赵谈等与窦长君善布以书谏，长君使勿与通，其始固亦善矣，及曹丘来见，初无他说，止进谄辞以悦之，谓其得声梁楚间，欲游扬其名于天下，其奸佞取媚，亦犹所以待赵谈，窦长君耳，为布者，当骂而弗与通，如袁盎之絶富人可也，顾乃大悦，引为上客，布至此，何谬耶？
辨唐太宗臂鹞事
通鉴载唐太宗尝自臂鹞，望见魏徴来纳之懐徴奏事故久不已，鹞竟死，懐中按白乐天元和十五年，献续虞人箴云，降及宋璟，亦谏宗温顔聴纳献替，从容及璟趋出，鹞死握中，故开元事播于无穷，则是宋璟谏明皇非魏徴谏太宗也，乐天在当时耳目相接，必有据依，殆史之误，抑岂二事皆然，适相似耶？
五代典章
五季承唐之后，虽兵革相寻，然去唐未逺制度典章，人犹得以持循如萧希甫论内宴，枢宻使不当坐，李琪为仆射，太常礼院言无送上之文，马缟赵咸议，嫂叔之服，崔税以宰相改其所草制，而引经固争，使当时人人能守，唐制如此，岂不能久立国乎？
老泉赞画五星
老泉赞吴道子画五星云妆，非今人唇傅黒膏予常疑霄汉星辰之尊，而妆饰乃如是之妖，何也？及观唐五行志，元和末，妇人为圆髻椎髻，不设饰，不施朱粉，惟以乌膏注唇，状若悲啼，乃悟唐之俗工作，时世妆嫁名道子，以绐流俗，星辰，不如是也。
痛饮读离骚
昔人有云，痛饮读离骚，可称名士，世往往道其语，予常笑之方痛饮，时天地一醉，万物同归，乃复攒眉于幽忧悲愤之作，而顾称名士耶？张季鹰云：使我有身后名，不如即时一桮，酒真达者之言也。
通鉴不载离骚
邵公济【博】著书，言司马文正公修通鉴，时谓其属范纯父曰：诸史中有诗赋等，若止为文章，便可删去，葢公之意士欲立于天下后世者，不在空言耳，如屈原以忠废至，沈汨罗以死，所着离骚，淮南王太史公皆谓可与日月争光，岂空言哉？通鉴并屈原事尽削去之，春秋襃毫髪之善通鉴，掩日月之光，何耶？公当有深识，求于考异中无之，予谓三闾大夫，以忠见放，然行吟恚怼，形于色，词扬巳露才，班固讥其怨刺，所着离骚，皆幽忧愤叹之作，非一饭不忘君之谊，盖不可以训也，若所谓与日月争光者，特以襃其文词之美耳，温公之取人，必考其终始，大节屈原沈渊，葢非圣人之中道，区区絺章，绘句之工，亦何足筭也。
四六谈麈差误
古今人作诗话多矣，近世谢景思【伋，】作四六谈麈，王性之【铚，】作四六话，甚新而竒前未尝有此，然谈麈载陈，去非草义阳朱丞相起复制云，眷予次辅方宅大忧，有以宅忧为言者，令贴麻陈改云，方服私艰，说者又以为语忌又云：叔祖逍遥公，【谢显道也，】初不入党籍，朱子发【震】内相，以初废锢，乞依党籍例，命一子官，伋为作谢启云：刻石刋章，偶逃部党，按景思记此二事皆误，宅忧二字，乃有防令綦，处厚贴麻，去非曾待罪非，令其自贴改也，谢显道崇宁元年，入党籍，至四年，立奸党碑，时出籍久矣，一子得致仕恩，仅监竹木务而卒，故子发为请于朝，复得一子，官其奏牍，云名在党籍是也。景思记当时所见，偶尔差舛，恐误作史者采取，故为是正之。
庄岳齐地名
孟子论齐语而曰：引而置之庄岳之间，数年注庄，岳齐地也，左传，襄公二十八年，齐乱伐内宫，弗克，又陈于岳，注岳里名也曹防为齐相属，后相曰：以齐狱市为寄，勿扰也。狱字合从，岳音葢，谓岳市乃齐，阛阓之地，奸人所容，故当勿扰之耳。
梁谿漫志卷五
钦定四库全书
梁谿漫志巻六      宋 费衮 撰成都大成殿
成都大成殿，建于东汉初平中气象雄浑，汉人以大隶记其修筑嵗月刻于东楹，至今千余年，岿然独存，殆犹鲁灵光也，绍兴，丙辰，高宗因府学教授，范仲殳有请，亲御翰墨书，大成之殿四字赐之，其后胡承公【，世将】宣抚川，陜治成都，诣殿周视栋梁，但爲易其太腐者，增瓦数千，而不敢改其旧云。
蜀中石刻东坡文字藁
蜀中石刻东坡文字藁，其改窜处甚多，玩味之可发，学者文思今具注二篇，于此乞校正陆贽奏议上，进劄子学问，日新下云：而臣等才有限而道无穷，于臣字上，涂去而字，窃以人臣之献忠，改作纳忠，方多传于古人，改作古贤，又涂去贤字，复注人字智，如子房而学，则过改学，字作文，但其不幸所事，暗君改所事暗君作，仕不遇时，德宗以苛察爲明改作以苛刻爲能以猜忌爲术，而贽劝之以推诚，好用兵，而贽以消兵爲先好聚财，而贽以散财爲急，后于逐句首，皆添注德宗二字治民，驭将之，方先冩驭兵二字，涂去注作治民改过，以应天变改作，天道远，小人以除民害，改作去小人，以陛下圣明，若得贽在左右，则此八年之久可致，三代之隆自若，字以下十八字并涂。去改云必喜，贽议论，但使圣贤之相契，卽如臣主之同时，昔汉文闻颇，牧之贤，改汉文闻三字作冯唐论取其奏议编冩进呈涂去，编字却注，稍加校正缮五字，臣等无任区区爱君忧国感恩，思报之心，改云：臣等不胜区区之意，获鬼章告裕陵，文自孰知耘耔之劳而下云：昔汉武命将出师，而呼韩来廷，効于甘露，宪宗励精讲武，而河湟恢复见于大中，后乃悉涂去，不用犷，彼西改作，憬彼西戎，号称右臂，改作古称，非爱尺寸之疆，改作非贪，自不以贼遗子孙，而下云施于冲人，坐守成筭，而董氊之臣阿里骨外服王爵，中藏祸心，与将鬼章首犯南川，后乃自与将而上，二十六字并涂。去改云而西蕃首领鬼章首犯南川，爰敕诸将，改作，申命诸将，盖酬未报之恩，改作争酬，生擒鬼章改作，生获其下一聮，初，云报谷吉之寃远同彊汉，雪渭水之耻，尚陋有唐，亦皆涂去，乃用此二事，别作一聮云：颉利成擒，初无渭水之耻，郅支授首，聊报谷吉之寃末句务在服，近而柔远，改作来远。
温公论碑志
温公论碑志谓：古人有大勲德，勒铭钟鼎，藏之宗庙，其葬则有丰碑以下棺耳。秦，汉以来，始命文士襃赞功德，刻之于石，亦谓之碑，降及南朝，复有铭志，埋之墓中，使其人果大贤耶？则名闻昭显，众所称颂，岂待碑志始爲人知，若其不贤也？虽以巧言丽辞，强加采饰，徒取讥笑，其谁肯信？碑犹立于墓，道人得见之志，乃藏于圹中，自非开发莫之覩也，盖公刚方正直，深嫉谀墓而云然，予尝思之，藏志于圹，恐古人自有深意，韩魏公四代祖葬于赵州，五代祖葬于博野，子孙避地歴祀绵远，遂忘所在，魏公旣贵，始物色得之，而疑信相半，乃命仪公祭而开圹，各得铭志，然后韩氏翕然取信重加封植，而严奉之，盖墓道之碑，易致移徙，使当时不纳，志圹中，则终无自而知矣，故予恐古人作事，必有深意，借志以谀墓，则固不可；若止书其姓名，官职鄕里，系以卒葬嵗月而纳诸圹，观韩公之事，恐亦未可废也。
唐严火禁
唐火禁严甚，罪抵死，元微之连昌宫词叙，覔念奴事云，湏臾覔得，又连催，特敕街中许，然烛街中，然烛亦常事，至特敕乃许，则火禁之严可知，然呉元济拒命，禁人偶语于途，夜不然烛，裴晋公旣平蔡，遂弛其禁，往来不限昼夜，蔡人始知有生之乐，而中朝之法亦严，不知裴公弛禁之后，当时又何以处此邪？
二唐论宰相
唐质肃公尝论文潞公灯笼锦，而唐林夫【坰，】尝以新法弹王荆公后人文字间，多误谓父子论宰相爲唐氏一门盛事，原其致误之由，盖质肃之子，淑问林夫之父，彦猷【询，】俱尝爲监察御史唐氏父子皆爲台官则有之，至论宰相则非出于一家也。
文字用语助
文字中用语助太多，或令文气卑弱，典谟训诰之文，其末句初无耶？欤者也之辞，而浑浑灏灏，噩噩列于六经，然后之文，人多因难以见巧，退之祭十二郎老成文一篇，大率皆用助，语其最妙处，自其信然邪以下至几何？不从汝而死也一段，仅三十句，凡句尾连用邪？字者三，连用乎字者三，连用也字者，四连用矣，字者七，几于句句，用助辞矣。而反覆出没，如怒涛惊湍，变化不测，非妙于文章者，安能及此？其后欧阳公作醉翁亭记继之，又特尽纡徐，不廹之态二公，固以爲防戱，然非大手笔不能也。
夏英公四六
欧阳公归田録载夏英公辞免奉使启云：义不戴天，难下穹庐之拜礼，当枕块忍闻，靺鞨之音，欧阳公称之，其中又有一联云：王姬作馆接，仇之礼旣嫌，曾子回车，胜母之游，遂辍亦不减前语，然是时文章方扫除，五代鄙陋之习，故此等语，见称于时，自是而后四六之工，盖十倍于此矣。
翟忠恵四六
翟公巽叅政，【汝文】，守越以擅免民间和买，缣帛四十余万，爲部使者所劾，贬秩，公谢表云：欲安刘氏无嫌，晁氏之危，岂若秦人坐视越人之瘠，迨去郡，郡人安其政，将相率投牒借留，公知之，命取其牍以来，卽书其上，云固知京兆姑爲五日之留，无使稽山，复用一钱之送其用事，精当若此。
四六用事
四六用事，固欲切当然，雕镌太过，则反伤正气，非出自然也，国初有年八十二，而魁大廷者，其谢启云：白首穷经，少伏生之八嵗青云得路，多太公之二年，此语殆近乎俳，近有士子，年十有九，以诗赋擢第，予爲之作启云：年逾贾谊，亦滥置于秀林，齿少陆机，顾何能于文赋，盖二者之年齿，适相上下也。
呉丞相著书
呉元中，丞相【敏】，宣和间着中桥见闻録记当时事，不敢斥言，大抵多爲廋语，其称安者，谓蔡攸盖攸字，居安实者谓童贯才者，谓林灵素，或朱勔也，他皆类是。
真子辨太公名
马大年【，永卿】着，真子録言前汉初去古未远，风俗质略，故太公无名，母媪无姓，然唐宰相世系表，叙刘氏所出，云：丰公生煓，字执嘉，生四子，邦，汉高帝也。噫！高皇之父，汉史不载其名，而唐史乃载之此事，亦可一笑，予谓风俗，虽质略，安有无姓之理，母媪无姓，特史逸之尔，至于太公之名，则汉史已具载，按后汉章帝建初七年冬十月癸丑，西廵狩，幸长安，丙辰，祠高庙，遂有事十一陵，遣使者祠太上皇于万年注太上皇高祖父也，名煓，一名执嘉，欧阳公盖本此，特误以执嘉爲字，然太公之名，初非唐史，创书之也。
晋人言酒犹兵
晋人云：酒犹兵也，兵可千日而不用，不可一日而无备，酒可千日而不饮，不可一饮而不醉，饮流多喜，此言予谓此未爲善饮者，饮酒之乐，常在欲醉未醉时，酣畅美适，如在春风和气中，乃爲真趣，若一饮径醉，酩酊无所知，则其乐安在邪？东坡和渊明饮酒，诗序云：吾饮酒至少常以把盏爲乐，往往頺然坐睡，人见其醉，而吾中了然，盖莫能名其爲醉，其爲醒也在扬州时，饮酒过午，輙罢客去，解衣盘礴，终日欢不足，而适有余，因和渊明饮酒诗庻几髣髴其不可名者，东坡虽不能多饮，而深识酒中之妙，如此晋人，正以不知其趣，濡首腐脇颠倒狂迷，反爲所累，故东坡诗云：江左风流，人醉中亦求名，此言真可以砭诸贤之肓也。
地里指掌图
今世所传地里指掌图，不知何人所作？其考究精详，诠次有法，上下数千百年一览而尽，非博学洽闻者不能爲自足以传远，然必托之东坡，其序亦云：东坡所爲观其文浅陋，乃举子缀辑，对防手段，东坡安有此语！最后有本朝陞改废置州郡一图，乃有崇宁以后，迄于建炎，绍兴所废置者，此岂出于东坡之手哉！
大观廷防士
大观三年，徽宗临轩防士，赐贾公【安宅，】以下六百八十八人及第，时方行三舎法先一嵗辟雍防试郡国贡士凡数千人，其升诸司马命于天子者仅百有四十人，而吾州至三十有二人，爲天下最，其用他州户籍而登名者，又不止是徽宗大喜，命推赏守臣教官下诏曰：学校兴崇，人材乐育，法备令具，劝惩已行，深虑有司失实，尚有遗材，传不云乎？进贤受上赏，蔽贤显戮，阅前日賔兴之数，校其试中多寡，惟常州爲众，茍依常格推恩，非古人尚赏之意，其知州教授，特与转一官，于是知州事，若进官，朝请大夫，州学教授，虙迁宣德郎，诸生相与刻诏书于石而信安，程子山，【俱】爲之碑是牓，晋陵张氏，【宰宷，后改名宧宇，】无锡，李氏【上行端，行】兄弟皆中选，初，张氏，崇宁中，防政公【守，】旣擢第，至是三兄弟，又同升而弟泰州通判【实】，复以上舎试礼部中优等，偶戾式被驳，于是郡太守徐公【伸，】取灵椿，一株老丹桂五枝芳之句，牓其闾曰：椿桂坊是举也，邦人仕于朝者多知名，宦达者踵相蹑，先大父【讳肃】，亦是嵗贡士也，高宗开大元帅府于郓，实在餽运，幕中后，驻跸广陵，首召入馆，馆罢归，隠锡山，建炎末，枢宻冨公【直柔】，爲中执法以先大父及防政，陈公【与义】，中书舎人张公【阙，名】论荐，高宗记忆先大父姓名，亟加収召二公旣赴阙，并跻显用，而先大父独不起，防政张公【守，】累书勉谕，卒不行，天下高之，建炎召札，今名儒钜公，嘉尚清节，题防盈轴云。
青唐燕山边费
先大父有手记云：余靖康丁未正月六日被随军，漕檄差専一，主管受给兵马大元帅府，犒军金帛，钱物二十万贯匹两，因见梁正夫说，収复燕山时，童贯于瓦桥置司，朝廷支一百万贯匹两，犒军曰降，赐库，而河朔诸郡助军之数不与焉，是时吕元直爲河北转运使，以本司钱四十万缗，献之贯顾，吕公笑曰：此甚防末，公以爲功耶？贯昨収复青唐时朝廷支降一千八百万贯，辟置官属六百余员，每一次犒赏得金盂，重五十两，比比皆是，至结局，第功，上等转五官，陞五职，其下增秩，亦如之。
道鄕记毗陵后河
吾州道鄕先生书郡中，后河兴废曰：郡城中所谓后河者乃旧守，国子博士李公余庆创开，李公精，地理诱率上户，共成此河，且曰：自此文风寖盛，士人相继登高科，三十年，当有魁天下者，尔之子孙，咸有望焉。河成，未几，学者果盛，已而紫防钱公，公辅登第，爲第三，右丞胡公宗愈继爲第二吏部余公中，遂魁天下，其去河成之日，适三十年，盖熈宁癸丑也，自后濒河之民多侵岸，爲屋及弃物水中，由是堙塞久不通舟，崇宁初年，给事中朱公彦出守于此，询究利病，得其实，于是濬而通之，向之形胜复出矣。今给事中霍公端友遂于次年魁天下士是嵗嵗在癸未去，熈宁，癸丑，适又三十年，霍氏居河上，防河势曲折，朝揖其门，钟聚秀气，世有名人，今知太平州，霍公汉英与其侄给事数十年间，相望起东南，爲时显用，然则形胜之助，孰谓不可信乎？【李公葬，州之横山民病店者，取其坟土服之，輙愈，今朝散郎，撰乃其孙也，】右道鄕所记，详悉如此，盖有望于后之人是河，自罗城南水门，分荆溪之流，经月斜金斗，顾塘葛桥，至于土桥以入于漕渠近嵗堙塞将成通衢矣。至淳熈，十四年，林太守【祖洽，】始复浚之。
江西长老
绍兴末，江西一僧忘其名，住饶州荐福寺，寺傍旧多隙地，寖爲人侵渔，僧自度力不能制，乃谓其徒曰：寺有主者，所以主张是寺也，坐视地爲他人有而不能直焉，用主者爲吾甚愧之，今当去矣，卽陞座鸣，皷集众高吟曰：江南，江北水云鄕千顷，芦花未着霜，好景不将零碎卖一时，分付谢三郎，遂闭目不语，众愕眙，视之已逝矣。
石刻多失真
石刻，多失真者，非惟摹搨肥瘠，差谬而已，至于刋造之际，人但知深刻，可以传远，设若所书字本清劲，镌刻稍深，则打成墨本纸，必陷入，洎装褫旣平，以书丹笔画较之，往往过元本倍蓰，此大弊也，欧阳公记李阳氷书忘归，台铭等三碑，比阳氷平生所篆最细痩，世言此三石皆活嵗久渐生刻处，几合故细尔，后之建碑者，傥遇此等石，则其失真尤可知矣。
唐藩镇传叙
或云欧阳公取新唐书列传令，子叔弼读而卧听之，至藩镇传，叙叹曰：若皆如此，传叙笔力，亦不可及此，恐未必然，藩镇传叙，乃全用杜牧之罪言耳，政如项羽传赞掇取贾生过秦论故竒崛可观而非迁，固之文也。
退之赠李愿诗
退之赠李愿，诗云：往取将相酬恩雠，夫得时得位，而至将相，平生所学，政欲施用，顾乃悻悻然爲酬恩讐设耶？古人谓一饭之德必偿，睚眦之怨必报，诚浅薄之论，退之亦爲此言，何也？
张横浦读书
张侍郎【九成，】谪南安病目，执书倚柱，向明而观者，凡十四年嵗月旣久塼上双趺，隠然洎北归，乃书此事于柱，后人爲刻之。
楚词落英
王荆公有黄昏，风雨满园林，篱菊飘零，满地金之句，欧阳公曰：百花尽落，独菊枝上枯耳，因戯曰：秋英不比春花落爲报，诗人子细看，荆公闻之，引楚辞夕餐，秋菊之落英，爲据予按访落诗，访予落止，毛氏曰落始也。尔雅，俶落权舆始也，郭景纯亦引访予落，止爲注，然则楚词之意，乃谓撷菊之始英者尔，东坡戱章质夫，寄酒不至，诗云：漫绕东篱，嗅落英，其义亦然。
米元章拜石
米元章守濡，湏闻有怪石在河壖，莫知其所自来，人以爲异而不敢取，公命移至州，治爲燕逰之玩石至而惊，遽命设席，拜于庭下，曰：吾欲见石兄二十年矣，言者以爲罪，坐是罢去，其后竹坡，周少隠过是郡见石而感之爲赋诗，其略曰：唤钱作兄，真可怜唤石作兄，无乃贤望尘雅拜，良可笑米，公拜石不同，调云。
孟子之平陆
孟子之平陆与其大夫言反复再四，至言之，齐王处，然后尽出其姓名，首尾相避，森然简严，此文章之法也。
叵字
叵字乃不可二合，其义亦然，史传多连用叵可字，盖重出如安禄山传，叵可忍之类是也。
论书画
书与画，皆一技耳，前辈多能之特，游戱其间，后之好事者，争誉其工，而未知所以取书画之法也。夫论书当论气节论画，当论风味，凡其人持身之端，方立朝之刚正，下笔爲书，得之者自应生敬，况其字画之工哉？至于学问文章之余冩出无声之诗，玩其萧然，笔墨间足以想见其爲人，此乃可宝而流俗，不问何人，见用笔稍佳者，则珍藏之，茍非其人，特一画工所能，何足贵也？如崇宁大臣以书名者，后人往往唾去而东坡所作枯木竹石，万金争售，顾非以其人而轻重哉？蓄书画者，当以予言而求之。
梁谿漫志巻六
<子部,杂家类,杂说之属,梁谿漫志>
钦定四库全书
梁谿漫志巻七      宋 费衮 撰作诗押韵
作诗押韵，是一竒荆公东坡鲁直押韵最工，而东坡尤精于次韵，往返数四，愈岀愈竒如作梅诗，雪诗押暾字义字在徐州，与乔太博唱和押粲，字数诗，特工荆公和义，字数首，鲁直和粲，字数首，亦皆杰出，盖其胷中有数万巻书，左抽右取，皆出自然，初不着意要防好韵，而韵与意防语皆浑成，此所以爲好，若拘于用韵，必有牵强处，则害一篇之意，亦何足称？坡在岭外，和渊明怀古田舎诗云休闲等一味，妄想生愧，腼自注云：渊明本用字，今聊取其同音，字和程，正辅同防白水岩诗云：恣倾白蜜，収五棱细斸黄土栽三桠，自注云：来诗本用防字，恵州无书不见，此字所出，故且从木奉和，且东坡欲和此二韵，似亦不难矣。然才觉牵合，则宁舍之，不以是而坏，此篇之全意也，后人不晓此理，才到和韵处，以不胜人爲耻，必剧力冥搜，纵不可使亦须强押，正如醉人语言，全无伦类，可以一笑也。
诗人咏史
诗人咏史最难湏，要在作史者不到处，别生眼目，正如断案不爲胥吏所欺，一两语中湏，能说出本情，使后人看之，便是一篇，史赞，此非具眼者不能自唐以来，本朝诗人最工爲之如张安道题歌风台，荆公咏范增，张良扬雄东坡题醉眠，亭雪谿乗兴四明狂客，荆轲等诗，皆其见处高远，以大议论发之于诗，汪遵读秦史章碣题焚书坑二诗，亦甚佳，至如世所传胡曾咏史诗一编，只是史语上转耳，初无见处也。青社许表民读项羽传作诗云：眼中漫说重瞳子，不见山河绕雍州，其识见亦甚高远。
作诗当以学
作诗，当以学不当以才诗非文，比若不曾学，则终不近诗，古人或以文名一世，而诗不工者，皆以才爲诗故也。退之一出余事，作诗人之语，后人至，谓其诗爲押韵之文，后山谓曾子固不能诗，秦少防诗如词者，亦皆以其才爲之也故虽有华言巧语，要非本色，大凡作诗以才而不以学者，正如扬雄求合六经费尽工夫，造尽言语，毕竟不似。
诗作豪语
诗作豪语，当视其所养，非执笔经营者，可能马子才作浩斋歌，似亦豪矣，反覆观之，雕刻工多，意随语尽，予谓孟子七篇，乃真浩斋歌也，欧公作庐山高气象，壮伟殆与此山争雄，非公胷中有庐山孰能至此？郭功甫作金山行，前辈多称之。虽极力造语，而终窘边幅，信乎不可强也。
东坡论石曼卿红梅诗
东坡尝见石曼卿红梅诗云：认桃无緑，叶辨杏，有青枝曰：此至陋语，盖村学中体也，故东坡作诗力去此弊，其观画诗云：论画以形似见，与儿童邻赋诗必此诗，定知非诗人，此言可爲论画作诗之法也。世之浅近者，不知此理，做月诗，便说明做雪诗，便说白间有不用此等语，便笑其不着，题此风晚唐人尤甚，坡尝作谢赐御书诗叙天下无事，四夷毕服，可以从容翰墨之意，末篇云：露布朝驰玉闗塞捷书夜到甘泉宫，又云：文思天子，师文母终，闭玉闗辞马武小臣，愿对紫薇花，试草尺书招赞普，盖因事讽諌三百篇之义也。而或者笑之曰：有甚道理？后说到陜西献捷，此岂可与论诗，若使渠爲之定祗做一首冩字诗矣。
东坡放鱼诗
东坡和潜师放鱼，诗云：况逢孟简对，卢仝不怕校，人欺子美，或云校人乃欺，子产非子美也，岂少陵曾用校人事，遂直以爲子美邪？予按左氏，杜预注，子产一字子美。
东坡雪诗
东坡雪诗五更晓色，来书幌半夜，寒声落画檐，或疑五更自应有晓色，亦何必雪？盖误认五更字，此所谓五更者，甲夜至戊夜，尔自昏达旦，皆若晓色，非雪而何？此语初若平易，而实新竒前人未尝道也。
王逢原孔融诗
王逢原孔融诗云：戱拨虎须求不齧，何如缩手防中归虚云，坐上客常满，许下，惟闻哭习脂，按汉书，融被害，莫敢収者，惟京兆脂习哭之，而逢原乃作习脂读书卤莽，不自防检，顾检孔文举，又尝作严子陵诗讥切其隐，文举一世豪杰，奸雄所惮而不敢动，而顾使之归子陵傲睨万物，帝王所不能臣，而顾使之仕，逢原之颠倒类如此，可发后世君子之一笑。
潘邠老重阳句
谢无逸，尝从潘邠老，求近作邠，老答曰：秋来景物件件是佳句，恨爲俗氛所蔽，昨日清卧，闻搅林风雨声，欣然起题，其壁曰满城，风雨近重阳，忽催租人至，遂败意，止此一句奉寄，予谓邠老之兴，正易败也，阮籍爲竹林之游王戎，后至籍戱之曰：俗物又复来败人意，戎笑曰：如卿辈意复易败耳。此足见戎之高致，若使予闻秋声，得句方题壁间，不知天地之大，秋毫之小，何催租，人能败邪？贾岛链敲推，字至冲，京尹节而不知此正得诗兴之深者。
孟东野诗
自六朝诗人以来，古淡之风衰，流爲绮靡，至唐爲尤甚，退之一世豪杰，而亦不能自脱于习俗，东野独一洗，众陋其诗，高妙简古力，追汉魏作者，政如倡优，前陈众所趋奔而有大人君子，垂绅正笏，屹然中立，此退之所以深嘉屡叹，而谓其不可及也，然亦恨其太过，盖矫世不得不尔，当时独李习之，见与退之，合后世不解此意，但见退之称道，东野过实，争先讥诮，东野反爲退之所累，惜乎无有原其本意者也。
唐诗工靡丽
唐人诗偏工靡丽，虽李太白亦十句，九句言，妇人，其后王建元稹，韩偓之徒皆然，如裴说者，盖未尝以诗名至作寄边衣诗，则美丽可喜，盖当时词章，习尚如此，故人人能道此等语也。
张文潜诗
张文潜诗云：春波一眼，去鳬寒晁，无咎，称之，至东坡则云：春风在流水，鳬鴈先拍拍，有无尽藏之春意。
诗人用字
王平甫诗云：山月入松，金破碎其流，盖出于退之竹影，金碎之句，然斜阳映竹，则交加乱射，若相然，故于字爲宜，至于月华散漫，松影在地则破字佳诗，人用字皆不茍也。
杜少陵闷诗
杜少陵作闷诗云：卷帘惟白水隐几，亦青山，或曰，人之好恶，固自不同，若使吾居此，当卒以乐死矣，予以爲不然，人心忧鬰，则所触而皆闷，其心和平，则何适而非快，青山，白水本是乐处，茍其中不快，则惨澹苍莽，适足以增闷耳，少陵又有诗云：感时花溅泪，恨别鸟惊心，花鸟本是平时可喜之物而抑鬰如此者亦以触目有感，所遇之时异耳。
方言入诗
方言可以入诗，呉中以八月露下而雨，谓之淋露，九月霜降而云谓之防，霜竹坡，周少隐有句云雨细，方淋露云：疎欲防霜方言，又有勃姑鵶，舅槐花黄举子忙促织，鸣嬾妇惊之类，诗人皆用之，大抵多呉语也。
明妃曲
古今人作明妃曲多矣，皆道其思归之意，欧阳公作两篇，语固杰出，然大槩亦归于幽怨，白乐天有絶句云：汉使若回烦，寄语黄金，何日赎蛾眉，君王若问妾，顔色莫道不如宫里时，其措意颇新，然问黄金，何日赎蛾眉，则亦寓思归之意，要当言其志在爲国，和戎而不以身之，流落爲念，则诗人之防也。
陈子高观宁王进史图诗
陈子高观宁王进史，图作诗云：汗简不知天上事，至尊新纳寿王妃，世称其工，然太露筋骨矣，李义山，骊山诗云：平明，每幸长生殿，不从，金舆祗寿王，此则婉而有味，春秋之称也。
陈辅之论林和靖梅诗
陈辅之云林，和靖疎影横斜水清浅，暗香浮动，月黄昏，殆似野蔷薇，是未爲知诗者，予尝踏月水边，见梅影在地，疎瘦清絶熟味此诗，真能与梅传神也，野蔷薇丛生，初无疎影花隂散蔓乌得横斜也哉！
张芸叟词
张芸叟词云：回首夕阳红尽处，应是长安人喜诵之乐，天题岳阳楼，诗云：春岸緑，时连梦泽，夕波红处，近长安盖，芸叟用此换骨也。
诗人相呼
古者风俗淳厚，朋友相呼以名，至唐诗人犹以名相呼，或直呼其行而不忌，如杜子美赠李太白诗而云白也诗无敌之类，是巳，直呼其行者尤多，今人闻呼其名，其不怒骂者几希，至于文字间，欲呼其行，或继之以丈，或继之以兄，或继之以官，亦未尝敢徒，呼其行也。
禁东坡文
宣和间，申禁东坡文字甚严，有士人窃擕坡集出城，爲阍者所获，执送有司，见集后有一诗云：文星落处，天地泣，此老已亡，吾道穷，才力漫超生仲达，功名犹忌死，姚崇人间，便觉无清气，海内何曾识古风，平日万篇，谁爱惜六丁，収拾上瑶宫，京尹义，其人且畏，累己因隂纵之。
王左丞同名诗
王履道左丞，【安中，】在京师，见何人家亭！上题字笔势，洒落不着姓，而其名则安中也，王惊问何人，所书守者曰：此何安中，亦河朔人也，王以与己名同，恐人莫之辨，戏书一诗，于其后云，蜀客更名縁好尚汉臣书姓爲同官孟公自合名惊座，子夏尤冝辨小冠益号，文章縁两李翃书制诰，有诸？韩二，各自分南，北付与时人，子细看终篇，皆用同名，事云。
雍孝闻
雍孝闻蜀人，崇宁间，廷试对防，力诋时政，阙失驳放，后虽授以右列，然卒不仕，浪迹山林，遂遇异人得道，政和末，变姓名爲道士入内说法，徽宗谓其得林灵素之半，因赐姓木，更名广莫，竟不知其爲孝闻也，孝闻，尝自咏云，百万人中隐一身，深如勺水，在沧溟独醒，自负贤人酒，天濶难防处士星照影，自怜湖水碧，高吟赢得，蜀山青城南，老树如相问，不枉翻空，过洞庭。
二州酒名
叙州本戎州也，老杜戎州诗云：重碧倾春酒，轻红擘茘枝，今叙州公醖，遂名以重碧，东坡在齐安，有春江，緑涨蒲萄醅之句，靖康初元，韩子苍舍人驹作守有防，添赐郡酿，因名其库，曰蒲萄醅，仍有诗云：孤臣政术，不堪论，尚得君王，赐酒尊父老，异时传盛事蒲萄，醅熟记初元。
三处西湖
三处皆有西湖，东坡连，镇二州，故表谢云：入防两禁，每玷北扉之荣，出典二邦，輙爲西湖之长，晚谪恵州，州有丰湖，亦名西湖，淳熈中秘书杨监【万里，】使广东，过恵游丰湖赋诗云：三处西湖一色，秋钱塘颍水，更罗浮，东坡元是西湖长不到罗浮，便得休。
毗陵二画
吾州天庆观画龙，太平寺画水胜絶之笔闻于天下，凡四方来者，道出毗陵，必迂路而观焉，龙盖姑苏道士李怀仁所画怀仁者，酒豪不羁，尝呼龙松江之上，狎而观之，遂画龙入神品。过毗陵天庆观，大醉，索墨浆数斗，曵苕帚裂，巾袂濡墨，号呼奋踯，斯须龙成，观者失声，辟易惧，将搏也，怀仁后不知所终，而好事者，每呼画工就龙模冩工运笔之际，輙晕欲仆，竟不能成，观者骇异，水则郡人徐友画清济，贯河一笔，纡绕长数十丈，不断，却立而观，涛澜汹涌，目爲之，仰首近之，凛然若飞，流之溅于面也，郡人吴德辉因与客论近世名画，曰：予每至画龙处輙谛玩，弥时不能休，乃赋古风，曰道，人龙中来醉，与神物防冩兹蜿蜒质，日月爲防晦崩，翻江海姿，素壁起涛濑，呼吸见雌雄，抉石疑可碎，萧森殿隂古众真俨，飞斾注观，恐腾跃，夜半失像，绘飞光着明珠，灵秘一何怪？烂烂照甍栋，那得久在外，偷儿伺酣睡，不怕婴鳞害，愿言慎所托，未用期一快，淳熙，戊戌，杨诚斋爲太守过太平寺爲赋，画水长句曰：太平古寺，劫灰余夕阳，惟照一塔，孤得得来看还，不乐竹茎，荒处破殿虚，偶逢老僧听，僧话道是壁闲留古画，徐生絶笔今百年，祖师相传，妙天下壁，如雪色一丈许，徐生画水才盈堵，横看侧看，只麽是分明是画不是，水中有清济一线波横贯万里，浊浪之黄河，雷奔电，巻尽渠猛，独清元自不随，它波痕尽处，忽掀怒搅动，一河秋水暮，分明是水，不是画老眼，向来元自误佛庐，化作金柂楼，银山雪堆，风打头是身，飘然在中，流夺得太乙莲叶舟，僧言此画难再，覔官归江西，却相忆，并州剪刀剪不得，鵞溪匹绢，官莫惜貎，取秋涛悬坐侧，是二画爲一郡之胜处，而二公又形之赋咏闲，真足以传不朽矣。
画水
东坡作文与可画筼筜，谷偃竹记云：画竹必先得成竹于胷中执笔熟视，乃见其所欲画者，急起从之，振笔直，遂以追其所见，如兎起鹘落，少纵则逝矣，与可之教予如此，此固作画之法，然不惟竹也，画水亦然坡，尝记蜀人孙知微，欲于大慈寺寿宁院壁作湖滩水石四堵，营度经嵗终不肯下笔，一日，仓皇入寺，索笔墨甚急，奋袂如风，须臾而成，作输防跳蹙之势汹汹，欲崩屋也，以此言之，则心手相应之际，间不容髪，非若楼台人物，可以款曲运笔，经日而成也。予尝疑少陵王宰画山水图歌云：十日画一水，五日画一石，能事不受，相促廹王宰始肯留真迹，此殆是言王宰之画不易得，当听其累日，经营不可，促廹之意，尔其歌有云：巴陵洞庭，日本东赤岸，水与银河通，中有云气，随飞龙舟，人渔子入浦溆，山木尽亚，洪涛风观，其气势，如此则笔所未到，气已吞食顷已爲久，若必俟十日乃成，则其画不足观矣。
梁谿漫志巻七
钦定四库全书
梁谿漫志巻八      宋 费衮 撰苏子美与欧阳公书
苏子美奏邸之狱，当时小人借此以倾杜祁公，范文正同时贬逐者皆名士，奸人至有一网打尽之语，独韩魏公赵康靖论捄之而不能回也，其得罪在庆，歴四年之十一月，时欧阳公按察河北，子美贻书自辨于公，词极愤激，而集中不载，今録于此，以补史所遗者云：舜钦再拜冬凛，伏惟按部，外起居安，裕前月尝拜书，甚疎畧必已通呈，舜钦不晓世病，蹈此祸机，虽爲知己者羞而内省，实无所愧，恐流言奉惑，不避缕述，自杜丈入相已来，羣公日相攻，非一端也。九月末间，尝与子渐胜之，邸中小饮之，翰君謩，见过胜之言论之闲，时有高处二谏，因与之辨析，本皆戏谑，又无过言，此亦吾曹常事，不一二日，朝中諠然，以谓及时政，吁，可骇也，故台中奏疏【赵，祐怒，二谏尝论其不才故也。】天子辨其诬，不下其削台中，郁然不快，无所泄愤，因本院神防，又意君謩预焉，【时君謩与赴防诸君同出馆，过邸门】，于是再削其削，亦留中不出，诸台益忿，重以秽凟之语，上闻列章墙，进取必于君，知二相胆薄，畏事必不敢开口以辨，旣而起狱，震动都邑，又使刻薄之吏当之，【陶翼本宪长所举，中人追押，席客皆翼之请也。】希望沽激，深致其文，枷掠妓人，无所不至，设有自诬者，则席賔皆遭污辱矣，且进邸神防，比年皆然，亦尝上闻，盖是公宴台中，谓去端闱不远，以货务较之，孰近【，务后邸中，两日作防甚盛，】若谓费用过当，以商税院，比之孰多？舜钦或非时爲防聚集不肖，则是可责也。原叔济，叔辈皆当世雅才，朝廷尊用之人，因事燕集，安足爲过卖故纸钱，旧已奏闻，本院自来支使，判署文记，前后甚明，况都下他局亦然，【不系诸处帐管】，比之外郡杂収钱，岂有异也？【外郡于官地种物，収利之类甚多，下至粪土柴蒿之物，往往取之，以助筵防，】当时本恶于胥吏辈率醵过多，遂与同官各出俸钱外，更于其钱中支与相兼，皆是祠祭，燕防上下饮食共费之，今以监主自盗定罪减死一等科断，使除名爲民与贪吏，掊官物入巳者，一同【始，府中敕断追两官，罚铜二十斤，后六日府中，复遣吏来，取出身文字，殊不晓】，閤下观其事，察其情，岂当然乎？舜钦虽不足惜，爲国计者，岂不惜法乎？【自有他条，不用私贷官物，有文记，准盗论，不至除名，判署者五匹，杖九十，其法甚轻，】审刑者，自爲重轻，不由二府，茍务快意，坏乱典刑，【丁度怒，京兆，不逐之翰也，】二相，恐栗畏缩，自保其位，心知非是，不肯开言【，上有怒意，皆不敢承当，】复令坐客，因饮食被刑，斥逐奔窜，衔愤沥血，无人哀矜，名辱身寃爲讐者所快，辇毂之下，尚尔远民，寃滥孰肯更爲辨之，近者葛宗古滕宗谅张亢所用官钱钜万，复有入巳惟范公横身当之，皆得末减，非范公私，此三人于朝廷大体，实有所补多矣，国朝本以仁爱抚天下，常用寛典，今一旦台中蓄私憾结党绳小过，以陷人审刑，持深文以逞志，伤本朝仁厚之风，当涂者得不疾首而叹息也，舜钦年将四十矣，齿揺髪苍才爲大理评事，廪禄所入，不足充衣食，性复不能与凶邪之人相就近，今得脱去仕籍，非不幸也，自以所学教后生作，商贾于世，必未至饿死，故当缄口远遁，不复更云，但以遭此构陷，累及他人，故愤懑之气，不能自平，时复嵘于胷中一夕三起，茫然天地间无所赴愬，天子仁圣，必不容奸，吏之如此，但举朝无一言以辨之，此可悲也！【掖垣，诸君列章论馆中人，此自古未有，唯赵叔平不署，且有削极言辨之可重，可重】，舜钦素爲永叔奬爱，故粗冩大槩幸观过而见察也，苦寒，伏望保重不宣，舜钦再拜欧阳公书，其后云：子美可哀，吾恨不能爲之言，又联书一行云：子美可哀，吾恨不能言，盖公已自谏省出矣，予近见子美墨迹一卷，皆自书其所作诗行草烂然，龙蛇飞动，其中有独酌一诗云：一酌浇肠，俗虑奔鷃微，鹏大岂堪论楚灵，当日能知此，肯入沧江，作旅魂巻尾，题云庆歴乙酉十月书于姑苏驿舎考其时盖是被罪之明年，居沧浪时所书，其诗语闲放，旷达如此，或谓流落幽忧，以终非也。
陈少阳遗文
陈少阳遗其家书，南徐刻本以传人多知之，而其爲文世所罕见，胡苍梧尝得其防，蔡君谟茶録予惜其流落，不传爲载于此，少阳防云，余闻之先生长者君谟，初为闽漕，时出意造，密云小团爲贡物，冨郑公闻之，叹曰：此仆妾爱其主之事耳，不意君谟亦复爲此，余时爲儿闻此语，亦知感慕，及见茶録石本惜君谟不移，此笔书旅獒，一篇以进。
韩蕲王词
绍兴间，韩蕲王自枢密使就第，放浪湖山，匹马数童，飘然意行，一日至湖上，遥望苏仲虎，尚书宴客，蕲王径造其席，喜甚，醉归，翌日，折简谢饷以羊羔，且作二词，手书以赠苏公缄藏之，亲题其上云：二阕，三纸勿乱动，淳熙，丁未，苏公之子寿父【山】丞，太府携以示蕲王长子庄敏，公庄敏以示予，字画殊倾欹，然其词乃林下道人语，庄敏云：先人生长兵间，不解书，晚年乃稍稍能之耳，其一词临江仙云，冬看山林萧疎，浄春来，地润花浓，少年衰老，与山同世间，争名利富贵，与贫穷荣贵，非干长生药清闲，是不死门风，劝君识取，主人公单方，只一味尽在，不言中，其一南鄕子云，人有几何？般富贵荣华总是闲，自古英雄都如梦，爲官宝玉妻男宿业纒年，迈衰残鬓，髪沧浪骨髓，干不道，山林有好处，贪欢，只恐痴迷误了，贤世忠上。
烈女守节
中兴死节之士，固不乏，而女子守节者亦多有之，洪鸿父【羽，】之女适繁昌焦洧，一日，遇巨盗于江中，欲逼之女，义不受污，投江而死，两侍儿大曰宜恩，小曰均，奴姓呉氏，女兄弟也，俱有色，艺亦相随，赴水死，焦之甥，徐伯远传其事，竹坡周少隐爲之赋二诗云：就死，由来不自疑，玉顔那爲贼锋低了，知今日投渊妇，犹胜当年断臂，妻敌骑骎骎战舰，骄春江漫漫湿金翘，但将红袖供歌舞，却爲周郎笑，二乔丁文简公五世孙女世爲郑州，新郑县人，年十六，嫁进士张晋卿，靖康中，与其夫避地大隗山，冦至丁被擒，挟之上马，丁投地，以丑语诋之，且曰：我宁死耳，誓不辱于汝辈也，冦始亦不怒，但屡扶上马，丁骂不已，乃忿然瞠目遂絶于梃下晏，元宪公四世孙女，其父孝广爲邓州南阳县尉，女小字师姑，年十五，从叔孝纯官于广陵，建炎三年，陷于敌，系以北去，每欲侵陵之輙，掷身于地，僵仆气絶，或自经，或投于井，皆救而获免，其主母爱之，抚育如己出，军中争传夸焉，又有陈氏女，其父寿隆，绍兴初，爲湖北提刑，卒于官，其子造之，挈妹至呉，欲适吕丞相之子，舟至焦山遇贼，其家被害，贼欲逼，女力拒之，大声呼其嫂曰：不如俱投江，俾此身明白，无爲贼辱，因跃入水死，其尸浮数里不没，贼怒，因撞以矛，乃没，女时年十四，洪氏事周少隐，旣赋诗闗子东【注，】亦冩之乐府丁晏二事，则朱少章，【弁】奉使归奏之，陈氏事则故老，爲予言，古今烈女，史官不及知而湮灭，无传者何可胜数？是以表而出之。
改德士颂
宣和，庚子，改僧爲德，士一时浮屠有以违命，被罪者独一，长老遽上表乞入道，其辞有习蛮夷之风教，防父母之髪肤，傥得回心而向道，便更合掌以擎拳等语，彼方外之人，乃随时迎合如此，亦可怪也。又一长老道行甚高，或戏之曰：戴冠儿稳否？答曰：幸有一片闲田地，此意甚防婉，直以爲防戏耳，时饶德操已爲僧，因作改德士颂云：自知祝髪非华我故欲毁形，从道人圣主，如天苦怜悯，复令加我旧冠巾，旧说螟蛉，逢蜾臝，异时蝴蝶梦，庄周世间化物浑如梦，梦里惺惺，却自由德士旧尝称进士黄冠，初不异儒冠，种种是名，名是假世人谁不被名？谩衲子纷纷恼不禁，倚松传与法安心，缾盘钗钏形虽异，还我从来一色金，小年曾着书生防老，大当簪德士冠，此身无我，亦无物三教，从来处处安。
英雄先见
古之英雄智畧相当其所以爲胜负者无他，正如奕棋，特争先法耳，曹操赤壁败归，道经华容，地多芦苇，先使老弱践之以过，曰：刘备智过人而见事迟，若使人纵火，吾属无类矣！王稽载，范雎入秦，值穰侯行郡邑，雎匿车中，穰侯果谓王稽曰：谒君得无与诸侯客子俱来乎无益，徒乱人国耳，王稽曰：不敢即别去。范雎曰：吾闻穰侯智士也，其见事迟，鄕者疑车中有人，忘索之，于是范雎，下车走曰：此必悔之。行十余里，果使骑还索车中，无客乃已。且穰侯旣疑，有人当卽索之，投机之防，间不容髪，顾去而复来，则已堕雎计中矣，后人论曹操，刘备之强弱，穰侯范雎之成败，不必求诸他止，观此二事足矣。
树稼灵佺误
唐防要，开元二十九年冬十月，京城寒甚，凝霜封树，学者以爲春秋雨木氷，卽是亦名树介，言其象介胄也，宁王见而叹曰：此所谓树架者也，谚云：树架达官怕，必有大臣当之，吾其死矣！新唐书：五行志记，永徽年，凝冻封树，引刘向语亦谓之树介，而旧唐书作树稼，白乐天乐府，新丰折臂翁云：君不见开元宰相宋开府不赏边功，防黩武注云：开元初，突厥数宼边，天武军子将郝云岑斩黙啜，献首阙下，自谓有不世之功，时宋璟爲相以天子好武，恐徼功者生，心痛抑其赏，逾年，始授郎将云岑，遂恸哭，呕血而死。按此则名云岑；而旧唐书作灵俭，新唐书作灵佺资治通鉴作灵荃考异，中亦无之。
陆宣公裒方书
陆宣公在忠州，裒方书以度日，非特假此以避祸，葢君子之存心，无所不用其至也，前辈名士，往往能医，非惟衞生亦可及物，而今人反耻言之，近时士大夫家藏方或集验方流布甚广，皆仁人之用心，本草单方，近已刻于四明，然唐人及本朝诸公文集杂说中，名方尚多，未见有类而传之者，予屡欲爲之恨，藏书不广，傥有能用予言集，以传诸人亦济物之一端也。
药方传人
有蓄药方之验者，可传诸人，得饮食之法者，不可传诸人，非谓自珍口腹之奉也，盖传人以药，则能衞生教人饮食，则必伤生，君子以仁存心，故不当尔，而世人有疾病，得名方而愈者，往往秘藏，不肯示人，至于烹物，命以资匕，筯一有适口，则夸诧广坐，人人相效，所杀不胜计，其用心相反，如此，得无谬误乎？
闻见后録论田横
邵公济【博，】着闻见，后録云田横居万里海外，高祖必欲其来，不则发兵诛之，四皓近在商山以高祖之暴而不能致，盖四皓振世之豪，与高祖同，高祖已帝则可，隐矣；故高祖全之，非不能屈也，大父康节云：公济之说如此，予窃以爲不然，方高帝时羣雄逐鹿，惟田横最得人心，至从海岛者五百人，蹈死不变，其得士可知矣髙帝汲汲欲其来，万里召之，岂真有意于报贤人哉？其意谓同心恊力数百人，萃于一国，彼岂终帖帖者邪？外以礼诱之，终以兵胁之，必使之死而后已，此高帝本心也，若夫四皓，则高帝视之邈然，其于进退初无益于汉之成败，当时逃秦人，皆此徒耳，汉初无轻重于其间也，其后爲太子羽翼适防，高帝势有不可，又叔孙通之徒争之力，故子房倡爲上素高，此四人之语以遮当世，耳目而邵氏独以道里远近爲言，又谓康节之说如此，岂其然邪？
程文简碑志
闻见后録，又云：某公在章献明肃，后垂箔日，密进唐武氏七庙，图后怒，抵之地，曰：我不作负祖宗，事仁皇帝解之曰：某但欲爲忠耳，后旣上，賔仁皇帝每曰：某心行不佳，后竟除平章事，盖仁皇帝甚德而度，不念旧恶故也。自某公死，某公爲碑志极，其称赞天下，无复知其事者矣，某公受润笔，帛五千端云，予按颍濵龙川略志载进七庙，图乃程文简也，夫善恶之实，公议不能掩，所谓史官不记，天下亦皆记之矣，然程公墓志神道碑，皆欧阳公所爲凡碑志等文或被防而作，或因其子孙之请，扬善掩恶，理亦宜然。至于是是非非，则天下自有公论，欧阳公一世正人，而谓受润笔，帛五千端，人不信也。
称象出牛之智
智之端，人皆有之，惟智过人者能发其端，后人触类而长之，无所不可，魏曹冲五六嵗有成人之智，孙权曾致巨象，曹操欲知其重，冲曰：置象大船之上，而刻其水痕所至，称物而载之，则校可知矣。操大悦而行之本朝，河中府浮梁用铁牛八维之，一牛且数万斤，治平中，水暴涨，絶梁牵牛没于河，募能出之者，真定府僧怀丙以二大舟实土，夹牛维之，用大木爲权衡状钩牛，徐去其土，舟浮牛出，转运使张焘以闻，赐以紫衣，此盖因曹冲之遗意也。
士人祈闲适
有士人贫甚，夜则露香祈天，益久不懈，一夕方正襟焚香，忽闻空中神人语曰：帝悯汝诚，使我问汝何所欲？士答曰：某之所欲，甚防，非敢过望，但愿此生衣食粗足，逍遥山，闲水濵以终其身，足矣，神人大笑曰：此上界神仙之乐，汝何从得之？若求富贵则可矣，予因歴数古人极贵念归，而终不能遂，志者比比皆是，盖天之靳惜清乐，百倍于功，名爵禄也。
蔡绦著书
蔡绦，奸人助其父爲恶者也，特以在兄弟间粗亲翰墨，且尝上书论谏，故在当时稍窃名，著书甚多，大抵以奸言文，其父子之过，此固不足怪，至谈丛所载，其家佞幸滥赏，可丑，可羞之事，反皆大书，特书以爲荣，此乃窜南荒时所作，至是犹不悟真小人而无忌惮者哉！
梁谿漫志巻八
<子部,杂家类,杂说之属,梁谿漫志>
钦定四库全书
梁谿漫志卷九      宋 费衮 撰刘高尚事
刘高尚者，濵州，安定人，家世爲农，生九嵗不茹荤后，稍稍不语，问以事则书而对其语，初若不可晓，已而輙验家人爲筑别室，以居久之，言皆响应，远近以爲神，声闻京师，徽宗三使往聘之，辞疾不奉诏，宣和间，赐号高尚处士，而建观以居其徒，因以其号名之，靖康之扰，棣人白其守，使迎高尚守具，安车邀之，不至一日弃濵而来，濵人大恐，后二日，濵州兵叛，屠其城，高尚至棣，棣人喜守爲扫，邮传供帐，以舍之，高尚见之，笑去乃卽城隅治舎水傍濵人或持金帛擕家室，以就其庐者，人往往笑之，旣而敌骑大至，城且陷，人之死于兵者以万数，而火不及，其居就之者，果赖以免。敌人见高尚，皆下马罗拜，不敢入其里，高尚尝有言曰：世之人以嗜欲杀身以货财，杀子孙以政事杀人，以学问文章，杀天下后世，识者尊爲名，言镂板以传竹坡周少隐，旣爲之传，又推广其言而爲之说曰：此佛菩萨，老聃，庄周之徒所以救溺起死，还真之论，岂区区爲世俗言语文章者所能至哉？夫畏涂者十杀一人，则父子兄弟相戒，必盛卒徒而后敢出焉，至于衽席之上，饮食之间，其祸有甚于畏涂者，而不知戒，则是终不知嗜欲之能杀身矣！黩货嗜利之士，食厚禄而取民财，虽防亡之祸，仅免其身，而千金之产，不足以供不肖子一醉之费，人祸天殃，不在其身，而在其后，则货财，岂不足以杀其子孙哉？秦自商鞅之事，孝公始用刑名，而李斯之事，始皇赵高之事，二世皆以是道百年之闲，天下之人不死于刑而死于兵，盖不知其几千百万，桑羊开利，说以中主欲不过欲自售，一身而已，祸流后世，至唐宇文融皇甫镈之徒皆用其说，以取尊位，而天下自是数，诛求之祸，其杀人，固无异于以挺与刄行政之弊，一至于是！岂不痛哉！昔人有欲注周易与本草者，或劝其注本草，曰：注本草误，不过杀一人注周易而误，则其祸道也大矣，不然，孟子之辟杨，墨子云之诋申，韩退之之斥佛老，其忧天下后世之意，何其深且切哉！后世断章析句，背正失理之学兴，其徒从而和之，更相标牓，迭相师授，以盗名声而取冨贵，寖不可救，岂非至人之前知，知其必有斯祸，而爲是说乎？紫芝闻先生之言，尝私窃以爲嗜欲之杀身，货财之杀子孙，与夫政事之杀人，三者人犹得而知之，若夫学问文章，杀天下后世则周公，孔子之言也，先生农家子，未尝读书事师而有是言，岂神仙中之知道者乎？此与夫熊经鸟伸，吐故纳新，区区积嵗月之功而欲著名于仙籍者，固有间矣。
事有専验于一数
天下事固莫不有数，然士大夫或有终身専验于一数者，殆不可晓，韩康公行，第三发解过，省殿试皆第三，以元祐三年三月薨，皆三数，故苏子容作挽诗云：三登庆歴三人，第四入，熙宁四辅，尊何清源，第五防时从人筮穷达其人云，公不第五何？曰：然？其人拊掌大笑，连称竒絶因曰公，凡遇五卽，有喜庆，何以熙宁五年，鄕荐余中牓，第五人及第五十五嵗随龙崇宁五年拜相，每迁官，或生子非五年，卽五月或五日，其验如此，二事，不知何故？深于数者，必能知之。
谭命
近世士大夫多喜谭命往往自能推步，有精絶者予尝见人言日者，阅人命，盖未始见年月日时同者，纵有一二必倡言于人以爲异，尝略计之，若生时无同者，则一时生一人，一日当生十二人以嵗计之则有四千三百二十人，以一甲子计之，止有二十五万九千二百人而已，今祗以一大郡，计其户口之数，尚不减数十万，况举天下之大，自王公大人以至小民，何啻亿兆虽明于数者，有不能歴算则生时同者，必不爲少矣，其间王公大人始生之时，则必有庻民同时而生者，又何贵贱贫富之不同也，此说似有理，予不晓命术，姑记之，以俟深于五行者，折衷焉。
江隂士人彊记
江隂士人葛君防其名，彊记絶人尝谒郡守，至客次，一官人己先在，意象轩骜，葛敝衣子，子来揖之，殊不顾葛，心不平，坐良久谓之曰：君谒太守，亦有衔袖之文乎？其人曰：然，葛请观之，其人素自负，出以示葛，疾读一过，卽以还之，曰：大好斯须见守，俱白事毕，葛复前曰：某骩骳之文，此官人窃爲已有适，以爲贽者是也，使君或不信，某请诵之，卽抗声诵其文，不差一字，四座皆愕视此人，且杂靳之，其人出不意，无以自解，仓皇却退归而慙恚，得疾几死，葛浮沈闾里闲家，傍有民张染肆，置簿书识其目，葛尝被酒，偶坐其肆，信手繙阅，一夕民家，火作，凡所有之物，并文书皆烬焉，物主竞来，索数倍责偿，民无以质验，忧挠不知所出，其子谋诸父曰：吾闻里中葛秀才天性，能记渠，昨过吾家，尝阅此籍，或能记忆，盍以情扣乎？卽日父子诣葛言其状，葛笑曰：汝家张染肆，且吾何从知其数邪，民拜且泣，葛又笑曰：汝以壶酒来，当能知之，民喜亟归，擕酒殽，至葛饮毕，命取纸笔爲疏，某月某日某人染某物若干，某月某日某人染某物若干，凡数百条，所书月日姓氏，名色丈尺，无毫髪差，民持归呼物，主读以示之，皆叩头骇伏，胡苍梧记张文定诸公取相国寺前染簿，各记十版，此或出于用意，故能黙识，非若葛之无心而然，信天禀记问，不可及也，邦人至今谈其事，云：
本草误
张文潜好食蟹，晚苦风痹，然嗜蟹如故，至剔其肉满，贮巨桮而食之，尝作诗云：世言蟹毒甚过食，风乃乗风淫爲末，疾能败股与肱，我读本草书美恶，未有慿筋絶不可理蟹续牢，如絙骨萎，用蟹补可使无骞崩，凡风待火出，热甚，风乃腾中炎，若遇蟹其快，如霜冰，俗传未必妄，但恐殊爱憎，本草起东汉，要之，出贤能，虽失谅不远，尧跖终殊称，书生自信，书俚说徒营，营文潜爲此诗殆，嗜蟹之癖，而爲之辨邪？抑真信本草也，如河豚之目，并其子凡血皆有毒，食者毎剔去之，其肉则洗涤数十过，俟色如雪，方敢烹，故梅圣俞诗云：烹炰，茍失所入喉，爲镆鎁，而大观本草，乃云河豚性温，无毒，所谓注本草误而能杀人者，殆此类邪！
张文潜粥记
张文潜粥记赠潘邠老云：张安道每晨起，食粥一大盌，空腹胃虚，谷气便作，所补不细，又极柔腻，与肠腑相得，最爲饮食之良，妙齐和尚说山中，僧每将旦一粥，甚系利害，如或不食，则终日觉脏腑燥渇盖能畅胃气生津液也，今劝人每日食粥，以爲养生之要，必大笑，大抵养性命求安乐，亦无深远难知之事，正在寝食之闲耳，或者读之，果笑文潜之说，然予观史记阳虚侯相，赵章病，太仓公诊其脉，曰：法五日死，后十日乃死，所以过期者，其人嗜粥，故中藏实，中藏实故过期，师言曰：安谷者，过期不安，谷者不及期，由是观之，则文潜之言，又似有证，后又见东坡一帖云：夜坐饥甚，呉子野劝食白粥，云能推陈致新，利膈养胃，僧家五更，食粥，良有以也。粥旣快美，粥后一觉，尤不可说尤不可说。
著书称谓
古人文字间于辈行，称谓极严，凡视予犹父者，则名之马，大年尝论退之作诗名籍彻而字，东野则知东野乃其友而籍彻辈，则弟子也，大观，政和间，有达官著书于欧阳叔弼，苏叔党皆直名之，如曰予见棐言，又曰：予见过当问之之类，此达官于六一东坡旣非辈行以前辈著书之法，观之恐不当，名其子也。
作字提笔法
陈寺丞，【昱】闲乐，先生伯修之子也，少好学书，尝于闲乐枕屏效米，元章笔迹，书少陵诗一日，元章过闲，乐见而惊焉，闲乐命，出拜元章，卽使之书，喜甚，因授以作字，提笔之法，曰：以腕着纸，则笔端有指，力无臂力也，陈问曰：提笔亦可作小楷乎？元章笑，因顾小史索纸书，其所作进黼扆，赞表笔画端谨，字如蝇头，而位置规橅，皆若大字，父子相顾叹服，因请其法元章曰：此无他，惟自今以往，毎作字时，不可一字不提笔，久久当自熟矣。
何秘监语
蜀人何道，夫秘监【耕，】常言一切世间虚幻，留之不住，将之不去，士大夫惟当做留得住，将得去底事耳，又云：官不必高，但愿衣冠不絶而常爲士类家不必富，但愿衣食粗足，而可以及人，道夫平生香火祷祈，毎及于此，乐善者镂版，以传其言，道夫仕宦，得廕子恩，輙先及犹子，旣殁三子，泽，皆不及已而德，彦德固联，登淳熙丁未进士第，绍熙庚戍，德方亦决科，识者知其爲善之报焉。
官户杂户
律文有官户，杂户良人之名，今固无此色人，谳议者已不用此律，然人罕知其故，按唐制，凡反逆相坐，没其家，爲官奴婢，反逆家男女及奴婢，没家皆谓之官奴婢，男年十四以下者，配司农十五以上者，以其年长，令远京邑，配岭南爲城奴也，一免爲番户，再免爲杂户三免爲良人，皆因赦宥所及则免之，凡免皆因恩言之，得降一等，二等，或直入良人，诸律令格式，有言官户者是番户，杂户之总号，非谓别有一色，盖本于此。
惟扬澄江
古今称扬州爲惟扬，盖掇取淮海，惟扬州之语，然此二字，殊无义理，若谓可用则他州亦可称，惟徐惟青之类矣，又多以江隂爲澄江意，取谢元晖，静如练之句，然元晖作诗初不指此地而言也，滁州，环城多山，故醉翁亭记，首言环滁皆山也。流俗至以环滁目是邦，此尤可笑！
戚氏词
程子山【敦厚】舎人防东坡满庭芳，词云：予闻之，苏仲虎云：一日，有传此词，以为先生作东坡笑曰：吾文章肯以藻绘一香篆槃乎？然观其间如画堂别是风光及十指露之语，诚非先生肯云，子山之说，固人所共晓，予尝怪李端叔谓东坡在中山，歌者欲试，东坡仓卒之才于其侧，歌戚氏坡，笑而颔之，邂逅方论，穆天子事，颇摘其虚诞，遂资以应之，随声随冩歌竟篇才，防定五六字，坐中随声击节，终席不间他，辞亦不容别进一语，临分曰足以爲中山，一时盛事，然予观其词有曰玉山东，皇灵嫓统羣仙，又云：争解绣勒香，韀又云：銮辂驻跸，又云：肆华筵间作，脆管鸣弦，宛若帝所，钧天又云：尽倒壶酒，献金鼎药，固大椿年，又云：浩歌畅饮，回首尘寰，烂漫游玉辇东还，东坡御风骑气下笔，真神仙语，此等鄙俚，猥俗之词，殆是教坊倡优所爲虽东坡灶下，老婢亦不作此语，而顾称誉若此，岂果端叔之言邪？恐疑误后人，不可以不辨。
薛能诗
野史杂说，多有得之传闻，初未尝攷，究其实而相承，以爲然者，世传秦宗权始爲薛能吏坐法笞背，薛因唱云素，脊鸣秋杖，良久不继，因幕吏白事，续云乌靴，响暮防，乃命决行，其后宗权起兵首捕，薛令举前诗，因又续云：刄飞三尺雪，白日落丈星，遂害之，按唐史，广明元年九月，忠武大将周岌逐其节度使薛能，能将奔襄阳，乱兵追杀之，先是，军未变，秦宗权以许牙将调发至蔡，闻能死，许州乱，托云赴难，募蔡兵，遂逐刺史，据其城，因以宗权爲蔡州刺史，然则能死于许州，时宗权自在蔡州，安有联诗，被害之事邪？杂说中，如此类甚多，殆不胜掊击也。
陈子车殉
檀弓陈子车死于衞其妻与其家大夫谋以殉，塟定而后陈子亢至，以告曰：夫子疾，莫养于下，请以殉，子亢曰：以殉，非礼也，虽然，则彼疾当养者，孰若妻与宰，得已，则吾欲已不得已，则吾欲以二子者之爲之也，于是弗果用耶律德光之母述律左右有过者多送木叶山，杀于阿保机墓隧中曰：爲我见先帝于地下，后以事怒大将赵思温使送木叶山，思温辞不肯行，述律曰：汝先帝亲信，安得不往见之，思温对曰：亲莫如后，后何不行？述律曰：我本欲从先帝于地下，以子幼，国中多故，未能也。然可断吾一臂以送之，左右切谏，乃断其一腕，而释，思温不杀，此二事略同，思温虽本中国人，然武夫安识前言往行，盖理之所在，有不约而同耳。
乌江项羽神
和州乌江县英恵庙，其神盖项羽也灵响昭著，绍兴，辛巳，敌犯淮南，过庙下，驻军入致祷，掷珓数十，皆不吉，怒甚取火，欲焚其庙，俄大虺见于神座，耸身张口，目光射人敌，骇怖而出，随闻大声发于庙，后若数百人，同时喑呜叱咤者，举军震恐，卽移屯东去，竟不敢宿其地，云郡上其事于朝，诏封神爲灵祐王，邦人益严奉之。
二儒爲僧
近世儒者絶意声利飘然，防方之外者，有二人焉，饶节，字德操，临川人，以文章著名，曾子宣丞相礼爲上客，陈了翁诸公皆与之游，往来襄，邓间始，亦有婚宦，意遇白崖，长老与之语，欣然有得，尝令其仆守舎归见其占对异常，怪而问之，仆曰守舎无所用心，闻隣寺长老有道价往，请一转语，忽尔觉悟，身心泰，然无他也，德操慨然曰：汝能是我，乃不能，何哉？径往白崖问道，八日而悟，尽发囊槖，与其仆祝髪爲浮屠德操名如璧，仆名如琳遍防诸方，陈了翁闗子开兄弟皆以诗称美之，至江浙，乐灵隠山川因挂锡焉，琳抱疾德操，躬进药饵，旣卒尽送终之义，后主襄阳天宁夏均父【倪，】爲请疏其略云：无复挟书，更逐康成之后，何忧成佛不居，灵运之先，又云：岂惟江左公卿尽倾支遁，独有襄阳耆旧，未识道安，时称其精当，德操自号倚松，道人所爲诗文皆高迈，号倚松集云：呉元中，丞相之弟名叙，字元常，亦能诗，有水竹清瘦，霜松孤之句，除南京敦宗院教授，未赴，忽弃官爲僧法名，正光歴住万年国清诸刹，晚主衢之乌巨寺，一子亦早夭，其妇守志不嫁，光年益老感疾，妇必躬造饮馔以进，积久不懈，后元中丞相薨，当家无人，其祖母韩夫人奏乞元常归故官，诏许之，元常迄不就，凡住名刹，四十年而终。
天生对
前人记崔度，崔公度，王韶王子韶以爲的对，绍兴中冯侍郎，【檝】罗，侍御【汝楫】在朝，或戏爲语曰：侍郎侍御檝汝楫，无能对者，时范检正【同】陈检详【正同，】俱爲二府，椽属徐敦济，【康】续云：检正检详同正，同时以爲天生此对也。
唐重氏族
唐自太宗命高士亷等撰氏族志本恶，山东人士崔，卢、李、郑自矜地望，乃更以皇族爲首是亦自矜，陇西着姓也，然魏征房元龄家，皆盛与山东诸族爲婚，由是旧望不减至，显庆中，许敬宗等又升后族爲第一等，于是益尚门阀，谄谀之徒，不称人以官而呼之，爲郎犹奴之事主，盖当时门地高者，以此名爲贵重，宋广平呼张易之爲卿，天官侍郎郑杲谓宋曰：中丞奈何卿五郎宋曰：以官言之，正当爲卿足下，非张卿家奴，何郎之有？杨再思爲宰相而呼张昌宗爲六郎安禄山兼三镇节度使，而呼李林甫爲十郎裴坦之子勋至，呼其父爲十一郎，明皇不以天子爲贵而自呼爲三郎，当时献五角六张赋者，亦呼其君爲三郎流弊，可骇如此。
梁谿漫志卷九
钦定四库全书
梁谿漫志卷十      宋 费衮 撰陆鸿渐爲茶所累
人不可偏有所好，往往爲所嗜好，揜其他长，如陆鸿渐，本唐之文人，达士特以好茶人止称其能，品泉别茶尔，所著书甚多，曰：君臣契三卷，源解三十卷江表，四姓谱十卷，南北人物志十卷，呉兴歴官记三卷，潮州刺史记一卷，茶经三卷，占梦三卷，然世所传者特茶经，他书皆不传，盖爲茶经所揜也，巩县有瓷偶人，号陆鸿渐，买十茶器得一鸿渐，市人沽茗，不利，輙灌注之，鸿渐嗜茶，而终遭困辱，嗜好之至此，独不可笑乎！
范信中
范寥，字信中，蜀人其名字见山谷集负才，豪纵不羁，家始饶给，从其叔分财一月，輙尽之落，莫无聊赖，欲应科举人，曰：若素不习此，奈何？范曰：我第往卽，以成都第二名荐送，益纵酒，遂殴杀人，因亡命，改姓名曰花，但石盖增损其姓字，爲廋语，遂匿傍郡爲园丁久之，技痒不能忍，书一诗于亭壁，主人见之，愕然曰：若非园丁也，赠以白金，半笏遣去，乃往称进士，谒一钜公防其人，钜公与语竒之延致书室，教其子范暮出归，輙大醉，复殴其子，其家不得已遣之，遂椎髻，野服诣某州，持状投太守翟公【思】求爲书吏，翟公视其所书絶精妙卽留之，时公巽防政立屏后，翟公视事，退公巽前，问曰：适道人何爲者翟公告以故，公巽曰：某观其眸子非常人，宜诘之，乃召问所以来，范悉对以实，问习何经？曰：治易书翟公出五题试之，不移时而毕，文理高妙，翟公父子大惊，敬待之，已而归南徐，寘之郡庠，以钱百千，畀州教授，俾时赒其急阙，且嘱之曰：无尽予之，彼一日费之矣，顷之，翟公得教授者，书云：自范之留一学之士爲之不宁，已付百千，与之去，不知所之矣。未几，翟公捐馆于南徐，忽有人以袖掩靣大哭，排闼径诣繐帷，阍者不能禁，翟之人皆惊，公巽黙，念此必范哭而出，果范也，相劳苦留之宿，天明，则翟公几筵所陈，白银器皿，荡无孑遗，访范亦不见，时灵帏婢仆门内外人亦甚多，皆莫测其何以能擕去而人不之见也，遂径往，广西见山谷相从，久之山谷，下世范乃出所擕翟氏，器皿尽货之，爲山谷办后事，已而往依一尊宿，【忘其名，】师素知其人，问曰：汝来何爲？曰：欲出家耳，能断功名之念乎？曰：能，能断色欲之念乎？曰：能，如是问答者十余反，遂名之曰恪能，居无何，尊宿死？又往茅山投落托道人，卽张懐素也有妖术，吕吉甫蔡元长皆与之往来，懐素每约见吉甫，则于香合或茗具中见一圆药，跳掷久之，旋转于桌上，渐成小人，已而跳跃于地，骎骎长大，与人等视之，则怀素也，相与笑语而去，率以爲常，时怀素方与呉储，侔谋不轨，储侔见范愕然，私谓怀素曰：此怪人胡不杀之，范已宻知之矣，一夕储侔，又与怀素谋，怀素出观星象，曰：未可，范微闻之，明日，乃告之曰：某有秘藏，遁甲文字在金陵，此去无多地，愿往取之，怀素许诺，范旣脱，欲诣阙，而无裹粮，汤侍郎【东野】时爲诸生范走谒之，值汤不在，其母与之，万钱范得钱，径走京师，上变，时蔡元长赵正夫当国，其状止称，右仆射而不及司空，左仆射，盖范本欲并告蔡也，是日，赵相偶，谒告蔡当笔，据案问曰：何故忘了？司空耶？范抗声对曰：草茅书生，不识朝廷仪，蔡怒目，嘻笑曰：汝不识朝廷仪，卽下吏捕储侔等，狱具，怀素将就刑，范往观之，怀素谓曰：杀我者，乃汝耶？范笑曰：此朝廷之福尔，又谓刑者曰：汝能碎我脑盖，乃可杀我，刑者以刄斫其脑不入，以铁椎击之，又不碎，然竟不能神，卒与储侔等，坐死洎第赏，范曰：吾不能知此，汤东野教我也，遂急逮汤，汤惶骇，不测其由，旣至白身爲宣德郎，御史台主簿范但得供备库副使，勾当在京延祥观，后爲福州兵钤，其人纵横豪侠，盖苏秦东方朔，郭解之流云。
投水屈原
有士人尝以非辜，至讼庭，守不直之，士人愤懑，大声称屈，守怒曰：若爲士乃敢尔！爲我属对，不能且得罪，因唱曰投水，屈原真是屈士人应声曰：杀人，曾子又何曾守曰：吾句有二屈字，而汝句尾，乃曾【音层】，字汝之，不学明矣，顾何所逃罪邪？士人笑曰：此乃使君不学尔，按屈姓流俗，皆如字，呼而屈到，屈原皆九勿切，使君尝研究否，守慙释遣之。
祠庙之讹
祠庙之讹甚多，彭郎小姑固世所共知，其最可笑者，邺中有西门豹祠，乃于神像后出一豹尾，舂陵有象祠，乃塑一象垂鼻，轮囷流俗之无知，亦已甚矣。
伏波崔府君庙
后汉马文渊路博德皆尝爲伏波将军，又皆有功于岭南，海上有伏波祠，古今所传莫能定于一，东坡作碑，谓两伏波均当庙食，政和中，因修九域图志以睢阳，双庙爲例，令祀两神，盖义理当于人心虽是时正讳，东坡议论，而亦不能废也。绍兴，乙卯，董令升舎人【棻】爲吏部郎，以尝持节广西乞两庙封爵一等，诏从之，然不知政和未并建庙，以前竟孰当此血食也，磁州有崔府君庙，邦人严奉，又京师北郊，亦建庙中兴，驻跸临安，加封真君筑祠西湖上像设尤严，或以其神爲崔子玉非也，神乃唐正观中，相州滏阳令，迁蒲州刺史，有恵爱于滏阳，后爲磁州民爲立祠殁，因其地本朝，景祐二年七月，诏曰：眷是灵祠，本于外服，且以恵存邑，恩结蒲人，生着令猷，没司幽府，案求世系虽史，逸其传尸祝王官，而民赖其福，崔府君宜，特封防国显，应公有司遣官祭告，然迄莫知其名字。
临安旌忠庙
绍兴初，张杨郭三大将建，永乐三侯庙于临安，柴垜桥之东，赐额旌忠，各有封爵，三侯者高将军，名永能程閤，使名博古，景崇仪名思谊，高西州人，世总蕃落，边人赖以安，程河南人文简，其诸父也，世业儒，独程以材武奋景，普州人，其大父讷，有将材，西人畏之，永乐之役，徐德占防一时名将以行，故三侯皆被选，程首与敌战殁，高以防不用，知必败，以弓絶脰死景入，说贼被害，旧庙建于延安之，肤施县有古雍，施巨济，所作记云：然今临安新庙，无复此碑，而故老犹能诵其略三侯，旣庙食西边，每王师与敌战，屡施隂助诸将来东南讨方腊，亦着灵异，故相与作庙于临安，庙初成，有匠者，醉溺于庭，立死，时时有三蛇出没殿庑，或行庭下，大者长尺许鳞鬛，齿爪悉具，通身小方，胜如金色，其次长八九寸，又其次稍小，自首至尾，其脊皆有金线，身纹尽同，惟次者尾稍秃，天宇晴明，变化数百，往来游戏于庭，卉芭蕉间或縁幡而上近嵗乃不复出，人或谓爲陜西三龙王，盖三侯以节死其英魂，忠魄变幻，飞潜无所不可，东坡铭张龙公云：相彼幻身，何适不通，地行爲人天飞爲龙恵于有生，我则从之，信哉！今迁庙于丰乐桥之东北，故觉苑寺基也。
二相公庙乞梦
京师二相公庙，世传子游，子夏也，灵异甚多，不胜，载于举子问得失，尤应答如响，盖至今人人能言之，大观间，先大父在太学，有同舎生将赴廷试，乞梦于庙，夜梦一童子传言云：二相公致意，先辈将来成名，在二相公上，觉而思之，子游子夏，夫子高弟也，吾成名在其上，必居巍科无疑，窃自喜，暨唱名，乃以杂犯得州文学，大愤懑失意，私念二相公之灵，不宜有此沈吟，终夜忽骇笑曰：论语云，文学子游，子夏，今果居其上乎？诘旦，以语同舎皆大笑曰：神亦善谑如此哉！
蜀僧东明寺题诗
蔡元长南迁，道出长沙，卒于城南五里，东明寺遂草殡于寺之观音殿，后有蜀僧，游方过之，慨然因题诗于壁曰：三十年前镇益州，紫泥丹诏，鳯池游大钧播，物心难一，六印悬腰，老未休，佐主不能如傅说，知几那得似留侯，功名富贵今何在？寂寂招提一土丘。
志诗
山谷以茅季伟，事亲引志，翻袜之句，人喜道之，予尝见志数颂，词朴而理，到今记于此，其一曰欺诳得钱，君莫羡得来，却是输他，便来往报答，甚分明，只是换头不识面，又曰：多置庄田，广修宅四邻，买尽犹嫌窄，雕墙峻宇，无歇时几日能爲宅中客，又曰：造作庄田，犹未已，堂上哭声，身已死，哭人尽是分钱人口哭，元来心里喜，又曰：众生头，兀兀常往无明窟，心里爲欺谩口中，佯念佛，又曰：世无百年，人强作千年，调打铁作门限鬼，见拍手笑，又曰：劝君休杀命背，面彼生嗔，吃他他吃，汝循环作主人，又曰：他人骑大马，我独跨驴，子回顾担柴，汉心下较些子，又曰：家有志，诗生死免入狱，不论有益事，且得耳根，熟白纸书屏风客来，卽与读空饭手捻，塩亦胜设酒肉。
王虚中
王虚中名日休，龙舒人早爲太学诸生传注经子数十万言，然不利于塲屋，晚以特奏名廷试，不用条对，式但如科举答防，坐是竟不得官，独好佛着，浄土文直指西方，浄土慧辩了，然观者起敬，或自立，或劝人裒金走建安，刋浄土文板逾二十副，愿力洪深修行尤精苦，讽诵礼拜，夜以继昼，馆于庐陵，某通守家，一日谒通守，谓之曰：某去矣，以后事累公，通守愕然，虚中乃着白衫诣佛堂，合掌念佛，顷之，立化于植木矣，倾城纵观，累日不能遏通守，亦明眼人，乃命具棺，指虚中，谓人曰：先生平时照了，诸妄坐卧自如，今请先生卧，卽举而入棺，予旧见建安陈应行季陆道，此后访南北山，云游诸僧，欲问其岁月，并通守姓名，漫无知者，记其大略如此。
恵歴寺轮藏
临江军恵歴寺初造轮藏成，寺僧限得千钱，则转一匝；有营妇丧夫，家极贫，念爲转藏以资防福，累月辛苦，収拾随聚随费，终不满一千，廹于贫乏，无以自存，嫁有日矣，而此心眷眷不能已，遂擕所聚之金号泣，藏前掷金于地，轮藏自转，阖寺骇异，自是不复限数云。
江东丛祠
江东村落间有丛祠，其始巫祝，附托以兴妖，里民信之，相与营葺，土木寖盛，有恶少年不信，一夕被酒入庙，肆言诋辱，巫骇愕，不知所出，聚谋曰：吾侪爲此祠，劳费不赀，一旦爲此子所败，远迩相传，则吾事去矣！迨夜，共诣少年，以情告曰：吾之情状，若固知之，傥因成吾事，当以钱十万，谢若少年，喜问其故，因教之曰：汝质明复入庙，詈辱如前，凡庙中所有酒殽，举饮啖之，斯须，则僞爲受械，祈哀之状，庶印吾事，今先赂汝以其半少年许诺，受金，翌日，果复来，庙廷袒裼，嘂嘑极口，丑诋不可，闻庙傍，民大惊，观者踵至，少年视神像前方祭赛罗列，卽举所祀，酒悉饮之，以至殽馔无孑遗，旋俯躬如受絷者，叩头谢过，忽黒血自口涌出，七窍皆流，卽仆地死，里人益神之，卽日喧传，傍郡祈禳者云集，庙貎绘缮极严，巫所得不胜计，越数月，其党以分财不平，诣郡反告，乃巫寘毒酒中，杀其人，捕治引伏，魁坐死，余分诸郡，灵响讫息。
作赋赎罪
旧传滕达道未遇时，与诸生讲学于僧舎主僧出诸生夜盗，其犬而烹之，事闻，有司欲治其罪，滕公爲丐免，守素闻其能赋，因谕之曰：如能爲盗犬赋，则将释之，滕公卽口占，其辞曰：僧旣无状，犬诚可偷，辍蓝宫之夜吠，充綘帐之晨羞，抟饭引来，犹掉续貂之尾，索绹牵去难回顾，兎之头守大笑，卽置不问，今人相传爲口实，绍兴初，予妻之祖强，公叔章通守【黻，】爲临安録事防军时，予祖母之弟，陈公宗卿，侍郎【之渊，】爲府学教授，适学帑被盗，逻者夜搜沟中，而所盗金在焉，府学生黄其姓者立于傍，遂録送府，系之狱，生自辨数，然踪迹颇疑似强，公与府司户毛季中谋曰：行之则污辱士类，爲学校羞矣，因引滕公作赋，故事言于府乞，俾之试府主张公如莹，尚书【澄，】许之，俾诣都防试以取伤，防爲题生仓皇不成文，强公潜代爲之，其一联云：门人窃屦何伤？孟子之贤同舎诬金始见，直生之量，张公见之喜，卽于赋后判云：黄某盗金情状，颇着曹官试赋，文理稍佳，免送所司押归本学，聊从五等，薄示诸生，遂以付学，陈公亦隂纵之以此，见前辈之盛德，持心皆近厚也。
俚语盗智
俚语谓盗虽小人，智过君子，此语固可鄙笑，然盗之奸诈，实有出人意表者，可诛也，高邮民尉九疾足善走，日驰数百里，气势猛壮，非得树不能止，爲盗寖淫傍郡，淮人皆苦之，其居高邮，阛阓间日，则张食肆，夜则爲盗一日晨起，方坐肆间，有道人来食汤饼食已，邀尉至间处，呼爲师父且拜之，尉讶之曰：何爲者，道人曰：某亦有薄技，然出师下远甚，闻楚州城外有一富家，今愿偕师行庶慿，借有所获，尉许诺，使之先徃道人卽驰去，逮夜，尉张灯闭肆，怒其仆执事不谨，殴之，仆纷拏不服，乃呼逻者，厢官俱系之须，翌日，送郡尉宻谓逻曰：吾与若厚，且家于此必不窜，若姑纵吾归，明当复至也，逻许之，尉得释，卽逾城驰二百里，至楚城外，咚咚方二皷矣，道人果先在相见，喜甚，尉自屋入，约道人伺于外，旣入其室，视所藏金珠，锦绮烂然溢目，卽以百缣，掷出道人分两囊，负之斯须，尉复由屋，出道，人思天下，惟尉爲愈已，不如杀之，卽防刄断其首，随坠地视之，则纸所爲也，尉由他户，复驰归，高邮就逮，天方辨色，道人负重行迟，爲追者所及，执送楚州狱，自列与尉同爲盗，状州爲檄高邮，高邮报云：是夕，尉自与，仆有讼方系，有司无从可爲盗也道人终始堕其计，卒自伏辜，尉狡险万端，有术以自将，屡爲穿窬官，卒不能捕，又有士夫调官，都下所居逆旅，前张茗坊与染肆相直，士无事日，凭茶几阅过者，一日，见数人往来，其前数四，若睥睨染肆者，殊讶之，一夫忽前耳语曰：某辈经纪人也，欲得此家所暴缣帛，告官人勿言，士曰：此何预吾事？而肯饶舌邪？其人拱谢而退，士私念彼所染物，皆高掲于通衢之前，白昼万目，共覩彼有术，可窃则真黠盗也，因谛观之，但见其人，时时经过，或左或右，渐久渐疎，薄暮，则皆不见，士笑曰：彼妄人果，绐我卽入房，将索饭，则其室虚矣。
梁谿漫志卷十