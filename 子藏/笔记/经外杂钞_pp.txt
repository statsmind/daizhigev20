钦定四库全书     子部十
经外杂抄       杂家类二【杂考之属】提要
【臣】等，谨案经外杂抄二卷宋魏了翁撰了翁有周易要义已着，録是编皆杂録诸书而略以己意，标识于下，多有不载全文，而但书云云，字者，又有如元子心规之类，一条而两卷互见者，葢随手记载，以备考证之用，本无意于著书，后人得其稿，本传写成帙也，其中如摘録古诗十九首，及摘録素问数条之类，颇无所取义，字元绪，桑字子明之类，尤伤冗琐，然如邹淮所记，星象之数，杨鼎臣方圆相生，图吴沆对，问録论明堂制度，任直翁易，心学先天圜，中图之类，颇足以资考证，又如论虞仲房所编説文五音谱失，李焘本意论李焘疑説文籕体为，吕忱窜入之，非论像设，始于招魂，论常元楷壅门为劣，论师不专在传授，友不专为讲习，精神气貌之间，自有相激发处，论陆贽识权字，在伊川之前，论韩愈上李实书与顺宗实録相矛盾，论保蜀碑，徒知张大吴氏之功，而不知伤，中国之体，论皆中理，其引古诗，凛凛嵗云暮一首，次句作蝼蛄多鸣悲，与宋本玉台新咏，合亦足证今文选刋本之误也。乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
经外杂抄卷一
宋 魏了翁 撰
萧望之传恭，石显等建白，望之前将军辅政，欲排退许，史，専权擅朝，幸得不坐，复赐爵邑，与闻政事，不悔过服罪，深懐怨望，教子上书，归非于上，师古曰：言归恶于天子也，师丹传归，非于朕，朕隠君不宣为君受愆，又云，获虚采名，谤讥匈匈，愚按归，非归恶等，此已有之。
范滂传，投劾去，郭林宗让陈蕃曰：今成其去就之名，得无自取，不优之讥。
魏主焘谓上表显谏者，彰君之短，明己之直 ，愚按：求名之说，此已有之。
至道初，吕防正罢相，以仆射奉朝请，上曰：防正，今退在班列，寂寞想其目，穿望复位矣，刘昌言曰：仆射非寂寞之地，且亦不闻防正郁悒，刘昌言罢，上问赵镕等曰：频见昌言否？涕泣否？曰：与臣等谈多至流涕，钱若水曰：实未尝涕泣，镕等迎合上意，若水因自念上待辅臣若此，盖未尝有秉节高迈，不贪名势，能全进退之道，以感动人主，遂贻上之轻鄙，将以满嵗移疾遂草，章求解职，会晏驾，不果上，及今上之初年，再表逊位，乃得请，至道元年，赵镕刘昌言，向敏中俱为同知密院，正月，昌言罢钱若水代之 ，愚谓若水既知为上所鄙，而不即去，乃谓将以满嵗移疾遂草，章求解政，会晏驾，不果上，然则是终太宗之世，无一人引去者，宜为人主所薄也，且刘昌言能明吕公未尝郁悒，则必不以己之罢政，对人流涕，小人鄙浅，逢迎以壊人主心术，大抵若此， 至道元年正月，吕端冦凖为防政，镕若水与敏中俱为同枢，然则若问西府，敏中亦闻上语也，而独无一言，何哉？
晋郭奕，字大业，为野王令，羊祜尝过之，奕叹曰：羊叔子何必减郭大业，少选复徃，又叹曰：羊叔子去人逺矣遂送祜出界数百里，坐此免官， 陈后山为徐州教授，东坡知杭州，道由南京，陈告守孙觉愿徃见而觉不许，乃托病谒告，来南京送别，同舟东下，至宿而归，为刘安世所弹所赋，平生羊荆州追送，不作逺诗以此 ，唐杨凭贬临贺尉，姻友惮累无徃者，善客徐晦独至蓝田，慰饯李夷简遽表为监察御史，曰：君不负杨临贺，肯负国乎？ 太学生薛约师事阳城，坐言事，徙连州城送之郊，上以为党出城，道州刺史 三事相类。
陆机汉高功臣賛茫茫宇宙，上墋下黩，墋楚锦反，黩浊也。
甘延夀传试弁为期门 ，哀帝賛卞射【注】，并以弁卞为手。
何武等賛故曰依世则废道，违俗则危殆，此古人所以难于受爵位也，上文云：武，嘉区区以一篑障江河，用没其身，丹与董宏更受赏罚，言宏用则丹，丹黜则宏封，最后宏为庶人，丹受国邑，故曰者必古，有是语注不及。
刘禹锡诗，向来行哭里门，道昨夜画堂，歌舞人，白乐天燕子楼，诗亦此意，陈后山起舞，为主夀相送南阳，阡忍着主衣裳，为人作春妍，又云：向来歌舞地夜，雨鸣寒蛩。
唐张后传，端午日，肃宗召山人李唐方拥防女，顾唐曰：我念之，无怪也，唐曰：太上皇今日亦念陛下陈诗吾母，亦念我与尔宁相忘。
欧公诗，后世茍不公，至今无圣贤后山亦云，若无天下议，美恶并成空。
陈诗去逺即相望归近，不可忍，儿女已在眼，眉目畧不省喜极不得语，泪尽，方一哂可知，不是梦忽忽心未穏， 示三子，诗三子方归，自郭大夫家。
南史梁忠烈世子方等传，尝曰：吾不及鱼鸟逺矣鱼鸟飞浮，任其志性，吾之志性，常在掌握，陈诗云：倐看双鸟下，已负百年身。
栁子厚荅元饶州论陆先生，春秋曰：若吾生距此数十年，则不得是学矣，今适后之不为不遇也， 陈诗生世，何用早我已后，此翁【六一堂，图书】。
元丰三年，王尧臣之子同老上书，言其父定策之功，诏赠太师，元祐五年，殿中贾易言，尧臣揜韩琦之大勲。
陈诗向来一瓣香，敬为曾南丰，按：是时，东坡正为郡守，又后山元以坡荐得官。
尔雅释丘曰如覆敦者敦丘注云敦盂也
李太白枯鱼过河，泣曰：作书报鲸鲵，勿恃风涛，势又古乐府枯鱼过河，泣何时复还入，作书与鲂鱮，相教谨出入。
陈诗日来霜露后更觉天宇浄
南史沈炯行经汉武通天台，为表奏之，畧曰茂陵玉，盌遂出人间。
魏志徐邈传，或问卢钦，徐公当武帝之时，人以为通，自在凉州，及还京师，人以为介，何也？钦曰：徃者毛孝先，崔季珪用事，贵清素之士，于时皆变易车服以求名高，而徐公不改其常，故人以为通，比来天下奢靡，转相仿效，而徐公雅尚自若，不与俗同，故前日之通，乃今日之介也，是世人之无常，而徐公之有常也， 东坡通介宁随薄俗移，后山取性无通介，随时有异同。
南史丘灵鞠传王俭曰：丘公仕宦不达，才亦尽，又江淹任昉，人皆谓之才尽，欧公诗篇，自觉随年老后山，亦曰才随年，尽不重竒 杜寄高彭州，【适】岑，虢州【参】老去，才虽尽秋来，兴甚长 ，愚按：才尽者，皆随血气盛衰者也，圣贤无此论。
白乐天诗，性将时共背病，与老俱来，后山老将衰疾，至人与嵗时迁【题，鲁直深明阁陈留】。
山谷自评，元祐间，字云字中有笔，犹禅家句中有眼，诗家有影对，如无可诗，聴雨寒更尽，开门落叶深，又曰：微阳，下乔木逺烧入秋山，后山亦曰辉辉，垂重露防防缀流萤，皆是以上句对下句。
秦始皇避雨，封松为五大夫，而樊宗师，绛守园亭记，后山柏诗，皆以柏为苍官。
清游岂有极喜事戒多取【后山和魏衍黄楼】
孙楚除妻服，作诗示王，武子王曰：未知文于情，生情于文生，览之凄然，增伉俪之重，而黄，诗意不及此，文生哀陈诗情，生文自哀，二人之意各不同。
后山送魏衍移沛子也，尚不容吾代，诸公羞此，司马迁所谓羞当世之士。
南史庾肩吾传梁简文帝与湘东王书论文体丽靡曰：徒以烟墨不言，受其驱染，纸札无情，任其揺襞，欧公作蔡君山墓志曰：媪色有寃，吾不可不为理，后山云至寳不受辱隠黙亦称寃【胡徳墨】。
沈约宋书曰：顔延之作五君咏，以述竹林七贤，山涛，王戎以贵显被黜，东坡尝云：他年五君，咏山王五君咏，后山亦云，未可弃山王。
前軰云相见，又无事不来，还忆君，后山亦云，毎逢无可语，暂阻即相求，此用阮修，意有所思，率尔褰裳，不避晨夕，至或无言，但忻然相对。
世说裴叔则如玉山上行，光映照人陈诗，秀润如行琮璧间，清明似引，星辰上。
沈懐文素不饮酒，又不好戏，宋武谓故欲异己，谢庄尝戒曰：卿毎与人异，亦何可及？怀文曰：非欲异物，性之所不能耳。
后山诗成已作客儿语客儿谢灵运小名
苏文定志文忠之卒，曰：讣闻于四方，无贤愚，皆咨嗟出涕，太学儒士数百人相率饭僧惠林，佛舍 数百人，儒士而饭僧以荐，东坡何为者哉？
苏文忠尝云：图王不成，其弊犹可以霸，石徂徕诗，勉师愚等，汝不闻图王不成，犹可霸，舜与吾俱人，学之则舜也，苏以前固有此语。
吕东莱策问诸生云：夫子祖述尧舜，宪章文武，萃百王致治之法而着之，六经成而不试，付其责于后人以俟其騐，至于今千，有余年矣，【云 云，】自六经，既成之后，尚为未试之书也。
古诗十九首
行行重行，行与君生别离，相去万余里，各在天一涯，道路阻且长，会面安可期，胡马依北风，越鸟巢，南枝相去日已逺衣带日已缓，浮云蔽白日，游子不顾，返思君，令人老嵗月忽已晚，弃捐勿复道，努力加餐饭。
西北有高楼上，与浮云齐交疏结绮，阿阁三重，阶上有，歌声音响，一何悲？谁能为此曲，无乃杞梁妻清商随风发中曲，正徘徊一弹，三叹，慷慨有余哀，不惜歌者，苦但伤知音稀，愿为双鸿鹄，奋翅起高飞。
明月皎夜光促织，鸣东壁，玉衡指孟冬，众星何歴歴白露沾野草时节，忽复易，秋蝉鸣树间，鸟逝安适，昔我同门友，高举振六翮，不念防手好，弃我如遗迹，南箕北有斗，牵牛不负轭，良无磐石，固虚名，复何益。
冉冉孤生，竹结根防山阿，与君为新婚，丝附女萝，丝生有时夫妇，会有宜千里逺结婚悠悠，南山陂，思君令人老，轩车来何迟？伤彼蕙兰花含英，扬光辉，过时而不采，将随秋草萎，君亮执高节，贱妾亦何为。
庭中有竒树緑叶发华滋，攀条折其荣，将以遗所思馨香盈，懐袖路逺莫致之此物何足贵？但感别经时。
迢迢牵牛星，皎皎河汉女纎纎，擢素手札，札弄机杼，终日不成章，泣涕零如雨，河汉清且浅，相去复几许？盈盈一水，间脉脉不得语。
凛凛嵗云暮蝼蛄，夕鸣悲凉风率己厉，防子寒无衣，锦衾遗洛浦，同袍与我违，独宿累长，夜梦想见容辉良人，惟古懽枉驾惠前，绥愿得长巧笑，防手同车归既来，不须臾，又不处重闱，亮无晨风，翼焉能凌风飞眄睐以适意，引领遥相睎，徙倚懐感伤，垂涕沾双扉，右古诗十九首，中漫摘数首，或可资暇日，闲吟也。
阳冰志在古篆，殆三十年，见前人遗迹，美即美矣，惜其未有防画，但偏旁模刻而已，缅想圣达，立制造书之意，乃复仰观俯察，六合之际焉，于天地山川，得方圆流峙之形于日月星辰得经纬，昭回之度，于云霞草木，得霏布，滋蔓之容于衣冠，文物得揖让，周旋之体，于须眉，口鼻得喜怒，惨舒之分于虫鱼，禽兽得屈伸飞动之理，于骨角齿牙，得摆拉，咀嚼之势，随手万变，任心所成，可谓通三才之气象，备万物之情状者矣，常痛孔壁遗文，汲冡旧简，年代浸逺谬误滋多，蔡中郎，以豊同丰李丞相将束为束鱼，鲁一惑泾，渭同流，学者相承，靡所迁复，毎一念至，未尝不废食雪泣，揽笔长叹焉。
右李阳冰上李大夫论古篆书，【阳冰，冰与凝同，杜工部诗，有凝潮】。
古之君子，无须臾而不学，故其为徳无须防而不进，鸡鸣而兴，莫夜而休，一日之间，出则涖官，治民事，师友对賔，客入，则事其亲，抚其家，教其防贱，振其族姻，与夫诵说，讲辨上世，圣贤之言语文章制度，服物而燕乐，则御琴瑟布尊俎，拜俯升降，酬酢相侑，勉勉汲汲，无须防之间，不习其事，学其礼，通其曲折，而服其训戒，盖其学无顷刻而去其心，非特其迹然也，安居无事，精思而深念，矫揉其心志，调伏其血气，观天地之道，察万物之理以究道徳之微妙而通性命，死生之终始者，亦未始有顷刻之休，是故其徳日进而不可止，盖自其不息而察之，则岂特日进也哉？昼之所逹过其旦，夜之所得加于晡，岂特旦暮晡，夜之别哉？一语一黙，一起居而新，故不相袭矣，自其为士而至，圣人如日之运于天，小之为旦，夜中昃之变，大之为寒暑，春秋之异，然微细而察之，则虽求毫厘丝忽之间，而不可得，呜呼！士之欲进于道，其勤苦勉强，盖必如是而后至，则亦已劳矣，后世之士，其不至于圣人也，亦可知矣。古之君子，饮食防观疾病死生之际，未尝不在于学士会食而问殽烝，则饮食之际，未尝不在学也，曾晳风乎舞雩，咏而归，则防观之际，未尝不在学也，曾子病而易大夫箦，则疾病之际，未尝不在学也，今之所谓学者，既剽盗其皮肤，攘掇其土苴，比于古之人，大可愧矣！然少而习之，未几，见而自以为业，成者十九也。冠而仕则冠而弃之，壮而仕，则壮而弃之，以其灭裂，茍媮之习，而亟舍于既仕之日，故后世之君子，大抵从仕数年，则言语笑，貌嗜欲，玩习之际，比之进取之初，以儒自名者，固已大异矣，古之君子，其学内以修身，外以治人，所学愈高，所治益修而成功愈崇，是故君子立于世，则天下被其福，呜呼！三代之衰，儒者之功，不大见于世，而生民之望于君子者，未能厌满其欲，岂非士之学未至而道未立哉。
右张右史进学斋记
邴原性刚直，清议以格物，【范蔚宗格物字乃尔】。
黄太史防送穷文，拟扬子云逐贫赋，语稍庄文采过之，如子云解嘲，拟宋玉荅客难退之，进学解拟子云：解嘲栁子厚，晋问拟枚乗七发皆文，采之美也，至于追琢前人，如班孟坚之賔戏，崔伯庭之达防，蔡伯喈之释诲，仅可观焉。况其下者乎？
司马公尝言楚懐王惑张仪之口而耳目，不能自守，见欺而不悟，亡师而不悔。
独乐园记，逍遥相羊，惟意所适，行无所牵，止无所柅，耳目肺肠，尽为己有， 元，次山歌曰：我鼻我目，我口我耳，歌已矣，【元心规，】此两段，论耳目极有味。
刘泽发于田生，权激吕氏，然卒南靣称孤者三世，事发相重，岂不伟哉？【史记刘泽賛】案太史公伟其有成，而班固作岂不危哉！刘贡父曰：观南靣称孤者三世，疑危字本是伟字，后人不晓改之，然愚谓危字为是，刘泽以金，与田生生以事张卿行，说于吕氏封吕产又以激吕氏使，封刘氏虽幸而有成，然行险徼幸者也，太史公以其三世称孤，而伟之，班固以其行险，徼幸而危之，故曰，事发相重，岂不危哉！若言万一事觉，则相随累误也。虽然，是皆以利言耳。
文翁传减省，少府用度，买刀布蜀物，师古曰：少府郡掌财物之府，以供太守者也。
田叔传，鲁王发中府钱以偿民，师古曰：中府王之财物藏也。
宋玉招魂像设君室，静闲安些 ，按此则人死而设形貌于室，以事之，乃楚俗也。
古今星象之书，巫咸甘徳石申所记，司马迁，班固所注既已不同，而张衡灵宪，中外官常明者一百二十，可名者三百二十，为星二千五百，微星之数万一千五百二十，今徃徃失其传，三国时呉，太史令陈卓始备列，巫咸甘德，石申三家之星，总二百八十三星，为一千四百六十四星，后虽有知者，如张子信李淳风之徒亦不敢妄注一二于其间矣。且以三家星言之，虽曰近日而隠逺日而显然，皆不离其次，居中如毂，遍入于列舍者，紫微垣也，散之于外，如辐，而翼于垣者，二十八舍也，起翼之初度，尽轸之末，度者，太微垣也，西离于氐东，入于斗者，天市垣也，其他杂星皆在紫微垣之外，分布于列舍之间，在赤道内者，谓之中官，在赤道外者谓之外官，星名既异，去极不同，入宿亦别，或象天官，或象庶物，或主人君或主后妃，或主太子，或主夷狄其详，虽各载之本篇，其大畧可得而举，石申紫微垣东藩，左骖枢上宰，少宰，上弼少，弼上卫少，卫上丞，西藩右骖，枢少尉上辅少，辅上卫少，卫少丞，北极，北斗辅星，钩陈天一，太一，天枪相天牢，太阳守文昌天棓，阁道共一十三坐，计六十四星，太微垣内屏五帝，坐郎位，常陈郎将，共六坐计，四十二星，天市垣帝坐，宗正，宗人，宗星宦者，斗共八坐，计四十一星，列舍二十八宿，并附官钩钤，神宫坟墓，离宫附耳，钺左右辖共三十五坐，计一百八十二星，中官摄提，大角，天戈招摇，七公梗河，天纪贯索，织女女牀，右旗河鼓，天津匏瓜，螣蛇，王良附路，天大将军，大陵，天船，天廪卷舌，参旗五车，天闗五诸侯积水，水位北河，南河积薪，三台，轩辕，少微共三十四坐，计二百三星，外官西咸，骑官积卒，东咸天江，傅说鱼杵，天弁建鳖，九坎离珠，壁垒陈败，旧北落师门，羽林军士，司空天仓，天囷，天苑玉井屏，厠矢军市，野鸡老人狼弧矢，天稷，长沙南门库楼，平星共三十六坐，计二百二十七星，并用赤记甘徳紫微垣四辅，天皇大帝天柱女史，柱史，尚书隂徳天牀内厨五帝内坐，华盖杠，六甲传舍天厨，扶箱三公，天理势内，阶防八谷，共二十一坐，计一百二星，太微垣，太子从官，幸臣三公，九卿，内五诸侯谒者共七坐，计一十五星，天市垣斛市楼二坐，计十星，中官天田，平道周鼎亢池，帝席天乳渐台，辇道左旗败，司危，司非，司禄，车府人，臼杵土工吏，造父雷电，土公外屏，右更军南门，左更积尸，天阿积水，月砺石天谗，天街诸王天节，天高天潢，咸池司怪，水府座旗，四渎闗丘天罇爟酒旗，内平灵台明堂，进贤共四十九坐，计一百七十九星，外官析威车骑，骑陈将军陈车日糠，农丈人狗，天鸡狗国，天田罗堰，哭司命，盖屋泣霹雳，云雨八魁，天溷鈇锧，天庾刍藁，九州殊口，天园九斿，军井，丈人子孙天社，天狗外厨天记，天庙东瓯，器府青丘，天门共三十九坐，计二百单，五星并用墨记，巫咸紫微垣，大理御女三师，勾陈共四，坐计一十八星，太微垣，虎贲一星，天市垣，帛度屠肆，别肆车肆，共四坐，计八星，中官奚仲，天廐天隂太尊长垣共五坐，计二十四星，外官阳门，顿顽天辐，从官键闭，罚天籥，天渊，天桴十二诸国，离瑜，天垒城天钱，天纲虚梁斧钺，天相军门，土司空共一十九坐，计九十三星，并用黄记，其间又有名同，而所记之色不同，所记之色，同而星数之多寡，或异者两，三公各三星，一在紫微垣外坐开阳之下黑记一，在太微垣之内，黑记两土司空，一在翼宿度，内四星黄记一在奎宿度，内一星赤记，两太子各一星，一在太微垣之内黒记一在紫微垣北极之下赤记两从官一，在太微垣之内，一星黑记，一在房宿度内二星，黄记两天田，一在角宿度，内二星，一在牛宿度内九星并黒记两积水各一星，一在昴宿度内黒记一在井宿度，内赤记两御女一，在权星之下，一星赤记，一在紫微垣之内四星，黄记两杵各三星，一在箕宿度，内赤记一，在危宿度内黑记，韩、楚、周、秦、郑、晋、魏、赵、齐、燕天市垣，与十二诸国名同，而所记之色不同，其余所不著者，皆为无名之星，自三国至国朝，并遵用之，皇祐所测与崇宁所测有其间，有分抄不同者，并从崇宁为凖邹淮，以进士提领造厯所演算厯书其所撰载如此，余所收天文书，虽不能无少异，而大畧则不异也；余本有三家，星歌及李淳风乾象赋，余琇为之注甚详密可爱，此所述分三垣内外官而类之，有条而不紊，不可不记也。
文有八象，一曰象形，二曰象貌，三曰象气，四曰象位，五曰象数，六曰象属，七曰主象，八曰托象，象形者，以形可得而象也；日月雨云，天物之形，山川井邑，地物之形，草木禾黍，植物之形，人夫子女人物之形，鬼示囟离，鬼物之形，马；牛，鹿，豕，兽畜之形，蛇鱼黾，虫鱼之形，舟车衣巾，器服之形，手足毛角，体肤之形，所谓象形者，象此而已，丩【居纠切，】毋束系着物之貌，□冎凶桀，残物之貌，宀西广厂，覆物之貌，辵彳廴夂步趋之貌，奞飞卂至，飞翔之貌，屮王【于况反，】生实之貌，此之谓象，貌似形而无形似皃，而非貌者曰象气，□亍气乃丂号兮之类是也。无形无貌而在定位者曰象位，□又丄丅□，□丨之类是也。传曰：物生而后有象，象而后有滋，滋而后有数，一二三亖是也，谓之象数，形貌不可体，位数不可及，于是乎有相属，已不可状，以属蛇，故即蛇以立□，亥不可收，以属豕，故即豕以立□，是谓即物以求象，故曰象，属六象之中而不胜其象，以其显者，即一物而为之主，曰主象，子母之类是也。禽兽虫鱼皆有子，而子不胜举，故即人之子而为凡子之象，禽兽虫鱼皆有母，而母不胜举，故即女子之为母者，而为凡母之象焉，是谓明象以主类，故曰主象；象不得而主以其象而托于其非，象曰：托象火本为炎上之文，□防无尾象，故托火以为尾，防作□□作□匕，本为刀匕之匕，鸟乌无两足象，故以匕为足，鸟作□乌作□，比本为聨，比之比鹿，□无四足象，故以比为足，鹿作□□作□，北本为背北之北燕无翼，象以北为翼，仌本为凌仌之仌，鱼无鳞象，故以仌为鳞，是之谓托象。
右郑樵，字渔卿，象类经，八象第七也；象类经十二卷八十五篇，包括字书之要，而文章灿然可爱，又有字始连环八卷，今并藏秘书省其说，大抵以为八象行乎？文六类行乎？字假借，行乎文字之间，凡十有五书。
新编许氏说文解字五音韵谱序
汉和帝永元十二年，太尉祭酒，许叔重始为说文解字十四篇，凡五百四十部，其文九千三百五十三，后二十一年，当安帝建光元年，叔重子冲，乃具以献，晋东莱惤令许忱继作，字林五卷，以补叔重所阙，遗者于叔重部，叙初无移，从忱书甚简，顾为他说揉乱，且传冩讹脱学者鲜通，今徃徃附见说文，盖莫知自谁氏始【古文，籀文疑是吕忱始增入，今或以附见说文，或在阳冰，以前，若说文原自有此，则林罕不应，谓忱补许氏遗阙也，戎字当是增入上，字则说，文元自有矣，】陈左将军顾野王，更因说文，造玉篇三十卷梁武帝大同末，献之，其部叙既有所升降，损益其文，又增多于叔重唐，上元末，处士孙强复修野王玉篇愈增多其文，今行于俗者，强所修也，叔重专为篆学，而野王杂以书，用世既久，故篆学愈微，野王虽曰推本叔重而追逐世好，非复叔重之旧，自强以下，固无讥焉，大厯间李阳冰独以篆学得名，时称中兴，更刋定说文，仍祖叔重，然颇出私意，诋诃许氏，学者恨之，南唐二徐兄弟实相与反正，由旧故锴所著书四十篇，总名系传，盖尊许氏若经也，惜其书未布而锴亡，本朝雍熈三年，锴兄，初，承诏与勾中正葛湍，王惟恭等详校说文，今三十卷，内系传徃徃错见，岂其家学同源，果无异派，与锴无恙，时铉苦许氏偏旁奥密，不可意知，因令锴以切韵谱其四声，庶几检阅力省功倍，铉又为锴篆，名曰说文，韵谱其书，当与锴系传并行，今韵谱，或刻诸学官而系传讫，莫光显余，搜访歳久，仅得其七，八阙卷误，字无所是正，毎用太息，盖尝谓小学放絶久欲崇起之必以许氏为宗，而锴兄弟，最其亲近者，如阳冰林罕郭忠恕等軰俱当收拾采掇，聚为一书，使学者复覩纯全似非小补，顾力有所不及耳。韵谱诚，便于捡阅，然局以四声则偏傍要未易见，乃因司马光所上类篇，依五音先后，悉取说文次第安排，使若鱼贯，然开编即可了也。说文所无而类篇，新入者皆弗取，若有重音，则但举其先而畧其后虽许氏，本在上去，入声而类篇在平声，亦移载平声，大抵皆以类篇，为定类篇者，司马光治平末所上也，先是，景祐初，宋祁郑戬，建言见行广韵，乃陈彭年丘雝等景徳末重修繁省失当，有悮科试，乞别刋定，即诏祁戬与贾昌朝同修而丁度，李淑典领之，寳元二年书成，赐名集韵，度等复奏集韵添字极多，与彭年丘雝等所修玉篇不相防协，乞别为韵篇，即以命洙，洙寻卒，命胡宿代之宿，奏委掌禹锡张次立同，加校雠宿迁，又命范镇代之镇，出而光代之，乃上其书，自集韵类篇，列于学官，而广韵，玉篇微矣，然小学放絶讲习者寡，独幸其书，具存耳，所谓广韵，则隋仁夀初陆法言等所共纂集次而唐仪，鳯后郭知等又附益之，时号切韵天寳末陈州司法孙愐者，以切韵为谬，畧复加刋正，别为唐韵之名，故在本朝太平兴国及雍，熈景徳皆尝命官讨论，大中祥符元年，改赐新名曰广韵，今号集韵，则又寳元改赐也，切韵广韵，皆莫如集韵之最详，故司马光因以修类篇，集韵部叙，或与广韵不同，错修韵谱，尚因之，今五行先后，并改从集韵，盖类篇亦以集韵为定故也。呜呼！学无小而古，则谓字书之学，为小何哉？亦志学乎当由此始尔，凡物虽微，必有理存，何况斯文防而讲习磨礲，浸灌之久，逮其长也，于穷理乎何有？不则躐等陵节，君子不贵也，今学者以利禄之路，初不假此，遂一切弃捐不省，喜字书者，求其心画，端方已絶不可得但肆笔，趁姿媚尔，偏旁横坚，且昏不知，矧其文之理耶？先儒解经固未始不用此匪独，王安石也，安石初是说文覃思，颇有所悟，故其解经合处，亦不为少，独恨求之，太凿所失更多，不幸骤贵，附和者，愈众而愈凿，盖字书自有六义，而彼乃一之，虽欲不凿，得乎科试，竞用其说，元祐尝禁之，学官导防，绍圣复用嗜利禄者靡然，风从凿说横流，汨防道真，此吾苏氏力攻王氏，而不肯置也，若一切置此不道，则又非是，今国家既不以此试士，为士者可以自学矣，乃未尝过而问焉，余窃哀之，虽老矣，犹欲与后生共讲习，此故先为此五音韵谱，且叙其防意云。
许氏说文，五音韵谱实，托新监江州大军仓，贾端修从政编次端修尝为江夏令，余识之，颇知篆学，黯曾孙也，黯字直孺，仁宗时号名卿，国史有传。
后序
焘在武陵，尝与贾直孺之孙，端修因徐楚金兄弟说文解字韵谱，别以类篇，所次五音谱，其部序仍用许叔重旧次，盖楚金兄弟本志，止欲便于检阅，故専以声相从，叔重当时，部叙固不暇，存既不存，当时部叙则于偏旁一切都置之宜矣。然偏旁一切都置，则字之有形而未审，厥声者，岂不愈难于检阅乎？此寳元所以既修集韵，必修类篇，修类篇，盖补集韵之不足处也。集韵类篇，两者相须，则字之形声，乃无所逃，检阅之难，果非所患，故焘初作五音韵谱，不敢紊，叔重部叙旧次，其偏旁皆安堵如故，独依类篇，取集韵翻切，所得本音以序，安顿粲然，珠连不相杂，蹂古文竒字并陈毕见，颇自谓于学者披阅径捷，不愧楚金兄弟之言矣，书既成，未敢出也。会得请归眉山，惟吾乡家氏三世，留意篆学，多所纂述，每欲持此书相与考评精粗，或增或损而去，乡逾一星，终及归，则旧游零落尽矣，后生虽多俊才，顾不肯以小学为事，所谓五音谱者，遂束之高阁，兹来遂宁，适与余杭，虞仲房相遇，仲房能为古文竒字声溢东南，凡江浙扁榜，与其他金石刻，多仲房笔，焘则乗暇则出五音谱，求是正焉，仲房喜曰：此要书也，便可刋刻与后学共之，复何待？焘曰：姑徐之，试为我更张，其不合者，已而仲房谓焘五音谱发端，实因徐氏，则此谱宜以徐氏为本，以徐氏为本，则所谓以声相从，其平上去，入自有先后，固不容颠倒，叔重部叙，亦何可独异？即用徐氏旧谱，防取集韵卷第起东从甲而偏旁各以形相从，悉依类篇，若此则説文解字形声具存，此谱于检阅，岂不愈径捷，但不免移徙，叔重部叙尔，焘曰：叔重部叙旧次，起一终亥，世固未有能通其说者，楚金实始通之，其书要自别，行两不相伤，赋诗断章，取所求而已，复何待！亟谓仲房镂板流布，嗟夫，小学放絶久矣，自是其复兴乎？若论小学源委，则载前记矣，由崇宁以来，用篆，籕名一时者，呉兴则张有谦仲歴阳则徐竞明叔，而仲房最所喜者，独张谓焘曰：明非谦敌也，谦作复古，编其笔法，实继斯冰，其辨形声分防画，剖判真伪，计校毫厘，视楚金兄弟及郭忠恕尤精密，其有功于许氏，甚大，其书今具在，明何敢望耶？焘曰：明非谦敌，信然，谦不务进取，用心于内，成此书，时年五十余矣，晚又弃家，为黄冠师殆世外士陈莹中，实爱之重之，特识篇首，夫岂若明之攀援姻戚，茍入书艺局，登进未几，旋遭汰斥乎？两人相去何翅？九牛毛，因是亦可得吾仲房胸懐本趣遂并复古，编重刋刻云。
旧编五音谱，凡许氏所无而类篇，新入者皆弗取，若有重出，则但举其先而畧其后虽许氏，本在上去，入声而类篇在平声，亦移在平声，大抵皆以类篇为定，今编既改部，叙从徐氏，则其五音，先后亦不复用类篇，但取许氏本音次第之，庶学者易晓二书，要须各行乃曲当云。
右二篇，皆巽岩先生文，夫字有六体，而编次检阅，必本形声说文解字玉篇类篇，始一终亥，则其形也广韵集韵，始东终法，则其声也；说文解字及玉篇时未有韵书，许氏之书，元无反切，后人渐加附益，至徐鼎，臣等被防校正始，以孙愐唐韵音切为定，则字之本乎？偏旁尚矣，五音谱，锓木遂宁，刻于莫简之变，其先收藏人家者徃徃皆珍惜之，其书始东终，甲不用许氏部叙大类蜀中，俗本玉篇与先生初意不同，及读至后序乃是虞仲房，仲房虽有分间，布白之能，观其篆笔迹，若不解书，意者似此诠次，乃不若只用贾端修所定尚不逺许氏之旧也，后序及防尾，要自别行，要须各行等语先生，岂亦不足于是耶？前序注云：古文籒，文疑是吕忱所增入，按叔重自序，今叙篆文，合以古籒所记，可以无疑，说文解字韵谱十卷，自有反切不全用，孙愐唐韵反，切系传四十篇，今行于世者，每说文解字一卷，厘为二卷，共二十八卷朱翺反，切不用孙愐唐韵，通释部叙通等十二卷为许氏义疏，亦自有益，若韵谱，虽不作可也。
东卿自学易以来，读易家文字百有余家，所可取者，古先天图扬雄太经闗子明洞极经，魏伯阳防同契，邵尧夫皇极经世书而已，惜乎雄之太，子明之洞极，仿易为书，泥于文字，后世忽之以为屋上架屋，头上安头也，伯阳之防同契，意在于锻链，而入于术，于圣人之道，又为异端也，尧夫毅然摆去，文字小术，而著书天下，又不顾之，但以为律厯之用，难矣哉！四家之学，皆兆于先天图，先天图其易之源乎？复无文字解注，而世亦以为无用之物也，今予作方圆相生，图为先天图注脚，比之四家者，为最简易，而四家之意，不出于吾图之中，于易之学为最要，易曰：广大配天地，变通配四时隂阳之义配日月，是天地四时日月之理也，茍不能髣髴其理，讵敢欺我！同志乎？有意于易者，请自此图始，孔子有言曰：学而不思则罔，思而不学则殆，思本于心，非耳目与口也，区区耳目口之学者，无观我之图焉，学者能自此图以达古圣贤之用心，则吾之愿也，吾小人耳，又何足学哉！
异时观杨鼎卿易图，先天方圆图，下有此一本不着其所自，但云：相传以为先天图注脚，顾不解其义，后于张学古得此，乃知为郑少梅所作干兑离震巽坎艮，坤如先天之序，八卦相次，而各相配，不用先天之位，理趣亦深密，少梅长于易，有书行世，此其所自得也。
按经传所说终南山，一名太一，亦名终南，据张衡西京赋云：终南太一隆窟崔崒，潘岳西征赋云：九嵕嶻嶭，太一巃崧，靣终南而背云阳，跨平原而连嶓冡，然则终南太一，非一山也。
按周礼玉之美者，曰球，其次为蓝，盖以县出美玉，故曰蓝田苦，泉在朝邑县西北三十里，其水咸苦羊饮之，肥而美，今于泉侧置羊牧，故俗谚云：苦泉羊洛水浆。
石鼓文在天，兴县南二十里许，石形如鼓，其数有十，盖纪周宣王畋猎之事，其文即史籒之迹也，正观中，吏部侍郎苏朂纪其事云，虞禇欧阳共称古妙虽嵗久讹阙遗迹，尚有可观，而歴代纪地理者不存记，録尤可叹息。
后魏孝明帝神元年置，大斌县属上郡，周，隋不改，大斌者，取稽胡懐化文武杂半之义。
张仁愿筑三受降城，不置壅门及曲，敌战具，或问曰，邉城御贼之所不爲守备何也？仁愿曰：冦若至此，当并力出战，回顾望城，犹须斩之，何用守备？生其退恧之心，其后常元楷为总管，始筑壅门，议者劣之。
开元二十二年裴耀卿为相兼转运都使
宋高祖经畧中原以彭城险要置府于此
滕县，本故滕国，汉蕃县也，属鲁国，宋属彭城郡，汉末，太傅陈蕃子逸为鲁相，改音皮。
苏秦说韩王曰：韩有劎防出于棠溪，蔡州西平县西界，棠溪村是也。县又有龙泉水，可以淬刀劎。
濠州字中间误去水元和三年字有加水焉
钜鹿县本汉南栾县地栾力反
魏长贤贞观七年追赐定州刺史即征父也
呉以陆逊为江陵使，东晋王忱督荆州，忱始于江陵，营城府。
曡州，周武帝建徳六年西逐诸戎始，统有其地，乃置曡州，盖取山川重曡为义，白水，一名垫江水，在州西六十里。
肃州白亭海方俗之间，河北得水，便名为河，塞外有水，便名为海，李吉甫元和郡县志中録此书比，其他地志，颇为有益于学者上焉。纪三国南北朝迁改稍详下焉，接乎本朝，郡县之制，不甚相逺而又纪载阨塞，贡赋得书，事之实，吉甫在唐，不得为贤宰相，然体国经野，于此尚可考，不可以人废言也。
或问：明堂当在甚处？先生曰：合在应门之内，路寝之前，祖既在左，社既在右，则明堂自合居中，况应门政为应天而设，则明堂在内，可无疑矣。然则亦有据乎？曰：有！据在明堂朝位，武王没，周公摄政，四方诸侯大会，欲于外朝，则情不安，欲于祖庙则地狭，不足以容众，因明堂有三阶，四门，故因而用之，置三公，九卿五等于三阶之前，置四夷之国，于四门之外，故知明堂之位，在应门之内，路寝之前也，然则先儒置明堂于郊，四靣各置五门，以朝诸侯，兼以享帝，其规模壮观，亦无取乎？曰：明堂本非朝位，但是享帝之宫，礼与其奢也，宁俭；故清庙茅屋，止取其恭，明堂夹牕，止取其明初无事于壮观，况五门之设，皆有所为，路门则为路寝应门，则为明堂，库门，则为廐库，臯门则为外朝，号令所出，雉门则为两观，外达雉堞，若置堂于郊，四靣各置五门，则路库臯雉，复何为而设乎？故唐儒顔氏云门有臯应，不应施在郊野，汉儒郑氏云：明堂本非朝位，周公权用之，此说最为合理，可以为明据矣，或问：明堂建立之地，合在甚处？先生曰：合在应门之内，祖社之间，如仁庙就大庆殿，权夹五室为之，可谓脗合礼意，曰：在徽庙时，尝欲建明堂于内殿之前，议者谓辇路不得由中而罢，先生曰：古者辇路未尝由中，故有賔阶有阼阶，书云：太保率西方诸侯入应门左，毕公率东方诸侯入应门，右政縁明堂在中诸侯不得直入，故分而为左右耳，尚何疑于此哉！
环溪先生问对：中録出先生名，沆字徳逺抚州人，其学长于周礼，有书行于世，魏公得其书，称其该洽，兄弟叔侄，皆能诗，虎臣亦其族也，按周礼匠人夏后氏世室，殷人重屋，周人明堂，郑氏谓世室宗庙也，重屋王宫正堂，若大寝也，或举宗庙，或举王寝，或举明堂，互言明其同制，周书亦曰太庙，路寝明堂，咸有四阿，重亢重廊，复格藻井，设移旅楹，南阶陛，提唐山墙台门，阃其言，三古同制，呉说为长，【此李肩吾録】。
经外杂抄卷一
此先天环中图，中央之外，第三规，黄色相交者也。易大传曰：四象生八卦，邵子曰：阳交于隂隂交于阳而生，天之四象，刚交于柔，柔交于刚而生，地之四象，于是八卦成矣，又曰：四分为八，又曰：四象生八卦之类，又曰：四象交而成八卦，又曰：三变而八卦成矣，又曰：八卦何谓也？曰：谓干兑离震巽坎艮，坤之谓也，迭相盛衰，终始于其间矣。
今知眉州任侯直翁易心，学中録出太极，两仪之说，惟朱文公初画为仪，再画为象之说，足以一洗传注之陋，然其为图，每一画已，必分而为二，而后更加一画，此图自中而生，逐一而分为隂阳而八卦具比，朱图似径便，然文公原画之賛则此图犹未及之也，若夫衣黄裳之说，其寓言哉。
说文矤词也，从矢引省声矢者，取词之初，从矢李阳冰云：苍颉作字，无形象者，则取音以为之训，矢引则为矧，其类徃徃而有之矣，字是也。臣锴以为周礼六书，无形象者，莫过声字，则取法于耳，又尔字，则取象气散，皆有以象之，不尔则会，意亦虚象也。今言矢引为，矧在左右，皆音六书所未闻，六书之中，欲附何处？若有全以音为字，则是七书不得言，六书，此浅俗之甚。
学者之事固有童而习之，白首而不知其自者，亦不可以细故，末节而忽之也，字书之，始作也，有其字，而无音切，许叔重之说文，郑康成之经训，皆云读如某字，之字是后汉时无音训也，杜元凯解春秋传僖，七年，音如成二年，音近烟王辅嗣注易，遯卦音臧否之否？井卦，音举上之，上虽以如近言之，又大过，音相过之过，然已指名为音矣，是音字，起于晋，魏之间也，沈休文顾野王以来，始有反切，见之于书，不知二子所着耶？或后人加之也，至陆氏经典释文，孙愐唐韵，则反切详矣，见谿羣疑知彻端透，唇齿清浊，纎悉必计世，莫不用之，然亦莫或知之也，楚金辨少温之误，是矣。若更指陈，两汉以前，无反切之义，则少温之说不攻而自破矣。或云反切之学，来自胡僧，因释经而流行，不知是否？然亦有一騐今西羌之人，忽劣【平】为靴，筈陁为科，犵兠为钩，突栾为窟笼为孔，南蛮之人以不防为斑，不乃为摆之类，不可胜举，深山穷谷之中，递递相承，久而不改，则反切之，自来亦逺矣少温之踈亦可自警【，后汉无音，有音在魏，晋间，沈休文顾野王始有反切，陆释孙韵，反切方详】。
王嘉传，哀帝欲封董贤，王嘉与贾延上封事宜，暴贤等本奏语言，延问公卿，大夫，博士，议郎，必有言当封者，在陛下所从，天下虽不说，咎有所分，不独在陛下，前定陵侯淳于长初封，其事亦议，大司农谷永以长当封，众人归咎于永，先帝不独防其讥，上感其言而止。愚按：此言虽务为婉顺，以兾易从，而导人主以分谤遂非，反不若哀帝之闻言而止。
马融征于邓氏，不敢复违忤势家，遂为梁冀草奏，李固作大将军西第颂以此颇为正直所羞，梁冀诬奏李固，马融为章草，呉祐谓融曰：李公即诛，公何靣目见人乎？愚按：融忤邓氏，滞于东观，十年不得调，后又忤梁兾免官，髠徙朔方，何其壮也！传谓居宇器服，多存侈饰，前施绛帐，后列女乐，然则防身失节，其基于此乎？马援谓梁松，窦固曰：凡人为贵，当使可贱，如卿等当不可复贱，居高坚自持，勉思鄙言，松后果以贵满致灾，固亦几不免，然则士至于贵，满而不可复贱，则凡可以全躯保禄者，无不为也，范蔚宗论融曰：事苦则矜全之情薄，生厚故安，存之虑深，登高不惧者，胥靡之人也，坐不垂堂者，千金之子也，与愚意相近而不同，左传？随会能贱而有耻风俗之所由来，非一日也，或覩其壊而欲齐诸其内，禁诸其外，此后世刑政之所以益繁，至未如之何？则浸而归于茍，且玩嵗月习揜着，便文饰说以规责偷誉，谓理不过如是，其视书传所记，治古之俗，若必不可复至，以为未必然者有矣，孩提之童，无不知爱其亲；及其长也，无不知敬其兄，先王之时，庠序之教，抑申斯义，以致其知，使不失其本心而已，尧舜之道，不过如此，此非有甚高逺难行之事，何至辽视古俗自倍于圣贤哉！物之所蔽，说之所迷，欲之所制，意之所羁，独不可研极考竟，图所以去之，而顾安之乎？取士之科，久渝古制，驯致其弊，于今已剧，稍有识者，必知患之，然不狥流俗，而正学以言者，岂皆有司之所弃，天命之所遗，先达之士，由塲屋而进者，既有证矣，是固制时御俗者之责，为士而托焉，以自恕安在？其为士矣，二帝三王之书，先圣先师之训，炳如日星，传注益繁，论説益多，无能发挥，而祗以为蔽，家藏其帙，人诵其言，而所汲汲者，顾非其事，父兄之所愿欲师友之所期，乡实背而驰焉，而举世不以为非，顾以为常，士而有识，是可以察其故，得其情而知所去就矣，退不溺其俗，而有以自立，进不负所学，而有以自逹，使千载之弊，一旦而反诸其正，此岂非明时所宜有，圣君所愿得而为士者所当然乎？何所悼惧？何所维絷？而顾不择所安，决所乡哉？福唐陈君显公之为贵溪，视前政则优焉，视比县则优焉，民言：士论固已胥辑而陈，君自视欿然，乡学问道之诚，如恐不及，此其所以为民师，帅者大矣，县学久不葺，于是撤讲堂，直舍而新之，祠屋士庐，门庑庖湢，缮治加壮，创表其坊，扁曰：申义遣学职事，致书请记于余，陈君所乡，明着如此，斯邑之士，可不自防，于流俗而勉所以逹者以无负陈君之意哉！
右象山先生陆荆门贵溪学记
唐丕逺字子猷，登进士第，崇宁五年，除右正言，乞谨天戒，上曰：龙骧，岂能当天变丕逺皇恐未谕，上曰：廐马也，一夕无疾而毙，或者便为星拂之致，应天止如是耶？丕逺对此语欺，甚不知陛下何从得之？上作色曰：京丕逺对京大臣，宜省愆引慝，如此奏对，大非昌言諌官陈瓘尝劾京，愚弄朝廷，信有之也，陛下知归过于已，天下幸甚！上曰：此语非欺，则佞佞人，殆丕逺对佞恐不足以尽京之过，再进劄子，乞罢修造及止絶诸司浮费，并非泛赐予，及论当十钱与令学者读史切中时病，除左正言论家安国不合，献移尚书省议，上曰：郎曹岂当容！此人丕逺对外人言，京待欲作第宅，上曰：庸有此京，欲崇丽移之耳，外人不知也，只两月前，郑居中朱谔来留京，要得赐第，又为京足疾，乘骑难，乞就近处踏，遂朝廷亦未有指挥近处，无以易省中，居中莫意，有所在否丕逺对外议谓陛下已许之矣，上曰：无但居中近亦来，乞赐京第，亦只欲得近便处，且云：以彗而罢，京为非，若不还京相，天将动威，当复有大雷电之恐，此语殆刧持，朕兾其请之，必从丕逺对居中人谓京腹心，陛下何以语之？上曰：朕与他道星谴未久，黜京以代朕责也，销灾弭变，尚未知所出，遽复京相，天下谓何？若要赐第，却待商量丕逺对观此则昨来移省之请，不无使之者，皆人所不敢及者，后卒为恶，直者所逐，晚年优游乡里，人所推敬，汪端明为状元，归见公乞言，与之语有宜退，不宜进宜贫，不宜富宜怯，不宜勇之说有味，其言也子，尧、谟，尧可尧可知，华亭县有声，后知房州。
右二篇偶看上饶志録出
淮南王安生子，迁为太子，取皇太后外孙修成君女为太子妃服，防曰：武帝异姓，姊之女也，应劭曰：修成君王太后，先适金氏女也，按此汉妃后乃有再适者。
曾文清之子，仲躬，逮尝从震泽王苹信，伯仲躬问亲师友之道，信伯云，师不专在传授，友不専在讲习于精神气貌间自有相激发处是善，亲师友者，【上饶志，周宪，字可则，云】。
伍被传蓼，太子注文頴曰：或言外家姓也，师古曰：亦犹汉之栗太子也。
温公之子名康，其兄太常少卿字昭逺子二人曰雍，曰：应案康当作□，雍当作雝，应当作□，则三字皆无一防在上也，驾部之子，字周卿，之子曰齐，曰庭，曰广曰：房庭广，从广而齐当作【阙，】房当作房，亦无一字，此见于二志然也，后又为兄子十四人，通作字说，乃京亮禀元育良富，齐方爽衮章，奕裔大抵不尽合。
袁盎兄子种为常侍骑，【阙】，谓盎曰：呉王骄日久，国奸，今丝欲刻治【，如淳曰：种称叔父字曰丝下，又一再称】，愚按：子思，字其祖，仪礼皆字父祖，古人称字者，尊之卑者，字尊当然之礼也。
鼂错传劲弩长防，射疏及逺刘仲冯曰：长防恐误，或者劲弩，如今九牛大弩，以枪为矢，故可射疏及逺也然防有钩又不可射，又李陵传连弩，贡父曰：盖如今之合蝉，或并两弩共一之类，二刘近世人乃言：如今九牛大弩，以枪为矢，及合蝉云云，此制不惟未见亦未尝闻有此。
韩退之贬阳山令，遇顺宗即位，恩赦，以叔文之党尚炽，不得放还，其寄三学士，诗云：前日遇恩赦私，心喜还忧，果然，又羁系不得供耡耰，又忆昨行云，伾文未揃崖州，炽虽得赦宥，常愁猜近者三，奸悉破碎，羽窟无底，幽黄能眼中了了，见乡国知有归，日眉方开，大抵小人，専政必不肯以恩赦放逐客，惧恩不已，归也。
商鞅凌轹公族，伤残百姓，赵良曰：君之出也，后车载甲，多力而骈胁者为骖乗持矛而操闟防者傍车而趋，此一物不具，君固不出，君之危若朝露，而尚贪商于宠，秦政畜百姓之怨云云。
栁子厚送诗人廖有方，序交州多南金，珠玑，瑇瑁象犀，其产多竒怪至于草木，亦殊异，吾尝怪阳徳之炳耀独发于纷葩，瓌丽而罕钟于人，又小石城山记亦曰：其气之灵，不为伟人，而独为是物，故楚之南少人而多石，欧公金鸡诗，亦曰蛮荆，鲜人秀，厥美为物怪。
祢衡鹦鹉赋，岂言语以阶乱，将不宻以致危，鲍明逺舞鹤赋厌江海而防泽，掩云罗而见羁，欧公金难诗，岂知文章累，遂使网罗挂黄，太史荅惇夫诗，后生玩文采，照影若孔翠，【集作后生，文楚楚】。
陆宣公曰：权之为义，取类权衡，若重其所轻，轻其所重，谓之权也久矣，以反道为权，君上行之必失众，臣下用之必殒身，伊川云：秦，汉以来，不识权字，按此则陆宣公亦识此义。
汉张安世传上追思张贺，欲封其冢为恩徳侯 师古曰：身死，追封故云封冢也， 安世深辞贺封，遂下诏置守冢三十家 ，明年，复下诏赐贺，谥曰阳都哀侯，建武九年，追爵隂贵人父。
燕剌王传，诈言武帝时受诏，得职吏事，修武备之非常，如淳曰：诸侯不得治民，与职事，是以为诈言受诏，得知职事发兵为备也。
齐懐王闳传元狩六年庙，立为齐王，师古曰：于庙，受策也。
扬子云曰：后世复有扬子云必知苏，孺文曰：今日苏孺文与故人饮酒者，私恩也，韩文公志李虚中，云将疾，谓其友韩愈退之，曰：王敦自谓王处仲【，王戎传后】，古人呼字最重，如孔子之字，人皆称之，虽门人与其孙子思及孟子以后至于今，呼仲尼未有自呼其字者，自呼昉见乎？此又匡衡传注，字以表徳，岂人所自称，鼎衡字也。
东方朔传陛下累郎台，恐其不高也，顔注郎堂下周室，愚按：郎官之称，恐以此汉子弟，多是父任为三署郎，后世子弟呼几郎者，疑亦以此不然。未知所取之义。
东汉公孙瓉记过忘善，睚眦必报，州里善士，名在其右者，必以法害之，常言衣冠皆自以职分富贵，不谢人惠，故所宠爱，类多商贩庸儿，所在侵暴，百姓怨之，按此病自王，蔡，秦史以来多有之。
景祐中，贾文元言：诸道州有合避亲，三等举人，乞诏漕臣彚聚，更命官较试，十取三焉，今运司贡士昉于此记得唐人有别头试。
洪范五行传曰：田猎不宿，饮食不享，出入不节，夺民农时，及有奸谋，则木不曲直说曰：木，东方也。于易，地上之木为观，其于王事，威仪容貌亦可观者也。 弃法律，逐功臣，杀太子，以妾为妻，则火不炎上说，曰：火，南方，扬光辉为明者也。其于王者，南靣乡明而治， 治宫室，饰台榭，内淫宠，犯顔戚侮父兄，则稼穑不成，说曰：土，中央生万物者也，其于王者，为内事，宫室，夫妇亲属，亦相生者也， 好攻战，轻百姓，饰城郭，侵邉境，则金不从革，说曰：金，西方，万物既成，杀气之始也；故立秋而鹰隼击，秋分而微霜降，其于王事，出军行师，把旄杖钺，誓士众，抗威武，所以征畔逆，止暴乱也，简宗庙，不祷祠，废祭祀，逆天时，则水不润下，説曰水北方，终减万物者也，其于人道终而形灭，精神放越，圣人为宗庙，以收魂气，春秋祭祀，以终孝道， 右汉书，五行志云：董仲舒治公羊春秋，始推隂阳为儒者宗，宣元之后，刘向治谷梁春秋，数其祸福，传【或作传，】以洪范与仲舒错，【错互不同，】至向子歆治左氏传，其春秋意亦已乖矣。言五行传，又颇不同，是以防仲舒，别向歆，传载眭孟，夏侯胜京房，谷永，李寻之徒，所陈行事，讫于王莽，举十二世以传春秋着于篇，按：此其说亦不可废，故记于此，以俟摭讨。
通鉴：宋文帝十七年，上以司徒义康嫌隙已着，将成祸乱，诛其党刘湛等出义康镇豫章，殷景仁卧疾五年，虽不见上而宻函徃来日以十数，影迹周密，莫有知者，收湛之日，上忽召景仁，诛讨处分，一皆委之，五年，卧疾而人莫能知，其为人深险可见，宋文与此等人谋国安得不亏君臣之义，贼兄弟之恩乎？
魏邢颙为平原侯家丞，防闲以礼，由是不合，庶子刘桢諌曰：君侯采庶子之春华，忌家丞之秋实，虞喜曰：世人竒诸葛之英，辩而哂吕岱之无对，是乐春藻之繁华，而忌秋实之甘口也，春华秋实，二事相似。
诗墙有茨，韦史传，茨檐贱士，本无官情，茨亦草也，史记茅茨不剪，注屋盖曰：茅茨，以茅覆屋，则茨，又为屋盖。
王介甫元丰七年罢相，居钟山，作两元丰，行元丰圣人与天通，十日五日一雨风，或谓徼幸再相。
王介甫千枝孙，峄阳万本母淇奥，孙枝取杜子美赋桐花未吐孙枝，之鸾鳯相鲜，此未害如母，淇澳，稍牵强，李注云：世俗谓慈竹为子母竹。
尔雅科斗，一名活东， 异苑，字元绪，桑字子明，蔡卞本末，详见介甫示元度诗注 ，哀公四年为一昔之期，【注】夜结期也。
尝谓屈原自投汨罗，此乃祖来传袭之误，徃过秭归，谒清烈庙，尝题诗辨正一事，漫附于此，舣舟石门，步敬欵三闾，祠三闾，楚同姓竭节扶颠危，虽抱流放，苦爱君终不衰，呜呼！义之尽，永世垂忠规，子胥固激烈籍馆，鞭王尸于呉，实貔虎于楚，乃枭鸱大夫，视国贼剚刃，理则宜讵忍形？咏叹黼藻，严彰施陋儒暗伦纪，解释纷乖离，奢尚置弗称，翻以胥为词，舍顺而取逆无宁汩，民彛高贤，动作则于此，渠不思囘，风惜徃日音韵何凄？其追吊属，后来文类，玉与差，愚窃懐此久聊扶，千载疑，猨为我吟，青兕为我悲，徘徊庙门，晩寒日下中坻，按子胥挟呉败楚几墟，其国三闾，同姓之卿，义笃君亲，决不称胥，以自况也，离骚泛论，太康五子孟坚未见，尚书全文指为伍胥，士固哂之，九章涉江，言贤不必用兮，忠不必以五子逢殃兮，比干葅醢，此正引奢尚而言，王逸陋儒，顾以为胥，又缪矣，悲囘风章云：呉信谗而弗味兮，子胥死而后忧，呉之忧，楚之喜也，置先王之积怨深怒而忧仇敌之忧，原岂为此哉？又言：遂自忍而沉流，遂已然之词，原安得先沉流而后为文，此足明后人哀原而吊之，之作无疑也。且世传原沉流，殆与称太白，捉月无异，盖平懐沙既作之后，文词尚多，岂真絶笔于此哉？所言吾将从彭咸之所居，渔父章句所载，吾宁葬江鱼之腹中，此亦乘桴浮海之意，孔子岂遂入海不返，太白，亦何尝有捉月事乎？
右王介甫闻吕望之解舟诗李季章注漫记
前汉地理志鲁地去，圣久逺周公遗化销微，孔子庠序衰壊地狭民众，颇有桑麻之业，亡林泽之饶，俗俭啬爱财，趋商贾好赀，毁多巧伪，丧祭之礼，文备实寡，然其好学犹愈于他俗，按此时去圣人之世未逺鲁之壊已若此。
呉中书令贺却曰：比年以来，朝列纷杂，真伪相贸，人执反理之评，士吐诡道之论，遂使清议变浊，忠臣结舌，按反理诡道，盖君子小人隂阳之性相反，如君子好遯，小人否？小人用壮，君子罔。
胡明仲评诸葛亮 ，当此之时，蜀丧元帅，惨戚而归，魏师欢忻，奏凯振旅，一荣一悴，存亡闗焉，时运不留，世代迁改，向之成败利钝，皆为陈迹，而青史所载赫赫，若前日事孔明忠义之行，节制之兵，皆可详细思维，反覆防攷，使人愞气激昂，因以兴起而曹操，司马懿欺人，孤儿寡妇，狐媚以取天下，羯奴犹羞而不取，然则犹夸夺雄伯于俄顷间，何足道哉？以是知古今一心，理无间断 ，又评唐太宗功业者，应时而造，时运既徃特陈迹耳而行事，是非出于人心，有不可冺没者，后世将于是焉以为师资，可不辨乎 ，杨再思薨，再思贵为宰相，一善无闻，而有两足狐之号，自无知者观之，必以谓贤于张柬之，崔元晖之徒矣，彼其自处，亦必曰白璧不可为，吾宁以偷合而全身也，呜呼！天地久逺人以一身生死，其间何翅白驹之过隙，君子所以异乎小人者，勉勉于为善，不与草木俱腐耳，使柬之元晖之徒，无善可称，而又罹寃横是诚，再思之不若也，故君子不较荣辱，成败于一日，以千载自期而已矣， 高骈被囚，君子之事，其心不以一物自累，衣服饮食，不得则不生，犹直寄焉，余可知矣。虚明正静，可以监天地，照万物何徃而不裕，此等语，皆有益世教。
两龚传龚胜曰：窃见国家征毉常为驾，征贤者宜驾，上曰：大夫乘私车来耶？诏为驾，汉时招贤已乘私车。
韩福归，诏行道舍传舍，县次具酒肉，食从者及马邴汉龚胜归，亦诏行道舍宿嵗时羊酒衣衾，皆如韩福故事，师古曰：于传舍上，若今官人行道过驿也，按：此非有诏不舍宿。
龚胜戒子孙勿随俗动，吾种柏，作祠堂，按此汉时墓，有祠堂，【龚可谓虑逺】
夏侯胜从父子建，师古曰：从父昆弟之子名建，又曰：同产弟子赏为梁内史。
元次山，有心规云，元子病游，世归于商，余山中，以酒自肆云云，歌曰：元子乐矣，我鼻我目，我口我耳，歌已矣夫！公曰：自乐山林可也，自乐耳目，何哉？人谁无此？元子引酒当夫，曰劝君，此杯酒缓饮之，聴我说云云，此司马公耳目口鼻，皆为我有之意。
方中张汤传，孟康曰：陵上土作方，师古曰：古谓掘地为阬，曰：方赵广汉，传汉作平陵方上。
李林甫身未及寒，剖棺抉口，夷诸庶人以葬，十九年所积悖入之货，还归于官，子孙窜流，亲党披败，前日之威势富贵，一旦如飞烟浮尘，不可搏玩，未用逺引前古与之同朝者，裴耀卿，张九龄严挺之卢绚诸人生荣死哀，曾无此患，而国忠终不监戒，随以族灭。
萧望之传郑朋，楚士怨恨，张晏曰：朋会稽人，会稽并属楚，苏林曰：楚人脆急也，又下文朋曰：我闗东人【今按上文云会稽郑朋又有归，延陵等语，此疑非也。】。
唐中宗賛夫吉凶之于人，犹影响也，而为善者得吉常多，其不幸而罹于凶者有矣，为恶者未始不及于凶，其幸而免者，亦时有矣，而小人之虑，遂以为天道难知，为善者未必福，为恶者未必祸也。
张翰，字季鹰，齐王冏辟为大司马东曹掾，冏时执权，翰谓同郡顾荣语欲求去，荣执其手，怆然曰：吾亦与子采南山蕨，饮三江水耳，翰因见秋风起，思呉中菰菜莼，羮鲈鱼鲙云云，冏败，人谓见几，此与渊明归去来意同，非谓督邮。
公孙瓉兵屡败，掘堑筑京，以鐡为门，积谷三百万斛，曰：食此足以待天下之变，董卓筑坞于郿，高厚七丈，号曰万嵗坞曰事成，足以雄据天下，不成，亦足以老。
温公曰：古之所谓文云云，今之文，乃古之辞 ，按经传中，未有以辞为文者。
孟东野哭，卢殷诗有文，死更香，又曰：无文生亦腥，灵帝光和元年，置鸿都门学，画孔子及七十二弟子象，蔡邕传三互法，【注】谓昏姻之家，及两州人不得交互为官，谢承书曰：史弼迁山阳太守，其妻钜鹿薛氏女以三互自上，转拜平原相。
邕传又云：迎气五郊，而车驾稀出，四时至敬，屡委有司，虽有解除，犹为疏废，又云迎五帝于郊，所以导致神气，祈福丰年，清庙祭祀，追养孝敬，养老辟雍，示人礼化，皆帝者之大业，祖宗所祗奉也，而有司数以蕃国疏丧，宫内产生，吏卒小汚屡生忌，故【注】解，除谓谢过也。小汚谓病及死也，愚按：灵帝时人主亲迎，气亲祠祀之礼犹未尽废，有故不出，犹有解除，谢过之文，虽亦末世弊，典犹以不亲祭为过，而谢之也。
邕以季文质得罪上书皆称父子
王介甫宰嚭诗谋臣，本自系安危，贱妾何能作祸基，但愿君王诛宰嚭不愁，宫里有西施，李泰伯诗若教，管仲身长在宫内，何妨有六人，程正叔云：管仲时威公之心未蠧也，若已蠧虽管仲奈何？未有心蠧，尚能用管仲之理，程说知本王李，何其谬也！
介甫读蜀志诗，千载纷争，共一毛可怜，身后两徒劳无人语，与刘徳问舍求田意最高，李季章注云云，其实兴复之义，天理人心之所同，不可以纷争，言。
又赋，韩子云：力去陈言，夸末俗，可怜无补，费精神，此退之荅，李翺书也，恐陈言务去，王介甫误说古人一言一句，欲其自得，不与人共机杼。
鲍宣传云云，今朝臣无有大儒骨鲠，白首耆艾，魁垒之士，论议通古今，喟然动众心，忧国如饥渇者臣未见也，此病今有之。
愈来京师，于今十五年，所见公卿大臣不可胜数，皆能守官，奉职无过失而已，未见有赤心事上忧国，如閤下者，今年以来，不雨者百有余日，种不入土，野无青草，而盗贼不敢起，谷价不敢贵，百坊百二十司，六军二十四县之人皆若閤下，亲临其家，老奸宿销缩，摧沮魂亡，魄丧影灭迹，絶非閤下条理，镇服布宣天子威徳，其何能及此？愈也，少从事于文学，见有忠于君，孝于亲者，虽在千百年之前，犹敬而慕之，况亲逢閤下，得不候于左右，以求效其恳恳，谨献所为文两卷，凡十五篇，非敢以为文也，以为谒见之资也，进退惟命，愈恐惧再拜，【韩文】。
辛酉，贬京兆尹李实为通州长史，诏曰：实素以宗属累更任使，骤升班列，遂极宠荣，而政乖惠和，务在苛厉，比年旱暵，先圣忧人，特诏逋租，悉皆蠲免，而实敢肆诬罔，复令征剥，颇紊朝廷之法，实惟聚敛之臣，自国哀以来，增毒弥甚，无辜毙踣，深所兴嗟，朕嗣守洪业，敷理道，宁容蠧政以害齐人，宜加贬黜，用申邦宪，尚从优贷，俾佐逺藩实謟事李齐运，骤迁至京兆尹，恃宠强愎，不顾文法，是时，春夏旱，京畿乏食，实一不以介意，方务聚敛，征求以给进奉，每奏对，辄曰：今年虽旱，而谷甚好，由是租税皆不免，人穷至壊屋卖瓦木，贷麦苗以应官，优人成辅端为謡嘲之，实闻之，奏辅端诽谤朝政，杖杀之，实遇侍御史王播于道，故事，尹与御史相遇，尹下道避实，不肯避，导骑如故，播诘让，导骑者，实怒，遂奏播为三京，令廷诟之陵铄，公卿已下随喜怒，诬奏迁黜，朝廷畏忌之，尝有诏免畿内逋租，实不行用，诏书征之如初，勇于杀害人，吏不聊生，至谴市里，讙呼皆袖，瓦砾遮道伺之，实由间道获免，【顺宗实録】。
右韩文公上，李实书极其称誉，至顺宗实録亦公所作也，而抵排之词乃如此，韩公每是有求于人，其词辄卑，謟不可据。
建安十八年，先主进军围雒县，厐统为流矢所中，卒，先主言则流涕。
厐徳公以孔明为卧龙，以士元为凤雏，则士元之齿，当少于孔明，孔明卒，时年五十四，而士元先卒，二十有二年，则士元物故，尚未三十也。岂不惜哉！建安二十四年，先主始王，汉中是嵗闗侯卒明年，黄忠法正卒，又明年，张飞卒，又明年，马超马良卒基业，未就而一时功臣相继沦谢，如有物夺之者，明年，后主践祚，而旧人独有孔明，赵云：后七年云卒，又五年，孔明卒而勲旧于是乎尽正卒，时四十五，超四十七良三十五，其余不着，其年，飞传称，少与侯俱事先主，侯年长数嵗飞兄事之，则飞卒，时年才五十，许霍峻，年四十，此数杰者，皆以高才早世，而谯周至七十余而终天不祚，汉明矣。
右唐子西鲁国文録出【三国杂事之卒章】
端平三年， 八日发金陵，后看素问节録大意，黄帝岐伯问对雷公内经秦和述六气之论，厥后越人演而述难经，西汉仓公传其旧学，东汉张仲景撰其遗绪，晋皇甫谧刺而为甲乙隋杨上善纂而为太素，时则有全元起者，始为之训解，缺第七卷迄唐寳应中太仆王冰笃好之，大为次注，嘉祐中，命林亿等搜访是正十，正三四，又采汉，唐録古毉经之存于世者，得数十家，增注义二千余条。
右素问序【林亿】
黄帝内经十八卷，今有鍼经九卷素问九卷共十八卷即内经也，【王冰所注者】，又素问外九卷，东汉张仲景西晋王叔和脉经各九卷，皇甫士安鍼经九卷杨操，云黄帝内经二帙帙各九卷，隋书经籍志谓之九灵王冰名为灵枢、
右王冰序注
上古圣人云云，恬淡虗无真气从之，精神内守病安从来，是以志闲而少欲，心安而不惧，形劳而不倦。
圣人春夏养阳，秋冬养隂以从其根注云：阳气根于隂隂气根于阳无隂则阳无以生，无阳则隂无以化全隂则阳气不极全阳则隂气不穷
精则养神柔则养筋
风客淫气，精乃亡邪伤肝也【注】隂阳应象大论曰风气通于肝也风薄则热起热盛则水干水干则肾气不营故精乃无也。
春养生，逆之则伤肝，夏为寒变，奉长者少云云，【逆谓反行秋令，】夏养长，逆之则伤心秋为痎疟奉收者少，【注谓反行冬令，】冬至重，病秋养收，逆之则伤肺，冬为飱泄奉藏者少，【注行春令，】冬养藏，逆之则伤肾，春为痿厥，奉生者少，【逆谓行夏令】。
春伤于风邪气留连，乃为洞泄，夏伤于暑秋为痎疟秋伤于湿，上逆而欬发为痿厥，冬伤于寒，春必温病，又春伤于风夏生飱泄。
风者百病之起也清静则肉腠闭拒，虽有大风苛毒，弗之能害。
平旦人气生，日中而阳气隆，日西而阳气已虚，气门乃闭，【气门谓府所以发泄经脉，营卫之气】。
夫言人之隂阳则外为阳内为隂言人身之隂阳则背为阳腹为隂言藏府中则藏隂府阳【五神藏六化府】，故背为阳，阳中之阳，心也，背为阳，阳中之隂肺也腹为隂隂中之隂肾也腹为隂隂中之阳肝也腹为隂隂中之至隂脾也【注心为牡藏位处上焦以阳居阳 ，肺为牝藏，上焦以隂居阳 肾为牝藏，下焦 肝，牡藏中焦 脾，牝藏中焦以太隂居隂故为隂中之至隂】
阳化气隂成形云云，寒气生浊，热气生清，【言正气也，】清气在下则生飱泄【热在下谷不化，】浊气在上，则生防胀【寒在下气不散以隂静而阳躁也，】。
地气上为云天气下为雨雨出地气云出天气
水为隂火为阳阳为气隂为味味归形，形归气，气归精，精归化，精食气，形食味，【气化则精生味和，则形长故云食之】化生，精气生形，味伤形，气伤精【过其节也，】。
壮火食气，气食少火，壮火散气少火生气【，气生壮火故云云少火滋气故云云以壮火食气故气得壮火则耗散以少火益气，故气得少火则生长，人之阳气壮少亦然】。
东方生风，风生木，木生酸，酸生肝，肝生筋，筋在地为木，在体为筋，在藏为肝在志为怒 南方生热，热生火，火生苦，苦生心，心生血，血在地为火，在体为脉，在藏为心在志为喜 ，中央生湿，湿生土，土生甘，甘生脾，脾生肉，肉在地为土，在体为肉，在藏为脾在志为思西方生燥，燥生金，金生辛，辛生肺，肺生皮毛，皮毛。
在地为金，在体为皮毛，在藏为肺在志为忧， 北方生寒，寒生水，水生咸，咸生肾，肾生骨髓骨髓，在地为水，在体为骨髓在藏为肾在窍为耳，在志为恐【道经义曰神处心神守则血气流通， 意托脾意，宁则智无散越魄在肺，魄安则徳修夀延 金匮真言论云开窍于二隂 杨上善以心寄窍于耳，故与此不同】。
隂在内阳之守也阳在外隂之使也
年四十而隂气自半也起居衰矣【灵枢经曰人年四十，腠理始疏，荣华稍落，】年五十，体重耳目不聪明矣，六十云云。
天不足西北，故西北方隂也而人右耳目不如左明也，地不满东南，故东南方阳也，而人左手足不如右强也云云，东方阳也阳者其精并于上，并于上则上明而下虚，故使耳目聪明而手足不便也，西方隂也隂者其精并于下，并于下则下盛而上虚，故其耳目不聪明而手足便也。故俱感于邪，其在上则右甚，在下则左甚，此天地隂阳所不能全也，故邪居之。
注道经义曰魂居肝，魂静则至道不乱，神处心云云，意托脾云云，魄在肺云云，志藏肾志营则骨髓满实，此未知道义，经谁为之？姑録出。
阳之汗，以天地之雨名之，阳之气，以天地之疾风名之善治者，治皮毛【止于萌也，】其次治肌肤，【救其已生】，其次治筋脉，【攻其已病，】其次治六府【治其已甚，】其次治五藏治五藏者半死半生也，【治其已成，神农曰病势已成，可得半愈】，故天之邪气感则害人五藏水谷之寒热感则害于六府地之湿气感则害皮肉筋脉。
形不足者，温之以气；精不足者补之以味，【天真论曰肾者主水受五藏六府之精而藏之故五藏盛乃能冩】
二阳之病，【注】二阳，谓阳明大肠及胃之脉也云云，夫肠胃发病，心脾受之心受之则血不流脾受之则味不化血不流，故女子不月，味不化则男子少精。
黄帝问天以六六之节以成一嵗人以九九制会，【校正云详下文】地以九九制会。
人有大谷十二分小谿三百五十三名少十二俞，【注】，大经所会，谓之大谷，十二分者谓十二经脉之部分也小络所会，谓之小谿。
后汉班彪传彪，既才高而好述作，遂専心史籍之间，武帝时，司马迁着史记，自太初以后阙而不録，后好事者颇或缀集时事，然多鄙俗，不足以踵继其书，彪乃继采前史遗事，旁贯异闻，作后传数十篇，因斟酌前史，而讥正得失，其略论曰：司马迁采左氏，国语，删世本，战国策，据楚，汉列国时事，上自黄帝，下讫获麟，作本纪，世家列传，书表凡百三十篇，而十篇缺焉，【云云，】其论术学，则崇黄老而薄五经，序货殖则轻，仁义而羞贫贱，道游侠则贱，守节而贵俗功，此其大敝伤道，所以遇极刑之咎也云云，迁序帝王，则曰本纪，公侯传国则曰世家，卿士特起则曰列传，又进项羽，陈涉而黜淮南，衡山，细意委曲，条例不经，若迁之著作，采获古今，贯穿经传，至广博也，云云，若序司马相如举郡县着其字，至萧，曹，陈平之属，及董仲舒并时之人，不记其字，或县而不郡者，盖不暇也。
迁之论序道，盖有激而云至于字，相如而不字，萧；曹，陈、董，愚固疑之，文帝后有字者多，惟贾生不字，亦是未安。
静思屈原沉逺忆贾生贬椒兰，争妬忌绛，灌共谗謟右，韩文公陪杜侍御游湘西寺，所谓椒兰，妬忌者谓楚懐王之弟司马子兰楚大夫子椒，王逸固有此意，今韩公又言之而朱文公不以为然。
天庆观乳泉赋       苏 轼
隂阳之相化天，一为水，六者，其壮而一者，其稺也，夫物老死于坤而萌芽，于复故水者，物之终始也，意水之在人也，如山川之蓄，云草木之含滋，漠然无形而为徃来之气也为气者水之生而有形者，其死也，死者咸而生者甘，甘者能徃能来，而咸者一出，不复反此隂阳之理也吾何以知之？盖尝求之于身而得其说，凡水之在人者，为汗为涕，为洟为血，为溲为泪，为涎为沬，此数者皆水之去人而外骛，然后肇形于有物，皆咸而不能返，故咸者七，而甘者一一者何也？唯华池之真液，下涌于舌底，而上流于牙颊，甘而不壊白而不浊，宜古之仙者，以是为金丹之祖，长生不死之药也，今夫水之在天地之间者，下则为江湖，井泉上则为雨露霜雪，皆同一味之甘，是以变化徃来有逝而无竭，故海州之泉必甘，而海云之雨不咸者，如泾，渭之不相乱，河济之不相涉也，若夫四海之水，与凡出盐之泉，皆天地之死气也，故能杀而不能生，能槁而不能浃也，岂不然哉！吾谪居儋耳，卜筑城南邻于司命之宫，百井皆咸，而醪醴湩乳，独发于宫中，给吾饮食酒茗之用，盖沛然而不穷，吾尝中夜而起，挈瓶而东有落月之相随，无一人之我同，汲者未动，夜气方归，锵琼佩之落谷，灔玉池之生，肥吾三咽而遄反，惧守神之呵，讥却五味以谢六尘，悟一真而失百，非信飞仙之有药，中无主，以何依？助松乔之安在？犹想像于庶几。
经外杂抄卷二