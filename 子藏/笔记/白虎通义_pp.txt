钦定四库全书     子部十
白虎通义       杂家类二【杂考之属】提要
【臣】等谨案：白虎通义二卷，汉班固撰隋书经籍志载白虎通六卷不着撰人，唐书艺文志载白虎通义六卷始题，班固之名，崇文总目载，白虎通徳论十巻凡十四篇，陈振孙书録解题亦作十卷，云凡四十四门，今本为元大徳中刘世常所藏凡四十四篇，与陈氏所言相符，知崇文总目所云，十四篇者，乃写脱一四字耳，然仅分二卷，视诸志所载，又不同朱翌，猗觉寮杂记称荀子注引白虎通天子之马六句，今本无之，然则辗转写，或亦有所脱佚，翌因是而指其伪撰，则非笃论也，据后汉书固本，称天子，会诸儒讲论五经，作白虎通徳论令固撰集其事，而杨终称，终言宣帝博征羣儒，论定五经于石渠阁，方今天下少事，学者得成其业，而章句之徒，破坏大体，宜如石渠故事，永为世则，于是诏诸儒于白虎观，论考同异焉，会终坐事系狱，博士赵博，校书郎班固，贾逵等，以终深晓春秋，学多异闻，表请之，即日贳出，丁鸿称，肃宗诏鸿与广平王羡及诸儒楼望成封，桓郁贾逵等论定五经同异于北宫白虎观，使五官中郎将魏应主承制问难，侍中淳于恭奏上，帝称制临决，时张酺召驯李育，皆得与于白虎观，葢诸儒可考者十有余人，其议奏统名白虎通徳论犹不名通义，后汉书儒林序言，建初中大会诸儒于白虎观，考详同异，连月乃罢。肃宗亲临称制，如石渠故事，顾命史臣着为通义，唐章怀太子贤注云：即白虎通义，是足证固撰集，后乃名其书曰通义，唐志所载，葢其本名书録解题称白虎通徳论失其实矣。隋志删去义字，葢流俗省略，有此一名，故唐刘知几史通，序引白虎通风俗通为説实则递相祖袭，忘其本始者也，书中征引六经，记而外涉及纬，防乃东汉习尚使然，又有王度记，三正记别名记亲属记则礼之逸篇，方汉时，崇尚经学，咸兢兢守其师，承古义旧闻，多存乎是，洵治经者所宜从事也。
国朝任啓运，尝举正其缺，作白虎通擿，譌见所自为，制艺序中，今其书不，所纠之当否，不可攷矣，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
白虎通义卷上
汉 班固 撰
徳论上
爵
天子者，爵称也，爵所以称天子者何？王者父天母地，为天之子也，故援神契曰：天覆地载，谓之天子，上法斗极，钩命诀曰：天子爵称也，帝王之徳有优劣所以俱称天子者何？以其俱命于天，而王治五千里内也，尚书曰：天子作民父母，以为天下，王何以知帝亦称天子也，以法天下也，中曰：天子臣放勋，书无逸篇曰：厥兆天子爵，何以言皇亦称天子也，以其言天覆地载，俱王天下也，故易曰：伏羲氏之王天下也，爵有五等，以法五行也，或三等者，法三光也，或法三光，或法五行，何质家者据天，故法三光，文家者据地，故法五行，含文嘉曰：殷爵三等，周爵五等，各有宜也，王制曰：王者之制，禄爵凡五等，谓公侯伯子男，此周制也，所以名之为公侯者何？公者通也，公正无私之意也。侯者也，逆顺也，春秋曰：王者之后称公，其余人皆千乘，象雷震，百里所润同，大国称侯，小国称伯，子，男也，王制曰：公侯田方百里，伯七十里，子男五十里，伯者百也，子者，孶也，孶孶无己也，男者任也，人皆五十里，差次功徳，小者不满为附庸，附庸者附，大国以名通也。百里两爵，公侯共之，七十里一爵，五十里，复两爵何公者，加尊二王之后，侯者百里之正爵士，上可有次，下可有第中央，故无二十五里，有两爵者，所以加勉进人也，小国下爵，犹有尊卑亦以劝人也，殷爵三等，谓公侯伯也，所以合子男从伯者何？王者受命，改文从质，无虚退人之义，故上就伯也，尚书曰：侯甸任衞作国伯谓殷也，春秋传曰：合伯子男以为一爵，或曰合从，子贵中也，以春秋名郑忽忽者郑伯也，此未逾年之君，当称子嫌为改赴，故名之也。地有三等，不变至爵，独变何地？比爵为质，故不变王者，有改道之文，无改道之实，家所以令公居百里侯，居七十里，何也？封贤极于百里，其政也不可空，退人示优贤之义，欲裒尊而上之，何以知殷家侯人不过七十里者也。曰：士上有三等，有百里有七十里，有五十里，其地半者其数倍，制地之理体也，多少不相配，公卿大夫者，何谓也？内爵称也，曰：公卿大夫何爵者尽也，各量其职，尽其才也，公之为言，公正无私也，卿之为言，章善明理也，大夫之为言大扶进人者也，故曰进贤达能，谓之大夫也。士者事也，任事之称也，故曰：古今辩然否，谓之士礼？曰：四十强而仕，不言爵为士，至五十爵为大夫，何以知士非爵，何以知卿为爵也，以大夫知卿亦爵也，何以知公为爵也，春秋传曰：诸侯四佾，诸公六佾，合而言之，以是知公卿为爵内爵，所以三等何亦法，三光也，所以不变，质文何内者为本，故不改内也，诸侯所以无公爵者，下天子也，故王制曰：上大夫，下大夫上士，中士下士，凡五等，此谓诸侯臣也，大夫但有上下何明，卑者多也，爵皆一字也，大夫独两字何？春秋曰：大夫无遂事，以为大夫，职在之适，四方受君之法施之于民，故独两字言之，或曰，大夫爵之下者也，称大夫明从大夫以上受下施，皆大自着也，天子之士，独称元士，何士贱不得体君之尊，故加元以别诸侯之士也，礼经曰：士见大夫，诸侯之士王制曰：王者八十一元士，天子爵，连言天子诸侯爵，不连言王侯，何即言王侯，以王者同，称为衰弱，僣差生簒弑，犹不能为天子也，故连言天子也，或曰：王者天爵，王者不能生诸侯，故不言王侯，诸侯人事自着，故不着也。王者太子亦称士何？举从下升，以为人无生得贵者莫不由士起，是以舜时称为天子，必先试于士礼，士冠，经天子之元子，士也，妇人无爵，何阴卑无外事，是以有三从之义，未嫁从父，既嫁从夫，夫死从子，故夫尊于朝，妻荣于室，随夫之行，故礼郊特牲曰：妇人无爵，坐以夫之齿礼曰：生无爵，死无諡，春秋录夫人皆有諡，夫人何以知非爵也，论语曰：邦君之妻，君称之曰：夫人，国人称之曰君夫人，即令是爵君称之，与国人称之，不当异也，庶人称匹夫者匹偶也，与其妻为偶，阴阳相成之义也。一夫一妇成一室，明君人者，不当使男女有过，时无匹偶也。论语曰：匹夫匹妇之为谅也，爵人于朝者，示不私人以官，与众共之义也。封诸侯于庙者，示不自専也，明法度，皆祖之制也，举事必告焉，王制曰：爵人于朝，与众共之也，诗云：王命卿士南仲，太祖礼祭统曰：古者明君爵有徳必于太祖，君降立于阼阶南，南向所命北向，史由君右执策命之，大夫功成，未封而死不得，追爵赐之者，以其未当股肱也，春秋谷梁曰：追赐死者，非礼也，王制曰：葬从死者，祭从生者，所以追孝继飬也，葬从死者何？子无爵父之义也。礼，中庸记曰：父为大夫，子为士，以大夫，祭以士子为大夫，父为士，祭以大夫，葬以士也，父在称，世子何系于君也，父没，称子某者何？屈于尸柩也，既葬，称小子者，即尊之渐也，逾年称公者，縁民之心不可一日无君也，缘终始之义，一年不可有二君也，故逾年即位，所以系民臣之心，然后爵者，縁孝子之心未忍，安吉，故春秋鲁僖公三十三年十二月乙巳，薨于小寝，文公元年春王正月，公即位，四月丁巳，葬我君僖公，韩诗内传曰：诸侯世子，三年，防毕上受爵命于天子，所以名之为世子，何言欲其世世不絶也，何以知天子子亦称世子也，春秋传曰：公防世子于首止，或曰，天子之子称太子，尚书曰：太子发升于舟也，或曰：诸侯之称代，子则传曰：晋有太子申生，郑有太子华，齐有太子光，由是观之，周制太子，代子亦不定也。汉制，天子称皇帝，其嫡嗣称皇太子，诸侯王之嫡，称代子后代，咸因之世子，三年防毕，必上受爵命于天子，何明爵土者，天子之有也，臣无自爵之义，童子当受父爵命，使大夫就其国命之明，王者不与童子为礼也，以春秋鲁成公幼少与诸侯防公，不见之经，不以鲁耻明不与童子为礼也，世子上受爵命，衣士服，何谦不敢自専也，故诗曰：韎韐有赩，世子始行也，天子大敛之后，称王者，明士不可一日无君也，故尚书曰：王麻冕黼裳，此敛之后也，何以知王从死，后加王也，以尚书言迎子钊，不言迎王，王者既殡，而即继体之位，何縁民臣之心，不可一日无君，故先君不可得见，则后君继体矣，尚书曰：再拜，兴对，乃受同瑁也，明为继体君也，缘始终之义，一年不可有二君也，故尚书曰：王释冕，防服吉冕，受同称王，以接诸侯，明已继体为君也，释冕藏同反，防明未称王，以统事也，不旷年无君，故逾年乃即位，改元名元年，年以纪事君，名其事矣，而未发号令也，何以言逾年即位，谓改元位，春秋传曰：以诸侯逾年即位，亦知天子逾年即位也，春秋曰元年春王正月，公即位，改元位也，王者改元年，即事天地，诸侯改元，即事社稷，王制曰：夫防三年不祭，唯祭天地社稷，为越绋而行事，春秋传曰：天子三年然后称王者，谓称王统事，发号令也，尚书曰髙宗谅阴三年是也，论语君薨，百官总已听于冡宰，三年縁孝子之心，则三年不当也，故三年除防，乃即位，统事即位，践祚为主，南靣朝臣下称王，以发号令也，故天子诸侯凡三年，即位终始之义，乃备所以谅阴三年，卒，孝子之道，故论语曰：古之人皆然，君薨，百官总已听于冡宰三年，所以听于冡宰，三年者何以为冡宰，职在制国之用，是以由之也，故王制曰：大冡宰制国用，所以名之为冡宰，何冡者，大也，宰者制也，大制事也，故王度记曰：天子冡宰，一人爵禄，如天子之大夫，或曰：冡宰视卿，周官所云也。
号
帝王者，何号也？号者功之表也；所以表功明徳号令臣下者也徳合天地者称帝，仁义合者，称王别优劣也。礼记諡法曰徳象天地称帝，仁义所生，称王帝者，天号王者，五行之称也，皇者何谓也？亦号也。皇，君也美也大也天之总美，大称也，时质故緫之也，号之为皇者煌煌，人莫违也，烦一夫扰，一士以劳天下，不为皇也，不扰，匹夫匹妇，故为皇故，黄金弃于山，珠玉捐于渊，岩居穴处，衣皮毛，饮泉液，吮露英，虚无寥廓，与天地通灵也，号言为帝者何？帝者，谛也，象可承也，王者往也，天下所归往，钩命诀曰：三皇步五帝，趋三王，驰五霸骛，或称天子，或称帝王，何以为接？上称天子，明以爵事天也，接下称帝王者，得号天下至尊，言称以号令臣下也。故尚书曰：咨！四岳曰格，汝众，或有一人，王者自谓一人者，谦也，欲言己材能当一人耳，故论语曰：百姓有过，在予一人，臣谓之一人，何亦所以尊王者也，以天下之大，四海之内，所共尊者一人耳，故尚书曰：不施予一人，或称朕何？亦王者之谦也，朕我也，或称予者，予亦我也，不以尊称自也，但自我皆谦，或称君子何道徳之称也，君之为言羣也，子者，丈夫之通称也，故孝经曰：君子之教以孝也，所以敬天下之为人父者也。何以言知其通称也，以天子至于民，故诗云：凯弟君子，民之父母，论语云：君子哉若人！此谓弟子弟子者，民也，三皇者何谓也？谓伏羲神农燧人也，或曰：伏羲，神农祝融也，礼曰：伏羲，神农祝融，三皇也，谓之伏羲者何古之时，未有三纲六纪，民人但知其母，不知其父能覆前而不能覆后卧之，詓詓起之，吁：吁！饥即求食饱，即弃余茹毛饮血，而衣皮韦，于是伏羲仰观象于天，俯察法于地，因夫妇正，五行始定，人道画八卦，以治下治下伏而化之，故谓之伏羲也，谓之神农，何古之人？民皆食禽兽肉，至于神农人民众多，禽兽不足，于是神农因天之时，分地之利，制耒耜，教民农作，神而化之，使民宜之，故谓之神农也，谓之燧人，何钻木，燧取火，教民熟食，养人利性，避臭去毒，谓之燧人也，谓之祝融，何祝者属也，融者续也，言能属续三皇之道而行之，故谓祝融也，五帝者，何谓也？礼曰：黄帝，颛顼，帝喾，帝尧，帝舜五帝也，易曰：黄帝尧，舜氏作书曰：帝尧帝舜，黄帝中和之色，自然之性，万世不易，黄帝始作制度，得其中和，万世常存，故称黄帝也，谓之颛顼，何颛者，专也，顼者，正也，能专正天人之道，故谓之颛顼也，谓之帝喾者，何也？喾者极也，言其能施行，穷极道徳也，谓之尧者，何尧犹嶤嶤也至髙之貌清妙髙逺优游博衍，众圣之主，百王之长也，谓之舜者何？舜犹僢僢也，言能推信尧道而行之，三王者何谓也？夏殷周也，故礼士冠经曰：周弁殷冔，夏收三王共皮弁也，所以有夏殷周，号何以为？王者受命，必立天下之美号，以表功自克明，易姓为子孙制也，夏殷周者，有天下之大号也，百王同，天下无以相别，改制天下之大礼，号以自别，于前所以表着己之功业也，必改号者，所以明天命己着，欲显己于天下也，己复袭先王之号，与继体守文之君无以异也。不显不明，非天意也，故受命王者，必择天下美号，表着己之功业，明当致施是也。所以预自表，克于前也，帝王者居天下之尊号也，所以差优，号令臣下，諡者行之迹也；所以别于后代，着善恶垂无穷，无自推观，施后世皆以劝善着戒，恶明不勉也，不以姓为号，何姓者一字之称也。尊卑所同也，诸侯各称一国之号，而有百姓矣，天子至尊，即备有天下之号，而兼万国矣，夏者，大也，明当守持大道，殷者中也，明当为中和之道也，闻也见也谓当道着见中和之为也，周者至也，宻也道徳周宻无所不至也，何以知即政，立号也，诗云：命此文王，于周于京，此改号为周易，邑为京也，春秋传曰：王者受命而王，必择天下之美号以自号也，五帝，无有天下之号，何五帝徳大能禅以民为子，成于天下，无为立号也，或曰，唐虞者号也，唐荡荡也，荡荡者道徳至大之貌也，虞者，乐也，言天下有道，人皆乐也，故论语曰：唐，虞之际，帝喾，有天下号髙辛颛顼有天下，号曰髙阳黄帝有天下，号曰自然者，独宏大道徳也髙阳者阳犹明也道徳髙明也髙辛者道徳大信也，五霸者，何谓也？昆吾氏大彭氏，豕韦氏齐桓公，晋文公也，昔三王之道衰，而五霸存其政，率诸侯朝天子，正天下之化，兴复中国，攘除夷狄，故谓之霸也，昔昆吾氏霸于夏者也，大彭氏，豕韦氏霸于殷者也，齐桓，晋文霸于周者也，或曰：五霸谓齐桓公晋文公，秦穆公，楚庄王呉，王阖闾也，霸者伯也，行方伯之职，防诸侯朝天子，不失人臣之义，故圣人与之，非明王之张法霸犹迫也，把也，迫胁诸侯，把持其政，论语曰：管仲相桓公，霸诸侯，春秋曰：公朝于王所，于是时晋文之霸，尚书曰：邦之荣怀，亦尚一人之庆，知秦穆之霸也，楚胜郑而不告，从而攻之，又令还师而佚晋，冦围宋，宋因而与之，平引师而去，知楚庄之霸也，蔡侯无罪而拘于楚，呉有忧中国心，兴师伐楚，诸侯莫敢不至，知呉之霸也，或曰：五霸谓齐桓公晋文公，秦穆公宋襄公，楚庄王也，宋襄伐楚，不擒二毛，不鼓不成列，春秋传曰：虽文王之战，不是过，知其霸也，伯子男臣子于其国中褒其君为公王者，臣子独不得褒其君谓之为帝，何以为诸侯有防聚之事，相朝聘之道，或称公而尊或称伯，子；男，而卑为交接之时，不私其臣子之义，心俱欲尊其君父，故皆令臣子得称其君为公也；帝王异时无防同之义，故无为同也，何以诸侯称公，齐侯桓公，尚书曰：公曰：嗟秦伯也，诗云：谭公维私，谭子也，春秋曰：葬许缪公，许男也，礼大射经曰：则释获大射者，诸侯之礼也。伯子男皆在也。
諡
諡者何也？諡之为言引也，引列行之迹也；所以进劝成徳使上务节也，故礼特牲曰：古者生无爵，死无諡，此言生有爵，死当有諡也死，乃諡之何言？人行终始不能若一，故据其终始，从可知也，士冠经曰：死而諡之，今也所以临葬而諡之。何因众防欲显之也，故春秋曰公之防至自干侯，昭公死于晋，干侯之地，数月，归至，急当未有諡也。春秋曰：丁巳葬，戊午，日下侧，乃克葬，明祖载而有諡也。黄帝先黄后，帝何？古者顺死生之称，各持行合而言之，美者在上，黄帝始制法度，得道之中，万世不易，名黄自然也，后世虽圣莫能与同也，后世徳与天同，亦得称帝，不能立制作之时，故不得复称黄也。諡或一言，或两言何文者以一言为諡质者，以两言为諡，故尚书曰髙宗殷宗也，汤死后，世称成汤以两言为諡也。号无质文，諡有质文，何号者始也。为本故不可变也，周已后用意尤文，以为本生时，号令善，故有善諡，故舍文武王也，合言之，则上其諡，明别善恶，所以劝人为善，戒人为恶也，帝者，天号也，以为尧犹諡，顾上世质直死后，以其名为号耳，所以諡之为尧何为？諡有七十二品，礼记，諡法曰：翼善传圣，諡曰尧，仁圣盛明，諡曰舜，慈惠爱民，諡曰文。强理劲直，諡曰武。天子崩，臣下至南郊，諡之者何？以为人臣之义，莫不欲褒大其君掩恶，善者也，故之南郊，明不得欺天也。故曾子问孔子曰：天子崩，臣下之南郊，告諡之诸侯薨，世子赴告天子，天子遣大夫防其葬，而諡之何？幼不诔长，贱不诔贵，诸侯相诔，非礼也，臣当受諡于君也。卿大夫老归死有諡，何諡者别尊卑，彰有徳也卿大夫归无过，犹有禄位，故有諡也。夫人无諡者何？无爵，故无諡，或曰：夫人有諡，夫人一国之母，修闺门之内，羣下亦化之，故设諡，以彰其善恶，春秋传曰：葬宋恭姬，传曰：其称諡何贤也？传曰：哀姜者何？庄公夫人也，卿大夫妻无諡，何贱也？公妾所以无諡，何卑贱无所能务，犹士卑小，不得有諡，也太子夫人无諡，何本妇人？随夫太子无諡，其夫人不得有諡也。天子太子元士也，士无諡，知太子亦无諡也。附庸，所以无諡，何卑小，无爵也，王制曰：爵禄凡五等附庸，本非爵也，后夫人于何所？諡之以为于朝廷，朝廷本所以治政之处，臣子共审諡，白之于君，然后加之，妇人大夫，故但白君而已，何以知不之南郊也，妇人本无外事，何为于郊也礼，曾子问曰：唯天子称天以诔之，唯者独也。明天子独于南郊耳，显号諡何法？法日未出而明已入有余光也。
五祀
五祀者，何谓也？谓门户井灶，中霤也，所以祭何人之所处，出入所饮食，故为神而祭之，何以知五祀谓门户井灶，中霤也，月令曰：其祀户，又曰：其祀灶，其祀中霤，其祀门，其祀井，独大夫已上得祭之，何士者，位卑禄薄，但祭其先祖耳，礼曰：天子祭天地，诸侯祭山川，卿大夫祭五祀，士祭其祖，曲礼曰：天地四时，山川五祀嵗遍诸侯方祀山川，五祀嵗遍卿大夫祭五祀，士祭其先，非所当祭而祭之，名曰滛祀，滛祀无福，祭五祀，所以嵗一遍何顺，五行也，故春即祭户，户者人所出入，亦春万物始触戸而出也，夏祭灶者，火之，主人所以自养也，夏亦火王长养万物，秋祭门，门以闭藏自固也，秋亦万物成熟，内备自守也，冬祭井井者，水之生藏任地中，冬亦水王，万物伏藏，六月祭中霤，中霤者，象土在中央也，六月，亦土王也，故月令春，言其祀戸，祭先脾，夏言其祀灶，祭先肺；秋，言其祀门，祭先肝。冬，言其祀井，祭先肾中央，言其祀中霤，祭先心，春祀戸祭所以时先脾者何？脾者土也，春木主煞土，故以所胜祭之也，是冬肾，六月，心非所胜者以祭，何以为土位在中央，至尊，故祭以心，心者藏之，尊者水最卑，不得食其所胜，祭五祀，天子诸侯以牛，卿大夫以羊，因四时牲也，一说戸以羊灶以雉，中霤，以豚门以犬井以豕，或曰中霤，用牛，余不得用，豚井以鱼。
社稷
王者所以有社稷，何为天下求福报功，人非土不立，非谷不食，土地广博，不可徧敬也，五谷众多，不可一一而祭也，故封土立社，示有土尊稷，五谷之长，故封稷而祭之也，尚书曰：乃社于新邑，孝经曰：保其社稷，而和其民人，盖诸侯之孝也，稷者得阴阳中和之气，而用尤多，故为长也，岁再祭，何春求谷之义也。故月令仲春之月，择元日，命人社，援神契曰：仲春获禾，报社祭，稷以三牲何重功故也。尚书曰：乃社于新邑，羊一，牛一，豕一，王制曰：天子社稷皆大牢，诸侯社稷皆少牢，宗庙俱大牢，社稷独少牢，何宗庙大牢，所以广孝道也，社稷为报功，诸侯一国所报者少故也。王者诸侯俱两社，何俱有土之君，礼记三正曰：王者二社，为天下立社，曰太社，自为立社，曰王社，诸侯为百姓立社，曰国社，自为立社，曰侯社，太社为天下报功，王社为京师报功，太社尊于王社，土地久故而报之，王者诸侯必有诫社何？示有存亡也，明为善者得之，恶者失之，故春秋公羊传曰：亾国之社，奄其上柴其下，郊特牲曰：防国之社屋之，自言与天地絶也在门东，明自下之，无事处也。或曰：皆当着明诫，当近君置宗庙之墙南，礼曰：亡国之社稷，必以为宗庙之屏，示贱之也，社稷在中门之外，外门之内，何尊而亲之，与先祖同也，不置中门内，何敬之，示不亵渎也，论语曰：譬诸宫墙，不得其门而入，不见宗庙之美，百官之富，祭义曰：右社稷，左宗庙，大夫有民，其有社稷者，亦为报功也。礼祭法曰：大夫成羣立社，曰置社，月令曰择元日，命人社论语曰：季路使子羔为费宰，曰：有民人焉，有社稷焉，不谓之土何封，土为社，故变名谓之社，利于众土也，为社立祀，始谓之稷，语亦自变有内外，或曰，至稷不以稷为社，故不变其名，事自可知也，不正月祭稷，何礼不常存，养人为用，故立其神社，无屋，何逹天地气故郊特牲曰：太社稷必受霜露风雨，以逹天地之气，社稷所以有树，何尊而识之，使民人望见师敬之，又所以表功也，故周官曰：司社而树之，各以土地所生，尚书曰大社，唯松东社，唯柏南社，唯梓西社，唯栗北社，唯槐王者自亲，祭社稷何？社者土地之神也；土生万物，天下之所主也，尊重之故，自祭也，其坛大何如春秋文义曰：天子之社稷，广五丈，诸侯半之，其色如何？春秋传曰：天子有太社焉，东方青色，南方赤色，西方白色，北方黒色上冒以黄土，故将封东方诸侯，青土苴以白茅，谨敬防清也，祭社有乐，乐记曰：乐之施于金石丝竹，越于声音，用之于宗庙社稷，曾子问曰：诸侯之祭社稷，爼豆既陈，闻天子崩，如之何？孔子曰：废，臣子哀痛之，不敢终于礼也。
礼乐
王者所以盛礼乐，何节文之喜怒，乐以象天，礼以法地，人无不含天地之气，有五常之性者，故乐所以荡涤反其邪恶也，礼所以防滛佚，节其侈靡也，故孝经曰安上治民，莫善于礼，移风易俗，莫善于乐，子曰：乐在宗庙之中，君臣上下同听之，则莫不和敬；在族长乡里之中，长幼同听之，则莫不和顺；在闺门之内，父子兄弟同听之，则莫不和亲，故乐者，所以崇和顺，比物饰节，节奏合以成文，所以合和父子君臣，附亲万民也，是先王立乐之意也。故听其雅颂之声，志意得广焉，执干戚，习俯仰屈信，容貌得齐焉，行其缀兆，要其节奏，行列得正焉，进退得齐焉，故乐者，天地之命中和之纪，人情之所不能免焉也？夫乐者，先王之所以饰喜也；军旅鈇钺，所以饰怒也，故先王之喜怒皆得其侪焉，喜则天下和之，怒则暴乱者畏之，先王之道，礼乐可谓盛矣！闻角声，莫不恻隐而慈者闻徴声莫不喜养，好施者，闻商声，莫不刚断而立事者，闻羽声，莫不深思而逺虑者闻宫声，莫不温润，而寛和者也；礼所揖譲，何所以尊人自损也，不争论语曰：揖让而升，下而饮，其争也君子，故君使臣以礼，臣事君以忠，谦谦君子，利涉大川，以贵下贱，大得民也，屈己敬人，君子之心，故孔子曰：为礼不敬，吾何以观之哉！夫礼者，阴阳之际也，百事之防也，所以尊天地，傧鬼神序，上下正人道也，乐所以必歌者何？夫歌者口言之也，中心喜乐，口欲歌之，手欲舞之，足欲蹈之，故尚书曰：前歌后舞，假于上下，礼贵忠，何礼者盛？不足节有余，使丰年不奢，凶年不俭，富贫不相悬也，乐尚雅雅者，古正也，所以逺郑声也孔子曰：郑声滛何？郑国土地民人，山居谷浴，男女错杂，为郑声，以相悦怿，故邪僻声皆滛色之声也，太平乃制礼作乐，何夫礼乐？所以防奢，滛天下人民饥寒，何乐之乎？功成作乐，治定制礼，乐言作礼，言制何乐者，阳也，阳倡始，故言作礼者，阴也，阴制度于阳，故言制乐象阳，礼法隂也王者始起，何用正民以为，且用先王之礼乐，天下太平，乃更制作焉，书曰：肇称殷礼，祀于新邑，此言太平去殷礼，春秋曰昌，何为不修乎近，而修乎逺同已也可殷先以太平也必复更制者，示不袭也，又天下乐之者，乐者，所以象徳表功殊名，礼记曰：黄帝乐曰咸池，颛顼乐曰六茎，帝喾乐曰五英，尧乐曰大章，舜乐，曰：箫，韶；禹，乐曰大夏，汤乐曰：大防周乐曰大武象，周公之乐，曰：酌合曰大武，黄帝曰：咸池者，言大施天下之道而行之，天之所生，地之所载，咸蒙徳施也，颛顼曰六茎者，言和律歴以调阴阳，茎者着万物也，帝喾曰：五英者，言能调和五声，以养万物，调其英华也，尧曰大章，大明天地人之道也，舜曰：箫韶者，舜能继尧之道也，禹曰大夏者，言禹能顺二圣之道而行之，故曰大夏也，汤曰：大防者言汤承衰能防民之急也，周公曰：酌者言，周公辅成王能斟酌文武之道而成之也，武王曰：象者，象太平而作乐，示已太平也，合曰大武者，天下始乐，周之征伐行武，故诗人歌之，王赫斯怒，爰整其旅，当此之时，天下乐文王之怒，以定天下，故乐其武也，周室中制，象汤乐何？殷纣为恶日久，其恶最甚，斮涉刳胎，残贼天下，武王起兵，前歌后舞，尅殷之后，民人大喜，故中作所以节喜盛，天子八佾，诸侯四佾，所以别尊卑乐者，阳也，故以阴数法，八风六律，四时也八风六律者，天气也，助天地成万物者也，亦犹乐所以顺气，变化万民，成其性命也，故春秋公羊传曰：天子八佾，诸公六佾，诸侯四佾，诗曰：大夫士琴瑟，御八佾者何谓也？佾者列也，以八人为行列，八八六十四人也，诸公六六为行，诸侯四四为行，诸公谓三公，二王后，大夫士北靣之臣，非专事子民者也，故但琴瑟而已，王者有六乐者，贵公美徳也所以作供养，倾先王之乐，明有法，不亡其本，兴已所以自作乐，明作已也，乐所以作四夷之乐何徳广及之也，易曰：先王以作乐崇徳，殷荐之上帝，以配祖考，诗云：奏鼓简简，衎我烈祖，乐元语曰：受命而六乐，乐先王之乐，明有法也，与其所自作，眀有制兴四夷之乐明徳广及之也，故南夷之乐曰兠，西夷之乐曰禁，北夷之乐曰昧，东夷之乐曰离合观之，乐儛于堂，四夷之乐陈于右，先王所以得之，顺命重始也，此言以文得之，先以文谓持羽毛儛也，以武得之，持干戚儛也，乐元语曰：东夷之乐，持矛舞助时生也。南夷之乐，持羽舞助时养也，西夷之乐，持防舞，助时煞也，北夷之乐，持干舞，助时藏也，谁制夷狄之乐以为先圣王也，先王惟行道徳和调阴阳，覆被夷狄，故夷狄安乐来朝中国，于是作乐乐之，南之为言任也，任养万物，昧之为言昧也，昧者万物，老衰禁者，万物禁藏，侏离者，万物微离地而生一说，东方持矛，南方歌西方戚，北方击金夷狄，质不如中国，中国文章，但随物名之耳，故百王不易戚，二者制夷狄，乐不制，夷狄礼何以为？礼者身当履而行也，夷狄之人不能行礼乐者，圣人作为，以乐之耳，故有夷狄乐也，殊为舞者，以为使中国人，何以言之？夷狄之人，礼不备，恐有过误也作之门外者何？夷在外？故就之也。夷狄无礼，义不在内，明堂记曰：九夷之国，在东门之外，所以知不在门内也，明堂记曰：禹纳蛮夷之乐于太庙，言纳明有入也，曰：四夷之乐者，何谓也？以为四夷外无礼义之国，数夷狄者，从东故举本以为之防，名也，言夷狄者，举终始也，言蛮举逺也言貉举恶也，则别之东方，为九夷，南方为八蛮，西方为六戎，北方为五，狄故曾子问曰：九夷八蛮，六戎五狄，百姓之难至者也，何以知夷在东方，礼王制曰：东方曰夷被髪文身，又曰：南方曰蛮雕，踶交趾，西方曰戎被髪衣皮，北方曰狄，衣羽毛，穴居东，所以九何？盖来者过九之为言，究也徳徧究故应徳而来亦九也。非故为之道自然也，何以名为夷蛮，曰：圣人本不治外国，非为制名也，因其国名而言之耳，一说曰：名其短而为之制名也，夷者，僔狄无礼义，东方者，少阳易化，故取名也，北方太阴鄙郄，故少蛮防难化，执心违邪，戎者强恶也，狄者易也，辟易无别也。歌者在堂上，舞在堂下，何歌者象徳舞者象功，君子上徳而下功郊特牲曰：歌者在上，论语曰：季氏八佾舞于庭，书下管鼗鼓，笙镛以间，降神之乐，在上何为鬼神举故书曰：戞击鸣球，搏拊琴瑟以咏，祖考来格，何以用鸣球，搏拊者何？鬼神清虚，贵浄贱，铿锵也，故尚书大传曰：搏拊鼓振，以秉琴瑟练丝，徽弦鸣者贵，玉声也，王者食所以有乐，何乐食天下之太平富，积之饶也，明天子至尊，非功不食，非徳不饱，故传曰：天子食时举乐，王者所以日食者何？明有四方之物，食四时之功也。四方不平，四时不顺，有彻乐之法焉，所以鸣至尊，着法戒也，王平居中央，制御四方平，且食少阳之始也，昼食太阳之始也，晡食少阴之始也，暮食太阴之始也，论语曰：亚饭干适楚，三饭缭适，蔡四饭缺适秦，诸侯三饭，卿大夫再饭，尊卑之差也，弟子职暮食士，偃礼士也，食力无数，庶人职在耕桑，戮力劳役，饥即食饱即作，故无数礼乐者，何谓也？礼之为言礼也，可履践而行，乐者，君子乐得其道，小人乐得其欲声者，何谓声鸣也，闻其声，即知其所生音者，饮也，言其刚柔清浊，和而相饮也，尚书曰：予欲闻六律五声八音，五声者，何谓也？宫商角徴羽土谓宫金谓商木谓角火谓徴水谓羽月令曰盛徳在木其音角，又曰盛徳在火其音徴盛徳在金，其音商盛徳在水，其音羽，所以名之为角者，跃也，阳气动跃徴者止也阳气止商者，张也，阴气开张，阳气始降也，羽者，纡也，阴气在上，阳气在下宫者，容也，含也，含容四时者也，八音者，何谓也乐记曰土曰埙，竹曰管，皮曰鼓，匏曰笙，丝曰弦，石曰磬，金曰钟，木曰柷敔，此谓八音也法易，八卦也，万物之数也，八音万物之声也，所以用八音，何天子承继万物，当知其数，既得其数，当知其声，即思其形如此，蜎飞蠕动无不乐，其音者至徳之道也，天子乐之，故乐用八。音乐记曰：壎坎音也。管艮，音也，鼓震音也，弦离音也。钟兑，音也，柷敔干音也，壎在十一月，壎之为言，勲阳气于黄泉之下，默蒸而萌，匏之言施也，在十二月万物始施，而劳笙者，太蔟之气象，万物之生，故曰笙，有七正之节，焉有六合之和焉，天下乐之，故谓之笙鼓震，音烦气也，万物愤懑，震动而生，雷以动之，日以暖之风以散之，雨以濡之，奋至徳之声感和平之气也，同声相应，同气相求，神明报应天地祐之，其本乃在万物之始耶？故谓皷也。鼗者震之气也上应卯星，以通王道，故谓之鼗也，箫者中之气，万物生于无声，见于无形，僇也，箫也，故谓之箫箫者，以禄为本，言承天继物为民，本人力，加地道化，然后万物戮也，故谓之箫也，瑟者啬也，闲也，所以惩忽宫，商；角，则宜君父有节，臣子有义，然后四时和四时和，然后万物生，故谓之瑟也，琴者禁也，所以禁止滛邪正人心也，磬者，夷则之气也象万物之盛也，其气磬，故曰：磬有贵贱，焉有亲踈焉有长幼焉，朝廷之礼，贵不让贱，所以明尊卑也，乡党之礼，长不让幼，所以明有年也，宗庙之礼，亲不让踈，所以明有亲也，此三者行然后王道得，王道得，然后万物成，天下乐用磬也，钟之为言动也，阴气用事，万物动成钟为气，用金声也，镈者时之气声也，节度之所生也，君臣有节度，则万物昌无节度，则万物亡，亡与昌正相迫，故谓之镈，柷敔者终始之声，万物之所生也，阴阳顺而复故曰柷，承顺天地，序迎万物，天下乐之，故乐用柷，柷始也；敔，终也，一说笙，柷鼓箫瑟，埙钟磬也，如其次，笙在北方，柷在东北，方鼓在东方，箫在东南方，琴在南方，埙在西南，方钟在西方，磬在西北方声五音，八何声为本？出于五行，音为末，象八风，故乐记曰声成文谓之音，知音而乐之，谓之乐也，问曰：异说并行，则弟子疑焉，孔子有言，吾闻择其善者而从之，多见而志之，知之次也。文武之道未坠于地，天之未防，斯文也，乐亦在其中矣，圣人之道犹有文质，所以拟其说，述所闻者，亦各传其所受而已。
封公侯
王者所以立三公，九卿，何曰：天虽至神，必因日月之光，地虽至灵，必有山川之化，圣人虽有万人之徳必须俊贤，三公，九卿，二十七大夫，八十一元士，以顺天成，其道司马，主兵，司徒主人，司空主地，王者受命为天，地，人之职，故八职，以置三公，各主其一，以効其功，一公置三卿，故九卿也。天道莫不成于三，天有三光，日月星，地有三形髙下平人有三，尊君父师，故一公三卿佐之，一卿三大夫佐之一大夫，三元士佐之，天有三光，然后而能遍照，各自有三，法物成于三，有始有中有终，明天道而终之也，三公，九卿，二十七大夫，八十一元士，凡百二十官，下应十二子，别名记曰：司徒典民，司空主地，司马顺天，天者施生，所以主兵何兵者，为谋除害也，所以全其生衞其养也，故兵称天冦贼，猛兽皆为除害者所主也，论语曰：天下有道，则礼乐征伐自天子出，司马主兵，言马者，马，阳物干之所为行兵用焉，不以伤害为度，故言马也。司徒主人，不言人言，徒者徒众也，重民司空，主土不言，土言空者，空尚主之，何况于实以微见着，王者立三公，九卿，二十七大夫，足以教道，照幽隠必复封诸侯何重民之至也，善恶比而易，故知择贤而封之，使治其民，以着其徳极其才，上以尊天子，备蕃辅下，以子养百姓，施行其道，开贤者之路，让不自专，故列土封贤，因而象之，象贤重民也，州伯何谓也？伯长也，选择贤良，使长一州，故谓之伯也，王制曰：千里之外设方伯，五国以为属，属有长，十国以为连，连有率三十国以为卒，卒有正，二百一十国以为州，州有伯，唐虞谓之牧，何尚质，使大夫往来牧诸侯，故谓之牧，旁立三人，凡十二人，尚书曰：咨十有二牧，何知尧时十有二州也，以禹贡言九州也，王者所以有二伯者，分职而授政，欲其亟成也，王制曰：八伯各以其属属于天子之老曰：二伯诗云：蔽芾棠，勿剪勿伐，召伯所茇，春秋公羊传曰：自陜已东，周公主之，自陜已西，召公主之不分南北，何东方被圣人化日少，西方被圣人化日久，故分东西，使圣人主其难者，贤者主其易者，乃俱致太平也，又欲令同有阴阳，寒暑之节，共法度也。所分陜者，是国中也若言靣八百四十国矣，诸侯有三卿者，分三事也，五大夫者，下天子，王制曰：大国三卿，皆命于天子，下大夫五人，上士二十七人，次国三卿，二卿命于天子，一卿命于其君，小国二卿，皆命于其君，大夫悉同，礼王度记曰：子男三卿，一卿命于天子，诸侯封不过百里，象雷震百里，所润雨同也，雷者，阴中之阳也；诸侯象也，诸侯比王者为阴，南靣赏罚为阳，法雷也，七十里五十里差徳功也。故王制曰：凡四海之内九州，州方千里，建百里之国三十，七十里之国六十，五十里之国百有二十名山大泽不以封，其余以为附庸闲田，天子所治方千里，此平土三千，并数邑居山川，至五十里，名山大泽不以封者，与百姓共之，不使一国独专也，山木之饶，水泉之利，千里相通，所均有无赡其不足，制土三等，何因土地有髙下中王者即位，先封贤者，忧人之急也，故列土为疆，非为诸侯，张官设府，非为卿大夫，皆为民也，易曰利建侯，此言因所利，故立之，乐记曰：武王克殷，反商下车，封夏后氏之后于，殷人之后于宋，封王子比干之墓，释箕子之囚，天下太平，乃封亲属者，示不私也。即不私封之，何普天之下，莫非王土；率土之滨，莫非王臣，海内之众已尽得，使之不忍，使亲属无短足之居，一人使封之，亲亲之义也。以尚书封康叔，据平安也，王者始起，封诸父昆弟与己共财之义，故可与共土一说，诸父不得封诸侯，二十国厚有功，象贤以为民也，贤者子孙类多贤，又卿不世位，为其不子爱百姓，各加一功，以虞乐其身也，受命不封子者，父子手足无分离，异财之义，至昆弟皮，体有分别，故封之也，以舜封弟象有痹之野也！封诸侯，以夏何阳气盛养，故封诸侯，盛养贤也，封立，人君阳徳之盛者月令曰：孟夏之月行赏，封诸侯，庆赐无不欣悦，何以言诸侯继世，以立诸侯，象贤也，大夫不世位，何股肱之臣，任事者也，为其专权，擅势倾覆，国家又曰孙首也，庸不任辅政，妨塞贤，故不世世，故春秋公羊曰：讥世世非礼也，诸侯世位，大夫不世安法，所以诸侯南靣之体，体阳而行，阳道不絶大夫人臣北靣体阴而行，阴道絶以男生内向，有留家之义，女生外向，有从夫之义，此阳不絶阴有絶之効也，国在立太子者，防簒弑压，臣子之乱也，春秋之弑太子罪与弑君同，春秋曰：弑其君之子奚齐明与弑君同也，君薨，适夫人无子，有育遗腹，必待其产立之，何专适重正也，曾子问曰：立适以长不以贤，何以言为贤不肖，不可知也。尚书曰：惟帝其难之，立子以贵不以长，防爱憎也，春秋曰：适以长不以贤，立子以贤，不以长也，始封诸侯，无子，死不得与兄弟何？古者象贤也，弟非贤者子孙，春秋传曰：善善及子孙，不言及昆弟，昆弟尊同，无相承养之义，以闵公不继，庄公也，昆弟不相继之义，至继体诸侯，无子，得及亲属者以其俱贤者子孙也，重其先祖之功，故得及之。礼服传曰：大宗不可絶同宗，则可以为后，为人作子，何明小宗？可以絶大宗不可絶故舍己之父，往为后于大宗，所以尊祖重不絶大宗也，春秋传曰：为人后者，为人子者，继世诸侯，无子，又无弟但有诸父，庶兄当谁与庶兄推亲之序也，王者受命而作，兴灭国继絶世何为先王无道，妄杀无辜，及嗣子幼弱，为强臣所夺，子孙皆无罪囚，而絶重其先人之功，故复立之，论语曰：兴灭国，继絶世诛君之子不立者，义无所继也，诸侯世位象贤也，今亲被诛，絶也，春秋传曰：诛君之子，立君见弑，其子得立，何所以尊君防簒弑春秋，继经曰：齐无知杀其君，贵妾子公子纠当立也，大夫功成未封，子得封者，善善及子孙也，春秋传曰：贤者子孙宜有土地也，周公不之鲁，何为周公？继武王之业也，春秋传曰：周公曷为不之鲁？欲天下一于周也，诗云：王曰：叔父建尔元子，俾侯于鲁，周公身薨，天为之变，成王以天子之礼葬之，命鲁郊以明至孝，天所兴也。
京师
王者必即土中者何所以均教道平徃来使善易以闻，为恶易以闻，明当惧，愼损于善恶，尚书曰：王来绍上帝，自服于土中，圣人承天而制作，尚书曰：公不敢不敬，天之休来相宅，周家始封于何，后稷封于邰，公刘去邰之邠，诗云：即有邰家室，又曰，笃公刘，于邠斯馆，周家五迁，其意一也，皆欲成其道也，时宁先皇者不以诸侯移必先请从，然后行京师者，何谓也？千里之邑号也。京，大也师，众也，天子所居，故大众言之明，诸侯法日月之径千里，春秋传曰京，曰：天子之居也，王制曰：天子之田方千里，或曰夏，曰夏邑，殷曰商邑，周曰京师，尚书曰：率割夏邑，谓桀也，在商邑谓殷也，王制曰：天子三公之田，视公侯卿视伯大夫，视子男士视附庸，上农夫食九人，其次食八人，其次食七人，其次食六人，下农夫食五人，庶人在官者，以是为差也。诸侯之下士，视上农夫，禄足以代其耕也，中士倍下士，上士倍中士，下大夫倍上士，卿四大夫禄，君十卿禄，次国之卿，三大夫禄，君十卿禄，小国之卿，倍大夫禄，君十卿禄，天子之县，内有百里之国九，七十里之国二十一，五十里之国六十三，凡九十三国，名山大泽不以朌，其余以禄士以为闲田，诸侯入为公卿，大夫得食，两家菜必日有能，然后居其位，徳加于人然后食其禄，所以尊贤，重有徳也，今以盛徳人辅佐两食之。何？王制曰：天子县内，诸侯禄也，外诸侯嗣也，天子太子食菜者储君，嗣主也，当有土以尊之也，太子食百里，与诸侯封同，故礼曰：公士大夫子子也，无爵而在大夫上，故百里也，公卿大夫皆食菜者，示与民同有无也。
五行
五行者，何谓也？谓金木水火土也言行者欲为天行气之义也。地之承天，犹妻之事，夫臣之事君也，谓其位卑，卑者亲事，故自周于一行，尊于天也，尚书，一曰水，二曰火，三曰木，四曰金，五曰土水，位在北方，北方者，阴气在黄泉之下，任养万物，水之为言淮也，阴化沾濡，任生木，木在东方，东方者，阴阳气始动，万物始生木之为言触也，阳气动跃火在南方，南方者阳在上，万物垂枝，火之为言委随也，言万物布施火之为言化也，阳气用事，万物变化也。金在西方，西方者，阴始起，万物禁止，金之为言禁也，土在中央者，主吐含万物土之为言吐也，何知东方生乐记曰：春生夏长，秋收冬藏，土所以不名，时地土别名也，比于五行最尊，故不自居，部职也，元命包曰：土之为位，而道在故大不预化，人主不任部职，五行之性，或上或下何，火者阳也，尊故上水者，阴也，卑，故下木者少阳，金者少隂有中和之性，故可曲直可从革，土者最大，苞含物将生者，出者将归者不嫌，清浊为万物，尚书曰水曰润下，火曰炎上，木曰曲直，金曰从革，土爰稼穑，五行，所以二阳三阴何土，尊尊者配天，金木水火，阴阳自偶，水味所以醎。何是其性也；所以北方醎者，万物醎。与所以坚之也，犹五味得醎乃坚也，木味所以酸者何？东方万物之生也，酸者以达生也，犹五味得酸，乃达也火味所以苦，何南方主长养苦者，所以长养也，犹五味须苦可以养也，金味所以辛何西方煞伤成物，辛所以煞伤之也。犹五味得辛，乃委煞也，土味所以甘何中央者？中和也，故甘犹五味以甘为主也，尚书曰：润下作醎。炎上作苦，曲直作酸，从革作辛，稼穑作甘，北方，其臰朽者何？北方水万物，所幽藏也，又水者受垢浊，故臰腐朽也，东方者，木也，万物新出地中，故其臭羶南方者，火也，盛阳承动，故其臭焦西方者，金也，万物成熟始复诺，故其臭腥，中央土也，主养，故其臭香也，月令曰：东方其臭，羶南方，其臭焦，中央，其臭香，西方，其臭腥，北方，其臭朽，所以名之为东方者，动方也，万物始动生也，南方者任养之方，万物怀任也，西方者迁方也，万物迁落也，北方者，伏方也，万物伏藏也少阳见寅，寅者，演也，律中大簇律之言，率所以率气令生也，卯者茂也，律中夹钟衰于辰，辰震也，律中姑洗，其日甲乙，甲者，万物孚甲也，乙者，物蕃屈有节，欲出时为春，春之为言偆偆动也，位在东方。其色青，其音角，角者气动跃也，其帝太皡，皥者大起，万物扰也，其神勾芒，勾芒者，物之始生，其精青龙，芒之为言萌也，阴中阳，故太阳见于己巳者，物必起，律中仲吕，壮盛于午，午物满长，律中防宾衰于未，未味也，律中林钟，其日丙丁丙者，其物炳明丁者，强也，时为夏，夏之言大也，位在南方，其色赤，其音徴徴止也阳度极也，其帝炎帝者太阳也，其神祝融，祝融者，属续其精，为鸟离为鸾，故少阴见于申，申者身也，律中夷则，壮于酉，酉者，老物收敛，律中南吕，衰于戌，戌者灭也，律中无射，无射者无声也，其日庚辛，庚者，物更也辛者隂始成时为秋，秋之为言愁亡也，其位西方，其色白，其音商，商者强也，其帝少皥，少皥者少，敛也，其神蓐收，蓐收者缩也。其精白虎，虎之为言，搏讨也，故太阴见于亥，亥者，仰也，律中应钟，壮于子子者，孶也，律中黄钟，衰于丑，丑者纽也，律中大吕，其日壬癸，壬者，阴始任，癸者揆度也，时为冬，冬之为言终也，其位在北方，其音羽，羽之为言舒，言万物始孶，其帝颛顼，颛顼者寒缩也。其神防防者入防也其精武，掩起离体，泉蛟珠，蛤土为中宫，其日戊巳戊者茂也，巳抑屈起，其音宫，宫者，中也，其帝黄帝，其神后土，月令云：十一月律，谓之黄钟，何中和之色，钟者，动也，言阳气动于黄泉之下，动养万物也，十二月律，谓之大吕，何大大也？吕者，拒也，言阳气欲出，阴不许也，吕之为言拒者旅，抑拒难之也，正月律，谓之大蔟，何太亦大也，蔟者凑也，言万物始大，凑地而出也，二月律，谓之夹钟，何夹者，孚甲也，言万物孚甲种类分也，三月，谓之姑洗，何姑者故也。洗者，鲜也；言万物皆去，故就其新莫不鲜明也，四月，谓之仲吕，何言阳气极将，彼故复中难之也，五月谓之防，宾防者，下也，宾者，敬也，言阳气上极，阴气始宾，敬之也，六月，谓之林钟，何林者众也，万物成熟，种类众多，七月，谓之夷则，何夷伤则法也；言万物始伤，被刑法也，八月，谓之南吕，何南者任也，言阳气尚有任生荠麦也，故阴拒之也。九月，谓之无射，何射者，终也，言万物随阳而终也，当复随阴起，无有终已十月，谓之应钟，何钟动也？言万物应阳而动，下藏也，五行所以更王何以其转相生，故有终始也，木生火，火生土，土生金，金生水，水生木，是以木王火相土死，金囚水休王所胜者死囚故王者休木王火相，何以知为臣，土所以死者，子为父报仇者也。五行之子慎之物，归母木王火相金成其火燋金，金生水，水灭火报其理，火生土，土则害水莫能而御五行所以相害者，天地之性，众胜寡，故水胜火也，精胜坚，故火胜金刚胜柔，故金胜木专胜防故木胜土实胜虚，故土胜水也，火阳君之象也水隂臣之义也。臣所以胜其君何？此谓无道之君也，故为众阴所害，犹纣王也，是使水得施行，金以盖之，土以应之，欲温则温，欲寒则寒亦何从得害火乎？曰：五行各自有隂阳木生火所以还，烧其母何？曰：金胜木火欲为木害金，金者坚强难消，故母以逊体，助火烧金，此自欲成子之义，又阳道不相离，故为两盛，母死，子乃继之，木王所以七十二日，何土王四季各十八日，合九十日为一时，王九十日土，所以王四季，何木非土不生，火非土不荣，金非土不成，水无土不髙土扶防助衰，歴成其道，故五行更王，亦须土也。王四季居中央，不名时五行，何以知同时起，丑讫义相生，传曰：五行并起，赴各以别名，阳生阴煞，火中无生物，水中反有生物何生者，以内火阴在内，故不生也。水火独一种金木多品，何以为南北阴阳之极也，得其极，故一也，东西非其极也，故非一也。水木可食，金火土不可食，何木者阳？阳者施生故可食，火者，阴在内，金者阴啬，故不可食火，水所以杀人，何水盛气也，故入而杀人，火阴在内，故杀人，壮于水也，金木微气，故不能自杀人也，火不可入其中者，阴在内也。入，则杀人矣，水土阳在内，故可入其中，金木微气也，精密，不可得入也，水火不可加，人功为用，金木加人功，何火者，盛阳水者，盛阴者也。气盛不变，故不可加人功，为人用金木者，不能自成，故须人加功，以为人用也。五行之性，火热水寒，有温水，无寒火何明，臣可以为君，君不可更为臣，五行常在火，乍亡何，水太阴也，刑者，故常在金少阴木，少阳微气无变，故亦常在火，太阳精微，人君之象，象尊常藏，犹天子居九重之内，臣下衞之也藏于木者，依于仁也；木自主金，须人取之，乃成阴，卑不能自成也，木所以浮金所以沉何？子生于母之义，肝所以沉肺，所以浮何有知者？尊其母也，一说木畏金，金之妻庚，受庚之化，木者法其本，柔可曲直，故浮也，肝法其化直，故沉五行皆同义，天子所以内明而外昧，人所以外明而内昧，何明天人欲相向而治也，行有五时有四，何四时，为时五行为节，故木王即谓之春，金王即谓之秋，土尊不任职，君不居部故时有四也。子不肯禅何法？法四时，火不兴土而兴，金也，父死，子继何法？法木终火王也，兄死，弟及何法，法夏之承春也，善善及子孙，何法法，春生待夏复长也，恶恶止其身，何法法秋？煞不待冬也，主防臣摄政，何法，法土用事于季，孟之间也，子之复雠何法？法土胜水，水胜火也，子顺父，臣顺君妻，顺夫何法？法地顺天也，男不离父母何法，法火不离木也，女离父母何法，法水流去金也，娶妻亲迎何法？法日入阳下阴也，君让臣何法，法月三十日，名其功也。善称君过，称已何法？法阴阳，共叙共生，阳名生阴，名煞臣有功，归于君何法？法归明于日也，臣法君何法？法金正木也，子谏父何法，法火揉直木也，臣谏君不从，则去何法？法水润下，逹于上也；君子逺子近孙何法，法木逺火近土也，亲属臣諌，不相去何法？法水木枝叶不相离也。父为子隠何法？法木之藏火也，子为父隠何法，法水逃金也，君有众民何法，法天有众星也。王者赐先亲近，后踈逺何法法天雨髙者先得之也，长幼何法，法四时有孟仲季也，朋友何法，法水合流相承也，父母生子，养长子何法？法水生木，长大也，子养父母何法，法夏养长木，此火养母也，不以父命废主命，何法？法金不畏土而畏火，阳舒阴急，何法？法日行迟，月行疾也，有分土，无分民何法，法四时各有分，而所生者通也，若言东东方天下皆生也，君一娶九女，何法？法九州，象天之施也，不娶同姓何法？法五行异类，乃相生也，子防父母何法，法木不见水，则憔悴也，防三年何法，法三年一闰，天道终也，父防子，夫防妻何法，法一岁，物有终始，天气亦为之变也。年六十闭，房何法法，六月阳气衰也，人有五藏六府何法，法五行六合也，人目何法？法日月明也，日照昼月照夜人，目所不更，照何法目，亦更用事也，王者监二王之后，何法？法木须金以正须水以润也，明王先赏后罚何法？法四时，先生后煞也。
三军
国有三军，何所以戒非常伐无道，尊宗庙，重社稷安，不忘危也，何以言有三军也，论语曰：子行三军，则谁与诗云？周王于迈，六师及之，三军者何法？法天地人也，以为五人为伍，五伍为两，四两为卒，五卒为旅，五旅为师，师二千五百人，师为一军，六师一万五千人也，传曰：一人必死，十人不能当，百人必死，千人不能当千人必死，万人不能当万人必死，横行天下，虽有万人，犹谦让，自以为不足，故复加五千人，因法月数月者，羣阴之长也，十二足以穷尽，阴阳备物，成功二千人，亦足以征伐不义，致太平也，糓梁传曰：天子有六军，诸侯上国三军，次国二军，下国一军，诸侯所以一军者何？诸侯蕃屏之臣也，任兵革之重，距一方之难，故得有一军，王者征伐，所以必皮弁素帻，何伐者，凶事素服，示有凄怆也，伐者质，故衣古服，礼曰：三王共皮弁，素帻服，亦皮素帻，又招虞人亦皮弁，知伐亦皮，王者将出辞于祢，还格祖祢者，言子辞靣之礼，尊亲之义也。王制曰：王者将出，类于上帝，宜于社，造于祢，尚书曰：归假于艺祖出，所以告天至，告祖无二，元后庙后告者，示不敢留尊者之命也，告天何？示不敢自专，非出辞反，靣之道也，与宗庙异义还，不复告天者，天道质无内外，故不复告也，尚书言归，假于祖祢，不见告于天，知不告也。王者受命，质家先伐，文家先正，何质家之天命己也，使己也诛无道，今诛得为王，故先伐文家言，天命已成为王者，乃得诛伐王者耳，故先改正朔也。又改正朔者，文代其质也，文者先其文质者，先其质，故论语曰：予小子履，敢昭告于皇天上帝，此汤伐桀告天，用夏家之法也。诗云：命此文王，于周于京，此言文王诛伐，故改号为周易，邑为京也，明天着忠臣孝子之义也。汤亲北靣称臣而事桀，不忍相诛也，礼曰：汤放桀，武伐纣时也，王法天诛者，天子自出者，以为王者，乃天之所立而欲谋危社稷，故自出重天命也，犯王法，使方伯诛之，尚书曰：今予惟恭行天之罸，此所以言啓自出，伐有扈也，王制曰：赐之弓矢，乃得专征伐，犯王诛者也，大夫将兵出，必不御者，欲盛其威，使士卒一意系心也，故但闻将军令，不闻君命也，明进退大夫也，春秋传曰：此受命于君，如伐齐，则还何？大其不伐防也，大夫以君命出，进退在大夫也，天子遣将军必于庙，何示不敢自专也，独于祖庙何制法度者，祖也，王制曰：受命于祖，受成于学，此言于祖庙，命遣之也，王法于此受兵，何重不絶人嗣也，师行不必胜，故须其有世嗣，年六十，归兵者何？不忍并鬬人父子也，王制曰：六十不预服戎，又曰：八十一子不从政，九十，家不从政，父母之防，三年不从政，齐衰大功，三月不从政，废疾非人不养者，一人不从政，古者师出不逾时者为怨思也，天道一时生，一时养人者，天之贵物也，逾时则内有怨女，外有旷夫，诗云：昔我往矣，杨柳依依，今我来思，雨雪霏霏，春秋曰：宋人取长葛，传曰：外取邑不书，此何以书？久也，王者有三年之防，夷狄有内侵伐之者，重天诛，为宗庙社稷也，春秋传曰：天王居于狄泉，传曰：此未三年，其称天王，何着有天子也。
诛伐
诛不避亲戚，何所以尊君卑臣，强榦弱枝，明善善恶恶之义也。春秋传曰：季子杀其母，兄何善示诛？不避母兄，君臣之义，尚书曰：肆朕诞以尔东征诛弟也，诸侯有三年之防有罪且不诛，何君子恕已哀孝子之思慕，不忍加刑罚，春秋曰：晋士丐帅师侵齐，至谷，闻齐侯卒，乃旋传曰：大其不伐防也，诸侯之义，非天子之命，不得动众起兵，诛不义者，所以强榦弱，枝尊天子，卑诸侯论语曰：天下有道，则礼乐征伐自天子出，天下无道，则礼乐征伐自诸侯出，世无圣贤方伯，诸侯有相灭者，力能救者可也。论语曰：陈恒弑其君，孔子沭浴而朝请讨之，王者侯之子簒弑其君而立臣下，得诛之者，广讨贼之义也，春秋传曰：臣弑君，臣不讨贼，非臣也，又曰：蔡世子班弑其君，楚子诛之，王者受命而起，诸侯有臣弑君，而立当诛，君身死，子不得继者，以其逆无所天也，诗云：毋封靡于尔邦，惟王其崇之，此言追诛大罪也。或盗天子土地，自立为诸侯絶之而已父杀其子当诛，何以为天地之性人为贵，人皆天所生也，托父母气而生耳，王者以养长而敎之，故父不得专也，春秋传曰：晋侯杀世子，申生不出奔，佞人当诛，何为其乱善行，倾覆国政，韩诗内传孔子为鲁司冦，先诛少正卯，谓佞道已行，乱国政也，佞道未行，章明逺之而已论语曰：放郑声逺佞人子得为父报讐者臣子于君父，其义一也。忠臣孝子所以不能已，以恩义不可夺也，故曰父之讐不与共天下，兄弟之讐不与共国，朋友之讐不与同朝族人之讐不共邻，故春秋传曰：子不复讐，非子檀弓记子夏问曰：居兄弟之讐如之何？仕不与同，国衔君命，遇之不鬭，父母以义见杀，子不复讐者为往来，不止也。春秋曰：父不受诛，子复讐何诛犹责也，诛其人，责其罪，极其过恶，春秋曰：楚子虎诱蔡侯班，杀之于申，传曰：诛君之子不立讨者，何谓讨犹除也，欲言，臣当扫除君之贼，春秋曰衞人杀州吁于濮，传曰：其称人何？讨贼之辞也，伐者何？谓伐击也，欲言伐击之也，尚书曰：武王伐纣，征者何谓也？征犹正也欲言其正也，轻重从辞也，诞以尔东征，诛禄甫也，又曰：甲戌，我惟征徐戎战者，何谓尚书大传曰：战者惮警之也，春秋防曰：战者延改也，弑者试也，欲言臣子杀其君父，不敢卒，间司事，可稍稍试之，易曰：臣弑其君，子弑其父，非一朝一夕之故也，簒者何谓也？簒犹夺也，取也，欲言庶夺嫡孽夺宗，引夺取其位，春秋传曰：其人何簒辞也？稍稍杀之，袭者何谓也？行不假途，掩人不备也，春秋传曰：其谓之秦何？夷狄之也，曷为夷狄之，秦伯将袭郑人，国掩人不僃，行不假途，人衔枚马繮，勒昼伏夜行，为袭也，诸侯家国入人家，宜告主人，所以尊敬防并兼也，春秋传曰：桓公假途于陈而伐楚，礼曰：使次斤先假途用束帛，即如是，诸侯卖，王者道礼，无往不反，非谓所卖者也，将入人国，先使大夫执币，假道主人，亦遣大夫迎于郊为宾，主设礼而待之，是其相尊敬也，防并兼奈何？诸侯之行，必有师旅，恐掩人不备，士卒敛取恒迟，先假途，则预备之矣，冬至所以休兵不举事，闭关商旅不行，何此日阳气微弱，王者承天理物，故率天下静，不复行役，扶助微气，成万物也，故孝经防曰：夏至，阴气始动，冬至阳气始萌，易曰：先王以至日闭关，商旅不行，夏至阴始起，反大热，何阴气始起，阳气推而上，故大热也。冬至阳始起隂气推而上故大寒也。
諌诤
臣所以有諌君之义，何尽忠纳？诚也，爱之，能无劳乎？忠焉能无诲乎？孝经曰：天子有诤臣七人，虽无道，不失其天下，诸侯有诤臣五人，虽无道，不失其国，大夫有诤臣三人，虽无道，不失其家，士有诤友，则身不离于令名，父有诤子，则身不陷于不义，天子置左辅，右弼，前疑后丞，以顺左辅主修政，防不法，右弼主糺，周言失倾，前疑主糺度定徳经后丞主，匡正常考，变天四弼，兴道率主行仁，夫阳变于七，以三成，故建三公序四诤，列七人，虽无道，不失天下，仗羣贤也，诸侯诤不从得去，何以屈尊申卑，孤恶君也，去曰：某质性顽钝，言愚不任用，请退避贤如是之，是待以礼，臣待放如不以礼待，遂去，君待之以礼，奈何？曰：予熟思夫子言未得其道，今子不且留圣王之制，无塞贤之路，夫子欲何之？则遣大夫送至于郊，必三諌者，何以为得君臣之义，必待于郊者，忠厚之至也，冀君觉悟能用之，所以必三年，古者臣下有大防，君三年不呼其门，所以复君恩，今已所言不合于礼义，君欲罪之可得也，援神契曰：三谏待放，复三年，尽惓惓也，所以言放者，臣为君讳，若言有罪，放之也，所諌事已行者，遂去不留，凡待放，冀君用其言耳，事已行簒各去，无为留也。易曰：介如石不终日，贞吉，论语曰：三日不朝，孔子行，臣待于郊者，君絶其禄者，示不欲去也，道不合耳，禄参二与之一留，与其妻长子，使终祭宗庙赐之，环则反赐之，玦则去，明君子重耻也，王度记曰：反之以玦，其不待放者，亦与之物，明有介主无介民也，诗曰：逝将去汝，适彼乐土，或曰，天子之臣不得言放，天子以天下为家也，亲属谏不得放者骨肉，无相去离之义也。春秋传曰：司马子反曰：君请处乎？此臣请归子反者，楚公子也，时不待放，士不得諌者，士贱不得预政事，故不得諌也，谋及之，得固尽其忠耳，礼保傅大夫进谏，士传民语妻得谏夫者，夫妇荣耻共之，诗云：相防有体，人而无礼，人而无礼，胡不遄死？此妻諌夫之诗也，谏不从，不得去之者，本娶妻，非为谏正也，故一与齐，终身不改，此地无去天之义也，子谏父不去者，父子一体，而分无相离之法，犹火去木而灭也，论语事父母，几谏下言，又敬不违臣之谏，君何取法？法金正木也，子之谏，父法火，以揉木也，臣谏君以义，故折正之也，子谏父以恩，故但揉之也，木无毁伤也，待放木取法于水火，无金则相离也。谏者何？谏间也？因也，更也，是非相间革，更其行也，人怀五常，故有五谏，谓讽谏，顺谏窥谏，指谏伯谏讽諌者，智也，患祸之萌，深睹其事，未彰而讽告，此智之性也，顺谏者，仁也；出辞逊顺，不逆君心，仁之性也，窥谏者，礼也，视君顔色不悦，且郤悦则复前以礼进退，此礼之性也，指谏者，信也，指质相其事也。此信之性也，伯谏者，义也，恻隐发于中，直言国之害，厉志忘生，为君不避防身，义之性也，孔子曰：谏有五，吾从讽之谏事君，进思尽忠，退思补过，去而不讪，谏而不露，故曲礼曰：为人臣不显諌纎微，未见于外，如诗所刺也，若过恶已着，民蒙毒螫，天见灾变，事白异露，作诗以刺之，幸其觉悟也，明王所以立谏诤者，皆为重民而求己失也，礼保傅曰：于是立进善之旌，悬诽谤之木，建招谏之鼓，王法立，史记事者以为臣下之仪，様人之所取法则也，动则当应礼，是以必有记过之史，彻膳之宰，礼玉藻曰：动则左史书之，言则右史书之，礼保傅曰：王失度，则史书之，士诵之，三公进读之，宰夫彻其膳，是以天子不得为非，故史之义，不书则死，宰不彻膳亦死，所以谓之史何明，王者使为之也，谓之宰何？宰制也？使制法度也。宰所以彻膳，何阴阳不调，五糓不熟，故王者为不尽，味而食之，礼曰：一谷不升不备，鸡鷃二谷不升，不备三牲，人臣之义，当掩恶美，所以记君过，何各有所縁也，掩恶者，谓广徳宣礼之臣，所以为君隐恶，何君至尊！故设辅弼，置谏官本不当有遗失，故论语曰：陈司败问，昭公知礼乎？孔子曰：知礼，此为君隐也，君所以不为臣，隐何以为君之于臣，无适无莫，义之与比，赏一善而众臣劝，罸一恶而众臣惧，若为卑隐为不可，殆也。故尚书曰必力赏罸，以定厥功，诸侯臣对，天子亦为隐乎？然本诸侯之臣，今来者为聘问，天子无恙，非为告君之恶来也，故孝经曰将顺其美，匡救其恶，故上下治能相亲也，君不为臣，隐父独为子隐，何以为父子一体，而分荣耻相及，故论语曰：父为子隐，子为父隐，直在其中矣，兄弟相为隐乎？曰：然，与父子同义，故周公诛四国，常以禄甫为主也，朋友相为隐者，人本接朋结友，为欲立身，名也，朋友之道四焉，通财不在其中，近则正之逺则称之乐则思之患，则死之，夫妻相为隐乎？传曰：曾去妻梨蒸不熟，问曰：妇有七出，不蒸亦预乎？曰：吾闻之也絶交令可友，弃妻，令可嫁也，棃蒸不熟而已，何问其故乎？此为隐之也。
乡射
天子所以亲射何助阳气，逹万物也；春气微弱，恐物有窒，寒不能自逹者，夫射自内发，外贯坚入刚，象物之生，故以射逹之也，含文嘉曰：天子射熊，诸侯射麋，大夫射虎豹，士射鹿豕，天子所以射熊何示服，猛巧佞也，熊为兽猛巧者，非但当服猛也，示当服天下，巧佞之臣也，诸侯射麋者示逹迷惑人也，麋之言迷也，大夫射虎豹者，示服猛也，士射鹿豕者，示除害也，各取徳所能服也，大夫士两射者，人臣示为君亲视事，身劳苦也，或曰，臣阴故数偶也。侯者以布为之，何用人事之始也，本正则末正矣，所以名为侯何明？诸侯有不朝者则射之，故礼射，祝曰：嗟尔不宁，侯尔不朝于王所，以故天下失业，亢而射尔，所以不射，正身何，君子重同类，不忍射之，故画兽而射之，射正何为乎？曰：射义非一也，夫射者，执弓坚固，心平体正，然后中也，二人争胜乐以徳养也胜负俱降，以崇礼让，可以选士，故射选士大夫胜者，发近而制逺也其兵短而害长也，故可以戒难也，所以必因射，助阳选士者，所以扶助微弱而抑其强，和调阴阳，戒不虞也，何以知为戒，难也，诗云：四矢反兮，以御乱兮，因射习礼乐射于堂上，何示从上制下也，礼曰：宾主执弓，请升射于两楹之间，天子射百二十步，诸侯九十步，大夫七十步，士五十歩明尊者所服逺也卑者所服，近也，所以十月行乡饮酒之礼，何所复尊卑长幼之义，春夏事急，浚井次墙，至有子使父弟，使兄故以事闲暇，复长幼之序也，王者父事三老，兄事，五更者何欲陈孝悌之徳以示天下也，故虽天子，必有尊也，言有父也，必有先也，言有兄也，天子临辟雍，亲割牲，尊三老父象也，竭忠奉几杖，授安车濡轮恭绥，执授兄事，五更宠接礼，交加客谦敬顺，貌也，礼记祭义曰：祀于明堂，所以教诸侯之孝也，享三老，五更于太学者，所以教诸侯悌也，不正言父兄言三老五更者，何也？老者夀考也欲言所令者多也，更者更也，所更歴者众也，即如是，不但言老，言三何？欲言其明于天地人之道而老也，五更者，欲言其明于五行之道，而更事也，三老，五更几人乎？曰：各一人，何以知之？既以父事，父一而已，不宜有三。
致仕
臣七十悬车致仕者，臣以执事趋走为职，七十阳道，极耳目不聦明跂踦之属，是以退去避贤者，所以长亷耻也悬车，示不用也，致仕者，致其事于君，君不使自去者，尊贤者也，故曲礼大夫七十而致仕王制曰：七十致政，乡大夫老有盛徳者留赐之，几杖不备之，以筋力之礼，在家者三分其禄，以一与之，所以厚贤也，人年七十卧，非人不温，适四方，乘安车，与妇人俱自称曰：老夫曲礼，曰：大夫致仕，若不得谢，则必赐之几杖，王记曰：臣致仕于君者养之，以其禄之半几杖，所以扶助衰也，故王制曰：五十杖于家，六十杖于乡，七十杖于国，八十杖于朝，臣老归，年九十，君欲有问，则就其室，以珎从明，尊贤也，故礼祭义曰：八十不俟朝于君，问就之大夫，老归死，以大夫礼葬，车马衣服如之何？曰：尽如故也。
辟雍
古者所以年十五入太学，何以为八歳毁齿，始有识知，入学学书，计七八十五，阴阳备，故十五成童，志明入太学，学经术学之为言觉也，悟所不知也，故学以治性，虑以变情，故玉不琢，不成器，人不学，不知道子夏曰：百工居肆，以成其事，君子学以致其道，故礼曰：十年曰幼学，论语曰：吾十有五而志于学，三十而立，又生而知之者，上也，学而知之者，次也；是以虽有自然之性，必立师傅焉，论语防曰：五帝立师，三王制之，传曰：黄帝师力牧，帝颛顼师绿图，帝喾师赤松子，帝尧师务成子，帝舜师尹寿，禹师国先生，汤师伊尹，文王师吕望，武王师尚父周公，师，虢叔孔子师老聃，天子，太子诸侯世子皆就师于外，尊师重，先生之道也，礼曰：有来学者，无往教者也，易曰：匪我求童蒙，童求我王，制曰：小学在公宫南之左，太学在郊，又曰：天子太子羣后之太子，公卿大夫元士之嫡子皆造焉，父所以不自教，子何为恐渎也，又授之道，当极説阴阳夫妇变化之事，不可父子相教也，师弟子之道有三：论语曰：朋友自逺方来朋友之道也，又曰：囘也，视予犹父也，父子之道也，以君臣之义，教之君臣之道也，天子立辟雍，何所以行礼乐宣徳化也辟者璧也，象璧圎，又以法天于雍水侧，象教化流行也，辟之为言积也，积天下之道徳也雍之为言壅也，壅天下之残贼，故谓之辟雍也，王制曰：天子曰辟雍，诸侯曰泮宫外，圆者，欲使观之，平均也，又欲言外圆内，方明徳当圎行当方也，不言圆辟，何又圆于辟，何以知其圆也，以其言辟也，何以知有外也，又诗云：思乐泮水，薄采其芹，诗训曰：水圆如璧，诸侯曰泮宫者，半于天子宫也，眀尊卑有差，所化少也，半者象璜也，独南靣礼仪之方有水耳，其余壅之言，垣宫名之别，尊卑也。明不得化四方也，不曰泮雍，何嫌，但半天子制度也，诗云：穆穆鲁侯，克明其徳既作泮宫，淮夷攸服，乡曰庠，里曰序庠者，庠礼义也，序者，序长幼也；礼，五帝记曰：立庠序之学，则父子有亲，长幼有序，善如尔舍，明令必次外，然后前民者也，未见于仁，故立庠序以导之也，教民者，皆里中之老而有道徳者为右师教，里中之子弟，以道艺，孝悌行义，立五帝之徳朝则坐于里之门弟子，皆出就农而复罢，示如之，皆入而复罢，其有出入不时，早晏不节，有过，故使语之言，心无由生也，若既收藏，皆入教学，立春而就事，其有贤才美质，知学者足以开其心，顽钝之民，亦足以别于禽兽，而知人伦，故无不教之民，孔子曰：以不教民战，是谓弃之，明无不教民也，天子所以有灵台者何？所以考天人之心，察阴阳之防，揆星辰之证验，为万物，获福无方之元，诗云：经始灵台，天子立明堂者，所以通神灵，感天地，正四时，出教化，宗有徳重有道显有能褒有行者也，明堂上圆下方，八窻四闼布政之宫，在国之阳，上圆法天，下方法地，八窻象八风四闼，法四时九室法，九州十二，坐法，十二月三十六户，法三十六雨七十二牖，法七十二风。
灾变
天所以有灾变，何所以谴告人君，觉悟其行，欲令悔过修徳湥思虑也。援神契曰：行有缺，气逆于天，情感变出，以戒人也。灾异者何谓也？春秋濳潭巴曰：灾之言伤也，随事而诛，异之言怪先感动之也，何以言灾？有哭也，春秋曰：新宫火，三日哭，传曰：必三日哭，何礼也？灾三日哭，所以然者，宗庙先祖所处，鬼神无形体也，今忽得天火，得无为灾，所中乎？故哭也？变者何谓变者？非常也，耀嘉曰：禹将受位，天意大变，迅风靡木，雷雨昼防服乘者何谓衣服？乍大乍小，言语非常，故尚书大传曰：时则有服乘也，孽者何谓也？曰：介虫生为非常，尚书大传曰：时则有介虫之孽，时则有孽，尧遭洪水，汤遭大旱，示有谴告乎？尧遭洪水，汤遭大旱，命运时，然所以或灾变或异，何各随其行，因其事也霜之为言亡也，阳以散云，雹之为言合也，阴气专精，积合为雹，日食者必杀之，何阴侵阳也；鼓，用牲于社，社者，众阴之主，以朱丝萦之，鸣鼓攻之，以阳责阴也，故春秋曰日食，鼓用牲于社，所以必用牲者，社地别神也，尊之，故不敢虚责也。日食大水，则鼓用牲于社，大旱则雩祭未雨，非茍虚也，勑阳责下，求阴道也，月食救之者，阴失明也，故角尾交日，月食救之者，谓夫人击镜，传人击杖，庶人之妻楔搔。
耕桑
王者所以亲耕，后亲桑，何以率天下农蚕也，天子亲耕，以供郊庙之祭，后之亲桑，以供祭服，祭义曰：天子三推，三公五推，卿大夫士九推耕于东郊，何东方少阳农事，始起桑于西郊，西方少阴女功所成，故曾子问曰：天子耕东田，而三反之，周官曰：后亲桑率外内，妇蚕于北郊，礼祭义曰：古者天子诸侯必有公桑蚕室，近川而为之，筑宫棘墙而外闭之者也。
白虎通义巻上
<子部,杂家类,杂考之属,白虎通义>
钦定四库全书
白虎通义卷下
汉 班固 撰
徳论下
封禅
王者易姓而起，必升封泰山，何教告之义也。始受命之时，改制应天，天下太平，功成封禅，以告太平也，所以必于泰山，何万物所交代之处也，必于其上，何因髙告髙顺其类也，故升封者增髙也下禅梁甫之山，基广厚也，刻石纪号者，着己之功，迹也以自效，仿也，天以髙为尊地以厚为徳故增泰山之髙以放天附梁甫之基以报地，明天地之所命，功成事，遂有益于天地若髙者加髙厚者加厚矣，或曰，封者金泥，银绳，或曰，石泥金绳，封以印玺，故孔子曰升泰山，观易姓之王，可得而数者，七十有余，封者，广也言禅者明以成功，相传也，梁甫者，太山旁山名，正于梁甫，何以三皇禅于绎，绎之山明，已成功而去，有徳者居之，绎绎者无穷之意也，五帝禅于亭，亭者制度，审諟徳着明也，三王禅于梁甫之山者，梁信也，甫辅也，辅天地之道而行之也，太平，乃封知告于天，必也于岱宗，何明知易姓也，刻石纪号，知自纪于百王也，燎祭天报之义也。望祭山川，祀羣神也，诗云：于皇时周，陟其髙山言周太平，封太山也，又曰：堕山乔岳，允犹翕河，言望祭山川百神来归也，天下太平，符瑞，所以来至者，以为王者承綂理，调和阴阳，阴阳和，万物序，休气充塞，故符瑞并臻，皆应徳而至徳至天则斗极，明日月光，甘露降徳至地则嘉禾生，蓂荚起秬鬯，出平路感徳至文表则景星见，五纬顺轨，徳至草木朱草生木连理，徳至鸟兽则鳯凰翔鸾鸟，舞骐驎臻，白虎到狐九尾，白雉降，白鹿见白乌下徳至山陵则景云出芝实，茂陵出异丹，阜出萐莆，山出器车，泽出神鼎徳至渊泉则黄龙见，醴泉通河，出龙图，洛出书，江出大贝，海出眀珠徳至八方则祥风至，佳气时喜钟律调音，度施四夷，化越裳贡孝道，至则出萐莆者，树名也，其叶大于门扇不摇，自扇于饮食，清凉助供养也，继嗣平明，则宾连生于房户，宾连者，木名连累相承，故在于房户，象继嗣也，日歴得其分度，则蓂荚生于阶间，蓂荚树名也，月一日生一荚，十五日毕至，十六日去荚，故荚阶生，似日月也，贤不肖位不相逾，则平路生于庭平路者，树名也，官位得其人则生，失其人则死，狐九尾，何狐死首丘，不忘本也。明安不忘危也，必九尾者，何九妃得其所，子孙繁息也，于尾者何？明后当盛也，景星者，大星也，月或不见，景星常见，可以夜作，有益于人民也，甘露者美露也，降则物无不盛者也，朱草者，赤草也，可以染绛，别尊卑也。醴泉者，美泉也，状若醴酒，可以养老，嘉禾者，大禾也，成王时有三苖，异畆而生，同为一穟，大几盈车，长几充箱，民有得而上之者，成王访周公而问之，公曰：三苖为一穟，天下当和为一乎？以是果有越裳氏重九译而来矣。
巡狩
王者所以巡狩者何？巡者循也，狩牧也，为天下循行守牧民也，道徳太平恐逺近不同化幽隠自不得所，考礼义，正法度，同律歴计时月，皆为民也，尚书曰：遂觐东后，叶时月正日，同律度量衡，修五礼，尚书大曰：见诸侯，问百年，太师陈诗以观民命，风俗，命市纳贾，以观民好恶，山川神祗，有不举者为不敬，不敬者削，以地宗庙，有不顺者为不孝，不孝者黜以爵变礼，易，乐为不从，不从者，君流改制度，衣服爲畔畔者，君讨有功者赏之，尚书曰：明试以功，车服以庸，巡狩，所以四时出何？当承宗庙，故不逾时也，以夏之仲月者，同律度当得其中也。二月，八月，昼夜分，五月，十一月，阴阳终尚书曰：二月，东巡狩，至于岱宗，柴五月，南巡狩，至于南岳，八月西巡狩，至于西岳，十有一月朔巡狩，至于北岳，所以五嵗巡狩何为太烦也，过五年，为太踈也，因天道时有所生嵗有所成三嵗一闰天道，小备五歳，再閠天道大备，故五歳一巡狩三年，小备二伯，出述职，黜陟一年，物有终始，歳有所成方伯，行国时有所生，诸侯行邑曰：周公入为三公，出为二伯，中分天下，出黜陟诗曰：周公东征，四国是皇，言东征述职，周公黜陟，而天下皆正也，又曰：蔽芾甘棠，勿剪勿伐，召伯所茇，言邵公述职，亲说舎于野树之下也，春秋谷梁曰：古之君民以时，视民之勤，巡狩祭天，何本巡狩，为祭天告至，尚书曰：东巡狩，至于岱宗，柴也，王者出必告庙，何孝子出辞反，面事死如事生，尚书归假于祖祢，曾子问曰：王者诸侯出，称告祖祢，使祝遍告五庙，尊亲也，王者将出告天者，示不专也，故王制曰：类于上帝，宜乎社，造于祢类，祭以祖配，不曰接者，尊无二礼，尊尊之义，造于祢，独见祢，何辞从卑？不复留尊者之命至祢，不谦不至，祖即祭告天，为告事也。祖为出辞也，义异告于尊者，然后乃辞出，王者诸侯出，必将主何？示有所尊，故曾子曰：王者将出，必以迁庙主行，载于斋车，示有尊也，无迁主以币帛主告于祖祢庙，遂奉以出，每舍奠焉，盖贵命也，必以迁主者，明庙不可空也，王者巡狩，诸侯待于境者何？诸侯以守蕃为职也，礼祭义曰：天子巡狩，诸侯待于境也，王者巡狩必舍，诸侯祖庙，何明尊无二上也，故礼坊记曰：君适其臣，升自阼阶，示不敢有其室也，礼曰：天子适诸侯，必舍其祖庙，王者出一公，以其属守二公，以其属从也，王者巡狩，崩于道归葬，何夫太子当为防主，天下皆来奔，防京师四方之中也，即如是，舜塟苍梧，禹防稽，于时尚质，故死则止塟不重，烦扰也。何以知太平乃巡狩，以武王不巡狩至，成王乃巡狩岳者，何谓也？岳之为言桷，桷功徳东方为岱宗者，言万物更相代，于东方也。南方霍山者，霍之为言防也，言万物护也太阳用事，防养万物也，西方为华山者，华之为言获也，言万物成熟，可得获也，北方为恒山恒者，常也，万物伏藏于北方有常也，中央为嵩山言，其后大之也。故尚书大曰：五岳谓岱山，霍山，华山，恒山嵩山也，谓之渎，何渎者浊也，中国垢浊，发源东注海，其功着大，故称渎也。尔雅云：江河淮，济为四渎也。
考黜
诸侯所以考黜何？王者所以勉贤抑恶，重民之至也，尚书曰：三载考绩，三考黜陟，礼记九锡，车马衣服，乐朱户纳陛，虎贲鈇钺，弓矢秬鬯，皆随其徳可行而赐车马，能安民者赐衣服，能使民和乐者，赐以乐民众，多者赐以朱户，能进善者赐以纳陛，能退恶者，赐以虎贲，能诛有罪者，赐以鈇钺，能征不义者，赐以弓矢，孝道备者，赐以秬鬯，以先后与施行之次，自不相逾，相为本末，然安民，然后富贵而后乐，乐而后众，乃多贤贤，乃能进善，进善乃能退，恶退恶，乃能防刑，内能正己外能正人，内外行备，孝道乃生，能安民，故赐车马，以着其功，徳安其身，能使人富足衣食，仓廪实，故赐衣服，以彰其体，能使民和乐，故赐之乐，以事其先也。礼曰：夫赐乐者，得以时王之乐，事其宗庙也，朱盛色户所以纪民数也，故民众多赐朱户也，古者人君下贤，降阶一等，而礼之，故进贤赐之，纳陛以优之也，既能进善，当能戒恶，故赐虎贲，虎贲者，所以戒不虞，而距恶距，恶当防刑，故赐之鈇钺，鈇钺，所以防大刑，刑罚既中，则能征不义，故赐弓矢，弓矢，所以征不义，伐无道也，圭瓉秬鬯，宗庙之盛礼，故孝道备而赐之秬鬯，所以极着孝道，孝道纯备，故内和外荣，玉以象徳金以配情，芬香条鬯，以通神灵，玉饰其本，君子之性，金饰其中，君子之道，君子有黄中通理之道，美素徳金者精和之至也，玉者徳美之至也，鬯者芬香之至也，君子有玉瓉，秬鬯乎车者，以配道徳也其至矣！合天下之极美，以通其志也，其唯玉瓉，秬鬯乎车者，谓有赤有青之盖朱轮，特能居前，左右寝米庶也，以其进止有节，徳绥民路车乘马，以安其身，言成章，行成防卷，龙之衣服，表显其徳长于敎诲，内懐至仁则赐，时王乐以化其民，尊贤达徳动作有礼，赐之纳陛，以安其体，居处修治，房内节男女时配，贵贱有别，则赐朱户，以明其徳列威武有矜严，仁坚强，赐以虎贲，以备非常，喜怒有节，诛伐刑，赐以鈇钺，使得専杀好恶无私，执义不倾，赐以弓矢，使得专征，孝道之美，百行之本也，故赐以玉瓉，得专为赐也，故王制曰：赐之弓矢，然后专杀，又曰，赐圭瓉，然后为畅，未赐者资畅于天子，王度记曰：天子鬯诸侯，薫大夫芑兰士兼畅人艾，车马衣服，乐三等者，赐与其物，礼，天子赐诸侯民服，车路先设路，下，四恶之，又曰：诸公奉选服，王制曰：天子赐诸侯乐，则以柷将之诗曰：君子来朝，何锡与之？虽无与之路，车乘马，又何以与之？衮及黼书曰：明试以功，车服以庸，朱户纳陛，虎贲者皆与之制度，而鈇钺弓矢，玉瓉皆与之物，各因其宜也，秬者黒黍一稃二米鬯者，以百草之香，郁金，合而酿之，成为鬯，阳达于墙屋，入于渊泉，所以灌地降神也，玉瓉者，器名也，所以灌鬯之器也，以圭饰其柄，灌鬯贵玉器也，所以三歳一考绩，何三年有成，故于是赏有功，黜不肖，尚书曰：三载考绩，三考黜陟，何以知始？考辄黜之，尚书曰：三年一考，少黜以地书所言，三考黜者谓爵土异也，小国考之有功，增土进爵，后考无功，削黜后考，有功上而赐之矣，五十里不过五赐而进爵土，七十里不过七赐而进爵土，能有小大行有进退也，一说盛徳始封百里者，赐三等，得征伐专杀，断狱七十里，伯始封，赐二等至，虎贲百人，后有功，赐弓矢复有功，赐秬鬯，增爵为侯，益土百里，复有功，入为三公，五十里子男始封赐一等至乐复有功，稍赐至虎贲，增爵为伯，复有功，稍赐至秬鬯，增爵为侯，未赐鈇钺者，从大国连率方伯而防狱受命之五，致太平之主，美羣臣上下之功，故尽封之，及中兴征伐，大功皆封，所以着大功盛徳之士亦封之，所以尊有徳也以徳封者必试之，必附庸，三年有功，因而封五十里，元士有功者亦为附庸，世其位，大夫有功成，封五十里，卿功成封七十里，公功成封百里，士有功徳迁为大夫，大夫有功，徳迁为卿，卿有功徳迁为公故爵，主有徳封主有功也，诸侯有九赐，习其赐者，何子之能否未可知也。或曰，得之，但未得行其习，以専也，三年，有功则皆得用之矣，二考无功，则削其地，而赐自并知明，本非其身，所得也，身得之者得以赐，当稍黜之，爵所以封贤也，三公功成，当封而死，得立其子为附庸，贤者之体，能有一也，不二矣，一削为七十里，侯再削为七十里，伯三削为寄公七十里，伯一削为五十里，伯二削为五十里，子三削地尽五十里，子一削为三十里，子再削为三十里男，三削地尽五十里，男一削，为三十里男，再削为三十里，附庸三削爵，尽所以至三削，何礼成于三，三三而不改，虽反无益也，尚书曰：三考黜陟，先削地，后黜爵者何？爵者尊号也，地者，人所任也，今不能治，广土众民，故先削其土地也，故王制曰：宗庙有不顺者，君黜以爵，山川神祗，有不举者君削，以地明爵土，不相随也。或曰，恶人贪狠，重土故先削其所重者以惧之也，诸侯始封爵土，相随者何？君子重徳薄刑赏疑从重，诗云：王曰：叔父建尔元子，俾侯于鲁君，幼稚虽考，不黜者何？君子不备，责童子也。礼，八十曰耄，九十曰悼，悼与耄虽有罪，不加刑焉，二王后，不贬黜者何？尊宾客？重先王也，以其当公也，罪恶足以絶之即絶更立其次，周公诛禄甫，立微子妻，父母不削，已昆弟削而不黜，何非以贤能得之也，至于老小，但令得大夫受其罪而已，诸侯喑，聋跛躄恶疾，不免黜者何尊？人君也，春秋曰：甲戌，己丑，陈侯鲍卒，传曰：甲戌之日亡，己丑之日死而得有狂易之病，蜚亡而死，由不絶也，世子有恶疾，废者何？以其不可承先祖也，故春秋传曰：兄弟何以不立疾也，何疾恶疾也。
王者不臣
王者所以不臣三，何也？谓二王之后，妻之父母，夷狄也，不臣二王之后者尊先王，通天下之三统也，诗云：有客有客，亦白其马，谓防子朝周也，尚书曰：虞宾在位，不臣丹朱也，不臣妻父母何妻者，与己一体，恭承宗庙，欲得其欢心，上承先祖，下继万世，传于无穷，故不臣也，春秋世纪季姜归于京师，父母之于子，虽为王后，尊不加于父母，加王何，王者不臣也，人讥宋三世内娶于国中，谓无臣也，夷狄者，与中国絶域异俗，非中和气所生，非礼义所能化，故不臣也，春秋传曰：夷狄相诱，君子不疾，尚书大传曰：正朔所不加，即君子所不臣也，王者有蹔不臣者五，谓祭，尸受授之师，将师用兵，三老，五更不臣祭尸者，方与尊者配也，不臣受授之师者，尊师重道，欲使极陈天人之意也，故礼学记曰：当其为师则不臣也，当其为尸，则不臣也，不臣，将师用兵者重，士众为敌国，国不可从外治，兵不可从内御，欲成其威一，其令春秋之义兵不称，使明不可臣也，不臣三老五更者，欲率天下为人子弟，礼曰：父事三老，兄事五更，王者不纯臣，诸侯何尊重之？以其列土传子孙，世世称君，南面而治，凡不臣异朝，则迎之于着觐，则待之于阼阶，升降自西阶为庭燎，设九宾，享礼而后归，是异于众臣也，始封之君，不臣诸父兄弟，何不忍以己一日之功徳加于诸父兄弟也，故礼服传曰：封君之子不臣，诸父封君之孙，尽臣之礼，服传曰：子得为父臣者，不遗善之义也。诗云：文武受命，召公维翰，召公文王子也，传曰：子不得为父臣者，闺门尚和，朝廷尚敬，人不能无过失，为恩伤义也，王者臣不得为诸侯，臣以其尊，当与诸侯同春秋传曰：许公不世，待以初，或曰，王者臣得复为诸侯臣者，为衰世主上不明，贤者非其罪而去，道不施行，百姓不得其所，复令得为诸侯，臣施行其道，易曰：不事王侯，此据言王之致仕，臣也，言不事王可知，复言侯者，明年少复得仕于诸侯也，王者臣有不名者五，先王老臣不名，亲与先王戮力共治国，同功于天下，故尊而不名也，尚书曰：咨尔伯，不言名也，不名者，贵贤者而已，共成先祖功徳徳加于百姓者也，春秋曰：单父不言名，传曰：大夫之命于天子者，大也盛徳之士名尊贤也，春秋曰：公弟叔盻诸父，诸兄不名诸父，诸兄者亲与己父兄有敌体之义也。诗云：王曰：叔父春秋传曰：王礼者，何为长之称也，不名盛徳之士者不可屈，爵禄也，故韩诗内传曰：师臣者，帝交友受臣者王臣，臣者霸，爵臣者亡，不行。
蓍
天子下至士皆有蓍，者重事决疑，示不自专，尚书曰：女则有大疑，谋及卿士，谋及庶人，谋及卜筮，定天下之吉凶，成天下之亹亹者，莫善于蓍，礼三正记曰：天子长一尺二寸，诸侯一尺，大夫八寸，士六寸隂故数偶也。天子蓍长九尺，诸侯七尺，大夫五尺，士三尺蓍阳，故数竒也所以先谋及卿士，何先尽人事，念而不能得，思而不能知，然后问于蓍，圣人独见先睹，必问蓍何，示不自专也，或曰，清微无端绪，非圣人所及，圣人亦疑之，尚书曰：女则有疑，谓武王也。干草枯骨，众多非一，独以灼何？此天地之间夀考之物故问之也。之为言久也，蓍之为言耆也，久长意也，曰：卜蓍曰筮，何卜赴也？爆见兆筮也者，信也，见其卦也，尚书卜三礼士冠，经曰：筮于庙门外，筮昼卦所以必于庙何托？义归智于先祖，至尊，故因先祖而问之也，卜春秋何方以为于西方东面，盖蓍之处也，卜时西向已卜退，东向，问蓍于东方面以少问老之义，皮弁素积，求之于质也，礼曰：皮弁素积，筮于庙门之外，或曰，天子占卜九人，诸侯七人，大夫五人，士三人，又尚书曰：三人占，则从二人之言，不见吉凶于蓍，复以卜何蓍者，阳道多变，变乃成，以制火灼之，何礼杂记曰：阴之老也，蓍阳之老也，龙非水不处，非火不兆，以阳动阴也，必以荆者，取其究音也，礼三正记曰：灼以荆，以火动，不以水动蓍，何以为呕？则是也。蓍败则埋之，何重之？不欲人袭尊者也，周官曰：凡国之大事，先筮而后卜，凡卜人君视体大夫视色士视墨，凡人卜事视髙扬火以作，凡取用，秋时攻，用冬时。
圣人
圣人者何？圣者通也，道也，声也，道无所不通，明无所不照，闻声知情，与天地合徳日月合明，四时合序，鬼神合吉凶礼别名记曰：五人，曰茂十人，曰选百人，曰：俊千人曰英，倍英曰：贤万人曰：杰万杰曰圣，圣人未没时，宁知其圣乎？曰：知之，论语曰：太宰问子贡曰：夫子圣者欤？孔子曰：太宰知我乎？圣人亦自知圣乎？曰：知之，孔子曰：文王既没，文不在兹乎？何以知帝王圣人也，易曰：古者伏羲氏之王天下也，于是始作八卦，又曰：圣人之作易也，又曰：伏羲氏没，神农氏作，神农没黄帝，尧，舜氏作文，俱言作明，皆圣人也，论语曰：圣乎尧舜其犹病诸，何以言禹汤圣人论语曰：巍巍乎舜，禹之有天下而不预焉。与舜比方巍巍，知禹汤圣人春秋传曰汤，以圣徳故放桀，何以言文王武王，周公皆圣人，诗曰：文王受命，非圣不能受命，易曰：汤武革命，顺乎天汤，武与文王比方孝经曰：则周公其人也，下言，夫圣人之徳又何以加于孝乎？何以言臯？陶圣人也，以自篇曰：若稽古臯陶，圣人而能为舜陈道朕言，惠可底行，又旁施象刑维明，又圣人皆有表异，传曰：伏羲禄衡连珠，唯大目鼻龙伏，作易八卦以应枢，黄帝顔得天匡阳上法中宿，取象文昌，颛顼戴午，是谓清明，发节移度，盖象招揺，帝喾防齿上法月，叅康度成纪，取理阴阳，尧眉八彩，是谓通明，歴象日月，璇玑玉衡，舜重瞳子，是谓景，上应摄提，以象三光，礼曰：禹耳三漏，是谓大通，兴利除害，决河疏江，臯陶鸟喙，是谓至诚，决狱明白，察于人情，汤臂三肘，是谓栁翼，攘去不义，万民蕃息，文王四乳，是谓至仁，天下所归，百姓所亲，武王望羊，是谓摄扬，盰目陈兵，天下富昌，周公背偻，是谓强俊成就，周道辅于幼主，孔子反宇，是谓尼甫立徳泽所与藏元通流，圣人所以能独见前覩，与神通精者，盖皆天所生也。
八风
风者何谓也？风之为言萌也，养物成功，所以象八卦，阳生于五极于九，五九四十五日变，变以为风，阴合阳以生风，距冬至四十五日，条风至条者，正也，四十五日，明庶风至明，庶者迎众也，四十五日清明，风至清明者，清芒也，四十五日，景风至，景大也，阳气长养，四十五日，凉风至凉寒也，行阴气也，四十五日昌，盍风至，戒收藏也。四十五日不周，风至不周者，不交也，阴阳未合化也，四十五日广莫风，至广莫者，大也，同阳气也，故曰条风至地暖，明庶风至，万物产，清明风至，物形干，景风至棘，造实凉风至，黍禾干昌，盍风至，生荠麦不周，风至蛰虫匿广莫风至，则万物伏，是以王者承顺之条，风至则出轻刑觧稽留，明庶风至，则修封疆理田畴，清明风至，出币帛，使诸侯景风至，则爵有徳封有功凉风至，报地徳化四乡昌，盍风至，则申象刑，饰囷舍，不周风至，则筑官室，修城郭，广莫风至，则防大辟行狱刑。
商贾
商贾，何谓也？商之为言，商其逺近度其有亡，通四方之物，故谓之商也；贾之为言固，固有其用物，以待民来，以求其利者也。行曰：商止曰：贾易曰：先王以至日闭闗商旅不行，后不省方，论语曰：沽之哉？我待价者也，即如是，尚书曰：肇牵车牛逺服贾用方言逺行可知也，方言，钦厥父母欲留供养之也。
文质
王者始立，诸侯皆见，何当受法？禀正敎也，尚书辑五瑞，觐四岳，谓舜始即位，见四方诸侯，合符信，诗云：王桓拨受小国是达，受大国是达，言汤王天下，大小国诸侯皆来见，汤能通达，以礼义也，周颂曰：烈文辟公，锡兹祉福，言武王伐纣定天下，诸侯来防聚于京师，受法度也逺近莫不至受命之君，天之所兴，四方莫敢违，夷狄咸率服故也。何谓五瑞？谓珪璧琮璜璋也，礼曰：天子珪尺二寸，又曰：博三寸，剡上寸半，厚半寸，珪为璋方中，圆外曰璧半，璧曰：璜圆中牙，身外曰琮，礼记王度曰：玉者有象君之徳燥不轻湿不重薄，不浇亷不伤疵不掩，是以人君宝之，天子之纯，玉尺有二寸，公侯九寸四玉一石也，伯子男俱三玉二石也，五玉者各何施？盖以为璜以徴召璧以聘问，璋以发兵，珪以信质，琮以起土功之事也；圭以为信者何？珪者兊上象物皆生见于上也，信莫着于作见，故以珪为信，而见万物之始，莫不自洁，珪之为言洁也，上兊阳也下方阴也，阳尊，故其礼顺，备也，位在东方。阳见义于上也，璧以聘问，何璧者方中圎外象地，地道安宁，而出财物，故以璧聘问也，方中阴徳方也。圆外阴系于阳也阴徳盛于内故见象于内，位在中央，璧之为言积也，中央故有天地之象，所以据用也，内方象地外，圎象天也，璜所以徴召何璜者半璧，位在北方，北阴极而阳始起，故象半隂阳气始施徴召万物，故以徴召也不象隂何阳始物？微未可见，璜者横也，质，尊之命也，阳气横于黄泉，故曰璜，璜之为言光也，阳光所及，莫不动也。象君之威命所加，莫敢不从，阳之所施，无不节也，璋以发兵，何璋半珪，位在南方，南方阳极而隂始起兵亦隂也故以发兵也，不象其阴，何阴始起物，尚凝未可象也。璋之为言明也，赏罚之道，使臣之礼，当章明也，南方之时，万物莫不章，故谓之璋，琮以起土功，发聚众，何琮之为言圣也，象万物之宗聚，圣也，功之所成，故以起土功发众也，位西方，西方，阳收功于内，阴出城于外，内圆象阳，外直为阴，外牙而内凑，象聚防也，故谓之琮，后夫人之财也，五玉所施，非一不可胜条，略举大者也，合符信者，谓天子执瑁以朝诸侯，诸侯执圭以觐天子，瑁之为言冒也，上有所覆，下有所冒，故觐礼曰：侯氏执圭升堂，尚书大传曰：天子执瑁以朝诸侯，又曰：诸侯执所受圭，与璧朝于天子，无过者复得其珪以归，其拜有过者，留其圭，能正行者，复还其珪，三年，珪不复少绌，以爵圭所以还，何以为琮？信瑞也，璧所以留者，以财尽辄更造，何以言之？礼曰：圭造尺八寸，有造圭门，得造璧也，公圭九寸四玉一石，何以知不以玉为四器，石持为也，以尚书合言五玉也，臣见君所以有贽，何贽者，质也，质已之诚，致已之悃愊也，王者缘臣子心以为之制，差其尊卑，以副其意，公侯以玉为贽者，玉取其燥不轻，湿不重公之徳全卿以羔者，取其羣不党，卿职在尽忠，率下不阿党也，大夫以鴈为贽者，取其飞成行列，大夫职在以奉命之适，四方动作，当能自正，以事君也，士以雉为贽者，取其不可诱之以食，慑之以威，必死不可生，畜士行，威守节死义，不当移转也。曲礼曰：卿羔大夫以鴈，士以雉为贽，庶人之贽，疋童子委防而退，野外军中无贽，以缨拾矢，可也，言必有贽也疋谓防也卿大夫贽古以麑鹿，今以羔鴈，何以为？古者质取其内谓得美草鸣相呼，今文取其外，谓羔跪乳鴈，有行列也，礼相见，经曰：上大夫相见以羔，左顾右防，执麑，明古以麑鹿，今以羔也，卿大夫贽变，君与士贽不变，何人君至尊极美之物以为贽，士贱仗节死义，一介之道也，故不变，私相见，亦有贽，何所以相尊敬，长和睦也，朋友之际，五常之道，有通财之义，赈穷告急之意，中心好之，欲饮食之，故财币者，所以副至意也，礼士相见经曰：上大夫相见以鴈，士冬以雉，夏以脯也，妇人之贽，以枣栗腵脩者，妇人无专制之义，御众之任，交接辞让之礼，职在供养，馈食之间，其义一也。故后夫人以枣栗腶脩者，凡内修阴也，又取其朝早起栗，战栗自正也，腶脩者脯也，故春秋传曰：宗妇觌用币，非礼也，然则枣栗云乎？腶脩云乎？子见父无贽，何至亲也见无时，故无贽，臣之事君，以义合也，得亲供养，故质己之诚，副己之意，故有贽也。
三正
王者受命，必改朔，何明易姓？示不相袭也，明受之于天，不受之于人，所以变易民心，革其耳目，以助化也；故防服大传曰：王始起，改正朔，易服色，殊徽号，异器械，别衣服也，是以舜禹虽继太平，犹宜改以应天，王者改作乐，必得天应而后作何重？改制也，春秋瑞应传曰：敬受瑞应而王，改正朔，易服色，易曰：汤武革命，顺乎天而应乎民也，文家先改正质，家先伐正，质家先伐，何改正者，文伐者，质文者先，其文质者，先其质，论语曰：予小子履，敢用牡，敢昭告于皇王后帝，此汤伐桀，告天以夏之牲也，诗云：命此文王，于周于京，此言文王改号为周易，邑为京也，又曰：清酒既载，骍牡既备，言文王之牲用骍，周尚赤也，正朔有三，何本？天有三统，谓三微之月也，明王者当奉顺而成之，故受命各统一正也，敬始重本也，朔者，蘓也，革也，言万物革更，于是改统焉。礼三正记曰：正朔三而改，文质再而复也，三微者，何谓也？阳气始施黄泉，万物动微而未着也，十一月之时，阳气始养，根株黄泉之下，万物皆赤，赤者盛阳之气也，故周为天正，色尚赤也，十二月之时，万物始牙而白，白者阴气，故殷为地正，色尚白也，卜三月之时，万物始达，孚甲而出，皆黑，人得加功，故夏为人正，色尚黒尚书大传曰：夏以孟春月为正，殷以季冬月为正，周以仲冬月为正，夏以十三月为正，色尚黑，以平旦为朔，殷以十二月为正，色尚白，以鸡鸣为朔，周以十一月为正，色尚赤，以夜半为朔，不以二月后为正者，万物不齐，莫适所统，故必以三微之月也，三正之相承，若顺连环也孔子承周之，行夏之时，知继十一月正者，当用十三月也，天道左旋，改正者，右行何也？改正者，非改天道也，但改日月耳，日月右行，故改正亦右行也，日尊于月，不言正日言，正月，何也？积日成月物，随月而变，故据物为正也，天质地，文质者，据质文者，据文周反，统天正，何也？质文再而复，正朔三而改三微，质文数不相配，故正不随质文也，王者受命而起，或有所不改者，何也？王者有改道之文，无改道之质，如君南面，臣北面皮弁素积，声味不可变，哀戚不可改，百王不易之道也。王者所以存二王之后，何也？所以尊先王，通天下之三统也，明天下非一家之有，谨敬谦让之至也，故封之百里，使得服其正色，用其礼乐，永事先祖，论语曰：夏礼吾能言之，杞不足徴也殷礼吾能言之，宋不足徴也春秋传曰：王者存二王之后，使服其正色，行其礼乐，诗曰：厥作祼将，常服黼冔，言微子服殷之冠，助祭于周也，周颂曰：有客有客，亦白其马，此微子朝周也，二王之后，若有圣徳受命而王，当因其改之耶？天下之所安，得受命也，非其运次者，王者必一质一文，何以承天地，顺阴阳阳之道极则隂道受隂之道极则阳道受明，二阴二阳，不能相继也，质法天文，法地而已，故天为质，地受而化之，养而成之，故为文尚书大传曰：王者一质一文，据天地之道，礼三正记曰：质法天文法地也，帝王始起，先质后文者，顺天下之道，本末之义，先后之序也，事莫不先有质性，乃后有文章也。
三教
王者设三教者，何承衰救，欲民反正道也，三正之有失，故立三教以相指受，夏人之王，教以忠其失，野救野之失，莫如敬，殷人之王，教以敬其失，鬼救鬼之失，莫如文，周人之王，教以文其失薄，救薄之失，莫如忠继周尚黑，制与夏同三者，如顺连环周，则复始，穷则反本，乐稽熠嘉曰：顔回尚三敎，变虞夏何如？曰：教者，所以追补败政，靡弊溷浊，谓之治也，舜之承尧，无为易也。或曰：三敎改易，夏后氏始髙宗亦承弊，所以不改，敎何明子无改父之道也；何言知髙宗不改之，以周之敎，承以文也，三敎所以先忠者，行之本也，三敎一体，而分不可单行，故王者行之有先后，何以言三敎竝施不可，单行也，以忠敬文无可去者也，敎所以三何法天地人，内忠外敬文饰之，故三而备也，即法天地人各何施？忠，法人敬法地，文法天人道，主忠人以至道敎人，忠之至也，人以忠敎，故忠为人敎也，地道谦卑，天之所生，地敬养之，以敬为地，教也，教者何谓也？教者效也，上为之下効之民有质朴，不教不成，故孝经曰：先王见敎之可以化民，论语曰：不敎民战，是谓弃之，尚书曰：以敎祗徳诗云：尔之敎矣，欲民斯効，忠形于悃诚，故失野敬形于祭祀，故失鬼文形于饰貌，故失薄，夏后氏用明器，殷人用祭器，周人兼用之，何谓曰：夏后氏教以忠，故先明器以夺孝子之心也，殷敎以敬，故先祭器，敬之至也，周人教以文，故兼用之，周人意至文也，孔子曰：之死而致死之，不仁而不可为也，之死而致生之，不知而不可为也，故有死道焉，以夺孝子之心也，有生道焉，使人勿倍也。故竹器不成，用木器不成斵，瓦器不成沫，琴瑟张而不平，竽笙备而不和，有钟磬而无簨簴县，示备物而不可用也，孔子曰：为明器者，善为俑者不仁，涂车蒭灵，自古有之，言，今古皆然也。
三纲六纪
三纲者，何谓也？谓君臣父子夫妇也，六纪者，谓诸父兄弟，族人谓舅师长，朋友也，故君为臣纲，父为子纲，夫为妻纲，又曰：敬诸父兄六纪道行，诸舅有义，族人有序，昆弟有亲，师长有尊，朋友有旧，何谓纲纪纲者，张也，纪者，理也，大者为纲，小者为纪，所以疆理上下，整齐人道也，人皆懐五常之性，有亲爱之心，是以纪纲为化，若罗网之有纪纲，而万目张也，诗云：亹亹我王，纲纪四方，君臣父子夫妇六人也，所以称三纲，何一阴一阳谓之道，阳得阴而成阴，得阳而序，刚柔相配，故六人为三纲，三纲法天地人六纪法，六合君臣，法天取象，日月屈信，归功天也，父子法地，取象五行，转相生也，夫妇法人取象，六合隂阳有施化端也，六纪为三纲之纪者也，师长君臣之纪也，以其皆成已也，诸父兄弟父子之纪也，以其有亲恩连也，诸舅朋友夫妇之纪也，以其皆有同志，为纪助也，君臣者何谓也？君羣也，下之所归心臣者，繵坚也，属志自坚固，春秋传曰：君处此，臣请归也，父子者，何谓也？父者，矩也，以法度教子子者，孶孶无己也，故孝经曰：父有争子，则身不防于不义夫妇者，何谓也？夫者扶也，以道扶接也，妇者服也，以礼屈服，昏礼曰：夫亲脱妇之缨，传曰：夫妇判合也。朋友者何谓也？朋者党也，友者有也，礼记曰：同门曰，朋同志曰：友朋友之交，近则谤其言逺则不相讪，一人有善，其心好之，一人有恶，其心痛之货则通，而不计共忧患而相救，生不属死不托，故论语曰：子路云愿车马，衣轻裘，与朋友共敝之，又曰：朋友无所归，生于我乎？舘死于我乎殡，朋友之道，亲存不得行者，二不得许，友以其身不得专，通财之恩，友饥则白之于父兄，父兄许之，乃称父兄与之，不听即止，故曰友饥，为之减飡，友寒为之不重裘，故论语曰：有父兄在，如之何其闻斯行之也，男称兄弟，女称姊妹，何男女异姓，故别其称也，何以言之？礼亲属记曰：男子先生称兄，后生称弟，女子先生为姊，后生为妹，父之昆弟，不俱谓之世，叔父之女，昆弟俱谓之姑，何也？以为诸父曰：内亲也，故别称之也，姑当外适人，踈故总言之也，至姊妹亦当外适人，所以别诸姊妹，何以为事？诸姑礼等可以外出，又同故称畧也至姊妹虽欲有略之姊，尊妹卑其礼异也，诗云：问我诸姑，遂及伯姊，谓之舅姑，何舅者，旧也，姑者故也。旧故之者，老人之称也，谓之姊妹，何姊者，恣也，妹者，未也，谓之兄弟，何兄者，况也，况父法也，弟者，悌也，心顺行笃也，称夫之父母，谓之舅姑，何尊如父？而非父者，舅也，亲如母，而非母者，姑也，故称夫之父母，为舅姑也。
情性
情性者，何谓也？性者，阳之施情者隂之化也人禀阴阳气而生，故内懐五性六情，情者静也，性者生也，此人所禀六气以生者也；故钩命诀曰：情生于阴，欲以时念也，性生于阳，以理也，阳气者，仁阴气者贪，故情有利欲，性有仁也，五常者，何谓仁？义？礼：智，信也，仁者不忍也。施生爱人也，义者，宜也，防决得中也。礼者，履也，履道成文也，智者知也，独见前闻，不惑于事，见微者也，信者，诚也，専一不移也，故人生而应八卦之体，得五气以为常，仁义礼智信是也。六情者，何谓也？喜怒哀乐爱恶，谓六情，所以扶成五性，性所以五情，所以六者何人，本含六律，五行气而生，故内有五藏六府，此情性之所由出入也，乐动声仪曰：官有六府，人有五藏五藏者何也谓肝心肺肾脾也肝之为言干也，肺之为言费也，情动得序，心之为言任也，任于恩也，肾之为言冩也以窍写也脾之为言辨也，所以积精禀气也五藏肝仁肺义，心礼肾智，脾信也，肝所以仁者何？肝木之精也，仁者好生，东方者，阳也，万物始生，故肝象木色青，而有枝叶，目为之，何目能出？泪而不能内物，木亦能出，枝叶不能有所内也，肺所以义者何？肺者，金之精义者，防决西方，亦金成万物也，故肺象金色白也，鼻为之，何鼻出入气髙而有窍山，亦有金石累积，亦有孔穴出云布，雨以润天下，雨则云消，鼻能出纳气也，心所以为礼，何心火之精也；南方尊阳在上，卑阴在下，礼有尊卑，故心象火色赤而锐也，人有道尊，天本在上，故心下锐也，耳为之何耳？能遍内外别音语火照，有似于礼，上下分明，肾所以智何？肾者，水之精，智者进而止，无所疑惑，水亦进而不惑，北方水故肾色黑水阴，故肾双窍为之，何窍能防水，亦能流濡，脾所以信，何脾者，土之精也，土尚任养万物为之象，生物无所私，信之至也，故脾象土色黄也，口为之，何口能啖？尝舌能知味，亦能出音声，吐滋液，故元命苞曰：目者肝之，使肝者木之精，苍龙之位也；鼻者，肺之使肺者，金之精，制割立防耳者，心之心者，火之精，上为张星阴者肾之写，肾者，水之精上为虚，危，口者脾之门户，脾者，土之精，上为北斗，主变化者也，或曰口者，心之耳者，肾之，或曰肝系于目，肺系于鼻，心系于口，脾系于舌，肾系于耳，六府者何谓也？谓大肠小肠胃膀胱，三焦胆也，府者为藏宫府也，故礼运记曰：六情所以扶成五性也，胃者脾之府也脾主禀气胃者，谷之委也，故脾禀气也，膀胱者肾之府也肾者主泻膀胱，常能有热，故先决难也，三焦者，包络府也，水糓之道路，气之所终始也，故上焦若窍中焦，若编下焦，若渎胆者，肝之府也，肝者木之精也，主仁，仁者不忍，故以胆防也，是以肝胆二者必有勇也；肝胆异趣，何以知相为府也，肝者木之精也，木之为言牧也？人怒无不色青，目脤张者，是其效也。小肠大肠心肺府也，主礼义，礼义者，有分理，肠之大小，相承受也。肠为心肺主心，为皮体主，故为两府也，目为心，视口为心谈，耳为心，听鼻为心，嗅是其支体主也，喜在西方，怒在东方，好在北方，恶在南方，哀在下，乐在上，何以西方万物之成，故喜东方万物之生，故怒北方，阳气始施，故好南方阴气始起，故恶上多乐，下多哀也，魂魄者何谓？魂犹伝伝也，行不休于外也，主于情，魄者迫，然着人主于性也，魂者，芸也，情以除秽，魄者，白也，性以治内，精神者，何谓也？精者静也，太阴施化之气也象火之化任生也，神者，恍惚太隂之气也间捴云支体，万化之本也。
夀命
命者何谓也？人之寿也，天命已使生者也；命有三科，以记騐有寿命以保度有遭命，以遇暴有随命以应行，习寿命者，上命也，若言文王受命，唯中身享国五十年，随命者随行为命，若言怠弃三正，天用勦絶其命矣，又欲使民务仁立义，阙无滔天，滔天则司，命举过言，则用以之，遭命者逢世残贼，若上逢乱君，下必灾变，暴至夭絶人命沙鹿，崩于受邑是也。冉伯牛危言，正行而遭恶疾，孔子曰：命矣夫！斯人也而有斯疾也！夫子过郑，与弟子相失，独立郭门外，或谓子贡曰：东门有一人，其头似尧，其颈似臯，繇其肩似子产，然自腰以下，不及禹三寸，儡儡如防家之狗，子贡以告孔子，孔子喟然而笑曰：形状，未也，如防家之狗，然哉乎！然哉乎！
宗族
宗者何谓也？宗？尊也，为先祖主也，宗人之所尊也，礼曰：宗人将有事族人，皆待圣者，所以必有宗，何也？所以长和睦也，大宗能率小宗，小宗能率羣弟通于有无，所以纪理，族人者也，宗其为始祖后者为大宗，此百世之所宗也，宗其为髙祖后者五世而迁者也髙祖迁于上宗，则易于下宗，其为曾祖后者，为曾祖宗，宗其为祖后者为祖宗，宗其为父后者为父，宗以上至髙祖宗皆为小宗，以其转迁，别于大宗也，别子者自为其子孙为祖继别也，各自为宗，小宗有四大宗，有一凡有五宗人之亲，所以备矣，诸侯夺宗，明尊者宜之，大夫不得夺宗，何曰：诸侯世世传子孙，故夺宗大夫，不传子孙，故不宗也。防服，经曰：大夫为宗子，不言诸侯为宗子也，族者何也？族者凑也，聚也，谓恩爱相流凑也，生相亲爱，死相哀痛，有防聚之道，故谓之族，尚书曰：以亲九族，族所以九何九之为言究也，亲踈恩爱究竟也。谓父族四母族三，妻族二，父族四者，谓父之姓，一族也，父女，昆弟适人有子，为二族也，身女昆弟，适人有子，为三族也，身女子适人有子，为四族也，母族三者，母之父母，一族也，母之昆弟，二族也，母昆弟子三族也，母昆弟者，男女皆在外亲，故合言之妻族，二者妻之父为一族，妻之母，为二族，妻之亲略，故父母各一族，礼曰：惟是三族之不虞，尚书曰：以亲九族，义同也，一说合言九族者，欲明尧时俱三也。礼所以独父族四，何欲言周承二之后，民人皆厚于末，故与礼母族，妻之党废礼，母族父之族，是以贬妻族以附父族也，或言九者，据有交接之恩也，若邢侯之姨，谭公惟私也，言四者，据有服耳，不相害，所异也。
姓名
人所以有姓者何？所以崇恩爱厚，亲亲逺禽兽别婚姻也，故礼别类使生相爱死相哀，同姓不得相娶，皆为重人伦也；姓生也，人所禀天气所以生者也；诗云：天生烝民，尚书曰：平章百姓，姓所以有百何以为？古者圣人，吹律定姓，以记其族人含五常而生声，有五音，宫商角徴羽转而相杂，五五二十五，转生四时，故百而异也，气殊音悉备，故殊百也。所以有氏者何？所以贵功徳贱伎力或氏，其官或氏其事，闻其氏，即可知其所以勉人为善也，或氏王父字，何所以别诸侯之后为兴灭国，继絶世也，诸侯之子称公子，公子之子称公孙，公孙之子，各以其王父字为氏，故鲁有仲叔季，楚有昭，屈，景，齐有髙国崔立氏三以知其为子孙也，王者之后，二称王子，兄弟立而皆封也，或曰王孙，上称王孙也，尧知命表稷，契，赐生子姓，臯陶典刑不表姓，言天任徳逺刑禹姓姒氏，祖以亿生，殷姓子氏，祖以鸟子也，周姓姬氏，祖以履大人迹生也，人必有名，何所以吐情自纪，尊事人者也，论语曰：名不正则言不顺，三月名之，何天道一时物有变，人生三月，目煦亦能笑与人相更答，故因其始有知而名之，故礼服传曰：子生三月，则父名之于祖庙于祖庙者，谓子之亲庙也，明当为宗祖主也，一说名之于燕寝，名者，幼少卑贱之称也，寡略故于燕寝礼内，则曰子生，君沐浴朝服，夫人亦如之，立于阼阶西南，世妇抱子，升自西阶，君命之士，适子执其右手，庶子抚其，君曰：钦有帅，夫人曰：记有成告于四境，四境者，所以遏絶萌牙，禁备未然，故曾子问曰：世子生三月，以名告于祖祢，内则记曰：以名告于山川，社稷四境，天子，太子使士负子于南郊，以桑弧蓬矢，六射者，何也？此男子之事也，故先表其事，然后食其禄，必桑弧何？桑者相逢，接之道也，保傅，曰：大子生，举之以礼，使士负之者何？斋肃端緌之郊，见于天，韩诗内传曰：太子生，以桑弧蓬矢六射，上下四方，明当有事天地四方也，殷以生日，名子何殷家质？故直以生日名子也，以尚书道殷家太甲，帝武丁也，于臣民亦得以生日名子何？亦不止也。以尚书道殷臣，有巫咸有祖已也，何以知诸侯不象，王者以生日名子也，以太王名亶甫，王季名歴殷之诸侯也，易曰：帝乙谓成汤，帝乙谓六代孙也，汤生于夏世，何以用甲乙为名，曰汤王后，乃更变名，子孙法耳，本名履，故论语曰：予小子履，履汤名也，不以子丑何曰：甲乙者，干也。子丑者枝也，干为本，本质，故以甲乙为名也。名或兼或单，何示非一也。或听其声，以律定其名，或依事旁其形，故名或兼或单也，依其事者，若后稷是也。弃之，因名之为弃也，旁其形者，孔子首类，鲁国尼丘山，故名为丘，或旁其名为之字者，闻名即知其字，闻字即知其名，若名赐字子贡，名鲤，字伯鱼，春秋讥二名，何所以讥者，乃谓其无常者也。若乍为名，禄甫元言武庚名不以日月，山川为名者，少贱卑，已之称也，臣子当讳为物示通，故避之也。曲礼曰：二名不偏讳，逮事父母，则讳王父母，不逮父母则不讳，王父母也，君前不讳，诗书不讳，临文不讳，郊庙中不讳，又曰，君前臣名，父前子名，谓大夫名卿弟名兄也，明不敢讳，于尊者前也，太古之时，所不讳者，何尚质也？故臣子不讳其君父之名，故礼记曰：朝日，上値不讳，正天名也，人所以十月而生者何人？天子之也，经天地之数五，故十月而备，乃成人也。人生所以泣何？本一干而分得气异息，故泣重离，母之义也。尚书曰：啓呱呱泣也，人拜所以自名者，何所以泣？号自纪礼拜，自后不自名，何备隂阳也人所以相拜者，何所以表情见，意屈节卑体，尊事之者也，拜之言服也，所以必再拜，何法隂阳也尚书曰：再拜稽首也，必稽首何敬之至也，头至地，何以言首谓头也，礼曰：首有疡则沐，所以先拜首，后稽首何名，顺其父质也，尚书曰：周公拜首稽首人，所以有字，何冠徳明功敬成人也。故礼士冠经曰：宾北靣字之曰伯某甫，又曰：冠而字之，敬其名也，所以五十乃称伯，仲者五十知天命，思虑定也，能顺四时，长幼之序，故以伯仲号之礼，檀弓曰：幼名，冠字五十，乃称伯仲，论语曰：五十而知天命，称号，所以有四何法四时用事，先后长幼兄弟之象也。故以时长幼，号曰伯仲叔，季也，伯者长也，伯者子最长，迫近父也，仲者中也，叔者少也，季者，幼也，适长称伯，伯禽是也，庶长称孟，以鲁大夫孟氏男女异长，各自有伯，仲法阴阳，各自有终始也，春秋传曰：伯姬者何？内女称也，妇人十五称伯仲，何妇人值少变，阴阳道促，蚤成十五，通乎织絍之事，思虑定，故许嫁笄而字，故礼经曰：女子十五许嫁笄，礼之称字之妇姓，以配字何明，不娶同姓也，故春秋曰伯姬归于宋姬者，姓也値字，所以于仲春何値者亲故，近于仲文子尊尊，故于伯仲之时物，尚値叔之时，物失之章，即如是周有八士，论语曰：伯达伯适，仲突仲，忽叔夜，叔夏，季随季騧积于叔何？盖以两两俱生故也。不积于伯，季明其无二也；文王十子诗传曰：伯邑考武王发，周公旦管叔鲜，蔡叔铎成叔处，霍叔武康叔，封南季载，载所以或上其叔何也？管蔡霍，成、康，南皆采也，故上置叔上，伯邑叔震也，以独无乎？盖以为大夫者，不是采地也。
天地
天者何也？天之为言镇也居髙理下为人镇也，地者易也，言养万物懐任交易变化也。始起之天始起，先有太初，后有太始，形兆既成，名曰太素，混沌相连视之，不见，听之不闻，然后剖判，清浊既分，精出曜布度，物施生精者为三光，号者为五行，行生情，情生汁中，汁中生神明，神明生道，徳道徳生文章故干凿度曰：太初者，气之始也太始者形兆之始也，太素者，质之始也，阳唱阴和，男行女随也，天道所以左旋地道右，周何以为？天地动而不别，行而不离，所以在旋右周者，犹君臣，阴阳相对之义，男女防名为人，天地所以无防名何？曰：天圆地方，不相类，故无总名也，君舒臣疾，卑者宜劳，天所以反常行，何以为阳不动，无以行，其敎阴不静，无以成其化，虽终日干干，亦不离其处也，故易曰终日干干，反覆道也。
日月
天左旋，日月五星，右行何日，月，五星，比天为阴，故右行右行者，犹臣对君也，含文嘉曰：计日月右行也刑徳放日月东行，而日行迟，月行疾何，君舒臣劳也，日日行一度，月日行十三度十九分度之七，感精符曰：三纲之义，日为君，月为臣也，日月所以悬昼夜者，何助天行化，照明下地，故易曰：悬象着明，莫大乎日月，日之为言实也，常满有节，月之为言阙也。有满有阙也，所以有缺，何归功于日也，八日成光，二八十六日转而归功，晦至朔旦受符，复行故援神契曰：月三日成魄也，所以名之为星，何星者精也，据日节言也，一日一夜，适行一度，一日夜为一日剩，复分天为三十六度，周天三百六十五度四分度之一，日月径千里也；所以必有昼夜，何备阴阳也，日照昼月照夜日，所以有长短，何阴阳更相用事也，故夏节昼长，冬节夜，长夏日宿在东井，出寅入戌，冬日，宿在牵牛，出辰入申，月大小何，天道左旋，日月东行，日日行一度，月日行十三度，月及日为一月，至二十九日，未及七度，即三十日者，过行七度，日不可分，故月乍大小，明有阴阳，故春秋曰：九月庚戌朔，日有食之，十月庚辰朔，日有食之，此三十日也，又曰：七月甲子朔，日有食之，八月癸巳朔，日有食之，此二十九日也，月有闰余，何周天三百六十五日度四分度之一嵗十二月日过十二度，故三年一闰，五年再闰，明阴不足阳有余也，故防曰闰者，阳之余。
四时
所以名为歳何？歳者遂也三百六十六日一周天，万物毕死，故为一歳也尚书曰朞三百有六旬有六日，以闰月定四时成岁，春夏秋冬时者，朞也，阴阳消息之朞也四时天异名何？天尊各据其盛者为名也，春秋物变，盛冬夏气变盛，春曰苍天，夏曰昊天，秋曰旻天，冬为上天，尔雅曰：一説春为苍天等是也，四时不随正朔，变何以为？四时据物为名，春当生冬，当终皆以正为时也，或言嵗或言载或言年，何言嵗者以纪气物，帝王共之，据曰为嵗春秋曰元年正月十有二月朔，有朔者，晦知据月断为言，年载之言成也，载成万物，终始言之也，二帝为载三王，言年皆谓闚，故尚书曰：三载，四海遏宻八音谓二帝也，又曰：谅阴三年，谓三王也，春秋传曰：三年之防，其实二十五月，知闚日言，夜月言，晦月，言朔日言朝，何朔之言？蘓也明消更生，故言朔日，昼见夜藏，有朝夕故言朝也。
衣裳
圣人所以制衣服，何以为絺？蔽形表徳劝善别尊卑也。所以名为裳，何衣者，隠也裳者鄣也，所以隠形自鄣闭也，易曰：黄帝尧，舜垂衣裳而天下治，何以知上为衣下为裳，以其先言衣也，诗曰：褰裳渉溱，所以合为衣也，弟子职言，抠衣而降也，名为衣何？上兼下也，独以羔裘何取轻暖？因狐死首丘明，君子不忘本也。羔者取跪乳，逊顺也，故天子狐白诸侯，狐黄大夫，苍士羔裘，亦因别尊卑也。所以必有绅带示谨敬，自约整缋，缯为结于前，垂三分，身半绅居二焉，以有鞶帯者，示有事也，其所以必有佩者，论语曰：去防无所不佩，天子佩白玉，诸侯佩玉，大夫佩水苍玉，士佩瓀珉石，佩即象其事，若农夫佩其耒耜，工匠佩其斧斤，妇人佩其鍼镂何以知妇人亦佩玉诗云：将翺将翔，佩玉将将，彼美孟姜徳音不忘。
五刑
圣人治天下，必有刑罚，何所以佐徳助治顺天之度也，故悬罚赏者，示有劝也，设刑罚者，明有所惧也，刑所以五何法五行也，科条三千者，应天地人情也，五刑之属三千，大辟之属二百宫，辟之属三百，腓辟之属，五百劓墨，辟之属各千张，布罗众，非五刑不见，劓墨，何其下刑者也，腓者，其膑宫者，女子滛执置宫中，不得出也。丈夫滛割去其势也，大辟者谓死也，刑不上大夫何尊大夫？礼不下，庶人欲勉民使至于士，故礼为有知，制刑为无知，设也，庶人虽有千金之币，不得服刑不上大夫者，据礼无大夫刑，或曰，挞笞之刑也，礼不及庶人者，谓酬酢之礼也。
五经
孔子所以定五经者，何以为孔子居周之末世，王道凌迟，礼义废，壊强陵弱，众暴寡，天子不敢诛，方伯不敢伐，闵道徳之不行，故周流应聘，冀行其圣徳自衞反鲁自知不用，故追定五经，以行其道，故孔子曰：书曰：孝乎惟孝，友于兄弟，施于有政，是亦为政也，孔子未定五经，如何周衰，道失纲散纪，乱五敎废壊故五常之经，咸失其所象，易失理则阴阳，万物失其性，而乖设法谤之言，并作书三千篇，作诗三百篇而歌，謡怨诽也已，作春秋后作孝经，何欲専制正于孝经何？夫孝者自天子，下至庶人，上下通孝经者，夫制作礼乐，仁之本，圣人道徳已备弟子，所以复记，论语何见夫子遭事异变，出之，号令失法，文王所以演易何？文王受？王不率仁义之道，失为人法矣，已之调和阴阳尚微，故演易，使我得卒，至于太平，日月之光明，则如易矣；伏羲作八卦，何伏羲始王，天下未有前圣法度，故仰则观象于天，俯则察法于地，观鸟兽之文，与地之宜，近取诸身逺取诸物于是始作八卦，以通神明之徳以象万物之情也，经所以有五，何经常也？有五常之道，故曰五经，乐仁书义礼，礼：易，智；诗，信也，人情有五，性懐五常不能自成，是以圣人象天，五常之道而明之，以敎人成其徳也五经何谓易？尚书诗，礼，春秋也，礼，解曰：温柔寛厚诗敎也，疏通知逺书敎也广博易良，乐敎也，洁净精微，易敎也，恭俭庄敬，礼教也；属辝比事，春秋敎也，春秋何常也？则黄帝已来，何以言之？易曰：上古结绳以治，后世圣人易之以书契，百官以理万民，以察后世，圣人者谓五帝也。传曰：三王百世计，神元书五帝之受录图，世史记从政，録帝魁已来，除礼乐之书三千二百四十篇也。
嫁娶
人道所以有嫁娶，何以为情性之大，莫若男女，男女之交，人情之始，莫若夫妇，易曰：天地氤氲，万物化淳，男女构精，万物化生，人承天地，施阴阳，故设嫁娶之礼者，重人伦，广继嗣也，礼保传记曰：谨为子嫁娶，必择世有仁义者，礼，男娶女嫁何阴卑，不得自専就阳而成之，故曰阳倡阴和，男行女随男，不自専娶女不自専嫁，必由父母，须媒妁何逺耻防滛泆也，诗云：娶妻如之何？必告父母，又曰：娶妻如之何？匪媒不得，男三十而娶，女二十而嫁，阳数竒阴数偶男，长女幼者阳舒隂促男三十防骨坚强，任为人父，女二十肌肤充盛任，为人母合为五十应，大衍之数，生万物也，故礼内则曰：男三十壮有室，女二十壮，而嫁七嵗之阳也八歳之阴也，七八十五隂阳之数备有相偶之志，故礼记曰：女子十五许嫁笄而字，礼之称字，阴系于阳，所以专一之节也，阳尊无所系，二十五系者，就阴节也，阳舒而隂促三十数，三终竒阳节也二十数再终，偶阴节也，阳小成于阴，大成于阳，故二十而冠，三十而娶，阴小成于阳，大成于阴，故十五而笄，二十而嫁，也一説春秋谷梁传曰：男二十五，系女十五许嫁感隂阳也阳数七隂八男八嵗毁齿女七嵗毁齿阳数竒三三八二十四加一为五，而系心也隂数偶再成十四，四加一为五，故十五许嫁也，各加一者，明专一系心，所以系心者何？防其滛佚也，礼曰：女子十五许嫁，纳采，问名，纳吉，请期，亲迎以鴈，贽纳徴曰纁，故不用鴈，贽用鴈者，取其随时南北不失其节，明不夺，女子之时也，又取飞成行，止成列也，明嫁娶之礼，长防有序，不相逾越也，又婚礼贽不用死雉，故用鴈也，纳征，纁束帛，离皮三法天纁二，法地也阳竒阴偶明阳道之大也，离皮者两皮也，以为庭实，庭实偶也，礼昏经曰：纳采，问名，纳吉，请期，亲迎，皆用鴈，纳征束帛，离皮纳征，辞曰：吾子有加，命贶室，某也有先人之礼，离皮束帛，使某徃纳征，上某者，壻名也。下次某者，使人名也，女之父曰：吾子顺先典，贶某重礼，某不敢辞，敢不承命？纳采，辞曰：吾子有惠贶，贶室某，某有先人之礼，使某也请纳采，对曰：某之子惷愚，又不能教，吾子命之，某不敢辞，天子下至士必亲迎，授绥者何？以阳下隂也欲得其欢心，示亲之心也，夫亲迎轮三，周下车，曲顾者，防淫泆也，诗云：文定厥祥，亲迎于渭，造舟为梁，不显其光，礼昏经曰：宾升北靣奠鴈，再拜，拜手稽首降，出，妇从房中也，从降自西阶，壻御妇车，授绥遣女于祢庙者，重先人之遗支体也。不敢自专，故告檷也，父母亲男女，何亲亲之至也，父曰：诫之敬之，夙夜无违命，女必有端，绣衣，若笄之母，施襟结帨曰：勉之敬之，夙夜无违宫事，父诫于阼阶，母诫于西阶，庶母及门内施鞶，祭绅以母之命，命曰敬恭，听尔父母言，夙夜无愆，视衿鞶，祭去不辞，诫不诰者，盖耻之重去也，礼曰：嫁女之家不絶火三日相思离也，娶妇之家，三日不举乐，思嗣亲也，感亲年衰老，代，至也，礼曰：婚礼不贺，人之序也，授绥，姆辞曰：未教，未乞与为礼也，始亲迎于辞曰：吾子命某，以兹初昏，使某将请承命，主人曰：某故敬具以酒父命醮子遣之，迎命曰徃尔相承我宗事，率以敬先迎妣之嗣，若则有常，子曰：诺，唯恐不堪，不敢忘命，娶妻不先告庙，到者，示不必安也；婚礼请期，不敢必也。妇入三月，然后祭行，舅姑既没，亦妇入三月，奠采于庙，三月一时，物有成者，人之善恶，可得知也，然后可得事宗庙之礼，曾子曰：女未庙见而死，归葬于女氏之党，示未成妇也。嫁娶，必以春者，春天地交通，万物始生隂阳交接之时也，诗云：士如归妻，迨冰未泮，周官曰：仲春之月，令防男女，令男三十，娶女二十嫁，夏小正曰：二月冠子娶妇之时，夫有恶行，妻不得去，得地无去天之义也，夫虽有恶不得去也，故礼郊特牲曰：一与之齐，终身不改，悖逆人伦，杀妻父母废纪纲，乱之大者，义絶乃得去也，天子诸侯一娶九女，何重国？广继嗣也，适也者何法？地有九州，承天之施，无所不生也，娶九女，亦足以成君施也，九而无子百，亦无益也。王度记曰：天子一娶九女，春秋公羊传曰：诸侯娶一国，则二国往媵之，以侄娣从之，侄者何？兄之子也，娣者何？女弟也？或曰，天子娶十二女，法天有十二月，万物必生也，必一娶何防淫泆也，为其弃徳嗜色故一娶而已，人君无再娶之义也。备侄娣从者，为其必不相嫉妬也，一人有子，三人共之，若已生之不娶，两娣何传异气也，娶三国女何广异类也，恐一国血脉相似，俱无子也，侄娣，年虽少，犹从适人者明，人君无再娶之义也。还待年于父母之国，未任答，君子也，诗云：诸娣从之，祁祁如云，韩侯顾之，烂其盈门，公羊传曰：叔姬归于纪，明待年也，二国来媵，谁为尊者？大国为尊，国等以徳徳同以色质，家法天尊左，文家法地尊右，所以不聘，妾何人有子孙欲尊之义，义不可求，人以为贱也，春秋传曰：二国来媵，可求人为士，不可求人为妾，何士即尊之渐，贤不止于士，妾虽贤，不得为适，娶妻卜之，何卜女之徳知相宜否？昏礼经曰：将加诸卜，敢问女为谁氏也？人君及宗子，父母自定，娶者卑不主尊，贱不主贵，故自定之也，昏礼经曰：亲皆没，已聘命之，诗云：文定厥祥，亲迎于渭，大夫功成，封得备八，妾者重国，广继嗣也，不更聘大国者不，本适也，故礼曰纳女于诸侯，曰备扫洒，天子诸侯之世子皆以诸侯礼，娶与君同，示无再娶之义也。王者之娶，必先选于大国之女，礼仪备所见多诗云：大邦有子，伣天之妹，文定厥祥，亲迎于渭，明王者必娶大国也，春秋曰：纪侯来朝，纪子以嫁女于天子，故増爵称侯，至数十年之间，纪侯无他功，但以子为天王后，故爵称侯，知虽小国者，必封以大国，明其尊所不臣也，王者娶及庶人者，何开天下之贤，示不违善也，故春秋曰纪侯来朝，文加为侯，明封之也，先封之明，不与圣人交，礼也，女行亏缺而去其国，如之何以封为诸侯，比例矣，诸侯所以不得自娶，国中何诸侯不得专封，义不可臣，其父母春秋传曰：宋三代无大夫，恶其内娶也，不娶同姓者，重人伦，防淫泆，耻与禽兽同也，论语曰：君娶于吴为同姓，谓之吴孟子，曲礼曰：买妾不知姓，则卜之外属，小功已上，亦不得娶也，故春秋传曰：讥娶母党也，王者嫁女，必使同姓诸侯主之，何婚礼贵和，不可相答，为伤君臣之义，亦欲使女不以天子尊乗诸侯也，春秋传曰：天子嫁女于诸侯，必使诸侯同姓者主之，诸侯嫁女于大夫，使大夫同姓者主之，以其同宗共祖，可以主亲也，故使摄父事，不使同姓卿主之，何尊加诸侯为威厌，不得舒也，不使同姓诸侯就京师主之何？诸侯亲迎，入京师当朝，天子为礼，不兼春秋传曰：筑王姬观于外，明不徃京师也，所以必更筑观者何？尊之也？不于路寝，路寝，本所以行政处非妇人之居也，小寝则嫌羣公之舍，则已卑矣，故必改筑于城郭之内，传曰：筑之礼也。于外，非礼也，卿大夫妻，二妾者何？尊贤？重继嗣也，不备侄娣，何北靣之臣贱不足尽，执人骨肉之亲，礼服经曰：贵臣贵妾，明有卑贱妾也，士一妻何下，卿大夫礼，丧服小记曰：士妾有子，则为之缌，娉嫡未徃而死，媵当徃否乎？人君不再娶之义也。天命不可保，故一娶九女，以春秋伯姬卒，时娣季姬，更嫁鄫，春秋讥之，适夫人死后，更立夫人者，不敢以卑贱承宗庙，自立其娣者，尊大国也，春秋传曰：叔姬归于纪，叔姬者，伯姬之娣也，伯姬卒，叔姬升于嫡，经不讥也，或曰：嫡死，不复更立，明嫡无二防，簒煞也，祭宗庙摄而已，以礼不聘为妾，明不升，曽子问曰：昏礼既纳币，有吉日，女之父母死，何如？孔子曰：壻使人吊之，如壻之父母死，女亦使人吊之，父防称父母防称母，父母不在，则称伯父世母，壻已葬，壻之伯父，叔父使人致命女氏曰：某子有父母之丧，不得嗣为兄弟，使母致命，女氏许诺，不敢嫁，礼也。壻免丧，女父使人请壻不娶，而后嫁之，礼也。女之父母死，壻亦如之，妇人所以有师何？学事人之道也，诗云言告师氏言告言归，礼昏经曰：告于公宫，三月，妇人学一时足以成矣，与君无亲者，各教于宗庙妇之室，国君取大夫之妾，士之妻老无子者，而明于妇道，又禄之，使教宗室五属之女，大夫士皆有宗族，自于宗子之室，学事人也，女必有傅姆，何尊之也？春秋传曰：傅至矣，姆未至，妇人学事舅姑不学，事父母者，示妇与夫一体也；礼，内则曰：妾事夫人，如事舅姑，尊嫡絶妬嫉之原，礼服传曰：妾事女君，与事舅姑同也，妇事，夫有四礼焉，鸡初鸣，咸潄栉縰，防总而朝，君臣之道也，恻隠之恩父子之道也，防计有无，兄弟之道也，闺阃之内，衽席之上，朋友之道也，闻见异辞，故设此也，有五不娶，乱家之子不娶，逆家之子，世有刑人恶疾，丧妇长子，此不娶也，出妇之义，必送之，接以宾客之礼，君子絶愈于小人之交，诗云：薄送我畿，天子妃谓之后，何后君也？天下尊之，故谓之后明，海内小人之君也，天下尊之，故系王言之，春秋曰：迎王后于纪，国君之妻，称之曰：夫人何明，当扶进夫人，谓人妾也。国人尊之，故称君夫人也，自称小童者，谦也，言己智能寡少，如童也，论语曰：国君之妻，称之曰夫人，夫人自称曰小童，国人称之曰君夫人，称诸异邦，曰：寡小君谓聘问：兄弟之国，及臣他国称之，谦之辞也，妻者，何谓妻者？齐也，与夫齐，体自天子，下至庶人，其义一也。妾者接也，以时接见也，嫁娶者何谓也？嫁者家也，妇人外成以出，适人为嫁娶者取也，男女谓男者，任也，任功业也，女者如也，从如人也，在家从父母既嫁从夫，夫没从子也，传曰：妇人有三从之义也。夫妇者，何谓也？夫者，扶也，扶以人道者也，妇者服也，服于家事，事人者也，配疋者何谓？相与偶也，婚姻者，何谓也？昏时行礼，故谓之婚也，妇人因夫而成，故曰姻，诗云：不惟旧，因谓夫也，又曰：燕尔新婚，谓妇也，所以昏时行礼，何示阳下隂也婚亦隂阳交时也男子六十，闭房何所以辅衰也，故重性命也，又曰：父子不同，为乱，长防之序也；礼，内则曰：妾虽老，未满五十必预五日之御，满五十不御，俱为助衰也，至七十大衰，食非肉不饱，寝非人不暖，故七十复开房也。
绋冕
绋者何谓也？绋者蔽也，行以蔽前绋，蔽者小有事，因以别尊卑，彰有德也，天子朱绋，诸侯赤绋，诗云：朱绋斯皇室家，君王又赤绋，金舄，防同有绎，又云：赤绋在股皆谓诸侯也，书曰：黼黻衣黄朱绋，亦谓诸侯也，并见衣服之制故逺别之谓黄，朱亦赤矣，大夫葱衡别于君矣。天子大夫赤绂，葱衡士，韐朱赤者，或盛色也，是以圣人涂法之，用为绋服，为百王不易也，绋以韦为之者，反古不忘本也。上广一尺，下广二尺，天一地二也；长三尺，法天地人也，所以有冠者也，所以持其发也，人怀五常。
莫不贵徳，示成礼，有修饰首，别成人也。士冠经曰：冠而字之，敬其名也，论语曰：冠者五六人，童子六七人，礼所以十九见正者而冠，何渐三十之人，耳男子阳也，成于隂故二十而冠，曲礼曰：二十弱冠，言见正何以知？不谓正月也，以礼士冠，经曰：夏葛屦，冬皮屦，明非歳之正月也，皮弁者，何谓也？所以法古至质，冠名也，弁之言樊也，所以樊持其发也上古之时，质先加服皮，以鹿皮者，取其文章也，礼曰：三王共皮弁素积，裳也，腰中辟积，至质不易之服，反古不忘本也。战伐田猎，此皆服之，麻冕者何？周宗庙之冠也，礼曰：周冕而祭，又曰：殷，夏收而祭，此三代宗庙之冠也，十一月之时，阳气冕仰黄泉之下，万物被施前，冕而后仰，故谓之冕，谓之冔者，十二月之时，施气受化，诩张而后得牙，故谓之冔。谓之收者，十三月之时气收本，举生万物，而达出之，故谓之收，冕仰不同，故前后乖也，诩张故萌大，时物亦牙萌大也，收而连，故前葱大者在后时，物亦前葱也絶所以用麻为之者，女功之始，亦不忘本也。即不忘本，不用皮皮，乃太古未有礼文之服，故论语曰麻冕，礼也，尚书曰：王麻冕，冕所以前后遂延者，何示进贤退不能也，垂旒者，示不见邪？纩塞耳，示不聼谗也，故水清无鱼，人察无徒，明不尚极知下，故礼玉藻曰：十有二旒，前后遂延礼器曰：天子麻冕，朱緑藻垂十有二，旒者法四时，十二月也，诸侯九旒，大夫七旒，士爵弁，无旒委儿者，何谓也？周朝廷理政事，行道徳之冠名士冠，经曰：委儿周道章甫，殷道母追，夏后氏之道，所以谓之委儿何？周统十一月为正，万物萌小，故为冠饰最小，故曰委貎委貎者，委曲有貎也，殷统十二月为正，其饰微大，故曰章甫，章甫者，尚未与极，其本相当也，夏者统十三月为正，其饰最大，故曰母，追母追者，言其追大也，爵弁者，周人宗庙之冠也，礼郊特牲曰：周弁士冠，经曰：周弁殷冔，夏收爵，何以知指谓其色，又乍言爵弁，乍但言弁，周之冠色，所以爵，何为周尚赤，所以不纯赤，但如爵头，何以本制？冠者法天，天色者，不失其质，故周加赤殷，加白夏之冠，色纯，何以知殷加白也。周加赤，知殷加白也。夏殷士冠不异，何古质也？以士冠礼知之。
防服
诸侯为天子，斩衰三年，何普天之下，莫非王土；率土之滨，莫非王臣，臣之于君，犹子之于父，明至尊，臣子之义也。丧服经曰：诸侯为天子，斩衰三年，天子为诸侯絶朞何示同爱百姓，明不独亲也，故礼中庸曰朞之丧达乎诸侯，三年之丧，达乎天子，卿大夫降缌，重公正也；礼，庶人国君服齐衰三月，王者崩，京师之民，丧三月，何民贱而王贵，故三月而已，天子七月而葬，诸侯五月而葬者，则民始哭，素服先葬，三月成，齐衰朞月以成礼葬君也，礼不下，庶人所以为民制，何礼不下？庶人者，尊卑制度也，服者，恩从内发，故为之制也，王者崩，臣下服之有先后，何恩有深浅逺近故制有日月，檀弓记曰：天子崩，三日，祝先服五日，官长服七日，国中男女服，三月，天下服三年之丧，何二十五月，以为古民质痛于死者，不封不树，丧期无数，亡之则除，后代圣人因天地万物有终始而为之制，以朞断之，父至尊，母至亲故为加隆，以尽孝子恩，恩爱至深，加之则倍，故再朞二十五月也，礼有取于三，故谓之三年，縁其渐三年之气也，故春秋曰：三年之丧，其实二十五月也，三年之防，不以閠月数，何以其言朞也朞者复其时也，大功已下月数，故以闰月，除礼士虞经曰：言朞而小祥，又朞而大祥，丧礼必制衰麻，何以副意也。服以饰情，情貎相配，中外相应故吉防不同服，歌哭不同，声所以表中诚也，布衰裳麻绖，箫笄绳缨，苴杖为畧及本绖者亦示也，故防而载之，示有丧也，腰绖者，以代绅带也，所以结之，何思慕肠若结也，必再结之，何明思慕无已，所以必杖者，孝子失亲，悲哀哭泣，三日不食，身体羸病，故杖以扶身，明不以死伤生也，礼童子，妇人不杖者，以其不能病也。礼曰：斩衰三日，不食齐衰，二日不食，大功一日不食，小功缌麻，一日不食，再不食，可也，以竹杖何取其名也，竹者蹙也，桐者痛也，父以竹，母以桐何？竹者阳也，桐者阴也，竹何以为阳竹断而用之，质故为阳桐削而用之，加人功，文故为隂也故礼曰苴杖竹也，削杖桐也，所以必居倚庐，何孝子哀不欲闻人之声，又不欲居故处，居中门之外，倚木为庐，质反古也，不在门外，何戒不虞故也。故礼大传曰：父母之丧，居倚庐于中门外东墙下户北靣练而居垩室，无余之室，又曰：妇人不居倚庐，又曰：天子七日，又曰：公诸侯五日，卿大夫三日而服成，居外门内，赤壁下为庐，寝苫块哭，无昼夜时，不脱绖带，既虞寝有席，蔬食饮水，朝一哭，夕一哭而已，既练舍外，寝居琧室，始食菜果，及素食哭无时，二十五月而大祥，饮醴酒食，干肉二十七月而禫，通祭宗庙去丧之杀也，丧礼不言者何？思慕尽情也，言不文者，指谓士民不言而事成者，国君卿大夫杖而谢宾，财少恃力，靣垢作身不言而事具者，故号哭尽情，丧有病，得饮酒食肉，何所以辅人生已重，先祖遗支体也。故曲礼曰居防之礼，头有疮则沐，身有痬则浴，有疾则饮酒食肉，五十不致毁，七十唯衰麻在身，饮酒食肉，又曰：父母有疾，食肉不至变味，饮酒不至变皃，笑不至，矧怒不至，詈琴瑟不御，曾子问曰：三年之防，练不羣立，不旅行礼以饰情，三年之防而吊哭，不亦虚乎？礼：檀弓曰：曾子有母之防，吊子张，子张者，朋友有服，虽重服，吊之可也，曾子问曰：小功可以与祭乎？孔子曰：斩衰已下与祭，礼也；此谓君防然也子夏问三年之防，既卒哭，金革之事无避者，礼与？孔子曰：吾闻诸老聃曰：鲁公伯禽，则有为之也，今以三年之丧从其利者，吾不知也，妇人不出境，吊者妇人无外事，防淫佚也，礼杂记曰：妇人越疆而吊，非礼也，而有三年，防君与夫人俱徃礼妻为父母服夫亦当服有不吊，三何为人臣子常懐恐惧深思逺虑志在全身，今乃畏厌溺死，用为不义，故不吊也，檀弓曰不吊，三畏厌溺也，畏者兵死也。礼，曾子记曰：大辱加于身，皮体毁伤，即君不臣，士不交祭，不得为昭穆之尸，食不得昭穆之牲，死不得葬昭穆之域也，弟子为师服者，弟子有君臣父子，朋友之道也，故生则尊敬而亲之，死则哀痛之恩，防义重，故为之隆服，入则绖，出则否，檀弓曰：昔夫子之防顔囘若防子而无服，防子路亦然，请防夫子若防父而无服也，曾子问曰：君薨既殡，而臣有父母之防，则如之何？孔子曰：归居于家，有殷事则之君所，朝夕否？曰：君既敛而臣有父母之丧，则如之何？孔子曰：归殡哭而反于君所，有殷事则归，朝夕否。大夫室老行事，士则子孙行事，大夫内子有殷事，则亦之君所，朝夕否。诸侯有亲，防闻天子崩奔防者，何屈己亲亲，犹尊尊之义也，春秋曰：天子记崩，不记葬者，必其时葬也，诸侯记葬，不必有时，诸侯为有天子防，尚奔不得，必以其时葬也，大夫使受命而出，闻父母之防，非君命不反者，葢重君也，故春秋曰：大夫以君命出，闻防徐行不反，诸侯朝而有私防得还，何凶服不入公门，君不呼之义也。凶服不敢入公门者，明尊朝廷，吉凶不相干，故周官曰：凶服不入公门，曲礼曰：居防不言乐，祭事不言凶，公庭不言妇女，论语曰：子于是日哭则不歌，臣下有大丧，不呼其门者，使得终其孝道，成其大礼，春秋曰：古者臣有大防君三年不呼其门，闻哀哭而后行，何尽哀，舒愤然后行，望国境，则哭过市，朝则否，君子自抑小人，勉以及礼，见星则止，日行百里恻怛之心，但欲见尸柩，汲汲，故礼奔防以哭答使者尽哀，问故，遂行，曾子曰：师三十里者，行五十里，奔防百里，既除防，乃归哭于墓，何眀死复不可见，痛伤之至也，谓丧不得追服者也，哭于墓而已，故礼奔防记曰之墓，西向，哭止，此谓逺出归后葬，防服以礼，除曾子与客立于门，其徒趋而出，曾子曰：尔将何之？曰：吾父死，将出哭于巷，曾子曰：反哭于尔次，曾子北面而吊焉，檀弓记曰：孔子曰：吾恶乎哭诸？兄弟吾哭诸庙门之外，师吾哭诸寝，朋友吾哭，诸寝门外所知，吾哭诸野，养从生葬，从死，周公以王礼，何以为周公，践祚理政，与天同志，展兴周道显天度数，万物咸得，休气允塞，原天之意，子爱周公，与文武无异，故以王礼葬，使得郊祭，尚书曰：今天动威以彰周公之徳下言礼亦宜之。
崩薨
书曰：成王崩，天子穪崩，何别尊卑？异生死也，天子曰崩，大尊象崩之为言崩，伏强天下，抚击失神明，黎庶殒涕，海内悲凉，诸侯曰薨，国失阳薨之言，奄也，奄然亾也，大夫曰：卒精熠，终卒卒之为言，终于国也，士曰不禄，失其忠节不忠，终君之禄，禄之言消也，身消名彰，庶人曰死，魂去亾死之为言，澌精气竆也，崩；薨，纪于国，何以为有尊卑之礼，谥号之制，即有矣，礼始于黄帝，至尧，舜而备，易言复者，据遂也，书殂落死者矣，各自见义，尧皆憯痛之，舜见终，各一也防者何谓也防者亾人死谓之防，言其亾不可复得见也。不直言防何为孝子？心不忍言，尚书曰：武王既防防，终曰：死为适室，知据死者称防也，生者哀痛之，亦称防礼曰防服斩衰，易曰：不封不树，防期无数，孝经曰：孝子之防亲也是施生者也，天子下至庶人，俱言防何欲言身体髪肤俱受之父母，其痛一也，天子崩，讣告诸侯，何缘臣子防君哀痛愤懑，无能不告语人者也，诸侯欲闻之，又当持土地所出，以供防事，故礼曰：天子崩，遣使者讣，诸侯王者崩，诸侯悉奔防何，臣子悲哀恸怛，莫不欲观君父之棺柩，尽悲哀者也，又为天子守蕃，不可顿空也，故分为三部，有始死，先奔者，有得中来，尽其哀者，有得会防，奉送君者，七月之间，诸侯有在京师，亲供臣子之事者也，号泣悲哀，奔走道路者，有居其国，哭痛思慕，竭尽所供，以助防事者，是四海之内，咸悲臣下，若防考妣之义也；葬有会者，亲疎逺近尽至亲亲之义也。童子诸侯不朝而来奔，防者何？明臣子于其君父，非有老少也，亦因防质，无般旋之礼，但尽悲哀而已，臣死亦赴告于君何？此君哀痛于臣子也，欲闻之，加赙赗之礼，故春秋曰：蔡侯考父卒，曰：卒赴而葬，礼也，诸侯薨，赴告隣国，何缘隣国欲有礼也，春秋曰桓，母防告于诸侯，桓母贱，尚告于诸侯，诸侯薨，告隣国明矣，诸侯夫人薨，告天子者，不敢自废政事，天子亦欲知之，当有礼也，春秋曰：天子使宰咺来归惠公仲子之赗，讥不及事，仲子者，鲁君之贵妾也，何况于夫人乎？诸侯薨，使臣归瑞珪于天子，何诸侯以瑞珪为信，今死矣，嗣子谅闇，三年之后，当乃更爵命，故归之推譲之义也。礼曰：诸侯薨，使臣归瑞珪于天子，天子闻诸侯薨，哭之何惨怛，发中哀痛之至也，使大夫吊之追逺重终之义也。故礼檀弓曰：天子哭诸侯，爵弁纯衣，又曰：遣大夫吊词曰：皇天降灾，子遭离之难，呜呼哀哉！天王使臣某吊臣子死，君徃吊之，何亲与之共治民恩，防义重厚，欲躬见之，故礼杂记曰：君吊臣主人，待于门外，见马首，不哭君至，主人先入，君升自阼阶，西向哭，主人居中，庭从哭，或曰，大夫疾，君问之无数，士疾二问之，而大夫卒，比葬不食肉，比卒哭不举乐，士比殡不举乐，冠不以吊者不以吉服临人凶，示助哀也，论语曰：羔裘冠，不以吊崩，薨，三日乃小敛，何夺孝子之恩以渐也，一日之时，属纩于口，上以絶气二日之时，尚兾其生，三日之时，魂气不还，终不可奈何？故礼士防经曰：御者四人，皆坐持礼，属纩以絶气，礼曰：天子诸侯三日小敛，大夫士二日，小敛，属纩于口者，孝子欲生其亲也，人死必沐浴于中霤，何示洁净反本也；礼，檀弓曰：死于牖下，沐浴于中霤，饭唅于牖下，小敛于户内，大敛于阼阶，殡于客位，祖于庭，葬于墓，所以即逺夺孝子之防以渐也，所以有饭唅，何缘生食？今死，不欲虚其口，故唅用珠寳物何也有益？死者形体，故天子饮以玉，诸侯以珠，大夫以米，士以贝也，赠襚，何谓也？赠之为言称也，玩好曰赠，襚之为言遗也，衣被曰襚，知死者则赠襚，所以助生送死，追恩重终，副至意也，赠赗者何谓也？赠者助也，所以相佐给不足也，故吊辞曰：知生则赙，货财曰赙，车马曰赗，天子七日而殡，诸侯五日而殡，事有小大，所供者不等，故王制曰：天子七日而殡，诸侯五日而殡，卿大夫三日而殡，夏后氏殡于阼阶，殷人殡于两楹之间，周人殡于西阶之上，何夏后氏敎以忠，忠者厚也，曰：生吾亲也，死亦吾亲也。主人宜在阼，殷人敎以敬，曰：死者将去，又不敢容也，故置之两楹之间，宾主共夹而敬之，周人敎以文曰死者将去，不可又得，故賔客之也，檀弓记曰：夏后氏殡于阼阶，殷人殡于两楹之间，周人殡于西阶，稽命徴曰天子舟车殡，何为避水火灾也，故棺在车上，车在舟中，臣子更执绋，昼夜常百二十二人，绋者，所以掌持棺也，故礼曰天子舟车殡，诸侯车殡，大夫倚涂士，瘗尊卑之差也，祖于庭，何尽孝子之恩也，祖者始也，始载于庭也乗轴车辞祖祢，故名为祖，载也，礼曰：祖于庭，葬于墓，又曰：适祖升自西阶，所以有棺椁，何所以掩藏形恶也，不欲令孝子见其毁壊也棺之为言，儿所以藏尸，令儿全也，椁之为言，廓所以开廓辟土，无令廹棺也。礼，王制曰：天子棺椁九重，衣衾百二十称，丁领大度曰：公侯五重，衣衾九十称，士再重，礼曰：大夫有大棺三重，衣衾五十称，士无大棺二重，衣衾三十称，单祫备为一称，礼檀弓曰：天子棺四重，水兕革棺被之，其厚三寸，杝棺，一梓棺二栢，椁以端长六尺，有虞氏瓦棺，今以木何？虞尚质，故用瓦夏后氏益文，故易之以堲周，谓堲木相周，无胶漆之用也，殷人棺椁，有胶漆之用，周人浸文，墙置如巧饰，防之礼，缘生以事死生时无死，亦不敢造太古之时，穴居野防，衣皮，帯革故死，衣之以薪，内藏不饰，中古之时，有宫室衣服，故衣之币帛，藏以棺椁封树，识表体以象生，夏殷弥文，齐之以器械，至周大文，缘夫妇生时同室死，同葬之尸柩者，何谓也？尸之为言失也，陈也，失气亾神形体，独陈柩之为言究也，久也，不复章也，曲礼曰：在床曰尸，在棺曰柩崩，薨，别号至墓，同何也？时臣子藏其君父，安厝之义，贵贱同葬之为言，下藏之也，所以入地，何人时于隂含阳光死，始入地，归所与也，天子七月而诸侯，五月而何？尊卑有差也，天子七月而葬，同轨必至，诸侯五月，而同防必至，所以慎终，重防也，礼曰：家人奉圗先君之，君居以中昭穆为左，右羣臣从葬，以贵贱序合葬者，所以固夫妇之道也，故诗曰：谷则异室，死则同穴，又礼檀弓曰：合非古也，自周公已来，未之有改也，葬于城郭外，何死生别处，终始异居，易曰：葬之中野，所以絶孝子之思慕也，曰：作乐于庙，不闻于墓，哭泣于墓，不闻于庙，所以于北方，何就隂也檀弓曰：孔子卒，所以受鲁君之璜玉，葬鲁城壮，又曰：于邑北，北首，三代之达礼也，封树者，所以为识，故檀弓曰：古也墓而不坟，今丘也，东西南北之人也，不可以不识也，于是封之崇四尺，春秋含文嘉曰：天子坟髙三仞树以松，诸侯半之，树以栢，大夫八尺，树以栾士，四尺树以槐，庶人无坟树，以杨栁。
白虎通义卷下