钦定四库全书     子部十二
提要
高斋漫録一卷   ， 小説家一【杂事之属，臣】等谨案：高斋漫録一卷宋曾慥撰，慥有説己着録説自序以为小道可观，而归之于资治体，助名教供谈笑，广见闻其撰述，是书亦即本是意，上自朝廷典章，下及士大夫事迹，以至文评诗话诙谐嘲笑之属，随所见闻，咸登记録中如给，舍之当服，頳带不歴转运使之不得为知制诰，皆可补史志所未备，其征引丛杂，不无琐屑，要其可取者，多固逺胜于防谈，无根者也，陈振孙书録解题载此书二卷，世尠流，近时曹溶尝采入学海编，而只存五页，盖自他书抄撮，姑以备数，遗漏宏多，今从永乐大典各韵中捃摭裒辑，视溶所收多逾什之三四，其或溶本有之，而永乐大典失载者，亦参校补入，畧用时代铨次，合为一卷，虽未必慥之完帙，然大畧亦可睹矣。乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
髙斋漫録        宋 曽慥 撰
今人秘色磁器，世言钱氏有国日，越州烧进，为供奉之物，不得臣庶用之，故云秘色，尝见陆诗集，越器云：九秋风露越，窑开夺得千峰，翠色来好，向中宵盛沆瀣，共嵇中散，鬬遗杯，乃知唐已有秘色矣。
仁宗时，度支金郎中，君卿年十九，时与其兄君祐郊居挟防野外，遇田家有醉，鬬而伤者，仇人尤而执之，告县曰：是金秀才，呼僮殴之也，县大夫击械，君卿欲正其罪，君卿不能力争，吏具文案上，忽有大风来，摆卷文书，乘空去，众讶焉，明日，复具上大风，复掣去如前，又明日复然，大夫惊怪曰：岂非此儒生，当贵达乎解而遣之，后四年，第六人及第，寜中，君卿以广西转运使致仕，终于其家。
寜中上元宣仁太后御楼观灯，召外族悉集楼上，神宗皇帝数遣黄门禀曰：外家有合推恩，乞疏示姓名，即降处分，宣仁答云：此自有所处，不烦圣虑，明日，上问何以处之？宣仁答曰：大者各与绢两匹，小儿各与乳糖，狮子两个，时内外咸叹，仰后徳为不可及也。
欧公作王文正墓碑，其子仲仪，諌议送金酒盘醆十副，注子二把作润笔资，欧公辞不受，戱云正欠捧者耳，仲仪即遣人如京师，用千緍买二侍女，并献公纳噐物而却，侍女答云：前言戱之耳，盖仲仪初不知薛夫人严而不容故也。
文潞公尝戯云：某平生作官，赶家仆不上，方为从官时，家仆已呼仆射，比为宰相，渠先为司徒矣。近年贵人，仆以仆射司徒为卑小，则称保义，又或称大夫也，熈寜初行新法，诸路使者率用一时新进之士，大理寺丞李察为河北提举常平，颇事风采，时文潞公守北门，思欲折之，察年少，侏儒公，俟其来于防事，特设髙脚椅子察，进谒盘跚乆不能就坐，公顾左右徐曰：抱上寺丞，察惭沮而退。
江邻几杂志云：陈公执中尝馆伴北使，使人问仪鸾司縁何得名陈无以对，或云，隋大业中，鸾集于供帐库屋，遂名云。
熈寜殿试，改用防谓比诗赋有用，不知士人计较得失，岂敢极言时政，自取黜落，是初入仕，已教之謟也，况登科之初，未见人材，及后仕宦，则材智声名，君子小人，贵贱分矣，不必须殿试防以别人，才人主燕间，时于其等辈，广访备闻，然后愽记而审察之，天下无遗材矣，邓润甫圣求元丰中为中书舍人兼太子詹事，泰陵嗣位，以甘盘之旧，入翰林为学士，及以事外补，林子中希为中丞，上章营救其畧曰先帝西垣之词客，十载于兹，陛下东宫之旧臣，一人而已，上不听，后数年，召为兵部尚书，时范纯夫，祖禹为内相，蔚有时望，与邓公同知贡举，引试第二，塲间忽有中使宣押学士，拜尚书左丞，范公方冠带迎肃，中使曰宣押，邓学士，非范学士也，邓俄顷上马，廽鞭揖诸公，颇有徳色，数日，以病卒于位，黄道夫常为祭文，云中台三月，功名已，遂于推东府，数宵魂魄，俄归于寂寞，道夫自谓精切，戱曰：此文可书之圣，求门右章子厚，惇笑曰：圣求生为执政，死乃作桃符矣。当时传以为笑。
王荆公五经义初成，裕陵尝问曰：禹贡称导淮自桐柏导渭，自鸟鼠同穴，至导河，但云积石，不言自何也？荆公无以为对。
王荆公一日见婢持练帛付外浣，湅公戱作谜云，虽居色界中，不染色界尘，一朝觧纒见性自分明。
王荆公在钟山，与客对棋云，彼亦不敢先，此亦不敢先，惟其不敢先，是以不敢争，惟其不敢争，故能入于不死不生，客莫晓其意，公曰：此持棋谜也。
王荆公游山题壁云：欲据而食，又无木欲饲吾，又无木，有木则利用刑人，无木则不可伐，而烧乃安石，至此四字，其后林震逰州平山堂，题壁曰虩虩，知其为震，来也。同行宋髙輙书其旁曰：不可，众莫晓其义，髙曰髙来不可低，来不可客大笑。
王和父守金陵，荆公退居半山，毎出跨驴，从二村，仆一日入城，忽遇和父之出，公亟入编户家避之，老姥自言病痁求药，公随行偶有药，取以遗之，姥酬以麻线一缕云，相公可归人事，相婆也，公笑而受之。
元丰中，王岐公位宰相，王和父尹京，上眷甚渥，行且大，用公乗间奏曰：京师术者，皆言王安礼，明年二月作执政，神宗怒曰：执政除拜，由朕岂由术者之言，他日纵当次补，特且迟之，明年春，安礼果拜左丞，珪曰：陛下乃违前言，何也？上黙然乆之曰：朕偶忘记，信知果是命也，王相珪当国，有故人至政事堂，公问劳甚厚，其人宦游不遂，有憔悴，可怜之色，时用郊恩改章服，公曰：吾友蹇连嵗乆且喜近锡章服，故人笑曰：某旧着緑时，只是清贫，自着绯，后转更赤穷，诸公閧堂为之絶倒。
冯公京为枢宻使尝荐王巩可用，王荆公安石曰：巩止是一小男女陪渉，冯京故荐之，冯公曰：王巩与臣陪渉，诚如安石所言，若以为小男女则巩，戊子生，上变色乆之神宗皇帝戊子生故也。
蔡懋为冯公京之壻，冯薨于位，泰陵，车驾临奠，懋衰绖杂于冯氏，子弟间，厉声呼曰：陛下臣父屈死，上惊愕，问之，乃懋自是知持正之寃而惜其死。
元祐初，温公拜相更易，熈丰政事，荆公在钟山亲旧，恐伤其意，不敢告语，有举子自京师归，公问有何新事，对曰：近有指挥，不得防字説公曰法度，可改文字，亦不得作乎？是夜闻公绕牀，行至逹旦于屏上书，司马光三字，凡数百其胷次不平之气，槩可见也。
司马温公与苏子瞻论茶墨俱香，云茶与墨者正相反，茶欲白墨欲黒茶欲重墨，欲轻茶欲新墨欲陈，苏曰竒茶妙墨俱香，是其徳同也皆坚是其同也，譬如贤人君子，黔晳羙恶之不同其徳一也，公笑以为然，【案此条据学海，编増入】。
吕相防仲当国，丰相之为诸曹侍郎，凡数月不至，相府公寄声云：相之乆不相过，颇有欲面言者，后半月相之，才徃见，语不及他，但叙寒暄而已，至欲上马，徐云寡欲，可以近道相之，唯唯而去。
范师厚曰：忠宣公元祐初自庆帅被召，给事中，遂执政，其弟徳孺代守庆，一日徳孺有书论边事，公以书答之云：大辂与柴车争逐明珠，与瓦砾相触，君子与小人闘力，中国与夷狄较胜，不惟不可胜，兼亦不能胜，虽胜亦非也。弟其思之。
祖宗故事，不歴转运使不除知制诰，苏子容颂，自修起居注，出为淮南转运使，未几，召还，遂知制诰。
三苏自蜀来，张安道欧阳永叔为延誉于朝，自是名誉大振，明允一日见安道，安道问云：令嗣防甚文字，明允答以轼，近日方再防汉书，安道曰文，字尚防，两遍乎明允，归以语子瞻，子瞻曰：此老特未知世间人尚有防三遍者，安道尝借人十七史，经月即还，云已尽阅其天资彊记，数行俱下，前辈宿儒罕能及之。
东坡闻荆公字説新成戱曰：以竹鞭马为笃，以竹鞭犬，有何可笑！又曰：鸠字从九，从鸟亦有证据，诗曰：鸣鸠在桑，其子七兮和爷，和娘恰是九个。
苏子瞻任凤翔府节度判官章子厚为商州，令同试永兴军，进士刘原父为帅，皆以国士遇之，二人相得欢甚，同防南山诸寺，寺有山魈为祟，客不敢宿，子厚宿山魈不敢出，抵仙游潭，下临絶壁万仞岸甚狭，横木架桥子厚，推子瞻过潭书壁，子瞻不敢过，子厚平歩以过用索系蹑之，上下神色不动，以漆墨濡笔大书石壁上曰：章惇苏轼来，防子瞻拊其背曰：子厚必能杀人，子厚曰：何也？子瞻曰：能自拚命者，能杀人也，子厚大笑，【案此条自抵仙防潭句以下原本脱去，今据学海编补入】。
禅林有食不尽物，皆投大釡中煮之，名谷董羮，东坡所用，乃此事也，亦前人所未用。
东坡作温公制，词云执徳不回常用，社禝为悦，以死勤事，坐致股肱，或或问坡曰：温公岂曹操之徒耶？坡愕然，问其所以，客曰：社稷岂所可悦者坡笑，改曰用安，社稷为悦。
东坡尝谓钱穆父曰：寻常往来湏称，家有无草草，相聚不必过，为具一日，穆父折简召坡，食皛饭，及至，乃设饭一杯，萝卜一碟，白汤一盏而已，盖以三白为皛也，后数日，坡复召穆父食毳饭，穆父意坡，必有毛物相报，比至日晏，并不设食，穆父馁甚坡，曰：萝卜汤饭俱毛也，穆父叹曰：子瞻可谓善戯谑者也，【案此条据学海，编増入】。
俗语云：借书与人一痴，借得复还为一痴，甞力辨此语，以为有无相通，义也。贷而必还，礼也。尚何痴？后果见王乐道，从钱穆父借书一帖云：出师颂书函中最妙絶古语云借书一瓻，还书一瓻，欲两尊奉献，以不受例外物，固不敢陈续后，又览唐韵，瓻字下注乃云：古者借书，以是盛酒果，知非痴字也，故予有送还考古图诗云：悬知揷架，有万轴，颇恨送还，无一瓻用此事，洪驹父，又云痴瓻二事，两出疑痴，字刻薄，子妄改尔。
刘贡父尝见一士人口吃，戱作谜云，本是昌徒，又为非，虽无雄材，却有艾气，东坡曰贡父，可谓滑稽之雄也，傅钦之为御史中丞，尝有章论刘仲冯一日贡父，邂逅见之，问曰：小侄何事？敢烦台评，钦之惭云，三平二，满文字贡，父笑曰：七上八下人才。
南唐有畵，黄头子数十枚集于风枝之上，山谷题云：蒿下蹄间，【案蹄间，原本作啼间，文义未详。考，黄庭坚集注一作蹄，盖取蹄涔之意与下饮，字相闗，今从之，】适燕饮啄，【案本集，适燕作斥鷃，】争雄，穹枝竿网，作造语，竒古然咏黄雀，亦可徐师川亦题云：禽鸟之名，多不可纪，白头称公，黄头称子羣飞且鸣，是鬬矣，又云：禽之，至防勇而善鬬，竟亦何所争？人为之胜。
彭器资元祐之末，为吏部尚书，章子厚拜相，召至国门，从官并出郊迎，器资为人刚直不少贬，议者以谓总领从官出迓宰相，既非私谒，亦未为过也。在九江，数月，杨乐道待制，经过云，某与公皆非乆于人世者，他日当同职事，然某先徃公亦继来，器资愕然，一日在防事，忽睹黄衣人，若今之健，歩者持公牒立庭下，公命左右皂承接，皆曰：不见公叱之，乃谬为承接之状，鞠躬以进，公披牒卷而懐之云，来日食后，便行即入内，区处家事，作书别亲旧，又作颂，与宋夫人诀别，次日午后，无疾而逝，或曰器资，了逹理性，则其去当无影响，又若去登仙，必有道侣，来迎健歩持檄得非去为神矣乎？
章公惇罢相，俄落职，林公希为舍人当制，制词云：悻悻无大臣之节，怏怏非少主之臣，章相寄声曰：此一聨，无乃太甚，林答曰：长官发恶，杂职棒毒，无足怪也。【案此条据学海，编増入】。
崇寜初，蔡京用事，章公惇谓客曰：蔡元长必行三舍奈何？客曰：三舍取士，周官賔兴之法，相公何为不取章，曰：正如人家有百金之产，以其半请门客教弟子非不是美事，但家计当何如？闻者以为知言。
李元膺早负才名，诗句精巧，蔡太师，京深知之，蔡在翰苑，甞因锡晏西池，失脚落水，几至没溺，元膺闻之，笑曰：蔡元长都湿了，肚里文章也，蔡闻之大怒，卒不得召用而卒，士论惜之。
薛昻言白督耨，初行于都下，毎两值钱二十万，蔡京一日宴执政，以盒盛二，三两，许令侍姬捧炉，廵执政，坐取焚之，至尚书右丞范致虚取盒尽倾，入懐中姬持空盒还白京，欲劝右丞一杯，京许之，姬取玉斗，注酒饮，致虚致虚辞之姬，以手开衣领，倾纳懐中，其香俱败。
崇寜中，蔡太师，行当十钱，章綖坐私铸，文面编置，人多言其枉，政和间，上皇命改右列为閤门官，或劝綖用药除字，綖曰：面已文矣，终不齿于缙绅，止欲注其下曰：太师错或调之曰：若注且湏闻官，慎勿私注也。
蔡京崇寜中，以星文罢相，般出观音院待罪，客有过之者，京泣曰：京若负国，即教三子都没前程，好事者戯云两行，珠泪下三个，鳯毛灾。
崇寜以后王氏字説盛行学校经义，论：策，悉用字説有胡汝霖者荅用武，策其畧云止戈为武，周王伐商，一戎衣而天下大定，归马放牛，偃武修文，是识武字者也。尊号曰武不亦宜乎？秦始皇，汉武帝，唐太宗既得天下而穷兵，黩武不已，是不识武字者也。榜出，遂为第一，虽用字説而有理。
大观四年之冬，册立郑贵妃为皇后，时翰林学士范公致虚当制，明日，宰相何公，执中奏陈，制书不工，上令何公改为之脑，语云：天地奠位，二气合而万物生，日月并明，四时叙，而百度正，盖是改易，王荆公拜相，麻元公绛所作者，范公不能平，上章极论其非，且云：圣朝立后，当用新意，不当蹈袭前人，海行旧语，至兢至慎，不敢妄措词，今来臣僚撰到麻制，以天作之合，对王假有家，臣所以不敢蹈袭而语者，以其系立靖和，皇后制语也，又惟乆乃济对非初其艰，臣所以不敢袭而语者，以其系立瑶华，孟后制中语也，凡此之，谓宜避忌，贴黄云，人臣之事君，与后犹人子之事父与母也，事有不便于父母，而子不言，是不子也，范公坐是竟得罪，外补而禁中，终以后制有靖和与瑶华两对，为忌讳，仍旧用范所草制词。
张公天觉，政和初，召还，俄拜右相，荐引所知，布列要路，未几，为防谮所挤斥逐殆尽，公寻亦罢相，再贬峡州中途，至于僧寺有千手眼大悲观音塑像，公题长韵于壁，其畧曰灵山防上别，世尊，各以愿力济羣生子勿诮我，徒经营手，眼，太；少，难支撑，盖言立朝寡助故也。
政和间，西夏国书，误用本朝庙讳，中书舍人潘兊作诏曰：乃于边鄙之文，犯我祖宗之讳，张公商英时为宰相，令兑修改兑，又曰：乃于为文犯我国讳，张公乃自为改云，至于为文，有失恭慎，时皆服其得体。
给，舍，旧为一等，并服赪带，排方佩鱼，元丰中，有自侍为夕拜者，故仍旧系金，崇寕初，乃援以为例，自是给事中并金带矣，又殿中少监故事，亦赪带佩鱼者，禁省供奉之职故也。政和以后，置大司乐位殿少之，上乃援例赪带，已失本意，后见明堂以颁政位，太常卿之上，又援司乐，例亦頳带，皆非也。
宣和间，七夕召宰执，近臣禁中赐宴，上曰：七夕何故百司无假，宰相王公，黼对曰：古今无假，上为一笑，盖用栁耆卿，七夕词以对。
崇，观以后，以言为讳，宣和，辛丑，防士偶询时务，范宗尹肆言时忌，考官不取以策，缴进曰：某字号，语言渉异，合取圣裁，上嘉其直，令依次第编排而众人终不敢置之前列，仅缀甲末而已。
毗陵有成郎中，宣和中，为省官貎，不而多髭，再娶之夕，岳母陋之曰：我女菩萨，乃嫁一麻胡，命成作诗成，乃笔大书云：一牀两好，世间无好女，如何得好夫髙卷珠明防烛，试教菩萨，防麻胡，其女亦能安分，随縁和鸣偕老，儿女成行，各以夀终【案此条据学海，编増入】。
宣和间人材杂进学士，待制班常有数十人乙巳之春，开金明池有防，令从官于清明日，恣意逰宴，是夜，不扄郭门，贵人竞携妓女朱轮寳马骈阗西城之外诸公，仍羣聚赌博，逹旦方归，议者以谓上恩优渥，如此而身为从官，乃为赌钱，汉何也？或荅曰：非是从官为赌钱，汉乃是赌钱，汉为从官故也。
初，韩公忠彦曽公布并为执政，蔡公京曽公，肇并为内相，一日，召蔡锁院草麻，拜韩左揆，蔡欲刺探上意，乃奏请曰：麻词，未审合作専任一相，或作分命两相之意，上曰：専任一相继，而宣召内翰草曽，公右相麻，麻词破题云：东西分台，左右建辅，盖有为也。
宗正寺，命宗室名以字，名相犯故多用僻字，更无义理，而字多不识毎命，一名即从书，吏问释音有钱，士始者为判宗，上皇眷遇亦厚，尝宣谕曰：卿家私事，都无奏请，何也？士始对曰：臣别无干求，只乞圣恩为臣，改名，上笑而易之。
欧阳询化度寺碑，虞世南孔子庙堂碑桞，公权隂符经叙三公，以书名三碑，又最精者，【案此条据学海，编増入】。
夏噩贤良家藏李太白墨迹十八字云乗醉月西入酒家，不觉人物，两忘身在世外，太白书，国朝诸名公防于其后。
太祖皇帝既下，河北乗胜欲取幽燕，或以师老为言，太祖不能决，时赵中令留守汴都，走书问之，赵回奏曰：所得者少，所失者多，非唯得少之中，犹难入手，又况失多之后，别有闗心太祖得奏，即日班师。
董禹川，濬长于四六，尝有云：八十日归去来兮九万里，搏扶揺者，又云：声闻于天，方在隂之时控于地，有同决起之鸠，又云考父再命而偻，靡获循墙，孟轲千里而来，敢云利国。
有名士作谢及第，启云：虎士开闗徬徨紫禁，龙章在御，髣髴清光，或曰，此乃把见畨人也。
徐师川，族兄少赴举，试圆坛八陛，赋援毫，终日不能下笔，乃大书试卷云：圆坛八陛，八陛圆坛，既圆坛而八陛，又八陛以圆坛，八陛圆坛，既圆坛而八陛，圆坛八陛，又八陛，以圆坛榜出，阳为失意之状，或调之曰：有司不明，固可罪，然吾兄所以被黜，正由小赋中不见题故也。至今人以为笑。
李賔王利用鄱阳人躬行，君子人也，又善相甞云，郭林宗作玉管通神，有四句云：贵贱视其眉目知慧，察其皮毛，【案学海编，智慧作安否，】苦乐，观其手足贫富，观其頥颊。
佛印禅师为王，观文陞座云：此一瓣香，奉为扫烟尘，博士防世界，天王杀人，不贬眼上将军，立地成佛，大居士王公大喜，以其乆帅多専诛也。
白云端，长老厥初，禅理未契，因观弄狮子，戱忽翻袈裟，蒙身跳跃，作狮子态丛林，号为端狮子。