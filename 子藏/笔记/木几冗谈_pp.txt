木几冗谈
青浦彭汝让钦之着
半窗一几远兴，闲思天地，何其寥阔也，清晨端起亭午，高眠胸襟，何其洗涤也。
轩冕而敬伪也匿就而爱私也
清净内常近一团天理闹热处便着千种尘嚣
穷而穷者，穷于贪穷而不穷者不穷，于义不穷，而穷者穷于蠢，不穷而不穷者，不穷于礼，是故君子贫而知义，富而知礼。
行洁者入市而阖户浊行者阖户而入市
义则捉襟见肘，不妨为富不义，则高车驷马，不失为贫。
醉者不贵公卿，乃知醉之胜不醉也。风者不避王侯，乃知风之胜不风也。
非子卿之暴少卿，不得为知己，非蔡泽之说，范睢不得为知几。
天不满西北，地不满东南，天地犹恶盈，而况于人乎？
诺而寡信宁无诺予而喜夺宁无予
所不可忍者，分羹一杯之言，所不可诲者，为官为私之，问所不可信者，分香卖履之，为所不可释者，烛影斧声之事，所不可解者，狄梁之德，武瞾所不可及者，诸葛之事，刘禅。
天者偶然也。休咎征应，若形影，声响画矣，休咎征应，不若形影声响，谬矣。是故天之道无有无，无无无有，无无无贫富，夭寿穷通，得丧天也，偶然也。偶然言天至矣。
自多其名，其名不足，自多其富，其富不足，自多其能，其能不足，良贾深藏若虚，谅哉！
窗里投蝇，有得多少世界，隙中过骑，有得多少光阴。
鱼嗜饵而饵亡，猩猩嗜酒，而酒亡士，嗜禄而禄亡，士卒嗜战而战亡，是故晋败于马蜀，败于山。
醉者堕车，神气不伤真全也，婴儿入林豺虎，不食无恐也，养吾之形，若醉，若婴儿至人矣。
苏子瞻四十余年，奔走瘴厉之乡，食芋饮水，其诗云：海南万里，真吾乡只此亦宁常情易及。
事忙不及写大一字，人以为笑谈，今文章家一句可尽，而蔓延篇什，犹歉然若未达旨趣何异？此可笑也。
臭腐之物，蝇头嘬之，穷境僻壤，必到气味投也，权要之门，奔走若市，其蝇头乎？其臭腐乎？
释云：放下屠刀，立地成佛道云：常清常净，便见天尊儒云，涂之人皆可为尧，舜悟也，悟之义大矣。
唐文自八代以来，绮丽极矣，昌黎矫之，李翱诸人擅其声，唐诗自六代以来，孅弱极矣，子昂矫之，李白诸人擅其声，故朴者朴雕者，亦朴雕者，雕朴者亦雕。
人之德我雠我，直至公待之以德，报怨过矣，一饭必酬，睚眦必报隘矣，唐睢曰：公子有德于人，愿公子忘之，人有德于公子，愿公子勿忘，盖勋与苏正和有隙，梁鸿欲杀正和，勋白之正，和得免，欲诣勋谢，勋曰：吾为梁使君谋，不为正和也，绝之如初，盖庶几哉！
桓谭称扬雄太玄可以准易称，蔡邕旷世逸才，使雄终其身，无担石邕为议郎，奏曹程诸人不法论弃市，当其时而死，岂不大快。
多富贵则易骄，淫多贫贱，则易局促，多患难则易，恐惧多酬应，则易机械多交游，则易浮泛多言语，则易差失多读书，则易感慨。
夫鹊之声，人情喜之，夫鸦之声，人情恶之，夫鸦为鹊声，人情愈恶之，猗与王莽，藏金縢自儗，周公旦何异鸦之效鹊声也。
名利之场，虽千里外矣。争之如市，伯夷死名于首阳之下，盗跖死，利于东陵之上，真万古名言。
秦法，连坐弃灰，子房博浪一击，大索十日，不获大奇矣，良遇黄石公于圮上班马，并以黄石公为鬼神，非也，苏子瞻曰：黄石公古之隐君子也。
凡作文，须养得一块，雄厚之气，下笔拈来，自成一篇，好议论，昔人谓李商隐为獭祭鱼杨大年为衲被果然。
蔡中郎入吴，得王充论衡秘玩以为谈助，尝置帐中隐处，后王朗为会稽守得其书，亦秘玩之，其文不逮，南华远甚，而问孔刺孟诸篇，更是迂诞，二子固非识士。
公孙弘布被，脱粟不免为曲学，郭汾阳，声乐满座，寇莱公溷厕，烛泪成堆，不失为名贤。
谤人者受谤者，并倾危之士谀人者，受谀者俱侧媚之夫。
司马光生平无不可对人言者只一语了却一生
有穴居野处，而后有宫室，栋宇有茹毛饮血而后有滫瀡醴，醨有木叶，树皮而后有文绣罗绮有六画，结绳而后有书契文字，有男女无别，而后有同牢，合卺凡物，其有道乎？道其有大始乎？
造诣不尽者天下之人品读不尽者天下之书
夫人有志于功业者，有志于山林者，巢许不能为管，晏管，晏不能为巢，许，性也，故曰凫胫，续之则悲，鹤胫，断之则忧。
责操觚以矛戟，何异游鱼于木也，责荷锄以俎豆，何异放狝于水也。
多躁者，必无沉毅之识，多畏者，必无踔越之见，多欲者，必无慷慨之节，多言者，必无质实之心，多勇者，必无文学之雅。
以瓦注者巧，以钩注者惮，以黄金注者，昏名言也，老子曰：甚爱，则大费多藏则厚亡旨哉。
行住坐卧，不离这个，这个是何物？佛谓舍利子也，道谓玄同也；儒谓道也，一言，盖三教宗旨。
燎原之，火星星也，干霄之木，菁葱也，故曰图大于微，知着于细。
知白守黑，知雄守雌，老氏法门也，坚磨不磷，白湼不缁，孔氏法门也，老氏履其险，孔氏行其易。
夫学者必有专默，精诚之功，然后事事可做，位天地，育万物，亦自可做，夫艺亦然，百工而兼为虽工，倕无益，荀子曰：行歧路者，不至诚然。
天地之道，盈者消虚者，息然忘其为消息也，江河之道，高者与卑者，取然忘其为与取也。彼沾沽之惠，察察之智，角角之能隘矣。
士之积也，则为丘水之积也，则为河行之积也，则为圣。
芝兰之在谷，不闻而自香，腥膻之在市，不闻而自臭。
班输作云梯，可以乘虚仰攻，墨子作木鸢飞，三日不集，孔明作木牛流马，能飞刍挽粟，皆古之异人。
杨太尉致大鸟之异，寇莱公感雷阳之竹，韩文公驯鳄鱼之暴，司马光隧碑，毁磨大风，走石皆正气之应。
古之所为文者在创造，今之所为文者在模拟，古之所为诗者在情致，今之所为诗者，在声响。
徙木非信也，姑息，非仁也；喑哑叱诧，非勇也；繁，耨，非礼也，刲股，非孝也；故田横，非义也；仲子非廉也，豫让非忠也。
嗜欲者，语之富贵利达则悦，语之贫贱，忧戚则拂衣而去，好名者语之，夸大奓靡则悦，语之恬淡隐约，则拂衣而去，故曰，鱼相忘乎江河，人相忘乎道术。
夫海日以石激之，弗怒，能容也，夫吕梁，其石嶙嶙，其水沸沸，不能容也。
不善谋者适其事，善谋者逆其机善乎？孟轲之于齐宣王也，曰：王之好乐甚，则齐国其庶几乎！善乎？惠盎之于宋康王也？曰：臣有道于此，使人虽有勇，刺之不入，虽有力击之，弗中也？曰：臣有道于此，使人虽有勇弗敢刺，虽有力，弗敢击也。曰：臣有道于此，使人本无其志也。曰：臣有道于此，使天下丈夫女子驩然其欲爱利之也，善乎？李斯之于秦王也？曰：四君者，皆客之功，客何负于秦也，善乎？左师触龙之于秦太后也，曰：甚于妇人也。
贾生吊屈原一赋，其意悲其辞激矣，令任之，公卿未必举，炎汉而三代之宜，帝之谦让，未遑也。
誉人者则欲升诸天谮人者，则欲坠诸壑，是以天下无信史。
好誉者常谤人市恩者常夺人其倾危一也
执盈玉者弗失，以纵步失之驰，峻阪者弗失，以康衢失之，敬与不敬固如此。
大禹盗天地开辟之利，后稷盗天地树艺之利，周公盗天地制作之利，其盗善矣，后世若阡陌缗钱，间架榷酤，商车两税，青苗何异？向氏之盗也。
廉颇善饭，马援矍铄，李靖虽老，犹堪一行，不几于钟鸣，漏尽而夜行不休乎！
韩非子与李斯俱师事荀卿矣。韩非子曰论其所爱，则以为借资；论其所恶，则以为尝已即荀卿致乱，而欲人之非己也；致不肖而欲人之贤己也，李斯曰：泰山不让土壤，故能成其大；河海不择细流，故能就其深；即荀卿不积，跬步无以致千里，不积细流，无以成江河也，学问，故有原委。
苏秦说秦王书十上而说不行，去秦而归，赢縢履蹻，负书担囊至家，妻不下袵，嫂不为炊，父母不与言，至佩六国相印，兄弟妻嫂侧目，不敢仰视，嗟乎！侈富贵而轻贫贱，自家人父子然矣。
屈原之沉汨罗，贾谊之徙长沙，扬雄之投阁，潘岳之取危，陆机之见杀，所谓兰煎以膏，翠拔以文。
涔蹄之水，必无掉尾之鱼，苛猛之朝，必无弦歌之俗。
自视之，则见借人视之，则不见，自视明也，视于无形，至明也，自听之，则闻借人听之则不闻，自听聪也，听于无声，至聪也。
治治世而用重典，治乱世而用轻典，譬如拯溺，而锤之以石，救焚而投之以薪。
衡无心轻重，自见镜无心，妍媸自见，吾心之品，隲鉴藻，如衡镜公矣。
太公少贫，卖浆值天凉，屠牛卖肉，值天热而肉败，士之未遇如此。
王莽借口于周公，终南借口于善卷，延年借口于伊尹新法借口于周官，皆小人而无忌惮者。
因喜用赏，赏不必当，因怒用罚，罚不必当，故王者无私喜，无私怒，然后赏罚平。
晏子治阿三年，治之以治，景公不说，复治阿三年，治之以不治，景公乃致赏，嗟乎！世所谓治者，以不治治之也，世所谓不治者以治治之也。
贾生之见忌，以诸大臣不悦而后绛侯之言入晁错之见杀，以诸侯王不悦而后袁盎之谮行，语云：众口销骨，三人成处，不可弗辨也。
学问之道惟虚乃有益惟实乃有功
爵禄可以荣其身而不可以荣其心，文章可以文其身而不可以文其行。
大道之世，上下无贰心，直道行也，无道之世，上下有携志直道不行也。