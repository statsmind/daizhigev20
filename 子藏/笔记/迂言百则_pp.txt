迂言百则 清 陈遇夫
迂言者何？善言也？善则何迂乎？尔言人所不言也，人所不言而言，言而善，则何以迂非所当言也，善则何不当言非其人也，身为公卿，可以升黜，人为方伯，连帅可以赏罚进退，人以是而言，言出而应千里，下令如流水，匪然不怒，则笑之，故曰迂也，或曰：此非迩言，先民之言，谁得而迂之？曰：古乃所以迂也，随地转移之谓风，情欲趋向之谓俗，风变俗易代，异世殊，执古绳今，是迂之尤也，曰：然则孔孟古之书也，而不迂之，何也？曰：不敢也。勒为典，着为令。朝以是教乡以是学由之取尊荣，非之蹈明罚，故有行违，无貌戾也？曰：然则谈仙说佛，此诚迂也，世故不迂之又何也？曰：是不同，释氏言因果，思果报也，道家言感应，冀福应也，譬投饵取鱼，非能舍饵，利得鱼也，若夫正其谊利则不谋，明其道功，则勿计世所急也，而迂之故，闻者以为迂也，虽然，惠迪吉，积善庆古圣有言矣，果迂乎哉？不迂也！庚寅，长至日，泽农陈遇夫书。
迂言百则 新宁陈遇夫交甫撰
洞灵经曰：导筋骨则形全，翦情欲则神全，靖言语则福全，克保三全，是谓上贤，道德顺则鬼神助，信义敦则君子，合礼义备，则小人怀。
管子曰：心君之位也；上离其道，下失其事，毋代马走，使尽其力，毋代鸟飞，使弊其羽翼，毋先物动，以观其则，动则失位，静乃自得，虚其欲，神将入舍，扫除不洁，神乃留处。
荀子曰：积土成山，风雨兴焉；积水成渊，蛟龙生焉；积善成德，则神阴自得圣心循焉，故不积跬步，无以至千里，不积小流，无以成江河；是故无冥冥之志者，无昭昭之明，无昏昏之事者，无赫赫之功，故声无小而不闻，行无隐而不形，玉在山而木润，渊生珠而崖不枯，为善不积邪，安有不闻者乎？
吕览曰：当贵盛之时，人之奉我者，非奉我也，奉贵者也，当贫贱之时，人之陵我者，非陵我也，陵贱者也，彼自奉贵耳，吾何为而喜？彼自陵贱耳，吾何为而怒？
黄石公曰：绝嗜禁，欲所以除累，抑非损恶，所以让过，贬酒阙色，所以无污，避嫌远疑，所以不悮，博学切问，所以广知，高行微言，所以修身，恭俭谦约，所以自守，深计远虑，所以不穷，亲仁友直，所以扶颠，近恕笃行，所以接仁，任才使能，所以济务，殚恶斥谗，所以止乱，推古验今，所以不惑，先揆后度，所以应卒，设变致权，所以解结括囊顺会，所以无咎，橛橛梗梗，所以立功，孜孜淑淑，所以保终。
夫志心笃行之术，长莫长于博谋安，莫安于忍辱，先莫先于修德，乐莫乐于好善，神莫神于至诚，明莫明于体物，吉莫吉于知足，苦莫苦于多愿，悲莫悲于精散，病莫病于无常短，莫短于苟得，幽莫幽于贪鄙，孤莫孤于自恃，危莫危于任疑，败莫败于多私。
陆子曰：气感之符，清洁明光，情素之表，恬畅和良，调密者，固安静者，祥志定心平，血脉乃长。
淮南子曰：心欲小而志欲大，智欲圆而行欲方，能欲多而事欲鲜，心小者，禁于微也，志大者无不怀也。智圆者，无不知也。行方者有不为也，能多者，无不治也；事鲜者，约所持也。
董子曰：以仁安人，以义正我，仁人也，义我也，仁之法在爱人，不在我爱，义之法在正我，不在正人，众人不察而反之，诡其处而逆其理，鲜不乱矣。
积善在身，犹长日加益，而人不知也，积恶在身，犹火之销膏，而人不见也，非明乎性情，察乎流俗者，孰能知之？疏氏广曰：贤而多财，则损其志，愚而多财，则益其过。
刘氏说苑曰：少而好学，如日出之阳，壮而好学，如日中之光，老而好学，如秉烛之明，秉烛之明，孰与昧行乎？君子之富何如？曰：假人不德，不责食人，不使不役，亲戚爱之，众人善之。
卢照邻，问：孙真人曰：高医愈疾，奈何真人曰：天有四时五行，寒暑迭居，和为雨，怒为风，凝为雪霜，张为虹霓，天常数也，人之四支五藏，一觉一昧，吐纳往来，流为荣卫，章为气色，发为音声，人常数也，阳用其形，阴用其精，天人所同也，失则蒸生热否，生寒结为瘤赘，陷为痈疽，奔则喘乏，竭则燋槁，发乎面，动乎形，天地亦然，五纬缩赢，孛彗飞流，其危诊也，寒暑不时，其蒸否也；石立土踊，是其瘤赘，山崩土陷，是其痈疽，奔风暴雨其喘乏，川渎竭涸其燋槁，高医导以药石，救以砭剂，圣人和以至德，辅以人事，故体有可愈之疾，天有可捄之灾，曰：人事奈何？曰：心为之君，君尚恭，故欲小。诗曰：如临深渊，如履薄冰，小之谓也，胆为之将，以果决为务，故欲大。诗曰：赴赳武夫，公侯干城，大之谓也，仁者静，地之象，故欲方。传曰：不为利回，不为义疚，扬子曰：天下有三门，繇于情欲，入自禽门，繇于礼义，入自人门，繇于独智，入自圣门。
崔子玉座右铭曰：毋道人之短，毋说己之长施人，慎勿念受施，慎勿忘世誉不足慕，惟仁为纪纲，隐心而后动，谤议庸何伤？毋使名过实，守愚圣所臧，在涅贵不淄，暧昧内含光，柔弱生之徒，老氏戒刚强行，行鄙夫志，悠悠固难量，慎言节饮食知足，胜不祥行之，苟有恒，久久自芬芳。
徐伟长曰：闻过而不改，谓之丧心，思过而不改，谓之失体。
诸葛武侯曰：君子之行，静以修身，俭以养德，非澹泊无以明志，非宁静无以致远。
文中子曰：罪莫大于好进，祸莫大于多言，痛莫大于不闻过，辱莫大于不知耻。
闻谤而怒者，谗之囮也，见誉而起者，佞之媒也；绝囮去媒，谗佞远矣。
方之谓也，智者动天之象，故欲圆，易曰：见几而作，不俟终日，圆之谓也，复问养性之要，曰：天有盈虚，人有屯危不慎，不能济也，故养性必先知自慎，慎以畏为本，故士无畏则简仁义，农无畏则惰稼穑，工无畏则慢规矩，商无畏则货不殖，子无畏则忘孝，父无畏则废慈，臣无畏则勋不立，君无畏则乱不治，是以太上畏道，其次畏天，其次畏物，其次畏人，其次畏身，忧于身者，不拘于人，畏于己者不制于彼，慎于小者不惧于大戒，于近者不侮于远。
姚公元崇口箴，君子欲讷吉人寡，辞利口作戒，长舌为诗，斯言不善，千里违之，勿谓可复，驷马难追，惟静惟嘿，澄神之极，去甚，去泰居物之外，多言多失，多事多害，声繁则淫，音希则大室，本无暗垣，亦有耳，何言者，天成蹊者，李似不能言，为世所尊，言不出口，冠时之首，无掉尔舌，以速尔咎，无易尔言，亦孔之丑。敬之慎之，可大可久，敬之伊何？三命而走，慎之伊何？三缄其口。
陆敬舆曰宁人负我毋我负人
柳公玼戒子，五失其一，自求安逸，靡甘澹泊，苟利于己，不恤人言，其二，不知儒术，不悦古道，懵前经而不耻，论当世而解颐，身既寡知，恶人有学，其三胜己者厌之，佞己者悦之，惟乐戏谈，莫思古道，闻人之善嫉之，闻人之恶，扬之浸淫颇僻，销刻德义，其四，崇好优游，耽嗜曲蘖，以衔杯为高致，以勤事为俗流，习之已荒，觉已难悔，其五，急于名宦，匿近权要，一资半级，虽或得之，众怒羣猜，鲜不败者。
韩昌黎作董生，行曰：淮水出桐柏山东驰遥遥，千里不能休，淝水出其侧，不能千里，百里入淮，流寿州，属县有安墨，唐贞元时，县人董生召南，隐居行义于其中，刺史不能荐天子，不闻名声，爵禄不及门，门外惟有吏日来征租，更索钱，嗟哉董生朝，出耕夜归，读古人书，尽日不得息，或山而樵，或水而渔，入厨具甘旨，上堂问起居，父母不戚戚，妻子不咨咨嗟哉！董生孝且慈，人不识，惟有天翁知生祥下，瑞无休期，家有狗乳出求食，鸡来哺其儿，啄啄庭中拾虫蚁哺之，不食鸣声悲，彷徨踯躅久不去，以翼来覆，待狗归嗟哉！董生谁将，与俦时之人，夫妻相虐，兄弟为雠，食君之禄，而令父母愁，亦独何心？嗟哉！董生无与俦。
范公质诫儿侄八百字，昨得谢课书，希于京秩之中，更与迁转余，以诸儿侄辈生长以来，未谙外事，艰难损益，懵然莫知，因抒古诗一章晓之，去年初释褐，一名列蓬邱，青袍春草色白，纾弃如仇，适会龙飞庆王泽，天下流尔，得六品阶，无乃太为优，凡登进士第，四选升校雠，历官十五考，叙阶与尔俦，如何志未满，意欲陵云游苦言，品位卑寄书来，我求省之，再三叹，不觉泪盈眸，吾家本寒素，门第寡，公侯先子有令德，乐道尚优游生逢世多僻，委顺信沈浮，仕宦不喜，达吏隐同庄周，积善有余庆，清白为贻谋，伊余奉家训，孜孜务进修，夙夜事勤，肃言行思悔尤，出门择交友，防慎畏熏莸，省躬常惧玷，恐掇庭闱，羞童年志于学，不堕为箕裘，二十中甲科，頳尾化为虬，三十入翰苑，步武向，瀛洲四十登宰辅，貂冠侍冕旒备位，行一纪，将何助帝猷？既非救旱，雨岂是济川舟，天子未遐弃，日益素飧，忧黄河润九里，草木皆寖，渍吾宗凡九人，继踵升官，次门内无白丁森森，朱绿紫，鹓行洎内职，亚尹州从事府掾，监省官高低皆清美，悉由侥幸，升不因资考，至朝廷悬爵秩，命之曰公器，才者禄及身功者赏于世，葬才及非功，安得专厚利，寒衣内府帛饥，食太仓米，不蚕复不穑，未尝勤四体，虽然，一家荣，岂塞众人议，颙颙十目，窥龊龊千人，指借问，汝与吾如何不自媿？戒尔学立身，莫若先孝弟，怡怡奉亲，长不敢生骄易战，战复兢兢，造次必于是，戒尔学干禄，莫若勤道艺，常闻诸格言学而优则仕，不患人不知，惟患学不至，戒尔远耻辱，恭则近乎礼，自卑而尊人，先彼而后己，相鼠与茅鸱，宜鉴诗人刺戒尔，勿放旷放旷，非端士周，孔垂名教，齐梁尚清议，南朝称八达，千载秽青史，戒尔，勿嗜酒狂药，非佳味，能移谨厚，性化为凶险，类古今倾败者，历历皆可记戒尔，勿多言，多言众所忌，苟不慎枢机，灾危从此始，是非毁誉，闲适足为身累，举世重交游，拟结金兰契，忿怨容易生，风波当时起，所以君子心汪汪淡如水，举世好承奉，昂昂增意气，不知承奉者，以尔为玩戏，所以古人疾籧篨，与戚施，举世重任侠，俗呼为气义，为人赴急难，往往陷刑死，所以马援书殷勤，戒诸子举世贱清素，奉身好华侈，肥马，衣轻裘，扬扬过闾里，虽得市童怜还，为识者鄙，我本羁旅，臣遭逢尧舜，理位重才，不克，戚戚怀忧，畏深渊与薄冰蹈之，惟恐坠尔曹当悯我，勿使增罪戾，闭门敛踪迹，缩首避名势，名势不久居，毕竟何足恃？物盛必有衰，有隆还有替速成，不坚牢，亟走多颠踬，灼灼园中，花早发，还先萎，迟迟涧畔，松郁郁含晚翠，赋命有疾，徐青云，难力致寄语谢诸郎，躁进徒为耳。
寇莱公六悔，铭官行私曲失时，悔富不俭，用贫时悔，艺不少习，过时悔，见事不学，用时悔醉，发狂言，醒时悔，安不将息！病时悔。
晏同叔几铭小饭，防饐跬行虞，跌巾有角，垫衣存袵缺，惟忠与孝，则罔摧折。
濂溪周子曰：人之生，不幸不闻过，大不幸无耻，有耻，则可教闻过，则可贤。
横渠张子曰：困辱非忧，取困辱为忧，荣利非乐，忘荣利为乐。
弓调而后求劲焉，马服而后求良焉，士必悫而后求智能焉，不悫而后能譬之，豺狼不可近。
邵子无名公传无名者，不可得而名也，凡物有形则可，器可器斯可名，然则斯人无体乎？曰：有；体有体而无迹者也，斯人无用乎？曰：有！用有用而无心者也。有迹有心者，可得而知也。无迹无心者，虽鬼神亦不可得而知，况于人乎？故其诗曰思虑未起，鬼神莫知，不由乎我，更由乎谁能造万物者，天地也，能造天地者，太极也，太极者，其可得而知乎？可得而名乎？故自为赞曰：借尔面貌，假尔形骸，弄丸余暇，闲往闲来，人告之以修福，对曰：未尝为不善，人告之以禳灾，对曰：未尝妄祭，故其诗曰：祸如许免，人须谄福，若待求天可量，又曰：中孚起信宁须祷无妄生，灾未易禳，性喜饮酒，命之曰太和，汤所饮不多，微醺而罢，不喜过醉，故其诗曰：性喜饮酒，饮喜微酡，饮未微酡，口先吟哦吟哦不足，遂及浩歌，所寝之室，谓之安乐窝，不求过美，惟求冬燠夏凉，遇有熟思，则就枕，故其诗曰墙高于肩室，大于斗，布被暖余，藜羹饱后，气吐胸中，充塞宇宙，其与人交，虽贱必洽，未尝作皱眉事，故人皆得其欢心，见贵人未尝曲奉见不善人未尝急去，见善人未之知也，未尝急合，故其诗曰：风月，情怀江湖，性气色，斯其举翔而后至无贱，无贫无富，无贵无将，无迎无拘无忌，闻人之谤，未尝怒闻人之誉，未尝喜闻人言人之恶，未尝和闻人，言人之善，则就而和之，又从而喜之，故其诗曰：乐见善人乐，闻善事乐道，善言乐行，善意闻人之恶，如负芒刺，闻人之善，如佩兰蕙，家贫，未尝求于人，人馈之，虽寡必受，故其诗曰：窘未尝忧，饮不至醉，收天下春归之肝肺，朝廷授之官，虽不强免，亦不强起，晚有一子，教之以仁义，授之以六经，举世尚虚谈，未尝挂一言，举世尚奇事，未尝立异行，故其诗曰：不佞禅伯不谀，方士不出户庭，直游天地，家素业儒口，未尝不道儒言，身未尝不行儒行，故其诗曰：心无妄思，足无妄走，人无妄交，物无妄受，炎炎论之，甘处其陋，绰绰言之，无出其右；羲，轩之书，未尝去手，尧舜之言，未尝离口，当中和天同乐易，友吟自在，诗饮欢喜酒，百年升平，不为不偶，七十康强，不为不寿，此其无名公之行乎？
又曰：人之精神贵藏而用之，苟衒于外，鲜有不败者，如利刃在手，物来剸之，若恃刃之利，而求割则刃，与物俱伤矣，室中造车，天下可行，轨辙合故也。苟顺义理，合人情，日月所照，皆可行也。
人之神即天地之神人之自欺，所以欺天地，可不惧哉！
人之善恶形于言，发乎行人，始得而知之，但萌诸心，发于虑鬼神，已得而知之矣，君子所以贵慎独也。
言发于真诚，则心不劳而逸人，久而信之，作伪任术，一时或可欺，人持久必败。
事无巨细，皆有天人之理，修身人也，遇不遇，天也，得失不动心，所以顺天也，行险侥幸，是逆天也，求之者人也，得之与否？天也，得失不动心，所以顺天也，强取必得，是逆天也，逆天理者，祸患必至。
天下之事，始过于重，犹卒于轻始过于厚，犹卒于薄，况始以轻始以薄者乎？故鲜失之重，多失之轻，鲜失之厚，多失之薄，是以君子不患过乎重，常患过乎轻，不患过乎厚，常患过乎薄也。
司马温公盘水铭，盘水之盈，止之，则平平而后清，清而后明，勿使小欹小欹则倾倾，不可收用，毁其成，呜呼奉之，可不兢兢。
温公解禅六偈云：忿怒如烈火，利欲如铦锋，终朝常戚戚，是名阿鼻狱，颜回甘陋巷，孟轲安自然富贵如浮云，是名极乐，国孝弟通神明忠信，行蛮貊，积善来百祥，是名作因果，仁人之安宅，义人之正路，行之诚且久，是名不壤，身道德修一身，功德被万物为贤，为大圣，是名佛菩萨言，为百世师，行为天下法，久久不可掩，是名光明藏。
苏东坡为迈砚铭，以此进道，常若渴，以此求进，常若惊，以此治财，常思予以此书狱常思生。
黄山谷游艺斋铭，色荒者，使人蹻蹻，酒荒者，使人漠漠，游于六艺之林，是谓名教之乐。
赠张叔和我提养生之四印，君家所有更赠君，百战百胜，不如一忍万言，万常不如一默，无可拣择，眼界平不藏，秋毫心地直，我肱三折得此医，自觉两踵生光辉，蒲团日静，鸟吟时炉熏一炷，试观之。
王公随省分箴夕晦，昼明干动，坤静物禀乎性，人赋于命，贵贱贤愚，寿夭衰盛，谅乎自然，冥数潜定，蕙生数寸，松高百尺，水润火炎，轮曲辕直，或金或锡，或玉或石荼苦，荠，甘，乌、黔、鹭，白性不可易，体不可移，揠苗则悴，续凫乃悲，巢者罔穴，泳者宁驰，竹柏寒茂，桐柳秋衰，阙里泣麟，傅岩肖像，冯衍空归，千秋骤相健羡，勿用止足，可尚处，顺安，时吉禄长享。
李公至续座右铭短不可护，护则终短长不可矜，矜则不长，尤人不如尤己，好圆不如好方，用晦则天下莫与汝争，智撝谦，则天下莫与汝争强，多言者，老氏所戒，欲讷者，仲尼所臧，妄动有悔，何如？静而勿动太刚，则折何如？柔而勿刚，吾见进而不已者败，未见退而自足者亡，为善则游，君子之域，为恶则入，小人之乡，吾将书绅带以自警，刻盘盂而思防，岂若长存于座右，庶夙夜之不忘。
范公尧夫戒子弟曰：人虽至愚，责人则明，虽有聪明，恕己则昏，尔曹但当以责人之心责己，恕己之心恕人，不患不到圣贤地位也。
刘公恕自讼平生有二十失，佻易卞急，遇事辄发，狷介酬直，忿不思难，泥古非今，不达时变，疑滞少断，劳而无功，高自标置，拟伦胜己，疾恶太甚，不恤怨怒，事上方简，御下苛察，直语自信，不远嫌疑，执守小节，坚确不移，求备于人，不恤咎怨，多言不中节，高谈无畔，岸臧否品藻，不掩人过恶，立事违众，好更革应事，不揣己度，德过望无纪，交浅而言深，戏谑不知止，任性不避祸，论议多讥刺，临事无机械，行己无规矩，人不忤己，而随众毁誉，事多祸患，而忧虞太过，以君子行义责望小人，非惟二十失，又有十八蔽，言大而智小，好谋而阔，论剧谈而不辨，慎密而漏言，尚风义而龌龊，乐善而不能行，与人和而好异议，不畏强御而无勇，不贪权利而好躁，俭啬而徒费，欲速而迟钝，闇识而强，料事非法家，而深刻乐放纵，而拘小礼，易，乐而多忧，畏动而恶静，多思而处事乖忤，多疑而数为人所欺，事往未尝不悔，它日复然，自咎自笑，亦不自知其所以然也。
叶水心，曰：读书不知接，统绪虽多，无益也，为文不能关教事，虽工无益也，笃行，不合于大义虽高，无益也，立志不存于忧世，虽仁无益也。
豫章，罗氏曰：君明君之福，臣忠臣之福，君明臣忠，则朝廷治，得不谓之福乎？父慈父之福，子孝子之福，父慈子孝，则家道隆盛，得不谓之福乎？俗人以富贵为福陋哉！
五峯，胡氏曰：智不相近，虽听言而不入，信不相及，虽纳忠而不爱，故君子必谨其所以言，则不招诽谤，取怨辱矣。
朱子曰：天地有自然之理，凡阳必刚，刚必明，明则易知，凡阴必柔，柔必暗，暗则难测，故圣人作易以阳为君子，以阴为小人，其所以通幽明之故，类万物之情，虽百世不能易也。予尝推易说，以观天下之人，凡光明正大，疎畅洞达，如青天白日，如高山大川，如雷霆之为威而雨露之为泽，如龙虎之为猛，而麟凤之为祥，磊磊落落，无纤芥可疑者，必君子也，若依阿淟涊，回互隐伏，纠结如蛇蚓，琐细如虮虱，如鬼蜮，如狐虫闪倏狡狯，不可方物者，必小人也，彼小人，虽曰难知，亦乌得而逃哉？
东莱吕氏曰：君子所信者此心也，若顾后世之毁誉，是有待于外也。
西山真氏曰：水不能不遇风，长川巨浸，泓澄无底，虽大风不能使之浊，心不能不应物欲尽理明，表里莹彻，虽酬酢万变，不能使之昏，无风则清，有风则浊者尘滓之伏于下也，静之则明，动之则昏者利欲之藏于中也。
有理义以养其心，则虽老而神明不衰，苟为不然，则昏于豢养，败于戕贼，未老而志衰矣，励志之士，可不戒诸。
高子遵生八笺，涉世浅，点染亦浅，历事深，机械亦深，故君子与其练达，不若朴鲁，与其曲谨，不若疎狂。
君子之心，事天青日白，不可使人，不知君子之才华，玉韫珠藏，不可使人易知。
势利纷华，不近者为洁，近之而不染之为尤洁，智械机巧，不知者为高知之，而不用者为尤高。
读书不见圣贤为铅椠，佣居官不爱子民，为衣冠盗讲学，不尚躬行，为口头禅立业，不思种德为眼前花，居逆境中，周身皆针砭，药石砥节，砺行而不觉处顺，境内满前，尽兵刃戈矛，销膏靡骨而不知。
人心一真便霜，可飞城可陨，金石可贯，若为妄之人，形骸徒具，真宰已亡，对人则面目可憎，独居则形影自媿。
心体便是天体，一念之喜，景星庆云，一念之怒，震雷暴雨，一念之，慈和风，甘露一念之严，烈日秋霜，何者少得？只要随起随灭，廓然无碍，便与太虚同体。
疾风怒雨，禽鸟戚戚，霁日光风，草木欣欣，可见天地不可一日无和气，人心不可一日无喜神。
晴空朗月，何天不可！翱翔而飞蛾，独投夜烛，清泉绿卉，何物不可？饮啄而鸱枭，偏嗜腐鼠：噫！世之不为飞蛾，鸱鸮者几何哉？
除忿怒箴，尘生便扫，莫论是否，百年偶聚，何苦烦恼？太虚之内无物，不有万事从宽，其福自厚，断嗜欲箴，染性触物，黏于饴胶，淫爱贼人毒于戈矛，片时意适永劫灵消，一丝未断，尘网难，超戒多言箴，不扣自鸣，钟鼓为妖，宁口之羞，斯气之浮，恂恂吶吶，立诚寡尤，如瓶是守，括囊无咎，澄意想箴夜结于梦，昼驰于想，起灭万端，尽归虚妄，要拔前，根须除后障，一剑当空，羣魔消丧。
郁离子刘基曰：天下有非望之福，亦有非望之祸，小人不知祸福之相倚伏也，则侥幸以为尝，是故失意之事，恒生于其所得意，惟其见利而不见害，知存而不知亡也。
方正学，曰：为子孙者欲其悫，不欲其浮，欲其循循，然不欲頟頟焉，循循者善之徒，頟頟者恶之符。
非义之利，腊毒可喜之事，藏悔易悦之人难近万全之举多怨，君子知其然，功苟可成，不沮于怨也；人果不可近，不受其悦也，事之适意，必思其艰，利之可取，先虑其患，故名立，而身完也。
薛敬轩，曰怒，至于过喜，至于流思索，太劳而不节，皆暴其气之事。
不可乘喜而多言不可乘快而易事
多言最，使人心志，荡流而气亦损少言，不惟养得德深，又养得气充，寤寐亦安。
慎言语养德之大节饮食养生之大
促迫褊窄，浅率浮躁，非有德之气象，只观其气象，便知涵养之浅深。
人有才而露，只是浅深则不露，方为一事，即欲人知，浅之尤者凝重之，人德在此，福亦在此，心定气平而身体之安和，舒泰不待言。
轻言轻动之人，不可与深计，易喜易怒者，亦然，故闻事不喜不惊者，可以当大事。
疾恶之心固不可无，然当宽心缓思，可去与否？审度时宜，而处之斯无悔，切不可闻恶，遽怒，先自烦扰，使即能去恶，己亦病矣，况伤于急暴，而有过中失宜之弊乎？经曰：勿忿疾于顽，孔子曰：肤受之愬，不行，皆当深味。
气直是难！养予克治，用力久矣，而忽有暴发者，可不勉哉！二十年治一怒，字尚未消磨得尽，以此知克己最难。
陈白沙忍字，赞七情之发，惟怒为遽，众逆之加，惟忍为是绝，情实难处，逆非易当怒，火炎以忍水制忍之，又忍愈忍愈励，过一百，忍为张公艺不乱大谋，其乃有济，如其不忍，倾败立至。
又曰：学者先须理会气象，气象好时，百事自当此语，最可玩味，言语动静，便是理会，气象地头，变急为缓，变激烈为和平，则有大功，亦远祸之道也，非但气象好而已。
心地要宽平，识见要超卓，规模要阔远，践履要笃实，能此四者，可以言学矣。
情不可过会，不可数抑情，以止慢疎，会以增敬终身守此，然后故旧可保。
王阳明曰：树木者，必培其根，种德者，必养其心，欲树之长，必于始生，时删其繁枝，欲德之盛，必于始学，时去夫外好，昔人有言，何以止谤曰：无辨，故有其事，不可辨也。无其事，不必辨也，无其事而辨之，是自谤也，有其事而辨之，是增己之恶则甚？人之怒也。
黄泰泉曰：宋人有言，销伪去骄，矫轻擎惰，惰则散缓，闲适自以为贤，其志也，昏轻则便儇，狡厉自以为美，其动也躁，骄则狠傲倨慢，自以为刚，其气也，悖伪则机械变诈，自以为智，其心也，欺是四病也，忠信所以销伪威重，所以矫轻孝弟，所以去骄学习，所以警惰，警其惰，则惺惺如也，去其骄则雍，雍如也，矫其轻则肃肃如也。销其伪则慥慥如也，夜气清明，顾諟明命，则四病除矣。
陈几亭，龙正曰：立言有六，禁不本至诚勿言，无益于世，勿言损益，相兼勿言，后有流弊，勿言往哲，已言勿袭言，非吾力所及，勿轻言。
我与天下后世之感通，犹两人相觌，我爱彼，彼亦爱我，我惟见有身，天下亦乌知有我，乡人之所以与草木同腐也，我孜孜为后世计，后世孰能忘之？圣贤所以长生于人心也。
张阳和，元忭曰：以祸福得丧，付之天以赞毁，予夺付之人，以修身立德，责之己，此是至简，至易之学。
吴素衣桂森曰：旧说，月到梧桐，上风来，杨柳边，大丈夫不可无此，襟怀海阔，从鱼跃，天空任鸟飞，大丈夫不可无此度量，振衣千仞岗，濯足万里，流大丈夫不可无此气概，珠藏川自媚，玉韫山含辉，大丈夫不可无此蕴藉，颇爱其语，因续之曰：元酒味方淡，太音声正希，大丈夫不可无此见解，日月笼中鸟，乾坤水上，沤大丈夫不可无此达观，秋月扬明辉，冬岭秀孤松，大丈夫不可无此风味，两仪常在手，万化不关心，大丈夫不可无此作用。
高景逸曰：无事故静，坐静坐原无事，若欲起别法，即是名多事，有事故应事，应了原无事，若起厌事心，如何了得事！
于景素，孔兼，训子曰：士君子能于羣议众诋时，立得脚定，纔见坚贞，能于尊官厚禄，时回得头早，纔见知几，能于主少国疑，时看得命轻，纔见节概，能于从容谈笑，时解得急难，纔见才识，能于淡泊冷，寂时无歆，想心纔见志，趣能于风雷震撼，时无惊恐，心纔见器度。
夏正夫曰：君子有三惜，此生不学一也，此日闲过二也。此身一败，三也。
陈缑山铭羣居慎口独坐防心
刘念台曰：讦似直佞似忠，谄似恭，曲似慎刻，似公巧似智，又曰：薛河东二十年，治一怒字不去，尝见得治不去，便是他过人处。
学山曰：饮食有节，脾土不泄，调息寡言，肺金自全动静，以敬心火自定，宠辱不惊，肝木以宁，恬然无欲，肾水自足。
杂志戒酒后语忌食时嗔忍难忍事顺不明人
宁耐是处？境第一，法安详是应事第一法退让，是保身第一法，涵容是待人，第一法，若将富贵贫贱死生置之度外，是养心第一法。
流水之声，可以养耳，青禾绿草，可以养目，观书绎理可以养心，弹琴学字，可以养指，逍遥杖履，可以养足，静坐调息，可以养筋骸。
右迂言百则一卷，国朝新宁，陈遇夫交甫撰，按先正格言，重规迭矩，如箴铭，如蓍蔡如药石，如弦韦厘，然具有渊源，原可互相印证，是书亦随手掇拾，而要言不烦，所谓为人若此，庶乎近焉者，读者幸勿疑，其太简诋以挂一漏万也，自序一首，末谓惠迪吉，积善庆古圣有言矣，果迂乎哉？不迂也！殆为中人，以下言之者心良苦矣，夫报应之说，原本古经而通儒屑屑言之，则已陋，况未尽可凭耶？新宁县，志称先生撰，正学续一书不韪，宋人道丧，千载之说，搜采自汉迄唐，二十七人，据本传而加论断明白醇正，足以破专固之见，亦儒林中要书也，又称究心宋学，践履端方，不愧醇儒，又称生平洁身砥行，敦崇礼节，捍患济穷，则亦强为善而已，而必堕于前，因后果之渺茫哉？若为流俗人说法，则正自不得，不然，昔司马温公自署迂叟，晁明远之景迂，盖又景司马倪元镇亦自署倪迂三君子，匪迂儒而是书，亦匪迂言也，心良苦矣，道光戊申，秋尽日，后学伍崇曜谨跋。