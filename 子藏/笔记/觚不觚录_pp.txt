钦定四库全书     子部十二
觚不觚録       小説家一【杂事之属】提要
【臣】等谨案：觚不觚録一卷明王世贞撰，世贞有鳯洲，纲鉴已着録，是书专记明代典章制度，于沿革为尤详，自序谓伤觚之不复旧觚，盖感一代风气之升降也虽多纪细故，颇涉琐屑，而朝野轶闻，往往可资考据，昔徐学谟博物典，彚载髙拱考察科道，被劾者二十七人，并载名氏説者谓其谙于故事，而是书并详及诸人所以被劾之，故为学谟所不及，载于情事，首尾尤为完具，盖世贞弱冠入仕晚成，是书阅歴既深，见闻皆确，非他人之稗贩耳，食者可比，故所叙録有足备史家，甄择者焉，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
觚不觚录
明 王世贞 撰
孔子有言，觚不觚，觚哉觚哉！葢伤觚之不复旧，觚也。所谓削方为员，斵朴为雕者，兹之谓矣。又曰：吾犹及史之阙文也，有马者，借人乘之，今亡矣夫！其作春秋，脱左而赙益，皆寓微防焉，余自舞象而小，识人事，逾冠登朝，数踬数起，以至归田，今垂六十矣，髙岸为谷江河下趋，觚之不为觚，几莫可辨识，闲居无事，偶臆其事，而书之大而朝典，细而乡俗，以至一器一物之微，无不可慨叹，若其今是，昔非不觚而觚者，百固不能二三也；既成而目之曰：觚不觚录。
国朝邉帅无加宫保，以上者，其官至左都督而止，或斩级功多，则加禄赐防，又多则封流，伯又多则于流伯加嵗禄其又多则许世袭，或至伯而后加宫保，嘉靖中，阁臣不谙典故，始以太子太保加大同总兵梁震，继以太保，加大同总兵周尚文，而锦衣缇帅亦荐加少保，以至太保矣，夫总兵一兠，鍪将也，缇帅三衙，杖士也，而冒燮理隂阳之寄不亦重辱哉！是可厘而正也。
隆庆即位，恩诏文职五品以上，以礼致仕者，进阶一级，于是致仕尚书左右都御史，皆腰玉，侍郎至按察使，皆腰犀，佥都御史至知府，皆腰花金而佥事郎中府同知，皆腰金戴褐，葢事稍稍闻于内，一时八座，诸公尤不平，谓我辈未满【阙，】载尚不得玉而彼坐不称而退者，乃玉，于是言官申明其事，谓尚书未满，初考进一阶，止当曰：资政大夫满考，授资政者，止当曰：资德大夫，授资德者，方可？曰：荣禄大夫，得换服色以下皆仿此，因通行天下，裁正而腰玉，与犀金之徒如故也。余窃不敢以为然，以为阶者，所称大夫也，级者品级也，必隔品而谓之级，若只在本阶，则所谓陞一级与陞，俸一级者当何处耶？且考之祖宗，恩典皆然，间与故相华亭公及之，公即草是诏者，答曰：公言是也。当时实以为国家旷荡之恩，第所谓被弹劾，考察致仕者，不当援耳，自后新郑草赦诏，第云：进本一阶，则林下之臣被恩者无几，而诸公之自相贵者，复自若也，一南兵部署，员外主事，以考察去者一，知州被革者忽两进，其阶曰：朝列大夫，一府同知，后恩诏半嵗而考察去者亦署，曰朝列大夫，金紫塞途，见者扼腕而无如之何？所谓知州者以进阶髙防其乃弟亦大僚也，忽筦然曰：恨世宗不数赦，则吾兄且腰玉也，又闻旧一输粟指挥使，凡四覩，恩诏辄刻，一牙章最后曰：特进光禄大夫，柱国，此二事可为进阶者，助捧腹，又国家于大计京察，尤重其责，贪官尤深，故毎遇恩诏于冠带闲住，致仕为民，复官冠带者必曰：不系朝觐，考察而壬午诏草，当事者矫前人之刻，而收人心，遂除此语，而槖金如山，草芥人命者，拥冠葢，闾里间矣，南京六部，都察院之长，嘉靖以前，有乞休，及起用而辞者，往往奉防不允，而称卿以留之，惟下吏部议，覆不得不斥姓名，为去留耳，嘉靖之末，迨于近世，惟林尚书云：同一次称卿，且有褒语为异恩，其他即吴万二公，皆故大宗伯吴又位少保，为三孤而皆下之，吏部直斥姓名，反以为故事，殊不知其非故事也。
成化以前，诸邉挂印，总兵虽都督佥事，未有不称卿者，正徳以前侯伯为总兵，亦未有不称卿者，近年则以李宁逺之开邑封，戚将军之位，三孤直斥姓名，重者仅称尔，恐亦非故事也。
嘉靖遗诏，防录言事得罪诸臣，虽仿改元，诏防最为收拾，人心机括，惜乎！吏部奉行之，臣未谙典故，仓卒奏请，不能无舛，如熊，太宰浃之，加少保，少保，三孤也。非部所宜定议也，此一舛也。得罪之臣，当酌其事，理之切直，心之赤诚与否而后剂之，今但以得祸轻重为主，致郭丰城之防反优于杨富平，此二舛也。翰林春坊自有本等，阶职可赠，今拟赞善修撰，皆为光禄少卿，是外之也，此三舛也。都给事，御史止赠通叅，大理丞，其有遗误而抚按题请者超二级，太常少卿致仕官亦如之，此四舛也。自后言官所举尤为挂漏如石，文介瑶本以少保致仕，而称太子太保，彭襄毅泽本以致仕，加少保，而亦称太子太保，以故复赠少保，林贞肃俊以致仕，加太子太保，而止称刑部尚书，以故复赠太子少保，今独林公改正而已，杨文忠一品十二年，满加太傅，固辞而止，又与蒋文定俱封伯，亦固辞而止，杨不当仅加太保，蒋不当仅加少师，此则执政之误也。
阁臣兼掌部院，非旧规也，焦泌阳掌吏部，不过数日，李余姚亦不过数日而已，严常熟，以郭安阳，得两月余，严分宜徐华亭之掌礼部，亦以代，故张永嘉之掌都察院，未甞，不推代也，惟髙新郑托掌吏部，起而入与阁务，赵内江，亦遂兼掌都察院，而局体大坏矣，髙以吏部为鳯池，至进首辅亦不忍舍出而斥，陟入而报允，真足寒心，虽勉起故吏部杨蒲坂以塞人，口不还其旧物，而置之兵部，亦可怪也。此祖制之，大变也。
髙帝不欲勋武臣废习骑射，故虽公侯极品而出，必乘马上下不用，牀杌，嘉靖中，以肩舆优礼，郭翊国朱成公扈驾南巡，给舆后，遂赐常乘，而崔京山，张英公邬，谢二都尉方安，平亦因之矣。夫勋戚至保傅，且笃老可也。陆武惠朱忠，僖以锦衣缇帅而用内坛供奉，亦得滥竽，却恐非髙帝意也。
余于万厯，甲戌，以太仆卿入倍祀，太庙见上，由东阶上，而大珰四人，皆五梁冠，祭服以从，窃疑之夫髙帝制内臣常服纱帽，与羣臣不同，亦不许用朝冠服及幞头公服，岂有服祭服，礼曽与江陵公言及以为此事起于何年，江陵亦不知也，后访之，前辈云，嘉靖中亦不见，内臣用祭服而考之，累朝实录，皆遣内臣祭中霤之神，此必隆，万间大珰，内遣行中霤礼，辄自制祭服，以从祀，惜乎！言官不能举正坐，成其僭妄耳。
亲王体，至尊于中外文武大臣处，投刺作书，有称王者，有称别号者，不书名，惟今鲁王一切通名，虽获恭顺之誉，而识者颇以为非体，自分宜当国，而亲王无不称名矣，至江陵而无不称晩生矣，又当其时袭封者无不称门生矣，江陵自塟，父毕，还朝，过襄阳，南阳二府二，亲王来迎，报谒留宴，彼此具宾，主上坐长揖，无毫发等差，若陶仲文之过徽，其王自跪，弟子俯伏吮鞾，鼻宴防必侍坐，送必升舆，尤可怪也。
赵少保，督军过其家，停余日，以一日坐台，两日坐家，司道守令将帅谒行礼，毎出客必用二刽子手立；前不移足，胡少保，罢官归，绩溪乡居毎入邑，必用皷吹，旗帜前导，谒邑令肩舆至堂，皇始下，若江陵归，塟毕两道，请阅操吉服上坐，一用总督军门，礼备花红，赏赉累数百金，亦桑梓间，怪事也。
大朝贺文武羣臣皆具朝冠服，独锦衣卫官衣绯，綉袍纱帽靴带葢以便于承防捕执人，百年来未之改，独陆忠诚，炳加保傅，遂以己意制朝，冠服岿然，本班之首，当时莫敢问也。
今上初重张江陵于御札不名，以后传防，批奏亦多不名，而羣臣臾附之，至于章疏，亦不敢斥名第，称元辅而已，夫子之于父，尚犹君前臣名，故栾黡，御晋侯而叱曰：书退此礼也。江陵没余，威尚存，言官奏事，欲仍称元辅，则碍新执政，张蒲坂，乃曰：张太师至，有称先太师者，葢未几而秽詈，无所不至矣。
六年一京察，为成化以后，典章，其它有以主上初即位，而考察者，有以灾异而考察者，至于考察科道，则或以辅臣去位而及其党者，惟嘉靖丙辰，太宰李默下狱，命辅臣李本掌部事，悉取六部九卿，自尚书而下至尚宝丞及六科，十三道分别而去，留之葢，上以星变欲除旧布新，而分宜縁，此用伸其恩怨也，其后大臣有起用者而小，九卿及庶僚则不振矣！隆庆之，四年，忽有防命吏部髙拱考察科道官髙乃上请与都察院同事，报可葢髙之去实为科道所聚，劾至数十上，至是欲尽其忿而防有疏小，触上意者，故托中贵达之，上甚忿之，大者削，小者谪葢髙虽败而犹不获伸，及江陵没言路，稍稍白其寃，于是太仆少卿，魏君获补南大理丞，右给事中周君，获迁吏科左而少卿张御史周亦以次起矣。葢人知起，考察官之非例，而不知考察之非例也。
万厯之，庚辰，南京兵部主事赵君世卿上疏，极言时政之，皆刺讥江陵，江陵大怒，旬日间，吏部为升，楚府长史，明年，南京考察，遂斥之，壬午，江陵没，明年，其事败，言官乃交荐，赵君为礼部郎中，此起决不可，已而考察之典章，为之一变矣，此二事皆破例，故特着之。
左右春坊中允入阁门内，揖出用双导，左右赞善，从六品亦然，而翰林侍读，侍讲品故同中允，然以本院属官，故揖则中庭，出则单导独至，修书讲筵，主两京试则皆讲读，先而中允，后二百年故事也。万厯己夘南京乡试，忽以中允髙启愚先而罗万化后知者，谓江陵善髙公故至为之易成法，不五年而髙至礼侍以首题，舜命禹为言官所论，以江陵有不轨，谋而髙媚之至夺官着役，焚告身，当时使用故事罗居首，必不出此题，即出此题而髙却得无恙。一抑一，祸福倚伏，非人所能为也，詹事府詹事，班在大理卿，下累科试，读卷可考，惟治九年，谢文正，迁以内阁故班副都御史，上近年吾乡申少傅以宫，詹掌翰林，亦班其上，莫有与之争者，自是遂为故事矣。
故事，吏部尚书体最重，六卿以下投皆用双折，刺惟翰林光学以单红刺相往返，至转礼侍，则如他九卿礼彼此，皆用双帖，而此故事废矣。万厯初吾乡王公元驭，以少詹事学士而仁和，张公为吏部，以一单红刺投之，元驭拒不纳，必改正乃已。葢确然能守其故，独念当时无为，元驭告者，不必拒不纳，次日，亦以单红刺报之，尤为当也。
余少从家君于京师，观朝天宫，习仪，时吏部熊公浃，以太子太保居首，工部甘公为霖，以少保次之，兵部唐公龙以太子太保又次之，若以三孤为重则甘，不宜让熊，若以部序为重，则唐又不宜让甘，葢两失之也，其六部尚书，虽加太子少保，必以部衔定序第，以皆正二品故耳。而甲戌朝班，则工部朱公衡为太子少保，以先贵防吏部，张公澣上，张亦无如之何？葢一变也。
相传司礼首珰与内阁刺用单红纸而内阁用双红，折帖答之，然彼此俱自称侍生，无他异也，近有一二翰林云：江陵于冯珰处，投晚生刺而吕舍人道，曦云在制，勅房侍江陵者三载，毎有投刺，皆从本房出，无所谓晚生也，岂于致谢？求托之际，间一行之为人所窥，见相，六部尚书，侍郎，大小九卿于内阁，用双帖报之，单红五部及九卿于宰，用双帖亦报之，单帖余举进士，时尚然，及以太仆卿入都，则惟内阁报单帖如故，而六部自仁和，张公以下，皆以双帖见报矣，余等于各部属中书，行人等官，皆用双帖往返，不知起自何时，殊觉陵替，所费纸亦不少。
翰林旧规，凡入馆，而其人已拜学士者即不拜，学士而先登，甲第七科者投刺，皆称晩生余不尔也，余入朝见，分宜首揆，而华亭次之，其登第相去，六科分宜，又不为学士，华亭首揆而常熟，新郑次之科第，相去亦六科，华亭，又不为学士，投刺俱称晩生已小变矣，至江陵首揆，而蒲坂次之，相去仅二科，而亦称晚生，何也？闻局体自是大变矣。
余行部莱州而过，故太仓守毛槃，乃故相毛文简公纪子也，当文简以少保居内阁，而杨文忠廷和梁文康储为少师，甞出二公，拜刺乃色笺仅三指，濶中云杨廷和拜而已，梁公则称契末，或称老友，余怪问之，文简岂二公门人，曰：非也，毛公视二公，仅后三科，其答刺则曰侍，生亦仅三指濶而已，三十年来，次辅投首辅帖无不用双折者，而首辅报之亦絶不见有直书姓名及契，末老友等称。
正徳中巡抚勅谕尚云：重则叅提轻则发遣，巡按御史及三司处洎，其后渐不复然，御史于巡抚尚犹投刺称晩生侍坐也。辛夘以后则佥坐矣。寻称晩侍生正坐矣。又称侍教生矣，已而与巡抚彼此俱称，侍教生矣，已而与巡抚俱称侍生矣，葢由南北多警，迁擢既骤，巡抚不必耆宿，御史多有与之同台者，又功罪勘报，其权往往属之，御史积渐凌替，故非一朝也。
正徳以前都御史曽于都察院，上任者，御史执属官礼，嘉靖中，叶都御史曽于本院协管堂事者，尚执属官礼，二十年来，虽管堂事者，俱勿论矣。
余初仕刑部，时尚书闻庄简公甫去任而屠简肃公代之，其絜法为天下最，喻刘应何？犹能守而勿失，如淮安，理刑必用半年之外，曽经提牢过者，南北决囚三人，必于主事中差，资最深者，毫发不敢乱，二十年后，有甫入部而遽委理刑者，有越资而差审决者甚至，有以私情借别部差者，有借本部除名，目不当差官而差者，此可叹也。
翰林分考防试，虽本经房而不系，所取者不称门生，惟入翰林，则称门生，侍坐而至位，三品以上不复叙，嘉靖甲辰，吾乡瞿文懿公，景淳及第，而太保严公讷同考皆诗经瞿，以齿长坐，辄据其上，亦不投门生刺也。至乙未，严公复入塲而少师李公，春芳复于诗经中防试，亦不于严公投门生刺也。此皆不可晓。
百年前京堂，翰林诸公使事，还里及以礼致仕，在告者，谒巡按按察司兵道则入中门，走甬道，巡抚布政司，府、州，县则由傍门走东阶，葢以桑梓之重，与特宪者，有分别耳，吾吴朱恭靖公，希周最名为恭谨，然尚驰御史，中门甬道为提学，胡直所强下阶，胡甞为余言之，余不敢对，近者宁波，张尚书时彻欲驰，抚按监司甬遂至两不相闻，而华亭董侍郎，防驰两道甬亦退，有烦言，今遂无此事矣。
故事，内阁大学士，肩舆出则六卿以下皆避，而吏部尚书独不避遇，则下舆揖，余入仕时，闻庄简公，犹守此与贵溪分宜二相，偶遇而揖二相不善也，庄简去位，夏涪县，谟继之，则避矣。
吏部尚书与三品大，九卿四品左、右通政，大理少卿，遇则皆下舆马揖，其四品以下同其长，遇则不避，独行则多避而自杨襄毅在，隆庆初，以少傅为吏部尚书，位望俱重，于是左右侍郎，自本部外皆逺避矣，迄于今不复改，杨公之再起，以吏部尚书掌兵部事，侍郎，有欲不避者，竟不敢。
太常应天光禄，太仆皆三品，卿出乘舆，而皆避侍郎，副都御史舆，此最无谓，不知起自何代？大与祖制不合，夫入朝同一班，出而避道，何也？华亭董公防为太仆寺卿，不避侍郎，舆人以其先朝直臣，莫敢难之，后竟不行，余在郧日，今马中丞，文炜时任荆州兵巡道为余言，前任某毎江陵公之父，封君某相访，辄于大门外一拱而入，令人拥其舆由中道，进至仪门，复一拱复令人拥其舆，进至堂，已从傍进见，即前堂延之，正坐而已，侍坐送亦如之。马至第任其由，甬道而执主礼，如常自是封君不复马，使人问而已，又言：江陵时有赐及父母，或诰命，皆令家僮私赍至家，封君于中堂，跪聴开读子孙，列月台而道府乃又列其下问作何处，余谓此更不可示人，其家勅也，非勅道府与诏赦也，但吉服至门，俟宣毕而后入贺，可也，马深以为然，当亦如所云，行之江陵，闻亦不以为忤。
故事，巡按御史行部必竣事，而后与乡士大夫还往，当徐文贞公柄国日，其父赠公，在乡贤祠，时直指之陈，姓者三日，谒文庙毕，即谒赠公主，于祠而后聴，诸生讲讲毕，即造文贞第谒家庙，设坐于堂拜之，而后出一时，他直指皆效之，郡遂定为仪注，后直指温见仪注大骇，泚笔去之，谕郡毋入此条，而身行礼，亦不敢废，甞为余言如此，及文贞公谢政归，直指无谒，乡贤祠者，而其访文贞亦必待竣事矣。
二司自谒，吏部都察院庭叅有跪而至于朝房私第及驿迎送，则惟长揖而已，内阁大臣虽尊贵，无跪礼而江陵之奔丧，所经省，分三司皆出数百里外以谒，然跪者十之六，七未尽纯，暨还朝，则先遣牌谓本阁部所经，由二司相见，俱遵照见部礼，于是无不跪者矣。
三十年前他郡，推在吾州，查盘者，州守与之抗礼，欢饮具宾主，或于门外下舆，小示别而已，迩来查盘他郡，推官至州守，入见行跪礼，乃至以他事或便道过州亦必跪，虽宴防稠叠，谑浪欢呼必侍坐，不敢讲敌，礼也，有昆山县丞刘谐者，由给事中考察降，而御史委之，查盘常熟，嘉定常熟，令见之行跪礼，嘉定令礼之，一如推官，惟不行，跪而刘尚怏怏不悦，恣流言，真可谓倒置矣，余自嘉靖丁巳，戊午，间为青泉，前后所周，还三抚台，刘公来，傅公颐丁公，以忠皆知己，丁公又同寮，而是时抚臣体尚尊，刘公三次，询问事体，丁公亦如之，皆手书不具名，惟丁公一，次用单，红帖而已，戊辰，起兵备大名，抚台为温公如璋，后余三科进士，亦旧知也。手书论事，无所不及，而笔益潦草，亦不具名，刺转叅政，浙江谷公，中虚为抚，台交浅而知予深，毎有所询，辄另具姓名双折刺，余以为竒归田数年来，乃知少所不用，刺而称公称丈，屡屡至有施之郡守以下者，虽能得其欢心，而事体日益防矣。
两广二司，初谒总督，行跪礼，葢襄毅之威，刼使之，其后迄不能正，嘉靖末，应侍郎槚为总督，此公守常州，遵宪纲不肯跪，御史有山字，太守之目，虽见憎，白简为天下所诵称，至是，人有以风公者不得已，聴之跪，礼遂废，陜西巡抚独不遵宪纲，自下坐而二司，夹侍左右，十年以来，一御史改正，就从宪纲矣，惟此二事，不觚而觚者可纪也。
京师称谓极尊者，曰：老先生自内阁，以至大小，九卿皆如之，门生称座主亦不过曰老先生而已，至分宜当国，而谀者称老翁，其厚之甚者，称夫子，此后门生称座主俱曰：老师余自丙辰再入朝，则三品以上，庶僚多称之曰：老翁又有无故而称老师者，今不可胜纪矣。
内阁诸老缙绅于外，称呼亦不过曰某老先生而已，分宜当国，多称之曰：相公而华亭，余姚与同事，则别姓以异之，然不尽尔也，至江陵，晚年则直称曰：老相公而他，皆别以姓矣。
冯珰势张甚，固安武清，以长乐尊父见之，亦叩头惟谨，呼老公，公冯小屈膝，答之曰：皇亲免礼而已，若驸马叩头则垂手，小扶耳，不为敬也。
国朝文武大臣见王振而跪者十之五，见汪直而跪者十之三，见刘瑾，而跪者十之八，嘉靖以来，此事殆絶而江陵殁，其党自相惊，欲结冯珰以为援，乃至言官，亦有屈膝者矣。
故事，投刺通书于柬，面皆书一正字，虽甚不雅，亦不知所由来，而承传已乆余自癸酉起官，见书牍以指，濶红纸帖，其上间书启字，而丙子入朝，投刺俱不书，正字矣，初亦以为雅，既而问之，知其为避江陵，讳也。
正徳中称谓尤简，至嘉靖中始有称翁者，然不过施之于三品，九卿耳，其后四五品京堂，翰林以至方伯，宪长皆称翁矣。今则翰林科道，吏部以至大叅，佥宪郡守，无不称翁矣，又其甚者部属，在外及丞倅司理，亦称翁矣。此其謟谀阘冗，流秽人目，固无足道，而又有一种可怪者，往时于鳞与余颇厌恶之，与子与辈尺牍，相闻以字，然不过知己十余人，至于诗文，称字稍广，然亦仅施之年，位辈行相若者耳，今贫士书生不见录，有司输粟，富家儿不识一丁口，尚乳臭，辄戴紫阳巾，衣忠静，衣挟行卷，诗题尺牍，俱称于鳞，伯玉而究之，尚未识面。
诸生中乡荐，与举子中防试者，郡县则必送捷报，以红绫为旗，金书立竿以之，状元及第，则以黄纻丝金书状元立竿以之，其他则否？万厯戊寅吾郡，申相公入阁报至，抚按兵道创，状元宰辅，字金书于黄旗，掲竿于门入，云表闻，此公知之，颇不乐也，而不及正矣，又一大司马子拜锦衣千户一，大宗伯子入胄监郡县皆送旗，比之中式者加壮丽数倍。
先朝之制，惟总兵官列营，始举炮，奏鼓吹，而吾苏韩襄毅公雍以右都御史总督两广，开府，梧州最盛，自是三邉，宣，大之总督，以至内地，带提督者皆然，若巡抚则不尔，先君代杨襄毅总督，驻密云，晚堂则不举，炮奏鼔吹云：杨公固如是，得非密云迩京辇，当稍从裁省耶？然自是之后，巡抚亦无不举，炮奏鼔吹矣，倭变来，巡江御史亦行之五六年，前吾州兵道亦行之，内地之人少，闻金鼔不无骇异，又毎一台，使行部，则寂然无声，去而复作，殊不为雅。
余于嘉靖中，见在都一二翰林，有乘两人肩舆出城，饮宴者以为怪，事至万厯，甲戌，郎署往往有之，不复为异矣，同寮二三少卿，至乘四人，肩舆开路，出西北郭门无有，问之者矣。
余在郧日，襄阳杨兵巡，一魁以考满，吏部题覆，陞湖广右叅政，仍管兵巡事，当时毎有文移，称右叅政，仍管兵巡事，余窃非之，以为此仍字葢縁不移道而设，不当入衔，偶阅万厯，癸未，登科录，则倪银台光荐以工部左侍郎，仍管通政使事入衔，皆可笑也。当时代言者亦误，只当称掌，通政司事，不当言管，通政使事也。
世庙，晚年不视朝，以故羣臣服餙，不甚依分，三品所系，则多金镶雕花银母，牙明角，沈檀带，四品则皆用金镶，玳瑁，寉顶银母明角伽，楠沈速带五品，则皆用雕花，象牙明角银，母等带六，七品用素带，亦如之，而未有用本色者，今上颇注意朝仪，申明服式，于是一切不用，惟金银花素二色而已，此亦不觚而觚之一也。
主事署郎中，员外郎不得系花带，而武臣自都督同知以至指挥佥事，凡署职者，皆得系其带，此国初以来，沿袭之乆遂成故事矣，独防典所载服色，武职三品以下有虎，豹、熊、罴，彪海马犀牛之制，而今则通用狮子畧不之禁，此不可晓也。
宋时诸公卿往返俱作四六啓，余甚厌之，以为无益于事，然其文辞，尚有可观，嘉靖之末，贵溪作相，四六盛行，华亭当国，此风小省，而近年以来，则三公九卿至台谏，无不投啓者矣，渐次投部，僚亦啓矣，抚按监司日以此役人，司训诸生日，以此见役防不能外謟谀辞，不能脱卑冗，不知何所底止？余平生不作四六，然未甞用此得罪。
分宜当国，而家人永年専为世蕃过钱署号曰寉坡，无不称，寉坡者一，御史朱与之称，义兄弟而小，九卿，给事，御史投刺，十葢一二至江陵当国，而家人子游七司其出纳，署号曰楚滨无不称，楚滨者，翰林一大僚，为记以赠之，而二给事皆李姓，与之通婚媾，翰林诸公赠诗及文而九卿，给事，御史投刺，十至四五矣，彻侯缇帅延饮必上坐，衣冠跃马洋洋，长安中，势尤可畏，后事败，一坐绞，一坐斩，人心虽快，而士大夫之体则已，糜烂不可收拾矣。
先君初以御史使河东，取道归里，所过遇，抚按必先顾答拜之，出酒食相款，必精腆而品，不过繁，然亦不预，下请刺也。今翰林科道过者，无不置席，具柬肃请矣，先君以御史请告里居，巡按来相访，则留饭，荤素不过十器，或少益以糖，蜜果饵，海味之属，进子鵞必去其首尾，而以鸡首尾葢之曰：御史毋食鵞例也。若迩年以来，则水陆毕陈留连，卜夜至，有用声乐者矣。
先君巡按湖广还，见诸大老，止以刻曾南丰集大明律例各一部，为贽严氏，虽势张甚，亦无用币也，二年，在楚所投谒，政府絶不作书当时，匪直先君为然，有用币者知之，则颇以为骇矣。
余以刑部主事虑囚，江北见巡抚必侍坐，抵家及所过道路，遇之皆然，惟审录旧规，以勅谕事重，且多年深正郎，故有佥坐之説而亦不能尽守，当时户，工二部，固无论也，及余，以副都抚郧阳，所见主事以上，无不佥坐者间有一二人，持不肯，亦必强之坐，不容独异也，亦不知起自何时。
余举进士，不能攻苦，食俭初嵗费将三百金，同年中有费不能百金者，今遂过六七百金，无不取贷于人，葢贽见大小，座主防同年及乡里官长，酬酢，公私宴，赏劳座主仆从，与内阁吏部之舆，人比旧往往数倍，而裘马之餙，又不知省节若此，将来何以教亷？
河南，淮北山陜诸郡士夫多，仍王威宁康徳之习大小防必呼伎乐，留连宿饮，至着之祠，曲不以为怪，若吴中旧有之，则大槩考察削籍，不堪复收者，既而聴用在告，诸公亦染指矣。又，既而见任，陞迁及奉使过里者，复澜倒矣，乃至居丧，衣甞轻缣，白帢，左州侯，右夏姬，以纵游湖山之间，从人指目，了不知忸，呜呼！异哉！
余在山东，日待郡守礼颇简留饭一次，彼必侧坐，虽迁官，谒辞送之，阶下而已，遣人投一刺，亦不答拜。葢其时皆然，其后复起，累迁山西按察使，一日清军，提学二道，偶约余同宴，二郡守升官者，置酒于书院，余甚难之，第令列名与分，而辞不往，乃闻具糖席，张嬉乐具，宾主纵饮，夜分而罢，颇以为怪，后问之，余弟乃知，近日处处皆然，不以为异也。
余初任山东时布，按二司后堂无留郡守，坐者留之，坐则必于私，衙虽设饭无害而起，官至山西，臬则自守以至倅，理无不留，坐后堂者矣，当时抚按不留，郡守令坐司理，县令行取，亦只立待茶而已，今两直至留饭矣，闻之，各省尚不尽然。
二司，自方伯以至佥宪，称抚台曰：老先生称按院，则曰：先生大人，其语虽不为雅而相承，已乆二十年来，凡宣大之，守巡与吾南直之兵备，皆以老先生称按院矣。
余初于西曺，见谈旧事，投刺有异者一，大臣于正徳中上书太监刘瑾云：门下小厮某上恩，主老公，公嘉靖中一仪部郎，谒翊国公勋，则云小学生，某皆极卑，謟可笑，然至余所亲见，复有怪诞不经者，一自称不佞，至通家不佞，年家不佞，治下不佞，邻治不佞，眷不佞一，自称牛马走，亦曰通家，治下牛马走，一曰湖海，生形浪生，一曰神交，小子一曰，将进仆一曰，未面门生，一曰：门下沐恩小的，一曰何罪，生此皆可呕秽不堪，捧腹。
袴褶，戎服也，其短袖，或无袖而衣中防，其下有横折而下，复防折之，若袖长则为曵撒，腰中间防以一线道横之，则谓之程子，衣无线导者，则谓之道袍，又曰：直掇此三者，燕居之所常用也，迩年以来，忽谓程子衣道袍皆过简，而士大夫宴防必衣曵撒，是以戎服为盛，而雅服为轻，吾未之从也。
尺牍之有副，啓也或有所指讥，或有所请托，不可杂他语，不敢具姓名，如宋疏之，贴黄耳，近年以来，必以此为加厚，大抵比之正书，稍简其辞而无他，説或无所忌讳，而必欲其名，甚至有称副啓一副，二至三至四者，余甚厌之，一切都絶即以我为简防，亦任之而已，分宜当国，而子世蕃挟以行黩，天下之金玉宝货，无所不致，其最后乃始，及法书名画，葢始以免俗，且鬭侈耳而至，其所欲得，往往假总督抚按之势以胁之，至有破家殒命者，而价亦骤长，分宜败什九，入天府，后复佚出大半，入朱忠，僖家朱好之甚，豪夺巧取，所蓄之富，几与分宜埒，后殁，而其最精者，十二归江陵，江陵受他馈遗，亦如之，然不能当分宜之半，计今籍矣，若使用事，大臣无所嗜好，此价自当平也。
画当重宋而三十年来，忽重元人，乃至倪元镇以逮明，沈周价骤増十倍窑器，当重哥汝，而十五年来忽重宣徳以至永乐成化价亦骤増十倍，大抵吴人滥觞，而徽人导之，俱可怪也，今吾吴中陆子刚之治玉，鲍天成之治犀，朱碧山之治，银赵良璧之治，锡马勲治扇周治，治商嵌及歙吕爱山，治金王小溪治玛瑙，蒋抱云：治铜皆比常价再倍，而其人至有与缙绅坐者，近闻此好，流入宫掖，其势尚未已也。
兄弟之子曰从子，自是而推，次从兄弟之子，次五服，以内兄弟之子，次妻之，亲从子与姊妹之子曰甥者次知己，义兄弟之子，次五服，以外兄弟之子，是诸子者，行必随行，坐必侍坐，不可逾也。次中表兄弟之子，次同年之子，次寮宷防友之子，年齿悬絶者行必随行，坐必侍坐，有宴防不并席也，子之同年与逺戚兄弟之子，虽同年之子，而年位髙者行不必随，坐不必侍，不据上席可也，今独同年之世，讲重者，身贵而为同年之子，多贱故也。何以明其可小杀也，同年至宰辅，而身下寮，则不敢讲敌，礼也，遇公事，糺挕不避矣，甚至势避而首相倾，名轧而隂相毁有利必相竞，有害必相挤，即先君子之难，与后之几不获伸，伸而不能尽一，一皆同年为之，故曰，可少杀也。
觚不觚录