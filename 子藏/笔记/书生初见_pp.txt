书生初见  （清）翁传照 撰
●目录
序
书生初见
琐谈附后
跋
●序
通达治体，于天理国法，人情三者，皆到虽老，于吏事者，不能易也。未入仕途，而所见己如此，非有家传之仕谱，未易办此，持此一编，与令兄朝夕切磋，居家则花萼一集，居官则棠棣两碑，与前史所传，大小冯君，大小南郡，后先辉映，上绍先德，廉访公之盛，迹不难矣，令伯祖与先君为丙子同年，本有世讲之谊，而又承不弃，愿居门下之列，余何敢当乎？勉绍先型，益宏令德，老夫衰朽，惟有欣然企望而己。
癸巳腊月曲园俞樾识
往岁翁子少畦，以所著书生初见示余，余既为题其端矣，今岁又以一本见示余曰：君又录一通乎？何其勤也！少畦曰：吾所录己十数通矣，诘其故，则曰吕，东莱之序，东莱博议也？曰：予离羣而索居，心术之差，见闻之误而莫予正也。幸因是书豪愆，发谬随笔呈露，邮致诸公长者之侧，或矜而镌，或愠而谪一语闻，则一病瘳，其获丰矣，吾为是书，而爱我者，不我疵也，计惟录数十通，流布人间，见之者众，指摘之亦众，庶几瘳，我之病焉，亦东莱之志也？余笑曰：然则子之计亦拙矣。吴下剞劂之工甚廉，子何不刻之木而摹之，纸数日之内，可得千百本，此乃东莱所谓传愈博，病愈白者，何劳劳于笔札为子，如有詅痴之疑，请即以吾言为解，少畦唯唯，因即书付之，此书通达治体，余前已盛称之，叔平尚书，称其识度异流俗，且谙习 ，国家掌故，尤深得此书要领，余可不再言矣。
乙未仲春曲园居士又记
统观条说于吏治民隐，除弊兴利，轻重缓急，宽严之间，大有体，会思虑周密，条理精详本此心，昆弟交勉，何患不为循吏，充此道行之终身，岂但为牧令，郡守虽封疆，治事不外乎？是君家从政录，便是传家治谱，昔人谓为治，不在多言，顾力行何如耳。尽心民事，丕振家声于贤，昆仲有厚望焉。
癸巳十月初二日叔鸿徐树钧识
古人治事，皆以世其家者为美，为其验于得失之数，核于成败之理，父诏兄勉洞然，于肯?石，又纟?如庖丁之迎刃而解也，少畦，少侍庭诲，综之以阅厯所得其论，吏治如数，家珍而合针芥也，至其克责自励，骨肉之间，渊然相?日耳，力?以友，谊天性笃实，肫挚，尤为治事之本远大之业，基之此日终始不懈，以慰老怀。
癸巳冬至后五日澄园徐树铭书
友朋磋切况在姻党望过江持示仲阮共察励之
二十一日澄园老人又书
拜读大箸，吾无闲然矣，邑谱传家，故人有后欣慰，何似具如此，才识出而临民，必能坐言起行，步武前贤，拭目以俟。
世弟张梦元识
少畦，世兄寄来，与令兄少兰论治各说展阅，再三言官箴，则字字的当，言利弊则事事精详，非十年读书十年，阅厯不克臻，此其中援引尊公兰畦，廉访事迹，诸多廉访自州县以迄陈臬，决过许多大狱，定过许多大计有时，以刚断擒渠魁，有时以诚信解民，斗至今口，碑犹在少畦，皆见之，闻之，当时名臣循吏，有善政，流传廉访于过庭，时详谕之，而少畦，一一记之于心，终能一一笔之于牍，可谓善述人之事矣，今者少畦分发到，苏以勉其兄者，复以勉其躬，将见悦上治民，为苍生造福，所以报国家在是，所以继志者亦在是少，畦勉乎哉！请还以质之，少兰也可。
姻愚弟刘国光拜题
传照，弱冠汇编 ，先公遗书检得片纸，书曰二字传煦，传照侍，余问汝辈，知我做官，乐不乐传，煦对曰：乐百姓乐便乐，次子对曰：乐亦担忧，终不乐，余喟然曰：二子皆幼，他日长子必厚重造福，次子造就必苦传，照读竟，泣数行下，不肖一无造就，何以副斯言也，于是始汲汲读书，稍有所得，辄以质 兄 ，兄曰：未也，盍再求之？于是传照久无所质，癸巳，秋别三年矣，乃以斯言进 兄览之，喜而传照，益惧且疑，是冬，将筮仕走京师，晤平时?日耳，力?学一二，前辈征，所向无以对，姑以此为塞责，地幸不吾斥，谬奖多而贬辞少，嗟乎！传照自此不进矣，念 先公门人故吏湖湘，戚族里尚?阝，不乏其人，谬以传照，能心先公之心期许甚厚，因录此寄远，以效一得，庶可来箴砭之言，受切磋之益，俾传照一，知半解，更有所进，虽未足仰希， 先公治迹而 先公，所谓造就必苦者，或可庶几其万一欤？光绪，甲午，夏四月既望，翁传照自识于姑苏，寓斋。
●书生初见
善化翁传照
癸巳，夏六月， 兄长入 ， 觐京师，计将返闽传，照自湘之沪，候 兄旅邸，兀坐困卧，景物若勿覩，闻京师大水，出入滞行，悬悬无已，有时苦立江千，极目天涯，行人何处偶中？夜起绕帐，皇忽正，不知身之在京师，抑在闽也，尝捧家书，别久思涕，念骤见之，顷涕溢于眶，想到聚不过十日，执??泪，几不可遏， 兄方究心吏治，缵先绪以振家声，弟欲有所陈，用供采纳，恐见面，时头绪万千，从何说起？迅笔于此语，率不文， 兄长，指斥其非，交相砥砺焉，弟之愿也。
同知上同府，体下理民情，旁署州县大小繁简，时至则为之，是可喜也，亦复可虑，府县皆以知为名，州县以亲民为职，知县虑县事，不尽知也。亲民，虑民情不我亲也，天下事皆从州县做起，能虑是进此者作无不善矣，昔贤想作知县，好作条教，立名迹善，夫想立名迹，方可作条教，近吏投闲置散，望委署如登仙，既得患失，席不暇暖而去，无耻者，剥削不遑，有心者，设施不及，吾辈当之一月，言禁约三月，言条教，五月，言兴利期年，幸无误事，可以告新令尹，即仅告粗成，地方必阴受其福，禁约不可过多条教，不可过文，欲如作文，要有心得，凡兴举不可好大喜功，欲如发弦，必得应手。
中人之资，取法乎上，作吏亦然，存心为儒吏，仅得与循吏等，存心为循吏，犹不失为良吏，良吏之次，则能吏耳，今之工逢迎，专威猛者，号能吏，呜呼！吏之能事，固如是耶？ 名宦，公之名迹，载在志传， 按察公之政绩，奏呈  ，御览宗法，心传勉为循吏，较他人为易多多。
名宦循吏之后，郄不易，为我兄弟，识力安及前人，万一责备贤者，犹君子之心，更有由羡生忌，幸人之败者，他人之败，败及其身，我辈之败，败贻其亲运，宪颁 兄禀件以式，各场府尊不受县供张，而宿场署誉之，则曰：公事认真上游，器重毁之，则曰：恃才结上，越俎代谋，丛镞之的，尤须步步为营。
看牧令书中宪纲一类，乃知遇上司之难看，汪氏佐治药，言乃知求幕友之难知其难，乃能得其易上司，须以公事结之幕友，须以道义信之，结上司，在临时信幕友，郄须平日相依为命，欲于寅僚推荐间，骤得佳士，难矣！幕中人有照例之刑名，钱谷有儒者之刑名，钱谷有学问，乃有道义，有阅厯乃有经济，道义相维，得力不少，经济立说，生色必多。
到任之初，关防示观风，示均用条列，不可袭陈，取厌，循例入学，就地审宜，惩劝者，择语讲论，揖诸生曰：公论出，学校私言不我闻，有大利大害，幸以教我，公事粗理，延各董事及知名士绅于署，不入公门者，访致之备五，簋作尽日，欢从容问民间疾苦，一为疏记，徐徐考验，矫为高论者，非正偏于己是者，非公许其转相招致，或另日条答较之，一纸例，文似乎亲切，藉易知人，此为瓜代吏设急就策，从容展布者，又别有道。
地方大利大害，与绅士共事较易，兴除永寇谢险，败重兵，戕将官凶淫，刼掠积数十年，未可获 ，按察公不动声色，尽擒渠魁，磔险以狥刚猛，坚忍作用，甚苦其初，履任下，采风十问，又勤勤与士绅接，获贼不多时，求获贼之道，非一日也。
小民未有不畏官入，则击鼓登堂，出则鸣锣，喝道可以祸福人，可以生死人。吁！可畏已儒吏循吏，但觉其可爱可敬，不知其有畏也。邑有师事，兄事之贤，时造其庐有奇节，至孝之家，命驾礼之，或因公下乡，或送客出郭，召父老询疾苦，勉谕其子弟，虽妇孺知无畏避，敬爱之心油然而生，较之张葢入村落妇女，以之噤小儿啼，农叟郄立道旁，不辨舆中，姓名者，何啻天渊？卷阿之八章，曰：媚于庶人，这媚字要，想出如何媚法。
簿书少暇，未能博稽经史，但取朱子纲目，循吏传置案头，随时浏览，足涤胸尘，汪氏书牧令书，皆切时病，鹿洲书于闽尤宜，仕优则学，学乃益优。
多看律例成案，尤宜多看，本地案卷，俗尚情伪，熟悉较易，欧阳文忠初令夷陵，无书可借，乃取案牍徧读之，后来相业，实基于此，浔美场尘牍，错杂 兄皆籍交后任此中，具有精神闲官，独任其劳，况繁剧之地，必更有为平日习兵机，到郡辨地图，乃称守令以史断律以身作例，乃可救荒。
闽缺多系海，疆与通商事知己，知彼方可共事，方可言敌，洋人饰信鬬，智略远务近，而己约见时刻，不可错照会，事件不可迟，观其战也，先下战书，将战，以旗为告，不杀仇，使旅民似乎信矣！而尝有借端，背盟言战，要和之事，小事宜和大事，宜争民教哄，可以劝抑吾民，不可冤抑吾民，近来民杀洋人常欲兼人，拟抵教人杀民纵，拟抵而终不抵华，官笔秃唇焦，刚方委婉，无非严 ，大国之体，彼方以为智，不我若也，时势如斯可胜浩叹，识者谓除俄以外大半，意祗图利，虎狼之性，得人而止，犬羊之性不得食，未便噬人，似己，然飞蝗害稼，力可杀人，是在平日临之以庄，结之以信杯酒，释兵固属，从容能事，而公文辨复冀免，造次失言，激烈未可诡随，亦未可。天下乃州县之积，州县之细，足误苍生，况为通商之州县乎。
拒捕之事，有激而成虎狼入室，豚犬供其搏噬，困兽犹鬬，况人乎？苍猾差役，见弱者有所倚恃强者不听摧残，遂裂衣毁票，冀堂上一怒，灭门令尹，竟作役家生，佛小则激为会营，拏办之案，大则激成聚众，抗官之民，可不哀哉！汪龙庄先生曾言之，惟改派干差原，差即爽然若失谕改差，以再不善办，必干重责票内，仍就原案不可加拒捕，字样，俟其到案，案情己明，再考其有无，无则重责，差有则宽，责民告以不即办，不严办者以拒捕，罪名不小也，先生未尝言责民，是可施之湖湘纯谨之乡，不可用诸闽，广犷悍之俗，即今日湖湘，亦须体察，可如先生言，最是好事。
丁雨生，中丞抚闽，风厉震人，文闱例示搜检，士人以监临认真，羣将不应点，监试提调，请示中丞牌示曰：有不肖，吏以书本塞入，士子食篮中，诬为夹带者，立毙杖下，此着大是聪明，当场有解散，顽众之谕，牌示最妥。
伺堂书役，立久换班，执堂丁役，毋许呼喝传供吏必得，情词宛肖，上下其手，所系匪轻，小民见官日少，自入公门，业已神智耗散，迨公堂陈诉，多有语言失措，导之使言，犹恐不尽，动循规矩，何可责之愚野之夫，袁易斋先生谓接齐民，宜谦谦，字可玩。
听讼要平心静气，人之秉质不同，弱者遽受威折，不复能言，强者辨足饰奸，反失事实，片言折狱，除此别无功夫，堂上一呼，阶前股栗，俗呼戒方为惊堂二字可想。
应勘之案，勿委代员，呈验各据勿交，丁书录供当堂，察看当改用朱笔便改不改，亦亲笔作记，防其抽换，扬之升天，抑之下地，此辈真有此手段。
戚族讹诈，近时官吏非断资息事，即惩其害为过情之罚，窃以为讹诈颓风，何可稍遂其欲和事，令尹一乡约足矣，乌用官为，唯严发其奸，斥应决杖几何？姑念为某戚族，推某不忍初心，是以宽汝即着具结存案，若情节缠扰，屡屡者，或令直者钞案钤印，或令曲者钞结，加印朱批给直者，收执，或帖谕族长，杜其后患，胜杖曲者至百也， 【 钞，案钞结有干议否？以理揣谈，未可遽信，】。
按察公遇争坟山，家产钱债，田土等案轇轕不己者二，比遵断后，即令当堂合具合约三纸，各执一纸，以一存案，三张骑缝上书合约二纸上葢代书，戳记其存，案者亲标附卷上葢稿章，余写付原告，某被告某收执 ，公尝谓吾尝断械斗，巨案牍高盈尺，辄以此法为杜绝后患，天下事，每从小处坏起，吾固于民间寻常，控案常慎密，防维遏其流，实以清其源也。
平民争控情虚，稍可原者，告以应得之，杖其人必乞免，乃向直者曰：汝皆井里共生活，杖加其身，羞及子孙，怨毒，勿解为汝计，殊不必也，今为汝宽之，或令当堂服理，或迭呼重杖，而迄不一杖，似此用心两造，未有不感服，但可施诸情，有可原者。
审奸察伪如良医，然望闻问切，阙一不可，时医自炫，率意定方，置人生死于尝试深可痛，憾曾见疑人作贼，刑讯不招，唤捕摸其心，报称跃跃也，遂指为贼懦，民见官吏呼喝战栗，且无人色，况刑加民身跃在捕口耶？或言士人羣控称过，酒家失砚，酒家以骗偿酒资诉，令尹隔别士人，各授纸笔画砚式，有圆有方，有长短，乃挥斥令去，一盗不认，刼银系其妻，至朱书银字于手，戒毋坏，令尹徐语盗汝妻，己服，汝何狡，盗固不信，令尹隔墙唤盗妻，询手中银字在否？应声在盗，乃吐实，私智小慧，明者不用，然亦何可不喻？至于变衣履杂人丛，近来大狱，常用此法究之，祗可辨诬，缘仇扳陷害之人，无不谋面之理，不能熟揣人情，见机入细，宁可不为神君，自颂铁案，撼山误人，自误者多矣。
吾乡有少妾，抚嫡孤而族人讼为乱宗者，妾以涎产灭嗣，诉聚族堂争，且请开棺和血，吏竟悬案莫结，尝语友人曰：一判便成铁案，何难之有？友人请其词，爰戏判曰：忍请开棺为死者，正是儿之误，何厚其子而薄其躯也，和血不足，凭开棺，何用果足？凭何如执本生是儿之父母来验，诬则治，汝族之罪，限三日集验，限外则某确为某子无疑。
常熟民家延师，师积愤，乃为民子悖逆之词，故使县令拾得令以民不类谋逆者，问所仇，疑师所为，因开月课特赏其文，久之，夜独往师斋，论道文字，将出足绊，几下惜字，篓得亲笔词稿，时沈文肃督视江南，批其牍曰：此等材料无可安顿着，就地正法，老吏断狱如是，如是。
作吏以察察为明其见易，偏易固好，私访须防偶语以欺我，论公道须防贿，嘱以尝我先入之言，牢不可破，误事岂小哉！偶入村郭，抚父老疾苦，察地方利弊则可，欲貎作齐民，访大疑狱， 兄必五年，后揣定识定力，人不能欺，方可为之，遇讼狱必得透，晰开说者，尽可以闽语导之，下通民情，无损官体。
拦舆递呈牌，禁差阻，告期之外，所进报呈，当革其使费，慎其准驳，衙门人最喜，此事缘一呈，使费十倍平常，讼家亦乐官，必准且速得肆毒，泄愤三尺，严章为丁役作生计，何以临民。
大案不可轻断作判，尤须斟酌自炫，敏才民撄隐祸， 兄忆 ，按察公牧，永有坐以待旦，重行集判，引为已误之案乎？古来惟大经济大忠勇，乃肯认错回护其短，欲葢弥彰，徒取小民笑骂，大是无谓。
命案诣验，不必畏尸嫌秽，但正色平心，念我为地方，官为死者，雪冤而来，畏嫌自泯，此刻近尸亲验，死生无憾，官亦自安，假命图诈，纵不坐诬，亦当严惩，若以不为无因，辄断小费，贪者稍遂欲私狡者，反贻口实，和事官吏竟俑害地方不小，鄙论做官，不可以官，自大郄要以官自重，自大恐肆然，民上自重，是父母存心。
闽中械鬬抗拒之，风为理喻，势禁所难清，积案以平民，争严差役，以通民情，?日耳，力?，乡老约束之，美风俗，化导之故，按察公治永六年，境内无闻，械鬬者，设有此事，必先宣贴，告示诚言切，譬以利害祸福动之，随即轻骑，减从入其村镇，秉公立判，但须搔着痒处，抚着痛处，药不杂，投方可治病，先不审病，便诩切脉之工，孟浪下药，大则杀人，小亦损吾医，业 按察，公竟宿大湖，纠抗之家，犯者自系待罪，威望素着，民信己孚也，设不测之威，开可生之路，脱虎口而就慈母，民有不从者乎！
讳盗为窃，懦官愚幕，习为惯，常一经败露，公罪变为私罪，昔之就轻，今反趋重，自为计亦左，人生祸福穷通，自有分定，内有家丁书役之防闲，外有奸盗，命拐之觉察，小民之玩，抗正供上台之，苛察过失，以一人之精神，才力百里，人环而伺其举止，何时何事？不可去官，胡讳为盗，凭赃证证，要结实盘诘赃，要亲自验收丝毫疏忽，能杀无辜，种祸不浅。
刑杖有斤两行杖，有减折，多杖一下，即干处分，今之用笞，不独官可任性，皁亦任性，得贿从轻，否则笞百抵千，善其技者笞肉，损而皮不破，吏或不见，血不止，皁得售其恶矣，其人下堂，不割皮出血，必至溃死，板之厚薄宽窄，竹之干湿，生熟在在，皆宜留心 【， 闻新竹，久浸陈溺，中不伤人，可询知者，】 观行杖，必当堂呈杖，请示立法，何等斟酌行笞，皁役轻重失当，即以其轻重还治其身。
不可鞭人背，以人脏腑皆系于背，伤重多死，掌嘴至痛多，不敢呼免，葢一开口齿牙，多落胡涂，吏目为强项冤矣， 【 掌责，宜解颈项，衣扣扪住耳，门防气塞闭，昔以掌批颊，故曰掌责，今皆用皮，汪氏谓极轻之法，而酷用之，亦足病民】。
到任理刑，将衙中刑具有干法禁者，一概毁郄，例得用而逾制者改之，不及制者，仍之总贮堂，侧干洁之室，钥存内署，悬牌书板以示来者，迹似迂而实非迂  ，朝廷设刑，尽足诘奸，欲其知痛耳，岂欲其求？死不得耶？又何必广法外之法，自取咎戾，成不自信之，谳欲除民害，首自此始。
同一枷也，或疮或死，陈木生虫，能咀人颈，愚民示众，或致轻生，我虽不杀伯仁，伯仁由我而死，可不惧欤？妇女，毋轻拘传士耆稍存，颜面无心之过，不能免无心之孽，何可作。
用刑不可动真怒，怒必失平，缓打有五酗，醉远行，情急新婚，新丧是也，三不打衰老幼弱残疾也，凡子弟乞代者宽之，纵属效法，冀免勉强工夫，亏他做到，固以君子待我，我即以孝弟励其余。
问官有恼怒，病苦不可用，刑不可决狱，如名医有病，呼吸自促，何能为人？切脉刑恤，始用囚虑始决，所以言不可也，有人罢职，诵经所亲，抚其背曰：汝昔作宰而欲成佛耶？不知作宰，便可成佛，何用诵经。
用刑不可离远，灯下用刑，尤宜慎杖责，搜其肚袋，掌责扪其耳门，具摹察其甘心入狱，防其速死，堂烛摇红，挥汗作判一部，肉鼓吹，阶前乱唱繁剧之官，惯作此态，固亦解子弟顽劣，父兄涕泣，痛杖之故否。
罪人宜恤罪人，何必恤曰：其人应得之罪固在也，刑讯囚系，皆外加之罪，故罪人怨，吏不怨法，老囚禁卒，通同家丁，凌虐新犯，其惨不可悉数，深夜骤往不禁，自绝剥囚，衣扣囚粮，是禁卒惯技囚，能常见官，便无此弊。
穷民初，贼遽加重杖，杖痕在臀，厉于剌，字在面，捕役指为惯贼，积贼操纵其身，驾驭作贼，殊可悯恨，然则初犯勿问耶？曰：不然，初犯不严，可惯可积，刼财杀人，皆诲于是是大不可，设法制捕，许以自新，是在仁吏好为之。
用刑必公，公中有私，私中有公惩匿名公也，因毁我则私，驱家丁私也，因作弊则公，公中之私用法宜，恕私中之公执法宜刚匿名之风，各省皆炽不问，可示禁亦可，慎勿以疑似加人，莫须有之罪。
哄堂皆愚，蛮辈刁绅劣，监间有之，惯讼习律之人，必不肯为非，彼有所恃，即我激之使然，毋退堂毋厉，饬平情理事，事平，再问其罪，情法公平之地，一变而为官，民争执之场，不哄迹已，近哄似哄，竟指为哄，民不服辜，官亦不重 ，兄于忍字，大有工夫，小民唐突，更要用忍。
责书差不可少挞黎庶，不可多刑，盗贼不可多，不可少，葢胥差通同必轻，盗贼无贿，必重小民误犯，宜悯故也。白役威逼，民命官罪，革职为官计，待书差，何可不严？ 严待书差，因民控因囚诉者，尤宜严，民控不实，两皆不责谕民以宽之之故，若以常理责备，民将谤官为袒，朝廷不罪，言官导之敢言而巳。
家丁宜慎，荐我荐人，人亦荐我，荐人以败人事，纵不我怪，我亦疚心，况官民身家所系，固可作友朋，赠答之用耶？
捶锣告状，当堂收呈，不用阍人书，差堂禀作法甚多，前效具在，我辈识力未充，殊不易为咬定，牙根也，非难事治，事处须密迩二堂，寝食其间，障蔽自少。
待书差赏罚当，虽严不怨，待百姓曲直，明虽宽，不纵信，绅士以言不敢私事，上司以情不必隐，头门以内无病民之人宅门，以内无累官之事，利弊乃可兴，除地方必能蒙福，果有其人，当坊其境曰：仕宦福地。
利当兴也，有不可兴之利，利少弊多，利暂弊久，利于此而弊于彼，皆未可也。除弊亦然，利中之弊难除，利外之弊尤难除，遏粜出境，善也，有时而民噪，勿便谷贱，伤农也平粜，平价善也，有时而米，贩不前，仓囤告竭纪，文达在塞外，禁宰耕牛，牛贩不至，牛种日稀，弛禁乃安。自言知其一，不知其二，神而明之，是在临时临地，幸勿快意为之。
兴利，宜惜民力，文庙乐舞，忠孝节烈祠墓，此宜亟亟修护也，而文昌宫魁星阁风水，塔古迹亭，此可缓置楚督张香帅建两湖书院，不修黄鹤楼，所见甚是，如疏河蓄泄，便可就近成堤，筑池防火，不如开井，便汲一举，必计较无遗，乃可言利。
昔一贤，令兴建文庙集款交，佐吏主之，训导司其封，教谕司其钥，绅董多人，十日一替，令得而课，其公私勤惰，功速竣而无弊，可以为法。
民信未深，未可言兴利，上信未深，未可言兴利，曾见一令，请疏河上台访问，有无苛派，民遂藉辞不举，雍正朝有大吏奏请截漕，  严旨，谓为弥缝，亏空地步，因讼罚捐，更宜慎重苛罚，律所不容，薄捐均应速报，毋以事小忽之诚，是 兄之本性，诚则信矣。
兴利除弊，不必悦民情，郄不可咈民心，小民苟安目前，难与图始，然如某省附郊堰坏，水未退而督修之员至，至即驱民立水中，日迫其成，旋筑旋倾，民或病死，相率贿吏稍竢，迨堰成，而民已顦顇，不堪矣，试思民以田为本，堰坏，水退有不分工并力者乎？劝之可也，何督之，有书院创建，不如整顿，闽中荒僻州县，除四书五经，外不知世间更有何书？制艺粗成，以为尽文章能事，有心嘉惠，祇整饬成法，妥为变通，减课并奖，另设奖课，延明经达用之师，分门取士，多购善，本书存院，其造就之功，不在创建下，或有忠孝祠宇，名贤堂院，借开讲幄，使名迹垂久，诚两便之道。
前官遇有政绩，卓著民情，爱戴思念旧德，或建祠，或附祀，或请史传，努力成之，以之劝吏，厚俗即以之见吾道所尚。
古人入境，见道路不治，知其事不理，故屋大新屋，小知民贫而国弱，唐宋驿馆风景台池，形诸记咏，今第求桥梁，无塌驿馆，稍完渡船，无须索，城堞无阙，坏即巳难得，刘岘帅拜督江南之  ，命入  ，觐过金陵，未受事，遽命修城时，俄国储贰，游厯将至，吾知公独见其大服，公任事之勇。
利弊有极，小处乃是极大处， 按察公牧，永劝民勿种田蔗，镇江守王可庄殿撰劝民荒山，种树设局，发种皆从小处着力，抚百姓如家，惟儒吏乃能。
驱娼妓于朴，谨之区，惟恐不速，禁娼妓于商贾之埠，未免不通，民敝难，蠲徒利差役，惟诱人子女，误人名节，如吴中之台基，湘中之钓台，必得访拏，严绝曾文正克金陵，所司禁秦淮船妓文正促弛禁，或请其故，曰：地方初复，正赖此辈致商贾活，我流民耳，然在江西水师，又厉禁妓船，通达权变，审机于微，不如是，何能定祸乱也。
为政有体，不行小惠，邑无冤民，庭无滞狱，官不累民，兴废举坠，此何如德泽也，施医槥，宜设局全婴寡，宜立堂崇祀典，以冀时和，禁私宰以重民食，至于舍钱放生设经，坛修佛庙，乃偶然之事，无以为也。
陋规不可裁，昔人言之详矣。但择其甚累民者去之， 兄为盐务，不得已之政，且能汰柴船半课，减路挑钱文贫民小贩体恤，最宜扩此心以任地，方廉洁可知，惟相沿己久，民忘其病，一旦我博清名，后来不肖，吏另立名目，倍数取偿，或纳讼贿以救其缺之瘠，是我贻之患也。若署任为此，更宜斟酌，迨交卸时为之尤可鄙，弃其不能去，又实不可受者，就地，择事用之，籍其收付钤印，自存问心，庶乎无愧。
地方隐患，见到便为力，除消祸未萌，造福无量，万不得已，亦获告无罪，永德盐务，计口配销 ，按察公二十年前牧永时，便知有变，乱之一日，不避危激，为民请命，至于再三，竟格不行，至去年果有陈拱倡乱，劳大兵杀平民，贻地方巨患，奉  旨更法，咸称自 公去，无敢言其害者，卞颂臣制府，查案惊叹，谓后之印委各员，竟无有关心，民瘼偶道及此者，宜乎公之遗爱在民，至今称颂不衰，葢深惜痛恨之辞也。论者谓 公在民，决不反， 兄痛 ，先人不及，见更法之，  旨以 先人之心为心，宜有此痛。
官中事，驱民不为劝之，竟举者无他去，其勿便示以至便，而又鼓舞，以忻动之 ，按察公令泰邑之得力，钱粮其己事也，嘉奖之牍颇多，独桂丹盟，廉访批曰：以抚字为催科，亟敝之乡，转能踊跃，具征治效，惟公苦心人知， 公得力处。
万民衣伞德政，匾牌因公而至者，或不必郄，预知必坚止之，必不可己，何若令捐此费于地方，全婴寡施，医槥之类，用广吾仁，若一己私恩，一番讼胜，此则断不宜受生祠，宜牌示婉，禁禀留，宜温谕勿为，去后口碑乃真，身受小邑，民纯官有利民一二事，便能食报，千秋 兄任浔美，闻去之日，鼓吹牌，伞饯送络绎盐场，少利民之政，能使利民苦心，随处流露，便商便民，商民共戴，大是难事。
凡待人宽一步，则感行政宽，一步则办断讼，宽一步则易结，袁易斋先生之言也！以纵为宽，则政事弛而民亦受弊，欧阳文忠之言也。
兄之治事，不患不宽，但患太宽，弟之作事，不患不虑，但患过虑 ，兄以仁心，布仁术，纯任自然，弟以仁术，佐仁心未免矫强，此弟之不如 兄处，弟病处尤在烦碎，在不安静， 兄当为我疗之。
游移与暴急等误宽纵，与酷虐同败，宁出毋入，惟罪疑之道，屈死宽生，非持平之仁，以不忍人之心，行必方严之政，治闽之道不外乎是。
或曰：似此做官，未免多虑，恐一步不能行也。嘻！吾虑犹未已也，每早打起精神，穷思尽虑，汲汲为之，每夜仰天默念，今日之事，有对百姓不起，与不见信上司者否，对得百姓起，便对得上司起上，司见信方可，遂我初心，尽吾今职，问心得过，无事做不得，据理而行，无事做不到，果如是，不愧曰：官不愧曰做官。
右言凡六十四则，乃此五日间，心有忆口，欲言者 兄所能而弟有难能者，乃言也， 兄所难能，而弟有不能者，乃言也，兄弟皆不能而勉，期其能者亦言也。噫！为治之道，约言之不过数语，悉言之，万万语不足尽也，此亦徒托空言，何补实用？仰稽往治，良法美意远，则读前贤，吏治诸书，近则有 按察，公从政录在录中语，弟不敢复亦不敢外，或己然而发，其所以然，或一事遂例，其余事 ，按察公宦，辙不出，闽中廿四年心血，精神具在，一部从政，录中 兄适选官，是地得以为循吏之资，上苍待 ，兄不薄 先人，流泽孔长 ，兄又能敬天慰 ，亲自爱弥，谨行踵芳躅，绍我先猷弟，忻幸至极，谨进斯言。
●琐谈附后
说得出做不出，士人通病也，古今通人，且有自背其说者，我辈笔底心头，不敢稍存坏，想幸而做得出时，纔可自慰，信乎？汪龙庄先生言曰：愚作幕时，方试场屋，事事备与鬼质及入仕途行有疚于心者矣。然问心总可入庙，先生不作欺人语，真名宦也。
愈仕愈贫，愈贫愈不要钱， 兄之节也，为贫求仕，既仕，必不念贫，弟之志也，郄有两层，要大家参透，前辈谓吏仅称廉，则城隍神像不饮，民间一杯水，亦甚廉静，吏若自多其廉，是媒淑女，而美其不淫，有是理乎？三代下唯恐不好名，言吏而至今日，求其仅足自多，都不易得，刻此以励廉吏，造就之功，殊不在小。
人有受大恩，蒙厚惠者， 兄无望，报心曰：毋移我窘，以窘人月，佽贫困数家，或言可已 ，兄曰：宁移众迫以迫我，似此存心，必宏后福。
国初有监司，号廉明者，或问：何不置生产，为子孙计，答曰：几见红顶，官儿子孙饿死者，斯言误矣。改红顶为廉明二字，庶乎可信，古来公侯将相多不自保，我  ，朝优待臣工，方能以理自卜，弟前舣舟汉水，半装佽困，非司道大员之子乎？我兄弟向前一想，自是不惧，向后一想，能无心惕。
某寅好念旧，情深知 ，兄署厨粟罄，愿助百金，竟辞不受， 兄之言曰：所谓悬崖，勒马者非耶？然而高则高矣，未免太峻受之，旋即还之，何如？
兄长襟怀，超弟万万自任所书则云：汝嫂出钗环助我，弟妇以金钏，佐弟寄我，我余千钱，度岁乐，得清闲而已，月前自京邸来书则云：吾弟苦借贷，济我闽寓，可质衣度日，我到此刻胸中，仍不闷苦，吾弟要学我样，才好养性中和淑之气，颂 兄召福致祥。
兄言，今生今世，何幸有此弟，弟愿生生，世世常得弟于 ，兄家书亲切，无忌不免激词，亲友来往，传言须防失实，世间兄弟如我辈，夫复何言！歧路？盟心贤豪，不免别深道远，珍重无多，聊以自坚，愈以见我兄弟之刻，不可离也。
人人心中好名利，但看如何好法？好名亦自利耳，兄无此心，不弃盐场，作同知矣，弟无此心，但读书忽进取矣，今我兄弟约十年内外，倘荷天鉴，斯诚仰 先人，余荫名迹稍立，无负  ，君恩而清白所入，以之传遗书，刻家乘建，善化支家庙，复 名宦，公所置祁阳祠田，量佽亲族略酬旧，愿及还债赎，业补产诸事，毋避先己之名，毋拘后疏之义，审情为缓急，度力作次第做一件算一件，幸而略如我意，便于 父母墓，近加治静室数间，黑头归去，皓首相依，读生平未尽之言，偿多日别离之苦，见人日少，行善有资于愿足矣！刻刻存此心，刻刻勿存此心违，荣拂愿洁己报亲，未必非忠臣孝子也，官场习气最，足贻误子弟入幕，少年油滑奴子，每欲结欢自固，深入牢笼严父，师所不能救，我兄弟少，承庭训读书而外无一友朋，足不出宅门，口不谈外事，骤失怙恃，世故未谙，种种吃亏，事事失算，然幸此十年，未尝不自爱重何？莫非当年约束之，遗吃亏失算，厚道存焉，弟恐 兄嫂，有鉴于前，任巧侄结小友厯世事万一不慎，小人阑入，误之终身，弟愿 兄一秉当年，身受之教，今以教子，误人之师，不如无师，陷人之友，不如无友，纵愚且鲁，亦必无灾，无害也。
昨有自津来者，传道 兄语乘海舶，今午必至，沪急切，盼望亦遂阁笔，连日头额，闷痛隘室，隙光中，想到便写弟作，字苦笨，即稿呈鉴，草率恶劣，原宥原宥，秋七月八日传照赘言。
●跋
光绪，癸巳，十月少畦，叔自湘来京师，以此册见示，斌孙受而读之，见其发挥治术，洞烛物理，孝弟忠垕之意，蔼然溢于言表，乃喟叹曰：此儒者之心，声良吏之身范也，昔资政公从宦八闽，政绩彪炳，此邦之人，至今追思，今吾叔恢张遗绪，出身加民，其所设施成就，必有大过人者，不独吴民之幸，抑亦宗族之光也，是岁十一月二十有一日，常熟宗侄斌孙谨跋。
余曩在京师，闻善化翁子，少畦有论治六十四，则亟为诸老成所称许，各有品题，洎晤翁子，索观其稿，初未见其有题跋也，余与翁子别久矣，快话生平，乃得瞻翁叔平，尚书跋其祖像，有云传照之，尊人兰畦先生，由军功，起家为监司，在闽廿余年，多惠政，传照与其兄传煦秉家学，恂恂孝友，相勉为循吏，葢吾宗之贤也，又赞其尊人兰畦公遗像云：伟哉翁公，起家兵戎而以循吏终也，折狱神明，而为儒者宗也，不猛而冲，不黔而丰，我不识公挹，公遗容非，题是书亦足见是书之见赏于尚书，固有观其深者，余索观题跋，翁子云，士不因人誉而见知，乃为真知，余曰：然，然诸老成之言，未必不足，证是书之得失也，翁子颔之，翁子箸述闳富，近复有医，时六言之辑，此犹未窥豹，一斑也。
吴希孟拜跋
书生初见