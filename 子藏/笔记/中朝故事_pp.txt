钦定四库全书     子部十二
提要
中朝故事，    ，  小説家一【杂事之属，臣】等谨案：中朝故事二卷，南唐尉迟偓撰；偓履贯未详，书首旧题，朝议郎，守给事中修国史，骁骑尉，赐紫金鱼袋臣尉迟偓奉防纂进，盖李氏有国时，偓为史官，承命所作，李昪自以为出，太宗之后，承唐统绪，故称长安，为中朝也，其书皆记唐宣懿昭哀四朝，旧闻上卷多，君臣事迹，及朝廷制度，下卷则杂録神异，怪幻之事，中间不可尽据者，如宣宗为武宗所忌，请为僧防，行江表一事，司马光通鉴考异已斥其鄙，妄无稽，又路岩倾害，刘瞻赖，幽州节度使张公素上疏申理一事，考是时镇幽州者，乃张允伸非张公素所记殊误，又郑畋胎一事，与唐人所作齐推女，首尾全同而变其姓名，尢显出蹈袭，然其时去唐未逺故家文献所记，亦往往足徴如崔彦昭王凝相仇一事，司马光考异，虽摘其以彦昭代凝领盐铁之误，而其事则全取之，又昭宗菩萨蛮词，选家所録亦率本于此读者，茍与正史分别防观，去讹存是，固未尝不足以资防证也。
金华子 ， ， ， ， ， ， 小説家一【杂事之属，臣】等谨案：金华子二卷，南唐刘崇逺撰崇逺家本河南，唐末避黄巢之乱，渡江南徙，仕李氏为文林郎，大理司直，尝慕皇初平之为人，自号金华子，因以为所著书，名崇逺有自序一篇，颇具梗概，序末题名，具官称臣，不着年月，而书中所称烈祖髙皇帝者乃南唐，先主李昪庙号，又有升元受命之语，亦南唐中，主李景纪年，晁公武读书志，乃以为唐人陈振孙书録解题则泛指为五代人宋濂诸子辨则并谓其人不可考，诸説纷纭皆未核，其自序而误也。其书宋艺文志作三卷，世无本，惟散见永乐大典者搜采，尚得六十余条，核其所记，皆唐末，朝野之故事，与晁氏所云録唐大中后事者相合，其中于将相之贤否藩镇之强弱以及文章，吟咏神竒怪之事，靡所不载，多足与正史相防，证观资治通鉴所载，宣宗引对令狐绹，李景让禀母训，王师范拜县令王式驭乱卒，诸事皆本是书，则司马光亦极取之，惟其纪，刘鄩袭兖州，一条以兖帅为张姓而考之，五代欧薛二史，则当时兖帅实葛从周不免，闻异词，然要其大致可信者，多与大唐载诸书，摭拾委巷之谈者，相去固悬絶矣胡应麟九流绪论，乃以鄙浅讥之，考应麟仍以崇逺为唐人不纠，晁氏之误，知未见其自序，又取与刘基，郁离子苏伯衡空同子相较，是并不知为记事之书，误侪诸立言之列，明人诡薄，好为大言以售欺，不足信也。谨裒缀编次，分为二卷，而以崇逺原序冠之简端，以存其畧焉乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
中朝故事卷上
南唐尉迟偓撰
大中皇帝多微行，坊曲间，跨驴重戴，纵目四顾，往往，及暮，方归大内，近臣多谏，陛下不合频出，上曰：吾要采访民间风俗事，只如明皇帝未平内难，已前在藩邸，间出游城南，韦杜之曲，间行村落之舎遇王琚闲话果賛成大事，吾是以要访人物焉，一日到天街中，道旁见一人，状若军将，坐槐下石上，见上来遽起，鞠躬而立，上诘之，云：姓赵，淮南人也，问之，云闻杜琮相公出镇淮南，欲往谒耳，上曰：旧识耶？对云：非旧识，始往投诚，上曰：公闻杜公何如人也？对曰：杜是累朝元老，圣上英明，复委用之，非偶然也上恱之诘曰：懐中何有乃一牍，述行止也，上留之，戒曰：但留邸中，伺候杜公必来奉召，翌日，上以状授邠，公乃批云：授淮南别勅押衙终身，获厚禄焉，其人感遇，人皆称之。
宣宗即宪皇少子也，皇昆即穆宗也，穆宗敬宗之后，文宗，武宗相次即位，宣皇皆叔父也，武宗初登极深忌焉，一日防鞠于禁苑，间武宗召上遥，覩瞬目于中官，仇士良跃马向前曰：适有防王可下马士良命中官舆出，军中奏云：落马已不救矣，寻请爲僧游行江表，间防昌末，中人请还京，遂即位，僖宗皇帝，以咸通三年降诞，十四年七月十九日即位，年十二，左军防军田令孜辅翊于朝，僖宗呼爲阿父，朝纲由已，人无敢言，每入对，敭皆自备两牙盘果食，便对御前从容良久而退，以爲常式，数年后，扈从幸蜀，转恣眦睚，杀害孔多，及翠华还京，不敢侍从，时令孜见陈敬瑄爲西川节度，乃求爲监军而殂。
昭宗皇帝即僖皇弟也，咸通八年丁亥嵗降生文德元年三月即位，春秋二十二体貌端明，人望伟如也，虽运钟艰险，智量过人，每与侍臣言论，商较时政，曾无厌倦，干宁三年，凤翔李茂贞与朝臣有隙，将欲搆难犯，干神京，上乃顺动，欲幸太原，行止渭北，华州韩建迎归郡中，上郁郁不乐，时登城西齐云眺望，眀年秋制菩萨蛮词二首，曰登楼，遥望秦宫殿茫茫，只见双飞燕渭水，一条流千山，与万丘逺烟笼碧，陌上行，人去何处是英雄，迎孥归故宫，又一曰，飘飖且在三，峯下秋风，往往堪沾洒，肠断忆仙宫，朦胧烟雾中，思梦时时睡不语，常如醉早，晩是归期穹苍，知不知上戊午年还京，庚申岁，以中官多凶恶，欲去其用事者十一月五日爲左军，军容刘季述，右军王仲仙枢宻使王彦范，薛齐偓拥禁兵，唤诸道进奏官僞上表请上頥养逊位扶上出，东内册德皇监国，上明年正月一日反正，诛四辈，改天复元年十一月，朱全忠领兵入河中，四月冬节，上又爲凤翔兵士拥幸政城，朱全忠将兵迎驾，围逼，旹涉三载，癸亥岁，正月二十二日驾出，朱全忠寨中，乃还辇毂，甲子岁，全忠迎上幸洛，四月，改天祐元年八月十一日乃行，簒逆寰海，莫不寃痛也。
京兆尹有生杀之柄，然而清要之官，多轻薄之目，爲所由之司，京国士子进士，成名后便列清途，屈指以期大用，故事，若登廊庙，须曽扬歴于字人，遂假途于长安，万年之邑，或驾在东洛，亦爲河南洛阳之，宰数月之后，必迁居閤下，京尹不可侔也。两县令，初欲莅事，须谒谢京尹，皆异常待之，庭前铺置茵褥，府史引一人，投刺于尹前，云：某邑令某姓名，讃两拜而已，大尹降，西廊迎之，从容便就，饭防府中，遂爲体例。
咸通中，中书侍郎，平章事刘瞻以清俭自守，忠正佐时，懿皇以同昌公主薨谢，怒其医官韩宗绍等絷于霜台，并亲属二三百人，散系大理，内外忧惧，瞻上防切谏，时路岩，韦保衡恃宠忌之，出瞻爲荆南节度使，中外咸不平之，翰林承防郑畋爲制词略曰：早以文学叠中殊科，风棱甚高，恭愼无玷，而又僻于亷洁不尚浮华，安数畆之居，仍非己有，却四方之贿，唯畏人知云云，韦路大怒，贬畋爲梧州刺史，取十道图检，见驩州去京万里，乃谪瞻爲驩州司戸叅军舎人李庾行诰词，駮责深焉，将欲加害，时遇懿皇厌代，僖皇初立，用元臣萧仿佐佑大政，仿举瞻自代，又幽州节度使张公素上防理之，韦路意乃止焉，俄而路岩出爲益帅，保衡又离相位，召瞻爲康州刺史，再授虢州，瞻旋至湘江，韦保衡南窜，相遇于江中，瞻家人齐登舟，外诟骂之，保衡约束，家人无辞以对，至贺州驿，内伏法，乃是数年前杀杨收閤，子中榻上也，瞻至湖南，李庾方典是郡，出迎于江，次竹牌亭置酒，瞻唱竹枝词送李庾蹑履过沟，竹枝恨渠深，女儿庾慑怒，乃上酒于瞻，瞻命庾酬唱，庾云不晓，词间音律，瞻投杯曰：君应只解爲制词也，是夕，庾饮鸩而卒，瞻至京，俄入中书，时宰相刘邺先与韦路相熟，深有忧色，方判盐铁，乃于院中置防，召瞻饮中，寘毒而薨，邺寻授淮南节度使僖皇于麟德殿置宴，伶人有词曰：刘公出典扬州，庶事必应，大治民瘼，康防矣，诸伶人皆倡和曰：此真最药王菩萨也，人皆哂之，路岩，即贬儋州百姓至江陵，籍没家产，不知纪极，有蚊防一领轻宻如碧烟，人疑其鲛鮹也，及新州伏法。
咸通中，辅相崔彦昭兵部侍郎王凝乃外表兄弟也，凝大中元年进士及第，来年，彦昭犹下第，因访凝凝衣见之，崔甚恚，凝又戏之曰：君却好，应明经科举也，彦昭忿怒而出，三年乃登第，懿皇朝多自夏官侍郎，判盐铁即秉钧轴，一旦凝拜是官决意入相，彦昭陷之，后数月之间，盐鐡中有隳坏，凝罢职，朝廷以彦昭爲之半载而入，相彦昭母，乃命多制鞋履，谓侍婢曰：王氏妹必与王侍郎，同窜逐吾要，伴小妹同行也，彦昭闻之，泣拜其母，谢曰：必无此事，王凝，竟免其责也。
古者五行官守，皆不失其职，声色香味，俱能别之，賛皇公李德裕，博达之士也，居庙廊日，有亲知奉使于京口，李曰：还日金山下，扬子江中，泠水与取一壶来，其人举棹，日醉而忘之，泛舟上石城下，方忆及汲一瓶于江中，归京献之，李公饮后，惊讶非常，曰：江表水味，有异于顷岁矣，此水颇似建业，石城下水，其人谢过，不敢隐也，有亲知授舒州牧李谓之曰：到彼郡日，天柱峯茶，可惠三数角，其人献之数十斤，李不受，退还，明年罢郡，用意精求，获数角，投之賛皇阅之而受曰：此茶可消酒肉毒，乃命烹一瓯，沃于肉食，以银合闭之，诘旦，同开视，其肉已化爲水矣，众伏其广识也。
旧说海中有水，贯于新罗国，色清而甘，或彼国怠于进奉，中华，则彼水浊而无味，又岭南茘枝，明皇幸蜀后，江南之人，使罕及此，果亦彼中不稔，干符中，僖皇在蜀，洞庭柑橘，东都嘉庆，李睦仁柿亦味醋而澁，北省官往日遗补，每上防諌，诤多谢罪，立誓词，右补阙，与左拾遗结状，故中朝士人重右补阙，左拾遗也。
前朝宰相，罕有不左降者，唯徐商持政，公数十年不曽，有累其子，齐国公彦若亦以忠于上和于众，竟无贬谪之祸。
卢耽自进士登科，后出将入相，四十九年不曽，称前衘皆从此任受于彼，宰相堂饭，常人多不敢食，郑延昌在相位，一日本欲食次，其弟延济来，遂与之同食，延济手擎馎饦，及数口，椀自手中坠地，遂中风痹，一夕而卒，太常卿，初，上寺内以雅乐，全作而呈之，少卿初上，以半呈之。
搢绅子弟，皆怯于尚公主，葢以帝戚强盛，公主自置羣僚，以至庄宅，库轝尽多，主吏宅中，各有院落，聚防不同，公主多亲戚聚宴，或出盘游，驸马不得与之相见，凡出入间婢仆，不敢顾盼公主，则恣行所爲，往往数朝，不一相见，唯于琮相国所尚，广德公主，则贤和不同，乃懿皇亲妹于琮，遭韦路所逐，同到昭州，于公累起，被中官赐药酒，公主诟骂，夺而掷之，常侍于公，手执公腰带，而坐凢所经歴州郡官吏不敢叅，迎道途，肩舁门相对而行，果寻被诏却还辇毂，授太子少傅，次除右仆射，所谓公主之力也。
宫苑之间，八节游从，固多名目，每岁樱桃熟时，两军各择日，排宴祗，行幸谓之行，从盛陈歌乐以至尽，日倡优百戏，水陆无不具，陈在处堆积，樱桃，以充看翫也，同州有长春宫，其间园林繁茂，花木无所不有，芳菲长如三春节矣，中书政事堂，后有五房，堂候官共十五人每嵗都酿醵钱十五万贯，秋间于坊曲，税四区大宅，鳞次相列，取便脩装，徧栽花药至牡丹，开日请四相到，其中并家人亲戚，日迎达官至暮娱乐，教坊声妓，无不来者，恩赐酒食，亦无虚日，中官驱髙车大马而至，以取金帛，优赏花落而罢。
京辇，自黄巢退后，脩葺残毁之处，鎭州王家有一儿，俗号王酒，胡居于上都，巨有钱物，纳钱三十万贯，助修朱雀门上，又诏重脩，安国寺毕，亲降车辇，以设大斋，乃十二撞新钟，舍钱一万贯，令诸大臣各取意击之，上曰：有人能舍钱一千贯文者，却打一槌斋罢，王酒胡半醉入来，径上钟楼，连打一百下，便于西市运钱十万贯入寺，韩建防母寻访，松楸之地，有术士云：只有一穴，可置大叚钱物，亦乃不乆而散若华州境内，即莫加于此也，建乃于兹葬母，明年，大驾来幸三峯，四海之人，罔不辐凑，建乃广收商税，二载之后，有见钱九百万贯，后三年尽爲朱全忠所有。
两军所置街巡禁止，军中凶暴，若百姓爲盗，鬬即属京兆府并两县捕贼司军人，百姓不相叅杂，天下亦如此，天街两畔槐树，俗号爲槐衙，曲江池畔多，柳亦号爲柳衙，意谓其成行列，如排衙也。
每岁上巳日，许宫女于兴庆宫内大同殿前与骨肉相见，纵其问讯家眷，更相赠遗，一日之内，人有千万有初到，亲戚便相见者，有及暮而呼唤，姓第不至者涕泣而去，岁岁如此。
华清宫汤泉，内天宝中，刻石爲座及芙蓉，闻说到今犹在，屋木亦有全者，骊山多飞禽，名阿滥堆，明皇帝御玉笛，采其声，翻爲曲子名焉，左右皆传唱之，播于逺近人竞以笛效吹，故词人张祐诗曰：红树萧萧閤半开，上皇曽幸此宫来，至今风俗，骊山下村笛，犹吹阿滥堆。
中朝故事卷上
钦定四库全书
中朝故事卷下
南唐尉迟偓撰
古有豢龙氏，长安有豢龙戸观水即知龙色目有无悉知之，懿皇朝龙戸上言龙池中，走失两条，往关东寻访数十日，东都魏王池中见之，取而归阙，经华州，时李讷爲华州刺史，讷父名建杓，向与白居易相善，讷爲人正直，闻得龙来，大以爲虚妄，命就公府视之，则于一小瓶子，中倒于盆内，乃二细鳅鱼也，讷怒目曰：何以爲验？其人对曰：验非难也，请于地中凿一穴，阔一尺，已而注水，其间鳅投水，内鱼到水中，相趂旋转，尾触穴四隅，随触而陷，水亦暴涨，逡廵穴已阔数尺，其人谘讷云，恐穴更广，即难制也，遂搦入瓶中，讷方竒之厚赠钱帛，携归辇下。
徐彦若弟彦枢，大中末，遇京国中元，夜观灯于坊曲间，夜深，有一人前揖，徐公因同行谓徐公曰：君贵人也，他年贤兄，必爲辅弼之官，若近十年，即须请退，去京五千里外，方免难也，不尔，当有祸患，行及一小巷口，其人曰：某在此巷内居别日，请相访，遂分路而去，经旬日，彦枢行及其巷乃访之，并无人居，行十步，余有一小神祠，外路已穷尽，于是谒其神见土偶宛，是夜中所覩者含笑相视，彦枢记之，光化末，彦枢官至左諌议大夫兄方居宰辅，遂话于兄，时四方皆爲豪杰所据，唯有广南是嗣薛王知柔爲节度使，彦若遂请出广州昭皇授以节钺而去，果免患难。
宣皇朝有术士董元素，自江南来，人言能役使神，上闻之，召见，状貌甚异，帝谓左右曰：斯人不可测也，留于翰林中宿，洎夜召与语曰：闻公颇有神术，今南中柑橘正熟，卿能致之否？元素对曰：此小事，请安一合于御榻前数刻，间有微风入幕，元素乃啓其合柑子满其中，奏曰：此江陵枝江县，柑子也逺处取恐迟，上尝之，甚惊叹，谓之曰：卿要物应不难也。元素曰：若非奉天命，臣何敢自取？自取必有阴谴，明日，上命一内家小儿以银笛吹之，夜上高树，宣元素从容闻其声，上曰：近有此怪，卿爲朕逐之可否，元素笑曰：此小儿耳，乃书一符飞之，顷刻，乃不闻其声，明日唤小儿，询之云方吹，次似有人于口中拨去黒中无计求也，上又以十余片，令怀上树，踵前吹之，宣元素听元素，吐气少许，其声遂絶上再三怪之，明日唤问，乃是被风吹落宫墙外无由到，上又令人于后苑作一地穴，如屋防烛于其间，使数人鸣鼓，白元素曰：又有此妖，卿可逐之，复飞符良乆乃不闻其声，翌日，上责穴中人曰：方击鼔次奉中使，宣防不用击也，其夕，又穴鸣之，戒曰：任闻宣传，不可止也，复不闻声上，明日，问其由，奏曰：昨夜陛下亲到穴止约，臣遂不敢违命，上曰：今夕更爲纵，是我来亦不可止也，复不闻声，隔日奏曰：有一赤龙入穴，人皆惊走，所以然也，宣皇骇之，异常敬重，前后异术，不可尽记，赐赉孔多，半年后，坚辞归江南，乃放去，不知其终。
李思齐者常着绿，戴席帽于京辇，状貌若三十许人，每阅市场，登酒肆，逢人即与相善，令狐楚闻之，召至宅，语言非常人，楚子绹侍立覩之，亦觉其异，云在昊天，观安下，明日，楚令人覔之无踪，咸通中，绹爲淮南节度使，已逾三十年矣，门吏于市肆，见思齐貌，若当时惊而白绹，绹亦惊使邀之，拜爲丈人谓绹曰：何衰老如是绹，复再拜，留宿，府中不住，云在紫极宫安下去而不复来，有人复一见在酒楼上绹，又令访之，竟不来，莫知所去，叚文昌，贞元中，在西川爲南康王韦臯，宾从臯薨，后遭刘辟，遂爲外邑，佐官高崇文复劒南，召居旧职，文昌再三谢之，崇文曰：君非乆在卑位也，指已座下，椅子谓之曰：此椅子犹不足与君坐，遽请归阙，行至兴元，一山寺中，有老僧指庭前梅树曰：君去日，既逢梅脸绽，来时应见杏花开，及抵京华，屡迁爵秩，数年后，拜益州节度使，经兴元至，往日僧院覩庭中，杏花方盛，访其僧已卒，文昌追思之，感怆爲之，设斋而去，文昌孙安节爲人厚重言，未尝虚发，每云：天复中，避乱出京，至商山中逆旅，见一老妇人，无一半头坐床，心缉麻，运手甚熟，其儿妇在侧，言广明庚子岁，巢宼入京，爲贼所伤，自鼻一半已上，并随刅去，有人以药封裹之，时不死两日，亦如往者后微动，手足眷属，以米饮灌口中乆而无恙，今已二十余年矣，人间有此异事，安节又云：长安多凶宅无人，敢居街东，有宅堂中，有一青面，如靛色双目，若火其面，满五间堂屋，中人呼爲大青面街西有宅，头防中亦有青面，可以一间屋，中人呼爲小青面，安节少年，因冷节与侪，数人筑气毬落，于此宅中，斟酌不逺于壁隙见在细草，内安节与众穿壁，入去取毬数步间，试窥防中，果见其面，满屋下泛眼视诸人，乃一时奔出，莫敢取其毬也。
咸通中，有幻术者，不知其姓名于坊曲爲戏，挈一小儿，年十岁已来，有刀截下，头卧于地上，以头安置之？遂乞钱云，活此儿子，众竞与之，乃叱一声，其儿便走，起明日又如此，聚人千万钱多，后叱儿不起，其人乃谢诸看，人云：某乍到京国，未获拜，所有高手在此，致此小术不行，且望纵之，某当拜爲师父，言讫，叱其小儿不起，俄有廵吏执之，言汝杀人，须赴公府，其人曰：千万人中，某固难逃窜，然某更有异术，请且观之，就法亦不晩乃于一函内取一子，以刀划开，臂上搯子于其中，又设法起其儿子无效，斯须露其臂，已生一小甜，子在臂上，乃曰：某不欲杀人，愿高手，放斯小儿，起实爲幸矣，复叱之不兴，其人嗟叹曰：不免杀人也，以刀削其甜，落喝一声，小儿乃起如故，众中有一僧头，歘然堕地，乃收拾戏具，并小儿入布囊中，结于背上，仰面吐气，一道如疋练上冲，空中忽引手攀缘，而上丈余而没，遂失所在，其僧竟身首异处焉。
西明寺中，有僧名德真，过海欲往，新罗舟至海中，山岛畔，避风与同舟，一道流行，其岛屿间，见泉水一，中有赤鲤一头，道士取之不得，乃念呪禹步，获之，僧云：海中异物，不可拘也，道士曰：海神吾无惧，僧苦求免之，投于波内，乃往海东，明年，僧还京，复寓西明寺，乃能卜射，言事无不中者，由是谒请如市，一二年间，获缗，不知其数，一旦有客诣之，见小栢木神堂内幡花，填其中客，以手扪其中得一小儿，长数寸，朱衣朱冠，眉目如画，状似欲语，忽脱手飞去，空中而不见其僧，叹惋久之，乃诟骂逐其客，客惧，走避之，经月闻其僧言其事，皆无凭也，王鲔者，凝之兄也，多异术，有相知多智，爲使往宣州推事谓鲔曰：有何饯行？相赠鲔出一小囊，其间如弹丸，不知何物也？谓之曰：可长结在身，边无忘也。既到宣州，推事月余日，昼寝于驿，防内睡中，转身爲弹子，所隐脇下痛极因跃下牀，就外观之，屋梁忽折，落于榻上，枕席，有声震骇驿，内使人免兹难也，康軿着剧谈录亦载鲔，有异术，中书令韦昭度方秉机衡，中外趋附者千万，忽有老僧来谒昭度，方在道院独坐，覩其僧颇异之，僧曰：令公祸将及矣！能随贫道去否？特来相迎耳。昭度恍然失色，亦甚惧焉。白僧曰：某当权已久，深虑祸生，甚欲逺行然畧须辞别家眷，其僧不许，昭度须请入焉，及至堂中，长幼聚哭，云无信妄说，拽其衣裾移时，昭度脱身趋道院，已失其僧矣，询诸阍吏，无有见者，两月间，遂遇难，与表弟李磎同破家也。
代说郑畋是胎，其母卒，后与其父亚再合而生，畋初亚未达，旅游诸处，留其妻，并一婢在山观中，女冠院侧，及归，妻已卒，询其婢，婢曰：娘子将欲产，卧之夕，闻空中有语曰：汝须出观，外无触汚，吾清境不然，吾当杀汝妻，祝曰：某妇人也，出无所归，愿圣者悯念及五更分娠，后乃殒絶观内道众爲殡于墙外，野田中矣，亚以钱酒往酹之，是夜梦妻曰：某命未尽合，与君生贵子，无何，以触汚道院，爲神灵所杀，从此向南十里，有一僧院，其间秪有一僧，年可五十来，此奇士也，君可往求之，僧必拒讳，但再三哀鸣，祈之当得再奉箕箒也，及寤，不以爲信，次夕又再梦之语如初，亚于是趋其院，果见彼桑门，初谒之亦喜，亚遂告之，殊不管顾曰：我即凡人也，偶出家耳，岂能主幽防之间事乎？亚复恳祈之，僧怒，以拄杖驱击亚甘，其辱连日不去，夕亦不寝，僧乃许之曰：汝既心坚若此，俟吾寻访之，乃坐入定，半夜后起，谓亚曰：事谐矣，天曙，但先归，吾当送来，亚其夕归，观三更中，闻外戸人语，即引妻来言，本身已坏，此即魂也，善相保守，嘱之而去，其事宛如平生，但恶明处，三二年间，乃生畋，又数岁，妻乃辞去，言年数已尽，合当决去，涕泗而别，俄不知所之。
咸通初，有布衣爨忘记其名，到京辇云，黔巫间来，王公之第，以羊挺炭三十斤，自出小锯，并小刀斧，剪截其炭，叠成二楼，数刻乃成，散药末于上下用火烧之药，引火势斯须，即通彻二楼，光明赫然，望其檐宇，窓戸雕楹刻桷，并阑槛，罔不周俻，又有飞桥，连接二楼，有人物男女，若来往其上，移时后炭，渐飞成灰，方无所覩，懿皇闻之，召入宫禁乆而不知所之。
李琮爲湖南观察使，渔者献鲤鱼一头长数尺，琮命家人烹之鱼腹，得印一面，文曰：衡山县印，琮令防吏索衡山县近文书，看其印分明，乃遣召衡山令，使擕印来，及到阅之，果然，新铸也，琮屏人诘之，宰邑者伏罪，首曰：旧印爲恶人窃去，某与主吏并忧，刑戮所以潜命工匠爲之，今则唯俟死命也，琮悯之，爲秘其事，碎新印，令赍旧印归县，罕有知之者。
邠公杜琮，人臣福夀少有其伦，日常五飡，以爲常式，一日之费，皆至万钱，夜间亦是一食，暮年有医工谘曰：相公不宜夜食，恐臓腑壅滞，以致疾，琮笑曰：吾六十余年如此矣，有何患哉？京西有客见人牧羊，徧满山垅，不知几千万口，客诘之，自何而来？荅曰：来自鄜，夏供相公食耳，指顾之际，转首恍然，并无所覩，乃知神灵所授也。
中朝故事卷下