钦定四库全书     子部十二
洞冥记        小説家二【异闻之属】提要
【臣】等，谨案洞冥记四卷，旧本题后汉郭宪撰，宪字子横，汝南宋人，官至光禄勲，事迹具后汉书方术，传是书，隋志止一卷，唐志始作四卷，文献通考，又有拾遗一卷晁公武读书志引宪自序，谓汉武明隽特异之，主东方朔，因滑稽浮诞，以匡諌洞心于道教，使冥迹之奥，昭然显著，故曰洞冥，陈振孙书録解题云：其别録又于御览中抄出，则四卷亦非全书，别録当即拾遗也，今宪序与拾遗俱已佚，惟存此四巻，核以诸书所引皆相符合，盖犹旧本考范史载，宪初以不臣王莽，至焚其所赐之衣，逃匿海濵，后以直諌忤，光武帝时有闗东觥觥郭子横之语，盖亦刚正，忠直之士，范史徒以世传噀酒，救火一事，遂抑居方术之中，其事与栾巴相同，或有或无，已不可定，至于此书所载，尤皆俶诡之谈，似未必真出宪手，又词采缛，艶亦迥异，东京或六朝，文士依托为之欤？然所言影娥池，事唐上官仪用以入诗，时称博洽，后来词赋引用尤多，盖以字句妍华，足供采摭过而存之，亦未尝无禆，于词翰也，乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
洞冥记卷一
汉 郭宪 撰
汉武帝未诞之时，景帝梦一赤，从云中直下入崇芳阁，帝而坐于阁上，果见赤气如烟雾，来蔽户牖，望上有丹霞蓊郁而起，乃改崇芳阁为猗兰殿，后王夫人，诞武帝于此殿，有青雀羣飞于霸城门，乃改为青雀门，乃更修饰，刻木为绮，橑雀去，因名青绮门。
东方朔字曼倩，父张夷，字少平，妻田氏女，夷年二百，歳顔如童子朔，生三日而田氏死，时景帝三年也。隣母拾而养之，年三歳天下秘防一覧，闇诵于口，常指防天下空中独语，邻母忽失朔，累月方归，母笞之，后复去，经年乃归，母忽见大惊曰：汝行经年一归，何以慰我耶？朔曰：儿至紫泥海，有紫水，汚衣仍过虞渊，湔浣，朝发中返，何云经年乎？母问之，汝悉是何处行？朔曰：儿湔衣竟，暂息都崇堂，王公饴之，以丹霞浆儿食之，太饱闷防死，乃饮天黄，露半合即醒，既而还，路遇一苍虎，息于路傍儿骑虎还打捶过痛，虎囓儿脚，伤母悲嗟，乃裂青布裳裹之，朔复去家万里，见一枯树，脱布挂于树，布化为龙，因名其地为布龙泽，朔以元封中游蒙鸿之泽，忽见王母采桑于白海之濵，俄有黄翁指，阿母以告朔曰：昔为吾妻，托形为太白之精，今汝此星精也，吾却食吞气，已九千余歳，目中瞳子，色皆青光，能见幽之物三千，歳一反骨洗髓，二千歳一刻骨伐毛，自吾生已三洗髓，五伐毛矣。
建元二年，帝起腾光台以望四逺于台上撞碧玊之钟挂悬黎之磬，吹霜条之，篪唱来云：依日之曲，方朔再拜于帝前，曰：臣东游万林之野，获九色，凤雏，涔源丹濑之水，赤色，西过洞壑，得沧渊虬，子静海游珠洞壑，在虞渊，西虬泉池在五柞宫，北中有追云，舟起风舟，侍仙舟含烟舟，或以沙棠为枻檝，或以木兰，文柘为橹，棹又起五层台于月下。
钓影山去，昭河三万里，有云气，望之如山影，丹藿生于影中，叶浮水上，有紫河，万里深十丈，中有寒，荷霜下方香，盛有降灵坛，养灵池分，光殿五间，奔雷室七间，望蟾阁十二丈，上有金钟，广四尺，元封中，有只国献此镜，照见魑魅，不获形。
都夷香如枣核，食一片，则歴月不饥，以粒如粟米，许投水中，俄而满大盂也。
甘泉宫南，昆明池中有灵，波殿七间，皆以桂为柱，风来自香，帝既躭于灵怪，常得丹豹之髓，白凤之膏，磨青锡为屑，以苏油和之，照于神坛夜暴雨，光不灭，有霜蛾，如蜂赴火，侍者举麟，拂拂之。
元光中，帝起夀灵坛坛上，列植垂龙之木，似青梧髙十丈有朱露，色如丹汁洒，其叶地皆成珠，其枝似龙之倒垂，亦曰珍枝树，此坛髙八丈帝使董谒乗云霞之辇，以升坛，至夜三更，闻野鸡鸣，忽如曙，西王母驾，鸾歌春归乐，谒乃闻王母歌声，而不见其形，歌声绕梁，三帀乃止，坛傍草树枝叶，或翻或动，歌之感也，四靣列种软枣，条如青桂，风至自拂堦，上游尘。
董谒字仲，武都郁邑人也。少好学，尝逰山泽负挟图书，患其繁重，家贫，拾树叶以代书，简言其易，巻懐也编荆为床，聚鸟兽毛，以寝其上。
波祗国，亦名波弋国献神精香草，亦名荃蘼，一名春芜，一根百条，其间如竹节柔软，其皮如丝，可为布，所谓春芜，布亦名香荃，布坚宻如纨氷也，握一片，满室皆香，妇人之，弥月芬馥。
翕，韩国献飞骸兽，状如鹿，青色，以寒青之丝，为绳系之，及死，帝惜之而不瘗，挂于苑门，皮毛皆烂朽，惟骨色犹青，时人咸知其神异，更以绳系其足，往视之，惟见所系，处存而头尾及骨皆飞去。
旦露池，西有灵池，方四百步，有连钱荇浮根菱，倒枝藻连钱，荇荇如钱，文浮根，菱根出水上，叶沉波下，实细薄皮甘香，叶半青半白，霜降弥美，因名青氷菱也，倒枝藻者，枝横倒水中，长九尺余，如结网，有野鸭，秋鳬及鸥，鹥来翔水上，入此草中，皆不得出，如缯网也，亦名水网，藻中有转羽舫，凌龙舫凌波舫，帝尝游宴于此。
洞防记巻一
钦定四库全书
洞冥记巻二
汉 郭宪 撰
元鼎元年，起招仙阁于甘泉宫，西编翠羽，麟毫为帘，青瑠璃为扇，悬火齐为床，其上悬浮金轻，玊之磬浮金者，色如金，自浮于水上，轻玊者其质贞明而轻有霞光，绣有藻龙，绣有连烟，绣有走龙锦，有云凤，锦翻鸿锦，阁上烧荃，蘼香屑烧粟，许其气三月不絶进嵻细枣，出嵻山，山临碧海上，万年一实，如今之软枣，咋之有膏，膏可燃灯，西王母握以献，帝燃芳苡，灯光色紫，有白凤黑龙馵足，来戏于阁边有青鸟，赤头道路，而下以迎神女，神女留玊钗以赠帝，帝以赐赵婕妤，至昭帝元凤中，宫人犹见此钗，黄諃欲之，明日示之，既发匣，有白燕飞升天，后宫人学作此钗，因名玉燕钗，言吉祥也。
元鼎五年，郅支国贡马肝石百斤，常以水银养之，内玊柜中，金泥封其上，国人长四尺，惟饵此石而已，半青半白，如今之马肝舂碎，以和九转之丹，服之弥年，不饥渴也，以之拂髪白者皆黑帝坐，羣臣于甘泉，殿有髪白者以石拂之，应手皆黑，是时公卿语曰：不用作方伯，惟须马肝石，此石酷烈，不和丹砂，不可近发。
帝寝灵庄殿，召东方朔于青绮，不隔绨，纨重幕，问朔曰：汉承庚运火徳以何精瑞为祥应，朔，跪而对曰：臣尝过呉明之墟，是长安东过扶桑七万里，有及云山，山顶有井，云起井中，若土徳王黄云出火徳王赤云出水徳王黑云出金徳王白云出木徳王青云出此皆应瑞徳也帝曰善元封中，起方山像，招诸灵异，召东方朔言其秘奥，乃烧天下，异香有沉，光香精，只香明庭，香金防香涂，魂香外国所贡青，樝之灯青，樝木有膏如淳漆，削置器中，以蜡和之涂布，燃照数里。
起神明，台上有九天道，金床席，琥珀镇杂玊为簟，帝坐良乆设甜水之氷以备沐，濯酌瑶琨，碧酒炮，青豹之脯，果则有涂隂紫梨琳国，碧李仙众与食之。
吠勒国贡文犀，四头状如水，兕角表有光，因名明犀，置暗中有光影，亦曰影犀，织以为簟，如锦绮之文，此国去长安九千里，在日南人，长七尺，被髪至踵乗犀之车乗入海底取宝，宿于鲛人之舍，得泪珠，则鲛所泣之珠也，亦曰泣珠。
甜水去，虞渊八十里，有甜溪水，味如，东方朔游此水，得数斛以献，帝投水于井，井水常甜而寒，洗沐，则肌理柔滑，瑶琨去玊门九万里，有碧草如麦，割之以酿酒，则味如醇酎，饮一合，三旬不醒，但饮甜谿水，随饮而醒。
涂山之背，梨大如升，或云斗紫色，千年一花，亦曰紫轻梨。
琳国去长安九千里，生玊叶李色如碧，玊数十年一熟，味酸，昔韩终常饵此，李因名韩终李。
元封三年，大秦国贡花蹄牛，其色駮髙六尺尾环绕其身，角端有肉，蹄如莲花，善走多力，帝使辇铜石以起望仙宫，迹在石上，皆如花形，故阳关之外，花牛津时得异石，长十丈髙三丈立于望仙宫，因名龙钟石，武帝末，此石自陷入地，惟尾出土上，今人谓龙尾墩也。
帝好微行，于长安城西，夜见一螭，游于路，董谒曰：昔桀媚末，喜于膝上，以金簮贯玊螭腹为戏，今螭腹余金簪，穿痕得此非耶？曰：白龙鱼麟，网者食之，帝曰：试我也，元封四年，脩弥国献駮骡髙十尺，毛色赤斑，皆有日月之，帝以金埏为鏁绊，以宝器盛刍以饲之。
元封五年，勒毕国贡细鸟，以方尺之玊笼盛数百头，形如大蝇，状似鹦鹉，声闻数里之间，如黄鹄之音也，国人常以此鸟时亦名曰候日虫，帝置之于宫内，旬日而飞尽，帝惜求之，不复得明年见细鸟集帷幕，或入衣袖，因名蝉宫内，嫔妃皆悦之，有鸟集其衣者，輙爱幸，至武帝末，稍稍自死，人犹爱其皮，服其皮者，多为丈夫所媚。
勒毕，国人长三寸，有翼善言语戱笑，因名善语，国常羣飞往日下自曝身，乃归饮，丹露为浆，丹露者，日初出，有露汁如珠也。
大初二年，东方朔从西那汗国归，得声风木十枝，献帝长九尺，大如指，此木临因桓之水，则禹贡所谓因桓是也。其源出甜波，树上有紫燕，黄鹄集其间，实如油麻，风吹枝如玊声，因以为名，帝以枝遍赐羣臣，臣有防者枝则汗臣有死者，枝则折，昔老耼在于周世，年七百歳，枝竟未汗，偓佺生于尧时年三千，歳枝竟未一折，帝乃以枝问朔，朔曰：臣已见此枝，三过枯死而复生，岂汗折而已哉！里语曰：年未半，枝不汗，此木五千年一汗，万歳不枯。
太初三年，起甘泉望风台，台上得白珠，如花一枝，帝以锦盖覆之，如照月矣，因名照月珠，以赐董偃，盛以琉璃之筐。
太初四年，东方朔从支提国来，国人长三丈二尺，三手三足各三指，多力善走，国内小山能移之，有涧泉饮，能尽结海苔为衣，其戏笑取犀，相投掷为乐。
东方朔逰吉云之地，得神马一疋髙九尺，帝问朔：是何兽也？朔曰：昔西王母乗灵光辇以适东王公之舍税，此马游于芝田，乃食芝田之草，东王公怒，弃马于清津天岸，臣至王公之坛，因骑马返绕，日三帀，然入汉关，关犹未掩，臣于马上睡，不而至，帝曰：其名云何？对曰：因疾为名，步景朔当乗之时如驽蹇之驴耳，东方朔曰：臣有吉云草十种种于九景山东二千歳一花，明年应生，臣走请刈之，得以秣马，马终不饥也，朔曰：臣至东极，过吉云之泽，多生此草，移于九景之山，全不如吉云之地，帝曰：何谓吉云？朔曰：其国俗之云，气占吉防，若乐事则满室，云起五色照人，着于草树，皆成五色，露珠甚甘，帝曰：吉云露可得乎？朔乃东走，至夕而返，得露青露，盛青琉璃，各受五合，跪以献，帝遍赐羣臣，羣臣得尝者，老者皆少，疾者皆愈，凡五官，尝露董谒李克孟岐，郭琼黄安也。
李克冯翊人也，自言三百歳，荷草畚，负五岳真图而至，帝礼待之，亦号负图，先生也。
孟岐河清之逸人也，年可七百歳，语及周初事了，然如目前，岐侍周公，升坛上岐，以手摩成王足，周公以玊笏与之，岐尝宝执毎以衣袂拂拭笏，厚七分，今鋭断恒切，桂叶食之，闻帝好仙，披草盖而来谒帝焉。
郭琼，东郡人也，形貌丑劣，而意度过人，曽宿人家，輙乞薪自照读书，昼眠眼不闭，行地无迹，帝闻其异徴焉黄安代郡人也，为代郡卒，自云卑猥不获处，人间执鞭懐荆而读书画地以记，数日乆地成池矣，时人谓黄安年可八十余，视如童子，常服朱砂，举体皆赤，冬不着裘，坐一神龟，广二尺，人问子坐，此龟防年矣，对曰：昔伏羲始造网罟，获此龟以授吾，吾坐龟背已平矣，此虫畏日月之光，二千歳即一出头，吾坐此龟已见五出头矣，行即负龟以趋世，人谓黄安万歳矣。
洞冥记巻二
钦定四库全书
洞冥记卷三
汉 郭宪 撰
天汉二年，帝升苍龙阁，思仙术，召诸方士言逺国遐方之事，惟东方朔下席操笔，跪而进，帝曰：大夫为朕言乎？朔曰：臣逰北极至种火之山，日月所不照，有青龙衔烛火，以照山之四极，亦有园圃池苑，皆植异木异草，有明茎草，夜如金灯，折枝为炬，照见鬼物之形，仙人封常服，此草于夜暝时，转见腹光通外，亦名洞冥草，帝令剉此草为泥，以涂云明之馆，夜坐此馆，不加灯烛，亦名照魅草以借足，履水不沉。
有梦草，似蒲色红，昼缩入地，夜则出亦名懐梦懐其叶，则知梦之吉防立騐也帝思李夫人之容，不可得朔，乃献一枝，帝懐之夜果梦，夫人因改曰懐梦草。
有凤葵草色丹，叶长四寸，味甘乆食令人身轻肌滑，赤松子，饵之三歳乗黄蛇入水，得黄珠一枚，色如真金，或言是黄蛇之卵，故名蛇珠，亦名销疾，珠语曰：宁失千里驹，不失黄蛇珠。
有五味，草初生味甘，花时味酸，食之使人不眠，名曰却睡草，末多国献此草，此国人长四寸，织麟毛为布，以文石为床，人形虽小，而室宇崇旷，织凤毛锦，以锦为帷幕也。
鸟哀国有龙爪，薤长九尺，色如玊煎之，有膏以和，紫桂为丸，服一粒，千歳不饥，故语曰：薤和膏，身生毛。
有掌中芥，叶如松子，取其子置掌中，吹之而生一吹，长一尺，至三尺而止，然后可移于地上，若不经掌中吹者，刖不生也，食之能空中孤立，足不蹑地，亦名蹑空草，帝常见彗星东方朔折指星之木以授帝，帝以木指彗星星防则没也，星出之，夜野兽，皆鸣别説谓之兽鸣，星有紫柰，大如斗，甜如，核紫花青，研之有汁，如漆可染衣，其汁着衣，不可湔浣，亦名闇衣柰。
有龙肝，瓜长一尺，花红叶素生于氷谷，所谓氷谷素叶之瓜，仙人瑕丘仲采药，得此瓜食之，千歳不渴，瓜上恒如霜雪，刮尝如滓，及帝封泰山，从者皆赐氷谷，素叶之瓜，帝解鸣鸿之刀以赐朔，刀长三尺，朔曰：此刀黄帝采首山之铜铸之，雄已飞去，雌者犹存，帝临崩，举刀以示朔，恐人得此刀欲销之，刀以手中化为鹊，赤色，飞去云中。
有鹊衔火于清溪之上鹊化成龙
西域献火龙髙七尺映日防之，光如聚炬火，有童子遥见有黄鹄，白首鼓翅于帝前，即方朔着黄绫，单衣头已斑白，汉朝皆异，其神化而不测其年矣。
善苑国尝贡一蠏，长九尺，有百足四螯，因名百足蠏，煮其殻胜于黄胶，亦谓之螯胶，胜于凤喙之胶也。
帝常夕望东边有青云起，俄而见防，白鹄集台之上，倐忽变为二，神女舞于台，握凤管之箫，抚落霞之琴歌，青吴春波之曲，帝舒闇海，落之席，散明天发日之香，香出胥池寒，国地有发日，树言日从云出云来掩日，风吹树枝拂云，开日光也，亦名开日树，树有汁滴，如松脂也，有都翠水，水中有菱，碧色，状如鸡飞，亦名翔鸡菱，仙人鳬伯子常游翠水之涯，采菱而食之，令骨轻兼身，生毛羽也。
有逺飞鸡夕则还依人晓，则絶飞四海朝往夕还，常衔桂枝之实归于南山，或落地而生髙七八尺众仙奇爱之，剉以酿酒，名曰桂醪，尝一滴，举体如金色，陆通尝饵黄桂之酒祝鸡公，善养鸡得逺飞鸡之卵伏之，名曰翻明，鸡如鹄大，色紫有翼，翼下有目，亦曰目羽鸡。
帝于望鹄台，西起俯月台，台下穿池，广千尺，登台以眺，月影入池中，使仙人乗舟弄月影，因名影娥池，亦曰眺蟾台，酌云酒，以草黑蕨，金蒲甜蓼，果以青樱龙瓜，白芋，紫茎寒蕨，地花气葛，此葛于地下，生花入地，十丈乃得此葛，其根倒出，亦名金虎，草，因名紫葛也，影娥池中，有逰月船触月船，鸿毛船逺见船载数百人，或以青桂之枝为櫂，或以木兰之心为檝，练实之竹为篙，纫石脉之为绳防也，石脉出晡，东国细如丝，可缒万斤，生石里破石而后得此脉，萦绪如麻，纻也，名曰石麻，亦可为布也。
影娥池中有鼊龟，望其羣出岸上，如连璧弄于沙岸也，故语曰：夜未央，待龟黄。
影娥池北作鸣禽之苑，有生金，树破之，皮间有屑如金而色青，亦名青金树。
有司夜鸡，随鼓节而鸣不息，从夜至晓，一更为一声，五五为五声，亦曰五时鸡。
有喜日鹅至日出时衔翅而舞又名曰舞日鵞
有升渠鸭赤色，每止于芙蕖，上不食五谷，惟叶上垂露，因名垂露鸭，一名丹毛鳬。
有女香树细枝叶妇人之香终年不减
洞冥记卷三
钦定四库全书
洞冥记巻四
汉 郭宪 撰
武帝末年，弥好仙术，与东方朔狎昵，帝曰：朕所好甚者不老，其可得乎？朔曰：臣能使少者不老，帝曰：服何药耶？朔曰：东北有地日之草，西南有春生之鱼，帝曰：何以知之？朔曰：三足乌数下地食此草，羲和欲驭，以手揜乌，目不下也，长其食此草，盖鸟兽食此草，则美闷不能动矣。帝曰：子何以知乎？朔曰：臣小时掘井陷落地，下数十年，无所托寄，有人引臣欲往，此草中隔红泉不得渡，其人以一屐与臣，臣泛红泉，得至此草之处，臣采而食之，其国人皆织珠玊为业，邀臣入云，煓之幕，设珉雕枕，刻黑玊铜镂为日月，云雷之状，亦曰缕云枕，又荐蛟毫之白褥，以蛟毫织为褥也，此毫柔而冷，常以夏日舒之，因名柔毫褥，又有水藻之屏，臣举手拭之，恐水流湿，其席乃其光也。
帝所幸宫人名丽娟，年十四，玊肤柔软，吹气胜，兰不欲衣缨拂之，恐体痕也，每歌李延年和之，于芝生殿，唱回风之曲，庭中花皆翻落，置丽娟于明离之帐，恐尘垢汚其体也，帝常以衣缚丽娟之袂，闭于重幕之中，恐随风而去，也丽娟以琥珀为佩，置衣裾里不使人知，乃言骨节自鸣，相与为神怪也。
有丹虾，长十丈，长八尺，有两翅，其鼻如锯，载紫桂之林，以纒身，急流以为栖息之处，马丹尝折虾，为杖后，弃杖而飞，须化为丹，亦在海傍。
帝升望月台，时暝望南端，有三青鸭羣飞，俄而止于台上，帝悦之，至夕，鸭宿于台端，日色已暗，帝求海肺之膏以为灯焉，取灵布为纒，火光甚微，而光色无幽，不入青鸭化为三，小童皆着青，文繻各握，鲸文大钱五枚，置帝几前，身止影动，因名轻影钱。
元封三年，数过国献能言龟一头，长一尺二寸，盛以青玊匣广一尺九寸，匣上豁一孔以通气，东方朔曰：惟承桂露以饮之，置于通风之台，上欲往，卜命朔而问焉，言无不中。
惟有一女人，爱悦于帝，名曰巨灵帝，傍有青珉，唾壶巨灵，乍出入其中，或戏笑帝前，东方朔望见巨灵，乃目之巨灵，因而飞去，望见化成青雀，因其飞去，帝乃起青雀台，时见青雀来，则不见巨灵也。
洞冥记卷四