钦定四库全书     子部十
采芹録        杂家类三【杂説之属】提要
【臣】等，谨案采芹，録四巻明徐三重撰三重有余，言已着録是编第一卷论养民，教民第二卷三卷多论学，校贡举政事利，第四巻多论明代人物臧否，大抵皆考稽典故，究悉物情，而持论率皆平允，无激烈偏僻之见，亦无恩怨，毁誉之私胜，明人所作诸説部动涉巵言三重，所作他语，録借周子之一言，遂太极隂阳连篇累牍，讲学于天地之外，惟力主均田，限田之议，反覆引据，持之最坚究而论之，自阡陌既开，以后田业于民，不授于官，二千年于兹矣，虽有圣帝明王断，不能一旦举天下之民，夺其所有益，其所无而均之，亦断不能举天下之田清厘，其此在限外，此在限内，此可聴其买卖，此不可聴，其买卖而限之，使黠豪，反得隠蔽为奸，滑胥反，得挟持渔利，而闾里愚懦，纷纷然日受其扰，故汉董仲舒北魏李安世唐陆防牛僧儒宋留正谢方叔元，陈天麟皆反覆言之，而卒不能行，此犹可曰，权不属时，不可也，宋承五季凋残之，后宋髙宗当南渡，草创之初，以天子之尊，决意行之，亦终无效，则三重所言，其迂而寡，当可见矣。然而论漕粟则驳，邱濬海运之非，论养兵，则驳徐阶塞外不可屯田之谬，皆卓然明论，其他亦多笃实近理，切于事情，犹可谓留心经世之学者也，乾隆四十六年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
采芹録卷一
明 徐三重 撰
牧民之职，当以加惠，孤穷为首务，盖不能自食之民，悬命于上之人者，所当约已劳身，图其生事者也，次当以恤灾为念，盖天灾无时，一方终嵗无望之人，流移破散，死亡所系，拯救之防，不但临事多方，尤当先期预备者也，次则均田土戸役以抑豪右，而扶齐民，禁淫奢浮冗，以节用度，而端俗尚，此古人治安本义，常日行之以渐，图富庶，实效者也。至于贪猾吏卒藏蠧，公庭煽殃，乡曲上阏清明之化，下，乱宁一之规，所当简其人数，信其约法，令公私之情，不隔于耳目，淳和之俗，毋琢于姧，欺精察曲防，正当加诸此徒，不宜苟且，听狥者也，乃若持廉一节，欲行绳吏，当先自盟洁已，庶可格人无愧，乃能督下，此寔诗书之士所称诵法，圣贤不但名位之流，仅欲兢持物论而已，其他寛赋缓刑，训义重本，恒若家庭之事并闗切身之情如此，纵未便侈口，王仁一郡，一境有不实，受其泽者鲜矣。
洪武初，令天下郡县，立养济院，收养孤独，残病不能自生之，人人月给米三斗，柴三十斤，冬夏布一疋，小口三之一，慈悯元元，直同父子骨肉矣，夫孤独残病饥寒之人上闗九重深念，所以图其生理者，罔不周详，宁忍令海内丁夫，壮女不安，生事以至流亡失所知，必无矣，我祖宗徳泽下迨庶品，何减乾坤雨露，但遐深曲隐正，頼长吏奉行，若令藏于法之徒，美实丧于文之虚具，则大非矣。夫国家不爱课税，征求之额，以全无告，困穷残命，而中间稍有防出，无论此升合脂膏，有失救死，存生之本意，倘实政，一化为薮，则必有万分不能自生者，又苦于不可得收，而哀号稿死，何由知之？此在官司所宜推广徳心体隐询瘼，而不得目为案牍故事，一切付之，廷吏已也，呜呼！士大夫所学何事？四民之政，童而诵之，况国家懿典，明，章，皎然方册，当其任者，乌得忽诸。
四民无告，王政所最先，洪武条章，载列监司，守令职事，更为殷切，乃今号啼载涂，当事者身逢，目覩恬焉，靡有诘其情状，为之收恤，毋论吾心为忍，即吾职亦重慢，国宪所学，所任胥负之矣，呜呼！傥谓人众不能尽养，今郡邑冗耗费，何止一端？在世途则难，已在国典则不经，若节此施，彼所活何限谓嵗办不能额外，夫天下以富养贫，天道人理然也，在明白正大，随宜曲处焉耳。我无防防私而以痛，闵元元之意，明布一境，人有不同，此心乎？如是财固可多方画也，谓情伪不易得实，夫上以诚感，未有不以诚应法以仁立，未有不以严行里图，街坊乌容尽欺，一时蒙眬，岂能终掩？且既欲处之，得所宁不审之周详，但使吾有实心，终不令虚文冒滥也，谓流乞势难兼收，夫宇宙同生，宁分彼此，或遂令寄命，或使得还乡，各因其情，与之生路，但患吾心不竭，毋患吾力不周也，夫万物为已斯道，本义一夫，颠连痛切，吾躬凡有斯人之责，皆不可无此意，而称于天下，曰：士大夫也，若鲜珍自奉，而腹者，哀号泥涂，渺然乃若不闻，高倨快心，而黔瘠者，宛转谿壑，漠然不加动色，此亦非人情矣。
古今救荒，惟蠲赈二事，余不获尽覩天下地土知其利害，姑以身所经行，耳目闻见，窃谓长淮以北，赈急于蠲，大江以南，蠲重于赈淮北居人星落，地旷土瘠，粮课甚薄，田无畜泄之利，一遭水旱千里，极目即不蠲，亦无所得徴而流乞之民，旦暮悬命沟壑之外，便虞剽掠，是赈之，惠实于蠲也，大江以南田赋浩繁，生人骈塞，无借之人居多，升斗之给难遍，若复以薄收之物，充重额之输，则地方之存无几，而食货之直，必涌且饥寒，交廹敲朴难堪，斥卖流亡，势所不免，是蠲之，益重于赈也，夫蠲赈二事荒嵗何可废一顾于并行之中畧计其虚实，重轻则然耳，然江南田多钜室，蠲亦难从，防例列为差等，明示低昻，亦厚业者之所不能怨也，至于赈之，一事苐责成，良有司兴发劝募公勤以行之，多方以稽之务，使无业者得济，必死者得全，斯为实政，夫发帑遣官，岂非圣朝徳意苐奉行乖方，反滋骚动，列郡之费不赀，民间竟无大益，此亦当事者所宜，鍳徃觉来，先图无，而后可言其利也。
为郡守积谷，备荒是第一务不入私室，不为馈遗，买谷入仓，择部民有行，父老主之仓，须完缮高燥用柴，盖防待主仓者，如家之主，计优以礼遇，免其杂役，不使左右羣小有所需求，毎厫有定数，折耗有罚，再勤加检问，察其盈缩，一遇凶歉，发而平粜，豫访耆徳散布各乡质盟于明神，感动以诚恳，间遣自爱属吏，廵行稽查，或亲乘小舟，突诣亷问夫预备，则有待无弊，久而益饶，散粜则民便利，均不至，羣聚而又身劳诚感，不废稽防，庶几民有实惠如此，而百姓犹流亡丧乱，始可委诸天矣。
晦翁常论常平仓弊云，米俱浮埃，空殻不敢挑动，又影射侵支，有难理会，愚谓此等事正生，治人实希法，从人弊故耳。今谈者亦苦口，常平之难行，谓害甚于利，夫居位任职，使国家良法，无利而滋弊，不知士大夫有生于世，其处身利物，当如何而漫无用心如此也。
救荒一事，士大夫稍以民物为懐，未有不恻然，图其实济，苐心虽欲尽而势所不遂，身所难亲，一人之心思，耳目有限，而闾阎不悉之情，隐羣小乘便之，姧欺不无此顾，而彼遗名，然而实否意美而法弊，费实而惠虚，纵有禹，稷，饥溺之思，无禆沟壑，颠连之苦，防人乃言荒防无竒诚恨之也，偶见世庙，时广东佥事，林希元上荒政，樷书内列纲，六目二十有三，曰有二，难得人难，审户难有三，便极贫之民，便赈米次贫之，民便赈钱，稍贫之民，便赈贷有六急，垂死贫民，急饘粥疾病，贫民急医药，病起贫民，急汤米既死，贫民急墓，瘗遗弃小儿，急收养，轻重囚繋急寛恤有三，权借官钱以粜籴兴工作，以助赈贷牛种，以通变有六禁，禁侵渔禁，攘盗禁遏籴，禁抑价禁，宰牛禁度僧有三戒戒迟缓，戒拘文戒遣使其审势立欵，推情设防，可谓几尽，若斟酌事宜，务令实惠及民，则在仁人，君子自尽，厥心焉耳。窃思遣使之戒，厥有前防，徃年，江南被灾，发帑命官赈济，无益而更滋骚扰，防司马文正公谓不如专任监司，守宰者真为石画，此在朝廷之上老成之识，但为责成，核实而不牵，惑于少年，浮论则善矣，若监司，守宰身任其事，又以得人为急，而难葢苦心综理，虽在我而布散分任，须用得其人，茍一人失用，即一处一事，为其所误，而僵死，不知几何人矣？防富郑公在青州所用官吏，自前资待缺，寄居者皆赋以禄，使就民所聚，选老弱病废者廪之，公感之以诚，人人尽力，今固无待缺，寄居惟有见任本境，官吏虽当，民艰之日，同有良心，顾地方事任孔棘，如欲付孤子，于乳母所以审择之伺察之，亦不得不加之意也。丘文庄，则欲于所部致仕，闲住待选，依亲等项，官吏监生与夫僧道耆老，医卜人等，凡平日为乡人所信服者，俾各就所在，因便给散，是用本乡士民也，然又必为人所信服，亦岂得一槩付之，天要各就一方，人情土俗，酌于才品，而期其不负委任，若官吏士民正不拘耳，诚幸得慷慨盟天矢，日与吾共志之人，而即属以辨，户业之上，下有无察丁口之老弱，疾病孤苦，或随居给散以便民，或就食其不能出入徃来者令逺近饥寒赤子，宛然若咸当吾前，而凡荒政所施，徳意靡不若吾躬行而人实受之，岂非一方生灵，厚幸欤！至于牛种之，贷宰牛，度僧之禁，则预为荒，后生事计者，又不但茍舒，今日一朝之急，惟预备劝助二端，不在明白开欵，盖劝助一事，行之不善，反成苛索，预备一节，当在平日临廹则难倘被灾太甚，应用浩繁，仓卒措置钱米不免，巧妇束手之叹，若只倚办官库，额少用浮，中道称竭，安得委而坐视欤？念此必当先事不忘，经营临事，广为方畧凡诸行仁之事，以身倡之，则好义者自众，不可强廹以不堪及民之政，以实致之，则受惠者必得母，令借窦以生弊，要在贤明并济经，权一体上下，倘按常守矩而尽其在我，或用智多事而不通物情，利益未施，怨咨横出矣，嗟嗟志在，苍生者必不自专一人之见，则于艰难倥之秋，真如一家，一身之厄，焦劳之外，更务周询，凡所以集众思，借羣力察幽细，行实然者，宜更如何？皇皇切切也。
窃忆防年灾荒，官司出米煑粥，然食粥者死甚众，非粥之能死人，盖饥寒雨湿，人自无生理耳。当知得食而生，是粥之功，饿伤疫染而死，非粥之过，倘归过于粥，而不为料理，则可生者亦死，是与于不仁甚也，惟官司出米或委任所属官吏或差派，地方富民，中间苟且塞责，又不无侵尅减省，襍以他物，乃足为害，闻有和入石膏，沙土者乆困濒死之人，膓胃岂堪着？此是适以好生行杀也，若择人而任用，意稽察，当不至是，食粥之人，其间亦有自能食，而冒滥支给者，似所当裁，已给粥而有室可归者，亦不必虑，惟流集饥人，聚守于此，腹待食，以次逓给日晏，得餐数嵗丰穰饕恣之人，仅仅得此，已不能饫且老，防疾病，羣居一厰，疫气相袭，而又当隂两弥月湿衣冷地，俱足伤人，此官司之所无，可奈何者也！夫丁壮滥食，非曰恶之，特分取无告之口，且令官司势不能遍，亦为未平，饥人不下千，百林立鱼，次取给鼎镬之间，岂能如期？得食米珠，薪桂，欲令充饱，其势自难而逺村境外扶老提弱，坐卧荒凉，浮露之厰，防穿下透，渍骨侵肌，以积羸之人，备六气之贼疾病死亡，又岂粥糜所能救疗，呜呼！羣公皆才名良吏，犹然患此，岂救荒真无防耶？窃议欲仿范文正营作之意，令丁壮者以力得钱不虚，坐食，老弱则编名定额，限米分炊，数止贫，廹给可从优而散处空闲，各有覆借，至于疾病，医药，自不可无，脱有死亡，瘗理亦不容己，若预备实积，以奉圣朝徳意勤亷自矢以忧百万生灵，此亦吾辈立心之事也，呜呼！行之惟艰，谈何容易！捉麈而论兵，得无为介胄嗤乎。
程伊川与人论立赈济，法云不制民之产，无储蓄之备，饥而后发廪以食之，廪有竭而饥者不可胜济也，今不暇论其本，救目前之死亡，唯有节则及广常见，今时州县济饥之法，或给之米豆，或食以粥饭，来者与之，不复有辨，中虽欲辨之，亦不能也。谷贵之旹，何人不愿得食，仓廪既竭，则殍死者在前，无以救之矣，数年前一亲戚为郡守，爱恤之心，可谓至矣。鸡鸣而起，亲视俵散官吏，后至者必责怒之，于是流民歌咏，至者日众，未几谷尽，殍者满道，愚常矜其用心，而嗤其不善处事救饥者，使之免死而已，非欲其丰肥也，当择寛广之处，宿戒使晨入，至己则阖门不纳，午而后与之食，申而出之，日得一食，则不死矣，其力自能营一食者，皆不来矣。比之不择而与，当活数倍之多也，凡济饥，当分两处择羸弱者作稀粥，早晚两给，勿使至饱，俟气稍完，然后一给第一，先营寛广居处，切不得令相枕藉，如作粥饭，须官员亲尝恐生及入石灰不给，浮浪游手，无是理也。平日当禁游惰，至其饥饿，则哀矜之一也，按此议载于遗书，斟酌事势，徴见已徃似甚可行，夫每日一食，近伤于薄，然仁人君子立爱欲广而施泽，当节节正所以成广，非不欲厚之也，小有凶歉，米粟易措，饥人鲜少，不妨如意优给，若大荒，叠荒之嵗流离在在充塞，食货无计，宛转救此，不应遗彼丰前，又恐啬后，则此法最为长便，夫日得一饱，虽饥不死，中间省两飡之费，以全活众命，衍易竭之财，广得生之路，于人不为忍，于物不为吝，何妨于仁？人君子之用心，且羸病食之，他所早晚，两给稀粥，俟其气完而与徤者，同给所给粥饭，并官员亲尝浮浪游手，亦弗拒遏，处置存恤，更为周详矣，窃又谓食。
者已给而出，未必不可别营，防防土毛水族，亦皆接济之物，惟所给粥饭，则须甘羙丰厚，务令充足，又不作病，此正在官司，委托得人，每镬亲尝騐给若但付之，寻常色役任彼尅减滥恶，粥或稀薄饭或亏，少是每日一给，当不待三五日而饿损，枯瘠濒死，大不如一日两给，尤徼幸一度，得救死之益，纵它日事，不能继而一时犹幸，有得生之人，其利害相悬，殆天壤矣。故愚最善，伊川此议，而不敢轻言，正恐或以虚文，应事之心，行节浮，从实之政，实之利未防虚之为害更深，是前贤苦心密议，反为厉阶以杀人，因用防之不才，不良而致此，防之遗祸，可深虑哉！可深虑哉！伊川此议，虑事最周然，或在地窘极，荒谷粟，无可措置之处，则宜用之；又必须以勤敏精明，身亲目睹，令事皆实际则可，若少有虚漏，则死亡无稽矣，至如米可广营，量不至乏竭，从优两给，何惜烦劳？但此说亦不可知，仁人君子酌时宜而赢缩，摠于血气生灵，尽同生一脉之念，凡思曲防其未尽，正欲实遂其生理，古人不敢自惜，焦劳胼胝之躯，此意可想也。
限田一事，均产平役，节富右贫，最为治安善政，昔人每苦救荒之防无竒窃谓荒防亦孰竒于此盖救于已荒，则仓卒难展，故无竒救于未荒，则无临事补苴之廹无多费，不均之患，且人各有頼，荒自不能为灾，兹非竒防欤？大抵天生斯人，食以此土，以一方之土，养一方之人，是土与人常相均者也，先王审于是乃方百里而制国，君各民其人，井其地而授之田，人得百亩，以赡老防，至于余夫，亦有分业所收，既足卒嵗余者即以待荒，何有乏衣食，而流亡者，自阡陌既开，田无常制，多者吞并至千万，无者不得置锥，于是始有奴婢佃戸而贵贱有余，不足大悬殊矣。丰稔之年，贫者力作以养富，防歉之嵗富者厚自畜而困贫，此三代以下至今日政，天下所由不均不平者，胥是也，夫言井田于郡县之日，非迂则妄然富贫，何不可均量也，今之富人有田千畆，则古十余家之产也，有田万畆，则古百什余家之产也，田之入千万，其所当食之，口不过二三十止矣，所余皆耗于冗食，浮用彼百十余家之无田者，其身其老，防咸资于为人力作，以终嵗遇凶歉则束手而坐死亡，是致此百十余家之颠顿，安得谓非千万畆者之造孽耶？今若令限其额数，多者不得逾若干，少者不失百畆，或五十畆或二三十畆，夫无论各百畆，五十畆，就令人得二三十畆，男子力农，妇女操织，常年计所食用之，不尽者，即可渐畜以备荒，即无有余畜，而田庐宛然，犹可转移，质借以茍取给一嵗而强待来嵗之复熟亦不遂，至委顿沟壑也，且人既各有防产其乡党，同籍有余者，尚可推以相济，而冀后日之取偿，官司之设法救济者，亦可按籍查审而不思于虚实之难，据即其间有无籍防漫伶仃孤寡者，其人既稀，亦易为推求别议周给，必不苦于难稽，而弃置无措也，兹非灼然通利之道欤？孟子曰：明君制民之产，必使仰足以事父母，俯足以畜妻子乐嵗终身饱凶年免于死亡，葢千古圣帝明王救荒竒防具于王政，中甚明，圣贤明布其防，于书传而后人常患于无防，岂忽而不讲欤？抑泥于古法而不善师，其意以变通欤？然则三代而下数千年间，生灵饥困，转死者无算，罪岂真属之嵗凶由豪强，恣肆兼并，而上之人，恬然不为限制，圣贤大有竒防而不能讲究变通，以见于施行均为可恨也。
梁惠王移民移粟，是言救荒事，孟子只云行王道，始之以不违，农时不用，数罟不非，时伐山林，继之以树宅，桑畜鸡豚，制田里，此言于嵗荒之日无乃近迂，然平日审能行此，荒亦自不足虑，古人三年耕余一年，食九年耕，余三年食，正为此也。鲁哀公忧，年饥乏用，有若告以行，彻彻者，一夫受田百畆，八家通力而作，上之人赋什一而已，生者得尽力，取者不求赢，人咸得以勤俭自致畜积，何忧乎灾祲，周礼荒政，凡十有二，虑极周详，然要是圣人立法于官守，尽曲防之事以待天，行之数耳，若桑林云汉之后，则虽明圣，不能不皇皇，何者？天灾横行，不可力遏，民间泽涸，难以支吾，财不得神运而鬼输，人不能家赐而户给，尔时，即欲为竒防恐二帝犹病于博施，是以王道贵预，当令荒不为灾，此古防养民善政，有以辅相天地所不及者，诚非小补也，当今授田之法难行，而民间产业，可渐均量，惟重禁兼并，使富强不得逾数多，占贫弱，衣食之资，极意抚存，令得保守，苛徭繁赋，悉意寛除，要使户有名田，人鲜亡赖，是乃当今王道而于荒嵗之备亦庶几十之六七矣。
江南差役，以田为序，此经法也，夫国家以民为役，以田制虽古，盛世不能易，后代人姧法弊，民不皆有田役，亦不尽从，田于是有偏累，不均之恨，盖举海内皆然，江南为甚矣，夫江南财赋剧地，诸役最称，烦重廼今钜产之家，优游丰盈，坐作淫侈，而徒使贫苦之民，赀窘力单奔驰搞扑，此当世所为不平者，诚于士大夫之产，立有定例，限其品额，额外有余，更为裁抑之法，或即从官途惩警，或特设乡政，遏防务，令不得任意逾越，以侵削闾阎，陵夷志节，倘过营，分外即议，在毁亷但令教肃风清，必无敢显托不类者，若夫登垄意重振，濯心微，彼既欲自同庸民，国家亦何难贱士？此定士大夫之例，当明布朝章，以成画一不得，但委之郡县者也，此制既定，然后将防县官民户田履，畆核实归，并造册照产，列名以次注，役多寡不紊，轻重不逾下，毋得私营，脱减上毋得曲法低昻，此则于均役之中，便有限田之意，大要田多役，不妨过重，田少役，不妨加轻将，令富者势不可多，贫者无可使，有需以嵗月之深徐，俟推移之理，此作法于无制之后，寓意于常法之间，在任事者，以至公之心，行至平之政，而坚持之，永守之，庶乎齐均之效，可以渐致，即末世无全功，亦或可几十五也。至于因时随势，法在必利，而不至病人正行防行无失本意，而摠归合辙，则在善行之人，用意真密审图无弊焉耳。顾其所以难行则有由，然大要九重一人，与闾阎万口，未有不知其便而当事，及梗挠之，夫皆大所不利，言则为仇，行则为贼所以厯千余载，而讫无成法，定议无惑也。
自贡助彻行，皆计民授田，下有养上有供，盖均天地大利，为帝王良法，万世不可易也。春秋时犹未尽，湮鲁加履，畆有子病之，战国辟土，诸人遂大壊旧章流毒后代，故孟子宅井经界之说，谆谆于齐，梁盖宇宙，非此法生人之理不均，圣贤非此道，推仁之事，不逹因攷纪汉以下谋国之议于后，大要建议，因时仿古用意一也。
汉董仲舒说，武帝以秦用商鞅之法，除井田，民得卖买，富者田连阡陌，贫者亡立锥之地，邑有人君之尊，里有公侯之富，小民安得不困？古井田法虽难卒行，宜少近古，限民名田以赡不足，塞并兼之路，去奴婢，除专杀之威，薄赋敛，省徭役，以寛民力，然后可善治也，【所云古井田法虽难卒行，宜少近古，限民名田，此最为彻论，然卒未有能行，非法难行，无肯行之人也， 限名田，塞兼并去奴婢，除专杀无困，贫苦无滋，豪强斯为善治，后之议，治率云便民，然所便者十九，富厚之室，而饥廹者鲜所沾，及称善治乎？ 治天下者，乃使商鞅之法，尚至今在，如何得善治】。
汉哀帝时，师丹建言：今累世承平，豪富吏民赀数钜万，而贫弱愈困，宜畧为限廷臣议，请自诸侯王，列侯，公主名田，各有限闗内侯吏民名田，皆毋过三十顷，奴婢毋过三十人，期尽三年，犯者没入官，时以贵戚近习不便，遂寝不行。【期尽三年，犯者没入官，不为苛矣，独縁贵戚近习不便，使宇宙生灵大计，竟废格不行，此正世事，沉痼病根， 汉法严，惟贵戚近习，力能挠此，吏民不敢也，后代权门，富室皆得以私意梗其事，行之更难矣！ 闗内侯吏民名田，奴婢亦须有差等定限，今槩云毋过三十，此牛竒章所谓踈而未可行也，】。
北魏孝文时，李安世上言嵗饥民流田业，多为豪右所占夺，虽桑井难复，宜更均量，使力业相称，【力业人人殊，便应人人均量，事既伤繁，且田无定数，惟力是称，即为他日多占之端，而均量无己时矣，时南北交争，兵事未息，田制，或难定限，暂为此融通，便计以救时弊，而拯民艰，亦不为无益也，】唐陆贽论限田曰：古者一夫受田不过百畆，欲使人不废田业，无旷耕耘，今富者连阡陌，贫者无容足之居，依托强家，服劳终嵗常患不充，有田之家，坐食租税，京畿田畆税五升，私家收租一硕，官取一私取十，宜为占田条限，此安富恤贫之善经也，【所云依托强家，服劳终嵗者今奴婢佃户皆是也。惟兼并之后，贫人失业，乃有此等，若计夫受田，时则俱同，井通作之，夫各得自食其力，何至依人，服役乎】。
唐牛僧孺论均田曰防，周人井田之制逺而不可复，汉氏名田之数，踈而未可行，今版籍不备，迁徙无制，富者得以专其利，贫者不能专其业，于是编户逸为游惰，良田并于豪家诚能诏天下官吏随人，所在皆备，贡借来者，根其所从去者，审其方向，居者详其业，疾者筹其数，时贡籍于县嵗贡籍于州，州与县相闻，然后颁限田之科，重兼并之律，使公侯卿士方伯连帅，下及于豪商，大贾不得广并吞，以专厚利，若然，则均田之事寓其间矣。【借民限田，计口受业者当如是，但于借时恐不无繁扰，且既非受田人借之，何为不若一意限田，重禁兼并，自然惠及无借，至有田之后，随产立户，列于版图，则民不待借而自借矣，】。
宋太宗谓宰相曰：井田之制，实经国之要道，后世为天下者，违井田，则富贫不均，朕深念黎庶，虽井田之制，不可卒复，因时创法，渐均贫富，则朕别有规制，终当行之，以安四海，【三代以下人主，未有自能知此者，惟宋太宗知之而卒，未见所创规制，岂当时佐理奉行之，人莫或相成耶？】：
宋仁宗天圣间上书者，言赋役未均，田制不立，因诏限田卿以下毋过三十顷，牙前将吏应复役者毋过十五顷，止一州之内，过是者论如违制律，以田赏告者，既而三司言：限田一州，而卜葬者牵于隂阳之说至不敢举事，又听数外置墓田五顷，而任事者终以改田不便，未几，即废【，呜呼！任事之人，即是不便限田之人，法如何得行？古者无死徙出，乡以厚风俗，今以隂阳小数复通，卜葬墓田之例，不知三代公卿，世家何处？皆得吉壤，而子孙相继，贤良也】。
宋高宗初在河朔，亲见民间之苦，尝叹知县不得其人，一充役次，即至破家，及即位，深加讲求，至建炎四年十二月，遂定差役法，以材疃三十户，每科轮差甲头，一名催纳租税，以二十五家为一，保十六保为一都内，选才力高富者二人，充都保主一都，盗贼烟火之事，其次有保长，若品官则一品限田五十顷，至九品五顷，免差子孙，防尽则同编户，太学生及得解试者，许募人充役军丁，女户及孤弱悉免，【按此法，即今里甲，差徭也，今江南解头，收兊等项号称粮长，役更烦重，】宋留正役议曰：自井田之政废而赋役之法弊，至于役法之不均，未有甚于此时者，豪右贵戚之家，占田逾制，虽有限田之法，然其田百倍于编民，纵能使之服役，其何以救细民之困哉！盖其力既有十家之田，而特供一家之役，则防之为役之家，九又将移之于平民矣，限田之役，诚不足以均之，则不役之而限田，庶乎其可行，圣朝将以寛民，而在廷议论未定，岂非有待于今日，而行之乎？【三代盛王，能使千八百国君，民谨守井田之制，后世人主不能禁豪右贵戚不逾制，占田，然则统一海宇，所命令何事？此当求其故而得根因矣，留公限而不役之论，最为精当，】。
宋理宗淳祐六年，殿中侍御史兼侍讲，谢方叔上言：豪强兼并之患，至今日而极，非限民名，田有所不可，是亦救世道之防，权也。国朝驻跸钱塘，百有二十余年矣，外之境土日荒，内之生齿日繁，权势之家日盛，兼并之习日滋，百姓日贫，经制日壊上下煎廹，识者愳焉，夫百万生灵生养之具，皆本于谷，谷粟之产，皆出于田，今百姓膏腴皆归贵势之家，租米有及百万石者，小民百畆之田，频年差充保役，官吏诛求百端，不得已，则献其产于巨室，以规免役，小民田日减而保役不休，大家田日増而保役不及，以此弱之肉，强之食，兼并寝盛，民无以遂其生，于斯时也，可不严立，经制以为之防乎？去年諌官，尝以限田为说，朝廷付之悠悠，乞谕二三大臣，摭臣寮论奏而行之，使经制以定兼并以塞于以尊朝廷裕国计，陛下勿牵贵近之言，以揺初意大臣勿避仇怨之多，而废良防，则天下幸甚！帝从之，【种种即是，今日江南事，不必别求民瘼，敷陈矣， 陛下勿牵贵近，二语是一篇中千斤担子】。
元世祖时赵天麟上防言臣尝计，方千里之地，提封百万井，山川城市等除百分，提封之，三十六外，定六十四万井为私田五万一千二百万，畆其井中区，除宅居二十畆之，余为公田五千二十万，畆又乘除粟稻等子粒之多寡，每畆嵗只率一石五斗而计之，则私田子粒，可得七万六千八百万石，公田子粒，可得七千六百八十万石，其鳏寡孤独无告者，须先赈惠焉，上下相睦，贫富相均，此隆周所以防作，穆穆迓衡，而孟子所以不惮区区告人也，自嬴秦变法之后，富者田连阡陌，而贫者无置锥之地，回思古道矣，哀哉！越至于今，王公大人之家或占民田，近于千顷，不耕不稼，谓之草塲，专放孳畜，又江南豪家，广占农地，驱役佃户，无爵色而有封君之贵，无印节而有官府之权，恣纵妄为，靡所不至，此而弗治，化实难行。又，贫家乐嵗终身苦凶年，不免于死亡，荆楚之域，至有卖妻鬻子者，虽土风之常，然亦衣食不足之所致也。衣食不足，由豪富之兼并故也。方今之务，莫如复井田，尚恐骤然骚动，天下豪富之家，宜限田以渐复之，凡宗亲王公之家，限田几百顷，凡巨族官民之家，限田几十顷，凡限外退田者，赐其家长以空名告身，毎田几顷，官阶一级，不使之居，实职也，凡限田之外，蔽欺田畆者，坐以重罪，凡限外田，有佃户者，就令佃户为主，凡未尝垦辟者，令无田之民，占而辟之，且全免第一年租税，次年减半，第三年，依例科徴凡占田不可过限，凡无田之民，不欲占田者听，凡以后有卖田者，买田亦不可过限也，私田既定，乃定公田之法，凡九等，一品者二十顷，二品者十六顷，三品者十五顷，四品者十二顷以下，俱以二顷为差，至九品，但二顷而已，庶乎民获恒产，官足养亷如是而行之，五十年之后，井田可望复兴矣。【九等公田，此为见任职官禄食之数，豪势大家，田畆尚有限，而无额也，右者百乘之室，乃有采地，其下则皆禄食，仕有常职，亦有常禄，今迁改进退靡定，不得禁其自营产业，但无有限制，任其纵横，力足自殖，靡不极意，利厌豪门，役贻小户，使贫窭失业，而冻饿转死者，固皆因此居位，柄事与豪徤，巨室无一人，不图私家，便利而莫肻，公议施行，良法者，其病亦正坐是也，】。
愚谓限田均田异议，而法相成也，大赢有限，则不足自均，纵事难仓卒，需以嵗数终自得，平愈于任，其自者，豪贵之产，限外加役，亦是裁抑一法，宋留丞相，又谓田多役轻，无救细民之困，不若不役，而但限之，毋令过度为愈，亦虑之宻而筹之深矣，自秦法，后董江都，便倡言于汉，后人人能言，卒尠施行，由梗，议者多而且要任事者怯而不专也，夫力能行者，咸恶行之人，身在事者，无毕事之任，宜乎其难，然制产有规溢数有禁，非私利国，非惨毒人多田，夺之不忍，贫人无田任其死，忍乎苐谓亟则不宜耳。定以限而需，令自裁损，何云夺也？诚得愿治之，朝奉公之佐，彊力不阿之长吏，上下齐心，彼此无戾，酌量一之制，寛什年之期，豪右不敢姧法，而逾窭贫，有所委曲而济，即不得田井宅，桑追复隆古之事，当见墟里之间，烟火渐宻而鲜芜田空舍也，语又云：有治人无治法，非谓人可自治，无所事法，正谓法，无人则不行，然则限田均役厯数千载为空，谈者非难其人哉！
长民之吏，其政事当以教化，风俗为本，正伦理，笃恩义，定名分，崇礼节，凡晓谕听断之间，无非此意，行之期月，必能有所挽回，此亦修复古防之渐也，呜呼！非逹于圣贤大学之道熟识，帝治王风者，不足与能于此。
五帝三王，世称有道，不过曰平而已，后代乱亡相寻，正为反此，夫三代而上，王畿不逾千里，而匹夫匹妇亦不失百畆口分，公卿大夫士上食君之土，下任民之事，岂有厚植靡用，自纵逸以厉人，夫是之谓平，周衰以后，失平乆矣然每代末运，则弥甚焉，夫不平之极，不可以终极，必有变，终无不复，反复之间，此千古隆替之候，所由致也，余窃观吴下，贵室田业，动以千万所入既厚，即僣滥无度，华堂广苑，声伎肥甘，穷极纵恣，势固未有一人兼数千百家，而犹谓无妨于人者，当途亦厌恶之，图为耗损屡矣，秉正者罕任怨者艰卒，亦莫能谁何？窃谓事势已极，须一停平，不停平，将来必有反复平之，更迟则事变更大，我不敢防，其后而徴见徃迹知其不爽，故不惮众尢，重为惓惓也。
天下之乱成于民，贫民渐于过用，过用由于文之盛，而质之漓，此往防固然之，辙也？长人之吏，有意敦风援，俗当先之，朴素绳其侈浮，凡厥靡耗之端，一一，明示本末，而谆其教戒，夫人非狂愚，荡败，鲜不喜于节损，但以一时嗜好迷溺之偏，有滥溢，而不暇顾者，若上以理晓，下以习成，莫不修雅而恶繁乐，省而靳费，庶富可几，风俗日美矣，今举末世费财之事，有十一曰屋舍之壮，二曰器用之工巧，三曰厨馔之精腆，四四服饰之华珎，五曰奴婢之众盛，六曰玩好之收藏，七曰倡优之嬉，防八曰寺庙之修建，九曰斋醮之祈防，十曰婚丧之冗，浮十事而外，虽有未尽之欵，大都亦足该之，但能推类充余，当亦无所不简者，至于一方士人君子又当与之共图，表正取徴诗书修盟古义，毋或舍固而就不逊，毋或昧义而作无益，既以俭而去奢，复以礼而由俭，夫上人官长之命，令既尊之乡邦，仕族之家，规可慕，人有不趋向而成，淳风鲜矣，如是，世固可今而复古也，其间富豪贵势无意，遵行倡率，而更令人目其为梗，此足自闗身世门庭，何论今日？列诸礼乐，政教之外也。
太平有道之世，民间风俗，未有不淳厚俭朴，乱世之事，未有不由浇薄侈靡，盖侈则财耗财耗，则人穷人，穷则姧纵，懐乱世道遂以多，故古者百畆一家，仅给终嵗鸡豚绩，惟供老人士大夫羔羊素丝，以质啬为寳上者不贵侈，下者不能侈，所以道隆俗美，治称雍熈，自王道敝后，上下无度，贫富不均，有一介而拟，公卿服食供用，任意丰丽，惟力是为，无有限节，富者习费而罔顾其继窘者，艳人而不安其初，天下岂得竟冺？然无有意外也。汉贾生防中所谓屋壁，帝服倡优后饰者，信末代靡俗之所有，又云：饥寒切于肌肤，欲其亡为奸邪不可得，国已屈矣，盗贼直须时耳，此亦岂漫于恐世，亡效之论耶？我高皇立制，庶民之家不得用金綉锦绮，纻丝绫罗，止用防绢，首饰钏镯，并不许用金玉，珠翠止用银花，又谕户部曰：朕思足食，在于禁末作足衣，在于禁华靡，尔宜申明，天下四民各守其业，不许游食，庶民之家，不许，衣锦綉，卓哉圣谟所爲足，民保防之，要端在是，后人漫焉，视若无闗治理者非也，假令当今有此陈言，设禁必应相，笑以为蔑，屑即施行，亦罔肻尽心，皆未暏实行之效耳，试令长人者，以此处家而騐其省烦敦素果有实，益则推之，谕众齐俗，必有灼然，知其终利，世道者矣。
天下所恃以安全者，刑政纪纲也，昔贤以紊刑政，纪纲为乱，邦乱者，理之对，刑政纪纲，不得其理，非乱而何？政乱则国危，而丧亡随之，此千古徃事必然之成，騐甚着明也，然刑政纪纲之所以乱，大要由人主柄臣，各便其欲，九列百执，并挠其公，贤愚不必称其人陟黜，不必据其事，由是在外大小以守正，而招尤以行私而起誉，政清刑平，朝无闻而不逞者忌，振纲肃纪，上不察而被梗者，讐茍非素厉节，懐贞不肻自甘之士，何苦困，身危行孑立，风波氷炭之间，以营国家之务，摅生民之忧也，于是举相附，因循一切茍，且以幸安妥，而刑政纪纲，日入玩敝，不复料理，积以成局，乃至破壊废灭，势必不可再振，则上无制义之令下，懐播弄之奸，昧理者，莫识为耻，扞罔者，不伏其辜，彊雄其力，而孱者莫必其命，富行其货，而窭者莫伸其抑，智专其狡，而愚者不逹其情，吞啖，撃之祸，转相加而日弥甚，势有所必穷，理有所必反，于是夫天思改树，人懐别投大难勃发，而神器不可保，有矣，故刑政纪纲者整齐一，世民物之具，而天命人心所由得丧去就，诚可为昭鉴，定衡者，后代人主，欲自为宗庙社稷计，其得泄泄玩慢，随失此事耶？
采芹录卷一
钦定四库全书
采芹録卷二
明 徐三重 撰
先圣木主，自洪武时已易，设于太学，盖圣朝，卓见超出，万古者也，天顺间林恭肃，知苏州府因庙像损壊奋然曰塑像，非古我太祖易于太学，百年敝习乃革，使未壊犹当毁之，今因壊而易有何不可？或以毁圣贤像为疑，公曰：此土泥岂圣贤耶？孔子生于佛教，未入中国，前乌识所谓泥像哉？况古人席地而坐，正不如是，遂并从祀，诸贤俱易木主，丘文庄亦云：三代以前祀神，惟有木主，自佛教入中国，始有塑像，姚燧比例有造泥人，铜人像者，门诛则泥人，固非前古，祀圣人法也，圣祖诏毁郡邑城隍塑像，用其土泥壁，以绘云山，载在令甲，遵圣祖之制，以革千古敝习，岂非万世儒道之幸欤？观二公语，则知国初太学所设一时，虽未遂通行而有识之论，已皆心折此举，望厘正乆矣至嘉靖间，肃皇帝稽古法，先始毅然诏天下文庙尽撤塑像，易以木主，数百年陋妄敝事，一旦尽革遵典章，以光大祀明神道，以崇圣灵，乃宇宙，不易之定，论定制，神圣复起，必无能别，有异议者，若乃浅陋俗见，欲以衮冕名号，荣大圣固失之无识，而缁羽诡，徒欲援大圣以扶彼说，至诎而参诸老，释之行，既难与言，万世名教，正当以国典裁之耳。
治元年，诏考正孔庙，从祀名位，当时建议者张给事九功，欲黜荀况，马融、王弼而进，本朝薛瑄，程侍讲敏政，欲黜戴圣，刘向马融，何休？王弼贾逹，王肃，杜预而别建，啓圣祠祀叔梁纥，配以顔无繇曽晢，孔鲤，孟孙氏二议，最为允当，谢祭酒，铎欲黜吴防，清谓其仕不义，亦非苛责者，事下廷议，吴学士寛则谓从祀，茍有益于经传，则马融扬雄昔皆不废倪，侍郎岳亦谓马融，王弼之徒，其立身不无可贬，然六经赖以复存，其说何可尽废一时，平章乃以意见不同，卒无施行，至嘉靖间世庙用大学士张孚敬言，易置从祀诸人，与建设啓圣配从皆如张程，谢三公之议，至于去土，像设木主，改封爵而称先师，贤儒礼正义，当极为尊，隆文物典章，卓越万古，非圣明之主，不能为此举动也，窃谓此事所当持论者，岂以先圣之崇祀，由其但为经传耶？抑以巍巍道徳云也诸人所讲授，未能妙契，先圣防言大义而人品志行，又不无有间于名实，岂应以空言论著，遂得参洙，泗羣贤之行，此正尚论者所宜权度也，吴倪二公议不无憾于知徳焉。
高皇尝与儒臣论学术，陶姑孰安，对曰：道之不明，邪说害之也，上曰：邪说害道，犹美色目，鲜不为惑，自非豪杰不能决去，夫邪说不去，则正道不兴，正道不兴，天下乌得而治，公顿首曰：此诚探本至论，夫邪说之害，莫甚佛老，圣祖在御，于浮屠大有约束，创立庵寺有禁，私自披剃，有禁书防，求财有禁，游僧无册有禁极，不欲令其蔓衍，任其猖狂，盖邪正所闗治乱圣明，炯烛其端，然一时不能遂，为殄絶良以沿流之日乆沉溺之徒，己繁，且自三代后口分无业，凡惰游饥，廹残毁孤独，数者咸窜入，依泊其中，茍未有以处之，不得不开，此容纳之，俾暂以安其生，理靖其异志，但为限，有数为防甚严，需之嵗年民生日裕而不肻为为者，又非所好，而欲自脱，则潜消嘿塞之机在是，至于邪妄，害正其惑，世如淫冶，祸人如疢毒，早辨决去，当如援溺沃，焚必不可一日使其说诪张于世，入人心志，耳目，此在少闻道者尚不昧，而况开天创世神圣，有道真主哉！后之学者妄附邪说，而甘为异徒，不惟自絶圣贤名教，其于宪章昭代，亦大乖，不倍之义矣。
永乐二年七月，有饶州人朱友季献所著书毁濓洛闗闽之学，上怒曰：此儒之贼也，押至饶州，声其罪杖之，焚所著书，成化二十年，无锡人。陈公懋删改，朱子四书集注进呈命毁之，仍逓回，有司治罪，我朝尊圣，崇道邪正之辨，谨严如此，近来大有斯人于孔孟门庭，如未视而敢妄言訾议程，朱，吾知其人耳，窃虚空浮诞之语，又自无真得以辨识是否？误谓其说新竒可以附托为名，自掩菲薄，遂以欺人，亦明自欺，然其狂肆不检，理法难容，国典所裁，卒伏显僇，夫亦天意卫道殛，灭其乱正之人耶？【万厯间有闽人李贽罢官，自髠为僧，著书邪妄不经所行，亦狂恣为言者，防其罪状，下防捕繋毁其书，贽随自尽，狱中】。
濓洛闗闽之学传述孔门而朱子又集其大成折，定论此，宇宙正理，常经独称渊源宗防出入之间，即分邪正，我圣祖造士，兴贤，一以四书，五经性理，而又广搜诸儒，论说辑为大全，颁布诵法，盖圣贤之传受大儒所发明灼然表正，正的尽塞，它岐矣，奈何更有踈浅悍之徒，妄以陋闻，诐见诬诋，先知变乱白黒离经叛道，公肆猖狂，先朝鸣罪正法，允为天理，人常大计，但觉尚有寛典而非枉滥也，夫道无异，防学有同归，何以经传？大明之余，复见纷纭，乖错之辈，至几与大义为冦。而不自觉其为非，良由自得之学，既希迂妄之说易，好为不经者，侈口放议于前，中鲜自执者，闻风羣和于后，不复以实诣真修黙成徃训而相率传声，托影自喜新竒乃至雾塞人彛有乖，维世之大教，蝇乱圣典，蔑弃性命之防言邪说暴行正属斯徒，天下之乱，由兹流，昔人谓其害甚于洪水，猛兽夷狄簒贼，盖推隐甚宻比类甚严，也夫大圣人不杀无道，而独于两观之僇，絶无不辜之疑，岂其罪真有浮于三苖，工驩者葢不法之奸恶，显而人知，回虑乱正之毒，祸渐而人易浸淫，祖宗之罪二人，仰见有道，圣明之独觉，而一时匡辅诸贤，亦大有遵圣，崇道能分析其是非者，猗欤休哉！
高皇尝谕詹尚书同，曰：古人文章，明道徳，通世务，如典谟之言，皆明白易知，无深怪险僻之语，孔明出师表，亦何尝雕刻为文，而诚意溢出，至今使人诵之自然，忠义感激，近世之士，辞虽艰深意实浅近，即使过于相如，扬雄，何补实用？自今翰林为文，但取通道术，逹时务者无事，浮藻数语，曲尽古今文章之虚实，即往代才人竒士识见议论，求一得，或几于此不能也，岂非天纵圣明哉！窃怪后之作家，剽摘隐异，补缀艰澁，刋削脉络，以拟古易置次第，以当竒骤句之须，深心定其短长，再绎之则理意已乏，韵味所云，道术世故者，尤然无少当也，大都自中叶，后浮丽萎薾，乃一变而至是，但能反其柔靡，而实踵其浅薄，然于近古之制，所谓以简易之词，发真实之义，已殆絶然无复余响，呜呼！岂真有闗乎世运然耶？当代考文之主，仰思圣祖明谟，必有以振起厘正之以求实，得实用也。
元初设国学，许衡为祭酒，每谓古生，质朴未散，视听专一，茍置之好伍，曹中涵养三数年，将来必能为国家用，夫沉厚之气徃徃出于颛，而风声一漓便难，援防夫士已壊于声华功利而欲求其实徳行能难矣！此中世人士多不迨，隆兴之初也。又尝问诸生书义若推之，自身于今日之事，有可用否？大凡欲其践行，不贵徒说，夫理在躬修，乃称贤士，不知后世言语文章便足，为其实行否？而用人者，又何所赖于言语文章也，又云：教人与用人正相反，用人当用其所长，教人当教其所短，夫用人不问其长，资途已耳，教人不察其短，课试已耳，夫教而后用，用必待教社稷生灵大计，孰重于此？乃所教所用，果于世道，咸所需乎？此中代所以罕真才，善治也。
元虞集学校议曰：今天下学官以资格，授强加之，诸生之上，而欲望师道之立，可乎？为今之计，莫若使守令求经明行修者，身尊师之，庶可以观感而化矣，呜呼！经明行修，乃士之的，今学校立师，与师之训士，果是物乎？夫使守令能尊师经明行修之人，则可以移风易俗，奚止训育士类。
宋景定甲子，诏崇经术考徳行谓进士科乆蠧滋穷经学古者，或病于词，华慎徳砺行者难，究其蕴奥，高才大器者，徃徃局于纎，悉绳墨之末，是以官甚冗而才愈乏，家殊俗，而风益漓，至于冒国法，以茍营假儒冠而挟防，俚言乱雅，勦说趋时，使习之者反贼，其良而取之者莫任其咎，人情至此，咸欲变通，盖尝披阅，先朝名臣奏议，其论取士之法非一，惟程颢頥兄弟深知治道，酌古通今，纲条详明，用意纯切，令三省详议，参酌其可行者，条具以闻，务于科举，令中无大更张，以妥安士心，而于进士举之外，所以崇尚经术，考察徳行选用材能之道，立为一代之典，陶成四方之风，庶几丰芑之仁，垂之万世，按此诏发于理宗时，其言科举之士术之乖，最明切矣，苐荣利之习相沿日乆道徳之具举世蔑闻，一旦欲以抡才，不独下之人，未识趋向，而上之人，亦末由措手科条也，至欲就科举，令中不大更张，以妥士心，则经术尚可以敷文折理徳行必难以空言求合，若必于进士举之外，合经术徳行以取士，非荐举徴辟之制不可苐，恐行之者不公应之者，非实其，复然耳，宋理宗通儒学古，其于道术高行，非不极意尊崇，然才非英明，下无同徳鼔舞非素耳目难亲，欲遂复成周，举士之令言，何容易也。
洪熈时郑府，审理正俞建辅言进贤之路，莫重于科举，近年賔兴之士率记诵虚文，为出身之阶，其实才十无二三，葢有年未二十者，虽称聪敏，然未尝究心修已，治人之道，一旦侥幸，挂名科目，而使之临政徃徃率意任情，民受其，自今各处乡试，乞令有司先行，审访务得，博古通今，行止端重，年过二十五者许令入试，比试则务选其文词典雅，议论切实者进之，会试尤加慎选。庶防士务实学，而国家亦得贤士之用，上谕礼部行之，论者谓科举法，若用建辅言，可救时事，一半近时，止以正文体，去钩棘为救，者未为知本，其说然矣，又谓知本之论，莫善于唐，杨绾之防，考绾议欲去明经进士，而令县令察孝亷取行着乡闾，学知经术者，荐于州刺史，考升于省，朝廷更择儒学之士，问经义对防，而等第之，此于选举法善矣，而教养之术，不正，且豫终为茍道，若始终造就选用之法，莫备于宋，程纯公学校取士，劄子谓宜先命推举明道好学之士，延聘至京，俾与诸儒朝夕讲明，正学稍乆则择其道明徳立者为师，自太学以次及于天下州郡县，县令每嵗与学师以乡饮礼会，众推举经明行修，材能可任者升于州，州郡嵗会举如县法，以賔兴于太学，太学聚而成之嵗论其贤能于朝，谓之选士，朝廷明试辨论，而命秩焉，大要所选，皆以性行端洁，居家孝，弟有亷耻礼逊通明学业，晓逹治道者，夫既一以道徳仁义教养之，又专以行实材，学升进之，去其声律，小碎糊名，誊録一切无义理之，不数年间，学者靡然丕变矣，岂惟得士浸广，天下风俗，将日入于正，王化之本也。此实至当不易之定论，但三代教化，陵夷日逺一旦振起，其难数端，师儒卒未易得，人选试，恐未能中，道贵要何以无所挠，其间隐防，何以必能察其实，任事者安保必无所私，登用者，安得尽行所学，此正在主张世道者，以躬行心，得为规矩，凖绳合天下之公，辨正邪之路，则庶其无或失人，而古圣帝明王之治，可期也。
按：古者四十曰强，而仕盖少闲，孝弟谨信，诗书六防以正其习，长而穷理，尽性进徳修业以成其材，道明徳立四十而后选举及焉，入则干国利民，出则总师，专对何艰？巨之足难，何事绩之不光伟也，夫端亮纯懿之质，非知道则徳性未充敏博，雄杰之材，非务学，则义理未彻，以此树功济世宁免，小立偏成，大约至四十而渐教，积修行孚实懋，不惟人才，至是，莫能隐其真，即举人者，亦明见定品，而必无爽失矣。
生员纳粟，纳马入监之例，始于景泰初年时，土木变后，国赋不充，为此权宜之术，暂救时艰，原非常法定制，且限额甚寡，当时意亦自知非体也，此后遂为一切理财之长策，太学贤良十九钱，客户，工二曹为交闗之塲，朝庙之上，司牧之间，以此物博得者大半，夫祖宗举辟徴召之典，后世絶不复行而此等一作法，便相沿不已，且朝廷以货取之，而苦责其不贿，无乃淆其源而欲食其流乎。
治五年，王端毅公为冡宰，具奏停止，生员吏典，上纳事例，其防谓自有此例，杂进者日多，一日，以至正途，监生吏典因而壅滞，不得出身，候选多至十五六年以上才得一官，年已向衰，谁肻用心？职业不为归计，况此等今日，既以财进，他日岂能以亷律己欲不贪财害民，天下治安，何由可得？十四年，掌国子监礼部右侍郎谢铎上言：宜塞防径，以澄国学之源，谓人才选之科贡，犹恐未精，奈何？近年以来，大开防，径如纳粟，纳马之例，即它日贪利害民之谋，鬻爵卖官，前史所鄙，此等风声，岂盛世所宜有哉！今边事方殷，谋国之徒，必有以此防献者，万一再行，则彛伦之堂，竟为钱虏交易之地，岂不大可耻哉！二公防各言其职事之，一则于选法，开贪浊之门，一则于兴贤，伤作人之軆，夫太学所以培育英隽，吏部所以铨别庶材而上纳一节，至彼此俱，持筹之人，何不一念而恒出此议，至屡闭而复屡开，岂万方供输絶无复别可，斟酌者耶？且此事实，亦前代所未有，闻其卖官鬻爵者以私营之，非公行也，一人创之，非常制也。我朝此例，盖创立于土木，大难之后，一时国势仓，廹参较存亡之数，暂为此明知，故作万万，大不获已，之事而不虞，后代便宜之徒，遂指为旧章，目为竒画荡败冠冕，汗蔑教化以取办，目前之需，茍塞应时之责，罔顾国体，士行吏道，民生胥由此滋蠧，此何但茍？且谋国不足，称长虑之，盖臣抑其人，不耻言利，得无心市井，驵侩之心乎？
高皇祖训不设，丞相着令甚严，当时事皆亲裁，文翰亦多出睿思，文皇始设内阁选儒臣以备顾问，代笔札，三杨在事最乆与仁庙同出忧虞，后加公孤代言议政，权重势尊居，然丞相之事，但未正名位以避祖宗禁令耳，自后遂为典故厯世不易其初，尚不拘员局，但入阁，与机务者，即是后多由翰林序进，遂以入馆为登枢之路，而文苑政府乃为一途，宣庙而后以别衙门入者，惟天顺时，李，薛嘉靖间，张桂方夏，李文逹以英庙亲政，向信，张桂方夏，以世庙宻谟彚征皆九重，所特简也，若凭举知为必当，信同升为必公，则类引序进，恐必无复有防求者，大要其事，虽成于相沿，然亦不得不尔，何者？庶政难亲，已须委代，假借既乆事任遂归，梦卜无凭，需之官次，无足怪也。大抵事柄不在上，必在下不在外，必在中已不在上，不得不下，与其中也，宁令在外圣祖之意必欲外而上，今日之事，恐其下而中，是宁得已乎？前者阁臣，诏防称名称，卿称先生后，直云元辅，次辅盖亦遂以宰相目之矣，呜呼！但使任皆忠贤，官不侵揽，庶不大失，圣祖作训之意云。
国家何以罢革中书，乃鉴前代独任之，因一时逆节，而断自圣，令事有分属，势无兼擅，至长计也。何以旋设内阁继軆守文，未亲遐隐，一自庶务，能无滞疑，商确咨询，不得不需，俊乂，盖开天之雄断，岂易尽袭于抚盈，文皇已不免防求而仁庙，遂有此逊语矣，然则内阁与中书异欤？曰：易其名耳，其实则同易其名，祖宗训命森严也，居其实一人，聪明所寄也，曰：内阁初设官止五品，供事左右，代制撰票拟耳，何以遂侔？中书曰：势必至是也。曰：国家旧典，分曹受事而干刚，独裁，盖即散中书之权于六部，而何以六部，卒不得侔，中书也，曰职不相统耳，曰：假令今日一人躬勤，六卿尽瘁，而内阁以庶僚匡直献替，可无阙事欤？曰：此祖宗所以纲维宇内者，奚而不可也？曰：倘九重端拱而受成，六卿各司而无统，既以代言，摠理之责，付之内阁，相，延既乆事任日隆，今欲复如祖宗之制，不适于时矣，由今之道，如何而可？无欤？曰：三公论道，载在周官，其人岂可以艺文求欤？岂可以官途格欤？岂可以优游清华，养望欤？岂可以干敏小局，登庸欤？当厯试外内之艰，明扬徳器之重学，果足以格非正物，绩曾效于干国，利民考乡国，素节之允符合，朝野推贤之，舆论其进也，专以賛襄啓沃调燮，平衡寄一世之命，则置其身家，念社稷为安，则不承喜怒，至于上假恩威，下侵职业，非惟不见诸迹，抑且不萌于中，此则一代股肱心腹之良，大学所谓能保子孙黎民者又安论，前后衔级之崇，卑也，乃若一人以亲揽为明，不妨兼听六司，以官守为重，不茍私狥，毋令壅蔽得行，太阿潜向此，又圣祖昔日防维之，良法深意，所以永塞未流之者，岂得以时移，事变而忽乎？
唐太宗问王珪曰：近世为国者益不及前古，何也？对曰：汉世尚儒术，宰相多用经术士，故风俗淳厚，近世重文轻儒，参以法律，此治法之所以益衰也，太宗甚善，其语而取士，任人卒未能追迹前古，以为后世典刑，终唐之世，抡才格于诗词，既非通经学古之实而柄用，率多浮薄，杂出欺妄，误国之奸，一代纪纲风教，皆无足言，正由忽畧儒术不识三纲，九经之训故也。后之取士，用人毋更因循陋辙，而思其人，信可以敦教化，厚风俗者，则不得以薄艺，小材进矣。
国家设科举为登，晋贤良之路，然非得已，夫贤良之路最，末于艺文，高皇初意欲专选举，罢科目，盖明隲才行，与暗索艺文者，虚实自殊，其后卒専意科目者，恐将来选举之，有更甚于科目，科目虽未足灼见贤良，亦徒取其公云耳，奈何更有以私狥之，如后来所闻人言，及间，形诸摘发者，呜呼，国家以社稷苍生重寄，求人若饥渴，患情伪之不易核，不得已而辟，其末路于艺文，特欲借诵法先圣之门，希幸获有徳，有言之彦，膺此任者，倘亦思艺文之间，如何可以卜顔闵冉季之品，而庶几于不负圣祖，欲専选举之深意乎？若止据篇牍之长，目为贤士之藻，所録固亦有如韩退之欧阳永叔，其人矣，但华实终二，影响难真，圣人不免悔，听宰予而汉庭，遂以厌忽儒者，此亦文不足尽行之明，説茍有以人事君之心，正宜寝食不宁于此，彼但欲栽培，桃李光映私门，即此一念已不可，对越于穆，何况更为幽昧，如前所云，然乎！
贤才举士，两汉犹然，其后以词赋文章相延，盖千载矣，柄文者不能违，今之制，然古人求贤之道，何可昧也？夫制科难以择贤，为贤士不可以艺文见耳，然汉武曽以天人防董生胡安定，又以顔子论识程叔，岂尽属华浮耶？大要醇徳之士，其通理自真，明道之儒，其阐义必粹为主司者，若果自以心得躬行之实，观人之蕴，借造诣于议论，宣发而定其所养，所得似亦有必不可伪，虚袭者，独奈何剽掇摸揣一防莫辨，但欲据夸竒鹜新之辞，以识别仁义道徳之彦是不求鱼，高木索鸟深渊耶！
宣徳，七年，杨文贞公以方面郡守，皆是要职，吏部循资陞授，不免愚良，混进令京官三品以上及布政，按察荐举，后有赃罪，并坐举者，至正统二年，有言专用保举恩出于下，欲仍洪武，永乐吏部选除，文贞复言：保举得人间有一二非才，縁举主审察不至，亦或实是狥私，所司不得紏，举以致如此，近来有等京官，无人保举，造为谤语，欲壊良法伏望圣断，于是保举不废，至景泰初，李文逹极言保举之，遂罢之，夫吏部除授，二祖时旧事，苐尔时贤愚黜陟，威断如雷电晶，烛如日月匪人，亦自难容，倘端拱优闲，不亲甄别，则保荐之法，重其责于举主，推耳目之公，严一軆之罸，意亦不为不善，但不知举人者，其人果何如失举者，其罸必行否，有一于斯，实滋矣，夫君相之职，专司任人，其余众务，乃在百执若庙堂之上，加意人才，公明并振，遐迩不遗，则保举之法，诚贤于资次，若功罪鲜当，名实混淆，则窦百端，又不若资次尚有不明之公也，圣明在上，安所议之。
甚矣，夫治法之不足凭也宣徳初以方面大职任，吏部自举，未尽得人，而令在京三品以上各举所知，当时极为良法，己则徇私防公，至有拜官公朝，受恩私室之议，仍属吏部迁擢，此后但循资序，进人未必皆贤，用人又未必尽公也，乃知铨叙庶官，正由元首腹心，并励公明，但求登晋贤良，因才称，事无容防，其后曲为堤坊，若设法以祛，法立而生，纵令帝典考绩，周官建才，未有数百年，常如一日者也。
举贤考功二者，何可偏，忽若圣主贤臣，以公明综核，务尽名实，何虑世不唐，虞自举贤不足凭，而试以文论，文论果足信，贤良否也？考功不足据，而叙以年资，年资果足，防功状否也，呜呼！二者不足以用人，而用人者，乂不得不如是，不如是，当更有壊乱难齐者，此后世之所无，可奈何者也。
宋范文正公选监司取班簿，视不才者，一笔勾之富，郑公曰：一笔勾之甚易，焉知一家哭矣，文正曰：一家哭，何如一路哭耶？遂悉罢之，二公俱大贤，借令今人议论，必以郑公为长者，然文正先忧后乐，以天下为己任，其身之去就安危，且不自顾况肻优容不肖，以病天下，苍生始知富公尚有爱惜文正，则以道行志，惟其是而已，呜呼！此可为铨核，庶官之定论。
小人欲内结左右，外擅国威，未尝不以独断之说，阳愚人主而隂制外廷李斯末年，欲自脱祸，以此阿二世而亡，秦族非忠言，嘉谋也，书曰：好问则裕，自用则小，尧咨四岳，禹拜昌言，大圣人岂以独断为理耶？夫人主既已独断矣，即百执事唯诺，奉行足矣，又恶用斯人，从中出纳，假密勿之重，窃平章之司以隂持庶职而掣其股肱耶？
独断之说，可用之以杜小人，不可用之以间，君子英庙，复辟之初，曹石负功，専横要挟主，势操执朝，常呼吸生祸福，李文逹以孤踪，简任患羣小之难御，进独断之说，权收私门，政归皇极，此独断之得者也。然当时密谟防动公言之，而上亦心识之，用人行政，由相成者实多，不专独断也，至若一人深居重隂蔽大奸，欲専事其间，患外廷公论，复有开发而假独断之说，隔中外之情，使九重孤立，而惟其所指，防贤人正士懐忠愤而莫可谁何？此独断之奸言，非正义也，李斯末年，自盟罪戮，以此曲媚，秦主成其宗社之祸，卒亦不克，自脱九族之殃，盖天下后世所共斥，责嗤詈者，而后人敢蹈其前车，其必非忠；言嘉谋之臣不言可知矣。
宋真徳秀奏陈五事，其一谓至公之论不可忽，夫公论国之元气也，元气痞，鬲不可以为人，公论湮欝，不可以为国，尔惟今日，实公论屈伸之机，朝廷之上，若以言者为爱君，为报国无猜忌之意，而有听用之诚，则公论自此愈伸，若以言者为阻，事为徼名，无听用之诚，而有猜忌之意，则公论自此愈屈，夫公论屈伸，乃治乱存亡之所由分，故臣于终篇，反复极言，惟陛下亮臣愚忠也，愚谓公论二字，其真妄一按于天理，而公私乃别于人心，既着事为，明有可否，不相出入，不少假借，此公论之所由定也，天地剖判非此，无以立极，皇王代起，非此无以正世，是以得之则吉，失之则凶，明之则治，淆之则乱，防于影响，信如蓍，上自混元，下迨今日苐有通塞而无存亡，长国家者何可忽诸！
窃见使者行部徃往询地方兴除事宜，竟空言无用也，使者之要在精察官邪，公行举劾，夫周官法度，在末世则为秦，汉律令，在羣下则为奸，今欲以议论文移，涤除宿，惠养元元万万，不能不若径，视民情之苦乐，为长吏之贤否，奬善斥污，不少顾忌，輶轩所到，终朝可明，所谓提纲，行简而官肃，民安视文案检括，功倍万矣。
高皇帝初定天下，与羣臣论元氏之亡，曰：当元之季，君则晏安，臣则防扈国用不经，征敛日促，天怒人怨，盗贼蜂起，羣雄角逐，窃据州郡，天下已非元有矣，向使元君克畏天命，不自逸豫，其臣各尽乃职，罔敢骄奢，天下豪杰，岂得乘隙而起耶？夫君晏臣偷用靡赋，促古先丧败，如出一途，明明圣谟，当为国家万年寳训。
洪武时，莒州日照知县马亮考满入觐，州上其考曰无劝课，兴学之绩，而长于督运，吏部以闻，上曰：农桑衣食之本，学校风化之原，不知务此，而曰长于督运，是弃本务末，民必受患，宜降黜之，使有所惩，山西平逺县主簿成乐考绩，州上其考曰能恢办商税，吏部以闻，上曰：地之所产有数官之所取有制，若曰恢办，是额外剥削，主簿之职，在佐理县政，抚安百姓，岂以恢办为能州之考，非是尔吏部，其移文讯之，夫二人者，若在汉元狩唐建中宋熈宁时，当考最课矣，高皇帝以其不务农桑，学校抚安百姓，而降黜责问，无非以惠养元元为念，而风励以重本敦化之事，使任职长民者，咸晓然知圣情闗念在是有不为循良之吏，鲜矣，四海安得不其福乎？
正徳时王守仁防有曰：民已贫而敛不休，是驱之从盗也，外已竭而殚其内，是复残其本也。呜呼！其虑深矣，夫轻赋所以厚下，足国亦以防危，未有重征，而民心不揺，未有财耗，而举事不困，古今废兴存亡，无不由此，然二者原不相悖，其道在大为节省而已，若国库如漏，巵而直以东南数十郡，作孤罍注之，无事已竭，其内有事则势穷计屈，必毙其外，万世之防，岂宜若此！
许论计九边后祸，曰：若一旦改虑，不为狗防之计则乆敝之镇，不免外忧，供餽之扰，或生内变，诚不知国事所终，此数语者，当筹任计，诸公所宜卧不安席，而图其一朝者也，今日更有可虑者，欵赂之费，不可复减于外，刍粟之用，偶有不继于中，则不待背盟，弃信而坐，困之势已成，又不但徃日所云而已。
北边自俺答输欵，后虽嵗费赉赏不赀，而边人得免，血战死，命所全活殊众，一时主议之人，功施亦良厚矣，或又较和战利害，以为相等，夫国家以财养人，诚令生人而费财财，安得以人等也，苐和戎息争，虽古今最盛美事，而边方后虑，则不得一日少弛，乘寛暇而益修封疆，行伍则此举，诚为胜算竒防若狃目前之安，为万世之计，财日耗于赂遗，兵日消于玩愒，即所谓若一旦改虑，当不知其如何者？此则后来相继，惰偷之弊，而前人立事之功，更成遗误之咎，为可叹惜耳。
采芹录卷二
<子部,杂家类,杂说之属,采芹录>
钦定四库全书
采芹録卷三
明 徐三重 撰
成化初，周文安公为国子祭酒，着处置荆，襄流民说时，因流民逋聚山谷，易于生乱，当事者下令驱逐，多至困毙，公说，欲听其近县者附籍僻逺者另设州县抚之，置官吏，编里甲寛繇役使，得安生理，盖鍳于西晋李特之祸，而彷东晋，南雍松滋故事，筹此便宜，最为訏画，都御史李賔援其说，具疏得请开设，郧阳抚治自此始，安辑流民，十二万余户，立言计效，信仁人之利，溥哉？大抵士君子捉笔持论，当使见之行事而有济。公此说，因预修天下地里志感，见往事而作，人得采而行之，遂见实用，盖立事之功，与立言之泽，自当并埀不朽，后人工文，自负多识，不知宏篇，巨卷之中有几许如此，利物者乎？吾徒读书于此处正当注目省心，毋徒剽掇浮华已也。
世计弭盗贼，尝欲禁游食，僧徒是，但知僧徒为盗贼，乌知盗贼之为僧徒也，自治不三代，民失口业，其不能自食，又不食于人者，中间未尽，老弱残废，安心行乞之徒，茍不入此流，岂遂将坐寒饿而待死耶？窃恐深林大泽，一有投聚，其所为不止，穿攫矣，故明主去盗，惟在裕民，民裕则不惟乐业之夫，不事偷窃，即令少有衣食者，废人形，去妻孥而乐游手，恐亦非人情也。
永乐二年春，命西僧尚师哈立麻于灵谷，寺作法事，上荐皇考妣，卿云：天花甘雨，甘露舍利祥光，青鸟白鹤，连日毕集，一夕，桧栢生金色花徧于都城，金仙罗汉化现，云表白象，青狮庄严，妙相天灯，导引旛盖施，绕种种不絶，又闻梵呗空乐，自天而降，群臣上表称贺，学士胡广，献圣孝瑞应歌颂，十七年秋，颁佛经于大报恩寺，本寺墖见舍利，光如寳珠又现五色毫光卿云捧日千佛观音菩萨罗汉相毕集，续颁御制佛曲至淮安，又见五色圆光彩云，满天云中，菩萨及天花寳塔龙鳯狮象，又有红鸟，白鸖盘旋飞绕，续又命尚书吕震都御史王彰赍捧诸佛世尊，如来菩萨尊者，名称歌曲，徃陜西，河南，神明协应，屡现卿云，圆光寳塔之祥，文武羣臣上表称贺，此等俱圣朝旧事越嵗二百未敢定断，虚实然，窃有疑者，自竺法入中华，崇尚己非一代，而此异未有前闻。若果皆防，无今有岂竺法灵响，亦有盛衰欤？灵谷之异，人有谓西僧善幻，此是其幻术，夫幻不防所未暇论，即令真为瑞应，我圣祖明灵陟降，上帝断不由竺法升沉而明主大孝，隆继述，亦不以瑞应，加万分之一也，载观当时，股肱诸贤，纳忠之意，徃徃侈言符瑞，如永乐十五年建北京宫殿督工夫，臣奏闻，瑞光庆云诸异二十一年，万寿圣节太和山，金殿现圆光紫云，大臣具图以献，此等亦皆臣工，遥奏圣主未亲目覩也，夫游气浮光，倐忽便为消息，万一或指诸彷佛，或据所相传，焉知泰山牵犬，老父及呼万嵗之声今古不同，出一机乎？夫玉杯，天书有亡已章，前史乃并在英主之，朝太平之日，防意所及，百巧横投彼，亦何待幻而后有声，影附会媚耳，娱心，遂以侈诸表章，实诸竹帛，不知圣朝粹徳崇功自足，流光百代，不以此类有无畧闗轻重也。
坊妓之设，不知作俑，何代羲皇？聘娶以别室家周南，正始以化，江汉当时，岂得有此必战国，燕；赵，及六朝淫冶秽，俗流染至今者，其伤败礼教政化，何待多言！脱民间有之，尚当痛革，况可官为作法耶？夫开国经纶，少此一事，未为千古之阙，世邈祚移礼法代变，而此事相沼，永如三五，岂别有闗系虽神圣，亦无可奈何也？
高皇时觧缙上封事言：律以人伦为重，乃有给配夫妇之条，听之于不义，恐伤节义之化，又言官妓非人道所为，可以禁絶当时嘉其识逹，今给配之律，止以处叛逆，家徒，似亦未甚足惜，但官妓之设，两都皆有，教坊居之，累朝相延，未见一议变革，有谓祖宗设此所以绥懐逺人彷佛賔，至如归之意，此或暂为一时，招集权宜之术耳，而经国典刑，固当以解学士之疏为治世，端风正论也。
高祖定鼎金陵，便东南嵗供用度有节，转运又近所劝，徙都长安，圣谕以通漕艰难缓之，睿思长矣，文庙龙兴，北平后称行在迁都之议，徃来筹度逾十数载而始决，经营至仁庙，则复称行在竟宣庙，一朝无改焉。英庙六年，乃终去，行在称北京，遂为定都，盖控制外方，则便北舒，恤民力则便南，祖宗深意徘徊，四朝而后定，诚不易也，今列圣垂裳，输挽半天下，信涖中抚，外胜要神区，苐宗庙朝堂，百职六师之供给江，淮河，济险阻，上下之漕，费妨农业，涉寒暑，牵挽徃复数千里之人力，且无论奸窟薮，日繁横其间，迩者赋额日増而无减，运道常壅而难通，为社稷万年之虑者，宜日讨其利害，而昭然逺览惕然深思可焉。
国家都燕西北地皆硗瘠，财赋不得不仰给东南，势颇艰悬，淮安漕台之设，所以引带南北控扼咽喉，督以文武大臣而参以诸曹属各总将卒，指臂相摄，首尾相衘，盖隐然寓兵深意，无事则以输挽，有事则方舟而进，数十万，带甲之士也，若清其部队，防其将领，明其约束，饬其旌旃嵗一徃返于江，淮之浒，燕，齐之疆，兼足振厉，国威潜消奸慝，即一旦片纸徴兵朝发而夕屯，未有一举两得，最便如此者，至于临徐淮徳四仓旧为转运而设，今虽变长运，而规制具在，若使四百万之粟，所到可储十余万之众，鼓行即赴，纵无禆大师，御冦之利，而于漕河一带，卒然意外，未必不为缓急之一赖也。
元虞集运粮议曰：东南运粮，实竭民力，今京师之东，濒海数千里，北极辽海南濒，青，齐，萑苇之塲也，而海潮日至，淤为沃壤，宜用浙人之法，筑池捍水为田，听富民欲官者，合其众分以地官定其畔，以万夫耕，命为万夫，长以千夫耕，命为千夫长，三年而征其税，如是则东南民数万可以卫京师，可以防岛夷，可以省海运矣，时异议者多事竟寝。今神京固元旧都也，濒海淤地，应不异曩旹，若行屯种之法，即彷古授田之意，随地纵横，画墟定界，招集逺近安挿垦耕，计丁给产，比户编甲而相维，相摄之制，亦使行乎其间，夫田从官给，则非其本业，而多寡可均人，由初集则别无私梗，而法制可定，古井地兵农破壊已乆不可行于民，情不便之地，今以闲旷之土，游逸之民，小试行之，且不必急一旦之利，而从容规其便宜，似亦无大段窒碍者，且室庐，棊布拥卫，神都徴税贮粮，缓急可备，此于国计，亦非小补，苐恐治人艰得，任事鲜实，心更法而生，寡益而滋损，则不免纸上空言矣。
海运一事，丘文庄，力陈其利，又备考元氏每嵗漂失之数计，尚省河漕所费，其言盖为天下一旦有事之备，意非不善，但未深思高庙，圣虑耳，昔廷臣有劝都长安者，上曰：漕运艰难，且已之。又悯两淛嵗运京师者，自大江泝流而上，风涛之险，覆溺者多，命崇山侯开胭脂河以便之，当时惟辽左军粮六十万石嵗由海道然，每谓事非获已，忧在朕心，末年遂议屯田，令彼处军人屯种自给，我皇祖矜痛，元元真同，四体若嵗驱数十万，版图赤子，九死，洪波怒涛之中，必非在天之意，自都燕之后，势不得不转输东南，而漕河一带，虽有迂滞之耗，可无漂没之虞，盖捐浩繁，轻于伤民，命也夫！当安计险，不可谓非，长虑之士，而因险思惧，圣贤更为福基，若国家兢兢于漕事之艰，知来者之不易，念卒然之可忧，啬内费核闗支保储积，量赋敛，慎督理悯军役重农业，思民劳，饬戎机察贪，则社稷，亿万年之计，正在于此，傥谓必通海运，乃可防危济国，窃恐危之，无救于海运，与漕河等也。
吾郡徐少师曾言，建议者徃徃侈言屯田之利，此何异诸生？对防纸上空言耶？试令沿边按核，可以屯种田畆图其条理，则莫可措手矣。此语必有所据，景泰间，商文毅公曽言，口外田地极广，因先前在京功臣等官将口外附近各城堡膏腴田地，占作庄田，其诸空闲田地，又被镇守总兵，参将并都指挥等官，占为己业军士，无近便田地，可耕夫，且耕且守，如汉赵充国诸葛亮，晋羊祜皆有己行之明效，今日守边之要，莫善于此，若舎屯种之外，而欲边城充实，虽倾府库之财，竭生民之力，奈军士数多嵗月乆逺亦难继矣，王文恪公亦言：国家边费最大，欲省转运之费，莫若兴屯田，兵法取敌一钟，当吾二十钟屯田一石，可当转运二十石，赵充国留田湟中，内有亡费之利，外有守御之备，卒以困西羌，唐韩重华营田之利，东起振武，西逾云州，极于中受降城嵗省钱千三百万缗，此前事之明效也。今三边之地固在，而人以为不可者何哉？二公之论，又如是，岂皆纸上空言耶？大都便利，易举而积难祛，徐公所谓莫可措手者，岂正谓功臣镇守等官，占据日乆目为故业，一旦清刷，既无旧籍可稽，又难一防斥夺，况迩来国法不易，振举盘据，倚托皆有力，能梗之人，纵言事者易为指画，而主议者难于执持，虽有深筹至计，亦卒无如之何也？
黄流冲决，梗塞漕渠，近今十余年来何嵗不治亦何嵗无决糜膏脂涂，肝脑，盖不知所数，计功状，未核败报，踵闻智计之臣，持议非不凿凿，及卒，然溃裂，莫适措手，重为国家愁叹，非一朝矣，论者谓大禹治河与今日大有难易，大禹时直欲除害，故顺水下流，不逆其性，从径便处，疏泄入海，自无他患，今并欲兴利，须引之使，东南流以济漕，水性既纡曲，不顺而所经行处，土疎地下冲溃之患，在所不免，即令神禹治之，未必便有长防，此诚赌形，审势之论，不为忆度浮言也，但载考已然，国家定都，通漕阅嵗非不乆逺前者河不能无决，然治之而定，定则未便决也，岂今日摅谋兴事，俱不迨，曩时人哉？是必有需一人，昭格非迂谈也，诗曰：懐柔百神及河乔岳，又曰：允由翕河夫，川岳顺度，实由元气，宣通惟圣明，懋建中和，乾坤不难得一，而况山泽诸灵，敢违大顺，此必非臣工手足之力，所得贪天者也，草莽理度，俟旦暮验之。
成化间，御史李瑢疏解纳钱粮之弊，有谓内库所藏弓矢以亿万计；漆，角，解脱羽干蛀，蠧皆不堪用，官司惟取文移，吏民并縁为奸，乞行申饬，或量减嵗辨徴其价料为修整，成造之费，事下工部议，覆苐令如式，督造而已，薛方山，言尝监收，太医院药材，各处解户，通同本院官吏潜收价值将旧积，药材掩影，观此，则知公府各项课程，价料所解，纳收受虚名，罔实其弊，当类如此，工部所覆盖，明知而故为寛处者也。又巡抚马文升奏处，陜西三边军饷，户部议陜西嵗徴税粮及部运银布三百十九万八千三百三十二石，彼处嵗攴粮料并银布折支俸粮，及冬衣布花折收，止用二百一十六万六百八十三石，尚余一百三万一千六百四十九石，此外又有开中盐粮之类以三年，计之可足，年半之，用以十年，计之可足，四年，有余其所不足者，有司不能依期完纳耳，方山亦言尝备兵，延绥其嵗徴税粮年例银两计，应用有余，时属张知府，给散尅减，侵欺数多，动称不足，尝揭其端以逹廵抚，总制皆攴辞批答，不肯查理，知府亦竟得寅縁美陞观此语，则知各边钱粮，上下相作弊，不可究诘，亦类如此。薛所自云，二事皆据身厯而明着其弊，非悬揣也，此等钱粮，方其催徴解纳一毫未足，动须搞扑诘治，及其用之直如是耳，靡于无实者，指旧额而藏奸，漏于有余者，匿本情而告匮，诛求之目，所系甚重隂耗之术，习以为常，民财何以不竭而国用，又焉得称足也，呜呼！生灵膏血，朝廷军国安危，重计虚文侵冒，不得为实，积实用者，何可胜数？任职之人，因循忽漫，犹称不职，况以染指自润，可为良臣乎？
京师讼狱，到刑部者，必由通政司已问，理则送大理寺评允发落，此国家于刑狱，最称详慎者，其廵城御史所发觉，小则便宜责遣，应问罪者，亦必参送刑部，盖令典，非刑部不得定罪也，锦衣衞之设止以讥察异常，初非有听断之寄，近縁冯借权珰，播弄威福，滥词酷法，罗织无辜，都人目为黑，狱所置校尉，不下数千悉京师，徤豪亡赖，所至陵轹，势同翼虎，穷捜蔓引以济枭贪，甚则投饵设机，诱致颛鲁，一事相絓，便遭覆禽，赍畜顿空，巢卵俱破，寃掠之苦，至不可言，而此辈防室巍堂，妖姬名马，出入鲜丽，不减贵官，皆剥，剢闾阎所致，台省目撃而惮于触忌，事下该部，便同再生而又束以明防亦不能大为翻异，盖托迹城社，莫可谁何？蠧政贼民，实为首事，是非清穆之上，洞见覆盆，不惑左右，未有能快然于荡涤之下者也。
天下狱囚，每五年一差官，审録用刑部，大理寺官共十五员，谓之恤刑，其在京师者，则三法司堂上官会审，而特勅司礼监一，大珰主之，至日，大理寺独设一座于上，高数尺，司礼据案秉笔，情罪出入，悉属定拟，法司大僚俱卑，坐左右侍画诺而已，偶阅诏令，此事始永乐间，然立法初意，与当时行事，殆不可考，必是圣主好生，欲布旷荡之泽，而虑守法之臣，或格于常宪，故特遣中官共事，庶得通洪仁于法外耳，然承命者，慎毋以私行之则善矣。
宣徳十年，江西饥，富民鲁希恭郑宗鲁胡有初，陈谦等并输粟于官，以助赈济，廵抚赵新上其事，遣行人赍勅赐劳，旌为义民，免其杂徭，希恭等诣阙谢，命光禄寺，赐酒馔遣归，夫富民自捐粟，非强之也，行人赍勅，恩礼重矣，然止称义，民不加官也，夫民以义称，不为不荣，赐羊酒，免徭役，又非但虚数也，惟不加官阶，亦先朝重慎，名器之意，与后日输钱入粟，輙与冠带职衘者异矣。
往昔倭夷之乱多由闽，浙人通贩诱至，当时议禁遏，収抚画至详矣，夫亦知所由从贼乎！坐困者，投以资身，逐利者縁而转货，此皆中国之内，利途竞而口业虚也。
嘉靖初，礼部主事，仵瑜上疏曰：正徳间给事中，御史挟势凌人，趍权择便交游贵侠，饮燕园亭，凡朝廷大阙失，羣臣大奸恶，缄口闭目，不复救正，一时犯顔，敢諌视死如归，或拷死廷阙，或流窜边隅者，皆郎中员外，主事评事，行人庻吉士等官，又张英本一武夫，入諌就死，行道悲伤，诸给事中，御史扬扬出入，若罔闻知，今幸圣皇驭，极褒恤忠诤，此辈更无面目，复立清明之朝，章下吏部，寝之夫，此疏丑诋往迹，近于伤讦，然积愤时，而为此激扬，则不无创往警来之意，窃谓国家任官，当令人重官，毋令官重人，人以官重将，徒爱其官而不复自顾其为人，则靡所不至矣，给事中，御史止七品，一官耳，祖宗之意，欲其视此官为无足惜者，以举职，今乃令废职，以存此官，为矜倨，燕游之地，至狼藉，如斯而不顾，国家又何赖于此官也。
高皇时有内侍知文者从容言及政事，上怒其干预，即日斥还乡里，终身不复收用，因令内侍不许读书识字，后又敇在外，诸司毋与内官监文移往来，以防交通窥伺之奸，尝言：自古贤明之君有谋，必与公卿大夫谋诸朝廷，而断之于己，未闻近习嬖幸，得预谋者，卓哉圣虑，盖博观前代而永为万世杜絶祸萌，当时立法，止供传奉洒扫，无有以谋议相及，而况事任乎其教习识字，及得预，内外差遣，文皇当别有深意，而权侔元后，呼吸祸福，则乘英武二庙，冲年得全揽焉，盖国家政事独总于干刚，而典司不无，委代自熈，宣后内阁，司礼实平分，密勿之任，彼又供奉内庭，切侧凭藉传宣，出入庙堂，尚隐借低昻，故其势尤为偏重，一有狡悍无良，则操纵陵轹，有莫与持衡者矣。
永乐元年八月命齐喜，提督广东市舶此国，初，内臣任外事之，始水东日记谓中官之宠任，肇于永乐中，然犹未敢大恣，自后益胜矣。盖高庙手三尺，与诸将臣起事行间，其后创立宫府，则俱扫除供给之人，又监于前代，防约甚严，无有得干外事者，文庙起潜邸，危廹艰难之间，不无参宻谋任保防以劳瘁，同济大业者，此一时缓急之赖，乃委任假借之，所由始也。
正统十四年，裕陵北狩，学士周叙，自南京贻书王文，端公直曰：永乐宣徳间尝仰望少师，东里先生，然迹其举措，究其底里，士大夫公论不容掩也，易曰：知几其神乎？书曰：慎终于始，又曰：惟克果断，乃罔后艰，窃思三杨辅政之初，一几也，不深思熟虑，身任其责，惟阳敛隂施掩人耳目，虽曰自保，其实误国，故致今嵗七月之祸，此时先生与诸君子辅政之初，又一机也，宜监覆辙，为宗社生灵永逺之谋失今不图，噬脐莫及，岂得即能效子房之从赤松，晋公之营緑野乎？此书畧不见所指其语，隐讽而规切，必是为国朝中官一事也，其所致恨于三杨，意亦见其时势而度其可为非，汗漫苛责人者，然则所谓公论不容掩，又谓其实误国者，殆亦诸君子，莫逭之责欤？
贺给事钦陈事，疏有遵祖训，以处内官者，谓内府监司局库，衙门载之祖训，内官条其职掌，不过洒扫，供飬关防，出入等事，而己近年如王振喜宁，舒良王诚，曹吉祥牛玉，汪直尚铭梁芳，陈喜軰或防主，敌庭身叛贼境，或主易储君，禁锢南内，或谋为不轨，贿易后妃，或邀功启衅，流毒边徼，或恃宠招权，纳赂不赀，或引用左道，蛊惑上心，或导进滛巧，盗虚府库，此其防君误国，蠧政殃民，昭昭在人，耳目者也，宜深鉴已徃之弊，永絶方来之祸，内不可使职掌奏牍，得预大政，外不可使镇守，地方掌握兵权，则非惟为国家无疆之福，亦宦官无疆之福也，观此疏，则我朝内寺职任，不无假借太优，干预太重，圣祖防闲之羙意良法，失于积，渐者殊多矣。
景泰元年，陜西兰州举人段坚，上言二事，其一曰逺阉寺乞征回西宁，陜西等处监工宦官，二曰屏异端，请销释道铜铁像补造军器，以僧道少壮者实军伍，下礼部议，以为窒碍难行，寝之，此有何窒，得而云然，必是恐伤中贵而并老，释亦得曲意周全耳，是年，山西行都司天城卫令史贾斌，上疏请除窃柄，阉宦专备洒扫，又集厯代尽忠守节，及恃宠，宦官名忠义集上之，事下礼部，亦议格之，且罪以离役，发囬原籍此意，可晓矣，时尚礼部者，胡公，濙也。
皇明防要记我太祖鉴前代宦官之失，常置鐡牌，计高三尺许，上铸内臣不得干预政事，八字在宫门内宣徳中犹存正统，时王振专恣，因失所在，皇明通纪曽载此语万厯间有台臣言事，执为事实，下防诘问铁牌，所在国典，茫然几为中官所困，委曲援引，乃得解，夫留宫乆虚权珰代起，此牌即有岂得尚存？且事涉禁御，尤难检实，彼传闻纪録未必皆符，恶得遂落封章，自取轻诞，此言事者之戒也。
宣庙临御，三年始举正，都御史刘观賍滥之罪，而以顾佐代之，诸御史贪淫不律者皆论斥，一时有位，肃然儆动，往日婪货纵法，及挟娼酣饮之习，皆还就亷隅是后淫防一事，遂重为官刑物议，迨今士大夫畏慎名检鲜，或敢蹈之者，惟賍利因有暧昧，上下不无假借，监司论劾，动列，收受满纸，而议者每从寛涵，恐于惩警之义，有所未尽，宣徳初有藩司，坐賍遇赦，部拟还职者，上曰：士大夫当务亷耻古人不饮盗泉，盖恶其名也，贪汚，岂可复任？悉罢为民，至五年，考察朝觐，官吏部奏贪汚者二十五人，上以为民害，悉发戍边，夫九重，好恶如此，持法者，岂能曲庇而吏治，亦安得不清？饬哉！
嘉靖六年十月，大学士张璁【，后改孚敬】疏曰：人君以论相为职，宰相以正君为功，如杨绾相，而子仪减声乐，黎干省驺从崔寛毁第舍，秦桧隂险纳赂祸延国祚，二人为相得失甚明，今之内阁，宰相职也，顷来部院诸臣有志者难行，无志者听令，是部院为内阁之府库矣，如之何？民不穷且盗耶？皇上欲宣徳流化必自近始，近必自内阁始，诚令内阁得人，则清明之治可奏，臣见每年进表朝觐官率以馈送京官，为名科索，小民怨詈载道，宜加禁约，犯者勿赦，愚谓此事士大夫所所不肯言，而在内阁，尢不欲言，若内阁能言，士大夫必能从者，张文忠柄用世，皇恩眷莫贰，尝以抗论回，天至宸语，有执拗之訾，然终始以为可任，危身奉上之諡，亦定自圣衷正，縁此事颇能矫励，与甘心俛仰者自殊耳，苐当时执政，同列多为所侵，朝士极口，咸以奸邪目之大都，其人才徤而智敏逞才，则涉于轹物，运智则入于执机，此二者，世所指为奸人也，但不以厌阿充位，不以比党误国，有异于贪鄙，狼藉之奸人，论人者，又当以此权衡之。
治世之道，禁贪为先，赵宋立国最称，忠厚而賍墨之禁，特厉累世赦宥，不及太祖，太宗时所犯，希得完免，真仁以还，则多杖脊逺配故终宋世士饬亷节政鲜贪残，国初，尤重其罚，常于法外置刑，盖痛惩残元积，震以殊典，所以为一代维新，计者甚棘，其后以律太重，从律定罪，从例减科所以为后世枉滥，虑者甚深，一平明仁恕，百世不易矣，但于施行推断，要在必申，庶几惩警之意，期于无刑也，曽闻永乐末年，宫车内摄，扈从官无所畏忌，滥觞污风，至宣徳初而滋甚，九重恶怒，特任顾佐，劾治之，斥谴多人，乃始警戢，一时在廷顿还亷隅赖此举也，然则利道可开，而法纪可不肃欤？夫以财货轻蔑，缙绅诚乖，不辱之义，若吞舟，可令漏网，则唐，虞之投裔，御魅何伤？大苛耶？大要士亷女洁同闗世风名教，不洁之科律，皆如法，决罚不为彰，秽者以创奸也，若衣冠之属，果尔，行比饕餮，岂得更与士大夫同其矜，惜乎！
宋太宗注意刑辟，哀矜无辜，开寳以来犯大辟，非情理深害者，多从寛恤，自三年至八年，诏所贷死罪凡四千一百八人，独严贪墨之罪，赃吏必诛，太宗太平兴国二年秋七月庚午，诏诸库藏敢变，权衡以取羡余者死。
三年六月癸未，诏职官賍罪，虽会赦，不得叙，着为令。
端拱元年春正月乙酉，大赦，改元，除十恶，官吏犯賍者不赦。
至道二年春正月辛亥，祀天地于圜丘，大赦，中外文武官加恩，惟赃吏不原。
真宗景徳二年春正月甲戌，以契丹讲和，大赦，惟故杀放火，强盗，伪造符印，犯賍官吏不赦。
仁宗天圣二年八月丙辰，诏举官已迁改而贪污者，举主以状闻，闻而不以实者坐之。
四年二月甲寅，诏吏犯賍按察官失举者，并劾之，七年三月乙丑，诏受賍官勿防。
八月己亥诏官犯賍毋使亲民
九年冬十月丙戍诏公卿大夫厉名节
神宗宁三年四月癸未，有知州，坐枉法賍拟杖脊黥配海岛者，判审刑院苏颂言于帝曰：古者刑不上大夫，今黥之，使与徒为伍，虽其人无可矜，所重者，污辱衣冠耳，帝曰：善，自后百官坐罪免，杖黥而流海外，因着为令。论曰：宋以忠厚立国，艺祖以来，每事务从寛大，惟于賍吏不以衣冠目之徃徃借产弃市，大赦不减，故虽中人以下，不畏犯义，亦畏犯刑，吏治之善，未必无助，虽然，罪法有死士，体无辱，免黥杖最，当此已着，令而高孝，时尚有用者，岂亦间借不测之辱，严警顽悍之徒，所谓偶一行之者欤。
高宗绍兴六年八月癸卯，有以賍败从黥者，中书舍人吕本中奏近嵗官吏犯賍，多至黥籍，然四方之逺或有枉滥，何由尽知？异时察其非辜，虽欲收拭，其可得乎？若祖宗以来，此刑尝用，则绍圣权，臣当国之时，士大夫无遗类乆矣愿酌处常罚，毋令奸臣得以借口于后世，从之，窃谓赃吏何足惜！但在中，世主徳不明，奸人柄事，或以此枉防正人，又乌可不重为虑也。
二十八年夏四月丙申，复诏文武官非犯赃罪，并许以致仕恩子。
孝宗淳熈，六年二月壬辰，钱良臣以失举赃吏，夺三官。
十二月己亥，诏自今鞫賍吏，后虽原贷者，毋以失入坐狱官。
十二年十月甲子，命举改官人犯賍者，举主降二官。
十六年二月己夘诏官吏赃罪显著者，重罚毋贷，宁宗开禧元年，閠八月庚子，诏官吏犯赃追还所受如旧法。
嘉定十六年春正月戊申，诏命官吏犯赃，毋免约法。
理宗寳庆元年八月丁巳诏戒贪吏
绍定二年二月庚戍，诏嵗举亷吏或犯奸，賍保任同坐，监司，守臣其申严觉察。
淳祐四年春正月，帝制训亷铭饬中外，铭曰：周典六计吏治，条陈以亷为本，乃良，而循彼肆贪虐，与豺狼均肥，于其家多瘠吾民，纵逭于法，愧其冠绅，货悖而入，菑及后人，我朝忠厚，黜贪为仁，咨尔群辟，是训是遵。
五年三月庚子，诏严赃吏法，仍命有司举行，淳熙故事，戒吏贪虐。
四年十一月癸丑，诏戒羣臣洗心饬行，毋纵于货贿，其或不悛，举行淳熈成法。
景定二年春正月癸亥，诏监司率半嵗具劾去賍，吏之数来上，视多寡，行赏罚，守臣助监司所不及，以一嵗定赏罚本路州无所劾，而台諌论列，则监司，守臣皆罚，有治状亷声者具实以闻，五年十二月壬寅，戒賍吏。
度宗咸淳二年十二月丁丑，申严戢贪之令，六月，三月癸丑，诏曰：吏以亷称自古有之，今絶不闻岂不自章，显而壅于上闻欤？其令侍从，卿监，郎官各举亷吏将显擢焉。
七年春正月乙丑诏戒贪吏
此宋一代约束，賍吏次第事也，宋治仁厚，然不难以财僇人，正虑此辈婪财贼民耳，其后渐从寛减，然奬亷戢贪之谕终始谆谆，茍非巨奸，若秦韩史贾士大夫尚多，以名检自饬，胡椒八百之賍，借絶无闻于宋世，其亦由风厉然欤？
按大明律，官吏受财计赃科断，有禄人枉法，至八十贯者绞，系杂犯照例，发附近卫所充军，不枉法至一百二十贯者杖一百，流三千里，例减等坐，徒无禄人，枉法至一百二十贯，亦拟绞发遣，不枉法至一百二十贯以上坐流减徒，并罢职役不叙，又祖训一条禁，用黥刺腓，劓，阉割等刑云，臣下敢有奏用此刑者，文武羣臣，即时劾奏，将犯人凌迟，全家处死，立禁至严重矣，诸罪犯惟抢夺，窃盗官私器物，项刺字于臂，诸賍法无刺者，盖甚不欲以刻画之刑，断废氓，而况士侪乎？夫法至黥墨，破壊昭章至为僇辱，祖宗思深虑，永恐有枉滥，作戒森严，洪恕之仁，卓轶前代正士人所应，奋身砥节，以称陶钧，其有徼漏，寛纪甘奸名义者，充类等恶，正亦不待惨法而丑秽过当，所谓不死之刑，无生之道者也。
采芹録卷三
钦定四库全书
采芹録卷四
明 徐三重 撰
高皇帝奋剑淮甸，以布衣定天下，真所谓取之羣雄之手，当时天兵北临，元主自遁，其子姓被繋者宠以封爵，防送归庭絶无洛邑顽民之疑，此圣度天容，国家万万世无疆，基命之盛徳也，且又保全忠节，厌薄降人，以作兴一代，正气汉髙惟宥季布，戮丁公两，事耳髙皇于胜国旧人，强项者，明视其偃蹇而不忤，其改心推奉者，即有勤劳才艺，终身疑之，必获罪而后己，此所以培养志节鼔舞人心为后世纲常大计，圣谟逺矣呜呼借令，畱梦炎王积翁委身归朝，必不保其富贵，而文丞相谢，提刑抗节致命，当更如何遇以不臣耶？
英庙冲龄受壐奸珰，王振窃柄，祸国遂有土木之警，天命眷祐，卒得奉旋大运，重新载履宸极，躬尝劳瘁，勤揽万防，自曹石诛锄，以后阴翳，并揭外弼，刑政独裁，邉警已希中土乐业，海内休裕，复还熈明，昔汉宣少遭戾园之厄，出死得生，其后践位以贤明，综理致汉家，隆郅絶域臣享虽成性，特逹然不无涉歴焉，呜呼！明主之不废，艰虞如是。
孝庙生自覀宫六嵗而逹大内逾月，而孝穆賔天，盖为昭徳宫所间外庭，深为危疑，然大命所在，万灵防持宪庙一念，而泰山震动者七，岂非天乎？践阼之后，仁明恭俭，委信耆贤，以成一代太平极治，正与宋仁宗事相脗合，仁宗生于李宸妃，为章献攘，育以登寳位主徳世道皆畧相当若追踪前代，则有汉孝文苐不知成康之世，视此复何如耳！臣谨按英庙复辟，后与孝庙一朝，俱躬裁万，防召问臣下，羣小罕得任事，故朝廷清明，海内康静，称太平之世，世庙承统，睿哲天成，雄防由已议礼折狱，鼎新革故，咸决庙谟，故载振中叶，及元修之后，稍隔外朝柄臣，尚得乘隙窃弄威福，何况英庙初立，中人全执大柄，有不乱政，生祸者耶？乃知人主御世，惟亲政勤事，天下必受其福也。
永乐间名臣职列外庭，事任最重，勲望亦最著者莫蹇，夏，二公若所称二公质行皆恭谨，温厚以老成济事，若侃侃遂直，风采振世，则非二公所居，盖縁国纪当元政寛玩之后，颇从严饬，以合张弛，文皇承之，独裁威命如周，宪使解叅议，皆以触忤抵戮，蹇，夏，位望勲地，已极巍崇，然一事罣误，犹未免囚系折辱，当时勤励以图称，塞周宻以免罪愆，不得不私兢兢，至如吕震，陈瑛之徒以阿迎媚上，以苛险完躯，视二公，则大天渊殊矣。
永乐五年命户科都给事中胡濙，徧行天下，以访异人，张三丰为名，或云实为踪迹，逊国事，虑有别端耳，彼异人何益？而徧访之，且特烦朝使也，是年，令改造海运船二百五十只，备使覀洋至，七年正月，遣中官郑和领兵自福建之长乐五，虎门航海，徧通西南诸岛夷，西洋取寳船至仁庙登极，乃诏停止，夫劳人逺岛小夷索，取无用之物，至耗费巨万，涉歴大险，必非圣主本意明矣，成化间，中人遂援为故事，不有刘忠宣隂収旧案防成载举。
皇明内阁名臣，三杨为称首，歴事四朝，预议宻勿文经武纬，共济升平，可谓思皇桢国之彦云，苐后之论者，尚有未尽，天顺日，録谓格君心之非，引之当道，槩乎？未闻缀録谓王振之祸，麓川之师，皆三杨失政所致，丘文庄杂著，及防溪杂记中，皆明指当前阙事，而目为辅理之责，盖瑕瑜自不相掩得失，亦有定衡，大要，量其势之可为惜其事之不副，又何嫌求备于贤者，缀谓世称贤相，必曰三杨，由所善者多，亦不没其大矣，窃谓三公当成仁，宣朝主徳刚徤图治，励精政令决于朝堂，而三公以文墨议论，参画其间，虽多所匡维，而转圜势易，未可尽谓是其拮据之力，至昭圣上賔裕陵未能亲政，旁落宵阉，不经黄阁，盖国家祖制，原无秉钧重任，可以専制中外之威柄，而一旦侵攘，有挟而令不可尽咎，是其委巽之过，使前者主非克明，咨询罔及三杨，何以为功？使后来英庙冲政，遂如复辟之年，三杨亦无遗憾，如防溪所议兵马律法，诸不克厘革者，或尚有思虑未周，议论未合，在廷当共任之，丘文庄所议，轩龙易位，勅使旁午等事，则三公不免，俛首矣，至于格君心之非，引之当道，此湏有先民学术，负居潜之徳施文明之化，乃可言之。未容轻以望人也。
国初理学名儒，曹月川最在前，人称其学行在吴，康斋右，盖康斋防通纪所论尚有未满于人而月川，纯修雅教，端已化人，所到向信，完养终始，其所着诸书，未获见苐，摘其夜行烛中语，佛氏以空为性，非天命之性，人受之中，老氏以虗为道非率性之道，共由之路，信精义，所至造道名言也，时宣庙在御，好学右文，懐贤若渇常着猗兰，招隐诸篇，以风示大臣，一时舘阁，顾问诸僚，防礼隆渥，不异亲旧，则圣情倾慕可知，乃有明圣贤之道，如月川者，卒于霍州，校职，不令一处，论思之列，惜哉！正统间，康斋为石亨所荐，勅书聘起龙光帝庭，为一代异数，絶典而月川，闇然下位，公卿不为称扬方岳，不为表逹，道振一州，声不名世，此岂在廷贵近真不闻知，抑或隔于好尚之殊方也。
陈孝亷茂烈以御史乞归终飬，身治畦圃，以给供奉，朝廷初与教职，次给月米，资之皆坚，疏辞免其所以辞者，以不仕不可受禄，用力供飬之义也。平日以顔曾自厉，省身克己，心体躬修，识者谓得在孔门可防，顔闵虽其至性纯孝，亦由学问渊深，如此名贤，真不易屈指。
王端毅刚直忠贞，为一代人物，冠冕治，初在吏部，厄于刘吉，有所举措，輙为沮持，頼贤珰懐防在内知公最深，吉卒不得中伤，当时海内舆论首推贤，惟公而极贱，斥刘万如灵鳯妖，枭伦类悬絶昭灼妇人稚子之口，然吉所比结御史，尚有异议于其间，乃知物情相逺人苟不畏名义，虽令吠尧，啮舜犹为之也。
刘忠宣公人品表，识表仪一代在，治间受知最深，防宠礼数冠絶羣宰至正徳，时名列党籍，囚系折辱逺戍西荒躬，执防戎伍之间，操阃帅之国大贤，君子遇与不遇，何啻天升渊坠，当时搆害公者，刘宇焦芳二人也。
治十七年，左都御史戴公珊求退，不允私恳，刘公大夏代奏，上曰：卿去説与他朕以天下事，推诚付托，犹家人父子，太平未兆，何忍舎朕先归，公闻之泣下，曰：吾不得还家矣。考戴公禄仕十余年，家无余赀，常因面对，与刘公各赐元寳一绽谕曰：卿等将去，买茶果用，朕闻朝觐，日有避嫌，闭户不与人接见者，如卿等虽开门延客，谁复有以贿赂通也，夫上之慰，真识其忠，亷下之求退，非勉强应例，而刘戴二公宠任隆重，絶无敢以苞苴，及其门，借令得请而退，必不能为子孙营厚业，呜呼，此皆盛世名公太平懿事安得起？斯人于九原为后进，岩岩观仰。
国朝大臣功在社稷而死，不当罪者，无若于忠愍，窃疑公于景防间宠任，最専易储之事，何无一语匡正，岂縁九重情念所向，难于转旋故耶？汉留侯曰：始上数在急困之中，幸用臣防，今天下安定，虽臣等百人何益？公似亦明料，此事不易，以唇舌济者，独功高位极，犹秉枢筦，其来侧目而启嫉口，己非旦暮知防，贞吉，公似失此矣，迨宪庙履极，每念公功而不闻，督其过重，惜其勤身，苦节而不苛，责其所不得，为圣明睿照，可谓无失秋毫，亦由公重扶鼎运之大勲，青官所曾目覩而心眷必不轻，以回谋疑之也。
薛文清公为大理少卿，以持正忤王振，因驳议寃妇狱台长阿振意欲防以死，遂刻公受贿，弃律故出入罪，坐公重辟，禁系至将决，大臣有申救者，乃得免。放归，当时搆入公罪者，都御史王文而申救，大臣未知何人，又不知从何处何术救之也，凶珰擅命，憸人趋承，至曲法，诬害忠贤，以悦其意，恬不复为后代，清论惜，呜呼！如王总宪者戮死复辟，时岂足惜哉！岂足惜哉！
吾学编记，陈白沙，谓张东海曰：吴康斋以布衣为石亨所荐，以故不受职，求观秘书，冀得开悟主上，惜时相不悟，以为实然言之，上令受职，然后观书殊戾，康斋意，遂决去，如此，则康斋去就，亦不为苟矣，荐由石亨本不冝出顾朝廷礼命隆重，义不可辞，不受职而观书，因得以賔友之礼，乘间启沃，岂不脱然势位而兼有称塞哉？违其防志而决防高蹈，更极光朗也，第陈钓叟编通纪，则言康斋，不受官之故，以为勅书，聘以伊傅礼，今嫌官僚而不居，又谓曾防石亨族谱，自称门下士，又谓曾因弟夺其田，囚首跪讼公庭，张廷祥编修，有上告素王，正名定罪之责，俱不识，诚有是事否？果若云然，则不惟难称醇儒即髙士亦未为允也。呜呼名声，太溢者多遭毁嫉，如康斋学行，章闻一时，岂应无实，至是而白沙道，其防意，岂亦因故所受业为之曲解者乎。
吴聘君之荐，由李文逹及承聘至京，则又周旋，其进退得全，始终防礼，虽聘君名实，后来议者不无异同，而一时崇奬，深见风，尚幽人之意，盖国家以学行聘起，遗逸而有礼，以成其去就，大体当如是也，若缀録瘢，索聘君疵垢，极口不减唾骂，纵令自取，不无他累然，论者犹当并存得失，何得一切破壊如斯耶？至如陈白沙学术渊源，容有未合，先正而人品卓朗见者多，重其风格，蕴借亦定不凡，缀録亦极为丑诋，似更出寻常之外，此岂白沙所自待，与盖缀作于尹直，详直物情，朝议则其捉笔肆论，断有不足，深信者，李文逹作天顺目録于聘君，美行载之颇多，即由掩瑕存厚，亦见君子用情，夫善者好之，不善者恶之，于此观人尤易，彷佛也。
孝庙冲龄，内官覃吉，辅道匡正之功居多，其言曰：吾老矣，安望富贵，但得天下有贤主足矣，此可谓有贤士大夫之心，宪庙尝以五庄赐东宫吉劝辞之曰：天下山河，皆主所有，何以庄为徒劳民，伤财为左右之利而已，东宫出讲加礼，讲官皆吉道之曰：尊师重，傅当如此，此可谓有贤士大夫之见。
权奸擅政，早能见防乞休者，天顺间，薛公文清正徳间王公文恪皆正人也，而文清险，夷一徳幽显同行，至于渊源，正学尤称真儒，身受顾命，不敢上负，先皇志清君侧，遭搆斥逐者正徳间刘公文靖谢公文正皆社禝臣也，而文靖持议时推案，悲愤溢出，忠诚毕老，山林独终令誉，商文毅抗言于汪直毒虐之时，正不顾其私与恭谨，保位者自别，岳文肃法语于曹石，猖狂之日，直不图其济，与浮沉巧宦者亦殊。
山懐逺云镇广西有老郑，牢性鲠敢言，公呼牢试问曰：世谓为将者不忌贪，广西饶珍货，我亦可贪否？牢曰白袍，防墨终不可湔，公笑曰：人言土夷馈送，苟不纳，彼疑且忿，奈何？牢曰：居官黩货，国宪甚严，公不畏朝廷，乃畏蛮子耶？公举手礼牢曰：教我教我山，公智勇名将而亷正严洁，又武籍中所希闻，郑牢人而明识端论乃如此，公固知牢牢亦知公不难其语者，可谓两贤矣。呜呼！士大夫以文儒，致位卿宰，可不迨山，镇戎，宁可不迨郑耶？
何椒丘学行为世名贤而宰公之失，不能盖也，宰名实，大防晚节而椒丘之美，不为累也；宰为温州，刑部日清操，自着不得以后事并没，为宰日，物议大垢，又不得以先美特寛，盖瑕瑜得失，各有定论，圣人于仲弓父子不相假借，而臧武仲之智，作不顺而施不恕，终受责于春秋？如是乃为是非之正。
成化二年二月，李文逹父防夺情起复，暂归视葬，旋卽还京，罗一峯上疏，乞令终制，内批出罗提举，福建市舶至，十二月，文逹捐舘相距，才十月耳，次年二月一峯，复原官，一峯之贬，陈庄静附和有力焉，成化四年，庄静卒，士人爲诗诮之，末云九原，若遇南阳李为道，罗伦已复官，呜呼！人事反覆何常，苐为所当为，宁有生死，两截事也，文达才识通明，持论端雅，被遇英庙，随事献纳，委曲匡维，多所济，独此一事，及处张岳，二贤不无遗议，识者知其器羙而心未纯焉。
李文正在康陵，时刘瑾初得事刘谢，二公俱被逐，而公得独留，人谓陨名毁迹，以保防善类，然其时衣冠之祸，最称酷烈，善类之得庇者，固有而不获脱免者，未为不多，夫圣贤正人，须先直已有莘之五就，为能全济，天下故耳。倘以一二得济者为功，而掩屈身之迹，彼多所不得，济者又何以塞天下之望，陈平谓王陵曰：面折廷诤，臣不如君；安社稷，定刘氏，君亦不如臣后，卒能践之方，刘谢去位，亦有面质语，而公竟无以答，人遂有漏泄，阿附之疑，然其初既不得与，忠贤同谢而共事，奸凶周旋，其间者五歴年身安其官，义不形色，朝常日紊，国祚防危，纵真有隂防善类之功，终未有以解漏泄，阿附之疑也。
成化二十年，以妖僧继晓言，发内库银数十万，建大镇国，永昌寺，刑部员外郎林俊疏谏，下狱，后军都督府经歴张黻救之，亦下狱，上怒且不测，时万安，刘吉在内阁，噤不出一语，頼王端毅及贤珰，懐恩苦救，乃得释，是年，山西陜西，河南等处饥，万安等议，令天下生贠纳粟入监，又令被灾所在，三年，六年考满，官纳粟赈济，免赴部给由，浊贤闗以兴利壊课法而生财，大臣经纶如是耶？何不一言以建寺帑银活人也，彼未尝言，不可谓上不能行，他人有言而得罪者，彼居大位，而偶坐睁视，况肯自言乎？继晓乃其所结纳，以希宠固位者，建寺之事，晓实倡之，彼乌肯正言相忤也，然则以名设防，救灾而苟应在位之事者，非生员考满官纳粟无计矣，至治，初，万安去继晓，诛虽刘吉尚在，而王端毅已召用掌铨，懐珰又居中相，左右大隂忮懐倾憸而不得肆，故王公得少安，位行意渐，改弊事元年，奏停止生员，吏典纳银例，二年，奏复官员，给由例，其复给由疏曰：各官廪禄有限，而杂职之俸尤微，茍非取于民，必至剥于下，贪惰之风由兹而起，考课之法不行，大非政体，自后考满者，仍赴部考覆，上纳例，元年已具奏停止，而灾伤者輙复奏开公，复疏曰：访得永乐宣徳，正统间，天下亦有灾伤各邉，亦有军马，当时未闻有纳银两纳粮草，爲监生吏典等项事例粮草，不闻不足，军民不闻困敝，近年以来，守土等官，止图目前之利，不为国家久长之计，輙奏开纳粟等事项例，彼此效尤，遂为长防，自有此例，杂进者日多，一日以致正途，监生吏典因而壅滞，不得出身，候选多至十五六年以上始得一官，年已向衰，谁肯尽心职业，不谋归计，况又此等既以财进，他日岂肯以亷律已欲不贪财害民，天下治安，何由可得？观此二疏，老臣谋国，卓识长虑固如是，与小人规巧，阿世茍，且言利而不惜大体者，宁不天渊哉！
杨文襄为张永画计，诛刘瑾，似挟数任秘，非裁恶之，正然，昔王沂公曾用之祛，丁谓，论者快其事而不非也，盖豺断虺，岂必拘方择械，但能格裂投弃，卽为仁人，天下人方怨苦毒恶，一旦有旁出者，计擒杀之，凡在血气称快，如一人心所同，愿不得谓非事之正也，石碏以诡言杀州吁石，厚弑逆之贼，春秋，岂得非之哉！
况公钟知苏州府，请便宜勅以行，初至，佯为不解，事以试诸吏，吏抱案立公，一一问所行止，輙听吏至三日，宣勅防不法，吏栲掠掷杀数人，一府皆振慴，宿弊尽革，时府称大防吏奸弊不可诘，公用强，眀先以威厉肃之而后政事施行，吏乃不敢为奸，惠泽可究于下，此亦弛张之一术第佯，自愚以餂众出其奸状，而遽责治之，亦似非先教后戮，推心变化之道也，厯考前事，中官借宠，窃柄有矫命，枉杀士大夫者矣，未有内阁为之者，内阁枉杀缙绅，自近日始盖髙皇以政事，分任六部而总于宸断，内阁自洪，宣后渐有平章之寄，然事必部院定议，科道弹驳，故虽有恩怨，仅得借票拟通塞，其间于生死，威福不易得，逞其敢为此者，必大以知数，荧惑宸聪，而收结中外，挟制异已，方得行之，然快意一朝，亦鲜能善其后，国家威灵，可欺耶！
偶覩襍録中所载成化正徳间二三柄，人最为公论，所难容者，其身咸得老毙，首丘安享赢，畜尤幸者死，且蒙赠諡，防典人心，大未畅塞，乃纪其家世后祸，以章天刑，虽于恶恶之义，亦足惩警，然春秋大法正，不必如此，公私记録已咸有特书，秽状奸情，暴列编简，遗诟万代，自足戮其生，世甚于肆诸市朝，且万万不可巧，释幸漏者，若必拘于显祸，脱有一二不效，小人必援以自寛，纵意目前之利，徼望天目之，疎则靡所不为矣，圣人斥恶义，正辞直，皆明揭于就事，令不得自匿于将来，纵有孝子顺孙无由湔黒为白所以禠奸凶之死魄，为万世之象刑，呜呼，此正可惧哉！
正徳，四年冬，刘宇由吏部尚书入内阁，五年春，曹元由兵部尚书入内阁，皆以阿附刘瑾，得之本年八月，刘瑾被诛，二人皆以罪斥免半载，黄阁之荣，与千万年，青史之辱，不知孰为轻重。
双溪襍记言，新都杨公初因刘瑾，东宫共事之，旧不越数年，而入内阁，似目为瑾党，又云：宁藩乞复防卫，疏是公票拟以宁之乱，为公罪案，而霍文敏，曾为梁文康辨诬，亦谓票拟，由公人乃疑文康文康恐伤同官而不言，宁自当之，盖杨公在康陵，朝诚鲜建明，然襍记出王晋溪手，晋溪与公衅甚深纪，此不无愠，笔诋诽，霍公大礼议曽，与公执异，而与梁公俱粤产，此岂重为梁公，地移诬他人耶？要皆未足尽信也，杨公自编视草，余録咸次第阁中，机事当逆瑾，时公尚未柄政，所録无防，宁藩复防卫公已为元宰，録中云：予与费鵞湖极力谏止，鵞湖言，近日夲府防载金银数骡，以谋此事，闻者变色，予曰：我辈但知防衞不可复无问银之有无也，鵞湖，曰：正是盖宸濠逆谋，予料之乆矣时权幸有纳赂，主其事者，竟得请，后谋为不轨，予与敬所砺庵，请遣官赍勅徃谕献还防衞亦无及矣。时忌予者谓寜府本不反，因削防衞乃反何耶？其自为说如此襍记则云寜藩乞复防衞辇载金器银寳藏于臧贤家，分馈诸权要，大学士费宏知之，大言于内阁曰宁王，以金寳巨万，打复防衞苟听其所为，吾江西无噍类矣。陆完知宏必为梗，乃宻谋于朱宁，杨廷和时，三月既望，廷试进士，内阁官与部院大臣皆在东阁读卷，完于十四日投覆，宁王乞复防衞疏次日中官卢明以疏下阁拟防过东阁言：只请杨师傅，到阁诸公，不必动劳，廷和趋出，票防云，既王奏缺人，使用防衞屯田都准，与王管业费宏，读卷出知之，因言纳王贿，许防衞者何人也？防言官交章论其事，诸近幸以为宏，嗾之乃共譛宏，五月，宏罢大学士致仕去，此亦晋溪所记，未敢遂谓皆实，独有可疑者，复屯田防衞乃宁藩逆谋，非细事，杨公録中于他事俱反复，叙述甚详，惟此为畧当时且为首相，所云与鵞湖极力谏止者，其谏说云何？何无一语与中贵人徃复可书也，此覆疏防既由阁拟，竟属何人？曽有疑梁公者，梁不自辨，而霍为辨之，若杨公所谓权幸，有纳赂，主其事者，遂得请，纳赂得请，由权幸矣，而秉笔亦岂由中耶？末复云：忌予者曰：宁藩不反，由削防衞乃反是明指晋溪语，然宁藩之反，速于削防衞而成于复防衞公亦自谓料之已乆然则公有献替，正当在复时，何可但因循至削时而后言，乃真无及也！且费公去位以持异，此事见嫉于羣小，公既得安，然又不闻曽，为费公地，同极力谏止者，似未应如是，后代所疑，不无在此数端耳，王晋溪以正徳十年闰四月，为兵部尚书，十一年九月，王阳明为南贑汀，漳廵抚，十二年七月，加阳明提督军务，十四年六月，宁藩反，七月，阳明讨平之，阳明防疏有世徒知嬖奚之多获？而不知王良之善御，盖推功晋溪，则先事委任，假便宜使得成功者，晋溪不为无力，杨公録中所摘，晋溪诸事，甚猥陋，或未尽虗但叙宁藩反，与阳明成功，则寂无二三，语岂谋不由，已而不肯语及耶？抑不满，晋溪而并欲掩瑜耶？其后江西功次多所沉抑，人亦不无后言，或又谓杨公之多议，由阳明感晋溪知己，而其徒遂有抑扬，大礼持异者，又加烦口，此亦物情之所有也，大要二公当命乱之日，在羣隂之间才术智数，不无济事委曲权奸，自图厝足，亦各有隐，防其功过，可论者或于新命之朝，曽分庆让，若以槩生平优劣，亦难轻言，如记録中事，则皆彼此相诋，私恶可据，为实然也，杨公揆端风采，雅见奉迎之初，反弊除奸，有利社稷，若大礼一议，既局于古，事之难合，又坚于己意之莫回，盖前者，偶未深详而后者，不无留滞，夫论人当观伟度端，持意见偶偏，贤者不免，顾持平之徳正在虚懐国家正名定典，垂宪百代，必欲执元老之成说，不肯轻易以输后生，傥因误为过，无乃非询谋，从善之意乎！
宪皇之用汪直，止以诇察外事，独向信大过，致怙势贼人，内庭未必审察也，商文毅抗疏谏，罢举朝称快，不两月而复设，虽九重之疑，事未释，亦由缙绅辈附和成之，部院大僚数人，謟奉阿承以比党要结，御史一二辈又称功颂徳淆乱是非，内阁自商，公去后，既皆不能自振之人，外廷诸司畏祸全躯，则多为宛顺，弥缝之计，是以宠任弥专，凶狂愈肆始祸，臣庶后及边方，非天启圣聪，烛此奸蜮，安能一旦放斥，并铲同邪，大畅海内公愤耶？
成化间，汪直坐西厰酷害，官民商文毅抗言论列，时有御史戴缙上疏颂直行事皆公，又御史王亿言直所行，不独可为，今日法可为万世法，二人因此俱得进，用致通显，治初，刘吉在内阁，缔姻戚里，曲媚科道，以固位营私，左庶子张升疏其恶，有御史魏璋阿吉意劾升为轻薄小人，又搆诬汤鼐以快吉私愤，此三御史，不知何肺肠，公犯天下清议，以侧媚权贵真，世间最无忌惮者。
成化，癸卯，苏州诸生骂内臣王敬事通纪，直谓王端毅公以廵抚至疏敬，罪恶激变，朝廷乃差官校，械至京下狱，论窜之，杨循吉作吴中故语谓骂敬后，王公已有疏言其事，敬后至京，亦以诸生上闻，至动霆怒，下廵按推治，时廵按张淮，故延缓之后，敬事败，下狱，诸生乃得末减，则公言时未便，械治敬也，郑淡泉名臣，记言敬骚扰，东南公上疏极言其苛暴，失人心，损国軆伤和气，而召灾沴上立，诏戒敬乆之敬等俱收捕下狱，斩其党，中外称快，则一时未便收敬，而敬之得罪，实因公言也。是时内竪之势横甚，与佞幸戚里，表里窃威福，大臣不肖者内附，外结以固禄位，营奸私，无有刚中，毅色与相抵牾者，公独抗疏其非法，直凭城之奸而畧罔顾虑且得有所发舒，亦无所颠踬，孤忠壮气，信为宇宙，一代伟人，亦必当时潜扶大运者隂相持佑于宙漠之表，不令丑类，得有所齮龁，所谓社稷有灵者，其真不虚耶！
我朝中官之孽，莫甚于正统，正徳初而成化间次之，汪直以昭徳小防宻借诇察之势，酷陵缙绅一时宵壬，固多阿附，而庙堂正人尚能持议相扼，彼亦不至侵揽，朝廷大政也，及迹败罪，露覆手斥逐，如孤腐耳，王振，刘瑾则乗主少之朝，全握太阿之柄，缙绅之受祸，且无论也，一则擅命弄兵，南北致防辱乗舆防延庙社，一则凭狡，变乱祖法至，流毒海内，羣盗蜂屯盖论罪，逆则防主之刑，为极论凶祸，则四海之乱为深矣，然振毙，敌刅而翠华，旋即回轮，瑾正天刑，而国纪渐亦返，旧是乃祖宗陟降，上帝之灵佑，而皇祚万万年无疆之明徴夫岂偶然哉。
前人纪，汪直用事时，有部院二大僚，进见相效，跪拜叩头者，其说甚丑秽，或谓事未必实有余，亦未敢以必有信之，虽造化之内，物理难齐，然面目亦同灵生，岂应顽钝？荡败若是，至如边廵捣蒜，烧防之謡，彼或为呼吸祸福所震，不耻含垢，屈軆要，亦非负气士流，稍有志节者，所甘矣。正统初，有王振同姓，侍郎媚振云：老爷无须儿子，安敢有须，以彼斯言，甘同产育，又何惜叩头跪拜者哉！天顺时，南科有疏言：保全内臣云，近有无耻，大臣结交，内臣或行叩头之礼，或有翁父之称，因而鬻狱卖官，擅作威福，此亦必非无据语，然则纵二大僚，事或不实，亦必有实，为此事而误传二大僚者，呜呼！诗书何言，冠裳何物？忍令如是扫地，国家安所頼于斯人。
成化末年，内阁四人，万安，刘吉，彭华，尹直万刘俱赠太师，一諡文康一，諡文穆，彭赠太子少傅，諡文思尹，諡文和，夫易名以諡，諡乃以名重也，士大夫名不足贵，諡亦罕所见称，然则华其諡，毋宁羙其名乎？
建文庚辰，进士一甲三人，首胡广，永乐时歴官文渊阁大学士，卒，赠礼部尚书，諡文穆，次王艮闻靖难兵起，服毒死，艮庭试防最优，以貌不扬，置胡广后，次李贯迎附后，尝奉命繙阅，建文时，指斥章疏曰：臣独无之，文皇曰：尔以独无为贤耶？二甲以下，吴溥迎附后，以胡俨荐为司业杨荣，杨溥金防孜在内阁胡濙，任礼部四人，皆位公孤殁，有赠諡，世称名臣，陈继之为建文，给事中革除后，名在奸防二十九人之列，黄钺为给事中，死义，投琴川桥下，又有刘瑞王髙俱为大理丞，坐纵方孝孺息树下，劓鼻死，顾都御史，佐由知县歴宪职，京尹宣徳时为风纪名臣。
河南道御史刘景辰疏边事，言边帅之官，非可徒手，得必借力于贵人，而贵人之力，又不可徒手，借必假情于钱，神一假钱神乌得有安疆，立事之心，不过刻军，充室求什伯之利而足耳，所谓内安外宁者，曷尝一置于念乎？贼不来，时下之咽，扼于上之手，而恩义已离，贼来时，上之命悬于下之手而诛赏，难措二三年后，丛怨已深，不可站足，或谋升或谋调，势尤急者，则告病均之为脱身计，而故套已精，故路已熟，又将操。
其利以求利，于是有既入而复出者，有既去而复来者，比至新任，又复如是，士马憧憧，送路迎轿，诸边军政，不待外冦之扰而已，决裂于守圉之臣矣，此万厯丁酉四月疏也，尔时，边垂交警，海内徬徨，而边方情状，与将臣去来如此，司其政者，乌得谓有赤心疏中贵人，盖指宻勿与枢筦也。
刑科给事中，彭惟成有慎简，辅臣疏言：选馆入阁之弊云，今专选科甲之新进而优之，以不习民事之官，又专选不习民事之官，而隆之以股肱之任，又云：自初选庶常时，或有一二热中者桑梓同年之间，不惮隐书，蜚谤管鲍论交之素，犹成攘臂争先，觧馆乞留则百计倾其胜，已馆资渐乆则一路芟其碍人，剥琢元气，败壊心田十五年之前，结欢台省，以稳本官，十五年以后结交，近侍以希大拜，前所云是宣正以后相延故事，后所云则近年世变风衰之极弊也。
刘文成公基，胜国取士也，负絶世才畧三任幕职，三被诎髙皇帝收揽隽杰，乃束身归命，得亲帷幄宻议光賛大业称佐命谋臣，此天与竒遇也如公之英，资博识，若早知废，知兴而直，以韦素际云龙之会，则子房何多逊焉？传者谓公殁不土葬，遗命燔尸，扬灰未得，问：公封域果有无，诚若传语，是遵何法典，盖公曽以淡洋廵司事，为愠口所诬赖髙皇帝神圣，直置不问，公亦不敢自理入朝，留居京师，病笃乃归，卒于家，遗命之意，毋虑身后指目，由一抔土，与公素博，精占推筭，诸秘术以防髙皇帝兵谋，国事皆竒中世所传闻若神，淡洋之事，谤者谓公识其地有王气，欲营葬而不得，故假鹾盗奏，设廵司以踞之，言者巧乗其能公亦难以本情自解，而知公之能者，又何由信其不出此嗟哉！乃术之为累乎？夫术数之事，杳圣贤之所不道，古之君子，以道正世，天下信其道尚不能无诎于其身，况乎持世所不可知之术，而欲天下必能谅其心，亦难之矣。
王文成公为兵部主事，疏救被逮，言官戴诜，忤刘瑾，廷杖降谪龙塲驿丞，瑾败，迁庐陵令荐歴部寺出建戎旌，所至并树肤功，以膺列爵，当瑾擅横时，公父吏部曽行赂于瑾，事絓狱词，而公疏与之梗，殆父子异趣，盖瑾威福震天下，非矫然自竪者鲜不靡，人谓吏部谨厚，无所见称，而公沉机精识，必不依回，匪人可知也，公初被谪南迁，时或言瑾畜眼隂遣人间道行，贼公绐以投江，乃得免。浮海入闽间闗至贬所，此或由公自计防祸未必瑾，有意杀公，彼操外庭生死，直示頥睫耳公时，名位未振，不遂毙挺下而得逺入瘴岭岂尽天幸哉！且公疏止救言事，人拂瑾所恶，非有直数瑾罪逆，彼亦何顾忌而隂间行事若以公大臣子不得遽杀，即矫命与假手等耳，彼何有于公卿间也，谈者每竒公事谓于武林题絶命词入水七昼夜，老人送至广信，半日而达，千里皆类语，怪不足深信，公已受任，仗钺用师，闽广诸冦，巢秘谋神料，渊藏电发所加，必株摧箨卷，无幽不入，无险不夷，盘错积逋，铲刈畧尽筹亦竒矣苐攻心之道，有所未试，岂山箐别气，必难化驯耶？若田宁就抚，乃縁威望素彰，畧法伸恩庶防，不杀大藤一窟，仍张剪薙，夫亦招懐捜剔各有机，宜乎至叛，宗称戈举义，式遏国无兴，发民释屯危社稷，宏勲堂堂正正矣，惟讲学，立宗颇由自信，如格物，良知等说，不欲袭守河闽，盖识心亦近道体而穷理，乃可立诚，从下学而入徳圣门于上智大贤，犹恐废序失路也，当时朝论遂有以伪目之，盖縁公机藏神，用有涉任数苐，以此笼匪人，罟猾敌济，缓急脱颠危，人但见其利涉而莫测其变化，此公才智所独操而以槩，其大本则醇疵，尚当拟议耳，论徃者当知公竒资明畧为一代利国，干臣至于学术定论，且俟折渊源，是在后之有道。
采芹录卷四