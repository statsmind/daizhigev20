钦定四库全书     子部十
提要
日闻録 ， ， ， ， ， ， 杂家类三【杂説之属臣】等谨案：日闻録一卷元李翀撰翀，不见史，惟书中纪，至正甲辰，丙午，间事下距，洪武元年仅一二载，其人当巳入明然，书中皆称元为国朝，则前代遗老，抱节不仕者也。是书多及厯代故事，略如蔡邕独断，崔豹古今注之体而辨论差详，多有可采，亦间及元代轶事，盖杂家者流其中，如谓典命以九为节，以七为节，以五为节，即掌节之节，殊属臆断，又谓唐以后，有司给门旗二，龙虎旗一之类，乃变节为旗，不知周礼司常诸侯，建旗孤卿，建旜大夫，士建物，师都建旂，州里建旟，县鄙建旐已，各以旂常为表识，不得云自唐以后始变节，为旗考证，未免少疎，又如真徳秀题三教图之类，亦未免闻附防，然大致引据详核，足与史志相防，考数典者，固宜有取也。旧本久佚，今以永乐大典所载抄合排比，编为一卷，千顷堂书目，载有是书，而题作者为凌翀，永乐大典所题亦有一条作凌翀，然其余无作凌翀者，今仍题李翀之名，而附载姓氏，异同备考核焉。
勤有堂，随録   ，  杂家类三【杂説之属】臣等，谨案勤有堂，随録一卷元陈栎撰，栎有书纂疏，已着録，此其随笔劄记之文也，虽多谈义理，而颇兼考证于宋末，元初诸人各举其学问之源流，文章之得失，非泛泛托诸空言者，其谓陈安卿为朱门，第一人黄直卿李方子多有差处，谓杨诚斋亦间气所生，何可轻议？谓刘辰翁父丧，七年不除，为好怪钓名，尤平情之论，不规规于门户之见者矣，栎定宇集前载，有年表一卷称，至治三年，年七十二，作勤有堂记，则是书当成于晩年，然其记集中不载而集末，别有朱升记一篇，述其曾孙鎜之言曰：辛勤三十年，始有此室庐，韩公诗也，诗：书，勤乃有亦韩公诗也，观吾家堂名者，惑而弗辨，请为记，以昭之云云，详其词意主于栎，夫妇辛勤，以有此堂，盖宋末，建阳，余氏书坊，亦名曰勤有堂，故有是辨欤？乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
日闻録         元 李翀 撰
周礼，掌节门关用符节，货贿用玺节，道路用旌节，郑氏曰：旌节，今使者所拥节是也，按旌与节非一物，符节以合符为信，玺节以印封为信，则旌节以旌旗为信，又非瑞节之谓也，旌节旗类，孑孑干旌，招虞人以旌，为其有柄，可揭有斿，可垂，故能建之于城来者，可指以为望也。若夫节者，汉之铜虎，竹使符，唐之铜兽，鱼皆一类，而异名也。攷其意，制一物中分而两之，授者受者各执其半以待参验，则符瑞圭璋，亦其物也，礼有异数，故立为差等，上公以九为节，其宫室，车旗衣服，皆以九侯伯以七子男以五，皆是礼也，守邦国者以玉为节，守都鄙者以角为节，亦其一器而中分者也，中分为二，一留王所，一付守臣为守土之信矣，是皆两判可合，无柄无斿，非旌旗之比也。后世但见周官，旌与节同出而聨文，遂以旗为节，误矣。且三节之出，皆辅以英，簜英簜者，断，大竹两节间以为函也。汉世之节则可，仗可执其制，全非符节之比矣，蘓武仗节牧羊，节旄尽落，汉节本垂赤旄，因戾太子之变而加黄旄，则此节正与旌类，不复古制矣，宣和卤簿图曰：节者黒漆竿上施圆盘，周缀红丝拂，盘八层碧油笼之，执人骑从也，又曰：汉官仪节，以竹为之，柄长八尺，以旄牛尾，为其眊三重，崔豹以为秦制也，今王公通用之，则夫以旌为节，秦世亦然，汉特因之耳，唐命节度使，有司给门旗二，龙虎旗一，节一，麾枪二，豹尾二，则是节变为旗，异于古矣，若夫汉世节柄必用竹，不用木者，正是附以英簜之义，以求近古也，簜者竹之大者也，禹贡篠，簜之簜是也。竹身大而节间长其中，可以藏节，故周人因竹而名之为节，汉人疑其为竹而遂用竹为柄，非也，英者精英之义，谓为画函，未必不是，加画于竹，以严其制也。汉武天汉二年，遣使者暴胜之等衣绣衣，持节虎符，发兵逐捕盗贼，以军法从事。得斩二千石以下后世，凡衔使持节者得擅斩杀，盖自汉始也，汉以下又有所谓建麾，崔豹曰：麾所以指麾乗舆以黄诸公以朱，刺史二千石以纁，是则自人主以至二千石，皆可建以麾也。
古者使有节传，节操也。瑞，信也，谓持节者必尽人臣之节操，长一尺二寸，秦汉以下，改为旌幢之形，渐长数尺，传则驰传也，谓奉之而疾行也，传以木为之，长尺五寸，书符于上，又以一板偕封，以御史印章所以为信也；魏武奏事，有急则以鸡羽挿木檄谓之羽檄，説文云檄以木简为之，长尺二寸，若战克，乃书帛于漆竿之上，以明告中外，名曰露布，汉季李云露布上书，移副三府，时劾宦官用事，欲众闻知，亦为露布。
古人拜稽首，揖各有差等，哀公十七年，公防齐侯盟于防，孟武伯相，齐侯稽首，公则拜，齐人怒，武伯曰：非天子，寡君无所稽首言：鲁据周礼不肯答，齐稽首也，盖平衡曰拜，下衡曰稽首，至地曰稽颡，平衡曰：罄折头与腰如衡之平也，公羊僖二年，荀息进献，公揖而进之，注以手通指曰：揖文六年，赵盾，北面再拜稽首，注以头至地，曰：稽首头至手，曰拜手，即今义手，谓身屈首不至地，白屋者，庶人屋也。春秋，丹桓宫楹，非礼也，在礼楹，天子丹诸侯黝垩，大夫苍士黈，黄色也，案此则屋楹循等级用采，庶人则不许，是以谓之白屋也，后世诸王皆朱其邸及官寺，皆施朱非古矣，南史有一隠士多逰王门或讥之，荅曰：诸君以为朱门，贫道如逰蓬户，又主父偃曰：士或起白屋而致，三公顔注云以白茅覆屋，非也，古者宫室有度，官不及数，则屋室皆露，本材不容僣，施采画，是为白屋也，是故山节藻棁，丹楹刻桷，以诸侯大夫而越等用之，犹见讥诮，则庶人之家，其屋当白屋也，白茅覆屋，古今无传，后世诸侯王及逹官所居之室，既饰以朱，故曰朱门，又曰朱邸，以别于白屋也，故凡庶人所居，皆曰白屋矣。
诛责也，曲礼曰：以足蹙路马刍有诛，孔子曰：于予与何诛？其在国法，虽小罚，皆可名为诛也，汉法不下殿门，罚金四两，蹙路马之刍，以为不敬有罚，他马有与路马同道，不自敛退，乃与路马齐行，是谓之齿有罚，故曰齿路马，有诛，慎子有虞之诛以幪巾，当墨以草缨，当劓以菲履，当刖以艾，韡当宫布衣，无领当大辟，此有虞之诛也，斩人支体，凿其肌肤，谓之刑画，衣冠异章服谓之戮，上世用戮而民不犯，后世用刑而民不从。
通俗文曰：门首饰，谓之铺首，风俗通曰：门戸铺首雄，甘泉赋曰：排玉戸而金铺兮，发兰蕙与芎防是也。説文曰门扇镮，谓之铺首，李尤平乐观赋曰：过洞房之辅闼，歴金镮之华，铺是也，风俗通引百家书曰：输般见水，土蠡谓之曰：开汝头见汝形，蠡适出其头，般以足畵图之，蠡引闭其户，终不可开，设之门户，欲使闭藏，如此固宻也义训曰：门饰金谓之铺，铺谓之鏂，鏂音讴，今俗谓浮沤丁者也，刘孝威诗金铺玉，琉璃扉，花钿寳镜织成衣，江緫诗兎影脉，脉照金铺，虬水滴滴泻玉壶，沈佺期诗，梅楼翠幌教，春住舞閤，金铺借日悬。
古者印绶，必自佩之，天子视朝，玺亦自佩也，汉元后传髙祖即位，即服秦传国玺，王莽时，孺子婴未立，玺藏长乐宫，故昌邑王传所谓而听人脱，其玺绶乎按，此天子之玺，每朝，即自佩之也。
鱼袋，本唐制也，盖所以明贵贱，应宣召，左二右一，其饰有玉，金银三等，其符题云：某位某姓某，名书已乃析而二之，右付其人，所谓右一者也，左则藏之于内，或有宣召，即内出左契以与右合，而参验之也，汉太守之官，必得左符以出，至郡，用以为验，盖右符先已留州，故令以左合右也，唐世刺史亦执左鱼至州，与右鱼合契，亦其制也。左鱼之外，又有勅牒将之，故兼名鱼书，武后改鱼为龟，宋袭唐制，案官品而授之，使得佩而为显荣，则合符之制，不复举用也。
唐制，五品以上皆金，至三品则兼金玉，开元初，敇百官所服，三品以上，听饰以玉，至宋玉则出特赐须得閤门关子许服，方敢用以朝谒则体，益以重后，亲王皆服玉，元丰中，剏造玉鱼，赐嘉岐二王易金鱼不用，自此遂为亲王故事。
唐天寳元载勅麫，以三斤四两为一斗，开元九年，勅度以十寸为尺尺二寸，为大尺量，以十升为斗，斗三升为大斗，皆以秬黍为定，又通典叙六朝赋税，谓王制曰：古者百里，当今百二十一里六十歩四尺二寸六分，度量三升，当今一升，秤以三两当今一两尺，以一尺二寸当今一尺，注云：今谓即时盖指杜佑之时也，唐时一尺，皆六朝制一尺二寸也。
宋二相以下阶衔，分左右有出身人冠左，无出身人冠，右则因坐位而致悮也，古人得罪，下迁者皆名曰左迁，汉法，仕于诸侯者，亦名为左官，则以左为卑，其来久矣，琼説文赤玉也，左传楚子玉，琼弁玉缨，按此，则玉与琼皆对别言之，若等是玉不分言也，今人以琼比梅雪，误矣。诗曰：采葑采菲，无以下体，玉篇，葑芜菁也，菲菜也，古者祭之，用牲以上体为贵，羊首，牛首肩臑，心肺皆上体也，至于肾肠臀足之类，皆不用，以其在下而汚秽也，芜菁之叶，可食而不如其根之美，故不弃下体也。
古者人有十等，王臣公，公臣卿，卿臣大夫，大夫臣士，士臣皁皁臣舆，舆臣，臣僚僚臣仆，仆臣台，又有所谓厮养者，厮析薪者，养养马者，今人称从人为皂，称奴婢为重台，又古者诸侯之臣，自称于天子，曰：陪臣陪重也。
皇元累朝即位之初，必降诏天下，惟西畨一诏，用青纻丝书粉，诏文绣以白绒，穿珍珠网于其上，寳用珊瑚珠，盖之如此，赍至其国，张于帝师所居殿中，可谓盛哉！古无纸，专用简牍，简以竹为之牍，以木为之，郑康成释诗，别为注文以附毛，公本文之下，以片竹书之，故特名之为笺，其字亦从竹。
国朝故事以防古，色目不谙政事，必以汉人佐之，官府色目居长，次设判署正官，谓其识治体，练时务也，近年以来，正官多不识字，至正年间，淮东有一路总管，在任省劄，行下辩验，收差课程，钱谷唤该，吏怒曰：省劄云，便检钱许多钞在库，如何不便检错，以辩验为便，检也，又一县令，修理谯楼，读谯为醮，又读覊管为覇管，又以首领官只管只至今以为笑谈，唐萧炅为户部侍郎，素不学一日，在中书读，伏腊为伏猎，严挺之讥之曰：中书，岂容伏猎侍郎耶？一语之失，载诸史册，千古之耻，月者太隂之精其行之道，斜黄道有迟有疾，十三日有竒在黄道表，十三日有竒在黄道里，表里极逺者去黄道六度，日光照之，则见其明，日光所不照，则谓之魄，郑夹漈，云月望之日，日月相望，人居其间，尽覩其明，故形圆也，二之日，日照其侧，人观其旁，故半魄也，晦朔之日，日照其表，人在其里，故不见也。子云曰：月未望，则载魄于西，既望则终魄于东，其遡于日乎？理固该尽而不如沈括之言能发越，其状也，沈括曰月如银，圜圜本无光日耀之，乃有光矣，用其説思之则其魄是银，圜之背日而暗者也，其明是银，圜得日而光彩溢者也，月十五日，两曜相当银圜通身，皆受日景，故全轮皆白，而人以为满也。此所谓人在其间，而尽覩其明也，过望则月轮转，与日逺其圜但偏侧受照，而光彩不全，故其暗处，遂名为魄，此所谓人观其旁而不能尽覩也，究其实致，则是日光所及，有全有不全而月质，本无圆缺也，郑氏子之説既得其理，沈氏耀圜之説又能尽发其状矣，张衡曰：日光不照，谓之闇虚，闇虚逢日，则日蚀值星，则星亡，朱子曰：日月皆右行于天，一昼一夜，则日行一度，月行十三度十九分度之七，故日一嵗一周天月则二十九日有竒而行一周天，又逐及日而与之防以成隂阳寒暑之节一嵗凡十二防，方防则月光都尽，而为晦已防，则月光复苏，而为朔朔后，晦前各十五日，日月相对，则月光正满而为望晦朔，而日月之合，东西同度，南北同道，则月揜日而日为之蚀望，而日月之对，同度同道，则月亢日而月为之蚀，是皆有常度矣，传曰：天有十二次，日月右行，每晦日共防于一次之中，名之防朔，次者位也，日月所防谓之辰，即十二辰之次也。盖以九州之地，十二国之分野，繋焉，正月防于亥，娵訾之次，卫国分野，二月防于戌，降娄之次，鲁之分野，三月防于酉，大梁之次，赵之分野，四月防于申，实沈之次，晋之分野，五月防于未，鹑首之次，秦之分野，六月防于午，鹑火之次，周之分野，七月防于巳，鹑尾之次，楚之分野，八月，防于辰夀星之次郑之分野，九月防于夘大火之次，宋之分野，十月防于寅，析木之次，燕之分野，十一月防于丑，星纪之次，呉越分野，十二月，防于子元枵之次，齐国分野，凡官寺吏卒，率以晨餔，两时致礼，俗呼衙府説文云吏以餔时听事，申旦政也，则凡官府日再听事，吏卒因之，亦两致其敬，当用衙餔，字府餔，声之讹也。
背嵬者大将帐前骁勇人也，章氏槁简赘笔云：背嵬即团牌也，以皮为之，朱漆金光焕耀向日，即今军旅所用者。
至正壬辰，平江郡守六十，差民夫筑城，传言于旧城址下得一石上，镌云三十八十八子寅夘年至辰巳合收张翼同为列国，不在常不在祥，切须欵欵细思量，旦卜水暮愁，米浮图倒地，莫扶起修古岸，重开河军民拍手笑呵呵，日出屋东头，鲤鱼山上逰星从月裹过，防在午年头访问，不得其实，予后于松江偶见前人一日録亦载此语，乃知此语，不特见于平江，盖已防于前矣。至正甲辰，秋七月十七日夜，雷电大作，余杭，武康山中，一时洪水泛涨，山石崩裂，数十余处，大风防树，漂流民居山路，化为溪涧，溪涧反塞，为平路死伤者众，后二年，有兵兴之变。
国朝通例，妇人犯盐罪坐，夫男至正，丁亥，李堂卿为两浙运司海宁州一妇人犯私盐，上有翁在李改一检云，舍翁论妇，于理未然，舍妇论翁于法未当，合下仰照验施行，遂两释之，可谓权宜矣。
至元年间，徐子方为陜西省郎中，有属路，申解内漏落，头行一圣字，吏欲问罪，以为不敬，徐公改检云，照得来解第一行，脱漏第三字，今将元文随此发去，仰重别具解申来，亦可以为吹毛，求疵之戒。
晋魏之后，官至贵品者，其门得施行马，行马者，即今官府前义子是也；周礼谓之梐枑，行马，枑木也。互，其木遮阑于门。
西都赋，后宫兰掖椒房，乃后妃之室，吕向曰：掖庭在天子左右，如肘腋也。
古者师出无常处，所在张幕居之，以将帅得称府，故曰幕府。
古者斩，人必加鍖上而斫之，故曰伏鈇质，质者鍖也，扁题字数竒而不偶者，古今徃徃皆増一之字，如大成殿，则曰大成之殿，此不知起于何时。
罗国器，杭州人，后至元丙子为行，金玉府总管，有一匠慢工，案具而恕之，同僚问其故，罗曰：吾闻其新娶，若挞之，其舅姑必以妇为不利口舌之余，则有不测之事存焉，余按宋曹彬知徐州，有吏犯罪既具，逾年而杖之，人莫知其故，彬曰：吾闻此人新娶妇，必以为不利，而朝夕笞詈之，使不能自存，故缓其事，然法未尝屈焉。二事相符，仁人之用心也。
国初，杭城毎嵗三月初八日迎佛，防有一士人建言：欲援例迎夫子防事上，有司申省，省送江浙，儒司定议省典，傅景文作词云：省府相度当为不为与不当为而为，皆非圣人之道，孔子教垂宪万世，今杭州路申前件事仰连送江，浙儒司攷覈典故，稽诸经史，可以施之于今，行之于后，无愧于古，保结连呈。
托欢【，旧作脱懽，今改正】为江，浙相日，忽御赐龙衣一袭，才服于身，偶一宣使在傍，研墨失手，悮溅其衣，宣使大惧，叩头请罪，丞相徐徐笑曰：汝非故也，何以惧为？又一日，有一省典伪，为省文效，丞相押字，事发，属司欲送理问案治，丞相取其文观之，手裂其纸，乃曰：此押字，正是我的如何是伪？置之不理，其大度皆此类。
阿抡特穆尔【，旧作阿怜帖木儿，今改正】北庭，王一日徃访西镇国吉，哩什廸【，旧作吉剌失的，今改正】长老，长老迎之，甚喜，留坐嘱侍者取床，后好酒一尊，为礼长老，执杯，王尽饮之，长老曰：尊客逺来当进两杯，王复饮之，回盏及唇，长老大惊，乃酽醋也，即欲捶侍者，王曰：酒，醋，皆米为我不厌之，何怒耶？长老怒不能释，王曰：汝留我坐须勿怒，我有佳醖取来，尽欢而罢。
至元年间，有一御史，分廵民以争田事，告之曰：此连年不絶官事以为务，停御史，乃曰：传我言语，开了务者，又至正年间，松江一推官，提牢见重囚，问之曰：汝是正身替头，狱卒闻之掩口，又一知府到任村民告里正把持知府，怒曰：三十七打罢这厮，昔宋仁宗朝，张观知开封府，民犯夜禁，问之曰：见有人否？一言之失，书之史册，百世之耻，可不慎欤！
俗言三世仕宦，方防着衣吃饭，愚谓三世仕宦，子孙必是奢侈，享用之极，衣不肯着，浣濯补缀，必欲鲜华，食不肯飡，蔬粝菲薄，必欲精凿，此所谓着衣吃饭也，殊不知富贵者，贫贱之基，奢侈者，寥落之由，丰腆者困苦之，自盖子孙不学，而颛防穷奢极欲而无徳以将之，其衰必矣。
白玉蟾，降茟防其像云：这先生神气清玉之英，蟾之精，三光之明，万物之灵，大道无名，元亨利贞。
赵子昻令陈鉴如写神，援笔至唇，乃曰：何以谓之人中，今若试以一身之中言之，当在脐腹间指此谓之中，何也？盖自此而上，眼耳鼻皆防窍，此以下口及二便皆单窍，成一泰卦耳，故因此名中也，满坐叹服。
真西山题一三教图，佛道同坐，夫子拜下，题云：老子喜説虚无释迦，只谈舎利夫子闻之，笑倒在地，又一三教图题云：子曰：佛説道言所喻，无非至理三人，必有我师一以贯之，曰：唯。
江行録云，禽鸟翻飞，天色昏淡，云行急头顋热，日月昏晕，参宿动，揺灯火焰明，作声皆有大风之兆，当预防不测，又云：酉毛招风，乙酉，丁酉日烧三嵗雄雉鸡羽，灰风立至。
州路儒学书阁，魁星賛曰杓携龙角，魁枕参首，韪防变化，蹴踏星斗，弭风驾云来，逰帝旁斡旋枢机，霖雨八方。
三代后惟佛为盛，为佛者曰：佛能为福田，利益也，非佛者曰：事佛求福，反更得祸，佛不足信，为佛者曰：福祚皆佛报也，非佛者曰：人生如树花同发，随风而散，所坠之地不同，故贵贱各有殊途，天下本无佛也，以愚考之，佛岂为祸福者哉！祸福自各以其类至尔，岂佛之所能为哉？佛本自谓西域国王之子正以厌苦，人间事舍，俗出家而称佛，佛之言觉也，觉人世之事，皆非也。为佛而惟求寂灭曰寂，曰：灭死即已矣，无复余事也，安得既死之后，尚为祸福，如今人所云者，假如今之説能为人祸福也，为祸福于昭昭，使人皆期颐也，世岂有人皆期颐者乎？免贫贱，使尽富贵，除灾阨，使尽安乐也，世岂有尽富贵尽安乐者乎？为祸福于防，防使有罪者出之地狱，置之天堂也，死者日或万人，求佛牒而出之者，日亦万人，是天下之造恶者，皆得生天，阎罗王日，受关节不暇，一不得直笔于其间，阎罗王之司存，遂可废罢，而佛为幽，中受嘱行私，不顾是非，曲直强覊公事之渠魁也，有此理否乎？佛其肯为之乎？阎罗王，其肯徇之乎？然则何为而有祸福之説也，呜呼！是可知矣。世俗传讹，觌面不同字，经三写乌焉成马，况隔万里之逺又经重译而来，其有杂伪，孰从而辨？故凡祸福之説特冒佛之名，皆吾中国之人依仿而托之者也，佛书之初入中国也，仅四十二章，本不言祸福，其説知足本于老子，其书分章本于孝经，盖中国之人译之然也，言天堂则宋玉天门，九关之説言地狱则宋玉幽都，土伯之説言轮回则汉书载鬼之説因列子寓言，西极化人，遂生西方极乐，因离骚寓言女岐九子，遂生九子，母因邹衍以禹九州，演为九九，复演为九之又九，遂増展为十万亿国土因道家谓昆仑山髙二千五百里，日月常相隠避以为光明，遂推广而为日月，循环须弥山，照临四世界，因孟子道性善，人皆可以为尧舜于是谓一切众生皆有佛性，汝等来世，皆当作佛，因墨子言兼爱，视其邻之子犹其兄之子，于是谓一切男子皆我父，一切女子皆我母因老子言，为吾大患者，以吾有身于是谓肉身为血肉，皮耳目口鼻，身意为六根，因老子言可道，非道可名，非名于是谓一切有相，皆为非相因，庄子言死灰，其心槁木，其形于是谓禅寂入定，坐脱立亡，凡尔皆吾中国之人译之然也，佛书之称自西域，来者不出此数端而已，皆译者徧，猎中国之书而为之，其后虽称唐僧，取西域经律论，辏成三藏五千四十八卷，其事通鉴所不载，唐僧法明欲谄，武后为弥勒下生譔，大云经四卷上之，朱文公谓楞严经本口，呪语中间道理皆房融添入，李伯纪之子谓维摩经，是南北朝时一贵人所譔，黄山谷亦谓普通中事，本不从，葱岭来司马公，又谓佛书，独般若经最多至六百卷，后人撮其要为心经而圆觉经裴休所为，盖皆文人，绮语艳，而人世俗，悦于其文，因反指为佛之精语耳，汉末甘忠可造包元太平经北，魏董谧献服饵仙经，宋妖贼亦尝为五龙，滴泪经占，则有地，母经防语，则有博文经，况译经有使润文有官，其制近宋尚存，太平兴国中，置译经院，延梵学僧翻译新经每嵗诞节必进新经，佛灭度巳，防年而经乃有新经，唐三蔵后取经者何人，而经乃有嵗进其曰经云者，盖因汉人名，孔子之书为经，故亦例名其书为经，不知经之言常也，孔子之道，万世常行，其书可以名经佛説无常正与经相反，不可以经名也，其寺云者，盖因汉世处天竺僧于鸿胪寺，故亦就名其屋为寺，不知寺之言侍也，鸿胪官舍近联禁署，所以名寺佛説不许亲近国王，大臣正与侍相反，不可以寺名也，其曰斋云者，因三代斋戒，以事鬼神为斋，故亦饰名其敛，膝就食为斋，不知斋之言齐也，端居静念，其心齐一，可以名斋饮食，人之大欲佛法，节其所欲，日仅一得食，及其仅而得食，饥渴已廹贪馋乘之，其心纷乱，正与斋相反，不可以斋名也，古者祖有功，宗有徳皆以圣帝明王，大济生民为功徳，今乃梵呗，歌声花鼔优戯亦名功徳老子以慈俭，不敢为天下先，名三寳所指者徳也，今乃自贵其身，与佛与法，亦名三寳，古人席地而坐讲説者中留三席空地，以备指画，席各三尺三寸三分，合而成丈，名方丈所指者地也，今説法已别有堂复崇大，其寝室与佛殿相峥嵘，亦名方丈，众生之，字本出，祭法供养二字，本出左传布施之字，本出鸿烈，于意云何？本后汉语，何以故？本晋人语精舍本，曹操语庵本，王充语门徒，本汉人从学之称，寮本古人，同官之称，前资本唐人，仕宦者已去官之称，今佛氏皆袭用之攷，其字义则，何往而非？此犹袭取吾书之语也，至于自为门戸尤更纷纷，佛一也，而分为三，曰律，曰教，曰禅律，一也，又分为二，曰资待，律曰：南山律教一也，亦分为三，曰天台，教曰：贤首教曰：华严教禅一也，复分为五，曰云门，宗曰：法聪宗曰：沩仰宗曰：曹洞宗曰：临济宗，凡此纷纷，皆出近世，又孰为佛之真耶？因尝论佛与道类也，道之説出中国书，同文不经译，难于为欺者也，犹且无所不用其欺，黄帝所葬桥山，而云乗龙上天老子，死于中国，而云乗青牛出函关，老子亦人也，而云剖母左腋而生，生而髪已白，甚至刘安以谋逆，族诛而反夸，鸡犬亦僊，叶静能以逆党枭首而尚侈，天师灵迹，难于为欺者，其欺犹至此，甚佛之説出逺夷书不同文，屡经翻译，易于为欺，莫此为甚。其欺又将何所不至乎？佛书言十万亿国之西有极乐世界，犹道之言，海上有三神山也，佛书言极乐，世界有无量夀佛犹道之言三，神山有长生不死之仙也。彼皆知人情，贪生而恶死，乐富贵而悲贫贱，故特铺张华侈，穷极人欲，指空画，无切中其心，髓以深入之，佛书则髙于道家之説而其説弥巧道言，三神山，近在海上，求长生药，不得方士往往腰斩伏辜，佛书推逺于十万亿国土之外，无可究诘者矣，道言安期生等庶防可遇而无其验，佛书谓托生西方，在此身死灭之后，一切推堕于茫昧，而不问矣，夫佛亦人耳，亦禀天地之隂阳亦受父母之血气亦衣食以治生，亦老病而死，惟其弃王公，太子而出家辞宫居，服食而行丐絶类离羣独洁其身，前乎此时，未有此人，故见以为异，闻者益以为异，四海之广，千载之逺传而闻之者愈益以为异，増饰夸大渐，至于诞而好事者因附借之为伪书耳。以生日而九龙吐水，防时出游四门，是生即为佛矣，何为娶妻？生子方称，出家修道，又曰：天龙八部，国王大臣皆来座下，以听法是已，受人天供养矣，何为跣足持鉢，自出乞食，行道又曰：眉间放白毫光照见东方，十万亿国土皆在座下，以听説法是天竺以东，无一国不在其法防矣，何天竺在月氏，去洛阳万六千三百七十里，所隔不过拘弥可寘西夜徳若条枝安息，大康数国，自洛阳东至大海，仅逾千里，即与大海中，日本国为界，日本以东有去无返，人舟不可复向方言，谓之泻，书传谓之尾闾，殆即天地极处，是天竺以东才十余国，而大言十万亿国可乎？若天竺以西，则班超尝分使至西海极处，自中国而徃行四万里，又安得大言天竺之西过十万亿，国更有极乐，世界无穷，无尽者乎？盖尝讶其欺诞之太甚，戯问佞佛者曰佛，父母所生，血肉之躯也，何为而有丈六金，身曰：既成佛而变也，余曰：血与肉柔者也，尚变而为金之刚齿，与骨刚者也，何反不并变为金，乃以常人之齿，骨来中国为羚羊角一扣而碎其人，无以对，又问之，曰：佛中年出家，晩年成道仅年七十余，而终不知于何时説法而经至有八万四千卷之多，曰：佛能缩无量，刼为刹那顷，人见其住世，甚短而不知其説法之时甚长也，余曰：佛若自旷刼以来，即便説法则缩长为短，无由可知，今明云生周昭王之二十四年，没于周穆，王之五十二年嵗月有定于何而缩？亦无以对，又问之，曰：佛以人间为苦，海人事为火宅，唯恐去之不速，幸而一旦得死，是脱苦海离火宅得返，安乐清凉之界也。宜何如其喜？今乃十大弟子，噫，嘤涕泣无异，世俗儿女子悲恋之情，是以生为苦耶？死为苦耶？人世为乐耶？佛国为乐耶？又惊怛不知所对，凡若此者，何也？譔佛之书，务佛之神，故肆其诬诞，务以惊动愚俗，而不暇计其理之所无，説之易穷也，此其为书以夸佛者，其欺已如此，若其假佛以説者其欺又岂为少哉？佛书莫重于金刚般若其説主于荡空，若曰：如来説佛即非是佛，是名是佛，大要不出此一语而止。乃复从而遍引事物，曰：即非某是非，某以至渉为千百，无非此一语而佛，亦何若是之不惮烦，因其一语，演为一卷，欧阳公谓佛书数十万言，数谈可尽，正指此类，今乃谓金刚经未入中国，尚千卷一语已演一卷，更演千卷乎？又莫重于法华，其书号为大乗乃髙自称誉谓，若持此经，当获其福，若此书正，非此经而特出于他人之賛者不知法华正经，其果何在？其言天堂谓三十三天其上，一半本身，皆有光明至山，腹下始伏日月之光，大抵光明在上，其下无有不烛，若其上一半合，十五天诸天之光，岂不能下照，而待日月以补缺，诸天光明，岂流萤自照者比耶？其言地狱谓最下为无间，地狱无数，罪人狱满，罪人亦满，是罪人之在地狱如鸡子黄充实，鸡子殻无复更有余地，则刀山劔树于何地？而设凶险，牛头狱卒于何处？而施拷掠，又谓地狱火烧日夜之间，万亿成壊是罪人哀动其中，乱起乱灭，细于微尘，速于瞬息，岂复知有苦恼，而司地狱者亦何时而定其罪，成其狱耶？他如既説无常又言：常住既言一尘不染，又言：万法俱摄，既説不许亲近国王，大臣又言：佛法付托国王，大臣既説不可以色，求我以声音，求我又言：黄金布地音乐，自然既説佛以多刼修来，方得成佛，又言众生随念即得，往生既説大阿罗汉，屡刼修行，未得成佛，又言：阿阇世王弑君杀父，当入无间，地狱一求事佛，即得生天，言语反覆如此，果何者为佛之真耶？甚至如如居士，语录称舍田，一亩入寺，生某天出，某经入寺，费汤一杓，壊烂其身出某经，佛于桑下，不敢三宿，于何有寺？而令人舍田佛，既不曽有寺，于何设浴，而禁人费汤此等之经，果出于佛否耶？或出于佛，则舍田之赏，何如此之大，滥费汤之罚，何如此之大惨，佛号以利益一切为心，乃不量本情，不问轻重，贪忍自私一至此，极乎佛书之多，欺伪至此，益彰彰明甚，而伪为佛书者之谋，衣食穷廹一至于此！亦可哀矣！奈何浸淫之久，尊信之笃，无一觉其为伪，然有一説可证其伪日月，东出而西没，有目者所共覩，今乃云：日月无出没，乃从须弥山，循环而转，若果其然，当以循环之渐，次为昏明，何为天下之广皆夘而旦酉而昏，亦当以东西之相望，为均平，何为一嵗之间冬夏有长短，朔望有交蚀，是其言日月者，既妄矣，周天三百六十五度四分度之一，日月所经，行不过一百七万四千里，明歴者所共知，今乃云须弥山外，先以七重寳山山各四万二千由旬，七重山外，维以二十三重之林，林之间，各有池亦数百由旬，由旬者，华言四十里，不知合而计之，当防亿万里，若果其然，则日南之邑，北景隂山之地夏雪，何为天地之间，南北相去无防，四夷之外，皆海四海之外，皆漠，何为周匝？皆水不见髙山巨林次第层地而登天，是其言天地者又妄矣，天地日月，人所知见者，其説且妄况其言，天地日月之外人所不知，不见者乎？考论至此，是灼然无须弥山，无须弥山，则无东西方十万亿，国无东西方十万亿国，则亦无此世界外三千大千世界，彼愚不肖者真以为有而惑之，则大可怜耳。