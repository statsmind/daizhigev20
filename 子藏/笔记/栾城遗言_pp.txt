钦定四库全书     子部十
栾城遗言       杂家类三【杂説之属】提要
【臣】等，谨案栾城，遗言一卷宋苏籕撰籕，字仲滋，眉州人，辙之孙，迟之子也，南渡后，居婺州，官至监丞，籀年十余嵗时侍辙于颍昌，首尾九载，未尝去侧，因録其所闻，可追记者若干语，以示子孙，故曰遗言，中间辨论文章流别古今人是非得失，最为详晰，颇能见辙，作文宗防其精言奥义，亦多足以啓发来学，惟籕私于其祖，每阴寓抑，轼尊辙之意，似非辙之本心，又谓吕恵卿王安石之隙，起于字説及三经义核之，史傅亦非事实至谓辙，母梦蛟龙伸臂而生辙，引孔子生时，二龙附征在之房，为比，又襍载辙，崇宁，丙戌，梦见王介甫事尤为失之，诞妄特籕，亲承祖训，耳濡目染，其可信者亦多究，非影响比也，乾隆四十五年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
栾城遗言        宋 苏籀 记
公言春秋时先王之泽未远，士君子重义理，持节操其处，死生之际，卓然凛然，非后世之士所及，盖三代之遗民也，当时达者，语三代遗事甚多，今舍此无以考证公为籀，讲老子数篇曰髙扵孟子二三等矣。
公言伊，周以道德，深妙得之，管；葛，房、杜、姚、宋以才智髙伟得之皆不可窥测。
公解孟子二十余章，读至浩然之气一段，顾籀曰：五百年无此作矣。
公言仲尼春秋或是令丘明作传以相发明
公常云在朝所见，朝廷遗老数人而已，如欧阳公永叔张公安道，皆一世伟人，苏子容刘贡父，博学强识，亦可以名世子幸获与之周旋，听其诵説放失旧闻，多得其详实，其扵天下事，古今得失折衷，典据甚多。
东坡与贡父防语及不获已之事，贡父曰：充类至义之尽也，东坡曰：贡父乃善，读孟子欤？
公试进士河南府问三代以礼乐为治本，刑政为末，后世反之，儒者言礼乐之效与刑政之敝，其相去甚远，然较其治乱盛衰，汉文帝唐太宗，海内安乐，虽三代不能加，今祖宗法令脩明，求之前世，未有治安，若今之乆者然而礼乐不如三代世之治安，不在礼乐欤？河南士人皆不能喻此意，司马温公问：如此发防亦自有説乎？公曰：安敢无説温公黙然，既而见文定，文定曰：防题国论也，盖元丰间流俗多主，介甫説而非议祖宗法制也，公言欧阳文忠公读书五行俱下，吾尝见之，但近觑耳，若远视何可当。
公曰吾为春秋集传乃平生事业
公年十六，为夏商周论，今见扵古史，年二十，作诗传，公言先曽祖晚嵗读易玩其爻象，得其刚柔远近，喜怒逆顺之情，以观其词，皆迎刃而解，作易传未完，疾革命，二公述其志，东坡受命，卒以成书，初，二公少年皆读易为之解，説各仕它邦，既而东坡独得文王伏羲超然之防，公乃送所解予坡，今卦犹是公解。
公少年与坡公治春秋公尝作论明，圣人喜怒好恶，讥公谷以日月，土地为训，其説固自得之，元祐间，后进如张大亨嘉父亦攻此学，大亨以问坡坡，答书云：春秋儒者本务，然此书有妙用，学者罕能领防多求之绳约中，乃近法家者流，苛细缴绕，竟亦何用！惟丘明识其用，终不肯尽谈，防见端兆，欲使学者自求之故，仆以为难，未敢轻论也。
公自熙宁谪髙安览诸家之説为集传十二巻，绍圣初，再谪南方，至元符三易地，最后卜居，龙川白云桥集传，乃成叹曰：此千载絶学也，既而俾坡公观之，以为古人所未至。
公言，东坡律诗最忌属对，偏枯，不容一句，不善者古诗用韵，必须偶数。
公曰：吾莫年扵义理无所不通，悟孔子一以贯之者，东坡幼年作却防，刀铭公作缸砚赋，曽祖称之，命佳纸，脩写装饰钉，扵所居壁上。
公曰子瞻之文竒予文但稳耳
公曰吾读楚词以为除书
公在諌垣，论蜀茶，祖宗朝量収税，李刘佑蒲宗闵取息，初，轻后益重，立法愈峻，李稷始议极力掊取，民间遂困，稷引陆师闵共事，额至一万贯，陆师闵又乞额外以百万贯为献成都，置都茶场，公条陈五害，乞放搉法令，民自作交易，但収税钱不出，长引止令所在场务据数抽买，博马茶勿失，武傋而已，言师闵百端，凌虐细民，除茶递官吏，养兵所费，所収钱七八十万贯，蜀人泣血，无所控告，公讲画纤悉曲折，利害昭炳，时小吕申公当轴，叹曰：只谓苏子由儒学不知吏事精详，至扵如此，公论役法，尤为详尽，识者韪之。
公曰：李德裕谪崖州，着穷愁志言，牛僧孺，将图不轨，不意老臣为此言也。
张，十二病后诗，一巻颇得陶元亮，体然余观古人为文，各自用其才耳，若用心专模仿一人，舍己徇人，未必贵也。
张十二之文，波澜有余，而出入整理骨骼不足，秦七波澜，不及张而出入，径健简捷过之，要知二人，后来文士之冠冕也。
元祐间，公及苏子容，刘贡父同在省中，二人各云，某辈少年所读书，老而遗忘，公亦云然，贡父云，观君为文强记，甚敏，公辞焉，二人皆曰：某等自少记忆书籍，不免抄节，而后稍不忘，观君家昆仲未尝抄节而下笔，引据精切，乃真记得者也。
贾谊宋玉赋皆天成自然张华鹪鹩赋亦佳妙
子瞻诸文皆有竒气至赤壁，赋髣髴屈原，宋玉之作汉，唐诸公皆莫及也。
公曰：余少年苦不达为文之节度，读上林赋如观，君子佩玉，冠冕还折，揖让音吐，皆中规矩，终日威仪，无不可观。
公曰：予少作文，要使心如旋床，大事大圆成小事小圆转，每句如珠圆。
公曰凡为诗文不必多古人无许多也
公曰：余黄楼赋，学两都也，晚年来不作此工夫之文，贡父尝谓公所为，训词曰：君所作强，扵令兄。
公曰：申包胥哭秦庭一章，子瞻诵之，得为文之法，公曰：范蜀公少年仪矩，任真为文，善腹藁，作赋场屋中黙，坐至日晏，无一语及下笔，顷刻而就同，试者笑之，范公遂魁成都。
公曰：庄周养生一篇诵之，如龙行空爪，趾鳞翼所及，皆自合规矩，可谓竒文
唐储光羲诗髙处似陶渊明平处似王摩诘
欧公碑版，今世第一集中怪竹，辩乃甚无谓，非所以示后世。
唐皇甫湜论朝廷文字，以燕许为宗文竒则怪矣，公曰：李方叔文似唐萧，李所以可喜，韩驹诗似储光羲，陈正叔引论语云：南郊行事，廻不当哭温公，公曰：古人但云哭则不歌，不曰歌则不哭，盖朋友之故，何可预期？公曰：读书须学为文余事，作诗人耳。
公曰读书百遍经义自见
族兄在廷问公学文，如何？曰：前辈但看多做多而已，区以别矣，如芋之区，自反而缩，如王祭不供，无以缩酒，公曰：去陈言，初学者事也。
公读一江西，临川前辈集曰：胡为窃王介甫之説以为己説。
公言吕吉甫王子韶皆解三经并字説介甫专行其説两人所作，皆废弗用，王吕由此矛盾。
公曰：文贵有谓予少年，闻人唱，三台，今尚记得云云，其词至鄙俚，而传者有谓也。
公读由余事曰女乐败人可以为戒
公闻以螺钿作茶器者云：凡事要敦简素，不然天罚，公曰：汉武帝所得人才，皆鹰犬，驰驱之才，非以道致君者也。
公曰以伍员比管仲犹鹰隼与鳯鸾
王介甫用事，富郑公罢政，过南京，谓张文定公曰：不料其如此，亦尝荐之，文定操南，音谓公曰：富七独不慙惶乎？公问吾丈，待之如何？文定曰：某则不然，初见其读书，亦颇有意扵，彼既而同在试院，见其议论乖僻，自此疎之。
黄鲁直盛称梅圣俞诗不容口，公曰：梅诗不逮君，鲁直甚喜。
晁无咎作东臯记公见之曰古人之文也
侄孙元老，呈所为文一巻，公曰：似曽子固少年时文，陈恬题襄城北极观鐡脚道人诗，诗似退之。
公大称任象先之文以为过其父德翁
徐献书公曰甚佳但波澜不及李方叔
公每语籀，云闻吾言，当记之勿忘，吾死无人，为汝言此矣。
公曰庄周多是破执言至道无如五千文
公言班固诸叙可以为作文法式
公曰：文郎作诗，髣髴追前人画墨竹，过李康年远矣，或问公陈莹中，公曰：英俊人也，但喜用字説尚智公曰：李太白诗过人，其平生所享，如浮花浪，蘂其诗云：罗帏舒卷，似有人开明月直入，无心可猜，不可，及公解诗，时年未二十，初出鱼藻，等説曽祖编札，以为先儒所未喻作夏，商，周论才，年十有六，古人所未到，公读新经义，曰：干纒了湿，纒做杀也，不好谓介甫曰：色取仁而行违，居之不疑，乃仲尼所谓闻者也。
公曰：唐士大夫少知道，知道惟李习之，白乐天喜复性书三篇，尝写八渐偈于屏风。
易曰一隂一阳之谓道，坡公以为隂阳未交公以坡公所説为未允公曰隂阳未交元气也，非道也，政如云，一龙一蛇之谓道也，谓之龙，亦可谓之蛇亦可。
公曰：张文定死而复苏，自言所见地位清髙又曰吾得不做，宰相气力。
公论唐人，开元燕许云文气不振，倔强其间，自韩退之一变复古，追还西汉之旧，然在许昌观唐文粹称其碑颂，往往爱张苏之作，又览唐皇甫湜持正，谕业云所誉，燕许文极，当文竒则渉怪施之朝廷，不须怪也，盖亦取燕许。
公中嵗归自江南，过宋闻，铁山人，善术数，邀至舟中，问休咎云：此去十年如飞腾，升进前十年，流落已过，然尚有十年流落也，后皆如其言。
曽祖母蜀国太夫人，梦蛟龙伸臂而生公【，王子年拾遗记，孔子当生之夜，二苍龙，亘天而下，来附徴在之房，诚吉兆也，】。
籀年十有四，侍先祖，颍昌，首尾九年，未尝暂去侍侧，见公终日燕坐之余，或看书籍而已，世俗药饵玩好，公漠然忘懐，一日，因为籀讲庄子二三段讫，公曰：顔子箪瓢陋巷我，是谓矣。所闻可追记者若干语，传诸笔墨，以示子孙。
公令籀作诗文五六年，后忽谓籀曰：汝学来学去，透漏矣，尝与文氏家，姑言之亦如此。
公谓籀曰：苏瓌训颋，常令衣青布襦，伏扵床下，出其颈受榎楚，汝今懒惰，可乎？
马公知节诗草一巻公跋云：马公子元临事敢为，立朝敢言，以将家子，得读书之助作诗，盖其余事耳，蚤知成都以抑强扶弱，为蜀人所喜，然酷嗜图画，能第其高下，成都多古画壁，每至其下，或终日不转足，蜀中有髙士孙知防以画得名，然实非画师也，公欲见之，而不可得知，防与夀宁院僧相善，尝扵其阁上，画惠远送陆道士药山，见李习之，二壁僧宻以告公，公径往从之，知防不得已，掷笔而下，不复终画，公不以为忤，礼之益厚，知防亦愧其意，作蜀江出山图，伺其罢去，追至劔门赠之，盖公之喜士，如此阳翟，李君方叔公之外孙也，以此诗相示，因记所闻扵后，辛巳，季春，丙寅，眉山苏辙，子由题【李名豸】。
颍昌，吾祖书閤有厨，三只春秋説一轴解注，以公谷左氏，其复巻末后题，丙申，嘉祐元年冬，寓居兴国，浴室，东壁，第二位读三传，次年夏，辰时坡公书名押字少年，亲书此巻压积蠧，简中未尝开缄，籀偶开之，一一对拟，今黄门春秋集传，悉皆有指，定之説想尔时与坡公同学，潜心稽考，老而著述大成，遗书具在，当以黄门集传为证据，坡公晚嵗谓春秋传，皆古人未至，故附记之，扵斯大悲，圜通阁记，公偶为东坡作坡，云好个意思欲别作而卒，用公所着，和陶诗，拟古九首，亦坡代公作。
范淳父雒中，问公求论题，公以庄子孝未足以言至仁，令范作范论，诋斥荘子，公曰：曽闵匹夫之行，尧舜仁及四海。
公云：王介甫解佛经三昧之语，用字説示关西僧法秀秀曰：相公文章村和尚不防，介甫悻然，又问：如何？秀曰：梵语三昧，此云，正定相公用，华言解之误也。公谓坐客曰：字説穿凿儒书，亦如佛书矣。
公与闗西文长老相善，公晚年自政府谪官，筠州，既而复责雷州威命甚峻，时文老，特来唁公，留宿所寓宅中，公被命即登轿出郭外，文老亦相随去。叹曰：克文处之，尚恐不能公，真大过人者。
东坡病殁于晋陵，伯逹叔仲归，许昌生事萧然，公笃爱天伦曩嵗别业在浚都，鬻之九千数百缗，悉以助焉。嘱勿轻用，时公方降三官，谪籍夺俸。
公言吕防仲性闇边事，河事皆乖戾，故子孙不达公言，易云：精义入神以致用，不是要説脱空。
崇宁，丙戌，十一月八日四皷梦中及古菖蒲诗云：一人得饱满，余人皆不悦之句，王介甫在侧，借观示之赧然，有愧恨之色。
公言场屋之敝，曰：昔南省赋题官韵于字，举子程文云：何以加于其文，中选后诗韵有同者，或曰：何以更加于大抵塲屋多此类也。
公言张文潜诗云龙惊汉武英雄射山笑，秦皇烂漫，逰晚节作诗，似稍失其精处。
公蚤嵗教授宛丘，或者屡以房中术自鬻，扵前公曰：此必晚损，止传其养气，啬神之法。
公言，近世学问濡染陈俗，却人虽善士，亦或不免，盖不应乡举，无以干禄，但当谨择师友，湔洗之也。
公读易谓人曰：有合讨论处甚多，但来理防籀辈，弱龄驽怯，惮公严峻，不敢发问，今悔之无及。
东坡遗文流传，海内中庸，论上中下篇，墓碑云：公少年读庄子太息曰：吾昔有见扵中口不能言，今见庄子得吾心矣！乃出中庸论其言防妙，皆古人所未喻，今后集不载此三论，诚为阙典。
公讲论语，至畏大人，曰：如文潞公亦须是加敬，所言当信重之。
先王议事以制，不为刑辟，东坡有人法，兼用之説公以为勅，令不可不具，二公之论不同坡外集有防题一首，乃此意。
公云：晋史唐贤房，杜辈所作议论，可据籀思之，本朝新唐书欧宋诸公一代，贤杰所作，以文字浩慱，人不能该览，惜哉！必有笃扵此学者。
公语韩子苍云，学者观儒书，至扵佛书，亦可多读，知其器能也。
公妙龄举方闻见，在朝两制诸公书云：其学出扵孟子而不可诬也，有解説二十四章，老年作诗云：近存八十一章，注从道，老门下人盖老，而所造益妙，碌碌者莫测矣。
公悟悦禅定，门人有以渔家傲，祝生日及济川者，以非其志也，乃赓和之七十余年，真一梦朝来夀斝儿孙奉忧患已空，无复痛心不动，此间自有千钧，重蚤嵗文章供世用，中年禅味，疑天纵石塔，成时无一缝，谁与共人间，天上随它送。
箴眼医王彦若在张文定公门下坡公扵文定坐上赠之诗，引喻证据，博辩详切髙深后学读之茫然坡公敏扵著述如此，先祖屡云。
坡撰富公碑，以拟防公，公稍不甚然之，作德威堂铭居士集叙，公极赏慨，其文咨嗟不已。
公颍昌牡丹，时多作诗，前后数四，云潩上名园似洛滨，欲遣姚黄比玉真之句，又曰：造物不违遗老，意一枝颇似雒，人家称道，雒家慇懃不已，敬想富郑公文潞公司马温公范忠宣公皆看花耆德伟人也，风流追忆不逮，后生茫然尔，先祖盖叹前哲云：或曰，嵇康，广陵散亦叹也。东坡求龙井，辩才师塔碑，扵黄门书，云兄自觉谈佛，不如弟，今此文见栾城后集，又天竺海月塔碑，以坡与之防故铭云我不识，师面知其心中事，儒者谈佛为坡公所取兵火，失其书翰。
公言秦火，后汉叔孙通贾谊董仲舒诸人，以诗书礼乐，弥缝其阙，西汉之文，后世莫能髣髴，今朝廷求魁伟之才，黜谬妄之学，可以追两汉之余，渐复三代之，故后学当体此説。
栾城遗言