钦定四库全书     子部十
画禅室随笔目録    杂家类三【杂说之属】卷一
论用笔       评法书
防自书       评古帖
卷二
画诀        画源
题自画       评旧画
卷三
记事        记游
评诗        评文
卷四
杂言上       杂言下
楚中随笔      禅悦
【臣】等，谨案画禅室，随笔四卷，明董其昌撰其昌，字元宰，松江华亭人。万厯己丑进士，改庶吉士，官至礼部尚书，掌詹事府事。加太子太保，致仕卒，諡文敏，事迹具明，史文苑传其昌，天才俊逸，以书画擅名人，拟之米芾，赵孟頫，此乃所作杂记，其第一卷，皆论书语第二卷，皆论画语类多手迹，题跋之文，而后人为编次成帙者，凡所评隲，颇得书画三昧，葢于此道，解悟甚深，故谈言微中，洵足为艺事，指南之助，第三卷分记事，记逰评诗评文，四子部中，如记杨成，以蔡经为蔡京之类，颇涉轻薄，以陆龟白莲诗为皮日休，未免舛误，又其昌于八股，最有法度，故评文多谈制，艺亦自举其所得力者言之，然大致雅驯，实有可采，第四卷亦分子，部四襍言，上下皆小品，闲文楚中随笔则册封楚王时所作，并足以资检核，惟禅悦一门，摭拾宗门，余唾推重李贽，陶望龄诸人殊，为渐染习气，然当时士大夫大槩皆然，固不足为，其昌责矣，乾隆四十三年八月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
画禅室随笔卷一
明 董其昌 撰
论用笔
米海岳书无垂，不缩无徃不收，此八字，真言无等等呪也，然须结字得势，海岳自谓集古字，盖于结字防留意，比其晚年，始自出新思耳，学米书者，惟吴琚絶肖黄华樗寮一支半，节虽虎儿亦不似也。
作书所最忌者位置等匀，且如一字中，须有收有放，有精神相挽处，王大令之书，从无左右，并头者，右军如鳯，翥鸾翔似竒反正米元，章谓大年千文，观其有偏侧之势，出二王外，此皆言布置不当平，匀当长短，错综踈宻相间也。
作书之法，在能放纵，又能攅促，每一字中失此两窍，便如黒夜独行全是魔道矣。
余尝题永师千文，后曰：作书须提得笔，起自为起，自为结不可信，笔后代人作书，皆信笔耳，信笔二字，最当玩味，吾所云须悬腕，须正锋者，皆为破信笔之病也，东坡书笔俱重落，米襄阳谓之画字，此言有信，笔处耳。
笔画中须直不得轻易偏软
捉笔时须，定宗防若泛泛涂抹，书道不成形像用笔，使人望而知其为某书，不嫌説定法也。
作书最要，冺没棱痕，不使笔笔在纸，素成板刻様，东坡诗论书法，云：天真烂漫，是吾师此一句丹髓也。
书道只在巧妙二字拙则直率而无化境矣
顔平原屋漏痕折钗股，谓欲藏锋，后人遂以墨猪当之，皆成偃笔，痴人前不得説梦欲知屋漏痕，折钗股于圆熟，求之未可朝，执笔而暮合，辙也。
药山看经，曰：图取遮眼，若汝曺防牛皮也须穿，今人防古帖，皆穿牛皮之喻也，古人神气淋漓，翰墨间妙处，在随意所如，自成体势，故为作者字，如算子便不是，书谓説定法也。
予学书三十年，悟得书，法而不能实证者，在自起自倒，自收自束处耳，过此闗即右军父子亦无奈何也？转左侧右，乃右军字势，所谓迹似奇而反正者，世人不能解也。
书家好观阁帖，此正是病，盖王着辈絶不识晋唐人笔意，专得其形，故多正局，字须竒宕潇洒时出新致，以奇为正，不主故常，此赵吴兴所未尝梦见者惟米痴，能会其趣耳，今当以王僧防王徽之陶隐居，大令帖几种为宗，余俱不必学。
古人作书，必不作正局，盖以竒为正此赵，吴兴所以不入，晋唐门室也，兰亭非不正其纵，宕用笔处，无迹可寻，若形模相似，转去之逺栁公权云笔，正须善学，栁下惠者叅之余，学书三十年，见此意耳。
字之巧，处在用笔，尤在用墨，然非多见古人真迹，不足与语，及此窍也。
发笔处，便要提得笔起，不使其自偃，乃是千古不传语，盖用笔之难，难在遒劲而遒劲，非是怒张，木强之谓，乃如大力人，通身是力倒，輙能起此惟禇，河南虞永兴行书得之，须悟后始，肯余言也。
用墨须使有润，不可使其枯燥，尤忌秾肥，肥则大恶道矣。
作书须提得笔，起不可信，笔盖信笔，则其波画皆无力，提得笔起则一转一束处，皆有主宰，转束二字，书家妙诀也，今人只是笔作主，未尝运笔。
书楷当以黄庭怀素为宗不可得，则宗女史箴行书，以米元章顔鲁公为宗草，以十七帖为宗。
评法书
余十七歳时学书，初学顔鲁公多寳塔稍去而之钟，王得其皮耳，更二十年学，宋人乃得其解处。
文待诏学智永，千文尽态，极妍则有之，得神得髓，槩乎其未有闻也，尝见吴兴临智永，故当胜。
赵吴兴防兰亭序云：与丙舎帖絶相似丙舎乃钟元常书，世所传者右军临本耳。
东坡先生书深得徐季海骨力，此为文湖州，洋屿诗帖，余少时学之，今犹能写，或微有合处耳。
米元章，尝奉道君，诏作小楷千字，欲如黄庭，体米自防，云少学顔，行至于小楷，了不防意，盖宋人书多以平原为宗，如山谷，东坡是也，惟蔡君谟少变耳，吾尝评米书，以为宋朝第一，毕竟出东坡之上山谷，直以品胜，然非专门名家也。
东坡先生书世谓其学徐浩以予观之，乃出于王僧防耳，但坡云用其结体，而中有偃笔，又杂以顔，平原法，故世人不知其所自来，即米颠书，自率更得之，晚年一变，有氷寒于水之奇书，家未有学古而不变者也。
杨景度书自顔，尚书怀素得笔而溢为竒怪无五代衰苶之气，宋书黄米皆宗之。书谱曰：旣得平正，须追险絶景度之谓也。
古人论书，以章法为一大事，盖所谓行间茂宻是也，余见米痴小楷，作西园雅集图记，是纨扇，其直如，此必非有象迹，乃平日留意章法耳，右军兰亭叙章法，为古今第一其字，皆映带而生，或小或大，随手所如，皆入法，则所以为神品也。
素师书本画法，类僧巨然，巨然为北苑流亚，素师则张长史，后一人也，高闲而下益趋，俗怪不复存山隂矩度矣。
兰亭，出唐名贤，手摹各叅襍，自家习气欧之瘦，禇之肥于右军，本来面目，不无增损，政如仁智，自生妄见耳，此本定从真迹，心眼相印，可以称量，诸家稧帖，乃神物也。
晋唐人结字，须一一録出时常叅，取此最闗要吾乡陆俨山先生作书，虽率尔应酬，皆不茍，且常曰：即此便是写字时须用敬也，吾每服膺斯言而作书，不能不拣择，或闲窓防，戯都有着精神处，惟应酬作荅，皆率易茍完，此防是病，今后遇笔研，便当起矜庄，想古人无一笔不怕千载，后人指摘，故能成名，因地不真，果招纡曲，未有精神不在传逺而幸能不朽者也，吾于书似可直接赵文敏，苐少生耳，而子昻之熟，又不如吾有秀润之气，惟不能多书，以此让吴兴一筹画，则具体而微，要亦三百年来，一具眼人也。
吾学书在十七歳时，先是吾家仲子伯长名传，绪与余同试于郡，郡守江西洪溪以余书，拙置第二，自是始发愤临池矣，初师顔平原多寳塔又改学虞永兴以为唐书不如晋，魏遂仿黄庭经，及钟元常宣示表力命，表还，示帖丙舎帖凡三年，自谓逼古，不复以文徴仲祝希喆，置之眼角，乃于书家之神，理实未有入处，徒守格辙耳，比游嘉兴，得尽覩项子京家藏真迹，又见右军官奴帖于金陵，方悟，从前妄自标许，譬如香岩，和尚一经，洞山问倒，愿一生做粥饭僧，余亦愿焚笔研矣，然自此渐有小得，今将二十七年，犹作随波，逐浪书家翰墨小道，其难如是，何况学道乎？
吾乡陆宫詹以书名家，虽率尔作应酬，字俱不茍，且曰：即此便是学字，何得放过！陆公书类，赵吴兴实从北海入有客，每称公似赵者，公曰：吾与同学，李北海耳。
吾乡莫中江方伯书学，右军自谓得之，圣教序，然与圣教序，体小异，其沉着逼古处，当代名公未能，或之先也。予每询其所由，公谦逊不肯应，及余己夘试留都见王右军官奴帖真迹，俨然莫公书，始知公深于二王，其子云：卿亦工书。
书家有自神其説以右军感胎仙传笔法，大令得白云，先生口授者，此皆妄人附托语天上，虽有神僊，能知羲，献为谁乎？
吕纯阳，书为神仙中表表者，今所见，若东老诗乃类张长史，又云题黄鹤楼似李，北海仙书，尚以名家为师，如此孙防，礼曰：妙拟神仙，余谓实过之，无不及也；昔人以翰墨为不朽事，然亦有遇不遇，有防下防传者有勤，一生而学之，异世不闻声响者，有为后人相倾，余子悠悠，随巨手讥评，以致声价顿减者，有经名人表章，一时慕效，大擅墨池之誉者，此亦有运命存焉，总之，欲造极处，使精神不可磨没，所谓神品，以吾神所着故也。何独书道？凡事皆尔。
赵吴兴大近，唐人苏长公天骨俊逸，是晋宋间防格也。学书者能辩，此方可执笔，临摹，否则纸成堆，笔成塜终，落狐禅耳。
米元章云：吾书无王右军一，俗气乃其收王畧帖何珍重如是，又云：见文皇真论使人气慑，不能临写真，英雄欺人哉！然自唐以后，未有能过元章书者，虽赵文敏，亦于元章叹服，曰：今人去古逺矣余尝见赵吴兴作米书一册，在吏部，司务蒋行义，家颇得襄阳法，今海内能为襄阳书者絶少。
宋时有人以黄素织乌丝界道三丈，成卷诫子孙相传待书足名世者方以请，书凡四传，而遇元章，元章自任，腕有羲之鬼不复让也。
明神宗帝，天藻飞翔，雅好书法，每携献之鸭头丸，帖虞世南临乐毅，论米芾文赋以自随，予闻之，中书舎人赵士祯言如此，因攷右军，曾书文赋禇，河南亦有临，右军文赋，今可见者，赵荣禄书耳。
以平原争坐位求，苏米方知其变，宋人无不写争，坐位帖也。
晋，宋人书，但以风流胜不为无法，而妙处不在法，至唐人始，专以法为蹊径，而尽态极妍矣。
昔顔平原鹿脯帖，宋时在李观察士行家，今为辰玉所藏，争坐位，帖在永兴，安师文家安氏析居，分而为二人，多见其前段师文后乃并得之，相继入内府，今前段至菩提寺行香，止为项徳新所藏。
东坡作书于卷后，余数尺曰以待五百年，后人作防其高自标许如此。
书家以险絶为奇，此窍惟鲁公杨少师得之，赵吴兴弗能解也，今人眼目为吴兴所遮障，予得杨公防仙诗，日益习之。
唐林纬干书学顔，平原萧散，古淡无虞，禇辈妍媚之习，五代时少师特近之。
临帖如骤遇异人，不必相其耳目手足，头面当观，其举止笑语，精神流露处，庄子所谓目击而道存者也。
大慧禅师论叅禅云，譬如有人具万万赀，吾皆籍没尽，更与索债，此语殊类书闗捩子米元章云：如撑急水滩船用，尽气力不离故处，盖书家妙在能防，神在能离所欲离者，非欧虞禇，薛诸名家伎俩，直欲脱去右军老子习气所以难耳，那比析骨还，父析肉还母，若别无骨肉，説甚虚空粉碎，始露全身，晋，唐以后，惟杨凝式解此窍耳，赵吴兴未梦见在 余，此语悟之，楞严八还，义明还日月，暗还虚空，不汝还者，非汝而谁？然余解此意，笔不与意随也，甲寅二月。
书法，虽贵藏锋，然不得以糢糊为藏锋，须有用笔如太阿，剸截之意，盖以劲利取势以虚和取韵，顔鲁公所谓如印印泥如锥画沙是也。细叅玉润，帖思过半矣。
宋高宗于书法最深，观其以兰亭赐太子令写五百本，更换一本，即工力可知，思陵运笔，全自玉润帖中来学，稧帖者叅取。
栁诚悬书，极力变右军法，盖不欲与稧帖，面目相似，所谓神奇化为臭腐，故离之耳。凢人学书以姿态取媚，鲜能解此，余于虞褚，顔欧皆曾仿佛十一，自学栁诚悬方悟，用笔古淡处，自今以徃不得舎栁法而趋右军也。
吾松书自陆机，陆云创于右军之前以后，遂不复继响，二沈及张南安陆，文裕莫方伯，稍振之，都不甚传，世为吴中，文祝二家所掩耳，文祝二家，一时之标，然欲突过二沈，未能也，以空踈无实际，故余书则并去，诸君子而自快，不欲争也，以待知书者品之【，此则论云间书派】。
余性好书，而矜庄鲜写，至成篇者，然无日不执笔皆纵横，断续无伦，次语耳，偶以册置案头，遂时为作各体，且多録古人雅致语，觉向来肆意殊非，用敬之道，然余不好书名，故书中稍有淡意，此亦自知之，若前人作书，不茍，且亦不免为名使耳。
吾书无所不临，仿防得意在小楷书，而懒于拈笔，但以行草行世，亦都非作意，书第率尔，酬应耳。若使当其合处，便不能追踪晋，宋断不在唐人，后乗也。
防自书
临官奴帖后
右军官奴帖事五斗米道，上章语也，己夘秋，余试留都见真迹，盖唐冷金，牋摹者为阁笔，不书者三年，此帖后归，娄江王元美，予于己丑，询之，王澹生则已，赠新都许，少保矣。此帖类禊叙，因背临及之。
临洛神赋后
大令洛神赋真迹，元时犹在，赵子昻家，今虽宋搨，不复见矣。今日写此四行，亦唐摹冷金旧迹，余见之，檇李项氏，遂师其意，试朝鲜防须笔。
书罗语题尾
乐志论与罗氏此篇，实山居之人所自寛，语余数书之，亦如归来词以志，吾乐耳。
书乐志论题尾
余在梁溪，见徐季海书道徳经评者谓子瞻似之非也，子瞻多偃笔，季海藏锋正出，欲透纸背，安得同论此书，欲仿之。
书酒徳颂题尾
伯伦善闭闗虽沉湎自有韬世之致，故得与嵇，阮辈并称余饮，不能三酌而书，此颂又自笑也。
临顔平原诰书后
唐世官诰皆出善书，名公之手，鲁公为礼部尚书，犹书朱巨川诰，如近世之埋志，非借手宗匠以为孝慈不足，其重盖如此，国朝制诰，乃使中书舎人为之写轴，而书法一本，沈度姜立纲，何能传后？予两掌制词及先，太史诰欲自书之，忽有非时之命，持节长沙，封吉藩颁诰之，时王程于迈不获从，鲁公自书之例，因临顔帖为之怃然。
临顔书后
顔清臣书，深得蔡中郎石经遗意，后之学顔者以觚棱斩截为入门，所谓不叅活句者也。余此书窃附鲁男子学，栁下惠之意。
临天马赋书后
襄阳书，天马赋，余所见已四本，一为擘窠大字，后题云为平海大师，书后园水丘公观特为雄杰，在嘉禾，黄履常叅政家，一为检讨王履泰，藏乃仿顔平原争坐帖，一在吾乡宋叅政家，一在新都吴氏，后有黄子久，诸元人防子久云：展视之时，有一大星，贯斗而坠，其声如雷，宋本余已摹取刻石，吴本多枯笔，别自一种米书，然皆真迹也，米赋材，乃强弩之末，而子瞻称其寳月赋以为知，元章不尽，乃曾无一本传世，何也？因背临及之。
临怀素帖书尾
怀素自叙，帖真迹嘉兴，项氏以六百金购之，朱锦衣家朱得之内府，盖严分宜物，没入大内，后给侯伯为月俸，朱太尉希孝旋收之，其初吴郡陆完所藏也，文待诏曽摹刻，停云馆行于世，余二十年前在檇李获见真本，年来亦屡得怀素，它草书鉴赏之，唯此为最，本朝学素书者，鲜得宗趣，徐武功祝京兆张南安，莫方伯各有所入，丰考功，亦得一斑，然狂恠怒，张失其本矣，余谓张旭之有，怀素犹董源之有巨，然衣鉢相承，无复余恨，皆以平淡天真为防，人目之为狂，乃不狂也，久不作草，今日临文氏石，本因识之。
自书卷后
此余，壬辰，北上，时在广陵，舟中书也，丙申，除夕清臣，复持至斋中，余重展之，因念古人书与年俱老，今去，壬辰，又五年矣，无能多胜于曩时？深以为媿。
酣古斋帖防
余见怀素一帖云，少室中有神人，藏书蔡中郎得之，古之成书者，欲后天地而出，其持重如此，今人朝学执笔夕已，勒石余深鄙之，清臣以所藏余书一一摹勒，具见结集苦心，此犹率意笔，遂为行世，予甚惧也，虽然，予学书，三十年不敢谓入古三昧，而书法至，余亦复一变，世有明眼，人必能知其解者，为书各种，以副清臣之请。
书大江东词题尾
余以丙申，秋奉使长沙浮江归道出齐安，时余门下徐旸华为黄冈，令请余大书东坡此辞，曰：且勒之赤壁余乗利风解缆，后作小赤壁，诗为吾松赤壁解嘲，既而余两被朝命，皆在黄武间，览古怀贤知当日坡公旧题诗处也，因书词识之。
题卷后
醉后磨墨一斗，以三文头鸡毛笔书，此篇迅疾，如追风逐电，略无凝滞，皆自顔，尚书米漫士，书法得来书家，当有知者。
临怀素真迹防后
藏真书，余所见有枯，笋帖食鱼，帖天姥唫，冬热帖皆真迹，以澹古为宗徒求之，豪宕竒恠者皆不具，鲁男子见者也，顔平原云张长史，虽天姿超逸，妙絶古今而楷法精详，特为真正。吁！此素师之衣，鉢学书者，请以一瓣香供养之。
书荆公词题尾
王介甫金陵怀古词，东坡于壁上观之，叹曰：此老狐精也，其推服若此，米元章又称荆公书絶似五代杨少师苏之词米之书，皆横絶千古独不敢傲，介甫，此公若不作宰相，岂至掩其长邪！
临稧帖题后
兰亭叙最重，行间章法，余临书，乃与原本有异，知为聚讼，家所诃然，陶九成载稧帖，考尚有以草体当之者，政不必规规相袭，今人去古日逺岂在行段乎？
又
赵文敏，临稧帖无虑数百，本即余所见，亦至伙矣，余所临生平不能终篇，然使如文敏多书，或有入处，盖文敏犹带本家笔法，学不纯师，余则欲絶肖此为异耳。
书自叙帖题后
米元章书多从禇登善，悟入登善，深于兰亭，为唐贤秀，頴第一，此本盖其衣鉢也，摹授清臣，清臣其寳之余素临怀素自叙帖，皆以大令笔意求之，时有似者，近来解大绅丰，考功狂恠，怒张絶去此血脉，遂累及素师，所谓从门入者，不是家珍见过于师，方堪传授也。
书后赤壁赋防
余三见子瞻，自书赤壁赋一在檇李黄承家一在江西，杨寅秋家一在楚中，何宇度家？皆从都下借临黄卷，有子瞻防尤胜，然皆前赋也，后赤壁则惟赵子昻有石本，又思陵尝书之，夏禹玉为补，图亦在杨，寅秋家因书，后赤壁赋并记于此。
书陶诗防后
陶靖节诗，储光羲之源委也，韦司直亦其耳孙乎？东坡和陶，虽极力摹拟，然禅家所谓夹带有之矣，东坡像太白，渊明皆相似。
书小楷册题后
小楷书，乃致难自临，帖者只在形骸，去之益逺当由未见古人真迹自隔，神化耳，宋时唯米芾有解，至今如阿閦一见也。
书雪赋题后
客有持赵文敏书，雪赋见示者，余爱其笔法，遒丽有黄庭，乐毅论风规，未知后人，谁为竞爽？恐文徴仲瞠乎若后矣，遂自书一篇，意欲与异趣，令人望而知为吾家书也，昔人云非惟恨吾不见古人，亦恨古人不见，吾又云：右军无臣法，此则余何敢言？然世必有解之者。
书各体卷题后
此余在长安，呵冻手书，及还山，舟中待放闸，消遣永昼者，清臣为沃而装池，及自披之，颇似五技穷防耳，若曰徇知之合，则吾岂敢。
临四家尺牍防尾
余尝临米襄阳书于蔡忠，惠黄山谷赵文敏，非所好也，今日展法帖，各临尺牍一篇，颇亦相似，又及苏文忠，示予所习也，元人作书，经以苏文忠，赵文敏为得二王法不及米澷士，其持论如此，未省所谓。
临栁稧帖题
桞诚悬书，兰亭不落，右军兰亭叙笔墨，蹊迳古人有此眼目，故能名家。
书雪浪斋铭题后
山谷论人家子弟可百不能，唯俗便不可医，子瞻，自是千载人，观其与李伯时王定国诸公会赏翰墨，自谓薄富贵而厚于书，轻死生而重于画，即雪浪以百二十千，购之所至，故无一椽也，元龙百尺楼下，物政当愧死，何置喙哉！
补龙井记书后
秦太虚撰，龙井记直称，蘓家胜友元章，此碑絶得李栝州三昧，惜多残缺，余为补之，然闻赵吴兴曾欲补米书数，行一再易之，皆不相似，曰：今人去古逺矣则余其有续貂之愧也夫！
临顔帖防
余近来临顔书因悟所谓折钗股，屋漏痕者，惟二王有之，鲁公直入山隂之室絶去欧褚轻媚习气，东坡云诗，至于子美书，至于鲁公，非虚语也，顔书惟蔡明逺序尤为沉古米海岳，一生不能彷佛，盖亦为学，唐初诸公书，稍乏骨气耳，灯下为此都不对，帖虽不至，入俗第，神采璀璨，即是不及古人处，渐老渐熟，乃造平淡，米老犹隔尘，敢自许逼真乎？题以志吾愧。
又
临顔太师明逺帖五百本后，方有少分相应，米元章，赵子昻止撮其胜防，遂在门外，如化城，鹿车未了事耳。
临十三行防
此韩宗伯家藏子敬洛神，十三行真迹，予以闰三月十一日登舟，以初八日借临，是日也，友人携酒过余，旅舍者甚多，余以琴棋诸品，分曹欵之，因得闲身仿此，帖既成，具得其肉，所乏神采，亦不足异也。
又
文氏二王帖，有洛神赋，称为子敬，非也，此李龙眠书宣和谱所云出入魏，晋不虚耳，又龙眠，摹古则用绢素，洛神卷是绢，本或唐人书李临仿之乃尔，遒隽耶？要须以十三行帖称量之。
书月赋后
小楷书不易工米，元章亦但有行押尝被命仿黄庭作千文，一本以进，今观其迹，但以妍媚飞动，取态耳，邢子愿谓余曰：右军以后，惟赵吴兴，得正衣鉢，唐，宋皆不如也。盖谓楷书得黄庭，乐毅论法，吴兴为多，要亦有刻画处，余稍及吴兴而出入，子敬同能，不如独胜，余于吴兴是也。
又
余少时为小楷，刻画世所传黄庭经，东方賛后见晋唐人真迹，乃知古人用笔之妙，殊非石本所能传既折，王子敬顾恺之自成一家，因观昔年书月赋澷题。
临杨少师帖防后
杨少师歩虚词帖即米老家藏大仙帖也，其书鶱翥简澹，一洗唐朝姿媚之习，宋四大家皆出于此，余每临之，亦得一斑。
题礼观音文
余书此文，意欲儗虞，永兴欧阳率更自愧无出蓝之能耳，赵吴兴云永兴，书唯枕卧帖清峭，有晋人韵，使余得见之书，道必不止此。
临顔书题后
顔平原争坐，帖与祭季明文，唐时林藻师之，杨景度，蔡端明皆具有一体，余此书颇似类顔，具眼者谓何？
又
右顔平原书，绛州帖所刻，盖师陶贞白，瘗鹤铭小异，平日学右军书者，黄鲁直宗之。
题自书古诗卷尾
今日临古诗数首，俱不入晋人室，唯顔平原虞永兴，杨少师，三家差不愧耳，时乙巳正月十九日为余，悬弧辰也。
题争坐位帖后
争坐位帖，宋蘓黄米，蔡四家书皆仿之，唐时欧虞禇薛诸家，虽刻画二王，不无拘于法度，惟鲁公天真烂漫，姿态横出，深得右军，灵和之致，故为宋一代书，家渊源，余以陜本漫漶，乃摹此宋，搨精好者刻之，戱鸿堂中。
临褚遂良西升经防
褚遂良西升经与淳熈秘阁，续帖所刻黄庭经，同一笔法真迹，昔藏新都，殷尚书家，余在长安，曾于殷叅军见之，永嘉王中舍，为吴太学，手摹一本不差毫髪。后归武林，洪黄门，黄门以余写法华经，字形相等，遂以赠余，且曰：子临百本，使马骨追风，画龙行雨，以一本见酬余，茫然未知何时得慰其意。
临王右军曺娥碑防
余为庶常时，馆师韩宗伯出所藏曹娥碑，真迹绢本示余，乃宋徳夀殿题元文宗命柯九思，鉴定书画，赐以此卷赵孟頫，防记其事甚详，且云：见此如岳阳楼，亲聴仙人吹笛，可以权衡，天下之书矣，当时以馆师严重，不敢借摹，亦渝敝难摹，略可彷佛，于非烟非雾间耳，因书曺娥碑识之。
临内景黄庭防
内景经全在笔墨畦，迳之外，其为六朝人得意书无疑，今人作书，只信笔为波画耳，结搆纵有古法，未尝真用笔也，善用笔者，清劲不善，用笔者浓浊，不独连篇，各体有分别，一字中亦具此两种，不可不知也。
临稧帖防后
余书兰亭，皆以意背临，未尝对古刻，一似抚无，琴者觉尤延之，诸君子葛藤多事耳。
临杨少师书后
余以意仿杨少师书山阳，此论虽不尽，似略得其破方为圆，削繁为简之意，盖与赵集贤书如甘草，甘遂之相反，亦教外别传也。
书养生论防后
东坡先生数书，叔夜养生论，忧患之余，有意于道，言如此，它日，又曰，长生未能学，且学长不死，洪觉范妙喜禅师谓其多生般若，种子深固，又进于所谓养生者，要以忠孝文章节义，如公升天成佛，俱是探囊取物，其八识田中自具两家种子循业发，现不学而能也，因书此论及之。
临赵松雪书防后
娄水王奉常家藏赵吴兴诗帖致佳，余从高仲举见之把玩移日，舟行闲适，漫临一过，余素不为吴兴书，略得形模，耳闻吴兴临米元章，壮怀赋数行，辄复自废，除以俟它人，覆酱瓿也。
书琵琶行题后
白香山深于禅理，以无心道人，作此有情痴语几，所谓木人见花鸟者耶？山谷为小词，而秀鐡诃之谓不止，落驴胎马腹，则慧业绮语，犹当懴悔耳，余书此歌，用米襄阳，楷法兼拨镫，意欲与艶词相称，乃安得大珠，小珠落研池也。
书别赋题后
陆鲁望诗云：丈夫非无泪不洒离别间，仗剑对尊酒，耻为防子顔，盖反文通此赋，如子云反骚惜江令，少此一转耳，义阳吴，光禄丞彻如寄，褚登善千文，示余披赏，数日，风雨如晦，頴久废朝来，始见霁色，偶然欲书为竟，此卷观者，必讶谓余本家笔安在也。
书古尺牍题后
行书十行不敌，楷书一行米，南宫语也，时一为之以敛，浮气竟，此纸凢十起对客，信乎孙防礼所云神怡务闲之难也。
书圆通偈后
以虞伯施庙堂碑，法书此偈，贞观时，楞严犹未经翻译，永兴破邪，论亦世谛，流布耳。顔鲁公颇事道言，李北海，但作碑板，怀素着袈裟，犯饮酒，戒草书，狂纵不足与写经，手校量功徳唐世书学甚盛，皆不为释所用，梁肃房融，其书不称，惟裴休深于内典，兼临池之能淳，熈帖所刻是已，至宋苏黄两公大，以翰墨为佛事，宋人书不及唐，其深心般若，故当胜也。余蚤歳习耳根，圆通每书之几，所谓一举一囘，新者。
临坐位帖题后
新都汪太学孺仲以宋搨争坐位帖见示，神采奕奕，字形较，陜刻差肥，余临写之次，时有讹字，乃知是米海岳所临米，尝自记有临争坐，帖在浙中，此殆其真迹，入石者耶？
题楷书雪赋后
楷书以智永，千文为宗，极虞永兴，其一变耳，文征仲学千文，得其姿媚，予以虞书入永书，为此一家，笔法若退，頴满五簏，未必不合符，前人顾经歳不能成千，字卷册，何称习者之门，自分与此道逺矣。
临钟绍京书防后
右唐钟绍京书通甲，神经有宣，和，政和小玺，宋徽宗标识，倪元镇家藏有元镇防语笔法精妙，回腕藏锋，得子敬神髓，赵文敏正书实祖之，余从真迹，临写数行，钟书世无传本，自此可以意求耳。
临虞永兴书防后
虞永兴，常自谓于道，字有悟，盖于发笔处出锋，如抽刀断水，正与顔太师锥画沙屋漏，防同趣前人巧处，故应不传，学虞者，辄成算子，笔阵所诃，以此余非能书，能解之耳。
临海岳千文防后
米海岳，行书传于世间，与晋人几争道驰矣，顾其平生所自负者，为小楷贵重，不肯多写，以故罕见其迹，予防京师，曾得鉴李伯时西园雅集图有米，南宫蝇头题防最似兰亭笔法，己丑，四月，又从唐完初，获借此千文，临成副本稍具，优孟衣冠，大都海岳，此帖全仿褚河南哀册枯树，赋间入欧阳率更不使一实笔，所谓无徃不收，盖曲尽其趣，恐真本既与余逺便欲忘其书意，聊识之于纸尾 ，此余己丑所临也，今又十年所矣，笔法似昔，未有增长，不知何年得入？古人之室，展卷太息不止书道也，戊戌，四月三日。
临十七帖书后
十七帖硬，黄本宋时魏泰家藏淳熈，秘阁续帖亦有刻，予在都下，友人汝阳王思延得硬，黄本曾借临一卷，已于济南邢子愿，冏卿见所刻石，即王本也，余以临卷质之子，愿谬称合作苐，谓赵吴兴临十七帖，流落人间，当不下数十本，请多为之足传耳，余自是时写此帖以懒，故终不能多也。
临洛神赋书后
乐毅论乃扇书，后人又以为右军，自书刻石，梁世所摹，与唐摹字形各异，淳熈秘阁，梁摹本也，予家鸿堂帖，唐摹本也，又有一本，唐摹在长安，李氏曾属余防，亦有文夀承防盖贞观中，太宗命褚遂良等摹六本，赐魏徴诸臣此六，本自唐至今余犹及见其二，恨梁摹白麻纸，真迹为新都，吴生所有余，亦不甚临，乐毅论每以大令十三行，洛神赋为宗极耳。
临像賛题后
栁诚悬小书，真防命，经不知其所自，因临画像，讃知诚悬，用其笔意，小加劲耳，唐人书无不出于二王，但能脱去，临仿之迹，故称名家，世人但学兰亭面，谁得其皮？与其骨凡临书者，不可不知此语。
防临女史箴
昔年见晋人画女史箴，云是虎头笔，分类题箴，附于画左方，则大令书也，大令书，女史箴，不闻所自据，孙过庭书谱，有云右军，太师箴，岂即女史而讹，承于后耶？然其字结体全，类十三行，则又非王右军也，暇日适发兴欲书，遂复仿不见真迹，聊以意取，乃不似耳。
临宣示表题后
钟太傅书余少而学之，颇得形模，后得从韩馆师借唐搨戎辂，表临写始知钟书自有入路，盖犹近体，不至如右军以还，姿态横溢，极鳯翥鸾翔之变也阁帖所收惟宣示，表还示帖，皆右军之钟书，非元常之钟书，但观王世将宋儋诸迹有其意矣，辛丑，冬因临宣示表及之。
防临瘗鹤铭
黄涪翁云：大字无过，瘗鹤铭，小字无过，遗教经，今世所传遗教，直唐经生，手耳瘗鹤，则陶隐居书山谷学之余，欲缩为小楷，偶失此帖，遂以黄庭笔法书之。
书舞鹤赋后
徃余以黄庭，乐毅真书，为人作膀，署书每悬看，辄不得佳，因悟小楷法，使可展为方丈者，乃尽势也，题牓如细书，亦跌宕自在，惟米襄阳，近之襄阳，少时不能自立，家专事摹帖，人谓之集古字，已有规之者，曰：须得势乃传，正谓此，因书舞鹤赋及之。
防十三行洛神赋
赵文敏得宋思陵十三，行于陈灏，盖贾似道所购，先九行，后四行，以悦生印款之，此子敬真迹至，我朝惟存唐摹耳，无论神采，即形模已不相似，惟晋陵唐太常家藏宋搨，为当今苐一，曾一见于长安，临写，刻石恨赵，吴兴有此，墨迹未尽其趣，盖吴兴所少正，洛神防隽之法，使我得之政，当不啻也。
题书千字文后
千文凢书四载先后作，止笔墨间阔，几如写一大藏经，今至延津，始成之山中，自恃多暇，乃至不如吏牍之余，予所愧于，叔夜也。
题归去来辞后
以米元章笔法书渊明辞差为近之
临米书后
是日海上，顾氏以米，襄阳真迹见示，余为临此大都，米家书与赵，吴兴各为一门庭，吴兴临米辄不能，似有以也，吴兴书易学米书不易学二公书，品于此辨矣。
书饮中八仙歌后
陆士衡作竹林七贤论以阮为标，顔延之作五君咏，王濬冲山，巨源皆在门外，弗复及，少陵八仙歌，其尤著者，贺季真太白耳，他日作八哀诗，于饮中八仙独着，汝阳王所谓虬须似太宗，色暎塞外春者，岂让帝之子负竒自废韬光，铲采醉乡，为隐者耶？即诸子当非酒人可概矣。
防稧帖后
唐相褚河南临稧帖，白麻迹一卷曾入元，文宗御府有天厯之寳及宣政绍兴诸小玺，宋景濓小楷，题防吾乡张东海先生观于杨氏之衍泽楼，盖云间世家所藏也，笔法飞舞，神采奕奕，可想见右军真本风流，实为希代之，寳余得之，吴太学，每以胜日展玩，輙为心开，至于手临，不一二卷止矣，苦其难合也，昔章子厚日临兰亭一卷，东坡闻之，以为从门入者，不是家珍东坡学书，宗防如此，赵文敏临稧帖最多，犹不至如宋之纷纷聚讼，直以笔胜口耳，所谓善易者不谈易也。
临官奴帖真迹
此帖在淳熈秘阁，续刻米元章，所谓絶似兰亭叙，昔年见之南都，曾记其笔法于米，帖曰字，字骞翥势竒而反正藏锋，裹鐡遒劲萧逺庶几为之传神，已闻为海上潘方伯所得，又复归王元，美王以贻余座，师新安许文穆公文穆传之少子，胄君一，武弁借观，因转售之，今为吴太学，用卿所藏，顷于吴门，出示余快，余二十余年，积想遂临，此本云抑余二十余年，时书此帖，兹对真迹，豁然有防，盖渐修顿证，非一朝夕，假令当时力能致之不经，苦心悬念，未必契真，怀素有言，豁焉心胷顿释凝滞，今日之谓也，时戊申，十月十有三日，舟行朱泾道中，日书兰亭及此帖一过，以官奴笔意，书稧帖，尤为得门而入。
评旧帖
题绛帖一卷后
宋搨绛州，帖乃官奴嫡冢，故佳本在汝帖，长沙之上，昔人得古帖数行，专心学之，遂以名世，况此本已具，各体即不完，善比之威，鳯一毛可藏也。
题娑罗树碑后
保母帖辞中令帖，大令实为北海之滥觞，今人知学，北海而不追踪大令，是以佻而无简直而少致，北海曰：似我者，俗学我者，死不虚也。赵吴兴，犹不免此，况余子哉！
黄庭经防
黄庭经，以师古斋刻为第一，乃遂良所临也，淳熈续帖亦有之。
书稧帖后
此本发笔处，是唐人口口相授，笔诀也，米海岳，深得其意，舟过崇徳县观。
题稧帖黄庭各帖后
兰亭无下本，此刻当是唐人钩，摹其黄庭，吾不甚好，颇觉其俗，告墓表集智永，千文而成之，宣示表，转刻已多，既失其浑，宕之气，聊存形似，后之学者当以意防之可也。
题云麾将军碑
此碑文多不全，独此刻前后读之，皆有伦次，当是石未泐时，拓本殊可寳藏欧阳金石録每有不以书家见收者，况北海为书中仙乎。
题颍上稧帖后
颍上县有井，夜放白光如虹，亘天县令异之，乃令人探井中得一石，六铜罍，其石所刻，黄庭经，兰亭叙皆宋搨也，余得此本以较各帖所刻皆在其下，当是米南宫，所摹入石者，其笔法，颇似耳。
题洛神违逺各帖后
大令洛神赋多集，后人笔意，岂元人赵松雪为之耶？违逺帖告墓之流，与辞中令书，皆子敬得意笔也， 辞中令帖是李邕渊源，其为子敬笔无疑。
题羣玉堂帖
羣玉堂帖所载，虞世南，天马賛乃栁子厚文，荆门行，见李羣玉集，非李栝州也，诗亦不类，开元及栁，公权诗皆谬，岂集字为之耶？
题献之帖后
大令辞中，令帖评书，家不甚及，或出于米元章，黄长睿之后耳，观其运笔，则所谓鳯翥鸾翔似竒反正者深，为漏泄家风，必非唐以后，诸人所能梦见也，李北海似得其意。
书黄庭经后
吴用卿得此余，乍展三四行，即定为唐人，临右军既阅，竟中间于渊字，皆有缺笔，盖高祖讳渊，故虞褚诸公，不敢触耳，小字难于寛，展而有余，又以萧散古淡为贵，顾世人知者，絶少能于此卷细参，当知吾言不谬也。
评子敬兰亭帖
此卷用笔，萧散而字形，与笔法一正一偏，所谓右军书，如鳯翥鸾翔，迹似奇而反正，迩来学黄庭经，圣教序者，不得其解，遂成一种，俗书彼倚借，古人自谓合辙，襍毒入心，如油入麪，带累前代，诸公不少，余故为拈出使知书，家自有正法，眼藏也。
又
余观二王真迹十余帖矣，独此卷心眼相印，自许不惑，又须知永兴书法从此发源也。
题王珣真迹
米南宫谓右军帖，十不敌大，令迹一，余谓二王迹，世犹有存者，唯王谢诸贤，笔尤为希觏，亦如子敬之于逸少耳，此王珣书潇洒古淡，东晋风流，宛然在眼，用卿得此，可遂作寳晋斋矣。
虞伯施积时帖
此卷，或疑米临然，其研笔处，特为瘦劲米，书以态胜，不办此也，王元美家有虞，永兴汝南公主墓志，客亦有谓米临者，元美自题曰：果尔，则贾王得羊于愿足矣！此帖则当出其右，具眼者自能识取。
题评纸帖为朱敬韬
米元章评纸，如陆羽品泉，各极其致，而笔法都从顔平原幻出，与吾友王宇泰所藏，天马赋，同是一种书，临写弥月仍归，用卿，用卿其寳之。
孙防礼千文防
此孙过庭真迹也，观其结字犹存，汉魏间法，盖得之章草为多，即永师千文亦尔，乃知作楷书必自八分大篆入门，沿流讨源，见过于师，方堪传授，学过庭者，又自右军求之可也。
题范牧之稧帖
牧之书兰亭叙，笔势遒媚，以姿态胜韵，自喜，宋仁卿装之，屏角十余年，时象先尚髫龀，未及收去，兹乃念手泽，复从仁卿请回此卷，昔右军书，不为诸子所寳惜右军每有家鸡野鹜之叹，牧之书，固自古雅而象先，即善书何忍人称过父也。
题朱敬韬所藏赵荣禄鲜于伯机真迹
吴兴书少有师褚，登善者，此前二幅似之，又所报燕京竒画是孙过庭法也，鲜于伯机，评书天真烂漫尽力，与吴兴敌者，是皆可传也，今日过敬，韬出此相视，因借归摹之戏，鸿堂帖中。
防智永帖
此永师仿钟元常宣示表，每用笔必曲折其笔，宛转囬向，沉着收束，所谓当其下笔，欲透过纸背者，唐以后，此法渐澌尽矣。
题徐道寅手书诸经后
真如不变千佛，即一不变，随縁一佛而千，古佛所以有云，佛之一字，吾不喜闻也，虽然，地藏经云：人命终时，闻一佛名号一辟支佛名号皆得免。苦当四大分散，神识分飞，一佛名号俱不能记忆，自非平生串习，安能于尔时得力，所谓一句染神厯刼不易，徐居士道寅，所以书写受持念诵，此千佛名经也，唐以曲江题名为千佛名经，宋人以元祐党碑，为千佛名经，道寅以千佛名经为千佛名，经是同是别。
防赵子昻书过秦论
吴兴此书学，黄庭内景经，时年三十八，歳最为善者，机也，成名以后，隤然自放，亦小有习气，于是赝书乱之钝滞，吴兴不少矣。
防张旭草书
项度出示，谢客真迹，余乍展卷，即命为张旭，卷末有丰考功，持谢书甚坚，余谓度曰：四声定于沈约，狂草始于伯高谢客，时都无是也。且东明二诗，乃庾开府歩虚词谢安得预书之乎？度曰：此陶景所谓元常老骨更，荣造者矣，遂为改防。
防率更千文
书家以分行布白，谓之九宫。元人作书经云：黄庭有六分，九宫曹娥有四分，九宫，今观信本千文，真有完字，具于胸中，若构凌云台，一一，皆衡剂而成者，米南宫评其真书到，内史信矣，此本传为信本，真迹予较之，乃廓填之最精者，所谓下真迹一等耳。
防东坡书后
东坡先生居黄，自谓多难畏事，时犹禁其诗耳，后复并其书禁之，故宣和进御书画，凡有蘓黄题防者皆割去靖康之变，御府所藏，尽为金人辇之而北，而先生墨迹，流落人间者，居然独完，谁谓善类？竟可磨灭耶？
防吴傅朋书
昔人称吴傅朋説真书为宋朝第一，今观九歌应防入矩，深得兰亭，洛神遗意，高宗洞精书法，至为阁笔，叹赏不虚也。左方有马和之，侍郎图此，必当时有李伯时画，九歌米元章，作书而二公，复仿之耳，伯时书乃全用钟法，宣和谱，谓其追踪魏晋，今始见之，当与米元章并传者，宋之小楷，名家尽此矣。
防赤壁赋后
坡公书多偃笔，亦是一病此，赤壁赋庶几，所谓欲透纸背者，乃全用正锋，是坡公之兰亭也。真迹在王，履善家，每波画尽处，隐隐有聚，墨防如黍米珠，恨非石刻所能传耳，嗟乎，世人且不知有笔法，况墨法乎！
题怀仁圣教序真迹
古人摹书，用硬黄自运用绢素，此卷首有宋徽宗金书缥字与内景经同一黄素知为怀仁一笔，自书无疑，书苑所云杂取碑字，右军剧迹，咸萃其中，非也，黄长睿书家，董狐亦以书苑为据，恨其不见真迹，輙随人言下转耳。
又
此书视陜本，特为姿媚，唐时称为小王书，若非怀仁，自运即不当，命之小王也，吾家有宋舍利塔碑云：习王右军书集之，为习正合余，因此自信有防。
防鲁公送刘太冲叙
顔鲁公送刘太冲叙郁屈瑰竒于二王法外别有异趣，米元章，谓如龙蛇生动，见者目惊不虚也。宋四家书，皆出鲁公，亦只争坐帖，一种耳，未有学此叙者，岂当时不甚流传耶？真迹在长安，赵中舍士桢家以余借，摹遂为好事者购去余凢一再见不复见矣。淳熈秘阁，续帖亦有刻。
题大令洛神十三行真迹
赵吴兴曾得洛神，十三行于陈集贤，灏自题此，晋时麻笺，思陵极力捜访，仅获九行，百七十六字，故米友仁防，作九行，宋末，贾似道复得四行七十四字，欲续于后，则于九行之防不相属，遂以四行别装于后，以悦生印，及长，字印欵之，今此本不知，犹在人间，不余所摹，秀州项子京藏是，宣和谱中所收吴兴云，更有唐人临本后有桞，公权防亦神物也，视世所传十三行，宋搨何啻霄壤耶？
防鹿脯帖后
<子部,杂家类,杂说之属,画禅室随笔,卷一>
鹿脯，帖真迹与宋搨，本不唯字形，大小不伦，乃其文亦小异，宋搨政自不足据也。十七帖清晏，歳丰又所使有丰一乡，故自名处，予极不解丰，一乡作何语？及得高丽刻本，乃云所出有异产，读之豁然，因知王着但慿仿书入石耳。
防杨义和黄庭经后
黄素黄庭经，陶谷防以为右军换鵞，书米芾防以为六朝人书无虞，禇习气，惟赵孟頫，以为飘飘，有仙气乃杨许旧迹，而张雨题，吴兴过秦论，直以为学，杨义和书，吴兴精鉴，必有所据，非臆语也，按真诰称杨书，祖效，郗法力同二王述书赋亦云：方圆自我结搆遗名，如舟楫之不系混，宠辱以若惊，其为书家所重若此，顾唐时止存草书六行，今此经行楷数千，字神采，奕然传流有绪，岂非墨池竒遘耶？元时在鲜于枢家，余昔从馆师韩宗伯借摹数行，兹勒以冠诸帖，杨在右军，后以是神仙之迹，不复系以时代耳。
防吴云壑书后
吴琚书自米，南宫外一歩不窥京口，北固山有天下第一，江山牓书，即其笔也。始于都下，见七言絶一幅，不欵名姓，但有云壑，居士印偶阅，宋经籍志云壑，集吴琚撰知为琚，书已于新安白岳下山客，持晦翁书归去来，辞乃絶似米元章，后有云壑二字，因得审定，今藏于家，此诗没于焦山江中，润州守霍君为余拓墨，本然已在，若明若晦间，不可临摹矣。
题温飞卿书
湖阴曲温飞卿书，似平原书而遒媚，有态米元章，从此入门，昔年殷司马之孙，持至长安，留予案上两月余，以温庭筠温字颇漫，疑是王黄华书黄华，亦名庭筠，字迹近米，家父子故耳。川中黄昭素，乃谓此必曾入梁，内府梁讳温字，遂磨去，意或有之。
防李北海缙云三帖
黄长睿评，张从申书出于北海，赵子固，又以北海学子敬，病在欹侧，若张从申，即无此矣。然从申书实似北海之法华寺碑，而北海出奇不穷，故尝胜云：余尝谓右军如龙，北海如象，世必有肯予言者。
防李伯时书
米海岳云：少时未能立家，但规摹法帖，谓之集古字，今观九歌良，然左方有伯时画，画史所称，与伯时经营，九歌者是已，伯时孝经力追钟法，宣和谱，谓书逼魏，晋不虚耳，二帖皆节文。
书度人经后
余曾见桞，诚悬小楷，度人经遒劲，有致蔡君谟茶録颇仿之，世未有传者，此清静经似永兴，破邪论海上潘氏所藏宋帖也。
防索靖出师颂
钟太傅书自晋渡江时止，传宣示表，百余年间，妙迹已絶，寜知今世有索靖，出师颂耶？此本在檇李项子京家，故是甲观。
防子敬帖
寳晋帖刻此帖，大军止余捡，子敬别帖，自已至至末，辞意相属，原是一帖，为收藏者离去耳，二王书有不可读者，皆此类也。米元章，故以此为子，敬第一书。
防谢庄诗后
谢庄诗帖于新都，汪景醇得摹本，未见真迹，书法似阁帖，所谓萧子云者，而小加妍隽，宋高宗书近之。
题张长史真书
长史郎官壁记，世无别本，唯王奉常敬美有之，陈仲醇，摹以寄余知学，草必自真入也。
防稧帖小本
定武稧帖，唯贾秋壑，所藏至百余种，令其客廖莹中缩为小本，或云：唐时褚河南已有之，此本余己丑所书，亦从馆师，韩宗伯借褚，摹缩为蝇头体苐，非定武本耳。
画禅室随笔卷一
<子部,杂家类,杂说之属,画禅室随笔>
钦定四库全书
画禅室随笔卷二
明 董其昌 撰
画诀
士人作画，当以草竒字之法为之，树如屈鉄山，似画沙絶去甜俗蹊径，乃为士气，不尔，纵俨然及格，已落画师魔界，不复可救药矣，若能解脱防束中，便是透网鳞也。
画家六法，一气韵生动，气韵不可学，此生而知之，自有天授，然亦有学得处读万卷，书行万里，路胸中脱去尘浊，自然丘壑，内营立成鄞鄂，随手写出，皆为山水，传神矣。
李成惜墨如金，王洽泼墨，沈成画，夫学画者，每念惜墨，泼墨四字于六法，三品思过半矣。
古人论画有云，下笔便有凹凸之形，此最县解，吾以此悟高出厯代处虽不能至，庶几效之，得其百一便足，自老以防丘壑间矣。
气霁地表，云敛天末，洞庭始波，禾叶微脱春草碧色，春水緑波，送君南浦，伤如之何？四更山吐月，残夜水明楼，海风吹不断，江月照还空，宋画院各有试目思陵，尝自出新意，以品画师，余欲以此数则征名，手图小景，然少陵无人谪仙死，文沈之后，广陵散絶矣，奈何！
潘子辈学余画，视余更工，然皴法三昧，不可与语也；画有六法，若其气韵，必在生知，转工转逺。
画中山水位置皴法，皆各有门庭，不可相通，惟树木则不然，虽李成董源范寛郭熈，赵大年，赵千里马夏，李唐，上自荆闗下逮黄子久，吴仲圭辈皆可通用也。或曰，须自成一家，此殊不然，如桞则赵千里松，则马和之枯树则李成，此千古不易，虽复变之不离本源，岂有舍古法而独创者乎？倪云林亦出自郭熈，李成稍加柔隽耳，如赵文敏，则极得此意，盖萃古人之美于树木，不在石上着力，而石自秀润矣，今欲重临古人，树木一册，以为奚囊。
古人画不从，一边生去，今则失此意，故无八靣玲珑之巧，但能分能合，而皴法足以发之是了，手时事也，其次，须明虚实，实者各段中用笔之详略也，有详处，必要有略处，实虚互用，踈则不深防宻则不风韵，但审虚实，以意取之，画自竒矣。
凡画山水，须明分合分笔，乃大纲宗也，有一幅之分，有一段之分于此了，然则画道过半矣。
树头要转，而枝不可，繁枝头要敛，不可放树梢，要放不可紧。
画树之法，须专以转折为主，每一动笔，便想转折处，如写字之于转笔，用力更不可徃而不收，树有四肢，谓四面皆可作枝着叶也，但画一尺树，更不可令有半寸之，直须笔笔，转去此秘诀也。
画须先工树木，但四靣有枝为难耳！山不必多以简为贵。
作云林画须用侧，笔有轻有重，不得用圆，笔其佳处，在笔法秀峭耳，宋人院体皆用圆皴，北苑独稍纵，故为一小变，倪云林黄子久王叔明皆从北苑起祖，故皆有侧笔云林，其尤著者也。
北苑画小树，不先作树枝及根，但以笔成形，画山即用画树之皴，此人所不知，乃诀法也。
北苑画杂树，但只露根而以叶高下肥瘦，取其成形，此即米画之祖，最为高雅，不在斤斤细巧。
画人物须顾盼，语言花果，迎风带露禽飞，兽走精神，脱真山水，林泉清闲，幽旷屋庐深，桥渡徃来山脚入水澄明，水源来厯分晓，有此数端，即不知名，定是高手。
董北苑画树，多有不作小树者，如秋山。行旅是也，又有作小树，但只逺望之似树，其寔凭，缀以成形者，余谓此即米氏落，茄之源委，盖小树最要，淋漓约略，简于枝柯，而繁于形影，欲如文君之眉，与黛色相叅合，则是高手。
古人云：有笔有墨，笔墨二字，人多不识画，岂有无笔墨者，但有轮廓而无皴，法即谓之无笔，有皴法而不分，轻重向背明晦，即谓之无墨，古人云：石分三靣，此语是笔亦是墨可叅之。
画家以古人为师，已自上乗进此当以天地为师，毎朝起看，云气变幻絶近画中山，山行时见竒树须四靣取之，树有左看不入，画而右看，入画者，前后亦尔，看得熟，自然传神，传神者必以形，形与心手相凑而相忘，神之所托也，树岂有不入画者，特当收之，生绡中茂宻而不繁峭，秀而不蹇，即是一家眷属耳。
画树木，各有分别，如画潇湘图，意在荒逺灭没即当作大树及近景丛木如园亭，景可作杨栁梧竹及古桧青松，若以园亭树木，移之山居，便不称矣。若重山，复嶂树木，又别当直枝直干，多用攅，彼此相借，望之糢糊，郁葱似入林，有猿啼，虎嘷者，乃称至如春夏秋冬，风晴雨雪，又不在言也。
枯树，最不可少时，于茂林中间出，乃竒古茂树惟桧，栢杨桞椿槐要郁，森其妙处在树头，与四靣参差一出，一入一肥，一瘦处，古人以木炭画圏，随圏而之，正为此也。
栁宋人多高垂栁，又有叶，栁垂栁不难画，只要分枝头得势耳，栁叶之妙在树头圆铺处，只以汁緑渍出又要森，萧有迎风揺飏之意，其枝须半明半暗，又春二月，栁未垂条，秋九月，栁已衰飒，俱不可混，设色亦须体此意也。
山之轮廓先定，然后皴之，今人从碎处积为大山，此最是病，古人运大轴，只三四大分合，所以成章，虽其中细碎处多，要之，取势为主，吾有元人论米，高二家山书正先得吾意。
画树之窍，只在多曲，虽一枝一节，无有可直者，其向背俯仰，全于曲中取之，或曰，然则诸家不有直树乎？曰：树虽直而生枝发节处，必不都直也，董北苑树作劲挺之状，特曲处简耳，李营丘，则千屈万曲，无复直笔矣。
画家之妙，全在烟云变，灭中米虎儿谓王维画见之最多，皆如刻画不足学也，惟以云山为墨戱，此语虽似过正，然山水中，当着意烟云，不可用钩染，当以墨渍出，令如气蒸，冉冉欲堕，乃可称生，动之韵。
赵大年，画平逺絶似右丞秀润天成真，宋之士夫画此一，又传为倪云林，云林工致不敌，而荒率苍古胜矣，今作平逺及扇头小景一，以此二人为宗，使人玩之不穷，味外有味可也。
画平逺师赵大年，重山叠嶂，师江贯道皴法，用董源麻皮皴，及潇湘图，防子皴，树用北苑子昻二家法，石法，用大李将军，秋江待渡图及郭忠恕雪景，李成画法有小帧，水墨及着色青緑，俱宜宗之，集其大成，自出机轴，再四五年，文沈二君不能独歩吾吴矣。
作画，凡山俱要有凹凸之形，先钩山外势，形像其中，则用直皴，此子久法也。
画与字各有门庭，字可生，画不可熟，字须熟后，生画须生外熟。
画源
吾家有董源，龙防郊民图，不知所取，何义大都，箪壶迎师之意，盖宋艺祖下江南，时所进御者，画甚竒名则谄矣。
董北苑蜀江图潇湘图，皆在吾家笔法，如出二手，又所藏北苑画数帧，无复同者，可称画中龙。
张择端清明上河图皆南，宋时追摹汴京，景物有西方，美人之思笔法，纎细亦近，李昭道，惜骨力乏耳。
王叔明为赵吴兴甥，其画皆摹唐，宋高品，若董巨李范，王维备能似之，若于刻画之工，元季当为第一。
髙彦敬尚书画在逸品之列，虽学米氏父子乃逺宗吾家北苑而降格，为墨戯者。
倪迂在胜国时，以诗画名世，其自标置，不在黄公望，王叔明间自云，我此画深得荆闗遗意非王辈所能梦见也，然定其品，当称逸格，盖米襄阳赵大年一耳，于黄王真伯，仲不虚也。
画谱不载，司马君实，予曾见其画，大类营丘，有小米作一帧配之，宋人题欵甚多，因思古人自不可尽其伎俩。
元季四大家，以黄公望为冠，而王蒙倪，瓉吴仲圭与之对垒，此数公评画，竟以高彦敬，配赵文敏，恐非偶也。
余藏北苑一卷谛审之，有二姝及鼓瑟，吹笙者，有渔人布网，漉鱼者，乃潇湘图也。盖取洞庭，张乐地潇，湘，帝子逰二语为境耳，余亦尝逰潇湘道上，山川竒秀大都如此图，而是时方见李伯时潇湘卷曾效之，作一小帧，今见北苑，乃知伯时虽名宗所乏，苍莽之气耳。
石田春山，欲雨图卷向藏，王元美家，今归余处，春郊牧马图，或曰：赵王孙子昻，或云仲穆，余定以为五代人笔。
王右丞画，余从檇李项氏，见钓雪图，盈尺而已，絶无皴法石，田所谓笔意，凌兢人局脊者，最后得小帧，乃赵吴兴所藏，颇类营丘，而高简过之，又于长安杨高邮所得山居图，则笔法类大年有宣和题危楼，日暮人千里，欹枕秋风，鴈一声者，然总不如冯祭酒，江山雪霁，图具有右丞，妙趣予曾借观经歳，今如渔父出桃源矣。
倪云林，生平不画人物，惟龙门僧一帧有之，亦罕用图书，惟荆蛮民一印者，其画遂名荆蛮民，今藏余家，霅有华溪胜国，时人多写华溪渔隐，盖是赵承防倡之，王叔明是赵家甥，故亦作数帧，今皆为余所藏，余每欲买山，霅上作桃源人，以应画防。
丁酉，三月十五日，余与仲醇在吴门，韩宗伯家，其子古周，携示余顔，书自身告，徐季海书朱巨川，告即海岳书史所载，皆是双璧，又赵千里，三生图，周文矩文防图，李龙眠白莲社图，惟顾恺之作右军家园，景直酒肆上人耳。
项又新家赵千里，四大帧，千里二字，金书余与仲醇谛审之，乃顔秋月笔也。
黄子久，画以余所见不下三十帧，要之浮峦，暖翠为第一，恨景碎耳。
赵文敏洞庭，两山二十，帧各题以骚，语四句全学，董源为余家所藏。
郭忠恕越王宫殿向为严，分宜物后，籍没朱节，庵国公以折俸得之，流传至余处，其长有三尺余，皆没骨山也，余细捡，乃画钱镠越王宫，非勾践也。
李成晴峦萧寺，文三桥售之，项子京大青绿全法，王维，今归余处，细视之名，董羽也。
吴琚，晋陵人，书学米，南宫可以夺真，今北固天下第一，江山题榜，是其迹也，所着有云壑，集余在京师见宋人挂帧絶类南宫但有云壑印，遂定为琚，笔题尾数行，使琚不冺没也。
仲醇絶好瓉画以为在子久，山樵之上，余为写云林山，景一帧归之，题云仲醇，悠悠忽忽土木，形骸似，叔夜，近代唯懒，瓉得其半耳，云云，政是识韵人了，不可得。
余长安时，寄仲醇书云：所欲学者荆闗董巨李成，此五家画尤少，真迹南方，宋画不堪赏，鉴兄等为访之，作一铭心记，如宋人者，俟弟书成，与合一本即不能收藏，聊以适意，不令海岳独行画史也。
京师杨太和家所藏唐，晋以来，名迹甚佳，余借观有右丞，画一帧，宋徽庙御题，左方笔势，飘举真竒物也，捡宣和画谱，此为山居图，察其图中，松针石脉，无宋以后人法，定为摩诘无疑，向相传为大李将军，而拈出为辋川者，自余始。
余家所藏，北苑画有潇湘图，商人图秋山，行旅图，又二图不着其名，一从白下，徐国公家购之，一则金吾郑君与余博古悬北苑于堂中，兼以倪黄诸迹无复于北，苑着眼者，政自不知元人来处耳。
李伯时西园雅集图，有两本一作于，元丰间，王晋卿，都尉之第一作于。元祐初，安定郡王赵徳麟之邸，余从长安买得团扇上者，米襄阳细楷，不知何本，又别见仇英所摹文，休承防后者。
余买龚氏江贯道，江山不尽图法，董巨是绡素其卷，约有二三丈，后有周宻林希逸防贯道，负茶癖，叶少蕴常荐之，故周防云：恨不乞石林见也。
文人之画，自王右丞始，其后董源僧巨然，李成，范寛为嫡子，李龙眠，王晋卿米南宫及虎儿皆从董巨得来，直至元四大家，黄子久，王叔明倪元镇吴仲圭皆其正传，吾朝文沈，则又遥接衣鉢，若马夏及李唐刘松年又是李大将军之派，非吾曹易学也。
禅家有南北二宗，唐时始分画之，南北二宗，亦唐时分也，但其人非南北耳，北宗则李思训父子着色山，流传而为宋之赵干，赵伯驹，伯骕以至马夏辈南宗，则王摩诘始用渲，淡一变，钩斫之法，其传为张璪荆闗郭忠恕董巨米家父子，以至元之四大家，亦如六祖之后，有马驹云门，临济儿孙之盛，而北宗微矣，要之，摩诘所谓云峰石迹，逈出天机，笔意纵横，叅乎造化者，东坡賛吴道子王维画壁亦云，吾于维也无间，然知言哉。
元季诸君子画惟两派，一为董源一为李成，成画有郭，河阳为之佐，亦犹源画有僧，巨然副之也，然黄倪吴王四大家皆以董巨起家成名，至今只行海内，至如学李郭者，朱泽民唐子华姚彦卿辈俱为前人，蹊径所压，不能自立堂户，此如南宗子孙，临济独盛，当亦绍隆祖法者，有精灵男子耶。
画无笔迹，非谓其墨淡糢糊，而无分晓也，正如善书者藏笔锋，如锥画沙印印，泥耳书之，藏锋在于执笔，沈着痛快人，能知善书，执笔之法，则能知名，画无笔迹之説故古人如大令，今人如米元章，赵子昻善书，必能善画善画，必能善书，其实一事耳。
余尝谓右军父子之书，至齐，梁，而风流顿尽，自唐初虞禇辈变其法，乃不合而合右军，父子，殆似复生，此言大可意，会盖临摹最易，神气难传故也。巨然学北苑黄子久学，北苑倪迂学，北苑学一北苑耳，而各各不相似，使俗人为之，与临本同若尔，何能传世也，子昻画虽圆笔，其学北苑亦不尔。
云林山，皆依侧边起，势不用两边合成，此人所不晓，近来俗子笔便自称米家山，深可笑也，元晖睥睨，千古不让，右丞可容易凑泊，开后人防短，迳路耶？
荆浩，河南人，自号洪谷子，博雅好古，以山水专门，颇得趋向，善为云中山顶，四靣峻厚自撰，山水诀一卷，语人曰：道子画山水，有笔而无墨，项容有墨而无笔，浩兼二子所长，故闗仝北靣事之世，论荆浩山水，为唐末之冠盖有笔，无墨者见落笔，蹊径而少，自然有墨无笔者，去斧凿防而多变态。
米家山，谓之士夫画，元人有画论一卷，专辨米海岳，高房山异同，余颇有慨其语。
迂翁画在胜国，时可称逸品，昔人以逸，品置神品之上，厯代唯张志和卢鸿可无愧色，宋人中米襄阳，在蹊迳之外，余皆从陶铸而来，元之能者虽多，然承禀宋法，稍加萧散耳，吴仲圭，大有神气，黄子久特妙，风格，王叔明，奄有前规，而三家皆有纵横，习气独云林古淡天然米痴，后一人而已。
赵荣禄，枯树法郭熈，李成不知实从飞白，结字中来也，文君眉峰黛，不知从董双成逺山蛾带来也，知此省画法。
古人逺矣曺不兴，吴道子近世人耳，犹不复见一笔，况顾陆之徒，其可得见之哉？是故论画当以目见者为准若逺指古人曰：此顾也。此陆也，不独欺人，寔自欺耳，故言山水则当以李成范寛花果，则赵昌王友，花竹翎毛，则徐熈黄筌，崔顺之马，则韩干伯时，牛则厉，范二道士仙佛，则孙太古神怪，则石恪猫犬，则何尊师周炤，得此数家，已称竒妙士大夫家或有收其妙迹者便已千金矣，何必逺求太古之上耳目之所不及者哉！
范寛山川浑厚，有河朔气象，瑞雪满山，动有千里之逺寒林孤秀，挺然自立，物态严凝，俨然三冬在目。
营丘作山水危峰，奋起蔚然，天成乔木倚磴下，自成隂轩畅闲雅，悠然逺眺道路深窈，俨若深居用墨，颇浓而皴，斮分晓，凝坐观之，云烟忽生，澄江万里，神变万状，予尝见一双幅，每对之，不知身在千巗万壑，中赵集贤画为元人冠冕，独推重高彦敬，如后生事，名防而倪迂题黄子久画云，虽不能梦见房山，特有笔思，则高尚书之品，几与吴兴埒矣，高乃一生学，米有不及，无过也。
张伯雨题元镇画云，无画史，纵横习气，余家有六帧，又其自题狮子图云：予与赵君美长，商防作狮子图真，得荆闗遗意非王辈所能梦见也，其高自标置如此，又顾谨中题，倪画云：初以董源为宗及乎？晚年画益精诣，而书法漫矣，盖倪迂书絶工致晚年，乃失之而聚，精于画一变古法，以天真幽淡为宗，要亦所谓渐老渐熟者，若不从北苑，筑基不容易到耳，纵横习气，即黄子久未能断，幽淡两言，则赵吴兴，犹逊迂翁，其胸次自别也。
赵大年平逺写湖天茫之，景极不俗，然不耐多皴，虽云学维，而维画正有细皴者，乃于重山叠嶂，有之赵，未能尽其法也。
李昭道一派为赵伯，驹伯骕精工之极，又有士气，后人仿之者得其工，不得其雅，若元之丁野夫钱，舜举是已，盖五百年而有仇，实父在昔，文太史亟相推服，太史于此一家画不能不逊仇氏，故非以赏誉増价也，实父作时，耳不闻鼔吹骈阗之声如隔壁钗钏，戒顾其术，亦近苦矣。行年五十，方知此一派画殊不可习，譬之禅定积，刼方成菩萨，非如董巨米三家可一超直入，如来地也。
元季四大家，浙人居其三王叔明，湖州人黄子久，衢州人吴仲圭，钱塘人，惟倪元镇无锡人耳，江山灵气盛衰故有时国朝名手，仅仅戴进为武林人，已有浙之目，不知赵吴兴亦浙人苦浙派，日就澌灭，不当以甜邪俗，頼者尽系之，彼中也。
昔人评大年画，谓得胸中万卷，书更竒又大年以宗室不得逺防每朝陵，囬得写胸中丘壑，不行万里，路不读万卷书，欲作画祖，其可得乎？此在吾曺，勉之无望，庸史矣。
画之道，所谓宇宙在乎手者，眼前无非生机，故其人徃徃多夀至如刻画细谨，为造物役者，乃能损夀盖无生机也，黄子久沈石田，文征，仲皆大耋，仇英短命，赵吴兴止六十余仇，与赵虽品格不同，皆习者之流，非以画为寄，以画为乐者也，寄乐于画，自黄公望始开此门庭耳。
余少学子久山水中，复去而为宋人画，今间一仿子，久亦差近之。
日临树一二株石山，土坡随意，皴染五十，后大成犹未能作人物，舟车屋宇，以为一恨，喜有元镇在前，为我防短，不者百喙莫解矣。
董北苑潇湘图 江贯道江居图 赵大年夏山图黄大痴富春山图 董北苑征商图 云山图 秋山行旅图 郭忠恕辋川招隐图 范寛雪山图辋川山居图 赵子昻洞庭二图 高山流水图李营丘着色山图 米元章云山图 巨然山水图李将军蜀江图 大李将军秋江待渡图 宋元
人册叶十八幅
右俱吾斋，神交师友，每有所如，携以自随，则米家书画船，不足羡矣。
题自画
仿米画题
米元章，作画一正，画家谬习，观其高自标置，谓无一吴生习气，又云：王维之迹，殆如刻画，真可一笑，盖唐人画法，至宋乃畅至米，又一变耳，余雅不学米画，恐流入率，易兹一戱，仿之犹不敢失，董巨意善学，下惠颇不能当也。
仿烟江叠嶂图
右东坡先生题王晋卿画，晋卿亦有和歌语特竒丽东坡为再和之意，当时晋卿必自画二三本，不独为王，定国藏也，今皆不传，亦无复摹本在人间，虽王元美所自题，家藏烟江图，亦自以为与诗意无，取知非真矣，余从嘉禾项氏，见晋卿瀛，山图笔法，似李营丘，而设色似思训，脱去画史，习气惜项氏，本不戒于火，已归天上，晋卿迹遂同，广陵散矣，今为想像其意，作烟江叠嶂图，于时秋也，辄临秋景于所谓春风揺江天，漠漠等语，存而弗论矣。
仿米家云山题
董北苑僧巨然都以墨，流云气有吐吞变防之势，米氏父子宗董巨法，稍删其防，复独画云，仍用李将军钩笔如伯，驹伯骕辈，欲自成一家，不得随人弃取故也。因为此图及之。
题画赠徐道寅
余尝见胜国时，推房山鸥波居四家之右，而吴兴每遇房山，画辄题品作胜语，若让伏不置者，顾近代赏鉴家或不谓然，此由未见高尚书，真迹耳，今年六月在吴门，得其巨轴，云烟变灭，神气生动，果非子久山樵所能梦见，因与道寅为别访之，容安草堂，出精素求画，画成此图，即高家法也，观者可意，想房山风规于百一乎？
题画赠陈眉公
予之防长沙也，徃返五千里，虽江山暎发，荡涤尘土而落日，空林长风骇浪，感行路之艰，犯垂堂之戒者数矣，古有风不出，雨不出三十年不蓄雨具者，彼何人哉？先是，予之逰檇李也，为图昆山读书，小景寻为人夺去，及是重仿，巨然笔意，以志予慕，余亦且倒衣从之不作，波民老也。
题董北苑画
朔旦至金，阊门客以北苑画授予，云烟变灭，草木郁葱，真骇心动，目之观，乃知米氏父子，深得其意，余家有虎儿大姚村，图政复相类，不师北苑，乌能梦见南宫耶？
仿惠崇题
惠崇巨然，皆高僧逃画禅者，惠以艶冶，巨然平澹，各有所入，而巨然超矣，因仿惠崇及之。
题画
老鹤眠，堦初露下，高梧满地，忽霜黄余曾作此景，以贻仲醇矣，清臣复强，余为之觉，与前幅较胜一筹耳。
题自画小景
赵令穰伯驹承防，三家合并虽妍而不甜，董源巨然米芾，高克恭四家，合并虽纵而有法，两家法门，如鸟双翼，吾将老焉。
又
陈道醇有宋刻书苑携至烟雨，楼予读，次辄有省画法为写，痴翁笔意。
又
此画余仿大痴得无余亦痴絶否
临巨然画题右
上元后三日，友人以巨然松阴，论古图售于余者，余悬之画禅室，合乐以享同，观者复秉烛，扫二图，厥明以示客，客曰：君叅巨公禅，几于一防觉矣。
仿三赵画题右
余家有赵伯驹，春山读书，图赵大年，江乡清夏图，今年长至项，晦甫以子昻鹊华，秋色卷见贻余，兼采三赵，笔意为此图，然赵吴兴已兼二子，余所学则吴兴为多也。
题张清臣集扇靣册
余所画扇头小，景无虑百数，皆一时酬应之笔，赵子辈亦有仿为之者徃徃乱真清臣，此册结集多种，皆出余手，且或善者，庶足供吟赏，人人如此具眼，余可不辨矣。
题鹤林春社图赠唐公有
家有独鹤，忽迷所，如人失人，得已类楚弓，自去自来，莫期梁燕，已乃于唐公之墙，复蹑羽人之迹，整翮返驾，引吭长鸣，似深惜别之情，聊作思归之曲，呜呼，雀罗閴，若鸥盟眇然，顾此仙禽，真吾徳友惊蓬超忽，仍聨支遁之交，珠树玲珑，不逐浮丘之路，虽云合有防数，亦由去无遐心，自此可以蹔防万里等狎鸡，羣守养千龄无虞，鸟散者矣，欲志黄庭之报，遂写青田之真，载缀短章，用存嘉话。
题横云秋霁图与朱敬韬
此仿倪高士笔也，云林画法，大都树木似营丘，寒林山石宗闗仝叅以北苑而各有变局，学古人不能变，便是篱堵间物，去之转逺乃由絶似耳。横云山，吾郡名胜本，陆士龙故居今敬韬搆草舎其下敬韬韵，致书画，皆类倪高士，故余用倪法，作图赠之。
书小赤壁并题
吾郡九峰之间有小赤壁，余顷过齐安，至赤壁，其高仅数仞，广容两亭耳，吾郡赤壁，乃三四倍之山，灵负屈莫为解嘲，昔齐安名人卤莽，如是，因画赤壁，一正向来之谬，然予以是并疑吾郡有小昆山，未知去抵鹊村路几许，使余得凿空防之，或亦如小赤壁，不须多逊也。
云海三神山图
李思训写海外山，董源写江南山米元晖，写南徐山，李唐写中州山马逺夏圭写钱塘山赵吴兴，写霅苕山，黄子，久写海虞山，若夫方壶蓬阆，必有羽人传照，余以意为之，未知似否。
江山秋思图
余与平原程黄门以使事，过江南，一日阁舆，道上陂陀，回复峰峦，孤秀下有平湖碧，澄万顷湖之外，长江吞山，征帆，与鸟俱没，黄门曰：此何山也？余曰：其齐山乎？盖以江涵秋影句测之，果然。
云林图
元季四大家，独倪云林，品格尤超，蚤年学董源，晚乃自成一家，以简淡为之，余尝见其自题，狮子林图曰：此卷深得荆闗遗意非王诸人所梦见也，其高自标许如此，岂意三百年，后有余，旦暮遇之乎！
濠梁秋思图
城隅绿水，明秋日，海上青山隔暮云，吾郡龙潭夜泛，身在太白诗中不作柴桑，濠濮间，想语矣。
烟江叠嶂图
云山不始于米元章，盖自唐时王洽泼墨，便已有其意，董北苑好作烟景，烟云变没，即米画也，余于米芾，潇湘白云图，悟墨戱三昧，故以写楚山。
题天池石壁图
画家初以古人为师，后以造物为师，吾见黄子久，天池图皆赝本，昨年防吴中山防笻石壁下，快心洞目，狂叫曰：黄石公同防者不测，余曰：今日遇吾师耳。
幽亭秀木图
幽亭秀木，古人尝绘图，世无解其意者，余为下注脚曰：亭下无俗物谓之幽木，不臃肿，经霜变红黄者，谓之秀，昌黎云，坐茂树以终日，当作嘉树，则四时皆宜，霜松雪，竹虽凝寒，亦自堪对。
孤烟逺村图
山下孤烟逺村天边独树高原，非右丞工于画道，不能得此语米元晖，犹谓右丞画如刻画，故余以米家山写其诗。
仿叔明画题
王叔明画从赵文敏风韵中来，故酷似其舅，又泛滥唐，宋诸名家，而以董源王维为宗，故其纵逸多姿，又徃徃出文敏，规格之外，若使叔明专门，师文敏，未必不为文，敏所掩也，因画叔明笔意及之。
题画赠俞君寳
俞君寳将游武夷索余此图，若有好事者，能为君寳生两翼便以赠之，画在余腕，不至如子瞻断臂也。
临郭恕先画并题
辋川招隐，图为郭恕先笔，余得之长安，周生，今年复于吴门，见郭河阳，临本，乃易雪景为设色山矣，河阳，笔力已自小减，矧余野战之师，何敢言夺？赵帜耶？
写寒林逺岫图并题
昔人评王右丞，画以为云峰石色逈出天机，笔思纵横，叅乎造化，余未之见也，徃在京华，闻冯开之，得一图于金陵，走使缄书，借观既至，凡三薫三沐，乃长跽开卷，经歳开之，复索还，一似渔郎，出桃花源再徃迷误怅惘，久之，不知何时，重得路也，因想像为寒林逺岫图世有见右丞画者，或不至河汉。
题秋林图
画秋景，惟楚客宋玉最工，寥栗兮，若在逺行登山临水兮，送将归，无一语及秋，而难状之，景都在语外，唐人极力摹写，犹是子瞻所谓写画论，形似作诗，必此诗者耳，韦苏州落叶满空山王，右丞渡头，余落日差，足嗣响，因画秋林及之。
防仲方云卿画
传称西蜀黄筌，画兼众体之妙，名走一时，而江南徐熈后出，作水墨画神气，若涌别有生意，筌恐其轧已稍有瑕疵，至于张僧繇画阎立本以为虚得名，固知古今相倾，不独文人尔，尔吾郡顾仲方，莫云卿，二君皆工山水，画仲方专门名家，盖已有歳矣云，卿一出而南北顿渐，遂分二宗，然云卿题仲方小景目以神逸，乃仲方向余敛袵云卿画不置，有如其以诗词相标，誉者俯仰间，见二君意气可薄，古人耳。
题画赠朱敬韬
宋迪侍郎燕肃尚书马和之米元晖，皆礼部侍郎，此宋时士大夫之能画者，元时惟赵文敏，高彦敬，余皆隐于山林，称逸士，今世所传戴沈文仇，颇近胜国，穷而后工，不独诗道矣，予有意为簮裾树帜，然还山以来，稍有烂漫天真似得丘壑之助者，因知时代使然，不似宋世士大夫之昌，其画也，因作秋山图识之。
楚中题画寄眉公
武陵公署旁午，日捡宋人事，因写图而系以其诗，武陵为五溪，马伏波所谓五溪何毒淫，鸟飞不度兽，不敢侵者，至今笛声悲怨，计余去故园五千里矣，颇忆作少游，何能聼车生耳哉此诗，此画于余情有当也。
题谿山别业画
自义阳至大石，天池山水间，探厯阅两月，都未曾作画，今日目眚，初佳梁谿，有客携巨然图，见示乗兴为此吴绢，如水恨手，澁不称耳。
自作小帧因题
倪黄合作予所见，三帧独杨太守家藏为最，特为仿之。
题画赠君防
余旣为君策，作畸墅诗，复作此补图，然画中剰水残山不能尽，畸墅之胜，命之曰庐山，读书图云。
题山庄清夏图
小庄清夏三商而起，捡所藏法书名画，鉴阅一过极人间，清旷之乐作，此图以记事。
仿赵令穰村居图
壬寅六月七日，过嘉兴，鱼江中写所见之景，却似重逰也。
题仿巨然笔
元正十九日为余，揽揆之辰，海上客携巨然，松亭云岫，图见示真，快心洞目之，观戏为仿此。
松冈逺岫为何司理题
右丞田园，乐有萋萋，春草秋緑，落落长松，夏寒，余采其意，为此图赠士，抑兄亦闻士抑有髙卧不出超，然人外之意不媿，右丞此语耳。
又题晴岚萧寺
此图为仲醇，作今入士，抑手仲醇曰：弟子失之，先生得之，亦复何憾！余曰：陈仲子失之，何第五得之，不亦风流胜防乎？因题数语，以识歳月。
仿大痴画赠朱敬韬
诗在大痴画前，画在大痴，诗后恰好百四十年，翻身出世，作怪此沈啓，南自题画余谬，书之必有见而大笑之者，壬子，十月廿四。
江山秋思图
杜樊川诗，时堪入画，南陵水靣漫悠悠风紧，云轻欲变秋正是客心孤逈处，谁家红袖倚高楼，陆瑾赵千里皆图之，余家有吴兴小册，故临于此。
题画赠何士抑
士抑兄每望余不为作画所得，余幅辄赝者，余以行役久废，此道捡笥中，旧时染三尺，山自武夷寄之。
评旧画
题曺云西画
吾乡画家，元时有曺云西张以文张子正，诸人皆名笔而曺为最高，与黄子久倪元镇颉颃，并重曺本师，冯觐郭熈此帧，则仿巨然尤异，平时之作，藏此以存故乡，前辈风流以文画，乃有絶肖大痴者，予得之长安，今合此乃双美也。
题沈石田临倪画
石田先生于胜国诸贤名迹，无不摹写亦絶相似，或出其上，独倪迂，一种淡墨，自谓难学，盖先生老笔宻思于元镇若淡，若踈者异趣耳，独此帧萧散秀润，最为逼真，亦平生得意笔也。
题沈啓南画册
写生与山水不能兼长，惟黄要叔能之余，所藏勘书图学，李升金盘，鹁鸽学周昉，皆有夺蓝之手，我朝则沈啓，南一人而已，此册写生更胜，山水间有本色，然皆真虎也。
题孙汉阳画石卷
唐李徳裕采天下，恠石聚之平泉别墅，遗诫后昆，曰：有以平泉石，轻予人者，非佳子弟也，内一醒酒石，尤珍爱之，醉则踞焉，今汉阳之寳七石似不少逊，而石疑较胜，唐诗云：寒姿数片竒突兀曾作秋江秋水骨，又云：雪尽身还瘦，云生势不孤，此颇足以状石。
题顾仲方山水册
米元章论画曰：纸千年而神去绢八百年而神去，非笃论也，神犹火也，火无新故，神何去来？大都世近，则托形以传世逺则托声以传耳。曺弗兴，卫恊辈妙迹永絶独名称至今，则千载以上，有耳而目之者矣，薛稷之鹤，曺覇之马，王宰之山水，故擅国能，即不擅国能，而有甫之诗歌在自足，千古虽谓纸素之夀夀于金石可也，神安得去乎君画，初学马文壁，后出入黄子久，王叔明倪元镇吴仲圭无不肖似，而世好其为子久者。
题周山人画
余少喜绘业，皆从元四大家，结缘后入长安，与南北宋五代以前，诸家血战，正如禅僧作宣律师耳，此册檇李周逸之所勒，欲与阁帖共传其志，良苦解脱禅，固无借此然学，欲望见古人门庭蹊迳，斯亦渡河寳筏珍重珍重。
题赵文敏画
子昻尝有创为，即工者题画卷，有曰：予尝画马，未尝画羊子中强，余为此，不知合作否，此卷特为精妙，故知气韵必在生，知非虚也。
题画牡丹
花品从众，香国中来，临风独笑，足令姚魏气短，便有羣芳竞妒，其亦自絶。
题伯玉画册
胜国时，画道独盛于越中，若赵吴兴黄鹤山樵，吴仲圭黄子久，其尤卓然者至于今，乃有浙画之目，钝滞山川不少，迩来又复矫而事吴，装亦文沈之賸馥耳，伯玉此册行笔破墨，种种自超，可谓刬俗之雅，故当名家，伯玉寒士，然从项氏兄弟逰多见项子，京所藏名画，遂尔有得，吾友某某特好之。
题济川图卷后
邑侯济川，沈公以循良为江南冠冕，鸣琴之暇，好奬进文学知名士，于是某某以感徳殉知之意，属郡中名手共绘，济川图，赠侯余转观之，近于唐人所赋南川，秔稻花侵，县西岭云霞色满堂者，而青雀淩波与海鸥相狎，则清溪之政，似之图名，济川以此，若余当于侯应召，时写乗长风破万里，巨浪之语，为济川境也，某志之。
题孙汉阳卷
右録米元章一帖，观此知米薛相易，事诚有之，鉄围丛谭，或传讹耳，然余又于宋光禄家得米元章所画，研山云根，雪浪直凿混沌，吾乡雪居先生，又图为卷，可与元章竞爽，余将以米画赠之，惟欲易东臯，草堂前一片烟霞，便意足也。
题渔乐图
宋时名手如巨，然李范诸公皆有渔乐图，此起于烟波，钓徒张志和盖顔鲁公赠志和诗而志和，自为画，此唐胜事，后人之多寓意，渔隐耳，元季尤多，盖四大家皆在江南，葭菼间，习知渔钓之趣故也。
题画南陵水靣诗意
江南顾大中，尝于南陵逃捕，舫子上画杜樊川诗意，时大中未知名，人莫加重，后为过客窃去，乃共叹惋，予曾见文征，仲画此诗意，题曰：吾家有赵荣禄，仿赵伯驹，小帧画妙絶间一摹之殊愧，不似今予不复见徴仲笔去二赵可知矣。
题画
七夕，泊舟吴阊，张慕江以画售于余，有梅花，道人大轴，仿巨然水墨淋漓，云烟吞吐，与巨然不复甲乙，又高克恭云山，秋霁，与谢伯诚学，董源庐山观瀑，图皆竒笔也。
题莫秋水画
莫廷韩为宋光禄作此图，在己夘之秋，时余同观，咄咄称赏，今已二十年事矣，仲文爱之防惜特甚，自苏过松周捡，袭藏备至，不忍转入它氏手，亦交谊也。
题朱云来画
敬韬作米虎儿墨戏不减高尚书阅此欲焚吾砚
题倪云林画
云林画江东人以有无论清，俗余所藏，秋林图有诗云云，开见山髙木落知风劲亭下，不逢人夕阳，澹秋影其韵，致超絶当在子久，山樵之上。
论画
元时画道最盛，惟董巨独行，此外皆宗郭熈，其有名者，曺云西唐子华姚彦卿朱泽民辈出其十，不能当黄倪，一盖风尚使然，亦由赵文敏提醒品格，眼目皆正耳，余非不好，元季四家画者直泝，其源委归之，董巨亦颇为时人换眼，丁南羽以为画道一变。
画禅室随笔卷二
钦定四库全书
画禅室随笔卷三
明 董其昌 撰
记事
予在广陵，见司马端明，画山水细巧之极，絶似李成多，宋元人题防画谱俱不载，以此知古人之逃名。
今年防白下见褚遂良西升经结，搆遒劲于黄庭像賛外别有笔思，以顾虎头，洛神图易之，不得更偿之，二百金，竟靳固不出，登舟作数日，恶忆念不置，然笔法尚可摹儗，遂书此论，亦十得二三耳，使西升经便落予手，未必追想若此也。
送君者望厓而返，君自此逺宋子京读庄子至此，遂欲沾巾，予北上，泊寒山为送别，诸君子拈之。
鬪鹌鹑，江南有此戏，皆在笼中，近有吴门人，始开笼于屋，除中相鬬弥日，复入笼饮啄，亦太平清事。
余与仲醇以建子之月，发春申之浦，去家百里，泛宅淹旬，随风东西，与云朝暮集，不请之友乗不系之舟，壶觞对饮，翰墨间作吴苑，酹真娘之墓，荆蛮寻嬾瓉之踪，固已胸吞具区，目瞠云汉矣，夫老至则衰，倘来若寄既悟，炊粱之梦，可虚秉烛之游，居则一丘一壑，唯求羊是羣，出则千峰万峰，与汗漫为侣，兹予两人敦，此夙好耳。
余游闽中，遇异人，谈摄生竒诀在读黄庭内篇，夜观五藏神知其虚实，以为补泻，盖道藏所不传，然须断荤酒，与温柔乡则可，受持至今，愧其语也。
七夕王太守，禹声招饮于其家园，园即文恪所投老，唐子畏郝，元敬诸公为之，缀者，是日，出其先世所藏名画，有赵千里，后赤壁赋一轴，赵文敏落花防鱼图谿山仙馆，图又老米云山，倪云林渔庄，秋霁梅，道人渔家，乐手卷李成，云林卷皆希代寳也。
余持节楚藩归，曾晚泊祭风台，即周郎赤壁，在嘉鱼县南七十里，雨过，辄有箭镞于沙渚间出，里人拾镞视，予请以试之，火能伤人，是当时毒药所造耳，子瞻赋赤壁，在黄州，非古赤壁也，【壬辰，五月】。
元李氏有古纸，长二丈许，光润细腻，相传四世，请文敏书文敏，不敢落笔，但题其尾至文征，仲止押字一行耳，不知何时，乃得书之。
余顷驱车彭城，不胜足音之怀，又有火云之苦，回驭谷水，塔上养疴，三月而仲醇挟所藏木瘿炉王右军月半帖真迹，吴道子观音变相图，宋板华严经尊防语，録视余文室中，惟置一牀，相对而坐，了不蓄笔研，既雨窓静，閴吴门，孙叔达以画事属余纪，防遂为写迂翁笔意，即长安游子能有此适否？
袁尚书媍无裩，孙女以饿缢死，尚书善噉不能餍，每市蚬为晚，飡可竟一斗，有一门生餽，以十金辄作三封，以一封置袖中乗月叩穷交之户，呼与偕歩以袖中金赠之，而别其贫，都由此，然每携丑伎泛泊，一日不能废也。
杨尚书成，在吴中负物望，其家不贫，而吴中人称之，不在袁公下，以其淳谨安静，故令人无可闲然耳，尚书过蔡经旧里，曰：此宋之大，贼乃居此乎？以为蔡京也，所谓不读非圣书者耶？
张东海题诗金山西，飞白日忙于我，南去青山冷笑，人有一名公见，而物色之曰：此当为海内名士，东海在当时，以气节重其书学，怀素名动四裔，自吴中书家，后出声价稍减，然行书尤佳，今见者少耳。
余与程黄门同行江南，一日阁舆道上见陂陀，回复峰峦，孤秀外长江吞山征防，与鸟俱没，黄门曰：此何山也？余曰：齐山也，黄门曰：子何以知之？余曰：吾知杜樊川，所谓江涵秋影者耳，询之，舟人亦不能名，但曰：此上有翠微亭，黄门与余一笑而出，是日歩平堤六七里，皆在南湖中，此堤之胜，西湖仅可北靣称臣耳，俗谚云：九子可望，不可登齐山，可登不可望，信然。
大林寺，在天池之西，有西竺娑罗树二株，中宴坐，老僧余访之，能念阿弥陀佛号而已，白乐天诗云：人间四月，芳菲尽山寺，桃花始盛开，必此寺也。
记防
武彛有大王峰峰极尊胜，故名，武彛君为魏王子骞，曾防羣真于此奏人间，可袁之曲。
大田县有七岩，临水山下，皆平田，秋气未深树，雕叶落衰，桞依依。
洞天岩在沙县之西十里，其山壁立多松樟，上有长耳，佛像水旱，祷着灵迹，其岩寛可容三几二榻，高三仞，余滴水不絶，闽人未之赏也，余创见而深索之，得宋人题字石刻十余处，皆南渡以后，名手岩下，有流觞曲水，徐令与余饮竟日，颇尽此幽致，追写此，景以当纪游。
高邮夜泊，望隔堤大湖，月色微晦，以为地也，至诘旦水也，竺典化城，无乃是耶。
予行至滕阳，峄山在望火云烟沙，殆不复有济胜具，是日，防县中官舍廼以意造为峄山，不必类峄山也，想当然耳，曾防峄山者，知余不欺人。
吕梁县瀑三千仞，石骨出水上，忆予童子时，父老犹道之今不复尔，东海扬尘，殆非妄语。
评诗
大都诗以山川，为境山川，亦以诗为境，名山，遇赋客何异？士遇知己，一入品题，情貌都尽，后之防者不待按诸图经，询诸樵牧，望而可举其名矣，嗟嗟澄江，浄如练齐，鲁青未了，寥落片言，遂闗千古登临之口，岂独勿作常语哉！以其取境真也，象先荆南集不尽，象先才之变，而余尝持节长沙自洞庭而下，汉阳而上与象先共之，故其取境之真，特有赏，防云：抑余不能防，然好诗，象先能诗，又好防是安得象先为东西南北之人穷，夫所谓州有九岳，有五者，而皆被以竒音隽响余，得隐几而读之，以吾拙而收象先之巧，以吾目而用象先之足，不大愉快哉！
东坡云：诗人有写物之工，桑之未落，其叶沃若，他木不可以当此，林逋梅花诗踈影横斜水清浅，暗香浮动，月黄昬决非桃李诗皮日休白莲诗无情，有恨何人？见月冷风清，欲堕时，此必非红莲诗裴，璘咏白牡丹诗，长安豪贵，惜春残争赏，先开紫牡丹，别有玉杯承露冷，无人起就月中防。
余以丙申，秋奉使长沙，至东林寺，时白莲盛开，土人云，此晋慧逺所种自晋至今千余年，惟存古甃与栏楯，而莲无复种矣，忽放白毫光三日三夜，此花窣地而出，皆作千叶，不成莲房，余徘徊久之，幸此花开，与余行防逺公有记云：花若开吾再来，余故有诗云：泉归虎谿，静云度鴈，天轻苔藓封碑，古优昙应记，生记此事也。
古人诗语之妙，有不可与册子叅者，惟当境方知之，长沙两岸皆山，余以牙樯防行，其中望之地，皆作金色，因忆水碧沙明之语，又自岳州顺流而下，絶无高山至九江，则匡庐突兀出樯防外，因忆孟襄阳，所谓挂席几千里，名山都未逢，泊舟浔阳，郭始见香炉峰真人语，千载不可复，值也。
宋人推广山谷，所得深于子瞻曰：山谷真湼槃堂里禅也。
顷见岱志诗赋六本，读之既尽，为区捡讨，用孺言曰：总不如一句，捡讨请之曰：齐鲁青未了。
灯影照无睡心，清闻妙香，杜少陵防，招提絶调也。予书此于长安僧舍，自后无复敢题诗者。
万事不如杯，在手一年，几见月当头文徴仲尝写此诗意又樊川，翁南陵水，靣漫悠悠风紧，云轻欲变秋赵千里亦图之，此皆诗中画，故足画耳。
风静夜潮满城，高寒月昏，秋色明，海县寒烟生里闾，春尽草木变，雨余池馆，青楚国，橙橘暗吴门，烟雨愁郭外，秋声急城，边月色残众山，遥对酒孤屿，共题诗气蒸，云梦泽波撼岳阳城林花扫更落，径草踏还，生挂席，樵风便开尊，琴月孤落日池上，酌清风松下，来王江寜，孟襄阳五言诗句，每一咏之便习，习生风。
余见倪云林自题画云，十月，江南未陨霜，青枫，欲赤碧梧黄停桡，坐对寒山，晚新雁题诗小着行。
明月照积雪，大江流日夜，客心悲未央，澄江浄如练，玉防低，建章池塘，生春草，秋菊有佳色，俱千古竒语不必有所附丽，文章妙境，即此了然，齐隋以还，神气都尽矣。
李献吉诗如咏月，有云光添桂魄十分影寒，落江心几尺，潮不见集中，自是佳语。
唐子畏诗，有曰杜曲梨花杯，上雪防陵，芳草梦中烟，又曰：秋榜才名标第一，春风脂粉醉千塲，皆学白香山子畏之才，何须以解首矜诩，其亦唐人所谓，今朝浩荡恩无涯，不免器小之诮。
唐人诗律与，书法颇似，皆以浓丽为主，而古法稍逺矣余每谓晋书无门，唐书无态，学唐乃能入晋，晋诗如其书，虽陶元亮之古淡，阮嗣宗之俊爽，在法书中未可当虞，褚以其无门也，因写唐人诗及之。
翰墨之事，良工苦心，未尝敢以耗气应也，其尤精者，或以醉，或以梦，或以病逰戏神通无所不可，何必神怡气王造物乃完哉？世传张旭号草圣，饮酒数斗，以头濡墨，纵书壁上，凄风急雨，观者叹愕，王子安为文毎，磨墨数升，被而卧，熟睡而起，词不加，若有鬼神，此皆得之笔墨，蹊迳之外者，今观察王先生，当人日病不起，据枕作诗二十章言，言皆乐府鼔吹也，乃与彼二子鼎足立矣。
东坡读金陵，怀古词于壁间，知为介甫所作叹曰：老狐精能，许以羁怨之士，终不能损价，于论文所谓文章，天下至公，当其不合，父不能谀，子其论之定者，虽东坡无如荆公，何太白曰：崔灏题诗在上头，东坡题庐山瀑布曰：不与徐凝洗恶诗，太白阁笔于崔灏，东坡操戈于徐凝，岂有恩怨哉。
评文
东坡水月之喻，葢自肇论得之，所谓不迁义也，文人防搜，内典徃徃如凿空，不知乃沙门辈家常饭耳，大藏教，若演之有许大文字，东坡突过，昌黎欧阳以其多助，有此一竒也。
苏子瞻表忠观碑，惟叙蜀汉，抗衡不服，而钱氏顺命自见，此以宾形主法也，执管者即已防于其中，自不明了耳，如能了之，则拍拍成令，虽文采不章，而机锋自契。
文章随题敷衍，开口即涸，须于言尽语竭之时，别行一路，太史公荆轲传方叙，荆轲刺秦王至，秦王环柱而走，所谓言尽语竭，忽用三个字，转云而秦法，自此三字以下，又生出多少烟波。
几作文原是虚架，子如棚中傀儡，抽牵由人，非一定死，煞真有一篇文字有代，当时作者之口，写他意中事，乃谓注于不涸之原，且如庄子逍遥篇，鸴鸠笑大鹏，须代他説曰我决起而飞枪，枋时则不至，而控于地而已矣，奚以之九万里而南，为此非代乎？若不代，只説鸴鸠笑亦足矣。又如太史公称燕将，得鲁仲连书云：欲归燕，已有隙，恐诛，欲降齐，所杀虏于齐甚众，恐已降而后见辱，喟然叹曰：与人辨，我寜自辨，此非代乎？
文有翻意者，翻公案意也，老吏舞文，出入人罪，虽一成之，案能翻驳之，文章家得之，则光景日新，且如马嵬驿诗，凡万首皆刺，明皇宠贵妃，只有工拙耳，最后一人乃云：尚是圣明天子，事景阳宫，井又何人？便飜尽从来窠臼，曺孟徳疑塜七十二，古人有诗云：直须发尽疑，塜七十二已自飜矣，后人又云以操之奸，安知不虑及，于是七十二塜，必无真骨，此又飜也。
青乌家专重脱卸，所谓急脉缓，受缓脉急，受文章亦然，势缓处须急做，不令扯长冷淡，势急处，须缓做务，令纡徐曲折，勿得埋头，勿得直脚。
杜子美云：擒贼先擒王凢文章必有真种子，擒得真种子，则所谓口，口咬着，又所谓滴滴雨，都落在学士眼里。
文字最忌排行，贵在错综其势，散能合之，合能散之左氏，晋语云：贾谊政事，防太子之善，在于早谕教与选左右，早谕教选，左右是两事，他却能以二事虽作两段，全不排比，自六朝以后皆画段为文，少此气味矣，作文要得解悟时，文不在学，只在悟平日须体认一畨，才有妙悟，妙悟只在题目，腔子里思之，思之不已，鬼神将通之，到此将通时，才唤做解，悟了解时，只用信手拈来头头是道，自是文中有神动，人心窍理义，原悦人心，我合着他，自是合着人心。
文要得神气，且试看死人活人，生花剪花，活鸡木鸡若何？形状若何？神气识得真勘得，破可与论文，如阅时义，阅时令吾毛竦色动，便是他神气逼人，处阅时似然，似不然，欲丢欲不丢，欲读，又不喜读，便是他神索处，故窓稿不如考，卷之神考卷之神薄，不如墨卷之神厚，魁之神露，不如元之神藏，试之自有解，入处脱夺去，陈乃文家之要诀，是以剖洗磨炼，至精光透露，岂率尔而为之哉？必非初学可到，且定一取舍，取人所未用之辞，舍人所已用之辞，取人所未谈之理，舍人所已谈之理，取人所未布之格，舍人所已布之格，取其新舍，其旧不废，辞却不用，陈辞不越，理却不用，皮肤理不异格，却不用卑琐格得此，思过半矣。
文家要养精神，人一身，只靠这精神干事，精神不旺，昏沉到老，只是这个人，须要养起精神，戒浩饮，浩饮伤神，戒贪色，贪色防神，戒厚味厚味，昏神戒，饱食饱食，闷神戒多，动多动乱，神戒多言，多言损神，戒多忧多忧郁，神戒多思，多思挠神，戒久睡久睡，倦神戒久，读久读苦神人，若调养得精神，完固不怕文字解，悟无神气，自是矢口动人，此是举业最上一乗。
多少伶俐，汉只被那卑琐局曲情态，担阁一生，若要做个出头，人直须放开，此心令之至虚，若天空若海，濶又令之极乐，若曾防春，若茂叔观莲洒洒落落，一切过去相见，在相未来相絶不罣念到大有入处，便是担当，宇宙的人，何论雕虫，末技。
甚矣，舍法之难也，两垒相薄，两雄相持而侠，徒剑客独以鱼肠匕首，成功于枕席之上，则孙吴不足道矣，此舍法喻也，又喻之于禅，达摩西来，一门超出，而亿刼修持三千，相弹指了之，舌头坐断，文家三昧，寜越此哉？然不能尽法而遽事舍法，则为不及法，何士抑能尽其法者也，故其防戱跳跃，无不是法意，象有神规模絶迹今而后，以此争长海内，海内益尊，士抑矣。
吾尝谓成，大家与王唐诸公辈，假令今日而在，必不为当日之文，苐其一种真血脉如堪舆家，所谓正龙有不随时受变者其竒取之于机，其正取之于理，其致取之于情，其实取之于事，其藻取之于辞，何谓辞？文选是也，何谓事？左史是也。何谓情？诗骚是也，何谓理？论语是也，何谓机易是也。易阐造化之机，故半明半晦，以无方为神，论语着伦常之理，故明白正大，以易知为用，如论语曰：无适无莫，何等平易？易则曰：见羣龙无首，下语险絶矣，此则王唐诸公之材料窟宅也，如能熟读妙悟，自然出言吐气，有典有则，而豪少年，佻举浮俗之习，淘洗到尽矣。
夫士子以干禄，故不能迂其途，以就先民矩矱，是或一説矣不曰去其太甚乎？小讲入题，欲离欲合一口，説尽难复更端，不可稍加虚，融乎股法，所贵矫健不测，今一股之中，更加复句，转接之防尽露，森秀之势，何来不可稍加，裁剪乎古文，只宜暗用乃得一成，语不问，文势夷险，必委曲纳之，或泛而无当，或竒而无偶不可，稍割爱乎？每题目必有提纲，既欲运思于题中，又欲回盼于题外，若复快意，直前为题所缚，圆动之处，了不闗心纵才藻灿然，终成下格，不可另着眼乎？诸如此类，更仆莫数，一隅反之，思过半矣。
画禅室随笔卷三
钦定四库全书
画禅室随笔卷四
明 董其昌 撰
杂言上
以蹊径之怪竒论则画不如山水，以笔墨之精妙，论则山水决不如画。
子美论画，殊有竒防如云简易高人意，尤得画髓，昌信卿言，大竹画形小竹画意。
虚室生白，吉祥止，止予最爱，斯语凢人居处洁浄无尘溷，则神明来宅，扫地焚香，萧然清逺即妄心亦自消磨，古人于散乱时，且整顿书几，故自有意。
长生必可学，第不能遇至人，授真诀，即得诀，未必能守之终身，予初信此道，已读禅家书有悟入，遂不复留，情有诗曰：未死，先教死一塲，非七真，不解此语也。
沈明逺画鱼不双睛，尝戏诧人曰：若当化龙去，有一童子拈笔试沈叱之，鱼已跃去矣，欲诘童子，失其所在，鲤鱼跃龙门必雷神，与烧其尾，乃得成龙，李思训画一鱼，甫完未施，藻荇之类，有客叩门出看，寻入失去画鱼，童子覔之，乃风吹入池水，拾视之，惟空纸耳，后尝戏画数鱼投池，内经日夜终不去。
嘉兴有济，舟和尚蚤歳不曾识字，因口授礼观音，文经三歳忽发智慧于内外，典豁然通晓，腹为箧笥，辩若悬河，晋陵唐应徳时就访之与谈，濓洛闗闽之学尤似夙悟，大士防加显被之力，不可诬也，济有语録行于世，因书此文志之。
南京有顾寳幢居士精修净土，每言曰：尘劳中随处下手，生死，上不必留情，又向观，禅师曰：阎浮界中心行为重，皆有道者之言， 寳幢亦善画，余于焦弱，侯处见之，盖师董北苑。
阎头陀者，不知其年，每似六七十许人，坐赤日中卧，氷雪路吐语，洒然似有得者。
黄大痴九十，而貌如童，顔米友仁八十余，神明不衰，无疾而逝，盖画中烟云，供养也。
大波般若经六百卷，此为经之心，般若有两种，所谓观照般若，须文字般若，中入亦观音圆通所云，此方真教体清净，在音闻也，余书此经，欲使观音皆观自在耳。
般若经六百卷，此为经之心，犹云般若心也，今以心经连读，失其义矣。般若有三，有观照般若有实相般，若有文字般若，文字亦能熏识，趣无上菩提，故书此流布，世间使展卷者，信受诵读，种善知见所谓一句染神厯刦不变也。
士君子贵多读异书，多见异人，然非曰宗一先生之言，索隐行怪为也，村农野叟，身有至行，便是异人，方言里语，心所了悟，便是异书，在吾辈自有超识耳。
姚氏月华笔札之暇，时及丹青，花卉翎毛，世所鲜及尝为杨生画芙蓉，匹鸟约略浓淡，生态逼真然，聊复自娱，不复多见也。
王右丞诗云：防世谬词客，前身应画师，余谓右丞云峰石迹，逈合天机，笔思纵横，叅乎造化，以前安得有此画师也。
诗不求工字不竒天真烂漫，是吾师东坡先生语也，宜其名高一世。
王烈入太行山，忽闻山如雷声，徃视之，裂百余丈，一径中有青泥流出，烈取抟之，即坚凝，气味如香粳饭，杜子美诗云：岂无青精饭，使我顔色好，即此事也，叔夜不逢石髓，然已得为形解仙，吾辈安得必遇灵药，但此中空洞无尘土，肠即终日吃饭，坐证真乗矣观陈希夷于钱，若水事则急流勇退，亦神仙中人也。
东坡守汝隂作择胜亭以帷幕为之，世所未见也，铭略曰：凿枘交棁，合散靡常，赤油，仰承青幄四张，我所欲徃十夫可将与水升降，除地布牀，又云：岂独临水，无适不臧，春朝花郊，秋夕月场，无胫而趣，无翼而翔，子由亦云，吾兄和仲塞刚立柔，视身如传，茍完即休，山盘水嬉，习气未瘳，岂以吾好而俾民忧，颍泉甚清，颍谷孔，幽风有翠幄，雨有赤油匪车，匪舟亦可相攸。
东坡在海外，至不容僦，僧寮以居，而与子过自缚屋三间，仅庇眠食，尝行吟草田间，有老妪向之曰：内翰一塲富贵，却都消也。东坡然其言，海外归至，阳羡买宅，又以还劵，不果，盖终其世无一椽，视今之士大夫何如邪？乐志论固，隐沦语然，开口便云：良田广宅，去东坡逺矣
摊烛作画，正如隔帘看月，隔水看花，意在逺近之间亦文章法也。
雪江图如武陵，渔父怅然，桃源阁下，亦曾念之乎？湖上两峰，似已兴尽，惟此结梦，为有情痴，世有以山水为真画者何？颠倒见也，然恐某某亦颠倒见耳。
顔清臣忠义大节，唐代冠冕，人以其书传蔡元长书法，似米南宫书，以其人掩两伤，双美在人，自择耳。
杜子美作八哀诗于李北海，云干谒走其门，碑板照四裔，独歩四十年风，听九臯唳，北海在当时恃文以名，后乃为书所掩。
墨之就试也，如吹竽，必一一而吹之，其既用也，如噉蔗，穷委而不厌，其渐尽也，如火销膏，而不知其成功也，如春蚕之作丝而归于乌有，然李廷珪以久特闻，非尤物也邪？
物之可传者，若三代之鼎，彛籀之鼓干之剑，斯之玺何之？瓦与夫宋之陶与研皆寄于金玉土石之殊质，以存于世，而世亦处之于藏，与玩之间，唯墨不然，以速朽之材，而当必磨之，用其夀乃有消金玉，而磷土石者。
古之作者，寂寥短章，各言其体，王右军之书，经论序，讃自为一法，其书牋记尺牍，又自为一法，故评书者，比之于龙，何独右军？岣嵝石鼔之旁出而为钟鼎，峄山，鸿都之旁，出而为图印，是皆有龙徳焉挈其要领，则兵家所谓势险节短，晋人所谓一徃即诣者尽之矣，近代唯丰攷功，悟此三昧，懿卜此卷覃思，念年而彚之，则先秦两京之旁支犂然具矣，文夀承博士王少微山人而在其不以为枕中之秘也夫！
有客谓余曰：公赝书满海内，世无照魔镜，谁为公辨？黎丘余曰：宋时李营丘画絶少真迹人欲，作无李论，米元章见伪者三百，本真者二本，安见三百，本能掩二本哉？余每书辄令族子镐摹之歳久积成六卷，命之曰：书种堂帖，因为题此。
杂言下
般若如清凉，池四面皆可入，用人之谓也，般若如大火，聚四面皆不可入，行法之谓也，用人欲兼收一门，则局行法，欲画一多门则乱。
气之守也，静而忽动，可以采药，故道言曰：一霎火焰飞，真人自出现识之行也，续而忽断，可以见性，故竺典曰：狂心未歇，歇即菩提。
侠客为知己者死，动于义气也，非是则郭觧之假手，何异于豢犬之吠人，忠臣以大义，防亲闗于庙社也，非是则逄萌之负心，何异于哺？枭之食母，是以君子不受，难酬之恩，不树难事之友。
一人发真，魔宫震动，诸天欲善人炽盛，以摧魔也，一人造业，地藏愁悲，菩萨欲地狱尽空，乃自成佛也。
庶官脩名大臣，捐名脩名者，心不敢念是非，口不敢言利害，潜行宻用如龙养珠也，捐名者，横心之所念，而无是非，横口之所言，而无利害，独徃独来，如龙之行雨也。
如来説法必先放光，非是无以摄迷而入悟也，故易曰：潜龙勿用，祖师印，可旋为扫迹非是，且将执悟而成迷也，故易曰：亢龙有悔，知潜之勿用，则必有激发之大机，董公所以説高祖也其説曰名其为贼，故师直而为壮，知亢之有悔，则必有收敛之妙用，子房所以招四皓也，其説曰难以力争，故功逸而有成。
甘草，非上药也，而参苓以为国老，黛赭非殊彩也，而丹碧以为前茅，今五品散局，名位未极，纒盖犹轻，有心足以思目，足以识口，足以辩行，足以信者，布列数人，随事评定，时乎左袒，公卿而台，諌不疑其为阿时乎？左袒台谏，而公卿不疑其为激，国是自定，人心自正矣。
易戒童牛，书称由蘖，匹夫匹妇之是非不明，其究必有狎，大人者，愚夫愚妇之是非不明，其究必有侮圣人者，宋人有言曰：清议者国之所以立也；重则亟反蔓，则难图矣。
圣人不为已甚，盖以水清则无鱼，良师贵行，时中盖以击则为冦，然而国手不以后，着为先。着庸医，常因爱人而损人，是之与非，犹禅家之有南，北朋党之有古今也，有如毫厘之差，而鲜睿照之明，则将聼彼之自相混淆，而一无所可否乎？黒白未剖而主调停之议，则将听彼之自相黄，而两无所权衡乎？孔子作春秋，孟子辟杨墨，此鲁连飞矢而魏胜济师，盖言断也。
张安道欧阳永叔子瞻辈人也，子瞻以其誉而重王荆公程伊川子瞻辈人也，子瞻亦以其讐而重作家之相讐胜于畴人之相誉，何则？妒之厉，由其知之真也，知薛道衡者，隋炀也，知骆宾王者，武后也，若乃蚍蜉之撼无损，叅天苍蝇，可憎等之飘瓦而已。
心如画师，想成国土人在醉乡有千日而不醒者，官中之天地也，人在梦宅，有千载而不寤者名中之，天地也闗尹子曰：至人不去，天地去识。
独立不惧，惟司马，君实与吾兄弟耳，东坡之不容于荆公也，昔之君子，惟舒是师，今之君子，惟温是随，吾不能随耳，东坡之不容于温公也，具此两截，成一完人，兵再鼔而气不衰，金百炼而色益莹，盖东坡笔铓之利，自竺典中来，襟宇之超，得了元之力，谓其为纵横之学者，洛党之谬谈也。
曾子行恕，当无一事忤人，而放流之论，谆谆瘅恶，孰知三省者有金刚剑南雍慎言当无一语伤时，而羿奡之喻，咄咄逼人！孰知三缄者之为荼毒鼓。
苏门四友，惟山谷学不纯师，东坡视之隐然，敌国文章，气节之外，戒行精洁，平生罪过，比于露坐科头者，祗小艶词耳，此真东坡之畏友也，其为文仿兰亭，叙题防书画寥落短篇，出于刘义庆世説虽偏师取竒皆超出情，量动中肯綮，而广川之藻长睿之博，頋不无逊席焉，亦得坡公，薫染力耳。当宣和时，党禁苏黄及其翰墨，凢书画有两公题防者以为不祥之物，裁割都尽，乃以进御，盖论世者兴嗟焉，岂知五百年后，小玑片玉，尽享连城，如侍御杨公裒成此帙也，耶山谷，尝为子弟，言士生于世，可百不为，惟不可俗，俗便不可医也，临大节而不可夺者不俗也，宋人之以为不祥也。俗也，侍御公之结集也，医俗也，世有不俗者，定不作书画观矣。
楚中随笔
米元晖作潇湘，白云图自题，夜雨初霁，晓烟欲出，其状若此，此卷予从项晦伯购之，携以自随，至洞庭湖，舟次斜阳篷底，一望空濶长，天云物怪怪竒竒一幅米家，墨戏也，自此每将暮，辄卷帘看画卷，觉所携米卷为剰物矣。
湘江上竒云大似郭河阳雪山，其平展沙脚与墨沈淋漓，乃是米家父子耳，古人谓郭熈画石，如云不虚也。
米元晖，又作海岳庵图，谓于潇湘得画景，其次则京口诸山，与湘山差类，今海岳图亦在余行，笈中元晖，未尝以洞庭北固之江山，为独胜而以其云物为胜，所谓天闲万马，皆吾师也，但不知云物何心？独于两地可入画，或以江上诸山所慿，空濶四天无遮得穷，其朝朝暮暮之变态耳，此非静者，何由深解，故论书者曰：一须人品高，岂非以品高则闲静无他，好萦故耶？
余所居学使者官署正接辽王，废宫徃见弹事有云：故相张谋废辽王宫，以广第宅，今按府志辽藩之，废在江陵，未相时而废，宫与江陵官没入废宅，相去逺甚人言其可信哉！若将史笔为真事，恐有无穷受屈，人皆此类也。
余至衡州，欲观大唐中兴颂，永州守以墨刻进，亦不甚精，盖彼中称为三絶碑曰元澷郎颂顔，平原书并祁阳石为三，殊可嗤恨，石何足絶也？盖两公书与文，与其人为三絶耳，因题诗令守镌之诗曰：澷郎左氏癖，鲁国羲之鬼，千载逺擅塲同时，恰对垒，有唐九庙，随飞烟一片，中兴石不毁，几回吹律，寒谷春几度，看碑陈迹，新辽鹤归来认城郭，杜鹃声里，含君臣折钗，黄绢森光恠旧国，江山余气，槩当时富贵，腹剑多异代，风流椽笔，在书生何负于国哉？元祐之籍，何当来？子瞻饱吃，惠州饭涪翁，夜上浯谿台，杖藜扫石溪，声咽不禁，技痒还，留碣清时有味，是无能，但潄湘流莫饶舌。
米元晖楚山，清晓图谓楚中宜取湖，天空濶之境，余行洞庭良然，然以简书刻促翰墨，都废未尝成一图也。而有以盘礴诋余者，余为诗曰：拈笔经营辋口，居心知，余习未能除莫将枕，潄闲家具，又入中山，箧里书，盖山中题画，聊以解嘲云，顷楚文学，张子见访言，彼其之子，为屈轶所指，非直烟霞罪过，余口占二絶示之，云窓聴，雨夜迢迢，谁遣尊前慰寂寥楚畹，众香都好，在天阶瑞草，不曾雕来，雁霜天，楚客归野情，祗授薜萝衣，若怜白社，酬裴迪可羡朱门，荐陆机今年谷日行三山道中，梦书韩昌黎送李愿归盘谷序，且题于后曰：盘谷唐人名，手无书者，岂昌黎所云，吾文自谓大好人，必大笑之耶？觉而心异之，厥明，闻已在弹事中，时陈中丞遗书相讯，谓不知复诋何语？予答之曰：昔年以盘礴达聪，聼唯作书未及，今之罪案当在此耳。已而果然，昔管寜渡海，风涛大作，舟人请各通罪过，寜曰：吾尝三朝露坐，一朝科头，平生罪过，其在斯乎？予何敢望防安，而以书画见诋，此为幸矣，宋时苏黄书，虽收藏之家，輙抵罪，何止及身，此又非予幸中之幸耶？因题六图曰枕，潄闲勲而系之，以此庚戍，四月之望。
禅悦
华严经云：一念普观无量刦，无去无来，亦无住如是了，达三世事，超诸方便，成十方李长者，释之曰：三世古今，始终不离于当念，当念即永嘉所云一念者，灵知之自性也，不与众缘作对，名为一念相应，惟此一念前后际断。
绛县老人能知四百，甲子，桃源，中人不知有汉，晋魏古诗云：山中无厯日寒尽，不知年，但今日不思昨日事，安有过去可得防心，任运尚可想，六时不齐之意，何况一念相应耶？
余始叅竹，箆子话，久未有契，一日于舟中卧念香，严击竹，因縁以手舟中，张布防竹，瞥然有省，自此不疑从前老和尚舌头，千经万论，触眼穿透，是乙酉年五月舟过，武塘时也，其年秋，自金陵下第，归忽现一念三世境界，意识不行，凡两日半而复，乃知大学所云，心不在焉，视而不见，听而不闻，正是悟境，不可作迷解也。
中庸戒慎乎其所不覩，恐惧乎其所不闻，既戒惧矣，即属覩闻既不覩闻矣。戒惧之所不到，犹云观未发气象，既未发矣，何容观也？余于戊子，冬与唐元征袁伯修瞿洞观，吴观我吴本，如萧圃，同防于龙华寺，憨山禅师夜谈，予征此义，瞿着语云：没捞摸处捞摸，余不肯其语曰：没捞摸处，切忌捞摸，又征鼔中无钟声，钟中无鼔响钟鼔不交叅句，句无前后偈瞿，曰不碍，余亦不肯其语曰：不借，是夕，唐袁诸君子初依法门，未能了余此义，即憨山禅师亦两存之，不能商量究竟，余谓诸公曰：请记取此语，异时必自有会，及袁伯脩，见李卓吾后，自谓大彻，甲午，入都，与余复为禅悦之防，时袁氏兄弟萧圃王衷，白陶，周望数相过从，余重举前义伯，脩竟犹渣滓，余语也。
李卓，吾与余以戊戍，春初一见于都门外，兰若中略，披数语，即许可莫逆，以为眼前诸子，惟君具正知见，某某皆不尔也，余至今愧其意云。
袁伯脩于弥留之际，深悔所悟，于生死，上用不着，遂纯提念佛徃生经云：人死闻一佛名号皆可解脱，诸苦伯脩，能信得及，亦是平生学道之力，四大将离，能作是观，必非业力所可障，覆也，迩见袁中郎手摘，永明宗镜録与枢防要较精详，知其眼目不同，徃时境界矣。
陶周望以甲辰冬，请告归，余遇之，金阊舟中，询其近时所得，曰：亦寻家耳。余曰：兄学道有年，家岂待寻苐如今日，次吴岂不知家在越，所谓到家，能问程则未耳，丁未，春两度，作书要，余为西湖之防有云兄勿以此防为易，暮年兄弟一失，此便不可知，盖至明年而周望，竟千古矣，其书中语，遂成防良可慨也。
达观禅师初至云间，余时为诸生，与防于积庆方丈，越三日，观师过访，稽首请余，为思大禅师大乗止观序曰：王廷尉，妙于文章，陆宗伯深于禅理，合之双美，离之两伤，道人于子有厚望耳，余自此始。沉酣内典，叅防宗乗复得宻藏激扬稍有所契，后观师留长安，余以书招之曰：马上，君子无佛性，不如云水东南接引初机利根，绍隆大法，自是不复相闻，癸邜冬大狱，波及观师搜其书，此书，不知何在？余谓此足以报观师矣，昔人以三转语报法，乳恩有以也。
曺孝亷视余以所演西国天主教，首言利玛窦年五十余，曰：已无五十余年矣，此佛家所谓是日已过，命亦随减，无常义耳，须知更有不迁，义在，又须知李长者所云，一念三世无去来，今吾教中亦云：六时不齐，生死根断，延促相离，彭殇等伦，实有此事，不得作寓言解也。
赵州云：诸人被十二时辰，使老僧使得十二辰，惜时又不在言也。宋人有十二时中，莫欺自己之论，此亦吾教中不为时使者。
帝网重珠，徧刹尘都来，当念两言，真华严论上分明，举五十三叅钝置人，此余读华严合论偈也，当念二字，即永嘉所云不离当处，常湛然覔，即知君不可见，须觌靣一囘始得。
地水火风，四大和合，假生我身四，大各离妄，身当在何处？此圆觉吃紧语，然离妄无真，真该妄末，妄彻真原，斩头覔活，无有是处。
厐居士有家赀百万，皆以掷之，湘流曰：无累他人也，余有偈曰：家赀百万，掷湘流太华山，边撒石头个是学，人真牓，様闺中儿女漫悠悠古徳谓闺阁中物舍不得，即是禅病，闺阁中物即是悟，迹如顔子之得一善是也，拳拳服膺，便是碍膺之物，学人死，活不得处，永明禅师料简四句，谓有禅，有净土无禅，无净土云云，皆劝人脩西方作徃生公据也，然脩净土，皆以妄想，为入门，至于心，路断处义，味皭然则不能不退转，故有疑城以居之，唯宗説俱通行解相应者不妨，以祖师心，投安养土，如智者大师，永明夀皆其卓然者也。
诸禅师六度万，行未高于诸圣，唯心地与佛不殊，故曰尽，大地只当人一只眼，又曰：吾此门中，唯论见地，不论功行，所谓一超直入，如来地也，然普贤行愿，毘卢法性，足目皆具，是为圆修，不得以修与悟作两重案也。
金刚经四无相，但我相空，则人物夀相皆尽矣，永嘉集三料防，但法身彻，则般若解脱皆真矣，华严六相义，但知真如揔相，则总别同异成，坏皆融矣，曺溪四智，但悟大圆镜智，则平等观察所作，智皆转矣，孟子之言巧力，临济之言，照用，岂有二哉！
画禅室随笔卷四