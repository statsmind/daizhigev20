钦定四库全书     子部十二
提要
教坊记 ， ， ， ， ， ， 小説家一【杂事之属，臣】等谨案：教坊记一卷唐崔令钦撰是书，唐书艺文志着録又总集中，载令钦注，庾信哀江南赋一卷，然均不言，令钦何许人，盖修唐书，时其始末，已无考矣。所记多开元中，猥杂之事，故陈振孙讥其鄙俗，然其后记一篇，谆谆于声色之亡国，虽礼为尊讳，无一语指斥元宗，而厯引汉成帝髙纬陈叔宝慕容熙其言剀切而着明，乃知令钦此书本以示戒，非以示劝，唐志列之于经部乐，固为失当，然其风防有足取者，虽谓曲终奏，雅亦无不可，不但所列曲调二百二十五名，足为词家考证也。
幽闲鼔吹   ，   小説家一【杂事之属，臣】等谨案幽闲鼓吹一卷唐张固撰，固始末未详，是书旧有明顾元庆，跋称共二十五篇，与晁公武读书志所言合，今检此本，乃二十六篇，盖误断元载及其子一条，为二耳，元庆又称固在懿，僖间采摭，宣宗遗事，则殊不然，书中元和，防昌间事，不一而足，非仅记宣宗事也，又称姚文公唐诗鼔吹序谓宋髙宗退居徳夀宫尝纂唐，宋遗事，为幽闲鼓吹，其言不知何据？元庆亦以为疑，今考唐书艺文志小説家有张固，幽闲鼔吹一卷则出自唐人，更无疑义，纵髙宗别有幽闲鼔吹亦书名偶同，不得以此本当之矣，固所记虽篇帙寥寥，而其事多闗法戒非造作虚辞，无裨考证者，比在唐人小説之中犹差为切，实可据焉。
松窓杂録， ； ， ， ， ， 小説家一【杂事之属，臣】等谨案：松窓杂録一卷按此书书名，撰人诸本互异，唐志作松，窓録一卷不着撰人，宋志作松窓，小録一卷题李濬撰文献通考作松，窓杂録一卷题韦濬撰，陈文烛歴代小史，则书名与通考，同人名与宋志同，盖刻舛讹，未详孰是？此本为范氏，天一阁旧抄书名人名，并与厯代小史同，今姑从以着録亦三占，从二之义也。其文与陈氏所刻，大概相合惟多，中宗召宰相一条及姚崇姨母卢氏一条，以司马光通鉴考异证之，其中宗一条，实为原书所有知，陈本为佚脱矣，书中记唐明皇事颇详，整可观载，李泌对徳宗语论明皇得失亦了，若指掌通鉴所载，泌事多采取李蘩，邺侯家纎，悉必録而独不及此语，是亦足以补史阙，惟谓中宗召宰相苏瓌，李峤子进见，二子皆童年，因令奏所通书，颋应曰：木从绳则正，后从谏则圣，峤子亦进曰：斮朝涉之胫，剖贤人之心，上曰：苏瓌有子，李峤无儿，今攷颋于则天，长安二年已为御史，瓌为相时，颋为中书舍人，父子同掌枢密，并非童年，故司马光深斥其説颇不免于诬妄，云乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
教坊记
唐 崔令钦 撰
西京右教坊在光宅坊，左教坊在延政坊，右多善歌，左多工舞，盖相因习，东京两教坊俱在眀义坊而右在南，左在北也，坊南西门外，即苑之东也，其间有顷余水泊，俗谓之月陂，形似偃月，故以名之。
妓女入宜春院，谓之内人，亦曰前头，人常在上前也，其家犹在，教坊，谓之内人家，敕有司给赐同十家，虽数十家，犹故以十家呼之，每月二日，十六日，内人毋得以女对无母则姊，妺若姑一人对十家，就本落余，内人竝坐，内教坊对内人生日，则许其母，姑姊妹皆来对，其对所如式。
楼下戏出队，宜春院人少，即以云韶，添之云韶，谓之宫人，盖贱也，非直美恶殊貌，居然易辨，明内人帯鱼，宫人则否，平人女以容色，选入内者，教习琵琶，三，箜篌筝等者，谓搊弹家。
开元十一年，初制圣夀乐令诸女衣，五方色衣，以歌舞之宜春院女教一日便堪上塲，惟搊弹家，弥月不成，至戯日，上令宜春院人为首尾，搊弹家在行间，令学其举手也，宜春院亦有工拙，必择尤者为首尾，首既引队，众所属目，故须能者乐阕，稍稍失队，余二十许人，舞曲终，谓之合杀，尤要快健，所以更须能者也。
圣夀乐舞衣襟，皆各绣一大窠，皆随其衣本色制纯，缦衫下才，及帯若短，汗衫者，以笼之所以藏绣窠也，舞人初出乐次，皆是缦衣，舞至苐二疉相聚场中，即于众中从领上抽去笼衫，各内懐中观者忽见众女咸文绣炳焕，莫不惊异。
凡欲出戏，所司先进曲名，上以墨防者，即舞不防者，即否谓之进防，戯日内伎出舞，教坊人惟得舞伊州，五天重来，疉不离此两曲，余尽让内人也，垂手罗，回波乐兰陵王春鸎半，社渠借席，乌夜啼之属，谓之软舞，阿辽柘枝黄麞，拂林大渭州，达摩之属，谓之健舞。
凡楼下两院，进杂妇女，上必召内人姊妹入内赐食，因谓之曰：今日娘子，不须唱歌，且饶姊妺，并两院妇女，于是内妓与两院，歌人更代，上舞台，唱歌内妓歌，则黄幡绰賛之两院，人歌则幡绰，輙訾诟之，有肥大年长者，即呼为屈突干，阿姑貌稍胡者，即云康太賔阿妹随名之，摽弄百端，诸家散乐，呼天子为崖公，以欢喜为蚬，斗以每日长在至尊，左右为长入。
筯斗裴承恩妹，大娘善歌，兄以配竿木，侯氏又与长入赵解愁，私通侯氏有疾，因欲药杀之，王辅国郑衔山，与解愁相知，又是侯乡里宻谓薛忠王琰曰：为我语侯，大兄晚间，有人送粥，慎莫吃，及期，果有赠粥者，侯遂不食，其夜，裴大娘引解愁，谋杀其夫衔山，愿擎土袋，灯既灭衔山，乃以土袋置侯身上，不压口鼻，余党不之觉也。比眀侯氏不死，有司以闻，上令范安穷究其事，于是赵解愁等皆决一百，众皆不知，侯氏不掩口鼻而不也，或言土袋绽裂故活，是以诸女戯相谓曰：自今后缝压壻土袋，当加意夹，缝缝之更，勿令开绽也。
坊中诸女以气相似，约为香火，兄弟每多至十四五人，少不下八九，軰有儿郎聘之者，輙被以妇人称呼，即所聘者，兄见呼为新妇弟，见呼为嫂也，儿郎有任宫僚者，宫忝与内人对同日垂到，内门，车马相逢，或褰车呼阿嫂，若新妇者，同党求逹殊为怪异，问被呼者，笑而不答儿郎，既娉一女，其香火兄弟，多相奔云，学突厥法，又云：我兄弟相怜爱，欲得尝其妇也，主者知亦不妬他香火，即不通。
苏五奴妻张少娘善歌舞，有邀迓者五，奴輙随之，前人欲得其速醉，多劝酒五奴曰：但多与我钱吃，锤子亦醉，不烦酒也，今呼鬻妻者为五奴，自苏始。
范汉女，大娘子亦是竿木家，开元二十一年，出内有姿媚而微愠，羝【谓腋气也？】：
曲名
献天花  和风栁  美唐风  透碧空巫山女  度春江  众仙乐  大定乐龙飞乐  庆云乐  绕殿乐  泛舟乐抛毬乐  清平乐  放鹰乐  夜半乐破阵乐  还京乐  天下乐  同心乐贺圣朝  奉圣乐  千秋乐  泛龙舟泛玉池  春光好  迎春花  凤楼春负阳春  帝台春  绕池春  满园春长命女  武媚娘  杜韦娘  栁青娘杨栁枝  栁含烟  朁杨栁  倒垂栁浣溪沙  浪淘沙  撒金沙  纱牕恨金簑岭  隔帘聴  恨无媒  望梅花望江南  好郎君  想夫怜  别赵十忆赵十  念家山  红罗袄  乌夜啼墙头花  摘得新  北门西  煮羊头河渎神  二郎神  醉乡游  醉花间灯下见  醉思乡  太邉邮  太白星剪春罗  防嘉賔  当庭月  思帝乡归国遥  感皇恩  恋皇恩  皇帝感恋情深  忆汉月  忆先皇  圣无忧定风波  木兰花  更漏长  菩萨蛮破南蛮  八拍蛮  芳草洞  守陵宫临江仙  虞美人  映山红  献忠心卧沙堆  怨黄沙  遐方怨  夀齐天送征衣  送行人  望梅愁  阮郎迷牧羊怨  扫市舞  凤归云  罗裙帯同心结  一捻盐  阿也黄  刼家鸡緑头鸭  下水舩  留客住  离别难喜长新  羌心怨  女王国  缭歌天外闲  贺皇化  五云仙  满堂花南天竺  定西畨  荷叶杯  感庭秋月遮楼  感恩多  长相思  西江月拜新月   上行杯  团乱旋  喜春莺大献夀   鹊枝  万年欢  曲玉管倾杯乐   谒金门  巫山一段云 望月波罗门后庭花   西河狮子 西河劒气 怨陵三台儒士谒金门 武士朝金阙 掺工不下 麦秀两岐金雀儿   浐水吟  玉搔头   鹦鹉杯路逢花   初漏满  相见欢   苏幕遮游春苑   黄钟乐  诉衷情   折红莲征步郎   洞仙歌  太平乐   长庆乐喜囘銮   渔父引  喜秋天   大郎神胡渭州   梦江南  濮阳女   静戎烟
三台    上韵   中韵    下韵普恩光   恋情欢  杨下采桑  大酺乐合罗缝   苏合香  山鹧鸪   七星管
醉公子   朝天   木笪    防月宫宫人怨   叹疆  拂霓裳   驻征游泛涛溪  胡相问  广陵散  帝归京喜还京  游春梦  柘枝引  留诸错如意娘  黄羊儿  兰陵王  小秦王花黄发  大眀乐  望逺行  思友人唐四姐  放鹘乐  镇西乐  金殿乐南歌子  八拍子  鱼歌子  七夕子十拍子  措大子  风流子  呉吟子生查子  胡醉子  山花子  水仙子緑钿子  金钱子  竹枝子  天仙子赤子  千秋子  心事子  胡蝶子沙碛子  酒泉子  迷神子  得子剉碓子  麻婆子  红娘子  甘州子厯刺子  镇西子  北庭子  采莲子破阵子  劒器子  狮子   女冠子仙子  穆护子  賛普子  蕃子囘戈子  帯竿子  摸鱼子  南乡子大吕子  南浦子  拨棹子  河满子曹大子  引角子  队子  水沽子化生子  金娥子  舍麦子  多利子毗砂子  上元子  西溪子  劒阁子嵇琴子  莫壁子  胡攅子  唧唧子翫花子  西国朝天 大曲名  金莲緑腰   凉州   薄媚   贺圣乐伊州   甘州   泛龙舟  采桑
千秋乐  霓裳   玉树后庭花 伴侣雨霖铃  柘枝   胡僧破  平翻
相駞逼  吕太后  突厥三台 大寳
一斗盐  羊头神  大姊   舞大姊急月记  断弓  碧霄吟  穿心蛮罗步底  囘波乐  千春乐  兹乐醉浑脱  映山鸡  昊破   四防子安公子  舞春风  迎春风  防江波寒鴈子  又中春  翫中秋  迎仙客同心结
大面出北齐兰陵王长恭性胆勇而貌，妇人自嫌不足以威敌，乃刻木为假面，临阵着之，因为此戏，亦入歌曲，踏謡娘，北齐有人姓苏，防鼻实不仕，而自号为郎中，嗜饮酗酒，每醉輙殴其妻，妻衔悲，诉于邻里，时人防之，丈夫着妇人衣，徐步入塲行歌，每一疉防人齐声和之云：踏謡和来，踏謡娘苦和来，以其且步且歌，故谓之踏謡，以其称寃故言苦及其夫，至则作殴鬭之状，以为笑乐，今则妇人为之，遂不呼郎中，但云阿叔子调弄，又加典库，全失旧旨，或呼为谈容娘，又非。
乌夜啼，宋彭城王义康衡阳王义季弟囚之，浔阳后宥之，使未逹衡王家人，扣二王所囚，院曰：昨夜乌夜啼，官当有赦，少顷使至，故有此曲，亦入琴操。
安公子，隋大业末，炀帝幸州，乐人王令言，以年老不去，其子从焉，其子在家，弹琵琶，令言惊问，此曲何名？其子曰内里新翻曲子，名安公子，令言流涕悲怆，谓其子曰：尔不须扈从大驾必不回，子问其故，令言曰：此曲宫声往而不返，宫为君，吾是以知之。
春莺啭髙宗晓声律晨坐，闻莺声命乐工白明达写之，遂有此曲。
记曰：夫以防洁之美，而道之者寡，骄淫之丑，而陷之者众，何哉？志意劣，而嗜欲强也，借如涉畏途，不必皆，而人知惧，溺声色，则必伤夭而莫之思，不其惑欤？且人之生身，所禀五常耳，至有悦其妻而圗，其夫前古多矣，是违仁也；纳异宠而薄糟糠，凡今众矣，是忘义也，重袵席之虞，轻宗祀之敬，是废礼也，贪耳目之玩，忽祸败之端，是无智也；心有所爱，则腼冒茍得，不顾宿诺，是弃信也，敦谕履仁蹈义，修礼任智，而信以成之，呜呼！国君保之，则比徳尧舜士庶由之则齐名，周孔矣，当为永代表式，寜止一时称举，傥谓修小善而无益，犯小恶而无伤殉，嗜欲近情，忘性命大节，施之于国，则国风败行之于家，则家法壊败与壊不其痛哉！是以楚荘悔惧，斥遣夏氏，宋武纳谏遽絶慕容终成霸业，号为良主。岂比髙纬以冯小怜灭身，叔寳以张贵妃亡国，汉成以昭仪絶嗣燕熙以符氏覆家乎？非无元自有人鉴，遂形简牍，敢告后贤。
教坊记