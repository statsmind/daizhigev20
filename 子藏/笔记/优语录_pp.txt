优语录  （近人）王国维 辑
海宁王国维
元钱唐王晔日华，尝撰优谏录，杨维桢为之序，顾其书不传，余览唐，宋传说复辑，优人戏语为一篇，顾辑录之意，稍与晔殊，盖优人俳语，大都出于演剧之际，故戏剧之源，与其迁变之迹，可以考焉，非徒其辞之足以裨阙失，供谐笑而已，吕本中，童蒙训云：作杂剧，打猛诨入却打猛，诨出吴自牧，梦粱录谓杂剧，全托故事，务在滑稽，洪迈夷坚志谓俳优侏儒，周伎之最下，且贱者，然亦能因戏语而箴谏时政，世目为杂剧，然则宋之杂剧，即属此种，是录之辑，岂徒足以考古，亦以存唐，宋之戏曲也，若其囿于闻见，不徧不赅，则俟他日补之，宣统改元，冬十月，海宁王国维识。
侍中宋璟疾负罪而妄诉不已者，悉付御史台治之，谓中丞李谨度曰：服不更诉者出之，尚诉不已者，且系，由是人多怨者。会天旱，有优人作魃状戏于上前，上问魃何为出？对曰：奉相公处分，又问：何故？曰：负寃者三百余人，相公悉以系狱抑之，故魃不得不出，明皇心以为然，【资治通鉴】。
相传元宗尝令左右提优人黄幡绰入池水中，复出幡绰曰：向见屈原笑臣尔，遭逢圣明，何遽至此？据朝野佥载散乐，高崔嵬善弄痴，大帝令没首水底，少顷出而大笑，上问之曰：臣见屈原，谓臣云：我遇楚怀无道，汝何事亦来耶？帝不觉惊起，赐物百段，【段成式酉阳杂俎续集】。
咸通中，优人李可及者，滑稽谐戏，独出辈流，虽不能托讽匡正，然智巧敏捷，亦不可多得，尝因延庆节缁黄讲论毕，次及倡优为戏，可及，乃儒服险巾，襃衣博带，摄齐以升，崇坐自称三教论衡，其隅坐，问曰：既言博通三教，释迦如来是何人？曰：是妇人，问者惊曰：何也？对曰：金刚经云：敷坐而坐，或非妇人，何烦夫坐？然后儿坐也，上为之启齿，又问曰：太上老君何人也？对曰：亦妇人也，问者益所不喻，乃曰道徳经云：吾有大患，是吾有身及吾无身，吾复何患！倘非妇人何患乎？有娠乎？上大悦，又曰：文宣王何人也？对曰：妇人也，问者曰：何以知之？对曰：论语云，沽之哉？沽之哉！吾待贾者也，向非妇人，待嫁奚为？上意极欢，宠锡甚厚，翌日，授环卫之员外职，【高彦休，唐阙史】。
僖宗皇帝好蹴踘，鬬鸡为乐，自以能于步打谓俳优，石野猪曰：朕若作步打进士举，亦合得状元野猪，对曰：或遇尧，舜，禹，汤：作礼部侍郎，陛下不免，且落第，帝笑而已，【孙光宪北梦琐言】。
光化中，朱朴自毛诗博士，登庸恃其口辩，可以立致太平，由藩邸引导闻于昭宗，遂有此拜，对扬之日，面陈时事数条，毎言，臣必为陛下致之，洎操大柄，无所施展，自是恩泽日衰，中外腾沸，内优日俳优，穆刀陵作念经行者，至御前，曰：若是朱相，即是非相，翌日出官，【同上】。
刘仁恭之军为汴帅，败于内黄，尔后汴帅攻燕，亦败于唐河，他日，命使聘汴，汴帅开宴俳优戏，医病人以讥之，且问病状，内黄，以何药可瘥？其聘使谓汴帅曰：内黄，可以唐河水浸之，必愈。宾主大笑，【同上】。
天复元年，凤翔李茂贞入觐，翌日宴于寿春殿，茂贞肩舆衣，驼褐入金銮殿，易服赴宴，咸以为前代跋扈，未有此也。先是，茂贞入阙焚烧，京城是宴也，俳优安辔，新号茂贞为火龙子，茂贞惭惕，俯首宴罢，有言，他日须斩此优，辔新闻之，请假往凤翔求救，茂贞遥见诟之曰：此优穷也，何为敢来？对曰：只要起居，不为求救，近日京中且卖麸炭，可以取济，茂贞大笑而厚赐，赦之也。【同上】，唐昭宗时，财用窘乏，李茂贞令催油以佐军需，俄有司言官油沽卖，不行，多为诸门放入，松明搀夺，乞行禁止，盖民间然松明为灯故也。优人张廷范曰：此事大好，更有一例，便可并月明禁之，茂贞大笑，松明之柰，遂止，【陈耀文，天中记引易斋笑林】。
唐庄宗既好俳优，又知音，能度曲，至今汾晋之俗，往往能歌其声，谓之御制者，皆是也。其小字亚子，当时人或谓之亚次，又为优名以自目，曰李天下，自其为王，至于为天子，常身与俳优杂戏于庭，伶人由此用事，遂至于亡。皇后刘氏素微，其父刘叟卖药善卜，号刘山人，刘氏性悍，方与诸姬争宠，常自耻其家世，而特讳其事，庄宗乃为刘叟衣服，自负蓍囊药箧，使其子继岌提破帽而随之，造其卧内，曰：刘山人来省女，刘氏大怒，笞继岌，而遂之宫中，以此为笑乐，【五代史，伶官传】。
庄宗好田猎，猎于中牟，践民田，中牟县令当马切谏，为民请，庄宗怒，叱县令去，将杀之，伶人敬新磨知其不可，乃率诸伶走，追县令，擒至马前，责之曰：汝为县令，独不知吾天子好猎邪？奈何纵民稼穑，以供税赋，何不饥，汝县民而空此地，以备吾天子之驰聘，汝罪当死，因前请亟行刑，诸伶共倡和之，庄宗大笑，县令乃得免去，庄宗尝与羣优戏于庭，四顾而呼曰：李天下，李天下何在？新磨遽前，以手批其颊，庄宗失色，左右皆恐，羣伶亦大惊骇，共折新磨诘曰：女奈何批天子颊，新磨对曰：李天下者一人而已，复谁呼邪？于是左右皆笑，庄宗大喜，赐与新磨甚厚，新磨尝奏事殿中，殿中多恶犬，新磨去，犬起逐之，新磨倚柱呼曰：陛下毋纵儿女啮人，庄宗家世夷狄，夷狄之人讳言狗，故新磨以是讥之，庄宗大怒，弯弓注矢，将射之，新磨急呼曰：陛下无杀臣，臣与陛下为一体，杀之不祥，庄宗大惊，问其故，对曰：陛下开国，改元同光，天下皆谓陛下同光帝，且同铜也，若杀敬新磨，则同无光矣。庄宗大笑，乃释之，然时诸伶独新磨尤善俳，其语最着，而不闻其它过恶，【同上】。
王延彬独据建州，称伪号，一旦大设伶官，作戏辞云：只闻有泗州和尚不见有五县，天子【钱易，南部新书】。
祥符，天禧中，杨大年钱，文僖晏元献，刘子仪以文章立朝为诗，皆宗李义山后进，多窃义山，语句尝内宴，优人有为义山者，衣服败裂，告人曰：吾为诸馆职，挦撦至此，闻者欢笑，【刘攽中山诗话】。
仁宗时赏花，钓鱼宴赋诗，往往宿制，天圣中，永兴军进山水石，因令赋山水石歌，出于不意，多荒恶中，坐优人入戏，各执纸笔，若吟诗状，一人忽仆入石，上曰：数日来作赏花钓鱼诗，准备应制，却被这石头擦倒，明日降出，诗代中书铨定，内鄙恶者，与外任【，天中记引东斋遗事】。
潞谓温公曰：吾留守北京，遣人入大辽侦事回云，见辽主大宴群臣，伶人剧戏作衣冠者，见物必攫取怀之，有从其后，以梃朴之者，曰：司马端明邪？君实清名，在夷狄如此，温公媿谢，【邵伯温闻见前录，】孔道辅，奉使契丹，契丹宴使者优人以文宣王为戏，道辅艴然径出，契丹使主客者邀道辅还坐，且令谢之，道辅正色曰：中国与北朝通好，以礼文相接，今俳优之徒，侮慢先圣而不之禁，北朝之过也，道辅何谢？契丹君臣默然，【宋史孔道辅传】。
罗衣轻，不知其乡里，滑稽通变，一时谐谑，多所规讽，兴宗败于李元昊也，单骑突出，几不得脱，先是，元昊获辽人，辄劓其鼻，有奔北者，惟恐追及，故罗衣轻止之曰：且观鼻在否？上怒，以毳索系帐后，将杀之，太子笑曰：打诨底不是，黄幡绰，罗衣轻应声曰：用兵底，亦不是唐太宗，上闻而释之，上尝与太弟重元狎昵宴酣，许以千秋万歳后传位重元，喜甚，骄纵不法，又因双陆，赌以居民城邑，帝屡不竞，前后已偿数城，重元既恃梁孝王之宠，又多郑叔叚之过，朝臣无敢言者，道路以目，一日复赌，罗衣轻指其局，曰双陆休痴，和你都输去也，帝始悟不复戏，清宁间，以疾卒，【辽史伶官传】。
熙宁初，王丞相介甫既当轴处中，而神庙方赫然，一切委听，号令骤出，但于人情适有所离合，于是故臣名士力争其不可，且多被黜降，后来者乃寖结其舌矣，当是时，以君相之，威权而不能有所帖服者，独一教坊使丁仙现耳，丁仙现，人但呼之曰：丁使丁使遇介甫，法制适行，必因燕设于戏场中，乃更作为嘲，诨肆其诮难，辄为人笑，传介甫不堪，然无如何也？因触王怒，必欲斩之，神宗乃宻诏二王取丁仙现，匿诸王所二，王者神庙之两爱弟也，故一时谚语有台官，不如伶官，【蔡绦，鐡围山丛谈】。
顷有秉政者，深被眷倚，言事无不从，一日，御宴教坊，杂剧为小商，自称姓赵名氏，以瓦瓿卖沙糖，道逢故人，喜而拜之，伸足误踏瓿倒，糖流于地，小商弹采叹息曰：甜采你即溜也，怎奈何？左右大笑，俚语以王姓为甜采，【此恐指介甫见王辟之渑水，燕谈录】。
元丰中，神宗仿汉原庙之制，增筑景灵宫先于寺观，迎诸帝后御容，奉安禁中涓日，以次备法驾，羽卫前导，赴宫观者，夹路鼓吹振作，教坊使丁仙现舞，望仁宗御像引袖障面，若挥泪者，都人父老皆泣下，呜呼！帝之德泽在人深矣，【邵伯温闻见前录】。
东坡先生近令门人作人不易物，赋【物为一人轻重也，】或戏作一联曰：伏其几而袭其裳，岂为孔子学其书，而戴其帽，未是，苏公【士大夫，近年仿东坡桶高檐短名，帽曰：子瞻様】荐，因言之，公笑曰：近扈从醴泉观，优人以相与，自夸文章为戏者，一优丁仙现曰：吾之文章，汝辈不可及也，众优曰：何也？曰：不见吾头上子瞻乎上为解颜，顾公久之，【李荐师友谈记】。
丁仙现，自言及见前朝老乐工间有优诨及人所不敢言者，不徒为谐谑，往往因以达下情，故仙现亦时时效之，非为优戏，则容貌俨然，如士大夫【叶梦得避暑录话】。
元佑中，上元驾幸迎祥，池宴从臣，教坊伶人以先圣为戏，刑部侍郎孔宗翰【即道辅之子，】奏唐文宗时尝有为此戏，诏斥去之，今圣君宴犒羣臣，岂宜尚容有此，诏付捡官，置于理，或曰，此细事何足言！孔曰：非尔所知，天子春秋鼎盛，方且尊德乐道而贱伎，乃尔亵慢，纵而不治，岂不累圣德乎？闻者羞惭叹服，【渑水，燕谈录】。
宣和中，童贯用兵，燕蓟败而窜，一日，内宴，教坊进伎为三，四婢，首饰皆不同，其一当额为髻，曰：蔡太师家人也，其二髻偏坠，曰：郑太宰家人也，又一人满头为髻，如小儿曰童，大王家人也，问其故，蔡氏者，曰太师觐清光，此名朝天髻，郑氏者曰：吾太宰奉祠就第，此懒梳髻，至童氏者曰：大王方用兵，此三十六髻也，【周宻齐东野语】。
宣和间，钧天乐部焦德者，以谐谑被遇时，借以讽谏，一日，从幸禁苑，指花竹草木以询其名，德曰：皆芭蕉也。上诘之，乃曰：禁苑花竹，皆取于四方，在途之远，巴至上林，则已焦矣，上大笑，【周辉，清波杂志，】蔡卞之妻七夫人顾知书，能诗词，蔡毎有国事，先谋之于床第，然后宣之于庙堂，时执政相语曰：吾辈今日所奉行者，皆其咳唾之余也，蔡拜右相，家宴张乐，伶人扬言曰：右丞今日大拜，都是夫人，裙带讥其官职，自妻而致中外传以为笑。【同上】。
俳优侏儒，周伎之最下，且贱者，然亦能因戏语而箴讽时政，有合于古，蒙诵工谏之义，世目为杂剧者，是也，崇宁初，斥远元佑，忠贤禁锢学术，凡偶涉其时，所为所行，无论大小，一切不得志，伶者对御为戏，推一参军，作宰相据坐宣扬朝政之美，一僧乞给公据游方，视其戒牒，则元佑三年者，立涂毁之，而加以冠巾，道士失亡度牒，闻披载时，亦元佑也。剥其羽服，使为民一士人，以元佑五年，获荐当免，举礼部不为引用，来自言，即押送所属屏斥，已而主管宅库者，附耳语曰：今日在左藏库，请相公料钱一千贯，尽是元佑钱合取钧旨，其人俯首久之，曰：从后门搬入，去副者举所梃，杖其背曰：你做到宰相，元来也只要钱，是时至尊亦解颜，【洪迈夷坚志丁集】。
蔡京作宰，弟卞为元枢，卞乃王安石壻尊崇，妇翁当孔庙，释奠时，跻于配享，而封舒王，优人设孔子正坐，颜，孟与安石侍侧，孔子命之，坐安石揖，孟子居上，孟辞曰：天下达，尊爵居其一，轲近蒙公爵相公，贵为真王，何必谦光如此，遂揖颜曰：回也陋巷匹夫，平生无分毫事业，公为命世真儒，位貌有间，辞之过矣，安石遂处其上，夫子不能安，度亦避位，安石惶惧拱手，云不敢徃复未决，子路在外，情愤不能堪，径趋从祀，堂挽公冶长臂而出，公冶为窘迫之状，谢曰：长何罪？乃责数之曰：汝全不救护，丈人看取，别人家女壻，其意以讥卞也，时方议升安石于孟子之右，为此而止，【同上】。
又常设三辈为儒，道，释，各称颂其教，儒者曰：吾之所学，仁义礼智信曰：五常遂演畅其旨，皆采引经书不杂，媟语次，至道士曰：吾之所学金木水火土曰五行，亦说大意，末至僧，僧抵掌曰：二子腐生常谈，不足听吾之所学生老病死，苦曰：五化藏经渊奥，非汝等所得闻，当以现世佛菩萨，法理之妙，为汝陈之，盍以次问我曰：敢问生曰：内自大学辟雍外至下州，偏县乃秀才读书者，尽为三舎生华屋美馔，月书季考，三岁大比，脱白挂绿，上可以为卿，相国家之于生也如此？曰：敢问老曰：老而孤独贫困，必沦沟壑，今所在立，孤老院养之终身，国家之于老也如此，敢问病曰：不幸而有疾，家贫，不能拯疗，于是有安济坊，使之存处，差医付药，责以十全之效，其于病也如此？曰：敢问死曰：死者人所不免，唯贫民无所归，则择孔隙地为漏，泽园无以敛，则与之棺，使得葬埋，春秋享祀，恩及泉壤，其于死也如此，曰：敢问苦其人，瞑目不应，阳若恻悚然，促之再三，乃蹙额，答曰：只是百姓一般，受无量苦，徽宗为恻然，长思弗以为罪，【同上】。
崇宁二年铸大钱，蔡元长建议，俾为折十，民间不便，优人因内宴为卖浆者，或投一大钱，饮一杯而索偿，其余卖浆者对，以方出市未有钱，可更饮浆，乃连饮至于五六，其人鼓腹曰：使相公改作折百钱，奈何？上为之动法，由是改又大农告乏，时有献廪俸，减半之议，优人乃为衣冠之士，自束带衣裾，被身之物，辄除其半，众怪而问之，则曰减半，已而两足，共穿半袴，??而来，前后问之，则又曰减半，乃长叹曰：但知减半，岂料难行，语传禁中，亦遂罢议，【曾敏行，独醒杂志】。
伪齐刘豫既僣位，大飨羣臣，教坊进杂剧，有处士问星，翁曰：自古帝王之兴，必有受命之符，今新主有天下，抑有嘉祥，美瑞以应之乎？星翁曰：固有之，新主即位之前一日，有一星聚东井，真所谓符命也，处士以杖击之，曰：五星非一也，乃云聚耳一星，又何聚焉？星翁曰：汝固不知也，新主圣德，比汉高祖，只少四星儿里，【沈作喆，寓简】。
绍兴初，杨存中在建康，诸军之旗，中有双胜交环，谓之二圣环取两宫北还之意，因得美玉琢成帽，环进高庙日，尚御裹偶有伶者在旁，高庙指环示之，此环杨太尉进来，名二圣环，伶人接奏曰：可惜二圣环，只放在脑后，高宗亦为之改色，所谓工执艺事以谏，【张端义贵耳集】。
秦桧以绍兴十五年四月丙子朔，赐第望僊桥，丁丑，赐银绢万匹，两钱千万彩千缣，有诏就第赐燕，假以教坊，优伶宰执，咸与中席优长，诵致语，退有参军者，前褒桧功德一伶，以荷叶交倚从之，诙语杂至宾欢，既洽参军，方拱揖谢，将就倚，忽坠其幞头，乃总发为髻，如行伍之巾，后有大巾镮，为双迭胜，伶指而问曰：此何镮？曰二圣镮，遽以朴击其首曰：尔但坐太师交倚请取银绢例物，此镮掉脑后，何也？一坐失色，桧怒，有死者，于是语禁始益繁，【岳珂桯史】。
绍兴中，李椿年行经界量，田法方事之初，郡邑奉命严急，民当其职者，颇困苦之，优者为先圣，先师，鼎足而坐，有弟子从末席，起咨叩所疑，孟子奋曰：夫仁政，必自经界，始吾下世千五百年，其言乃为圣世所施用，三千之徒，皆不如颜子默默无语，或于旁笑曰：使汝不是短命而死，也须做出一场害人事，时秦桧主张李议，闻者畏获罪，不待此段之毕，即以谤亵，圣贤叱执送狱，明日，杖而逐出境，【夷坚志丁集】。
壬戌，省试秦桧之子，熹侄昌时，昌龄皆奏名公议籍籍，而无敢辄语，至己丑春首，优者即戏场，误为士子赴南宫相与推论知举官为谁？指侍从，某尚书某侍郎当主文柄，优长者非之曰：今年必差彭越，问者曰：朝廷之上，不闻有此官员，曰：汉梁王也，曰：彼是古人死已千年，如何来得？曰：前举是楚王韩信，彭越一等人，所以知今为彭王，问者嗤其妄，且扣厥指笑曰：若不是韩信，如何取得他三秦，四座，不敢领略一哄而出，秦亦不敢明行谴罚，云【夷坚志丁集】。
寿皇赐宰执宴，御前杂剧，装秀才三人，首问曰：第一秀才仙乡何处？曰：上党人，次问第二秀才仙乡何处？曰：泽州人，又问第三秀才仙乡何处？曰：湖州人，又问：上党秀才，汝乡出何生药曰：某乡出人参，次问泽州秀才汝乡，出甚生药，曰：某郷出甘草，次问湖州，出甚生药，曰出黄蘗，如何湖州，出黄蘗，最是黄蘗苦人，当时皇伯秀王在湖州，故有此语。寿皇即日召入，赐第奉朝请，【贵耳，集】何自然中丞，上疏乞朝廷并库，寿皇从之，方且讲究未定，御前有燕杂剧，伶人妆一卖，故衣者持裤，一腰只有一只裤口，买者得之，问，如何着卖者曰：两脚并做一裤口，买者曰：裤郄并了，只恐行不得，寿皇即寝此议，【同上】。
胡给事元质既新贡院，嗣岁庚子，适大比，乃侈其事，命供张考校者，悉倍前规，鹄袍入试，茗卒馈浆，公庖继肉，坐案宽洁，执事恪敬，誾誾于于，以鬯于文士，论大惬，会初场赋题出孟子，舜闻善，若决江河，而以闻善而行，沛然莫御为韵，士既就案矣，蜀俗敬长，而尚先达，毎在广场不废，请益焉，晡后，忽一老儒，擿礼部韵示诸生，谓沛字，唯十四泰有之，一为颠沛，一为沛邑，注无沛决之义，惟它有霈字，乃从雨为可疑，众曰：是哄然叩帘，请出题者，方假寐，有少年出酬之，漫不经意，亶云礼部韵注义，既非增一，雨头无害也。揖而退，如言以登于卷，坐远于帘者，或不闻知，乃仍用前字，于是试者用霈，沛各半，明日，将试论语籍籍传，凡用沛字者皆窘，复叩帘出题者，初不知昨夕之对应，曰：如字廷中，大喧浸不可制，噪而入，曰：试官误我三年，利害不细，帘前闱，木如拱皆折，或入于房，执考校者，一人殴之，考校者，惶遽急曰：有雨头也，得无雨头也得，或又咎其误曰：第二场，更不敢也。盖一时祈脱之词，移时稍定，试司申鼓噪场屋，胡以不称于礼遇也，怒物色，为首者尽系狱，韦布益不平，既拆号例宴，主司以劳还，毕三爵，优伶序进，有儒服，立于前者一人，旁揖之，相与诧博洽，辨古今岸，然不相下，因各挑试所诵忆，其一问汉名宰相，凡几儒服，以萧，曹以下枚数之无遗，羣优咸赞其能，乃曰：汉相吾言之矣，敢问唐三百载，名将帅何人也？旁揖者，亦诎指英，卫以及季叶曰：张巡，许远田万春，儒服奋起争曰：巡，远之姓是也。万春之姓，雷歴考史牒，未有以雷为田者，揖者不服，撑拄腾口，俄一绿衣参军，自称教授，前据几二人，敬质疑曰：是故雷性揖者，大诟袒裼，奋拳教授，遽作恐惧，状曰：有雨头也，得无雨头亦得，坐中方失色，知其讽己也，忽优有黄衣者持令旗跃出，稠人中曰：制置大学，给事台旨，试官在座，尔辈安得无礼？羣优亟敛下，喏曰：第二场，更不敢也。侠戺皆笑席，客大惭，明日遁去，遂释系者，胡意其为郡士所使，录优而诘之，杖而出诸境，【桯史】。
蜀伶多能文俳语，率杂以经史，凡制帅幕府之燕集，多用之，嘉定初，吴畏斋帅成都，从行者多选人类，以京削系念，伶知其然，一日为古衣冠服数人，游于庭，自称孔门弟子交质以姓氏，或曰常，或曰于或曰，吾问其所莅官，则合而应曰：皆选人也，固请析之，居首者率然对曰：子乃不我知，论语所谓常从事于斯矣。即某其人也，官为从事，而系以姓，固理之，然问其次，曰：亦出论语，于从政乎何有？盖即某官氏之称，又问其次，曰：某又论语十七篇，所谓吾将仕者，遂相与叹咤，以选调为淹抑有怂慂，其旁者曰：子之名不见于七十，子固圣门下第，盍扣十哲而受教，焉如其言，见颜闵方在堂，羣而请益，子骞蹙额曰：如之何？何必改？兖公应之曰：然，回也不改，众怃然不怡，曰：无已，质诸夫子如之，夫子不答，久而曰钻，遂改火急可已矣，坐客皆愧而笑，闻者至今，启颜优流，侮圣言，直可诛绝，特记一时之戏语如此，【同上】。
韩平原在庆元初，其弟仰冑为知合门事，颇与密议，时人谓之大小，韩求快捷方式者争趋之，一日内宴，优人有为衣冠到选者自叙，履历材艺，应得美官，而流滞铨曹，自春徂冬，未有所拟，方徘徊浩叹，又为日者敝帽，持扇过其旁，遂邀之谈，庚甲，问以得禄之期，日者厉声曰：君命甚高，但于五星局中财帛宫，若有所碍，目下若欲亨达先见小寒，更望成事，必见大寒可也，优盖以寒为韩侍宴者，皆缩颈匿笑，【同上】。
嘉泰末年，平原公有扶日之功，凡事自作威福，政事皆不由内出，会内宴，伶人王公瑾曰：今日政如客人卖伞，不由里面，宁宗恭淑后上仙，而曹氏为媫妤，平原特以为亲属偶值，真里富国进驯象，至平原，语公瑾曰：不闻有真里富国，【音如李辅国，】公瑾曰：如今有假杨国忠，平原虽憾之，而无罪加焉，【天中记獭髓，引白】。
韩侂冑，用兵既败，为之须发俱白，闷不知所为，优伶因上赐侂冑宴设，樊迟樊哙，旁有一人，曰樊恼，又设一人，揖问迟，谁与你取名，对以夫子所取则拜曰：是圣门之高弟也，又揖问哙曰：谁名汝对曰：汉高祖所命，则拜曰：真汉家之名将也，又揖恼曰：谁名汝对以樊恼自取【叶，绍翁四朝闻见录，戊集】。
郭倪，郭果败，因赐宴，优伶以生菱，进于桌上，命二人移桌，忽生菱堕，尽碎其一人云：苦苦苦坏了许多生灵，只因移果桌，【同上】。
金章宗元妃李氏势位熏赫，与皇后侔一日，宴宫中，优人瑇瑁头者戏于前，或问上国有何符瑞？优曰：汝不闻凤凰见乎？曰：知之而未闻其详，优曰：其飞有四，所应亦异，若向上飞则风雨顺时，向下飞则五榖丰登向外飞，则四国来朝，向里飞则加官进禄，上笑而罢【，金史后妃传】。
宋端平间，真德秀应召而起，百姓仰之，若元佑之仰涑水也，继参大政，未及有所建置而卒，魏了翁帅帅亦未及有所经略而罢，临安优人装一生儒，手持一鹤别一生儒，与之邂逅，问其姓名曰姓锺，名庸问所持何物？曰：大鹤也，因倾盖欢然，呼酒对饮，其人大嚼，洪吸酒肉，靡有孑遗，忽颠仆于地，羣数人曳之，不动一人，乃批其颊，大骂曰：说甚中庸，大学与了许多酒食，一动也不动，遂一笑而罢，【罗大经鹤林玉露，今通行十六卷，本无此条，此条出天中，记所引】。
己亥，史□之为京尹，其弟以参政督兵于淮，一日内宴，伶人衣金紫，而幞头忽脱，乃红巾也，或惊问曰：贼裹红巾，何为官亦如此，傍一人答曰：如今做官的都是如此，于是褫其衣冠，则有万回，佛自怀中坠地，其旁者曰：他虽做贼，且看他哥哥面【齐东野语桉，参政即史嵩之其兄无考】。
女冠吴知古用事，人皆侧目内宴日，参军四筵，张乐胥辈，请佥文书，参军怒曰：吾方听觱栗，可少缓，请至再三，答如前，胥击其首曰：甚事不被，觱栗坏了，盖俗呼黄冠为觱栗也，【同上】。
王叔【疑有阙字，】知吴门日，名其酒曰彻底，清锡宴日，伶人持一樽，夸于众曰：此酒名彻底清，既而开樽，则浊醪也；旁诮之曰：汝既为彻底清，却如何如此？答云：本是彻底清被钱，打得浑了，【同上】。
蜀伶尤能涉猎古今，援引经史，以佐口吻，资笑谈当史，丞相弥远，用事选人，攺官多出其门，制阃大宴有优，为衣冠者数辈，皆称为孔门弟子相与言，吾侪皆选人遂各言其姓，吾为常从事，吾为于从政，吾为吾将仕，吾为路文学，别有二人出，曰：吾宰予也，夫子曰：于予从政，可谓侥幸其一曰，吾颜回也，夫子曰：回也不改，吾为四科之首而不改，汝何为独改曰吾钻，故汝何不钻？回曰：吾非不钻，而钻弥坚耳，曰：汝之不改，宜也，何不钻弥远乎？其离析文义，可谓侮圣言，而巧发微中，有足称言者焉，【同上】。
蜀伶有袁三者，名尤着，有从官姓袁者，制蜀颇乏，亷声羣优四人，分主酒色财气，各夸张其好尚之乐，而余者互讥诮之，至袁优则曰：吾所好者财也，因极言财之美利，众亦讥诮之，徐以手自指曰：任你讥笑，其如袁丈好，此何【同上】。
弘治己未科，会试学士程敏政主考仆辈，假通关节，以要赂举人，唐寅辈因而夤缘，欲窃高第，为言官华昶等所发，逮赴诏狱，孝皇新御午门，会法司官鞠问以东宫旧官从轻夺职，尝闻事未发，孝皇内宴，优人扮出一人，以盘捧熟，豚蹄七行，且号曰卖蹄呵，一人就买，问价几何？曰：一千两一个，买者曰：何贵，若是卖者曰：此俱熟，蹄非生蹄也，哄堂而罢，孝皇顿悟【明，徐咸西园杂记】。
优语录