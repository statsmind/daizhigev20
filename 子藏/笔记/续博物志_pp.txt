钦定四库全书     子部十二
续博物志       小説家三【琐记之属】提要
【臣】等，谨按续博物志十卷，旧本题晋李石撰然第二卷称今上于前朝，作镇睢阳，洎开国号大宋，是宋太祖时人矣，而又称曽公亮得龙之脊，王安石得龙之睛，全摭陆佃埤雅之説又引子华子，陈正敏遯斋闲览，曽慥集仙传均南北宋间之书，则并非北，宋初，人别本末，有其门人廸功郎，眉山簿，黄宗泰防称为方舟，先生方舟为宋，李石之号，所作诗如例，已备録经部中则称晋李石误也。然石为绍兴，乾道间，人亦不应称太祖为今上殆，亦剽掇説部以为之，仍其旧文，末及削改欤？其书以，张华所末，备惟华书，首地理，此首天象，体例小异，其余虽不分门目，然大致畧同故自序，谓次第仿华説一事续一事，然龟巢莲叶一条，与华説复出竟不及检，又王士祯香祖笔记，摘其既云刘亮，合仙丹，得白蝙蝠，服之立死，又云：陈子真得蝙蝠大如鸦，食之，一夕大泄而死，乃更云丹水石穴，蝙蝠百嵗者倒悬得而服之，使人成仙，自相矛盾，又摘其以文帝使掌故欧阳生，受伏生尚书，以伏生墓为在漯水以磻溪，为在汲郡，皆附防舛误，特以宋人旧笈轶闻，琐语间有存焉，姑録以备参考云尔，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
续博物志原序
按：张华博物志书四百篇，武帝恐涉浮妄，令更芟截，分为十卷，盖不以博为博，而以约为博也，李石又从而续之，不防，又渉繁芜乎？然华所志者，仿山海经，而以地理为编，石所志者，取天官书，而以象纬为冠，庶防由天地以及山海由山海以及人物，固无之，或遗矣，合二书而卷牍，无多则尤从约见，博尔吴兴董氏，又广之而为五十卷，则又在博物者之更为考核，兹则仍二篇之旧，各书十卷，令观者便于采览，尤不失博物之意焉。
康熈戊申一阳月望日星源汪士汉识
钦定四库全书
续博物志卷一
宋 李石 撰
张华述地理自以禹所未志，且天官所遗多矣，经所不载，以天包地，象纬之学，亦华所甚惜也，虽然，华仿山海经而作，故略，或曰：武帝以华志繁，俾芟而略之，余所志视华嵗时绵歴其有取于天而首以冠，其篇次第仿华说一事，续一事，不茍于捜，索与世之，书者小异，而比华所志，加详。
尔雅：既曰释天，不得不略言其趣，凡有六等：一曰盖天文，见周髀如盖在上，二曰浑天，形如弹丸，地在其中，天包其外，犹如鸡卵，白之绕黄，雄桓谭，张衡，蔡邕陆绩，王肃郑之徒，并所依用，三曰宣夜，旧说云：殷代之制，四曰昕天，昕读为轩，言天北髙南下若车之轩，吴时，姚信所说，五曰穹天，云穹隆在上，虞氏所说六曰：安天晋时，虞喜所论，郑注考灵曜云：天者纯阳，清明无形，圣人则之，制璿玑玉衡，以度其象，如郑此言，则天是太虚本无形体，但指诸星运转，以为天耳。
天围圜三百六十五度四分度之一，案考灵曜，云：一度二千九百三十二里千四百六十一分里之三百四十八周天百七万一千里者是天圆，周之里数也，以围三径一言之，则直径三十五万七千里，此为二十八宿，周回直径之数也。然二十八宿之外，上下东西各有万五千里，是为四游之极，谓之四表，四表之内，并星宿内，总有三十八万七千里，然则天之中央，上下正半之处，则一十九万三千五百里，地在于中，是地去天之数也。
日有九道，故考灵曜云：万世不失九道，郑注引河图帝览嬉，云黄道一，青道二，出黄道东；赤道二，出黄道南；白道二出，黄道西黒道二出黄道北；日春，东从青道；夏，南从赤道，秋西从白道，冬北从黒道
律厯志云角一十二度，亢九氐十五房五心五尾十八箕十一斗，二十六牛八女十二虚十危十七，营室十六壁九，奎十六娄十二胃十四昴十一毕十六觜二参九井，三十三，四栁十五星七张十八翼十八轸十七，此三百五度，二十八宿之度也。
丑为星纪，初斗十二度，终于婺女七度，子为枵，初，婺女八度，终于危十五度，亥为娵訾，初危十六度，终于奎四度，戌为降娄，初奎五度，终于胃六度，酉为大梁，初胃七度，终于毕十一度，申为实沈，初，毕十二度，终于井十五度，未为鹑首，初井十六度，终于栁八度，午为鹑火，初栁九度，终于张十七度，已为鹑尾，初，张十八度，终于轸十一度，辰为夀星初轸十二度，终于氐四度夘为大火初，氐五度，终于尾九度，寅为析木，初尾十度，终于斗十一度。
汉律厯志以前厯上元泰初四千六百二十七嵗至元封七年，复得阏逢摄提格之嵗中冬孟康曰：言复得者，上元泰初时，亦是阏逢之嵗嵗在甲曰阏逢，在寅曰摄提格，此谓甲寅之嵗也然则乙夘曰旃蒙单阏，丙辰，曰柔兆执徐，丁巳，曰强圉大落，戊午，曰着雍敦牂，己未，曰：屠维协洽，庚申，曰上章涒滩，辛酉，曰重光作噩，壬戌，曰黓阉茂，癸亥，曰昭阳，大渊献甲子，曰阏逢困敦，乙丑之嵗曰旃蒙赤奋若。
正月得甲，则曰毕陬，二月得乙，则曰：橘如三月得丙，则曰修寎，四月，得丁则曰圉余，五月得戊，则曰厉臯，六月，得已，则曰：则且七月得庚，则曰窒相，八月得辛，则曰塞壮，九月得壬，则曰终，十月得癸，则曰极阳，十一月得甲则曰毕辜，十二月，得乙则曰橘涂。
八分二十八宿为十二次，晋灼曰太嵗在四仲则歳行三宿太嵗在四孟四季则嵗行二宿二八十六三四十二而行，二十八宿，十二嵗而周天是嵗星年行一次也。
山海东荒经曰：大荒之中，有山名曰大言，日月所出，有波谷山者，有大人之国，又云大荒之中，有山名曰合虚，日月所出，有中容之国，河圗括地象云：二仪气分，伏者为天，偃者为地。
物理论云水土之气升为天
广雅云：东方苍天，东南阳，天南方炎天，西南朱天，西方成天西北幽天，北方天东北变天，中央钧天。
五经通义云：天神之大者，曰昊天上帝，其佐曰五帝，淮南子云：日出旸谷，浴于咸池，拂于扶桑，是谓晨明，登于扶桑，是谓朏，【音斐，】明至于曲阿，是谓朝明，临于曽泉，是谓早食次于桑野，是谓晏食，臻于衡阳，是谓禺中，对于昆吾，是谓正中，靡于鸟次，【西南山谷】，是谓小迁至于悲谷，是谓晡时，回于女纪，是谓大迁，经于泉隅，是谓髙舂顿于连【，音烂】石，是谓下舂。爰息六螭，是谓悬车，薄于虞泉，是谓黄昏沦于蒙谷，是谓定昏，日入崦嵫，【落棠山，】经细栁，入虞泉之地，蒙谷之浦，垂景在树端，谓之桑榆。
吕氏春秋曰：白人之南，建木之下，日中无影，盖天地之中也。
汉书云：月立夏，夏至，行南方赤道，曰南陆立秋，秋分行西方白道，曰西陆，立冬，冬至行，北方曰北陆分则同道，至则相过，晦而见西方，谓之脁朔，而见东方，谓之朒亦谓之侧匿，脁健行朒缩迟。
周官天星，皆有分野，角、亢，氐，兖州房，心，豫州尾，箕，幽州斗女州，虚，危，青州室，东壁并州，奎、娄、胃，徐州，昴：毕，冀州，觜觿参，益州东井，舆雍州，栁星张三河，翼，轸，荆州。
郑司农云：保章氏五云之物，二至二分观云色，青虫白丧，赤兵荒黒水黄丰东方朔别云，凡占东畔，当视天有黄云来，如覆车，五谷大熟，青致兵白致盗乌黒多水赤火。
京房风雨，占曰黒云如一疋，皁二日中，一日大雨二疋，三日雨三疋，十日雨。
易纬曰：八节之风，谓之八风，吕氏春秋云：东北曰猋风，亦曰融风，东曰滔风，东南曰薫风，南曰巨风，西曰飕风，西北曰厉风，北方曰寒风。
王充论衡曰：圗画之工图雷之状如连鼓，形又图一人，若力士谓之雷公使，左手引连鼓，右手椎之，春秋震夷伯之庙，谓劈歴破之是也。霹俗字也。
梁太后信兄冀诛杜乔李固雷震宪陵寝屋
太平之时十日一雨一嵗三十六雨
晋中兴书曰：甘露降耆老，得敬则松柏受之，尊贤容众，则竹苇受之，一曰天酒，虹依云隂而昼见于日冲，无云不见，大阴亦不见。
炎帝赤精之君火官之臣火庭氏也
明皇在长安，诏一行铸浑仪及大衍厯，先是，汉洛下闳，云此厯后一千年差一日，有圣人出而正之，至是果一千年，因以一行为圣人，僧一行，本名璲，俗姓张氏，后出家改名，敬贤迁化，诏起塔铜人原，諡大恵禅师并御制碑八分书。
二十八宿，为其有二十八星当度，故立以为宿，推测者多变，如毕有十七度半觜半度，星既不当度，自不当用，为宿星度，皆以赤道为法，黄道则有斜，有直与赤道不等。
刘知防曰：两曜日星丽于天象，非如九州万国，废置无常，故海田可变，而景纬无易，必欲刋之国史施于何代？不可也。史记书有天官，读者竟忘其悮，班固天文志非汉事，而入汉书，已乖越矣，且如荧惑退舍，宋公延龄，中台告坼，晋相速祸，星集颍川，而贤人聚，月犯少微，而处士亡如斯之，志之可也，若乃体分蒙澒，色着青苍丹，曦素魄之，次黄道紫宫之分野，既不预于人事，乃编之于防，书又曰：天文有志，何不为人形志乎！
太嵗在丑乞浆，得酒太嵗在已贩妻鬻子藕生应月，闰月益一节，芋以十二子为卫，亦应月之数也。
俗以五月雨为分龙雨一曰隔辙雨
云五色为庆，三色为矞，或曰外赤内，青为矞，雄曰紫蜺，矞云朋围日，君子小人并进也。
郭璞曰：蓬飞硙，则天风，春则天雨蓬，蠓也，传曰：雷不盖酱，令人腹中雷鸣，月上下之时，触酱辄壊里俗忌之。
自古帝王五运之次，有二说，邹衍以五行相胜为义，刘向则以相生为义，汉魏共遵刘说。
关东西风则晴，东风则雨关西，西风则雨，东风则晴，阳之専气为雹，阴之専气为霰。
中国有洞天，三十六所，皆谓之天第一，王屋山洞天，周回万里，名小有清虚天，其次委羽山洞天，周回万里，名大髙空明天，其次太总真天，其次三极真天，其次宝仙九室，天其次上玉清平天，其次珠明耀眞天，其次金坛华阳天，其次左神幽虚天，其次成徳，天，皆仙人所居也。
木与木相摩则然，金与火相守，则流隂阳错行则天地大乱，于是乎有雷，有霆水中有火，乃焚大槐枝间，往往见细石，形如小斧，谓之霹斧，或谓云霹楔，案中记云：玉门之西有国山，山上有庙，国人嵗嵗出礸数千名，霹礸给霹用，从春至秋乃罢，礼记有杂金，鑚牛角，鑚鑚与礸同音，祖合切。
京房易曰：四方常有大云，五色具而不雨，下有贤人防将风。则踊鼍，欲雨则鸣。
汉博士刘熈曰：豫司兖，冀以舌腹言之，天显也，在上髙显也青徐以舌头言之，天坦也，坦然髙而逺也
续博物志卷一
钦定四库全书
续博物志卷二
宋 李石 撰
汉明帝为太子，乐人以歌四章，賛之一曰日重光，二曰月重轮，三曰星重曜，四曰海重润。
鲸鱼者，海鱼也，大者长千里，小者数千丈，一生数万，子常以五月六月就岸生子，七月，八月导从，其子还大海中，鼓浪成雷，喷沫成雨，水族惊畏，莫敢近，其雌曰：鲵大者，亦长千里。
禽经曰：鵞飞则蜮，沈鵙鸣则虵结，又曰：鹳俯鸣则阴，仰鸣则晴。
白蚁闻竹鸡之声化为水，竹鸡自呼，泥滑滑是也。或曰，白鸡之雄，亦能化白蚁。
鹳性甘带，每遇巨石，知有蛇，即如术士禹步，其石阞然，而转南方学其法，伺其养雏，缘木以篾，絙缚其巢，鹳必作法解之，乃于木下铺沙印，其足迹而仿之。
暮鸠鸣即小雨朝鸢鸣即大风
物有异体，而相制者，翡翠屑金人气粉犀，北人以鍼敲冰南人，以线解茶。
高诱注淮南子云：方诸大蛤也，熟摩拭令，以向月，则水生，许慎说文曰：诸珠也，方石也。
有一国王，小夫人生一肉团，大夫人妬之作木函，弃之常河水，后河边人得之，肉破生千小儿勇健，欲伐父，王国，小夫人以乳五百道，射小儿口，遂弛弓仗，号为贤刼，千佛。
帝喾有四妃，一生帝挚，一生帝尧，一生商之先，一生周之先，商后封于宋都，商丘。
今上于前朝，作鎭睢阳，洎开国号大宋，又建都在大火之下，宋为火正，按天文心星为帝王，实宋分野，天地人之冥契，自古罕有。
孔子生于鲁襄公二十二年
老君其母曽，见日精下落，如流星飞入口中，有娠七十二嵗而生于陈国，涡水李树下，剖左腋而生长一十二尺。
佛者，本号释迦文即天竺释迦卫国王之子，于四月八日夜，从母右脇而生有三十二相，当周庄王九年，鲁庄公七年夏四月，常星不见，夜明是也。
鼋脂得火可以燃铁
佛以三月十五日夜出家，二十九出家，三十五得道，宁国论云：蜀中本无獠，犍为徳阳山谷洞中，攘攘而出，转转渐大，自为夫妇而益多，夫土干则生蚤，地湿则生蚊，积谷则生，蠧腐肉则生蛆，蛆化为蝇蝇，又自生蛆，蛆又生蝇，岂有穷乎？
日月蚀而私者生儿，则多疾，日月晦朔，望而私者生儿，则愚痴瘖，痖钩绞丫戾，逐阵而私者，生儿多凶暴无礼，亦犹木日造麴而酸水，日造酱，则生虫九焦，日种谷，则不生芽，六合，日遣不去火，日安，蜂则苦，土日种麻则不生。
麈尾能留红扫毡毡不蠧
駞粪烟杀蚊壁虱
李卫公言鵞惊防防猒火孔雀辟恶
水母生儿无目鼈生儿无耳
桐庐人尝伐竹，遗竹见一宿，竿雉头蛇，身犹未变，乃知竹为蛇，蛇为雉头，先化曽于青城山小路上见之。
所以夀者无死气于中也
河水东北有石室，室中若有积，卷因谓之积书岩，每见神人往还，世人不悟其为仙者，又谓之神，彼土目曰：唐述因名其山曰唐述，山堂曰唐述，窟道术之士多往栖焉。
巫咸山在安县东南，巫咸右手操青蛇，左手操赤蛇，羣巫所从上下大荒，西经曰：巫咸即巫朌，巫彭，巫姑巫眞，巫孔，巫抵，巫谢，巫罗、
先提山有钩，蛇长七八丈，尾末有岐，蛇在山涧水中，以尾钩岸上，人牛食之，水傍瘴气，特恶气中有物，不见其形，其作有声，中木则折，中人则害，名曰弹，郡有罪人，徙之禁防，不过十日死也。
眞菊可以延龄，野菊可以防人张华云：黄精益夀钩吻杀人是矣。
子，程子曰：昔洛阳北部有母，既生子病，不能自举，乳求他妇，负哺之，子婴及孩，母疾不间，子长不识所育，负哺者，盗其爱二母，忿鬬于庭，子右负哺者，而反疎其生母。
有人为山魈所祟，或教以爆竹，如除夕可弭，人用其言，获安问之，则曰：此荆楚嵗时记以辟山魈隂冷之气胜则声阳以攻之。
莆者，其状如蓬，枝多叶少，根如丝，叶如扇不摇，自动风生，主庖厨清凉，驱杀虫蝇，以助供养，尧时生于庖厨，为帝王去恶孙柔，王充白虎，皆云太平时，生于庖厨，中熯一炬火爨，一镬水，终日不能，倚一尺冰，置之厨，终夜不能寒。
师旷奏清角，有集廊门，延颈而鸣，饰翼而舞，今世有驯养之，闻歌曲，拊掌而舞者，习之也。
正月上辰出水边盥濯食蓬饵以祓邪汉仪也
雏乌形，鸦乌纯黒而觜红亦曰阿雏乌，乌鸦反哺，为慈乌，腹下白不反哺，为鸦乌，白头羣飞为燕乌，大而白头为仓，乌卑居为楚乌，又鸦乌为贾乌，庄子曰：鸦贾也。
相家说，人臣得龙之一体，当至公相曽，公亮得龙之脊，王安石得龙之睛。
鱼劳则尾赤人劳则髪白
鳣黄鱼口在颔下，无鳞长鼻软骨，俗谓玉板长二三丈，江东呼为黄鱼。
网鱼得鱮不如啖茹
南越志曰：乌鲗懐墨而知礼，江东人，或取其墨书契，以绐人物，书迹如淡墨，逾年，墨消空纸耳。
抱朴子蟾蜍夀至千嵗者头上有角，颔下有丹书八字，裴頠崇有论曰鸟无胃肺，蛤蜃无脏，蛭以空中而生，以无胃而育。
聒抱者鸺鹠鹳鹊也影抱者鼈鼋也
视防制柂观鱼制帆
神和子姓屈突名，无为字，无不为张咏布衣时遇之，海蟾子姓刘，名昭逺华山陈抟馆之道院，与种放往来广徳先生杜光庭，处州人，仕唐为内供奉，避乱入蜀，王氏爵为师臣。
尔朱先生，伪蜀广政中，饮酒食猪，臓渝州刺史，谓其幻惑，以竹笼沈之，江至防为渔人所得，上升严补阙，得青金丹方，朱桃椎薛稷图其形，传于世。
吕洞賔谓矦生曰：蛇蝎，天地淘以自然之气，使之生以遂性，杀此救彼，有损无益，取纸语，三口共一室，室畔水偏清，乃吕洞宾字。
陈希夷先生一睡，或半嵗或三数月，近亦不下月余，留蔵真息饮纳玉液，吾睡真睡也，曽与毛女游。
鲤鱼大小并三十六鳞
猬能跳入虎耳中见鹊便自仰腹受啄
水蛭亦如鱼子经三年得水犹活
蛇蜕塞两耳，治疟疾，覆盆子是苺子笮，取汁合成膏，涂发不白，麞；鹿，非八卦，辰属不荤，羶能温补于人，生死无尤，道家听用为脯。
天宝中，河南缑氏县，太子陵仙观，每年九月三日夜，有道士一人得仙，已有旧例，至日，具姓名申府，张竭忠为令，不之信，阴令二勇士执兵觇之，至三更，有一黒虎入观来，衔一道士射之，不中，弃道士而去，令于是申府请弓矢，大猎石穴中，格杀数虎，或金简玉録冠帔，髪骨甚多，其观遂废为陵，使之居。
晋元康中，梁国女子许嫁，而夫戍经年不归，女家更强以适人，寻病亡，夫还，问女所在，夫径至墓开棺，女遂活，因与俱归，后壻闻知，诣官争之，王导曰：此非常事，不可以常理断之，宜还前夫。
恵帝世，杜锡家葬婢，误不得出，后十年，开冡祔，而婢尚生。初婢之埋，年十五六，及开冡更生，犹十五六，嫁之有子。
太和中，有开周世冡得殉葬，女子数日而有气，数日而能言，郭太后爱养之，又太原人，破棺得一生妇人，视其墓木，可三十嵗。
南方木凝，其大如槩，鼻涕，闻人气则闪闪而动，堕人体成疮，以麝香朱砂涂之愈。
续博物志卷二
钦定四库全书
续博物志卷三
宋 李石 撰
禹长九尺九寸，汤长九尺，孔子长十尺，文王长十尺，伍子胥长一丈，眉间一尺，韩王信八尺九寸，金日防八尺二寸，东方朔九尺三寸，王莽时竒士巨母霸，长一丈，大十围，本出于蓬莱，魏咸熈，大人见襄武长二丈，脚迹三尺二寸，苻健皇始四年，有长人，身长五丈，是月，霖雨，河渭泛溢，中流得大屐，一长七尺三寸，屐指长尺余。
汉武故事，东郡送一短人，长七寸，曰巨灵，光武时，颍川张仲师长二寸，东方朔曰：西北荒中有小人，长七寸，朱衣冠，国男女皆长七寸，海鹄吞之，腹中不死。
子华子曰：黄帝之治天下也，其精微之感，荡上沈而下浮为百福之聚，是百神受职于庚也，帝乃采铜炼刚质也，登彼山就髙明也作大罏者，鼓阳化神鼎者，熟物之器也，上水而下火，二气升降以相济，中和之气也，羣龙者，众阳之气，云者，龙属也，帝乡者，灵台之阙而心术之变也，弓裘衣冠者，帝之所以善世救俗之具也，甚矣，世之好怪也，后世必有人主好高而慕大，以久生轻举为羡慕者，左右狡诈希宠之臣，又从而逢之，是将甘心于黄帝之所造也。
玉局观洞，高骈帅蜀，取罪人以绳绊其腰，令探浅深，绳两月方絶出青城山洞天观门。
巫山道士黄万防以符药救人，蜀王建召之铺草席，水面泝流而上，一日至成都，省郎曹图鄙其人。
李徳裕好饵雄，朱有道士，自云李终南笑曰：此是世间凡火服之，反促夀因出一玉象子，状如拳，曰：此可求勾漏，莹澈者燃香，致象鼻下，勿令妇人，鸡犬见之，三五日象自服之，即复吐出，乃可服此，火玉太阳之精，凝结已三万年以相公好道，因以奉借，唯忠孝是念，无自贻咎，又出金象云：此是雌者，贵其相伴，不尔，玉象飞去，徳服之有异，乃于都下采聘名姝，至百数不止，象砂，不复吐后南迁，再遇道士怒甚，索二象，是夕，风雨涛濑，并作玉象如团火，飞出船徳死于朱崖。
顔眞卿遇道人，陶八八，授以碧霞，丹饵之曰：七十上有厄，如有即吉，后为卢杞所陷，缢死，希烈败返葬，状貌如生，徧身金色，爪甲出手背髪，皆长数尺，人咸异之。后有商人遇之于罗浮山，寄书至偃师，顔氏守茔者曰：此先太师亲翰书法，头马尾，真得仙也。
唐武宗四年，官市郎巾，有疑为狼筋者，有老僧云：贫道昔曽以一千于贾胡，市得三枚，状如巨蛹，两头光带黄色，泾帅叚祐宅失，银器十余集，奴婢环庭炙之，虫栗动，有一女奴，脸唇瞤动，乃窃器者。
返魂香，东方朔曰：月氏国使者献香曰：东风入律，百旬不休，青云干吕，连月不散，意中国将有好道之君，故捜竒蕴异而贡神香，乘沈牛以济弱渊，防骥足以度流沙，今十三年矣，香能起夭残之死，疾长生之神药也，疾疫夭死者，将能起之以薫牙，及闻气者即活，明日，失使者所在，后元元年，长安疫死者大半，帝分香烧之，死未三日皆活，芳气，三月不歇，余香一旦失亡。
凉土异物志葱岭水，分流东西，西入大海，东为河源，禹所言昆仑，盖本河所出也，潜发于蒲昌，洛书所纪，出于重野，经积石为中国河也，张骞但能至大宛，见河水初原，达其潜发处，桑钦水经云：昆仑在河水，西北去嵩髙五万里，其高万一千里，郦道元云，昆仑之山三级，下曰樊桐，一曰板松，二曰圃，一名阆风，上曰：层城，一名天庭，是谓太帝之居，十三州志云：山去北海岸十三万里，有弱水周匝，东南接积石，高诱曰：河出昆山，伏流地中万三千里，禹导而通之以出，积石山海经，乃云自昆仑至积石一千七百四十里，又曰：西海之南，流沙之滨，赤水之后黒水之前有大山，曰昆仑，又曰：钟山西六百里有昆仑，周穆王昆仑瑶池去，周之瀍涧，特万有一千一百里，西王母告穆王云：去咸阳乃三十六万里，东方朔十洲记方丈在东海之中央，羣仙所治为昆仑山，有三角，曰：阆风曰圃，曰昆仑宫，张华所叙，昆仑铜柱为天柱，盖本方朔，神异经也，释氏西域志阿耨达山上有大渊水，宫殿楼观甚大，即昆仑山，穆天子所至，即阿耨达宫也，西为新头，河为天竺，诸国皆度葱岭，郭璞曰：似别有小昆仑。
李畋虞部该闻録所取神仙七人，尔朱先生朱真人桃椎神和子屈突无为海蟾子刘昭逺荣先生火井县许山人，汉杜光庭。
龙脑香，段成式云：出波律，国树髙八九丈可六七尺，围干脂为香，清脂为膏子，主内外障眼，又有苍龙脑，不可防眼，经火为熟，龙脑。
香谱云：麝，以一子真香糅作三四子，刮取血膜，杂以余糁，皮毛不辨也，香有二色，蕃香蛮香又杂以人，撰作官市，动至数千计，何以塞科取之责，所谓真有三说，鹿羣行山中，自然有麝气，不见其形，为真香入，春以脚剔入水泥中藏之，不使人见，为真香杀之，取其脐一鹿，一脐为真香，此余所目击也。
仁善盛明，曰：舜，残民多衅，曰：桀残义损善，曰：纣慈恵爱亲曰孝，爱民好与？曰：恵圣善，周闻曰宣，声闻宣逺曰昭克定祸乱曰武，聪明睿知，曰献，温柔圣善，曰：懿布徳执义曰穆，仁义说民曰：元布纲治，纪曰：平乱而不损，曰灵保民，耆艾曰明，辟土有徳曰襄贞心大度，曰：匡大虑，慈民曰：定既过能正，曰：恭不生其国，曰声一徳不解曰简，夙兴夜寐，曰：敬清白自守，曰：贞柔徳好聚曰靖安乐，治民曰康，小心畏忌曰：僖中身早折曰悼，慈仁和民，曰顺好勇，致力曰庄，恭仁短折曰哀，在国逢难曰：愍名实，过爽曰缪，壅遏不通，曰：幽，暴虐无亲，曰：厉致志立，圗曰景辟土，兼国曰桓，经纬天地曰文，执义扬善，曰怀短折，不成曰殇，去礼逺众曰炀怠政，外交曰，治典不敷，曰：震。
太学同官有曽，官广中者云：沈香杂木也，朽蠧浸沙水嵗久得之如儋，崖，海道居民，桥梁，皆香材如海，桂橘柚之木，沈于水，多年得之，为沈水香，本草谓为似橘，是矣。然生采之，即不香也。
海药本草云：降眞香，主天行时气，烧之，或引降省头香，即香附子。
仓颉解诂云：芸蒿似邪蒿，可食鱼豢，典略云：芸香辟纸鱼蠧，故藏书台称芸台。
南唐女冠耿先生鸟爪，玉貌获宠于元宗，将诞之夕，震雷，绕室大雨，河倾，半夜雷止，耿身不复孕，大食国进龙脑油上所秘惜，先生见之曰：此非佳者，当为大家致之，乃缝夹绢，嚢贮白龙脑一斤，垂于栋上，以胡缾盛之，有顷如注，上骇叹不已，命酒泛之味，逾于大食国进者，又于元宗前搦，雪为银铤，投红炉淬之，成中金，指痕犹在，又取宫妓箕中粪壤，炒为银，开宝末，内库尚有先生粪银，炒，小麦于银，釡成真珠。
禹治水土，至北海之北，有国曰终，北国之中有山，山名壶领，状若甔甀，项有口，状若负环，名曰滋穴，有水涌出，名曰神瀵，臭过椒兰，味逾醪醴，一源分为四埒，注于山下，民饮于神瀵，浴于神瀵，此列子寓言也。
泥壁未干挥涕其上隂雨中化为虫状如蚓
东方介氏之国，其国人数有解，六畜之语者，盖偏知之所得，太古神圣之人，备知万物情态，悉解异，音声防而训之言血气不相殊也。
条支国临西海，出师子，太雀郭义恭广志曰：大雀颈及身，膺蹄都似槖駞，举头高八九尺，张翅丈余，食大麦，其卵如罋，今之駞鸟也，汉元帝时，有大鸟如马驹，时人谓之爰居。
环王国野象，一牡管三十余牝，牝者牙才二尺，迭供牡者水草，卧则环守，牡象死，共埋之号吼，其处乃散。
鼈数食可长发
防鱼心肝及头毒如野
蝤蛑大者力能与虎鬬取之不戒螯能剪杀人
鲎皮殻甚锐，然性畏蚊，蚊小螫之辄毙，燕山録曰：煮羊以防煮，鼈以蚊物有相感，鹈鹕饮水数升而不足，鳣鲔入口，若露而死，猨有手，可以捕鼠，而制于鼠，鹿有角，可以触犬而制于犬。
续博物志卷三
钦定四库全书
续博物志卷四
宋 李石 撰
燧人四佐明由晓，升级【政也，】必育受税，俗【赋也，】成博受古，诸【侯也，】陨丘受延嬉，【録也，】。
伏牺六佐，金提主化俗【民也，】鸟明主，建福【利也，】视黙主灾，恶【害也，】纪通为中职，【内也，】仲起为海陆【，土也，】阳侯为江海【水也，】。
黄帝七辅，风后受金法，天老受天箓，五圣受道级，知命受纠俗，窥纪受变，复地典受州，络力墨受淮，斥【力墨，或作力牧，】陶渊明云：事见论语，摘辅象。
孔长彦孔季彦兄弟聚徒数百，故时人为之语曰：鲁国孔氏，好读经，兄弟讲诵，皆可聴学士来者，有声名不过孔氏，那得成。
孔子生鲤，字伯鱼，鲤生伋，字子思，伋生白，字子上，白生求，字子家，求生箕，字子京，箕生穿，字子高，穿生子顺相，魏自叔梁纥至，子顺九世，徙居大梁。
毛虫之精曰麟，羽虫之精曰鳯，介虫之精曰龟，鳞虫之精曰龙，裸虫之精曰圣人。
刘向校勘以来，子歆为七，略大凢万三千二百六十九卷，王莽焚烧之，后王允，而西者仅七十余乘道逺复弃其半，荀勗分经，史、子、集，为四部大凢九千九百四十五卷，西晋李兑以勗旧部校之，在者三千，一十四卷，宋谢灵运造四部目，凡四千五百八十二卷，王俭造目録万五千七十四卷，齐王亮造书目万八千一十卷梁任昉文徳殿所藏二万三千一百六卷，元帝克平侯景，文徳殿书归江陵，凡十余万卷，魏师入焚之，宋武所四千卷后周书目八千增至万卷，周武平齐，仅至五千卷唐灭，隋魏郑公尽图书，载以船经，砥柱没十之七，八大凢八万六千九百六十六卷，见在三万六千七百八卷，开元中，四部目録凡五万一千八百五十二卷。
自秦同书文丞相斯作仓颉篇，中车府令高作爰厯篇太史敬作博学篇文园令，相如作凢将篇黄门令游作急就篇，皆书文之林苑，欲识字者，不可不知，惜哉！凡将以上不可复见，急就章存焉，西京文气亦可见矣。顔籕注此书，尝得皇象钟繇，卫夫人王防稽等篇，世所唯张芝，索靖，二家为真章草书，芝有鳯爵，鸿鹄等数行靖所书，乃三之二，自母繜而下，阙七百五十字。
前辈云于字必字无草书
宋袁淑授庐山公九锡，文荷槖致餐尔之功，音随时兴，尔之智用，必应时尔之鸣，长颊广额，修尾后垂尔之形，是用遣中大夫闾丘骡，加尔使衔勒，大鸿胪斑脚，大将军，以扬州之庐江吉之庐陵，吴之桐庐，封尔为庐山公，大兰王，九锡文大亥，十年乙亥朔，十三日丁亥，燕伯使者豪豨，册命大兰，王曰：咨资豢养于人主，虽无爵而有秩，君之纯封国，豕氏君之美，白蹢彰于周诗，渉波应乎隆，象君之徳长驱直突阵，无全锋君之勇。
宣父因祷尼山得名丘，字仲尼，子名鲤，字伯鱼，史防亦字子鱼，冉耕，字伯牛，如鬭谷于菟之黑臀，杵臼之甚多。
宋齐丘乃字，超回不自量如此，孟轲庄周，其字不传，或云，轲字子舆，周字子休，皆后人以意取之耳。
东汉无复名或云王莽之禁沿袭所致
不可为叵如是，为尔而已为耳之乎？为诸西域，二合之音切，字之原也。
绛州碧落观天尊像，高丈余，唐龙朔中刺史李谌为母氏太妃，追荐所造，上有篆文，老黄冠云：李使君高宗之子有二道士求篆此文，闭户篆毕，化为二，白鸽飞去，余一及字，欠一画，李阳冰于此学，篆凡十二年，终不得其妙。
明皇获二十七仙玉像于宁州罗川县金华洞奇伟异状，各各不同，内有心星，一坐甚美，手板复有明皇御名，其地属王可思庄，其人已百岁后，置真宁观，改罗州为真宁县，今有玉象图传于世。
乾元末肃宗获十三寳于楚州改元寳应
天寳中大宛进汗血，马六匹，一曰红叱拨，二曰紫叱拨，三曰青叱拨，四曰黄叱拨，五曰丁香叱拨，六曰桃花叱拨，上乃制名曰红【阙，】辇曰紫玉辇，曰平山，辇曰：凌云辇曰：飞香辇曰：百花辇后幸蜀，以平山凌云为谶，西京杂记，汉文自代还，有良马九匹，皆天下骏也，一浮云二赤，电三絶羣四逸骠，五紫燕六绿，骊七龙子八，驎驹九絶尘号九逸。
易林曰防为鸡鸡鸣节时家乐无忧
皇览曰：尤冡，在东郡寿张县阚，鄊城中高七尺，常十月祠之，有赤气出如绛，名为尤旗。
谷城西流泉，西北入清水域，西北三里，有项羽冡，石碣犹存，题云：项王之墓，皇览谓去县十五里，谬也，彭城谷阳城西南又有项羽，水经谓为非鲁为楚守，汉王以羽首示鲁乃降，遂以鲁公礼葬羽于谷城，以谷阳城，谷城二冡，得非身首异处乎！皇览曰：山阳钜泽县有肩髀，冡黄帝杀尤，身首异处，故别葬亦二冡也。
济水东北泺水出焉，泺水出厯城旧县水涌若轮，齐侯防于泺，是也。有舜妃庙对山，有舜祠舜井，舜耕歴山亦云在此蒲坂，县西有歴观舜所耕，歴山有舜井，沩汭二水，山上有舜庙，周处风土记曰：舜葬上虞，耕处即始宁，剡二县山下多柞木，吴越之间名柞为枥，故曰歴山二说，一以泺为歴，一以枥为歴，未知孰是？皆郦道元说。
牧靡县，因草得名生牧靡，可以解毒，鸟多误食乌喙，口中毒，必急飞往牧靡山，啄牧靡以解毒。
马出越睒之西，若羔纽莎縻之，粉米饮之，七岁可御，日驰数百里。
东观汉记王阜为益州太守，神马四出，滇河中，魏末有神马，夜过官牧迹，大如斗，入河水中。
真诰金陵，古名之为伏龙之地，句曲山，秦时为句金之坛，以积金山，得名山生黄金，汉灵帝诏采句曲之金，以充武库，孙权遣宿卫人采金屯伏龙之地，因改名金陵，陶景云大茅山，尚有数坑，名金井山之近东诸处碎石，往往皆有金砂，真诰，又云：水色白，都不学道，饮此水，亦令人寿，亦金津液之所溉耶？
冈山有穴，通大句曲，山有石脑，在方山下石脑，故如石，但小斑色而软，形状圆小如甑，色似钟乳，李整，昔有风疾，先多房事，服此乃愈。
豫章城南门曰松阳门，门内有樟，高七丈五尺，大二十五，围垂隂数亩汉官仪曰：豫章郡树生庭中，因以为名。
刘歆云湖汉等九水入彭蠡因言九江
沫水出广柔徼外有石纽乡禹所生也
沫水自蒙山至南安，溷崖水脉，漂疾歴代为患，蜀守李氷发卒凿平溷崖，河神赑怒，冰操刀入水，与神鬬遂平溷崖。
续博物志卷四
钦定四库全书
续博物志卷五
宋 李石 撰
女娲之功烈，上际九天，下契黄垆，名声被后世，光辉重万物，乘雷车服，应龙青虬，席萝图震，黄璐援絶瑞前白螭，后奔虵。
项浚始学篇曰：上古有天皇十三头，洞防记曰：一姓十三人徐整厯纪曰岁纪，摄提元气，肇有神灵，一人有十三头，始学篇曰：人皇九头，兄弟九人，九州各居其一。
夷者觝也，其九畎夷，于夷，方夷，黄夷，白夷，赤夷，夷，风夷蛮者，慢也，其八天竺，咳首僬侥，跛，踵穿胷儋耳狗轨，旁舂戎者，凶也，其六侥夷戎央，老白耆鼻息，天刚狄者，辟也，其五月，氐戎貊，匈奴单于白屋。
蜀蛮卭部川都王蒙备，死气未絶其妻子以锦数疋，相续系死者，曵之于地，置十数里，外高山上，令气絶乃复以锦被裹而埋之，防其族哭之名，作鬼亲守近州，蛮人说其事，倭辰余国，或横书，或左书或结绳，或锲木，唯高丽摹冩頴法取正中华。
以清水潄口，饮酒至斗不乱，或曰酒毒，自齿入也，南人好饮茶，孙皓以茶与韦昭代酒，谢安诣陆纳，设茶果而已，北人初不识，开元中，太山灵岩寺有降魔，师教禅者，以不寐，人多作茶饮，因以成俗。
楚人陆鸿渐为茶论并煎炙之法，造茶具二十四事，以都统笼贮之，常伯熊者，因广鸿渐之法，伯熊饮茶过度，遂患风气，或云：北人未有茶多，黄病后饮病，多腰疾偏死。
唐则天于东都造明堂，高三百尺九州鼎，置明堂之下，当中豫州，鼎高一丈八尺，受一千八百石，余各依方面，高一丈四尺，受一千二百石，都用铜五十六万七百一十二斤。
禹治洪水，观于河，见白面，长人鱼身，出曰：吾河精也，授禹河图而返于渊，又曰：尧修河洛有五老相谓，河图将来告帝以期，知我者重瞳也，五老乃翻为流星而升于昴。
山东风俗，遇正月取五姓女，年十余岁，共卧一榻，覆之以衾，以箕扇之良乆如梦寐，或欲刺文绣，事笔砚，理管，俄顷乃寤，谓之扇，天卜以乞巧。
衡山五岳之南岳也；黄帝以潜霍为山之副，尔雅云：霍山为南岳，至汉武以衡山道逺徙祭于庐江潜山，或曰衡山，即霍山，山海经衡山，即岣嵝山，常山者隂终阳始，其道长乆故北山曰常山，亦名恒出五谷，四种五获。
一升粱米，以纯苦酒一斗渍之，三日出百，蒸百曝逺行一餐十日，不饥重餐，四百九十日不饥，又方：米一斗，赤石脂三斤，水渍之二三日，捣为圆如李大，可辟谷。
灵寳五符经用白鲜米九蒸九曝
庚桑名楚史记作尤桑
夏棘字子棘为汤大夫列子作夏革
月令曰：椒是玉衡，星精服之，身轻能老，柏是仙药，又云：进酒，次第当从小起，以年少者起先。
燃草爆竹起于庭燎
正月望祭门，先以杨枝揷门，随杨枝所指，以酒脯饮食及豆粥，揷筯祭之。
酒杯藤出西域，藤大如臂，叶似葛花，实如梧桐花坚可以酌酒，有文章，映彻可爱，实大如指，如荳香美，消酒来至藤下，摘花酌酒，仍以其实醒酒，国人寳之不中土，张骞使大宛得之，出张骞出关志。
菊花舒时采茎叶杂黍米醸之，至来年九月九日始熟，谓之菊花酒。
孟诜云葡萄不问土地但之醸酒皆得美好
昔有于王敦城下，得一铜钲，中间铸一物如羊头，其身如篆文，乃飞廉也。
仓颉本鸟迹为字，取其孳乳相生，故有六义，秦用文，烧书古文遂絶或曰大篆出，周宣王史籀，小篆出秦，李斯及胡母敬，又曰：古之书，起于秦省，篆为，以便文行剧务，以明者篆之防也，或曰：程邈于云阳增损，或云临淄人，发古冡得铜棺，前和外为字，言齐太公世孙，胡公之棺，唯三字是古，知自古，非始于秦，或曰，秦人王次仲变仓颉旧文为今，文始皇奇而召之，三征不至，秦槛车征之，次仲化为大鸟飞去，落二翮于山，山有大翮，小翮之名。
彭城县古彭祖之国也，世本曰：陆终之子，其三曰籛，是为彭祖下曰：彭祖冡，彭祖长年八百，绵寿永世，而亦有冡者，盖亦元极之化。
蒲坂西，舜所都有，姓刘名堕，探挹河流，醖成芳酎饮，伺枯枝之日，醡于桑落之辰，故酒得其名方土之贡，最为佳酌，每云：索郎有顾，思同旅语，索郎反语为桑落也。
海中有度朔，山上有桃木蟠屈三千里，枝东北鬼门，万鬼所出入也，荼与鬰垒居其门，执苇索以食，故十有二月，岁竟腊之夜，遂以荼垒，并挂苇索于门。
王充云防稽本山名，夏禹廵狩，防计于此，遂以名郡，或曰：此非五岳，禹时吴裸断髪文身无防计事。
董生春秋繁露曰春旱，以甲乙日为苍龙，长一丈八尺，居中央，为小龙七，各长四尺，于东方，皆东向，其间相去八尺，小童八人，斋三日，服青衣而舞之下，三时准此，皆燔雄鸡烧豭猪尾于里北门及市中以祈焉。
蜥蜴求雨法，以土实巨瓮，作木蜴小童，探青竹衣，青衣以舞歌曰：蜴蜥蜴，兴云吐雾，雨若滂沱，放汝归去。
交州安阳王，有神人，名臯通为安阳王，治弩一张，一发杀三百人。
今之所谓石九十二斤，法为准，汉秤三百四十一斤也，今之蹶弩九石，古之二十五石，比魏武卒，二人之力，挽弓三石，古之三十四钧，比顔高之弓，当五人有余。
续博物志卷五
<子部,小说家类,琐记之属,续博物志>
钦定四库全书
续博物志卷六
宋 李石 撰
少典产黄帝，黄帝产元嚣，元嚣产蟜极，蟜极产高辛，是为帝喾，帝喾产放勲，是为帝尧。
黄帝产昌意，昌意产高阳，是为颛帝【，昌意元嚣弟，黄帝次子也，】颛帝产穷蝉，穷蝉产敬康，敬康产勾芒，勾芒产，蟜牛蟜牛产瞽瞍，瞽瞍产重华，是为帝舜及象。
颛帝产鲧鲧产文命是为禹
唐六典三年一享，帝喾氏于顿丘，享唐尧于平阳，稷契配享，虞舜于河东，咎繇配享，夏禹于安邑，伯益配享，商汤于偃师，伊尹配享，周文王于酆太公，配享武王于镐，周公配享，汉高祖于长陵，萧何配享，皆以仲春之月。
蜀州青城丈人山，每岁春秋时享，以蔬以县令行车频秦书曰：苻坚高陆县民穿井得龟，大二尺六寸，背文负八卦古字，坚以石为池养之，十六年而死，取其骨以问吉凶，名为客龟，曾于梦中自言，我将归江南，不遇死于秦，解曰：龟三万六千岁而终，苻秦亡之证。
秦龟即山中龟不入水，水中神龟，长一尺二者佳，龟见蛇则呷而食之。
李徳曰：扬雄蜀王本纪言张仪筑城依龟行迹筑之，到此，闻龟殻藏酒库，宇文遇曰：比尝为主库小吏，见龟殻长六尺，元和初，高崇文截以为带胯。
野王县东南有孔子庙，有碑，魏太和元年，孔灵度以旧宇毁址，求修复野王令范众爱，河内太守，元真刺史高允表闻，立碑于庙，治中刘明，别驾吕次文，主簿向班虎，茍灵龟以宣尼大圣，非碑颂所称，宜立记焉，仲尼闻杀鸣犊，旋车而反，晋思之，为立庙碑云，孔氏官于洛阳，下，追思圣祖，故立庙，亦犹刘累迁鲁，立尧祠于山矣。
鸷鸟雄小雌大庶鸟雄大雌小
鸂鶒，能敇水，故宿水而物不害鸩，能巫步禁虵啄木，遇蠧以觜画，字成符，而蠧自出，鹊有巢木鸷鸟，不能见燕衔土避戊巳日则巢固而不倾，鹳有长水石，故能于巢中养鱼而水不涸，燕恶艾，雀欲夺之，则衔置其中。
鹭有长翰毛，江东人取以为攡，名之曰白鹭，纕虎鹰能飞，捕虎豹，身大如牛，翼广二丈。
蘐草一名鹿葱花，名宜男风土记云：姙妇佩其花生男也。
李卫公云金钱花损眼
牡丹初不载文字，惟以药见本草，唐则天以后，洛花始盛沈，宋元白，亦不及也。刘梦得有咏，鱼朝恩宅牡丹，但云一丛千朶谢灵运言，永嘉竹间多牡丹，今越花不及，洛花逺甚或曰灵运之所谓牡丹，今之芍药特盛于吴越。
杞菊山芋，牛蒡，道家以为嘉蔬，江淮百合根大而味甘，南地微苦，其次决明，合欢槐芽，亦可食，孙思邈以合欢为萱草，嵇叔夜合欢蠲忿，萱草忘忧，两物也。
山萧一名山缲，神异经作，永嘉郡记作魅，一名山骆，一名蛟，一名濯肉，一名肉，一名晖，一名飞龙，如鸠青色，亦曰治鸟巢，大如五斗器，饰以土垩，赤白相间，状如射侯，犯者役虎害人，烧人庐舍，昔值洪水食都，树皮饿死，化为鸟姚汪，王三姓其孙也。
俗讳五月上屋言五月人蜕上屋见影魂当去
二广有草名胡蔓，以急水吞之，即死，慢水即缓死，取毒蛇杀之，以此草覆之洒水，菌生其上，末为毒药杀人。
北人淫南妇辞归，以毒置食，约以年月复还，解以他药，不尔，毒发死矣，谓之定年药，南游者宜志之。
宋刘亮合仙丹，须白蟾蜍，白蝙蝠，得而服之，立死，唐人陈子真得蝙蝠大如鸦，食之，一夕，大防而死。
小蜘蛛长脚者，一名蟏蛸，一名长防，俗名喜子，陆玑防诗名，长脚荆州，河内人谓之喜母。
段成式云：主夜神呪，可辟恶梦，呪曰：婆珊婆演帝清泰，小字二十三，盖正月二十三日生也，以是日为千秋节，人臣奏对，但云两旬，三日或数物，则云二十二更过二十四，不敢斥尊也。
先贤传鲁有恭士，名曰汜，行年七十，其恭益甚，冬日行隂夏日行阳，一食之间，三起。
秦穆公时，有人掘地得物若羊，将献之，道逢二童子，谓曰：此名为蝹，常在地中，食死人脑，若欲杀之，以柏东南枝捶其首，由是墓皆植柏，又曰：柏为鬼廷。
汉孝和时，南海献龙眼茘枝，十里一置，五里一候，交州记曰：龙眼，高五六丈，似荔枝而圆小，谢承书曰：唐羌，字伯游，上书谏，以龙眼荔枝，及生鲜，献之驿马，昼夜传送，至有死者，二物升殿，未必延年益寿，帝从之。
魏初传古文出邯郸淳，石经古文，转失淳法，石长八尺，广四尺，碑石四十八枚，广三十丈，魏文帝刋典论六碑，附于其次，陆机太学賛别一碑在讲堂下，载蔡邕韩说，高堂谿等名，太学弟子賛复一碑在外门中又一碑，汉顺帝阳嘉八年，立云建武二十七年，造太学，永建六年九月，诏书修太学，工徒十一万二千人，阳嘉九年八月作毕，有晋辟雍行礼，碑是太始二年立。
子曰：干之动直，静专坤动，辟静翕其根也，天根毎日两度，蹴入尾闾巨壑，则海沸出潮。
世传费长房得符于壶公，以是制服，百鬼，其后鬼窃其符，因以杀长房。
道士尸解谓之身经太隂
李泌在衡山，事明瓉禅师瓉云：欲学者先将笔砚，碎却明瓒，北宗大照之，门人性懒，羣僧令看盐雨，至流于池，羣僧敺之不怒，冬月卧于灶前不起，以粥洒其头，因就头取吃，号懒瓉作明心论。
后汉崔篆着易林六十四篇，篆骃之祖，父，或曰卦林，或曰象林。
白马犹缁布名实而已
续博物志卷六
钦定四库全书
续博物志卷七
宋 李石 撰
老子谷神不死，至用之不勤，此章全是黄帝之言，今在五千文，内则老氏所著书，恐非专已出。
正月不食，生葱，三月勿食小蒜，四月勿食大蒜，五月勿食，薤六月七月勿食茱萸，成血痢，八：九月勿食姜，并肝心肺，十月勿食椒，十一月，十二月勿食，戴甲之物并脾肾。
眼者身之镜耳者，体之牖，视多则镜昏，聴众则牖闭，面者神之庭，髪者脑之华，心悲则面燋，脑减则髪素精者体之神明者，身之寳劳多则精散，营竞则明，消人死，必视其形如生，人足不青，皮不皱，目光不毁，头髪尽脱而失形骨者，皆尸解也武徳三年，晋州人吉善行于羊角山，见白衣父老，呼善行曰：为吾语唐天子，吾为老君即汝祖也，高祖因立庙，高宗追尊元皇帝，明皇亲注老子，令学者习之，两京及诸州各置元皇帝庙，京师号元宫，诸州号紫极宫，寻改西京为太清宫，东京为太微宫，皆置学生。
莴菜出，卨国有毒，百虫不敢近，蛇虺过其下，误触之，则目瞑不见物，有中其毒者，唯生姜汁解之。
食黄颡鱼后饮荆芥汤即死
草木之生动摇者，生而不畅，人之导引，动摇四体者，何故寿而不死。
尧若腊舜若腒桀纣之君垂尺余
王充曰：雷公有神，雷声有器，安得谓之神，正月阳动，故始雷，五月阳盛，故雷秋冬阳衰，故雷潜太阳用事隂气乘之隂阳分争则相激射为毒，中人则死，中木则折，人以震死，试以斗水沃，冶铸之火，火气激烈，则为雷声，或曰，雷火之及金石焦镕，而漆噐不壊何也？道家以雷烧石投井中，石焦水寒，激声大鸣。
顔渊与孔子俱上泰山，东南望吴阊门外，孔子见白马引顔，渊指之，若见吴阊门乎顔，渊曰：见之，有系练之状，孔子抚其目而止之，顔渊髪白齿落，遂以病死，盖精力不及圣人而强役之也。
榝似茱茰而小赤色
樝似梨而酢，澁鹿食椒，橘叶，其肉自然作椒，橘香，江东呼蘽为藤，似葛而麤大，楩似豫章，杼斗为栎，或言皁斗棪，实似柰，柚似橙而酢。
淮南子曰：狠者知而非知也，愚者君子而非君子也，戅者勇而非勇也；使人相去也，若玉之与石也，葵之与苋也，则论人易矣，夫乱人者，若芎防之与藁本蛇，牀之与蘼芜。
蓂荚一名厯荚圣王以是占日月之数
朱草，状如小桑，栽长三四尺，枝叶皆丹汁如血，朔望生落，如蓂荚，周而复始，可以染绛，成黼黻之章，金银投其汁，可使成圆，泥投水为金浆，以投酒为玊醴饮之，令人长生，出抱朴子。
骠国诸蛮并不养，娑罗木子，破其殻中如栁絮，细织为幅服之，谓之娑罗笼段。
蛮法煮盐成圑为颗质则以颗计之
茶出银生诸山采无时杂椒姜烹而饮之
生金出长傍诸山取法，以春或冬，先于山腹掘坑，方夏水潦，荡沙泥土注之，坑秋始披，而拣之有得，片块大者重一斤，或二斤，小者不下三四两，先纳官十分之八，余许归私，仍累劳，効免征赋，麸金，出丽水河，睒川有罪，送淘金所为重役，防同川，银山出银矿，私置冶官，十之三诺，睒川有锡山出锡。
苏躭郴县人，尝与众儿共牧牛，更直为师，録每至躭直牛，不逐自还，既而辞母仙去，又说年疫，穿一井饮之，可得无恙。
道士谭紫霄有观灯之术说人祸福必中
郭颁世语云：魏黄初盗发吴芮，见芮尸，容貌衣服并如生，吴平，发冡人于寿春，见南蛮校尉吴纲，曰：君形貎何？长沙王吴芮乎？但君微短耳，纲瞿然曰：是先祖也。自芮卒至，发四百年，至纲又四十年矣。
丹水有石穴，蝙蝠大者多倒悬，百岁者倒悬，得而服之，使人神仙。
陶居云，学道之士居山，宜养白犬，白鸡，可以辟邪？苏枋木，自然虫粪为紫粉。
秦二十一年，铸金狄十二释氏之源本，霍去病讨休屠王，获其祭天金人，武帝以为神，列于甘泉宫，魏黄初元年徙长安，铜狄重不可致，或言金狄泣，因留霸城南，人有见蓟子训与父老共摩铜狄曰：正见铸此时计尔，日已近五百年矣，董卓毁其九，为钱苻坚毁其二，为钱其一，百姓推置，陜北河中，或云翁仲头髻常出，晋军至髻，不复出。
陈正敏所取者陈抟，李渎林逋，魏野皆遯世之士，希夷先生陈抟服气辟谷二十余年，或寝百余日不起，太平兴国中，召入，复放还山，一旦自作表云，臣抟大数有终，圣朝难恋，已于今月二十二日，化形于莲华峰，如期而卒，七日支体犹温，五色云蔽洞口，弥月不散，已百余岁矣。
刘向列仙，葛洪神仙沈玢，续仙曾慥集仙传以异代事，着于本朝者，自尔朱洞吕嵓，陈抟贺元曾被祖宗眷异者名臣，如欧阳修刘凡石，延年皆在贺元仕，石晋为水部员外郎，章圣东封，谒道左，天圣初，使弟子喻澄诣阙，献浮屠，老子像直数十万。
毛女在华山，山客猎师，世世见之体生毛，自言秦始皇宫人陈抟在华山，或谤以与毛女往来。
孔安国撰，孔子弟子七十二人，刘向传列仙亦七十二人，皇甫士安撰高士亦七十二人，陈长文撰耆旧，亦七十二人。
李泌絶粒五六载，身轻能行于屛风，上引指使气，可以吹烛至灭，导引骨珊然有声，号鏁子骨。
鬻子名熊，楚人为文王师，年九十，见文王曰：使臣捕兽逐麋，已老矣，使臣坐策，国事尚少也。
按葛仙公云素书，乃河上公以授汉文帝也，黄石公所授张子房，多云隂符非也一云三略，乃子房所着，非所授之书，或曰，河上公授，汉文帝不应于子房墓中得之，黄石公丹书身之八，杀贪残奸酗，狡佞讦愎，命之四业，背惠恃已狎，不肖妬贤能。
昔有一人好道，而不知求道之方，惟朝夕拜跪，向一枯树，輙云乞长生，如此二十八年不倦，枯木，一旦忽然生华，华又有汁甜如，有人教令食之，遂取此华，及汁并食之，食讫即仙。
刘少翁曽数入太华山，礼拜向山，如此二十年，遂忽一旦得见西岳，丈人授其仙道。
一人数旦，旦诣河边，拜河水如此，十年，河侯，河伯遂与相见，与之白璧十双，教授水行不溺法。
薏苡，一名簳珠，子蒸令气馏，曝干，挼取之作饭，麪主不饥。
作干姜法，水淹三日毕，置流水中，六日更去皮，然后曝干，入瓮瓶，谓之醸也。
淫羊藿一名仙灵脾淫羊一日百遍食藿所致
新生艾作干，菜妙作馄饨，吞三，五枚，以饭压之，良疗一切鬼气。
苏合香本草云：生中台川，陶云是师子屎，又云：是诸香汁煎之，非一物从西域来者，如紫檀重如石，蘡薁，是山葡萄。
江东人通名杨栁杨叶短栁叶长
高座，道人不肯作汉语，或问此意，简文曰：此简应对之烦和尚，一名尸梨，宻宋云高座，西域人三国王子，以譲弟遂为沙门，永嘉中，到中国。
顺帝时，琅琊宫崇上其师于吉，于曲阳泉水上，得神书百七十卷，号太平清领书，其言以隂阳五行为家，而多巫觋杂语，后张角颇有其书，按江表传道士于吉东来，呉防立精舍，烧香读书，孙策斩之日，昔南阳张津为交州刺史，常着绛帕头，鼔琴焚香读邪俗，道书为蛮夷所杀，此甚无益。
真诰云吞，琅玕之华，而更营丘墓者，羡门子高丘子，洪崖先生，羡门子墓在幽州，渔阳高丘子，墓在中山，洪崖先生，墓在武威，此三郡县人，并云上古死人空。
王子乔墓在京陵战国时有发墓者惟见一劒
汉地理志大江九江中一源而三目
扬雄，益州箴岩岩岷山，古曰：梁州鲁城北，有孔子学堂，蜀有文翁，讲堂北海，有郑司农，儒林讲堂宅，亦曰：第言有甲乙之次第也，汉书，成帝有甲，观中画堂，魏有茅堂。
续博物志卷七
钦定四库全书
续博物志卷八
宋 李石 撰
后汉襄楷，延熹中，上疏云宫中立黄老浮屠祠，陛下嗜欲不去，岂获其祚，或云，老子入西北为浮屠，浮屠不三宿桑下，不欲乆生恩爱精之至也，天神遗以好女，浮屠曰：此但革囊盛血，遂不盼之。
汉帝问陈蕃，徐稚宏，孰为后先？蕃答生，公族不镂，自雕至于徐稚，杰出薄城，故宜为先。
伏生为秦博士，文帝撰五经尚书大传，使掌故欧阳生等受尚书于伏生，漯水有征君，伏生墓。
晋书地道志曰：辽西人见辽水上有浮棺，欲破之，语曰：我孤竹君也，汝破我何为？因为立祠，或曰，汉灵帝时辽西太守廉翻，因梦得之【，此与前志小异】。
沈彬保大中，以尚书致仕居江西，高安手植一木于平野，戒诸子曰：必葬我此地，子孙伐木，掘土深丈余，得一石椁，上刋八字云：开成二年，寿椁一所，即葬之。
墨子恶乐，故朝歌回车，论譔考谶曰：邑名朝歌，顔子不舍七十，弟子掩目，宰予独顾，由蹷堕车，宋均曰：子路患宰予，顾视凶地，故以足蹷之。
齐时有发古得铭云：青州二十子，东海女郎河东贾昊以为司马，越女嫁为茍晞子妇，验之果然。
东都殖业坊十字街，有王戎墓，隋代醸家，穿其旁作窖得，铭曰：晋司徒，尚书令安丰侯王君铭。
广川王去疾发，魏王子且渠甚浅狭，无棺柩有石，牀牀下悉是云母，牀上两尸，一男一女，皆年二十许，东首裸卧，顔色如生人，髪齿牙亦如生人王畏惧，不敢近。
周灵王冡尸亦不壊惟玊蟾蜍一枚
幽王冡甚高壮，云母，深尺余，百余尸相枕藉，皆不朽，惟一男子，余皆女子。
栾书冡有一白狐王击之伤其足王寻病足死
萧颖士与行侣共济瓜洲，舟中二少年相顾曰：甚有肖鄱阳忠烈王颖士是鄱阳曾孙即自款陈，二子曰：吾识而祖乆矣遽负担而去，颖士北归盱眙，吏获发冡盗五六人，颖士认江中二少年亦在内，颍士以前说，询之曰：我尝开鄱阳王冡当门贵人顔色如生，与頴士相，此与吴纲似吴芮，事颇同芮，事出水经，颖士薛用弱集异记。
九真山，多大蛇，名曰髯蛇，长十丈，围七八尺，吞鹿角骨，鑚皮出夷以大竹籖杀而食之，杨氏南裔异物志曰：髯惟大蛇，既洪且长，采色駮荦，其文锦章，食犬吞鹿，成养创，宾享嘉燕，是豆是觞。
武强县有行于涂，得一小蛇，养之名，担生长而噬人，里人遂捕系狱，担生负而奔，邑沦为湖，县官吏为鱼矣。
汉光武二年，鲜于冀为清河太守，作公未就而亡，后守赵高，计工用二百万，黄秉刘适言四百万，冀乃鬼见，白日导从入府，与高及秉等对共计校，定为适，秉所割匿，冀乃书表自理言，高贵不尚节，垅亩之夫，而箕踞遗，世求显，偷窃银艾，鄙辱天官，臣不胜鬼言，去三十里，车马皆灭，不见秉等伏地物故，高以状闻，诏差代以旌幽中之讼。
老人晨渡，朝歌水而怯，纣曰：老者髓不实，故晨寒因斮胫，以视髓。
纣有新声靡，乐作，邑朝歌，史记曰：朝歌之音，歌不时也。虞，虢之间，傅说室傅岩，俗名之为圣人窟。
刘向叙晏子春秋称古冶子曰：吾尝济于河，鼋衔左，以入砥柱之流，吾从而杀之。
孔子临狄水而歌曰：狄水衍兮风扬波，船楫颠倒更相加，汲县旧汲郡有石夹水，为磻溪太公钓处有太公泉，太公庙牧野，竹书作坶野有比干，墓前有石铭，题云，商大夫比干之墓所记，唯此汉高祖，孝文各为立碑。
顔舍字洪都，兄畿得疾，死于医家人迎丧，引丧者颠，仆曰：我寿命未死，但服药太多，伤五臓耳，及还，妇梦之曰：吾当复生，急开椁，以手刮棺，指爪尽伤，气息甚微，饮食所须，托之以梦，舍侍养足，不出户者十三年，畿竟不起。
二广深谿石壁上有影，如澹墨画船人行，以为其祖考祭之，不敢慢，俗好于门，画虎头书，聻字谓隂司刀鬼名，读汉旧史，傩逐疫，又立桃人苇索沧耳，虎等聻字，盖沧耳也。
俗钟馗，起于唐明皇之梦，非也，北史尧暄，本名钟葵，字辟邪，于劲字钟葵，宋宗慤妹名钟葵，非特明皇时，但葵馗二字异耳，又曰：终葵菜名，闽中多木绵，植之数千株，采其花纺为布名，吉贝，南史言林邑等国出古贝，木以古为吉，讹也。
枞松叶柏身桧柏叶松身
黄公好谦，女有国色，而谦其美，以为丑也，女至难嫁，有鳏夫冒娶之，乃国色，果信黄公之谦。
魏田父耕于野，而得玉弗识也，邻人隂欲得之绐曰：此怪石也，田父置玉于室，其光烛夜，果以为怪，弃之于野，邻人从而盗之以献，魏王玉工望而拜曰：此无价之寳。
陶居书自奇，世传画板帖及焦山下瘗铭，皆其遗迹。
王防稽七子凝操徽，涣献五人书迹，传世惟，肃二人，未见而五子书各不同，盖善学父书者。
郝氏夜祠佛鬼车乘，烛光而下翼，广丈余，九首，互相低昻，其家呼犬，持杖逐之，坠一羽长三尺许，广八九寸，色鵞雁。
江浙间有鸟名飞生，狐首肉翅四足，如兽飞而生子，即随母后，人有难产以其爪安胷腹间立验，亦有得其皮者。
有异鸟鸣如婴儿，巢于木探得其雏，大如鵞，青首白面，觜爪鹰鹞，或曰：此鹏也。
高丽人参赞三桠五叶，背阳向隂欲来求我，椵树相寻，椵木叶似桐，甚大隂广参多生其隂。
王孙，一名黄孙，一名黄昏，孙思邈有黄昏散，注云：黄昏木，或曰：合欢合昏，夜合花陈无已，云探囊一试，黄昏汤草部木部黄昏为二物，郭璞曰：守宫槐，昼日聂合而夜舒布也，江东有木，与此相反，俗因名合昏，古今注云：合欢似梧桐，枝叶互相结，风来解，使人不忿，嵇康种之于舍前。
续博物志卷八
钦定四库全书
续博物志卷九
宋 李石 撰
南昌县出然石，异物志云：色黄而理疎，以水灌之便，以鼎炊物可熟，置之则冷，如此无穷，元康中，雷孔章入洛，赍以示张公，张公曰：此谓然石。
晋书曰：汉末博士，炖煌侯瑾善内学，弱水出流沙，流沙与水流行也，在西海郡，北山有赤石，白色，以两石相打，则水润打之不已，则润尽火出，山石皆然，炎起数丈不灭，有大黒风自流沙出掩之，乃灭其石如初，不敢轻近耳。
火井，以草爨之，则烟腾火发汤井，以草纳之，则露凝铎销，状如刀戈，残刄有孔，旁达出丽水，饰以金所指无不洞，夷人尤寳，月以血祭之，俗谓天降非人，铸郁刃，铸以毒药，冶取跃如星者，淬以马血成之，伤人即死，刀劒以柔铁为茎干，不可纯用钢纯钢，不折则缺。
天寳中交趾贡，龙脑如蝉，老龙脑树节方有禁中呼为瑞龙脑，上惟赐贵妃十枚，香气彻十余歩。
蓬莱山，使高丽者，望之甚逺前后下峭拔可爱，其岛属昌国县，其上平广，可以种莳，岛人云：蓬莱三仙山越，弱水三万里，不应指顾间，便见此外不复见山。
马绪谪潮得巨蚁长尺余盐渍之归夸北人
两头蛇马鼈食牛血所化
鸤鸠，毛氏曰秸鞠，郭璞谓布谷雎鸠毛氏云：王睢，郭璞谓鹗鸒斯毛氏云：卑居乂云，鸦乌，郭璞云：小雀好羣飞毛云：桑扈为窃脂，郭璞云：为青雀，好盗脂。
海州有人持一束黑物，形如竹篾，其人云，海鱼腮中，毛可作屛风，贴色似水牛角，头似猪鬃，长三、四寸，广可一寸。
人家有小虫至微，而响甚寻之，卒不可见，号窃虫大如半胡麻，形似鼠妇，有两角，白色，振其头则有声，孟康朝作赋，比之鬼魅。
海州有沟水，通淮过，漕船寳应中堰破，水涸，东海主修堰，堰成輙壊或说梁代筑浮山堰，以铁数万斤，填积其下，乃成堰之壊如雷声，至是，声闻上流，盖铁味辛，辛能害目，鱼龙防目，故畏铁也，有人淬劒于池，池鱼皆浮去。
张勃吴録曰彭泽，有鸟接食，圑饭投之，高下无失，巫山迎船，鸟亦然。
凡鸟三指向前一向后鹦鹉两指向后
汉明帝永平五年，长安迎取飞廉，并铜马，置上西门外，晋灼曰：飞廉，鹿身，头如雀，有角而蛇尾，豹文，应劭曰：飞廉神禽，能致风气。
宣王好射三石之弓，而自以为九石，臣下从而悦之，以非大王不能用其实，三石也，九石名而已。
周官全羽为旞，析羽为旌，道路用旌节，即此旌也，顾恺之画苏武所执之旌，上圆如幢，下复数层，红羽骖骖，然如夜合花，此析羽也，今卤簿中节颇，此其首亦圆，相去尺余，有数重，圆板以牦牛尾缀之，亦析羽遗法，然苏武汉节则旌节之制，至于龙节虎节，玉节之，则今虎符之，但可合符，不必尽为旌耳，顾画节首一物，若书卷，岂亦符乎？汉铜符，以铜为之，竹符，以竹五寸，镌刻篆书其上。
砚谱，载天下之砚四十余品，以青州红丝，石砚为第一，端州斧柯，山石为第二，歙州龙尾石为第三。
夜蔵饮食于噐中覆之，不宻鼠欲盗食不可，至环噐而走，泪滴噐中，食之得黄疾，通身如蜡。
鍮石金碔砆，玉木兰类桂奚，醢类檀蛇，牀类蘼芜，人参类荠苨，桧类柏狐狸，狗鸑鷟，鳯野马麟。
肃宗时，有告保定太守反者令李泌乘千里马往案之，千里马宁逺所献髪拳，紫色，状如八骏，乘者必衣裘，冒絮似北人，抱持早发，扶风初驰三十里，则皆旁侧跳三十里外，乃隤然而去，惟闻耳傍风声，飞前蹄之土过耳，辰时达保定，申时归奏事。
颛帝有三子，而亡去为疫鬼，其一居江水为疫鬼，其一居弱，水为罔两，其一居人宫室，塸堣善惊人，小儿。
脚弱病，用杉木为桶濯足，排樟脑两股间，以脚掤系定，月余即效。
杂令曰：蹄人者绊其足，齧人者截其耳，说文牛触者，角着横木。
有一狠子，生平多逆父防，父临死，嘱曰：必葬我水中，意其逆命，得葬土中，至是，狠子曰：生平逆父命，死不敢达，防也，破家筑沙，潭水心以葬。
本草经曰：虎啸风生，龙吟云起，磁石引鍼琥珀拾芥，漆得蟹而散，麻得漆而涌，桂得葱而软树，得桂而枯，戎盐累，獭胆分杯，其气爽之相关感也。
一曰偏记，二曰小録，三曰逸事，四曰鏁言，五曰郡事，六曰家史，七曰别传，八曰杂记，九曰地理，十曰都邑。
唐大顺元年六月，资州兵王全义妻如孕，觉物渐下入股，至足大拇，痛甚拆而生珠，如弹圆，渐长大如杯。
西京相璠曰：京有小索亭，世语以为本，索氏兄弟居又为索水，晋志京有大索，小索亭，汉书京索之间也。
纪信在荥阳城西北三里
汉长安巧工丁，缓作卧褥香炉，炉体常平，又作七轮扇，连七轮，大皆径尺，一人运之，满堂寒战，今二法并存。
计然云：人受命于天地，变化而生一月而膏，二月而脉，三月而胚，谓如水泡之状，四月而胎，谓如水中虾防胎也，五月而筋，六月而骨，谓血气变为肉，肉为脂脂为骨也，七月而成形，八月而动，九月而躁，十月而生。
九章筭法，方田一粟米二，差分三少，广四均输，五方程六傍要七盈，足八钩股九。
语林云：王中郎以围棊为坐，或亦谓之为手谈，又谓之为棊圣。
窭薮王叡云，东方朔以为寄生卖饼人结茅为绖，以戴头上状如环。
蟹鬭精上有孔其中有子有泥食之杀人
露布防书之别名，以帛书揭之竿，魏武奏事，谓之露板，公孙龙以书有四，目四聪，遂以聴天地人为臧之三耳，臧善也，以白马非白马教也，其意若改，其说无以教人。
易之生物竒偶三才之数，三三而九，九九八十一，主日日数十，故人十月而生，八九七十二，偶以承奇，奇主辰，辰主月，月主马，马十二月而生，七九六十三，三主斗，斗主狗，狗三月而生，六九五十四，四主时，时主豕，豕四月而生，五九四十五，五主音，音主猿，猿五月而生，四九三十六，六主律，律主禽兽，故禽鹿六月而生，三九二十七，七主星，星主虎，虎七月而生，二九一十八，八主风，故虫八月而化。
陶答子妻曰：南山有豹，雾雨七日，不下食者，欲以泽其衣毛而成其文章，故藏以逺害
齐民要术曰梧桐山石间生者为乐器则鸣
周书曰清明之日桐始华桐若不华岁有大寒
太行即五行之异名，淮南子曰：武王欲筑宫于五行之山。
猗顿，鲁之穷士，耕则常寒，闻朱公富，往问术焉，朱公曰：子欲速富，常畜五牸。
童子操戈与孟贲战，孟贲无不胜，童子修礼尽敬，虽孟贲不忍犯。
鸠食桑椹则醉猫食薄荷则醉虎食狗则醉
管子曰聴宫如牛鸣窌中
牛聋瞆面牛鼓簧是也
积皁荚，置油瓶其中，永不蛀踏鸡子殻令人患白癜风，践壊灶土令人害疮。
桑柴灰取汁，煎白矾，治壁镜蛇毒，石榴名天浆，已乳石毒。
桃根为印可召鬼
卧欲缩足不欲左脇
牖里在汤隂县广雅称狱犴也，夏曰夏台，商曰羑里，周曰囹圄，皆圜土也。
续博物志卷九
钦定四库全书
续博物志卷十
宋 李石 撰
旧说千岁之龟巢于莲叶游于卷耳之上
按干凿度日，垂皇策者，盖伏羲用蓍卦已重矣，然而世质民淳法，惟用七八六十四卦皆不动，若干止于乾坤，止于坤，不能变也。夏商因之，皆以七八为占，连山归蔵是已后世浇薄，始用九六为占，不如是，不足以应天下之变。
诸侯叛桀，关龙逢引皇图以谏，桀桀杀之，伊尹谏桀，桀曰：天之有日，如吾之有民日亡，吾乃亡矣，【与前志小异】。
纣剖比干，观其心，桀杀龙逢，无剖心之事，桀惟比之于日，纣乃诈命于天。
西伯军至鲔水，纣使胶鬲，周师问曰：西伯将焉之曰：之薛胶鬲曰：无我欺曰：不子欺也，将伐纣曰：何日至曰：以甲子胶鬲以是日报纣，是日，雨甚卒病，请休师西伯曰胶鬲已报其主，以雨进兵，救胶鬲之死也，商容与殷民观，周师之入见毕，公曰：吾新君也，容曰：非也，其人将有急色，君子临事而惧，见太公曰：吾新君也，容曰：非也，其人虎踞而鹰趾，当敌将众，威怒自倍，见利即前，不顾其后，故君子临众果于进退，见周公曰：吾新君也，容曰：非也，其为人忻忻，行休志在除贼，是非天子，则周之相国，故圣人临众知之，见武王曰：吾新君也，容曰：圣人为海内讨恶，见恶不怒，见善不喜，顔色相副，以是知之。
犀出越睒以陷穽取之毎杀天震雷暴雨
野桑生石上取以为弓不胶漆而利
淮南子曰：鲧堙洪水，盗帝之息壌，帝使祝融，杀之于羽渊，今荆州南门外有状若屋宇，陷土中，而犹见其脊，旁有石记云：不可犯，畚锸所入，輙复如故，又颇以致雷雨，近代有妄意发掘，水岔出不可制，【与前志小异】。
佛楼沙国有佛，鉢受三斗许，青玉也，或曰青石，或曰杂色，而墨多四际分明，厚可二分，贫人以少华投中，即满富人以多华正，复百千万斛，终不满，或曰，在月支国。
穆天子传曰：天子賔于西王母，乃纪其迹于弇山，即西王母之山。
武王既胜纣，登邠之阜，以望商邑，曰：自发未生六十年，麋鹿在牧，蜚鸿满野，徐广乃引内史边之言曰：夷羊在牧，张华以为文王之词曰：水潦东流，飞鸿满野，又曰：自发未生之十年，【与前志小异】。
淮南子曰：乱之所生，皆在流遁，大兴宫室，延楼栈道，鸡栖井干，木欂栌，以相支持，木巧之节，此遁于木也。
魏军南伐，朱修之守滑台城不下，其母悲忧，乳汁惊出，乃号踊，告家人曰：我年老，非有乳时，今出其不免，是日城陷。
帝王世纪，尧时厨中自生肉脯，薄如翣，摇鼓则生风，使食物寒而不臭。
尧缉獬豸之皮以为帝帐
岭南溪洞中，往往有飞头者，故有飞头老子之号头将飞，一日前，颈有痕匝，项如红缕，妻子共守之，及夜，生翼飞去，晓却还。
梵僧菩萨胜言，阇婆国中有飞头，其俗所祠，名曰虫落，因号落氏。
河图曰：少室山大竹堪为甑，噐山海经，舜林中大竹，一节可以为船，汉竹大者，一节受一斛，小者数升为椑，榼广志曰：云母竹，大竹也，攡竹细而多刺也。竹堪作，篃竹宜为屋椽，竹皮青，内白如雪，輭韧可为索。
竹谱曰竹之品六十有一
南越以孔雀珥门户昆山以璞玉抵乌鹊
燕避戊巳蝙伏庚申一岁三则桑弱马耗
孔子曰：违山十里，蟪蛄之声犹在于耳，政事恶哗而善肃。
蚯蚓长吟地中江东谓之歌女
木瓜味酢，善疗转筋，陶居云如转筋，时但呼楙名及书上木瓜，字輙愈。
谷胶可以圑丹砂又曰为金石之漆
橘柚雕于北徙石榴郁于东移
吕氏春秋曰：善学者，若齐王之食鸡，必食其跖数千，而后可足也。
慕容廆有马跨四十九年，骏逸不亏，铸铜为之像，亲为铭讃。
拨拔力国有异兽名，駞牛皮似豹蹄，牛无峯，项长九尺，身高一丈余。
水麝天寳初，虞人获水麝，诏养之脐中，下水沥滴，于斗水中，用洒衣至，败香不歇，毎取以针刺之，投以真雄黄，香气倍于肉麝，此与前说水麝小异，并録之。
张华为黄门侍郎，博览图籍，千门万户，画地成图，司马迁欲自成一家，追经传之文以从世变可也，至改古文尚书，论语可乎？
楚王使屈原造为宪令，属草藁未定，上官大夫见而欲夺之原，不与防之曰：王使屈平为令，众莫不知，每一令出，平伐其功，以为非我莫能为也。王因是疏屈平。
庚桑子出山人王士源采，荘子庚桑篇为之目，云其先人于山中得古本，唐人疑之，竟不施行。今亢仓子三卷是也。
汉蜀人赵賔好异说，以气无箕子，箕子者，万物荄滋也，顔师古曰：古皆荄箕同音。
贵妃以假为首饰，曰义髻，僖宗内人束髪甚急，为囚髻，唐末，妇人梳髪以两抱面为抛家髻。
望梅生津，食芥堕泪，此五液之自外至也，慕而垂涎，愧而汗发，此五液之自内至也。
良常山，有荧火芝，大如豆，夜视有光，得食一枚，心中一孔明食七枚，七孔明可夜书，华阳洞亦有五种，夜光芝包山，有白芝。
王叡云有书契以来，便应有笔，世传蒙恬制非也，崔豹曰：蒙恬以枯木为管，以鹿毛为柱，羊毛为被，所谓毫非今之竹，兎也。
元和中，元稹使蜀营妓，薛涛造十色彩牋，以寄元稹于松华纸上寄诗赠涛，蜀中松花纸杂色，流沙纸彩霞，金粉龙鳯纸，近年皆废，唯余十色，绫纹纸尚在。
湘州记蔡子池南有石臼是蔡伦舂臼
李司徒勉在汴州，有异骨一节可为砚，南海时得于海商，云是蜈蚣脊骨。
萧史与穆公链飞雪，丹第一转，与弄玉涂之，今之女银，腻粉也，三代以降，涂紫草为胭脂，周以红花为之，或曰，出于阏氏。
葛洪曰沈义学道于蜀中与妻共载
管子曰：武王为侈靡，令曰：豹襜豹裘，方得入庙，故豹皮百金功臣之家，粟千钟而未得一豹皮。
陵阳子明经云：春食朝霞日，欲出时黄气也，秋食沦隂日没以后，赤黄气也，冬食沆，夜半气也，夏食正阳，南方，日中气也，并天黄，地黄为六气。
墨子作木鸢飞，三日不集，公输子之云梯，墨子之飞鸢是也。
今之纸鸢引丝而上令儿张口望视以泄内
同光中，庄宗遣平蜀得王衍金银，命悉镕之，为金塼银塼，约重三百斤，一塼开一窍，二人担之，上有匠人，名曰冯高，过荆南，高季兴曰：冯高主属我坑，官吏持而有之，储为一库，皇朝，建隆中金银入京师，斤两封缄如故。
华俗谓上金为紫磨金夷俗谓上金为杨迈金
印子金，世传淮南王安药，金上有印，子篆文，刘主字，寿州八公山，土中耕者，往往得之，小餠重半两，有一印，大餠至七两，有二十许印。
襄，赵之间故舂陵白水之地，多得金麟趾褭，蹏金趾中空，四旁有文刻工巧，褭蹏，似于平物，上滴成如干柿，土人谓之柿子金，或曰：此娄敬所为药金，和药良。
古玉噐有竒特非雕琢，人功者多，是昆吾刀，及虾蟇肪所刻肪，可得取肥者剉煎膏，涂玉亦软滑易截。
冬瓜仁七升，以绢袋盛之，投三沸汤中暴干，如此三度，苦酒浸一宿，为末，日服方寸匕，令人不老。
通天犀千岁者，长且锐，白星彻端，出气通天，则能通神可破，水骇鸡矣，抱朴子有白理如线者，以盛米鸡即骇，刻为鱼衔入水，水开三尺。
勒毕，国人长三寸，有翼善言语戏笑，因名语国，饮丹露为浆，丹露者，日初出，有露汁如珠也。
汉武习水战，作昆明池，钓鱼纶絶而去梦鱼，求去其钩，明日，帝戏于池，见鱼衔索，为去之，复游于池，得珠一双。
东海员峤山有氷蚕长七寸，有鳞角，以霜雪覆之，始为茧，其色五防，织为文锦，入水不濡，投火不燎。
石决明亦名九孔螺
鱼子合猪肝食之杀人
陈藏噐云蠏脚中髓及脑殻中黄并能续断絶筋骨碎之，微内创中，筋即连。
方言云桂林之中谓守宫能鸣者与蛤蚧相似
蜘蛛网赘疣七日消烂屡有验
柚似橙而大于橘石其实乳糖
芎防不可乆服令人暴死
藕与同食可以休粮
淮口，扬州出身梨，苏合香一两，酒一斗同煮，极能调和五臓。
董蕖者婆罗门云阿魏苗根似白芷
胡麻性与茯苓相宜即巨胜
苦参为齿药使人伤肾腰重麸冷
枣与棘相皆有刺
粳，粟米五谷中，最硬得浆水，易化仓粳米，炊作干饭食之，止痢。
采芸香叶置席下能去蚤虱子
仙家谓醋为华池左味
白髪须镊去消蜡防孔中即生黒者
松脂杏仁枣肉，茯苓等分，食后服五十粒，可不饥，有黄连，桔梗，勿食猪肉，有茯苓，勿食酢物，有细辛，勿食生菜。
古无纯铜作镜者皆有锡杂之
巴豆神仙食一枚即死鼠食三年重三十斤
麸金是毒蛇屎
征姓举事当忌亥日以火絶在亥
巳日巳年不杀蛇
段成式云神荼郁垒领万鬼
疟鬼小不能病巨人，故曰：壮士不病疟，晋人曰：君子不病疟，蜀人以痎疟为奴婢疟。
沈懐逺南越志曰：珠有九品，寸五分以上至寸八九分为大品，有光彩，一边小平，似覆金者，名珰珠珰，珠之之次，为走珠走，珠之次为滑珠，滑珠之次，为磊螺珠，磊螺珠之次，为官雨珠，官雨珠之次为税，珠税珠之次，为葱珠。
元封二年，大秦献花蹄牛，高六尺，尾环绕，角生四耳，阿萨部，多蜡虫鹿，剖其肉重垒，以石压之，沥汁税，波斯郁林等国草子，醸于肉汁中，经数日，即变成酒，饮之可醉。
续博物志卷十