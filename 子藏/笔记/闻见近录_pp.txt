钦定四库全书
闻见近録        宋 王巩 撰
柴世宗得天下，刘崇自河东犯阙，世宗将亲征，冯道力谏止，世宗曰：太山压卵耳，何为不可？道曰：陛下可谓太山乎？今皆宿将乆处贵位气方骄，陛下即位席未暖，未易使也，世宗以道轻已，即日命驾出，师次髙平遇崇接战，世宗据髙原下观兵，阵方接，东北角奔西北角次之，王师败绩，明日，按军不战，置酒军中，酒行，牵奔将七十二人，斩纛下，即坐中拜七十二人补之，左右股栗，太祖皇帝实预补中，明日再战，军士不用命者，太祖刄其笠以识之，战罢，识者皆斩之，军声，于是大振崇走，遂围太原。
太祖皇帝为殿前都防检有殿直冲节，执诣枢府，枢相王朴曰：太尉军制殿直，廷臣无回避，礼，太祖即位，每叹曰：安得王朴者相之。
太祖将北征，过韩通饮，通子欲弑之通力，止乃已，明日，陈桥欣戴入御曹门以待将相之，至时伏弩右掖门外，通出死矢下，石守信实，守右掖，开关以迎王师，至中书，立都堂下，召范质，王溥，魏仁浦与语，移刻将校持刄迫，质帝叱之，质与帝约，賔礼柴氏保其天年，乃召陶谷草制诣殿前，帝北面立，宣制制毕，坐朝百官。
故事，执政奏事，坐论殿上，太祖皇帝即位之明日，执政登殿，上曰：朕目昏持文字近前，执政至榻前，密遣中使彻其坐，执政立奏事，自此始也。
太宗皇帝自并门乗胜直趋幽燕，敌空山后遯，王师据幽州，敌甘心沙漠矣，有舎利郎君于越者，小羌也，谓得五千骑，以尝王师不成，退处未晩，敌从之，乃骑持一帜，由间道邀我归路，周环徃来昼夜不絶，帝疑救兵大至，宵归定州，王师多没覆者，由是敌至今号其竒兵曰于越军前，此自柴世宗画御河为界，敌未尝敢犯边，自尔日寻干戈，至真宗皇帝澶渊之幸，方息兵御河，盖世宗运漕河也。
国朝以来，知制诰封还词头，盖鲜康定间，张文定知谏院，时刘从徳妻遂国夫人，初以后族出入禁中，一日削其国封，夺其门籍乆之出入如初，张文定请对，论其不可，富文忠曰：真谏臣也，未防中防还其国，封富文忠当制，遂封还词头，朝论谓无近比，然佥是富文忠矣，张可乆自转运使，改横行，欧阳文忠援富文忠例，封还词头，后遂为例。
至和中，仁宗皇帝不豫，一日谕大臣，择宗室以传天下，又曰：允良虽僣拟，然变昼作夜，谅无他心，宗谔，外示节俭，疑其有心者，后董婕妤，因上元出游者，有密祈董请立周王后，幸已立者，周王真宗子在仁宗为近属也，俄有诏立之，礼官与中书议不决，请于上，上亲书从政宗谔，宗旦宗实四名，以示中书，欧阳文忠公曰：周王没，童孩无立后，礼议遂寝。宗旦闻恐醉卧，三日不兴，其后慈圣光献皇后，与时相卒，立英宗为皇子，盖本仁宗之意也。
庆厯中亲事官乗醉入禁中，仁宗皇帝遣谕皇后，贵妃闭閤勿出，后谨听命，贵妃直趋上前，明日，上对辅臣泣下，辅臣亦泣，首相陈恭公毅然无改容，上谓贵妃冒不测而来，斯可宠也，枢相乗间启废立之议，张文定得其説即诣恭公以为不可，恭公持议，甚坚乆而上复问之，梁相适进曰：一之已甚，其可再乎？声甚厉，既退，上留，适曰：朕止欲稍加妃礼，本无他意，卿可安心羣论，遂止。
故事，建储，皆大臣议定，召学士锁院，英宗皇帝大渐，学士王禹玉当制，上遣御药院供奉官髙居简就第，召张文定至寝幄，文定时在告也，英宗冠白角冠，被黄服，凭几语，文定曰乆不见学士，意惨然榻上，有纸一幅，上有明日降，诏立皇太子八字，而未有主名，张公曰：必颍王也，盛言颍王身居嫡长，而无失徳，上颔之，文定乃进纸笔，请其名上力弱，字疑似不可辨，再请书，乃大书大大王三字，遂归院草制，明日大臣，始知颍王为皇太子，神宗皇帝每谓文定曰：国朝以来，卿可谓顾命矣。
真宗皇帝圣嗣未立，以緑车旄节，召濮安懿王养之宫禁中，仁宗皇帝生以箫韶部乐送归邸，仁宗方盛年，而嗣未立，以故事，请杨太后选濮安懿王诸子以入禁中，英宗皇帝甚幼，初不在进名，杨后见之，抱之以归，时宣仁圣烈皇后亦以慈圣光献皇后甥养之宫閤，宫中号英宗，为官家儿，宣仁为皇后，女仁宗每戯英宗曰：皇后女可以为妇乎？英宗谢之，由是宫中每以为戱豫王生，英宗还邸，仁宗寻故约，以宣仁为夫人，则宣仁所以简上心者旧矣。
至和中，仁宗寝疾，时相富文忠密通意，光献立后，而慈圣意在英宗，传道中外者张茂则也，而伺察英宗起居状者王广渊也，蔡抗也，事垂成，语文潞公，潞公为首，相与富公议，协密谕王文忠为诏草，常懐之以待非常乆之仁宗疾有瘳，潞公服丧去位，富文忠，乃召韩忠献为枢密使，且宻告之，欲共图其事，富文忠寻亦忧去，忠献乃立英宗为皇子，富文忠闻之，不怿以为事固定，待有变而立可也，万一有疑阻，则岂复得其人也，韩富，由是搆隙，英宗即位，时富文忠解丧，为枢密使，一日锁院麻出，乃立颍王制富文忠，初不与闻，遂以语侵忠献，而引疾力去，韩忠献之丧，富文忠一不吊问。
仁宗春秋髙一日出巨轴付中书，曰第四十二封乃司马文正乞立嗣疏也，翌日，进呈宰臣曰：司马光何其疏之多也，上曰：非独光也，前后人共四十二疏，卿第议之，中书防归，翌日再禀，上曰：与密院同议，又翌日同进呈，上问韩忠献公曰：宗室中卿厚，谁韩忠献，恐栗逡巡退立，复问：曾宣靖等，韩忠献乆之曰：事繋陛下，上曰：朕懐此乆矣顾未知卿等意耳，探懐取纸一畨，乃英宗皇帝藩邸旧名，议乃定。既退，上归宫，顾左右曰：我有交代矣。宫人皆泣，其后成上意而不变，及慈圣光献同听政，一二贵，珰间言两宫而两宫终始，无事者韩忠献之功也。
韩忠献当国，召王翰林，珪至中书，受立英宗为皇子，诏王曰：此事须面得防，中书以为得体，及对，乃曰：事出陛下耶？大臣耶？今宫中有将临月者，姑俟之可乎？上曰：事出朕意，天使朕有子，则豫王不夭矣，立之以慰人心，又曰：为谁之子而立之，上曰：天知地，闻濮王子也，遂退草诏，诏有濮安懿王之子，犹朕子也之句。
景祐中，仁宗皇帝尝寝疾，虽安羸弱，时相吕文靖请置大宗正司，以濮安懿王暨守节知其事，盖意有所在，而人无知者。
熈宁中，西夏围逻，城甚急，夜得吾禁卒语之曰：汝语城中张大吾军使速降，当与汝爵禄，卒，敬诺之致，卒危梯上下，瞰城中卒，辄大呼曰：西夏人少粮尽，朝夕去矣，城中坚守之，西夏醢之，虽古忠烈之士，无以过也。
仁宗皇帝朝有献新乐者，其音近郑衞众谓非古，遂寝。熈宁中，刘几等颇采用之，敎坊乐工某乙诣几上书，以为不可，几以书间付大理问状，工曰：国朝所用，王朴乐为近，古今几所奏，纯清而不浊郑衞音也又两宫声大宫，防而次宫髙是有两君之，天无二日，国无二主，乐之所讳，时以为狂，编管畿县未防，哲宗出閤，遂即帝位。
张大夫士澄房兄士宁居咸平县，豪有力性嗜，鸡子日食十数以为常，其主典库，冀五郎者，每为畜之，一日，冀方探箧取之，一自箧中直上，而升至士宁庖舍而坠地，气若黑雾，其臭薰烈，家人惊异间，火起堂庑，帑藏，须臾而尽，尝畜皇祐钱万贯，谓之镇库钱，熖起为烟毬而去，不复铜滓，冀生寻自服，砒霜烂肠而卒，张目见之。
张大夫幼子嗜鲜鰿，张运判湖南，其子买鱼刳肠芼，羮羮沸，刳鱼游泳，鼎中羮成鲜活，若不刳者，视之则刳矣，遂絶烹鲜。
巩源者，尝语张大夫曰：真定府都监王文思嗜牛肉，一日方醢，肉几上肉中，哀号累日，不絶蔡元长作尹闻而取视之，其声益悲，命为棺敛饭僧，烧之灰烬中得白骨一副。
吴越王子太师雅之女适张氏，生子名，尧封与尧佐为宗表，兄弟尧封，游学南京，遂娶曹氏女，尧封俊迈，从学山东，孙明复至其舍，执事皆尧封，妻女如事亲焉，时文异倅，南京子彦博，彦并师明复，明复遂荐，尧封于文氏，为门客张文之好，始于此矣。尧封就举，与张文定同保将引试，语文定曰：宗表兄自无锡宰，归当徃求举资，及还，尧佐但与钱五百文，后尧封举进士第，任石州推官卒，其女入宫中，为媫好沈氏养女，是为温成皇后乆之得幸仁宗，贵宠日盛，时相乃为访其族氏，防尧佐以太常博士知开州还，时相因以白上，除祠部员外郎，府界提防，寻继擢，遂自待制，河东转运使，拜龙图阁学士，知开封府，即自刑部员外郎，除给事中，拜端明殿学士，提举在京百司，迁三司使，未防降制，拜节度，宣徽羣牧，景灵四使，一日大旱，策免宰相，潞公召自蜀将至阙下，贵妃亲视供帐，以待其夫人入谢，众论諠然，时贝州王则叛，仁宗北顾，妃乃隂喻潞公贝州事，明镐将有成绩，可请行，潞公既行，贝州平潞公，以功拜相羣论，渐息曹氏，后封越国夫人。
贝州叛，仁宗皇帝召张文定，欲遣之，文定以未尝知兵，且荐明镐自代，退以告陈，恭公明将行，复问事宜于文定，文定告以地道攻城，为上策，荐邢佐臣主其事，贝州平，卒以地道攻城成功，佐臣擢功第一。
张尧封少从孙明复学于南京，其子去华与贵妃常执事左右，及贵妃数遣使致问，明复，明复闭门拒之终身。
侍讲杨畋卒李夀朋诣先公曰：杨公死无以殓，幸经筵，诸公赙之，先公时为翰林侍读学士，既赙之，且语李曰：此事当告之上，明日经筵，先公启曰：杨畋死无以殓，陛下幸矜恤，仁宗颔之，少选，中使间赐黄金百两，仍语中使曰：杨畋家贫不得受其赂遗，仍使宣谕王某，知仁宗之眷，迩臣如此。
李柬之李受自侍从，请归老先公，时在经筵，因而奏曰：柬之等尚可陈力而亟请老，近年士大夫贪冒爵禄，年逾礼经，而不知止者多矣，望陛下稍加恩数，以励风俗，已而诏就资善堂防经筵官赐饯内出珍果名花，巨觥酌劝，时人荣之。比之二疏。
真宗饮酒三斗不乱，一日，召辅臣赐饮至三斗，复进巨觥觥，退而酒，出诏贮之，玉瓶中杂未饮酒，以赐辅臣，明日开视之，不能辨也，辅臣既对问，上所以上笑曰：古人谓酒有别肠，岂虚言哉！
汴河旧底有石板，石人以记其地里，每岁兴，夫开导至石板，石人以为则，岁有常役，民未尝病之，而水行地中，京师内外有入水口，泄水入汴，故京师虽大雨，无复水害，昔人之画善矣，偶张君平，论京畿南京，宿、亳、陈、颍，蔡等州积水，以南京言之自南门二堤直抵东西二桥，左右皆潴泽也。渔舠鸣桹，如江湖，君平请权借汴夫三年，通泄积水，于是诸郡守令等始带沟洫，河道三年而奏功，凡潴积之地为良田，自是汴河夫借充他役，而不复开导至元祐五年，实七十年，又旧河，并以木岸，后人止用土蔑，栈子谓之外添里，补河身奔充，即外补之，故河日加浅，而水行地上矣。
南京去汴河五里河，次谓之河市，五代国初官府罕至，舟车所聚，四方商贾孔道也，其盛非宋州比凡郡有宴设，必召河市乐人，故至今俳优，曰河市乐人者由此也。
世宗开御河本为蓟，燕漕运计御河，其不可废也，前人每子弟及冠必置盛馔，防乡党之徳齿使将冠者行酒，其巾裹如唐人之草裹，但系其脚于巾者，酒行，父兄起而告客曰：某之子弟，仅于成人，敢有请将冠者再拜右席者，乃焚香善祝，解其系而绅之，冠者再拜谢而出，自是齿于成人冠服，遂同长者，故谓之巾裹，亦古之冠礼也，今冠带尚谓之巾裹，良由是矣此风废，亦百年矣。
张融自枢宻直学士守蜀归，监在京麯院，后为枢密副使，建第差壮丽，太宗皇帝一日语融曰：闻卿建第甚雄，朕方要一库，未成可辍之，即日迁居佛寺，今新衣库是也。
慈圣光献皇后养女范观音得幸，仁宗温成患之，一岁大旱，仁宗祈雨甚切至，然臂香以祷，宫人内珰皆左右然之，祈雨之术，备尽天意弗答，上心忧惧，温成养母贾氏，宫中谓之贾婆婆，威动六宫，时相认之，以为其姑乃隂谓丞相请出宫人以弭灾变，上从之，温成乃白上，非出所亲厚者莫能感天意，首出其养女以率六宫，范氏遂被出，而雨未应，上问台官，李柬之曰惟册免议，未行耳，是夕，锁院贾氏营救不获，时相从工部侍郎，拜武镇军节度使，同中书门下平章事，判北京雨遂霔。
自真宗皇帝澶渊之幸，朝廷不复讲武，寳元中，元昊始遣介称敎练都使，乞于其国中自称兀卒，又乞五音为六，当时朝议，既以天下乆太平未尝议经武之防，而石元孙刘平辈，辄盛意言兵以贼为可讨，独呉春卿，上疏曰：彼之国中，自号兀卒而六音，且奉正朔，臣子之分如常，可姑从之，而我治武备以待其变，张文定亦继有请，今武备不讲，宜如吴育之议，因可为边备，俟其无厌，则我有以待之也。朝议非之，元昊既不得，请再遣使，乃称閤门使边臣，乃举兵，由是寳元庆厯西师累年，内外骚动，至明堂当大霈，仁宗问张文定赦目，文定建言乞示西人，招徕之意，上欣纳之，曰：朕意也。于是元昊入贡，西方以宁。
张元，许州人也，客于长间，以侠自任，县河有蛟长数丈，每饮水转桥下，则人为之断行，一日蛟方枕大石，而饮元自桥上负大石，中，蛟蜿转而死，血流数里，又尝与客饮驿中，一客邂逅至主人者，延之，元初不识知也，客乃顾元曰：彼何人斯？元厉声曰：皮里骨头肉，人斯应声，以铁鞭击之而死，主人涂千金之药乆之能蘓元每夜游山林，则吹铁笛而行，声闻数里，羣盗皆避元，累举进士不第，又为县宰，笞之，乃逃诣元昊，将行，过项羽庙，乃竭嚢沽酒，对羽极饮酹酒，泥像又歌，秦皇草昧，刘，项起吞并之词，悲歌累日，大恸而遁，及元昊叛，露布有朕欲亲临渭水，直据长安之语，元所作也，后鄜延被围，元实在兵中，于城外寺中，题曰：太师尚书令兼中书令张元从大驾至此，其跋扈如此，昊虽强，亦元导之也。
富文忠至和间，既懐立嗣之命，宫教蔡抗隂伺英宗起居，英宗之立，为皇子也，恐惧逊避，卧终日不起，抗以利害动之，即起拜命，及英宗即位，以抗故人也，日思大用，召自定州且有叅知政事之，除至阙下，英宗上仙，抗寻亦卒。
先公三守平凉，召自许州及对，英宗皇帝曰端明旧徳不当更守边，但顾在廷，无如端明者，且为官家行，便当召还，先公曰：陛下方即位，边有警，岂臣避难之时，然陛下以官家自名，呼臣等以官未正名分，英宗曰：方此即位，视先朝旧臣，岂敢遽以卿礼官家在，至和中，端明时知开封府，至宫中救火，已望见顔色如端明才望，岂在人后，欲召别殿，访政亦未敢耳。先公曰：今陛下何所避耶？愿谕臣，臣将诣政府论之，英宗方谦损为徳，遽曰：无须尔也。然恩遇异常，玉食御樽，日有所赉，一日儿女婚嫁，遣中使问其姓氏，悉赐冠帔，及行，赐黄金百两，及至渭，敌解围去，烽燧息防，枢密副使王畴卒，英宗谕执政曰：可除，王某补之，时相退而不答，或曰，方边有警，择帅累日，王某命下，即边人喜跃，敌亦觧去王某归，不知何人可代？上曰：岂使其终身守边耶？然竟为执政所格，英宗亲遣李愚谕此。
先公为谏官，论王徳用进女口，仁宗初，诘之曰：此宫禁事，卿何从知先公曰：臣职在风闻有之，则陛下当改无之，则为妄传，何至诘其从来也，仁宗笑曰：朕真宗子卿王某子与他人不同，自有世契徳用所进女口实有之，在朕左右，亦甚亲近，且留之，如何？先公曰：若在疎逺虽留可也，臣之所论，正恐亲近仁宗色动，呼近珰曰：王徳用所进女口各支钱三百贯，即今令出内东门，丫急来奏，遂涕下，先公曰：陛下既以臣奏为然亦不须如此之遽，且入禁中，徐遣之，上曰：朕虽为帝王，然人情同耳，茍见其涕泣不忍去，则恐朕亦不能出之，卿且留此以待报，先公曰：陛下从谏，古之哲王所未有，天下社稷，幸甚乆之中使奏宫女已出东门，上复动容而起。
故事，季春上池，赐生花而自上至从，臣皆簮花而归，绍圣二年，上元幸集禧观，始出宫花，赐从驾臣僚各数十枝，时人荣之。【一本云：自宰臣而下悉簮花从归，然上未尝簮也，】。
张文懿罢相，由范文正攻弹也，文懿复相，一日，仁宗语文懿曰：范仲淹尝有疏乞废，朕可施行之文懿曰：仲淹法当诛，然不见章疏，乞付外施行，上曰：未尝见其疏，但比有为朕言者，且议其罪，文懿曰：其罪大无它，法无文案，即不可行，望陛下访之，凡数日则一，请其疏月余，凡十数请，上曰：竟未见之，然为朕言者多矣，可从末减，曰人臣而欲废君无轻典，既无明文，则不可以空言加罪，上意解，即曰：仲淹在外，初似疑，今既无疑，可稍迁之以慰其心，上深然之。
张文懿既致政，而安健如少年一日，西京看花回道帽，道服乗马张盖以女乐从入郑门，监门官不之识也，且禁其张盖，以门籍请书其职位，文懿以小诗，大书其纸末，云门吏不须相怪问，身曽三到凤池，来监门官，即以诗进，仁宗遣中使锡以酒饩问劳。
李太后薨，未发丧，以妃礼葬之，执政对吕文靖留身曰：昨夕闻有宫嫔薨，章献皇后即引仁宗手起过屏后，后复独坐下曰：相公欲间谍人家子母耶？文靖曰：陛下为刘氏血食，计则早正典礼，后黙不语，遂迁于皇仪殿，以后礼葬之，及章献上仙间，言不入者，文靖之力也。
仁宗初，彻听政，一日遽出诣奉先寺发李太后棺视之，其顔如生，上恸而后改卜，由是羣疑悉亡。
寇忠愍知永兴军于其诞日，排设，如圣节仪晩衣黄道服，簮花走马承受具奏，寇凖有叛心，真宗惊手出奏，示执政曰：寇凖乃反耶？先文正熟视笑曰：寇凖许大，年纪尚孩耳，可劄与寇凖知上意亦解。
李和文都尉好士，一日，召从官呼左右军官妓，置防夜午，台官论之，杨文公以告先文正，文正不答，退以红笺，书小诗以遗和文，且以不得预防为恨，明日，真宗出草疏，文正曰：臣尝知之，亦遗其诗，恨不得徃也太平无，此其乎？上意遂释，庆厯中郑天休，诸公复防李氏第，既退达晓，道遇李翰林造朝事，遂喧言者论之，时召许公当国，亦以太平无事，而乃有此为説仁宗意未解，许公曰：臣观赴防姓名，皆举朝贤俊，安得许多人代之，臣欲召至中书戒励，上从之，既召诸公，无一人至者。
丁晋公尝忌杨文公，文公一日诣晋公既拜而髯拂地，晋公曰：内翰拜时须撇地，文公起，视其仰尘曰：相公坐处幕漫天，时人称其敏而有理。
仁宗朝禁中夜火，执政趋诣东华门闭而不纳，遍诣诸门皆然，王沂公语吕许，公曰：可斩关而入，许公曰：不可，自东而南，自南而西，自西而北，周旋叩关，至日髙方启东华门有防百官皆步而入，殿宇多灰烬，上御升平楼垂帘，呼班喝拜如常仪，自沂公以下皆拜，许公独挺然而立，上遣使问之，许公曰：昨夕宫中灾，今日未靣天顔，臣不敢拜，于是卷，上临轩陛，许公即再拜，或问其然曰：禁中火，方扰攘，复斩关而入，不惟上益惊，岂不防他变也，垂之下，未见天子，万一误拜其将奈何？
张文懿为射洪，令一道士诣邑，熟视文懿，不语乆之项间取瓢，出药十粒，顾文懿曰：可饵之文，懿即饵之，道士防笑，复取之，至九十粒即吐，道士浴之，使再饵之，复吐其四实，饵八十六粒，道士曰：明日可到，城外观也，明日诣之，谓文懿曰：欲为神仙耶？欲为宰相耶？文懿曰：欲为相耳，道士咨叹乆之留一书，封缄甚密，且作相，老勌时开，竟不知其何人也？文懿八十六歳未尝有疾，至上元偶，思道士所留书启之，乃彩选一册，因防子弟作选，至宰相视上惟有真人耳，始悟道士意也，明日，道士忽至，顾文懿曰：打叠了未？语毕而去，使人访之，即卧，店中卒矣，文懿忽觉腹痛，须臾，一嚢下药，八十六粒，炳然如新，遂葬药于三寳堂下，是夕薨。
张文定守蜀重九，药市清晨，骤雨随行，医官张子阳避雨，玉局观，须臾晴霁，上白衣翁竚立，顾视子阳曰：我有一事要尔通意，主人子阳唯唯，即出药二粒，如粟米大，使遗文定子阳曰：尝识尹否？翁姓何氏？翁曰：我姓，侍郎已两守蜀，我尝见之，子阳曰：止此一来耳，翁曰：説与主人他日再来，此相寻子阳，持药具白，文定以汞一两，置药一粒，煆之须臾，有声如逺磬然清越非常，谛听间，忽有圆光出合，内焕燿满室，惊而取之，汞成黄金，文定乃饵其余药一粒，使再访之，不复见矣。
吕文靖罢相孔中丞，道辅以直亮自任，无所忌避，一日台狱，事连文靖子即摄付吏，及文靖复相，凡国事无所建明，悉取上防既累月，仁宗曰：吕夷简，今回作相，并不主事，文靖遽言，臣前日为朝廷不避仇怨，身当国事，臣方罢去，而诸子即坐台狱，臣死望朝廷眷顾子孙，必无也，臣是以不敢当事，上俛首曰：但勉之，文靖再拜，遂留身出纸一畨，皆进退人物，上悉可内外迁徙，数日间，凡数十人，皆文靖平日所厚，一时桃李之盛，本朝无比。
张文定，尝云：在翰林时，当章郇公致政，麻命，下同，宋景文徃贺之，因语之曰：昨日宣召受防上眷遇之意甚厚，何遽谢事也，郇公曰：不可待不厚，时引去也，又曰：亦更耄年则忘了矣。文定与景文相顾而笑，退而相语曰：是何言欤？何忘之有？及老矣，乃知郇公之言为然，盖在得之时，与夺每为思虑，所惑不，少时能断，故孔子所以戒也，文定自六十七后，遂屡请归，予尝论之，阳舒而隂敛物之理也。及其老矣，阳衰而隂盛是以好敛之意，生君子终始之际，可不慎乎！
庆厯中韩范富执政，日务兴作，时章郇公为相，张文定因徃见之，语以近日诸公颇务兴作，如何？郇公不答，凡数问之曰：得每见小儿跳踯，作戱禁止，不得到，触着墙自退，方其举步时势难遏也，未防三公悉罢，文定尝曰：事不可竞，古谚曰：迟是疾疾是迟，斯甚有理，当其盛衰之际，不劳力而成，不劳虑而败，理之常也。
寳元康定间，西人犯边，用兵累歳，辽人窥我，遣使求关南之地，富文忠既行，疑时相与已不协，辄发国书观之，乃与所授词果不同，驰归请对，具言之，诏付文忠诣学士院视学士，改书然后行，元授书五函，皆许其添歳，赐也，每出一函，待不从，然后旋出之，文忠辄留二函于雄州，既至，文忠抗论不屈，徐出一书，辽人意未厌，复出一书，至于三，辽人密探文忠箧中止有三书，遂从约，文忠使还持二函以归，歳减聘者二十万。
庾岭险絶闻天下蔡子直为广东宪，其弟子正为江西宪相与协议，以塼甃其道，自下而上，自上而下，南北三十里，若行堂宇间，每数里置亭以憩客，左右通渠流泉，涓涓不絶红白梅夹道，行者忘劳，予尝至岭上，仰视青天，如一线，然既过岭，即青松夹道，以达南雄州，太平乆矣遐迩同风，非有前世南北之异。
江西旧漕盐，至州有余，悉输于官，漕舟沿江货所附，私盐既尽，遂盗官物，盐尽凿舟，沈之声言风水，每歳抛失十三四，而盗取监临，私货抵法，枕藉于市，蔡子正为江西宪建言，盐至江西有出剰者乞据其数，给江西价之半，朝廷从之，今数十年，官物既鲜，盗窃而舟获完归，刑法为减，百世之利也。中间浮浅之人，或再减其直，其如初，张颉为江西宪也，神宗戒其谨守蔡挺之法，于今赖焉。
太祖一日幸后苑，观牡丹召宫嫔，置酒得幸者，以疾辞，再召，复不至，上乃亲折一枝，过其舍而簮于髻上，上还，辄取花掷于地，上顾之曰：我艰勤得天下，乃欲以一妇人败之耶？即引佩刀截其腕而去。
金城夫人得幸太祖，颇恃宠，一日，宴射后苑，上酌巨觥，以劝太宗，太宗固辞，上复劝之，太宗乃顾庭下曰：金城夫人亲折此花来，乃饮，上遂命之，太宗引弓射而杀之，即再拜而泣，抱太祖足曰：陛下方得天下，宜为社稷自重，而上饮射如故。
张乖崖布衣时，客长安旅次，闻邻家夜聚哭甚急，讯之，其家无它，故乖崖诣其主人力叩之，主人遂以实告曰：某在官失不自慎，尝私用官钱，为家仆所持，欲娶长女，拒之则畏祸，从之，则女子失身，约在朝夕，所以举家悲泣也，乖崖，明日至门首，其仆出，即曰：我白汝主人，假汝至一，亲家仆迟迟，强之而去，出城使导马前至崖间，即疏其罪，仆仓皇间，以刃挥坠崖中，归告其邻，曰盛仆已不复来矣！速归汝乡，后当谨于事也。
岳州，唐白寺前有古松，合数围平，顶如龙形，吕洞賔昔尝憇其下有一翁，自松顶而下，前揖甚敬洞，賔诘之曰：我神也，洞賔曰邪耶？正耶？翁曰：若其邪也，安得知真人哉！言讫，升松而去，洞賔即题于寺壁曰：独自行，时独自坐无限，世人不识我，惟有千年老，精分明，知是神仙过。
鄂州黄楼下，有石光澈，名曰石照，其右巨石，世传以为仙人洞也，一守关，老卒毎晨兴，即拜洞下，一夕月如昼见，三道士自洞中出，吟啸乆之将复入洞卒，即从之，道士曰：汝何人耶？卒具言其所以，且乞富贵，道士曰：此洞间石速，抱一块去，卒持而出石，合无从而入，明日，视石黄金也，凿而货之，衣食顿富，为队长，所察执之，以为盗也，卒以实告官，就其家取石至郡，则金化矣，非金非玉，非石非铅，至今藏于军资库中，子瞻有诗记之。
太祖即位，患方镇，犹习故常，取于民无节，而意多跋扈，一日，召便殿，赐饮款曲，因问诸方镇，尔在本镇，除奉公上之外嵗得自用为钱，防何方镇具陈之，上谕之曰：我以钱代租税之入，以助尔私，尔辈归朝，日与朕相宴乐，何如方镇再拜，即诏给侯伯随使公使钱，虽在京亦听半，给州县租赋，悉归公上，民无苛敛之患，至今侯伯，尚给公使钱以此也。
太祖即位，方镇多偃蹇，所谓十兄弟者是也，上一日召诸方镇，授以弓剑，人驰一骑，与上私出固子门大林中，下马酌酒，上语方镇，曰：此处无人尔辈，要作官家者，可杀我而为之，方镇伏地战，恐上再三谕之，伏地不敢对，上曰：尔辈是真欲我为主耶？方镇皆再拜，称万歳，上曰：尔辈既欲我为天下主，尔辈当尽臣节，今后无为，偃蹇方镇，复再拜，呼万歳与饮，尽醉而归。
寇忠愍为执政尚少，上尝语人曰：寇凖好宰相，但太少耳，忠愍乃服，何首乌而食三，白须髪遂变于是拜相。
李文靖端黙寡言，堂下花槛，頺圮经歳不问鱼轩，一日语之，文靖不答，累以为言，文靖曰：岂以此故动吾一念哉！亦不之问，既薨，盛夏顔色不变，吐香如莲花香，七日不减。
先文正在中书，一日拊其案曰：安得见？李同年耶？李谓文靖也，同列叩之曰：文靖与某在中书，边事方纷然，予尝谓曰：何日事定，文靖曰：陛下天资髙明有为之君也，今二敌未宁，故不暇，某老矣，它日适当公手，是时方东封西祀，建立道宫，皆如文靖之言。
先文正虽年六十而乆病气索人，或劝其引疾而去，文正曰：予岂不知此者乎？顾诸公未有以相代者，恐贻上忧也，宁受贪冒之名，以报上恩耳，文正薨，丁冯之徒既相，朝廷纷纷，识者叹其先识。
马枢密知节劲直自任，持大笏入朝，上颇怪之，马曰：臣见本院长官多欺陛下，臣不怕惊动，官家恼乱，宰相则打杀此厮儿乆矣上慰劳之。
孔中丞道辅为州掾，太守到官，三日谒庙，庙有蛇以为神，每祀之，则蛇自神像鼻中直出，饮酒孔方，读祝蛇出饮，孔厉声曰：明则有礼乐，幽则为神，蛇何为哉？以笏击蛇死，遂毁像壊其庙而去。
梅侍读，询以文雅自任，乆在侍从忽求为濠州，既被命，见先文正文正曰：何以求此？曰：聊以温故耳。文正曰：特差一通判去伴，舍人读书，梅且去，怏怏益不平，未防差，博士吕夷简通判濠州，梅语人曰：何处得个吕夷简来也防读书，梅辞文正适与王沂公，同坐堂上，王因以梅语白文正曰：君善待吕公，吕公它日与王公同作相，舍人方作学士，梅愈不平，王亦以为过言，其后王沂公吕文靖同宰席，梅适除学士。
广东老媪江边，得巨蚌剖之，得大珠，归而藏之，絮夜辄飞去，及晓，复还，媪惧失去，以大釡煮之，至夜，有光烛天，隣里惊之，以为火也；竞徃赴之，光自釜出，乃珠也，明日，纳于官府，今在韶州军资库，予尝见之，其大如弹，状如水晶，非蚌珠也，其中有北斗七星，然而见煑之半枯矣，故郡不敢贡于朝。
咸平县，僧藏佛牙一株，其大两指，淡金色，予尝请而供之，须臾舍利，自牙中出，初如露巡行牙，上或逺数十步求者辄得予，请至四十八粒，欲求为四十九粒也，经夕不可得，明日发箧，则已足其数，又或谓自有甘露，穴中出者，明日再徃请之不得，遂出陈州门十数里，请竟不得。因拜辞而归，拜起一粒，自甘露穴出，其大如菉豆，光彩炳然，后神宗迎之禁中，遂御封匣而归之，今人罕得见者。
金州道左有石洞，入洞十里，有石门，门间有仙人像，半掩扉外，又有白石龙一条，凡观者，必执炬而入，有落烬，即旋失去之，每旱必徃祈请，及出洞门，必有书字，记雨之多少，商人或过洞，外必森然心动，莫不加敬。
防峡将至，灔滪堆峡，左岩上有题，圣泉二字，泉上有大石，谓之洞石，而初无泉也，至者击石大呌，则水自石下出，予尝徃焚香，俾舟人击之，舟人呼曰：山神土地渇矣乆之不报，一卒无室家，复大呼曰：龙王，龙王万姓渇矣，随声水大注，时正月雪寒，其水如汤，或曰，夏则如氷，凡呼者，必以万岁必以龙王而呼之，水于是出矣。
范文正以司谏出使江南，至宿州，闻郭后废，乃复驰归京师，至国门，吕文靖遣其长子之曰：司谏其来，以废后事耶？文正不答，既得对，乃盛言之，竟以是罢职。
李直张粹明，尝谓予曰：神宗晩年建立三省，所以分执政权，而互相考察，规模逺矣今上初俾侍宴，其后喻执政曰：延安郡王可出閤，当议宫僚，乃曰：司马光端重，宜为宫官，亦汉羽翼之谓也，如吕公着孙觉，皆可作之，其下当择功臣子弟，若文贻庆可任，洗马之，此孟子谓巨室大家人所慕之意，足以取重，春宫矣。除目具而神宗弃天下，今司马光公之来，是末命也。
六侄震尝谓予曰：神宗一日召执政诣天章阁而呉，雍与震预，召时为中书检正官也，及对，乃议官制除目，初，执政进呈，三省印，上曰：始欲以金，而今御寳乃金也涂金可耳，执政既进，除目，上笑曰：三省，密院官姑置之，乃议吏部而下，及某官除某乙，则俾雍震互书之，至太常少卿，上曰：此必慎择人，执政屡荐名，皆不应上意，至礼部郎中，则曰此南宫舍人，非他曹可比可除，刘贽至著作郎，则曰此非蘓轼不可少，选上黙乆之曰：得之矣，太常少卿，可除范纯仁既毕，即曰：朕与高遵裕期某日，当下灵武侯，其告防当大庆赉，至是官制可行，除目可下，仍戒之曰：外人有知者，不过卿等数人泄耳，又命执政戒雍震，其后灵武失律，官制隔岁乃下，比之初议十改五六矣。
蘓子瞻既贬黄州，神宗每怜之，一日，语执政曰：国史大事，朕意欲俾蘓轼成之，执政有难色，上曰：非轼则用曾巩，其后巩亦不副上意，上复有防起蘓，轼以本官知江州，中书蔡持正，张粹明受命，震当词头，明日，改承议郎，江州太平观，又明日，命格不下，曰：皆王禹玉力也。
王和甫尝言：蘓子瞻在黄州，上数欲用之，王禹玉辄曰：轼尝有此心，惟有蛰龙知之句，陛下龙飞在天，而不敬，乃反欲求蛰龙乎？章子厚曰：龙者，非独人君，人臣皆可以言龙也，上曰：自古称龙者多矣，如荀氏八龙，孔明卧龙，岂人君也？及退子厚诘之曰：相公乃欲覆人之家族耶？禹玉曰：它舒亶言尔子厚曰：亶之唾，亦可食乎？
州后土庙，有琼花一株，宋丞相搆亭花，侧曰无双，谓天下无别株也，仁宗庆厯中尝分植禁中，明春辄枯，遂复载还庙中，鬰茂如故。
张文懿为射洪，令时出城过村寺，寺老僧必迎于道，邂逅过之，亦必出迎文懿，怪而诘之，僧曰：长官来，则山神夜梦告某曰：相公至矣，一日复徃而僧不出，文懿曰：不出何也？僧谢曰：神不我告也；文懿以为诞，使僧问其所以，夜梦告曰：长官误断杀牛，事天符已下不复相矣！文懿惊骇省之，果尝有杀牛事也，遂复改正，明日再过，寺僧复出曰：昨夕山神云，长官复为相，明日当来，但减耳，后文懿三入中书。
史朝请，琳云，其舅张仲元患风痹，平生饵桑螵蛸丸，及死，自口吻，有黑气出户数丈视之，螵蛸无数。
荣州威逺县民间忽有雷电入其舍，须臾霆震，已而于其柱，题曰矦矦二字，不知其何谓也？
太宗即位，以太祖诸子并称皇子，尝曰：犹我子也，则何有分别？其后皇族遂不以疎，密尊卑，皆加皇字，故有皇兄之，非典故也。予丞宗正尝建言：乞如春秋之制，名冠，其父祖所封国，王子曰：王子公孙惟皇子得称焉，时吕申公喻，太常少卿，梁焘沮格不行，宗正寺玉牒仙源，谱皇属籍，自庆厯八年，张文定以翰林学士为宗正寺，脩玉牒官脩进之，后至元祐元年，凡四十五年，玉牒官皆一时名人，宋次道辈是也，未尝成书，神宗朝，官制行，分宗正寺，至予为丞，方进明脩完，其间最难取会者，宫禁中事，与皇族女夫官位耳，盖庆厯前皇族女尚少，至元祐间不下万员，予请于朝宫禁事，乞会内侍省，御药院，皇族女夫附于属籍，不必书其官，但书其适，某人可也，朝防从之，遂获成书，然玉牒事迹，皆取三省，枢密院时政记，与日厯脩着其禁严甚，元祐末，遂令史院官脩撰，送宗正寺书録盖丞失其人，非典故，与官制也。亦自予罢丞，今十余年，不闻复进书矣，国书严奉，未有如玉牒者，祖宗以来用金花，白罗纸，金花红罗褾，黄金轴，神宗时，诏为黄金梵防，以轴大难，披阅也，予进神宗玉牒，始用此制，又以黄金为匣锁钥，皆黄金也，进毕，奉安于太庙南，宗正寺玉牒殿，予初白执政官，乞脩寺书，自司马丞相吕丞相而下无一人知此典制者，皆曰玉牒，用玉简刋，刻如册者也，其玉牒典制，尚不悉知书之废亦宜矣。
史朝请，琳云，通判许州，有路分都监郭虞卿妻乳母礼塔数年，礼数将满，尝以薏苡记其数，薏苡忽自器中跳踯视之，舍利满前，皆自薏苡中出，凡得数勺，须臾所礼，银塔中，灵光焕然，舍利如雨，又须臾乳媪两膝，生舍利无数礼塔，则舍利痛，媪益勤不懈，数日，失塔所在。
黄鲁直尝问王荆公世谓四家选诗，丞相以欧韩高于李太白耶？荆公曰：不然，陈和叔尝问四家之诗乗间签示和，叔时书史，适先持杜集来而和叔遂以其所送先后编集，初无高下也，李杜，自昔齐名者也，何可下之？鲁直归问和，叔和叔与荆公之说同，今人乃以太白下欧韩而不可破也。
孙威敏，治平中，起自谪官，以观文殿学士，知庆州，至郑州，会西使至时，威敏已授馆驿中，州将白威，敏徙居曰：我大臣可为陪臣避耶？已而使至威敏，大启其门，设矮榻偃卧，堂上鼔笛自若，西使至门，望而问之，左右曰：庆州孙经畧也西人俛首而过。
张文定留守南京髙丽使者至，例当留守，迎送文定，曰：我前执政也，可与陪臣礼乎？遂不出，而遣少尹，寻以其事闻，神宗以为得体，仍令中书降防州，令陈升之如张某所请。
司农寺请鬻祠庙，每区若干钱，张文定留守南京，而以其事闻于神宗，大骇之，即批其奏曰：慢神黩礼，无甚于此诏，天下速罢之，司农官罚金。
全州推官，母王氏，朱道诚之妻也，日诵十句，观音心，呪时年四十九，病笃，家人方治后事，王氏恍然见青衣人曰：尔平生持观世音心呪，但后少十九字增之，当益夀王曰我不识字，奈何？青衣曰：随声诵记之，乃曰：天罗神地，罗神人离难，难离身，一切灾殃，化为尘乆之而醒，疾亦寻愈，后至七十九，其孙浩信厚士也，为予道其详如此。
闻见近録