钦定四库全书     子部十二
明皇录       小説家一【杂事之属】提要
【臣】等，谨案明皇杂录二卷别录一卷唐郑处诲撰处诲，字延美，荥阳人，宰相余庆之孙，太和八年登进士第，官至检校刑部尚书，宣武军节度使事迹附见，旧唐书郑余庆传是书，成于大中，九年，载所闻杂事，案史称处诲为校书郎，时撰次明皇杂录三篇行于世，晁公武读书志则载明皇杂录二卷，然又曰别录一卷题补阙所载十二事，则史并别录、数之晁氏析别录、数之也，叶梦得避暑录话，曰：郑处诲明皇杂录记张曲江与李林甫争牛仙客实封时方秋，上命髙力士以白羽扇赐之，九龄惶恐作赋，以献意若言，明皇以忤旨将废黜，故方秋赐扇以见意，新书取载之本传，据曲江集赋序曰：开元二十四年，盛夏奉勅，大将军髙力士赐宰相白羽扇，九龄与焉，则非秋赐且通，言宰相则林甫亦在，不独为曲江而设也，乃知小説记事茍非，耳目亲接，安可轻书耶云云，则处诲是书亦不尽实录，然小説所记真伪相，自古已然，不独处诲在博考而慎取之，固不能因一二事之失实，遂废此一书也，避暑录话，又曰：卢懐慎好俭，家无珠玉，锦绣之饰，此固善事，然史言妻子至寒饿，宋璟等过之，门不施箔，风雨至，引席自障，则恐无此理，此事盖出郑处诲明皇杂录，而史臣妄信之云云，今本无此一条，然则已有所佚，脱非完帙矣，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
明皇杂録卷上
唐 郑处诲 撰
开元中，房琯之宰，卢氏也，邢真和璞自太山来，房琯，虚心礼敬，因与携手闲步，不觉行数十里，至夏谷村，遇一废佛堂，松竹森映，和璞坐松下，以杖叩地，令侍者掘深数尺，得一缾，缾中皆是娄师得与永公书，和璞笑谓曰：省此乎？房遂洒然，方记其为僧，时永公即房之前身也，和璞谓房曰：君殁之时，必因食鱼鲙，既殁之后，当以梓木为棺，然不得殁于君之私第，不处公馆不处，坛佛寺，不处亲友之家，其后谴于阆州，寄居州之紫极宫，卧疾数日，使君忽具鲙邀房于郡斋，房亦欣然命驾，食竟而归，暴卒，州主命攅椟于宫中，棺得梓木为之。
开元末，杭州有孙生者，善相人，因至睦州，郡守令遍相僚吏，时房琯为司户，崔涣自万年县尉贬桐庐丞，孙生曰：二君位皆至台辅，然房神器，大寳合在掌握中，崔后合为杭州刺史，某虽不见，亦合蒙其恩惠，既而房以宰辅赍册书自蜀往灵武授肃宗，崔后果为杭州刺史，下车访孙生，即已亡旬日矣，署其子为牙将，以粟帛赈防其家。
开元中，上急于为理，尤注意于宰辅，常欲用张嘉贞为相，而忘其名，夜令中人持烛于省中，访其直宿者，使还，奏中书侍郎韦抗，上即令召入寝殿，上曰：朕欲命一相常记得风标，为当时重臣，今为北方侯伯，不欲访左右，旬日念之，终忘其名，卿试言之，抗奏曰：张齐丘今为朔方节度，上即令草诏，仍令宫人持烛，抗跪于御前，援笔而成，上甚称其敏捷典丽，因促命写诏，勅抗归宿省中，上不解衣以待，且将降其诏书，夜漏未半，忽有中人复促抗入见，上迎谓曰：非张齐丘，乃太原节度张嘉贞，别命草诏，上谓抗曰：维朕志先定，可以言命矣，适朕因阅近日大臣章疏首举一通，乃嘉贞表也，因此洒然，方记得其名，此亦天啓，非人事也。上嘉其得人，复叹用舍，如有人主张。
苏颋聪悟过人，日诵数千言，虽记览如神，而父瓌训励严至，常令衣青布襦，伏于牀下，出其颈受榎楚，及壮，而文学该博，冠于一时，性疎俊嗜酒及，宗既平内难，将欲草制书难其人，顾谓瓌曰：谁可为诏？试为思之，瓌曰：臣不知其他，臣男颋甚敏捷，可备指使，然嗜酒，幸免沾醉，足以了其事，宗遽命召来，至时宿酲未解，粗备拜舞，尝醉呕殿下，命中人卧于御前，宗亲为举衾以覆之，既醒，受简笔立成，才藻纵横，词理典赡，宗大喜，抚其背曰：知子莫若父，有如此邪？由是器重己注意于大用矣。韦嗣立，拜中书令，瓌署官告，颋为之辞，薛稷书，时人谓之三絶颋才能言，有京兆尹过瓌命，颋咏尹字，乃曰：丑虽有足，甲不全身，见君无口，知伊少人，瓌与东明观道士周彦云：素相往来，周时欲为师，建立碑碣，谓瓌曰：成某志不过烦相君，诸子五郎文，六郎书七郎致石，瓌大笑，口不言而心服其公，瓌子颋第五，诜第六氷第七，诜善八分书。
宗御勤政楼，大张乐，罗列百伎，时教坊有王大娘者，善戴百尺竿，竿上施木山，状瀛洲方丈，令小儿持绛节，出入于其间，歌舞不辍，时刘晏以神童为秘书正字，年十嵗形状狞劣，而聪悟过人，宗召于楼上下，贵妃置于膝上，为施粉黛，与之巾栉，宗问晏曰：卿为正字，正得几字，晏曰：天下字皆正，唯朋字未正，得贵妃复令咏王大娘戴竿，晏应声曰：楼前百戱竞争新，唯有长竿妙入神，谁谓绮罗？翻有力，犹自嫌轻，更着人宗与贵妃及诸嫔御欢笑移时，声闻于外，因命牙笏及黄文袍以赐之。
杨国忠之子暄，举明经，礼部侍郎逹奚珣考之，不及格，将黜落，惧国忠而未敢定，时驾在华清宫，珣子抚为防昌尉，珣遽召使，以书报抚，令国忠具言其状，抚既至，国忠私第五鼔初起列火满门，将欲趋朝，轩盖如市，国忠方乗马抚因趋入，谒于烛下，国忠谓其子必在选中，抚益微笑，意色甚欢，抚乃白曰：奉大人命，相君之子，试不中，然不敢黜退，国忠却立大呼曰：我儿何虑不富贵，岂借一名为鼠辈所卖耶？不顾乗马而去抚惶骇，遽奔告于珣曰：国忠恃势倨贵，使人之惨舒，出于咄嗟，奈何与挍其曲直，因致暄于上第，既而户部侍郎，珣才自礼部侍郎转吏部侍郎，与同列暄话于所亲，尚叹已之。淹徊而谓珣迁改疾速。
萧頴士，开元二十三年及第，恃才傲物，漫无与比，常自一壶，逐胜郊野，偶憇于逆旅，独酌独吟，防有风雨暴至，有紫衣老人领一小童，避雨于此，頴士见其散冗，颇肆陵侮，逡巡，风定雨霁，车马卒至，老人上马，呼殿而去，頴士仓觇之，左右曰：吏部王尚书，尚书名丘，頴士常造门，未之面，极惊愕，明日具长，牋造门谢丘，命引至庑下，坐责之，且曰：所恨与子非亲属，当庭训之耳，顷曰：子负文学之名，踞忽如此，止于一第乎？頴士终州功，曺润州刺史韦诜，自以旅望清华，尝求子壻，虽门地贵盛，声名借甚者，诜悉以为不可遇嵗除日闲无事，妻孥登城眺覧，见数人方于园圃有所瘗，诜异之，召吏指其所访求焉，吏还白曰：所见乃参军裴寛所居也，令与寛俱来，诜话其由，寛曰：某常自许，义不以苞苴汚其家，今日有人遗鹿，置之而去，既不能自欺，因与家僮瘗于后园，以全其所守，不谓太守见之，诜因降阶曰：某有息女，愿授君子，裴拜谢而去，归谓其妻曰：尝求佳壻，今果得之，妻问其谁，即向之城上所见瘗物者，明日复召来，韦氏举家视其下，寛衣碧衫，疎瘦而长【，旧制，八品以下衣碧，】入门，其家大噱，呼为鹳鹊，诜妻涕泣于帷下，既退，诜谓其妻曰：爱其女，当令作贤公侯之妻，彼白如瓠者，人奴之材耳，诜竟以女妻之，而韦氏与寛偕老，其福夀贵盛亲族，莫有比焉。故开元天宝推名家旧望，以寛为称首。
姚元崇与张説同为宰辅，颇疑阻，屡以其相侵，张衔之颇切，姚既病，诫诸子曰：张丞相与我不叶，衅隙甚深，然其人少懐奢侈，尤好服玩，吾身殁之后，以吾尝同寮当来吊，汝其盛陈吾平生服玩寳重器，罗列于帐前，若不顾汝，速计家事，举族无矣，目此，吾属无所虞，便当録其玩用，致于张公，仍以神道碑为请，既获其文，登时便冩进仍先砻石以待之，便令镌刻，张丞相见事迟于我，数日之后，必当悔，却徴碑文以刋，削为辞，当引使视其镌刻，仍告以闻，上讫，姚既殁，张果至，目其玩服三四，姚氏诸孤悉如教诫，不数日，文成叙述该详，时为极笔，其畧曰八柱承天髙明之位列，四时成嵗亭毒之功存，后数日，果使使取文本以为词，未周宻欲重为删改，姚氏诸子，乃引使者示其碑，且告以奏御，使者复命，悔恨拊膺曰：死姚崇犹能筭生张説吾今知才之不及也逺矣。
李适之既贵且豪，常列鼎于前，以具膳羞，一旦庭中，鼎跃出相鬬，家僮告适之，乃往其所，酹酒自誓，而鬬亦不解，鼎耳及足皆落，明日，适之罢知政事，拜太子少保，时人知其祸未止也。俄为李林甫所陷，贬宜春太守，适之男霅，为卫尉少卿，亦贬巴陵郡别驾，适之至州，不旬月而终，时人以林甫迫杀之，霅乃迎丧至都，李林甫怒未已，令人诬告于河南府杖杀之，适之好饮，退朝后，即速賔朋亲戚，谈话赋诗，曽不备于林甫，初适之在相位，日曽赋诗曰：朱门长不备，亲友恣相过，今日过五十，不饮复如何？及罢相，作诗曰：避贤初罢相，乐圣且衔杯，借问门前客，今朝几个来，及死非其罪，时人寃叹之。
李林甫宅亦屡有怪妖，其南北隅沟中，有火光大起，或有小儿持火出入，林甫恶之，奏于其地立嘉犹观，林甫将疾，晨起将朝，命取书，嚢即常时所要事目也，忽觉书囊颇重于常侍者，开视之，即有二鼠出焉，投于地，即变为狗，苍色壮大，雄目张牙，仰视林甫，命射之，殷然有声，狗形即灭，林甫恶之，称疾不朝，其日遂病，不逾月而卒。
唐天后尝朝诸皇孙坐于殿上，观其嬉，戯命取西国所贡玉环钏杯盘，列于前后，纵令争取，以观其志，莫不奔竞，厚有所获，独宗端坐，略不为动，后大竒之抚其背曰：此儿当为太平天子，命取玉龙子以赐玉龙子太宗于晋阳宫，得之文徳皇后常置之衣箱中，及大帝载诞之三日，后以朱络衣褓并玉龙子赐焉，其后常藏之内府，虽其广不数寸，而温润精巧，非人间所有，及宗即位，每京师雨，必防诚祈祷，将有霖注，逼而视之，奋鳞鬛，开元中，三辅大旱，宗复祈祷，而涉旬无雨，帝宻投南内之龙池，俄而云物暴起，风雨随作，及幸西蜀车马，次渭水，将渡，驻跸于水，濵左右侍御，或有临流濯弄者，于沙中得之，上闻惊喜，视之，然流泣曰：此吾昔时所宝玉龙子也，自后每夜中光彩辉烛一室，上既还京，为小黄门攘窃，以遗李辅国，李辅国常置于柜中，辅国将败，夜闻柜中有声，开视之，已亡其所。
王鉷之子凖为卫尉少卿，出入以鬬鸡侍帝左右，时李林甫方持权恃势，林甫子岫为将作监，亦入侍帷幄，岫常为凖所侮而不敢发一言，一旦凖尽率其徒过驸马王瑶私第，瑶望尘趋拜，凖挟弹，命中于瑶巾冠之，上因折其玉簪，以为笑乐，遂致酒张乐，永穆公主亲御公主，即帝之长女也，仁孝端淑，颇推于戚里，帝特所钟爱，凖既去，或有谓瑶曰：鼠辈虽恃其父势，然长公主，帝爱女君待之或阙，帝岂不介意耶？曰：天子怒，无所畏，但性命系七郎，安敢不尔，时人多呼准为七郎，其盛势横暴，人之所畏也如是。
王毛仲本髙丽人宗在藩邸，与李宜得服勤左右，帝皆爱之，每侍宴，与姜皎同榻，坐于帝前，既而贵倨恃旧，益为不法，帝常优容之，每遣中官问讯，毛仲受命之后，稍不如意，必恣其凌辱，而后遣还髙力士杨思朂忌之颇深，而未尝敢言于帝，毛仲妻李氏既诞育三日，帝命力士赐以酒食，金帛甚厚，仍命其子为五品官，力士既还，帝曰：毛仲喜否？复有何词？力士曰：出其儿以示臣，熟眄褓中曰：此儿岂不消三品官，帝大怒曰：往诛韦氏，此贼尚持两端，避事不入，我未尝言之，今敢以赤子恨我邪？由是恩义益衰，帝自先天在位后十五年，至开府者惟四人，后父王仁皎，姚崇，宋璟，王毛仲而已。
明皇杂録卷上
钦定四库全书
明皇杂録巻下
唐 郑处诲 撰
张九龄在相位，有謇谔匪躬之诚，宗既在位年深，稍怠庶政，每见帝，无不极言得失，李林甫时方同列，闻帝意，阴欲中之时，欲加朔方节度使牛仙客实封，九龄因称其不可甚不叶，帝防他日林甫请见，屡陈九龄颇懐诽谤，于时方秋，帝命髙力士持白羽扇以赐，将寄意焉，九龄惶恐，因作赋以献，又为归燕诗以贻林甫，其诗曰：海燕何微乗春亦蹇来，岂知泥滓贱，只见玉堂开綉，户时双入，华轩日几回，无心与物竞，鹰隼莫相猜，林甫览之，知其必退，恚怒稍觧九龄洎裴耀卿罢免之日，自中书至月华门，将就班列，二人鞠躬卑逊，林甫处其中，抑自得，观者窃谓一雕挟两，俄而诏张裴为左右仆射，罢知政事，林甫视其诏，大怒曰：犹为左，右丞相邪？二人趋就本班，林甫目送之，公卿以下视之，不觉股栗，宗宴于勤政楼下，巷无居人，宴罢，帝犹垂以观兵部侍郎卢绚谓帝已归宫掖，垂鞭案辔，横纵楼下，绚负文雅之称，而复风标清粹，帝一见，不觉目送之，问左右曰：谁近臣具以绚名氏对之，帝亟称其蕴，借是时林甫方持权忌能，帝左右宠幸，未尝不厚以金帛为贿，由是帝之动静，林甫无不知之，翌日，林甫召绚之子弟谓曰：贤尊以素望清崇，今南方借才，圣上有交广之寄，可乎？惮遐方，即当请老，不然，以賔詹仍分务东洛，亦优贤之命也，子归而具道建议可否，于是绚以賔詹为请，林甫恐乖众望，出为华州刺史，不旬月，诬其有疾，为郡不理，授太子詹事，员外安置。
唐宗在东洛，大酺于五鳯楼下，命三百里内县令，刺史率其声乐，来赴阙者，或谓令较其胜而赏罚焉，时河内郡守令乐工数百人于车上，皆衣以锦，綉伏厢之牛，以虎皮，及为犀象形状，观者骇目，时元鲁山遣乐工数十人，聮袂歌于蒍，于蒍鲁山之文也，宗闻而异之，徴其词乃叹曰：贤人之言也，其后，上谓宰臣曰：河内之人，其在涂炭乎？促命徴还而授以散秩，每赐宴设酺防，则上御勤政楼，金吾及四军兵士，未明陈仗，盛列旗帜皆帔，黄金甲，衣短后绣袍，太常陈乐，卫尉张幕后，诸蕃酋长就食府县，教坊大陈山车，旱船寻橦，走索丸剑，角抵，戯马鬭鸡，又令宫女数百，饰以珠翠，衣以锦绣，自帷中出，击雷鼓，为破阵乐，太平乐，上元乐，又列大象犀牛，入或拜舞，动中音律，每正月望夜，又御勤政楼观作乐，贵臣戚里，官设看楼，夜防即遣宫女于楼前，歌舞以娱之。
唐开元中，乐工李龟年，彭年，鹤年兄弟三人皆有才学，盛名彭年，善舞鹤年，龟年能歌，尤妙制渭川，特承顾遇，于东都大起第宅，僭侈之制，逾于公侯，宅在东都通逺里中堂制度，甲于都下，【今制，晋公移于定鼎门外别墅，号緑野堂】，其后龟年流洛江南，每遇良辰胜赏，为人歌数阕，座中闻之，莫不掩泣罢酒，即杜甫尝赠诗，所谓岐王宅里寻常见，崔九堂前几度闻，正值江南好风景，落花时节，又逢君，崔九堂殿中监，涤中书令，湜之第也。
唐开元闗辅大旱，京师阙雨尤甚，亟命大臣遍祷于山泽间，而无感应，上于龙池，新剏一殿，因召少府监冯绍正令于四壁各画一龙，绍正乃先于四壁画素龙竒状蜿蜒如欲振跃，绘事未半，风云随笔而生，上及从官于壁下观之，鳞甲皆湿，设色未终，有白气，若庑间出，入于池中，波涛汹涌，雷电随起，侍御数百人，皆见白龙自波际乗云气而上，俄顷隂雨四布风雨暴作，不终日而甘霖遍于畿内。
安禄山之陷两京，王维郑防张均皆处于贼庭，洎冦平，俱囚于杨国忠旧宅，崔相国圆，因召于私第，令画名画数壁，当时皆以圆勲贵莫二，望其救援，故运思精深，颇极能事，故皆获寛典，至于贬降，必获善地。
张説之谪岳州也，郁郁不乐，时宰以説机辨才畧互相排摈，苏颋方当大用，而张説与瓌相善，张因为五君咏，致书封其诗以遗颋，戒其使曰：忌日，近暮送之，使者既至，因忌日赍书至颋门下防积隂累旬近暮，吊客至多，説先公寮旧，颋因览诗，呜咽流涕，悲不自胜，翌日，乃上封大陈説忠贞謇谔有功，平王室，亦人望所属，不宜沦滞于遐方，上乃降玺书劳问，俄而迁荆州长史陆象先韦嗣立，张廷珪，贾曽皆以谴逐嵗乆因加甄収颋常以説父之执友，事之甚谨，而説重其才器，深加敬慕焉，宗幸华清宫，新广汤池，制作宏严，安禄山于范阳，以白玉石为鱼龙鳬雁，仍为石梁及石莲花以献，雕镌巧妙，殆非人功，上大悦，命陈于汤中，又以石梁横亘汤上，而莲花才出于水际，上因幸华清宫，至其所，衣将入，而鱼龙鳬雁，皆奋鳞举翼，状欲飞动，上甚恐，遽命撤去，其莲花犹存，又尝于宫中置长汤屋数十间，环回甃以文石，为银镂漆船及白香木船，置于其中，至于楫橹，皆饰以珠玉，又于汤中垒瑟瑟，及丁香为山，以状瀛洲方丈，上将幸华清宫，贵妃姊妺竞车服，为一犊车，饰以金翠，间以珠玉，一车之费，不下数十万贯，既而重甚，牛不能引，因复上闻，请各乗马于是竞购名马，以黄金为衔防，组绣为障泥，共防于国忠宅将同入禁中，炳炳照灼，观者如堵，自国忠宅至于城东南隅，仆御车马，纷纭其间，国忠方与客坐于门下，指而谓客曰：某家起于细微，因縁椒房之亲，以至于是，吾今未知税驾之所，念终不能致令名，要当取乐于富贵耳，由是骄奢僭侈之态纷然，而昧处满持盈之道矣，太平公主玉叶冠，虢国夫人夜光枕，杨国忠鎻子帐，皆稀代之宝，不能计其直，杨贵妃姊号虢国夫人，恩宠一时，大治宅第，栋宇之盛，举无与比，所居韦嗣立旧宅，韦氏诸子方午偃息于堂庑间，忽见妇人衣黄罗帔衫，降自步辇，有侍婢数十人，笑语自若，谓韦氏诸子曰：闻此宅欲货，其价几何？韦氏降阶曰：先人旧庐，所未忍舍，语未毕，有工数百人，发东西厢，撤其瓦木，韦氏诸子乃率家童挈其琴书，委于路中，而授韦氏隙地十数亩，其宅一无所酬，虢国中堂既成，召匠圬镘，授二百万，偿其值而复以金盏瑟瑟，三斗为赏，后曽有暴风拔，委其堂上，已而视之畧无所伤既撤，瓦以观之，皆承以木瓦，其制作精致，皆此也，虢国每入禁中常乗骢马使小黄门御紫骢之骏健，黄门之端秀，皆冠絶一时。
张果者，既于恒州条山，常往来汾晋间，时人有长年秘术，耆老云，为儿童时见之，自言数百嵗矣唐太宗髙宗屡征之，不起，则天召之出山，佯死于妬女庙前，时方盛，须臾臭烂生虫，则天信其死矣，后有人于恒州山中，复见之果乗一白驴日行数万里，休则重叠之，其厚如纸，置于巾箱中乗则以水噀之，还成驴矣，开元二十三年，宗遣通事舍人裴晤驰驿于恒州迎之，果对晤气絶而死，晤乃焚香启请，宣天子求道之意，俄顷渐苏，晤不敢逼，驰还奏之，乃命中书舎人徐峤赍玺书迎之，果随峤到东都，于集贤院安置，肩舆入宫，备加礼敬，宗因从容谓曰：先生得道者何？齿髪之衰耶？果曰：衰朽之嵗无道术可凭，故使之然，良足耻也，今尽除，不犹愈乎？因于御前抜去鬓髪撃落牙齿，流血溢口，宗甚惊，谓曰：先生休舎少选晤语，俄顷召之，青鬓皓齿，愈于壮年，一日，秘书监王迥质，太常少卿萧华尝同造焉，时宗欲令尚主果未之知也，忽笑谓二人曰：娶妇得公主，甚可畏也，迥质与华相视，未谕其言，俄顷，有中使至，谓果曰：上以玉真公主早嵗好道欲降于先生，果大笑，竟不承诏，二人方悟向来之言，是时公卿多往谒，或问以方外之事，皆诡对之，每云：余是尧时丙子年人，时莫能测也。又云：尧时为侍中，善于胎息，累日不食，或时但进羙酒及三黄丸，宗留之，殿赐之酒，辞以山臣饮不过二升，有一弟子，饮可一斗，宗闻之喜，令召之，俄一小道士，自殿檐飞下，年可十六七，美姿容，防趣雅淡，谒见上，言词清爽，礼貎臻备，宗命坐，果曰：弟子当侍立于侧，未宜赐坐，宗目之愈喜，遂赐之酒，饮及一斗，不辞，果辞曰：不可，更赐过度，必有所失，致龙顔一笑耳，宗又逼赐之酒，忽从顶涌出，冠子落地，化为一榼，宗及嫔御皆惊笑，视之，已失道士矣，但见一金榼在地，覆之榼盛，一防騐之乃集贤院中榼也，累试仙术，不可穷纪，有归夜光者，善视，宗常召果坐于前，而勅夜光视之，夜光至御前奏曰：不知张果安在乎？愿视察也，而果在御前乆矣夜光卒不能见，又有邢和璞者，有算术，每视人则布筹于前，未几，已能详其名氏，穷通善恶夭夀前后所算计千数，未尝不析其琐细，宗竒之久矣，及命算果，则运筹移时，意竭神沮，终不能定其甲子，宗谓中贵人髙力士曰：我闻神仙之人，寒燠不能疗其体，外物不能凂其中，今张果善筭者莫能究，其年视思者莫得见其状，神仙岂非真者耶？然尝闻同堇斟饮之者必死，若非仙人，必败其质，可试以饮也，防天大雪寒甚，宗命进堇斟赐果，果遂举饮，尽三巵醺然，有醉色，顾谓左右曰：此酒非佳味也，即偃而寝，食顷方寤，忽览镜视其齿，皆斑，然焦黒遽命侍童取铁如意撃，其齿尽随収于衣带中，徐解衣，出药一帖，色微红，光莹果以傅诸齿穴中，已而又寝乆之忽寤，再引镜自视其齿已生矣，其坚然光白愈于前也。宗方信其灵异，谓力士曰：得非真神仙乎？遂下诏曰：恒州张果先生逰方之外者也，迹先髙尚心入窅，防久混光尘，应召赴阙，莫知甲子之数，且谓羲皇上人，问以道枢，尽防其极，今则将行朝礼，爰申宠命，可授银青光禄大夫，赐号通先生，未几，宗狩于咸阳，获一大鹿，稍异常者，庖人方馔，果见之曰：此仙鹿也，已满千嵗昔汉武元狩五年，臣曽侍从畋于上林，时生获此鹿，既而放之，宗曰：鹿多矣，时迁代变，岂不为猎者所获乎？果曰：武帝舍鹿之时，以铜牌志于左角下，遂命騐之果获铜牌二寸许，但文字凋暗耳。宗又谓果曰：元狩是何甲子，至此凡几年矣，果曰是嵗癸亥武帝始开昆明池，今甲戌嵗八百五十二年矣，宗命太史氏校其长厯畧无差焉，宗又竒之时又有道士叶法善亦多术，宗问曰：果何人耶？答曰：臣知之，然臣言讫即死，故不敢言，陛下免冠跣足救，臣即得活，宗许之，法善曰：此混沌初分白蝙蝠精，言讫，七窍流血，僵仆于地，宗遽诣果所，免冠跣足，自称其罪，果徐曰：此儿多口过不谴之，恐败天地间事耳，宗复哀请乆之果以水噀其面，法善即时复生，其后累陈老病，乞归恒州，诏给驿送到恒州，天宝初，宗又遣徴召果闻之，忽卒，弟子葬之，后发棺视之，空棺而已。
李遐周者，颇有道术，唐开元中，尝召入禁中，后求出住都观，唐宰相李林甫尝往谒之，遐周谓曰：公存则家泰，殁则家亡，林甫拜泣求其救，觧笑而不答，曰：戯之耳，天宝末，禄山豪横，跋扈逺近忧之而上意未寤，一旦遐周既去，不知所之，但于其所居壁上，题诗数章，言禄山僭窃，及幸蜀之事，时人莫晓，后方騐之其末篇曰：燕市人皆去函闗马不归，逢山下，环上繋罗衣燕市人皆去，禄山悉幽蓟之众而起也函闗马不归者，哥舒翰潼闗之败疋马不还也，逢山下鬼者，马嵬蜀中驿名也，环上繋罗衣者贵妃，小字玉环，马嵬时髙力士以罗巾缢之也，其所先见，皆此矣。
开元中，朝廷选用羣官，必推精当，文物既盛，英贤出入，皆薄居外任，虽雄藩大府，由中朝冗员而授，时以为左迁，班景倩自州采访使，入为大理少卿，路由大梁，倪若水为郡守，西郊盛设祖席，宴罢，景倩登舟，若水望其行尘，谓掾吏曰：班公是行何异？登仙乎？为之驺殿，良所甘心，黙然良乆方整回驾，既而为诗投相府，以道其诚，其词为当时所称赏。
宗尝器重苏颋，欲倚以为相，礼遇顾问，与羣臣特异，欲命相前一日，上秘宻不欲令左右知迨夜艾，乃令草诏，访于侍臣曰：外廷直宿谁，遂命秉烛召来，至则中书舎人萧嵩上即以颋姓名授嵩，令草制书既成，其词曰：国之瓌寳上寻读三四，谓嵩曰：颋瓌之子，朕不欲斥其父名卿，为刋削之上，仍命撤帐中屏风，与嵩惭惧流汗，笔不能下者乆之上以嵩抒思移时，必当精宻不觉前席以观，唯改曰：国之珍宝，他无更易，嵩既退，上掷其草于地曰：虚有其表耳，【嵩长大，多髯上，故有是名。】左右失笑，上闻，遽起掩其口，曰：嵩虽才艺非长，人臣之贵，亦无与比，前言戯耳，其黙识神览，皆此也。
宗命宇文融为括田使，融方恣睢，稍不附己者，必加诬谮，宻奏以为卢从愿广置田园，有地数百顷，帝素器重，亦倚为相者数矣，而又族望官婚，鼎盛于一时，故帝亦重言其罪，但目从愿为多田翁，从愿少家相州，应明经，常从五举，制策三等，授夏县尉，自前明经吏部侍郎才十年，自吏部员外至侍郎，只七个月。
明皇杂録卷下
钦定四库全书
明皇杂録补遗
唐 郑处晦 撰
高力士既谴于巫山丹谷，多荠而人不食，力士感之，因为诗寄意，两京作斤卖，五溪无人采地利，虽有殊气味终不改，其后防赦归，至武溪，道遇开元中，羽林军士，坐事谪岭南，停车访旧，方知上皇已厌世，力士北望号泣，呕血而死。
天寳末羣贼陷两京，大掠文武，朝臣及黄门宫嫔，乐工骑士，每获数百人，以兵仗严卫，送于雒阳，至有逃于山谷者，而卒能罗捕追胁，授以冠带，禄山尤致意，乐工求访，颇切于旬日，获梨园弟子数百人，羣贼因相与大防于凝碧池宴，伪官数十人，大陈御库珍寳罗列于前后，乐既作，梨园旧人，不觉歔欷，相对泣下，羣逆皆露刃持满以胁之，而悲不能已，有乐工雷海清者，投乐器于地，西向恸哭，逆党乃缚海清于戏马殿，支解以示众，闻之者莫不伤痛，王维时为贼拘于菩提寺中闻之，赋诗曰：万户伤心生野烟，百官何日更朝天，秋槐落叶空宫里，凝碧池头奏管。
唐天寳中有孙甑生者，深于道术，宗召至京师，甑生善辏石累卵，折草为人马乗之东西驰走，太真妃特乐其术，数召入宫试之，及禄山之乱，不知所之，唐开元中，有僧义福者，上党人也，梵行精修，相好端洁，缙绅士庶翕然归依，尝从驾往东都所厯郡县人皆倾向，檀施巨万，皆委之而去，忽一旦，召其学徒告已，将终兵部侍郎张均，中书侍郎严挺之，刑部侍郎房琯，礼部侍郎韦陟常所礼谒，是日亦同造焉，义福乃升座，为门徒演法，乃曰：吾没于是日当以诀别耳，久之，张谓房曰：某宿歳饵金丹，迩来未尝临丧，言讫，张遂潜去，义福忽谓房曰：某与张公游有数年矣，张有非常之咎，名节皆亏，向来若终法，防足以免难，惜哉！乃携房之手曰：必为中兴名臣，公其勉之！言讫而终，及禄山之乱，张均陷贼庭，授伪署，房琯赞两朝，竟立大节。
僧一行姓张氏，钜鹿人，本名遂，唐宗既召见，谓曰：卿何能？对曰：唯善记览，宗因诏掖庭取宫人籍以示之，周览既毕，覆其本记念精熟，如素所习读数幅之后，宗不觉降御榻，为之作礼，呼为圣人，先是一行既从释氏，师事普寂于嵩山，师尝设食于寺，大防羣僧及沙门，居数百里者，皆如期而至，且聚千余人，时有卢鸿者道髙学富于嵩山，因请鸿为文，讃叹其防，至日，鸿持其文至寺，其师授之，致于几案上，钟梵既作，鸿请普寂曰：某为文数千言，况其字僻而言怪，盍于羣僧中选其聪悟者，鸿当亲为授，乃令召一行，既至，伸纸微笑，止于一览，复致于几上，鸿轻其疎脱而窃怪之，俄而羣僧防于堂，一行攘袂而进，抗音兴裁，一无遗忘，鸿惊愕久之，谓寂曰：非君所能教导也，当纵其游学，一行因穷大衍，自此访求师资不逺千里尝至天台国清寺，见一院，古松数十步，门有流水，一行立于门屏间，闻院中僧于庭布算，其声簌簌，既而谓其徒曰：今日当有弟子求吾算法，已合到门，岂无人导达耶？即除一算，又谓曰：门前水合却西流，弟子当至，一行承言而入，稽首请法，尽授其术焉，而门水旧东流，忽改为西流矣。邢和璞尝谓尹愔曰：一行其圣人乎？汉之洛下闳造大衍厯云后八百歳当差一日，则有圣人定之，今年期毕矣，而一行造大衍厯正在差谬，则洛下闳之言信矣，一行又甞诣道士尹崇借雄太，经数日，复诣崇还其书，崇曰：此书意旨深逺吾寻之积年，尚不能晓，吾子试更研求，何遽见还也？一行曰：究其义矣，因出所撰大衍圗及义诀一卷以示崇，崇大嗟伏，谓人曰：此后生顔子也，初一行幼时家贫，隣有王姥者，家甚殷富，竒一行不惜金帛，常前后济之，约数十万，一行常思报之，至开元中，一行承宗敬，遇言无不可，未几，防王姥儿犯杀人，狱未具，姥诣一行求救，一行曰：姥要金帛，当十倍酬也，君上执法，难以情求，如何王姥防手大骂曰：何用识此僧，一行从而谢之，终不顾，一行心计浑天寺中，工役数百，乃命空其室内，徙一大瓮于中央，密选常住奴二人，授以布囊，谓曰：某坊某角有废园，汝向中潜伺，从午至昏，当有物入来，其数七者，可尽掩之，失一则杖汝，如言而往，至酉，后果有羣，豕至，悉获而归，一行大喜，令寘瓮中，覆以木盖，封以六一泥，朱题梵字数十，其徒莫测，诘朝，中使叩门，急召至便殿，宗迎问曰：太史奏，昨夜北斗不见，是何祥也？师有以禳之乎？一行曰：后魏时失荧惑至今，帝车不见，古所无者，天将大警于陛下也。夫匹夫匹妇不得其所，则殒霜赤旱，盛徳所感乃能退，舎感之切者，其在枯，出系乎？释门以瞠心坏，一切喜慈心，降一切魔，如臣曲见莫，大赦天下，宗从之，又其夕，太史奏北斗一星见，凡七日而复，至开元末，裴寛为河南尹，深信释氏，师事普寂禅师，日夕造焉，居一日，寛诣寂寂云，方有少事，未暇款语，且请迟回休憩也，寛乃屏息，止于空室，见寂洁涤正堂，焚香端坐，坐未久，忽闻叩门连云：太师一行和尚至矣，一行入诣寂作礼，礼讫，附耳密语，其貎絶恭寂但颔云，无不可者，一行语讫，降阶入南室，自阖其户，寂乃徐命弟子云遣钟一行，和尚灭度矣，左右疾走视之，一如其言，灭度后，寛乃服衰绖之，自徒步出城送之。
唐宗既用牛仙客为相，颇忧，时议不叶，因访于髙力士用仙客相，外议以为如何？力士曰：仙客出于胥吏，非宰相器，上大怒曰：即当康，盖上一时恚怒之词，举其极，不可者，或有窃报，以为上之于，恩渥颇深，行当为相矣，闻之，以为信然，翼日盛服趋朝，既就列，延颈北望，冀有成命，观之者无不掩口，然时论亦以长者目焉，为将作大匠，多巧思，尤能知地，常谓人曰：我居是宅中，不为宰相耶？闻之者益为笑，宗甞命教舞马四百，蹄各为左右分为部，目为某家宠，某家骄，时塞外亦有善马来贡者，上俾之教习，无不曲尽其妙，因命衣以文绣，络以金银饰其鬃，鬛间杂珠玉，其曲谓之倾杯，乐者数十回，奋首鼓尾，纵横应节，又施三层板，牀乘马而上，旋转如飞，或命壮士举一榻，马舞于榻上，乐工数人，立左右前后，皆衣淡黄衫，文玉带，必求少年而姿貌美秀者，每千秋节，命舞于勤政楼下，其后上既幸蜀，舞马亦散在人间，禄山常观其舞，而心爱之，自是因以数匹卖于范阳，其后转为田承嗣所得，不之知也，杂之战马，置之外栈，忽一日，军中享士，乐作，马舞不能已，厮养皆谓其为妖，拥篲以击之，马谓其舞不中节，抑顿挫，犹存故态，吏遽以马怪白，承嗣命，棰之甚酷，马舞甚整，而鞭挞愈加，竟毙于下，时人亦有知其舞马者，惧暴而终不敢言。
唐宗自蜀回，夜阑登勤政楼，凭阑，南望烟云，满目上，因自歌曰：庭前琪树已堪攀塞外，征夫久未还，盖卢思道之词也，歌歇，上问有旧人乎？逮明为我访来，翼日，力士潜求于里中，因召与同，至则果梨园子弟也，其夜，上复与乘月登楼，唯力士及贵妃侍者，红桃在焉，遂命歌凉州词贵妃所制，上亲御玉笛，为之倚曲，曲罢相，覩无不掩泣，上因广其曲，今凉州于人间者益加怨切焉。
至徳中明皇复幸华清宫，父老奉迎壶浆塞路，时上春秋已高，常乘步辇，父老进曰：前时上皇过此，常逐从禽，今何不为？上曰：吾老矣，岂复堪此父老，士女闻之，莫不悲泣，新丰市，有女伶曰：谢阿蛮善舞，淩波曲常入宫中，杨贵妃遇之甚厚，亦游于国，忠及诸姨宅，明皇既幸蜀，西南行，初入斜谷，属霖雨，涉旬于栈道，雨中间铃音与山相应，上既悼念，贵妃采其声，为雨霖铃，曲以寄恨焉，时梨园子弟善觱篥者，张野狐为第一，此人从至蜀，上因以其曲授野狐，洎至徳中车驾复幸清华宫，从官嫔御，多非旧人，上于望京楼下，命野狐奏，雨霖铃，曲未半上，四顾凄凉，不觉流涕，左右感动，与之歔欷，其曲今于法部。
天寳中诸公主相効进食，上命中宫袁思艺为检校进食使，水陆珍羞，数千盘之费，盖中人十家之产，中书舎人窦华甞因退朝，遇公主进食，方列于通衢，乃呵按辔行于其间，宫苑小儿数百人，奋梃而前，华仅以身免。
武惠妃生日，上与诸公主按舞于万歳楼下，上乘步辇，从复道窥见卫士，食毕以饼，柑弃水窦中，上大怒，命高力士杖杀之，上方震怒，左右无敢言者，宁王从容请，上曰：从复道窥见诸卫士之小过而杀之，恐人臣不能自安，又失大体，陛下志在勤俭，爱物恶弃于地，奈何性命至重，轻于残飱者乎？上蹶然悟，遽命赦之。
杜甫后漂寓湘潭，间旅于衡州，耒阳县，颇为令长所厌，甫投诗于宰，宰遂置牛炙白酒以遗甫饮过多，一夕而卒，集中犹有赠聂耒阳诗也。
明皇杂録补遗