钦定四库全书     子部十二
前定録        小説家二【异闻之属】提要
【臣】等，谨案前定録一卷，续録一卷唐钟辂，撰辂，太和中人官，崇文馆校书郎，唐书艺文志作钟簵，未详孰是也？是书所録前定之事，凡二十三，则与书録解题所言合前有自序，称庶达识之士知其不诬，奔竞之徒，亦足以自警，较他小説为有劝戒髙彦休唐阙史曰：世传前定録所载事实繁，其间亦有邻委曲以成其騐者盖即指此书，然小説多不免附防，亦不能独为，此书责也，续録一卷，不题撰人名氏，书録解题亦载之，观其以唐明王与唐元宗析为两条，知为采，书而成失于删，并又桞宗元一条，乃全引龙城録语龙城，録为宋王，铚伪撰则非唐以前书明矣，乾隆四十六年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
前定録原序
人之有生，修短贵贱，圣人固常言命矣，至于纎芥，得防行止饮啄，亦莫不有前定者焉，中人以上防有不闻其说，然得之即喜，失之则忧，遑遑汲汲，至于老死，罕有居然俟得静以待命者，其大惑欤？余颛遇迷方，不达变态，审固天命，未尝劳心，或逢一时，偶一事泛乎？若虚舟触物曽，莫知指遇之所由，推而言之，其不在我明矣。太和中，雠书春阁，秩散多暇时得从乎？博闻君子征其异说，毎及前定之事，未尝不三复本末，提笔记録日月稍乆渐盈筐箧，因而编次之曰：前定録庶达识之士知其不诬，而奔竞之徒，亦足以自警云尔，钟辂序。
钦定四库全书
前定録
唐 钟辂 撰
郑防
开元二十五年，郑防为广文博士，有郑相如者，年五十余，自陇右来应明经，以从子谒防，防待之无异礼，他日复谒亦如之，相如因谓防曰：叔父颇知某之能否？夫子云，其或继周者，虽百世可知也，某亦庶防于此，若在孔门，未敢邻于顔，子如言偃，子夏之徒，固无所让，防大异之，固诘所验，其应如响，防乃杜门，累日与之言，因谓之曰：若然，君何不早为进取，而迟暮如是，相如曰：某来岁方合成名，所以不预来者，时未至耳，防曰：君当为何官？曰：后七年，授衢州信安县尉，秩满当卒，防曰：吾之后事，可得闻乎？曰：自此五年，国家当改年号，又十五年，大盗起幽蓟，叔父此时当被玷污，如能赤诚向国，即可以免迁谪，不尔，非所料矣，明年春，果明经及第，后七年，调授衢州信安县尉，将之官，告以永诀，涕泣为别，后三年，有考使来防问，相如存否？曰：替后数月，暴终于佛寺，至二十九年，改天宝十五年，安禄山乱东都，遣伪署西京留守张通儒至长安，驱朝官就东洛防至东都，伪署水部郎中，乃思相如之言，佯中风疾，摄市令以自污，而亦潜拜章防上，肃宗，肃宗即位，灵武后东京平，令三司以按受逆命者罪防，以心不附贼，贬台州司户而卒。
裴谞
宝应二年，户部郎中裴谞出为庐州刺史，郡有二迁客，其一曰武彻，自殿中侍御史，贬为长史，其一曰于仲卿，自刑部员外郎，贬为别驾，谞至郡三日，二人来候谒，谞方与座，俄而吏持一刺云，寄客前巢县主簿房观请谒，谞方与二客话旧，不欲见观，语吏云：谢房主簿相访，方对二客，请俟他日，吏以告观，观曰：某以使君有旧，宜以今日谒，固不受命，吏又入白谞，谓曰：吾中外无有房氏为旧者，乃令防其祖父官讳，观具以对，又于懐中探一旧书，以受吏，谞览之愀然，遽命素服，引于东庑而吊之，甚哀，既出，未及易服，顾左右问曰：此有府职，月请八九千者乎？左右曰：有名逐要者是也。遽命吏出牒以署观，时二客相顾，甚异之，而莫敢发问，谞旣就榻叹息，因谓二客曰：君无为复患迁谪，事固已前定，某开元七年，罢河南府文学，时至大梁，有陆仕佳为浚仪尉，某往之，仕佳座客有陈留尉李揆，开封主簿崔器方食，有前襄州功曹叅军房安禹继来，时坐客闻其善相人，皆请之，安禹无所让，先谓仕佳曰：官当再易，后十三年而终，次谓器曰：君此去二十年，当为府寺官长，有权位而不见曹局，亦有夀考次谓揆曰：君今岁名闻至尊，十三年间，位极人臣，后二十年，废弃失志，不知其所以然也，次谓某曰：此后厯践清要，然无将相，年至八十，言讫将去，私谓某曰：少间有以奉托，幸一至逆旅，安禹既归，某即继往，至则言欵甚宻，曰：君后二十八年，当从正郎为江南郡守，某明年当有一子，后合为所守郡一官，君至三日，当令奉谒，然此子命薄，不可厚禄，愿假俸十千已下，此即安禹子也，彻等咸异其事，仕佳后再受，监察御史，卒，器后为司农丞，肃宗在灵武，以防称防，骤拜大司农，及归长安，累奉使，后十余年，竟不至本曹局，揆其年，授右拾遗，累至宰相，后与时不叶，放逐南中二十年，除国子祭酒，充吐蕃防盟，使既行而终，皆如其言，安禹开元二十一年进士及第，官止南阳令。
刘邈之
彭城刘邈之天寳中调授岐州陈仓尉，邈之从母弟吴郡陆康，自江南来，有主簿杨豫尉张頴者，闻康至，皆来贺邈之，时冬寒，因饮酒方酣，适有魏山，人琮来邈之，命下帘帷，迎于庭，且问其所欲，琮曰：某将入闗请一食而去，邈之顾左右，命具刍米于馆，琮曰：某非悠悠，求一食者，今将追延山人就于驿，日旰矣，若就馆，则虑不及，请于此食而过，邈之以方饮，有难色，琮曰：某颇能知人，果从容，亦有所献，邈之闻之喜，遽命褰帷，而坐客亦乐闻其说，咸与揖让而坐，时康已醉卧于东榻，邈之乃具馔，既食，邈之有所请，琮曰：自此当再名闻，某官至二邑宰，而不主务，二十五年而终，言讫将去，豫頴固止之，皆有所请，谓豫曰：君八月勿食驴肉，食之遇疾，当不可救，次谓頴曰：君后政官，宜与同僚善勿与，官长不叶，如或不叶，必为所害，豫頴不恱琮知其意，乃曰：某先知者，非能为君祸福也，因指康曰：如醉者不知为谁也？明年当成名，防官十余政，寿考禄位，诸君子不及也，言讫遂去，亦不知所往，明年，逆胡防两京，宗幸蜀，陈仓当路，时豫主邮务，常念琮之言，记之于手板，及驲骑交至，或有与豫旧者，因召与食，误防驴肠数脔，至暮，腹胀而卒，頴为临濮丞，时有寇至，郡守不能制，为贼所防，临濮令薛景先率吏及武士持刀与贼战，贼退，郡平节度使以闻，即日拜景先为长史，领郡务，而頴常与不叶，及此，因事笞之，遂愤惋而卒，邈之，后留都下，登科拜汝州临汝县令，转润州上元县令，在任无政，皆假掾以终考，明年，康明经及第，授秘书省正字，充陇右廵官府罢，调授咸阳尉，迁监察御史，盩厔令比部员外郎，连典大郡，厯官二十二考。
武殷
武殷者邺郡，林虑人也，少有名誉，乡里信爱，尝欲娶同郡郑氏，则殷从母之女也，姿色絶世雅有令徳，殷甚恱慕女意亦愿从之。因求为壻，有成约矣。无何，逼于知已，所荐将举进士，期以三年，从母许之，殷至洛阳，闻勾龙生善相人，兼好饮酒，时殷持榼造焉，生极喜，与之竟夕，因谓殷曰：子之禄与夀甚厚，然而晚遇，未至七十而小厄，殷曰：今日之事，未暇于此，请以近事言之，生曰：君言近事，非名与婚乎？殷曰然，生曰：自此三年，必成大名，如其婚娶，殊未有兆，殷曰：约有所娶，何言无兆？生笑曰：君之娶郑氏乎？曰：然，生曰：此固非君之妻也，君当娶韦氏，后二年始生，生十七而君娶之，时当官未逾年而韦氏卒，殷异其言，固问郑氏之夫，即同郡郭子元也，子元娶五年而卒，然将嫁之夕，君其梦之，既二年，殷下第，有内黄人郭绍家富于财，闻郑氏美，纳赂以求其婚，郑之母，聚其族谋曰：女年旣笄，殷未成事，吾老矣，且愿见其所适，今有郭绍者求娶，吾欲许之，何如？诸子曰：唯命，郑氏闻之泣恚，将断髪为尼者数四，及嫁之夕，忽得疾昏，若将不救，时殷在京师，其夕，梦一女子，流涕呜咽，似有所诉，视之即郑氏也，殷惊问其故，良乆言曰：某常仰慕君子之徳亦知君之意，且曾许事君矣，今不幸为尊长所逼，将适他氏，没身之恨，知复何言！遂相对而泣，因惊悲惋，且异其事，乃发使验之，则果适人，问其姓氏，则郭绍也，殷数日，思勾龙生言颇验，然疑其名之异耳。及肃宗在储邸，名绍，遂改子元，殷明年擢第，更二年而子元卒，后十余年，殷厯位清显，每求娶，輙不应，后自尚书郎谪官，韶阳郡守韦安贞固以女妻之，殷念勾龙生之言，恳辞不免，娶数月而韦氏亡矣，其后皆验，如勾龙生之言尔。
豆卢署
豆卢署，本名辅真，贞元六年举进士下第，将逰信安以文谒郡守郑式瞻，甚礼之，馆给数日，稍狎，因谓署曰：子复姓，不宜两字为名，将为改之，何如？署因起谢，且求其所改，式瞻书数字，若著者，助者，署者曰：吾虑子宗从中有同者，故书数字子，当自择之，其夕宿于馆，梦一老人，谓曰：闻使君与子更名子，当四举成名，四者甚佳，后二十年，为此郡守，因指郡隙地曰：此可以建亭台，既寤思之，四者署字也，遂以为名，旣二年，又下第，以为梦无征，知者或诮之，后二年，果登第，盖自更名，后四举也，太和九年，署自秘书少监为衢州刺史，旣至周览，郡内得梦中所指隙地，遂特创一亭，名曰征梦亭。
乔琳
乔琳以天寳元年冬，自太原赴举，至大梁，舍于逆旅，时天寒雪甚，琳马死，佣仆皆去，闻浚仪尉刘彦庄喜賔客，遂往告之，彦庄客申屠生者，善鉴人，自云八十已上，颇箕踞傲物，虽遇知名之士，未尝与之揖让，及琳至，则言款甚狎，彦庄异之，琳既出，彦庄谓生曰：他宾客贤与不肖，未尝见生与之一言，向者乔生一布衣耳，何词之宻欤？生笑曰：此固非常人也，且当为君之长吏，宜善视之，必获其报，向与之言，盖为君结交耳，然惜其情，反于气，心不称质，若处极位，不至百日，年过七十，当主非命，子宜志之彦，荘遂馆之，数日，厚与车马送至长安，而申屠生亦告去，且曰：吾辱君之惠，今有以报矣，请从此辞，竟不知所在，琳后擢进士登第，累佐大府，大厯中，除州刺史，时彦庄任修武令，误断狱有死者，为其家讼，寃诏下御史劾其事，及琳至，竟获免，建中初，征拜中书侍郎，平章事，在位八十七日以疾罢，后防贼朱泚，中方削髪为僧，泚知之，竟逼受逆命，及，复亦陈其状，太尉李晟，欲免其死，上不可，遂诛之，时年七十一矣。
张辕
呉郡张辕，自奉天尉将调集，时李庶人锜在浙西，兼筦，辕与之有旧，往谒，且求资粮，未至，梦一人将官告至，云：张辕可知州新喻县令，辕梦中曰：已曾为赤尉，不宜为此，固不受，其人曰：两季之俸，支牒已行，不受何为？遂委之而去，辕觉竟恶之，及见锜，具言将选，告以乏困，锜留之数日，将辞去，锜因谓曰：足下选限犹逺且能为一职乎？亦可资桂玉之费，辕不敢让，因署毗陵郡盐鐡场官，辕以职虽卑而利厚，遂受之，既至所职，视其簿书所用印，乃州新喻废印也，辕以四月领务，九月而罢，两季之俸，皆如其言。
厐严
京兆尹厐严为衢州刺史，到郡数月，忽梦二僧入寝门，严不信释氏，梦中呵之，僧曰：使君莫怒，余有先知，故来相告耳，严喜闻之，乃问曰：余为相乎？曰：无有节制乎？曰：无，曰：然则当为何官？曰：廉察而无兵权，有土地而不出，畿内，过此以往，非吾所知也。曰：然，夀防何曰惜哉？所乏者夀向使有夀则无求不可。曰：当何日去此？曰：来年五月二十三日及明年春，有除替，先以状请于廉使元稹素与严善，必谓得请行有日矣，其晦日宴客，得元公复书云：请候交割严发书曰：吾固知未可以去，具言其梦中事于座中，竟以五月二十三日，发后为京兆尹而卒。
李敏求
京兆尹赵郡李敏求应进士八就礼部试不利，太和九年秋，旅居宣平里，日晚，拥膝愁坐，忽如沈醉，俄而精魄去身，约行六七十里，至一城，府门之外，有数百人，忽有一人出拜之，敏求曰：何人也？答曰：某即十年前所使张岸也，敏求曰：汝前年随吾旅游，卒于泾州，何得在此？对曰：某自离二十二郎，后事栁十八郎，职甚雄盛，今作泰山府君判官，二十二郎旣至此，亦须一见，遂于稠人中引入通，见入门两廊，多有衣冠，或有愁立者，或白衣者，或执简板者，或有将通状者，其服率多紫色，或緑色既至防，栁揖与之言曰：公何为到此？得非为他物所诱乎？公宜速去，非久住之所也，敏求具如此答，栁命吏送出将去，恳求知将来之事，栁曰：人生在世，一食一宿，无不前定，所不欲人知者，虑君子不进徳修业，小人惰于农耳，君固欲见，亦不难尔，乃命一吏引敏求至东院，西有屋一百余间，从地至屋，书架皆满，文簿籖帖，一一可观，吏取一卷，唯出三行，其第一行云，太和二年罢举，第二行云，其年婚姻，得伊宰宅钱二十四万，其第三行，云受官于张平子，余不复见，敏求既醒，具书于缥帙之间，明年客逰西京过时不赴举，明年，遂娶韦氏，韦之外亲，伊宰将鬻别第，召敏求而售之，因访所亲，得价钱二百万，伊宰乃以二十万贶敏求，既而当用之，劵头以四万为货，时敏求与万年尉户曹善因请之，卒不用所资，伊亦贶焉，累为二十四万，明年，以防调授河南北县尉，县有张平子墓，时说者失其县名，以俟知者。
韩晋公
韩晋公滉在中书，尝召一吏，不时至，怒将挞之，吏曰：某有所属，不得遽至，乞寛其罪，晋公曰：宰相之吏，更属何人？吏曰：某不幸兼属隂司晋公以为不诚，怒曰：既属隂司有何所主？吏曰：某主三品以上食料，晋公曰：若然，某明日当以何食？吏曰：此非细事，不可显之，请疏于，过后为验，乃恕之而系其吏，明旦，遽有诏命，既对，适遇太官进食，有糕麋一器，上以一半赐晋公，食之美，又赐之旣，退而腹胀，归私第，召医者视之曰：食物所拥，宜服少橘皮汤，至夜，可啗浆水粥，明旦疾愈，思前夕吏言，召之，视其书，则皆如其说，公因复问人间之食，皆有籍也，答曰：三品以上日支，五品已上而有权位者句支，凡六品至九品者季支，其有不食禄者岁支。
张宣
杭州临安县令张宣宝歴中自越府户曹掾，调授本官，以家在浙东，意求萧山宰，出谒已前三日，忽梦一女子，年二十余，修刺来谒，宣素贞介，梦中不与之见，女子云：某是明府邑中之客，安得不相见耶？宣遂见之，礼貌甚肃，曰：妾有十一口，依在贵境，有年数矣，今闻明府将至，故来拜谒，宣因问县名，竟不对。宣因告其族人曰：且志之，及后补湖州安吉县令，宣以家事不便，将退之族人曰：不然，前夕所梦，一女子安字乎？十一口，吉字乎此隂隲已定退亦何益？宣悟且笑曰：若然，固应有定，遂受之，及秩满，数年，又将选，时江、淮水歉，宣移家河东，固求宋亳一官，将引家住，又梦前时女子顔貌如旧曰明府，又当宰妾之邑也，宣曰：某已为夫人之邑，今岂再授乎？女子曰：妾自明府罢秩，尝即迁居，今之所止，非旧地也。然往者家属凋防略尽，今唯三口为累耳，明府到后数月，亦当辞去，言讫，似若凄怆，宣亦未喻，及唱官日乃得杭州临安县令，宣叹曰：三口临字也，数月而去，吾其忧乎？到任半年而卒。
杜思温
贞元初，有太学生杜思温，善鼓琴，多逰于公侯门馆，每登临宴，往往得与尝从宾客夜宿城南，茍家觜，中夜，后山月如昼，而逰客皆醉，思温独擕琴，临水闲泛，忽有一叟支頥来听思温，谓是座客，殊不回顾，及曲罢与语，乃知非向者同逰之人遽置琴而起，老人曰：少年勿怖，余是秦时河南太守梁陟也，遭难，身没于此中，平生好鼔琴向来闻君抚琴，轸清越，故来听耳，知音难遇，无辞，更为我弹之，思温奏为沈湘，老人曰：此弄初成，吾尝防之，其间音指稍异，此思温因求其异，随而正之，声韵涵古，又多怨切，时人莫之闻也。叟因谓思温曰：君非太学诸生乎？曰：然，曰：君何不求于名誉，而常为王门之伶人乎？思温竦然受教，且问穷达之事，叟曰：余之少子，主管人间禄籍，当为君问之，此后二日，当再防于此，至期而思温往见，亦至焉；乃告曰：惜哉，君终不成名，亦无正官，然有假禄在巴蜀，一十九年，俸入不絶，然慎勿为武职，当有大祸，非禳所免，志之志之，言讫，遂不见。思温，明年又下第，遂罢举，西逰抵成都以所艺谒韦令公，公甚重之，累署要籍，随军十七八年，所请杂俸，月不下二万，又娶大将军女，车马第宅甚盛，而妻父常欲思温在辕门，思温记老人之言，輙辞不就，后二日，家请韦令公，遂补讨击使，牒出方告，不敢复辞，而常惧祸至，求为逺使竟不果。及刘霸反叛，时思温在鹿头城，城防为官军所杀，家族不知所在也。
李相国揆
李相国揆以进士调集在京师，闻宣平坊王生善易筮，往问之，王生毎以五百文决一局，而来者云集，自辰及酉，不得次而有空反者，揆时持一缣晨往，生为之开卦曰：君非文字之选乎？当得河南道一尉，揆负才华，不宜为此色，悒忿而去，王生曰：君无怏怏，自此数月，当为左拾遗，前事固不可涯也。揆怒未解，生曰：若果然，幸一枉驾，揆以书判不中第，补汴州陈留尉，始以王生之言有征，复诣之，生于几下取一，缄书可十数，以授之，曰：君除拾遗，可发此缄，不尔，当大咎，揆藏之，旣至陈留，时采访使倪若水以揆才华族望，留假府职防郡，有事须上，请择与中朝通者，无如揆乃请行，开元中，郡府上书姓李者，皆先谒宗正，时李璆为宗长，适遇上尊号，揆既谒璆，璆素闻其才，请为表三通，以次上之，上召璆曰：百官上表，无如卿者，朕甚佳之，璆顿首谢曰：此非臣所为，是臣从子陈留尉揆所为，乃下诏召揆时，揆寓宿于怀逺坊卢氏姑之舍，子弟闻召，且未敢出，及知上意欲以推择遂出，既见，乃宣命宰臣试文词，时陈黄门为题目三篇，其一曰紫丝盛露囊赋，二曰答吐蕃书，三曰代南越献白孔雀表，揆自午及酉而成，既封请曰：前二首无所遗恨，后一首或有所疑，愿得详之，乃许拆其缄，涂八字，旁注两句，旣进，翌日，授左拾遗，旬余，乃发王生之缄视之，三篇皆在其中，而涂注者亦如之，遽命驾往宣平坊访王生，则竟不复见矣。
薛少殷
河南薛少殷举进士，忽一日暴亡，于长安崇仪里，有一使持牒，云：大使追，俄引至府门，见府官即鲜于叔明也。少殷欲有所诉，叔明曰：寒食将至，何为镂鸡子食也，东面有一僧，手持寳塔门扇双开，少殷已在其中，叔明曰：某方欲立事，和尚何为救？此人乃廹而出，令引少殷见判官，及出门之西院，阍者入白，逡廵，闻命素服，乃引入所见，乃亡兄也，叙泣良久，曰：吾以汝久未成名，欲荐汝于此分主公事，故假追来，非他也，少殷时新婚姻，不愿往，兄曰：吾同院有王判官职居西曹，汝既来此，可以一谒而去，乃命引少殷于西院见之，接待甚厚，俄闻备馔，海陆毕备，未食，王判官忽起，顾见向者持塔僧，僧曰：不可食，食之则无由归矣，少殷曰：饥甚，奈何？僧曰：唯煎姜可食，乃取食之，而王判官竟不至，僧曰：可去矣，少殷复出诣兄，且请去，兄知不可留，乃白府官许之，少殷旣得归，人间愿知当为何官？兄曰：此甚难言，且何用知之？少殷请，乃召一吏，取籍防阅不令，少殷见之曰：汝后年方成名，初任当极西之官，次得歴畿赤簿尉，又一官极南，此外，吾不知也，临别，兄曰：吾旧使祗承人李俊，令随汝去，有危急，即可念之，旣去，每过危险，皆见其僧前引，少殷曰：弟子素不相识，和尚何乃见防如此，僧曰：吾为汝持金刚经，故相防尔。既醒，具述其事，后年春，果及第，未防，授秘书省正字，充和蕃判官，及回改同安主簿，秩满，遇赵昌为安南节度，少殷与之有旧，求为从事，欲压极南之官，昌许之，曰：乗递之镇未暇，有表至江陵，当以表请，及表至，少殷防以母丁忧，服除，选授万年县尉，时青淄卒吏与驸马家童鬭死，京兆府不时奏，徳宗怒时少，殷主贼曹务一日，乃贬髙州雷泽县尉十余年，备歴艰苦，而李俊常有所护，及顺宗嗣位，有诏録贬官，少殷移至桂阳，与贬官李定同行，过水勒马，与一从人言，即李俊也，云某月日已足，拜别而去，少殷曰：吾兄言官止于此，李俊复去，将不久矣，李定惊感，蹙问其事，具以告之，少殷十数日而卒。
孝叔
孝叔者，陈郡人也，少事母以孝闻，母尝得疾恍惚，逾月不痊，孝叔忽梦一老父谓曰：子母疾，可治，孝叔问其名居，不告曰：明旦迎吾于石坛之上，当有药遗子，及觉，乃周览四境，所居之东十里，有废观古，石坛而见老父在焉，孝叔喜拜迎，至于家，即于囊中取丸，灵丹一圎，以新汲水服之，即日而瘳，孝叔徳之欲有所荅，皆不受，或累月一来，然不详其所止，孝叔意其必能歴算爵禄，常欲发问，而未敢言，其后一旦来谓孝叔曰：吾将有所适，故来访别于怀中，探出一编书以遗之，曰：君之夀与位尽具于此，事已前定，非智力之所及也；今之躁求者，适足徒劳耳，君藏吾此书御名勿预视，但受一命，即开一幅，不尔，当有所损，孝叔跪受而别，后孝叔寝疾，殆将不救，其家或问后事，孝叔曰：吾为神人授书一编，曽未开卷，何遽以后事问乎？旬余，其疾果愈，后孝叔以门防调授宻州诸城县尉，五转蒲晋县令，每之任，辄视神人之书，时日无差，后秩满归，阌乡别墅，因晨起，欲就巾栉，忽有物坠于镜中，蛇而有四足，孝叔惊仆，扵地不语，数日而卒，后逾月，其妻因阅其笥，得老父所留之书，犹余半轴，因叹曰：神人之言，亦有诬矣。书尚未尽，而人已亡，乃开视之，其后唯有空数幅，画一蛇而盘照中矣，孝叔之叔修已，元和初，为太学生，具说其事。
马逰秦
吏部令史马逰秦开元中，以年满当选，时侍郎裴光庭以本铨旧吏，问其所欲，逰秦不对，固问之，曰：某官已知矣，不敢复有所闻，光庭曰：当在我，安得知之？逰秦不答，亦无惧色，光庭怒曰：旣知可以言乎？逰秦曰：此可志之，未可言之。乃命疏其事，自藏于楹栋之间，期注唱后发之时，老君见于骊山，銮舆亲幸其地，因改防昌县为昭应县，光庭以旧无昭应之名，谓逰秦莫得而知也。遂补其县録事及唱官之日，发栋间所志之书，则如言尔。
韦泛
韦泛者，不知其所来，大歴初罢润州金坛县尉，客逰呉兴维舟于兴国佛寺之水岸，时正月望夜，士女繁防，泛方寓目，忽然暴卒，县吏捕验，其事未已，再宿而苏，云：见一吏持牒来，云：府司追，遂与之同行，约数十里，忽至一城，兵卫甚严，入见，多是亲旧往还，泛惊问吏曰：此何许也？吏曰：此非人间也，泛方悟死矣，俄见数骑呵道而来，中有一人，衣服鲜华，容貌甚伟，泛前视之，乃故人也，惊曰：君何为来此？曰：为吏所追，其人曰：某职主召魂，未省追子，因思之曰：嘻！误矣。所追者非追君也，乃兖州金乡县尉韦泛也，遽叱吏送之归，泛既喜得返，且恃其故人，因求其禄夀其人不得已，宻谓一吏引于别院，立泛于门，吏入持一丹笔来，书其左手曰：前杨复后杨后，杨年年强，七月之节归乡，泛旣出，前所追吏亦送之，既醒，具述其事，沙门法宝好异事，尽得其实，因传之后，六年，以调授太原杨曲县主簿，秩满至京师，适遇所亲与盐铁使有旧，遂荐为杨子县廵官在职，五年，建中元年六月二十八日，将赴选，以暴疾，终于广陵旅舍，其日，乃立秋日也。
陈彦博
陈彦博与谢楚同为太学，广文馆生，相与齐名，彦博将取解，忽梦至都堂，见陈设甚盛，若行大礼，然庭中帏幄，饰以锦绣，中设一榻，陈列几案，上有尺牍，望之照耀如金，字彦博，私问主事，曰：此何礼也？荅曰：明年进士人名，将送上界，官司阅视之所，彦博惊喜，因求一见，其人引至案，傍有紫衣人执象简，彦愽见之，敛袵而退，紫衣曰：公有名矣，可以视之，遂前见，三十二彦，愽名在焉，从上二人，皆姓李而无谢，楚名旣晤，独喜，不以告人，及楚同过防，试有自中书见名者，宻以告楚而不言彦愽，彦愽闻之，不食而泣，楚乃谕之曰：君之能岂后于楚，设使一年未利，何若是乎？彦博方言其梦，且曰：若果无验，吾恐终无成矣，太学诸生曰：诚如所说，事亦未知也。明旦视榜，即果如梦中焉，彦愽以元和五年，崔枢下及第，上二人李顾行李仍叔谢楚，明年，于尹躬下擢第。
陆賔于
吴郡陆賔于举进士，在京师，常有一僧曰：惟瑛者，善声色，兼知术数，賔于与之往来，每言小事无不验，至宝厯二年春，賔于欲罢举归，呉告惟瑛以行计，瑛留止一宿，明旦，谓賔于曰：君来岁成名，不必归矣，但取京兆荐送，必在髙等賔于曰：某曾三就，京兆未始得今嵗之事尤觉甚难，瑛曰：不然，君之成名，必以京兆荐送，他处不可也，至七月六日，若食水族，必殊等及第矣，賔于乃书于进昌里之牖间日省之，数月后，因于靖宫北门，一郎官，适遇朝客，遂廻憩于从孙闻礼之舍，旣入闻礼，喜迎曰：向有人惠鲤鱼，方欲翁而烹之，賔于素嗜鱼，但令具羮至者辄尽，后日因视牖间所书字，则七月六日也，遽命驾诣瑛，且绐之曰：将逰蒲闗故来访别，瑛笑曰：水族已食矣，逰蒲闗何为宾于深信之，因取荐京兆，果得殊等，明年入省试毕，又访瑛，瑛曰：君已登第矣，名籍不甚髙当在十五人之外，状首姓李，名合曵脚，时有广丈，生朱俅者，时议及第，监司所送名未登科，宾于因问其非姓朱乎？瑛曰：三十三人，无姓朱者，时正月二十四日宾于言，于从弟符，符书壁间，后月余，放牓状头，李郃宾于名，在十六即三十三人也，惟瑛又谓宾于曰：君成名，后当食禄于呉，越之分，有一事甚速，宾于不谕其意，及从事于越，半年而暴终。
王璠
王璠以元和五年登科，尝梦为河南尹，平旦视事，有二客来谒，一衣紫而东，坐一衣绯，而西坐绯者，谓紫者曰仑，如何处置？曰已科决，递出界讫，觉乃书于诰牒之后，别上，后二十年，果除河南尹，旣至三日，留守大将，知水北院官与洛阳令及分司郎官，偕至问答，一如梦中，遽命开箧，取官诰所志者备焉，乃是郎官家奴窃物而遁，送县，县断如此。
栁及
栁及河南人，贞元中进士登科，殊之子也，家于澧阳，尝客逰至南海元帅，以其父有名于搢绅士林间，俾假掾于广未防，娶防长岑氏之女，生一男，名甑甑，及以亲老家逺不克迎候，乃擕其妻子，归宁于澧阳，未再嵗后以家给不足，单车重逰南中至则假邑于，于武仙再娶沈氏，防公事之郡，独沈氏与母孙氏，在县时，当秋夜分之后，天晴月皎，忽于牖中见一小儿，手招沈氏曰：无惧无惧，某防郎子也，告说事状歴然可听，沈氏以告其母，母乃问是何人，有何所请？答曰：某甑甑也，以去年七月身死，故来辞别，凡人夭逝，未满七岁者，以生时未有罪状，不受业报，纵使未即托生，多为天曹，权録驱使某，使当职役，但送文书来往地府耳，天曹记人善恶，毎月一送地府，其间有暇，亦得闲行，沈氏因告曰：汝父之郡，防计亦当即至，俄尔及归，沈氏具告，及固不信，曰：荒徼之地，当有妖怪，假托人事，殆非山精木魅之所为乎？其夕，即又于牖间以手招及，及初疑尚正辞，诘之，乃闻说本末，知非他，乃欷歔涕泗，因询其夭横之由，答曰：去年七月中戏弄，遂得痢疾，医药不救，以至于此，亦命也，今为天曹收役，亦未有托生之期，及曰：汝旣属冥司，即人生前定之事可知也，试为吾检穷达性命，一来相告，答云：诺后夕乃至，曰：冥间有一大城，贵贱等级，咸有本位，若棊布焉，世人将死，或半年，或数月内，即先于城中呼其名，时甑甑已闻呼父名也，辄绐而对，既而私谓沈氏曰：阿爷之名，已被呼矣，非乆在人间他日有人求娶沈氏者，慎勿许之，若有姓周，职在军门者，即可许之，必当偕老，衣食盈羡，其余所述近事，无不征验，后一夕又来，曰：某以拘役有限，不得到人间，从此永诀矣，言词凄怆，欷歔而去，后四月及果卒，沈氏防亦萍泊南海，或有求纳者，辄不就，后有长沙，小将姓周者，部本郡钱帛，货赀于广州，求娶沈氏，一言而许之，至今在焉，平昌孟防与及相识，具録其事。
延陵包隰
延陵包隰，因选泝舟于隋河，时以廹选限，舟人寡而力殆，乃率同舟，僮仆辈七八人，次为之挽过，符离县之西有古树，树下有穴，根槃于上，若废井，然而一仆，忽误坠落乆而方出，乃提一片石广四寸，有小，其文曰：旁有水上有道，八百年中逢栲栳，众咸异之。而莫知所谓，防问坠坑者，名栲栳也，时元和三年九月二十一日矣。
沙门道昭
永泰中，有沙门道昭，自云兰州人，俗姓康氏，少时因得疾不救，忽寤云：冥司见善恶报应之事，遂出家住，太行山四十年，戒行精苦，往往言人将来之事，初若隐晦，后皆明验，尝有二客来，一曰姚邈，举明经，其二曰，张氏以资防不记名，僧谓张曰：君授官四政，愼不可食禄，范阳，四月八日得疾，当不可救，次谓邈曰：君不利簮笏，如能从戎，亦当三十年无乏，有疾，勿令胡人疗之，其年，张授官于襄邓间，后累，常求南州亦皆得之，后又赴选，果授虢州卢氏县令到任，两日而卒，卒之日，果四月八日也，后方悟范阳，即卢氏望也，邈后举不第，从所知于容州，假军守之名，三十年，累转右职，后因别娶妇，求为傧者，因得疾，服妪黄氏之药而终，后访黄氏本末，乃洞主所放出婢，是胡女也。
前定録
钦定四库全书
续前定録        唐 钟辂 撰窦相易
窦相易，初时名秘，家贫就业，村学教授，有道术，而人不知，一日近暮，风雪暴至，学徒悉归家，不得已而宿于漏屋之下，寒争附火，唯窦公寝于榻，夜深方觉，抚公令起，曰：窦秘，君后为人臣贵夀之极勉励，自爱也及徳宗幸奉天日，公方举进士，亦随驾而乗蹇驴至开逺门人稠路隘，其扇将阖，公惧势不可进，闻一人叱驴，兼捶其后，得疾驰而出，顾见一黒衣卒呼公曰：秀才已后莫忘闾情，及陞朝访得其子，提挈累至大官，吏中荣达。
栁员外
栁宗元自永州司马，征至京师，意望録用一日，诣卜者问命，且告以梦，曰：余栁姓也，昨梦栁树仆地，其不祥乎？卜者曰：无苦，但忧逺官耳夫生则栁树，仆则栁木木者，牧也，其牧栁州乎？卒如其言。
李凉公
李逢吉未掌纶诰，前家有老婢好言梦，后多有应，公望除官，因访婢一日，婢晨至惨然，公问故，曰：昨夜与郎官作梦，不是好意，不欲说公强之，婢曰：梦有人舁一棺，至堂后云，且置在地不乆即移入堂中，此梦恐非佳也，公闻梦窃喜，俄尔除中书舍人，知贡举，未毕入相。
崔相
崔相国羣之镇，徐尝以焦氏易林自筮，遇干之大畜，其繇曰：典策法书藏在兰台，虽遭乱溃，独不遇灾，及经王智兴之变，果除秘书监。
卢宾客
卢宾客贞白父曰：老彭有道术，兼号知人，元和初，宗人宏宣简辞宏正，简求俱焉，留坐目之曰：一行五节度使，可谓盛矣！卒如其言，又族子锴，初举进士，就安邑所居谒，锴曰：尔求名，大是美事，但此后十余年，方得。勿以迟晚为恨，登朝亦大美官，锴至长庆元年始擢第，大中十年终，庶子。
牛师
长庆中，鄂州里巷人，每语辄以牛字助之，又有僧自号牛师，乍愚乍智，人有忤之者，必云我兄即到，岂奈我何？未防而相国竒章公带平章事，节制武昌军，其语乃絶而牛师尚存僧者，牛公之名也，方知将相之位，岂偶然耶？
陈存
进士陈存能为古歌诗而命蹇，主司每欲与第临时皆有，故不果许。尚书孟容旧相知，知举日万方，欲为申屈，将试前夕宿宗人家，宗人为具，入试食物，兼备晨餐，请存偃息以俟时，五更后，怪不起就寝，呼之不应，前视之，已中风不能言也。
郑滂
进士郑滂在名塲嵗乆辈流多已荣达，常有后时之叹，一夕，忽梦及第，而与韦周方同年，当时韦氏举人无名周方者，益闷之，太和元年秋，移举洛中，时韦宏景，尚书廉察陜，族弟景方赴举过，陜尚书诘曰：我名宏景，汝兄宏方，汝弟景方兄弟各分，吾名一字，诚无意也。遂更名周方，滂闻之，喜曰：吾及第有望矣。四年，周方升名而果同年焉，滂子溥，又自说应举时，曽梦看及第，牓上，但见鳯字，大中元年，求解鳯翔，偶看本府乡试，首便是鳯字，至东都，试缑山月夜，闻王子晋吹笙，诗生侧诸诗悉有鳯字，明年，果登第焉。
孔温
河南尹孔温以补阙，諌讨党项贬郴州司马乆之得堂兄尚书温业书，报云：宪府欲取作侍御史，日望勅下，忽又得书云：宰相以右史处之，皆无音耗，一日，有鹊喜于庭，若语状，孩稚拜且祝曰：愿早作官，鹊旣飞去，坠下方寸纸，有补阙二字无防，遂除此官。
王
王与赵憬，有布衣之旧，常知其才，赵公入相，自前新涂县令求谒，公见极喜，给防甚厚，将擢为御史，时宪僚数少徳宗难于除授，而赵公之言，多行意，可以坐待绣衣之拜，一日偶诣慈恩寺僧占气色者问，早晚得官，僧曰：观君之色，殊未见喜兆，此后午年当得一边上，御史大笑而归，数日，赵公奏言：御史府阙太多，就中监察尤为要官，臣欲选择三二人，上曰：此官须得孤，茂实充选，料卿只应取轻薄，后生朝中子弟耳，此不如不置，公曰：臣之愚见，正如圣虑，欲扵録事参军，县令中求，上喜曰：如此即朕之意，公因荐二人，其一即也，上曰：早将状来，公既出，逢裴延龄，时以次对，问公曰：相公奏何事，喜气充溢，公不对，延龄愠骂而去。云为此老所请，得行否？旣见上奏事毕，因问曰：赵憬向论何事？上曰：赵憬极心，公因说御史事，延龄曰：此大不可，陛下何故信之？且憬身为宰相，岂谙州县长绩，効向二人，又不为人所称，憬何由身知之，必私也，后来陛下但诘其所自，即知矣，他日，上果问云：卿何以知此二人，公曰：一是故人一与臣防，亲谙熟之上无言，他日延龄又入，上曰：憬所请，果如卿料，遂寝不行。遂归故林，而赵薨于相位，后数年，边帅奏为从事，得假御史焉。
黄损
黄损，连州人，有大志，举于庐山，与桑维翰宋齐丘相遇，每论天下之务皆出损下，损亦自，居无何，逰五老峯遇磐石，少憩，顷之有，长啸而至，指维翰齐丘曰：公等皆至将相，但各不得其死耳！次指损曰：此子有道，气可以居若求官，不过一州，从事耳，宜思之损甚怒，曰：休戚之数定矣，吾先知也，何怒乎？后皆然。
张宝藏
贞观中，张宝藏为金吾长，尝因下，归栎阳，路逢少年畋猎，割鲜野食，倚树叹曰：张寳藏身年七十，未尝得一食酒肉，如此者，可悲哉！傍有一僧指曰：张宝藏六十日内官登三品，何足叹也！言讫不见，宝藏异之，即时还京师，时太宗苦于气痢，众医不効，即下诏问殿庭左右，有能治此疾者，当重赏之，寳藏尝困是疾，即具疏以乳煎荜拨方进上服之，立差宣下，宰臣与五品官，魏征难之，逾月不进拟，上疾复发，问左右曰：吾前饮乳煎荜拨有効复命进之，一啜又平复，因思曰：尝令与进方人，五品官不见除授，何也？征惧曰：奉诏之际，未知文武二吏，上怒曰：治得宰相，不妨已授三品官，我天子也，岂不及汝耶？乃厉声曰：与三品文官，授鸿胪卿，时六十日矣。
崔龟从
崔从未达时，尝至宣州，梦到一府门，屋宇深大，非人间所有，有緑衣吏抱案，从揖而问之，緑衣亦喜云，生人簿籍也，崔问曰：某未达应举，请为一检可乎？吏唯之，因为检曰灼然及第，科名极髙官至此州刺史，言讫遂觉，崔自喜之，明年，果中第，又聨得科目，官至中书舍人，出为华州刺史，因谓妻曰：昔梦皆验，今为刺史，位至此矣，当为身后之计，俄除户部侍郎，深不自防，寻出为宣州观察使，至日，吏白曰：旧例长史到皆谒，敬亭神庙，崔公命驾谒之，旣到道路门巷，皆昔梦中所逰入门宛然，遂陞堂见西壁有画着緑，吏抱案其吏即梦中所见，乃归而怏怏，又谓妻曰：昔梦緑衣人云合，自此州刺史，此已任矣，及旬日，得疾治之，不愈，谓妻曰：本来之说，此其验矣，妻曰：昔日为逰客尚获佳梦，今为地主，合再祈之，崔公乃置酒食进祝之，其夕，又梦敬亭神自至，曰：大夫防愈，幸无忧也，崔即告本庙吏之词，神曰：吏以公当为此州偶然尔。公位极重，不可尽言，自此去尚有十四年夀耳言讫而觉，崔公疾寻差，后皆如其言，时开成四年也。
孙思邈
孙处俊尝以诸子见思邈曰：俊先显，侑晚贵佺，福在执兵，后皆验，又太子詹事卢齐卿之少也，思邈曰：后五十年位方伯，吾孙为属吏，愿自爱，时思邈之孙溥尚未生，及溥为萧丞，而齐卿为徐州刺史。
武居常
武居常天后髙祖也，少时逰洛下人谓为猴颊郎，以居常頥下有若猿颔也，其上有四靥，一日伊水上，遇一丏者曰：郎君当有身后名，而骨法当刑，然有女当八十八后，起家暴贵，寻亦浸防，居常不之信，后卒如其言。
房龄
房龄来，买卜成都，日者笑而掩鼻曰：公知名当世，为时贤相，奈无继嗣，何公怒，时遗以三嵗在侧日者，顾指曰：此儿此儿，此儿絶房者此也，公大怅而还，后皆信然也。
明皇
明皇始平祸乱，在宫所与道士冯存澄因射覆，得卦曰合，因又得卦，曰斩闗又得卦曰：铸印乗轩存澄啓谢曰：昔此卦三灵为最善，黄帝胜炎帝，而筮得之，所谓合因斩闗铸印乗轩始当果断，终得嗣，天明皇掩其口曰：止矣黙识之后，即位，应其术焉。
姚宋
明皇初登极，梦二龙衔符，自红雾中来上，大姚崇，宋璟四字挂之，两大树上，蜿蜒而去，梦廻，上召申王，圎兆王进曰：两木相也，二人各为天，遣龙致于树，即姚崇，宋璟，当为辅相兆矣，上叹异之。
栁栁州
罗池北龙城，胜地也，役者得白石上，防刻画云龙城，栁神所守，驱厉山，左首，福土氓制九，丑余得之，不详其理，特欲余于斯欤？
宗
宗幸东都，偶秋宵，与一行师共登天宫寺阁临眺，久之，遐顾凄然，发叹数四，谓一行曰：吾甲子，得无患乎？一行进曰：陛下行幸万里，圣祚无疆，及西狩，初到成都，前望大桥，上举鞭，问左右曰：是桥何名？节度使崔圆跃马进曰：万里桥上，因追叹曰：一行之言，今果符之，吾无忧矣。
李卫公
太尉卫公为并州从事，到职未旬月，忽有王山人者诣门请谒，公与之及席，乃曰：某善按年也，公初未之竒因请虚正寝，备几案纸笔，香水而已，因令垂帘静伺之，生与公皆坐于帘下，顷之，王生曰：可验矣。纸上书八字甚大，且有揩注曰：位极人臣夀六十四生遽请归，竟亦不知所去，及防，昌朝三行，防至一品，薨于海南，果符王生所按之年。
李景让
宣宗将命相，必采中外人情合为相，三两人姓名，撚之置香案上，以椀覆之，宰相阙必添香探丸，以命草麻，上切于李景让，竟探名不着，有以见其命也。
康
牛相新昌宅，师号为金椀，言金或伤庶可重制，前将作大匠康宅自辨，岗阜形势，以其宅当出宰相后，毎命相有案，必引头望之宅，竟为牛所得。
刘逸
刘逸淮在汴州，时韩为右厢都虞侯王某为左厢，与相善，或譛王不利于刘，刘大怒，召诘之，王年老股战，不能自辩，刘令拉坐杖三十，新造赤棒，头径数寸，固以筋漆数五六当死矣。韩意其必死，及昏造其家，怪无哭声，访问，即言大使无恙，遂至卧内，问之，王曰：我读金刚经四十年，今方得力，就说初坐时，见巨手如簸箕，翕然遮背，因袒示韩，都无挞痕。
续前定録