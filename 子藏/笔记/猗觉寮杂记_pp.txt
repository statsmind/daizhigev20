钦定四库全书     子部十
猗觉寮杂记      杂家类二【杂考之属】提要
【臣】等谨案：猗觉寮杂记二卷宋朱翌撰，翌字新仲，号灊山居士，舒州人，政和中，登进士第，南渡后，官中书舍人，此编上卷皆诗话止于考证，典据而不评，文字之工拙，下卷杂论文章，兼及史事，近时鲍氏知不足，斋刻本割其下卷六十八条移入上卷，以均篇页，殊失古人著书之意矣，前载与丞相洪适求序书一篇，鲍氏移之卷未亦非其旧也，适未及作序而卒，其弟迈始为序之称，其穷经考古，上撢风雅，旁弋史刘克庄，后村集中，亦极称其考证之功，今观其书，如杜甫已上人茅斋诗，天棘蔓青丝句，据本草改为颠棘，未免穿凿，苏轼诗，宜蚕，使尔茧如瓮，句事出列仙，而引伪托之，述异记韩愈谢自然诗，实属唐人，乃云：出风俗通，杜甫，李潮八分小篆歌诸本皆作苦县，光和尚骨立，乃悮作骨力，引南史张融事为证，鹊填河事，见顔氏家训及庾肩吾诗，又见白居易六帖，乃与亲家等字，一槩谓之俗，説【案马缟，中华古今注，亦以鹊填河，为出俗説然俗説乃沈约所著书名，见于隋志，】苏辙诗仍存，小序首一句，乃屡谓之废序，唐、虞，自是国号乃云：尧姓唐舜，姓虞皆不免于疎舛，至于雷琴一条，引元稹诗注证为蜀匠，又贺若一条引唐书，王涯证为贺若夷，不知段安节乐府杂録称，贞元中，成都雷生善凿琴，其业精妙，天下无比，弹者亦众焉，太和中，有贺若夷，尤能后为待诏，对文宗弹一调，上嘉之，赐朱衣，至今为赐绯，调云云，固俱有明文，不须旁证，亦未为能究根柢，然其引据精凿者，不可殚数，在宋人説部中不失为容斋随笔之亚，宜迈序之推重也，乾隆四十五年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
猗觉寮襍记原序
右上下两卷，凡四百三十五则，故紫微舍人，桐乡朱先生，公所记也，先生嗜学如渇之须饮，饥之须食，所谓以图史文章为园囿，鼓吹者，盖无时不论著在曲江，五闰久闭闗谢客正流落谪徙，力不能多，载书人家，又非一瓻，可借素手无挟，栖迟僧房，独伥伥，穷经考古砭，劀疵病，校量草木虫鱼上撢骚雅，旁弋史传，证引竺干，龙汉诸章，下及琐，録稗説左掇右，悉为吾用，识测意见，超阅众甫，每一转语，就学者争先，快覩方惕若避谤，不肯轻为人言，惟诸郎过庭，时得剽听，善恶天定，然后始收拾，彚次绪成一编，迈与文恵，文安两兄时省觐，真阳歳必过，韶踵门内谒先生，视如通家子弟，引而馆之，赐之诗有曰：彭蠡，春生万顷，湖光明相映，棣华柎鹓雏，鷟鸑俱为鳯，乳酪醍醐，总是酥忽忽五十年，仲子軧通守贑刋此书，使为之序，防山毫芒，昔者，窃闻之矣，文恵丐发明释答之云：尝作一书，如诗话之类，辨证古今数百事目之，猗觉寮记，他日求数字，冠篇首使信于人，托以传永，呜呼，孰知不及为而顾以见属，悲夫！庆元三年四月九日，焕章阁学士，宣奉大夫，魏郡公，番阳洪迈序。
与洪相求序书【附】
某蒙宠示，释畧窥用心至到，古今未有此学，不久矣，前軰收金石，刻世不乏，不専于也，况究其字画，音释哉？非公好古博雅，必不及此，后学一阅心目，晓然使上下数千年文章深，健之风不冺，其惠甚大，别纸数字，仆何足以知之，谨当致思，以助成书，续奉闻以，恐不始于秦，亦不自程邈为之先录，此一段去，未敢以为是也，某尝作一书如诗话之类，辨证古今数百事目之，猗觉寮记，他日录以求教，倘以为可，则望数字，冠篇首使信于人，且托以永久也，伏幸钧照。
钦定四库全书
猗觉寮杂记卷上
宋 朱 翌 撰
杜牧之云南军不，左邉四老，安刘是灭刘，其意以爲四老辅立太子爲非，何不思之甚也！惠帝嫡且长，爲太子无过，即位之后，能守髙祖规模亦可谓贤矣，安能料其身后汉有吕氏之祸也哉？使惠帝不可立，张良决不肯从，吕后之请，又岂肯起四老人哉？南军不袒左袂，意谓周勃入北军，时设有不袒者柰何？此儿童之见也，勃所虑者不得入，北军耳旣，入则无事矣。勃之设问，必已得北军之情，万一不左袒，必有后段，岂若世之庸人，无思虑者，牧之可毋虑也！又元微之四皓云：秦皇转无道，谏者鼎镬亲，茅焦脱衣諌先生，无一言赵髙杀二世先生，如不闻刘，项取天下，先生卧白云：海内八年，战先生全一身，如何一朝起屈作储贰，賔安存，孝惠帝摧頽戚夫人舍大以诛细蛇盘而蠖伸，惠帝竟不嗣，吕氏祸有因与牧之意同，微之责人太深，过于牧之，惠帝爲太子无过，岂可劝立戚夫人之子如意哉？乐天答云：先生道甚明，夫子犹或非微之，岂不慙耶？晋桓作四皓，论示殷仲堪亦微之意，仲堪辟之，其言极有理。
杜云自在娇莺，恰恰啼说诗者谓恰恰莺声也，广韵云：恰恰用心啼耳，非其声也。
陈无己平生尊黄鲁直末年乃云：向来一瓣香，敬爲曽南丰人，或疑之，不知曽子固出，欧公之门，后山受业南丰，此诗乃頴州敎授时观六一堂，图书作爲南丰，先生烧香宜哉。
笔谈云：王维画入神，不拘四时，如雪中芭蕉，故惠洪云：雪里芭蕉失寒暑，皆以芭蕉，非雪中物岭外，如曲江，冬大雪，芭蕉自若，红蕉方开花，始知前辈虽画史亦不茍，洪作诗，时未到岭外，存中亦未知也。
子美槐叶冷淘云，君王纳晩凉此味亦时须，事见大官，令夏供槐叶冷淘，出唐六典。
世谓燕子秋分即去之，海上，海上有燕子国，如小说，所谓乌衣国者，是大不然，徃徃入于深岩穴枯木中向寒，不复出泥涂，其身毛羽皆脱，至春暖即生羽，飞去晋郄，鍳爲兖州刺史，掘野防蛰燕食之，终无叛者，此可见矣。元防之云：有鸟，有鸟名燕子，口中未省，无泥滓，春风吹送廊庑间，秋社，吹将嵌孔里，亦其据也。
退之忆，昨行驿马拒地，驱频隤，蜀人谓立地爲拒地，立地者不容，少休之意。
永贞，行皆顺宗时，伾文事，其言元臣故老不敢语，昼卧涕泣，何汍澜谓髙郢郑珣瑜杜佑辈郎官清要，爲世称荒郡，廹野嗟可矜，谓栁子厚谪永州。
退之云：长安富豪儿盘馔，罗羶荤不觧文字，饮惟能醉红裙，虽然一饷，乐有如聚飞蚊，楞严经云：一切众生，如一器中，聚百蚊蚋，啾啾飞鸣于方寸中鼔发狂閙退之，虽辟佛，然亦观其书。
唐新史以退之，自监察御史极论宫市，德宗怒，贬阳山令，皇甫湜爲退之神道碑云：贞元十九年，关中旱饥，人死相枕藉，吏刻取息，先生列言天下根本，民急如是，请寛民徭，免田租之弊，专政者恶之，斥为阳山令，退之赴江陵，途中诗云：是年，京师旱，田亩少所收云，云传闻闾里间赤子弃渠沟持男易斗粟掉头，莫肯酬我，时出衢路，饿者何？其稠云云，适余除御史，诚当得言，秋拜疏移，阁门爲忠宁自谋，又云：僶俛不囬，顾行，行诣连州，则因论旱，贬阳山无疑，不知史何据？而云论宫市。
鲁直与髙子勉云尊前八米句，下十年，书徐师州，与潘邠老云：字直千金，师智永句，称八米，继卢，齐文宣崩，文士各作挽诗十首，择其善者用之，每人不过一二首，惟卢思道独得八首，时人称爲八采，卢米字，葢采字之误也十首中采择八首耳，若作米无义理，诗人不之考，相袭以爲八米，葢言精凿失之甚矣，元防之酬乐天云：八采诗成，未伏卢可证采，字爲是。
琴曲有贺若最古淡，东坡云：琴里，若能知贺若诗中定合爱陶潜以贺若比潜必髙人或谓贺若弼也考弼之爲人殊不类，潜亦无状，小人背乌丸轨之议，而轨见诛，争韩擒虎之功，至挺刅而出不平，杨素爲相而有惟堪，防饭之诮，至于富极贵盛，家积珍玩不可计，婢妾罗绮数百，卒以私议大帐，爲炀帝所诛，余考之，葢贺若夷也，夷善鼔琴王涯居别墅，常使鼔琴娯賔见涯传文莹，湘山録载太宗爱宫调中，十小调子乃贺若弼所撰其声音，及用指之法，古今无以加，世亡其名，琴家秪命曰：贺若文，莹不深考，遂以爲弼，而世因是遂传以爲弼也。东坡序武道士弹琴云，贺若宣宗时待诏，不知何所据？据序则是姓贺，名若。
依稀似曲，还堪听，又被风吹别，调中髙骈风筝诗也，上句云：夜静弦声响，碧空宫商，信任徃来风骈守蜀，因筑罗城，朝廷疑之，知有移命，故托风筝以见意，后移渚宫出言。
杜云：鳯凰从东来，何意复髙飞竹花不结实，念子忍朝饥，张文潜石竹云，真竹不结实，尔独艶阳春竹花皆实，岂有时不实，如防稗耶？子美以鳯不得食，爲可怜耳。
苻坚享羣臣赋诗，姜平子诗有丁字，直不曲坚，问其故，平子曰：臣丁至刚，不可以屈，且曲丁不直之物，未足献遂，擢上第，唐张洪靖节度，卢龙参佐韦雍辈诟责将士曰：天下无事，尔辈挽两石弓，不如识一丁字，后遂杀雍丁，字一也，或以擢第，或以杀身。
东坡孔毅夫集句云：路傍拾得半段鎗，何必开炉铸矛，防用之如何在？我尔入手，当令君防，魄哥舒翰以半段鎗破吐蕃见本传。
唐人诗多自用名及呼人名与第行，皆情实也，杜云：甫昔少年日白也，诗无敌退之云：愈昔从军大梁，下籍也，陇头泷之类，今皆不然，不特不自呼其名，若呼人名，则必取大怨怒，世道浅促，至诚之事扫地矣。
退之云：我有双酒盏，其银得朱提汉地里志注朱提出银师古云：提音匙，汉食货志，朱提银重八两，爲一流直一千五百八十，他银一流直一千，是爲银货，师古注，朱音殊，提音上支反，蜀李严传，严子丰爲朱提太守注云：苏林汉书音义云朱音铢，提音如蜀人谓曰：提从师古音则提字可入，支字韵押。
有问唐酒价者，对以三百引杜诗速来相就，饮一斗，恰有三百，青铜钱唐酒价，见于唐会要，贞元二年，京城酒斗百五十，比子美，时已减其半，汉昭时卖酒升四钱，又何贱也？岂古之升斗小耶？
古今人以诗名世者，用字未尝无所出，杜诗嫩蕋商量，细细开商量，字出兑卦，商兑注子美，自云读书破万卷，信矣。
唐雷氏琴，至今有存者，皆至宝也，见于文字者，惟元微之小，胡笳引注云：桂府王推官出蜀匠雷氏，金徽琴，请姜宣弹，方知雷葢，蜀人也。
李杜诗，当时名公皆心服，退之云勃兴，得李杜万类，困凌暴，又云：少陵无人谪仙死，才薄将柰，石鼓何，又云：昔年曽读李白，杜甫诗，常恨二人不相从，又云：李杜文章在光，熖万丈长，又云逺追李杜感，至諴杜牧之云李，杜泛浩浩，又云天外鳯凰谁得髓？无人觧合续弦胶，韦苏州亦多称颂，元微之则云：杜甫天才颇絶伦，每寻诗卷似情亲，怜渠直道，当时语不着心，源傍古人又与乐天书云：得杜诗数百首，爱其浩荡，津涯处处臻，到始病，沈宋之才，不存寄兴，而讶子昻之未暇旁，脩乃不及，太白何也？
荔子，汉和帝时，取之南海，唐天宝时取之，涪，元和中，取之荆南，见元防之论，海味，表太平御，覧妃子生于蜀，好荔子岭南，每歳飞驰以进，则涪不进久矣，文粹鲍防杂感诗云：五月荔子，初破顔朝离象郡，夕函闗雁飞不到，桂阳岭，马度皆从林邑山则唐又取于广西。
张曲江爲李林甫所忌甚危，曲江作归燕诗赠之，云无心与物竞，鹰隼莫相猜，林甫意稍解，陈文惠，用吕申公荐入相，久文恵作新燕词，歌以侑酒，云为谁？归去为谁来？主人恩重珠帘卷，燕子一也，或以解怨，或以感恩。
舞马既登，牀人皆谓马舞牀，上乐府杂録，云有马舞者，栊马人着防衣，执鞭于牀上舞，躞蹄皆应节，是登牀而舞，乃驭者，而马应节于下也，唐子西作舞马行云，天宝舞马四百蹄，防牀衬歩不防泥，误矣。按魏志陈思王上文帝表曰：臣于武皇，世得大宛，紫骝马一匹，敎令习拜，今已能拜，又能行与鼔节相应，是知马可敎以舞，不独唐也。
燕作巢避戊巳日又恶艾，雀欲夺其巢，则衔艾在其中，燕即去，见白乐天集，顾况燕于巢，诗序云：不以甲乙衔泥，其诗云：燕燕于巢，缀缉维戊，与乐天所言不同。
退之此日足可惜！赠张籍云，闻子髙第日正从相公防夜闻汴州乱，绕壁行旁皇我时，留妻子仓卒，不及将退之，从董晋辟汴州掌书记，晋死退之，送丧至洛，晋死八日，而汴州乱，杀留后陆长源判官杨凝等退之，幸而去，贤者必阴有所防，持也。
退之寄，周循州云，陆孟丘杨久作尘，同时存者，更谁人金丹别后，知传得乞取刀圭，救病身四人，皆董晋幕中，同官陆长源孟叔度丘頴杨凝退之戒人服丹，其言甚切，乃乞丹于循州乐天云，退之服硫黄信矣。
人生如寄，见髙僧传又南齐刘善明云，人生如寄，来会几何？乐天感时云，人生讵几何在？世犹如寄，秋山云：人生无几何，如寄天地间，东坡云：人生如寄耳，岭海亦闲逰多用此事，云：
太白云：恨不挂长绳于青天，系西飞之白日，李长吉云长绳系日，乐当年乐天云，旣无长绳系白日，二公用太白意也。
梅用南枝事，共知青琐红梅，诗云南枝向暖，北枝寒，李峤云：大庾，天寒少南，枝独早芳，张方注云：大庾岭上梅，南枝落北枝，开南唐冯延巳词云：北枝梅蕋犯霜，开则南北枝事，其来逺矣。
疾风知劲草，后汉王霸传，光武曰：颍川从我者皆逝，子独留，疾风知劲草，一也，南史庾登之子仲逺爲宋明府佐，废帝景和中，明帝疑防，賔客故人无到门者，惟仲逺朝谒不替，明帝即位，曰：卿可谓疾风知劲草，二也；唐萧瑀，太宗曰：太上皇有废立议，顾朕挟不赏之功于昆弟，不见容，瑀于此时不可以利怵死惧，赐诗曰：疾风知劲草，板荡识诚臣，三也；裴谞，代宗幸陜谞，挟南曺印赴行在，帝曰：疾风知劲草，果可信，四也；李绛绛论古今，以宦官统师等事，宪宗怒，绛谢，帝动容曰：卿告朕以人所难言，疾风知劲草，卿当之矣！五也。近州郡秋试进士，有出疾风，知劲草诗者，止本萧瑀传，不知有五事，戱表出之。
蛟龙得云雨，有二刘元海传云：晋武用李熹之说，以元海平凉州，孔恂曰：元海若平凉州，斩树机能，恐凉州方有难耳，蛟龙得云雨，终非池中物，吴周瑜刘备借荆州，瑜请筑馆于吴，多具美女珍玩以娱，其心志云云，今不知出此，猥以土地资之，臣恐蛟龙得云雨，终非池中物也。
东坡鍳空阁云，悬空如水镜，写此山河影，妄称桂兔，蟇俗说皆可屏，酉阳杂爼云：月中蟾桂地影也，空处水影也，东坡用此桂蟇，其来久矣，五经通义，月中有与蟾蜍，何月阴也？蟾蜍阳也，与并明阴，系于阳也，春秋演孔图曰：蟾蜍月精也，虞喜安天论曰：俗传月中仙人桂树，今视其初生仙人之足已成形，桂树后生，东坡故云俗说。
退之南山诗，每句用或字，或连若相从，或蹙若相鬪，而下五十句，皆用或字，诗北山之什自或燕，燕居息而下用，或字廿有二：此其例也。
杜诗睥睨登哀柝，又连连睥睨侵，或从土爲埤堄，城上短墙也，华严经第十卷，注音释，埤音普未反，堄，音宜启反，广韵，音婢诣埤堄，女墙也，见博雅宣，十二年，守埤者皆哭，注城上僻倪。
抱朴子云：韩子子冶尝以地黄甘草哺五十歳，老马生三驹，百三十岁乃死，东坡地黄诗云：地黄饲老马，可使光鉴人，吾闻乐天语，喻马施之身，非乐天语也，乐天用抱朴子事耳，吴淑马赋亦引抱朴之言，杂爼亦云：方言以甘草，地黄噉五十歳，马生三驹。
岭外以枇杷爲卢橘子，故东坡云：卢橘，杨梅次第新，又南村诸杨北村卢白花，青叶冬不枯，唐子西亦云：卢橘，枇杷一物也，按上林赋卢橘夏熟，李善引应劭云：伊尹书曰：箕山之东，有卢橘夏熟，晋灼曰卢黒也上林赋又别出枇杷，恐非一物，枇杷熟，则黄不应云，卢初学记张勃吴録曰：建安有橘，冬月于树上覆裹之，明年春夏，色变青黑，味絶美，继云上林赋，卢橘夏熟，又太平御覧载，魏王花木志蜀土，有给客橙，似橘而小，若柚而香，冬夏花实相继亦云：卢橘又载，郭璞注上林赋卢橘夏熟，蜀中有给客橙，即此橘也，考二事，则非枇杷甚明，东坡子西，但见岭外，所呼故云耳。惠洪冷，斋夜话亦辨之，但未详。
浙江之涛，自古以爲子胥余怒，葢俗説也虽退之作诗，未免用俗，送惠师云：回临浙江，潮屹起髙峩岷壮士死不息，千年如隔辰。
退之云：阿买不识字，颇知书八分，诗成，使之写亦足张吾军不能文，而能书者多矣，未有不识字而能书者。
洪驹父诗话天棘事了，不可解，问鲁直，鲁直亦不解问，王仲至仲至云，非烟非雾，自是一种，物出异书，然梦青丝何谓也？疑梦乃蔓字，写误耳，余按本草天门冬亦名颠棘，春生藤蔓，如丝杉而细，正与诗合，天门冬一名颠棘，故有天棘之称，蔓藤细于丝杉，故有蔓青丝之语，子美以对江莲揺白羽决，是当时所见，顾肯以非烟非雾，爲对耶？改蔓爲梦尤穿凿。
元都坛云，子规夜啼山竹裂，王母昼下，云旗翻穿凿者云，王母禽也，尾如旗，昔游诗云：王乔下天坛微，月映皓鹤，又将以王乔爲禽乎？王母王乔皆仙人也，其言仙人降于坛耳，何必以禽对禽，然后爲属对精切。
古无长短句，但歌诗耳，今毛诗是也，唐此风犹在，明皇时，李太白进木芍药清平调亦是七言四句诗临幸蜀，登楼听歌，李峤词山川满目泪沾衣，亦止是一絶句诗，今不复有歌诗者，滛声日盛，闾巷猥防之谈，肆言于内集公，燕之上士大夫不以为非，可怪也。
淇澳卫诗也，緑竹猗猗，注云：緑，王刍竹篇，竹也，防云：郭璞曰：似小藜赤，节好生道傍，可食，防恂云，伐淇园之竹，为矢百万，考此则緑竹乃竹之可为矢者，緑言其色耳，何至以緑爲王刍竹爲篇竹乎？以緑竹之盛，比卫武之美，有何不可？乃取道傍小藜乎？竹竿亦卫诗也，籊籊竹竿，以钓于淇淇，即淇澳也，取淇竹爲钓竿与伐，以爲矢者，皆今之竹也，注疏陋矣。
杜诗云：黄鸟时兼白鸟飞，黄鸟莺也，白鸟鹭也，振鹭注云：鹭，乃白鸟也，蚊亦名白鸟，月令仲秋之月，羣乌养羞注白鸟谓蚊蚋，又金楼子，齐桓寝谓仲父曰：一物失所，寡人悒悒，白鸟营营，饥而未食，遂开翠纱之防进之东坡云：不怕飞蚊，如立豹矣，何用更说蚊也。
近世讥藏书不读者，多引退之，送诸葛觉，诗云：邺侯家多书，挿架三万轴一，一排牙籖新，若手未触，以言手未尝把书，故如此新耳，是未尝考其全篇也其下云爲人强记览，过眼不再读，伟哉羣圣文磊落载其腹，则是未尝不读书也，邺侯李繁也，史云阳城论裴延龄使繁书已封，尽能诵记，乃録以示延龄，延龄白帝城，以疏示于朝，摘其条目自诉，城奏入，帝怒不省，以此观之，爲人强记，览不诬也，新若手未触，恐是言爱防之至，尘埃不及，或是一读即记，不假再阅，故书皆如新，送诸葛徃从读书，且谓学问得所欲，决非有书不读者，近世不考求本末小儿辈雷同，以手未触之句，讥人故爲辨之退之，又为繁作处州孔子庙碑云：邺侯尚文，其于古记，无不贯达，益知非不读书者，史书爲随州刺史，不书爲处州，观碑所称道，与史所记，其人甚不相类，当以退之言爲正。
易豫之九四朋盍簪，王弼云：盍合也？簪？疾也，谓朋来之速，子美云：盍簪喧枥马列炬，散林鸦，以簪爲冠簪之簪，按古冠有笄，不谓之簪，簪后人所名，以弼言爲是。
房融在韦后时用事，谪南海过，韶之广果寺，今之灵鹫也，有诗云：零落，嗟残命萧条，托胜因方，烧三界火，遽洗，六情尘隔岭，天花发，凌空月殿，新谁怜乡国？思终此学，分身融之文章，见楞严经诗，止此一篇，李峤沈宋之流，方爲律诗，谓之近体，此诗近体之祖也。
郑谷海棠，诗云浓艶正，宜新着雨，娇娆全在欲开时，百花惟海棠，未开时最可观，雨中尤佳，东坡云雨中有泪，益凄怆，亦此意也。五代诗格卑弱，体物命意，亦有工夫，卒章云：浣花溪上，堪惆怅，子美无心爲发，王介甫梅花云：少陵爲尔，牵诗兴可，是无心赋海棠，用此也，穿凿者，乃云子美之母，小名海棠，故子美不作，海棠诗，不知出何典记？世间花卉多矣，偶不及之耳，若撰一说以文之则不胜其説矣如牡丹芍药酴醿之类，子美亦未尝有诗，何独于海棠便爲有所避耶？退之于李花，赋之甚工，又将爲何说耶？
杜云若耶溪云门寺，吾独胡爲在滓，南史何允居若耶溪云门寺杜全用此六字，又前汉食货志，天用莫如龙，地用莫如马，子美遣兴诗取两句，爲两篇首句。
谁知多罗树，却倚莲花台，华严经十四卷音释云，多罗花，形如防榈，叶长稠宻久雨无漏，此翻爲髙耸
送王砯【，砯音理反，】使南海云，番禺亲贤，领筹运，神功大夫，出卢宋宝贝沐脂膏，卢宋卢焕，宋璟也，二公以清德名，旧唐书云：开元以来四十余年，广府节度清白有四，二公预焉，宝贝沐脂膏以言，不贪而宝货多也。
退之陆浑火云：女丁妇壬，传世昏，左氏水火之妃，妃音配以丁之，女爲壬之妇也。
刘梦得云盛时，一失难再得，桃笙葵扇，安可常东坡云：雄方言，以簟爲笙，则知桃笙者，桃竹簟也，南史顾宪之传疾疫死者，裹以笙席，益知笙即簟也，左太冲吴都赋云：桃笙象簟，韬于筒中，李善注云桃枝簟也，东坡不喜文选，故不用吴都赋，岭外有桃竹，坚韧可作拄杖善，谓是桃枝则恐桃枝不能爲簟，当从坡爲桃竹。
东坡雪诗云：青山有似少年，子一夕变尽，沧浪髭，葢用皮日休元鲁山诗云：世无用贤人，青山生白髭意也。
鲁直云百年中，半夜分去一，歳无多春蹔，来全用乐，天寄元九一聨云，百年夜分半，一歳春无多亦演爲七言。
宋景文落花，云将飞更作，回风舞李义山云：落时犹自舞，宋用此。
退之感春云：前随杜尹拜表廻者，杜尹兼也，兼尹河南退之爲都官员外郎祠济渎，题名退之所书，兼列衔其前。
顾况作哀闽云：囝【音蹇，】生南方，闽吏得之，乃絶其阳爲臧爲获方言，楚人谓男爲臧女爲获，既云絶其阳则可以爲臧耳，又云：爲获是阴阳不分，男女不辨也。
退之杏花云，鹧鸪钩辀，猿呌歇本草，鹧鸪鸣云，钩辀格磔，李羣玉云：方穿诘曲﨑岖路，又听钩辀格磔声林逋，云草泥行郭索，云木呌钩辀，当时人盛诵之以今，所闻之声，不与四字，合若云行不得也，哥哥不知本草，何故爲此声鹧鸪，非啼于木上，止啼于草茅，中逋钱塘人，浙无此禽，葢传闻之误，段成式则云鸣云，但南不北。
东坡琴云，平生不识宫与角，但闻牛鸣窖中，雉登木出，管子地员篇，凡听宫，如牛鸣，窖中听角，如雉登木。
日月光，天德云云，陈后主国亡入隋，从隋文东封，登芒山所献诗也，天下敎儿童者以此题学书纸，宣和末，京师盛歌新水，皆北狩之防。
东坡橄防云，待得余甘回齿颊，已输崖蜜，十分甜，王立之诗话云：崖蜜樱桃，出金楼子坡意，正谓蜜耳，言余甘者，甘味有余，非果中余甘也，立之见余甘爲果，遂以崖蜜爲樱桃杜诗云：充肠多薯蓣，崖蜜亦易求，又云：崖蜜松花白，皆蜜蜂之蜜也，然则崖蜜岂专是樱桃，且樱桃非十分甜者，又不与橄防同时。
杜李潮小篆，歌苦县，光和尚骨力，骨力二字，南史张融齐髙帝见其书曰：卿书殊有骨力。
韩増封龙頟侯，师古注字，或作额退之，晚秋聫云，防勲封龙额归骑猎，麟脚以麟脚，对龙额，则不爲頟。
退之云：李翺观涛江翺复性，书云南观涛江，入于越，退之爲此也。
谢安捉蒲葵扇，世妄以爲蜀葵广韵栟榈，蒲葵也。是防榈扇也，岂如今之髙丽折叠扇耶？李翺为杨于陵志于陵知广州，撤蒲葵，陶瓦覆屋，是以防葢屋，益知蒲葵即防榈是也。
乐天云，钟乳三千两，金钗十二行，以言声妓之多，葢用古乐府云：头上金钗十二行，足下丝履，五文章是一人头挿，十二行钗耳，非声妓之多，十二重行也。
太白云总爲浮云能蔽日，长安不见，使人愁下句，用晋举头见日，不见长安，上句用陆贾新语谗臣之蔽贤，犹浮云之蔽日。
诗人多用元，次山帯，笭箵语作平，上声用广韵，音冷醒，太平御覧载，通俗文云：竹器谓之笭箵，上朗鼎切，下幸鼎切，皆不作平声，惟笭有灵，音不知次山集，笭音郎丁，箵音先青。
牧之云：杜诗韩笔愁来读，似倩麻姑痒处搔天外，鳯凰谁得髓？无人解合，续弦胶，十洲记云：麟鳯洲上，仙家煮鳯喙及麟角作胶，名续弦胶，或名连金泥，能连弓弩，折刀剑见御覧。
东坡鹤叹云：戛然长鸣，乃下趍，何至以身爲子娱，世说有遗支道林，双鹤道林曰：既有凌霄之姿，何肯爲人作耳目之玩，养令翮成使飞去。
饭抄云：子白注引荀子友风而子雨雨，岂可抄也？武帝内传，西王母谓帝，太上之药，有风实云子。
一箭正堕防飞翼长孙晟射雕一发防贯
侧目似愁胡魏彦深鹰赋立如植木望似愁胡
黄祖之子，射命祢衡赋鹦鹉，其后祖杀衡射救之，不及严武在成都，不堪少陵之慢，题杜二锦江亭，云莫倚善，题鹦鹉赋，以衡比甫有意杀之，且戒之也，甫酬云，阮籍焉知礼法？疎是无改悔意也。若武冠，不钩于帘，其母来少缓，甫死矣，祖之子救衡，迟故衡死，武之母救甫速，故甫不死，命矣夫！
退之兄会尝爲起居舍人，谪韶州司马退之，幼从其兄到韶兄死退之，后至曲江，云：忆昨儿童随伯氏南来，今只一身存云云，防史无传，不知坐何事，贬考之史，坐元载也，载传云：与载厚善，贬者某人，某人防其一也。
白云前月，浮梁买茶，去旧唐史风俗，贵茶之名，劒南之顶云云，浮梁之商货不在焉，是唐之茶，商多在浮梁也。
杜云粔籹作人情，楚词粔籹蜜饵，郭璞新语粔籹，膏环也，通俗文寒具，谓之餲，【音曷】，则粔籹寒具，今之环饼也，坡云：上有桓元寒具，油则寒具爲环饼无疑。
宜都山记峡中，猿鸣至清，山谷传其响泠泠，不尽行者，歌曰：巴东三峡猿鸣悲，猿鸣三声，泪沾衣杜诗听猿，实下三声，泪用此也。
陶渊明九日闲居，序秋菊盈园，持醪靡由，空服九华，东坡云：十月三日，金英粲然，遂召客饮，万家春，且服九华，诗人谓九华九日之华，即菊也，按真诰，太元玉女有八，琼九华之丹，又云授九华丹方于江上，炼丹又云：李八百，居栖元山，合九华丹成，以此攷之非菊，乃丹也。
退之谢，自然诗云：云谢自然女道士也，果州人居金泉山，书夜不寐，忽有云气散漫，弥久仙去，见风俗通。
子美以苔卧，緑沉枪对雨，抛金锁甲，诗人谓枪卧于苔中不用也，故云：緑沉续齐谐记王敬伯夜见一女，命婢取酒，提緑沉漆榼，以此考之，则緑沉者，漆名也，犹今所谓朱红银，纒杆之类，对金锁甲，精切掇英集，载状云门山，物栢梁体，郑槩云：亭亭孤笋，緑沉枪。
介甫防庙云两公，天下骏无地与腾骧，西京杂记，文帝自代还，有良马九匹，皆天下骏。
鹭鸶鸬，鷀皆宿于乔木丛竹上，晩则俱集，喧噪至黒方定燕子未尝集于木上，杜云：沙头宿鹭，聮拳静又云：宿鹭起圆沙，又云：风鸳藏近渚，雨燕集新条，皆取其意耳。
惟以孔翠爲孔雀，不知是孔雀翡翠也，退之云：买养驯，孔翠逺苞树蕉栟，二物之验也。李善注文选亦然。
唐造茶与今不同，今采茶者得芽，即蒸熟焙干，唐则旋摘旋炒，刘梦得试茶歌，自傍芳丛，摘鹰嘴斯须炒成满室香，又云：阳崕隂岭各殊气，未若竹下莓苔地，竹间茶最佳，今亦如此。
唐未有碾磨，止用臼多是煎茶，故张志和婢樵青使竹里煎茶，柳子厚云，日午，独觉无余声，山童隔竹敲茶臼。
坡诗，便欲去爲汤饼，客多用明皇王后生日典半臂，作汤饼爲证，唐人生日多，具汤饼，梦得送张盥云：尔生始悬弧，我作座上，賔引箸举汤饼，祝词天麒麟。
宁馨，今徃徃读作仄声，梦得云爲问中华，学道者几人？雄猛得宁馨，则平声无疑。
荆公多用晋白鸡，事酬许奉议云：后防敢期黄，耉日相看，且度白鸡年游，齐安院云：老值白鸡能不死，复随春色，破寒来次，张唐公韵云：君骑白鳯，今何处我适？新年过白鸡，葢公生于辛酉也，骑白鳯，事见孙光宪北梦琐言，沈询除节旄，曺唐作逰仙诗玉，诏新除沈侍郎，便分茅土，领东方，不知今夜逰何处侍从？皆骑白鳯凰，东坡云：自怪骑白鳯。
君子偕老，防鞠衣，黄桑服也，色如麯尘，象桑叶始生，元防之三泉驿，云新叶麯尘花落地，乐天山石榴云：千房万叶，一时新嫩紫殷红鲜麯，尘梦得云龙墀，遥望麯尘丝。
介甫云日髙青女尚横陈，又云：水归洲渚，得横陈用楞严于横陈时，味如嚼蜡，事唐李义山小怜玉体，横陈夜已报，周师入晋阳，唐张荐灵怪集东蔡女鬼与裴绍祖，诗云：横陈君不御，惟知思不絶汉魏文章，宋玉讽赋，主人之女，歌曰：内怵惕兮，徂玉牀横，自陈兮君之旁，横陈葢出于此。
左氏室如悬罄，言室中之物，垂尽以罄训尽也，其下云：野无青草，则罄恐是器物，但非今之僧磬也，若以古之钟磬言之，则磬皆曲折片石，无中虚之理，说文罄虚器，以是知爲器物，但不知于今爲何器？子厚云，三亩得留，悬罄室九原，犹记若堂，封李义山云不忧，悬罄乏乍喜，覆盂安。
菟郡多作平声，义山云，可惜前朝菟郡，积骸成莽，阵云深则作，仄音灯檠，平声，义山云，六曲屏风，江雨急九枝，灯檠夜珠圆，则又爲仄音唐人多不用，师古注汉书音，如魁梧音悟，嫖姚皆去声，杜云：夫子魁梧，则梧爲平声，李杜皆押，嫖姚爲平声，杨巨源请问汉家谁第一，麒麟阁，上识鄼侯，则音赞者又不用也。
杨太真妃本寿王瑁妃也，宗纳之，爲寿王别娶韦昭训女李义山骊山诗云：骊岫飞泉，泛暖香，九龙呵防，玉莲房，平明，每幸长生殿，不从，金舆惟寿王。
石炭自本朝，河北，山东陜西方出，遂及京师，陈尧佐理河东，时始除其税，元丰元年，徐州始发，东坡作诗记其事，水经魏土记，枝渠东南，火山出石炭火之爇同樵炭，则石炭，六朝时已有。
杜八桂云，五岭皆炎热，五岭说多不同，后汉吴祐，刘表注，西自衡山之南，东至于海，一山之限，标名有五，裴氏，广州记大庾始安，临贺，桂阳揭阳，是为五岭，邓德明南康记亦分五岭，与裴不同，水经郴县黄岑山，骑田之峤，五岭第二岭也，桂阳部山，即部龙之峤，五岭第三岭也，营道县萌绪之峤，五岭第四岭也，越城峤五岭之西岭，秦置五岭之戌，是其一又云：始安峤即越城峤，又云：大庾岭，五岭之最东，当以水经爲正则八桂诸家皆不以爲岭，今自湖南入广西未尝有险阻。
子美有小至诗説者谓冬至前一日，爲小至卢照邻年日述懐云人歌小歳，酒花舞大唐春，是以元日爲小歳，以此观之，子美之，小至即冬至也，卢诗见歳时杂咏。
十二时，寅音怡，礼部韵训时也，若真字韵寅则训恭，然唐人亦作寅字，押冷朝阳云：玉律催佳节，青阳应北辰，下云寒，余月建寅，是也。
唐人不分韵作诗，止用一字；如陈子昻晦日髙文学置酒林亭，赋者十人，止押霞字，如周彦晖晦日重，宴亦十人，同押池字。
唐人以正月下旬送穷，韩退之有文，姚合有诗云：万户千门看，无人不送穷。
唐人以正月晦爲节，德宗改用二月一日，号中和节吕渭和，德宗诗云：皇心不向晦，别节号中和。
李义山云：取酒一封驼，前汉大月，氐一封槖驼注，上有一封，言其隆髙若封土俗号封牛。
子美孟冬，云破霜落，刄歳时杂咏，乃云破甘霜落，刄恐杂咏爲是，孟冬无矣。
子美赠毕四云，饥寒童仆，贱顔状老翁爲汉，魏文章王文考，王孙赋云：顔状似乎老翁，是以猴戯毕。
洪驹父诗话退之云：谁谓贻厥无基址，是歇后语，晋五行志何曽？曰：国家无贻厥之谋，以此知退之用字亦必有本也。
子厚云：且尽姜芽敛手，徒又云：姜芽，尽是捧心，人以手如姜芽敛手，义手也，又言：捧心则知爲手无疑，相书手，如姜芽者贵。
退之云：画蛇着足无用处，爲蛇画足，见战国防，与史记楚世家及陈轸，庄子以爲脇而行方朔，射守宫曰：谓之爲蛇，又有足以言，蛇无足也，按本草蝮蛇陶隠居注云蛇皆有足，烧地令热，以酒沃之，置中足，出酉阳杂爼云：蛇以桑柴烧之则见足，出余在曲江老兵捕一蛇，烧之四足，垂出如鸡足状，以此知古人有未尽穷之事，孟子言縁木求鱼，以其不可得也。本草鳗鲡鱼陶注云：能縁树食藤花，唐注亦云：有四脚，能縁树杂爼鲵鱼，能上树庄子，众雌无雄，又奚卵焉？今鸡鸭有无雄而卵者，但不能抱成子耳。
芰即菱也，花白生水下，杜牧之晩晴赋云：复引丹于深湾，忽八九之红芰，姹然如妇，敛然如女，是以芰爲莲花。
牵牛河鼔诗人多用爲七夕，事见尔雅，河鼓谓之牵牛注，今荆楚呼牵牛爲担鼓担者，何也？何音荷以平声，读之从水者非。
太白古风云，君子变猿鹤，小人爲沙虫退之云：穆昔南征，军不归，沙虫猿鹤，伏以飞抱朴子云：穆王军散于南，君子化爲猿鹤，小人化爲沙虫，二公用此。
退之盛山，十二诗序云：不知出于巴东，以属朐防唐韵，朐音蠢防音闰，巴东郡之县名，地下湿，多朐防虫，因以爲名盛山，今之开州，唐地里志云：古巴东郡之朐防故也顔师古于汉地里志，朐音劬，当以唐韵音爲是。
东坡云：青浮卵，盌槐牙饼，红防氷盘藿叶鱼，槐牙冷淘见杜诗，藿叶脍，见礼记注，牛与羊鱼之腥，聂而切之爲脍注聂防也先藿叶切之，复报切之，然后爲脍。
唐至德一年，改蜀郡爲南京，杜云南京犀浦道爲蜀郡也，又云南京久客畊南亩，注云：明皇幸蜀，以成都爲南京非也。
唐人重端石砚，见刘梦得谢，唐秀才，惠端州紫石砚，云端州石砚，人间重李贺青花紫石砚歌云：端州匠者巧如神，露天磨剑，割紫云栁，公权论砚，云端溪石爲砚，至妙益墨，青紫色者，可直千金，水中石，其色青山半石，紫山顶石尤润，如猪肝色者佳，贮水处有赤白黄防，世谓鸜鹆眼脉理黄者，谓之金线，相眼之法尽于此，李贺青花紫石者，葢砚之上品也；东坡论许敬宗砚，云是端石敬宗髙宗时人则唐重此砚，其来乆矣魏道辅东轩，茟録记端砚，三坑不甚详。
东坡云：此生有味在三，余用董遇，冬者歳之余，夜者日之余隂雨者时之，余皆为闲暇，无事时也，人有疑阴雨者，葢阴雨则无，出入无賔，客俗事少，故可以读书，余尝验之，乃知古人不虚语也。
京师以探刺者，爲觑歩唐有此语，强梁，御史人觑歩安得夜开沽酒户。
唐国忌禁用刑，作乐狼籍，囚徒满田地，明日，不推縁国忌依前不得花前醉，皆元防之诗，禁作乐，今犹唐也，禁刑之令弛矣。
杜子美会湏上番看成竹元防之飞舞，先春雪，因依上番梅，俱用上番字则上番，不专爲竹也，退之笋，诗云：庸知上几番，又作平声押。
桂林，以地有八桂，退之云：苍苍森八桂，山海经云：八树成林，唐韵亦云：故渊明诗云：亭亭凌风，桂八榦共成林。
外台见唐髙元裕传故事，三司监院官，帯御史者，号外台，得察风俗，举不法，监院属三司，如杨子院是也。皆货财转易之地，故今监司亦号外台，皆以察风俗，举不法，刘梦得和，南海马大夫云：汉家旌斾，付雄才百越，南溟统外台，以马揔帯，御史大夫也。
唐本草注雁与燕相反，燕来则雁，徃燕徃则雁来，故坡云：秋鸿社燕巧相违。
退之诗不辨薋菉葹，用楚词薋菉葹以盈室兮，判独离而不服，叹立之，不用于世，不爲人所知。
鲁直酴釄云，风流付枕帏，又云梦寐宜人，入枕囊説者谓帏幕爲枕屏之类，非也，楚词苏粪壤以充帏，注帏谓之幐，幐香囊也，又云：榝欲充其佩帏，注帏盛香之囊，则知帏乃枕囊也，张平子思赋云：幽兰李善注説文曰系帏，曰：，尔雅云：妇人之帏，谓之缡，今之香囊，在男曰帏，在女曰缡，者繋嚢之防是也。
坡云刺舌，君今宜自戒，灸眉，我亦更何辞？灸眉见晋郭舒传王澄以舒爲狂，使人搯鼻，灸眉头刺舌，见隋贺若弼传父敦临刑，呼弼曰：吾以舌死，汝不可不思引锥刺弼舌出血，戒以口过坡，平生以语言得祸，故畏之如此。
退之序云：携被入直，三省丁宁，顾婢子语刺，刺不能休，有好竒者读如吾日，三省之省，且以三省丁宁爲句，又谓唐无三省之名，是未之考也，六典既修以来，侍中，中书令，尚书令，谓之三省，长官唐言，三省处甚多，且如陆扆传三省得相有光，署钱是也。张籍寄白舍人云：三省、比年名望重，李颀缓歌云：三省官僚揖者，希见文粹，若不言，三省不知入直，何所防被？入直何用？日三省为既云日，三省不知丁宁者为何人，皆妄凿也。
刘梦得生师，讲堂云一方，明月可中庭，张籍秋山，诗云秋山无云可，无风两可，字义不同，然皆新而不怪。
世传不逄韩玉汝有应声，对者曰：可怕李金吾以金吾对玉汝为切，唐有孙玉汝，则玉汝为名字，不始于韩也，见李景让传。
退之云何？人有酒身无事，谁家多竹，门可无事，饮犀首也，袁粲尹丹阳郡南一家，颇有竹石，率尔步往，亦不通主人，直造竹所，啸咏自得，主人出，语笑欵然。
杜牧之斑竹簟，云分明知是湘妃泪何忍？将身卧泪痕，述异记，舜苍梧，娥皇女英，泪下沾竹，竹悉为斑。
坡云：宜蚕；使女茧如瓮，述异记云：园客种五色香草，有五色，蛾集其上，蚕时有一女来养蚕，得茧百二十枚，大如瓮，女与客俱化去。
坡云：彭仇不难，逐宣室志，僧契虚防，稚川山顶，见宫殿，有具簪冕者，曰稚川，真君也，真君曰：尔絶三彭之仇乎？契虚不能对，真君曰：不可留也。
坡曰玉骨，何劳獭髓？医拾遗记孙和月下舞，水晶如意伤，邓夫人颊医曰：得白獭髓，杂玉与琥珀屑，当灭痕。
坡云：但令有妇如康子，安问生儿比仲谋，皇甫谧髙士传黔娄先生卒，曽西来吊见，覆以布被，覆头则足见，覆足则头见曽，西曰斜，其被则敛矣，其妻曰：先生生而不邪？死而邪之，非先生之意也。西曰以何爲諡？妻曰：諡曰康。西曰：先生存时，食不充饱，衣不尽形，何以諡爲康妻曰：昔先生君欲用爲国相辞，不爲是有余，贵君赐粟，辞不受，是有余富，甘天下之淡味，安天下之卑位，諡爲康，不亦宜乎？魏书生子，当如孙仲谋，刘景升儿子，豚犬耳。
坡云：州铜器，越州罗争唱，洪农得宝歌，见韦坚传云云。
退之与孟郊聮句，前辈皆谓退之粉饰，恐皆出退之，不特粉饰也，以答孟郊诗观之，如弱拒喜，张臂猛拏闲缩，见倒，谁肯扶从？嗔我湏咬，则聮句皆退之，作无疑也。
元厚之与介甫诗云：陈前舆服嘉，桓傅拜后金珠有鲁公，是时三经义成，有赐予，元绛亦加职厚之，此诗爲切当桓荣以所赐舆服陈之前，曰：此稽古之力也，公羊封鲁公以爲周公也，周公拜乎前，鲁公拜乎后。
栁子厚云：沉吟亦何事？隗嚣传邯得书，沉吟十余日，符丕传啖竒谓诸将曰：东讨姚苌，不可沉吟犹豫，厐统传，若沉吟不去，当致大困。
退之诗鸡三号更五防晋律厯志有鸡始三号
坡云：留连一物，吾过矣，北史卢思道谓王晞曰：昨被召己来，颇得无以鱼鸟致怪？晞答曰云云，卿辈亦是留连之一物，岂直在鱼鸟。
坡云：百尺飞泉，泻漏天任升，梁益记漏天，在雅之西北山髙谷深阴晦，常雨。
又云：愦愦到天公，晋天文志，康帝三年，歳星犯天闗庾翼与其兄氷书曰：歳星犯天闗占云：梁益当分，比来江东无他故，而石季龙频年再闭闗不通信使，此复是天公愦愦，无皂白之征。
又云天形倚一笠晋天文志天似葢笠
左氏三后之姓，于今爲庶，杜云将军魏武之子孙，于今爲庶，爲清门用此也，句法有相似者，元云房，杜，王，魏之子孙，杜云殿脚，挿入赤河，浑元云日脚挿，入秋波红。
外来之物曰义，如义儿是也，元云醉，挿樱桃投小玉，义梳丛髻，舞曺婆。
风之逆，舟人谓之打头风坡云：卧听三老，白事半夜，南风打头元云：江喧过云雨，船泊打头风过云，雨亦俗谚。
洞庭湖元云，驾浪沉西，日吞空接曙河，比吴楚，东南坼，乾坤日夜，浮则元为费力。
蜀人云：灔滪如马，瞿塘莫下，灔滪如象，瞿塘莫上，杜云如马，戒舟航，白乐天云：五月断行舟，灔滪正如马。
亲家翁开，素鹊填河，皆俗语，白乐天用俗语为多，赠皇甫郎中，亲家翁晩接嘉姻不失亲，又云：月终斋满，谁开素须记竒章置一筵，又云：秃似鹊填河。
少游云梦魂，思汝鸟工徃世，故着人羊负来，脍炙人口鸟工徃舜濬井事羊负来，乃苍耳，子见千金要方菓菜门。
蒲栁望秋先零二物弱最早凋，或以蒲柳为柽柳，甚可怪也！马融赋树以蒲柳，注蒲也，柳也，何尝以为一物，况以对松栢，经霜逾茂，说文亦云：杨，蒲柳也。
坡云贺雨，诗成，即諌书乐天有贺雨，诗末章云：一言献天聪，君以明为圣，臣以直为忠，敢贺有其始，亦贺有其终，此即谏疏也。
淡菜贝中海错之美，韩退之孔戣墓志曰：淡菜蚶蛤之属李长吉，诗云：淡菜生寒日以天色极寒，方出元微之论，海错亦云：淡菜海蚶之属。
子美沙苑，行为马诗也，末章云：泉出巨鱼，长比人，丹砂作尾，黄金鳞，岂知异物同精气，虽未成龙，亦有神同州志云：沙苑有泉，泉多大鱼，杜意鱼与马皆可成龙。
介甫云：投老，归来一幅巾，黄尘投老别，悠悠投老，归来天柱，峯投老见后汉仇覧云，苦身投老，王羲之，怀祖正当作尚书投老，可得仆射。
欧阳永叔赠介甫云，翰林风月三千首，吏部文章二百年介甫，答云：他日，若能窥孟子终身，何敢望韩公，议者谓介甫怒，永叔以退之，相比介甫，不知二百事，乃南史谢朓，吏部也，沈约见其诗云：二百年来无此诗，以介甫为误，以余考之，欧公必不以谢比介甫，介甫不应误以谢为韩也，孙樵与髙锡望书曰：唐朝以来，索士二百年间，作者数十辈，独髙韩吏部欧公用此耳，介甫未尝误认事也，见孙樵集。
坡云：腹揺鼻息，庭花落偿尽，当年未足心，孙樵云腹揺，鼻息梦到乡国，槐花扑庭，鸣蜩噪晴。
退之送马总南海，云衙时龙户集上日，马人来马，人见佛书，毗舍离国，有一类人，如马裸露，王运神力分身爲蚕，乃得衣，王生中土，马人感恋，号马鸣菩萨，见灯十一，祖龙户，即蜑戸也。
杜云竹根稚子，无人见稚子即笋，或以爲竹防非也，牧之云：幽笋稚相携，小莲娃欲语，以莲比娃，以笋比稚子，与子美同意。
陈子高云，我亦快饮，月氐头史记匈奴破月氐以其头爲饮器，春秋后语，智伯围赵襄子，智伯大败，漆其头爲饮器，汉张骞传，晋灼注爲虎子，周官玉府掌防器，郑司农注虎子也，魏苏则爲侍中亲省起居，执虎子吉，茂嘲之曰：仕宦不已，执虎子。
介甫云：虎士开阊阖，鸡人唱，早朝虎士，卫士也，魏许禇传，太祖引入宿卫，从禇侠客，皆以爲虎士，又周礼虎贲氏，虎士八百人。
淮人歳莫家人宴集，曰泼散，韦苏州云：田妇有嘉献，泼散新歳余。
诗人论鲁直，酴醿云露湿何郎，试汤饼日烘，荀令炷炉香，不以妇人比花乃用美丈夫事，不知鲁直此格亦有来歴李义山早梅云：谢郎衣袖多翻雪，荀令薫炉更换香，亦以美丈夫比花，鲁直爲工。
酒斟满捧觞，必蘸指甲牧之云：爲君蘸甲十分饮，梦得云蘸甲，湏欢便到来。
古酒瓶，号三雅伯雅，仲雅，季雅梦得云酒每倾三雅，蔡兴宗作杜诗考异，婵姢碧鲜，静肃槭寒萚聚，藓字从别本葢字画稍缺，而释音者，云婵娟碧鲜，皆竹也。尤谬非释者，谬兴宗谬也，按碧鲜，出文选吴都赋，玉润碧鲜，正谓竹也，乃以爲碧藓儿童之见也，舍旧集而从，别本何也？五代扈蒙，作碧鲜诗，得名婵姢，美貌以言碧鲜之美，岂以碧鲜爲藓哉？文选成公子安啸赋云：荫修竹之婵娟，注云：婵娟美貌。
杜云：拄到玊女洗头盆真诰，玉女居华山祠，前五石臼，号玊女洗头盆。
太白云汉帝重阿娇贮之，黄金屋，见汉武故事，武帝四歳，长主抱着膝上，问曰：阿娇好否？对曰：好若得阿娇爲妇当作黄金屋贮之，乃定昏。
坡云：一似狝猴骑土牛，魏，晋世语，尚书钟繇谓周防君释褐，登宰府乞儿乘小车，一何驶也？防曰：君名公之子，少有文彩，故守吏职，狝猴骑土牛，一何迟耶？
杜防州诗云：身许防峯寺门求七，祖禅注云：释氏有六祖，今云七莫知其故，六祖传法，青源思不衣，谓之七祖防，峯惠义寺也，杜有惠义寺送辛员外诗云：防峯寂寂对春台。
子美盐井，诗自公斗三百，转致斛六千，便见当时川中盐价，与啇贾所贩之息，使后世有考焉。真诗史也。
唐子西作温泉记其下，未必有硫黄以爲水受性本然，李贺云：华清宫中矾石汤，以此观之，泉之温，其下必有硫黄矾石之类无疑。
杜云自平中官口口，太一收珠，南海千余日，唐宦者吕太一反岭南，以韦伦爲韶州刺史，见伦传印本多以官爲宫，或者又妄以爲宫中。
杜山水障云，咫尺，应须论万里，南史萧贲扇上图山水，咫尺之内，便觉万里爲遥。
退之百叶，绯桃云，应知侍史归天上，故伴仙郎宿禁中，周礼天官注奚三百人，若今之侍，史官婢后汉尚书郎给侍，史二人，皆选端正婉丽，执香炉，防衣服。
爲文用偏旁字顔延年白马赋秀骐，齐亍潘安仁射雉赋，张衡舞赋并用彳亍二字，彳丑亦切，亍丑録切韩诗，刻画架崖亍，今人不敢用。
醉翁亭记终始用也。字结局，议者或纷纷，不知古有此例，易离卦一篇，终始用也。字庄子，大宗师自不自适其适至，皆物之情皆用也，字以是知前辈文格不可妄议。
四海之内，物有未尽，识者不可着之书，鹇白羽黒文胷颈皆青冠，面足皆赤，不纯白也，雪赋，乃曰白鹇失，素是未尽识鹇也。
后赤壁赋举网得鱼，巨口细鳞，状如松江之鲈，多不知爲何等鱼考之，乃鳜鱼也，广韵注鳜，巨口细鳞，山海经云：鳜巨口细鳞，有斑彩，以是知东坡一言一句，无所茍也。
东坡作钟子翼，哀词用四字；七字爲句崆峒，摩天章贡石致西确，荀子成相篇，格也，句皆叶韵，如人主无贤，如瞽无相，何伥伥？王文考灵光殿赋，彤彤灵宫，岿防穹崇，纷厐鸿兮，其下皆叶韵，但加兮字。
东坡笑笑先生賛竹亦得风，夭然而笑，世皆以夭爲天然，非也，説文笑字竹得风，其体夭屈，如人之笑。
吴丞相爲欧阳永叔行状云：仁宗遇公厚，论及当世才目，公曰：如欧阳某者，岂易得哉？韩魏公作墓志载仁庙，语如欧阳某何处得来？不加文饰，有以见仁庙厚质之言，如此得直，述之体也。
退之毛颖，吾子孙神明之后四字子产，献陈防于晋语也，退之爲文用古人语如己出，所以爲竒。
武后见骆賔王爲徐敬业作檄语，至一抔之土未干，六尺之孤何在？曰：宰相安得失！此人李袭吉爲李克用与梁书朱全忠读至毒手老拳，交争于暮夜，金戈鐡马，蹂践于明时，叹曰：李公僻处，有士如此，使吾得之，傅虎以翼，文章号令，岂可不择人李德裕，勿以子孙之谋，而存辅车之势，三镇凛凛，不敢结连对敌，伤居尔体，痛在朕躬，将士爲之感服，文章之功，省力于长枪，大劒如此。
韩退之文章上继班马，葢不待言，然当时之有异论，平淮西碑，遂至磨仆，此宪宗廹于诸将之意耳。至皇甫湜，谓退之文，如长江秋注，千里一道，然施于灌漑，或爽于用，湜学退之，不知退之未尝爲无用之文也，况不亲炙之者乎？罗池庙碑卓絶今古旧史，乃曰：南人好巫退之，遂实其，此文之纰缪者，然后世何尝以此等之言爲信，青蝇之矢，变乱白黒何益哉！
刘梦得气髙不服人祭，退之文，极言称賛鸾鳯一鸣蜩螗革音，手持文柄髙视寰海权衡低，昻瞻我所在，三十余年，声名塞天牧之云，杜诗韩笔愁来读，似倩麻姑痒处搔天外，鳯凰谁得髓？无人解合，续弦胶，皆实録也。
班孟坚载史记冗，语极简健，亦有所改，字不若迁者，陆贾谓五子曰：与汝约，过女，女给人马酒食极欲，十日而更，所死家得宝，劔车骑侍从者，説者谓贾所死之家得此物，考上文云贾常乗安车驷马，从歌鼓琴瑟侍者十人，宝剑直百金，谓其子云云，何待死而后与以迁史考之，乃徙字谓十日后迁徙，别之一子，或过他客去，则以所携之物与之耳，若作死字，恐无意味。
世之大儒，有其论不可晓者，欧公以系辞非孔子之言，诋之甚力，苏子由解诗不用诗序，今用其説尚觧不行，乃去而不用，以自己意解之，且如七月，陈王业也云云，故其诗陈农桑之事，与序合，若子由不用序，陈王业一首，不知一篇爲何而作？此易晓者，其他诗有未易晓者，若不用序，则尤更茫然。
王介甫云：有周公之功，则可用天子之礼乐，是以爲周公无恙，时所用也，以传考之，周公死之后，成王方赐之，独用于周公之庙祭祀，耳使周公无恙，必不敢当，此周公以四国流言，甚畏惧，诗书所载详矣，卒不失其圣，如狼跋之美，其后四国之君相继诛灭，使生而偃然乗天子旌旗，用天子礼乐，岂不虑流言，复起乎成王，虽曰报周公之功厚，不知天子之礼乐，岂可假人？使周公有灵，必不享也。适所以啓鲁之后，僣窃之祸，八佾之舞，雍之彻防山之旅皆自此起矣！是则成王之过也。
退之马蹄，研铭云：天马有灵迹，在于石汉武纪，获汗血马，注踏石汗血，一日千里，踏石有迹，以言蹄之坚有力。
东坡月，石研铭石苑苑兮黒白月法苑珠林西方有一月分白黒一日至十五爲白十六，至三十爲黒。
介甫字説徃徃出于小説佛书，且如天一而大葢出春秋説辞天之爲言填也居髙理下含爲太一分爲殊形，故立字一而大，见法苑珠林如星字，物生于下，精成于列，精成于列，晋天文志，张衡论也，鸜鹆勾其足而欲见酉阳杂爼鸜鹆之交，勾其足徃徃堕地人掩之，以爲媚药，年字禾一成爲年书正义孔炎曰：年取禾谷一熟。
潜珍阁铭云：信苍苍之非色，极深逺而自然庄子，天之苍苍，其色正耶？其视下也，亦若是而已矣，汉郗萌记，夭夭无质，仰而瞻之髙逺无极眼瞀精絶故苍苍然也，譬如旁望逺道之黄山，皆青，俯察千仞之谷，而窈黒青非真色黒非大体也。
东坡顺济龙王庙新获石砮，记引禹贡荆，所贡及春秋时，隼集陈庭，楛矢贯足，石砮长尺有咫，孔子逺取之肃慎顔师古注云：楛矢堪为笴，今豳以北用之，以此考用，楛爲矢，至唐犹然，用石爲砮，自春秋以来，莫之识矣，余读晋肃慎传，魏景元以来贡楛矢，石砮，晋元帝时诣江左，贡石砮，其地有山出石，其利入铁唐黒水靺鞨传居肃慎之地，其矢镞，长二寸，葢楛矢遗法，则自唐以来，皆有石砮，非春秋以来，莫之识也，坡知唐犹用楛矢而不知用石爲砮，至晋唐也。
语云：松柏后凋松柏，未尝不凋，特歳寒时不凋凋时，后众木耳记云：贯四时而不改柯易叶，柯不改是也。叶未尝不易也，松竹，皆于霜雪之际，不凋，至春秋则换叶记，杂汉儒之言，与圣人之言，逈然不同。
近世传东坡注杜诗李歜编者，诞妄无根，不可名状，其言某事某论者，今皆无此书，一妄也，且古人语各不同，如三国时，与西汉人语，两汉人与六朝人语，各有体格，今皆一律，此二妄也，诗人用古语三字，或两字，或全句多矣，取其自然，不如是切，当是撰字贴诗，惟恐句中漏一两字，使人觉之，甚可笑！此三妄也，其大妄者有三，有灼然有出处而歜不知者，又东坡杂説中论杜诗及録出处者极多，无一字及此，以是知其尤妄诞，小儿辈好竒未多读书，真以爲东坡所注故爲辨之。
淮南王諌，武帝诛闽越，云施舟而入水，行数百里，夹以深林丛竹，水道上下击石，林中多蝮蛇，猛兽，又云：领水之山峭峻，漂石破舟，退之送区，册云阳山，天下之穷处，陆有丘陵之险，虎豹之虞，水有江流悍急，横波之石防利，侔剑防舟上下失势，破碎沦没者徃徃有之，退之似祖述助者，然皆奇语。
牧之阿房，赋复道横空，未云何龙？议者谓龙星也，非真龙也，不可比复道北史贺师，夏以龙见，请雩时髙阿那肱録尚书事，谓爲真龙出见，大惊喜，问龙所在，作何顔色，师曰：此是龙星初见，依礼当雩，郊坛，非真龙也，阿那肱忿然曰：汉儿多事，强知星宿！祭事不行，方牧之下，茟时偶不记此耶？虽然，凡物之生乎下者，皆有星主乎上，尔雅注，吁嗟请雨，雨龙所司也，龙星虽非真龙，然所主龙也，故请雨，则以其夏见之时，又尔雅，蝀谓之雩，蝀虹也，以比横空之复道，又何害？
尔雅非周公书也，郭璞序云：兴于中古，隆于汉氏，未尝指爲周公葢是汉儒所作，亦非中古也，其言多释诗，以是知之，如切如磋，如琢如磨，瑟兮僴兮，赫兮喧兮之类，皆卫诗，猗嗟名兮，刺鲁诗，是皆列国之风，非周公与中古时明矣。
世多用孔子作春秋，游，夏不能措一词，孔子世家云，笔则笔削则削，子夏之徒不能賛一词未尝及子游，岂见云？子夏之徒遂増子游耶又賛词非措词也。
子云：长杨羽猎赋，模仿相如也，雄传云：雄常好词赋，蜀有相如作赋，甚闲丽温雅，雄心壮之，每作赋，拟之爲式，其著书，乃谓相如靡丽之赋，劝百而讽一，犹骋郑卫之声，曲终而奏雅，何也？班固谓与诗之讽諌，何异爲雄戱言是已，雄鄙赋不作可也，旣作之，又不以爲是何耶？
崧髙诗维岳降神，生甫及申，葢言申伯，仲山甫，皆宣王辅佐之贤，注乃以甫爲甫侯，甫侯乃穆王时人，汉刑法志，周道既衰，穆王眊荒，命甫侯度时作刑，去宣王时逺矣观烝民一诗，专美山甫之功之德，则嵩髙所美爲山甫不疑。
余尝疑苏子由觧诗不用序，以爲非子夏所作，子夏所作，见文选考后汉儒林传卫宏作毛诗序，得风雅之防，于今传于世，又隋经籍志，初，毛公作诗序，卫宏益之，乃知子由亦有所本，王介甫荅韩求仁书则云序诗者，不知何人，然非达先王之法，言者不能爲也，故其言约而明肆而深，要当精思熟讲之，不当疑其失，荆公亦不知爲卫宏作也，退之谓子夏不序诗，汉之学者籍之，子夏是已。
退之祭文虎入其廐，以我去唐韵，驴子曰：亦见，何承天纂文。
禹恶防酒，见战国防，梁王魏婴觞诸侯于范台，酒酣，请鲁君举觞，鲁君曰：昔帝女令仪狄作酒，美进之禹，禹饮而甘之，遂踈仪狄絶防酒，曰：后世必有以酒亡其国者。
本草鹜注，陈藏器本草云：尸子云，野鸭爲鳬家鸭爲鹜，不能飞翔，如庶人守耕稼而已，余是以知周礼庶人执鹜之义如此。
凡爲文合于古，则不免世俗讥评，君子不恤也，欧公作尹，师鲁墓志，王介甫作钱公甫，墓志皆不免纷纷，况他人乎！二公作书力辨，可以爲庸妄之戒。
猗觉寮杂记卷上
<子部,杂家类,杂考之属,猗觉寮杂记>
钦定四库全书
猗觉寮襍记卷下
宋 朱翌 撰
宪宗迎佛骨于凤翔，退之谏甚切，卒不从，退之被斥海上，懿宗咸通中，又往迎之，或言：宪宗尝为此，俄不祥，懿宗曰：使朕生见之，死不恨，李蔚苦谏，亦不聴见蔚，后唐有僧得佛牙于西域，明宗以示大臣，赵凤曰：臣闻佛牙水火不能伤，请騐其真伪，以斧砍之，应手而碎，先是，宫中施物以数千凤碎之，乃止。见凤传，明宗之好已不减于宪懿，而赵凤之防，乃省力于韩，李仁宗时，孔道辅，击蛇亦用凤防。
退之符离白兎，书称説功徳祥应唐明宗时，宿州亦献白兎，安重诲曰兎隂且狡虽白何为！却而不以闻，二公所见不同，如此。
浩孔异以百口保孙仲谋，遣子入侍，郗超以百口保桓温于简文，裴度以百口保魏博卢以百口保李希烈，张説以百口保不虑减兵而招，冦姚崇以百口保内外官无反者，杜佑以百口保李藩古人不爱家族保人于天子之前，可谓忠矣，诸人徃徃不负所保，独希烈不然，徳宗不责保，人亦惑矣。
旧唐史载，开元以来，治广清白者四人，宋璟裴伷先李尚隐卢奂新史止载三人，不及伷先，张嘉贞广州都督裴伷先抵罪，亦不载何罪？
自三代而下，创业守文之君，兼之者惟唐太宗汉之文，景；武，宣，皆不及也。其后永徽有贞观风，见张説开元有贞观风见，姚崇，建中有贞观风见，李吉甫，惜乎三君皆不克终，遂使太宗独称焉。
九合诸侯，人皆知有管仲，不知有魏绛也，以一旦之功，加万世之功，人皆知为萧何不知前有狐偃也，鸷鸟累百，不如一鹗，人知有祢衡，而不知有邹阳书也。
晋文渡河北归行赏，狐偃为首，或曰，城濮之事，先轸之谋，文公曰：城濮之事，偃説我无失信，先轸曰：军事胜为右，吾用之以胜，然此一时之説偃言万世之功，奈何以一时之利，加万世之功乎！
唐百官志有书学，故唐人无不善书逺至边裔书史里儒莫不书字，有法，至今碑刻可见也。往往胜于今之士大夫亦由上之所好，有以劝诱之，贞观中，集王羲之书为一百五十卷，选贵臣子弟有性，识者以为宏文馆学生，内出法书命之习学，人间有善书者，亦召入馆，海内向风，工书者众，见唐厯。
凢物顺则死，逆则活，鱼无不逆水而上，虽至细之鳞，遇大水，亦抢而上，力不胜，则稍随水而下，力定复上，禽鸟亦多逆风而飞，人亦如此，饱暖安乐，纵情恣意，如是夭折者多矣，使辛苦忧畏，拂乱心志，能谨畏，无意外事，可以永年，孙思邈论养性，以忧畏为夲，其言反复甚切，所谓五行不顺行者，亦此事也。
柳芳唐厯书武后载初元年九月壬午，改天授元年，三年四月丙申，改如意元年是年九月庚子，改长夀元年计三年新书，自天授元年正月庚辰，改载初尽，二年十月，改长夀不载如意，计一年十月，新书永昌后，有天授，自天授改载初，而唐厯无天授，自永昌后改载初，而唐厯延载之后，有登圣新书，无之年号，史家当具载，无去取也，不知何为？如此差误。
宋文帝问顔延之诸子所能，延之曰：竣得臣笔，侧得臣文，□得臣义，跃得臣酒，唐宋令文三子各得令文一絶之问文章之悌，蹻勇之逊，草范文正三子各得父之一忠，宣得相业，纯粹得将才，纯礼得文章。
南人以盐收鸭子曰：醎丸子，尔雅杬鱼毒，注谓杬皮厚，赤汁中藏卵，果不壊当用杬字。
战国防，陈轸言：楚人有两妻挑其长者，长者骂之，挑其少者，少者许之，居无几何，有两妻者死，客谓挑者曰：女取长者乎？少者乎？曰：取长者，客曰：长者骂女，少者和女，女何为取长者曰居，彼人之所，则欲其许，我今为我妻，则欲其骂人，后汉冯衍记有挑其乡人之妻者，挑其长者，长者骂之，挑其少者，少者报之，后其夫死而取其长者，或谓之曰：非骂尔者耶？曰：在人欲其报我，在我欲其骂人，范史所记，比战国防，语简而意足，大抵班范善删裁，前人之文，得体要法。
始皇讳政，以正月为正月，吕后讳雉，以雉为野鸡，杨行宻据州，州人以蜜为蜂糖，钱元瓘据浙浙人以一贯为一千石勒据长安，北人以罗勒为香菜，至今不改，必是当时犯讳令严，故人不敢犯，夲朝寛厚自非举子为文臣寮，奏牍不敢犯庙讳，天下人语言未尝讳也。
黄王不分，江南之音也，岭外尤甚，柳子厚黄溪记神王姓莽之世也。莽尝曰：余黄虞之后也，黄与王声相迩，以此考之，自唐以来，已然矣。
国学，立孔子庙，始武徳二年以孔子为先圣，顔子为先师，始，贞观中，以孔子为文宣王，顔子为兖公，十哲为侯，文宣王南面，十哲夹坐，曽参等为伯始，开元二十七年，孟子配享，则始于元祐元年。
世号赘婿，为布袋，多不暁其义，如入布袋，气不得出，顷附舟入浙，有一同舟者，号李布袋，篙人谓其徒曰：如何入舍婿？谓之布袋，众无语，忽一人曰：语讹也。谓之补代人，家有女无子，恐世代，自此絶不肯嫁出招壻，以补其世代耳，此言极有理。
刘仁轨征百济请厯日一卷，人问之，曰：削平辽海，湏示国家正朔，李勉侍帝指，案上厯日曰：卿择佳日，曰：某日良，帝曰：卿以是日遂相刘瑑亦如此。
后周宣帝毎捶人以百二十为度，名曰天杖，五代刘铢毎杖一人，必两杖俱下，谓之合欢杖，又随年数杖之，谓之随年杖。
三代之礼，不可行于今，笾豆簠簋，冠冕裳幅，姑存古制而已，不可废也，有一士人作防礼以遗一贵人，贵人出以示余曰：何如？余曰：考究礼文，皆是无可疑者。曰：可行乎？余曰：不可行，贵人曰：何为不可行也。古人始死也，自属纩至大，小敛，陈尸之所，皆有法，如哭泣之声，吊问之，位皆有叙，殡于寝，五月，七月之葬，三虞之祭，如此之类，皆于人不恊，且如今之人家宅宇，安得如古之制，所谓寝所谓堂阼阶，賔阶之类，向南向北，皆不合于古，又人家卜筮，年月利不利，安能行百日，虞祭方荒迷，哭泣，安能一一陈古礼，若暑月一夕之陈，则有害矣。何暇论大敛，小敛次序，且如有五兄弟，一为公一为卿，一为大夫，一为士，一为庶人，则礼从异而不同，若使之各行其礼乎？若止推长者，或官髙者行礼则已，不合于古矣，至于绋，縴帷裳之具，画象事之与古人用尸，一一不同，故不可行，贵人曰：然则古人何为行得？余曰：惟古人能行葢，古人于吉防賔军嘉五礼，未尝顷刻废也，此身此心，日夜往来乎？规矩法度之中，故不以为苦，今之人吉防賔军嘉礼，未尝少留意，忽一日，家有变故，乃欲使之周旋于此，必以为大苦矣。是以不能行也荒迷之中，一旦强之，必有可笑，此事又不可预，使之习仪，且男子行之可也，妇人女子如之何？一旦仓卒喻之，使如礼乎？然则有可行者曰：无所不用其至，与夫哀而止耳，此则人人可责，不问贤愚，贵贱古与今也，若不诚于中，而区区泥古之文，非圣人之意也。
草具三战国防，齐冯暖云云，左右以君贱之也，食以草具，范睢王弗信，使舍食草具待命，陈平汉以为项王使以恶草具进。
淮以南酒家以升记淮之北，以角记诗，我姑酌彼金罍，防一升曰：爵爵尽也，足也，二升曰：觚觚寡也，饮当少三升曰：觯觯适也，饮当自适，四升曰角，角触也，触罪也，五升曰散，散讪也，饮不节，人自谤讪，其实曰：觞觞饷也。觥，大也，升罚有过，觥廓也，君子有过，廓然明着。
士人曽为僧，南史伏挺之不堪，蔬素还俗，唐冯嘉运许淹，韦渠牟蔡京严砺。
箭筒，左氏谓之氷注，谓之椟丸，广韵谓之鞲音，歩靫马甲金装，谓之马具装，桓尹输马，其装百具，马衣谓之马褐，如今鞍帕之类，定八年，公侵齐，攻廪邱之郛，主人焚冲，或濡马褐救之，杜云马衣。
宁我负人，无人负我，此曹操由中之言也，沮渠罗仇，虚水胡人也，与其兄麹粥，事吕光，光征河南，大败，麹粥劝罗仇反攻之，仇曰：理如汝言，但吾家累世忠孝，寕人负我，无我负人，遂为光所杀，罗仇之言，可谓君子，卒不免死，世之小人，益以操为信。
李虚中以人生月日所直日辰，干支衰，胜王相推，人祸福死生，百不失一，宜于自己祸福尤精，可安之矣，乃烧水银为黄金，冀不死，卒不免于发疽，岂灵于人，不灵于己耶？虚中命术不用生时，今之阅命，乃并与时参考，宜其尤精，乃鲜有中者，盖李术不久矣，其未死时，就其术者，已卒然失之也，生説齐罢歴下守偹而韩信袭之，唐俭使虏请和，而李靖随其后攻之，死而唐归，亦命也。
文帝爱幸，邓通度丞相已困通，即赦之，武后爱幸张易之，戒曰：彼南衙宰相来避之，文帝之治无可议，武后専恣不法，亦使之有宰相，故亦治。
宦者赵同数害，袁盎兄子种曰：君与鬭廷辱之，使其毁不用，盎乃有刑余共载之谏，温太真为钱凤所窘，始以丹阳尹譲凤，已而行酒，以笏击凤后，凤虽有言，而王敦不聼矣，盎画斩晁错之防未必种不预谋，敦之防恣太真，未必不顺之也。
何自苦如此！二吕后谓张良人，生一世间，如白驹之过隙，何自苦如此！文君谓长卿曰：第俱如临卭，从昆弟假贷，犹足为生，何自苦如此！
目送有喜，有怒汉髙欲易太子，四老人为夀已毕，趋出汉髙目送之，召戚夫人指眎曰：我欲易之，四人者辅之，羽翼已成，难动矣，晋文王目送魏舒曰：堂堂人之领袖，此则喜也，汉景帝召周亚夫，上目送之，曰：此鞅鞅，非少主臣，此则怒也。
司马迁载，武帝杀钩弋夫人云：女主独居骄蹇，淫乱自恣，莫能禁也。女不闻吕后耶？故诸为武帝生子者，不问男女，其母无不谴死，岂可谓非贤圣哉？班固载吕后问，宰相髙祖曰陈平智有余，王陵少戅，可以佐之，安刘者必勃也，终如其言圣矣，夫二史言圣止，此二帝夫不问，有罪无罪，一切杀之，此与桀纣何异？迁乃以为圣，何哉？高帝知周勃之能安刘而不知吕氏之为祸，是智足以知其臣而不足以知其妻，明者不如此，固亦谓之圣何耶？
兄弟之妻，相呼为妯娌，见北史崔子愍，欲姊妹为妯娌，古呼为姊姒，见汉郊祀志，长陵女子，见神于先后宛若，宛若字也，【先去声。】。
武后之还庐陵王，羣臣谏之者多矣，后知天下不与己也，故卒还之，如张文宗之子锡李琐，李昭徳蘓安常軰皆言之，惟狄仁杰言：尤切中耳，其归也，王及善宻賛后乞中宗出外，以安羣心。
螟蛉有子，蜾蠃负之细腰，物无雌者，皆取青虫，教祝之变成己子，古今以况乞子为螟蛉，尔雅螉，陶隐居注云衔泥竹壁及器物作房，生子如粟米，乃捕取草上，蜘蛛满中，仍塞中以俟其子为粮，已破变为己，子之説矣蜀本草注云：有人其封穴了壊而看之果有卵如粟，在死虫上则陶注为不疑。
倪寛为张汤作奏，武帝闻之，马周为常何作奏，太宗识之，令狐楚作太原，书记徳宗能辨其所为，后皆为名臣，然则郡国书奏其可不择人，使为之。
致仕，给半禄，自唐如此，防要，永徽元年，觧官充侍者，依致仕人例给半禄，六典，仓部门致仕，给半禄。
张曲江论牛仙客不可为尚书，明皇乃用以为宰相，既用之后，知时议不归，乗间问髙力士力士曰：仙客本胥吏，非宰相器，帝忿然曰：朕将用康，葢恚言也，方帝欲相崔隐甫也，谓隐甫曰：牛仙客可与诸卿尝见否？对曰：未也，帝曰：可见之，隐甫终不诣，他日又问：对如初，帝乃不用，明皇逐张曲江而用，仙客一时忿犹可恕，既相之而知，不为人所与，又恐天下皆欺己，且问力士素所亲信者，力士亦不以为然，及两语，隐甫而隐甫寕，不相不肯，一见仙客可以悟而不悟，君之治乱，自此方分。
汉匃奴，莽奏令中国不得有二名，因使使者以风单于，宜上书慕化，为一名按公羊，哀公十三年，晋魏多帅师侵卫，此晋魏曼多也，曷为谓之晋？魏多讥。
二名二名，非礼也，后汉无复名，然附多有之，如孔禧，二子长彦，季彦是也。
劝人以杀，不可也，然五王不杀武三思，唐室再壊五王皆死其手，王重荣不杀，朱全忠遂灭唐室，而重荣为所图，絶其嗣，孙坚劝张温杀董卓温不聼，汉室破壊而温亦不免。
鲁直兰説一榦一花，香有余者，兰一榦，五七花香，不足者蕙，此鲁直自以意分兰蕙也，然蕙自是零陵香，本草陈藏器云：零陵者即薫草，一名蕙其言，栀子为薝卜，则出酉阳襍俎，可信不疑。
隂阳家以人姓氏，分五音，甚不可信，古因生以赐姓，胙土命氏，其本不过出于姚姒，姬妫嬴之类，后世子孙，何尝知所本有，赐姓者，如汉之刘唐之，李有冒姓者，如卫子夫有复姓者，如欧阳宇文有三字，姓者如侯莫陈有养他人之子，如后唐之，李嗣源者，有收弃子，如陆羽如此类甚多，安能一一协五音哉？泥之则可笑，如夏侯婴，初为滕公，奉车号滕公，及曾孙颇尚公主，随外家姓，号孙公主，故滕公子孙，皆为孙氏，唐李叔明本严氏，冐外家鲜于姓巳而乞附唐，属籍姓李，不知于五音，如何推配也。
元后王章论王凤甚切直，但不当荐冯野王，成帝虽问，试为朕求可以自辅者，但当云命相者，人主之事，非臣敢私有论荐，陛下当用天下公论所归者，则无嫌矣，卒坐此死，哀哉！
张文瓘相髙宗同列以堂馔丰余，欲少损文瓘曰：此天子所以重枢务待贤才，吾等若不任职，当引避，不宜减节以自取名，张镒徳宗时以两河用兵，诏省御馔，因奏减堂飡，钱时不同，二公皆是也。
应劭注汉书成，帝生甲观画堂，云画九子，母不知佛，自后汉方入中国，安得元帝时已有九子母也，其陋可笑，顔师古虽破其説不及此论。
今人辨人从行李之类，其言曰：整擉葢用捉字，后汉中山简王宫骑百人，称捉前行，注捉音，楚角反，犹整齐也，行户郎反。
壻称半子见，吐蕃可汗上书，昔为兄弟，今为壻半子也。
妇人书称儿不名，陈平吕后云：儿妇人口不可信，然儿与女对，恐非妇人之称，犹妇人称奴，奴与婢对广中女子皆称婢男子称奴，似为当。
待制谓之次对，见宣宗纪，诏待制刑法，谏官次对，皆以次而对，不専待制也，五代史李琪言入阁有待制，次对官论事，则待制専次对矣，蔡邕待制，鸿都门下，则待制已见于后汉，唐之待制，不専一所，如裴冕，贾至待制集贤院，董晋待制，翰林是也。若结衔在下，如裴遵庆集贤院待制李邕，史馆待制之类是也。
今之上书表奏，多用，惟陛下财幸，虽贾谊有此言，然王莽书词亦用，又今之封王，建节以鼓吹，迎节于阁门，谓之迎授，权真官拜，谓之即真，皆见王莽，恐不可用。
景帝杀临江，闵王燕数万，衔土置塜上，王莽掘丁姬塜燕数千，衔土投窠中，史书如此，非志怪也，以言禽鸟，犹哀怜之，人不如也。
王僧珍生子，宋季雅往贺，署函曰钱一千，阁人少之，乃金钱也。唐岭南首领冯子猷入朝，太宗问将金几许来曰：一锭上嫌少，乃一也，见朝野佥载新书曰：载金一舸，僧珍若添一金字，冯若曰：一则不嫌矣。
文帝曰：吾久不见贾生，自以为过之，今不及也，武帝曰：吾久不闻汲黯之言，又复妄发，成帝曰：吾久不见班生，今日复闻谠言，武帝之怒，不如文帝之谦也。
世之画五星者，形貎怪异，道家塑像亦如此，因为考之得于晋天文志，凡五星降于地，为人嵗星为贵臣，荧惑为儿童歌，謡嬉戯，镇星为老人妇女，太白为壮夫，辰为妇人，若以此为画，则有所夲矣。
公卿家谱，多古之贤者不肖者皆去之，马揔自谓伏波之裔，建铜柱于安南，以着其美，郭崇韬自谓子仪之后，上子仪哭之。
船门曰马门盖闯字之分也引首而观曰闯
光武渡滹沱河，氷合王方庆，七月，次叶河，无舟，氷一夕合，岂人力也耶？
古人以放勲，重华文命为尧、舜，禹之名，如中云，重华舜名，帝系云，禹名文命，皆非也。此言尧舜禹之徳耳，又以尧、舜、禹，汤为谥，如曰翼善圣曰：尧仁义盛时，曰：舜渊源通流曰：禹云行雨施，曰：汤之类，皆非也。尧舜禹，汤：四君之名耳，谯周以尧为号，亦非也。曰：陶唐氏有虞氏，夏后氏殷人是唐，虞者所起之地，因以为姓氏，所谓胙之土而命之氏也。尧舜禹，汤：则名无疑也。諡法世，以为周公所作，以予观之，諡尧为圣諡，禹为渊源，通流皆后人仿尧，禹之事撰成耳，若果以为諡，则自三代以下，未有用此諡者，且如周之文，武，成，宣，諡也。故汉有文武宣，成帝若谓史不当书，尧舜名则文王昌武王发，何尝不以名书也，陶虞为始起之，地更无疑，唐则封晋也，晋诗云：有尧之遗风，虞则虢之隣也，何以知尧？舜为名，以曰有鳏在下曰虞舜，知之也，舜在侧微时，安得有生？号死諡也。又何以知唐虞为姓，孔子云：尧年十六，以唐侯升为天子知之也，正义虞氏，舜名，舜之为虞，犹禹之为夏也，颛顼以来，地为国号，皇甫谧云：河东太阳山西，虞地也，然则舜居虞以虞为氏，尧封之虞为诸侯，及王天下，遂为天子之号，此説是也若云，禹为王号之名，则非也。是直名耳，何为王号哉！
髙宗时薛仁贵击突厥，兀珍于云州，问曰：唐将谓谁？曰：薛仁贵突厥曰：吾闻薛将军，流象州死久矣，安得复生，仁贵脱兠鍪见之，突厥失色，下马罗拜遁去，永泰中，郭子仪出入阵中，回纥怪问报曰：郭令公惊曰：令公存乎？仆固懐恩言令公即世，故我从以来云云，今诚存，我得见乎？子仪免胄见其大酋皆下马拜，以是知威望宿将，国之长城，虏一见二公而去，岂不贤于百战百胜之师乎？
今人谓屡説曰暂盖，字也音賛考之，荀子问一曰告，二曰。
节气见于经史者，管子防官篇言，清明大暑白露大寒，南方篇又云：小暑，汉始以雨水为二月节见月令注，处暑之，既至，螽，防之既多，见国语，宋令长以芒种前去官，见南史星昏而正中，谓之小雪，见定之方中，注小雪，十月中气见，本防注斗，指甲为雨，水指乙为清明指辰为谷雨，见初学记。
大手笔，始晋王珣，梦人以大笔与之如椽，人谓有大手笔，事已而有防諡之草，此非美事不可用，齐文宣有大手笔，多命徐陵草唐燕许，号大手笔，此可用也。
伍胥自郢走，吴追者在后，至江，江上有一渔父知胥之急，乃渡胥既渡，觧其剑曰：此剑直百金，以与父父曰：楚国之法，得伍胥者粟五百石，爵执珪，岂徒百金剑耶？不受陈平，亡楚渡河，船人见其独行，疑其亡将，腰中当有金玉寳器目之欲杀平，平恐，乃觧衣臝而佐刺船，船人知其无有，乃止。渔父何其贤，船人何其无状也。
病者多疑汉髙遣樊哙攻卢绾，既行，人有恶短哙者，帝曰：哙见吾病，乃兾我死耳！命陈平至军斩哙，武帝幸鼎湖，病久，已而卒起，幸甘泉宫，道不治，怒曰：义纵以我为不行此道耶？衔之，后卒弃市，上官桀为廐吏，上常体不安，及愈见马，马多瘦，上大怒，令以我为不复见马耶？桀曰：臣闻圣体不安，日夜忧惧，意诚不在马上以为忠，三人事相类，哙几不免，纵卒死，桀见为忠，亦系乎？幸不幸耳，然桀之对防也。
吴广为楚假王，韩信自立为假齐王，曹参为假左丞相，淮南王安，人有贼伤后假母者，唐李锜养士，以锜为假父，项羽为假上将军，【项籍防，稽假守通】。
勾践赂太宰嚭，求和于吴，卒灭吴，乃诛嚭，以不忠于君，而外之受重赂，与己比周也，汉髙与楚战丁公窘髙祖祖急，顾谓丁公曰：两贤岂相厄哉！丁公引兵避平，楚丁公上谒，乃斩丁公以殉，以不忠于主，使人臣无效丁公，此二事可以为卖国无状者之戒。
唐太宗赐房龄黄银，曰：如晦与公同辅朕，今独见公，泣曰：世黄银鬼神畏之，更取金帯，送其家，唐本草注云：有黄银，本经不载，俗云为器辟恶，乃为瑞物，始知黄银自一种银非金也。
张敖贯髙等壁人柏人，要之置厠，刘向，孝文非临厠厠临深处也。张释之传从行之防陵上居外，临厠汲黯，大将军青侍中，上踞厠视之，如淳以为溷，顔师古从之，纵使青不足道，武帝待之如此，岂君使臣以礼之意耶？孟康谓牀之侧，恐是如此，其后云，天子欲令羣臣下大将军，以此观之，必不肯自为无礼，而欲使他人加敬也，汉武虽暴，然青实将兵出入，加人以无礼，而欲其効命于疆场，恐无此理。
崇寕铸当一钱，始于陜西运判许，天启自长安进様乌背赤文，请自禁中行用，自此盗铸遍天下，不可禁，物价踊贵，商贾不行，冒禁而破家，身死者众，后改为当二，其犹未革，乃改为当三，其原本于周武铸大市钱，以一当十，唐第五琦复踵其法，铸乾元重寳以一代十，物价腾踊，饥馑相望，琦坐是贬，天启不问也。
汉髙令诸故项籍臣名籍，谓之豁逹，大度可乎？郑君尝事籍独不奉诏，可谓贤矣，乃逐之，至斩丁公，则又曰：使人臣无效丁公，何也？
汉有弄臣弄儿弄田，春秋时有弄马，见子常肃爽马事，纪信乗汉王车以绐楚，卒免汉王于难，春秋时亦有此定三年，楚子在公宫之北，吴人在其南，子期似王逃，王而己为之，曰：以我与之，王必免，随人卜与之，不吉，公羊成二年，晋师还，齐侯还绕也，晋郤克投防逡廵，再拜稽首马前，逢丑父者，齐顷公之车右也，靣目与顷公相似，衣服与顷公相似，代顷公当左，使顷公取饮，顷公用是佚而不反，逢丑父曰：吾頼社稷之灵，吾君免矣，郤克曰：欺三军者，其法奈何？曰：法□，于是□逢丑父。
王衍见钱，曰阿堵物，阿堵如言，阿底衍，口不言钱，故云：今人遂谓钱为阿堵，不知晋宋间人，用阿堵语甚多，如神冩照在阿堵中殷，中军见佛经云：理应在阿堵，上谢安云，何须壁后着阿堵軰。
刘歆，哀帝时校秘书，始见古文春秋左氏大好之后，欲立左氏学官，博士不肯置对，则是左氏汉末方显也，河间献王，孝景时，其学举六艺，立毛氏诗，左氏春秋博士，则左氏自景帝己见于世列国，尚能立学官，何为汉庭？博士不肯也。
元狩四年，卫青击匃奴，李广请行，武帝以为老，不许，久乃许之，以为前将军，青乃令广出东道，道少回远，广愿居前，先死单于，大将军隂受上指以为李广数竒毋令当单于，恐不得所欲，其后失道，大将军乃责广之幕府上簿，致广自杀始，广欲居前，青既不聼以东道回远，固辞，则又遣之，既受上指，毋使广当单于，乃责其失道，使自杀，青真人奴也哉！宜乎广子敢恨杀其父，击伤青也。
汉武杀文成，而曰文成食马肝，死霍去病射杀李广之子，敢武帝又为之讳曰鹿触死，赏罚国之纪纲，既己自欺，又为人欺，何也？
治生仕宦，自是两途，少有俱进者，今人出仕之久，生理遂废，司马相如，以赀为武骑常侍，可谓富矣，至病免，客逰梁数嵗而归则贫无以自业，家徒四壁，自古如此，不独今也。
晋顾荣，宴见执炙者，有欲炙之色，割炙啗之，客问其故，曰：岂有终日执之而不知其味，后荣为赵王伦长史，将诛而执炙者为督率，救之得免，南史隂铿饮见行觞者，因回酒炙以授之，坐者笑，铿曰：吾侪终日酣饮，而执爵者不知其味，非人情也，及侯景乱，擒铿行觞者救之，得免，呜呼！一觞一脔，心或有吝，人情所在，死生系焉，以是知桑下之饿夫，淮南之守卒，効力于患难之际，不诬矣。
有年大有年，桓宣时也，有者不宜有二公行事，不宜有此，皆贬也，春秋二百四十二年之间，岂有止此二三年丰熟哉？以是知二公不宜有此也，昭元年，秦后子奔晋云云，国无道而年谷熟，天賛之也，与此意合。
綘雍相去不远，晋饥，秦输之粟，自雍及綘，后子奔晋，享晋侯造舟于河，十里舎车自雍及綘。
昭二年，季氏有嘉树，韩宣子誉之，武子曰：敢不封殖，此树以无，角弓之诗，唐太宗尝止树下爱之，宇文士及从而誉之，帝正色以为佞人誉树一也，而宣子喜，太宗怒，亦系幸不幸耶！
凡物之怪，举以为圣，杜宗淮南旱，民漉漕渠，遗米自给，谓之圣米，李徳裕裴度并禁，亳州圣水。
平子伐莒，取郠献俘，始用人于亳社，臧武仲闻之曰：周公其不享鲁祭乎？宋人使邾文公用鄫子于次睢之社，司马子鱼曰：将以求覇，不亦难乎？今逺方犹杀人祭鬼，实二子启之也，哀哉！
男女皆不可以美称，宋华父督见孔父之妻于路，目逆而送之，曰：美而艶公子鲍美而艶防，夫人欲通之。
汉，晋人葬多瘗钱，往往遭掘之祸，如盗发孝文园瘗钱是也。后人偶掘地得钱，谓之掘着窖子，今之五铢，世谓之古老，钱皆汉所瘗者，唐鍳发掘之，后易以楮钱，亡者之幸也。李景譲始贫，治墙得积钱，僮仆奔告其母郑曰：士不勤而禄，犹灾及其身，况无妄而得我何堪？亟命闭坎，贤哉毋也！
杨虞卿抵淮南，委婚币防陈商，葬其先贫，虞卿未尝与逰悉所赍助之，郭元振在太学，家送钱四十万，防有缞服者叩门，自言五世未葬，愿假以治防，元振与之，无少吝，一不质名字，人以未葬其亲为言，孰不怜之？虞卿知有陈商，而元振不问，其人名氏，此尤甚难，然元振固是伟人，虞卿牛李党中，魁杰亦能及此，亦可喜也。范文正公使忠宣公往吴中取麦数百石，忠宣道遇石，延年告贫，尽以与之，既归，问道中所见曰石，贫无以葬，文正曰：何不以麦与之忠，宣曰：与之矣，父子所见，若合符契，此其名徳之重为不可，企及者。
唐考功法，虽执政大臣皆有考词，亦有赐考者，亦有自书其考者髙宗时唐临自述其考曰：形如死灰心，若鐡石徳宗时阳城，自书其考曰：抚字心劳，催科政拙。
明皇讲武骊山，唐绍坐失军容，当斩，引致纛下，左右兾其少贷，金吾李邈，遽诏斩之，帝甚悔，见本郭元振宗讲武山，既三令，帝亲鼓之，元振遽奏礼止，帝怒，军容不整，引坐纛下，将斩之，刘幽求张説叩马諌乃赦死，流新州，山讲武，盖为戯耳，何乃以小失斩近臣，绍独无救者，卒死，可为不幸耳，然李邈奴才，岂不能小待以俟，覆奏乎绍庻几可免。
中书舎人视事阁老，压角江，隣几杂志谓立于褥东北角，以唐考之故事，舍人初诣省视事，四丞相送之，施一榻堂上，压角而坐，则压角者，丞相为之，非阁老也，又坐于榻，非立于褥也，见裴坦。
元祐法，尚书，侍郎资浅者，权字，今复遵用，唐亦有之，杨嗣复不欲越父于陵当国，遂为权知礼部侍郎。
近有侯鲭，録载京师，上元放灯三夕，钱氏纳土，进钱买两夜，今十七十八日是也。乃世俗妄干徳，五年，诏谓时和嵗丰十七十八两，事见太祖，録三朝国史，国朝防要。
星辰家以十二宫防人命，不知所本，然其来久矣，李贺恼公诗云：生辰应七夕，夫位在三宫，杜牧之自撰墓志云：予生于角星。昴，毕，于商为第八宫，曰疾厄宫，亦曰八杀宫土星在鸟火星，继木星二杨晞曰：木在张为角，为第十一福徳宫木为福，徳大君子救于其旁，无虞也。
王凤喜杜钦，钦在幕府为之谋，无不用荐逹名士王骏等救解冯野王，王导胡常之罪，又继功臣絶世可谓贤矣，京兆尹王章言鳯専权蔽主，宜废勿用，以应天变，天子感悟，召章与议欲退鳯，钦令鳯上防谢罪，文指甚哀，太后涕泣不食，上少亲倚，鳯不忍废，复起鳯就位，鳯慙欲遂退，钦复説以周公虽老，犹在京师之防，鳯遂不退，章死诏狱，众寃之，钦复説鳯章所坐事宻吏民见章素好言事，以为不坐官职，疑其以日蚀见对有所言云云，恐天下不知章实有罪，而以为坐言事也，宜因章事举直言极谏云云，如此，则流言消释，疑惑着明，鳯白行其防，班固谓钦之补过，将美皆此类，呜呼！钦之言，鳯无不聼方，章下狱时，能一言于鳯曰章，言将军是耶？当改非耶？当容之，将军既用钦之防，留矣，岂不可恕！一敢言之士，以显将军之容徳乎方王骏等有罪，钦犹能救觧之乃无一言救章，坐视其死，妻子流离，反教鳯诬天下以章非因日蚀直言，乃职事得罪耳，钦不忠于君，不忠于友，真奸贼之雄者，班固反谓钦能补过，将美不当与之同罪，然助成王氏之祸，岂特张禹哉？钦尤不可赦者。
北斗七星，以十二时系之，为人命所属，裴令公少时，术士云：命属北斗亷正将军云云，后见其形，出唐退史。
五星二十八宿降于世为人如东方朔为嵗星
斗秤欺慢，变易之类，皆奸人图利之所，若穷治尽，则事必枝蔓，此等无所容，必为乱，非省事之术也。
史记懐王都盱眙，注郑曰音煦，怡用平声，读者恐非也。岂避庙讳？故用平声，读耶？
吕后纪定陶戚姬，如淳曰：姬音怡，众音总称音基者，恐非也。妇人之称，乃用姓尔，广雅亦云，又十二辰，寅时乃音夷。注，时也，音寅者，训恭已见上。
世俗以正五九月初到官者，不视事避之，甚无谓也。正五九，释氏谓之三长，月学佛者，不荤食唐髙祖武徳中因下诏禁屠宰，自是方镇礼，上多避之，以方镇视事之初，须大飨将校，既禁屠宰，而飨士之礼，不可废也，故多不用此三月，今州郡虽帅府皆非古方镇比视事之初，未尝大飨士，又本朝于此三月无屠宰之禁，则视事何为而不可，若州县官，又何疑焉？在朝职事官除授，有今日下供职，亦未闻有敢避者何独在外？敢哉！
死马医，自唐已有此语，传灯録云门举，亦用此语，其初出郭璞，有主人，良马死者，璞教令一人，东行过林木，以杖击之，得一物，如猿持归，见死马，即吹其鼻，少顷活故养马家多畜，猿为无马疫，世俗无可柰何？尚欲救之者，谓之死，马医。
附子，乌头，天雄一种也，蜀人以小者为乌头；中者为附子，大者为天雄；按广雅云：附子一嵗曰侧子二嵗曰乌喙三嵗曰附子四嵗曰乌头五嵗曰天雄则是乌头比附子加一嵗矣不得为小也。见广韵。
数名卅音飒，卌音靸，【先立切，】卄音入，今直以为二十三十四十字不知音各不同。
史记魏相，载长安中，有善相者田文与韦丞相魏丞相，邴丞相微时，防于客家田文言曰：今此三君皆丞相也，其后三君皆相代为相，唐方技，载张璟藏善相，姚崇李逈秀，杜景佺，从之，逰璟藏曰三人，皆宰相姚最贵，已而果然髙智周与来济郝处俊，孙处约同逰扬州石仲覧舍，引以见相工，工曰：四人皆宰相也，石氏不及见郝来，见贵而末涂，屯踬髙晩逹最夀速登者易颠，徐逹者少患，天之道也，后皆如相工言东齐记事，载本朝张邓公防莱公张齐贤，王随同诣卜肆，卜者惊，以为皆宰相，亦何见之明也，韩庄敏，少时与吴冲卿王禹玉，同诣天禄山人卦铺二人，推庄敏先防命云：己未七月九日生禹，玉惊云：怎早知珪命庄敏云，此是仆命，又云：甚时，庄敏云：寅时禹玉云，某是午时，天禄皆云极贵，寅时不作，员外郎庄敏，便作御史丞，台为司封郎中，不作员外郎，三人皆宰相见韩庄敏遗事。
汉石经，灵帝时，蔡邕与堂谿典杨赐马日防正定六经文字，邕书刻石立太学门外，北史刘芳，汉造石经于太学，学者文字不正，多往质焉，号刘石经，唐石经文宗时，郑覃以宰相兼祭酒，建言：乃表周墀崔球，张次宗，孔温业等是正其文，刻于石，见本晋恵帝时，裴頠奏修国学，刻石写经，本朝石经胡恢所书。
凡布物多曰争布，纲曰：争纲布纸，曰争纸，合用缯字，楚世家缯缴，兰台徐广云：缯繋也，音争。
世以射，一箭为一发，非也，射毕十二箭，方为一发，一发五豝，非一箭射五豕也，十二箭，乃能射五豕耳，退之作薛助教志云：三发连三中的，亦误也。
荀子注六马，仰秣引白虎通天子之马六，今之白虎通无此言，縁本朝求书有赏，往往多自撰以求赏，非古书也，如竹林玉杯繁露，皆后人妄言，非仲舒当时书，以天子六马推之，则诸侯五马无疑。
郡守如黄覇或十年，二十年不徙，唐韦臯治蜀二十余年，张建封治徐十年，李自良治河东，九年，葢久任之效也。
俗以富为邹，不知何义，亦不知用何字？顷在泗上，见一老书生云：俗子相与为隐语耳，富而好礼，孰谓邹人之子知礼乎？是富而不知礼也，此説亦可取。
帯濶狭，以道言当用稲字，五代刘旻以十二稲玉帯遗汉髙祖。
骰子采有浑花，见徐温与刘信博敛骰子曰：信茍无二心，当成浑花一掷，六子皆赤。
饮酒而泣曰：酒悲见王衍，宗夀言发而泣，韩昭华曰：嘉王酒悲。
江左臣下奏事，用启如法帖中，王僧防南台御史帖前云：臣僧防启后云谨启，今若施于平交，则必大怒，以为简，惟问外幅则用之，非情也。故内简必顿首再拜而后可，稍重则加上覆，又重则易再拜为百拜，且加惶恐字，古者简牍取简便，今必十幅，不情无甚于此。
孝文时，吴太子入见，侍皇太子饮博，吴太子师傅皆楚人，轻悍，又素骄，博争道，不恭皇太子引博提吴太子杀之，吴王濞因此反，宋伐曹，战于乗邱鲁生虏宋南宫万，宋人请万万归，其后宋湣公与万猎，因博争道，湣公怒，辱之曰：始吾敬若，今若鲁虏也，万有力病此言，遂以局杀湣公于泽，鲁勾践与荆轲博争道，勾践叱之，轲遁去，博所以为乐，杀人召祸，如此可戒也夫！
曹操召祢衡为鼓史云云，吏曰：鼓史何不改装？而敢轻进乎？衡曰：诺，于是先觧袒衣，裸身而立，徐衣岑牟，单绞而着之，操笑曰：本欲辱衡，衡反辱，孤世説齐王冏为大司马，稽绍为侍中，因防葛旟等曰：侍中善丝竹，公可令操之，遂送乐器，绍不受，曰：不以先王之服，为今人之业，今逼髙命不敢辞，当释冠冕，袭私服，旟等不自得而退，二子相类，然祢衡之狂，不如绍之从容也。
贾谊云：人主之行异布衣，后汉董宣为洛阳令，杀阳城公主苍头，光武大怒，召宣，欲杀之，云云主曰：文叔为白衣时，藏亡匿死，吏不敢至门，今为天子，威不能行一吏乎？帝笑曰：天子不与白衣同。
文帝却千里马不受，光武以千里马，驾鼓车，却而不受，马犹得以尽其材，以驾鼓车，则抑之甚矣！马何罪哉？光武之矫，不若文帝之诚。
潮州旧有韩文公祠，绍兴十年教授，刘元谕，以其地狭隘，欲大之，请于郡，乞徙于他所，郡从之，工毕，卜日迁神像，元谕拜伏不起，作中风状，扶归口鼻流血死，郡守皇恐，不敢迁卒，毁新庙堂，神不欲迁耶？抑其死偶然耶？何暴也？退之作罗池碑云：过客李仪，慢侮殿上，扶出庙门，即死，且云死能惊动祸福之，其意不以子厚为然也，退之数百年后，乃杀一教官，侮慢被罚，犹之可也；欲新大庙，貎而死，酷哉退之，暴甚子厚矣。
相形家以人形如物者佳，班超虎头，燕颔，何尚之真？猿之类是也。人生又有为物之精者，如杜预以蛇精，郭璞鼍精，肃宗为儋耳，龙禄山为猪龙，【郭见李翼文选注，】天地之间人最贵，乃为异物之精，又以形貎声音，似鸟兽为贵，何也？至于比徳则又以麟鳯龙虎骐骥之类为説又何耶？
杜预自表营首阳之南，为将来兆域，取制于邢山，郑祭仲之墓，陶渊明自作挽辞，自祭文杜牧之，白乐天辛秘李栖筠，王绩严挺之桞，子华皆自撰墓志，卢照邻李适，司空图自作墓志，卫大经自凿墓自为志，顔鲁公在蔡州，度必死，乃作遗表墓志，祭文谓之达，亦可谓之近名，亦可处死，若鲁公可也。
孝平皇后莽女，自刘氏废，常称疾及汉兵起，诛莽燔未央宫，后曰：何面目以见汉家！自投火中，死愍懐太子妃王衍女，字恵风，刘曜防洛以恵风赐其将乔属恵风，防剑拒属曰：吾太尉之女，太子妃，义不为逆胡所辱，属遂害之，朱全忠兄全昱，全忠将受禅，有司偹礼全昱，顾太祖曰：朱三，汝作得否？与全忠饮博，取骰子撃盆而迸之，呼全忠曰：朱三尔，砀山一百姓，遭逢天子，用汝为四镇节度使，何负于汝而灭，唐家三百年社稷，吾将见汝赤其族矣，汉之公卿，有愧于此女，晋之公卿，有愧于此妃，唐之公卿有愧于此兄。
世多用阳春，白雪为寡和，本防云阳春白雪属而和者数十人，引商刻羽，杂以流征，属而和者十数人，其曲弥髙其和弥寡，则乂阳春白雪，未为寡和而引商刻羽，乃为寡和也。
世云太公八十，遇文王东方朔客难云，太公体仁行义七十有二，设用于文，武，注云：九十封齐，则是遇文王，时未八十时也，楚词九辨云，太公九十乃显荣，言封齐时也。
男曰：人臣女曰：人妾臣妾，对君上之称，男女之别也，今妇人奏状，则曰臣妾某氏，是以妇人兼男子之称也，男曰：奴女曰婢，故耕当问奴，织当问婢，今则奴为妇人之美称，贵近之家，其女其妇，则又自称曰奴，自汉以前，妇人皆称妾如妾，得无从坐，柰何妾薄命之类是也。兼臣妾而言，不知起何代？古者妇人女子，亦有名字，如孟光字徳曜曹昭字，恵班之类是也。一例称奴，起于近代。
退之云：韩与何为同姓广韵，何字注云：周成王母弟唐叔虞封于韩，韩灭子孙分散，江、淮、晋以韩为何字？随音变，遂为何氏。
牵牛牛星也，织女，非女星自有女星，织女三星，在牛之上，主金帛女四星，在牛之东，是须女也，须女之贱，称诗人往往误以织女为牛，女子美云：牵牛出河西，织女防其东，亦误矣。
毛寳白求引搜神记，以为投江，获救者，寳晋书以为养，人窃香者，贾充之女，非韩夀也皆当以为正，求以教小儿，其误如此。
汉武东封还，儿寛上夀曰敬举君之觞，巫蛊事起，田千秋上夀则曰敬不举，君之觞意适，故能饮巫蛊起，非上夀时也。
弹曲始于唐懿宗时曹确云优人李可及能新声，自度曲，号为拍弹，优伶打顐亦起于唐，李栖筠为御史大夫，故事，曲江赐宴，教坊倡顐杂侍，栖筠以任风宪不往，台遂以为法，顐力困，切弄言也。
江南病疫之家，往往至亲，皆絶迹不敢问疾，恐相染也，药饵饮食，无人主张，往往不得活，此何理也？死生命也，何畏焉？使可避而免，则世无死者矣，然此事其来已久，晋王彪之云，永和末，多疾疫，旧制，朝臣家有时疫，染易三人以上者，身虽无疾，百日不得入官，国家且如此，况民间乎？此令一下，至今成风，不仁哉？人臣仕于朝，其可一日不见君谟，谋辅弼之臣，使百日不入见，其为国也，亦踈矣哉！
李陵以歩卒五千横行，匃奴樊哙，愿得十万众，横行匃奴，楚破秦军，项羽见诸侯将，入辕门，皆膝行而前，莫敢仰视，彭越诛失期，最后者一人，属徒不敢仰视。
蒯通説韩信畧不世出伍被，淮南王曰：蓼太子畧不世出。
东坡黄州谢表云：天地能覆载之而不能容之于度外，父母能生育之而不能出之于死中，至今脍炙人口，盖用后汉书袁敞，张俊语曰：天地父母能生臣俊，不能使臣俊当死复生。
第五伦守防稽有妄屠牛者，吏辄行罚，州郡禁屠牛始于此，晋元帝时，丁泽书云：杀牛有禁，买者不得輙，屠朝廷禁屠牛始于此。
唐仆射者，师长百寮，开元时为左右丞相，虽去几务，总百司，署位不着姓，上日班见百官，见王璠，署位不着姓，今犹遵用去几务，犹总百司，真宗朝以前判都省皆如此，自后宰相罢则去，不复留总百司，若上日班见百官之礼，废已久矣。
唐宰相开延英，时皆坐论事，今常朝奏事，立语而退，非谢辞赐宴，未尝坐也。
势利所在，虽死不，贤者犹不免，况余人乎？亷颇善饭马，援据鞍瞿铄，李靖虽老，尚堪一行。皆为是也。
后汉戴封为西华，令大旱，积薪坐其上自焚，火起而雨凉，辅为广汉掾，太守祷雨连日，无所得，辅自暴庭中，祝曰云云，辅今敢自祈祷，积薪聚茭茅，自环发火，其旁将自焚，未及日中，澍雨沾足，近世浮屠氏，多为自焚，祈雨以惑人，不知自古士大夫已如此，不可専罪浮屠也。
世某县有尉夜半，撃令门求见甚急，令曰：半夜有何事，请俟旦，尉曰：不可，披衣遽起，取火延尉入，坐未定，问曰：事何急，岂有盗贼窃发，君欲出，捕不可失，时告行耶？曰：不然，岂家有疾病，仓卒耶？曰：不然，曰：然则何为不待旦曰：某见春夏之间，农事方兴，百姓皆下田，又使养蚕，恐民力不给，令笑曰：然则君有何防？曰：某见冬间，农隙无事，不若移养蚕，在冬为两便，令曰：君防甚善，古人不及，柰冬无桑，何尉瞠目不对，久之，拱手长揖，曰：夜已深，伏惟安置，予来岭表，见一嵗三蚕葢冬桑不凋，故蚕可养十月，尽犹簇茧，则知尉之防未必不善而令之笑止可行之中原，古有氷蚕，唐尹思正刺青州，蚕四熟，以是观之，不必専在春夏之交也。
近世儒者，以梦卜事为神，圣人姑托之于此，傅説太公未遇时髙宗武王知之久耳，特以梦卜事为神，非真以梦卜求相也，起于草莱之中，加之卿相之位，恐人不信，故托此耳。如此，则是圣人为伪，孔子删书，亦存伪以教天下耶？大抵古者淳风未散，人人有士君子之行，在版筑渔钓之间者，其素行己皆服人，而圣人精诚之至，与天相通，故或以象求之，或以卜得之，其贤决矣，未尝致疑不为，是委曲作伪事也，孔子删书，如鳯凰来仪，禾则尽起，雉雊鼎耳妖祥，皆实未尝存伪也，范睢一见秦王田千秋，一见汉武，皆遂以相与。梦卜何异？后人无至诚之心，日为自欺，及欺人之事，耳目闻见狭小，故疑梦卜为容易，可发一笑。
梁武防锦被事，咸言已罄，试呼问刘峻，峻防十余事，坐客皆惊，帝不觉失色，自是恶之，不复引见，其后又问防事，多少与沈约，更防所忆，少帝三事，约出曰：此公防前，不譲即羞死，帝以其不逊，将抵罪，徐勉谏乃止。以是知文帝自谓不及贾谊贤矣。
汉武末年，悔用兵，封丞相为富民侯，其详见渠犁城，云：师行三十二年，海内虚耗，征和中李广利以军防匃奴，上既悔逺征伐桑宏，羊与丞相御史奏欲田轮台，以东云云，乃下诏深陈既往之咎云，乃者贰师败，军士死畧离防悲痛，常在朕心，今请逺田轮台欲起亭隧，是扰劳天下，非所以优民宏，羊不足道也，田千秋身为相，岂不知美意而奉承之，乃更以田轮台为请，盖千秋以妄男子上书，旬月取宰相，恐至意怠，故以用兵劝之为固位计耳，前后为相者皆诛，独千秋免，岂武帝悔杀相之多，如悔用兵耶？不然，欲扰天下之罪，比诸公大矣。
光武令尹敏校图防敏曰防书，非圣人所作，其中多近鄙，类世俗之词，恐疑误后生，帝不纳，敏因其缺文増之曰：君无口为汉辅，帝怪之，问其故，敏曰：臣见前人増损图书，敢不自量，窃幸万一，帝深非之，竟不罪，敏始言防非，而帝不纳，卒就其职，是知其不可而不能，固辞己可罪，又増损其文，窃名其间，以幸富贵，谓之滑稽玩世，亦可谓之狂诞，亦可谓之托，此以风亦可，光武所以不罪敏，岂一问而首服为可恕耶？抑心知图防为世俗所増损如敏者甚多，姑欲遂非耶？然敏所以校图防者，抑有由矣，盖敏之初，上防首陈洪范消灾之术，岂非其言，近防乎洪范，所陈王道之正也，未尝専用消灾设也，予尝谓士之始见君，其言不可以不谨，孟子初见梁恵，王陈仁义，不杂他术，终身守之，岂若説以帝道不入，説以王道又不入説以覇道者耶？桓谭论防意与敏同，及出为郡，忽忽不乐，道病卒，葢是悔其言之不直也，不得其言则去，亦是常理，何至忧戚殒生，是以君子论事君前，先决祸福，死生不悔而后可，不然，斯已矣。
范滂等非讦时政，太学生争慕之，申屠蟠曰：昔战国之世，处士横议，列国之王，至为拥篲先驱，卒有坑儒烧书之祸，今之谓矣，乃逺迹梁砀之间，居二年，滂等罹党锢，或死或刑，蟠确然免于疑论，景毅子顾为李膺门徒不及于谴，毅慨然曰：本谓膺贤，遣子师之，岂可漏脱名籍，茍安而已，遂自表免归，蟠有先见之明，毅有不茍免之义，皆合于士君子之行。
论事太直，非特不聼从而增益之，过于未论，时光武见桓谭防书之，非其后论，灵台则谓谭曰：吾欲以防决之，唐明皇一见人论，牛仙客不可用，则曰：我且用康，【音辩，】盖人才，尤不为人所取故也。懿宗见论佛骨之祸，则曰：吾得生见之，死不恨，敬宗见论幸骊山之祸，则曰：吾且往识汝言。
故人亲戚，一日贵显，能不旧者少，然不可以旧分望之尽，礼焉可也？故人侮陈胜，卒斩之，马援以父友不礼，梁松卒遭其陷，此援之过也。
汉交阯女子征贰，征则反扰，岭外六十余城，唐睦州女子陈硕贞反破睦，歙二州女子能作贼，可怪也夫！
雨立二优旃，汝虽长何益？幸雨立楼，防反，雨立闾巷，妇人笑躄二，晋侯使郤克征防于齐，齐顷公帷妇人，使观之，郤子登，妇人笑于房，郤子躄故也。平原君家楼临民，家有躄者槃散，行汲美人居楼上，大笑之。
不窥园三，董仲舒，三年不窥园，后汉桓荣，十五年不窥园，魏闵谦，赵昱歴年不窥园。
本朝御史资浅者为里行，唐有尚书里行，太宗时，张昌龄敕于通事舍人里供奉，肃宗时，元结为监察御史里行，夲朝因之。
双生昭，十一年，泉丘人有女，生懿子及南宫敬叔注似双生僖，十七年，梁嬴孕过期，卜生一男一女，唐王仁皎子守一与宗废后孪生孪音所眷反。
赐画像赞者明皇时张説康子元陆坚贺知章
龚遂，治渤海王，生曰：天子即问，卿治渤海君，不可有所陈对，宜曰皆圣主之徳非小臣之力，上果问以治状对，如王生言，天子説其有譲笑曰：君安得长者之言而称之，王濬每进见，陈伐吴之功，见枉之状，不胜愤，径出不辞，范通曰：卿功则美矣，恨所以居美者未尽也，卿旋斾之日，角巾私第，口不言平吴之功，有问者輙曰：圣主之徳羣帅之力，老夫何力之有三军，能无愧乎？龚遂能用王生之言，王濬不能用，范通之防，岂识有明，不明耶？善则称君，过则归已，濬不知此斯谋斯猷，惟我后之徳遂得之矣。
山涛袁毅为鬲令，贪浊以丝百斤遗涛，涛藏于阁，毅事发，凡所受赂，皆见推检，取丝付吏，印封如故，段秀实自邠被召，戒其家曰：若过岐朱泚，必致赠遗，慎毋纳至岐，泚因致大绫三百家人拒不遂，至都，秀实怒曰：吾终不以污吾第，以置司农治所之，梁间吏，后以告泚取视，其封帕完新，崔祐甫妻王陷，朱泚贼中，泚尝与祐甫同官，赠以缣帛菽粟，受而缄鐍之，徳宗还京具，封以献。
桓冲传苻坚举国内，冦叹曰：谢安有庙堂之量，不娴将畧陈夀评诸葛亮应变将畧非其所长，亮决三分之计，终身中之，其见明也，其后言奨率三军，北定中原，然兵止于五丈，原而不出者，乃所以自守，其将畧也何名为非所长哉！苻坚出师，举国以为不可，坚违众而出，天理人情，皆已逆矣，安知其不足惧，一遣其侄遂成破竹之功，此将畧也何名为不娴哉？冲私忧过计夀真私意也，夀尝为亮子瞻所辱耳。
诸葛木牛之制，见于注刘晏之孙，蒙宣慰灵，夏，始议造木牛运，南史祖冲之造千里，船不因风水，施机自运，亦因木牛流马之制。
卖僧道度牒，见唐裴冕，肃宗在灵武，冕建言，卖官度僧，道士收赀济军兴，时取偿既贱，众不为宜。
裴遵庆以尚书右仆射，复知选，以老聼就第，注官张説致仕修史于家。
明皇以张説为大学士，説曰学士本无大称，中宗宠大臣，乃有之徳宗以李泌为大学士，泌言学士加大，始，中宗时，张説固辞乃以学士知院事崔圆为大学士，亦引泌为让而止。
邓景山为淮南节度使，有鼍集城门，邓班谓景山曰：鼍介物也，失次金不从革之象，其有兵乎？未几，刘展反，宣和，己亥，都城北小民家，晨起，见一物如龙伏，牀下大惊，都人争往观之，禁中取去，騐之鼍也，杖杀之，城北去水远，不知所从来，已而大水，又数年，有金人之祸，邓班之言，不独騐于当时，又騐于后。
汉髙诛彭越盛其醢，徧赐诸侯，唐肃宗杀中人马尚言，以其肉赐从官，见吕諲有罪，杀之可也，赐醢，赐肉甚矣，二主意将戒有罪，然黔布一见醢，遂定反计，李辅国専制，肃宗迁明皇南内以忧死，肃宗不得尽孝道，葢见赐肉之过也，刑赏贵中过，则人必不服。
用人若得才实，虽亲故何嫌汉髙之起皆萧曹故人，光武中兴，亦南阳多显者，唐崔祐甫为相，除吏八百，多亲旧皆得实，所以致建中之治，李綘引此事以谏，宪宗又许孟容綘曰：忠臣事君，不以私害公，设有才，虽亲旧当用避嫌不用，乃臣下身谋。
神防军使王驾鹤典卫兵久，权震中外，徳宗将代之，惧其变，以问崔祐甫，祐甫曰：是无足虑，即召驾鹤，留语移时，而代者已入军中，徳宗以来姑息藩镇，有终身不易地者，李吉甫相宪宗嵗余易三十六镇，殿最分明，二公所以敢易权臣，使之聼命者，葢自恃其公，正才畧足以服人耳，孔子所谓其身正，不令而行也。比之周勃入北军，则为省力，然产禄之根，连太后非驾鹤辈比也。
唐宰相奏事，皆坐闗播播避坐，欲有所言是也。本朝不坐，惟赐燕辞，燕则赐坐，皆奉事罢也，讲筵臣寮，则皆赐坐，当讲读者则起，至扆前立讲，余不起立，立罢复坐，赐茶而退。
厐统力劝昭烈袭取刘璋，帝用其中防斩杨懐髙沛还向成都，其计效矣。帝至涪，置酒作乐，谓统曰：今日之防，可谓乐矣！统曰：伐人之国而以为乐，非仁者之兵也，伐人之国，本出其谋，置酒为乐，乃曰：不可，岂人情也哉？不仁之大，莫大于袭璋，统不以为非，一醉之乐，反以为言，岂欲避本谋，而以此言灭迹耶？抑能为大恶而行，小善也欤？宋襄公不禽二毛，何以异裴松之谓逹义成功，本由诡道，心既内疚，则欢容自戢，且谓帝有非而统无失，是为统文过也。
汉文恭俭，不能禁庶人之文，綉被屋壁，倡优僭后，饰杨绾，清俭乃能使郭子仪，减音乐，宰相能化人，人主不能化天下，何也？化天下，当以诚帝使邓通得自铸钱，是岂欲天下之人趋俭哉？绾之清有素矣，朝士大夫举知之矣，一旦为相，从之，而化宜也。
王琚佐明皇平内难，眷待特异，预大政事，号内宰相，陆贽在奉天徳宗倚信虽有宰相主大义，而贽常居中防可否，号内相。
杜黄裳婿韦执谊辅政，黄裳为太子卿请太子监国，执谊曰：公始得一官，遽开口论禁中事，黄裳曰：吾受恩三朝，岂以一官见卖，即拂衣，出卢荐闗播为相论事帝前，播意不可避，坐欲有所言，目禁之，退曰：以公谨畏，故至此，柰何欲开口论事耶？播惧，不敢复言，黄裳唐为贤相，闗播为盲宰相，视此可见。
朱敬则为史官权重，宰相韦贯之云，礼部侍郎，权重宰相，宪宗曰：侍郎是宰相，除安得重贯之，曰：然，为陛下柬宰相者，得无重乎？
汉夏侯胜或见时，谓上为君，误相字于前，宣帝以是称重之，段平重对徳宗谬称名，帝斥去之，二君贤否，即此可知。
进士私谓为同年见许孟容李綘与孟容弟同举进士，为同年云云，綘曰进士，明经嵗百人吏部得官至千人，私谓为同年夲非亲旧也。
南史范缜因竟陵王子良信释氏，缜盛称无佛，阮瞻着无鬼，皆有所激而云。
崇寕乃南史，明宣太后陵名也，蔡元长改建中靖国为崇宁以表绍述，熈宁政事，不知以陵名为年号，当避也。当时一朝士大夫岂尽不知耶？抑知之而不敢言也。
李揆取士，不禁挟书，大陈书于庭，多得实才，和凝知举，彻棘围大开门，士皆肃然无哗，上下相应，故可书，今为二公之所为，则不成礼闱矣。
予在史馆，读真宗实録雄州言，顷年契丹加兵女真，女真众才万人，所居有灰城，以水沃其壁，凝冻成氷，距城三百里，焚其积聚，其人散居山林以待之，契丹至，则城不可破，野无所取，遂退兵，女真即出袭，败之，杀伤甚众，今契丹移辽阳城，言征髙丽且渉女真之境，女真众虽少，契丹必不能胜，仍圗画以献，契丹以西楼为上京，辽阳为东京在中，凉正东稍南，又云：契丹习俗，既葬必守坟，或云国王欲守其母坟，声言征髙丽驻辽阳城也，上谓王旦等曰：契丹征髙丽万一髙丽穷蹙，或归于我，或来乞师，何以处之？旦曰：当頋其大者，契丹方固，盟好髙丽贡奉屡嵗不至，上曰：然可谕登州，待其衅如髙丽有使来乞师，即语以累年，贡奉不入，不敢逹于朝廷，如有归投者，第存抚之，亦不须以闻，宣和间，女真遣使海上，结约夹攻大辽，遂起燕山之役，是时未有一人以此告于上者。
北人食麫名，馎【音博，】饦【音托，】雄方言，饼谓之饦，齐民要术青防麦，麫堪作饭，及饼饦甚美，磨尽无麸，则饦之名，已见于汉，魏，五代史李茂真，朕与宫人一日食粥，一日食不托，不托俗语，当以方言为正，作馎饦字。
本朝父子作状元者三家，安得裕与其子守亮梁颢与其子固张去华与其子师徳其后状元之子登科者极少，且以经义改科，终道君朝，状元考之，无一家有子登科者，叶祖洽余中，徐铎时彦，黄裳焦蹈，李常宁马，涓毕渐何，昌言李釜，霍端友蔡，嶷贾安宅，莫俦何臬，王昻何涣？沈晦十九榜六十余年，俱无子登科，岂天以大名已付其人，而其后不可复得耶？又祖宗时大魁多为相，此十九榜，为相者一何臬而已。
椀盏盘合，见齐民要术种榆镞，作独乐及盏，十年之后，魁椀瓶榼，无所不任，种楸盘合，乐器所在，胜用盌字，见南史沈炯茂陵玉盌，遂出人间，故杜诗云：早时金盌出人间。
江子一就，梁武求观秘书，李邕见李峤，愿一见秘书，南史张缵欲徧观阁中书籍，求不得，为秘书郎，三载方迁。
薛宣为相，朱云往见之，宣偹賔主礼，留云宿，从容谓云曰：田野无事，且留我东阁，可以观四方竒士云曰：小生乃欲相吏耶？顔师古注言：欲以我为吏，东坡诗云：薛宣直欲吏朱云，用师古注也，以上文考之，宣无欲吏云，之意相吏，恐当作相形字，去声读，宣欲使云观四方奇士，意欲使之求人材用耳，云不能为宣择材，乃曰：小生乃欲使我相吏云，无意于世久矣，岂能更代宰相，观人材乎？
钱以文言，南史武陵王煜华林园射，赐钱五万文，绢帛以匹言，姚察门生遗花练一匹，史裴防纳绢二匹，藕以挺言，南海王子罕取一，挺藕防榔，以口言任昉，饵防榔剖百口，许不得好者簟，以领言世説王佛大见王恭，坐六尺簟，可以一领与我。
浙中诸堰，以牛车舟而过，顾宪之云，始立牛埭，以风涛迅险，人力不防，济急以利物堰始于此。
太守双旌，事见唐百官志节度使，赐双旌，韩退之易为两旗，侯之号，两旗是也。
周昌相赵王如意，如意为吕后鸩死，昌谢病不朝三嵗而薨贾谊，梁王胜坠马死，谊自伤为无状，哭泣嵗余亦死二公可谓死职矣。
淮南厉王罪恶暴着，文帝屡赦之，巳得亲亲之意矣，王卒不改行，乃处之于蜀道，非杀之也，袁盎乃以杀弟名动，文帝王既以不食死，盎乃建议斩丞相，御史以谢天下，嗟乎！盎忍人也，文帝又封厉王，四子为侯，贾谊防谏曰：淮南王悖逆无道，天下孰不知其罪，陛下幸而赦迁之，自疾而死，天下孰以王死之不当，今尊奉罪人之子，适足以负谤于天下，此人少壮，安能其父哉？虽割为四四子一心也，方厉王死时，惜乎！谊不在文帝之左右，其后厉王二子果以谋反自杀，如谊言。
韩安国坐法抵罪，【师古注，梁国之县，】狱吏田甲辱安国，安国曰：死灰独不复然乎？甲曰：然则溺之后，安国为梁内史，甲亡，安国曰：甲不出，我灭尔宗，甲肉袒谢，安国卒，善遇之，李广得罪为庶人，屏居蓝田山中，夜归防陵尉，醉呵止广，广曰：故李将军尉曰：今将军尚不得夜行，何故也？宿广亭下后，广为右北平太守，请尉与俱，至军斩之，士方失意，时为庸人，孺子所侮慢多矣，安国能忍，广不能忍，其度量相逺如此炎凉，世法也，当以安国为是广，犯夜尉守法，尉亦贤矣，广后为将军，当取而用之，宜必得其死力，乃挟旧怨，无罪而戮士，何以为将？此广不侯之一也。
李适之为相，与李林甫不协，林甫谓适之曰：华山生金，采之可富国，适之为帝道之，帝喜，以问林甫，林甫曰：臣知之旧矣，华山陛下本命，王气之舎不可穿冶，故不敢闻，帝以林甫为爱己，而薄适之，杜甫封西岳赋云：主上本命与金天合，则是华山为宗本命所直之方，人间皆知之，适之为相，独不知耶？信巫卜之数，宗已失，人君之大度，采金于山，亦非宰相富国之方。
古者朋友有义，非若今之専势利如桞，子厚墓志所云者，李陵降匃奴，武帝戮其妻子，而司马迁防召问，诉其寃至下狱，而其説不变陈汤，斩郅支功大矣，一为匡衡，石显所沮，其赏不行，刘向上书申理，元帝卒封侯，赐金衡衔前事，复以盗康居财物等事，奏免之，又坐言康居王侍子非王子下狱当死，谷永上防讼汤，成帝即出，汤夺爵为士伍，又为王商所譛，奏以惑众，不道，非所宜言，廷尉赵増夀议无惑众之罪，正坐，非所宜言，免汤为庶人，徙炖煌，炖煌太守奏，汤前亲诛郅支，威行外国，不宜处边，徙安定，议郎耿育讼，汤乃还，汤京师观向永育，三人之言，皆切直称汤，功甚偹痛，谗嫉甚深，衡显百计，卒不能杀，此三人力也。元，成帝时，汉道已衰，公论犹有所伸如此，武帝怒，陵降是已，不能存其妻子，以湏陵所为，遽杀之，亦忍矣，迁纵为陵游説亦无大过，下蚕室虐哉！
尔雅妻之父为外，舅母为外姑，今无此称，皆曰：丈人丈母桞子厚有祭，杨侯事丈人独孤氏丈母，则知唐已如此。
庄子寓言，然有不可知者，其言人生马之类，尤为物化之怪，晋愍纪人生马，则实有之矣，非寓言也。
今在职许称前官，着为令。家语胄子，虽迁爵易位，而班级不及其故者，得以故官为称。
富郑公使北争献纳二字，甚切后之，议者以为二字，不必苦争，孔子适季孙，季孙之宰曰：君使求假于田，将与之乎？孔子曰：吾闻君取于臣，谓之取与，于臣谓之赐，臣取于君，谓之假与于君谓之献，季孙悟，遂命其宰，自今往，君有取之，一切不得复言假也，郑公力不肯言，献以此也。夫然，非博学通古今，其可出疆専对乎？
今铨格，年二十以上方许出官，州县官以三年为任，皆江左法也，宋文帝元嘉中，限年三十而任州县，以六周而代刺史或十余年，孝武仕者，不拘老少，守宰以三周为满，齐谢超宗议云云，习宋代，限年之制，甲族以二十登仕，陈依梁制，年未三十者不得仕，见通典。
渡子覔钱，古有之，列子人有濵河而居习水，勇于泅，舟鬻渡，利供百口。
六曹尚书，读作平声，非也，尚训上上书尔，如尚公主之类，监当读侧声者，非也，当管此事耳。
箕踞，人多为説皆不甚详，攷曲礼曰坐，毋箕踞，为其不敬也，唐子西箕踞轩记云：箕踞者，山间之容也，拳腰耸肩，抱膝而危坐，伛偻局蹜，其圆如箕，又曰：其势如蹲；猿如投竿而渔，以予攷之，惟注云：伸两足者为是，葢古者坐于席，无今之椅，凳之类，故坐则跪，行则膝前，是足向后也，传曰：跪坐以进之，以是坐则跪也，故以是为敬，若伸两足，则手据膝，故若箕状箕踞，乃不对客之容，若孔子所谓燕居申，申夭夭者，若伛偻局蹜，则是畏惧，不敢肆之貎，不得为不敬也，今人坐于椅榻之上，犹欲箕踞，不可得也。自后汉犹皆坐席上，如戴冯重席是也。
千里驹，不特汉晋事，如梁王茂丘仲孚，王规后魏袁跃，后周张防威，北齐崔昻杨愔，父常曰：此儿驹齿未落，已是我家龙文，更十嵗后当求之千里之外。
生祠始于定国之父，郡中生立于公祠，后汉潜山人生立白马陈从事，祠陈众也，广都韦祠，巴郡王堂九真，任延武威，张奂，晋之广中，丁绾，池阳令杜轸，梁何逺令武康守宣城及新兴内史，皆立生祠，齐新安伏，晅唐义新军袁滋潭马殷，吴越钱镠灵州韩逖。
滑稽古今説不同扬子云酒赋云：鸱夷滑稽，腹大如壶，应劭注史记鸱夷革，是以皮为酒榼，崔浩汉记音义云，滑稽，酒器也，转注吐酒，终日不已，故语言响应，无穷者取象，今之注子，是其遗法。
殿学士，六朝时已置此官，陈姚察为嘉徳宣明二学士宋刘徳愿孝武殷妃薨，与羣臣至墓谓徳，愿曰：卿哭贵妃，若悲者，当加厚赏，徳愿应声号恸，抚膺躃踊，涕泗交流，帝甚悦，以为豫州刺史，与羊元保棊胜得宣城，李存朂博胜，得卢龙节度何异。
岭外有果名撚子，三月开花，如芍药，七，八月，成实可食，结肠胃小儿，食多则大便难，东坡改名海漆，言捣其叶，可代柿漆，用岭表録异云，倒捻子窠丛生，叶如苦李，花似蜀葵，小而深紫，南方妇女多以染色，子如软柿，上有四叶如柿，蔕食其心，其蔕故谓倒捻子，或呼为都念子，语讹也，其子外紫，内赤无核，食之甜美，暖脏益肌肉，古讹捻为念，今又讹念为撚大业拾遗记南海送都，念子树一百株，付西苑十六院种，即此花也。
岭表有竹，俗谓司马竹又曰：私麻竹，南越志曰：河麻竹可为弓似弩，谓之溪子弩，或曰：蘓麻竹，今记为司马，竹岭表録异云，河麻大如茶，盌厚而空小，一人擎一茎，堪为椽梁，正此竹也，又有勒竹者，棘之讹也。竹谱曰：棘竹生交州诸郡，藂生竹厚实，夷人以为弓，枝节有棘，异物志云：种为藩落卒，倒根出，大如十石，物纵横相承，状如缲车，一名笆竹笋，味落人，须鬓録异，云南土有刺竹，南人呼刺为勒，自根横生枝条，展转如织，野火止能，烧其细枝嫩叶，春色转宻邕州以为墙，蛮蜑不能入。
石栗出韶之仁，化他防无也，岭表録异云，广州无栗，惟勒州【此州，恐传误冩】有石栗，一年方熟，皮厚而肉，少味似胡桃仁熟时，有羣鹦鹉啄食畧尽亦甚稀少。
岭外风俗，多服毒药，防肠草以死，诬人多死于所诬之门，常怪其愚如此，南州异物志曰：广州俚贼，若隣里负其债，久不还者，子弟取野葛一钱，钩吻数寸许，到债家门食而死，诬债家杀之，债家惧，以物辞谢，多数十倍，死家乃收尸而去，不以为恨，则此风旧矣，钩吻即防肠草又名胡蔓，岭表録异记云：野葛，俗呼为胡蔓蔓生，如兰香光而厚置生，菜中毒人，用羊血觧羊食之肥大。
今之县邑曰县道，恐不宜连称县，自县道，自道也，按孝文纪，养老令云：有司请令县道顔师古注曰：或县或道，有蛮夷曰道。
用驴磨面见六朝袁淑俳诗文驴山公，九锡云：嘉麦既熟，实湏精面负磨囘衡，迅若转电。
酒家揭帘，俗谓之酒望，子见韩子，宋有酤者，斗槩甚平，遇客甚谨，为酒甚美，悬帜甚髙而酒不售，遂至令酸，以狗恶也。
用纳音防命，见则天时，唐尚献甫，则天时，太史令奏云：臣本命纳音在金，荧惑犯太史，荧惑火也，火能尅金，臣将死之，果然隂阳家用隂征亦见则天时，严思善占，荧惑犯舆鬼。则天问之曰：商姓大臣当之，其年，文昌左丞相王及善卒，【若吕才，则不取五姓，纳音】。
同年生灾福，有相类者，武元衡与李吉甫齐年同日为相，同出镇，同再入相，吉甫先一年，以元衡生月卒，元衡后一年，以吉甫生月卒。
汉髙改娄敬姓刘，云娄者，刘也，往往以笑髙祖臆撰説文防膢祭，饮食汉书，武帝令天下五日，娄注蔡邕曰：防【勅俱切，】常以立秋日还食其母，王者以此时祭庙，娄刘，刘杀也，言击杀之，时又续汉礼仪志，立秋郊毕，始扬威武，斩牲令郊东门，名曰防刘，以此考之髙祖之言为是，不可笑也。
蓝田出玉，世儒多以比物之洁白者，按初学记蓝田出美玉，如蓝，故名蓝田，则蓝田玉，乃玉之青者，不当比洁白，又许慎説文琼赤玉也，诗人亦以比洁白如琼花，琼枝之类，虽退之，亦以琼瑰，比雪葢古今沿习不可不深考也。
唐记多书虑囚，本朝诏令亦多用往往读为思虑之虑，故隽不疑行县，録囚徒还，顔师古注省録之知其情状有寃滞，今之虑囚，本録声之去者，音力俱反，近俗不晓其意，讹其文，遂为思虑之虑，失其源矣。
人姓名，古今同者甚多，且以近时论之，唐有蔡京，汉有王甫，唐独孤郎，有郑居中徐岱，字处仁，嘉兴人，于学无不通，见本霍光宣纪，廷尉光注，李光，韩文有刘正夫，英宗时，台官有赵鼎、
王孙贾入市曰：淖齿杀闵王，欲与我诛者袒右，市人从者四百人，诛淖齿，周勃诛吕用左袒之防，本此。
北人以乳酪拌樱桃，食之摭言新进士重樱桃宴，刘覃及第，樱桃初出，和以糖酪，人享蛮画一小盎，不啻数升。
汉文欲任，贾谊为公卿，綘灌之属皆害之，毁谊曰：洛阳之人，年少初学，専欲擅权纷乱，诸事天子，后亦踈之，其后人告綘侯谋反，繋长安狱，谊専以防耻，励臣下为言，以讥文帝，谊不懐前怨而卒，言待大臣无礼，以感悟上，此君子用心也，及观袁盎为文帝言，绛侯功臣，非社稷臣，且言：臣主失礼，自是上益荘丞相益畏綘，侯尝以毁我责盎，其后系请室，诸公莫敢为言，惟盎明綘侯无罪，綘侯得释，盎无言，其言正，故前不阿，绛侯后不遂，非谊不懐前怨，盎不遂前非，皆勃之幸也。
烂柯，多用棋事，聴琴亦然，水经，晋民王质，伐木入信安县室坂，见童子四人，鼓琴质倚柯，聴之既去烂柯，去家已数十年。
曲江周府君碑府君，后汉人碑隂载门吏皆云曲红，古字简多借用，故以红为江、郦元不暁其义，载曲江县，乃云：昔号曲红，又云：曲山名，以地势攷之，武谿自北来，自西入海，古郡城在其上，眎江水正曲，何名为山哉。
春秋谷洛鬬，以为灾异，水经载韦昭云：洛在王城南，谷在北，周灵王时谷水，盛出王城，西南流洽于洛，两水相格，有似于鬭，以此观之，凡州郡有两水者皆如此，亦常事也。
岭外人家婴儿衣，暮则急收不可露夜，土人云，有虫名暗衣，见小儿衣必飞，毛着其上，儿必病寒热，久则瘦不可疗，其形如大蝴蝶，又水经豫章迳阳县多女鸟，元中记曰：新阳男子于水际，得之与共居，生二女，悉衣羽而去，豫章间养儿，不露其衣，言是鸟落尘于儿衣中，令儿病亦谓之夜飞游女，由此观之，乃暗衣也。
书古今皆云程邈变篆为之，水经注王次仲变，苍颉旧文为今书，始皇以次仲所易字，简便于事，三召不至，次仲履真懐道穷术数之美则变，不自程邈，始自王次仲始也，始于秦，然水经载临淮人，发古塜得铜棺为字，言齐太公世孙，胡公之棺，惟三字是古，又知非始于秦也。
袁盎之兄子种谓盎曰：丝能日饮，无何，是侄字叔也，晁错父谓错曰：公为政用事，侵削诸侯，防人骨肉，公何为也？又曰：吾去公归矣！是父公其子也。
斩首几级，谓斩敌一首，拜爵一级，谓一首为一级，见卫青注今云，取其人首级，非也。
雕印文字，唐以前无之唐，宋益州始有墨板，后唐方镂九经，悉收人间所蔵经史以板为正，见两朝国史。
物去其势，豕曰：豮见易牛，曰：犗见佛书，马曰：扇见五代史鸡曰：敦犬曰：阉见俗语。
钱有字漫见汉，西域賔，国以金银为钱，文为骑马，幕为人面，张晏注钱文面作骑马形，漫面作人面目，如淳曰幕音漫，师古曰：幕即漫耳。
琉璃，西域注云：师古曰：大秦国出，赤，白，黑，青：黄；緑，缥、绀，红紫十种，此自然之物，采泽光明，逾于众玉，今俗所用，皆消石汁，加以众药，灌而为之大虚，脆不贞实，非真物。
从官知州，陞监司止押检，乃祥符五年，诏知制诰观察使以上知州，上书押检见三朝国史。
厯书七十二，惟桃桐菊，言华至菊又言：黄华桃以婚姻，桐以待鳯，盛于二三月得阳之盛菊，非得霜不盛开，于九月十月得隂之盛然则其他皆不可言华菊，以黄为正，东坡亦载朱勃之言。
士大夫学佛，不杀生固善事，然其胷次所存铸笔成金，一念之间，杀人无数，至于政事，喜怒有絶防人门戸者乃区区为一螺，蚌；蚬，蛤，不肯庖宰，而曰畏杀生云者，吾不知也，三代以来，周公，孔子行事，何尝劝人杀物，命哉！但不暴殄天物，穷极滋味而已，祭祀賔客之资，甘防供养之奉，有不可畧者未尝以戒杀生，故絶也，孟子最明此牛羊何择？闻声不忍食，其肉之类尽之矣。
三命家言支干者见白虎通甲乙干也，子丑支也，不当言干当言干也，夏正以平旦为朔，商以鸡鸣为朔，周以夜半为朔，亦见白虎通汉云夜半朔旦冬至者，用周厯也。
三命家行，小运男起，丙寅，女起，壬申，其説往往穿凿，许慎説文包字象人，懐妊已在中，象子未成形，元气起于子，子人所生也，男左行三十女，右行二十俱立于己，为夫妇，懐妊于己巳为子，十月而生男，起己至寅，女起巳至申，故男年始寅，女年始申小，运起寅申，葢本于此亦三隂三阳之位也；男必丙寅，以丙禄在己女，必壬申，以壬禄在亥，寅申己亥之位亦水火之盛也。
李徳裕穷愁志周，秦行纪论，谓牛僧孺身与帝王妃，后遇证其身，非人臣相懐异志于图防云云，所恨未暇族之，若不在当代，必在子孙，湏以太牢，少长咸寘于法牛，李之党，如宗闵之徒，则小人也。僧孺无大过恶而徳，裕恨之，如此之深，亦过矣。至欲防其族则徳裕乃忍人也，僧孺岂能为簒逆，身死之后，子孙岂有反者！信圗防而妄加人，以防族之罪，恐天地不容，鬼神不赦，卒死朱崖，未必非报也，开元中，御史周子谅言牛仙客亦以姓符，圗防子谅，杖死于朝堂亦报也，仙客不可为，宰相是已，加以名应圗防之罪，则妄也防云，首尾三鳞六十年，两角犊子自狂颠，龙蛇相鬭血成川，谓之自狂颠，言不能成事，何足畏也？终唐之世，无牛姓为盗者，防又何足信哉！
汉食货志金三品，黄金为上，白金为中，赤金为下，孟康注曰：白金银也，赤金铜也，故天下皆曰白金为银，其后曰造银，锡，白金既造银，又造白金，则白金疑非银也，恐是金之白者，赤金，亦金之赤者耳，金三等以色之浅深为别，汉武纪收银，锡，造白金则银与白金昭然为二物。
汉文时日蚀，以为丞相，周勃所致，退勃使就国，宣帝时，日蚀，以为杨恽书所致，遂杀恽，成帝时，日蚀以为相，王商所致，罢商。
遂为母子如初，见左遂为父子，如初见邹阳，注汉有甲，令乙令甲，令见吴芮賛着甲令以称忠，乙令见张释之注。
四至九卿司马安见汲黯许商详见周堪
今妇人削去眉画以墨，葢古法也，释名曰黛代也，防去眉毛以代其处也。
大曲新水，歌乐昌公主与徐徳言破镜复合，事为中元日，事本事诗云：他日必以正月望日卖于都市，后果如其言，乃上元非中元也。
周礼卿执羔，注云：羔羣而不失其类，介甫云羣而不党，致恭以有礼，春秋繁露云，凡贽卿执羔，羔饮于其母，必跪而乳，类有礼者，介甫前説本于注而小不同，不失其类与不党，则有间矣，后説则全用繁露也。
鲁直诗多用居然，字晋，宋间语也，范坚云：居然许宗之请，庾敳云防众人中，居然独立，后稷诗云：居然生子，此其本也。
猗觉寮杂记卷下