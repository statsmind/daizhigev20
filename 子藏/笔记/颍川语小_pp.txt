钦定四库全书     子部十
提要
颍川语小二卷  ，  杂家类二【杂考之属，臣】等谨案：颍川语小二卷宋史艺文志及诸家书目，皆不着録其散见永乐大典中者惟题为陈叔方撰而不着，时代书中，称吕祖谦为吕成公，考宋史列传祖谦卒未得諡，至理宗时，始追爵开封伯，赐諡曰成。则是书在理宗以后矣，周宻癸辛杂识载，有叔方二事，称其字曰节斋，宋无名氏，诗家鼎脔，载有节斋，陈昉叔方宫词一首，在赵葵之，后王迈之前，宋诗纪事亦称陈昉，字叔方，号节斋，温州平阳人，以父荫入官，累除吏部尚书，端明殿学士，卒，谥清惠，此一陈叔方也，又倪瓒清閟阁集，有与陈叔方书二首，郑元祐侨吴集有元，故慎独处士陈君墓志铭一首，称吴有隠，君子曰：陈君叔方，其名曰植，为宋遗民，宁极先生陈深之子，此又一陈叔方也，是书无一字及元事，其宋之陈，昉所撰欤？其考究典籍异同，朝廷掌故，酷似洪迈，容斋随笔，其论文多辨别经史句法，又颇似陈骙，文则其中疎舛之处，如谓履端为闰月之名则未考，左传疏及史记注，谓叵罗，不知何器，则未考北史，祖珽传及李白岑参诗谓只字毛诗以外别无所出，则未考楚词，大招谓防尾讹为獭尾，由黄幡绰则未考，王建诗及王得臣麈史，谓林逋诗，郭索钩辀，用本草语，则未考扬子法言及李羣玉诗较之，王观国学，林王应麟，困学纪闻，皆为少逊，然大致考据，详核如辨，女娲补，天非链石，则取张湛之説辨同姓不必同氏，则从许慎之论，以及名称字义，沿讹习谬，而不知者，皆一一订正，尤足以砭流俗之非较之志，俳谐，述神怪者，有益多矣，裒而録之亦考正，家之所取裁也，叔方旧本卷帙无征，今即永乐大典所存者略以类从，编为二卷，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
颍川语小卷上     宋 陈叔方 撰
古文孝经罕有也字，今人所读，乃明皇本用也，字颇多，汉书贾谊服赋，罕有兮字史记，本则多有之，楚狂接舆歌，史记作徃者不可谏兮，来者犹可追也，比论语多二字，宛是楚辞句法，庄子所载亦有也，字无兮，字汉石经，本同。
古文孝经云：子曰：闺门之内，具礼矣乎？严父严兄，妻子臣妾，犹百姓徒役也，司马温公指觧谓刑于寡妻，至于兄弟，以御于家邦，与此章何以异？唐明皇时，国子博士司马贞议曰：案其文，是比妻子于徒役，文句凡鄙，不合经典，必非宣尼正说二者之论不同，愚谓贱百姓轻徒役，乃后世庸暴之君耳，古人未尝不以民为贵，以徒役为重事，妻子臣妾，虽下于我，而其理有不可忽者，存如待，百姓徒役，得其心，则顺失其心，则违兹顾，可不谨耶？诸经皆有纬尚矣，先儒谓防纬起汉哀，平间，然曹襃何休，郑康成樊英之徒好之甚笃，康成之解经，襃之定礼，皆引以为据，今日至有不识其名者，况复传诵，且如易之纬有六种，曰：稽览图曰：干凿度曰：坤灵图曰：通卦验曰：是类谋曰：辨终备，隋志所载，乃有八卷郑氏注，今传于世者，稽览图二卷，是类谋一卷，辨终备一卷，坤灵图一卷，通卦验二卷，又有乾元序，制记一卷，却无干凿，度当俟识者，诸书引孔子之语，亦多见于纬文。
文有以一字，自为经纬者，如诗序所美，非美然，论语其然，岂其然乎？句法最严洁，亦有一字，自经纬于数句之间者，诲女知之乎？知之为知之，不知为不知，是知也，又云：施于有政，是亦为政，奚其为为政，又政者，正也，子帅以正，孰敢不正？独乐乐，与人乐乐，孰乐是也？道可道，非常道；上德不德，是以有德子治天下，天下既已治矣，语亦近是有以两字自为经纬者，祭如在，祭神如神在，此语犹复而成章，若天一地二，天三地四，天五地六，天七地八，天九地十，则旁无一语之助，而经纬井然，又有以句之，上下两字，聨属者，讼上刚下险，险而健讼，讼有孚窒，惕中吉，又云：兼三才而两之，故六，六者非他也，三才之道也，道有变动，故曰爻；爻有等，故曰物；物相杂，故曰文，文不当，故吉凶生焉，又老子道生一，一生二，二生三，三生万物，万物负隂而抱阳又曰，知常容容乃公，公乃王，王乃天，天乃道道乃久，庄子正则静，静则明，明则虚，虚则无为而无不为也，有以两字错综而成文者，如天保下报上也，君能下下，以成其政，臣能归美以报其上焉。只用君臣二字为经，以上下二字为纬，似对不对，以尽其义，大扺作文之法，变化无穷，布在方册，读而不玩其辞，则其义不能尽见，摭此数者，余可以例通矣。作文语法，浑浑正正，怪怪竒竒前辈评之详矣，洪文敏聚经子，诸史句目曰：法语精语者，采撷尤宻却未有考论文句之，或长或短，标之为后作凖程者，因摭诸书之语，叙其大略于后，凡句之短者二字，三字为竒其长有引而至于十五六字，至二十字者，亦为竒读之不觉其长而损其一字则不成，句不可读，此古人至妙之法，如南宫縚之妻之姑之防之类，恐洪氏诸语未必尽收，且如二字三字之严者曰：敷贲肇禋，才难是也。曰：天行健，朋盍簮吊？由灵胥皷南，乘乘黄是也，其稍寛者曰：弗吊何居？无违是也。曰：扬之水怨有同，利艰贞，美反正，从夏南莫春者，身中清是也。潘子真诗话论檀弓云，进使者而问，故夫子之所以问使者，使者之所以答夫子一进字足矣，约不失一辞，可谓至确，愚观约而理到固难，若丰而不余者，尤难如诗，大序云：咏歌之不足，不知手之舞之，足之蹈之也，亦一字不可损，檀弓云，所举于晋国，筦库之士七十有余家，中庸云：得一善则拳拳服膺而弗失之矣，诗晋无衣序云：其大夫为之请命乎？天子之使，而作是诗也，家语云：徒谓以子之所能而加之以学问，岂可及乎？老子云：江海所以能为百谷王者，以其善下之，此数语者，虽长而犹有句读可析，未见其为竒也有一句而长，不可去一字者，如孝经云：非至德其孰能顺民如此其大者乎？内则云必求其寛裕慈惠，温良恭敬，愼而寡言者，使为子师，谷梁传，昭公四年云：有若楚公子圉弑其兄之子而代之，为君者乎？说苑称子曰：鲁国之以众，相凌以兵相暴之日久矣，又易系辞云：其出入以度外，内使知惧，此虽十字而立，言森宻望之使人敬畏，可谓法语，易有两句，皆长而竒甚者曰夫易，彰徃而察来，而微显阐幽，开而当名，辨物正言，断辞则偹矣，论语未尝以竒称而语竒尤甚，如曰：岂若匹夫匹妇之为谅也，自经于沟渎而莫之知也，又曰：且而与其从辟人之士也，岂若从辟世之士哉！此亦两句俱长之法，在史记多有之，吕不韦传云：则子无几，得与长子及诸子旦暮在前者争为太子矣，豫譲传云：然所以为此者，将以愧天下后世之为人臣怀二心以事其君者也，鲁仲连传云，吾始以君为天下之贤公子也，吾乃今然后知君非天下之贤公子也，韩文公深逹此意，其文虽尚竒崛至上宰相第三书，颇用长句，如曰天下之所谓礼，乐；刑，政教化之具皆已修理，又曰：岂复有所计议，能补于周公之化者哉？又曰，设使其时辅理承化之功，未尽章章如是，又曰，山林者，士之所独善，自养而不忧天下者之所能安也，又曰：惴惴然惟不得出大贤之门下是惧，此篇布置宏阔，如长江大河，非此句法则不相称，韩之所以为竒也又有两长句，而语合者如前，所谓辟人之士，辟世之士为贤公子，非贤公子仅一二字不同，此其句法，尤不易得，孟子乃有数句，皆长而语，复合者，我岂若处畎亩之中，由是以乐尧舜之道哉？继之曰：与我处畎亩之中，由是以乐尧舜之道，吾岂若使是君为尧，舜之君哉？吾岂若使是民为尧，舜之民哉？吾岂若于吾身亲见之哉？天之生此民也，使先知觉后知，使先觉觉后觉也。予，天民之先觉者也，予将以斯道觉斯民也，非予觉之而谁也？虽然，以论语较之，则又有大不侔者，如云，夫子之求之也，其诸异乎人之求之与？譬犹一串，白玉数珠颗颗圆净，连连而不杂语，法之清空，精到无以复加矣。
女娲氏古之女主也，传言女娲补天盖，补天道之阙，犹仲山甫，补衮职之阙尔，列子云：链五色石以补天，断鼇足以立四极，举世然之，何也？仲山甫之补衮，果补衮衣哉隂之佐阳柔之，承刚女之助男，此正补天立极之义也。【原注女娲古天子风姓，出列子注】。
史家罕载，简牍之语，赵壹传有皇甫规与壹书，其略曰：蹉跌不靣，企德怀风，虚心委质，为日久矣，侧闻仁者愍其区区，冀承清诲，以释遥悚，又云：傥可原察，追修前好，则何福如之？谨遣主簿奉书，下笔气结，汗流竟趾，壹报曰：君学成师范，搢绅归慕仰髙希骥歴年滋多旋辕，兼道渇于言侍沭浴晨兴，昧旦守门，实望仁兄，昭其悬迟，以贵下贱，握发垂接，又云：仁君，忽一匹夫，于德何损？而远辱手笔，追路相寻，诚足愧也，其徃复辞语。稍近于今，亦可见东汉时简牍，体制也。
史书非出一手，故其间多异同，亦有一事而重见者，如武后问狄仁杰荐宰相语，仁杰传所载甚详，张柬之传中复有之，汉书则不然，每云：语见某传，似不重复矣，至于郦食其见汉髙祖辍洗事，既载之髙祖纪又载之食其传，果何谓也？
扬子云后于太史公者也，史记相如传，乃引扬雄语，此后人续之，非迁笔明矣，韩昌黎作毛，頴传谓结绳之代以及秦，事无不纂，録盖谓秦始皇时也，又曰：及至浮图，老子外国之说，皆所详悉，浮图之书，秦时未至中国，不知何所考？而云。
驻跸之地，目为天府，盖尊君也，尝考周礼，春官有天府之职云：天者尊所藏，若天物然，庄子齐物篇，孰知不言之辩，不道之道，若有能知，此谓之天府，荀子大略篇，好士不倦，是天府也，史记蘓秦传，乃以燕为天府，姑摭此数处，惟周礼之说为尊，且美耳。
剑曰：南剑，雄曰：南雄和曰西和，盖郡有同名，以方别之，温为永嘉郡，俚俗，因西有嘉州，或称永嘉为东嘉，然图志曰：永嘉谱曰：永宁徧攷前，軰题识处，未尝用东字为传记，无有也，近时纶诰中，或用东嘉二字，殆未详考云，尚书左右司，谓之都司，都司官不重戴者有罚，所以严其人也，都曹乃刑部，都官，古之司校尉，今称都司为都曹，非也，检正诸房文字，乃中书门下省，非尚书省谓：检正为都司之长，误矣。词翰引用处，当审其是。
本朝奏事，时虽宦者亦逺避而杜诗云：朱衣只在殿中间不知所指，朱衣为何官？今考朱衣者，乃台省引班之小吏耳，朱衣引马，黄金帯，盖咏宰相之贵也，今宰相出乘马，时二人朱衣而前，趋者为朱衣一人，紫衣而骑，导者为引马，皆直省官也，唐宰相早朝，列炬甚盛，今马前，惟秉烛一枝，所谓煌煌，火城安在哉！
亚饭三饭，四饭皆饭而作乐，王燕饭食，皆令奏钟鼓，孔子曰：三饭，谓朝夕日中，此大夫之礼也。
今省部曰帖，皆公移也，惟帖俗以子称文昌杂録上司寻常追呼，下司吏属，只以片纸书所呼呌，因依差，走吏勾集。
姓氏之学，散漫久矣，世鲜习者徃徃自幼至老，竟莫知其身，从何来？且以陈姓言之，左传称为神明之后，盖自舜也，古者天子建德，因生以赐姓，胙之土而命之氏，如舜生姚墟，以姚为姓，封于虞，即号有虞氏，其子孙更不得赐姓，即以虞为氏，舜之后封于陈，则是陈与虞同姓而异氏，可以类推，史记称自黄帝至舜禹，皆同姓而异，其国号者是也。许氏云：族者氏之别名也，姓者，所以统系百世，使不别也，氏者，所以别子孙之所自出也，故世本之篇，言姓则在上，言氏则在下，此论最为明白，然观史记之语，则有未喻者，其叙老子曰姓李氏，注谓李氏女所生，因母姓则姓氏亦有出于母者，何也？禹之母，吞薏苡而生禹，因姓姒，契之母，吞乙子而生契，因姓子，则又诡异之甚者，要是众仲及许愼之语，柳芳之论为可信，余不必惑，大观中，永嘉仰孝子，忻有富族求婚，忻忻辞之，着同姓图曰：姬周郑江，与仰同姓，百世不通婚姻，正縁后世论氏而不及姓，故忻特行之，其知本之君子欤？【原注朱文公解周易参同契乃称邹防多不晓其义，盖以邹本春秋，邾子之国，氤氲防合，防即熹也，司马温公在洛一日，着深衣散，歩洛水堤上，过邵康节天津之居，谒曰：程秀才，既见，乃温公也，康节问其故，公笑曰：司马出程伯休父，故曰程也。二公学问无所不通，盖诗所谓善戏云】。
古者名与字，皆可相呼于朋友间，如曽子怒，子夏曰：商，汝何无罪是也。后世惟相呼以字，而不相名矣，乃有以字，自称于人而不名者，昨见观风堂帖，所刋林，和靖二诗皆直书，君复奉呈某人，秀才君复，乃和靖字也，而书之与名，不异，因攷顔籕髙俭房乔封伦皆隋末，唐初人其时，惟称师古士亷龄德彝，而未尝有名之者，此盖以字行于时，故师古注汉书，直称顔师古龄注，管子亦直称房，龄也，但旧唐书既明，言房乔，字龄，而新唐书？乃谓房龄字，乔又谓顔师古字籕，不知欧阳文忠公，遂以字易其名，何谓也？后之览者，何以辨其名，与字之是非耶？刘子名知几，以字讳嫌，故以字行，徐有功，本名宏敏，避孝敬皇帝讳，故以字行，无可疑者髙俭传称俭字士亷阎逊传称逊字立德，崔元翰传称元翰名鹏，其传中乃悉以士亷立德元翰为称是，竟以字作传而不名，何也？封德彝既以字显，而传独书名，又何谓也？若郭子仪，字子仪，张嘉贞，字嘉贞，李嗣业，字嗣业，白元光，字元光，侯仲庄，字仲庄，其字与名混而为一，甚简便矣。
俗称爷爹父也，嬢妈母也，父母为正名，犹言天地也，爷爹，嬢妈尊之，爱之之声，犹天之云髙髙明明不可得而名也，凡所尊所爱，而又敬之，德之如父如母者，故亦以此称之。姆者女师也，娘者少女之称，非母也，爹本屠可切，亦陟斜切，又爸蒲可切防之邪？切皆父之称郎罢者，爸之讹也。爷古只作耶字姐，亦母称女之长者也，哥本声也，无其义，今人以配姐字，为兄姊之称云。
伯父叔父同姓尊长之称为父之兄弟也，曰伯，曰：叔者长幼之序，非实指其人也，惟妇人称其夫之兄弟，则曰伯叔，盖不可随夫而兄之弟之矣，而又无他名，遂因长幼之序，以为之称焉。伯舅叔舅，异姓尊长之称，为母之兄弟也，妻之父曰：外舅妻之，母曰：外姑此见于尔雅，盖妇称夫之父母曰：舅姑则以此称妻之父母，为甚正，俗呼丈人丈母，竟亦近之，然称他人妻之，父曰：丈人则未稳，惟曰：令外舅可也，若云令岳鄙谬甚矣，赵邠卿注孟子云：礼谓妻父曰：外舅尧以女妻舜，故谓舜甥，此甥谓婿也，左传楚文王过邓，邓祈侯曰：吾甥也，此甥谓姊妹之子也，谓我舅者，吾谓之甥，二者似可通称，若加外字，则直为姊妹之子矣，史记作外生，晋史亦作外生，惟三国志作男外甥，其义一也。
侄徒结切礼，大夫不名世臣，侄娣侄是妻之兄女，娣是妻之妹，又左传侄其从，姑谓我侄者，我谓之姑是也。今谓兄弟之子为侄，盖取字林音义作丈，乙切呼之，古史传所未详，自唐至本朝诸书，稍见之，如狄仁杰谏武后云，姑侄与母子孰亲？犹指武姓人为侄也，此字惟可施之书，问以便人情，或有所著作，不若称兄之子弟之子，从子族子之为得也。
兄弟之子犹子也，正如孔子谓回视予犹父，予不得视犹子之义，乃视之如子也，今人便以犹子为称，殆不可晓，凡文字中曰能，曰犹，曰：果然，皆兽名假借以为义，犹即犹豫是也。岂可单用，左传称内嬖如夫人者六人，亦如二君之义，言待宠妾之过，礼也，今有上僣之妾，便目为如夫人，或呼为侧室，殊不知卿置侧室，乃众子也，卿得以立此一官也，礼称妻将，生子居侧室，此又为妻，生子时所居之室，岂妾之称哉？大抵世俗称谓多失其义，惟以令尊呼父，以内称妻尚可通，若谓閤正为令，政令嗣为令，似令女为令，爱及仆妾，称盛宠盛，纲之类，传习已深，不觉其谬，亦不可得而革矣，惟立言之士，宜审其辞，防之雅驯者用之可也。
俗称叔父之妻作式荏，切称母兄弟之妻，作巨禁切，其字则从审，从今而加女于左，实无文义，而举世用之，莫明其所从来，案张太史明道杂志云：婶者，世母之声，妗者舅母之声，盖二合也，如张所说，乃用梵音，二合，则如广韵二十为廿，如舍切，俗作念之类耳，亦罔所稽据，今姑存之，集韵于婶，妗字下注但云：俗呼叔母为婶，舅母为妗而已，当俟博知者辨之。
丈人盖父行也，称人之父曰丈者，所以父其父也，以某丈相呼者，尊之也，史记荆轲传云，家丈人召髙渐离击筑，索隐曰：刘氏云，谓主人翁，韦昭云古者名男子为丈人尊，妇妪为丈人，又汉书，宣元六王传所云，丈人谓淮阳宪王，外王母即张博母也，古诗云：三日断五匹，丈人故嫌迟是也。据此所说，其尊特甚，自唐以来，所称犹可考，且以杜少陵诗观之，或髙官或文人或贵盛，有地望者，皆以丈称如射洪，李四丈，郑十八著作丈，薛十二丈，南史李鄠县丈人之类非一，其最敬仰者，韦左丞丈，又曰：河南韦尹丈人，皆韦济也，济嗣立子尝为太原尹，文雅有政事，着先德诗四章，世服其典雅，三世居左辖，故少陵诗云：甚愧丈人，厚甚知丈人眞，则其人可知矣。李十丈，判官李曛也，曰：我丈时英特，魏六丈，少府魏佑也，曰：郑公四叶孙李大夫七十丈，李勉也，曰：王孙丈人行卢五丈，参谋卢琚也，又赠李十五丈，秘书文，薿云孤陋忝末，亲等级敢比肩，沈八丈，膳部东美云，通家惟沈氏，又云：礼同诸父，长此二者，则以亲戚或通家之旧，亦行軰之长者，惟蘓州李二十五丈，长史云：星拆台衡地，又曰：一毛生凤穴，乃贵家子弟耳，少陵亦以丈称之，有所敬也，柳子厚寄许京兆，孟容书称五丈座前，韩昌黎作扶风郡夫人卢氏墓志云：吾父友惟韩丈人，宋朝富郑公素以丈事范文正一日取簿，择监司范公以笔勾倒某人，富公呼范公曰：十二丈，则是一笔，此又见之书牍，见之铭墓，见之口谈，皆可证也。又案王岐公撰，光禄卿王师，言罕墓志铭云罕，乃岐公之叔父行也，第六既以年德尊，又其子弟多与公卿游，故自今丞相临川公而下皆称为六丈，此最分晓。
赵盾，比夏日衰，比冬日，此以人况日也，后有以月，况人者，春月如美女，夏月如循吏，秋月，如翰林冬月，如御史周人以讳事神名，终将讳之，盖礼既卒，哭而后讳，不敢斥言其名，故曰讳，则是未祔之前，犹以生事之，不曰讳也。生曰：名死曰讳，古今通义，典籍昭然，今世俗问人之名者，类曰：讳某而不曰名某，是其人未死而先加之，以讳儒冠，搢绅亦且互相传习畧不悟其为谬者，况讳之为言避也。又忌也，隐也，不曰名某而谓之避，某忌某，又取何义？下俚之人，遂有台讳之语，犹言台忌尤为可笑也。国之庙讳，着于令甲，臣子所当谨避，凡作文者，须易以他字，不必科塲为然，礼所谓诗书不讳者，谓教学之事，恐失其本义，临文不讳者，谓临礼文之事，行礼之时，有所妨者，非谓执笔作文也，史记及前汉书诸帝本记，不书名讳，后汉而下，皆异代人所述，始有讳秀，讳操之文，庄严彻通，避之惟谨，此犹史之文也，如唐之以治为理，不特陆宣公奏议为多，而韩文公诸人应有所作，亦曰理乱盖髙宗讳也，国朝祖宗庙讳，皆不难避，其习熟于文字，间者不过数字，如圣祖名【元也，】及嫌名第一字【垂也，】仁庙嫌名第二字【正也，】第六字【证也，】英庙，嫌名第八字【丕也，】第十四字【孺也，】神庙，嫌名第一字【明也，】第二字【勉也，】钦庙，嫌名第四字【全也，】第五字，【圆也，】及旧讳三两字耳，辞章之士，往往易犯而不自知，却有书治乱，为理乱者乃为唐讳，何也？洪文敏公作夷坚支志，以丙为景，此虽唐所讳而洪公曽，祖少保名炳，故借此字用之，非无谓而然也。
钦定四库全书
颍川语小卷下     宋 陈叔方 撰
邵康节先生平生不为训解之学，尝曰：经意自明，苦人不知耳，屋下盖屋，床下安床，滋惑矣，所谓陈言生活者也，有诗曰：陈言生活，不须矜自是中，才皆可了，冲晦处士徐复平居以太授学者，人或劝复著书，复曰：古圣诸书已具，顾学者不能求吾复何为以徼名后世哉？晚取其所为文章，尽焚之，今其家有书十余篇，皆出于门下，故旧之家，或问陆文安公，何不注释诸经以垂世公曰：六经乃注我者也，二三君子之言远矣。
君子小人之目，始于大禹誓师之辞，曰：君子在野，小人在位，盖谓废仁哲，任奸佞也，自后诸篇罕以君子小人对言：凡称君子者，皆贵而有位之人，如曰我西土，君子越庶伯，君子凡我有官，君子是也；称小人者，皆微而在下之人，如曰无伏小人之攸箴，小人难保，爰暨小人，不闻小人之劳，小人怨汝，詈汝是也。旅獒云，狎侮君子，狎侮小人，下文既谓小人罔以尽其力，则所谓君子亦有位之士也，无逸云：君子所其无逸，则知小人之依，下文既云相小人，厥父母勤劳稼穑，则所谓君子亦贵盛之称也，惟秦誓云：截截善谝言，俾君子易辞，乃为忠佞之分耳，其次则周易称君子小人，又皆以卦体爻位吉凶，而言者也，论语一书，首尾二章专论，君子其中，凡言君子者，虽各有不同，大抵二十篇之语，无非教人为君子之道，君子二字，至此大明，小人情状，亦可见矣。如云喻于义喻于利，坦荡荡长，戚戚上逹下逹，固穷穷斯滥，求诸己求诸人，成人之美，成人之恶，固若黒白之异然，视其所以，则碔砆似玉，或者迷焉如云，小知大受有勇无义，皆不甚相远，而况曰周与比，曰和与同，曰：泰与骄皆毫厘之差，千里斯缪，不特辨君子小人者之为难，而学为君子者，与小人同门而异，户亦未易别也。又况孔子于君子小人，皆谓之儒，则儒之一字君子，小人实共之，岂不深可惧哉！惟孔子有一语防破此事最分晓，君子而不仁者有矣夫，未有小人而仁者也；但儒者于仁之一字，自是认识不确，既不知己之为不仁，又何以知小人之为不仁，世之治少乱多，其病根在此故也。传称彼为善之小人，又有小人之中庸，若夫茍贱贪酷，无礼无义，此盗贼之靡不足为小人，而世俗乃以此类，与君子为反对，大不然矣。
万字，自古用之书之，惟亿万心，诗之千斯仓，万斯箱，左氏传之，万盈数汉书之，贺钱万是眞指为十千之万矣，未知始于谁也？案韵书万舞名，州名虫名，又姓也，非万也佛胷之卍与此万同【原注中兴颂书万旟，万年各不同】。
句法有正有竒有呼有应，呼应者，一唱一和，律吕相宣，以成文也，在经史传记之中，固有易见者，若简严而竒则为难知有三字，居上而两字下应者子絶四毋意毋必，毋固，毋我乐骄乐，乐佚游，乐宴乐，损矣是也，有四字，居上而三字，下应者，知者乐水，仁者乐山，知者动，仁者静，知者乐，仁者夀先王以是经夫妇成，孝敬厚人伦，美教化，移风俗，是也有四字，居上而两字下应者，天灾流行，国家代有救灾，防邻道也，有叠三字句而四五字，应者振振鹭，鹭于下，鼓咽咽，醉言舞，于胥乐兮吾何执？执御乎？执射乎？吾执御矣，至虚极守静，笃万物并作，吾以观其复有以三字自相呼应者，曲礼曰：毋不敬，俨若思安定辞，安民哉？而又承之，以四字四句曰：敖不可长，欲不可纵，志不可满，乐不可极，有以两字二句，自相呼应者，臣哉邻哉！邻哉臣哉！有纯用也，字呼，应者乐其可知也，始作翕如也，纵之纯如也，皦如也，绎如也，然后用以成二字，以足其义，有数句纯用之字，呼应而不假他助者，知及之，仁不能守之，虽得之，必失之，又有甚简而竒者以是语呼，即以是语应如剥，剥也，刚变柔也，风，风也，教也，又如觚不觚，觚哉觚哉！荀子云：信，信也，疑之亦信也，孟子云：郤之，郤之为不恭，何哉？郊特牲云，壻亲御授绥，亲之也。亲之也者，亲之也。又云：夫也者，夫也，夫也者，以知帅人者也，曲礼云：在朝言礼，问礼对以礼，左氏传云：威公之子七人为七，大夫于楚，其语稍长者，如切切偲偲，怡怡如也，可谓士矣？朋友切切偲偲，兄弟怡怡，又云：君君臣臣，父父子子，公曰：善哉！信如君不君，臣不臣，父不父，子不子，虽有粟，吾得而食，诸所协而用者，不过三两字，而昭晰，埙箎，有不可得而名状者，不亦竒乎？然又有竒于此者如易云，九四，突如其来如，焚如，死如，弃如叠五，如字，老子云：道生之德畜之，长之育之，成之熟之，飬之覆之，虽弃之之至，而未必终弃也，虽生之之至，而惟恐不生也，叠八之字，无穷之用，只在于用一助语中耳，诸书中惟老子，荀子作此竒语如老子云，故物或行或随，或吻或吹，或强或羸，或载或隳，是以圣人去甚，去泰去奢，荀子云：其冠进其衣逄，其容良俨然，庄然祺然蕼然，恢恢然广广，然昭昭然，荡荡然是父兄之容也，其冠进其衣逄，其容慤俭，然侈然辅然，端然，紫然洞然，缀缀然，瞀瞀然是子弟之容也，荀子，此类不一，虽有倡，有应而措辞，近与孔子之言相去远甚，是特理有醇疵而辞，亦然也。叶文定公制科进卷，君德篇有云：其于事天地，尊宗庙也，眞见其肃恭，诚一而不敢懈，而神祗祖考之来格也；非貎为之敬，而意其不吾享也，而况于简慢废缺，而不知畏也，此段用眞见其三字，凡十其下句，必两用也字为之应，昔无此体，惟荀子云：孰知夫士出死要节之所以飬生也，孰知夫出费用之所以飬财也，孰知夫恭敬辞逊之所以飬安也，孰知夫礼义文理之所以飬情也，故人茍生之为见，若者必死，茍利之为见，若者必害；茍怠惰偷懦之为安，若者必危；茍情悦之为乐，若者必灭；故人一之于礼义，则两得之矣，一之于情性，则两失之矣，孰知夫之语即眞见其类耳，荀仅用四亟，以六句应之，盖未易用也，又庄子云：与之配天乎？彼且乘人而无天，方且本身而异形，方且尊知而火驰，方且为绪使，方且为物絯，方且四顾而物应，方且应众宜，方且与物化而未始有恒，夫何足以配天乎？虽然，有族有祖，可以为众父而不可以为众父，父治乱之率也，北面之祸也，南面之贼也，此八用，且字而上下，呼应则用两乎字，语法尤，又用虽然二字作转折以和之，亦此意也。【原注内，荀子孰知夫一叚又见史记？礼书】。
字有不同，而可通用者，洪范，曰雨，曰霁，史记霁，作济曰，曰：燠，旸作阳燠作奥，荀子荤菜百疎疎与蔬同用之，皆雅又有古通用，而今不可通者，如舅犯咎犯，今舅不可为，咎女红女功，今红不可为功，又有字不同，而可互音者，如礼记何居？音姬？列子何姬却音居，其意则一也。敬非恭，恭非祗祗，非钦其义，本殊曰诚，曰信，曰忱，曰：孚亦然，中庸一篇，诚字最切，皆不以忱信为义，如此之类，古者未尝互用也，后因程文帖体承袭互用，遂混无别，多失其指，然亦有可互用者，如种曰稼，敛曰：穑本自不同，诗书中种谓之力穑，敛谓之纳稼，今但见其未尝不通而不知其用之自有意又如声，与音言与语，理与道米与粟水与泉过与失疾，与病罪与戾等语，其义虽通而用者，自当审也。
用事之误，虽杜少陵不能免，而蘓文忠公，颇多前軰，评之详矣，止是不切之诗文，亦何所害？若告君之辞，岂容不谨？秦会之丞相请先至江上，谕诸帅招讨，其劄子云：德无常师，主善为师，善无常主，协于克一，此伊尹相汤，咸有一德之言也，又其末云：臣言，如不可行，即乞罢免，以明孔圣，陈力就列，不能者止之义，误以告太甲为相，汤孔子引周任之言，直指为孔圣，此乃中书舍人张嵲代作，当时朝士作诗讥之，事见周益公诗话，然昔人更有可讶者，唐太宗问孔頴逹曰：孔子称以能问于不能，以多问于寡，有若无，实若虚，何谓也？对曰：此圣人教人谦耳云云，帝称善，除国子司业，太宗以曽子为孔子容或有误，頴逹八歳就学，诵记日千余言，闇记三礼义宗，及长，明服氏春秋传，郑氏尚书，诗，礼记，王氏易，能属文，兼善筭，歴一时老师宿儒出其下，质疑问辩人畏服之，乃不省，论语所载曽子之言，直以圣人教人为对，何也？若以曽子为圣人，亦恐未允蘓，文忠公谓武王，非圣人也，其上皇帝书有云：未信而谏，圣人不与此论语所载子夏之言耳，公乃谓之圣人，何也？子夏可称圣而武王非欤？其再上皇帝书云：孔子曰：君子之过，如日月之食焉，过也，人皆见之，更也人皆仰之；圣贤举动明白，正直不当如是耶？论语所载乃子贡之言，今直指为孔子书之再上，非孔頴逹仓猝对问之，比以东坡彊记之才，又尝解注论语，是为熟读之书，何告君之际，引用多误，如此石建奏，事下惊马，字不足，恐获谴，建父子，虽无文学，要不失为谨重，后之有文学者，宜加谨重可也。
作文者好，摘两字语，但取饰其说而已，递相承袭，背其本义而不暇问也，且如贺正旦，用履端二字，意谓岁首也而不思，乃是闰月事履者，歩之义歩歴之始以为术之端，盖推歴法非王正谨始之事也，又如货利，自一孔以上，根括无遗，谓一穴之可取者，无不取也。而不思所语，一孔二孔，三孔四孔者，乃人主之权，分与不分耳，予之在君，夺之在君，贫之在君，富之在君，此所谓利出于一孔，故曰：其国无敌，非特财利之利，凡庆赏刑威，皆是也。四孔者，犹言政出多门，故曰：其国必亡，唐书桞冲传解之尤详，又如贺生子满月，用弥月字，亦近矣而不思，弥月不迟，乃是满十月而生，却非已生之后，满一月也，又如贺生辰，用庆诞字，意谓庆生也，而不思诗书，中凡云诞者，乃也大也阔也，欺也，生民诗上文明言载生载育，故于下文云诞弥厥月，诞寘之隘巷，诞皆训大，非训生育也，近世名公乃多用之，欧阳文忠公所草，赐文彦博生日礼物，诏云：适临载诞之辰，又赐宰臣以满散乾元节道场，香口宣云：式因诞节，祗率宷寮，是直谓生辰为诞节矣，曰：载大曰：大节，不知何义，恐公必有所本，其赐陈执中生日礼物，诏云：爰逄庆育之辰，此语却雅而实也，又如公退之暇，类曰退食，意谓退而饮食也，而不思退者，减退之义，节俭自公，不以食为重，不以禄为急故也。范氏注文又谓退而食于私家，则是去官，而家食者也，与今人所用之义絶不同杜少陵，诗云：退食从容出，每迟自杜诗下此两字，后人遂袭用之，未审杜少陵果用羔羊，诗中语否也，又如景行二字，明皇孝经序云：景行先哲，殊不思景者，明也；景行行止，谓有明行则行之，非企慕之义，眞文忠公初，字景元，楼宣献公谓明元无义，遂改为希元，然洪文敏公博洽，君子亦字景卢，而不自觉，何也俞清老名轩，曰：景陶黄山谷答书云：景陶轩名差误，遂相承谬耳，亦如谓郡守为一麾也，輙为公题，为今是轩，山谷之语，可谓明白如郡守，用一麾事，意谓旌麾之麾也，而不思顔延年诗一麾乃出守，是麾去之麾，非旌麾也，周益公诗话云：后人误用一麾出守，以为起于杜牧之然牧之，自云拟把一麾江海去，实用旌麾之麾，未必本之顔诗，后人因此二字自误用顔诗耳，愚考顔延年为永嘉太守，作五君咏其一，咏阮咸云：屡荐不入官，一麾乃出守，盖咸因议荀勗所造乐不合，遂左迁出守言，为勗所麾而出也，延年出守永嘉，亦非其意，故借咸以自况，若启劄中，施此二字于他人，恐未为穏。
善状事物者读之，如亲见韩，昌黎作薛公逹墓志，君执弓腰二矢，指一矢以兴，揖其帅曰：请以为君欢，遂适射所，一座起随之，三发连三，中的壊不可复射，中輙一军大呼，以笑连三大呼，笑前軰固评之矣，然又有甚善于此者，仲尼居曽子侍，曽子避席复坐，吾语汝，此一叚分明是画出一时气象，岂后世文笔所能形容者，文之隐显起伏，皆由语助，虽西方之书，犹或用之，盖非假此以成声，则不能尽意，其精微幻眇，惟在所用之确，而不问乎少多也，毛诗有一篇全用兮字者，如猗嗟是也，有全用矣字者，如桑中是也，亦有全用也，字者，如墙有茨，君子偕老，是也。然也，字用多最难，韩文公祭，潮州大湖神文一篇，全用也字，亦不过有韵脚而缀也，字若毛诗，然至欧阳文忠公作醉翁亭记乃散，文尔首尾数百言，悉用也字，前此所未有，因见论语，云：吾见其居于位也，见其与先生并行也，非求益者也，欲速成者也。又云：囘也，视予犹父也，予不得视犹子也，非我也，夫二三子也，又云：井有仁焉，其从之也，子曰：何为其然也？君子可逝也，不可陷也，可欺也，不可罔也。此已有逐句用也，字之体矣，至荀孟最盛，如云：我非爱其财而易之以羊也，宜乎百姓之谓我爱也？曰：无伤也，是乃仁术也，见牛未见羊也，君子之于禽兽也，见其生，不忍见其死，闻其声不忍食其肉，是以君子远庖厨也，王说，曰：诗云：他人有心，予忖度之，夫子之谓也，荀子荣辱篇全用也，字余篇，亦多不若孔，孟之粹尔。
世以散语为古文，四六为今文所以唐书不载诏令，以其多四六对偶不古也，宋景文公摘碎云：予修唐史，未尝得一诏，一令可録于传，唯拾对偶之文近髙古者乃可着于篇，愚谓宋公之说固是。但唐人制作，自不古耳，若谓四六非古文则不可，文辞之起，莫先于尚书简册号令，论议之宗也，自尧典至咸有一德，率用四六语，如尧典平章百姓，对以协和万邦，此四字语也，歴象日月星辰，敬授人时，汤汤洪水方割，荡荡怀山襄陵，浩浩淊天下民其咨，此四六语也，舜典纳于大麓，烈风雷雨弗迷，三载考绩，三考黜陟幽明，此四六语也，敷奏以言，明试以功，刚而无虐，简而无傲，此四字对也。流共工于幽州，放驩兠于崇山，此六字对也。大禹谟以后，如云罔违道以干百姓之誉，罔咈百姓以从己之欲，德惟善政，政在飬民，水；火，金；木，土，谷，惟脩正德，利用厚生，惟和人心，惟危，道心惟微，无稽之言勿听，弗询之谋弗庸，可爱非君，可畏非民，肆予以尔众士，奉辞罚罪，尔尚一乃心力，其克有勲，日宣三德，夙夜浚明有家，日严祗敬六德，亮采有邦，兢兢业业，一日二日万几，无旷庶官，天工人其代之，臯陶方祗厥叙，方施象刑，惟明于予，击石拊石，百兽率舞，圣有谟训明徴定保先王克谨天戒，臣人克有常宪，威克厥爱，允济，爱克厥威，允罔功，天乃锡王勇智，表正万邦，惟皇上帝降于下民，若有恒性，克绥厥猷，惟后栗栗危惧，若将陨于深渊，似此之类，皆用四六，而成章者也，至如立爱惟亲，立敬惟长，奉先思孝，接下思恭，视远惟明，听德惟聪，无轻民事，惟难，无安厥位，惟危有言，逆于汝心，必求诸道；有言逊于汝志，必求诸非道，克绥先王之禄永底，蒸民之生，七世之庙，可以观德，万夫之长，可以观政，则又谐协通畅，渐有今体，古之四六语，至是稍坦平矣，盘庚一变而为诘屈，聱牙几不可读，此今之所谓古文者也，韩昌黎，以此作唐人之气，柳仲涂以此传本朝之脉，文艺家，遂指四六为应用之学，愈习愈下，蠧蚀腐烂，非惟不可复古，而又并近世之体失之，掌辞命之官，若能以典谟为法，岂病四六之不古哉？传记中语，自有确对，如尹赏传虎穴，可对龙门，元结传哀丘，可对京观，峡州郭景纯尔雅，台可对文选阁，陶渊明防扶老以流憩，扶老防杖名也，李长源尝取松樛枝以隐背，名曰飬和，飬和对扶老亦佳。
容斋三笔所聚，四六名对，皆可人意，然止取比事，警防而已，愚谓前軰四六如勾龙，田成都提刑谢表云：爱民如爱身，恪谨发肤之毁，议法若议，歴靡容毫黍之差，辞防深切，使人懔然。
父辅妇道抱数字，皆上声也，而以去声读之，其杭浙之音欤？不字只字打字世所常用，不本音否，又平声，方鸠切，只本音纸，打本音顶，又都冷切，今所用者，皆非本音矣，打字不经见，其义训击，隔花催唤，打鱼人捕鱼，谓之打义，或近之安乐，窝中好打乖，打乖于击之义絶无相沾而皆谓之打何也？只字见毛诗，他无所出，惟不字最多，诸经史，尽作入声读，若用本音当作平声，上声可也，及观孟子有否？不然之语，注云：否不也于否，字下更用，不然字，则知不之与否，自昔非同音，明矣。
作词于满庭，芳换头处，第二字当押韵如秦少防云，销魂当此际，周美成云，年年如社燕，魂年韵也，沁园春亦然。
台台星也，言台座，台光是已，钧钧衡钧，陶也，言钧造钧范是已，乃因台墀台照，而亦以钧为墀，为照，便失其义，钧翰钧眷，理尤不通，公私习熟既久，势难痛革，当求稍近理者用之。
如上启，启上古者通上下用之，而无申覆禀之语，盖由与覆二字，乃重审之义，而禀者受所命也，皆非启白之谓也，今人有所启白，乃例用申覆禀三字，失其本义矣，今省部曰劄，皆公移也，惟劄俗以子称，而于劄则直书曰：劄子子字不古，乃吏文耳，今友朋交书，亦间用劄子，又寖失之。
近年简牍，好用端拜，肃拜端冠也，端拜而议，乃冠其首而后拜，此非端人也之端，周礼，郑注肃云，但俯下手，今时撎是也。介者不拜，故曰为事，故敢肃使者，此非恭作肃之肃。
俗言三平二满盖三，遇平二遇满皆平，穏得过之日，五角六张者五，遇角六遇张，其日不穏多乖，故云乖角乖张也。
俗语皆有来处，语本常谈，二书详矣，折阅二字，盖出荀子阅者，卖也，知慧布施四字，非特佛书有之，荀子云：知慧甚明，又云：布施天下而不病贫，庄子亦云：生不布施死，何含珠为逸诗词也，江浙间，居室不利，避寓他所，谓之出爻，妻妾不谐，谓之不相宜，利史记吕不韦传云：太后诈卜当避，徙宫居雍，此因卜而徙，即出爻也，唐书云：顔思鲁与妻不相宜，即不谐也，俗谓击头曰：虓，吕氏春秋云：以楫虓其头，又谓去头巾曰科，史记科头，观此，则知虽猥细之语，未有无所本者，近士大夫好称游兵为哨骑，哨之为义，传所不载，有施于代，言者殊为不雅，平分，风月，传无所出，前軰名公启牍，未尝用之，盖曲句也；吕成公谓晋宋间，语及诗中语，不典重者，不可入制诰，惟杜少陵诗，特进羣公表可用之，特进制中。
有不假药石，专以汤火治疾者，如建劔间村，巫使病人熏蒸沐浴而病自去，有以筋力治病者，唐之按摩，博士是也，今市井间有为人消息者，其按摩之余术欤？古者兵刅不以鐡，而以铜甲以革矢以砮，或骨农器，却用鐡而耕，不以牛长沮，桀溺耦而耕，是也；李廵注尔雅，金矢云，以金为箭镝，庾公之斯，抽矢扣轮，去其金，银、铜，皆谓之金，自汉以后，兵非鐡不利，耕非牛不力，人物之性，与古异矣，郑氏注考工记，矢人为矢，乃有鐡茎之说，其后世之镞欤。
士大夫多好棊，然名位稍髙者人每逊之，不敢尽艺，以敌由是益自髙有一事堪比，唐庄宗喜优，戯善角扺，尝诏王门开曰：朕与作对供飬，太后又先约之曰：卿不可多让，门开，退谢者数四，又谓之曰：卿如一拳，致朕倒者，与卿节度，及出手，果一拳下而仆，寻除幽州节度，花有瓶，非古也，盖自释道献花始，今人遂取古鼎鼐，尊罍之，范强名而用之。
冬间花瓶多冻，破以炉灰，置瓶底下，则不冻，或用硫黄，置瓶内亦得。
邵氏闻见録有叵罗，不知何物？叶文定公端午诗云：立瓶叵罗，银价踊，是直以沙罗为叵罗，沙罗者，今之盥，古之洗也，当俟博古者。
斋名自号，近忽尚之，朱文公最多，晩年自筮得遯，遂焚谏槀，更号遯斋而终焉，东莱乃吕成公之祖，非公自谓而通国指成公为东莱非也，瑞安叶，文定公族本龙泉，凡公所题号，皆曰：龙泉叶某后，居永嘉，水心寺侧，水心寺名也，赵蹈中序公遗文，直目为水心，集当为公辨之，有马者，借人乘之，孟之反防其马，皆谓车也，古者乗车不跨马，服牛乗马引重致远是也。跨马乃北俗，后人便之，遂备鞯，镫之用，朝士大夫皆跨马矣，思陵在维，雨中见扈从臣僚奔走泥淖，甚苦至杭州，令悉用肩舆，汪浮溪撰谢表云：臣劳于下，宜无俟驾之，行君恤其私，至许，肩舆之便，又云：怀塞翁折臂之忧，从汉相小车之佚，朝士之得用轿自此始，唐武后时王求礼为监察御史，上书云：自轩帝以来，服牛乘马，今辇以人负，则人代畜，张安道之父，年九十余，一生不乘轿担云，岂可以人代畜，司马温公不喜肩舆山中，亦乘马路狭，防杖以行，王荆公辞相位居钟山，惟乘驴，或劝其令人肩舆，公正色曰：自古王公虽不道，未尝敢以人代畜，今无贵贱，尽肩舆矣，而武臣军帅亦用之，何也？
国朝之令非妇女小儿，不许，衣纯红黄，唐制，庶人服黄，系铜鐡带，非庶人不服，黄与本朝之制不同，岳阳有吕洞，賔像乌帽，革帯麻履而服黄袍，或云御赐服，非也。其唐庶人之服乎？
帊幞之幞，音服，当如此写，故玉篇与帊，字相连，今通上下皆作复字，乃福音，如学士院，自祖宗时赐外蕃及羣臣进物，皆云夹复全，既云重复，不应，又用夹字。
幞头，式范与淳，熈以前微有不同，秘阁奉藏艺祖御容，幞头展脚，倍今之长，其制，所未详也。
笏以象直者，名正笏，诎者名侧笏，所赐不同，亦有定制，腰帯下垂，义取于顺，唐制谓之防，尾字从金，从宅小说云：黄幡绰以伶官无鱼袋，揷獭尾于腰，谓明皇曰：赐绯，毛鱼袋，或者不知防尾所出，遂指为尾，非也。
鱼袋，古之鱼契也，今虚设矣，其制革嚢，而以木楦其中，銙束钉钹，凡二十四件，饰以鱼，十七，有终身佩之，而莫之知者。
诗多识鸟兽草木之名，名或讹，则实必乱，正其名可也，且如桂尔雅名梫木，斫却月中，桂以月中之影似之，木犀乃岩桂诗人便引木犀作月中桂，误矣。赵紫芝诗岩前，未有桂花开却下得好，芙蓉莲华也，又名芙蕖，其花菡蓞拒霜，乃木芙蓉因其映水而艶，直称为芙蓉，误矣。沈元周词云：湖上秋来，莲荡空，年华都付木芙蓉，此最分晓，卢橘枇杷，其名既异，实非一物，桄榔子可以为面，而面不可称桄榔，兰有国香泽兰也，又云：即零陵香也，楚辞所称者，囊之可佩，汤之可浴，其气正，可以祓不祥，故比君子，今之兰花与牡丹花，唐以前皆未得见，愚观嘉祐本草，凡草木诸品，多有莫辨其名，莫名所用者，至大观重修，悉删去之，斯不惑矣；蕙至今莫辨。
花似叶而实凤巢其上者梧桐也
紫荷橐，乃负荷之荷，非莲荷也，或以红药对紫荷，误矣。鞠华作菊花离支作荔枝，荔草名非木也，然字既雅洁用之，有自来，若以人葠为人参，防坊作柜坊，则全失本字，又如十干十二枝，术家以干支二字代之，从笔之便，甚可笑也！惊蛰化为京直矣，太一数也，乃用甲乙之乙至，以务音戊，以贵音癸，久久成熟，不觉其讹，应与，印二音，本殊占者类写，世应为世印，既失其字，又混其音前，軰咏子鱼，一曰通印，言其巨也，一曰通应，谓所产之地也，诗家至今不能辨。
草泥行郭索，云木呌钩辀，乃用本草语本草中如黄精曰：黄独山蓣，曰玉延莲曰：藕实荷曰：水芝芋曰土芝，蟹曰：拥劔之类，入诗文用之，皆雅马蹄，香似细辛，其名亦佳，山海经云：蛇谷上多少，辛少辛即细辛也，本草不载，周益公启濯濯，祥麟为圣人而出也，锵锵鸣凤，览德辉而下之，语甚新雅。
果有实于干者，南海之波罗蜜也，迸出自干，状如大瓠，肤若佛髻而肉厚，白渍以蜜，始可食，腹中子类芋栗，此果中之豪也。
岭南七十二子，范石湖桂海虞衡，志尝取之，皆猿狙之所甘强，名曰果如古买，防粘毛韶火炭斤斗，乃诸子申稍可名者，然鄙澁已甚，惟余甘子一种，以味谏果则婉，比橄防则清，此果中之君子也。
韩昌黎答柳州诗以食虾蟇为怪，今海族怪者，莫若鱼，其实非鱼也，张华博物志云：东海有鱼，状如凝血，其名曰佛书曰：目虾，盖其形如笠，覆缨络，而系以四襻无目，得鰕则行，故曰鰕，红白明莹，色如防子，故曰海防，海人脍之如丝，固之以矾，其色尤莹，故曰水母线沃之，以汤则卷缩如活，若昌黎公见之，深叹惊矣，韩昌黎，初，南食诗云：鲎实如惠文骨眼相负，行章举马甲柱，闘以怪自呈马甲柱，即江瑶也章举，今呼为石拒，以其有力，能附石拒，人取而脯之，火炙之，则动，或谓之九尾鱼。
鲎雌常先雄，其子如积珠，毁殻而产殻甚铦利，南人卷之为杓，戞釡无余沥，吏之能席卷者，故戯指为鲎杓，官人云：
鲗鱼本草从鱼，从则世俗见其能吐黒沫且则贼之音通，遂呼为乌贼。