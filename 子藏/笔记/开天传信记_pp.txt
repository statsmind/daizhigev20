钦定四库全书     子部十二
开天传信记      小説家二【异闻之属】提要
【臣】等，谨案开天传信记一卷唐郑綮撰綮，字蕴武，荥阳人，登进士第，累官右散骑常侍，好以诗謡托讽，昭宗意其有所蕴蓄，擢为礼部侍郎，同中书门下平章事，所谓歇后郑五作宰相，时事可知者，即其人也，旧唐书本传称，綮尝厯监察殿中仓戸二员外金刑，右司三郎，而是书原本首署其官，为吏部员外郎本传，顾未之及，或史文有所脱漏欤？书中皆记开元天寳故事，凡三十二条目序称，簿领之暇，捜求遗逸，期于必信，故以传信为名，其纪明皇戏游城南，王琚延过其家，谋诛韦氏，一条据唐书，琚传乃琚选补主簿，过谢太子乗机进説以除太平公主，并无先过，琚家之事，司马光作通鉴，亦不从，是书惟新唐书兼采之，然韦氏称制，时琚方以王同皎党，亡命江都，安得复卜居韦杜綮所纪，恐非事实，宜为通鉴所不取，又如华隂见岳神梦游月宫，罗公逺形叶法善符箓诸事，亦语涉神怪，未能尽出于雅驯，然行世既久，诸书言唐事者多沿用之，故録以备小説之一种焉，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
开天传信记
唐 郑綮 撰
余何为者也？累忝台郎，思勤坟典，用自修励，窃以国朝故事，莫盛于开元，天寳之际，服膺简防，管窥王业，参于聴闻，或有阙焉，承平之盛，不可殒坠，辄因簿领之暇，捜求遗逸，传于必信，名曰开天传信记斗筲微器，周鼎不节之咎，何已遐乎？好事者观其志，寛其愚，是其心也上于藩邸，时毎戱逰城南韦杜之间，因逐狡兎，意乐忘返，与其徒十数，一饮倦甚，休息于封部，大下，适有书生，延上过其家，家贫，止于村，妻一驴而已，上坐未久，书生杀驴防，蒜备馔酒肉霶霈，上顾而竒之及与语，磊落不凡，问其姓名，乃王琚也，自是上毎逰韦杜间，必过琚家，琚所谘议合意，益亲善焉，及韦氏専制上忧甚，独密言于琚，琚曰：乱则杀之，又何疑也？上遂纳琚之谋，戡定祸难，累拜为中书侍郎，实预配享焉。
上于诸王友爱特甚，常思作长枕与诸王同起卧，诸王有疾，上辄终日不食，终夜不寝，忧形于色，左右或开谕进食，上曰：弟兄吾手足也，手足不理，吾身废矣，何暇更思美食，安寝耶？上于东都，起五王宅于上都制花萼相辉之楼，盖为诸王为防，集宴乐之地，上与诸王靡日不防，聚防讲经义，论理道间以毬猎，蒱博赋诗饮食，欢笑戱谑，未尝怠惰，近古帝王友爱之道，无与比也。
开元初，上励精理道，铲革讹弊，不六七年，天下大治，河清海晏，物殷俗阜，安西诸国悉平，为郡县，自开逺门西行亘地万余里，入河隍之赋税，左右蔵库财物山积，不可胜较，四方丰稔，百姓殷富，管户一千余万，米一斗三四，文丁壮之人，不识兵器，路不拾遗，行者不囊粮竒瑞叠应重驿，麕至人情，欣欣然感登，岱告成之事，上犹惕励不已，为譲者数四焉，是时刘晏年八嵗献东封书，上覧而竒之命宰相出题，就中书试验，张说源干等咸宠荐上，以晏间生秀，妙引晏于内殿，纵六宫观，防贵妃坐晏于膝，上亲为画眉，总丱髻，宫中人投果，遗花者不可胜数也。寻拜晏秘书省正字。
开元初，山东大蝗，姚元崇请分遣使捕蝗埋之，上曰：蝗，天灾也，诚由不徳而致焉。卿请捕蝗，得无违而伤义乎？元崇进曰：臣闻大田诗曰：秉畀炎火者捕蝗之术也，古人行之于前，陛下用之于后，古人行之，所以安农，陛下用之，所以除害，臣闻安农非伤义也，农安则物丰除害，则人丰乐兴农去害，有国家之大事也，幸陛下熟思之，上喜曰：事既师古，用可救时，是朕心也，遂行之，时中外咸以为不可，上谓左右曰：吾与贤相讨论已定，捕蝗之事，敢议者死是嵗所司结奏捕蝗虫，凡【缺，】百【缺，】余万石，时无饥馑，天下赖焉。
上将登封泰山，益州进白骡，至洁朗，丰润权竒伟异，上遂亲乗之柔习安便，不知登降之倦，告成礼毕，复乗而下才下山，坳休息未乆而有司言白骡无疾而殪，上叹异之，諡曰白骡将军，命有司具槥椟，叠石为墓，在封禅坛北一里余，于今在焉。
车驾次华隂上见岳神数里迎谒，上问左右莫之见，遂诏诸巫问神安在？独老巫阿马婆奏云：三郎在路左，朱发紫衣，迎陛下，上顾笑之，仍勑阿马婆勑神先归，上至庙，见神櫜鞬，俯伏庭东南，大栢树下，又召阿马婆问之，对如上见，上加敬礼，命阿马婆致意而旋，降诏先诣岳封为金天王，仍上自书制碑文，以宠异之，其碑髙五十余尺，濶丈余，厚四五尺，天下碑莫比也。其余刻扈从太子，王公以下百官名氏，制作壮丽，巧无比伦焉，上为皇孙，时风表瓌异，神采英迈，尝于朝堂叱武攸暨曰朝堂，我家朝堂，汝得恣蜂虿，而狼顾耶？则天闻而惊异之，再三顾曰：此儿气概，终当为吾家太平天子也，西凉州习好音乐，制新曲曰凉州，开元中，列上献，上召诸王便殿，同观曲终，诸王贺舞蹈称善，独宁王不拜，上顾问之，宁王进曰：此曲虽嘉臣有闻焉，夫音者，始于宫，散于商，成于角征羽，莫不根柢，囊槖于宫商也，斯曲也，宫离而少征商乱而加暴，臣闻宫君也，商臣也，宫不胜则君势卑，商有余则臣事僣卑，则逼下僣则犯上，发于忽微，形于音声，播于歌咏，见之于人事，臣恐一日有播越之祸，悖逼之患，莫不兆于斯曲也，上闻之黙然，及安，史作乱，华夏鼎沸，所以见宁王审音之妙也。
天寳中，上以三河道险束，漕运艰难，乃傍北山，凿石为月河，以避湍急，名曰天寳河嵗省运夫五十万人，无覆溺淹滞之患，天下称之，其河东西径直长五里余，濶四五丈，深三四丈，皆凿坚石，匠人于石得古铁鍱，长三尺余，上有平陆二字，皆文也，上异之，蔵于内库，遂命改河北县为平陆县，旌其事也。
上御勤政楼大酺，纵士庶观防百，戯竞作人物，塡咽金吾卫士白棒雨下，不能制止，上患之，谓力士曰：吾以海内丰稔，四方无事，故盛为宴乐，与百姓同欢，不知下人喧乱如此，汝何以止之？力士曰：臣不能也，陛下召严安之处分打塲，以臣所见，必有可观，上从之，安之到则周行广塲，以手板画地示众曰：犯此者死，以是终五日酺宴，咸指其地，画曰：严公界境无一人敢犯者。
蘓瓌初未知颋，常处颋于马廐，中与佣仆杂作，一日，有客诣瓌，候于防所，颋拥篲趋庭，遗坠文书，客取视之，乃咏昆仑奴诗也，其词曰：指头十挺墨耳，朶两张匙，客心异之，而瓌出与客淹留，客笑语之余，因咏其诗，并言形貌问何人，非足下宗族庶孽耶？若加礼収，举必苏氏之令子也，瓌自是稍稍亲之，适有人献瓌兎，悬于廊庑间，瓌乃召颋咏之，立呈诗曰：兎子死防殚，持来挂竹竿，试将明镜照，何异月中防瓌大惊竒骤加礼敬，颋由是学问日新，文章盖代，及上平内难，一夕间制诏络绎，无非颋出，代称小许公也。
上封泰山回，车驾次上党，路之父老担，壷浆逺近迎谒上皆亲加存问，受其献馈，锡赉有差。父老有先与上相识者，上悉赐酒食，与之话旧，故过村部，必令询访孤老，丧疾之家，加吊恤之，父老忻忻然，莫不瞻戴，叩乞驻留焉，及车金桥御路萦转，上见数十里间，旌纛鲜洁，羽卫整齐，顾谓左右曰：张説言勒兵三十万，旌旗千里间，陜右上党，至于太原，见后土碑，真才子也，左右皆称万嵗上遂诏呉道，韦无忝陈闳，令同制金桥图，圣容及上所乗照夜白马，陈闳主之，桥梁山水，车舆人物，草树鴈鸟，器仗帷幕，呉道主之，狗马骡驴牛羊骆驼，猫猴猪四足之，韦无忝主之图，成时为三絶焉。
上幸蜀，车驾次劔门，门左右岩壁峭絶，上谓侍臣曰：劒门天险若此，自古及今，败亡相继，岂非在徳不在险耶？因驻跸题诗曰：劒阁横空峻，銮舆出狩回，翠屏千仞，合丹障五丁开，灌木萦旗，转僊云拂，马来乗时方在徳，嗟尔勒铭，才其诗至徳二年，普安郡太守贾深，勒于石壁，今存焉。
贺知章，秘书监有髙名吿老归，呉中，上嘉重之，每别优异焉，知章将行，涕泣辞，上曰：何所欲知章曰：臣有男，未有定名，幸陛下赐之，归为乡里荣，上曰：为道之要，莫信孚者，信也，履信思乎顺，卿子必信顺之人也，宜名之曰孚，知章再拜而受命，知章乆而谓人曰：上何谑我耶？呉人孚乃下为子，岂非呼我为子耶？
上尝坐朝，以手指上下，按其腹，退朝髙力士进曰：陛下向来数以手指按其腹，岂非圣体小不安耶？上曰：非也，吾昨夜梦游月宫，诸僊娯予以上清之乐，寥亮清越，殆非人间所闻也，酣醉乆之合奏诸乐，以送吾归，其曲凄楚动人，杳杳在耳，吾回以玉笛寻之，尽得之矣，坐朝之际，虑忽遗忘，故懐玉笛时以手指上下，寻非不安，力士再拜贺曰：非常之事也，愿陛下为臣一奏之，其声寥寥，然不可名言也，力士又再拜，且请其名，上笑言：此曲名紫云回，遂载于乐章，今太常刻石在焉。
上封泰山，进次荥阳，旃然河上见黒龙命弧矢射之，矢发龙潜防，自尔旃然伏流，于今百余年矣，按旃然，即济水也，溢而为荥；遂名旃然，左传云楚师济于旃然是也，华岳云台观，中方之上，有山崛起，半瓮之状，名曰瓮肚，峯上赏，望嘉其髙迥欲于峯腹大凿，开元二字，塡以白石，令百余里，望见諌官上言：乃止。
上于农，古函谷闗得寳符白石，文正成乗字识者解之云乗者四十八年，得寳之时，天下言之曰：得寳农得寳耶？于今唱之，得寳之年，遂改天寳也。
上幸爱禄山为子，尝与贵妃于便殿同乐，禄山每就坐，不拜上而拜，妃上顾问，此胡不拜我而拜，妃子意何在也？禄山奏曰：胡家即知有母，不知有父故也，上笑而舍之，禄山丰肥大腹，上尝问曰：此胡腹中更有何物？其大如是，禄山寻声应曰：腹中更无他物，惟赤心尔，上以言诚而益亲善之。
一行将卒留物一封，命弟子进于上，发而视之，乃蜀当归也，上初不谕，及幸蜀回，乃知微防深叹异之。
罗公逺多秘术最善，形之法，上就公逺虽传受不肯尽其要，上毎与同为之，则没人不能知，若自试，或余衣带，防露幞头脚，每被宫人知上所在，上怒，命力士裹以油幞，置榨木下，压杀而埋弃之，不旬日，有中使自蜀道回，逢公逺于路乗骡而笑谓使者曰：上之为戱，一何虐耶？
万回师阌，郷人也，神用不足谓愚而痴无所知，虽父母亦以豚犬畜之，兄被戍役，安西音问隔絶父母谓其诚死，日夕涕泣而忧思也，万回顾父感念甚忽，跪而言曰：涕泣，岂非忧兄也，父母曰：信然，万回曰：详思我兄所要者衣装，糗粮巾之，属悉备之，某将觐焉，忽一日，朝赍所备，夕返其家，告父母曰：兄平善矣，发书视之，乃兄迹也，一家异之，农抵安西万余里，以其万里而回，故谓之万，回也，居常貌如愚痴，忽有先觉，异见惊，人神异也，上在藩邸，或游行人间，万回于聚落，街衢髙声曰天子来，或曰，圣人来其处，信宿间，上必经过徘徊也，安乐公主上之季，妹也，附防韦氏，可炙手，道路惧焉，万回望其车骑，道唾曰：血腥不可近也，不旋踵而灭亡之祸及矣，上知万回非常人，内出二宫人日夕侍奉，特勑于集贤院，图形焉。
道士叶法善，精于符箓之术，上累拜为鸿胪卿，优礼待焉，法善居真观，尝有朝客数十人诣之，解带淹留，满座思酒，忽有人叩门云：麴秀才，法善令人谓曰：方有朝僚，未暇瞻晤，幸吾子异日见临也，语未毕，有一美措，傲睨而入，年二十余，肥白可观，笑揖诸公，居末席，抗声谈论，援引古人，一席不测，恐耸观之良乆蹔起旋转，法善谓诸公曰：此子突入，语辩如此，岂非魃魅为惑乎？试与诸公避之，麴生复至，扼腕抵掌，论难锋起，势不可当，法善宻以小劒击之，随手失坠于阶下，化为瓶榼，一座惊慑，遽视其所乃盈，瓶醲醖也，咸大笑，饮之，其味甚嘉，座客醉而揖其瓶，曰：麴生风味，不可忘也。
上命裴寛为河南尹，寛性好释氏，师事普寂禅师旦夕造谒焉，居一日，寛诣寂寂曰：有少事，未暇欵语，且请迟回休憇也，寛乃屏賔从止于空室，见寂洁涤正堂，焚香端坐，坐未乆忽闻扣门，连声云：一行天师至一行入诣作礼，礼寂之足礼讫，附耳宻语其貌絶恭寂但顾云无不可者，语讫，又礼，礼语如是三寂，惟云是是一行，语讫降堦，入南堂，自阖其扉，寂乃徐命弟子云遣声钟一行，和尚灭度矣，左右疾走视之，一如其言，后寂灭度寛复衰绖葬之日，徒步出城送之，甚为缙绅所讥也。寛子谞复为河南尹，素好谈谐，多异笔，尝有投牒误书背，谞判云者，畔似那畔，那畔似者畔，我不可辞，与你判笑杀门前着靴，汉又有妇人投状，争猫儿状云：是猫儿，即是儿猫，不是儿猫，即不是猫儿，谞大笑，判状云：猫儿不识主，傍我搦老，防两家不须争，将来与裴谞，遂纳其猫儿争者亦哂。
安禄山初为张韩公帐下走使之吏韩常令禄山洗足，韩公脚下有黒防子禄山因洗脚，而窃窥之，韩公顾笑曰：黒子吾贵相也，独汝窥之，亦能有之乎？禄山曰：某贱人也，不幸两足皆有，比将军者黒而加大竟不知是何祥也？韩公竒而观之益亲厚之，约为义儿，而加荐宠焉，无畏三蔵自天竺至所由引谒，上见而敬信焉，上谓三蔵曰：师自逺而来困倦，欲于何方休息耶？三蔵进曰：臣在天竺国时闻西明寺宣律师持律第一，愿依止焉。上可之，宣律禁诫坚苦，焚修精洁，三蔵饮酒食肉，言行麤易徃往乗醉而喧秽，汚絪席，宣律颇不甘心，忽中夜宣律扪虱将投于地，三蔵半醉，连声呼曰：律师扑杀佛子，宣律方知是神异人也，整衣作礼，投而师事之，宣律精苦之甚，常夜行道临堦，坠堕忽觉有人捧承其足，宣律顾视之，乃少年也。宣律遽问，弟子何人，中夜在此，少年曰：某非常人，即毗沙王之子，那咤太子也，防法之故拥防和尚乆矣宣律曰：贫道修行无事，烦太子威神自在，西域有可作佛事者，愿太子致之，太子曰：某有佛牙，寳事虽乆头目犹舍，敢不奉献，宣律求之，即今崇圣寺佛牙是也。
太真妃最善于击磬，搏拊之音，泠泠然新声，虽太常棃园之能，人莫加也，上令采蓝田緑玉琢为器上，进簨簴流苏之属，皆以金钿珠翠珍怪之物杂饰之，又铸二金狮子作拏攫腾奋之状，各重二百余斤，以扶其他防，绘缛丽，制作神妙，一时无比也。上幸蜀回京师，乐器多亡失，独玊磬偶在上，顾之凄然，不忍置于前，促令送太常，至今蔵于太常正乐库。
上所幸美人忽梦人邀去，纵酒宻防任饮尽而归，归辄流汗，倦怠忽忽，后因从容尽白于上，上曰：此必术人所为也，汝若复往，但随宜以物识之，其夕熟寐，飘然又徃半醉，见石砚在前，乃宻印手文于曲房屏风，上寤而具啓上，上乃潜以物色，令于诸宫观求之异日于东门观，得其屏风，手文尚在，道士已遁矣。
安西衙将刘文口辩，善奏对，上每嘉之文，树髭生颔下，貌猿猴，上令黄幡绰嘲之，文树切恶，猿猴之号，乃宻赂幡绰祈不言之幡，绰讯而进，嘲曰：可怜好文树，髭须共颏，頥别任文树靣孔，不似猢孙，猢孙强似文树上，知其赂遗，大笑之。
平康坊南街废蛮院，即李林甫旧宅也，林甫于正堂后别创一堂，制度弯曲，有却月之形，名曰月堂，木土秀丽精巧，当时莫俦也，林甫每欲破灭人家，即入月堂，精思极虑，喜恱而出，必不存焉，及将败，林甫于堂上，见一物如人动，遍体被毛，毛如猪立，锯牙钩爪，三尺余，以击林甫，目如电光，而怒视之，林甫连叱不动，遂命弧矢，毛人笑而跳入前堂，堂中青衣，遇而暴卒，经于廐中，善马皆死，不累日，而林甫卒。
太真妃常因妬媚，有语侵上，上怒甚，召髙力士以辎軿送其家，妃悔恨号泣，抽刀剪发，授力士曰：珠玉珍异，皆上所赐不足，充献惟发，父母所生，可达妾意，望持此伸妾，万一慕恋之诚，上得髪挥涕悯然，遽命力士召归天寳初，上游华清宫，有刘朝霞者，献贺幸温泉赋，词调倜傥，杂以俳谐，文多不载。今畧，其词曰：若夫天寳二年十月后兮腊月前，办有司之供具，命驾幸于温泉，天门干开，露神僊之辐凑，銮舆划出，驱甲仗以骈阗，青一队兮黄一队，熊踏胷兮豹拏背，朱一团兮绣一团，玊镂珂兮金镂鞍，述徳云直攫得盘古髓，搯得女娲，瓤遮莫尔，古时千帝岂如我今日三郎，其自叙云：别有穷竒蹭蹬失路，猖狂骨懂虽短，伎艺能长，梦里防回富贵，觉来依旧凄惶，今日是千年一遇叩头，莫五角六张，帝覧而竒之将加贺，上命朝霞改去，五角六张字，奏云：臣草此赋诗，有神助，自谓文不加防，笔不停缀，不愿从天而改，上顾曰：真穷薄人也，授以春官，卫上左焉。
开天传信记