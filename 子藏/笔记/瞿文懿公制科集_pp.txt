瞿文懿公制科集  （明）瞿景淳 撰
●目录
卷之一  策五道（一）
卷之二  策四道（二）
卷之三  论（一）
卷之四  论（二）
●瞿文懿公制科集卷之一
策五道（一）
○策
皇帝制曰：朕帷文武二道，并用而不可缺，与偏者也，传曰：张皇六师，又曰：其克诘尔戎兵，此非好于用兵邪？朕 皇祖高皇帝以武功定天下，即位之始，思欲偃武修文，以德化天下，至于 ，列圣相承，懋修文德，海宇乂安，国家无事，朕以支末上承 天命，入缵 宝位，兹越二旬载矣，夫何连岁以来，北虏寇疆，入我中国若蹈无人之境，残我天民，前所未有，本之以朕罔德基之立于中，是以教化莫克行于外者也，然朕又闻之曰：帝王之政，守在四夷，今朕欲求长治久安之术，无出于守之一端，欲得其守之之道，当何施用？以尽其长且久，焉尔多士！抱经世之略，亦有日矣，宜各着于篇，朕将采而行之，毋忌，毋隐臣对，臣闻帝王之御天下也，有致治之大法，有善治之，大几文武者，致治之大法也，文武之用，各惟其时者，善治之，大几也，帝王之受命于天，而统理华夷也，观天之有阳，而文教兴焉，是文也者，所以象天之生育也，观天之有阴，而武备修焉，是武也者，所以象天之震，曜也。然创业之初，不患无武，而患文教之，或微守成之日，不患无文，而患武功之弗竞，所贵乎善治者，亦随时张弛，使适于治而已矣，是故知大法则天下之治并行而不悖，知大几，则天下之治善救而不穷，古之帝王所以不动声色而奠，宗社于泰山之安者，由此其选也，恭惟 皇帝陛下，躬神圣之资，抚盈成之运，秉 离照以宣文则有以成 ，文明之治，奋 干刚而用武，则有以张 震迭之威，如臣者，盖亦沐浴膏泽，歌咏太平而荡荡其难名矣，乃于 万几之暇，特进，臣等于廷，俯 赐清问，上嘉 祖宗，致治之盛，下求今日，保治之方，且 谕臣等以守之之道，详着于萹，臣虽愚陋，有以仰窥 ，圣心之纯，有不以今日治安，为已足直，欲建万世之长策，保大业于无疆矣。夫尧，舜之圣，尚有蛮夷猾夏之忧，则今兹北虏，亦何足以累 圣治乎？然臣闻之，四郊多垒，卿大夫之辱也，执干戈以卫社稷者，亦士之任也，则今边鄙多耸，穑人无功，凡吾臣子，皆与有责矣，臣敢不罊一得之愚，以答千载之遇乎？夫帝王之御天下，以成久安长治之，术者无他，惟文武二途而已矣，顾其为道也，不可易，而其为用也，不可，齐文教之绥，所以求内之顺治也，一子文而不知有武，则祸乱无所于定，而或以废天下之功，武卫之奋，所以求外之，威严也，一于武而不知有文则化，理无所于饬，而或以启天下之衅，臣故曰，道之不可易者，此也。然天下之势有强弱，而文武之用，有缓急，开国之初，国势为强，乘强之势者利用文，继体之日，国势为弱，乘弱之势者利用武，有武以济，文之所不及，则惠尊而不之玩，有文以济，武之所不及，则威震而不之折，臣故曰：用之不可齐者，此也，然帝王以天下为度，其选将练兵，有时而用武者，非求胜于夷狄也，吾自治，吾中国令勿扰之而已矣。文也者，国之经也，所以为守也，武也者，国之辅也，所以固吾守也，其用虽殊，适治则一，臣故曰，帝王之治天下，惟文武二途也，伏读 圣制，有曰：朕惟文武二道并用而不可缺，与偏者也，传曰：张皇六师，又曰：其克诘尔戎兵，此非好于用兵耶？大哉 皇言，盖有见于天下之势而得夫张弛之权矣，臣请稽诸经史，质诸古今为 ，陛下陈之，夫文武之在昔，未始分也。分之，自后世始而用之，亦未始偏也。以言乎将相，无事而谟谋帷幄，则为敬义一德之训，有事而出总戎行，则为升陑，鹰杨之师，是相亦将也，以言乎兵农，无事而耕则为比，闾族党之民，有事而战，则为伍，两军师之制，是兵亦农也，文武之在昔，未始分也。自管敬仲以国中之民为兵，以四郊之民为农，兵农始分而不可合矣，自宋人以枢密主兵，中书主民将相，始分而不相统矣，然兵以卫民，民以养兵，相主运筹，将□决战，体统相维，中外相应，后之帝王，亦未始独任而成功者，文武之在后世用之，亦未始偏也。夫惟未始分也。是故有浑融完固之势，夫惟用之未始偏也。是故有迭运不穷之神，譬之天道之阴阳，虽惨舒各一其气，其成岁功，则一而已矣，顾帝王所以制治于未乱，保邦于未危，使天下之势，不至于极重而难反者，则有几焉？昔周公之辅成王也，礼乐之化，致夫重译，盖以文治为先矣，而克诘戎兵之训，首廸于访落之，始召公之辅，康王也，保厘之治，洽于东郊，盖亦以文治为先矣，而张皇六师之训，首陈于践阼之，初，成，康之为君，夫岂以武功毒其民，周召之为臣，夫岂以武功适其君者，周治尚文，其势已弱，而又当丰亨豫大之时，使不从，武备之易隳者，而振励之，则以弱政济弱势，四夷之交侵，诸侯之负固当不俟夫昭王之后而后见，此臣所以妄论天下之势，必识其几，而后可以善其治于不穷也。臣请以 皇祖之所以垂统， 列圣之所以绍休 ，今日之所以守天下者，次第陈之，可乎？我皇祖之开天抚运也，驱策英豪，迅扫胡虏 武功之盛，盖已震乎殊方矣！而 登极之日，首崇学校，其治若先乎文，我 成祖之继天立极也，亲礼儒臣，表章性理， 文德之盛，盖已光于海隅矣，而靖难之后，三犂虏庭，其治若先乎武，此固帝王补偏救弊之大权，未易以常情测者也，自是以来 ，列圣相承，大业益固，盖虽 文治之精华，而 武烈之所被者，寔开其先矣，今我 皇上以圣神文武之资，致雍熙，悠久之治，盖二十有三年于兹，是故德之所及，涵濡如雨露，威之所及，震动如雷霆，治之所及，容保如天地，盖不止于西旅之贡，獒越裳之，献雉也，迩者北虏遗孽，乃忘我 ，天覆之仁，哨聚入寇，残我天民，有如 圣制所云者，此固文武臣工奉行，未至者之罪也，使文武臣工各供其职，各效其能，则干羽之化既足，以怀其携贰之心， 庙算之胜，又有以折其骄悍之气，抚之而易从，征之而易服矣，今 陛下，乃曰：朕罔德基之立于中，是以教化莫克行于外，此诚禹汤罪已之盛心也，凡我臣工，又孰敢不祗承 德意，而修其职分之所未尽者乎？臣固知北虏之不足平也！伏读 圣制之篇，终有曰：帝王之政，守在四夷，今朕欲求久安长治之术，无出于守之一端，欲得其守之之道，当何施用？以尽其长且久焉，且 诫臣等，毋忌毋隐，各着于篇，臣虽不肖，亦不敢上负 ，天子下负所学，而自弃于无讳之朝也，窃以为 今日之计，亦不能舍，文武二者，而别为之图，惟就其坏于因循者而振扬之耳，昔宋人西事之兴，韩琦之，陈谟也不急于其它，而急于立纪纲，欧阳修之，陈谟也不急于其它，而急于明赏罚，此皆振扬之说也，方今缙绅之士，以文名者，盖已充斥于中外矣，然文艺徒工而经济之未闲，其弊也虗介冑之士，以武名者，盖已布列子遐迩矣，然团练徒勤而击刺之未闲，其弊也玩，文恬武嬉，其事适等，而武备之衰为尤甚，今欲立明作之功，济惇大之体，建万世久安，长治之策，安得不立纪纲，明赏罚，从其坏于因循者而振扬之也，臣敢冐昧，悉以边事之弊者为 ，陛下陈之，中国之御戎，地险以为坊，顷自大宁既弃而东北之藩篱，以薄东胜不守，而西北之形势以孤，此地险之失据，其弊一也，中国之御戎人，和以为本，顷自大同倡乱，而人怀判涣之谋，诸镇观望而军，无纪律之固，此人和之，未至，其弊二也；中国之御戎兵，食以为具，顷自屯政不修，而列屯无可仰之资，盐法未清而转漕，无飞挽之助，此兵食之，未充其弊，三也；弊端日新，则边备日隳，而臣愚以为非一朝一夕之故也， 陛下诚建久安长治之策，以尽夫守之之道，亦惟察其致弊之原，亟为之所而已矣，臣尝妄论，今之事宜有六，而攻讨之，术不与焉，明居重驭轻之权，则畿兵之简阅，不可以不严也，修列屯，固圉之略，则土兵之团练，不可以不恤也，广推诚授任之道则精择，久任之说，不可以不行也，慎怊携怀远之图，则抚绥节制之宜，不可以不详也，为深根固本之虑，则茧丝，保障之辨，不可以不早也，求足国裕用之，规则酌盈，济虚之道，不可以不力也，凡此数者，臣盖日夜思之，而未知其合于 ，国体否也，今 陛下以天下为度，以生民为念，深求夫守之之道，则惟择将择相，与之共理而已矣，盖将所以捍卫于外相，则计其功过，诏王而驭之者也，昔汉高之王，秦也，有萧何为之谋？而后韩信得以毕其策，宣帝之屯金城也，有魏相为之主，而后赵充国得以定其功，唐宪之定蜀也，有社黄裳为之辅，而后高崇文得以展其志，天下之弗未有不由于君臣，一德将相戮力，而可与有成者，令从容密勿者，有张仲之贤宠，握韬铃者，有吉甫之略，而又益求遗才，搜剔弊陋，沉毅有断，而不重发，以隳其功，更张有渐而不轻，为以速其败，则谋运于帷幄之中，而业彰于万里之远， 大业之固，当与天地同久，而胡虏一时之驿骚，旋即底定矣，又何足以劳 ，圣虑哉！然臣于此，复有献焉，昔孟轩氏有曰：孰不为守？守身，守之本也，是以古先哲王承历数之重，为华夷之主，虽天下有一之不理，皆为王政之缺，而尤急于守身，奸声乱色，足以荡吾守也，则斥之，淫乐慝礼，足以移吾守也，则绝之，便嬖侧媚足以摇吾守也，则远之甘言卑辞，足以乱吾守也，则放之，虽在纷华，波荡之中，幽独得肆之地，而精之一之，克之，复之（，前有逸文，）澟然如对神明，不敢失守者，诚以能守其身，则能守天下也，我 皇祖之训曰：人心虚灵乘气，机出入操而存之为难，所以光启 ，一统之业，而垂之万世者，盖本诸此，今 陛下弘绍丕图，益敦 前烈， 敬一有箴，而操存于内者为甚严，五箴有注而省察于外者为甚密，以此而取人，则有克知灼见之明，而任贤勿贰矣！以此而立政，则有旋乾，转坤之功，而庶绩咸熙矣，是故其本在君心，其辅在将相其具在，纪纲久安，长于诛夷者，非帝之不念功也，亦诸臣之恣肆，有以耴之也，入齐，不报，而自王固陵后期而不至，帝之图之，其机盖决于此矣。是故一旦刑之所以杜陵僭之渐也，光武之兴，盖抚中兴之运，人心已定，一时佑命而出者，若邓禹吴汉，寇恂冯异之徒，亦多儒将之风，故光武谨其驾御之术，以适其才之所称，而终得以保全者，非帝之独念功也，亦诸臣之谨质，退让有以成之也，军行则守约束而罔踰，事平，则纳符印，而恐后帝之亲之，其机盖决于此矣。是故始终全之所以答共事之劳也，使高帝遇邓吴之将亦必怀之以恩矣，使光武遇韩，彭之将，亦必裁之以法矣。乃若文帝之兴，则又异乎高帝，光武之时矣，吕氏既诛，人心大定，斯固建櫜之治而归马，放牛之会也，故一时若李广之才，叹其不遇，高帝而抑之，不用非帝，不思封疆之臣也，以广之雄杰，非所用于守文之日也，且帝常与冯唐论将，慨然而思颇，牧一闻魏尚之贤，即出之囚系，还守云中，帝非过系尚也，示以有司之法，所以全之也。事有大于差首虏者，则不得全矣。尝行劳军，一见亚夫之严整，则叹为真将军，且以属景帝使广如亚夫，则帝亦庸之矣，夫岂忽鼓鼙之思，有才不用，而顾欲求颇，牧于异代哉？韩信，彭越诸公诚多英略，高帝用之以图项羽，虽成掎角之助，而恩之不终，或以贻鸟尽，弓藏之讥，邓禹吴汉诸公诚多儒风，光武用之，以图隗嚣，公孙述虽迟，岁月之功，而终之能全，乃得以成山河，带砺之誓，隗嚣公孙述，诚非羽敌而成功，有难易，迟速者二帝之值，时既异而攻耴之势亦殊，陇蜀之阻险，不出固难，以猝下也，且帝数腾书，陈示祸福，盖欲来之以德，未始急攻之，也有分土，无分民，帝视陇，蜀之民，真吾民不忍残之以兵矣。岂可以成功之难易，迟速而遂谓将材之有优劣哉？夫汉事远矣，愚于西汉之臣，独惜乎！韩信之才而不学道也，于东汉之臣独嘉乎？邓禹之贤，而知道也，黥布，彭越之干纪，无足言矣。如信之勋，假令谦让不伐，庶亦汉之太公，而以罪戾不终愚，是以惜之也。臧宫马武之矜勇，无足言矣。如禹之元功，假令挟以自多，则亦后之韩信，而以功名获全，愚是以嘉之也，然则后之为将者，又宜何所惩？而何所法也？方今南北用兵，诚用将时也，汉文惜李广不遇，今则遇时矣，圣天子方弘，兼容愽爱之，仁总长驾，远驭之略，四海之内，有一民之困于夷狄，盗贼者恻然思以救之，选用将帅，以寄攘斥之责，拔自偏校，而至大将者有之，擢自幕职，而服大僚者有之，起自罪废，而总戎麾者有之，用之不求其全立之，不问其类，施不测之恩，而疏远之，有功者必录，施不测之威，而贵近之，有罪者必刑，盖真得用将之道，而汉三君之事，不足言矣。执事乃问：愚以诸所为将，及用之之方，是岂愚之所能及哉？乃执事则言之矣，承平则责将备所以核治有事，则法网阔略，所以图功，岂欲于课责之中，更示阔略之意，使贤如魏尚者，不困于文吏，而得以展布，手足乎？昔虞诩之治，朝歌三科，募士偷盗奸利者为上，此文法所禁也，然诩使以■〈言，冏〉贼，卒赖其用，而贼党遂散，赵充国之备，西羗以■，〈罒上干，下〉升无罪，■〈罒上干下，〉豪来见，辄纵还故地，不俟报可。亦文法所禁也，然充国以散，西羗之党，卒如其策而先零，破降假以权宜，不拘微文，使将帅得择便措，胜亦帝王御将之微，权也，使功使过使诈，使贪苟可以集吾事，不论其它，苟可以殄夫寇，不考其素，则虽秦项之强，而耴之特易，易者固汉高，豁达大度，知人善任，使之力也，帝王御将之道，夫岂一端而已哉？顾人之才行，不能相兼而功过，可以相凖，帝王之用人也，每耴所长而舍所短，人臣之自用也，每以所短而累所长马，或泛驾而効千里之途，士或跅??他，而任干城之重，此汉高之所以兼收，夫屠贩也，乌；附，可以已疾而或至于杀人，小人可以成功，而或至于乱邦，此黥布所以不容于治世也，今之将帅，岂患无人？天下武士无问疏戚，远近多喁喁焉，鸣剑抵掌，思自奋于风云之会，此固天之所以资中兴也，徐加延揽，稍宽假之，而责其后效，则负俗累者，皆适用之才矣，然愚以为帝王之御将，虽操纵有时而将之所自处，则不可不谨，其在于今，广延荐之，途虽贩缯，织簿之辈，皆所不弃矣，而拔剑击柱之风，则不可有也，优赍予之恩，素贫无行之流，皆所不遗矣；而偶语攘臂之习，则不可冐也，假便宜之权，虽推毂授钺之诚，皆所不迨矣！而上功差首虏之失，则不可蹈也，东汉诸臣功施社稷，恂恂如书生，此则为将之所当法者耳，古之忠臣，不以昭昭，申节不以闇昧废礼，礼也者，固人臣之所当自尽者也，岂必责之备，而始自戢也哉？语曰：赦小过，过积而至于大，则不可赦矣，传曰：大夫出疆，有可以安社稷，利国家者，专之可也。使无利于国，则不可专矣，今圣天子执鼓舞之权，严综核之，治天下之士，固跂疏求用，而惟恐用之不适也，愚也不足以窥 ，圣神文武之蕴，而所自为将者，则讲之熟矣，敢敬以复，惟执事教焉。
问兵之大要在攻守，而其用在奇，此兵家之胜，不可先传也，孙武子曰：守则不足，攻则有余，又曰：不可胜者，守也可胜者攻也，然则攻守果异势欤？抑亦相为用，而不可执欤？试以往事筹之，李牧之备，赵边匈奴岁入，辄令收保，若怯矣，何以卒成破胡之功，王翦之代，李信将兵六十万，而坚壁不出，若无能矣，何以卒？收破椘之绩，孙膑走梁以救赵，刘鄩之潜趍太原，盖亦欲攻敌所必救矣，何膑？遂破魏而鄩则无功，周亚夫委梁以敝吴，李光弼之坚守河阳，盖亦欲待贼之衰矣，何亚夫破吴，而光弼则不免，韩信之出井陉，一战而破赵五十余城，伟矣。使赵能用李左车不知，又何以制之？田单之守，即墨一战而复，齐七十余城烈矣，使燕能用乐毅不知，又何以待之？司马懿之耴孟达也，卷甲疾趍，而平公孙文懿也，自计必以朞年何急于耴达而缓于文懿也，李靖之平萧铣也，浮江直下，而讨辅公袥也，则必先攻其别将何勇于耴铣，而怯于公佑也，此皆诸士所习闻，而用兵方略，亦可槩见幸，明言之无略，夫兵者，因形以制变者也，夫将者，因法以制奇者也，兵无常形，故将无定法，无常形，故奇由出焉，无定法，故出奇而不穷，奇者攻守之机而循环之无端者也，孙子曰：守则不足，攻则有余，又曰：不可胜者，守也可胜者攻也，夫有余不足言，其常也可胜不可胜者，言其互用也，如使不足者常守，则终难与攻矣，如使有余者，常攻则忌其所守矣，昔智伯灭中行氏，连三家之兵以攻赵，城之不没者三板，可谓能攻矣，然肘足交车上，而智伯败，惟其不知所守也，燕将守聊城，而距强齐，食人炊骨，而士无反外之心，以共据期年之敝，可谓能守矣，然箭书入城中，而燕将降，以其不知所攻也，向使智伯能以守为攻，则韩，魏无以乘其隙，虽鱼鳖晋阳可也，垂成而败，功隳名灭，恃有余者也，使燕将能以攻为守，则仲连无以关其口，虽复齐为燕可也；而为义不终，名降身刭，怯不足也，夫有余不足者，非常形也，胜不可胜者，非定法也，瞬息异用，惟名将能反之，此之谓奇也，以有余不足，不可以尽攻守之变，故示之以可胜，不可胜之，权以可胜，不可胜之无常，故推而归之于奇，是以深沟固垒，本以为守也，见可胜而进，则如决千仞之溪，而敌不能为守，入人之国而膏车跃马，所以为攻也，见不可胜而退，则如藏九地之下，而敌不知所攻，交变迭出，易形易态，恍兮惚兮，微乎神乎？而人不知其端，此奇之至也，如是而攻守之道尽矣！吾尝愽极史传，览古名将之迹，有可观者，李牧为赵守边，匈奴入辄收保，积数岁，而匈奴以为怯，及其大入，牧纵人畜，佯不胜，破杀匈奴数万人，单于奔走，夫牧之收保，所谓鸷鸟潜形，而其大战，所谓彍弩发机，此自法之所有者，然潜之刀之不及也。此可以知驭臣之要矣，吾榜之士三百二十人，仕至卿贰，而以三载考绩者，则思斋霍公，而外指不多屈也，若霍公者，盖所谓能殊功大，而庸众嫉之者也，公性沉毅多大略，自为郡推时，即以严明称，召入台中，所至辄著名迹，方按河南，时大盗啸聚，已成乱阶，抚臣偷懦惮事，乃先事避去，公特抗章论劾，以肃守臣，仍察守臣功罪，严行举奏，守臣愓息，尽力讨贼，贼遂就擒，既晋秩理丞，旋晋中丞，出抚宁夏，宁夏为西北极边，胡岁入掠，民无宁居，公乃相形势城险要，料丁壮练军实，胡寇遂稀，既乃以保定为京师，重辅复召入，抚保定，会岁大旱，而 亲藩之国，道出保定，供亿且不赀，公裁阔狭，均征派供应不缺，而民不知扰，每行部，必奖廉能禁，贪残料储峙，时敛散，招流移，恤困穷，入夏有甘澍之应，军民遂安，旱不为灾，既入院，总院务，天子忧念边储，议遣大臣整理，人皆惮不行，乃晋公户侍出理边储，时强胡压境，虗京帑以供□，而朝恩媢功，唐主严督加之，怀恩违制阵原，失险贪剽，遇伏而败，则与吴梁之间，势正相戾，故曰将能而君不御者胜，是也。然弼相持怀州，还营而降，二将地道而縳首，酋志虽未遂，亦足明其为奇功矣，韩信之，出井陉也，以背水胜法曰：置之死地而生亡地而存是也。其始，赵人方笑之，而及其拔赵帜，立汉赤帜，赵人乃颠倒惑乱，而王歇被虏，成安君身覆泜上，一战而收五十余城，信之用奇至矣，当是时，李左车方献计而困信，使其计行，则赵不空壁，信安所拔帜乎？然信未下井陉，而先遣谍知其不用李左车计而后出，所谓先知敌之情者也，若赵用右车计则信，或别有以待之矣。奇岂可以一途而耴哉？田单之守，即墨也，以火牛胜法曰：始如处女，后如脱兔是也，其始，燕人以即墨且降，而及烧牛尾，驱龙文，燕人乃眩瞀，惊骇而骑，刼被杀，迎襄王于莒，一战而复七十余城，单之出奇神矣，当是时，乐毅方为将，使骑刼不代，则燕不信降，单安所施？火牛乎？然单因燕有隙，而先纵间，惟不用毅而后散战，所谓先去其所忌者也，若乐毅尚存，则单惟坚守以俟之矣，奇岂可以必用为功哉？司马懿之讨孟达，则八日而先至，其平公孙懿也，则计期年而后返，盖孟达兵少而食，多兵少，则我易乘，食多则彼可以持久不速，耴之则吴，蜀之交合，而车辅之势，成彼以久食而待强援，势难拔矣，故懿倍道疾行，出其不意，而孟达授首法曰：先人有夺人之心，此以速为奇者也。文懿食少，而兵多食少，则彼利于速战，而兵多则我难以力争，不稍缓之，则主客之形异而雨水之势，艰彼乘饱，以鼓众而挟众以凌我，事其危矣！故懿旷日累月，待其自困，而文懿就诛，法曰：不战而屈人之兵，此以缓为奇者也。或速或缓宣王，其所谓知战之日者哉？李靖之平萧铣，则直抵其都，其讨辅公祏，则旁击其将，盖江陵道远，而秋涛涨恶，铣恃险阻，不为设备，由不虞之道，攻不戒之国，莫有捷于此者矣，故靖浮江横舟，直抵城下，则已搤铣之嗌，入其腹心，士不及谋，兵不及召，而铣以降法曰：批亢捣虗此其直耴为奇老也，丹阳兵精，而惠亮战勇，袥恃掎角，相为声援，击人之坚而夺人之气，莫有巧于此者矣，故靖先趋，当涂攻走，惠亮则已，割袥右臂，失其所倚，计不及立，众不及战而袥，见縳法曰：猎其右，右此以分击为奇者也。或直或分，卫公其知战之地者哉！故将而知奇，则形而无形，用法而不执于法，攻可也，守可也，方以为守，忽而为攻，方以为攻忽而为守，纷纷纭纭，混混沌沌，耳目变于前，形色幻于后，兵出而天下不知其端，战胜而天下不知其善，故声不过五，五声之变，不可胜穷也，色不过五，五色之变，不可胜穷也，兵不过奇，出奇之变，不可胜穷也，嗟乎！奇岂易言者哉？吾甞好医矣，始读书，见太医令意自言受临菑，庆阴阳，禁书论药石，神以奇晐诊病，得二维二蹻，诸术决嫌疑，断可治处时日，若卜数，然叹其精已，然意犹立规矩，起度量，称权衡，合色脉各有诊藉，垂之后来，则以为医，或可学也，及观华元化传，刳腹湔胃，傅以神膏，乃复叹曰：信乎天下之奇也，技止此矣，然又观秦越人所称闻病之阳，论得其阴，闻病之阴，论得其阳视垣，一方不出千里，而见其表，则曰：何其奇之极也，吾不敢复言医矣，夫兵何以异此？其道全得者，则为李牧，王翦，孙膑周亚夫韩信田单司马懿李靖阻于天时，阨于人事，半得半失者，则为刘鄩，李光弼其道，全失者，则为智伯，燕将然古今失者多矣，不可胜言也。得者有矣，亦不可以言传也，兹所可言者，特因明问而立其凖耳，惟执事进而教之。
问帝王之兵，以全取胜，故先计后战，然必审彼审，已而后计可决也，昔之御戎者，劳师远攻则蹈危，厚赂约和，则纳侮故，历代相沿，率因形胜扼险要，为固守之策，亦计之得者也。然不能使胡虏之不侵，岂地险不足恃欤？昔人论中国匈奴各有长技，今胡虏之技，不啻昔矣，然胡亦有短，吾亦有长，若之何而可制？伏胡虏欤？汉人之守边也，收河南城，朔方唐人亦城受降，绝胡虏于沙碛之外， 国家边镇，近者距都，不数百里，岂务广德，不务广地欤？唐城受降，岁减镇兵数万，今日边屯亦有，形援不相□，及失迂直之计者欤？然张仁愿必俟默啜有间而城之，亦未可轻也。不知可令大臣知边事者，密为经略否欤？昔孙武论兵必校之，以计而索其情，审彼审已以决吾战守之策，诸士必筹之熟矣，其且陈之，若临事出奇，则变化万端，不敢以预图也。贤将所以靖难，却敌而峻，中国之防者，岂徒以幸功为哉！亦固吾之所以守者而已矣，夫邀一时之功，而结夷狄之怨，是轻而寡谋者也，■〈彳丑〉一时之安，而隳永世之图，是懦而惮事者也，皆非所以卫国也，贤将之备边，必计其安危，虑其终始，厚吾兵力，以观敌之变，势不可为，则镇之以静，而敌有所不能窥，势有可为，则发之，以果而敌，有所不及御盖，虽战守并用，要在固吾守而已矣，有险而弃之，诚非所以为固而策之不审，动之不时，又何以收万全之功，而副明王分阃之意哉？执事以御戎策，诸生且欲审，彼审已以决战守之策，非生所及也。然亦习孙，吴之书，闻长老之论，察边徼之情，而有槩于中久矣，夫中国之与夷狄邻之犹富室之与盗贼邻也，为富室计，亦惟高其垣墉，戒其门闾，严其关键，固其扃钥，出入有讥，使盗贼不得，投吾间足矣，固不能使盗贼之必无也，然则为中国计，亦何异于此？夫夷狄之行，盗侵驱，习俗固然，上吉明王，莫之能禁也，然亦视吾备御之疏密，备疏则入备，密不能入也，所谓帝王之兵，以全耴胜者，岂必百战百胜，而后谓之全胜者哉！战而不胜，则将士虏边城屠战而胜，则兵半折，所谓全胜者，盖不战而屈人之兵者也，法曰：知彼知已，百战不殆，盖兵有制可用，无制不可用，敌有隙，可乘无隙，不可乘知兵之可用而不知敌之不可，乘胜弗全也，知敌之可乘，而不知兵之不可用，胜弗全也，知兵之可用，知敌之可乘，而不知为善后之策，虽幸大胜，亦弗全也，帝王之兵，计后世而动伯者之兵，计终身而举，夫岂先战而后求胜哉？汉，唐以来，制御夷狄之道，大约有三：曰战，曰守，曰：和主于战者，则曰非挞伐无以服强暴，然得其地不可守，得其民不可使徒快心于狼望之北而不惜，士卒之伤夷，是蹈危也，不可也，主于和者，则曰非要结，无以缓侵陵，然金缯甫入，而虏复来，口血未干，而虏复犯徒，信空言，而冀胡马之不窥，是纳侮也，不可也，故三者之中，守最得策，自秦筑长城，历代逓加增筑，募民徙塞，以省更戍之劳，堑山堙谷，以张形制之势，谨烽燧，习骑射利，饷道丰刍粮，而又明赏罚，申约束，守之之策，盖无日不讲矣，然不能使胡虏之不侵边氓，岁遭屠掠者，岂地险不足恃，而所以守之者尚有遗策哉？晁错谓中国之长技有五，匈奴之长技有三，自石晋以来，胡人居我汉地，用我汉工器甲坚利，非复曩时之无全兵矣。然胡有所长，亦有所短，吾有所短，亦有所长，今胡之长技犹昔也，然胡之所资者，田猎畜牧，非有蓄积之饶，故其众恒散，每欲入寇，则必征各属示以卤获之利，大众始集，使吾守固，而不得入，则其气必沮，再三不利，则其约必携无以合其众矣，此胡之所短，一也；胡之入寇也，必多自赍负亦不过数十日之资耳，吾守固，而野无所掠，又绝其汲道，毒其上流，使不得争水泉之利，则士马必困，此胡之所短，二也；如或耻于众之徒合而不可轻离也，则必冐焉，一肆然进，则有腹背受敌之患，退则有首尾，衡决之忧，此胡之所短，三也；知胡之所短而敬以制之，则胡不得以施其长技矣，中国之长技犹昔也，然胡之入寇也，每聚而专吾之守御也，每散而寡，以吾之散，当彼之专，遂众寡不敌，而至于败，此吾之所短，一也；出吾所不趋趋，吾所不意，一旦得入，遂冲我腹心，而吾之佚者，以劳因我积聚，而吾之饱者以饥，此吾之所短，二也；其或知我之势厚而守严也，乃佯北以诱之，别出以牵之，吾不察而堕其计，遂乘吾懈弛，掩吾不备，卒然之间，已越我关隘，此吾之所短，三也；知吾之所短而敬以图之，则吾得以施其长技矣，善用兵者，每以长击短，不以短击长，彼已之短长，贤将之任，不可不审也。既得地险，复尽人谋而又审，彼审已用吾所长，庶制人而不制于人也，黄石公记曰：务广地者荒，务广德者强，帝王之治天下，固以保境息民为心，岂徒角戎狄之势，争尺寸之地也，汉人之守边也，虽收河南城，朔方，而亦弃造阳之地九百余里，匈奴虽遭创艾，而汉之士马物故，邑里萧条，不忍言也。唐人虽城受降，绝突厥于沙碛之外，然筑城虏中，终为寇资，当时唐休璟已诤之矣， 国家建极北平，其边镇之，建置东（前，有逸文），此天地所以歆格远近，所以辑宁而弘济，中兴也，封疆之臣，遵庙算，奉明威四夷，且远遁矣，又何边境之衅，孽足虞哉！管见如斯，惟执事教之。
问：昔人有言，天下虽安，不可忘战，故古者春搜夏苗，秋狝冬狩，皆以教民讲武也，今考其教之之法，不过曰明贵贱，辨等列，顺少长，习威仪而已，夫兵武事，而及区区于等列，威仪之习，不亦迂乎？及观其临敌赴义，奋勇不顾，又何强也？岂教之用之异道乎？后世兵制，莫善于唐，考其时征伐四克，皆赖士卒之力，而说者乃以为唐之兵强，故成藩镇之势，及宋鉴，其失而痛惩之，终其世营伍之间，无敢哗者，盖庶几有安节之风矣；而说者又以为宋之兵弱，故不能以御夷狄之变，然则强，如唐弱如宋，无一可欤？抑所以致之者，各有其弊欤？今海内治平，可谓极盛，近以南北小警，稍餙武备，申军法，而士习安恬辄呼噪不戢，至临阵当敌，则又选愞顾望，莫敢先奋，何欤？岂教之不素，驭之无术欤？夫天下之事，图之贵豫，兹欲使吾之兵强，如唐而不至于悍，驯如宋而不至于弱，则何道而可？其极言之，以观御众之略，飬兵不贵于多也；贵得飬之之用驭兵，不患其强也，患□无驭之之术，夫国之所以湏兵者以御外侮，而振国威也，而兵之所以为强者，以知礼义，而严将令也，多而不可用，则虽有多之名，实则蠹而已矣，强而不能使，则虽有强之形，实则骜而已矣，故贤将之驭众也，使之强，其实毋强，其形畏乎？将不畏乎？敌畏将则进，有敌忾之勇，不畏敌则退，无返顾之心，虽数万人无敌于天下矣，而况于众乎礼义之不知，而军政之不肃，则其咆哮猛厉之气，且不以之赴敌，而以之骜，上是形强而实反弱也，虽百万之众，犹无益于用，而况于寡乎天下，治平无事，所当讲者，莫急于兵，愚虽武人，怀当世之虑久矣，请因明问而敬陈之，司马法曰：国虽大，好战必亡；天下虽安，亡战必危，自昔帝王虽处治平之盛而不弛，戒备之心，故春搜夏苗，秋狝冬狩，皆于农隙以讲事也，出而治兵，入而振旅，归而饮至，以数军实，昭文章，明贵贱，辨等列，顺少长，习威仪也。若是者，岂好为耀武而动众哉？夫民之情莫不好逸，而恶劳逸之也，久则使之也难，是以先王之教民也，因猎以训，军旅而示之，武耴物以祭宗庙而示之孝，使其耳目习于斩刈杀伐而不慑，使其心志，安于贵贱，列等而不乱，内以折其骄悍，难使之气，而外以作其敌忾，敢死之勇，是以其民之事上也，如弟子之于严师，而其赴敌也，如鸷鸟之击也，则教之有素也，昔者晋文公欲用其民，先示之以义，示之以信，示之以礼，及城濮之役，文公观之曰：少长有礼，上下和睦，民可用矣。故能一战而霸，以成攘椘之功，越王勾践欲用其民，试之于五湖，置垆炭于前，蹈而死者以千数，剑加于领戈，椿于胸，流血被地，而不可止，勾践遽击金而却之曰：民可用矣。故能东灭强吴，以雪会稽之耻，由是观之，少长之礼，和睦之节，所以事上也，蹈水火，冐白刄，断死而不辞者，所以当敌也，事上则欲其顺而以之当敌，则是深拱揖让，而当猛虎之蹊也，不亦懦乎当敌，则欲其强而以之事上，则是噪詈箕踞，而在亲长之侧也，不亦悖乎！故兵有所宜，强有所宜弱，施之而不当，皆足为患。唐，宋之事是已，唐之府兵，其制善矣，一变而为彍骑，再变而为方镇土著之兵，不足则召募以益之，士非素附人，有逞心而为上者又专务姑息，致使主将畏其偏禆，偏禆，畏其士卒，河北诸镇，遂化为夷，豪杰之士环视，拱手而不能耴矣，故司马光谓唐治军不以礼，终成藩镇之势者，岂非少长等列之教不明，故无以折其骄悍难，使之气耶？陵夷至于五代，宋鉴其弊，罢诸将之权，聚重兵于内，昔之强悍之风，至是一变，然其既也，声容徒盛，武备寝衰，用士人为将，则乖专阃之谊，以京军外戍则失驭，重之权强，狄一呼而折，北不捄矣，故苏辙谓当时之兵，痿蹷而不振者，岂非训练汰阅之法不严，故无以作其敌忾，敢死之勇耶？由此言之，唐兵之强也，有强之形，而无强之实，故至于悍，悍则不得谓之强矣，宋兵之驯也，不畏乎？将而畏乎敌，故至于弱弱，则亦何贵于驯哉？夫前事之不忘，后事之师也。 国家蓄兵之制，远迈宋唐，内设府卫，外列军屯，二百年来，重熙累洽，干戈戢而不用弓矢，櫜而不服，可谓盛矣！比以边烽时警，海波未靖，乃稍稍征武勇之士，讲训练之法，岂非教而用之欤？然竟未闻有捐一旦之命为 ，国家逭南北之忧者，而其跳梁跋扈之状，顾恒嚣于营垒，行伍之间，至于出府库之资以赏之，而后得旦夕无事，夫骜上则似强，避敌则又弱，是唐，宋之事，两敝而俱至也，不亦大可虑乎？虽然，天下之势，每患其成，成则难图，唐之兵，积强之势也，故不可以复弱，宋之兵，积弱之势也，故不可以骤强，今吾之兵虽有强弱之形，而其势未就，则可因其势而道之以为制驭之术，制之柰何？曰：威与爱而已矣，夫将帅之驭兵也，犹之驭马也，马之所以耴千里者，丰其刍秣，时其饮饲，而后其力不倦，然或诡衔窃辔，驱之左不右驱之，右不右，不能千里，而好啮其舆人，则鞭策加之，钩钤制之矣，故拊摩惠爱，将帅之刍秣也，严令明法，将帅之鞭，钤也，持此二柄不能用，而患下之难，使其咎，岂专在于卒乎？唐之兵使他将御之，则横使郭子仪御之，则顺朔方，一军独称忠义者，岂其性殊哉！宋之兵使他将用之则走，使兵飞用之则劲，世称岳氏之军，难于撼山者，又岂其性殊哉！是故兵之强，国之利也。因其势而道之，使之强于敌而毋强于我，在转移之间耳，操其鞭，钤以威之，法令明而赏罚当人，其有不畏我者乎？畏我则不畏敌矣。岂其刍秣以拊之，好恶与之同堙郁，与之达人，其有不爱我者乎？爱我，则其气自倍矣，故法曰视卒如婴儿，可与之赴深溪，视卒如爱子，可与之俱死，爱之谓也，又曰：卒未亲附而罚之，则不服，已亲附而罚不行，不可用也，威之谓也，威不可以易发惠，不可以亵，施一醪之味，非能人人而甘之也，而士皆乐死者，当其机也，一姬之戮，非能人人而慑之也，而军皆股栗者，发以时也，威行乎？惠之内则惠，可以为威惠，寓于威之中，则威可以为惠，在为将者，善用之而已，威惠并行，手臂相使，驯归于我，而强加于敌，则虽驱百万之师，犹之驱羣羊，然与之进与之退，何求而不得，何往而不可哉？虽然，此将帅之责也，愚又闻之，古之御将者，假之以权，任之以重而后责其成功，昔李牧为赵将，市租之入，尽以飨士，而赵王不问，故牧得以施其惠，李光弼之帅河阳也，张用济斩于辕门，三军股栗，人无不惮光弼之严，而时议不非，故光弼得以行其威，世皆知李牧，光弼之贤，而不知有以成之也，今之将谋轻动，过于严，以激军之变者，信有之矣，独不曰法，亦不可弛乎？掊克聚敛，托于惠以实其私，櫜者，信有之矣，独不曰彼或有所为乎？恶其激可也，而遂以为勿严，不可也，忝其贪可也，而遂以为勿惠，不可也，夫人各有意，不可徒观其形，事贵稽终不可，遂责其始，若从其形而观之，则李牧飨军之时，不免掊割之议，而光弼专诛之日，将有激变之虞矣，故士不用命，其责在将，然亦有不专在于将者，此非愚之所敢言也，惟执事恕其狂而教之，幸甚。
瞿文懿公制科集卷之一
●瞿文懿公制科集卷之二
策四道（二）
○策
问：先天太极二图，皆所以泄天地之秘，而发圣贤之蕴也，朱子甞谓论其格局，则太极不如先天之大，而详论其义理，则先天不如太极之精，而约其说，固不可易矣！而其所谓大而详精而约者，可得闻欤？夫太极之图之妙，至与先天并列其无极，而太极云者，又一图之纲领也，斯言也，朱陆往复之辨，殆数千言，不啻枘凿，方圆之不相入，近世儒者或着道一之，编以为朱，陆之学，始异终同，岂亦有所见耶？愿悉着于篇，天下之道一而已矣，而着之有详略者，不害其道之同也，天下之学，亦一而已矣，而见之，有偏全者，不害其学之同也，夫自天地之秘，一泄于伏羲而后之以道，鸣者代不乏人，其立图立论，诚人人殊，而不能强一之也，然其归要不诡，于是道而已，苟有得于吾道，则着之详者，固此道也，着之略者，亦此道也，见之全者，固此道也，见之偏者，亦此道也，大道之公，本无择于人，而夫人者，各随其所得以自慊于心耳，又何必举一废一而后谓之知道，而后谓之善学者哉？执事发策以先天太极，二图下，询末学而因及于朱，陆同异之辨，盖欲观多士之所自得者，而愚非所及也！虽然，亦甞闻之矣，伏羲先天之图，而必自中起者，心法也，濂溪太极之图，而必先主静者，心学也；朱，陆之论辨数有异同，而其归不越乎？尊德性，道问学者心说也，盖太极在天地则为天地之心在吾人，则为吾人之心，所谓千圣之所归，万民之所具也，以言乎先天，则自震而乹阳之辟也，而非阳之自为辟也，自巽而坤阴之阖也，而非阴之自为阖也，孰居无事而推行是固，天地之心为之，辟为之阖也，以言乎太极，众人具动静之理，而常失之于动，非其自失之动也，圣人具动静之理，而常得之于静，非其自得之静之，孰居无事而推行是，固吾人之心为之，动为之静也，以言乎朱，陆之学，其尊德性者，非有异乎？问学也亦以存吾心之良也，道问学者非有离乎德性也，亦以致吾心之知也，其所以引而通之，会而归之，固将殊途而同归，百虑而一致，其所以尊德性者，非所以苦此心于禅也，道问学者非所以病此心于俗也，此则濂溪之太极，亦犹之先天者也，其不及者言之，有未详耳。象山之讲学，亦犹之晦翁者也，其不及者见之有未全耳，千圣一心，万古一道，而亦何害？其为同也哉？愚因述二图之略，而徐及于朱陆之辨，可乎？太极之动而生阳，即先天之自震，而乹也太极之静而生阴，即先天之自巽而坤也，太极之动极复静，静极复动，即先天之姤，次乹复次，坤也，其格局同其理义同也，然先天则自一而二，自二而四，自四而八，而推之于六十四，则天地之运，人事之纪，皆具其中，太极一图，则自太极之动静而推之，阴阳自阴阳之变，合而推之，五行，遂至于人物之化生而止矣，此其格局，诚不如先天之大而详也，然先天言阳之动而未及乎人之慎动也，言阴之静，而未及乎人之主静也，至太极一图，约之以仁义中正之精，揭之以主静，立极之说，则下学始有所持循，而人极可立，天地可位矣，此其理义诚不如太极之精而约也，盖先天统论道体之全，故大以详，而于下学之功，或略太极，揭示进为之要，故精以约，而于造化之妙，或遗其格局，理义之不同，亦自其立言者论之，而非道之有二也；至于朱陆往复之辨，则又有可言者，夫易言太极而图言，无极是诚疑于多言者，然易之言有以理言也，图之言无以形言也，不言太极，则沦于无，而无以为万化之本，不言无极，则滞于有而无以妙万化之原，此象山之所以疑而晦翁之力辨，亦以祛其见之偏也，学者果能求之，喜怒哀乐未发之前以验夫太极之体焉，求之喜怒哀乐既发之际，以验夫太极之用焉，则有以实见太极，本然之妙而易之，不言无极者不为少，周子之言无极者，不为多矣，今考其书，则晦翁之无声，无臭云者，实本象山语意而象山，他日于无极亦不复辨，则晦翁之集大成，固为可见，而象山之始疑于心者，亦释然于朱子之言矣，故篁敦程氏首着道一之编，以行于世，盖诚有见于二先生之始异终同者，夫岂如枘凿之不相入，而强合之哉！嗟夫！先天之图，本之伏羲太极之图，宗乎孔氏，无容议矣，独朱陆同异之辨，迄今犹有未释然者，此尤心学晦明之大机也，世之学者习闻旧说而守之，谓象山之学，以尊德性为主，晦翁之学，以道问学为宗，夫尊德性而道问学，非二事也，二先生者，各守其一以自用，则亦偏乎为学矣，况谓陆学之近于禅，朱学之近于俗，岂不甚诬矣乎？夫谓之禅者，以其外人伦物理之常，而别求明其所谓心也，谓之俗者也，其外吾心礼义之知，而别求其所谓理也，今象山之所以教其徒者，亦未甞废乎？问学也，观其以立乎大者为先，以求放心为要，斯古人之所以道问学也，安在其偏于尊德性乎？又安在其近于禅乎？晦翁之所以教其徒者，亦未甞，忽乎德性也，观其以忠信为传习之本，以居敬为涵飬之要，斯古人之所以尊德性者也，安在其偏于道问学乎？又安在其近于俗乎？世之学者，徒执其始之异而不究其终之，同是未闻乎朱子去短集长之言，陆子粗心，浮气之诲也，二先生晚年进德之同，盖无适不然，而在太极一图，特其较著者耳，要之学本乎道，道本乎心，果皆有得于治心，又何论其从入之异哉？呜乎！伏羲画图，箕子衍，畴其数不同矣。然图之虗中畴之建极，同一心法也，濂溪之太极，其亦箕子之畴矣，夷惠之偏，孔子之全其圣不同矣，然行一不义，杀一不辜，而得天下，有不为者，同一心法也，象山之视，晦翁其亦夷惠之偏矣，明此以语先天，则天地之阖辟万变而不越乎？此心之中矣，明此以语太极，则吾人之动静，万殊而不越乎此心之变矣，明此以语朱，陆之学，则虽反复辨论，万有不齐，而不越乎此心，相传之秘矣，故曰：天地之道尽于人，尊德性者，尊此者也，道问学者道此者也，极而至于位，天地者位此者也；彼人之狥生，执有以滞此心于有往而不返，以病此心于无者，则诚俗学也，又何朱？陆之议哉？愚也，学不足以自得，而明问所及，不敢虗也惟进而教之幸甚。
问：尧，舜：禹，汤：文，武，典谟训诰之文，不可尚已，嗣是汉，唐，宋亦多英君，谊辟而以文见称者何？寡也？独唐太宗文至成帙，论者乃谓其雕奇镂怪，徒与骚人韵士争巧，亦不足尚，则文岂易言哉！洪惟我 ，太祖高皇帝躬提一旅，不十年而成大业，其武功独高，万古矣，然且万几之暇，亲洒宸翰，凡大诏令大制勑大乐章，大祝辞皆运心神，以宣道妙莫不震动，万国怀柔百神，至于记序之文，诗歌之什，亦莫不根理致极体要，而昭垂训典，助宣声教焉。经天纬地之文，直与帝王相辉映，于千古矣，可得而陈，其略欤？当时詹同，乐韶凤等请而集之，刘基，宋濂郭传又从而恭题其后，所以赞扬休，美者至矣，可得而举其槩欤？逮我 ，皇上圣神文武驾古帝王而同符 ，圣祖 宸章，睿藻炳若日星，简册森严，难以殚述，可得而铺张，其一二欤？ 圣祖甞谕侍臣曰：人心虗灵操而存之为难 ，皇上心学之，统乃见于敬，一之箴，何其先后一揆也，则文固有本欤？顷伏覩 ，皇上拳拳修攘之略文谟，武烈于 ，圣祖赫然，宣重光矣，诸士服膺 ，圣训有年，必能识其大者，敬悉心以对，夫天地之心，不可得而见，观天地之文，则天地之心，于穆不已者可识矣。帝王之心，不可得而见，观帝王之文，则帝王之心，纯粹以精者亦可识矣。尧之文思，舜之文，明禹之文，命文王之所以为文，皆是物也。自今观之，典谟训诰之书，垂之于经，以宪万世曷故哉？亦惟精一执中之传，列圣授受，以为心法本之也，汉祖起泗，上以开基唐宗，肇晋阳而化国，宋祖由陈桥以践祚，皆能削除，羣雄混一四海，卓哉武矣，然而汉黜治于诗，书，宋惭德于禅受，故朴而不文，有以也，唐太宗虽锐情经术，刻意词章，然沿六朝之风，竞四声之巧，而乏帝王之象，则太宗之秽德，实为之矣。洪惟我 ，太祖高皇帝以天纵之资，当羣雄之乱，不忍民之无主，徐起而应之，兼伪国而收其驱除迸残，胡而还之，沙漠，耴帝王所自立之地，而版章之极，腥膻所旧染之民，而洗涤之怙，冐极玄黄所覆载，昭临同日月所出入，保大定功之武，自开辟以来，所未有也。然且干戈倥偬之时，而不忘讲艺，几务经纶之际，而独好为文，矜恤黎元，而 德音，布匡 ，勑臣邻而大戒昭绥，徕裔夷而文告行精禋，大祀而乐章奏，奠告百神，而祝辞具，敷宣理道，而杂文述发，摅性情，而诗歌作独运，睿藻 亲洒，奎翰一挥，而数千百言，立就代言之，臣詟服而登，诸玉板纪言之，史赞述而藏诸金匮，其见于詹同，乐韶凤之所集，与后臣之所续者，可伏覩矣，徛欤盛哉，敬陈其略，即位有 ，诏赦宥，轻重有 ，诏农桑，学校有 ，诏免夏税，秋粮，有 诏而粮税之免，盖十余举而不靳 ，仁恩覃布，至诚感孚，而天下之民煦妪，以有生安善良，而革顽梗，汉氏下山东之诏不得而拟焉，答 御殿上寿，有 制除授，百官有 ，勑中书政务，有 勑，天下有司，有 勑欲羣臣务公去，私有 勑，枚举其凡更仆，未可尽也，着之话言，引之艺极，而天下之臣莫不奔走率职，无敢旷越，以速戾宋氏，谨刑训廉之，颁不得而拟焉， 诏谕暹罗国王而赐之印， 诏谕安南国王而使之息兵，飬民 ，诏谕高丽国王而却其美，贡 书谕，占城国王而使之修睦于安南 ，诏谕琉球国王而使之息战，育民 圣武，布昭 ，天声不杀，边方夷徼莫不输琛奉藩席藁，食?扁命，无敢干度，以犯顺者，汉文赐南粤，尉佗之书不得而拟焉，祀天地则为之乐府，侑之以九奏，申之以九歌，而 社稷，帝王咸备焉，肃雍和鸣，情文兼至，足以降天神，出地祗而礼，人鬼矣，于神则二仪，三光岳镇，海渎， 宗庙诸神，有奠告之文，于人则胜国之君与其旧臣与元勋死事之臣皆 谕祭之，有文礼虔辞肃，义深情至，足以使百神受职，而众工咸劝矣。至于杂文之作，率多关于世教，是故观七曜天体，循环之论，而知天道之常也，观尧，汤水旱之说，而知天人之际也，观设喻文而知好善恶恶之情也，观省顽文，而知修德善终之理也。其词严其义正，其慱喻也，曲而有章，君君臣臣之道尽于此矣。至于诗赋之作，尤有关于性情，是故赋莺啭皇州，而感大化之循环赋，四渎潦水而感二气之姤，和咏东风而有泰满乹，坤之句咏，济时而有寰中击壤之情，达于天，同于物，其为思也止乎礼义，乐乐利，利之休，尽于此矣。故当时文学之臣得于亲炙者亦止能形容其 ，天葩睿藻之妙而已，诚意伯刘基曰：雄深宏伟言，雅而旨远，至于 ，诏谕遐方，明烛万里，若洞见其肺肝，真所谓 天生神明，可望而不可及者矣，学士宋濂曰：建中于民，窹寐弗忘，则有虞阜财，解愠之歌也，夙夜修省，常如鬼神，森列左右，则汤武盘盂，几杖之铭也，殷彛，周鼎未足，喻其古也，泰山乔岳，未足喻其高也，风霆流形，未足喻其变化也起居注郭传曰：去浮靡之华，惇淳古之本，烂乎与日星同，其耀也，风云同其变也，河岳同其高深也，大章韶濩，同其奏也。浩乎与江汉同其波，汗漫汪溢，莫能窥其涯涘也，冲乎与春同其和煦，而草木皆得以遂其生也，可谓模写得其似矣，要其所自，则我 太祖之全德，实本之见于存心，省躬精诚录者，可考而知也，故宋濂，又曰： 天德纯粹，无声色之好，无游畋，躭乐之从，聚精会神，凝思至道，形于心声，功同造化，非言语形容可尽也，郭传又曰： 天才英迈， 圣体纯穆，涵飬冲素，蓄之厚者，施必慱源之澄者流必清，故其发于外者，光明正大有如此，恭惟我 ，皇上圣神文武驾古帝王而同符 ，圣祖 宸章，睿藻简册，森严固非草茅贱士所能窥测也，然于节 颁中外，珍藏秘馆者，则甞窃读而仰识 皇极之敷言矣，谨拜手稽首铺张，其一二可乎？夫改元一诏，则重瞻日月之光明，伦再宣则复，覩纲常之纪，灾变宽恤，则气含雨润之滋，祀仪厘正，则族严夷，夏之辨，谨时廵则 ，大■〈彳守〉龙飞，有录重农事，则无逸豳风有颂，广 圣谋，则表尚书之三要，扬 祖德，则疏遗治之五事， 续念农诗而成 先志， 答贺雪吟而追喜，起 郊禋，有咏妙达于天人也， 平台有词，泰交于上下也，显陵渡河之作，以志感也，御制欢雨小赋，以志喜也，其诸 钦天有颂， 翊学有诗 五箴，有解 ，七陵有述 ，除夕有作，庄诵 圣制，岂能徧观而尽识哉？日星灿烂，云汉昭回，诚与典谟训诰同体，而媲美 ，圣祖经天纬地之文，有非汉，唐，宋诸君所能彷佛，其万一者，何也？盖由其有心法以为之本耳。 圣祖尝谕侍臣曰：人心虗灵乘气机，出入操而存之为难 ，圣上亦甞与辅臣讨论理道，作 敬一箴以自儆，心学之纯 ，圣上与 圣祖后，先一揆也， 圣上之敬，一即 圣祖之操存，皆统于精一者也，心同则道同，道同则文同，此 明圣，兼盛而作述，并隆欤？然愚甞谓创业者，惟患其文之不足守成者，惟恐其武之未振，我 圣祖偃武，而复绥之以文，今 圣上敷文，而且拳拳于修攘之略，盖文武兼备，帝王之全用也，识其势而缓急之 ，帝王之所以善其用也，属者南夷，北虏尚未荡平，则严武备，而敷文德，宁不上，廑宵旰之忧乎？虽然，以尧舜之世，而尚不免于三苗，猾夏则兹，又何足为盛世累哉！昔汤之造，商也制事，制心乃能代夏而成，允殖之功，数传而有高宗，内服诸侯，外平荆楚，固商道灿然复兴，衍而为六百年之商，武王之造周也，敬胜义胜乃能代商，而成永清之治数传而有宣王北伐玁狁，南定荆蛮，故周道灿然复兴，衍而为八百年之周，我 ，圣上中兴之盛，视高宗宣王为远迈焉，持敬一之心，运诸上，惟见人文化成，太和洋溢，四夷率俾，蠢兹夷虏，亦何足虑哉！文谟武烈于 ，圣祖赫然，宣重光矣，书曰：以觐文王之耿光，以扬武王之大烈，愚敢借是为 ，圣上颂。
问作史者论事，欲核而立法，欲严核，故足以示久远严，故足以惩奸慝，古之良史，未有不慎，诸此者也，春秋以来世之言，正统者何纷纷也！正统之论，始于欧阳子苏氏宗之，而其论复有异同，朱子作资治通鉴纲目，盖宗乎温公而复有异同，近世方氏着论，复谓朱子犹有未尽，亦可举其说而折衷之欤？夫以秦为闰，以梁为伪，私东晋者诋后魏为虏，私后魏者诋东晋为夷欧阳子，甞辨之矣，然进秦续周，以周、秦、汉、晋、隋，唐为正统，则其得国果若是班欤？如徒以其一天下而与之，则胡元亦将与之否欤？朱子之叙正统，盖本之欧阳子，不得已而予之者也，故虽予之正统，而书法之严，亦有与方氏所论相出入者，亦可举而言欤？夫知方氏之言，虽异于朱子，而实与朱子相出入，则方氏非徒好异矣，请言之，以观稽古之学，明于春秋之义，而后可与言正统，明于正统之义，而后可与言史法，夫事有常变，故史法有正例有变例，正例者，所以经夫事之常也，变例者，所以揆夫事之变也，事莫大于国统之，离合绝续，而正不正，恒存乎其间，如不明乎春秋之义徒，以其一天下而谓之正统，则得之正而常者，谓之统之，正可也，得之不正而变者谓之统之，正不可也，虽其事之核，足以信天下，亦何以惩奸慝，垂世戒哉！执事以正统之，论人人殊，而求折衷之论，此非末学所及也。虽然，亦甞闻之矣，论正统于三代之上，则其论易定，论正统于三代之下，则其论难一，三代而上唐，虞之受禅，天下之大公也。汤，武之放伐，天下之大义也，其为正统，虽三尺童子能决之，以其为天下万世之所共予也，三代而下，欺孤寡而夺之位，犹假名于受禅，奋诈力而簒其国，犹假名于放伐，其为正统，虽宗工巨儒，犹难之以其伪，定一时而非天下万世之所共予也，如执事所称诸说之同异是也。然则孰从而定之，语曰：众言淆乱，折诸圣，请折之春秋，则其得失可知也，春秋之时，周室微，诸侯横周，天子特寄空名于六合之上，当时吴椘皆以称王，观兵诸侯，威震上国，如以其称王而王之，则何以为训？故春秋于周王，必称天王于岁首，必书春王正月，于吴楚则称人，称子甚，或举其号以从，夷狄之例，春秋非故没，吴楚之实而虗加周天子以正统之名也，凡以立劝戒，为世道计也。正之所在，即其势之微，且弱如东周，而君子之所予者恒在焉，则人知正之可贵，而庶其有劝也，不正之所在，即其势之强，且大如吴楚，而君子之所夺者恒在焉，则人知不正之可贱而庶，其有惩也，此春秋之义例，非圣人不能修观春秋，则正统之论可定也。欧阳子之言曰：正者，所以正天下之不正也，统者，所以合天下之不一也？由不正与不一，与后正统之论作此论之正也，又曰：居天下之正合天下于一斯，正统矣，尧、舜，周：秦，汉，唐是也，始虽不得其正，终合天下于一，以其合天下而共君之，斯亦正统矣，晋隋是也，此论之不得已者也。夫以晋隋之得国，非正而复予之，则正不正之说，穷有以启章子霸统之说，而无以折之，于是苏子乃为之说，曰：正统□云者，特有天下之名云尔，贤不肖之辨，非所以施之此也，轻以与人，贵而重以与人贤，则虽晋隋与之，正统不为嫌，而尧舜三代之得国，亦不嫌于美恶之同辞，呜呼！使正统之名而可轻，予则春秋之于吴，楚将进，而王之矣，且欧阳子之论正统，犹重与之名，故于秦则进之于梁，则斥之，若如苏子之说，则凡强有而得志于当时，如曹魏如元魏，如□□□，□进之矣，何见与欧阳子之异哉？夫苏子之论，无复平矣，司马温公作资治通鉴，朱子因之作，通鉴钢目，其立例间有异同，非朱子之求异也纲目，为万世修，义所未安，固不嫌于少异也，温公帝曹魏而寇蜀汉，朱子则以昭烈绍汉统，以昭烈帝室之冑，曹魏固不得而加之也，温公帝朱梁而寇河东，朱子则正河东为敌国，以河东，亦角立之雄，朱梁固不得而臣之也，且秦甞一天下矣，晋隋亦甞，一天下矣，曹魏朱梁未甞一天下，则帝魏者，魏之臣子可矣，固不可强天下，而帝魏也，帝梁者，亦梁之臣子可矣，固不可强天下，而帝梁也，且当时人心犹不肯帝，魏帝梁何后世乃忽于鲁仲连之义，而轻帝之也哉？此朱子之立义，虽少异于，温公而不以为嫌也。独其以周、秦、汉、晋、隋，唐为正统，未一天下者为无统，盖本欧阳子之说，近世方氏乃谓天下有正统有变，统正统之说，立而后人君之位，尊变统之，名立而后正统之义，明如方氏之说，其未合天下于一者不论也。即合天下于一而得之，不以正，皆当归之变统而不得与正统并噫，慱雅如欧阳子，亦无以尚矣，精义如朱子，亦无可议矣。而方氏犹置辨不已者，岂好异哉！方氏固忧天下之变，将日甚，思严其法，以惩之也，且欧阳子言，正统之绝，续其可疑者有三，一曰周秦之际，二曰东晋后，魏之际，三曰五代之际，谓后之作史者，溺于非圣之学，五运之说，故其论曲而不公，夫五运之说，起于邹衍，非帝王之所以受命，君子不道也，然仁暴之迹，逆顺之辨，人心是非之公，不容掩焉，则人之以秦为闰，以梁为伪，或有微音，未可知也。东晋虽偏安犹正朔之余，后魏虽强盛，则夷狄之雄也，固不当如南北史之相诋，自君子观之，其去耴亦当有辨也，欧阳子进秦续周，且谓秦之得国，其初无异，汤；武，则汤武果利天下而残酷，不仁者哉？此以正统与秦方氏终不敢以为安也，秦不可以与正统，则晋，隋可知也。朱子之叙正统，盖亦沿欧阳子之说不得，已而予秦，晋；隋，耳方氏之言，变统有三，曰簒夺也，女后也，夷狄也，书法所加，必严加贬绝，而不得与正统，并今观朱子于魏，晋之受禅，而书其自立，所以讨簒贼也，于武后之光宅而削其纪年，所以绝女后也，于克用之举兵，而着其沙陀所以别夷狄也，虽合天下于一，如秦人，天下有恶其暴而首事者不以为叛，而以为起兵，其书法之严，亦犹方氏之意，则方氏变统之说，亦朱子之意，亦欧阳子正不正之意也。特其忧之也切，故其辨之也，详不嫌于少异耳，由周以来，国统之离合，绝续不常，而不正之徒，恒以智力攘夺其间，民生其时者，何不幸也！晋也，隋也，皆簒夺之贼也，后魏也，后唐也，皆夷狄之雄也，使簒夺而可以与正统，则人之负恩，干纪者，将益奔走矣。使夷狄而□与正统则夷之乱，华猾夏者，将益充斥矣，夫其智力可以伪定一时，而终不能夺，万世是非之公，庶后世之人犹知所畏而不敢肆也，可徒以其一天下而槩予之乎？且晋隋虽得之不正，然犹中国也，后魏后唐虽夷狄，然犹未一天下也，变犹未甚也，至胡元之世，举中国之衣冠而左袵之，举中国之土宇，而腥膻之，且迟迟于百年之久，将胥天下为禽兽之归变，未有甚于此者，尚可以其一天下，而予之乎？如其不予，则吾予秦；晋，隋而不予，元彼将有辞，如其予之，则何以谨？华夷之辨，此方氏之言固将为万世之坊，而非苟以为异也。史法，为万世是非之公，非一家之私，言于义苟安，虽异于先哲，亦先哲之所许也，况方氏之言，又与朱子相出入者哉？我 国家受 天明命，驱逐胡元复古帝王所自立之土宇，叙古帝王所世守之，彛伦日月，于是乎贞明乹坤，于是乎再辟，得国之正，虽汤武之放伐，有惭德焉。真有以陋汉，唐，宋于不居而秦，晋，隋不足言矣。天下臣民沐浴，膏泽歌咏，道化未甞，不幸生斯时也，若夫保一统之盛，而绵无疆之历，则 圣天子方与贤公卿默运于钧陶之，上草莾贱臣，又何能测焉。
问盐策之征，非古也，盖自管仲始嗣，后若汉之桑弘羊，孔仅唐之刘晏皆祖之以裕国，更数世而不废，岂其法亦不可废欤？大夫文学之议，元勰甄琛之言，人持一端，将安所耴衷欤？我 国初，富有天下，盐策所入，不当常赋百一，然法凡几变而议之者，亦凡几人矣，今之余盐，与正课并行，诚非国初之旧也，或欲变通钞法，或欲尽复正课，议虽美而难行者何欤？夫搉山泽之利，而可以宽农民之征，诚经国之所当讲者，然君子恒有不尽利之，虑不知，如之何而可以善其后欤？ 国家之征商，盖甚薄而用常有余，今之征商，盖已厚而用犹不足，何欤？夫糜财之大者，莫大吏兵之冗，自多事以来，吏兵之赠，置者亦多矣，不知亦可裁省欤？如可裁省而无缺，于事则财不可胜用，非特盐策可宽也，愿详着于萹，将采而献焉，古今善理财者，非能求财而益之也，能去其所以害财者而已矣，夫民之生财也有限，而事之害财者无穷，以无穷之用，而责诸民，则民匮而国亦匮，节无穷之用，而宽诸民，则民足而国亦足，故善计国者，必虑其始终，权其耴予宁去，夫事之害财者，而不敢过为操切之计，非重于为民，而轻于为国也，藏富于民，固富国之大者也，又何虑夫财之不足，而獘弊焉以求之哉？执事忧吏兵之难，赡因有感于盐法之变，而求善后之策，此其念亦深矣，愚请先陈盐法之始末，而徐及于经制之略，可乎？夫盐筴之征，非古也，在夏有盐絺之贡，在周有盐人之官，未始征之，以为利也，征之，盖自管仲始，后世若汉之桑弘羊，孔仅唐之刘晏皆祖之以裕国，至于今不废，亦其法之不可废也，盖古之时，其事简，其用易足，故有田赋而无山泽之税，后之时，其事烦，其用难供，故有田赋而复有征搉之利，后世既不能如太古之无事，则耴诸商贾之饶，以宽三农之征，亦时义之不可已者也。在汉之贤良，文学，魏之甄琛，则以盐利为不可搉，是以公利为心，志乎古者也，汉之大夫，魏之元勰，则以盐利为不可罢，是以足用为心，急乎今者也，惟胡寅氏折衷之曰：尽捐之民，则纵末作资游惰，尽收之官，则夺民日用，不若官为厉禁，俾民耴之，而裁取其税，鸣呼，胡寅之言，其万世言，盐法者之所必稽乎我 ，国家富有天下，盐策之利，不当常赋百一，在两淮者，则特甲天下，盖刘晏所资以济唐，中兴者也，自 ，国初以来，法凡三变，而议之者，凡几人矣，其在 ，国初令人输粟于边，给之引目，以次支给，是谓常股法之正也，后以边储告急，商人困于守支，不乐飞挽，乃别储以待开中，是谓存积法之变也，最后屯政废弛，刍粟踊贵，商人难于中纳，乃乞中余盐，不输粟而输金则变之，又变也，自余盐兴而正课微矣，正课微，而边储匮矣，议者欲变通钞法仗，流行如初，则可以厚贫灶而收余，盐一利权，而息私贩，是眩于名也，欲尽复正课，使输粟如故，则可以省度支转输之劳，增边人饱歌之气，是闇于时也，□钞法之难行久矣，汉之平凖，盖执以耴泉货，犹有本而易售，今之钞法，直执以为泉货，则无本而难施，在正统时，盖有给米之令矣，不议行此，而惟欲变通钞法，吾恐无以惠贫灶而处之，终于无术也，屯政之废弛久矣，当烽堠希警，田谷布野，轻变而折银，诚罪也，今边城昼闭，地多不耕，乃强而输粟，非情也。以所输之银归，常平为籴本，亦可得刍粟之用，今不议此而欲尽复正课，吾恐正课不可必复，而坐失余盐之利也，今之盐法正课，与余盐相权而并行，其始议曰：多不为功，少不为嫌，无抑勒以取盈，盖亦知今之余盐，非真山海之藏，有盈溢，特恐妨盐法之正，而姑为之名，使上不失 ，国初实边之意，而下亦从商人之便尔，然事有召衅，而法有启奸，宋人之初，剌义勇也；约以不守边，未几而发之守边，且湼其手矣，宋人之初置义仓也，约以不输郡，未几而发之，输郡，且恣鞭挞矣，今法正课，与余盐并行，安知后之人不以多为功，而抑勒以取盈乎此，则草莾之所深虑也。且 国初之优，灶户者至矣，给钞给米之令可考也。优商人者至矣，每引输银八分之令，可考也。惟时正课，盖三十万引，尔后变为七十万，则倍之矣。今余盐至三百余万，则数倍矣。灶户之采办，日益多而不恤其私，商人之中，纳日益难，而不偿其直，虽严刑督之，安能使课入之必充哉！昔刘晏理财以飬民为先，此晏之贤，所以异于桑孔也，自有海寇以来，商人困于焚掠，灶户逼于屠戮，失业者不知其几矣，愚谓今之盐法，当以优恤，商灶为先，优恤既至，则人知所归，异日课入之充羡，虽日倍于昔，如晏之在两淮可也，此盐法姑末之，可议者也。愚甞思之，司计之臣所为皇皇焉，日忧夫财之不足者，非不知爱民也，凡以夷狄盗贼之忧，无以处之也，盖自残胡云，扰于西北，倭夷颷发于东南，守臣不足以制变，于是有员外之置额兵不足以禁暴，于是有调发之兵，经费之领于司农者，始皇皇无以为计矣。愚则以为固，国之实在恤民，恤民之实在省，赋省赋之实在治军，治军之实在择吏，今之置吏，溢于旧额者多矣，不惟其贤而惟其多，则官多祗以为扰也。今之置兵，溢于旧额者亦多矣，不惟其精而惟其多则兵多，祗以阶乱也，且贼之入寇也，或近在百里之内，而我之调兵也，乃望救于千里之外，是祗以勤民而何？及于事也，贼之深入也，各持必死之志，而我之御之也，多婴以内顾之民，是祗以资贼，而何益于守御也，故曰：飬兵十万，则五万之费，可去也，屯兵十年，则五年之费，可去也，此今财用之所以诎，而事不立也，为今之计，亦惟稍假替，抚以事权，俾之训练，土兵为持久，不可动之计而已矣，自有寇盗以来，练兵之令数下而奉行，鲜有效者，亦以兵未易练，而敌患已逼，故不得不倚，夫调发之兵也，愚以为土兵之当练者有二，在武卫之世袭，则有专任，而练之也，易在郡县之数，迁则无常，任而练之也难，今郡邑之练兵，既格于守令之数迁，而武卫之举行者，亦卤莾甚矣，诚严比试之法如 ，国初使武卫，皆得其人，乃使联其什伍而肄之，以战阵之法，替抚时，阅其精否，而行赏罚，有不精者，则罚必行，严赃吏之法如 ，国初使守令，皆得其人，乃使择民壮勇而肄之，以都试之法替抚时，阅其精否，而行赏罚，有不精者，则罚必行，仍抚之以恩爱，而饥寒困苦，有必恤，示之以节制，而乱行失，伍有必诛，使所练之兵，无事则乐耕而和于国，有事则乐战而和于军，而督抚之，勤于事者，时特褒将，增秩赐金，久任以责其成，则兵不外借，财不外出，即有夷狄盗贼之忧，亦可坐制而无横决之患，夫然后财赋之节，省可议也。昔人谓害财之大者，莫大于冗吏，冗兵，国初之征，啇甚薄而用常有余者，亦以其设官制，兵之有节，而无浮冗之蠹耳，今之财用诚急矣，独不可求 ，国初之故而调停消息以处，夫吏兵之冗乎？诚使择吏必贤，而任职者，皆牧民驭众之才，则员外之置，可渐省也。员外之置省，则廪禄之省，当不止一二也；练兵必精，而在营者，皆有勇知方之士，则调发之兵，可渐省也。调发之兵，省则馈饷之省，当亦不止一二也；费出有经，则赋可宽征敛有艺，则民可裕民心欣悦，则邦本益固，夷狄盗贼之忧，必且消弭而不足以勤执政之虑，太仓之储，亦且贯朽，粟陈不可胜用，而盐策之多寡，固有不足言者矣。此则经制之略，昔人所谓万世之计者是也。如使二冗不去，惟财用之急，而抑勒以耴盈，虽使管仲为之，亦难以善其后矣，仲之相齐也，进贤有赏，蔽明有罚，一时所与若高徯，鲍叔宁戚之徒，皆齐国之良，则仲之设官，亦有节，不多取庸懦，以充位也，其作内政也，居则相亲，战则相赴三军之众，可使相为用，如左右手，故能以三万人，而方行天下，则仲之制，兵亦有节，不多取老弱以充数也。夫是以吏易禄，兵易赡而齐称富疆也，盐策之征，仲亦不专恃之以为国也，今之经国者，顾可出管仲之下哉？愚也，溺所闻而昩时务，然效忠之意，亦耿耿久矣，敢陈固陋，若言之可采，与否则未敢知也，惟执事教焉。
瞿文懿公制科集卷之二
●瞿文懿公制科集卷之三
论（一）
孔子欲行周公之道
悠久所以成物
圣人与天地同光
圣人存之以应事机
圣人礼义之中正
○孔子欲行周公之道
论曰：圣人之心，苟可以仁天下，不必其道之自已出也，而其心之所存，则有旷世相感者矣，夫圣人之心，何心也？得其道不忍，独善其身，而必以兼济天下，使生民之命，于我乎立，而有以仰副乎天地之心者，此圣人之心也。圣人者居其位，乘其势之易，则以其身致天下之治，虽其处时势之难，而家相宗子之责，亦有不能一日忘于情者，其所以自任者宜然也，盖其心以为古之天下得一圣人以治之，今之天下，复得一人焉，则天下之治乱，固未可知，而其具在，我又不可以时势之难，而自诿也，昔者周公当周之盛，弘辅相之业，而子子卒老于行，吾固知二圣人者，其心同，其道同而不同者，遇也夫！其心同道，同而遇不同，则吾夫子之心亦威矣，盖孔子尝游于观上矣，喟然叹曰：大道之行也，与三代之英，丘未之逮也，而有志焉，夫其志三代之英，而自谓未之逮也，其欲行周公之道，而窹寐不忘者乎？夫上古之治，无为而成，帝道之盛也，不可为也，中古之治，有为而成，王道之盛也，有可为也，风会流而人文代变，虽周公亦不能无为而治矣，承帝王之后，位冡宰之尊，亦惟取古帝王之利于民者补葺之，润色之以更一代之治，虽文谟武烈，佑启罔缺，而公也思兼三王公之思兼之心，即孔子集大成之心也，公之心，苟可以仁，天下固不必道之，自已出也，孔子尝宪章文武矣。其告鲁君，则曰文武之政，布在方册，其人存，则其政举孔子之心固欲其君为文武之君，而已之右，右其间也，如周公之辅文，武也，而所遇之不齐，谁能问之？盖天下之治其始，未必能济，虽圣人逢时之易，亦必劳而后定，昔者周公以叔父之亲，佑成王之明，又得召毕之徒，相与维持于右右，宜其于天下之治，可垂衣以致之，而无复难矣！然方其居摄之初，三叔流言而成王欵之大臣，召毕之徒亦疑之公也，辟居东都，岌乎？不自保矣，迄赖风雷之变而后定，其在相位也，虽其制礼作乐，化被越裳，致重译之贡，而下士之勤，至于吐哺，而后辅理之化成，使公当流言之变，惧时势之难而远隐，以避天下，则洁身之计得矣，所以集新造之邦，定文武之业者，未可知也。所以保幼冲之，王成哲命之，贻者未可知也。所以继泮涣之基，成刑措之化者未可知也。天下之事固未可以不劳而定也。孔子生周之末，造独能遗弃天下，而不以身劳之乎？盖天下之事固有为之而无成者，夫其为之而无成，则命也。未尝为之，而曰是命也，此则沮溺之徒，所以果于忘世者，非圣人之所以畏天命而悲人穷也，孔子盖尝周流四方，以得周公之详矣，夫其忧世之仁，既以潜契于公而裁成，辅相之略，范围曲成之制，凡公之深思而独得之者，又有以先得其心之同，此孔子之所以寤寐于公，而东周之志，迄终身而不能忘者也。孔子亦尝一用于鲁矣，始为中都，而四方则之，是周公之道之小试也，继而位冡宰摄相事，诛少正卯，而鲁国大治，观其一时治化之美，羔豚之不饰价，大道为公之遗也，男女之别于途，关睢麟趾之遗也，堕郈堕费，而三家不敢争，家无百雉之遗也，归郓，让归汶阳，而敌人不敢拒，讲信修睦之遗也，使季子诚忠，不惑于处父之谋，鲁君诚明，不惑于犂鉏之计成邑，终堕女乐，终却君臣，恊心以听，夫子之治则三年有成，端可计日而待者，安知周公之遗烈，不复见于今也乎？周公佑周于方兴，而始蒙君臣之疑，孔子佑周于下，衰而始蒙君相之，用天下之事固未知终始也，如夫子之心，又安忍以吾君之不足为成王，吾相之不足，为召毕乎？又安忍以今之时势，非公之时，势而遂废，其行道之心乎？盖至于狼跋之咏，凤衰之歌，而知二圣人之为天下者，甚于爱其身矣，夫周公不私鲁，而留相王室，孔子欲行周公之道，盖欲得周天子而行之矣，而仲子归赗，宰孔赐胙，则周不王，而难与有行也，故不得已而求诸鲁，亦欲得鲁君而行之矣，而坏隤先入，鸜鹆来巢，则鲁不君而难与，有行也，故不得已而求之，齐之晋之，宋之卫焉，夫其求之齐晋，则行道之心为无益，而其遇亦难矣。孔子盖曰：道固天下之公，苟得一遇焉。以行周公之道，亦周公之所许也，而卒不遇焉，则命耳。又如命，何哉？然其仁，天下之心，则不以是而遂已也，故又因鲁史以作春秋，春秋固所以存王迹，而维周公之道于不穷也。盖周公经纶之业，在周礼，而孔子经论之，；志在春秋，观其贬诸侯，讨大夫，适王事者一凖诸周礼，则其心之旷世相感，益可见矣。故曰：我欲载之空言，不如见诸行事之深切着明也，盖于是而益信，夫子之心谨论。
○悠久所以成物
论曰：帝王所以建万世之业，而物各得所者，其有要乎？亦曰本于天，德之纯而已矣，甚矣！天下之治，不可以伪为而见小欲速者，治之所由以蔽也，夫以天下万世之事，皆吾之事，而以吾见小之心临之，则其用不究，以欲速之心，临之则其施不达，此皆诚之不足，而矫饰于政治者之所为也，人见帝王之敷治也，施之天下，而有保天下之规，行之一时而有裕，万世之计，优游渐渍，充满洋溢，而天下后世，无不各得其所，则以为帝王之治，若是乎不可及者，而不知其本也。盖其本之一心，则为可久之德，达之天下，则为不息之化，可久而天德纯不息，而王道备，而天下万世之计，固已定于此矣。帝王岂无因而致之者哉？子思推至诚之功业，而极于悠久成物：噫！至于悠久，成物则功业之盛，上下与天地同流矣，盖尝论之，有天地之神化，有帝王之神化，维天之命，于穆不已者，天地之神也；干道变化，各正性命者，天地之化也，法天行徤，自强不息者，帝王之神也，首出庶物，万国咸宁者，帝王之化也，神化一而绩，用彰帝王之所以参天地，赞化育，而永底蒸民之生者，皆由此出者也，故曰：天得一以清，地得一以宁，侯王得一以为天下正，此之谓也。夫天之能久覆也，非徒确然者之不毁也，必有所以主宰之者矣，干徤不息者是也。地之能久载也，非徒隤然者之不毁也，必有所以纲维之者矣，坤顺有常者，是也。帝王之能久于其道也，非徒易知，易从者之不变也，必有所以推行之者矣。纯一不已者，是也，根柢于一心而发挥于庶政，卷之于退藏之密，而达之于酬酢之神，以之经天，则为历象之制，为七政之齐，为人时之授，为保章之司为冯相之设，而凡四时以为柄，日星以为纪者，皆所以察天之明也，以之纬地则为山川之奠，为五服之，弼为则壤之赋为地域之守，为地事之任，而凡修其政，不易其俗，齐其教不易其宜者，皆所以因地之宜也。是故其文为日月，其令为风霆，其恩为雨露，其威为雪霜，帝王之所以代天理物，举天下之大而煦育，均节之鼓舞之，使之各遂其生，各若其性者，皆由中出者也，天不变，则道亦不变，道不变，则帝王之心亦不变，其敷政之优，优而不改其度者，犹天地之覆载，万世一日也，此民之所以有赖，而肖翘之物，皆有以自得也，后世帝王诚有不足，始有以声色为政者矣，始有刻励于一时，而终之不继者矣，夫以声色为政者，伪也，惠不由衷，文无益也，刻励于一时，而终之不继者，怠也，其偷也已甚，谁能及远也，间有知其不可，而有志于治者，则又蔽于见小欲速之私。噫！王道无近功，而欲以见小欲速者图之，亦何怪乎？泽之不足以及天下后世而终愧于天地哉？帝王之治天下也，治之以至诚而已矣，典章文物，心之着也，礼乐政教，心之运也，济治均平，心之推也，是故如此而始如此，而终如此，而天下如此而万世而其道悠久不易也，是故自其道之通于天地，则日月之不过也四时之不忒也，轮风怪雨之不作也，彗孛雨雹之不生也，而天得之以清矣，自其道之通于地也，则山之不童也，泽之不涸也，陵谷不至，于易位也，百川不至于沸腾也，而地得之以宁矣，自其道之通于民物也，则天时有生地利，有飬老得之以有终，幼得之，以有长也，胎生得之以不殰，卯生得之，以不殈也，而物得之以成矣，是物之成，岂一朝一夕之故哉？天道运而无所积，故专真相因，而大生之不穷，地道运而无所积，故阖辟相因，而广生之不御，帝道运而无所积，故易简相因而化生之不测，其所由来渐矣，易之泰曰：后以裁成天地之道，辅相天地之宜，以右右民言王道之大也，易之恒曰：天地之道，恒久而不已也，日月得天而能久照，四时变化而能久成，圣人久于其道，而天下化成言，王道之无近功也，至于干则曰：刚健中正，纯粹精也，言王道之有本也，君子于裁成辅相，久道化成者，而可以观帝王之业焉。于刚健中正，纯粹以精者而可以观帝王之德焉，是德也？豫乎内者也；即帝王所以穷天地之神，而善继其志者也，是业也，利乎外者也，即帝王所以知天地之化，而善述其事者也，帝王所以统人羣□物类而无愧于宗子之责者，由此其选也，后世帝王诚有不足而欲建天下万世之业，则亦声色焉耳。则亦刻励于一时焉耳。则亦欲速焉耳！虽其始之所施，亦有可观，而终多惭德，且将干天地之和矣，又何以育万物，而使之各底于成也哉！虽然，诚亦非绝德也，夫天道流行，物与无妄，则诚也者，天人之所同具也，古之帝王，能不失之而已矣。是故尽已之性，而要极于赞化育者至诚之能事也，性之者也，诚之为贵，而终至于诚物者，诚之事也，反之者也，此尧舜汤武所以均为帝王之盛也，愿治者尚监兹哉！谨论。
○圣人与天地同光
天地之所以成化而万世不易者，有常道焉，圣人得其常道以治天下，而天下安矣，甚矣！天下之变不齐，而时之所趋，虽圣人不能以却其来也，圣人知天下之情不可撄之，使争而变生，又知天下之变，不可以强制也。观于天地之运，而得其常道以为制治之纪，故每于其机之动，顺而导之以纳于常，天下纳尽常，而诈谋不兴，争夺不作，天下偃然无事矣。天地惟其常，故顺动而万世不易，圣人惟其常，故顺治而万世不变，然则圣人之守国，与天地同光者，夫岂有他道哉？文王问守国，而太公以是告之，吾于是深叹太公之知道也，夫国于天地必有与立圣人之继世而有天下，享国之久，与天地并，固其所也，而尤贵于守者，则以天之难谌，民之难保，祖宗德泽之难恃，而制治保邦，不能一日忘于心也，然圣人之守国，非形势以维之也，非法度以持之也，非智术以留之也，任吾常道，而天下自治自安，此圣人之所以与压地，同光也，世之人盖有阻山，溪缮关隘，瞭望必谨，出入必讥，固形势以为守者矣，虽圣人亦不废而非其守之所先也，世之人盖有陈典常，审号令，听其治计，严其诛赏，慎法度以为守者矣，虽圣人亦由之而非其守之所上也，世之人盖有炳几微先戒备蓄威，而昭德居重以驭轻，审数术，以为守者矣，虽圣人亦不忽而非其守之，要约也，圣人之守国，盖以天地之经，民机之情，参而用之者也，经也者，即吾之所谓常道，虽天地不能违，而民亦资之以治者也，且天地亦有机乎？曰：有！天之阳在春夏，所以鼓万物之出机也，天之阴在秋冬，所以鼓万物之入机也，阴阳默运，而万物以出，以入焉，是亦天地之机也，民情亦有经乎？曰：有；圣人之阳为仁，为德教，万民之所以育也，圣人之阴为义，为兵刑万民之所以正也，仁义并施而万民以育，以正焉，亦民情之经也，机以运之，经以主之，天地人之道一也，天下之机决于民情，动之则得失，争焉得失，争则生变，静之则得失，泯焉得失，泯则复常，圣人不能使民机之无动，每有以消其变而复于常者，由其握天地之经，以为之纪也，吾尝读易而知，圣人忧世之深也？彼其观于天地之运，弧矢之利，耴诸暌门柝之制，耴诸豫设险之训，耴诸坎不虞之戒，耴诸萃，折首获丑，取诸离长子帅师取诸师，盖圣人仰观俯察，而经武之意，每惓惓焉，圣人之守国，固未始去兵也，而非其本也。盖至于恒而系之，曰：日月得天而能久照，四时变化而能久成，圣人久于其道，而天下化成，则知圣人守国之道于恒焉，统之矣！恒也者，盖天地之常经，圣人握之，以定天下之情者也，圣人之治天下，民机之未动，固未始进而争焉，先时以为之也，民机之既动，亦未始退而逊焉，后时而不为也，先时为之则为事，始为兵端，后时不为，则事变穷而无所入，故圣人慎之，每于民机之动，执吾常道，以定其归，乘屋播谷，厚民以常产也，因天之有五材也，建学立师，牖民以常心也，因天之有降衷也，兴贤使能，则有常位，劝民善也，计事授食，则有常禄，酬民劳也，因天之有生殖也，明罚勑法，则有常刑，防民淫也；选将练兵，则有常武，示民威也，因天之有震，曜也。圣人之治天下，曷尝一事而不于常也，未始去兵，而亦未始先乎兵也，煦之以仁，而天下莫不怀犹万物之得春夏，而以生以长也，肃之以义，而天下莫不服，犹万物之得秋冬而以敛以藏也；仁，阳也义，阴也，发之以阴，会之以阳而天下莫不畏，且怀犹万物之变化于四时出者，以入入者，以出而阳常用事也阳主德教，阴主兵刑，圣人不能去，刑与兵而必合之以德教，不使阴胜阳，不使兵刑胜德教，此圣人好生之心，所以容保天下止其争，消其变，有纳之于常者也，是故圣人之守国也，以凝天命则有常，春以结人心，则有常怀，以承祖宗，创造之统，则有常治，以垂子孙不拔之基，则有常安，刑措而不杀，兵偃而不用，城郭，不待培而固，兵甲，不待厉而威，百辟不待命，而承荒服，不待让而至，则圣人之盛而国家之久安，长治犹天地之定位，而万古不毁矣，然圣人岂故利天下而有心以为之哉？天地以常道运而久存，圣人以常道运而久治，圣人之普物无心，一天地而已矣，独其先德教而后兵刑，扶阳抑阴，若圣人之有心者，亦非圣人以私意为之也，天地有四时，而一元生生之意，虽穷冬犹在焉，则圣人之心，亦天地之心也。记曰：王中心无为也，以守至正，此圣人之守国，所以与天地同光也。
○圣人存之以应事机
圣人所以成天下之务，而定天下之业者，亦惟心之知所谨而已矣，夫天下之事，莫不有几，而每伏于微，此图治之所先者也，圣人之御天下也，虽天下已治已安，而恒以谨微为心，持之于未危，谋之于未乱，而无一事之敢忽？非过虑也，天下之事，恒始于微而成于着方，其微而谨之，则不劳而有功，待其着而后图之，虽竭力而无及也。天下之变，恒相寻，而圣人独运于陶钧之上，乃能总摄，羣动剂量，庶理患销而不见其形，治定而不见其迹，天下靡然服之者，岂乘时之独易哉？夫人不能谨之于微，而圣人独谨之也，黄石公记曰：莫不贪强，鲜能守微，若能守微，乃保其生，圣人存之以应事机，嗟乎！此诚自治之要，而贪强者不足以与知也，方中国之无事，人君多欲辟土服，远以为功，圣人独退焉，宁守夫微以求方，内之治而不敢以耀兵为者，非偏于柔也，非偏于弱也，自治之道，固莫要于守微也，人之情，孰不好治而恶乱，好安而恶危，然圣人每得之，而天下日，治且安者，以能存此心，而庶事得其理也，众人每失之，而天下日，乱且危者，以不能存此心，而庶事失其理也，人事之得失，世道之升降决焉，而动之微者，则事之得失所由，判焉者也，圣人之心果何乐于远略，而不谨之于微也，圣人之临天下，亦岂扰扰焉？以多事累其心也，□而常应虗而常明冲然，湛然固未始有一之系累也，及事机之来也，则必谋之于始焉，防之于豫焉，为天下计，不为一身，为万世计，不为一时，盖洗心退藏者，圣人之分而极深，研几裁度。庶事以利天下者，则圣人经世之责，不敢一日忘者也，天下之事机，何常之有？屈伸相感而伸者，或所以为屈也。利害相攻而利者，或所以为害也。成毁相形而成者，或所以为毁也，其来也几微，其究也广大，盖天下之至动而不可为凖者也，圣人之应之也。岂待夫失之既远，变之既彰，而后图之，于其伸而思其屈于其利，而思其害于其成，而思其毁，图大于其细焉，图难于其易焉，虽天下宴然无事，而儆戒不忘，常若有卒然之变，发于旦夕之间，故天下不见其有运动之劳，更张之迹，而天下大定，岂圣人独乘运化之盛哉！人事之措置，固使然也。愚甞读书，至虞，周之际，而知圣人图治之有先后也，夫虞周之治，盖万世一时也，而君臣告戒，犹惓惓于精一之训，几康之勑，敬义之戒，何圣人之德业弥广，而操心弥约也。噫！此固圣人德业之所由，日广者也，淫巧必斥，恐其发奢泰之端也，佚欲必戒，恐其滋怠荒之萌也，询谋必周，恐其贻壅蔽之害也，孔壬必远，恐其开害正之门也，威福必总，恐其兆陵夷之渐也，成宪必监，恐其启纷更之乱也，名器必惜，恐其长泮涣之谋也，封邑必度，恐其阶尾大之祸也，匹夫匹妇，勿以为无能，恐其或胜予也细行不矜，勿以为无伤，恐其终累德也，一念之失，恐其为四海之忧，而遏之必早也，一时之失，恐其为百年之患而去之，必力也，圣人之应事，何若是之慎以周也，当是时，岂无蛮夷猾夏，盗贼奸宄之忧虞，周君臣，每以谨微为先者，诚知夫微之不可忽，而天下之外患，不足以易此也，夫天下神器也，人君之威权，犹太阿之不可触也，乃台权移于奸臣，势倾于夷狄，盗贼而不可收拾者，非一朝一夕之故，其所由来者渐矣，由辩之不早辩也，坚氷之至，履霜之积也，千里之缪，跬步之积也，昆冈之焚，爝火之积也滔天之流，勺水之积也，方其微之不谨，而祸乱之萌已伏于窈冥之间，及其发之，一旦乃骇而图之，亦何及矣！孰与夫守之于微，而坐销天下之变哉？凡人之智，能见已然，不能见将，然有可畏之形者，则知备之无可畏之形者，则不知备，此圣人之治，所以心逸日休者为能，谨之于微也，后世之治所，以心劳日，拙者为不能，谨之于微也，虞周之隆，百工得其职，庶事得其理，家国天下得其平，文德所敷，声教所及，虽顽如苗民，亦来格也。虽庶顽谗说，亦革心也，西至流沙，南至于海，贡獒献雉者，虽却之，莫能止也，盖内治既修，远人自服，兵不待试而威刑，不待厉而肃，约不待符，抍而信守，不待城郭而固，此圣人守微之效也。彼贪强之徒，微之不守，而徒欲见威于敌，虽战胜于外，而忧生于内，已涣然有必溃之势，如秦隋之季是矣，又何以保天下哉？此黄石公之言，所以为近道也，然则柔可独用乎？曰：圣人之守微，盖刚而守之，以柔者也，方事之来，有系于治乱安危之几者，见之早而力决之，使不至成偏重之势，则天下之至刚，固存其间矣。若优柔不断，废自治之实，而徒以姑息为政者，则汉元之所以隳汉业也，恶可以语圣人之守微。
○圣人礼义之中正
圣人之于天下，何容心哉？亦惟恊诸中道而已矣，甚矣！天下之事，当以天下之道，处之而不可以有心为也，有心于相狥者，其失则贬，有心于相矫者，其失则亢，亢则过，贬则不及，是皆以有心失之者也，圣人以中道立极于天下，虽其律已之严，不肯少贬，而不为已甚之意，恒存其间，盖道本如是吾，如是足矣，此其道之所以万世无弊欤？昔战国之时，天下之士争骛于利，而孟子独不见诸侯其迹，若好为异者，呜呼！以好异窥圣贤，则圣贤之心亦荒矣，孟子固愿学孔子者，子子所为，固礼义之中正，而孟子宗之者也，且圣人之不忍，忘天下也，亦明矣。彼其畏天命而悲人穷，视天下之民有一夫之不获，亦恻然，思有以救之者，真圣人之心也。圣人不忍忘天下而进，必以礼退，必以义宁，终身不遇，而不肯一日苟容于朝廷之上，圣人岂故为是以成暌孤之迹，而失夫行道之会哉？道固不可贬也，如其无害于道，则虽阳货之徒亦不终绝之矣，圣人非欲见，阳货也，货以礼先，吾不以礼往焉，则货之狡，且乱不足言，而吾亦失之亢矣，夫道不可贬，而贬焉则失之不及，不及非中也，道不可亢而亢焉，则失之过过，亦非中也。圣人方将以中道率天下肯为异而过于中哉？吾尝观孔孟之在当时，未尝不叹其处，已之严待人之恕，而其道至今不废也，夫其易退而难进也，易禄而难蓄也，女乐一入，则虽摄相事，而不为少，淹去志一决，则禄以十万而不为少，顾其处已一何严乎？然上之不敢谓吾君不足与有为，下之不敢谓其臣不足与共理，桓子之专，鲁也，而有见行可之，仕齐桓之狥，货色也，而有王政之陈，其待人一何恕乎？盖惟严则不至于失已惟恕，则不至于失人，此孔孟所以为得礼义之中正也，若人之用，不用道之行，不行则有命存矣，孔孟其如命，何哉？吾独怪夫胁肩，謟笑之徒，不知自重而失之，贬又惜夫，段干木之徒，徒知自重，而失之亢也，夫魏文侯听古乐，则惟恐卧听郑，卫之音，则不知倦，其不能用方正之士，亦见其微矣，其下段干木之庐，则犹知下贤也，乃道探其不能用而逃之，则亦未免于贤者之过，视圣人之中道何如哉？夫卫灵鲁哀，齐宣梁惠之贤不及文候，孔孟之贤，奚啻干木，然孔孟周旋于卫灵，鲁哀齐宣，梁惠之朝，幸其心之一悟，言之一入，以致吾忠爱之意者，盖惓怑焉，苟非义不可留，则由由焉而不忍以弃去，圣人之不忘天下也如此，若段干木，则立已太峻，责人太详，亦过矣。彼胁肩謟笑者，诚不足道，吾矫焉而至于过，亦岂圣人之中哉？夫圣人之处已也，严而不至于立之，太竣待人也，恕而不至于责之太详，人犹以圣人之不苟合，为好异而远于人情者，则利达之溺人，而圣人之心不白于天下也甚矣，彼滑稽之徒，自卑以求用其言，自鬻以求售其术，视圣人之进退，卓尔不阿，诚若好异者，岂知圣人所为，固礼义之中正，而非所以为异哉？孟子不见诸侯，而梁惠王卑礼招之，则亦往焉，诚孔子心法也，此诚万世学者之凖也，若曰孔孟吾不得见得见，如干木者，然犹可以激顽而起，懦则固孔子思狂狷之意，然以之儆世，则可以之自处，恐非中行之道矣。
瞿文懿公制科集卷之三
●瞿文懿公制科集卷之四
论（二）
初命三晋为诸侯
孔子登太山而小天下
圣人得之而天下和平
○初命三晋为诸侯
名分之在天下，非君有也，而世或假之以为私，君子于是乎有遗论矣，夫生民而树之君，是将兼宇宙而抚之也，故封略之广，而皆曰君土，普天之下，而皆曰君臣食土之毛，而皆曰君，物奚独于名分无之耶？盖名天叙也，分天秩也，天未尝以名分畀，君若特寄，而俾之守耳，君而守天之名，则当驭其崇卑别其贵贱，而陵犯之戒，必严也。君而守天之分，则当差其服章，辨其等列，而踰志之，求必抑也，严之而下无叛人抑之，而人无异望，夫是之谓善，承天威烈王受天之寄，胡为而有三晋之侯耶？君子曰：以凶德而爵，非名也，以大夫而侯非分也，名不正，则乖分不尊则悖，是以私乱之，其如天何？纲目不曰命，而曰：初明坏法乱纪，由兹始矣！威烈，其奚责之辞？吾闻之，亲故庸勋，周礼也，禁奸戮叛，周刑也，晋有唐叔之亲，有文悼之勋，翼戴天子，周之所托，而凭焉者也，故晋室固则王国尊王国尊，则诸侯服，韩、赵、魏、乌得而灭之，况其迭盟中夏，代不失威，三家以奕世命卿，北面而臣承之久矣，又乌敢以灭之？非所得灭而灭，是伐周之倚也，非所敢灭，而灭，是无上之臣也，其奸与叛孰甚焉？威烈王以共主之尊，念股肱之祸，固宜声罪于友邦，命师于卿士而归狱于司刑杀其身残其室，污其宫而潴焉可也？刑之不正，又命之侯焉，是以天命施之，天讨矣，无亦自丧其尊而弃诸侯之所以服乎？或者曰：姬祚既降，威烈微乎？微者也，三晋之请，若之何其拒之？是不然，姬之微者，势也，而犹有名分存焉，名分系于天，非待势而立者也，不然，以三晋之凭陵跋扈，岂不足以自侯耶？而必请于周者，彼固有所惮也，三晋何惮于周哉？惮名分之在人心，而天下不吾直也，君子谓兴衰起替，此其一机矣，威烈既失之于始，独不可救于其终耶？告之以训辞，昭之以逆顺，却其请，而杜其求，亦足以示吾不轻，爵人之意，使三晋而有知也，固将悚然而思惧，愧然而觉，非齐椘诸国，钦承威命矣，使三晋而无知也，亦不过违欲而拂心怀忿而蓄怨，未必遽淫，用以逞也，而曲直所在，天下可有辞矣。今一举而侯之，此何法与夫先王之典，祗敬六德，则侯以功定国，则侯三晋之于周，其果功耶？德耶？非功而命是党奸也。非德而命是赏叛也，威烈奚昧于此乎？此无他，以名分为私而苟焉以耴媚者也，昔晋文请隧襄王，以王章却之文，卒，安焉而不敢有逆志，若以威烈之旨推之，则文有立已之功，虽天下与共可也。而襄曾不少贷，于一隧之微，亦以名分所守，不敢假仄焉耳。今三晋之叛，孰与晋文而侯爵之荣，非特一隧也，从而授之，则非惟不足以使人畏，且有以使人贪，凡欲覆王以自利者，皆有所觊而兴，是威烈君临，诸侯先以不臣教之耳，夫人心无厌，灭晋而侯亦将灭，周而帝履霜坚氷至渐，不可长也，故自是□后七雄争强赢，秦肆虐周室，遂以不振，而迁于单，?心狐之祸成矣，先儒有言曰：三晋非能弱周，周自弱也，其知本之言与，然则此一举也，偏听滥受，是不以名分处其身，匪人僭宠，是不以名分处，其臣作法于邪，是不以名分处，其后，故田和簒齐安王命焉，和固继迹于三家而安王则效尤于威烈者也，是故纲目、缘兹以托，始以谨其初也，虽然，始之者，非独威烈也，曲沃之赂，一行而七章之服，锡焉则在厘王之世固有然者矣，故无衣之诗，圣人录之，亦慎微意也，诗纪其端纲目，书其备姬之亡也，所由来者渐矣，人君鉴此，安得不为先乱之防。
○孔子登太山而小天下
圣人之道，非有加于天下也，人自小之而圣人之道，始大于天下矣，夫道之在天下，非小也，自人之学焉者，各因其性之所近，得其一偏，一曲而不适于道之全，是故见其小也，圣人之道，虽非有异于人，而独会其全造其极，故圣人自视，亦惟自尽，吾道自人望之，则见圣人之道，大而天下之言道术者，皆小而不足为矣，然则求道者，固以圣为至而圣道亦岂有加于天下哉？孔子登太山而小天下，夫天下非小物也，往哲之所经纶，后贤之所称述，其为道术，非小数也，而谓孔子小之者，孟子非徒尊孔子盖示人以吾道之至，使之不安于偏，而异端之徒，亦不得以小吾道也，夫物各有至道，亦有至太山者，高之至也，圣人者，道之至也，人惟无见于太山，则步足以为高，观太山而后知，吾所履之卑也，人惟无见于圣人，则一善之得，亦足以为多，观圣人而后知吾所得之狭也，此孟子觉天下之意也。易曰：地中有山谦，夫以山之高而蕴于地之卑，此山之所以安其基也，圣人虽道高天下，岂知其所至之若此哉？故有卑以自牧而已矣，未始自高，其事而居天下于卑也，有小心翼翼而已矣，未始自多，其能而居天下于狭也，然心愈卑而道愈高，心弥小而道弥大，此孔子所以超乎天下，而天下之言，道术者皆小也，夫孔子之道，亦天下共由之道，犹之太山，然人皆得登之而未始沮人之进也，然人之不至于道者，其失有二志之不立也，功之不继也，志之不立者，则以圣道为不可几及，而自弃不为，犹之畏太山之高，却立而不肯登者也，功之不继者，虽知圣道之可及，少有得焉，而自画不进，犹之慕太山之高，登之而不果，至者也，由志之不立功之不继，而吾道之至始，独归于圣人，故孔子之小天下，非真优入圣域者，不足以与知也，今夫太山，有登其麓者矣，有至其半者矣，有至其巅者矣，登其麓者，视人之在平地者，所见则有间矣，而未远也，至其半，则加远矣，至其巅，则又远矣，夫所履益进，则所至益高，所至益高，则所见益远，所见益远，则视下益小，孔子之小天下，盖至为实，至见为实见，非可以料想测度求也，吾独于孔子之学不厌者，而观其深也，夫道之全人，得其一徧一曲，犹挟之以自多，而孔子独学之不厌不倦，此殆其所以造道之至而天下之道术不足以为大者也。夫吾道之体，广大配天地，变通配四时，未始有偏也。而仁者得之，以为仁智者，得之以为智，清者得之，以为清和者，得之以为和，任者得之，以为任，又其次则礼乐名物，仪文度数，亦皆执之以成名，辨之以为慱，非不皆有得于道，然自孔子之集，大成而时出之者观之，盖不过太山之于丘垤矣，孔子之圣，亦非有离于智也，由志学以至耳顺，盖智之至而非一，偏之智也；亦非有离于仁也，由志学以至从心，盖仁之至而非一，偏之仁也；时清而清则清，其所兼而非一，偏之清也，时和而和，则和其所兼而非一，偏之和也，时任而任则任其所兼，而非一偏之任也，祖述尧，舜则兼尧舜，宪章文武，则兼文武，上律下袭，则兼天地，至如老聃之于礼，师襄之于琴，剡子之于官，无不兼而识之，由是知孔子之道，其高如天，而偏焉者，皆不免于自卑也，由是知孔子之道，其广如地，而偏焉者，皆不免于自小也，由是知孔子之道变通，如四时而偏焉者犹四时之各一，其气而不能相通也，夫是之谓孔子登太山而小天下，其所至者，固宜有以小之也，然岂孔子有加于吾性哉？吾性本全，孔子特全之耳，夫太山虽至高，亦土壤之积也，孔子虽至圣，亦众善之积也，人各安于一偏，一曲自卑，自小以裂吾道，而不覩天地之全，则孟子之尊，孔子以尊吾道，岂容已哉？战国之时，佛老未兴而杨墨之徒则已，鼓邪说以惑世，彼见吾儒之执其一偏一曲，则曰儒之道小也，为吾儒之徒者，习见其然，则亦曰吾儒之道诚小也，孟子忧之，是故尊孔子以立极，盖孔子之道尊则异端之说，息亦其卫道之心，不得已者也。不然，孔子于仁圣，自谓未能孟子之贤，岂不知孔子之心而顾为是以尊之哉？然则求孔子之道当柰何？书曰：若升高必自下，言至之以渐也？曰：无自广以狭，人言受之以虗也虗以受之渐，以至之而志必立焉，功必继焉，则庶有可及，固孟子之所谓成章，后达者也，不然，则犹徒慕太山之高而未始一举足者耳，岂所以为善学，孔子谨论。
○圣人得之而天下和平
圣人之治天下，非徒有为之尚也，治天下而惟有为之尚，则将用智自私，率天下于多事，非惟自弊，而亦以弊天下，亦何利于此？圣人有忧之，观于天地之复而存之，为制治之，权居静以御动，执简以御烦，操一以御万，故其自处也。常若无事而天下以治鸣呼，此其用天下而不为天下用，各得其性而不扰欤？夫天地之运，起于东北，则为水之生木，而万物以出，是谓育神，迨于西南，则为火之克金而万物以入，是谓复命，老氏之言曰：万物并作，吾以观其复，万物芸芸，各归其根，归根曰静，静曰复命，复命曰常，知常曰明，此老氏致虗□守静之学，非圣人之道也，而谓圣人得之，而天下和平者，何也？天地之运，妙道所存，老氏得之，以私其身，圣人得之，以公于天下，其用不用而均之，有得于天地之道也，在易之，复曰：复其见天地之心乎？夫复之时，阳气潜藏，盖隐而未见也，而天地之心，于此见之，则圣人之所以和平天下者，亦可识矣。圣人之治天下也，有开物之智而不敢尽用也。有齐物之权而不敢尽言也。污樽抔饮，苟可以致敬，则不必其备，礼也，篑桴土鼓，苟可以合欢；则不必其备，乐也；结绳之治，苟可以约信，则不必书契也，干羽之舞，苟可以化暴则不必厉兵也，事至而后为之备，患生而后为之防，其视事变之来，常欲镇之以静，示之以朴，不欲鬪天下于智力，以滋天下之变，圣人岂诚如老氏之好逸而自处，于清净者，盖诚有得于天地之复，而执其枢要也。夫万物之出，机出于东北，出而不入，则竭万物之入机，入于西南，入而不出则灭，一出一入相，为循环而入者，常为之主焉，圣人则之，其出也，显仁其入也，藏用与天下相忘于无为，而一无容心焉，此和平天下之本也，盖甞观之世变矣，号令者，后世之所以约信也，然令烦而人益疑，刑罚者，后世之所以威恶也，然罚严而人益玩，爵赏者，后世之所以劝善也，然赏渎而人益怠，圣人于是乎观万物之复而归之于静恬焉，愉焉冲焉，穆焉，虽天下之变日新，而此心澄然，常以无为为主，由是信不以约誓，而民之信之，甚于约誓也，由是威不以刑罚而民之畏之甚于刑罚也，由是劝不以爵赏而民之兢劝甚于爵赏也，其自处也。晏然无不静矣，而日月自明，四时自行，山岳自峙，江河自流，草木自蕃，鸟兽自育，而吾民之并生，其间者亦自作自息，不相凌夺，不相假借，有所予焉，而非故恩之也。有所夺焉，而非故憎之也，有所栽焉，而非故培之也，有所倾焉，而非故覆之也，天得以清，地得以宁，人得以安物得以阜，而和平之极，且蒸而为庆云丽而为景星涌而为醴泉，散而为朱草孕，而为四灵而天下之言治者，篾有以加矣，圣人则亦如天之运而已矣，夫何为哉？智周万物而不私其智，权倾天下而不用其权，此之谓天德，出宁，而世之求胜于智力者，吾见其亦劳且拙矣，昔曹参之相齐也得，盖公清静一言，而齐大治，及其去齐，复以无扰，狱市为托，夫曹参之清静，盖黄老之教，非圣人之道也，犹能使齐之大治，况圣人之得道，而天下有不底于和平，大顺者哉？盖治天下，亦若飬身善飬，身者不必多，服药石伐，其元和也，退处于静，而血气和平，灾害不生矣，善治天下者，不必烦其禁令，束缚其民也，徐镇以定而天下和平，诈慝不作矣，此老氏得之，以私其身，圣人得之，以公于天下，用虽不同，而均之有得于天道者也，呜呼！孰谓蔡氏之学杂而不纯也哉！
瞿文懿公制科集卷之四