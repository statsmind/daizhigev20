星变志（明）抱甓外史 撰
星变志引
星变志
●星变志引
抱甓外史
江陵而不偷，枋权也者，则其势不独运，势不独运必至，内不结阉，外不刼，众唯两者，日与势构，则诸子进表其内，固诸谏逐表其外，密十年而不克终受蠹，宵人者深哉！故父死不去，不欲去也亦众，成其不去也，法至死不变，不得变也亦众，幸其不变也。倘守初业而不贰，后将十世宥之乎？盖至星告变，而江陵者，且将柰何巳？
●星变志
万历丁丑，十月朔，异星见西南，历尾箕而进，光芒长亘天，状若练气，成白虹辇毂下，莫不汹汹，天官星家言占验者不一，其词云：先四日，江陵张师相居正，闻父计，翰林当有治丧者，吴编修中行赵检讨用贤，皆其所校，士往治丧，二公者，文章行谊，雅重于时者也。内阉冯保，挟冲主操重柄于宫闱，江陵固交卑，事之共计，挤新郑元相，高拱去壹意，擅威福专贿赂，以诸子为冯之义，儿因占制科，鼎甲而自居，太师称政府刑名刻核，海内不堪绳督，皇皇思乱，而岌岌殆矣！羽翼耳目之者，曾尚书省，吾王侍郎，篆陈春坊思育，何侍读洛文，而徐爵冯昕为爪牙朱琏，贺一桂，李选，陈三谟曾士，楚辈以台省为鹰犬，至于史继书周大珪等直么么？牛马走耳，亦藉气力齮龁，人其幸昵之奴游，守礼者横倨甚，睢盱缙绅间，公卿抗礼，投剌以楚滨呼之，尝以扇索编修书拒不应，固深衔而密伺矣。
先是，御史刘台按辽时上疏发江陵之奸，语切直，首犯其锋，逮赴诏狱，编伍去而疏中实先言其预谋，夺情恋位，遗亲云：其闻讣之夜漏，巳下二皷而昧爽，特旨即从中出，留之香币，油蜡，金钞布粲之赐，悉以千百计内竖，将司礼之命络绎，至附耳蹑踵而江陵时作擎曲状，至以仆隶扶掖内竖，乃叩头谢，强之立而受云，此头寄上冯公，公也，受意指于二，辅臣引夺情例以闻，天语慰勉，损贬殊至，盖矌古异典，祗在闻讣，一二刻之顷，谓非密画夙构者耶？闻诸与帷幄之议者，言师相之，父病困久，故其自为计也。非朝夕矣，乃初辞疏中，云守制，是常理小节，且云有非常之人，然后有非常之事，何恤訾议？嗟嗟是固，不可觧于心者，岂以訾议为邪，举朝始疑之。
又一二日即平章机务于苫块，中二辅臣日造请，而内阁官送本票旨，中贵就丧次，问某事，某人张先生云何？张先生弗遑辞也，举朝益疑之，然犹谓辅理忧勤，不得巳而应而不去，当不巳辞疏仅至再，忽自请留京守制，以次驰驿回籍，营襄事，编修遂称疾，杜门而检讨，则与沈修撰懋学，时时过学士，王公锡爵，所慷慨欷嘘曰：波流澜狂，砥之障之，岂无其人乎？台省诸谏官，望颐承指，联名乞留，疏既上，而位九列者，欲四出，嘱其长为倡，以效之，士大夫咸缄口结舌，噤不敢出一语，翰林二公触目击衷，各有伏阙，上书之思，而各不相闻，问也，草数具数焚谓，史臣无言责，恐见坐以出位，姑俟有先发者，足以明大伦，伸正气足矣，至十六日，检讨过编修所抵掌谈时事，辞意激昂，殊勃勃因微泄，王学士痛愤，语学士者，端人介士也，次述沈修撰，懋学贻书李司徒幼滋，云师相之归，宜决台省之，留宜寝李盖为江陵周亲，所雅善者，李荅书，以若所言宋头巾语此，宋之所以终不竞也，今师相不奔丧，是圣贤之道直接揖逊，征诛而得其传者，若竖儒腐生，安能知本朝惟王新建可与语，罗生正，不达此耳，此言出而人之疑愈益，不可解矣。又次述沈修撰，懋学私相语曰：台省有疏则台省无言矣。翰林风化之原，继文毅而起者，谁与编修？遂出袖中草示检讨，读之扼晼，拊膺曰：有同志，如君者在此，我犹未属词，芒芒然策马归，亟草疏矣。
是日，编修叩关王庙曰：欲有敷陈，诸无顾惜第，吾有母老矣，犹得余生，返故园乎？若夺官贬秩，甘如饴也，得签云一生心，事向谁论？十八滩头说，与君世事，尽从流水去功名富贵等浮云，沈修撰从检讨，所闻之亟过，编修为觅写本者，沈复谋之，王学士，学士，又亟过编修学士，曰三纲沦，九法斁，举国若狂矣，士气摧阻世道，陵夷至此哉！索疏草，读曰：此所谓笑嘻之怒，甚于嫚骂者，君能置死生乎？不能则不可为也，编修颔之曰：斋心举念时业，巳办此矣，学士泪澘澘，承睫而别，十八日编修书首上，即过江陵所投揭帖，揭帖入，久之，传语曰：这本不要上，编修曰：业巳上传语曰：既上复何言？回家候旨耳，编修，曰：这本替老爷，陈乞恐。
朝廷怒耳，岂意老爷怒，左右但作椰榆状，是日，江陵适以秘讳文字，密属编修起草，缄题来揭帖，往两不相值也，编修归，与妻子诀而出，过同官某同乡，某以身后事托之曰：惟我二三兄弟，为我妻孥计，复过王学士马宗伯，各投以揭帖，学士院长，宗伯馆师也，学士业，巳闻弟曰：我为赵兄斋戒，祈签云三千法律八千文，此事如何说与君善恶两途，君自作一生祸福，此中分恐不止于无官，当有罪矣，宗伯归，薄暮亟索，灯读之，拊掌击节曰：本院生光，吾党负愧，我为典礼之宗，不忍嗫嚅，特以地位相逼，为嫌耳，遣侍史入记室，取陈左都，瓒剌来剌，云师相之事，公卿宜乞留宗伯，亟倡之，疏上，慎勿遗我名，时左都春秋高，病甚，请休沭巳久，宗伯书剌尾云：嗟乎！此老之病必不起矣；以其心之先死也，素以硁硁着声，今若此，古称盖棺论定，信哉，因顾编修曰：我之情见乎辞矣，十九日赵检讨之，疏上，二十日，编修偕检讨同赴。
阙俟罪二疏，俱留中不发，消息几微，掖廷埽除辈，有缩颈，吐舌者，时以星变火灾，建醮停刑。又知必有继起者，故稍待也。师相之，怒甚盛，招刘榜眼，瑊入幕，语之曰：吴子者，我极爱之，且有厚望，望其为伊，周，何乃做一个罗，一峰便了，他一生罗一峯有甚好处，要学他继之者赵子，二子将，座主先生立名可乎？昔又有刘台者，是有瞎眼取这等门，生语多悖盩，而刘榜眼者跽受责，因承命过，编修诘之，谓若好名，编修应曰：不独我好名，亦欲以好名成师，相忠孝之节，正所以报座主，座主之名，完则门生之名不得成矣！谓若之疏，何不在我？正辞未允之先，又何不待我明年不归之后，今我自请留矣，谓若之疏殊不当时宜编修应曰：师相当乞归于孝思，方迫之日，速来于婚礼，既成之时，在京守制，墨衰，以预吉典，非也，当师相恳辞未巳，则皇上俯容未可知，我安敢遽有疏也，谓以伊、周，望若若何？乃为罗一峰，编修应曰：然则罗一峰，未足为邪！谓未尽乎伊，周之事，则可谓非伊，周之道则不可，惟所遇则皆然耳。谓若能移孝为忠乎？编修应曰：有孝而后可，移为忠也；譬之接树，然若不奔丧，是树之无根者，又何所移乎？谓若能觧反经行权乎！编修应曰：行权而未可舍夫经也，譬之秤物，然今日在师相君臣，当重父子当轻，但奔丧而不终丧，即权也，即是秤其轻重也，岂可去父子一边独存，君臣一边，而谓之权，轻重乎谓，若闻有继，若而言者乎？否也？编修应曰：安得闻？然不可保师相，岂以刑威杀戮，足以钳摄人，人固有视死生如旦昼者矣，榜眼复之，江陵所返命，而怒愈盛，王学士，会翰林自宗伯而下数十人，求解于江陵，江陵拒不接，而王学士独径造于丧，次曰本衙门两生狂妄，望老先生矜宥，江陵云，疏留中，我不得预闻。
圣怒不可测，学士曰：即圣怒，亦为老先生而怒，语未讫，江陵忽屈膝于地，举手索刀作，刎颈状曰：你来杀我，你来杀我，学士大骇异，第曰：老先生是何等地位？何等身体而为此容，出此言邪？遽趍出，乃知事不可回矣，学士遇刘榜眼于门，厉色峻语曰：若与吴，赵二君素有隙，当此危急，非若落石加膏时也，今日之事，在足下廿一日二公席藁俟于东长安，朝房而秦中书柱者编修，以身后事，为托者也，不侵为然诺，改服挟医，周旋于二公甚力而不匿，声迹竟见，坐为党，至削藉云，二公者相竟日，举酒酌忻忻也，兵番渐巳，围宿而江陵家仆隶变衣装，伺察者旁午，道蹃以目，迨晡矣，复闻两刑曹者，为员外郎，即艾君穆，主事沈君，思孝二君，则共上一疏也，沈主事与检讨交因过之，出其疏语，多讪讦编修，则曰事激矣，吾辈当无复生理，盖语愈伤怒，愈盛而罪不重，恐言不止也，江陵亦彷徨，遣飞骑走卒诇探诸曹，中稍涉形影，亟嘱其所私客，慰谕以阻之，徐爵游守礼往来，密勿者数十，番而谋始，决旨屡易屡重，丙夜，征传四人者皆杖戍，编修与检讨席地卧，各以一儿子侍，第曰：事属纲常，言传简册，吾得死所矣。
是日，都人集于长安，道者千万，虽贩夫佣子，愿望见忠直，臣丰采朝房，隘不能容，至坏楹毁槛入矣，晴煦中，阴云陡结，天鼓大鸣，惨黯失光者，移时而校尉，数十出如抟虎，捕枭就逮，时以绳榜腕，以铁镝系两中指，指湏臾黑，涨不可忍，前押后拥先两翰林，而两刑曹随之，两翰林举酒尽一巵，顾戚友辈曰：吾事毕矣，复顾儿子曰：吾死不惧，亦不悔无它言，空囊悬罄，只以十金买一棺殓，我盖称家之无财，亦明我之有罪也，辞色从容笑而入，每入一门，门即合，正如世所云，阴府地狱者两刑部，微有谇詈，语谓吾辈为天伦，民彛耳，原不得罪名教，亦不得罪，朝廷旁有中贵人私相诧曰：朝廷且不知也，两家儿走关王庙为父祷，吴复得前签，而赵则同王学士所祈，签各不爽云，四公言廷杖，时周庐环列，羽林军戈戟森严廷中，杖如?执杖者如林，伫甚久，司礼乃出绾铜符者，服虎章者，趋跄于其间，大喝带上，犯人来自此后，每一喝则千百辈，一喊声，以应其震，撼若天地，崩裂者二，翰林同受杖而二，刑部继之。
先喝跪，下宣驾帖，宣讫，喝拿下倐忽，遂缚定喝打棍的喝着实打六十棍，喝五棍，一换喝着实，打一校尉，乃执棍，出班立，喝阁上棍，乃阁棍于股上，喝打乃始打至三棍则止，又喝着实打至五棍，则又止一校尉，复执棍，出班立，其喝其喊，应俱如前五棍时，盖六十棍，凡十二人，喝阁上棍，喝打凡打十二声而着实打之棍。则二十至此，则世所称阴府地狱，恐无此光景初，如泰山压卵，糜溃而不胜也，又如热油灌肌，焚灼而难禁也，既而体肤，若非我所有者，至周遭三四其痛，若更锥心剌骨愈多，则愈不堪忍，以不速毙为憾，惟气定，则宁神不乱，故魄不摇，司礼睁目觧颐杖毕报棍，完喝采下，去四校尉，以布袱曳之，出至长安，则以板闼，舁之行赴户部，又赴京兆赴县，驰顿自巳至酉三十里，而道路嗟吁，追随拥塞不得行，检讨差强忍进粥一匕箸，编修瞶眩去，亟投药一丸，昏黑出都门，始苏而息犹淹，淹，微也，谓其时神魂游扬，飘飘若无所栖泊，耳中数数闻神人语云：此天地间正气，此天地正气，岂冥冥中果有默佑，阴隲者邪？二刑部则加镣锁具，禁狱中。
三日始佥觧发戍更辛楚也，讲读赵志皋，张位于慎行，张一桂李长春田一儁，修撰习孔教，暨沈修撰，懋学俱有援捄之，奏格不入，而邹进士元标，则怀其疏，俟于廷见四公，受杖旁观，发愤切齿，顿足俟杖毕，上疏中贵人持之，绐曰：我是告假本，又厚贻危激之，乃肯入，盖其自分万万死耳，?所谓见危授命，杰哉大夫矣！编修僦寓都门外，有公卿走慰劳者，逻卒飞骑一一籍记之，而厂卫之命至仅二日，褁创徙邹，公复杖于朝廷，如二刑部矣，秦中书策马随编修三十里而瞑，投宣灵庙宿焉，又明日抵湾，检讨僦寓稍远，亦以是日驱之，去妻子流离，行李零落，病次旅栖寒灯，破壁，形影相吊，呻呼号，楚之声彻，日夜即铁石，人亦为之酸鼻，折赐焉，至潞，阿无寓可投，偶故人徽贾张文宪，邂逅风尘，颇为之周旋，居三日，而厂卫之迫逐，犹不巳也。
都中且有谤，帖飞语及师相者，揭之通衢，云：科道群狐摇尾，翰林双凤鸣阳，又云：居正身不正，用贤相不贤，思孝心何死，中行道始全，蓄艾能医病，元标欲转天，五贤一不肖，千载定湏传，监生吏典，且有捐躯陈言者，通政司重仆，亟逐之，而师相巳，袭冠裳于衰经，登朝办事，出朝房，见客矣，又未几衣绯，悬玊与吉典矣，南都六卿暨六科，复群奏乞留潘尚书，晟吕太常藿传，给事作舟，王给事蔚张御史一鲲林，御史应训为之倡，独佥都御史张公岳疏请师相奔丧，以全大节，御史诸公鸿谟疏乞宥，狂愚诸臣，而沈修撰，懋学贻书方，司马，司马时摄冢宰事计吏，将有所中伤也，又三贻书江陵，冢子伸经，权忠孝之辨，殊激切中，其所甚讳者，内侍中涓稍稍传宫闱，语谓中外结约，必欲尔归，甚不得巳云而江陵计划亦劳，须鬂顿改焉。二刑部暨，邹公诸就道，而二翰林，犹得在床褥，剜去肉数十脔，大盈尺深入者，踰寸竟空一股云，王学士沈修撰，秦中书挂冠而往，至是异星灭。
迂樵子曰：嗟嗟万历，丁丑，事盖亘古而创自今者也，当其时忌讳，钳结远，株蔓之祸，久则讹袭，疑传形向附会其说，而好恶毁誉，又摭餙以文之，是故知之而不敢言，言之而不得其寔，于是乎有诬议溢词矣，余草菜人也，偶寓邸里，因述所覩闻者，以备阙余，俟后之征，文献者采焉。
湖州府后学吴仕旦覆订
建昌府督刊知事毛祯
督写检校季士俊
对读教授徐文渊
训导陆胜宗