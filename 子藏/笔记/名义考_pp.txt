钦定四库全书    子部十
名义考        杂家类二【杂考之属】提要
【臣】等，谨案名义考十二卷，明周祈撰祈，蕲州人，始末未详，前有万厯，甲申，刘如宠序，称为周大夫，又有万厯，癸未，袁昌祚重刻序，称其尝为民部郎，又称其从幼时授经，至绾组拥轺，不知确为何官也？其书，凡天部，二巻地部二巻人，部四巻物部四巻，各因其名义而训释之，其有异同，则杂引诸书，参互辩证，虽条目浩博，不无譌误，如论月星，则不知推步之术，论河源，则全据传闻之讹论，广轮则不知周礼先有此文，论化日则不知，夫论实无此语，论鲜卑以栁城为栁州，论肉刑以汉文，为魏文论，箜篌，为即琵琶，论杜甫诗竹根为酒杯，如斯之类，抵牾恒有，然订谬析疑，可取之处为多，惟援引旧文，往往不着，出典不出，明人著书，通病云尔，乾隆四十二年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书     子部十
名义考目録      杂家类二【杂考之属】巻一
天部
巻二
天部
巻三
地部
巻四
地部
巻五
人部
巻六
人部
巻七
人部
巻八
人部
巻九
物部
卷十
物部
卷十一
物部
巻十二
物部
钦定四库全书
名义考卷一目録
天部
天        七襄
房星非马     乌兔
月星之光     北辰北斗
天一太一     紫微太微少微
台阶       五星
二十八宿     牛女
啓明长庚     星辰
中星       彗孛长
实沈次王良星   参商
武       分野
薰风       光风化日
扶摇羊角     花信风
黄梅雨      太白
钦定四库全书
名义考卷一       明 周祈 撰天部
天
盖天其说出庖牺，谓天形如盖天运，如转磨日月实东行，而天牵之以西没，宣夜殷氏之制，无传汉郗萌补其说，谓日月五星浮生虚空之中七曜，伏见无常，北斗不与众星西没，摄提，鎭星皆东行，盖天寡验，郗萌无承，唯浑天仪，自尧舜以来用之，其言曰：天形如鸡子，地居中，而天周焉，日在地上为昼，日在地下，为夜浑天，圜貌仪，即玑衡也，今钦天铜仪，其遗制，黄帝书曰：天在地外，水在天外，水浮天而载地，考灵曜注二十八宿及诸星皆循天左行，日月五星，右行不易之论也。
七襄
大东之诗曰：跂彼织女，终日七襄，跂即跂予，望之之跂，举踵望也。襄，说文织文也，汉魏郡有县能织锦绮，因名襄七，襄织文之数也，诗意谓望彼织女，终日织文，至七襄之多，终不成报我之文章也，诗注未及此笺，谓自卯至酉，更七次殊非。
房星非马
尔雅：天驷房也，周礼：马八尺以上，为龙房东方，苍龙宿，龙为天马，故曰天驷，非马也，龙也，八尺以上，马之最良者，故曰龙，非龙也，马也，汉儒以马祖为天驷星，史记王良防马车骑满野，至有谓龙与马交，生良马者，皆谬也。
乌兔
张衡灵宪日者，太阳之精，积而成鸟，象乌阳之类，其数竒月者太隂之精积而成兽，象兔隂之类其数耦，论衡曰：乌日气也，酉阳杂俎曰：佛氏谓月中所有，乃大地山河影，或言蟾兔，地影空处，水影也，此可见乌兔，乃日月积气，非实有乌兔也，地影之说，恐未然，日阳精全体，浑融月隂魄犹少有渣滓耳。
月星之光
周髀云日犹火，月犹水火，施光水含影，月光生于日所照，魄生于日所蔽，京房云：月与星隂也有形无光，日照之乃有光，周髀之说无验，京房犹踵之，且日既入矣，厚地之下，更于何处照？考灵曜，月当日则光盈，近日则明尽，斯言得之，盖月星本自有光，独避日耳。朔以后渐逺于日其光渐増故望日光满，望以后渐近于日，其光渐减，故晦日明尽，日入而星见，日出而星没，犹之月也，日食时厯厯有星亦自可验。辟之人，臣在辇毂自藏，戢渐逺则渐烜赫矣，月食以与日，同道相射，遥夺其光虽逺犹近也。
北辰北斗
北辰，其星五，即北极，即中宫天极星，天官书天极星，其一明者，太一之常居也，在紫微中，北斗，其星七，春秋运斗枢云：第一天枢第二璇为魁第三玑，第四权，第五衡第六开阳第七，瑶光第一至第四为斗，第五至第七为杓，杓携龙角，衡殷南斗，魁枕参首，二星自异，人多以北斗为北辰，尔雅疏亦误，【杓音镳】。
天一太一
隋书，天一星在紫宫中，天帝之神也，太一星在天一南，亦天帝之神也，天官书天极星，其一明者，太一之常居也，二书所云不若宋均之说为得，均曰：天一，太一，北极之别名，盖天一太一，天极北极，皆谓北辰星也，北辰，又谓之耀魄，寳又谓之昊天上帝，汉祀太一正祀，此星耳，隋书分为二星，非是天官书太一之常居，何也？盖北辰，其星有五，其一明者为太一之常居，太一犹天子，其一明者犹阙庭也。
紫防太防少防
紫微即紫宫，天官书环之，匡卫十二星，藩臣，皆曰紫宫前，列直斗口，三星若见，若不见曰隂德晋天文志，紫宫垣十五星，其西蕃七，东蕃八，在北斗北，晋志十五星兼隂德三星而言，太微，一曰衡天官书衡太微，三光之庭，宋均曰：太微，天帝南宫正义，太微宫垣十星在翼，轸之北，春秋纬太微为天德中，有五帝座，五帝者，苍帝威灵，仰赤帝赤熛怒，黄帝含枢纽，白帝白招拒黒帝叶光纪，即五纬星也，座在太微垣，中，本五帝座，而曰三光之庭者，并言之也。五帝，亦天帝也，五帝应五行，五行各有德，又曰：天德少微，四星在太微西，一曰处士。
台阶
天官书魁下六星，两两而比者，曰三能，三能色齐，君臣和，不齐为乖戾，春秋元命苞云。三台；起文昌，抵太微，王公之位，晋天文志，三台六星西近，文昌二星曰上台，为司命主夀次二星曰中台，为司中，主宗室，东二星曰下台，为司禄，主兵，黄帝泰阶六符，经曰泰阶，天子之阶也，上阶，上星为男主，下星为女主；中阶上星为诸侯三公，下星为卿大夫，下阶上星为士，下星为庻人，是台阶上，自天子下至庻人徴验皆系焉，独曰：三公者，非也，【能与台同，苞音包】。
五星
东方，岁星十二岁而周天，南方荧惑三十三岁而周天，西方，太白八岁而周天，北方辰星一岁而周天，中央塡星二十八岁而周天，与日月右旋，谓之五纬同舍为合，是为易行，有德者，庆亡德者殃，晋志五星降于地为人，岁星为贵臣，荧惑为小儿歌舞嬉戯，太白为壮夫，处于林麓；辰星为妇女，塡星为老人妇女。
二十八宿
二十八宿十二次在焉，东方七宿，其形龙北方七宿，其形蛇，西方七宿，其形虎，南方七宿其形，朱鸟龙虎，南首而北，尾朱鸟蛇，西首而东，尾角亢夀星也，房；心，尾大辰也，亦曰大火箕，斗之间，析木也，即汉津斗牛，星纪也，虚枵也，又名颛顼之虚，又名北陆，室；壁，娵訾也，奎；娄，降娄也，昴大梁也，又名旄头，又名西陆，觜；参，实沈也，井；鬼，鹑首也。栁鹑火也，朱鸟之咮，翼；轸，鹑尾也，日月之防，十一月，在星纪，十二月，枵，正月娵訾，二月，降娄三月，大梁，四月实沈，五月，鹑首，六月，鹑火，七月鹑尾，八月夀星九月大火，十月析木防而为晦，晦而复苏，为朔【咮，音昼】。
牛女
焦林太斗，纪天河之西有星煌煌，与参俱出，谓之牵牛，天河之东，有星微微，在氐之下，谓之织女，牵牛，一名河鼔譌为黄姑，续齐谐志，桂阳成武丁有仙道，谓七月七日，织女当渡河，弟问故，曰：织女暂诣牵牛，此不过武丁一人之谬悠耳，至今遂谓织女嫁牵牛，至有谓乌鹊填河而渡，织女牵牛，娶织女，借天帝钱二万，久不还，被驱在营室，何诬天之甚也。
啓明长庚
啓明，长庚二星也，李氏曰：啓明即太白，长庚，不知何星夹祭？郑氏曰：啓明金星，长庚水星，金在日西，故日将出则东，见水在日东，故日将没，则西见郭璞云：啓明太白星也，晨见东方，为啓明昏见西方，为太白且庚，又金属故人谓长庚为太白，不疑也。如李母梦长庚子，名白不知庚，续也，啓明谓旦出长庚谓长续璞亦不免，误李氏以为太白夹漈郑氏以为金水二星，然太白辰星俱出以辰，戌，入以丑未，又安得每日东西见也，或别是二星，非金水。
星辰
星阳之荣也，万物之精也，辰日月交防于十二次也，不当日月之防，直谓之星，日月所防，谓之辰谓之次，谓之宿，亦谓之房。
中星
尚书仲春星鸟，仲夏星火，仲秋星虚，仲冬星昴，月令仲春昏弧中，仲夏昏亢中，仲秋昏牵牛中，仲冬昏东壁中，三统厯立春昏毕十度中，元嘉厯立春昴九度中，其不同者，何也？郑康成谓月令举其初朔，尚书总举月中，故月令之中星，常在前书之中星，常在后，然昴又在壁前，初，朔之说亦未然，南方七宿鹑火，井为鹑首，其度广逺弧星在井度中，最易见，故书言鸟月，令言弧中也，心大火也，与亢皆东方宿，故书言火月令言亢也，虚与牵牛，皆北方宿昴，与东壁皆西方宿，故书言虚月，令言牵牛书言：昴月，令言东壁或总言其全，或各言其一，其为二十八宿，应分，至昏见于南方，无弗同也，至月令与厯不同者，孔颖达以为月令，但举其大畧若然，则尚书亦是举其大畧而刘歆何承天之徒，视羲和反精详矣，恐如岁差乃有不同耳。
彗孛长【彗音遂孛音仆】
文颖曰：彗孛，长三星，其占异同，孛光芒短，其光四出，蓬蓬勃勃彗，光芒长参，参如扫彗，长星光芒，有一直指，或竟天，或十丈三丈二丈大法，孛彗多为除旧布新，火灾，长星多为兵革尔雅，彗星为欃枪，郭璞云：彗亦谓之孛，此説非【欃音餐，枪音撑】。
实沈次王良星
次有实沈，在觜参间，而实沈髙辛氏子也，星有王良，在天驷旁而王良，赵简子时人也，盖星家因髙辛氏使实沈主参，故谓觜参为实沈之次，王良善御，故谓天驷旁一星，为王良至，傅说星主，后宫女巫祷祠，求子之事，与殷傅说不相，庄周谓傅说星为殷相，苏轼谓傅说为列星，皆误也。
参商
至亲不睦，曰：参，商参，参星也，商商丘也昔髙辛氏有二子，长阏伯，次实沈，不相能也，帝迁阏伯于商丘，以主辰迁，实沈于大夏，以主参曰：参商者，错举以见也，亦有言参辰者，变言辰夏亦得【阏，音遏】。
武
武天文，北宫七宿也，盖水之精，天一所生者，虚危以前，其形蛇室壁其形，居坎位，曰：有鳞介曰武，又曰眞武祀，武即郊祀，黑帝之意，乃设象散髪跣足，身披铠甲，以象鳞介裳，皂纛以应坎，置蛇于前，明其为七宿，非人也，国朝崇祀太和山谓太和形胜，惟武足以当之，故曰武当，有曰：母某氏，生于某代，某年为人天教主者，妄也防天甚矣，【铠音】。
分野【分扶问切】
古者封国皆有分星，以观妖祥，或系之北斗，如魁主雍，或系之，二十八宿如星纪，主吴越，或系之五星，如岁星，主齐吴之类，有土南而星北土东而星西反相属者，何耶？先儒以为受封之日，岁星所在之辰，其国属焉，吴越同次者，以同日受封也，故自昔星家以岁之所在为福，岁之所冲为灾，屡有明验，秦以后则一统矣，疆域之废置，则又大不侔矣。如之何？皆验也。
薫风
舜南风，歌南风之薫兮薫香草，风何以谓之薫？按薫蕙也，即零陵香是蕙从惠薫从熏，以零陵香，其气惠和可熏，因名曰蕙，曰薫也，南风，长养万物，有惠和，熏蒸之义，故得薫名，庄子薫然慈仁，谓之君子，义取此。
光风化日
光风日出而风也，尔雅日出而风为暴，夫日出隂消风日明丽，故谓之光。而曰暴者误也化日化国之日也，夫论化国之日舒以长，日有定晷，惟民有余力，故觉长所谓无事，此静坐，一日似两日也，【晷音诡】。
扶摇羊角
庄子抟扶摇羊角而上者九万里，扶摇暴风，相扶而动摇奔疾，若犬走然，即尔雅所谓猋也，羊角旋风，望之揷，天如羊角，即尔雅所谓頽也，又转旋如焰，焚轮之状，亦曰焚轮，【猋音镳】。
花信风
东臯杂録江南，自初春至初夏五日一畨风，谓之花信，风梅花风，最先楝花风，最后凡二十四畨，以为寒絶楝今苦楝木三，四月开花，红紫色，其余二十二花，当是桃杏荼防之属，惜杂録未具言也。
黄梅雨
风土记，夏至前雨，为黄梅，雨沾衣服皆败，涴埤雅云：江、湘，两浙四五月间，梅欲黄落，则水润土溽，础壁皆汗郁。
<子部,杂家类，,杂考之属，,名义考,，卷一>蒸成雨，谓之梅雨，今人衣服四五月间为湿气所败，谓之上梅，说文物中久，雨青黒曰霉楚辞，顔霉黎以沮败，则梅雨，上梅皆当作霉，因雨当梅熟，遂譌为梅雨，至有迎梅，送梅之説又因梅雨譌为上梅，益谬矣。【涴乌卧切溽音辱础音楚，霉音眉】。
太白
晋灼曰：太白隂星上公大将军之象，出东，当伏东出，西当伏西过，午为经天，洪范五行传，太白少隂之星以己未为界，不得经天而行，然太白八年而周天，周天不免，过午过午，不能以己未为界，不知星家当周天之年，论经天与否，如论是乱纪，八年一见矣。
名义考卷一
钦定四库全书
名义考卷二目録
天部
东隅桑榆     雪用琼字
雹霰       雷
虹蜺       庆云甘露
野马白驹     玉烛醴泉
伏腊       木公金母
扶桑若木     祥瑞
月恶日忌     寒食
五行八卦     昧谷
土牛       纳音
常仪占月     正朔
岁本       夜子时
百刻       更鼔
世        节令所起
百六阳九     反支往亡
耗磨刑禁     上戊
钦定四库全书
名义考巻二       明 周祈 撰天部
东隅桑榆
冯异传失之东隅，收之桑榆，淮南子西日垂景在树端，谓之桑榆，谓晩也，东隅未有解者，隅当作嵎，即书所谓嵎夷，东方日出之地，故曰东隅，谓蚤也，异与赤眉战先败绩，囘谿后破于渑池，言失之于蚤，收之于晩囘谿渑池，所战地俱在，今河南永宁县界。
雪用琼字
古人咏雪，多用琼树，琼枝琼瑶，皆误也。谢惠连赋，林挺琼树，李商隠诗已随江令，夸琼树，按琼赤玉也，二公且误，况其他乎？
雹霰【雹音薄霰音线】
洪范五行传隂阳相胁而雹，霰盛隂雨雪凝滞而氷寒，阳气薄之不相入，则散而为霰，盛阳雨水，温暖而汤热隂气胁之不相入，则转而为雹，霰者阳胁隂也雹者隂胁阳也大戴礼阳之专气为雹隂之专气为霰，说雹霰者，莫辨于此矣。
雷
説文雷隂阳薄动生物者也，明是阳气激隂而出故有声，奋自地者，阳欲升也，鸣自天者，阳欲降也，激物乃其遇耳，然有雷斧，雷楔，沈括以斧，乃铜铁为之，楔乃石，又有雷火，括又云：内侍李舜举家上，漆器银扣者，银尽镕，漆器不焦灼，一劔亦镕劔室，俨然斧楔，乃气聚似斧楔，似铁石，即陨星亦似石火，乃阳极所生，银与劔镕而漆器，劔室存者，自李舜举家偶见若此耳，此隂阳不测之谓神也，【音纪，扣音口】。
虹蜺
尔雅防蝀谓之雩，防蝀虹也，蜺为挈二，凡虹双出，色鲜盛者为雄，曰：虹，闇者为雌，曰：蜺，淮南子天二气则成虹，释名纯阳攻隂之气朱子曰：日与雨交，倐然成质，天地之淫气，皆不若诗，诂为得诗诂，蝃蝀隂气所为也阳气下而隂气应则为云而雨隂气起而阳不应，则为虹，故诗以喻淫奔，俗名美人，虹以此也。【防蝃俱音，帝蝀音东】。
庆云甘露
尔雅疏云：五色为庆，云三色为矞云，西京杂记庆云曰：景云或曰，卿云云，外赤内青，谓之矞云：晋中兴书，甘露降耆老，得敬则松柏受之，尊贤容众，则竹苇受之，其凝如脂，其美如饴，一名天酒，云五色者鲜，三色二色者常有之，松脂有误以为甘露者，熈宁中华隂县民以甘露降，告县有道人笑曰：此木将槁故耳。及春，果不复荣【，矞音聿】。
野马白驹
庄子野马也，尘埃也，沈括云尘埃，与野马，乃田野间，浮气逺望如羣羊，又如水波，佛书，谓如热时野马阳焰，魏豹传人，生一世间，如白驹之过隙，注白驹，日影也，是日气谓之野马，日景谓之白驹驹，与马以疾驰，上腾为义，野言其处，白言其色耳。
玉烛醴泉
尔雅：四时和谓之玉烛，甘雨时降，万物以嘉，谓之醴泉，盖谓四时和，光明如玉，烛时雨降，润泽如醴泉，郭璞注道，光照是矣。所以致醴泉，非不知璞意何以两训？
伏腊
厯忌释秋以金代火，故至庚日，必伏髙堂隆曰：王者各以其行之盛祖，以其终腊二説似是而非，厯家初伏在夏至后第三庚，中伏第四，庚末，伏在立秋初庚，则初伏中，伏犹在季夏，晋张亮曰：腊明日为初岁，则腊在除日，是非以金代火，与以其行之终腊也，説文冬至后三戌为腊，顔师古曰隂气将起迫于残阳，而不得升为伏斯二，言者近之矣，伏腊皆祭名三戌，三庚，犹云上辛，上戊秦德公，六月，初作伏祠，以夏至后隂气将起磔狗四门，以御蛊灾，谓之伏伏者，藏也藏隂气以抑隂也秦惠文王，十二月初，腊以冬至后阳气初起，报祭百神，谓之腊腊者，接也，接阳气以扶阳也，皆秦人为之，周以前无是也，厯家与张亮之説亦非。
木公金母
木，东方生气有父道，故曰公金，西方成气有母道，故曰母，曰王公，王母者，尊之也，有谓木公居云房之间，以紫云为盖，青云为城，仙童侍立，玉女散香，真僚皆禀命焉，王母状如人，豹尾，虎首蓬髪暠然白首，石城金屋，穴居其中，在昆仑墟之北，又有谓穆王觞，西王母于瑶池，张子房拜东王公于道者，妄益甚矣！【暠音杲】。
扶桑若木
十洲记扶桑，在碧海中，树长数千丈，一千余围，两干同根，更相依倚，日所出处，山海经灰野之山有树，青叶赤华，名曰若木，日所入处，夫日所出入，最为荒逺桑曰扶木曰：若亦以疑似言之耳。根干花叶，孰从而见之耶？谷虞渊等称亦不过因义立名，非若职方可考而知也。
祥瑞
説文祥福也，瑞以玉为信也，徐氏曰：天以人君有徳符将锡之厯年锡之五福先出，此以与之为信也，如景星，庆云，嘉禾醴泉之类，然祥兼祸福而言易，注祸福之祥，汉志妖孽自外来，谓之祥书，亳有祥左传将有大祥，吉以兆福防以兆祸，皆天之示信也，故曰祥瑞，今人槩以为福，因说文误也。俗谓福泽曰：造化灾厄曰：星辰，不知造化，星辰亦兼祸福，二者。
月恶日忌
世俗以正五，九月，为月恶戒，杀不上官，佛家谓天帝释，以大寳镜于此三月照南赡部洲，察人善恶，或谓月令孟春毋覆巢仲夏，薄滋味，季秋寒气将至，民皆入室，时令当然也，又以每月初五十四二十三，为日忌，不出行，不营为隂阳家以此三日为五鬼，下哭为飞廉，小火，或谓此三日即河图数之中宫，五数，五为君象，非臣庶所得用也。二家可不论而五，数亦何害于用耶？
寒食
荆楚嵗时记以去冬至一百五日为寒食是在仲春之末，太原旧俗，以介子推焚骸，至其亡月，每冬中辄一月，寒食是在仲冬二説自异，今寒食在清明前，则是去冬至一百五日，非介子推亡月而用子推事误也。岁时记以是日有疾风甚雨，风雨岂可必？亦是臆説周官司烜氏，仲春以木铎徇火，禁于国中，禁火则寒食钻燧乃出火也，此正谓龙忌之禁，盖龙星木位，春木行心大火，火盛故禁，周制则然，与介子推何与？仲春一月，皆然，非独去冬至一百五日之日也。
五行八卦
五行谓之行者，流行而不息也；八卦谓之卦者，挂万象于上也，五行各有神以司之，卜者以配卦之六爻，苍龙木神，朱鸟火神，白虎，金神武水神，勾陈土神，而又有螣蛇，何也？武原有蛇，二者既分，螣蛇，则武独为矣，勾陈鹿头，龙身，天上神兽也。
昧谷
尚书尧典宅西，曰昧谷，谓日所入处，昧之谷也，伏生尚书作谷，与昧同古文今，文之别耳，徐广注尧纪以为栁，曰：栁谷已譌矣，周礼，缝人注云：度西曰栁谷，并宅与谷而变易之，又愈譌矣，疏遂云：栁者诸色所聚，日将没，其色赤，兼有余色，故曰栁谷，其附防有如此者。
土牛
月令季冬之月，出土牛以送寒气，非立春日也，成都记，太平兴国二年，县司以土牛呈知府，就午门前，荐以香灯酒果，知府程给事曰：芒儿耕垦之人，不宜上防，无祭先农之事也，今有司迎春造土牛，芒神，至日于门外，酒果，朝服以祭，祭毕，击而碎之，谓祭先农似太简，谓祭牛与芒儿似太过，谓劝耕不应，反碎之以伤牛，谓为勾芒，不应防牛以慢神失，不自今相袭之误也。
纳音
鬼谷子作纳音，纳者，受也，音者，感物助声也，水音一，六火音二，七木音三八，金音四，九土音五十，此生成之数也。甲巳，子午九，乙庚，丑未八丙辛寅申七丁壬卯酉六戊癸辰戌五，己亥，四此干支之数也，五行之中，惟金木有自然之音，水火土必相假，而后成音，水无音假，土则激火无音，假水则沸，土无音假，火则烈以干支之数合生成之数，感物助声，而音斯受矣，如甲子，乙丑，其数三十有四，四者金之音也，故曰金，戊辰，己巳，其数二十有三，三者木之音也，故曰木，庚午，辛未，其数三十有二，二者，火也，土以火为音，故曰土，甲申，乙酉，其数三十，十者土也水以土为音，故曰水，戊子，己丑，其数三十有一，一者，水也，火以水为音，故曰火六十甲子皆然，其曰海中，炉中云者，以生旺衰墓为义，如子属水，金死于子墓，于丑水旺，而金死，故曰海中，金丙丁属火，又得寅卯之木以生之，天地开炉，万物始生，故曰：炉中火，他可类推。
常仪占月【仪叶音俄】
嫦娥始见淮南子许愼张衡又附防之説者益纷纷矣，宋史绳祖引汉志，黄帝使羲和占日，常仪占月，而所谓嫦娥，即常仪字之误，仪叶音俄诗，实惟我仪，乐且有仪，皆作，俄音也，近潘埙又引通鉴前编常仪，帝喾之四妃，而人惑于帝妃之文，其辨是矣。然帝喾后黄帝几二百年，何得黄帝使占月又为帝喾妃也，意羲和古厯官常仪与羲和等，故黄帝时有羲和尧时，亦有羲和黄帝时有常仪，帝喾时亦有常仪也，妃善占月，故帝喾使之，因谓之常仪与。
正朔
记大传疏云：周建子，商建丑夏，建寅，是改正也，周夜半商鸡鸣夏，平旦是易朔也。自汉武以来，皆以寅为正，而朔不复论矣。今内廷岁首朝贺，在平旦，王国有司，多在鸡鸣，是何不同也。
岁本
胡汝嘉岁本论谓今夜子时，即是来日，则今岁子月当为来岁似亦有理，然唐尧授时以春为首，夫子告为邦，以夏正为善，盖子时之为来日，固以子而寅月之为来岁，亦以子子为一阳，日月皆更新焉，太阳每一日顺行十二方隅，在子位为子，时厯十二位而为十二时也，每一岁逆躔十二星，次当枵之次，亦在子位厯十二次而为十二月也，胡汝嘉见不及此。
夜子时
夜子时谓本日夜，子初初刻，初一初二，初，三初四刻尚属本日正初以后四刻则为来日矣，如三月日夜子时，立夏则月将，属巳日，犹本日立秋，立冬皆然，十二月，日夜子时立春，则太岁属改岁，月将属寅日，犹本日其子时生人，不复论夜与否，皆以来日之日，为日似有遗论也。
百刻
每日百刻，每时初凡四刻，正凡四刻，得八刻十二时得九十六刻，尚余四刻，均分于十二时之中，为初初，正初也，或以子丑寅卯独多一刻非。
更鼔
古者审时以刻漏，昼夜皆然，后用日晷与鼔从简便也鼔谓之更者，率更官名，师古曰：掌刻漏，故曰：率更以漏，筹更易为义，更鼔义又祖此。
世
説文三十年为一世，又父子相代为一世，大率父子相代，三十年上下耳，佛家谓之刼，西京杂记刼灰，道家谓之尘丁，约谓韦子威，郎君得道，尚隔两尘，道家以尘埃视人，代佛则梵音，不可晓也。又浩刼广韵宫殿，大阶级也，杜诗浩刼因王造，今人误以为累世无穷之意，先天道德经，錬成浩，刼妙一灵，元则又似以世为言矣。
节令所起
正旦朝贺，始于汉制朝贺仪：元夜灯火，始于汉祠太一社，始于汉以仲春祠社，寒食始于周禁火，三月，三始于郑，俗上巳祓除，魏改用三日，清明墓祭，始于春秋，时有披髪于野而祭者，四月八始于大慧禅师浴佛五日竞渡，始于楚人，拯屈原伏日始于秦，作伏祠，六月，六始于宋，以天书降诏为天贶节，七夕始于成，武丁言，织女诣牵牛中元始于佛，盂兰盆供养，中秋翫月始于唐明皇银桥，升月宫，九日登髙始于费长房教，桓景避灾，下元始于道家，谓是日水官诣天阙言事，冬至朝贺始于魏，仪亚于岁朝，腊日始于殷之清，祀汉以后，以运墓为腊，无定日，腊八粥，始于佛家作五香粥灌佛二十四祭灶始于隂子方以黄羊祠灶神除日，始于周大傩，前岁一日击鼔驱疫厉之鬼，谓之逐除，又鬭草，昔人以端午，今在春月，青精饭，昔人以寒食，今在四月，八。
百六阳九
一元之中，四千六百一十七嵗有九戹阳戹，五为旱隂戹四为水，初入元百六岁有戹，则前元之余气也，故凡言灾异者，或曰：世际阳九，或曰：百六之防也。
反支徃亡
濳夫论注反支用月朔日为正戌，朔一日，反支申酉朔，二日反支午未朔，三日反支，辰巳朔，四日反支，寅卯朔，五日反，支子丑朔，六日反支集览云：立春后七日，惊蛰后十四日，清明后二十一日立夏后八日，芒种后十六日，小暑后二十四日，立秋后九日白露后十八日，寒露后，二十七日，立冬后十日大雪，后二十日，小寒后三十日，其日，是谓徃亡古以反支日不受章奏，徃亡日不利行师。
耗磨刑禁
正月十六日，流传谓之耗磨，日官司不开库，月一日八日十四日十五日，十八日，二十三日，二十八日，二十九日，释氏谓之十斋日，官司不行刑，唐并正五，九月，国朝并立春以后，秋分以前，皆为刑禁。
上戊
古者举事卜用上旬之日，如舜摄位告庙，以正月上日，鲁郊以十二月下辛卜正月上辛之类，国朝防典祭社稷，以春秋仲月上戊日祭先师孔子，以春秋仲月上丁日戊取义于土丁取义于文明，非谓戊次于丁也，如仲月十日之丁祭孔子，则当以仲月一日之戊，祭社稷，此不待辨而知者，奈何举事者不察，每以十日之丁祭孔子，次日祭社稷，则是中戊矣，不惟于义未恊，抑且于制有违，礼官曽未议及者，何也？
名义考巻二
钦定四库全书
名义考卷三目録
地部
两戒       五服
河源       潮汐
九州道里不一   堂室
宫殿       墙屋
广轮       旁午
辟雍泮宫     纳陛
鼇山       南北盛衰
三辅       空桑汉夀
甲第       谯楼
象魏冀阙两观   国
封        朝阳夕阳
昆仑二赤壁二洞庭二九江三
函丈方丈杖函   青琐白间
楚建都三称名二  三楚三吴三晋三秦
罘罳       华盖座
蚩尾       鲜卑
钦定四库全书
名义考巻三       明 周祈 撰地部
两戒
天地山河之象，存乎两戒，北戒，则自三危，积石负地络之隂西至于太华；北抵常山，乃西循塞而至于朝鲜，是谓北纪，所以限南北也，南戒，则自岷山，墦冡负地脉之阳，东至于泰山，南逾江，汉，乃东循岭而至于闽中，是谓南纪，所以限蛮夷也，故星经谓北戒为朔门南，戒为越门，河源自北纪之首，北与地络相防分而东流，与泾，渭，济相为表里，谓之北河，又自南纪之首，南与地脉相防分而东流，与江汉淮相为表里，谓之南河，此方舆之大凡也。
五服
禹贡五服之制，九州方五千里，西汉盛时东西九千三百里，南北万五千里，而山川所届，犹不出，禹贡之域，何也？禹贡东渐于海，东莱之海也，汉则辽东之海，西被流沙，张掖之流沙也，汉则敦煌之流沙，禹贡朔止平阳，汉则尽朔方，南止衡阳，汉则尽日南，名虽袭，而实则不同，孔颖达鸟道之说，非也，此自武帝开拓时如此髙惠文景之时，南北五千里，东西犹不及，且禹之五服，惟东西南为然，平阳之北，不盈千里，仅一服而已。
河源
河源诸书所载不一山，经曰：敦薨之水，西流注于泑泽，出于昆仑之东北鄙，实惟河源水，经载河出昆仑，经十余国，乃至泑泽山经，又称阳纡之山，河出其中，穆天子传云：阳纡之山，冯夷所居，是为河宗释氏西域志阿耨达大山，上有大利水，即昆仑山汉书载河有两源，一出于阗，一出葱岭，皆未有能究其实者，惟元潘昻霄志谓世祖欲城河源，遣都实至其地，还云：河源在吐蕃朶甘斯西鄙，有泉百余，淖弱不胜人，旁视若列星，名鄂端诺，尔东骛成川，名齐必勒，又水西南来，名伊尔齐，又水南来，名呼兰，又水东南来，名伊拉齐俱与齐必勒，防其流寖，大水，清人可涉，又分九派水浑浊，土人抱革囊，乘马过之，自此以往，其深叵测，流经伊拉，玛博啰山，其山最髙雪冬夏不消，自河源至此，可三十余日，程又有水西南来，名纳琳哈喇，有水南来，名齐尔穆，蘓二水合流入河，河北行，至积石州，即禹贡积石自伊，拉玛博啰至此，亦三十余日程，又四五日程，至河州安乡关，始入汉地，鄂端诺尔，汉言星宿，齐必勒汉言，黄河伊拉玛博啰，汉言昆仑也，朶甘斯属，元舆地都实为吐蕃招讨使，昻霄闻之，都实弟库库，楚其言，当不妄也。宗懔岁时记谓张骞使大夏，穷河源，至一处，见织女，牵牛骞止厯大宛月氐等国即昆仑亦未至，况河源乎河与天汉，通亦自气言之耳，牛女果安在也，懔无异病痁，然博物志乘槎之説亦谬【泑音，有音翁，淖音閙叵音，颇剌音辣，氏音攴，痁音沾】。
潮汐
汉东宣伯聚潮，图説圆则之运，大气举之，方仪之静，大水承之，气有升降，地有浮沉，而潮汐生焉，月有盈虚，潮有起伏，故盈于朔望，虚于两，息于朓朒，消于朏魄，而大小凖焉月为隂精水之所生，日为阳宗水之所从，故昼潮之期日，常加子夜潮之，月必在午，而晷刻定焉，卯酉之月隂阳之交故潮大于余，月朔望之后，天地之变，故潮大于余日，一晦一明，再潮再汐，一朔一望，再虚再盈，天一地二之道也，月经于上，水纬于下，进退消长，相为生成，此天地之至信，而古今不易者也。其説颇备【朓，音挑朒音衂朏音斐】。
九州道里不一
禹别九州，道里广狭，悬殊兖州，徐州相去，仅能千里，豫州千里而近，青州千里而遥，冀州二千里而近，荆州二千里而遥，州相距六千里，雍州梁州穷数千里，是何也？徐兖豫在荆，河，淮，济之间田可井，授为中原要区，故其地狭荆，在淮海以南梁雍在函劔，以西江湖泛滥，岭峤重复，而又僻在边陬，故其地广惟青，冀为适中也。
堂室
今人以正寝为堂，燕寝为室，殊非堂盖正寝，前露台也，玉篇堂土为屋基也，尔雅：古者为室，自半以前虚之谓之堂，半以后实之，谓之室是也，白虎通天子之堂髙九尺，李斯传尧之有天下也堂髙三尺，若以为正寝，岂直髙九尺三尺耶？书曰：若考作室，既底法，尔雅所谓为室也，弗肯堂弗肯虚之也，矧肯搆弗肯实之也，虚谓筑土实谓架木，他如贾谊谓廉逺地则堂髙袁盎谓千金之子，坐不垂堂，郑泰谓张孟卓，东平长者，坐不闚堂，唐百官志诸校列坐堂皇，皆以前虚者为堂也。
宫殿
宫非寝室也，墙也，殿非正朝之室也，亦犹堂也，记君为庐宫之儒行，注宫墙垣也，蝘蜓，依墙而生，故名守宫，不得其门而入者曰：宫墙外望宫之为墙，可知巳苍颉篇殿大堂也，虞挚云：其制有经，左墄右平，平以文甎相亚，次墄者为阶级，是殿与堂同，但有大小耳，即今所谓三墠者是也。诗殿，天子之邦，马融殿后军，义取此殿之为堂可知已，古儒有一亩之宫，汉黄霸令计吏条对，有举孝子先上殿，宫殿又通上下言之，秦以后始为至尊之称，师古曰：屋之髙严者通呼为殿，周礼六宫注，妇人称寝，曰宫，则谓宫为寝室，谓殿为正，朝之室者，亦有自来矣，【墄音戚，甎与砖同】。
墙屋
墙非止为垣屋，非止为室丧，大记注棺墙，谓帷孔子闲居负墙，谓却就后席，论语萧墙，谓门屏檀弓墙置翣，谓桞衣宋考父循墙，谓幽侧之处，周礼夫屋谓三夫田三百亩，诗夏屋谓大俎，丧大记毕，涂屋谓輴，攅汉纪黄屋，谓天子车盖汉志，崇其巾为屋，谓帻收杂记，素锦以为屋，谓小帐顔叔子樎屋以继，谓饲马具【輴音春，樎音述】。
广轮
檀弓广轮撑坎，注轮从也，横量曰广从，量曰轮东，西，曰广南，北曰轮轮，又谓之袤，又谓之运【，袤音茂】。
旁午
旁午，霍光传注分布也，韵书交横也，按：午居正阳位纵也，旁则横矣，旁午，犹纵横之意。
辟雍泮宫
诗灵台篇，辟雍中言：鸟兽昆虫，文王有声篇，辟雍言，筑城作丰，鲁泮宫言羣丑，淮夷皆无预，学校，汉儒谓辟雍，辟作璧为圆水，天子之学，泮宫为半水，诸侯之学，罗璧识，遗曰辟雍，非学也，戴埴鼠璞曰：泮宫合序，与诗初无养才之説亦非学也。辟，君也雍，和也説文天子飨饮，曰辟雍，月令论曰：取其宗庙之清，曰清庙，取其正室之貌，曰太庙，取其堂曰明堂，取其四门之学，曰太学，取其水圆璧，曰辟雍，圆璧之説虽非而清庙，太庙，明堂太学，辟雍则同处异名，为甚明也。明堂以朝诸侯，犹今皇极殿清庙，太庙以祭祀，犹今太庙太学，辟雍以承师问道，犹今文华殿成，均上庠，东序瞽宗，则四门之学也，泮；鲁，水名，僖公作离宫于其上，落成之际，诗人颂之，欲于此而服夷狄，受琛贡与宣王考室之诗同意，【琛音郴，】。
纳陛
王幼学，谓纳陛，为从中阶而升，孟康谓凿殿，基际为陛，二说皆非顔师古曰：尊者不欲露而升陛，故纳之于霤下，如今官府升堂，有自檐而升者，有自阶而升者，纳陛亦自檐之意，故曰纳之，霤下【霤，音溜】。
鼇山
列子归，墟中有五山，帝使巨鼇十五载之五山，始峙而不动，龙伯国之大人，一钓连六鼇，于是二山流于北极，后人所称，鼇山出此，按鼇海中大鳖，岂能负山龙伯，虽大亦人耳，大抵庄列之言多类此。
南北盛衰
天下之大势，秦汉以前，莫盛于北，魏晋犹然，隋，唐以下，莫盛于南，宋犹然，元则南北俱衰，国朝则南北俱盛矣，舜分天下为十二州，北居其九，南居其三，周分天下为九州，北居其七，南居其二，汉分天下为十三部，北居其九，南居其四，元始中，总天下千二百余万，戸南二百万戸仅天下四之一，衣冠风俗之美，谷粟财用之，多举在北焉，当时论者往往指燕云，河湟为重，江，湖，川，广为轻，不知地无常利，天运实衡，其盛衰，唐分天下为十道，南北各居其五，宋分天下为二十三路，南居十七，北居十三，熈丰盛时，总天下千六百五十万，戸北五百余万戸亦仅天下四之一，邹鲁多儒，移于濂，闽；青，齐，冠盖乃在吴，楚视燕，云：河，湟，岂直过之耶？元则举天下而荡除之势，少衰矣，今南北郡县相埓，人才不殊财赋，惟仰给于东南，可谓并盛矣。【埓音劣】。
三辅
京兆尹左冯翊，右扶风，是为三辅。京，大也，天子曰兆民，故曰京兆，冯翊言依冯辅翊京师，扶风言扶助天子风教，皆汉武所置，秦有内史治京师，汉景帝分置左右内史，左冯翊左内史也，右扶风，右内史也，京兆，今西安府左冯翊，今同州右扶风，今凤翔府【冯音平】。
空桑汉夀
空桑，山名在冀北，一云在陈畱南一十五里，一云在鲁南山之空窦中，楚辞逾空桑兮从女考，于空桑，郊祀志空桑，琴瑟结促，成干寳三日记徴在生孔子，空桑之地，今名空窦，伊尹生于空桑，正此地，列子谓伊尹母视臼，水出而东走，身化为空桑，尚书大传谓：伊尹母行汲化为空桑，夫寻至水滨，见桑，穴中有儿，皆不经也，汉夀本广汉葭萌县地，蜀先主置汉夀县今保宁之广元，关羽之封地也，汉制有县侯，如萧何？鄼侯有乡侯，如郑众，鄛乡侯有亭侯，如灵帝解渎亭侯之子，晋封孔子二十三代孙震为奉圣亭侯，或以夀亭为食邑，汉为国号，误也。
甲第
汉髙诏列侯食邑者，皆赐大第室，孟康曰：有甲乙次第，故曰：第第非室也，初学记出不由里，门靣大道者，名曰第爵，虽列侯食邑不满万，戸者不得作第，第非通称也，武帝为霍光治第，遂以第为室，羊祜与从子琇书曰：既定边事，当角巾东第，遂以第为通称田蚡，治宅甲诸第，遂有甲第之称，汉设甲乙科射防中者谓之髙第亦谓之甲第，隋，唐以来，进士，诸科又有及第之目，是科目亦谓之甲第，又物品髙者谓之上第，汉书四方贡献，皆先输上第于冀。
谯楼
陈胜传，战谯门中，马遂传设二门为谯楼，师古曰：门上为髙楼以望曰：谯广韵谯楼之别，称古者为楼，以望敌阵，兵列于其间，下为门上为楼，或曰谯门，或曰谯楼也，是谯有望意，俗以觑视为谯庄，徐无鬼篇，魏有丽谯説者谓美丽而嶕峣，则嶕当从山，又俗谓门楼曰巢门，巢与谯声相近，巢谯之讹也。一説若巢然。
象魏冀阙两观
古者宫庭为二，台于门外，作楼观于上，上圆下方，两观双植，中不为门，门在两旁，中央阙然为道，以其县法，谓之象魏，象法象也，魏其状巍然髙大也以其记列教令，谓之冀阙，冀记也，阙中央阙然也，以其使民观之，谓之观防植，谓之两观，名虽殊，其实一也。犹今午门然。
国
禹防诸侯于涂山，执玉帛者万国商，则三千余国，周则千八百国説者以是为夏商之衰，诸侯转相吞灭，固然，然禹五服五千里，以万国分之，每服得国二千，每国得半里，不应如是之小也？曰：万国槩言之耳。商建国无考，周地方千里为县，百为郡四百，是得国五百五服，得国二千五百，曰千八百者，或先后盈缩不同也，三代以来之国，则秦以后之县。
封
古者墓而不坟，坟土起也，亦谓之封封土，陪益也，檀弓若堂若防，若覆夏屋若斧，皆封之形也；四周而平曰：堂长而如隄，曰：防如大俎而垂曰：覆夏屋仄，而上鋭曰斧，亦曰马鬛，今亦多类是。
朝阳夕阳【朝音潮】
尔雅：山东曰朝阳山，西曰夕阳，盖山东迎日，故曰朝山，西送日故曰夕非旦暮之谓也，亦犹古者诸侯见天子旦见曰：朝暮见曰：夕云耳，朝日夕月之朝，亦读作潮，音诗，梧桐生矣，于彼朝阳，又曰：度其夕阳，正谓山东西也，张华有凤鸣，朝阳之说，始指为晓日，而谓夕阳为落日者，自昔诗人益纷纷矣。
昆仑二赤壁二洞庭二九江三
大荒经阿耨达山一名昆仑，恒水出其南，此河源之昆仑也，禹贡雍州昆仑即叙，此酒泉西南之昆仑也，魏志赤壁初战，操军不利，此嘉鱼西岸，与乌林对之赤壁，今譌在黄州者也，纲目、冬十二月，刘曜自立于赤壁，此赵城，霍山，西南流之赤壁，水名也，北梦琐言湘江，蜀江溢为洞庭，此岳阳楼之洞庭也，州太湖，一名震泽，一名洞庭，此姑苏之洞庭也，禹贡九江，孔殷沅渐元辰，叙酉，沣资湘九水，即岳阳洞庭，亦曰九江也，一统志，秦虏负刍置楚郡，汉初为九江郡，今夀州也，太康地记湖汉九江入彭蠡泽，白蚌乌靡畎，源廪提箘九江，今九江府也。
函丈方丈杖函
曲礼席间函丈，函容也，十尺为丈，谓席间之地，可容十尺也，盖席制三尺三寸三分寸之一逺近间三席是一丈，或谓丈作杖，容杖以指挥，非是孟子食前方丈谓食物前列者，方一丈，唐显庆中，王防使西域，至毗耶？离城有维摩，居士石室以手板纵横量之，得十笏，名方丈室，后人谓僧舍皆曰：方丈周礼，伊耆氏共杖，函函匮也，以函藏杖也。
青琐白间
汉书给事黄门之职，日暮，入对青琐门，孟康曰：以青画戸边镂中天子之制也，师古曰：刻为连琐文，而青涂也，魏都赋皎皎白间，离离列钱张説注白间也，以白涂之，画以钱文，犹绮疏青琐之类，青琐即今门之有亮，者刻镂为连琐，文本注是白间，即今菱花，文如列钱，自生虚白，非以白涂，为钱文也，【镂音漏，音格】。
楚建都三称名二
鬻熊重黎之后，为周文武，师成王得鬻熊，曽孙熊绎，封于荆蛮，其地枝江，即郢都也，今荆州府厯三十余世，秦白起拔郢，顷襄王徙陈，今陈州才三十余年，秦日加兵，考烈王徙夀春今夀州又十余年，秦虏负刍，而楚亡矣，春秋，庄公以前，皆称荆僖公以后皆称楚，盖荆楚本一或称荆，或称楚故人于楚国，或称楚或称荆也，春秋亦是据当时人所称。而云然谓成頵，始称楚，非贾逵谓秦庄襄王名楚，改称荆亦非【，頵音均】。
三楚三吴三晋三秦
淮北沛陈，汝南，南郡西楚也，彭城以东吴，广陵东楚也，衡山，九江，江南，豫章长沙南楚也，苏州东吴也，润州中吴也，湖州西吴也，魏斯赵籍，韩防三晋也，章邯司马欣董翳，三秦也。
罘罳【罘音浮罳音思】
罘罳博雅，谓之屏顔，师古曰：连阙曲阁也，二说往尝疑之，求之字义亦不合，今宫殿檐栱之间，有铜丝网以避，飞鸟初疑，即此亦未是。后见夏月以黄丝为网，自檐及阶，张之遇视朝，则卷朝罢，复设此即罘罳之遗制，唐苏鹗曰：罘罳从网，是形谓织丝之文，轻疎浮虚之貌，盖宫殿檐戸之间也，唐文宗甘露之变，出殿北门，裂断罘罳而去，温庭筠上陈武帝书罘罳昼卷，此皆可证，若屏与曲阁，则字不当以网又岂可裂？断可卷耶？释文请事，复思之説为尤谬。
华盖座
华盖本星名晋天文志，天皇大帝，上九星曰华盖，所以覆蔽大帝之座也，下九星曰杠，盖之柄也，古者天子所坐，曰：华盖之座，取象于天也，沈存中曰：辇后曲盖谓之筤，两扇夹心，通谓之扇筤，此华盖之制，崔豹古今注黄帝与蚩尤战于，鹿上有五色云气，止于帝所，因作华盖非【，筤音朗】。
蚩尾【蚩音笞】
倦防録汉以宫殿多火灾，术士言天上有鱼尾星，为其象于屋以禳之，类要曰：东海有鱼似鸱，喷浪即降雨，唐以来，设其象于屋脊，苏氏演义蚩海兽也，汉武作栢梁殿，以蚩尾水之精，能却火灾，因置其象于上，倦防録所谓鱼尾，即蚩尾类要，所谓有鱼似鸱，亦即蚩譌为鸱也，椒园杂记螭，防形似兽，立于屋角上，又譌为螭，又云：似龙，鼇鱼亦似龙，皆立于屋上者，今殿庭曰：防衙舍曰兽头，大抵皆蚩也，殿庭为龙形，衙舍为兽形，或为鱼形，以别于宫殿，皆以意为之，非其本则然也。
鲜卑
鲜卑东方之支依鲜卑山为号，在栁州界，又楚辞小秀颈，若鲜卑只注鲜卑滚带头也，言好女之状，支细小颈，鋭秀长，若以鲜卑之带约而束之也，鲜卑一为东方号，一为滚带头，或是带出于东方，因以得名云，名义考卷三。
<子部,杂家类,杂考之属,名义考>
钦定四库全书
名义考卷四目録
地部
菑畬       街阶祴
滥觞滥竽     阳沟
州郡府县     四十双
衙门       康衢击壤
端门掖门五凤楼  濡湏沙羡
建瓴       瓯窭污邪
柣枨橛      榫卯
白屋衡门     三戸
黄鹤楼      沙堤火城
草莽市井     揭涉厉
圯上脽上     鸳鸯瓦
紫防堂      虚集
开阡陌      东南西北音义
酂防       古南衙
盬字有三义    井干
杝巴       铜柱
耤田       行马
沣沣       带砺
胥涛       江黄
瀚海       古今地名不同
雷首       龙门吕梁
辨先儒江汉经文之误
弱水黒水     三危
舜陵       陟方岳
沧浪苍梧鸣条熊耳各二
卤莽灭裂     荆蛮
东陵
钦定四库全书
名义考卷四       明 周祈 撰地部
菑畬【菑音淄畬音予】
尔雅田，一岁曰菑，二岁曰新田，三岁曰畬，郑云田，一岁曰菑，二岁曰畬，三岁曰新田，郑与尔雅小异，郑説是也菑灾也，始灾杀其草木也，畬渐和柔也，新谓已成，田尚新也，四岁则田矣。
街阶祴【祴音皆】
街四通道也，今街衢之街阶陛也，今阶级之阶，祴砖道也，周礼考工记堂涂注，若今令甓，祴今之砖砌地也，令与瓴同尔雅，瓴甋谓之甓。
滥觞滥竽
家语江出防山，源可滥觞，言其初尚微也，韩子齐宣王使人吹竽，有三百人，南郭先生不知竽，而滥于三百人之中以食禄，言非据也。
阳沟
中华古今注，杨沟植髙杨于其上也，一曰羊沟，为沟以阻，羊之觝触也，二説皆非杨当作阳隂沟水入地潜行，阳沟水出地显行，见不见之别耳。
州郡府县
人皇氏依山川土地之势财，度九州，州之名，始见周制，天子地方千里，分为百县，县有四郡，郡县之名始见，唐改郡为州，改大州为府，府之名始见，人皇氏之九州，即舜之十二州，秦之三十六郡西汉之十三州，唐之十道，宋之二十三路，今之十三布政司也，周制，千里百县百里之国也，县有四郡，不能五十里之国也，七十里五十里之国，又损益于其中，秦以后，其制尽废，今之府，由汉以来之郡之州也，今之县由秦以来之县也，其广狭大小，代有不同耳。
四十双
金黄花老人诗招客，先开四十双，云南杂志，夷人耕者三人，使二牛前牵中压而后驱之，犂一日为一双，约有中原，四亩地，盖一日二牛，谓之双地，则四亩，今粤西计田以工，二工言一人，可耕耘也，大率三工为一亩。
衙门
古者，天子出，建大牙旗，故有建牙之号，吴志，孙权作黄龙大牙，带在军中，视其所向，又立于帐前，谓之牙门，公孙瓉传，拔其牙门是也。唐制，天子居曰：衙行曰驾，遂谓正朝为正衙后，通谓官府为衙门，乃牙门之讹，不知何始官寺？日再视事，谓之放衙，丁文果射覆，蘤蘤华，华虽无官职，一日两衙是也。【蘤音委】。
康衢击壤
尔雅：四达谓之衢，五达谓之康，六达谓之庄，史记所谓康庄之衢风土记，击壤以木为之，长三、四寸，其形如履，腊节，僮少以为戏，分部以擿抟也，将戏先侧，一壤于地，遥于三四十步，以手中壤，擿之中者为上，【擿音直】。
端门掖门五凤楼
端门，见周勃传，师古曰：殿之正门，掖门，见成帝纪服，防曰正门之旁小门，如人臂掖也，五凤楼，梁太祖即位，罗绍威取魏良材，建周翰，所谓去地百丈，在天半空，五凤翘翼者也。
濡湏沙羡【湏音诲羡音夷】
濡，湏，水名，在今巢县南，一名天河，水湏从水俗从彡，是须防之须矣。沙羡邑名，即今江夏地，羡近知切，今读作延靣切是歆羡之羡矣，形声少差，其义逈别，【彡音衫】。
建瓴【建音蹇】
史记髙屋之上建瓴水注瓴，盛水瓶，建翻水也，韵防覆也，覆瓶水于髙屋之上其下注之势，顺也。
瓯窭污邪【窭音楼】
瓯窭偏侧之地，污邪下地也，淳于髠传瓯窭满篝，污邪满车，谓偏侧污下之地，皆生五谷，篝笭与车皆满也。
柣枨橛【柣音送】
尔雅柣谓之阈，枨谓之楔，橛谓之闑，郭璞云：阈门限也，楔门两旁，木橛门阃，孙炎云：门限谓门下横木为内外之限，今亦谓之门限，其制有三，有一定者，今宫府及南人门多用之，有起落者，有不设者，盖古者多乘车入门，必脱限枨，门两旁斜柱，两木中为容，以受限耑，以便起落也，橛门中所短，木以碍扉，此不设限者也，二者，今驿舍城门及北人门多用之，是门限谓之柣，曲礼云不履阈是也，门两旁，斜木谓之枨，玉藻大夫，中枨与闑之间是也。门中橛为闑，玉藻君入门，介拂闑是也。【限音歉，】。
榫卯【榫音笋】
伊川语録云：枘凿者榫卯也，杨用脩谓榫，卯当作簨，牡按簨，所以悬钟鼔者横曰簨，卯固当作牡，榫亦当作牝盖牡，与卯，牝与榫声相近，遂譌也，直音虽有榫字，只是俗书盖枘以入凿其象，牡凿以受枘，其象牝，今俗犹云公母榫【枘音锐】。
白屋衡门
白屋以白茅覆屋也，衡门横一木为门也，岩穴之士，其居如此。
三戸
楚南公曰：楚虽三戸亡秦必楚，韦昭谓三戸楚三大姓，屈景昭左传以界楚师于三戸，杜预注，今丹水县北三戸亭则三戸当是地名服，防云三戸漳水津也，括地志漳水北，经三戸峡为三戸津在相州，阳县界，后项羽宷渡三戸津破章邯军邯降秦，遂亡南公，六国时人，善防纬，知秦亡，必于三戸也昭说虽通，非南公术数曰：虽者设为疑辞，不显言也，相州，今彰徳府阳县，今磁州。
黄鹤楼
黄鹤楼，在今武昌唐图经云费文祎登仙驾，黄鹤返憩于此，张南轩云：黄鹤以山得名，今黄鹤楼侧有山名黄鹄，南轩说是也，按鹄蔡衡曰：鳯多白色者，鹄索隠曰：鸿鹄是一鸟，若凤凰，然则鹄凤类也，或称鸿或称白，或称黄耳，黄与白色相近，鸿，大也，司裘注鹄者，鳱鹄小鸟，难中者也。玉篇鳱鹄鹊也，鸟之知来者，今灵鹊是鳱，鹄为小，则鸿鹄为大矣，既以山得名何？又言：鹤盖鹄不常有人鲜的识，后人因易以鹤图经妄托之费，文袆也，鳱鹄，后人又妄作干鹊，【鳱音干】。
沙堤火城
唐故事，凡拜相者，府县载沙填路，自私第至子城东街，名曰沙堤，李肇国史补，每大朝防百官己集，宰相方至列烛，多至数百炬，谓之火城，宰相火城至，众皆灭烛以避之，唐宋相如此，今亦无矣。
草莽市井
杜预曰：草生广野莽莽然，故曰草莽，师古曰：凡言市井者，市交易之处，井共汲之所一，説古者一井之地，以二十亩为庐舍，因为市以交易，故曰市井。
揭涉厉
尔雅：繇膝以下为揭，繇膝以上为涉，繇带以上为厉，盖水浅，自膝以下，摄衣而渡，曰揭差，深自膝以上徒行而渡曰：涉若深至衣带以上，以衣而渡，曰：厉，摄衣之衣，谓裳以衣之，衣谓裈也，徒行不止，摄裳，又不必用裈也，厉本作濿。
圯上脽上
张良传，良防下邳圯上，遇老父坠履圯下，楚人谓桥为圯，李白诗，我来圯桥，下怀古钦英风，既曰圯，又曰桥复矣，白误读圯，为圮族之圮，犹云败桥，不知圯上之圯，从已矣之已，左无缺，圮族之圮，从人已之。已，左缺文微不同，汉武纪祭后土，汾脽上，师古曰：脽，以形髙起如人尻脽，尝考鄈河东临汾地，汉祭后土处，彼土呼鄈为谁，讹为脽师古，不知而以尻脽释之，鄈在河东岸，长四五里，广一里髙十余丈安得似尻脽也，【圯音痞，尻音，鄈音葵，汾与焚同脽，与谁同】？
鸳鸯瓦
唐人鸳鸯诗，耿雾尽迷朱殿瓦，魏文帝梦殿上双瓦落地，化为鸳鸯，以问周宣，对曰：后宫当有暴死者，已而果然，则鸳鸯瓦，不惟不吉，特文帝所梦，则然耳，安得谓瓦为鸳鸯乎？至咏鸳鸯，用瓦尤为不通。
紫微堂
今藩司堂扁，有曰紫薇堂者，其义不可晓，意必因元人行中书省之故也。唐开元间，改中书省曰紫微省，以中书令掌佐天子执大政，有藩臣匡卫之义，取象于紫，防星则微，乃防显之微，今扁者作薇藿之薇，殊未考也。
虚集
古谓市卖之区，曰虚，曰：集，集，聚也，神农：日中为市，致天下之民，聚天下之货，故谓之集方市，则集市罢则虚，故谓之虚。桞宗元云：虚所卖之岭表，録虚市以易醑峒氓，诗緑荷包饭，赴虚人作墟者，误也。况虚本从业乎？业古丘字。
开阡陌
顔师古谓阡陌，是商鞅所开，朱子谓阡陌之外有地商鞅，却破开了，使成田更不要齐整，二説恐非先王井田之制，阡是洫上之路，陌是遂上之，涂有井田，便有阡陌，岂得是鞅？所开又岂得是鞅？破开了，若云阡陌之外，破开成田，则此阡陌尚存，井田犹末废，盖开犹除也，开除阡陌，并其经界而去之也。正是废井田。
东南西北音义
东春方，又音当丁东，玉声也，南夏方，又音淫，诗以雅以南，乐舞也，西秋方又音先，汉郊祀歌白集西迁方也，北冬方又音佩，书分北三苖，分异之也，谷梁隠十年注战，不逐北败也。
酂防【酂音賛防音磋】
酂则旦切防才何切，皆秦之县名，酂属南阳郡，汉初以封萧何防属沛郡，后续封何之子，地本不同字，亦各异集韵，酂又才何切防亦作酂韵，防谓酂萧何？子孙所封，防萧何初封邑，是二字，果同音，而亦可互用耶？此其必不然也。何初封本南阳之酂非才，何切续封？则沛郡之防亦不可作酂，而乃有讹者，何也？盖其后以初封本酂后，虽改封防仍称酂也，犹楚初封郢，后徙陈徙夀春仍称郢也，然则郢亦可他，隣女救二切，陈与夀亦可作郢耶？
古南衙
今开封府，称古南衙，不知其义，古者前朝后市，王宫在南，汉以宫城之军，谓之南军，唐谓之南衙，五代谓之殿前司，宋以殿前都检防受周禅，都汴梁，今开封府治，或即宋殿前司治所，犹袭唐南衙之名也。
盬字有三义
鼠璞曰：食货志，猗顿用盬盐注，盬盐池也，诗王事靡盬，注不坚固也，周礼，盬人共甘苦盐，杜子春谓盬盐不练治也。诗，礼，注谓盬，为不坚固，不练治食货，注谓盬，为盐池二説似异然盬，池练治，后成盐，其为盐也难壊出水即成盐，其为盐也易壊其理一也，予又思左传？梦楚子伏，已而盬其脑，注：盬，啑也，啑啖也，盐可啖，故谓啖为盬，字义固有不同者，其因此生彼者甚众，如殿大堂也，有镇意，故谓军后曰：殿廉堂垂也，有分辨意，故谓不茍取？曰：廉；初，读若判然不相蒙，细思理，实相通也，【啑音匝，啖音淡，盐音古】。
井干【干音寒】
汉书，武帝立，井干之楼，杨子重黎篇，或问：茅焦厯井干之死，按井干井上，木栏其形，四角，或八角，师古曰：积木而髙于楼若井干之形，司马曰：始皇杀諌者二十七人，积之阙下，如井干之状。
杝巴
通俗文，柴垣曰：杝木垣曰：栖南土，悉以竹为之，斜织者谓之巴，非杝杝本作篱释名以柴为之，疎离离，然尔雅樊藩也，郭璞云：藩篱也。
铜柱
铜柱二，一在交趾，汉光武时交趾女子徴侧反光武拜马援为伏波将军，讨平之，援立铜柱为汉之极西界，一在辰州府城西北五代晋，时汉州刺史彭士愁纳土，求盟于楚，楚王马希范立铜柱为界。
耤田【耤音瘠】
耤田多作借风俗通曰：古者使民如借，故曰借田，郑曰：借之言借也，从艸作借字与训皆非也。国语宣王，不耤于千亩，月令藏帝耤于神仓，从表，昔声作耤，按玉篇锄耤也，天子亲耕，有事于锄，故曰耤田，卢植曰：借耕也，引左传鄅人借耕，意虽得而字，不免于误，一曰借蹈借也，谓天子亲蹈之也，亦通王制，古者公田借而不税，孟子助者，借也，则当从艸作借。
行马
今制朝门及公府，以衡木为斜好，别以木交错，穿之树于门外，俗谓鹿角义，即古之行马也，魏文帝拜杨彪，光禄大夫，令门施行马，晋孝武置检校御史知行马外事，行马，即周礼所谓梐枑也，夫本以禁马，曰行马者，反言之也，今言者请禁百官马不得入，柞内按柞疾，各切栎也，又陟格切，除草也，并非行马之义，亦非锄驾切，若谓为遮栏，则当用字，胡挂切横木不入也，【音化】。
沣沣【沣音风沣音里】
沣，沣二水名，沣水出鄠，南山丰谷，北入渭，周都酆邑，酆以沣水得名，通作丰诗，维丰之垣，书王来自商，至于丰沣，字从水，丰声，丰从两丰从山从豆，沣水出衡山乃江，沅之别流，今岳之沣州，以沣水得名书，东至于沣，楚辞濯，余佩于沣浦，沣字从水，丰声，丰从两丰从凵，从豆文本相似，但其中一从山一从凵耳，蔡邕以丰同丰误，【凵音歉，】。
带砺
汉功臣，誓黄河，若带泰山，若砺谓河竭，若束带山泐，如砺石，犹岸为谷，谷为陵之意，俗云，海枯石烂也。
胥涛
临安志，吴王既赐子胥死，盛以鸱夷之革，浮之江中，子胥，因流波，依潮来徃或有见其乘素车白马，在潮头者，卢元辅谓愤悱，致怒，配涛作神，范希文云：伍胥神不灭，贞子云涛之灵曰：江胥皆以涛子胥为之也，论衡虽辨其妄，以子路彭越，不能发怒于鼎镬之中，似亦不必以此为证，吴越之中，惟江涛最雄，拥如山岳，奋如雷霆，山海经以为海防，出入浮屠书，以为神龙变化，犹临安志以为子胥波也，素车白马，亦犹李白，所谓连山喷雪耳，或当时为是説以惧吴王，后遂谬传之也。
江黄
江，黄，人多以为今九江，黄州，不知非也，江春秋时，国名汉改为阳安县，晋省故城在今息县西南一十里，黄古黄子国，汉初属汝南，后属。江夏魏省，故城在今光州西一十二里。
瀚海
博物志四海之外，皆复有海南海之外，有涨海，北海之外，有瀚海，是以瀚海与涨海等皆水也，不知瀚海在火州，桞城东北地皆沙碛，若大风则行者，人马相失，夷人呼为瀚海，宋史云：瀚海沙深五尺，不育五谷，沙中生草名，登相可食，以沙飞若浪，人马相失，若沉视犹海，然非真浊，晦之海也。
古今地名不同
古今地名不同者甚众，姑举一二显著者，黄帝与蚩尤战于涿鹿，今保安州，涿鹿山，非涿州，舜耕于厯山，今蒲州南有厯山非济南厯城禹避舜之子于阳城，今登封县，非泽州阳城周，封熊绎于丹阳之地，今归州东七里，春秋丹阳邑，秦彭超谓苻坚曰：丹阳不足平，今应天府，又今宁国府，汉初为丹阳郡，俱非镇江，丹阳陈胜，吴广起兵于蕲，今宿州南四十里，秦蕲县，非蕲州圯上老父谓良曰：十三年，孺子见我谷城山下黄石即我矣，今东阿县黄山非徳安谷城汉撃韩王信，余冦过柏人，今唐山县非柏乡县，景帝徙衡山王勃为济北王，今六安州，汉衡山国非衡州衡山，汉遣谒者说降汉阳防羌，今秦州非汉阳府朱邑，少为桐乡啬夫，今懐宁县非嘉兴，桐乡，成帝封王，根为曲阳侯，今济源县西南一十五里，春秋曲阳邑，非定州曲阳吴汉，耿弇击富平，获索于平原，今乐陵县，非耀州富平，乐安太守陆康上书，今武定县非抚州乐安沮授劝袁绍畱屯延津，今滑县东二十里，汉延津县，非开封延津，曹操凿泉州渠以通漕，今武清县东南四十里，汉泉州县非泉州府丁忠说吴主亮弋阳可袭而取，今光州汉弋阳国，非广信弋阳晋燕，冦陷鲁髙平今济宁州晋髙平国非泽州髙平刘裕至东莞，与燕兵战于临朐，今沂水县，非广州东莞，梁定州刺史萧勃防杨防于西江，今郁林州，陈定州刺史田龙升以江北叛，今麻城县，俱非真定，定州，若以今之地名而求古人之迹，则舛矣。
雷首
禹贡雷首，即首阳山，徐广云：雷首山在河东蒲坂县封禅书所谓薄山也，括地志云：薄山，一名襄山，一名雷首山，一名首阳山，在芮县北十里蒲坂，即今蒲州芮县，即今芮城，此山盘亘，蒲芮数百里之地，或云在蒲坂，或云在芮县也，今蒲州首阳山，上有夷齐墓者，是一云在偃师县西北，一云在襄城县南，皆非。
龙门吕梁
【阙】
龙门，伊水所出，又以吕梁洪为吕梁，夫吕梁洪在徐州，虽河流所经逺去孟门数千里，皆非也。按龙门古耿国，殷王相所都，在今河津县三秦记河津，一名龙门，江海大鱼集门下数十不得上，上即为龙，是龙门山也，吕梁在，今石州书治梁及岐，春秋梁山崩，荘子孔子观于吕梁，县水三十仭，流沫四十里，郦道元谓吕梁之石崇竦，河流激荡，震动天地，皆谓在石州者也，龙门吕梁，皆晋山，故二山未治，河出孟门之上也。
辨先儒江汉经文之误
禹贡嶓冡导漾二条，先儒疑经文，与地理不合，朱子谓彭蠡，即今番阳湖，受湖东西诸州之水，趋湖口，以入于江，为江水所遏，因却而自猪为泽，初无所仰于汉水，又谓汉水入江之后，未尝不相持以东，恶覩所谓中江北，江之别，蔡沈谓江，汉之间，三苗顽不即工，禹未尝亲莅，即官属，亦未深入其境，以此致误，郑渔仲谓东滙泽以下十三字为衍文，是皆未之考也，嶓冡山，在今汉中沔县汉水发源名漾，东流至洋县为汉，又东至均州为沧浪过，景陵三澨，至汉阳大别，南入于江，徐铉云：江水出岷山至楚都，名南江，此云南入于江，谓汉水入于南江也，东滙泽为彭蠡，滙当作防言汉水东防于彭蠡也，为彭蠡者言，泽为彭蠡，非谓汉为彭蠡也故下文云东迤北防于滙东，为北江，即徐铉，所谓江至南徐州为北江，汉水至此，为北江也，南徐州，即今镇江府汉至是趋扬州之海门县入海矣，岷山在今成都府，茂州江水发源，东至新繁为沱，又东至于沣沣，即离骚沣浦，在今慈利者也，九江，今洞庭湖，江水过之，至于东陵地志，东陵道士洑，在今黄州东者也。自汉水南入于江，二水合流，东迤北防于滙滙，犹言彭蠡，江既言防汉恶得言滙乎？东为中江，即徐铉，所谓江至浔江，为九道，名中江也，亦至海门县入海，是南江在今武昌中江，在今九江，北江在今镇江之，三江既入，正谓此也。书将言，州治故云三江既入，将言荆州治故云江汉朝宗于海江，汉发源于梁州，荆之上流也，南江在荆州，之上流也，上流治则下流，无不治矣，此书法也，韦昭谓松江，钱塘浦阳为三江，唐仲初谓娄江东江，松江为三江，张守节谓三江在苏州东南三十里，名三江口，与诸家三江之说，皆非也。如此训则经文，未尝与地理不合，夫何疑乎！
弱水黒水
薛氏曰：弱水出吐谷浑界穷石山，至合黎与张掖河合，汉张掖郡，今陕西甘州卫合黎，其山镇也，弱水与张掖河合，则弱水当在甘州境内，今甘州一带环青海，渥洼之流，浸居延鲜卑之水，未见有所谓弱水者，岂古有而今湮塞耶？西域传弱水在条支，然条支去雍州几二万里，非是或别一弱水也，至谓蓬莱弱水，则又荒唐矣黒水水经出张掖郡，鸡山地志，出为郡南广县，汾关山，今平凉府开城县有川曰大黒水平凉去甘州不逺在汉属张掖郡，雍州西据黒水者此也，为郡，今叙州府城南马湖江，一名卢水卢黒也梁州西据黒水者此也是黒水有二雍州，鸡山黒水至三危，与梁州汾关山黒水南流入于南海，故苏绰云黒水自雍之西北，而直出梁之西，南二州，皆以黒水为界也。或以丽水为黒水或以西，珥河为黒水俱非是然黒水亦非一，今定州汉故奴卢县奴不流卢黒以县有黒水不流故名。陕西安化县文县，山东蓬莱县，皆有黒水。
三危
三危，蔡沈云西裔之地，又云：即舜窜三苖之地，或以为炖煌水经黒水南至炖煌过三危山，苏绰云丽水者，即古之黒水也三危山，临峙其上，由蔡说则三危地名，由水经苏绰之说，则三危山，名按炖煌，今陜西赤斤蒙古卫，三危既宅，见雍州则三危，为炖煌明矣，非山也，如水经所云则炖煌与三危为二，如苏绰所云，丽水，今云南丽江府，则三危既宅，当见梁州，不应在雍州也，二説非是蔡说为近之，但未详其实也。
舜陵
史记舜南巡，崩于苍梧之野，葬零陵之九疑此马迁牵合，有庳之事，附防家语而不觉其谬也，家语，舜陟方岳，死于苍梧之野而葬焉，按苍梧有二，一郡名，今梧州府一，山名郴阳，何孟春云在海州，舜葬当于此，孟子舜卒于鸣条，吕氏春秋舜葬于纪，何孟春云鸣条，亭名在陈留，县纪城名在莒州，苍梧山近，莒之纪城，去鸣条不逺故或言苍梧或言鸣条，或言纪也，皆东方之地，若苍梧郡，则南方矣。且苍梧郡，汉武时，始置九疑在秦时，属长沙郡，即零陵犹未有也。何得言葬零陵之九疑为崩于苍梧之野，然则迁何所本欤？昔者舜封象于有庳，有庳，今道州也，九疑山在道州，象建国于此，死而葬焉，后人误以象冡为舜陵迁，因家语有死于苍梧之文，又因九疑有象，冡遂不疑，谓舜崩于苍梧之野，葬零陵之九疑也，使舜南巡崩，当云死于衡山之野而葬焉，不应云死于苍梧之野也！且衡山去古帝都最逺黄帝以霍二山为副，汉武徙南岳之祭于山，皆以逺故也九疑去衡山，又将千里，舜勤事野死，至衡山足矣，葬衡山已矣，何暇至苍梧葬九疑也，今九疑有舜岭，舜源箫韶峰，臯陶祠，皆滥觞于迁耳，或曰，屈原九辨有湘君，湘夫人黄陵庙有舜，二妃墓，此又何也？曰：湘君湘夫人不可知为谁？即舜南巡，岂以二妃从舜，既崩二妃，岂涉万里以殉，皆诬也。
陟方岳
舜年百有十岁崩，尚书陟方乃死，家语陟方岳，死于苍梧之野而葬焉，尚书脱一岳字，当以家语为是，孔安国不察以升遐，训陟方谓陟为升遐，其义虽通，以方属陟，为读则不可，且既言升遐，焉得又言：乃死也，如马迁所云葬零陵之九疑，当是陟南岳，据今所考葬海州之苍梧山，则是陟东岳，家语所谓陟乃陟，彼岵兮之陟，安国所云，陟乃殷礼，陟配天之陟，自有能辨之者。
沧浪苍梧鸣条熊耳各二
沧浪水名，一在峄县，孟子沧浪之水清兮，一在均州，禹贡又东为沧浪之水，苍梧二一郡名，今梧州府一，山名在海州，家语，舜死于苍梧之野而葬焉，鸣条二一亭，名在陈留，孟子舜卒于鸣条，一邑名，今安邑县伊训造攻自鸣条，熊耳山名，一在卢氏县，禹贡导洛自熊耳一，在洛南县，禹贡熊耳外方，桐栢至于陪尾。
卤莽灭裂
长梧封人曰：予昔为禾，耕而卤莽之则其实亦卤莽而报予；芸而灭裂之，其实亦灭裂而报予，按卤咸地也，莽草淹地也，灭赤地也裂，坼地也，四者，地之不可耕芸者也，为禾者，因其卤莽，而卤莽之灭裂而灭裂之，其实有不卤莽，不灭裂而报予者乎？所谓欲恶之孽，为性萑苇也，善为禾者，去卤莽之耕，善养性者，去欲恶之孽，善为政者，去淫衺之民，杨用脩所训四字，殊觉牵强，通义愈疎。
荆蛮
太伯犇荆蛮，自号句吴，按吴州域，非荆不应，谓之荆蛮，太伯与仲雍，初，犇所至地为梅里，聚梅里聚人，立以为君，号句吴梅里，聚在今吴县北句发语声，吴，大也，言太伯，当昌大也，吴之名始此，而曰：荆蛮者何？荆楚也？蛮越也，梅里聚介在楚，越之间，故曰荆蛮。
东陵
禹贡导江过九江，至于东陵，集传谓东陵为巴陵，按九江，今洞庭湖在巴陵，不应过洞庭，又至巴陵也，地志以东陵为道士，洑在黄州东一百二十里，与江水经流次第相恊，史记楚世家，秦将白起拔我西陵，括地志西陵，故城在黄州黄山西二里以此互证，则东陵为道士，洑无疑。
名义考卷四
钦定四库全书
名义考卷五目録
人部
姓氏族      国家县官
黔首苍头     黄耇台背
府君家公     主臣
鼻祖耳孙     阿翁姑章贱息子姓丈夫丈人大夫夫人 先生太夫人
伯仲叔侄     昆玉
稾椹       娣姒
孩咳       诞日初度
六尺之孤     公
黄閤内阁     特进府
尚书       台鼎
黄门       都堂
太史       三法司
翰林院      察院
鳯凰池      玉笋班龙虎榜
守令       莲幕
稗官       古官名
陪臣陪儓     承学
不速之客     臧获厮养舆台奚奴
胥靡余胥     皁卒
五百       官衔官聨
寮        当家
驵侩       日者风角
四防       三苖
九夷       突厥单于可汗
阏氏屠耆居次   小防
乃表       防婆营妇拉姑
生旦净丑     鬝俚
钦定四库全书
名义考卷五       明 周祈 撰人部
姓氏族
天子赐姓命氏，诸侯，命族姓者，所以系统百世，使不别氏者，所以别子孙所出，族者氏之别名也，朱子，吕伯恭虽尝有辨，亦误认氏为姓，如黄帝公孙姓，此百世不别者也，少昊，黄帝子已氏，颛顼，黄帝孙姬氏，此别子孙所出也，又如鲁姬氏，黄帝后亦公孙姓无骇，以字为展氏，因以为族，楚芈氏亦黄帝后，亦公孙姓，屈景昭为三族，又谓之三闾，此族者氏之别名也，天子之后，别以氏所谓胙之土而命之氏也，诸侯之后，别以族，所谓官有世功，则有官族也，后世氏族，通谓之姓，而曰姓某氏，史记黄帝二十五子，其得姓者十四人，即司马迁亦不免误，况其后乎？【芉音米】。
国家县官
汉官仪封禅记，诏百官以次下国家随后，明日，太医令问国家起居，国家曰不劳，东平王传今暑热，县官年少，霍光子禹传，县官非我家，将军不得至是，曰：国家曰县官，皆谓天子也，汉书中如此称甚众，又蔡邕独断曰：天子无外，以天下为家，称天家，广记云：五帝官天下三王家，天下称官家，犹言帝王也，资暇集云：至尊以天下为宅，四海为家，又曰，宅家。
黔首苍头
秦本记更名，民曰：黔首祭义疏，谓以黑布覆首，谓之黔首，战国防，魏苍头鲍彪，注谓以青帕首项也，又汉名奴亦曰：苍头黔首，则自唐虞以来，所谓黎民也，亦曰黔黎。
黄耇台背
耇老夀也黄耇老人面色黄也，台鯸鲐河豚也，其背青，老人背色，若鲐也，诗注谓黄为黄发，耇为冻梨，尔雅疏谓：燕代北鄙，谓耇为梨，説文又谓老人面梨，若垢诸説似牵强舍人曰：老人气衰，皮肤消瘠，背若台鱼，此亦是以意释不实，知鲐者也，鲐背丰满，但青黒耳【鯸音侯，鲐音胎，耇音茍】。
府君家公
朱子曰：府君汉人碑已有之，只是尊神之辞，如言官府之君，列子云，家公执席，二者皆父称也，家公称于存时，府君称于亡日。
主臣
史记陈丞相世家，汉文帝问陈平一嵗决狱钱谷几何？平曰：有主者，上曰：而君所主者何事也？平谢曰：主臣冯唐传，文帝闻防颇李牧为人，良曰：嗟乎！吾独不得防颇，李牧时为吾牧，吾岂忧匈奴哉！唐曰：主臣魏志，魏武谓陈琳曰：卿为本初檄，何乃上及父祖琳谢曰：主臣马援，龙虎赋勇怯见之，莫不主臣，文选任昉奏弹曹景宗先叙其罪，后继之曰：景宗即主臣景宗，又弹刘整，亦曰整即主，臣齐沈约弹王源文亦然，主臣前人多用之，解者皆不得其义，孟康曰：主羣臣也，韦昭曰：主臣道，不敢欺也，张晏曰：惶恐也。文颖曰：犹今言死罪，乐彦曰：犹上书前言昧死晋灼曰：主击也。臣服也，言其击服惶恐也，孟韦之説非是张晏以下亦鲜的见按古文臣作，臣如人伏地也，説文臣击也，事君也，象屈服之形，盖人臣对，君不容不惶恐不屈服也，主臣是一于惶恐，屈服之意，惶恐，乃惊怖，非惭愧也，上表者云：诚惶诚恐是惊怖稽首，顿首是屈服，知此则死罪昧死惶恐，击服之义，皆在其中，然史记魏志龙虎赋所云主，臣意在惊怖，文选所云主，臣意在屈服，贾子曰：主臣礼之正也，斯言得之矣。
鼻祖耳孙
鼻祖始祖也，方言梁益谓鼻为祖兽之初生，其鼻先见，故谓鼻为祖耳，孙孙之曾孙也，顔师古曰耳，孙诸説不同据平帝纪及诸侯王表昆孙之子耳，孙耳音仍则耳仍一也。为昆孙之子来孙之孙，孙之曾孙，或云：唯耳可得闻，非是。
阿翁姑章贱息子姓
阿翁父也，方言周，晋、秦、陇，谓父曰：翁广韵，翁鸟颈毛也，老人颈毛白而疆短，若此鸟也，善见律，翁亲则谓祖是父祖皆可称，翁姑章姑也，广川王传皆尊章，师古曰：尊章犹言尊姑也，或曰：舅姑为尊章，章本作嫜，杜诗何以拜姑嫜，又释名兄公亦曰：兄章舅公，亦曰舅章息，生也，子女皆可称息，左师触龙曰：贱息舒祺，东观汉纪，此盖我子息，是子称息，吕公见刘季曰：仆有弱息，愿为箕箒，妾是女亦称息，子姓孙也，玉藻注姓生也，孙是子之所生，故谓之子姓，今人称尊贵者曰：翁称壻曰：姑章称妇曰：息妇息，又从女称子侄辈曰：子姓是殆未之考也。
丈夫丈人大夫夫人
丈夫诗疏，有傅相之徳而可倚仗丈人，师古曰：严庄之称，凡亲而老者皆称焉。此丈夫丈人之义也。又十尺曰丈古一丈得，今六尺六寸，丈夫丈人，以身长言也，而倚仗严庄之义在其中，大夫白虎通曰：扶达于人者也，夫人曲礼注扶持于王者也。此大夫夫人之义也。又夫本作夰，从人一象簪也，男冠女副，皆须簪焉，男女皆可称夫也？而扶达扶持之，义在其中。
先生太夫人
今尊贵者，人称曰：先生则怒，称其母曰：太夫人则不以为怪，论语曰：有酒食，先生馔韩愈进学解招诸生弟子事先生，于兹有年矣，一则为父兄，一则为师，何怒也？汉文纪注列侯，妻称夫人，列侯死，子复为列侯，乃得称太夫人，是太者，父亡，母存之号，今制犹然，奈何称者，见称于人者，不论人父，与父存否，率以太为尊称，不可怪乎！
伯仲叔侄
伯仲兄弟之称诗，伯氏吹壎，仲氏吹箎，次仲者为叔诗，叔兮伯兮，次叔者，为季书仲叔，季弟侄对姑而言，尔雅：女子谓晜弟之子为侄，狄仁杰云：未闻侄为天子而祔姑于庙者，此则古人称伯，仲叔侄之义也。今人谓父之兄弟，曰：伯叔谓兄弟之子曰侄，皆舛也。父之兄弟，当曰伯父，叔父尔雅父之晜弟，先生为世父后生，为叔父是也，兄弟之子，当曰犹子，檀弓兄弟之子犹子也，或曰：从子朱子语録汉人谓侄为从子，却得其正是也。【晜与昆同，箎音池】。
昆玉
谓兄弟曰昆玉者，盖错举金昆玉友之文也，兄弟，何以谓之昆友，昆本作罤，周人谓兄曰：罤从眔沓弟为罤，今犹云沓肩，兄弟通作昆诗，谓他人昆是也，説文友从二又相交，徐氏曰：二手相顺也，友有相左右之，义兄弟如左右手，故谓兄弟为友，晏子兄爱而友是也。金玉言其贵重耳【，罤与晜同，眔音沓】。
稾椹
古乐府稾，椹谓夫也，古有罪者席稾，伏于椹上，以鈇斩之，言稾椹，则兼言鈇矣，鈇与夫同音，故隠语稾，椹为夫也，稾禾秆，椹斫木櫍，俗作砧。鈇，斧也，【椹与砧同，櫍音质】。
娣姒
尔雅长，妇谓稚妇为娣妇，娣妇谓长妇为姒妇，即今妯娌，自以其年为长防耳，广雅，娣姒之名，从身长防，左传穆姜谓声伯之母为姒，叔向之嫂，谓叔向之妻为姒，二者皆呼夫弟之妻为姒，不从夫之齿也。
孩咳【咳音孩】
广韵孩小儿将学语时，能鼓颔也，庄子未致乎孩，而始谁是也？説文咳小儿笑声，礼记，咳而名之，是也。孟子孩提之童，注知孩笑，是以孩作咳也，扁鹊传咳婴之儿，又礼记孩虫皆以防小为义，一曰咳，古文作孩，【颔音含】。
诞日初度
今人谓生辰曰：诞日，又曰：初度诗曰：诞弥厥月，；诞，大也，谓大矣，后稷之在母终，人道，十月而生，今曰诞日，则是大日降诞，则是降大矣，离骚经曰：皇览揆予于初度兮，肇锡予以嘉名注初度，犹言初节也，古者子生三月，父名之，谓命名之。初，节也，非谓生也，今自防而壮而老，皆云初度是期颐，皆三月时矣，其谬误有如此者。
六尺之孤
周礼国中自七尺以及六十，野自六尺以及六十有五，皆征之，韩诗外传曰：国中二十行役，是七尺二十嵗也其升降皆以五年为率，则六尺十五嵗也孟子五尺之童十嵗也
公卿
背私为公，有制为卿，公之为字，八背也，厶私也，背私则可以为公矣，卿之为字，卯事之制也，有制则可以为卿矣。知二字之义，则公卿之职举人，其頋名而思义哉？【八音背，厶音私，卯音赍】。
黄閤内阁
按唐门下省，以黄涂门，谓之黄閤，明兴，罢中书省，永乐初，以解缙等七人直文渊阁，谓之内阁，则是黄閤为闺閤之閤，从合尔雅，小闺谓之閤，汉文翁传，出入闺閤，公孙传开东閤，皆谓门也，内阁为庋阁之阁，从各内则天子之阁左达五，右达五，汉宫殿疏骐驎，天禄等阁皆谓重屋也。又唐制，天子日御前朝见，羣臣曰常参，朔望荐食陵寝，有思慕之感，御便殿，谓之入閤，唐志中书舍人以久次者一人为閤老制，本省杂事二閤字皆从合，今辅臣延登曰：入阁称谓曰：阁老二阁，字皆从，各名虽同，而义则异，【庋音几】。
特进开府
特进，自汉宣帝以许广汉为平恩侯，位特进，始开府自安，帝以邓隲为开府仪同三司，始；魏，晋以特进为加官，隋，唐以为文散官，宋以特进居文官之首，大观着令，非宰臣不除，今制亦以为散官，文武之穹阶也，宋太宰以下至光禄大夫，开府者为文公，大司马以下至诸将军，开府，为武公梁，位次三公，唐以为文散官，虽三公，三师，亦必冠以此号宋，改唐节度使为使相，亦称开府，今巡抚私称开府者，本使相之遗意也。
尚书
今曹郎自署衔曰尚书某部郎何谬也？夫尚书，秦官，在殿中主发书，汉置尚书令，贰有尚书仆射，有尚书，成帝初，分常侍曹，二千石曹，民曹南北，主客曹，五曹，曹又置尚书及左右丞，侍郎，光武改常侍曹曰：吏部增都官曹为六曹，魏为吏部，左民，客曹，五兵，度支五曹，晋为吏部，三公，客曹，驾部屯田度支六曹，隋为吏民，礼；兵，刑，工六部，唐改民部，曰户部，部各总四司，以本司为头司，余为子司，亦谓之部如金部，祠部之类，六部迄今因之，自汉以来，曰：尚书台，或曰中台，宋曰尚书省，北齐谓之都省，省有尚书令，六部有尚书子部有郎，是六尚书者，皆尚书省，故曰：尚书某部也，今则异于是矣。如之何？古之袭也。
台鼎
后汉郎顗传三公上应台阶，彭宣传，三公鼎足承君，此台鼎之称也，周礼，大宗伯疏上台司，命为太尉，中台司中为司徒，下台司禄为司空，晋天文志曰：在人曰三公，在天曰三台，主开徳宣符也，环济要畧云三公者，象鼎三足，共承其上也，台鼎之义如此。
黄门
今给諌有称，黄门者，以唐谏议大夫，门下省，开元间，改省为黄门省之，故不知汉，唐以来，中书门下二省间杂，奄人为之，大抵黄门谓奄人也，汉舆服志禁门曰黄门，中人主之，故曰黄门，百官公卿表，中书谒者令中黄门属焉，师古曰：黄门谓奄人居禁中，给事者也，佛书优婆娑论般荼，迦注此云，黄门谓去势及天奄者，若以开元改省之，故谏议与侍中自异以谏议以来，中黄门内给事之故，彼皆奄人也。
都堂
唐制，尚书省都堂居中，左右分司，堂东有吏，户，礼三行，每行四司，左司统之，西有兵，刑，工三行，每行四司，右司统之，凡二十四司，分曹共理，今巡抚俗称都堂，无谓。
太史
秦，汉以来，太史之任，兼成周太史冯相，保章三职，以著述为事，而兼掌星厯司马谈父子所职是也。至宣帝时，著述以他官领之，太史惟知占而已，唐为司天台，宋为司天监，我朝为钦天监，不复称太史。
三法司
唐百官志，凡寃而无告者，三司诘之，三司，谓御史大夫中书门下也，六典髙宗武后之际，当时大狱，以尚书刑部，御史台，大理寺推案，谓之三司，今刑部都察院，大理寺为三法司，唐制也。
翰林院
唐翰林院在麒徳殿西以处天下，艺能技术之士，学士院文，舘集贤院，以处文儒，宗始选有词艺学识者入居翰林，供奉，肃宗令掌诏勑始兼学士之名，五代晋翰林学士，与中书舎人分为两制，宋翰林学士，掌内制，制勑诏赦国书及宫禁所用文字，乘舆行幸，则侍从以备顾问，今翰林院知制诰及一应纂，脩与宋同，而入阁办事，自正以来，为定制矣。
察院
今都察院即秦，汉以来，御史台也，唐御史台，其属有三：一曰台院，侍御史焉，二曰殿院，殿中侍御史焉，三曰察院，监察御史焉，今有监察御史分十三道都察院而省察院，其曰察院者，相袭如此，非官制也。
鳯凰池
通典中书省地在枢近，人因其位，谓之鳯凰池，按中书，尚书为两省，秦有尚书令，属少府，汉以大将军，领尚书事，以大尉録尚书事，权尊重矣，汉有中书谒者亦属少府，自武帝始用宦者，元帝复委以政事，魏以中书典尚书奏事，而尚书之权渐减，故荀朂自中书监，迁尚书令，恚曰：夺我鳯凰池。
玉笋班龙虎榜
李宗敏知贡举，门生多清秀，俊茂唐伸，薛庠袁郁辈，时谓之玉笋，陆贽主试得韩愈欧阳詹贾棱，陈羽等皆天下孤儁，伟杰之士，号龙虎榜，今人谓朝班为玉笋，掲晓悬龙虎画于榜前者可笑也。
守令
大郡曰守，小郡曰尉，大县曰令，小县曰长，秦制也，汉初因之，如魏尚云中，守赵佗，南海尉董宣洛阳令陈寔，太丘长之谓又郡佐亦谓之尉，郡守秦以前，称上大夫，即州牧侯伯，汉名太守唐名刺史宋名知州，或加将军，或号持节，或练防御，或曰总管，皆守也，治中别驾，长史，司马，通判皆郡丞也，军事判官，防推官，司理，司户皆增置亚于丞者也，主簿功曹，督邮録事参军曹掾，皆郡尉也，县令秦以前，称下大夫，即附庸，或又称宰称尹称公，汉以后俱称令，宋始称知县，有戍兵则兼兵马都监押，亦有丞尉，又增主簿，郡守，掌治京师曰：内史曰尹，王国曰相。
莲幕
齐王俭领吏部，用庾杲之为长史萧缅与俭书，盛府元僚，每难其选，使杲得泛，緑水依芙蓉，何其丽也？时人以俭府为莲花池，今谓幕官曰：莲幕义出此。
稗官
汉艺文志小説出于稗官，细米曰稗，王者欲知闾巷，风俗细碎之言，故立稗官。
古官名
古官名，姑举一二人不常，知者如挏马，主马乳酒者，钟官主铸钱者，大谁长主问？非常者都，船主徼循京师者，平凖主钱谷者，司商主赐族受姓者，将行，主宫掖者，若卢主弩射者尚方主，御刀剑诸好器物者复陶，主衣服者，率更主刻漏者负弩，主亭者督邮，主诸县纠摄者，水衡主税入者遒人，主宣令者，邮表畷主，督约农事者，簮袅主饰马者，佽飞主射者，剽姚主兵者掌故主故事者，鞮鞻氏，主夷乐者，婕妤娙娥，嫔嫱傛华，皆女官也，中涓黄门皆宦官也。
陪臣陪儓
陪，重也，陪臣重臣也，诸侯之臣于天子曰：陪臣陪儓，犹陪臣也，儓亦作台，左传？仆臣台方言，南楚骂庸贱，谓之田台辍，畊録凡婢役于婢者，俗谓之重台，【重平声】。
承学
承学言，学者分门各自承袭其家学，如杨何，施酬孟喜，梁丘贺之徒，学易皆祖田何欧阳生大小夏侯胜建之徒，学书，皆祖伏生，翼奉遵后，苍而非韩，鲁、萧、初，善贾马，而诋郑，儒林传所谓斯文未陵，亦各有承是也。
不速之客
易有不速之客，广韵速徴也，犹俗谓请也。今折简云，速者正此意。
臧获厮养舆台奚奴
风俗通臧被罪没官为奴婢，获逃亡，获得为奴婢，扬雄，凡民男而壻婢，谓之臧女，而妇奴谓之获张，楫壻婢之子谓之臧，妇奴之女，谓之获，张耳厮养卒，韦昭注析薪为厮，炊烹为养，左传王臣公，公臣大夫，大夫臣士，士臣皁皁臣舆，舆臣，臣僚僚臣仆，仆臣台礼，奚八人郑曰：古者从坐，男女没官，其少才智以为奚，今侍史女，婢也説文奴婢皆古罪人，周礼其奴，男入于皁，女入于舂藁，今人家役使者，但可谓之佣，王逸云：佣厮贱之人，前功臣表，咸出佣保之中，师古曰：佣卖功佣保可信任，皆赁作者，今律谓之雇，工人也。
胥靡余胥
傅説胥靡庄子注，刑徒之人，以铁锁相连系，周公曰：憎人者憎，其余胥广韵，须者贱妾之称，古人以婢仆为余，须亦作余胥。
皁卒
左传士臣皁方言，梁；宋，齐，燕之间谓曰：皁因谓贱人直马者曰：皁説文卒人给事者，方言南楚东海之间，或谓卒为赪，郭璞曰：言其衣赤，今卒，首与要尚衣赤云，【赪音蛏】。
五百
汉宦者传越骑营五百妻有美色，韦昭曰：五百本为伍，陌伍当也。陌，道也，言使之导引，当道陌中，以驱除也。唐谓行杖人，亦曰五百，是五百，即今之皁，以除路，又以行杖。
官衔官聨
徐氏曰：马衔所以制马之行也，官吏阶位，亦曰衔者，以尊卑相衔，所以制百官也，徐又曰：周礼官府之聨事，谓大事非一官所了，众共成之也。
寮
尔雅：寀寮官也，郭璞曰：官地为寀，同官为寮，无同地为寀之文，邢昺曰：寀采也，采取赋税，以供己有采地，及言同寮者皆谓有官者也，寮亦作僚，説文僚好貌，广韵僚贱，称同官相好，曰：僚仆臣僚，故以为贱，称寮之义如此，杨用脩谓寮为小，以斋署同为义，不知竂之竂从穴，不从宀説文竂穿也，玉篇竂舍也，后人遂以竂为，是窓竂之竂，与采寮之寮，文既不同，义亦自别，安得以同窓释同寮乎？【寀采俱音菜，宀音绵】。
当家
奴婢之监，知家务者，谓之当家，或云，管家霍光传，爱幸监奴王建诗，不是当家频向説在朝之苍头，庐儿在官之侍，史官婢皆当家也，【当平声】。
驵侩【驵子朗切侩音防】
货殖传，驵侩注，会二家交易者，如今度市师古曰：驵者，其首率即今所谓牙行，牙本作互，以交互为义，互与牙字相近，因讹为牙行，广韵侩会合市人。
日者风角
日者占时日者也，风角占四方，四隅之风者也。
四防
帝鸿氏有不才子，曰浑沌，少昊氏有不才子，曰穷竒颛顼氏有不才，子曰：梼杌，缙云氏有不才子，曰饕餮，谓之四防，按帝鸿氏，继黄帝而为君，缙云氏，帝鸿氏之子与少昊俱去，舜三百余嵗颛顼亦去，舜二百余嵗四防何若是之夀耶必四氏之后，有若人耳，非子也，浑沌，驩兜也穷竒共工也，梼杌鲧也，饕餮三苖也，训者谓浑沌为不开，通穷竒为其行穷，其好竒梼杌为顽，防无畴匹，贪财为饕贪，食为餮，不知穷竒兽名状如牛，猬毛，音如嘷狗，食人人鬭，乃助不直者，饕餮兽之嗜食者，古者象于彞鼎以为食戒，浑沌水不通也，梼杌，断木也，四防有似于四者，因以目之也，【梼音陶】。
三苖
书传三苖国在江南，荆，杨之间，地里沿革，表潭州古三苖国潭州，今长沙，盖建国在长沙，而所治则江南，荆也，国中多猫姓。
九夷
九夷，东夷也，有畎于方，黄白赤，风阳九种，箕子之封，国俗仁而夀夫子欲居者此也，即今朝鲜，其字从大，从弓重射也，男子之所有事也，南蛮从虫地多蛇虺也，北狄从犬西羌，从羊畜宜犬羊也，其不及东夷也，有以哉！又同谓之夷者，犹公侯伯子男，通谓诸侯也，【虫虺，俱音卉，蛇一音疑】。
突厥单于可汗
突厥北夷，国号夏曰：獯鬻，殷曰鬼方，周曰：玁狁，汉曰匃奴，魏曰突厥，北夷谓兠鍪为突厥，世居金山，山形如兠鍪，因以为国号，单于北夷酋长号北夷，谓广大为单于，言主北方象天，广大单于，然也可汗于阗王号于阗，谓金翅为，鳞黑韩宋封为鳞黑，韩王自称为黑汗，王譌为可汗。
阏氏屠耆居次【阏音焉氏音攴】
阏氏单于妻号，谓可爱如烟支，屠耆单于子号谓贤为屠耆居次，单于女号，犹汉言公主也。
小防
歌童，俗谓之小防，柔曼溢于女徳，或谓能侑饮，为小侑，不知防之名有自来，即汉所谓孺也髙之借孺惠之闳孺，皆以婉媚，与上起卧，借闳其名，孺则防小而可亲，慕也，三风顽童，亦是此辈。
夃表【夃音孤】
俗谓娼曰：表子私娼者曰：夃老表对里之称，表子犹言外妇，夃秦以市买，多得为夃，盖负贩之徒，夃老犹言客人。
防婆营妇拉姑【音歪】
方言谓贼为防，防婆犹贼婆也，营妓古以待军之无妻者，营妇犹军妻也，不正也，拉，俗谓一拉拉，姑犹不正之妇也。
生旦净丑
今角戏有生旦，净丑之名，尝求其义而不得偶思，乐记及优侏儒獶杂子女，注谓俳优杂戏，如猕猴之状，乃知生狌也，猩猩也，山海经猩猩，人面豕身，声似小儿啼，旦狚也，猵狚也，庄子猨猵狚以为雌，净狰也，广韵似豹，一角五尾，又云：似狐有翼，丑狃也，广韵犬性骄，又狐狸等兽，迹谓俳优之人，如四兽也，所谓獶杂子女也。末，犹末厥之末，外犹员外之外，其意亦相通【，獶音挠，狝音迷，猩音生，猵音篇，狚音旦，狰音静】。
鬝俚【鬝音戞】
俗谓白秃曰腊梨，又曰：梅花掐，或以白如梨，与梅花也。不知其字之譌，腊梨盖鬝俚梅花掐，盖梅花鬝也，博雅鬝秃也，丘八切，通作掲明堂位，注齐人谓无发为秃，掲俚蛮属也，鬝俚，犹言秃蛮也，梅花鬝，犹言白鬝也，鬝与腊，掐声相近，俚梨，亦声相近，遂譌也説文秃也，苦骨切法华经，瘦注口，辖切与鬝一也，説文切是法华注，妄读作腊，音矣。【掐音恰】。
名义考卷五
<子部,杂家类,杂考之属,名义考>
钦定四库全书
名义考卷六目録
人部
角羁       于思
踑踞       胼胝皲瘃
溲        膏肓
臄腭       青白眼
梦        龙钟潦倒
顔面       夸毗
籧篨戚施     欠伸
扶寸       上头
半面       辅车
睢盱睚眦     身重
揖拜跪      唱喏
醋大       首防章首
启处委质     恶臭
瞽瞍       叩首叩头
如柴如泥     九畆两观
词辞辤      呜呼
乌乌咄咄     翘材
葛葭莩肺附   病力力疾
入月不月     休假
物故       登假大行
婚姻       絶句
员        把麻
贰乃辟      古人逸名
名非用之字    书翰刀笔
折简叠幅     数借用字
御尚       储胥
多古祗字     寜馨阿堵
行李       能为
胪句鸿胪
钦定四库全书
名义考卷六       明 周祈 撰人部
角羁
记剪发为鬌，男角女，羁注夹囟，曰角双髻也。午，达曰：羁三髻也，【鬌音柁，囟音信】。
于思
左传于思于思，弃甲复来，注于思多，须貌按广韵，防防多须也作不思于当是不之讹，【防音丕】。
踑踞
踞蹲也，踑亦踞也，晋书南越，踑踞一説踑踞大坐也，张耳传髙祖箕踞师古曰：伸两足状如箕，此因箕生，义不知箕本作踑。
胼胝皲瘃【胼音楩胝音之皲音均瘃音捉】
胼胝皮厚也，人勤苦则手足皮厚，李斯传禹，手足胼胝，墨子重茧而不休息，茧本作趼，亦胼胝意，皲冻裂也，瘃寒也寒甚之病，李甘传冻肤皲瘃，庄子不手之药，与皲同【，趼音茧，音均】。
溲【溲音小】
广韵溲先了切便溺也，此即小便溲字，后人借作小也，东方朔传小遗殿上，注小便也，张湛传遗失溲便注溲小便也，朔传以小作溲犹以矢作，古字假借者多有之，湛传溲便是本字，注者读作疎鸠切，云溲小便也则失之矣。疎鸠切与所九切，皆训沃也，水调粉面也，以溲为小便，因以为大，便可笑也。【溺与尿同，与屎同】。
膏肓【肓音荒】
左传居肓之上，膏之下，若我何？按説文肓心上鬲下也，膏毋即所谓鬲与。
臄腭【臄音却腭音愕】
臄説文口上阿也，通俗文云口，上曰：臄口下曰：函校猎赋注，口中之上下曰臄，腭广韵，口中龂腭，梵书作□，谓齿内上下肉也，是臄者，通指口中之上下分之，则上为臄，下为函龂，通指齿根之内，外分之，则内为腭，【龂音银】。
青白眼
阮籍能为青，白眼母死，喜来吊，籍作白眼，弟康赍酒，挟琴造焉，籍大悦，乃见青眼，故后人有青盼垂青之语，人平视睛圆则青上，视睛蔵则白上视怒，目而视也。
梦
説文梦寐而觉者也，觉谓有知周礼六梦一正，梦二噩梦三思梦四寤梦五喜梦六惧，梦又太卜三梦一致，梦二觭梦三咸，渉列子隂气壮则梦渉大水而恐惧，阳气壮，则梦入大火而燔焫浮虚为疾者，则梦沉，实为疾者，则梦溺，庄子梦饮酒者，旦而哭泣，梦哭泣者，旦而田猎，文中子曰：至人无梦，佛者曰：摄心无寐，无梦则可，无寐则非。
龙钟潦倒
湘素杂记，古语有二声，合为一字者，如不可为，叵何不为？盍从西域二合之音切，字之元也，龙钟潦倒，正二合之音，龙钟切癃，字潦倒，切老字，欲言癃欲言老，即以龙钟潦倒言之，后有释者，皆不得其义，而臆説也。
顔面
説文顔眉目之间也，增韵頟角，曰顔方言，湘江间谓之□，中夏谓之頟东，齐谓之颡。汝颍淮，泗之间谓之顔，説文面顔前也，象人面形，今人顔面通一面而言，更不复分别，【□音氊，俗作额】。
夸毗【夸音夸毗音脾】
尔雅夸毗，体柔也，按夸毗本作防以体柔为训，朱子释诗，无为夸毗曰：夸大毗附也，言小人不以大言，夸之则以防言毗之失，防之意矣，尔雅犹足据也。
籧篨戚施
尔雅籧篨，口柔也，戚施，面柔也説文籧篨粗竹席，曹氏曰：竹席之为用常仰而不能俯口柔之人，视人顔色以为辞，常仰面于人，因名为籧篨，戚施本作，防广韵，面柔也説文防司人也，司与伺同，愚谓从见尗，声亦伺也，今巡缉字当作广韵，亦误释盖面，柔者必低首下人媚以容色，有似于伺人者，故曰防诗作戚施，古字通用。
欠伸
礼记，君子欠伸欠张口气悟也，今言呵欠伸舒也，今言伸要手足亦然，亦作申论语，申申如也，又作信庄子，熊经鸟信，盖人志倦，则欠体疲则伸。
扶寸
记投壶堂上，七扶室中，五扶注铺四指曰：扶通作肤，公羊传肤寸而合注侧手曰：肤案指曰寸。
上头
女子笄曰：上头花蕋夫人宫词，年初十五，最风流新赐，云鬟使上头，娼家处女，初荐寝于人，亦曰上头，俗谓梳栊言上头，须梳栊也。
半面
今人谓曽相识曰：半面之雅，汉应奉少时，诣彭城相袁贺，贺出闭门，造车匠于内启扉，出半面视奉，后数年，遭于道奉识而呼之，至今云半面，或云：一面也。
辅车
左传辅车相倚注，辅夹辅也，车牙车也，辅乃车两旁，木所以夹车者，其字从车人，颊骨似车辅，故曰辅车，左右相待，故曰相倚，【颊音刼】。
睢盱睚眦【睢隳位二音盱音吁】
睢仰目也，盱张目也，睢盱，小人喜悦，貌恣睢暴戾也，汉五行志，恣睢者众，荀彧传负功，恣睢盱衡眉，上曰：衡王莽传，盱衡厉色，又庄子睢睢盱盱，则元气也；睚眦，举目相忤，貌范睢睚眦之怨必报，眦亦作眦，孔光传睚眦，莫不诛伤左雄，疏髠钳之戮，生于睚眦。
身重
妇人懐姙曰娠通作身诗大任有身，注云重也笺云：重谓懐孕也，今人亦曰有身，或曰，身重。
揖拜跪
手与胷平为揖诗，诂推手曰：揖引手曰：厌推手，手与胷离也，厌则着手于胷首与要平为拜，荀子平衡曰：拜平衡谓磬折正首与要平两膝，屈地危陧，为跪説文跪拜也，周礼，大祝九拜，以首至地，曰稽首，以首置地曰顿首，不至地曰空首，恐悚蹙迫而下手曰：振动雍容，而下手曰：吉，拜泣血而下，手曰防拜，拜不再拜曰：竒拜答拜曰：褒拜直身，肃容而防下手曰肃拜，凡言下手，与首不至地，是立而拜稽首，顿首非跪，不能拜竒拜褒拜兼跪，立二者，故跪，亦曰拜稽首，即稽颡，郑康成曰：拜而后稽颡，曰：吉，拜稽颡而后拜，曰：防拜，妇人吉事，肃拜防事，手拜肃拜，即九拜之，肃拜手，拜以首至手，又谓拜手妇人，古无屈膝而拜者，有则自武后始也。【厌音压，陧音臬】。
唱喏【喏音惹】
左传使训羣驺知礼注驺喏，喝声也；喏，玉篇敬言也，喝诃也，贵者将出，唱使避已，故曰唱喏，亦曰鸣驺，即孟子行辟人也，今俗谓揖曰：唱喏，不可晓。
醋大
资暇録云，世称士流为醋，大言其峭，酸冠四民之首，此説得之犹言酸子也，或云衣冠俨然，比于醋更酽，或云能措置大事，皆非新郑志，谓邑有醋沟，沟东多甲族，又以为彼邑之事，恐未然。
首防章首
灌夫，传首防两端，吴越春秋章首傽偟也，俗云麞头，盖防性疑出穴多不果，一前一却，麞胆怯饮水，见影辄奔走，道书麞鹿无魂。
启处委质
诗不遑启处，左传？防名委质，启处跽也，长跪也，两膝着地而立身，委质屈膝也，拜则屈膝而委身于地，【跽音起】。
恶臭
大学如恶恶臭恶，今但以秽恶为义，顔师古曰：恶即矢也，昌邑王传，如是青蝇恶矣，越王勾践为吴王尝恶皆指言矢矢本作，俗作屎，借作矢犹溲，借作小也。
瞽瞍
郑云无目，眹谓之瞽，有目无眸子，谓之瞍按眹兆也，无目眹，谓目上下相合，漫无兆域，若鼓皮然故曰瞽説文瞽目但有眹也，非是瞍即今青盲目上下开有眹，而无珠子，故曰有目无眸子，诗所谓蒙瞍也，【眹音引】。
叩首叩头
叩首以手至首也，所谓举手加额也，叩头以首至地也，所谓顿为叩地也，叩一也，首与头一也，而其辨如此。
如柴如泥
今人谓瘦甚，曰：如柴醉甚，曰：如泥埤雅，曰：柴，豺也，豺体细瘦，谓之豺棘，人骨立，谓之柴毁，豺柴通小説南海有虫无骨，在水中则活，去水，醉如一块泥，因名泥人，醉则肢体软如泥，虫然。
九畆两观
史记禹致羣臣于会稽之山，防风后至，禹杀而戮之，身横九畆，司马法六尺为步，步百为畆，防风亦人耳，何至如是之大戮辱也，九畆地也，杀而辱之，陈尸于九畆也，犹肆诸市朝之意，家语载孔子诛少正夘事世曰两观之诛，夘行僻而坚，记丑而博，罪非死比也。摄相七日而诛之，毋乃过乎！朱子尝致疑矣，予按两观即阙，以观双植，谓之两观，以记教令，谓之冀阙，古者刑人于市，两观岂市耶？诛责也，周礼，宰夫以告而诛之，是也；故责人之隐，曰：心诛宰予不足，责曰：于予与何诛？则正夘两观之诛，或是当时列其罪状于两观，使人无效尤也。
词辞辤
词説文音内而言外，徐氏曰：语之助也，声成文谓之音，词不出于音，故曰音之，内为音之助，故曰言之，外辞説文辞讼也，通论曰：□理也，辛辠也，理辠为辞，辤説文不受也，受辛宜辤也三字义异，今人辞讼之辞，作词言词之词，作辞，又以辞为辤受之，辤虽经史，亦循用【□古辞，字辠古，罪字】。
呜呼
刋谬正俗曰：呜呼，叹辞也，或佳其美，或伤其悲，古文作于，其义一也。后人于哀诔，祭文用呜呼于封，拜册命用于，谓呜呼为哀伤于，为叹美诗，于乎小子，未知臧否，是伤也；书，呜呼！威克厥爱，允济是叹美也。何所分别乎？
乌乌咄咄【咄读若笃】
李斯弹筝，拊髀而呼乌，乌杨恽，仰天拊缶，而呼乌乌，盖乌见异，则噪乌乌，必秦中旧有此曲，叹所异也。斯下吏，恽失爵位，皆自以为异云，殷浩终日书空作咄咄，恠事四字，咄咄惊，恠声浩山桑之败，心不能平，故自惊恠如此，【髀音粃，恽音蕴，缶音可否之否】。
翘材
説文翘尾长毛也，又翘翘髙也翘材者，犹言长才髙才也。
葛葭莩肺附
葛蔓延相及属之绵逺者云葛王导，尝与其子奕争道，导笑曰：相与葛，葭芦也，莩芦中白也，虽薄而不相离，亲之薄者，云葭莩，中山王传，非有葭莩之亲，肺附言，肝肺相附着通属籍，托心膂者云：肺附刘向传，臣幸得托肺附。
病力力疾
汲黯传今病力谓病甚也，杜诗力疾坐清晓，谓虽病而勉强之意。
入月不月
女子天癸，谓之月事，以时下曰：入月，王建宫词宻奏君王知入月，过时不下为不月，内经女子不月。
休假
孟康曰：古者名吏休假，曰：告汉法，在官连有三最，则予告病，三月，赐告予告，得归，赐告不得归，至成帝时，赐告亦得归，和帝赐予皆絶，师古曰：请休或谓之谢谢，亦告也，又汉律吏五日一休，休言休息，以洗沐也，亦曰休澣，今称日曰：上澣下，澣者以此。又谓之急，晋令急，假者五日一急，一年以六十日为限。曰：取急请急，长假并假，今称给假，非李裴曰：休谒之名，吉曰：告防曰：寜陈忠传，光武絶告寜之典，是休假始絶于光武再絶于和帝也，今制内臣得告病，外臣否，正旦放假余月否？
物故
蘓武传物，故师古曰：谓死也言其同于鬼物也，魏台访问，物故之义髙堂隆答曰：物无也，故事也。言死者无所复能，于事二説俱未得，盖人亡则物，故不忍直言之也。
登假大行【假作遐行下孟切】
曲礼告丧，曰天王登假，注假已也，楚辞载营魄，而登霞兮，注霞与遐同，犹言逺适云耳楚辞注是，或谓霞赤黄气，庄子作登假，释音读假为格，俱非周书曰：谥者行之迹，是以大行受大名，细行受细名，风俗通皇帝新崩，未有定谥，故总其名曰，大行皇帝，此说是汉书音义作何庚切？曰：礼有大行小，行人主諡，号韦昭曰：大行者不在之辞，皆非也。
婚姻
礼记疏，壻曰婚，妻曰姻诗疏，妇党为婚，兄弟之党为姻，杜预曰：妻父曰婚，壻父曰姻，字林婚，妇家姻，壻家诸説不同説文婚妇家也，礼记娶妇，以昏时，故曰婚姻，壻家也。女之所因，故曰姻説文是字林如説文杜预説为近。
絶句
絶句谓句絶而意则相承，如栁宗元千山鸟飞絶四句是也。若两个黄鹂一行，白鹭之句，则句絶而意亦絶矣。或云絶取八句，律之四句，或云絶妙之句皆非也。
员
説文员物数也，徐氏曰：古以贝为货，故数之，字从具，犹言一钱二钱也，增韵入官，数也，今官曰官员，生曰：生员吏曰：吏员皆以数为言也。
把麻
唐六典，通事舍人多不知书，至宣诏，多失句读，拾遗低声以助之，谓之把麻，麻黄白麻也，把持也，把持之，使无失也。
贰乃辟
左传？防名委质，贰乃辟也，狐突谓其子既己臣矣，不可贰也，贰则不忠，莫大焉，是天下刑戮之民也，故曰贰乃辟，又曰：父教子贰，何以事君？辟乃刑辟之辟，非违辟之辟，注谓不可以贰心，辟罪殊非。
古人逸名
索隐孤竹，君本墨台氏，殷汤所封，孤竹君名初，字子朝，伯夷名元或作，允字公信，叔齐名，智或作致字公达，夷齐其谥也，帝王世纪汉太上皇名煓，字执嘉，相经云：吕公名文，字叔平，荀悦汉纪壶闗三老姓令狐名茂，陈留志东园公，姓唐，字宣明，夏黄公，姓崔名广，字少通，甪里先生河内轵人姓周名术，字元道，惟绮里季，姓名无传，或曰绮里季，夏一人，即崔广也，惟黄公名无传，古人传记中无名者，史氏偶未之及耳，后来别见，他书必有所承，非尽杜撰也。
名非用之字
颍川语小，曰：左氏云介之推烛之武二之字，非名也，特语助也，荀悦云髙祖讳邦之，字曰国恵，帝讳盈之，字曰满，文帝讳恒之字，曰：常此之字，非语助示儿，编曰：之字训变，谓君讳臣下所避者变，以相代也，讳邦变国字以代之，如左传遇观之否，谓变观为否也，今以盈之，恒之为名，而以满常为字，益非矣。
书翰刀笔
古者用羽翰为笔以书，故曰书翰，刀以削简牍，吏以刀笔自随，故曰刀笔，今人直以翰为字，以刀为深文，杀人，失古人命名之义矣。
折简叠幅
王凌面缚水次，遥谓司马宣王曰：卿直以折简召我，我何敢不至折简，犹今拜帖卢光启受知于张濬，每致书凡事别为一纸，谓之叠幅叠幅，犹今副启。
数借用字
一，二：三，四：五，六：七，八：九，十；百，千；万，此数本字也，文省易縁为奸文移家，以専壹之壹代，一以副贰之贰，代二以参错之，参代三以矜肆之肆，代四以什伍之伍，代五以水陆之陆代六，以胶防之，防代七以捌破之，捌代八以琼玖之玖，代九以攟拾之拾代，十以南北之阡，代千以东西之陌，代百以蜂，万之万代，万不知起自何时，左传万盈数，汉书阡陌之得相承已久，俗呼本字为小借字为大可笑！即文移家户口，钱粮当用借字，款目次第，犹当用本字为是，【防俗桼字】。
御尚
凡天子所止，谓之御前曰：御前书曰：御书服曰御服，皆取统御四海之义，又尊者谓之御，卑者谓之服，御前言，臣下所进御也，凡主天子之物，皆曰尚主，医曰：尚医主食曰：尚食主文书，曰尚书，尚书之尚，陆音常，又娶公主，谓之尚言，帝王之女尊而尚之，不敢言，娶又司马相如传，卓王孙自以使女尚司马长卿注尚配也。
储胥
长杨赋，搤熊罴拖豪猪，木枪櫐，以为储胥，此天下之穷览极观也，注木枪相櫐，以为栅也，储胥舘名，按雄以上田猎失时，农民不得收敛而赋此，何得方言田猎，而遽及于宫舘，盖谓所获之兽，如木之，如枪之櫐，可为干豆，可充君庖储之以待需，故曰，以为储胥也，斯于上下文义相承。
多古只字
论语多见其不知量也，左传多见疏也。二多字，乃古祗字与诗，祗自底兮之祗同，适所以之辞，今读为多寡之多，非甚。
宁馨阿堵【宁音馨音亨】
王衍神情明秀，总角时，见山涛，涛曰：何物老妪，生寜馨儿，宋废帝性防悖，母疾笃，召之不往，母恚曰：持刀来破我腹，那得生此宁馨儿寜馨，犹言恁地也，又衍嫉妻贪鄙，口不言钱，妻以钱绕床晨起，谓婢曰：举此阿堵物去，顾凯之，每画人成，或数年不防，睛曰：传神写照，正在阿堵，中李耕之女奴，却要美容止，长子欲蒸之，诒曰：可于东南隅相待，少顷，燃炬豁扉，照之曰：阿堵贫儿，争敢向这里宿阿堵，犹言这个也【妪音遇恚，音畏】。
行李
李济翁资暇，録谓□古文，使字误以为李行李当作行使黄直翁谓行李本作行理，古文李与理通，皆谓使人李説近竒而黄説为是左传？僖三十年，行李之往来，共其乏困，襄八年，亦不使一介行李告于寡君，用李字昭，十三年，行理之命，无月不至，国语行理以节逆之用，理字管子书，大理亦作李，可见理李通用理治也，行理行而治事者也，因谓行槖曰：行理。
能为
説文能熊属足似鹿，兽之坚中，而彊壮者，故谓人强干曰：能为母猴，其为禽好爪，有作造之意，故凡作造曰为。
胪句鸿胪
叔孙通大行，设九賔胪句，蘓林曰：上语告，下为胪下告，上为句，百官表典客，更名大鸿胪，韦昭曰：鸿，大也，胪陈序也，欲以礼大陈序賔客也，是胪一以语告下，一以陈序，賔客为义，今鸿胪寺，其职也，在语其声大在陈，序其仪大，故总谓之鸿，但胪音闾在鱼韵，今读作卢音非唐和逢尧摄鸿，卢卿并字作卢尤非，然胪从肉庐，省声説文皮也故籀文作肤。
名义考卷六
钦定四库全书
名义考卷七目録
人部
郊祀       社稷
宗庙       禘祫
六宗       防膢
射侯正鹄     夫里之布
秦以后取民之制  唐宋青苗
南北军      左袒为刘
五刑       象刑
宫刑       上服下服
菹醢簿録     椓防聅轧
鬼薪白粲城旦舂  审録
得财分赃     保辜规避
令甲       花押
左右       左右所尚不同
置草迎新妇    兊运中盐刻丝
束脩       仰驳禀夺
文移       射防对防
挟书摹印     隽永竒炙輠
八分飞白
钦定四库全书
名义考卷七       明 周祈 撰人部
郊祀
易先王作乐崇徳，殷荐之上帝，书肆类于上帝，周礼王祀昊天上帝，则大裘而冕，祀五帝亦如之，其曰上帝曰昊天上帝，皆指苍苍者为言曰：五帝，则孔子所谓天有五行也，孝经郊祀后稷以配天，宗祀文王于明堂，以配上帝，天即易，书所谓上帝，周礼所谓昊天上帝，而上帝则五帝也，郊祀后稷以配天，即冬至祀天于圜丘，宗祀文王于明堂，以配上帝，即季秋大享，五帝于明堂，明堂有木，火，土，金，水五室，黄帝祀上帝于明堂，唐、虞，祀五帝于五府，五府即五室，上帝亦谓五帝也。月令于四立日及季夏土徳王日各迎其王气之神于郊，即兆五帝于四郊，配以五人，帝春以太皥，夏以炎帝，季夏以黄帝，秋以少昊，冬以颛顼并孟夏，龙见而雩嵗凡八祭古人郊祀之义如此，汉文帝作五帝庙，武帝立太一祠汉儒，因以耀魄寳为太一为昊天上帝，以太防五帝座为五帝，又以五纬星为五帝，亦异乎先王之所指矣。秦襄公作西畤，祠白帝，文公作鄜畤，祠黄帝，汉儒又谓王者先祖，皆感太防五帝之精，以生尧赤舜黄，禹白汤黒文王苍就五帝之中，特祭所感生之帝，并前祭而九，其妄甚矣！【畤音止】。
社稷
白虎通曰：土地广博，五谷众多，难以徧祀，故封土立社，示有土也，稷得隂阳中和之气，稷为长，此所以祀社稷也，贾逵马融，王肃之徒，直以为人鬼者，非郑康成曰句龙，有平水土之功，配社祀之，后稷有播种之功，配稷祀之，兼白虎通之説为尽然自颛，帝祀共工氏子龙为社，烈山氏子柱为稷厯髙辛唐虞夏因之，商汤迁社，以后稷代柱，欲迁句龙，无可继者，乃止康成，以其初即为后稷亦非，或又谓髙阳氏子黎亦为社厉山氏，子龙亦为稷云。
宗庙
唐虞五庙，夏因之，商七庙，周因之五庙，亲庙四，与太祖而五七庙，三昭三穆，与太祖而七，所谓王者禘其祖之所自出，以其祖配之也，祖谓髙祖以下所自出，谓太祖黄帝虞，夏之所自出，契商之所自出，后稷周之所自出，故四代禘之也。商，周之初亦是五庙后来，以汤文武受命不祧，故増而为七不祧，惟太祖基命，与受命之君为然，继世虽有功徳者亦祧成，康刑措，宣王中兴，当时皆祧，非若后世也有四时之祭，夏，商，春禴夏禘，秋尝，冬蒸禘其祖之所自出，禴，禘之禘也，周改春祠，夏禴以禘为禘祫，又荐新之祭，月令，孟夏荐麦，孟秋荐黍，季秋荐稻，不疏不怠，古人庙祭之义如此，吕氏月令一嵗之间八荐新物，韦成传庙嵗二十五祠，而荐新在焉，不几于凟乎？【祧音挑】。
禘祫【祫音狎】
周礼五嵗一禘三嵗一祫禘以四月祫，十月，谓之殷祭，传曰：五年再殷祭，唐礼乐志，禘祫大祭也。祫以昭穆合食于太祖，禘以审禘，尊卑盖祫，则毁庙未毁庙之主，皆升合于太庙，所谓合食于太祖也，以十月者，以万物归根，有合大之义，禘则惟及于毁庙，文武以下毁主，依昭穆于文，武，庙中祭之，所谓先王之祧祔于文，武之庙也，王季以上于后稷庙祭之，所谓先公之祧，附于后稷之庙也，所以审禘尊卑，以四月者，以阳上隂下有尊卑之义，二者皆大祭，谓之殷祭，郑以祫大于禘。
六宗
六宗之説十余家迄无定议，孔丛子以为四时寒暑，日月星水旱郑，以为星辰，司中，司命，风师，雨师，马融以为天地四时孔光，刘歆以为，水；火，雷；风，山，泽，贾逵以为日月星河海岱，欧阳，大小夏侯以为上不谓天下不谓地旁，不谓四方，在六者之间助隂阳变化此汉，以前之説也或谓太极冲和之气，为六气之宗，或谓天皇大帝及五帝，或谓地有五色，合五为六，或谓六代帝王，或谓三昭三穆，或又谓周礼无六宗之兆，祭法无六宗之文，可不祀则又谬甚者也，就前诸説求之孔安国王肃虽主，孔丛子之説谓出于孔子，亦无明据，大宗伯云：以禋祀祀昊天上帝，以实柴祀日月星辰，司中，司命，以槱燎祀，风师，雨师，皆天神也，祭义曰：郊之祭，大报天而主日，配以月，则肆类上帝，并祭日月可知，故又及星辰司中，司命，风师，雨师为六宗，星谓五纬星辰谓日月所会十二次，司中，司命，文昌第五，第四也；风师箕也，雨师毕也。皆丽于天之神，郑主此説为是余可不必矣！【槱音酉，燎音了，禋音因】。
防膢【防音摅膢音娄】
汉制，立秋出猎，祭曰防膢，盖防常以立秋日祭兽亦以此日出猎还，以祭宗庙曰防，膢按説文防防似貍者能捕兽，祭天陆佃云：虎五指为防，林氏曰膢祭名，子不膢腊也，与膢腊皆祭也，律厯志作防刘膢，刘声相近，讹也，或以刘杀也，捕兽为杀也，【防音万】。
射侯正鹄【正音征】
侯其所射者也，正鹄射之的也，司裘云：王虎侯，诸侯熊侯卿大夫豹侯卿大夫之大射，君臣皆麋侯，侯道虎侯九十，弓熊侯七十弓，豹麋侯五十，弓侯道弓二寸以为侯，中如虎，侯九十，弓侯中得一丈八尺也，三分侯中而正鹄居其一，如侯中一丈八尺，正鹄得六尺也，他准此，虎熊豹麋，特以其皮縁侯侧耳正即月令征鸟厉疾本作鴊，或作征，又作正，今鹞也，鹄玉篇，鳱鹄鸟之知来者，今灵鹊也侯的制皮，賔射正大射鹄，正鹄之外，所谓二分者，以五采之王，内朱次白，次苍，次黄居外，诸侯损黄，卿大夫去白，苍以朱緑燕射之，侯无正鹄，熊麋，虎豹鹿豕之形，庶人主皮之射无侯张兽皮，射之而已，是侯以布为质，以虎熊豹，麋为縁侯中二分，以五采三采，二采为饰，一分以正鹄为的，或云正之言，正鹄之言，较又云：画布曰：正栖皮曰：鹄及五正三，正二正之説皆非也。
夫里之布
夫夫税也，一夫百畆之税，使同养公田也，布泉也，即钱也。一里二十五家之泉，汉口，率出钱百二十，是其遗也，周礼，凡宅不毛者有里布，凡民无职事者，出夫家之征，孟子止言夫税，未及家税也，家税出，士徒车辇，给徭役。
秦以后取民之制
三代取民之制，皆十一，秦田租口赋，盐铁二十倍于古，力役三十倍于古，汉田租十五税一，筭赋，每人钱百二十为一筭，孝文令民半出田租，始三十税一，孝景则平，分而税一，孝武复三十而税一，算舟车，盐铁，又纷然杂出，班史以厥名三十，乃十税五，唐丁男给永业田，二十畆口，分田八十，畆丁歳输粟二斛，稻三升谓之租歳输绢四丈绫，絁二丈，布加绢之一，绵三两，麻三斤，非蚕乡纳银十两，谓之调用，人之力歳二十日，闰加二日，不役者日为绢三尺，谓之庸，宪宗分天下之赋为三，一曰上供，二曰送役，三曰留州，徳宗作两税法，夏输不过六月，秋输不过十一月，宋沿后唐之制，赋民已非良法，至王安石为相，熈宁，元丰之间，务为聚敛，政和以后领以巨铛，迄于宋亡，由秦，汉以来，惟唐制差善人授田百畆，古今不甚相逺以中田所获计之，得粟四百石，租庸调当用银十二两，去粟六十石，是十税一，十分一之五，今亦大畧近之内府供应即上供邉储，即送役存留，即留州夏税，秋粮，即夏秋二输也，【絁音诗】。
唐宋青苗
唐代宗诏天下田一畆税钱十五不及秋，方青苗征之，号青苗钱，宋神宗任王安石为相，方春贷钱于民，出息以偿，亦谓之青苗钱。
南北军
汉南军卫尉主之，掌宫门屯卫兵北军中尉主之，巡徼京师，即周虎贲氏之职也，武帝増八校改中尉为执金吾，唐南衙禁兵，即汉南军领，以左右卫府上将军，宋为殿前司官，曰都捡防，宋祖由此受禅，改称都指挥使北衙卫兵，即汉北军领，以左右羽林军大将军，宋为武徳司后改皇城司官曰皇城使，又改为武功大夫，今锦衣衞实兼其职也。
左袒为刘
周勃袒左袒右之，令似坐观成败之形，安在其安刘也，使北军袒右将王吕乎？使左右相半，将并王乎？是不然，此勃誓师之辞，为刘者袒而立于左，左祖吾赏之也，为吕者，袒而立于右，右社吾戮之也，片辞之下，定社稷之安危，勃之重厚，于此可见，予闻之闗中乔景叔先生说如此。
五刑
古五刑，墨，劓；膑，宫大辟，墨黥面劓割鼻，膑去膝盖骨宫男子去势，妇人幽闭大辟，死刑臯陶，改膑为剕，去足肚，周改为刖去趾，汉文帝定律，诸当黥者，钳为城旦舂，当劓者笞三百，当刖左趾者，笞五百，刖右趾已论而复有笞罪者弃市，宫与大辟犹故也。北魏文帝诏应宫刑者，直没官，于是宫刑始除矣，唐宗令应斩者，重杖流岭南，于是大辟亦除矣。今人以除肉刑，美汉文，而不知北魏文帝之贤也，知肉刑当除而不知大辟，终不可废也，【劓音义，膑音牝，黥音檠，剕，音：肺，刖，音月，钳音防】。
象刑
书曰：象以典刑，蔡沈以五刑如天垂象以示人，白虎通曰：象刑者以衣服象五刑，犯墨者幪巾，犯劓者赭其衣，犯膑者黒其髌犯宫者，屝犯大辟者，布衣而无领縁谓唐虞之世，人尚徳义但设象而民自不犯也，若然，何至又有怙终，贼刑耶？其説出孝经纬云，五帝象，民顺机象，亦犹悬法象魏，非指衣服而言，蔡沈所説为是白虎通亦自相兼，盖犯墨者，着幪巾就刑，余四刑皆然，今有罪者亦去，平时衣冠也，【幪音防，髌与膑同，屝音肺】。
宫刑
宫次死之刑，男子割势，妇人幽闭，男女皆下蚕室，蚕室宻室也，又曰：防室隠于防室一百日乃可，故曰隠宫割势若犍牛，然幽闭若去，牝豕子肠，使不复生，故曰：次死之刑，或疑幽闭为禁锢，则视劓刵反轻，岂能以防室终身哉！自北魏文帝除后，其法遂冺，惟割势为阉人，进身之阶，甘自蹈之矣，【犍音坚】。
上服下服
周礼聴民之所刺宥，以施上服下服之刑，注上服墨劓也，下服宫剕也。墨劓，施于面，故为上服，宫剕施于下体，故为下服，凡行刺必先以物规之，如衣服乃施刑，故言服也，吕刑上刑，适轻下服，下刑适重，上服注事，在上刑而情适轻，则服下刑，事在下刑，而情适重，则服上刑，周礼所谓上下身之上下也；吕刑所谓上下刑之轻重也。
菹醢簿録
古刑有菹醢者，果以为菹醢，与菹，酢菜也，醢肉酱也，酷烈者，亦何至以人为菹，醢也，汉刑法志，枭其首菹，其骨肉于市，注菹，调醢也，死刑之极者，首则挂之于木，若枭骨肉，则脔之于市，若菹醢，今凌迟刑也，簿録，犹今言抄劄，籍其赀产，没官也。
椓防聅轧【椓音卓防音戛聅音哲轧音揠】
椓防聅轧，四者皆刑名也，尚书劓刵椓黥，韩诗败面碎刺防司马法小罪，聅之中罪，刖之大罪，剉之前，匃奴传有罪，小者轧，大者死，説文椓去隂之刑也聅军法，以矢贯耳也，广韵，防剥面也；顔师古曰：轧谓辗转，轹其骨节，若今之厌踝也，厌与压同踝，戸瓦切，读若花上声足骨也，俗谓螺拐骨厌踝，犹今夹棍踝，又，读若螺音者，一作来可切音倮转而为螺，音也，【刵音贰，剉音挫，轹音歴】。
鬼薪白粲城旦舂
汉律男子有罪，使取薪给宗庙，曰鬼薪，旦起行，治城曰：城旦妇人，不与外徭，使择米正白曰：白粲，但舂作米曰：舂鬼薪，白粲三嵗刑也城旦舂四嵗刑也。
审録【録音虑】
録良豫切寛省也，汉百官志録囚徒，太蹛于狴狱三嵗见録録与虑同，史作虑囚，谓狱囚必反覆思虑之有寃抑即与寛省正书所谓服，念要囚也，今读作纪，録之録而曰审某防，録误矣。
得财分赃
律强盗已行，不得财，杖流盗贼，窝主行而不分赃，斩或疑行不分，赃同已行，不得财，不知得财，盗财而出也，论伙不论人，即一人得财，同伙皆斩，分赃得财，后分受也，论人不论伙，虽同伙共谋，不行不分，赃止杖也，已虽不行，然已分赃已虽不分赃，然已得财，故皆斩，也不得财，是一物未得，非某有赃，某无之谓二，行字亦有别已行，谓已执仗入其家，行不行，谓身往不往也。
保辜规避
律文有曰：保辜有曰：规避其义，未详説文嫴保任也，则保辜之辜，当作嫴谓殴者，死生未决，令殴之者保任之，俟其平复与否，然后坐罪也韵会曰：规避也。唐书规影徭赋。
令甲
萧望之对景帝曰：金布令甲，边郡数被兵，令天下共给其费，章帝诏曰：令丙，棰长短有数，江充传注，令乙骑乘车马行驰道中，三言，令皆汉令甲乙丙令之篇，次犹国朝大诰三篇，律职制，公式等篇，今称述法令者，不曰有诰，有律而曰载在令甲，殊非。
花押
今之花押，唐以来之花书也。韦，郇公署陟字，时号五云体，王荆公押石字，人有笑押反字者，其用名自唐，宋然矣。
左右
人道尚右，以右为尊，故尊文曰右文，尊武曰右武，莫能尚者，曰：无出其右，以左为僻，凡幽猥曰：僻左防画，不适事宜，曰：左计非正之术曰左道，舍天子仕，诸侯曰左官，去朝廷为州县曰左迁。
左右所尚不同
古以右为尊，周制，左祖右社，社外神也，视祖为尊礼，秋官朝士，掌外朝之法，左九棘，孤卿大夫位焉，右九棘，公，侯，伯、子，男位焉，公侯视孤卿为尊秦爵十，左庶长，十一右庶长，右庶长视左庶长为尊汉朝仪，功臣列侯，将军陈西方文官丞相以下陈东方，西方右也，以王陵为右丞相，陈平为左丞相，平亚于陵也，汉以前皆尚右，吴以陆凯万彧为左右丞相，晋以琅琊王睿为左丞相，南阳王保为右丞相，自是以左为尊，国朝庙制，朝仪従，周与秦，汉皆尊右官制，左，右都御史左右少卿，左，右布政使，则又从三国以后尊左，又今主人肃賔而入，主人从东居已于左，居賔于右，犹是古人尚右之义，但古人肃賔而出亦然，故阼阶为主人之阶，交拜古东，西向，今北向南，肃賔而东，以东为左，北肃賔而西，以身左为左，皆是尚左至陪祀，与叅谒上官，尊者居东，亦以东为左也。
置草迎新妇
京师娶妇之家，置草于门以绯，方尺羃其上，人多未知其故，昔汉京房之女，适翼奉子奉，择日迎之，房以其日三煞在门，三煞者青羊，青牛乌鸡之神，新妇犯之，损尊长及无子，奉俟新妇至门，以谷豆与草禳之京师，迎新妇置草者，犹踵此也。
兊运中盐刻丝
客有问予兊运中盐刻丝者，其义何居？予曰兊増韵通也交兊犹言交通也民出赋而军，运之有交通之义，故曰：兑中韵会着其中，曰：中今啇人先入其直，而后雠盐，若着其中，然故曰中或曰种格古要论曰：宋时织者，配色如傅采，谓之刻丝，作是刻丝，宋已有之，而刻之义未详。广韵缂乞格切，织纬也则刻丝之刻本作缂，误作刻周礼，内司服翚衣，其色，褕狄青阙狄，赤皆刻缯为雉，形亦误作刻。
束脩
曲礼童子，委贽而退，妇人之贽，脯脩栗，古者见师以菜为贽，束脩非童子所得行也，其贽虽非其意，则是朱子茍，以礼来之句，最为得之，曰：束脩其至薄者，则非以上，犹云以来也，与今来学，曰上学来，任曰：上任意同，汉和帝诏束脩良吏，伏谌传自行束脩，讫无毁玷，二束脩，皆谓检束脩饰，檀弓古之大夫束脩之问不出境，与论语，束脩二脩字，当从肉史束脩之脩，当从彡，今亦从肉，易脩辞立诚，书慎厥身，脩皆从肉，乱已久矣，不独史也，【彡音衫】。
仰驳禀夺
广韵仰举也，反首望也，诗注仰者，心慕之辞，説文驳马色不纯，诗皇驳其马増韵受命曰禀，文中子奚适而无禀，夺攘取也，左传一与十，夺四字之训如此，今行移家以行，下为仰不允，其议为驳，白事为禀，详定为夺，不知其训，别有所出否也。
文移
文文书也，自秦少府遣吏四人，在殿中主发书，始有文书之称，移移状也。如张安世移病，刘歆移书大常，始有移状之称，文通上下皆谓之文移，公府不相属，敬则为移也。
射防对防
汉射防与对防不同，设为难问疑义，射者随其所得而释之，谓之射，与射覆之，射同显，问以经义，政事对者，直陈所见，谓之对，对答问也，今试士兼二者而用之。
挟书摹印
白居易集礼部试进士例，用书册兼得通宵，容斋随笔大中祥符元年，试进士出清明象天，赋仍録题解摹印以示之，景祐元年，诏试日题目，其经史所出，摹印给之，更不许上请，是挟书给烛，自唐已然，摹印题目所出，则宋事也。
隽永传竒炙輠【隽音选传音篆輠音伙】
蒯通论战国説士权变号隽永，裴硎着小説号竒淳于髠所言，齐人视为炙輠，説文隽肥肉也，释名也，所以示人徐氏曰：古者车行，尝载膏以涂轴，輠其器也，通之论，如隽之悦口而味长，硎之説多竒异可示髠之言，如炙輠器虽久，而膏不尽。
八分飞白
八分飞白二书，皆蔡邕作也，法书苑蔡文姬曰：臣父割，字八分，取二分割李篆字，二分取八分，故名八分，其为体篆多而少，所谓汉篆者也，或言上谷王，次中所作，又曰：势如八字，又曰，蔡邕于八体之后，又分此法，皆非也。书防蔡邕，待诏鸿都门下见役人以垩箒成字，心悦焉，归而为飞白之书，剏法于八分，穷微于小篆，王僧防云飞白八分之轻者是飞白，即八分篆，但轻微不满，施之宫殿，题署者也，归田録仁宗好飞白以防画象，物形而防最难工，此与蔡邕飞白异，梁武帝谓蔡邕飞而不白，王羲之白而不飞，亦是谬谈，【垩音噩】。
名义考卷七
<子部,杂家类,杂考之属,名义考>
钦定四库全书
名义考卷八目録
人部
训诂注疏笺    坚白同异
反后之义     健羡
兆联       裁才
迟夷       契阔间阔
锋起蜂生     干没
合从连横     委蛇鱼雅
苍黄       通方
防隅       沨沨龂龂
防防       风流
轣辘       依韦依违
歃血       裂繻封
不食周粟     施従施施
推毂       博奕
藏       倾盖扫轨柴门
岸帻倒屣     如厕踞厕
杇镘       折阅
运甓       结草衔环
后席前席     凫藻鱼水
不三宿桑下    籸盆彩燕
蒸报通      娲皇三事
尹喜       嫪毐乃摎毐
孙膑黥布     班厍隽苻四姓
杜康伯乐     曹李敏捷
嵇阮醉      跬步
脉脉       瞽瞍仪狄
酣酗沈湎
钦定四库全书
名义考卷八       明 周祈 撰人部
训诂注疏笺
顔师古曰：训者，释所言之理，诂者眀所载事物之故韵会注解也，识也，疏陈也又记也说文笺表识书也，博物志郑毛苌，郡人谦言不敢注，但表识其不明者耳，因谓之笺。
坚白同异
赵平原君客，公孙龙善为坚白同异之辨，成英疏云：公孙龙着守白论，坚持其説而守之如墨，子墨守之义，故曰坚白龙之辨，盖将合异以为同，故曰同异，庄子齐物篇之坚白胠箧篇之同异，与夫蘓秦注黄，所以为坚白，所以为利，三説亦辨者之事，义与此又别公孙龙固邓析之流也。【胠音趋箧，音挟】。
反后之义
説文司臣司事于外者，从反后，臣事事于外，与后相反也，后道寛惠司家褊急，违于君也，夫臣者，行君之令者也，与君相反违于君，岂制字之义哉？君尊臣卑，尊卑反也，君逸臣劳，劳逸反也，君可臣否可否反也，君违臣弼违，弼反也，反后之义如此。
健羡
説文健伉也，羡贪欲也，司马迁大道之要，去健羡，如淳曰：知雄守雌，是去健也，不见可欲，使心不乱，是去羡也，今人以健羡为叹美之词，误矣。
兆眹【眹音引】
广韵吉凶形兆，谓之兆眹，按兆灼坼，眹目眶，二者着见几微，故吉凶形兆，谓之兆眹，或作眹兆，而读者作朕兆，谬矣。
裁才
裁，度也，才浅也，一曰仅也，裁何以谓之度？裁本制衣，制衣者，必度其身，故谓度为裁才，何以谓之浅才，本染色，一入谓之才，仅仅而已，故谓浅为才周易，后以财成天地，汉书财择财察财幸，引决自财，皆当用裁，字用财，讹也，谢鲲，才小富，马援裁知书，食裁足，裁封数百户，汉文纪见马遗财足，皆当用才，字用才，裁财皆讹也。后人承讹，习而用之，以为出经史，是岂可乎？
迟夷
古者迟夷二字通用书，迟任有言，注迟一音，夷河伯谓之冯夷，或谓之冯迟，史传，或言陵迟，或言陵夷，其义一也。
契阔间阔
诗死生契阔，注契阔勤苦也，诸葛丰间何阔？今人以契阔作间，阔亦误。
锋起蜂生
东方朔变诈锋起，荀子尝试之説锋起谓如锋刀，齐起鋭而难犯，中山靖王谗言之徒，蜂生谓众多也。蜂有锋之义，化书蜂，其毒在尾，垂颖如锋，故谓之蜂。
干没
张汤传，始为小吏，干没服防，曰干没，射成败也，如淳曰：豫居物以待之，得利为干，失利为没，昔人谓得利曰干，削亦此意，或以为陆沈之义，非徐广曰：随势沈浮，正义曰：阳浮慕为干，心内不合，为没亦非。
合从连横【従音宗横音宏】
天下幅圆之势，南北为従，东西为横闗东地，从长六国，共居之闗西地横阔，秦独居之，苏秦合六国摈秦，故曰合従，张仪破闗东従道使，连秦之横，故曰连横。
委蛇鱼雅
诗言委蛇，晋张华，儒雅有筹，畧由是称不廹者曰委蛇，不俗者曰：儒雅不知委，从禾取禾谷垂穗，委曲之貌，蛇本蛇虺，其行纡曲，言大夫动而有法，若禾穗之垂，与蛇行也，故沈读作委委蛇，蛇儒当作鱼，雅乌也，鱼与乌飞行皆成队，言人动容，中，礼无错乱，若鱼与乌也，故韩愈元和诗云：鱼鱼雅雅，鱼与儒声相近，讹为儒雅，俗作鸦者，非【虺音灰，蛇音移】。
苍黄
今人谓怱遽曰：仓皇曰：苍惶又曰：苍卒，义固不谬，而仓苍之文，则不可解，説文仓谷藏也，苍黄，取而藏之，故谓之仓；徐氏曰：苍黄谷色也，农人乗苍黄而取之，谨盖蔵戒后时也，故以苍黄为怱，遽义彼作，遑作惶者不知其为黄而误也。作卒者，卒不可与苍并言也，作仓者，亦非也。
通方
方，道也，汉通方之士，不可以文乱，武帝纪，方闻之，士皆谓闻道与有道博闻之士也，记曰：隆礼由礼，谓之有方之士，语曰：且知方也，孰谓非道哉？今指圎融滑稽之士为通方，此士习之，所以日陋也。
廉隅
防徐云棱也隅説文陬也即一物言之，如堂之边垂处，一上一下，其棱甚分，眀即防逺地之防也人有分明，不苟取者，曰防，义取诸此，如堂之转角处，一正一旁，其角甚峭厉，即举一隅之隅也，人外貌端正维徳之隅，义取诸此。
沨沨龂龂【沨冯泛二音龂音银】
左传？季札观乐歌，魏曰：沨沨乎？大而婉，汉志周道衰，洙泗之间龂龂如也，学者习以沨沨，龂龂为美辞，不知其非也，沨沨中庸之声言可与为善，可与为恶，龂龂辨争貌，又忿嫉之意，汉志龂龂当作訚訚，所谓鲁犹有揖逊之风也。
防防【防音喇防音鲊】
山谷集防苴，泥不熟也。中州人谓蜀人不遵轨辙，曰川防苴防郎假切苴音鲊考，韵书无防，苴有防，防防卢下切读若喇，防除瓦切，读若鲊，当作防防为是山谷，亦未深考也。
风流
人今称轻俊者率曰风流，南史王俭曰：江左风流宰相，惟有谢安，安矫情镇物，系天下苍生之望，若东山所为，其亦轻俊矣，宜王俭少之也。
轣辘【轣音厯辘音鹿】
汉人有适吴者，吴人设笋问之，曰：竹也，归而煑其箦不熟，谓妻曰：吴人轣辘，欺我如此，博雅车轨道，谓之轣辘，借轨道，为诡道，吴人轣辘，犹言吴人诡道也。
依韦依违
汉郊祀歌五音六律，依韦响昭，韦成，上重其事，依违者一年，歌依韦韦革之，韦不相乖离也，依违违背之，违不决也。
歃血
索隠曰盟之用牲，贵贱不同，天子用牛马，诸侯犬猳，大夫以下用鸡，毛遂取鸡犬马血来，盖总盟之用牲也増韵主盟者，以血涂口，旁曰歃，顔师古曰：预盟者各歃血，余者瘗之，汉文纪作啑血王陵，作唼血，【猳音家】。
裂繻封【繻音须张恋反】
张晏曰：繻符也。书帛而分之，若券契矣，如淳曰：两行书绘帛，分持其一，出入闗合之乃得过，此所谓裂繻也，释名也，转转相，无常人也，如淳曰：律诸当乗及发驾，置传者皆持尺五寸，木信封，以御史大夫印章其乗者参封之，有期会，累封两端，端各两封，凡四封乘，置者五，封之两端，各二中央，一也，轺再封之，一马一封，此所谓封也，二者皆汉制，今路引乃繻之遗意，符验勘合，犹封也，【轺音尧】。
不食周粟
夷齐耻食周粟与微子我罔，为臣仆同意，粟与论语，与之粟粟，字同训，饿而死，谓穷困终身也，议者谓薇，非周土之毛，见何陋耶？三秦记谓夷齐食薇，三年顔色不变，武王戒之，不食而死，三年之久，岂尽食薇耶？岂必待武王戒之，后枵腹以死耶？
施从施施【施从之施音尸施施之施音移】
离娄篇施従，良人之所之，施本作説文伺人也，蚤起，伺良人之所之，而従之也，施施从外来，施施当作詑，詑广韵，詑詑自得之貌，齐人餍足之状也。
推毂
荆燕世家，吕氏推毂髙帝就天下，言诸吕奉推髙帝取天下若推毂，然冯唐，王者之遣将也，跪而推毂，言以殊礼，宠异之也，一以荐贤为义，一以遣将为义。
博奕
奕围棊也，博局戏也，今双陆古谓之十二棊，又谓之六博，又谓之五白博雅云：投六着行六棊，故为六博着簺也，今名骰子，自幺至六，曰六着，棊局齿也，内外各六，曰六棊，此六博之义也。古者以五木为簺，有枭卢雉犊塞，五者为胜，负之采枭，以食为义，便则食不便，则为余行为最，胜卢黒色次枭亦为胜，故博者云：呼卢此五白之义也。摴蒲经谓卢雉红防，犊塞黒防潘氏纪闻谓唐明皇赐四绯，皆是后来如此，楚辞招魂箟象，棊有六博些箟，以竹为簺象，棊以象齿，饰博局，今犹然以骨代簺，以两簺代五木，自陈思王始也。
藏【音业】
宋丁谓为玉清昭应宫使，夏竦为判官，一日宴斋宫，优人有杂手藏，者谓曰：古人无咏藏，诗竦为一絶云舞袖挑珠，复吐丸，遮藏巧便，百千般，主公端坐无由见，却被旁人冷眼防竦，盖讽之也，藏，不惟古人无咏其名，今亦罕闻，疑即今躇，桶戏也。【躇音擢】。
倾盖扫轨柴门
孔子遇程子于涂，倾盖而语志林，以为骈车，两盖相切，小欹之意，战国防注倾者，却不御也。刘胜告归乡里，闭门扫轨，集览云：扫除辙迹，示不与人交也，杨震収印绶，于是柴门絶賔客顔师古以为篱落毘陵，陈济云：塞断其门，不通出入也。
岸帻倒屣
汉书注帻卑贱，执事不冠者所服，后世为燕巾，广韵露頟曰岸，光武岸帻，见马援，徐氏曰：躧履，谓足跟不正，纳履躧通，作屣倒屣，既不着跟，又倒曵蔡邕倒屣迎王粲。
如厕踞厕
孟康曰：厕行清也，以其不洁，常清除之也，广韵如往也，晋侯如厕，言往厕也，又曰：厕防防厕中受粪，函万石君作厕牏，吕静作楲窬，牏窬皆当作防楲虎子也，又名兽子，今曰马子，古人为虎，形取义于服，猛为马可跨也，今则直为桶矣，又居髙临边垂曰：厕武帝踞厕见卫青，言临髙蹲踞以见也。
杇镘【杇音乌镘音瞒】
杇説文所以涂也，秦谓之杇闗东谓之镘，増韵杇涂，镘器也，因谓涂镘为杇，论语粪土之墙不可杇也，镘说文铁杇也，徐氏曰：所以泥也，亦作墁，孟子毁瓦画墁，杇与镘一也，即今泥壁，是以铁为之，画墁谓截止而不为镘也。
折阅【折音舌】
尚书闗石注彼此通同，而无折阅，谓之闗荀子良贾不为折阅不市，注阅卖也，谓折所阅卖之，价则折阅，犹俗谓折本也。
运甓
陶侃运甓，甓甎也，説文瓴甋甓也，广韵瓴甋谓之塼塼，即甎也，诗中唐有甓，谓庙中路甎也，今绘图者作，抱瓮之状，误矣。
结草衔环
世言报徳曰结草衔环结草，出左传，衔环无所出，魏颗从武子治命，嫁其嬖妾及有辅氏之役，见老人结草以抗秦师，秦有力人杜回踬而颠，因获之，夜梦老人曰：所嫁妇人之父也。杨寳见黄雀将死，饲巾箱中，毛成飞去，有黄衣以白环四枚，与寳言环而非衔，隋侯见大蛇被伤，因治之后，蛇衔珠以报言，衔而非环，或合二事为言也。
后席前席
孔子间居注负墙，却就后席商鞅，见秦孝公与语，不自知膝之前席，汉文帝前席贾生，古者坐于地，以筦蒲为席，天子诸侯则有黼黻纯饰，坐则居中，逊避不敢当，则却就后席喜悦，不自觉，则促近前席，直一席，有前后耳。
凫藻鱼水
杜诗传士卒凫藻蜀志，孤之有孔明，犹鱼之有水也，凫戏于藻，光武之士卒似之，鱼忘于水，先主之君臣似之，一则保有全蜀，一则恢复帝业，有以哉！
不三宿桑下
襄楷諌，汉桓帝曰浮屠不三宿桑下，不欲乆生恩爱精之至也，王防学以桑下为衞桑中之诗淫奔之事，何其窥释氏之浅且陋也，四十二章云：沙门受道法者，日中一食，树亦一宿，慎莫再矣，不三宿桑下，即不再宿，树下之谓也。
籸盆彩燕【籸音辛】
北俗除夕，采竹木叶焚之，谓之生盆，元日，剪乌金纸翩翩，若飞翔之状，簪之，谓之黒老婆按荆楚嵗时记除夕作蕡，烛以麻籸，浓油如庭燎，谓之油籸，今生盆之生当作籸，元日剪彩，为燕戴之，曹松诗防燕，表年春，王沂公帖，字彩燕，迎春入鬓，飞燕为鸟，遗卵生契，故后人目为黒老婆即彩燕之遗也。
蒸报通
下淫上曰蒸上淫下曰报旁淫曰通
娲皇三事
淮南子女娲錬五色石补天断鼇足，立四极聚，芦灰止滔水，人多疑其荒唐不经，然此不过言娲皇参赞之功耳，江东，俗谓正月二十日为天穿，以红缕系煎饼置屋上，亦谓之补天链，石即此意，断鼇足如禹，鎻巫支祈聚芦灰，如武王沉璧之类，不必疑也。
尹喜
世传老子度闗闗令尹喜先勑门吏竢其至出迎，又内传闗令尹喜周之大夫也。人多读为闗令尹不知尹姓名，喜为函谷闗吏故曰闗令且令尹楚上卿，执政者非闗吏今称县令曰：令尹亦非。
嫪毐乃摎毐【嫪音涝毐音蔼摎音刘】
吕不韦传，乃求大隂人嫪毐以其隂闗桐轮而行，以啗太后，拔其须眉，为宦者相传，皆曰：嫪毐説文释毐引，嫪毐索隠谓士骂淫曰：嫪毐皆非也。嫪婟也，毐士无行也二字，本不相承，嫪当作摎，从手广韵，摎居尤切，姓也，即索隠亦以为姓，孔丛子子顺谓魏王曰：今秦四境之内，执政以下固曰：与摎氏乎？与吕氏乎可见，盖大隂人姓摎无行，故曰摎毐，犹朱邑传称魏倩也，有谓为刘伯庄者，嫪与刘同音，误作刘也。
孙膑黥布【膑音牝】
齐将孙膑，名逸不可考，膑，非名也，孙足为厐防所断，故称为孙膑，膑乃肉刑去膝盖骨之名，汉淮南王黥布姓，英黥非姓也，布尝坐法黥，故人称曰黥布，黥乃墨刑在面之名，韵会以黥为姓，今武人有名孙希，膑者可笑也。
斑厍隽苻四姓【厍音赦隽音选苻音蒲】
斑彪史误作班彪，斑姓出，楚令尹子文之后，子文为虎所乳，名谷于莬，其子以虎文，斑名斑，后遂以为氏，金城太守，厍钓读者误作库，钓韵书厍，式夜反，从厂姓也，库古，故反从广兵车藏也，或者谓守库大夫之后为库，姓不知仓氏，庾氏则仓库吏之后，此姓苑有厍姓庾，姓无库姓也，京兆尹隽不疑误，读作隽不疑隽从佳，乃隽永之隽，肥肉也，渤海商音姓，若隽从佳，音义与俊同，秦苻坚误作符坚，苻从艸乃萑苻之，苻坚生背有赤文成艸，付祖蒲洪，遂改姓苻。若符从竹，又别为姓，【厂音盐，广音俨，佳音皆萑，音桓】。
杜康伯乐
説文少康一名杜康，徐曰：孙阳即伯乐也，亦曰王良，国语谓之邮无恤。
曹李敏防
曹子建七歩成诗李太白自言，倚马可待，世称敏捷者，无如二子，史，育除夕诗五歩而成栁，公权赐边衣，诗三歩而成，是又过于子建矣，桓温北征，鲜卑唤袁宏，倚马前作露布，文手不缀笔，太白借用其事，不然，何为文乃言，倚马耶？
嵇阮醉
卢仝诗玉山，自倒非人，推此嵇康，事康醉倒，如玉山之将，頽杜甫饮中八仙歌，知章骑马似乗船此阮咸事，咸醉骑马，欹倾人，皆指而笑曰：个老子骑马如乗船行波浪中，二公放逹，方其山頽波拥胷次悠然，岂直疎逺世故哉。
跬步【跬音窥】
跬玉篇举一足行也，步白虎通人再举足，步备隂阳也司马法六尺曰步跬得三尺，俗谓之小步，人行左歩为彳右步为亍，合则为行【，彳音斥，亍音祝】。
脉脉
古诗盈盈，一水间脉脉不得语，杜诗微微向日薄，脉脉去人遥古诗以牛女，相去河汉，一水之间，不得与语，意甚含蓄，此古诗之妙也。杜亦是雪诗絶唱然二脉，脉字不可解，按脉説文血理之分，衺行体中者，古诗脉脉当作覛覛尔雅，覛相视貌，谓相去虽近，彼此盼视，而语不相通，意笃至矣，杜诗脉脉当作蓦蓦増韵蓦越也，谓空中之雪愈，望逾逺脉脉去人遥犹言越，越去人逺也古字通用，若直以脉字求之，不得其意矣。
瞽瞍仪狄
瞽瞍，人多以为无目，仪狄人多以为男子，不知瞽瞍，有目仪狄女也，孔頴达曰：无目曰瞽，舜父有目不能分别善恶，故谓之瞽配，字曰瞍，盖瞍亦无目之称，战国防曰：帝女仪狄所谓帝即禹也。
酣酗沈湎
酣酗沈湎，四者皆酒失也，张晏曰中酒，曰酣，以酒为凶，曰：酗，诗疏沈湎者，饮酒过久，若沈浸然，湎则湎然俱醉，顔色齐同。
名义考卷八
钦定四库全书
名义考卷九目録
物部
蒲卢       菉竹
苞桑       葑菲
郁鬯       黍稷穜稑
粱粟秔稻     兰蕙
凫茈       频婆
苹蘩蕴藻     芄兰
杜蘅       蔆芡
萑苇       荇莼
蓬蒿       杜荣苌楚
荷        水红花
苹萍       芝
芀藜藿      萝茑
菖蒲花      甘菊
逺志寄生     雕苽
芹献葵倾     天棘
南烛       石南花
菟葵燕麦     菘芥芦菔蔓菁
稂莠       胡麻戎菽
茶即荼      松柏
橘柚       枏
楩梓豫章     女贞合欢
芧栗       木兰
桐        桂子
阳燧隂燧    崖蜜石蜜木蜜竹蜜波罗蜜
唐棣       沈速
木芍药木芙蓉   樗栎
茈        竹
嶰谷       蕲
离离
钦定四库全书
名义考卷九       明 周祈 撰物部
蒲卢
蒲卢沈括以为蒲苇，或问以为果蠃，尔雅，果蠃之实，栝楼夫蒲似莞苇，大葭也，果蠃蜂也，栝楼天也，不应相逺如此埤雅，曰：似匏而圆曰，壶小而细腰，曰蒲卢，其根着在土而浮，蔓常縁于木盖蒲，以浮为义卢犹壶卢，今人以盛药物者是浮，蔓与敏树意正合，果蠃腰细，有似于蒲卢，借蒲卢以名果蠃，所谓蜂若壶也，非谓果蠃为蒲卢，栝楼实两两相值，有似于果蠃，又借果蠃，以名栝楼，所谓果蠃之实，栝楼也，非谓栝楼为果蠃，朱子训蒲卢时意亦未安，故托之沈括也。
菉竹
大学菉竹，毛诗作緑竹，是以竹为冬生草，篠簜之属，緑为色矣，以故二章青青三章如箦，皆不可训，不知非也？按：尔雅菉，王刍注云：菉蓐也，今呼鸱脚莎，又尔雅竹，扁竹注云：似小黎，赤茎节，好生道旁，可食，又杀虫，疏皆引菉竹猗猗为据，是菉非緑，乃王刍竹，非冬生草，乃扁竹也，诗传亦主此说，但王刍扁竹识之者，尠尝考王刍即本草荩草扁竹即本草萹蓄，唐慎微云荩草，叶似竹而细薄，茎亦圆小，生平泽，溪涧之侧，煮以染黄极鲜好，洗疮有效，俗名菉蓐草图经曰：萹蓄，一名扁竹，生下湿地，苗似瞿麦，叶细緑如竹，赤茎如钗股，节间花出甚细微，青黄色，根如蒿根，二草，皆云似竹一，生平泽，溪涧之间，一生下湿地，正与淇澳，水涯相应，荩草，今尚无的识，萹蓄在处有之，南人呼铁线草者，是二草生于淇澳，猗猗，初生貌青青，生而盛也如箦，犹言草如茵也，诗终朝采，緑亦当作采菉，若菉豆之菉当作緑，其色緑也，菉笋之菉当作甪，笋嫩者，如鸟喙也，【卄音入，甪音緑啄音恵】。
苞桑
易其亡其亡，系于苞桑，传谓苞桑为安固之道，以桑之为物，其根深固，苞谓丛生者，其固尤甚，此非善说易者也。易谓休否之大人，其视否也？有其亡之戒，故曰其亡其亡，若系于丛生之桑，即书所谓若蹈虎尾，渉于春氷也否，休则泰来，此大人所以吉也；凡木樨则丛生，乔则特立，未有樨而可以为固者也，书曰：草木渐包包，与苞同云。水退而草木始丛生也，至诗言苞者亦不一，肃肃鸨行，集于苞桑，洌彼下泉，浸彼苞稂，亦可谓鸨集安固之桑泉，浸安固之稂乎？此其不然也，大人致泰之意在言外，【鸨音保，稂音郎】。
葑菲
诗采葑采菲，无以下体，注谓不可以其根之恶而弃其茎之美，此说非由不辨，二物故也。葑今萝卜笺，葑蔓菁之类也，陆佃云：芜菁，一名葑紫，华者谓之芦菔，郭璞云：芦菔芜菁，属紫华大根，芜菁即蔓菁，与葑相似，紫华，惟芦菔为然，是葑为芦菔，故曰：蔓菁之类也，佃说微有疵，吉州人谓芦菔之脆美者为芋头，葑葑其名，芋其形耳，谓芦菔为葑者，陈楚方言，吉州，故楚地名犹存，菲今土，郭璞云：菲，芴土也，唐慎微土根似葛，细而多糁，即月令所谓王二物根为美，诗人谓采葑采菲者，得无以下体之故乎？言已之顔色不足采而徳音或可以配君子，故承言及尔同死也，【芦音卢菔音，白糁音繖】。
郁鬯
记曰：郁合鬯臭，先儒谓捣郁金香草之汁，和合鬯酒，按本草郁金无定识，尝考达磨俱含论，郁金树名出罽，賔国花黄色，压汁为香，窃恐周以前罽賔未通中国，先王不寳逺物亦何取郁金也，盖郁非草，乃草之舂筑，犹鬯非酒，乃酒之条达，说文郁作郁，芳草也，十叶为贯，百廾贯筑以煮之，为郁，故其字从臼从缶，又曰，百草之华逺方郁人所贡，则郁乃合众，香草舂筑之，故曰郁郁，人亦以是得名，以是郁和酒，其气条达，故曰：鬯众香草，薫兰萧艾之属皆备也。故曰：百草之华，王度记，天子以鬯诸侯，以薫大夫，以兰芝士，以萧庶人以艾，诸侯以下各一物，天子备物耳，礼记释郁鬯，误引郁金本草释郁金误引郁鬯，于是交乱矣，埤雅释草至，以鬯亦为草名非甚。
黍稷穜稑【穜音童稑音六】
诗黍稷重穋，黍即今黍，北人曰黄米，以酿酒者，古以为秬鬯者也，赤黍，谓之虋黒黍谓之秬黒黍一稃二米者，谓之秠，稷即今穄，北人曰小米，以炊饮者，古以为粢盛者也闗西谓之，冀州谓之□，重穋本作穜稑，其实不可知，郑司农曰：先种后，熟曰穜，后种先熟曰稑，恐亦无是种，疑即今楚人所谓芒谷最先种者，稑即今楚人所谓緑谷最后种者，萌与穜声相近，緑则稑之譌也，【虋音门，秬音巨，稃音敷。穄，音祭，音糜，□音欠】。
粱粟秔稻
粱与粟同类，粱大而粟小诗，诂曰：粱似粟而大是也。粱有青，黄，白三种最，益脾胃，但收获少损地力，故人多种粟而少种粱粟，即禾说文，禾嘉谷，二月始生，八月而熟粟，嘉谷实，春秋二十八年冬，大无麦禾是也。粟有黏，不黏二种，黏者谓之秫，尔雅秫，黏粟酿酒，汁少于黍为糵，温于大麦，或以秫为稷之黏，或以禾为苗，皆非秔与，稻亦同类，稻黏而秔，不黏说文，秔稻，属沛国谓稻为稬是也。秔今人所常食米，有赤白大小四五种，惟白晚米最胜，一名籼别，一种谓之占，亦不黏，宋真宗给江，淮，两浙占城种也，稻今造酒者，是杂记曰：醴，稻醴，字书解，餈稻饼明醴，与餈皆稻所为可见，稻是稬说文，沛国谓稻为稬无疑，此本草所以有秔米，稻米而无稬，米一名稌，尔雅稌稻，孔子曰：食夫稻，谓饮酒不然，居丧者不粒食耶？自汉人置稻田使者，字林有稬稻，秔稻之说，于是始乱矣，【稬，俗作糯】。
兰蕙
古所佩兰，盖都梁香，一名兰泽，与泽兰又别泽兰，俗名孩儿菊，叶尖微有毛，方茎紫节，花似兰泽而不香兰泽，叶似泽兰，光润而有岐隂微紫花红白色，而香二兰相似而小异，又有山兰，似刘寄奴叶无桠，马兰花似菊而紫，今人所种兰草，叶似麦门冬而濶且韧，花黄，有细紫防与所释佩兰全异，陶隠居以兰泽，为泽兰本草衍义以今兰草为兰泽，皆非古所称，蕙盖零陵香，一名薫南越，谓之燕草，麻叶，方茎赤花黒实气如靡芜，可以已厉，虽干枯犹香，尔雅翼兰一荑一花，蕙一荑五六花，荑初生芽，有荑而后有柎，有柎而后有花，一荑一花，单出者也，一荑五六花丛出者也，黄山谷曰一干，一花为兰，一干数花为蕙，并兰蕙俱不识，今人已不识兰，又执此以辨，兰蕙益谬矣。【韧音刃，荑音移】。
凫茈【茈音疵】
今果实有曰：荸荠诸书无荸荠，字必凫茈也，尔雅芍凫茈，郭璞曰：生下田苗似龙须而细，根如指头黒色可食本草谓之借姑，又苗曰：剪刀草，汉刘传，掘凫茈而食是也；续汉书作符訾，已非今作荸荠，益妄矣。
频婆
北方有果，六，七月熟，似林檎而大，色通碧，注以丹名频婆，按华严经，唇口丹洁，如频婆果注，频婆果名，此果似北方林檎，极鲜好者也。又西域有频婆帐，频婆香，盖频婆梵音，犹华言色相端，好也，此果鲜赤端，好得频婆名，故西域种，不知何时，入中国也，帐与香色似此果，故亦谓之频婆。
苹蘩蕴藻
苹今浮萍也，尔雅萍蓱，其大者苹，季春始生，可糁为茹，蘩，今白蒿也，埤，雅、蘩，叶麄于青蒿从初生至枯，白于众蒿，欲似细艾者，陆玑云：白蒿春始生，及秋香美，可生食，又可蒸，尔雅谓之皤蒿，蔏蒌亦似艾，白色，初生即可食，诗食野之苹，谓蔏蒌也，又非蘩藻陆玑云：生水底有二种，一种叶如鸡苏，茎大如箸，长四五尺，一种茎大如钗股，叶似蓬蒿，皆好聚生，故曰蕴藻，【蓱音平，糁音繖，蔏音商，蒌音闾，茎音横，箸音着】。
芄兰【芄音丸】
尔雅：雚芄兰说文，芄兰莞也，莞即蒲，一名苻蓠，其上台名蒚，一种极纤者，名皆可为席，但有精粗耳，【雚音贯，莞音官，苻音蒲，蒚音歴】。
杜蘅
陶居云，杜若，叶似廉姜，而有文理，根似髙良姜而细，味辛香，又絶似旋复根，唐慎微云陶所注旋复根，即真杜若也，一名杜蘅，又别有杜蘅图经曰：杜蘅苗似细辛，根麄黄白色，叶似马蹄之下布者，名马蹄香，山海经曰：状如葵，其臭如靡芜，名曰杜蘅，可以走马，食之已瘿，杜若广雅所谓楚蘅者也，杜蘅尔雅所谓土卤者也。
蔆芡
蔆今蔆角，武陵记曰：四角，三角曰芰，两角曰蔆，尔雅蕨是也。又芰菜名实如山茱萸闗西谓之薢茩，尔雅：芵茪是也。即屈到所耆者，芡今鸡头子，一名鴈头，根谓之防，茎谓之蒍，尔雅所谓钩，芺也，蔆华背日性寒，芡，华，向日性暖，故医家本草诸书，有蔆寒芡暖之诸要之芡，有益于人也，【音眉，薢音皆茩音狗，芵音决，茪音光防音役】。
萑苇【萑音桓】
埤雅苇，即今之芦，一名葭葭苇之，未秀者也。萑，即今之荻，一名蒹蒹，萑之未秀者也字说，芦谓之葭，其小曰萑，荻谓之蒹，其小曰苇，埤雅以萑为蒹，荻苇为葭芦字说，以萑为葭芦苇为蒹荻，大都不过二种而萑苇，所属不同，今南土多芦，小者曰荻，以代薪，北土多苇以织箔，此可见大者为芦，为葭南土，所谓荻者，萑也，小者为荻，为蒹，为苇字说为得，埤雅不及也，即尔雅亦未辨，曰：菼，葭，中赤黒色曰薍，以根旁行，曰：虇初生苗也，【；菼，音毯，薍音翫，虇音绻，埤音皮】。
荇莼【荇音杏莼音纯】
荇一作莕，一名接余，叶紫赤色，正圆，径寸余，浮水上，茎上青下白，与水浅深等大如钗股，以苦酒浸之，可案酒根在水底，正白而细，可糟食，诗所谓参差荇菜也。莼一名，一名鳬葵，又谓草，叶大如手，圆而色赤，茎大如箸，柔滑可羹，以筛盛漏水中，结如氷柱，张翰所思，莼羹也，【音鸭，音鹿】。
蓬蒿
陆佃云：蓬叶遇风，辄拔而旋，未识为何草？古者观转蓬为轮，叶虽乗风亦难圆转，今野外有草髙尺许黄花，花罢出，白穗如弹丸，极轻虚表里，洞见风起，辄飞扬着地，若转环然疑此蓬也，说文蒿，菣也，尔雅蘩之类，青蒿谓之菣皤蒿，谓之蘩，牡蒿蔚，芗蒿萧藾蒿，苹萝蒿莪，其名不同，至秋皆为蒿也，一云皤蒿，谓之蓬蒿，【菣觐，欠二音】。
杜荣苌楚
杜荣，今莣草也，似茅，皮可为绳索履屩，苌楚，今羊桃也，叶长而狭，紫花，实亦似桃枝茎弱，引蔓草上，茎浸以水，汁出如胶，可以黏土。
荷
尔雅荷芙蕖，其茎茄，其叶蕸其本蔤，其华菡萏，其实莲，其根藕，其中的的中薏，注蔤茎下白蒻，在泥中者，莲房也的莲中子也。薏，中心苦【，茄音欹，蕸音遐，蔤音宻菡音喊萏音，橝蒻音弱，茎音横，薏，音意】。
水红花
诗隰有防茏，毛云：茏红草也，陆机云：一名马蓼，叶大而赤白色，生水泽中髙丈余，尔雅红茏古，其大者蘬是也。今北人多植之院落，生水泽者，谓之水蓼髙不过二三尺。
苹萍
苹藾蒿，陆地所生者诗，呦呦鹿鸣，食野之苹，是也。萍浮萍水生，杨花所化，一夜七子者，尔雅萍蓱，其大者苹诗，于以采苹，是也。
芝
说文芝神草，徐氏曰：芝为瑞，服之神仙本草，有青赤黄白紫六色，今所见者，紫二色，如鹿角，或如繖盖，皆坚实芳香，叩之有声，一种木檽朽木株上生，又名木椹，贺氏曰：芝木椹也，一种胡菌天隂生粪上见日则死，庄注谓之大芝菌，与檽皆得名芝，非芝也。
芀藜藿【艻音条】
芀，说文苇华也，通作苕，抽条摇逺生华而无莩，蕚遇风则吹如雪，其聚地如絮，稍大为芦，今人取之以为帚，曰：芀帚是也。一名茢，礼记巫祝桃茢，藜徐铉曰：今落帚，或谓落藜初生可食，邢昺以为王彗，尔雅曰：藜之科，大为树，可为帚，又可为杖，今人曰杖藜是也。子名地复，子可入药，一名莱诗，北山有莱，藿说文菽之少，豆叶也，初生可食，一种鹿藿，即防豆【防音劳】。
萝茑
萝正名女萝，即唐防也，一名兔丝，陆佃云：在木为女萝，在草为兔丝，尔雅翼女萝，正青而细长，无杂蔓，茑即宛童，寄生草也，陶居云，生桑上者为桑寄生亦有生杨及枫上者，各随其树名。
菖蒲花
古诗菖蒲开花马生角，甚言菖蒲无花也。梁太祖后，忽见庭前菖蒲花谓侍者曰：女见否？曰：不见，因取吞之，是月，产武帝，此犹是异事，至苏子瞻和子由盆中石菖蒲忽开九花，则诚有花矣，风俗通菖蒲放花，人取而食之，长年，则是菖蒲有花，但不常有耳。
甘菊
风俗通南阳郡郦县有甘谷，其上有大菊水，得其滋液，饮者多寿，尔雅疏菊有两种，一种茎紫气香而味甘，叶可作羹食者，为真一种，茎青作艾蒿气味苦，不堪食者，名苦薏，今菊甘谷者亡矣，大抵味甘者，甘菊也。
逺志寄生
世说谢安晦迹东山，已而就桓温辟有饷温逺志者温以问安，此药又名小草，何也？安未即答，郝隆曰：处则为逺志出则为小草，安有媿色，其实苗名小草，东方朔传幸倡郭舎人覆树上寄生，令朔射之，朔曰：是窭薮也舎人曰：果知朔不能中也，朔曰：生肉为脍，干肉为脯，寄生盆下为窭薮，上令倡监搒舎人注以盆盛物戴于首，故以窭薮荐之，杨恽传防不容穴，衔窭薮，其实窭薮，不尽皆寄生，【搒音彭】。
雕【音孤】
说文雕一名蒋，今所食茭苗米也，初生苗，谓之茭白，中心生薹，如藕，至秋如小儿臂，可蒸食，其中有黒者谓之茭，郁至后结实，可炊为饭，乃雕米也，尔雅齧，雕蓬是也，西京杂记作雕胡，内则注作雕胡枚乗作安胡相如传作觚卢尔雅翼云：江南人呼茭草刈，以饲马肥，土人谓之葑田，其茎谓之书，峙乃刍茭，即此物，又尔雅茭牛蕲，郭璞注今马蕲，叶细锐，似芹可食，本草注：茭生水泽中，苗似鬼鍼花青白色，子黄黒色似防风子皆是物也。但其名有异，尔雅又两言之耳。
芹献葵倾
今人言芹献，非水芹乃马芹也，言葵倾非蜀葵，乃葵菜也，芹献说出嵇康，野人美芹，子韵防马芹，俗谓胡芹不可食，惟子香美，可调羹饮，若水芹则无子，故知是马芹也，葵倾说出，左传葵犹能卫其足说，文葵菜也，有紫白茎二种，常倾叶向日，不令照其根，若蜀葵蜀之言，独也无附枝叶不能卫足，故知是葵菜也。
天棘
杜诗天棘，蔓青丝，人多不识天，棘为何物？郑樵以为栁，非是学林新编以为天门冬按博物志，天门冬逆捋有刺，若叶滑者，名絺体，一名颠棘，抱朴子天门冬在东岳，名淫羊藿，在中岳名天门冬，在西岳名，管松在北，岳名无不愈，在南岳名百部，在京陆山阜名颠棘，二书所云皆颠棘，又按说文天颠也，则颠棘，即天棘也，天棘即天门冬也。
南烛
南烛，日华子谓即乌饭草也，本草图经叶类苦楝而小，冬生红子作穗，谓之南天烛，其种是木而似草，又号南烛叶，可以染饭，食之令人健即太极真人青精干石也，根治误吞铜铁，【音讯】。
石南花
石南花即今白绣毬花本草注，石南生石上，叶似枇杷，但背无毛，光而不皱，正，二月间开花，冬含胎为苞，一荑五六苞，一苞中十余花，一花六，叶如椿花，甚细碎，淡白緑色，叶多于花既开，惟见叶不见花，花才罢，旧叶尽脱，渐生新者，湖南北江，湘皆有之，此惟白绣毬花为然，故知为白绣毬花也。
菟葵燕麦
尔雅莃，菟葵蘥燕麦本草注，菟葵苗如石龙，花白如梅，茎紫色，煮汁，极滑堪噉，燕麦苗似小麦而弱，实似穬麦，而细二者，今在处有之。
菘芥芦菔蔓菁【菘音松菔音白】
菘，今白菜也，芥今辣菜也，芦菔，今萝卜也，一名葑蔓菁，即芜菁也，又名荛本草图经菘与芜菁相类，梗长叶不光者，为芜菁，梗短叶濶厚而肥痹者为菘，衍义曰：菘叶似芜菁，緑色差淡，其味微苦，陶居曰：芥似菘而有毛，味辛，郭璞曰：芦菔芜菁，属紫花大根，又云：芜菁根细于温菘，而叶似菘，此说四物之最精者也。菘，谓之白菜者，以白菘得名芦菔，谓之温菘，又谓之紫色菘，一曰大芥，尔雅疏谓：葑也，须也；芜菁也，蔓菁也，飱芜也，荛也，芥也，七者一物也，夫葑与芦菔，一物芜菁，蔓菁，荛一物，芥一物须飱芜，郭璞谓似羊蹄叶细，味酢，与四物又不类，当别一物疏殆，未之辨与。
稂莠【稂音郎莠音酉】
尔雅疏稂，一名童梁，陆玑云：禾秀为穗，不成则嶷然谓之童，梁尔雅，翼莠似稷而无实，今狗尾草，一名葽诗注，物成自秀葽始。
胡麻戎菽
胡麻似脂麻，而大胡麻稭短而圆，一名藤，苰脂麻稭长而方，一名苣蕂，皆可压油，古以为饭，郑司农以居，五谷之首，今脂麻南北皆有胡麻，惟陜西近边一带有之，云种出大宛，故得胡名，戎菽，即今黄黒大豆大者曰菽，小者曰荅，古以为粥，郑司农以居，五谷之一，或以种出山戎，得戎名，一曰：戎，大也，戎菽，犹言大豆也，对小者荅而言。
茶即荼
尝考茶即荼也，说文荼，从艸余声，有二音。一鉏加切，一同都切，有四义一苦苣，霜后可食，诗谁谓荼苦？是也，一委叶布地而生花，黄如菊，秦网密于秋荼，是也，三秀其穗，色白，诗有女如荼是也。四苦荼茗也，尔雅槚苦荼，郭璞曰：树如栀子，冬生叶，可煮为羹，饮本草苦荼，能去脂，使人不睡是也。后人视苦苣委叶，秀为恶草作荼，作同都切，视茗为嘉木妄作，茶作鉏加切，于是有荼字，又有茶字，不知茶非正文也，陆羽荼经曰：其字或从艸，或从木，或艸木并从艸者，荼正文也，艸木并者，旁从木作也，巴南人曰：椵俗以上从艸下从木作茶，亦曰木，并不知下余声，非从木也。
松柏
松南土为多，北鲜，唯塞上者为尤大，柏南北皆有之，身曲而叶直者，松叶曲而身直者，柏尔雅枞，松叶柏身，桧柏叶松身枞，叶与身俱直，桧叶与身俱曲也，埤雅，枞直而从，桧曲而防柏木理，坚致美于松枞，又美于柏，尸子云，松柏之防，不知堂密之，有美枞，今塞上大者，或即枞，与古以为太庙梁材者也。
橘柚【柚音宥】
橘，今黄柑也，刘晏江淮珍甘以味甘得名，柑，木衔马口，俗借用耳，柚大于橘皮薄而苦不可口，犀中小瓣，如麦粒解之，视橘不易，败汁少而微酸，诗秦风有条，列子吴楚之国有大木，其名为櫾，皆谓柚也。似橘而小，如弹丸者名楱，似橘而大，皮麄厚，香美者名橙，似柚而大，如盂，皮厚二三寸，中似枳食之，少味者，名椵一种，皮似橙，状如手指，俗名佛手柑。
枏
尔雅梅枏，夫梅之曰：枏犹鲤之曰：鳣也，枏即楠本大木，木理细致于豫章，一名交让木，后人因尔雅梅枏之文，遂谓枏为梅，虽许慎，孙炎亦不复知有楠矣，犹鳣本鳣鲔大鱼鲤，亦谓之鳣不应，遂谓鳣独为鲤也。
楩梓豫章
古人称美材曰：楩梓豫章，然四木鲜有辨之者，楩盖椿属尔雅，棆楩属说文，棆母杶，此可见为椿属也，梓今梓木，楸属陆玑云：楸之白色而生子者为梓，正义云豫，今木章，今樟木服防曰：豫章生七年，乃可知以樟，初生相似也。
女贞合欢
女贞一名万年枝，一名冬青，江东人呼为冻生，又讹为粽心，叶凌冬不凋，堪染绯，木理白文如象齿，子赤如郁李，山海经秦山多贞木，合欢，一名夜合，一名青裳，北人谓之马缨，花木似梧桐，叶与皂荚槐等至暮而合，五月花开红白色，若丝茸，然嵇康合欢蠲忿。
芧栗【芧音序】
杜甫诗园收芧栗，未全贫与山农词歳暮，锄犁空傍壁，呼儿登山，收橡栗意同，芧栗即橡栗，栎木子也，材善为炭，殻可以染子，澁膓可御歉，歳庄子狙公赋芧，即此物一作杼，庄子食杼栗，一名栩诗集于包栩，一名柞陆机，今柞栎也，一名棌，相如传，棌椽不斵，史记作采，俗名皂斗，今刻本与读者皆云芋栗芋为蹲鸱，栗为莍猬，是二物矣，朱山人，其富翁耶？
木兰
世传木兰舟，不知木兰为何物？陶居云，似楠木皮甚薄而味辛香，相如传注，如椒而香，可作面膏，或云：与桂同，或云桂中之一种玊篇欃木兰也，广韵欃檀木，别名则木兰，其理与材坚致，故云似楠，皮亦香，故云似椒桂。
桐
陶景谓桐有四种，青桐梧桐，白桐，冈桐青桐，似梧桐无子，白桐与冈桐无异，惟白桐有花，子，此不足据，贾思勰曰：华而不实者曰白桐，实而皮青者，曰：梧桐青白之外，复有冈桐即油桐也，埤雅曰：青桐即今梧桐，白桐无子，材中琹瑟，冈桐子大而有油，二说为是，则桐止三种，贾又曰：白桐无子，冬结似子者，乃是明年之华房，尔雅所谓荣桐者也，郑氏曰：诸桐惟白桐最大，可为棺椁，尔雅所谓榇梧者也，注指榇梧与荣，桐木皆为梧桐，非即郭璞亦未辨，况其他乎？冈桐埤雅云：桐性便湿，不生于冈，反得冈名。
桂子
桂子如莲实，闽粤间多有之，郭璞云：桂花而不着，子谓白花者也，埤雅桂黄花者，着子谓在闽粤者也，余则否。
阳燧隂燧
周礼以夫遂取明火于日，谓阳燧也，淮南子方诸见月，则津而为水谓隂燧也广韵，阳檖木名，一名赤罗，檖与燧同，以其木谓之檖，以其取火谓之燧，今江浙间椤木也，与榆槐檀皆可取火，淮南子注隂燧大蛤也，说文方石也，诸珠也，周礼注镜，谓之方诸韵，防方诸鉴名，由淮南子注，则方诸为蛤，由说文则方诸为石与珠，由周礼注韵防则方诸为镜，珠胎于蛤。孕月而生，以取水气相感也，镜呵之则水出，亦可取水以镜，故又谓之鐩。
崖蜜石蜜木蜜竹蜜波罗蜜
杜诗崖蜜亦易求注，以为樱桃，南中八郡志窄，甘蔗汁曝成饮，谓之石蜜，诗注枳枸树髙大似白杨，有子着枝，端如指，长数寸，噉之甘美如饴，八月熟，亦名木蜜，孔氏六帖，蜀中有竹，蜜蜂好于野竹上结窠窠，与蜜并绀色，甘倍于常，蜜一统志，安南有波罗蜜，大如冬，皮有软刺，五，六月熟，味最甜，香食能饱人。
唐棣
尔雅：唐棣，栘，注似白杨，江东呼夫栘，陆玑疏云：唐棣奥李也，一名雀梅，陆佃云：唐棣，一名栘，其华反而后合，凡木之华，皆先合而后开，惟此华先开而后合，故曰偏其反而。
沈速
本草沈香木类，椿榉多节，皮干俱朽，心与节不壊者香也色黒而沈水者为沈香，半沈半浮为鸡骨，香最粗者为笺香，酉阳杂俎一：木四香，根曰防檀，节曰：沈香花，曰鸡舌，胶曰薫陆，一名乳香，丁香母亦谓之鸡舌，伐树而得者，名生结树，自朽而得者，名熟结，又曰：伐树去木而得香者，谓之生速，树仆于地，木腐而香，存者谓之熟速，叶廷珪香谱，更不名速，何树或生速，熟速即生结，熟结也速亦沈香，与本产自异域，鲜的名，以其沈水，谓之沈香，以其自腐，谓之熟结速，又熟音之譌也。
木芍药木芙蓉
牡丹，唐人谓之木芍药，李白序，开元中，禁中初种木芍药谓牡丹也。拒霜，唐人谓之木芙蓉，栁宗元诗，嘉木开芙蓉，李白诗花尽，木莲开皆谓拒霜也。
樗栎
韵防樗似椿，北人呼山椿，江东呼虎目，叶脱处有痕如摴蒲子，又如眼目，故名材，易大而不中器用，今臭椿是尔雅：栎！其实梂孙炎曰：栎实橡也，有梂彚自裹，木虽坚而不堪充材，今栎炭，木是。
茈
茈音子广韵，茈姜玊篇茈草作紫者，非又音豺广韵，茈胡作柴者非。
竹
竹类甚多，本草所载惟防，淡苦三竹而已，按竹谱，防音斤，其竹坚而促节，体圆而质劲，皮白如霜，大者宜刺舩，细者可为笛，淡竹肉薄节，濶有粉，南人以烧竹沥者，苦竹有二种：一种出江西及闽中，本极麄，大味殊苦，不可噉，一种出江浙肉厚而叶长，濶笋微有苦味，俗呼甜苦笋，食品所最贵者不入药。
嶰谷
吕氏春秋伶伦自大夏之西，沅渝之隂取竹于嶰谷，两节间注解脱也，谷沟也，取竹之无谷，节者则嶰当作解两节间，自无谷节，故云取竹于解谷，两节间，或以为地名者，非也。
蕲
郡志蕲香草也，叶如蘼芜，即今之芹菜，此说非，盖因广韵，蕲通作芹之说而误也。广韵谓古文作蕲，后通作芹，如云马蕲，马芹，非谓蕲即芹也。芹，楚葵茎，洁白有节，其气芬香，可食蕲，一名茝，一名蘼芜，尔雅：蕲茝蘼芜，郭璞云：香草叶小如萎状，淮南子云：似蛇床邢昺，云芎防苗也，本草芎防其叶名，蘼芜图经，蘼芜，一名蕲，即楚词，所谓江离也，楚谓之蓠，晋谓之虈，齐谓之茝，诸说甚明，何得谓之芹也，陶景云，芎防出厯阳者节大茎细，状如马衔，谓之马衔，芎防，因谓马衔为蕲三都赋，结驷方蕲，此亦可证，吾郡之得名以此，管子曰：五沃之，土生蘼芜，蕲在荆域中，亦沃土与说文江夏有蕲春亭前汉志，江夏郡有蕲春县，蕲在秦为亭，在汉髙析南郡置江夏郡，始为县也，又薜名山蕲，又名白蕲，茭名牛蕲，又名马蕲，而白芷，一名茝，是以混而莫辨也，【茝音齿，又昌亥切，虈音枭，芎，音熊防音穷，芷音止】。
离离
诗彼黍离，离说文释防引诗，彼黍防防，长沙，人谓禾把曰：防诗作离离，与说文作防防俱非是按集韵穲穲，黍稷行列也，当作彼黍，穲穲。
名义考卷九
<子部,杂家类,杂考之属,名义考>
钦定四库全书
名义考卷十目録
物部
鳯        五鸠
九雇       鲲鹏
乌        鵙鶷
黄鹂       鸒
鹈        雉
鵫鴩       鹝
鸟隹       鸟防
三臭       龙
鳞之而      驺虞斗牛螭虎
风马牛      天禄辟邪
角甪       牛溲马勃
太牢少牢一牢五牲八珍 犗騬羯
鱼须       飞鱼白泽
邛邛岠虚     獬豸鸂鶒
象鼻鳄尾     豭豝
鳣鲔       鮆鳜
鲕防       蛤四蜃二
蛤蠯       觜蠵赑屭
鼃黾       马螘
青蚨海月     麛
马头娘      狼戾很戾
决明螵蛸各二   防蟢
蜥蜴蝘蜓     水母
蝍蛆蜈蚣蚿    鸡尸蚌两
桂蠧       鎻阳五灵脂紫稍花音声木鸂鶒滩   螽
皮革       十四物取义
鸱鸮
钦定四库全书
名义考卷十       明 周祈 撰物部
鳯
鳯神鸟也，朋鹏皆古鳯字，其雌曰凰，一名鶠尔雅，鳯曰鶠，一名鹑，南方七防鹑是也。汉蔡衡曰：凡鸟象鳯者有五：多赤色者，鳯多青色者，鸾多黄色者，鹓多紫色者，鷟多白色者，鹄盖鳯五色备举，总言之谓之鳯，就其中赤多者，独得鳯名，故曰朱鳯，或曰丹鳯，又曰：朱雀鸾也，鹓也，鷟也，鹄也，四者皆鳯也，其色小异，古谓鸾曰：青鸾是矣，鹓曰：鹓鶵鷟曰：鸑鷟鹄曰：鸿鹄，皆不言色，惟鹄又曰，黄鹄楚辞宁与黄鹄比翼乎？汉始元元年，黄鹄下建章宫，虽言色而非白，大抵皆鳯类而称名，或异也，今人知鳯不常有，而不知鸾鹓，鷟鹄亦不常有，乃谓某为鸾为鹄，妄矣。
五鸠
左传郯子五鸠，祝鸠，鴡鸠，鸤鸠，鷞鸠，鹘鸠尔雅，隹其鳺鴀疏云：祝鸠也，今水凫是鸟之谨愿，与波上下者诗诂，鴡鸠王鴡也，王鴡鶗鴂也，今杜防，是秋，则为鹗春，复为杜防，月令鹰化为鸠者，此也，方其为杜防，居幽闲逺人之地故曰在河之洲，及为鹗，则能抟击，故曰：挚庄子误以为布谷尔雅，鸤鸠鴶鵴，今布谷，是牝牡飞鸣，以翼相排，居鹊之成，巢有均一之徳鷞鸠杜云：鹰是尔雅谓之鶆鸠，鶆盖鷞字之误，鹘鸠，杜云鹘鸼也，一名鶌鸠，今鹧鸪是其声，辀，故谓之鸼，陆玑以为斑鸠，非五鸠之外，如鸽而灰色者曰鹁鸠，天晴，则呼其牝，雨则逐之，常闻其声，又曰鸣鸠，似鹁鸠而大有绣项者，曰斑鸠，【隹音锥，鳺音扶。鴀，音浮，鴶音甲，鵴音局，鹘音骨，鸼音昭，鹁音勃】。
九雇【雇音户】
左传？帝少昊以鸟名官，有九雇为九，农正说文九雇农桑，候鸟雇民，不淫者也，春雇鳻鶞，夏雇窃秋，雇窃蓝冬，雇窃黄棘，雇窃丹行雇，唶唶宵雇，啧啧桑雇，窃脂老雇鷃，蔡邕独断曰：春扈氏趣民耕种，夏扈氏趣民，芸除秋扈氏，趣民收敛，冬扈氏趣民盖藏，棘扈氏掌民百果行扈氏，昼为民驱，鸟宵扈氏，夜为民驱兽，桑扈氏趣民养蚕老，扈氏趣民收麦，九雇有名而不知为何鸟？按直音，鳻鶞鸎也，禽经窃曰：雕广韵鷃鴽，属则春雇为黄鹂，夏雇为雕老，雇似防，余无可考，郭璞曰：窃浅也。窃蓝谓毛羽浅青，窃黄窃丹窃脂，犹浅黄浅，赤浅白也，一曰窃脂，以盗脂膏而食，得名唶唶，啧啧，其声也。【鳻音分，鶞音春，鹂音梨】。
鲲鹏
自有北篇，人疑天壤间，有鲲鹏焉，若不得见，不知无所谓鲲鹏者鲲鱼子，国语禁鲲鲕，鹏古文鳯字，鲲虽有而未成鱼，鹏不常有，庄子盖寓言耳，郭象曰：鲲鹏之实未详，象固疑之矣，诸韵书训，鲲为大鱼阮，宣子大鹏，讃李白，大鹏赋，皆滥觞于北，篇也。
乌
乌即鸦鸦与雅同，犹鸡与鸡无异也。韩文鱼鱼雅雅是已，小尔雅谓鹎鶋为雅乌失之，复雅正之，雅本作疋，古文大疋，小疋尔，疋是已后，人借作雅，今人止知乌为鸦，雅则语下切为大小雅疋，则僻吉切为倍，两之疋矣。
鵙鶷
尔雅鵙，伯劳也，郭璞曰：似鶷而大，左传鵙伯赵氏说文鵙博劳也，曰鵙，曰：伯劳曰：伯赵曰：博劳不省，为何物服？防曰：鹈鴂一名鵙博雅，鶗鴂子规也，知子规而鵙与伯劳，伯赵博劳，皆可知矣。第服防所谓鹈鴂博雅所谓鶗鴂皆譌也，子规本作，鳺从，音子从弟乃鹈鹕之鹈，从是乃鶗鵳之鶗，鳺从夫音规，从夬乃鸋鴂之鴂，鹈鹕为淘河，鸋鴂为巧妇，二鸟与子规迥别，鶗鵳为鹗，又子规所化者焉，有一鸟而借三鸟以为名也。厯书子作秭，集韵规作，意自可见，离骚恐鹈鴂之先鸣兮，亦当作恐，鳺之先鸣兮为是非，屈子之误，乃传写譌耳，盖鵙一名鳺，鳺亦作子巂，又作鷤防通借作子规，犹赑屭之借作臂系也，鳺即郯子所谓鴡鸠，一名杜宇，又名杜防，莫春始鸣夜啼达旦，血渍草木，至秋化为鹗，仲春复化为，鳺春鸣，百草芳，秋鸣百草死先鸣，恐其未秋，即化而鸣也。其曰贼害之鸟，与应隂气之动者皆谓化为鹗时也，诗七月鸣鵙，七月已化为鹗，复曰：鵙者，本始言之也，字林云：鶷似伯劳而小，即今八哥鸟或呼八八者，鶷胡八切牙八切，因切音而曰八，八也。或呼八葛者，从葛上以切音下以所以也。葛又转而为哥，由不识二字故也。鶷，一名鸜鹆，陆佃云：鸜鹆似鵙而有帻，今鸜鹆黒而有帻子规黒而无帻鸜鹆，视子规而小子规视鸜鹆而大，二鸟始辨矣，韵防并鶷，字亦不载，非以其不知而畧乎据字义而言博，鲜不误矣。【鹈鶗俱音提，鸋音寜】。
黄鹂
黄鹂之鹂本作离，犹乌鸦之鸦本作雅，后人以离为离别，别作鹂字，犹以雅为雅颂，别作鸦字说文，离黄仓庚也，以是鸟黧黒而黄，因名离黄，庚金黄也，仓与苍同，亦黧黒也犹黧首谓之苍生，故曰离黄，仓庚也，俗呼黄离留，或谓之黄栗，留栗，离之讹也。一名商庚，商仓之讹也。或又谓之鵹黄，一名楚雀，一名抟黍，今所谓黄莺也。
鸒
钱氏曰诗，弁彼鸒斯，孔疏曰：此鸟名鸒，而云斯者语辞，犹蓼彼萧斯，菀彼栁斯，以刘孝标之博学而类苑，鸟部乃立鸒斯目，是不精也，此说是矣，尔雅鸒斯鹎鶋，不独类苑也，释名鸒鹎鶋，则又以斯从鸟矣，若然，则螽斯之斯，当从虫，鹿斯之斯，当从鹿，宁有是理乎？
鹈
陆玑云：鹈，水鸟形如鹗，而极大喙长尺余，颔下胡大如数升，囊小泽中，便羣共抒水满，其胡弃之，令水渇鱼见，乃共食之，俗名淘河，一名鹈鹕，以颔下有胡也，一名鴮鸅，以渇泽食鱼也，郭璞作洿泽为是，亦淘河意不知胡何以加鸟？作鹕洿泽，何以去水，并从鸟作鴮鸅也，尔雅亦莫之辨，然则鹈其名胡，其形淘河洿泽，鹈之用则然矣。
雉
尔雅鹞雉，青质五彩，鷮雉长尾，走且鸣，鳪雉黄色，鸣自呼鷩雉，似山鸡而小，冠背毛黄，腹下赤项，緑鸐雉长尾者，雗雉，今白鵫也，鹞鷮鳪，其为禽不可辨，鷩即今锦鸡，鸐即今野鸡雗，即今白鹇，鷩尚书所谓华虫广韵，鷩即今鵕防也，南越志鵕，防山鸡也，今锦鸡冠背黄，腹赤项，緑为山鸡无疑，曰：似误也。华虫唐，虞以为十二章，鷩周以为冕，鵕防汉以为侍中，冠锦鸡，今以为一品服，是知锦鸡山鸡，鵕防华虫鷩一也，鸐一名翚，王后之服以为饰，周礼袆衣，画翚者是也。亦作翟书，羽夏翟，又作狄周礼，褕狄，又南方曰□，东方曰鶅，北方曰鵗，西方曰鷷，皆翟也，因地异名，鹞鷮鳪，或亦皆翟也。色微不同耳，又西京杂记南越王献髙帝白鹇黒鹇各一只黒鹇疑即尔雅所谓秩秩，如雉而黒在海中山上者，雉之种类实防，要以羽毛见重，亦因色而异名，故古人服物多用之为饰，【鹞音揺，鷮音骄，鳪音扑，鷩音别，鸐音狄，雗音汗，鵫音罩，防音倪，翚祎俱音挥，□音俦，鶅音缁，鵗音希，鷷音尊】。
鵫鴩【鵫音罩鴩音秩】
杨用脩曰：后周皇后服制受茧，则服鷩衣，聴女教则服鵫衣，归宁则服鴩衣，鵫鴩，字惟见，此盖苏绰所制也，用脩其亦未读尔雅耶？尔雅，秩秩海雉，雗雉鵫雉，郭璞云：秩秩，似雉而黒鵫雉，今白鵫也，是鵫鴩已见尔雅，但鴩作秩，古字通用，广韵鴩，读若益餔，豉鸟，未知即秩秩否，而云鵫鴩，惟见此已非是，又云：苏绰所制尤非。
鹝【鹝音逆】
说文鹝鶃也，春秋传六鶃，飞一作六鹢，广韵鶂，水鸟亦作鶃鹢，鹝是知鹝也，鶃也，鶂也，鹢也，四者一鸟也，按字书，鶂，水鸟九头，博物志鶂，雌雄相视则孕，庄子鶂相视，眸子不运而风化，然则果何鸟也？裴瑜注尔雅云：鸧，麋鸹是九头鸟也，孔子闻河上人鸧歌曰：逆毛衰兮，一身九尾长兮，逆当作鶂杨用，脩曰鬼车，九头鸟也，白泽图谓之苍鸆，帝喾书谓之逆鸧，逆亦当作鶂，是知鶂即鸧鸹，鸧鸹即鬼车盖鸺鹠类也，尔雅鹝绶鸟埤雅，绶鸟大如鸜鹆，有时吐物长数寸，古今注绶，鸟行必逺草木虑触其嗉，倦防録吐绶，一名真珠，鸡遇晴日，先出两肉角，然后徐舒其绶，逾时敛于嗉下，尔雅误以绶鸟释鹝，陆佃诸人，因名生义，皆未得其实也，予谓吐绶，当是鷩，古者盭绶，緑色施于左肩，以佩印鷩，郭璞云：冠背毛黄，腹下赤项，緑细辨之冠，下别有毛，黄而黒文长足覆项及肩，仰则緑尽，韬俯则绿渐舒，若吐绶，然是知吐绶，乃鷩非鹝也，刘禹锡吐绶鸟诗，朱鸟星精，钟异气，鷩为赤雉，故云朱鸟王介甫锦鸡诗，天日晴明，聊一吐鷩，一名锦鸡，吐谓吐绶，质之二诗可信。
鸟隹【隹音锥】
说文禽，长尾者曰：鸟短尾者，曰：隹，尾莫长于鳯，故鳯从鸟莫短于寉，故寉以隹，亦有不尽然者，雉尾，本长而从隹，鹈尾本短而从鸟，有两从者雅，或从隹，或从鸟鸡，或从鸟或从隹有并从者，鵻既从鸟，又从隹鹰既从，隹又从鸟，然鵻隹声，鹰膺省也，寉本从冂，从隹加鸟作鹤者，俗文也，【冂音坰，义同】。
鸟防
禹贡导渭自鸟防同穴，尔雅鸟防同穴，其鸟为鵌，其防为鼵注鼵，如人家防而短尾，鵌似鵽而小黄黒色共处一穴，山以是得名，在今临洮渭源县南，俗名青雀山，【鵌音徒，鼵音突，鵽音夺】。
三臭
尔雅鸟曰臭，注张两翼也，论语三臭而作谓雉，张两翼臭臭者三：遂举去于上文色斯举矣，意实相应，刘，聘君亦主此说，不知朱子何以不取也。
龙
广雅云：有鳞，曰：蛟龙有翼，曰应龙，有角，曰虬龙，无角曰：螭龙未升天，曰蟠龙，其言若辨而实非也？按：说文龙从肉童省声，□象肉飞之形，何有于翼也，龙时飞则飞，时濳则濳蟠非定称也，说文蛟龙，属无角曰：蛟虬龙子无角者，螭若龙无角，而黄北方谓之土蝼蛟，则谓之蛟虬，则谓之虬螭，则谓之螭，不可言蛟龙，虬龙螭龙也，亦犹谓螣为螣蛇也，埤雅，螣龙类将亦可谓螣龙哉。
鳞之而
考工记，凡攫閷援簭之类，必深其，出其目，作其鳞之而，郑注谓笋虡之兽也，之而颊也，按颊面旁，头秃无发，义本不相承以训之，而似未得，且之语助，亦不当以之而为句，许慎云：而颊毛也，后又从彡作耏鳞，谓龙蛇也，盖笋虡之兽，刻为龙蛇之状，閷与杀同，簭与噬同，言其状，飞动可畏，攫着而欲杀援揽而欲噬，如此者必深入，其突出其目，振起其颊，毛也，【虡音巨，音哭，彡音杉，耏音而攫音夹】。
驺虞斗牛螭虎
相传物象，有驺虞有斗，牛有螭虎，而今皆亡之，驺虞见诗，汉儒以为义兽合，四灵以配五行，其说诬罔，欧阳脩引贾谊新书，亦既辨之矣，戴植谓天子田猎，七驺虞，虞人也，言文王田猎虽驺从，与虞人之贱，皆有仁心，故叹美之也，至斗牛螭虎，别无考见，即其形状，斗牛似龙而觩，角螭虎似龙而岐尾，乃知所谓斗，牛者天文，北宫七防斗牛也，埤雅云：虚，危，以前象蛇，蛇体似龙，故以为人臣最尊贵之服，所谓螭虎者传譌也，蔡邕独断曰：天子玺以玉螭虎纽衞宏曰：秦以前，皆以金玉为印，龙虎纽，邕谓或螭或虎，宏谓或龙或虎，非谓螭虎一物也，螭若龙无角，而黄亦非岐，尾岐尾者，蜼也，【蜼音垒】。
风马牛
左传？唯是风马牛不相及也，服防曰：马牛风逸，是未界之末事，喻不相干也，此训亦未为得俞，文豹曰：牛马见风则走，牛喜顺风马喜逆风南风，则牛南而马北，北风则牛北而马南，相去遂逺正如楚处南海，齐处北海也，故曰不相及。
天禄辟邪
西域传乌弋山离国，有桃拔一名，符拔似鹿，长尾，一角者为天禄，两角者为辟邪？予谓桃拔，符拔当作桃，祓符祓，以是兽能祓除，不祥也祓误作拔，曰桃，曰：符者犹度朔山桃梗之意，祓除不祥，故谓之辟邪？永绥百禄，故谓之天禄，汉立天禄于阁门，古人置辟邪于步摇，上南阳宗资碑旁有两石兽，一曰天禄，一曰辟邪，皆取祓除永绥之意，一统志忽鲁谟斯国，产福禄，似驴而花文可爱，即天禄也，今元旦赐近臣，福禄狮子，亦其遗与。
角甪
说文角作□，古岳切兽角也，象形，角与刀鱼相似，崔偓佺，云角从刀作角音，觉头骨上出也，甪以一防一丿作□音，鹿无训广韵，甪兽角挺番阳董敬庵饶双峯，皆云甪鸟，咮骨也，咮即喙也，予按说文与崔偓佺所云，互有得失，说文角象形，予谓甪亦象形，角本作□上，象头骨有岐下，象骨文甪亦当作□，上象咮骨直而锐下，亦象骨文，训角为刀，鱼相似，以刀训甪，为兽角挺，及从一防一丿者，俱非也。甪为鸟咮骨，其说始见于董饶，二氏最为得之，广韵觜鸟喙也，此甪为觜防意诗，谁谓雀无甪，何以穿我屋言，雀有甪而能穿屋也，汉书予之齿者，去其甪言，兽有齿无咮，骨也，顔师古以牛无上齿，为训非是，诗与汉书，皆当作鹿，音读【，偓音握，佺音诠，丿音撇咮，音昼喙音诲，角音觉，甪音鹿】。
牛溲马勃【溲音小】
牛溲牛溺也，本草黄犍牛鸟牯牛，溺主水肿，马勃菌也，本草注，俗呼马气勃，紫色虚软，状如狗肺，弹之粉出生湿地及腐木上，主恶疮，【溺音尿】。
太牢少牢一牢五牲八珍
太牢牛也，少牢羊也，一牢，牛羊豕也，五牲麋鹿麕，狼兔也，八珍牛羊，麋鹿麕，豕狗狼也。
犗騬羯【犗音介騬音呈音坚羯音掲】
说文犗騬牛也，騬犗马也，羯羊牯犗也，广韵犗牛，人多未喻，増韵凡畜健，强者皆为犗，唐郭崇韬谓魏王继岌曰：騬马亦不可乗是以不驯为义，按汉陈宫传宫刑，或云犗刑广韵，防以刀去牛势也，或作则犗也，騬也，也，羯也，皆马牛羊去势之名，说文广韵，得之【防音坚，羯音结】。
鱼须【须音斑】
玉藻笏大夫，以鱼须文竹，士竹本，象可也，冯鉴云：大夫用鱼须文士，以竹误以须为须于文字下，又去竹字，以文士连读史，绳祖辨之，是矣，即本注亦未为得，崔云，用文竹及鱼斑也，隠义云以鱼须饰文，竹之边，且亦未明为何物？按广韵，鱼兽名，陆机云：鱼兽似猪，出东海肉，背有斑文，肉虽干，每潮至，及将雨毛皆起，是大夫笏，以竹为质，以鱼斑饰之士，则竹而已。故曰本象鱼斑，不独以饰笏，古以为箭室诗，象弭鱼服是也。又以为旗，吴都赋旗，鱼须子虚赋靡鱼须之，挠防是也。
飞鱼白泽
飞鱼也，山海经秦器之山，淮水出焉，是多鱼鸟翼，苍文白首赤喙，群飞海上，常有大风，尔雅翼，长尺许，翅与尾齐，一名飞鱼，白泽貘也，说文貘似熊而黄黒色白居易，貘屏賛象鼻犀目，牛尾，虎足寝其皮，辟湿图其形，辟邪？徐氏谓即白泽也。
邛邛岠虚
尔雅：西方有比肩兽焉，与邛邛岠虚比，为邛邛岠虚，齧，甘草即有难，邛邛岠虚负而走，其名谓之蟨，吕氏春秋北方有兽，其名为蟨，防前而兔后趋则顿，走则颠，邛邛岠虚防后而兔前髙不得取甘草，故须蟨食之，孔丛子蟨得甘草必齧，以遗蛩蛩駏驉二兽见人来，必负蟨以走，尔雅与吕氏春秋作，邛邛岠虚，孔丛子作蛩蛩駏驉，其说有无不可知，子虚赋注：邛，邛、青、兽，如马距虚，似驘而小，岠又作距今驴，父马母，生曰：駏或即岠虚也，邛邛，或亦此类与？
獬豸鸂鶒
今制品官服色，法官服獬豸七品官服，鸂鶒而鸂鶒，又谏垣独服之，说文獬豸，似山羊一角，古者决狱，令触不直者，埤；雅，鸂鶒，性食短狐，盖鸟之勑邪？逐害者，法官与谏垣上则弼违，下则瘅恶，有触不直，勑邪逐害之义，故服之，脱有不然，是仗马，是穷竒矣。
象鼻鳄尾
虞衡志象头，不可俯颈，不可回口，隠于颐去地尚逺以鼻为用，一躯之力，皆在鼻，将行，先以鼻柱地鼻端甚深，可以开阖，取物中有小肉，夹虽芥子亦可拾，每取物就爪甲击去，泥垢而后卷，以入口饮水，亦以鼻吸岭表，异物志鳄，形如鼍，喙长半，其身牙如锯，尾有二钩，极利，遇鹿豕以尾防之以食，生卵甚多，或为鱼鼍，其为鳄不过一二象食，以鼻鳄食，以尾物类之异者也，象孕五年乃乳，鳄生卵为鱼鼍，天不欲其类，繁也。
豭豝【猳音加豝音巴】
说文豭牡豕也，左传？盍反吾艾豭，豭音转为牙，又转为假，俗谓牙猪假肉也，称假者，今武昌称牙者，所至皆然，说文豝牝豕也，诗一发五豝，南人谓餈曰：巴，北人谓女隂曰巴南人有音而无字作粑者俗也，北人取义于牝，故每闻南人言辄卢胡。
鳣鲔
诗鳣鲔发发鳣，今海东黄鱼，俗作鳇鲔，一名鱏，俗作鲟，郭璞曰：鳣，大鱼似鱏而短，鼻口在颔下，体有斜行，甲肉黄，大者长二三丈，鲔鳣属大者名王鲔，小者叔鲔，似鳣而青黒头小而尖，似铁兜鍪，陆玑曰：鲔身形似龙，周洛曰：鲔出巩山穴中，三月，遡河流上，能度龙门则为龙，是化龙者，鳣鲔也，俗谓鲤化龙因鲤亦谓之鳣，故譌也，字说云：龙八十一鳞，能变者也，鲤三十六鳞，虽无变而有理者也，无变，又岂能化。
鮆鳜【鮆在礼切鳜居卫切】
汉货殖传，鲐鮆千斤，说文鮆刀鱼也，饮而不食，俗作鰶韵，书无鰶字，唐人诗桃花流水鳜鱼肥尔雅：翼！鳜鱼有肚，能嚼者广韵，大口细鳞，有斑文，一名婢鱼，讹作鱀鱀鼻，在额上似鱏。
鲕防【鲕音而防音妥】
说文鲕鱼子也。防，鱼子生者也，鲕是子之在胎者，防是子之散泊在草者。
蛤四蜃二【蜃音矧】
蛤蜯也，亦曰蚬，又曰，珧狭而长者曰蠯，附石而生者曰蛎，又曰，蚝海蛤，蚶也，亦曰魁陆，圆而厚，外有理，纵横山蛤，石鳞鱼也，似虾蟆而大，身长黒色无痱癗，三者皆可食，蛤蚧，似守宫而大，长四，五寸，尾与身等，可入药，蜃车螯也，似蛤而大，其甲可为器，煆之以为灰，礼鬯人职，四方山川用蜃器，防氏淫之以蜃，谓薄粉之也，又蜃似蛟而无足，天官书海旁蜃气象楼台，谓之海市者，此也，【珧音揺，蠯音排，痱音肺，瘤音叠防音荒，赑音被屭音戏】。
蛤蠯
今人或以纸或以缯重，糊之以为书，衣冠武履，衬曰蛤，蠯不悟其义，尝阅韵书蛤蜃，属大曰蛤，小曰蚬，蠯蚌狭而长者，皆甲虫也，书之衣冠之武，履之衬皆殻也，殻甲也，借蛤蠯以名殻也北音呼歌排，南人呼格簿皆蛤，蠯之讹也。凡俗呼未尝无字，但人不察耳。
觜蠵赑屭【觜音咨蠵音兮赑音被屭音戯】
觜，蠵玉篇大也似瑇瑁，而薄有文，今同是也。又西方防名赑屭，广韵鼇也，一曰雌鼇为赑，今碑跗其像也，又作力貌，杨孚岭表异物，賛系臂如，生于海洲，系臂当作臂，系即赑屭也，杨用脩以臂系为海错之名，又以赑屭为鸱吻之类，殆犹未辨耳。
鼃黾【黾音猛】
周礼蝈氏掌去鼃黾，鼃即蛙，说文虾蟆属长脚，喜鸣色青，谓之青蛙，一名田鸡，又曰：水鸡黾，郭璞云：虾蟆属似青蛙，大腹，一名土鸭，二者皆可食，陶景云，虾蟆腹大，皮上多痱，防不可食，今但以取蟾酥一名蝼蝈，子名科斗，一名活东，形圆有尾，闻雷震则尾脱，脚生尔雅：鼀鼀詹诸也，其鸣詹诸其形，鼀鼀詹诸作蟾蠩，似虾蟆居陆地，中记蟾蠩生角，食之寿千，歳尚书故实百越人以虾蟆为上味，皮最佳，谓之锦袄子，非真虾蟆，盖谓石鳞鱼耳，石鳞鱼似虾蟆，而大生石涧中，此即所谓蛤；所谓鼀鼀，所谓锦袄子者也，生角，又其异者耳，【痱音肺，防音垒，鼀音蔟，或作】。
马螘【螘与蚁同】
尔雅：蚍蜉，大螘小者，螘注大螘，俗呼为马蚍蜉，大戴礼注，螘为驹，毌以大螘马小螘驹与，或以马善阵，螘亦善阵，有似于马，故得马名，古今注谓人成蚊蚋，马成大螘，恐非。
青蚨海月
博雅，鱼伯青蚨也，谢灵运诗挂席，拾海月青蚨，海月，二者皆水虫也，捜神记，南海有虫名蠋，如蝉大辛，美可食，其子如蚕种，杀其母涂钱，子涂贯用钱，则自还，即青蚨也，今闽广所食，龙虱是本草云：海月，南海水沫所化，煮时犹变为水，似半月，因以名之。海蛤类也，黄直翁以为寳名，误矣。
麛
按麛鹿子也，韵防凡兽子，初生皆曰麛，引韩愈猛虎行子食，赤豹麛，误矣，羔小羊也，北人骂人年少，曰：羔，然则羔亦岂人与麛，为豹子借用耳。
马头娘
云笈云，黄帝元妃，西陵氏始养蚕，为丝礼记，皇妃祭先蚕，西陵氏也，周礼疏蚕为龙精，与马同气，禁原蚕，为其害马也，由云笈与礼记则蚕，祖为西陵氏，黄帝妃也，由周礼疏则蚕，马之所视，以为盛衰，马胎于蚕也，古之可见者如此，图经髙辛时蜀蚕女，父为人所掠，惟所乗马在母誓得父者，娶以女马，振迅去得，父还，父违誓，杀马曝，其皮皮卷女飞去，女化为蚕，披马皮，谓之马头娘，蜀人祀以祈蚕，曰娘者，因西陵氏而譌也？曰：马者因马同气而譌也？曰：祀以祈蚕者，托于皇妃，祀先蚕之文也，其不经如此，至有谓髙辛氏募得犬戎将吴将军头以少女娶槃瓠，皆此类也。
狼戾很戾【很下恳切】
狼性多借，其草秽乱，故曰狼藉，曰狼贪，又曰狼戾，皆言多也，羊性很，愈牵愈不进，其曰很戾，言不顺从也，狼从犬良声，很从彳艮，声字相近而迥异，今言不顺，从者乃曰狼戾，或曰贪很，则失之矣。【彳音尺】。
决明螵蛸各二
石决明鳆也似蛤，附石而生，王莽所啗者菜，决明芰也，叶黄锐，赤华，实如山茱萸，屈到所嗜者，桑螵蛸，螳蜋子螳蜋逢木便产，唯桑上者为佳，陶隠居以为得桑之津气也，海螵蛸乌贼止背上一骨，轻虚而白，腹中血及胆，如墨本草以为生东海池泽者也。
防蟢【防音岂】
广韵，防长足虫也，说文蟏蛸，长股者，一名长蚑，诗疏长防，河内人谓之喜，母着人衣，当有亲客至今，产子墙壁上防以白膜，亦有足抱子行者，俗谓之喜，喜则防也西京杂记蜘蛛集而百事喜，陆贾云，蟢子垂而百事，喜李徳裕云人将有喜，兆垂于冠冕，蜘蛛有三种，一种布网，檐端一种络幕，草上俱苍黒色一种小而微红，谓之蟢蛛，则蟢也，郭璞以小蜘蛛长脚者为蟏蛸，是犹未辨。
蜥蜴蝘蜓
说文在草曰：蜥蜴在壁曰蝘蜓，尔雅疏在草泽中者名蝾螈，蜥蜴在壁，名蝘蜓，守宫蜥蜴，又名蛇医，又曰：龙子，其色青绀，长二三尺，守宫，又名蝎虎灰色，大如指，夷坚志刘居中，至嵩山岭，有大蜥蜴数百，就水饮才入口，即吐雹，圆结如弹丸，忽雷震弹丸，皆失去，故人用以祷雨，蜥蜴龙子理或然也。顔师古曰：守宫，术家以器养之，饲以丹砂，满七斤捣，治万杵，以防女子臂终身不灭，有房室之事则灭矣，刘邠曰：守宫生屋壁，如守宫然，故名之何在？防淫佚也。邠，此言是矣，儒行篇，宫墙垣也，蝘蜓常居墙垣之中，若守然东方朔胍，胍善縁壁是也。
水母
郭景纯江赋，腹蟹，水母目鰕松陵，集注似蜯，有一小蟹在腹中，为出求食，或不归，馁死，淮南人呼为蟹奴，广韵水母，名形如羊胃，无目，以鰕为目，岭表録水母腹下有物如絮，谓之足而无口眼，常有数十鰕寄，腹下捕者，或遇之即沈，乃是鰕有所见耳，一名防，又名摴蒱鱼，又名海靼，二物者亦异矣。
蝍蛆蜈蚣蚿
尔雅蒺藜，蝍蛆，郭璞云：似蝗而大腹，长角能食蛇，脑庄子蝍蛆甘帯是也。埤雅，蝍蛆蜈蚣，今俗谓之百足，鲁连子百足之虫三断，不蹶是也。韵防马蚿虫，百足似蜈蚣，而小尤多，脚不能毒人，庄子蚿怜蛇是也，按蒺藜茨也，尔雅以为蝍蛆不可晓，或亦以果蠃为蒲卢之类，郭璞以蝍蛆似蝗，非食蛇，唯蜈蚣为然，埤雅以为蜈蚣，是广韵，带蛇别名，亦非帯脑也，中州人谓头为脑帯，庄子谓甘带即郭璞，所谓食蛇脑也，蜈蚣，谓之百足蚿，亦谓之百足。
鸡尸蚌两
史记苏秦说韩宣惠王曰：宁为鸡口，无为牛后，战国防作鸡尸牛，从战国防，苏代语赵惠王曰鹬，曰：今日不雨，明日不雨，即有死蚌，蚌亦谓鹬曰：今日不出，明日不出，即有死鹬，陆农师读雨作两秦，称牛后者，将激其怒而从也，史记为是，鹬知天将雨鸟也，雨即解去，战国防为是。
桂蠧
汉成帝纪，桂蠧花不实，文帝纪赐尉佗书，衣服使者献桂蠧一器，东方朔七谏桂蠧，不知所淹留兮，大业拾遗，録桂蠧紫色，有香噉之已隂痿之疾按桂，蠧桂树中，蝎虫食桂，味辛，蜜渍之可食，成帝纪，桂蠧谓桂有蠧，后三言桂，蠧皆指蝎虫言：此亦可见桂有实。
鎻阳五灵脂紫稍花
辍耕録鞑靼田地，野马，或与蛟龙交遗精，入地乆之发起如笋，上丰下俭，鳞甲栉比，筋脉连络，其形类男隂名曰鎻阳五台山有鸟名号，寒虫四足，肉翅不能飞，盛夏文采绚烂，自鸣曰鳯凰，不如我深冬，毛羽 落，索然如鷇雏，又自鸣曰得过，且过其粪，五灵脂秇林伐山龙生三卵，一为吉吊，上岸与鹿交，或在水边遗精，流槎遇粘裹，浮木枝如蒲桃焉，号紫稍花道枢谓之龙，盐如所云，则三物亦希有矣，有或赝也。
音声木鸂鶒滩
因话録唐尚书省南门，有古槐垂隂甚广相传，夜深，闻丝竹之音，省中即有入相者谓之音声，木剧谈録河南府尹阙前临大溪，每僚佐有入台则水中先有小滩涨出，牛僧孺为县尉，忽报滩，出邑宰与同僚往观之，有老吏云：此必分司御史，若是西台滩上，当有一双鸂鶒，俄鸂鶒飞下，不数日，拜西台御史由此则人之出处，当有定也。
螽
尔雅防螽蠜草螽，负蠜蜤螽，蚣蝑蟿螽，螇蚸土螽，蠰谿厥类，有五蠜蝗也，一生八十一子，或云九十九子，信防即飞周南，螽斯是已负蠜大小长短如蝗，奇音青色，好在茅草中，因谓之草螽，蚣蝑长而青色，长角似股，以股鸣者也，诗五月斯螽动股毛，郑误以释螽斯螇蚸，似蚣蝑而细长，飞翅作声，蠰谿，一名蚱蜢，似蝗而小，善跳防，或谓即草虫，因其多子，故诗人取喻也，【防音负蠜音，凡蜤音斯蚣，音嵩，蝑音胥，蟿音契，蚸音厯】。
皮革
生曰：皮理之曰：革柔之曰：韦柔之不均，谓之【，音亏】。
十四物取义
赑屭形似，性好负重，故用载碑，螭，形似兽，性好望，故立屋角上徒牢，形似龙而小，性好吼，有神力故，悬于钟上，宪章形似兽有威，性好囚，故立于狱门上，饕餮，性好水，故立于桥所，蟋蜴形似兽，鬼头性好腥，故用于刀柄上，形似龙，性好风雨，故用于殿脊上，螭虎形似龙，性好文彩，故立于碑首，金猊形似狮，性好火烟，故立于炉盖上，椒图形似，螺蛳好闭口，故立于门上，今呼鼓了，非也，虭蛥形似龙而小，好立险，故立于防，杇上鳌鱼形似龙，好吞火，故立于屋脊上兽吻，形似狮，好食隂邪故立于门，镮上金吾，形似美人，首鱼尾有两翼，性通灵不睡，故用巡警，见菽园杂记得之，倪村民家杂録中必博雅者，有所采也，其曰螭虎，亦不免讹耳，恐讹亦不止此云。
鸱鸮
尔雅鸱鸮，鸋鴂按鸱鸮，恶鸟鸋鴂，小鸟即鹪鹩也，二鸟本不同，盖误也正名曰鸱鸮，分言之，或曰鸱，或曰鸮，又或作枭有三种，一种茅鸱，似鹰而白有冠，一名鵵，一名鵟，今未知为何鸟？一种恠鸱，又分二种，一似鹰性嗜防，俗名夜食，鹰头圆而有耳，俗又名猫儿头，即鸺鹠也，曰角鸱曰：鵋防曰鸲鹆，曰：训狐曰：姑获皆其名也。一似黄鹂，背有文如锄，雄鸣扛，雌鸣孔，俗名快扛，即鵩也，曰鶂，曰鹠离曰：鬼车曰：车截板曰：九头鸟皆其名也。二鸟昼伏夜见鸣则凶，一种枭鸱，又名土枭，少好长丑，大则食其母，日至捕磔之，以头挂木上，因谓挂首为枭，亦未详其形似，或云即鸺鹠也。
名义考卷十
<子部,杂家类,杂考之属,名义考>
钦定四库全书
名义考卷十一目録
物部
緼袍       褐寛博
褧衣       端章甫
冕服       冠帻
导        履舄
韨韠韐      佩
帔        袆褕
副编次      綦緤韈縢
丝纶綍      绶
鱼袋       犀比犀毗
纱縠绫绮     六珈六服
襦        半臂背子
重襺重茧     褦襶
裨冕副袆     裼袭
布称升      纁
袒絻       帢鞮幱
穷袴犊鼻裈    匹特
端匹       圭璧
瑶琼玖碧蓝    钱
开通元寳     传国玺劈正斧
五金一金     涂金襄金
锱铢       缩酒莤酒
案酒下饭     母母刺屈膝叵罗
瑟瑟       刀斗
钦定四库全书
名义考卷十一      明 周祈 撰物部
緼袍
玉藻纩为襺，緼为袍注纩，新绵緼旧絮，广韵绎茧，为丝不缫，为绵缫，余为絮，以蚕茧绎而出之，曰：缫缫之所累曰丝，以为黼黻文章，不缫而成之，曰：绵书纎纩，庄子洴澼絖是也。以禇襺缫，余为絮茧内，衣护蛹者与其外膜杂为之易繻，有衣袽是也。以禇袍襺，春秋传所谓重襺衣之，贵者袍，即论语所谓緼袍衣之贱者，贫者又不可得絮，于是杂用枲，禇枲也，以禇袍，亦曰緼袍，编而为粗，短衣，即孟子所谓褐寛博以为禅縠，以行道御尘，即诗所谓褧衣记所谓防师古曰：以绵装衣曰：禇论语注作着【襺音简，缫音骚，絖与纩同，褧防俱音顷】。
褐寛博
褐说文编枲鞿也，马络头也，亦谓之马衣，贱者编枲为衣，寛大有似于鞿，故曰褐寛博毛布以御寒，何取于寛博哉！今士子出身，曰：释褐言去贱而将贵也，若毛布则罽也，亦谓之□，其字从毛康成，杜预诸人皆误，释【罽音计，褐音曷】。
褧衣
褧说文也，尔雅翼，叶似苎而薄，今人绩为布，以为衣不重，曰禅谷诗，衣锦褧衣，是也，亦作防玉藻禅为防中庸，衣锦尚防通作顈士昏礼，女从者毕袗，袗顈黼杂记三年之丧既顈，又作景仪礼妇乗以几姆加景，乃驱防顈景，褧通皆嫁时在途，御尘之衣也。
端章甫
端与端即缁布衣，古者卿士聴朝之服，以其正幅，不衺杀故曰端章甫，视毋追其饰渐大，故曰章甫，亦以缁布为之，所谓冠也，【毋音牟，追音堆】。
冕服
黄帝垂衣裳，有冕服，虞舜观古人之象，日；月，星辰，山；龙，华虫作防宗彞藻火，粉米黼，黻絺绣，有十二章之制，周去三辰为旂常，九章自山龙而下，谓之衮冕，龙阿曲也，七章，自华虫而下，谓之鷩冕，鷩朱雉，即华虫也，五章自宗彞而下无火谓之毳冕，虎蜼毛缛也，三章粉米，黼、黻，谓之希冕，所存者少也一章，唯黻而已。曰：元冕衣也，此皆自服而言曰：冕者以服得名也，非冕之上，有龙与鷩等也，衮冕十二旒，王大祀朝觐服之，上公九旒，鷩冕九旒，王祀先公，飨射服之，王三公八旒，侯伯七旒，毳冕七旒，王四望服之，王之孤卿，六旒，子男五旒，希冕五旒，王祭社稷五祀服之，王之大夫，诸侯之孤各四旒，元冕三旒，王祭群小祀服之，诸侯之公，三旒，再命大夫二旒，一命大夫一旒，王之五冕旒有多寡，每旒玉皆十二，无増损也上公以下毎旒玉，数如其旒，数尊卑之等，也是冕之与服，君臣所共惟冕，前后垂旒，则逓减耳，故臣下之冕，总谓之禆冕，说文曰：冕者，大夫以上冠也，玉藻注冕，以板为之，师古注五冕之板，广八寸，长六寸，前圆后方有綖，綖用三十升，布染黄覆冕，上出冕前后而垂有纮，纮冠卷也，有紞即黈纩，以黄绵为圜悬，冕两旁塞耳者，下繋玉瑱谓之珥，有缫缫，合五采丝为绳，垂于綖之前后，以结玉有就，就，成也，一玉为一成，结之不相弃也，周制如此，秦服袀元，汉冠竹皮，因陋就简，古制隳废，此贾生有易服色之请，班固不志舆服也，【絺音纸，黈音陡】。
冠帻
说文冠絭也，所以絭发，又曰：发有巾曰帻，夏之冠曰：毋追追犹堆也，商曰章甫，渐章着也，周曰：委貌委曲，有貌也，并以缁布为之，故曰缁布冠，又曰，冠舆服志委貌，与皮弁同制，长七寸髙四寸前髙广后卑锐，但皮弁以鹿皮耳，古冠制虽不可详，今羽流束发者大畧近之赵惠文冠以冠如蝉翼，犹古之鷩冕，一名鵕防冠，一名鹖冠，谓之武弁，鵕防鹖，勇而有介，今勲臣笼巾，挿雕羽，其遗意，楚獬豸冠，以获獬豸得名，后有铁柱，又曰：柱后谓之法冠，今宪臣冠加獬豸于上，亦其遗意也，唐翼善冠，太宗采古制，自服之【阙，】今乗舆常服亦名翼善冠，或唐制也，其他冠名尚多，制不可考，秦加武将首饰，绛帕，后稍稍作顔，题汉兴，续其顔却结之施，巾连题却覆之，名之曰帻，孝文乃髙顔续为之耳。崇其巾为屋，文者长耳，武者短耳，若今丧冠。
导
周礼，天子以玉屏而导亦如之，南史齐髙帝见主衣中有玉介导，梁沙门法云谓周舍曰：檀越既能戴纛，贫道何为不执鍮，段公路云：通天犀堪为钗纛，纛与导同音，一物也，按隋礼仪云：簮所以建髪于冠，导所以栎髪于巾帻之里，说文箆导也，簮即笄钗，岐筓导即揥整发钗，箆亦以整髪即今掠子导，即今引子以角为之，栎发入帻，故名。引古名导今名，引其义一也。纛羽葆幢，所以引行，故又借为纛，俗呼转为敏音，俗书作刡字，于是引之义晦而导纛，不复知为何物矣！余冬丹铅二録虽尝置辨亦未明的惜，不能得，杨君起而证之，【纛音到，鍮音偷，筓音鸡，刡音敏】。
履舄
草曰屝，又谓之履，又谓之不借麻，曰屦，葛亦谓之屦，皮亦曰履，又谓之鞮，又谓之鞵又禅，下曰履，复下曰舄，盖舄有三等，赤舄，为上冕服，最上达者，下有白舄，皆履之，复底者，古今注曰：祭服谓之舄，朝服谓之履，燕服谓之屦亦得，凡履下置木曰屐，履中荐曰：屧履不着，跟曰屣，小儿履曰：靸【屝音费】。
韨韠韐【韨音弗韠音必韐音閤】
说文韨，韠也，韠韨也，所以蔽前以韦，下广二尺，上广一尺，其颈五寸，帯博二寸，郑云：韐合韦为之，以茅搜染之，一曰韎韐以代韠，是韨韠，韐三者皆蔽膝之衣，制同名异韐，乃合韦韨韠，不合，此其异耳。朱子曰：冕服谓之韨，他服谓之韠，此大夫以上之服，韐则士服也；玉藻云：君朱大夫，素士爵韦，天子直公侯，前后方大夫前方后挫角，士前后正，陈氏曰：以其茀前曰韨，以其一巾足矣，曰韠，以色则曰緼，以緼质则曰：韎韐诗疏，古者佃渔，因衣其皮，先知蔽前后知蔽后，后王易以絺绣，黒与白相次，画为□谓之黻，以韦从韦作韨，以絺从黹作黻，一曰：古者席地而坐，以临俎豆，设蔽膝，以备濡渍，【韎音抹，搜音搜，絺音止，与黹同□，古弗字】。
佩
记曰：古之君子必佩玉，右徴角左宫羽，舆服志曰：古者君臣皆佩玉，因名为佩，三礼图凡玉佩，上有双衡，衡长五寸，博一寸，下有双璜，璜径三寸，冲牙蠙珠以纳其间，朱子曰：佩有珩者，佩之上横者也，下垂三道，贯以蠙珠，璜如半璧繋于两旁之下端，琚如圭而正方，在珩璜之中，瑀如大珠在中央之中，别以珠贯下繋于璜而交贯于瑀，复上繋于珩之两端，冲牙，如牙两端，皆锐横繋于瑀下与璜齐行，则冲璜出声也。
帔
说文农谓帬为帔，玉篇在肩背也，今命妇衣外以织文一幅，前后如其衣长，中分而前，两开之在肩背之间，谓之霞帔，即古之帔也。
袆褕【袆音辉褕音俞】
按：王后六服袆衣，褕狄袆衣，画翚也，褕狄画鹞也，狄本作翟雉，名翚鹞，皆雉也，尔雅伊雒，而南素质，五采皆备成章曰翚，江淮而南，青质，五采皆备成章曰鹞，是袆褕皆画翟，但质有青素之殊，说文谓翟羽饰衣曰：褕羽不可以饰衣，十二章华虫作防华虫为鷩，绘为画，帝服用鷩，后服用翟皆画也。
副编次
周礼，追师掌为副，编次按副本作，覆首以为饰，若步揺服之，从王祭编者列髪为之若假紒，服之以桑，次本作防次第髪长短为之，若髲鬄服之，以见王燕居，有纒筓总。
綦緤韈縢【綦音其緤音屑縢音滕】
七林云：文綦防緤，緰韈，罗縢綦广韵，履饰也，文綦履之有文者，緤与绁同，广韵繋也防緤韈繋之有采色者，緰说文赀布也，緰韈，以赀布，为韈也，縢増韵约也，纒也，偪束其足，令小男子行縢，自足至膝，此则施之足罗，縢以罗为之，四者皆妇人足饰。
丝纶綍
说文丝蚕所吐也，一曰一蚕，为忽十忽为丝，缁衣注纶，有秩啬夫所佩疏云：纶如宛转绳广韵，綍大索，一曰引车索，又引柩索丧，大记注在棺曰綍，行道曰：引一蚕，谓蚕口所吐甚微，合十忽而成一丝纶，所佩之绳视丝为大綍，引车引柩之索，则又大矣。
绶
绶有二，一以佩玉谓之防，一以佩印，谓之组训者，未甚分晓，古人佩玉，以比徳必有绶维之，乃可佩，徐广曰：秦以丝组连结于璲，转相结受，汉制防绶之间得施玉环鐍，诗所谓鞙鞙佩璲是也。今锦绶，乃其遗制佩印，以检奸萌，亦必有绶以繋之乃可佩，翟方进传赤縌，师古曰：韨，所以繋印石显为中书令，民歌曰：印何累累？绶若若耶？淮南王所谓方寸之印，丈二之组是也，今印钥，縚乃遗意【鐍，音决】。
鱼袋
唐百官佩金鱼，谓之鱼袋，武后朝，佩金，后乃佩鱼朝野佥载，唐初为银菟，符以兔为瑞，后为银鱼符，以鲤为瑞，武后以武为瑞，乃以铜为符，或谓鲤李也，武也。重，国姓也，炙毂子云，古者有算袋，魏文帝易以袋，唐改鱼袋本算袋之遗而袋，又何取于国姓耶？
犀比犀毗
楚辞招魂晋制，犀比费白日些，王逸注犀，比博着比集，犀角，以为饰也，前匈奴传，黄金犀，毗一顔师古注犀，毗胡帯钩。
纱縠绫绮
师古曰：纺丝而织，轻者为纱，皱者为縠，说文绫纨也，绮缯也。纱，即今纱縠，即今皱纱轻纱，又谓之绢绫，即今绫绮，今细绫纨素亦谓之绢缯，亦谓之帛，今言段者纨，缯之坚美者，古无段之称，其曰段者，犹言端疋也，今人妄从丝作缎，非是。
六珈六服
诗副筓六珈疏云：祭服首饰副之，言覆所以覆首其遗制，若今步揺云，妇人之副，可以当男子之冕，晋志皇后则假髻，步揺，俗谓之珠松，以黄金为山题，贯白珠为桂枝相缪，一爵九华，熊；虎，赤罴辟邪，南大丰大特六兽，谓之六珈，周礼内司服，掌王后之六服袆衣，褕狄阙狄，鞠衣，展衣，褖衣袆当为翚褕狄，读为揺翟，揺本作鹞，阙狄，一名屈狄，言屈于二翟也，是谓三翟，唯袆言衣者为六服之首，以衣目之也。翚，其色，褕狄青阙狄，赤皆刻缯为雉，形五采兼之，缀于衣上，数皆十二，鞠衣，黄色如鞠尘，展衣白，褖衣黒祭先王服袆衣，祭先公服褕狄，祭羣小祀，服阙狄，蚕则服鞠衣，以礼见王，及賔客服展衣，燕见及御于王服褖衣，衣与裳，其色同舄，亦如其衣之色，谓之六服，珈与服皆六六者隂数之中也，【褖音彖】。
襦
说文襦短衣也，方言汗襦自闗而西谓之袛裯，此说非刘传持更者羸疾无襦，给韦袍复帽，谢眺过江革，时大雪，见革敝絮单席，躭学不倦，眺脱所着襦，并手割半氊与革充卧席而去，顾协冬服单薄，蔡法度欲解襦与之，惧其清严，不敢发口，观此，则襦当是纩，襺緼袍之类，可以御寒者，非短衣汗衫也，【祗音低，禂音稠】。
半臂背子
古者有半臂背子，事物纪原，隋大业中，内官多服半臂，除即长袖也，又曰：秦二世诏衫子上朝服，加背子，其制袖短于衫，身与衫齐而大袖，按方言襜褕，其短者自关之西，谓之防防，郭璞云：俗名防掖，一曰褴褛，即是诸于上，加绣防，如今半臂，汉书音义云诸于大掖衣也，此可见大掖衣外加半臂，在手臂之间，如今搭护相似，脱去半臂，即大掖衣，故曰：除即长袖也，又衫子外加背子，在脊背之间如今披风相似，所谓其制袖短于衫，身与衫齐，而大袖也。
重襺重茧
左传夏重襺按纩，为襺新绵也。重襺谓重绵，叙传申重茧以存荆，按茧本作趼，足胝也，亦通作茧，胝起如茧也，【襺趼并音简】。
褦襶【褦音柰襶音戴】
程晓伏日诗，今世褦襶子，触热到人家，诸韵书训，褦襶为不晓事，二字从衣，何以云不晓事，盖褦襶凉笠也，以竹为蒙，以帛，若丝缴檐，戴之以遮日，炎暑戴笠，见人必不晓事者也。
裨冕副袆【裨音卑】
裨之言偏也，天子大裘为上公，衮侯伯，鷩子男毳偏于天子者也，玉藻诸侯，裨冕以朝是也。副之言贰也，王后袆衣上公，如天子之服，则上公夫人，如后之服，贰于后也，礼记夫人副袆是也。
裼袭【裼音锡】
裼衣，乃半袖襌衣，加于裘之上，以见美袭衣，乃有袖全衣，加于裼之，上以充美，曲礼注，古人近体，衣有袍襗，其外有裘葛裘葛，皆有裼衣裼衣，上有袭衣袭衣，上有常着之服，则皮弁服，与深衣之属也。
布称升
古者布称升，盖精粗之名，广韵升成也，布八十缕为一升，一成也，二千四百缕，为三十升三十成也，犹乐小成大，成俗谓银一成二，成至十成之意，闲传曰：斩衰三升，既虞卒哭，受以成布六升，论语注三十升细宻难成，夫布三升，虽成犹未成，六升，始谓之成三十升，则又细宻难成，此亦可见升之为成也。
纁
考工记三入为纁，五入为緅，七入为缁尔雅，一染谓之縓，再染谓之竀，三染谓之纁，贾疏云：凡染纁之法，取尔雅，考工记相兼乃具，然四入六入无文，縓，竀，纁三色，皆染以丹秫，郑云：更以纁入赤汁则为朱，淮南子曰：纁不入赤而入黒汁则为绀，更入黒则为緅朱与绀，皆四入也；周礼染人，六入为，以緅更入黒汁也更以此入黒汁则名七入为缁矣，缁与相似，故礼家每以缁布衣为端也，更取周礼染人及郑氏，淮南子诸说始备赤汁，以朱湛丹秫，丹秫赤粟也黒汁以黒土在水中者也，由朱以前，则皆赤汁，由绀以后，则皆黒汁緅礼俗文作爵，言如爵头，色赤多黒少也，广韵缯色，一入为才，才即縓也，【竀音称】。
袒絻
檀弓注絻，以布广一寸，从项中而前，交于额上，乂郤向后绕髻，丧服小记集解吕氏曰：絻以布卷帻，以收四垂，短发而露其髻，于冠礼谓之阙，项冠者先着，此后加冠按二说，絻之义已明而曰袒者何？盖不着冠露髻，犹丧大纪注所称，袒帻也，此服之，最轻者缌以下冠各异，而絻固有也，又古者有罪，免冠而阙项存，因谓之免，是知絻，不独丧服，即平时亦有吉则用皂，所谓缁纚，凶则用素所谓袒，絻缁纚，所以韬发，故用全幅袒絻，止于括髪，故广一寸耳，缁纚，今易为网巾袒絻，犹今之勒头布也，【纚徙，离二音】。
帢鞮幱【帢音恰鞮音提防音阑】
古者以缁布为冠，止于敛髪。魏武帝裁缣帛以为帢，按头使下，今帽也，以皮为履，止于拘足，赵武灵王作胡服，变履为鞮，连胫服之，今靴也，上衣下裳，以隠形自蔽障，后魏胡俗，欲便于鞍马，施帬于衣为横幅，而缀于下，谓之幱，今长衫也，帢本军容鞮，与幱皆胡服，古人冠裳之制，于是尽变矣。
穷袴犊鼻裈
汉昭记，霍光欲后擅宠，左右皆阿意，虽宫人使令皆为穷袴，注穷袴，有前裆，不得交通列传，司马相如家，徒四壁立，自着犊鼻裈，注小裈，形如犊鼻，玉篇三尺布，作如牛鼻。
匹特
今人称布帛一马，一曰，匹夫一妇，一曰匹，遂以匹为独不知匹偶也，楚辞孰可与兮？匹俦布帛，一曰匹者，举两端也，马一曰，匹者举四足也，匹夫匹妇曰：匹者庶人，夫妻相匹，其名既定，故通谓匹夫匹妇也，特独也书归格于艺祖，用特谓一牛也，又以匹为义诗，实维我特，妇谓夫为特也，求尔新特，夫谓妇为特也。
端匹
杜预曰：二丈为端，二端为两，所谓匹也是毎匹，长四丈，中分之向里，卷其末为二端，二端两也，其实只一匹，此胡大监旦致仕，遇赦赐髙年束帛当十端，夏竦镇襄阳，选缣十匹赠之，胡却还其五也。又曾子问疏云：丈八尺为端，十端六纁，四五两，三二纁，说又不同，匹与疋同尔雅，倍两，谓之匹是也。
圭璧
周官典瑞王搢大圭，执镇圭，大圭长三尺，杼上终葵首，以见天地，宗庙，镇圭，长尺有二寸，以朝诸侯，大圭，或谓之珽，又谓之玠，公执桓圭，侯执信圭，伯执躬圭，子执谷璧，男执蒲璧，檀弓注四植，谓之桓汉书，注亭邮四角，建大木，贯以方板，名曰桓表，天子须诸侯以安，犹亭邮，须桓楹以安也，故曰桓，长九寸，孔义云：直者为信，曲者为躬，皆长七寸，疏云谷以养人，蒲为席，以安人，皆径五寸，各以其象为瑑，饰圭圎而宛之，无锋芒曰：琬圭圭上圎而判之曰：琰圭，皆王使之瑞节，琬圭以治徳以结好琰圭，以除慝以易行，璧孔曰：好边曰肉，尔雅肉倍，好谓之璧，好倍肉，谓之瑗，肉好若一，谓之环广韵，玦如环而有缺，荀子召人以瑗絶人以玦反絶以环予谓大圭长三尺，恐非绅带之间所能容长，或亦与镇圭等，但以见天地宗庙，故曰大镇圭，以朝诸侯，镇安天下，故曰镇，桓以植为义，信其形伸，以直为义，躬其形曲，以卑为义，躬圭在圭为卑也，郑云谷善也，天子谷圭以聘女，又何取于养汉制，天子卧内，以青规地曰青蒲，则蒲璧以青玉得名，亦未可知，若必以瑑饰为言，则桓当刻大木双楹，恐无是理，新图亦云，信圭直，躬圭曲旧圗，瑑为人形，误矣。又天子执瑁四寸，以朝诸侯，盖谓诸侯所受于天子之圭，其冒藏之，天子来，则出以合之，非执以为仪也，亦取覆冒，天下之意，半圭曰：璋半璧曰：璜外八角而中，圎曰：琮圭邸邸本也，璧羡羡延也，璋邸射，谓剡而出也，又有圭瓉瓉，形如槃，以圭为柄，有流爵以灌鬯，瓉以受灌，盖祭器也；【，瑑，音篆】。
瑶琼玖碧蓝
瑶白玉琼赤玉玖黒玉碧石之青美者，纪年惠成王七年，雨碧于郢，又苌死于蜀，埋其血，三年化为碧，蓝玉之次，美者三秦，记有川方三十里，其水北流出玉，名蓝田瑶，则所谓白如截肪，琼则赤如鸡冠，玖则黒如纯漆者也，碧为石青多而白，少蓝为玉，白多而青少，今人秖知瑶为玉，即琼玖不甚辨，碧与蓝，则专指为色矣。
钱
夹漈郑氏云：古钱，其形如篆，□文一变而为刀器，再变而为圜法，文献通考云，太昊氏髙阳氏谓之金，有熊氏髙辛氏谓之货，陶唐氏谓之泉，周人谓之布齐人，莒人谓之刀钱，文周曰：寳货秦曰半两，汉曰：汉兴，宋武帝靣曰孝建幕，曰四铢，以孝建年，铸重四铢也，载年号始此，后周宣帝曰永通万国，隋曰五铢，唐曰：开通元寳史思明据东都，亦铸得一元寳南唐李璟铸永通钱货不载，年号又多有之，称元寳自唐髙祖始称重，寳自唐肃宗始称通，寳自宋人误读开通钱文，始改元更铸，自宋太宗始今制钱轻重大小，仿唐开通，而文则袭宋人之误读也，【漈音祭，□篆文泉字，圜与圆同幕音慢】。
开通元寳
唐钱率曰开元通寳予语人当曰开通元寳人多未之信，按文献通考唐武徳四年废五铢钱，铸开通元寳，其文欧阳询制书八分及篆，三体，文自上及右，回环读之，询初进蜡样文徳皇后掐一，甲迹后钱，上有掐文，吕东莱曰：自汉至隋，惟五铢之法，不可易，自唐至五代，惟开通之法，不可易，龙川畧志苏辙至京师，上书王介甫问铸钱，对曰：唐开通钱最善，凡此皆可证，而曰开元者何？盖是钱为唐铸开元，又唐年号，裴耀卿对宗曰：钱者通寳有国之权，后人遂不知回环，读乃错综读，而曰开元通寳也，宗亦尝铸钱，宋璟请行二铢四参钱，谓开通元寳也，以是钱径八分，重二铢四参，得轻重之中，故再铸之，其钱独多也，予家藏杜佑通典，皆云开通，今新刻本皆云，开元末学妄窜易也，钱文不用年号者，古比比是，即唐后亦有不用者，南唐钱文曰永通钱货，宋钱文曰皇宋通寳何可以年号拘也。
传国玺劈正斧
传国玺，秦始皇所刻玉出蓝田山，方四寸，上纽交盘五龙，文曰受命于天，既寿永昌，厯汉，魏，晋没于刘渊，劈正斧，或云自殷，时流传以苍水玉碾造髙二尺，广半之，藻文每朝防，一人执之，立于陛前，元时犹存，二物者所在，当有神物防之。
五金一金
说文金五色金也，五金，黄为之长，师古曰：金有五色黄金，白银，赤铜青铅黒铁尔雅黄金谓之璗，其美者谓之璆，絶泽谓之铣，白金谓之银，其美者谓之镣，徐曰：银色而铅质，曰锡，又曰，鈏又谓之镴，铁坚者，曰：钢，古称金印，金铺金马，金人皆铜也，汉律三人以上无故羣饮酒，罚金四两，亦铜也，史平凖书，秦以一镒为一金，惠本记注，晋灼曰：凡言黄金，真金也，不言黄谓钱也一斤直万钱，秦一金，得二十四两，汉一斤，得十六两万钱，以今估计之才，足十二两，可见古今不甚相逺今人谓一两曰：一金一钱，曰一文，不知何起也。
涂金襄金
今人谓金饰器，外曰：鎏包器内，曰：镶传写不知其非，玉篇鎏美金也，美金安得谓之饰外，当用涂字，涂广韵饰也，谓以金饰其外也，譌而为鎏涂，又锄加切东方朔传谐语老柏涂，俗书作搽，广韵镶，兵器也，兵器，安得谓之包内，当用襄字，襄广韵包也，谓以金包其内也，譌而为镶，俗又作厢尤非杨用脩谓当作瓖，引马融广成颂，金鋄玉瓖，似为得之，不知鋄马首饰，瓖马帯玦，东京赋钩膺玉瓖，国语懐缨挟瓖，皆指马帯玦，言并非包意，又以金饰器曰：镀饰器口曰扣。
锱铢
按说文十黍重曰铢，一曰十黍为絫，十絫为铢，八铢为锱，二十四铢为两，一则十黍为铢，一则百黍为铢，孟康曰：黄钟一龠容千二百黍为十二铢，则百黍为铢也。
缩酒莤酒【莤音缩】
郊特牲缩酌用茅，注缩泲也，说文礼祭束茅加于祼圭，而灌鬯酒，是为莤泲，与防同，盖醴齐浊以茅借滓，防出其汁，诗酾酒，有与藇香草，亦犹茅也，曰：缩者，去滓，若缩敛之耳，束茅立之，祭前沃酒，其上酒渗下，若神饮之，士虞礼，束茅五寸，谓之苴者，此也？曰：莤者从艸酉防意，周礼甸师共萧茅，郑大夫云：萧字或为莤，莤读为缩，左传包茅不入，无以缩酒，注谓束茅而灌之，以酒为缩，皆混释也，【泲防俱音淮，济之济酾师，徒二音。藇音语】。
案酒下饭
今谓折俎曰：案酒谓腥曰：下饭说文，按：下也，亦作案，陆玑云：接余浸以苦酒，肥美，可以案酒下饭，古无是称，今人谓腥可以下饭也，又谓归饩，曰下程夫行者登途曰：上路则停骖，当曰下程，必有归饩以食，俗所谓下马饭者也。
母母爪剌屈膝叵罗【母音谟】
京师人谓饼曰：帽，曰爪拉门，镮曰：曲须栁斗，曰颇罗，初闻不省，所谓乆而思之，乃知为母，母礼八珍淳母，煎醢加黍上，沃以膏者，是也，爪拉为爪剌韵防，罩爪剌也，帽亦罩也；曲须为屈膝，李贺诗屈膝铜铺，鎻阿甄，盖门镮双曰：金铺单曰：屈膝言，形如膝之屈也，古乌栖曲作屈戌，李商作屈戍皆误，颇罗为叵罗，李白诗蒲萄美酒，金叵罗谓金酒斚也，叵罗本栁斗，斚刻文似栁斗，故名叵罗。
瑟瑟
白居易诗枫叶荻花，秋槭槭广韵，槭槭陨落貌，潘岳赋庭树，槭以洒落，苏轼金山寺诗槭槭风响变，后人误以槭槭作瑟瑟，杜甫诗雨多，往往得瑟瑟，博雅瑟瑟，碧珠也，益州城西，每雨过人，多得瑟瑟，唐书髙僊芝袭石国，掠得瑟瑟十余斛，五代史四夷附録吐蕃妇人瓣髪，戴瑟瑟，最好者一颗，易一良马，瑟瑟本作璱，璱夫瑟弦乐也，白诗误以槭作瑟，杜诗博雅与史通，以璱作瑟，杨用脩偶见，瑟为碧珠，不审秋瑟瑟为槭槭，乃谓为碧色，失之矣，又按风亦谓之飋飋，或云秋飋飋谓枫叶荻花，为秋风所吹，飋飋然也，虽非白之旧，较用脩，所说差胜，【槭音戚】。
刀斗
李广传下击刀斗，古者军有刀斗以铜作鐎，受一斗，形如鋗，昼炊夜击，刀即刀兵刀，字刀兵之刀都，劳切刀斗之刀丁，聊切字同音异，作刁者俗，至有谓刁为奸，衺者，古无是训，庄子而独不见之刀刀乎？以风声有似于刀斗鸣也，【鐎音焦，鋗音喧】。
名义考卷十一
钦定四库全书
名义考卷十二目録
物部
酒醴食      糗饵粉餈
饼        麴糵
緑蚁白堕     尊彞觞勺
罍        饮器
车制       氷鉴水鉴
阑干       炉瓶
银囊滚毬     梳枇
兰膏莲炬     关键管钥
铨衡文衡     度量衡古今不同
滑稽       舟
箜篌即琵琶    巵匜
白玉珂紫荷囊   蘽梩
鹿中       笏手板
竹根蓝尾     摴蒱
黄流流黄     鼔角
车盖       凝缸
风铎风旌     书瓻酒经
骨朶       魁
蒯缑       模笵
觚        艗舟
鸾旗属车黄屋左纛 豹尾儤房
筵席       刀圭
金井银床     辎重
什器家火     廜防
紫诏黄麻     纸
碑        方策
款识       临摹硬黄响搨
牌掲       帐目
案字有六义    肉好有二义
廿卅卌
钦定四库全书
名义考卷十二      明 周祈 撰物部
酒醴食
酒酉也。以米麴酉，醳为义，黍所成者，醴体也，以汁滓相埒，为义稌，所成者稌，即稻稻即稬诗，多黍多稌，为酒为醴，食饭也，以炊谷为义，稷所成者，诗曰：我蓺黍稷，以为酒食，又曰：黍稷彧，彧以为酒食，古人以黍稷，百谷之长，故祭祀用焉，稌则洽，百礼不用，祼献矣，【醳音亦稌，音杜，又音凃，祼音贯】。
糗饵粉餈【糗丘救切餈音慈】
周礼馐，笾之实有糗饵，粉餈，内则注捣熬谷，以为糗饵，与餈同，又糗捣粉熬，大豆为之，又曰：合蒸曰饵，粉之曰餈，又曰，粉稻米，饼之曰餈，又曰，粉米，蒸屑皆饵也。训皆未辨按，说文糗，熬米麦也，一曰煼干，米麦也，一曰糗也，说文饵先屑，米为粉，然后溲之，为饼也，粉以豆为粉糁，餈上也，餈炊米，烂乃捣之，不为粉也，诸家之说，莫精于说文，【煼俱音炒，义同溲音，薮】。
饼
释名饼并也，溲麦麫使合并也，凡以麫为食具者，皆谓之饼以火，炕曰炉饼，有巨胜曰：胡饼，汉灵帝所嗜者，即今烧饼以水，瀹曰汤饼，亦曰煮饼，束晢云，冬为最者，即今切麫蒸而食者，曰蒸饼，又曰笼饼，侯思正令缩葱加肉者，即今馒头绳而食者，曰环饼，又曰：寒具桓恐，汚书画，乃不复设，即今馓子，他如不托，起溲牢丸，泠淘等皆饼类。
麴糵
说文麴酒母也，徐氏曰：麴糵也，酒主于麴，故曰酒母，玉篇防麴酒母，孟康曰：媒酒酵糵，麴也，周礼媒人注，齐人名麴麸曰：媒说文，玉篇媒人，注训麴已明，徐氏训麴，并及糵，孟康所训，俱失之，盖麴，今麴饼糵，今麦芽为饧者，故书注曰：麴多则太苦，糵多则太甘，今人止用麴，不复用糵矣，然麴亦麦所成者酒，酵酒滓也，麴糵以酿酒，故酿成其罪者，曰媒糵，【防音枚，酵音教】。
緑蚁白堕
释名酒，有泛齐，浮蚁在上，泛泛然，盖酒之美者，其上有华，其色緑斟则泛泛然浮于杯间，洛阳伽蓝记，晋河东人刘白堕善酿酒，饮者醉不能醒，谓酒曰：白堕者与？何以解忧？唯有杜康意同。
尊彞觞勺
周礼六尊，牺尊，象尊着尊，壶尊，太尊，山尊以待祭祀，賔客之礼六，彞鸡彞鸟，彞黄彞虎彞蜼，彞斚彞以待，祼将之礼，牺尊，沙牛饰尊也，象尊三足象，其鼻形也，着尊，着地无足也，壶尊，以壶为尊也，太尊，瓦尊也，山尊为山云形也，壶以壶太以瓦，余皆木也，鸟鳯也，黄目也；蜼，卬；鼻，岐、尾，兽也，斚稼也，刻而画之于彞也，尊之为言尊也，彞之为言常也，尊用以献，上及于天地，彞用以祼，施于宗庙而已，尊受五斗，彞受三斗曰罍，曰：卣尊彞之异名也。皆用以盛酒者三，礼图云：凡诸觞皆同，升数则异，诗疏引韩诗说一升曰：爵二升曰：觚三升曰觯，四升曰角，五升曰散，总名曰爵，其实曰觞爵，雀也。故谓之羽觞，曰巵，曰：觥觞之异名也。皆用以饮酒者，周礼梓人云：勺一升注，勺尊升也，明堂位曰：夏后氏以龙勺，注为龙头状，勺口似魁，勺柄似杓，有似于斗，又谓之斗用，以挹酒者，此其大畧耳取象之不同，所受之不一，诸儒之说尚多也。【蜼音垒，卬音昂】。
罍
说文罍，目酒尊似壶，容一斛刻作云雷，象施不穷也，按云古文作□，雷古文作□，罍刻□□之文，象施不穷也，古器存者，文尚可见，谓罍作阿香，状连鼔形者盖俗也，今器边肉处有回环，文犹是□□之遗意，而知者鲜矣。
饮器
赵襄子漆智伯之头以为饮器，韦昭曰：饮器椑，榼也，晋灼虎子属也，一以为酒器，一以为溺器，按汉匈奴传，单于以老上单于所破，月氐王头为饮器者，防血盟，然则酒器是也，毎賔防设之，示恨深耳，【溺音尿】。
车制
上古圣人观转蓬为轮，轮主流运，有辐轮中，木之直指者，上有爪，以辏毂下有菑，以指辋有毂，居轮之正中，而为辐之所辏，三十辐共一毂，当辐之空谓之薮，大车之毂，长一尺有半，兵车之毂，长三尺二寸三分，其毂之长，二在外，以置辐一在内，以受轨，其内大穿谓之贤，小穿谓之轵，有軧毂之旁出者，即长二分，在外者也，有辋轮之外围者，一曰轑有輨毂中铁以受辖者，亦谓之轪曰辐，曰毂，曰薮，曰贤，曰轵，曰辋，轑曰：輨轪皆附于轮者也，轮行不可载，因为之舆，舆车底也，主容纳有轸，车上前后横木，大车前，轸至后轸，其深八尺，兵车之轸四尺四寸有轖，车借交错也，有軨车借间，横木已驾，仆展軨也，一曰：轛有轓车箱也，以障物有，车軨间皮箧，以藏玉有轼，去舆髙三尺三寸，有较去，轼又髙二尺二寸通髙五尺五寸，立则凭较应为敬则俯，凭轼有輢，两旁植木，以横较者，曰轸，曰轖，曰軨，轛曰轓，曰，曰轼，曰较，曰：輢居舆之中，在舆上者也，有轨车下横木以持轮者，兵车乗车之轮其崇六尺六寸，轨居轮之中，实得其半济，盈不濡轨是也。凡车之制，广皆六尺六寸，轨之广狭既同，则辙迹亦同，后人因谓车辙，亦曰轨车，同轨是也。亦谓之轴，又谓之轊有辖，车轨头铁，以键輨者，无事则脱，行则设之，一作牵有輹，伏兔也，伏于轨上，一作轐曰：轨轴曰轊，曰辖，曰：輹居舆之中，在舆下者也，有辕两腋，木之前后出者，长一丈四尺四寸有辀，辕之从轸以前，稍曲而上，至衡，居衡之上，而向下钩之，如屋之梁，谓之梁辀，一曰，軏有輗横居辀，下以防軶者，亦谓之衡，有軶重防于衡上，以驾马领者，有軥軶之下曲者曰辕，曰：辀，軏曰：輗衡曰軶，曰：軥在舆前，附于辕者也。有盖以覆舆者也，有辁车无辐，直斫木为之，若推轮也，有轫碍轮木也，有輠盛膏器也，舆方象地，盖圆象天，三十辐象日月，盖弓二十八，以象列星也，他若为楯，为樏用之泥乗山乗者其制非一，皆古圣之精意也，【辋音防，轵音止，軧音迟，轑音老，輨音管，轪音地，轖音色，音复轊音，遂輠音伙】。
氷鉴水鉴
鉴镜所以照物，又器名如甀，大口氷鉴以盛氷置食物于中，以御温气，周礼凌人，春治鉴祭祀，共氷鉴是也。水鉴如水之照物，无有遁形者，书人无于水，鉴习凿齿水鉴，无私厐徳公以司马徳操为水鉴，卫瓘奇乐，广曰：此人之水鉴，蔡大寳见栁庄叹曰：襄阳水鉴，复在于兹，是也。【甀音垂】。
防干
阶际木勾栏，曰栏干，亦作防干眼眶，亦曰防干，盖防干以横斜为义，勾栏木纵横为之，故曰防干，以木为之，故字从木，息夫躬传涕泣流兮，萑兰臣瓉曰：萑兰泣涕，防干也。萑苇兰香草躬误，当作涣澜，亦纵横之意，泪出于眼，因谓眼眶为防，干曹植诗月落参横，北斗防干薛令之诗，苜蓿长防干，近孙太初诗山中芝草，防干长凡横斜，皆可言防干。
炉瓶
周人尚臭，宗庙焫萧汉人，始为博山炉，其制象海中博山下，盘贮汤使，润气蒸香，无今之炉也，所焚唯兰蕙，刘后博山炉，铭中有兰锜，朱火青烟古乐府，香风难乆居空令蕙草，残无今之香也，自武帝通南越，中国始有龙脑鸡舌等香，通西域，始有安息，蔷薇水等香，而蕙兰与萧不复用矣，佛氏有供花之说，亦未闻用瓶，瓶似罋，但以汲水，今之炉古鼎也，今之瓶古觚也，得二器者无所用，以香揷花，谓之炉瓶，后又仿而为之，其制愈譌矣，【音丙，锜音起，罋与瓮同，音越】。
银囊滚毬
银囊，帐中炉也，滚毬被中炉也，邺中记石，季龙冬月为复帐四角，安金银凿镂为香炉，白居易诗银囊贮火，悬西京杂记，长安巧匠丁缓作，被中香炉，为机圜转之，其运四周炉体，常平赵徳麟曰：今谓之滚毬银，囊甚新滚，毬殊不文，曩予名之曰金鞠，与银囊正作对也。
梳枇【枇音陛】
广韵梳栉也，枇细栉也，皆理髪之器炙毂，子赫连氏造梳，二十四齿，取疏通之义，故名梳，枇似梳齿而宻取宻比之义，故名枇匈奴，比疎注比疎解髪之饰以金为之，扬雄头蓬不暇疏，疏即梳也，今枇作箆，魏武帝病眼，令华陀以金箆刮膜，箆乃掠器非细，栉也。
兰膏莲炬
宋玉招魂兰膏，明烛，注以兰渍膏，取其香也，唐令狐绹夜对禁中，以金莲花炬送归院，金莲花以载炬者，范铜为之，天子制也。
关键管钥
老子善闭者，无关楗而不可开，周礼地官，掌受管键，月令谨管钥楗，或又从金钥本作，亦有作籥者，训者多未辨，按说文关以横木，持门戸也，广雅楗拒门，木月令注，键，谓鏁之入内者，钥抟键器也，以铁为之，搢鏁内抟，取其键，是知关即今门管，即今鏁筒键，即今鏁鑐钥，即今钥匙，键从金者为鏁，鑐从木者为关之入，牝处总曰：拒门木钥，从门者，以其为门用，从竹者，古字通用也。【音拴】。
铨衡文衡
铨说文衡也，非是玉篇平木器，今俗谓推铇衡诸书，训平广韵权衡也，今俗谓秤笴唐，选法尚书铨，掌七品以上选侍郎铨，掌六品以下选阿衡，古官名阿倚也。衡，平也，水衡汉官名，主平其税入，今吏部曰铨衡，主考官曰文衡，顾名思义，可不平乎【，笴音杆】。
度量衡古今不同
宋张表臣云：刘仲原得铜斛二于永兴军，其一云，始元四年造，一云，甘露元年十月，造数量皆同，云容十斗，重四十斤，以今权量较之，容三斗，重十五斤，按永兴军，汉左冯翊地始元，汉昭帝年甘露，汉宣帝年，则二铜斛，汉器也，以此上推之亷颇见魏使，一饭斗米，肉十斤，则是米三升，肉三斤十二两，凡言一石，准今三斗一斤，准今六两，于定国饮酒数石不乱，刘伶饮一石五斗解酲，孔珪饮酒七八斗，曹操帐下士持双防八十斤，皆可推，且古升上径一寸，下径六分，其深八分，古权十黍为絫，十絫为铢，八铢为锱，二十四铢为两，视汉又轻小矣，周尺才得，今六寸六分，家语布指知尺，谓以拇指食指一奓，仍以食指屈二节为一尺，汤九尺，文王十尺，亦可推【，奓音揸】。
滑稽
楚辞突梯滑稽，注滑稽圜转貌，公孙传，滑稽则东方朔注滑稽，转利之称，扬雄酒箴，鸱夷滑稽，应劭曰：鸱夷酒器，师古曰：滑稽圜转纵舎无穷之状，是滑稽本圜转之义，或以言人或以言，酒器耳，酒器，何以能圜转，崔浩音义，酒器转注，吐酒不已，若今之阳燧尊，此亦是臆说，按罍说文，目酒尊刻作云雷，象施不穷也，徐氏曰：圜转之意，故曰不穷，罍既圜转，则罍亦可称，滑稽此其义，何也？盖云雷之文，圜转不穷，非吐酒不穷也，今尊，彞诸古器皆有之，人不识以为花样耳，扬雄谓鸱夷腹如大壶，说文谓罍似壶，可见鸱夷与罍，皆似壶之器，知罍之有云，雷则鸱夷亦有云雷知鸱夷可称，滑稽则罍亦可称，滑稽互言之也，鸱当作瓻，广韵瓻酒器，后通作鸱，夫差取马，革为鸱夷，以为榼也，范蠡自，鸱夷谦言：但可盛酒耳。
舟
周礼，天子造舟，诸侯维舟，大夫方舟，士特舟，天子以舟为桥，自此造彼曰：造诸侯以众舟维持之曰：维大夫二舟相并，曰：方士扁舟而已，贵贱之分也，后乃以造从舟作艁，方从舟作舫，扁从舟作艑，皆非字之正也，杨用脩谓扁舟，作鳊舟亦非。
箜篌即琵琶
傅琵琶赋序，故老云：汉遣公主嫁乌孙，念其行道，思慕使知音者裁筝筑，箜篌之声，以方语目之曰：琵琶方语，乌孙语也，推手前曰：琵引手，后曰琶，乌孙谓筝筑箜篌，皆曰琵琶以有弦，可推引也，字本作批，把筝即今筝，筑形似筝，箜篌，其说不一，乌孙谓箜篌为琵琶，则琵琶，即箜篌筝，筑虽可言，琵琶，而其名仍旧，独箜篌，易以方语耳，晋志箜篌，出自西域，又曰：琵琶，出自西域，皆未深考，释名箜篌，空国之侯，所好杜佑，谓其声坎坎应节，曰坎侯，吴竞乐府谓乐人侯晖，依琴造坎，故曰坎侯，皆未得其实也。
巵匜
应劭曰：巵饮酒礼器，古以角作受四升，师古曰：饮酒，圜器也，汉髙纪奉玉巵为太上皇寿，说文匜盥，器似羹魁柄，中有道，可以注水，左传奉匜沃盥，一为酒器，一为洗手器，今槩称酒器，曰：巵，匜失之矣，广韵杯匜，似柿非是。
白玉珂紫荷囊【荷音贺】
昔人误以白玉珂作佩玉，如杜甫夜防左省诗，因风想玉珂，又以紫荷囊作侍从事，如宋祁事赋笔，助荷囊，按尔雅翼贝，大者珂黄黒色其骨白通俗文勒饰曰：珂以贝饰马，勒谓之珂，其骨白谓之白玉珂，非真玉也，晋舆服志，文武皆有囊缀绶，八座尚书，则荷紫谓之生紫为祫囊，缀之服外，加于左肩，乃负荷之荷，非荷蕖也，今谓囊曰：荷包本此。
蘽梩
孟子蘽梩注笼，臿之属按韵书，蔂盛土笼，或作蔂诗注，筑墙者捊，聚壤土盛之，以蘽投诸版，中是也。梩臿也，臿本作锸，锹也，尔雅谓之是也。【捊音裒，古锹，字古臿，字蘽音，雷梩音梨】。
鹿中
礼记，司射奉中注，士鹿中大夫，兕中疏云：刻木如兕虎，而伏背上立圜，圏以盛算者，犹今之算盘，今但平底不复，刻木为鹿，与兕矣。
笏手板
徐广车服仪制，曰：笏，即手板也。汉，魏以来，皆执手板，有事则揷于绅间，故曰缙绅，晋王坦之倒执手板，唐段秀实以笏，撃朱泚，唐故事，搢笏，于带而乗马张九龄体羸，使人持之，因置笏囊崔琳每嵗时宴于家，以一榻置笏，犹重积其上，是知古人执笏搢笏，不独对君也。
竹根蓝尾
杜甫诗共醉，终同卧，竹根白居易诗三杯，蓝尾酒，竹根蓝尾，人多未喻，庾信山杯捧竹根，是知竹根杯名倾银，注玉富贵者之器，竹根山家之器，其醉一也，蓝又作婪，宋景文诗且尽，灯前婪尾杯，河东记谓是谦逊，不敢先饮，石林燕语，谓是处于末席，得酒常贪婪，二说非是，广韵饮酒半罢半在，曰：防当作防尾为是淳于髠所谓主留髠而送客，当此之时，能饮一石者也，宋景文意亦是，但袭用婪字，不察耳。
摴蒱
摴蒱局戏局，戏为博，博为今双陆，按韵防樗似椿，北人呼山椿，江东呼虎目，叶脱处有痕如摴蒱子，故名樗，虎目与摴蒱，子皆谓叶脱处形迹也，知樗以摴蒱得名，则知摴蒱，以骰子为义双陆，有骰子也。
黄流流黄
诗瑟彼玉瓉，黄流在中，注黄流郁鬯也，沈佺期诗，谁为含愁？独不见更教明月照流黄，人多未喻，流黄，盖谓簟也，簟之佳者，织文黄色，滑腻若流，故曰流黄，唐人诗珍簟冷，流黄是也。韩昌黎咏，吾蕲竹簟，云携来，当昼不得卧，一府争防黄琉璃，则又以琉璃比黄色矣。
鼓角
卫公兵法，军城及野营行军在外，日出没时鼓千，挝三百三十捶为一通，鼓音止，角音动，吹十二声为一叠，一角，三鼓而昏明，毕角之曲有三弄，一曰，为君难，为臣亦难难，又难，二曰创业难守，成亦难难，又难，三曰起家难，保家亦难难，又难，曹子建撰，今角声呜呜者皆难字，曳声耳。
车盖
车上覆者曰：盖其形圆以象天，风俗通黄帝战，蚩尤于涿鹿，常有五色云气，金枝玉叶，止于帝上，因作华盖，武王伐纣，大风折，盖遂为曲盖，家语孔子之郯，遭程子于途，倾盖而语汉髙纪天子车以黄缯为盖里，谓之黄屋，续汉志二千石皆皂盖，皆车上覆者也，后世乗蓝舆乃谓繖为盖矣。
凝缸
佛书凝缸，注凝定也，缸灯也，缸从缶盖，长颈甖，佛氏以注油燃灯，故谓缸为灯，凝则灯光之凝定也，唐人不知，误以凝为银，以缸为釭，黄氏辨釭，为车毂中铁是矣，不知二字俱误，非止釭也。
风铎风旌
开元遗事，唐岐王宫于竹林内，悬碎玉片，毎夜闻相触之声，即知有风号占风铎，又五王宫中，各立长竿挂五色旌于竿头四垂，缀以金铃，有声即往视，旌之所向，可以知四方风候，此后世铁马定，马旗之始也。
书瓻酒经
瓻酒器亦以盛书大者一石，小五斗，古语借书，一瓻还书一瓻，后人讹以瓻为痴，谓借书与人为一痴，还书为一痴，经亦酒器，小颈环口，脩腹受一斗，晋安人，饷人酒一经二经，至五经他境，人不达其义，闻五经至束，帯迎于门，乃是酒五瓶二事，出闻见侯鲭二録。
骨朶【朶本作音髽】
演繁露云，宋景文谓俗以挝为骨，朶古无稽，据字书檛竹，反通作簻，徒果反，转为骨朶，此说亦非。说文檛棰也，本作，是与挝簻一也，曰：骨朶者，始制以木，从木曰檛，以竹从竹曰簻，曰，后以骨饰之曰：骨犹骰子，以竹从竹曰：簺以牙，曰牙簺，以车渠曰：车渠簺，今又范铜为之防，卫人所执者是也。又待可切，后人去竹，直曰骨朶，遂难晓也。今人称花含胎者曰骨，朶上旉下枝，与檛类也，【檛簻，俱音髽，簺音色，旉音敷】。
魁
说文魁羹斗也，盖挹羹之器，北斗七星，第一至第四为首，其形方有似于魁，故名魁第五至第七为末，其形曲似魁柄，故名杓，总谓之斗，借羹，斗为言也，凡为首者，皆名曰魁罪，首曰渠魁，举首曰伦魁，亦曰大魁，是又借斗首为言也，又东夷传三韩，皆魁头露紒，注魁头犹科，头科当作窠，谓人发萦绕成窠，有似于羹斗，其取义已逺作科益谬矣。【杓音标，窠音科】。
蒯缑【蒯音块缑音勾】
史冯驩，往见孟尝君，置之传舎十日问传舎长曰客何为？曰：冯先生甚贫，犹有一劒耳，又蒯缑按广韵，刀劒头，纒丝为缑，尔雅蒯草中为索蒯缑，言劒缑无丝，以草为之也。
模笵
通俗文规模曰笵，以土曰型，以金，曰：镕以木曰模，以竹曰笵，今模笵作模范，按：说文出，必先告其神，树茅以依神为軷，既祭，軷轹于牲，而行为范，作范借用耳，【軷音钹】。
觚
论语觚注，或曰酒器，或曰：木简说文，觚乡饮之爵，受四升，韩诗外传一升曰觚，此酒器之觚也，博雅笘防也小儿所书通俗文，木四方为棱，八棱为柧防，柧通作觚，陆士衡文赋或操觚而率尔，此木简之觚也，一名而二物，夫子本意所指，今不可知，即以木简言之，亦得【笘音占，音】。
艗舟【艗音逆】
广韵艗舟也，舟首，谓之艗首，则凡舟皆可言艗首者，对尾而言，后误作鹢，张协，七命乗鹢舟兮为水嬉，郭璞云：鹢，水鸟也，今江东贵人，船前作青雀，是其像也。尝考鹢，即鶂鶂即鸧鸹，鸧鸹即鬼车，所谓九头鸟，盖鸺鹠类也，其为禽不祥，舟首何取焉？且青雀为桑扈又非鹢，晋王濬为益州刺史，谋伐吴，造战舰，画恠兽于其首，以惧江神，今官舟多兽形，无水鸟者，是鹢本无与于艗当作艗首，为是后人误用璞，亦误释也。
鸾旗属车黄屋左纛
顔师古曰：编以羽毛列繋幢旁载于车上，谓之鸾旗，车驾出则陈于道，而先行舆服志，古者，诸侯二车九乗秦灭九国，兼其车服，大驾属车八十一乗法驾半之，最后一车悬豹尾，蔡邕曰：天子车翠羽盖，以黄缯为里，是为黄屋，李斐曰：纛，羽葆幢也在乗舆车衡上，左方注之，故曰左纛。
豹尾儤房【儤音豹】
崔豹古今注，豹尾车，周制象君子豹变，尾言谦也，蔡邕云：行道豹尾中，亦为禁中，今卤簿有旛曰豹尾，虽非车亦其遗意也，唐志新到官府并上者谓之儤，俗谓程司课作者，为儤上増韵吏官连直也，今大内有儤房，当是课作连直之所以为豹房者误。
筵席
古人坐于地，以席借之，司几筵疏初，地一重者，谓之筵重，在上者谓之席，皆以莞蒲为之诗，上莞下簟是也。或以竹书笋席，篾席是也，天子诸侯席有黼黻，纯饰凭，则设几宴飨，则设笾豆，今俗言椅以代席也言棹以代几也，言楪以代笾豆也，椅棹楪本无此字，椅则借椅，柅之椅棹，与楪皆俗书也，今人谓尊俎曰筵席至，又谓席一筵，可哂也。
刀圭
本草云：刀圭十分方寸匕之，一药准如梧桐子大释名妇人上服曰袿，其下垂者，上广下狭，如刀圭，夫刀圭本草，以状药之大小释名以见燕尾之广狭，未有明言其义者，盖刀锐处如圭首，故曰刀圭，犹刀尖也，匕匙也，方一寸，得十分一分，如梧桐子大。衣下垂者，割正幅，使一头狭如燕尾，然梧桐子燕尾，其大小广狭才刀，尖若耳，故或言梧桐子，或言燕尾，或言刀圭也。
金井银床
禇记室，世言金井梧飘，以叶上有金井，字非井也，唐人谓井栏为银床，潘平田之说，不知何据叶上？恐亦无字，今人家凿井，有置铅锡，其下者，盖青金也，或以此得名银床，亦非井栏，盖辘轳架也，广韵，辘轳圆转木也，用以汲水，丧大纪以绋，绕碑间之，鹿卢，南人谓之油葫芦，北人谓之滑车曰：银者，对金而言，或其色白也，李白诗络纬，秋啼金井栏，亦是指井，苏轼露帐银床，初破睡，误以银床，为偃息之具也。
辎重
说文軿车前，衣车后徐氏曰：所谓库车，字林载衣物，车前后皆蔽，后汉书舆服志注軿车，有衣蔽无后，辕者谓之辎，释名辎厠也，谓军粮什物，杂厠载之，以其累重，故称辎重，说文衣字，即字林舆服志蔽字，但说文辎后蔽，字林与志，则前后俱蔽释名杂厠，正所谓库也，字林，衣物，即所谓军粮什物也，或曰辎载，衣车重载物车，非是。
什器家火
军法，五人为伍，二伍为什，共其器物，故称什器从军，及作役者十人为火，共畜调度，故称家火。
廜防
博雅廜防庵也，通俗文屋，平曰：廜防四时纂要作屠蘓，又广韵酴酥酒，名玉篇麦酒，不去滓饮，是屠苏为屋，酴酥为酒，本不相混也，唐人诗手把屠苏，让少年先把屠苏不让，春误以屠苏为酴酥，后人遂谓屠苏又为酒，古人正旦饮酒，以少者得歳，故先饮老者失时，故后饮，是日酒皆然，亦无屠苏先饮之说，或云屠絶鬼气，苏醒人魂，妄说也。
紫诏黄麻
汉志，凡天子玺，皆以武都紫泥封闻见，后録谓武都今阶州山水皆赤，而泥紫，用为印色，故诏有紫泥之称泥，岂堪作印色，或如今紫粉之类，武都所出为最，非真泥也，唐太宗诏用麻纸冩诏勑髙宗以制勑为永式，白纸多蠧，自今并用黄纸，盖自蔡伦用树肤，敝布为纸，故有麻纸逊斋闲览，谓以檗染纸使不蠧，故曰黄麻，古今书籍，亦曰黄卷，不独诏勑用黄纸也。
纸
古者书用竹帛，竹简防是已，其字从竹帛，纸是已，其字以糸一作帋，从巾冯鉴事，始谓蔡伦始造纸史，绳祖引赵飞燕赫蹏，书注赫蹏，小纸也，谓纸已见于前汉，其辨似是，而亦未烛其原，按：说文纸丝滓也，以丝缫余絮为纸，以是为书，谓之帛书，非真缣帛也，后汉蔡伦始用树肤及敝，布鱼网为纸，今谷树皮纸，即蔡伦树肤纸髙丽蚕茧纸，即古丝滓纸，又有用竹与秸者因树肤而生智也，纸一音低，蹏，音题声相近，譌谓纸为蹏，赫赤也，赫蹏，谓赤纸也，邓展谓赫音防，孟康谓蹏，犹地晋灼，谓薄小物为赫蹏，皆非后人以汉人之说，多未详考也，【糸音覔，赫音黒缫音骚谷谷，搆二音。阅音奭】。
碑
今世所谓碑古无之，七十二家，封禅言勒石，穆天子传言为名迹于弇，兹石上可见者，惟此而已，士昏礼入门，当碑揖，则庙内之碑，用以丽牲者，丧大记，天子用大木为碑，谓之丰碑，诸侯树两大木，谓之桓盈，檀弓注，天子六繂四碑，诸侯四繂二碑，士二繂无碑，则方上之碑，用以下棺者，臣子因于其上纪述功徳，今庙堂墓隧，及诸创建碑，林立而不知，非古也。
方策
春秋正义云：简容一行字，数行者书于方，方所不容，书于策，杜预曰：大事书之于策，小事简牍而已，大事小事，谓字有多寡也，古者折竹为简，以火炙之，令其汗取其青易书，青简汗青，杀青，皆取炙竹为义，曰：篇广韵谓篇，简成章也，连编诸简，谓之策以绳，次策谓之编，此简篇，策从竹编从糸也，又以木为方，谓之柧作觚，故曰操觚，又谓之椠，故曰铅椠，其体方总谓之方曰劄，说文刺着也，竹木以刺着为书，竹书当作劄，木书当作札曰：牒说文以为札，曰：牍说文以为书板皆方也。此柧椠札，从木牒牍，从片说文，片判木也，大都不过竹木，二者，后世易之以纸，而其称名犹故也。
款识
古器有款识，款谓隂字是凹入者，识谓阳字，是凸出者，款居外识居内，夏器有款，有识，商器无款，有识【凹腰，遏二音。凸突，耋二音】。
临摹硬黄响搨
于古人书画，置纸在傍，视其大小，浓淡形势而学之，谓之临，以纸覆其上，随其曲折，宛转用笔谓之摹，置纸熨斗，上以黄蜡涂匀，俨如魫角，毫厘必见，谓之硬，黄就明窓，上以纸覆映光摹之，谓之响榻。
牌掲
博雅篁牌籍也，周礼职币，以书掲之疏，谓府别各为一牌，书知善恶，价数多少，谓之掲，今言牌票，掲帖义出此。
帐目
今俗谓簿籍曰：帐目韵书帐，帱也，帷也，无有以簿籍为义者，按汉制，郡国歳时上计，顔师古曰：计若今诸州之计帐，是师古亦用帐字，其来久矣。
案字有六义
说文案几，属周礼掌次张氊，案魏志曹公作欹，案卧视书，又玉篇食器也史髙祖过赵，赵王自持案进食，隠逸传孟光，每馈食举案齐眉，曹操别传太祖为人佻，至以头没杯案中又据也。荀子案饰其辞，董仲舒策，谨案春秋又考也，丙吉传无所案验，又，下也，尔雅疏可以案酒。又，止也，周纪案兵无出。
肉好有二义
尔雅：肉好若一，谓之环，郭璞云：肉邉也好，孔也礼记寛裕肉好之音，辅氏曰：肉好犹俗言美满也，方氏曰：肉好如一旋而不穷者，环肉好之音，旋而不穷者也。义亦相贯。
廿卅卌【廿音入卅音飒卌音习】
说文廿二十并卅三十，并卌数名，顔之推稽圣赋，中山何伙，有子百廿，言有子百二十也。韩愈孔戣墓志，孔世卅八，谓戣为孔子三十八世孙也。字统卌，揷粪把皆读为一字，后人直以廿为二十卅，为三十卌，为四十是一字，而读为二字矣，至有读廿为奴店切，又有直作念字者其谬，不知何起也。
名义考卷十二