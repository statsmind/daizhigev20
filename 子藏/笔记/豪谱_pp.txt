豪谱 清  渤海高承勋松三辑
义豪
桓公议移洛阳钟簴，王怀祖曰：永嘉不竞，暂都江左，方当渐平区宇，旋轸旧京，若其不尔，宜改迁园陵，不应先事铺簴，桓不能夺。
曹公以杨太尉与袁公路婚，将诬以同逆，孔文举闻之，不及朝服，往见曹曰：杨公四世清德，海内所瞻，周书父子兄弟，罪不相及，况以袁氏归罪杨公，易称积善余庆，徒欺人耳，曹云：此国家之意，文举曰：假使成王杀召公，周公可得言不知耶？
周伯仁为吏部尚书，在省内夜疾危急，时刁元亮为尚书令，营救备，亲好之至，良久小损，明旦报仲智，仲智狼狈，来始入户，刁下床对之大泣，说伯仁危急之状，仲智手批之，刁为辟易于户侧，既前，都不问病，直云：君在中朝，与和长舆齐名，那得与佞人刁协，有情径出。
施全刺秦桧于望仙桥下不中，桧斩之于市，观者甚众，中有一人朗言曰：此不了，汉不斩何为。
谊豪
朱文季与张堪同邑张于太学，中见文季甚重之，把臂语曰：欲以妻子托朱生，文季不敢对，张亡后，闻其妻子贫困，自往候视，厚赡之，子怪问曰：大人不与堪为友，何乃尔？文季曰：堪尝有知己之言，吾以信于心也。
杨凭得罪姻友，无敢送者，独徐晦送至蓝田，权载之谓，徐君诚厚杨临贺，无乃为累乎？徐曰：晦自布衣时，杨知我厚，方兹流播，宁忍无言而别有如公为奸佞潜斥，敢自同路人乎！
荀巨伯远看友人疾，值胡贼攻郡，友语巨伯曰：吾今死此矣！子可去，巨伯曰：远来相视，子令我去败，义以求生，岂荀巨伯所行邪？贼既至，谓巨伯曰：大军至，一郡尽空，汝何男子？而敢独止，巨伯曰：友人有疾，不忍委之，宁以我身代，友人命贼相谓曰：吾辈无义之人，而入有义之国，遂班军而还，一郡获全。
卓恕还会稽，辞太傅诸葛恪，恪问何日复来？恕言，某日至日恪为主人，停不饮食，欲以须恕宾客，咸曰会稽，建康相去千里，道阻江湖，风波难期，俄而恕至。
庞德公居汉之阴，司马德操宅州之阳，望衡对宇，欢情自接，泛舟褰裳，率尔自畅，一日，德操诣之，值德公渡沔，德操入其室，呼妻子，使速作黍，徐元直向云，当来就我与德公谈妻子罗拜堂下，奔走供设，须臾德公，还，直入相就，不知何者是客。
范希文贬饶州，朝廷方治朋党，莫敢相送，王侍制独扶病饯于国门，大臣让之曰：君何自陷朋党，王曰：范公天下贤者，质何敢望之？若得为范公党人，公之赐质厚矣。
元稹为御史鞠狱，梓潼，时白尚书，在京与名辈游慈恩，小酌花下，为诗寄元曰：花时同醉，破新愁醉，折花枝作酒筹，忽忆故人，天际去计程，今日到梁州，时元果及褒城亦记梦游诗曰：梦君兄弟曲江头也，向慈恩院里游驿吏，催人排马去，忽惊身在古，梁州千里神交，合若符契。
蔡兴宗收葬范羲，孝武曰：卿何敢尔！兴宗抗言曰：陛下自杀贼，臣自葬周旋。
才豪
方储为郎中，章帝使文郎居左，武郎居右，储正住中曰：臣文武兼备，在所施用，上嘉其才，以乱丝使储理储，拔佩刀三断之曰：反经任势，临事亦然。
何敬叔在政清约，不通问遗，尝岁俭夏节，忽榜门受饷，共得米二千八百石，悉以代贫，输租。
周纡为召陵侯相，廷椽畏纡严明，欲损其威，侵晨取死人断手足，立于门纡，闻辄至死人边，若与共语，状阴察视，口眼有稻芒，乃密问守门人曰：夕谁载藁入城者，门者对曰：唯有廷椽耳，乃收廷椽，考讯具服，莫敢有欺者。
气豪
桓公读高士传至于陵，仲子便掷去，曰：谁能作此溪刻自处。
嵇中散，中夜弹琴，有一人入室，初时犹小，须臾转大，遂长丈余，颜色甚黑，单衣草履，不复似人，嵇熟视良久，乃吹灭灯曰：耻与魑魅争光。
吴郡王闳渡钱塘江遭风，船欲覆闳，拔剑斫水骂，伍员风涛得济。
石崇每邀客燕集，常令美人行酒客饮酒，不尽者，使黄门交斩美人，王丞相与大将军尝共诣崇，丞相素不能饮，辄自勉强，至于沈醉，每至大将军，固不饮以观其变，已斩三人，颜色如故，尚不肯饮，丞相让之，大将军曰：自杀，伊家人，何预卿事。
卢志于众坐，问士衡陆逊，陆抗，是君何物？答如卿于卢毓，卢珽士龙失色，既出户，谓兄曰：何至如此！彼容不相知也，士衡正色曰：我父祖名播海内，宁有不知，鬼子敢尔。
王处仲，每酒后辄咏老骥伏枥，志在千里，烈士暮年，壮心不已，以如意击唾壶，壶口尽缺。
谈豪
宗元干，小时叔父问其所志，答曰：愿乘长风破万里浪。
赵子柔居恒叹曰大丈夫当雄飞安能雌伏
毛伯成负才气，尝称宁为兰摧，玉折不作，萧敷艾荣。
王融为中书郎，尝抚案叹曰：为尔寂寂，邓禹笑人，行过朱雀航，闻人争路，乃椎车壁曰：车中乃可，无七尺，车前岂可无八驺。
曹景宗既贵，谓所亲曰：我昔在乡里，骑快马如龙，与年少辈数十骑，拓弓弦作劈，礰声箭如鹅，鸱叫平泽中逐麞，数肋射之，饮血食胃，甜如甘露浆，觉耳后风生，鼻头火出，此乐令人忘死，今来扬州作贵人，动转不得，路行开车幔，小人辄言不可，闭置车中，如三日新妇，念此邑邑，令人气尽。
桓荣祖少学骑射，或曰：何不学书？荣祖曰：曹操曹丕上马横槊，下马谈论，此可不负饮食矣，君辈无自全之技，何异犬羊乎？
庾道季云：廉颇蔺相如虽千载上死人，懔懔恒如有生气，曹蜍季志，虽见在厌厌，如九泉下人，人皆如此，便可结绳而治，但恐狐狸猯狢噉尽。
石崇每与王敦入学戏，见颜子象叹曰：若与同升孔堂，去人何必有间，王曰：不知余人云何？子贡去卿差近，石正色云士，当令身名俱泰，何至以瓮牖语人。
辨豪
蔡洪赴洛，洛中人问曰：幕府初开，羣公辟命，求英奇于仄陋，采贤儁于岩穴，君吴楚之士，亡国之余，有何异才而应斯举，蔡答曰：夜光之珠，不必出于孟津之河，盈握之璧，不必采于昆仑之山，大禹生于东夷，文王生于西羌，贤圣所出，何必常处，昔武王伐纣，迁顽民于洛邑，得无诸君是其苗裔乎？
谢仁祖，年八岁，谢豫章将送客，尔时语已神悟自参，上流诸人，咸叹曰：年少一坐之颜回仁，祖曰：坐无尼父焉，别颜回。
高定是贞公郢之子，七岁时，读书至牧誓问，奈何以臣伐君？贞公曰：应天顺人，定问用命，赏于祖，不用命戮于社，岂是顺人？贞公不能答。
辛京杲以私杖杀部曲，有司议其罪当死，上从之，李忠臣曰：京杲当死久矣，上问故，忠臣曰：京杲诸父兄弟皆战死，独京杲今日尚存，故臣以为久当死，上悯然，左迁之。
崔正能诣都，郡都，郡将姓陈，问：正能君去，崔杼几世答曰：民去崔杼如明府之去，陈恒。
狂豪
刘伶恒纵酒放达，或脱衣裸形，在屋中，人见识之，伶曰：我以天地为栋宇，屋宇为裈衣，诸君何为入我裈中。
光孟祖避难渡江，欲投胡毋彦，国正值彦国谢鲲，诸人散发裸袒，闭室酣饮，孟祖将排户而入，守者不听，便于户外脱衣露头，窥狗窦大叫，彦国惊曰：他人不能必我孟祖，遽呼入与饮。
罗友作荆州从事桓宣武为王，车骑集别友进坐，良久辞出，宣武曰：卿向欲咨事，何以便去？答曰：友闻白羊肉美一生，未曾得吃，故冒求前耳，无事可咨，今已饱，不复须驻。
孙楚雅敬王，济济卒哭之甚哀，宾客莫不垂涕，哭毕，向灵床曰：卿尝好我作驴鸣，我为卿作之，体似声真，宾客尽笑，楚顾曰：诸君不死，而令王济死乎！
罗君章曾在人家主人，令与坐客共语，答曰：相识已多，不烦复尔。
王积薪每出游，必携围棋，短具画纸为局，与棋子并盛竹筒中，系于车辕，马鬣间道上，虽遇匹夫，亦与对手胜，则征其饼饵斗酒。
桑民怿调邑博士，按察视学，行部抵邑，顾问长吏，悦今安在？皆曰：悦自负不肯迎，乃使吏召之，悦曰：连宵旦，雨淫传舍，圮守妻子无暇，何候若按察，久不能待，更两吏促之，悦怒曰：若真无耳者，即按察能屈，博士可屈，桑先生乎？为若期三日，先生来，不三日不来矣，及期，悦诣按察，长揖不跪，按察厉声曰：博士分不当跪耶？悦前曰：汉汲长孺，长揖大将军，明公贵岂踰大将军，而长孺无贤于悦，奈何以皮而相恐，寥廓天下士哉！因脱帽径出。
杨用修在泸州，尝醉胡粉，傅面作双丫髻，插花门生，舁之诸妓捧觞，游行城市，了不为怪。
奇豪
兵家女有才色，未嫁而死，阮初不识其父兄，径往哭之，尽哀而还，时率意独驾，不繇径路，车迹所穷，辄痛哭而返，尝登广武，观楚，汉战处，曰：时无英雄，使竖子成名。
孔休源寄宗人少府孔登宅，范云命驾到少府，登谓当诣己，备水陆之品，云驻箸命，休源取常膳止有赤仓米蒸鲍鱼，云食之高谈，竟日不举，主人之馔。
王子猷居山阴，夜大雪，眠觉，开室命酌，四望皎然，因起彷徨，咏左思招隐诗，忽忆戴安道时戴在剡，即夜乘小船就之，经宿方至，造门不前而返，人问其故，王曰：我本乘兴而来，兴尽而返，何必见戴。
子猷过吴，见一士丈夫家有竹，主人知子猷，往洒扫相待，王肩舆，径造竹下，讽咏良久，主人失望，犹冀反当通，王遂出，主人大不堪，便令闭门，王更以此赏主人留坐，尽欢而去。
子猷出都，尚在渚下，旧闻桓子野善吹笛而不相识，遇桓于岸上，过王船中，客有识之者，云是子野王便令人与相闻云，闻君善吹笛，试为我一奏，桓时已贵显，闻王名，即回下车，踞胡床，为作三调弄毕，便上车去，客主不交一言。
侠豪
阮思旷在剡，曾有好车，借者无不给，有人葬母，欲借而不敢言，阮闻之曰：吾有车而使人不敢借，何以车为遂焚之。
崔郊有婢端丽，窃爱之，他日鬻婢于襄阳，司空于頔得钱四十万，因寒食出游，婢见郊立于柳阴下郊，因作诗赠之曰：公子王孙逐后尘，绿珠垂泪满，罗巾侯门，一入深如海，从此萧郎是路人疾，郊者录诗示頔，頔召郊，执其手曰：诗公所作也，四十万小哉！何不早言？即以婢还之。
郭暧宴客，有婢镜儿，善弹筝，姿色绝代，李端在坐，属意甚深，暧觉之，曰：李生能以弹筝为题，赋诗娱客，吾当不惜此女，李即席口，号曰鸣筝，金粟柱素手，玉房前，欲得周郎顾时时误拂弦，暧大称善，彻席上金玉酒器，并以镜儿赠李。
桓宣武，少家贫，戏大负债主，敦求甚迫，陈郡袁耽，俊迈多能，宣武欲求救于耽耽时居艰，恐致疑，试以告焉，应声便许，遂变服怀布帽，随温去，与债主戏，耽素有名艺，债主就局曰：汝故当不办作袁彦道邪？遂共戏十万一掷，直上百万数，投马绝叫，傍若无人，探布帽掷，对人曰：汝竟识袁彦道否。
澹台子羽赍千金文璧渡河，阳侯波起，两蛟夹舟，子羽曰：吾可以义求，不可以威劫，操剑斩蛟，蛟死波休，乃投璧辄跃出，因毁璧而去。
羊侃不饮酒，而好宾游，终日献酬，同其醉醒，尝南还，至涟口置酒，有客张孺才者，醉于船中失火，烧延七十艘，余所燔金帛不可胜数，侃闻命酒不辍，孺才惭惧自逃，侃追还，慰谕之加厚。
顾仲瑛，遭乱，尽散家赀，乃削发为在家，僧自称金粟道人，乃画其像，题曰儒衣僧帽，道人鞋天下，青山骨可埋，若说少年豪侠处，五陵鞍马，洛阳街。
态豪
孔融数称祢衡于曹操，操欲见之，而衡数轻操，自称病狂，不肯往，操怒，以其才名不杀，思欲辱之，乃令录为鼓吏，后至八月，朝会大阅试鼓节，作三重阁，列坐宾客，以帛绢制衣，作一岑牟一单绞一小裈，鼓吏度者，肯当脱故衣，着新衣，次传衡，衡击鼓为渔阳，掺挝蹋地来前，蹑驳脚，足容态不常，鼓声甚悲，音节殊妙，坐客莫不慷慨，知必衡也，既度不肯易衣，吏呵之曰：鼓吏何独不易服衡便止，当武帝前先脱裈，次脱余衣，裸身而立，徐徐乃着，岑牟次着单绞，后乃着裈毕，复击鼓，掺挝而去，颜色无怍，操笑谓四坐曰：本欲辱衡，衡反辱孤，孔融退而数之曰：正平，大雅固当尔邪？衡因许往融，复见操说衡，愿得自谢，操喜勅门者，有客便通，衡乃着布单衣，疎巾手持三尺，挽状坐大营门，以杖棰地大骂，吏白外有狂生，言语悖逆，请收案罪，操怒，谓融曰：祢衡竖子，孤杀之，犹雀鼠耳，顾此人素有虚名，远近将谓孤不能容人，今送与刘表，临发，众人为之祖道，先供设于城南，乃更相戒曰：祢衡悖虐无礼，今因其后到，当以不起折之，衡至，众皆坐不起，衡入而大号，众问其故，衡曰：坐者为冢，卧者为尸，尸冢之间，能不悲乎！
桓宣武与殷，刘谈不如甚唤，左右取黄皮袴褶上马，舞矟数回，或向殷或拟刘意气，始得雄。
裴宽罢郡西归，见一士坐树下，甚贺与语，奇之，举一船金帛尽与之，此人不辞登舟，奴婢偃蹇，若辄鞭之，乃张徐州也。
石崇厕尝有十余婢侍列，皆丽服藻饰，置甲煎粉，沈香汁之属，无不毕备，又与新衣，着令出客多羞，不能如厕，王大将军往脱故衣，着新衣，神色傲然，羣婢相谓曰：此客必能作贼。
唐元宗酷嗜，羯鼓而不好琴，一弄未毕，叱琴者出，谓侍者曰：速令花奴将羯鼓来，为我解秽。
儒豪
张子韶对策，至晡未毕，貂珰促之，子韶曰：未也，方谈及公等。
滕达道微时，为文正馆客，常私就侠邪？饮范病之，一夕候其出，坐达道书室，明烛读书，以俟其至，达道大醉，竟入长揖，问：范公读何书？曰：汉书复问，汉高帝何如人？范逡巡走入。
卢次楩初囚，浚狱滑令张肖甫，时时问劳，及出犴狴，锒铛桎梏，犹然拘挛也，山人诣滑厅事称谢，张亟引入副署中，从者以卢置坐侧，卢谓张曰：以囚当仆阶前，以客当居上坐，遂据上坐。
文衡山素不到河干，拜客严介溪，语顾东桥，曰：不拜，他人犹可余过，苏亦不答拜。东桥，答云：此所以为衡山也，若不拜，他人只拜介溪成得文衡山乎？
文豪
陈子昂初入京，不为人知有买胡琴者价百万，豪贵传视，无辨者，子昂突出，顾左右以千缗市之，众惊问答曰：余善此乐，明日，可集宣阳里，与公等操之，如期偕往，则酒肴毕具，置胡琴于前，食毕，抚琴语曰：蜀人陈子昂有文百轴，驰走京毂，不为人知，此乐贱工之役，岂足留心！举而碎之，以其文轴遍赠会者，一日之内，声华溢于都下。
严续位高寡学，常请韩熙载撰其父神道碑，以珍货万缗，仍辍一歌，鬟质冠，洞房者为濡笔之，赠韩纳其请，文既成，但叙谱系品秩，略不道续，事业续慊之，封还，冀其改窜，熙载不许，以向所赠及歌姬悉还之，姬登车写一阕，于泥金双带，云风柳摇摇无定枝，阳台云雨，梦中归，他年蓬岛音尘断，留取尊前旧舞衣。
司马相知为上，林子虚赋意思萧散，不复与外事相关，控引天地，错综古今，忽然而睡，涣然而兴，几百日而后成，友人盛览尝问以作赋，相如曰：合綦组以成文，列锦绣以为质，一经一纬，一商一宫，此赋之迹也，赋家之心包括宇宙，总揽人物，乃得之于内，不可得而传。
刘松作碑铭，以示卢思道，思道多所不解，乃感激读书，师邢子才，后为文示松，松复不解，乃叹曰：学之有益，岂徒然哉！
全子栖为文，则入自课，庵一文必三草，十年后，悟其浅近，尽付于火，生平凡三焚文集。
王勃所至，请托为文，金帛丰积，人谓心织舌耕，每为碑颂，先磨墨数升，引被掩面而卧，忽起一笔书之，初不窜点，时人谓之腹藁。
子瞻谓刘景文曰某平生无快意事，惟作文章，意之所到，则笔方曲折，无不尽意，自谓世间乐事，无复踰此。
王俭尝集才学之士，总较虚实，数物隶之，谓之隶事，使宾客隶事，惟何宪为胜？乃赏以五花簟，白团扇，容气自得，王摛后至，俭以所隶示之曰：卿能夺之乎？摛操笔便成，举坐击节，摛乃命抽宪簟，自掣取扇，登车而去，俭笑曰：所谓大力者负之而趋。
张洪阳见汤义，仍玉茗堂四记，谓汤曰：君有如此妙，才何不讲学？汤曰：此正是讲学，公所讲者是性，吾所讲者是情。
书豪
李永和，杜门却扫，绝迹下帷，弃产营书，手自删削，每叹曰：丈夫拥书万卷，何假南面百城。
宁越中牟人苦耕稼之劳，谓其友曰：何为可以免此，友曰：莫如学也。学三十岁，则可以达矣。越曰：请以十五岁，人将休，我不敢休，人将卧，我不敢卧，学十五岁而为周威王之师。
匡衡好学，邑有富民，其家多书，衡与之营作，而不取直，曰：愿借主人书读之。
孙蔚，家世好学，有书七千余卷，远近来读者恒有百余人，蔚为办衣食。
叶廷珪云，余幼嗜书，自肄业郡庠，牵丝入仕，四十余年，未尝释卷，食以饴口，怠以为枕，士大夫家有异书，无不借借无不读，读无不终篇而后止，常恨无赀不能尽传写间作数十大册，择其可用者手钞之，名曰海录。
任永年十四，便勤学，或依林木之下，编茅为庵，削荆为笔，夜则映月望，星暗则燃，蒿自照观书，有合意，则题其衣裳，及掌里以记其事，门徒悦其勤学，更以净衣易之。
笔豪
张旭嗜酒，每大醉，呼叫狂走，乃下笔，或以头濡墨而书，既醒，自视以为神助，不可复得也，家之衣帛，必先书而后练，临池学书，池水尽墨，人谓草圣。
徽皇闻米芾，有字学，一日于瑶林殿张绢，方广二丈许，设玛瑙，砚李廷珪，墨牙管笔，金研匣玉，镇纸水滴，召芾书之上，出帘观赐酒果芾，乃反系袍袖，跳跃便捷，落笔如云龙飞动，闻上在帘下，回顾抗声曰：奇绝陛下，上大喜，尽以砚匣，镇纸之属赐之。
上与蔡京论书，艮岳召芾，至令书大屏顾左右宣取笔砚，上指御案间端砚，令就用之，芾书成，即捧砚跪请曰：此砚经赐臣，濡染不堪，复以进御取进止，上大笑，因以赐之，芾舞蹈以谢，即抱负趋出，余墨沾渍袍袖，喜见颜色，上顾谓京曰颠，名不虚得也。
祝希哲，每捐业蓄古法，书名籍售者，或故昂直欺之弗算，至或留客，计无所出，酒窘甚，以所蓄易置得初，仅什一二耳，当其窘，时黠者持少钱米，乞文及手书，辄与已小饶，更自贵也。
苏子美在外，舅杜祁公家，每夕读书，以一斗为率，公密使觇之，子美读汉书，至张良与客狙击秦皇帝，抚案曰：惜乎击之不中，遂满引一大白，又读至臣起下邳，与上会留，此天以臣与陛下又抚案曰：君臣相遇，其难如此，复举一大白，公笑曰：有如此下酒，物一斗，不足多也。
绘豪
唐明皇忽思嘉陵江山水，假吴生驿递，令往写及回，帝问之，道元曰：臣无粉本，并记在心，即令于大同殿图之，一日而就，时有李将军山水擅名，亦画大同殿，数月方毕，上曰：李思训数月之功，吴道元一日之迹，各极其妙也。
王孟端夜闲，箫声清亮，倚床而听，遂乘兴写竹石一幅，诘旦寻访，乃大商也，因遗之，商人拜受，越数日，具币谢，并乞配幅，孟端厉声曰：俗子何足当我笔也，亟索而碎之。
郭恕先在岐，有富人子喜，画日给醇酒，待之甚厚，久乃以情言，且致匹素，郭为画小僮，持线车，放风鸢引线数丈满之。
唐伯虎晚年寡出，尝坐临街一小楼，惟求画者，携酒造之，则酣畅竟日，有言志，诗云：不炼金丹，不坐禅，不为商贾，不耕田闲来，写幅青山卖，不使人间作孽钱。
吟豪
王岐公为学士，上尝月夜，召入禁中，对设一榻，赐坐，王谢不敢，上曰：所以夜相命者，政欲略去苛礼，领略风月耳，既宴水陆奇珍，仙韶霓羽，酒行无算，左右姬嫔，悉以领巾纨扇，索诗王一一为之，咸以珠花一枝，润笔衣袖皆满，五夜乃令以金莲归院，翼日，盛传都下，天子请客。
康伯可在高宗朝，以诗章应制，与尤珰狎，适睿思殿，有徽宗御书扇，绘特为卓绝，上持玩流涕，珰偶下直，窃携至家，而康适来，留之燕饮，漫以示康，康绐珰入，取肴核辄泚笔，几间书一绝于上曰：玉辇宸游，事已空，尚余，奎藻绘春风，年年花鸟，无穷恨尽在苍梧夕照，中珰出见之，大骇，而康已醉，无可奈何？明日叩头请死，上大怒，亟取视之，天威顿霁。
歌者袁绹，尝从子瞻游金山，适中秋，天宇四壁，一碧无际，加江流倾涌，月色如昼，遂共登金山，玅高台，命绹歌，其水调歌头曰：明月几时，有把酒问青天歌罢，公自起舞。
王昌龄，高适王之涣齐名，时风尘未偶，而游处略同，一日，天寒微雪，三诗人共诣旗亭贳酒，小饮，有梨园，伶官十数人，会燕三诗人因避席，拥炉火以观，俄有妓四辈，寻续而至，奢华艳曳都冶，颇极旋则奏乐，皆当时名部也，昌龄等私相约曰：我辈各擅诗名，每不自定，甲乙，今可密观诸伶所讴，若诗入歌词之多者为优，俄而一伶拊节而唱曰：寒雨连江，夜入吴平，明送客，楚山孤洛阳，亲友如相问一片，冰心在玉壶，昌龄引手画壁曰：一绝句，寻又一伶，讴曰开箧，泪沾臆见君，前日书夜台何寂，莫犹是子云，居适引手画壁曰：一绝句，寻又一伶，讴曰：奉帚平明金殿，开强将团扇，共徘徊玉颜，不及寒鸦色，犹带昭阳，日影来，昌龄又引手画壁曰：二绝句之涣，自以得名已久，因谓二人曰：以我观之，此辈俱潦倒，乐官所唱，皆巴人下里之词耳，阳春白雪之曲，俗物岂敢近哉？因指诸妓中最佳者曰：待此子所唱，如非吾诗，即终身不敢与子争衡矣，须臾，次至双鬟，发声则曰黄河，远上白云间一片，孤城万仞山羗笛，何须怨杨柳春光不度玉门关之涣，即揶揄，二子曰：田舍奴，我岂妄哉？因大谐笑，诸伶不喻其故，皆起谓曰：诸郎君何如此欢噱，昌龄等因话其事，诸伶竟拜乞俯就筵席，三子从之，饮醉竟日。
饮豪
陶渊明为彭泽令，公田三百亩，悉令吏种秫稻，子其妻固请种秔，乃使二顷五十亩种秫，五十亩种秔。
袁尹尝步屧白杨郊野间，道遇一士人，便呼与酣饮，明日，此人谓被知遇，诣门求通，袁曰：昨日饮酒无偶，聊相邀尔，勿复为烦。
齐神武欲用李元忠为仆射，文襄言其常醉，不可委以台阁，其子播闻之，请元忠节饮，元忠曰：我言作仆射不胜饮酒乐，尔爱仆射，宜勿饮酒。
何承裕为盩厔，咸阳二县令，醉则露首跨牛趋府，往往召豪吏接坐，引满，吏因醉挟私白事，承裕笑曰：此见罔也，当受杖，杖讫，复召与饮。
王戎，弱冠诣阮籍，时刘公荣在坐，阮谓王曰：偶有二斗美酒，当与君共饮，彼公荣者无与焉，二人交相酬酢，公荣遂不得一桮而言语，谈戏三人无异，或有问之者，阮答曰：胜公荣者，不得不与饮酒不如公；荣者不可不与饮酒，唯公荣可不与饮酒。
皇甫亮三日不上省，文宣诘其故，亮曰：一日雨，一日醉，一日病酒。
鸿胪孔羣好饮酒，王丞相语云：卿何为恒饮酒，不见酒家，覆瓿布尔，日月麋烂，羣曰：不尔，不见糟肉，乃更堪久，羣尝书与亲旧今年田得七百斛，秫米不了，曲蘗事。
袁绍辟郑玄及去饯之，城东欲玄必醉，会者三百余人，皆离席奉觞，自旦及暮度，玄饮三百余杯，而温克之容，终日无怠。
刘伶病酒渴甚，从妇求酒，妇捐酒毁器，涕泣谏曰：君饮太过，非摄生之道，必宜断之，伶曰：甚善，我不能自禁，惟当祝鬼神自誓断之耳，便可具酒肉，妇曰：敬闻命，供酒肉于神前，请伶祝誓，伶跪而祝曰：天生刘伶，以酒为名，一饮一斛，五斗解酲，妇人之言，慎不可听，便饮酒进肉隗，然已醉矣。
谢几卿性通脱与乐游宴，不得醉而还，因诣道边洒垆，停车褰幔，与车前三驺对饮。
隐豪
粱，武帝与何子皙有旧，及践祚，手诏论旧赐鹿皮巾，召见，诏征为侍中，子皙以手捋帝须曰：乃欲臣老子邪！
秦系天宝末，避乱剡溪，客泉州，南安有大松百余章，系结庐其上，穴石为砚，注老子，弥年不出。
陆羽隐苕溪，自称桑苎翁，阖门著书，或独行野中，诵诗击木，徘徊不得意，即恸哭而归，人谓今时接舆。
梁竦生长京师，不乐本士，自负其才，郁郁不得意，尝登高望远，叹息言曰：大丈夫居世，生当封侯，死当庙食，如其不然，闲居可以养志，诗害足以自娱；州郡之职，徒劳人耳！后辟命交至，并不就。
闺豪
梁伯鸾势家，慕其高节，多欲女之鸿并不娶，同县孟氏有女，肥丑而黑，力举石臼，择对不嫁，父母问其故，女曰：欲得贤如梁伯鸾者，鸿闻而聘之，始以装饰入门，七日而鸿不答，妻跪床下，谓曰：窃闻夫子高义，简斥数妇，妾亦偃蹇数夫，今而见择，敢不请罪，鸿曰：吾欲裘褐之人，可与俱隐深山者，今衣绮缟，傅粉墨，岂鸿所愿哉？妻曰：以观夫子之志耳。乃更为椎髻，着布衣，操作而前，鸿大喜曰：此真梁鸿妻也，字之曰：德耀名孟光。
狄仁杰为相，有卢氏堂姨居午桥别墅，仁杰伏腊，修礼甚谨，尝雪后休暇，候卢氏，适见表弟挟弧矢，携雉兔归羞，味进于堂上，顾揖仁杰，意甚轻傲，仁杰因启曰：某幸为相表弟有所欲，愿悉力从其请，姨曰：吾止有子，不欲令事女主。
锺离春者，齐无盐之女也，黄头深目，长肚大节，昂鼻结喉，肥项少发，折腰出胸，皮肤若漆，行年三十，无所容入，衒嫁不售，乃自诣齐宣王乞备后宫，因说王以四殆王，拜为正后。
艺祖将北征，京师喧言欲立简点为天子，太祖告其家曰：外间讻讻，将若之何？时太祖姊在厨下，举面杖击之，曰：丈夫临事可否，当自决，乃来家问，恐怖妇女邪！
李景让为浙西观察，因杖杀一，左都押衙军中愤怒，欲为变，景让方视事，其母出坐厅事，立景让于庭，责之曰：天子付汝以方面，岂得妄杀？万一致一方不宁，岂惟上负天子，且下愧先人矣！命左右褫其衣坐之，欲挞其背，将佐皆泣拜为请，至久乃释，军中遂定。
琅琊海曲，有吕母者，子为县吏，宰以私意论杀之，吕母怨宰母家产数百万，尽以酿酒，贾刀剑，衣服少年来酤者，赊与之乏者，辄假之衣服，未数年，而财用尽，少年方相与谋，出财偿母，母泣告曰：所以厚诸君者，非求利也，徒以县宰不道，枉杀吾子故耳。诸少年咸哀而壮之，遂相约至数千百人，与吕母亡入海中，聚众为羣盗，吕母自称将军，引兵还攻海曲，执县宰，诸吏叩头请免，母曰：吾子不当死而为宰所杀，杀人当死，又何请乎？遂斩之，以其首祭子冢。
赵娥父为李寿所杀，娥乃帷车袖剑，白日刺寿于都亭，诣县曰父仇，已杀请受戮，县令纵之，不肯还家，会赦得免。
许允妇是阮尉女奇丑交礼，竟允无复入礼，家人深以为忧，会允，有客至妇，令婢视之，还答曰：是桓郎，桓郎者，桓范也，妇云无忧，桓必劝入桓果语，许曰：阮家既嫁丑女，与卿故当有意，卿宜察之，许便回入内，既见妇即欲出，妇料此出不复入，便捉裾停之，许因谓曰：妇有四德，卿有其几，妇曰：新妇所乏，惟容耳，然士有百行，君有几许云皆备，妇曰：夫百行以德为首，君好色不好德，何谓皆备？允有惭色，遂相敬重。
许允为吏部郎，多用其乡里，魏明帝遣虎贲收之，其妇出诫允曰：明主可以理夺，难以情求，既至，帝核问之，允对曰：举尔所知，臣之乡人臣所知也，陛下为简，较称职与否，若不称职，臣受其罪，既简较，皆官得其人，乃释初，允被收，举家号哭，阮新妇自若云，勿忧寻还，作粟粥待，顷之，允至。
桓宣武平蜀，以李势妹为妾，甚有宠，尝着斋后，主始不知，既闻与数十婢，拔白刀袭之，正值李梳头发委，藉地肤色玉曜，不为动容，徐徐结发敛手，向主言曰：国破家亡，无心至此，今日若能见杀，乃是本怀，神色闲止，辞甚凄惋，主掷刀前抱之曰：阿子，我见汝亦怜，何况老奴！遂善之。
周浚作安东，时行猎，值暴雨过，汝南李氏，李氏富足而男子不在有女名络秀，闻外有贵人，与一婢于内，宰猪羊作数十人饮食，事事精办，不闻有人声，客觇之，独见一女子，状貌非常，浚因求为妾，父兄不许，络秀曰：门户殄瘁，何惜一女？若联姻贵族，将来或大益父兄从之，遂生伯仁，兄弟络秀语伯仁等，我所以屈节为汝家作妾，门户计耳，汝若不与我家作亲亲者，吾亦不惜余年，伯仁等悉从命，繇此李氏在世，得方幅齿遇。
曹公问蔡文姬闻夫人家先多坟籍，犹能忆识之否？文姬曰：昔亡父赐书四千余卷，流离涂炭，罔有存者，今所诵忆，纔四百余篇，曹公言当使十吏就夫人写之，文姬曰：妾闻男女之别，礼不亲授，乞给纸笔，真草惟命，于是缮写送上，文无遗悮。
毛惜惜高邮军妓也，理宗朝荣全据高邮城叛，召惜惜佐酒，惜惜怒叱之曰：汝本赵官家健儿，何敢反邪？吾有死耳，不能为反罪，行酒，荣全以刃裂其口，立命脔之，骂至死不绝声。
童豪
严挺之薄妻而爱其子武，武年八岁，询其母曰：大人尝厚元英未尝慰省，何至于斯！母曰：汝父嫌吾寝陋，枕席，数宵即怀汝，自后相弃，语罢凄咽，武亦愤惋，候父出，元英方睡，持小铁槌击破其首，挺之归惊愕，左右抵言，小郎君戏运，槌而至此，挺之呼武曰：汝何戏之甚！武曰：焉有大朝人士，厚其侍妾，困辱儿之母乎？故须击杀非戏也，父曰：真严挺之儿。
刘延明年十四，就博士郭瑀，瑀弟子五百人，通经者八十余人，瑀有女始笄，妙选良偶，有心于延明，遂别设一席，谓诸弟子曰：吾有一女，欲觅一快壻，谁坐此者？延阴遂坐神志湛然，瑀以女妻之。
童子魏照求入事郭泰，供给洒扫，泰曰：当精义讲书，何来相近？照曰：经师易获，人师难遭，欲以素丝之质，附近朱蓝。
市豪
杨忠愍公读书，容城宁国寺，寺门有屠者，梦神语云：杨某，故忠臣家贫力学，汝合供具，屠者入寺门访之，适遇公一见固已奇公矣，旦晚供具不辍，公固止之，不听，三年不怠，公既登第，屠者不复见，至为诸城令，屠者来谒入邑，问治状，长揖谓公曰：好好，竟欲别去，公赠之廿金并绢一疋，屠者笑曰：某鼓刀而屠，幸有余镪，岂为黄金来乎？公治诸城，良苦，安所得民间金而以与某也，辞不受，止持一缣，去后公被逮时，每秋谳，屠者必侍张夫人，母子入京师，候伺甚谨，后公赴义，时张夫人母子不知也，独屠者在长安，公至西市，顾见屠者，曰：夫人来乎？曰：不在已，问郎君曰：不在公曰：只汝在此乎？曰：然，遂受命，屠者经纪其藁葬事，设奠痛哭而别。
贼豪
祖车骑过江时，公私俭薄，无好服玩王，庾诸公共就祖，忽见裘袍重迭，珍饰盈列，诸公怪问之，祖曰：昨夜复南塘一出祖，于时恒自使健儿鼓行劫钞，在事之人，恒容而不问。
李涉尝过江，遇盗，问何人，从者曰：李博士也，其豪首曰：若是李博士不用剽夺，久闻诗名，愿题一篇足矣，涉赠云，春雨潇潇，江上村绿林豪客夜，知闻相逢，不用相回避世上，如今半是君。
陆机赴假还洛，辎重甚盛，戴渊使少年劫掠，渊在岸上据胡床，指麾左右，皆得其宜，渊既神姿锋颖，虽处鄙事，神气犹异，机于船屋上，遥谓之曰：卿才如此，亦复作劫邪？渊便泣涕投剑归，机定交作，笔荐焉，仕至征西将军。
周处少凶强，为乡里患，又义兴水中，有蛟山，有白额虎，人谓三横而处尤剧，或说处杀虎斩蛟，实冀三横，唯余其一处即杀虎击蛟，或浮或没处与之俱，经三日夜，乡里皆谓已死，更相庆，竟杀蛟而出，闻里人相庆，乃自吴寻二陆，云欲自修改，而年已蹉跎，清河，曰：古人贵朝闻夕死，况君前途尚可处，遂改励终为忠臣孝子。
色豪
魏武有一妓，声最清高，而情性酷恶，欲杀则爱才，欲置则不堪，于是选百人一时俱教，有一人声似之，便杀恶性者。
王处仲荒恣于色，体为之敝，左右谏之，处仲曰：吾乃不觉尔，如此者甚易耳，乃开后阖，驱婢妾数十人出各任所之。
谢希孟每狎娼，陆象山责之曰：士君子朝夕与贱，娼居独不愧名教乎？希孟敬谢，他日复为娼建鸳鸯楼，象山又言：谢曰：非特建楼，且有记象山喜，其文不觉，曰：楼记云何？即口占云：自逊抗机，云之死而天地英灵之气，不锺于世之男子而锺于妇人，象山默然。
相如客临邛，饮富人，卓王孙家，王孙有女，文君娇艳新寡，窃于壁间见之，相如以琴心挑之，曰凤兮，凤兮归故乡，邀游四海，求其皇时未遇兮，无所将何悟？今夕兮升斯堂，有艳淑女，在闺房室，迩人遐毒，吾肠何缘交颈？为鸳鸯，颉颃兮共翱翔，琴三迭而文君夜亡奔相如。
韩熙载肆情坦率，不持名简，售妓乐百数人，日与荒乐，所得月俸，散与诸姬熙载敝衣，芒屦作瞽者，持独弦琴，俾舒执板挽之，随房乞食，以为笑乐。
奢豪
张功甫宴客，谓牡丹会，众宾既集，虚堂中，寂无所有，俄问左右云：香发未答云：已发命卷帘，则异香自内出，郁然满坐，羣妓以酒肴丝竹，次第而至，别有名姬，十辈皆衣白，凡首饰衣领皆牡丹首带照殿，红一妓执板奏歌，侑觞歌罢，乐作，乃退，复垂帘谈论，自如良久，香起卷帘如前，别十姬易服与花而出，衣与花凡十，易所讴者，皆前辈牡丹名词酒，竟歌乐无虑百数十人，列行送客，烛光香雾，歌吹杂作，客皆恍然如仙游。
小宋好客，会宾客于广厦，中外设重幕，内列宝炬百味具备，歌舞俳优相继，观者忘疲，但觉更漏，差长席罢，已二宿矣，名曰不晓天。
大宋居政府，上元夜在书院，内读周易，闻小宋点华灯，拥歌妓醉，饮谕所眺，诮让云：相公寄语学士闻，昨夜烧灯夜宴，穷极奢侈，不知记得，某年上元同，在州学内吃，虀煮飰时，不学士笑曰：却须寄语相公不知某年某月某处同吃，虀飰，是为甚底。
韦陟厨中饮食，香味错杂，人入其中，饱饫而归，时人语曰：人欲不饭，筋骨舒夤缘须入郇公厨。
陶岘好游，自制三舟，备极工巧，一舟自载，一舟贮宾客，一舟置饮馔，与孟彦深云：卿辈优游于湖泖，江汉之间，岘有女乐一部，尝奏清商曲逢山水胜处，则与客留连弥日，当时号为水仙。
王君夫有牛名八百里，驳尝莹其蹄角，王武子语君，夫我射不如卿，今指赌卿，牛以千万对之君，夫既恃手快，且谓骏物无有杀理，便相然可，令武子先射，武子一起，便破的，却据胡床，叱左右速探牛心来，须臾炙至，一脔便去。
李德裕每食一杯羹，其费约钱三万，杂珠宝贝，玉雄黄，朱砂，煎汁为之，三煎即去其滓。