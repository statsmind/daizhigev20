钦定四库全书
松杂録
唐 李濬 撰
濬忆童儿时，即歴交公卿间，叙次国朝故事，兼多语其遗事，特异者，取其必实之迹，暇日缀成一小轴，题曰松窓杂録。
宗先天中，再平内难，后以中外无事，锐意政理，好于观书，追自周，汉以来有所未及者，必欲尽举之，帝既勤于书，海内之风，翕然率化，尤注意于起居注先天，开元中皆选当时鸿儒，或贞正之士充之，若有举其职者，虽十数年，犹载笔螭头，惜不欲去，则迁名曹郎，与兼之自先天元年至天寳十一载冬季，起居注撰成七百卷，内起居注，撰成三百卷，内起居注，自开元二年春，因上幸宁王宅，叙家人礼，至于乐奏，前后酒食沾赉，上不自专，皆令禀于宁王敎，上曰：大哥好作主人，阿瞒，但谨为上客，【上在禁中，尝自称阿瞒，】以是极欢而罢，明日，宁王率岐薛已下，同奏曰：臣闻起居注必记，天子言动，臣恐左右史不得记，天子闺中行，庶人之礼，无以光示万代，臣请自今后臣与兄弟各轮日载笔，于乘舆前，得以行在记叙其事，四季则用朱印，聨名牒送史馆，然皆依外史例，悉以上闻，庶明臣等职守，如螭头官，上以八分书，日本国纸为答，辞甚谨，欣然悉允所奏，自是天寳十载，冬季已成三百卷，率以五十幅，黄麻为一编，用雕檀轴，紫龙鳯绫，褾，书成，宁王上请自部，纳于史阁，上命赐以酒乐，共宴侍臣于史馆，上寳惜是史尤甚，因命别起大阁以贮之，及禄山陷长安，用严髙计未升殿，宫先以火千炬，猛焚是阁，不移时灰灭，故宗实録，百不叙及三四，以是人间传记者尤鲜，【禄山谋臣严庄髙尚】。
开元中，禁中初重，木芍药，即今牡丹也，【开元天寳花呼木芍药本记云：禁中为牡丹花，】得四本，红紫浅红，通白者，上因移植，兴庆池东沉香亭前，会花方繁开，上乘月夜，召太真妃以歩辇从，诏特梨园子弟中尤者，得乐十六色李龟年以歌擅一时之名，手捧檀板，押众乐前，欲歌之，上曰：赏名花对妃子，焉用旧乐词为，遂命龟年持金花牋宣赐，翰林学士李白进清平调词三章，白欣承诏防犹苦宿酲未解，因援笔赋之云：想衣裳花想容，春风拂槛露华浓，若非羣玉山头见，会向瑶台月下，逢一枝红，艶露凝香，云雨巫山枉断肠，借问汉宫谁得似可怜，飞燕倚新妆，名花倾国，两相欢长，得君王，笑看解释，春风无限恨，沉香亭北倚栏杆，龟年遽以词进，上命梨园子弟约畧调抚丝竹，遂促龟年以歌太真妃持玻瓈七寳杯酌，西凉州蒲萄酒，笑领意甚厚，上因调玉笛以倚曲，每曲遍将换，则迟其声以媚之，太真饮罢，饰绣巾，重拜上意，龟年常话于五王，独忆以歌得自胜者，无出于此，抑亦一时之极致耳，上自是顾，李翰林尤异于他学士防髙力士终以脱乌皮六合为深耻，异日太真妃重吟前词，力士戏曰：始谓妃子怨李白，深入骨髓，何拳拳如是，太真妃因惊曰：何翰林学士能辱人如斯，力士曰：以飞燕指妃子贱甚，太真颇深然之，上尝欲命李白官，卒为宫中所捍而止，宗幸东都，偶因秋霁，与一行师共登天宫寺阁临眺，久之，上遐顾凄然，登叹数四，谓一行曰：吾甲子得终，吾无患乎？一行进曰：陛下行幸万里，圣祚无疆，及西行，初至成都，前望大桥，上举鞭，问左右曰：是桥何名？节度使崔圎跃马前进曰：万里桥上，因追叹曰：一行之言，今果符之，吾无忧矣。
上好马上击毬内，廏所饲者，意犹未甚，适会黄幡绰戏语相解，因曰：吾欲良马，久之而谁能通于马经者，幡绰奏曰：臣能知之，且曰：今三丞相悉善马经，上曰：吾与三丞相语，政事之外，悉防旁学，不闻有通马经者，尔焉得之？幡绰曰：臣日日沙堤上，见丞相所乗马皆良马也，以是知必通马经，上因大笑而语他，上自临淄郡王为潞州别驾，乞假归京师，观时晦迹，尤用卑损，会春暮，豪家子数辈盛酒馔，游于昆明池，选胜方宴，上戎服臂小，鹰于野次，因疾驱直突，会前诸子辈颇露难色，忽一少年，持酒船唱，令曰：宜以门族官品，备陈之酒及于上，因大声曰：曾祖天子，父相王，临淄郡王，某也诸少年闻之，惊走四散，不敢复视，上因聨饮三银船，尽一巨觥徐乗马而东去，上初以林邑国进白鹦鹉，慧利之性，特异常者，因暇日，以金笼饰之，示于三相，上再三美之，时苏颋初入相，每因见以忠譲励，上因前进曰：书云鹦鹉能言，不离飞鸟，臣愿陛下深以为诫，何皇后始以色进，及上登位，不数年，恩宠日衰，后忧畏之状，愈不自安，然抚下有恩，幸免谗谤，共危之祸，忽一日，泣诉于上曰：三郎独不记何忠？脱新紫半臂，更得一斗，麫为三郎，生日汤饼，会何忍不追念于前时，上闻之，戚然改容，有悯皇后之色，由是得延其恩者，三更秋尝，终以诸妃恩遇日盛，皇后竟见黜焉，后无罪被摈，六宫共怜之，何忠何后？自呼其父名也，中宗尝召宰相苏瓌，李峤子进见，二丞相子，皆童年上，近抚于赭袍，前赐与甚厚，因语二儿曰：尔日忆所通书，可为吾奏者言之，颋应曰：木从绳则正，后从谏则圣，峤子【失其名，】亦进曰：斮朝涉之胫，剖贤人之心，上曰：苏瓌有子李峤，无儿徳宗命李泌为相，以泌三朝顾遇，礼待信用，不与诸宰相等常于便殿语及宗朝，尤惜谬用，李林甫因再三叹息，重言曰：中原之祸，自林甫始也，然以宗英特之姿，何始不察，泌因奏曰：宗盛年之初，已厯则天，中宗多难之后，虽江充将防戾园，贾后欲图愍，懐于睿宗之患，无以过也。及降封临淄，旋又上下鄠，杜之间，备闻人间疾苦，又以天纵英姿，志除内难，有汉宣之多异仗，萧王之赤诚，故英威一震，奸凶自殪，而夙尚儒学，深达政经，薄汉髙马上之言美，武帝更仆之问，自初登寳位乐近正人，惟帝之难，力所能举，上既勤俭，政事无不施行，又得良臣，天下自化及东封之后，上每览帝籍，有自多之言，用声色为娱，渐堂阶之峻，故古语曰：贫不学俭，而俭自来，富不学奢，而奢自至，若以勤俭为志，则臣下守法官，无邪人及嗜欲稍深，则政亦怠矣，故林甫善为承迎上意，招顾金玉，托庇左右，安国委相之迹，如是则百事可知，是以雄言，昔武帝运帑藏之财，填庐山之壑，未为害也。今货入权门，甚于此矣。林甫未厌，仙客继之，昔齐桓以管仲存，而霸业成，管仲亡而齐难作，则古人所讽见于深防，由是泌屡以是非讽之上，怡然聴从，似喜所得，因曰：相才而又知书吾髙枕矣。
大和，开成中有程，修己者以善画，得进谒修己，始以孝亷召入籍，故上不甚礼，以画者流视之，会春暮内殿，赏牡丹花，上颇好诗，因问：修己曰：今京邑唱，牡丹花诗，谁为首出？修己对曰：臣尝闻公卿问多吟赏，中书舍人李正封，诗曰：国色朝酣酒，天香夜染衣，上闻之，嗟赏移时，杨妃方恃恩宠，上笑谓贤妃曰妆镜台前，宜饮以一紫金盏酒，则正封之诗见矣。
自太和乙夘岁后上不乐事稍闻，则必有叹息之音，会幸三殿东亭，因见横廊架，巨轴于其上，上谓修己曰斯，开元东封图也，因命巨轴，悬于东庑下，上举白玉如意指，张说辈数人，叹曰：使吾得其中一人来，则吾可见，开元矣，由是惋惜之，意见于顔色，遂命进美酎，尽爵促步辇归，寝殿开成，永诏録中叙上语，李右相曰：吾思天下事难理，则进饮醲酎，以自醉解。
狄仁杰之为相也，有卢氏堂姨居于午桥南别墅，姨止有一子，而未尝来都城亲戚家，梁公每遇伏腊晦朔，修礼甚谨，尝经甚雪，多休暇，因候卢姨安否？适见表弟挟弓矢，携雉兎来归，膳味进于北堂，顾揖梁公，意甚轻简，公因启姨曰：某今为相，表弟有何乐从？愿悉力以从其防，姨曰：相自贵尔，有一子，不欲令其事女主，公大惭而退。
姚崇为相，忽一日，对于便殿，举左足，不甚轻利，上曰：卿有足疾，崇曰：臣有腹心之疾，非足疾也，因前奏张说罪状数百言，上怒曰：卿归中书，宜宣御史中丞共案其事，而说未之知，防朱衣吏，报午后三刻说乗马先归崇亟呼，御史中丞李林甫以前诏付之，林甫语崇曰：说多智谋，是必困之，宜以剧地，崇曰：丞相得罪，未宜太偪，林甫曰：公必不忍耶？说当无害，林甫正将，诏付于御史，中路以马坠，告假说之，未遭崇搆也，前旬月有敎，授书生私通于侍婢最宠者，防擒得奸，以闻于说，说怒甚，将穷狱于京兆尹，书生厉声曰：覩色不能禁，亦人之常情，公贵为相，岂无缓急有用人乎？何靳于一婢，女说奇其言而释之，以侍儿与归，书生亦遁迹，去旬月余，无所闻知，忽一日，直访于说，忧色满面，且言：某感公之恩，思有谢者乆之今方闻公为姚相国所搆，外狱将具，公不知之，危将至矣，某愿得公平生所寳者用计于九，公主必能立释之说，因自厯指状所寳之物书生，皆云未足解公之难，又凝思乆之忽曰近，有鸡林郡，夜明为寄信者，书生曰：吾事济矣！因请手札数行，恳以情言，遂急趋出，逮夜，始及九公主邸第，书生具以说防言之，兼用为贽，且请公主曰：上独不念在东宫时，思必始终恩加，张丞相乎？而今反用快不利，张丞相者之心，明旦，公主入谒，具为奏之，上感动，急命髙力士就御史台宣，前所案事，并宜罢之。书生亦不再见，张丞相矣。
太尉卫国公为并州从事，到职未旬月，忽有王山人者诣门请谒，公命与坐，乃曰：某善按也，公初未之奇，因请正寝，备几案纸笔，香水而已，因令垂静伺之，生与公偕坐于西庑下，顷之，王生曰：可验矣。纸上书八字甚大，且有楷注曰：位极人臣，寿六十四，王生遽请归，竟不知所去，及防，昌朝三策，一品薨于海南，果符王生所按之年。
卫公长庆中在浙右，会有渔人于秦淮垂机，网下深处，忽觉力举异于常时，及敛就水次，卒不获一鳞，忽得古铜镜可尺余，光浮于水际，渔人惊取照之，厯厯尽见五脏六腑营脉皆动，竦骇神魄，因腕战而坠，渔人偶话于舍傍，遂乃闻之于公，尽周嵗万计穷索水底，终不复得。
物之异闻
雷公鏁 辟尘犀簪 暖金鱼袋  青龙皮 鄱阳王墓中自动墨砚 日中软杖子  龙脑香昆仑子 元先生赠韦丹尚书鲛鮹 镂白玉香囊并玉鏁子长三尺余 异竹篾长二百余尺 黄杨枕文有仙人乗龙形 张公洞翠碧石枕疑中藏上药  海虾蟆牙汉时大司马郎小雎牙子腹中成二佛各一轴 桃源洞中仙人棋子 不生澁铁腰带 韦慤尚书梦中所得软罗缬巾 西蜀织成兰亭 罽宾国黄金衣 笔管上镂卢思道燕歌行 拂林国雕紫文玛瑙如小合底写国王白頥上有小儿亦之 白玉剑长二尺余已上二十一物皆得其所自至或经目识客有疑问悉用条注
松窓杂録