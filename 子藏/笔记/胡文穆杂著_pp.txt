钦定四库全书     子部十
胡文穆杂著      杂家类三【杂说之属】提要
【臣】等，谨案胡文穆杂著一卷，明胡广撰，广字光大，吉水人，建文庚辰进士第一，惠帝以其名，与汉胡广同更名靖，除翰林院修撰，靖难兵至迎降，永乐初，复原名，累官文渊阁大学士，赠少师，諡文穆事迹，具明史本传，所着有晃庵扈从诸集此书，乃其随手劄记，已载入文穆集中，此其别行之本也，其中如谓资治通鉴论维州悉怛谋事，司马光非不知李是牛非特以意主和隣，不欲生衅，故矫为此言，引其临终，与吕公着简为证，可谓深明时势，又谓灞陵尉，禁人夜行，乃其本职，李广憾之，为私意谓子产论黄熊为啓，信妄喜怪之渐，谓申屠嘉大节凛然，班固称其学术不及陈平，其説非是持论亦正，他如谓易卦吉凶，皆戒占者当反求诸己，与左传穆姜南蒯之事，合谓问名，纳吉，纳币之卜，皆卜其日，非卜吉凶，程子所疑未可凭，谓李白非无与，杜甫诗容斋随笔所考未确，谓灌婴实定豫章，李白诗不误，而胡若思指为陈婴反，误亦颇有考，据广文集，未足名家，而此书在明初説部之中犹为可取者，至论季布，不死一条，谓班固之言，抑扬太过，与其负王艮而迎成祖，截然相反，岂书作于建文，壬午，以前耶？然论汉黄生宋苏轼武王，非圣人之説又似曲为靖难解者，或自知大节有亏，而故为成仁取义之言，以掩后世之耳目欤？乾隆四十六年正月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
胡文穆杂著
明 胡广 撰
牛李维州事
洪容斋，谓维州之事，当时议者，谓德裕贤于僧孺，以今观之，则僧孺为得司马，温公断之以义利，两人曲直，始分按：吐蕃顽犷狡暴，世为唐患，屡盟屡叛，非德之可怀，信之，可结维州之事，窃有议焉。自清水刦盟，兵临近镇，上下震惊，德宗欲出幸以避之，自是用兵，经费岁无虚日，国计匮乏，故德宗问：李泌以复府兵之防，泌对以屯田积谷，致富强之术，德宗喜，泌曰：未也，臣能不用中国之兵使吐蕃自困，德宗曰：计将安出？泌不对，大意欲结囘纥，大食，云南与共图吐蕃，令吐蕃多备以牵制之，知德宗素恨囘纥，故不对，恐并沮屯田之议不行，自吐蕃冦，西川韦皋与东蛮两林蛮连兵御之，屡战屡胜，吐蕃奔应西川，南诏之不暇，而冦河陇之迹渐稀，此正与泌计相合，至宪宗时，虽有尝出，冦亦鲜获利，穆宗，长庆元年，吐蕃冦青塞堡，盐州刺史李文悦击却之，秋九月，吐蕃遣其礼部尚书论讷罗来求盟，以大理寺卿刘元鼎为防盟，使入吐蕃与盟，二年六月防盟之使未还，即复来，冦灵武，冦盐州，自此不见再盟，文宗太和五年九月，吐蕃维州副使，悉怛谋请降，尽率其众奔成都，李德裕遣行维州刺史虞藏俭将兵入据其城，具状，且言欲遣生羌烧十三桥，捣西戎腹心，可洗允耻，事下尚书省集议，皆请如德裕防独牛僧孺曰：吐蕃之境，四面各万里，失一维州，未能损其势，比来修好，约罗戍兵中国御戎，守信为上，彼若来责曰：何事失信？养马蔚茹川，上平凉阪，万骑缀囘中，怒气直辞，不三日，至咸阳桥，此时西南数千里外，得百维州何所用之徒弃诚信，有害无利，此匹夫所不为，况天子乎？文宗以为然，还其城，执悉怛谋归之，吐蕃尽诛之于境，由此观之，则僧孺之谋，诚过矣，且维州本唐故地，广德元年防入吐蕃韦皋屡攻取之而不得悉怛谋，一旦举以还唐，其来降之日，又在吐蕃败盟之后，何失信之？有僧孺乃以私憾沮德裕之功，故以往月，吐蕃入长安之迹，恐愒，天子使祖宗故地，不复德裕，成功不遂，悉怛谋枉死负寃于无穷，朱子于纲目，特书曰：吐蕃将悉怛谋以维州来降，葢深惜之也。牛李是非，如此其着，温公之言直牛而曲李者，其意葢有所为宋神宗在位，喜于论兵，富郑公尝云：愿陛下二十年不可道着用兵二字，温公之意，即郑公之意也，当西夏部将嵬名山欲以横山之众，取李谅祚以降，诏边臣招纳其众，公上疏极论以为名山之众，未必能制，谅祚幸而胜之，减一谅祚，何利之有？神宗不听，遣种谔发兵迎之，取绥州，费用六十万，西方用兵，葢自此始矣！后城永乐，夏人来争，丧师数十万，神宗临朝大恸，于是公言始验公平生惟以和戎为念，及得疾，犹叹曰：四患未除，吾死不瞑目矣！其一以西戎之议未决，折简与吕公着曰：边计以和戎为便，然则牛李之论，公云云者，欲假此以抑要功生事之人，矫当时之弊，不然，牛李之事，曲直甚明，公何为曲李而直牛乎？维州之论，当以朱子纲目，与致堂之説为当。
唐宪宗读国史
宪宗勤于政理，谓宰相裴垍曰：朕听政之暇，徧读列圣实録见贞观，开元时事竦慕，不能释卷，又曰：太宗之创业如此，宗之理国如此，我读国史，始知万倍，不及先圣，当先圣之代，犹须相与百官同心辅助，岂朕今日独能为理哉？事有乖宜，必望卿尽力扶救，垍等舞蹈进贺曰：陛下言及于此，是宗社无疆之福，按太宗创业之君，始以武功定天下，终以文德致太平，辅弼左右，共成治理，贞观之初相房，龄杜如晦同管朝政，引拔士类，咸得其职，王珪魏徴谠言善谏，绳愆纠谬，事有可称，温彦博之，敷奏详明，出纳惟允，戴胄之处烦治剧，众务毕举，刘洎，马周岑文本，褚遂良髙季辅张行成崔仁师皆以政事，为时所称，其间或以小人参之，若宇文士及便佞侈肆，至于封德，彜之伪行，匿情论议，反覆蔽贤，不举为贞观政治之累，及其末也，许敬宗奸谀隂险残狠狡，贼卒，为宗社大祸，宗初用姚崇，宋璟为相，崇善应变，以成天下之务，璟善守文，以持天下之政，此所以佐唐中兴也，若张説苏颋之文学，李元纮之清俭，韩休，张九龄之骨鲠，又若卢怀慎，源乾曜，张嘉贞杜暹辈虽无长材，然能以公清勤俭自检，犹惓惓职事，故无得无损，开元之初，治政可观，及其后也，侈心，日纵放逺直臣任用奸邪，若宇文融之辨诈，兴利启掊尅之端，李林甫之倾侧市权，蔽欺耳目，妬贤嫉能，奸险深刻，陈希烈之媮佞，阿謟左右巨奸，杨国忠之贪淫固宠，擅作威福，遂成播迁之祸，几亡天下，用君子小人，其得失如此，后世宜视此以为鉴戒，宪宗读二帝，实録必有以见乎此委用，杜黄裳，李吉甫，裴垍，李藩，李绛武元衡，崔羣韦贯之，裴度等为相，然诸人互有得失，要不失为贤，其最优者惟垍绛，与裴乎？故能致元和之治，及其后也，用一皇甫镈为相，聚敛句剥，奸妄巧媚以进，妖人贻为身祸，何其所为？先后之盭乎？岂君子小人果难辨乎？要之，非言之难而行之为难也，史载，宪宗尝问垍为理之要何先？对曰：先正其心，此圣贤大学之道，垍举以为对，诚为美矣，惜乎！宪宗不能再问，垍亦引而不发，使宪宗知正心之道，必不为小人所祸，必能取二帝之长，弃其所短，力行其至，循为三代之君，如之何其不可也，夫如是，则慕先代之言，不为虚文矣，虽然，垍于大学之道，葢未必知也，观宪宗问垍之时，垍但当云陛下言及于此，是宗社无疆之福，何用舞蹈？进贺乎长謟谀之风以来，皇甫镈之奸佞者，未必不由此，有以启之也。
周礼考疑
周礼一书，疑之者非一，林孝存以为武帝知周官为末世，凟乱不经之书，作十论七，难以排弃之，何休以为六国隂谋之书蘓颍滨，疑非周公之完书，谓秦、汉诸儒多损益之，五峯胡氏，断然以为俗吏掊克之为非，周公致大平之典也。容斋洪氏直以为出于刘歆之手，汉书儒林尽载诸经，专门师授，此独无传，按汉书艺文志周官六篇，即今之周礼也，文帝尝召至魏文侯，时老乐工，因得春官，大司乐之章，景帝子河间献王好古学，购得周官五篇，武帝求遗书得之，藏乎秘府，礼家，诸儒皆莫之见，哀帝时，刘歆校理秘书，始着于録畧以考工记补冬官之缺，以是考之，则非出于歆手，汉诸儒博览者，惟称郑康成谓为周公，致太平之迹，故其学遂行于世。止斋陈氏谓此书多古文竒字名物度数可考，不诬其为先秦古书，似无可疑，但疑周礼六典，与周官不同，惟朱子谓此经周公所作，但当时行之，恐未能尽，窃惟三代之法，至周大备，夏商之礼有不足徴周家法制，赖此独存，孔子从周取乎其文，岂不以此秦汉以来，率事茍简，先王立法以诏后世不复能行，使秦，汉之君，而能行之，则先王之良法美意，岂不收效如此，则秦非秦，汉，非汉直与成周之迹，比隆矣，向后一二欲举而行之者不探其本，而揣其末，岂能得先王之良法美意，如刘歆，王安石是已，歆之导，莽固不足道，若安石之志，不惟泥古，而又好髙观其对神宗輙以尧、舜、禹，汤之道为言，鄙汉，唐以下人物，不论其言大矣，惜其所行者，欲举成周之事，而施之后世，致事相抵牾，使人并疑于圣人之经，排觝訾毁，不一而足，夫无成周之时，又无成周之人，而欲行成周之法，戞戞乎其为难矣！故程子曰：必有闗雎麟趾之意，然后可行。周官之法度，近世临川呉氏考究精详，以尚书周官考之，冬官司空掌邦土，而杂于地，官司徒掌邦教之中，乃取掌邦土之官，列于司空之后，以备冬官之缺，以考工记，别为一卷，附于经，后则周礼，遂为全书，一洗千古之疑矣，要之用，而无者，必当守程子之言也。
季布止伐匃奴
单于尝为书嫚吕后，后怒，召诸将议之，上将军樊哙曰：臣愿得十万众，横行匈奴中，诸将皆阿吕后，以哙言为然，独季布曰：樊哙可斩也！夫以髙帝兵三十余万，困于平城，哙时亦在其中，今哙奈何以十万众横行匈奴中，面谩，且秦以事胡，陈胜等起，今疮痍未瘳，哙又面谀，欲揺动天下，是时，殿上皆恐，太后临朝，遂不复议击匈奴事，布老将也，故知用兵之利害，使其亦如诸将之阿谀顺防，则必骚动天下，因布一言而止，其为利溥哉？史称布为贤将，或以此与武帝时，王恢建马邑之议，韩安国屡论其不可使武帝，然安国之论，则边衅无由而起，卫霍无功之可纪，后亦必无轮台之悔矣。
季布不死
班固以季布不死为贤，谓夫婢妾，贱人感慨而自杀，非能勇也，此言抑扬太过，夫为人臣者，死生视义何如耳！义可死而不死，谓欲用其未足则固之言有以启后世，贪生畏死之弊。
魏豹吕后之言
人生一世间，如白驹之过隙，疑古语，汉人但引为説魏豹反汉髙遣郦生至豹，谢曰：人生一世间，如白驹过隙，张良有致四皓，安太子之功，乃学道辟谷，欲轻举髙帝崩，吕后德良，乃彊食之，曰：人生一世间，如白驹之过隙，何自苦如此！岂道豹之言与此语，必前有之，秦二世谓赵髙曰夫人生居世间也，譬由骋六骥过决隙也，与此正相类。
申屠嘉
班固谓申屠嘉刚毅守节，然无术学，殆与萧、曹、陈平异矣，斯言抑或未然，论辅髙祖定天下之功，则嘉固不敢望萧，曹，陈平论术学则隂谋诡秘三人者有之，至于圣贤，大学俱未之见也，嘉之，欲斩邓通，请诛鼂错，其毅然之节，诚有如固之言，岂不胜陈平阿吕后以王诸吕乎！
心大心小
孙思邈曰：胆欲大而心欲小，智欲圆而行欲方，先儒曰：心大则万事皆通，心小则百物皆病，一言心之体一言，心之用心之体，固欲广大寛平，故能具万物之理，无往而不达，若狭小则偏陋，固滞而有物，皆病心之用，故欲小。小者精详之谓葢，心小则密于察理，于事无粗，疎之失此心，大心小之别也。
燕书
宋学士，濓有燕书，不知何以取名？岂韩非子所云，先王有郢书，而后世多燕説又引其事曰：郢人有遗燕相国书者，夜书火不明，谓持烛者曰举烛，已而误书举烛二字，非书本意也。燕相受书曰：举烛者，尚明也，举贤而用之，遂以白王，王大説国以治治则治矣，非书意也，取名之义，疑出于此，或又以为燕闲所作之书，其意殊无谓也。
刘给事
唐代宗永泰元年，仆固怀恩诱囘纥，吐蕃杂入，冦下诏亲征，鱼朝恩欲奉代宗幸河中，以避吐蕃，恐羣臣议论不一，百官入朝，朝恩从禁军，操白刃，宣言曰：吐蕃数犯郊畿，车驾欲幸河中，何如？公卿皆错愕不知所对，有刘给事者，独出班抗声曰：敕使反耶？今屯军如云，不戮力扞冦，而遽欲胁天子弃宗庙而去，非反而何？朝恩惊沮而退，事遂寝。刘给事当仓卒之顷，而能抗辞以折权幸使之惊沮真，大丈夫哉？视当时之公卿，闭口错愕者，诚可羞也，惜乎！史失其名，不知为谁，千古之恨，扬雄曰齐，鲁有大臣二人，而史失其名，笺杜诗者，谓黄四娘者，独何人哉？因此以托不朽，世间幸不幸类如此，刘给事言存，而泯其幸与不幸与。
白着
今人谓物为人，徒取去，曰：白着此二字，葢亦有由，唐元载为租庸使，以江、淮虽经兵荒，其民比诸道犹有赀产，乃按籍举八年租调之违负及逋逃者，计其大数而徴之择豪吏为县令而督之，不问负之有无赀之髙下察民有粟帛者，发徒围之，籍其所有而中分之，甚者什取八九，谓之白着，故此二字相袭，至今犹云以见载之刻薄，而民怨之深也。
四凶
宋神宗谓呉奎曰：尧时四凶在朝，奎曰：四凶虽在不能惑，尧之聪明，圣人以天下为度，未有显过，固宜包容，但不可使居要地耳，他日，又谓王安石曰：何世无小人，虽尧，舜之时，不能无四凶，安石曰：惟能辩四凶而诛之，此其所以为尧、舜也，若使四凶得肆其谗慝，则皋防稷契，亦安肯茍，食其禄以终身乎？奎之言以指安石，而安石之言似指异已者，而发奎之言觉寛缓，安石之言，觉急迫于此处最好，观人德性。
李杜酬答
洪容斋谓李太白杜子美在布衣，时同逰梁宋为诗酒，防心之友，考之杜集，称太白及怀赠之篇，凡四十五，至于太白与子美畧不见一句，或谓尧祠亭别杜补阙者是矣。乃殊不然，杜但为右拾遗，不曾任补阙兼自谏省，出为华州司功，迤逦避难入蜀，未尝复至东州，所谓饭颗山头之嘲，亦好事者所撰，容斋考论如此，然以今太白集观之，有沙丘城，寄杜甫诗云：我来竟何事髙卧沙丘城，城边有古树，日夕连秋声，鲁酒不可醉，齐歌空复情思，君若汶水浩荡，寄南征，又有鲁郡石门，送杜二甫云：醉别复几日？登临徧池台，何时石门路，重有金樽，开秋波落，泗水海色明，徂徕飞蓬，各自逺且尽手中，桮观二诗，可见李于杜之情，岂谓不见一句耶？
陈平用陆贾之谋
陈平辅髙祖定天下，六出竒计无一不效，及诸吕擅权，欲危刘氏，平燕居深念，计无所出，及见陆贾问防贾，令与太尉深相结，为画吕氏数事，平用其计，乃以五百金为绛侯夀厚具乐饮，太尉，太尉亦报如之，两人同心协谋，卒成灭吕安，刘之功者，贾之谋也，平岂智于前而昧于后乎？当事几未决，或思虑过当，而反惑乎？平当危疑之际，不自用，取人之长，以成事功，此所以为贤也？平尝顺后之防以王诸吕，岂亦贾防使平阳以计绐之，得以成吾谋乎？不然，平之深念専在灭，吕其肯以髙祖之业防以许人乎？使平真阿吕贾必知之，又安肯为平画计乎！
贾陆言仁义
贾谊过秦论，谓秦仁义不施，陆贾对髙帝尝以为言，贾时时称説诗书髙帝骂之曰：乃公居马上得之，安事诗，书，贾曰：马上得之，宁可以马上治之乎？且汤武逆取而以顺守之，文武并用，长久之术也，昔呉王夫差，智伯极武而亡，秦任刑法不变，卒灭赵氏，乡使秦以并天下，行仁义，法先圣，陛下安得而有之，贾陆之言，若合一辙，岂亦有所本哉？初，三老董公遮道説髙祖以仁不以勇以义，不以力之説髙祖用之，卒灭项氏，用仁义之效，如此治天下，其可忽此而不务乎？
李广好杀
李广不得封侯，自恨有杀降之过，窃以为不但此也，以霸陵醉尉一呵，终不能忘，及后再用为右北平太守，请尉与俱，至军而斩之，尉夜呵人，乃其职也。汉文所以美亚夫者，以其能尽职耳，广以一呵之憾而杀尉，独何为乎？广旣杀降，又用私意杀醉尉，欲望封侯，难矣，班固谓三代之将，道家所忌，至广孙陵，遂亡其宗，岂不以多杀故与。
张汤杜周有后
语曰：仁者必有后，张汤，杜周俱为酷吏，然皆有良子，爵位尊显，继世立朝，汉之元勲，儒林之后乃有不如其故何哉？班孟坚谓汤：推贤扬善，固宜有后，考周之迹，絶无一行之，可举其有，后又何也？史载汤决大狱，欲傅古义，乃请博士弟子治尚书，春秋，补廷尉史，平亭疑法，奏谳疑必奏，先为上分别其原，上所是，受而着谳法，廷尉挈令杨主之明汤，用儒者议疑法，岂于是而有隂惠及人者乎？其有后者，葢由于此，周无一善之可述，但上以其尽力无私，若然，亦宜有后矣。世疑汤，周不当有后，而皆有后故，采摭其美而论之，所可见者，如此而已，不然，汤之子安世，周之子延年见其父行之缪，修德砺行，为汉名臣，足以葢其父之恶，安世之子延夀延年之子，钦又能世济其美，后之继隆，或不系于汤，周而本于此与。
张骞
张骞贪一身之利，为汉使月，氐经大夏复事，西南夷通，乌孙凿空西域启，武帝穷兵之欲者，实骞之过也，班固于其赞，略无一语及之，但云禹本纪言河出昆仑，昆仑髙二千五百余里，日月所相避，隠为光明也。自张骞使大夏之穷河源，恶睹所谓昆仑者乎？斯言于骞何有哉？岂责其逺使详于卬竹杖，蜀布而遗于其大者乎？抑岂不责骞而为汉讳乎？不然，骞不足责耳。
汉重乗车
汉重乗车以乗骑为非韦，成以列侯侍祀孝惠庙，当晨入庙，天雨淖，不驾驷马车，而骑至庙下，有司劾奏，等辈数人，削爵为闗内俟鲍宣迁豫州牧，郭钦奏宣行部乗传去法驾，驾一马，舍宿乡亭，为众所非，宣坐免，大抵车服本以别贵贱，明上下先王之制，不可以废，故君子在车则闻鸾和之声，行则鸣佩玉，所以昭德行示威仪也。汉去古未逺犹以乗车为礼不尚乗骑三国以后，人多趋简便，虽不乗车而人亦不以为非矣。
公孙节俭
汲黯谓公孙，位在三公，奉禄甚多，然为布被，此诈也，以本传观之，常称，人主病不广大，人臣病不节俭，又其身食一肉，脱粟饭，其躬行节俭，葢亦素性然也，年八十，终于相位，汉之公卿，多由奢纵，取败，有如之节俭，必能保其富贵，之行，亦可以厉俗，故元始中，脩功臣后，下诏曰：汉兴以来，股肱在位，身行俭约，轻财重义，未有若公孙者，位在宰相封侯，而为布被，脱粟之饭，奉禄以给故人，宾客无有所余，可谓减于制度而率下，笃俗者也，与内富厚而外为诡服以钓虚誉者殊科，夫表德章义，所以率世厉俗，圣王之制也，其赐后子孙之次，见为适者，爵关内侯，此又可见汉之重，节俭而薄奢靡，故持表章，敦厉风俗，厥后若唐遵失身以仕王莽，封侯贵重，位歴公卿衣敝履空，以瓦器饮食，被虚伪，名其亦与异矣，何足道哉！
翟义李敬业
王莽居摄，丞相翟方进之子，青州牧，谋举兵诛莽，当时郡国皆震，比至山阳，众十余万，莽遣孙建等七将军将闗东甲卒击之，义败，磔尸东市，污池其宅，发其父祖冢在汝南者，烧其棺柩，夷灭三族，诛及种嗣，唐武后旣废，中宗又立睿宗，实亦囚之，诸武檀命诛戮，唐子孙天下愤之，李英公之孙敬业谋起兵，旬日之间，众十余万，传檄州县，疏武氏过恶，复庐陵王天子位，武后遣左玉钤卫大将军，孝逸将兵三十万击之，敬业败逃于海陵，其将王那相斩之，传首东都，夷灭其家，并削其祖父官爵，毁家藏除属籍，此二事甚相类，史谓义不量力，怀中愤发，以陨其家，谓敬业不通学术，昧夫临大节不可夺之义，窃观二人之心，忠则忠矣，惜乎志大谋疎，举事无成，身亡家灭，戮及其先，亦可悼也。
东坡祖黄生説
东坡武王，非圣人之説葢本于汉儒黄生，黄生曰：汤，武非受命，乃弑也，辕固曰：不然，夫桀纣荒乱，天下之心皆归汤武，汤武因天下之心而诛桀，纣，桀，纣之民弗为使，而归汤武，汤武不得已而立，非受命而何？黄生曰：冠虽敝，必加于首；履虽新，必加于足，何者？上下之分也，今桀纣虽失道，然君上也；汤武虽圣，然臣下也。夫主有失行，臣不正言，臣过以尊天子，反因过而诛之，代立南面，非弑而何？故东坡曰武王，非圣人也，孔子葢罪，汤武歴称尧舜禹有不足于汤，武也，又云：孟轲始乱之曰：吾闻诛独夫纣，未闻弑君也，自是学者以汤武为圣人之正，皆孔氏之罪人也，所言，窃为未当，论语于篇，终歴序尧舜禹以及汤，武孔子何尝不称汤，武观革之，彖曰：汤，武革命，顺乎天而应乎人，孔子何尝不足于汤，武；所谓顺天应人者，岂虚语乎？谓武王代，纣诛其君，夷其社稷，诸侯必有不悦者，故封武庚以慰之，有不得已焉耳！此葢战国相倾之术，曽谓武王而为之乎？当牧野之誓，诸侯不期而防者八百，天下固已叛纣，归武王矣，虽贤如三仁知，殷之必有沦丧，纣之必亡，亦末如之何也已矣！茍使天命未改，人心不去，虽封百武庚，又何足以慰悦，殷之故家遗民哉？封武庚者，葢武王公天下之心，非谓私也？汤：武之迹，孔孟言之尽矣，不待辨而明苐，东坡之论如此，恐后来学者惑于其言，故畧举其概以破其説黄生不师孔，孟，而意立异端，东坡何为而师其説与，或曰，东坡假此以彰荀彧之美甚，曹操之恶，以武王为非圣人，则曹操其鬼蜮矣，虽然，操何足论？以彧身为汉臣，为操画谋，以赞其业，及簒夺之形已着，方诡异论以释其自杀也，宜矣！何足取哉！
龚遂实对
人臣有功而不伐，能容人之短，而不隠人之长最是美事龚遂为渤海太守，有治效，宣帝徴之议曹王生愿从，功曹以为王生素嗜酒，亡节度，不可使，遂不忍逆从至京师，王生日饮酒，不视太守，防遂引入宫，王生醉，从后呼曰：明府且止，愿有所白，遂还，问其故，生曰：天子即问君何以治渤海君，不可有所陈对，宜曰皆圣主之德，非小臣之力也，遂受其言，旣至前，上果问以治状，遂对如王生言，天子説其有让笑曰：君安得长者之言而称之，遂因前曰：臣非知此，乃臣议曹教戒臣也，宋曹彬平江南，及入见，刺称奉敕江南干事回初，彬之行也，太祖谓曰：俟克李煜，当以卿为使相，副帅潘美预以为贺，彬曰：不然，是行仗天威，遵庙谟，乃能成事，吾何功哉？其谦恭不伐如此，葢亦闻王生之言，与唐马周初入长安，舍中郎将常何家？贞观五年，诏百官言得失，周为条二十余事，皆当世所切，初，太宗怪问何，何曰：此非臣所能，家客马周教臣言之，何武人不涉学，能不隠周之长如遂之于王，生皆可称也。故并记之。
三王生
汉有三王生，其一善为黄，老言处士，尝召居廷中，公卿尽会立，王生顾谓张释之曰：吾韈，解为我结韈，释之跪而结之，旣已，人或让王生，独奈何廷辱张廷尉如此，王生曰：吾老且贱，自度终亡益于张廷尉，廷尉方天下名臣，吾故聊使结韈，欲以重之，诸公闻之，贤王生而重释之，其一，宣帝时为太子庶子，时葢寛饶为司不得迁，自以行清能髙有益于国，而为凡庸，使越失意不快，王生予寛饶书曰：明主知君洁白公正，不畏彊御，故命君以司察之位，擅君以奉使之权，尊官厚禄已施于君，宜夙夜惟思当世之务，必其奉法宣化，忧劳天下，虽日有益，月有功，犹未足以称职而报恩也，自古之治，三王之术，各有制度，今君不过务循职而已，乃欲以太古久逺之事匡拂天子，数进不用，难听之语，以摩切左右，非所以扬令名全夀命者也，方今用事之人，皆明习法令，言足以饰君之辞，文足以成君之过，君不惟蘧氏之髙踪而慕子胥之末行，用不訾之躯，临不测之险，窃为君痛之，夫君子直而不挺，曲而不诎，大雅云：旣明且哲，以保其身，狂夫之言，圣人择焉，惟裁省览，寛饶不纳其言，其一为渤海议，曹教龚遂曰：天子即问君何以治渤海君，不可有所陈对，宜曰皆圣主之德，非小臣之力也，旣至前，上果问遂，对如王生言，天子説其有让观，三王生皆贤者，其屈张廷尉者，有以为廷尉用也，葢圯上老人之伦，与释之为公车令，时景帝为太子，与梁王共车入朝，不下司马门，释之，追止太子，梁王母入殿门，及景帝即位，释之恐诛，称疾，欲免去欲见，则未知如何用王生卒，见谢，景帝不过也，此王生所以报释之者也，其告龚遂者，使遂不闻其言，则必自陈，渤海之功，焉得有长者，褒释之，与遂俱能用，二王生之言，故能保其身成名，独一王生之言，不见纳于寛饶，能采王生之言，则必终其身而无患。噫！贤者之言，亦何负于人哉！
啄啄不同
东方朔传凥益髙者鹤俛啄也，啄即咮字，竹救反，东坡韩干马诗云：前者旣济，出林鹤后者，欲涉鹤俛啄，以啄为啄，协鹤字，韶啄啄字者音不同，岂公之意？不本朔传而自为説耶？不然，亦用之误耳。
汉书记事不同
汉书一事，两出不同者，季布传，单于尝为书嫚吕太后，太后怒，召诸将议之，上将军樊哙曰：臣愿得十万众，横行匈奴中，诸将皆阿吕太后以哙言为然，布曰：樊哙可斩也！夫以髙帝兵三十余万，困于平城，哙时亦在其中，今哙奈何以十万众横行匈奴中，面谩，且秦以事胡，陈胜等起，今疮痍未瘳，哙又面谀，欲揺动天下，是时，殿上皆恐，太后罢朝，遂不复议击匈奴事，匈奴传髙后时冐顿浸骄，乃为书，使使遗髙后曰：孤偾之君主于沮泽之中，长于平野，牛马之域，数至边境，愿游中国，陛下独立，孤偾独居，两主不乐，无以自娯，愿以所有易其所无髙后大怒，召丞相平及樊哙，季布等，议斩其使者，发兵而击之，樊哙曰：臣愿得十万众，横行匈奴中，问季布，布曰：樊哙可斩也！前陈豨反于代，汉兵三十二万，哙为上将军，时匈奴围髙帝于平城，哙不能解围，天下歌之曰：平城之下，亦诚苦七日不食，不能彀弩，今歌唫之声未絶伤痍者甫起，而哙欲揺动天下，妄言以十万众横行，是面谩也，且夷狄如禽兽，得其善言不足喜，恶言不足怒也髙后曰：善！令大谒者张泽报书曰：单于不忘敝邑，赐之以书，敝邑恐惧，退日自图，年老气衰，齿髪堕落，行步失度，单于过听，不足以自污，敝邑无罪，宜在见赦，以布一人言两处所载不同，前説本于史记，后説不知有何从出也？中间二书，媟秽尤甚，在班固史当刋削，不宜畱污简牍，史记于匈奴传，但书冒顿，乃为书遗髙后妄言髙后欲击之，诸将曰以髙帝贤武尚困于平城，于是髙后乃止数语而足，斯为得体，于此亦可见。史记汉书之优劣也。
驼封
大月氏国，出一封橐驼，顔师古谓脊上有一封也。封，言其隆髙若封土也，杜子美诗紫驼之峯，出翠釡亦言其肉髙如峯然则封峯不同，二説孰是？但封字尤古，而峯字亦别，要之无害于义。
易卦
周易爻辞凡吉凶悔吝，皆戒占者人能反求诸巳，则其应騐有如影响，第占者以吉为在已，凶为在人，往往不应则归咎于蓍龟，误矣，昔汉武帝伐匈奴，易之卦得大过，爻在九五，其繇曰：枯杨生华，象曰：枯杨生华，何可久也？太卜谓匈奴破不久也，皆以为吉，乃遣贰师将军李广利伐匈奴，败而降，武帝归咎于卦兆反缘，当是时，使太卜能云所兆在已阻，武帝不遣贰师，则必无丧师，降将之耻，而卦为可徴矣。噫！蓍龟断之明矣，而用之者失其意，往往如斯。
张辟疆
惠帝崩，吕后发丧，哭而泣不下，留侯子张辟疆，年十五，为侍中，谓丞相陈平曰：太后独有帝，今而不悲，君知其解未平，曰：何解？辟疆曰：帝无壮子，太后畏君等，今请拜吕台，吕产为将，将兵居南，北及诸吕皆官，居中用事，如此则太后心安，君等幸脱祸矣！丞相如辟疆计请之，太后説其哭乃哀，吕氏权由此起，观辟疆所言，为陈平一身之谋而不思为汉社稷之计，当是时，使诸吕将兵居中用事，茍有豪杰之志，视去绛侯朱虚辈，如薙草芥，易置刘氏如反掌耳！平亦岂能自安哉？诸吕本皆庸才，无能为者，故一旦得而禽狝之，汉之不为吕氏者，幸尔辟疆，年幼好谋如此，无乃犹习其父风，使留侯而在其肯为此计乎？陈平佐髙祖定天下，秘计满怀，何以轻听其言，卒，啓王诸吕，议犹且阿谀顺防，而莫知止果何为者？厥后虽有安刘之功，仅足以赎前过。
记李白帖
乘兴踏月，西入酒家，不觉人物，两忘身在世，外右髙斋漫录记，夏噩家藏太白墨迹十六字，又太白象耳山，留题云：夜来月下卧醒，花影零乱，满人襟袖，疑如濯魄于氷，壶也此帖在雅州郡斋，未知今存否，然皆不可得见，今观其词，超出物表，要自是太白口中语，他人不能道也。又楼虗月白秋宇物化，扵斯凭阑，身世飞动，把酒自忘，此兴何极？此亦太白语也。
记古诗
夜饭减一口，活得九十九，此古乐府三叟诗也，菖蒲花难见，面古诗也，见施肩吾语，然此语人之常道，及问所出，则莫能对，因笔记以备遗忘。
记鸜鹆布谷
考工记云：橘逾淮北而为枳，鸜鹆不逾济，貉逾汶则死，此地气然也，春秋书鸜鹆来巢，所以纪异也，今逾济之北，而多鸜鹆，岂亦地气使然与康节于天津桥，闻杜鹃以地气自南而北，比至漠北，多闻布谷，则南方之气益逺矣。
记汉髙王莽
汉髙祖初入闗秦王子婴降于轵道，奉上始皇玺后即位，因御服其玺，世世传受，号曰汉传国玺，及王莽簒汉，汉失天下，亦以孺子婴，莽乃脇取传国玺髙祖得天下甚明白，何其受传相似，莽虽不足道，所谓亦天时，非人力之致矣，自曹魏下至赵，宋得失报复，往往皆然，故刘因诗曰：卧榻，而今又属谁江南，囘首见旌旗，路人遥指降王道好，似周家七岁儿，此言甚好，有深意。
通鉴提纲
朱子云：通鉴提纲凡例，逆臣之死，皆书曰死，至狄仁杰，则甚疑之，李氏之复，虽出于仁杰，然毕竟是死于周之大臣，不奈何也？教相随入死例，书某年月日，狄仁杰死也，今纲目则书曰：司空梁文惠公狄仁杰卒，与前説异岂后来有所更改与。
唐太宗征髙丽
唐太宗初征髙丽諌议大夫褚遂良曰：陛下指麾则中原清晏，顾盻，则四夷詟服，威望大矣，今乃渡海逺征小夷若指期克捷，犹可也，万一蹉跌伤损威望，更与忿兵，则安危难测矣，及上欲自征，遂良复上疏，以为：天下譬犹一身，两京心腹也，州县，四肢也，四夷身外之物也髙丽罪大诚当致讨，但命二，三猛将将四五万众，仗陛下威灵，取之如反掌耳！今太子新立，年尚幼穉，自余藩屛，陛下所知，一旦弃金汤之全，逾辽海之险，以天下之君，轻行逺举皆愚臣之所甚忧也，上不听，时羣臣多谏征髙丽者尉迟敬德亦上言：陛下亲征辽东，太子在定州长安，洛阳心腹空虚，恐有感之变，且边隅小夷，不足以动万乗愿遣偏师征之，指期可殄，上不从，及后出师无功，乃深悔叹曰：魏徴若在，不使我有此行也，命使祀徴复立所仆碑，观遂良敬德之谏如此，太宗茍能听之，未必不善，又何必魏徴之言是思乎？窃谓使魏徴若在太宗亦必不能从其言，方遂良初谏时，李世勣，即曰：间者薛延陀入，冦陛下欲发兵穷讨，魏徴谏而止，使至今为患，乡用陛下之防北鄙安矣，上曰：然，此诚徴之失朕寻悔之，而不欲言，以是知徴虽在太宗，必不从其言也，范氏谓帝知过必悔，此其所以为贤，使果为悔过赏，遂良敬德之言，何必更思魏徴所以为此説者帝于徴报之薄矣，中心岂无惭忸？故借此以树仆碑，抚其妻子耳，岂真思其言乎？若帝真有悔，心自当斩，然决絶于东征之念矣，何故连年不已，启房龄，临终之谏，与徐充容，闺闼之疏乎？由此观之，曷有悔过之实，积衅蓄忿，久而不解，至于髙宗累岁用师，方始平之，然小夷虽衰，而中国之经费，亦不可胜计矣，何足补哉？或曰，太宗之思魏徴宗之思，九龄事异而情同？曰：是不然，宗之思，九龄葢出乎中情，太宗之思魏徴葢矫情耳。
横渠所言
横渠张先生云：某平生于公，勇于私，怯于公道，有义真是而无惧，此虽先生所行之实而自云尔者，似觉有矜气然，孟子曰：我知言，我善养吾浩然之气，岂亦矜乎？要之，大贤君子，躬行之实不如此，则道不见其自言，如此者所以诱进学者，在大贤则可，学者未造其域，则不可也。
仪礼难信
或问：程子仪礼中礼制可考，而信否？程子曰：信其可信，如言昏礼云：问名，纳吉，纳币，皆须卜，岂有问名了而又卜，茍卜不吉，事可已耶？若此等难信也，愚谓问名之后而卜者，非卜昏姻之吉凶，葢卜纳吉，纳币之日也，未知是否？因笔记之，以俟博礼者。
李若水何防
靖康之难，金师入汴京，钦宗往金师而还，及再邀帝至营，帝有难色，尚书右仆射何防，吏部侍郎李若水以为无虞，劝帝行，及帝至营，金人逼帝易衣，若水方抱持而哭，诋骂金人，后竟死，虽然，若水区区之死，岂足以赎劝帝再行之罪，当是时，三尺童子皆知其不可去而防与若水独以为可，然则防帝者防与若水也，使其行时，如唐格之言，一之已甚，其言岂可再乎？则帝必不往，帝不往，则无播迁之辱。噫！如若水辈，乃宋之贼，岂可以列之忠义乎？此宋史失讨贼之公也。
天厯甲辰之符
元文宗至顺二年，司徒香山言，陶景胡笳曲，有负扆飞天，厯终是甲辰君，今陛下生年纪号，实与之合，此受命之符，乞録付史馆，颁告中外，诏令翰林，集贤，奎章礼部杂议之，议者谓唐开元间，太子宾客薛谦光进，武后鼎铭云：上降鉴，方逮隆基为，宗受命之符，姚棠表贺，请宣示史官，颁告中外，而宋儒司马光斥其采偶，就之文以为符瑞，乃小臣之謟，而宰相实之是侮其君也；今景之曲，虽于生年纪号，若偶合者，然陛下应天顺人，绍隆正统，于今四年，薄海内外，罔不归心，固无待于旁，引曲説以为符命，从其所言，恐啓防纬之端，非所以定民志，事遂寝。按此议引据甚正，葢当时虞掲诸公在朝，故有此议，是能引其君以当道者也，使其遇謟谀者，附防以成其説则必贻后世之笑矣，故凡论事者必当援古以证今折衷于理，而后可也。
江上渔父京口舟人
伍胥奔呉至江，追者在后，江上有一渔父乗船知伍胥之急，乃渡伍胥，解其剑曰：此剑直百金，以与父父曰：楚国之法，得伍胥赐粟五万石，爵执珪，岂徒百金剑耶？不受宋文丞相脱京口趋真州，余元庆求舟，许以白金千两，其人云：吾为大宋，脱一丞相，事成，岂止白金千两哉？不受夫伍子胥遁迹，以报父仇，文丞相脱身以图存国，当间闗危险之际，而遇济若此，千古之下，事有相类，葢辞剑渔父，与辞金舟人，其志皆贤，俱隠晦无名，惜哉！
郑子皮
襄公三十一年，郑子皮欲使尹何为邑？子产不可以操刀栋折，制锦射御四事，反覆晓譬之，子皮善之曰：防子之言，吾不知也，今而后知不足，自今虽吾家，听子而行，子产曰：人心之不同，如其面焉，吾岂敢谓子面如吾面乎？抑心所谓危，亦以告也；子皮以为忠，卒委政焉，昭公十年，晋平公卒，子皮如晋，葬平公也，将以币行，子产止之曰：丧焉用币？不行，必尽用之，子皮固请以行旣葬，诸侯之大夫欲见新君，叔向辞之，皆无辞以见子皮，尽用其币，归谓子羽曰：非知之实难，将在行之，夫子知之矣，我则不足，书曰欲败度，纵败礼，我之谓矣！失子之度与礼矣，我实纵欲而不能自克也？按：子皮始言虽家事，亦必听于子产知其难也，故曰：人心不同，有如其面，及是如晋，将以币行，子产言之，岂非抑心所谓危，亦告也，而子皮不从，卒如子产，必尽用之之説是何与昔之言相戾乎？及其反也，虽有悔过，自讼之辞，而亦不足以偿拒言，自用之责。噫！观此可见从善之为难也，或曰，子皮之事与季文子使晋求遭丧之礼，以行同乎？曰：其事虽不同，论其私心则一也。先儒曰：君子务穷理，而贵果断，二子俱不知此矣。
萧何听计
汉三年，汉王与项羽相距京，索间，上数使使劳苦，丞相何鲍生？谓何曰：今王暴衣露葢，数劳苦君者，有疑君心为计，莫若遣君子孙昆弟能胜兵者悉诣军所，上必益信君，于是何从其计，汉王大説五年陈豨反，上自将至邯郸，而韩信谋反闗中吕后用何计？诛信上闻，使使拜丞相为相国，益封五千户，令卒五百人一都尉，为相国卫，诸君皆贺，召平独吊，谓何曰：祸自此始矣！上暴露于外，而君守于内，非被矢石之难，而益君封置卫者，以淮隂新反于中，有疑君心，夫置卫卫君，非以宠君也，愿君让封勿受，悉以家私财佐军，何从其计，上説其秋黥布反，上自将击之，数使使问相国何为？曰：为上在军，拊循勉百姓，悉所有佐军，如陈豨时，客又説何曰君灭族不久矣，夫君位为相国，功第一，不可复加，然君初入闗中得百姓心，十余年矣，皆附君，尚复孳孳得民和，上所谓数问君畏，君倾动闗中，今君胡不多买田地，贱贳贷以自污，上心必安，于是何从其计，上乃大説按何处危疑之地，岌岌乎殆哉！赖鲍生召平之言，易危为安，易疑为信，不然，则何之祸可立而待矣。使韩淮隂有此二客，则不至于夷灭，惜乎献计以斩钟离，昧与夫蒯生三分天下之计，皆不及此，然则二客者亦豪士哉！
子产对问疾
春秋，昭公元年，晋侯有疾，郑伯使子产如晋聘，且问疾，叔向问曰：寡君之疾病，卜人曰：实沈，台骀为祟，史莫之知，敢问此何神也？子产歴举以对，谓实沈，参神台骀，汾神抑二者不及君身，山川之神，则有水旱，疠疫之灾，于是乎禜之，日月星辰之神，则雪霜风雨之不时，于是乎禜之，若君身，则亦出入饮食，哀乐之事之也，山川星辰之神，又何为焉？晋侯以子产博物君子也，重贿之七年，子产复聘于晋，晋侯有疾，韩宣子逆客，私问曰：寡君之疾，于今三月矣，并走羣望，有加而无瘳，今梦黄熊入寝门，其何厉鬼也？对曰：以君之明，子为大政，何厉之有？昔尧殛鲧于羽山，其神化为黄熊，以入于羽渊，实为夏郊，三代祀之，其或者未之祀也乎？韩子祀夏郊，晋侯有间，赐子产莒之二方，鼎按：子产前説病不在于山川，星辰之神，在君身出入，饮食哀乐，斯言甚正大，后説又惑于夏郊，无乃迂逺而近于怪乎？与前説相戻及韩子祀夏郊，而晋侯有间，葢亦偶然中耳，岂真媚于鲧之神而致然乎？啓后世信妄喜怪者，不能无责于是也。
韩信为将
韩信击魏，问：郦生，魏得无用周叔为大将乎？曰：栢直也，信曰：竪子耳，遂进兵击魏，虏魏王豹，定河东，观此，则知信之善为将矣，何也？夫兵力，不患不敌，惟患将之，与吾敌也，兵法曰：凡战之要，必先占其将而察其才，因形用权，则不劳而功举，信知栢直为将，始轻其无能，遂进兵成功，使魏当时用周叔为大将，则信必不敢轻进，又必思所以敌之，纵能破魏，亦必费力不至，若此之易周，叔虽不见其事迹，葢必能将也，虽然，信虽轻栢直，犹用疑兵设伏，以计袭破之，其肯真易栢直，为竪子径前而与之搏，鬬乎始而问将继而用计终而破敌成功，审彼审，已而后动，及其破赵窥知赵王，成安君不用广武君之防乃敢引兵遂下，使成安君能用广武君之防，则信必不敢轻度，井陉之险，又安能有泜水之胜乎？观其战胜攻取，鲜不用计，此其所以为善将也，后之人举知信之为善将，而不知求其所以为善将之道，往往不能如信之，必胜而多取败也。
记徐元张旺史整
绍兴十九年冬，完顔亮戕其主亶，明年，营都燕山，二十九年，又治汴京，渐谋南侵，三十年春，东海民徐元，张旺，史整共起义师，以帛书求援于宋，宋守盟约，不敢报元等，婴城半年，金师水陆夹攻，破之诛戮，极其惨酷，亮由是益疑，宋得中原，心决策入，冦起蕃，汉兵二十七万，傔人不预焉，仿唐分二十七军，明年，自将巡洛至，汝遣髙景山王全来衅，此周益公文集所载，而宋史记不见，陈桱通鉴续编载金，东海民张旺作乱，使徐文率舟师平之，常慨宋失中原，忠义之士婴城固守，力竭城防，并遭屠戮者何限，如徐元，张旺，史整之徒，志本为宋乃不能救，又不得一书于史，以见其起义之忠，而乃书曰：金民作乱，使千古之下负，寃负抑何由获伸？桱之书法，大扺若此，有不可凴，要当据益公所记为定，因表着其事，以雪元辈之枉。
灌婴井
浔阳城内有井，谓与江通，江有风浪，井水辄漂动，土人名之曰浪井，寰宇记以为汉髙帝六年頴隂侯灌婴所开，太白诗云：浪动灌婴井，浔阳江上，风胡祭酒若思云：灌婴井，当是陈婴井以汉书功臣表考之，陈婴尝定豫章，灌婴，未尝至豫章，太白葢误用之，此若思见功臣表，即以为疑，然独不观之灌婴传，葢自明白，婴以御史大夫将车骑别追项籍至东城，破之，下东城，歴阳度江破，呉遂定，呉豫章防稽，还定淮北髙帝纪云灌婴追斩羽东城，楚地悉定，事在髙帝五年陈婴归汉，虽在四年，楚汉相持之秋，未有豫章之役，五年，旣平项羽，楚地悉定，后亦无事于楚矣，不知陈婴之定豫章，又在何年也？表言其有定豫章之功，或者从灌婴耳，非独将也，井以灌婴得名，而非陈婴明矣，太白必有所据，岂敢轻议其误，若思坚执初论，予恐听者之惑，遂笔记之，俟博雅君子，质正其説。
召平
召平姓名，见汉书者有三：其一，广陵人为陈胜狥，广陵未能下，闻陈王败走，秦兵且至，乃渡江，矫陈王命，拜项梁为楚王，上柱国，其一，故秦东陵侯，秦破，为布衣，种东陵教，萧何让封者，其一为齐相，齐王隂谋发兵召平闻之，乃发兵入卫，王宫中尉魏勃绐平曰：王欲发兵，非有汉虎符验也。而相君围王固善，勃请为君将兵卫卫王，召平信之，乃使勃将旣，将以兵围相府，召平曰：嗟乎，道家之言，当断不断，乃受其乱，乃自杀。以三人论之，广陵者，葢机谋变诈人也，为齐相者，匹夫之谅，妇人之仁也；知识髙迈超出于二人者，其惟东陵乎！
序戏
张平子西京赋，其序戏曰：乌获扛鼎，都卢寻撞冲狭，燕濯胷突铦锋跳丸，剑之挥霍，走索上而相逢，华岳峩峩冈峦参差，神木灵草，朱实离离，总防仙倡戏豹舞，罴白虎鼓瑟，苍龙吹箎，女娥坐而长歌，声清畅而蜲蛇，洪涯立而指麾，被羽毛而襹，度曲未终，云起雪飞，初若飘飘，后遂霏霏，复陆重阁，转石成雷，礔礰激而増响磅象乎天威，巨兽百寻，是为曼延神山崔巍，歘从背见熊虎升而拏攫，猨狖趋而髙援怪兽陆梁，大雀踆踆，白象，行孕垂鼻，辚囷海鳞，变而成龙状蜿蜿，以蝹蝹含利，颬颬化为仙车，骊驾四，鹿芝葢九葩，蟾蜍与龟水人，弄蛇竒幻儵忽易防分形，吞刀吐火，云雾杳防，画地成川，流渭通泾，东海黄公赤刀，粤，祝，冀厌白虎，卒不能救，挟邪作蛊，于是不售，尔乃建戏车，树脩旃，侲僮程材，上下翩翻，突倒投而跟絓，譬殒絶而复聨百马同辔，骋足并驰，橦末之伎，态不可弥，弯弓射乎？西羌，又顾发乎鲜卑赋之所云者，大略若此，今所见者，惟突锋跳剑，走索冈峦，木果戏豹，猨援蟾蜍，与龟易防分形，吞刀吐火，倒投跟絓而已，所谓白象行孕者，今易为狮子与牛，其余葢未之见，大抵此戏本出于巴俞，都卢寻橦，蔓延，其来逺矣所未之见者，以今之伎，不能古也，一戏尚然，而况于其他乎？先儒谓太史公叙厐涓马，陵事委曲详尽，观平子之赋序事亦曲折周至，可见古人为文章，笔力妙处。
作文引援
凡作文，援引经传，虽记忆精熟，亦须检阅，不可轻易，輙书防有差误，东坡作南安军学记，引孔子射于矍相之圃，葢观者如堵，使子弟扬觯而序者三，则仅有存者，与射义不合，葢序者弟子之名，如东坡所谓则不以序，为人而以为扬觯时事，或以序者三为序，三扬觯，强为之解愈，説不通葢初扬觯者，公防之裘，继之者序，未尝及三也。东坡文势亦不如是，要之，为误审矣，然作此记时自海南还，求文者相从三百余里，亦途中或无书可考，故偶误耳，于乎以东坡之宏博，其失尚尔，而况于浅学謏闻者乎？漫录以为警。
侯文之言
汉安元年，选遣八使狥行风俗，张纲在列，惟纲年少，官次最微，余人受命之部，而纲独埋轮于洛阳都亭，曰：豺狼当道，安问狐狸，遂奏大将军冀，河南尹不疑，京师震竦，纲语葢出于西汉侯文，文刚直，不茍合，京兆尹孙寳署为东部督邮，入见寳曰：今日鹰隼始击，当顺天气取奸恶，以成严霜之诛，掾部渠有其人乎？文曰：无其人不敢空受职，寳曰：谁也？文曰霸陵，杜穉季寳曰：其次文曰：豺狼横道，不宜复问狐狸，今人但知此语出于张纲，而不知本于侯文，葢文微而纲显故也。
温峤髙欢
温太真用权以济谋，因伪醉，以手版击钱，鳯帻坠，虽区区小数，然深中小人之机，洪容斋，谓其用袁盎众辱，赵谈之防葢偶然相类，至若髙欢之拳殴贺援兄，使尔朱兆以为诚，而委信之，则与太真事相合甚，自古英雄豪杰之士防身于危险之地，必思有以为全身逺害之计，故其谋之深密，使人不测，若太真贺六浑，可谓善用其智，使敦兆二子囿于其术，中而不知，非有过人之识，不能也。
雀饧
宋杜镐，博学有识，为翰林侍读学士，都城外有坟庄一日，有甘露降，布林木子侄辈，惊喜白于镐，镐味之惨然不怿，子弟启诸镐曰：此非甘露，乃雀饧，大非佳兆吾门，其衰矣，逾年，镐死，继有八丧，广谓甘露者，至和之所感召，此为上瑞，若人家有之者，亦雀之类耳。
禾绢
忠简公为安成，刘智原作绍堂记，中有禾绢蒙尘，日久之句，养吾刘先生云：澹庵博贯竒闻用字，若事类非，耳目所近犹记，公与安成某氏作绍堂记，中引禾绢，平阙书之茫然，莫喻其所自，后十所年，因读南史宋书，方知禾绢如称，六飞鸾辂，此其所以为平阙也，广因读养吾文集，偶识兹事。
胡文穆杂著