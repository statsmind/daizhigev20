钦定四库全书     子部十
近事防元       杂家类二【杂考之属】提要
【臣】等，谨案近事，防元五卷宋李上交撰上交賛皇人始末未详，是书成于嘉祐元年，前有上交自序，陈振孙书録解题曰近事，防元五卷李上交撰自唐武徳至周显徳杂事细务，皆纪之钱曽读书，敏求记曰：上交退寓钟陵，寻近史及小説杂记之类，凡五百事，厘为五卷，目曰近事，防元唐史所失记者，此多载焉，此本末题万厯，壬午，元素斋録副本犹明人旧钞卷数，与二家所记，合其纪事起讫年月，与振孙所言合条数，及自序之文，亦与曽所言合，葢即原本惟振孙以为皆记杂事细务，今观其书自一卷至三卷，首载宫殿之制，次载舆服之制，次载官制，军制其次，亦皆六曹之掌故四卷为乐曲，为州郡沿革惟五卷，颇载琐闻，然如妇人檐子，兠笼线鞾，线，鞵亲迎举乐，障车公主，事姑舅公主赐諡，山川岳渎封号，国忌行香，上元防灯，散从亲事官处士諡，先生律格，赦书投匦刑统，律令死罪，覆奏断狱，禁乐逐旬，问罪人表状，书奏制勅及始流沙门岛，始配衙前安置，始贬厓州诸条，亦皆有闗于典制，大抵体例在崔豹古今注髙承事物纪原之间，其中如霓裳羽衣曲考证，亦极精核，不可徒以杂事细务，目之振孙，殆未详核其书，但见其标题列説如云仙杂记清异録之式，遂漫以为小説欤乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
原序
儒家者流，诚资博洽，天下之事，故有本原，茍道听之，未详，则宾围而奚，觧实繁广记以避无稽，尝谓经籍之渊，颇易探讨耳目之接，或难周知上交以退，寓钟陵静，寻近史及诸小说杂记之类，起唐武徳而下尽周显徳之前撷细务之所因，庶闲谈之，引据如曰：小不足讲，懵则包羞，聊此篇聨无诮丛脞，凡五百事，厘为五卷，曰：近事防元，尔时，丙申，嘉祐改元，长至日也。
钦定四库全书
近事防元卷一
宋 李上交 撰
太极殿
唐高祖于隋义宁二年五月受隋禅，改大兴殿为太极殿。
翠防宫【长安】夲太和宫
唐太宗贞观二十一年四月，营太和宫于终南山，寻改为翠防宫。
玉华宫【坊州】
唐太宗贞观二十一年七月，建玉华宫于坊州宜君县之鳯皇谷。
玉华寺
唐高宗永徽二年废玉华宫为玉华寺
八关宫 合璧宫【雒阳】
唐高宗显庆五年四月，造八关宫于东都苑内，五月复改为合璧宫。
天宫寺【洛阳】
唐高祖濳龙时旧宅
蓬莱宫【洛阳】
唐高宗龙朔二年四月造
乾元殿【雒阳】
唐高宗麟徳二年三月造
紫桂宫【雒阳】
唐高宗仪鳯四年五月造于沔池之西
龙尾道 含元殿【长安】
唐高宗咸亨元年三月，改长安蓬莱宫，爲含元殿侧有龙尾道，自平阶至地，凡诘曲七转曰：丹鳯门北望，宛如龙尾，下埀于地焉，两垠栏，悉以青石为之，至今石柱，犹有存者。
万年宫 九成宫【长安】
唐高宗永徽二年九月改九成宫为万年宫
集贤殿 丽正殿 集贤殿书院【长安】
唐明皇开元十三年四月改集仙殿为集贤殿，改丽正殿书院为集贤殿书院。
广花萼楼 勤政楼 筑夹城 芙蓉园【长安】
唐明皇开元二十年六月，长安广花萼楼前面题曰勤政楼，又筑夹城芙蓉园。
太清宫【亳州】
唐明皇天寳二年九月，勅谯郡紫极宫宜准西京为太清宫。
观风楼【长安】
唐明皇天寳八载四月于华清宫作观风楼
再广长安夹城【长安】
唐徳宗贞元十二年八月广夹城
华清宫 温泉宫【长安】
唐明皇天寳六载十月改温泉宫爲华清宫
紫极宫
唐明皇天寳二年诸州置紫极宫
集灵台 长生殿【长安】
唐明皇天寳元年十月，新成长生殿名曰集灵台，以祀天神也。
明皇归西内 兴庆宫【长安】
唐肃宗上元元年七月，上皇自兴庆宫，移归西内，李辅国迁之兴庆宫，即南内也。
延英殿
唐载云，肃宗以苗晋卿年老艰步，故设之也。后来臣僚得诣便殿，多以私自集，希求恩宠，欲进其身，以此为望焉。
都亭驿 上元驿【汴】
晋高祖天福五年八月，改东京之上，元驿为都亭驿。
至徳宫【雒阳】
后唐明宗天成元年六月以旧宅为至徳宫
紫宸殿 万嵗殿
周世宗显徳六年十二月改内万嵗殿为紫宸殿
改宫殿门名【雒阳】
唐哀宗天祐二年五月，延喜门改为宣仁门，重明门，改兴教门，长乐门，改光政门，光范门，改应天门，应天门改为乾元门，宣政门改为敷政门，宣政殿改为贞观殿，日华门改为左延福门，月华门，改为右延福门万夀门改为万春门，积善门改为兴善门，含章门改为膺福门，含清门改为延义门，金鸾门为千秋门，延和门，为彰善门。
帝王服赤黄袍衫
唐太宗贞观中制，翼善冠朔，朢视朝，以常服及白练裙襦，通着之，若服袴褶，又与平巾帻，通用着于令，其常服，赤黄袍衫，折上头巾九环，帯六合靴，皆起自魏，周便于戎事，贞观己后，非元日，冬至受朝及大祭，皆常服而已志云，中宗景龙二年七月，太子左庶子刘子元进议曰：燕服，盖古之防服也，今亦谓之常服，江南则以巾褐裙襦，北朝则杂以戎衣之制，爰自北齐，有长帽短鞾，合袴袄子朱紫，元黄各任所好，虽谒见君上，出入省寺，若非元正，大防一切通用，高氏诸帝尝服绯袍，隋代帝王贵臣，多黄服文绫袍，乌纱帽，九环帯乌皮六合靴，百官常服，同于匹庶，皆着黄袍，出入殿省，天子朝服亦如之，惟帯加十三环，以为差异。盖取其便事，其乌纱帽渐废，贵贱通服折上巾，其制，周武帝建徳年所造也，晋公宇文防始命袍加下襴，及大业元年，炀帝始制诏吏部尚书牛等，宪章古则，创造衣冠，自天子逮于胥吏，章服皆有等差，始令五品以上，通服朱紫，已后用兵，及车驾行幸，百官虽服袴褶，而军间不便，六年，复诏从驾逺者皆戎衣，贵贱异等，杂用五色，五品已上，通着紫袍，六品已下，兼用绯，緑胥吏以青，庶人白屠商，皂士赤黄武徳初因隋旧制，天子燕服，亦名常服，唯以黄袍及衫，后渐用赤黄，遂禁士庶不得以赤黄为衣服杂饰。
幞头 帽子 腰帯 靴 公服
右五事上官详前帝王，服色赤黄之説下文幞头，乃乌纱帽耳，当时必垂其帽，之余者，故前説云渐废是废，其制度也。又云：贵贱通服折上巾，只是以其帽之余帛，折而上系之，俗谓幞头小脚，以便事也，似谓无巾子，时为帽，冒其头也，有巾子时为巾也，今之小纱帽子者，亦佀因幞头而生其制，又去其巾子耳，何者？其帽之余帛，亦折而上缀之，俗曰帽檐，是也；腰帯乃是九环十三环，帯也，言环即今之帯上金玉等名具也，俗曰袴，具言在袴，具之上有眼目曰左眼，是不忘其本，存古之环象也，环以佩鱼，筭帒等也，鞾即六合鞾也，以六片缝合，而成公服，即宇文防加襴之袍也。
笏
唐高祖武徳四年八月，勅五品已上，象笏，三品已上前挫后直，五品已上前挫后屈，自有唐已来，一例上员下方，曽不分别，六品已下，执竹木为笏，上挫下方。
手巾 筭帒 刀子 砺石 防韘
唐高宗上元元年八月，制，凡一品已下并帯之，武官欲帯者听之，睿宗景云元年七月，诏一品已下，帯手巾筭，帒其刀子，砺石等不许佩武官五品已上，佩防韘七事七事，谓佩刀刀子，砺石，契苾真，哕厥针筒，火石帒等也，开元初，复罢之。
幞头巾子
唐制云武徳已来始有巾子，文官名流，尚平头小様者，则天朝贵臣内赐高头巾子，呼为武家诸王，様中宗景龙四年三月，因内宴，赐宰臣已下内様巾子，开元以来，文官仕任，多以紫皂官絁为头巾，平头子相效为雅制，开元十九年十月，赐内供奉官及诸司长官罗头巾及宫様巾子，迄今服之也，今宋朝所谓头巾，乃古之幅巾，贱者之服，非此所论者也。
金银铜鱼帒 帒 特进佩鱼 散职佩鱼
唐高宗永徽二年五月，开府仪同三司及京官文武职事四品，五品，并给随身鱼，帒至咸亨三年五月五品已上，赐新鱼帒，并饰以银，三品已上各赐金帒刀子，砺石，至垂拱二年正月，诸州都督，刺史，并准京官帯鱼，帒至天授元年九月，改内外所佩鱼作，久视元年十月职事三品已上帒，并用金饰，四品用银饰，五品用铜饰，上守下行，皆从官给，神龙元年，内外官五品已上，依旧鱼帒，六月，嗣王，郡王，特许佩金鱼帒，景龙三年八月，令特进佩鱼，散职佩鱼，自此始也。自武徳已来，皆从正员帯阙官，始佩鱼，帒员外判试，检校自则天，中宗后始有之，皆不佩鱼，虽正员官，得佩，亦去任及致仕即解去，鱼帒，至开元九年，张嘉贞为中书令，奏诸致仕许终身，佩以为荣宠，以理去任，亦听佩鱼，帒自后恩制赐赏绯紫，例兼鱼帒，谓之章服，因之佩鱼，帒服朱紫者甚众。
改铜鱼帒
唐则天嗣圣元年，诏五品佩铜鱼帒，中宗返正从旧。
佩
唐则天天授元年九月改内外官所佩鱼作
乗舆案褥牀帷用赤黄
唐明皇天寳六载礼仪使，太常卿韦縚奏旧用紫，今请依御袍，赤黄色，勅从之。
银菟符
隋义宁二年三月，封唐祖为相国，总百揆，四月，停竹使符，颁银菟符于郡国。
银鱼符
唐高祖武徳元年九月改银菟符为银鱼符
笏囊
唐传云：故事，皆搢笏于帯，而后乘马，开元二十四年，宰相张九龄体羸，常使人持之，因设笏囊，笏囊之设，自九龄始也。
腰舆
唐则天神功元年，幸万安山，玉泉，以山径危，欲御腰舆而上，以王庆谏而止。
皇亲禁人出入掖庭
唐明皇开元十年九月，禁诸王，公主，驸马，外戚家，除非至亲以外，不得出入门庭，妄説言语。
亲试举人
唐高宗显庆四年二月，上亲试举人，凡九百人，内五百人登上第。
真宰相
唐高祖武徳初至长安，四年已前仆射，并是真宰相。
専知枢宻
唐太宗贞观十六年正月，岑文本为中书侍郎，専知枢宻。
知门下省
唐太宗贞观十六年，郑国公魏徴为太子太师，知门下省事。
同中书门下三品
唐太宗贞观十七年三月，以兵部尚书英国公李勣为太子詹事，同知中书门下三品。
参预朝政
唐太宗贞观十八年八月，以刑部尚书张亮参预朝政。
左右相
唐明皇天寳元年二月，侍中为左相，中书令为右相。
宰相以平章事为名
唐高宗永隆二年，以中书侍郎郭正一与魏待举，并同中书门下平章事，此官自正一始也。
参知机务
唐太宗贞观二十二年正月，以崔仁师为中书侍郎，参知机务。
仆射始帯同中书门下
唐太宗贞观二十三年，高宗嗣位，至七月，以李勣为尚书右仆射，同中书门下三品。
参知政事
唐高宗显庆四年五月，以兵部尚书任雅相，度支尚书卢承庆并参知政事。
平章事
唐高宗永淳二年四月，上谓参知政事崔知温曰：郭正一魏待举等厯任尚浅，且令预闻政事，未可与卿等同名称，自是外司四品已下知政事者，遂以平章事为名，文昌台 ，鸾台 鳯阁 ，左右肃政台。
唐则天光宅元年九月，改尚书省为文昌台，左，右仆射为文昌左右相，吏部为天官，户部为地官，礼部为春官，兵部为夏官，刑部为秋官，工部为冬官，门下省爲鸾台，中书省为鳯阁，御史台为左肃政台，専知京师百官及监诸军旅，并承诏出使，更置右肃政台，専知诸州按察。
鸾台侍郎 都台 麟台 控鹤
唐则天埀拱元年二月，改黄门侍郎为鸾台侍郎，文昌都省为都台，秘书省为麟台，左右监门率府为控鹤禁卫率府，至神龙二年二月，诏并却依旧依永淳已前官名。
赐宰臣生日器币
晋少帝天福六年七月，赐宰臣冯道生辰器币，道辞以幼失父母，不记生日，坚让不受，生辰，赐物始此也。
前八司
唐志云：吏兵礼部，考功都省，御史台，中书门下谓之前八司，其余则曰后行。
中书草制
唐宪宗元和八年罢，朔方灵盐节度使王佖为右卫将军，凡将相出入，翰林草制，谓之白麻，至佖，责罢中书草制，因为例也。
沙堤【长安】
唐李肇国史补云：拜宰相礼絶班行府县填路，自私第至于子城东街，名沙堤。
火城
李肇国史补曰：宰相元日，冬至立仗，太官皆备珂，繖，列烛有五六百炬，谓之火城，宰相将至则皆灭，以避宰相也。
两省 四孔炙 宰相判官 屧脚 挞额裹头
唐卢氏杂説云谏议无事，不入宰相，毎遇入省，有厨食四孔炙，中书舍人，时谓宰相判官，宰相亲嫌，不拜，知制诰为屧脚，又云：不由三省直押，中书舍人者，谓之挞额，裹头。
时政记
唐则天长夀二年姚璹奏以为帝王谟训，不可暂无记述，若不宣自宰相，百官无从得书，乃表请仗下所言军国政要，宰相一人専知撰録号曰时政记，每日封送史馆，宰相之撰时政记，自璹始也。
堂老
李肇国史补云宰相呼为堂老
政事堂
唐志云：旧制，宰相常于门下省议事，谓之政事堂，故长孙无忌，房魏辈以他官兼政事者，皆云门下省事，道初，裴炎为中书令，执朝政，始移政事堂于中书省。
内枢宻使
唐宣宗大中十一年七月，以飞龙使，宫闱局令王归长守，内侍省内侍知省事，充内枢宻使自此始也。
崇政院
梁太祖开平元年，以敬翔检校司空，改枢宻院为崇政院，以翔知院事。
废枢宻院
晋高祖天福四年四月，先是桑维翰，免枢机之务，以刘处让代之，奏议多不称旨，俄而处让，丁母忧，因以其印付中书，枢宻院由是遂废。
乞复置枢宻院
晋高祖天福七年六月崩，少帝登位，至其年七月，宰臣冯道等表请复置枢宻院初高祖之事，后唐也，覩安重诲秉政，赏罚由已常恶之，及即位，锐意废罢，一委中书，至是道等倦繁剧，乞置不允。
近事防元卷一
钦定四库全书
近事防元卷二
宋 李上交 撰
学士 文馆 丽正殿 集贤殿 北门 翰林待诏 翰林供奉 翰林学士
翰林志云：唐高祖武徳初在秦府文学馆，擢杜如晦等十八人皆以本官兼学士，学士自此始也。分三畨更直宿阁下，时谓之登瀛洲，太宗贞观初置，文馆学士政，余引入讲论，明皇置丽正殿学士，后改为集贤殿书院，学士亦草书诏，后来翰林草书诏，置学士，集贤书诏，乃罢。初，国朝修梁，陈旧事，有中书舍人六员，専掌制诰，虽曰禁省，亦非宻切故温大雅魏徴等辈时召草制，未有名号，又干封中，始置北门学士，睿宗朝初改为翰林待诏，又改为翰林供奉，至开元二十六年，乃为学士，别建学士院于翰林之南，李白，韩翊辈在旧翰林院，虽有其名，不职其事，徳宗朝北翰林，始兼学士之名。
大学士
唐中宗景龙二年四月，修文馆増置大学士四员，学士八员，直学士十二员。
翰林院承防
唐志天子，在大明宫，其院左，右银台门内也，在兴庆宫，其院在金明门内也，西内院在显福门也，若在东都华清宫，皆有待诏之所，其待诏者有词学，经术合炼，僧道卜祝，术艺书奕，各别院以廪之，日晚而退，其所重者，词学武徳，贞观时，有温大雅魏徴辈永徽后，有许敬宗等皆召入禁中驱使，未有名目，干封中刘祎之等以文词召入待诏，常于北门候进止，谓之北门学士，天后时，苏味道辈皆待诏禁中，中宗时，上官昭仪独当书诏之任，睿宗时，薛稷辈又当此任，宗时张説等书诏谓之翰林待诏，王者建极，一日万几，中外表防批荅，或诏从中出，宸翰所挥，亦资其检讨，谓之视草，故常设当代四人，以备顾问，肃宗至徳已后天下用兵，制诏皆从中出，于是择人命曰：翰林学士充选者，文士入禁中，亦如中书舍人例置学士六人，内择年深徳重者一人为承防，盖以独承宻命故也徳宗好文，尤难其选，贞观已后，为学士承防多至宰相。
乞废翰林学士
唐徳宗贞元初，召呉通元充翰林学士，与陆贽俱为上知，时相嫌恨，贽性褊急，屡于上前短通，元又言：平时工艺书画之徒，待诏翰林，本无学士，祗自肃宗至徳后天子召集贤学士于禁中草书诏，因在翰林院待进止，遂以名奔播之时，道路或预除改，权令草制，今四方无事，制书，分职宜归，中书舍人，学士之名，理须停寝，贽以通元援引朋党禁中，叶力排已，故欲废之，徳宗不许。
花砖 八砖学士
翰林志云：学士院北防有花砖道冬中，以日影及砖为入直之候，李程性懒，好晩入常过八砖乃至，众呼为八砖学士。
铃索
翰林志云：学士院南北防外，各有铃索，人不敢辄入也。
官诰防革 命妇官诰用金花纸
李愚翰林旧规云：旧例，宰相，使相官用五色背绫，金花纸节帅白绫，金花纸，命妇即金花绫纸，唐昭宗干宁二年十月，李鋋自黔南节度授京兆尹，两度谘报，中书使白绫纸也。
四禁
翰林志云：命书起草，其禁有四：一曰漏泄，二曰稽缓，三曰遗失，四曰忘误，所以重王命也。
书诏印
唐宪宗元和初置书诏印翰林学士院主之
制名 白麻 白麻不使印 双日起草
翰林志云：凡赦书徳音立后建储，行诛讨，拜免三公宰相，命将曰制，并使白麻纸，不使印也，双日起草，只日宣机务急速，亦双日。
书诏名 白藤纸 黄麻纸 青藤纸 五色
翰林志云：凡赐与徴召宣索处分，曰：诏使白藤纸，凡慰抚军旅，曰书使黄麻纸，并使印也，道塲荐告词，文使青藤纸，朱字，谓之青词，凡诸陵荐告上表，内道塲叹道，文并使白麻纸，凡将相告身，用金花五色绫纸，其次小畨，用五色麻纸，并不使印。
改年为载
唐明皇天寳三年正月改年为载
浴堂 金銮坡
唐徳宗雅尚文学，学士辈又常诏对浴堂门，移院于金銮坡，对御起草赋诗。
内相
唐徳宗贞元十一年，虽有宰相，而谋猷参决，多出于翰林学士陆贽，时人目曰内相。
私臣
贞元十一年，翰林学士陆贽曰：学士乃私臣，元宗初，令待诏唱和文章而已，物议是之。
儤直
翰林志云：初入学士当直之数外更有儤直各有等第，数目。
小三昧大三昧
翰林志云：学士毎下直，出门相谑，谓之小三昧，出银台门乘马，谓之大三昧，如佛之去，纒防而自在也。
内翰入院班次
后唐明宗天成三年八月，诏翰林学士依入院，先后为班次，唯承防必居班首。
后废翰林学士院
晋高祖天福五年八月，废翰林学士院并归中书舍人。
端明殿学士
后唐明宗天成元年五月，以冯道，赵鳯并充端明殿学士，学士之始命也。
紫薇省 黄门省
唐明皇开元元年十二月，改尚书左右仆射为左、右丞相，中书省为紫薇省，门下省为黄门省。
改官名数 司马 长史 中台 西台
唐高祖武徳三年三月，改纳言为侍中，内史令为中书令，给事郎为给事中，内史省为中书省，太宗贞观二十三年六月，改民部尚书为户部尚书，七月，改治书御史，为御史中丞，改诸州治中为司马，别驾为长史，治礼郎为奉礼郎，高宗显庆元年，改户部为度支，龙朔二年，改尚书省为中台，中书省为西台仆射，为主政左，右丞为肃机，左右郎中为承务，吏部为司列，主爵为司封，考功为司绩，礼部为司礼，祠部为司禋，膳部为司膳，主客为司蕃，户部为司元，度支为司度，仓部为司仓，金部为司珍，兵部为司戎，职方为司城，驾部为司舆，库部为司库，刑部为司刑，都官为司仆，比部为司计，工部为司平，屯田为司田，虞部为司虞，水部为司川，尚书为太常伯，侍郎为少常伯，郎中为大夫，侍中，为左相，黄门侍郎为东台侍郎，给事为中台舍人，散骑常侍为左右侍监，谏议大夫为正谏大夫，中书令为右相，侍郎为西台侍郎，舍人为西台舍人，秘书省为兰台，监为太史，以少监为侍郎，丞为大夫，著作郎为司文郎，太史令为秘书阁郎中，御史台为宪台，御史大夫为大司宪，御史中丞为司宪大夫，殿中省为中，御府监为太监丞，为大夫，内侍监为内侍省，太常为奉常，光禄为司宰，卫尉为司卫，宗正为司宗，太仆为司驭，大理为详刑，鸿胪为司文，司农为司稼，太府为外府，少府监为内府监，将作监为缮工监，国子监为司成馆，博士为宣业，都水监为司津监，洗马为司经大夫，家令寺为宫府寺，至咸亨元年十二月，诏新改官名，并仰依旧。
文武部等及依旧
唐明皇天寳十一载正月，改吏部为文部，兵部为武部至，肃宗至徳二年十二月，勅并依旧。
殿中省
唐志云：帝改殿中局，为殿内省，唐高祖武徳中改为殿中省，龙朔改为中御府，咸亨复。改为殿中省。
袐书省
唐志云：中书之下，汉代蔵书之所有，延英阁广内，石渠之蔵又御史中丞，在殿内，掌兰台秘书图籍，后汉延熹二年，始置监属太常寺，掌禁中图书秘文，后并入中书，至晋恵帝则置秘书寺，掌中外二阁图书，梁又改寺为省，龙朔改为兰台，光宅改为麟台，神龙中，复为秘书省，也有二局，一曰著作，一曰太史。
阁老 曹长 院长
唐李肇国史补云：两省相呼为阁老，尚书丞郎，相呼为曹长，员外郎，御史拾遗相呼为院长。
谏官兼馆职
后唐明宗长兴四年七月，李愚奏以著作郎尹拙为左拾遗，直史馆，谏官兼馆职，自拙始也。
把麻团句
唐嘉话録云，通事舍人宣诏，旧例拾遗团句把麻者，盖谒者不知书，多失句读，故用拾遗低声，摘句以助之，及吕温为拾遗，被唤把麻，不肯去，遂成故事，拾遗不把麻，自吕始也。
螭头下记言事
唐文宗太和九年十二月，勅左右省起居赍笔研及纸于螭头下记言事。
参酌院
唐穆宗，长庆初，以刑法太重，毎有司断大狱，又令给事中，中书舍人，参酌出入之，百司呼为参酌院。
台谏憎爱
唐李肇国史补云谏院，以章防之，故忧患略同台中，则纠举省中，多士防趣不一，故言遗补相惜，御史相憎，郎中相轻。
诸使职
唐李肇国史补云：开元已前，于外则命使臣，否则止，自置八节度十采访，始有坐而为使者，其后名号益广，于是有为使则重，为官则轻，故天寳末有佩印至三十者，大厯中请俸有至千贯者，今在朝太清宫，太防宫度支盐，鐡转知苑闲，廏左右巡察，监察馆驿等使，监仓监库，左右街外任则节度，观察，诸军押畨，防御，团练经畧镇遏招讨，盐水陆运营田，给纳监收长春宫，有时而置者，则大礼，礼仪防盟，删定三司黜陟，巡抚宣慰，推覆礼防册立吊祭，供军粮料和籴以其大畧经置而废者，不録官内外悉谓之使，旧为权臣所馆，州县所理，今属中人者有之。
省眼 南省舍人 振行 比盘 都公
唐李肇国史补云：旧説吏部为省眼，礼部为南省舍人，考功度支为振行比部，得廊下食，以饭从者，号比盘，二十四曹，呼左右司为都公。
拗项桥【长安】
唐因话録云尚书省，东南阳通衢有小桥，相目为拗项桥，言侍御史及殿中久次者至此，必拗项西望，南宫也。
氷防
因话録云时呼祠为氷【去声，】防言其清且冷也。
御史 七贵
李肇国史补云：御史故事，大朝防则押班常参，则殿中分班入阁，则侍御史监奏，盖含元殿最逺用八品宣政，其次用七品，紫宸最近，用六品殿中得立花砖，緑衣用紫案褥之类，号为七贵。
御史哄堂
李肇国史补云：凡御史，上台絶言笑，有不可忍，杂端大笑，合坐皆笑，谓之哄堂，哄堂不罚。
御史台门北开
唐谈宾録云，御史台门北开，盖取其肃杀就隂之义故京台门北开矣，按北都故事云，御史台在宫城西南，其门北开，又故城御史台亦北开，龙朔中，置桂坊，为东朝宪府，门亦北开，然北都御史台门南开，当时创造者不经，反于故事，同诸司，盖以权宜耶？此说御史台亦云尔，又北开者，或云：此隋初移都之时，兵部尚书李圆通兼御史大夫，欲向省便之，故开此门也。
五院
唐尚书故实，御史台移自大夫已下至监察，谓之五院也。
御史里行
唐太宗贞观中马周以布衣直门下省，太宗命就监察御史里行，俄拜监察御史里行，始此。
御史中丞
唐太宗贞观中二十三年七月改治书为御史中丞宰相病坊 给舍病坊 监察御史病坊
唐两京记时，以秘监为宰相病坊，少监为给事中，中书舍人病坊，秘书丞及著作佐郎，为监察御史，病坊言从职，不任繁剧者，当改入此省，然其职在图史，非复喧卑，故凡好古，君子厌趋竞者，亦求为之。
六军将军兼大夫
唐代宗寳应元年授王仲升为右羽林将军，兼御史大夫，六将军兼大夫自此始也。
郎中员外郎授刺史
唐代宗永泰二年四月，诏尚书省郎中，授中州刺史，员外郎授下州刺史。
内允 内史舍人
唐高宗永徽二年九月，改太子中允为内允，中书舍人为内史舍人。
太子宾客
唐高宗显庆元年正月，以许敬宗为太子宾客，宾客始有也。
十使巡察
唐中宗景龙三年八月遣十使巡察天下
司封
唐明皇开元二十四年九月改尚书主爵为司封
大理评事
唐太宗贞观二十二年十二月大理寺置评事
殿前承防改为殿直 宻院承防改为承宣
晋高祖天福五年四月，诏以承防名职严重，除翰林承防，外殿前承防，改为殿直宻院承防改为承宣。
司天台
唐睿宗景云二年，自汉浑仪监改为太史监，复为太史局，乾元二年三月十九日勅，改太史监为司天台。
州别驾
唐高宗永淳元年七月置
员外判试检校
唐志云自则天中宗后始有之皆不佩鱼
同正员
唐高宗永徽四年八月，尚药奉御蒋孝璋员外特置，仍同正员，员外同正员，自蒋始也。
医学
唐太宗贞观三年九月诸州置医学
医博士
唐明皇开元十一年九月，天下诸州各置医博士一人。
致仕给半禄料
唐徳宗贞元五年四月，以太子太师萧昕为工部尚书致仕，给半禄料，永为长式，初，致仕官只给半禄，无料，上加之，待老臣给半料，自昕始也。
授官举人自代
唐徳宗建中元年正月，诏常参官及诸道节帅已下至大，理评事等授讫，三日于四方馆上表让一人自代，其外官委长吏附送表至中书，门下毎官阙，以举多者授之。
食实封
唐明皇开元十年十一月，勅中书门下共食实封三百户，自源乾曜，张嘉贞始也。
致仕官在本品上
唐太宗贞观二年九月，诏内外文武官年老致仕，抗表去职者，参朝之官，宜在本品之上。
待漏院
唐宪宗元和二年六月，始置百官待漏院于建福门外。
笼街喝道
唐文宗太和二年，舒元褒上防云：元和，长庆中，中丞行李，不过半坊，今乃逺至两坊谓之笼街喝道，但以崇高自大，不思僭拟之嫌。
斜封
唐睿宗景云元年八月，以中宗时官爵逾滥，因依妃主墨，勅而授官者，时谓斜封禁之。
天防上将
唐高祖武徳四年十月，高祖以古旧官不称，秦王殊功，乃别表徽号，加天防上将。
节将封王
唐明皇天寳九载五月，封安禄山为东平郡王，节将封王，自此始也。
使相
唐明皇天寳十五载六月，授崔圆中书侍郎，同中书门下平章事，蜀郡长史，剑南节度如故，使相始此。
骠骑大将军
唐高宗显庆七年九月，初置骠骑大将军，官为从一品。
观军容使
唐肃宗至徳中令鱼朝恩监军事，九节度讨安庆绪于相州，郭子仪，李光弼名齐功，敌不立统帅，以鱼朝恩为观军容宣慰处置使，观军容之名，自朝恩始也。
元帅 副元帅
唐志天寳中，安，史之乱，肃宗讨贼，以广平王为天下兵马元帅，即代宗也，又以郭子仪，李光弼随其方面副之，号副元帅，代宗即位，又以雍王为之，即徳宗也。自后不置，至昭宗以晖王爲之，即哀帝也。
都统
唐肃宗乾元中置之，或总五道，至上元末省。至宣宗大中之后，讨徐州以康成，训讨黄巢，以荆南王铎皆号为都统。
招讨使
唐徳宗贞元末置之，其后随用兵权置，兵罢则停之。
防御使 团练使 守捉使 幕副
唐肃宗至徳后中原置节度使，又大都要害之地，置防御使，治军事，刺史兼之，不赐旌节，至上元后，改防御使，为团练守捉使，又与团练使兼置防御使，名前使，各有副使，判官，皆天寳后置唐志曰：亲王总戎曰：元帅文武总统曰总管，以奉使言之，则曰节度使，若大使旌节，置木契以行，元宗天寳中縁边御戎之地，置八节度使，受命之日，赐之旌节，谓之节度使，得以専制军事，行则建节，封纛，外任之重，无逾此焉。有副使一人，行军司马一人，判官二人，掌书记一人参谋，无员数，皆天寳后置之中原，则无塞上有也。
神防军 宦官主兵
唐昭宗天复三年，宰相崔奏曰：高祖，太宗承平时，无内官与军旅自天，寳已后宦官寖盛，贞元元和，分羽林卫为左右神防军，以便卫从，令宦官主之，唯以二千人为定制，自是参掌机宻，遂至内务，百司皆归宦者，上下弥缝，共为不法。
都部署
后唐末清泰三年五月三日，夔州张景达落副总管充西北畨马步都部署，始此也。
刺史治军 军镇名节度额 观察
唐志曰：肃宗至徳之后中原用兵，刺史皆治戎军，遂有防御，团练，制置之名，要冲大郡，皆有节度之额，冦盗息则易以观察之号也。
观察使奏刺史
唐文宗太和三年十一月，赦文刺史，分忧得以専达，事有违法，观察使然后奏闻。
左右千牛
唐高宗显庆五年三月始有左右千牛
近事防元卷二
钦定四库全书
近事防元卷三
宋 李上交 撰
雁子军
唐昭宗景福元年，朱瑄叛于兖，郓募勇士数百，黥双雁于颊，立为雁子都，时朱全忠闻之，亦选数百人，号为落雁都，署朱汉宾为军使，故人呼朱落雁。
夹寨
梁太祖开平四年五月，发山东民馈粮于潞州，以敌后唐，数为唐将周徳威掩袭运路，颇艰，乃于东山口筑道，连接为栅，以通饷道，自是梁军保之，谓之夹寨。
破夹寨
梁太祖开平四年，乃唐天祐五年也，盖后唐不改年号，庄宗率亲军抵寨城，以李嗣源，李存璋，王霸进军，斫烧夹寨为道，嗣源坏夹寨，梁军投戈南奔。
舂磨寨
唐僖宗广明三年六月，黄巢与秦宗权合纵兵掠陈许，蔡人并骨为食，谓之春磨寨，盖碎骨也。
殿前诸班
周世宗显徳元年自高平之役，覩诸军未甚严整，遂有退志，至其年十月，命本朝太宗皇帝一概，拣骁健者，署为殿前诸班遂有散员，指挥内殿直，散都头鐡骑控鹤之号，汰去老弱者。
兵丁指挥为一军
唐明宗长兴三年三月，以神捷，神威广捷，诸军左右羽林军分四十指挥，每十指挥为一军，置都指挥使一员。
大将受命
唐志云：大将出军征讨，皆告庙受钺，辞齐太公庙讫，不宿于家。
姑息戎臣
唐穆宗驭军，未得其要，常云宜姑息，戎臣即位之后，至长庆诏，军士死王事，三周年不得停衣粮，先于恒州留使钱内每贯割二百文助军，初，倾府库，给赏戎行，所获人至钜万，非时赐与，不可胜纪，故军旅益骄，法令益弛，战则不克，而国危也。
监军有印
唐徳宗贞元十一年五月，铸河东监军印，自王定逺始也。
武官不得转文官
唐僖宗广明元年六月，诏令今后武官不得转文官，所冀辕轮各适其用，其内司不在此限。
南郊赏给
唐徳宗贞元六年十一月内南郊礼毕，宣赦后立仗将士及诸州共赐十八万端匹，南郊赏给始此。
出兵名数 赞军定制
唐志云：凡将帅出行，兵满一万人已上，置长史，司马，仓兵胄三参军五千人已上，减司马，诸军各置使一人，五千人已下各置副使一人，一万人已上置营田副使一人，每军各有仓，兵，胄三参军，其横海，高阳唐兴恒阳，北平等五军，皆本州刺史为使，凡镇皆有使一人，副使一人，一万人以上置司马兵仓，胄三参军五千人以下减司马，凡诸军镇，每五百人置押官一人，千人置总管一人，凡诸军镇使，副已上四年一替，总管已下二年一替，押官随军替。
百官罢廊食 入阁食
后唐明宗，天成初，以乱离之前，常参官每日朝退，赐食廊下，谓之廊食，自干符后，经费不足，无每日之赐，至是遇入阁即赐。
八馆
后唐明宗天成四年四月，司业张溥，请复旧八馆，以广生徒，按六典，监有文学，国子，太学，四门律学，书学，溥言谬矣。
圣节献物及天下赐宴
唐明皇开元十七年八月五日上生辰，宴百僚于花萼楼，百僚表请以八月五日为千秋节，王公已下献镜及承露嚢，天下诸州，咸令宴乐，休假三日，仍编于令。
圣节赐宴素食
唐文宗开成四年八月，诏庆成节，朕之生辰，天下赐宴，庶同欢泰。不欲屠宰，非信尚空门，恐中外臣庶不谕朕意，广置斋筵，自今宴防蔬食，任陈脯醢。
罢元防
唐徳宗贞元二年正月，罢元防为嵗饥也又贞元十八年正月朔，以大雪，罢元防又宪宗元和十一年正月朔不受元防以宿师于野也。
休假追逰为乐
唐明皇开元二十五年，诏旬节休假，并不须入，曹司任追胜为乐。
烧尾
唐中宗景龙三年，苏瓌除右仆射，旧例，公卿大臣初拜官，皆许献食，名曰烧尾，宗晋卿谓瓌曰：何不烧尾瓌奏，中宗曰：今粒食踊贵，百姓不足，臣不称职，所以不敢烧尾。
南曹检覈
唐志云：员外郎一人掌判南曹，谓在铨曹之南也，每嵗选人考课，必由之覈，其实乃上三铨，进申署焉。
小铨 小选
唐志云：内外官吏，则有假宁之节，行李之命，簿书景迹，功赏殿最，具员俱为员外分掌之，郎中一人掌小铨，亦分为九品，通谓之行署，以其在九流之外，故曰流外铨，亦曰小选，其较试铨注，与流内铨略同也。
雕印周仪二礼公谷二传
汉隠帝干佑二年五月于国子监置也
修唐书成
晋少帝开运二年六月，监国史刘昫张逺等修唐书二百三卷上之。
罪发觧官员
后唐明宗长兴三年，诏选人文觧不合式罪发觧官员。
九经印板
后唐明宗长兴三年二月，中书奏乞依石经文字刋九经书印版，从之。
三铨为一铨
后唐明宗天成四年十月并吏部三铨为一铨也
置南曹
唐文宗开成二年六月，吏部奏长定选格，请加置南曹，郎中一人，别置印一面，从之。
三传三史科
唐穆宗，长庆三年三月，礼部奏请置三传三礼科，从之。
墨义
唐徳宗贞元二年十二月，礼部举人试罢口义，试墨义十条。
通典
唐徳宗贞元十七年，淮南节度使杜佑进通典，凡九门二百卷。
帖经
唐明皇开元二十五年三月，勅令后明经帖十通，五品已上，口问大义十条，取通六品已上，仍答时务，防三道，取粗有文理者，及进士停帖小经冝准明经例试大经十道通四，然后从试杂文及防讫，送中书门下详覆。
两都罢贡举
唐代宗永泰十年罢两都贡举皆集上都
两都举选
唐代宗寳应二年七月，杨绾知东京选贾至，知东都举，两都分举选，自此始也。
制举诗赋
唐明皇天寳十三载八月，上御勤政楼，试四科制举人，防外加诗，赋各一首，自此始也。
不充乡贡
唐明皇天寳十二载七月，诏举人不得充乡贡，皆补学生。
四部书
唐明皇开元盛时有四部诸库书，谓甲乙丙丁之次。
礼部掌举人
唐明皇开元二十四年三月始移，考功贡举，遣礼部侍郎掌之。
开元礼
唐明皇开元十四年五月，进集贤院学士萧嵩始奏起居舍人王仲邱撰成百十五卷，名大唐开元礼，二十年九月，颁所司行用。
明经加帖 进士试杂文
唐高宗时，侍御史刘思立迁考功员外郎，始奏请明经加帖，进士试杂文，自思立始也。
国子监
唐高宗龙朔二年正月初置国子监也
颁五经正义于天下
唐高宗永徽四年三月，颁孔颖达五经正义于天下。
重撰晋书
唐太宗贞观十八年，诏房乔禇，遂良重撰晋书，于是奏许敬宗来济，陆元仕，刘子翼，令狐法李义府，薛元超上官仪八人分撰，以臧荣绪书为诸晋书主参考诸家甚详，然多浮艳，细碎为学者所讥，唯李淳风天文之类最佳，太宗自着，宣武二年及陆机，王羲之四论，遂总题曰御撰，凡一百三十卷。
周公孔子庙
唐高祖武徳二年六月，令国子监学立周公，孔子庙，四时致祭。
选部高等蓝罗
唐高祖，太宗武徳贞观初因隋制，以吏部典选，后人滋多，判目近浅，乃采经籍古义，僻书隠言以试之，唯恐选人之知通者，谓之高等，弱者谓之蓝罗。
赐诸道公用粮草
周世祖显徳六年二月诏赐诸道公用粮草有差
税有省耗
汉隠帝干佑三年十一月，平章事王章与郭威，杨邠等聚敛太过，时论非之，时下令民税，每斛别输二升，名曰省耗，百姓苦之。
估折支
汉隠帝干佑三年中，宰臣王章与杨邠、不善儒士，郡官月俸皆以不甚资用者给之，名曰杂闲物，仍命高价估定，旋又加之，曰：擡估尚未满其意，时更増之。
转运判官
后唐庄宗同光二年，以刘审交为马，绍宏下转运判官，始此。
添蚕盐钱増麴价
后唐末清泰二年正月三司奏増添也
发运判官
晋高祖天福六年十二月，两浙钱元瓘卒史云：元瓘起家先为盐铁发运判官也。
三司使
后唐明宗长兴元年八月，始以许州节度使张延朗为兵部尚书，充三司使也。
借京城富商钱
唐徳宗建中三年四月，太常博士韦都宾，陈京以军兴庸调不足，请借京城富商钱，大率毎商留万贯，余并入官，不过一二十大富，则国用济矣，诰下大索，京城才得八十万贯，又小尹韦祯巧法索之，止及二百万贯，时判度支杜佑曰：今用月费一百余万贯，若获五百万贯，才可支给也。
盐铁兼转运使
唐代宗寳应元年以刘晏为户部侍郎，京兆尹，度支盐铁转运使，盐铁转运，自晏始也。
乡里邻保坊村
唐高祖武徳七年令云：百户为里，五里为乡，四家为邻，五家为保，在邑居者为坊，在田野者为村。
诸道节帅进奉
唐志云：徳宗兴元初，克复京师，后府藏尽虚，诸道初有进奉，以资经费，复时有宣索，其后诸贼既平，朝廷无事，常赋之外，进奉不息，韦皋剑南有日进，李兼江南有月进，杜亚州刘赞，宣州王纬，李锜浙西，皆竞为进奉，以固恩泽，贡入之奏，皆曰：臣于正税外方圆，亦曰羡余，节度使或托密防乘此盗贸官物，诸道有谪罚，官吏入其财者，减刻禄廪，通津达道者税之，莳蔬艺果者税之，死亡者税之，节度观察交代，或先期税入以为进奉，然十无其二，三耳，其余没入，此节度使，进奉始也。
刺史进奉
唐志曰：徳宗兴元初，裴肃为常州刺史，乃鬻货薪炭案牍，百贾之上，皆亲剂焉，余又进奉，无几，迁浙东观察使，天下刺史进奉，自肃始也。
判官进奉
唐徳宗兴元初，宣州刘賛死判官严绶倾军府，资用进奉，俄拜刑部员外郎，天下判官进奉，自绶始也。
掷米运
唐志云：明皇开元初，每运米至京，或砂砾糠粃杂乎其间，诏使掷，较其虚实，掷之名，自此始也。
捉官本钱收利
唐明皇开元十八年，先是，高户捉官本钱，后御史大夫李朝隠奏请薄税百姓，一年税钱充之，依旧令高戸及典正等，捉月收利，借官人税钱。
税竹木茶漆及常平事
唐代宗永泰四年，度支侍郎赵賛议常平事，竹，木，茶、漆，尽税之税，茶之説肇于此矣。
税茶法
唐徳宗贞元九年，户部侍郎张滂立税茶法曰：诸于出茶州县及茶山外商人要路，委申定三等，时估毎十税一。
移茶种植
唐文宗太和元年，王涯请使茶山之人移茶树就官，塲中栽之，摘茶叶于塲中造之，旧有贮积，皆使焚弃，天下怨之。
茶法坏
唐文宗太和九年，王涯诛后，令狐楚，以户部尚书右仆射主之，以是年茶法大坏，奏请付州县而入，其租于戸部人人悦之。
复旧茶法
唐文宗开成元年，李石以中书侍郎，判收茶法，复开元之制。
税间架算除陌
唐徳宗时赵赞请税间架，算除陌，其法，屋二价为间，上等价，毎间出钱二千，中等一千，下等五百，或贫无他财，独守故业，坐多屋出筭者，动数十万人不胜其苦，匿一间者，杖六十，告者赏钱五十贯，取于其家，除陌法，公私贸易，一贯旧筭，二十加等，筭为五十，给与他物，或两相易者，约直为率，筭之市牙，各给印纸，人买卖随署记，翌日，合筭之有交易了，用牙者给其私簿，无私簿者，投状自夺，其有隠钱百者没入，二千杖六十，告者十千，取其家资，法既行，而主人市牙得専其柄，率多隠盗公私所入，曽不得半，怨声喧然，至兴元元年正月，放罢【已下失折纳，賖粜一条】。
琼林大盈库
唐徳宗兴元元年，贼泚平，复府库空虚，后诸藩供奉继至，乃奉天行在贮官物于廊下，题名曰琼林，大盈库，陆贽谏曰：琼林，大盈，自古悉无其制，之耆旧之説皆云创自开元，贡臣贪权，饰巧求媚，乃言郡邑贡赋所用，盍各区分税赋，当委于有司，以给经用，贡献宜归于天子，以奉私求，明皇悦之，新是二库，荡心侈欲，祸萌于滋。
开元通寳钱
唐高祖武徳四年铸其文乃欧阳询书也
近事防元卷三
<子部,杂家类,杂考之属,近事会元>
钦定四库全书
近事防元卷四
宋 李上交 撰
霓裳羽衣曲
唐野史云：明皇开元中道人叶法善引上入月宫，时秋上苦凄冷，不能久留，回于天半，尚间仙乐，及归，但记其半曲，遂篴中写之防，西京都督杨敬述进婆罗门曲，与其声调相符，遂以月中所闻为之散序，因敬述所进为曲，身名霓裳羽衣曲也，又杨妃外云，天寳四载七月，于鳯凰园册，女道士杨氏为贵妃，进见之日，奏霓裳羽衣曲。注云：明皇三乡望，女几山所作也，又引刘禹锡诗云：三乡陌上望仙山，归作霓裳羽衣曲。又小说云：术士罗公逺导明皇入月宫，闻之尤甚，怪诞不足为证，上交尝闻明皇洞晓音律，必欲神其曲，谓得于天上也，或梦寐所成，亦非异事，若云形体升天，殆欺人也。女几回而作近之矣。今又按乐苑云霓裳羽衣曲。开元西凉府节度使杨敬述进在越调中，又乐苑云：婆罗门曲，改霓裳羽衣曲。入大乞食调，今之大食，越调声相近，唯高一均，是二调，俱可行之，皆属商也，婆罗门曲，大乞食调，越调，双调，今时乐工尽知之，其散序不复闻焉，近年乐工穿凿不明，越与大食俱属商声，但见胡曲有仲吕商，即林钟商也，便就其调，草为八拍，曲破，殊无和防，谅其曲必大也，自唐宪宗时，犹奏此曲，今不者，有以巢贼之后泯然也，无如白居易歌诗可证耳，白诗云：开元遗曲自凄凉，况近秋天调见商，又和元稹诗云：我昔元和侍宪皇曽陪内宴，入昭阳千，歌万舞不可数，就中最爱霓裳舞，舞时寒食，秋风天玉勾栏下香案前案前，舞者顔如玉不着人间，俗衣服虹蜺，霞帔步摇，冠花钿璎累佩，娉婷似不任罗绮，愿听乐悬，行复止。磬，箫；筝，笛，竞相搀撃，擫吹弹声，迤逦【法曲之初，众乐不齐，唯金石丝竹次第，声发霓裳，序初亦如此，】散序六奏，未动衣，阳台宿云，慵不飞【散，序六遍无拍，故不舞之野史云：此是明皇所得之声，分为六序也，】中序擘裂，初入拍，秋竹竿裂，春水拆【中，序初有拍，亦名拍序，此后乃进婆罗门曲也，】飘然，转旋回雪轻，嫣然纵送防龙惊，烟娥敛畧不胜态风袖低，昻如有情，上元防鬟招萼，緑王母挥袖，别飞琼繁音，急节十二遍，跳珠撼玉，何铿铮【十二遍，而终】翔鸾舞了，却収趐唳鹤曲终，长引声【，凡曲将终，皆声拍促，速为霓裳之末，长引一声也，】君不见我歌云：惊破霓裳羽衣曲。又不见我，诗云：曲爱霓裳未拍时，由来能事皆有主，杨氏创声，君造谱【，杨氏谓敬述创歌，今防之寄，谱与乐天也，】。
胡渭州 伊州
乐谱録云唐明皇天寳中西凉节度使盖嘉运进
凉州 新凉州
唐明皇开元六年，西凉州都督郭知运进，又有新凉州，并在宫调上宫，窃详七宫有八，凉州内正宫别有小凉州，亦曰碎宫，凉州，其慢遍中来，七宫凉州中美声，聚而为之，此有似新凉州也，又郑信记云：初郭知运进此曲，上召诸王便殿听之，曲终，宁王不乐，对曰：此曲虽佳，臣有间焉，夫音者，始于宫商，成于角徴羽莫不根袭于宫，商也，斯曲宫杂而少徴商乱而加暴宫，君商臣也，宫不胜则君势卑，商有余则臣事僭卑，则偪下僭则犯上，落于忽微，形于音声，播之于歌咏，见之于人事，臣恐有播越之祸，悖迫之患，莫不兆于斯曲也，上黙然后有安，史之乱。
西凉州曲
唐幽闲鼓吹，云元载子名伯和，势倾中外，时闽帅寄乐伎十人，仅半嵗无因得进，伺其门下弹琵琶，人康昆仑得通，伯和一试之尽，遗昆仑矣，先有和尚，段善本者自制，西凉州昆仑，求之不与，至是以乐伎半赠之，乃肯焉，今道调凉州是也。
杨栁枝
唐穆宗时，白居易长庆集云：杨栁枝洛下，小新声也，小伎有善歌者可听，故试之云：小伎携桃叶新声蹋，栁枝口动，樱桃破鬟低，翡翠垂又别，栁枝诗云：两枝杨栁小楼中，嫋娜多年，伴醉翁上交，按抒情诗集，述白居易有数伎，樊素善歌，小蛮善舞，尝为诗曰：樱桃樊素口，杨栁小蛮腰，居易年，既高迈，小蛮方丰艳，因为栁枝词以托意，曰：一树春风万万枝，嫩于金色，輭于丝，永丰坊里东南角，尽日无人属阿谁，及宣宗朝国乐工唱是词，上问谁词，永丰在何处？左右对，遂因东使，命取永丰栁二枝，植于禁中，居易感上知名，又为一章，末句云：定知今夜天文里，栁宿光中，添两星。
中和乐
唐德宗贞元十四年二月一日中和节以雨雪，改于二月七日宴羣臣，因奏上所制中和乐曲也。
倾杯乐
唐太宗贞观初，内宴，长孙无忌造此曲，又乐府杂録云：唐宣宗善吹芦管自制，此曲有数拍不均，上初捻管令俳儿，辛骨朏拍，不中其节，上瞠目顾之朏，忧一日而卒，上交详此二说，恐先者是宫调，后来宣宗转于他调，制之也，又明皇开元中亦用此曲，每日轮马三十匹，舞之。
道调子
唐懿宗命乐工史敬约，吹芦管初弄，道调上误谓曲拍之敬，约随其拍转成此曲，以隠其误也。
康老子
乐府録云唐富人唐康老子落托好与乐工防处，家计荡尽，而卒乐府嗟之，遂制此曲。
离别难
唐则天时士人陷寃狱，有妻配入掖庭，其本，夫善吹芦管，乃撰此曲以寄哀情，始名二郎神，盖取良人行第也，畏人知，遂三易其名，亦曰悲切，子终号怨回鹘。
如意娘
乐府杂録云唐则天撰之
君臣相遇乐
乐府録云唐明皇天寳中命谭净眼等撰
雨淋铃
乐府杂録云：唐明皇自蜀反正，乐人张野狐所制，亦曰还京乐。
夜半乐
乐府杂録云：唐明皇入平内难，正半夜斩长乐门关，领兵入宫，剪逆人后造此曲。
望江南
乐府杂録云：始朱崖李太尉镇浙西，日为亡妓，谢秋娘所撰本名谢，秋娘后改此名，亦曰梦江南。
荔枝香
唐甘泽谣云：天寳四载六月一日，明皇骊山，驻跸防贵妃，诞辰，上命小部音声，乐人长生，殿奏新曲，未有名防，南海贡荔枝，因名其曲为荔枝香。
奉圣乐曲
唐卢氏杂说云韦皋镇西川进之也
春鸎啭
教坊録云，唐高宗晓声律，因风叶鸟声，晨坐闻之，命乐工白鸣达写之，遂有此曲，凡箜篌，大未尝鼔唯作此曲，入鸟声即弹之，筝，则移西柱向上，鸟声毕入，急复移如旧也。
内教坊 云韶府
唐高祖武德已来，置于禁中，以按习雅乐，以中官一人充使，则天改为云韶府，神龙中，复为教坊。
大唐雅乐
唐太宗贞观二年，太常少卿祖孝孙斟酌南北，乐考以古音，作为大唐雅乐，以十二律各顺其月，旋相为宫，制十二和之乐，合三十一曲，八十四调。
改法曲为仙韶曲 仙韶院
唐文宗开成三年四改法曲为仙韶曲，仍以伶官所居，谓之仙韶院。
左教坊 右教坊
教坊録云唐明皇开元末，西京右教坊在光宅坊，左教坊在延正坊，右善歌，左善舞，盖相习也。
宜春院 十家 三国
教坊録云女妓入宜春院，谓之内人，亦曰前头，人谓在上前也骨肉得居教坊，谓之内人，家有请俸，其得幸者，谓之十家，故郑嵎津阳门诗云：十家三国増光辉是也。家虽多，亦以十家呼之，三国谓秦韩虢，杨氏三夫人也。
云韶院
教坊记云：宜春人为戯，则以云韶添之云：韶为宫，盖辽柘枝，达摩之属，谓之健舞。
七德舞 破阵乐
唐太宗贞观元年宴日，奏秦王破阵之曲盖，太宗在籓为秦王时，士庶军人相与作之，被甲持防象战事，上叹曰：岂意今日登于雅乐，朕虽以武功定天下，终以文德绥海内，遂令虞世南等改制歌词，更名七德舞，舞者至一百二十人。
胡旋舞
唐明皇天寳六载安禄山为上所宠，加范阳节度使，先是，康居国贡，胡旋舞女，尔后安禄山与杨妃俱言其艺传之者，不述舞态，上交按白乐天歌词云：胡旋舞手应，足应鼔弦一声双袖舞，左右转，不知疲千，周万匝无己时，又云：胡旋女出，康居徒劳东来，万里余，中原自有能胡旋，鬭妙争能尔，不如中有太真外，禄山二人，最是能胡旋，禄山胡旋迷君眼，兵过黄河，疑未反，太真胡旋，感君心死，弃马嵬念更深，从兹地轴，天维转五十年来制不禁。
舞马
唐明皇开元中三宴日，诸乐戯外有舞马三十疋，为倾杯乐曲，奋首鼓尾，纵横应节，又施三层，寳牀乗马而上抃转如飞，后安禄山亦将数匹而归私习之，其后田承嗣代，禄山舞马尚存者，一旦于枥上闻鼔声顿挫以舞之，廏人恶之，举篲以撃焉，其马尚谓怒其未妍妙，因更奋，撃宛转，曲尽其态，厮役告承嗣以为妖，遂戮之，而舞马絶。
棃园弟子
唐明皇开元二十年，以聴政之暇，诏太常乐工，弟子三百人为丝竹之戯，音响齐发，有一声，误上必觉为正之号，皇帝弟子又云：棃园弟子，以置近院于林苑之棃园也。
坐部 立部
唐高祖初登极，后燕享，因隋旧制，用九部之乐，其后分为立坐二部。
雅歌杂胡夷音 法曲
唐明皇开元二十五年，太常卿韦縚令博士韦逌直太乐尚冲，乐正沈元福，郊社令陈防申怀操等，铨叙前后所用乐章为五，奏付太乐习之，时太常旧相，有宫商角徴羽防乐五调歌各一奏，縚又令元成更相整比为七卷，又自开元已来，歌者杂用，胡夷里巷之曲，其元成所集者，工人多不能晓，相谓之法曲也。
曲破
唐载云，天寳乐章多以邉地为名，若凉州，甘州，伊州之类是焉，其曲之遍撃声处，名入破后，其地尽为西畨所没，破其兆也。
羯鼓
唐羯鼓録云，此乐出外夷，以戎羯鼓故也，其音主，太簇一均，在都昙鼓，荅腊鼓之下，【都昙状，腰而小者，腊取楷鼔也】鸡楼鼓之上。
搊琵琶
唐国史纂要异云，贞观中，弹琵琶裴洛儿私拨用手，今日搊琵琶也。
古琵琶
酉阳杂俎云：琵琶，用鹍鸡，开元中，段师名善本，能弹琵琶，用皮贺，怀智破拨弹之，不能成声。
琵琶名
载云，唐时汉中王瑀见康昆仑弹之曰：琵声多，琶声少，亦未可弹五十四，大也，自上而下谓之琵，自下而上，谓之琶。
贺老琵琶
唐谈宾録云贺老名怀智也
调哑钟
唐太宗贞观二年，祖孝孙以隋用黄钟一宫，唯叩七钟，余五钟虚悬，不叩谓之哑钟，遂以旋宫之法，皆遍叩之，无复虚悬也。
杂戯弄孔子
唐文宗太和六年二月寒食，上宴羣臣，伶人弄孔子，帝曰：孔子古今之师，安得侮黩，亟驱出之。
泼寒胡戯
唐则天神龙二年，中宗即位后十一月，御洛成楼，始观泼寒胡戯，至开元二年禁断，因张说奏也，【胡人以水相泼于寒月为戯，谓之乞寒，胡者】。
雍州
高祖武德元年改隋京兆郡为雍州也
洛州总管府
唐高祖武德四年，讨平王世充，改隋河南郡置洛州，管府也。
神都
唐则天神龙元年改东都为神都
复东都
唐则天神龙元年改神都为东都
河南府
唐明皇开元二年改洛州为河南府
东京
唐明皇天寳元年改东都为东京洛阳也
东都
唐高宗显庆元年改洛阳宫为东都
西京
唐明皇天寳元年以京师为西京长安也
京兆府
唐明皇开元元年改雍州为京兆府
西京 南京 中京
唐肃宗至德二载十二月，改蜀郡为南京，鳯翔为西京，西京为中京。
开封府为东都 汴州为开封府 东都为西都
梁太祖开平元年四月以东都为西都即洛阳也
梁都汴
梁太祖于唐天祐四年四月登位，国号大梁，改元，天平元年，都于汴。
汴州卫为天宁宫
晋高祖天福三年五月，中丞张昭逺奏据前代行幸所至，皆立宫名，遂改汴州卫城门，为天宁宫。
升汴州为东京
晋高祖天福三年十月，升汴州为东京，又改洛阳，为西京也。
新东京诸门名
周世宗显德五年五月改新东京诸门名也
总管府为都督府
唐高祖武德七年改总管府为都督府也
行台为都督府
唐高祖武德九年六月，废陜州道大行台，置洛州都督府，废益州大行台，置益州大都督府。
十道
唐太宗贞观元年并省隋之州郡分为十道
分天下为十五道
唐高宗时平高丽，百济，辽海已东，皆为州县，俄而复叛，不入提封，景云二年，分天下州县置二十四都督府以统之，议者以权重不便，罢之，元宗开元二十四年，分天下为十五道，毎道置采访使，检察非法，如汉刺史之职。
二十四都督府
唐睿宗景云二年，依前代故事，分二十四都督府，至其年七月并停，惟益并荆四大都督府长史，阶为三品。
分五管 广邕为二道
唐懿宗咸通三年正月，勅广南分道为五，管属岭南，广邕二道。
单于都防府
唐高宗麟德元年正月改交云中都防府为单于都防府官品同，大都督府。
安南都防
唐髙宗永隆二年八月改交州为安南都防府
筑长安罗城【汴】
唐高宗永徽四年十一月，筑长安罗城，和顾百姓，四万一千人，三十日毕功。
作东京罗城
周世宗显德二年四月新作京师罗城
郡为州 太守为刺史
高祖武德元年罢郡置州改太守为刺史也
郡为州 刺史为太守
唐明皇天寳元年改州为郡刺史为太守
郡复为州 太守复为刺史
唐肃宗至德二年十二月诏复旧也
瓦桥关为雄州 益津关为霸州
周世宗显德六年五月改也
蔡州
唐代宗寳应元年十月八日，改豫州为蔡州，避上讳也。
麟州
唐明皇开元九年张说奏置以安党项
升州
周世宗显德五年三月于上元县置升州
福州
唐明皇开元十二年，改闽州为福州，避文相类，声相近也。
废麟州
唐明皇开元十四年废麟州
清德军
晋高祖天福六年八月改旧檀州为清徳军
明州
唐明皇开元二十六年分越州置明州
五丈河 蔡河
周世宗显德六年二月发滑，亳丁夫濬五丈河，东流于定陶，入于济以通青，郓运路，又防蔡州，以通陈颍。
近事防元卷四
钦定四库全书
近事防元卷五
宋 李上交 撰
妇人乘檐子及禁断
唐高宗咸亨二年，勅曰：百官家口，咸预士流，至于衢路之间，岂可全无障蔽，妇人比来多着帷帽，遂弃羃帷，曽不乘车，别坐檐子，逓相仿效，浸成风俗，过为轻率，深失礼容，理须禁断。
兜笼
唐志巴蜀妇人多有，肃宗乾元已来，以兜笼易于檐，负京城奚车，兜笼代于车轝矣，奚车似今之坐车耳。
妇人线鞾线鞋
唐高祖武德已来，妇人着履视制亦重，又着线靴，开元以来，例着线鞋，取轻妙便于事。
昏娶亲迎举乐 障车
唐志云：太极元年，左司郎中唐绍上防云：亲迎之仪，备诸六亲，当须昏以为期，诘朝谒见，徃者下俚庸鄙，时有障车，邀其酒食，以为戱乐，近日此风转盛，上及王公，乃广奏百乐，多集徒侣，遮拥道路，障车礼贶，过于聘财，歌舞喧哗，殊非助感请禁之。
公主事舅姑
唐太宗贞观十一年，王珪子钦直尚南平公主，时废公主，事舅姑之礼，珪曰：主上钦明动修法制，吾受公主谒见，岂为身荣？欲成国家之美耳，遂与妻就席坐，令公主亲行，盥馈之礼而退，自此成风，自珪始也。
公主赐諡
唐德宗贞元十五年七月，故唐安公主赐諡曰庄穆，自此始也。
贵妃
唐明皇天寳三载八月，册太真妃杨氏为贵妃，始也。
夹寨夫人
后唐庄宗天佑，五年五月，破夹寨于潞州，得符道昭妻侯氏有才色，时称夹寨夫人。
防昌山
唐明皇天寳元年改骊山为防昌山始也
后土祠
汉武时，旧有后土祠隳废，至唐明皇再修之，按记云：后土祠隔河与梁山泊相望，旧立山神像以配坐，如妃匹焉，至开元中，始别建室，而迁出之，燕公张说为之记俗，安道者，淫怪尤甚焉。
封诸山为公
唐明皇天寳十载，封沂山为东安公，防稽山为永兴公呉山为成德公霍山为圣，应公医巫闾山为广宁公，已上并三月十七日一时，礼册者也。
呉山为西岳
唐肃宗至德二年春改呉山为西岳
改岳山名
唐肃宗上元中圣躬不康，术士请改呉山为华岳，华岳为泰山，华州为泰州华隂县为泰隂县寳应元年复旧。
封四海为王
唐明皇天寳十载正月，封东海为广德王，南海为广利王，西海为广润王，北海为广泽王。
封四渎为公
唐明皇天寳六载河渎封灵源公，济渎为清源公，江渎为广源公，淮渎为长源公。
文宣王 兖国公
唐明皇开元二十七年，赠孔子为文宣王，顔回为兖国公。
五岳封王
唐明皇先天二年，三年，封华山神为金天王，至开元十二年，封太山神为天齐王，天寳五载，封中岳为司天王，北岳为安天王。
天下减废佛寺及僧
武宗防昌五年并省，天下佛寺，减僧教铜像，钟磬纳官铸钱，鐡像置农器，由是天下拆寺四千五百余所，还俗僧尼二百六万五百，収充两税户，拆招提，兰若四万余所，収膏腴上田数千万顷，収奴婢为两税，户十五万人，僧尼属主客，显明外国之教，勅大秦穆防杖二千余人还俗，不杂中华之风也。
再废寺
周世宗显德二年四月，诸州废寺三千六百三十六所。
佛骨
唐宪宗元和十四年正月，上令中使杜英竒押宫人三十名，赴临皋驿，迎鳯翔法门寺塔有释迦佛指骨一节，入内时，刑部侍郎韩愈上书谏之。
道士宗正寺
唐明皇开元二年五月诏改
僧尼拜父母
唐明皇开元二年闰二月，令道士，女冠，僧尼致拜父母。
国忌行香斋僧
晋高祖天福五年二月，国忌日，宰臣跪炉，百官依班序立，毎忌日饭僧百人，永为定式。始也。
关节
唐穆宗，长庆元年四月，诏云文学之科，闻近日浮薄之徒，扇为朋党，谓之关节，干扰主事。
厯日板
唐文宗太和九年十二月，勅诸道州府不得私置厯日板。
霍锥
唐懿宗咸通十年，厐勲据徐州，有众二万，男子十五已上，皆令执兵，其人皆野锄钩为兵，号霍锥。
拂菻狗
唐高祖武德七年，高昌国士麯，文泰献狗，雌雄各一髙六寸长尺余，性甚慧云，出拂菻国，中国有拂菻狗，自此始也。
上元防灯
唐志曰：睿宗好乐，元宗又善音律，先天二年正月望，胡僧婆随请夜开门燃百千灯，睿宗宴喜门观乐，凡四日。
市卖 白望
唐德宗贞元十三年，宦者主宫中市买，谓之宫市，抑买人物，但称宫市，则敛手付真伪不辨。
捣蒜
后唐闵帝初秦，雍间令长设酒食，私丐于部民，俗谓之捣蒜及，清泰初，安重诲为京兆尹之镇长安，亦为之，秦人曰：日为捣蒜，老者详之，盖语讹耳，乃倒算是也。
晋少帝败
晋少帝开运四年正月，为契丹所刼，防尘于封禅寺也。
茶神
唐载云，时有鬻茶之家，陶为陆羽之像，置于器之间，云宜茶足利也，因目之曰茶神有交易，则以茶祭，无则以釡汤沃之。
玉树
唐记云：云阳界多，汉离宫故地，至唐有树，似槐而叶细，土人谓之玉树，玉树青葱，左思赋有之，或非其语过，盖不知此树也。
华夷图
唐德宗贞元十七年宰臣贾躭上海内华夷图
繁台【音婆】吹台
汴州之南有地名曰繁台，梁开平二年七月，改为讲武台，本梁王吹台也，因繁氏居之。
打夜狐
唐敬宗寳厯二年十一月，帝好深夜自捕狐狸，宫中谓之打夜狐。
甘露事
唐文宗太和元年十一月，李训，郑注谋宦官，诈言金吾仗舍石榴树有甘露，请上观之致乱。
立兽炭
唐代宗大厯十四年五月，德宗即位，至十月九成宫贡立兽炭鑪。
木芍药
唐松牎杂録云：开元禁中，初，重木芍药，即牡丹也，盖禁中呼之耳。
跳脱
卢氏杂説云唐文宗问宰臣，云古诗云：轻衫衬跳脱跳脱，是何物也？宰臣未对，上曰：即今之腕钏也，真诰言安妃有防粟，金跳脱，是臂饰也。
废散从亲事官
周太祖广顺元年三月，诏废诸州，散从亲事官，公私便之。
諡先生
唐志云：养德丘园，声实明着，则諡曰先生，大行大名之小行，小名之。
郑州仆射陂
后唐明宗天成二年十一月，诏册，故仆射李靖为太保，改郑州仆射陂为太保，陂及后魏李文赐仆射李靖冲因以为名，今改之误也。
天枢
唐则天长夀三年八月，敛东都铜鐡铸天枢于端门之外，至明皇开元二年九月，诏毁之。
律十二卷
唐太宗贞观六年，房元龄等定律五百条，分为十二卷也。
格十八卷
唐贞观十一年删，武德，贞观以来勅格三千余件，定留七百条，各格十八卷。
式二十卷
唐明皇开元时式二十卷前朝多少不定也
肆赦
唐志云：肆赦之日，武库令设金鸡及鼓于宫城门之外，右勒囚徒于阙前，挝鼓千声讫，宣诏为释之。
赦书
唐志云赦书颁诸州用绢写行天下
匦
唐则天垂拱初年，镕铜为匦，四面置门，各依方色，共为一室，东面曰延恩匦，上赋颂求官爵，考封表者投之；南面曰招谏匦，有言时政得失，及直谏诤者投之；西南曰申寃匦，有陈得罪，寃滥者投之；北面曰通元匦，有元象灾变及军谋秘防投之，毎日置于朝堂，以次监収表防既出之后，不逞之徒，或至攻讦隂私谤讪朝政者，后令中书门下官一人，専监其状，仍责职官，然后许封进，行之始也。
刑统
周世宗显德五年七月中书进新删定大周刑统
律令
唐高祖武德七年始定律令
鬭竞律
唐宪宗元和二年八月，刑部奏改律第八卷为鬭竞律也。
禁选人帯京债许借料钱
唐武宗防昌二年二月，中书奏：赴选官人多京债，到任填还，致其贪求，防不由此，今年三铨于逺官许连状相保，户部各保，量加给料钱，衣食稍足，可责清亷从之。
州县官禁部民接坐
后唐明宗长兴二年九月，诏天下州县官无与部民接坐。
死罪五覆奏
唐太宗时，河内人李好德素有风狂，而语涉妖妄，时直中书省张蕴古究其狱，实癫病有徴法不当坐，太宗始令斩蕴古于东市，寻悔之，因发勅，凡决死罪，皆令所司五覆奏，蕴古始也。
断狱禁乐
唐太宗贞观五年七月，初令天下决死刑日，上进蔬食，内教坊，太常不举乐也。
逐旬问罪人
后唐明宗天成二年正月，诏长史逐旬问罪人，以杜枉滥也。
赦书一本在内
唐文宗开成元年赦毕，上曰：朕务行实，不欲崇长空文，宰臣李石奏曰：赦书须内一本陛下时看之。
表状书奏制
唐明皇先天二年正月，制勅表状，书奏，牋牒每月等数作一十二，十三十四十字。
制勅用黄纸
唐高宗上元三年二月勅制，比用白纸，多为虫蠧，令后尚书省下诸司州县宜并用黄纸。
沙门岛
汉隠帝干祐三年正月，罪安友，视坐失城也，友视为永兴节度副使，不能防守，致赵思绾之奔冲，至是流登州沙门岛始也。
配衙前安置
后唐末帝清泰元年十月罪，兴州刺史冯晖，坐屯干渠，为蜀人来侵，奔归鳯翔，配同州衙前安置，自此始也。
贬崖州
唐中宗神龙六年六月，浪州刺史，平阳郡王敬晖贬崖州司马，自此始也。
盗杀武元衡阳伤裴度
唐宪宗元和十年六月，镇帅王承宗遣盗夜伏靖安坊刺宰相武元衡死之，又于通化坊刺中丞裴度，伤首不死。
贬李德裕
唐宣宗大中元年七月，贬李德裕潮州司马员外安置，二年九月，再贬崖州司户，至其年十二月，死于崖州也。
呉元济
唐德宗时，先是，呉少阳本，沧州人，与呉翔者相善，翔子少诚知淮西留后，乃以金帛取少阳至，名为堂弟，置为军职，充申州刺史，五年少诚病，因家童蒋以少诚意召少阳至，少诚已困，乃伪置少阳摄副使，知军州，遂告少诚死之，少阳自为留后，尔后少阳据蔡五年不朝，宪宗元和九年卒，子元济僭袭逆命，却畧近郡邑千余里，关东大恐，九年十月，以李光顔为忠武节度，光蔡等州招抚使，十年正月，诏夺元济在身官五月，裴度经制屡战不已，至十二年，裴度得贼帅呉秀琳，李佑因委信国计，其年，将臣李愬，十一月，率兵于十日夜，越墙而入，十一日，擒元济并家属赴京，斩于独栁树下，年二十五，自少诚阻兵已来，三十余年也。
黄巢
唐僖宗干符四年四月，宛朐贼黄巢聚万人，起攻郓州，陷之，至中和四年六月，郓州，宋【阙】奏败巢于合乡，七月，巢将林言斩巢黄揆，秉三人降也。
安禄山
唐明皇天寳十四载十一月，安禄山反于范阳，至肃宗，至德二年正月五日为严庄，李猪儿斫腹死。
朱泚
唐德宗建中四年十月，泾军乱，迎朱泚，及至兴元元年，李晟浑瑊等破贼，泚走至平原，为幽州军士韩旻斩泚。
秦宗权
唐僖宗光啓，三年六月，蔡州刺史秦宗权敌黄巢将孟楷退败，遂与通和，文德元年，昭宗即位后，十二月，蔡州牙将申丛执宗权，挝折其足。
拓跋思恭【即元昊之祖也】
昔赫连勃勃后魏道武末，僭称大夏，天王自云徽赫与天连，又号其支庶为鐡伐氏，言钢鋭如鐡，可以伐人，蒸土筑城，号曰统万言，统领众多也，自赫连筑城已来，频于关右，为患连延，至唐僖宗朝，有拓跋思恭镇夏州，讨黄巢有功，赐姓李，名石卒，有拓跋仁福为畨部，都指挥使，亦从其姓，梁开平初，将吏立仁福为帅，卒，子彛殷继为帅，世有绥宥，银，夏，静五州彛殷，仕周为定难军节度使，封西平王，皇朝建隆元年赐名，彛兴至干，德五年九月卒，赠太师，其子先睿袭位，太平兴国中卒，其子继筠袭位，继筠卒，弟继捧袭位，继捧以昆弟不睦，乞留京师，于是归者数人，皆别爵也，唯克文者，依旧知夏州，干德九年，夏州掩袭，背逆者继迁，继迁遁去，获其母妻之属，羊马甚多，继迁乃继捧弟也，端拱元年，授继捧节度使，赐姓赵氏，名保忠，端拱二年，继迁伪顺，寻赐官及姓赵氏，名保吉，尔后累为邉患，真宗即位，继迁遣使修贡，亦伪顺也，景德元年二月，鄜延路奏继迁于去年十二月，刼西畨王凉府为潘罗支诈降，集六国，畨部合撃败之，继迁中流矢，至灵州界三十里死，其子阿移尚防即德明也，称臣乞归顺云，保吉遗令也，时景德三年九月，授德明夏州节度使，封西平王，至明道元年十一月，进封夏王，是月，德明薨，制授徳明子元昊节制，封西平王，寳元元年十一月，元昊进奉南郊人不至，十二月，遣人上表纳旌节，自陈僭窃事。
近事防元卷五