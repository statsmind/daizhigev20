钦定四库全书     子部十
风俗通义       杂家类三【杂説之属】提要
【臣】等谨案：风俗通义十卷，附録一卷汉应劭撰，劭字仲逺汝南人尝举孝亷中平六年，为防山太守事迹具后汉书本传，马总意林称为三国，时人不知何据也？考隋书经籍志，风俗通义三十一卷，注云録一卷应劭撰，梁三十卷，唐书艺文志应劭风俗通义三十卷，崇文总目读书，志书録解题皆作十卷，与今本同明，吴琯刻古今逸史，又删其半，则更缺畧矣各卷皆有总题，题各有散目，总题后畧陈大意而散目先详其事，以谨按云云，辨证得失，皇霸为目，五正失为目，十一愆礼为目，九过誉为目，八十反为目，十音声为目二十有八，穷通为目，十二祀典为目，十七怪神为目，十五山泽为目十九，其自序云：谓之风俗通义，言通于流俗之过谬，而事该之于义理也，后汉书本传称撰风俗通以辨物类名号，讥时俗嫌疑，不知何以删去义字，或流俗省文，如白虎通义之称，白虎通史家因之欤？其书因事立论，文词清辩，可资博洽，大致如王充论衡而叙述，简明则胜，充书之冗漫多矣，旧本屡经传刻失于校，讐颇有讹误，如十反类中分，范茂伯郅，朗伯为二事而佚，其断语穷通，类中，孙卿一事，有书而无録，怪神类中城，阳景王词一条，有録而无书，今并厘正，又宋陈彭年等修广韵，王应麟作姓氏急就篇，多引风俗通姓氏篇是此篇，至宋末犹存，今本无之，不知何时散佚？然考元大徳，丁未，无儒学，刋本前有李果序，后有宋，嘉定十三年丁黼防防称余，在余杭借本于防，稽陈正卿，正卿葢得于中书徐渊子讹舛已甚，殆不可读，爱其近古，钞録藏之携至中都得馆，中，本及孔，复君寺丞，本互加叅，考始可句读，今刻之于防府，好古者防得旧本从而增改，是所望云则宋宁宗时之本已同，今本不知王氏何以得见是篇，或即从广韵，注中辗转援引欤？永乐大典通字韵中尚载有风俗，通姓氏一篇，首题马总意林字所载，与广韵注多同，而不及广韵，注之详葢马总节本也，然今本意林无此文，当又属佚，脱今采附风俗通之末，存梗槩焉，乾隆四十六年二月恭校上。
总纂官，【臣】纪昀，【臣】陆钖熊，【臣】孙，士毅。
总 校 官 【臣】 陆 费墀
风俗通义原序
昔仲尼没而微言阙，七十子丧而大义乖，重遭战国，约从连横，好恶殊心，真伪纷争，故春秋分为五诗，分为四易，有数家之传，并以诸子百家之言，纷然殽乱，莫知所从，汉兴，儒者竞【，一本作竟，】复比谊，防意为之章句，家有五六，皆析文便辞，弥以驰逺缀文之士，杂袭龙鳞，训，注说难，转相陵髙积如丘山，可谓繁富者矣，而至于俗间行语，众所共传，积非习贯，莫能原察，今王室大壊九州幅裂，乱靡有定，生民无防，私惧后进益以迷昧，聊以不才，举尔所知，方以类聚，凡一十卷，谓之风俗通义，言通于流俗之过谬，而事该之于义理也，风者天气有寒暖，地形有险易，水泉有美恶，草木有刚柔也，俗者含血之类，像之而生，故言语歌讴，异声鼓舞，动作殊形，或直或邪，或善或滛也，圣人作而均齐之，咸归于正，圣人废则还其本，俗尚书，天子廵守，至于岱宗，觐诸侯见，百年命大师陈诗以观民风俗，孝经曰：移风易俗，莫善于乐，传曰：百里不同风，千里不同俗，戸异政人殊服，由此言之，为政之要，辨风正俗，最其上也，周秦常以嵗八月遣輶轩之使，求异代方言，还奏籍之，藏于秘室，及嬴氏之亡，遗脱漏弃，无见之者，蜀人严君平有千余言，林闾翁孺才有梗概之法，扬雄好之天下，孝防卫卒交防阙下质问，以次注续二十七年，尔乃治正凡九千字，其所发明，犹未若尔雅之闳丽也，张竦以为悬诸日月，不刋之书，予实顽闇，无能述演，岂敢比隆于斯人哉！顾惟述作之功，故聊光啓之耳，昔客为齐王画者，王问画孰最难？孰最易？曰：犬马最难鬼魅，最易犬马，旦暮在人之前不类，不可类之，故难鬼魅，无形无形者，不见不见，故易；今俗语虽云浮浅，然贤愚所共咨论，有似犬马，其为难矣！并综事实，宜于今者，孔子称丘也，幸茍有过，人必知之，俾诸明哲，幸详览焉。
风俗通义原序
钦定四库全书
风俗通义巻一      汉 应劭 撰皇霸
盖天地剖分，万物萌毓，非有典艺之文，坚基可据，推当今以览，太古自昭昭，而本防防乃欲审其事，而建其论，董其是非，而综其详略言也，实为难哉！故易纪三皇书叙唐虞惟天为大，唯尧则之，巍巍其有成功，焕乎其有文章，自是以来，载籍昭晳，然而立谈者，人异缀文者家舛，斯乃杨朱哭于岐路，墨翟悲于练素者也，是以上述三皇下记六国，备其终始，曰皇霸。
三皇
春秋运斗枢説伏羲女娲，神农：是三皇也，皇者天，天不言，四时行焉，百物生焉，三皇，垂拱无为，设言而民不违，道德泊，有似皇天，故称曰皇皇者，中也，光也，也，含履中开隂布刚上含皇极，其施光明，指天画地，神化潜通，煌煌盛美，不可胜量礼，号諡记説伏羲祝融，神农含文嘉记，虙戯燧人，神农伏者，别也，变也，戯者献也，法也，伏羲始别八卦，以变化天下，天下法则咸伏贡献，故曰伏羲也，燧人始鑚木取火炮，生为熟，令人无复腹疾，有异于禽兽，遂天之意，故曰燧人也，神农神者，信也，农者浓也，始作耒耜，教民耕种，美其衣食，德浓厚若神，故为神农也，尚书大传説遂人为遂皇，伏羲为戯皇，神农为农皇也，遂人以火，纪火太阳也，阳尊，故托遂皇于天，伏羲以人事纪，故托戯皇于人，盖天非人，不因人，非天不成也，神农悉地力，种防防故托农皇于地，天地人道备而三，五之运兴矣。
谨按易称古者伏羲氏之王天下也，仰则观象于天，俯则观法于地，始作八卦，以通神明之德，以类万物之情，结防为网罟，以田以渔，伏羲氏没，神农氏作，斵木为耜，揉木为耒，耒耜之利，以教天下，日中为市，致天下之民，通其变，使民不倦，神而化之，使民宜之，唯独叙二皇不及遂人，遂人功重于祝融，女娲文明象天，大传之义，斯近之矣。
五帝
易传礼记，春秋国语，太史公记黄帝，颛顼，帝喾，帝尧，帝舜是五帝也。
谨按易尚书大传，天立五帝以为相，四时施生法度，明察春夏庆赏，秋冬刑罚，帝者，任德设刑，以则象之，言其能行天道，举错审谛，黄帝始制冠冕，垂衣裳，上栋下宇，以避风雨，礼文法度兴事，创业黄者，光也，厚也，中和之色，德四季与地同功，故先黄以别之也，颛者专也，顼者，信也，言其承易，文之以质，使天下防化皆贵贞，慤也，喾者考也，成也，言其考明法度醇美，喾然若酒之芬香也，尧者髙也饶也言其隆兴焕炳防髙明也舜者推也，循也，言其推行道徳循尧绪也。
三王
礼号諡记説夏禹殷汤，周武王是三王也，尚书説文王作罚，刑兹无赦，诗説有命自天，命此文王，文王受命，有此武功，仪刑文王，万邦作孚，春秋説王者孰谓？谓文王也。
谨按易称汤武革命，尚书武王戎车三百两，虎贲八百人，擒纣于牧之野，惟十有三祀，王访于箕子，诗云：亮彼武王，袭伐大商，胜殷遏刘，耆定武功，由是言之，武王审矣，论语文王率殷之叛国，以服事殷，时尚臣属何縁便得列三王哉？经美文王，三分天下有其二王业，始兆于此耳。俗儒新生，不能采综，多其辨论，至于讼阋大王，王季，皆见追号，岂可复谓已王乎？禹者辅也，辅续舜后，庶绩洪茂，自尧以上，王者皆子孙据国而起，功德浸盛，故造美号，舜禹本以白衣砥行显名，升为天子，虽复更制，不如名著，故因名焉。经曰：有鳏在下曰虞舜，佥曰伯禹，禹平水土，是也。汤者攘也，昌也，言其攘除不轨，改亳为商，成就王道，天下炽盛，文武皆以其所长，夫擅国之谓王，能制割之，谓王制杀生之威之谓王，王者徃也为天下所归，徃也。
五伯
春秋説齐桓晋文秦缪宋襄楚庄是五伯也
谨按春秋左氏传，夏后，太康娱于耽乐，不循民事，诸侯僣差，于是昆吾氏乃为盟主，诛不从命，以尊王室，及殷之衰也，大彭氏，豕韦氏复续其绪，所谓王道废而霸业兴者也，齐桓九合，一匡辅成王室，责彊楚之罪，复菁茅之贡；晋文为践土之防，修朝聘之礼，纳襄克，翼戴天子，孔子称民到于今受其赐，又曰：齐桓正而不谲，晋文谲而不正，至于三国，既无叹誉，一言而缪公受郑甘言，置戎而去，违黄髪之计而遇殽之败，杀贤臣，百里奚以子车氏为殉，诗黄鸟之所为作故，諡曰缪。襄公不度德量力，慕名而不综，实六鹢，五石先着其异，覆军残身，终为僇笑，庄王僣号，自下摩上，观兵京师，问鼎轻重，恃强肆忿，防亡宋国易子析骸，厥祸亦巨，皆无兴微继絶尊事王室之功，世之纪事者，不详察其本末，至书于竹帛，同之伯功，或误后生，岂不暗乎？伯者长也，白也，言其咸建五长，功实明白，或曰：霸者把也，駮也言把持天子，政令纠率同盟也，桓公问管仲，吾何君也？对曰：狄困于卫，偃兵不救，须灭乃徃存之仁不纯，为霸君也，盖三统者，天地人之始，道之大纲也，五行者，品物之宗也，道以三兴德以五成，故三皇五帝三王，五伯至道不逺三五复反，譬若循连环，顺鼎耳，穷则反本，终则复始也。
六国
楚之先，出自帝颛顼，其裔孙曰：陆终娶于鬼方氏是谓女嬇，盖孕而三年不育，啓其左胁，三人出焉，啓其右胁，三人又出焉，其六曰季连，是为，其后有鬻熊子为文王师，成王举文武懃劳而封熊绎于楚食，子男之采，其十世称王，懐王用佞臣，上官子简斥逺忠臣屈原作离骚之赋，自投汨罗水，因为张仪所欺，客死于秦，到王负刍，遂为秦所灭，百姓哀之，为之语曰：楚虽三戸亡秦必楚，自颛顼至负刍六十四世，凡千六百一十六载， 燕召公奭与周同姓，武王灭纣，封召公于燕，成王时入据三公，出为二伯，自陕以西，召公主之，当农桑之时，重为所烦劳，不舍乡亭，止于棠树之下，聼讼决狱，百姓各得其所夀百九十余乃卒，后人思其德美，爱其树而不敢伐诗，甘棠之所为作也。九世称侯，八世称公，十世称王，到王喜为秦所灭燕，外迫蛮貃，内逼齐晋，﨑岖彊国之间，最为弱小，防灭者数矣，然社稷血食者八九百载，于姬姓独后亡，非盛德之遗烈，岂其然乎？ 韩之先与周同姓，武子事晋献公封于韩原，因以为姓，韩厥因卜者之繇，陈成季之功，绍赵氏之孤建，程婴之义，为晋名卿，寔天所相，其四代始与赵，魏俱得列为诸侯矣，五世称王，到王安为秦所灭， 魏之先，毕公髙之后也，毕公与周同姓，武王灭纣封髙于毕，因以为姓，其裔孙曰：毕万事晋献公，献公伐魏，灭之，以封万卜偃曰：毕万之后必大，万，盈数魏，大名也，天子曰兆民，诸侯曰万民，今名之大，以从盈数，以是有众，不亦宜乎？其六世称侯，侯之孙称王，到王假为秦所灭， 赵之先与秦同祖，其裔孙曰：造父事，周穆王为御骅骝，騄耳之乗西谒西王母东灭，徐偃王日驰千里，帝念其功，赐以赵城，因以为姓，子叔始去周事晋，其后简子地过于诸侯，权重于晋君，简子疾，五日不知人，大夫皆惧，呼毉扁鹊视之，出，董安于问，扁鹊曰：血脉治也，勿恠，昔秦穆公尝如此，七日而寤，寤之日，告公孙支与子舆曰：我之帝所甚乐，吾所以久者，适有学也，帝告我：晋国且大乱，五世不安，其后将霸，未老而死，霸者之子且令而国男女无别，公孙支书而藏之，秦防，于是出矣，献公之乱，文公之霸，而襄公之败秦师于殽而归纵滛，此子所闻，今主君之病与之同，不出三日，病必间有言也，居二日半，简子寤，语大夫曰：我之帝所甚乐，与百神游于钧天，广乐九奏万舞，不类三代之乐，其声动心，有一熊欲援我射之，中熊死，有罴来，我又射之，中罴死，帝甚嘉之，赐我二笥，皆有副，吾见儿在帝侧，帝属我，翟犬曰及汝，子之壮也以赐之，帝告我，晋国且衰，十世而亡，嬴姓将大败周人于范魁之西，亦不能有也，董安于受言，而书藏之，以扁鹊之言告简子，赐扁鹊田四万畆，他日，简子出，有人当道，辟之不去，从者将刃之，当道者曰：吾有欲谒于主君，从者以闻，简子召之，曰：嘻！吾有所见，子晰也，当道者曰：屏左右，愿有以谒简子，屏人当道者曰：主君之病，臣在帝侧，简子曰：然，子之见我何为？当道者曰：帝令主君射熊罴皆死，简子曰：是且何也？当道者曰：晋国且有大难，主君首之，帝令主灭二卿，夫熊罴皆其祖也，简子曰：帝赐我二笥，皆有副，何也？当道者曰：主君之子将克二国于翟，皆子姓也，简子曰：吾见儿在帝侧，帝属我一翟犬，曰：及汝子之长以赐之，夫儿何説以赐翟犬，当道者曰：儿主君之子也，翟犬代之先也。主君之子，其必有代及主君之后嗣，且有革政，而胡服并二国于翟，简子问其姓而延之以官，当道者曰：臣野人，致帝命耳。遂不见，无防范，中行作乱，简子灭之，此熊之效应也，简子卒无防立，是为襄子，智伯攻襄子，襄子奔之，保晋阳，原过从后至，王泽见三人，自带以上，可见与原过竹二节莫通，为我以是遗赵无卹原过，既至，以告襄子，斋三日，亲自剖竹，有朱书曰：赵无卹余霍泰山阳侯大使，三月丙戌，余将使汝反灭智氏，女亦立我百邑，余将使赐汝林胡之地，至于后世，且有伉王赤黒龙面鸟噣，须眉髭髯，大膺大匈修下，而冯左袵介乗奄有河宗，至于休溷，诸貉，南伐晋别，北灭黒姑襄子再拜受，三神之令，三国攻晋阳嵗余乃以汾水灌其城，城不没者三板，城中悬釡而炊，易子而食，张孟谈乃夜出见韩，魏，韩、魏反与合谋，而灭智氏，共分其地，于是赵北有代，并知山，遂祀三神于百邑，使原过主霍泰山，至武灵王竟，胡服骑射，辟地千里，到王迁信，秦反间之言，杀其良将李牧而任赵括，遂为所灭，此童謡曰：赵为号，秦为笑，以为不信，视地上生毛， 陈完，字敬仲，陈厉公之子也。初，懿氏卜妻之，其繇曰：是谓鳯凰于飞，和鸣锵锵，有妫之后，将育于姜，五世其昌，并于正卿，八世之后，莫之与京，周史有以周易筮之，遇观之否？曰：是谓观国之光，利用宾于王，此其代陈有国乎？不在此，其在异国，非此其身，在其子孙光逺而自他有耀者也，厉公为蔡所灭，杀国内乱，完奔于齐，齐侯以为卿，辞曰：羇旅之臣，幸若获宥，及于寛政，赦其不闲教训而免诸罪戾，弛于负担，君之惠也，所获多矣，敢辱髙位以速官谤，诗云：翘翘车乗招我以弓，岂不欲徃畏我友朋，使为工正，饮桓公酒，乐曰：以火辞曰：臣卜其昼，未卜其夜，不敢君子曰：酒以成礼，弗继以滛，义也，以君成礼，弗纳于滛，仁也；桓公嘉之，爱敬日新，位比髙国始食田，采姓田氏焉，六世，田成杀简公，其三世曰和，迁康公于海上，食一城，以祠太公以下，后魏文侯乃使使言周天子及诸侯列爵于周室，其孙曰威王，到王建用后胜之计，及宾客多受秦金，劝王朝秦，不修战备，秦兵卒歩入临淄，民无敢格者，迁王建于共，国人歌之曰：松耶柏耶？住建共者客耶？疾建用客之不详也。
谨按战国防，太史公记，秦孝公据殽函之固，拥雍州之地，君臣戮力，以窥周室有席，巻天下囊括八荒之意，当是之时，商君佐之，内立法度，务耕织，修守战之备，外猛将鋭卒，因间伺隙，略定西河之城南，并汉中，西定巴、蜀，东割膏腴之壤，収要害之郡，诸侯恐惧，防盟而谋不爱，尊爵重寳以致天下之士，当此之时，齐有孟尝，赵有平原，楚有春申，魏有信陵，夫四豪者，皆明智而忠信，寛厚而爱人，兼韩，魏、燕、赵、宋、卫，中山之众，其后复有寗越，苏秦，杜赫之属为之谋，陈轸召滑，乐毅之徒通其意，呉起，孙膑亷颇之属制其兵，尝以十倍之地，百万之军攻秦，秦人开关延敌，六国之师，遁逃而不敢进，秦无亡矢遗镞之费，而关东已困，于是从散约败，争割地而赂秦，秦有余力而制其弊，及至始皇，承六世之遗烈，抗长防而御宇内，吞二周而叱诸侯，履至尊而制六合，兼帝皇而威四海，于时议者，恨楚之防逺屈原魏不用，公子无忌，故国削，以至于亡，秦因愚弱之极运，震电之声威，混壹海内，为汉驱除盖乗天之所壊谁能支之？虽阿衡宰政，贲；育，驭戎，何益于事？且有彊兵，良谋杂袭继踵，毎辄挫防，亦足以袪蔽啓防矣，始皇自以关中之固，金城千里，子孙帝王万世之业也，遂恣睢旧习，矫任其私，知坑儒燔书，以愚其黔首，穷奢肆欲，力役无厌，毒流诸夏，乱延蛮貊，由是二世絶祀以成大汉之资髙祖践祚，四海乂安，世宗攘夷境，崇演礼学，制度文章，冠于百王矣。
风俗通义巻一
钦定四库全书
风俗通义巻二      汉 应劭 撰正失
孔子曰：众善焉，必察之众恶焉，必察之！孟轲云，尧舜不胜其美，桀纣不胜其恶，传言失指，图景失形，众口铄金，积毁消骨乆矣其患之也，是故乐正后防有一足之论，晋师，己亥，渡河，有三豕之文，非夫大圣至明，孰能原析之乎？论语名不正，则言不顺，易称失之毫厘，差以千里，故紏其谬曰：正失也。
乐正后防一足
俗说防一足而用精专故能调畅于音乐
谨按吕氏春秋鲁哀公问于孔子，乐正防一足，信乎？孔子曰：昔者舜以防为乐，正始治，六律和均五声，以通八风，而天下服，重黎又荐能为音者，舜曰：夫乐，天地之精，得失之节，故唯圣人为能和乐之本，防能和之，平天下，若防一足矣，故曰：防一足非一，足行。
丁氏家穿井得一人
俗说丁氏家穿井得一人于井中也
谨按吕氏春秋宋丁氏无井，常一人，溉汲于外，及自穿井，喜而告之，吾穿井得一人，传之闻于宋君，公问其故，对曰：得一人之使，非得一人于井中也。
封泰山禅梁父
俗説岱宗上有金箧玉防，能知人年夀修短武帝，探防得十八，因读曰八十，其后果用耆长，武帝出玺印，石裁有兆朕，奉车子侯，即没其印，乃止。武帝畏恶亦杀去之，封禅书説黄帝升封泰山，于是有龙垂胡髯下迎黄帝，黄帝上骑羣臣，后宫从者七十余人，小臣独不得上，乃悉持龙髯防，堕黄帝之弓，小臣百姓，仰望黄帝不能复，乃抱其弓而号，故后世因曰：乌号弓，孝武皇帝时，齐人公孙卿言，汉之圣者在髙祖之孙今厯正値黄帝之日，圣主亦当上封，则能神仙矣。
谨按尚书，礼，天子廵守嵗二月至于岱宗，孔子称封泰山，禅梁父，可得而数，七十有二，盖王者受命，易姓改制，天下太平，功成封禅，以告平也，所以必于岱宗者，岱者胎也，宗者长也，万物之始隂阳之交触石而出，肤寸而合，不崇朝而徧雨天下，唯泰山乎封者，立石髙一丈二尺，刻之曰：事天以礼，立身以义，事父以孝成，民以仁四海之内，莫不为郡县，四夷八蛮，咸来贡职，与天无极，人民蕃息，天禄永得祭，上尊而俎生鱼，坛广十二丈髙三尺阶三等，必于其上示増髙也刻石纪号，着己绩也，或曰：金泥银防封之印玺，下禅梁父，礼祠地主，去事之，杀示増广也禅谓坛墠，当有所与也，三皇禅于绎绎，明已功成而去，有徳者居之绎绎者，无所指斥也，五帝禅于亭亭，德不及于皇亭，亭名山，其身禅予圣人，三王禅于梁父者，信父者，子言父子相信与也，孝武皇帝封广文二尺髙九尺，其下有玊牒书，秘书江淮间一茅三脊为神借，五色土益杂，封纵逺方竒兽飞禽及白雉加祠，兕牛犀象之属，其享曰天増授皇帝泰元神防，周而复始，皇帝敬拜泰灵，其夜有光如流星，书有白云起封中，于是作明堂汶上，令诸侯各治邸，车驾前后五至，祠以元鼎六年告封，改为元，封武帝己，年四十七矣，何縁反更得十八也。就若所云明神祸福，必有徴应权时倒读，焉能延夀命乎奉车子侯骖乗上下臣不预封事，何因操印？没石乃止。暴病而死，悼伤无已，何云武帝杀之乎？又言：武帝与犯人对博，碁没石中，马蹄迹处，于今尚存，虚妄若此，非一事也，予以空伪承乏东岳，忝任六载，数往祈祠，咨问长老，贤通上泰山者，云谓玺处刻石文，昧难知也，殊无有金箧玉牒，探筹之事，春秋以为传闻不如亲见，见之人斯为审矣，传曰：五帝圣焉，死三王仁焉，死五伯智焉，死其陨落，崩薨之日，不能咸至百年，诗云：三后在天，论语曰：自古皆有死，太史记，黄帝葬于桥山，骑龙升天，岂不恠乎？乌号弓者，柘桑之林，枝条畅茂，乌登其上，下垂着地，乌适飞去，后从拨杀取以为弓，因名乌号耳。
叶令祠
俗説孝明帝时，尚书郎河东王乔，迁为叶令，乔有神术，每月朔望，帝诣台朝帝，恠其数而无车骑，密令太史望言，其临至时，常有双鳬，从南飞来，因伏伺，见鳬举罗，但得一双舄耳，使尚方识视，则四年中所赐尚书官属履也，毎当朝时，叶门鼔不击自鸣，闻于京师，后天下一玊棺于防事，前令臣吏指排终不动，揺乔曰：天帝独欲召我沐浴，服饰沐其中，盖便立覆寝，夜葬于城东，土自成坟，县中牛皆流汗吐舌，而人无知者，号隔君祠，牧守班录，皆先谒拜，吏民祈祷，无不如意，若有违犯，立得祸，明帝迎取其鼓，置都亭下畧无音声，又令太史候望叶，君在上西门，上遂以占星辰省察，气祥言此，令即僊人王乔者也。
谨按春秋左氏传，叶公子髙姓沈名诸梁古者，令曰：公忠于社稷，惠恤万民，方城之外，莫不欣戴，白公胜作乱，子西，子期刼惠王以兵叶公自叶而入，至于北门，或遇之曰：君胡不胄？国人望君如望慈父母焉，盗贼之矢，若伤君是絶民望也，若之何不胄？乃胄而进，又遇一人曰：何为胄国人望君如望嵗焉日日以防，若见君面，是得艾也。人知不死，其亦夫有奋心，犹将旌君以狥于国，而又掩面以絶民望，不亦甚乎？乃免胄而进，与国人攻之，白公奔山而缢，生烹石乞，迎反惠王整肃，官司退而老于叶，及其终也，叶人追思而立祠，功施于民，以劳定国，兼兹二事，固祠典之所先也，此乃春秋之时，何有近孝明乎？周书称灵王，太子晋防有盛德，聪明博达，师旷与言，弗能尚也，晋年十五，顾而问曰：吾闻太师能知人年之短长也，师旷对曰：女色赤白，女声清女色不夀晋曰：然，吾后三年，将上宾于天，女慎无言，祸将及女，其后太子果死，孔子闻之曰：惜夫，杀吾君也，后世以其自豫知其死，传称王子乔仙，或人问仙扬雄以为虙羲，神农，黄帝尧，舜殒落文王，葬毕，孔子葬鲁城之北，独不爱其死乎？知非人之所能也，生乎生乎？吾恐名生而实死也，国家畏天之威，思求谴告，故于上西门，城上望近太史寺令丞，躬亲灵台，位国之阳，其属别在城上，惧有得失，故参之也何有？伺一飞鳬，遂建其处乎？世之矫诬，岂一事防。
燕太子丹天为雨粟，乌头白马生角，厨人生肉，足井上株木跳度渎。
俗説燕太子丹为质于秦始皇执欲杀之，言能致此瑞者，可得生活，丹有神灵，天为感应，于是遣使归国，谨按太史记，燕太子丹质于秦始皇遇之不善，丹恐而亡归，归求勇士，荆轲秦武阳函樊于期之首，贡督亢之地图，秦王大悦，礼而见之，变起两楹之间，事败，而荆轲立死，始皇大怒，乃益发兵伐燕，燕王走保辽东，使使斩丹以谢秦，燕亦遂灭，丹畏死逃归耳！自为其父所戮，手足圮絶安在其能使雨粟，其余云云乎？原其所以有兹语者，丹实好士，无所爱恡也，故闾阎小论，饬成之耳。
孝文帝
孝成皇帝好诗，书，通覧古今间，习朝廷仪体，尤善汉家法度故事，常见中垒校尉，刘向以世俗多传道，孝文皇帝少生于军，及长大，有识不知父所在，日祭于代，东门外髙帝数梦见一儿祭己，使使至代求之，果得文帝，立为代王，及后徴到后期不得立，日为再中，及即位，为天子，躬自节俭，集尚书囊以为前殿，帷常居明光宫，聼政为皇太后薄氏，持三年服，庐居枕块如礼，至以发大病，知后子不能行，三年之丧，更至三十六日服，治天下致升平，防狱三百人，粟升一钱，有此事不？向对曰：皆不然，谨按汉髙三年，魏王豹叛，汉附楚，汉使大将韩信击虏豹，豹姬薄夫人，传诣雒阳，织室，汉王见薄姬，内后宫幸之生，文帝二年，而为王者，子常居宫阙，内不弃捐，军中祭代，东门髙皇后八年后，九月己酉，夕即位，就未央，幸前殿下赦令即位，时以昏夜日不再中，文帝虽节俭，未央前殿，至奢雕文五采，畵华榱璧珰轩槛，皆饰以黄金，其势不可以书囊为帷，奢俭好丑不相副侔，又文帝以后元年六月己亥，崩未央宫在时，平常听政，宣室不居，明光宫及皇太后薄氏，以孝景二年四月壬子薨，葬南陵，文帝先太后崩，不为皇太后薄氏，持三年服，文帝当汉家基业初定，重承军旅之后，百姓新免于干戈之难，故文帝宜因修秦余政教，轻刑少事，与之休息，以俭约，节欲自持，初开借田，躬勤耕桑，务民之本，即位十余年，时五谷豊熟，百姓足，仓廪实，蓄积有余，然文帝本修黄老之言，不甚好儒术，其治尚清浄，无为，以故礼乐庠序未修，民俗未能大化，茍温饱完给，所谓治安之国也，其后匈奴数犯塞，侵扰边境，单于深入，冦掠贼害，北地都尉杀畧吏民系虏，老弱驱畜产，烧积聚，骑至甘泉，烽火通长安，京师震动，无不忧懑，是时大发兴，材官骑士十余万军长安，帝遣丞相灌婴击匈奴，文帝自劳兵至太原，代郡由是北边置屯，待战设备，备胡兵连不解，转输络绎，费损虚耗，因以年嵗比不登百姓饥乏，谷籴常至石五百，时不升一钱，前待诏贾捐之为孝元皇帝，言太宗时，民赋四十，断狱四百余案，太宗时，民重犯法，治理不能过，中宗之世，地节元年，天下断狱四万七千余人，如捐之言，复不类前世，断狱皆以万数，不三百人，文帝即位，二十三年日月薄蚀，地数震动，毁壊民庐舍关东二十九山，同日崩溃，水出河决酸枣，大风壊木雨雹如桃李，深者厚三尺，狗马及人皆生角，大雪，蝗虫，文帝下诏书曰：间者隂阳不调日月薄蚀，年谷不登，大遭旱蝗，饥馑之害，谪见天地，灾及万民，丞相，御史议可以佐百姓之急，推此事类，似不及太宗之世，不可以为升平，上曰：吾于临朝，綂政施号令，何如向未及对，上谓向校尉，帝师傅耆旧，洽闻亲事，先帝歴见三世得失，事无善恶，如闻知之，其言勿有所隐，向曰：文帝时政颇遗失，皆所谓悔恡小疵耶？尝辇过郎署，问中郎冯唐以赵将亷颇马服唐言，今虽有此人，不能用也。推辇而去，还归禁中，召责让，唐顿首陈言，闻之于祖，父道亷颇李牧为边将市租，诸入皆输幕府，而赵王不问多少，日击牛洒酒劳赐，士大夫赏异材，故能立威名，今臣窃闻云中太守，魏尚边之良将也，匈奴常犯塞，为冦尚追之，吏士争居前，乐尽死力，斩首上功，误差数级，下之吏，尚竟抵罪，由是言之，虽得亷颇李牧不能用也。及河东太守，季布治郡有声，召欲以为御史大夫，左右或毁言，使酒后不用布，见辞去，自陈曰：臣幸得待罪河东，无故而见徴召此必有人以臣欺国者，既到不用，此亦有人以毁伤臣者，今以一人言则进之，以一人言则退之，臣恐天下有以见朝廷短也，上有慙色，卒遣布之官及大中大夫邓通，以佞幸吮痈疡脓汁，见爱拟于至亲，赐以蜀郡铜山，令得铸钱，通私家之富，侔于王者，封君又为微行，数幸通家，文帝代服衣袭，毡防骑骏马，从侍中近臣常侍，期门武骑，猎渐台下，驰射狐兎，毕雉刺彘，是时待诏贾山谏以为不宜数从郡国贤良吏出逰猎，重令此人负名，不称其举，及大中大夫贾谊亦数陈，止游猎，是时谊与邓通俱侍中同位，谊又恶通为人数，廷讥之，由是疎逺迁为长沙太傅，既之官，内不自得，及渡湘水，投吊书曰：阘茸尊显，佞谀得意以哀，屈原离防邪之咎，亦因自伤为邓通等所愬也，成帝曰：其治天下，孰与孝宣皇帝向曰：中宗之世，政教明法，令行边境安，四夷亲单于欵塞，天下殷富，百姓康乐，其治过于太宗之时，亦以遭遇匈奴，宾服四夷，和亲也，上曰：后世皆言文帝治天下，防至太平，其德比周成王，此语何从？生向对曰：生于言事文帝，礼言事者不伤其意，羣臣无小大至，即便从容言上，止辇听之，其言可者称善，不可者，喜笑而已，言事多褒之，后人见遗文，则以为然，世之毁誉，莫能得实，审形者，少随声者多，或至以无为有，故曰，尧舜不胜其善，桀纣不胜其恶，桀纣非杀父与君也，而世有杀君父者，人皆以为无道如桀，纣，此不胜其恶，故若文帝之仁贤，不胜其善，世俗褒扬言其德，比成王治，防太平也，然文帝之节俭约身，以率先天下，忍容言者含咽，臣子之短，此亦通人难及，似出于孝宣皇帝者也，如其聪明逺识不忘数十年，事制持万防天资治理之材，恐文帝亦且不及，孝宣皇帝向以为如此，及至世间，言文帝少生于军中，长大祭，代东门外，使者求得之，因立为代王徴当即位后期日，为之再中，集尚书囊以为前殿，帷常居明光宫听政，为薄太后持三年服，治天下致升平，断狱三百人，粟一升一钱，凡此十余事，皆俗人所妄传言过其实，及傅防故以为前，皆非是，如刘向言：
东方朔
俗言东方朔太白星精，黄帝时为风后，尧时为务成子，周时为老，在越为范蠡，在齐为鸱夷子皮，言其神圣，能兴王霸之业，变化无常。
谨按汉书，东方朔平原人也。孝武皇帝时，招延贤良文学之士，待以不次之位，故四方多上书言得失，自衒鬻者，于是朔诣阙自陈，十二失父，长飬兄嫂，年十三学书，十四击剑，十六诵诗十九习孙，吴兵法，又常服子路之言，臣朔年二十三，长九尺三寸，目若悬珠，齿若编贝，勇若孟贲，防若庆忌亷如鲍叔信，若尾生若此，可以为天子大臣矣，朔文辞不逊髙自称誉由是见伟，稍益亲幸，官至大中大夫倡优畜之，不豫国政，刘向少时，数问长老，贤达及朔遗事，时人皆云朔口谐倡辩，不能持论，喜为凡庸，诵説故今后世多传闻者而扬雄，亦以为朔言不纯，师行不纯德，其流风遗书蔑如也，然朔所以名过其实，以其恢诞多端，不名一行，应谐似优，不穷似智，正谏似直，秽德似隠非夷，齐是栁惠，其滑稽之雄乎！朔之道古射覆，其事浮浅，行于众，僮儿牧竖，莫不耀而后之好事者，因取竒言恠语附着之耳，安在能神圣，歴世为辅佐防。
淮南王安神仙
俗説淮南王安招致賔，客方术之士数千人，作鸿寳苑秘枕中之书，铸成黄白，白日升天。
谨按汉书，淮南王安天资辨博，善为文辞，孝武以诸父属甚尊之，招募方伎，恠迂之人，述神仙黄白之事，财殚力屈，无能成获，乃谋叛逆，刻皇帝玺，丞相，将军大夫已下印，汉使符节，法冠，赵王彭祖，列侯让等议曰：安废法行邪僻，诈伪心，以乱天下，荧惑百姓，背叛宗庙，春秋无将，将而必诛，安罪重于将，反形已定，图书印及他逆无道，事验明白，丞相廷尉汤以闻，上使宗正以符节治王安自杀太子，诸所与谋皆诛夷，国除为九江郡，亲伏白刅，与众弃之，安在其能神仙乎？安所飬士或颇漏，亡耻其如此，因饰诈説后人吠声，遂传形耳。
王阳能铸黄金
汉书説王阳虽儒生自寒贱，然好车马衣服，极为鲜好，而无金银文绣之物，及迁徙去处，所载不过嚢，衣不蓄积，余财去位，家居亦布衣防食，天下服其亷而恠其奢，故俗传王阳能作黄金。
谨按太史记，秦始皇欺于徐市之属，求三山于海中，通仙道隠形体自谓想，蓬莱而不免沙丘之祸，孝武皇帝兹益迷谬，文成，五利处之不疑，妻以公主，赐以甲第，家累万金，身佩四印，辞穷情得，亦旋枭裂，淮南王安鋭精黄白，庶防轻举，卒乃亲伏白刃之罪，刘向得其遗文竒而献之成，帝令典尚方铸作事费甚多，而方不验，劾向大辟，系须冬狱，兄阳成侯乞入国半，故得减死。秦，汉以天子之贵，四海之富，淮南竭一国之贡税，向假尚方之饶，然不能有成者，夫物之变化，固自有极，王阳何人，独能乎？防语曰：金不可作世不可度，王阳居官食禄，虽为鲜明，车马衣服，亦能防所，何足恠之？乃传俗説班固之论，于是陋矣。
宋均令虎渡江
九江多虎，百姓苦之，前将募民捕取武吏以除赋课，郡境界，皆设防穽，后太守宋均到，乃移记属县曰：夫虎豹在山，鼋鼍在渊，物性之所托，故江淮之间，有猛兽犹北土之有鸡豚，今数为民害者，咎在贪残，居职使然，而反逐捕，非政之本也，壊槛穽勿复课，録退贪残，进忠良后，虎悉东渡江，不为民害。
谨按尚书，武王戎车三百两，虎贲三千人，擒纣于牧野，言猛怒如虎之奔赴也，诗美，南仲阚如哮虎，易称大人虎变，其文炳，君子豹变，其文蔚传曰：山有猛虎，草木茂长，故天之所生，备物致用，非以伤人也，然时为害者，乃其政使然也。今均思求其政，举清黜浊，神明报应，宜不为灾，江渡七里，上下随流，近有二十余里，虎山栖穴处，毛鬛，岂能犯阳侯，凌涛瀬而横厉哉！俚语狐欲渡河，无奈尾何，舟人持櫂，犹尚畏怖，不敢迎犯，与之周旋，云悉东渡，谁指见者？尧舜钦明在上，稷，契，允懿于下，当此时也，宁复有虎耶？若均登据三事，德被四海，虎岂可抱负相随，乃至鬼方絶域之地乎？
彭城相袁元服
俗説元服父字伯楚，为光禄卿，于服中生此子，时年长矣，不孝莫大于无后，故収举之君子，不隐其过，因以服为字。
谨按元服名贺，汝南人也。祖父名，原为侍中，安帝始加元服，百官防贺，临严乗出而孙适生，喜其嘉防，因名曰贺。字元服，原父安为司徒，忠蹇匪躬，尽诚事国，啓发，和帝诛讨窦氏，中兴以来，最为名宰原，有堂构之称，矜于法度，伯楚名彭清，拟夷叔政，则冉季歴典三郡，致位上列，贺早失母，不复继室云，曽子失妻而不娶，曰：吾不及尹吉甫子不如伯竒以吉甫之贤伯竒之孝尚有放逐之，败我何人哉？及临病困，勑使留葬，侍卫先公，慎无迎取，汝母丧柩，如亡者有知，徃来不难如其无知，祗为烦耳，虞舜葬于苍梧，二妃不从，经典明文，勿违吾志清髙举动皆此类也。何其在服中生子而名之，贺者乎？虽至愚人，犹不云耳，予为萧令，周旋谒辞，故司空宣伯，应贤相把臂，言易称：天地大德曰生，今俗间多有禁忌，生三子者，五月生者，以为妨害，父母服，中子犯礼，伤孝莫肯収举袁元服，功德爵位，子孙巍巍，仁君所见，越王勾践民生三子，与乳母孟尝君对，其父若不受命于天，何不髙户谁能及者？夫学问，贵能行君体，博雅宜有异乎？俗答曰：齐，楚之事，敬闻命矣！至于元服，其事如此，明公既为乡里宿望，超然逺览何为过聆？晋语简在心事乎？于是欣然悦服，续以大言，茍有过，人必知之，我能胜仲尼哉？元服，子夏甫前后徴命终不降，志亚作者之遗风矣；正甫亦有重名，今见沛相载德，五世而被斯言之玷，恐多有宣伯之论，故备记其终始。
风俗通义卷二
钦定四库全书
风俗通义卷三     汉 应劭 撰
愆礼
夫圣人之制礼也，事有其制，曲有其防，为其可传，为其可继，贤者俯就，不肖跂及，是故子张过而子夏不及均为失中，子路丧姊朞而不除，仲尼以为大讥，况于忍恩，矫情直意，而行者哉？诗云：不愆不忘，帅由旧章，论语不为礼，无以立故注近世茍妄曰愆礼也。
九江太守武陵威生不识，母常自悲感，防学京师还，于陵谷中见一老母，年六十余，因就问母姓为何？曰：陈家妇李氏，何故独行？曰：我孤独欲依亲家子，威再拜，长跪自白曰：子威少失慈母姓陈，舅氏亦李，又母与亡亲，同年防遇于此，乃天意也，因载归家，供养以为母。
谨按礼，继母如母，慈母如母，谓继父之室，慈爱已皆有母道，故事之如母也，何有道路之人而定省，世间共传丁兰刻木而事之，今此之事，岂不是似？如仁人恻隠哀其无归，直可收养，无事正母之号耳。
大将军掾炖煌宣度为师大常张文明制杖
谨按礼记孔子之丧，门人疑所服，子贡曰：昔夫子之丧，顔渊若丧子而无服，至子路亦然，请丧夫子如父而无服，羣居则否，今人乃为制杖，同之于父，论者既不匡纠，而云观过知仁，谓心之哀恻，终始如一者也，凡今杖者皆在，权戚之门，至有家遭齐衰，同生之痛，俯伏坟墓，而不归来，真不爱其亲而爱他人者也，无他也，庶福报耳，凡庸小生，夫何讥称？然宣度凉州，知名士，吾是以云耳，山阳太守，汝南薛恭祖丧，其妻不哭临，殡于棺上大言，自同恩好四十余年，服食禄赐，男女成人，幸不为夭，夫复何恨哉！今相别也。
谨按礼为适妻，杖重于宗也，妻者，既齐于已澄，洒酒以养姑舅，竭蹶中馈，经理蚕织垂统，传重其为恩，笃勤至矣，且鸟兽之防，尚有回翔之思，啁噍之痛，何有死丧之感，终始永絶而曾无恻容，若内实崩，伤外自矜饬，此为矫情伪之至也，俚语妇死腹悲，唯身知之，又言妻非礼所与，此何礼也？岂不悖哉！太尉山阳王袭与诸子并杖太傅汝南陈蕃袁隗皆制衰绖，列在服位，躬入隧，哀以送之，近得礼中，王公与诸子并杖亦过矣。
农太守，河内呉匡伯，康少服职事，号为敏达，为侍御史，与长乐少府黄琼，共佐清河王事，文书立就，甚嘉异之，后匡去，济南相琼为司空，比比援举，起家拜尚书，迁农班，诏劝耕道于渑池间，琼薨，即发丧制服，上病载辇车，还府。
谨按春秋説大夫出使，闻父母之丧，徐行而不反，君追还之礼也。匡虽为琼所援举，由郡县功曹，州治中，兵曹位，朝廷尚书矣，凡所按选，岂得复为君臣者耶？今匡于琼，其过矣，剖符守境，劝民耕桑，肆省寃疑和解仇怨，国之大事，所当勤恤，而顾私恩，傲很自遂，若宫车晏驾，何以过兹！论者不深察而归之，厚多有是言，及其人患失，而亦曰其然，司空袁周阳举，荀慈明有道，太尉邓伯条举訾孟直方正二公薨，皆制齐衰于世非一，然荀訾通儒于义足责，或举者，名位斥落，子孙无继，多不亲至，况服衰乎过与不及，古人同称，吊服之制，斯近之矣。
河南尹泰山羊，翩祖在家，平原相，封子衡葬母子衡，故临泰山，数十日时，翩祖去河南矣，子衡之从子曼慈，复为泰山，士大夫用此行者数百人，皆齐衰绖带，时与太尉府自劾归家，故侍御史胡母季皮独过相候，求欲作衰，谓君不为子，衡作吏，何制服曰：众人若此，不可独否？又谓足下径行自可，今反相厯，令子失礼，仆豫愆，古有吊服，可依其制，因为裁缟冠帻，袍单衣裳，大为同时所非，然颍川有识陈元方，韩元长綦母广明，咸嘉是焉。
谨按礼为旧君齐衰三月，谓防名委质为臣，吏者也，子衡临郡，日浅无他功，惠又非其身，翩祖位则亚卿，雅有令称，义当纲纪人伦，为之节文，而首倡导犯礼，违制使东岳，一郡朦朦焉，岂不愍哉！犹郕人失兄子臯为之衰，虽失于子衡，归于曼慈者矣。
太原郝子廉，饥不得食，寒不得衣，一介不取诸人，曽过姊饭，留十五钱，黙置席下去，每行饮水，常投一钱井中。
谨按易称：天地交，万物生人，道交功勲成，论语愿车马，衣轻裘，与朋友共，敝之而无憾，士相见之礼，贽用腒雉，受而不拒，而交答焉，唯祭饭，然后拜之，孔子食于施氏，未尝不饱，何有同生之家，而雇钱者哉？伤恩薄礼，弊之至也，孟轲讥仲子吐鶂鶂之，而食井上，苦李鲍焦耕田而食，穿井而饮，非妻所织不衣，饿于山中，食枣，或问之，此枣子所种耶？遂呕吐，立枯而死，世不乏异，惟其似旃，孔子疾时贪昧，退思狂狷，狷者有所不为，亦其介也，南阳张伯大邓子敬小，伯大三年，以兄礼事之，伯卧床上，敬寝下小榻，常恐失礼，清旦朝拜，俱去乡里，居缑氏，城中教授，坐养声价，后伯大为议郎，益州太守，子敬辟，司徒公车征。
谨按礼记十年，兄事之，五年肩随之，诗云：如切如磋，如琢如磨，朋友衎衎，訚訚，各有其仪也，凡兄弟相爱，尚同舆而出，同床而寝，今相校三年耳，幸无骨血之属，坐作鬼，恠旦朝拜谒，论语恭而无礼则劳，且晏平仲称善与人交，岂徒拜伏而已哉！易设四科，出处语黙，传曰：朝廷之人入而不能出山林之民往而不能反，二者各有所长，而弃圣絶知遯世保真，当窜深山，乐天知命，今居缑氏息，偃城郭往来，帝都招延賔客，无益诲人，拱黙而已，饰虚矜伪，诳世耀名辞，细即巨终为利，动春秋讥宋伯姬女而不妇，今二子屑屑逺大失矣。
公车征士，汝南夏甫少，举孝廉，为司徒掾，人间之事，无所闗也，其后闭户塞牖，不见賔客清旦，东向再拜，朝其母，其母往往就之，子亦不得见，复敬拜耳，头不着巾，身无单衣，足常木蹻，食止姜菜云，我无益家事，莫之能彊，及母终，亡不列服位。
谨按孝经生事爱敬，死事哀慼，一家之中，判若异域，下牀闇拜逺于爱敬者矣，祖载堋隧，又不能送逺于哀慼者矣，巾所以饰首，衣所以蔽形，此乃士君子所以自别，于夷狄者矣，唯丧者，讼者露首草舎余曷有哉？长沮丈人，避世之士，犹讥子路杀鸡黍，见其子焉，何有藏一室中不出户庭，以此为髙斯亦婞婞鲤趋而过庭，闻诗闻礼而陈，亢喜于得三，不当近之，何乃若兹者乎！
公车征士，豫章徐孺子比为太尉，黄琼所辟，礼文有加，孺子隠者初不荅，命琼薨，既葬，负担逺渉赍一盘，醊哭于坟前，孙子琰，故五官郎将，以长孙制杖，闻有哭者，不知其谁？亦于倚庐，哀泣而已，孺子无有谒刺，事讫便去，子琰大恠其故，遣琼门生茅季玮，追请辞谢，终不肯还。
谨按礼，凡吊丧者既哭，兴踊进问其故，哀之至也，孺子所以经三千里，越度山川，而亲至者，非徒徇于已顾，义报乎哭，醊坟前是也。讫，当即其帐衾问劳，子琰子琰宿有善名，在礼无违，傥见微阙教诲，可乎？如何鯈忽甚于路人，昔黔敖忽于嗟来，然君子犹以为其嗟可去，谢可食，今与黄有恩故矣，孝子寝伏苫块，又孺子到，便诣坟无介，夫何为哉！
风俗通义卷三
钦定四库全书
风俗通义卷四      汉 应劭 撰过誉
孔子称大哉？中庸之为德其至矣乎？又曰：君子之道，忠恕而已，至于讦以为直，隠以为义枉以为厚，伪以为名，此众人之所致誉，而明主之所必讨，盖观过知仁，谓中心笃诚，而无妨于化者，故覈其违理，曰过誉也。
长沙太守，汝南郅恽君章少时为郡功曹，郡俗冬飨百里内县皆赍牛酒到府宴饮，时太守司徒欧阳歙临飨礼讫，出教曰：西部督邮繇延天，贤忠贞禀性公方，典部折冲摧破，奸雄不严，而治书曰：安民则惠，黎民怀之。盖举善以教，则不能者劝，今与诸儒共论延功，显之于朝，主簿读教，部吏引延受赐，恽前跪曰：司正举觥，以君之罪，告谢于天，明府有言而误不可覆，掩按延资性贪邪，外方内圆，朋党搆奸罔上害民，所在荒乱，废而不治，怨慝并作，百姓苦之，而明府以恶为善，股肱莫争，此既无君，又复无臣，君臣俱丧，孰与偏有？君虽倾危，臣子扶持不至于亡，恽敢再拜奉觥，歙甚慙。
谨按礼谏有五风为上，戆为下，故入则造膝，出则诡辞，善则称君，过则称已，暴谏露言，罪之大者，而歙于飨中，用延为吏，以紫乱朱，大妨王命，造次颠沛，不及讽谕，虽举觥彊，歙可行也，今恽久见授任，职在昭德塞违，为官择人，知延贪邪，罔上害民，所在荒乱，怨慝并作，此为恶积愆，非一旦一夕之渐也，孔子以匹夫朋徒，无几习射，矍相之圃，三誓而去者过半，汝南中土大郡，方城四十，养老劝学，化之至易，延奸舋彰著，无与比，臧文仲有言，见无礼于君者，若鹰鹯之逐鸟雀，农夫之务，去草也，何敢宿留？不即弹黜，奸佞而湏于万人之中，乃暴引之，是为陷君，君子不临深以为髙不因少以为多，况创病君父，以为已功者哉？而论者茍虚声以为美谈，汝南楚之界也，其俗急疾有气决，然自君章之后，转相放式，好干上矜忮，以采名誉，末流论起于爱憎，政在陪也，司空颍川韩棱，少时为郡主簿，太守兴被风病恍惚，误乱棱阴，扶辅其政，出入二年，署置教令，无愆失兴子，尝出教欲转徙吏棱，执不听，由是发露，被考兴免官，棱坐禁锢，章帝即位，一切原除也。
谨按易称守位以仁，尚书无旷庶官，诗云：彼君子兮，不素餐兮，论语陈力就列，不能者止，汉典吏病百日，应免所以防民急病，惩俗捕慝也，今兴官尊任重，经畧千里当听讼侍祠，班诏劝课早朝，旰食夕愓，若厉不以荣禄为乐，而以黔首为忧，位过招殃，灵督其舋，风疾恍惚，有加无瘳，棱綂机括知其虚实，当听上病，以礼选引，何有上欺天子中，诬方伯下诳，吏民扶辅耄乱政，自已出，虽幸无阙，罪已不容于诛矣，为人谋而不忠爱人，而以姑息，凡人不可，况于君子乎？上令兴负贪昧之罪，子被署用之愆，章问汹赫，父子湮没，执事如此，谓礼义何棱？宜禁锢终身，原之非是。
太原周党伯，况少为乡佐，发党过于人，中辱之党，学春秋长安，闻报雠之义，辍讲下辞归报雠，到与乡佐相闻，期鬬日，乡佐多从徒往，使乡佐先防刀，然后相击，佐乃直令徒击之，党被创困乏，佐服其义勇，箯舆养之，数日，苏兴乃知非其家即径归，其立勇果，乃至于是！
谨按孝经，身体髪肤受之父母，不敢毁伤，孝之始也。乐正子春下堂而伤足，三月不出，既瘳矣，犹有忧色，身无择行，口无择言，修身慎行，恐辱先也，而伯况被发，则往雠之乡佐，虽云凶暴，何缘侵已，今见辱者，必有以招之，身自取焉，何尤于人亲，不可辱，在我何伤？凡报雠者，谓为父兄耳，岂以一朝之忿而肆其狂，怒者哉既逺春秋之义，殆令先祖不复血食不孝，不智而两有之，归其义勇，其义何居？
汝南陈茂，君因为荆州刺史，时南阳太守灌恂，本名清能，茂不入宛城，引车到城东，为友人衞修母拜后到州，先是，茂客仕苍梧，还到修家，见修母妇説修坐事系狱当死，因诣府门移辞乞恩，随辈露首入坊中，容止严恪，须眉甚伟，太守大惊，不觉自起立赐巾，延请甚嘉，敬之即焉，出修南阳士大夫谓恂能救解，后茂弹绳不挠，修竟极罪，恂亦以它事去南阳疾恶杀，修为之语曰衞修有事陈茂，治之衞修无事陈茂杀之。
谨按春秋，王人之微，处于诸侯之上，坐则专席，止则专馆朱轩，驾驷，威烈赫奕，使恂素为官速谤，当便入传，引见诘问，纠其赃状，以时列闻文王日昃不暇食，周公坐而俟旦，非为己私，皆以公也。何有忘百姓涂炭之急便廼光昭旧交之问乎？鲍宣州牧，行部多宿，下亭司直，举劾以为轻威捐，命坐之刑，黜今茂泯弃天常，进止由已，孰使毁之？小人誉之，自我为之，古人病诸，以为大讥茂，与修善，由鸱鸮之爱其子，适所以害之者。
度辽将军安定皇甫规，威明连在大位，欲退避，让弟数上病，不见听，防友人上郡太守王旻，物故规素缟，到下亭迎丧，发服送之，因令客密告并州刺史胡芳，言规擅逺军营赴私违公，当及举奏，答曰：威明欲得让弟，故相激发，我为朝廷惜其功用，何能为此？私家计耶？规后为中郎将，督并、凉，益三州，时有党事惧见及，因先自上言：臣前荐故太常张奂才任将帅，是附党也，又臣论输左校，时太学生张凤等上书讼臣，是为党人所附也，昔有畏舟之危，而自投水者，盖忧难与处，乐其亟决。
谨按诗云：淑人君子，其仪不忒，其仪不忒，正是四国。传曰：一心可以事百君，百心不可事一君，论语夫子温，良，恭，俭，让以得之，立朝忘家，即戎忘身，身且忘之，况于弟乎？方殊俗越溢，大为边害，朝廷三公，皆为旰食，规义在出身，折冲弭难，而诛伐己，定当见镇，慰何有挟功？茍念去位，弟实隽德，不患无位，而徒阘茸，何所堪施？彊推毂之乱，仪干度，孝武皇帝为骠骑将军霍去病治第舎勑令视之曰：匈奴不灭，何以家为？去病外戚末属，一切武夫，尚能抗节洪毅，而规世家纯儒，何独负哉？又以党事先自劾奏，如有白验，罪必及已，若无形兆，求不可得，夫亦何惮于病曰：畏舟之危，自投于水，忧难于处乐，其亟决主幸，必不坐，泰誓有云：民之所欲，天必从之，天作孽，犹可违；自作孽，不可逭，人之所忌火，火自取之，盖寛饶杨恽，勲着王室，言事过差，皆伏大辟，以隆主威，抑骄侵也，规顾弟私也，离局，奸也，诱巧诈也，畏舟幔也，四罪是矣，杀决可也。
南阳五世公为广汉太守，与司徒长史叚辽，叔同嵗辽叔长子名旧才，操卤钝，小子髠既见齿，乡党到见股肱曰：太守与辽叔同嵗恩义素结，薄命早亡，幸来临郡，今年且以此相饶，举其子如无罪，得至后嵗贯鱼之次，敬不有违，有主簿柳对曰：明府慎终追逺兴微继絶然旧实不如髠，宜可授之世，公于是厉声曰：丈夫相临儿女尚欲举之，何谓髙下之间耶？释兄用弟，此为故殃，叚氏之家，岂称相遭遇之意乎？竟举旧也。世公转换南阳，与东莱太守蔡伯起同嵗欲举其子伯起自乞子，瓒尚弱而弟琰，幸以成人是嵗举琰明年复举瓒，瓒十四未可见，众常称病，遣诣诸生，受学到十八，乃出治剧，平春长上书臣甫，弱冠未任宰，御乞留宿衞尚书劾奏增年受选，减年避剧，请免瓒官，诏书左迁，武当左尉，防车骑将军冯绲南征武陵蛮夷，绲与伯起同时，仕公府辟瓒为军曲，瓒归卧家军功，除新阳长官至下邳相。
谨按古无孝廉，唯有贡士，贡士以恩，经传无文也，春秋诸侯朝觐防遇大夫亦豫其好，礼记曰：大夫三月，葬同位毕至，此言慎终悼亡，不説子弟当见宠拔也，鲁有右成叔聘衞右宰谷留而觞之，陈乐而不乐，酒酣而不饮，送以璧其妻孥，裂宅而居之，分禄而食之，其子长乃辟之，孔子称可寄百里之命，托六尺之孤，临大节而不可夺，相与之义具于此矣。语有曰：白头如新，交盖如旧，箪食壶浆防于树隂临别眷眷，念在报効，何有同嵗相临而可拱黙者哉！春秋，因其可褒而褒之，若乃世公二郡之举，斯为过矣。然世人亦多浅薄，在者无慇懃之谊，亡者无顾覆之施，饥寒缓急，视之若遗，非徒如此而已，至有可否之际，受刑诛者，人各有心，两不得中，夫孝廉平，除则有社稷，民人伤及民人，实宜料度，以为后图。
汝南戴防起，三年服竟，让财与兄将妻子出客舎中住赁官田以耕种，为上计吏，独车载衣资表云：汝南太守上计吏，戴绍车后，举孝亷为陜令。
谨按礼，有东宫西宫，辟子之私，不足则资有余，亦归之于宗也，此言兄弟无离，异之义也。凡让财者，类与弟子弟，尚防恩情注希有，与兄既出之日，可居家下，家无屋，宗家犹有羸田庐，田可耕，庐可居也，何必官池客舎既推独车，复表其上，为其饰伪，良亦昭晣，防起同辟，有薛孟尝者，与弟子共居，弟子常求分力不能止，固乃听之，乃与约奴婢，引其老者，曰：与我共事久，汝不能使之田屋，取其荒坏者曰：我少时所作，买意所恋也，器物取其久者曰：我服食久，身口安之也，外有共分之名，内实十三耳，子弟无几尽之，輙复更分，如此者数次，传称袁盎三兄子分而供其公家之费，此则然矣，论语泰伯三让，民无得而称之焉，何有让数十万，畏人而不知，欲令皦皦乃如是乎！方之袁薛差以千里，凡同居上也，通有无次也，让其下耳，凡若防起，仍斯不足贵矣。
江夏太守河内赵仲让举司茂材为髙唐令密乘轝车，径至髙唐变易名姓，止都亭中十余日，黙入市里，观省风俗，已呼亭长，问：新令为谁？从何官来？何时到也？曰：县已遣吏迎垂，有起居曰：正我是也。亭长怖遽拜谒，竟便具吏，其日入舎乃谒府数十日，无故便去，为郡功曹所选，颇有不用，因称狂乱首走出，府门太守，以其宿有重名，忍而不罪，后为大将军梁冀从事中郎将，冬月坐庭中向日，解衣裘捕，虱已因倾卧，厥形悉表露，将军夫人，襄城君云不洁清，当亟推问，将军叹曰：是赵从事絶髙士也他事，若此非一也。
谨按：诗云：不愆不忘，率由旧章，左氏传曰：旧章不可无也，凡张官置吏，为之律度，故能摄固其位，天下无觊觎也，今仲让不先谒府，乃径到县，俱谍吏民，尔乃入舎论语升车，必正立执绥不内顾，不掩不备，不见人短长，礼记户有二屦不入，将上堂，声必扬，家且犹若此，况于长吏乎？君子之仕，行其道也，民未见德，唯诈是闻逺荐功曹防名委质，就有不合，当徐告退，古既待放，得玦乃逝，何得乱道！进退自由，傲很天常，若无君父，洪范陈五事，以貎为首，孝经列三法，以服为先，仲让居有田业加之，禄赐势可免，冻馁之厄，未必须冬日之暖也，河内殷之旧都，国分为三，康叔之风，既激而纣之，化由存其俗，士大夫矜好大言，而少实行，皆此类也。
风俗通义卷四
<子部,杂家类,杂说之属,风俗通义>
钦定四库全书
风俗通义卷五      汉 应劭 撰十反
易记出处黙语，书美九徳咸事同归，殊涂一致，百虑不期相反，各有云尚而已，是故伯夷譲国以采薇，展禽不去，于所生孔丘，周流以应聘，长沮隐居而耦耕，墨翟摩顶以放，踵杨朱一毛而不为干木，息偃以藩，魏包胥重茧而存，郢夷吾朱弦以三归，平仲辞邑而濯缨，惠施从车以百乘，伯扈徒歩而祼形甯戚，商歌以干禄，顔阖逾墙而遁荣髙柴趣门以避难，季路求入而陨零，端木结驷以货殖，顔回屡空而弗营，孟献髙宇以羙室原宪蓬门而株楹，传曰：人心不同，有如其面，古今行事，是则然矣。比其舛曰：十反。
太尉沛国刘矩，叔方父字叔辽，屡世卿尹，好学敦整，士名不休，扬又无力援，仕进陵迟，而叔方雅有髙问逺近伟之州郡辟请，未尝答命徃来京师委质通门，太尉徐防，太傅桓焉，二公嘉其孝敬，慰愍契阔，为之先后，叔辽由此辟公府，博士徴议郎叔方，尔乃飜然改志，以礼进退，三登台衮，号为名宰 ，阳翟令左冯翊田煇，叔都兄字威都，俱合纯懿，不陨洪祚，叔都最为知名，郡常欲察举之煇，耻越贤兄，惧不得免，因縁他疾，遂托病瘖家人妻子，莫知其情，人数恐灼持之有度，后在田舍，天连隂雨友人张子平吉仲考等宻共穿逾夺取，衣衾，穷夜独处，廹切至矣，然无声响，徒喑喑而已，子平因前抱持曰：我某公也，谓汝避兄耳，何意眞然耶？天防斯人，吾侪将何效乎？相对歔欷，哀动左右，间积四嵗威都果举，迁安定长史，据辎垂緌，还厯乡里荐祀祖考，叔都沃醊神坐，頫仰因语，是月，司太尉大将军同时并辟，为侍御史，举茂才，不幸早陨，威都官至武都太守，太尉掾 汝南范滂孟博，天资聦叡辩于持论，举孝亷光禄四行，京师归徳四方影附，父字叔矩，遭母忧，旣之后，饘粥不赡，叔矩谓其兄弟礼丧不言事，杖而起，今俱匍匐号咷，上阙奠酹，下困糊口，非孝道也，因将人客于九江，田种蓄牧，多所收获，以解债负土，成冢立祀，三年服阕，二兄仕进，叔矩以自替于防纪，独寝坟侧，服制如初，哀犹未歇，郡举至孝，拜中司勾，章长病去官，博士徴兄忧不行，司徒，梁国盛允字子翩，为议郎，慕孟博之徳贪树于有礼，谓孟博家公区区欲辟大府，宜令邑人中荐之，孟博厉声曰：老父年尊，絶意世事，又海内清髙当路非一，退而告人子，翩欲徳我，我不受也，子翩亦以恨，遂不得辟，孟博病去，辞事而常干宰相之职。
谨按礼，父为士，子为天子，祭以天子，武王建，有周之号，諡太王。王季，言王业肇于此矣，越裳重九译献白雉，周公荐陈祖庙，曰先人之徳有天下尊归于父，此人道之极，前汉诏曰：海内大乱，兵革并起，朕被坚执鋭，自率士卒犯危难，平暴乱，偃兵息民，天下大安，此皆太公之教训也，今上尊号曰太上皇，春秋之义，因其可褒而褒之，孝经曰：敬其父，则子恱叔矩则其孝敬则劳身苦思，率礼无违矣，则其友于则褒兄，委荣尽其哀情矣，则其学艺则家法，洽览诲人不倦矣，则其政事则施于已试，靡有阙遗矣。君子百行，子产有四，凡在他姓，尚宜褒之，况于父乎？敬意之至，犹用夷恱况于宠族乎？抗爽言以拒厚，防抑所生以为己髙忍能厉然独享其荣，视夫不令之下愚，流货财于权嬖，其罪等也，田煇托疾上也，刘矩屈体次也，范滂，吾无取焉耳。
巴郡太守太山，但望伯门为司徒掾，同产子，作客杀人，望自劾去，星行电征，数日，归趋诣府，露首肉袒，辞谢太守，太尉李固谢与相见，头流血自说，弟薄命早亡，以孤为托，无义方之教，自陷罪恶，已男穿旣，与知情幸有微，乞以代之，言甚哀切，李公逹于原度，即活出之 髙唐令乐安周纠，孟玉为大将军，掾弟子，使客杀人，捕得太守盛亮隂为宿留纠，亦自劾去诣府，亮与相见，不乞请，又不辞谢，亮告宾客周孟玉欲作抗直，不恤其亲，我何能枉宪乎？遂毙于狱，弟妇不哭死，子而哭，孟玉，世人误之，犹以为髙。
谨按春秋，叔牙为庆父杀般，闵公大恶之甚，而季子縁狱有所归，不探其情，缓追逸贼，亲亲之道州吁，旣杀其君而虐用其人，石碏恶之，而厚与焉，大义灭亲，君子犹曰纯臣之道备矣，于恩未也，君亲无将王诛宜耳，今二家之子，幸非元恶，但望诚心内发，哀情外露，义动君子，合礼中矣，周纠，茍执果毅，忽如路人，昔乐羊为魏伐中山，歠其子羮，文侯壮其功，而疑其心，秦西巴蜀，命放兽，而孟氏旋进其位，麑犹不忍，况弟子乎？孟轲讥无恻隐之心，传曰于厚者薄则无所不薄矣。
豫章太守汝南，封祈武兴，泰山太守周乘子居为太守张所举函封未发，张病物，故夫人于柩侧，下帷见六，孝廉曰：李氏防国厚恩，据重任，咨嘉休懿，相授嵗贡上欲报称圣朝，下欲流惠氓，今李氏获保首领，以天年终，而诸君各懐进退未肯发引，妾幸有三孤，足统防纪，正相追随，蓬户坟柏，何若曜徳王室昭显亡者，亡者有灵，实宠頼之，殁而不朽，此其然乎？于是周乗顾谓左右诸君欲行周乗当止者莫逮，郎君尽其哀恻乗与郑伯坚，即日辞行，祈与黄叔度郅伯向盛，孔叔留随轜柩乗拜郎迁陵长治无异，称意亦薄之，乃弃官去，祈后为侍御史，公车令享相位焉。
谨按孝经资于事父以事君，君亲临之，厚莫重焉，春秋国语，民生于三，事之如一，礼斩衰，公士大夫，众臣为其君乗虽见举拔，函封未发，未离陪，不与宾于王爵，诸临城社民，神之主也，义当服懃，关其祀纪，夫人虽有恳切之教，盖子不以从，令为孝而乘嚣，然要勒同侪，去丧即宠，谓能有功异也，明试无效，亦旋告退，安在其显君父徳美之有。
河内太守府，庐江周景仲向，每举孝亷请之上堂，家人宴饮，皆令平仰，言笑晏晏，如是三四，临发，赠以衣装，皆出自中子弟中外过歴职署逾于所望，曰：移臣作子，于今何有？ 河内太守司徒，颍川韩演伯南，举孝亷唯临辞一与相见，无所宠防曰：我已举若岂可令恩偏积于一门乎？
谨按春秋左氏传，夫举无他也，唯善所在，亲防一也，祁奚称其雠不为谄，立其子不为比，举其偏不为党，建一官，而三物成，晋国赖之，君子归焉，盖人君者，辟门开窻号咷，博求得贤而赏，闻善若惊，无适也，无莫也，周不综臧否，而务蕴崇之，韩演不唯善是务，处以一槩，夫不择而彊，用之与可用而败之，其罪一也。
安定太守汝南胡伊伯，建平长樊，绍孟建俱为司空，虞放掾属放逊位，自劾还家，郡以伊为主簿，迎新太守曰：我是宰士，何可委质于二朝乎？因出门逺遁劾系陈国，绍曰：栁下惠不去父母之国，君子不辞下位，独行服事，后三公黄琼大以为恨，移书汝南，论正主者吏絶绍文书而更辟伊。
谨按春秋，尊公曰：宰其吏为士言于四海，无所不綂焉，孟轲称不枉尺以直寻，况于枉寻以直尺栁下惠，不枉道以事人，故三黜而不去，孔子谓之不恭，今绍见贬，当以礼自引耳，其义不同于此，伊心明审，自求多福，近灵帝之末，司徒掾，农董君考上名，典君事，不得自劾，暂以家急假太守，季崇请乞相见，頫领功曹，与俱班録讫，乃谢遣，时三公袁隗，意亦非之，奋然弹纠，自是之后，弥以滋甚，郡用从事，县用府吏上下溷淆，良可秽也，诗云：虽无老成人，尚有典刑，国之大纲也，可不申勑小惩而大戒哉！
宗正南阳刘祖为郡属曹吏，左骑校尉薛丞君卓为户曹史，太守公孙庆当祠，章陵旧俗，常以衣冠子孙，容止端严，学问通览，任顾问者以为御吏时，功曹白用刘祖，祖曰：旣托帝王肺腑，过闻前训，不能备光辉，疏附之任，而当侧身陪乘，执防握革，有死而已，无能为役，薛丞因前自白，今明公乘出，未有御者，虽云不敏，敢充人之周旋，进对补察，时阙言出成谟，大见敬重，亦以祖为髙嵗尽俱举孝亷。
谨按周礼，保氏掌六艺之教，其一曰，御论语曰：吾何执？执御乎？子适卫，冉子仆，有政事之士，列于四友，然犹御者不为役也，春秋左氏传，晋悼公即位，程郑为乘马御训，羣驺知礼，今国家大驾，大防亲御他出，奉车都尉，寜可复言：执防握革，而辞譲之乎？凡黔首，皆五帝子孙，何独今之肺腑，当见优异也。宗庙之人，或在甽，畒人之化也，何日之有旧，时长吏质檏子皆驾御，故曰从儿，君臣父子，其揆一也。臣不肯御，子岂可？然公子遂偃蹇，不使下陵上替，能无乱乎？刘祖幸免罪戾，而见褒赏，公孙于是失政刑矣。
聘士彭城姜肱，伯雅京兆韦着休明，灵帝践祚，太后临朝，陈，窦以忠见害，中常侍曹节秉国之权，大作威福，翼宠名贤，以弭已谤，于是起姜肱为犍为太守，着东海相，肱告其人，吾以虗获实蕴借声价，盛明之际，尚不委质，况今政在家哉！遂乘桴浮海，莫知其极而着驩，以承命驾，言宵征，民不见徳，唯戮是闻，论输左校。
谨按易称君子之道，或出或处，或黙或语，传曰：朝廷之人入而不能出山林之士徃而不能返言，各有长也，孔子嘉虞仲，夷逸，作者七人，亦终隐约，姜肱髙尚其事见得思义，岂不绰绰有余裕哉？韦着迈种其徳少有云补，可也，虐刑以逞，民心怨痛，徳薄位尊，力小任重，古人惧旃，鲜能不及矣。
赵相汝南李綂少防为兾州刺史，况所奏耳目不聪明，股肱掾史，咸用忿愤，欲诣阙自理，统闻知之歴收其家，遣吏追还，曰相乆叅重任负于素餐，年渐七十，礼在悬车，顷被疾病，念存首丘，比自乞归，未见听，许州家幸，能为相得去，实至愿也。居无几果徴时兾州有疑狱，章帝见问统，统处当详平，克厌上心，曰：君大聪明，刺史侵君统曰：臣受国厚恩，官尊禄重，不能自竭，有以报称乆抱重疾气力羸露，耳聋目，常虑陨越自分，奄忽填壑，猥得承望阙廷，亲见御座，不胜其喜，权时有瘳，辞出之后，必复故也。刺史不侵臣也，上悦其逊，即日免况拜綂侍中， 司徒九江朱伥，以年老为司，虞诩所奏，耳目不聪明，见掾属大怒曰：顚而不扶，焉用彼相？君劳臣辱，何用为？于是东阁祭酒，周举曰：昔圣帝明王，莫不厯象日月星辰，以为镜戒，荧惑比有变异，岂能手书宻以上闻，伥曰：可自力也。举为创草，臣闻易曰天垂象，见吉防，观乎天文，以察时变，臣窃见九月庚辰，今月丙辰，辰月，遇荧惑于东井，旁光辉合，并移时乃出，经术浅末，不晓天官，见其非常，昭昭再见诚切，恠之诚懑愤，夫月者太隂荧惑火星，不宜相干，臣闻盛徳之主不能无异，但当变改，有以供御，孔子曰：虽明天子，荧惑必谋，祸福之徴慎察用之，孝宣皇帝地节元年，月蚀荧惑，明年，有霍氏乱，孔子曰：火上不可握，荧惑班变不可息志，帝应其修无极，此言荧惑火精，尤史家所宜察也，楚庄曰：灾异不见寡人，其亡，今变异屡臻，此天以佑助汉室，觉悟国家也，臣诚惧史官畏忌，不敢极言，惟陛下深留圣思，按图书之文，鉴古今之戒，召见方直，极言而靡讳，亲贤纳忠，推诚应人，犹影响也，宋景公有善言，荧惑徙舍，延年益夀况乎至尊感不旋日，书曰：天畏棐谌，言天徳辅诚也，周公将没，戒成王以左右常伯，常任凖人，缀衣，虎贲，言此五官存亡之机，不可不谨也，臣愿陛下思周旦之言，详左右清禁之内，谨供养之官，严宿卫之身，申屡省务，知戒慎以退未萌，以此无疆，谨匍匐自力，手书宻上上览伥，表嘉其忠谟，伥目数病，手能细书，诩案大臣，茍肆私意，诩坐上谢伥防慰劳。
谨按论语能以礼譲为国乎？何有？夫子温良恭俭，譲以得之，传曰：心茍不竞，何惮于病？朱伥，位极人臣，视事数年，讫无一言，弥缝时阙，又伥，年且九十，足以惛愦，义当自引，以避贤路，就使有枉欣以俟命耳。何能乃发忿，欲自提理，周举为人谋而不忠，维讫，匡陈起自营卫，夫奉义顺之谓礼，爱人而不以徳不可谓仁；信不由中，文辞何为？向遇中宗永平之政，救罪不暇，何慰劳之？有李綂，内省不疚，进对温雅，明主是察，终为长者。
蜀郡太守，颍川刘胜季陵去官，在家闭门，却扫嵗时致敬郡县，答问而已，无所褒贬，虽自枝叶，莫肯为力，太仆杜密，周甫亦去，北海相在家，每至郡县，多所陈说，牋记相属，太守王昱颇厌苦之，语次闻得，京师书，公卿举故大臣刘季陵髙士也，当急见徴宻知以见激，因曰：明府在九重之内臣，吏惶畏天威，莫敢尽情，刘胜位，故大夫见礼上宾，俯伏甚于鼈猬，冷澁比如寒蜓，无能徃来此罪人也，清隽就义，隐居笃学，时所不综，而宻逹之寃疑勲贤文致之罪，所加而宻启之明府赏贤得中，令闻休扬，虽自天然之姿，犹有万分之一，诗不云乎？雨我公田，遂及我私，人情所有，庻不为阙旣不善，是多见讥论，夫何为哉？于是昱甚悦服，待之弥厚。
谨按论语澹台灭明，非公事未尝至于偃之室也，君子思不出其位，孟轲亦以为逹则兼善天下，穷则独善其身，刘胜在约思纯，其静已甚，若时事偶及，言论折中，亦无嫌也。杜宻婆娑府县干，与王政就若所云犹有公私旣见，讥切不蹵，坐谢负而多伐善，以为已力，惟顔之厚博而俗矣。
风俗通义卷五
钦定四库全书
风俗通义卷六      汉 应劭 撰声音
易称先王作乐崇徳，殷荐之上帝，以配祖考，诗云：钟鼓锽锽，磬管锵锵，降福穰穰，书曰：击石拊石，百兽率舞，鸟兽且犹感应，而况于人乎？况于鬼神乎？夫乐者，圣人所以动天地，感鬼神，按万民，成性类者也，故黄帝作咸池，颛顼作六茎，喾作五英，尧作大章，舜作韶，禹作夏，汤作濩武王作武，周公作勺，勺，言能斟勺，先祖之道也。武，言以功定天下也，濩言救民也。夏，大承二帝也，韶继尧也，大章，章之也，五英，英华茂也，六茎，及根茎也，咸池，偹矣，其后周室陵迟，礼崩乐壊诸侯恣行，竞悦所习，桑间濮上郑，卫、宋、赵之声，弥以放逺滔湮心耳，乃忘平和，乱政伤民，致疾损夀重遭暴秦，遂以阙亡，汉兴，制氏世掌大乐，颇能纪其铿锵，而不能说其义，武帝始定郊祀，廵省告封乐官，多所增饰，然非雅正，故继其条畅曰：声音也，昔黄帝使伶伦自大夏之西，昆仑之隂取竹于嶰谷，取其窍厚均者，断两节而吹之，以为黄钟之管，制十二筩，以听鳯之鸣，其雄鸣为六防鸣，亦为六天地之风气正，而十二律之五声，于是乎生，八音，于是乎出声者，宫商角徴羽也音者土曰埙，匏曰笙，革曰：鼓竹曰管，丝曰弦，石曰磬，金曰钟，木曰：柷，诗曰：鹤鸣于九臯，声闻于天，书曰：八音克谐，无相夺伦，由是言之声，本音末也。
商
谨按刘歆钟律书商者，章也，物成熟可章度也，五行为金五常为义，五事为言，凡归为臣。
角
谨按刘歆钟律书角者，触也，物触地而出，戴芒角也，五行为木，五常为仁，五事为貌，凡归为民。
宫
谨按刘歆钟律书宫者，中也，居中央，畅四方倡始施生，为四声纲也，五行为土，五常为信，五事为思，凡归为君。
徴
谨按刘歆钟律书徴者，祉也，物盛大而繁祉也，五行为火，五常为礼，五事为视，凡归为事。
羽
谨按刘歆钟律书羽者，宇也，物聚藏宇覆之也，五行为水，五常为智，五事为徳，凡归为物故，闻其宫声，使人温润而广大，闻其商声，使人方正而好义，闻其角声，使人整齐而好礼，闻其徴声使人恻隐而博爱，闻其羽声，使人善养而好施，宫声乱者，则其君骄；商声错者，则其臣壊角声缪者，则其民怨徴声洪者则其事难，羽声差者，则其物乱春宫秋律，百卉必雕，秋宫春律，万物必荣，夏宫冬律，雨雹必降；冬宫夏律，雷必发声，夫音乐至重，所感者大，故曰：知礼乐之情者能作，识礼乐之文者能述，作者之谓圣，述者之谓明，明圣者，述作之谓也。
埙【一作壎者古今字也】
谨按世本，暴辛公作埙诗云：天之诱民如埙，如箎埙烧土也，围五寸半，长三寸半，有四孔，其二通，凡为六孔。
笙
谨按世本随作笙，长四寸，十二簧，像鳯之身，正月之音也，物生，故谓之笙，诗云：我有嘉宾，鼓瑟吹笙，大笙谓之，小者谓之和。
鼓
谨按易称鼓之以雷霆，圣人则之，不知谁所作也？鼓者，郭也，春分之音也，万物郭皮甲而出，故谓之鼓，周礼六鼓，雷鼓八面灵鼔六面路鼔四面鼛鼓晋鼔皆二面诗云：击鼓其镗，论语小子鸣鼓而攻之，可也。
管
谨按诗云：嘒嘒管声，箫管备举，礼乐记管漆竹，长一尺六孔，十二月之音也，物贯地而芽，故谓之管，尚书大传，舜之时，西王母来献，其白玉琯，昔章帝时，零陵文学奚景于冷道，舜祠下，得生白玉管，知古以玉为管，后乃易之以竹耳，夫以玉作音故，神人和鳯皇仪也。
瑟
谨按世本，宓羲作瑟，八尺一寸四十五，黄帝书防，帝使素女鼓瑟而悲，帝禁不止，故破其瑟为二十五，春秋师旷为晋平公奏清徴之音有，鹤二八从南方来，进于廊门之戺，再奏之而成列，三奏之，则延鵛而鸣，舒翼而舞，音中宫商，声闻于天，平公大说，坐者皆喜，平公提觞而起，为师旷寿，反坐而问曰：音莫悲于清徴乎师旷曰：不如清角，平公曰：清角可得闻乎？师旷曰：不可，昔黄帝驾象车交龙，毕方并辖，蚩尤居前，风伯进扫，雨师洒道，虎狼在后，虫蛇伏地，大合鬼神于泰山之上，作为清角，今主君徳薄不足以听之，听之，将恐有败，平公曰：寡人老矣，所好者音也，愿遂闻之，师旷不得已而鼓之，一奏之，有云从西北起，再奏之，暴风亟至，大雨，沣，沛裂帷幕，破爼豆，堕廊瓦，凡坐者散走，平公恐惧，伏于室，侧身遂疾痛，晋国大旱，赤地三年，故曰：不务徳治而好五音，则穷身之事也，今瑟长五尺五寸，非正器也。
磬
谨按世本，毋句作磬，尚书豫州，锡贡磬错，诗云：笙磬同音，论语子击磬于卫，有荷蒉而过者，曰：有心哉。
钟
谨按世本垂作钟，秋分之音也，诗鼓钟于宫，声闻于外，论语云：乐云乐云，钟鼓云乎哉？周景王将铸大钟，单穆公谏曰：夫先王之制钟也，大不出均，重不过石律，度，量，衡于是乎生，小大器用于是乎出，故圣人慎之，今王作钟，聼之弗及，比之不度，钟磬不可以知和，制度不可以出节，无益于乐，而鲜民财，将焉用之？
柷
谨按礼乐记，柷漆桶方画木，方三尺五寸髙尺五寸中有椎工用柷，止音为节，书曰：合止柷敔，笙镛以间声，所以五者系五行也，音所以八者系八风也，传曰：八音之变，不可胜听也，由经五艺六，而其枝别叶布，繁华无已也。
琴
谨按世本，神农作琴尚书，舜弹五弦之琴，歌南风之诗，而天下治，诗云：我有嘉宾，鼓瑟鼓琴，雅琴者，乐之綂也，与八音并行，然君子所常御者，琴最亲宻不离于身，非必陈设于宗庙乡党，非若钟鼓罗列于虡悬也，虽在穷阎陋巷深山幽谷，犹不失琴以为琴之大小得中，而声音和，大声不哗，人而流漫，小声不湮灭而不闻，适足以和人，意气感人，善心故琴之为言禁也，雅之为言正也？言君子守正以自禁也，夫以正雅之声，动感正意，故善心胜邪恶禁，是以古之圣人，君子慎所以自感，因邪禁之适，故近之间，居则为从容，以致思焉，如有所穷困，其道闭塞，不得施行，及有所通，逹而用事，则着之于琴，以抒其意，以示后人，其道行和乐而作者，命其曲曰畅畅者，言其道之美，畅犹不敢自安，不骄不溢，好礼不以畅其意也，其遇闭塞，忧愁而作者，命其曲曰操，操者，言遇菑遭害，困厄穷迫，虽怨恨失意，犹守礼义，不惧不慑，乐道而不失其操者也，昔伯牙方鼓琴，钟子期听之，而意在髙山子期曰：善哉乎！巍巍若太山，顷之间，而意在流水，钟子又曰：善哉乎汤，汤若江河，子期死，伯牙破琴絶弦终身不复鼓，以为世无足为音者也。今琴长四尺五寸，法四时五行也，七弦者，法七星也。
空侯【又坎侯】
谨按汉书，孝武皇帝赛南越，祷祠太一，后土，始用乐人侯调依琴，作坎坎之乐，言其坎坎应节奏也，侯以姓冠章耳，或说空侯取其空中琴瑟皆空，何独坎侯耶？斯论是也。诗云：坎坎鼓，我是其文也。
筝
谨按礼乐记五弦筑身也，今并凉二州筝，形如琴，不知谁所改作也，或曰：秦防恬所造。
筑
谨按太史公记燕太子丹遣荆轲欲西刺秦王，与客送之易水，而设祖道髙渐离击筑，荆轲和歌为濮上音士皆垂髪涕泣，后为羽声，慷慨而瞠目，发尽上指冠，荆轲入秦，事败而死，渐离变名易姓，为人庸保，匿作于宋子，久之作苦，闻其家堂上客击筑，伎痒不能出，言曰：彼有善不善，从者告其主，曰：彼庸乃知音，窃言是非家丈人作乐，召前使击筑，一坐称美，赐酒而渐离，念久畏约，毋穷已时，乃退，出装匣中筑与其善，衣更容貌而前，莫不惊愕，下与亢礼，以为上客，使击筑歌，无不涕泣而去者，宋子客传之，闻于秦始皇，始皇召见，人有识者乃髙渐离始皇惜其善，击筑重杀之，乃矐其目，使击筑，未尝不称善，稍益近之，渐离，乃以鈆置筑木中，后进得近举筑扑，始皇不中，于是遂诛。
缶
谨按易称日昃之离，不鼓缶而歌，诗云：坎其击缶，宛丘之道，缶者瓦器，所以盛浆，秦人鼓之以节歌，太史公记赵惠文王与秦昭王防于渑池，秦王饮酒酣曰：寡人窃闻赵王好音，请奏瑟，赵王鼓瑟，秦御史前曰：某日秦王与赵王防饮，令赵王鼓瑟，蔺相如前，曰：窃闻秦王善为秦声，请奏缶以相乐，秦王怒，不许，于是相如进曰：五歩之内相如请，得以颈血溅大王矣！左右欲刅相如张目叱之，皆靡，于是秦王不怿，为一击缶，相如顾召御史书曰：秦王为赵王击缶也。
笛【同】
谨按乐记，武帝时丘仲之所作也。笛者涤也，所以荡涤邪秽，纳之于雅，正也，长二尺四寸七孔，其后又有羌笛，马融笛赋曰：近世双笛从羌起，羌人伐竹，未及已，龙鸣水中不见，后截竹吹之音相似，剡其上，孔通洞之材，以当挝使易持，京君明贤识音律，故本四孔加以一，君明所加，孔后出，是谓商声，五音毕。
批把
谨按：此近世乐家所作，不知谁也？以手批把因以为名，长三尺五寸，法天地人与五行四弦象四时。
竽
谨按礼记管三十六簧也，长四尺二寸，今二十三管。
簧
谨按世本，女娲作簧，簧笙中簧也，诗云：吹笙鼓簧，承筐是将。
籥
谨按周礼，籥师氏，掌教国子，吹籥，诗云：以籥不僣，籥乐之器，竹管三孔，所以和众声也。
篪【与筂同】
谨按世本，蘓成公作篪，管乐十孔长尺一寸，诗云：伯氏吹埙，仲氏吹篪。
箫
谨按尚书，舜作箫韶九成，鳯凰来仪，其形参差，像鳯之翼十，管长一尺。
籁
谨按礼乐记三孔籥也，大者谓之产，其中谓之仲，小者谓之箹。
菰
谨按汉书旧注菰吹鞭也，菰者怃也，言其节，怃威仪。
荻
谨按汉书注荻也言其声音荻荻名自定也
风俗通义卷六
钦定四库全书
风俗通义巻七      汉 应劭 撰穷通
易称悬象着明，莫大乎日月，然时有昏晦，诗美滔滔，江汉南北之纪，然时有壅滞，论语，固天纵之，莫盛于圣，然时有困否？日月不失其体，故蔽而复明，江汉不失其源，故穷而复通，圣人不失其德，故废而复兴，非唯圣人，俾尔单厚，夫有恒者，亦允臻矣。是故君子厄穷而不闵劳辱而不茍，乐天知命，无怨尤焉，故録先否后喜曰：穷通也，孔子困于陈，蔡之间，七日不尝粒，藜羮不糁，而犹琴于室，顔囘择菜于戸外，子路，子贡相与言曰：夫子逐于鲁，削迹于卫，拔树于宋，今复见厄于此，杀夫子者无罪，籍夫子者不禁，夫子歌鼔儛未尝絶音，盖君子之无耻也若此乎？顔渊无以对，以告孔子，孔子恬然推琴，喟然而叹曰：由与赐，小人也，召，吾语之，子路与子贡入，子路曰：如此，可谓穷矣！夫子曰：由，是何言也！君子通于道之谓通，穷于道之谓穷，今丘抱仁义之道，以遭乱世之患，其何穷之爲？故内省不疚于道，临难而不失其德，大寒既至，霜雪既降，吾是以知松栢之茂也，昔者桓公得之莒，晋文公得之曹，越得之会稽。陈，蔡之厄，于丘其幸乎！自卫反鲁，删诗书，定礼乐制，春秋之义，着素王之法，复相定公，会于夹谷，昭旧以正其礼，抗辞以拒其侮，齐人谢过来归，郓讙隂之田焉
孟轲受业于子思既通，游于诸侯，所言皆以爲迂远而阔于事情，然终不屈道趣势，枉尺以直寻，尝仕于齐，位至卿，后不能用，孟子去齐，尹士曰：不识王之不可以爲汤，武则是不明也，识其不可，然且至，则是干泽也，千里而见王，不遇，故去三宿而后出昼，是何濡滞也？轲曰：夫尹士乌知予哉？千里而见王，是予所欲也，不遇故去，岂予所欲哉？予不得已也，予三宿而出，昼于予心，犹以为速，王庶几改诸王如改之，则必反予，夫出昼，而王不予追也，予然后浩然有归志，鲁平公驾将见孟子，嬖人臧仓谓曰：何哉？君所谓轻身以先于匹夫者，以爲贤乎？乐正子曰：克告于君，君将爲来见也，嬖人有臧仓者沮君，君是以不果。曰：行或使之，止或尼之，行止非人之所能也，吾不遇于鲁侯，天也，臧氏之子焉能使予不遇哉？又绝粮于邹，薛困殆甚，退与万章之徒序诗书仲尼之意，作书中外十一篇，以爲圣王不作，诸侯恣行，处士横议，杨朱，墨翟之言，盈于天下，天下之言不归，杨则归墨，杨氏爲我，是无君也，墨氏兼爱，是无父也，无父无君，是禽兽也，杨墨之道不息，孔子之道不着，是邪説诬民充塞，仁义也，仁义充塞，则率兽食人，人将相食也，吾爲此惧，闲先王之道距杨墨，放滛辞正人心，熄邪説以承三圣者，予岂好辩哉？予不得已也，梁恵王复聘请之，以为上卿，孙况齐威，宣王之时，聚天下贤士于稷下，尊宠若邹衍，田骈淳于髠之属甚众，号曰列大夫，皆世所称，咸作书刺世，是时，孙卿有秀才，年十五，始来游学，诸子之事，皆以爲非先王之法也，孙卿善爲诗，礼；易，春秋至襄王时，而孙卿最爲老师，齐尚卿列大夫之缺，而孙修三爲祭酒焉，齐人或谗，孙卿乃适楚，楚相春申君以爲兰陵令人或谓春申君汤以七十里，文王以百里，孙卿贤者也，今与之百里地，楚其危乎？春申君谢之，孙卿去之游，赵应聘于秦，是时七国交争，尚于权诈，而孙卿守礼义贵典籍，虽见穷摈，而犹不黜其志，作书数十篇，疾浊世之政，国乱君危相属，不遵大道而营乎巫祝，信禨祥，苏秦，张仪以邪道説诸侯以大贵显，随而笑之曰：夫不以其道进者，必不以其道仕又小，五伯以爲仲尼之门，羞称其功，后客或谓春申君曰：伊尹去夏入殷，殷王而夏衰，管仲去鲁，入齐，鲁弱而齐彊，故贤者所在君尊国安，今孙况天下贤人，所去之国，其不安乎？春申君使请孙况，况遗春申君书刺，楚国因爲歌赋以遗春申君因不得已乃行，复爲兰陵令焉。
虞卿游説之士也一见，赵孝成王，赐黄金百镒，白璧一双，再见，拜爲上卿，故号爲虞卿，其后范雎之仇魏，齐亡，过平原君，于是秦昭王请平原君愿爲布衣之交，与饮数日，请曰：周文王得吕尚而以爲太公，齐桓得管夷吾而以爲仲父，今范君亦寡人之叔父也，范君之仇在君之家，愿使人取其头，不然，吾不出君于关，平原君曰：贵而交者，爲贱也，富而友者爲贫也，夫魏齐者，胜之交也，在固不出，况今又不在臣所乎？昭王乃遗赵王书曰：范君之仇魏齐在平原君家，王使人疾持其头来，不然，吾举兵而伐赵，又不出，王之弟于关，赵孝成王乃发卒围平原君家，急魏齐夜亡出，见赵相虞卿，虞卿度赵王终不可説乃解其印，与魏齐间行，念诸侯莫可以赴急者，乃复走大梁，欲因信陵以至楚而信陵君闻之，畏秦，犹豫未肯见，曰：虞卿何如人哉？时侯嬴在傍，曰：人固未易知，知人亦未易也。夫虞卿一见赵王，赐白璧一双，黄金百斤，再见，拜爲上卿，三见，卒受相印，万戸侯当是之时，天下争知之，夫魏齐穷困，过虞卿不敢重爵禄之尊，解相印，捐万戸侯而间行，以急士穷而归公子，公子曰：何如人？知人固未易也，信陵君大慙，驾如野迎之，魏齐闻信陵君之初，重见之，大怒而自刎，赵王闻之，卒取其头与秦，秦乃遣平原君虞卿，遂畱于魏，魏赵畏秦，莫复用，困而不得意，乃著书八篇，号虞氏春秋焉。
孟尝君逐于齐，见反谭子迎于澅曰：君怨于齐，大夫乎？孟尝君曰：有谭子曰：如意则杀之乎？夫富贵则人争归之，贫贱则人争去之，此物之必至，而理之固然也。愿君勿怨，请以市论朝而盈焉，夕而虚焉，非朝爱之而夕憎之也，求在故往亡，故去孟尝君曰：谨受命，于是削所怨者名而已，韩信常从南昌亭长食数月，亭长妻患之，乃晨早食，食时信往，不爲具食，信亦知意，遂絶去钓城下有一漂母见信饥，饭之竟漂数十日，信曰：吾必重报母，母怒曰：大丈夫不能自食，吾哀王孙耳，岂望报乎淮隂少年有侮信者曰：君虽姣丽，好带长劒，怯耳能死，刺我，不能则出，我跨下，于是信熟视之，俛出跨下匍匐，一市人皆笑以爲信，怯后佐命大汉，功冠天下，封爲楚王，赐所食母千金，及亭长与百钱，曰：公，小人也为徳不竟召辱信之，少年以爲中尉告诸侯，将相曰：此人壮士也，方辱我时，岂不能杀之，杀之无名，故忍至于此也。
韩安国爲梁中大夫坐法抵罪，防狱吏田甲辱安国，安国曰：死灰独不复然乎？田甲曰：然则溺之，居无几，梁内史缺，孝景皇帝，遣使者即拜安国爲内史，起徒中爲二千石，田甲亡，安国曰：甲不就官，我灭乃宗，甲肉袒谢，安国笑曰：公等可与治乎？卒善遇之。
李广去，云中太守，屏居蓝田南山中射猎，尝夜从一骑出饮田间，还霸陵尉，呵止广，广骑曰：故李将军尉曰：今将军尚不得夜行，何故也？宿亭下，居无何，匈奴入辽西，大爲邉害，于是孝武皇帝，乃召广爲北平太守，广请霸陵尉与俱，至军斩之，上书谢罪，上报曰：将军者，国之爪牙也，司马法曰：登车不式，遭丧不服，振旅抚师，以征不服，率三军之心，同战士之力，故怒形则千里竦威振，则万物伏，是以名声暴于夷貊，威棱憺乎邻国，夫报忿除害，捐残去杀，朕之所图，于将军也，若乃免冠徒跣，稽颡请罪，岂称朕之指哉！
太尉沛国刘矩，叔方爲尚书令，失将军梁冀意，迁常山相去官，冀妻兄孙礼爲沛相矩，不敢还乡里，访友人彭城环玉都，玉都素敬重矩，欲得其意，喜于见归，爲除处所，意气周宻人有请玉都者，祸至无日，何冝爲其主乎？玉都因事远出，家人不复占问，暑则郁蒸，寒则凛冻，且饥且渇如此一年，矩素直亮，众谈同冀，寤亦举荐，转薄爲厚，上补从事中郎，复爲尚书令，五卿，三公爲国光镇玉都，慙悔自絶。
司徒中山祝恬字伯休，公车征道，得温病过友人，邺令谢着，着拒不通，因载病去，至汲积六七日，止客舍中，诸生曰：今君所苦，沈结困无医师，闻汲令好事，欲往语之，恬曰：谢着我旧友也，尚不相见视汲，令初不相知，语之何益？死生命也，医药曷为诸生事急，坐相守吉凶，莫见收举，便至寺门口，白时令汝南应融义髙闻之惊愕，即严驾出，径诣牀蓐，手自抚摩，对之垂涕曰：伯休不世英才，当爲国家干辅人，当有生相知者黙，止客舍，不爲人所知，邂逅不其幸哉！家上有尊老，下有弱小，愿相随俱入廨，传伯休辞让，融遂不听归，取衣车，厚其荐蓐，躬自御之，手爲丸药口尝饘粥，身自分热，三四日间加甚劣，极便制衣棺器，送终之具，后稍加损，又谓伯休吉防不讳，忧怖交心间，粗作备具，相对悲喜，宿止传中数十余日，伯休彊健入，舍后室家酣宴，乃别伯休到，拜侍中，尚书仆射，令豫章太守，大将军从事中郎，义高爲庐江太守，八年，遭母丧停柩，官舍章百余，上得听行，服未阕，而恬拜司，荐融自代，厯典五郡名冠远近，着去邺，浅薄流闻，不爲公府所取。
司徒颍川韩演伯南爲丹阳太守，坐从兄季朝爲南阳太守，刺探尚书演法车徴以非身中赃舋道路，听其从容至萧，萧令吴斌演同岁也，未至，谓其宾从到，萧乃一相劳而斌，内之狴犴，坚其镮，梃躬将兵马送之，出境从事，汝南阎符迎之于杼秋，相得令止传舍，解其桎梏，入与相见，爲致肴馔，曰：明府所在流称，今以公徴往便原除，不宜深入，以介意，意气过于所望，到亦遇赦其间，无几，演爲沛相，斌去官，乃临中台，首辟符焉。
太傅汝南陈蕃仲举，去光禄勲还到，临颍巨陵亭，从者击亭，卒数下，亭长闭门，收其诸生人客，皆厌毒痛，欲复收蕃，蕃曰：我故大臣有罪州郡，尚当先请，今约勑儿客无素，幸皆坐之，何谓乃欲相及，相守数时，会行亭掾至，因乃得免。时令范伯弟，亦即杀其亭长蕃本召陵父，梁父令别仕，平舆其祖，河东太守，家在召陵，岁时往祠，以先人所出，重烦廨亭，止诸冢舍，时令刘子兴亦本凡庸，不肯出候，股肱争之，尔乃会其冢上蕃持板迎之，长跪令徐，乃下车即坐，不命去板，辞意又不谦，恪蕃深忿之，令去，顾谓宾客平舆，老夫何须召陵令哉？不但爲先冢故耶？而爲小竖子所慢，孔子曰：假我数年乎？其明年，桓帝赫然，诛五侯邓氏，海内望风草偃，子兴以赃疾，见弹埋于当世矣，蕃起于家，爲尚书仆射，太中大夫，太尉，谨按：尚书曰：人惟求旧诗云：虽有兄弟，不如友生，论语乆要不忘平生之言，周礼九两友以任得民，是以隋会图其身而不遗其友，鲍叔度其德而固推管子，厥后陵迟弥已凋，翫伐木，有鸟鸣之刺，谷风有弃予之怨，陈余，张耳擕手遯秦友，犹父子及据国争权，还爲豺虎，自汉所称王贡弹冠，萧朱结绶，博育复隙，其终始以交爲难，况容悦偶合而能申，固其好者哉？故长平之吏，移于冠军，魏其之客，移于武安，郑当汲黯亦旋复，然翟公疾之，乃书其门，一死一生，乃知交情；一贵一贱，交情乃见；自古患焉，非直今也，韩信宠秩，出跨下之人，斯难能也，安国不念旧恶合礼，中平李广，因威归忿，非义之理，宣尼暨轲皆降，而复升兼济天下，唯虞卿逼于彊秦，独善其身，缵述篇籍，垂训后昆，昔子夏心战则癯道胜，如肥，何必高位？丰爵以爲融，懿也。
风俗通义巻七
钦定四库全书
风俗通义巻八      汉 应劭 撰祀典
礼，天子祭天地，山川岁徧，春秋国语，凡禘郊宗祖，报此五者，国之典礼，加之以社稷，山川之神，皆有功烈于民者也，及前哲令德之人，所以爲质者也，及天之三辰，所昭仰也，地之五行所生殖也，九州名山川泽所出，财用也，非是族也，不在祀典礼矣，论语非其鬼而祭之，谄也；又曰：淫祀无福，是以泰山不享季氏之旅而易美，西邻之禴祭，盖重祀而不贵牲，敬实而不求华也，自高祖受命，郊祀祈望，世有所增，武帝尤敬鬼神，于时盛矣，至平帝时，天地六宗以下及诸小神，凡千七百所，今营宇夷泯，宰器阙亡，盖物盛则衰，自然之道，天其或者欲反本也，故记叙神物，曰祀典也。
先农
谨按春秋左氏传曰：夏四月，三卜郊，不从，乃免牲，孟献子曰：吾乃今而知有卜筮，夫郊祀后稷，以祈农事也，是故啓蛰而郊，郊而后耕，今既耕而卜郊，宜其不从也，周四月，今二月也先农之时也，孝文帝二年正月，诏曰：农者，天下之本，其开借田，朕躬帅耕，以给宗庙粢盛，今民间名曰官田，古者使民如借，故曰借田。
社神
孝经説社者土地之主，土地广博，不可徧敬，故封土以爲社而祀之报功也。周礼説二十五家置一社，但爲田祖报求诗云：乃立土，又曰：以御田祖，以祈甘雨，谨按春秋左氏传曰：共工有子曰勾龙，佐颛顼，能平九土爲后土，故封爲上公，祀以爲社，非地祗。
稷神
孝经説稷者五谷之长，五谷众多，不可徧祭，故立稷而祭之。
谨按春秋左氏传有烈山氏之子曰柱，能殖百谷蔬果，故立以爲稷，正也，周弃亦以爲稷，正也，周弃亦以爲稷，自商以来祀之礼，縁生以事死，故社稷人祀之也则祭，稷谷不得稷米，稷反自食也，而邾文公用鄫子于次睢之社，司马子鱼，諌曰：古者六畜不相爲用，祭以爲人也，民人神之主也，用人，其谁享之？诗云：吉日庚午，既伯既祷，岂复杀马以祭马乎？孝经之説于斯悖矣！米之神爲稷，故以癸未日祠稷于西南水，胜火爲金相也。
灵星
俗説县令问主簿，灵星在城东南，何法主簿，仰荅曰：唯灵星所以在东南者，亦不知也。
汉书郊祀志，高祖五年，初置灵星，祀后稷也，欧爵簸扬，田农之事也。
谨按祀典，既以立稷，又有先农无爲灵星复祀后稷也，左中郎将贾逵説以爲龙第三有天田星，灵者神也，故祀以报功，辰之神爲灵星，故以壬辰日祀灵星于东南，金胜木爲土相也。
灶神
礼器记曰：臧文仲安知礼？燔柴于灶，灶者，老妇之祭也，故盛于盆，尊于瓶。
周礼説颛顼氏有子曰黎爲祝融祀以爲灶神
谨按明堂月令孟夏之月，其祀灶也，五祀之神，王者所祭，古之神圣，有功德于民，非老妇也，汉记南阳隂子方积恩好施，喜祀灶，腊日晨炊，而灶神见，再拜受神，时有黄羊，因以祀之，其孙识执金吾，封原鹿侯，兴卫尉，鲖阳侯家，凡二侯牧守数十，其后子孙常以腊日祀灶，以黄羊。
风伯
楚辞説后飞亷使奔属飞亷风伯也
谨按周礼，以槱燎祀风师，风师者，箕星也，箕主簸扬，能致风气易，巽爲长女也，长者伯，故曰：风伯鼔之以雷霆，润之以风雨，养成万物，有功于人，王者祀以报功也。戍之神爲风伯，故以丙戌日祀于西北，火胜金爲木相也。
雨师
春秋左氏传説共工之子爲师，郑大夫，子产禳于，雨师也。
谨按周礼，以槱燎祀，雨师，雨师者，毕星也，诗云：月离于毕，俾滂沱矣，易师封也，土中之众者莫若水，众者师也，雷震百里，风亦如之，至于泰山，不崇朝而徧雨天下，异于雷风，其德散大故雨，独称师也，丑之神爲雨师，故以己丑日祀雨师于东北，土胜水爲火相也。
桃梗 苇茭 画虎
谨按黄帝书上古之时，有荼与郁垒，昆弟二人，性能执鬼，度朔山上章桃树下，简阅百鬼，无道理妄爲人祸害，荼与郁垒，防以苇索，执以食虎，于是县官常以腊除夕饰，桃人乘苇茭，画虎于门，皆追效于前事，冀以卫防也，桃梗梗者，更也，岁终更始，受介祉也，战国防，齐语孟尝君，将西入秦，諌者千数，而弗听，苏代欲止之曰：臣之来也，过于濇上有土偶人焉，与桃梗相与语，谓土偶人曰：子西岸之土也，埏子以爲人，至岁八月，天霖雨濇水至则子残矣。曰：不然，吾西岸之土也，残则复西岸耳，今子东园桃木也，削子以爲人，隆雨下濇水至泆子而泛泛，将何如矣？夫秦四塞之国，譬若虎口而入之，则不知其可，孟尝乃止，春秋左氏传曰：鲁襄公朝楚，会楚康王卒，楚人使公亲禭，公患之，叔孙穆叔曰：祓殡而襚，则布帛也；乃使巫以桃茢先祓殡，楚人弗禁，既而悔之，古者日在北陆而藏冰，深山穷谷，其藏之也黒牡秬黍以享司寒，其出之也，桃弧棘矢，以除其灾也，苇茭传曰：萑苇有藂，吕氏春秋汤始得。伊尹祓之于庙，薫以萑苇，周礼，卿大夫之子，名曰门子，论语谁能出不由戸，故用苇者，欲人子孙蕃殖，不失其类，有如萑苇茭者，交易隂阳代兴也虎者阳物，百兽之长也，能执搏挫，鋭噬食鬼魅，今人卒得恶遇，烧煮虎皮饮之，击其爪，亦能辟恶，此其騐也。
雄鸡
俗説鸡鸣将旦，爲人起居，门亦昏闭晨开，扞难守固，礼贵报功，故门戸用鸡也。
青史子书説鸡者东方之牲也，岁终更始，平秩东作，万物触戸而出，故以鸡祀祭也，太史丞邓平説腊者所以迎刑送德也，大寒至，常恐隂胜故以戍日腊，戍者温气也，用其气日杀鸡以谢，刑德雄着门，雌着戸以和隂阳调寒配水，节风雨也。
谨按春秋左氏传，周大夫宾孟适郊，见雄鸡自断其尾，归，以告景王曰：惮其爲犠也，山海经曰：祠鬼神，皆以雄鸡鲁郊祀，常以丹鸡祀日，以其朝声赤羽去，鲁侯之咎，今人卒得鬼刺痱，病杀雄鸡，以傅其心，上病贼风者作鸡头可以治蛊，由此言之，鸡主以御死，辟恶也。
杀狗磔邑四门
俗説狗别宾主善守御故着四门以辟盗贼也
谨按月令，九门磔禳，以毕春气，盖天子之城，十有二门，东方三门生气之门也，不欲使死物见于生门，故独于九门杀犬，磔禳犬者，金畜禳者，却也，抑金使不害春之时所生，令万物遂成其性，火当受而长之，故曰，以毕春气，功成而退，木行终也。
太史公记，秦德公始杀狗磔，邑四门，以御蛊菑，今人杀白犬，以血题门戸正月，白犬血辟除不祥，取法于此也。
膢
谨按韩子书，山居谷汲者，膢腊而买水，楚俗常以十二月祭饮食也，又曰：尝新始杀也，食新曰膒膢。
腊
谨按礼传，夏曰嘉平，殷曰清祀，周曰大蜡，汉改爲腊腊者，猎也，言田猎，取兽以祭祀，其先祖也，或曰，腊者接也，新故交接，故大祭以报功也。汉家火行衰于戌，故曰腊也。
祖
谨按礼传，共工之子曰脩好远游，舟车所至，足迹所达，靡不穷览，故祀以爲祖，神祖者，徂也，诗云：韩侯出祖清酒百壶，左氏传襄公将适楚，梦周公祖而遣之，是其事也。诗云：吉日庚午，汉家盛于午，故以午祖也。
禊
谨按周礼，男巫掌望祀望衍，旁招以茅，女巫掌岁时以祓除，衅浴禊者，洁也，春者，蠢也，蠢蠢摇动也，尚书以殷仲春，厥民析，言人解疗生疾之时，故于水上衅洁之也，已者，祉也邪疾已去，祈分祉也。
司命
谨按诗云：芄芄棫朴，薪之槱之，周礼槱燎，司中，司命文昌也，司中文昌上六星也，槱者，积薪燔柴也，今民间独祀司命耳，刻木长尺二寸，爲人像行者，担箧中居者，别作小屋，齐天地，大尊重之，汝南余郡亦多有皆祠以腊，率以春秋之月。
风俗通义巻八
钦定四库全书
风俗通义卷九     汉 应劭 撰
恠神
礼，天子祭天地，五岳，四渎，诸侯不过其望也；大夫五祀，士门户，庶人祖，盖非其鬼而祭之，谄也；又曰：淫祀无福，是以隐公将祭钟巫，遇贼蔿氏，二世欲解淫神，阎乐刼弑，仲尼不许子路之祷而消息之节，平荀，防不从，桑林之祟，而晋侯之疾间，由是观之，则淫躁而畏者，灾自取之，厥咎响应，反诚据义内省，不疚者，物莫能动，祸转爲福矣，传曰：神者申也，恠者疑也，孔子称土之恠爲坟羊，论语子不语，恠力乱神，故采其晃著者，曰恠神也。
世间多有见恠惊恠以自伤者
谨按管子书，齐公出于泽，见衣紫衣，大如毂长，如辕拱手而立，还归寝疾，数月不出，有皇士者见公，语惊曰：物恶能伤公，公自伤也，此所谓泽神委蛇者也，唯霸主乃得见之，于是桓公欣然笑不终日而病愈，予之祖父郴爲汲令，以夏至日见主簿，杜宣，因赐酒，时北壁上有悬赤，弩照于杯，形如蛇，宣畏恶之，然不敢不饮，其日便得，胸腹痛切，妨损饮食，大用羸露，攻治万端，不爲愈后，郴因事过，至宣家闚，视问其变，故云：畏此蛇，蛇入腹中，郴还厅事，思惟良久，顾见悬弩，曰：必是也。则使门下史，将铃下侍徐扶辇载宣于故处，设酒杯中，故复有蛇，因谓宣此壁上弩影耳，非有他恠，宣遂解甚夷怿，由是瘳平，官至尚书厯四郡有威名焉。
世间多有恶梦变难必效
谨按晏子春秋齐景公病水十日夜，梦与二日鬭而不胜，晏子朝，公曰：吾梦与二日鬬，寡人不胜我，其死也，晏子对曰：请召占梦者立于闺，使以车迎召占梦者至曰：曷爲见召？晏子曰：公梦与二日鬭，不胜，恐必死也，占梦者曰：请反具书，晏子曰：无反书，公无所病，病者，阴也，日者，阳也，一阴不胜，二阳公病将已，居三日，公病大愈，且赐占梦者曰：此非臣之功也。晏子教臣对也，公召晏子将赐之，晏子曰：占梦者以臣之言对，故有益也，使臣身言之，则不信矣，此占梦者之力也，臣无功焉，公召吏而使两赐之，晏子不爲夺人之功，占梦者不蔽人之能。
城阳景王祠
谨按汉书朱虗侯刘章齐悼惠王子，高祖孙也宿衞长安年二十，有气力，高后摄政，诸吕擅恣，章私忿之，尝入侍宴饮，章爲酒吏自请曰：臣将种也，请得军法行酒，有诏可，酒酣，章进歌舞，已而复曰：请爲太后耕田歌，太后笑曰：顾汝父知田耳，若生而爲王者子安知田乎？曰：臣知之深耕，广种立苗欲疏，非其种者，鉏而去之，太后黙然，顷之，诸吕有亡酒者，章防劒追斩之而还，报曰：有亡酒一人，臣谨行军法斩之，太后左右大惊，业许之矣，无以罪也，自是诸吕畏惮，虽大臣亦皆依之，高后崩，诸吕作乱，欲危社稷，章与周勃共诛灭之，尊立文帝，封城阳王，赐黄金千斤，立二年薨，城阳，今莒县是也。自琅琊青州六郡及渤海都邑乡亭聚落，皆爲立祠，造饰五二千石车商人次第爲之，立服带绶，备置官属，烹杀讴歌，纷借连日，转相诳曜，言有神明其谴问，祸福立应，厯载弥久，莫之匡纠，唯乐安太傅陈蕃，济南相曹操，一切禁絶肃然政清，陈曹之后，稍复如故，安有鬼神能爲病者哉？予爲营陵令，以爲章本封朱虚，并食此县，春秋国语以劳定国，能御大灾，凡在于他尚，列祀典章亲，高祖之孙，进说耕田，军法行酒，时固有大志矣，及诛诸吕，尊立太宗，功冠天下，社稷已宁，同姓如此，功烈如彼，余郡禁之可也，朱虚与莒，宜常血食，于是乃移书曰：到闻此俗旧多祀靡财，妨农长乱，积惑其侈，可忿其愚可愍，昔仲尼不许子路之祷，晋悼不解，桑林之祟，死生有命，吉防由人，哀哉黔黎，渐染迷谬，岂乐也哉？莫之徴耳，今条下禁申约，吏民爲陈利害，其有犯者，便收朝廷，若私遗脱弥，弥不絶主者髠截叹无及已。城阳景王县甚尊之，惟王弱冠内侍帷幄，吕氏恣，雎将危汉室，独见先识，权发酒令，抑邪扶正，忠义洪毅，其歆禋祀，礼亦冝之于驾乘，烹杀倡优，男女杂错，是何谓也？三边纷拏，师老器弊，朝廷旰食，百姓嚣然，礼兴在有年，饥则损，自今听嵗再祀备物而已，不得杀牛逺迎他倡赋，防宗落造设纷华，方亷察之明爲身计而复僭，失罚与上同，明除见处，勿后中觉。
九江逡遒，有唐居山，名有神众，巫共爲取公妪歳易男，不得复娶女不得复嫁，百姓苦之。
谨按时太守宋均到官，主者白出钱给聘，男子女均曰：众巫与神合契，知其防欲卒，取小民不相当，于是勅条巫家，男女以备公妪，巫叩头服罪，乃杀之，是后遂絶会稽俗多滛祀，好卜筮，民一以牛祭，巫祝，赋敛受谢，民畏其口，惧被祟，不敢拒逆，是以财尽于鬼神，产匮于祭祀，或贫家不能以时祀，至禁言不敢食牛，害或发病且死，先爲牛鸣，其畏惧如此。
谨按时太守司空第五伦到官，先禁絶之掾吏皆谏伦曰：夫建功立事，在敢断爲政，当信经义言，滛祀无福，非其鬼而祭之，谄也；律不得，屠杀少齿，令鬼神有知，不妄饮食，民间使其无知，又何能祸？人遂移书属县，晓谕百姓，民不得有出门之祀，督课部吏，张设罪，罸犯尉以下坐祀，依托鬼神，恐怖愚民，皆按论之，有屠生辄行，罸民初恐怖，颇揺动不安，或接祝妄言伦，勑之愈急，后遂断无复有祸祟矣。
鲍君神
谨按汝南，鲖阳有于田，得麏者，其主未往取也，商车十余乘，经泽中行，望见此麏着绳，因持去，念其幸获持一，鲍鱼置其处，有顷，其主往不见，所得麏反，见鲍鱼泽中，非人道路，恠其如是，大以爲神，转相告语，治病求福，多有效騐因爲起祀舍，众巫数十帷帐，钟鼓方数百里，皆来祷祀，号鲍君神，其后数年，鲍鱼主来厯祠下，寻问其故，曰：此我鱼也，当有何神？上堂取之，遂从此坏，传曰：物之所聚，斯有神言，人共奬成之耳。
李君神
谨按汝南，南顿张助，于田中种禾，见李核，意欲持去，顾见空桑中有土因殖，种以余浆溉灌，后人见桑中反复生李，转相告语，有病目痛者，息阴下，言李君令我目愈谢，以一豚目痛止疾，亦行自愈。众犬吠声，因盲者得视逺近翕赫其下，车骑常数千百，酒肉滂沱，间一歳余张助逺出来还见之，惊云：此有何神？乃我所种耳，因就斮也。
石贤士神
谨按汝南，汝阳彭氏墓，路头立一石人，在石兽后田家老母到市买，数片饵暑热，行疲顿息，石人下小瞑，遗一片饵去，忽不自觉，行道人有见者，时客适会门，因有是饵，客聊调之，石人能治病愈者来谢之，转语头痛者，摩石人头，腹痛者摩其腹，亦还自摩，他处视此，凡人病自愈者，因言得其福力，号曰贤士，辎辇毂击帷帐，绛缯丝竹之音，闻数十里，尉部常往护视数年，亦自歇末，复其故矣。
世间多有亡人魄持其家语声气所说良是
谨按陈国张汉直到南阳，从京兆尹延叔坚读左氏传行，后数月，鬼物持其女弟，言我病死，丧在陌上，常苦饥寒，有一两不借挂柴后，昔友，傅子方送我五百钱，在北墉中，皆亡取之，又李防一头牛，文券在书箧中，往求索之，悉如其言，妇尚不知有此女，新从聓家来，非其所受人哀伤，益以爲审，父母诸弟衰绖到来迎丧，去精舍数里，遇汉直与诸生十余人，相追汉直，顾见其家，恠其如此，家见汉直，谓其鬼也，惝惘良久，汉直乃前爲父拜说其本末，且悲且喜，凡所闻见，若此非一，夫死者，澌也，鬼者，归也，精气消越，骨肉归于土也。夏后氏用明器，殷人用祭器，周人兼用之，视民疑也，子贡问孔子死者，其有知乎？曰：赐，尔死自知之，犹未晚也。董无心云，杜伯死，亲射宣王于镐京，予以爲桀纣所杀，足以成军，可不须汤，武之众，古事既察，且复以今騐之人相啖食甚于畜生，凡菜肝鳖瘕，尚能病人，人用物精多，有生之最灵者也，何不芥蔕于其胷腹而割裂之哉？犹死者无知审者矣，而时有汉直爲狗防之所爲。
世间亡者，多有见神，语言饮食，其家信以爲是，益用悲伤。
谨按司空，南阳来季德，停丧在殡，忽然坐祭，牀上顔色服饰，声气尽是也。孙儿妇女以次教诚，事有条贯，鞭挞奴婢，皆得其过，饮食饱满，辞诀而去，家人大哀比絶复起，如是三四家，益厌苦其后，饮醉形坏，但得老狗，便扑杀之，推问里头，沽酒家狗。
世间多有狗作变，恠扑杀之，以血涂门戸，然众得咎殃。
谨按桂阳太守，汝南李叔坚，少时爲从事在家狗人，立行家言，当杀之，叔坚云：犬马谕君子，狗见人行，效之何伤？叔坚见县令还解冠榻上，狗戴持走，家大惊，时复云误触冠，冠缨挂着之耳，狗于灶前蓄火，家益怔忪，复云儿婢皆在田中，狗助蓄火，幸可不烦邻里，此有何恶？里中相骂，不言无狗，恠遂不肯杀，后数日，狗自暴死，卒无纤介之异，叔坚辟太尉椽固陵长，原武令终享大位，子条蜀郡都尉威龙，司徒掾，凡变恠皆妇女下贱，何者？小人愚而善，畏欲信其说，类复禆増文人亦不证察与俱，悼慑邪气承虗故速咎证，易曰：其亡斯自取灾，若叔坚者，心固于金石，妖至而不惧，自求多福，壮矣乎！
昔晋文公出猎，见大蛇，高如隄，其长竟路，文公曰：天子见妖则修德，诸侯修政，大夫修宫，士修身，乃即斋馆，忘食与寝，请庙曰孤，犠牲瘯蠡，币帛不厚，罪一也；游逸无度，不防国政，罪二也；赋役重数，刑罚惨尅，罪三也；有三罪矣，敢逃死乎？其夜守蛇吏，梦天杀蛇曰：何故当圣君道爲及明视之，则已臭烂。
武帝时，迷于鬼神，尤信越巫，董仲舒数以爲言，武帝欲验其道，令巫诅仲舒，仲舒朝服南面，诵咏经论，不能伤害，而巫者忽死。
世间多有精物妖恠百端
谨按鲁相右扶风，臧仲英爲侍御史，家人作食，设案，欻有不清尘土，投汚之炊，临熟，不知釡处，兵弩自行，火从箧簏中起，衣物烧尽，而簏故完妇女婢使，悉亡其镜，数日，从堂下掷庭中，有人声言：还汝镜，女孙年三四歳，亡之求，不能得二三日，乃于厠中粪下啼，若此非一，汝南有许季山者，素善卜卦，言家当有老青狗物内中婉，御者益喜，与爲之诚欲絶杀此狗遣益喜归乡里，皆如其言，因断无纤介仲英，迁太尉长史。
汝南汝阳西门亭，有鬼魅，宾客宿止有死亡，其厉厌者，皆亡髪失精，寻问其故，云：先时颇已有恠物，其后郡侍奉掾宜禄郑奇来，去亭六七里，有一端正，妇人乞得寄载，奇初难之，然后上车入亭，趋至楼下，吏卒檄白楼，不可上云，我不恶也，时亦昏防，遂上楼，与妇人栖宿，未明发去，亭卒上楼扫除，见死妇，大惊，走白亭长，亭长击鼓防诸庐，吏共集诊之，乃亭西北八里呉氏妇，新亡以夜临殡，火灭火，至失之家，即持去，奇发，行数里，腹痛，到新顿利阳亭，加剧物故，楼遂无敢复上。
谨按北部督邮，西平到伯夷年三十所，大有才决，长沙太守到若章孙也，日晡时，到亭勑前，人録事掾白，今尚早可至前，亭曰：欲作文书，便留吏卒惶怖，言当解去，传云督邮欲于楼上观望，亟扫除须防，便上未防楼，镫阶下，复有火勅，我思道不可见，火灭去吏，知必有变，当用赴照，但藏置壶中耳，既防整服，坐诵六甲，孝经易本讫卧，有顷，更转东首，以挐巾结两足，帻冠之宻防劒解带夜时，有正黑者四五尺，稍高，走至柱屋，因覆伯夷持被掩足跣脱，几失再三，徐以劒带击魅脚，呼下火上，照视老狸，正赤畧无衣毛持下，烧杀，明旦，发楼屋，得所髠人结百余，因从此絶伯夷举孝廉，益阳长，楚辞云：鳖令尸亡，泝江而上，到崏山下蘓起，蜀人神之尊立爲王，汉淮阳太守尹齐，其治严酷死，未及殓，怨家欲烧之，尸亦飞去，见于书传，楼上新妇，岂虚也哉！
世间多有伐木血出以爲恠者
谨按桂阳太守江夏张辽叔高去，令家居买田，田中有大树十余围，扶疏盖数亩，地播不生谷，遣客伐之，木中血出，客惊怖归，具事白，叔高大怒，老树汁出，此何等血，因自严行，复斫之，血大流洒，叔高使先斫其枝，上有一空处，白头公可长四五尺，忽出往赴叔高，高乃逆格之，凡杀四头，左右皆怖伏地，而叔高恬如也，徐熟视非人，非兽也，遂伐其木，其年，应司空辟，侍御史兖州刺史，以二千石之尊，过乡里，荐祝祖考，白日绣衣，荣羡如此其祸，安居春秋？国语曰木石之恠防魍魉，物恶能害人乎？
世间多有蛇作恠者
谨按车骑将军巴郡冯绲，鸿卿爲议郎发绶笥，有二赤蛇，可长二尺，分南北走，大用忧怖，许季山孙，字宁方，得其先人秘要，绲请使卜云，君后三嵗当爲边将东北四五里，官以东爲名复五年，爲大将军南征，此吉祥鸿，卿意其妄解，实应且惑，居无几，拜尚书，辽东太守，廷尉，太常会武陵蛮夷，黄高攻烧南郡，鸿卿以威名素着，选登亚将，统六师之任，奋虓虎之势，后爲屯骑校尉，将作大匠，河南尹复再临，理官纪数方面，如宁方之言，春秋外蛇与内蛇鬭，文帝时亦复有此传，志着其云爲而鸿，卿独以终吉，岂所谓或得神以昌乎？
世间人家多有见赤白光爲变恠者
谨按太尉，梁国桥公，祖爲司徒长史，五月末所于中门外卧，夜半后，见东壁正白，如开门明，呼问左右，左右莫见，因起自往手，亲扪之，壁白如故，还牀复见之心，大悸动其旦，予适往侯之，语次相告，因爲说，乡人有董彦兴者，即许季山外孙也，其探索隐，穷神知化，虽睦孟京房无以过也。然天性褊狭，羞于卜术，间来候师，王叔茂请起往迎须防，便与俱还，公祖虚礼盛馔，下席行觞，彦兴自陈下土诸生，无他异分，币重言甘，诚有踧踖，颇能别者，愿得从事，公祖辞让再三，尔乃听之曰：府君当有恠，白光如门明者，然不爲害也，六月上旬，鸡鸣时，南家哭声吉也，到秋节，迁比行郡，以金爲名，位至将军，三公，公祖曰：恠异如此，救族不暇，何能致望于所不图，此相调耳，到六月九日，未明，太尉杨秉暴薨，七月二日，拜钜鹿太守，钜边有金，后爲度辽将军厯登三事，今妖见此而应在彼，犹赵鞅，梦童子裸歌而呉入郢也。
风俗通义卷九
钦定四库全书
风俗通义卷十      汉 应劭 撰山泽
孝经曰：圣不独立，智不独治，神不过天地同灵，造虚由立五岳设三台，传曰：五岳视三公，四渎视诸侯，其余或伯或子，男大小为差，尚书咸秩无文，王者报功，以次秩之，无有文也，易称山泽通气，礼名山大泽不以封诸侯，故积其类，曰山泽也。
五岳
东方泰山，诗云：泰山岩岩，鲁邦所瞻，尊曰岱宗，岱者长也，万物之始隂阳交代云触石而出，肤寸而合，不崇朝而徧雨天下，其惟泰山乎故为五岳之长，王者受命，易姓改制，应天功成封禅，以告天地，孔子曰：封泰山，禅梁父，可得而数，七十有二，岱宗庙在博县西北三十里山，虞长守之，十月日合冻，腊月日涸冻，正月日解冻，皆太守自侍祠，若有秽疾，代行事法，七十万五千三牲，燔柴上福脯，三十朐县，次传送京师，四岳皆王同礼南方，衡山，一名霍霍者，万物盛长，垂枝布叶，霍然而大，庙在庐江县西方华山华者，华也，万物滋然变华于西方也，庙在农华隂县北方恒山恒者，常也，万物伏藏于北方有常也，庙在中山上曲阳县，中央曰嵩髙嵩者髙也诗云嵩髙惟岳峻极于天庙，在颍川阳城县。
谨按尚书嵗二月东巡狩，至于岱宗，柴岱宗，泰山也，望秩于山川，遂见东后，东后诸侯也，合时月正日，同律度量衡，修五礼，五玉，三帛，二牲一死防，五月，南巡狩，至于南岳，南岳衡山也，八月西巡狩，至于西岳，西岳华山也，十二月，北巡狩，至于北岳，北岳恒山也，皆如岱宗之礼，中岳嵩髙也王者所居，故不巡焉，巡者循也，狩者守也，道德，太平恐逺不同化幽隐，有不得所者，故自亲行之也，所以五载一出者，盖五嵗再闰天道大备，岳者，埆功考德，黜陟幽明也。
四渎
河出炖煌塞外昆仑山，发源注海，易河出图，圣人则之，禹贡九河既道，诗曰：河水洋洋，庙在河南，荥阳县河隄，谒者掌四渎礼祠，与五岳同江，出蜀郡，湔流互徼外，防山入海，诗云：江汉滔滔禹贡，江、汉朝宗于海，庙在广陵，江都县，淮出南阳平氏，桐栢大复山，东南入海，禹贡海岱及淮，淮沂其乂，诗云：淮水汤汤，庙在平氏县，济出常山房子賛皇山东入沮，禹贡浮于汶，达于济庙，在东郡临邑县。
谨按尚书，大礼，三正记江，河、淮，济为四渎，渎者通也，所以通中国垢浊，民陵居殖五谷也，江者贡也，珍物可贡献也。河者播为九流，出龙图也，淮者均，均其务也，济者齐，齐其度量也。
林
谨按诗云：殷商之旅，其防如林，传曰：山林之士，往而不能反，礼记？将祭泰山，必先有事于配林，林树木之所聚生也，今配林在泰山西南五六里，予前临郡，因侍祀之行，故往观之，树木，盖不足言，由七八百载间，有衰索乎？
麓
谨按尚书尧禅舜，纳于大麓麓林，属于山者也，春秋沙麓崩，传曰：麓者山足也，诗云：瞻彼旱麓，易称即鹿无虞，以从禽也。
京
谨按尔雅丘之絶髙大者为京，谓非人力所能成，乃天地性自然也，春秋左氏传，莫之与京，国语赵文子与叔向游于九京，今京兆京师，其义取于此。
陵
谨按诗云：如山如陵，易曰：伏戎于莽，升其髙陵又天险，不可升地险，山川丘陵，春秋左氏传曰：殽有二陵，其南陵，夏后臯之墓也。其北陵，文王之所避风雨也，殽在农渑池县，其语曰：东殽西殽，渑池所髙国语周单子防，晋厉公于加陵，尔雅曰：陵莫大于加陵，言其独髙厉也陵有天性，自然者，今王公坟垄，各称陵也。
丘
谨按尚书，民乃降，丘度土，尧遭洪水，万民皆山栖，巢居以避其害，禹决江防河，民乃下，丘营度，爽垲之场，而邑落之故丘之字，二人立一上，一者地也，四方髙中央下像形也，诗云：至于顿丘，宛丘之下，论语他人之贤丘陵也，尔雅曰：天下有名丘五，其三在河南，二在河北。
墟
谨按尚书，舜生姚墟，传曰：郭氏之墟，墟者虚也，郭氏，古之诸侯，善善不能用，恶恶不能去，故善人怨焉，恶人存焉，是以败为丘墟也。今故庐居处髙下者亦名为墟，姚墟在济隂城阳县帝颛顼之墟，阏伯之墟是也。
阜
谨按诗云：如山如阜，春秋左氏传，鲁公伯禽宅曲阜之地，阜者茂也，言平地隆踊，不属于山陵也，今曲阜在鲁，城中委曲，长七八里，雒北芒坂，即为阜也。
培
谨按春秋左氏传，培塿无松栢，言其卑小部者阜之类也，今齐，鲁之间，田中少髙卬名之为部矣。
薮
谨按尔雅：薮者泽也，薮之为言厚也，草木鱼鳖，所以厚养人，君与百姓也，鲁有泰野，晋有泰陆秦有阳纡，宋有孟诸，楚有云梦，吴有具区，齐有海隅，燕有昭余祁，郑有圃田，周有焦濩，今汉有九州之薮，扬州曰具区，在吴县之西，荆州曰云梦，在华容县南，今有云梦长掌之，豫州曰圃田，在中牟县西青州曰孟诸，不知在何处？兖州曰大野，在钜鹿县北雍州曰蒲，在汧县北蒲谷亭幽州，曰：奚养在虎县东，冀州曰大陆，在钜鹿县西北并州曰昭余祁，在鄢县北，其一薮，推求未得其处，尚书纣为逋逃渊薮，春秋左氏传曰：山薮藏疾，又曰：薮之薪蒸，虞守之是也。
泽
谨按尚书雷夏既泽，诗云：彼泽之陂，有蒲与荷，传曰：水草交错，名之为泽，泽者，言其润泽万物，以阜民用也，春秋左氏传曰：泽之萑蒲，舟鲛守之；韩诗内传，舜渔雷泽，雷泽在济隂城阳县。
沉
谨按传曰：沉者莽也，言其平望莽，莽无涯际也，沉泽之无水，斥卤之类也，今俗语亦曰沉泽。
沛
谨按尚书，春秋公羊传，齐景公循海而东，师大陷，沛泽之中，左氏传齐景田于沛，招虞人以弓，传曰：送逸禽之，超大沛，沛者草木之蔽，茂禽兽之所蔽匿也。
湖
谨按春秋，国语伍子胥諌吴王与我争五湖之利，非越乎？及越灭吴，范蠡乗扁舟于五湖，湖者言流渎，四面所猥也，川泽所仰，以溉灌也，今庐江临丹阳芜湖县是也。
陂
谨按传曰：陂者繁也，言因下钟水以繁，利万物也，今陂皆以溉灌，今汝南富陂县是也。
渠
谨按传曰：渠者水所居也，秦时韩人郑国穿渠，孝武帝时，赵中大夫白公复穿渠，故其语曰：田于何所？池阳谷口，郑国在前，白渠起后，举锸为云，决渠为雨，泾水一石，其埿数斗，且溉且粪，长我稷黍，衣食京师数百万口，又郑当时穿渠以利漕道，若此非一，官民俱頼，其饶焉。
沟
谨按周礼沟者沟也，广四尺，深四尺，汉书髙祖与项羽要割鸿沟以东为楚是也。鸿沟在荥阳县。
洫
谨按周礼十里为成，成间广八尺，深八尺，故谓之洫，论语曰：禹尽力乎沟洫。
风俗通义卷十