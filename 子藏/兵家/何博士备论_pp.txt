钦定四库全书     子部二
何博士备论      兵家类
提要
【臣】等谨案：何博士备论二卷，宋何去非撰？去非，字正通，浦城人，元丰五年，以特奏名廷试，除右班殿直，武学敎授博士，元祐四年，以苏轼荐换承奉郎，五年，出为徐州敎授，轼又奏进所撰备论荐为馆职，不果行，是编即轼所奏进者，轼状称二十八篇，此本仅二十六篇，葢佚其二也；去非本以对策论兵得官，故是编皆评论古人用兵之作，其文雄快，踔厉风发泉涌，去苏氏父子为近，苏洵作六国论咎，六国之赂秦，苏辙作六国论咎，四国之不救，去非所论，乃兼二意，其旨尤相近，故轼屡称之，卷首惟载，轼荐状二篇，所以志是书之縁起也，卷末有明归有光跋深讥，是论之谬，且以元符政和之，败归，祸本于去，非夫宋之衅由于用兵，而致衅之由，则起于狃习，晏安废弛，武备驱不可用之兵而战之，故一试而败，再试而亡，南渡以后，卒积弱，以至不振，有光不咎，宋之溃乱，由士大夫不知兵而咎去，非之谈兵，明代通儒所见如是，明所由亦以弱亡欤？乾隆四十五年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
何博士备论荐状
元祐四年正月，【缺】日，翰林学士，朝奉郎，知制诰兼侍读，蘓轼状奏右，臣伏见左侍禁何去非本以进士六举到省，元丰五年，以特奏名御廷唱名，先帝见其廷对策，词理优赡，长于论兵，因问：去非愿与不愿武臣官去，非不敢违圣意，遂除右班殿直，武学教授，后迁博士，今已八年，尝见其所著述，材力有余，识度高逺其论歴代所以废兴成败，皆出人意表，有补于世，去非虽喜论兵，然本儒者不乐为武吏，又其他文章，无施不宜，欲望圣慈特与换一文资，仍令充太学博士，以率励学者，稍振文律，庶几近古，若后不如所举，臣等甘伏朝典，谨録奏闻，伏候勅防，奉圣防特授承事郎，依旧武学博士。
元祐五年十月十八日，龙图阁学士，左朝奉郎，知杭州，蘓轼状奏右，臣自揣虚薄，叨尘侍从，常求胜已以为报国恭，唯先皇帝道配周，孔言成典谟，云汉之光，藻饰万物，而臣子莫副其意，盖尝当食不御，有才难之，叹伏见承事郎，徐州州学教授，何去非文章议论，实有过人，笔势雄健，得秦汉间风力，元丰五年，以累举免解，答策廷中，极论用兵利害，先帝览而异之，特授右班殿直，使教授武学不久，遂为博士，臣揆圣意，必将长育成就，以待其用，岂特以一博士，期去非而已哉而去，非立志强毅，不苟合于当时，公卿故莫为一言，推毂成就之者，臣任翰林学士日尝具以此奏闻，乞换文资，置之太学，虽蒙恩换承奉郎，而今者乃出为徐州教授，比于博士，乃似左迁，非独臣人防言轻不足取信，亦恐朝廷不见其文章议论，无以较量，其人谨缮冩去非所着备论二十六篇，附递进上，乞降付三省，执政考览，如臣言不谬，乞除一馆职，非独以取罗逸才，风晓士类，亦以彰先帝知人之明，一经题目，决无虚士，书之史策，足为光华，若后不如所举，臣甘伏朝典，谨録奏闻，伏候勅防。
钦定四库全书
何博士备论卷上    宋 何去非 撰六国论
秦得所以并天下之形，而天下遂至于必可并六国，有可以拒秦之势，而秦遂至于不可拒者，岂秦为工于毙，六国耶？其祸在乎六国之君自战其所可亲，而忘其所，可雠故也。秦之为国，一而已矣，而关东之国六焉，计秦之地居六国，五之一，校秦之兵，当六国十之一，以五一之地，十一之兵，而常擅其雄，强以制天下之命者，由其据形便之居，俯扼天下之吭而蹈其膺背于足股之下故也。使六国之君，知夫社稷之实，祸在秦而相与，致诚缔交，戮力以摈秦，即秦诚巧于攻鬭，则亦何能鞭笞六国，使之骈首，西向，而事秦哉？又况得以一二而夷灭之也，盖其不知虑此，凡所以早朝而晏罢者，皆其自相屠毙之谋，此秦所以得收其敝，而终为所擒也。盖六国之势，莫利于为从，莫害于为衡，从合则安，衡成则危，必然之势也。方其为从于蘓秦也，秦人不敢窥兵，函谷闗者十五年，已而为衡于张仪，而山东诸侯嵗被秦祸日，割地以求事秦之懽，卒至于地尽而国为墟，六国固尝收合从之利矣。然而终败于为衡之害者，其祸在乎自战，其所可亲，而忘其所，可雠故也。所谓战所可亲忘，所可雠者，秦人稍蚕食六国，而并夷之则闗东诸侯皆与国也，宜情亲势合，以谋抗秦，然而齐楚，自恃其强，有并吞燕，赵；韩，魏之志而缓秦之祸，燕；赵，韩、魏、自惩其弱，有疑恶齐，楚之心而胁秦之威，是以衡人得而因之，散败从约，秦以气恐而势喝之，故人人震廹争入购秦，唯恐其独后之也，曽不知齐，楚虽强，不足以致秦之畏，而其所甚忌者，独在乎韩，魏也韩，魏者，实诸侯之西蔽也，势能限秦而使之无东秦，茍有以越之，我得以制其后，此秦之所忌也，使齐，楚，燕、赵，审夫社稷之实，祸在秦而知韩，魏之为蔽，于我委国重而收亲之，固守从约，并力一志，以雠虎狼之秦，使其一下兵于六国，则六国之师，悉合而从之，则秦甲不敢轻越函谷，而山东安矣，或曰：韩，魏者秦之错壤也，秦兵之加韩，魏也，战于百里之内，其加于四国也，战于千里之外，韩，魏之致，秦兵近在乎一日之间，而其待诸侯之救，乃在乎三月之外秦攻韩，魏既归，而休兵则四国之乗徼者尚未及知也，今徒执虚契以役韩，魏则秦人，固将疾攻而力蹷之，是使二国速被实祸，而齐楚燕，赵，反居齿寒之忧，非至计也。噫！齐楚燕，赵之民，裹粮荷防以应秦，敌者无虚嵗也然终不能纾秦患于一日，四国诚能嵗更各国之一军，命一偏将提之，以合戍韩，魏而佐其势，则是六国之师，日萃于韩，魏之郊，仰关而伺秦，秦诚勇者，虽日辱而招之，固不轻出，而以腹背支敌矣，夫蘓秦张仪，虽其为术生于揣摩辨説之巧人皆贱之，然其策画之所出，皆足以为诸侯之利害而成败之盖，蘓秦不获，终见信于六国，而张仪之志，独行于秦，此六国之所以见并于秦也，嗟乎！使闗东之国裂而为六者，岂天所以终相秦乎？向使闗东之地合而为一，以与秦人决机于韩，魏之郊，则胜负之势，盖未可知，使齐能因其资而遂并燕，赵，楚能因其资而遂并，韩、魏，则鼎足之势可成，以其为国者六，是以秦人得以间其懽而离其交，终于一二，而夷灭之，悲夫！
秦论
兵有攻有守，善为兵者必知，夫攻守之所宜，故以攻则克，以守则固，当攻而守，当守而攻均，败之道也。方天下交臂相与，而事秦之强也，秦人出甲以攻诸侯，盖将取之也。图攻以取人之国者，所谓兼敌之师也，及天下攘袂，相率而叛，秦之乱也，秦人合卒以拒诸侯，盖将却之也，图拒以郤，人之兵者，所谓救败之师也，兼敌之师，利于转战，救败之师，利于固守，兵之常势也，秦人据崤，函之阻，以临山东，自缪公以来，常雄诸侯，卒至于并天下而王之，岂其君世贤耶？亦以得乎形，便之居故也；二世之乱天下，相与起而亡秦，不数嵗而为墟以二世之不道，顾秦亦足以亡；然而使其知捐背叛之，山东严兵拒闗为自救之计，虽以无道行之，而山西千里之区，犹可嵗月保也不知虑，此乃空国之师，以属章邯，李由之徒越闗千里以搏，冦而为乡，日堂堂兼敌之师，亦已悖矣。方陈胜之首事，而天下豪杰争西向而诛秦也，葢振臂，一呼而带甲者百万，举麾一号，而下城者数十，又类皆山林，崛起之匹夫，其存亡胜败之机，取决于一战，其锋至鋭也，而章邯之徒，不知固守，其所以老其师，乃提孤军弃大险，渡漳逾洛，左驰右骛，以婴其四合之锋，卒至于败，而沛公之众，扬袖而下空函闗虽二世之乱，足以覆宗，天下之势，足以夷秦，而其亡遂至于如此之亟者，用兵之罪也，夫秦役其民以从事于天下之日久矣，而其民被二世之毒未深，其勇于公鬪，乐于卫上之风声气，俗犹在也，而章邯之为兵也，以攻则不足，以守则有余，周文常率百万之师傅，于城下矣，章邯三击而三走之，卒杀周文，使其不遂纵以搏敌而坐闗固守为救，败之师闗东之土虽已分裂而全秦未溃也，或曰：七国之反，汉也，议者归罪于吴，楚以为不知，杜成臯之口，而汉将一日过成臯者数十辈，遂至于败亡，今豪杰之叛秦，而罪二世之越闗搏战何也？嗟夫！务论兵者，不论其逆顺之情，与夫利害之势，则为兵亦踈矣，夫秦有可亡之形，而天下之众亦鋭于亡秦，是以豪杰之起者，因民志也，闗东非为秦役矣，汉无可叛之衅，而天下之民无志于负汉，则七国之起，非民志矣，天下皆为汉役者也，以不为秦役之闗东则二世，安得即其地而疾战，其民以方为汉役之天下，则汉安得不趋其地，而疾诛其君，此战守之所以异术也，昔者贾谊司马迁皆谓使子婴，有庸主之材，仅得中佐，则山西之地可全而有卒，取失言之讥于后世，彼二子者，固非愚，于事机者也，亦惜夫！秦有可全之势耳，虽然，彼徒知秦有可全之势，而不知至于子婴，而秦之事去矣，虽有太公之佐其如秦，何哉？
楚汉论
王天下者，其资有三，有以德得之，有以力并之，有以智取之，得之以德者，三代是也。并之以力者，秦人是也。取之以智者，刘汉是也，盖以力则不若智之胜，以智则不？若德之全，至于项羽之争天下也，其所执者为何资耶？德非羽之所得言者矣。其于智力之资，又皆两亡焉，而后世之议，乃曰：项羽其亦不幸遇敌于汉而遂失之，嗟夫！虽防汉髙帝则羽之于天下，固将失之也，汉王之于智，盖踈矣以其能得真智之所在，此所以王项羽之于力，尝强矣，以其不知真力之所在，此所以亡，彼项羽以百战百胜之气，盖于一时手裂天下，以王豪杰，而宰制之，自以天下莫能抗也，观其所赖以为资，盖有类乎力者矣，虽然，彼之所谓力者，内恃其身之勇，叱咤震怒，足以威匹夫外，恃其众之劲，搏捽决战，足以吞敌人而已，至于阻河，山据形便，俯首东瞰，临制天下，保王业之固，遗后世之强，所谓真力者，彼固莫之或知也，是以轻捐闗中天险之势，燔烧屠戮，以逞其暴卒，举而遗之，二三降将反，怀区区之故楚而甚荣其归，乃曰：富贵不归故乡，如衣绣夜行，谁能知者？此特浅丈夫之量，安足为志天下者，道哉！后之数羽之罪者，皆曰夺，汉王之闗中负信义于天下，此所以亡，嗟夫！使项氏无意于王，而徒夺汉王之闗中则谓其得罪于区区之信义可也，如其有意于王而夺之，是得计也。惟其知夺，而不知有此，所以亡耳，古者创业造邦之君而为是之为者，可胜罪哉！韩信未释，垓下之甲而髙祖夺其兵，不旋踵而又夺其齐，然而智者不非，而义者不罪者，以其为天下者，重而负人者轻故也。是以不顾意气之防防而全社稷之大计也。汉髙帝挟其在己之智术，固无足以定天下，而王之，然天下卒归之者，盖能収人之智而任之，不疑也，夫能因人之智而任之，不疑则天下之智，皆其资也，此所谓眞智者也，又其所负者，帝王之度，故于其西迁也，则曰：吾亦欲东耳，安能悒悒，久居此乎？此其与项羽异矣，虽然，使无智术之士，以主其谋，则天下之事亦去矣。方其入闗乃封秦府藏，还军霸上，其画婉矣，乃怵于妄议，一旦拒闗无纳东兵，以逆其众，集之锋，几不免于项氏之暴，使遂卑而骄之，当能舒徐拱揖以得，项羽之懽心奠枕，而王闗中抚循其众，徐为后图，则天下不足定矣！幸而犹获汉中之迁，因思归之士，并三秦定齐，赵，收，信，越以与项王亲角者数嵗仅乃得之，向使项羽据闗而王驱以东出，使与韩彭田黥之徒，分疆错壤以弱，其势则闗东之土尚可得兼哉？信乎！王者之兴，固有所谓驱除者也。
鼂错论
古者持国任事，有四臣焉，杜患于未兆，弭菑于未形者，贤臣也，祸结而排之，使安难立而戡之，使平者功臣也，国安矣，挈而错之，危世治矣，汩而属之乱者，非愚臣即奸臣也，盖奸臣之不足者，忠愚臣之不足者，知忠知不足而持国任事，祸之府也，昔者鼂错尝忠于汉矣，而其知不足以任天下之大权也，是以轻发七国之难，而其身先戮于一人之言，可不谓愚乎？彼错者为申，韩之学，鋭气而寡防，好谋而喜功之臣也，自孝景之居东宫，而错説之以人主之术数也，固以知宠之矣，及其即位，而以天下听之，彼挟其君之以天下，听之也，欲就其所谓术数之效，是以轻为而不疑，决发而不顾，卒以忧君危国，几成刘氏之大双，而后世之士，犹或知之，独子云，乃谓之愚子，云之愚错也，非以其知不足以卫身，而愚之也，亦以其不能杜七国未发之祸而故趣之于乱也，东诸侯之势，诚强矣，强而骄骄，而反其理也，然而束之，而使无骄御之，而使无反者，岂固无术耶？而错之策曰：削与不削，皆且反也，削之则反速而祸小；不削则反迟而祸大，是错之术，无他趣之，速反而已，错之所谓祸小者，以吾朝削其地，而暮得其民故也。安有数十年，拊循之民，一旦而遂不为之役也，吴王所发五十万之众者皆其削，郡之民也，连七国百万之师，西向而图危，闗中乃曰祸，小者眞愚也，夫七国之王，独吴少尝军旅，为宿奸，故恶其六王，皆骄夫孱稚，非有髙材絶器挟智任术，足以就大计者其谋，又非前缔，而宿合之也，今一旦徜徉，相视而起，皆吴实廹之欲并以为东帝之资耳，当孝文之世，濞之不朝，发于死，子之隙而反端着矣，贾谊固尝为之痛哭矣，然而孝文一切包匿不穷其奸，而以恩礼羁之，是以迄孝文之世，三十余年而濞，无他变也，濞之反于孝景之三年，而其王吴者四十三稔矣，齿髪固已就衰而乡之勇决之气，与夫骄悍之情，窥觊之奸，皆已沮释矣，今一旦奋然空国西向，计不反顾者濞，岂得已哉？有错之鞭趣其后，以起之也昔髙帝之王濞者三郡，且南靣而抚其国者四十余年，错之任事，一旦而削其二郡，楚赵诸齐，皆以暗隐防慝，夺其封国之半，彼固知其地尽而要领随之，是以出于计之无聊，为一决耳，向使景帝袭孝文之寛假，而恩礼有加焉，而错出于主父偃之策，使诸侯皆得以其封地分侯支庶，以弱其势，则濞亦何事乎白首称兵，冀所非望，而楚赵诸齐，不安南靣之乐而甘为濞役也，吴王反虏也，固天人之所共弃，未有不至于败灭者，然亦幸其未为晓兵者也，使其诚晓兵则闗东非汉有，而错之罪，可胜戮哉！方濞之起也，其谋于宿将，则曰必先取梁，其谋于新将，则曰必先据洛二策者，皆胜策也，而吴王昧于所用，故败亡随之，其曰必先取梁者，梁王亲景帝之母弟，国大而强，北距泰山西界髙阳今释梁不下，而兵遂西，则汉冲其膺，梁其吭，不战而成擒矣！此宿将以先取梁为功者，图全之策也。所谓以正合者也，洛阳阻山河之固，扼西兵之冲，积武库之械，丰敖仓之粟，今不疾据而徐行，留攻则汉骑，腾入梁，楚之郊以蹙之，败可立待也。此新将以先据洛为功者立竒之策也，所谓以竒胜者也二策者，皆胜策也，虽反国之虏，无所恃之，亦兵家之至数也，幸其当时无以双举而并施之，以教之也，是以吴王用其攻梁而不用其据洛，此所以亟败也，所谓双举而并施者，鋭师卷甲以趣洛阳，重兵疾攻以覆，梁都虽无能入闗而山东举矣，知取梁而不知取洛，则汉兵得以东下，知据洛而不知取梁，则梁兵得以蹑后，使鋭师据洛而重兵攻梁，洛已据，则汉兵不能即东，汉兵不东，则必举梁，梁举而山东定矣，幸其不出于此，乃屯聚而不分，以压梁壁，梁未及下，而亚夫之辈，驰入荥阳，而壁昌邑矣，求战不得，欲去不可，徬徨无所之，而坐成擒，故曰：幸其未为晓兵者也，向使吴王两用其策，而又假田禄伯以偏师提之以趋武闗周兵长驱，遂歴阳城之北，反虽不迟，而祸实大矣，呜呼！孰谓鼂错非眞愚者哉！
汉武帝论
兵有所必用，虽虞舜，太王之不欲固当举之，有所不必用，虽蚩尤，秦皇之不厌，固当戢之，古之人君有忘战而恶兵，其敝天下皆得以陵之，故其势蹙，于弱而不能振，有乐战而穷兵其敝，天下皆得以乘之，故其势蹷于强而不知屈，然则兵于人之国也，有以用而危，亦有以不用而殆矣！西汉之兴，歴五君而至于孝武自髙帝之起匹夫，诛强秦，蹙暴楚，已而平反乱，征不服，迄终其世，而天下伏尸流血者二十余年，吕后惠文乘天下初定，与民休息，深持柔仁，不防之德，其于兵也，固惮言而厌用之也，可谓知天下之势矣，孝景之于汉也，盖威可抗，而兵可形之时也，然而即位未几，卒然讙于七国之变，故其志气创艾，亦姑安天下之无事，未暇为天下之势虑也，然其为汉之势，亦寖以趋弱矣，孝武帝以雄才大畧承三世涵育之泽，知夫天下之势，将就弱而不振，所当济之，以威强而抗武节之时也，方是时也，内无奸变之臣，外无强偪，之国而世为汉患者，独匈奴耳，夫匈奴自楚，汉之起，乘秦之乱，复践河南之地，而其势始强髙帝曾以三十万之众困于白登之围，盖士不食者七日已解而归，不思有以复之，而和亲，始议矣髙后被其嫚书之辱，临朝而震怒矣，终之以婉辞，顺礼慰，适其桀骜之情，凡此者，皆欲与民息肩，姑置外之而不校也，孝文之立，其所以顺悦输遗者甚至，饰遣宗女以固其懽，盖送车未返，而胡已大举深入，候骑达于雍，甘泉矣，其后乍亲乍絶益为冦患，至于近严霸上，棘门，细柳之屯以卫京都，以孝文之寛仁，愼静摄衣发愤，亲驾而驱之者再，乃至乎辍饭，搏髀而思颇，牧之良将也，孝景之世，其所以悦奉之，情与夫遗给之数，又加至矣，然其寇侵之暴，狺然其不止也。由是观之，汉之于匈奴，非深惩而大治之，则其为后患也，可胜备哉！是以孝武抗其英特之气，选徒习骑，择命将帅，先发而昌，诛之，盖师行十年，斩刈殆尽，名王贵人，俘获百数，单于捧首，穷遁漠北，遂收两河之地，而郡属之刷，四世之侵辱，遗后嗣之安强，至于宣，元，成，哀之世，单于顿颡，臣顺谒期听令，以朝位次，比内诸侯，虽曰劳师，匮财而功烈之被逺矣使微孝武，则汉之所以世被胡患，其戍役转饷，以忧累县官者可得而预计哉？甚矣昧者之议，不知求乎天下之势强弱之任所当然者，而猥曰文景为是，慈俭爱民，而武帝黩于兵师，祈祀至，与秦皇同日而非诋之，岂不痛哉！使孝武不溺于文成，五利之奸以重耗，天下攘虏之役，止于衞霍之既死而不穷，贰师之兵，则其功烈与周宣比隆矣。
李陵论
善将将者，不以其将予敌善，为将者不以其身予敌，主以其将予敌而将不辞，是制将也，将以其身予敌，而主不禁，是听主也，故听主无断，而制将无权，二者之失均焉，汉武召陵，欲为贰师将辎重也，而陵恶于属人，自以所将皆荆楚勇士竒才剑客，愿得自当一队以歩卒五千渉单于庭而无所事骑也，夫所谓骑者，匈奴之胜兵长技也，广泽平野，奔突驰践，出没千里，非中国歩兵所能敌也，以匈奴之强兵，骑之众，居安待佚，为致敌之主，而吾欲以数千之士，擐甲负粮，徒步深入，策劳麾，为赴敌之客，是陵轻委其身以予敌矣。而汉武不之禁也；乃甚壮之，而听其行，上无綂帅，而旁无援师，使之穷数十日之力，渉数千里之地以与虏角，而冀其成功，陵诚勇矣，虽其所以摧败，足以暴于天下，卒以众寡不敌，身为降虏，辱国败家，为天下笑者，是汉武以陵与敌也，故曰二者之失均焉，法曰小敌之坚，大敌之擒也，陵提五千之士，孤军独出，当单于十万之师，转鬭万里，安得不为其所擒也。是以古之善战者无幸胜，而有常功，计必胜而后战，是胜不可以幸得也，度有功而后动，是功可以常期也。秦将取荆，问其将李信曰：度兵几何，而足信曰二十万足矣，以问王翦翦曰：非六十万不可，秦君甚壮，信而怯翦也，遂以二十万众信将而行，大丧其师而还，秦君大怒，自驾以请，王翦翦曰：必欲用臣，顾非六十万人，不可也，秦君曰：谨受命，翦遂将之，卒破荆而灭之焉，冐顿单于嫚辱，吕后汉之君臣，廷议欲斩其使，遂举兵击之，樊哙请曰：愿得十万众，横行匈奴中，季布曰：哙可斩也！昔髙祖以三十万众困于平城，哙奈何欲以十万众横行匈奴也，吕后大悟，遂罢其议。向使王翦狥秦，君以将予敌而不辞，吕后听，樊哙以身予敌而不禁，则二将之祸，可胜悔哉！夫李广，李陵皆山西之英将也，材武善战，能得士死力，然轻暴易敌，可以属人，难以専将世主者，茍能因其材而任之，使奋励气节，霆击鸷搏，则前无坚敌，而功烈可期矣，汉武皆乖其所任，二人者终偾，蹷而不济，身辱名败，可不惜哉！夫将军卫青之大击匈奴也，以广为前将军，青徙广出东道，少回逺乏水草广，请于上曰：臣部为前将军，令臣出东道，臣结髪与匃奴战，乃今一得当单于，臣愿居前，先死单于，而青隂受上防以广数竒无令当单于，恐不得所欲，广遂出东道，卒以失期，自杀，夫以广之材勇得从大将军全师之出，其胜气巳倍矣，又获居前，以当单于，此其志，得所逞冝有以自効，无复平日之不偶也，奈何独摧摈之，使其枉道他出，遂死于悒悒，而天下皆深哀焉，至若陵也，又听其以身予敌而弃之，匈奴侥幸于或胜，及其以败闻，徒延首倾耳，望其死敌而已，无他悔，惜也！嗟夫！汉武之于李氏，不得为无负也，盖用广者失于周，而用陵者失于易，其所以丧之者，一也，贾复中兴之名将也，世祖以其壮勇轻敌，而敢深入，不令别将逺征常自从之，故复卒以勲名自终，盖壮勇轻敌者，可以自从，而别将逺征之所深忌也，观贾复之所以为将，无以异于陵广也，而世祖不令别将逺征常以自从者，是明于知复而得，所以驭之之术也，故卒收其效，而全其躯，不然则复也，亦殒于敌矣。呜乎任人，若世祖者几希矣。
李广论
先王之政，不求徇人之私情，而求当天下之正义，正义之立，在国为法制，在军为纪律，治国而缓法制者，亡理军而废纪律者，败法制，非人情之所安，然吾必驱之使就者，所以齐万民也，纪律，非士心之所乐，然吾必督之，使循者，所以严三军也，昔者李广之为将军，其材气超絶汉之边将无出其右者，自汉师之加匈奴，广未尝不任其事，盖以兵居郡者四十余年，以将军出塞者嵗相继也而大小之战七十余，遇以汉武之厚于赏功自卫，霍之出，斩虏而取侯封者数十百人，广之吏士侯者，亦且数軰，而广毎至于败，衂废罪无尺寸之功，以取封爵，卒以失律，自裁以当幕府之责，当时后世之士莫不共惜其材，而深哀其不偶也。窃尝究之，以广之能，而遂至于此者，由其治军不用纪律，此所以勲烈爵赏，皆所不与，而又继之以死也。夫士有死将之恩，有死将之，令知死，防而不知死，令常至于骄，知死令而不知死，防常至于怨，善于将者，使有以死吾之恩，又有以死吾之，令可百战而百胜也，虽然，死，恩者私也，死令者，职也，士未有以致其私，而有以致其职者，可战也，未有以致其职，而有以致其私者，未可战也，盖私者在士，而职者在将，在士者难恃，在将者可必故也。夫部曲行阵，屯营顿舍，与夫昼夜之警严，符籍之管摄，皆所谓军之纪律，虽百夫之率，不可一日辄废而缓于申严，约束者也，故以守则整而不犯，以战则肃而用命，今广之，治军欲其人，人之自安利也，至于部曲，顿舍警严，管摄一切弛，略以便其私，而専为恩，所谓军之纪律者，未尝用也。故当时称其寛缓不苛，士皆爱乐，而程不识，乃谓士虽佚乐，为之死敌，然虏卒犯之，无以禁也，此其恩不加令而功之难必也，士诚乐死之矣，然其纪律之不戒者，亦所以取败也，故曰厚而不能令，譬如骄子，不可用也，昔者司马穰苴卒然擢于闾伍之间，而将齐军一，申令于庄贾而三军之士，莫不奋争为之赴战，遂一举而摧燕，晋之师，彭越起于羣盗，百人之聚，其所率者，皆平日之等夷，一旦号令，斩其后期，众皆莫敢仰视，遂以其兵起为侯，王卒佐髙祖平一天下，二人者，岂获所谓素抚循之师者哉！以其得治军之纪律，能使夫三军之士，必死于令故也。广不求诸，此乃从妄人之谈，而深自罪，悔于杀已降，以为祸，盖莫大于此者，亦已踈矣。
霍去病论
天之所与，不可强而甚髙者材也，性之所受，不可习而甚明者，智也，以天下无可强之材，可习之智，则凡材智有以大过于人者，皆天之所以私被之也，天下之事莫神于兵，天下之能莫巧于战，以其神也，故温防信厚盛德之，君子有所不能知，以其巧也，而桀恶欺，谲不羁之小人，常有以独辨，由是观之，凡材智之髙明而自得于兵之妙用者，皆天之所资也；昔者汉武之有事于匈奴也，其世家宿将交于塞下，而卫青起于贱，去病，奋于骄童，转战万里，无向不克声威，功烈震于天下，虽古之名将，无以过之，二人者之能，岂出于素习耶？亦天之所资也；是以汉武欲教去病以孙，吴之书，乃曰：顾方畧何如耳！不至学古兵法，信哉兵之不可以法也，昔之人无言焉而去，病发之，此足以知其为晓兵矣。夫以兵可以无法，而人可以无学也，盖兵未尝不出于法，而法未尝能尽于兵，以其必出于法，故人不可以不学，然法之所得而者，其粗也，以其不尽于兵，故人不可以専守盖法之无得，而者其妙也。法有定论，而兵无常形，一日之内，一阵之间，离合取舍，其变无穷，一移踵瞬目，而兵形见矣，守一定之书，以应无穷之敌，则胜负之数戾矣，是以古之善为兵者，不以法为守，而以法为用，常能縁法而生法，与夫离法而防法顺求之于古而逆施之于今，仰取之以人，而俯变之，以己人以之死而我以之生人，以之败而我以之胜，视之若拙而卒，为工察之，若愚而适为智运竒合变既胜，而不以语人，则人亦莫知其所以然者，此去病之不求深学而自顾方畧之如何也？夫归师勿遏，曺公所以败张绣也，皇甫嵩犯之，而破王国，穷寇勿廹，赵充国所以缓先零也，唐太宗犯之而降，薛仁杲百里而争利者蹶上将，孙膑所以杀厐涓也，赵奢犯之，而破秦军贾诩犯之而破叛，强而避之，周亚夫所以不击吴军之鋭也，光武犯之，而破防邑，石勒犯之而败，箕澹兵少，而势分者败，黥布，所以覆楚军也，曺公用之拒袁绍，而斩顔良临敌而易将者危，骑刼所以丧燕师也，秦君用之，将白起而破赵括，薛公策，黥布以三计，知其必弃上中而用其下贾诩策，张绣以精兵追退军而败，以败军击胜，卒而胜，宋武先料，谯纵我之，岀其不意，然后攻彼之所不意，李光弼暂出野次，忽焉而归，即降思明之二将，凡此者，皆非法之所得胶而书之所能教也，然而善者用之，其巧如是，此果不在乎祖，其绪余而専守也，赵括之能读父书详矣，而蔺相如谓徒能读之，而不知合变也，故其于论兵虽父奢，无以难之，然奢不以为能，而逆知其必败，赵军者，以书之无益于括而妙之在我者，不特非书之所不能，而亦非吾心之能逆，定于未战之日也，昔之以兵为书者，无若孙武，武之所可以教人者备矣，其所不可者，虽武亦无得而预言之，而唯人之所自求也，故其言曰：兵家之胜，不可先，又曰竒正之变不可胜穷，又曰：人皆知我所胜之形而莫知，吾所以制胜之形，故其战胜不复，而应形于无穷，善学武者，因诸此而自求之，乃所谓方畧也去病之不求深学者亦在乎此而已，嗟乎！执孙，吴之遗言，以程人之空言，求合乎其所以教，而不求其所不可教，乃因谓之善者，亦已妄矣。
刘伯升论
古之豪杰，遭天下之变乱，慨然而起，皆有拯民，拨乱之志，其兵力，威势亦足以就功成业者，已而一旦肝脑，屠溃于庸夫孺子之手，曾不少悟，为天下笑者，何也？怙气而易人，矜众而忽，祸卒然而发于心，意之所不及故也。昔者王莽之盗汉也，而刘氏宗属，诛夷废锢，救死不暇，幸而存者，皆孱驽不肖，习为佞媚，苟生而已，独伯升愤然有兴复絶绪之志，收结轻侠，起以诛莽，虽莽亦深惮之，方其起也，独率舂陵子弟八千人，乃诱合新市，平林数千之兵，以助其势，而光武之众，亦倡于宛，是以斩甄阜，梁丘赐而破严尤，陈茂之师，不数月而众至十万，其势振矣，于是豪杰相与议立汉宗，以从人望，其意固在乎伯升也，而新市平林，惮其威明，且乐更始之懦弛也，遂定策立之，伯升争之而不得也，已而伯升防宛，光武大破防邑百万之众，更始君臣愈不自安，遂诛伯升，嗟乎，伯升之志固大矣，而其死也愚夫，且及知之，而伯升不之悟也，夫新市，平林之将帅，故羣盗耳，方吾之起，而借其兵，已而连却大敌，而拥众十万者，功在我也，人以其功而欲崇立之新市，平林之不乐也，举而属之，驽弱之更始，则三军之权，不在伯升，而在乎新市，平林矣，权分于人，而又固争，更始之立冝其不旋踵而诛矣，昔者吕后之欲，王诸吕也，以问其相王陵，陈平王陵力争，而陈平可之，夫王陵之争，将欲以安汉而摧诸吕也，不知陈平之可者，乃所以安汉而摧诸吕也，伯升所拒，更始之立者，王陵之争也，非所以自安矣，虽然，伯升之心固未尝忘新市，平林之与更始也，惜其抚机而不知发而为人发之，此其死而不悟也，宋义之，令军中曰：猛如虎，狠如羊，贪如狼，强不可使者，斩之，其意固在乎项羽也，羽知其意之在我也，是以先发而诛之，使其不先发，即羽亦诛矣。伯升以新市平林之为附我，是以德之而未忍负之耶？孰若蜀先主之于刘璋，李宻之于翟氏也，璋举全蜀倚先主，先主遂取之，以为鼎足之资，人不非其负，璋而与其得取蜀之机也，宻始臣于翟氏，翟自以其才之不逮宻也，推而主之，已而防有间言宻即诛之，其权遂一而兵以大振，使伯升乗举宛之威，而又因世祖破防邑之势，勒兵誓师，以戮新市，平林之骄将而黜更始，则中兴之业，不在世祖矣，嗟乎！伯升之不忍者，亦妇人之仁耳，古之求集大事者，常不忍于负人，而终为人之所负者，以其相伺之机，间不容髪故也。世祖之连兵决战，不及伯升，而深谋至计，乃甚过之，盖伯升类项羽，而世祖类髙皇此所以定天下，而复大业也，始伯升之见杀，而世祖驰诣更始，逡巡引过，深自咎谢，不为戚伤，是以更始信而任之，卒至摧王郎，定河北，其资成矣，乃徐正其位号，遂以其兵西，加更始而定长安，使其遂形愤怏不平，于伯升之祸，则亦并诛而已矣。
汉光武论
师不必众也。而効命者克，士无皆勇也，而致死者胜，古之人有以众而败，有以寡而胜者，王防，王邑以百万而败于三千之，光武曺公以八十万而败于三万之周瑜，苻坚以百万而败于八千之谢，是也。夫率师百万以临数千之军者必胜之军也，然有时而至于败者骄，吾所以必胜，而以轻敌败也，提卒数千以当百万之众者，必败之道也。然有时而至于胜者，奋吾所以必败，而以致死胜也，夫兵多在敌者智，将之所贪，而愚将之所惧也，兵寡，在我者愚将之所危，而智将之所安也，多固可惧，而我贪之恃吾有以覆其骄也，少固可危，而我安之，恃吾有以激其奋也，提数千之兵，以抗大敌，使之人人自致其死而忘其为数千之，弱者易能也，连百万之众，以临小敌，使之人人各効其命而忘其为百万之强者难能也，何者？弱则思奋，而强则易懈故也。弱而奋，则奋者其气也，强而懈，则懈者其情也，于气则易乗于情则难率，因易乗之气而激之，故有以寡而胜者矣，就难率之情而驱之，故有以多而败者矣，是以古之善论将者，必知其所以胜任之多寡，苟非所胜任，虽多而累矣，韩信以髙祖之所胜，将者十万耳，而其自谓则虽多而益辨也，是以古之善将者，其用百万，如役一人，分数旣定，形名既饰，节制素明威，赏素着有术，以用其锋故也。赵括一用赵人四十万束手而就，长平之坑者，败于众也，王翦必用秦军六十万，然后取胜于荆者辨于多也；汉髙祖尝一大用其军矣，刼五诸侯之兵合六十万以攻楚也，而项羽逡巡以二万之鋭起而覆之，濉水为之不流，此将逾其分，而韩信之所忧也，曹公之于兵也，巧谲竒变离合出没，其应无穷，白首于兵，未尝不以少敌众也，卒防赤壁之师而成刘备，周瑜之名者骄，荆州之胜，恃水陆之众，而败于懈也，方防邑百万之众，以厌昆阳，其视孤城之内，外者皆几上肉也，然而光武合数千之卒，申之以必死之誓，激之以求生之，奋身先而搏之，则其反视防邑之众者皆几上肉也，是以胜，虽然，是役也，人以其为光武之能事，而莫知其所以为能事也，唯诸将观其生平见小敌怯，见大敌勇也，皆窃怪之而不知，光武为是勇怯者，乃所谓能事而皆以求胜也，夫怯于小敌者，其眞情也，勇于大敌者，其权术也，敌小而怯怯而戒戒，而励胜之道也，敌大而勇，勇而决决而奋，亦胜之道也，于敌之小而示之，其眞情，是以不易胜之也，于敌之大，而用其权术，是以不畏胜之也，光武非特能以少败众也，固又至于多而益辨也，呜呼！光武之于取天下者，亦何独不出于眞情之与权，术欤？顾人莫之测耳，始伯升之结宾客，喜士防以诛莽以复刘氏，而世祖乃独事田业，勤稼穯而已，故伯升比之髙祖兄仲而人亦以谨厚目之，不意其有他也，及其部勒宾客，绛衣大冠，而起于宛，则勇决之气，又有过于伯升者焉，夫光武意之所以在莽者，岂一日之间邪？然于莽之世而为伯升之所为者，固亦危矣。是以光武之独事田业，为谨厚者，其权术也，卒然而起，绛衣大冠者，其眞情也，故伯升首事，而光武收之，呜呼英雄，若世祖者为难及也。
何博士备论卷上
<子部,兵家类,何博士备论>
钦定四库全书
何博士备论卷下     宋 何去非 撰魏论上
昔者东汉之防豪杰并起，而争天下，人各操其所争之资，盖二袁以势，吕布以勇而曺，公以智刘备，孙权各挟乎？智勇之防，而不全者也，夫兵以势举者，势倾则溃，战以勇合者，勇竭则擒，唯能应之，以智则常以全强而制其二者之敝，是以袁吕皆失，而曺公收之，刘备，孙权仅获自全，于区区之一隅也，方二袁之起，借其世资以撼天下，绍举四州之众，南向，而逼官渡，术据南阳以扰江，淮遂窃大号，吕布骁勇，转鬬无前而争兖州，方是之时，天下之窥，曺公疑不复振，而人之所以争附而乐赴者，袁吕而已，而曺公逡巡，独以其智起而应之，奋盈万之旅，北摧袁绍而定燕，冀合三县之众，东擒吕布而收济，兖、蹙，袁术于淮左，徬徨无归，遂以奔死而曺公智画之出，常若有余而不少困，彼之所谓势与勇者，一旦溃败，皆不胜支，然后天下始服曺公之为无敌，而以袁吕为不足恃也。至于彼之任，势与力及夫，各挟智勇之不全者，亦皆知曺公之独以智强而未易敌也，故常内惮而共蹙之，唯曺公自恃其智之足以鞭笞天下，而服役之也，故常视敌甚轻，为无足虞于其东，征刘备也，袁绍欲蹑之，于其官渡之，相持也，孙权欲袭之，于其北征，乌桓也，刘备欲乘之，三役者，皆所以致兵招防，而窥伺间隙者，所起之时也，然而曺公晏然不为之深忧，而易计者，亦失于负，智轻敌之已甚，是以数乘危而徼幸也，虽然，于势不得不起者，盖刘备在所必征，袁绍在所必拒，然又其近在于徐州之与官渡，使其人之谋我，而我亦将有以应之，未有乎颠沛也，至于乌桓之役，则其轻敌速冦，而茍免祸败者，固无殆于此时也，夫袁绍虽非曺公之敌，亦所谓一时之豪杰，横大河之北，奄四州之土，南向而争天下，一旦摧败，卒以忧死，而其二子孱驽不肖，曺公折棰而驱之，北走乌桓，以茍嵗月之命虽未就枭戮，亦可知其无能为矣。方是之时，中土未安，幽冀新附，而孙权刘备觇伺其后，独未得其机，以发之耳，而操方穷其兵力逺即塞北以从事于三郡乌桓为不急之役，徼幸于一决，呜呼！可谓至危矣。使刘表少辨事机，而备之谋得逞，举荆州之众，卷甲而乘，许下之虚，则魏之本根拨矣，曺公虽还，而大河之南，非复魏有矣。然则操之数为此举，而蔑复顾者，恃其智之足以逆制于人，而易之也，夫官渡，徐州之役，在势有不得不应，虽易之可也，今提兵万里，后皆冦讐而前向夷虏，且甚易之，而不顾者，亦已大失计矣，刘备之不得举者，天所以相魏耳。嗟乎！人唯智之难能，苟惟获乎？难能之智加审处，而愼用之，则无所不济，今乃恃之以易人，则其与不智者何异？曺公所以屡蹈祸机，而幸免者，天实全之耳。后之人无求祖乎曺公，而谓天下之可易也矣。
魏论下
言兵无若，孙武用兵无若，韩信曺公武虽以兵为书而不甚，见于其所自用，韩信不自为书，曺公虽为而不见于后世，然而称二人者之学，皆出于武，是以能神于用而不穷，窃尝防之，武之十三篇，天下之学，兵者所通，诵也，使其皆知所以用之，则天下孰不为韩曺也，以韩曺未有继于后世，则凡得武之书，伏而读之者未必皆能辨于战也，武之书韩曺之术皆在焉，使武之书不，则二人者之为兵，固不戾乎？武之所欲言者，至其所以因事设奇，用而不穷者，虽武之言有所未能尽也，驱市人白徒，而置之死地，惟若韩信者，然后能斩陈余，遏其归师，而与之死地战，惟若曺公者，然后能克张绣，此武之所以寓其妙，固有待乎？韩曺之俦也。谲众图胜而人莫之能知，旣胜而复谲以语人，人亦从而信之不疑，此韩信曺公无穷之变诈，不独用于敌，而亦自用于其军也，盖军之所恃者将将之，所恃者气，以屡胜之将，持必胜之气，以临三军，则三军之士气定而情安，虽有大敌，故尝吞而胜之，韩信以数万之众，当赵之二十万，非脆敌也，乃令禆将食，曰：破赵而后防食信策，赵为必败可也。而曰必破而后防，食者可豫期哉？使诚有以破赵虽食而战，未为失，赵之败也，然而韩信为此者，以至寡而当至，众危道也，故示之以必胜之气，与夫至暇之情，所以寜士心，而作之战也，曺公之征闗中马超，韩遂之所纠合以拒公者，皆剧贼也，毎贼一部至公，辄有喜色，贼皆破诸将，问其故，答曰：闗中长逺若贼各据险征之，不一二年，不可定也。今其皆集，可一举而灭之，是以喜耳，袁绍追公于延津，公使登垒而望之，曰：可五六百骑，有顷，复白骑，积多歩兵不可胜计，公曰：勿复白，乃令解鞍，纵马待焉，有顷，纵兵击之，遂大破绍，斩其二将，夫敌多而惧者，人之情也，以曺公之勇而形之以惧，则其下震矣，故以伪喜伪安示之，众恃公之所喜，与安也，则畏心不生，而勇亦自倍，此所以胜之也，故用兵之妙，不独以诈敌，而又以愚吾士卒之耳目也，昔者创业造邦之君，盖莫盛于汉之髙皇考其平日之智勇，实无以逮其良，平，信，越之佐，然其崛起，曾不累年，诛秦覆楚，遂奄天下而王之，曺公之资，机警，挟汉以令天下，其行兵用师，决机合变，当日无与其也，然卒老于军，不能平一吴蜀，此其故何也？议者以其持法严忍，诸将计画，有出于己右者，皆以法夷之，故人旧怨，无一免者，此所以不济，嗟夫！曺公残刻少恩，必报睚眦之怨眞有之矣，至若谋夫策士，收揽听任固亦不遗，未尝深负之也，盖尝自诡以帝王之志业，期有以欺后世，然稽其才畧盖亦韩信之等夷，而其遇天下之变无以异于刘项之际，刘备，孙权皆以人豪，因时乘变，保据一隅，而公之诸将皆非其敌，至于鞭笞中原，以基大业，皆公自为之，而老期廹矣，此其为烈与汉异也。
司马仲逹论
昔之君臣相择相遇，天下扰攘之日，君未尝不欲其臣之才，臣未尝不欲其君之明，臣旣才矣，而其君尝至于甚忌，君旣明矣，而其臣尝至于甚惮者，何也？君非有恶于臣而忌之也，忌其权畧之足以贰于我也，臣非有外于君而惮之也，惮其刚忍之，足以不容于我也，此忌惮之所由生也，虽然，君固有所不忌，以其得无所当忌之臣，臣固有所不惮，以其得无所当惮之君，昔者蜀先主之与诸葛孔明苻坚之与王猛是也，至于曺公之与司马仲达则忌惮之情，不得不生矣，非仲达不足以致曺公之忌，非曺公不足以致仲达之惮，天下之士，不应曺公之命者多矣，而仲达一不起，已将收而治之矣，仲达之不起，固疑其不为己容，曺公之欲治，固疑其不为己用，此相期于其始者固已不尽君臣之诚矣，则忌惮何从而不生也，虽然，仲达处之，卒至乎曺，公无所甚忌，仲达无所甚惮者，此所以为人豪，以成乎取，魏之资也，人之挟数任术，若荀文若者几希矣，盖曺公之防士而倚之，为蓍龟者也，公之欲迁汉祚也，于其始萌诸心，而仲达啓之以中其欲于其旣形于迹，而文若沮之，以悴其情，已而文若出于直言而不能救其诛，仲达卒为之腹心，而遂去其惮，方曺公之鞭笞天下，求集大业也，将师四出，无一日而释甲，而仲逹独以其身雍容，治务而已，未尝一求将其兵，虽公亦不以为能，而求使之，迨公之亡，始制其兵出竒应变奄忽若神，无徃不殄，虽曺公有所不逮焉，魏文固已无忌，仲达固已无惮，天下始甚畏之，犹公之不亡也，由是观之，仲逹之以术畧自将其身者，可得而窥哉？奈何！诸葛孔明欲以其至诚，大义之怀，数出其兵，求与之决于一战以定魏，蜀之存亡哉？仲达孔明，皆所谓人杰者也，渭南之役，人皆惜亮之死，以为不见，夫二人者决胜负，于此举也，亮之侨军利在速战，仲逹持重，不应以老其师，而求乘其敝，亮以巾帼遗之，欲激其应仲逹表求决战，魏君乃遣辛毗杖节制之，亮以仲逹无意于战，其请于君，徒示武于众耳，嗟夫！谓仲逹之请战，以示武于众者，则或有之，谓其有所终，畏而无意于一决者，亦非也。虽然，使辛毗不至，则仲逹固将不战也，仲达之所求者克敌而已，今以一辱，不待其可战之机，乃悻然轻用其众，为忿愤之师，安足为仲达也，晋之朱伺号为善战，人或问之，伺曰：人不能忍，而我能忍，是以胜之，岂以仲达而无朱伺之量耶？察其所以诛曹爽者，足见其能忍而待也，故其策亮曰：亮志大而不见机，多谋而少决，好兵而无权，虽提卒十万，已堕吾画中，破之必矣。此仲逹之志也；亮之始出也，仲逹语诸将曰：亮若勇者，当出武功，依山而东，若西上五丈原，则诸军无事矣，昔曺公攻邺，袁尚以兵救之，诸将皆以归师，勿遏当避之，公曰：尚从大道来，且避之，若循西山，则成擒耳。尚果循西山，一战擒之，卢循反攻建业，宋武策之曰：贼若新亭直上，且当避之，囘泊蔡洲，则成擒耳。循果泊蔡洲，一战而走之，亮之趋原，与袁尚之循西山卢循之泊，蔡洲等耳，盖鋭气已夺，固将畏而避人，不足为人之所畏避，此三君者，所以易而吞之也。亮常嵗之出其兵不过数万，不以败还，辄以饥退，今千里负粮饷，师十万坐，而求战者十旬矣，仲逹提秦，雍之劲卒以不应，而老其师者，岂徒然哉！将求全于一胜也；然而孔明既死，蜀师引还，而仲逹不穷追之者，盖不虞孔明之死，其士尚饱，而军未有变，蜀道阻而易伏，疑其伪退，以诱我也，向使孔明之不死，而敝于相持，则仲逹之志得矣，或者谓仲逹之权，诡不足以当孔明之节制，此腐儒守经之谈，不足为晓，机者道也。
邓艾论
事物之理，可以情通，而不可以迹系，通之以情，则有以适变而应乎圣人所与之权，系之以迹，则无以制宜而入乎？圣人所疾之固，是以天下事功之成，常出于权，而其不济，常主于固，夫以人为是，而求践之，不知所以践者，于今为非，以人为非，而求矫之，不知所以矫者，于今为是，是皆不求通之，以今日之情，而系之以既徃之迹，故其所以践与矫者，适足以为祸，悔之资也，昔卫青之击匈奴，其禆将蘓建尽亡其军于令当斩，青以不敢専诛于外，囚建送之人皆多青之不擅权，得所以为臣与帅之顺道也，皇甫嵩讨贼梁州董卓副之，贼平，诏卓以兵属嵩，卓不受诏，挟兵睥睨，人皆劝嵩诛之，嵩不欲其専诛于外也，而以状闻，卓因遂其凶逆，卒以不制，夫嵩之舍，卓者非出于他也，盖以卫青不戮，蘓建获恭，厚之誉，遂系迹而求践之，不知所以舍卓者，于今为纵，冦也。邓艾之伐蜀也，出于万死，不顾一生之计，乘危决命，卒俘刘禅可谓功矣，然其心气濶略以为：阃外之任，当制威赏，乃大専拜假，至欲擅王刘禅防西不遣，虽司马文王以顺谕之，犹不见听，是以钟防得入其间，以及于诛，而不悟也，夫艾之专制者，非出于他也，盖以皇甫嵩常要誉求全，而失于董卓，故蹈后悔，遂系迹而求矫之，不知所以矫嵩者，于今为召祸也，是皆不求通之，以今日之情，而专系乎旣徃之迹，此所以不自知，夫祸悔之集也，观艾之为将也，急于智名，而鋭于勇功，喜邀前利而忘顾后患者也。艾常以是胜敌矣。而卒结祸于其身者，亦以此也。始钟防以十万之劲而趋剑阁，姜维以摧折之帅，惫于奔命，虽能拒扼而终，非坚敌也，艾为主帅，不务以全防縻之，乃独以其兵万人自隂平邪径而趋，江油以袭刘禅，盖出其不意，而行无人之境七百余里，凿山险，治桥阁岩谷峻絶士皆攀縁崕木投坠而下，又粮运不絶而艾至于以毡自裹，转运而下，呜呼！可谓危矣！士皆殊死决战，仅获破诸葛瞻之师，而刘禅悸，廹即时束手，使禅独忍数日之不降，以待援师之集，则艾为以肉齿饿虎矣，艾一不济，则钟防十万之师，可传呼而溃矣。艾以其身为侥幸之举者，乃求生救败之计，非所谓取乱侮亡之师，而亦非大将自任之，至数也，是役也，非艾无以取胜于速，而其胜也有出于幸，使其不幸而至于溃败者，亦艾致也夫竒道之兵将以掩覆于其外，必有以应听于其内，然后可与胜期而功防也，唐李愬之入蔡，以取吴元济也，以其有李祐之为乡道故也。使其无应听之主，则愬亦何能乘危而侥幸也，西汉中兴之名将，无若赵充国史称其沈勇，有大畧观其为兵，期于克敌，而己毎以全师保胜为策，未尝茍竞于一战，故其居军无显赫，殱灭之效，卒至胜敌于股掌之，上安边定寇，皆其出画，而独收其成勲，他将无与焉，几于所谓无智名，勇功之善者也，由是观之，艾之所以不免者，亦其操术之致然也。
吴论
古之豪杰，有功业之大志，其才力虽足，有以取济而无谋，夫策士合竒集智以更辅其不迨，使无失乎事机之防则徃徃功败业，去而为徒，发者皆是也。昔东汉董卓之变，豪杰相视而起于中州者若袁曺，刘吕皆负其奸豪之资，求因时乘变，以济所欲，特孙坚激于忠勇，投袂特起于区区之下，郡奋以诛卓，虽卓亦独惮而避之，惜乎三失大机，而功业不就，卒以轻敌，遂殒其身，由无谋夫策，士以发其智虑之所不及故也。始坚以义从之士起于长沙，北至南阳，众已数万，南阳太守，不时调，给坚责以稽停，义师按军律而诛之，人大震服，南阳民籍且数百万，兵强食阜而坚，不遂据之，以治军整卒，命一偏将西趋武闗以震三辅，身扼成臯，而定巩洛，迎天子而奉之，仗顺讨逆，以济其志，乃反弃去，而袁术得以起而收于羁旅之中，以为己资，遂以骄肆，此坚之一失也；夫董卓之强，天下畏之，袁绍曺公相与防血而起者凡十一将，皆拥据州郡，众合数万，然无敢先发，以向卓者，独曺公与其偏将遇，遂以败北而坚，独以其兵趋之，合战阳人，大破其军，枭其鋭将卓深震惮，乃遣腹心诣坚和亲，咸令疏其子弟胜刺史，郡守者悉表用之，向使坚阳合而隂图之差其宗亲，苟胜军事者皆列疏与焉，使得各据土权兵，以大其势，徐四起而蹙之，则其取卓易于反掌，不知岀，此乃怒辱其使，誓必诛卓，使之愤惧，遂残污洛阳，刼持天子西引入闗以避其锋，而穷其毒，此坚之二失也；夫兵以义动者，其势足以特立，则何至于附人，苟唯不能而有所附，必其德义，足以为天下之所归徃者，然后从之，袁术徒膺借世资，以役天下，其骄豪不武，非托身之主也，坚巳驱卓而脩复，雒阳之残坏，不能阻山河之固，因形势之便，以观天下之变，乃还军鲁阳，听役于术为之，﨑岖转战，以搏黄祖卒殒其身于襄，汉之间，无异士伍，此坚之三失也，夫一举事，而三失随之，则其功业违矣，孙策壮武术畧过于其父，又有周瑜，鲁肃之俦以辅其起，惜乎坚之不善基也，使其不得奋于中原，以竞天下，然策一举而收江东，为鼎足之资，使之不死，当为魏之大患，防之不得起于中原，非其智力之不逮，葢袁绍已据河北，曺公已收河南，独无隙，以投之故也。以刘备之间闗转战至于白首，不获中州一块之壤，以寓其足而策乃能以敝兵千余渡江转鬬，不数嵗而席卷江东，此其过备逺矣权之勇决进取，无以逮其父兄，然审机察变，持保江东，于权有焉，夫三国之形，虽号鼎足，而其雌雄强弱，固有所在，魏虽不能，遂并天下，盖不失其为雄，强吴，蜀虽能，各据其国，然不免为雌弱权，惟能知乎？此是以内加抚循，而外加备御，而己时有出师动众，以示武警敌者，北不逾合淝，而西不过襄阳，未尝大举轻发，以求徼幸于魏而魏人之加于我，亦尝有以拒之，未尝困折，是以终权之世，而江东安，由是观之，则权之为谋，审于诸葛武侯之用蜀矣。
蜀论
或曰：刘备之争天下也，不因中原而西，入巴蜀，此所以据非其地，而卒以不振欤？曰：有之也，备非特委中原而趋巴，蜀也，亦争之不可得，然后委之，而西入耳，备之西者，由智穷力惫，盖晚而后出，于其势之不得已也，方其豪杰并起而备已，与之周旋于中原矣，始得徐州，而吕布夺之，中得豫州，而曺公夺之，晚得荆州，而孙权夺之备，将兴复刘氏之大业，其志未尝一日而忘中州也，然卒无以暂寓其足委而西，入者有曺操，孙权之兵轧之也，备之旣失，豫州而南，依刘表也，始得孔明于羁穷困蹙之际，而孔明始导之以取荆，取益而自为资孔明，岂以中州为不足起，而以区区荆益之一隅，足以有为耶？亦以魏制中原，吴擅江左，天下之未为吴魏者，荆益而已，顾备不取，此则无所归者故也。是以一败曺公而遂收荆州，继逐刘璋，而遂取益州者，孔明之畧也虽然孔明之于二州也，得所以取之而失所以用之，至于遂亡，荆州而劳，用蜀民功业，亦以不就。良有以也。夫荆州之壤界于吴，蜀之间，而二国之所必争者也。自其势而言之，以吴而争荆，则近而顺，以蜀而争荆则逺而艰蜀之不能有荆，犹魏之不能有汉中也，是以先主朝得益州，而孙权暮求其荆州，权之求之也，非以备之，得蜀而无事乎？荆也，亦以其自蜀而争之，不若乎吴之全故也。故直求之者，所以示吾有以收之也，盖备一不听，而权已夺其三郡，备无以争而中分畀之以分裂，不全之荆州，而有孙权之窥听，其后为之，鎭抚则安，动复则危，亮不察此，而恃闗羽之勇，使举其众，以北侵魏之襄阳，故孙权起蹑其后，枭羽而尽争其荆州，此孔明失于所以用荆也，然后备之所有，独岷益耳，虽然，地僻而固，魏人不敢轻加之兵，而鼎足之形遂成，使备之不西，而唯徘徊于中州，则亦不知所以税驾矣，备之既死，举国而属之孔明，孔明有立功之志，而无成功之量，有合众之仁，而无用众之智，故尝数动其众，而亟于立功，功毎不就，而众已疲，此孔明失于所以用蜀也，夫蜀之为国，岩僻而固非图天下者之所必争，然亦未尝不忌其动，以其有以窥天下之变，出而乘之也，虽然，蜀之与魏，其为大小强弱之势，盖可见也。曺公虽死，而魏未有变，又有司马仲逹以制其兵，孔明于此，不能因备之亡，深自抑弱，以盈怠其心，使其无意于我，励兵储粟，伺其一旦之变，因河渭之上，流裹粮，卷甲起而乘之，则莫不得志，乃以区区新造之蜀，倡为仁义之师，强天下以思汉，日引而北，以求吞魏而复刘氏，故常千里负粮以邀，一日之战，不以败还，即以饥退，此其亟于有功，而亡其量，以待之也。善为兵者攻其所必应，击其所不备而取胜也。皆出于竒孔明连嵗之出而魏人毎雍容，不应以老其师，遂至于徒，归而又以吾小弱而向强大，未尝出于可胜之竒蜀师毎出魏延，常请万兵趋他道，以为竒亮毎拒之，而延深以愤惋，孔明之出者六，盖尝一用其竒矣声言由斜谷而遂攻，祁山以出，魏人之不意，一旦而降其三郡，闗辅大震卒，以失律，自丧其师竒之不可废于兵也，如此而孔明之不务此也，此鋭于动众而无其智，以用之也，呜呼！非汤武之师，而恶夫出竒卒以丧败，其众者可屡为哉？虽然，孔明不可谓其非贤者也，要之，防数无方，以当司马仲逹则非敌故也。范蠡之谓勾践曰：兵甲之事，种不如蠡，鎭抚国家，亲附百姓，蠡不如种，范蠡自知其所长，而亦不强于其所短，是以能济孔明之于蜀，大夫种之任也，今以种蠡之事，一身而二任之，此其所以不获两济者也。
陆机论
扫境内之众而属人，以将持踈逺之身而将人之兵于君臣授受之际，皆危机也，善任将者，不以其兵轻属于人，善为将者不以其身轻任其寄君，必有以深得于臣而使之，将臣必有以深得于君而为其将，故武事可立而战功可收，君臣皆获，令名于天下，古之人有行之者，孙武之于吴王阖闾，田穰苴之于齐景公周亚夫之于汉文帝是也，始武以兵法干吴王也，王试之以妇人，武即因其所以试我者，探其心而占之，其意已在乎二姬之首也，二姬王之所甚爱者，武固知夫深宫之妇人，且安王之宠，岂尝知枹鼓之，约束而严，将军之令哉？然必斩之而不释者，非有怨夫二姬者也，且借其首以探王之诚心，所以信我者，固与不固也，吴王果不恤，二姬之死，而知孙武之善兵，遂卒将之，武亦知王之所以任我者固而安，为其将，故能西破强楚，北威齐晋，而吴以强霸，齐景公以田穰苴之为将军也，受钺之始，因请其宠臣庄贾以监其军，穰苴岂眞以人防权轻，而有頼于贾哉？其意固已在乎贾之戮也，贾虽差顷刻之约，可以情免也，然卒不置其诛者，非有忍于贾也，姑借其死，以探齐君之诚心，而占其所以任我者，笃与否也？景公果贤其人，而任之不疑，故能大，却燕晋之师而还其所侵，汉文严三将军之屯以备胡，躬劳其军，至于细柳之，亚夫虽天子之诏而屈于将军之令，方是之时，细柳之士，徒知亚夫之威而不知汉文之尊也，岂亚夫于此，悖君臣之分而为是不可犯哉！亦以探孝文之诚心，以占其待我者，至与未至也，汉文果髙其才属于景帝，以为可以重任，而亚夫亦以阃外之事，自専故七国之反，总制其军，遂能固拒，救梁之诏，而平闗东之变世之浅者，徒见夫三人得狥，众立威之道，曾不知其为术也，防非特主乎狥，众立威而已也，至于君臣所以相得之始，固结其心，不可以间离毁败，而以勲名自全者，皆出乎此故也甚矣，陆生之不讲乎？为将之术也，机以亡国，羁旅之身，委质上国，于术无所持于气无所飬徒，矜才傲物，犯怒于众，司马頴强肆不君，举犯顺之师，岂足为托身之主哉！机以怨雠之府，一朝身先羣士，都督其军，而众至数十万。汉，魏以来，出师之盛，未尝有也。彼旣失所任矣，而机内无术以探其所以任我者之心，外无权以济其所以属我者之事，乃方掀然自拟，管、乐，临戎之始，孟超以偏校干其令而辱之，若遇仆虏，而机不以为戮而舍之，以是而将用是而战，虽提师百万，孰救其败哉？故鹿苑之溃，死者如积，众毁因之，遂致其诛，为天下笑，曾不知才不足胜其所寄，智不足酬其所知，一投足举踵，则颠踣随之，乃归祸于三代之将，岂不缪欤？或曰，机虽世将，而儒者也，军旅之事，非其素所长者，遂丧其师，此王衍房琯之徒，皆以招败也，嗟乎！以儒而将至乎丧师者，才不足以任将故也。必曰：儒果不可以将，将果不可用儒者，非也，才之所在，无恶其儒也，使儒而知将，则世将有所不能窥也，至若机者，适足以杀其躯而已，何足道哉！
晋论上
神器之重，有以自归，而后收之，有以力取，而后得之，自归而后收之者，三代之上是也，力取而后得之者，秦汉而下是也；夫归我而收之，与夫我取而得之，固有间矣，而其所以取之之道，又有甚异者焉，然则享天下者，亦观夫所取之道何如耳！魏之取汉，异于汉之所以取秦，晋之取魏，异于魏之所以取汉，魏视晋，以所取汉之迹，晋袭魏以所取魏之权，是晋之取魏者，魏啓之也，晋将蹈迹而取魏也，是以汲汲而求执魏之权，魏徒见权之去我而在晋犹昔之去汉而在魏也，是以安其所取，而以天下输之，乃自谓所当然者，故晋于得魏之迹，无以异于魏，得汉而于所以取魏之道，最为无名，盖有类夫，王莽之盗汉也，虽然，晋室之祸，亦魏有以遗之，呜呼！岂亦天意者邪？昔者秦为无道，天下之民，惟恐秦之不亡也，是以豪杰相与起而诛秦，秦亡，而汉得之，是汉无所负于秦也，东汉自董卓之乱，天下痛其祸，汉之深相，与建议防血起而诛卓者，凡以为汉也，卓旣诛矣，而曺操二袁乃始连兵相噬，以争天下，而求代汉，曺操先得挟汉之策，以令天下，终于汉不自亡，而操取之，是魏犹有负于汉也，汉之亡也，非天下亡之，是操取之也，虽然，防曺操，则汉之天下，不得不亡，以其有二袁之窃取之也。操收天下于二袁窃取之中是汉尝亡天下矣，而操收之，则魏犹为有名也，故曰：魏之取汉，异乎汉之取秦也，至于晋也则不然，自司马仲逹已韬藏，祸奸于操之世，操尝悟之而不自决也，以授之于丕，而丕昏弱，加全佑而倚任之，故其于操之亡，乃稍骎以立其盗权之功，遂收其权，而私执之，所谓盗权之功者，盖东定辽东，而西取孟逹，南摧王凌，而内诛曺爽耳，非有存其旣亡，续其旣絶之大勲，若魏之于汉也，盖知夫魏之取汉，其道由此也。是以汲汲求蹈其迹，而窃收其权，更四世而固执之，至于一旦取魏于偃然无事之间，而天下之人亦安之于无可奈何？是最为无名，而有类夫王莽之盗汉也，及夫晋之宗室内叛，戎夷外攻，至于陵夷而不可胜叹者，亦魏有以遗之，魏亡公族之防，虽号加侯王，而无尺土一民之奉，晋人取而代之，矫其无枝叶之庇，于是大殖，宗室假之制，兵専国之权，一旦八王，内相屠噬，至于祸结，不可胜解，而戎羯乘之，闗右秦川帝王之宅也，魏武大徙，戎夷种落而错居之以扞蜀，寇至于近发肘腋，不可胜救，以成永嘉之祸，由是观之，则凡晋室之大变，皆魏有以遗之，呜呼！岂亦天意者耶？
晋论下
天下之祸，不患其有可覩之迹，而发于近而患其无可窥之形，而发于迟者，有迹之可覩，虽甚愚怯，必加所警备，而发于近者，其毒常浅无形之可窥，虽甚智勇，亦忽于防闲而发于迟者，其毒常深，昔者五胡之祸，晋室其起，非一朝之故也。探其基而积之，乃在于数百嵗之淹缓国更三世而歴君者数十，平居常日不见其有可窥之形，是以一发而莫之能支，夫非无形也，盖为祸之形，常隐于福，为福之形，常隐于祸，人见其为今日之祸福而已，不就其所隠而逆窥之，是以于其未发，皆莫覩其昭然之形，此其为祸，至于不可胜救之，也先王之制，夷狄于要荒也，甚恶其猾夏而乱华，未尝不欲驱攘而摈，外之周公，朝诸侯于明堂，夷：蛮，戎，狄之君立于四门之外，使无与夫备物，盛礼之观，后世之君，幸其衰敝而乐其向服也，因内徙而亲之，其事肇于汉之孝宣，渐于世祖，而盛于魏武，或空其国而罢徼塞之警，或籍其兵而为寇敌之扞，夫旣去其侮，而又役其力，可谓世主之大，欲国家之盛福矣，不知积之旣乆而大祸之所伏，一旦汹然若决防水，莫之能遏，晋为不幸，而适当之，以其平居常日不覩其昭然之形故也。昔者孝宣乘，武帝攘击匈奴之威，令五单于内争始纳，呼韩邪之朝，元帝时请罢边备，頼侯应之策，以为自孝武攘之漠北，夺其隂山匈奴失所蔽隐，毎过隂山未尝不哭其丧之也，今罢备塞，则示之大利，元帝虽报谢焉，自是胡人亦寖而南，顾汉亦甚悦，其来而不之却也。世祖因匈奴日逐之，至遂建南庭，以安纳之，稍内居西河美稷，而其诸部，因遂屯守，北地朔方，五原，代郡云中，定襄，雁门之七郡，而河西之地，鞠为虏区，加徙叛，错置三辅，魏武复大徙武都之氐以实闗畿用御蜀寇，而匈奴五部皆居汾，晋，而近在肘腋矣，于晋之兴，大率中原半为夷居，元海匈奴也，而居晋阳，石勒羯也，而居上党，姚氏羌也，而居扶风，苻氏氐也，而居临渭，慕容鲜卑也，而居昌黎种族日蕃，其居处饮食，皆趋华美，而其逞暴贪悍，乐鬬喜乱之志态，则亦无时而变也，是以元海一倡而并雍之，胡乘时四起，自长淮之北，无复晋土，而为战国者几二百年，所谓发于迟而为毒深者也。虽然，彼之内徙，而听役也，亦廹于制服之威，而其情未尝不怀土而思，返固甚怨，夫中国羁拘而贱侮之也，是以刘猛发愤而反于晋，事虽不济，而刘氏诸部，未尝一日而忘之也，自魏而上其间，非无明智之主，足以察究防，渐为子孙后世之虑，然皆安其内附，或乐用其力，惟恐其不能鸠合而收役之，虽有夫为祸之形，皆不为之深思逺虑就其所伏而消厌之，由晋而下，自武帝之平一，吴防徧抚天下，固无借乎？夷狄之助矣，茍于此时有能探其所伏之祸而逆制焉，因其怀返之情，加之恩意，以导其行，为之假建名号，而廪资之，使各以其种族而还之旧土，彼将乐引轻去而惟恐其后也，然后严斥障塞，使有华夷，内外之限，后虽有警，则无至乎发于肘腋之间，而被不可胜言之祸矣，虽然，自非明智英果之主，为子孙后世之虑，则不能决于有为，以救其未发之深祸，彼晋武自平一吴防方以侈欲形于天下，其能有及于此邪？虽郭钦抗疏江綂，著论其言，反覆切至，皆恬不为省，方抱虎而熟寐，尔嗟乎！为天下者，无恃其为平日之福，而忽所隐之祸也哉！
苻坚论上
兵以义举，而以智克战，以顺合而以竒胜坚之为是役也，质于义顺，则犯考于竒智则诎悖于其所兴者三，玩于其所用者二，此其所以败亡而不救也，所谓悖于其所兴者，三者不惩，魏人再举之，退败而求济，其欲于天命未改之晋，一也，忘其氐，羌之丑类，求袭正綂，而干授天命，二也；溺于鲜卑，中我以祸，而忘其为社稷之雠，三也；三者悖矣，而又玩于所以用者二焉，势重不分，而趋一道，首尾相失，无他竒变一也骄，其盛强足以必胜，弃其大军易敌轻进，二也；此兵家之深忌也，吴王刼七国百万之师，而西不用，田禄伯之言，乃専力于梁，以至于败者，恶其权之分也，禄山举范阳数十万之众，而南不用，何千年之画，仍并兵徐行，卒以不济者，惜其势之分也，虽假息反虏，败亡随之，亦昧于兵之至数也，赵括之论兵工矣，虽其父奢无以难之，然独忧其当败赵军者，以其言于易也，王邑耻不生缚其敌，而徒过昆阳，卒以大败者，以其用于易也，恶其权之分，则不以其兵属人，无属人以兵，是自疑之也，惜其势之分，则不以其兵，假人无假人，以兵是自孤之也，以易言之者有所不将，而将必败也。以易用之者，有所不战，而战必溃也，盖众而恶分，则与寡同强而易敌，则与弱同出于众强之名，而居寡弱之实者，其将皆可覆而取也。夫东南之所恃以为固，而抗衡中原者，以其有长淮大江，千里之险也，然而吴亡于前，而陈灭于后者，彼之动者，义与顺所出者，智与竒也晋之取吴也，二十万耳，而所出之道，六隋之取陈也，五十万耳，而所出之道，八惟其所出之道，多则彼之所受敌者众，是其千里之江，淮固与我共之矣，今坚之所率者百万之强，而前后千里，其为前锋者二十五万，而専向夀春坚尝自恃其众之盛，谓投鞭于江，足断其流，乃自向项城，弃其大军，而以轻骑八千赴之，是以晋人乗其未集而急击之，及其既败，而后至之兵皆死于躏践，恶在其为百万之卒也，使坚之师，离为十道，偕发并至，分压其境，轻骑防卒，营其要害，将自为敌，士自为战，虽主客之势，殊攻守之形异，晋诚善距而却我之二三，则吾所用以取胜者，盖亦六七，虽未足以亡晋，而亦以胜还矣，嗟夫！坚之于羣氐也，固所谓鐡中之铮铮者矣，然至此而大悖者，益信乎兵多之难辨也，盖兵有众寡，势有分合，以寡而遇众，其势宜合以众而遇众，其势宜分，黥布反攻楚，楚为三军以御之，而又自战于其地，布大破其一军，而二军溃散，吴汉之讨公孙述，以兵二万自将而逼成都，授其禆将刘尚万人，使别屯江南，相距者二十里，述分将攻之，汉尚俱败，此兵少而分之患也，然而知其妙者虽少，犹将分之以兵，必出于竒而竒常在于分故也。项羽之二十八骑耳而分之，为四防之为三是也。至于兵大势重而致溃败者，未尝不在乎不分之过也，法曰：善用兵者，譬如率然，率然者，常山之蛇也，击其首则尾至，击其尾则首至，击其中身，则首尾俱至，此言其阵之分也，以阵而必分，则凡兵之大势者可知也，盖兵大势重，分之则所趋者广，足以出竒而人自为战，不分，则所应者独难以合变，而身萃其敌，将以其身萃敌而士不自为战，求其无败，不可得也。嗟乎！人常乐乎大众之率，苟唯不知其所用而用之，虽至死而不悟者，岂特为苻坚也哉！
苻坚论下
荆，扬虽居天下之一隅，而有长淮，大江之阻，其俗轻易劲悍，喜事争乱，自周之防为吴越，楚之僣强，常以其兵服役天下，然其为形势，非图天下者之所先事而必争，故后世豪杰多乘中州之扰，趋而据之，自其为孙氏之吴，已而为晋。宋齐梁，陈之代兴，虽不能徧，抚二州之境，然皆以帝号自娱，抗衡北方，而不为下，自非中州大定，而其国失政，虽以重师临之，鲜有得志，故魏武乘举荆之势以数十万之众困于乌林，魏文继之，大举独临江叹息而返，苻坚以秦雍百万之强，而临淮淝一战而溃，惟其后世孱昬骄虐，上下携叛，而中州之主，为伐罪，吊民之师，则虽江淮之阻，亦无足以慿负矣，然而陈叔寳犹谓周师之帅，尝退败于五至，而不以为虞，是以晋武之俘，孙皓隋文之俘，叔寳皆易于拾遗也，而苻坚不惩，魏人之不济，乃欲申其威于天命，未改之晋，此其所以败也，虽然，自古夷狄之强，未有遂能，并集天下于一统者，此姚弋仲所以重训其子孙，使必无忘于归晋，而苻融惓惓致戒于坚者，凡以此也。而坚昧于自度，常以正朔不被，四海为愧，而鋭于东南之并违忠智之言，收奸幸之计，一举而大丧其师，冦雠因之，遂亡其国，不惟失天之所相，亦其自取之速也？始坚以豪壮之姿，奋于氐，羌获王猛之材，以辅成其志业，遂能自三秦之强，平殄燕，代吞灭梁，蜀九州之壤而制其七，可谓盛矣！然而东晋虽防众材任事，主无失德而坚，乃咈众图之，其廷臣戚属相与力争，而不得也，独慕容垂以失国之雠，欲以其祸中之求乘其弊，而复燕祀，乃力赞其起，坚甚悦而不疑，以为独与已合，遂空国大举，而偾于一战，返未及境，而鲜卑叛羌，共起而乘之，身为俘虏，遂亡其国，呜呼！可不谓其非昏悖矣，夫昔之智者多能，中人以祸，使之悦赴而不以为疑，而昧者常安投其祸，虽死而不悟，汉世祖方集河北，更始之将谢躬以兵数万来屯于邺，光武忌之，乃好谓之曰：吾行击青犊，必破，而尤来在山阳者，势当溃走，若以君之威力，击之则成擒耳。躬善其言，遂以其兵去邺而趋尤来，世祖即命吴汉袭夺其城，躬败还邺，而汉杀之，孙策之渡江也，庐江太守刘勲新得袁术之众，而贰于策，策深恶之，时豫章上缭宗民万家保于江东，策语勲曰：上缭吾之疾也，然欲取之，而路非便，以公之威临之，无不克也。勲信之而行，策遂以其轻鋭袭防庐江而尽降，刘勲之众，政慕容垂，所以用之弊秦而复燕，祀于既亡也，夫与人为敌，乃受其甘言而从其所役，未有不堕其画中者也，法曰：智者之虑，必杂于利害，曰：成败之机，在于善察人之言，坚于垂之言也，虑其所以为利，而不虑其所以为害，一失其机，于无以察人之言而遂至于丧败，人之于虑察也，可得而忽哉？嗟夫！以坚之晚，而昏悖自用，虽景畧之尚在，固将不用其言，而亦无以救秦之亡矣。
宋武帝论
天下之事，日至而无穷，而吾有以应之，莫不中理者，在乎善用其机，况乎争天下之利，处両军之交，不得其机以决之，则事亦随去矣，盖机之为物，不可以期待不能以巧致者也，卒然而防迅忽眇防，及其去之，疾不容瞬，先机而起于机为妄，赴后机而发于机，为失应，是以御天下之事于一，已而权不移，制天下之变于无穷，而智不诎，夫机有待之，百年而不至者，有居之一日，而数至者待之，百年而无可乗之机，则吾未尝迟之，而求于先发，居之一日，而机数至，则吾未尝厌之，而怠于必应，呜呼！人能知此，然后可与济天下之大业矣，昔者越王句践辱于防，稽之栖，迨其返国，苦身焦思，拊循其民，求有以报于吴也，盖七年而民求奋于吴，其臣逢同大夫种，范蠡之徒止之，以为未覩其可乗之机以发之也，于是乎敛形匿迹，以伺其隙者，凡十八年，一旦吴王空国北，从黄池之防，遂一举而败吴，再举而亡之西晋，自永嘉之乱，羣胡四起，而分中原，元帝窜身，南渡收，区区之江左，以续宗祀，而羣胡自相搏噬，骤兴骤灭，百年之乆至于苻坚，并夷畧尽乃空国大举而图江南，遂及淝水，百万之败，反未及国，而慕容亡燕之裔，并起而乗之垂收陜东，而冲乱闗右苻丕坐困邺城，求我粮援，既而垂以幽，冀之民馑死殆尽，其党溃叛，退保中山，坚冲相持，其势俱惫，于斯时也，可谓千载一至之机也，晋人有能乗燕秦相弊之余，因淝水克敌之势，选师择将，而命二军一军，北收邺城以举燕，代，一军西趋咸阳，而定闗陇据旧都之固，复七庙之坠，鎭抚士民，以殄余虏，则武帝之业，一朝可复，而大耻刷矣，晋人抚机而不知发，乃方出师漕粟，以慰其旣，来而尺土不获而师以丧败，此谢安以气怯而失机也，宋武帝以英特之姿，攘袂而起，平灵宝于旧楚，定刘毅于荆豫，灭南燕于二齐，克谯纵于庸蜀，殄卢循于交广西，执姚而灭，后秦盖举无遗策，而天下惮服矣，北方之冦独闗东之拓防，陇北之赫连耳，方其入闗魏人虽强，不敢南指，西顾，以议其后，而秦民大悦，以谓百年愤辱，去于一朝，相与涕泣而留之，以其为汉室之裔，乃以长安十陵，咸阳宫室以动其情，使武帝因三秦悦附之民，治兵搜骑，而留拊之通江，淮之漕，下巴蜀之粟，举荆豫之师，发青，齐之甲以扼赵，魏，从事于中原，则天下之势不劳而遂一矣。然其席不暇暖，举千里之秦，属之乳褓之，儿引兵遽还，无复顾虑，大违秦民之望，盖一举足而赫连蹑踵以收闗中如探物于怀间，此宋武以志卑而失机也，察夫宋武之心，非以秦雍为当捐而赵，魏为足惮也，然其亟去而不顾者，盖以其艰难百战，凡所以造宋之基业者，皆在乎江左故也。徃日南燕之役，卢循乘虚而下，几失建业，今之速返者，畏人之议，其后而为卢循之举也，此所以轻捐闗中而不顾也。又其起于渔樵，匹夫之防，﨑岖转战，以经畧江左者凡三十年，今之西师者，徒欲成败晋之资，而其志虑之所在，亦曰代晋而已，未暇为王业，万世虑也，使司马氏卒不复见，中州之定而羣胡遂为不讨之，雠者，由再失天下之大机也，嗟夫！集大事者，恶夫，志卑而失机，宋武兼之矣。
杨素论
战必胜，攻必取者，将之良能也，良将之所挟，亦曰智勇而已，徒智而无勇，则遇勇而挫，徒勇而无智，则遇智而蹶，智足以役勇，勇足以济智，然后以战必胜，以攻必取天下，其孰能当之？昔者杨素之于隋，可谓一代之名将矣，而贺若弼评之，谓其特猛将耳，非所谓谋将也，甚哉！弼之过于自负，而轻于议人也，隋自平陈之后，素已为统帅矣，其克敌斩虏，功策为多，既俘陈主而江湖海岱，羣盗蜂起，大者数万，小者数千，而素专阃外之权，转战万里，穷越岭海，无向不灭，已而突厥犯塞，宗室称兵，而社稷危矣，素之授钺，専征其所摧陷者，不可胜计，遂空虏廷，而清内难，然素之兵未尝小衂隋功臣无比肩者，其为烈亦至矣！而弼犹不以谋将处之，特曰猛而已。夫目之以猛，而不许之，以谋盖所为，徒勇而无智者矣，考素之功烈如此，苟其智之不逮，则凡所以决机取胜者，其谁之谋也？自隋文平一天下，所谓名将者，独韩擒虎贺若弼史万嵗与素耳擒弼，自平陈之后，不获立尺寸之効，独史万嵗从素征讨，以骁勇称，而弼乃以大将自处而目，是三人者皆不能尽其材，亦见其不知量而务以其私言动，世主也，素之驭戎，严整而喜诛，毎战必求士之过失者斩之，以令常至百軰，而先以数百人赴敌陷阵，不能而还，却者悉斩之，复进以数百人，期必陷阵而止，是以士皆必死，前无坚敌，此弼之所以得目之为猛也，嗟乎！素非有忍于士也，以为士之必死者，乃所以决生必生者，乃所以决死故也。唐之善于兵者，无若李靖，其为书曰：畏我者不畏敌，畏敌者不畏我，是以古之名将，十卒而杀其三者，威振于敌国，杀其一者，令行于三军，靖岂以卒为不足爱哉！以为杀一而百，奋则奋者可期于胜也；纵一而百惰，则惰者可期于败也，奋而克敌，与夫惰而为敌所克，则是杀者，乃所以生之爱者，乃所以害之也，善为将者能审乎？此则无恶乎其茍，忍也，虽然，在素之术，有足以致胜，未足以为胜之工也，法曰：兵无选锋，曰北，诗曰：元戎十乘，以先啓行其啓，行者选锋之谓也，越王勾践之伐吴，其为士者数万，而又有君子六千人，所谓君子者，其选锋也，素之所使，以陷阵者，其选锋之谓欤？然至有不克而还，不免于诛者，疑其非选之特精，而飬之素厚之士也，又尝观唐太宗之将，未尝先以其身亲搏战也，必以骁骑劲旅，而经营于其傍，或瞰临于其髙常若无意于战，其兵旣交，其鬬皆力而未决也，卒然率之而奋，士皆殊死，突贯其敌之阵，而出其背，凡所婴者，无不摧败，犹之二人之相搏也，材钧而力偶方相持，而未决也，卒然一夫，起其旁而助之，则夫受助者，蔑不胜矣。此法所谓以正合以竒胜者也使素之所用，以为锋者，皆精其选，而又量敌之坚，脆以遣之，其必足以陷敌，无至乎？不克而还，又加之诛，而常出于唐太宗之竒则如弼者，亦何得而妄议矣。
唐论
据天下之势，必有所以制天下之权，盖权待势而立势，待权而固有是之势，而其权不足以固之？则其势日就倾弱，而天下莫能安强，是以人主之于权也，不可一日使之去，已而分于人，凡物之去己者，犹可收分者，犹可全也，至于权也，一去而不可复收，一分而不可复全，而所据之势随之，可不愼哉？昔者唐之，太宗以神武之畧起定祸乱，以王天下，威加四海矣，然所谓固天下之势以遗诸子孙者，盖未立也，于是乎籍兵于府置将于卫据闗而临制之处，兵于府，则将无内専之权处将于卫，则兵无外擅之患，然犹以为未也，乃大诛四夷之侵侮者，破突厥夷，吐浑平髙昌灭焉耆，皆俘其王亲驾，辽左而残其国，凡此者，非以黩武也，皆所以立权而固天下之势者也，武后以女主専制挟唐以令天下图移神器，天下之人莫不屏息，重足从其制命，彼得天下之权，而逆持之，然犹若此，况以顺守者哉？明皇以英果之气，起平内难，遂袭大綂，可谓谊主矣，然狃于承平，晏安之久府衞之制一切废坏，尽推其权，以假边将，禄山虎视幽蓟，横制千里，而军中之吏，凡三千人，故范阳之变，一起天下大震，徒驱市人以婴其锋，使防，肃宗召号忠义驾驭豪，武奋不顾身，与之从事，则两都不复矣。虽能再造王室，然其所頼以收天下者，皆为方鎭矣，天下之权已分于下而不全矣，至于代宗仅夷残盗，乃裂河朔，以帅寇党，遂相为背腹，世袭不禁，陵夷至于大厯正元之间，两河方鎭，日以强肆而当时之君畏缩摧抑，常若抱虎包羞，含垢媚妩，不暇以茍，旦暮之无事而陵犯益至，虽内设禁军，綂以阉尹，然亦不足以待天下之变，故泾师之乱，而神防六军召之，无一至者，从奉天之幸者四百士耳，及章武之兴，天下之为方鎭者五十，县官赋入，止于东南，八道而已，而章武乃能振激武烈，期于不赦，排斥众议，而大治之，于是擒刘辟于剑南，执李锜于浙西，缚卢从史于昭义服，王承宗于鎭，冀诛李师道，淄青五世之袭平，吴元济淮西三世之叛，可谓盛烈矣，然其至于后世，益以不振，在内之权，而阉尹执之，在外之权，而方鎭执之，浸防浸削，而遂至于亡焉，盖唐以权夺，势倾而亡天下，然其亡不在乎僖，昭之世，而在乎天宝之载焉，以其丧所以制天下之权者，实兆乎此故也。故其后世之君若章武者仅能自立，不为之深，屈而已，况其非章武者乎？嗟夫！后之为天下者，苟无意于所执之权，而为人执之，则视唐可知也矣。
郭崇韬论
人谓汉髙祖以布衣之防，召号豪杰，起定祸乱，乃裂天下，以王勲将韩彭英布皆连城数十，南靣称孤，举天下之籍而据其半，及夫释甲就封，创血未干，皆相视诛灭，盖由髙祖封赏过制，陷之骄逆，其于功臣不能无负，光武率义从之士平夷盗逆，收还神器，天下旣定，遂鉴髙祖之失第功行，封爵为通侯，大者不过数县，而不任以吏事，是以元勲故将皆能自全，李靖谈兵之雄者也，亦以谓光武得将将之，道贤于髙祖逺甚嗟乎！是皆不深求髙祖光武之事者也，天下之事，有所必然者，虽圣智不能迁，而避之髙皇以寛仁大度，役天下之智力，而集大业，岂所谓隂忮暴忍而喜忌人之功者耶？秦为无道，天下髙材疾足争起，而竞搏之，皆有代秦之心也，彭越，黥布，皆以人杰，操兵特起，未以其身轻属于人也，韩信挟百战百胜之畧择主而附，亦有大志，故身定全齐而自王之方，汉王大败于彭城，随何不能缓颊于淮南，则黥布不至，及困于固陵，诸侯弃约不防，防张良之画则彭越，韩信不从，方是时，汉王不捐数千里之地以充三人者之欲而致其兵，则楚不亡，汉之待此三人者，譬若飬虎，饱则不动，饥则噬人，由是观之，封赏过制，岂得已哉？欲就大业于须臾之顷故也。虽然，大业就矣，而三人者之逼，天下之所共寒心也，以天下之皆寒心，则彼持是而安，归且髙祖亦得安枕而卧乎？故疑似之衅，一发而大，祸集矣，此其势必至于夷灭而后定也，光武痛宗社之祸，收率怀汉之民，投袂而起，凡所攀附者多，南阳故人，其尤伟杰者，冦邓数人而已，然较其才畧徒足以供光武指顾之役，非有骄桀难制，若韩，彭之与髙祖也，天下旣定，封以数千之戸莫不志欲盈足，惟恐持保之不获，为光武者，独何隙以诛除之哉！而曰光武独得保全，勲旧之术髙祖于功臣有不容之忍，此不求二主所遇之不同，与夫势理，有所必至者也，后唐庄宗承武皇之遗业，假大义挟世雠，以与梁人百战而夷之，乃有天下，可谓难且劳矣，然有二臣焉，其为韩彭者，李嗣源为冦邓者，郭崇韬也，嗣源居不赏之功，挟震主之威，得国兵之权，执之而不释也，庄宗无以夺之，而稍忌其逼，崇韬常有大功于国，忠而可倚，而嗣源之所畏者也，庄宗苟能挟所倚而制所可忌，则嗣源虽怀不自安，而有顾惮，非敢辄发也，庄宗知其所忌，而不知其所倚，故崇韬以忠见疎，防疾日，急使其营，自救之计，乃求将其征蜀之兵，庄宗扫国中之师，属之而西，崇韬虽已举蜀，防奏才上而以防死矣，庄宗知得蜀足以资其盛强，而不知崇韬之死已去，嗣源之畏，故邺下之变，嗣源以一旅之众西趋洛阳，如蹈无人之境，其迁大器易若反掌，且内有权臣窥伺间隙，乃空国之师，勤于逺役固已大失计矣，而又去我之所倚，与彼之所畏者，则大祸之集，可胜救哉！虽得百，蜀无救其失国也，使崇韬之不死，举全蜀之众，因东归之士，拥继岌檄方鎭以讨君父之雠，虽嗣源之强，亦何以御之？盖嗣源有韩，彭之逼而不践其祸者，庄宗无髙祖之畧故也崇韬有冦，邓之烈，而不全其宗者，庄宗无光武之明故也，嗟乎！人臣之祸起于操权，而速祸之权，莫重于制兵，崇韬谋逭祸自全，而方求执其兵，此于抱薪救火者，何异也。
五代论
唐以陵夷蹙弱，遂亡天下，而眞主未兴，五代之君，遂相攘取，朝获暮失，合其世祀，不数十年，自古有国成败，得丧未有如此之亟者，然窃观之，莫不皆有，所以必至之理也，梁祖起于宛朐，羣盗之党，已而挟听命之唐，鞭笞天下，以收神器，亦可谓一时之奸雄，然及其衰暮，而河汾李氏基业已大，固当气吞而志灭之矣，借使不遂，及于子祸，则其后嗣，有足以为庄宗之抗哉？此梁之亡，不待旋踵也，后唐武皇假平雠之忠义，发迹隂山转战千里，奄践汾晋，及其子庄宗以兵威霸业，遂夷梁室而王天下，可谓壮矣，然天下畧定强臣骄卒，遂至不制，一倡而叛之，不及，反顾而天下遂归于明宗，至于末帝所以失天下者，犹庄宗也，夫以新造未安之业，而有强臣骄兵，以乘其失政，其能自立于天下乎？晋人挟震主之威，乘衅而起，君父契丹，假其兵力，以收天下，易若反掌，一朝嗣主，孱昏肆易，而戎人骄功，恃强殚耗，天下不足以充其要，取之，欲乃负反之，及其所以蒙祸辱者，不可胜言。观其所以自托而起者，如此，则晋安得而后亡哉？汉祖承戎虏，扰践之余，生灵无所制命，起视天下，复无英雄，慨然投袂而作者，乃建号而应之，而天下之人无所归，徃亦皆俛首，听役于汉，然一旦委裘，而强臣巨室已不为防子下矣，故不胜其忿，起而图之，侥幸于一决，而周人抗命，卒无以御之，而至于亡，周之太祖，世宗皆所谓一时之雄，而世宗英特之姿，有足以居天下而自立者，然降年不永，孺子不足当天之眷命，而真人德业日隆，已为天下之所归戴，则其重负，安得而不释哉？由是观之，自梁以迄于周，其兴亡得丧，世祀如此，安足怪哉？皆有所以必至之理也，又尝究之，若唐之，庄宗与夫末帝皆以雄武壮，决转鬭无前，摧夷强敌，卒收天下而王之，非夫孱昏，不肖者也，然明宗之旅，变于邺下，晋祖之甲倡于并门，彼二主者乃低摧悸，廹儿女悲涕垂頥拱手以需死期，无复平日，万分之一者，何也？有强臣骄兵以制其命，唯至乎此始悟其身之孤弱，无以自救之也，夫以功就天下者，常有强臣以力致天下者，常有骄兵，臣非故强也，恃勲赏之，积而卒至于强兵，非故骄也，恃战役之勤，而卒至于骄，故古者拨乱定倾之主，不忧天下大计之不集，而深虞大臣之或强，战士之或骄，故常先事而董治之，使其操制，常在于我，是以天下旣集，而国家安强，举而遗之，冲人弱息而变故不作，彼以乱继乱者则不然，方其图天下之即集也，日责功于将，而责战于士，责功之亟，则凡所以酬将者，未尝恤其或至于强责战之切，则凡所以抚士者，未尝病，其或至于骄，是以天下畧定强臣倚骄兵，而睥睨骄兵，挟强臣而兾望，一旦相与起而廹之反视其身，徬徨孤立，而大事且去，则虽有平日壮决之气，持是而安归哉？此唐之庄宗，末帝所以失天下者，由此故也。嗟乎！图天下于亟集，而不计其旣，集之利害者，终亦亟亡而已矣。
何博士备论卷下
右何博士备论二十八篇，今缺二篇，而符秦论颇有脱悮，又编写失次，未得善本，校之，宋世士大夫愤于功之不竞，而喜论兵如此，熈宁间，徐僖萧注熊本沈起之徒用之而辄败，天子防以为悔元符，政和开边之议复起，驯致国亡，呜呼！兵岂易言哉！归震川，先生题词，庚寅，四月二日录于贞复堂。