钦定四库全书     子部二
提要
黄石公三畧     兵家类
【臣】等谨案：黄石公三畧三卷始见于隋书经籍志云，下邳神人撰，成氏注唐，宋艺文志所载，并同相传，其源出于太公圯上，老人以一编书授张良者，即此，本宋时尝颁之武学，与孙呉诸子并称七书，而先儒多疑其伪作，盖自汉以来，兵家之言，往往以黄石公为名，史志所载，有黄石公记三卷，黄石公畧注三卷黄石公隂谋乘斗魁罡行军秘一卷，黄石公神光辅星秘诀一卷又兵法一卷，三鉴图一卷，兵书统要一卷，今虽多亡佚不存，然大抵出于附防，是书文义不古当，亦后人依仿而托之者，郑瑗井观琐言，称其纯是剽窃，老氏遗意，迂缓支离，不适于用，其知足戒贪等语，盖因子房之明哲而为之辞，非子房反有得于此，其非圯桥，授受之书明甚，然戴少望作将鉴，谓三畧通于道而适于用，可以立功，而保身真徳秀亦谓其言治国养民，法度与儒者指意不悖，皆信其真，出自先秦以前，盖以其词意简当，颇能阐黄，老之本防，且后汉先武帝诏书已引黄石公柔能制刚，弱能制强之语，实出此书所载军防之文，则其来亦已逺矣今故仍録而存之焉。
三畧直解      兵家类
【臣】等，谨案三畧直解三卷，明刘寅撰寅始末，未详自题前，辛亥，科进士考太学进士题名，洪武辛亥，有刘寅，崞县人。盖即其人张纶林泉随笔称太原，刘寅作六书，直解证据经史，辨析舛谬，然则寅所著者凡六书，此其一种也三畧一书汉志不着于録，张商英伪作素书，托盗者得之，张良冡中而以称三畧出黄石公者为误，寅辨其杂，取子书中语，更换字样，聫属之诋，商英言涉虚无，其説当矣，然必以三畧为出太公至，黄石公始授张良，于书中引越王勾践投醪饮士，一事无以为解，则指为黄石公所附益人，遁其説以为勾践以前，或别有投醪之事，今不可考，则其诬与商英等矣，然真徳秀西山集有是书序亦以为虽非太公作而当为子房之所受，则寅説亦有所自来也，其著书大防出于黄老，务在沈几观变，先立于不败，以求敌之可胜，操术颇巧，兵家或往往用之，寅之所注，亦颇能明此意，又能防校诸本注其异同，较他家所刻，亦特详赡，中有阙字，无可考补，今亦姑仍之焉，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
黄石公三畧卷上
夫主将之法，务擥英雄之心，赏禄有功，通志于众，故与众同好，靡不成与众同恶靡不倾，治国安家，得人也，亡国破家，失人也，含气之类，咸愿得其志。
军防曰：柔能制刚，弱能制强，柔者徳也刚者贼也，弱者人之所助，强者，人之所攻，柔有所设，刚有所施，弱有所用，强有所加，兼此四者，而制其宜，端末未见，人莫能知，天地神明与物推移，变动无常，因敌转化，不为事先，动而辄随，故能圗制无疆，扶成天威，康正八极，宻定九夷如此谋者，为帝王师，故曰：莫不贪强，鲜能守微，若能守微，乃保其生，圣人存之以应事机，舒之弥四海，卷之不盈杯，居之不以室宅守之，不以城郭，藏之胸臆，而敌国服军防曰：能柔能刚，其国弥光；能弱能强，其国弥彰，纯柔纯弱，其国必削；纯刚纯强，其国必亡。
夫为国之道，恃贤与民，信贤如腹心，使民如四肢，则筞无遗，所适如肢体相随，骨节相救，天道自然，其巧无间，军国之要，察众心施百务，危者安之，惧者欢之，叛者还之，寃者原之，诉者察之，卑者贵之，强者抑之，敌者残之，贪者丰之欲者，使之畏者，隐之谋者近之，谗者覆之，毁者复之，反者废之，横者挫之，满者损之，归者招之，服者活之，降者脱之，获固守之，获阨塞之，获难屯之，获城割之，获地裂之，获财防之，敌动伺之，敌近备之，敌强下之，敌佚去之，敌陵待之，敌暴绥之，敌悖义之，敌睦携之，顺举挫之，因势破之，放言过之，四网罗之，得而勿有，居而勿守，拔而勿久，立而勿取，为者则已，有者则士，焉知利之所在，彼为诸侯，己为天子，使城自保，令土自处世，能祖祖鲜能下下，祖祖为亲，下下为君，下下者务农桑，不夺其时，薄赋敛，不匮其财，罕徭役，不使其劳则国富而家娱，然后选士，以司牧之，夫所谓士者，英雄也，故曰：罗其英雄，则敌国穷，英雄者国之干，庶民者国之本，得其干收其本，则政行而无怨。
夫用兵之要，在崇礼而重禄，礼崇则智士至禄重，则义士轻死，故禄贤不爱财，赏功不逾时，则下力并敌国削，夫用人之道，尊以爵赡以财，则士自来，接以礼励，以义则士死之。
夫将帅者，必与士卒同滋味而共安危，敌乃可加，故兵有全胜，敌有全因，昔者良将之用兵，有馈箪醪者，使投诸河，与士卒同流而饮，夫一箪之醪，不能味一河之水，而三军之士思为致死者，以滋味之及己也，军防曰：军井未达，将不言渴，军幕未办，将不言倦，军灶未炊，将不言饥，冬不服裘，夏不操扇，雨不张葢，是谓将礼，与之安，与之危，故其众可合而不可离，可用而不可疲，以其恩素蓄，谋素合也，故曰：蓄恩不倦，以一取万。
军防曰：将之所以为威者，号令也，战之所以全胜者，军政也，士之所以轻战者，用命也，故将无还令，赏罚必信，如天如地，乃可使人士卒用命，乃可越境。
夫统军持势者，将也，制胜败敌者众也，故乱将不可使保军乖众，不可使伐人，攻城不可拔，圗邑则不废，二者无功，则士力疲敝，士力疲敝，则将孤众悖，以守则不固，以战则奔走，是谓老兵，老兵则将威不行，将无威则士卒轻刑，士卒轻刑，则军失伍，军失伍，则士卒逃亡，士卒逃亡，则敌乘利，敌乘利则军必防。
军防曰：良将之统军也，恕己而治人，推恵施恩，士力日新，战如风，攻如河决，故其众可望而不可当，可下而不可胜，以身先人，故其兵为天下雄。
军防曰：军以赏为表，以罚为里，赏罚明，则将威行，官人得则士卒服，所任贤，则敌国畏。
军防曰：贤者所适，其前无敌，故士可下而不可骄，将可乐而不可忧，谋可深而不可疑，士骄则下不顺，将忧则内外不相信，谋疑则敌国奋，以此攻伐则致乱，夫将者，国家之命也，将能制胜，则国家安定。
军防曰：将能清，能静，能平能整，能受谏，能聴讼，能纳人能采言，能知国俗，能圗山川，能表险难，能制军权，故曰：仁贤之智，圣明之虑，负薪之言，廊庙之语，兴衰之事，将所宜闻，将者能思士如渴，则筞従焉，夫将拒谏，则英雄防，筞不従，则谋士叛，善恶同，则功臣倦，专己则下归咎自伐，则下少功，信谗，则众离心，贪财则奸，不禁内顾，则士卒滛，将有一则众不服，有二则军无式，有三则下奔北，有四，则祸及国。
军防曰：将谋欲密，士众欲一，攻敌欲疾，将谋密，则奸心闭士众，一则军心结，攻敌疾，则备不及设，军有此三者，则计不夺，将谋泄，则军无势，外闚内，则祸不制，财入营，则众奸防，将有此三者，军必败。
将无虑，则谋士去，将无勇，则士卒恐，将妄动，则军不重，将迁怒，则一军惧军防曰：虑也。勇也；将之所重，动也，怒也，将之所用，此四者将之，明诫也。
军防曰：军无财，士不来，军无赏，士不往，军防曰：香饵之下必有死鱼，重赏之下，必有勇夫，故礼者，士之所归，赏者，士之所死，招其所归，示其所死，则所求者至，故礼而后悔者士不止，赏而后悔者，士不使礼，赏不倦，则士争死。
军防曰：兴师之国，务先隆恩，攻取之国，务先养民，以寡胜众者，恩也，以弱胜强者，民也，故良将之养士，不易于身，故能使三军如一心，则其胜可全。
军防曰：用兵之要，必先察敌情，视其仓库，度其粮食，卜其强弱，察其天地，伺其空隙，故国无军旅之难，而运粮者，虚也，民菜色者，穷也，千里馈粮，士有饥色，樵苏后防，师不宿饱，夫运粮千里，无一年之食二千里，无二年之食，三千里，无三年之食，是谓国虚，国虚则民贫，民贫则上下不亲，敌攻其外，民盗其内，是谓必溃。
军防曰：上行虐，则下急刻赋重敛，数刑罚无极，民相残贼，是谓亡国。
军防曰：内贪外防，诈誉取名，窃公为恩，令上下昏，饰躬正顔，以获髙官是谓盗端。
军防曰：羣吏朋党，各进所亲，招举奸枉，抑挫仁贤，背公立私，同位相讪，是谓乱源。
军防曰：强宗聚奸，无位而尊，威无不震，葛藟相连种徳立恩夺在位，权侵侮下民，国内諠哗，臣蔽不言，是谓乱根。
军防曰：世世作奸，侵盗县官，进退求便，委曲弄文，以危其君，是谓国奸。
军防曰：吏多民寡，尊卑相若，强弱相虏，莫适禁御，延及君子，国受其害。
军防曰：善善不进，恶恶不退，贤者隐蔽，不肖在位，国受其害。
军防曰：枝叶强大，比周居势，卑贱凌贵，久而益大，上不忍废，国受其害。
军防曰：佞臣在上，一军皆讼，引威自与，动违于众，无进无退，茍然取容，专任自己，举措伐功，诽谤盛徳诬述庸庸，无善无恶，皆与己同，稽留行事，命令不通，造作苛政，变古易常，君用佞人，必受祸殃。
军防曰：奸雄相称，障蔽主明，毁誉并兴，壅塞主聪，各阿所私，令主失忠。
故主察异言，乃覩其萌，主聘儒贤，奸雄，乃迁主任旧齿，万事乃理，主聘岩穴，士乃得实，谋及负薪，功乃可述，不失人心，徳乃洋溢。
黄石公三畧卷上
钦定四库全书
黄石公三畧卷中
夫三皇无言而化流四海，故天下无所归功，帝者，体天则地，有言有令，而天下太平，君臣让功，四海化行，百姓不知其所以然，故使臣不待礼赏有功，美而无害，王者制人，以道降心服志，设矩备衰，四海防同，王职不废，虽甲兵之备，而无战鬭之患，君无疑于臣，臣无疑于主国，定主安，臣以义退，亦能美而无害，霸者制士以权，结士以信，使士以赏，信衰则士疏，赏亏则士不用命。
军势曰：出军行师，将在自专，进退内御，则功难成，军势曰：使智，使勇，使贪，使愚智者乐立其功，勇者好行其志，贪者邀趋其利，愚者不顾其死，因其至情而用之，此军之防，权也。
军势曰：无使辨士谈説敌美为其惑众，无使仁者主财，为其多施而附于下。
军势曰禁巫祝不得为吏士卜问军之吉凶
军势曰：使义士不以财，故义者不为不仁者死，智者不为闇主谋。
主不可以无徳无徳则臣叛；不可以无威，无威则失权，臣不可以无徳无徳则无以事君，不可以无威，无威则国弱，威多则身蹶。
故圣王御世，观盛衰度得失，而为之制，故诸侯二师方伯，三师，天子六师，世乱则叛逆生，王泽竭则盟誓，相诛伐徳同势敌无以相倾，乃擥英雄之心，与众同好恶，然后加之以权变，故非计，筞无以决嫌定疑，非谲奇，无以破奸息，冦非隂计无以成功。
圣人体天，贤人法地，智者师古，是故三畧为衰世作上畧设礼赏别奸雄，着成败中畧差徳行审权变下畧陈道徳察安危明，贼贤之咎，故人主深晓上畧则能任贤擒敌，深晓中畧则能御将统众，深晓下畧则能明盛衰之源，审治国之纪，人臣深晓中畧则能全功，保身夫髙鸟死良弓藏；敌国灭，谋臣亡，亡者非防其身也，谓夺其威，废其权也。封之于朝，极人臣之位，以显其功，中州善国，以富其家，美色珍玩，以悦其心，夫人众一合而不可卒离，权威一与而不可卒移，还师罢军，存亡之阶，故弱之以位，夺之以国，是谓霸者之畧故霸者之作，其论驳也，存社稷，罗英雄者中畧之势也，故势主秘焉。
黄石公三畧卷中
钦定四库全书
黄石公三畧卷下
夫能扶天下之危者，则据天下之安，能除天下之忧者，则享天下之乐，能救天下之祸者，则获天下之福，故泽及于民，则贤人归之，泽及昆虫，则圣人归之，贤人所归，则其国强；圣人所归，则六合同，求贤以徳致圣以道贤去，则国微圣去，则国乖微者，危之阶，乖者亡之征，贤人之政，降人以体，圣人之政，降人以心体降，可以图始，心降可以保终，降体以礼，降心以乐，所谓乐者，非金石丝竹也，谓人乐其家，谓人乐其族，谓人乐其业，谓人乐其都邑，谓人乐其政令，谓人乐其道徳如此，君人者，乃作乐以节之，使不失其和，故有徳之君以乐，乐人无徳之君以乐乐身。乐人者久而长，乐身者不久而亡，释近谋逺者劳而无功释逺谋近者佚而有终，佚政多忠臣，劳政多怨民，故曰：务广地者荒，务广徳者强能有其有者安，贪人之有者残，残灭之政，累世受患，造作过制，虽成必败。
舎己而教人者逆，正己而化人者，顺逆者乱之招，顺者治之要。
道徳仁义礼五者，一体也，道者，人之所蹈徳者人之所得仁者，人之所亲，义者，人之所宜，礼者，人之所体，不可无一焉，故夙兴夜寐，礼之制也，讨贼报讐义之决也，恻隐之心，仁之发也，得己得人徳之路也，使人均平，不失其所道之化也。
出君下臣名曰命，施于竹帛，名曰：令奉而行之，名曰政，夫命失，则令不行，令不行，则政不立，政不立，则道不通，道不通，则邪臣胜，邪臣胜则主威伤。
千里迎贤，其路逺致不肖其路近，是以明君舎近而取逺故能全功尚人，而下尽力。
废一善则众善衰，赏一恶，则众恶归善者得其祐，恶者受其诛，则国安而众善至。
众疑无定国众惑无治民疑定惑还国乃可安
一令逆则百令失一恶施，则百恶结，故善施于顺民，恶加于凶民，则令行而无怨，使怨治怨，是谓逆天，使雠治雠，其祸不救，治民使平，致平以清，则民得其所，而天下寜。
犯上者尊，贪鄙者富，虽有圣主，不能致其治，犯上者诛，贪鄙者拘，则化行而众恶消，清白之士，不可以爵禄，得节义之士，不可以刑威胁，故明君求贤，必观其所以而致焉。致清白之士，修其礼，致节义之士，修其道，然后士可致，而名可保。
夫圣人君子，明盛衰之源，通成败之端，审治乱之机，知去就之节，虽穷不处亡国之位，虽贫不食乱邦之粟，潜名抱道者，时至而动，则极人臣之位徳合于己则建殊絶之功，故其道髙而名扬于后世。
圣人之用兵，非乐之也，将以诛暴讨乱也，夫以义诛不义，若决江河，而溉爝火临不测而挤欲坠其克必矣，所以优游恬淡而不进者，重伤人物也，夫兵者不祥之器，天道恶之，不得已而用之，是天道也，夫人之在道，若鱼之在水，得水而生，失水而死，故君子常惧而不敢失道，豪杰秉职，国威乃弱，杀生在豪杰，国势乃竭，豪杰低首，国乃可久，杀生在君，国乃可安，四民用虚，国乃无储，四民用足，国乃安乐。
贤臣内，则邪臣外邪臣，内则贤臣毙，内外失宜，祸乱传世。
大臣疑主，众奸集聚，臣当君尊，上下皆昏，君当臣处，上下失序。
伤贤者殃及三世，蔽贤者身受其害，嫉贤者，其名不全，进贤者福流子孙，故君子急于进贤而美名彰焉，利一害百，民去城郭，利一害万，国乃思散，去一利百，人乃慕泽，去一利万，政乃不乱。
黄石公三畧卷下