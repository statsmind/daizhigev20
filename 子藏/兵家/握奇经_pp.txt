钦定四库全书     子部二
握竒经        兵家类
提要
【臣】等，谨案握竒经一作握机经一作幄，机经旧本题风后撰汉丞相公孙宏，解晋西平太守马隆述讃，案汉书艺文志兵家隂阳风后十三篇，班固自注曰图二卷，依托也，并无握竒经之名且十三篇，七略着録固尚以为依托，则此经此解七略，不着録者其依托，更不待辨矣，马隆述讃隋志，亦不着録，则亦犹公孙宏解也，考唐独孤及毘陵集有八阵图记曰：黄帝顺煞气，以作兵法，文昌以命将风，后握机制胜，作为阵图，故八其阵，所以定位也，衡抗于外，轴布于内，风云附其四维，所以备物也，虎张翼以进，蛇向敌而蟠，飞龙翔鸟，上下其旁，所以致用也；至若疑兵以固其余，地游军以案，其后列门具将废，然后合战弛张，则二广迭举犄角，则四竒皆出云云，所説乃一一与此经合，疑唐以来，好事者因诸葛亮八阵之法，推演为图，托之风后，其后又因及此记，推衍以为此经并取记中握机制胜之语，以为之名，宋史艺文志始着于録其晚出之，显证矣髙似孙子略曰：马隆本作幄，机序曰：幄者帐也，大将所居言其事，不可妄示人，故云幄机，则因握幄，字近而附会其文，今本多题曰握竒则又因经中有四为正，四为竒余竒为握竒之语改易其名也，似孙又云：总有三本，一本三百六十字，一本三百八十字，盖吕尚増字以发明之，其一行间有公孙宏等语，今本衍四字，校騐此本分为三章，正得三百八十四字，盖即似孙，所谓衍四字，本也经后原附续图据书録解题亦称马隆所补，然有目而无图，殆传写佚之欤？乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
握竒经        汉 公孙宏 解
晋 马隆 述讃
【宋高似孙曰：马隆本作握机叙云：风后轩辕臣也，握者帐也，大将所居言其事，不可妄示人，故云握机，人称诸子总有三本，其一本三百六十字，一本三百八十字，盖吕尙增字以发明之，其一行简有公孙等语，或云：武帝令霍光等，习之于平乐馆，以辅少主，备天下之不虞，今本衍四字】。
经曰：八阵四爲正四爲竒【旧注竒读如字，后人说天地风云爲四正，龙、虎、鸟，蛇爲四奇，公孙曰：世有八卦阵法，其旣不用，奇正似非，风后所传，未可参用，】余奇爲握奇【，旧注奇读如奇耦，之奇解云：说奇正者多矣，而握奇云者，四爲正四爲奇，余奇爲握奇阵，数有九，中心奇零者，大将握之以应赴，八阵之急，处】或总称之，先出游军定两端，天有冲圆，地有轴，前后有冲【，一作有风云，】风附于天，云附于地，冲有重列，各四队前后之冲，各三队，风居四维，故以圆轴，单列各三队，前后之冲，各三队，风居四角，故以方天居两端，地居中间，总爲八阵，阵讫，游军从后蹑敌，或惊其左，或惊其右，【惊一作警，】听音望麾，以出四奇。
天地之前，冲爲虎翼风爲蛇蟠，围绕之义也。虎居于中，张翼以进，蛇居两端，向敌而蟠以应之，天地之后，冲爲飞龙云：爲鸟翔，突击之义也。龙居其中，张翼以进，鸟掖两端，向敌而翔以应之，实二垒，【一作三军，】皆逐天文，气候向背，山川利害，随时而行，以正合，以奇胜天地以下，八重以列，或曰握机，望敌卽引，其后以掎角，前列不动，而前列先进，以次之，【公孙曰：传项氏阵法依此，今按而前，列等八字，旧文在依此注下误也。故迁次以成文，】或合而为一，因离而为八，各随师之多少，触类而长。
天或圆而不动，【一作天。或圆而不布，】前为左后为右，天地四望之属是也。【一本下有风，象二字，】天居两端，其次风，其次云【一作，其次天冲，其次地冲，其次风冲，其次云冲，】左右相向，是也。地方布风云，各在后冲之前，天居两端，其次地居中间，【一作，其次地，其次天中间，】两地爲北是也。【公孙曰：北为地，为从天阵，变为地阵，或即张弛，布挚破敌攻围，不定其形，故为动也，一本自公孙曰：动静二义，皆杂出经文，中】纵布天，一【一作两天，一无两字，而纵字上有云，象龙一句一作龙者象龙】，天二次之，【天二一作两天】纵布地，四次于天后【，一作纵布四地，四地次之，一无下四地字，】纵布四风，挟天地之左右，【一无地字，】天地，前冲居其右。
<子部,兵家类,握奇经,握奇经>六天后上下白 七地前上下青【一作赤】八地后上黄下赤【一作青】
阵势八 天   地   风   云
飞龙  翔鸟  虎翼  蛇蟠
二革二金为天  三革三金爲地
二革三金爲风  三革二金爲云
四革三金爲龙  三革四金爲虎
四革五金，爲鸟  ，五革四金爲蛇【旧注此八阵，名用金鼔之制】。
其金革之间，加一角音者，在天为兼风，在地为兼，云在龙为兼鸟，在虎为兼蛇，加二角音者，全师进东，加三角音者，全师进南，【一作西】加四角音者，全师进，西【一作南】，加五角音者，全师进北，鞉音不止者，行伍不整，金革旣息，而角音不止者，师并旋。
三十二队天冲  十六队风
八队天前冲   十二队地前冲
十二队地轴【合作二十四队】八队天后冲
十二轴地后冲  十六队云
以天地前冲为虎翼天地，后冲为飞龙，风为蛇蟠云，为翔鸟。
八阵总述
晋平虏防军，西平太守，封奉高侯，加授东羌挍尉马。
隆 述
治兵以信，求圣以奇信不可易，战无常规，可握则握，可施则施，千变万化，敌莫能知。
匹陈赞
动则为奇，静则为陈，陈者陈列战则不尽，分苦均劳，佚轮辄定，有兵前守，后队勿进。
天陈赞
天陈十六，内方外圆，四面风冲，其形象天，为陈之主，为兵之先，潜用三军，其形不偏。
地陈赞
地陈十二，其形正方，云生四角，冲轴相当，其体莫测，动用无疆，独立不可，配之于阳。
风陈赞
风无正形，附之于天，变而为蛇，其意渐，风能鼓动，万物惊焉，蛇能围绕，三军惧焉。
云陈赞【自太公，范蠡以来，风云无正形，所以附天地下】。
云附于地，则知无形变为翔鸟，其状乃成，鸟能突击，云能晦，千变万化，金革之声。
飞龙
天地后冲，龙变其中，有手有足，有背有胸，潜则不测，动则无穷，陈形亦然，象名其龙。
翔鸟
鸷鸟击搏，必先翺翔，势凌霄汉，飞禽伏藏，审而下之，下必有伤，一夫突击，三军莫当。
蛇蟠
风为蛇蟠，蛇吞天眞，势欲围绕，性能屈伸，四季之中，与虎为邻，后变常山，首尾相因。
虎翼
天地前冲，变为虎翼，伏虎将搏，盛其威力淮隂用之变化，无极垓下之会，鲁公莫测。
奇兵赞
古之奇兵，兵在陈内，今人奇兵，兵在陈外，兵体无形，形露必溃，审而为之，百战不昧。
合而为一离而为八
合而为一，平川如城，散而为八，逐地之形，混混沌沌，如环无穷，纷纷纭纭，莫知所终，合则天居两端，地居其中，散则一隂一阳两两相冲，勿为事先，动而辄从。
游军
游军之形，乍动乍静，避实击，视羸挠盛，结陈趋地，断绕四径，后贤审之，势无常定。
金革
金有五革有五，退则听金，进则听鼓，鼓以增气，金以抑怒，握其机关，战不失度。
鞉鼓
红尘战深，白刃相临，胜负未决，人懐惧心乍犇乍背，或纵或擒，行伍交错，整在鞉音。
麾角
麾法有五，光目条流，角音有五，初惊末，収麾者指挥，角者惊觉，临机变化，愼勿交错，【光目一作光自】。
兵体
上兵伐谋，有下用师，弃本逐末，圣人不为利物禁暴，随时禁衰，盖不得已，圣人用之，英雄为将，夕惕干干，【旧阙四字，】其形不偏，乐与身后，劳与身先，小人偏胜，君子两全，争者逆德，不有破军，必有亡国，握机为陈，动则为贼，后贤审之，勿以为惑，夫乐杀人者，不得志于天下，圣人之言，以戒来者，【一作天下】。
似孙曰：风后握奇经三百八十四字，其妙本乎奇正相生，变化不测，盖潜乎伏羲氏之画，所谓天地风云龙，鸟蛇虎，则其为八卦之象，明矣，盖注奇读，如奇耦之奇，则尤可与易，凖诸儒多称诸葛武侯八阵，唐李衞公六花皆出乎此，唐裴绪之论，又以为六十四卦之变，其出也无穷，若此，则所谓八阵者特八卦之统尔，焦氏易学卦变至乎四千七十有六，奇正相错，变化无穷，是可以名数该之乎？然观太公武韬，且言牧野之师，有天阵，有地阵，此固出于握奇，而又有人阵焉，此又出于天地阵之外者非八阵，六花所能尽也，独孤及作风后八阵图记有曰：黄帝顺煞气，以作兵法，文昌以命将风，后握机制胜，作为阵图，故八其阵，所以定位，衡抗于外，轴布于内，风云负其四维，所以备物也，虎张翼以进，蛇向敌而蟠，飞龙翔鸟，上下其势，所以致用也；至若疑兵以固其余，地游军以案，其后列门具将发，然后合战弛张，则二广迭举掎角，则四奇皆出，图成罇俎，帝用经畧北逐獯鬻，南平，蚩尤遗风，防防神机未昧，项籍得之，霸西楚，黥布得之，奄九江，孝武得之，攘匈奴，唐天宝中，客有得其遗制于黄帝，书之外篇裂素而图之，按鱼复之图全，本于握机，赜其妙，穷其神者，武侯而已，独孤及以为项，黥，武帝得之，未之思欤。
握奇经