钦定四库全书     子部二
提要
孙子        兵家类
【臣】等，谨案孙子一卷周孙武撰考史记，孙子列传载武之书十三篇，而汉书艺文志乃载呉孙子兵法八十二篇，图九卷，故张守节正义以十三篇为上卷，又有中下二卷，牡牧亦谓武书本数十万言，曹操削其繁剧，笔其精粹，以成此书，然史记称阖闾，谓武曰：子之十三篇，吾尽观之云云，其数实与此相合，汉志出史记，后疑其或有所附益，牧之言固未可以为据也。此书注本极伙，隋书经籍志所载，自曹操外有王凌，张子尚贾诩孟氏，沈友诸家，唐志益以李筌，牡牧陈皡贾林孙镐诸家马端临经籍，考又有纪，燮梅尧臣王晳，何氏诸家欧阳修谓兵以不穷为奇，宜其説者之多其言，最为有理，自宋，元丰中，以孙呉二子司马兵法，黄石公三畧尉缭子吕望六韬，李卫公问答颁行，武学试士，谓之武经七，书至。
国朝始黜三畧以下四家，定为孙呉，司马三书，皆武科所习用坊间，因取诸注之存者割裂删改，作为讲章，猥陋尤甚，而専家之注遂微，今但存其本文，着之于録武书，为百代谈兵之祖，其説多舍正而取奇，背义而依诈，三代礼信之遗至此，遂荡然而一变，叶适以其人不见，载于左传？疑其书，乃春秋末战国，初，山林处士之所为，其言诚为太过，然所云破楚，入郢，北威齐晋，亦多夸张失实之辞，或当时策士以武，善谈兵，故造此言，以粉饰之，亦未可定要，其文笔简妙，当为先秦以前，书则固确有可信者耳。
呉子        兵家类
【臣】等，谨案呉子一卷周呉起，撰起事迹见史记？列传，太史公称起兵法，世多有而不言篇，数汉书艺文志载呉起四十八篇，隋志一卷贾诩注，唐志并同，郑樵通志畧又有孙镐注一卷，鼂公武读书志则作三卷称唐，陆希声类次为之説图国料敌治兵，论将变化，励士凡六篇，案今世所行，本其篇第，并与读书志相合，惟变化作应变，疑公武所记，有误至四十八篇之数，不知何时散佚？今已不可考矣。起杀妻求将齧臂，盟母其行事，殊不足道，然尝学于曽子，故所论较为精粹，与战国术士，専事智术诈谲者，判然有殊，如对魏武侯，则曰在徳不在险论，制国治军，则曰：教之以礼，励之以义，论为将之道，则曰：所慎者五，一曰理，二曰备，三曰果，四曰戒，五曰约，大抵持议正大，犹有先王节制之遗髙似孙子畧谓其尚礼义，明教训，或有得于司马法，诚此书之定评也。
司马法       兵家类
【臣】等谨案：司马法一卷旧题齐将司马穰苴撰，今考史记，穰苴列传称，齐威王使大夫追论古者司马兵法而附穰苴于其中，因号曰司马穰苴兵法，然则是书乃齐威王使其臣所追辑隋，唐诸志，皆以为穰苴所自撰者，非也，汉志称军礼，司马法百五十五篇，陈师道以传记所载，司马法之文，今本皆无之，而疑其非，齐之全书，然其言大抵据道依徳本仁祖义，所谓明白，正大廓然，王者之规，三代行军用师之大经大法，犹借存什一，于千百文章，亦闳深简括，词防严肃，非后人所能作，班固序兵权谋十三家，形势十一家隂阳十六家技巧十三家，独出此书入，礼类亦以其説多与周官相，出入为五礼之一，故特加分析，不使其与纵横变诈之术同类，而并道耳，虽胡应麟，惜其以穰苴所言防伍于仁义礼乐之中，谓不免悬疣附赘，然其大防纯正在兵家之中，固最为近古矣。隋，唐志俱作三卷，今以篇页无多，并为一卷云，乾隆四十六年正月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
孙子          周 孙武 撰始计第一
孙子曰：兵者，国之大事，死生之地，存亡之道，不可不察也。
故经之以五事校之以计而索其情
一曰道二曰天三曰地四曰将五曰法
道者，令民与上同意，可与之死，可与之生，而不畏危也，天者，阴阳寒暑，时制也，地者逺近险易广狭，死生也，将者，智；信，仁；勇，严也，法者，曲制官道，主用也，凡此五者，将莫不闻，知之者胜，不知者不胜。
故校之以计，而索其情曰：主孰有道，将孰有能？天地孰得？法令孰行，兵众孰强，士卒孰练？赏罚孰明？吾以此知胜负矣。
将听吾计，用之必胜，留之将不听吾计，用之必败，去之计利以听，乃为之势，以佐其外，势者，因利而制权也，兵者，诡道也，故能而示之不能用，而示之不用，近而示之逺逺而示之近，利而诱之，乱而取之实而备之，强而避之，怒而挠之，卑而骄之，佚而劳之，亲而离之，攻其无备，出其不意，此兵家之胜，不可先传也。
夫未战而庙算胜者，得算多也，未战而庙算不胜者，得算少也，多算胜少，算不胜，而况于无算乎？吾于此观之，胜负见矣。
作战第二
孙子曰：凡用兵之法，驰车千驷，革车千乘，带甲十万，千里馈粮，内外之费，宾客之用，胶漆之材，车甲之奉，日费千金，然后十万之师举矣。
其用战也胜，久则钝兵挫，鋭攻城则力屈，久暴师则国用不足。
夫钝兵挫，鋭屈力殚货，则诸侯乗其弊而起，虽有智者不能善其后矣，故兵闻拙速，未覩巧之久也，夫兵久而国利者，未之有也。
故不尽知用兵之害者，则不能尽知用兵之利也，善用兵者，役不再籍，粮不三载，取用于国，因粮于敌，故军食可足也。
国之贫于师者逺输逺输则百姓贫，近师者贵卖，贵卖则百姓财竭，财竭则急于丘役，力屈财殚，中原内虚于家，百姓之费十去其七。
公家之费，破车罢马甲胄弓矢，防楯矛橹，丘牛大车，十去其六。
故智将务食于敌，食敌一钟，当吾二十钟秆一石，当吾二十石。
故杀敌者，怒也取敌之利者，货也，车战，得车十乗以上赏其先得者，而更其旌旗，车杂而乗之卒善而养之，是谓胜敌而益强，故兵贵胜不贵久，故知兵之将，民之司命，国家安危之主也。
谋攻第三
孙子曰：夫用兵之法，全国为上，破国次之全军为上，破军次之全旅为上，破旅次之，全卒为上，破卒次之全伍为上，破伍次之，是故百战百胜，非善之善者也，不战而屈人之兵，善之善者也。
故上兵伐谋，其次伐交，其次伐兵，其下攻城，攻城之法，为不得已，修橹轒辒具器械，三月而后成距闉，又三月而后已，将不胜其忿，而蚁附之，杀士卒三分之一，而城不拔者，此攻之灾也。
故善用兵者，屈人之兵，而非战也，拔人之城，而非攻也，毁人之国，而非久也，必以全争于天下，故兵不顿，而利可全，此谋攻之法也。
故用兵之法，十则围之，五则攻之，倍则分之，敌则能战之，少则能守之，不若则能避之，故小敌之坚，大敌之擒也。
夫将者，国之辅也，辅周则国必强；辅隙则国必弱，故军之所以患于君者三，不知军之不可以进，而谓之进，不知军之不可以退而谓之退，是谓縻军，不知三军之事，而同三军之政，则军士惑矣，不知三军之权，而同三军之任，则军士疑矣，三军既惑且疑，则诸侯之难至矣，是谓乱军引胜。
故知胜有五，知可以与战，不可以与战者胜，识众寡之用者胜，上下同欲者，胜以虞待，不虞者胜，将能而君不御者胜，此五者知胜之道也。
故曰：知彼知己，百战不殆不知彼而知己，一胜一负，不知彼不知己，每战必败。
军形第四
孙子曰：昔之善战者，先为不可胜，以待敌之可胜，不可胜在，已可胜在敌，故善战者，能为不可胜，不能使敌之必可胜，故曰：胜可知而不可为，不可胜者，守也可胜者，攻也，守则不足，攻则有余，善守者，藏于九地之下，善攻者，动于九天之上，故能自保，而全胜也。
见胜不过众人之所知，非善之善者也，战胜而天下曰善，非善之善者也，故举秋毫不为多，力见日月，不为明目，闻雷霆不为聪耳，古之所谓善战者，胜于易胜者也，故善战者之胜也，无智名，无勇功，故其战胜不忒，不忒者，其所措胜，胜已败者也，故善战者，立于不败之地，而不失敌之败也，是故胜兵先胜而后求战，败兵先战而后求胜，善用兵者，修道而保法，故能为胜败之政，兵法，一曰度，二曰量，三曰数，四曰称，五曰胜，地生度，度生量，量生数，数生称，称生胜，故胜兵若以镒称铢，败兵若以铢称，镒胜者之战，若决积水于千仞之谿者，形也。
兵势第五
孙子曰：凡治众如治寡，分数是也。鬭众如鬭寡，形名是也。三军之众，可使必受敌而无败者竒正是也。兵之所加，如以碬投卵者，虚实是也。
凡战者，以正合以竒胜故善出竒者无穷如天地，不竭如江海，终而复始，日月是也。死而复生，四时是也，声不过五，五声之变，不可胜听也，色不过五，五色之变，不可胜观也，味不过五，五味之变，不可胜尝也，战势不过竒正竒正之变不可胜穷也竒正相生如循环之无端，孰能穷之哉！
激水之疾，至于漂石者，势也，鸷鸟之疾，至于毁折者，节也，故善战者，其势险，其节短，势如彍弩，节如发机，纷纷纭纭，鬭乱而不可乱，浑浑沌沌，形圆而不可败，乱生于治，怯生于勇，弱生于强，治乱数也，勇怯形也，故善动敌者形之，敌必从之，予之，敌必取之，以利动之，以本待之，故善战者，求之于势，不责之于人，故能择人而任势，任势者，其战人也，如转木石，木石之性，安则静，危则动，方则止，圆则行，故善战人之势，如转圆石于千仞之山者，势也。
虚实第六
孙子曰：凡先处战地而待敌者佚，后处战地而趋战者劳，故善战者，致人而不致于人。
能使敌人自至者利之也，能使敌人不得至者，害之也，故敌佚能劳之，饱能饥之，安能动之？
出其所不趋，趋其所不意，行千里而不劳者，行于无人之地也，攻而必取者，攻其所不守也；守而必固者，守其所不攻也，故善攻者，敌不知其所守，善守者，敌不知其所攻，微乎微乎？至于无形，神乎神乎？至于无声，故能为敌之司命。
进而不可御者，冲其虚也，退而不可追者，速而不可及也，故我欲战，敌虽高垒深沟，不得不与我战者，攻其所必救也，我不欲战，虽画地而守之，敌不得与我战者，乖其所之也。
故形人而我无形，则我专而敌分我专为一敌，分为十，是以十攻其一也，则我众敌寡，能以众击寡，则吾之所与战者约矣。吾所与战之地不可知，不可知，则敌所备者多，敌所备者多，则吾所与战者寡矣，故备前则后寡，备后则前寡，备左则右寡备，右则左寡，无所不备，则无所不寡，寡者备人者也，众者使人备已者也。
故知战之地，知战之日，则可千里而防战，不知战地，不知战日，则左不能救右，右不能救，左前不能救后，后不能救前，而况逺者数十里，近者数里乎？以吴度之，越人之兵虽多，亦奚益于胜哉？故曰，胜可为也，敌虽众，可使无鬭。
故防之而知得失之计，作之而知动静之理，形之而知死生之地，角之而知有余不足之处。
故形兵之极，至于无形，无形则深间不能窥，智者不能谋，因形而措胜于众，众不能知，人皆知我所以胜之形而莫知，吾所以制胜之形，故其战胜不复，而应形于无穷。
夫兵形象水，水之形避高而趋下，兵之形，避实而击虚，水因地而制流，兵因敌而制胜，故兵无常势，水无常形，能因敌变化而取胜者，谓之神。
故五行无常胜四时无常位日有短长月有死生
军争第七
孙子曰：凡用兵之法，将受命于君，合军聚众，交和而舎莫难于军争，军争之难者，以迂为直，以患为利，故迂其途，而诱之以利，后人发先人至此，知迂直之计者也，故军争为利，众争为危，举军而争利，则不及委军而争利，则辎重捐，是故卷甲而趋，日夜不处，倍道兼行，百里而争利，则擒三将军劲者先疲者，后其法十一而至五十里而争利，则蹶上将军，其法半至三十里而争利，则三分之二，至是，故军无辎重，则亡无粮食，则亡无委积，则亡。
故不知诸侯之谋者不能豫交，不知山林，险阻，沮泽之形者，不能行军，不用乡导者，不能得地利，故兵以诈立，以利动以分合为变者也，故其疾如风，其徐如林，侵掠如火，不动如山，难知如阴，动如雷震，掠乡分众，廓地分利，悬权而动，先知迂直之计者胜，此军争之法也。军政曰：言不相闻，故为之金鼓，视不相见，故为之旌旗，夫金鼓旌旗者，所以一人之耳目也，人既专一，则勇者不得独进，怯者不得独退，此用众之法也。故夜战多火鼓，昼战多旌旗，所以变人之耳目也。
三军可夺气，将军可夺心，是故朝气鋭昼气惰暮，气归，善用兵者，避其鋭气，击其惰归，此治气者也，以治待乱，以静待哗，此治心者也，以近待逺以佚待劳，以饱待饥，此治力者也，无邀正正之旗，无击堂堂之阵，此治变者也。
故用兵之法，高陵勿向背，丘勿逆，佯北勿从，鋭卒勿攻，饵兵勿食，归师勿遏，围师必阙，穷寇勿追，此用兵之法也。
九变第八
孙子曰：凡用兵之法，将受命于君，合军聚众，圮地无舎衢地合交絶地无留围，地则谋，死地则战，途有所不由，军有所不击，城有所不攻，地有所不争，君命有所不受，故将通于九变之利者，知用兵矣。将不通于九变之利，虽知地形，不能得地之利矣，治兵不通，九变之术，虽知五利不能得人之用矣。
是故智者之虑，必杂于利害，杂于利而务可信也，杂于害而患可解也，是故屈诸侯者以害役，诸侯者以业，趋诸侯者以利，故用兵之法，无恃其不来，恃吾有以待之，无恃其不攻，恃吾有所不可攻也。
故将有五危必死，可杀必生，可虏忿速，可侮廉洁可辱，爱民可烦，凡此五者，将之过也，用兵之灾也，覆军杀将，必以五危，不可不察也。
行军第九
孙子曰：凡处军相敌絶山依谷视生处高，战隆无登，此处山之军也，絶水必逺水客絶水而来，勿迎之于水内，令半渡而击之，利欲战者，无附水而迎客，视生处高，无迎水流，此处水上之军也，絶斥泽，唯亟去勿留，若交军于斥泽之中，必依水草，而背众树，此处斥泽之军也，平陵处，易右背高，前死后生，此处平陆之军也，凡此四军之利，黄帝之所以胜四帝也，凡军好高而恶下，贵阳而贱阴，养生处实，军无百疾，是谓必胜，丘陵隄防，必处其阳，而右背之，此兵之利，地之助也，上雨水沫至，欲涉者，待其定也，凡地有絶涧，天井，天牢，天罗天滔天隙，必亟去之，勿近也吾逺之敌近之，吾迎之，敌背之军，旁有险阻，潢井林木蒹葭，翳荟者必谨覆索之，此伏奸之所也，近而静者，恃其险也逺而挑战者，欲人之进也，其所居易者利也，众树动者来也，众草多障者，疑也鸟起者，伏也兽骇者，覆也，尘高而鋭者，车来也，卑而广者，徒来也，散而条达者，樵采也，少而往来者营军也，辞卑而益备者，进也，辞强而进，驱者退也，轻车先出，居其侧者，阵也；无约而请和者，谋也，奔走而陈兵者，期也半进半退者，诱也，仗而立者，饥也汲而先饮者，渴也，见利而不知进者，劳也，鸟集者，虚也，夜呼者，恐也军扰者，将不重也，旌旗动者，乱也，吏怒者，倦也，杀马食肉者，军无粮也，悬缻不返其舎者穷寇也，谆谆翕翕，徐与人言者，失众也，数赏者窘也，数罚者，困也先暴而后畏其众者，不精之至也，来委谢者，欲休息也，兵怒而相迎，久而不合，又不相去，必谨察之。
兵非贵益多，惟无武进足以并力料敌，取人而已，夫惟无虑而易敌者，必擒于人，卒未亲附而罚之，则不服不服，则难用也，卒已亲附，而罚不行，则不可用也，故令之以文，齐之以武，是谓必取，令素行以教其民，则民服，令不素行，以教其民，则民不服，令素行者，与众相得也。
地形第十
孙子曰：地形有通者，有挂者，有支者，有隘者，有险者有逺者我可以往，彼可以来，曰通，通形者，先居高阳，利粮道，以战则利可以往，难以返曰：挂挂形者，敌无备，出而胜之，敌若有备，出而不胜，难以返不利，我出而不利，彼出而不利，曰支支形者，敌虽利我，我无出也，引而去之，令敌半出而击之，利隘形者，我先居之，必盈之以待敌，若敌先居之，盈而勿从，不盈而从之，险形者，我先居之，必居高阳以待敌，若敌先居之，引而去之，勿从也逺形者势均，难以挑战，战而不利，凡此六者，地之道也，将之至任，不可不察也。
故兵有走者，有弛者有陷者，有崩者，有乱者，有北者凡此六者，非天地之灾，将之过也，夫势均，以一击十，曰走卒，强吏弱曰：弛吏强卒弱，曰陷，大吏怒而不服，遇敌怼而自战，将不知其能，曰崩，将弱不严，教道不明，吏卒无常，陈兵纵横，曰乱，将不能料敌，以少合众，以弱击强，兵无选锋，曰北，凡此六者，败之道也。将之至任，不可不察也。
夫地形者，兵之助也，料敌制胜计，险阨逺近上将之道也，知此而用战者必胜，不知此而用战者必败，故战道必胜，主曰无战，必战可也，战道不胜，主曰必战，无战可也，故进不求名，退不避罪，惟民是保，而利于主，国之宝也。
视卒如婴儿，故可与之赴深谿，视卒如爱子，故可与之俱死，爱而不能令厚而不能使乱而不能治，譬如骄子，不可用也。
知吾卒之可以击，而不知敌之不可击，胜之半也知敌之可击，而不知吾卒之不可以击，胜之半也知敌之可击，知吾卒之可以击，而不知地形之不可以战，胜之半也，故知兵者动而不迷，举而不穷，故曰：知彼知己，胜乃不殆，知天知地，胜乃可全。
九地第十一
孙子曰：用兵之法，有散地，有轻地有争，地有交地，有衢地，有重地，有圮地，有围地，有死地，诸侯自战其地者为散地，入人之地，而不深者为轻地，我得亦利，彼得亦利者为争地，我可以往，彼可以来者，为交地，诸侯之地，三属先至而得天下之众者为衢地，入人之地深，背城邑多者，为重地，山林，险阻沮泽，凡难行之道者为圮地，所由入者隘，所从归者迂，彼寡可以击，吾之众者，为围地，疾战则存，不疾战则亡者，为死地，是故散地则无战，轻地则无止，争地则无攻交地，则无絶衢地则合交，重地则掠，圮地则行，围地则谋，死地则战。
古之所谓善用兵者，能使敌人前后不相及，众寡不相恃，贵贱不相救，上下不相收卒，离而不集，兵合而不齐，合于利而动，不合于利而止。
敢问，敌众整而将来，待之若何？曰：先夺其所爱，则听矣，兵之情，主速乗人之不及，由不虞之道，攻其所不戒也，凡为客之道，深入则专主人，不克，掠于饶野，三军足食，谨养而勿劳，并气积力，运兵计谋，为不可测，投之无所往，死且不北，死焉不得，士人尽力，兵卒甚陷，则不惧无所往，则固入深则拘，不得已则鬭，是故其兵不修而戒，不求而得，不约而亲，不令而信，禁祥去疑，至死无所之，吾士无余财，非恶货也无余命，非恶夀也令发之日，士卒坐者涕沾襟，偃卧者涕交颐，投之无所往，则诸刿之勇也；故尝用兵者，譬如率然，率然者，常山之蛇也，击其首则尾至，击其尾则首至，击其中，则首尾俱至。
敢问可使如率然乎？曰：可，夫吴人与越人相恶也，当其同舟济而遇风，其相救也，如左右手，是故方马埋轮，未足恃也，齐勇若一政之道也，刚柔皆得，地之理也，故善用兵者，擕手若使一人不得已也。
将军之事，静以幽正以治能，愚士卒之耳目，使之无知，易其事，革其谋，使人无识，易其居，迂其途，使人不得虑，帅与之期，若登高而去，其梯帅与之深入，诸侯之地，而发其机，若驱羣羊驱而往，驱而来，莫知所之，聚三军之众，投之于险，此将军之事也，九地之变，屈伸之利，人情之理，不可不察也。
凡为客之道，深则专，浅则散去，国越境而师者絶地也四通者，衢地也入深者，重地也，入浅者轻地也，背固前隘者，围地也，无所往者，死地也，是故散地，吾将一其志轻地，吾将使之属争地，吾将趋其后交地，吾将谨其守衢地，吾将固其结重地，吾将继其食，圮地，吾将进其途围地，吾将塞其阙死地，吾将示之以不活，故兵之情围，则御不得已，则鬭过则从。
是故不知诸侯之谋者不能豫交，不知山林，险阻，沮泽之形者，不能行军，不用乡导者，不能得地利，四五者，一不知，非霸王之兵也，夫霸王之兵伐大国，则其众不得聚威加于敌，则其交不得合，是故不争天下之交，不养天下之权，信已之私，威加于敌，故其城可拔，其国可隳，施无法之赏，悬无政之令，犯三军之众，若使一人犯之以事，勿告以言，犯之以利，勿告以害，投之亡地，然后存陷之死地然后生，夫众陷于害，然后能为胜败。
夫为兵之事，在顺详敌之意，并力一向，千里杀将，是谓巧能成事，是故政举之日夷闗折符无通，其使厉于廊庙之上，以诛其事，敌人开阖，必亟入之，先其所爱，微与之期，践墨随敌，以决战事，是故始如处女，敌人开户，后如脱兔，敌不及拒。
火攻第十二
孙子曰：凡火攻有五，一曰火人，二曰火积，三曰火辎，四曰火库，五曰火队，行火必有因，烟火必素具，发火，有时起火，有日时者，天之燥也，日者，月在箕，壁，翼，轸也，凡此四宿者，风起之日也。
凡火攻，必因五火之变而应之，火发于内，即早应之于外，火发而其兵静者，待而勿攻，极其火力，可从而从之，不可从则止，火可发于外，无待于内，以时发之，火发上风，无攻下风，昼风久，夜风止。
凡军必知五火之变以数守之，故以火佐攻者，明以水佐攻者强，水可以絶不可以夺，夫战胜攻取，而不修其功者凶，命曰费留，故曰：明主虑之，良将修之。
非利不动，非得不用，非危不战，主不可以怒而兴师，将不可以愠而致战，合于利而动，不合于利而止，怒可以复喜愠，可以复悦，亡国不可以复存，死者不可以复生，故曰：明主愼之良将警之，此安国全军之道也。
用间第十三
孙子曰：凡兴师十万，出征千里，百姓之费，公家之奉，日费千金，内外骚动，怠于道路，不得操事者七十万家，相守数年，以争一日之胜，而爱爵禄百金，不知敌之情者，不仁之至也，非人之将也，非主之佐也，非胜之主也，故明君贤将，所以动而胜人，成功出于众者，先知也，先知者，不可取于鬼神，不可象于事，不可验于度，必取于人，而知敌之情者也，故用间有五，有乡间，有内间有反间，有死间，有生间五间俱起，莫知其道，是谓神纪，人君之宝也。
乡间者，因其乡人而用之，内间者，因其官人而用之，反间者，因其敌间而用之，死间者，为诳事于外，令吾间知之，而传于敌国也，生间者，反，报也。
故三军之事，莫亲于间，赏莫厚于间，事莫宻于间，非圣智不能用间，非仁义不能使间，非微妙不能得间之实，微哉微哉！无所不用间也，间事未发而先闻者，闻与所告者皆死。
凡军之所欲击，城之所欲攻，人之所欲杀，必先知其守将，左右谒者，门者舎人之姓名，令吾间必索知之，必索敌间之，来间我者，因而利之，导而舎之故反间可得而使也，因是而知之，故乡间内间可得而使也，因是而知之，故死间为诳事，可使告敌因是而知之，故生间可使如期，五间之事，主必知之，知之必在反间，故反间不可不厚也。
昔殷之兴也，伊摰在夏，周之兴也，吕牙在商，故明君贤将能以上智为间者，必成大功，此兵之要，三军之所恃而动也。
孙子