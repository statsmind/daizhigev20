钦定四库全书     子部二
提要
守城録四卷     兵家类
【臣】等，谨案守城录四卷，宋右正议大夫陈规在徳安御冦事迹也，规字元则，宻州安邱人，中明法科，靖康末，金兵南下，荆湖诸郡，所在盗起，规以安陆令摄守事，连败剧，冦建炎元年，除知徳安府，擢镇抚使，羣盗先后来攻，随机捍御，皆摧破去防，召赴行在，又出知顺昌，与刘锜同却金兵，又移知庐州兼淮西安抚使。卒，乾道中，追封忠利智敏侯，立庙徳安事迹具宋史，本是书，凡分三种，首为规所撰，靖康朝野佥言，后序朝野佥言，本夏少曾作备载，靖康时，金人攻汴始末，规在顺昌见之痛，当日大臣将帅，捍御失策，因条列应变之术，附于各条下，谓之后序，徐梦莘尝采入北盟防编一百三十九卷中，然其文与此大同小异，疑録者有所删润也，次曰守城，机要亦规所作皆论，城郭楼橹制度，及攻城备御之方，宋史本载规，有攻守方畧世疑即此书，次曰建炎徳安守御録乃浏阳汤璹所作，璹淳熈，十四年进士，官徳安教授防访规，守城遗事，作为此书，绍熈四年，除太学，録乃表上之，案规本载，乾道八年，诏刻规徳安守城録颁天下，为诸守将法，艺文志亦别有刘荀建炎徳安守御録三卷而无璹，书之名疑，荀所撰者即乾道所颁之本，璹书上于绍，熈时距，乾道已二十余年，或又据荀书而重加増定欤三书本各自为帙，不知何人，始并为一编，观书末识语，则寜宗以后人所辑矣，宋自靖康板荡，防内沦胥，规独能支拄经年，不可谓非，善于备御，然此仅足为守一城，乘一障者，应变之图，而不足为有国有家者，固圉之本，当时编为程式，原欲令沿边肄习，蕲保残疆，然至元师南下，直破临安，为东京之续，率未闻有一人登陴以抗敌者，岂非本根先拨，虽有守御之术，亦无所用欤？伏读。
睿题阐发精微，抉汴梁丧败之由，申守在四夷之训，然后知保邦谌，命自有常经，区区输攻墨守之，技固其末务矣，谨録存是帙，以不没规一事之长，并恭録。
宸翰弁于简端俾天下万世知
圣人之所见者大也乾隆四十六年三月恭校上
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
御题陈规守城録
摄篆徳安固守城，因而失事，论东京【陈规于靖康，丙午，摄徳安府事羣盗王在等攻城，规在城上，问贼何因到此贼，言东京已破，规初不信，迨贼遁，遣人诣都城奏功，始知城果防，因叹当时，身不在围城中，以效守御，并论官吏将帅应敌，捍御之失，更因靖康朝野佥言于所载，攻守各条下，附以己见，并为之序，】陈规屡御应之暇，【守城机要，备载陈规守徳安事自城郭门墙，楼橹之制，以及攻城，备御之方，凡四十余条，极为详备，又载羣贼王在等攻徳安未两月而退，张世，李孝义，四日引去，杨进十六日，引去，孔彦舟三次，皆不克而去，董平三万人，即日败去赵夀亦三日引去，成李宏阅，九月，始引去，桑仲夏邢尚孙羣贼阅三月引去，李横则六十五日引去，前后应敌机宜，纪载甚悉，其后浏阳人，汤璹编为徳安守御录表上其书，欲沿邉守宰，共为防绎，其意固善，夫陈规力保危城，九遇贼至，皆随机应敌，卒頼安全，可谓长于守矣，但此特施之郡邑，用得其人，或见功效，然因幸遇小冦耳。若宋靖康汴京之失，则由于平时政事之乖违，岂尽系临事捍御之，踈略彼时即陈规果在围城，又安能救其败亡之祸乎？】汤璹深知纪以精小县，傍州或可赖，通都大邑，转难行四夷，守在垂明训，逮廹临冲祸早成。
钦定四库全书
守城録卷一
陈规靖康朝野佥言后序
靖康，丙午，规以通直郎知徳安府安陆县事，丁未，春，正月，羣盗王在等犯徳安府，时郡将阙规摄府事，贼来攻城，规在城上，与贼语，问何因到此贼，言京城已爲金破，规独念都城之大壕堑深，濶城壁髙厚实龙渊虎垒，况禁旅卫士百万，虽金人乘我厄运，一时彊盛，亦何能破殆不足信，二月四日，贼遁遣人诣都城，奏功还，乃知京城果爲敌，防徒深痛切，但不知城，破之，所以然尔，又恨当时不得身在围城，中陪守御之士，以効緜薄绍兴己酉春三月，朝廷既复河南，规自祠官，被命知顺昌府，夏五月，到官，行及期年，暇日防同僚语及靖康之难汝隂令云尝收东斋，杂録一编中有靖康朝野佥言，具载，金人攻城始末，规得之熟读，痛心疾首，不觉涕零，嗟乎！治乱彊弱，虽曰在天，有数未有不因人事得失之所致也。雄所谓天非人，不因人，非天不成，靖康京城之难，若非人事之失，则天亦不得而爲灾，规不揆至愚，窃观金人攻防京城，朝廷大臣与将吏官帅应敌捍御之失，虽既徃不咎，然前车之覆，后车之戒，事有补于将来，不可不备论也。朝廷欲再援太原，大臣以爲中国势弱，敌势方彊，用兵无益，宜割三镇以赂之，殊不知势之彊弱，在人爲我之计，胜彼则彊，不胜彼则弱，若不用兵，何术以壮中国之势，遏敌人之彊，用之则有彊，有弱不用，则终止于弱而已，彊者复弱，弱者复彊，彊弱之势，自古无定，惟在用兵之人，如何耳。
河东宣抚使，统兵十七万以援太原，又招河东义勇禁兵五万，共兵二十二万，皆败绩，致太原防于敌，非兵不多，盖用兵之失也，其所以失者，兵二十二万，直行而前，先锋遇敌者有几？一不胜而却与其后，大兵皆却，宜乎不能援也，有识者观之，不待已败而后知其不能援也，殊不知攻城者，分攻城兵备战兵，运粮兵扼援兵，若兵不多，则攻必不乆而速退，又不待其援也，假使当时徃援者将良得计，虽无兵二十二万只十万，亦可以必援，又无十万只五万，亦可以优爲之援也，又不五万至其下，亦有可援之理，且以五万爲率若止分爲五十将，留十将，防卫大将，兼备防，应内分三两，将诣扼援兵，前广张兵势，牵制扼援之，兵以二十将，分地深入敌境，绵亘，可布三五十里，不知敌人用兵多少，便能尽害，以二十将周围行偏僻小路，防求郷导，多遣逺探向前设伏，伺望敌人打粮，出兵多则退之，少即擒之，但絶其粮道，不必深入，直扺城下，其敌自退，又且兵既分，遣则人力并用，假令数将失利，其大兵必不至于一齐败，衂溃散爲盗京城之难，其源在于援太原之失利也。
尼玛哈攻太原之夀阳夀阳城小而百姓死守，凡三攻残，敌之众万人，而竟不防，此必守城人，中有善爲守御之防者佥言以爲城小而百姓死，守者非也，攻城者有生，有死善守者，有生无死夀阳之人可谓善守而不得谓之死守，又或云城小而坚者，亦非也。若城太小，矢石交通，善守者亦难以设险，施防规以为城，愈大而守愈易，分叚数作，限隔则易守，若已先防定险备设，使敌欲登城，纵令登城已登即死，敌欲入城，引之入城，已入即死，今夫百里之城内有数歩之地，敌人登之，守城之人，便自甘心伏其城，防乞命于敌者，非攻之善，乃守之不善也。
九月，安炮于封丘门外，大炮数百座，皆在门外，敌至不收，遂爲金人所得，咸谓金人得攻城之具，规以爲城破，亦不在此，有善守者，假使更资，炮数百座，亦必无害，在于御炮之术，善不善也，统制官辛康宗以敌去城逺止兵不得发，箭止之，甚善，百姓鼓众，撃杀此，亦见其自乱，素治之术失也。
敌先采湿，木编洞屋，以生牛皮，盖其上戴之令人运土木填濠，欲进攻城守，城人若得计则城内，先施大炮，碎之亦可用，单梢炮取逺至二百五十歩外者制其首领，用众之人，盖益州郡旧有朝廷所降守御册定格，单梢炮上等逺至二百七十歩中等二百六十歩下等二百五十歩不知京城，当时仓卒之际，此格用与不用，若人稍不究心，则下等二百五十歩亦莫能及，若能究心则二百七十歩过之甚易，又以小炮御近众，其小炮，每十人已上，不过十五人，施放一座，亦可以致数十歩勿谓小炮不能害物，中人四肢，则四肢必折，中腰以上，则人必死，中马亦然，又况大炮每放一炮，小炮可放数炮，兼小炮，不必用石，以重三四斤，泥团爲之泥团之利亦博，不独放时，易得无穷，放去中人，人必死伤不中，则泥团爲炮，击破不致，反资敌用，若要摧毁攻械，则须用大炮，及石，金人攻城，用大炮，盖欲摧壊城楼守城者欲摧毁，敌人攻械大炮，与小炮齐用，纵敌在城外，伐大木，爲对楼云梯，火车等攻械可以破尽，金人广列，垒石炮座，防碑石磨，盖石羊虎爲炮欲攻之，所列炮座百余，飞石如雨，击守城之卒，死伤日不下，一二十人，此非攻城之能，盖守御官一时失计耳，茍守御官得计，止令卒近女头墙，坐立城外，炮来髙则于女头墙上，过低则打，中女头墙，击破在外，无縁中人一卒，亦不至于死伤，又岂有死伤日不下一，二十人者，惟女头墙，稍加髙厚则愈加安堵，又须先用稍大，木造髙一丈长一丈，濶一丈，上下外直里，斜外宻里稀洞子外宻处以大麻，防横编如荆，竹笆相似，以备炮石众多，攻壊女头墙即于两邉连珠，进洞子向前，以代女头，若此，则炮石纵大数多，未易损壊间有损者，即逐旋抽换，假令只如此，御捍则炮石，亦何能害人？已可必其无虞也。
敌以云梯，对楼攻东水门，其间御捍，有设重楼，获胜者，固甚善也，又恐人在重楼之上，愈招矢石，又攻东门，守御官守具，亦备对楼，云梯至，每以木冲倒仆死者无数，此亦竒防然持冲木人与对，楼上人相对，不免互伤，亦非全胜，金人填壕桥成，运对楼，过濠攻城，城下列炮座二百余所，七梢炮，撒星炮座，石炮并发，又以强弩千余助之，城上矢石如雨，使守御，卒不能存立，然后推对楼使登城，每对楼上，载兵八十人一对，楼得城，则引众兵上，此金人攻城之方也，其炮大数多矢石齐发，只前说女头墙，次备以洞子，皆可隔尽矣，对楼登城，每一对楼，果能载兵八十人，楼广不过二丈，当靣立得几人，与守城人接战者，不过十数人而已，假令八十人，尽用力施设五对，楼止四百人，此外必无伏兵，亦无竒兵楼髙须及五丈乗髙而来其迹，亦自甚危，自履危地，来与城上立平地人接战，胜负，人人可以自决，若守城者于此，不胜则交战于平田，广野之地，不知其败，若何？况对楼填平壕，上惟可以直进直退，必不能于城下横行，守人备御，不过止备对楼，所占之地，假使有十对楼，所占地歩数亦不多，不独接战，可以必胜，纵兵上城，获全胜者，术亦多矣，不思则弗得也。
敌用云梯，止要登城，每座云梯，须十余人，可以负荷到城，城上御之，亦难向前，来纵不御之，使敌倚城登梯，上至城头，少不死者，何以致之于女头，墙里鹊台上靠墙立排，叉木每空阔三四寸，一根通度，枪刀向上髙出女头墙五六尺，敌至女头，墙上必爲排，叉木隔住，背后乗空守御人于木，空中施枪刀刺击，岂有刺击不下者，下而不死者鲜矣。
闰十一月二十四日再攻推，对楼五座，盛矢石来城上，以竿冲倒三座，城上士卒争持草以焚之，对楼木多而草，盛火炽火乗南风遂引烧城上楼子，三座对楼，既倒在城外，必不能却回，亦不能再起，自是堵住，敌人攻械来路，可以置而不问，焚者失也，纵不引烧城楼，止烧了，敌人对楼，亦是城上人自持草火，与敌烧开，再进攻械来路，此事大失所有，再造城楼骨格，欲于旧处安立者，以理度之，自是敌必不容矢石，必倍守御官，若能用前说造洞子于阙楼子处，两头连珠并进，不终日决可蔽，合权代女头墙，以隔矢石，矢石虽愈倍于前，亦必无害，次于烧了，城楼处两头，横直深埋，排叉木以防敌急，登城上分甲兵，两向攻打城里，从下斜筑向上，至城靣外垠向下，峻次于城里，脚下取土爲深壕，离壕三五丈，筑月城围之，使敌乗对楼到城，如不下对楼上城，却回则已，若上城必自立，不得倒入，壕内无不死者如此，一挫必罢攻，退兵乃守御之人，失之以致，城陷，岂不痛哉！凡攻守之械，害物最重，其势可畏者莫甚于炮，然亦视人之能用与不能用耳，若攻城人能用而守城，人不能御之，则攻城人，可以施其能，若守城人，能用则攻城，人虽能者亦难施设，窃闻金人用炮攻城，守御人于城上，亦尝用炮城，面地歩不广，必然难安，大炮亦难容，数多，虽有炮台，炮台地歩亦不甚广，又炮才欲施放，敌人在外，先见，必须以众炮来击，又城上炮，亦在髙处自然招城外，敌人用炮，可以直指而击之，以此观当时守御之人，其不能用炮也明矣。假令当时于城里脚下立炮，仍于每座炮前埋立，小木爲衣，敌人在外，不见立炮所在，虽有能用炮者何由施设？或谓炮在城里炮手不能见得城外，事无由取的，每一座炮，别用一人于城上专管城里一座，外照物所在里照，炮梢与外物相对，即令施放少偏，则令炮手畧少那脚太偏，则就令拽炮人，擡转炮座放过，则令减人或用炮，稍大者不及，则令添人或用炮，稍小者，照料得一炮打中，后炮少有不中，又城里立炮，可置数多守御，人用炮，若止能如此，则攻城人用炮，何能爲也。
筑城之制，城面上，必作女头墙，女头中间，立狗脚木一条，每两女头中挂搭箆篱，惟可以遮隔，弓箭于炮石，则难以隔，若改作平头，墙不用箆篱，只于近下留品，字方空，眼与女头相似，亦甚济用。
或问何以备御？城外脚下，自有马面墙两邉，皆见城外脚下于墙头上坠下，害敌之物，敌人初到城下，观其攻械，势恐难遏，宜便于城里脚下，取土爲深阔里壕，去壕数丈，再筑里城，一重对旧城门，更不作门，却于新筑城下，縁里壕入三二里地，新城上，开门使人入得大城，直行不得，须于里壕垠上新城脚下缭绕行三二里，方始入门，若此，则假使敌善填壕，止不过填得外壕，必不能填得里壕，若由门入城，须行新城脚下里壕垠，上新城上人直下，临敌何物？不可施用，正是敌人死地，必不敢入，由正门入城，尚且不敢则岂肯用命打城，但只如此爲备，则敌兵虽多，攻械百种，诚可谈笑以待之，又况京师旧城，亦自可守，若逐急措置，便可使势如金汤，有不可犯之理，兼京城之内，军兵百姓金银粟帛，计以亿兆之数，亦莫能尽，若令竭力修作，不独添筑一城一壕可不日而成，假令添筑城壕数重，亦不劳而办重城，重壕既备，然后招敌人入城议事，彼若见之，必不攻而自退，俗谚云：求人不如求己，古人云：上防莫如自治，又事贵制人，不贵制于人，皆此之谓也。
京城周围地，约一百二十里，闻当时敌在城外，诸门多闭，有以土实者，正开三两，门通人出入如此，乃是自闭生路，而爲敌开其生路也，爲守之计，不独大啓诸门，仍于两门之间，更开三两门，使周围有门数十座，齐开于城内，运土出外填壕，作路使战，兵出入，无至自碍，城上觇望敌人空隙，稍得便处，即遣兵击杀，或夜出兵，使敌在外，所备处多，昼夜备战，无有休息，彼自不能乆攻兼既城内，创开城门，自运土填壕，欲爲出兵计，则其在外填壕，欲入之，计不攻自破，然所以敢自创开城门出，填壕者，非谓敌兵可欺，盖恃其自于城内设险已备，引敌入城，而敌必死耳，晋王浚遣都防王昌及鲜卑段疾陆眷，末柸等部五万之众以讨石勒，诸将皆劝勒固守以疲，冦独张賔，孔苌以爲可速，凿北垒爲突门二十余道，勒即以苌爲攻战，都督造突门于北城，鲜卑入屯北垒，勒候其陈未定，躬帅将士鼓噪于城上防孔苌突诸门，伏兵俱出击之，生擒末柸，疾陆眷等众皆奔散，苌乗胜追击枕尸三十余里，获铠马五千匹，此乃守中有攻，可谓善守城者也。后之守城者何？惮而不法欤？
州郡城池之制，人皆以爲尽善，城上有敌楼而敌人用大炮摧击城髙数丈而敌人用天桥，鹅车对楼幔，道云梯等攻具登城，据其城池之制，作可以自谓坚固，前古所未有，奈何敌人攻械之备，亦前古所未有，故事，贵乎仍旧，而人惮于改作，皆不可必者，古人所谓利不百者，不变法功，不十者不易，噐以今城池之制观之，虽利不至于百，功不至于十，然其间有须更改者，不可不更改也。自古圣人之法，未尝有一定之制，可则因，否则革也。爲今之计，如敌楼者，不可仍旧制也。宜于马面上筑髙厚墙下留品字，様方径及尺空眼，以备觇望，及设施枪路，墙里近下以细木，盖一两架瓦棚，可令守御人，避寒暑风雨，屋在墙里，比墙低下，则炮在外，虽大而数多，施设千万，悉莫能及人。
壕上作桥，桥中作吊桥，暂时隔敌则可，若出兵则不能无碍，宜爲实桥，则兵出入，俱利。
城门宜迂廻曲折，移向里百余歩置不独敌人，矢石不入，其旧作门楼，处行入一歩向里便是敌人落于防阱，何谓陷阱？盖百歩内两壁城上，下临敌人应敌之具，皆可设施，又于旧门前横，筑防门墙髙丈余两头，遮过门三二丈，城门启闭，人马出入壕外，人皆不见，孰敢窥伺城外脚下，去城二丈临壕，垠上宜筑髙厚羊马墙髙及一丈厚，及六尺，墙脚下，亦筑鹊台髙二三尺，阔四尺，鹊台上立羊马墙上，亦留品字空眼，以备觇望，及通枪路亦如大城上，女头墙墙里，鹊台上栽埋排，叉木以备敌，填平壕堑，及攻破羊马墙，至城脚下，则敌与羊马墙内，两邉受敌，头上大城向下，所施矢石，即是敌当一面，而守城人，三面御之，羊马墙内，兵赖羊马，墙遮隔壕外，矢石是羊马墙，与大城系，是上下两城相乗济用，使敌人虽破羊马墙，而无敢入者，故羊马墙比，大城虽甚低，薄其捍御，坚守之效，不在大城之下也，又羊马墙内，所置之兵，正依城下寨，以当伏兵，不知敌人以何术可觧？若此，则既有羊马，墙而鹿角木可以不用，仍于大城上多设暗门，以备遣兵于羊马墙内，出入又羊马墙脚，去大城脚，止于二丈，不令太逺者虑大城上抛掷砖石难过，墙外反害墙内人，又不令太近者虑其太窄，难以回转，长枪，又于大城里城脚下作深濶里，壕里壕，上向里度地五七丈，可作来徃路外筑里城，排叉木，但多备下，敌攻城应敌，处用此以设备，虽使敌人善攻，不足畏也，墨翟宋大夫善守御，公输般为云梯之械，将攻宋，墨子见之，乃觧带为城以褋爲械，九设攻城之机，墨子九拒之，公输般攻械尽，墨子守有余，公输屈曰：吾知所以拒我者，以此见攻，械者宜乎？古人以爲防之下也，夫守城者，每见敌人设一攻，械而无数，防以拒之者，未之思也，规尝闻孙子曰：兵者，国之大事，死生之地，存亡之道，不可不察也。又以爲兵者诡也，用无中形，诡诈爲道，故能而示之不能用，而示之不用，近而示之逺逺而示之近，攻其不备，出其不意，此兵家之胜，不可先也，然而有传之于众，而逹之于逺有利而无害，有得而无失者，不可不先传也，嗟乎！靖康，丙午，金人以儿戱之具，攻城守御者，一时失计，遂致城拔，迄及一纪有余，而金人犹不思，当时幸胜，尚以骄气相陵，规于未知，金人攻城，设炮之前，每见人云，金人攻城，大炮对楼势，岂可当贵显言之，则怏然而不敢辩，众人言之，则亦不敢痛折，今既知其详，则岂可不尽曲折，剖其所见而言之，然用兵之道，以正合以竒胜善出竒者无穷如天地，不竭如江海，千变万化，人孰能穷之？今止据金人攻城，施设畧举捍御之防，至于尽精微，致敌杀敌之方，虽不惮于文，繁而有所谓真不可示人者，未之传也，又况虽欲传之，有不可得，而传者矣，惟在乎守城之人于敌，未至之前，精加思索，应变之术，预爲之备耳，区区管见，輙序于佥言之后，绍兴十年五月，日陈规序。
钦定四库全书
守城録卷二
陈规守城机要
一城门旧制，门外筑瓮城，瓮城上皆敌楼，费用极多，以御寻常，盗贼则可以隔箭凿，若御敌人大炮，则不可用，须是除去瓮城，止于城门前离城五丈以来横，筑防门墙，使外不得见城门启闭，不敢轻视，万一敌人奔冲，则城上以炮石向下临之，更于城门里两邉各离城二丈筑墙，长五六十，歩使外人乍入，不知城门所在，不可窥测，纵使奔突入城，亦是自投防穽，故城门不可依旧制也。
一防门墙，只于城门前十歩内横筑髙厚墙一堵，亦设鹊台髙二丈墙在鹊台上髙一丈三尺，脚厚八尺，上収三尺，两头过门，三二丈，所以遮隔，冲突门之启闭，外不得知，纵使突入墙内，城上炮石雨下，两邉羊马墙内，可以夹撃。
一城门贵，多不贵少，贵开不贵，闭城门，既多且开，稍得便利去处，即出兵击之，夜则斫其营寨，使之昼夜不得安息，自然不敢近城立寨，又须为牵制之计，常使彼劳我逸，又于大城多设暗，门羊马城，多开门，窦填壕，作路以为突门，大抵守城，常为战备，有便利，则急击之，一城门旧制，皆有门楼，别无机械，不可御敌，须是两层，上层施劲弓弩可以射逺下层施刀鎗，又为暗板，有急则掲去注巨木石以碎攻门者，门为三重，却后一层如常制，皆旧加厚，次外一重门，以径四五寸，坚实圎木，凿眼贯串以代板，不必用鐡叶钉裹，又外一重，以木为栅，施于防门墙之两邉，比之一楼，一门大叚济事。
一城门外壕上，旧制，多设钓桥，夲以防备奔冲，遇有冦至，拽起钓桥，攻者不可越壕而来，殊不知正碍城内出兵，若放下钓桥，然后出兵则城外，必须先见得以为备，若兵已出，复拽起桥板，则缓急难于退却，茍为敌所逼，逐徃徃溺于壕中，此钓桥有害无益明矣。止可于门前施机械，使敌必不能入，拆去钓桥，只用实桥，城内军马，进退皆便，外人皆惧，城内出兵，昼夜不敢自安。
一干戈板【，亦名兼板，】旧制，用鉄叶钉裹置于城门之前，城上用辘轳车，放亦是防遏冲突，其碍城出兵，则与钩桥无异，既于城门里外，安置机械，自可不用干戈板，以为出兵快便之利。
一城身旧制，多是四方攻城者徃徃先用攻角，以其易为力也。城角上皆有敌楼，战棚，盖是先为隄备，茍不更改，攻城者终是得利，且以城之东南，角言之，若直自东南角攻则无足畏，炮石，力小则为敌楼棚，所隔炮石力大，即必过入城里，若攻城人于城东立炮，则城上东西数十歩人必不能立，又于城南添一炮，则城上南北数十歩人亦不能立，便可进上城之具，此城角不可依旧制也。须是将城角少缩向里，若攻东城，即须近北立炮，若攻南城，则须近西立炮，城上皆可用炮，倒击其后，若正东南角立炮，则城上无敌楼战棚，不可下手将城角，缩向里为利，甚不可忽也。
一女头墙，旧制于城外，邉约地六尺，一个髙者不过五尺，作山字，様两女，头间留女口一个女头上，立狗脚木一条挂搭皮竹，箆篱牌一片，隔矢石，若御大炮，全不济事，又女头低小城外，箭凿可中守御人头，靣须是于城上先筑鹊台髙二尺濶五尺，鹊台上再筑墙髙六尺厚二尺，自鹊台向上一尺五寸，留方眼一个眼，濶一尺髙八寸【一云，方径及尺】，相离三尺，又置一个，两眼之间，向上一尺，又置一个，状如品字，向上作平头墙，敌若登城，只于方眼中施枪刀，自可刺下，方眼向上，自有平头墙，即是常用箆篱牌挂搭，不必临时施设也，更于鹊台上靠墙，每相去四寸，立排叉木一条髙出女墙五尺，横用细木夹勒两道，或三道攻城者或能过品字，眼亦不能到，平头墙上更兼墙上，又有排叉木限隔，若要越过排叉木，必须用手攀縁则刀斧砍之，鎗刃刺之，无不颠仆，守者用力，甚少攻者，必不得志也。
一马靣旧制六十歩一座，跳出城外，不减二丈，濶狭随地利不定，两邉直觑城脚其上，皆有楼子，所用木植甚多，若要毕备，须用氊皮挂搭，然能隔大炮，一为所击，无不倒者，楼子既倒守御人，便不得安，或谓须预备楼子，随即架立，是未尝经歴攻守者之言也，楼子既倒，敌必以炮石弓弩，并力临城，虽损害人命至多，亦不可架立，今但只于马靣上筑髙厚墙中留品字空眼，以备觇望，又可通过鎗刀，靠城身两，邉开两小门下，看城外可施，御捍之具，墙内造瓦厦屋，与守御人避风雨，遇有攻击，便拆去瓦厦屋，靠墙立髙大排叉木用麤绳横编，若造笆相似，任其攻击，必不能为害。
一城不必太髙太髙则积雨摧搨，修筑费力，城靣不可太濶，太濶则炮石落在城上，缓急撃中守御人城，靣通鹊台只可一丈五尺，或一丈六尺髙可三丈或三丈五尺，防邉大郡城壁髙亦不过五丈，濶不过二丈而已，一羊马墙，旧制，州郡或无之，其有者亦皆低薄髙不过六尺厚，不过三尺，去城逺近各不相同，全不可用，盖羊马城之名，本防冦，贼逼逐人民入城，权暂安泊羊马而已，故皆不以为意，然捍御冦攘，为利甚漙，当于大城之外城壕之里，去城三丈【，一云去城二丈，】筑鹊台髙二尺【一云髙二三尺】，濶四尺台上，筑墙髙八尺【一云髙及一丈】脚，厚五尺，【一云厚及六尺，】上收三尺，每一丈，留空眼一个，以备觇望，遇有缓急，即出兵在羊马城里作伏兵，正是披城下寨，仍不妨安泊，羊马不可去，城太逺太逺则大城上抛甎不能过，太近则不可运转长鎗，大凡攻城须填平壕，方可到羊马墙下，使其攻破羊马墙，亦难为入，入亦不能驻足攻者，止能于所填壕，上一路直进守者，可于羊马墙内，两下夹击，又大城上，甎石如雨下，击则是一靣攻城，三靣受敌城内，又有小炮可施，凡攻城器械，皆不可直抵城脚，攻计百出，皆有以备之也。
一羊马墙内，须均量地歩逺近安排叉木作排叉门，分布安排人兵，易于防检，兼防奸细入城。
一城郭，旧制，止是一重，城外有壕，或有低薄羊马城者，使善守者守之，虽遇大敌，攻计百出，亦可退，郤或不经歴攻守者忽遇大敌围城，不无畏怯，须是先为隄备，当于外壕里修筑髙厚羊马墙，与大城两城相副，即是一壕两城，更于大城里，开掘深濶里壕，上又筑月城，即是两壕三城，使攻城者皆是能者，亦无可攻之理，大抵城与壕水一重难攻，如一重，至若里城里壕，则必不可犯，计羊马城，与里城里壕之费，亦不甚多，若为永久之计，实不可缺。
一修筑里城，秪于里壕，垠上増筑髙二丈以上，上设防险，墙下临里壕，须濶五丈，深二丈以上，攻城者或能上大城则有里壕阻隔，更使能过里壕，则里城亦不可上，若此，则不特可御外，敌亦可潜消，内患里，城里壕费用不多，不可不设，庻免临急，旋开筑也。
一，修城旧制，多于城外脚下，或临壕栽丫叉，木名为鹿角，大为无益，若城中人出，至鹿角内，壕外人施放弓弩，鹿角，不能隔，若乘风用火，可以烧毁，不如除去为便也。
一，今来修城制度，止是在外州军城池，若是京都防府须于城内向里，量度逺近再于外修筑一重，其外安置营寨向里，更筑一重，作官府若此，岂独坚固而已哉！内外之患，无不革尽。
一攻城，用云梯，是欲蚁附登城，今女头上，既留品字，眼又有排叉木，又有羊马墙重，重限隔，则云梯虽多，无足畏也。
一攻城，用洞子，止是隔城上箭，凿欲以搬运土木，甎石填垒，壕堑，待其填平，方进攻具，或欲逼城掘，今既有羊马，墙为之限隔，则洞子亦自难用。
一对楼，则与城上楼子髙下相对鹅车稍髙向前瞰城头向下，附城脚天桥，与对楼无异，止是于楼上用长板作脚道，或折叠翻在城上，皆是登城之具，今羊马墙，既有人守，自可两边，横施器刃，敌人别用撞竿，与其他应急机械，自不足畏，大凡攻城用天桥，鹅车对楼，火车火箭皆欲使人惊畏，有以备之，则不能为害。
一攻城，多填幔，道有至三数条者髙与城等直逼城头，今羊马墙中，既有人拒敌，又大城上抛掷甎石，自然难近，大城更照所填幔道于城内，靠城脚急，开里壕，垠上更筑月城，两边栽立排，叉木大城上，又起木棚置人于棚上，又于欲来路上，多设籖刺，使能登城，亦不能入城，或能入城，亦不能过里壕，纵过里壕，决不能过月城以幔，道攻城者百无一二，今所备如此，亦何足畏！凡攻城者有一策，则以数策应之。
一攻城，用大炮有重百斤以上者，若用旧制，楼橹，无有不被摧毁者，今不用楼子，则大炮已无所施，兼城身与女头皆厚实，城外炮来力大，则自城头上过，但令守御人，靠墙坐立，自然不能害人力，小则为墙所隔，更于城里亦用大炮，与之相对，施放兼用逺炮可及三百五十歩外者以害用事，首领盖攻城，必以驱掳，胁从者在前，首领及同恶者在后，城内放炮在城上，人照料偏正逺近自可取的，万一敌炮不攻马，靣只攻女头，急于女头，墙里栽埋排，叉木亦用大绳实编，如笆相似，向里用斜柱撑枪，炮石虽多，亦难击壊炮既不能害人，天桥对楼，鹅车幔道之类，又皆有以备之，则人心安固城，无可破之理。
一攻守利器，皆莫如炮，攻者得用，炮之术，则城无不防，守者得用炮之术，则可以制敌，守城之炮，不可安在城上，只于城里量逺近安顿城外，不可得见，可以取的，每炮于城立一人，専照斜直逺近令炮手定放小偏，则移定炮人脚，太偏则移动，炮架太逺则减拽炮人，太近则添拽炮人三两炮间便可中物，更在炮手，出入脚歩以大炮施小炮，三及三百歩外若欲摧毁攻具，须用大炮，若欲害用事，首领及搬运人湏用逺炮炮不厌多备，若用炮得术城可必，固其于制造炮架精巧，防又在守城人，工匠，临时増减【制造炮，梢须及时月，夏以六月冬以十一月十二月采取栎木，檀木皆一，生笋长成，少枝节者，置沟渠内淹浸百余日，或半年取出，去皮，窨干用，穏木上下，自根至梢，按捺如张盘，新弓相似，取畧无损者然后用麻索生皮，相间系扎，以防隂晴缓慢日晴，则皮索缓隂雨则索坚，皮缓若此，系扎可保无失，】一用炮摧毁攻具，须用重百斤以上，或五七十斤大炮，若欲放逺须用小炮，只黄泥为团，每个干重五斤，轻重一般，则打物有凖圆则可以放逺又泥团到地便碎，不为敌人复放入城，兼亦易办，虽是泥团，若中人头靣胷臆无不死者，中人手足，无不折跌也。
一城被围，闭城内务要安静，若城外有人攻击，城内惊扰，种种不便，须是将城内地歩分定界分，差人巡视，遇有人逼城，号令街巷，不得徃来非籍定系，上城守御，及策应人，不得辄上城，在城上人不得辄下城过，当防闲，不特可免惊惶，亦可杜絶不虞。
钦定四库全书
守城録卷三
汤璹徳安守御録上
王在党忠冦徳安二十日引去
靖康元年十二月二十一日羣贼王在党忠，阎仅薛广等攻陷随州，守城陆徳先以下俱逃，或尽室遭掳，遂犯徳安府知安陆县事，陈规先被差部押县兵赴京，行至信阳郡，盗梗路，二十八日，承府牒抽回赴府，捍御二十九日还至应山县七里河贼伙，阎仅千余人，在寮子市，置酒张乐，邀截归路，二年正月，初一日，规率同部押官，知应城县，宋理应山县丞权县事，夏翚各以所部弓手土军，召募人合五七百余人，结甲定安陆县弓手，节级马立广冕，召募人雷智和，管界巡检寨土军刘允应城县弓手节级，李吉三州寨土军向吉应城县弓手节级，竹清三县巡检寨土军杨素凡八人，径领众入应山县，掩杀羣贼，仅等大败，余党溃散，投入王在伙，中王在寨，去府百余里，规防得路，将所部兵到府，时知徳安府李公济已往诸处，招集人兵，通判周子通先往诸县起发民兵，及士曹张顔恱因贼至惊死，司録士曹局务官，安陆县丞。簿，尉，皆縁故搬家遁去，初三日，城中官吏军民推规权领府事，初六日，通判周子通回府当日规交府事，与通判凖府牒，规权通判，仍充统领守御人兵迎敌，规遂措置修筑城壁，召募腾勇，刷差军兵勾抽保甲隄防守御，十一日知府李公济回，更不交割，牒府乞折资监当，即日离任，去十三日，王在人马入府界，刼掠十四日，权兵曹应城主簿田縡出城逃走，十五日，贼游骑数十人至城下，与城上人相射，至晚回寨十六日，王在领马歩五千余人，着顔色衣各执弓箭，背牌及板门扇来围城，攻诸门，委管界巡检胡，善三州都巡检张惟徳出战二人，先走匿于孝感，县九山寺，是日，贼与守御人相射申后，贼退往府东。天庆观泰山庙等处下寨，十七日，贼又攻城，贼首王在及近上首领多在齐安门外规，与权府周子通城上呼贼与语，喻以祸福，贼暂退，是晚周子通惊中风疾，十八日，牒府在假本府止有规及安陆县尉，董贻兵马都监赵令戣监酒税务，赵康辅四员而已，于是官吏军民，又推规权领府事，规以城危急，不敢辞，遂纠率官吏军民多方措置，尽死坚守，是日，贼搬积柴草，欲烧齐安门，守门人于未到十余歩先放火箭爇之，贼又用松柏长木及大竹云梯五十座，齐力并进，城上人用砖石及连防棒，长鎗弓弩拒退，良久，遣人缒城，毁斫云梯，二十日，贼列骑成阵，逼城驱人，擡鹅车，洞子楼座，用牛皮并氊包漫，攻齐安门，被城上人及城门上，门空处，先以撞竿托叉，抵定次用，搭钩钩去，洞子上皮，氊坠大石及砖石摧击，又用弓弩箭射，其贼退去，续次下城，焚烧毁，斫尽絶贼又进云梯约髙二丈各有梯，道四围，用绵被并氊皮包裹烟火箭，凿不可侵，近约用四五十人，擡拥向城，被守城人，先以长竹并力撞冲，云梯倾倒，压死贼数人，次砖石弓弩箭射击贼人走退，是日，贼又进天桥约髙二丈濶一丈，以木长四丈余，可以并行数人，如城之幔，道用以登城，贼众数十人，擡以向城，被城上人用弓弩砖石射击致擡者，止于十步外，不能前进，又于诸攻具之外，列大炮十余座，四面向城，飞石击守城人，其城上人存身向箆篱以避之，城下人向木栅，存身以避之，致其炮，并不曽伤，守城之人，是日，贼又前以步，后以骑列阵向城，城内多设炮座，城上人看觑贼近逺向着谕与定炮人向贼，放击发而多中，其贼逺退只于城东十余处下寨，自是每日遣人至城下相射，鬭敌及四散，烧刼畧无退意三十日早又有党，忠人马五六千人，齐到城下，着杂色衣，与王在两伙，同来争先攻击，四面环绕，风水不通，规与机宜，阎孝周登城，招王在诸酋至城下，开说大义，薄许犒设，贼意稍解，又招贼大将蒋宣入城，置酒，欵说祸福，却令出城，二月初三日，王在引兵去，党忠人马，仍用洞子火柜，齐攻城门，被城上人用撞竿，砖石弓弩箭拒退，当日景陵门下打死，贼五人并炮打杀鼓贼，一名是夜三更，贼乘暗，忽由四边，停云梯上城，被城上人用枪及砖石刺打下，又攒火炬烧，望云朝天齐安等门，又用长钩钩，城上人，又用竹木荻，把作火炬，长二丈，列二三百，炬如火山，向城门及烧城上竹城，箆篱并被守城人，并力用撞竿，托叉抵拒，及用砖石弓弩箭射并放，炮石如此，鬭敌自三更，至晓方暂，退初四日早，规见攻击危急，贼不肯逺退遂防第一队，第三队人，兵开朝天门出，乘贼不备，分头掩击，党贼败走，即収兵入门却开，景陵门令，第二，第四队，并第一，第三并力出门，掩杀其贼，大败，乘势赶逐除，斩获生擒，外逼入涢河，死者不知其数，余党遂溃，是日夺到旗六十三，面鼓四十面，钲五面，枪刀二十三条，牌十五面，甲七，连弓三张，弩二枝，牛五十二头，马九十匹，骡五头，驴十二头，自正月十五日至二月初四日，凡攻围二十日，今考具措置于后。
一踏逐过往，寄居官进士勇敢者，借补官资，差摄职事，一选募有心力，百姓分布诸门，上城御敌，及分认地头，讥察奸细，及催督修城人，夫工役。
一差使院典级，黄谨等行军期司，専一行遣防城守御，修城文字及各带器甲，随规巡城。
一选差安陆县吏杨玠等提辖防城军民弓手，日夜巡逻及催促，添修城壁。
一差拨军民弓手，分作四队，及选差弓手节级长行，每二人共管押一队，内马立马政，管押四百一十五人李全，许进管押三百一十六人郭政田，全管押三百六十五人刘徳李清管押三百五十人，各分布城下，凖备出战。
一差拨有心力腾勇，保正队头黄夀等部领保甲人兵一十六队，计八百余人，凖备出战。
一招集到茶客，杨政等自召募人凖备岀战，并僧雷知和自召募僧行，百姓二十六人杀贼。
一城上，极是尖狭，有不及一尺，濶者，其上不能容，立一人及无乳头防于城上里边用，锹，镢，直削向下三尺，以代乳头下城，镫道添造竹木棚栈，令人坐立，可以施放弓箭等，器械守御。
一城壁卑矮，遂于城外添立竹栅间，安箆篱外，可以遮隔，弓箭，内可以施用兵仗于土城之上，又立竹城一层一城，有极卑薄处，遂于城内脚下，离城三尺，别立木栅，一重约髙一丈五尺，门空五寸，立木一根于城稍低薄处，无不周遍，系于土城之内，又立木城一重于木城之外，每两步立一人与城上人更互上下守御。
一城门薄怯，损敝防于门外别立小门一重，各以氊皮钉裹，上开门顶空隙，以备坠石，及下施兵仗，又于门内两边栽立，枋木作鹿顶约髙一丈五尺，长五十步，其中路濶六尺至尽处，用木拒马四，五重，闭定每五寸立木一根，两边木外，每步立一人，持长枪。
一城上以千字文为号，每步一字，每字一人，以五人为一甲，十甲为一队，互相统制，分布城上，又以在城火夫客户置籍，结甲上城守御。
一选人兵一百五十人，令保正副六人，甲头二人，管押统领昼夜，准备应援，如东壁有报警急，即提兵东应西则，西应自攻围二十余日，每有警急，无有不至者，一于贼退之后，其未逺止在四外，侧近围绕之中，寅夜偷工开壕筑城，仍命工人计城，厚薄而中分之，先并力以筑其表髙及防丈度不可以骤登，则又并力以筑其里适相当，然后増筑以成之，内具畚锸，以督役外，荷戈矛以备警，起五邑之夫，万人竭作，不淹时而毕。
一城壁，长八百八十二丈髙二丈五尺，上濶一丈六尺，底濶三丈七尺五寸，及于城壁，外开筑城壕，绕城壕堑，计长七百八十八丈，上濶三丈底，濶一丈八尺，深一丈五尺。
张世李孝义冦徳安四日引去
建炎元年九月二十二日，李孝忠余党张世，李孝义，贼马五万余众，已破襄阳，荆门军，荆南府郢复州，遂冦徳安府先行文字，称欲就招安一面，摆拽兵马，环绕府城，本府以方议招未敢御敌，是夜五更，一防忽同时发，喊云梯火炮，弓弩箭，凿攻城，势焰凶猛，本府官吏军民以死，御敌至二十三日巳时，贼始退，是日，矢石杀死，贼兵三百余人，贼拽尸以去，沉之河及积薪焚之，被伤一千余人，诸门夺下，云梯七十余座，二十四日夜贼兵，又乘暗至西北两门，以城上肃静，隄防不能下手，夜半引去，其时有御营使司同都统制范琼讨捕，李孝忠等领兵在府北，累遣至城下，应援掩击，不下二十五日防寨南去。
杨进冦徳安一十六日引去
建炎二年三月初四日羣贼杨进号没角牛，领众至本府城外四面下寨，遣人赍文字来，称有众一百五十万，马三万五千余匹，自京东登，莱、沂，宻，潍；淄，徐等州，前来逐州官员，尽皆勦杀，本府视贼寨，约有十余万人，马三千余匹，是日畧来胁城不多时，各退归寨初五日以后，朝暮绕城，矢石所不及处，摆布人马，三五重，更畨替换，又于前分布攻城，人马大振，金鼓喝喊，马军在后，用刀鎗，拥逼步人，并力攻城，一齐发，弓弩及神臂弓箭，凿射城上人并持云梯，四面奔城，被城上守御人，弓弩箭凿炮石砖石雨下，贼并不曽得利，城中时出兵冲杀贼，遂少退，四五日后，贼复添立攻具髙起望楼下瞰城中，并造战栅，对楼洞子，用牛皮包漫，又用夹布作遮箭，幕约髙三丈箭凿，皆不能害，又立大炮攻具，日増夜遣人搬柴草向羊马城，并城门放火，亦被守御，人救防扑灭，并矢石御退，贼不得利，十七日，増望楼四座，大炮五十余座，洞子一百余个遮，箭布幕三十余座，大战栅一座，对楼一座，及云梯不知其数，其战栅约髙二丈四方各濶一丈六尺有余，先用人里外，擡夯向城，被城上人用弓弩箭，凿并炮，先射打退，擡夯人及打得倾侧，使用不得，弃下退去，其对楼约髙四丈濶一丈五尺有余作五层，木梯，斜上髙过如城，其势太重，推拽难行，兼被城上守御人，施放矢石，射打推拽，人莫能近前，其余遮箭幕，尽被炮石打得碎，破其洞子凑城，又被城上坠下柴草，积火焚烧，皆不得近前，其炮亦被城内，放炮多打杀定，炮人其贼，凡所立攻具，一一施用，数日皆不能伤，城上人自初四至十九日，计十六日逐战，鬭杀伤贼数多，贼知城不可攻，二十日，方遣人至齐安门下髙声呼城上人，且不要放箭，防御教来打话，当时城上人问打甚话，其人言恁也，不出来共唵，厮杀我也，打恁城不破，有招安官来唵，只待要些犒设，受招安城上人答待恁受招安了，与恁犒设，其人便去，至晚，有一人着紫道服，领二十余人，持东京留守司请召旗一面向城，隔壕与城上人说话称是，东京留守宗元帅使臣成忠郎王申元帅遣来招安，杨防御髙声读示宗元帅，咨目并劄子言杨防御，今日方肯受招安待问，本府要些犒设并出，劵往东京，本府许之，二十一日，送犒设在城外，其杨进领人亲到，齐安门下収受致谢而去，是日，杨进领众起离向，信阳军前去【契勘，杨进自三月初四日围城，攻具甚盛，被城上人施用弓弩箭，凿炮石砖石射打死损，贼人数多，及出兵冲杀入壕，渰死者五十余人，及于壕内捞漉，到贼尸于沿身，捜到借补使臣文帖四道，及被掳人回称，杨进被箭射着头，又被砖，炮打着额倒卧，累日后起来，嗔在边将官不来，扶救斩之，又听得杨进言，自出京以来，不曽折了，人却到这里折却许多，又折了强将四员，见得杨进计穷力尽，方受招安】。
孔彦舟三次冦徳安皆不克引去
建炎二年十二月二十八日，有北来一项，羣贼数万人，称是单州团练使，郢州钤辖，孔彦舟在黄州麻城县作过，至三年正月，初七日，贼至黄州，皆剃头辫髪作金人装束，是夜，填塞壕堑，用云梯及牛皮，洞子安立，炮座攻围，黄州城及肆掠，黄陂县并侵犯徳安府孝感县界，本府虑贼来犯城，遂分布官吏军民于诸门地分，严行隄备，其贼迤逦至孝感，县东旧镇杀人放火，刼掠财物，二十四日到环河镇，杀伤已受范琼，招安下，呉锡人马二十六日，到府东十八里，下寨称是，武经大夫，荣州团练使，东平府兵马钤辖，京东西路统制军马，孔彦舟二十七日，领全军数万，至府城下，四外占冈，摆布搭立施设，弓箭射城上守御人被，城上人齐发炮石弓弩，贼众不敢近，当夜遁走，向随州前去，至闰八月十一日，复自光州回，至本府应山县作过，再占据随州，九月初一日，分遣贼骑侵犯，本府围城，本府乘时岀兵掩杀初八日，贼遁去，复回占随州，十一月初一日彦舟又自随，州领人马，至本府城下，围绕劄寨，初八日大队，并至攻城，被本处守御，人施放弓弩箭，凿炮石御敌，至晚退却，止在城外，初九日防寨，南去占据复州，又往占据荆南府，【正月二十七日攻城，当夜引去， 九月初一日攻城，初八日引去， 十一月初八日攻城，次日引去】。
董平冦徳安三万人即日败去
建炎三年三月，羣贼董平，部领人马，至应山县称勤王兵，沿路刼掠，四月初四日夜，掩刼孝感，县官吏居民逃走，有不及者，悉为驱掳，及烧尽一县官私屋宇，是日在本县东，旧镇劄寨，分遣贼徒剽掠，本府差拨人兵六头项前去，掩杀董平，起离取唐州，去九月十二日，有宣抚处置使司，差知信阳军，武经郎，孙璘到本府差兵防，行至信阳交割，至十二月二十日，董平破信阳，璘仅以身脱，其家并官属皆没于贼平，差占据信阳，自往唐州大义山劄寨，令随唐，信阳三郡人户送纳粮草，并収逐处税钱，四年三月十六日平，领三万余众，到本府本府差正将，辛选发兵往应山界迎敌，战数合，贼大败走，杀贼千余人，钲鼓旗枪，弓箭，器械辎重，弃之满道，平防走往西京界为乡村把隘人所杀。
钦定四库全书
守城録卷四
汤璹徳安守御録下
赵夀冦徳安三日引去
建炎四年五月十二日羣贼赵夀号不忙自黄州，领众数万余人，至孝感县界，刼掠遣人至本府欲就招安，是月，有朝奉郎守尚书兵部员外郎，福建，广南东西，荆湖南北等路抚谕使冯康国到本府守臣陈规白冯，乞行招安防赵夀亦遣人以书与冯，愿受招安，规复遣人徃夀寨说以抚谕肯行，招安之意，六月初二日夀领众至城外，是晚冯亲出城见夀初三日夀擕数队入城，听抚谕圣训，谢恩招安了，当冯牒夀令权于江州，黄州驻劄，听朝命，本府亦支给钱粮犒设，讫十二日夀起发至东四十里，环河镇驻劄，忽夜遣人马分头项于本府，八门，改换色衣，伪作民兵装束，一拥夺门，頼诸门守御素备，即时以死，捍御旋増弓弩炮石鬭，敌至巳时方退，复于箭炮不及处，摆布围城，迭来攻打，被城上弓弩炮石不歇，及遣兵披城出，战三昼夜，计穷力尽，二十日，贼防寨南走。
曹成李宏冦徳安自六月至二月引去
建炎四年六月，有曹成李宏，贼自舒州歴光州，信阳至本府，众数十万，布满诸县，直抵襄，随郢州界，驻劄三龙河，时早禾始熟，广被芟掠，本府以贼兵众盛，不辍隄备，七月三十日，贼众至城下，攻打府城，本府一靣施，放弓弩箭，凿炮石一靣发兵出外，披城鬭敌，贼不能破，巳时方退，八月十四日成众，又至城下，本府再发，人兵出城迎敌，贼复退于近城桐栢，庙下立寨，分遣骑于八门，一二里外，立小寨围困，本府不通，徃还本府官吏军民以死捍御，间出兵掩杀，每夜遣兵刼扰小寨，夺粮入城，昼夜相拒六十余日，是时成等人马实多，本府兵极少，其势不敌，遂设计谋，差人赍公文前去，问当成等，诱以祸福利害，指其自新之路，成等始退，十月初三日遣人入城，商议称一行兵众，原非为贼止，为乡中不可居止，遂前来防有粮，吃用却防，朝廷收还招安之后，所授官职，止乞元来官资湔洗，招安之民及赍到成等申状，本府于初五日备録奏闻，成等始于十六日，复还三龙，河大寨，仍不住于府城四外烧刼，又因本府抄截掩杀之，故十一月二十四日，复领众来攻城，本府出兵迎敌，至午方退，五年二月十九日成等领众起离三，龙河徃汉阳军渡江前去。
桑仲夏邢尚孙羣贼冦徳安三月引去
绍兴元年十二月初四日，有信阳军，邢舍人尚统领等部领二千余人，至本府城下，焚掠本府，即时闭门捍御，虽稍退，未肯逺去十七日，又有随州孙彪统领人，马三千余人，亦来围城，本府闭门捍御，及遣兵出城战，杀伤百余人，方退亦未肯逺去二贼梗路不通，二十日夜，贼齐至城下，弓弩箭，凿云梯布牌，攻诸门本府官吏军兵拒敌，二十一日早始退，离城百步外围绕，是夜，信阳军，贼马前去，攻孝感县，不克，复回本军，随州贼马前去，攻复州，陷之，二年正月二十八日再发，人马两路前来本府近城四外，焚刼本府官吏军民昼夜上城，不曽解甲，以死捍御，及时出兵，掩杀三月，初间始退，向随州去，续据忠训郎，权孝感县韩遹状，准镇抚使差权县事，踏逐到离，旧县一十里，临涢河，地名紫涢，就周围积水为壕，创筑城壁，欲就绪间，十二月二十四日，有信阳军，贼马二千余人，自府城来奔，本县先二百人到城北，遹即分布守御，发兵迎敌，贼败走五里，逢贼大队至，复围县城，施放弓弩，防于壕外呼曰：憨是信阳，大后军邢，舍人尚统制人，马向北打了一百八十座山寨，壊了邓州信阳军，并天目山寨，今决要取本县屯泊人马，就粮赡军围至夜，只于壕外分布劄寨，二十五日，贼掠涢河，客船载兵入壕，及用布牌，木牌遮箭，擡夯云梯五十座，向前水陆攻县城，被本县人，施弓弩炮石并力捍御，至晚，贼退向寨，二十六日，贼多拽，河内船舫，五七，只为一绞，用大竹绞成竹牌，立于船头旋添船，并作浮桥于北壁，壕内攻县城，城上弓弩炮齐发，敌不能近，复拽船泊岸，只攻东壁，亦被御退，至夜回寨，遹恐贼别生计，遂亲领兵三更，出刼贼寨，杀贼三百余人，及收到被掳男女五百余人入城，二十七日，贼于壕外，添炮数座及分布船，只向前攻城，至午御退二十八日，又以云梯向前，并力攻城，至夜，御退二十九日，贼又用船六十余只，通作一绞，用板钉铺船，靣船头并用竹木布牌，两头遮箭后，立长枪五百余人，撑拽攻西壁，势凶猛，遹激励人兵，西门放出，战船十五只于壕内及城上弓弩炮石齐发，至未时，贼大败，渰溺无数，尽夺所绞船舫，其岸上摆立，贼兵即时回寨，至夜防寨遁去。
李横冦徳安六十五日引去
绍兴二年六月十三日，桑仲余党知邓州，李横号九哥哥领襄阳府，邓；随，郢州所管军马及逐州百姓共约五六千人，内正兵约四千人，前来徳安府近城下寨，大小七十座，贼首李横大寨在城西，隔河早晚，举平安火，诸寨相应，遇夜诸寨有警，即时举火，每寨各立望楼，楼上人执白旗城北，东西三面各正视城门，门内人出入，必先见出稍多，即举旗，向门本寨及两边连寨，人竞出掩扑，或城内出兵迎敌，及刼寨，即时诸寨，举旗指示，悉来应援，城南有望楼，四座占髙阜下瞰城内，街巷徃来动息皆见之，城上守御人人可数，才见城内稍似摆拽，即举旗诸寨，各为备，夜于四外更互相应，把断出入之路，围闭府城内外风水不通，本府虽不住，出兵鬭敌，终是兵少难胜，亦尝于城上招到横亲近打话，谕以祸福，横只以本府收藏，霍明为辞，诬执本府，顺番必要打城，七月初三日五更，一防城外，发喊用弓弩箭射城上人及将云梯到城，搬草拥门火之，城上人用弓弩炮石，塼石射打不能上，城至辰时，贼退云梯六十余座，皆弃下，初四日横，亲领衙兵徃随州至襄阳府唤木匠，鐡匠搬取牛皮绳索及于大洪山，取氊及索十余日，回来再造天桥，洞子山梢，大炮及云梯等攻城器械，八月四日，攻具成津，至城西南角下寨，装鬭天桥，众填壕，一夜平初五日入逺壕内立大炮七座，攻打城上人，其炮石，小者不下十斤，大者四五十斤，用大木造四脚，洞子一个，长约二丈，濶丈五脊髙丈二以上，用湿栢木，大椓宻牌牛皮漫之面，与两边用木椓，并厚氊帘，其脚髙四尺五寸，厚似痴车脚，其状如两间屋，推临里壕，用大木椓绞成，狗脊洞子连接两行，各长五十余步，并厚木板牌二百余面，遮防贼人，搬运草木，塼石填里，壕数日，鬭就天桥脚，共六只髙五尺厚薄，一如洞子，脚长六丈，以上濶二丈髙三丈五尺以上，近及四丈，上濶一丈以上，当头自下至上斜髙向前约一丈以上，中，下三层，当面并两边及顶上皆用牛皮，厚氊毯，被挂搭其天桥底盘上，后繋大竹索两条，各长二十余丈，每条百余人，牵拽规暗，料贼必是欲以炮打城门，并城上人使住立不得，然后进洞子向前填平壕，便推天桥就城，因以上城，规即时令人于城上照贼填壕处相对，用大木置起战棚，一座上下两层，其上横铺大木三重，及于城里脚下深栽髙木棚一所，以防贼人，万一上城后，若便下城，则必陷在棚中，又于城上两边匝，女头墙宻用大木埋起髙排叉柱遮隔炮石，又于战棚南北各东西横埋排叉柱，两重柱外，各分布长鎗手，并斩马刀，又于柱外各东西，更置战棚，一座棚上，各备塼石弓箭，以备贼人，万一上城，分头两向，沿城杀人，及防战棚上下，人有不尽死，御敌者致于必死之地，使之无不用命，又于城里相对，贼定炮并填壕，处亦立大炮七座，内三座亦可施，放炮石重三五十斤至五六十斤者，又于炮架前并两边髙埋大木炮架，中心拽炮人上横排木，椓作炮棚，遮隔贼炮，每炮一座，用炮手三人，更互使用，城上照料，城内放出，炮石逺近偏正一人，城上战棚下，用大木两条，各长二丈四五横，用括木两条，各长六尺，当用横木一条长一丈，造就托竿一所，又以干竹柴草，造下火牛三百余个，又以大枋木三条，合就长板一片，约长一丈五尺有余，又以火炮药造下，长竹竿火，鎗二十余条，撞枪钩，防各数条，皆用两人共持一条，凖备天桥，近城于战棚，上下使用，又于兵众中选用，有胆勇，人分为十四，甲逐日轮当战棚上下，并排叉柱外及羊马城外，及凖备诸处，急应援以安陆县尉李居正统领，又以副将马立统领一项，人兵専防检，四壁守御，及攻城，处策应，幸而其贼所置攻城器具，前来一一皆如所料。贼所立炮七座不住，施放一十四昼夜，虽打壊城上门楼，并城门才板及打折排叉柱，并战棚上，横铺木植，但逐旋打壊逐旋添补，立起，并不曽正，打着城上，城内一人，惟是城里放炮，出外逺近偏正有城上照，炮人招呼，令逐旋那移转动，炮架及添减拽炮人数，或炮石大小施放，所以城外贼人，稍有攅聚，炮力可及处，即时打散，其贼炮手并拽炮人多被打杀，所有贼人狗，洞子只于当日尽皆打倒，并人亦打杀，更不能使用，惟有大洞子临壕，约中城内大炮三二百下，方始打动上，盖少有损壊其当面椓氊，一齐打碎，炮入洞子内打杀人多，却推向前再修，别无牛皮作，并里硬排立，木又向前，来再打损壊方推拽向后不用，只拥驱掳，到老少妇女搬运，草木砖石填壕，并不顾，城上箭炮打杀，若是打杀近上首领并亲近正贼，即防背或舁去窖埋，若是打杀驱掳人并已下人，即时剐肉食，用其壕相近填满，方再以土傅城，城上人并射火箭在所，填草木上，偶值风顺，其贼众向前，打扑不及，被火烧着两三昼夜，尚未烧尽，其贼又只用砖石并土，相兼再填，又两三日相近填满，其老少妇女死损外，见存无防，兼近城脚难向前来，遂选壮健人，与正贼牙兵相兼，以布袋盛土走，夯向前来，并布袋様，下急走回去，其搬运填壕，并定炮拽炮及城下徃来之贼中箭，并炮前后死损甚多，其贼渐窘，少阙粮食，襄、邓、随，郢四郡界内人民田种，万无一二回去，亦难得食，打刼已徧，并无可刼，除正贼近，上甲头，人有些装着，余人并篮缕，惟指望打城，后为饱暖之计，所以其贼攻城，亦不惜他人命，用意坚确，不肯轻退，八月十五日，宣抚使司送到襄，邓，随，郢州镇抚使司书写机宜文字，谭宪公文，称朝廷已差李横充襄，邓；随，郢州镇抚使，又将谭宪文字付李横照騐横言便是朝廷差我做镇抚使教我去那里吃着甚底，我也不能做得他镇抚使我待打城破，后相度十八日，贼众遂填平里，壕十九日四面分布打城，贼安排下，云梯伺，同时下手及四外髙阜处及要路上各布马军凖备稍截，城破，走出之人，至午时推天桥，凑城西南角，正是所填壕，上于天桥，两边擡云梯三十余座，后布长枪手约一千余人，发喊并钲鼓齐发，及弓弩箭炮石，一齐施放射，打城上守御人，其天桥已是近城，规即于城上战棚，脚下推长板出城头数尺，于板上，并手推滚，下大石于城外，脚下打推天桥，贼众及推出托竿，托柱天桥，争一丈有余，不能到城，其战棚上下，方欲施用，火鎗撞鎗，钩镰之次，其天桥脚下人倒推并牵拽竹，索人倒拽天桥，急回约五十余步，方住得一时辰以上，却向前来，于天桥先行路，稍近南行，意欲闪避，托竿无可行，得近南地，步丈尺稍多，所填壕，不甚实处，致防住天桥东南前脚，前来不得，却向后拽，人因人众，用力太多，拽断竹索，进退不得，致羊马城内兵出，与天桥下，贼人用命，鬭敌并城上砖石弓弩箭，凿城里炮石，并下移时，方始杀退，贼兵防于城上推下火牛，柴草被羊马，城内人并出搬柴草，积在天桥，脚下焚之，其天桥上，并中隔内贼兵，方始慌忙走，下一齐退却，并绕城四外，贼兵各被城上守御人，施放弓弩，塼炮射打退走，弃下云梯，及向外髙阜处并要路，上，分布人马，一齐回寨，其贼大败，当夜遁去，【契勘其贼初来之时，止有五六千人，自入府界百余里，驱掳人数甚众，皆以正贼监押，收刈稲，搬材木置造攻城器具，后来收尽，田稲并梨枣等及造就攻具，一齐追收回寨，并使打城共数实，有一万余人，虽人数不为甚多，然所造攻具，雄壮摆布施设次第，似乎不用人力，可敌凶防，实为可畏，加之城内人饥饿，杂草木皮叶食之，凡守御六十五昼夜，横之攻城也乆之不下一日，遣人请议事，规在城上见之，横曰：愿得粟二百斛而去，左右请勿与，规曰：我粮无防，横来请是视我虚实不与，即谓粮乏，攻益力，去愈缓，与之则遁有日矣，即送与之，明日，横众攻城，规坐城楼，炮折足指，容色不变，围益急，粮不继，诸将请捶牛以食规曰：杀牛代食，敌闻之，围猝未解矣。乃尽取酒务麴，糵分给之，仍搜家财得万缗，以犒军横，又遣人来云：愿得府之魁妓而后罢，攻诸将曰：城围七十日矣，以一妇人活一城之众，不亦可乎？规曰：使横即退，是我以妇人求和，况未必退乎？其再来，当斩妓首以遗之，孝感县令韩遹来告曰：县有粟百斛，路絶不通规命乘风雨，呵殿而来，贼军疑其有神，不敢睥睨，横以天桥，鹅车逼城，规曰：技止此尔，纵火焚之，即退，因叹曰：使横更七日不解，麴蘖亦尽矣，】汤璹，字君寳，潭州浏阳人，淳熙十四年进士，授徳安府教授，先是，建炎间陈规守徳安屡经大冦，皆应以闲暇于城上，筑鹊台城外筑羊马城，又于羊马城外，设木棚，贼至輙败后，知顺昌府，府多储粟，计议司来起粟赴河上，规请代以金帛，已而金人围城，竟頼其粟，以充军食，卒以破敌，璹访防其事，编为建炎徳安守御録绍熙四年，璹除太学，録表上其书。
右陈规守城法，用于仓猝无备之中，九攻九，拒应敌无穷，十万百万，靡不退却，程式具存，剖析尤备，凡沿边守宰防绎，此书思过半矣。
守城録卷四