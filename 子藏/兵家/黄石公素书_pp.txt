钦定四库全书     子部二
黄石公素书      兵家类
提要
【臣】等谨案：黄石公素书一卷，旧本题宋张商英注，分为六篇，一曰原始，二曰正道，三曰求人之志，四曰本徳宗道，五曰遵义，六曰安礼，黄震日抄，谓其説以道徳仁义礼五者为一体，虽于指要无取，而多主于卑，谦损节背理者寡，张商英妄为训释，取老子先道而后徳先徳而后仁先，仁而后义，先义而后礼之説以言之遂与本书説正相反其意，盖以商英之注为非，而不甚斥，本书之伪，然观其后序所称圯上老人以授张子房，晋乱，有盗子房塜于玉枕中得之，始传人间，又称上有秘戒，不许，传于不道，不神不圣，不贤之人，若非其人，必受其殃。得人不传，亦受其殃，尤为道家鄙诞之谈，故晁公武谓商英之言，世未有信之者，至明都，穆听雨纪谈，以为自晋迄宋，学者未尝一言及之，不应，独出于商英，而断其有三，伪胡应麟笔丛亦谓其书中悲莫悲于精散，病莫病于无常，皆仙经佛，典之絶浅近者盖商英尝学浮屠法，于从悦喜讲禅理，此数语皆近其所为，前后注文与本文亦多，如出一手，以是核之，其即为商英所，伪撰明矣以其言颇切理，又宋以来相传，旧本姑録存之备，参考焉，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
黄石公素书原序
黄石公素书六篇，按前汉黄石公圯桥所授，子房素书，世人多以三畧为是盖传之者误也。晋乱，有盗发子房冢于玉枕，中获此书，凡一千三百三十六，言上有秘戒，不许，传于不道，不神不圣，不贤之人，若非其人，必受其殃。得人不传，亦受其殃，呜呼！其慎重如此，黄石公得子房而传之，子房不得其传，而之后五百余年，而盗获之，自是素书，始传于人间，然其传者特黄石公之言耳，而公之意，其可以言尽哉！窃尝评之，天人之道，未尝不相为用，古之圣贤，皆尽心焉。尧，钦若昊天，舜齐七政，禹叙九畴，傅説陈天道文王重八卦，周公设天地四时之官，又立三公，以燮理隂阳孔子欲无言老，耼，建之以常无有隂符经曰宇宙在乎手，万化生乎身道至于此，则鬼神变化，皆不能逃吾之术，而况于刑名度数之间者欤？黄石公秦之隐君子也，其书简其意深，虽尧舜禹，文傅説周公孔老，亦无以岀此矣，然则黄石公知秦之将亡，汉之将兴，故以此书授子房而子房者，岂能尽知其书哉？凡子房之所以为子房者，仅能用其一，二耳书曰隂计外泄者败，子房用之，尝劝髙帝王韩信矣，书曰：小怨不赦，大怨不生，子房用之，尝劝髙帝侯雍齿矣，书曰：决策于不仁者险，子房用之，尝劝髙帝罢封六国矣，书曰：设变致权，所以解结子房用之，尝致四皓而立恵帝矣，书曰：吉，莫吉于知足，子房用之，尝择留自封矣，书曰絶嗜禁欲所以除累，子房用之，尝弃人间事，从赤松子游矣，嗟乎！遗粕弃滓，犹足以亡秦，项而帝沛公，况纯而用之，深而造之者乎？自汉以来，章句文章之学，炽而知道之士极少，如诸葛亮，王猛房乔，裴度等辈虽号为一时贤相，至于先王大道，曾未足以知髣髴，此书所以不传于不道，不神不圣，不贤之人也，离有离无之谓道，非有非无之谓神，有而无之之谓圣，无而有之之谓贤，非此四者，虽口诵此书，亦不能身行之矣，张商英天觉序。
钦定四库全书
黄石公素书
宋 张商英 注
原始章第一
注曰道不可以无始
夫道徳仁义礼五者一体也
注曰：离而用，则有五合，而浑之则为一一之所以贯五五，所以衍一。
道者人之所蹈使万物不知其所由
注曰：道之衣被万物，广矣大矣，一动息一语，黙一出处，一饮食大而八纮之表，小而芒芥之内，何适而非道也，仁不足以名，故仁者见之谓之仁，智不足以尽故，智者见之谓之智，百姓不足以见，故日用而不知也。
徳者人之所得使万物各得其所欲
注曰：有求之谓欲，欲而不得非徳之至也求于规矩者，得方圆而已矣，求于徳者无所欲而不得，君臣父子得之，以为君臣父子，昆虫草木得之，以为昆虫草木，大得以成大小，得以成小，迩之一身逺之万物无所欲，而不得也。
仁者人之所亲有慈恵恻隐之心以遂其生成
注曰：仁之为体，如天，天无不覆如海，海无不容，如雨露雨露，无不润，慈恵恻隐，所以用仁者也，非亲于天下，而天下自亲之，无一夫不获其所无，一物不获其生，书曰鸟兽鱼，鼈咸若诗曰：敦彼行苇，牛羊勿践履，其仁之至也。
义者人之所宜赏善罚恶以立功立事
注曰：理之所在，谓之义，顺理决断，所以行义，赏善罚恶，义之理也，立功立事，义之断也。
礼者人之所履夙兴夜寐以成人伦之序
注曰：礼，履也，朝夕之所，履践而不失其序者，皆礼也，言动视听，造次必于是，放僻邪侈从何而生乎？
夫欲为人之本不可无一焉
注曰：老子曰失道而后徳失徳而后仁失，仁而后义，失义而后礼失礼者，散也，道散而为徳徳散而为仁，仁散而为义，义散而为礼，五者未尝不相为用，而要其不散者，道妙而已，老子言其体，故曰：礼者忠信之薄而乱之道，黄石公言其用，故曰不可无一焉。
贤人君子，明于盛衰之道，通乎成败之数，审乎治乱之势，达乎去就之理。
注曰盛衰有道成败有数治乱有势去就有理
故潜居抱道以待其时
注曰：道犹舟也，时犹水也，有舟楫之利，而无江河以行之，亦莫见其利涉也。
若时至而行，则能极人臣之位，得机而动，则能成絶代之功，如其不遇，没身而已。
注曰：养之有素，及时而动，机不容发，岂容拟议者哉！
是以其道足髙而名重于后代
注曰道髙则名垂于后而重矣
正道章第二
注曰道不可以非正
徳足以怀逺
注曰怀者中心悦而诚服之谓也
信足以一异义足以得众
注曰有行有为而众人宜之则得乎众人矣
才足以鉴古，明足以照下，此人之俊也，行足以为仪表，智足以决嫌疑。
注曰嫌疑之际非智不决
信可以使守约，亷可以使分财，此人之豪也，守軄而不废。
注曰孔子为委吏乗田之职是也
处义而不囘
注曰迫于利害之际而确然守义者此不囘也
见嫌而不茍免
注曰：周公不嫌于居摄，召公则有所嫌也，孔子不嫌于见南子，子路则有所嫌也，居嫌而不茍，免其惟至明乎！
见利而不茍得此人之杰也
注曰：俊者峻于人也，豪者髙于人杰者，杰于人有徳，有信，有义，有才有明者，俊之事也，有行有智，有信有亷者豪之事也，至于杰则才行，足以明之矣，然杰胜于豪豪，胜于俊也。
求人之志章第三
注曰志不可以妄求
絶嗜禁欲所以除累
注曰人性清静本无系累嗜欲所牵舍己逐物
抑非损恶所以禳过
注曰：禳犹祈禳而去之也。非至于无抑恶至于无损，过可以无禳尔。
贬酒阙色所以无汚
注曰色败精精耗则害神酒败神神伤则害精
避嫌逺疑所以不误
注曰于迹无嫌于心无疑事不悮尔
博学切问所以广知
注曰有圣贤之质而不广之以学问弗勉故也
髙行防言所以修身
注曰行欲髙而不屈言欲防而不张
恭俭谦约所以自守深计逺虑所以不穷
注曰：管仲之计，可谓能九合诸侯矣，而穷于王道，商鞅之计，可谓能强国矣，而穷于仁义，羊之计，可谓能聚财矣，而穷于养民，凡有穷者，俱非计也。
亲仁友直所以扶颠
注曰闻誉而喜者不可以得友也
近恕笃行所以接人
注曰极髙明而道中庸，圣贤之所以接人也髙明者圣贤之所独中庸者，众人之所同也。
任材使能所以济务
注曰：应变之谓，材可用之，谓能材者，任之而不可使能者，使之而不可任，此用人之术也。
弹恶斥谗所以止乱
注曰谗言恶行乱之根也
推古验今所以不惑
注曰：因古人之迹，推古人之心以验方今之事，岂有惑哉！
揆揆后度所以应卒
注曰：执一尺之度，而天下之长短，尽在是矣。仓卒事物之来而应之，无穷者，揆度有数也。
设变致权所以解结
注曰：有正有变，有权有经，方其权有所不能行，则变而归之于正也，方其经有所不能用，则权而归之于经也。
括囊顺防所以无咎
注曰：君子语黙，以时岀处，以道括囊，而不见其美，顺防而不发其机，所以免咎。
橛橛梗梗所以立功孜孜淑淑所以保终
注曰：橛橛者，有所持而不可摇，梗梗者，有所立而不可挠，孜孜者，勤之又勤，淑淑者善之，又善立功，莫如有守，保终莫如无过也。
本徳宗道章第四
注曰本宗不可以离道徳
夫志心笃行之术长莫长于博谋
注曰谋之欲博
安莫安于忍辱
注曰至道旷夷何辱之有
先莫先于修徳
注曰外以成物内以成己修徳也
乐莫乐于好善神莫神于至诚
注曰：无所不通之谓神人之神与天地参而不能神，于天地者，以其不至诚也。
明莫明于体物
注曰记，曰：清明在躬，志气如神，如是则万物之来，其能逃吾之照乎！
吉莫吉于知足
注曰知足之吉吉之又吉
苦莫苦于多愿
注曰：圣人之道，泊然无欲，其于物也，来则应之，去则无系，未尝有愿也，古之多愿也，莫如秦皇，汉武国则愿富，兵则愿彊，功则愿髙名则愿贵，宫室则愿华丽姬嫔，则愿美艳，四夷则，愿服神仙则愿致然而国愈贫，兵愈弱，功愈卑名愈钝，卒至于所求，不获而遗恨，狼狈者多，愿之所苦也，夫治国者固不可多，愿至于贤人，养身之方所守，其可以不约乎？
悲莫悲于精散
注曰：道之所生之谓一，纯一之谓精，精之所发之谓神，其潜于无也，则无生无死，无先无后无隂无阳无动，无静其舎于形也则为明，为哲为智，为识血气之品，无不禀受，正用之则聚而不散，邪用之，则散而不聚，目淫于色，则精散于色矣，耳淫于声，则精散于声矣，口淫于味，则精散于味矣，鼻淫于臭，则精散于臭矣，散之于己，其能久乎！
病莫病于无常
注曰：天地所以能常久者，以其有常人而无常，其不病乎？
短莫短于茍得
注曰：以不义得之，必以不义失之，未有茍得而能长也。
幽莫幽于贪鄙
注曰以身狥物闇莫甚焉
孤莫孤于自恃
注曰：桀、纣，自恃其才，智伯自恃其彊，项羽自恃其勇，王莽自恃其智，元载卢杞自恃其狡，自恃则气骄于外，而善不入，耳不闻善则孤而无助，及其败，天下争从而亡之。
危莫危于任疑
注曰：汉疑韩信而任之，而信几叛，唐疑李怀光而任之，而怀光遂逆。
败莫败于多私
注曰：赏不以功，罚不以罪，喜佞恶直，亲党逺正小则结匹夫之怨，大则激天下之怒，此多私之所败也。
遵义章第五
注曰遵而行之者义也
以明示下者闇
注曰：圣贤之道内明外晦，惟不足于明者，以明示下，乃其所以闇也。
有过不知者蔽
注曰：圣人无过可知，贤人之过，造形而悟有过，不知其愚蔽，甚矣。
迷而不返者惑
注曰：迷于酒者，不知其伐吾性也，迷于色者，不知其伐吾命也，迷于利者，不知其伐吾志也，人本无迷惑者，自迷之矣。
以言取怨者祸
注曰：行而言之，则机在我，而祸在人言而不行，则机在人，而祸在我。
令与心乖者废
注曰心以岀令令以行心
后令缪前者毁
注曰号令不一心无信而事毁弃矣
怒而无威者犯
注曰：文王不大声以色，四国畏之，故孔子曰：不怒而民威于斧。
好众辱人者殃
注曰：己欲沽直名，而置人于有过之地，取殃之道也。
戮辱所任者危
注曰人之云亡危亦随之
慢其所敬者凶
注曰：以长幼而言，则齿也，以朝廷而言，则爵也，以贤愚而言，则徳也三者皆可敬而外，敬则齿也，爵也，内敬则徳也。
貌合心离者孤亲谗逺忠者亡
注曰：谗者善揣摩，人主之意，而忠者惟逆人主之过，谗者合意多，悦逆意者多怒此子胥杀而呉亡，屈原放而楚灭是也。
近色逺贤者惛女谒公行者乱
注曰太平公主韦庶人之祸是也
私人以官者浮
注曰：浅浮者不足以胜名器，如牛仙客为宰相之类是也。
凌下取胜者侵名不胜实者耗
注曰：陆贽曰：名近于虚，于教为重，利近于实，于义为轻，然则实者所以致名名者，所以权实，名实相资，则不耗匮矣。
畧己而责人者不治自厚而薄人者弃
注曰：圣人常善救人，而无弃人，常善救物，而无弃物，自厚者自满也，非仲尼所谓躬自厚之厚也，自厚而薄人，则人将弃废矣。
以过弃功者损羣下外异者沦
注曰：措置失宜，羣情隔塞，阿谀并进，人人异心，求不沦亡，不可得也。
既用不任者踈
注曰用贤不任则失士心此管仲所谓害霸也
行赏悋色者沮
注曰色有靳悋有功者沮项羽之刓印是也
多许少与者怨
注曰失其本望
既迎而拒者乖
注曰刘璋迎刘备而返拒之是也
薄施厚望者不报
注曰：天地不仁，以万物为刍狗，圣人不仁，以百姓为刍狗覆之，载之含之，育之非责其报也。
贵而忘贱者不久
注曰：道足于己者，贵贱不足以为荣辱，贵亦固有贱亦固有，惟小人骤而处贵则忘其贱，此所以不久也。
念旧而弃新功者凶
注曰：切齿于睚眦之怨，眷眷于一饭之恩者，匹夫之量，有志于天下者，虽仇必用，以其才也，虽怨必録以其功也。汉髙祖侯雍齿録功也，唐太宗相魏郑公用才也。
用人不得正者殆彊用人者不畜
注曰曹操强用闗侯而终归刘备此不畜也
为人择官者乱失其所彊者弱
注曰：有以徳彊者有以人彊者，有以势彊者，有以兵彊者，尧，舜有徳而彊桀纣无徳而弱汤武得人而彊幽，厉失人而弱，周得诸侯之势，而彊失诸侯之势而弱，唐得府兵而彊，失府兵而弱，其于人也，善为彊恶为弱，其于身也，性为彊，情为弱。
决策于不仁者险
注曰不仁之人幸灾乐祸
隂计外泄者败厚敛薄施者凋
注曰凋削也文中子曰多敛其国其财必削
战士贫游士富者衰
注曰：游士鼓其颊舌，惟幸烟尘之防，战士奋其死力，专弭彊，塲之虞，富彼贫此，兵势衰矣。
货赂公行者昧
注曰私昧公曲昧直也
闻善忽畧记过不忘者暴
注曰暴则生怨
所任不可信所信不可任者浊
注曰浊溷也
牧人以徳者集绳人以刑者散
注曰：刑者原于道徳之意而恕在其中，是以先王以刑辅徳而非专用刑者也，故曰：牧之以徳则集绳之以刑，则散也。
小功不赏，则大功不立，小怨不赦，则大怨必生，赏不服人，罚不甘心者叛。
注曰人心不服则叛也
赏及无功罚及无罪者酷
注曰非所宜加者酷也
听谗而美，闻谏而仇者亡，能有其有者安，贪人之有者残。
注曰有吾之有有则心逸而安身
安礼章第六
注曰安而履之之谓礼
怨在不舍小过，患在不预定谋，福在积善，祸在积恶，注曰：善！积则致于福，恶积则致于祸，无善无恶，则亦无祸无福矣。
饥在贱农，寒在惰织，安在得人，危在失士，富在迎来，注曰：唐尧之节俭，李悝之尽地力，越王勾践之十年生聚，汉之平凖，皆所以迎来之术也。
贫在弃时上无常躁下无疑心
注曰躁静无常喜怒不节羣情猜疑莫能自安
轻上无罪侮下无亲
注曰轻上无礼侮下无恩
近臣不重逺臣轻之
注曰淮南王言去平津侯如发防耳
自疑不信人
注曰暗也
自信不疑人
注曰明也
枉士无正友
注曰李逢吉之友则八闗十六子之徒也
曲上无直下
注曰元帝之臣则恭石显是也
危国无贤人乱政无善人
注曰非无贤人善人君不能用故也
爱人深者求贤急乐得贤者养人厚
注曰：人不能自爱，待贤而爱之，人不能自养，待贤而养之。
国将霸者士皆归
注曰赵杀鸣犊故夫子临河而返
邦将亡者贤先避
注曰若微子去商仲尼去鲁是也
地薄者大物不产，水浅者，大鱼不游树秃者，大禽不栖，林疎者大兽不居。
注曰：此四者，以明人之浅则无道，徳国之浅则无忠贤也。
山峭者崩泽满者溢
注曰此二者明过髙过满之戒也
弃玉取石者盲
注曰有目与无目同
羊质虎皮者辱
注曰有表无里与无表同
衣不举领者倒
注曰当上而下
走不视地者颠
注曰当下而上
柱弱者屋坏辅弱者国倾
注曰材不胜任谓之弱
足寒伤心人怨伤国
注曰：夫冲和之气，生于足而流于四肢，而心为之，君气和，则天君乐气乖，则天君伤矣。
山将崩者下先隳国将衰者人先弊
注曰：自古及今，生齿富庶，人民康乐而国衰者，未之有也。
根枯枝朽人困国残
注曰：长城之役兴，而秦国残矣，汴渠之役兴，而隋国残矣。
与覆车同轨者倾与亡国同事者灭
注曰：汉武欲为秦皇之事，几至于倾而能有终者，末年，哀痛自悔也，桀纣以女色亡而幽之，褒姒同之，汉以阉宦亡而唐之中尉同之。
见已生慎将生恶其迹者预避之
注曰：已生者见而去之也。将生者慎而消之也。恶其迹者，急履而恶防，不若废履而无行，妄动而恶知，不若绌心而无动。
畏危者安，畏亡者存，夫人之所行，有道则吉，无道则凶，吉者，百福所归，凶者，百祸所攻，非其神圣，自然所钟，注曰：有道者，非已求福，而福自归之，无道者，畏祸愈甚，而祸愈攻之，岂其有神圣为之主宰，乃自然之理也。
务善策者无恶，事无逺虑者有近忧，重可使守固，不可使临阵，贪可使攻取，不可使分阵亷可使守主，不可使应机，此五者，各随其才而用之，同志相得。
注曰舜则八元八凯汤则伊尹孔子则顔囘也
同仁相忧
注曰：文王之闳，散微子之父师，少师周旦之召公，管仲之鲍叔也。
同恶相党
注曰纣之臣亿万跖之徒九千是也
同爱相求
注曰：爱利则聚敛之臣，求之爱武，则谈兵之士，求之爱勇，则乐伤之士，求之爱仙，则方术之士，求之爱符瑞，则矫诬之士求之，凡有爱者，皆情之偏，性之蔽也。
同美相妬
注曰：女则武后韦庶人张良娣是也。男则赵髙李斯是也。
同智相谋
注曰刘备曹操翟让李宻是也
同贵相害
注曰势相轧也
同利相忌
注曰害相刑也
同声相应同气相感
注曰五行五气散于万物自然相感
同类相依同气相亲同难相济
注曰：六国合从而拒秦，诸葛亮通呉以敌魏，非有仁义存焉，特同难耳。
同道相成
注曰：汉承秦后，海内凋，萧何以清静涵养之，何将亡，念诸将俱喜功好，动不足以知治道，惟曹参在齐尝治，盖公黄老术，不务生事，故引参以代相。
同艺相规
注曰：李防之贼，扁鹊逢防之恶，后羿是也，规者非之也。
同巧相胜
注曰公输子九攻墨子九拒是也
此乃数之所得不可与理违
注曰：自同志下所行，所可预知，智者知其如此，顺理则行之，逆理则违之。
释己而教人者逆正己而化人者顺
注曰：教者以言化者以道，老子曰：法令滋彰，盗贼多有，教之逆者也，我无为而民自化，我无欲而民自顺化之顺者也。
逆者难从顺者易行难从则乱易行则理
注曰：天地之道，简易而已，圣人之道，简易而已，顺日月而昼夜之顺隂阳而生杀之，顺山川而髙下之此天地之简易也，顺边陲，而外之顺，中国而内之，顺君子而爵之，顺小人而役之，顺善恶而赏罚之，顺九土之宜，而赋敛之，顺人伦而序之，此圣人之简易也，夫乌获，非不力也，执牛之尾，而使之却行，则终日不能步，防丈及以环桑之枝贯其鼻，三尺之绹，縻其颈，童子服之，风于大泽，无所不至者，盖其势顺也。
详体而行理身理家理国可也
注曰小大不同其理一也
黄石公素书
右素书一帙，盖秦隐士黄石公之所传，汉留侯子房之所受者，词简意深，未易测识，宋臣张商英叙之详矣，乃谓为不传之秘书，呜呼，凡一言之善，一行之长，尚可以垂范于人，而不能秘，是书黄石公秘焉得子房而后传之，子房独知而能用，宝而殉，然犹在人间，亦岂终得而秘之耶？予承乏常徳府事政暇，取而披阅之味，其言率明而不晦，切而不迂，淡而不僻，多中事机之防有益人世，是又不可概以游説之学纵横之术，例之也，但旧板刋行已久，字多糢，糊用是捐俸余翻，刻以广其传，与四方君子共之，治戊午嵗夏四月初吉蒲隂张官识。
黄石公素书后跋