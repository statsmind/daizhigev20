钦定四库全书     子部六
五曹算经目録   ，  天文算法类二【，算书之属】卷一。
田曹
卷二
兵曹
卷三
集曹
卷四
仓曹
卷五
金曹
【臣】等，谨案隋书经籍志有九章，六曹算经一卷而无五曹之目，其六曹篇题亦不传，唐书艺文志始有甄鸾五曹算经五卷韩延五曹算经五卷李淳风注五曹孙子等算经二十。
卷鲁续新集五时时要术三卷甄韩二家，皆注是书者也；其作者则不知为谁，攷汉书梅福，传福上书言：臣闻齐桓之时，有以九九见者，顔师古注云：九九算术，若今九章五曹之辈，葢算学虽多，不出乗除二者而乗除不出自一至九，因而九之之数，故举九九为言，而师古即以其时所有九章，五曹等书实之，非梅福时，有是书也，朱彞尊曝书亭，集有五曹算经防云相传，其法出于孙武，然彞尊第曰：相传无所引证，葢不足据，观唐书，选举志称孙子，五曹共限一嵗既曰共限，则五曹不出，孙子明矣，姑断以甄鸾之注，则其书确在北齐前耳，自元明以来久，无刻本藏书，家传写讹舛，殆不可通，今散见永乐大典内者甄鸾，韩延，李淳风之注，虽亦散佚，而经文则逐条完善，今参互攷校，俾还旧观，遂为絶无仅有之，善本攷，夏侯阳算经引田曹，仓曹者二，引金曹者一，而此书皆无其文，然此书首尾分明，脉络通贯亦不似有所亡失，疑隋志之九章，六曹，其目亦同阳所引，田曹，仓曹，金曹等名，乃彼书之文，故不敢据以补入，以溷其真焉，乾隆四十七年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
钦定四库全书
五曹算经卷一
田曹
生人之本上用天道下分地利故田曹为首
今有方田，广从各五十六步，问为田防何答？曰：一十三亩竒十六步。
术曰：列田五十六步，自相乗得三千一百三十六步，以亩法除之，即得【案，亩法二百四十步】。
今有方田，广从各六十八步，问为田防何答？曰：一十九亩竒六十四步。
术曰：列田六十八步，自相乗得四千六百二十四步，以亩法除之，即得。
今有直田广八十步，从一百九十步，问为田防何？答曰：六十三亩竒八十步。
术曰：列广八十步，以从一百九十步，乗之得一万五千二百步，以亩法除之，即得。
今有圭田从三十步一头，广二十四步一头，无步问为田防何？答曰：一亩竒一百二十步。
术曰：列一头，广二十四步，半之，得一十二步，以从三十步乗之得三百六十步，以亩法除之，即得。
今有腰鼓，田从八十二步，两头各广三十步，中央广十二步，问为田防何？答曰：八亩竒四十八步。
术曰：并三广得七十二步，以三除之，得二十四步，以从八十二步，乗之得一千九百六十八步，以亩法除之，即得【，案此术踈舛当倍中央，广得二十四步，并入两头，广得八十四步，以四除之，得二十一步，以从八十二步，乗之得一千七百二十二步，以亩法除之，得七亩竒四十二步，】。
今有鼓田两头，各广四十步，中央广五十二步，从八十五步，问为田防何答？曰：一十五亩竒一百四十步，术曰：并三广，得一百三十二步，以三除之，得四十四步，以从八十五步，乗之得三千七百四十步，以亩法除之，即得【，案此术亦踈舛，当倍中央，广得一百四步，并入两头，广得一百八十四步，以四除之，得四十六步，以从八十五步，乗之得三千九百一十步，以亩法除之，得一十六亩竒七十步】。
今有弧田，八十步，矢五步，问为田防何？答曰：二百步术曰：列八十步，半之，得四十步，以矢五步乗之即得今有蛇田头广三十三步，胷广五十七步，尾广十八步，从九十二步，问为田防何答？曰：一十三亩竒一百九十二步。
术曰：并三广，得一百八步，以三除之，得三十六步，以从九十二步乗之得三千三百一十二步，以亩法除之，即得。
今有墙田方，周一千步，问为田防何？答曰：二顷六十亩竒一百步。
术曰：列田方，周一千步，以四除之，得二百五十步，自相乗得六万二千五百步，以亩法除之，即得。
今有箫田从四十八步一头，广二十五步一头，广三十五步，问为田防何？答曰：六亩。
术曰：并二广得六十步，半之，得三十步，以从四十八步乗之得一千四百四十步，以亩法除之，即得。
今有田桑生，中央从隅，至桑一百四十七步，问为田防何？答曰：一顷八十三亩竒一百八十步。
术曰：列一百四十七步，以二乗之得二百九十四步，以五乗之得一千四百七十步，以七除之，得二百一十步，自相乗得四万四千一百步，以亩法除之，即得。
今有邱田周六百四十步，径三百八十步，问为田防何？答曰：二顷五十三亩竒八十步。
术曰：列周六百四十步，【案原本讹作四百六十步，今改正】半之，得三百二十步，又列径三百八十步，半之，得一百九十步，二位相乗得六万八百步，以亩法除之，即得。
今有箕田一头，广八十六步一头，广四十步，从九十步，问为田防何？答曰：二十三亩竒一百五十步。
术曰：并二广，得一百二十六步，半之，得六十三步，以从九十步，乗之得五千六百七十步，以亩法除之，即得，今有四不等，田东三十五步，西四十五步，南二十五步，北一十五步，问为田防何？答曰：三亩竒八十步。
术曰：并东，西得八十步，半之，得四十步，又并南北得四十步，半之，得二十步，二位相乗得八百步，以亩法除之，即得。
今有覆月田，从三十步，径十步，问为田防何？答曰：一百五十步。
术曰：列径十步，半之，得五步，以从三十步乗之即得今有田形如牛角，从五十步，口广二十步，问为田防何？答曰：二亩竒二十步。
术曰：列口广二十步，半之，得十步以从，五十步乗之得五百步，以亩法除之，即得。
今有圆田，周七十八步，径二十六步，问为田防何？答曰：二亩竒二十七步。
术曰：先列周七十八步，半之，得三十九步，又列径二十六步，半之，得一十三步，二位相乗得五百七步，以亩法除之，即得。
今有环田外，周三十步，内周一十二步，径三步，问为田防何？答曰：六十三步。
术曰：并内外周得四十二步，半之，得二十一步，以径三步乗之即得。
今有田从一百步，广四十二步，中有圆池，周三十步，径一十步，问池占外，为田防何答？曰：一十七亩竒四十五步。
术曰：列从一百步，以广四十二步，乗之得四千二百步，为田积，又列池周三十步，半之，得一十五步，列径一十步，半之，得五步，二位相乗得七十五步，为池积，以减田积，余四千一百二十五步，以亩法除之，即得。
五曹算经卷一
钦定四库全书
五曹算经卷二
兵曹
既有田畴必资人功故以兵曹次之
今有丁二万三千六百九十二人，责兵五千九百二十三人，问防何丁出一兵，答曰：四丁出一兵。
术曰：列二万三千六百九十二人，以五千九百二十三除之，即得。
今有丁八千九百五十八人，凡三丁出一兵问出兵防何，答曰：二千九百八十六人。
术曰列八千九百五十八人以三除之即得
今有兵九百七十人，人给米七升，问计防何，答曰：六十七斛九斗。
术曰列兵九百七十人以七升乗之即得
今有兵三千八百三十七人，人给钱五百五十六，文问计防何，答曰：二千一百三十三贯三百七十二文术曰：列兵三千八百三十七人，以五百五十六文乗之即得。
今有兵三千一百四十八人，人给布一丈二尺三寸，问计防何，答曰：七百七十四端二丈四寸。
术曰：列兵三千一百四十八人，以布一十二尺三寸乗之得三万八千七百二十尺四寸，以五十尺除之，即得，今有兵一千三百六十二人，人给绢二丈八尺五寸，问计防何，答曰：九百七十疋，一丈七尺。
术曰：列兵一千三百六十二人，以绢二十八尺五寸乗之【案原本讹作以绢二丈尺八寸乗之今改正】得三万八千八百一十七尺，以四十尺除之，即得。
今有一万人，大将十人，裨将二十人，队将一百人，散兵九千八百七十人，给绢有差，大将人给三丈裨将，人给二丈，队将人给一丈五尺，散兵，人给九尺，问计防何，答曰：二千二百七十五疋竒三文。
术曰：列大将十人，以三十尺乗之得三百尺，又列裨将二十人，以二十尺乗之得四百尺，又列队将一百人以一十五尺乗之得一千五百尺，又列散兵九千八百七十人，以九尺乗之得八万八千八百三十尺，并四位得九万一千三十尺，以疋法除之，即得。
今有城周四十八里，欲令御贼，每三步置一兵，问用兵防何？答曰：四千八百人。
术曰：列城周四十八里，以三百步乗之得一万四千四百步，以三步除之，即得。
今有军粮米三千二百四十六斛，八斗七升，每斛直钱四百八十二文，问计防何，答曰：一千五百六十四贯九百九十一，文三分四牦。
术曰：列米三千二百四十六斛，八斗七升，以四百八十二文乗之即得。
今有车二万三千九百乗欲作方营每乗占地三步，问计防何，答曰：七万一千七百步。
术曰列车二万三千九百乗以三步乗之即得
今有马六千二百四十三匹，匹给粟五升三合问计，防何，答曰：三百三十斛，八斗七升九合。
术曰：列马六千二百四十三匹，以五升三合乗之即得今有牛六千五百头，头给刍七束，问计防何，答曰：四万五千五百束。
术曰列牛六千五百头以七束乗之即得
五曹算经卷二
钦定四库全书
五曹算经卷三
集曹
既有人众必用食饮故以集曹次之
今有粟七百五十斛，问为粝米防何，答曰：四百五十斛，术曰：列粟七百五十斛，以三十乗之得二万二千五百斛，以五十除之，即得。
今有粟二百九十斛，问为粺米防何？答曰：一百五十六斛六斗。
术曰：列粟二百九十斛，以二十七乗之得七千八百三十斛，以五十除之，即得。
今有粟五百六十斛，问为糳米防何？答曰：二百六十八斛八斗。
术曰：列粟五百六十斛，以二十四乗之得一万三千四百四十斛，以五十除之，即得。
今有粟三百六十二斛，问为御米防何？答曰：一百五十二斛四升。
术曰：列粟三百六十二斛，以二十一升乗之得七千六百二斛，以五十除之，即得。
今有粟五百六十斛，凡粟八斗，易麦五斗，问得麦防何？答曰：三百五十斛。
术曰：列粟五百六十斛，以五十乗之得二万八千斛，以八千除之，即得。
今有豆八百四十九斛，凡豆九斗，易麻七斗，问得麻防何？答曰：六百六十斛，三斗三升三合竒三升。
术曰：列豆八百四十九斛，以七十乗之得五万九千四百三十斛，以九十除之，即得。
今有钱二十七贯八百三十三文，凡五文，买棃三枚，问得棃防何？答曰：一万六千六百九十九枚竒四文术曰：列钱二十七贯八百三十三文，以三乗之得八万三千四百九十九，以五除之，即得。
今有米一千五百七十七斛斛，别加八斗三升，问讣防何，答曰：二千八百八十五斛，九斗一升。
术曰：列米一千五百七十七斛，以加米一斛，八斗三升乗之即得。
今有席一领，坐客一十二人，有席一千五百三十八，领问客防何，答曰：一万八千四百五十六人。
术曰：列席一千五百三十八，领以一十二人乗之即得，又有席一领，坐客二十三人，有席一千五百领，问客防何，答曰：三万四千五百人。
术曰：列席数一千五百领，以二十三人乗之即得今有席一领，坐客二十三人，有客五十三万三千六百八十人，问席防何，答曰：二万三千二百，三领竒十一人术曰：列五十三万三千六百八十人，以二十三人除之，即得。
又有席一领，坐客一十五人，有客四万四千六百二十五人，问席防何，答曰：二千九百七十五领。
术曰：列四万四千六百二十五人，以一十五人除之，即得。
今有凡酱二升，饲五人，有酱三百二十斛，问人防何，答曰八万人。
术曰：列三百二十斛，每上十之得三万二千，升以五人乗之得一十六万，升以二升除之，即得。
今有凡钱五文，买雉三只有钱一万七千五百二十五文，问得雉防何？答曰：一万五百一十五只。
术曰：列钱数一万七千五百二十五文，以雉三只乗之得五万二千五百七十五文，以五文除之，即得。
五曹算经卷三
钦定四库全书
五曹算经卷四
仓曹
众既防集必务储蓄故仓曹次之
今有二千七百户，户责租米一十五斛，问计防何，答曰：四万五百斛。
术曰列二千七百户以一十五斛乗之即得
今有官田九百亩，凡一步收粟三升二合，问计防何，答曰：六千九百一十二斛。
术曰：列田九百亩，以二百四十步乗之得二十一万六千步，以三升二合乗之即得。
今有粟七百斛，欲雇车运之，每一斛雇七升，问车主粟，主各防何？答曰：车主四十九斛粟，主六百五十一斛，术曰：列粟七百斛，以雇粟七升乗之得四十九斛，为车粟以减，本粟七百斛，余为主粟。
今有粟九百斛斛，别加二斗五升，问加防何，答曰：二百二十五斛。
术曰列九百斛以二斗五升乗之即得
今有圆囷，周三丈髙一丈六尺，问受粟防何？答曰：七百四十斛竒一尺二寸。
术曰：列周三丈，自相乗得九百尺以髙一丈六尺乗之得一万四千四百尺，以十二除之，得一千二百尺，以斛法一尺六寸二分除之，即得。
今有方窖，从一丈三尺，广六尺，深一丈，问受粟防何？答曰：四百八十一斛四斗竒七寸八分。
术曰：列从一丈三尺，以广六尺，乗之得七十八尺，以深一丈乗之得七百八十尺，以斛法除之，即得。
今有仓，从一丈三尺，广六尺，髙一丈中有从牵二枚，方五寸，从一丈三尺，又横牵三枚，方四寸，从六尺，又柱一枚，周三尺髙一丈问受粟，防何？答曰：四百七十一斛竒一百寸。
术曰：列从一丈三尺，上十之，得一百三十寸，以广六十寸乗之得七千八百寸，又列髙一丈上十之为一百，寸以乗之得七十八万寸为都积，又列从牵二枚，方五寸，自相乗得二十五寸，以从一百三十寸乗之得三千二百五十寸，以从牵二枚乗之得六千五百寸，又列横牵三枚，方四寸，自相乗得十六寸，以从六十寸乗之得九百六十寸，以横牵三枚乗之得二千八百八十寸，又列柱一枚，周三尺，上十之，得三十寸，自相乗得九百寸以髙一百寸乗之得九万寸，以十二除之，得七千五百寸，并从横牵及柱等三位得一万六千八百八十寸，以减都积，余七十六万三千一百二十寸为实，以斛法一千六百二十寸除之，即得。
又有仓，从一丈九尺，广一丈五尺髙一丈三尺，问受粟防何？答曰：二千二百八十七，斛三升竒一分一牦四毫术曰：列从一丈九尺，以广一十五尺乗之得二百八十五尺，又以髙一十三尺乗之得三千七百五尺，以斛法一尺六寸二分除之，即得。
今有平地聚粟，下周三丈髙四尺问粟防何，答曰：六十一斛，七斗二升竒一分三牦六毫。
术曰：列下周三十尺，自相乗得九百尺以髙四尺乗之得三千六百尺，以三十六除之，得一百尺，以斛法一尺六寸二分除之，即得。
今有内角聚粟，下周五十四尺髙五尺问粟防何，答曰：一千斛。
术曰：列下周五十四尺，自相乗得二千九百一十六尺以髙五尺乗之得一万四千五百八十尺，以九除之，得一千六百二十尺，以斛法一尺六寸二分除之，即得，今有半壁聚粟，下周三十六尺髙四尺五寸，问粟防何，答曰：二百斛。
术曰：列下周三十六尺，自相乗得一千二百九十六尺以髙四尺五寸乗之得五千八百三十二尺，以十八除之，得三百二十四尺，以斛法一尺六寸二分除之，即得，今有外角聚粟，下周四十八尺髙六尺问粟防何，答曰：三百一十六斛竒八分。
术曰：列下周四十八尺，自相乗得二千三百四尺以髙六尺乗之得一万三千八百二十四尺，以二十七除之，得五百一十二尺，以斛法一尺六寸二分除之，即得。
五曹算经卷四
钦定四库全书
五曹算经卷五
金曹
仓廪货币交质变易故金曹次之
今有五百六十五户，户责丝一斤，十一两八铢，问计丝防何？答曰：八石五斤三两，八铢。
术曰：列一斤，通作十六两，纳十一两，得二十七两，以二十四铢乗之纳八铢，得六百五十六铢以乗户五百六十五，得三十七万六百四十铢以二十四铢除之，得一万五千四百四十三两竒八铢又以十六两除之，得九百六十五斤竒三两以三十斤除之，得三十二钧竒五斤又以四钧除之，即得。
今有五百六十五户，共责丝八石，五斤三两，八铢问：户出丝防何？答曰：一斤十一两八铢。
术曰：列丝八石，五斤三两，八铢以四乗八石得三十二钧，以三十斤乗之纳五斤得九百六十五斤，以十六两乗之纳三两，得一万五千四百四十三两，以二十四铢乗之纳八铢，得三十七万六百四十铢以五百六十五户，除之，得一户六百五十六铢，以二十四铢除之，得二十七两竒八铢以十六除之，即得。
今有七百三十八户，共请丝二十七斤五两，问户得防何？答曰：一十四铢，二絫，一黍竒一铢二黍。
术曰：列丝二十七斤，以十六两乗之纳五两，得四百三十七两，又以二十四铢乗之得一万四百八十八铢以七百三十八户，除之即得。
今有丝一两直钱五文，有丝一百八十八斤一十两，问计直防何？答曰：一十五贯九十文。
术曰：列丝一百八十八斤，以一十六两乗之纳十两，得三千一十八两，以五文乗之即得。
今有丝九两，得绢一疋，有丝三百二十四斤，问计得防何？答曰：五百七十六疋。
术曰：列三百二十四斤，以十六两乗之得五千一百八十四两，以九两除之，即得。
今有生丝一斤，为练丝一十二两，有练丝一千五百八十七两，问生丝防何？答曰：二千一百一十六两。
术曰：列练丝一千五百八十七两，以十六两乗之得二万五千三百九十二两，以十二两除之，即得。
今有贵丝一两直钱五十六文，贱丝一两直钱四十二文，有钱一百三十一贯八百一十文，问：各得防何？答曰：各二钧，二十四斤一两。
术曰：列钱一百三十一贯八百一十文为实，并丝贵贱价，得九十八文为法，以法除实，得丝一千三百四十五两，以十六两除之，得八十四斤，余一两次置之，以三十斤除之，即得。
今有锦一疋直钱八贯，问一丈一尺一寸，各直防何，答曰：一丈二贯文一尺，二百文一寸二十文。
术曰：列钱八贯，以四十尺除之，即尺价，进位即丈价退位，即寸价。
今有金二斤，令九十六人分之问，人得防何？答曰：八铢术曰：列金二斤，以十六两乗之得三十二两，又以二十四铢乗之得七百六十八铢，【案原本脱得字，今补】以九十六人除之，即得。
今有钱二百三十八贯五百七十三，文足欲为九十二陌，问得防何？答曰：二百五十九贯三百一十八文竒足钱四分四牦。
术曰：列钱二百三十八贯五百七十三，文足以九十二除之，即得。
五曹算经卷五