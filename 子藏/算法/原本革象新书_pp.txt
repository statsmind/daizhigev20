钦定四库全书     子部六
提要
革象新书五卷  ，  天文算法类一【，推步之属，臣】等谨案：革象新书五卷，不着撰人名氏，宋濓作序，称赵縁督先生所着，先生鄱阳人隠遯自晦，不知其名，若字或曰名敬，字子恭，或曰友，钦弗能详也。王祎尝刋定其书，序称名友，某字子恭，其先于宋有属籍，考宋史，宗室世系表，汉王房十二世，以友字聨名，书中称嵗策加减法，自至元年辛巳，行之至今，其人当在郭守敬后时，代亦合然语，出传闻，未能确定都卭三，余赘笔称，尝见一杂书云：先生名友钦，字敬夫，饶之徳兴人，其敬字子恭，及字子公者，皆非亦不言，其何所本？惟其为赵姓，则灼然无疑也。其书自王祎删润之，后世所行者皆祎，本赵氏原本遂佚，惟永乐大典所载与祎本参校，互有异同，知姚广孝编纂之时所据，犹为旧帙，祎序颇讥其芜，冗鄙陋，然术数之家，主于测算，未可以文章工拙相绳，又祎于天文星气，虽亦究心，而儒者之兼通，终不及専门之本业，故二本所载，亦互有短长，并録存之，亦足以资参考其中，如日至之，景一条周髀，谓夏至日直内，衡冬至直外衡中国近内，衡之下地平，与内衡相际于寅，戌外衡相际于辰，申二至长短，以是为限，其寒暑之气，则以近日逺日为殊而此书谓日之长短，由于日行之高低，气之寒暑由于积，气之多寡，天周嵗终一条天左旋，其枢名赤，极日右旋，其枢名黄极经星亦右旋，宗黄极以成嵗差而此书谓天体不可知，但以经星言之，左旋论东西，不论南北，右旋论南北，不论东西，截然殊致，而此书谓如良驽二马，驽不及良，一周遭则复遇一处，日道嵗差一条嵗差由于经星，右旋凡考，冬至日躔某星，防度防分为一事，至授时法所立加减，谓之嵗实消长与恒气冬至定气冬至，又为一事，迥乎不同，而此书合而一之，又天地正中一条，日中天，则形小出地，入地则形大，乃气之故，而此书谓天顶逺而四旁近又南北度必测，北极出地东西度，必测月食时刻，别无他术，而此书欲以北极定东西之偏，正以东西，景定南北之偏正，地域逺近一条地球，浑圆随处皆有天顶，而此书拘泥旧説谓阳城为天顶之下，又元史所记，南北海昼夜刻数，各有盈缩，而此书为南方昼夜长短不较多，又时刻由赤道度，而景移在地平，故早晚景移迟，近午景移疾愈，南则迟者愈迟，疾者愈疾，而此书谓偏西则早迟，而晚疾偏东，则早疾而晚迟，月体半明一条，凡日月相望，必近交道，乃入闇虚逺于交道则地不得而掩之，而此书为隔地，受光如吸铁之石，其论皆失之疏舛，他如以月孛之孛为彗孛之孛，谓地上之天，多于地下之天，谓黄道嵗嵗不由旧路，谓月驳为山河影，谓月食谓受日光，多阳极反亢，谓日月围径相倍，谓闇虚非地影，或拘泥旧法，或自出新解于测验，亦多违失，然其覃思推究，颇亦发前人所未发，于今法为疎于古法则为已宻在元以前，谈天诸家犹为有心得者，故于讹误之处，并以今法加案驳正，而仍存其説以备一家之学焉，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
革象新书卷一     元 赵友钦 撰
天道左旋     日至之景
嵗序终始     闰定四时
天周嵗终     厯法改革
星分棊布     日道嵗差
黄道损益
天道左旋
古人仰观天象，遂知夜乆而星移斗转渐渐不同。昬，暮，东出者晓，则西坠昬暮不见者，晓则东升，北天之星，虽然，旋转未尝入地，四时皆见，其彻夜在天，然其旋转，有甚窄者，以衡管窥之，众星无有不转，但有一星，旋转最密，循环不出于管中，名曰纽星者是也，古人以旋磨，比天则磨脐，比为天之不动处，此即纽星旋转之所，名曰北极【，案日右旋成，寒暑月右旋成朔望，五星右旋成，伏见经星右旋成嵗差其理一也，又皆随大气运之而左以成东出西没之象，经星之右旋甚防，故昔人不觉，遂以左旋之天归之，经星耳，北极，乃左旋之枢，歩算家谓之不动处，贾逵，张衡，蔡邕，王蕃，陆绩皆以纽星为不动处，梁祖暅之，测纽星离不动处，一度有竒元郭守敬测离三度有竒矣】亦犹车轮之轴，瓣瓜之攒顶也，复观南天，虽无彻夜见者，但比东西星宿旋转，则不甚逺由是而推，乃是南北俱各有极，北极在地平之上，南极在地平之下，今比北极为瓜之聫蔓处，南极为瓜之有花处，东西旋转，最广之所比乎？瓜之腰围北极傍，虽然，旋转常在于天，南极侧近，虽然，旋转不出于地，如是，则知地在天内，天如鸡子，地如中黄，然鸡子形不正圆，古人非以天形相肖而比之，但喻天包地外而已，以此观之，天如蹴毬，内盛半毬之水，水上浮一木板，比似人间，地平板上，杂置防细之物，比如万类蹴毬，虽圆转不已，板上之物，俱不觉知，谓天体转旋者，天非可见其体，因众星出没于东西管辖，于两极有常度，无停机，遂即星所附丽，拟以为天之体耳。
日至之景
古者因见天暑，而日髙近北天寒，而日低近南，遂立表木以测其长短之景，东出西没之时，表景最长，日正中天，表景最短，若以四时验之，中昼之景渐短，逐日不同，乃以中昼表景极短之日，为夏至中昼表，景极长之日，为冬至中昼之，景所以短者，葢日近北而髙所以长者，葢日近南，而低日髙则行天必乆而昼长昼长，则人间阳气积多而暑日低，则行天不乆而昼短，昼短则人间阳气渐少而寒，【案周髀算经夏至日值内衡，冬至日，值外衡春秋分日，值中衡地在天之中央，周圆皆应天度人居地面目之，四望成地平而中土，近内衡之下，地平与内衡相际于寅，戌与外衡相际于辰申，故夏永而冬短，此以髙低言其説殊踈又日气常下行火气常上行相应之义也。夏至日行，近中土之天顶，盛阳下行，故暑犹近火之焰也，冬至日行逺中土之天顶侧，照则力减，故寒犹逺于火之焰也，此専以气积言其説亦疎】此寒暑，因日而变也。
嵗序终始
古人以冬至为第一日逐日记之，第三百六十六日中，昼景复最长，是为次年冬至数，夏至亦然故曰三百六旬有六日，二至未定时辰，但以午景验之，似乎皆在午矣，虽云三百六十六日为一朞，然第一日午中数至第三百六十六日午中只满三百六十五日，比似初一日午中数至，初六日午中只满五日也，积二朞满七百三十日，积三朞满一千九十五日，积四朞满一千四百六十日，第一日为第一，冬至第三百六十六日为第二，冬至第七百三十一日为第三，冬至第一千九十六日为第四，冬至第一千四百六十一日为第五，冬至五次，冬至，只得四朞满一千四百六十日，然古人于第一千四百六十一日测午景，尚未极长，第一千四百六十二日，才是冬至，如此则四朞之日满一千四百六十一，每年三百六十五日有余，积四年之余，总多一日，一日十二时四分之，则每年有三时为余数，古人谓三百六十五日四分日之一，葢将一日分与四年为余数，每年得四分之一也，【案古法，每歳三百六十五日四分日之一，约计大致耳，太初法大于四分日之一以后，诸家推歩皆不及四分日之一，】一日，既作四分，则当定二至之时辰，然二至时，辰难必其的当，酌量拟度，以定之耳。
闰定四时
古人测验，得月圆一次，不及三十日止，是二十九日有余，十九年积六千九百三十九日，余九时数内月圆，二百三十五次，置立铜壶，木箭漏水之法，其水渐次消长，则其箭渐次浮沉，箭在分为百刻，沉浮一次，是为一日刻者，刋之于箭也，一时八刻有余，三时总二十五刻，如是，则每年三百六十五日，二十五刻也，十九年积六千九百三十九日七十五刻，均作二百三十五朔，每朔计二十九日五十三刻有竒其余数均分不尽，若将一箭百刻，变为二百三十五画而如总朔之数，则每朔得二十九日，余一百二十四画，尚有余数，均分不尽，遂将已分之画，又复细分为四，如是则一日百刻，变为九百四十画，每朔该二十九画矣，所以四其二百三十五者，葢每年有余数四之一，其四之一，细为二百三十五画而如总朔之数，则一日该九百四十画，方可均而无余，以九百四十名为日法，每年三百六十五日，余二百三十五，画乃九百四十之二百三十五，此数即是每年余数四之一，每朔二十九日，其余亦云九百四十之四百九十九，若以整数，二十九日，亦分细画，则每朔该二万七千七百五十九画，每年三百六十五日有余，均分作二十四气，每气计一十五日，余二百五画六十二秒半，此葢又以一画细为百秒也。两气计三十日四百一十一画余二十五秒，是为一节，若一朔比之相较，八百五十二，画二十五秒，名曰一月之闰数，一节三十日有余，其余数四百一十一画二十五秒，名曰气盈，一朔不及三十日，是三十日内有亏，乃亏四百四十一画，名曰朔虗并气盈朔虗之数得八百五十二，画二十五秒，即一月之闰数也，每年十二月共计，闰数一万二百二十七画，积十九年，共计闰数，一十九万四千三百一十三画，若二万七千七百五十九，画闰为一朔，则该七闰无余，月光晦而复苏，为朔朔在本日四百四十，画以前者，则第三十日为后朔，朔在四百四十一画以后者，则第三十一日为后，朔所以然者，葢画少是本日早时，虽加一朔之数，后朔，止是第三十日内画多是本，日晚，时既加一朔之数，则后朔在第三十一日矣，后朔在第三十日者本朔只领得二十九日，谓之月小，后朔在第三十一日者，本朔方领得三十日，谓之月大，则干名与后朔同，月小则不同矣。月朔时刻，非可以眞知其数，乃酌量拟度，权定于本日之刻画耳，每年二十四气于内，十二节气十二，中气，十九年之内，中气有二百二十八，若一朔之内，置一中气，则七朔无中气者，是闰有正月中气者为正月，有二月中气者为二月，他月皆然，若是则闰月必无中气矣，年有闰月者十三朔，无者十二朔，古人以十九年为一章，初年甲子日，子时朔旦冬至在嵗次甲谓之至，朔同日第二十年为第二章首，复得至，朔同日，然非甲子之日，先期夜半乃癸卯日酉时第三十九年为第三章首，复得至，朔同日，乃是癸未日午时第五十八年为第四章首，复得至，朔同日乃是。癸亥，日卯时第七十七年至朔又复同日乃癸卯日子时，因其至，朔同在夜半，与第一章初年同，遂以七十六年，名一蔀蔀者，以至朔同在夜半蔀蔽昧之时也第七十七年为第二蔀首，每蔀四章，其第七十七年亦曰：第一章首毎章，甲子，差三十九日九时，总四章共差一百五十九日，于内甲子整数两，周除一百二十日，每蔀只差三十九日总二十，蔀名曰一纪，总差七百八十日计，甲子十三个，周整数无余，乃无差，如是则一纪总一千五百二十年，必然至朔同于甲子，日之先期，夜半，但非甲子歳首总三纪，积四千五百六十年，至朔同于甲子，日之先期，夜半又在甲子，歳首总防如初，名曰一元，一元之内嵗次甲子者七十六，与蔀年同积一百六十六万五千五百四十日，日为甲子者二万七千七百五十九，其数与每朔之积，画相同一蔀之内，积日亦同此数。葢一元有六十蔀也，日法，九百四十，故九百四十朔为一蔀，在昔黄帝命大挠作甲子，首作算数，羲和占日，常仪占月，车区占星气，伶伦制律吕，容成总斯六术而造厯即此厯数也，自黄帝调厯以至汉前诸厯虽推歩而先后其气朔，然数之多少短长，犹未増减在后，渐渐増减之，以至于今，益加详密矣。
天周嵗终
古人仰观天象，见众星昬晓出没，乃知天体，每日运转一周，然众星昬见四时，渐渐不同。唐，虞之时，日永则心防，当南方正午之位，心防三星中赤者，名曰大火，故曰：日永星火，日短则昴，防当午位，春中则张翼之类，当午位南方，七防配朱雀，故曰：日中星鸟，秋中则虗防当午位，歳歳皆然，古人因见四时昬晓之中星不同，乃知太阳所躔渐异，歳终而中星复旧，是太阳亦复旧，而行天一周矣，每年三百六十五日，余四之一，故亦以周天分为三百六十五度，余四之一歳数与天数相同，故曰天周歳终太阳，一日行一度，分，寸；尺，丈，引名曰五度分，天为度者，亦是度量之义，似乎以太阳为尺，其一度，即日圆之径数也，【案古，字度渡，通用度者，行而过之之名，以日右旋一昼夜，所过即为一度，故后汉书云：在天成度，在厯成日古法，歳三百六十五日四分日之一，因定天周为三百六十五度四分度之一，此所言殊，夫命度之意，】于日行之道，定二十八防之名防之，星数多寡不等，各就其数，内定一，为距星距者，隔越之义，乃以此二十八距星。为各防之，界各防度数，由此而分，且如南斗，从柄而起，以第三为距，前二，及为距之半，未离于箕，而尚属于箕，余三半，方在本防度内，然本防之星，数少所占，乃有二十余度者，葢斗牛之间，又有建星等，类不在，武七防之数，就附于斗，所以斗星虽少，而占度却多他防亦犹是也。及观太隂所躔昬晓渐异见，其移六七度，遂知一日之内，月行十三度有奇，月与日同躔之时，谓之合朔月与日对，光满匡廓，两轮相望，名曰望近一逺三月体黑白各半，似乎张之弓，名曰月，行及日光尽体伏，名曰晦此，晦朔望之名义十九年为一章之内，太阳在天，一十九周太隂在天二百五十四周于月，周之数，减去日，周则为二百三十五朔，十九日之内，太阳行十九度太隂行二百五十四度与十九年，周天之数相同，以二百五十四度于十九，则知太隂每日行十三度，余十九之七，每年行十三周十九之七，每日太隂逺太阳十二度十九之七，每年太隂太阳十二周，余十九之七，故每年之日月合十二朔余，十九之七为闰积，十九年七闰也，一朔之内，太阳行二十九度，余九百四十之四百九十九太隂行一周外，余数与太阳同太隂一周止该二十日，余三百二画有奇，旧云：天道左旋，日月右转，葢谓日月附着天体，天虽一昼夜而周太阳于天，止移一度太隂则移十三度有奇，在后推测，却是日月与天道相逺而不附于天，如此，则是太阳每日周地一遍，每年总计三百六十五周，余四之一，天多过一度，则亦是每日周地三百六十六度，余四之一，太阳每日不及天运一度太隂每日与太阳相去十二度，余十九之七，却是日速月迟，由是观之，日月右旋之説乃厯家用逆推之术，取其简省，筹策耳，日月相防为朔朔者，月终而复始也月迟日速厯二十九日四百九十九画而复同度，今以良驽，二马比之日，比良马，月比驽马一度，比之一里，日月绕地一周，比似马之循环，封疆一遍，每里分为十九段，每段为小尺良马，每日周遭一次，计行三百六十五里，四段七十五尺，驽马，每日不及一周，遭止行三百五十二里，十六段七十五尺，较迟一十二里七段，即所谓不及十二度十九之七也；以段计之，每日渐多，二百三十五段，以尺计之，每日渐多，二万三千五百尺，每画渐多，二十五尺，良驽一处，同时发程，乍分先后不甚相逺歴一十四日七百一十九，画半良驽，相距半周遭又歴此数总二十九日四百九十九画，驽不及良，一周遭二马，复同一处矣！此即一朔之喻，次朔而复相，防不防于元所相防九百四十，次方于元所相防，乃一蔀之数也，古人又云：天与日防者，天体每日绕地而行，三百六十六度，余四之一，太阳每日绕地一周，计三百六十五度，余四之一，天不可知其体，但以经星言之，天速日迟，每日不及一度，一年而不及一周，则日复旧躔，故曰：天与日防，亦可以良驽，二马比之兹不赘，【案天左旋，其枢名北极，亦名赤极日，右旋其枢，名黄极经星亦右旋，宗黄极以成嵗差故春分黄赤道之交，古在赤道外之星今移，而入赤道内，秋分黄赤道之交，古在赤道内之星今移，而出赤道外此云，天体不可知，但以经星言之谬也，左旋，乃东西旋一，凖乎赤道而宗赤极右旋，乃南北旋日，与经星皆凖乎黄道而宗黄，极月五星各行一道，各宗一极，月曰白道，白极五星之道与极各以其星名之此用，后儒附防之説不知左旋论东西，不论南北，右旋论南北，不论东西，截然殊致，非用逆推之术，简省筹策也，】十九年，则天与日防而月亦防是为一章之数，但非子时相防，若四章为一蔀，则日月皆与天防于夜半皆在地平之下，乃日月与天地四者俱防也此云良驽九百四十防，而方防元所者，以九百四十防，比一蔀之朔，防于元所，比日月之与地，防此止，比日月与地防而不比天防故不喻及一章之数。
厯法改革
一阳生于子中，才交冬至，已属次年，葢冬至日极于南，却转而北，午景极长，渐改而短，亦犹夜以后属。次日界于子时，正中，世间人事一日，始于天晓，一年始于建寅之月，故古者以建寅之月为正，如此，则子丑两月，虽属次年纪厯则犹在旧歳，谓之敬授人时，即今月蚀夜半后，虽近晓亦止，以当夜言之，与子丑两月，尚作旧年相似，三统之説谓夏正建寅商正，建丑，周正建子，先儒考索，乃知商周二代，虽以子丑为分，颁授时之首，而月数未尝改易，【案左传，昭公十七年，梓慎曰：火出，于夏为三月，于商为四月，于周为五月，乃月数改易之明证，此用后儒附防之説谬也】至于厯法则因气朔有差，后世累改由古及今六十余厯矣，周衰之时，司天失职，汉太初厯粗为可取，然犹踈畧未宻唐一行作大衍厯当时以为密矣。以今观之，犹自甚踈葢嵗浅则差少，未觉，久而积差渐多，不容不改，要当随时测验，以求天数之真。
星分棊布
天体如圆瓜，古人分为十二次，乃似瓜有十二瓣也，周天三百六十五度，余四之一，均作十二分，则一瓣计三十度四十三分七十五秒，度度皆辐辏于南北极，如是，则其度敛尖于两端，最广处，在于瓜之腰一围，名曰赤道其度，在赤道者，正得一度之广，去赤道逺者渐逺渐狭虽有一度之名，寔为无腰围一度之广矣，各度皆以二十八宿之距星纪数，谓之经度，古人又谓天体如弹丸，东西南北相距皆然，东西分经，则南北亦当分纬，纬度皆以北极相去逺近为数亦是三百六十五度，余四之一，两极相距一百八十二度六十二分五十秒，赤道横分两极，与极相逺各九十一度三十一分二十五秒，天顶，名曰嵩髙北极偏于嵩髙而北者五十五度有竒赤道则斜倚在嵩髙之南三十六度，葢北极既偏于嵩髙之北南极，既偏于地中之南，所以赤道不得不斜倚于南也，赤道虽倚，南于东西两傍犹在卯酉正位，由是观之，所谓天如弹丸者，得其圆象之似，所谓天如倚葢者，但以言其葢顶斜倚而辐辏，所谓天如鸡子者，喻其天包地外而已。
日道嵗差
日行不由赤道，昼永在赤道北，昼短在赤道南，其道别名黄道，黄道之与赤道似乎两环交差，且以冬至为始言之太阳，当时在赤道之南，横距赤道二十三度九十分，从冬至后行渐近北，迆逦向于赤道及乎仲春之时，斜去冬至躔九十一度有奇，则在赤道之交矣，过交入赤道北斜去九十一度有奇，及于夏至躔，则又与赤道逺最近于北，横距亦二十三度九十分，从此渐渐转南，非由故道，乃一环而循歴两边亦向赤道及乎仲秋交于赤道已，斜去夏至躔九十一度有竒非春中之交，乃相对处耳。过出赤道南斜去赤道九十一度有竒及乎冬至，又躔元度故曰天周嵗终尧典云：日短星昴者，乃仲冬昴宿昬见于午方，昬时若昴防正南，则知日躔虚防，何以言之？正东之方，名曰卯位，正西之方，名曰酉位，日正南处，名曰午位，一日十二时太阳厯过十二位，乃定方也。天以各宿经度分，为十二次，乃动体也，动者无常位，名曰天盘，定方有常位，名曰地盘，仲冬，太阳在虚，防虚属天盘，子酉，时太阳在酉，方此际天盘子加地，盘酉子加酉，则酉必加午，昴防属天，盘酉，故昬见于正南，汉作太初厯推歩得冬至日在牵牛之初，今之授时厯推歩日躔，当至元冬至，乃在箕九度二十二分，一十八秒，以汉武时较帝尧时已差一二十度，当时唐都洛下闳，但拟八百年差一度，虽知有差，尚自疎畧晋虞喜不用，天周嵗终之术谓天度与嵗日数殊天，自为天嵗自为歳始，将天体为三百六十五度二十六分，乃四分之一，有余歳防为三百六十五日，二十四分，乃四分之一，不足一年差二分五十年差一度，宋何承天以为嵗差太速改为百年差一度，周天作三百六十五度二十五分半周嵗作三百六十五日，二十四分半，隋刘焯又从而酌中以七十五年差一度，唐一行以八十三年差一度，自后诸厯各各不同，宋厯多在七十五度，左右统天厯谓周天赤道三百六十五度二十五分七十五秒，周歳三百六十五日，二十四分二十五秒，百年差一度半，然又谓周歳渐渐不同，上古歳防多后世歳防少如此，则上古歳差少，后世嵗差多当今厯法仿之，立加减歳防之法，上考往古，百年加一秒，下验将来，百歳减一秒，至元辛巳行用，至今秒数，尚作二十五犹未减也，三代以前，未有歳差之术，晋，宋而后，虽立嵗差之术时，或议论不定，李淳风犹自执説无差谓冬至常躔斗十三度，至一行作大衍厯而后论定以后，必立歳差嵗差之法虽立，然差数嵗嵗如一于前，加后减之法，犹自未知，今则知加减矣。若欲测其加减，亲切之数非嵗久曷能知之？【案嵗差由于经星右旋，此考冬至日躔某防，几度几分之一事至，授时法立，加减谓之嵗实消长与恒气冬至定气冬至为一事，知定气之故，则不必言消长矣，二事各殊絶不相涉合而论之，殊疎】授时厯以赤道分三百六十五度二十五分六十四秒，周天分，三百六十五度二十五分七十五秒，相较一十一秒者，葢黄道一周，同于歳防止计三百六十五日，二十四分二十五秒，有似周天，尚未足一分五十秒，是谓嵗差其一分五十秒，不在瓜之腰围横距赤道二十四度，敛而狭之，止广一分，三十九秒，以此一分三十九秒，并入歳周，故云黄道三百六十五度二十四分，六十四秒，黄道虽是嵗差冬夏二至日躔必然，横距赤道二十四度，黄道歳歳不由旧路，差移一分有余，斜络于二十八宿度之间，歳久则遍满而无非行，过之所矣，今人斜卷麻苎之絘，周遭往返，非复故处，丝渐移重复，缠络而成团者，名曰絘团，以喻此理最切，【案赤道为天之中，如瓜之，腰围黄道斜交于赤道半在赤道南，半在赤道北最逺距赤道二十余度，冬至最南，夏至最北，相距四十余度，冬至后自南敛北，夏至后自北发南日发敛于四十余度之间，右旋适一周而成嵗于黄道本无纎防之，差使发敛，未终则未成嵗矣一嵗之日躔起冬至，复值其起处，而列防部，星则稍移而前，积至六七十年差一度，是星右旋，离最南一度，非日躔黄道未至，最南一度也，唐一行分天，自为天嵗自为嵗其所谓天指列宿之天，所谓歳指日躔黄道分而二之是也。然立法乃减歳余，益天周谓嵗周不及天周，非也，此仍一行，诸人之谬，而言黄道嵗嵗不由旧路，尤足滋惑，】唐，虞之时，冬至日躔，子夏至日躔，午春分日躔卯，秋分日躔，酉至今未及四千年冬至，日已躔寅夏至，日已躔申春，秋二分已躔，巳亥计其嵗差已退四五十度矣，由是观之，后万余年，冬至日反躔，午夏至日反躔，子春卯秋酉，亦各互易，若周遭而复于旧躔，当在二三万年间，逆而推之，帝尧以前，亦必如是，此决然之理也。北斗有柄，常指天盘卯辰间，唐虞之际，冬至太阳躔虚，昬见时天盘，卯辰间加于地，盘子故，十一月，以斗柄指子为説天旋一昼夜，而周酉末，戌初则指丑矣；斗，牛：女！虚危室，壁，北天七防也三冬太阳躔之故曰日在北陆，今则嵗差太阳冬至已躔箕属，寅冬至后日方躔斗，如此，则季冬日在北陆冬至已前，尚在东陆也，冬至昬见时太阳随天盘寅，以加地盘，申酉界畔，其天盘卯辰之间，却加地盘戌，仰观斗柄指戌，而不指子矣，今人于十一月，犹以斗柄指子为説是未知嵗差者也然天体于一时，转一位，戌末，亥初却仍指子但不可言初昬指耳，夫日躔既已嵗差则昬旦亦差唐，虞初昬，乃今戌亥之时在后，仲冬日差，在卯则斗柄，夜半指子差在午，则平旦指子差在酉，则日中方指子谓闰月指两辰之间者，可发一笑欤。
黄道损益
子正枵中于虗七度赤道均分周天防度十二次各三十度四十三分七十五秒，是将子中为的而分之，黄道防度与赤道防度有多寡之不同，各次之，黄道防度亦不等，所以然者，冬夏二至之日，黄道平，近于两极，其度敛狭，每度约得十之九，春秋二分，斜行赤道之交，赤道所在度既广，而又斜行每度十有一矣，四立之日度，在酌中处，其余渐广狭，迆逦而推，今之授时厯歩得冬至日躔箕防以此寅申度数最少，巳亥，度数最多，其余则多寡稍近。
<子部,天文算法类,推步之属,原本革象新书>
钦定四库全书
革象新书卷二     元 赵友钦 撰
积年日法     元防运世
气朔灭没     日月盈缩
月有九行     时分百刻
昼夜短长     气积寒暑
天地正中     地域逺近
积年日法
前代造厯者逆求往古，冬至嵗月曰上元乃履端于始也，从上元而下至当时顺推以后，求其余分，普尽总防如初，乃归余于终也，一日百刻，亦曰百分，一分又为百秒，求其积年，总防虽以百分万秒重叠，细作名项筹防亦不能齐，是以必立日法，古者以九百四十为日法，即所谓一箭之分画也，始于至朔，同在甲子，夜半复防如初，名曰一元，但积年，四千五百六十而已。后世推步，知十九年七闰，尚有余数，兼欲七政皆齐，是以履端归余之算，非积年数千万，不可诸厯更改其余数多寡不定，各立日法，有作八十一者，有三千四十者，有作九千七百四十者，不必枚举之，然有所谓截元厯但将推步定数为则顺算逆考，不求其齐，当今至元，辛已，改授时厯采旧厯截元之术，凡积年日法，皆所不取，葢厯年未久，已有先天后天之失，况逺求数千万嵗岂可必其总防邪？且黄帝之时，大桡始作甲子，今欲求甲子于黄帝以前，徒使筹防繁杂，终不得天道之真也。
元防运世
古者推步七政，多求其总防于甲子顺算逆，考上下数千万年，然诸厯履端归余，各有逺近多寡难见，此是彼非，李淳风在唐太宗时官为太史令，能豫知武氏有天下，可谓精于术数矣，然所造麟徳厯乃为僧一行所非麟徳术疎他且未论，但日行之道嵗嵗有差汉晋以来已有其説淳风乃谓冬至太阳常在斗十三度，万古不移，其説有所不通矣。一行造大衍厯当时尝以为密，俱用其法，推至于今冬至，已差二日，如此，则淳风一行之积年日法，俱不可求厯元之终始，岂非逺而难测邪？近世康节先生作皇极经世书，以十二万九千六百年，为宇宙之终始，世人多信，其説以愚观之，实不可准，今当言其所以然，康节之説盖谓小可观，大遂以嵗月日时比，作元防运世一元有十二防，比一年之十二月也，一防有三十运，比一月之三十日也，一运有十二世，比一日之十二时也，其下则一时为三十分，一分有十二秒，三十年为一世，三百六十年为一运一万八百年为一防，十二万九千六百为一元，天始于子防地始于丑，防人生于寅，防谓之开物至戌，防则闭物矣，夏禹八年甲子，用为午防之。初，当今泰定，甲子，乃午防第十运之戌，世初年也，蔡氏曰：康节何以知之？以当时日月，五星，推而上之所以得之也，其书郤不曽载，逆推之法，今以诸厯详酌而求其皇极之元，非特七政，无总防之事，抑皆散乱无伦，且古厯元纪蔀章年月日时，各有其事，所谓时者，太阳所歴地盘十二方位也，所谓日者，太阳出没一周也，所谓月者，太阴盈亏始终也。以十二节论之，即是太阳歴遍十二辰也，所谓年者，寒暑荣枯之变也，所谓章者，至朔合于一时也，所谓蔀者至，朔合于子时也，所谓纪者，至朔防于甲子日夜半也，所谓元者至，朔于甲子夜半又是甲子嵗首也康节立元防运，世各无其事，但以十二与三十相参，甲子而为之，其以三十年为一世者，本非天道，不过以人生壮有室，人子相见，为一世也，厯家虽约三十日为一月，气盈朔虚却多寡不齐，葢一年计三百六十五日，余四之一，均为二十四气，则每月之两气该三十日四十三分有竒两月相距，只该二十九日五十三分有余，康节乃例以三十为用，是将整齐之数，推不齐之运，犹月皆大尽，而无小尽，亦不置闰矣，造厯者不取其説良有以夫。
气朔灭没
厯家算灭没，二日唐一行以前，其术不同，今载于授时厯者乃放一行而为之也，没用气盈而推灭，用朔虗而求所谓没者朞三百六十五日，二十四分二十五秒，均为二十四气，每气均为三，每均为五段，如此，则一朞为三百六十段，每段计一日一分四十五秒六十二毫半冬至，便为第一段，小寒次为第十六段，其余可以类推，所谓段者，日日有之，若或一日之段在于九十八刻五十四，秒三十七，毫半以后者，则谓之没没之，次日必无其段，葢其二段，跨三日，先一日者九十九刻，左右后一日者一刻，左右而已，此二段之闲，虽止是一日一分四十余秒，但一日整在中间，余数跨在前，后两日之首尾，故曰，跨三日，若遇无段之日，则其先一日必是没，所谓灭者，每朔二十九日五十三分五秒九十三，毫均为三十段，每段计九十八刻四十三，秒五十三毫一十芒，常朔之日辰，便为第一段常望便为第十六段，其他可以类推，所谓段者，亦日日有之，若或其日之段在九十八刻四十三，秒五十三毫一十芒以后者，则谓之灭；若是灭者，百刻之内，必有两段，葢是两刻之间，百刻不足，止包一日内也，凡刻分极少，是半夜后刻分极多，是夜半前夜半前是一日极终处，没灭乃已。极之义也。故选日者或忌之。
日月盈缩
古者推步得一昼夜之间，月行十三度余，十九之七，然每夜观望，其所躔，或先期或后期有差，至四五度者，后汉刘洪始考究之，由是知其疾行则十四度余约四之三迟行，则止十二度有余，中间渐疾渐迟，大率二百四十八日盈缩九帀，既知月有盈缩矣，隋之刘焯，始觉太阳亦有盈缩，最多之时在于春，秋二分约差，两度有余，葢是冬至日行一度五分，迆逦渐减一，二分三四分，及乎赤道之交，则正行一度，从此又渐次减之，极于夏至，止行九十五分矣。夏至后所行却増所増之数与所减相似，及乎冬至，则又如前矣一日行一度有余者，名曰疾，一日不及一度者，名曰迟以増亏之数相补，止是一日一度从冬至距春分以行疾而积盈，从春分距夏至，以行迟而消其积盈，比之常度，犹自差前，故冬至距夏至，皆曰盈段，从夏至距秋分以行迟而积缩，从秋分距冬至，以行疾而消其积，缩比之常度，犹自差后，故夏至距冬至，皆曰缩，段春分二日之前，已行交于赤道，葢盈二度有余也，秋分二日之后，才行交于赤道，葢缩二度有余也，授时厯谓太阳在赤道之南，行疾赤道之北行迟，往前诸厯则或以春分距秋分，行迟，秋分距春分行疾，太阴迟疾盈缩之理亦然，但日数度数不同耳，授时厯谓每转二十七日五十五分四十六秒，月行三百六十八度三十七分四秒半，乃太阴盈缩之一币也，其间迟疾之数相补，遂以一十三度三十六分八十七秒半，为一日平行度，李淳风有推步月，孛法谓六十二日，行七度六十二年七周天，所谓孛者，乃彗星之一种，光芒偏扫者，则谓之彗，光芒四出，如圆晕者，乃谓之孛，然孛以月为名者，葢有説焉孛之所在，太阴所行最迟，太阴在孛星对冲处，则所行最疾，孛星不常见，止以太阴所行，最迟处测之【，案月行迟疾古以规法，旋转顺逆，明其故入转之初最疾，至六日八十八刻竒而复于平谓之疾初限，此后渐迟至十三日七十七刻竒而其迟乃极谓之疾末限，从此迟渐减至二十日六十六刻竒以复于平谓之迟初限，此后又渐疾，至二十七日五十五刻竒而其疾乃极谓之迟末限，是为转终月，孛与入转相对，孛者，逆也，疾由于顺，迟，由于逆故称月，孛孛非星也，以彗孛之孛，附防尤谬，】日躔十二次之久，近者葢因各次黄道防度不等，又且日有盈缩，故或久或近，各各不同，将周嵗分为二十四气，名曰常气，授时厯系一十五日，二十一分八十四，秒三十七毫半，若以太阳之盈缩损益其常气日辰，限以日行一十五度二十一分八十四，秒三十七毫半，名曰一气，则是定气，但授时厯止以常气为定，不曽増减旧厯则或増减之太阴，度缩而太阳度盈则定朔，在常朔后，名曰朒太阴，度盈而太阳度缩则定朔在常朔前，名曰朓，若俱盈俱缩者，则对消而止，用余数定，定望亦如之，上古未曽，推步日月盈缩，止以常朔望就为定，今朔与望既有常，定之名矣。然又有所谓进退，其定朔在日没以后，若无日食，见其初亏者则进，以次日为朔，葢恐月见于晦之晨朝也，定望在日出以前者，则退一日；定望在日出以后，其望有食，初亏在日出前者，亦退一日，葢仰观在当夜，改日言之，有所不便也，定望在十七虽是日出后，亦退一日，为其太迟也，或望在十四，或上在初七，或下在二十二，仍不可退，退则太早也，或望在十三，或上在初六，或下在二十一，非退而太早，葢因进朔而然，虽不皆早，其朔不进，或朔进而大，月连四者，为其过多，朔亦不进，今授时厯则不然，常朔计二十九日五十三分五秒九十三毫，常望半之，常又半之，实定则不进退矣，但月食在夜半以后，虽属次日止，以当夜言望。
月有九行
月行不由黄道，亦不由赤道，乃出入黄道之内外也，北有紫防垣，帝座居之，故北曰内南曰：外所谓九行者，止是一道，其道与黄道相交如赤道，然黄赤道两环相逺处二十三度九十分，月道之逺于黄道处，止距六度二分而已。月道与黄道相交处，在二交之始，强名曰罗防交之中，强名曰计都自交初，至于交中，月在黄道外，名曰阳厯乃背罗向计之处也，自交中至于交初，月在黄道内，名曰阴厯乃背计向罗之处也，月道比水路，日道比旱路，罗计比桥，罗计渐移，是犹桥道年年改异，亦太阳嵗差卷絘之理也，所谓九行者，当以画图，比之四图，各画黄道似一圆，环俱于环南定为夏至日躔环北，定为冬至日躔环西，定为春分，日躔环东，定为秋分，日躔将一图画为青道；与黄道交于南北，南交为罗，北交为计，其青道一边，入在黄道西之东，是内，青道一边，出在黄道东之东，是外青道；又将一图画白道，亦与黄道交于南北，南交为计，北交为罗，其白道一边，入在黄道东之西，是内白道一边，出在黄道西之西，是外白道，又将一图画，朱道与黄道交于东西，东交为计，西交为罗，其朱道一边，入在黄道北之南，是内朱道一边，出在黄道南之南是外，朱道又将一图画，黑道亦与黄道交于东西，东交为罗，西交为计，其黑道一边，入在黄道南之北，是内，黑道一边，出在黄道北之北，是外黑道此，虽画四图，然四图之八道，止是一道观者，当以意防为一可也。图可畧章其象但画于纸上，止是横平，在天圆体，却有髙低斜正终，是难尽其理，又当言之，阳厯在夏至日躔之南，夏为南，乃南之南也，名外，朱道阴厯在冬至日躔之北，北为内名，内朱道，在南曰朱则当矣，在北，而曰：朱者葢冬至属子，若冬至日躔伏在地，盘子位，则月道在黄道之上，北地以下为北上为南故曰内，朱道乃北之南也，若冬至日躔，反在午位，则内朱道亦在黄道北矣，此不论反止论伏，黑道之理亦然，阴厯在夏至日躔之北者名曰黑道，夏为南，乃南之北也，阳厯在冬至日躔之南，名外黑道，外为南南而曰：黑者葢其月道在黄道之下，北地以上为南下为北，故虽南而曰黑，冬为北，乃北之北也，月行朱道，则罗防在太阳春躔计都在太阳秋躔，月行黑道，则罗防在太阳秋躔，计都在太阳春，躔阳厯在秋分日躔之东者，名外青道；乃东之东也，阴厯在春分日躔之东者名内青道，乃西之东也，阳厯在春分日躔之西者，名外白道，乃西之西也，阴厯在秋分日躔之西者，名内白道，乃东之西也，青白道，不论反伏，若天地卯酉互位者亦然，月行青道；则罗防在太阳夏躔，计都在太阳冬躔，月行白道，则罗防在太阳，冬躔计都在太阳夏躔，以内外分别，青白朱黑为八道，本八道，而曰九行者，以八道之行，交于黄道，而穿度其间，故通以九言也，八道常变易，不可置于浑仪，上亦不可画于星图，所可具者，黄赤二道耳，欲别于黄，故涂以赤，赤道近八道，皆相交逺近朱道止十八度逺黑道至三十度逺青白二道，约二十四度，授时厯谓月从黄道之交，出外一百八十一度八十九分六十七秒，则中交于黄道，从此入黄道内，复至交初，则该三百六十三度七十九分三十四秒，乃月道之一周，计二十七日二十一分二十二，秒二十四毫古厯数各不同，不及枚举。
时分百刻
昼夜十二时，均分为百刻，一时有八，大刻二小刻，总大刻共九十六，总小刻共二十四，小刻六准大刻一，即是共百刻也，上半时之大刻，四始初初，次初一次，初，二次初，三最后小刻名初四下半，时之大刻，亦四始曰正，初，次正一次正二，次正三最后小刻名正四子时之上，一半在夜半前，属昨日下一半在夜半后属今日，今夜以及他夜皆然，是犹冬至得十一月中气一阳来，复为天道之初也。古厯又将二小刻为始，后却各以四大刻，继之者然，不若今厯之便于筹防俗流，不知此説却谓子午卯酉各九刻，余皆八刻，诚可笑欤！
昼夜短长
冬至日躔距赤道二十四度，立冬，与立春所距亦近似之所较，不甚多少，所以然者，此时黄道横而平，近南极也，从立夏，及于立秋之黄道横平，而近北极者亦然，葢冬夏之日躔东西移差多，南北移差少，春秋，则黄道斜移南北，虽东西行而南北差速于冬夏，故春秋壶箭六七日间増减昼夜一刻，若二至前后，验其昼夜短长，其増减一刻，相去二十余日矣，由是观之，冬夏増减之日迟，春秋増减之日，速数未始均平，考于浑仪，即可以知其理，旧云：日未出二刻半而天先明日已入二刻半，而天方昬，此五刻之内，若以众星出没论之，似乎在昼，然不论星，但太阳出始为昼，入则为夜也。
气积寒暑
夏至昼最长，日最近北，乃午中也冬至昼则最短，日最近南，乃子中也，然大暑在六月，却是未中大寒在十二月却是丑中，若以昼夜论之，未时，热甚于午丑时，寒过于子，此葢甑灶之理也，夫灶火甚炎，可比午中矣，然甑蒸之气，犹未甚盛，及其甑蒸，气盛则灶火，已稍衰矣，在后灶火尽灭，可比子中矣，然甑蒸之气，又良久而后始衰，寒暑之理，岂非积久而气盛乎？
天地正中
逺视物则防近视物则大，故当午之日，似盘防出没之日，如车轮，岂非午日与人相逺邪然又疑东西与人相逺者葢为午日热而又似乎火之近人也，殊不知太阳久照则热，殆不可以逺近论星度髙升者则见其密低垂者，则见其疎，由是观之，天顶逺而四傍近矣，【案隋书，姜岌言地有游气，故参伐在傍，则其间疎在上，则其间数日，晨夕近地，故色赤而大，无游气则色白，大不甚矣，宋沈括言在本局候景，入浊，出浊之节，日日不同，今西洋人本之为清防气及浊防气之説清可立算加减，此以大小疎密证，天顶逺而四傍近殊谬】，且夫天体圆如弹丸，圆体中心，六合之的也，周围上下，相距正等，名曰天中，直上至于天顶，名曰嵩髙地平不当，天半地上，天多地下，天少从地平之中，直上自有天中之所，古人却谓地平正当天，半天中，即是地中所在，为此説者葢为周天三百六十五度，余四之一，仰视，常有一半星宿可见，故以地中就为天中，今谓地中直上自有天中之所者，葢见日月之近大逺小星度之髙密低疎所以知其然也？地平既在天半之下，仰观止见，半周度者，葢天逺则似乎较低地平，得以相妨人，目不可尽见，昔人以五表求地中，以今思之，止须一表，其表与人齐髙于午日中，画其短景于地，用为指北准绳，却置窥筒于表首，随准绳以望北极，若窥见北极，在筒心者，此处得东西之正，而不偏矣，如窥见北极之东者，则是其地偏东，窥见北极之西者，则是其地偏西，已得东西之正，然后于二分之前十余日，内就此处置立壶漏，准定十二时之端的，须以两日午中短景，求与时参合，却于春分，前二日或秋分后二日，太阳正当赤道，时分于卯酉中，刻视其表，景画地而定，东西准绳，若卯酉两景相直而不偏，平衡成一字者，是得南北正中矣，若两景曲而向南者，则是其地偏，南向北者，则是其地偏北，古人测于二分之日，定以出没半轮之景，今恐地平，或者髙低难求端的故纵，拟于卯酉时中，验之此术，葢以午景与北极定东西之偏正，却以东西之景，定南北之偏，正测验之最精者也，【案此术，徒据胷臆而未试者，于天顶地平之义，未得其实，遂轻立説耳素问言：地在大虗之中大气举之，周髀言东方日中，西方夜半皆以地亦浑圆人所居之方戴天，为上履地，为下古法，天周三百六十五度四分度之一，地与天相应，亦三百六十五度四分度之一，天顶，随人所居，而移自天，顶四面至地平，必皆九十一度竒若自天顶悬一直绳，必贯地心，自地心平，引一绳与悬直之绳，必纵横成十字，此之谓地平，其平，乃割圆法自浑圆，中心纵横相交之平，非地体果平也，人在地靣上至天顶，近于四傍者有此地，体之半径地心，乃天之浑圆中心也，不可谓地上天多地下，天少地平，横截天之浑圆为二，上下各半，圆必相等，设如北极之下，其天顶即北极其地平，必适与赤道齐，从此行二千余里，于地靣十度，不论四面所向，皆以北极下为正北，所向之方，皆为南行，其天顶则距北极十度，其地平则正南下，于赤道十度，正北髙于赤道十度而北极出地八十一度竒故测北极出地髙下可以知地面，南北度，日之随天而左，以成昼夜一，准乎赤道，而宗北极，使其方北极出地髙下相等虽东西循环一周，而北极定为正北，日东出西没无差，移安能以东西之景，定南北之偏，正茍试之于测验，未有不穷者矣，】地域逺近
古者测得阳城为地中，然非四海之中，乃天顶之下，故曰地中也，若以四海之中，言之黄河之源为昆仑，乃是天下地平最髙处东则万水流，东西则万，水流西南，北亦然，彼处名闷，母棃山【，案唐书作闷摩黎山，】葢西蕃语也，其山距西海三万余里，距东海，不及二万里，如此阳城，距东海甚近，天下之地，多在地中，以西地中之东，必皆水矣，髙丽三边尽海，惟有北连辽东倭，曲在髙丽之南，虽越海而相去不逺舶商发于闽越，多往南海之西，西海遥遥罕有去者，然西海虽逺水陆犹自皆通，若夫正北之海，则水陆皆恶，而不可至，今言北海者，乃诸小国及辽海耳，辽东多水，海岛之国，必多舶商，亦罕去旧云，蓬莱，弱水三万里，在于东南，殆非虗语四海之内，不中于阳城中于四海者，天竺以北，昆仑以西也，若论天之所覆，通地与海而言，中却是中于阳城，阳城仰观，北极出地三十六度，南极入地亦三十六度，迆逦朔方，而望之出入之度渐多，遂见北极出地四十五度，南极入地亦然，钱塘望之出入之度，三十一交，广以南望之，其度不及二十，南极二十度已上，其星犹多中国不可见，迢今未有名，由是观之，地平不当，天半地上，天多愈无疑矣。然地中止见天之半体者，葢天逺则似乎较低地平，得以相妨人，目不能尽见，【案，北极出地之度，乃浑圆之周，所分天度，出地四十五者，其方之天顶，距北极四十六度竒出地不及二十度者，其方之天顶，距北极七十一度竒两地天顶，相距二十五六度，而此两地之天顶，四靣距地平，皆九十一度竒也援以言地上，天多殊谬，周礼求地中，乃验之阴阳，风雨和，防异于多暑；多寒多风，多阴之地，而谓之中，此言阳城为天顶之下，由不知环地之周戴天，皆上履地，皆下随人，所居各一，天顶也，】地域逺近非特仰观不同，寒暑昼夜，表景亦皆差别偏南者，暑多寒少偏，北者暑少寒多，往前诸厯昼永极于六十刻昼短，极于四十刻，今之授时厯因为验于燕台，而地稍偏北，是故永者六十二刻，短者三十八刻，葢偏南则长短，较少偏北，则所较渐多，朔方最逺之地或煮羊胛，未熟而天晓，或当午而才，方见日出没止在须臾，此又昼夜长短之甚，所以然者，夏之太阳出寅入戌，其地近于朔方，近日之处天先明，今又测得地平，在天半之下，则愈知其太阳出早入迟矣，彼虽晓而南国，未晓，彼未昬而南国已昬，是以夏昼长而朔方，尤长夏夜短，而朔方尤短，南国之昼夜长短则不较多，冬之太阳出辰入申，其地近于南国，南国已晓，而朔方未晓，南国未昬而朔方已昬，故冬夜长，而朔方尤长，冬昼短，而朔方尤短，南国之昼夜长短则不较多，【案夏日永而地愈北愈増冬日短而地愈南，愈损元史，南自南海，夏至昼五十四刻至北海，昼八十二刻，北自北海，夏至夜，十八刻至南海，夜四十六刻，昼夜永短，相差二十八刻，此言冬夏南国之昼夜长短不较多，谬也。】古者立八尺之表，以验四时日景，短长地中，夏至午景在表北，约一尺六寸，地中冬至，午景在表北，约一丈三尺，南至交广，北至铁勒等处验之，俱各不同，葢午日偏南，朔方之景，四时皆长于地中，南国则较短，戴日之下，直而无景，迆逦南去，景在表南启开北户以向日，非特测于南北，亦当测于东西，帝尧之时，分命羲和之官宅于四方是也。古者测景欲求一寸所差里数，终未为眞，葢道路迂廽难量，直径是以一寸千里之説犹自难凭，【案千里差寸，本非实测，不徒道路，迂回难量，直径也，隋书天文志，刘焯云，周官夏至日景，尺有五寸，先儒以为景千里差一寸，南戴日下万五千里，今交爱之，州表北无景，计无万里，南过戴日，是千里一寸，非其实差，】表髙八尺似失之短，葢表短则景短，差难觉表，长差数易明，至元已来表髙四丈诚万古之定法也，所谓土圭者，自古有之，然地平不在天半地上，天多早晚，太阳与人相近，则景移必疾日午，与人相逺则景移必迟，世间土圭均画而已，岂免午侵巳未而早晚时刻，俱差阳城，地中差已如是，若以八方偏地，表景验之，土圭之不可准，尤为显然，偏东者，早景疾而晚景迟，午景先至偏西者早景迟，而晚景疾，午景后期，偏北者少，其画而景迟，偏南者多其画，而景疾【，案周礼言：日东，景夕日西，景朝周髀，立昼夜异处，加四时相及之算，谓东西距地中四分，圆周之一，则地中景正日加午，东方巳过午后而加酉为景夕，西方尚在午前，而加卯为景朝，自卯至午，自午至酉，皆四时也，环东西一周，随其方而各有子午卯酉，故月入闇虗天下尽同，东西异地之时，刻不同测，月食时刻，可以知东西地度，此言偏东早景疾，而晚景迟偏西早景迟，而晚景疾殊谬，凡时刻，由赤道度，而景移在地平，乃早晚景移迟，近午景移疾愈，南则迟者愈迟，疾者愈疾，近夏至，亦迟者愈迟，疾者愈疾，此反言之，由未测验，徒凭胷臆言也，土圭尺有五寸，乃地中夏至日午之，景此云，世间土圭均画，则又非周礼之土圭矣，】蛮越，短景南指，而子午反复，则又讹逆甚矣。
钦定四库全书
革象新书巻三     元 赵友钦 撰
月体半明    日月薄食
目轮分视    五纬距合
月体半明
以黑漆毬于檐下，映日则其毬必有光，可以转射，暗壁太隂圆体即黒漆毬也得，日映处则有光，常是一边光，而一边暗，若遇望夜，则日月躔度相对，一边光处全向于地，普照人间一边暗处，全向于天人所不见，以后渐相近，而侧相映，则向地之边，光渐少矣，至于晦朔，则日月同经，为其日与天相近，月与天相逺故一边光处，全向于天，一边暗处，却向于地，以后渐相逺而侧相映，则向地之边，光渐多矣，由是观之，月体本无圆缺，乃是月体之光暗，半轮转旋，人目不能尽察，故言其圆缺耳，至于日月对望，为地所隔，犹能受日之光者盖隂阳精气隔碍潜通，如吸铁之石，感霜之钟，理不难晓，【案月体，较小于地体，而皆小于日，三者于太虚之间如三丸，然月入闇虚而亏食闇虚，当日之冲，乃地景也，故测此闇虚，及北极髙下可以知地，体周径里，数必日月相望，近黄道，白道之交，乃遇闇虚，因测其交之浅深，以知月食分数逺于交则虽日月相望而或南，或北地不得而揜之，此慿胷臆附防殊疎，】日月不全，莹而似瑕，映于内者，如明镜，映水之处，则莹照地之处，则瑕以为山河所印之景者是也，【案，日中有黒子而月体中用大逺镜窥见其有髙下故月之向日，有吐光处有不吐光处，此据流俗所附，防非也，】。
日月薄食
日体绕地一周，虽然，悬虚无迹，而有必由之道，谓之黄道，世人仰观日轮，似乎附着，天体所印，天体之一遭，乃是在天之黄道在天之黄道，比一大环，日行之黄道，比一小环，小环在大环内相距逺近之数周遭不殊，两环之度，虽有少广，皆曰一度，亦犹近极经度狭，赤道经度，广皆以一度言之，天周既以太阳比尺而量为度，则日行之道，黄道得度数之真矣，日虽与人相逺天去人为尤逺近视则小犹大逺视则虽广犹窄，故在天之黄道周围虽广，以太阳度之，亦止是三百六十五度四分度之一日之圆体，大月之圆体，小日道之周围，亦大月道之周围亦小，日道距天较近，月道距天较逺月道在日道内，亦似小环，在大环之中，周遭相距之数不殊，日月之体，与所行之道，虽周径，有少广之差，然月与人相近，日与人相逺故月体因近视而可比日体之，大月道因近视而可比日道之广，亦犹日道之可比，天道日月之行，今常数以二十九日五十三分五秒九十三毫相防一次相防则同一经度，虽因日月或盈，或缩而定朔，或前或后，所较亦不甚多，若日食于朔，月食于望，当以天度经纬而推其同经不同，纬止曰合朔，或者月从八道，穿度日之黄道而出入其时，日亦在彼，即是同，经同纬合朔，而有食矣，世人观望，其日体见为月之黑体所障，故云：日食，然日体未尝有损，所谓食者强名而已，日道与月道相交处有二，若正防于交则月体障尽，日体人间暗甚，谓之食既，虽然，月体小而日体大，因视殊逺近两轮相若，日月之行迟速不同，须臾则两轮参差而生光矣，若同经而交不正的，但在交之前后，而度相近者，亦见其食两轮，虽相犯所食，却不既近于正交者食分多，远于正交者，食分少，两朔之间，日月对躔，而望平分，黄道之半，黄道有二交，若不当二，交前后而望则不食，望在二交前后者，其月必食，或既或不，既食分之数，当以距交逺近而推月之黑体，映日而明，但是经度相对，则见其光满，若相对于二交，限内对经而对，纬至甚的切，所受日光，伤于太盛，阳极反亢，以致月体，黑暗如染红浓厚，反成紫黑也，【案，月入闇虚而亏食，不得云所受日光，伤于太盛，阳极反亢，以致月体黑暗，此等附防之虚辞，岂可加于测验之实，】以授时歴考之望在交之前后者，距交一十三度五分，方才不食，若在此限之内，则有食矣，望而距交未逺在四度三十五分之内，月食，必既余八度七十分，虽是食限，却不是食既之限，食于此者，所食不既食分，则有多寡，愚因思之，测得日月之圆径相倍，日径一度，日道即广一度，月径止得日径之半月道，亦止得日道之半道之广狭，随其体之大小也，日体与日道，虽广一度，月体与月道虽狭一半，然月体与月道在于近，视亦准一度，是犹省秤比于复秤斤两，名数虽同，其实则有轻重之异，【案日月之实，径日大于月近十九，倍此云日月之圆径相倍，非也，日月在天，距人絶逺以度计皆视径日约半度竒月较日稍大，月近于日故也此云日径一度，月亦准一度，皆非】日，体对冲之处，往古名曰闇虚，似乎日之像，景月体，因之而失明，故云闇日，非有像景强立其名，故云虚言其非实有也，其闇虚之圎，径倍于月，体之圆径，闇虚縁日而有故其圆径，与日相等，日之圆径倍于月，则闇虚之圆，径亦倍于月，月道之广，既准一度，则闇虚之道，广二度矣，【案日径大于地，径五倍竒地径大于月径三倍半竒地障日光而为闇虚，愈近地则愈，大愈逺地则愈小而渐鋭，无有矣，由日大于地故也。日月在天，皆非平行，故月入闇虚之时测之，其径大小不定，不出一度半，内外此云，广二度，非也，】今拟画闇虚之黄道，广二度，又画月之本道，色白而广一度两道相交，假以一寸为一度，交前四度三十五分，并交后四度三十五分共八度七十分，通作一段，为既外后，限将圆板一片涂，黑比为闇虚之形，其径二寸，又将圆板一片涂粉，比为月形，其径止广一寸，将此两板于画图，相犯而比之，若剪纸以代板，亦可自闇虚之黄道，初犯处，至中段相距，八度七十分，月在其间，望者折半，处食五分，其食五分之所距，初犯处四度三十五分，距既限，亦四度三十五分，以冲望处较，距交逺近増近八十七分，则食数増一分增逺八十七分，则食数减一分，后限比前限相同，今以月体之先犯处，名曰此边后犯处，名曰彼边闇虗之黄道先犯处，亦曰彼边，后犯处却曰：此边月犯黄道厯八度七十分，而望所食，十分止见月，犯黄道一度之广，其増近八度七十分经度，以直数也，其犯黄道一度之广，纬度以横数也。此际食既者，月体在黄道之，彼边止占黄道之半，广盖月体止一度，而闇虚之黄道，广二度也，若谓黄道止广一度，则止是正交处，食既不当有八度七十分，既限矣，此却不然，更令厯尽八度七十分，而望月之全体，犹自尽在黄道偏于此边之半，广既然，前限以直移，八度七十分，而月体正，横移一度，此既限，又以直移八度七十分，而月体再横移一度，即是月之此边横厯二度矣，由此知闇虚之黄道，横广二度，黄道广二度，故既限与前后两限数均，若云闇虚之黄道，止广一度，则当如日食之不立，既限，安得前后两限与中间既限各八度七十分，共二十六度一十分，如许其长哉！若云广一度半，则中间既限，当减其半矣；日食至十分止十分，即是食既月食，乃至十五分止，然十分已是食既，食既，则月尽黑，以所食虽既才，蚀既限，故蚀十分以上之数为既内分，月望正在交的而食，则名曰：既内五分，乃十五分也。所以然者，月之食限交前后各十三度五分，归限八度七十分，而望则巳，食十分矣，更归八十七分，而后望则食十一分，葢十三度五分，均为十五分，每分计八十七分，食十分，计归限八度七十分，又既内五分，计四度三十五分共十三度五分，乃前限之一半，其出后限亦然，月食分数，止以距交逺近而论别无四时加减，八方所见食分，竝同日食，则不然矣。旧厯云：假令中国食既，戴日之下，所亏才半，化外反观，则交而不食，何以言之？日月如大小二毬，非若二饼之平圆也，日食非体失明，但因黑月障人所视，所以云食也，月虽障日与人相去较逺畧似片云掩翳，非能尽障日，体偏傍，望之则不尽，然若将赤毬比月，大小相同，共悬一索，日上月下，相去稍逺人在其下正，望之则黑，毬遮尽赤，毬比若食，既；傍视而分逺近之差即食数有多寡也，日行有四时，早晚之异，月行有九道之殊，日行多南，月在隂厯则中国见食分多，月在阳厯则中国见食分少，偏南之地，开北户，可以向日，此处月在阳厯反食多隂厯反食少戴日之下，则在酌中之间，夏日近中国，冬日近交广，如此，则戴日之下不定，酌中之处亦移，凡食在午前见食，早食在午后见食，迟地偏西者见食，早地偏东者见食，迟推歩厯之南北差，乃为四时而加减，又以地偏南北逺近而加减之，南北不可以路里计，但自考其表，景更视，北极出地度数，而推之东西差，则为早晚而加减，又以地偏东西逺近而加减之，东西亦不可以路里计，但自考其表，景更验中星而加减之，今太史所报之数，止言中国所见也，虽然，推步有法，终是未密，时或有失于多寡，日月交朔，于夜望食，于昼者，在所不论，葢已没入地，则不见其食也，若带食分出入，在于晨昬之际虽不见其食甚，但见初亏或见，复圆以前者，则亦论之，所谓食甚之时，乃在初亏复圆，酌中处非食既者，亦于此际食分最多，从此则转减少矣，若月食，既，又云：甚者葢以初既之时名，食既，却于食既之后生，光之先取其酌中处名为食甚，日食既者则不然，食既，食甚生光总不分别，止作食甚时刻言之，葢食既不久，止在须臾也，在望交者，月道广一度，闇虚之道，广二度，两度相犯处多，故食限不少有一十三度五分，在朔交者，日月之道，止广二度，两道既皆不广，相犯处不多，故食限少，约计八度左右，日食限少，故逐年罕见其食，月食限多故，频见其食，月之圆径一度而闇虚，圆径二度，故两轮相犯之时刻久朔，交而仰观日月，则大小相若，故相犯之时，刻不多，所谓起复方位是以月在隂阳厯论之月，在阳厯者日食起于西南，甚于正南，复于东南；月食起于东北，甚于正北，复于西北，月在隂厯者日食起于西北，甚于正北，复于东北，月食起于东南，甚于正南，复于西南；凡日月食至八分已上者，日食，但云起于西，复于东，月食，但云起于东复于西，或曰天体之内，大地在太虚之中亦为大月望而纬度不对者，可以偏受，日光之全大地不可傍，障若望而经纬俱对，则大地正当其间，所以相障而月食，食不尽者，稍有参差也愚，却以为不然，推步闇虚者，以比圆体而求月食，今大地，却非圆体大，地边傍四围，与夫地平之下，不可见其圆与不圆，夜半前后月食，难以辨论矣，倘食于晨，昬出入之际，则须大地之上，如覆半瓜，今阳城在地中非髙于四逺又且地平之北髙南下但见其平斜地形，非似半瓜，则闇虚不可言，地景矣，【案地，体虽浑圆，百里数十里，不见其圆，人目直注不能环曲试，泛舟江湖，但见舟所到之处隆起，而水之来，不见其首，水之去，不见其尾，洞庭之广，日月若出没其中逺山悉在环曲，下不为障也，测北极出地髙下及东西各方月食之时刻，早晚皆地体，浑圆地度，上应天度之证，张衡灵宪曰：当日之冲，光常不合者，蔽于地也，是谓闇虚，月过则食，使闇虚非地，景何物？适当日之冲，随日旋转，有径可测乎？此昧于地体而疑之，由测騐防耳】日阳月隂阳主徳隂主刑有国家者，日食则惧徳之有失月食则惧刑之有失，故日食修徳月食修刑，所谓救之者，非能救其食，是乃观乎天文，以察时变，不得不儆戒耳，夫子于迅雷风烈必变，况有国家者，于日月食乎？要日月之食，乃所行交道常数，虽太平盛世，有所不免，故可以筹防先推非若三辰有反常之变也。
目轮分视
物小而近蔽逺则多立步，小移所障迥别，夫日月之行道于列，防虽似依躔，相去悬逺测望之所不同，见其少广亦异，今以画图喻之，画一车轮，周围辐辏，比三百六十余度，轮围比天之防躔毂窍，比六合之中，以黄纸剪为日，体以黒纸剪为月体，所以黑者，月体本黑受日之光耳，日大月小，其围径相倍于辐度内，置日月同躔，月近毂中，日近轮围，然近中防度狭，近围防度，广日月，虽大小不同，俱谓之占一度，然后量日月，距纬之数，以黄色，画日道黑色，画月道不必广，止画一线之周，各取日月体，心为距数，不以匡廓为准，别将透眀薄纸，又画大轮圗，与先画轮圗相似，但大小不同，周径相倍，名薄纸之圗曰：眼轮其毂，窍以比测，望眼目，若将薄纸之毂，加扵先画之毂，即是眼瞳，在六合之中矣，若于此处遍望，则月体所遮，正在本度，今地平不当，天半地上，天多地下，天少须当移眼，轮图放低，比似眼在地平，既已移低，则望月体，所遮之天度，非本度矣，此非特比望各防经度亦可比，望去极纬度假，若月在嵩髙则地中与天中所望相同，月渐低，近四傍地中，仰望则所遮之，度差髙矣近天顶，则所差尚少，近四傍，则所差渐多，天中与地中相逺其折半之，所平展周围强名，夹中于地中观望，此处所遮差数最多，夹中以下遮差，却渐少矣，假若于六合之中，遍观太阳食既处常在正交的度为是天中，在悬虚之所不可升，彼测望止就地中望之，则食既度，未免移差矣。非特地中与天中相殊，偏方与地，中视躔亦别偏东之地望太隂所躔差西偏西之地望太隂所躔差东，其南北差互亦然，欲得其下正数，须当考验，以立差法，使地平之中，及八方所覩如天中，然此乃仰观之事，【案此，即前天地正中以下等篇，昧于地体之谬，説徒足滋惑，】若地平，少广之理，亦当言之，世间湖池于水滨，平望则广登髙俯视则小人多不悟其理，今以此图比之将，筹策一条，横平于轮辐之内，平近于眼毂，则所占辐多移低，而亦横平，比如眼瞳，俯视，则所占度少矣，占辐度多虽小，犹大少则虽大若小也，五纬距合。
往古谓天道左旋，七政右转，如蚁旋磨，磨顺蚁逆，磨疾蚁迟，故天引之而西，后世考验，乃知两曜悬虚，运转本不附着于天，各有所行之道，恐五纬亦然，今且以磨蚁比之月，因日而有晦朔，望其迟疾，却不因日五星，则因日而迟留伏逆，近日则疾逺日则迟迟甚而留，留久而退，渐疾退，退最疾而复迟，退如初，退止而留，留久而顺行，却从最迟以至于最疾，最疾则与太阳同躔矣嵗星最疾约四日行一度，荧惑最疾，约七日行五度，塡星最疾，约七日行一度，此三星比之太阳行度较少，故伏合以后，太阳在前嵗星距日十三度而晨见，荧惑距日十九度，而晨见塡星距日十八度半，而晨见，凡晨见者，俱在东方，大约近一逺二而留周天相半，而退嵗星初留约距日一百九度，初退约距日一百三十一度，荧惑初留约距日一百三十四度，初退约距日一百四十四度，塡星初留约距日九十四度，初退约距日一百二十八度，凡退行最疾之时，必与太阳对冲，退止而留，则背距日如初退之度，留，久而顺行，则背距日如初，留之度日，近于后躔，渐近而行，渐疾背近，如晨见距日度则伏，而光不着，与日未对，冲之先夜半后可望谓之晨，段与日，既对冲之后夜半前，可望谓之夕，段太白辰星则不然，太白最疾约四日行至五度有余，辰星最疾，约一日行一度有余，此两星疾而比之太阳行度较多，伏合以后则行过太阳而前，太白距日十度半而夕见，辰星距日十六度而夕见，凡夕见者，俱在西方，太白距日甚逺处不过四十五度，辰星距日甚逺处不过二十四度，既已甚逺则所行迟比太阳较少，由是渐与日近，太白距日三十度有余，而初留辰星距日二十一度半，而初留太白留后，距日二十四度有余，而初退辰星留后距日十九度半而初退，凡退行之际，与日相近，如夕见之，度伏而不着，与日相逺如夕见之度，晨见于东，退行最疾之时，必与太阳同度，退止而留则距日如初退之度，留，久而顺行，则距日如初，留之度迟行，渐疾而渐近，太阳距日，如退伏之度，则又伏而不着矣！与日未退合之，先昬后可望谓之夕，段与日，既退合之后，晓前可望谓之晨，段金木形体大，故伏见与日近水火土，形体小故，伏见与日逺嵗星八十三年而七，周天与太阳合度者七十六合，期约三百九十九日，荧惑七十九年而四十二周天与太阳合度者三十七合，期约七百八十日，填星五十九年，而二周天与太阳合度者五十七合，期约三百七十八日，金，水二星，似乎近侍之臣，常与太阳不相逺故随太阳而一年，周天太白八年而五合于太阳退合者，又五约五百八十四日而逆顺两合，辰星四十六年之间，合于太阳者一百四十五，退合亦然，约一百一十六日而顺逆两合，此乃五纬之常数也。古者止知五纬常度，未知有变，数之加减，北齐张子信仰观嵗久知五纬，又有盈缩之变，当加减常数，以求其逐日之躔，所以然者，葢五纬不由黄道，亦不由月之九道，乃出入黄道内外五纬各自有其道，视太阳逺近而迟疾者，如足力之勤倦，又有变数之加减者，比如路里之径直，斜曲嵗星加减最多，处约七度，荧惑加减最多处，二十五度有余，塡星加减最多，处八度有余，太白加减最多，处四度有余，辰星加减，最多处六度有余，此乃五纬盈缩之变数也，其他罗防计都月，孛紫气每日所行均平，竝无迟疾，夫罗防计都者，是从月交黄道而求月交之终始，该三百六十三度七十九分三十四秒，厯二十七日二十一分二十二，秒二十四毫，罗计于其间，各逆行一度四十六分三十秒，以此数并月行交终之度，即黄道周天之度也，罗计渐移，十八年有余而周天交初，复在旧躔，夫月孛者是从月之盈缩而求盈缩一转，该二十七日五十五分四十六秒，月行三百六十八度三十七分四秒半，孛行三度一十一分四十秒半，以黄道周天之度，并孛行数，即月行数也，大约六十二年而七周天太隂最迟之处，与其同躔，夫紫气者，起于闰法约二十八年，而周天授时厯以一十日八十七分五十三，秒八十四毫为嵗之闰紫气则一嵗行一十三度五分，四秒六十毫八十，芒两数，比之乃加二之算，二十八年十闰，紫气周行，十二宫亦加二之算也，旧云：紫气是景星，然亦罕闻其见，史记注云：景星状如半月，生于晦朔，助月为明，见则人君有徳明圣之庆也，五纬与月孛紫气，此皆以左旋步之罗，防计都逆行，乃右旋也，若谓十一曜不附天而空，转则右转者亦皆是左旋，留段者，是一日绕地一周而与天同过一度，行疾者反是，迟行迟者反是，疾退者反是，疾之甚，顺行而迟疾，皆是一日绕地一周，而以不及天行之数，为所行度，退行者，却是一日绕地一周而多过，天行之数，退迟者，先天不甚多，退疾则愈多矣，篇内推步之法，系以左旋，言之未作，悬虚而论，然以遇见观之，鱼行江河，虽不附着，江河之地，须是慿托江河之水，水顺流而鱼，则可逆可顺，后先下上各任其情，日月行于天，虽悬空而不附着天体，意其必须慿托天地之气，天体左旋而气亦左旋，日月之行，以绕地而言之，是见其左旋矣，以经度考之，亦可言其慿气而右旋，倘五纬皆是悬虚运行，其左右旋，亦犹是也。而日月五星独异于繁星，自有行度者葢隂阳五行之精，所以为造化之妙用在是非，繁星之比也。日月五星，体性不齐，故迟疾有异，亦当以隂阳五行别之。
<子部,天文算法类,推步之属,原本革象新书>
钦定四库全书
革象新书卷四     元 赵友钦 撰
葢天舛理     浑仪制度
经星定躔     横度去极
占景知交     偏逺准则
葢天舛理
浑天论，谓天如鸡子，地如中黄，大地在天体之内，天之两极，如门枢轮辐，天旋一昼夜，而周两极，不离元所，是故日出地则晓日没，地则昬葢天论则不然，谓天形如葢，北极如葢之顶，正当天最髙处四海外，则比葢之围，檐其葢平旋一昼夜，而周葢顶，不离元所，上天下地，地下无天，亦无南极，日常在天，未始出没，但去此度逺则此夜而彼昼去，彼度逺则此昼而彼夜为其天逺则似乎较低也，南地日午，则为北地，夜半西地，天初晓东地，天初昬四方之更互皆然，释典所谓日绕须弥山，而昼夜互者，助葢天之説也葢天之说，以天愈低而愈逺今北斗近南则髙而小近北，则低而大，由是观之，北极之北，天虽愈低，郤与中国相近，如此则葢天之谬明矣，夏昼长而夜短，太阳在地下时少，故井水冷，冬昼短而夜长，太阳在地下多故，井水温是亦可一见浑天之有理，又以葢天而论，近日之星常隠逺日之星当常见隠见平分周天之半既然如是，北斗之柄，与夏至太阳相近，缘何彻夜，耿耿夏至太阳躔东井，其娄胃，张翼诸防既在半周天，内缘何晨昬，犹见于东西，夫日出二刻半而天先晓日没后二刻半而天方昬，夏至太阳，近北极子，时望北天，自当如天之将晓，否则岂非葢天谬邪？然太阳出没，各与地域相近逺晨昬之迟早，想必不同，假若日常在天，恐众星亦距日远近而隠既止系乎地，域之昼夜，则未可以尽信也，【案周髀，云笠以写天，又云天象葢笠，地法覆槃，又云：天如倚葢，皆就人所见浑圃之半言之，故状如车葢，如笠合下半，则亦浑圆也，浑天图星象于浑圆，外面人如在天外，观天葢，天图星象于半，圆内面人，仍是在天内观天与，仰瞻于天，不殊，既图之于内，不得不剖，浑圆为二也；其云昼夜异处，如四时相反，东方日中，西方夜半西方，日中东方夜半是地之东西，如循环也云北极左右物，有朝生暮获，赵君卿注云：北极之下，从春分至秋分为昼，从秋分，至春分为夜，是其地平，与赤道适齐，日过赤道而北，其方日出地平日过赤道而南，其方日入地平也，葢天之学，不特知天体浑圆，并知地，体亦浑圆，可谓测验，至精至密，汉以来，言浑天者不逮也，此所引葢天之説乃后人附防之妄强加之，葢天以便于攻之，其亦诬矣。】浑仪制度。
古者有浑天仪，又有所谓葢天宣夜，葢天不可凭信，宣夜失其所传，浑天之仪有三，一曰六合仪，二曰三辰仪，三曰四游仪，共为一器，所谓六合仪者，平置一黒环准为地平，列十二辰及八干，四隅于其上，又置黒双环竝结于地，平之子午，半在地上，半在地下，比为天脊于其侧，刻为周天去极之纬度从地平子位，而上三十六度，夹一小板于黒双环之间，板中通一圆窍，比为北极，又从地平午位而下三十六度，亦夹一小板，作为圆窍，比为南极，则置赤单环，比为赤道于上刻周天之经，度结于地平，卯酉其赤，环最髙处结于北极之南，九十一度，初，天顶之南，三十六度也，四环总六合仪，此如天地之定位，赤环虽刻周，天之经度，实非周天之经度，乃周地之经，三百六十余度也黒环虽刻周天，去极之度，亦止是周地之纬度三百六十有余也，葢为六合仪，不以运转天体，郤左旋，故云周地而不云周天也，所谓三辰仪者，亦置黒双环与六合仪之双环同，但围径较小，所刻才是周天去极之度不可言，周地度矣，所以然者，此双环之北，板窍与六合仪之北，板窍相通，共贯一圆轴，南板亦然，轴既圆，则此双环可以运转，转于六合仪内，转非定体，故云：此是周天去极度，亦置赤单环，如六合仪者，附结于双，动环之上，去极九十一度，乃是卯酉两月，太阳所过之躔，赤环所刻，周天赤道之度，可以随双环而运转之，别置黄单环，附结于赤环之，卯酉防度，仍刻周天，黄道度数，恐黄赤两环动，揺不穏，又作白环佐辅之，使无倾欹之患，其白环于天，郤无所比，此五环总为三辰仪，所谓四游仪者亦置黒双环与三辰仪之双环同，但围径较小于上，亦刻周天去极度，其北极窍，与在外二板，窍通一轴，南板亦然，此双环之内，各置一直，干名曰直距，似乎圆扇之脊，与两极相比，数均上下，俱一外轴，量两距之，长去其当半处作一圆窍，别置一圆板之心，穿定八尺，衡管圆板两傍聨为圆轴，横距于直距之，两窍轴圆，可转则衡管，可以南北低昂而窥天，又随此双环而运转，东西则无徃而不可窥望，故曰四游仪窥管，长八尺，故四游之环径八尺，在外者以次而畧寛若测望，各宿星躔，则于三辰环，上知有几度，中外天官，亦知分，在各宿几度分，在去极几度，又于南轴之外，接连一长，木以此长木贯定水，轮引水运之则南轴，因此而转，使其一昼夜而周，又可比天体之绕地一周也，于三辰仪上，布列珠玉，比为星象，即古者璿玑玉衡之遗制也，【案璿玑本作璇，机周髀，有正北极，及北极，璇机之名有七，衡六间，冬至日在外衡夏至在内，衡春秋分在中衡之规，法正北极，即赤道极为左旋之，枢北极璇，机即黄道极为右，旋之枢中，衡即赤道余六，衡悉准之，是为十二，中气日随天而左之规法，以七衡均分黄道界之为十二黄道斜而七，衡与赤道平列，此虞夏商周相传之旧，至秦而失其传，汉人草创，浑天仪设窥管，谓之衡，后儒援汉制，以当古璇机，玉衡于其本，法益莫之或考矣，】。
经星定躔
古者逐夜测騐中星，遂知黄道各防度数，又以浑仪比较而后定，但所谓赤道分经之度，郤是于浑仪，上以黄道推之，赤道度数已定，复以赤道推变，逐年黄道度数，如是算之，如恐反覆不顺，今当言之，夫赤道距两极之数，南北不殊，且十二次，度均必然，万古不易，黄道则半偏南而半偏北，各次宿度，多少不等，又因日躔嵗差逐年改异，理宜先测，赤道以分天体，郤以赤道推变黄道之度，古者虽以赤道推变黄道，其赤道郤是先凭黄道而测，今欲先测赤道，但地平不当，天半地上，天多地下，天少世人与？天之髙处相逺四傍之低，天则相近，天髙处，望度差于密，天低处，望度差于踈浑仪，不可以测，今别作一术，测之于地，中置立，壶箭刻漏，虽依旧制，但用水迟速不同，木箭之，刻画亦异，箭分一百四十六画半，一昼夜之间，其箭浮沉各五十，次如是，则一日不云百刻乃云：百箭葢以一日分为百箭之久，每日天体绕地一周，则是运行三百六十六度，余四之一，天运一度，则箭之浮沉，移四十，画百箭，总计一万四千六百五十，画乃天体，绕地一周之数也，此壶漏不常用，但以推测经星度数，然一昼夜之间，换水五十，次恐有参差，则时刻与天先后，当就一所，置立壶漏，四所制度相同，庶几可以互相是正，壶漏在于屋内，别于檐外，置一木架，四柱而中空，不拘大小髙低内容一人坐立，架上平放长木两条其长，与架相称髙五寸许，濶二寸许，各凿水沟，试令平正，两木之间，留一长罅，其阔不及半寸，约三四分，首尾广狭，均停直指子午中向所谓中向者，正午，表景最短，则凭其指南，昬见时人于架内窥测其眼，须当低罅，一尺有余，否则所望不定，若于长木之上，以板加之令髙则不必低，罅一尺矣。然亦当用两人，以两架测之，庶几可以彼此防较观象者，视各防若距星来当罅中，随即声説看箭者言其箭画数目，秉笔者记之，然箭画以五色间杂，庶几便于夜观其余，中外天官，亦当如此推测，须当再验三四夜，以审订焉，且测半周天，其余过半年，而推测【案此，及后篇皆泥于地上，天多地下，天少之谬，説于测验极疎】。
横度去极
浑仪不可测经度，亦不可测，横度，今既别立测，经度法，亦当别立测横度法，其法不拘四时，不用壶漏，亦不用经度之架，别置一架以测之，但须地中测验方得其正，先于露地凿为方穴，正向子午傍挟卯酉，以四柱木架，置于穴中髙出地平数寸许，方广称穴，架内可容人，坐立尺寸，不拘其穴口之南，树一长木，与架相逺丈余髙七尺许其架之作十字之交，但十字之木，不向子午卯酉乃斜指四维，而各构于柱，正交之心，树立一表约髙六尺作窍于表首，可通琴线，不须寛广，但令线无涩滞，其窍向南之下，二尺许，别凿一方窍，将平木一条于穴内，毋令突露窍，北其平木，约厚二寸许，阔四寸许，长出窍南一丈，稳附于架，南所树之木平，木正指子午之中，上凿水沟以试平正于平木，左边均画九十一度有竒乃周天四分之一，以一寸准为一度，又于平木之上，一寸许，再构平木一条与在下之平，木不异，但在上之画处作通窍，可容铁箸，在下者之画处，止作浅窍，以承铁箸铁箸，长二尺许，箸首大窍，似乎大针之状，插在平木，最南之画窍，箸窍系，以琴线穿，从表窍过，北有窥筒，约长五尺以上，首尾各有一环下，环在筒尾之上，侧数寸许，系于表根上，环系于琴线窥筒，直倚表北琴线长短称之，葢线短则系筒，不及线长，则窥筒，偏斜窥筒，端直则筒，下可以直窥嵩髙一人在架，外地上而渐移，铁箸箸，移画窍而北，窥筒之首，渐移，然恐东西揺曳不定，当钉两木于表侧，以夹之，铁箸，逐画北移，则可以测众星，所在之度，测者声説屋下之人，书记之，若筒平至地，筒孔低在表，根十字交下，则可测际地之度矣，须先测北极不动处，定在平木为准的之所，其余中外天官，须于筒内观其偏正逺近当从最南度，测起渐移，九十一度，以至最北，星象渐转，复可如前测之，测望至晓，则最低之度，升至最髙天髙处度差密，天低处，度差疎，如此则平木之南，画当密北，画当疎平木，左边先画，均度不可移改，当考南密，北疎之数，别于右边分画，疎密之度，亦是周天四分之一，但地平不当，天半地上，天多嵩髙至北望地际，恐不止九十一度而已，当先测赤道经度，考其地平，上下隐显几何也？东出西没之间不止，半周度数，则南地纬度亦当増矣増于测度之平，木亦度其渐，疎而画焉，须当两人用两架，测望庶几可以彼此参较，仍作三四夜，审订之，审订已定，移架指北而测南木亦移树于表，北与测北不殊，但不用均画之度，止须以较定，疎密之度测之，南北俱已测定，则其画数合得半周天度，然恐有余数，是地上天多也，然止可测半周天，当俟半年而再测，此术系穴地置架，若于平地置架，亦可测之，但穴地置架，则架上之表低而似短，平地置架，则架上之表髙而似长架上之表既髙过所树之木，不可不减，则低而相称，否则不然，窥筒，亦当减短，所以平地亦可测者，葢望逺之差不差于移步，但差于改向，且如夜行所戴之星移步于四郊，以望所见并同，皆因上仰而望，向不改也，虽不移步，但转其目，所见异矣，故知异同在于改，向不在于移步，架上穴而就平地，或迁置于东西南北，似乎移步，窥筒斜转横，直是为改向兹，欲明其移步，改向之理，故先言穴地而复，不用之原，夫地面髙低不齐，岂能准则？而一之穴于髙处无异于平地而低，徒然穿凿，何况目齐地平，微有所障，便难尽视，不若置架于平地，但移架而免，移所树之木也。
占景知交
于地中置，立一表约髙四丈表首，置圆物，状如灯毬，亦可竹篾为之，而用纸糊，但不可透明，须令塞实亦不可小，小则景淡，大郤不妨，表下四傍平地，以石灰涂之，令白以黒画方眼若棊枰，然一眼方一寸，其画纵横，正向子午卯酉，然必须广逺涂画之使早晚，其景皆在其上，或不用石灰，但将白纸糊簟，而画着地砌钉，平妥以代之，于是推测四时日景，又测九道月，景于棊枰上考究，东西南北迟疾之差，则可推日月两景相犯，求其日食分数，并求亏圆时刻，起复方位八方，偏地亦当如此，测景比较地中之差，但可推测日食，葢日食关系，仰望参差，所以此景可测，若夫月食止须歩日度相对，不可以两景相犯而推之。
偏逺准则
地中之子，午，卯，酉四向既正，则轮盘可正，二十四向矣，然八方之地，各有偏向，何以言之？葢因测地中而知之，春分前二日，秋分后二日，此两日之卯酉时，太阳在地盘，卯酉正位，假若地偏，南北者，则卯酉表景不相直，以正卯之，景定轮盘，则不对，正酉，以正酉之，景定轮盘，则不对，正卯，北极是地，盘正子之位，日中太阳是地，盘正午之位，假若地偏东西者，则子午两向不相直，以正午之景，定轮盘则不对，正子以正子之向定，轮盘则不对，正午，若偏地而欲取正四向以分轮盘，则二十四向疎密不均，首尾不对矣，要当各立偏向，其偏卯偏酉，虽不能端指正卯正酉，然所移之数，卯酉，皆均不于正，卯移多而正酉，移少不于正卯，移少而正酉，移多子午之偏正亦然。但地偏南北而不偏东西者，子午二向无改异，自然是卯酉，均移地偏东西而不偏，南北者卯酉二向无改异，自然是子午均移，若地在四隅不在四正而四向偏者，必合均移，未有准则，葢午偏而傍又偏，则四向皆偏矣，何所取正？而均移哉？愚今思索，因得偏定，卯酉之方，权置平木一条约长三尺，阔五寸，厚三寸，东端之内五寸许，树构短木髙二尺西端之内五寸许，树构短木髙一尺短木之首，俱作圆窍以窥筒，贯于其中，须令稳而不动，名曰筒架，别置一圆，案如轮盘，然径广约三尺不分二十四向，周围三百六十辐，辐辏于中，不满周天全度者，葢约数也，置筒架于案上，其长短相同，使窥筒西窍，齐于人目，案足髙低称之当昬见时窥望，东方之星于筒内，将筒架于圆辐，渐迁记各星所向，圆辐绳墨，亦记其在筒内髙低偏正与夫窥见之时，漏刻画数，俟已测之，星晓落西方，移转架筒，亦于圆辐，渐迁而窥望，但有一星之两向相直，其窥见之时刻，又且昬晓两数距，夜半皆均距午亦然，以此星绳墨，为东西之向，假作偏，卯偏酉准绳，犹未得偏，卯偏酉之真，故曰：假所以然者，葢为天逺则似较低地东者，西望偏酉，差南地，西者，东望偏卯，差南欲求其眞，且以假准绳，为则置一木架，如地中所测经度者，其两木所开长罅，直指偏卯酉之假准绳，测望天脊之纬度，所谓天脊者自地平子际，上至北极，自北极上，至嵩髙自嵩髙南至地平午际，比如一环之半，周名曰天脊，平分东西于正中，皆是定体，午位凡纬度，北距于极者，至天脊而最髙最南两傍低于天脊，渐渐斜倚于北，未至天脊而少偏于东，尚自带北而低已过，天脊而少偏于西，又复指北而低，此以一纬度论也，若于卯酉长罅之内，仰观则见纬度不一，惟有天脊纬度与北极最近，天脊两傍东西之纬度，在罅内者，距天脊愈偏，则距北极愈逺倘若长罅，得偏卯酉之眞者，脊傍所偏度，均假若罅，卯差北而罅，酉差南，其脊西之罅度相距北极较逺脊东之纬度相距北极，却近罅，卯差南而罅，酉差北者反是，其纬度距北极之数已测，中外天官为准，而定即制器所测，横度是也。若取其偏，卯偏酉之眞，须移长罅，而改准绳，若移定而脊傍均偏者，是得偏，卯偏酉之眞矣，虽然，若是不立，假准绳而便约量测天脊，亦可求之，其偏卯偏酉，移对于正辰，正，申者有之，移对于正，寅正戌者有之，偏子偏午，移对于正丑正，巳者有之，移对于正，亥正，未者有之，其偏地二十四向既定，若求地偏东西之数，则置刻漏，准取昬晓折中，取为夜半置测经度之木架罅，指偏午于此，夜半，仰望中星，以较地中，夜半中星，则知地偏东西之度数，又从罅内视地中，夜半之中星，以其偏地，此时漏刻比较地中，夜半漏刻，此又是以时刻求东西之偏数也，若求地偏，南北之数，但论罅内所见，天脊纬度，取其距北极之数计之，此术固可准矣，求地中之术，亦可用以相参，先定所偏，子午卯酉绳墨，却就春分，前二日或秋分后二日，太阳正当赤道，时分于辰申中刻，视表景而画于地，但不用偏地，刻漏之辰，申须当以偏地刻漏，较取地中之辰申正时，然后将其辰申表，景与所偏绳墨相较，若偏子午之绳墨近辰，景而逺申景者其地偏东，近申景而逺辰景者其地偏西，若偏卯酉之绳墨，近申景而逺辰景者其地偏东近辰，景而逺申景者其地偏西，量其所偏逺近则是地偏东西之数，用辰申景而不用，卯酉景者，葢偏地而求地中，卯酉两时，恐太阳出没，有迟早之不同，或二景一有一无，故用辰申也，望北极而画定正子之向以较，偏子绳墨逺近亦是地偏，东西之数，用偏地刻漏，较取地中午时，于偏地中，得地中午时之正，画其表景于地，以定正午之向，较其偏午，绳墨逺近亦是地偏，东西之数，将取向正，子正午之画，与所偏绳墨相较，若偏卯酉之绳墨，近正子之向画逺正午之向画者，其地偏北，近正午之，向画逺正子之向画者，其地偏南，若偏子午之绳墨，近正午之，向画逺正子之向画者，其地偏北，近正子之，向画逺正午之向画者，其地偏南，量其所偏逺近则是地偏，南北之数，地中所戴，是嵩髙偏地各有偏戴之处，于偏戴之下，直望在上纬度，则得所戴偏，距北极之数，【案天顶地平，随人所居而异，皆以北极为正北，日之随天而左，一准赤道，而宗北极，故随地可为规识，景以正其东西南北，葢不论偏南，偏北及偏东偏西，而皆有子，午，卯，酉之正也，环地之周，上应天度，本无定中，惟以一方为中，因名其南北东西为偏，则南北相差测北极出地髙下知之东西相差，较其月食之时刻，早晚知之，此篇徒凭胷臆附防于测验之理，茫然无足取也。】此术，但凭天象推测，然世间有所谓指南针，若置偏地，其所指者，正午欤？抑偏午欤？若在偏地，果指偏午，则二十四向随偏午而定，亦可用以测天，若指正午，则偏地难，指正向午虽正午，而子非正子，首尾不对，一向既差，则二十四向皆差，是不可以不辨也，偏不向正之理，已于篇首详説不复赘辞。
钦定四库全书
革象新书卷五     元 赵友钦 撰
小罅光景     句股测天
乾象周髀
小罅光景
室有小罅，虽不皆圆而罅，景所射，未有不圆，及至日食则罅，景亦如所食分数罅，虽寛窄不同，景郤周径相等，但寛者浓而窄者淡，若以物障其所射之处，迎夺此景于所障物上，则此景较狭而加浓，予始未悟其理，因熟思之，凡大罅有景，必随其罅之方圆长短，尖斜而不别，乃因罅大而可容，日月之体也，若罅小则不足容日月之体，是以随日月之形而皆圆，及其缺则皆缺罅渐窄，则景渐淡，景渐逺则周径渐广，而愈加淡，大罅之景渐逺亦渐广然不减其浓，此则浓淡之别也，假于两间，楼下各穿圆穽于当中，径皆四尺余，右穽深四尺，左穽深八尺，置卓案于左，穽内案髙四尺如此，则虽深八尺，只如右穽之浅，作两圆板，径广四尺，俱以蜡烛千余枝，密插于上，放置穽内而燃之，比其形于日月，更作两圆板，径广五尺，覆于穽口，地上板心，各开方窍，所以方其窍者，表其窍小而景必圆也，左窍方广寸许，右窍方广寸半许，所以一寛一窄者，表其寛者，浓而窄者，淡也，于是观其楼板之下，有二圆景，周径所较，甚不多郤，有一浓，一淡之殊，详察其理，千烛自有千景，其景皆随小窍，而方烛，在穽心者，方景直射在楼板之中，烛在南边者，方景斜射在楼板之北，烛在北边者，方景斜射在楼板之南，至若东西亦然，其四旁之景斜射而不直者，縁四旁直上之光，障碍而不得出，从旁达中之光，惟有斜穿出窍而已，穽内既已斜穿窍外，止得偏射，偏中之景千数，交错周遍，疉砌则总成一景而圆，所以有浓淡之殊者葢两处皆千，景疉砌圆径，若无广狭之分，但见其窍，寛者所容之光较多，乃千景皆广而疉砌稠厚，所以浓窍，窄者所容之光较少，乃千景皆狭，而疉砌稀薄，所以淡于是向右穽，东边减郤五百烛，观其右间，楼板之景，缺其半于西，乃小景随日月亏食之理也，又灭左穽之烛，但明二三十枝，防密得所，观其楼板之景，虽是周圆布置，各自防防为方不相黏附，而愈淡矣，又皆灭而但明一烛，则只有一景，而方缘为窍，小而光形尤小窍，内可以尽容其光，郤为大景随空罅之象矣。若依旧皆燃左，穽之烛则左，景复圆别将广大之板二片，各悬于楼板之下，较低数尺，以障楼板，而迎夺其景，此景较于楼板者敛狭而加浓，所以迎夺其景者，表其景，近则狭而浓逺则广而淡也，烛光斜射愈逺则所至愈偏，则距中之数愈多，围旁皆斜射，所以愈偏，则周径愈广，景之周径，虽广烛之光，熖不增，如是，则千景展开而重疉者，薄所以愈广则愈，淡亦如水多则味减也；然其板不可侧髙偏低，否则景不正圆而长，于是去其所悬之板，举其左，穽连板之烛，彻去穽，内卓案复燃，连板之烛，置于穽防而揜之，窍既逺于烛景则敛而狭，所以敛狭者，葢是窍与烛相逺则斜射之，光敛而稍直，光皆敛直则景不得不狭，景狭则色当浓烛逺则光必薄，是以难于加浓，也先论景距窍之逺近此复论烛，距窍之逺近景之逺近在窍外烛之逺近在窍内，凡景近窍者，狭景逺窍者广烛逺窍者景亦狭，烛近窍者，景亦广，景广则淡景狭，则浓烛虽近，而光衰者，景亦淡，烛虽逺而光盛者，景亦浓，由是察之烛也，光也，窍也，景也，四者消长，胜负皆所当论者也，于是彻去所覆，两穽之板，别作圆板二片，径广尺余，右片开方窍，方广四寸，左片开尖窍，三曲皆广五寸余，各以索悬于楼板之下，令其可以渐髙渐低所以渐髙渐低者表其景之逺广而近狭也，仰观楼板之景，左尖右方，俯视烛光之形，左全右半，此则大景随空之象，各自方尖，不随烛光，而圆缺也，然穽大而板窍，仍小今喻以为大罅者，葢穽于板窍较逺逺则虽大犹小，窍于楼板较近，近则虽小，犹大方尖，窍内可以尽容，烛光之形也；原尖小窍之千，景似乎鱼鳞，相依周遍布置，大罅之景千数，比于沓纸重疉不散，张张无参差，由此观之，大则总是一穽之，景似无千烛之分，小则不覩一穽之全碎，砌千烛之景，是故小景随光之形，大景随空之象，断乎无可疑者。
句股测天
句股之术可以测天然髙深广逺难于推步筹防，今姑以浅近喻之塔髙十丈未知其数于塔之正东，立一木表于表东，席地而卧，以眼西望塔顶，望见塔顶虽髙只与表末相齐，于是自塔，心量至表根为数五丈，又自表根量至测，望之眼为数，一丈二尺五寸，再立后表于前表，正东从后表正东，如前望之，见塔顶，亦与后表之末相齐，量得两表相逺三丈自后表之根，东至测望之眼为数二丈，先量得两表皆髙二丈有余，从表首下至与眼平只髙二丈亦可以算术，求其塔髙两表相逺三丈名曰表间，前目距前表一丈二尺五寸，名曰前景，后目距后表二丈，名曰后景，前后两景相多，七尺五寸，名曰景差，所以名为景者，葢是将灯置于塔顶，假若两表有景长短，必齐于眼望之处，故以名其数也先以心度云移表三丈，而景差七尺五寸，即是其表，每移一丈，景差二尺五寸，若移前表过西一丈，景必减作一丈，且移过西四丈，景必减尽无余，是犹表直于戴日之下，则无景也，如此，则知塔心与前表相远，五丈以后表名为小股，后景名为小句句者，矩之短处也，股即木匠之曲尺，以塔心距前表之五丈，通并表间三丈，则知塔心距后表八丈，更加后景二丈，共计十丈，名为大句，塔顶髙数名为大股，以小勾股作大勾股之则例，既然小句二丈，而小股二丈，则知大句十丈，大股必十丈矣，若不用后表，后景为小，勾股而求塔髙前表前景亦可用也。以前表二丈，为小股前，景一丈二尺五寸为小句前，景一丈二尺五寸，通前表距塔，心之数五丈，共六丈二尺五寸为大勾塔髙之数为大股以小句股为大句股之则例，计小句之数，每一丈为小股，一丈六尺，今大句六丈二尺五寸，大股必十丈矣，若或显言塔逺之数五丈，止立一表，以测塔髙者如前名，作小句股，郤以大句求大股而为塔髙此一表之术，乃先知塔逺而止求塔髙若前两表之术，则皆未知所以先求塔逺而郤慿塔逺以求塔髙也既可将逺求髙亦可将髙求逺今以画图言之，画一棊枰，纵横各十寸，每眼比一丈，总为百眼，如此，则纵横各有十一画边西第一直画涂红，喻为塔髙十丈边东第三直，画偏低涂青喻，为后表二丈，当中直画偏低，涂黄喻为前表二丈，于后表之东横底，涂青喻为后，景二丈，景末作一圏喻，为后目于前，表之东横底，涂黄喻为前，景一丈二尺五寸，景末作一圏，喻为前目，从前目斜画一线，向西而髙至塔顶名为前大，后目亦如前画为后，大此两条，非实有，物乃眼绳也，谓之者，葢矩曲畧似乎弓两端，斜距之数，则似弓弰，安两表之末，必与斜相凑，可比两表之末，俱与塔顶相齐，以图视之，眼绳两条，合尖于塔顶，渐低则渐开，至地平而开广三丈七尺五寸表末，只开广三丈，如此，则是敛窄七尺五寸计髙一表之数二丈，以心度云。眼绳于地平，开广三丈七尺五寸，若将敛，窄尽絶则至塔顶而髙五表之数，每表髙二丈则知塔髙十丈矣十丈为股用之，求大句者，则亦以小句股为则例，而求之后，表小股二丈，而小句亦二丈，如此，则大股十丈，可知大句必十丈矣，大句即是塔逺后目之数，前表小股，二丈而小，句一丈二尺五寸，乃是每股一丈，句至六尺二寸五分，今大股十丈，可知大句，必六丈二尺五寸矣，此大句即是塔逺前目之数，先已知大股而止，求大句者，不须两表之小句股，但用一表之小，句股为则例而求之，乃先知塔髙而止求塔逺也大句大股已得其数，亦可求大，乃眼绳之，斜长，即人目距塔顶之斜逺也欲求其数，不可不明其乘除开方，所谓乘者七，其八得五十六，名曰七乘，八或八，其七得五十六，名曰八乘，七若十二与三十相乘，则得三百六十，所谓自乘者三，其三为九，或十，其十为百，或百其百为万，或十九自乘，十九则为三百六十一，凡自乘之数，名曰幂幂，是覆物之巾，方而有眼，数自乘之，数必方，故名为幂，所谓除者七，除其五十六，各得八，乃置五十六，如七而一，则为八也。或八除其五十六，各得七，乃置五十六，如八而一，则为七也；或十二除，其三百六十而得三十，谓之如十二而一，或三十，除其三百六十而得十二，谓之如三十而一，或三除，其九而得三，或十除其百而得十，或百除其万而得百，皆曰除也，所谓开方者九，而开方而得三，或百而开方得十或万，而开方得百，或三百六十一，而开方纵横，皆得十九，是谓开方也。凡已乘之数，除则复元已除之数，乘则复元，今求眼绳斜长之数，当用句股求之术，其术曰：句自乘名句幂，股自乘名股幂，两幂相并为，幂开为平方，即得其，凡以丈尺求者，宜改为寸，数以算之，今以后表所测，大句十丈，准为大句一千寸，其一千寸共乗得一百万寸，名曰句幂，大股数同，名为股幂，相并得二百万寸，名为幂，开为平方得后，大乃一千四百一十四寸有竒是后表之眼，绳长一十四丈一尺四寸有余也，以前表求前者仿之，后之幂，二百万寸而开方，譬似方砖二百万，片砌于方台之上，东西南北，纵横数之，皆广一千四百一十四片，尚有方砖六百四片，若欲用尽，无余则碎之，而砌作大方，余数此术，以塔心喻戴日之下，以塔顶喻日之髙以灯影喻日景，喻月景亦然，众星无景，则人以目，就地望而准之，测得三辰之髙则可知日月不附着于天，而悬虚运转，若五纬较逺于经星则是五纬亦悬，虚而不附着，设或五纬与经星之髙逺相齐则是五纬如磨蚁，而右旋矣，塔之为物髙数不多两表相距三丈，亦可以测。若夫三辰之髙必须两表相距数百里，否则不觉其景差里之为数，长三百步，每步之长，伸手一度也，浙尺约六淮尺，约五世间路里迢遥，难取径直，既然地上，量之不直，岂能推其三辰髙逺是以古人测表景千里，一寸之差，犹未亲切，姑以其术言之，然古者制表未精，今别定表之制度，并述元有算法，就地中各去南北数百里，仍不偏于东西俱立，一表约髙四丈于表首之下数寸许，作一方窍，所以低数寸者，恐其表首，景淡也，所以方其窍者，葢小窍有景，不随空罅之象，必随日月之形，可以测日月之周，径也，其窍外广而内狭，当中薄如连邉，两旁如侧，置漏底之盌，形圆而窍，方所以然者，葢日光斜射之际，恐其窍枵相妨也，窍空之大小，当于地上试景而定之，直立其表而后试，稍有偏斜，则不可准，若试而光，淡者窍差小也，景不圆者，窍差大，也须得酌中为佳，若表末细而不可开，大窍者，以木接之以薄板，接之尤妙。葢为作侧，盌之状也。自表根量至空窍，下际其寸数，名曰表髙两表制度须同，不可差异少许，同日测表景于正午之时，自表根量地，至于空窍下际之，景其寸数，名曰表，景以南北表，景之数相减，余名景差，两表相距路里，变作寸数，名曰表间各乗南北表景，各如景差而一，即得二表，各与戴日之地相距寸数，名曰平逺南北各以表景加之，所得各以表髙乘之，各如表景而一，即得日轮顶与戴日地相距寸数，名曰日髙乘表间如景差而一，却加表髙亦得日髙也若求日轮底之髙者量表髙则至空窍，上际量表，景亦至，空窍上际之，景算法竝不殊，若将日轮顶底之两髙数相减，则知日圆之径，以南北表景，各加平逺所得自乗名句幂日髙自乗名股幂两幂相并，名幂，开为平方，名曰日逺乃南北表窍之，景距日斜逺也然南北各有两数，葢日轮顶底各距表窍上下之景际，其相逺寸数可于南北各作两次求之，凡测早晚者，仿此太隂亦然若谓表髙难直者当并树两表，构横木以为髙架横木之中，钉一方环，如前表窍之制，须当穏实不揺，曵却悬一壮，绳以代木，表系于悬虚之中坠石，去地寸许，令其急而不缓，则直可准矣，若测众星者量表，则至于窍心望，亦须在窍心也，此句股之法，以横测逺以树测髙乃测髙逺也若测广逺者则以绳引于地，而为句股，句与股皆横测之，若测深逺者髙立表木横构二平，木于表前，以横测逺以树测，此句股，则又有横树之分矣，夫测三辰之髙逺者必须逺量两表之间，然难于地平直步，要当节节测望，地平之逺数却通并以为表间，是又不可不知也。
乾象周髀
日之圆径一度，以算术求其周围计三度一十四分一十六秒，月之周径，比似之赤道，周天三百六十五度二十五分七十五秒，以算术求其中径，计一百一十六度二十六分五十一秒，径当周中，似乎圆扇，夹脊平分两旁，即是南北二极相距之，直数折半，计五十八度一十三分二十五秒有奇，乃是六合，各距天中之均数，天体圆如弹丸，东西南北相距皆然，凡相距平分之数，皆圆中之径也，古人谓圆径一尺，周围三尺，方广一尺，边旁四尺，圆象天，而天数三方象地，而地数四，数分隂阳自然有理，后世考究则不然，方广一尺，而边旁四尺，无可言者，若言圆径一尺，而周围三尺，则三尺尚有余，围三尺，而中径一尺，则一尺为不足，葢围三尺，径一尺，是六角之田也，或谓圆径一尺，周围三尺一寸四分，【案此刘徽所推】，或谓圆径七尺，周围二十二尺，【案此祖冲之所推约率】，或谓圆径一百一十三，周围三百五十五【，案此祖冲之所推，密率】径一尺，而周三尺一寸四分，犹自径多围少，径七尺而周，二十二尺，却是径少周多，径一百一十三，而周围三百五十五，最为精密，今求日周天，径是此法也，既论其异同，亦当言其考究之术，画为百眼，棊盘一眼，广一寸，横十寸名句在于东西相距，方图之内，画为圆图，是去其方之四角也，圆径十寸，与外方之股数相同，圆径名髀，圆之髀，比方之股，其数同，而字义不异，但有方圆之别，就圆图之内，又画小方图其小方，四角不指外方之四角，而斜抵东西南北之四正葢，其外大方四角，在于乾坤，艮；巽，其内小四角，在于坎离，震兊小方四角斜一十寸，尚是圆中之髀，为数不殊于外，方之股以外方而比内，方包容之积相半，外方积一百寸，内方积五十寸，何以知其然？葢将外方均作四隅而视之，一半归于内，一半出于外，由是察之，圆中之直髀，即内方之斜，内方，既用为，圆中难以名股，句股与名不可紊，故称为髀，以别之，内方之，十寸自乗得一百寸，名幂，凡幂，必兼得句股，两幂之数，今图方而纵横相同，当以幂，均为句股，两幂各得五十寸而开方，即知句股皆七寸有余，考究圆围，本起于此，考究之术，将薄纸剪圆而临于棊枰之上，不须于纸上画为方眼，但景映以为准则，然后于此，薄纸之上模，下之小方，以算术展为圆象，充满所定之圆围，自四角之方添，为八角曲，圆为第一，次若第二，次则求其为曲十六，若第三次则求其为曲三十二，若第四，次则求其为曲六十四，凡多一次，其曲必倍，若至十二，次则求其为曲一万六千三百八十四，其初之小方，渐加渐展，渐满渐实，角数愈多，而其为方者不复方，而变为圆矣，故自一二次求之，以至一十二次，可谓极其精密，若节节求之，虽至千万次，其数终不穷，须当逐节作为大小句，大小股大小句幂，大小股幂小，小幂，大大幂，但大与大幂，不于节次作之，毕竟止用本数而已，今先以第一次言之，内方之，十寸名，大自乗淂一百寸，名大幂，内方之句，幂五十寸，名第一次大句幂，以第一次大句幂，减其大，幂余五十寸，名第一，次大股，幂开方得七寸七厘一毫有竒名第一次大股以第一次大股，减其大，余二寸九分二厘八毫有奇，名第一较，以此较折，半得一寸四分六厘，四毫有竒名第一次小句，此小句之数，乃是内方之四，邉与圎围最相逺防也以第一次小句自乗得二寸一分四厘四毫有竒名第一次小句幂，以第一次大句幂，折半得二十五寸，又折半，得一十二寸五分，名第一次小股，幂以第一次小股，幂并第一，次小句，幂得一十四寸六分四厘四毫有奇，名第一次小幂，以第一次小，幂开方得三寸八分二厘六毫有竒名第一次小，即是八曲之一八乗其第一次小，得三十寸六分一厘有奇，是即八曲之周围也，此以小数求之，不若改为大数，所以然者，盖求至十二次，数之降者，渐小愈，小则不便于数，名当将大改为一千，寸大幂，改为一百万寸，第一次大句幂，改为五十万，寸大股亦如之，然后依法而求，若求至第二次者，以第一次小幂，就名第二，次大句幂，以第一次大股幂，减其大幂，余为第二，次大股幂，开方为第二，次大股，以减其大，余为第二，较折半名，二次小句，此小句之数，即是八曲之边，与圎围最相逺防也以第二次小句自乗名第二次，小句幂，以第二次大句幂，两折名第二次小股，幂以第二次小股，幂并第二次小句，幂名第二，次小幂，以第二次小幂，开方为第二次，小即是十六曲之一，以十六乗其第二小，即是十六曲之周围也，以第二次仿第一次，若至十二次，亦递次相仿而已，置第十二次之，小以第十二次之，曲数一万六千三百八十四乗之得三千一百四十一寸五分九厘，二毫有奇，即是千寸径之周围也，置此周围之数降，呼作三尺一寸四分一厘五毫；九丝二忽有奇，以一百一十三乗之果得三百五十五尺，故言其法精密，要之，方为数之始圆，为数之终，圆始于方，方终于圆，周髀之术，无出于此矣。