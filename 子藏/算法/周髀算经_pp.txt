御制题宋版周髀算经
皇祖精明，勾股弦惜，吾未习值，髫年【余，逮侍  ，皇祖时年甫十二，嵗设至十六七嵗时想亦蒙  ，指示算法矣，践阼后，即以是为要，命皇子辈随庄亲王学之，故有通其术者，而朕以因循未学，此毎以为愧，】授时，以是为要矣，考古亦常有舛焉，设匪敬诚存，曰：旦可能容易事，占天而今老，固难为学自画，追思毎愧旃。
钦定四库全书     子部六
周髀算经       天文算法类一【推歩之属】提要
【臣】等，谨案周髀算经二卷音义一卷，案隋书经籍志天文类，首列周髀一卷赵婴注，又一卷甄鸾重述唐书艺文志李淳风释周髀二卷，与赵婴甄鸾之注列之，天文类而复列，李淳风注周髀算经二卷于厯算类葢一书，重出也是书，内称周髀，长八尺，夏至之日晷一尺六寸，葢髀者股也；于周地立八尺之表，以为股，其影为勾，故曰周髀，其首章，周公与商髙相问答实勾股之鼻祖故。
御定数理精蕴，载在卷首而详释之，称为成周，六艺之遗文，荣方问于陈子以下，徐光启谓为千古大愚，今详考其文，惟论南北影差，以地为平逺复以平逺测天诚为臆，説然与本文已絶不相类疑后人传説而误入正文者，如夏小正之，经传参合，朱子未订以前，使人不能读也，其本文之广大，精防者皆足以存，古法之意，开西法之源，如书内以璇玑，一昼夜环绕，北极一周而过一度，冬至夜半璇玑，起北极下子位，春分夜半起北极，左卯位，夏至夜半，起北极上午位，秋分夜半起北极，右酉位，是为璇玑，四防所极，终古不变，以七衡六间，测日躔法，敛冬至，日在外衡夏至在内，衡春秋分在中衡当其衡为中气，当其间为节气，亦终古不变古，葢天之学，此其遗法，葢浑天如毬冩星象于外，人自天外观天葢，天如笠冩星象于内人自天，内观天笠，形半圆，有如张葢，故称葢，天合地上，地下两半，圆体即天地之浑圆矣，其法失传已久，故自汉以迄元明，皆主浑天明，万厯中欧逻巴人入中国，始别立新法，号为精密，然其言地圆即周髀，所谓地法，覆槃滂沱，四隤而下也，其言南北里差，即周髀，所谓北极左右夏有不释之氷，物有朝生，暮获中衡，左右冬有不死之草，五糓一嵗再熟是为寒暑推移，随南北不同之故，春分至秋分极下，常有日光，秋分至春分，极下常无日光，是为昼夜永短，随南北不同之故也。其言东西里差即周髀，所谓东方日中，西方夜半西方，日中东方夜半昼夜易处，如四时相反，是为节气，合朔如时早晚，随东西不同之故也。又李之藻以西，法制浑葢，通宪展昼短，规使大于赤道规，一同周髀之展半，衡使大于中衡，其新法算书，述第谷以前西法三百六十五日四分日之一，每四嵗之小余成一日，亦即周髀，所谓三百六十五日者三，三百六十六日者，一也，西法多出于周髀，此皆显证，特后来测验增修，愈推愈宻耳明史厯志谓尧时宅西居昧谷，畴人子弟散入遐方，因而传为西学者，固有由矣，此书刻本脱误，多不可通，今据永乐大典内所载，详加校订补，脱文一百四十七字，改讹舛者一百十三字，删其衍复者十八字，旧本相承题云：汉赵卿注其自序，称爽以暗蔽，注内屡称爽，或疑焉，爽未之前闻。葢即君卿之名，然则隋唐志之，赵婴殆即赵爽之讹欤？注引灵宪乾象，则其人在张衡，刘洪后也，旧有李借音义，别自为卷，今仍其旧书，内凡为图有五，而失传者三，讹舛者一，谨据正文及注为之补订，古者九数，惟九章，周髀二书，流传最古，故讹误亦特甚，然溯委穷源，得其端绪，固述数家之鸿寳也，乾隆四十九年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
钦定四库全书
周髀算经卷上之一
汉 赵君卿 注
周 甄 鸾 重述
唐 李淳风 注释
昔者周公问于啇高曰窃闻乎大夫善数也
周公姓姬，名旦武王之弟啇高，周时贤大夫善算者也，周公位居冡宰，徳则至圣【，案圣刻本作高，今从永乐大典本】尚卑己以自牧，【案卑，上刻本衍自字，今据永乐大典本删。】，下学而上达，况其凡乎！
请问古者包牺立周天厯度
包牺三皇之一，始画八卦，以啇高善数，能通乎防妙达乎无方，无大不综，无幽不显，闻包牺，立周天厯度建章蔀之法，【案建刻本作运，今据永乐大典本改】，易曰：古者包牺氏之王天下也，仰则观象于天，俯则观法于地，此之谓也。
夫天不可阶而升，地不可得，尺寸而度，【案得刻本作将，今从永乐大典本改】。
乎悬广无阶可升荡乎遐逺无度可量
请问数安从出，【案安从刻本讹作从案，今据永乐大典本改】。
心昧其机请问其目
啇高曰数之法出于圆方
圆径一而周三方，径一而帀，四伸圆之，周而为句，展方之帀而为殷，共结一角，邪适五，此圆方邪径，相通之率，【案此刻本讹作政，今据永乐大典本改】，故曰：数之法，出于圆方，圆方者，天地之形隂阳之数然则周公之所问，天地也，是以啇高陈圆方之形，以见其象，因奇耦之数，以制其法，所谓言约指逺防妙幽通矣。
圆出于方方出于矩
圆规之数，理之以方，方周帀也，方正之物出之以矩，矩广长也。
矩出于九九八十一
推圆方之率，通广长之数，当湏乘除以计之，九九者，乘除之原也。
故折矩
故者申事之辞也将为句股之率故曰折矩也
以为句广三
应圆之周【，案刻本讹作广，谓之周，今据永乐大典，本改】横者谓之广句，亦广广短也。
股脩四
应方之帀从者谓之脩股亦脩脩长
径隅五
自然相应之率径直隅角也亦谓之
既方外，外半之，一矩【案，各本作，既方之外，半其一，矩讹舛不可通，注内引径作，既方其外，惟半之讹，作半其耳，据上云折，矩以为句，广三股，修四径隅，五谓以十二折之句三股，四其必五，此盖承上所折之形，令其外各自成古，则句实九股，实十六实二十五合，五十年也，为一矩于内，减股实，开其余，得句减句实，其余得股，若开北一矩，则得下云：环而共盘，得成三四五是也，实二十五为一矩，并句实股，实亦二十五为一矩，故下又云两矩共长二十有五，是谓积矩，推防上下文可证其字，之字互讹，今改正，】句股之法，先知二数，然后推一见句股，然后求，先各自乘，成其实，实成势化，尔乃变通，故曰：既方其外，或并句股之实以求，实之中，【案各本脱一字，今补】，乃求句股之分，并实不正等，更相取与，互有所得，故曰半之，一矩【案之，各本亦讹作，其今改正】，其术句股，各自乘三，三如九四四一十六并为，自乘之实，二十五减句于，为股之实一十六，减股于，为句之实九。
环而共盘得成三四五
盘读如盘，桓之盘言，取其并减之，积【案其刻本讹作而，今据永乐大典，本改】环屈而共盘之【，案此下刻本衍谓字，今据永乐大典本删。】，开方除之，得其一靣【案刻本脱得字，令据永乐大典本补】，故曰得成三四五也。
两矩共长二十有五是谓积矩
两矩者句股，各自乘之，实共长者，并实之数，将以施于万事，而此陈其率也。
故禹之所以治天下者此数之所生也
禹治洪水，决疏江河，【案疏刻本讹作流，今据永乐大典，本改】望山川之形，定高下之势，除淊天之灾，释昬垫之厄，使东注于海，而无浸逆，【案逆刻本作溺，今从永乐大典本】乃句股之所由生也。
<子部,天文算法类,推步之属,周髀算经,卷上之一>
<子部,天文算法类,推步之属,周髀算经,卷上之一>
句股圆方图句股，各自乘，并之为，实开方除之，即按图，又可以句股相乘，为朱实二，倍之，为朱实四，以句股之差自相乘，为中黄实，加差实亦成，实以差，实减实，半其余以差为从法，开方除之，复得句矣！加差于句即股，凡并句股之实，即成实，或矩于外，或方于内【，案各本讹作或矩于内，或方于外，与下云句实之，矩股实，方其里股实之矩句实，方其里适相反，据刘徽注，九章算术云里者，则成方幂，其居表者则成矩，幂可证，外内二字互讹，今改正】形，诡而量均体殊，而数齐句实之矩，以股差为广股，并为袤而股实，方其里减矩句之，实于，实开其余，即股倍股，在两邉为从法，开矩句之角，即股差加股为，以差除句实得股，并以并除句，实亦得股差，令并自乘，与句实为实倍，并为法所得，亦句实，减并自乘，如法为股，股实之矩，以为差，为广【案，各本讹作股，今改正】句，并为袤而句实，方其里减矩股之实于实开，其余即句倍句在两邉，为从法开，矩股之角，即句差加句为，以差除股，实得句，并以并除股，实亦得句差，令并自乘，与股实为实倍，并为法所得，亦股实，减并自乘，如法为句，两差相乘，倍而开之，所得以股，差増之为句，以句差，增之为股，两差增之，为倍，实列句股，差实减实者以图攷之倍，实满外大方而多黄，实黄实之多，即句股差实，以差实减之，开其余，得外大方，大方之面，即句股并也，令并自乘，倍，实乃减之，开其余，得中黄方，黄方之面，即句股差，以差减并而半之，为句，加差于并而半之，为股其倍，为广袤，合令句股见者，自乘为其实，四实以减之，开其余，所得为差，以差减合半，其余为广，减广于，即所求也，观其迭相规矩，共为反覆，互与通分，各有所得，然则统叙羣伦，宏纪众理，贯幽入微，钩深致远，故曰：其裁制万物，惟所为之也。
臣鸾释曰：按君卿注云：句股各自乘，并之为，实开方除之，即臣鸾曰：假令句三自乘，得九股四自乘，得一十六并之，得二十五开方除之，得五为也，注云：按图又可以句股相乘，为朱实二，倍之，为朱实四，以句股之差自相乘，为中黄实，臣鸾曰：以句差二，倍之，为四自乘，得一十六为左，图中黄实也，臣淳风等，谨按注云：以句股之差自乘，为中黄实，鸾云倍句，差自乘者，苟求异端，虽合其数于率不通，注云：加差，实亦成，实臣鸾曰：加差实一，并外矩青八，得九，并中黄一十六，得二十五，亦成实也，臣淳风等，谨按注云：加差实一，亦成实，鸾云加差，实并外矩及中黄者虽合其数于率不通。
注云：以差实减实，半其余以差为从法，开方除之，复得句矣！臣鸾曰：以差实九减实，二十五，余一十六半之得八以差一加之，得九开之，得句三也；臣淳风等，谨按注宜云：以差实一，减实，二十五，余二十四半之为一十二，以差一为从，开方除之，得句三鸾云，以差实九，减实者，虽合其数于率不通，注云：加差于句，即股臣鸾曰：加差一于句三得股，四也。
注云：凡并句股之实，即成实，臣鸾曰句实九股，实一十六，并之，得二十五也。
注云：或矩于外，或方于内【，案外内二字，各本亦互讹，今改正】形，诡而量均体殊，而数齐句实之矩，以股差为广股，并为袤臣，鸾曰：以股差一为广股四幷，五，得九为袤，左图外青也。
注云：而股实方，其表臣鸾曰：为左图中黄，十六注云：减矩句之，实于，实开其余，即股臣鸾曰：减矩句之实九，于实二十五，余一十六开之，得四股也；注云：倍股在两邉，为从法开，矩句之角，即股差，臣鸾曰倍股，四得八，在图两邉，以为从法，开矩句之角九，得一也。
注云：加股为臣，鸾曰：加差一于股，四则，五也；注云：以差除句实得股，并臣鸾曰：以差一除句实九得九，即股四，五幷为九也。
注云：以幷除句，实亦得股，差臣鸾曰：以九除句，实九得股，差一。
注云：令并自乘，与句实为实臣，鸾曰令并股，得九自乘，为八十一，又以句实九加之，得九十为实，注云：倍并为法臣，鸾曰倍股，并九得一十八为法，注云：所得亦，臣鸾曰：除之，得五为。
注云：句实减并自乘，如法为股，臣鸾曰：以句实九减，并自乘八十一，余七十二以法，一十八除之，得四为股也。
注云：股实之矩，以句差为广句，并为袤臣，鸾曰股实之矩，以句差，二为广句，并八为袤。
注云而句实，方其里减矩股之实于实开，其余即句臣鸾曰：句实有九方在右，图里以减，矩股之实一十六于，实二十五，余九开之，得三句也。
注云倍句在两邉臣鸾曰各三也
注云：为从法开，矩股之角，即句差加句为臣鸾曰：加差二于句三，则五也。
注云：以差除股，实得句，并臣鸾曰：以差二除，股实一十六，得八句，三五并为八也。
注云：以并除股，实亦得句，差臣鸾曰：以并除股，实一十六，得句差二。
注云：令并自乘，与股实为实臣，鸾曰令并八自乘，得六十四，以股实一十六，加之得八十为实。
注云：倍并为法臣，鸾曰倍句，并八，得一十六为法，注云：所得亦，臣鸾曰：除之，得五也。
注云：股实减并自乘，如法为句，臣鸾曰：以股实一十六减，并自乘六十四，余四十八以法，一十六除之，得三为句也。
注云：两差相乘，倍而开之，所得以股差，增之为句，臣鸾曰：以股差一乘，句差二，得二倍之为四开之，得二以句差一增之，得三句也。
注云：以句差，增之为股，臣鸾曰：以句差二【，案各本脱句字，今补】増之得四股也。
注云：两差增之，为臣鸾曰：以股差一句，差二増之得五也。
注云：倍实列句股，差实减实者以图攷之倍，实满外大方而多黄，实黄实之多，即句股差实，臣鸾曰倍，实二十五得五十，满外大方七七四十九而多黄，实黄实之多，即句股差实一也，【案各本脱一字，今据上下文补】注云：以差实减之，开其余，得外大方，大方之面，即句股，并臣鸾曰：以差实一，减五十余四十九开之，即大方之面，七也；亦是句股幷也。
注云：令并自乘，倍，实乃减之，开其余，得中黄方，黄方之面，即句股差臣鸾曰：并七自乘，得四十九倍，实二十五，得五十以减之，余即中黄方差实一也，故开之，即句股差一也。
注云：以差减并而半之，为句臣鸾曰：以差一减并七，余六半之，得三句也。
注云：加差于并而半之，为股臣鸾曰：以差一加并七，得八而半之，得四股也。
注云：其倍为广袤合臣，鸾曰倍，二十五为五十，为广袤合。
臣淳风等，谨按列广袤，术宜云倍五，得十为广袤，合今鸾云，倍二十五者，错也。
注云：令句股见者，自乘为其实，四实以减之，开其余，所得为差臣，鸾曰令自乘，为其实四，实乘得四十九四实者，大方句股之中有四方，一方之中有方一十二四，实有四十八，减上四十九，余一也，开之得一，即句股差一。
臣淳风等，谨按注意，令自乘者十自乘，得一百四实者，大方广袤之中有四方，若据句实而言，一方之中有实，九四，实有三十六，减上一百余，六十四开之得八，即广袤差，此是股差减股，并余数，若据股实而言之，一方之中，有实十六四实有六十四，减上一百余三十六开之得六，即广袤差，此是句差【案，刻本讹作股，今改正】减句，并余数也。鸾云令自乘者，以七七自乘，得四十九四实者，大方句股之中有四方，一方之中有方一十二四，实有四十八，减上四十九，余一也，开之得一，即句股差一者，错也。
注云：以差减合半，其余为广臣鸾曰：以差一减合七，余六半之，得三广也。
臣淳风等，谨按注意以差八六各减合十余二，四半之，得一二一，即股差二，即句差，以差减，即各袤广也，鸾云以差一减合七，余六半之，得三广者，错也。
注云：减广于，即所求也，臣鸾曰：以广三减，五即所求差二也。
臣淳风等，谨按注意以广一二，各减五，即所求股四句三也；鸾云以广三减，五即所求差二者，错也。
周公曰大哉言数
心逹数术之意故发大哉之叹
请问用矩之道
谓用表之宜测望之法
商高曰平矩以正绳
以水绳之正，定平悬之体，将欲慎毫牦之差，防千里之失。
偃矩以望高覆矩以测深卧矩以知远
言施用无方曲从其事术在九章
环矩以为圆合矩以为方
既已追寻情理，又可造制圆方，言矩之于物，无所不至。
方属地圆属天天圆地方
物有圆方，数有奇耦，天动为圆，其数奇，地静为方，其数耦，此配阴阳之义，非寔天地之体也，天不可穷而见地，不可尽而观，岂能定其圆方乎？又曰：北极之下，高人所居，六万里滂沱，四隤而下，天之中央，亦高四旁六万里，是为形状，同归而不殊涂，隆高齐轨而易以陈，故曰：天似葢笠，地法覆槃。
方数为典以方出圆
夫体方则度影正，形圆则审实难，盖方者有常，而圆者多变，故当制法而理之，理之法者，半周半径相乘，则得方矣。又可周径相乘，十而一，又可径自乘三之，四而一，又可周自乘，十二而一，故曰：圆出于方。
笠以写天
笠亦如葢，其形正圆，戴之所以象天，写犹象也，言笠之体，象天之形，诗云：何蓑何笠？此之义也。
天青黒地黄赤天数之为笠也青黒为表卅黄为里，以象天地之位。
既象其形又法其位言相方类不亦似乎
是故知地者智知天者圣
言天之高大地之广远，自非圣智，其孰能与于此乎？
智出于句
句亦影也，察句之损益，知物之高远，故曰：智出于句。
句出于矩
矩谓之表，表不移亦为句，为句将正，故曰句出于矩焉。
夫矩之于数其裁制万物惟所为耳
言包含几防转通旋环也
周公曰善哉
善哉言明晓其意所谓问一事而万事逹
周髀算经卷上之一
钦定四库全书
周髀算经卷上之二
汉 赵君卿 注
周 甄鸾  重述
唐 李淳风 注释
昔者荣方问于陈子
荣方陈子是周公之后人，非周髀之本文，然此二人共相觧释后之学者为之章句，因从其类，列于事下，又欲尊而逺之故云昔者时世官号未之前闻。
曰今者窃闻夫子之道
荣方闻陈子能述商髙之防明周公之道
知日之髙大
日去地与圆径之大
光之照明
日旁照之所及也
一日所行
日行天之度也
逺近之数
冬至夏至去人之逺近也
人所望见
人目之所极也
四极之穷
日光之所逺也
列星之宿
二十八宿之度也
天地之地袤
袤长也东西南北谓之广长
夫子之道皆能知之其信有之乎
能明察之故不昧不疑
陈子曰然
言可知也
荣方曰方虽不省愿夫子幸而説之
欲以不省之情而观大雅之法
今若方者可教此道耶
不能自料访之能者
陈子曰然
言可教也
此皆算术之所及
言周髀之法出于算术之妙也
子之于算足以知此矣若诚累思之
累重也言若诚能重累思之则达至微之理
于是荣方归而思之数日不能得
虽潜心驰思而才单智竭
复见陈子曰：方思之不能得，敢请问之，陈子曰：思之未熟，熟犹善也。
此亦望逺起髙之术而子不能得，则子之于数，未能通类定髙逺者立两表，望悬邈者，施累矩言，未能通类，求句股之意。
是智有所不及而神有所穷
言不能通类是情智有所不及而神思有所穷滞
夫道术言约而用博者智类之明
夫道术，圣人之所以极深而硏几，惟深也，故能通天下之志，惟防也，故能成天下之务，是以其言约，其旨逺故曰智类之明也。
问一类而万事逹者谓之知道
引而伸之，触类而长之，天下之能事毕矣，故谓之知道也。
今子所学
欲知天地之数
算数之术，是用智矣，而尚有所难，是子之智类单算术，所尚以为难，是子智类单尽。
夫道术所以难通者既学矣患其不博
不能广博
既博矣患其不习
不能究习
既习矣患其不能知
不能知类
故同术相学
术教同者则当学通类之意
同事相观
事类同者观其旨趣之类
此列士之愚智
列犹别也言视其术鉴其学则愚智者别矣
贤不肖之所分
贤者逹于事物之理，不肖者闇于照察之情，至于役神驰，思聪明殊别矣。
是故能类以合类此贤者业精习智之质也
学其伦类观其指归惟贤智精习者能之也
夫学同业而不能入神者，此不肖无智而业，不能精习，俱学道术，明智不察，不能以类合类而长之，此心游目荡，义不入神也。
是故算不能精习，吾岂以道隠子哉？固复熟思之，凡教之道，不愤不啓，不悱，不发愤之，悱之然后啓，发既不精思，又不学习故言，吾无隠也，尔固复熟思之，举一隅，使反之以三也。
荣方复归思之，数日不能得复见，陈子曰：方思之，已精熟矣，智有所不及，而神有所穷，知不能得，愿终请説之自知不敏，避席而请説之。
陈子曰：复坐，吾语汝，于是荣方复坐而请陈子説之曰夏至南万六千里，【案经文之例，首位一万，但称万一千，但称千一百，但称百一十，但称十省，去一字，次位以下不得省注。文则首位亦不省，此书中通例，】冬至南十三万五千里，日中立竿测影。
臣鸾曰：南戴日下立八尺表，表影一千里而差一寸，是则天上一寸地下一千里，今夏至影，有一尺六寸，故知其一万六千里，冬至影一丈三尺五寸，故知其一十三万五千里。
此一者天道之数
言天道之数一悉以如此
周髀长八尺夏至之日晷尺六寸
晷影也，此数望之，从周城之南一千里也，而周官测景尺有五寸，葢出周城南一千里也，记云：神卅之土，方五千里，虽差一寸不出，畿地之分，先四和之实，故建王国。
髀者股也正晷者句也
以髀为股，以影为句股定，然后可以度日之高逺正晷者日中之时节也。
正南千里句尺五寸正北千里句尺七寸
候其影，使表相去二千里，影差二寸，将求日之高逺故先见其表，影之率。
日益表南晷日益长句六尺
其影，使长六尺者，欲令句股相应，句三股，四五句，六股八十。
即取竹空径寸长八尺捕影而视之空正掩日
以径一寸之空，视日之影，髀长则大矩短，则小正满八尺也，捕索也，掩犹覆也。
而日应空之孔
掩若重规，更言八尺者，举其定也，又日近则大逺则小以影六尺为正。
由此观之率八十寸而得径一寸
以此为日髀之率
故以句为首以髀为股
首犹始也，股犹末也，句能制物之率，股能制句之，正欲以为总见之数，立精理之本，明可以周万事，智可以逹无方，所谓智出于句句，出于矩也。
从髀至日下六万里，而髀无影，从此以上，至日，则八万里。
臣鸾曰：求从髀至日下六万里者，先置南表晷，六尺上十之为六十寸，以两表相去二千里，乘得一十二万里为实，以影差二寸为法除之，得日底地去表六万里，求从髀至日八万里者，先置表高八尺，上十之为八十寸，以两表相去二千里乘之，得一十六万里，【案各本脱里字，今补正】为实，以影差二寸为法除之，得从表端上，至日八万里也。
若求邪至日者，以日下为句，日高为股，句股各自乘，幷而开方，除之得邪？至日，从髀所旁，至日所，十万里旁，此古邪字求其数之术曰：以表南至日下六万里为句，以日高八万里，为股为之求，句股各自乘，幷而开方，除之即邪？至日之所也。
臣鸾曰：求从髀邪？至日所法，先置南至日底六万里为句，重张自乘，得三十六亿为句，实更置日高八万里，为股重张自乘，得六十四亿为股，实幷句股，实得一百亿为，实开方除之，得从王城，至日一十万里，今有一十万里，问径防何？曰：一千二百五十里，八十寸而得径一寸，以一寸乘一十万里为实，八十寸为法，即得。
以率率之八十里，符径一里，十万里得径千二百五十里，法当以空径为句，率竹长为股率，日去人为大股，大股之句，即日径也，其术以句率乘大股股率而一，此以八十里为法，一十万里为实，实如法而一，即得日径。
故曰日晷径千二百五十里
臣鸾曰：求以率八十里，得径一里一十万里，得径一千二百五十里，法先置竹空径一寸为一千里，【案千各本讹作十，今改正】为句，更置邪去日一十万里为股，以句一千里，【案干各本亦讹作十，今改正】乘股一十万里，得一亿为实，更置日去地八万里为法，除实得日晷径一千二百五十里，故云日晷径也，臣淳风等，谨按夏至王城，望日立两表相去二千里，表高八尺影去，前表一尺五寸，去后表一尺七寸旧术，以前后影差二寸为法，以前影寸数乘，表间为实，实如法，得万五千里，为日下去南表里，又以表髙八十寸乘，表间为实，实如法，得八万里，为表上去日里，仍以表寸为日髙影寸为日下，待日渐髙俟日影六尺，用之为句，以表为股，为之求，得十万里，为邪表数目取管，圆孔径一寸，长八尺，望日满筒以为率，长八十寸为一邪？去日一十万里，日径即一千二百五十里，以理推之法云，天之处心髙于外衡六万里者，此乃语与术违，句六尺，股八尺，十尺角隅，正方自然之数，葢依绳水之定，施之于表矩，然则天无别体，用日心为髙下术既随平而迁河，下从何而出？语术相违，是为大失，又按二表下地，依水平法，定其髙下若此表地高，则以为句，以间为，置其髙数其影乘之，其表除之，所得益股，为定间，若北表下者，亦置所下，以法乘除，所得以减，股为定间，又以髙下之数与间相约为地髙逺之率求逺者影乘定间，差法而一，所得，加表日之髙也求邪去地者，乘定间，差法而一，所得，加日邪？去地也，此三等至，皆以日为正，求日下地髙下者置戴日之逺近地髙下率乘之，如间率而一，所得为日下地髙下形势隆杀，与表间同，可依此率若形势不等，非代所知，率日径求日大小者径率乘间如法而一，得日径，此径当即得。不待影长六尺，凡度日者，先须定二，矩水平者，影南北立句齐髙四尺相去二丈，以二牵于句上，并率二则拟为影句上，立表下，望日前一则上畔，后一则下畔，引则就影，令与表日参直，二至前后三四日间，影不移处，即是当以侯表并望人取一，影亦可日，径影端表头为则然，地有髙下表望不同，后六术乃穷，其实第一后髙前下术髙为句表问为，后复影为所求，率表为所有，率【案所有，各本讹作有所，今改正】以句为所有，数所得益，股为定间，第二后下术，以其所下为句，表问为，置其所下以影乘表，除所得减股，余为定间，第三邪下术，依其此髙之率髙其句影令，与地势，隆杀相似，余同平法，假令髀邪下而南，其邪亦同，不须别望，但短与句股，不得相应，其南里数亦随地势不得校平，平则促，若用此术，但得南望若此望者，即用句影，南下之术，当此面之地，第四邪上术，依其后下之，率下其句影，此谓望北极以为髙逺者望去取望亦同，南望此术，长亦与句股，不得相应，惟得北望不得南望，若南望者，即用句影北髙之术第五，平术不论髙下周髀度日，用此平术，故东西南北，四望皆通逺近一差不须别术，第六术者，是外衡其径云，四十七万六千里，半之，得二十三万八千里者，是外衡去天心之处心髙于外衡六万里，为率南行，二十三万八千里，下校六万里约之，得南行一百一十九里，下校三十里，一百一十九步，差下三十步，则三十步，太强差十步，以此约准则不合，有平地，地既平而用术，尤乖理验，且自古论晷影差变，每有不同，今畧其梗槩取其推步之要，尚书攷灵曜云：日永景尺五寸，日短一十三尺，日止南千里，而灭一寸，张衡灵宪云：悬天之晷，薄地之仪，皆移千里而差一寸，郑元注周礼云：凡日景于地，千里而差一寸，王蕃美，岌因此为説按前诸説差数并同，其言更出书，非直有此以事攷量，恐非实矣。谨按宋元嘉十九年嵗在壬午遣使往交州度日影，夏至之日影在表南三寸二分，太康地理志交趾去洛阳一万一千里，阳城去洛阳一百八十里，交趾，西南望阳城，洛阳在其东南，较而言之，令阳城去交趾近于洛阳，去交趾一百八十里，则交趾去阳城一万八百二十里而影差，有八寸寸二分，是六百里而影差一寸也。况复人路迂回，羊肠曲折，方于鸟道，所较弥多，心事验之，又未盈五百里而差一寸明矣，千里之言，固非实也，何承天又六诏以上圭测景，攷校二至，差三日有余，从来积嵗及交州所上验其増减亦相符合，此则影差之验也。周礼，大司徒职曰：夏至之景，尺有五寸，马融以为洛阳郑元以为阳城，尚书攷灵曜日，永影一尺五寸，郑以为阳城，日短十三尺，易纬通卦验，夏至景尺有四寸八分，冬至一丈三尺，刘向洪范传夏至景一尺五寸八分，是时汉都长安，而向不言，测影处所，若在长安，则非晷影之正也，夏止影长一尺五寸八分，冬至影一丈三尺一寸四分，向又云：春秋分长七尺三寸六分，此则总是虚妄，后汉厯志夏至影一尺五寸，后汉洛阳，冬至一丈三尺，自梁天监以前并同此数，魏景初夏至影一尺五寸，魏初都昌，昌与颍州相近，后都洛阳，又在地中之数，但易纬因汉厯旧影似不别影之，冬至一丈三尺，晋姜岌影一尺五寸，晋都建康，在江表验影之数，遥取阳城，冬至一丈三尺，宋大明祖冲之厯夏至影一尺五寸，宋都秣陵，遥取影同前，冬至一丈三尺，后魏信都芳注周髀四术云：按永平元年戊子，是梁天监之，七年也，见洛阳测影，又见公孙崇集诸朝士，共观秘书影，同是夏至之日，以八尺之表测日中影，皆长一尺五寸八分，虽无六寸，【案寸各本讹作尺，今改正】近六寸，梁武帝大同十年，太史令虞以九尺表于江左，建康测夏至日中影长一尺三寸二分，以八尺表测之，影长一尺一寸七分强，冬至一丈三尺七分，八尺表影长一丈一尺六寸二分弱，隋开皇元年，冬至影长一丈二尺七寸二分，开皇二年，夏至影一尺四寸八分，冬至长安，测夏至洛阳，测及王邵，隋灵感志，冬至一丈二尺七寸二分，长安测也，开皇四年夏至，一尺四寸八分，洛阳测也，冬至一丈二尺八寸八分，洛阳测也，大唐贞观二年己丑，五月二十三日癸亥，夏至中影一尺四寸六分，长安测也，十一月二十九日丙寅冬至，中影一丈二尺六寸三分，长安测也，按汉魏及隋所记，夏至中影，或长或短，齐其盈缩之中，则夏至之影尺者五寸，为近定实矣，以周官推之洛阳，为所交防则冬至一丈二尺五寸，亦为近矣，按梁武帝都金陵，去洛阳南北，大较千里，以尺表令其有九尺影，则大同十年，江左八尺表，夏至影长一尺一寸七分，若是为夏至八尺表千里而差一寸弱矣，此推验即是，夏至影差降，升不同，南北逺近数亦有异，若以一等永定，恐皆乖理之实，【案此条字句多脱误，不可通。
<子部,天文算法类,推步之属,周髀算经,卷上之二>】
日高图，黄甲与黄乙，其实正等，以表高乘两表相去为黄甲之实，以影差为黄，乙之广而一，所得则变得黄乙之袤，上与日齐，按图当加表高，今言八万里者，从表以上，复加之青，丙与青己，其实亦等，黄甲与青，丙相连黄乙与青己相连，其实亦等【案，青己当作青，戊黄甲与青，丙以下亦讹舛，复】，皆以影差为广。
臣鸾曰：求日高法，先置表高八尺为八，万里为袤，以两表相去二千里为广乘，袤八万里，得一亿六千万里，为黄甲之实，以影差二寸，为二千里为法除之，得黄乙之袤八万里，即上与日齐，此言两表相去名曰甲，日底地上，至日，名曰乙上天名青，丙下地名青戊，据影六尺，王城上天，南至日六万里，王城内，至日底地亦六万里，是上下等数日，夏至南万六千里者，立表八尺，于王城，影一尺六寸，影寸千里，故王城去，夏至日底地万六千里也。
法曰周髀长八尺句之损益寸千里
句谓影也言悬天之影，薄地之仪，皆千里而差一寸。
故极极者天广袤也
言极之逺近有定则天广长可知
今立表，高八尺，以望极其句，丈三寸，由此观之，则从周北十万三千里，而至极下。
谓冬至日加夘酉之时，若春秋分之夜半极南，两旁与天中，齐故以为周，去天中之数。
荣方曰周髀者何陈子曰古时天子治周
古时天子谓周成王时以治周居王城，故曰：昔先王之经邑，奄观九隩，靡地不营，土圭测影，不缩不盈，当风雨之所交，然后可以建王城，此之谓也。
此数望之从周故曰周髀
言周都河南为四方之中故以为望主也
髀者表也
因其行事，故曰：髀由此捕望，故曰表影为句，故曰句股也。
日夏至南万六千里，日冬至南十三万五千里，日中无影，以此观之，从南至夏至之日中十一万九千里，诸言极者，斥天之中极，去周一十万三千里，亦谓极与天中，齐时更加南万六千里，是也。
北至其夜半亦然
日极在极半正等也
凡径二十三万八千里
幷南北之数也
此夏至日道之径也
其径者圆中之直者也
其周七十万四千里
周帀也谓天戴日行其数以三乘径
臣鸾曰：求夏至日道径法，列夏至日去天中心一十一万九千里，夏至夜半日亦去天，中心一十一万九千里，幷之，得夏至日道径二十三万八千里，三乘径得周七十一万四千里也。
从夏至之日中至冬至之日中十一万九千里
冬至日中去周一十三万五千里，除夏至日中，去周一万六千里，是也。
北至极下亦然，则从极南至冬至之日，中二十三万八千里，从极北至，其夜北亦然，凡径四十七万六千里，此冬至日道径也，其周百四十二万八千里，从春秋分之日中至至极下，十七万八千五百里。
春秋之日影七尺五寸五分，加望极之句，一丈三寸臣鸾曰：求冬至日道径法，列夏至去冬至日中一十一万九千里，从夏至日道北径亦一十一万九千里，幷之，得冬至日中，北极下二十三万八千里，从极至夜半，亦二十三万八千里，幷之，得冬至日道径四十七万六千里，以三乘径，即冬至日道周一百四十二万八千里。
从极下北至，其夜半亦然，凡径三十五万七千里，周百七万一千里，故曰月之道常縁宿日道亦与宿正内衡之内外衡之北圆而成规，以为黄道二十八宿列焉，月之行也，【案月各本讹作日，攷下文言月蚀，则此指月出入黄道甚明，今改正】一。
出一入，或表或里，五月二十三分，月之二十而一蚀，【案各本脱而字，蚀字今攷，后汉书云百三十五月月二十三食以二十三除百三十五，得五月余，二十命为二十三分，月之二十，后汉书所谓相除，得五月二十三之二十而一食也，今后汉书五月讹作五百，与此各有讹舛，可以互订，今改今】道一交，谓之合朔，交会及月蚀，相去之数，故曰縁宿也。日行黄道以宿为正，故曰宿正于中衡之数，与黄道等。
臣鸾曰：求春秋分日道法，列春秋分日中，北至极下一十七万八千五百里，从北极，北至，其夜半亦然，幷之得春，秋分日道径三十五万七千里，以三乘径，即日道周一百七万一千里，求黄道径法，列从北极，南至夏至日中一十一万九千里，以从极北，至冬至夜半，二十三万八千里，幷之，得黄道三十五万七千里，从极南至，冬至日中，【案各本脱中字，今补】，北至夏至，日夜半，亦黄道径也，以三乘径，得周一百七万一千里也。
南至夏至之日中，北至冬至之，夜半，南至冬至之日中，北至夏至之，夜半，亦径三十五万七千里，周百七万一千里。
此皆黄道之数与中衡等
春分之日夜分，以至秋分之日夜分，极下常有日光，春秋分者，昼夜等春分至秋分日内近极，故日光照及也。
秋分之日夜分，以至春分之日夜分，极下常无日光，秋分至春分，日外逺极故日光照不及也。
故春秋分之日夜分之，时日所照，适至极隂阳之分等也，冬至，夏至者日道发敛之所生也，至昼夜长短之所极。
发犹往也敛犹还也极终也
春秋分者隂阳之脩昼夜之象
脩长也言隂阳长短之等
昼者阳夜者隂
以明暗之差为隂阳之象
春分以至秋分昼之象
北极下见日光也日永主物生故象昼也
秋分至春分夜之象
北极下不见日光也日短主物死故象夜也
故春秋分之日中光之所照，北极下夜半日光之所照，亦南至极，此日夜分之时也，故曰：日照四旁各十六万七千里。
至极者，谓璇玑之际为阳絶隂彰以日夜之时，而日光有所不逮，故知日旁照一十六万七千里，不及天中一万一千五百里也。
人所望见逺近宜如日光所照
日近我一十六万七千里之内日及我，我目见日，故为日出日逺我一十六万七千里之外，日则不及我，我亦不见日，故为日入，是为日与目见于一十六万七千里之中，故曰逺近宜如日光之所照也。
从周所望见北过极六万四千里
自此以下诸言减者，皆置日光之所照，若人目之所见，一十六万七千里以除之，此除极至周一十万三千里。
臣鸾曰：求从周所望，见北过极六万四千里，法列人目所极，一十六万七千里，以王城周去极一十万三千里减之，余六万四千里，即人望过极之数也。
南过冬至之日三万二千里
除冬至日中去周一十三万五千里
臣鸾曰：求冬至日中三万二千里，法列人目所极，一十六万七千里，以冬至日中，去王城一十三万五千里减之，余即过冬至日中三万二千里也。
夏至之日，中光南过，冬至之日，中光四万八千里，除冬至之日，相去一十一万九千里。
臣鸾曰：求夏至日中，光南过，冬至日中光四万八千里，法列日高，照一十六万七千里，以冬夏至日中，相去一十一万九千里减之，余即南过冬至之日，中光四万八千里。
南过人所望见万六千里
夏至日中去周一万六千里
臣鸾曰：求夏至日中，光南过人，所望见一万六千里，法列王城，去夏至日光，光南过人，所望见一万六千里，加日光所及，一十六万七千里，得一十八万三千里，以人目所极，一十六万七千里减之，余即南过人，目所望见，一万六千里也。
北过周十五万一千里
除周夏至之日中一万六千里
臣鸾曰：求夏至日中，光北过周一十五万一千里法列，日光所及，一十六万七千里，以王城去夏至日中一万六千里减之，余即北过周一十五万一千里。
北过极四万八千里
除极去夏至之日一十一万九千里
臣鸾曰：求夏至日中，光北过极四万八千里，法列日光所及，一十六万七千里，以北极去夏至夜半一十一万九千里减之，余即北过极四万八千里也。
冬至之夜半日光南不至人所见七千里
倍日光所照里数，以减冬至日道径四十七万六千里，又除冬至日中去周一十三万五千里。
臣鸾曰：求冬至夜半日光，南不至人，目所见七千里，法列日光，十六万七千里，倍之，得三十三万四千里，以减冬至日道径四十七万六千里余，一十四万二千里，复以冬至日中去周一十三万五千里减之，余即不至，人目所见七千里。
不至极下七万一千里
从极至夜半除所照十六万七千里
臣鸾曰：求冬至日光不至，极下七万一千里，法列冬至夜半去极，二十三万八千里，以日光一十六万七千里减之，余即不至极下七万一千里。
夏至之日，中与夜半日光，九万六千里，过极相接，倍日光所照，以夏至日道径减之，余即相接之数，臣鸾曰：求夏至日中，日光与夜半相接，九万六千里，法列倍，日光所照，一十六万七千里，得径三十三万四千里，以夏至日道径二十三万八千里减之，【案道各本讹作过，今改正】，余即日光相接，九万六千里也。
冬至之日，中与夜半日光，不相及十四万二千里，不至极下，七万一千里。
倍日光所照，以减冬至日道径，余即不相及之数半之，即各不至极下。
臣鸾曰：求冬至日光与夜半日不及十四万二千里，不至极下，七万一千里，法列冬至日道径四十七万六千里，以倍日光所照，三十三万四千里减之，余即日光不相及，一十四万二千里半之，即不至极下七万一千也。
夏至之日，正东西望直周，东西日下，至周五万九千五百九十八里半。
求之术以夏至日道径二十三万八千里，为倍极，去周一十万三千里，得二十万六千里为股，为之求句，以股自乘，减自乘其余，开方除之，得句一十一万九千一百九十七里有竒半之，各得周半数，臣鸾曰：求夏至日，正冬西去周法，列夏至日道径二十三万八千里，为自相乘，得五百六十六亿四千四百万，为实，更置极去，周一十万三千里，倍之为二十万六千里为股重，张自相乘，得四百二十四亿三千六百万为股，实以减实，余一百四十二亿八百万，即句实以开方除之，得正东西去周一十一万九千一百九十七里，二十三万八千三百九十五分里之七万五千一百九十一，半之，即周东西各五万九千五百九十八里半，注曰竒者分也若求分者倍分，母得四十七万六千七百九十，即一方得五万九千五百九十八里半，四十七万六千七百九十分里之七万五千一百九十一本经，无所余算之次，因而演之也。
冬至之日正东西方不见日
正东西方，周之夘酉日在一十六万七千里之外，故不见日。
以算求之，日下至周二十一万四千五百五十七里，半求之术，以冬至日道径四十七万六千里，为倍极之去，周一十万三千里，得二十万六千里为句，为之求股句自乘，减之，自乘其余，开方除之，得四十二万九千一百一十五里有竒半之，各得东西数，臣鸾曰求冬至，正东西方，不见日法，列冬至日道径四十七万六千里，为重张相乘，得二千二百六十五亿七千六百万，为实更列极去，周十万三千里，倍之，得二十万六千里为句，重张相乘，得四百二十四亿三千六百万，以减实，余一千八百四十一亿四千万，【案四千，各本讹作四十，今改正】即股，实开方除之，得周直东西四十二万九千一百一十五里八十五万八千二百三十一分里之三十一万六千七百七十五半之【，案各本脱之字，今据前后丈补】，即周一方，去日二十一万四千五百五十七里半，亦倍分母，得一百七十一万六千四百六十二分里之三十一万六千七百七十五。
凡此数者日道之发敛
凡此上周径之数者，日道往还之，所至昼夜长短之所极。
冬至夏至观律之数听钟之音
观律数之生，听钟音之变，知寒暑之极，明代序之化也。
冬至昼夏至夜
冬至昼夜日道，径半之，得夏至昼夜，日道径法，置冬至日道径四十七万六千里，半之，得夏至日中，去夏至夜半，二十三万八千里，为四极之里也。
差数及日光所还观之
以差数之所及，日光所还，以此观之，则四极之穷也。
四极径八十一万里
从极南至冬日，日中二十三万八千里，又日光所照，一十六万七千里，凡径四十万五千里，北至其夜半亦然，故日径八十一万里，八十一者，阳数之终，日之所极。
臣鸾曰：求四极径八十一万里，法列冬至日中，去极二十三万八千里，复加冬至日光所及十六万七千里，得四十万五千里，北至其夜半亦然，幷南北即是大径八十一万里。
周二百四十三万里
三乘径即得周
臣鸾曰：以三乘八十一万里，得周二百四十三万里，自此以外，日所不及也。
从周至南日照处三十万二千里
半径除周去极一十万三千里
臣鸾曰：求周南三十万二千里法，列半径四十万五千里，以王城，去极十万三千里减之，余即周南至日照处三十万二千里。
周北至日照处五十万八千里
半径加周去极一十万三千里
臣鸾曰：求周去冬至夜半日北极，照处五十万八千里，法列半道，径四十万五千里，加周夜半，去极一十万三千里，得冬至夜半北极照，去周五十万八千里。
东西各三十九万一千六百八十三里半
求之术以径八十一万里，为倍去，周一十万三千里，得二十万六千里为句，为之求股，得七十八万三千三百六十七里有竒之各得东西之数。
臣鸾曰：求东西各三十九万一千六百八十三里半法，列径八十一万里，重张自乘，得六千五百六十一亿为，实更置倍周，去北极二十万六千里为句，重张自乘，得四百二十四亿三千六百万，以减实，余六千一百三十六亿六千四百万，即股实以开方除之，得股七十八万三千三百六十七里一百五十六万六千七百三十五分里之一十四万三千三百一十一，半之即得去，周三十九万一千六百八十三里半分，母亦倍之，得三百一十三万三千四百七十分里之一十四万三千三百一十一也。
周在天中，南十万三千里，故东西短中，径二万六千六百三十二里有竒【案短各本讹作短法同，今攷此计，王城东西，短于中径之数，据术改正，】求短中，径二万六千六百三十二里有竒法列八十一万里，以周东西七十八万三千三百六十七里有竒减之，余即短中径之数。
臣鸾曰：求短中径二万六千六百三十二里有竒法列八十一万里，以周东西七十八万三千三百六十七里有竒减之，余二万六千六百三十三里，取一里破为一百五十六万六千七百三十五分减一十四万三千三百一十一，余一百四十二万三千四百二十四，即径东西短二万六千六百三十二里一百五十六万六千七百三十五分之一百四十二万三千四百二十五。
周北五十万八千里，冬至日十三万五千里，冬至日道径四十七万六千里，周百四十二万八千里，日光四极，当周东西各三十九万一千六百八十三里有竒此方圆之法。
此言求圆于方之法
万物周事，而圆方用焉，大匠造制而规矩设焉，或毁方而为圆，或破圆而为方，方中为圆者，谓之圆，圆中为方者谓之方圆也。
周髀算经卷上之二
钦定四库全书
周髀算经卷上之三
汉 赵君卿 注
周 甄 鸾 重述
唐 李淳风 注释
七衡图，青图画者，天地合际，人目所逺者也天至髙地至非合也，人目极观而天地合也，日入青图画内，谓之日出。
出青图画外谓之日，入青图画之，内外皆天也，北辰正居天之中央，人所谓东西南北者，非有常处，各以日出之处为东，日中为南日，入为西日没，为北辰之下，六月见日，六月不见日，从春分至秋分，六月常见日，从秋分至春分，六月，常不见日，见日为画，不见日为夜，所为一嵗者即北辰之下，一昼一夜，黄图昼者，黄道也，二十八宿列焉，日月星辰躔焉，使青图在上，不动，贯其极而转之，即交焉，我之所在，北辰之南，非天地之中也，我之卯酉，非天地之卯酉内第一，夏至日道也，出第四，春秋分日道也，外第七冬至日道也，皆随黄道也；冬至在牵牛春分在娄，夏至在东井，秋分在角，冬至从南而北，夏至从北而南，终而复始也。
凡为此图，以丈为尺，以尺为寸，以寸为分，分千里，凡用绘方八尺以寸，今用绘方四尺五分，分为二千里，方为四极之图，尽七衡之意。
吕氏春凡四海之内，东西二万八千里，南北二万六千里，吕氏，秦相吕不韦作，吕氏春秋此之义，在有始第一篇，非周髀本文，尔雅云：九夷八狄，七戎六蛮，谓之四海，言东西南北之数也，将以明车辙马迹之所至，河图括地象云：而有君长之州九，阻中国之文徳及而不治，又云八极之广，东西二亿之万三千五百里，南北二亿三万三千五百里，淮南子坠形训云：禹使大章步自东极，至于西极，南极步自北极，至于南极而数皆然，或其广阔，将焉可步矣！亦后学之徒未之或知也，夫言亿者十万，曰：亿也。
凡为日月运行之圆，周七衡周六六间，以当六月，春秋分，冬，夏至璇玑之运也。
节六月为百八十二日八分日之五
节六月者，从冬至至夏至日，一百八十二日八分日之五为半嵗六月节者谓中气也不尽其日也，此日周天通四分之一，【案之一，各本讹作一之，今改正】倍法，四以除之，即得也。
臣鸾曰：求七衡周而六间，以当六月节，六月为一百八十二日八分日之五，此为半嵗也列周天三百六十五日四分日之一，通分，内子得一千四百六十一为实，倍分母四为八，除实得半嵗一百八十二日八分日之五也。
故日在夏至东井，极南衡，日冬至在牵牛极外衡也，东井，牵牛为长短之限，内外之极也。
衡复更终冬至
冬至日，从外衡还黄道一周年复于故衡终于冬至。
故曰一嵗三百六十五日四分日之一一嵗一内极一外极。
从冬至一内极，及一外极度，终于星，月穷于次，是为一嵗。
三十日十六分日之七月一外极一内极
欲分一嵗为一十二月，一衡间，当一月，此举中相去之日数，以此言之，月行二十九日九百四十分日之四百九十九，则过周天，一日而与日合。宿论其入，内外之极，大归粗通，未必得也，【案各本大讹作六，必讹作心，今改正】，日光言：内极月光，言外极日，阳从冬至起月阴，从夏至起往来之始，易曰：日往则月来，月往则日来，此之谓也。此数真一百八十二日八分日之五通分，内子五以六间，乘分母以除之，得三十，以三约法，得一十六，约余得七。
臣鸾曰：求三十日，十六分日之七法，列半嵗一百八十二日八分日之五通分，内子得一千四百六十一为实，以六间，乘分母八，得四十八，除实得三十日，不尽二十一，更置法，实求等数平于三，即以约法得一十六，约余得七，即是从中气相去三十日，十六分日之七也。
是故一衡之间万九千八百三十三里，三分里之一，即为百步。
此数夏至冬至，相去一十一万九千里，以六间除之，得矣，法与余分皆半之。
臣鸾曰：求一衡之间一万九千八百三十三里，三分里之一法，置冬至夏至，相去一十一万九千里，以六间除之，即得法，余余分半之得也。
欲知次衡径倍而增内衡之径
倍一衡间数以增内衡即次二衡径
二之以增内衡径
二乘所倍一衡之间数以增内衡径即得三衡径
次衡放此
次至皆如数
内一衡径，二十三万八千里，周七十一万四千里，分为三百六十五度四分度之一度，得千九百五十四里二百四十七歩千四百六十一分歩之九百三十三通，周天四分之一为法，又以四乘衡周为实，实如法，得一百歩不满法者，十之如法，得一十歩不满法者，十之如法，得一歩不满者以法命之，至七衡皆如此，臣鸾曰求内，衡度法，置夏至径二十三万八千里，以三乘之，得内外衡周七十一万四千里，以周天分，母四乘，内衡周得二百八十五万六千里为实，以周天分，一千四百六十一，为法除之，得一千九百五十四里，不尽一千二百六，即因而三之，为三千六百一十八，以法除之，得二百歩不尽六百九十六步，上十之如法而一，【案各本脱一字，今补】得四十步，不尽一千一百一十六，复上十之如法而一，得七步，不尽九百三十三，即是一千九百五十四里二百四十七步，一千四百六十一分，步之九百三十三。
次二衡，径二十七万七千六百六十六里二百步，周八十三万三千里，分里为度，度得二千二百八十里百八十八步，千四百六十一分，步之千三百三十二。
通周天，四分之一为法，四乘衡周为实，实如法，得里数，不满者求步数，不尽者，命分。
臣鸾曰：求第二衡法列一衡间，一万九千八百三十三里少半里，倍之，得三万九千六百六十六里，太半里增内，衡径二十三万八千里，得第二衡，径二十七万七千六百六十六里二百步，是三分里之二，又以三乘之，步满三百成一里，得二衡，周八十三万三千里，以周天分，母四乘，周得三百三十三万二千为实，更置周天三百六十五度四分度之一，通分，内子得一千四百六十一，为法除之，得二千二百八十里，不尽九百二十，以三百乘之得二十七万六千，复以前法除之，得一百八十八步，不尽一千三百三十二，即是度得二千二百八十里，一百八十八步一千四百六十一分，步之一千三百三十二。
次三衡，径三十一万七千三百三十里，百步步周九十五万二千里，分为度度，得二千二百六里百三十步，千四百六十一分步之二百七十。
通周天，四分之一为法，四乘衡周为实，实如法，得里数，不满法者求步数，不尽者，命分。
臣鸾曰：求第三衡法，列倍一衡间，得三万九千六百六十六一三分里之二，复增第二衡径二十七万七千六百六十六里之二，复即三分里之二得，第三衡径三十一万七千三百三十三里一百步，以三乘径步，步满三百，成里得周九十五万二千里，又以分母四乘，周得三百八十万八千为实，以周天分，一千四百六十一，为法以除实，得二千六百六里，不尽六百三十四，以三百乘之法以除之，得一百三十步，不尽二百七十，即是度得二千六百六里一百三十步一千四百六十一分步之二百七十。
次四衡径三十五万七千里，周百七万一千里，分为度度，得二千九百三十二里七十一步千四百六十一分，步之六百九十九，【案六十一分，各本讹作一十分，今改正】。
通周天，四分之一为法，四乘衡周为实，实如法，得里数，不满法者求步数，不尽者，命分。
臣鸾曰：求第四衡法列，倍一衡间，三万九千六百六十六里，三分里之二増第三衡径三十万万七千三百三十三里一百步，步满三百，成里得径三十五万七千里，以三乘之，得周一百七万一千里，以分母乘之，得四百二十八万四千里为实，以周天分，一千四四六十一除之，得二千九百，百三十二里，不三百四十八，以三百乘之以法除之，得七十一步，不尽六百六十九，即是度得二千九百三十二里七十一步一千四百六十一分，步之六百六十九。
次五衡，径三十九万六千六百六十六里二百步，周百一十九万里，分为度，度得三千二百五十八里，十二步千四百六十一分，步之千六十八。
通周天，四分之一为法，四乘衡周为实，实如法，得里数，不满法者求步数，不尽者，命分。
臣鸾曰：求第五衡法，列倍第一，衡间三万九千六百六十六里，三分里之二，增第四，衡径三十五万七千里，满三百，成里得第五衡，径三十九万六千六百六十六里二百步，以三分乘径，得周一百一十九万里，又以分母四乘，周得四百七十六万为实，以周天分，一千四百六十一，为法除之，得三千二百五十八里，不尽六十二，以三百乘之以法除之，得一百十步，不尽一千六十八，即是度得三千二百五十八里一十二步，一千四百六十一分，步之一千六十八。
次六衡，径四十三万六千三百三十三里百步，周百三十万九千里，分为度，度得三千五百八十三里二百五十四步，千四百六十一分步之六。
通周天，四分之一为法，四乘衡周为实，实如法得一里，不满法者，求步不尽者，命分。
臣鸾曰：求第六衡法，列倍第一，衡间三万九千六百六十六里，三分里之二増第五衡径三十九万六千六百六十六里二百步步，满三百，成里得径四十三万六千三百三十三里一百步，【案近刻，脱二百步，步满三百，成里得径四十三万六千三百三十三里，共二十三字，】又三乘，径得周一百三十万九千里，又以分母四乘，周得五百二十三万六千为实，以周天分，一千四百六十一，为法除之，得三千五百八十三里，不尽一千二百三十七，以三百乘之以法除之，得二百五十四步不尽六，即是度得三千五百八十三里二百五十四步一千四百六十一分步之六。
次七衡，径四十七万六千里，周百四十二万八千里，分为度，度得三千九百九里，【案各本脱一度字，今补】百九十五步，千四百六十一分，步之四百五。
通周天，四分之一为法，四乘衡周为实，实如法，得里数，不满法者求步数，不尽者，命分。
臣鸾曰：求第七衡法，列倍第一，衡间三万九千六百六十六里，三分里之二，增第六衡径四十三万六千三百三十三里一百步，得第七衡，径四十七万六千里，【案千各本讹作十，今改正】，以三乘之，得周一百四十二万八千里，以分母四乘之，得五百七十一万二千为实，以周天分，一千四百六十一，为法除之，得三千九百九里，不尽九百五十一，又以三百乘之，所得以法，一千四百六十一除之，得一百九十五步，不尽四百五，即是度得三千九百九里一百九十五步，一千四百六十一分，步之四百五。
其次曰冬至所北照过衡十六万七千里
冬至十一月，日在牵牛，径在北方，因其在北，故言照过北衡。
为径八十一万里
倍所照增七衡径
周二百四十三万里
三乘倍增七衡周
分为三百六十五度四分度之一度，得六千六百五十二里二百九十三步，千四百六十一分，步之三百二十七，过此而往者，未之或知。
过八十一万里之外
或知，或疑其可知，或疑其难知，此言上圣不学而知之，上圣者智无不至，明无不见，攷灵曜曰：防式，出冥，惟审其形，此之谓也。
故冬至日晷丈三尺五寸，夏至日晷尺六寸，冬至日晷长夏至日晷短日晷，损益寸差千里，故冬至，夏至之日，南北游十一万九千里，四极径八十一万里，周二百四十三万里，分为度，度得六千六百五十二里二百九十三步，千四百六十一分，步之三百二十七，此度之相去也。
臣鸾曰：求冬至日所，北照十六万七千里，并南北日光，得三十三万四千里，増冬至日道径四十七万六千里，得八十一万里，三之，得周二百四十三万，以周天分，母四乘之，得九百七十二万里为实，以周天分，一千四百六十一，为法除之，得六千六百五十二里，不尽一千四百二十八，以三百乘之得四十二万八千四百，【案二万，各本讹作三万，今改正】，复以法除之，得二百九十三步，不尽三百二十七，即是度得六千六百五十二里二百九十三步，一千四百六十一分，步之三百二十七。
其南北游日六百五十一里一百八十二步，一千四百六十一分，步之七百九十八。
术曰：置十一万九千里为实，以半嵗一百八十二日八分日之五为法。
半嵗者从外衡去内衡以为法，除相去之数，得一日所行也。
而通之
通之者数不合，齐以法等【，案此三字，有讹脱永乐大典本作常以法等亦误，据法用分母乘全数，纳分子，则实亦应以分母通之宜，云数不合齐欲，今实与法等】，得相通入，以八乘也。
得九十五万二千为实
通一十一万九千里
所得一千四百六十一为法除之
通百八十二日八分日之五也
实如法得一里不满法者三之如法得百步
一里三百步，当以三百乘而言之，三之者，不欲转法，便以一位为百实，故从一位，命为百。
不满法者十之如法得十步
上既用三百乘，故此十之便，以一位为十实，【案各刻脱一字，今补】，故从一位，命为十。
不满法者十之如法得一步
复十之者但以一位为实故从一位命为一
不满法者以法命之
位尽于一步故以法命其余分为残步
臣鸾曰：求南北游法，置冬至一十一万九千里，以半嵗日分母八乘之，得九十五万二千为实，通半嵗百八十二日八分日之五，得一千四百六十一，以除得六百五十一里不尽八百八十九，以三百乘之得二十六万六千七百，复以法除之，得一百八十二步，不尽七百九十八，即得日南北游日六百五十一里一百八十二步，一千四百六十一分，步之七百九十八。
周髀经卷之三
<子部,天文算法类,推步之属,周髀算经>
钦定四库全书
周髀算经巻下之一
汉 赵君卿 注
周 甄 鸾重述
唐 李淳风 注释
凡日月运行四极之道
运周也，极，至也，谓外衡也，日月周行，四方至外衡而还，故曰四极也。
极下者其地高人所居六万里滂沱四隤而下
游北极，从外衡至极下乃髙六万里而言，人所居，所复尽外□滂沱，四隤而下，如覆槃也。
天之中央亦髙四旁六万里
四旁犹四极也随地穹隆而髙如盖笠
故日光外所照，径八十一万里，周二百四十三万里，日至外衡而还出，其光一十六万七千里，故云照。
故日运行处极北，北方日中，南方夜半日在极东，东方日中，西方夜半日在极南，南方日中，北方夜半日在极西，西方日中东方，夜半，凡此四方者，天地四极，四和四和者谓之极，子午卯酉，得东西南北之中，天地之所合，四时之所交，风雨之所防隂阳之所和，然则百物阜安，草木蕃庻故曰四和。
昼夜易处
南方谓昼北方谓夜
加四时相及
南方日中北方夜半
然其隂阳所终冬夏所极皆若一也
隂阳之数齐冬夏之节，同寒暑之气均长短之晷，等周回无差，运变不二。
天象象笠地法覆槃
见乃谓之象，形乃谓之法在上，故凖盖在下，故拟槃象法义同，盖槃形等互文异器，以别尊卑，仰象俯法，名号殊矣。
天离地八万里
言其隆髙相从其相去八万里
冬至之日虽在外衡常岀极下地上二万里
天地隆髙髙于外衡六万里，冬至之日，虽在外衡其相望，为平地直，常出于北极，下地上二万里言，日月不相障蔽，故能扬光于昼纳于夜。
故曰兆明
日者，阳之精，譬犹火光月者隂之精譬犹水，光月含景，故月光生于日之所照，魄生于日之所蔽，当日则光盈，就日则明，尽月禀日光而成形兆，故云日兆月也。
月光乃出故成明月
待日然后能舒其光以成其明
星辰乃得行列
灵宪曰众星被曜因水火转光故能成其形列
是故秋分以往到冬至三之精防以成其道逺
日从中衡往至外衡，其径日逺以相逺故光防不言从，冬至到春分者，俱在中衡之外，其同可知。
此天地阴阳之性自然也
自然如此故曰性也
欲知北极枢旋周四极
极中不动，旋璇玑也；言北极璇玑周旋，四至极至也。
常以夏至夜半时北极南游所极
游在枢南之所至
冬至夜半时北游所极
游在枢北之所至
冬至日加酉之时西游所极
游在枢西之所至
日加卯之时东游所极
游在枢东之所至
此北极璇玑四游
北极游常近冬至，而言夏至夜半者极见【，案此二句有脱误，当云而言，夏至者，夏至夜半极见，】冬至夜半极不见也。
正北极璇玑之中正北天之中
极处璇玑之中天心之正故曰璇玑也
正极之所游，冬至日加酉之时，立八尺表以绳系表颠，希望北极，中大星引绳，致地而识之。
颠首希仰致至也，识之者，所望大星表首及绳，至地参相直，而识之也。
又到旦，明日加卯之时，复引绳希望之首，及绳致地，而识其端，相去二尺三寸。
日加卯酉之时望至地之相去子也
故东西极二万三千里
影寸千里故为东西所致之里数也
其两端相去正东西
以绳至地所，识两端相直，【案识各本讹作谓，今改正】，为东西之正也。
中折之以指表正南北
所识两端之中与表为南北之正
加此时者皆以漏揆度之此东西南北之时
冬至日加卯酉者，北极之正东，西日不见矣。以漏度之者，一日一夜百刻，从夜半，至日中，【案夜半，各本讹作半夜，今改正】从日中至夜半，无冬夏常各五十刻中分之，得二十五刻，加极卯酉之时，揆亦度也。
其绳致地，所识去表丈三寸，故天之中去周十万三千里。
北极东西之时，与天中，齐故以所望表句为天中去周之里数。
何以知其南北极之时，以冬至夜半北游所极也，北过天中万一千五百里，以夏至南游所极，不及天中万一千五百里，此皆以绳系表颠，而希望之北极至地所，识丈一尺四寸半，故去周十一万四千五百里，【案十一万，各本讹作十二万，今改正】过天，中万一千五百里，其南极至地，所识九尺一寸半，故去周九万一千五百里，其南不及天中万一千五百里，此璇玑四极，南北过不及之法，东西南北之正句。
以表为股，以影为句，绳至地所，亦如短中径二万六千六百三十二里有竒法列八十一万里，以周东西七十八万三千三百六十七里有竒减之，余二万六千六百三十三里，取一里破为一百五十六万六千七百三十五分减一十四万三千三百一十一万一百四十二万三千四百二十四，即径东西二万六千六百三十二里一百五十六万六千七百三十五分里之一百四十二万三千四百二十四。
周去极十万三千里，日去人十六万七千里，夏至去周万六千里，夏至日道径二十三万八千里，周七十一万四千里，春秋分日道径三十五万七千里，周百七万一千里，冬至日道径四十七万六千里，周百四十二万八千里，日光四极，八十一万里，周二百四十三万里，从周南三十万二千里。
影言正句者四方之影皆正而定也
璇玑径二万三千里，周六万九千里，此阳絶阴彰，故不生万物。
春秋分谓之阴阳之中，而日光所照适至，璇玑之径为阳絶阴影，故万物不复生也。
其术曰立正句定之
正四方之法也
以日始出立表，而识其晷，日入，复识其晷，晷之两端相直者，正东西也，中折之指表者，正南北也，极下不生万物，何以知之？
以何法知之也
冬至之日，去夏至十一万九千里，万物尽死，夏至之日，去北极十一万九千里，是以知极下不生万物，北极左右夏有不释之冰。
冰冻不解，是以推之，夏至之日，外衡之下为冬矣，万物当死，此日逺近为冬夏非阴阳之气爽，或疑焉。
春分秋分，日在中衡，春分以徃日益北五万九千五百里，而夏至秋分以徃日益南五万九千五百里，而冬至并冬至夏至，相去一十一万九千里，以徃日益北近中，衡以徃日益南逺中衡。
中衡去周七万五千五百里
影七尺五寸五分
中衡左右冬有不死之草夏长之类
此欲以内衡之外，外衡之内常为夏也，然其脩广爽，未之前闻。
此阳彰阴微故万物不死五谷一歳再熟
近日阳多农再熟
凡北极之左右物有朝生暮获
获疑作获谓葶苈荠麦冬生之类，北极之下，从春分至秋分为昼从，秋分至春分，为夜物，有朝生暮获者，亦有春刍而秋熟，然其所育，皆是周地，冬生之类，荠麦之属，言左右者，不在璇玑二万三千里之内也，此阳微阴彰，故无夏长之类。
立二十八宿以周天厯度之法
以用也列二十八宿之度用周天
术曰倍正南方
倍犹背也正南方者二极之正南北也
以正句定之
正句之法，日出入识其晷，晷两端相直者，正东西中折之，以指表正南北。
即平地径二十一歩周六十三，歩令其平矩以水，正如定水之平，故曰平矩，以水正也。
则位径百二十一尺七寸五分，因而三之，为三百六十五尺四分尺之一。
径一百二十一尺七寸五分，周三百六十五尺二寸五分二寸五分者四分之一，而或言一百二十尺，举其全数。
以应周天三百六十五度四分度之一，审定分之，无令有纤微。
所分平地，周一尺为一度二寸五分，为四分度之一，其令审定，不欲使有细小之差也，纤微细分也，臣鸾曰：求一百二十一尺七寸五分，因而三之，为三百六十五度四分度之一法列径一百二十一尺七寸五分，以三乘得三百六十五尺二寸五分二寸五分者，即四分之一，此即周天三百六十五度四分度之一。
分度以定，则正督经纬而四分之一，合各九十一度十六分度之五。
南北为经，东西为纬，督亦通周天，四分之一，又以四乘分母为法度之【，案为各本讹作以，今改正】。
臣鸾曰：求分度，以定四分之一，合各九十一度一十六分度之五法，列周天三百六十五度，以四分度之一，而通分内子得一千四百六十一为实，更以四乘分母，得一十六分法除之，得九十一不尽五，即是各九十一度一十六分度之五也。
于是圆定而正
分所圆为天度又四分之皆定而正
则立表正南北之中央，以绳系颠，希望牵牛中央星之中。
引绳至经纬之交以望之星与表绳参相直也
则复候湏女之星先至者，【案候各本讹作望，今据注文改正】。
如复以表绳希望湏女先至定中
湏女之先至者，又复如上，引绳至经纬之交以望之。
即以一游仪，希望牵牛中央，星出中正，表西几何？度游仪亦表也，游仪移，望星为正，知星出中正之表，西防何度，故曰游仪。
各如游仪所至之尺为度数
所游分，圗周一尺，应天一度，故以游仪所至尺数为度。
游在于八尺之上故知牵牛一度
湏女中而望牵牛游在八尺之上故牵牛为八度
其次星放此，以尽二十八宿度则定矣，【案定各本讹作之，今据注文改正】。
皆如此上法定
立周度者
周天之度
各以其所先至游仪度上
二十八宿，不以一星为体，皆以先至之星为正之度。
车辐引绳就中央之正以为毂则正矣
以经纬之交为毂，以圆度为辐，知一宿得几何？度则引绳如辐凑，毂为正，望星定度，皆以南方为正，知二十八宿为几何度？然后还分而布之也。
日所以入亦以周定之
亦同望星之周
欲知日之出入
出入二十八宿东西南北面之宿，列置各应其方，立表望之，知日出入何宿从出入，径几何度。
即以三百六十五度四分度之一，而各置二十八宿，以二十八宿列置地所圆，周之度使，四面之宿，各应其方。
以东井夜半中牵牛之初临子之中
东井，牵牛相对之宿也，东井，临午则牵牛，临于子也。
东井出中正，表西三十度十六分度之七，而临未之中，牵牛初亦当临丑之中。
分周天之度为一十二位，而一十二辰，各当其一，所应一十二月，从午至未，三十度一十六分度之七，未与丑相对而东井，牵牛之，所居分之法，己陈于上矣，臣鸾曰：求东井出中正，表西三十度一十六分度之七法，先通周天，得一千四百六十一为实，以位法一十二乘，周天分，母四得四十八为法，除实得三十度，不尽二十一更，副置法实等数平于三约不尽，二十一得七，约法四十八，得一十六即部，三十度一十六分度之七。
于是天与地恊
协，合也，置东井牵牛，使居丑未相对，则天之列宿与地所为，圆周相应，合得之矣。
乃以置周二十八宿
从东井牵牛所居以置一十二位焉
置以定乃复置周度之中央立正表
置周度之中央者经纬之交也
以冬至夏至之日，以望日始出也，立一游仪于度上，以望中央表之晷。
从日所出，度上立一游仪，皆望中表之晷，所以然者，当曜不复当日得以视之也。
晷参正则日所出之度
游仪与中央表及晷参相直，游仪之下，即所出合宿度。
日入放此
此日出法求之
周髀算经卷下之一
钦定四库全书
周髀算经卷下之二
汉 赵君卿 注
周 甄 鸾 重述
唐 李淳风 注释
牵牛，去北极百一十五度千六百九十五里，二十一步千四百六十一分，步之八百一十九。
牵牛冬至日所在之宿于外衡者与相去，去之度数。
术曰：置外衡去北极枢，二十三万八千里，除璇玑万一千五百里。
北极常近，牵牛为枢，过极一万一千五百里，此求去极，故以除之。
其不除者二十二万六千五百里以为实
以三百乗里为步，以周天分，一千四百六十一乗步为分内衡之度，以周天分为法，法有分，故以周天乗实齐同之得九百九十二亿七千四百九十五万。
内衡一度数千九百五十四里二百四十七步，千四百六十一分，步之九百三十三以为法。
如上乗内步通分内子得八亿五千六百八十万
实如法得一度
以八亿五千六百八十万为一度法
不满法者求里步
上求度故以此
约之合三百得一以为实
上以三百乗里为步而求里，故以三百约余分，为里之实。
以千四百六十一分为法得一里
里步皆以周天之分，为母求度，当齐同法实等故乗以散之。
不满法者三之如法得百
上以三百约之，为重之实，此当以三百乗之【案各本脱百字，今补】为步之实，而言三之者，【案各本脱三字，今补】，不欲转法，便以一位为百实，故从一位，命为百也。
不满法者又上十之如法得一步
又复上十之者，【案各本脱十字，今补】，便以一位为一实，故从一位，命为一【，案此句各本讹作故，从一实为一，今据上注改正】。
不满法者以法命之
位尽于一步故以其法命余为残分
次放此
次娄与角及东井皆如此也
臣鸾曰：去牵牛星去极洗，先列衡去极枢二十三万八千里，减极去，枢心一万一千五百里余，二十二万六千五百里，以三百乗里得六千七百九十五万步，又以周天分一千四百六十一乗之得九百九十二亿七万四千九十五万步为实，更副置内衡一度数，一千九百五十四里二百四十七步，一千四百六十一分，步之九百三十三，亦以三百乗一千九百五十四里，为步内二百四十七步，得五十八万六千四百四十七步，又以周天分，母一千四百六十一乗步内子九百三十三，得八亿五千六百八十万，为法以除实，得一百一十五度，不尽七亿四千二百九十五万，去下法，不周更以三百约余分，七亿四千二百九十五万，得二百四十七万六千五百为实，更以周天分，一千四百六十一除之，得一千六百九十五里，不尽一五，五以三百乗之得三万一千五百，复以前法除之，得二十一步，不尽八百一十九，即牵牛去北极一百一十五度，【案一十五度，各本讹作一十五度，全改正】一千六百九十五里，二十一步一千四百六十一分，步之八百一十九。
娄与角，去北极九十一度六百一十里二百六十四步，千四百六十一分，步之千二百九十六。
娄春分日所在之宿也，角秋分日所在之宿也，为中衡也。
术曰：置中衡，去北极枢十七万八千五百里以为实，不言加除者，娄与角准北极，在枢两旁，正与枢齐，以娄角无差，故便以去枢之数为实，如上乗里为步步为分。
以内衡一度数为法，实如法得一度，不满法者，求里歩不满法者，以法命之。
臣鸾曰：求娄与角去极法，列中衡去极枢一十七万八千五百里，以三百乘之得五千三百五十五万，歩又以周天分一千四百六十一分乘之，得七百八十二亿三千六百五十五万为实，以内衡一度数，一千九百五十四里二百四十七歩一千四百六十一分，步之九百三十三，亦以三百乗里内步二百四十七，得五十八万六千四百四十七歩又以分母一千四百六十一分乗之内子得八亿五千六百八十万为法，以除实得九十一度，不尽二亿六千七百七十五万，以三百约之，得八十九万二千五百，下法不用，以周天分，一千四百六十一除之，得六百一十里，不尽一千二百九十，以三百乗之得三十八万七千，如前法，除得二百六十四歩不尽一千二百九十六即是娄与角去极九十一度六百一十里二百六十四歩一千四百六十一分歩之一千二百九十六。
东井，去北极六十六度千四百八十一里百五十五步，千四百六十一分，步之千二百四十五。
东井夏至日所在之宿为内衡
术曰：置内衡，去北极枢，十一万九千里，加璇玑万一千五百里。
北极游常近东井为枢，不及极一万一千五百里，此求去极故加之。
得十三万五百里以为实
如上乗里为歩歩为分得五百七十一亿九千八百一十五万分。
以内衡一度数为法，实如法得一度，不满法者，求里歩不满法者，【案各本脱法字，今补】以法命之。
臣鸾曰：求东井去极法，列内衡去极枢一十一万九千里，加璇玑一万一千五百里，得一十三万五百里，以三百乗里为歩复以分母一千四百六十一乘之，得五百七十一亿九千八百一十五万，为实通分，内衡一度，数为歩歩为分得八亿五千六百八十万为法，以除实得六十六度，不尽六亿四千九百三十五万，以三百约之，得二百一十六万四千五百，下法不用，更以周天一千四百六十一，为法除之，得一千四百八十一里，不尽七百五十九，以三百乘之得二十二万七千七百，复以周天分除之，得一百五十五歩不尽一千二百四十五即为东井，去北极六十六度千四百八十一里一百五十五歩一千四百六十一分歩之一千二百四十五。
凡八节，二十四气，气损益九寸九分六分分之一，冬至，晷长一丈三尺五寸，夏至，晷长一尺六寸，问次节，损益寸数长短各几何？
冬至晷长丈三尺五寸
小寒丈二尺五寸【小分五】
大寒丈一尺五寸一分【小分四】
立春丈五寸二分【小分三】
雨水九尺五寸三分【小分二】
啓蛰八尺五寸四分【小分一】
春分七尺五寸五分
清明六尺五寸八分【小分五】
谷雨五尺五寸六分【小分四】
立夏四尺五寸八分【小分三】
小满三尺五寸八分【小分二】
芒种二尺五寸九分【小分一】
夏至尺六寸
小暑二尺五寸九分【小分一】
大暑三尺五寸八分【小分二】
立秋四尺五寸七分【小分三】
处暑五尺五寸六分【小分四】
白露六尺五寸五分【小分五】
秋分七尺五寸五分
寒露八尺五寸四分【小分一】
霜降九尺五寸三分【小分二】
立冬丈五寸二分【小分三】
小雪丈一尺五寸一分【小分四】
大雪丈二尺五寸【小分五】
凡为八节二十四气
二至者寒暑之极二分者，阴阳之和，四立者，生长收藏之始，是为八节，节三气三而八之，故为二十四。
气损益九寸九分六分分之一
损者减也，破一分为六分，然后减之，益者加也，以小分满六得一从分。
冬至夏至为损益之始
冬至晷长，极当反短，故为损之始，夏至晷短，极当反长，故为益之始，此爽之新术。
术曰：置冬至晷以夏至晷减之，余为实，以十二为法，十二者半嵗一十二气也，为法者一节益之法。
实如法得一寸，不满法者，十之以法除之，得一分，求分故十之也。
不满法者以法命之
法与余分，皆半之也，旧晷之术，于理未当，谓春秋分者，阴阳晷等各七尺五寸五分，故中衡去周七万五千五百里，按春分之影七尺五寸七百二十三分，秋分之影七尺四寸二百六十二分差一寸四百六十一分，以此推之，是为不等，冬至至小寒多半日之影，夏至至小暑少半日之影，芒种，至夏至多，二日之影，大雪，至冬至多，三日之影，又半歳一百八十二日八分日之五，而此用四分。
十分寸之四百七十六，非也，节不正，十五日有三十二分日之七，【案三十二，各本讹作二十二，今改正】，以一日之率一十五日为节，至令差错不通尤甚，易曰：旧全井无禽，时，舍也，言法三十日，实当改而舍之，于是爽更为新术，以一气率之使言，约法易，上下相通，周而复始，除其纰缪。
臣鸾曰：求二十四气损益之法先置，冬至影长丈三尺五寸，以夏至影一尺六寸减之，余一丈一尺九寸上十之为实，以半歳一十二为法除之，得九寸，不尽一十一复上十之如法而一，得九分，不尽二与法，一十二，皆半之，得六分之一，即是小寒，益法先置，冬至影长一丈三尺五寸，以气损益九寸九分六分分之一，其破一分，以为六分，减其余，即是小寒影长一丈二尺五寸小分五，余悉依此法，求益法置，夏至影一尺六寸，以九寸九分六分分之一増之小分满六从大分一，即是小暑二尺五寸九分小分一次气放，此臣淳风等谨按此术本文【案，各本脱文字，今补】及赵君卿注求二十四气影例，损益九寸九分六分分之一，以为定率。检勘术注有所未通，又按宋书厯志所载，何承天元嘉厯影冬至一丈三尺，小寒一丈二尺四寸八分，大寒一丈一尺三寸四分，立春九尺九寸一分，雨水八尺二寸八分，啓蛰六尺七寸二分，春分五尺三寸九分，清明四尺二寸五分谷雨三尺二寸五分，立夏二尺五寸，小满一尺九寸七分芒种一尺六寸九分，【案六寸，各本讹作九寸，今据宋书改正】，夏至一尺五寸，小暑一尺六寸九分，大暑一尺九寸七分，立秋二尺五寸，处暑三尺二寸五分，【案二寸，各本讹作三寸，今据宋书改正】，白露四尺二寸五分，秋分五尺三寸九分，寒露六尺七寸二分，霜降八尺二寸八分，立冬九尺九寸一分，小雪一丈一尺三寸四分，大雪一丈二尺四寸八分，司马彪续汉志所载四分厯影亦与此相近，至如祖冲之厯宋大明厯影与何承天虽有小差，皆是量天实数，雠校三厯足验君卿所立，率虚诞，且周髀经本文衡下于天中六万里，而二十四气率乃是平，迁【案，是各本讹作足，今改正】，所以知者，按望影之法，日近影短日逺影长又以髙下言之日髙影短日卑影长夏至之日最近北，又最髙其影尺有五寸，自此以后，日行渐逺向南天体，又渐向下，以及冬至，冬至之日最近南，居于外衡日最近下，故日影一丈三尺，此当每气差降有别，【案气各本讹作嵗今改正】，不可均为一槩，设其升降之理，今此文【案文，各本讹作，又今改正】，自冬至毕于芒种，自夏至毕于大雪，均差，每气损九寸有竒是为天体，正平无髙卑之异而日但南北均行，又无升降之殊，即无内衡髙于外衡六万里，自相矛盾，又按尚书，攷灵曜所陈，格上格，下里数及郑注升降逺近虽有成规，亦未臻，理实欲求至当，皆依天体髙下逺近脩规以定差数，自霜降，毕于立春，升降差多，南北差少，自雨水毕于寒露，南北差多，升降差少，依此推歩，乃得其实，既事涉浑仪，与葢天相反。
月后天十三度十九分度之七
月后天者，月东行也，此见日月与天俱西南游，一日一夜，天一周而月在昨宿之东，故曰后天，又曰章歳除章月加日周，一日作率以一日所行为一度，周天之日为天度。
术曰：置章月二百三十五，以章歳十九除之，加日行一度，得十三度十九分度之七，【案十九分，各本讹作十分九，今改正】，此月一日行之数，即后天之度及分。
臣鸾曰：月后天一十三度一十九分度之七法，列章月二百三十五，以章歳一十九除之，得一十二度，加日行一度，得一十三度余一十九分度之七，即月后天之度分。
小歳月不及故舍三百五十四度万七千八百六十分度之六千六百一十二。
小嵗者一十二月为一嵗一嵗之月一十二月则有余，一十三月复不足而言，大小嵗通閠月焉，不及故舍，亦犹后天也，假令十一月朔旦冬至，日月俱起牵牛之初，而月一十二与日，防此数月，发牵牛所行之度也。
术曰：置小嵗三百五十四日九百四十分日之三百四十八。
小歳者除经嵗一十九分，月之七以七乗周天分一千四百六十一，得一万二百二十七，以减经嵗之积分余三十三万三千一百八，则小嵗之积分也，以九百四十分除之，即得小嵗之积日及分。
以月后天十三度十九分度之七乗之为实
通分内子为二百五十四乗之者【案乗之各本讹作之乗今改正】，乘小嵗积分也。
又以度分母乗日分母为法，实如法得积，后天四千七百三十七度万七千八百六十分度之六千六百一十二【，案二各本讹作三，今改正】。
以月后天分乗小嵗积分得八千四百六十万九千四百三十二，则积后天分也，以度分母十九乗日分母九百四十，得一万七千八百六十除之，即得。
以周天三百六十五度万七千八百六十分度之四千四百六十五除之。
此犹四分之一也，约之即得，当于齐同，故细言之通分，内子为六百五十二万三千三百六十五除积，后天分，得一十二周天即去之。
其不足除者
不足除者不及，故舍之六百三十二万九千五十二是也。
三百五十四度万七千八百六十分度之六千六百一十二。
以一万七千八百六十除，不及故舍之，分得此度矣。
此月不及故舍之分度数他皆放此
次至经月皆如此
臣鸾曰：求小嵗月不及故舍法列经舍嵗三百六十五日九百四十分日之二百三十五，通分，内子得三十四万三千三百三十五，是为经嵗之积分以十十九分，月之七以七乗周天分一千四百六十一，得一万二百二十七以嵗经嵗积分不尽，三十三万三千一百八小嵗积分也以九百四十除之，得三百五十四日，不尽三百四十八，还通分，内子复得本，积分三十三万三千一百八，更置月后天一十三度一十九分度之七，通分，内子得二百五十四以乗本积分得积，后天分八千四百六十万九千四百三十二为实，更列月后天分母，一十九以乗日分母九百四十，得一万七千八百六十，为法除之，得积后，天四千七百三十七度，不尽六千六百一十二，即是得四千七百三十七度一万七千八百六十分度之六千六百一十二，还通分，内子得本分八千四百六十万九千四百三十二为实，更列周天三百六十五度，一万七千八百六十分度之四千四百六十五即通分，内子得六百五十二万三千三百六十五以除实，得一十二，下法不用，余分即不及，故舍之分六百三十二万九千五十二，更以日月分母相乗得万七千八百六十为法，除不及，故舍之分六百三十二万九千五十二，【案，除字下各本讹分字，今删正，】得三百五十四度，不尽六千六百一十二即不及，故舍三百五十四度一万七千八百六十分度之六千六百一十二。
大嵗月不及故舍十八度万七千八百六十分度之万一千六百二十八。
大嵗者十三月为一嵗也
术曰：置大歳三百八十三日九百四十分日之八百四十七。
大嵗者加经嵗一十九分，月之一十二，以一十二乗周天分一千四百六十一，得一万七千五百三十二，以加经嵗积分得三十六万八百六十七，则大嵗之积分也，以九百四十除之，【案九方本讹作七，今改正】即得。
以月后天十三度十九分度之七乗之为实，又以度分母乗日分母为法，实如法得积，后天五千一百三十二度万七千八百六十分度之二千六百九十八。
此月后天分乗大嵗积分得九千一百六十六万二百一十八，则积后天分也。
以周天除之
除积后天分得一十四周天即去之
其不足除者
不足除者三十三万三千一百八是也
此月不及故舍之分度数
臣鸾曰：求大嵗月不及故舍法列经嵗三百六十五日九百四十分日之二百三十五，通分，内子得经积分三十四万三千三百三十五，更以一十九分，月之一十二乗周天分一千四百六十一，得一万七千五百三十二，以经嵗积分加大嵗积分得三十六万八百六十七为实，以九百四十除之，得大嵗三百八十三日九百四十分日之八百四十七，还通分，内子本分三十六万八百六十七，更列月后天一十三度一十九分度之七，通分，内子得二百五十四，以乘本分，得积后，天分九千一百六十六万二百一十八为实，以一万七千八百六十，为法除之，得积后天度五千一百三十二，不尽二千六百九十八，即命分还通内，子得本积后，天分九千一百六十六万二百一十八为实，以周天分六百五十二万三千三百六十五为法，除实得十四周天之数，余以日月分母万七千八百六十除之，得大嵗不及故舍一十八度，不尽一万一千六百二十八，即以命分也。
经嵗月不及故舍百三十四度万七千八百六十分度之万一百五【，案五各本讹作里，今改正】。
经常也即一十二月一十九分月之七也
术曰：置经嵗三百六十五日九百四十分日之二百三十五。
经嵗者通一十二月一十九分，月之七为二百三十五乗周天千四百六十一，得三十四万三千三百三十五，则经嵗之积分又以周天分，母四乗二百三十五，得九百四十，为法除之，即得。
以月后天十三度十九分度之七乗之为实，又以度分母乘日分母为法，实如法得积，后天四千八百八十二度万七千八百六十分度之万四千五百七十。
以月后天分乗经嵗积分得八千七百二十万七千九十，则积后天之分。
以周天除之
除积后天分得一十三周天即去之
其不足除者
不足除者二百四十万三千三百四十五是也
此月不及故舍之分度数
臣鸾曰：求经歳月不及故舍法列一十二月一十九分，月之七通分，内子得二百三十五以乗周天分一千四百六十一，得三十四万三千三百三十五，即经嵗分也以日分母四乗二百三十五，得九百四十为法，以除得经嵗三百六十五日不尽，二百三十五，即命分还通分，内子即复本嵗分三十四万三千三百三十五，更列通月后，天度分二百五十，内以乗经嵗分得积后，天分八千七百二十万七千九十为实，更列万七千八百六十，除实得积，后天度四千八百八十二，不尽万四千五百七十，即命分还通分，内子复本积，后天分为实，以周天分六百五十二万三千三百六十五除实，得一十三周天即去之，余分二百四十万，【案二百，各本讹作三百，今改正】三千三百四十五，以一万七千八百六十除之，得不及，故舍一百三十四度，不尽一万一百五，即以命分也。
小月不及故舍，二十二度万七千八百六十分度之七千七百三十五。
小月者二十九日为一月，一月之日，【案各本脱日字，今补】二十九日则有余，三十日复不足，而言大小者，通其余分。
术曰置小月二十九日
小月者，减经月之积分，四百九十九，余二万七千二百六十，则小月之积也，以九百四十除之，即得。
以月后天十三度十九分度之七乗之为实，又以度分母乗日分母为法，实如法，得积后天三百八十七度万七千八百六十分度之万二千二百二十。
以月后天乗小月积分，得六百九十二万四千四十，则积后天之分也。
以周天分除之
除积后天分得一周天即去之
其不足除者
不足除者四十万六百七十五
此月不及故舍之分度数
臣鸾曰：求小月不及故舍法，置二十九日，以九百四十乗之得二万七千二百六十，则小月之分也，更列月后天一十三度一十九分度之七，通分，内子得二百五十四以乗小月分得六百九十二万四千四十为实，以一万七千八百六十为法，除实得三百八十七度，不尽一万二千二百二十，以命分，还通分，子得本实，更列周天分六百五十二万三千三百六十五，除本实得一周天，不尽四十万六百七十五即不及，故舍之分，又以万七千八百六十，【案七千，各本讹作九千，今改正】除不及，故舍之分，得二十二度，不尽七千七百三十五，即以命分。
大月不及故舍三十五度万七千八百六十分度之万四千三百三十五。
大月者三十日为一月也
术曰置大月三十日
大月加经积分四百四十一，得二万八千二百，则大月之积分也，以九百四十除之，即得。
以月后天十三度十九分度之七乗之为实，又以度分母乗日分母为法，实如法得积，后天四百一度，万七千八百六十分度之九百四十。
以月后天分乗大月积分七百一十六万二千八百，则积后天之分也。
以周天除之
除积后天分得一周天即去之
其不足除者
不足除者六十三万九千四百三十五是也
此月不及故舍之分度数
臣鸾曰求，大月不及故舍法置三十日，以九百四十乘之，得二万八千二百，以后天分，二百五十四乗之得七百一十六万二千八百为实，以一万七千八百六十为法，以除实得四百一度，不尽九百四十，即以命分，还通分，内子复本实，更以周天六百五十二万三千三百六十五为法，除本实得一周，余不足，除积六十三万九千四百三十五分，以一万七千八百六十为法，以除实得，大月不及故三千一百之度，不尽万四千三百一十五，即命分也。
经月不及，故舍二十九度万七千八百六十分度之九十四，百八十一。
经常也常月者一月月与日合数
术曰：置经月二十九日九百四十分日之四百九十九经月者，以一十九乗周天分一千四百六十一，得二万七千七百五十九，则经月之积，以九百四十除之，即得。
以月后天十三度十九分度之七，乘之为实，又以度分母乗日分母为法，实如法，得积后天三百九十四度万七千八百六十分度之万三千九百四十六。
以月后天分乗经月积分，得七百五万七百八十六，则积后天之分。
以周天除之
除积后天分得一周天即去之
其不足除者
不足除者五十二万七千四百二十一是也
此月不及故舍之分度数
臣鸾曰：求经月不及，故舍法以一十九乗周天分一千四百六十一，得二万七千七百五十九，即经月积分，以九百四十除积分，得经月二十九曰九百四十分日之四百九十九还，通分，内子得本经月积分，以后天分乘本积分，得七百五万七百八千六，即后天之积分，更以一万七千八百六十除之，得积后天三百九十四度，不尽一万三千九百四十六，即以命分，还通分，内子得本后天，积分为实，以周天六百五十二万三千三百六十五除之，得一周，余分五十二万七千四百二十一即不及，故舍之分，以一万七千八百六十除之，得经月不及，故舍二十九度，不尽九千四百八十一，即以命分。
周髀算经卷下之二
钦定四库全书
周髀算经卷下之三
汉 赵君卿 注
周 甄鸾 重述
唐 李淳风 注释
冬至昼极短日出辰而入申
如上日之分，入何宿法，分十二辰于地，所图之周舍，相去三十度一十六分度之七子午，居南北，卯酉，居东西，日出入时立一游仪，以望中央表之晷，游仪之下，即日出入。
阳照三不覆九
阳日也覆犹徧也照三者南三辰已午未
东西相当正南方
日出入相当不覆正辰正南方
夏至昼极长日出寅而入戌阳照九不覆三
不覆三者，北方三辰，亥子丑冬至，日出入之三辰属，昼昼夜互见，是出入三辰，分为昼夜，各半明矣，攷灵曜曰：分周天为三十六顷，【案顷各本讹作头，下同，据隋书天文志，梁大同十年，改周一百八刻，依尚书攷灵曜，昼夜三十六顷之数，因而三之，可证字当为顷所谓顷刻是也。今并改正】，顷有一十度九十六分度之十四，长日分于寅，行二十四顷，入于戌，行一十二顷，短日分于辰，行一十二顷，入子申行二十四顷之谓也。
东西相当正北方
出入相当不覆三辰为北方
日出左而入右南方行
圣人南靣而治天下，故以东为左，西为右日，冬至从南而北，夏至从北而南。
故冬至从坎阳在子日出，巽而入，坤见日光，少故曰寒冬至十一月斗建子，位在北方，故曰从坎，坎亦北也。阳气所始起，故曰在子。巽东西坤，西南坤见，少晷阳照三不覆，九也。
夏至从离隂在午日出艮，而入干见日光多，故曰暑夏至五月斗建午，位在南方，故曰离离，亦南也隂气始生故曰在午。艮，东北干西北，日见多晷阳，照九不覆，三也。
日月失度而寒暑相奸
考灵曜曰：在璇玑玉衡，以齐七政，璇玑未中而星中是急，急则日过其度，不及其宿，璇玑玉衡中而星未中是舒，舒则日不及其度，夜月过其宿，璇玑中而星中是周，周则风，时风时，则草木蕃庶，而百谷熟，故书曰：急常寒若；舒常燠若；急舒不调，是失度，寒暑不时，即相奸。
往者诎来者信也故诎信相感
从夏至南，往日益短，故曰诎，从冬至北来日益长，故曰信言，来往相推，诎信相感，更衰代盛，此天之常道，易曰：日往则月来，月往则日来月相推，推而明生焉，寒往则暑来，暑往则寒来，寒暑相推而嵗成焉往者诎也，来者信也，诎信相感，而利生焉，此之谓也。
故冬至后后日右行，夏至之后，日左行，左者往，右者来冬至，日出从辰来，北故曰右行夏至，日出从寅往南，故曰左行。
故月与日合为一月
从合至合则为一月
日复日为一日
从旦至旦则为一日也
日复星为一嵗
冬至日出在牵牛从牵牛周牵牛则为一嵗也
外衡冬至
日在牵牛
内衡夏至
日在东井
六气复返皆谓中气
中气月中也，言日月往来中气各六，传曰：先王之正时，履端于始，举正于中，归余于终，谓中气也。
隂阳之数日月之法
谓隂阳之度数日月之法
十九为为一章
章条也，言闰余尽为法章条也，乾象曰：辰为嵗中以御朔之月而纳焉，朔为章中，除朔为章，月月差为闰臣，鸾曰嵗中除章中为章嵗求余法置中气相去三十日，十六分日之七通分，内子得四百八十七，又置从朔至朔，一月之日，二十九九百四十分日之四百九十九，通之得二万七千七百五十九，二者，法异当同之者，以中气分，母得六乘朔分，得四十四万四千一百四十四变为中气，积分也，以朔分母九百四十乘，中气分，得四十五万七千七百八十，为朔日积分，以少减多，求等数平之，得一千九百四十八为法，除中气积，得二百二十八即章中也。更以一千九百四十八，除朔积分，得二百三十五，即章月也，章月，与章中差七，即一章之闰，更置二百二十八以嵗中一十二除之，得一十九为章嵗也更置章月二百三十五，以章嵗一十九除之，得一十五月一十九分，月之七，即一年之月也。
四章为一蔀七十六嵗
为蔀之言，齐同日月之分为一蔀，也一嵗之月十二月一十九分，月之七通分，内子得二百三十五一嵗之日三百六十五日四分日之一通之，得一千四百六十一分母不同，则子不齐，当互乘之，以齐同之者，以日分母四乘月分，得九百四十，即一蔀之月，以月分母一十九乘，日分得二万七千七百五十九，即一蔀之日，以日月分母相乘，得七十六，得一蔀之嵗以一嵗之月除蔀月，得七十六嵗又以一嵗之日除蔀日，亦得七十六嵗矣【案嵗字各本讹，在矣字下，今改正】月余，既终日分，又尽众残齐，合羣数毕满，故谓之蔀。
臣鸾曰：求蔀法，列章嵗一十九以四乘之，得一蔀七十六嵗求一蔀之月法，一十二月一十九分，月之七通分，内子得二百三十五，即月分也，更列一嵗三百六十五日四分日之一，通分，内子得一千四百六十一，以日分母四乘月分，得九百四十，即一蔀之月，以月分母一十九乘，日分得二万七千七百五十九，即一蔀之日，以日分母四乘月分母一十九，得七十六，即一蔀之嵗更以月分母一十九乘，蔀月九百四十，得一万七千八百六十为寔，以十二月一十九分，月之七通分，内子得二百三十五为法，以除实得七十六，亦以蔀之嵗也更列一蔀之日二万七千七百五十九，以分母四乘之，得一十一万一千三十六为寔，以周天分千四百六十一除之，得一蔀之嵗七十六也。
二十蔀为一遂遂千五百二十嵗
遂者，竟也言五行之得一终，竟极日月，辰，终也，干凿度曰至徳之数先立。金木水，火，土，五凡各三百四嵗五徳运行日月开辟甲子为蔀首，七十六嵗次得癸夘蔀十六嵗次壬午蔀七十六嵗次辛酉蔀七十六嵗凡三百四嵗木徳也主春生次，庚子，蔀七十六嵗次己夘蔀七十六嵗次戊午蔀七十六嵗次丁酉蔀七十六嵗凡三百四嵗金徳也主秋成次，丙子，蔀七十六嵗次乙夘蔀七十六嵗次甲午蔀七十六嵗次癸酉蔀七十六嵗凡三百四嵗火徳也主夏长次，壬子，蔀七十六嵗次辛卯蔀七十六嵗次庚午蔀七十六嵗次己酉蔀七十六嵗凡三百四嵗水徳也主冬藏次，戊子，蔀七十六嵗次丁夘蔀七十六嵗次丙午蔀七十六嵗次乙酉蔀七十六嵗凡三百四嵗土徳也主致飬，其得四正少，字午夘酉而朝四时焉，凡一千五百二十嵗终一纪复，甲子，故谓之遂也？求五徳日名之法，置一蔀者七十六嵗得四蔀因而四之，为三百四嵗以一嵗三百六十五日四分日之一乘之，为一十一万一千三十六，以六十去之，余三十六，命甲子算外，得庚子金徳也，求次徳加三十六去之，命如前，则次徳日也求算部名，置一章嵗数以周天分乘之，得二万七千七百五十九，以六十六之余三十九命以甲子算外，得癸夘蔀求蔀加三十九满六十去之，命如前，得次蔀。
臣鸾曰：求遂法列一蔀七十六嵗以二十乘之，得一千五百二十嵗即以遂之嵗求五徳金木水火土法，列一蔀七十六嵗以周天分千四百六十一乘之，得一十一万一千三十六，即以六十除之，余三十六，命从甲子算外，得庚子，凡三百四嵗主秋成金徳也加三十六，得七十二，以六十除之，余一十二命从甲子算外，得丙子，凡四百四嵗火徳主夏长次放此求，蔀名列一章一十九嵗以周天分，一千四百六十一嵗乘之得二万七千七百五十九，以六十去之，余三十九命从甲子算外，得癸夘蔀七十六嵗复加三十九，亦六十去之，余一十八命亦起甲子，算外，次得壬午蔀，次放此，至甲子即止之。
三遂为一首首四千五百六十嵗
首始也，言日月五集，终而复始也考灵曜曰：日月首甲子冬至，日月五星俱起，牵牛初日月若合璧，五星如联珠，青龙，甲寅，摄提格，并四千五百六十嵗积及初故谓首也。
臣鸾曰：求一首法列，遂一千五百二十嵗三之得一首四千五百六十嵗也
七首为一极，极三万一千九百二十嵗生数皆终，万物得始。
极，终也，言日月星辰，望晦朔，寒暑推移，万物生育，皆复始，故谓之极。
臣鸾曰求极法，先列一首四千五百六十，以七乘之，得一极三万一千九百二十嵗也
天以更元作纪厯
元始作为七纪法天数更始复为法述之
何以知天三百六十五度四分度之一，而日行一度，【案日各本讹作已，今改正】，而月后天十三度十九分度之七，二十九日九百四十分日之四百九十九为一月，十二月十九分，月之七为一嵗。
非周髀本文，盖人问师之辞，其欲知度之所分法术之所生耳。
周天除之
除积后天分得一周即弃之
其不足除者，如合朔，古者包牺，神农制作，为厯度元之始，见三光，未如其则。
三光日月星则法也
日月列星未有分度
列星之初，【案列各本讹作则，今改正】列，谓二十八宿也。
日主昼月主夜昼夜为一日日月俱起建星
建六星，在斗上也，日月起建星，谓十一月朔旦冬至日也，为厯术者度者牵牛前五度则建星其近也。
月度疾日度迟
度日月所行之度也
日月相逐于二十九日三十日间
而日行天二十九度余
如九百四十分日之四百九十九
未有定分
未知余分定防何也
于是三百六十五日，南极影长，明日，反短以嵗终日影反，长知之，三百六十五日者三，三百六十六日者，一影四嵗而后知差一日，是为四嵗共一日故嵗得四分日之一。
故知一嵗三百六十五日四分日之一嵗终也月积，后天十三周又与百三十四度余。
经嵗月后天之周及度求之，余者未知也，言欲求之也。
无虑后天十三度十九分度之七未有定
无虑者粗计也，此己得月后天数而言，未有者求之意，未有见故也。
于是日行天七十六周，月行天千一十六，周及合于建星。
月行一月，则行过一周，而与日合七十六嵗九百四十周天所过，复九百四十日七十六周并之，得一千一十六，为一月，后天率分尽，度终复还，及初也，臣鸾曰：求于是日行天七十六周，月行天干一十六周【案，月各本讹作日，今改正】及合于建星法，以九百四十周并七十六，周得一千一十六，周则日月气朔，合于建星。
置月行后天之数，以日后天之数除之，得十三度十九分度之七，则月一日行天之度。
以日度行率，除月行率，一日得月度，防何置月行率一千一十六，为寔日行率七十六为法，寔如法而一法及余分，皆四约之，与乾象同归而殊涂，义等，而法异也。
复置七十六嵗之积月
置章嵗之月二百三十五，以四乘之，得九百四十，则蔀之积月也。
以七十六嵗除之得十二月十九分，月之七，则一嵗之月。
亦以四约法除分蔀嵗除月与章嵗除章月同也
置周天度数，以十二月十九分，月之七除之，得二十九日九百四十分日之四百九十九，则一月日之数，通周天分，分日之一，为千四百六十一，通十二月十九分，月之七为二百三十五分，母不同，则子不齐，当互乘以同，齐之以十九乘千四百六十一，为二万七千七百五十九，以四乘二百三十五，为九百四十，及以除之，则月与日合之数。
臣鸾曰：求日行一度法还，置前一千一十六，以七十六嵗除之得十三度，不尽二十八，以求等平于四，以四约余，得七十分，得一十九是一十三度一十九分度之七，更列一章嵗积月二百三十五，以周天分，母四乘之，即一蔀月九百四十，亦以七十六嵗除之得一嵗之一十二月一十九分，月之七，余分及法，并以四约更通周天，得千四百六十一，复通一十二月一十九分，月之七，得二百三十五分，母不同互乘之，以月分母一十九乘，日分得二万七千七百五十九，以日分母四乘月分，得九百四十，除寔二万七千七百五十九，得二十九日九百四十分日之四百九十九，而月与日合，此其数也。
周髀算经巻下之三
钦定四库全书
周髀算经音义
唐 李籍 撰
周髀序
周髀 歩米切周髀算经者，以九数句股重差算，日月周天行度逺近之数皆得于股表，卽推歩盖天之法也。髀者股也；以表为股，周天厯度本包牺氏，立法其传，自周公受之于大夫商髙周人志之，故曰周髀。
赵君卿撰 雏免切述也君卿赵爽字也不详何代人恢 苦囘切大也
廓落 上枯郭切下厯各切
晷仪 居洧切日影也
度量 上达各切下录章切
探赜 上，吐南切，卞士革切，赜者含蓄含蓄者，探之可及，故易曰：探赜。
索隐 ，上色白切下于谨切隠者隠匿隠匿者，索之可得，故曰索隠。
诡异 古委切庄子曰恢诡谲异
浑天 胡昆切浑天者，言天地之体，状如鸟卯，天包地外，犹殻之褁黄也，周旋无端，其形浑浑然，故曰浑天。史官台所用铜仪，则其法也。立八尺，圎体具天地之形，以正黄道，占察发敛，以行日月以歩五纬精防深妙，百代不易之道也。官有其器而无其书。
盖天 居大切，益之之説即周髀是也，其言天似盖笠，地似覆槃，天地各中髙外下北极之下为天地之中，其地最髙而滂沱四溃，三光隠映以为昼夜，天中髙于外衡冬至日之所在六万里，北极下地髙于外衡下地亦六万里，外衡髙于北极下地二万里，天地隆髙相从日去地常八万里，日丽天而平转分，夏冬之间，日前行道为七衡六间，每衡周径里数，各依算术，用句股重差，推晷影极防，以为逺近之数皆得于表股者也，故曰周髀，又周髀家云，天圎如张盖，地方如棊局，天防转如推磨而左行，日月右行，随天左转，故日月实东行，而天牵之以西没，譬之于蚁行磨石之上，磨左旋而蚁右去，磨疾而蚁迟，故不得不随磨以左回焉，天形南髙而北下，日出髙故见日入下，故不见，天下之形如倚盖，故极在人北，是其证也。极在天中，而今在人北，所以知天之形如倚盖也。
灵宪 许建切灵宪张衡所述其説故曰浑天
重仞 上直龙切下音刃八尺曰仞
奥 于到切
迥 户顶切逺也
周髀卷上
甄鸾 上之人切下厯官切甄鸾北周司校尉，重述 上直龙切，下时律，切赵爽既加注释，甄鸾又从而发明，故曰重述。
善数 色具切数算也
包牺 上蒲交切下虚宜切
厯度 徒个切
而度 大各切量也
勾股圎方圗 勾古侯切股公土切，圗径一而周三方，径一而帀四伸，圎之周而为勾，展方之帀而为股，共结一角，而邪适五，乃圎方邪径相通之率也，勾股圎方图，盖以此设学者观之，思过半矣。
 胡田切共结一角也
率 朔律切数相与也又音律
竒耦 上居宜切下乌口切
矩 俱切
折 之列切
更相 上古衡切下息羊切
共盘 上渠用切下蒲官切
昏垫 都念切下也书曰下民昏垫
并 畀政切
勾股之差， 楚佳，切不齐也，勾股之差，其数差一谓勾三股，四也。
量均 力仗切
为袤 莫候切长也
偃矩覆矩， 偃于宪切，仰也，覆敷目切，俯也，矩表也，仰表所以望髙俯表所以测表。
方属地 殊玉切下同
滂沱 上普郎切下唐何切
四隤 徒回切
列星之宿， 思救切，二十八宿之度也，礼记月令宿离不成是也。
不省 息井切省寤也不省言不寤也犹言不敏也累思 鲁水切
累重也 龙切
才单 徳寒切单尽也
驰思 相吏切虑也
捕影 蒲故切索也
掩日 衣检切覆也
表间 古闲切
隆杀 所介切
薄地 补各切廹也
姜岌 逆及切晋人也
交趾 音止郡名也去洛阳一万一千里
路迂 云俱切逺也
颍川 庾顷切郡名
祖冲之 持中切冲之宋南徐州从事史撰缀术五卷秣陵 音末郡名
信都芳 并如字善算者也撰器准三卷
虞 苦郭切梁太史令
日髙圗 并如字日髙圗者求日髙之法也求日髙法先置表八尺，如八万里为袤，以两表相去二千里为广，广袤相乘，得一亿六千万里，为黄甲之实，以影差二寸，为二千里为法除之，得黄乙之袤八万里，即上与日齐，此设圗之意也。
黄甲 古狎切两表相去名曰甲
黄乙 亿栗切日底地上至日名曰乙
青丙 补永切上天名青丙
青戊 莫切下地名青戊
极者竭，忆切切诸言极者，斥天中极，去周十万三千里，奄 衣检切覆也。
九隩 于到切土可居也
靡地 母被切无也
斥 昌石切指也
縁宿 息救切二十八宿也
蚀 乘力切，日月亏曰：蚀稍小，侵亏如虫，食草木之叶也。
适至 施直切恰也
发敛 力冉切发往敛还也
璇玑 上音旋下音机
逮 音迨及也
有竒 居宜切数之余也易曰归奇于扐
冬至夏至，观律之数，听钟之音， 律吕戌切，听陀定切，此谓冬夏二至，合八能之士，以观律之数而听钟，音之清浊也，晋律厯志曰隂阳和则景至，律气应则灰除，是故天子常以冬夏至日御前殿，合八能之士，陈八音，听乐均，度晷影钟律，权土灰效隂阳冬至阳气应则灰除，是故乐均清，影长极，黄钟通，土炭轻而衡仰，夏至隂气应则乐均浊，影极蕤賔，通土炭，炭重而衡低，进退于先后五日之中，八能各以候状闻，太史令封上，效则和，否则占。
七衡圗 何庚切七，衡者七规者，谓规为衡者，取其衡运则生规规者，正圎之谓也，内一衡径，二十三万八千里，次二衡，径二十七万七千六百六十六里二百歩次三衡径三十一万七千三百三十三里一百歩次四衡径三十五万七千里，次五衡，径三十九万六千六百六十六里二百歩次六衡径四十三万六千三百三十三里一百歩次七衡径四十七万六千里，即其径而三之，则各得其周也，凡日月运行之圎，周七衡周而六间，一衡之间万九千八百三十三里一百歩以六衡乘之，即夏至冬至，相去十一万九千里也。
青圗画者 胡卦切界也俗作画
合际 上胡阁切下子例切
常处 昌据切所也
躔 呈延切次也
卯酉 上莫饱切，下以久切皆辰名也，卯正东也，酉正西也。
牵牛 ，上轻烟切，下，如字牵牛，北方宿也，冬至日在牵牛。
娄 卢侯切娄西方宿也春分日在娄
东井 子郢切南方宿也夏至日在东井
角 记岳切东方宿也秋分日在角
用缯 慈陵切帛也
吕氏 两举切吕氏者，吕氏春秋也，吕不韦为秦相国集当世儒，世使着所闻为十二纪，八览六论，合十余万言，备古今之事，名为吕氏春秋。
四海 呼改切，吕氏春秋曰：凡四海之内，东西二万八千里，南北二万六千里，尔雅云：九八狄，七戎六蛮，谓之四海，言东西南北之数者，将明车辙马迹之所至河，圗括地象，亦云里数，而有君长之州九，阻中国之文徳及而不治，又云八极之广，东西二亿二万三千五百里，南北二亿三万三千五百里，淮南子地形至于南极而数皆然。
河圗括地象 括音聒河圗括地象纬书名也
淮南子 并如字汉淮南王安所着之书也
大章 音防人名
六间 古闲切两衡相去之间也
六间 古闲切两衡相去之间也
粗通 徂五切畧也
放此 甫两切效也下同
周髀卷下
四和 戸戈切调也，四和者谓之极，子午卯酉，得东西南北之中，天地之所合，四时之所交，风雨之所防隂阳之所和，然则百物阜安，草木蕃庶，故曰四和。
阜安 房缶切盛也
蕃庶 符袁切茂也
易处 夷益切交也
葢笠 上居大切下音立
覆槃 上方六切下蒲官切
离地 力智切去也
障蔽 上之亮切隔也下必袂切奄也
日兆月 ，直绍切日者，阳之精，譬犹火光月者隂之精譬犹水，光月含影，故月光生于日之所照，魄生于日之所蔽，当日则光盈，就日则明，尽月禀日光而成形兆，故云日兆月也。
魄 匹陌，切月之明消也，康诰曰：惟三月哉生魄，孔安国曰：三月始生，魄月十六日明消而魄生，扬子曰：旣望则终魄于东，亦此意也。
行列 胡刚切
极枢 春朱切，尔雅曰：枢谓之枨，郭璞云：门戸扉枢也，此言极枢者，取其居中而临制四方也。
绳系 古诣切结也
表颠 多年切顶也
中折 之列切屈也
漏 卢侯切漏以铜受水，刻节尽夜百刻，晷漏中星略例，曰：日行有南北，晷漏有长短，然二十四气晷差迟疾不同，勾股使然也。直规中则差迟，与勾股数齐则差极，随辰极髙下所遇不同，如黄道刻漏，此乃数之浅者，近代且犹未晓，今推黄道去极，与晷影漏刻昏。
距中星四术而反覆相求，消息同率，旋相为中，以合九股之变。
揆度 上巨癸切下大各切
释 施只切散也
朝生 陟遥切旦也
暮获 胡麦切
获 胡郭切收也
葶苈 上音亭下音厯
荠麦 在礼切
正钩 上音政下音钩
无令 离呈切使也
纤微 思亷切细也
督 音笃察也
分度 徒固切数也
经纬 上坚丁切下于贵切南北为经东西为纬圎定正 音政
则复 扶复切又也
须女 如字星名也
逰仪 如字，逰仪所以望星也，贞观中，李淳风造四逰仪元枢为轴，以连结玉衡，逰筩而贯约规矩，又元枢北立北辰，南距地轴，防转于内，玉衡在元枢之间，而南北逰仰以观天之辰宿，下以识器之晷度，开元九年，率府兵曹参军梁令瓒以木为逰仪一行是之，乃奏黄道逰仪古有其术而无其器，昔人潜思，未能得令，令瓒所为日道月交，皆自然契合，于推歩尤要请旨，更铸以铜，十年仪成。
车辐 方六切所以实轮而凑毂者也以圎度为辐为毂 古禄切所以受辐也以经纬之交为毂
二十八宿 息救切
副置 敷救切别也别置算也下同
地协 檄颊切合也
相应 于证切
参正 上仓含切下音政
八节 竝如字，二至者寒暑之极，二分者隂阳之和四立者，生长收蔵之始，是为八节。
二十四气 竝，如字一嵗凡八节节三气，三而八之，故为二十四气。
气损益九寸九分六分分之一， 竝如字，损者减也，破一分为六分，然后减之，益者加也，加以小分满六分得一从分。
冬至 并如字至极也冬至夏至寒暑之极
惊蛰 直立切蔵也易曰龙蛇之蛰，以存身也；左氏传曰：启蛰而郊。
春分 府文切分之言中也，春分为阳之中，秋分为隂之中
种 上莫郎切下之用切
处暑 昌据切所也
时舎 音舍不用也
虚诞 音但谩也
一槩 古代切
矛盾 ，上莫浮切，下食闰切矛，所以句盾，所以蔽器不同，不相为用，凡言矛盾者，况其所趣异也。
后天 竝如字，月后天者，月东行者也，此见日月与天俱西南逰一日一夜，天一周而月在昨夜之东，故曰后天。
故舎 式夜切舎谓二十八宿之舎也
积后，天 资昔切，以月后天分，看小嵗积分则积，后天分也。
大嵗 徒盖切大嵗者十三月为一嵗
经嵗 坚丁切经常也经嵗者通十二月十九分之七小月 并如字小月者二十九日为一月
大月 徒盖切大月者三十日为一月
经月 坚丁切经月者以十九乘周天分则经月之积合朔 上曷阁切下色角切
覆九 敷救切盖也下同
当 音珰
正南方 音政
三十六顷， 并如字，攷灵曜曰：分周天为三十六顷，顷有十度九十六分之十四，长日分于寅，分二十四顷，入于戌，行十二顷，短日分于辰，行十二顷，入于申行二十四顷，此之谓也。
坎 苦感切正北方之卦也
巽 苏困切东南隅之卦也
坤 苦昆切西南隅之卦也
离 吕支切正南方之卦也
艮 古恨切东北隅之卦也
干 渠焉切西北隅之卦也
章 止良切章条也，十九嵗为一章言，余闰尽为厯法章条也。
蔀 薄口，切蔀之言，齐同日月之分也，而又众残齐合，羣数毕满，故谓之蔀，四章为一蔀，凡七十六嵗也
遂 徐醉，切遂者，终也言五行之徳一终尽极，日月长终也，二十蔀为一，遂凡千五言，二十嵗。
首 始九，切首始也，言日月五星，终而复始也三遂为一首，凡四千五首，六十嵗也
极 如字，终也，言日月星辰，望晦朔，寒暑推移，万物生育，终而复始，故谓之极，七首为一极，凡三万一千九百二十嵗也
干凿度 徒固切干凿度易纬书也
周髀算经音义