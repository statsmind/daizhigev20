钦定四库全书     子部六
厯体畧       天文算法类一【推之属】提要
【臣】等，谨案厯体畧三卷明王英明撰英明，字子晦，开州人万厯丙午举人，是编成于万厯，壬子，上卷六篇曰：天体地形，曰：二曜曰：五纬曰辰，次曰刻漏，极度曰杂，説中卷三篇曰极宫，曰象位，曰天汉，下卷则续见欧罗巴书，撮其体要，曰：天体地度曰：度理之差，曰：纬，曜曰：经宿，曰黄道宫界，曰赤道纬，纒曰：气刻漏，凡七篇，又附论日月交食一篇，然其上中两卷，所讲中法，亦皆与西法相合，盖是时徐光启新法算书，虽尚未出，而利玛窦先至中国，业有传其説者故英明隂用之耳所论，皆天文之梗槩，不及，后来梅文鼎薛鳯祚诸人，兼备测量，推步之法，然学天文者，必先知象纬之文，与运行之故而后能因其度数，究其精防是书説虽浅近固，初学从入之门，径也，卷首冠以五图据翁汉，麐序英明，原著书而不着图，此本顺治，丙戌，英明之子，懩官江南督粮道，时以原本重刋，属汉麐所补，今考书中步天歌第一，章下有附注，称步天歌无善本，兹从先生订正，庶鲜鱼，鲁之讹云云，核其文义，亦汉麐之语，则是书，盖经汉麐重订，非其原本矣，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
厯体畧序
澶渊，王公来旬江南，仁明廉断，所为造命吾民者，指不胜屈，于是方千里内，欢声载途，惟公覆帱，是德而不知公之以实惠，勤民者，乃其先夫子之以实学，诒训也，先夫子才识渊博，于厯律兵屯河防，水衡之事，无弗沉，究卓然为世大儒，少登髙科朝野并拟，以公辅之望，而絶意公车闭关修道，四方名硕，户屦恒满，每相朂，以今日操觚家类，晋清谈，学者当务为有用，故阐发经防防决性命而外，即捃摭先代故实，及时局窽要答问之，下手演成帙，几至充栋，虽遭兵火，犹有存者，今公不忍私其家，珍将次第就锓，首先厯体一书而以补图属小子，小子则乌知厯而敢冒昧哉！虽然，事类续貂，情同附骥，且辱公有命，夫何敢辞？勉竭愚钝，折衷，今昔衡量分寸，比拟方圆，凡夫位，置之髙下疎宻度数之广狭，经纬惟恐，少戾于乾象，以忝是书，而鄙则实有未慊者，北辰髙下三十五六度，其位在北而图，则不能不移置于中央，一不合也，天体半在地下，旋绕无定而图，则不能不平，列为静局，二不合也，天度皆斜分而图以直，行三不合也，自北极而分者，至南极而合，故赤道以南，度渐就狭而图，则四垂反张，四不合也，此无他，天体浑圆，四方上下，旋还无端，今以尺幅改为平圆，则是葢天而非浑天，其体有万万，不相肖者，始悟王夫子著书而不着图，非阙略也，图不可着，故以不着着之，今第使读是书者知垣何以三野？何以九宿？何以二十八则，一览可尽，庶无茫茫，于仰睇已耳，敢谓是图真足，补是书哉惟公，推其家学，惠教小子，使得预于管窥，斯为顶佩，又宁特供输一事，共有众歌，覆帱已也，东吴翁汉麐敬识。
厯体畧序
昔箕子以神，禹叙伦之道，授周武王而五纪实，终于厯数厯者帝王经世之洪范，吾儒用世之大业也，何云体即天体，是两极廿八，宿天体也，七曜十二次天体也，爲物不贰地，体亦天体也，厯之象之，授时急焉，何占家课以事应令，尧舜钦若之典，为梓慎禆灶，軰借资耶？末流之，日官挟国禁，以为重矣，愚世受尚书于厯象为本业，恒怪不习者，相讳为不可知，曹诿为不切务，即号为能名，理大儒于此，多作梦中语也，爰取实测定度，暨古今格言，节略成编为儿子，治经之助，而诸凡语涉不经者，一切斥去之，经纬兼举大体，昭然其为用，则玑衡灵宪之法也。乘除推歩之数也，错行代明，无非至理，具在别着，中兹不详，若繁星之号为秦，汉以来依托者，悉仍旧贯，何则？名天者，即廿八，宿亦假也，书既毕，总秘之帐中，不敢示人万厯，壬子，古澶王英明书。
【厯体图】
<子部,天文算法类,推步之属,历体略,恒星图>
日，月，五星，列宿运动，各各相反，便知所丽之天，原非一重，先儒曰：天左旋，日月五星右旋，则知左旋者在诸星，天之外，是以有第九重天也，九重之説向固有之，自天学诸儒由西海航入中国，发明其义，更尔精详，其为性命之学，更在九重之上，号曰静天，所谓造化之原，万物之本也，谈天者请于斯，更进一筹焉。
日轮恒躔黄道一道不出，入于南北界，非如月五星之出入于十二度内也，其上下四时各有定度，不稍前后也，黄道周天三百六十度，分为四分，每分九十度，为四象限，又一象限分六分，每分十五度为一节气，共二十四节气而嵗成焉厯所繇定也。
日蚀非日失其光，乃月体掩之也，日天在月天之上，朔时月轮正过，日轮之下，东西同经，南北同纬，故掩其光，非如俗所传，有异物以食之也。
地悬于六合，中央如鸡卵，黄在白内，故日繇西炤地，地必有景射东照，东必有景射西，夫日轮恒在黄道上，若遇望日而月轮，亦在黄道上，与日正对望，则地球障，隔在日月之间，月轮必入地，景之内，太阳不能照之，故失光而食也，渐出地景之外，太阳能照之，乃渐复得原光矣。
钦定四库全书
厯体畧卷上
明 王英明 撰
天体地形
大圜者，上天下地之总名也，水附地以成一球，凝奠居中，天为大圜包其外，有气以充实，其间在天则有度数，在地则有经纬，以地合天，而太阳节气与五星凌犯及各方之交食，可得而推矣。
周天之度，纵横，皆三百六十五度有竒北极为天枢与南极相距一百八十二度半强，【古曰：天行健，又曰：天左旋，繇其旋与健，则知南北必有其极矣，极者非星，乃天体永久不】，【移二防，周天所以为环，动之枢也，一极出地，必一极入地，其出入之度，惟均所谓极星者，盖指其最切，近于极之一星以命耳。】赤道带天体之纮，距两极各九十一度少强，【二极相距，正中之界，谓之赤道，平分天体，为南】【北，南者为外，为阳北者为内为隂】黄道斜络于赤道，【黄道者，太阳所行之轨迹也，斜络赤道南北各二十三度，】【半，太阳厯竟则成一嵗而二十四节气由此而成矣，详见后文】，冬至日躔黄道距北极一百一十五度有竒在赤道外二十三度太强，夏至日躔黄道距北极六十七度有竒在赤道内，二十三度太强，春秋二正日【，即大统厯昼夜五十刻，是】日躔距两极各九十一度少强，乃黄赤道相交之处也，【黄赤道交处，即是春秋分】黄道冬至自箕宿，三度起厯南斗之杓，天籥，南斗之魁，建星，天鸡以及牛宿，罗堰十二国之秦代垒壁，虚梁云：霹雳，又前过天囷，天廪天隂昴之月星，毕之附耳，天街天髙诸王天关，觜参之司，恠遂至井钺，天罇五诸侯，积薪鬼中，积尸酒旗，轩辕右角，暨御女左角，太防西垣之灵台上相，乃至进贤平道，亢氐西咸，钩钤键闭，罚星东咸，星宿中星，天江而复于箕。为一周，是为太阳所经，然非古今一，定者日躔，渐渐退移，则所经之星亦从而异，所谓岁差也。赤道分周天之列舍，而黄道则识太阳之经，行二道度分之不齐者，斜正广狭，势使然耳。地在寰宇之中，常静不动，与天相较，政若稊米之于乔岳，其形浑圆，即突者为邱陵凹者为谿谷，仍无损其万分之一易，谓天圆而地方者，指其德也，人处地球以天顶而分有东，西，南北亦界为三百六十余度，以期合于天，行东西谓之经，南北谓之纬，求经度者，于赤道上测之，求纬度者，于子午线测之，随方用仪，测极出地，每南北行二百五十里则差一度，东西离三十度则差一时所谓里差也。
二曜
日与月为隂阳之宗而日尤为君，天之得以为天，岁之得以成岁者日而已矣。不得其轨度，欲以步厯何道之从而可。
日者太阳之精，循黄道，右行三百六十五日有竒而周天黄道起箕，斗间，北距赤道二十三度九十分，迤逦东北至壁一度，入赤道北，又东北至参十度，则南距赤道亦二十三度九十分，遂折而东南至轸初度，出赤道南，又东南，旋于尾箕，周而复始，长三百六十五度二十五分六十四秒，其与赤道交也，自南入，北曰内道口，自北入，南曰外道，口二交之口，随岁差，左移日行于此，冬至居析木，津躔箕，小寒躔斗，大寒躔牛，立春躔虚，雨水躔危，惊蛰躔室，春分躔壁清明，躔奎谷雨，躔娄立夏躔胃小满躔，昴芒种，躔毕夏至，躔参小暑，大暑俱躔井，立秋躔柳，处暑躔张白露，秋分俱躔，翼寒露，躔轸霜降，躔角立冬躔氐，小雪躔房大雪，躔尾而二十四气备矣，冬至后九日入星纪之次，大寒，后十日入枵之次，雨水后六日，入娵訾之次，春分后九日入降娄之次，谷雨后十日，入大梁之次，小满后十一日，入实沉之次，夏至后十日，入鹑尾之次，大暑后九日，入鹑火之次，处暑，后十日，入鹑首之次，秋分后十三日入夀星之星霜降后十四日，入大火之次，小雪后十二日，入析木之次，而十二过宫备矣，冬至前后日行一度零百分度之五，有余曰：盈段其前，其后各十有八日，日损一分有竒春秋分日行一度，无盈缩，夏至前后日行百分度之九，十五不足曰缩，段其前，其后各十有八日益一分有竒约一岁间，截盈补缩，日得一度，岁行黄道三百六十五度二十四分，二十五秒，不及周天，一分五十秒，是曰歳差，约六十六年八个月而差一度，【岁差有二，故一太阳，从某宫次度分，行天周而复于元度不及其数也，二太阳防列宿，天之某星行天，周而复与元星防，其星每岁有本行，又当加其本行以定岁斯二者，推步家所谓岁实，周岁岁差也，】月者太隂之精循白道，右行，白道半出黄道外，半入黄道内相距逺者六度○二分两环相交，如赤道之于黄道也；其相交处，自内出外【，自北而南也，】曰阳厯口世谓罗防【，亦名龙头】，自外入内，【自南而北也，】曰隂厯口世谓计都【，亦名龙尾】，罗计日行黄道上，每十有八日五十八分五十二，秒九十四，防五而移一度，月行一交，移一度四十六分四十一秒八十，防四【罗防，即白道之正交，乃月道自南，遡北以交于黄道之处，而罗防正对之处，即计都矣，月孛者，是月所行极髙极逺之处月离于是其行极迟，其体见小孛云者，指其交转两行相悖之义也。日者之流，以罗计月，孛等处皆指为星，谓其所躔宿度，各有吉凶，因以推人禄命，夫周天诸道诸防皆人所设，以其便于揆算，其行度也，以人所虚设之名，即谓能为吉，为凶宇内顾，有是理欤？若月道交孛，有吉有凶，何彼土木？火诸星交孛，独不然也，至于紫炁一曜，或谓生于闰余，或谓土木相防，或谓：古人以是纪直，年宿而天上，实无是星，其为不经，不待辨晰而自明矣，】罗居午计，居子则月道出黄道东；古谓青道罗居子，计居午则月道，出黄道西；古谓白道罗居酉，计居卯，则月道出黄道南；古谓朱道罗居卯，计居酉则月道出黄道北；古谓黑道各分内外，是曰八道，并黄道为九道，实惟一道也，月行十八年而遍九道，所谓春行青道；夏行朱道，秋行白道，冬行黑道者，妄也，月行二十有七日五十五刻四十六分八十八秒，而疾迟一周，又行一日九十七刻有竒共二十有九日五十三刻，○五分九十三秒，而与日防则为合朔，其迟疾一周也，名转终，折半为转中之日，其转终前后月行疾日，十有四度七十一分五十四秒，转中前后月行迟日十有二度，○四分六十二秒，终中之间，月行平日十有三度三十六分八十七秒半，每一转终，行三百六十八度三十七分，○五秒五十八防七五折半为转中之度，所在名曰孛月行，最迟处也。【合朔以后，月夕西见，迟疾不一，或有差，至三日者，其因有三，一因月视行度，若视行为疾，段则疾见迟段，则迟见一因黄道升降有斜，有正，正必疾见斜必迟，见一因白道在纬南，纬北，凡在隂厯疾见阳厯迟见也，三因之外，又有极出地之不同，以及朦胧，分与炁差诸异，所以迟疾恒不能齐也，】月行二十七日，二十一刻二十二分二十四秒，为交终折半，为交中之日，每一交终行三百六十三度七十九分三十三秒一十九防六一折半为交中之度，其交终前，六度一十五分三十四秒，曰正交，交中后，六度一十五分三十四秒，曰中交正，交近罗防中交近计都月离【去声，】其度而与日遇，则日食与日对，则月食也，【日月行二十九日有竒东西同度，月视行在于黄道近，交人适视为同经同纬，则人目与月日相防，直月魄正，隔日光于人目，是为日食非日失其光，月魄掩之耳太隂距太阳一百八十度而正与之冲，月行近于两交地，球居日月，东西之中，体影间隔，则日光不能照，射于月人，目视之若月，失其光，是为月食，非月失其光也，地影隔之耳，然必日月及于正交，或中交为同度则食，余则不能食也，】。
五纬【汉律厯志曰：三辰合于三统，五星合于五行，则岁填辰，太白，荧惑其本名也，直作木金水火土者非】。
五曜之各一天也，伏见顺逆皆有常，轨不得其轨而妄言事应诬天甚矣，纪轨度而袭旧舛，如谓岁星以摄提格之岁，居丑单阏之岁，居子者，宁无误后人哉！
木曰岁星，其行约有十二年一周天法夕伏，合伏各一十六日八十六刻，各行三度八十六分晨出东方，疾迟共一百一十二日行十有七度，八十四分，畱二十四日，晨退，夕退各四十六日五十八刻，各退四度八十八分一十二秒半，复畱二十四日迟疾共一百一十二日行一十七度八十四分，则又夕伏而伏，见一周其行，以卯年居夘宫建夘月与氐房心夜半见东方，辰年居寅宫，建辰月与尾箕，夜半见东方，已年居丑宫建，己月与斗，牛夜半见东方，午年居子宫，建午月与女虚，夜半见东方，未年居亥宫，建未月与室壁夜半见东方，申年居戌宫，建申月与奎，娄，夜半见东方，酉年居酉宫建，酉月与胃，昴，夜半见东方，戌年居申宫，亥年居未宫，子年居午宫，丑年居巳宫，寅年居辰宫，各以其年之月与其宫之宿，夜半见东方，凡五星之行，嬴缩与日同。
火曰荧惑其行，约二岁一周，天法夕伏，合伏各六十九日，各行五十度，晨出东方，疾迟共二百八十有四，日行一百六十六度，畱八日，晨退，夕退各二十八日九十六刻四十五分，各退八度六十五分六十七秒半，复畱八日迟疾共二百八十有四，日行一百六十六度，而又夕伏为一周，其疾也，日一度有半。
土曰：镇星约二十九岁一周天，法夕伏合，伏各二十日四十刻，各行二度四十分，晨出东方，疾迟共八十六日，行七度六十五分留三十日，晨夕退各五十二日六十四刻五十八分各退三度六十二分五十四秒半，复畱三十日迟疾共八十六日，行七度六十五分，而又夕伏为一周，或名地。
金曰太白，其行先后，太阳，岁一周天，法晨伏，合伏各三十有九日，各行四十九度五十分，夕出西方，疾迟共二百三十一日行二百五十度五十分，畱五日夕退一十日九十五刻，一十三分退三度六十九分八十七秒，夕退伏六日，退四度三十五分，其合退伏如夕退伏其晨，退如夕退，复畱五日迟疾共二百三十一日行二百五十度五十分，而又晨伏，其行也晨，先日出东，谓之启明，夕后日入西谓之长庚，以辰申为界，晨见于巳位，夕见于未位，为昼见。过午位为经，天为失行，或谓金为长庚水为启明，非也。
水曰辰星，其行亦先后太阳，岁一周天，法晨伏，合伏各一十七日七十五刻，各行三十四度二十五分，夕出西方，疾迟共二十七日行三十一度五十分，畱二日夕退伏合退伏各一十一日一十八刻八十分，各退七度八十一分二十秒，晨留，二日迟疾共二十七日行三十一度五十分，而又晨伏一周焉。【？土：木！火金，水五曜，名为纬星者，谓其较于恒星则无日，不有近南，近北之行也，凡五星在岁行极逺之所必合于太阳，其行为顺，而疾厥体，见小凡在岁行极，近之所，其行为逆，而疾厥体，见大若土，木，火三星行逆，则冲太阳金，水二星行逆必夕伏而合行，顺必晨伏而合，其各星之顺行而转逆，逆行而转，顺之两界中，为留留者，非星不行，乃际于极迟，行之所也，留段前后或顺或逆，皆有迟行，其实五星之光，与日相较，政犹萤光之于庭燎，其光本不灭人，苐莫覩耳，○按小大诸星各有距，太阳若干度分，以为见伏之限，此限度新旧二法各异，如太阳在降娄宫初度，或岁星在十五度，即谓为见限，然未必也诸星有纬南，纬北之分，黄道有正斜升降之势，各宫不同，何能泥此以定公法，今崇祯厯书各星见伏之限，惟以地平为主，縁地平障蔽日光，能使星为见与不见耳，今夫日之下于地平也，其光渐淡，所谓晨昏此晨昏光之久，暂四时，各各不等，即冥漠矣，而星见时刻，又自不等，所以太阳由黄道而下于地平，或有十度，或十五度，甚至有三十余度，为限者总之，星在黄道南，必多数度，若在北，必少数度，故统论其见伏之因，凡四一以太阳下于地，平一，以星在纬之南北，一以极出地髙一以黄道升降斜正，凡此数者，诸星伏见之大端也，如谓太阳距某数，即可以定，伏见恐未然耳，存以俟订，】○按厯有四余躔度，或曰，孛生于月迟，紫生于月闰，然系占运命家，言与授时无关，故黜之，而罗防计都前太隂内己见此不重着【四，余説见前篇】。
辰次
十二辰度数，古今不同，如汉律厯志春秋分野月令章句通志，天文略诸书各异葢，未尝实测，而承譌袭舛者也，今一依授时之度，纪之。
大火起，氐一度一十一分六十四秒，太于辰在卯，析木起尾，三度一十五分四十六秒少于辰在寅，星纪，起斗四度，○九分二十七秒太，于辰在丑。
枵起女二度一十三分○九秒少于辰在子
娵訾起危十二度，二十六分一十二秒，太于辰在亥，降娄，起奎一度五十九分九十四秒，少于辰在戌，大梁起胃三度，六十三分七十五秒，太于辰在酉，实沉起毕，七度一十七分五十七秒少，于辰在申，鹑首，起井九度○六分三十八秒，太于辰在未。
鹑火起栁四度○○二十○秒少于辰在午
鹑尾，起张十四度八十四分，○一秒太于辰，在巳夀星起轸九度，二十七分，八十三秒少于辰在辰，右十二辰分界，从赤道剖之，乃占家，遂配以郡国分野，夫十二次，尽乎天矣，华夏郡国，亦尽乎地耶？多见其为坐井也。
刻漏极度
日出为昼日，入为夜一周，共为百刻，以十二辰分之，每辰八刻零三分刻之一，昼短则夜长，夜短则昼长，无问南北，在所皆同，春秋二分日之出入，正当赤道，昼夜适等各五十刻，自春分以及夏至，日入赤道内，去北极近，夜短而昼长，自秋分以及冬至，日出赤道外，去北极逺昼短而夜长，自地中揆之，长不过六十刻，短不过四十刻，地中以南，其长有不足六十刻者短，有过四十，刻者地中以北，其长有过六十刻者；短有不足四十刻者，葢此地中，乃中国之中，非天地之中，而中国在赤道之北故也。昼夜长短禀之，极星髙低而极星髙低又系地方之距极逺近兹列至元二十七所，所测于左。
东极髙丽西至滇地南逾朱崖北尽铁勒
大都，北极出地四十度太强，夏至晷影长二尺三寸四分，日出寅正二刻，入戌初二刻，昼六十二刻，夜三十八刻冬至，日出辰初二刻，入申正二刻，昼三十八刻，夜六十二刻，【即今顺天府】。
东平北极出地三十五度太
益都北极出地三十七度少
登州北极出地三十八度少
髙丽北极出地三十八度少
西京北极出地四十度少
太原北极出地三十八度少
兴元北极出地三十三度半强【即今汉中府】
西凉州北极出地四十度强【即今甘肃】
西安府北极出地三十四度半强
成都北极出地三十一度半强
大名北极出地三十六度
南京北极出地三十四度太强
河南阳城，北极出地三十四度太弱，【在今禹州西】平阳，北极出地三十五度少，夏至影长一尺五寸，扬州，北极出地三十三度。
鄂州北极出地三十一度半【即今武昌府】
雷州北极出地二十度太
琼州北极出地一十九度太
吉州北极出地二十六度半
北京北极出地四十二度强
上都北极出地四十三度少
南海，北极出地一十五度，夏至景在表南，长一尺一寸六分，日出卯初二刻入，酉正二刻，昼五十四刻，夜四十六刻冬至，日出卯正二刻入，酉初二刻，昼四十六刻，夜五十四刻。
衡岳，北极出地二十五度，夏至日在表端，无景昼五十六刻，夜四十四刻冬至，昼夜反是。
岳台北极出地三十五度，夏至晷影长一尺四寸八分，日出寅正三刻入，戌初初刻，昼六十刻，夜四十刻冬至，日出辰初初刻，入申正三刻，昼四十刻，夜六十刻，和林，北极出地四十五度，夏至晷影长三尺二寸四分，昼六十四刻，夜三十六刻冬至，昼夜反是。
铁勒，北极出地五十五度，夏至晷影长五尺一分，昼七十刻，夜三十刻冬至，反是。
北海，北极出地六十五度，夏至晷影长六尺七寸八分，日出丑正初刻，入亥初三刻昼八十二刻，夜一十八刻冬至，日出已初三刻，入未正初刻，昼一十八刻，夜八十二刻。
洪武间金陵，测得夏至日出寅正四刻入，戌初初刻，昼五十九刻，夜四十一刻冬至，日出辰初初刻，入申正四刻，昼四十一刻，夜五十九刻。
天体地形杂説
厯以歩天然地势，移则天度随而异如前，各所北极髙低是巳迂儒袭误，有谓天形圜而地形方者，有谓东不可为西上，不可为下者，有谓冬夏非日之往来，乃地之游动者，悠谬若此，无怪乎北极出地一之以三十六度而不知，随在为髙卑也兹辑古圣贤格言，以诏羣，呜呼！岂细故也？与哉将造化性命之微关焉，通此者谓之逹天。
昔者单居离问于曾子曰：天圜而地方者，信有之乎？曾子曰：离而闻之云乎？单居离曰：弟子不察，此以敢问也。曾子曰：天之所生，上首地之所生，下首上首之谓圜，下首之谓方，如谓天圜而地方，则是四角之不相揜也，且来，吾语汝，参尝闻之夫子曰：天道曰圜，地道曰方，黄帝素问曰：立于子而面午，立于午而面子至于自夘望酉自酉望夘皆曰北面立于夘而负酉立于酉，而负夘至于自午，望南自子，望北皆曰北面【，自子望北皆曰北面，言北方之北，尚有北也，不愈证地之圆乎】。
周髀曰：春分日之夜分，以至秋分日之夜，分日内近极，极下常有光，秋分日之夜分，以至春分日之夜，分日外逺极极下常无光，故春秋分之夜分日所照，适至极隂阳之分等也，冬至，夏至者日道发敛之所生，昼夜长短之所极也，赵君卿注天至髙地至卑非合也，人目所穷而见其合也，北辰正居天之中央，人所谓东西南北者，非有常处，各以日出之处为东，日中为南日，入为西日没为北，北辰之下，从春分至秋分，六月见日，从秋分至春分，六月不见日，见日为昼，不见日为夜，一岁之周，北辰之下，一昼一夜也，我之所在北辰之南，非天地之中也，我之夘酉非天地之夘酉也。日阳从冬至始月隂从夏至始往来之端也。
又曰：北极之下为天地之中，其地最髙沱四隤而下，三光隐映，以为昼夜，天体亦然，故日运行处，在极北，北方日中，南方夜半在极东，东方日中西方，夜半在极南，南方，日中北方，夜半在极西，西方日中，东方夜半昼夜易处，南晨而北昏，四时相反，南暑而北，寒也，北极左右夏有不释之氷，此阳微隂彰昼夜分岁物，朝生而暮获中，衡左右冬有不死之草，此阳彰隂微故万物不死，五谷一岁再熟。
沈括曰：旧谓中国于地为东南当偏西北望极星，置极不当，正北又谓天常倾西北极星不得居中，夫以中国观之，天当北倚可也，谓极星偏西则不然，所谓东西南北者何从而得？岂非以日之所出者为东，日之所入者为西乎？古人测天，自浚仪至安南，才六千里，而北极差十五度，渐北不已，庸讵知极星之不直人上也，又北而背负极星，其理可推矣。臣始读黄帝素问所论南面，北面之语，不喻其理，久而思之，乃悟其常，以天中为北而对之者，皆为南也，南北取诸天中，以极星中天耳，素问真善言天者，今南北才五百里，则北极辄差一度太强，而东西南北数千里间，日分之时，之日，未尝不出于夘半而入于酉半，固知天枢既中，则日之所出者定为东，日之所入者定为西，天枢常为北无疑矣。此殆放乎四海而同者何？从知中国为东南也，彼徒见中国，东南皆际海，而爲是説也其亦井蛙之见矣。
内经曰：帝曰：地之为下否乎？岐伯曰：地爲人之下，太虚之中也，曰：何凭乎？曰：大气举之也，【太虚之中，即是太虚之下圆物之重，在乎中心，则中即最下之处】。
晋束晳云：人之视天，旁方与上方等旁视，则天体存于侧，故日出时，视日大也，【按日初出，有水土之气浮于地上，故其影大至髙度则水土之气清，故其形小】，日无大小，而所存者有伸厌，厌而形小，伸而形大，此人目力之殊，日无逺近也是故置器广庭，则函牛之鼎，如釡堂崇十仞，则八尺之人，犹短葢其理耳，姜岌云浑天之体，圜周之径，详之于天度騐之于晷影，而知大小之异，由人目也，参伐初出，在旁则其间疎，在上则其间密以浑仪测之，度则均也。旁之与上，无或殊也。
宋天台车若水，曰：天地本黑也，以日而光本寒也，以日而暖日，入则复黑日逺则复寒矣。
周髀云：冬至昼极短，日之出入，炤三不覆，九夏至昼极长，日之出入，炤九不覆三炤，三者巳午未也，不覆三者，亥子丑也，此正北海北极出地六十五度之昼夜刻也，毉家五运，起于月初，各节气是也，六气起于月中，各中气是也，昼夜漏刻古厯有用百二十者，不须发敛，即得加时西厯六十分为度，即此法之折半也。
古辰，次及星宿，与今不同，按国语云：辰角见而毕，天根见而水涸，木见而草木节解，驷见而陨霜，火见而清风戒，寒则亢为天根，非氐矣。
考工记云：龙旂九斿，以象大火也，则尾为大火，非房心矣，又云：熊旂六斿，以象伐也，则连卷言之而无左右肩足矣，龟蛇四斿，以象营室也，则合东壁言之，为一宿矣，史记天官书有参罚而无觜，有建星而无斗，有狼弧而无井，鬼作角，亢：氐！房心尾，箕建牛，女；虚，危，室：壁！奎娄胃，畱浊参罚狼，弧，注张星翼轸，则二十八舍，古今不同，北齐顔之推在修文，令曹有山东学士与关中太史竞厯凡十余人，纷纭累岁，内史牒付仪官，平之，之推曰：大抵诸臣所争，四分并减分两家耳。厯象之要，可以晷影测之，今騐其分至薄蚀，则四分疎而减分密，疎者称政令有寛猛运行致盈缩，非算之失也，密者则云七政有迟速，以术求之，预知其度，无灾祥也，疏则藏奸而不信，密似任数而违经，且仪官所知，不能精于讼者，以浅测深，安有肯服举曹咸以为然，有一礼官，强欲考覈，朝夕聚议，背春涉冬，怨诮滋生，乃然而退。
厯体畧卷上
钦定四库全书
厯体畧卷中
明 王英明 撰
【按三垣，二十八宿，居天体之全，宜先七政先生以厯体为指，故先七政而以垣宿冠，中卷之首，葢厯成于七政而垣宿为垂象之大规也，】。
极宫
言星者，皆以三垣并称，然紫薇为北极之宫，天枢中奠，纲维六合，司天者，宜首重之，若太微天市旁，列乃占家取象离宫，亦名之曰垣，固不可与天极并也。史，汉书志但暨四象为五宫，未有垣名，深得此理，兹特表紫薇中宫而斥，两外垣于不伍，葢为厯数者不为占着也，又古今星官所属各异，今从步天歌，便诵习焉。
紫薇宫居天中，北倚若葢，广袤各七十有二度，垣星一十有五，环布两列左八，右七石氏云：左右皆八也。【紫薇宫取极星周围近度，定之诸星旋转，不没居中，御外有宸居之象焉，故名紫薇，】前后二门，尝大火，大梁之次，大火为夘前门向之故夘为天根也，前门为阊阖门，左垣首一【，犹言一星也，后仿此，】曰左枢，次上宰少宰，次上辅少辅，次上卫少，卫次上丞，右垣首，一曰右枢，次上尉，次上辅少辅，次上卫少，卫次少丞，亦名长垣，石氏多少，尉一星，此垣中者，紫薇大帝之座也，垣之最。中曰天枢，亦名北辰，亦名北极【，此天枢言，天之枢纽，非谓星也，辰有二义，日月所防，曰辰垣，亦称辰，言无星之处，曰：辰是影响之词也，】凡五星株连而薇，曲携前门之天，牀首一明者曰：太子所谓前星也，次曰帝星，最明赤所谓太乙之座，次曰庶子，次曰后宫，最防第五差【，平声】逺而不甚明者，即曰天枢【，此天枢指星非指，枢纽也，】是为极星，天运无穷，三光迭曜，而此处不移，所谓居其所而众星共之者也，极星旋绕其外，仅仅咫尺，若毂口之绕轴，轊或以极星为北辰，非也，抱极星四星曰四辅，极旁六星如斗状，曰钩陈，钩陈中一星曰天皇大帝，纬书所谓耀魄寳者也，钩陈口下五星，如聚花曰：五帝内座，座后十有六星，曲杠九聚顶，七曰华葢以覆帝座，临钩陈之上，濒汉当葢后九星曰传舎舎北六星曰阁道，所谓絶汉抵营室者也舎东南一星曰防，二官，歌中皆属奎，座右六星曰六甲，座前五星曰天柱，柱前傍钩陈四星，匡立曰：女御女，御左一星曰女史，女史前一星，近左垣曰：柱下史女，前五星在太子，东曰尚书，尚书前二星曰大理，大理右二星曰隂德或分为隂阳二德隂德前六星，适当前门曰天牀，天牀之右，右枢之内，近少卫二星曰内厨，皆在垣以内者也；北斗七星在右垣外，太微垣之北，魁枕参觜，衡殷南斗杓携龙角，亦名帝车，运乎天中，以定诸纪者也，一曰枢，二曰璇，三曰玑，四曰权，五曰玊衡，六曰开阳，七曰揺光，其枢入张度，或云一至四为魁，魁为璇玑，五至七为杓，杓为玊衡是为七政，开阳左一星曰辅星，揺光右一隂星曰弼星，是为贪巨禄，文廉武，破辅弼也，魁内四星曰天理，魁外近璇六星曰天牢，牢左四星曰势，势左一星，入张度曰：太阳守其左一星当权衡之南，入翼度曰：相相之左三星，在杓南曰三公，天乙一星，在右枢开阳间，太乙一星，在天乙右入轸度，或云二星也，天枪三星，在天牀右，斗杓左天棓，【棓音棒，】五星在天牀东北，临箕，上当天市垣之北入氐度，戈一星，或名天戈，亦入氐。在揺光左，遥连招揺，为北斗九星，考要云：一徐二梁，三冀四荆、五、兖、六，扬，七：豫，八，雍九青天官书云：杓端有两星内为矛，招揺外为盾，天锋，即招揺戈也，文昌六星，在北斗魁上，形如半月，天之六府也，一曰上将，二曰次将，三曰贵相，四曰司禄，五曰司命，六曰司冦，其右六星曰内阶，魁及文昌间三星，亦曰三公，或曰：三师，其南一星，在下台之上，入翼度曰：太尊以象贵戚，阶右八星，近传舎曰八谷舎右近上丞二星曰賛府，府右九星，岐卷斜入汉，湄曰：天钩钩右六星，在东藩，少卫之东北曰天厨，其东南七星曰扶筐，于歌中属女石氏，又有天维三星，在斗杓后。
附歩天歌曰：中垣紫薇宫北极五星在其中，大帝之座，第二珠第一，前星，太子居第三之，号为庶子，四为后宫，五天枢左右四星，是四辅，天乙太乙当门路，左枢右枢，夹南门，两面营卫二八，伍太尉，少尉右枢，连依序上，辅与少辅上卫少衞次上丞后门，东边两賛府门西唤作一少丞，依次却向前，门数隂德门里两黄聚尚书，以次其位，五女史，柱史各一户，女御四星，五天柱，大理两星隂德边钩陈尾，指北极巅，钩陈六星，六甲前天皇，独在钩陈里，五帝内座后门，是华盖，并杠十六星，杠作柄象，葢繖形葢上连连九个星，名曰传舎如连丁垣外，左右各六珠，右是内阶，左天防阶，后八星名，八谷防下五个天棓，宿天牀六星，左枢在内防两星，右枢对文昌斗，上半月形，稀疎分明，六个星文昌之下，曰：三师，太尊，只向三师，明天牢六星，太尊邉太阳之首四势，前一个宰相，太阳侧更有三公相西偏，即是戈一星，圆天理四星，斗里暗辅星，近着开阳，淡，北斗之宿，七星明第一主，帝名枢精，第二，第三璇玑星第四名，权第五衡开阳，揺光六七名，揺光左三天枪，红【丹元子，随人隐者之流，不著名氏，作步天歌，句中有图，言下成象，或约或多，无挂无漏，不言休咎，而颇便习诵，仰观向藏，灵台拥为秘笈，名曰鬼科窍，近世相传，然无善本，兹从先生订正，庶鲜鱼，鲁之讹焉】。
象位
在天成象，左苍龙，右白虎，前朱鸟后龟，奠四方而运，四时繋天络星耿耿然依附分属之左，前二象有二垣，葢象中之垣也，武密及乾象新书诸家以垣中诸星分属列宿，乃合天度，然举全垣则跨半象矣，别系其后。
【按春秋传曰：二十八宿，分在四方，方各七宿，共成一象，鸟兽在地，有象在天，东苍龙西白虎，皆南首北尾，南朱雀北，武皆西首东尾，从角起而左旋，戴记亦曰：前朱鸟而后龟，左青龙而右白虎，葢言象也，而后世妖妄之徒，号曰六神，分吉凶，夫天何故预立凶，神以祸世耶？且天道旋转，春秋分朱鸟大火，见于午位，冬夏至白虎，苍龙见于初昏，究未尝定，而不移也，而二十八宿，又各增为小象，獐羊蝠防种种各别，岂亦言其象而傅防者谓诸虫兽真形在于是，吾不知真形之説何居也】。
苍龙，七宿居夀星大火析木，【尔雅云：角，亢，夀星也，或曰：水土聚于辰，木得水土资气，故曰夀晋士弱曰：心为大火，公羊传曰：大火为大辰，尔雅云：大辰，房：心，尾也，诸宿中惟房，心，尾及参最明，故曰大辰尾，箕，析木津也，或曰，木生于寅，故名析木，天汉所起，故名曰津，】之次，横亘七十有九度二十分，以建午未申酉，月昏见南方午位，起太微左垣，终天市左垣，有角，有心有尾，俨然一龙，体也，谓之东陆。
角二星南北相直，夹黄道踦赤道，西北距太防垣，不三四度，是为天关，黄道经其中，其南为阳道，其北为隂道其距南星广十有二度，一十分起夀星九度尽二十一度，考要云：一星为李一星为将，两星之间，少右横二星曰平道，平道右一星，近太微上相曰：进贤角北二星曰天田，亦曰李，其北三星，近郎将曰周鼎，角南二星曰天门，天官书云：左角李李天田也，右角将将，天门也，门南一星曰平星，东北一星曰阳门，平星南十星，六大弯曲为库，四小方斜为楼，是为天库，西入轸度，其中十五星三三而聚曰：柱中央，四小星曰衡，又中央小星阵兵也，南二大星，曰南门。
歩天歌云：角两星南北正直，看中有平道，上天田总是黒星两相连，别有一乌，名进贤平道，右畔独渊然，最上三星，周鼎形角下，天门左，平星双双，横于库楼，上库楼十里，屈曲明楼，中五柱十五星，三三相聚如鼎形，其中四星别名，衡南门楼外两星横。
亢四星，状若张弓，在角东，黄赤道间，其距南第二星。广九度二十分，亢北左右，摄提各三星，鼎足句中，适直斗柄所指，故曰摄提格中夹，拱一大星，曰大角，亦云帝座，入亢三度半，亢南七星连亘，而屈曰折威，东南二星，石氏曰：颛顼，或作顿顽。
歩天歌曰：亢四星，恰似弯弓状，大角一星直上，明折威七子，亢下横大角，左，右摄提星，三三相聚如鼎形，折威下左，颛顼星两个，斜安黄邑，晶顼下二星，号阳门色，若颛顼直下存。
氐四星，状如侧斗踦，黄道出其南为龙，为天根，其距西南星广十有六度三十分起夀星末度尽，大火中度，大火卯也，故云：天根氐北三星曰帝席，席北三星曰梗河，又北西一星曰招揺，与戈相直，遥连斗杓，帝席之右，近摄提六星，在亢宿上，曰亢池，帝席之左，近天市西垣一星曰天乳，氐南三星曰阵车，又南二十七星，三三而北，曰骑官，中一星为骑阵，将军其西南三星曰车骑，天辐二星，在骑官之东。
步天歌云：氐四星似斗侧，量米天乳，氐上一黑星，世人不识，称无名，一个招揺，梗河上梗河，横列三星，状帝席三黑河之西，亢池六星，近摄提氐，下众星，骑官出骑官之数，二十七，三三相连十，欠一阵车，氐下骑官，次骑官之下，二骑位天辐，两星立阵旁，将军阵里，振威霜。
房四星，跨踞黄道为龙，腹四星之间，黄道之所经也，南间曰阳环，其南为太阳，北间曰隂环其北曰太隂亦曰天驷，自南而数首左骖，次左服，次右服，次右骖，又名天廐，又名农祥，左传农祥，晨正是也。其距南第二星。广五度六十分起大火，十六度尽二十一度房北二小星曰钩钤，东北一星曰键闭，亦曰牵东咸，西咸各四星，在房左右，状如房，房之门户也，为日月五纬之道，其西咸入氐。度两咸正中，稍南三星南北而列曰：罚房西南一星曰日，日南二星曰从官，石氏有巫官二星，天福三星，其天福或是天辐。
步天歌云：房四星，直下主明堂键闭，一黄斜向上，钩钤两个近其旁，罚有三星，植键上两咸夹，罚似房状，房下一星，号为日，从官两个，日下出。
心三星在黄道南谓之火，春秋传火犹西流，诗曰：七月流火是也。其于中星，为帝座，为大辰前星为太子，后星为庶子，其距西第一星。广六度五十分，起大火，二十一度尽二十七度，东咸，与罚皆在其上，上为天市垣，其西南十有二星，在房下曰：积卒。
歩天歌云心三星，中央色最深，下有积卒，共十二三，三相聚心下是。
尾九星，在黄道南，状如钩，亦名九子星，其距西行从西第二星。广十有九度，一十分起大火，二十七度，尽析木十六度，第三星旁一星曰神宫，尾北近市，楼四星曰天江，尾左一星曰傅说，亦名天防，左传云：天防焞焞，即傅説也説左一星曰天鱼，在尾后，天汉内尾，南五星曰天龟。
歩天歌云：尾九星如钩，苍龙尾下头五黑，号龟星，尾上天江，四横是尾，东一个名傅説傅説东畔一鱼子，龟西一星，是神宫所以列在后妃中。
箕四星在黄道南，天汉内龙所粪也，日月宿之风起，其距西北星。广十度四十分，起析木津，十六度尽二十六度，舌外一星曰糠，糠南三星，为木杵。
歩天歌云：箕四星，形状如簸箕，箕下三星，为木杵，箕前一星，是糠粃以上，认取天市垣，黄道迤北天江迩。
天市垣【紫薇垣，如天子都而天市垣，又后人推以象离宫，如天子巡狩，必有驻跸之地，倘亦强附之説也】在析木之次，临尾箕，上西离于氐东，入于斗垣星，左右各十有一，南门左一星为宋次南海，次燕，次东海次徐，次吴越次齐，次中山，次九河次赵，次代右一星，为韩次楚，次梁，次蜀，次粤，次秦次周，次鲁，次瓯次闽，次河中，皆借其地而名之亦云，天旗庭也，帝座一星，在市之正中，座南五星曰斗与，帝座皆入尾度，又南四星曰斛，又南六星当韩宋间，临箕，上曰：市楼，楼左二星曰车肆，肆北二星曰宗正，在候星之南，其左四星曰宗人，又左二星曰宗星，其东北二星为帛度，帛度，左二星为屠肆，帝座东南一星曰候，入箕度候右四星，斜布座前曰：宦者，入尾度，其西南二星在斛，西北曰列肆，垣北九星当尾，上曰：天纪纪西九星当氐房，上曰：贯索索，口一星为门，汉志云：十五星也。索，北七星横列氐，上曰：七公纪北三星，当尾箕，上曰：女牀石氏有天棒五星，在女牀东北，天官书云房东北曲十二星曰旗，旗中四星曰天市，中六星曰市楼而已，无垣名而以贯索附紫薇，中宫，其所云曲十二星者葢垣西藩也。
歩天歌云：下垣一宫，名天市，两扇垣墙，二十二，当门六角，黑市楼，楼左两星是车，肆两个，宗正四宗人，宗星一双，亦依次帛度，两星屠肆，前候星还，在帝座邉，帝座一星，常光明四个，防茫宦者星以次两星名列肆，斗斛帝前，依其次斗是五星，斛是四垣北九个贯索，星索口，横者七，公成天纪，恰似七公形数着分明，多两星纪，北三星名女牀，此座还依织女旁。
按帝座有五，一在紫薇宫，一为亢之大角，一为心之中星，一在天市垣，一在太微垣象，黻扆之随处而设也。
龟七宿，居星纪枵，娵訾之次，【古者厯纪日月五星皆起于牵牛之次，故曰星纪，尔雅云：，枵，虚也黒色枵虚中也，营室，东壁，娵訾也，室壁各二星，如口象又在西北隅，娵隅置也，訾口象也，】横亘九十有三度八十分，以建酉戌亥子月，昬见南方起天汉左，终羽林左，谓之北陆龟，一名天鼋，国语曰：辰在天，鼋即女虚，枵之分也，而室上有螣蛇二十二，故曰武，象为龟蛇，或云蛇也，武龟也。虚危以前象，蛇室壁象龟。
斗六星踦，汉在黄道南，将有天子之事，占于南斗，其距柄第三星，广二十有五度，二十分起析木，二十七度，尽星纪二十二度，斗柄西八星当箕，上曰：天籥斗东北六星曰建南，临黄道，斗建之间，七曜所由行也，建上九星入河中，曰：天弁魁东二星，南北相直，曰天鸡鸡南二星东西相直，曰天狗，狗南四星曰狗国，象鲜卑，乌桓之夷也，斗西南一星，在箕之东，曰：农，丈人魁南十四星曰鼈鼈，东十星曰天渊，亦曰天池。
歩天歌云斗六星，其状似北斗魁，上建星正相对，天弁，建上三三九斗，下圆安十四星，虽然，名鼈贯索，形天鸡建，背双黑星，天籥柄，前八黄晶，狗国四星，鸡下生天渊，十星鼈东边，更有两狗，斗魁前农家，丈人狗下眠，天渊，色黄狗，色。
牛六星二角觺，然下四星句立在黄道北，其距中央大星，广七度二十分，起星纪二十三度尽二十九度牛上四星曰天桴，桴北三星，踞汉湄，曰河皷，世谓之牵牛中大星为大将军，南星为左将军，北星为右将军，左右旗各九星，夹河皷偃卷汉内右旗在建星，上入斗度，左旗上有天津，九星汉北，近天纪三星，一大二防曰：织女织女东足四星曰渐台，西足五星曰辇道，织女渐台，辇道皆入斗度，牛东三星曰罗堰，牛南九星曰天田，田南九星曰九坎。
歩天歌云牛六星近在河岸头，头上，虽然，有两角，腹下从来欠一脚，牛下九黑，是天田，田下三，三九坎，连牛上直，建三河鼓，鼓上三星，号织女，左旗，右旗各九，星河鼓两畔右边明，更有四黄，名天桴，河鼓直下如连珠，罗堰三乌牛，东居渐台，四星似口形，辇道东，足连五丁，辇道渐台在何许？欲得见时，近织女，【按张衡云：牵牛织女七月七日相见者，即此也。尔雅云河鼔谓之牵牛又歌曰：东飞伯劳，西飞燕黄姑织女时相见，黄姑即河鼔也音譌耳，有谓牵牛即牛宿者，然以之配织女，恐当是河鼓，若是六星之牛宿，则当配以四星之女，宿矣，原注】。
女四星如箕，在黄道北，谓之须女，亦名婺女，其距西南星广十有一度三十五分，起星纪二十九度尽枵十度，女北五星曰离珠，珠上五星曰败，其上五星曰匏，其北九星若张弓，横亘河内，曰：天津八牛，度津北四星，在辇道东，曰：奚仲入斗度，其北近紫垣，七星曰扶筐，亦云扶箱，女南十六星，或比或散，为十二国，北列左二为代，次二为秦，次二为周次，二为赵南，列左一为魏次韩，次晋，次燕，次楚，次齐，次郑，次越按天之所覆者广，而华夏所分，主者牛女下十二国耳，其以十二国分野，配十二辰，次者妄也。
歩天歌云：女四星如箕，主嫁娶十二诸国，在下陈先从越国向东论，东西两周，次二秦，雍州南下，双雁门，代国向西一晋伸，韩，魏各一，晋北轮楚之一国，魏西屯楚城，南畔独燕军，燕西一郡，是齐隣，齐北两邑，平原君欲知郑在越，下存十六，黄星细区分五个，离珠女上星败，珠上匏，生两个各五二，明天津九个，弹弓形，两星入牛河中，横四个奚仲，天津上七个，仲侧扶筐星。
虚二星，夹赤道，其距南星广八度九十五分，起枵十度，尽十八度，其第六度子中也，虚北二星曰司命，又北二星曰司禄，又北少西二星曰司危，又北二星曰司非虚，南二星在代之，东曰哭哭，东二星曰泣，在危上，泣南十三星，状如贯索，曰天垒，其南四星曰败臼，二入危，二入室，臼西三星在韩，晋之东曰离瑜，离瑜与哭，皆入女度。
歩天歌云：虚上下各一如连珠，命禄危，非虚上呈两虚之下，哭泣星哭泣，双双下垒城，天垒团团十三星，败臼四星城下，横臼西三个，离瑜明。
危三星，如矩在赤道北，其距南星广十有五度，四十分起，枵十九度，尽娵訾三度，危北五星当司命，上曰：人星入虚度人，左三星曰杵杵，南四星曰臼杵，北七星连卷，而大首东近河，抵司非曰车府，河中五星如败，曰造父，亦曰伯乐，河畔九星，岐卷曰：天钩见紫薇宫危，南二星曰盖屋，屋左四星曰坟墓，其东南四星曰虚梁，其南十星正圜曰：天钱在北，落西北羽林之西。
歩天歌云危，三星不直，旧先知危上五黑，号人星，人畔三四杵臼形，人上七乌号，车府府，上，天钩九黄晶钩，上五鵶，字造父，危下四星是坟墓，墓下四星斜虚，梁十个天钱，梁下黄墓旁，两星能葢屋，身着黑衣，危下宿。
室二星，北近天汉，谓之营室，离宫六星，两两而比附其防，尔雅云：营室谓之定，诗云定之方中，是也。其距南星广十有七度，一十分，起娵訾四度，尽二十一度，室北二十二星，蜿蜒而翔曰：腾蛇又上，即造父也，室南六星曰雷电，其右二星在坟墓，上曰：土功吏，雷电南十二星西南抵虚东近壁，形如重担，曰壁垒阵，阵南四十五星三三而聚，曰羽林军，其西南一星曰天纲，天纲左羽林南一星曰北落，师门以上，五官皆入危度，其左三星曰鈇钺，下二星，即败臼也，其东南九星，状如天田，曰八魁，入壁度石氏有天海十星。
歩天歌云室，两星上有离宫，出绕室三，双有六星，下头六个，雷电，形壁垒阵，次十二星，十二两头大似升阵，下分布羽林军四十五卒，三为羣壁西四座，星难论仔细厯厯看区分三粒，黄金名鈇钺，一颗珍珠，北落门，门东，八魁九个，子门西一宿，天纲是电，防两黒土功吏，螣蛇室上二十二。
壁二星如虚，在室东，谓之东壁，其距南星广八度，六十分起娵訾，二十一度尽二十九度壁北十星曰天廐，又北近垣，五星王良也，壁南二星曰土公，又南五星曰霹，又西南四星曰云雨，二官入室，度羽林左五星曰鈇锧，入奎度。
歩天歌云壁，两星下头是霹，霹五星横着行，云雨次之，曰：四方壁上，天廐十圆，黄鈇锧五星，羽林防【，一本多土，公两黒壁下藏一句】。
白虎七宿，居降娄，大梁，寔沈之次，横亘八十有三度八十五分，以建丑寅夘月昬见南方，起羽林左，终天侧左，谓之西陆。
奎【一作防】十六星，在天汉南，为沟渎，其距西南大星，名天豕目，广十有六度，六十分起娵訾，末度尽降娄，【尔雅云：降娄娄也，万物至戌皆降，而聚于娄，故曰降娄，】十五度，奎北天汉，内五星曰王良，其四星连曲为天驷，一星为御官，御官动为防马，史曰：王良策马，车骑满野，此也防一星，近天钩曰：防入壁半度，良左一星曰附路，附路左六星曰阁道，奎南七星曰外屏，屏南七星如钩，曰天溷溷，右一星曰土司空，在八魁之西南，入壁度。
歩天歌云：奎腰细头尖，似破鞵一十六星，绕鞵生外，屏七乌奎，下横屏下七星，天溷明，司空左畔土之精，奎上一宿军南门，河中六个阁道，形附路一星道防明五个吐花王良，星良兮，近上一防名。
娄三星不匀，在奎，东南为聚众，其距中央大星广十有一度八十分起，降娄十六度尽二十九度，娄东西各五星曰左更，右更娄北，天汉内十一星，左右列各五，中一大星，曰天大将军，入奎度【，其南一星，即军南门，】娄南六星曰天仓，亦入奎度，又南四星曰天庾。
步天歌云：娄三星不匀，近一头，左更，右更乌夹娄，天仓六个，娄下头，天庾四星，仓东脚娄，上十一将军侯。
胃三星鼎足，立在娄东北，近汉为仓廪，其距西第一星。广十有五度，六十分起降娄，二十九度尽大梁，【大梁，昴毕也，昴毕间，七曜所入要道，若梁然】十二度，胃北八星如钩，曰大陵，陵中一星曰积尸，东天汉内九星与大陵分势者曰天船，船内一星曰积水，胃南左四星，曰天廪廪，又临赤道十三星，形如乙字，曰天囷。
步天歌云：胃三星，鼎足河之次，天廪胃下斜四星，天囷十三如一形，河中八星，名大陵，陵北九个天船，名陵中积尸，一个星积水，船中一黑晶。
昴七星四三相承，一星独大，南临黄道，史记天官书作留，毛传亦以为留也。又曰：旄头主胡，其距西南星广十有一度三十分起大梁，十三度尽二十四度，昴北六星，卷如曰：卷舌舌中一星曰天谗，舌后四星在五车，北曰砺石，昴左一星，近黄道曰：月星右一星曰天阿，月南阿东五星曰天隂天囷南六星曰刍藁，亦曰廥积，其南十六星曰天苑，天阿以下，五官入胃度。
步天歌云：昴七星一聚，实不少阿西，月东各一星，月下五黄天隂名隂下六乌刍藁，营营南十六天苑，形河里六星名卷舌，舌中黑防，天谗星砺石，舌防斜四丁。
毕八星，欹倚黄道，谓之罕车，天之雨师也，天官书作浊，尔雅云：浊谓之毕，其大星曰天髙其距口北星，广十有七度，四十分起大梁，二十四度，尽实沈【，实沈髙辛氏季子名也，主参，故以是名】十度，一小星为附耳，其上二星，夹黄道曰：天街东六星珠连曰：诸王，诸王北汉中五大星斜对毕口，曰五车，车旁九小星，三三而聚，曰三柱，亦曰三泉，车中五星曰天潢，其上三星曰咸池，车南一星曰天关，毕畔诸王，下四小星，亦曰天髙毕南耳下八星大首而曲柄，曰天节，其东九星连蜷，直五车，曰参旗，旗南九星，夭矫而下，垂曰：九斿斿旁，九星如圜而长曰：九州殊域，天苑南十三星曰天园，入昴度。
步天歌云毕，恰似爪乂八星，出附耳毕，股一星光，天街两星毕，背旁天节，耳下八乌色，毕上横列六诸王，王下四，皁天髙星节下团团九州城毕口，斜对五车口，车有三柱，任纵横车中，五个天潢，晶潢畔，咸池三黒星天关一星，车脚边，参旗九个，参车间旗下直建九斿连斿，下十三乌，天园九斿，天园参脚边。
觜三星隅置在参北，曰：觜，觽为虎首，其距西南星。广百分度之五，觜，北河中九星直井钺，上曰：坐旗入井，度旗西南四星曰司怪，入毕度。
歩天歌云：觜三星相近，作参蕋觜上，坐旗直指，天尊卑之位，九相连司怪，曲立坐旗边，四鵶大近，井钺前。
参十星，肩负黄道为白虎中，横三星为衡石，下三星，为伐【，史记天官书作罚，】其外四星，左右肩足也，其距中西第一星。广十有一度一十分，起实沈十度，尽二十一度参，右足下四星曰玊井，其南四星曰军井，又南二星曰屏，屏左四星曰厠厠，下一星曰天矢，矢南有丈人子孙各二星俱属井。
歩天歌云：参总有十星，觜相侵，两肩双足，三为心，伐有三星，足里深玊井四星，右足隂屏前两扇，井南襟军井，四星屏上，森左足下，四天厠临，厠下一物，天矢沉。
朱鸟七宿，居鹑首，鹑火，鹑尾之次，横亘百有八度四十分，以建夘辰巳午月昬见南方谓之南陆。
井八星横列汉湄，谓之东井，其距北西星，广三十有三度三十分起实沈，二十一度尽鹑首，二十四度，井西一星曰钺附，钺南四星曰水府，入参度东北，三星居汉北，浒曰：北河井南三星居汉南，浒曰南河，两河，天阙间为关梁，七曜之道也，北河之南，五星在井东曰五诸侯，侯南三星曰天樽，又积水一星，在北河之西，积薪一星，在北河之东，其南四星居汉中，曰水位，井西南四星曰四渎，又南三星曰阙丘，亦曰天阙，阙丘西下十三星，在南河之南，形若天钱，曰军市中一星曰野鸡，精市东一大星曰狼，狼东南九星，状若张弓，曰：弧矢弧南，有一星曰老人，近南极中国，不见南海上之，唐张籍送郑尚书赴广州，诗云：此处莫言多瘴疠，天边看取老人星是也，军市西南二星曰丈人，其东二星曰子，子东二星曰孙，皆入参度。
步天歌云：井八星横列河中净一星，名钺井边，安两河各三，南北正天樽三星，井上头樽上横，列五诸侯，侯上北河西积水，欲覔积薪东畔是钺，下四星名水府，水位东边四星，序四渎横列，南河里，南河下头是军市，军市团团十三星，中有一个野鸡精，子孙丈人市，下列各立两星从东説阙丘三个，南河东邱下一狼，光蒙茸，左畔九个，弯弧弓一，矢拟射顽，狼胸有个老人，南极中春秋出入夀无穷。
鬼在天汉东黄道北四星，多置如匮，谓之舆鬼，中一星名积尸气为质，书曰徳成衡观成潢，伤成钺，祸成井，诛成质是也。其距西南星广二度二十分起，鹑首二十四度，尽二十六度，北四星，直轩辕西在井之东北，曰：爟南七星，横河中曰：天狗弧矢，南六星曰天社，二官入井度，天狗东六星曰外厨，其南一星曰天纪，二官入栁度，步天歌云：鬼四星，册方似木柜，中央白者，积尸气鬼，上四星是爟位，天狗七星狼北，是外厨六星，柳星次天社，六个弧东倚，社东一星，是天纪。
柳八星在鬼，东南黄赤道间，天官书作，注朱鸟之注也，其距西头第三星。广十有三度三十分起，鹑首，二十六度，尽鹑火，【栁为鸟喙，星为鸟颈，张为乌，嗦三宿连体，故总谓之鹑火，】十度，栁北三星，近轩辕右角曰：酒旗入星度，南即外厨，天纪也，栁近上台，张近中台，翼近下台。
步天歌云：栁八星，曲头垂似栁，近上三星，号为酒享晏，大酺五星守。
星，七星如钩，踦赤道为鸟颈，其距大星广六度三十分起，鹑火十一度，尽十七度，星北十七星卷曲而翼飞，形如腾龙度，跨星张曰：轩辕，其大星前一星为御女，左角为少民，右角为大，民周礼，天府祭天之司民，司禄，谓此天文星第四星也，或曰：黄龙之体，黄帝之神为后宫为权，其东近中台四星曰内平，入张度，酒旗南三星曰天相，相南五星曰天稷。
步天歌云：星，七星如钩，栁下生星上，十七轩辕形轩辕，东头四内，平平下三个名天相，相下稷星横五明。
张六星，在赤道南，为鸟嗉，其距西第二星。广十有七度，二十五分，起鹑火，十七度尽鹑尾，三度【南方七宿，取朱鸟为象，井鬼为首翼，轸为尾，故曰鹑尾，】南十四星曰天庙，入星度。
步天歌云：张六星，似轸在星旁，张下只是有天庙十四之星册四方，长垣少防，虽向上星数，歌在太微旁，太尊一星，直上黄。
翼二十二星，在赤道南，北连太微垣，若承捧然为鸟翼，其距中行西第二星。广十有八度七十五分，起，鹑尾三度尽二十三度，南五星曰东瓯，入张度。
步天歌云：翼二十二星大难识，上五下五横着行，中心六个，恰如张更有六星，在何许三，三相连张畔附，若必不能分处所，更请向前分度，取五个黑，星翼下头欲知名字，是东瓯。
轸四星，在赤道南，为鸟尾为，车辖二星，附两旁，其中一星名长沙，其距西南星广十有七度三十分起，鹑尾二十三度尽夀星八度右辖西南二星曰军门，其南四星曰土司空，其左七星曰青邱，其南三十二星曰器府，歩天歌云：轸四星，似张翼相近，中央一个，长沙子左辖右辖，附两星军门，两黄近翼，是门下四个，土司空门，东七乌青丘子，青丘之下，名器府，器府之星，三十二以上，便为太微垣黄道向上看取是。
太防垣在北斗之南，鹑尾之次，西临翼，初，东尽轸末，垣星左右各五，南中为端门，夹端门二星曰左右执法，执法之东西为左，右掖门，掖门之北，左四辅，南相北将右，四辅南将北相，各有上次，四辅间各三门，南曰东，西太阳中，曰东，西华，北曰东西太隂端门内右执法北四星曰内屏，屏北五星为五帝，座中曰：黄帝苍赤白黑，四帝各居其方，座北一星曰太子，太子右一星曰从官，左一星曰幸臣，左执法东北一星曰谒者，谒者东北三星曰三公，内座三公，北三星曰九卿，内座九卿，北五星曰内五诸侯，侯北十有五星，依乌，曰郎位，或云二十四星也，东北一大星曰郎将，从官右一星，在西垣之外，上相之西，下台之南，曰虎贲郎位北，七星如毕状，曰：常陈，常陈右六星，两两相比，起文昌，列招揺抵太防，曰三台，亦曰三能，西二星，近文昌为上台司，命在栁北，其北星入栁六度，次二星对轩辕为中台司，宗其北星，入张二度，东二星近太微，为下台司，禄在垣西藩北，其北星入翼二度，东方朔愿陈泰阶六符，孟康曰：三台也。南四星，雁行近上相，曰少防处士星也，其南四星入张度曰：长垣，右垣西南三星曰明堂，堂西三星，近上相曰：灵台二官皆入翼，度天官书无垣名，而曰南宫朱乌权衡，衡太防权，轩辕考要，亦云南宫之宿，其大者曰权衡，衡为太微之庭，权为女主之宫。
步天歌云：上垣太防宫昭昭列象铺，苍穹端门，只是门之中，左右执法门西，东门左皂衣，一谒者以次即是乌，三公三黒九卿公背傍五黑诸侯，卿后行四个，门西主轩屏，五帝内座于中正，幸臣太子及从官乌列帝后，从东定郎将虎贲居左右，常陈郎位居其后，常陈七星，不相误郎，位陈东一十五两边宫垣十星，布左右执法，是其数宫外，明堂布政宫三个，灵台云雨，少微四星西南隅，长垣，双双防西，居北门外，西接三台，与垣相对，无兵灾。
右列宿度分，皆以赤道立距各过宫中星皆以万厯年间爲凖。
古言星官者，唐，虞以前，莫考其见于尚书，则四象列宿，仅仅有其三，汉以来，石申甘德，两家最着后，又有巫咸家，出然象于朝者皆袭秦官，意其非巫咸本文也，马迁，班固书志，巳多不同，张衡灵宪以为中外之官，常明者百有二十，可名者三百二十，为星二千五百，微星之数万有一千五百二十，吴太史令陈卓乃偹列甘德，石申，巫咸三家之星，总二百八十三座，为星一千四百六十四石，申紫防垣一十三座，六十四星，中官四十八座二百八十六星，外官三十六座，二百七十七星皆赤，甘德紫薇垣，二十一座一百二十星，中官五十七座一百九十八星，外官四十座，二百一十一星皆黑，巫咸紫薇垣，四座一十八星，中官九座，三十一星，外官二十座，九十三星，皆黄，即今步天歌中，所谓黄赤黑者也，其名同者，三公星有三两，在紫薇垣，一在太防垣，从官星有二，在太防垣者一星属房，宿者二星，天纪星亦有二，在天市垣者九星属鬼，宿者一星，御女亦有二在，轩辕之下者一星在紫薇垣内者四星，天田星亦有二属，角宿者二星属牛，宿者九星，杵星亦有二箕，属危，属皆三星也，又土司空有二，属奎者一星，属轸者四星，胃属有积尸在大陵中，其在舆鬼，内者名积尸气也，角属有衡星，又太微为衡，北斗第五星为玊衡也，斗星有三，在紫薇垣者，谓之北斗七星，在元武象者，谓之南斗六星，在天市垣者，则五星也，司禄亦有三，其一属危，其一为文昌第四星，其一为三台，东二星也，两太子一在太微垣，一为北极第一星，心宿之前星，亦为太子也，两积水，一在井，一在胃，两五诸侯，一在井，一在太微垣，房属有罚，参中之伐亦作罚，天市垣之诸国，与女下之，十二国亦多同，其相似者，如内屏外屏之与屏星，内防外防之，与天防天鸡之与野鸡天，溷之与天厠臼星之与败臼，钩星之与天钩相星之与天相狗，星之与天狗，狗国，三公内座之与三公，五侯内座之与五侯军门之与军南门，土功之与土功，吏五柱之与三柱，实繁有徒，余不著者无名，回回厯暨郭太史俱有新测，无名诸星，但不便于考记，故不着今所用，乃宋皇祐间校定，而皇祐一本之丹元子步天歌紫薇垣，三十八座一百八十四星，太微垣一十九座，七十八星，天市垣一十八座，八十七星列舎并附官二百一十二座，一千一百三十八星，中外官共二百八十七座一千四百八十七星，然一座之星，有兼跨两宿，势难割裂，步天歌，但取其相近者，属之而观测则不合，故今虽从歌纪之而仍明注入某度，入某度【，紫薇垣，正处天中度，次徧入于列舎凡星在赤道内，为中宫赤道，外为外宫，原注】。
【古厯以周天诸星分为三垣，二十八宿，各各定有名位座次，每座每宿星数，又各多寡不齐，然其所谓宿者，盖取七曜经行止宿之义，且用以便于测算经度，又谓其各能主施德也，星之命名，或彷佛其形似，或因其光色，或因其德性，或命以官，以国以人，以物以事，种种借义，咸以便司天氏之仰观耳，○又按二十八宿，恒星也，常定不移，故谓之恒由，今验之实未常不移者，如角大星，周赧王二十年丙寅测得经度，在秋分前，鹑尾宫二十二度，后于汉顺帝永和三年戊寅，测在鹑尾二十七度，嘉靖四年乙酉测得过秋分在夀星宫一十七度，万厯十三年乙酉，测在夀星宫一十八度，轩辕星亦如之，赧王丙寅在鹑首，二十七度，汉永和，戊寅，在鹑火三度三十分，今测在鹑火，二十四度四十分，余星皆如之，是以帝尧之世，日中星鸟，谓春分则初昏时，鹑火中也，而周未在井，今在参矣，尧时冬至日在虚汉，唐在斗，今在箕矣，过此以往，又安知其不更异于昔耶？即在天诸星巫咸石，申甘德之徒，分次识别，如前所定，垣宿是矣，实有不止于是者，如昴宿世传七星，或云六星而实则三十七星，鬼宿四星，其中积尸气，相传为白气如云，实则其间有小星三十六，但微茫难见耳，】。
天汉
天汉自昔志，天官者遗之，然络带南北，为天之大界，宿次舎垣借此以分昭昭乎与星辰俱垂象也。乌可遗乎！
天汉谓之天河，张衡云：金之气，或云水之精，精气发升，宛转若流，与河海通，余谓不然，直是成象之在天者，与星月同耳，其南入南极不可见，可见者自尾箕，始经龟鱼説天江糠星，天籥斜行，上连箕斗，天弁，河皷左右旗倒，分一派西映天市之，吴越自坤抵艮，至宗人宗星而止，其大势，上络天津而至，车府造父，螣蛇，王良，附路，阁道大陵，天船，则渐下而南行，厯卷舌五车，诸王天关，司怪水府，入东井，过四渎阙邱，天狗弧矢之墟，在社稷七星之南，而入于南极内也。
步天歌云：天河亦名曰天汉，起自东方，箕尾间，遂乃分为南北道，南经傅説入鱼渊开，籥，戴弁鸣河鼓，北经龟宿贯，箕边次络斗魁，冒左旗，又合南道，天津湄，二道相合，北西行分夹匏，络人星，杵畔造父，螣蛇精王良，附路，阁道平，登此大陵，泛天船，直到卷舌，又南征，五车驾向北，河南，东井水位入吾骖，水位过了，东南游经，次南河，向阙邱，天狗，天纪与天稷七星南畔，天河没。
厯体畧卷中
钦定四库全书
厯体略卷下
明 王英明 撰
前所辑皆自古谈天成说也，近有欧逻，巴人挟其厯自大西洋来，所论天地七政，厯厯示诸掌创，闻者不能无骇，且异徐绎之，悉至理也，夫礼失而求之野，择其善者而从之，不犹愈于野乎？述西厯体【欧逻巴国，名其地亦在赤道北，北至北极出地四十五度，实与中国东西相对，俱有理学文字，其俗素精天文，专以尊事天，主上帝为学，俗呼大西洋也，自利玛窦于神庙，初，挟其彼国图书，器物，由海道自西南诸国以入中华，尚食京师发明九重天奥义，自后同学相继而来，所译教义，诸书不下，充栋而厯法一部如几何？原本同文算指，表度等说，测量全义，日月星躔，表天问畧测天约说及浑天仪，测蚀等书，确当详明逺过前代今总彚为崇祯厯书百余卷，实推步家之指南也，集中所载仅撮其度数，经纬及天体地形，日，月，星辰躔宿薄蚀等，义足以左右厯指者，其文辞先后，自相发明，故鲜所诠注也】。
天体地度
凡厯象日月星辰者，南北东西，随地理之差为移易，故不知舆地者不可以厯天兹首着，浑天包地之故，而以天躔经地度，信乎其为物之不贰也，东海西海心同理同，吾中前圣旧盖有其说矣，恨语焉，不详耳！于乎？请勿怪，生齿之反，足相对也。
天有九重，第九重号为宗，动天体，无星辰带下，八重天转动，一日一周，自东而西第八重，列宿天二万四千四百年一周，第七重，填星天二十九年，一百五十五日二十五刻一周，第六重嵗星天一十一年，三百一十三日七十○刻一周，第五重，荧惑，天一年，二百二十一日九十三刻一周，第四重，日轮天三百六十五日，二十三刻一周，第三重，太白天第二重，辰星，天俱随日作三百六十五日，二十三刻一周，第一重，月轮天二十七日三十一刻一周，此八重天者，俱自西而东，右旋而俱为宗，动天带之左旋，九天层叠，包裹如葱头，虽体极坚，而通透光亮，清虚无碍，不异琉璃，水晶也，日月星辰在其体内，如木板之节，各因本天而动焉，天之内包火，火之内包气，气又包水土而水土，合为一丸，即地也火轻扬，故升于九重，天之下土重浊，故凝于天之中，水轻于土，故浮土之上气，不轻不重，故乗水土而负火，此系元火附于天而随之，环动偕之一周极净，甚炎而无光也。何以无光？无薪炭等体，以传其光耳，一遇外物冲撃，则发光矣，世所云天裂，星流是也，试观陶窰之久，烧者，初除薪炭，虽内不见火光，而热气甚盛，物入之，即焚正犹是耳，乃气又有上、中、下三域，上域近火，故大热下域，近水土而水土为太阳所射，故发暖中域，上下隔絶故大寒而霜雪凝于斯，然三域，又广狭弗等，南极，北极之下，太阳不到隂气甚盛其上下热，暖之域狭，而中寒冷之域广，若赤道之下，正当太阳隂气甚微其上下热，暖之域广，而中寒冷之域狭，地与海合为一丸，本是圆形，居浑天之当中，防止一，谓地为方者，乃语其定而不移之性，非语其形体也，天既包地，则彼此相应，故天有南北二极，地亦有之，天分三百六十度，地亦同之天中，为赤道自赤道而南，二十三度半为南道，赤道而北二十三度半，为北道中国，在北道之北，日行赤道则昼夜半行南道则昼短，行北道则昼长，故浑天有昼夜平道于中，昼短昼长，二道于南北，为日行之界，地亦有三界，对于下焉，但天包地外，为甚大其度，广地处天中，为甚小，其度狭耳，测得直行北方者，每路二百五十里，北极出髙一度南极入低一度，直行南方者，每路二百五十里，北极入低一度，南极出髙一度则审地形果圆，而每二百五十里，为地之一度也。信，地之东西一周，南北一周，各九万里，而不异也，夫地厚二万八千六百三十七里，零二十五分里之九，上下四旁皆生齿，所居浑沦一丸，原无上下，葢在天之内，何瞻非天总六合内，凡足所履，即为下，凡首所戴即为上，其专以身之所居，分上下者，皆不逹者也，余自西海泛舟而来，南行，至亦道下见南北二极，皆在平地，略无髙低又南过大浪山，但见南极出地三十六度，而北极隐而不见，则大浪山，与中国上下相为对待矣。而余彼时惟仰天在上，未尝见其在下也，故谓地形圆而周围，皆生齿者信然矣，以地圆，故凡自海西岸上船者乗正东风绕地一周于东岸下船，则一年止三百六十四日，其理固自明也，以天度分山海，自北而南，为五带一，在昼长昼短，二界之间，其地甚热，近日故也二在北极界之内，三在南极界之内，此两处甚冷逺日故也四，在北极，昼长二界之间，五在南极，昼短二界之间，此两处皆谓之正带，不冷不热，日轮不逺不近故也。南北纬度定天下之纵，视其纬度可以知各极出地几何？度自赤道一线之界而起，平分天下之中，北至北极，南至南极，凡地在赤道以北，主北极，则为北方在赤道以南，主南极则为南方中国主北极而释氏谓为南部州，其谬甚矣，葢地距赤道度数，与各极出地度数相等，但在南方则着，南极出地之数，在北方则着，北极出地之数，故北京在赤道以北四十度，则知北京北极髙四十度也，大浪山在赤道以南，三十六度，则知大浪山南极髙三十六度也，凡同纬度之地，其极出地之数，同则四时寒暑同，若两处距赤道度数相同，但一离而南，一离而北，则四时之昼夜刻数，皆同，惟时相反此之秋，彼为春此之夏，彼为冬耳，离赤道愈逺则昼夜长短愈多，其长，昼长夜之地，每度长几何？则自西徂东，离赤道度数皆一焉，东西经度定天下之衡，视其经度可以知两处相离几何？辰？葢日行一日一周天，每时行三十度而两处相距三十度为差一辰，故女直距缅甸，东西三十度，则女直为夘时缅甸为寅时也，其他仿是若差，六辰则两处昼夜相反焉，若昼夜相反者，离赤道度数，同而一南，一北则两处人行立，正对足底，故中国金陵，离赤道以北三十二度而大东洋之玛八作离，赤道以南，三十二度，东西相距一百八十度，则金陵与玛，八作相对，足底行立矣，从此知同经度地，并同辰而同时，见日月食也，【列宿即二十八宿，世谓恒星，填星即土星，岁星即木星，荧惑即火星，太白即金星，辰星，即水星火气水土为四元行，元火谓无形之火也，天裂流星今夏，秋夜见俗所谓星移者，谬也。元火在上，日蒸人物之气，上触而现，为光正犹是耳，南极夏至太阳不到，北极冬至太阳不到，东西南北一周各九万里而不异，以地里数，凖天度数可考而知，释氏谓南部洲言，日月绕须弥山而成，昼夜天文，荒诞如此，地理可知矣。凡同纬度之地，言东西国也，极东极西，与中国止差早晚，而冬夏寒暑则等，止因纬度之同耳，】。
度里之差
凡北极差一度，则地差二百五十里，测之无不合者，然浑天之体，经度在所，各同而纬度自东周西，乃惟正当赤道之下，为得一度渐南，渐北则渐以狭其里数，亦难概以二百五十也。略举其凡如左。
赤道北，抵北极九十度，以次渐逓，加杀【凡六十分为一度，凡六十秒，为一分，】则直得一度，横得若干分秒，是故从赤道起第一度，横得五十九分五十九秒，第五度，横得五十九分四十六秒，第十度，横得五十九分，○五秒，第十五度横得五十七分五十七秒第二十度，横得五十六分二十三秒第二十五度横得五十四分四十九秒第三十度，横得五十一分五十八秒第三十五度横得四十九分，○九秒第四十度，横得四十五分五十八秒第四十五度横得四十二分，二十六秒，第五十度，横得三十八分三十四秒，第五十五度横得三十四分二十五秒第六十度，横得三十，○分○秒第六十五度，横得二十五分二十一秒第七十度横得二十，○分三十一秒第七十五度横得十五分三十二秒，第八十度横得一十○分二十五秒第八十五度横得○五分，一十四秒，至第九十度则分秒俱无矣，此略举隔五之数，实则每度不同焉，自赤道抵南极，亦然，以地凖之则每度径得二百五十里，每分径得，四里零六分里之一，即六十步，凡积十四，秒零二十四微为一里，积二分二十四秒为十里，积二十四分为百里，积四度为千里，积四十度为万里，皆以直道论云：【里差，每一度差二百五十里，此从浑天仪可验者，经纬濶狭，理所固然，但随南随北，天体髙圆未尝少异，恐经纬亦随处而皆然也。俟订】。
纬曜
太阳当空，列曜俱熄，至夜而星可测也，星莫灿于五纬，然各有迟留，退伏又金水太隂距地最近，不可以地面为较，自太阳以上，诸曜距地絶逺则地面地心，总之不异，且其形体各不相等，人目所睹，近者虽小，亦大逺者虽大亦小，不可以井，闚泥之。
地周九万里，其半径一万四千三百一十八里，零九分里之二。
月距地中心四十八万二千五百二十二里余
辰星距地中心九十一万八千七百五十，○里余，太白距地中心二百四十，○万六百八十一里余，其光有消，有长如月轮然。
日距地一千六百，○五万五千六百九十，○里余，荧惑距地二千七百四十一万二千一百，○○里余，岁星距地一亿二千六百七十六万九千五百八十四里余，四周有四小星，绕行甚疾，或此东彼西，或彼东此，西或俱东俱西。
镇星距地二亿○五百七十七万，○五百六十四里余，形如鸡卵，两侧有两小星。
镇星全径大于地全径九十倍又八分之一
岁星全径大于地全径九十四倍半
荧惑大半倍
日大于地一百六十五倍又八分之三
地大于太白三十六倍又二十七分之一
地大于辰星二万一千九百九十一倍
地大于月三十八倍又三分之一
日大于月，六千五百三十八倍，又五分之一，【皆以径论】。
经宿
凡经星以二万四千四百年一周天，是为岁差，但其移也，密百年之内，所差不多，故可以定度，取之中外星官三百六十，未易悉列，兹举大者数十，以俟宵测，总之论各星所入赤道宿次度分，与其在赤道南北几何，距极几何？以至异体，大小之等，皆载焉。
凡经星距地三亿二千二百七十六万九千八百四十五里有余，此外即一日一周之天，包络转运，此天距地六亿四千七百三十三万八千六百九十，○里有余，所谓宗动天也，其经星之体，凡有六等：上等全径大于地，全径一百○，六倍零六分之一，次等大于地，八十九倍零八分之一，其三等大于地，七十一倍，零三分之一，其四等大于地五十三倍，零十二分之一，其五等大于地，三十五倍零八分之一，其六等大于地，一十七倍，零十分之一，举其著者五十二官，若今所谓天汉者，则小星稠密，光显相聨，若白练，然非白气也。
勾陈三星，体等三入壁二度，距北极三度赤道北八十五度太。
阁道南二星，体等三入壁六度少，距北极三十六度半，赤道北五十三度太。
天纲体等三入壁七度，太距北极一百○，二度赤道南二十度半。
奎左北第五体等三入，奎三度太，距北极六十二度，赤道北三十四度少。
天仓右三星，体等三入，奎七度太，距北极一百○，二度赤道南十三度太。
大陵大星，体等二入胃三度太，距北极五十三度，太赤道北三十九度半。
天船西三星，体等二入胃五度太距北极四十一度，太赤道北四十七度太。
天囷东一星，体等三入胃，八度少距北极八十五度，太赤道北二度少。
昴宿两星，体等俱五入胃十五度少昴一度，距北极六十八度少，赤道北二十一度太。
毕宿大星，体等一入毕二度，距北极七十五度，少赤道北十五度太。
五车右北，体等一入毕，八度太距北极四十五度，太赤道北四十五度。
参右足体等一，入毕十二度太距北极九十八度半，赤道南九度少。
参左肩，体等一，入参五度少，距北极八十二度，太赤道北六度少。
天狼体等一，入井八度少，距北极一百，○六度少，赤道南十五度太。
北河中星，体等二入井，十六度半，距北极五十八度少赤道北三十一度半。
南河东星。体等一入井，二十度少，距北极八十四度少；赤道北六度少。
北河东星。体等二入井，二十度少，距北极六十度少，赤道北二十八度太。
星宿大星，体等二入星初度半，距北极九十七度，太赤道南四度半。
轩辕大星。体等一入，张三度少，距北极七十五度，太赤道北十四度少。
轩辕南三星，体等三入张三度半，距北极六十八度半，赤道北二十二度少。
北斗天枢体等二入张一十五度半，距北极二十五度，太赤道北六十二度太。
北极，天璇体等二，入张一十五度少，距北极三十一度少，赤道北五十九度。
太微西垣上相，体等二入翼三度，距北极六十六度半，赤道北二十二度太。
北斗，天玑体等二，入翼十三度，距北极三十三度少，赤道北五十七度。
北斗天权体等三入翼十三度少，距北极二十九度，太赤道北六十度少。
太微帝座，体等一入翼，十三度太，距北极七十一度太赤道北十七度少。
北斗玊衡体等二入轸十度少，距北极三十一度，赤道北五十八度少。
角宿南星，体等一入角初度，距北极九十八度半，赤道南八度少。
北斗开阳体等二，入角一度少，距北极三十二度，赤道北五十七度少。
北斗揺光体等二，入角七度，太距北极三十七度半，赤道北五十一度太。
大角体等一，入亢一度，距北极六十八度，赤道北二十一度太。
招揺体等三入亢六度，太距北极四十九度少赤道北四十度半。
氐右南星，体等三入氐初度，距北极一百，○四度，赤道南十三度半。
氐右北星。体等三入氐五度，距北极九十八度，太赤道南七度少。
贯索大星，体等三入氐四度太，距北极五十六度少赤道北二十八度太。
市垣梁星，体等三入房五度，距北极九十一度，太赤道南二度。
心宿中星，体等二入心二度，距北极一百一十五度少赤道南二十四度太。
市垣候星，体等二，入尾二度太，距北极七十六度少赤道北十三度少。
市垣帝座，体等三入尾七度，太距北极七十四度太，赤道北十五度半。
天棓大星，体等三入箕四度，距北极四十，○度少赤道北五十二度少。
织女大星，体等一入斗，一十八度少，距北极五十一度太赤道北三十八度太。
河鼓中星，体等二入斗二十度半，距北极八十三度，太赤道北七度少。
天津右北三星，体等二入女二度少，距北极四十七度，少赤道北四十三度太。
天钩大星，体等三入虚二度少，距北极三十○度太赤道北六十○度太。
壁垒西星，体等三入虚三度少，距北极一百，○九度太赤道南十八度太。
危宿北星，体等三入危初，度太距北极八十七度少，赤道北七度少。
室宿北星，体等二，入室初度，距北极六十五度半，赤道北二十五度。
室宿南星，体等二，入室初度，距北极七十八度少，赤道北十二度太。
羽林大星，体等三入室九度，太距北极一百，○六度太赤道南十八度。
北落师门体等一入室【阙】  距北极
赤道南
右中外星官灿烂着明，可立距七曜者略备矣，若初学之士，未能尽识，更择取简要大星，用之如左。
大陵大星，天船三星，毕宿大星，五车右北，参左肩右足，天狼北河两星南，河东，星星宿大星，轩辕大星。太微，帝座微垣上相，角宿南星，大角，心宿中星河鼔中星织女，大星北落师门，天津右二室壁两宿，北斗七星。
右所纪度分，节去五度四分度之一，而零分以太半少约之。
以地圜，故凡人在南方，则见北方所不见之星，在北方者，亦见南方所不见之，星人之行，渐南渐北，其南北之星，随而渐次隐见也，【中邦处赤道之北，以北极出地三十度为率，则闽粤以北诸星皆可见赤道以南，渐难于闚测矣，】。
黄道宫界
带天之纮，爲赤道七曜经行爲黄道两环，斜交各自有极，以三百六十度，计之则经度，每三十度，交一宫十五度为一气，起磨羯之，初为冬至月建子中，小寒月建丑初，是尽一宫，次交寳瓶宫为大寒，丑中立春寅初次交双鱼，宫为雨水，寅中惊蛰，卯初而际于赤道交，白羊宫为春分，卯中清明辰初次交，金牛宫为谷雨，辰中立夏已初，次交隂阳宫为小满，已中芒种，午初既尽此宫，遂转而交，巨蟹宫为夏至午中，小暑未初，次交狮子宫为大暑未中，立秋申初次交双女，宫为处暑申中，白露酉初又际赤道交，天秤宫为秋分，酉中寒露，戌初次交天，蝎宫为霜降，戌中立冬，亥初次交人马宫为小雪亥，中大雪，子初乃又值天正冬至，而一岁周焉，凡天下寒暑荣悴，皆由黄道，中国当赤道之北，故太阳之行黄道也，一北而暖，而万物生一南而寒，而万物死也，其反是者不论，兹以白羊，戌宫为始，纪之所谓步，戌成岁云。
白羊宫三十度初度起壁初于辰为酉中戌初
金牛宫三十度初度起娄五于辰为申中酉初
隂阳宫三十度初度起昴七于辰为未中申初
巨蟹宫三十度初度际参末于辰为午中未初
狮子宫三十度。初度起井，三十于辰为巳，中午初双女宫三十度。初，度起张七于辰为辰，中已初。
天秤宫三十度初度起轸初于辰为卯中辰初
天蝎宫三十度初度起亢初于辰为寅中卯初
人马宫三十度初度起房三于辰为丑中寅初
磨羯宫三十度初度起箕三于辰为子中丑初
寳瓶宫三十度初度起牛初于辰为亥中子初
双鱼宫三十度初度起危三于辰为戌中亥初
赤道纬躔
太阳之出入于赤道也，南二十三度半，而冬至北二十三度半，而夏至内外，不异而往来有渐，兹着二十四气，每日所躔，九服凖之可以知在【地髙低因以推在所之北极焉。气刻漏】。
所赤道出
隂阳之运于天地间也，为寒暑为昼夜，而一禀之太阳，是故厯象以测日，为第一义，而日影随在不同，其气寒热，与刻漏长短随之，兹以天凖地，凡在九万里内者，悉一一着焉。
凡天下寒暑气，为五截，日景亦五，截赤道之下，其地四时皆燠，而春秋分为甚，为适当日道之下也，冬夏至稍减，而其燠则同，为去日道仅二十三度半也，春秋分日中无景，过春分，则景在南，过秋分，则景在北，其地以四十五日为一时一年，共八时，有两春，两夏两秋，两冬草木一岁再荣再枯，故自赤道北二十三度半，至赤道南二十三度半，一带地方立表，每岁间，东西南北日影俱到也。日行，南北二道之下，其地每岁一极寒，一极暑而正相反，在北道者，夏至暑冬至寒，日有东南，西三面景而南，景为常，自赤道北二十三度半，至六十六度半一带，地方皆同，在南道者反是，过此二界，则黄道之所不至，日不经天，顶过矣，其地四时皆寒，周围皆有日景，而以半年为昼，半年，为夜草木，朝生暮死，故自赤道南北各六十六度三十分，至九十度一带为二极，界内之地，昼夜永短，偏胜之极，每昼间日景，东西南北周到也，盖赤道南北各二十三度半，乃黄道所经，冬夏二至之界，其六十六度半，乃极南极北之界，而冬夏昼夜长短于此分焉，自赤道以北诸国观之，日行北道，则昼长夜短，至夏至而极极，则返而南，日行南道，则夜长昼短，至冬至而极极，则返而北，其赤道以南诸国反，是故惟黄道与南北二极之界相距，适中之地，冲和之气，钟焉，凡此自东周西一带毓灵，孕秀遂多，圣贤豪杰之俦，中国自距赤道十九度至四十二度，正当其处，此外过寒过燠，皆属偏气，虽有人类，蠢顽不灵矣。
昼夜永短，关乎纬度，是故赤道距两极各九十度，每度每分之地，其昼夜永短，各各不同，略举其大，则北极之下长，昼长一百八十二日六十二刻，葢自春分至秋分，通为一昼矣，渐而南五度，夏昼长一百七十七日九十八刻，又五度，夏昼长一百六十一日二十一刻又五度，夏昼长一百三十四日，二十○刻又五度，夏昼长一百，○四日，○四刻又五度，夏昼长六十四日五十五刻，皆夏至前后通为一，昼无夜余，渐有夜至，秋分而平，又五度，夏昼长八十八刻，又五度，夏昼长七十七刻，又五度，夏昼长七十一刻，又五度，夏昼长六十七刻，又五度，夏昼长六十四刻，又五度，夏昼长六十二刻，又五度，夏昼长五十九刻又五度，夏昼长五十八刻又五度，夏昼长五十六刻，又五度，夏昼长五十五刻，又五度，夏昼长五十三刻又五度，夏昼长五十二刻至九十度，夏昼长五十刻，各以减百刻，为夜刻；则赤道之下也，总之平分，于赤道而南北反，对南为长，昼则北为长夜，北为长，昼则南为长夜，北为夏，昼南为冬，昼南为夏昼，北则冬昼，其两极之下，长昼长，夜则半年，有日光半年，无日光者也，【巳上诸说，西法制有增，式浑天仪，旋转可测算也，】。
附録
凡厯家每日以七曜之一为本，日所直宿，葢取天体，层数定之，昼夜匀作二十四分，如第一分属太阳，则第二为金三为水，四为月五为土，六为木，七为火，周而复始，则其第八，第十五第二十二皆属太阳，至二十四属水，而一日终焉，次日之第一，乃当属月厯取首分之，曜为一日之直，因以月继日，而以日月，火；水，木，金，土作每日之序云：其所云二十四分者，不论昼夜长短，但匀日出，后十二分，日入后十二分，亦非一时，截作两时也，西国以此论人，禄命及占祲祥，今畴人相防用之，而不知其自故附见于此。
人在地上，视日月大小不逺然月之离地，一十○万四千四百○，一里又百分里之八十一日之离地一千五百九十一万二千三百八十二里，人目之视，近者大而逺者小其常也今逺近异而体象等，所以知其有大小也，然何以知日大于地，地大于月也，答曰：凡以光相施者丸之，大小相等，则其受光与不受，光相半，而所蔽之暗影，至于无穷，惟以小蔽大，则小者之受光，必过于半体，而其暗影渐逺亦渐尖细逺之极无复暗影焉，其影有穷也，故月有蚀而星无蚀月，近地而星逺地也地影不能及星也，若月与地等，何以蚀既？又有蚀甚耶？若地与日等，或更大焉，则众星皆蚀矣。所以知其大小之分也，又问：日月蚀之理，如何？曰：日蚀者縁朔时月至黄道，在日之下，遮掩日光，人不能见日轮，谓日蚀也，然日轮了无失光，故其蚀非天下相同之蚀，或此处蚀，他处不蚀，或此处全蚀，他处半蚀，此因所当有偏正之异故也。月蚀，天下皆同也，葢月与众星皆借日为光，地在九重，天之当中，若望时月至黄道，正与太阳相对，地形障隔，其中不得相射，则月失其光，而人以为蚀，乃地影防之耳，出地影而复光矣，此交蚀之大略也。
厯体略卷下