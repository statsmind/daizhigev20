钦定四库全书    子部六
晓庵新法       天文算法类一【推歩之属】提要
【臣】等谨案晓庵新法六卷
国朝王锡阐撰锡阐，字寅旭，号余不又号晓庵，又号天同一生，吴江人。是书前一卷述句股，割圜诸法后五卷，皆推步七政，交食凌犯之术，观其自序，葢成于明之末年，故以崇祯元年戊辰为厯元以南京应天府为异差之元，其分周天为三百八十四，更以分弧为逐，限以加减，为从消，剏立新名，虽颇涉臆撰，然其时徐光啓等纂修新法，聚讼盈庭，锡阐独闭戸著书潜心测算，务求精符天象，不屑屑扵门户之分钮，琇觚賸称其精究推步，兼通中西之学，遇天色晴霁，辄登屋卧防吻间，仰察星象，竟夕不寐，盖亦覃思测騐之士梅文鼎，勿庵厯算书记曰：从来言交食只有食甚分数未及其边，惟王寅，旭则以日月圆体，分为三百六十度而论其食甚时所亏之边，凡防何度，今为推演其法，颇为精确，又称近代厯学以吴江为最识，解在青州之上云云，【案青州，谓薛鳯祚，鳯祚山东，益都人为青州，属邑故也。】其推挹，锡阐甚至，迨康熙中。
御制数理精蕴，亦多采锡，阐之説葢其书虽疎密互见，而其合者不可废也，书中于法有未备者，每稍别见补遗，然此本止扵六卷，实无所谓补遗者，意其有佚篇欤？乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
晓庵新法原序
炎帝八节厯之始也，而其书不传，黄帝，颛顼虞，夏，殷，周，鲁七厯先儒谓其伪作，今七厯具存大指，与汉厯相似而章蔀气朔，未覩其真，其为汉人所托，无疑太初，三统法，虽疎违而创始之功，不可冺也，刘洪姜岌次第阐明，何祖专力表圭，益称精切，自此南北厯家率能好学，深思多所推论，皆非浅近所及，唐厯大衍稍亲，然开元甲子，当食不食，一行乃为谀词以自解，何如因差以求合乎？至宋而厯分两途，有儒家之厯有厯家之厯儒者不知厯数而援虚理以立说，术士不知厯理而为定法，以騐天天经地，纬躔离违，合之原概，未有得也，国初元统造大统，厯因郭守敬遗法，増损不及百一，岂以守敬之术，果能度越前人乎？守敬治厯首重测日余，尝取其表景反覆布算，前后抵牾，余所剏改，多非宻率在当日，已有失食，失推之咎，况乎遗籍散亡，法意无徴兼之年逺数盈违天渐逺安可因循不变耶？元氏艺不逮郭，在廷诸臣又不逮元卒，使昭代大典，踵陋袭伪，虽有李徳芳争之然徳芳不能推理而株守陈言，无以相胜，诚可叹也。近代端清，世子郑善夫邢云：鹭魏文奎皆有论述，要亦不越守敬范围，至如陈壌，摭拾九执之，余津冷逢震墨，守元防之畸，见又何足以言厯乎万厯季年，西人利氏来归，颇工厯算，崇祯初，命礼臣徐光启译，其书有厯指为法原厯表为法数，书百余卷，数年而成，遂盛行于世，言厯者莫不奉为爼豆，吾谓西厯善矣，然以为测，精详可也，以为深知法意，未可也，循其理，而求通可也，安其误而不辨，不可也，姑举其概，二分者春秋平气之中二正者，日道南北之中也，大统以平，气授人时，以盈缩定日躔，法非谬也，西人既用定气，则分正为一，因讥中厯节气差至二日，夫中厯嵗差数强盈缩过多，恶得无差？然二日之异，乃分正殊科，非不知日行之朓朒，而致误也厯指直以怫，已而讥之，不知法意，一也，诸家造厯必有积年日法多寡，任意牵合，由人守敬，去积年而起自辛巳，屏日法而断以万分识诚卓也，西厯命日之时，以二十四命时之分，以六十通计一日为分，一千四百四十，是复用日法矣，至于刻法，彼所无也，近始，每时四分之为一日之刻九十六，彼先求度而后日，尚未觉其繁，施之中厯则窒矣，反谓中厯百刻不适于用何也？且日食时差法之九十有六，与日刻之九十六，何与乎？而援以为据，不知法意，二也；天体浑沦，初无度分可指，昔人因一日日躔，命为一度，日有疾徐断，以平行数本，顺天不可损益，西人去周天五度有竒敛为三百六十，不过取便割圜，岂真天道固然，而党同伐异，必曰日度为非，讵知三百六十，尚非弧之防，径乎不知法意，三也；上古寘闰，恒于嵗终盖厯术疎阔计嵗以寘闰也，中古法日趋宻始计月以置闰，而闰于积终，故举中气以定月，而月无中气者，即为闰大统，专用平气，置闰，必得其月，新法改用定气，致一月，有两中气之时一嵗有两可闰之月，若辛丑西厯者不亦盭乎？夫月无平中气者，乃为积余之终无定中气者，非其月也，不能虚衷深考，而以卤莾之习，侈支离之学，是以归余之后，气尚在晦，季冬中气已入，仲冬首春，中气将归腊杪，不得已而退，朔一日，以塞人望，亦见其技之穷矣，不知法意，四也；天正日躔，本起子半，后因嵗差厯丑及寅，若夫合神之説乃星命家猥，言明理者所不道，西人自命，厯宗何至？反为所惑，而天正日躔定起丑初乎？况十二次舎命名悉依星家，如随节气递迁，虽子午不妨，异地而，枵鸟咮，亦无定位耶？不知法意，五也嵗实消长昉于统天，郭氏用之而未知，所以当用元氏去之，而未知所以当去，西人知以日行髙卑求之而未知，以二道逺近求之得其一而遗其一，当辨者，一也嵗差不齐必縁天运缓促，今欲归之偶差，岂前此诸家皆妄作乎？黄白异距，生交行之，进退黄赤，异距生嵗差之屈伸其理，一也厯指已明于月，何蔽于日当辨者，二也；日躔盈缩，最高斡运，古今不同，揆之臆见，必有定数，不唯日躔，月星亦应同理，但行迟差微，非毕生嵗月所可测度，西人每诩数千年，传人不乏，何以亦无定论，当辨者，三也；日月去人，时分逺近眎径因分，大小则逺近大小宜为相，似之比例，西法日则逺近差多而眎径差少，月则逺近差少而眎径差，多因数求理，难可相通，当辨者，四也；日食变差，机在交分，【西厯名交角】，日轨交分，与月髙交分不同月髙交于本道与交于黄道者，又不同厯指不详其理，厯表不着其数，岂黄道一术，足穷日食之变乎？当辨者五也。中限左右，日月眎差，时或一东一西，交广以南，日月视差，时或一南一北，此为眎差异，向与眎差同向者加减逈别厯指岂以非所常遇，故寘不讲耶？万一遇之，则学者何从立算当辨者，六也；日光射物必有虚，景虚，景者光径，与实径之所生也，闇虚恒缩，理不出此，西人不知日有光，径仅以实，径求闇虚，及至步推，不符天騐复酌损径分，以希偶合当辨者，七也；月蚀定望唯食甚为然，亏复四限，距望有差，日食稍离，中限即食甚己，非定朔，至于亏复相去尤逺西厯乃言交食必在朔，望不用朓朒，次差【西厯名次均加减，】过矣，当辨者八也。岁填荧惑，以本天为全，数日行规为嵗轮太白辰星以日行规为全数，本天为嵗轮【厯指又名伏见轮，】故测其迟速，留退而知其去地逺近考于厯指数不尽，合当辨者，九也。荧惑用日行髙卑变嵗轮大小理未悖也，用自行髙卑变嵗轮大小则悖矣，太白交，周不过二百余日，辰星交周，不过八十余日，厯指皆与嵗周相近法虽巧，非也，当辨者十也。语云步厯甚难辨，厯甚易，盖言象纬，森罗得失，无所遯也，据彼所述，亦未尝自信无差，五星经度，或失二十余分，【西法，一十二分，】躔离表騐或失数，分交食，值此当失以刻计凌犯，值此当失以日计矣，故立法不久，违错颇多，余于厯说已辨一二乃癸卯七月望食，当既不既与，夫失食，失推者何？异乎且译书之初，本言取西厯之材质归，大统之型，范不谓尽堕成宪，而专用西法如今日者也，余故兼采中，西去其疵，纇叅以己意着厯法六篇，防通若干事，攷正若干事，表明若干事，增葺若干事，立法若干事，旧法虽舛，而未可遽废者，两存之理虽可知，而非上下，千年不得其数者，阙之，虽得其数而逺引古测未经目信者，别见补遗，而正文仍袭其故，为日，一百几十有几？为文万有千言，非敢妄云，窥其堂奥，庶防初学之津梁也，或曰：子云称雒，下为圣人，识者非之嗣，是名厯代兴，业愈精而差愈见，徒供人之弹射子，今法成而弹射者至矣，曰：培冈阜者易为髙浚溪谷者易为深，夫厯二千年来，差愈见而法愈宻非后人知胜于古也，增修易善耳，或者以吾法为标的，则吾学明矣，庸何伤！昭阳单阏，菊花开日晓，庵氏自序。
朱氏彛尊明诗，综王锡阐，字寅旭，一字昭冥，吴江人。博综羣书，尤精厯象之学，创新法日月食较宻于前人撰，有厯说厯法大统法启，圜解三辰仪，晷志等书，为人耿介，抜俗诗亦不沿时习。
钦定四库全书
晓庵新法目录
卷一
勾股
割圜
变率
通率
卷二
法数 【度法 日法】
黄道诸数 【天周 岁差 列宿距星黄道经纬】赤道辰次
日躔诸数 【岁周 厯周】
月离诸数 【月周 转 交】
气朔定名 【四孟节气 中气 四仲节气中气 四季节气 中气 朔望
 一气三候】
岁星诸数 【合 转 交】
荧惑诸数 【合 转 交】
填星诸数 【合 转 交】
太白诸数 【合 转 交】
辰星诸数 【合 转 交】
逺近中准
视径中准
晨夕隠见 【昏明 伏见中准】
里差
诸应 【厯元 黄道 赤道 日躔 月离岁星 荧惑 填星 太白 辰星
里差】
卷三
气朔 【气候 平朔望 盈虚 日躔入厯月离交转】五星 【平合 交转】
通率 【日 度 平行分 初末限】
躔离定度 【朓肭 次行 月离朓肭定差岁填荧惑后准 五星朓肭次差
行定度】
气朔定日 【四正 定朔望 五星定合退望】内外纬度 【月离正交度 月五星交定度黄道内外度 月离纬度 五星
纬度】
经纬变度 【两道差 有黄道纬求赤道纬距日定度】躔离宿度 【黄道宿度 赤道宿度 赤道上黄道宿度】躔离辰次 【赤道 黄道】
九服里差
命日 【大余 小余】
卷四
昼夜永短 【赤道日周 升降差 昼夜分日出入分 昏明分】五星逺近【补 逺近定分】
月星光体盈亏 【径体准度 光体汜加分光体次加分 光体定分】视径 【日月径分 五星径分 闇虚】
月星伏见 【赤道离日日周 伏见准度升降较 定伏见】极交分
卷五
气差
视差 【午位黄赤道 黄道午中差 黄道中限 黄道中限髙 黄道髙度极交分
日月髙度极交分 月星髙交黄道分 三差】
晨昏日月径 【晨昏径差 晨昏径分】
月体光魄定向 【汜向 次向 定向】
变差【附 赤道 黄道】
卷六
日食 【南北较差 东西较差 食甚定时日食分秒 初亏复明 既内 金环
日食方位 带食 带食方位 月径变差】
月食 【食甚定时 月食分秒 初亏复明既内 月食更防 月食方位 带食
带食方位】
太白食日 【太白晨昏定径 东西南北较差中食定时 食日浅深 日中
黑子 出入二限 太白食日方位 带食 带食方位】
凌犯 【主客 次纬 次距 定距 平距定纬 定行较分 时差法 定合隂阳厯 顺逆厯 晨昏径分 正合掩食浅深 凌犯逺近 掩食初终二限 凌犯初终二限 掩食凌犯方位 转时变差 重合 有犯无合升降 昏旦隠见】
交防辰次 【赤道宿度 黄道宿度 辰次】
钦定四库全书
晓庵新法卷一
吴江王锡阐撰
勾股
置四方形，从两隅斜分之损半，为三边之形，形之两边，从横相遇，其隅中矩曰：勾股横为勾，从为股。
旧法短为勾长为股今不论短长但以从横为定
斜行以两端属于勾股之端者曰
此为勾股之与割圜法中全正较三异理
勾股各为幂
自因曰幂
相从平方开之得数为幂
勾股两幂相从即幂
以勾幂消幂为股幂
即股自因数
股幂消幂为勾幂
即勾自因数
各以平方开之得勾股之数
假如勾数三股数四，勾数自因得九为勾，幂股数，自因得一十六为股幂，两幂相从，得二十五为幂，平方开之，得五为数，余仿此。
割圜
置全圜四分之曰象限
日度九十一度少强爻限九十六爻平限九十限
六分之曰纪限
日度六十一度弱爻限六十四爻平限六十限
十分之曰专限
日度三十六度半强，爻限三十八爻四十策，平限三十六限。
参分象限之一曰辰限
日度三十度半弱爻限三十二爻平限三十限
四分纪限之一曰气限
当辰限之半日度一十五度少弱，爻限一十六爻，平限一十五限。
参分专限之二曰髀限
日度二十四度强，爻限二十五爻六十策，平限二十四限。
三百八十四分圜周之一曰爻限
全周三百八十四爻，其一爻当日度之九十五分有奇，平限之九十三分太。
三百六十分圜周之一曰平限
全周三百六十限，其一限当日度之一度一分半弱爻限之一爻，又三十分爻之二。
以岁周分圜周曰度限
亦曰日度，全周三百六十五度少弱，其一度当爻限之一爻，五策有奇，平限之九十八分半强。
割圜周之一曰正弧
即用弧随所用大小不拘度分
正弧与象限之较曰较弧
置象限内减正弧得较弧
弧之对，边与两端属于弧之两端者曰全，全之半，为其半弧之正。
正亦曰正半既得正复置半弧为正弧
正与半径为勾，求股为较弧之，正亦为正弧之较，较损，半径为矢，矢与正为勾股得全，置半径，内减较得矢，矢为勾正，为股，勾股求得正，弧全半之，又为半弧之正，用此法，可以递损半弧，求其正。
圜之全径为半周全
二度
半径为象限正亦为纪限全
一度
自为勾股得象限全
一度自因倍为实，平方开之，得一度四十一分四十二，秒一十三防半强，即象限全。
全径为幂四分去一
三度
平方开之得倍纪全
倍纪当日度之一百二十一度太弱爻限之一百二十八，爻平限之，一百二十限，其全得一度七十三分，二十秒五十，微太强。
半之为纪限正
八十六分六十秒二十五微半弱
四分全径之一为勾
五十分
半径为股求去勾为专限全
六十一分八十秒三十四防弱
其幂与半径之幂相从平方开之得倍专全
倍专当日度之七十三度强，爻限之七十六爻，八十策，平限之七十二限，其全得一度，一十七分五十五秒七十，防半强。
半之为专限正
五十八分七十七秒八十五防少强
纪限专限正相损为股
两正数俱见上相，损存二十七分八十二，秒四十微弱。
较相损为勾
纪限较五十分，专限较，八十分九十，秒一十七，防弱相损，存三十分九十，秒一十七防。
得髀限全
勾股求，得四十一分五十八，秒二十三，防半弱，即髀限全。
有不齐之两弧，互以正，因较相从为两弧，相益之正，相消为两弧相损之正，倍正，因较为倍，弧之正。
各随用弧大小不拘度分
中分纪限全为辰限正
五十分
置辰限求全
五十一分七十六秒三十八微强
半之为气限正
二十五分八十八秒一十九微强
以矢术，递损其半，至四分爻限之，一之正，而止四分，爻限之一，得二十五策，其正四十，秒九十，微半强。
以二十五为法分之为百分爻限之一之正
百分爻限之一，即一策其正，一秒六十三，微半强。
用两弧损益之术，得三百八十四爻及诸策之正，又法：置髀限以矢，术递损其半，至二十分，爻限之一，【即五策，】之正而止，其数八，秒一十八，微强为实，五策为法而一，亦得百分，爻限之，一之正。
半径因正为实较为法而一得外切圜分
省曰切分
半径自因为实较为法而一得割圜界分
省曰界分
较弧损半，其切分如正弧切分，即正弧界分，较弧损半，其切分减正弧界分，即正弧切分。
命半径为一度
诸率以半径为法，因之者可免，因法以半径为法而一者，可免分法，后俱从省。
当日度之五十八度有奇，爻限之六十一爻有奇，平限之五十七限少强其一分，当日度之五十八分有奇，爻限之六十一策有奇，平限之五十七分少强。
径一，则围三有奇，围三，则径一不足，命全径为二度，得围法六度，二十八分三十二秒，不足用分，全周得本文诸数。
变率
正弧过一象限者与半周相消
设有正弧一百，爻是为过，一象限之弧，与半周初，减存九十二爻，余仿此。
过半周者内损半周
设有正弧二百，爻是为过半周之弧，内减半周存八爻，余仿此。
至三象限已上者与全周相消
设有正弧三百，爻是为三象限已上之弧，与全周相减，存八十四限。
各以所存之弧代正弧求矢诸数
割圜器表，止一象限，而全周之为象限者四，故正弧过一象限已上者，与全周半周相减，以所存之弧，求正较矢，切分界分。
通率
有日度求爻限者以爻限周因之如岁周而一
爻限周三百八十四，每度得一爻五策，一十三分五十七秒少弱。
有爻限，求平限者，以平限周因之如爻，限周而一平，限三百六十，每爻得空限九十三分七十五秒。
有平限求日度者以岁周因之如平限周而一
每限得一度一分四十五秒六十一微半强
若反求者以因法为分法分法为因法
有日度，求平限者，以平限因之，如岁周而一，每度得空限九十八分五十六，秒四十七，微少强有平限，求爻限者，以爻限周因之，如平限周而一，每限得一爻六策，又参分策之二，有爻限，求日度者，以岁周因之如爻，限周而一，每爻得空度九十五分一十一秒五十一，微半强。
自一度以上，因陟而上，分降而下，自一度以下，因降而下，分陟而上。
假如一度以上者，以三度因四度得一十二度，故曰：因陟而上，以四度分，三度，得百分度之七十五，故曰：分降而下，又如三度之幂，得九度四度之幂，得一十六度，因陟而上也，置九度，平方开之，得三度，置一十六度，平方开之，得四度分，降而下也，余仿此。
假如一度以下者以百分度之二十，因百分度之一，十得百分度之二，故曰：因降而下，以百分度之一，十分百分度之二十，得二度，故曰：因陟而上，又如百分度之五十，其幂得百分度之二十五，因降而下也，置百分度之二十五，平方开之，得百分度之五十分，陟而上也，余仿此。
晓庵新法卷一
钦定四库全书
晓庵新法卷二
吴江王锡阐撰
法数
度法
度法百分
分秒防纎尘芒末递以百为法
爻法百策策法百分
分秒以下俱仿此
日法
纪法六十日
十干甲乙丙丁戊己庚辛壬癸十二支。子，丑；寅，卯。辰，巳：午未申，酉。戌，亥，干支互配，得六十，故纪法六十日。
宿纪总法四百二十日
又以二十八宿与十干十二支，互配得四百二十，故宿纪总法，四百二十日。
日法百刻刻法百分
分秒以下仿此
时法八刻又参分刻之一
黄道诸数
天周
周天三百六十五度二十五分六十五秒五十九防三十二纎。
半周一百八十二度六十二分八十二，秒七十九防六十六纎。
象限，九十一度三十一分四十一，秒三十九防八十三纎。
内外准
内外准分三十九分九十一秒四十九纎
内外准分古今消长不同别见补遗
内外次准九十一分六十八秒八十六微
岁差
黄道岁差一分四十三秒七十三微二十六纎
一策又九十分策之四十六
岁差消长古今不同别见补遗
列宿距星黄道经纬
角一十度七十三分七十九秒
一十一爻二十八策又九分策之八
南二度一分二十三秒
二爻一十一策又九分策之五
亢一十度八十二分二十四秒
一十一爻三十七策又九分策之七
北三度一分一秒
三爻一十六策又九分策之四
氐一十八度一十六分一十四秒
一十九爻九策又三分策之一
北四十三分九十六秒
四十六策又九分策之二
房四度八十三分六十三秒
五爻八策又九分策之四
南五度四十六分一十九秒
五爻七十四策又九分策之二
心七度六十六分二秒
八爻五策又三分策之一
南三度九十七分三十八秒
四爻一十七策又九分策之七
尾一十五度八十二分七十八秒
一十六爻六十四策
南一十五度二十一分九十秒
一十六爻
箕九度四十六分九十六秒
九爻九十五策又九分策之五
南六度五十九分四十九秒
六爻九十三策又三分策之一
右东宫苍龙七宿七十七度五十一分五十六秒
南斗二十四度一十九分八十二秒
二十五爻四十四策
南三度八十八分九十三秒
四爻八策又九分策之八
牵牛七度七十九分五十五秒
八爻一十九策又九分策之五
北四度七十五分一十七秒
四爻九十九策又九分策之五
婺女一十一度八十二分二秒
一十二爻四十二策又三分策之二
北八度二十八分五十九秒
八爻七十一策又九分策之一
虚一十度一十二分九十一秒
一十爻六十四策又九分策之八
北八度八十二分七十秒
九爻二十八策
危二十度四十一分四秒
二十一爻四十五策又九分策之七
北一十度八十五分六十二秒
一十一爻四十一策又三分策之一
营室一十五度九十一分二十三秒
一十六爻七十二策又九分策之八
北一十九度七十一分七十一秒
二十爻七十二策又九分策之八
东壁一十一度六十八分四十八秒
一十二爻二十八策又九分策之四
北一十二度七十六分七十二秒
一十三爻四十二策又九分策之二
右北宫武七宿一百一度九十五分五秒
奎一十三度四十二分六十六秒
一十四爻一十一策又九分策之五
北一十八度五分
一十八爻九十八策又三分策之二
娄一十三度一十八分九十八秒
一十三爻八十六策又三分策之二
北八度六十分七十二秒
九爻四策又九分策之八
胃一十三度二十分六十七秒
一十三爻八十八策又九分策之四
北一十一度四十三分一十二秒
一十二爻一策又九分策之七
昴八度六十分七十二秒
九爻四策又九分策之八
北四度五分八十四秒
四爻二十六策又三分策之二
毕一十五度一十一分七十六秒
一十五爻八十九策又三分策之一
南三度四分三十八秒
三爻二十策
觜觿一十一分八十四秒
一十二策又九分策之四
南一十三度八十六分六十三秒
一十四爻五十七策又九分策之七
参一十二度二分三十秒
一十二爻六十四策
南二十四度九十二分五十四秒
二十六爻二十策又九分策之四
右西宫白虎七宿七十五度六十八分九十三秒
东井三十度八十六分八秒
三十二爻又四十五分爻之二十
南八十九分六十二秒
九十四策又九分策之二
舆鬼四度六十六分七十二秒
四爻九十策又三分策之二
南八十一分一十七秒
八十五策又三分策之一
柳一十七度二十四分八十二秒
一十八爻一十三策又三分策之一
南一十二度六十三分一十八秒
一十三爻二十八策
七星八度五十分五十七秒
八爻九十四策又九分策之二
南二十三度七十二分七十一秒
二十三爻八十九策又三分策之一
张一十八度三十三分五秒
一十九爻二十七策又九分策之一
南二十六度五十八分二十六秒
二十七爻九十四策又三分策之二
翼一十七度二十四分八十二秒
一十八爻一十三策又三分策之一
南二十三度一分四十六秒
二十四爻一十九策又九分策之五
轸一十三度二十四分五秒
一十三爻九十二策
南一十四度六十二分七十三秒
一十五爻三十七策又九分策之七
右南宫朱鸟七宿，一百一十度一十分，一十一秒，赤道辰次附。
子元枵之次，亥娵訾之次，戌降娄之次，酉大梁之次申，实沈之次，未鹑首之次，午，鹑火之次，已，鹑尾之次，辰寿星之次，卯大火之次，寅析木之次，丑星纪之次。
日躔诸数
岁周
岁周：三百六十五日，二十四刻二十一分八十六，秒六防。
岁周消长古今不同别见补遗
半周一百八十二日六十二刻一十分九十三，秒三防象限，九十一日三十一刻五分四十六秒五十一防五十纎。
气策，一十五日，二十一刻八十四分二十四，秒四十二防。
候策五日七刻二十八分八秒一十四防
土王策，三日四刻三十六分八十四秒八十八防四十纎盈策，一日一刻四十五分六十一，秒六十二微七十九，纎四十四尘。
距至爻法，一爻五策，一十三分五十七秒一十九微，诸率俱随岁周消长，古今不同，别见补遗。
厯周
厯周三百六十五日，二十五刻四十八分六十八，秒八微。
厯周消长古今不同别见补遗
半周一百八十二日六十二刻七十四分三十四，秒四防。
象限，九十一日三十一刻三十七分一十七秒二防厯周岁差一策，又三分策之一。
入厯爻法一爻，五策，一十三分，二十二，秒四十七微，诸率俱随厯周消长，古今不同，别见补遗。
朓肭准度三度
亦名盈缩准度
准分八十九秒六十防
古今消长不同别见补遗
月离诸数
月周
月周，二十九日五十三刻五分，九十一，秒九十七防日躔，平行三十一爻，四策七十二分。
望策：一十四日七十六刻五十二分九十五，秒九十八防五十纎。
策，七日三十八刻一十六分四十七秒九十九微二十五纎。
虚策九十八刻四十三分五十三秒六防五十六纎六十七尘。
通闰，一十日八十七刻五十分八十二，秒四十二，防月行爻法，一十四爻，五策四十八分二十一，秒五十，防距朔爻法，一十三爻三十四分六十四秒。
通闰法一十一爻四十三策五十九分六十一秒
朓肭外准一分三十一秒二十防
亦名迟疾外准
转
转周二十七日五十五刻四十六分一十三秒七十七防。
半周一十三日七十七刻七十三分六秒八十八防五十纎。
转终差一日，九十七刻五十九分七十八；秒二十防，转半差九十八刻，七十九分八十九；秒一十防入转爻法，一十三爻九十三策，五十九分六十秒，转差法，二十七爻五十三策，七十一分五十三秒半差法，一十三爻七十六，策八十五分七十六秒五十防。
朓朒准度五度五十九分
亦名迟疾准度
用新法会通崇祯厯书得朓朒准度二度
准分一分三十二秒三防
用新法会通崇祯厯书得朓朒准分二分九十秒
交
交周二十七日，二十一刻二十二分二十二，秒三防半周一十三日六十刻六十一分一十一秒一防五十纎。
交终差二日，三十一刻八十三分六十九，秒九十四防入交爻法，一十四爻，一十一策，一十三，分六秒交差法，三十二爻七十一策，五十二分二十八秒。
交纬准分八分六十七秒二十五防
中纬准分八分九十四秒七十防
交行朓朒准分三分六秒八十防
亦名交行屈伸准分
气朔定名
四孟节气
正月立春四月立夏七月立秋十月立冬
四孟中气
正月水四月小满七月处暑十月小雪
四仲节气
二月惊蛰五月芒种八月白露十一月大雪
四仲中气
二月春分五月夏至八月秋分十一月冬至
四季节气
三月清明六月小暑九月寒露十二月小寒
四季中气
三月谷六月大暑九月霜降十二月大寒
朔望
日月相会为朔月离，日一象限，为上，日月相冲为望月离，日三象限为下。
正月建寅，律中太蔟，二月建卯，律中夹钟，三月建辰，律中姑洗，四月建巳，律中仲吕，五月建午，律中蕤賔，六月建未，律中林钟，七月建申，律中夷则，八月建酉，律中南吕，九月建戌，律中无射，十月建亥，律中应钟，十一月建子，律中黄钟，十二月建丑，律中大吕。
一气三候
不及候策，为初候一，候策以上为中候，二候策以上为末候。
岁星诸数
合
合周三百九十八日八十八刻三十一分七十九秒，日躔平行三十五爻，三十六策，八十七分。
合中一百九十九日四十四刻一十五分，八十九秒五十防。
合周岁差，三百五十一爻六十一策，四十二分，二十六秒。
平行爻法八策，八十六分六十九；秒，三十一防，距合爻法九十六策，二十六分，八十七秒八十八防。
朓朒中准一十九分二十九秒四十八防
亦名迟疾中准
用新法会通，崇祯厯书其岁星朓朒中准，即为后准。
转
转周四千三百三十三日三十七刻九分六十九秒，转中二千一百六十六日六十八刻五十四分八十四，秒五十防。
转象限，一千八十三日，三十四刻二十七分四十二，秒二十五防。
入转岁差，一策九十九分，七十九，秒四十三防入转爻法八策，八十六分一十四秒六十一，防转差法，三十五爻三十四策六十八分七十九，秒一十防。
朓朒准度三度
亦名盈缩准度
准分二分三十八秒五十防
交
交周四千三百三十一日二十四刻七十八分一十七秒。
交中二千一百六十五日六十二刻三十九分八秒五十防。
入交周岁差四十一分一十三秒三十九微
入交爻法八策八十六分五十八秒五防
交差法三十五爻三十六策，四十二分，六秒一十六防。
中纬准分二分五十二秒八十防
荧惑诸数
合
合周七百七十九日九十三刻五十一分，二十八秒，日躔平行五十一爻九十九策，三分八秒。
合中三百八十九日九十六刻，七十五分六十四秒，合周岁差，一百七十九爻八十二策，六十四分，九十四秒。
平行爻法五十五策九十分八秒五十五防
距合爻法，四十九策，二十三分四十八秒六十四防。
朓朒中准六十五分四十九秒五十防
亦名迟疾中准
用新法会通崇祯厯书得外准一度一十分
转
转周六百八十七日五十二分八十四秒
转中三百四十三日五十刻二十六分四十二秒，转象限一百七十一日七十五刻一十三分，二十一秒，入转岁差二策，二十二分，三十七，秒四十四防入转爻法五十五策，八十九分四十七秒六十七防转差法，四十五爻六十六策，二十一分，八十，秒三十防。
朓朒准度三度
亦名盈缩准度
用新法会通崇祯厯书得四度
准分四分六十三秒七十五防
用新法会通崇祯厯书得三分七十一秒
交
交周六百八十六日九十八刻，三十二分六十八秒，交中三百四十三日四十九刻一十六分三十四秒，入交岁差一策，五十六分九十五秒。
入交爻法，五十五策，八十九分六十五秒五十八防交差法，四十五爻六十六策三十五分七十七秒，三十六防。
中纬准分三分一十九秒九十防
填星诸数
合
合周三百七十八日九刻二十二分八十四秒
日躔平行一十三爻五十一策四十三秒
合中一百八十九日四刻六十一分四十二秒
合周岁差，三百七十爻，九十四策，九十一分一十七秒。
平行爻法三策，五十七分三十二，秒一十二防，距合爻法，一爻一策，五十六分二十五，秒六防。
朓朒中准一十分四十二秒八十防
亦名迟疾中准
用新法会通，崇祯厯书其填星朓朒中准，即为后准。
转
转周一万七百六十七日五十六分八十五秒
转中五千三百八十三日五十刻二十八分四十二，秒五十防。
转象限，二千六百九十一日七十五刻一十四分，二十，秒二十五防。
入转岁差二策四十六分九十三秒四十防
入转爻法三策，五十六分六十四，秒五十一，防转差法，一十三爻四十八策，四十四分七十六，秒六十六防。
朓朒准度三度
亦名盈缩准度
准分二分九十秒七十防
交
交周一万七百五十六日八十六刻九分一秒
交中五千三百七十八日四十三刻四分五十，秒五十防。
入交岁差一策二十四分八秒四十五防
入交爻法三策，五十六分九十八，秒一十五，防交差法，一十三爻四十九策，七十一分九十三秒八十四防。
中纬准分四分三十九秒
太白诸数
合
合周五百八十三日，九十一刻，九十九分，一十二秒，日躔平行二百二十九爻九十策，八十三分九十九秒。
合中二百九十一日九十五刻，九十九分五十六秒，合周岁差二百四十爻一十九策，二十一分，八十四秒。
距合爻法六十五策，七十六分二十四，秒四十三防。
朓朒后准七十二分二十四秒八十五防
亦名迟疾后准
转
转周三百六十五日，二十六刻五十五分七十秒，转中一百八十二日六十三刻二十七分八十五秒，转象限，九十一日三十一刻六十三分，九十二，秒五十防。
入转岁差，二策四十五分八十一秒五十三防入转爻法，一爻五策，一十二分，八十九；秒八十九防，转差法二百二十九爻，八十六策，九十分九十八，秒九十防。
朓朒准度三度
亦名盈缩准度
准分八十秒二十防
交
交周二百二十四日七十刻四十分六十八，秒四十二防。
交中，一百一十二日，三十五刻二十分三十四，秒二十一防。
入交岁差，二百四十爻一十六策，七十六分二秒，入交爻法一爻，七十策，八十九分，一十四秒，三十二防。
交差法与转差法同
中纬准分四分三十九秒
辰星诸数
合
合周一百一十五日八十七刻七十二分二十四秒，日躔平行一百二十一爻八十二策，八十四分五十八秒。
合中五十七日九十三刻八十六分一十二秒
合周岁差五十八爻三十五策，八十六分四十秒，距合爻法，三爻三十一策三十八分五十二，秒二十五防。
朓朒后准三十八分五十秒
亦名迟疾后准
转
转周三百六十五日，二十七刻一十九分五十五秒，转中一百八十二日六十三刻五十九分七十七秒五十防。
转象限，九十一日三十一刻七十九分八十八秒七十五防。
入转岁差三策，一十二分七十二，秒六十六防入转爻法，一爻五策，一十二分七十一秒五十七防转差法一百二十一爻，八十一策，八十四分四十，秒九十防。
朓朒准度五度
亦名盈缩准度
准分一分一十三秒七十防
交
交周八十七日九十七刻一十三秒一十一防
交中四十三日九十八刻五十分，六秒五十五防五十纎。
入交岁差五十八爻三十二策，七十三分六十八秒，入交爻法四爻三十六策，五十一分二十三，秒八十二防。
交差法与转差同
中纬准分三分八十一秒一十防
逺近中准
日太白辰一千一百四十二度
月五十六度七十二分
岁五千九百一十八度六十九分
荧惑一千七百四十三度六十四分
填一万九百五十三度三十九分
视径中准
日
中准八十八秒六十八防
用新法会通，崇祯厯书得八十八，秒七十五防，又得径差准分八十二，秒八十八防。
光径准度一十二度四十分
月
中准九十三秒七防
用新法会通，崇祯厯书得九十四，秒七十四防，又得径差准分二分一，秒五十七防。
五星
岁八秒，荧惑四秒六十九防，填五秒，三十一防，太白九秒四十五防辰六秒五十二防。
晨夕隠见
昏明
昏明准分三十九分十秒一十七防
伏见中准
月一十七分八十八秒四十防
用新法防通，崇祯厯书得一十七分三十六秒五十防，岁星，辰星数同。
岁一十八分三十三秒
用新法会通大统厯得二十分四十九秒
荧惑二十二分四十三秒四十防
用新法，会通大统，厯得三十二分一十秒，崇祯厯书得一十九分九十三秒七十防。
填二十分二十六秒
用新法，防通大统，厯得三十分，四十七秒，崇祯厯书得一十九分八秒一十防。
太白八分八十五秒八十防
用新法，防通大统，厯得一十七分九十七秒，崇祯厯书得八分七十一，秒六十防。
辰二十分三十七秒八十防
用新法，防通大统，厯得夕见晨伏，二十八分七十六秒，夕伏晨见，三十二分一十秒。
里差
北极髙下全差二万二千五百里
东西差准九百里
诸应
厯元
崇祯元年着雍执徐为厯元
十干甲曰：阏逢乙曰：旃蒙，丙曰：柔兆丁曰强圉，戊曰着雍，已曰屠维，庚曰：上章辛曰重光，壬曰：元黓癸曰，昭阳十二支子曰：困敦丑曰：赤奋若寅，曰摄提格，卯曰单阏，辰曰：执徐已曰：大荒落午曰：敦牂未曰：协洽申曰：涒滩酉曰：作噩戌曰：阉茂亥曰：大渊献。
南京应天为里差之元
黄道
宿应箕四度三十四分六十秒
箕宿四爻五十六策九十一分
赤道
辰应三百一十度四十八分六十八秒
三百二十六爻三十三策二十五分
日躔
气应三百七十四日一十刻二十分七十八秒
其甲子一十四日一十刻二十分七十八秒
厯应三百五十九日一十六刻七十五分一十七秒三百七十七，爻六十策三分。
厯周限六爻三十九策九十七分
月离
闰应一十三日九十四刻九十七分六十七秒
月平行一百八十一爻三十九策五十三分
转应一日六刻七十一分三十秒
一十四爻八十七策一十五分
转周限一百六十六爻四十五策二十九分
交应一十日五十二刻五十三分四十四秒
一百四十八爻五十二策六十三分
正交限三十二爻七十九策八十一分
用大统厯法防通，崇祯厯书得交应一十日五十五刻六十一分，二十一秒。
岁星
合应一十二日四十一刻九十九分
一十一爻九十五策六十五分
岁星平行三百七十二爻四策三十五分
转应三千七日五十刻五十九分
二百六十六爻五十策九十分
转初限一百五爻五十三策四十五分
交应四千一百一十日六十八刻六十一分
三百六十四爻四十四策五十四分
正交限七爻五十九策八十一分
荧惑
合应四百四十五日六十八刻八十八分
二百一十九爻八十三策五十四分
荧惑平行一百六十四爻一十六策四十六分
转应一百八十日八十七刻九十六分
一百一爻一十策二十二分
转初限六十三爻六策二十四分
交应三百七十五日八十刻九十八分
二百一十爻七策五十九分
正交限三百三十八爻八策八十七分
填星
合应九十六日五十一刻七十二分
九十八爻二策五十三分
填星平行二百八十五爻九十七策四十七分
转应二千七百一十九日二十八刻三分
九十六爻九十八策一十八分
转初限一百八十八爻九十九策二十九分
交应七千三百九十三日七十一刻一分
二百六十三爻九十四策一十八分
正交限二十二爻三策二十九分
太白
合应一十三日九十四刻四十五分
九爻一十七策二分
转应三百六十五日
三百八十七爻七十一策八分
转初限二十八策九十二分
交应一十五日一十八刻九十六分二十八秒
二十五爻九十五策七十七分七十三秒
正交限三百五十八爻四策二十二分二十八秒
辰星
合应三十七日七十刻一十九分
一百二十四爻九十三策八十五分
转应二百一十一日三十二刻八分
二百二十二爻一十五策五十五分
转初限一百六十一爻八十四策四十五分
交应三十五日五十三刻四十一分四十五秒
一百五十五爻一十一策九分四十二秒
正交限，二百二十八爻，八十八策，九十分五十八秒。
里差
北极应三十二度四十分【在应天实测】
三十四爻六策
晓庵新法卷二
<子部,天文算法类,推步之属,晓庵新法>
钦定四库全书
晓庵新法卷三
吴江王锡阐撰
气朔
气候
置岁周，以距元积年，因之为中积，加气应，曰通积，足宿纪总法，累去之，得天正冬至大，小余分。
日曰大余刻分曰小余
递加候策
足宿纪总法去之凡以甲子命日俱仿此
得各气候日分
天正冬至大，小余分，即为冬至初候，日分加一，候策为冬至中候，日分加两，候策为冬至末，候日分加三候，策得小寒气日分，即为小寒，初候日分，余仿此。
以土王策损四季中气
不及损者，加宿纪，总法损之，凡以甲子，命日者俱仿此。
得土王用事日分
上考者，以气应减中积为通积，足宿纪总法，累去之，余仍与宿纪总法相减，得天正冬至大，小余分。
平朔望
置中积，加闰应，曰闰积，足月周累去之，得天正闰余日分，用损冬至，得天正平朔大小余分。
置天正闰余加通闰即次年天正闰余
递加策得各月平朔望日分
上考者，以闰应损中积为闰积，足月周累去之，余仍与月周相减，得天正闰余日分。
盈虚
置各候以盈策递加之，得各日气，目刻分，其无目之日，曰盈日。
大统厯以无气目之次日为盈日
置平朔，望以虚策累加之，得各日，闰目刻分，其重目之日，曰虚日。
大统厯以两目之次日为虚日
日躔入厯
置中积，加厯应足厯周累去之，得天正冬至，入厯日分半周已下，为朓厯已上内减半周，余为朒厯月五星入转仿此。
递加候策得各气候入厯日分
加足全周去之凡足全周者俱仿此
以闰余损天正冬至入厯
不及损者加厯周损之凡周率不及损者俱仿此
即天正平朔入厯日分递加策，得各月平朔，望入厯日分。
上考者以厯应损中积，足厯周累去之，余仍与厯周相减，得天正冬至，入厯日分。
月离交转
置中积，加转应损，闰余曰转积，足转周累去之，得天正平朔入转日分，递加策，得各月平朔，望入转日分置平朔，望入转加转终，差得次月平朔，望入厯日分。
置平朔入转加，转半差朓，改朒朒改朓，得平望入转日分，以望求朔及两互求者，俱仿此。
上考者，置中积，损转应加闰余，曰转积，足转周累去之，余仍与转周相减，得天正平朔入转日分。
置中积，加交应，损闰余曰：交积足交，周累去之，得天正平朔入交日分，递加望策，得各月平朔望入交日，分置平朔，望入交加，交终差，得次月平，朔望入交日分上考者，置中积，损交应，加闰余曰：交积足交，周累去之，余仍与交周相减，得天正平朔入转日分。
五星
平合
置中积，加合应，足合周累去之，得天正冬至前合日，分周减合周，即后合日分。
以前合减冬至，得至前平合日分，后合加冬至，得至后。
平合日分
置平合加半周岁，填荧惑为退，望日分，太白，辰星为退合日分。
上考者，以合应损中积，足合周累去之，余即后合日分，与合周相减，得前合日分。
交转
置中积，加转应为五星转积，足各星转周累去之，得天正冬至，各星入转日分，内减前合为至前，平合，加后合为至后平合各入转日分。
上考者，置中积，损各星转应为转积，足各星转周累去之，余仍与转周相减，得天正冬至，各星入转日分。
置中积，加交应，为五星交积，足各星交周累去之，得天正冬至，各星入交日分，内减前合为至前，平合，加后合为至后平合各入交日分。
上考者，置中积，损各星交应为交积足，各星交周累去之，余仍与交周相减，后天正冬至，各星入交日分。
置平合交，转加合中为岁填，荧惑退望，太白，辰星退合，各入转及入交日分，辰周累加合周，得次合交转日分。
通率
日
置用时以天正冬至减之为距至日分
凡随用一日时通曰用时
以平朔平合减用时为距朔距合日分
荧惑，太白距合，过宿纪，总法者，以平合减用时加宿，纪总法，为距合日分。
置距朔距合，以朔合入厯及交转加之为用，时入厯及交转日分。
度
置距至命日为度即为距至度分
求爻策者，以爻限周因之，如岁周而一，为距至爻策，捷法置距至度分，以爻法因之，得距至爻策。
置距朔距合及入厯交转日分，以岁周因之，如各周而一，得各度分。
求爻策者，以爻限周因之，如各周而一，得各爻策，捷径法，置距合距朔及入厯交转日分，各以其爻法因之，得各爻策。
以距元积年，因厯周岁差为厯周差积损，厯应爻策为所求天正冬至，入厯爻策加厯元厯周限为所求天正冬至厯周限爻策。
以距元积年，因通闰爻法足爻限，周累去之，为通余爻，策加厯元月平行，得所求天正冬至月平行爻，策置岁周足，月离转周累去之，余因入转爻法，为通转法，与距元积年，相因累减爻限，全周为转余爻，策加转应，爻策得所，求天正冬至月离入转爻策，用减月平行得，所求天正冬至月离转初限。
置岁周，内减月离交周十三次，余因入求爻法曰通交法，与距元积年，相因足爻限，周累去之，为交余爻，策加交应，爻策得所，求天正冬至月离入交爻策，用减月平行得，所求天正冬至月离正爻限。
置平朔，距至爻策，加月周日躔，平行爻策，得次朔，距至爻策，强望仿此。
置平朔，望月离入转爻，策加转差法，得次朔，望入转爻策，以转半差法，加平朔入转爻，策疾改迟迟，改疾得平，望入转爻策有望，求朔及两互求者，俱仿此。
置平朔望月离入交爻，策加交差法，得次朔，望入交爻策。
五星各置其合周岁差，以距元积年因之，累去爻限，周为合周差，余各加合应，爻策得所，求天正冬至，五星距合爻策。
岁，填，荧惑各以天正冬至距合爻，策反减爻限，周得所求天正冬至平行爻策。
以距元积年，因五星入转岁差，为转岁差，积加厯元转初限，得所求天正冬至，五星转初限，爻策岁填，荧惑以减，所得天正冬至平行爻策，太白，辰星反减爻限周，各得所求天正冬至，入转爻策。
岁，填，荧惑以距元积年，因入交岁差，为交岁差，积加厯元正交限，得所求天正冬至，正交限爻策，以减所得天正冬至平行爻策，得所求天正冬至，入交爻策，太白，辰星以距元积年，因入交岁差，足爻限，周累去之，为交差，余加交应，爻策得所，求天正冬至，入交爻策，用减爻限，周得所求天正冬至，正交限爻策，置五星平合距至爻策，加合周日躔平行，得次周平，合距至爻策。
置五星平合入转爻策，以转差法加之，入交爻策，以交差法加之，得次周平，合入转及入交各爻策。
日太白辰星以距至度，为平行经度，月以距朔度，益距至度，为平行，经度岁填，荧惑以距合度，损距至度，为平行经度。
爻策仿此
又法：月行爻法，五星平行爻法，因距至日分，加天正冬至月五星平行爻策，各得用时月五星平行爻策月，距朔五星距合各爻法，因距至日分，加天正冬至距朔距合爻，策得用时月，距朔五星距合各爻策，日躔入厯月五星入转入交各爻法，因距至日分，加天正冬至，入厯入转入交爻，策得用时日躔入厯月五星入转入交各爻策。
月置平行经度损入交度，为平交度，五星置各平行经度损入交度，为正交度。
爻策仿此
平行分
置岁周如月周及五星合周而一各为平离分
用爻限者即距朔及距合爻法
日太白辰星皆以一度为平行分，月平离与一度相从岁填，荧惑平离与一度相消，各为平行。
用爻限者，日太白辰星即距至爻法月，岁，填，荧惑即平行爻法。
初末限
日躔入厯月星入转度，在半周以下为朓，以上去半周，余为朒爻视朓朒，度不及象限者曰：初限过象限者反减半周，余曰末限。
躔离定度
朓朒差
倍朓朒初末限
辰星三倍之
申其正为勾较加减朓朒准度为股
倍度过象限者加不及者减辰星朒初朓末反是
勾股求为初法法分勾为正得加减差
日，月，岁，填，荧惑，太白皆曰加差，辰星朓初，朒末，下及纪限曰：加差过纪，限曰减差，朒初朓末反是。
捷法置勾如股而一，为切分，得加减差，申其界分，因股得初法。
初，法因朓朒准分为定，用加减差加减初，末限为定限，定限正，因定用为勾较，因定用加减一度，为股朓初，朒末减朒，初，朓末加。
勾股求为逺近初分置勾如初分而一，为正，得朓朒差。
捷法置勾如股而一为切，分得朒朓，差申其界分，因股得逺近初分。
次行
置平行径度以朓朒差朓益朒损之为次行
月岁，荧惑填各以次行，与日躔次行相减，为离度月，倍之曰倍离。
太白，辰星，置距合度，以朓朒差朓，损朒益之，为离度月，倍离在半周以下为朓，以上内减半周，余为朒，五星离度，仿是朓朒不及象限为初限，过象限者反减半周，余为末限。
月离朓朒定差
朓朒外准加定用曰次准
倍离初，末限正，因外准为勾较，因外准损益次准为股。
朓初朒末损朒初朓末益
勾股求为后准，置勾如后准而一为正，得朓朒，次差。
捷法置勾如股而一为切，分得朓朒，次差申其界分，因股得后准。
以朓朒次差，朓加朒减入转度曰：次转又有加，差加减之。
入转度在初限者加末限者减
仍依入转度法求朓朒初末限，申其正，因后准为勾较，因后准损益一度为股。
朒初朓末益朓初朒末损
勾股求为逺近定分置勾如定分而一，为正，得朓朒定差。
捷法置勾如股而一为切，分得朓朒定差，申其界分，曰：股得逺近定分。
岁填荧惑后准
以用时日躔入歴求其逺近分因三星朓朒，中准为后准。
用新法会通，崇祯厯书岁填，即以中准为后准，荧惑以用时日躔入厯求其逺近分与一度相减，余因朓朒中准曰：日躔差次，以荧惑入转度，准日躔入厯度中，日躔逺近分与一度相减，余因荧惑朓朒中准，又以外准因之曰：入转差，以所得两差视逺近分过一度者，加不及者，减各加减于中，准为后准。
五星朓朒次差
离度朓朒初，末限正，因后准为勾较，因后准损益逺近初分为股。
朓初朒末益朒初朓末损
勾股求为逺近次分置勾，如次分而一，为正，得朓朒，次差。
防法置勾如股而一为切，分得朓朒，次差申准界分，因股得逺近次分。
行定度
日躔即以次行为行定度
月离以朓朒定差，朓加朒减其平行经度为行定度，五星各以朓朒，次差朓，加朒减其次，行为行定度，五星次日行定度。
凡言次日上日者皆以子正为限
等于上日者为留
差在日度一分以下者俱为留段
少于上日者为退
月日五星各以次日行定度，与上日行定度相较，为定行分。
月日五星定行与日躔定行，进相消退相从，各为离日定行分。
气朔定日
四正
置四仲中气日躔朓朒，差如定行而一，得日差朓损朒益四仲，中气日分，得四正日分。
定朔望
置平朔望日月朓朒差同名相从
日朓月朒同名为加月朓日朒同名为减
异名相消
日朓多应加，月朓多应减日，朒多应减，月朒多应加。
为实月平，离为法而一，得加减泛差，用以加减平朔，望为前泛时。
置前泛时，覆求加减，次差，复以加减平朔，望为后，泛时覆求加，减后差与次差相减，余自因为实泛差，次差相减，余为法而一，得数损益其加减后差。
次差多于泛差者益少者损
为加减定差
以加减定差加减于平朔，望得定朔，望日分，前后两朔于同者，前月大尽，异者，前月小尽，两朔间无中气者为闰月。
五星定合退望
五星行定度与日躔行定度相减
逐日逐时细求之
无余分者，即为定合，余半周者，为退定望，若未合者，置其较分，如离日，定行而一，得数加减，用时为定，合退，望日分。
星行定度多者，加日行定度，多者减太白辰星顺合反此。
岁，填，荧惑合前为夕，合后为晨，望前为晨，望后为夕，太白，辰星顺合前为晨合，后为夕退，合前为夕，合后为晨。
内外纬度
月离正交度
月倍离初，末限正，因交周朓朒准分为勾较，因交周朓朒，准分损益一度为股。
朓初朒末损朒初朓末益
勾股求，为纬差法，法分勾为正，得行朓朒，差倍离在朓，限者交行，为朒差，倍离在朒限者，交行为朓差，亦曰屈申差，朓差为申，朒差为屈。
捷法置勾如股而一为切，分得交行朓朒，差申其界分，因股得纬差法。
朓益朒损平交度为正交度
月五星交定度
月以正交损行定度为交定度
五星以正交度损次行为交定度
交定不及半周者，为正交后，其纬距南曰阳厯过半周者，去半周，余为中交后，其纬距北曰隂厯正交后过象限者反减半周，余为中交前，中交后过象限者反减半周，余为正交前。
黄道内外度
黄道距至度
半周以下为冬至后；以上去半周，为夏至后冬至后过象限者反减半周，为夏至前，夏至后过象限者反减半周，为冬至前后，但以割圜变率，求之亦可。
较因内外准分为正，得内外度，春正限，后行赤道，北为内秋，正限后行，赤道南为外。
春正后即夏至前后秋正后即冬至前后
月离纬度
月在朔望者，以交纬准分，因交定正为正，得望月纬度，不在朔望者，以纬差法，因中纬准分为纬，大限正，又以交定正，因之为正，得月纬度。
五星纬度
五星逺近初分与逺近次分相减，余因中纬准分，如次分而一，得差较损益中，纬准分为各星纬，大限正逺近初分多者益逺近次分多者损。
又以交定正因之为正得各星纬度
经纬变度
两道差
置黄道度，正如内外度，较而一为正，得赤道经度两日，日躔赤道经度相较，余为日躔赤道定行分，月星置交定较，如纬度较而一为较，得黄道距交度，正交前者，与正交度相消，正交后者与正交度相从，中交前者，以半周益正交度相消，中交后者，以半周益正交度相从，各得月星黄道经度。
两日黄道经度相较，为黄道定行分，与日躔定行，进相消退，相从为黄道，离日定行分。
两道经度相减余为两道朓朒差
黄道强为朒，赤道强为朓，月星以本道强为朒黄道，强为朓。
有黄道经纬求赤道经纬
内外准分，因纬度较为先，数内外次，准因纬度正为次数，黄道经度较，因先数为后，数月，星在黄道外者以后数从，次数在赤道外者以后数消次数，在两道间者，以次数消，后数各为正，得月星赤道内外度，亦曰赤道纬度。
春正限，后月星在黄道北，为黄道外，赤道南，为赤道外，秋正限后月星在黄道南，为黄道外，赤道北，为赤道外，与末所得月星赤道内外度，外为南内为北者不同。
黄道纬度较，因黄道经度，正如赤道较，而一为正，得赤道经度。
两日月星赤道经度相较，为月星赤道定行分，与日躔赤道定行，进相消退，相从为月星，赤道离日定行分。
距日定度
月星黄道经度，与日躔行定度相较，为黄道距日度，申其较，因黄道纬度较为较，得月星距日定度。
躔离宿度
黄道宿度
置岁差以距元积年因之用减黄道宿应
如不及减者累加前宿减之
得天正冬至日躔黄道宿度分，与本宿全度相减，余为次宿距星。黄道经度。
如冬至日躔在箕宿，其减余即为斗宿距星。黄道经度也。
递加列宿分度，各得次宿距星。黄道经度，亦曰黄道宿积。
如加斗牛，两宿分度，即得女宿距星。黄道经度之类。
置七政，黄道经度，以近少黄道宿积减之，得躔离黄道宿度。
赤道宿度
置各宿距星。黄道经度及南北纬度，依前章求赤道经纬法，得各宿距星。赤道内外度，及经度其经度，亦曰赤道宿积。
置列宿距星。赤道经度，各减前宿距星。赤道经度，不及减者，加全周减之，后仿此。
得赤道列宿度分
如置牛宿距星。赤道经度，以斗宿距星。赤道经度减之，余即斗宿赤道度分，列宿俱仿此。
置七政，赤道经度，以近少赤道宿积减之，得躔离赤道宿度。
赤道上黄道宿度
置赤道宿积较，以内外次准分之，又如正而一为勾，一度为股，勾股求，分勾为较，得赤道上黄道宿积。
防法置赤道宿积较弧，切分如内外，次准而一为较弧，切分得赤道上黄道宿积。
与次宿相减得本宿度分
置七政，赤道经度，依上法得赤道上黄道积度，以近少赤道上黄道宿积减之，得躔离宿度。
密法以岁周，因各宿距星。黄道经纬度，如黄道，天周而一依前章，求赤道经纬及本章求赤道上黄道法，得数，复以天周因之，如岁周而一，为各宿赤道内外度，经度及赤道上黄道宿积，如以爻策求之者，不用此法，但以得数之后，以天周因爻策，如爻限周而一为度分。
上考者，以距元积年，因岁差加宿应，足本宿度分递去之，余为次宿度分，即所求天正冬至日躔黄道宿度分。
躔离辰次
赤道
积年因岁差以损辰应与全周相减
辰应不及损者反损之不与全周相减
得元枵中，限赤道积度，加气限得娵訾，初限积度，递加辰限，得以次各辰初限积度。
各辰初限即各宫界
置各辰初限积度，以近少赤道宿积减之，得各辰宫界，入赤道宿次度分。
密法以初限积度，因天周如岁周而一，为宫界定积，以近少赤道宿积减之，得宫界入宿次度分。
有爻策，求度分者，以天周因爻策，如爻限周而一，得度分，章内多同。
七政赤道经度与初限积度等者
密法亦用宫界定积
即以用时为交宫刻分，若未合者相减，余如七政，赤道定行而一，为刻分，损益用时。
宫界定积，多者益七政，经度多者损五星，退行者反是。
为交宫刻分
黄道
置各辰初限赤道积度，求得赤道上黄道，即各辰黄道经界积度。
密法亦以天周因之，如岁周而一，为黄道宫界定积。
以近少赤道上黄道宿积减之，得各辰宫界，入黄道宿度，依赤道法，得七政黄道交宫，日分。
上考者积年，因岁差加辰应，与全周相减，得枵中，限赤道积度。
九服里差
南北里差
置南、北距元里数如髙下全差而一，又以象限因之，南减北加于北极，应得各方北极髙。
东西里差
北极髙较因东西差准为东西差法，置东西距元里数，如差法而一，得东西里差刻分，东益西损于气，应得各方气应。
命日
大余
置大余命虚甲子算外得宿纪干支
如初日为虚，甲子，一日为危，乙丑，六十日为奎甲子一百二十日为毕，甲子，一百八十日为鬼，甲子二百四十日为翼，甲子，三百日为氐，甲子，三百六十日为箕，甲子，四百一十九日为女，癸亥，至四百二十日，去宿纪总法，仍为虚，甲子，余仿此。
防法置大余，足纪法去之，余命甲子算外，得日辰干支。
小余
置时法损半为定时用数
得四刻又六分刻之一
置小余如定时，用数而一，命子正算外，得各初正时，未及定时，用数为子，正得一为丑，初得二为丑，正三为寅，初，四为寅正，至二十三为夜，子初各算外，余仿此。
余不及用数者命初刻算外得各刻分
如定时得二为丑正，又余一刻，即为丑正一刻，若不及一刻，即为丑正，初刻某分秒，他时及刻分皆仿此。
晓庵新法卷三
钦定四库全书
晓庵新法卷四
吴江王锡阐撰
昼夜永短
赤道日周
置全周加一日日躔赤道定行为赤道日周
升降差
内外度及北极髙两正相因，为实两较相，因为法而一为正，得升降差。
防法内外度及北极髙两切分相因为正，得升降，差凡求日月星升降差皆同法。
昼夜分
置日躔升降差倍之，如天周而一为昼夜，差刻分损益五十刻，为昼刻分。
春正后益秋正后损
与百刻相减为夜刻分
日出入分
夜刻损半，为日出前，泛时加昼刻，为日入前，泛时置前，泛时真刻分。
凡所得日出入时皆定刻分，须借后篇，气差反损益之，得真刻分，下仿此。
覆求日出入次泛时
两泛，时齐分者，即以次泛时，为定时，若未合者，又置次泛，时真刻分，求日出入后泛时。
次后两泛时之较，自因如前，次两泛时之较，而一曰较差，损益后泛，时定刻分，为日出定时。
次泛时在前泛时以上为益以下为损
置日入定时，内损本日日出定时，为昼定刻分，以日入定时，减次日，日出定时，为夜定刻分。
昏明分
置日出入定时，真刻分进退四刻为昏明，前泛时日出，退日入进，下皆仿此。
求其日躔赤道内外度益北极髙为外较
如在一象限，以上者，与半周相减，余为外较，后仿此。
损北极髙为内较两，申其较，相从损半为先，数以昏明准分损外较，或内较较。
日在赤道南损内，较赤道北，损外较不及损者，其日入后至，日出前皆为朦胧分。
为次数如先数而一为矢得距中度
次数大于先数者倍先数，内减次数，余如先数而一，为矢所得，距中度过一象限。
先有矢而所得弧度，当过一象限者，以弧矢入，割圜表申其弧，度与半周相消，即得所求弧度，凡言所得，弧度过一象限者，皆依此法。
如天周而一，为距中刻分，以夜定刻，损半相消曰：朦胧分损益日出入定时，得昏明次泛时。
置泛时真刻分覆求得后泛时
置三泛时依日出入法得昏明定时
昏明定时与日出入定时相消为朦胧定分
求昏明中界者，置日出入时真刻分进退二刻，求内外两较及先数以昏明准分之半损外，较或内较较，为次数，依上法求之，得昏明中界定时。
五星逺近【补】
逺近定分
五星中纬准分因交定正为正得中纬度
逺近初分因中纬度正矢，用损逺近次分余为股，初分因中纬度正为勾勾股求，得逺近定分。
月星光体盈亏
径体准度
日月星各以逺近中准因逺近定分得逺近定度又以视径中，准因逺近中准得径体准度。
光体泛加分
月星距日定度正，因月星逺近定度为勾较，因逺近定度损益日逺近定度为股。
月星距日过象限者益不及象限者损，不足损者，反损之所得，泛加分过，一象限。
勾股求为实，距度置勾如实距度而一为正，得光体泛加分。
防法置勾如股而一为切，分得光体，泛加分，申其界分，因股得实距。
光体次加分
置日，径准度内损，月星径体，准度为余准，如实距度而一为先，数又置月星径体准度，如其逺近定度而一，为次数，用损先数为正，得光体，次加分。
光体定分
两加分及月星距日定度相从不及，半周者，即为光体定度，过半周者，与半周相减，余为光体定度，在象限以下，申正矢以上，申正矢损，全径各为实，如二十而一，得光体定分。
捷法半其实退位即光体定分
视径
日月径分
日月逺近定分与一度相减，余因日月视径中准，如定分而一，损益视径中准。
逺近定分过一度者损不及者益
为径得日月径分
用新法会通，崇祯厯书以日月逺近初分与一度相减，余因径差准分，如初分而一，得数视初分过一度者，减不及者加加减于视，径中准为正，得日月径分。
又増法月逺近定分与逺近初分相减，余因月径正，如定分而一，得数视定分强于初分者减弱于初分者，加加减于月径正，仍为正，得月径次分。
五星径分
五星逺近定分与一度相减，余以五星视径中，准因之，如定分而一，损益视径中准。
定分过一度者损不及者益
为正得各星径分
闇虚
置光径准度去二度曰余准
倍日躔逺近定度如光径，余准而一曰总率，内减月离逺近定度余倍之，如总率而一，为勾，月离逺近定分为股，勾股求，分勾为全，得闇虚分。
捷法半勾如股而一为切分得闇虚半径
月星伏见
赤道离日日周
置赤道日周顺损逆益，月星赤道离日定行，得月星赤道离日日周。
伏见准度
月星逺近初分与一度相减，余以伏见中准因之，如初分而一，损益，伏见中准。
初分过一度者损不及者益
为正得伏见准度
用新法会通，大统厯及崇祯厯书以伏见中准为正，即得，伏见准度。
升降较
以晨夕日躔升降差
晨以日出分为限夕以日入为限
损益其赤道经度
春正后升损降益秋正后升益降损
为日躔赤道升降度
以晨夕月星升降差损益其赤道经度
视月星赤道内外度，内度升损降，益外度，升益降损。
为月星赤道升降度
日躔及月星两升降度相减为升降较
定伏见
月离升降，较在伏见准度以上者为见以下者为伏，五星置升降，较如赤道，离日日周而一为升降，前后刻分损益，日出入分。
星在日西者，为前损日出分，星在日东者，为后益日入分。
晨伏见者，用因全周，夕伏见者，以减百刻，余因全周为赤道距中度象限以上，申较加一度，象限以下，申其矢各为先，数次以日躔内外度，益北极髙为外较损，北极髙为内较两，申其较较，相从损半，因先数日行赤道南，损外较赤道北损内较，各较为正，得日入地度，在各星伏见准度以上，为见以下为伏。
大统厯但以黄道求五星伏见自具大统厯经今不赘。
用新法会通崇祯厯书求其五星伏见与月同法
岁，填，荧惑顺合伏，太白，辰星合退伏，皆夕伏晨见，月晦朔，太白，辰星顺合伏，皆晨伏夕见。
月及岁星昼见太白昼见经天皆不在伏见之限
极交分
置赤道较，如黄道较，而一为正，得过北极，弧交黄道分。
省曰极交分
晓庵新法卷四
<子部,天文算法类,推步之属,晓庵新法>
钦定四库全书
晓庵新法卷五
吴江王锡阐撰
气差
日躔平行经度，与赤道经度相减，余如赤道日周而一，得气差刻分。
赤道经度强，于平行者为损差，平行经度强，于赤道者为益差。
损益日下小余分为定刻分
益足百刻者，其大余进一日；不及损者，加百刻损之，其大余退一日。
小尽之月，遇次月合朔进一日者，其月改大尽大尽之月，遇月合朔，退一日者，其月改小尽，闰月，因夲月退朔得中气在朔者，移闰于前一月，因次月进朔，得中气在夲月之晦者，移闰于后一月。
先有定刻分求真刻分者
如前两篇所求日下小余皆为真刻分
其损益反用之
凡求经纬诸数皆用真刻分
如前两篇诸法
凡求视差诸数以距午距中分，斜正多寡者，皆用定刻分。
如本篇诸法
视差
午位黄赤道
先以用时真刻分，求得七政黄赤两道内外经纬，诸度分置，用时定刻分与五十刻相较，为距午刻分。
用时定刻分不及五十刻者，为午前过五十刻者为午后。
以全周因之，为距午赤道度损益，日躔赤道经度，午前损午后益。
为午位赤道度，其正因内外次准为法，法分较，为勾一度为股，勾股求，分勾为较，得午位，黄道度防法午位，赤道较，因较弧界分，如内外次，准而一为较弧，切分得午位，黄道。
又法：以较弧切，分如内外，次准而一为较弧，切分得午位，黄道。
求其内外度损益北极髙
内度损外度益
与象限相减得午位黄道髙
黄道午中差
极交分较，因午位，黄道髙较如正而一为勾，一度为股，勾股求，分勾股为正，得黄道午中差防法极交分较，因午位，黄道髙较弧切分为切分，得午中差。
黄道中限
置午位黄道以午中差损益之
午位黄道在半周以下者益以上者损
为黄道中，限度与七政黄道经度相较，得各曜距中度，中限度强，于七政经度为中后，七政经度强，于中限度为中前。
黄道中限髙
极交分正，因午位，黄道髙较为较，得黄道中限髙。
黄道髙度及交分
黄道中限髙正因距中较为正，得日月星黄道髙度其较，分中限髙较为正，得髙度交分。
日月星髙度及交分
日躔髙度及交分即以黄道为定
月星纬度正，因黄道髙较为先，数纬度较，因黄道髙正为次数，黄道髙度交分正，因先数为后，数损益次数。
月星纬北者益纬南者损
为正得月星髙度
黄道髙度较因黄道髙交分较，如月星髙较而一，仍为较，得月星髙交分。
月星髙交黄道分
月星纬，正为实，交分正，因月星纬较，为法而一，为勾一度为股，勾股求，分勾为正，得月星髙距黄道分。
置月星纬切分，如交分正而一为切分，得月星髙距黄道分。
置月星纬，正如月星髙距黄道正，而一仍为正，得月星髙交黄道分。
三差
置七政髙度较如逺近定度而一为正，得通差，七政髙度交黄道分正。
日躔即黄道髙交分下仿此
因通差正仍为正得南北差
七政髙度交黄道分较，因通差正为正，得东西差。
晨昏日月径
晨昏径差
置逺近定度去一度曰：距地度，日月髙度较为勾较矢，加距地度为股，勾股求曰：距人度如逺近定度而一，为晨昏逺近定分与一度相减，余以日月径分正因之，如晨昏逺近定分而一，为晨昏径差。
晨昏逺近定分过一度者为损差，不及一度者为益差，防法距人度与逺近定度相减，余因日月径分正，如距人度而一，得晨昏径差。
晨昏径分
以晨昏径差损益，日月径正，仍为正，得晨昏，日月径分。
月体光魄定向
泛向
月离黄道与午位黄道相减为黄道距午度
月离黄道强于午位，黄道为午前午位，黄道强于月离，黄道为午后。
次以午位及月离两黄道髙度较相，因为先数，正相因，为次数，用次数损距午较。
不及损者反损之下所得弧过象限
为后数，如先数而一，为较，其弧与半周，午前相从，午后相消，为泛向。
起子中位算外后皆同
次向
朔后者，以黄道髙度交分中前，加泛向中，后反减半周余，加泛向望后者，以黄道髙度交分中，后减泛向中，前反减半周，余减泛向各为次向。
定向
月纬度正如距日定度，正而一为正，得差较分，用以损益，次向。
朔后纬南损纬北益望后纬南益纬北损
为魄体定向，加半周为光体，定向又损益一象限，为光魄界定向。
变差【附】
赤道
厯元以南，以里差损北极，应不及损者反损之，余为南极出地，度其地在赤道南，凡以内外度论损益者，皆反用之。
如第四篇第一章，昼夜差改用春正后，损秋正后，益损益五十刻，为昼刻分。
又如第四篇第四章日躔升降，差改用春正后，升益降损，秋正后升损降，益损益其赤道经度，为日躔赤道升降，度月星升降差，改用内度，升益降损，外度升损降，益损益其赤道经度为月星，赤道升降度，又求日入地度法，以日躔内外度益，南极髙为外较损，南极髙为内较两，申其较，相从损半，因先数视日躔在赤道南者损内，较赤道北者损外较，各较为正，得日入地度。
凡用北极髙者皆改从南极髙反用损益即得
黄道
午位黄道行，赤道内度强，于北极髙者内去北极髙度余与象限相减，为午位，黄道髙其午位及中限，两黄道皆在天中之北。
地在赤道南者，午中两黄道皆在天中，北唯午位黄道行，赤道外度强，于南极髙者内去南极髙度余与象限相减，为午位，黄道髙其午中两黄道皆在天中南。
凡以黄纬南北论损益者皆反用之
如本篇第二章午中差改用午位，黄道在半周以下，损以上益损益午位，黄道为黄道中，限度又求月星髙度所得后数改用纬南为益纬，北为损，损益次数为月星髙正。
又如本篇第四章求泛向，其所得弧，午后者即为泛，向午前者，与全周相减，余为泛向；又求次向朔后者，以黄道髙度交分中前，减泛向中，后从半周加泛，向望后者，以黄道髙度交分中，后加泛向中，前从半周损泛，向各为次向，唯求定向者全用正文，虽有南北纬度不从，变差损益，凡午中在黄道天中南者，皆从正文，午中两黄道在天中，北者皆从变差。
晓庵新法卷五
钦定四库全书
晓庵新法卷六
吴江王锡阐撰
日食
南北较差
日南北差，与月南北差同向相消，异向相从，曰：南北较差。
月星纬，加黄道中限髙不及象限者，即为视差，同背过象限者，以月星纬正，因月星距中黄道较，得数大于中限髙较为视差异，向小于中限髙较为视差，同向。
东西较差
月东西差损益月离黄道为先数
月离中前为益，中后为损，凡以月星东西差，为损益者，皆从月星中，前中后为定。
日东西差损益月离行定为次数
日躔中前为益，中后为损，凡以日东西差损益者，皆从日躔，中前，中后为定。
两数相消曰东西较差
食甚定时
置定朔，定刻分东西较差，如月离日定行分，而一得时，差前泛分。
中前为损差中后为益差下皆同
损益定刻分为食甚前泛时
欲求真刻分以气差反损益之下皆同
置前泛时
先以真刻分，求日月经纬诸数次，以定刻分求髙度视差诸数篇内俱仿此。
凡经纬髙度视差诸数各就本时求之篇内皆同
覆求时差定泛分
与求前泛分同法下仿此
损益定朔定刻分为食甚后泛时
置后泛时，覆求时差，后泛分与次泛分相减，余自因为实前，次两泛分相减，余为法而一，加减后泛分。
次泛分多于前，泛分者为加前，泛分多于次泛分者为减。
为时差定分损益定朔为食甚定时
损益定朔，真刻分，得食甚定时，真刻分以求经纬诸数，损益定朔，定刻分，得食甚定时，定刻分，以求髙度视差诸数。
凡以大小余命日时者皆定刻分
如欲密求者再，以时差后，泛分损益，定朔依前法，复求时差，与后泛分相减，余自因为实，次后两泛分相减，余为法而一，得数视后，泛分多者，加次泛分多者，减加减末所得，时差为定分，更欲密者，推此法累求之。
日食分秒
食甚定时南北较差损益月纬
视差异背者皆为益，视差同背者，南纬益北纬，损如不及，损即反损之，余为南纬，若黄道中，限在天中，北者反是，后皆仿此。
曰定纬南曰阳厯北曰隂厯
食甚定时日月两晨昏径分
凡日月晨昏，径及闇虚，月星径分，各就本时求之，篇内皆同。
相从损半曰日食用数内损定纬为日食限
不及损者不食
如本时晨昏日径而一得日食分秒
初亏复明
食甚定时用数，正与定纬正为勾，求股为正，得日食，行分损益交定。
初亏损复明益
初亏复入交各求纬度损益南北较差
损益与日食分秒法同
为定纬，其正，仍与用数正为勾，求股为正，得初亏复明行分，如月离日定行而一为亏，复泛用刻分，损益食甚定时。
初亏损复明益
为亏复前泛时
以上诸数俱从食甚定时
置亏复前泛时黄道距日度
以下诸数各从本时，如初亏前泛时，即从初亏前泛，时诸数复明前泛时，即从复明前泛，时诸数余仿此。
以东西较差损益之
初亏中前损中后益复明中前益中后损
初亏在朔后，复明在朔前者，以黄道距日度东西，较差初亏，有日躔中，前月离中后者复明，有月离中，前日躔中后者，皆以东西较差，益月离黄道距日度。
为日月次距如泛用分而一曰时差法
亏复前泛，时南北较差损益，月纬为定纬，其正为勾用数，正为。
此用数，即以前泛时日月，两晨昏径分，相从损半，得数后皆仿此。
勾求股为正，得前，泛时亏复行分与次距相减，余为行差，如时差法而一，为行差刻分。
次距强于亏，复行分者，初亏为益差，复明为损差，亏复行分强于次，距者初亏为损差，复为益差，后皆仿此。
损益前泛时为亏复次泛时
以亏复次，泛时覆求，次距及亏复行分两数相较，无余分者，即以次泛时，为定时，若未齐者复求行，差刻分求时，差法之术，与前泛时同，但以亏复次，泛时与食甚定时相较，为泛用刻分，后皆仿此。
损益次泛分覆求之，至亏复行分及次距，齐分而止，得初亏复明定时。
行差在一分以下者，置为实，如时差法而一，为刻分，损益泛时，即为定时。
初亏与复明，定时与食甚定时相减，为初亏复明，各定用分两，定用相从，为日食中积分。
既内
日食至十分者，曰：既以上为既内，以日晨昏径分损用数。
此晨昏径及用数皆从食甚定时金环仿此
为既内用，数依初亏法求之，得食既定，时依复明法求之，得生光定时，各以食甚定时相减，为食既，生光，两定用分两，定用相从，为既内中积，与日食中积相消，为既外刻分。
食既生光，经纬髙度视差及两晨昏径用数，皆各从其泛时，定时真定刻分，求之金环，分环合环仿此。
金环
日食限大于月径者，食有金环，以月径损用数为金环，用数如日径而一，得金环周广分秒。
此日月两径即食甚定时晨昏径分
依初亏法，得合环定时，依复明法，得分环定时，其合环已前分，环以后，缺处为玦口。
合环分环两定，时与食甚定时相减，为合环分，环各定用分两，定用相从，为金环中积分。
日食方位
置七限日躔黄道度
初亏食既合环食甚分环生光复明为七限
与午位，黄道相减，为日躔距午度，次以午位及日躔，两黄道髙度较相，因为先数，正相因，为次数与距午较相减。
距午较，大于次数者，下所得弧，小于象限，距午较，小于次数者，下所得弧，大于象限。
若距午黄道过一象限者，不论其较，与次数大小，下所得弧，皆过一象限，月体光魄，泛向法亦同。
为后数，如先数而一，为较，其弧与半周，午前相从，午后相消，为泛向。
若午中从黄道在天中，北者，午前以所得弧损全，周为泛向午后，即以所得弧为泛向。
初亏以黄道髙度交分中，后损泛向中，前反减半周余，损泛向各为次向。
食既合环仿此
午中两黄道在天中，北者以黄道髙度交分中，后益泛向中，前从半周损泛，向各为次向。
复明以黄道髙度交分中，前益泛向中，后反减半周，余益泛向，各为次向。
生光分环仿此
午中两黄道在天中，北者以黄道髙度交分中，后益泛向中，前从半周益泛，向各为次向。
食甚定时中，前依初亏法中，后依复明法，各得次向，置六限定，纬正。
日食七限除食甚为六限
如三用数正而一
初亏复明，各从本时，日食用数食，既生光，各从本时，既内用数合，环分环各从本时，金环用数，是为三用数。
仍为正得差较分用以损益次向
初亏纬南益纬北损复明纬南损纬北益
食既合环同初亏分环生光同复明
为晦体定向
食既生光为明体定向合环分环为玦口定向
食甚定时以象限损益次向
中前纬南益纬北损中后纬南损纬北益
为晦体定向
置晦体定向损益半周
过半周者损不及半周者益
为明体定向
食既生光置明体定背损益半周为晦体定向
食甚定时日月，两晨昏半径，正各自因相减，如定纬正而一为先，数日，径大于月径者。
内言日月径皆食甚定时晨昏径分
先数加定纬，正为次，数日，径小于月径者，以先数损定，纬正。
不及损者反损之下所得晦界过一象限
为次数，置次数如日，径全而一为较，得晦界度分，用以损益晦体定，背为晦明定。
带食
日食在早晚者，以日出入时定，纬正为勾，日月次距正，为股。
日食在早从日出时日食在晚从日入时
勾股求为正，得日月定距以损本时，日食用数为带食限。
不及损者无带食
如日晨昏径而一，得带食分秒，食甚时在昼者曰带食，内分在夜者曰带食外分。
食在早者以初亏定时减日出时
不及减者无带食
余为不见食，刻分与日食，中积相消，为见食刻分食，在晚者以日入时减复明定时。
不及减者无带食
余为不见食刻分与日食中积相消为见食刻分
带食方位
置日出入时视在食甚前者，准初亏食甚后者准复明求得泛向及次向。
以带食定距准，日食用数，求得差较分损益次向损益，与求亏复方位法同。
为带食定向
月径变差
置光径准度，如日逺近中准而一曰光径准分，与日视径中准相减，曰日径较分，月视径中，准因之，如月晨昏径正，而一曰晨昏较分。
北极髙矢幂因晨昏较分，曰日径加差加日视径中，准以日晨昏径正，因之，如日视径中准，而一曰晨昏光，径准分。
月晨昏径正，因日晨昏径正，如晨昏光，径准分而一，为正，得里差变，径又曰：月晨昏定位。
凡求日食唯赤道之下，止用月晨昏径，其余各方皆当用月晨昏定径。
右以北极髙下求里差变，径亦约畧可得但四时有寒暑燥湿之异，九服有平原，山泽之分，以及云霞之类，皆能变易，月径当随地随时，测定用之，未可执一，以为成法，故不着于正文，而附见章末云：
月食
食甚定时
置定望月离黄道经度，与日躔行定度相减，余如月，黄道离日，定行分而一，为时差分损益定望真刻分交前，益交后损。
为食甚定时，真刻分，复以气差损益之，为食甚定时，定刻分。
凡求经纬及闇虚，月径诸数皆从真刻分，凡求髙度视差方位及命日，命时皆从定刻分，章内皆同。
月食分秒
食甚定时月径分
篇内日食凌犯，诸法皆用日月晨昏径，唯月食法止用月径分。
与闇虚相从，损半为月食，用数内损月距日定度，为月食限。
纬南为阳厯纬北为隂厯
不及损者不食
如月径而一为月食分秒
初亏复明
食甚定时，月食用数，及月纬两正各为幂相消，平方开之，为正，得月食，行分损益交定度。
初亏损复明益
为亏复入，交求纬度，其正为幂，以消用数幂，平方开之，为正，得初亏复明行分，如月黄道离日，定行而一为亏，复泛用刻分，损益食甚定时真刻分。
初亏损复明益
为亏复前泛时
以上诸数俱从食甚定时
置亏复前泛时月纬及用数两正
以下诸数各从本时求之
此用数，即以前泛时月径，闇虚相从，损半得数，后皆仿此。
各为幂相消平方开之为正得平距
亦名前泛时亏复行分
与月离黄道距日度相减，余为行差，如月黄道离日，定行分而一，为行差，刻分损益，前泛时。
平距大于黄道，距日度者，初亏损复明，益平距小于距日度者，初亏益复明损。
为亏复次泛时
以次泛时覆求行差刻分损益次泛时
此损益与前泛时同法
为初亏复明，定时真刻分，又以气差损益之，得初亏复明定，时定刻分。
初亏复明，定时与食甚定时相减，得初亏复明，各定用分两，定用相从，为月食中积刻分。
既内
月食至十分，曰：既以上为既内，以月径损月食用数，此月径及用数皆从，食甚定时。
余为既内用，数依初亏法，得食既定，时依复明法，得生光定时，各与食甚定时相减，为食既，生光定用分两，定用相从，为既内中，积刻分与月食，中积相减，为既外刻分。
月食更防
置夜定刻，五而一，为更率倍，更率十而一，为防率，置日入时，以防率递加之，得各更防刻分。
凡更防皆用算内，如日入时，加防率，二次即为一更，三防加防率，五次，即为二更，一防之类，余仿此。
月食五限刻分
初亏食既食甚生光复明为五限
在各更防刻分以上者即为所交更防
假如日入时七十五刻，即得夜刻五十以一十刻为更率，二刻为防率，置日入时，七十五刻，加更率一次得八十五刻，为二更一防，又加防率，一次得八十七刻，为二更二防，视五限刻分，在八十五刻，以上即交二更一防八十七刻以上即交二更二防，余仿此。
一更二防以内曰昏分五更三防以外曰晨分
通曰晨昏分又曰昏明分
月食方位
置五限，月离黄道与午位，黄道相减，为月离距午度，依日食法，得泛向。
初亏以黄道髙度交分中，前益泛向中，后反减半周，余益泛向复明，以黄道髙度交分中，后损泛向中，前反减半周余，损泛向各为次向。
若午中两黄道在天中，北者初亏依日食，复明法复明，依日食初亏法，各得泛向。
食既法同初亏生光法同复明
食甚先定望者，依初亏法，后定望者依复明法，各得次向置四限，月纬正。
月食五限去食甚为四限
如两用数正而一
初亏复明，各从本时月食用数，食既生光，各从本时，既内用数，是为两用数。
仍为正得差较分用以损益次向
其损益与日食相同
为晦体定向
食既生光为明体定向
食甚以象限损益次向
食甚定时在定望前者，纬南益纬北损，定望后者纬南损，纬北益。
为晦体定向
置晦体定向损益半周
与日食同法
为明体定向
食既生光置明体定向损益半周为晦体定向
食甚定时月闇虚，两半径正各自因相减，如月纬正而一为先，数用损，月纬正。
不及损者反损之下所得晦界过一象限
余如月，径全而一为较，得晦界度分损益晦体，定向为晦明界定向。
带食
月食在昏旦者以日出入时月纬较，因月离黄道距日较。
月食在初昏者从日入时在将旦者从日出时
仍为较得定距以损用数余为带食限
不及损者无带食
如月径而一，得带食分秒，食甚在夜者曰带食内分，食甚在画者曰带食外分。
食近初昏者以初亏定时减日入时
不及减者无带食
余为不见食，刻分与月食中积，相消为见食，刻分食近，平旦者以日出时损复明定时。
不及损者无带食
余为不见食刻分与月食中积相消为见食刻分
带食方位
置日出入时视在食甚前者，准初亏食既在食甚后者，准生光复明，求得泛向及次向。
以带食定距准，月食用数，求得差较分损益次向损益，与月食，亏复方位法同。
为带食定向
日出入时值月既内者不必求带食方位
太白食日
太白晨昏定径
太白逺近定度因日径较分，如月离逺近中准而一，为日，径加差加日视径中，准以日晨昏径正，因之，如日视径中准，而一曰晨昏光，径准分。
晨昏光径准分九服不同宜随地测定酌用之
依日月晨昏径法，求得太白晨昏径分，正因日视径中准，如晨昏光，径准分而一，为正，得太白晨昏定径，省曰：太白定径。
东西南北较差
以星躔准月离依日食法得太白东西南北较差
中食定时
置太白退定合时，东西较差，如太白，离日定行分，而一得时，差前泛分。
中前为益差中后为损差章内俱仿此
损益定合时得中食前泛时
日星经纬，诸数皆用真刻分髙度视差诸数及命日，命时皆用定刻分，后俱仿此。
置前泛时，覆求时，差次泛分损益，定合时为中食后，泛时置后，泛时覆求时，差次泛分，依日时法，得时差定分损益定合时，得中食定时。
食日浅深
中食定时南北较差损益星纬
以星纬准月纬即与日食同法后仿此
曰定纬
纬南为阳厯纬北为隂厯
中食定时，日晨昏径，太白定径相从，损半曰：食日用数内，损定纬为食中限。
不及损者不食
如晨昏日径而一为太白食日入中分秒
省曰食中分秒
其食中分秒多寡即为食日浅深
出入二限
中食定时用数，正与定纬正为勾，求股为正，得食，日行分损益，太白交定。
入日益出日损
为出入二限入交，各求纬度损益，南北较差为定，纬其正，仍与用数正为勾，求股为正，得太白入，日出日行分，如太白，离日定行而一，为出入泛用刻分，入日损，出日益损益，中食定时，为出入前泛时。
以上诸数俱从中食定时
置出入前泛时太白黄道距日度
以下诸数各从本时宜借日食法类推之
以东西较差损益之
入日中，前益中，后损出日反是，若入日在合后出，日在合前者，以黄道距日度反损，东西较差入日，或日在中后，星在中前出日，或日在中前，星在中，后皆以东西较差，益太白黄道距日度。
为日星次距如各泛用分而一曰时差法
太白入日，准初亏出日，准复明，依日食法，用行差，及行差刻分损益，前泛时为出入次泛时。
损益亦与日食法同
以出入次泛时覆求次距及出入行分
求出入行分与食日次泛时亏复行分同法
两数相较，无余分者，即以次泛时，为定时，若未齐者复求行，差刻分损益，次泛时递求之至，出入行分与次距，齐分而止，得太白入，日出日定时。
出入二限定时，与中食定时相减，为入日出日，各定用分两，定用相从，为太白食，日中积分。
日中黑子
食中限大于太白定径者，太白体全入日，为日中黒子置太白定径，如日晨昏径而一得黒子分秒。
置食日用数内，损太白定，径为黒子用数依太白入日法，得太白全，入日体定，时依太白出日法，得太白初出，日体定时。
防法置太白出，日入日时，两定径，各如其时差法而一，入日时，损出日时，益得全，入初出定时。
全出，初入二限定时，与中食定时相减，各为定用分；两定用相从，为内限中积，与太白食，日中积相，消为外限，刻分食中，限小于太白定，径者星体不全，入日不成黒子止求三，定限时。
入日中食出日是为三限
太白食日，不成黒子者日光，盛大人目难见，今姑具其理。
辰星以退定合时，依太白法，求晨昏定径，得数甚防，虽入日体，人目难见，故不着于篇，若欲求之，悉依太白食，日诸法。
太白食日方位
置五限日躔
入日全入中食初出出日是为五限
依日食法得泛向
太白入日准，复明太白出，日准初亏，各依日食法，得次向。
全入同入日法初出同出日法
中食中前依出日法中后依入日法各得次向
置四限定纬正
太白食日五限去中食为四限
如两用数正而一
太白入，日出日各从本时食，日用数全入初出，各从本时黒子用数为两用数。
仍为正得差较分用以损益次向
太白入日南，纬损北纬，益太白出，日南纬益北，纬损全入，同入日初出，同出日。
为出入定向中食定时以象限损益次向
与日食食甚定时相反
为中食定向
带食
太白食，日在早晚者，以太白定纬，准月定纬，依日食法，得带食分秒，亦为带食浅深，以中食准，食甚得带食内外分，以太白入日，准初亏出日，准复明，依日食法，得昼见食，夜不见食，各刻分。
带食方位
置日出入时中，食前者准太白入日中，食后者准太白出日，求泛向及次向。
以带食定距准食，日用数求，得差较分损益次向损益与出入定向法。
为带食定向
凌犯
主客
月星相犯者星为主月为客
经纬两星相犯者经星为主纬星为客
两纬星相犯者
或皆顺或皆逆
行迟者为主，行疾者为客，一顺一逆者，顺行者为主，逆行者为客。
次纬
月星南北差损益其黄道纬度
视差与午中两黄道南北异向者皆相益
午中两黄道在天中，南视差同向者南纬益北，纬损不及损者，反损南北差，余为南纬。
午中两黄道在天中，北视差同向者北纬益南，纬损不及损者，反损南北差，余为北纬。
求视差异同两向法见日食时节注中
为月星次纬
次距
置月星黄道经度损益其东西差
中前益中后损
为黄道次经
主客两曜
或月星两曜或两纬星或一经星一纬星
黄道次经相减得次距
定距
客星次纬较因次距较仍为较得泛距
章内凡称客星者月离同法
置客星次，纬正如泛距正，而一仍为正，得客星交黄道分。
省曰客星交分
泛距与主星次，纬两正相因，为先数两较，相因为次数，先数因客星交分，正为后数，次后二数，同名相从，异名相消。
两曜次纬皆南皆北曰同名一南一北曰异名
为较得定距
平距
泛距正因客星交分较为正得平距
定纬
置泛距较，如平距较，而一仍为较，得纬较分，纬较分与主星次，纬同名相消，异名相从，各为定纬两曜，次纬南北同者为同名，南北异者为异名，若主客两曜，次经相同，无次距者，但以两次纬同名相消，异名相从，即为定纬，亦为定距。
经星无东西南北差，即以其黄道经纬，准次经纬求定，距定纬。
置平距正，如定距正，而一仍为正，得两曜交分。
定行较分
主客两曜定行分，同名相消，异名相从，各为定行较分，主客两曜皆顺，皆逆为同名，一顺一逆为异名。
时差法
置凌犯之日
凡凌犯皆用夜刻，唯月，岁，太白三曜相犯，兼用昼刻。
每间一时求其平距
前后两时平距相减
假如子正平距即与丑正平距相减余仿此
若客星次经，前时少于主星后时，多于主星，或前时多于主星后时，少于主星者，皆以两平距相从。
为平距较分如时法而一
捷法以十二因之
得时差法各以其时命之
假如亥正至子正者，曰亥正，时差法子正，至丑正者曰：子正时差法，余仿此。
定合
主客两曜，黄道经度相减，余如定行较分而一，为加，减前泛差。
客星黄道经度少于主星者，顺行为加差，逆行为减差，下仿此。
客星黄道经度，多于主星者，顺行为减差，逆行为加差，下仿此。
加减用时为泛合时
置泛合时覆，求加减后泛差，自因如前，泛差而一，为加减较分。
加减后泛差，与前泛差加减同者为益，较异者为损较。
用以损益其加减后泛差为加减定差
置泛合时，以加减定差加减之，为两曜，黄道定合时。
隂阳厯
主客两曜，次纬异名者，客星南，为阳厯客星北为隂厯次纬南北异名者，不论纬较分大小皆同法。
次纬同名纬较分，大于主星，次纬者，南为阳厯北为隂厯次纬同名，纬较分小于主星，次纬者南为隂厯北为阳厯。
顺逆厯
黄道定合时，客星顺行者，其东西差大于主星为顺厯小于主星为逆，厯客星逆行者，其东西差小，于主星为顺厯大于主星为逆厯。
既有定合顺逆厯即可推正合
有无定合，而见正合者，客星次，经先少于主星，后多于主星为顺厯先多于主星，后少于主，星为逆厯。
正合前，客星次经，小于主星者，为顺厯大于主星者为逆厯正合后客星次经大于主星者为顺厯小于主星者为逆厯。
有无正合，而见凌犯者，客星次经小于主，星初限为顺厯终限为逆，厯客星次经多于主，星初限为逆，厯终限为顺厯。
晨昏径分
依日月晨昏径法得五纬星晨昏径分
内太白晨昏径巳见太白食日章中
经星无数，大小絶异其径分，不可胜纪，各以所测径分准七政晨昏径用之。
正合
置黄道定合时两曜平距
求各曜经纬，诸数皆用真刻分求髙度视差诸数及命日，命时皆用定刻分，后俱仿此。
求次经，次纬泛距平，距定距定纬，凡从视差出者皆随髙度视差用定刻分，篇内尽同。
如时差法而一为时差前泛分
顺厯中前为损差，中后为益差逆，厯中前为益差中，后为损差。
定合时平距大于平距较者，内减平距较，余为实益差，进损差退，进退一时，申其时差法，实如法而一，为时差，奇分加时法为时差，前泛分。
若余实又多于次，时平距较者，于内递减平，距较每减一次，进退一时，申其时差法，置减余为实，如法而一，为时差，奇分以时法，因递减次数，加奇分得时，差前泛分以后，凡如时差法而一者，皆仿此类推之。
损益定合时为正合前泛时
置前泛时覆求时差次泛分
顺厯客星黄道次经，小于主星者为益差，大于主星者为损差，逆厯客星黄道，次经大于主星者为益差，小于主星者为损差，下仿此。
损益前泛时为正合后泛时
置后泛时，覆求时差，后泛分自因，如次泛分而一，为时差定，较与后泛分相加减。
前次两泛分损益同者相加异者相减
为时差定分损益后泛时得正合定时
两曜迟疾相近，定合时平距大于定行较分者，进退一日，依法求之，重得正合定时。
如是屡求之至无正合之日而止
为比日凌犯
巳上凡言凌犯者皆与掩食相通
掩食浅深
主客两曜，晨昏径相从，损半为掩食，用数内损定，纬为掩食。
不及损者有凌犯无掩食
如主星晨昏径而一为掩食分秒
其分秒多寡即为掩食浅深
诸数皆从正合定时下一节同
凌犯逺近
置日度一度为法
若诸数本，用爻策者，亦以日度一度，通为爻策为法。
加掩食用，数为凌犯，用数视定纬在凌犯用数以下者定，纬在凌犯用数以上者无凌犯。
内损掩食用数余如法而一得两曜相距寸分
足法数为尺十分法之一为寸十分寸之一为分
其相距寸分多寡即为凌犯逺近
客星髙定度大于主星曰凌小于主星曰犯
以通差损月星髙度即为髙定度
凌犯定名皆以初限定时为准
掩食初终二限
正合定时，掩食用数，正与定纬正为勾，求股仍为正，得掩食行分，如时差法而一，为初终二限，泛用日刻分。
掩食行分大于平距较者依时差之术求之
防法进退两时者，间一时求其平距相消曰：平距总较为减法，进退三时，四时而上，至若干日时者，皆依此类推之。
凡进退时日，皆以益差为进，损差为退，此独以初限为退，终限为进。
损益正合定时得初终二限前泛时
损为初限益为终限
以上诸数皆从正合定时
置初终前泛时掩食用数正
以下诸数各从本时宜借日食太白食日类推之
与定纬正为勾，求股仍为正，得初终二限，各行分与平距相较，为行差，如时差法而一，得行差日刻分，初限行分大于平距者，为损差小，于平距者，为益差，终限行分大于平距者，为益差小，于平距者，为损差，后皆仿此。
损益前泛时为初终次泛时
置次泛时覆求平，距及初终二限，行分两数相齐，无余分者，即为初终，定时，若未齐者再，求行差刻分损益，次泛时递求之，至两数，齐分而止，得掩食初终，二限定时，防法行差不及十分刻之，一者即以损益其泛时得定时。
初，终二限定时，各与正合，定时相减，为定用分；两定用相从，得掩食中，积日刻分。
凌犯初终二限
置凌犯诸数依掩食初限，法得凌犯，初限定时，依掩食终限，法得凌犯，终限定时。
凌犯初终二限，定时与正合定，时相消为初，终二限，各定用分两，定用相从，得凌犯中，积日刻分。
掩食凌犯方位
顺厯主星准日躔，客星准月，离依日食法，得泛向及次向逆厯主星准日躔，客星准太白依太白食日法，得泛向及次向。
正合先定合者，依初限法，后定合者，依终限法，各得次向四限两曜交分。
凌犯初终二限掩食初终二限为四限
各与象限为较得差，较分损益次向为初终，定向经顺厯纬阳厯初限益终，限损纬隂厯初限损终限，益经逆厯纬阳厯初限损终限，益纬隂厯初限益终限损。
正合以象限损益次向为掩食凌犯定向
其损益视正合定，时先定合者，依初限法，后定合者，依终限法。
月星相犯视终，初二限定向不及半周者，益半周过半周者，内损半周，初限为星，入月定向，终限为星，出月定向。
转时变差
用时次经与本时前后次经各相较
如用时在子，初以其次经前与亥正，次经相减，后与子正，次经相减，余仿此。
大小同名者
两次经或皆大于用时次经或皆小于用时次经
即为转时每间一刻求其平距至损益之交
渐増复减渐减复増之际
即为转刻
置转刻与前后时相较为法
如子初二刻，与前时亥正相较，得六刻，又六分刻之一为法，与后时子正相较，得二刻，又六分刻之一为法，余仿此。
转刻平距，与前后时平距相较，为转时较如法而一，各为转时变差。
用时在转时者以转时变差代时差法用之
用时在转刻前者，用转刻前变差在转刻后者，用转刻后变差。
重合
正合后不及终限行差复大于先
掩食凌犯，行分大于平距而后刻分行差，复大于先，刻分行差。
及合前合后主客次经大小同名者
客星次经，合前大于主星合，后亦大合前小于主，星合后亦小，是为同名。
皆有重合
行差复大者以先得行差半之为较法
以泛用加正合时求得行差为先得行差
前后次经，大小同名者，置平距如时差法而一，与泛用相从，半之为较法，较法损泛用加，正合定时，为转际前，泛时四分较法之，一曰节率，进退转际，前泛时为先后二节，各求其行差，又求前泛时行差减之。
若先节在正合前，其行差，与前泛时行差相加，后节次经，与前泛时异名者，两行差亦相加。
为行差，较两较相从为法相，消因节率为实，实如法而一，为损益差。
先节行差小，于后节为损差，大于后节，为益差，若两行差相加，为较者反是，一加一减者，先节加为损差，后节加为益差。
损益前泛时为转际次泛时
四分节率之一为次，泛时节率，进退次泛时，为前后二节，依前泛时法，得损益差，自因如前，泛时损益差而一，与次泛时损益，差相加减。
两差损益同名为加异名为减
为损益定差损益次泛时为转际定时
以掩食转际，定时两曜，定距减用数，余为转际食限，如用数而一，为掩食，浅深分秒。
置凌犯转际定时，两曜定距，如法数而一，得凌犯逺近寸分。
置转际定时，内减正合定，时为转前定，用刻分，以加转际，定时得重，合前泛时，依正合法。
顺厯改逆逆厯改顺下仿此
得重合定时仍与转际定时相减得转后定用
依正合，后终限法，得重合，后终限定时，内减重合定时得终，限定用刻分，初终二限，定时相减，得掩食凌犯，中积刻分。
有犯无合
无正合时，而两曜定距小于用数者，为有犯无合，用时后行差，渐多者，其用时在转际，前渐少者，其用时在转际后。
以用时行差刻分损益用时
转际前损转际后益
为初限或终限前泛时
损为初限益为终限
依法求之得定时
为先得定时
置先得定时掩食凌犯行分
或初限定时或终限定时
如时差法而一，为泛用加减，先得定时，求行差刻分损半为较法，较法减泛用余，以损益先得定时。
终限以损初限以益
为转际前泛时，依前节法，得转际定时，与先得初终，定时相减，为初终定用。
依前节法得掩食浅深分秒凌犯逺近寸分
置转际定时损益先得定用
先得初限者，此益转际为终限，先得终限者，此损转际为初限。
为初限或终限前泛时复依前法求之
顺厯改逆逆厯改顺
得定时
为后得定时
与转际，定时相减，为后得初终，定用先后两定，用相从为掩食，凌犯中积刻分。
升降
掩食凌犯，在升降之际者，以月星赤道升降，度与日躔赤道升降度相减，为升降较。
置升降较如赤道，离日日周而一为升降，先刻分损益，日出入时为月星，升降前泛时。
月星升降赤道过于日躔者益，小于日躔者，损下仿此。
置前泛时，真刻分，覆求升降，次刻分损益，日出入时为后，泛时复求其真刻分，求升降后刻分，次后两刻分之较，自因如次刻分而一，加减后刻分。
次刻分大于先刻分者加小于先刻分者减
为进退定分进退日出入时得月星升降定时
凡掩食凌犯，皆从先降，后升一曜求升降，时唯月星相掩，从月离求升降时。
以掩食升降，定时两曜，定距损用数，余为升降，时掩食限。
不及损者升降时无掩食
如用数而一得升降时掩食分秒
置凌犯升降定时，两曜定距，如法数而一，得凌犯相距寸分。
定距大于凌犯用数者升降时无凌犯
升降定时，与初终二限，定时相减，为掩食凌犯，内外刻分。
升定时，与终限定，时相减降，定时与初限定时相减，各得掩食凌犯，当见刻分，即为掩食凌犯，外分以减，掩食凌犯，中积得不见刻分，即为掩食凌犯，内分。
置升降定时，依法求得定向，即为升降，时掩食凌犯，方位。
昏旦隠见
掩食凌犯在早晚者以昏明中界为隠见时
诸星大小不齐，隠见先后亦不等，不胜悉辨，今但以昏明中界为中数。
月岁太白不在此限
以隠见时，准升降定时，依前节诸法，得隠见时掩食浅深，凌犯逺近及方位内外刻分。
交会辰次
赤道宿度
置三辰交会诸限赤道经度
日月星曰三辰
日月食皆曰交会，今以太白入日及凌犯掩食附之，日月食，食甚初亏复明，食既，生光合环，分环七限，太白食，日食中入，日出日全入初出五限，掩食凌犯，各正合初终，转际重合五限。
以近少赤道宿积损之得各曜，躔离赤道宿次度分。
黄道宿次
置三辰，交会诸限，黄道经度，以近少黄道宿积减之，得各曜躔离黄道宿次度分。
又置各曜赤道上黄道积度，以赤道上黄道宿积，近少者损之，得各曜躔离赤道上黄道宿次度分。
辰次
各曜躔离宿次，所在宫舍，即为躔离辰次，若一宿两辰者，视躔离宿次度分，在宫界以下为前，辰以上为次辰。
晓庵新法卷六