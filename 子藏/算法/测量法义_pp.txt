钦定四库全书    子部六
测量法义      天文算法类一【推之属】
测量异同      天文算法类一【推步之属】
勾股义       天文算法类一【推歩之属】提要
【臣】等谨案：测量法义一卷，测量异同一卷，勾股义一卷，明徐光启撰首卷演利玛窦所译，以明勾股测量之义，首造器，器即周髀，所谓矩也，次论景，景有倒，正即周髀，所谓仰矩覆矩，卧矩也，次设问，十五题以明，测望髙深广逺之法即周髀，所谓知髙知逺知深也次卷取古法，九章勾股，测量与新法相较，证其异同，所以明古之测量法虽具，而义则隠也然测量仅勾股之一端，故于三卷则专言勾股之义焉，序引周髀者，所以明立法之所自来，而西术之本，于此者亦隠然可见其言李冶，广勾股法为测圆海镜，已不知作书之意，又谓欲説其义而未遑，则是未解立天元一法，而谬为是饰，説也古立天元一法，即西洋借根方法，是时西人之来，亦有年矣，而于冶之书，犹不得其解，可以断借方法，必出于其后也，三卷之次第大畧如此而其意则皆以明几何？原本之用，葢古法鲜有言其义者即有之，皆随题讲解，欧逻巴之学，其先有欧，几里得者，按三角方圆，推明各类之理，作书十三卷，名曰几何，原本【按后利玛窦之师，丁氏续为二卷，共十五卷，】自是之后，凡学算者，必先熟习其书如释，某法之义，遇有与几何？原本相同者第，注曰：见几何？原本某卷某节，不复更举其言，惟几何原本所不能及者，始解之，此西学之条约也，光启既与利玛窦译得几何？原本前六卷，并欲用是书者，依其条约，故作此以设例焉，其测量法义，序云法而系之义也自嵗丁未始也，曷待乎于时，几何原本之六卷，始卒业矣。至是而传其义也，可以知著书之意矣，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
题测量法义
西泰子之译，测量诸法也，十年矣法而系之义也自嵗丁未始也，曷待乎于时，几何原本之六卷，始卒业矣。至是而后能传其义也是法也，与周髀九章之句股测望，异乎不异也，不异何贵焉？亦贵其义也，刘徽，沈存中之流，皆尝言测望矣，能説一表不能説重表也言大小句股，能相求者，以小股大句，小句大股两容积等不言，何以必等？能相求也，犹之乎？丁未，以前之西泰子也，曷故乎无以为之借也，无以为之借，岂惟诸君子不能言之，即首商髙亦不得而言之也，周髀不言，借乎非借也，借之中又有借焉，不尽説几何原本不止也，原本之能为用，如是乎未尽，也是鼷之于河，而蠡之于海也，曷取是焉？先之数易见也。小数易解也，广其术而以之治水，治田之为利，钜为务急也，故先之嗣，而有述者焉，作者，焉用之乎？百千万端，夫犹是饮于河，而勺于海也未尽也，是原本之为义也。
钦定四库全书
测量法义
明 徐光启 撰
最目
先造器
次论景
本题十五首
附三数算法
造器
测量者，以测望知山岳楼台之髙并谷之深，土田道里之逺近也其法先造一测望之器，名曰矩度，造矩度法，用坚木版，或铜版作，甲乙丙丁直角方形以甲。
角为矩极作甲丙对角线次
依乙丙丙丁两边各作相近
两平行线次以乙丙丙丁两
边各任若干平分之从甲向
各分各作虚直线，而两边之各外两平行线间，则作实线如上图，即外两线间为宗，矩极之十二平分度也，其各内两平行线，间则于三六九度，亦作实线，以便别识，若以十二度，更细分之，或每度分三分五分六分十二视矩，大小作分，分愈细，即法愈详密矣，次于甲乙边上作两耳相等耳，各有通光，窍通光者，或取日光相射，或取目光透照也，或植两小表代耳，亦可其耳，窍表末，须与甲乙平行末从甲，置一线线，末垂一权，其线稍长于甲，丙对角线，用时任其垂下，审定度分，【既设表度十二，下方悉依此论 ，若有成器，欲验已如式，否亦同上法， 其用法如下，方诸题】。
论景
法中俱用直景，倒景布算，故先正解二景之义，次解其转，合于矩度，以资后论。
直景者，直立之表及山岳楼台树木，诸景之在平地者也，若于向日墙上，横立一表，表景在墙则为倒景。
如上图作甲乙丙丁直角方形
于乙丙丁丙各从丙任引长之
令丁丙为地平面或为地平平
行面其乙丙亦向日作面与地
平面为直角即甲丁为丁丙平
面上直立之表，而甲乙为乙丙，平面上横立之表也，次以甲为心，丙为界，作戊巳丙圜次引甲乙甲丁线各至圜界，夫地球比日，天既止一【，说见天地仪解，】即甲为地心，丁丙面在地，心之下而戊巳丙圜为随地平，上日轮之天顶圜矣，即戊乙亦可当地平线而巳丁线为正过，顶圜矣，则丁丙面离，地平线者，甲丁表之度，而乙丙面离过，顶圜线者，甲乙表之度也，故日轮在庚，其光必过，地心甲截丁，丙面于辛而遇乙，丙之，引长面于壬，则甲丁表在丁，丙面上之丁，辛景为直，景而甲乙表在乙丙，面上之，乙壬，景为倒景，若日轮在癸则丁丑为直景，而乙子为倒景，若日轮在寅则丁丙为直景，而乙丙为倒景是甲，乙、丙，丁直角方形之内，随日所至，其直景恒在丁，丙边倒景，恒在乙丙边也。
凡测量十二景得一即可推算
但须备晓二景之理何者有直
景过丁丙边之外有倒景过乙
丙邉之外如上图者则直景过
丁丙邉如丁丑当用倒景代之
倒景过，乙丙，边如乙壬，当用直景代之也，若日光至，丙即直倒景等可任意用之，因两景各与本表等，故欲知目前日景，所至在丙耶？在丁丙，乙丙之内耶？又有一法，如日轮离地平四十五度，即景当在丙，日在四十五度以上，即景在丁丙之内，日在四十五度以下，即景在乙丙之内。
论曰：戊甲巳巳甲乙乙甲丁丁，甲戊既四，皆直角即等而对直角之，各圜界亦等【三卷廿六】是每分为四分，圜之一也，而戊巳亦四分圜之一也，又甲丙对角线分，乙甲丁角为两平，分【一卷，三十四注】即丁，甲丙丙甲乙两角等戊甲寅，寅甲巳两交角，亦等【一卷十五】而戊寅，寅巳两圜界，亦等夫戊巳圜界既九十度，即戊寅，必四十五度，则日在寅，景必在丙，日在寅之下，倒景必在，乙丙之内，日在寅之上，直景必在丁，丙之内【，凡云：某卷某题者，皆引几何，原本为证，下同，】。
今从上论解二景之转，合于矩度者，如日轮髙四十五度，而其光过甲乙即矩度上权线在丙，日在四十。
五度以上即权线在乙丙邉
之内日在四十五度以下即
权线在丁丙邉之内故矩度
上之乙丙邉为直景而丁丙
为倒景
论曰：前圜之甲，戊巳，分圜形既四分之一，试两平分之于庚，即日在庚为四十五度，在辛为四十五度，以上在壬为四十五度以下设于辛，庚壬各出，日光下射，为辛甲乙庚甲乙壬甲乙三景线，同过甲心，而以矩度承之，其甲为地心而甲乙邉与日景相直，次以巳甲线引长之至地，心下为丙，而甲丙为矩度之权，线夫戊庚庚巳圜界既等，即戊甲庚庚，甲巳，两角亦等【三卷廿七】，戊甲巳既直，角即戊甲庚庚甲巳皆半直，角【一卷十五】而矩度上之，乙甲，丙角，在庚甲乙景线及甲，丙权线内者，亦半直角，凡直角方形之对角线，必分两直，角为两平分，即甲丙为依庚甲乙景线之甲，乙；丙，丁直角方形之对，角线【一卷，三十四注】则日在庚为四十五度，权线必在丙，又巳甲辛角小于巳，甲庚半直，角即辛甲乙景线及甲，丙权线内之，乙甲，癸交角，亦小于半直，角【一卷十五】凡直角方形之对角线，必分两直，角为两平，分【一卷，三十四注】，则于依辛甲乙景线之甲，乙；丙，丁直角方形上，若作一甲，丙对角线，其权线必不至丙必在，乙丙之内，而分乙丙，边于癸，是日在四十五度之。
上其权线必在乙丙邉之内
也又巳甲壬角大于巳甲庚半
直角即壬甲乙景线及甲丙权
线内之乙甲癸交角亦大于半
直角【一卷十五】凡直角方形之对角
线必分两直，角为两平，分【一卷，三十四注】，则于依壬甲乙景线之甲，乙；丙，丁直角方形上，若作一甲，丙对角线，其权线必过，丙必在丁，丙之内而分丁，丙邉于癸，是日在四十五度之下，其权线必在丁丙，邉之内也，故矩度之内，其傍通光耳之分度边，为直景而对，通光耳之分度，边为倒景。
本题十五首
第一题
日轮髙四十五度，直景倒景，皆与表等，在四十五度以上，则直景小于表而倒景，大于表，在四十五度以下则直景，大于表而倒景，小于表。
依矩度即可明，此题之义，葢上已论日轮在四十五度，权线必在丙，即显乙丙，直景丁丙倒景，皆与甲乙甲丁两表等，何者？直角方形之各边俱等故也。若日在四十五度以上权线，必在乙丙，分度边上，而倒景当在丁，丙之，引出，边上是直景，小于倒景而倒景，大于甲丁，表若日在四十五度以下权线必在丁，丙分。
度边上而直景当在，乙丙之，引出，邉上是倒景，小于直景而直景，大于甲乙表。
第二题
表随日所至皆为直景与倒景连比例之中率
先设日轮在四十五度，而权线在丙，题言甲乙或甲丁表皆为乙丙，直景与丁。
丙倒景连比例之中率
论曰：甲乙丙丁直角方形之四边既等，即乙丙直，景与甲乙或甲丁表之比例，若表与丁丙倒景，何者？三线等即为两相，同之比例故。
次设日轮在四十五度以上权线
在乙丙直景边内分乙丙于戊而
倒景在丁，丙之，引出边上，遇权线于已，题言甲乙或甲丁表为乙戊，直景与丁巳倒景，连比例之中率论曰：乙与丁两直角等，而乙甲戊与已相对之两，内角亦等【一卷廿八，】即甲乙戊巳丁甲为等角，形【六卷，四】则乙戊，直景与甲乙或甲丁表之比例，若表与丁巳，倒景是甲乙或甲丁表为两景之中，率【六卷八之系】。
后设日轮在四十五度以下权线
在丁丙倒景边内分丁丙于戊而
直景在乙，丙之，引出边上，与权线遇于已，题言甲乙或甲丁表为丁戊，倒景与乙巳直景，连比例之中率论曰：丁与乙两直角等，而丁甲戊与巳，甲戊，丁与乙，甲巳，各相对之两，内角各等【一卷廿八，】即甲丁戊甲乙巳为等角，形【六卷，四】则丁戊，倒景与甲乙或甲丁表之比例，若表与乙巳直，景是甲乙或甲丁表为两景之中，率【六卷八之系】。
注曰：直景表倒景三线，既为连比例，即直景倒，景两线矩，内直角形与表上直角方形等【六卷十七】，故表度十二，则其羃为一百四十四，若以为实，以所设景数为法除之，即得所求景数，假如权线，所至在倒景之三度，即以三为法，除其实一百四十四得四十八度为直景，又如权线，所至在所，设景之五度三分度之二，即所求景为二十五度，十七分度之七，何者？以五度三分度之二为法，除其实一百四十四，即得二十五度十七分度之七，是二景互变相代，法【畸分除法，见后附】。
第三题
物之髙立于地平以直角，其景与物之比例，若直景与表，亦若表与倒景。
解曰：物之髙以直角立于地平，如巳，庚其景在地平，上为庚辛题言直，景与表之比例，若庚辛与巳，庚又言：表与倒景之比例，若庚辛与巳，庚【，凡言地平者，皆依直线取平，若不平者，烦先准平，然后测量，后仿此】。
先论权线，在丙者曰权线，恒与物之髙为平行线，何者两线？下至庚辛，皆为直角，故【一卷廿八，】即辛甲，丙角与巳，角等【一卷廿九】而乙与。
庚两直角，又等则甲乙丙巳，庚辛为等角，形【一卷，廿二】是乙丙，直景与甲乙表之比例，若庚辛景与巳庚髙【六卷四】。
二论曰：若权线在乙丙，直景边内而分，乙丙于戊，依前论显乙，甲戊，角与巳角等【一卷廿九】乙角与庚角等则甲乙戊巳庚辛为等角，形【一卷，三十二】是乙戊，直景与甲乙表之比例，若庚辛景与巳庚髙【六卷四】。
三论第一图之，倒景曰：权线在丙，其巳角丁丙甲角各与乙甲，丙角等【一卷廿九】即自相等，丁角与庚角，又等，则甲丁丙与巳，庚辛亦等角形【一卷，三十二】是甲丁表与丁丙倒景之比例，若庚辛景与巳庚髙【六卷四】。
后论曰：若权线在丁，丙倒景边内而分丁丙于戊，依前论显乙，甲戊，角与巳角等【一卷廿九】即丁戊甲，角与巳角，亦等【一卷廿八，】丁角与庚角，又等则丁戊，甲巳，庚辛为等角，形【一卷，三十二】是甲丁表与丁戊倒景之比例，若庚辛景与巳庚髙【六卷四】，注曰：前既论【本篇第一题，】日轮在四十五度，直景倒景，皆与表等，在四十五度以上直景小于表，在四十五度以下表大于倒景，即显日轮在四十五度，各物在地平之，景与其物之髙等在四十五度以上，即景小于。
物在四十五度以下，即景大于物，如上三图可见，第四题。
冇物之景测物之髙
法曰如前，图以矩度，向日甲耳在前，取日光透耳，两窍以权线，与矩度平直相切，任其垂下，细审所值，何度何分？若在十二度之中对角线上，则景与物必正相等，【本篇三题注】，故量其景长，即得其物髙若权线在直，景边即景，小于物，【本篇三题注】则直，景与表之比例，若物之景与其髙用三数法，以直景上所值度分为第一，数以全表度十二，为第二数，以物景之度，为第三数算之，即所得数，为其物髙【三数算法，见后附】。
注曰：欲测巳，庚之髙以矩度承日，审权线如在，直景乙戊得八度，正庚辛景三十步，即以表度十二，庚辛三十步相乗得三百六十为实，以乙戊八度为法除之，得四十五即巳，庚之髙四十五步。
若权线在倒景邉，即景大于物，【本篇三题注】，则表与倒景之比例，若物之景与其髙用三数法，以表为第一，数以倒景上，所值度分。
为第二数，以物景之度，为第三数算之，即所得数，为其物髙。
注曰：欲测巳，庚之髙以矩承日，审权线如在，倒景于戊，得七度五分度之一，庚辛景六十步，即以丁戊七度五分度之一，庚辛六十步相乗得二千一百六十为实，以表度六十分为法除之，得三十六即巳，庚之髙三十六度，【因权值有畸，分五分度之一，故以分母五通七度，通作三十五分，以分子一，从之，为三十六分，其表度十二，亦通作六十分，说见算家六分法】。
第五题
有物之髙测物之景
法曰如前，图以矩度承日，审值度分，若权线在丙，则景与物等，【本篇三题注】。
若权线在直，景边即物，大于景【，夲篇三题注】即直，景与表之比例，若景与物反之，则表与直景，若物之髙与其景【五卷四之系，】用三数法，以表为第一，数直景度分为第二，数物髙度为第三数算之，即所得数为景度。
若权线在倒景边，即物小于景，【本篇三题注】，则表与倒景之比例，若景与物反之，则倒景与表，若物之髙与其景【五卷，四】用三数法，以倒景度分为第一，数表为第一，数物髙度。
为第三数算之即所得数为景度
第六题
以目测髙
法曰：欲于辛目测巳，庚之髙先用一有度分之，表与地平为直角，以审目至足之髙次以矩度向物，顶甲耳在前，目乙后，而乙辛为目，至足之髙以权线与矩度平直相切，任其垂下，目切于乙不动，而以甲角稍移就物顶，令目光穿两耳窍，至物顶作一直线【，如不能以目透，通光耳中，只取两耳，角或两小表相对，亦可】细，审权线，值何度分，依前题论直，景与表之比例，表与倒景之比，例皆若庚辛，或等庚辛之乙壬，【若自乙至壬作直线，即与庚辛平行相等见一卷，三十四】与巳壬【壬庚与乙辛等见一卷三十八】观上论，【本篇三题】及本图自明，葢三图之，甲乙丙甲乙戊甲丁戊各与其巳壬乙为等角，形则量辛庚之度而作直，景与表之比例，或作表，与倒景之比，例皆若辛，庚与三数法，所求得之，他数即。
得巳壬之高次，加目至足，乙辛之高，即得巳庚之高注曰：如欲测巳，庚高权线在直，景即以直景乙戊为第一，数表为第二数，庚辛为第三数，若在倒景，即以表为第一，数以丁戊倒景为第二数，庚辛为第三数，各算定，各加自目至足，乙辛数即得。
若权线不在丙，而有平地，可前可却，即任意前却，至权线，值丙而止，即不必推算可知其高。
若辛不欲至庚，或不能【，或为山水林木，屋舍所隔，或地非平，面】则用两直，景较算，其法依前用矩度向物，顶审权线，在直景否，如在倒景，即以所值度分，变作直景，【本篇二题注】，次从辛依地平直线，或前或却，任意逺近至癸仍用矩度向物，顶审权线，在直景否，如在倒景，亦以所值度分，变作直景，【本篇二题注】，次以两直，景度分相减之，较为第一，数以表为第二数，以辛癸大小两相距之，较为第三数，依法算之，即得巳壬之高，加自目至足，乙癸，即得巳庚之高，何者？两景较与其表之比例，若两相距之，较与物之高，故下论详之。
论曰：以两直景之小，乙戊，线减其大，乙戊，线存子戊线为景较，以两相距之，小庚辛线减其大庚癸线存，癸辛线为距，较则子戊较线与甲乙表之比例若癸。
辛较线与巳壬线，何者？依上论【，本篇三题，】大乙戊，直景与甲乙表之比例，若乙壬或等乙壬之庚癸，大相距之逺与巳壬之髙更之即大，乙戊，直景与大相距癸，庚之比例，若甲乙表与巳，壬之，高【五卷十六】依显小乙戊直景，或等小乙，戊之，乙子与小相距之，庚辛之比例，若甲乙表与巳，壬之，高则大乙戊直，景与大相距庚癸之比例，亦若乙子小直景，与小相距之，庚辛也，夫大乙戊与大相距庚癸，两全线之比例，既若两所减之，乙子与庚辛【五卷十九】转之，即大乙戊与庚癸两全，线之比例，亦若两减余之子，戊与辛癸【五卷十九】而前巳论乙戊，全与庚癸，全之比例，若甲乙表与巳壬之高，则两减余之子，戊与辛，癸之比例，亦若甲乙表与巳，壬之，高【五卷，卜一】更之，则景较子戊与甲乙表之比例，若距较。
癸辛与巳壬之高【五卷十六】
注曰如前，图欲测巳，庚之，高先于辛得直，景小乙戊为五度，次却立于癸，得直，景大乙戊为十度，景较五度，以为第一，数以表度为第二，数次量距较，癸辛十步，以为第三数，依法算得二十四步，加自目至足，乙辛或一步即如巳庚髙二十五步，如后图先于辛得直，景小乙戊。
为十一度，次却立于癸，得倒景九度，即如前法，变作大乙戊，直景十六度，景较五度，以为第一，数以表度为第二，数次量距较，癸辛二十步，以为第三数，依法算得四十八步，加自目至足，乙辛或一步即知巳，庚高四十九步。
若山上有一楼台，欲测其楼台之高，先于平地，总测楼台，顶至地平之高次，测山髙减之即得，有楼台高数层，欲测各层之，高仿此。
第七题
地平测逺
法曰：欲于巳测巳庚地平之逺先用一有度分之，表与地平为直角，以审目至足之高为甲巳，若量极逺者则立楼台，或山岳之上，以目下至地平为甲巳，【欲知山岳楼台之高，巳具前测高法】，次以矩极，甲角切于目以乙向逺际庚如前法，稍移就之令，甲乙庚为一直，线细审权线，值何度分，如权线在丙，则高与逺等若在乙丙，直景邉，即高大于逺而矩度上截取甲乙戊与甲己庚为等。
角形，何者？两形之乙与己各为直角，庚甲己与乙，甲戊为同角，即其余角必等，故【一卷三十二】则甲乙表与乙戊，直景之比例，若甲巳高与巳庚逺也【六卷，四】若权线在丁，丙倒景，邉即髙小于逺而矩度上截取甲丁戊与甲己庚为等角形，何者？两形之丁，与己各为直角，巳甲庚与甲戊丁相对之两，内角等【一卷廿九】，即其余角亦等，故【一卷三十二】则丁戊，倒景与甲丁表之比例，若甲巳髙与巳庚逺也【六卷，四】次以表为第一，数直景为第二数，以倒景为第一，数表为第二数，各以甲巳为第三数，依法算之，各得巳庚之逺。
第八题
测井之深
法曰己，壬辛，庚井，其口之边，或径为己庚，欲测己壬。
之深用矩极甲角切目以乙从己向
对边或径之水际辛如前法稍移就
之令甲乙己辛为一直线即权线垂
下截取矩度之甲乙戊与己壬辛为等角形，何者？两形之乙，与壬各为直角，壬巳辛与乙甲戊，两角为巳，壬甲，癸两平行线，【井甃必用垂线，故与权线平行】之同，方内外角等【一卷二十九】即其余角亦等，故则乙戊，直景与甲乙表之比例，若等巳庚口之壬，辛底与巳壬，深也【六卷，四】次以直景为第一，数表为第二数，巳庚为第三数，依法算之，即得巳壬之深。
若权线在倒景，即表与倒景之比例，若井之巳，庚口，与巳壬深观甲，癸丁，角形可推，何者？癸与乙，甲戊相对，两内角等【一卷廿九】，即与壬巳辛角等，故以表为第一，数倒景为等二数，巳庚口为第三数，依法算之，亦得巳壬之深。
注曰乙戊，直景三度，巳庚井口十二尺，依法算得四十八尺，即巳壬之深丁癸，倒景四十八度，依法算同。
第九题
以平镜测高
法曰：欲测甲乙之高以平镜，依地平线，置丙人依地平线，立于丁目在戊，向物顶甲。
稍移就之令，目见甲在镜中，心是甲之景从，镜心反射于目成甲，丙戊，角即目光至镜心，偕足至镜心，两线作戊，丙丁角与甲丙乙角等【，此论见欧几里，得镜书第一，题】即甲乙丙戊丁丙为等角形，【乙丁两皆直角故】，则足至镜心，丁丙与目至足之高丁戊。
之比例，若物之底至镜心，乙丙与其高甲乙也【六卷，四】今量丁丙为第一，数丁戊为第二数，乙丙为第三数，依法算之，即得甲乙之高。
注曰可以防水当镜若测极逺可以水泽当镜
第十题
以表测高
法曰：欲测甲乙之高依地平线，任立一表于丙为丁，丙与地平为直，角【，凡立表以线垂下，三面附表，即与地平为直角，】次依地平线，退立于戊，使目在巳，视表末丁与物顶，甲为一直线，若表仅与身等，或小于身，则俛首移就之可也，【或别立一小表为巳戊，亦可】。
次量目至足之数次，想从巳目至甲乙上之庚，防作直线，与乙戊平行而分丁丙表于辛，即巳辛，丁巳，庚甲为等角，形【六卷，四】则等丙戊之，辛巳，与辛丁之比例，若等乙戊之庚巳与庚，甲也，次量丙戊为第一，数辛丁为第二，数乙戊为第三数，依法算之，即得甲庚之髙加目至足之数巳戊，即得甲乙之高。
若戊，不欲至乙或不能则用两表较算，如前图立于戊，目在己巳，得辛巳等，丙戊之度，次依地平线，或前或却，又立一表【，或即用前表或两表等】为癸壬，依前法令，丑子与巳戊目至足之度等，而使丑癸甲为一直线，即又得寅丑等，壬子之度，其壬子，若移前所得必小于丙戊，何者？巳辛与辛丁之比例，若巳，庚与庚甲丑寅与寅癸，若丑庚与庚甲【六卷，四】而巳庚，与庚甲大于丑，庚与庚甲【五卷，八】即巳辛与辛丁亦大于丑寅，与寅癸也，又辛丁与寅癸既等，【癸壬丁丙元等所减，寅壬辛，丙等，即所存亦等，】即巳辛。
必大于丑寅，也【五卷十】次以两测所得之巳辛与丑寅相减，得卯辛，较以为第一，数以表目相减之，较丁辛，或癸寅为第二数，以两相距之较，戊子，或巳丑为第三数，依法算之，即得甲庚之髙加目至足之数，即得甲乙之髙。
论曰：两测较外，辛与表目，较辛丁或癸寅其比例，若距较戊子，或巳丑与庚甲，何者？巳辛与辛丁既若巳，庚与庚甲【五卷，四】更之，即巳辛与巳，庚若辛丁与庚，甲也，【五卷十一】依显，丑寅与丑，庚若寅癸与庚，甲也，则丑寅与丑，庚亦若辛丁与庚，甲也，【辛丁与寅癸等，故】而巳辛全线与巳，庚全线，若巳辛所截取之，巳卯，【巳印，与丑寅等故】与巳，庚所截取之，丑庚也，则巳辛全与巳，庚全，亦若巳辛，分余之卯，辛与巳庚分余之巳丑也，【五卷十九】前巳论巳辛与巳，庚若辛丁与庚甲，即卯辛与巳丑，亦若辛丁与庚，甲也，更。
之即两测，较卯辛与表目较辛丁，若距较等，子戊之巳丑与甲庚也，若却后而得，壬子，则反上论之，第十一题。
以表测地平逺
法曰：欲于甲测甲乙地平逺先依地平线，立一表为丙，甲与地平为直角，其表稍小，于身之长次，却立于戊，目在丁，视表末，丙与逺际乙为一直线，次想巳丙作直，线与甲乙平行而分丁戊于巳，即丙巳丁丙甲乙为等角，形【六卷，四】，何者？甲与巳两为直角，丙丁巳乙丙甲为平行。
线同方内外角等【一卷廿九】，即其余角必等，故【一卷三十二】则表目较，丁巳，与表目相距之度，巳丙之比例，若丙甲表与甲乙也，次以丁巳为第一，数丙巳为第二，数丙甲为第三数，依法算之，即得甲乙之逺。
第十二题
以矩尺测地平逺【今木工为方所用】
法曰：欲于甲测甲乙地平逺先立一表为丁，甲与地平为直角，次以矩尺之内直角置表末丁，以丁戊尺向远际，乙稍移就之，令丁戊乙为一直线，次从丁丙尺，上依一直线视地。
平得巳次量，巳甲为第一，数丁甲为第二数，又为第三数，依法算之，即得甲乙之逺。
论曰：巳丁乙既直角，若从丁作丁，甲为巳乙之垂线，即丁甲为甲巳甲乙之中，率【六卷八之系，】次以丁甲表自乗为实以甲巳之度为法除之，即得甲乙之逺【六卷十七】第十三题。
移测地平远及水广
法曰：欲于乙测乙戊，地平逺及江河溪壑之广，凡近而不能至者，于此际立一表为甲乙，与地平为直，角次，以一小尺，或竹木等为丙丁邪？加表上稍移就彼际，戊作一直线，次以表带尺旋转，向地平视，丙丁尺端所直得。
巳次自乙量至巳即得乙戊之数
论曰：甲乙戊与甲乙巳两直角形等即相当之，乙戊，与乙巳两边亦等则量，乙巳，得乙戊【一卷廿六】。
又论曰：若以乙为心，巳戊为界，作圜即乙巳戊为同圜之，各半径等。
注曰：如不用，表以身代作，甲乙表不用尺，或以笠覆至目，代作丙丁，如上测之尤便。
第十四题
以四表测远，【前题测逺诸法不依极髙不得极逺此法于平地，可测极逺】
法曰欲于乙测甲远【或城或山凡可
望见者皆是不论平否】择于平旷处【前云
依地平线者必依直线取平此不必拘】立一表
于乙次任，却后若干大尺，更立一表为丁，令两表与甲，【甲者，是所测处指定一物，或人或木，或山及楼台之顶，皆是】为一直线，次从乙依乙丁之垂线，任横行若干丈尺，更立一表为丙，次从丁与乙，丙平行，任若干丈尺稍逺于乙丙又立一表为戊【四表，俱任意长短，】从戊过，丙望，甲亦作一直线，次以丁戊，乙丙相减之，较为第一，数乙丁为第二数，乙丙为第三数，依法算之，即得甲乙之逺。
论曰：试作丙巳，直线即得丙巳戊与甲乙丙为等角，形【六卷，四】，何者？甲乙丙丙巳戊两为直角，丙戊巳甲丙乙为平行线，同方内外角等【一卷廿九】，即余角必等，故则戊巳与等丙巳之乙，丁之比例，若丙乙与乙甲，注曰：如丁戊为三十六，乙丙为三十，乙丁为四十，即以三十与三十六之较六，为第一数，以四十为第二，数以三十为第三数，依法算之，得二百四十，为甲乙之远。
第十五题
测髙深广逺不用推算而得其度分
不诸布算，难用前法，其有畸分者更难，今求不用布。
算而全数畸分俱可推得与布算同
功其法曰凡测髙深广远必先得三
率而推第四率三率者其一直景或
倒景其二所立处至所测之底若不
能至者则景较或两测较其三表或
距较也设如测一髙景较八距较十
步其景较八，与表十二之比例，若距较十步，与所求之髙【此不论目至足之髙】则于平面作甲乙，甲丙，两直线任相聨为甲，角从甲向乙规取八，平分任意长短，以当景较为甲丁，次用元度从丁向乙规取十二平分以当表度，次从甲向丙，规取十，平分其用度，依前度任等，不等以当距较为甲戊，次从戊至丁作一直线，次从乙作一直，线与戊丁平行而截甲丙线于丙次，规取自甲至戊，诸分内之一分为度，从戊向丙，规得若干。
分即所求之髙
论曰甲乙丙角形内之戊丁
与乙丙两线平行即甲丁与
丁乙之比例若甲戊与戊丙
【六卷二】则戊丙当为十五分与
三数法合加目至足之髙即
得全髙
又法曰：若景较七度有半，距较八步，三分步之一，即物髙度十三步，三分步之一，如后图加目至足之髙即得全髙。
若恒以甲丁为第一，数丁乙为第二数，甲戊为第三数，即恒得戊，丙为第四数。
三数算法【附】
三数算法，即九章中异乗同除法也，先定某为第一，数某为第二，第三数次，以第二第三两数相乘为实，以第一数为法除之，即得所求第四数。
如月行三日，得三十七度，问：九日行几何？度即以三十七度为第二，数九为第三，数相乗得三百三十三数为实，次以三为第一，数为法除之，得一百一十一数，即所求第四月行九日，度数。
如有畸分，即用通分，约分法依上算，如一星行八日，三时得十二度二分度之一，问：十四日六时行几何？度即以八日三时通作九十九为第一，数以十二度二分度之一，通作二十五为第二，数以十四日六时通作一百七十四为第三，数次以二十五与一百七十四相乗得四千三百五十为实，以九十九为法除之，得四十三分九十三次，以二分为一度，约得二十一度三十三分度之三十二，即所求第四本星行十四日六时度分之数。
测量法义
钦定四库全书
测量异同
明 徐光启 撰
九章算法，勾股篇中，故有用表，用矩尺，测量数条，与今译测量法义相较，其法畧同其义全阙，学者不能识其所繇既具，新论以攷旧文，如视掌矣，今悉存诸法，对题胪列，推求同异，以竢讨论其旧篇所有，今译所无者，仍补论一则共为测量异同，六首如左。
第一题【与前篇第四题同】
以景测髙
欲测甲乙之髙其全景乙丙，长五丈，立表于戊为丁戊髙一丈表景，戊丙，长一丈二尺五寸，以表与全景相乗得五万寸为实，以表景百二十五寸，为法除之，得甲乙髙四
丈
此旧法与今译同
第二题【与前篇第十题同】
以表测髙
欲测甲乙之髙去乙二十五尺立表
于丙为丁丙高一丈却后五尺立于
戊使目在巳戊至巳高四尺视表末
丁与甲为一直线，次以丁丙表髙十尺减目至足，丁辛四尺，得表目之，较辛丙六尺以乗乙丙二十五尺，得百五十尺为实，以丙戊，五尺为法除之，得三十尺，加表十尺，得甲乙高四十尺。
此旧法以甲壬丁为大，三角形，以丁辛巳为小，三角形，今译以甲庚巳为大，三角形，丁辛巳为小，三角形，其实同法同论，何者？甲壬与壬丁若甲庚，与庚巳也。【六卷四】。
第三题【与前篇第八题同】
以表测深
甲乙丙丁井欲测深，其径甲乙五尺立一表于井口。
为戊甲高五尺从戊视丙截甲乙径
于巳甲至巳得四寸次以井径五尺
减甲巳四寸，存巳乙四尺六寸以乗戊甲五尺，得二千二百寸为实，以甲巳四寸为法除之，得井深五丈七尺五寸。
此旧法以戊甲巳为小，三角形，巳乙丙为大三角形，今译当以戊甲巳为小，三角形，戊丁丙为大，三角形，其实同法同论，何者？戊丁，与丁丙若丙，乙与乙巳也。【一卷三十四可推】。
第四题【与前篇第十题后法同】
以重表兼测无远之高无髙之逺
欲于戊测甲乙之高，乙丙之逺或不欲至，或不能至，则用重表法，先于丙立丁丙表髙十尺，却后五尺，立于戊，目在巳巳戊髙四尺视表末丁与甲为一直线，次从前表，却后十五尺，立一癸壬表于壬，亦高十尺。
却后八尺，立于子去壬八尺，其目在丑，丑子亦高四尺，从丑视癸甲，亦一直线，次以表髙十尺减足，至目四尺，得表目较，癸辛，或丁寅六尺，与表间度癸丁，或壬丙十五尺相乗得九十尺为实，以两测所得，巳寅丑辛相减之较，卯辛三尺，【此较旧名，景差，今名两测较，】为法除之，得三十尺，加表髙十尺得甲乙髙四十尺，若以两测所得之小率，丙戊五尺，与表间度癸丁，或壬丙十五尺相乘，得七十五尺为实，以卯辛三尺为法除之，即得乙丙逺二十五尺。
此旧法测髙以癸辛或丁寅与辛卯偕，甲辰，与壬等丙之丁癸为同理之比例，今译以癸辛，或丁寅与辛卯，偕甲庚与等，戊子之巳丑为同理之比例，【旧用壬丙表间也，今用戊子距较也，】其实同，法同论，何者？甲辰，与辰丁若甲庚，与庚巳也。辰丁与丁癸，若庚巳与己丑也，【六卷，四】平之。
则甲辰与丁癸若甲庚与己丑也
补论曰：旧法以重表测逺则卯辛与等丙戊之巳，寅之比例，若等壬丙之癸，丁与等，乙丙之丁辰，何者？甲辰，癸癸辛丑为等角，形【六卷，三十二】即丑辛，癸辰为相似，边【六卷，四】，甲辰，丁丁寅，巳为等角，形即巳寅丁辰为相似，边是丑辛与癸辰若巳，寅与丁辰也，【六卷，四】更之，则丑辛与巳寅若癸，辰与丁辰也，今于丑辛减巳寅之度，存卯辛于癸，辰减丁辰存，癸丁则卯辛与巳，寅若癸丁，与丁辰也，【所减之，比例等所存之比例，亦等】。
第五题【与前篇第十四题同】
以四表测逺
欲测甲乙之逺于乙上立一表，次于丙巳丁上各立一表成，乙丙巳丁直角方形，每表相去一丈，令丁乙。
二表与甲为一直线次于已
表之右戊上视丙表与甲为
一直线戊巳相去三寸次以
乙丙乙丁相乗得一万寸为实，以戊巳三寸为法除之，得甲乙髙三十三丈三分丈之一。
此旧法与今译同
第六题【与前篇第十题后法同理】
以重矩兼测，无广之深，无深之广【稍改旧法，以从今论】。
有甲，乙、丙、丁，壁立深谷，不知甲乙之广欲测，乙丙之深则用重，矩法先于甲岸上依垂线立，戊甲巳句股矩尺，甲巳，句长六尺，从股尺，上视句末，巳与谷底，丙为一直线，而遇戊甲股于庚，庚甲髙五尺次于甲上，依垂线取壬，壬去，甲一丈五尺，于壬上，依垂线，更立一辛，壬癸句股矩尺，壬癸句，亦长六尺，从股尺，上视句末，癸与谷底，丙为一直线，而遇辛壬股于辛，辛壬。
髙八尺，次以前股，所得庚甲五尺，与两句间，壬甲十五尺相乗得七十五尺为实，以两股所得，庚甲，辛壬相减之，较辛子三尺为法除之，即得乙丙深二十五尺，若以句六尺，与两句间十五尺相乗得九十尺为实，以辛子三尺为法除之，即得甲乙之广三十尺，测深论作癸巳丑直线，与本篇第四题，重表测逺补论同测逺论与前篇第十题重表测髙论同。
测量异同
钦定四库全书
句股义
明 徐光启 撰
句股，即三边直角形也底线为句底上之，垂线为股，对直角边，为句股上，两直角方形，并与上直角方形等故句三股，四则必五【一卷，四七注】从此可以句股求句，求股股，求句【一卷四七注】可以求句股中容方，容圆可以各较求，句求股求，可以各和求句，求股求，可以大小两句股，互相求可以立表求髙深广逺以通句股之穷，可以二表四表，求极髙深极广逺以通立表之穷，其大小相求，及立表诸法，测量法义所论著畧备矣句股自相求，以至容方容圆，各和各较相求者，旧九章中亦有之，第能言其法，不能言其义也，所立诸法，芜陋不堪读，门人孙初阳氏，删为正法十五条，稍简明矣，余因各为论譔其义，使夫精于数学者，览图诵说，庶或为之解頥。
第一题
句股求
法曰：甲乙股四乙丙句三求，以股自之，得十六句自之，得九，并得二十五为实，开方得甲，丙五。
第二题
句求股
法曰：如前图，乙丙句三自之，得九甲丙五自之，得二十五相减，得较十六，开方得甲乙股四。
第三题
股求句
法曰：如前图甲乙股四自之，得十六甲，丙五自之，得二十五相减，得较九开方得，乙丙句三。
巳上三论俱见一卷，四十七题【，凡言某卷某题者，皆引几何，原本为证，下同，】。
第四题
句股求容方
法曰甲乙股三十六乙丙句二十
七求容方以句股相乗为实并句
股得甲戊六十三为法除之得容
方辛乙乙癸各边俱一十五四二八
论曰：甲乙三十六，乙丙，二十七相乗得九百七十二以为实，即成甲乙丙丁直角形，次以甲乙，乙丙，并得六十三为法，即成甲戊，线除实，得戊巳邉十五四二八即成，甲戊巳庚直角形与甲乙丙丁形等【六卷十六】而巳，庚边，截乙丙句于癸甲，丙于壬，即成乙辛壬癸满句股之直，角方形，何者？甲乙丙丁与甲，戊己庚两形，互相视即甲乙与甲戊若乙癸，与乙丙【六卷十五】分之，即甲乙与乙戊，若乙癸与癸丙是甲乙与乙丙亦若乙癸与癸丙也，【乙丙乙戊元等，】又甲辛与辛壬若壬癸与癸丙【六卷，四】更之，即甲辛与壬癸，若辛壬与癸丙也，而辛乙与壬癸等，乙癸与辛壬等则甲辛与辛乙若乙癸与癸丙矣，夫甲乙与乙丙，既若乙癸与癸丙，而甲辛与辛乙又若乙癸与癸丙则甲乙与乙丙亦若甲，辛与辛乙而乙辛壬癸为满，句股之直，角方形【六卷十五增题】，又简论曰：如前图以甲乙戊为法，而除甲丙，实既得甲庚，戊巳，各与方形边等，今以等甲乙戊之丙，乙戊为法，而除甲丙，实得庚丙戊巳亦各与方形边等，则辛乙癸壬为直，角方形。
第五题
余句余股求容方求句求股
法曰甲丁余股七百五十戊丙余句
三十求丁乙戊巳容方边以丙戊甲
丁相乘得二万二千五百为实开方
得容方乙丁丁巳各边俱一百五十
加余股得股九百加余句得句一百八十
论曰：甲丁戊丙相乘为实，即成巳壬，辛庚，直角形与丁乙戊巳为甲丙角线，形内之两余，方形等【一卷四三】而壬巳与巳戊偕丁巳与巳，庚为互相，视之边【六卷十四】故巳壬辛庚之实，即丁乙戊巳之实开方，得丁乙戊巳直角方形边。
又论曰：甲丁，与丁巳，既若巳戊与戊，丙【六卷四之系，】即方形，边当为甲，丁戊丙之中，率【六卷三十三之十五，增题】，今列甲丁七百五十，戊丙，三十而求其中，率之数，其法以前率，比后率为二十五倍，大之比例，二十五开方得，五则中率，当为五倍之，比例，甲丁七百五十反，五倍，得一百五十一百五十反，五倍得丙戊，三十则方，形边一百五十为甲，丁丙戊之中，率【六卷界说五】。
第六题
容方与余句求余股与余股求余句
法曰容方乙丁丁巳各边俱一百五
十戊丙余句三十求甲丁余股以容
方边自之为实以余句为法除之得
甲丁，余股七百五十，以容方与余股求余，句法同论曰：如上论两余方形等实，故以等己庚之，丙戊除之，得等壬巳之甲丁。
又论曰：方形边既为甲丁，戊丙之中，率【六卷三十三之十五增题，】即方形，边自乘为实，以戊丙除之，得甲丁，以甲丁除之，得戊，丙【六卷十七】。
第七题
句股求容圆
法曰：甲乙股六百，乙丙句三百二十，求容圆，以句股相乘，得一万九千二百，倍之，得三万八千四百为实。
别以句股求
得甲丙
六百八十【本篇
一】并句股
为法除实得
容圆径乙子
二百四十
论曰：甲乙股乙丙句相乘，即甲乙丙丁直角形，倍之为实，即丙丁戊己直角，形求得甲丙，幷句股，得一千六百于甲乙线引长之截乙庚与句等，庚辛与等得甲，辛为和，和线以为法，除实得辛壬边二百四十即成甲，辛壬癸直角形与丙丁戊巳形等【六卷十六】而壬癸边截，乙丙句于子，次从子作，子，丑，寅乙直角方形，即此形之，各边皆为容，圆径曷名为容？圆径也，谓于甲乙丙三边直角形，内作一圜，其甲丙截子丑寅乙直，角方形之卯辰，线与乙子子丑丑寅，寅乙诸边皆为切，圜线也，则何以显？此五边之皆为切，圜线乎？试于甲乙丙形，上复作一丙午，未直角三邉，形交加其上，其丙午与乙，丙等，未午与甲乙等未丙与甲，丙等即两形必等【一卷二十二可推，】次依，丙午，未直角作午申酉戌，直角方形与乙子丑寅直角，方形等次于戌酉，线引之，至亥，又成甲戌亥，直角三边形以甲为同角，交加于甲乙丙形之上，亦以午申酉戌为容，圆径次于亥戌，寅丑，两线引之，遇于干，又成干寅亥直。
角三边形以
亥为同角交
加于甲乙丙
形之上亦以
乙子丑寅为
容圆径次作
丙兊线遇诸形之交加线于离于兊次作甲震线，遇诸形之交加线，于巽于震，次作亥辰线，遇诸形之交加线于坎，于辰次作未干，线遇诸形之交加线于艮，于卯而四线，俱相遇于坤，夫午丙与乙丙两线等，而减相等之午戌乙，子即戌丙与子丙必等，丙离同线，丙戌，离丙子，离又等为直角，戌离丙子离丙，又俱小于直角，即丙离戌丙，离子两三角形必等，而两形之各边，各角俱等【六卷七】则丙兊线必分，甲丙，未角为两平分矣，【一卷九】又子离与戌，离两边既等，【本论】子离震戌，离卯两交角，又等【一卷十五】卯戌，离震子离，又等为直角，即卯离戌，离震子之各边各角俱等，而两形亦等【一卷廿六】，又子离与离戌，两边既等，离卯，与离震两边，又等【本论】即子卯与戊震，两边亦等子丑与戌酉，各为相等之直，角方形边必等，而各减相等之子，卯，戌，震其所存，卯丑震酉，必等丑卯辰，坎震酉两角，又各为离，卯，戌，离震子相等，角之交角，必等辰丑，卯震酉坎又等。
为直角即卯
丑辰震酉坎
之各边各角
俱等而两形
亦等【一卷廿六】依
显午巽辰与
坎艮乙之各边，各角俱等，而两形亦等，巽寅兊与兊艮申之各邉各角俱等，而两形亦等，又子丙戌丙之数各八十，乙子戌午各二百四十以诸率分数论之，则丑，卯酉，震各九十，丑辰坎，酉各四十八，卯辰，坎震各一百，○二【算，见测圆海镜之句股，步率】则减，丑卯之卯，子必一百五十也。卯子股一百五十，丙子，句八十以求卯丙，则一百七十也。【本篇一】次减，丙戌，八十即卯，戌亦九十也。丑辰卯，卯戌离两，三角形之辰，丑卯离戌，卯既等为直角丑，卯，辰，戌，卯，离两交角，又等丑卯，与戌卯，复等即两形必等，而其各边各角俱等【一卷廿六，】依显子离，震与震酉坎，两形亦等依显诸形之交，角者皆相等，其连角如酉亥坎，乙亥，坎两形亦等，而子离离戌。
皆四十八也
则酉坎坎乙
亦皆四十八也
亥酉亥乙皆八
十也子乙与
戌酉等子丙
与酉亥，复等则乙丙与戌亥必等，而甲为同角，甲乙丙甲戌亥，又等为直，角则甲乙丙甲戌亥之，各边各角俱等，而两形亦等【一卷廿六】甲，亥与甲，丙既等各减相等之，丙戌，乙亥，又减相等之乙，寅戌，午即甲寅与甲午必等，夫甲巽午，甲巽，寅两形之，甲寅，甲午，既等甲巽同线，甲午，巽，甲寅，巽又等为直角，即两形必等，而各边各角俱等【六卷七】是甲，震线必分，丙甲，亥角为两平分也，【一卷九】甲乙丙一形，内既以丙兑线分，甲丙，乙角为两平分，又以甲震线分丙甲乙角为两平分，而相遇于坤，则以坤为心，甲乙为界，作圜必切，乙子子丑丑寅，寅乙卯辰五邉而为甲，乙；丙，直角三边形之内切，圜即乙丑，直角方形之各边为容，圆径【四卷，四】展转论之，则各大直，角三边形内之分角线，皆分本角为两平分，皆遇于坤而坤心，圜为各形之内切，圜即两直，角方形边，为各句股，形内之容，圆径。
又法曰：甲乙股六百，乙丙句三百二十，并得九百二十，与甲丙六百八十相减，亦得乙子二百四十论曰如前论，诸大句股形之分，余句俱八十，诸句股和与诸相减之较，亦俱八十，则初分句二百四十，为诸形之容，圆径。
第八题
句股较求股求句
法曰：甲丙四十五甲乙股甲丙句之较为甲，丁九求股求句，以自之，得二千○，二十五倍之，得四千。
○五十较自之得八十一以减两
羃存三千九百六十九为实开
方得句股和六十三加较九得七
十二半之得三十六为甲乙股减
较得二十七为乙丙句
论曰：幂为甲，戊直角方形，倍之为己，丙直，角形较幂，为甲庚直，角方形与甲辛等相减，即得减甲辛形之己辛，丙磬折形也，今欲显己辛丙磬折，形开方而得句股和者，试察甲丙上，直角方形与甲乙，乙丙上两直角，方形并等【一卷四七】即甲戊一幂，内有一甲乙股幂，一乙丙句幂也，己丙两幂，内有两甲乙幂，两乙丙幂也。故以己丙为实，开方即得丑辰，直角方形。
其丑寅与卯辰两形两股幂也丙
壬与癸子两形两句幂也而丑寅
卯辰之间则重一等甲辛之卯寅
形减之即丑辰直角方形与己辛
丙磬折形等矣，乙丙为句，丙丑与甲乙等故，乙丑，边即句股和也，若于乙丙句加甲丁，较即与甲乙股等故甲乙，乙丙甲丁并半之，为甲乙股，以甲丁较减，甲乙股为乙丙句。
第九题
句较求句求
法曰：甲乙股三十六，乙丙句，甲丙，之较为甲，丁十八，求句求，以股自之，得一千二百九十六较自之。
得三百二十四相减存九百七十二
为实倍较为法除之得二十七为乙
丙句加较得四十五为甲丙
论曰股幂为甲戊直角方形较幂为
丁庚直角方，形与辛癸等相减，存甲壬戊，磬折形为实，次倍甲丁较线，为乙寅线以为法，除实即得，乙子直角形与甲壬戊，磬折形等，何者？乙子直角形加一等，较幂之，乙丑，直角方，形成子卯癸磬折，形即与股幂之，甲戊，直角方形等也，又何者？甲丙？幂之，甲辰，直角方形，内当函一句，幂一股，幂【一卷，四七】试于甲辰形。
内截取丁庚较幂之外分作庚未未
午午丁三直角形其甲庚申未酉戌
三线各与甲丁较线等庚申未戌未
辰午酉四线各与等乙丙句之丁丙
线等夫未酉酉戌，并与句等即申未未酉，并亦与句等而庚申未辰，各与句等即庚未未午，两形并为句幂而丁，庚午，丁两形并为股幂矣，丁戌，戌酉，两较也。乙卯，卯寅亦两较也。而丁丙与乙丙元等，即丁午乙子两形等丁庚与乙丑两形，又等即丁，庚午，丁并与子卯癸磬折形等，而子卯癸磬折，形与股幂之，甲戌，形等此两率者各减一等，较幂之，辛癸乙丑形，即乙子直角形与甲壬戊，磬折形等。
又法：曰股自之，得一千二百九十六为实，以句较十八为法除之，得句，和七十二，加较得九十半之，得四十五减，较得句二十七。
论曰股幂为甲己直角方形以较而
一为甲辛直角形即得甲壬边与乙
丙丙甲句和等何者甲丙幂之
甲丑直角方形内当函一股幂一句
幂【一卷，四七】试于甲丑形，内截取子，卯丑辰边，各与甲丁较线等，即卯丑辰，丙俱与等，乙丙，句之丁丙线等而作，甲卯，卯辰，辰丁三直角形，其辰丁形之四边皆与。
句等句幂也即甲卯卯辰两形当与
股幂等亦当与甲辛形等而甲庚卯
寅皆较也甲子也卯丑句也则甲
辛形之甲壬边与句和等
第十题
股较求股求
法曰：乙丙句二十七甲乙股甲丙之较为丙丁，九求股求，以句自之，得七百二十九较自之，得八十。
一相减得六百四十八为实倍较为
法除之得甲乙股三十六加较得甲
丙四十五
论曰句幂为乙己直角方形较幂为
丙丑，直角方形与丙庚等相减，存乙庚己磬折形为实，次倍丙丁较线，为乙辛线，以为法除实，即得辛壬直角形与乙庚己磬折形等，而乙壬边与甲乙股等，何者？甲丙？幂之甲，癸直角方形，内当函一句，幂一股，幂【一卷，四七】试于甲癸，形内截取，丙丑，较幂之外，分作甲丑，丑癸丑，子三直角形，即丑子与股幂等，而丙丑甲丑，丑癸三形，并当与句，幂等次各减一相等之丙。
丑丙庚即甲丑丑癸并与乙庚己磬
折形等亦与辛壬直角形等辛乙与
寅丑丑丁并等即乙壬与甲丁或寅
癸等亦与甲乙等
又法：曰句自之，得七百二十九为实，以较为法除之。
得股和八十一加较得九十
半之得四十五减较得股三
十六
论曰：句幂为丙戊，直角方形，以较而一，为丙己，直角形，即得丙庚，边与甲乙甲丙股和等，何者？甲丙？幂之甲，辛直角方形，内当函一股，幂一句，幂【一卷，四七】试于甲辛，形内依丙丁较截作丁，辛丁癸癸壬三直，角形即癸壬，形与股幂等，而丁辛丁癸两形，并当与句，幂等亦与丙己，直角形等，夫壬辛甲，癸己，庚皆较也。而甲丁与股等丙辛与等即丙庚与股，和等第十一题。
句股和求股求句
法曰：甲丙四十五甲乙，乙丙句股，和六十三求句。
求股以自之得二千○二十五句
股和自之得三千九百六十九相减
得一千九百四十四复与幂相减
得八十一开方得句股较甲卯九加
和得七十二半之得甲乙股三十六
减较得乙丙句二十七
论曰：以句股和作甲，丁一直线自之，为甲己，直角方形，此形内函，甲辛癸己两股，幂乙寅庚壬两句幂，而甲辛癸己之间，重一癸辛，直角方形，夫甲丙之幂，既与句股两幂，并等【一卷四七】以减，甲己形内之甲，辛乙寅两形，即所存戊，辛寅，磬折形少于，幂者为癸，辛形矣。乙辛股也，乙丑，句也。则丑辛较也。
第十二题
句和求句求
法曰甲乙股三十六乙丙甲丙句
和七十二求句求以股自之
得一千二百九十六句和自之
得五千一百八十四相减得三千
八百八十八半之，得一千九百四十四为实，以和为法除之，得乙丙句二十七，以减和得甲，丙四十五，论曰：以句和作乙丁一直线自之，为乙戊，直角方形，次用句，度相减，取丙庚两防，从丙从庚作庚辛。
丙壬二平行线依此法作癸子丑
寅二平行线即乙戊一形中截成
丙子丑辛丁卯午己句幂四庚未
辰壬癸辰未寅较句矩内直角形
四卯午较幂，一也，今欲于乙戊全形中减一甲乙股之幂，则于卯己幂，内【一句一幂，并为】存，午己句幂，而减子午辛磬折形，即股幂矣，何者？卯己幂，内当函一句幂，一股幂也，【一卷四七】又庚未与未寅等即庚壬形亦。
股幂也以庚壬形代磬折形即
丁辛丙己两形为和幂与股幂
之减存形也半之即丙己形以等
句和之乙己除之得乙丙句
又法曰股自之得一千二百九
十六以句，和七十二为法除之，得十八为句，较加句，和得九十半之，得四十五为减，较得二十七为句。
此法与本篇第九题又法同论
第十三题
股和求股求
法曰：乙丙句二十七甲乙，乙丙股，和八十一，求股求，以句自之，得七百二十九股，和自之，得六千。
五百六十一相减得五千八百三十
二半之得二千九百一十六为实以
和为法除之得甲乙股三十六以减
和得甲丙四十五
论曰：乙丁和幂，内之戊己句，幂也，余论同本篇十三。
题
又法曰句自之得七百二十九以
股和八十一为法除之得九为
股较加股，和得九十半之，得四十五为减，较得三十六为股。
此法与本篇第十题又法同论
第十四题
股较句较求句求股求
法曰：甲乙股甲丙较二，乙丙句，甲丙，较九求句，求股求，以二较相乘，得十八倍之，得三十六为实，平方开之，得六为，和较加句，较九得甲乙股十。
五加股较二得乙丙句八以
句较加句或股较加股得
十七为甲丙
论曰股较甲丁二自之得四
为己庚直角方形句较乙戊
九自之得八十一为辛壬直角
方形两幂并得八十五以二减
九得七即句股较自之得四十
九为干兊直角方形元设两较
互乘为癸戊子丑两直角形并
得三十六以三十六减八十五
亦得四十九何以知癸戊子丑
三十六为实开方得六之寅卯
直角方形边则和较也凡直
角三边形之幂必与句股两幂
并等【一卷四七】甲乙丙既直角形则
甲乙乙丙两幂并必与甲丙幂
等今于甲乙股加甲辰丙乙
句加乙午甲丙加丙未句
未申股各作一直线以此三和
线作一三边形【一卷廿二】即甲申上
之甲酉直角方形必不等于丙
午上之丙戌直角方形乙辰上
之乙亥直角方形并而此不相
等之较必句股较幂之四十九
也何者若于甲酉丙戌乙亥三
直角方形各以元设句股分
之即甲酉形内有幂一股幂
一句幂一股矩内形二句
矩内形二句股矩内形二而乙
亥形内有幂一股幂一股
矩内形二丙戌形内有幂一
句幂一句，矩内形二次，以甲酉内诸形与，乙亥，丙戌，内诸形相当，相抵则甲，酉内存句股，矩内形二，丙戌，或乙亥，内存幂一次，以此两存形相当，相抵则一，幂之大于两句股，矩内形必句股，较幂之四十九也。何者？一幂，内函一句，幂一股幂，今试如上图任作一，甲乙幂，其乙丙为句幂，则丁丙戊磬折，形必与股幂等，乙己为股，幂则丁己，戊磬折，形必与句，幂等次以乙。
庚辛壬两句股，矩内形辏，乙角，依角傍两边纵横，交加于幂之上，即得句股之较幂，丙己而乙丙上重一句幂，次以所重之句幂，补其等句，幂之丁己，戊磬折，形则甲乙幂之。大于乙庚辛壬两句股，矩内形必丙，己句股较幂矣，故知向者，乙亥，或丙戌内与甲，酉内两存，形之较必句股，较幂之四十九也。则乙亥，丙戌，两形并其大于甲酉，形亦句股较，幂之四十九也。今于辛壬较幂，内减句股较幂，四十九之干兑直。
角方形其所存干离震兊两余
方形及离震己庚两直角方形
并必与癸戊子丑两形并等次
以癸戊子丑两形开方为寅卯
形则减寅卯之甲酉形与减辛
壬之丙戌形减己庚之乙亥形
并必等而减寅卯之甲酉形内
元有幂如甲寅者四有偕
寅卯，形边矩内，形如寅，巽者四减，辛壬之，丙戌，形内元有句，幂如丙辛者四，有句偕句，较矩内，形如辛，坎者四减己，庚之，乙亥，形内元有句幂，如己辰者，四有股偕股，较矩内，形如甲己者四，今以四幂，当四句幂四股，幂【一卷，四七】则甲己辛坎，两形并必与寅，巽形等甲，丙与巽申等也，丙申，句股和也，则两间等寅卯形边之丙，巽不得不为和较矣，既得丙，巽六为和较，即以元设两较相加，可得句股，各数也。何者？巽申也，巽；艮，句较也，艮申句也；丙申，句股和也，于丙申句股和减，艮申句，则丙巽加巽，艮之丙，艮股也，丙甲，也，丙坤股较也，坤甲股也，巽甲句股和也，于巽甲句股和减，坤甲股则巽，丙加丙，坤之巽坤，句也；次以巽艮，加艮申或丙坤，加坤甲则也。
第十五题
句和股和求句求股求
法曰甲丙乙丙句和七
十二甲乙甲丙股和八
十一求句求股求以两
和相乘得五千八百三十
二倍之得一万一千六百
六十四为实，平方开之，得和，和一百○，八以股和减之，得乙丙句二十七以句，和减之，得甲乙句三十六，以句股和减之，得甲丙四十五。
论曰：两和相乘为乙己，直角形，倍之为丁戊，直角形以为实，平方开之，得己庚直角方，形与丁戊等即其边为和，和者何也？丁戊全形内有，幂二股，矩内形句，矩内形句股，矩内形各二，与己庚全形内诸形，比各等独丁戊形，内余一，幂己庚形，内余一句，幂一股幂，并二较一亦等【一卷四七】即己，庚方形之，各边皆和，和。
句股义