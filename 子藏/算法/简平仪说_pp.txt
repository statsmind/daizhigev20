简平仪説序
扬子云未谙厯理而依觕，法言理，理于何傅？邵尧夫未厯法而撰私理立法，法于何生？不知吾儒学宗传有一字，厯能尽天地之道，穷宇极宙，言厯者莫能舍旃，孔子曰：泽火革，孟子曰：茍求其故，是已革者，东西南北嵗月日时靡所弗革，言法不言，革似法非法也，故者二仪七政，参差徃复各有所以然之故，言理不言，故似理非理也，唐虞邈矣，钦若授时，学士大夫罕言之，刘洪姜岌何承天，祖冲之之流，越百载一人焉，或二三百载，一人焉，无有如羲，和仲叔极议，一堂之上者，故此事三千年以还，忞忞也，郭守敬推为精妙，然于革之义，庶几焉而能言其所为故者，则断自西泰子之入中国，始先生尝为余言西士之精于厯无他谬巧也，千百为辈，传习讲求者三千年，其青于蓝，而寒于水者，时时有之，以故言理弥防，亦弥着立法弥详，亦弥简余闻其言而喟然以彼千百为辈，传习讲求者三千年，吾且越百载一人焉，或二三百载，一人焉，此其间何工拙，可较论哉？先生没，赐燕中，仍诏聼其同学，二三君子依止焚脩，诸君子感恩图报，将欲续成，利氏之书，尽阐发其所为，知天知地，穷理格物之学，而防中朝方，脩正厯法，特简宿学名儒，莅正其事，于时司天氏习闻诸君子之言者，争推举以上大宗伯，欲依洪武，壬戌，故事，尽译其书，用备典章，大宗伯以闻，报可，自是一时畴人世业，亡不贾勇，摩厉以劝，厥成盛哉！尧，舜在上，下有羲和，庶其将极议，一堂之上乎？余以为诸君子之书成，其禆益世道，未易悉数，若星厯一事究竟，其学必胜，郭守敬数倍，其最小者，是仪为有纲，熊先生所手，创以呈利，先生利所嘉叹，偶为余解，其凡因手受之，草次成章，未及详，其所谓故也。若其言革也，抑亦文豹之一斑矣，熊子以为少，未肯传予，固请行之，为言厯嚆矢焉，第欲究竟其学，为书且千百，是固非予所能终也，若必博求道艺之士，虚心扬防，令彼三千年増脩渐进之，业我嵗月间拱受其成，以光昭我圣明，来逺之盛且传之，史册曰：厯理大明厯法至当，自今伊始，夐越前古，亦极快巳万厯，辛亥，秋月，吴淞徐光啓序。
钦定四库全书
简平仪説
明 熊三拔 撰
名数【十二则】
简平仪用二盘，下层方面，名为下盘，亦名天盘，上层圆面，半虚半实者，名为上盘，亦名地盘。
下盘安轴处为地心，其过心横线，名为极线，极线之左界，为北极右界，为南极其过，心直线，与极线作十字交罗者，名为赤道线，盘周之最，内一圏名为周天圏。
赤道线，左右各六，直线渐次疎密者，名为二十四节气线，即以赤道线为春分为秋分，次左一曰清明，曰白露，次左，二曰谷曰：处暑，次左三曰，立夏曰：立秋次左，四曰小满，曰大暑，次左五曰：芒种曰：小暑次左，六曰夏至此为日行赤道，北诸节气线也，次右，一曰惊蛰曰：寒露次右，二曰水，曰霜降，次右三曰，立春曰：立冬，次右四曰，大寒，曰：小雪次右，五曰小寒曰：大雪，次右六曰，冬至此，为日行赤道，南诸节气线也，若仪体小者，左右各三线，则以一宫为一线，仪体大者，左右各十八线，则以一候为一线也。
从赤道线上取心以冬夏二至线为界，上下各作半圏者，名为黄道，圏用半圏周平分，十二者是黄道半周天度十五度为一分，若仪体大者分三十六则五度为一分也。
以上下盘诸线，共作一图，本名范天图，为测騐根本别有备论。
极线之上下，并周天圏分，各十二曲，线渐次疎密者，名为十二时刻，线即以极线为卯正，初刻为酉正，初刻次上，一为卯正二，为酉初二，每线二刻，依时列之次，上十二，即周天圏分为午正，初刻也，次下一为酉正，二为卯初二，每线二刻，依时列之，至次下十二，即周天圏，分为子正，初刻也，若仪体小者，上下各六线，则以四刻为一线，仪体大者，上下各二十四线，则以一刻为一线，更大者，上下各七十二线，则以五分为一线也。
周天圏以赤道线极线，分为四圏，分每圏分，分九十度，为周天象限，四象限，共三百六十为周天度数。
上盘中央，安轴处为盘心，盘中过心，横线在半虚半实之界，名为地平线，其过心直线，与地平线作十字交罗者，名为天顶线。
上盘之圏，周亦以地平天顶，线分为四圏，分每圏分，分九十度，为周天象限，四象限，共三百六十为周天度数。
上盘半虚处，左右相望，作针孔，贯以丝防与地平，线平行，不论多寡，皆名为日晷线。
上盘地平线，下横布，疎密度数是依天顶线，作平行直线，上应周天度分者，名为直，应度分。
上盘轴，心施一线，下埀线未繋坠令旋转，加于上盘，周天度分者，名为埀线，若以铜为权下重末，鋭令其末旋转，加周者，名为埀，权与埀线同用。
下盘之，上方横作一直线，与极线平行者名为日，景线线之两端，截去线之上，方寸许，不尽线半寸许，又截去线之下，方半寸许，令版之，左右上角，各为方柱柱，端与日景，线平行者，名为表。
用法【十三首】
第一随时随地，测日轨，高几何度分？ 测验之最急者，为随时随地，求日轨，高度分厯家必须登台转象，未能简便，今用此仪，应手可得。
以上盘地平线，加于下盘，南北极线，次任用，下盘一表，以承日令表端景加于日景，线次视埀线所加，上盘圏周度分，即目下日轨，高于地平度分。
假如以表承日表端景加于日景，线而垂线，去天顶线地平，线各四十五度，即日轨高于地平，四十五度也，若垂线渐近，天顶线，即日轨渐低，渐近地平线，即日轨渐高，各以垂线度分，为日轨度分。
第二随节气求日躔黄道距赤道几何，度分 黄，赤二道之交，为天元春秋分二道相去最逺处二十三度半强，为冬夏至自天正，春秋分日日躔二道之交，过此日躔黄道距赤道渐逺至冬夏至而极，过此渐近，至春秋分复躔二道之交，其日躔黄道毎日约，平行一度，若其距之逺近及逺近之差却各节各日多寡不同，大都近交差多，近至差少，厯家多用弧矢，勾股法推算，其间别有大论，今用此仪，可随节测量，以需后用。
日日约行一度，视本日去春秋分几何日？即循两黄道圏各检取去，赤道线几何？度为两界，用直线隠两界上循直线，视所当周天圏度分，即所求。
假如清明日欲得黄赤道距度，视本日距春分，约十五日，日日约行一度，得十五度，即循两黄道圏，各左方检取去，赤道线各第十五度是本，日日躔黄道距交度为两界，次用一线，或界尺隠取两界循直，线视所当周天圏度分，得六度，是本日日躔黄道距赤道度，又如小满日，距春分约六十日，即检取黄道圏上去，赤道线六十度，为日躔黄道距交度，次依法视周天，圏得二十度少，是本日黄赤道相距度。
第三随地随日测午正初刻及日轨，高几何度分？凡测正午时，正方案为初法，用日晷，为后法今。
用此仪测得以需后用亦系初法
约日将中时，用第一法，测日轨，高几何度分？少顷，复依法累测之，日昃而止，次检日轨最高，度分为本也。本日午正初刻，日轨，高若立表，随所测作线，即得子午线，假如顺天府寒露，日午前用第一法，测得日轨，高四十度，次用刻漏，或度日景，每过半刻，或一刻许，复依法累测得四十一度四十二度，乃至四十四度，又测得四十三度，即四十四度为本，日午正初刻，日轨最高度，依累测各作表，线得四十四度所作线为正子午线。
第四随地测南北极出入地几何？度分 南，北极出入随地不同，按唐志言三百五十余里差一度，西国则二百五十里差一度，当由尺度异也，乃其实皆为平差。厯家测验，先须得此不然，即昼夜长短，日月出入躔度高下，交食分数，悉不可考，悉不可论，故元太史郭守敬分道测验，以为厯准，然周行四极，輶轩错出，而所得止二十七处，意其为术亦太艰难矣，今用此仪，但是人迹所至都防郡邑，一测便得，不劳余力矣。
依第三法，测得本地，午正初刻日轨，高几何度分？次依第二法求本，日日躔距赤道几何度分？次视日躔赤道南北算之，若日躔赤道南则以距度加高度，得赤道至地平之高，以赤道高减周天象限度，即得赤道离天顶，度亦即本极出地度对，极入地度，日躔赤道北则以距度减高度，得赤道至地平之高，如法算之，若春秋分日，正躔赤道即无距度，其日轨，高即赤道至地平之高，如法算之，地在赤道南北并同，其有日轨距赤道，天顶居中，日中有倒景者，即倒测日轨，高以高度，并距度减去周天象度，即得赤道离天顶，度地在赤道南北并同，假如顺天府，恒见日躔在南，即知天顶在赤道北，当得北极出地南极入地，今于天正春分日午正初刻，依第三法，测得日轨，高五十度，又依第二法得本，日日躔黄赤道之交，无距度，即赤道高于地平五十度，以减周天象限，九十度，得四十度，即赤道离天顶，度南北极离赤道与地平，离天顶俱九十度，即顺天府，天顶离，北极五十度而北极出地南极入地，各四十度，若顺天府霜降，日日躔赤道南，是日午正初刻，测得日轨，高三十八度，次依第二法，得日躔距赤道十二度以加日轨，高三十八度，亦得赤道高于地平五十度，如上法算，得北极出地四十度，若顺天府，立夏日日躔赤道北，是日午正初刻，测得日轨，高六十六度，次依第二法，得日躔距赤道十六度，以减日轨，高六十六度，亦得赤道，高五十度，如上法算，得北极出地四十度，又如应天府，清明日，日躔赤道北，是日午正初刻，测得日轨，高六十四度，次得日躔距赤道六度，以减日轨，高得五十八度，为赤道高以减，周天象度，得北极出地三十二度，如地在赤道南者则躔南，加高躔北，减高算法并同。其有天顶居日，轨赤道之中者，天顶距赤道在二十三度半强以内，日中有倒景之地，皆是也。如高州府夏至日午正初刻，日中有倒景，即倒测日轨，高于北地平，八十八度半弱，以并距度，二十三度半强，得一百一十二度，减去周天象限，九十度，即得赤道离天顶，北极出地南极入地各二十二度，地在赤道南，则以表北为倒景，算法同第五，随地随节气求昼夜刻，各几何 ？凡昼夜时刻，随地各有长短，皆以极出地多寡为准，极出地度分少，则二至昼夜刻，所差亦少度分，多所差亦多，如顺天府，北极出地四十度，则夏至昼长五十九刻零七分，夜长三十六刻零八分，高州府，北极出地二十二度，则夏至昼长五十四刻，夜长四十二刻矣，【毎时八刻，毎日九十六刻，】今厯注夏至昼长，五十九刻，夜四十一刻，此是洪武闻所定，应天府昼夜刻分也，正统己巳厯夏至昼六十一刻，夜三十九刻，此青州府诸地，北极出地三十七度之昼夜刻也，【大统厯日百刻】岳，文肃以为从古所无，亦未是此法，惟郭守敬得之，但须随地用仪表测騐今作此仪，似足小补，郭氏之阙。
以上盘地平线，加于下盘，本地南北极出入地度数，视地平线，加本日节气线上，得地平线，以上几何刻？即昼刻以下所余刻，即夜刻。
假如顺天府北极出地四十度以上，盘地平线，加于下盘，南极以上第四十度，则地平以上，是顺天府所见，浑天半体，即见北极出地四十度，南极入地四十度，即见顺天府，天顶线，在北极以上五十度，即见赤道离天顶，线亦四十度，即见地平线斜络，诸节气线上所加，得夏至为极长，冬至为极短，今欲知夏至日昼夜刻几何？则视地平线，与夏至线相加处，向上数得二十九刻十一分，是从日出，至午正初刻数加一倍，得五十九刻零七分为本，日昼刻，所余三十六刻零八分为本，日夜刻也，又欲知冬至昼夜刻，则视地平线，与冬至线相加处，向上数之所得与夏至昼夜，数正相反，则夏至昼刻，即冬至夜刻，夏至夜刻，即冬至昼刻也，又欲知立夏，立秋昼夜刻各几何？依前法数，得二十八为半日，刻加倍得五十六为昼刻，所余四十刻，为夜刻也，又欲知立春，立冬昼夜刻，依前法数，得与立夏，立秋，昼夜正相反，即昼夜刻数，亦相反也，又欲知春秋分昼夜刻几何？依前法数，得二十四刻，倍之，得四十八为昼刻，所余四十八，为夜刻；昼夜平也。
第六随地，随节气求日出入时刻 ，凡日出日入时刻亦随地不同，大统厯夏至日出寅正四刻日入戌初初刻，亦洪武间应天府所测日出入时刻，顺天府，夏至日出寅正二刻，日入戌正二刻，若用此仪，亦随地可指掌得也。
依第五法，上下盘相加，视地平线，加某时刻分，即得日出入时刻。
假如顺天府北极出地四十度，依法相加，即盘中所见地平线以上，皆日出后时刻地平线以下，皆日入后时刻，今欲知夏至，日出时刻，视地平线，与夏至线相加处，为寅正二，即夏至日出时刻，是日日轨，依夏至线，上行至午，复囘至本处为戌初二，即日入时刻，又欲知谷，处暑，日出入时刻，依前法，得卯初一刻，少日出得酉正二刻，太日入也，又欲知春分，秋分日出入时刻，依前法得卯，正初刻日，出酉正初刻，日入为昼夜平。
第七论三殊域，昼夜寒暑之变， 三殊域者，一极北，谓北极之下一极南，谓南极之下，一南北之中，谓赤道之下，凡迤南迤北渐近，二极之下有一日全为昼，一日，全为夜者，有一月二月为昼夜者，正当二极之下，即半年为昼，半年为夜，独赤道之下，终古昼夜常平，此昼夜之变也，其寒暑则二极，下皆极寒，赤道下极热，又普天之下，皆一年而冬夏一周，独赤道之下，一年而冬夏再周，此寒暑之变，今用此仪悉可究陈也。
依第五法，上下盘相加，视地平线，以上时刻，即昼以下，即夜赤道之下，日行天顶，皆夏日行，南北皆冬。
假如地平线，加于北极出地六十七度，盘中地平线，以上全见，夏至线上十二全，时全不见冬至，线上十二全时，即彼处夏至日昼长九十六刻，无夜夏至，日以后节线，渐入地平线，下渐有夜至，秋分而平，夜渐长，至冬至夜，长九十六刻无昼，冬至日以后，节线渐出地平线，上渐有昼，至春分而平也，又如地平线，加于北极出地七十度，盘中地平线，以上全见小满芒种，夏至小暑，大暑五节，线上十二全，时全不见小雪大雪，冬至小寒，大寒五节，线上十二全时，即彼处小满，以后至夏至全，见日轮斜行地上三十日，夏至至大暑亦全见日轮斜行地上三十日，凡六十日，全为昼，至大暑以后节线，渐入地平线，下渐有夜至，秋分而平，夜渐长，小雪以后，至冬至日轮斜行地下三十日，冬至至大寒，亦斜行地下三十日，凡六十日，全为夜，至大寒以后，节线渐出地平线，上渐有昼，至春分而平也，又凡日出入地十八度内皆为朦胧时刻，故此地，虽大暑以后，渐有夜小满，以前尚有夜其实，大暑至，处暑，谷至小满，此两月中夜亦常明其时，夜极短，皆为黄昏昧爽，时刻故也。又如地平线，加北极出地九十度，盘中，北极在天顶线，上以赤道为地平，地平线以上，全见春分至秋分，日行赤道北，半年中十二全，时全不见秋分，至春分，日行赤道南半年中，十二全时，即此地，当春分日，便见日半轮周行，地平之，上以后渐髙至夏至周行于地平之上，二十三度半强以后，渐下至秋分日，亦见半日轮，周行地平之，上此半年，全为一昼，秋分以后，渐下入地，至冬至周行于地平之下，二十三度半强，以后渐髙至春分复见半日轮，周行地平之，上此半年，全为一夜，其自春分以前，一月为昧爽，秋分以后一月为黄昏也，若赤道之下，南北二极平，出地上，以极线为地平，赤道为天顶盘中，地平线以上，全见各节，线及时刻线之半，不论是何节气？恒得日出后四十八刻，日入后四十八刻，终古昼夜常平也，其寒暑则普天之下，恒由天顶，近日而得暑天顶逺日而得寒，今以天顶线加于二极，线日躔恒在下，最近亦六十六度半弱，故二极下极寒，以天顶线加于赤道线日躔，恒在上最逺亦二十三度半强，故赤道下极热也，又赤道之下，以赤道为天顶，故春分日行赤道正居天顶，为夏日行渐北，迄夏至而极为冬却回，至秋分行赤道正居天顶，复为夏日行渐南，迄冬至，而极复为冬矣，亦縁天下寒暑，视日逺近彼中日逺近嵗二周故寒暑亦嵗二周不以一嵗为二嵗者日复于次而成嵗不在寒暑也。
或闻一年为一昼夜不信也，愚闻之，西国人，彼亲所经歴无足疑者，近检元史郭守敬四海测騐二十七所，内云北海，北极出地六十五度，夏至昼八十二刻，夜一十八刻，又检唐书载贞观中骨利斡国献马使云：其国在京师西北二万余里，夜短昼长，从天色暝，时煮羊足才熟，而东方已曙，即此二端，亦足徴北土有极长极短，昼夜矣，第元人所至，止于北海，未至六十五度以北，故夜尚有十八刻骨利斡所居，亦未至六十六度半弱，故夜尚有一两刻可煮羊髀，若更北渐短，必至无夜，又更北，北极在天顶必至，一年为一昼夜，试就此仪论之，其理不得不然，若骨利斡国夜短昼长，是彼中夏至，暨冬至，必反而昼短夜长，如其刻数，而史书不言，则传説未尽也世间耳目未经而理之所是，不得不信否者，彼北极下人，又肯信，吾以百刻为昼夜哉？即骨利斡使者归，説唐朝昼夜刻数，彼国人必有不信者，所谓彼我易观，更相笑也。
或问元人测得北海，北极出地六十五度，夏至昼八十二刻，夜一十八刻，今用此仪测得六十五度，夏至昼独八十四刻，夜止一十二刻，何也？曰：授时厯周天三百六十五度四分度之一，西厯三百六十度，则北海地分，止六十四度，授时日百刻，西厯九十六刻，今此仪测得北海六十四度，夏至昼得八十刻少弱，夜得十五刻，太强两测互算，正相合矣。
第八随地，随节气求日出入之广几何 ？春分？秋分日，日行赤道一线之上，其出入处是赤道与地平线之交，谓之天元，卯酉春分以后，日出入渐北至，夏至，而极复南，秋分以后日出入渐南，至冬至而极复北，其南北之广，随地不同，独赤道之下，广至二十三度半强，其自赤道南北渐逺渐广故随地有各节气日出入之广，其欲用此法何也？凡营度，必正方面，正方面之法，今时多用罗经，罗经针锋所止，非子午正线罗经自有正针处身，尝经厯在大浪山，去中国西南五万里，过此以西，针锋渐向西，过此以东，针锋渐向东，各随道里具有分数，至中国，则泊于丙午之间矣，其所以然，自有别论，今欲得正子午线，亦有转用之法，但针体防细难得真确，不如周礼，土圭及钦天监简仪正方案，所得方面为准，若用此仪，先知本，地本日日出入去天元卯酉几何？度候日出量取，即天元卯酉，依卯酉作垂线，得子午。
依第五法，上下盘相加，视地平线，下直应度分，值本日节气线得几何？度即所求。
假如顺天府北极出地四十度，欲知冬至，夏至日出入之广，依前法，视地平线，上直应度分，加于夏至，节气线得三十一度，即夏至日出入处，离天元卯酉，以北度分也。即以南三十一度，是冬至日出入离天，元卯酉度分也。总南北为六十二度，是冬，夏二至，日出入之广，乂欲知谷，处暑水，霜降四日，日出入之广，依前法，得十五度，即知谷水两日，日出入在天元，卯酉南十五度处着霜降两日，日出入在天元，卯酉北十五度也，又如北极出地六十七度，依法测冬至夏至，日出入之广，得九十度也。
第九随地，随节气用极出入度求午正初刻日轨，高几何度分。
依第五法，上下盘相加，从地平线，所加起算，厯周天度分数至本节线上得几何度分？即所求。
假如顺天府北极出地四十度，欲知冬至，夏至春分，日各午正初刻日轨，高几何度分？依前法，以地平线，加南极入地四十度，上从四十一度起算数，至冬至节，线得二十六度半，即是日午正初刻，日高度也，至春分节线，得五十度至夏至节，线得七十三度半，即各日午正初刻，日高度也，又如广东肇庆府，北极出地二十三度半强，依法测得，冬至日午正初刻，日高四十三度，夏至日午正初刻，日高九十度，即是日日中无影，又如高州府，北极出地二十二度，依法测得夏至日午正日轨，过天顶而北，其行度反低于小暑，芒种则午正初刻，从北地平线，上起算数，得八十八度半，为日高度，即是日日中有倒景在表南而小暑，芒种两日俱，日中无景。
第十日晷 日晷，候时凡二，大支数十百种，别有成书，备论，今用此仪，径可随地随时，取景得目下时刻亦有用此候时，而旁借他法者，自具他法中。
依第一法，测得目下日轨，高几何度分？次依第五法，上下盘相加，次依日晷线所值日高度分，平行视本日，节气线所值刻线，即目下时刻，若日晷线不值，日高度分，即别用一直线，依日高度分，与日晷线，为平行取之，若不用日晷，线即以日高度分之半为度，与天顶线平行，以一界抵地平一界，抵日高度分，依地平线，平行取之。
假如顺天府冬至日测得午前日高二十度，次以地平线，加于北极出地四十度，依日晷线平行，或日晷，平行线平行，或用他度与地平，平行，从日高二十度，平行至冬至节，线上值已正初刻少，即所求又如应天府，清明后五日测得，午后日高十八度，次以地平线，加于北极出地三十二度，依法平行，至本日节线上，值申正一刻，即所求。
第十一随地，随节气求日交，天顶线在何时刻？天顶线者，从天元卯酉上至天，中当人之顶为本，地平分天体，南北之界限也，大约北极出地地面，春分以后，日出入于天元，卯酉北日中，仍在天顶南故春分以后，秋分以前日轨行度日两交于天顶线，但东交渐迟，西交渐早，各至夏至而极耳，用此可逐日测得天元，卯酉，以正方面，亦可随地于向北墙上，造作日晷，令画日景线，止于日景所至。
依第五法，上下盘相，加视天顶线，加某时刻，即所求假如顺天府北极出地四十度，欲知清明，白露两日，日交天顶线在何时刻？依法视天顶线与本节线相交于卯正二刻，酉初二刻即是日早晚日交天顶线刻也，又欲知夏至日日交天顶时刻，依法测得辰正初刻，申正初刻也，因是可知顺天府，面北墙上清明，白露两日，卯正二刻，以前酉初二刻以后，日光照及也，夏至日则辰正初刻，以前申正初刻以后，日光照及也，又欲知广东肇庆府，北极出地二十三度半强，夏至日日交天，顶线时刻，依法测得在午正初刻，则是日日光，尽日皆照北墙，其向南墙上，直至日中，微有日光也，又依法测得满剌伽国在赤道下，北极南极，皆与地平，则春分以后，秋分以前半年，日照北墙，秋分以后，春分以前半年，日照南墙也。
第十二论地为圜体
用地平线，天顶线加于下盘，周天度数，辗转推论可证，地圜之义。
地本圜体，其居天中，不过一防一防者无分数可论也。今仪中乃作半虚半实者，縁平面辽濶人居地，上目力所及，止得天体之半，故以半虚半实为隠见之象凭之，测验非地，体实能掩天体之半也，论其实理，则盘心轴畧可指为地体，今欲证地圜之义，试如有人居满剌伽国正当赤道之下，此人当见南北二极，俱与地平，即以上盘地平线，加于下盘极线，其天顶线上，当赤道下抵轴，心是此人，屹立满剌，伽地面之象，次令此人北行二百五十里，当见北极出地一度，南极入地一度，即以地平线南，卬北低，令两极出入地各一度，其地平线，北转一度，天顶线亦北转一度，是人北行二百五十里之象，若行二千五百里，即转十度二万二千五百里，即转九十度，随其所至人恒，如天顶线立，恒以足抵轴，心故地如轴心，当为圜体，乃得每行二百五十里，而更一度为平差也。其天顶线依轴，心环转一周，即人环行地球一周之象，若地是平体，居于天半，即如此仪，将地平线，实黏下盘极线，不令旋转，即满剌伽，国人行至北地尽处，亦宜常见，南极行至南地尽处，亦宜常见北极，今顺天府既见北极出地四十度将地平线，实黏下盘四十度，上顺天府人，虽行至南地尽处，亦宜常见北极出地四十度，奈何南行二百五十里，而少一度，北行二百五十里，而多一度耶？若言地体本平，因去极有逺近故见有差殊，则天体之大难作，是説即如其説亦应作长短差，不宜作平差，既为平差，必由地球本圜人，循球而行，故南北二极，随而渐次隠见，今用此仪，地平线，辗转象之，于义无爽也。
第十三论各地分表景不同， 两仪，览图刻所云，某一带天下有几般景，图中未究其説今畧用此仪解之。
用上盘地平线，天顶线，辗转加于下，盘周天度数，可推立表取景，随地不同，若赤道之下，南北极各与地平，其地有三种，景若南北极各出地初度以上，至未及二十三度半强者，其地有四种，景正当二十三度半强者，亦有三种：景若二十三度半强以上至九十度者，其地有二种，景若在九十度左右者，则有无穷景。
凡立表取景必卓立，地平线之上，与地平为直角，若天顶线也，日在东，则表景西，日在南，则表景北，今如法推满剌伽国正当赤道之下，立表取景即以地平线加于极线，以天顶线准表，即春分以后，秋分以前，各节气日出入，俱在天顶线北，知此地日景，俱在表南为第一种，景秋分以后，春分以前，各节气日出入，俱在天顶，线南知此地日景，俱在表北为第二种，景春分秋分，日日出入，正当天顶线，上知此地日出，景在表西，日入景在表东，日中无景，为第三种，景也，又如法推南北极各出地初度以上，至未及二十三度半强者，假如广州府，北极出地二十三度，立表取景即以地平线，加于本度，以天顶线准表，即春分以前，秋分以后，各节气日出入，俱在天顶，线南知此地日景，俱在表北为第一种，景芒种以后，小暑以前日出入，俱在天顶线北，知此地日景，俱在表南为第二种，景春分以后，芒种以前小暑以后，秋分以前日出入交于天顶，线依前第十一，法推求时刻，即此地早交以前，晚交以后，日景在表北，早交以后，晚交以前日景在表南为第三种，景芒种小暑，日日出入在天顶线北，日中正当天顶线，上知此地日中，以前以后，景皆在表南日，正中则无景，为第四种影也，又如法推南北极各出地二十三度半强者，假如肇庆府，北极出地二十三度半强，立表取景即以地平线，加于本度，以天顶线准表，即春分以前，秋分以后，亦同广州府，景在表北为第一种，景春分以后，夏至以前夏至以后，秋分以前，亦同广州府论日交天顶线，早晚景在表北，早交后，晚交前，景在表南为第二种，景夏至日日出入在天顶线北，日中正当天顶线，上知此地日中，以前以后，景在表南日，正中则无景，为第三种影也，又如法推二十三度半以上至九十度者，假如顺天府北极出地四十度，立表取景即以地平线，加于本度，以天顶线准表，即春分以前，秋分以后，亦同广州府，景在表北为第一种，景春分以后，秋分以后，亦同广州府论日交天顶线，早晚景在表北，早交后，晚交前，景在表南为第二种，景也，其在九十度左右，日周行地面，则表末之，景当在日躔，对冲天上为无穷景。
简平仪説