钦定四库全书    子部五
内外伤寒辨惑论   医家类
提要
【臣】等，谨案内外伤寒，辨惑论三卷金李杲。撰杲字明之，自号东垣老人，真定人，尝以纳赀得官，监济源税，案元砚坚作东垣老人，称杲以辛亥年卒，年七十二，则当生于世宗，大定二十年庚子，金亡，时年五十五，入元十七年，乃终故旧本亦或题元人，而元史亦载入方技也，初，杲母婴疾，为众医襍治而死，讫，莫知为何证？杲自伤不知医理，遂捐千金从易州张元素学，尽得其法而名乃出于元素，上卓为医家大宗，是编发明内伤之症，有类外感，辨别隂阳寒热有余不足而大防，总以脾胃为主，故特制补中益气汤，专治饮食劳倦，虚人感冒法，取补土生金，升清降，浊得隂阳生化之防其阐发，医理至为深防，前有自序题丁未嵗序中称此论束之髙阁十六年，以长歴推之，其书葢出于金哀宗之正大九年辛夘也乾隆四十三年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
内外伤辩惑论原序
仆防自受难，素扵易水，张元素先生讲诵既乆稍有所得，中年以来，更事颇多，诸所诊治，坦然不惑，曽撰内外伤，辩惑论一篇以证，世人用药之悮，陵谷变迁，忽成老境，神志既惰懒，扵语言此论，束之髙阁十六年矣，昆仑范尊师曲相奨，借屡以活人为言，谓此书果行，使天下之人不致夭折，是亦仁人君子济人，利物之事，就令著述不已，精力衰耗，书成而死，不愈，扵无益而生乎？予敬受其言，仅力疾成之，虽未为完备，聊荅尊师，慈悯之志，师宋文正公之后也，丁未嵗重九日东垣老人李杲。明之序。
钦定四库全书
内外伤辩惑论卷上
元 李杲 撰
辩隂证阳证
曰：甚哉隂阳之证不可不详也。徧观内经中所説变化百病，其源皆由喜怒过度，饮食失节，寒温不适，劳役所伤而然，夫元气，糓气荣气淸气卫气生发诸阳上升之气，此六者，皆饮食入胃谷气上行胃气之异名，其实一也。既脾胃冇伤则中气不足，中气不足，则六腑阳气皆絶于外故经言五脏之气已絶于外者是六腑之元气病也气伤脏乃病，脏病则形乃应是五脏六腑，真气皆不足也，惟隂火独旺上乗阳分故荣卫失守诸病生焉其中变化，皆由中气不足，乃能生发耳。后有脾胃，以受劳役之疾，饮食，又复失节，耽病日乆事息心安，饱食太甚，病乃大作槩，其外伤风寒，六滛客邪？皆有余之病，当泻不当，补饮食失节，中气不足之病，当补不当泻，举世医者，皆以饮食失节，劳役所伤，中气不足当补之，证认作外感，风寒有余，客邪之病，重泻其表，使荣卫之气外絶其死只在旬日之间，所谓差之毫厘，谬以千里，可不详辩乎按隂阳应象论云：天之邪气感则害人五脏，是八益之邪？乃风邪伤人筋骨，风从上受之，风伤筋，寒伤骨，盖有形质之物，受病也。系在下焦，肝肾是也，肝肾者，地之气，难经解云：肝肾之气已絶于内，以其肝主筋，肾主骨，故风邪感则筋骨疼痛，筋骨之絶则肾肝之本亦絶矣。乃有余之证也。及云水谷之寒热感则害人，六腑是七损之病，乃内伤饮食也，黄帝鍼经解云适饮食不节，劳役所伤湿，从下受之，谓脾胃之气不足而反下行，极则冲脉之火，逆而上，是无形质之元气受病也。系在上焦心肺是也，心肺者天之气，故难经解云：心肺之气已絶于外以其心主荣肺主卫荣者，血也脉者血之腑，神之所居也，卫者元气，七神之别名，卫护周身，在于皮毛之间也肺絶故皮毛先絶神无所依，故内伤饮食，则亦恶风寒，是荣卫失守，皮肤间无阳以滋养，不能任风寒也皮毛之絶则心肺之本亦絶矣。盖胃气不升，元气不至，无以滋养心肺，乃不足之证也。计受病不一，饮食失节，劳役所伤，因而饱食，内伤者极多，外伤者间而有之，世俗不知徃徃将元气不足之证，便作外伤风寒，表实之证，而反治心肺是重絶其表也安得不死乎？古人所谓实实虚虚医杀之耳，若曰：不然，请以众人之耳闻目见者，证之向者，壬辰，改元，京师戒严，迨三月下旬受敌者，凡半月解围之后，都人之不受病者，万无一二，既病而死者继踵而不絶都门十有二所，每日各门所送，多者二千，少者不下一千，似此者几三月，此百万人，岂俱感风寒，外伤者耶？大抵人在围城中，饮食不节，乃劳役所伤，不待言而知，由其朝饥暮饱，起居不时，寒温失所，动经三两月胃气亏之乆矣一旦饱食太过，感而伤人，而又调治失宜，其死也无疑矣。非惟大梁为然逺在真祐兴定间，如东平，如太原如鳯，翔解围之，后病伤而死，无不然者，余在大梁，凡所亲见，有表发者，有以巴豆推之者，有以承气汤下之者，俄而变结胷发黄，又以防胷汤丸及茵陈汤下之，无不死者，盖初非伤寒以调治差，悮变而似真，伤寒之证，皆药之罪也，徃者不可追，来者犹可及，辄以平生已试之效，着内外伤辩论一篇，推明前哲之余论，厯举近世之变故，庶几同志者，审其或中，触类而长之，免后人之横夭耳，僣易之罪，将何所逃乎！
辩脉
古人以脉上辩内外伤于人迎气口人迎脉大于气口，为外伤气，口脉大于人迎为内伤，此辩固是。但其説有所未尽耳。外感风寒，皆有余之证，是从前客邪来也，其病必见于左手，左手主表，乃行阳二十五度，内伤饮食，及饮食不节，劳役所伤，皆不足之病也，必见于右手，右手主里，乃行隂二十五度，故外感寒邪，则独左寸人迎脉浮，按之洪大者，后甚于，是足太阳寒水之脉按之洪大而有力，中见手少隂心火之脉丁与壬合，内显洪大，乃伤寒脉也，若外感风邪，则人迎脉缓而大于气口一倍，或两倍，三倍内伤，饮食则右寸气口脉大于人迎，一倍伤之，重者过在少隂则两倍太隂则三倍此内伤，饮食之脉，若饮食不节，劳役过甚，则心脉变见于气，口是心火，刑肺其肝木挟心火之势亦来，薄肺经云：侮所不胜，寡于畏者是也，故气口脉急大，而涩数时，一代而涩也，涩者，脉之本脉大者，元气不相接，脾胃不及之脉洪大而数者，心脉刑肺也，急者肝木挟心火而反尅肺金也，若不甚劳役，惟右关，脾脉大而数，谓独大于五脉数中，显缓时一代也，如饮食不节，寒温失所，则先右关胃脉损弱，甚则隠而不见，惟内显脾脉之大数，微缓时，宿食不消，则独右关，脉沉而滑，经云：脉滑者，有宿食也，以此辩之，岂不明白易见乎？但恐山野间，卒无医者，何以诊候？故复説病证以辩之。
辩寒热
内伤寒邪之证，与饮食失节，劳役形质之病，及内伤饮食，俱有寒热，举世将尽，内伤饮食失节，劳役不足之病作，外伤寒邪，表实有余之证，反泻其表枉死者，岂胜言哉！皆由不别其寒热耳，今细为分解之，外伤寒邪，发热恶寒，寒热并作，其热也，翕翕发热，又为之拂拂，发热发于皮毛之上，如羽毛之拂，明其热在表也是寒邪犯髙之髙者也皮肤毛腠者，阳之分也，是卫之元气所滋，养之方也，以寒邪乗之郁遏阳分，阳不得伸，故发热也。其面赤鼻气壅塞不通，心中烦闷，稍似袒祼，露其皮肤，已不能禁其寒矣，其表上虚热，止此而已，其恶寒也，维重衣下幕，逼近烈火，终不能御其寒，一时一日，增加愈甚，必待传入里作下证，乃罢其寒热齐作，无有间断也，其内伤饮食不节，或劳役所伤，亦有头痛，项强腰痛，与太阳表证，微有相似，余皆不同，论中辩之矣，内伤不足之病，表上无阳不能禁风寒也，此则常常有之，其燥热发于肾间者间而有之，与外中寒邪畧不相似，其恶风寒也，盖脾胃不足，荣气下流而乗肾肝此痰厥气逆之渐也，若胃气平常饮食入胃，其荣气上行以舒于心肺，以滋养上焦之皮肤腠理之元气也，既下流，其心肺无所禀受，皮肤间无亏失其荣，卫之外护，故阳分皮毛之间虚弱，但见风见寒，或居隂寒处无日，阳处便恶之也，此常常有之，无间断者也，但避风寒，及温暖处，或添衣，盖温养其皮肤，所恶风寒，便不见矣。是热也，非表伤寒邪皮毛间发热也，乃肾间受脾胃下流之湿气间塞其下致隂火上冲作蒸，蒸而燥热，上彻头顶，傍彻皮毛，浑身燥热，作须待袒衣，露居近寒，凉处即已，或热极而汗出，而亦解彼，外伤恶寒，发热，岂有汗出者乎？若得汗则病愈矣。以此辩之，岂不如黑白之易见乎？当内虚而伤之者，燥热也，或因口吸风寒之气郁其隂火使咽膈不通，其吸入之气，欲入为膈上冲脉之火所拒使隂气不得入其胷中之气为外风寒所遏，而不得伸，令人口开目瞪，极则声发于外，气不能上下塞于咽中，而气欲絶又或因哕因呕，因吐而燥热发必有所因，方有此证，其表虚恶风寒之证复见矣，表虚之弱为隂火所乗燥发须臾而过，其表虚无阳不任风寒，复见矣，是表虚无阳常常有之，其燥热则间而有之，此二者不齐，燥作寒已，寒作燥，已非如外伤之，寒热齐作，无有间断也，百病俱有身热，又谓之肌热，又谓之皮肤间热，以手扪之，方知者是也。乃肌体有形之热也，亦须皆待隂阳既和汗出，则愈矣，慎不可于此上辩之，以其虚实，内外病皆有之，故难辩耳，只依先説病人自觉发热恶寒之热，及燥作之，热上辩之为准则矣。
辩外感，八风之邪？或有饮食劳役所伤之重者三，二日间，特与外伤者相似，其余证有特异名者，若不将两证，重别分解，犹恐将内伤不足之证，误作有余，外感风邪，虽辞理有重复处，但欲病者易辩，医者易治耳。
外感八风之邪？乃有余证也，内伤饮食不节，劳役所伤，皆不足之病也，其内伤亦恶风自汗，若在温暖，无风处则不恶矣，与外伤鼻流涕，头痛自汗，颇相似细，分之则异耳，外感风邪，其恶风自汗，头痛鼻流清涕，常常有之，一日一时，增加愈甚，直至传入里作下证，乃罢语声，重浊髙厉有力鼻息，壅塞而不通能食，腹中和口知味，大小便如常，筋骨疼痛，不能动摇，便着牀枕，非扶不起，其内伤，与饮食不节，劳役所伤，然亦恶风居露地中，遇大漫风起，却不恶也，惟门隙中些小贼风来，必大恶也，与伤风伤寒，俱不同矣。况鼻流清涕，头痛自汗，间而有之，鼻中气短少气不足以息语，则气短而怯弱妨食，或食不下，或不欲食，三者互有之，腹中不和，或腹中急而不能伸口，不知五谷之味，小便频数，而不渇初劳役得病食少，小便赤黄，大便常难，或涩或结，或虚坐，只见些小白脓，时有下气，或泄黄如糜，或溏泄，色白，或结而不通，若心下痞或胷中闭塞如刀，劚之痛，二者亦互作，不并出也，有时胃脘当心而痛，上肢两脇痛必脐下相火之势，如巨川之水，不可遏而上行，使阳明之经，逆行乱于胷中其气无止息，甚则髙喘热伤元气，令四肢不收，无气以动而懒倦，嗜卧，以其外感，风寒俱无此证，故易为分辩耳。
辩手心手背
内伤及劳役，饮食不节，病手心热，手背不热，外伤风寒，则手背热，手心不热，此辩实甚皎然。
辩口鼻
若饮食劳役所伤，其外证在口，必口失谷味，必腹中不和，必不欲言，纵勉强对荅，声必怯弱，口沃沫，多唾，鼻中清涕，或有或无，即隂证也外伤风寒，则其外证，必显在鼻，鼻气不利，声重浊不清，利其言壅塞，气盛有力，而口中必和，伤寒则面赤鼻壅塞，而干伤风，则鼻流淸涕而已，内经云，鼻者肺之候，肺气通于天，外伤风寒，则鼻为之，不利口者，坤，土也脾气通于口，饮食失节，劳役所伤，口不知谷味，亦不知五味，又云：伤食恶食，伤食明矣。
辩气少气盛
外伤风寒者，故其气壅盛而有余，内伤饮食，劳役者，其口鼻中，皆气短促，不足以息，何以分之？盖外伤风寒者，心肺元气，初无减损，又添邪气助之，使鼻气壅塞不利，面赤不通，其鼻中气不能出，并从口出，但发一言，必前轻而后重，其言髙其声壮厉而有力，是伤寒则鼻干无涕，面壅色赤，其言前轻后重，其声壮厉，而有力者乃有余之验也。伤风则决然鼻流清涕，其声嗄其言响，如从瓮中出，亦前轻而后重髙掲而有力，皆气盛有余之验也。内伤饮食，劳役者，心肺之气先损为热所伤，热既伤气四肢无力以动，故口鼻中，皆短气少，气上喘，懒语人有所问，十不欲对，其一纵勉强荅之，其气亦怯，其声亦低，是其气短少不足之验也。明白如此，虽妇人女子，亦能辩之，岂有医者反不能辩之乎？
辩头痛
内证头痛有时而作，有时而止，外证头痛，常常有之，直须传入里，实方罢，此又内外证之，不同者也。
辩骨筋四肢
内伤等病，是心肺之气已絶于外必怠惰，嗜卧四肢，沈困不收，此乃热伤元气，脾主四肢既为热所乗无气以动经云，热伤气，又云：热则骨消筋缓，此之谓也。若外伤风寒，是肾肝之气已絶于内肾主骨为寒肝主筋为风，自古肾肝之病，同一治，以其逓相维持也，故经言胆主筋，膀胱主骨是也，或中风或伤寒得病之日，便着牀枕，非扶不起，筋骨为之，疼痛不能动摇，乃形质之伤，经云：寒伤形，又云：寒则筋挛骨痛，此之谓也。
辩外伤不恶食，若劳役饮食失节，寒温不适，此三者皆恶食。
仲景伤寒论云：中风能食，伤寒不能食，二者皆口中和而不恶食，若劳役所伤，及饮食失节，寒温不适，三者俱恶食，口不知五味，亦不知五谷之味，只此一辩，足以分内外有余不足，二证也，伤寒证虽不能食而不恶食，口中和知五味，亦知谷味，盖无内证，则心气和，脾气通知五谷之味矣。
辩渇与不渇
外感风寒之邪，三日已外谷，消水，去邪气，传里始有渇也内伤饮食失节，劳役乆病者必不渇是邪气在血脉中有余故也。初，劳役形质，饮食失节，伤之重者，必有渇以其心火炽，上尅于肺金故渇也又当以此辩之，虽渇欲饮冷水者，当徐少与之，不可纵意而饮，恐水多峻，下则胃气愈弱，轻则为胀，重则传变诸疾，必反覆闷乱，百脉不安，夜加增剧，不得安卧，不可不预度也。
辩劳役受病表虚不作表实治之
或因劳役动作，肾间隂火沸腾事闲之际，或于隂凉处解脱衣裳，更有新沐浴于背隂处坐卧其隂火下行迁归，肾间皮肤腠理，极虚无阳，但风来为寒凉所遏，表虚不任其风寒，自认外感，风寒求医，解表以重絶元气，取祸如反掌，茍幸而免者，致虚劳气血，皆弱不能完复，且表虚之人为风寒所遏，亦是虚邪？犯表始病，一二日之间，时与外中贼邪，有余之证，颇相似处，故致疑惑，请医者只于气少气盛上辩之，其外伤贼邪？必语声前轻，后重髙厉而有力，若是劳役所伤，饮食不节，表虚不足之病，必短气，气促上气髙喘懒语其声，困弱而无力至易见也，若毫厘之误，则千里之谬已上者，辩证别有治法，用药正论，故作此説分解于后。
辩证与中热颇相似
复有一等乗天气大热之时在于路，途中劳役得之，或在田野间，劳形得之，更或有身体薄弱，食少，劳役过甚，又有修善当斋之人，胃气乆虚而因劳役得之者，皆与阳明中热，白虎汤证相似，必肌体扪摸之壮热，必燥热闷乱，大恶热渇而饮水以劳役过甚之故，亦身疼痛，始受病之时，特与中热外得有余之证，脾胃大虚，元气不足，口鼻中气，皆短促而上喘，至日转以后，是阳明得时之际，病必少减，若是外中热之病，必到日晡之际，大作，讝语其热，增加大渇饮水，烦闷不止，其劳役不足者，皆无此证，尤易为分解，若有难，决疑似之证，必当待一二日而求医治疗，必不至错误矣。饮食不节，劳役形体所受病，皆脾虚腠理，元气已絶也徃徃病人将自己，表虚不任风寒，但有风来，寒至招认作伤风，召医以防其表，及重虚其虚，轻则致危困虚劳，重则必死，深可哀悯，故特一説以祛医者之误。
内外伤辩惑论卷上
钦定四库全书
内外伤辩惑论卷中
元 李杲 撰
饮食劳倦论
古之至人穷隂阳之造化究乎？生死之际，所着内经悉言，人以胃气为本，盖人受水谷之气以生，所谓清气荣气卫气春升之气，皆胃气之别称也，夫胃为水谷之海，饮食入胃，逰溢精气上输于脾，脾气散精上归于肺，通调水道，下输膀胱，水精四布五经并行，合于四时五臓隂阳揆度以为常也，茍饮食失节，寒温不适，则脾胃乃伤，喜怒忧恐，劳役过度而损耗，元气既脾胃虚衰，元气不足而心火独盛，心火者隂火也起于下焦，其系系于心，心不主令，相火代之，相火下焦包络之火，元气之贼也，火与元气不能两立，一胜则一，负脾胃既虚，则下流于肾肝隂火得以乗其土位故脾胃之证，始得之则气髙而喘身热而烦，其脉洪大而头痛或渇不止，皮肤不任，风寒而生寒热盖隂火上冲则气髙而喘身烦热，为头痛为渇而脉洪大脾胃之气下流，使谷气不得升浮是生长之令不行，则无阳以护其荣卫，不任风寒，乃生寒热，皆脾胃之气不足所致也。然而与外感风寒，所得之证，颇同而理异，内伤脾胃，乃伤其气外感，风寒乃伤，其形伤外为有余，有余者泻之，伤内为不足，不足者补之，汗之下之吐之，尅之皆泻也，温之和之，调之养之，皆补也。内伤不足之病，茍误认作外感，有余之病，而反泻之则虚，其虚也难，经云实实虚虚损不足而益有余如此死者，医杀之耳，然则柰何？曰：惟当以温之剂补其中，升其阳寒，以泻其火，则愈，内经曰：劳者温之，损者温之，盖温能除大热，大忌苦寒之药，泻胃土耳，今立补中益气汤。
补中益气汤
黄耆【劳役病热甚者二钱】 甘草【炙已上各五分】 人参【去芦】升麻 柴胡 橘皮 当归身【酒洗】 白术【已上各三分】
右件防咀都作一服，水二盏，煎至一盏，去柤早饭，后温服，如伤之重者，二服而愈，量轻重治之。
立方本指
夫脾胃虚者，因饮食劳倦，心火亢甚，而重耗土位，其次肺气受邪须用黄耆最多，人参草次之，脾胃一虚，肺气先絶故用黄耆以益皮毛而闭腠理，不令自汗，上喘气短，损其元气，人参以补之，心火乗脾炙草用，温以泻火热而补脾胃中元气，若脾胃急痛，并大虚，腹中急缩者，宜多用之，经云：急者缓之，白术苦温，除胃中热，利腰脐间血，胃中清气在下，必加升麻，柴胡以引之，引黄耆草辛温之气味上升，能补卫气之散解，而实其表也，又缓带脉之缩急二，味苦平。味之薄者隂中之阳引清气上升也气乱于胷中为清浊相干，用去白陈皮以理之，又能助阳气上升，以散滞气，助诸辛为用也，干嗌者加干葛，脾胃气虚，不能升浮为隂火伤其生发之气，荣血大亏，荣气不营隂火炽盛是血中伏火，日渐煎熬，血气日减，心包与心主血血减则心无所养，致使心乱而烦，病名曰悗悗者，心惑而烦闷不安也。故加辛微温之剂，生阳气，阳生则隂长或曰温，何能生血？曰：仲景之法血虚，以人参补之，阳旺则能生隂血更以当归和之，少加黄蘗，以救肾水，能泻隂中之伏火如烦犹不止，少加生地黄补肾水，水旺而心火自降，如气浮心，乱以硃砂，安神丸镇，固之则愈。
硃砂安神丸
硃砂【五钱另研】 草【五钱五分】 黄连【去须浄酒洗六钱】 当归【去芦二钱五分】
内经曰：热淫所胜，治以寒，以苦泻之，以黄连之苦寒，去心烦除湿热，为君以草，生地黄之，寒泻火补气，滋生隂血为臣以当归，补其血，不足硃砂，纳浮溜之火，而安神明也。
右件除硃砂，外四味共为细末，汤浸蒸饼为丸如黍米大，以硃砂为衣，每服十五丸，或二十丸，津唾咽下，食后或温水，凉水少许，送下亦得，此近而竒耦制之缓也。
四时用药加减法
内经曰：胃为水谷之海，又云：肠胃为市，无物不包，无物不入，寒热温凉皆有之，其为病也不一，故随时证于补中益气汤中，权立四时加减法于后。
以手扪之，而肌表热者，表热也，只服补中益气汤一，二服，得微汗则已，非正发汗乃隂阳气和自然汗出也。
若更烦乱，如腹中或周身有刺痛，皆血涩不足，加当归，身【五分，或一钱】。
如精神短，少加人参，【五分，】五味子【二十个】。
头痛加蔓荆子【三分】痛甚加川芎【五分】
顶痛脑痛，加藁本【五分，】细辛【三分】诸痛，并用此四味足矣。
如头痛有痰，沈重懒倦者乃太隂痰厥头痛，加半夏【五分，】生姜【，三分】。
耳鸣目黄，颊颔肿颈，肩，臑；肘，臂外后亷痛面赤脉洪大者，以羗活【一钱，】防风藁本【已上各七分】草【五分，】通其经血，加黄芩，黄连【已上各三分】消其肿，人参【五分，】黄耆【七分，】益元气，而泻火邪？另作一服，与之。
嗌痛颔肿，脉洪大而赤者，加黄芩，草【已上各三分】桔梗【七分】。
口干嗌干者，加葛根【五分】升引胃气上行以润之，如夏月咳者，加五味子【二十五个，】麦门冬【去心五分】。
如冬月咳加不去根节麻黄【五分】
如秋凉亦加
如春月天温只加佛耳草，欵冬花【已上各五分】。
若乆病痰肺中伏火，去人参以防痰，増益耳，食不下，乃胷中胃上有寒，或气涩滞，加青皮，木香【已上各三分】此三味为定法。
如冬月加益智仁草豆防仁【已上各五分】
如夏月少加黄芩，黄连更加防榔，草豆防仁，缩砂仁，白豆防仁【各五分】。
如春初犹寒，少加辛热之剂以补春气之不足为气药之佐，益智草豆蔲可也。
心下痞夯闷者加芍药黄连【已上各一钱】
如痞腹胀，加枳实，木香，缩砂仁【已上各三分】厚朴，【七分，】如天寒，少加干姜，或中桂【桂心也，】。
心下痞，觉中寒，加附子，黄连【已上各一钱】不能食，而心下痞，加生姜，陈皮【已上各一钱】能食而心下痞，加黄连，【五分，】枳实【三分，】脉缓，有痰而痞，加半夏黄连【五分，】柴胡【七分，】甘草【三分，】腹中痛者，加白芍药【五分，】草【三分，】如恶寒，觉冷痛加中桂，【五分】。
如夏月腹中痛，不恶寒，不恶热者，加黄芩，草【已上各五分】芍药【一钱，】以治时热也。
腹痛在寒凉时加半夏益智草豆防之类
如腹痛，恶寒而脉者，是木来尅，土也，小建中汤主之。盖芍药味酸于土中，泻木为君如脉沈细腹中痛，是水来侮土，以理中汤主之。干姜辛热于土中泻水，以为主也，如脉缓体重节痛，腹胀自利，米谷不化，是湿胜，以平胃散主之，苍术苦辛温泻，湿为主也。
脇下痛或脇下缩急俱加柴胡【三分，甚则五分】草【三分，】脐下痛者，加真熟地黄【五分】，如不已者，乃大寒也，加内桂，【五分】徧阅内经，中悉言，小腹痛皆寒，非伤寒厥隂之证也乃下焦血结膀胱，仲景以抵当汤，并抵当丸主之。
小便遗失，肺金虚也，宜安卧养气，以黄耆人参之类，补之不愈，则是有热也，黄蘖生地黄【已上各五分】切禁劳役，如卧而多惊，小便淋溲者，邪在少阳厥隂宜太阳经所加之药，更加柴胡；【五分】如淋，加泽泻【五分】此下焦，风寒合病也经云肾肝之病，同一治，为俱在下焦，非风药行经则不可，乃受客邪之湿热也，宜升举发，散以除之。
大便秘涩，加当归【一钱，】大黄【酒洗，煨五分，或加一钱，】如有不大便者，煎成正药，先用清者一口，调明粉【五分或一钱，】如大便行则止，此病不宜大下之，必变防证也。
脚痿，輭行步乏力，或痛乃肾肝伏热，少加黄蘖，【五分，】空心服不已，更加汉防，已【五分，】脉缓显沈困，怠惰无力者，加苍术泽泻人参白术茯苓五味子【已上各五分】如风湿相抟，一身尽痛，以除风湿，羗活汤主之。
除风湿羗活汤
羗活【七分】 防风  升麻 柴胡【已上各五分】藁本   苍术【已上各一钱】
右件剉如麻豆大都作一服，水二盏，煎至一盏，去柤大温服之，空心食前。
所以然者为风，药已能胜湿，故另作一服，与之肩背痛汗出，小便数而少风热乗肺肺气郁甚也，当泻风热，则愈通气防风汤主之。
通圣防风汤
防风  羗活  陈皮  人参  甘草【各五分】藁本 青皮【已上各三分】白豆防 黄蘖【已上各二分】升麻 柴胡  黄耆【已上各一钱】
右防咀都作一服，水二盏，煎一盏，去柤温服，食后如面白，脱色气短者不可服。
肩背痛不可回顾者，此手太阳气郁而不行，以风药散之，脊痛项强，腰似折，项似防此足太阳经不通行，以羗活胜湿汤主之。
活胜湿汤
活  独活【已上各一钱】藁木 防风 草【炙】川芎【已上各五分】蔓荆子【三分】
右防咀都作一服，水二盏，煎至一盏，去柤大温服，空心食前。
如身重，腰沈沈，然经中有寒湿也，加酒洗，汉防己【五分】轻者，附子【五分】重者，川乌【五分】。
升阳顺气汤
治因饮食不节，劳役所伤腹脇满闷短气，遇春则口淡无味，遇夏虽热，犹有恶寒，饥则常如饱，不喜食冷物。
黄耆【一两】 半夏【三钱汤洗】 草豆蔲【二钱】 神麯【一钱五分炒】升麻  柴胡   当归身  陈皮【已上各一钱】草【炙】 黄蘖【已上各五分】人参【去芦三分】
脾胃不足之证，须用升麻柴胡苦平，味之薄者隂中之阳引脾胃中淸气，行于阳道，及诸经生发隂阳之气以滋春气之和也，又引黄耆人参草温之气味上行充实，腠理使阳气得卫外而为固也，凡治脾胃之药多以升，阳补气名之者，此也。
右件防咀，每服三钱，水二盏，生姜三片，煎至一盏，去柤，温服食前。
升阳补气汤
治饮食不时，饥饱劳役，胃气不足脾气不溜，气短无力，不时寒热，早饭后转增昏闷，须要眠睡怠惰，四肢不收，懒倦，动作及五心烦热。
厚朴【姜制五分】 升麻 活   白芍药  独活  防风  草【炙】  泽泻【已上各一钱】 生地黄【一钱五分】  柴胡【二钱五分】
右件为麤末，每服五钱，水二盏，生姜二片，枣二枚，煎至一盏，去柤大温服，食前。
如腹胀及窄狭加厚朴
如腹中似硬加砂仁【二分】
暑伤胃气论
刺志论云：气虚身热，得之伤暑热伤气故也痿论云有所逺行劳倦逢大热而渇则阳气内伐，内伐则热舍于肾，肾者水脏也，今水不能胜火，则骨枯而髓虚，足不任身，发为骨痿，故下经曰：骨痿者生于大热也，此湿热成痿，令人骨乏无力，故治痿独取阳明时当长夏湿热，大胜蒸蒸而炽，人感之多，四肢困倦，精神短少，懒于动作胷满气促脉节沈疼，或气髙而喘身热而烦心下膨痞，小便黄而少，大便溏，而频或痢出黄糜，或如泔色，或渇或不渇不思饮食，自汗体重，或汗少者，血先病而气不病也，其脉中得洪缓，若湿热相抟，必加之以迟迟，病虽互换少差，其天暑湿，令则一也。宜以淸燥之剂治之，名之曰清暑，益气汤主之。
清暑益气汤
黄耆【汗少者洗五分】苍术【泔浸去皮已上各一钱五分】升麻【一钱】 人参【去芦】 白术 橘皮 神麯【炒】 泽泻【已上各五分】 草【炙】  黄蘖【酒浸】 当归身  麦门冬【去心】青皮【去白】 葛根【已上各三分】五味子【九个】
内经云：阳气者，卫外而为固也，炅则气泄，今暑邪干卫，故身热自汗，以黄耆人参草，补中益气，为君草，橘皮，当归身辛，微温，养胃气，和血脉，为臣苍术白术泽泻渗利除湿，升麻葛根苦平，善解肌热，又以风胜湿也，湿胜则食不消，而作痞满，故炒麯辛，青皮辛温，消食快气，肾恶燥，急食辛以润之，故以黄蘖苦辛，寒借味泻热，补水虚者，滋其化源，以五味子麦门冬酸微寒救，天暑之伤，庚金为佐也。
右防咀，作一服，水二盏，煎至一盏，去柤热，服食逺此病皆因饮食失节，劳倦所伤，日渐因循，损其脾胃乗暑天而作病也。
如汗大泄者津脱也，急止之，加五味子【十枚，】炒黄蘖，【五分】知母【三分】，此按而收之也。
如湿热乗其肾肝行步不正，脚膝痿弱，两足欹侧，已中痿邪，加酒洗黄蘖，知母【已上各五分】令两足涌出气力矣。
如大便涩滞，隔一二日不见者，致食少，乃血中伏火，而不得润也。加当归，身生地黄【已上各五分】桃仁泥【已上各一钱】以润之。
凡脾胃虚弱之人，遇六七月霖，诸物皆润，人汗沾衣，身重短气，更逢湿旺，助热为邪？西北二方，寒清絶矣，人重感之，则骨乏无力，其形如梦寐间，防防如烟雾中，不知身所有也，圣人立法，夏月宜补者补天真元气，非补热火也，夏食寒者是也，故以人参之，补气，麦门冬苦寒泻热，补水之源，五味子之酸，清肃燥金，名曰生脉散，孙真人云：五月常服五味子以补五脏之气，亦此意也。参，术，调中汤。
泻热补气止定喘和脾胃进饮食
白术【五分】 黄耆【四分】 桑白皮   草【炙】人参【已上各三分】麦门冬【去心】靑皮【去白】 陈皮【去白】地骨皮  白茯苓【已上各二分】五味子【二十个】
内经云火位之主，其泻以，以黄耆温，泻热补气，桑白皮苦微寒，泻肺火，定喘，故以为君，肺欲收，急食酸以收之，以五味子之酸收耗散之气，止咳，脾胃不足以补之，故用白术人参炙草苦，温补脾，缓中为臣，地骨皮、苦，微寒，善解肌热，茯苓，平降肺火，麦门冬微寒，保肺气为佐，青皮，陈皮去白苦辛温散胷中滞气为使也。
右件防咀如麻豆，大都作一服，水二盏，煎至一盏，去柤大温服，早饭后忌多，语言劳役。
升阳散火汤
治男子妇人四肢发困热，肌热筋骨间热，表热如火，燎于肌肤，扪之烙手，夫四肢属脾，脾者土也热伏地中，此病多因血虚而得之也，又有胃过食冷物，郁遏阳气于脾土之中，并宜服之。
升麻   葛根   独活   活白芍药  人参【已上各五钱】草【炙】  柴胡【已上各三钱】防风  草【生二钱】
右件防咀，如麻豆大，每服秤五钱，水二盏，煎至一盏，去柤大温服，无时忌寒冷之物。
当归补血汤
治肌热燥热困渇引饮，目赤面红，昼夜息，其脉洪大而虚，重按全无内经曰：脉虚血虚，又云：血虚发热证，象白虎，惟脉不长，实为辩耳，悮服白虎汤必死，此病得之于肌困劳役。
黄耆【一两炙】 当归【酒洗二钱】
右件防咀都作一服，水二盏，煎至一盏，去柤温服，空心食前。
硃砂凉膈丸
治上焦虚热肺脘咽膈有气如烟抢上
黄连   山栀子【已上各一两】人参   茯苓【已上各五钱】   硃砂【三钱别研】  脑子【五分别研】
右为细末，研匀，炼蜜为丸如梧桐子大。硃砂为衣，熟水送下，五：七，九日进，三服食后。
黄连清膈丸
治心肺间有热及经中热
麦门冬【去心一两】 黄连【去芦五钱】 鼠尾黄芩【净刮三钱】
右为细末，炼蜜为丸，如菉豆大，每服二十丸，温水送下，食后。
门冬清肺饮
治脾胃虚弱气促气弱精神短少衂血吐血
紫菀茸【一钱五分】黄耆   白芍药   草【已上各一钱】   人参【去芦】 麦门冬【已上各五分】当归身
【三分】    五味子【三个】
右防咀，分作二服，每服水二盏，煎至一盏，去柤，温服食后。
局方中大阿胶丸亦宜用
人参清镇丸
治热上消痰定喘
柴胡   ，人参【已上各一两五钱】生黄芩  ，半夏草【炙已上各七钱二分，】青黛【六钱，】 天门冬【去心三钱，】陈皮，【去白】，五味子【去核一钱】。
右件为细末，水糊为丸，如梧桐子大。每服三十丸至五十丸，温白汤送下，食后。
局方中人参清肺汤亦宜用
皂角化痰丸
治劳风心脾壅滞，痰涎甚多，喉中不利，涕唾稠粘，嗌塞吐逆，不思饮食，或时昏愦。
皂角木白皮【酥炙】白附子【炮】 半夏【汤洗七次】 天南星【炮】  白矾【枯】赤茯苓【去皮】人参【已上各一两】枳殻【炒一两】
右为细末，生姜汁面糊为丸如梧桐子大。每服三十丸，温水送下，食后。
白术和胃丸
治病乆厌厌不能食，而臓腑，或结或溏，此胃气虚弱也，常服则和中理气，消痰去湿，和脾胃，进饮食，白术【一两二钱，】 半夏【汤洗七次，】 厚朴，【姜制已上各一两】陈皮，【去白八钱，】 人参【九钱，】草【炙三钱，】枳实【麸炒，】 防榔【已上各一钱五分】 木香【一钱】。
右件为细末，生姜汁浸蒸饼为丸如梧桐子大。每服三十丸，温水送下，食逺。
肺之脾胃虚方
脾胃虚则怠惰嗜卧，四肢不收，时值秋燥，令行湿热少退，体重节痛，口干舌干，饮食无味，大便不调，小便频数，不欲食，食不消，兼见肺病，洒淅恶寒，惨惨不乐，而色恶而不和，乃阳气不伸故也。当升阳益气，名之曰升阳，益胃汤。
升阳益胃汤
黄耆【二两，】 半夏【洗，此一味脉濇者用】人参【去芦】 草，【炙已上各一两】独活  ，防风，【以秋旺，故以辛温弱之】，白芍药，【何故秋旺用人参，白术芍药之类反补肺，为脾胃虚则肺受邪，故因时而补，易为力也。】活【已上各五钱】橘皮【四钱，】 茯苓，【小便利不渇者勿用，】柴胡 ， 泽泻【不淋，勿用】 ，白术【已上各三钱】 黄连【一钱】。
右防咀，每服秤三钱，水三盏，生姜五片，枣二枚，煎至一盏，去柤温服，早饭后，或加至五钱。
服药后如小便罢，而病加增剧，是不宜利小便当少去，茯苓，泽泻。
若喜食一，二日不可饱食，恐胃再伤，以药力尚少，胃气不得转运升发，也须滋味之食，或美食助其药力，益升浮之气而滋其胃气，慎不可淡食，以损药力而助邪气之降沈也。
可以小役形体，使胃与药得转运，升发，慎勿大劳役使气复伤，若脾胃得安静尤佳，若胃气稍强，少食，果以助谷药之力，经云：五谷为养，五果为助者也。
双和散
补血益气治虚劳少力
白芍药【二两五钱】黄耆   熟地黄  川芎当归【已上各一两】草【炙】  官桂【已上各七钱五分】
右为麤末，每服四钱，水一盏半，生姜三片，枣二枚，煎至七分，【去柤，温服】。
大病之后，虚劳气乏者，以此调治，不热不冷，温而有补。
寛中进食丸
滋形气喜饮食
大麦蘖【一两】 半夏  猪苓【去黒皮已上各七钱】草豆仁神麯【炒已上各五钱】枳实【麸炒四钱】 橘皮 白术 白茯苓泽泻【已上各二钱】缩砂仁【一钱五分】 干生姜  草【炙】人参   青皮【已上各一钱】 木香【五分】
右为细末，汤浸蒸饼为丸如梧桐子大。每服三十丸，温米饮送下，食后。
厚朴温中汤
治脾胃虚寒心腹胀满及秋冬客寒犯胃时作疼痛厚朴【姜制】 橘皮【去白已上各一钱】草【炙】 草豆蔲仁茯苓【去皮】 木香【已上各五钱】 干姜【七分】
戊火已衰，不能运化，又加客寒聚为满痛，散以辛热，佐以苦，以淡泄之气，温胃和，痛自止矣。
右为麤散，毎服五钱，水二盏，生姜三片，煎至一盏，去柤，温服食前，忌一切冷物。
肾之脾胃虚方
沉香温胃丸
治中焦气弱，脾胃受寒，饮食不美，气不调和，脏腑积冷，心腹疼痛，大便滑泄，腹中雷鸣霍乱吐泻，手足厥逆，便痢无度，又治下热，阳虚脐腹冷痛，及疗伤寒隂湿形气沈困自汗。
附子【泡去皮脐】 巴防【酒浸去心】 亁姜【炮】  茴香【炮已上各一两】官桂【七钱】 沉香   草【炙】  当归吴茱茰【洗炒去芦】人参   白术   白芍药白茯苓【去皮】 良姜   木香【已上各五钱】丁香【三钱】
右为细末，用好醋打面糊为丸如梧桐子大。每服五，七十丸，热米饮送下，空心，食前日进三服，忌一切生冷物。
凡脾胃之证，调治差悮，或妄下之末，传寒中，复遇时寒，则四肢厥逆，而心胃绞痛，冷汗出，举痛论云：寒气客于五脏厥逆，上泄隂气竭阳气未入，故卒然痛死不知人，气复则生矣，夫六气之胜皆能为病，惟寒毒最重隂主杀故也。圣人以辛热散之，复其阳气，故曰寒邪客之得炅则痛立止。此之谓也。
神圣复气汤
治复气乗冬足太阳寒水足少隂肾水子能令母实手太隂肺实反来侮，土木受邪，腰背胷膈闭塞疼痛，善口中，涎目中泣，鼻流浊涕不止，或息肉，不闻香臭，咳痰沫，上热如火，下寒如水头作阵痛，目中流火，视物耳鸣，耳聋，头并口鼻，或恶风寒，喜日阳，夜卧不安，常觉痰塞，膈咽不通口，失味两脇缩急而痛牙齿动摇，不能嚼物隂汗自出前隂冷行歩欹侧起居艰难，掌中热，风痹麻木，小便数而昼多，夜频而欠，气短喘喝，少气不足以息卒，遗失无度，妇人白带隂户中大痛，牵心而痛，面如赭色，食少，大便不调，心烦霍乱，逆气里急而腹痛，皮色白，后出余气，后不能弩，或肠鸣，下筋急，肩脾大痛，此寒水来，复火土之雠也。
亁姜【炮，为末一钱三分，】柴胡【剉如豆大，】 活，【剉已上各一钱】草【剉，】藁本【已上各八分】升麻【剉】 ， 半夏，【汤浸已上各七分】，当归身【酒浸，剉六分，】  ，防风，【剉如豆大，】 郁李仁【汤浸去皮，研如泥，入药同煎，】人参【已上各五分】附子【炮去皮脐二分，】白葵花【五朶，去心细剪入】。
右件药都作一服水五盏煎至二盏入
草豆蔲仁【面褁烧面熟去皮干】 黄耆【已上各一钱】 橘皮【五分】
在内再煎至一盏再入下项药
枳殻【五分】 黄蘖【酒浸】 黄连【酒洗已上各三分】生地黄【汤洗二分】
已上四味预一日另用新水浸又以
川芎，【细末】 ，蔓荆子【已上各三分】华细辛【二分】。
预一日，用新水半大盏，分作二处，浸此三味，并黄蘖等，煎正药作一大盏，去柤稍热服，空心。
又能治齿颊，啮唇齿舌根，强硬等证如神，宜食羊肉及厚滋味，大抵肾并膀胱，经中有寒，元气不足者，皆宜服之，神验于月生，月满时隔三五日一服，如病急，不拘时分服。
治法已试验者，学者当以意求其的，触类而长之，则不可胜用矣，予病肺胃乆衰视听半，失此隂乗阳而上气短，精神不足，且脉皆阳气衰弱，伏匿于隂中故耳癸卯岁，六：七月间霖隂寒逾月不止，时人多病泻痢，乃湿多成，五泄故也。一日体重，肢节疼痛，大便泄并下者三，而小便闭塞，黙思内经有云在下者引而竭之；是先利小便也，又治诸泻而小便不利者，先分利之，又云：治湿不利小便，非其治也，法当利其，小便必用，淡渗之剂，利之病，虽即已是降之，又降复益其隂而重竭其阳也则阳气愈削而精神愈，短矣隂重强而阳重衰也，兹以升阳之药，是为宜耳。活独活，升麻各一钱防风半钱炙，草半钱，同防咀，水四盏，煎至一盏，去柤热服一服，乃愈大法云：寒湿之胜助风以平之，又曰：下者举之，此得阳气升腾，故愈是因曲而为之直也，夫圣人之法，可以类推举，一则可以知百矣。
内外伤辩惑论卷中
钦定四库全书
内外伤辩惑论卷下
元 李杲 撰
辩内伤饮食用药所宜所禁
夫伤饮食，付药者，受药者皆以为末细事，是以所当重者为轻，利害非细，殊不思胃气者荣气也卫气也糓气也清气也资少阳生发之气也，人之真气衰旺，皆在饮食入胃胃和则糓气上升，糓气者，升腾之气也，乃足少阳，胆手少阳，元气始发生长万化之别名也，饮食一伤，若消药的对，其所伤之物，则胃气愈旺，五糓之精华上出，乃清气为天者也，精气神气皆强盛，七神卫护，生气不乏，增益大旺，气血周流，则百病不能侵，虽有大风竒毒弗能害也，此一药通用，其利博哉！易水张先生尝戒不可用，峻利食药，食药下咽，未至药丸，施化其标皮之力始开，便言空快也，所伤之物已去，若更待一两，时辰许药尽化开，其峻利药，必有情性，病去之后，脾胃，安得不损乎？脾胃既损，是真气，元气败壊促人之寿，当时説下一药枳实一两麸炒，黄色为度，白术二两，只此二味，荷叶裹烧饭为丸，以白术苦温其，温补脾胃之元气，其苦味除胃中之湿热，利腰脐间血，故先补脾胃之弱，过于枳实尅化之药一倍，枳实，味苦寒泄，心下痞闷，消化胃中所伤，不能即去，须待一两，时辰许食则消化，是先补其虚而后化，其所伤则不峻利矣，当是之时未悟，用荷叶烧饭为丸之理，老年味之始得。可谓神竒矣荷叶之一物，中央空虚，象震卦之体，震者动也，人感之生，足少阳甲，胆也，甲胆者，风也，生化万物之损，蔕也，左传云：履端于始，序则不愆，人之饮食入胃，营气上行，即少阳甲胆之气也其手少阳三焦，经人之元气也，手足经同法，便是少阳，元气生发也胃气元气，糓气甲胆，上升之气，一也，异名虽多，止是胃气上升者也，荷叶之体，生于水上，其下出于秽污之中，而不为秽污所染，挺然独立，其色青，形乃空淸，而象风木者也，食药，感此气之化，胃气何由不上升乎其主意，用此一味为引用，可谓逺识深虑合于道者也，更以烧饭和药，与白术恊力滋养，糓气而补令胃厚，再不至内伤其利，广矣大矣，若内伤脾胃，以辛热之物酒肉之类，自觉不快，覔药于医者，此风习以为常，医者亦不问所伤，即付之以集，香丸巴豆大，热药之类，下之大便下，则物去遗留食之，热性药之热，性重伤元气，七神不炽经云：热伤气，正谓此也。其人必无气以动而热，困四肢不举，传变诸疾，不可胜数，使人真气自此衰矣，若伤生冷硬物，世医或用大黄，牵牛二味，大寒药投之物，随药下所伤去矣，遗留食之寒，性药之寒，性重泻其阳，阳去则皮肤筋骨肉血脉，无所依倚，便为虚损之证，论言及此，令人寒心，夫辛辣，气薄之药，无故不可乱服，非止牵牛而已，至真要大论云五味入胃，各先逐其所喜，攻攻者，尅伐泻也，辛味下咽，先攻泻肺之五气，气者真气，元气也，其牵牛之辛辣猛烈，夺人尤甚，饮食所伤，肠胃受邪，当以苦味泻其肠胃可也，肺与元气何罪之有？牵牛不可用者有五，此其一也。况胃主血，为物所伤物者有形之物也，皆是血病，血病泻气，此其二也；且饮食伤于中焦，止合尅化消，其食重，泻上焦脉中已虚之气，此其三也食伤，膓胃当塞，因塞用又寒，因寒用，枳实大黄苦寒之物以泻，有形是也。反以辛辣，牵牛散泻真气，犯大禁，四也；殊不知鍼经第一卷第一篇有云：外来客邪？风寒伤人，五脏若误，泻胃气必死，误补亦死，其死也无气以动，故静若内伤，肠胃而反，泻五脏必死，误补亦死，其死也隂气有余故躁，今内伤肠胃，是谓六腑，不足之病，反泻上焦虚无肺气，肺者五脏之一数也，为牵牛之类，朝损暮损，其元气消耗，此乃暗里，折人夀数犯大禁，五也。良可哀叹，故特着此论，并方庶令四海闻而行之，不致夭横耳，此老夫之用心也胃气岂可不养？复明养胃调理，故经曰安糓则昌，絶糓则亡，水去则荣散，谷消则卫亡，荣散卫亡，神无所依，仲景云，荣入于经其血乃成，糓入于胃脉道乃行故胃不可不养胃，不可不温，血温胃和，荣卫将行，常有天命，糓者身之大柄也，书与周礼，皆曰：水火金，木，土，糓惟修以奉养，五脏者也，内伤饮食，固非细事，茍妄服食药而轻生殒命，其可乎哉？黄帝鍼经有説胃恶热而喜清，大肠恶，淸冷而喜热，两者不和，何以调之？岐伯曰：调此者，饮食衣服，亦欲适寒温，使寒无凄怆，暑无出汗，饮食者，热无灼灼，寒无凔凔，寒温中适，故气将持，乃不致邪僻也，【详説见于本经，条下】，是必有因用岂可用？俱寒俱热之食，药致损者与？内经云：内伤者其气口，脉反大于人迎一倍，二倍三倍，分经用药，又曰：上部有脉，下部无脉，其人当吐不吐者，死；如但食不纳，恶心欲吐者，不问一倍，二倍不当止，与蔕散吐之，但以指或以物探去之，若所伤之物，去不尽者，更诊其脉，问其所伤，以食药去之，以应塞因塞用，又谓之寒因寒用，泄而下降，乃应太隂之用其中更加升发之药，令其元气上升，塞因塞用，因曲而为之直，何为曲内伤胃气是也，因治其饮食之内伤，而使生气増益胃气完复，此乃因曲而为之直也，若依分经用药，其所伤之物，寒热温凉生硬，柔輭所伤不一，难立定法，只随所伤之物不同，各立治法，临时加减用之，其用药又须问病人从来禀气盛衰，所伤寒物热物，是喜食而食之，邪不可服，破气药若乗饥困而食之耶？当益胃气，或为人所勉，劝强食之，宜损血而益气也，诊其脉候伤在何脏？方可与对病之药，岂可妄损？大真生气以轻丧身宝乎？且如先食热物则不伤，继之以寒，物因后食，致前食亦不消化而伤者，当问热食，寒食孰多孰少？斟酌与药，无不当矣。喻如伤热，物二分寒物一分则当用寒药二分热药一分，和合而与之，则荣卫之气必得周流更有，或先饮酒而后伤寒冷之食及伤热食，冷水与氷如此不等，皆当验其节次，所伤之物，约量寒热之剂，分数各各对证而与之无不取验，自忖所定方药，未敢便为能尽药性之理，姑用指迷辩惑耳，随证立方，备陈于后。
张先生枳术丸
治痞消食强胃
白术【二两】 枳实【麸炒黄色去穰一两】
右同为极细末，荷叶裹烧饭为丸，如梧桐子大。每服五十丸，白汤下，无时白术者本意，不取其食，速化但乆令人胃气强，实不复伤也。
橘皮枳术丸
治老防元气虚弱，饮食不消，或脏腑不调，心下痞闷，橘皮   ，枳实【麸炒，去穰已上各一两】白术【二两】。
右件为细末，荷叶烧饭为丸，如梧桐子大。每服五十丸，熟水送下，食逺。
夫内伤用药之大法，所贵服之，强人胃气，令胃气益厚，虽猛食多食重，食而不伤，此能用食药者也，此药乆乆益胃气，令人不复致伤也。
麴蘖枳术丸
治为食所勉劝强食之致心腹满闷不快
枳实【麸炒，去穰】 ，大麦蘖【麸炒，】神麯【炒，已上各一两】白术【二两】。
右为细末，荷叶烧饭为丸，如梧桐子大。每服五十丸，用温水下，食逺。
木香枳术丸
破滞气消饮食开胃进食
木香   ，枳实【麸炒，去穰已上各一两】白术【二两】。
右为细末，荷叶烧饭为丸，如梧桐子大。每服五十丸，温水送下，食逺。
木香化滞汤
治因忧气食，湿面，结于中脘，腹皮底微痛，心下痞满，不思饮食，食之不散，常常痞气。
半夏【一两】 草豆蔲仁 草【炙已上各五钱】柴胡【四钱】木香   橘皮【已上各三钱】枳实【麸炒去穰】 当归梢【已上各二钱】   红花【五分】
右件剉如麻豆大，每服五钱，水二大盏，生姜五片，煎至一盏，去柤稍热，服食逺忌酒湿面。
半夏枳术丸
治因冷食内伤
半夏【汤洗七次，焙干，】枳实【麸炒，已上各一两】白术【二两】。
右同为极细末，荷叶烧饭为丸，如菉豆大，每服五十丸，温水送下，添服不妨，热汤浸蒸饼为丸亦可。如食伤寒热不调，每服加上二黄丸十丸，白汤送下，更作一方，加泽泻【一两】为丸，有小便淋者。
丁香烂饭丸
治饭食所伤
丁香   京三棱  广茂【炮】  木香【已上各一钱】草【炙】  松【去上】 缩砂仁  丁香皮益智仁【已上各三钱】香附子【五钱】
右为细末，汤浸蒸饼为丸，如菉豆大，每服三十丸，白汤送下，或细嚼亦可，不拘时候。
治卒心胃痛甚效
草豆蔲丸
治秋冬伤寒冷物胃脘当心而痛，上支两脇膈咽不通。
草豆蔲【麸褁煨去皮取仁】枳实【麸炒黄色】 白术【已上各二两】 大麦蘖【麸炒黄色】 半夏【汤洗七次日干】 黄芩【刮去皮生】 神麯【炒黄色已上各五钱】  干生姜  橘皮 青皮【已上各二钱】炒盐【五分】
右为极细末，汤浸蒸饼为丸，如菉豆大，每服五十丸，白汤下，量所伤多少，加减服之。
如冬月用别作一药，不用黄芩，岁火不及，又伤冷物，加以温剂，是其治也，然有热物伤者从权以寒药治之宜，不可不知也。
三黄枳术丸
治伤肉食湿面辛辣味厚之物填塞闷乱不快黄芩【二两】 黄连【酒洗】 大黄【湿褁煨】 神麴【炒】橘皮   白术【已上各一两】枳实【麸炒五钱】
右为细末，汤浸蒸饼为丸，如菉豆大一倍，每服五十丸，白汤送下，量所伤服之。
除湿益气丸
治伤湿面心腹满闷肢体沈重
枳实【麸炒黄色】 神麯【炒黄色】 黄芩【生用】 白术【已上各一两】萝卜子【炒热去秽气五钱】   红花【三分各一钱分十也】
右同为极细末，荷叶裹烧饭为丸，如菉豆大，每服五十丸，白汤送下，量所伤多少服之。
上二黄丸
治伤热食痞闷兀兀欲吐烦乱不安
黄芩【二两】 黄连【去须酒浸一两】 升麻  柴胡【已上各二钱】   草【二钱】
一方加
枳实【麸炒去穰五钱】
右为极细末，汤浸蒸饼为丸，如菉豆大，每服五，七十丸，白汤送下，量所伤服之。
枳实滞丸
治伤湿热之物不得施化而作痞满闷乱不安大黄【一两】 枳实【麸炒去穰】 神麯【炒已上各五钱】茯苓【去皮】黄芩【去腐】 黄连【拣净】 白术【已上各三钱】泽泻【二钱】
右件为细末，汤浸蒸饼为丸如梧桐子大。每服五十丸至七十丸，温水送下食逺量虚实加减服之。
枳实栀子大黄汤
治大病差后伤食劳复
枳实【一两，麸炒去穰，】 栀子【三枚半肥者，】豆豉【一两二钱五分，绵褁】。
右以清浆水二盏，空煑退八分，内枳实，栀子煑取八分，下豉再煑五六沸，去柤温服，覆令汗出。
若有宿食内太黄如薄碁子五六枚同煎
食膏粱之物过多烦热闷乱者亦宜服之
白术丸
治湿豆粉湿面油腻之物
枳实【麸炒黄一两一钱】白术   半夏【汤浸】 神麯【炒黄已上各一两】  橘皮【去穰七钱】 黄芩【五钱】 白矾【枯三分】
右为极细末，汤浸蒸饼为丸，如菉豆一倍大，每服五十丸，白汤送下，量所伤加，减服素食多用亁姜，故加黄芩以泻之。
木香见睍丸
治伤生冷硬物心腹满闷疼痛
神麴【炒黄色】 京三棱【煨已上各一两】石三棱【去皮煨】草豆蔲【面褁煨熟取】  香附子【炒香已上各五钱】升麻  柴胡【已上各三分】   木香【二钱】 巴豆霜【五分】
右为细末，汤浸蒸饼为丸，如菉豆一倍大，每服三十丸，温白汤下，量所伤多少服之。
三棱消积丸
治伤生冷硬物不能消化心腹满闷
京三棱【炮，】 广茂【炒，】  炒，麴【已上各七钱，】青橘皮巴豆【和皮米炒，黒焦去米】，茴香【炒，】 ，陈橘皮【已上各五钱】丁皮益智【已上各三钱】。
右件为细末，醋打面糊为丸如梧桐子大。每服十丸，加至二十丸，温生姜汤送下，食前量虚实，加减如更衣，止后服之。
备急大黄丸
疗心腹诸卒暴百病
大黄   巴豆【去皮】 干姜【已上各一两】
右须要精新好药捣罗蜜和，更捣一千杵，丸如小豆大，每服三丸，老少量之。
若中恶客忤，心腹胀满，卒痛如刀锥刺痛，气急口噤，停尸卒死者，以暖水苦酒服之，或不下，捧头起，令下咽，须臾差轻，更与三丸，以腹中鸣转，即吐下便愈，若口已噤，亦须折齿灌之，令入尤妙。忌芦笋，猪肉，冷水，肥腻之物，易水张先生，又名独行丸，乃急剂也。
神应丸
治因一切冷物，冷水及潼乳酪，水腹痛肠鸣，水糓不化。
黄蜡【二两】 巴豆 杏仁  百草霜
亁姜【已上各五钱】 丁香  木香
右先将黄蜡用好醋，煑去柤秽，将巴豆杏仁同炒黒烟尽研如泥，将黄蜡再上，火入小油半两，溶开入在杏仁，巴豆泥子内同搅旋下，丁香，木香等药末研匀，搓作挺子，油纸裹了旋丸，用每服三、五十丸，温米饮送下，食前日进三服。
如脉缓，体重自利，乃湿气胜也，以五苓散，平胃散，加炒麴相合而服之，名之曰对金饮子。
益胃散
治服寒药过多或脾胃虚弱胃脘痛
陈皮   黄耆【已上各七钱】益智仁【六钱】白豆蔲仁泽泻   干生姜  姜黄【已上各三钱】缩砂仁草   厚朴   人参【已上各二钱】
右为细末，每服三钱，水一盏，煎至七分，温服，食前如脉恶寒腹痛，乃中气弱也，以仲景小建中汤加黄耆，钱氏异攻散，加芍药选而用之。
如渇甚者以白术散加葛根倍之
饮食自倍肠胃乃伤分而治之
痹论云隂气者静则神藏，躁则消亡，饮食自倍，乃伤此混言之也，分之为二饮也，食也，又经云：因而大饮，则气逆因而饱食，筋脉横解，则肠澼为痔，饮者无形之气伤之，则宜发汗，利小便，使上下分消，其湿解酲，汤五苓散之类，主之食者，有形之物伤之，则宜损其糓，其次莫若消，丁香烂饭丸，枳术丸之类主之，稍重则攻，化三棱消积丸，木香见睍丸之类主之，以平为期，盖脾已伤叉，以药伤使营运之气减削食愈难消，故五常政论云：大毒治病，十去其六，常毒治病，十去其九，小毒治病，十去其八，无毒治病十去其九，糓肉果菜食养尽之，无使过之，伤其正也，不尽行复如法，圣人垂此严戒，是为万世福也，如能慎言语，节饮食，所谓治未病也。
论酒客病
夫酒者大热，有毒，气味俱阳，乃无形之物也，若伤之，止当发散，汗出则愈矣，此最妙法也，其次莫如利小便，二者乃上下分消其湿，何酒病之有，今之酒病者徃徃服酒症丸，大热之药下之，又有用牵牛大黄下之者是无形，元气受病反下有形隂血乖悮甚矣，酒性大热，已伤元气，而复重泻之，况亦损肾水真隂及有形隂血俱为不足，如此则隂血愈虚真水，愈弱阳毒之热，大旺反，增其隂火是谓元气消亡，七神何依？折人长命，不然，则虚损之病成矣，金匮要略云：酒疸下之乆则为黒疸慎不可犯，此戒不若令上下分消其湿，葛花解酲汤主之。葛花解酲汤。
白豆蔲仁 缩砂仁  葛花【已上各五钱】亁生姜神麯【炒黄】 泽泻   白术【已上各二钱】橘皮【去白】猪苓【去皮】 人参【去芦】 白茯苓【已上各一钱五分】木香
【五分】    莲花   青皮【去穰三分】
右为极细末，秤和匀，每服三钱，白汤调下，但得微汗酒病去矣，此盖不得已而用之，岂可恃頼日日饮酒，此药气味辛辣，偶因酒病，服之则不损元气，何者？敌酒病故也。若频服之，损人天年。
除湿散
治伤马乱并牛羊酪水一切冷物
神麯【炒黄一两】  茯苓【七钱】 车前子【炒香】泽泻【已上各五钱】半夏【汤洗】  亁生姜【已上各三钱】草【炙】 红花【已上各二钱】
右同为极细末每服三钱白汤调下食前
五苓散
治伤寒温热病，表里未解，头痛，发热口燥，咽干烦渇饮水，或水入即吐，或小便不利，及汗出，表解烦渇不止者宜服之，又治霍乱吐利，燥渇引饮之证。
泽泻【二两五钱】  猪苓  茯苓  白术【已上各一两五钱】桂【一两】
右为细末，每服二钱，热汤调服，不计时候，服讫，多饮热汤，有汗出即愈。
又治瘀热在里，身热黄疸，浓煎茵蔯，蒿汤调下，食前服之。
如疸发渇及中暑引饮亦可用水调服之
临病制方
至真要论云湿淫所胜治以苦温，佐以，辛以汗为度而止，以淡泄之，得其法者，分轻重而制方，金匮要畧云腰已上肿者，发汗乃愈，腰已下肿者，当利小便，由是大病差，后腰已下有水气者，牡蛎泽泻散主之，又云：治湿不利小便，非其治也，制五苓散以利之，孙真人疗肤革肿，以五皮散乃比类象形之故也水热穴论云上为喘呼，下为肿满不得卧者，标本俱病制神，袐汤以去之，活人书云：均是水气，干呕微痢，发热而咳，为表有水，小青龙汤加芫花主之身体，凉表证罢，咳两脇下痛为里有水，十枣汤主之。亦是仲景方也，易水张先生云：仲景药为万世法，号羣方之，祖治杂病，若神后之，医者宗内经法学，仲景心可以为师矣。
随时用药
治伤冷饮者，以五苓散，每服三钱，或四钱匕，加生姜煎服之。
治伤食兼伤冷饮者，煎五苓散送下，半夏枳术丸服之。
治伤冷饮，不恶寒者，服中亦不觉寒，惟觉夯闷身重，饮食不化者，或小便不利，煎去桂五苓散，依前斟酌服之。
假令所伤，前后不同，以三分为率，热物二分伤生冷硬物，一分用寒药三黄丸二，停用热药，木香见睍丸一，停合而服之，又如伤生，冷物二分伤热物一分用热木香见睍丸二，停用寒药，二黄丸一停合而服之，假令夏月大热之时，伤生冷硬物当用热药，木香见睍丸治之，须少加三黄丸，谓天时不可伐，故加寒药以顺时令，若伤热物，只用三黄丸，可谓此三黄丸时药也。
假令冬天大寒之时，伤羊肉，湿面等热物，当用三黄丸治之，须加热药少许草豆，蔲丸之类是也。为引用，又为时药经云：必先岁气，无伐天和，此之谓也。余皆仿此。
吐法宜用辩上部有脉下部无脉
上部有脉，下部无脉，其人当吐不吐者，死何谓也？下部无脉，此所谓木郁也，饱食过饱，填塞胷中胷中者太隂之分野经云：气口反大于人迎三倍，食伤太隂故曰木郁则逹之吐者是也。
蔕散
蔕   赤小豆
右二味为极细末，每服一钱，温浆水调下，取吐为度，若不两手，尸脉絶无不宜便用此药，恐损元气，令人胃气不复若止是胷中窒塞闷乱不通，以指探去之，如不得吐者，以物探去之，得吐则已，如食不去，用此药去之。
解云盛食，填塞于胷中为之窒塞，两手寸脉当主事两尺脉不见其理，安在胷中有食故以吐出之食者，物也，物者坤土也，是足太隂之号也胷中者肺也为物所填，肺者手太隂金也金主杀伐也，与坤土俱在于上，而旺于天，金能尅木，故肝木生发之气，伏于地下，非木郁而何？吐去上焦隂土之物木得舒畅，则郁结去矣，食塞于上脉絶于下，若不明天地之道无由逹，此至理水火者隂阳之征兆天地之别名也，故曰：独阳不生独隂不长天之用，在于地下，则万物生长矣，地之用在于天上，则万物收藏矣，此乃天地交而万物通也，此天地相根之道也，故阳火之根本于地下隂水之源本于天上，故曰：水出髙源故人五脏，主有形之物物者隂也隂者水也右三部脉主之徧见于寸口食塞其上，是絶五脏之源源絶则水不下流，两足竭絶此其理也，何疑之有！
重明木郁则逹之之理
或曰：食盛填塞于胷中为之窒塞也，令吐以去其所伤之物，物去则安，胸中者大隂肺之分野，木郁者，遏于厥隂肝木于下，故以吐伸之以舒，阳和风木之气也，此吐乃泻出太隂之塞何谓木郁？请闻其説荅曰：此大神灵之问，非演説大道不能及，于此天地之间，六合之内，惟水与火耳，火者阳也，升浮之象也。在天为体，在地为用水者隂土也降沈之象也。在地为体，在天为殒，杀収藏之用也，其气上下交则以成八卦矣，以医书言之，则是升浮降，沈，温，凉；寒，热，四时也，以应八卦，若天火在上，地水在下，则是天地不交隂阳不相辅也，是万物之道，大易之理絶减矣故经言独阳不生独隂不长天地隂阳何交防矣故曰阳本根于隂隂本根于阳，若不明根源，是不明道，故六阳之气生于地，则曰阳本根于隂以人身言之，是六腑之气生，发长散于胃土之中也，既阳气鼓舞万象，有形质之物，于人为浮散者也隂极必反阳极变隂既六阳升浮之力，在天其力尽，是阳道终矣，所以鼓舞六隂有形之隂水在天在外也，上六，无位，必归于下，此老阳变隂之象也是五脏之源，在于天者也，天者，人之肺以应之故曰隂本源于阳水出髙源者是也，人之五脏，其源在于肺者，背也，背在天也，故足太阳膀胱寒生长，其源在申故隂寒自此而降，以成秋收气寒之渐也，降至于地下，以成冬藏伏，诸六阳在九泉之下者也，故五脏之气生于天，以人身是五脏之气，收降藏沈之源，出于肺气之上，其流下行，沈坠万化，有形质之物，皆收藏于地，为降沈者也，物极必反隂极变阳既六隂降沈之力在地，其力既尽是隂道终矣是老隂变阳反初九无位，是一岁四时之气，终而复始为上下者也，莫知其纪，如环无端，且大隂者肺金收降之气，当居下体，今反在于上，抑遏厥隂风木反居于下，是不得上升也，故曰木郁，故令其吐出窒塞，有形土化之物使太隂秋肺收于下体，复其本以衰之始上升，手足厥隂之木元气以伸其舒畅上升之志，得其所矣，又况金能尅木以吐伐之，则金衰矣，金者，其道当降是塞，因塞用归其本矣，居于上则遏其木，故以吐伸之，使泻金以助木也，徧考内经中所説木郁则逹之之义，止是食伤太隂有形之物，窒塞于胷中尅制厥隂木气伏潜于下，不得舒伸于上止此耳，别无异説以六滛有余，运气中论之，仲景伤寒论云：懊憹，烦躁不得眠，不经汗下，谓之实烦，蒂散主之，曾经妄汗妄吐，妄下谓之虚烦者，栀子豉汤主之。
老夫欲令医者治隂阳之证补泻不至，错误病家，虽不知医，明晓所得之病，当补，当泻之法，将黄帝鍼经第一卷第五篇説形气有余不足当补，当泻之理，録之于前，予自注者附之。
黄帝曰：形气之逆顺柰何？岐伯荅曰：形气不足，病气有余，是邪胜也，急当泻之形气有余，病气不足，急当补之，形气不足，病气不足此隂阳俱不足也，不可刺之，刺之重不足重，不足则隂阳俱竭血气皆尽，五脏皆枯，筋骨髓枯，老者絶灭壮者不复矣。形气有余，病气有余此谓隂阳俱有余也，急泻其邪，调其虚实，故曰有余者泻之，不足者补之，此之谓也经曰刺不知逆顺，真邪相传满者补之则隂阳四溢肠胃，充廓肝肺，内填隂阳相错虚而泻之，则经脉空虚，血气枯竭，肠胃防辟，皮肤薄着，毛腠夭樵子之死期，故曰用鍼之要在于知调隂与阳调隂与阳精气乃光，合形与气，使神内藏，故曰：上工平气，中工乱脉，下工絶气危生故曰下工，不可不慎也，必审五脏变化之病，五脉之应，经络之实虚，皮肤之，柔麤而后取之也。
圣人垂慈之心，已详矣。不合立言，老夫诚恐市井庄农山野间，人不知文理，故以俚语，开解之云：但病来潮作之时，病气精神增添者，是为病气有余乃邪气胜也，急泻之，以寒凉酸苦之剂，若病来潮作之时，神气困弱者为病气不足，乃真气不足也，急补之以辛，温热之剂，不问形气有余，并形气不足，只取病气有余不足也，不足者补之有余者泻之，假令病气有余者当急泻之，以寒凉之剂，为邪气胜也病气不足者当急补之，以辛温热之剂，此真气充足也，夫形气者，气谓口鼻出气息也形谓皮肉筋骨血脉也形胜者为有余，消瘦者为不足，其气者，审口鼻中气，劳役如故，为气有余也，若喘息气促，气短或不足以息者为不足也，故曰形气也，乃人之身形中气血也，当补当泻，全不在于此，只在病势潮作之时，病气有余者，是邪气胜也，急当泻之，如潮作之时，精神困弱，语言无力，及潮语者，是真气不足也，急当补之，若病人形气不足，病来潮作之时，病气亦不足，是乃隂阳俱不足也，禁用鍼宜补之以其药，不可以尽剂，不炙弗已，脐下一寸五分，气海穴是也，凡用药，若不本四时，以顺为逆，四时者，是春，升夏浮秋降，冬沈乃天地之升，浮化降，沈【化者，脾土中造化也】，是为四时之宜也。但言补之以辛，温热之剂，及味之薄者，诸风药是也，此助春夏之升浮者也，此便是泻秋收，冬藏之药也，在人之身，乃肝心也，但言泻之，以酸苦寒凉之剂，并淡味渗泄之药，此助秋冬之降沈者也，在人之身，是肺肾也，用药者，宜用此法度，慎毋忽焉。
内外伤辩惑论卷下