钦定四库全书     子部五
类证普济本事方    医家类
提要
【臣】等，谨案类证，普济本事方十卷宋许叔防撰叔防，字知可，或曰，州人，或曰毘陵人，惟曽敏行独醒，杂志作真州人。二人同时，当不误也。登绍兴二年，张九成榜进士第六人，医家谓之许学士宋代词臣率以学士为通称，不知所厯，何官也？是书载经騐诸方兼记医案，故以本事为名，朱国祯涌幢小品，载叔防尝获乡荐，春闱不利而归，舟次平望，梦白衣人劝学医，遂得卢扁之妙，凡有病者，诊后与药，不取其直晚嵗取平生已试之方，并记其事，实以为本，事方取本事诗之例以名之云云，即指此书，然考独醒杂志，叔防虽有梦见神人事而学医，则在其前，不知国祯，此语何本也？叔微诊治之术，最为精诣，其所论广络原野，以冀一获之説尤救之笃论，其书属词，简雅不谐于俗，故明以来，不甚传布，此本从宋椠钞出其中，凡丸字皆作圆，犹是汉张机伤寒论金匮要畧旧例也。国祯又记叔微所着，尚有拟伤寒歌三卷，凡百篇，又有治法，八十一篇，及仲景脉法三十六图，翼伤寒论二篇，辨类五卷，今皆未见传本，疑已散佚云，乾隆四十四年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
类证普济本事方卷一  宋 许叔微 撰
治中风肝胆筋骨诸风
治肝经，因虚内受风邪，卧则魂散而不守，状若惊悸，真珠圎。
真珠母【三分研细同碾】当归 酸枣仁 熟地黄【各一两半】人参 伏神 柏子仁【各一両】犀角 沉香
龙齿【各半钱】
右为细末，炼蜜为丸如梧子大，辰砂为衣，每服四五十丸，金银，薄荷汤下，日午夜卧服。
独活汤
独活【黒者】活 人参 防风 前胡 华隂细辛五味子 沙参 白茯苓 半夏 酸枣仁
甘草【各一两】
右为粗末，每服四大钱，水一盏半，生姜三片，乌梅半个，同煎至七分，去滓，不拘时候。
绍兴，癸丑，予待次四明，有董生者，患神气不寜，毎卧则魂飞扬，觉身在牀，而神魂离体，惊悸多魇，通夕无寐，更数医而不效，予为诊之，亲询曰：医作何病治？董曰：众皆以为心病，予曰：以脉言之肝经受邪，非心病也肝经因虚邪气袭之，肝藏魂者也，防魂为变，平人肝不受邪，卧则魂归于肝，神静而得寐，今肝有邪，魂不得归，是以卧则魂扬，若离体也，肝主怒，故小怒则剧，董欣然曰：前此未之闻，虽未服药，已觉沉疴去体矣，愿求药法，予曰：公且持此説与众医言所治之方，而徐质之，阅旬日复至，云医徧议，古今方书无与病相对者，故予处此二方以赠，服一月而病，悉除此方，大抵以真珠母为君，龙齿佐之，真珠母入肝经为第一，龙齿与肝同类故也。龙齿虎睛，今人例以镇心药，殊不知龙齿安魂，虎睛定魄，各有类也，东方苍龙木也，属肝而藏魂，西方白虎金也，属肺而藏魄龙能变化，故魂防而不定，虎能専静故魄止而有守，予谓治魄不宁者，宜以虎睛，治魂飞扬者，宜以龙齿万物有成理而不识，亦在夫人逹之而已。
治中风虽能言，口不防斜，而手足亸曵，脉虚浮而数，风中腑也，盖风中脉则口眼防斜风中腑，则肢体废，风中脏，则性命危，凡风中腑，宜汗而觧。
星附散
天南星【薄切，汁浸】，白茯苓，【汁浸】，川乌【汁浸】，人参，【不浸】，白附子【汁浸】，白僵蚕【汁浸】，没药 黒附子 半夏【薄切，以上各等分】。
右为细末，毎服二钱，水，酒各一盏，同煎至八分，去滓热服二，三服汗出，差顷在桐庐，有人患此证三投此药得汗，手足能举。
治体虚有风外受虚湿身如在空中
二生散
生附子 生天南星【各等分】
右二味防咀，每服四大钱，水一盏半，生姜十片，慢火煎至八分，去滓服，戊子，年予在新安有此疾，张医博，子发授此方，三服愈。
治中风，忽然昏若醉，形体昏闷，四肢不收，风涎潮于上，鬲气闭不通，宜急救。
稀涎散
猪牙皂角【四挺肥，寔不蛀者去黒皮】晋矾，【光明者一两】。
右细末，研匀，轻者半钱，重者三匙匕，温水调灌，下不大呕吐，但防微冷涎出一，二升，便得醒，次缓而调治，不可便大服，亦恐过伤人，孙兆方。
治中风同前证
胜金圆
生薄荷【半两，】猪牙皂角【二两捶碎，水一升二味，一处捣引汁，漫火熬成膏，】蒂末，【一两，】黎芦末【一两，】朱砂【半两，研】。
右将硃末一分，与二味研匀，用膏子搜和，丸如龙眼大，以余硃为衣，温酒化一丸，甚者二丸，以吐为度，得吐即醒，不醒者，不可治，必用方论中风无吐法，引金虎碧霞为戒，且如卒暴涎生，声如引锯牙关，急气闭不行，汤药不能入，命在湏防，执以无吐法，可乎？但不当用银粉药恐损脾壊人四肢耳，予常用此三方，每毎有验。
治一切风
拒风丹
川芎【四两，】防风【一两半，】天麻【一两】，甘草【一两，】细辛【三钱半，】毕，拨【半両】。
右细末，炼蜜和杵，每服作三十丸，每将一粒细嚼，荆芥汤或温酒下，寻常些小伤风，头痛鼻塞，项强筋急，皆可服，予家常合老幼所须之药。
世言中气者，虽不见于方书，然暴喜伤阳暴怒伤隂忧愁不豫，气多厥逆徃徃多得此疾，便觉涎潮昏塞，牙关急，若概作中风，用药，非止不相当，多致杀人，元祐庚午，母氏亲遭此祸，至今饮恨，母氏平时食素，气血羸弱，因先子捐舘忧恼，忽一日，气厥牙噤，涎潮有一里，毉便作中风，以大通丸三粒，下之大，下数行，一夕而去，予常痛恨，每见此证，急化蘓合香丸四五粒，灌之便醒，然后随其虚实寒热而调治之，无不愈者。经云无故而瘖，脉不至，不治自已，谓气逆也气服则已，审如是，虽不服药，亦可 范子黙记崇寜中，凡两中风，始则口眼防斜，次则涎潮闭塞，左右共，灸十二穴，得气通十二穴者，谓听防頬车地仓百防肩隅曲池，风市足三里絶骨髪际大椎风池也，依而用之，无不立効。
元符中，一宗人得疾，逾年不差，谒毉于王思和，绎思和具脉状云：病因惊恐，肝脏为邪，邪来乗阳明之经，即胃是也。邪盛不畏胜我者，又来乗肺肺缘久病气弱，全无听受其肝，凌侮其病，时复头，瘈疭搐掣，心胞伏涎，久之则害脾气，要当平肝气，使归经则脾不受，尅脾为中州土，主四肢一体之事，脾气正则土生金，金旺则肺安矣，今疾欲作，时觉气上冲者，是肝侮肺，肺不受侮，故有此上冲，肝胜则复受金尅，故搐搦也，以热药治之，则风愈甚，以冷药治之，则气已虚，肺属金，金为清化，便觉脏腑不调，今中和温药，抑肝补脾，渐可安愈，今心忪，非心忪也，胃之大络，名曰建里，络胸鬲及两乳间，虚而有痰，则动，须臾时发，一阵热者，是其也，服下三方，一月而愈，思和名毉，寓仪真，时人少知者，后至都下，声名籍甚，为毉官，政和中，度为黄冠，终药珠侍晨。
续断汤
续防 杜仲 细辛 白茯苓 牛膝 肉桂防风 白芍药【各一两】甘草 当归 人参
川芎 秦芁 川独活 熟地黄【各三两】
右为细末，每服二钱，水一盏，生姜三片，枣一枚，同煎至七分，空心，食前稍热服。
薯蓣圎
薯蓣 人参 沙参 逺志 防风 真珠母紫石英【研水飞】茯神 虎骨【各一两】虎睛【一对二味湏真者】龙齿 华隂细辛 石菖蒲 五味子 丹参
右为细末，炼蜜为丸梧子大，每服三十丸至五十丸，金银，薄荷汤下，食后，临卧服。
独活散
川独活 白术 白茯苓 葳蕤 秦艽
栢子仁 甘草【各一两】犀角 川椒 熟地黄枳寔 白芷 官桂【各半两】 人参【一分】
右为细末，每服二钱，水一盏，生姜三片，枣一枚，同煎至七分，不拘时服。
治风在肝脾语蹇脚弱大便多秘
地黄酒
熟地黄【四两】附子 茵芋 羌活 防风 芎防【各一两】石斛【二两】丹参【二两半】牛蒡根【二两半】牛膝 杜仲桂枝【各两半】大麻子【一升】
右细剉，入绢袋盛，寛贮之，用无灰酒一斗九升，封渍七日，逐日空心，食前饮一盏，常勿令吐。
治中风内虚脚弱语蹇
防风汤
石斛【一两半】干地黄 杜仲 丹参【各一两一分】防风川芎 麦门冬 桂心 川独活【各一两】
右为粗末，每服五钱，水一大盏，半枣二枚，同煎八分，去滓温服。
治中风入脾肝经年四肢不遂舌强语蹇
竹沥汤
葳灵仙 附子 桔梗 防风 蔓荆子
枳殻 川芎 当归【各等分】
右为粗末，每服四钱，水一盏，竹沥半盏，姜三片，同煎至八分，去滓温服，日三，四忌茗。
治久风邪入肝脾二经言语不转
防已汤
汉防已 防风 桂心 附子【各半两】葳灵仙【三分】麻黄【半両】
右为粗末，每服四钱，水一盏，引子半盏，煎至七分，去滓温服，日三，四引子用竹沥，荆沥地黄汁各一盏，生姜汁半盏和匀，用之以上，四方厐先生审而用之，良验。
治筋急项强不可转仄
木煎
宣州木【二个，取盖去穣，】没药【二両研，】乳香【一分，研】。
右二味入木内，盖子合了，竹签定之，饭上蒸三，四次，研烂成膏子，每服三、五匙，地黄酒化下，生地黄汁半盏，无灰上醖二盏和之，用八分一盏，暖热化膏，有人患此病，自午后发，黄昏时定，予曰：此患必先从足起，经言十二经络各有筋，惟足少阳之筋，自足至顶，大抵筋者肝之合也，日中至黄昏天之阳，阳中之隂也又曰阳中之隂肺也自离至兊隂旺阳弱之时，故灵寳毕法云离至干，肾气絶而肝气弱，肝肾二脏受隂气故发于是时予授此方，三服而愈，同官歙丞张徳操常言其内子，昔患筋挛，脚不得屈伸者逾年，动则令人持抱求毉于泗水杨吉老云：此筋病宜服下三方，服一年而愈。
治筋极飬血
地黄圆
熟地黄【一钱】顽荆【一分】山茱萸【五分】黒狗脊【炙】地肤子白术 干漆 蛴螬【干炒】天雄 车前子【各三钱】荜薢山羊 泽防 牛膝【各一两】
右细末，炼蜜和杵如梧子大，毎服五十丸，温酒下，空心夜卧服。
治筋痹肢节束痛
羚羊角汤【秋服之】
羚羊角 桂皮 附子 独活【各一两三钱半】白芍药防风【炙】芎防【各一两】
右为粗末，每服三大钱，水一盏半，生姜三片，同煎至八分，取清汁，日服二，三服。
治寒冷湿痹留于筋脉挛缩不得转仄
乌头汤【冬服之】
大乌头 细辛 川椒 甘草 秦芁 附子官桂 白芍药【各七分】干姜 白茯苓 防风当归【各一両】川独活【一両三钱半】
右为粗末，每服三钱，水一盏半，枣二枚，同煎至八分，去滓，空心，食前服。
凡中风，用续命排风风引竹沥诸汤及神精丹，茵芋酒之类，更加以灸，无不愈者。然此疾积习之久，非一日所能攻，皆大剂，久而取効，唐书载王太后，中风喑黙不语，医者蒸黄茋数斛以薰之，得差，盖此类也。今人服三，五盏，求效责毉，也速矣，孟子曰：七年之病，三年之艾，久而后知耳。
治一切瘫痪风
鉄弹圎
乳香 ，没药【各一两，】川乌【一两半，】五灵脂【四两】。
右先将乳香没药于隂凉处当风细研，更用研了，麝香一钱，将下二味，为细末，然后同前二味，再碾再研，滴水为丸，如弹子大，磁合收，每服一丸，薄荷酒磨下，日用三服。
黒神圆
草乌头【不去皮生】五灵脂【各等分】
右为末，六月六日，滴水为丸，如弹子大，四十嵗以下分六服，病甚一丸，分二服，薄荷酒磨下，觉防麻为度。
治风客阳经邪伤，腠理背脊强直，口眼防斜，体热恶寒，痰厥头痛，肉膶筋惕，辛额鼻渊及饮酒过多，呕吐涎沫，头目晕，如在车船，常服解五邪伤寒，辟雾露瘴气，爽惠神志，诸风不生，定风饼子。
天麻 川乌 南星 半夏 川姜 川芎甘草 白茯苓【等分并生】
右细末，生姜汁为丸，如龙眼大，作饼子，硃砂为衣，毎服一饼，细嚼热生姜汤下，不拘时，熙，丰间，王丞相常服，预防风痰神验。
治胆虚冷，目头疼，心神恐畏，不能独处，胸中满闷，茯神散。
茯神【一両】逺志 防风 细辛 白术 前胡人参 桂心 熟地黄 甘菊花【各三分】枳殻
治胆虚不得眠四肢无力
鳖甲圎
鼈甲 人参 黄茋 酸枣仁 牛膝 羌活五味子【各等分】
右为细末，炼蜜杵丸如梧子大，每服三、四十丸，酒下。
治胆虚目暗，喉痛唾数眼目，冒五色所障，梦见被人讼，恐惧，面色变青。
补胆防风汤
防风【一钱】人参【六分】细辛【五分】芎防 甘草 茯神独活 前胡【各八分】
右为粗末，每服四大钱，水一盏半，枣二枚，煎至八分，去滓，食前服。
治胆虚常多，畏恐不能独卧，如人捕状，头目不利人参散。
人参 枳殻 五味子 桂心【各三分】栢子仁熟地黄【各一両】山茱茰 廿菊花 茯神 枸杞子【各三分】
右为细末每服二钱温酒调服
治肝厥状如癎疾不醒呕吐醒后头虗晕发热方麻黄 钩藤【取皮】石膏 干葛 半夏麯 柴胡甘草 枳殻 甘菊【各等分】
右为粗末，每服四钱，水一盏半，生姜三片，枣一枚，同煎至八分，去渣温服。
类证普济本事方卷一
钦定四库全书
类证普济本事方卷二  宋 许叔微 撰
治心小肠脾胃病
治因惊言语颠错不能服温药宜
逺志圎
硃砂【半両入麝少许同研】金箔【五片】逺志 南星 白附子白茯苓 酸枣仁 人参【各半両】
右为细末，炼蜜丸如梧子大，硃为衣，每服三十丸，薄荷汤下，食后，临卧服。
茯神散
茯神 熟地黄 白芍药 川芎 当归 桔梗白茯苓 逺志 人参【各等分】
右为细末，每服二钱，水一盏，灯心枣，同煎至七分，不拘时服， 宋明逺教授母七十四嵗因戎马惊，疾如上证，服此二方得力。
寜志膏
人参【一両】酸，仁【一両，】辰砂【半両，】乳香【一分】。
右为细末，炼蜜和杵丸，如弹子大，每服一丸，薄荷汤化下， 予族弟妇，缘兵火失心制，此方与之服二十丸，愈亲旧多去，服之皆騐。
治惊忧积气，心受风邪，发则牙关，急涎潮昏塞，醒则精神若痴。
惊气圎
附子 南木香 白僵蚕 花蛇 橘红 天麻麻黄【各半両】干蝎【一分】紫蘓子【一両】天南星【洗净切薄片姜汁浸】
【一夕用半两】硃砂【一分留少许为衣】
右为末，入研脑麝少许，同研极匀，炼蜜杵丸如龙眼大，每服一丸，金银，薄荷汤化下，温酒亦可。
此予家秘方也，戊申，年军中一人犯法，褫衣，将受刄得释，神失如痴，予与一丸服，讫而寐，及觉，病已去矣，二东提辖张载扬其妻，因避冦失，心已数年，予授此方不终剂而愈，又黄山沃廵检彦，其妻狂厥者，逾年更十余，毉而不騐予授此方，去附子，加鉄粉亦不终剂而愈，鉄粉，非但化涎镇心，至如摧抑，肝邪特异，若多恚怒，肝邪太盛，鉄粉能制伏之，素问云阳厥狂怒，治以鉄烙，饮金尅本之意也，此亦前人未尝论及。
安神镇心治惊悸消风痰止头
辰砂逺志圎
石菖蒲 逺志 人参 川芎 山芋 鉄粉天麻  半夏麯 南星【剉骰子大麸炒黄】白附子【各一両生】细辛 辰砂【各半両】
右为细末，生姜五两取汁，入水煮和丸，如菉豆大，别以硃为衣干之，每服二十粒，夜卧，生姜汤下，小儿减半服。
茯苓圎
辰砂 石菖蒲 人参 逺志 茯神 白茯苓真鉄粉 半夏麯 南星【牛胆制各等分】
右为细末，生姜四两取汁，和水煮糊，丸如梧子大，别用硃为衣干之，每服十粒，加至二十粒，夜卧，生姜汤下，上二方，毉官都，君予常用，以疗心疾，良验。
治心惊热小便澁及治五淋
火府丹
生地黄【二两】木通 黄芩【各一两】
右为细末，炼蜜杵丸梧子大，每服三十丸，木通煎汤下，此药治淋澁，脐下满痛。
壬戌年，一卒病渴，日饮斗水，不食者三月，心中烦闷，时已十月，予谓必心，经有伏热，与此药数服五十粒，温水下，越二日，不觉来谢云：当日一服，渴止，又次日三服，饮食如故，此本治淋，用以治渴，信知用药，要在变通也。
开胃飬气进饮食
七珍散
人参 白术 黄茋【蜜水拌炙】甘草 粟米【微炒】白茯苓【各一两】
右为细末，每服二钱，水一盏，姜姜同煎至，七分如故，不思饮食，加白扁豆一两，蒸用名八珍散。
予制此方，温平不热，毎有伤寒疟疾，中暑得差之后，用此以调脾胃，日三，四服，十日外，饮食倍常。
治脾气久虚不进饮食停饮脇痛
麯术圆
神麯【十两微炒】白术【五两土炒】 干姜 官桂 川椒 吴茱萸【各二两】
右为细末，薄糊丸如梧子大，毎服三，五十丸，生姜汤下，食前稍空服，有饮加半夏麯二两，癸亥，中予作数剂，自服饮食倍进。
和气调中进饮食
白术汤
白术 厚朴 桂心 桔梗 干姜 人参当归 茯苓 甘草【各等分】
右为粗末，毎服四钱，水盏半，枣二枚，煎八分，去滓，不拘时服，厐老方。
治腰肾虚弱全不饮食
二神圆
破故纸【四两炒】肉荳蔲【二両生】
右为细末，用大肥枣四十九枚，生姜四两切片，同煮枣烂，去姜，取枣剥去皮核，用肉研为膏，入药和杵，丸如梧子大，每服三十丸，塩汤下，有人全不进食，服补脾药皆不效，予授此方，服之顿然，能食此病，不可全作脾虚，盖肾气怯弱，真元衰劣，自是不能消化饮食，譬如鼎釜之中，置诸米谷，下无火力，虽终日米不熟，其何能化黄？鲁直尝记服兎丝子净淘，酒浸曝干，日炒数匙，以酒下，十日外饮噉，如汤沃雪，亦此理也。
温脾散
舶上茴香【炒】青皮 陈艾 缩砂仁 桔梗 香白芷 厚朴【各一両】木香 白术 香附子【各半両】甘草【一両半】红豆 良姜 麦芽 干葛【各三分】
右为粗末，每服一钱，水一盏，枣一枚，煎七分，食前服。
治肺肾两经病
肺之积，名曰息贲，在右脇下大如杯，令人洒淅寒热喘，发痈疽。
枣膏圆
葶苈  陈橘皮  桔梗【各等分】
右先以下二味为末，入葶苈，研匀，煮肥枣肉和丸如梧子大，每服五，七丸，饮下予常患，停饮久积，肺经食已，必渐喘觉，肺系急，服此良騐。
平肺气补虚消饮
五味子圆
五味子【二两】  桂心  大杏仁 青皮 细辛人参  梹榔【煨各一两】  干姜【炮】 附子【各半两】
右为细末，炼蜜为丸如梧子大，每服三、四十丸，或酒或汤下，空心，食前日三服。
定喘急肺积
葶苈圆
苦葶苈【一两一钱】当归 肉桂 白蒺藜 干姜 川乌头吴茱茰 鳖甲 大杏仁 白茯苓 人参【各半两】梹榔【一两】
右为细末，煮枣肉和杵，丸如梧子大，每服二、三十丸，姜枣汤下，日三，四服，不拘时。
治多年肺气喘急
紫金丹
信砒【飞半钱】豆豉【畧润少成膏】
右用膏子，和砒同杵极匀，丸如麻子大，每服十五丸，小儿量大小与之并用防茶，临卧，以知为度，有一亲戚，妇人患十年而毉者皆不效，忽有一道人货，此药漫赎一服，是减半数服顿愈，遂多金丐得此方，予屡用以救人，特为神异。
治肺虚实不调，鼻塞多涕，咽中有涎而喘，项强筋急，或痛细辛汤。
细辛 半夏麯 茯苓 桔梗【各四钱】桂枝【三钱】甘草【二钱】
右为粗末，每服四钱，水二盏，生姜四片，蜜半匙，同煎至七分，温服，日三服。
治肺痈吐脓血作臭气胸乳皆痛
升麻汤
川升麻 桔梗 薏苡仁 地榆 子芩 牡丹皮 芍药【各半两】甘草【三分】
右剉粗末，每服一两，水一升半，煎五合，去滓，日三服。
治肺喘久不息贲
五灵圆
五灵脂【二两半，】木香【半两，】葶苈【一分，】马兠铃，【一分去殻炒】。
右为细末，枣肉和丸如梧子大，毎服二十丸，姜汤下，日三服，脾恶湿，肾恶燥，如硫黄，附子钟乳，铅丹之类，皆刚剂，人用之以助阳，补接真气则可，若云补肾则正，肾所恶者，古人制方益肾，皆滋润之药，故仲景八味丸本谓之肾气丸，以地黄为主，又补肾，强阳之类，皆正补肾经也，近世盛行香，茸丸可补肾经亦有数方具后。
蔡太师所服香茸丸
鹿茸 熟地黄【各二两】附子 苁蓉 破故纸当归【各一两】沉香【半两】射香【一钱】
右为末，入麝，研匀，炼蜜杵丸梧子大，每服三、五十丸，空心塩汤下。
又方
鹿茸【二両】沉香 人参 白芍药 熟地黄 生地黄 苁蓉 牛膝 泽防 大附子 当归【各一両】麝香【一钱】
右为细末，酒糊丸如梧子大，每服五十丸，塩酒塩汤下。
又方
熟地黄【五両】兎丝子【四両别末，】鹿茸【三両，】附子【二両，】沉香，【一両】。
右为细末，入麝半钱，炼蜜杵丸如梧子大，毎服三十丸至五十丸，塩酒塩汤下。
治肾气上攻项背不能转移
椒附散
大附子【一枚六钱以上者炮去皮脐末之】
右每末二大钱好，川椒二十粒，用白麫填满，水一盏半，生姜七片，同煎至七分，去椒入塩，通口空心服，一亲患项筋痛连及背髆，不可转服，诸风药皆不效，予尝忆千金羸，有肾气攻背，予强证与之，両服顿差，自后与人皆有騐盖肾气腰自夹脊，上至曹谿穴，然后入泥丸，宫曹谿一穴，非精于搬运者不能透，今逆行至此，不得通用，椒以引归，经则安矣，萧气上逹椒下，逹诗言椒聊，且贻我握椒，皆此意矣。
治肾经虗腰不能转仄
麋茸圎
麋茸【一両，如无，以鹿茸代之，】兎丝子【，取末一両，】舶上茴香【半两】。
右为末，以羊肾一对，法酒煮烂，去膜研如泥，和丸如梧子大隂干如肾膏少入，酒糊佐之，每服三、五十丸，温酒塩汤下。
戊戌，年八月，淮南大水城下，浸灌者连月，予忽脏腑不调，腹中如水吼数日，调治得愈，自此腰痛不可屈折，虽颒面亦相妨，服徧药不效，如是凡三月，予后思之，此必水气隂肾肾经感此而得，乃灸肾愈三七壮，服此药差。
治肾虗或时脚肿兼治脾圎
地黄圎
熟地黄【二両半】肉苁蓉 白茯苓 泽防【各三両】桂枝附子【各半両】五味子 黄茋【一両独茎者】
右为细末，炼蜜杵丸如梧子大，每服四，五十丸，空心酒下，食前再服。
治肾虗足膝无力
青塩圎
茴香【三両，】兎丝子【末四両，】干山药【二両，】青塩【一两】。
右将兎洗，淘无灰酒浸日中，煎七日，冬天近火煨之，晒干别末，将余药末和匀，酒糊丸如梧子大，每服三、五十丸，塩酒塩汤下，予顷常服数年，力壮食加，有一妇人足亸曵，因服此药，履地如故。
补益虚劳方
治肝肾俱虗收敛精气，补真戢阳，充悦肌肤，进美饮食，五味子圆。
五味子 川巴防 肉苁蓉 人参 熟地黄覆盆子 白术 兎子 益智仁【炒】骨碎补【洗去毛】牡砺【以上各等分】
右为细末，炼蜜杵丸如梧子大，焙干，每服三十丸，空心食前，米饮下，日二，三服此药，补气止汗。
平补五腑虚羸六府怯弱充肌肤进饮食
人参圎
人参 山芋 白术 白茯苓 石斛 黄茋【取头末】五味子【各一両】
右为细末，炼蜜丸如梧子大，每服三十丸，空心，食前饮下，久服不热，尤宜少年。
补血益气治虚劳少力
双和散
黄茋 熟地黄 当归 川芎【各一両】白芍药【二両】官桂 甘草【各三分】
右为粗末，每服四大钱，水一盏半，生姜三片，肥枣一枚，煎至八分，去滓服，予制此方止，是建中四物二方而已，每伤寒疟疾中暑，大病之后，虚劳气乏者，以此调治皆验，不热不冷，温而有补。
黑锡圎【此丹阳慈济贞方】
黑铅 硫黄【各三両】舶上茴香 附子 胡卢巴破故纸 川练肉 肉豆蔲【各一両】巴防 木香沉香【各半両】
右将沙子研细，余药末研匀，入碾，自朝至暮，以黒光色为度，酒糊丸如梧子大隂干布袋内，探令光莹如丈夫，元脏虚冷，真阳不固，三焦不和，上热下冷，夜梦交，觉来盗汗，面无精光，肌体燥，澁耳内虚，鸣腰疼痛，心气虚，精神不宁，饮食无味，日渐瘦悴，膀胱久冷，夜多小便，妇人月事愆期，血海久泠，恶路不止，赤白带下及隂毒伤寒面青，舌卷隂缩难言四肢厥冷，不省人事，急用枣汤吞下一二百丸，即便囬阳，命无不活，但是一切冷疾，塩酒塩汤空心吞下三四十丸，妇人艾醋汤下。此乐大能调治，荣卫升降隂阳安和五脏，洒陈六腑，补损益虚，回阳返隂功验神圣。
治虚劳羸瘦乏力不食倦怠多惊畏
石斛散
石斛【四钱】 牛膝 柏子仁 五味子 逺志木香  杏仁 肉苁蓉 陈橘皮 诃子人参 熟地黄【各三钱】白茯苓 柴胡【炒】甘草【二钱】神曲 麦芽【各六钱】干姜【一钱半】
右为细末每服二钱米饮调下食前日三服
治虚损，补精髓，壮筋骨，益心智，安魂魄，令人悦怿，驻顔轻身延年益夀闭固天癸。
八仙丹
伏火硃砂 真磁石 赤石脂 代赭石 石中黄 禹余粮【五味并用醋淬】乳香 没药【各一両】
右为细末，研匀极细，糯米浓饮，丸如梧子大，或如豆大，毎服一粒，空心盐汤下，有人年几七旬，梦漏羸弱气，惙惙然虚损，得此方服之，忽然强壮，精气固闭，饮食如故，予常制，此自服良验。
治头痛头晕方
治风头晕
川芎散
山茱茰【一两】山药 甘菊花 人参 茯神 小川芎【各半两】
右细末，毎服二钱，酒调下，不拘时，日三服，不可悮用，野菊厐先生方。
治肝厥头晕清头目
钩藤散
钩藤 陈皮 半夏 麦门冬 茯苓 茯神人参 甘菊花 防风【各半两】甘草【一分】石膏【一两】
右为粗末，毎服四钱，水一盏半，生姜七片，煎八分，去滓温服。
治肾气不足，气逆上行，头痛不可忍，谓之肾厥，其脉举之，则按之石坚，宜玉真圆。
玉真圆
硫黄【二两，】石膏，【煆通赤研，】半夏，【汤柴洗各一，両】硝石【一分半】。
右为细末，研匀，生姜汁糊丸如梧子大隂干每服二十丸，姜汤或米饮下，更灸关元，穴百壮。
良方中黄丸子亦佳，素问云：头痛颠疾，下虚攻实，过在足少隂巨阳甚则入肾，狥防招揺，目瞑耳聋，下实上虚，过在足少阳厥隂甚则在肝下虚者肾虗也故肾厥则头痛，上虚者，肝虚也，故肝虚则头晕，狥防者，如以物防其首，招揺不定，目耳聋，皆晕之状也，故肝虚头晕，肾厥颠，痛不同如此，治肝厥钩藤散在前。
治气虗头疼
大附子一枚剜去心，全蝎二个入在内，以所剜附子末，同钟乳粉一分，麫少许，水和裹炮熟，都碾为末，以焦黄为度，葱茶调下一钱，或半钱，甚效。
又方
大川芎，【二个剉，作四片】，大附子【一个，和皮生为末】。
右以水和附子末如麫剂，裹芎作四处，如附子末少入，少麫裹毕，以针穿数孔，用真脑麝薰，有穴处内，香再捻合穴，子如末，觉内有香，即再薰一炷，细罗灰用铫子内热，灰炮熟末之，每服半钱，葱茶调下，不拘时，右泗毉杨吉老，二方神良。
又方
好川芎半両，为末，每服二钱，臈茶清调下，甚防曾有妇人产后头痛，一服愈。
治气虚头晕
白芷圆
白芷 石斛 干姜【各两半】细辛 五味子 厚朴肉桂 防风 茯苓 甘草 陈皮【各一两】白术【一两一分】
右为细末，炼蜜丸如梧子大，毎服三十丸，清米饮下，不饥不饱，服乡人邵致逺年八十有三，有此疾得此方，数服即愈。杨吉老。
治风寒客于头中偏痛，无时疼，时牵引両目，遂致失明白，附子散。
白附子【一両】麻黄【不去节】川芎 南星【各半両】全蝎【五个】硃砂 麝香【各一分】
右为细末，酒调一匙服之，去枕少时，此方见必用方庚寅年，一族人患头痛不可忍，一服即差。
治一切头旋，本因体气弱，风邪乗于阳经上注于头面，遂入于脑，亦因痰水，在于胸膈之上，犯大寒，使阳气不行痰水结聚，上冲于头目，令头旋。
羚羊角散
羚羊角 茯神【各一両】芎防 防风 半夏【汤柴洗】白芷 甘草【各半両】枳殻 附子【各一分】
右为粗末，毎服四钱，水一盏半，生姜半分，漫火煎至七分，去滓，不拘时温服。
治虚风头旋吐涎不已
养正丹
黒铅 水银 硫黄 硃砂【各一两】
右用建盏一只火上，镕化成汁，次下水银，用栁枝条打匀，取下放少时，下二味，末打匀令冷，取下研为粉，用米饮丸，或用肉，丸如梧子大，每服三十丸，盐汤下，此药升降隂阳补接真气，非止头旋而已。
治一切中风头疼
黒龙圆
天南星【洗，】川乌【各半觔黒豆蒸三次，】石膏【半觔，】麻黄 干薄荷【四两，】藁本 ，白芷，【各二两，】京墨【一两半】。
右为细末，炼蜜杵丸弹子大，每服一丸，薄荷茶汤嚼下。
类证普济本事方卷二
<子部,医家类,类证普济本事方>
钦定四库全书
类证普济本事方卷三  宋 许叔防 撰
风寒湿痹白虎疬节走注诸病
治风湿，四肢浮肿，肌肉麻痹，甚则手足无力，筋脉缓急续断圆。
川续防 萆 当归【切防炒】附子 防风 天麻【各一両】乳香【半両】没药【半両】川芎【三分】
右细末，炼蜜丸如梧子大，毎服三，四十丸，或酒，或饮下空心，食前服。
治荣卫澁少寒湿从之痹滞关节不利而痛者
増损续断圆
川续防 薏苡仁 牡丹皮 桂心 山芋 白茯苓 黄茋 山茱萸 石斛 麦门冬【各一両】干地黄【三両】人参 防风【炙】白术【炮】鹿角胶【各七钱】
右为细末，炼蜜丸梧子大，毎服三，四十丸，温酒下，空心，食前服。
治风寒湿痹麻木不仁粥法
川乌【生为末】
右用香熟，白米作粥半碗，药末四钱，同米用漫火熬熟稀薄，不要稠下，姜汁一茶匙，许蜜三大匙搅匀，空心啜之，温为佳，如是中湿更入薏苡仁末二钱，增米作一中碗服。
此粥大治，手足四肢不遂，痛重不能举者，有此证，预服防之，左氏云风末疾，谓四肢为四末也，脾主四肢风邪客于肝则脾脾为肝尅故疾在末糓气，引风湿之药，径入脾经，故四肢得安，此汤剂极有力，予常制，此方以授人，服者良騐。
治湿伤肾肾不飬肝，肝自生风，遂成风湿流注四肢筋骨，或入左肩髆，肌肉疼痛，入左指中。
薏苡仁散
薏苡仁【一両】当归 小川芎 干姜 甘草 官桂防风 茵芋 人参 羌活 白术 麻黄
独活【各半両】
右为细末毎服二钱空心临卧酒调下日三服
治五种痹腿，歩臂间发作不定，此脾胃虚，卫气不温分肉，为风寒湿所着。
芎附散
小川芎 附子 黄茋 白术 防风 熟地黄当归 桂心 柴胡 甘草【各等分】
右为粗末，每服四钱，水一盏半，生姜三片，枣一枚，同煎七分，去滓，食前日三服，常服不生壅热，兼消积冷。
治白虎，疬节诸风疼痛，防走无定，状如虫啮，书静夜剧，及一切手足不测疼痛。
麝香圆
川乌【大八角者三个生用，】全蝎【二十一个，生】黒豆【三十一粒，生用】地龙，【半两生】。
右为细末，入麝半分，同研匀，糯米糊为丸，如菉豆大，每服七丸，甚者十丸，夜卧令鬲空温酒下，微出冷汗，一身便差，予得此方，凡是疬节及不测疼痛，一二服便差，在歙州日，有一贵家妇人，徧身走注疼痛，至夜，则发如虫啮其肌，多作鬼邪？治子曰：此正痈节病也，三服愈。
疬节宜发汗
麻黄散
麻黄【一両一分，】羌活【一両，】黄芩，【三分，】细辛，【真华隂者】黄茋。
右为粗末，毎服五钱，水二盏，煎至八分，去滓，温服接续，三四服，有汗慎风。
治疬节肿满疼痛
茵芋圆
茵芋 硃砂 薏苡仁【各一分】牵牛子【一两半】郁李仁【半两】
右为细末，炼蜜杵丸如梧子大，轻粉滚为衣，毎服十至十五至三十丸，五更初温水下，到晚未利可二，三服，快利为度，白粥将息。
治风热，或疬节攻手指，作赤肿麻木，甚则攻肩背，両膝遇暑热，或大便闭即作。
牛蒡子散
牛蒡子【三両】，新豆豉【炒，】活，【各一，両】生地黄【二両半，】黄茋【，一両半】。
右为细末，汤调二钱，空心食前，日三服，此病多胸鬲生痰，久则赤肿，附着肢节，久久不退，遂成厉风，此孙真人所预戒也，宜早治之。
治厉风手指挛曲节间疼不可忍渐至防落
萆麻圆
萆麻【去殻】黄连【剉如豆各二両】
右以小瓶子入水一升，同浸，春夏三日，秋冬五日，后用萆麻子一粒，擘破，面东以浸药水吞下，平旦服，渐加至四五粒，防利不妨水少，更添忌动风物累，用得效神良。
栢叶丸
柏叶 麻黄 山栀子 枳殻 活 羊肝石白蒺藜 升麻 子芩 防风 牛蒡子 荆
芥 茺蔚子 大黄【各半両】苦参【一両】乌蛇【一条】
右为细末毎服二钱温水调下日七八服厐老方
治风毒疮如大风疾
緑灵散
用桑叶洗熟蒸日干为末水调二钱日服四五丸
治走疰疬节诸风软痛卒中倒地跌扑伤损
趂痛圎
草乌头【三両半去皮尖】熟地黄 南星 半夏麯 白僵蚕 乌药【各半両并日干】
右为细末，酒糊丸如梧子大，日干，毎服五，七粒，空心夜卧，温酒下，如跌扑痛，用姜汁和酒，研十数粒，搽之，如卒中倒地，姜汁茶清研五，六丸，灌下立醒，大智禅师方。
治宿患风癣，遍身黒色肌体如木皮肤粗，澁及四肢麻痹，乌头圆。
草乌头一觔，入竹箩子内以水浸用瓦子于箩内，就水中泷洗，如打菱角，法直泷，洗去大皮，及尖腔起，令干用，麻油四両，塩四両入铫内，炒令深黄色倾出油，只留塩并乌头再炒令黒色烟出为度，取一枚劈破，心内如米一防白恰好也，如白多再炒，趂热杵罗为末，用醋糊丸如梧子大，干之毎服三十丸，空心晚食前温酒下，真州资福，文雅白老，元祐间有此疾，服此数年，肌体黒防顿除脚力强健，视聼不衰，有一宗人遍身紫防风身如墨服，逾年体悦泽，教予服之，亦得一年许，诸风疮疹，疡皆除，然性差热，虽制去毒，要之，五七日作乌头粥，啜之为佳法，用预章集中者。
治风痰停饮痰癖嗽
治停痰宿饮
化痰圆
半夏【汤洗三次别末】人参 白茯苓 白术 桔梗【切作小片姜汁浸各一两】枳实 香附子 前胡 甘草【各半两】
右为细末，用半夏姜汁煮糊，丸如梧子，姜汤下三、四十丸。
治中腕风痰涎饮瞑呕吐酸水头疼恶心
三生圆
半夏【二两】南星 白附子【各一两】
右并生为末，滴水丸如梧子大，以生面滚衣隂干每服十丸至二十丸，姜汤下。
治心腹中腕，痰水冷气，心下汪洋，嘈杂肠鸣多睡，口中清水，自出脇肋急胀痛，不欲食，此胃气虚冷所致，其脉沉细迟。
旋覆花汤
旋覆花 细辛 橘皮 桂心 人参 甘草桔梗 白芍药 半夏【各半两】茯苓【三分】
右为粗末，毎服四钱，水盏半，姜七片，煎八分，去滓温服。
治心下停饮冷痰头目瞑睡卧口多涎
梹榔丸
梹榔【三分】丁香 半夏【一两】细辛 干姜 人参【各半两】
右为细末，姜汁煮糊丸如梧子，姜汤下二、三十丸，日三服。
治酒癖停饮吐酸水
干姜丸【圣惠方】
干姜 葛根 枳殻 橘红 前胡【各半两】白术半夏麯 山茰肉 甘草【各一分】
右为细末炼蜜丸如梧子每服三十丸用饮下
治积聚，停饮痰水生虫，久则成反胃，及变为胃，痈其説在灵枢及巢氏病源。
芫花圎
芫花【醋制，干称一两，】干漆 狼牙根 ，桔梗【炒黄，】藜卢【炒，】梹榔【各半両，】巴豆【十粒去殻，炒微黒】。
右为细末，醋糊丸如赤豆大，每服二、三丸，加至五，六丸，食前姜汤下。
此方常服，化痰消坚，杀虫，予患饮癖，三十年，暮年多嘈杂痰饮来，潮即吐，有时急饮，半杯即止，盖合此证也，因读巢氏病源论酒瘕，云饮酒多而食谷，少积久渐瘦，其病常思酒不得酒，即吐多睡，不复能食，是鬲中有虫使然，名为酒瘕，此药治之，要之，须禁酒，即易治，不禁无益也，予生平有二疾，一则脏腑下血，二则鬲中停饮下血，有时而止，停饮则无时，始因年少时，夜坐为文，左向伏几案，是以饮食多坠，向左邉，中夜以后，稍困乏，必饮両三杯，既卧就枕，又向左邉侧睡，气壮盛时，殊不觉三五年后觉酒从左邉下，漉漉，有声脇痛饮食殊减十数日，必呕吐数升酸水，暑月止是右邉身有汗，褺褺常润，左邉病处燥无汗，遍访名毉及海上方服之，少有验间，或中病，止得月余复作，其补则如天雄，附子，矾石其利，则如牵牛，甘遂大防偹尝之矣，予复揣度之，已成癖囊，如潦水之有科臼，不盈科不行，水盈科而行也，清者可行浊者，依前停留，盖下无路以决之也，是以积之六七日，必吐而去，稍寛数日，复作也脾恶湿而水则流湿，莫若燥脾以胜湿，崇土以填科，则此疾自去矣，于是悉屏诸药一味，服苍术三月而疾除，自此一向服数年，不吐不呕，胸鬲寛饮啖如故，暑月汗周身而体，凉饮亦当中下。前此饮渍其肝目，亦多昏，其后灯下能书细字，皆苍术之力也，其法苍术一觔去皮，切末之，用生麻油半両，水二盏，研滤取汁，大枣十五枚烂煮，去皮核研，以麻汁匀研成稀膏，搜和入臼熟，杵丸如梧子大，干之毎日，空腹用温汤吞下五十丸，加至一百丸，二百丸，忌桃李鹊鸽，初服时必鬲防燥，且以茅术制之觉燥，其进山栀，散一服，久之不燥矣，予服半年以后，止用燥烈，味极辛者，削去皮，不浸极有力，亦自然不燥也，山栀散，用山栀子一味，干之为末，沸汤防服，故知久坐不可伏，向一邉，时或运动，亦消息之法。
治肺气风寒作嗽
紫苏散
紫苏 桑白皮 青皮 五味子 杏仁 麻黄甘草【各等分】
右为粗末每服二钱水一盏煎至七分温服
利鬲去涎思食止嗽
诃子汤
诃子【煨去核，】青皮 麦冬【各半两，】梹榔【四个，】半夏【三分，】甘草【一分】。
右为粗末，每服四钱，水二盏，姜七片，煎七分温，日三服。
治诸嗽久不差
贝母汤
贝母【一两去心姜制半日焙】黄芩【生用】干姜【生各一两】陈皮 五味子【各一两】桑白皮 半夏 柴胡 桂心【各半两】木香 甘草【各一分】
右为粗末，毎服五钱，水一盏半，杏仁七粒，去皮尖碎之，生姜七片，同煎至七分，去滓热服 ，黄师文云：戊申，冬有姓者，其妻积年嗽制，此方授之，一服差，以此治诸嗽，即皆愈。
积聚凝滞五噎鬲气
大抵治积或以所恶者攻之，以所喜者，诱之则易愈，如碙砂，水银治肉积，神麯麦芽，治酒积水蛭，防虫治血积木香，梹榔治气积，牵牛，甘遂治水积，雄黄，腻粉，治涎积礞石，巴豆治食积，各从其类也，若用羣队之药，分其势，则难取效。嗣宗所谓譬犹猎，不知兎广络原野，冀一人获之，术亦踈矣，湏是认得分明，是何积聚，然后增减，用药不尔，又有所损，嗣宗自谓不著书，在临时变通也，治五种积气，及五噎，胸鬲不快，停痰宿饮。
纒金丹
丁香 木香 沉香 梹榔 官桂 胡椒 碙砂【研】白丁香【各一分】肉豆蔲 飞矾【各一分】马兠铃【炒】南星 五灵脂 篓根 半夏【各半両】硃砂【三分留半为衣】
右为细末，入二味，研药和匀，生姜汁煮糊丸如梧子大，每服三丸，生姜汤下，或干嚼，萝卜下。
治心下蓄积痞闷或作痛多噫败卵气
枳殻散
枳殻 白术【各半两，】香附子【一両，】梹榔【三钱】。
右为细末，毎服二钱，米饮调下，日三服，不拘时，厐老方。
治伏积注气发则喘闷
诃子圆
诃子 白茯苓 桃仁 枳殻 桂心 梹榔鳖甲 桔梗 白芍药 川芎 川乌 人参橘红【各等分】
右细末，炼蜜杵丸如梧子大，酒下二十丸，熟水亦得。
治一切积聚有饮心痛
碙砂圆
碙砂 荆三棱【别末】干姜 香白芷 巴豆【去油各半两】大黄【别末】干漆【各一两】木香 青皮 胡椒【各一分】梹榔肉荳蔲【各一个】
右为细末，酽醋二升，煎巴豆五七沸，后下三棱，大黄末，同煎五十沸，入碙砂同煎成稀膏，稠希得所，便入诸药和匀，杵丸如菉豆，年深气块，姜汤下四，五丸，食积熟水下，白痢，干姜汤下，赤痢甘草汤，血痢当归汤，葱酒亦得。
治男子妇人患食劳气，劳徧身黄肿，欲变成水及乆患痃癖小肠，膀胱靣目悉黄。
紫金丹
胆矾【三両】黄防【一両】青州枣，【五十个】。
右于磁，合内用头醋五升，先下矾枣漫火，半日以来，取出枣去皮核，次下防一处，更煑半日如膏，入好防茶末二両同和，丸如梧子大，每服三十丸，茶，酒任下如乆患漏风痔漏，陈茶饮下。
宋室，赵彦才下血，靣如臈不进食，盖酒疾也，授此方，服终剂，而血止靣色鲜润食，亦倍常新安，有一兵士亦如是，与三百丸作十服亦愈。
治沉积
感应圆
丁香 ，木香【各半两，】干姜【一两，】百草霜【二两，研】肉荳，蔲【二十个，】巴豆【七十粒取霜，】杏仁【一百四十粒，】煑酒，臈【四两，】麻油【一两，秋冬増半两臈减半两】。
右以二香，姜蔲为细末，并三味，研极匀，炼油蜡和成剂，油纸裹，旋圆如菉豆大，熟水下五十丸，此药近年盛行于世，有数方，惟此真高，予家得之于王景长，用之的有效。
治五种积气，三焦痞塞胸鬲满闷，背膐引疼，心腹膨胀脇刺痛饮食不下，噎塞不通，呕吐痰逆，口苦吞酸，羸瘦少力，短气烦闷，常服顺气，寛中消痃，癖积聚散惊，忧恚气，宜服。
枳殻散
枳殻 荆三棱 橘皮 益智仁 蓬莪术 梹榔 肉桂【各一两】干姜 厚朴 甘草 青皮 肉荳蔲 木香【各半两】右为细末每服二钱水一盏生姜三片枣一枚同煎至七分热服盐防亦得不拘时服
治气食忧劳思虑五噎
鬲气圆
半夏 桔梗【各二两】肉桂 枳殻【各一两半】
右细末，姜汁和丸如梧子，姜汤下三十丸，食后临卧服。
治胸鬲闷塞作噎
薰鬲圆
麦门冬 甘草【各半两】人参 桂心 细辛 川椒逺志【去心炒】附子 干姜【各一钱】
右细末，蜜丸如鸡豆大，绵裹一丸含化，食后日夜三服。
膀胱疝气小肠精漏
治膀胱疝气外肾肿胀痛不可忍
念珠圆
乳香 碙砂【各三钱飞】黄防【一两】
右乳香研细，与碙砂同研匀，镕臈和丸作一百单八粒，以绵穿之，露一夕，蛤粉为衣，旋取一丸，用乳香汤吞下，顷年有人货疝气药，肩上担人我二字，以为招目，货日数千有一国，毉多金得之，用之良騐。
碙砂圆
木香 沉香 巴豆肉【金者各両】青皮【二両不去皮】铜青【半両研】碙砂【一分研】
右上二香，青皮三味，细剉，同巴豆，漫火炒，令紫色为度，去巴为末，入青砂二味，研匀，蒸饼和丸如梧子大，每服七丸至十丸，盐汤吞下，二：三服，空心，食前服。
治膀胱肿硬，牵引疼痛，及治小肠气隂囊肿毛间，水出金铃圆。
金铃子肉【五両】小茴香【炒】马兰花【炒】兎丝子 海蛤破故纸 海【各三両】木香 丁香【各一両】
右细末，糊丸如梧子大，每服二、三十丸，温酒，盐汤下，空心，食前服。
治小便难小肠胀不急治杀人
右用葱白三觔，细剉，炒令热，以帕子裹分作，両处更替，熨脐下即通。
治膀胱气痛
茴香散
茴香 金铃子肉 蓬莪术 荆三棱【各一两】甘草【半两炙】
右细末，每服二钱，热酒调下，强防安云，每发痛甚，连日只二，三服立定。
顷在徽城日，歙尉宋荀甫膀胱气作疼不可忍，毉者以刚剂，与之愈疼甚，小便不通三日矣，脐下虚胀，心闷：予因之，见其靣赤黒脉洪大予曰：投热药太过隂阳痞塞气不得通，为之奈何？宋尉尚持四神丹数粒，云毉者谓痛不止，更服此，予曰：若服此定毙，后无悔渠，恳求治予，适有五苓散一两许，分三服，易其名，用连须葱一茎，茴香一撮，盐一钱，水一盏半，煎八分，令接续三服，中夜，下小便如黒汁者一二升，脐下寛得睡，翌日诊之，脉已平矣，续用碙砂丸与之，数日差，大抵此疾因虚得之，不可以虚而骤补药，经云邪之所凑，其气必虚，留而不去，其病则实，故必先涤所蓄之邪？然后补之，是以诸方多借，巴豆气者，盖谓此也。
治遗精梦漏关锁不固
金鎻丹【亦名茴香圆】
舶上茴香 胡芦巴 破故纸 白龙骨【各一两】木香【一两半】胡桃肉【三七个研】羊石子【三对切开盐半两擦炙熟研如膏】
右五味为末，下二味同研成膏，和酒浸蒸饼杵熟，丸如梧子大，每服三、五十丸，空心温汤下。
治经络热梦漏心忪恍惚鬲热
清心圆
右好黄蘖，皮为细末，用生脑子一钱，同研匀，炼蜜丸梧子大，每服十丸至十五丸，浓煎麦冬汤下，大智禅师方梦遗，不可全作虚冷，亦有经络热而得之也。
猪苓圆
右用半夏一两，破如豆大，用木猪苓四両先将一半炒半夏黄色，不令焦地上，出火毒半日，取半夏为末，糊丸如梧子大，候干，更用前猪苓末二两，炒防裂，同用不泄，沙瓶养之，空心温酒，盐汤下三、四十丸，常服于申，未间冷酒下。
此药治梦遗，有数种，下部虚惫，精不禁者，宜服茴香丸，年壮气盛乆节欲经络壅滞者，宜服清心丸，有情欲动中经，所谓所愿不得，名曰白，饵良方茯苓散，正似瓶中煎汤，气盛而溢者，如瓶中沸汤而溢欲动心邪者，如瓶之倾侧而出，虚惫不禁者，如瓶中有鏬而漏，不可一槩用药也。又有一说经曰：肾气闭即精泄，素问云：肾者作强之官，伎巧出焉，又曰肾气藏精，盖肾能摄精气以生育人伦者也；或敛或散，皆主于肾，今也肾气闭则一身之精气，无所管摄，故妄行而出，不时也，猪苓圆一方，正为此设，此古方也，今盛行于时，而人多莫测其用药之意，盖半夏有利性而猪苓导水，盖导肾气使通之意也。予药囊中尝贮此药，缓急以与人，三五服皆随手而騐林监丞庇民亦数服而愈。
类证普济本事方卷三
钦定四库全书
类证普济本事方卷四  宋 许叔微 撰
反胃呕吐
治反胃
附子散
附子一枚，极大者，放于砖上，四靣着火，渐渐逼热，淬入姜汁中，再用火逼再淬，约尽姜汁半碗，焙干末之，每服二钱，水一盏，粟米少许，同煎七分，不过三服。
鲫鱼散
大鲫鱼一个，去肠留胆，纳緑矾末填满缝口，以炭火炙令黄色，干为末，毎服一钱，米饮调下，日三服。
定呕吐利鬲
枇杷散
枇杷叶【去毛，】人参【各一钱，】茯苓【半两，】茅根【二两切】，半夏【一钱】。
右细剉，每服四钱，水盏半，姜七片，漫火煎七分，去滓，入梹榔末半钱，和匀服。
食后多吐欲作反胃
白术散
泽防 白术 茯苓【各等分】
右为细末每服一锡汤调温服
治胃热呕吐
竹茹汤
干葛【三两，】甘草【三钱，】半夏【三钱，姜汁半盏，浆水一并煮耗半】。
右每服五钱，水二盏，姜三片，竹茹一团大一枚，煎一盏，温服，有热者，手足心热，政和中，一宗人病，伤寒得汗身凉，数日，忽呕吐药与饮食，俱不下，毉者皆进，丁香，藿香，滑石等药，下咽即吐，予曰：此正汗后余热，留胃腕，孙兆竹茹汤政相当耳，急治药与之，即时愈良，方槐花散亦相类。
治霍乱吐防不止及转筋，诸药不效者一丸，治一人青金丹。
硫黄【一两研】水银【八钱】
以二味铫内炒，栁木不住搅匀，栁枝蘸冷，醋频洒，如铁色，法如青金块，方成刮下，研如粉，留小半为散，余以粽子尖三个，约半盏研，稀稠得所，成膏和，丸如鸡豆，硃砂为衣，每服一丸，丁香汤磨热服，如服散子，丁香汤调下一钱，伤寒隂阳乘伏用龙脑，冷水磨下，日二，三服。
治呕吐不止
香灵圆
丁香 好辰砂【研各六钱】五灵脂【四钱】
右香脂先细末后入砂，再研匀，狗胆，或猪胆为丸，如鸡豆大，每服一丸，生姜，橘皮汤磨下。
脏腑泻滑及诸痢
治脾胃不和泄泻不止诸药不效
诃子圆
诃子皮 川皮肉豆，蔲龙骨木香赤石脂 附子【各等分，】右细末，糊丸如梧子大，每服四十丸，米饮下。
治脾胃中风湿脏腑泄滑
鞠防丸
芎防 神曲 白术 附子【各等分】
右细末，糊丸如梧子，每服三、五十丸，米饮下，芎防能除湿，予尝加术附制方，治脾湿而泄者，万中亦治飱泄素问曰春伤于风，夏必飱泄飱泄者食谷不化，盖春木旺，时肝生风邪，于脾经，至夏余冷当风，故多飱泄此药尤宜。
磨积止泄痢治心腹冷痛
陈麯丸
陈麯【一两半】干姜 官桂 白术 当归 厚朴 人参 甘草【各半两】右末炼蜜丸梧子大每服三四十丸或酒或淡醋汤空心食前日二服发时不拘时増数
治冷气下泻
木香圆
木香【半两】川乌【一两生】
右细末醋糊丸如梧子大陈醋汤下三五十丸
治痼冷，在肠胃间，连年腹痛，泄泻，休作无时服，诸热药不效，宜先取去，然后调治易，差不可畏，虚以养病也，温脾汤。
厚朴 干姜 甘草 桂心 附子【生各二両】 大黄【生四钱切研汤一盏渍半日捣去滓煎汤时和汁下】
右细剉，水二升半，煎八合，后下大黄汁再煎六合，去滓澄去，脚不要晚，十分三服，温温自夜至晓，令尽不防，食前更以干姜丸佐之。
干姜圆
干姜 巴豆【去心炒黄研】大黄 人参【各一両】
右除巴豆，余为末同研，炼蜜丸如梧子大，服前汤时用汤吞下一丸，米饮亦可。
有人因忧愁中伤，食结积在肠胃，故发吐利，自后至暑月稍伤，则发暴下，数日不巳，玉函云：下利至鬲年月日不期而发者，此为有积，宜下之，止用温脾汤尤佳，如难取可佐以干姜丸后服。
白术散
白术 木香 附子 人参【各等分】
右细末，每二钱，水一盏，姜三片，枣一枚，煎六分，温服。
治积痢
灵砂丹
碙砂【一分】硃砂【一分并研极细】
右用黄蜡半两，巴豆三七粒，【去殻皮膜】同放于银，石器内重汤，煑一伏时，巴豆紫色为度，去二七粒，止将一七粒，与前来二味，再同研极匀，再溶蜡匮药，每旋丸菉豆大，每服三丸，至五丸，水防姜汤下，白痢，艾汤赤白乌梅汤服，时须极空腹服毕，一时不可吃食，临卧尤佳，次食淡粥一日，疟疾，乳香汤下，靣东服不发日，晩间服此药不动气，服之泻者，止痢者断，疼者愈有积者内化，亦不动脏腑，大凡痢有沉积者，不先去积，虽得暂安，后必为害，记陈侍郎泾仲，庚戌，秋过仪真，求诊初不觉其有疾，及诊视，则肝脉沉附骨，取则牢，予曰：病在左脇有血积必发痛，陈曰：诚如是，前此守九江被召，冒暑涉长江，暨抵行朝血痢，已数日矣，急欲登对，毉者以刚剂燥之，虽得止数日，脐下一块，大如杯，不旬日如碗，大发则不可忍，故急请公视以归，为之奈何？予曰积痢，不可强止，非抵当丸，不可渠疑而不服，次年竟以此终。
治隔年痢不止
木香散
木香【用黄连半两，剉各炒，】甘草，【炙一两，】樱粟殻【剉同姜汁半两炒】。
右细末，入麝少许，研匀，陈米饮下二钱，佛智和尚，云在，闽人尝合以济人，治血痢尤竒。
治肾泄
五味子散
五味子【二两】吴茱茰【半细粒緑色者】
右二味，用炒香熟为度，细末，每服二钱，陈米饮下，顷年有一亲识，每五更初欲晓时，必唐痢一次，如是数月，有人云：此名肾泄，肾感隂气而然得此方服而愈。
虚热风壅喉闭清利头目
治虚烦上盛脾腑有热咽喉生疮
利鬲散
鸡苏叶 荆芥穗 防风 桔梗 人参 牛蒡子【隔纸炒】甘草【各一两】
右细末，每服一钱，沸汤调服，如咽痛，口疮甚者，加姜蚕一两。
治风盛鬲壅，鼻塞清涕，热气攻眼下泪，多眵齿间，紧急偏头疼，川芎散。
川芎 柴胡【各一两】半夏麯 甘草【炙】甘菊 细辛人参 前胡 防风【各半两】
右粗末，每服四钱，水一盏，姜四片，薄荷，五叶煎七分，温服。
治头痛靣赤烦闷，咽干上鬲风痰头目晕昏，百节疼痛，背项拘急。
芎辛丸
川芎 防风 僵蚕 独活【各一两】桔梗【三两】天麻【四两】细辛 白附子 羌活 甘草【各半两】薄荷 荆芥【各一两】
右细末，炼蜜丸如梧子大，食后每服一丸，茶酒吞下。
治上焦虚热肺腕咽膈有气如烟抢上
通鬲丸
黄连 茯苓 人参【各三两】硃砂【一分】真脑子【少许】
右细末，研匀，炼蜜丸如梧子，熟水下三五丸，日二，三服。
治心经有热
门冬丸
麦门冬【一两】川黄连【半两】
右细末炼蜜丸如梧子食后熟水下二三十丸
治心热
千金地黄丸
川黄连【四两粗末，】生地黄【半觔，研取汁，连滓二味拌匀，日干】。
右细末，炼蜜丸如梧子，每服三十丸，食后麦冬汤下。
治邪热客于经络肌热痰嗽，五心烦热，头目昏痛，夜多盗汗，此药补和真气，解劳倦，妇人血热，虚劳骨蒸，并皆治人参散。
人参 白术 白茯苓 柴胡 半夏麯 当归赤芍药 干葛 甘草【各一两】子芩【半两】
右为细末，每服三钱，水一盏，姜四片，枣二枚，煎八分，不拘时，带热服，但是有劳热证，皆可服热，退即止，大抵透肌解热，干葛第一，柴胡次之，所以升麻葛根汤为解肌之冠也。
调荣卫顺三焦治风壅消痰涎退烦热
清气散
前胡 柴胡 川芎 枳殻 白术 青皮 羌活 独活 甘草 茯苓 人参【各等分】
右为末，每服二钱，水一盏，荆芥一穂，煎七分服，此方败毒散中，去桔梗，加白术，青皮増损亦有理，用之良验。
治邪入经络，体瘦肌热，推陈致新，解利伤寒时疾中暍，伏暑柴胡散。
柴胡【四两】甘草【一两】
右为末，每服二钱，水一盏，煎八分，食后热服此药，冬月可以润心肺，止咳，除壅热，春夏可以御伤寒时气，解暑毒，居常不可缺，不论长幼皆可服，仓卒可以便得。
治骨蒸肌热解一切虚烦躁生津液
地仙散
地骨皮【洗】防风【各一両】甘草【一分】
右为末，每服二钱，水一盏，生姜三片，竹叶七片，煎至七分，服信效方増人参半两，鸡苏一両甘草添一分。
肿漏水气蛊胀
治腹中有湿热气自下作肿，如新卧起之状，両足跟防肿病在肾肾少隂也标在肺肺者太隂也故中满气急咳，喘息有音，每就卧则右脇有气上冲，肩掖与缺盆相牵引不快，少思饮食。
葶苈圆
甜葶苈【半両】郁李仁【汤去皮熬紫色秤三分二味别研如膏令极匀】白术【半両】牵牛子【半両一半生一半熟用】桑白皮 赤茯苓 汉防己活 陈橘皮 泽泻【以上各三分】
右细末，与上二味同研，炼蜜和入臼内治之九如梧子大，初服十丸，空心晚食，前日二服，生姜，橘皮汤下，不知加至二三十圆，以知为度。
治脾元虚浮肿
寔脾散
大附子【一个】，草果 干姜【各二两，】甘草【一两】，大腹皮【六个，】木【，一个去穰，切片】。
右于砂器水煑劈开，干姜，心内不白为度，不得全令水干，恐近底焦取出，剉焙为末，每空心日午，用沸汤防服。
治水气
活散
活 萝卜子【各等分】
右同炒香，熟去萝卜子，不用末之，温酒调下二钱，一日一服，二日二服，三日三服，取效，嘉兴簿张昌方。
治四肢肿满
大枣汤
白术三两防咀，每服半两，水一盏半，大枣三枚拍破，同煎九分，去渣温服，日三，四服，不拘时。
治肿满小便不利
茯苓散
郁李仁【四钱】梹榔【二个】赤茯苓 白术 甘遂【切片炒各一钱】橘皮【一钱半】
右细末每服一钱姜枣汤下
又方
厚朴【半两】牵牛子【二两炒取末二两】
右细末每服二钱姜枣汤调下
治游风攻头靣或四肢作肿块
知母汤
知母【一两】麻黄 黄茋 甘草 活 白术 枳殻【各半两】
右粗末，每服四钱，水一盏半，牛蒡子一百粒研碎，煎至七分，温日三四服，觉冷不用，牛蒡子。
有一达官，其母年七十，中风拘挛，平日止是附子之类，扶养一日，靣浮肿，手背亦肿，寻常有一国，毉供药诊之，是水病欲下，大防牵牛以导之，其家大惊忧惶，召予议之，予曰：素问种靣肿曰风足胫肿曰水，此服附子太过正虚风生熟之证，咽必噎塞，鬲中不利诚然，予乃进升麻牛蒡丸，参汤，继以知母汤三日便愈，常见一毉书中论水虫三病，脐腹，四肢悉肿者，为水，但腹胀，四肢不甚肿者，为蛊有中表一妇人患蛊病，予谓不可下，当寔脾不然之，卒后，入棺木，腹与棺盖平治蛊，宜石中黄丸。
肾脏风及足膝腰腿脚气等疾
治肾脏风攻注脚膝方
连枝甘遂【一两】，木鳖子【二个，一雌一雄，去殻】。
右为末，獖猪腰子二个，批开药末一钱，掺匀，湿纸裹数重，漫火煨熟，放温五更初，细吞米饮下。
积水多，则利多少则少也，宜软饭将息，若患一脚切，看左右如左脚，用左边腰子，右用右边者，药末止一钱，壬子，年在毘陵，有姓马人，鬻酒久不见，因询其亲云，宿患肾脏风，今一足发肿如瓠，自腰以下，钜细通为一律，痛不可忍，卧欲转侧，则两人挟持方动，或者欲以铍刀决之，予曰：未可，予有药，各当以赠，如上法服之，辰巳间，下脓如水精者数升，即时痛止，肿退一月，后尚拄拐而行，予再以赤乌散，令捺贴其膝，方愈，后十年过毘陵，率其子列拜以谢云：向脚疾，至今不复作，虽积年肾藏风并已失去，今健步自若矣。
治肾藏风上攻下疰生疮并痈
乌头圆
川乌【二两，】天麻 ，地龙【，去土秤】，白附子【各半两，】甘附子【一两，二味以黒豆半升煮，透去皮脐，切碎日干】。
右为细末，酒糊丸如梧子大，每服二、三十丸，空心食前，盐汤下。
去风补血益气壮筋骨强脚力
虎骨酒
虎胫骨【真者】萆薢 仙灵脾 薏苡仁 牛膝 熟地黄【各二两】
右细剉，绢袋盛，浸酒二斗，饮子一盏，入一盏，可得百日，妇人去牛膝。
治腰脚疼痛挛急，不得屈伸，及腿膝冷，麻虎骨酒，虎骨一具，及胫骨二茎用酥，搽，炙黄捶碎，同无灰酒三斗，宻封七日，空心晚食温之，随意饮。
治脚气
梹榔汤
梹榔末【三钱，】生姜【三片，】紫苏【七叶】，陈橘，【三枚】。
右以水一大盏煎七分去滓热服
少府监韩正彦暴得疾，手足不举，诸毉以为风，针灸臂腿，不知痛，孙兆作脚气与此药乃愈。
益气补血肝元袪风温壮脚膝
地黄圆
熟地黄【一两】牛膝 石斛【各三分】肉苁蓉 茵芋 附子 薏苡仁 桂心 防风 川芎 五味子【各半两】
右为末，炼蜜丸如梧子大，每服三、四十丸，酒吞下。空心，食前服。
治肝肾风虚气弱，脚不可践地，腰脊疼痛，风毒流疰，下经行止艰难，小便余沥，此药补五脏内伤，调中益精，凉血坚强，筋骨益智，轻身耐老。
思仙续断圆
思仙木【五两即杜仲也】五加皮 防风 薏苡仁 活川续断 牛膝【各三两】萆薢【四两】生地黄【五两】
右细末，好酒三升，化青盐三两，用大木半，觔去皮子，以盐酒煮木，成膏和杵，丸如梧子大，每服三、四十丸，空心食前，温酒，盐汤下，膏子少，益以酒糊。
治两脚软弱虚羸无力及小儿不能行
续骨丹
天麻【明净大者酒浸一日】白附子 牛膝 木鳖子【各半两】乌头【一分炮】川活 地龙【去土一分】的乳 真没药【各二钱】硃砂【一钱】
右生天南星末一两，无灰酒煮糊丸如鸡豆大，硃为衣，薄荷汤磨一丸，食前服。
治风气积滞成脚气常觉防肿发则痛
茵芋圆
茵芋【炒，】郁李仁【一两】，牵牛子【三两，生取末一两半】。
右细末，炼蜜丸如梧子大，每服二十丸，五更姜枣汤下，未知加至三十丸，日三次，为度白粥补。
治腰脚走注疼痛此是脚气
薏苡仁圆
薏苡仁 茵芋 白芍药 牛膝 川芎 丹参防风 独活【各半两】熟地黄 侧子【一个】桂心 橘
红【各一两】
右细末，炼蜜丸如梧子大，每服三、四十丸，酒下，食前，日三服，木汤下，亦可。
今人谓之脚气者，黄帝所谓湲风温脾也，千金云顽弱，名湲风疼痛，为温痹，大抵此疾不可以三五便效，须久服得力，唐张文仲云：风有一百二十四种，气有八十种，惟脚气头风上气，尝须服药不絶，自余则随其发动，临时消息，但有风气之人，春末夏初及秋，暮得通泄，则不困剧，所谓泄通者，如麻黄，牵牛郁李仁之类是已，不必苦駚利药也。
治肾虚腰痛
鹿茸丸
鹿茸不拘多少，切作片子酥炙黄末之，酒糊丸如梧子大，空心食前，盐汤下三、五十丸。
治腿腰痛气滞
药碁子
牵牛不拘多少，用新瓦入火，煿得通红便以牵牛顿在瓦上，自然一半生一半熟，不得拨动，细研，取末一两，入硫黄一分，同研匀，分三分，每用白麫一匙，水和捍开，切作碁子，五更初，以水一盏煮熟，连汤温送下，住即巳未住，隔日再作，予尝有此疾，每发一服即止，痛病源，曰：腿，腰痛者，或堕伤腰，是以痛。
类证普济本事方卷四
<子部,医家类,类证普济本事方>
钦定四库全书
类证普济本事方卷五   宋 许叔微 撰
肠风下血痔漏脏毒
治肠风泻乆不止
玉屑散
槐根白皮，【去粗皮，】苦楝根【去皮各三两】椿根白皮【四两三味于九月，后二月前，取软者日干，】天南星 半夏【各半两，并生】葳灵仙，【一两】，寒食面【三两】。
右为末，滴水丸如梧子大，干之，每服三十丸，水八分一盏煎沸，下丸子，煑令浮以匙抄起，温温送下，不嚼空心，食前服。
顷年有一人下血，几盌顿然瘦，薾诸药皆不效，予曰：此正肠风令服，玉屑丸三服，止予苦疾，三十年蓄下血药方近五十余品，其间或騐或否，或始騐而乆不应者或初不效，弃之再服，有騐者未易立谈，大抵此病品类不同，对病则易愈，如下清血色鲜者，肠风也，血浊而色黯者脏毒也，肛门射如血，线者虫痔也，亦有一种下部虚阳气不升，血随气而降者，仲景云脉而大则为减，大则为芤，减则为寒，芤则为虚，寒虚相抟，此名为革，妇人则半产漏下，男子则亡血失精，此下部虚而下此者也，若得革脉，却宜服温，补药虫痔，宜薰千金，用猬皮艾者佳，予尝作颇得力。
治脏毒
蒜连圆
鹰爪黄连末，用独蒜头一个煨香，烂熟研和，入臼治熟，如梧子大，每服三、四十丸，陈米饮下。
治肠风臓毒
槐花散
槐花【炒】柏叶【烂杵焙】荆芥穗 枳殻
右修事了，方秤等分细末，用清米饮调下二钱，空心，食前服。
巢氏病源论肠癖，为痔久困，饱食过度，房室劳损，血气流溢，渗入大肠，冲发于下时，便清血，腹中赖痛病名脉痔，又论脾毒肠风本縁荣卫虚弱，风气进袭，因热乘之，使血气流散，积热壅遏，血渗肠间，故大便下血。
椿皮圆
臭椿花【四两，刮去粗皮，焙干，】苍术 枳殻【各二两】。
右细末，醋糊丸如梧子，空心食前，米饮下三四十丸。
治肠痔在腹内有防乳下血方
白芜荑 贯众 狼牙根 椿东引根【白皮】槐东引根【白皮】猬皮【炙焦各一分】雄黄 白鳝头【一个炙焦】
右细末，臈月猪脂和，一丸弹子大，绵裹内下部，日三易。
治痔有防乳结核作渇疼痛方
皂角【炙】黄茋 荆芥 槐子 穿山甲 木香 露蜂房【炒焦】猬皮 鳖甲【醋炙】桔梗 芍药【各一分】大黄【半两】
右细末，炼蜜丸如梧子大，每服二、三十丸，温汤下，食前，日三服，未知加至四五十丸。
治逺年肠风痔漏
黄茋圆
黄茋 枳殻 葳灵仙【各二两】续断【炒】槐角子 枯矾 当归【炒】干姜 附子 生地黄 连翘【炒各半两】
右细末，炼蜜丸如梧子大，米饮下三十圆，晁推官方。
治肠痔
鳖甲散
鳖甲 猬皮，【炙黒焦】穿山甲【炙焦】，白矾【枯，】附子 ，猪牙皂【各半两，炙焦存性二分，】麝香【一分，研】。
右细末，研匀，蒸饼丸如梧子大，米饮下二十丸，食前日三服。
又方
槐花【炒】白矾【枯各一两】附子【半两】
右细末，蒸饼丸如梧子大，每服二十丸，米饮下，食前，日三服，以上二方，厐老。
衂血吐血咯血方
治衂血无时
茜梅圆
茜草根 艾叶【各一两】乌梅肉【焙干半两】
右细末炼蜜丸如梧子大乌梅汤下三十丸
经云：天暑地热，经水沸溢，盖血妄行，阳胜隂也鞠运若茂之尝苦此疾，予授此方，令服后愈，三黄散亦可。
三黄散
大黄 黄连 黄芩【各半両】
右细末每服二钱新水调下蜜水亦可
又方
山栀子不拘多少，烧存性，末之搐入鼻中，立愈。蔡子渥传云：同官无锡监酒赵无疵，其兄衂血甚已死，入殓，血尚未止，偶有一道人过门，闻其家哭，询问其由，道人云，是曾服丹，或烧炼药，予有药用之即活，囊中出此药半钱吹入鼻中，立止良乆得活，并传此方。
治鼻衂过多昏冐欲死【梅师方】
右用香墨研浓防入鼻中
润肺安血止治吐血咯血
天门冬圆
天门冬【一两】甘草 杏仁 贝母 白茯苓 阿胶【各半两】
右细末，炼蜜丸如弹子，咽津含化，日夜服十丸，不拘时。
因咯血成劳眼睛疼四肢倦脚无力
黄茋散
黄茋 麦冬熟地 桔梗【各半两】甘草【一分】白芍药【半两】
右粗末，每服四钱，水一盏半，姜三片，煎七分，温服，日三服。
治久咯血成肺痿多吐白涎胸鬲满闷不食
扁豆散
白扁豆 生姜【各半两】枇杷叶【去毛】半夏 人参 白术【各一分】白茅根【三分】
右细剉，水三升，煎至一升，去滓，下梹榔末一钱，和匀，分四服，不拘时。
治劳瘵吐血损肺及血妄行
神膏
剪草一觔，台州皆有，惟州者可用，状如茜草，又如细辛，每用一觔，净洗为末，入生蜜一觔，和为膏，以器盛之，不得犯鉄，九蒸九晒，日一蒸晒，病人五更起面东，坐不得语，用匙抄药如粥服，每服四，匙良乆用稀粟米饮压之药，冷服，粥饮亦不可大热，或吐或下，皆不妨如乆病肺损咯血，只一服愈，寻常咳，血妄行，每服一匙，可也，有一贵人，其国封病瘵，其尊人尝以此方畀之，九日而药成，前一日病者，梦人戒令，翌日，勿令服药，次日将服之为屋，土坠器中，不可服再合，既成，又将服为猫覆，器又不得食，又再作，未就而是人卒矣，此药之异如此，若小血妄行，一啜而愈，或云，是陆农师夫人，乡人艾字，先尝亲说此事，渠后作大观本草，亦收入集中，但人苦未识不信耳。
眼目头面口齿鼻舌唇耳诸疾
镇肝明目
羊肝圆
羯羊肝【一具新瓦盆中干更焙之肝若大止用一半】甘菊花 活 柏子仁 细辛 官桂 白术 五味子【各半两】黄连【三分】
右细末，炼蜜丸如梧子大，空心，食前温水下三四十丸。
又方
白羯羊肝【只用子肝一片薄切新瓦上煿干】熟地黄【一両半】兎子泽泻 地肤子【去殻】防风 黄芩 白茯苓 五味子 枸子 茺蔚子 杏仁【大者炒】细辛【华隂者佳】苦葶苈 桂心 麦箱子【各一両】
右细末，炼蜜丸如梧子大，每服三、四十丸，温水下，日三服，不拘时。
张防卿尝苦目暗，京师毉者，令灸肝愈，遂转不见物，因得此方，服之遂明，有一男子内障，医治无效，因以余剂遗之，一夕灯下，语其家人曰：适偶有所见，如隔门缝，见火者，及旦视之，眼中翳膜：且裂如线，张云，此药灵勿妄，与人忽之，则无騐予隘之，且欲广其传也。
又方
活 川芎 旋覆花 防风【各半両】甘草 苍术【泔浸一夕去皮日干不见火】楮叶 桑皮【并八月采隂干秤以上各一両】甘菊花 楮寔 蝉退 木贼【各一分】
右木臼中治为末，茶清调下二钱，早晩食后，临卧各一服，赤眼，亦治赤眼，忌温麸及酒，楮叶湏真无寔者，余不堪，否则诸药悉无效，合时不得焙，及犯鉄器，予观此方，取楮叶必无寔者，盖阴阳二物相配匹耳，有寔者阳也，无寔取叶者隂也所以不得真诸药，悉无效。
治肝肾风毒热气上冲眼痛
菊花散
甘菊花 ，牛蒡子【炒熟各八两，】防风【三两，】白蒺藜【去刺一两，】甘草【一两半】。
以上细术每服二钱熟水调下食后临卧
素问云乆视伤血血主肝，故勤书则伤肝主目昏，肝伤则自生，风热气上凑目其昏，亦甚不可。専服补药，须服益血镇，肝明目药。
地黄圎
熟地黄【一両半】黄连 决明子【各一両】没药 甘菊花防风 活 桂心 光明硃砂【各半両】
右细末，炼蜜丸如梧子大，每服三十丸，熟水下，食后，日三服。
读书之苦，伤肝损目，诚然，晋范寗尝苦目痛，就张湛求方，湛之曰：古方宋阳子少得其术，以授鲁东门，伯次授左丘明，遂世世相传，以及汉杜子贡，晋左太冲，凡此诸贤，并有目疾，得此方云：用损读书一，减思虑二专，内视三简，外观四旦起，晩五夜早眠六，凡六物，熬以神火，下以气簇蕴于胸中，七日然后纳诸方寸，修之一时，近能数其目睫，逺视尺棰之余，长服不已，动见墙壁之外，非止明目，并可延年，审如是而行之，不可谓之嘲，亦竒方也。
治头风冷泪厐安常二方
甘菊花 决明子【各三分】白术 活 川芎细辛 白芷 荆芥穗【各半両】
右细末每服一钱滚汤调下食后日三服
又方
川芎 甘菊 细辛 白术 白芷【各一分】
右细末，臈丸如黍米大，夜卧纳一丸，目中一时辰换一丸。
荀牧仲顷年尝谓予曰：有人视一物为両，医者作肝气有余故见一为二，教服补肝，药皆不騐，此何疾也？予曰：孙真人云目之系，上属于脑，后出于脑中，邪中于颈，因逄身之虗其入深，则随目系于脑，入于脑，则转转则目系急，急则目以转邪中其晴，所中者不相比，则睛散，睛散则岐，故见両物也，令服驱风入脑，药得愈。
王检正希臯，昔患鼻额间痛，或麻痹不仁，如是者数年，忽一日连口唇，頬车髪际皆痛不可忍，口难言，饮食相妨，左额与頬，上常如糊，急手触之，则痛予作足阳明经络受风毒，传入经络血凝滞不行，故有此证，或者以排风小续命透，氷丹之类，与之皆不效，予制犀角，升麻汤赠之服，数日而愈。
犀角升麻汤
上等犀角【一両一分】真川升麻【一両】防风 活【各三分】川芎 白附子 甘草【一分】白芷 黄芩【各半両】
右粗末，每服四大钱，水一盏半，煎至八分，去滓，通口服，食后临卧，日三，四服。
足阳胃也经云肠胃为市，又云阳明多血多气胃之中，腥羶五味，无所不纳。如市廛，无所不有也，六经之中，血气俱多，腐熟饮食，故食之毒聚于胃，故此方以犀角为主解，饮食之毒也，阳明经络环唇，挟口超于鼻交頞中循頬车，上耳前，过客主人循髪际至额颅故王公所患，皆此一经络也，故以升麻佐之，余药皆涤除风热，升麻黄芩専入胃经稍通，毉者自能晓也。
治鼻塞清涕出脑冷所致
通草 辛夷【各半両】细辛 甘遂 桂心 芎防附子【各一両】
右细末，蜜丸，绵裹纳鼻中，塞宻封勿令泄气，丸如大麻子，稍加防觉，小痛，姜为丸，即愈。
此千金方也，治脑冷所致，此疾亦有朏，热者亦有肺寒者，素问云：胆移熟于朏，则辛额鼻渊，又曰：泣涕者脑也，脑渗为涕，又曰：肺之液为涕，其来各有自矣，当审详之，鼻渊者，浊涕下不止，清浊亦自异。
治肺风鼻赤
老山栀为末，溶黄防等分，和为丸弹子大，空心茶酒嚼下，半月效，忌酒炙煿。
又方
右用枇杷叶去毛，焙干末之，茶调下一二钱，日三服。
治心脾壅热生木舌肿胀
参 升麻 大黄 犀角【各三分】甘草【半両】
右细末，每服三钱，水一盏，煎至五分，温服，不拘时。
治口生疮方
升麻【一两一分】黄连【三分】
右细末绵裹含汁咽
治诸鱼骨鲠久不出
右以皂角末少许吹入鼻中得鲠出多秘此方
治悬痈肿痛不下食
参散
参【一两】升麻 射干 大黄末【各半两】甘草【一分】
右细末，每服三钱，水一盏，煎七分，放温时，时含咽良验。
治聤耳出脓
红绵散
白矾煆成白灰，每用一钱，入胭脂一匙，研匀，用棉杖子瀍，去耳中脓及黄水尽，用别棉杖子，引药入耳中，令到底，掺之即干，如壮盛之人，积热上攻，耳出脓水不差，用无忧散，雄黄丸防三五行即差。
治肾虚耳鸣，夜间睡着如打战鼔觉耳内风吹更四肢，抽痛黄茋圆。
黄茋【独茎者，去芦一两，】白蒺藜【炒瓦擦，细扬去碎刺】活，【去芦各半两】黒附子【大者一个，】羯羊肾【一对，焙干】。
右细末，酒糊丸如梧子大，每服三、四十丸，空心晚食前煨葱，盐汤下。
治男子二十嵗因疮毒后，肾经热，右耳听事不真，每心中不意则转觉重虚鸣疼痛。
地黄圆
生地黄【一两半】桑白皮【一两】磁石【捣碎水淘三二十次去尽赤汁为度二两】枳殻 活 防风 黄芩 木通 甘草【各半两】
右粗末，每服四钱，水盏半，煎七分，日二，三服，不拘时。
治口干烦躁生津液思食
黄茋汤
黄茋 熟地黄 白芍药 五味子 麦门冬【各三分】白茯苓【一分】甘草【半两】
右粗末，每服三钱，水一盏半，姜，枣，乌梅同煎，去滓服类证，普济本事方卷五。
钦定四库全书
类证普济本事方卷六  宋 许叔微 撰
诸虚汗消渴
治杏酥饮
杏仁 欵冬花 前胡 半夏【制】五味子 麻黄柴胡 桑白皮 人参 桔梗【各等分】
右细末，每服三钱，水一盏半，姜五片，同煎七分，通口服。
戢阳气止盗汗进饮食退经络热
柏子仁丸
新柏子仁【研】，半夏麯【各二两，】牡砺，【甘弱子内火煆，用醋淬七次，焙干，】人参 ，麻黄根，【漫火炙，拭去汗】，吴白术 五味子【各一两，】净麸【半两，火炒】。
右为末，枣肉丸如梧子大，空心米饮下三、五十丸，日服得效，减一服好愈，即住作散调亦可。
治虚劳盗汗不止
牡砺散
牡砺【煅】麻黄根 黄蓍【各等分】
右细末每服二钱水一盏煎至七分温服
治风虚多汗恶风
防风汤
防风【五分，】泽防 ，牡砺【炒，】桂枝【各三分】。
右细末每服二钱食后酒调下
又方
白术 防风【各一两】牡砺【三分炒如粉】
右细末，酒调二钱服，恶风加防风一倍，气加术靣肿加牡砺。
治消渴方
浮石 船上青黛【各等分】麝香【少许】
右细末每服一钱温汤调下
治渴疾饮水不止
神效散
白浮石 蛤粉 蝉殻【各等分】
右细末，用鲫鱼胆七个，调三钱服，不拘时，神效。古方验録论消渴有三种：一者渴而饮水，多小便数，脂似麸片，甜者消渴病也，二者吃食多不甚渴，小便少，似有油而数者消中病也，三者渴饮水不能多，便腿肿脚，先瘦小隂痿弱小便数，此肾消病也，特忌房劳，千金云：消渴病所慎者有三，一饮酒二房劳三，咸食及面能慎此，湏不服药，亦自可消渴之人，愈与未愈，常须虑患大痈，必于骨节间忽发痈疽而卒，予亲见友人邵任道患渴数年，果以痈疽而死，唐祠部李郎中论消渇者肾虚所致，每发则小便甜，毉者多不知其疾，故古今亦缺而不言，洪范言，稼穑作甘，以物理推之，淋饧醋酒，作脯法，须臾，即皆能甜也，足明人食之后，滋味皆甜，流在膀胱，若腰肾气盛则上蒸精气气则下入骨髓，其次以为脂膏，其次以为血肉也。其余则为小便，故小便色黄血之余也，骚气者，五脏之气，咸润者，则下味也，腰肾旣虚冷，则不能蒸于谷气，则尽下为小便，故味甘，不变其色，清冷则肌肤枯槁也，由如乳母，谷气上泄，皆为乳汁，消渴病者，下泄为小便，皆精气不实于内，则小便数，瘦弱也，又肺为五脏华盖，若下有暖气，蒸则肺润，若下冷极则阳气不能升故肺干则渴，易于否卦，干上坤下，阳无隂而不降隂无阳而不升，上下不交，故成否也？譬如釡中有水，以火暖之，其釡若以板覆之，则暖气上腾，故板能润也，若无火力水气，则不能上此板，终不得润也。火力者，则是腰肾强盛也，常须暖补肾气饮食，得火力则润上而易消，亦免干渴也，故张仲景云宜服肾气八味，圆此疾与脚气虽同为肾虚所致，其脚气始发于二三月，盛于五，六月衰于七八月，凡消渴，始发于七，八月盛于十一月，十二月，衰于二，三月，其何故也？夫脚气壅疾也，消渴宣疾也，春夏阳气上故壅疾发，则宣疾愈，秋冬阳气下故宣疾发，则壅疾愈也。审此二者，疾可理也，犹如善为政者寛以济猛，猛以济寛，随事制度，尔仲景云：足太阳者，是膀胱之经也，膀胱者肾之府小便数，此为气盛，气盛则消谷大便硬，衰则为消渴也。男子消渴饮一斗，小便亦得一斗宜。
八味肾气圆
干地黄【半觔】  山药【四两】  茯苓  牡丹皮附子  桂心【各三两】  泽防【四两】  山茱萸【五两】
右细末炼蜜，圆如桐子大，酒下二，三十，圆忌猪肉，冷水，荑胡荽，千金地黄圆亦佳，在中部，心热中。
治消渴三痟圆
好黄连，去须细末，不计多少，剉冬瓜肉研，裂自然汁和成饼子隂干再为末，再用汁浸，和如七次，即用冬汁为圆，桐子大，每服三、四十圆，以冬汁煎，大麦仁汤送下，寻常止一服。
金疮痈疽打扑诸疮破伤风
治金疮止血除隂疼痛辟风续筋骨生肌肉
地黄散
地黄苗 地菘 青蒿 苍耳苗 生艾汁【三合】赤芍药【各五两入水取汁】石灰【三升】
右五月五，七月七午时，以前药汁拌，石灰三升隂干入黄丹三两，更杵罗细，凡有金疮伤折出血，用药封包，不可动着十日，差不肿不脓。
敛金疮口止疼痛
刘寄奴散
刘寄奴一味为末掺金疮口里
刘裕微时伐狄，见大蛇长数丈，射之，明日复至，闻杵臼声，见青衣童子捣药，问其故，曰：我王为刘寄奴所射，合药傅之，帝曰：何不杀之？曰：寄奴王者不死，帝叱之，皆散，收药而返，遇金疮，傅之良验，此药治汤火疮，至妙，经验方云：刘寄奴为末，先以糯米浆鸡翎扫伤着处，后掺药末在上，并不痛无痕，大凡汤着急用盐，末掺之，防肉不壊然后药傅之。
治从高堕下坠损恶血在骨节间疼痛
芸薹散
荆芥 藕节【各二两隂干】芸薹子 川芸消 马齿苋【各一两隂干】
右细末，用苏枋本半两，酒一大盏，煎七分，调下二钱。
治腕折伤筋损骨疼痛不可忍
生地黄【一觔切，】藏姜糟【一觔，】生姜【四两切】。
右都炒令匀热以布裹罨伤折处冷则易之
曽有人伤折，宜用生龟，寻捕一龟，将杀患人，忽梦见龟告言曰：勿相害，吾有竒方可疗于梦中授此方。
治打扑坠损恶血攻心闷乱疼痛
水仙散
未展荷叶隂干一味为末，食前以童子热小便一小盏，调下三钱，以利下恶物为度，一方，用大干荷叶五片，烧令烟尽，细研作一服，如上服之。
长肉止痛生肌
防榔散
槟榔 黄连 木香【各等分】
右为末薄贴疮上神效
治打扑伤损及一切痈肿未破令内消方
生地黄【研如泥】木香【细末】
右以地黄膏随肿大小，摊于纸上，掺木香末一层，又再摊地黄贴肿上，不过三五度即愈。
元祐中，宗人许元公纳省试卷过兴国寺桥，值微地滑，坠马右臂，臼脱路中一人云：急与挼入臼中，血渍臼中，最难治也，仆者如其说，神已昏，已不觉痛也，遂僦卧轿，舁去至景德，须臾亲戚，集议所毉，或云非録事巷田，马骑不能了，此疾急鞭马召至，则已日暮矣，田秉烛视其靣色云尚可治此疾，料理费力，先议所酧，方敢用药，此公去省试止，旬日又是右臂，正妨作字，今须作两等商量，如旬日，内安痊如旧，不妨就试，作一等，价如至期，未能就试，则减数别作一等价，悉如其说，遂用药封其肿，黯处云中，夜方省达旦，巳痛止矣，翌日至，悉去其封药，损处巳白其阏血青，黯已移在臂，臼之上矣，如是数日易之，其肿黯，直至肩背，于是用药下之初黒血一二升，三五日如旧，臂亦不痛，遂得赴试，可谓妙医矣，元公云：若此外方遭此厄，微田生，吾终作折臂鬼矣，故知堕损，手足臼脱，急须挼入，不尔，终成芦节也。
宣和中，有一国医，忽承快行宣押，就一佛刹，医内人限目，今便行鞭马，至则寂未有人，须臾卧轿中，扶下一内人，又一快行，送至奉防，取军令状，限日下安痊，医诊视之，巳昏死矣，问其从人，皆不知病之由，惶恐无地矣，良乆有二三老内人至下轿，环而泣之，方得其实，云因蹴秋千，自空而下，坠死，医者云：打扑伤损，自属外科，欲申明，又恐后时参差不测，再视之，微觉有气，忽忆药箧中，有苏合香，圆急取半两，于火上焙去脑麝，用酒半升，研化灌之，至三更，方呻吟五更，下恶血数升，调理数日得痊，予谓正当下苏合香，圆盖从髙坠下必挟惊悸，血气错乱，此药非特逐阏血而又醒，气毉偶用之，遂见功，此药居家，不可缺也。气厥鬼邪【，】传尸心痛，时疾之类，皆治良方载甚详，须自合为佳尔。
王蘧发背方序云：元祐三年夏四月，官京师，疽发于背，召国医治之，逾月，势益甚，得徐州，萧县人张生以艾火加疮上，自旦及暮，凡一百五十壮，知痛乃已，明日，镊去黒茄脓血尽溃，肤理皆红，亦不复痛，始别以药附之，日一易焉，易时旋剪去黒烂恶肉月许疮，乃平是嵗秋夏间京师士大夫，病疽者七人，予独生，此虽司命事，然固有料理，不知其方，遂至不幸者，以人意论之，可为慨然，于是撰次前后所得良方摸版以施，庶几古人济众之意，绍圣三年三月日题。
治诸般痈疽发背
柞木散
柞木叶【四两干】干荷叶 金婴根【萱草也】甘草节 地榆【各一两】
右同，剉捣为煮散，每服半两，水二碗，煎至一碗，分两服，早晚各一，并滓再煎一服，脓血者，自干未成者自消，忌饮食毒。
敛疮内消方
黄明胶一两，水半升消了，入黄丹一两，再煮三、五沸，又放温冷，以鸡毛扫在疮口，上如未成，即涂肿处自消。
治痈疽上痛拔毒
七寳散
干荷叶心，当中如钱，片不计多少，为粗末，每用三匙，水二碗，熳火煎一碗半，放温淋洗，揩干，以太白膏傅。
沈遇明一方
荷叶一两藁本半两为末如前用
太白膏
寒水石水飞过，用腊月猪脂调成膏，随疮大小，用薄纸摊贴之。
国老膏
横纹甘草一觔，擘开捶碎，用水一斗，浸两宿，夏浸一宿，挼细夹绢滤清，去滓，入银石器内，熳火熬成膏，分作三服，每发以温酒半升调下，量年齿老少，分作数服。
令发背自溃
黄蓍散
绵黄蓍【细者洗焙一两】  甘草【半两】  皂角针【拣红紫者剉麸炒黄一两】
右细末，每服一大钱，酒一盏，乳香一块，煎至七分，去滓服。
托里排脓
生犀散
皂角针【不计多少粗大紫色者】
右藏瓶中，盐泥固济，炭火烧过存性，放冷出碾为细末，每服一钱，温酒防调下，暑月用陈米饮下。
清心内固
黄蓍圆
绵黄蓍  人参【各半两】
右细末，入真生龙脑一钱，研细，用生藕汁和圆菉豆大，每服三十圆，温热水下，加至四十圆，日三服。
治一切疮毒
内托散
菉豆粉【一两，研细，】  通明，乳香【一分熳火，于银石噐中炒手指，揽使干可撚急倾出，在纸上用扇，扇冷，研令极细，用】。
右同研匀，凡一切恶疮，应系难名，痈肿，每用二钱，至三钱，食后临卧，浓煎甘草汤调下，如打扑及诸般肉损，用温酒调下，食后空心服，些小即内消，大捐则败血，从大便出矣。
治发背痈疽方
车螯殻一两个泥固济，火煆为末，苽蒌一枚，灯心五十茎，蜜一大匙，用酒一升，煎下三味微热，调末二大钱服，不过二服，止痛去毒。
治痈疽已有疮，眼未出脓，痛不可忍，宜用此药，絍即脓出，巴豆一个去皮膜，不去心，油盐豉十四个，口中含去皮，令软同研烂，入真麝少许如难丸，入少稀糊，揑作饼子，或如鼠粪尖，或圆子临时看疮口，絍之口以纸撚子送入药，便不用纸，撚子，须臾必痛，忍之良久，脓遂出。
治发背方
草决明，生用一升，捣碎，生甘草一两亦碎，水三升，煮取一升，温分二服，大抵血滞则生疮，肝为宿血之藏，而决明和，肝气不损，元气也。
治破伤风及打扑伤损
玉真散
天南星【汤洗七次】  防风【各等分】
右细末如破伤，以药敷贴疮口，然后以温酒调下一钱，如牙闗急角弓反张，用药二钱，童子小便调下，或因鬭伤相打，内有伤损之人，以药二钱，温汤调下，打伤至死，但心头微温，以童子小便调下二钱，并三服可救，二人性命。
类证普济本事方卷六
<子部,医家类,类证普济本事方>
钦定四库全书
类证普济本事方卷七  宋 许叔微 撰诸虫飞尸鬼疰
制诸虫方
白芜荑  槟榔【各一两】
右细末，蒸饼丸如桐子大，每服十五丸至二十丸，温汤下。
制诸虫解劳悦泽肌肤去劳热
槟榔【一两半】  龙胆【一两】  干漆【半两】
右细末，炼蜜丸如桐子大，每服十丸至十五丸，熟水吞下。
治寸白虫方
黒铅灰炒四钱，一服先吃，猪肉脯少许，隔一时即用，砂糖，浓水半盏，调灰五更服，虫尽，下白粥将息，一日良方，疗寸白用，沙芜荑，槟榔者极佳。
予宣和中，每觉心中多嘈杂，意谓饮作，又疑是虫漫，依良方所説服翌日下虫二条一长二尺五寸，头扁濶尾尖，鋭每寸作一节，班班如锦纹一条，皆寸断矣，千金，谓劳则生热，热则生虫心，虫曰蛔，蜱虫寸白，肾虫如寸截，丝缕肝虫如烂杏，肺虫如蚕，五虫皆能杀人，惟肺虫为急，肺虫居肺叶之内，蚀人肺系，故成瘵疾，咯血断，嘶药所不到，治之为难，有人説道藏诸虫皆头向下，行惟自初一至初五，以前头上行，故用药者多取月朏以前，盖谓是也。
治飞尸者，防走皮肤，穿臓腑，每发刺痛，变作无常，遁尸者，附骨入肉，攻凿血脉，每发不可得，近见尸丧，闻哀哭便发，风尸者，淫濯四肢，不知痛之所在，每发昏沉，得风雪，便作沉尸者，纒骨结脏，冲心脇每发纹切，遇寒冷，便作注尸者，举身沉重，精神错杂，常觉昏发，每节气致变，輙成大恶，皆宜用此方。
忍冬叶，剉数斛煮浓，取汁煎之，丸如鸡子大一枚，日三服，太一精神丹，苏合香圆，治此第一。
因丧惊忧悲哀，烦恼感尸气而成，诸变动不已，似冷似热，风气触则发雄朱散。
雄黄   硃砂   桔梗   活当归   升麻   川乌   龙齿犀角   芍药   鬼箭【炒】  白僵蚕【炒】川芎   南星【炮】  山栀子  陈皮木香   白术   龙颈骨【醋炙】 紫苏子莽草   枳殻   防榔【二个】  黄芩【以上各等分】麻黄   蜈蚣【二条酒炙】 干蝎【炒一分】
右细末每服二钱酒调下日三服
顷在徽城日，尝修合神，精丹一料，庚申，予家一妇人，梦中见二苍头一在前，一在后，手中持一物，前者云：到也后者应云到也，击一下爆然有声，遂魇觉后，心一，痛不可忍，昏闷一时许，予忽忆神精丹，有此一证，取三粒，令服之，遂至府过防，少顷，归已无病矣，云服药竟，痛止神醒，今如常矣，日后相识，稍有邪气，与一二服，无不应验方在千金，中治中风之要药，但近世少得青磁石为难合耳。
人平居无苦疾，忽如死人，身不动摇黙黙，不知人目闭不能问，口哑不能言，或防知人，恶闻人声，但如冒，移时方寤，此由出汗过多，血少气并于血阳独上而不下气壅塞而不行，故身如死气过，血还隂阳复通故移时方寤，名曰郁冒，亦名血厥，妇人多有之，宜白薇汤仓公散。
白薇  当归【各一两】  人参【半两】  甘草【一分】
右粗末每服五钱水二盏煎至一盏去滓温服
仓公散
瓜蒂末  藜芦  雄黄  矾石【炒】
右各等分细末少许吹入鼻中
腹脇疼痛方
治男子两脇疼痛
枳实散
右细末姜枣汤调下二钱酒亦可食前日三服
治脇肋下痛不美食
葛根汤
葛根【半两】  桔梗  防风  枳殻  白芍药甘草   诃子  川芎  白木【各一分】
右粗末，每服四钱，水盏半，姜，枣同煎至七分，温服，日四五。
治悲哀烦恼，伤肝气至两脇骨疼筋脉急，腰脚重滞，两股筋急两脇牵痛四肢不能举，渐至脊膂，挛急，此药大治脇痛枳殻散。
枳殻  细辛  桔梗  防风
川芎【各四两】 葛根  甘草【二两】
右粗末，每服四钱，水盏半，姜三片，煎至七分，空心温服。
治脇痛如前兼去手足枯悴
薏苡仁圆
薏苡仁  石斛【用细者三分】  附子【半两】  牛膝生地黄【各三分】  细辛  人参 枳殻  栢子仁川芎   当归【各半两】  甘草 椒仁【各一分】
右细末，炼蜜丸如桐子大，每服三、四十丸，酒吞下。空心，食前日三服，丸子可以食前，煮散可以食，后相兼服为佳。
治因惊伤肝脇骨里疼痛不已
桂枝散
枳殻【一两小者】  桂枝【半两】
右细末每服二钱姜枣汤调下
治脇下疼痛不可忍兼治脚弱
芎葛汤
川芎   干葛   桂枝   细辛枳殻   人参   芍药   麻黄防风【各半两】 甘草【一分】
右粗末，每服五钱，水二盏，姜三片，同煎至七分，去滓温服，日三服，有汗避风。
沈存中良方载顷在建康，毉者王，琪言诸气，惟膀胱气脇下痛最难治，谓神保圆能治之，熈宁中，病项筋痛，诸毉皆作风治之，数月不差，乃流入背膂，久之，又注右臂挛痛甚苦，忆琪语有此一证，乃合服之，一服而差再发，又一服差，神保圆具本方。
治脇下风气作块，寒疝，发则连小腹痛凑心，其积属肝在右脇下故病发则右边手足，头靣昏痛，不思饮食，止头冷。
干姜【一两】  麻黄【三分】  侧子【一个】  川芎防风  枳实  芍药  桂枝  活甘草  当归【各四两】
右粗末，每服四钱，水一盏半，姜三片，同煎至七分，去滓，通口服，日三，四服，有汗避风。
杂病
雄黄治疮，尚矣，周礼痬毉，凡疗，以五毒攻之，郑康成注云：合毉方合五毒之药，用黄蝥置不胆，丹砂，雄黄矾石磁石其中，烧之三日三夜，其烟上者，以鸡羽取之，以注创恶肉破，骨则尽出杨大年，常等记其事，族人杨嵎年少时，有生于颊，连齿辅车，外肿若覆瓯，内溃出浓血，不輙吐之痛楚，难忍疗之，百方弥年，不差人语之，依郑法制，药成，注之疮中，少顷，朽骨连两牙溃出，遂愈，后更安宁，信古方攻病之速也？黄蝥即瓦合也。
崔元亮海上方，治一切心痛，无问新久，以生地黄一味，随人所食多少，捣取汁，搜面作馎饦，或作冷淘，良久，当利出虫，长一尺许，头似壁，宫后不复患，刘禹锡传信方，贞元十年，通事舍人崔抗女患心痛，垂气絶遂作地黄冷淘食之，便吐一物，可方一寸以来，如虾蟇状，无目足等，微似有口，盖为此物所食，自此顿愈，面中忌用盐，唐峡州王及中充西路安抚使，判官乘骡入骆谷及宿有痔疾，因此大作，其状如胡，贯于肠头热如溏，灰火至驿僵仆，主驿吏云，此病某亦患来，须灸即差，用桞枝浓煎汤先洗疮，便以艾注灸其上，连灸三，五壮，忽觉一道，热气入肠中，因大转泻，先血后秽，一时至痛楚，泻后遂失胡瓜，豋骡而驰。
服桑枝法，桑枝一小升，细切炒香，以水三大升，煎取二升，一日服尽，无时图经云：桑枝平不冷不热，可以常服，疗体中风痒，干燥脚气风气，四肢拘挛，上气眼晕，肺气消食，利小便，久服轻身，聪明耳目，令人光泽，兼疗口干，仙经云：一切仙药，不得桑煎不服，出抱朴子，政和间，予尝病，两臂痛，服诸药不效，依此作数剂，臂痛甚愈，治目方，用黄连多矣，而羊肝圆尤竒异用黄连末一两，白羊子肝一具去膜，同于砂盆内研令极细，众手为圆如梧子大，每服以温水下三十圆，连作五剂，但是诸眼目疾及障翳，青目皆治，忌猪肉，冷水，唐崔承元者，因官治一死囚，出活之囚，后数年，以病自致死，一旦崔为内障所苦，防明逾年后，半夜叹息独坐，忽闻阶除，悉窣之声，崔问为谁，徐曰：是昔活者囚，今故报恩至此，遂以此方告之，言讫而没，崔依此合服，不数月，眼复明江左，常有商人，左膊上有疮如人，靣亦无他苦，商人戏滴酒口中，其靣亦赤色，以物食之，亦能食，食多则觉内肉胀起，或不食之，则一臂痹，有善毉者，教其歴试诸药，不论草木之类，悉试之，无苦，至贝母，其疮乃聚眉闭口，商人喜曰：此疮可治也，因以小苇筒毁其口，以药灌之，数日成痂，遂愈，然不知何疾也。
唐郑相公予为海南节度七十有五，越地卑湿，伤于内外，众疾俱作，阳气衰絶乳石补益之药，一日，端不应，元和七年，有诃陵国舶主李摩诃献此方，经七八日而觉应验，自后常服其功，神验，十年二月，罢郡归京，録方传之，其方用破故纸十两拣洗为末，用胡桃肉去皮二十两，研如泥，即入前末，更以好蜜炼和匀如饴，盛瓷器中，旦日，以温酒化药一匙服之，不饮酒，温熟水化下，弥久则延年益气，悦心明目，补添筋骨，但禁食芸，薹羊血，番人呼为补骨脂圆。
江陵府节度使，进稀莶方，元臣有弟，訮年三十一，中风床枕，五年，百毉不差，有道人钟针者，因覩此患。曰：可饵稀，莶圆必愈，其药久生沃壤，五月间收洗去，土摘其叶及枝头，九蒸九晒，不必大燥，但取蒸为度，杵为末，炼蜜丸如桐子大，空心温酒或米饮下二十丸至三十丸，所患忽加，不必忧至四十丸，必复如故。五十丸，当复丁壮，奉宣府毉院详録，又知益州张咏进表云：臣因换龙兴观掘得一碑，内説修养气术，并药方二件，依方差人，访问采覔，其草颇有异金，棱紫线素根紫，荄对节而生，蜀号火炊，茎叶颇同苍耳，谁知至贱之中，乃有殊常之效，臣自吃至百，服眼目清明，后至千服，髭须乌黒筋力校健矣，效验多端，臣本州有都押衙罗守一，曽因中风坠马，失音不语，臣与十服，其病立痊，又和尚智严，年七十，患偏风，口眼防斜，时时吐涎，臣与十服亦便差，今合一百剂，差职员史元素进。
唐桞桞州，纂救三死方云：元和十二年二月得脚气夜半痞絶腹有块大如石且死，困塞不知人，三日，家人号哭，荥阳郑洵美传杉木汤服，半食顷，大下三次，气通块散，用杉木节一大升，桔叶一升无叶，以皮代之，大腹槟榔七个，合子碎之，童子小便三大升共煮之，一升半，分二服，若一服得决利，停后服，以前三死皆死矣，防有教者皆得不死，恐他人不幸，有类予病，故传焉。
崔给事顷在泽潞，与李抱真作判官，李相方以毬，杖按毬子，其军将以杖相格，承势不能止，因伤李相拇指并爪甲，劈裂，遂索金疮药，褁之强坐，频索酒，饮至数杯，已过量而靣色愈青，忍痛不止，有军吏言取葱新折者，便入溏灰火煨蒸热，剥皮劈开，其间有涕取罨损处，仍多煨取续，续易热者，凡三易之，靣色却赤，斯须云已不痛，凡十数度，易用热葱并涕褁纒，遂毕席笑语。
驴尿治反胃，外台载昔防年，曽患此疾，毎食饼，及粥等，须臾吐出，贞观中，许奉御兄弟及柴蒋等，时称多毉，奉敕令治，罄竭其术，竟不能治，渐至羸，死在朝夕，忽有一卫士云：服驴小便极验。日服二合，后食惟吐一半，晡时，又服二合，人定时食粥，吐即便定，迄至今日午时，奏知大内中五六人患反胃，同服一时俱差，此药稍有毒，服时不可过多，盛取及热服二合，病深七日以来，服之良验。
葛洪云：鬼疰者是五尸之一疰，又挟诸鬼邪为害，其病变动，乃有三十六种至九十九种，大约使人寒热淋漓，沉沉黙黙，不的知所苦，无处不恶，累年积月，渐就沉滞，以至于死，传与傍人，乃至灭门，觉如是候者，急治獭肝一具隂干杵末，水服方寸七日三，未知再作，肘后云：此方神良。宣和间天庆观，一法师行考讼，极精严时，一妇人投状，述患人为所附，须臾召至，附语云：非我为祸，别是一鬼，亦因病人命衰为耳，渠今已成形，在患人肺中为虫食其肺系，故令吐血声嘶，师掠之云：此虫还有畏忌否？久而无语，再掠之，良久，云：容某説惟畏獭爪屑为末，以酒服之，则去疾患家，如其言得愈，此乃予目所见也，究其患亦相似，獭爪者殆，獭肝之类欤？
类证普济本事方卷七
钦定四库全书
类证普济本事方卷八  宋 许叔微 撰伤寒时疫
治太阳中风，阳脉浮隂脉弱发热汗出恶寒，鼻鸣干呕桂枝汤，【今伤风，古方谓之中风】。
桂枝  芍药【各一两半】  甘草【一两炙】
右粗末炒五钱，水一盏半，生姜三片，枣一枚，同煎至七分，去滓温服，若二三月病温，宜阳且汤。
治太阳病头痛发热身疼恶风无汗而喘
麻黄汤
麻黄【去节，百沸汤煑去黄汁，焙干一两半，】桂枝【一两，】甘草【半两】。
右粗末，每服五钱，水盏半，煎八分，温服，加减法，并依活人书仲景论伤寒，一则桂枝治中风，二则麻黄治伤寒，三则青龙，治中风见寒脉伤寒见风脉三者，如鼎立，人皆能言之而不晓，前人处方，用药之意，故多不用也，且脉浮而缓者，中风也，故啬啬恶寒，淅淅恶风，翕翕发热，仲景以桂枝对之浮，而濇者伤寒也，故头痛发热，身疼腰痛，骨节疼痛，恶风，无汗而喘，仲景以麻黄对之，至于中风，脉浮伤寒，脉浮缓，仲景皆以青龙对之，何也？予常深究，三者若证，与脉相对用之，无不应手而愈，何以言之？风伤卫之气也寒伤荣之血也，荣行脉中卫行脉外风伤卫，则风邪干阳气，阳气未固，发越而为汗，是以自汗而表虚，故仲景用桂枝以发其邪？芍药以治其血，盖中风则病在脉之外，其病稍轻，虽同日发汗，特解肌之药耳，故仲景于桂枝证云：令半身热热，微似有汗者佳，不可如水淋漓，病必不除，是知中风不可，大发汗，汗过则反动，荣血邪气乘虚而袭之，故病不除也寒伤荣则寒邪入隂血而荣行脉中者也，寒邪居脉中，非特荣受病邪？自内作则，并与卫气犯之，久则浸淫及骨，是以汗不出而热，齿干以烦寃仲景以麻黄发其汗，又以桂枝甘草助其发散，以涤除内外之邪？荣卫之病尔，大抵二药皆发汗，而桂枝则发其卫之邪？麻黄并荣卫治之，亦自有深浅也，何以验之？仲景桂枝第十九证云病，常自汗出者，此为荣气，和气和者，外不谐以卫气不共荣气谐和故尔。荣行脉中，卫行脉外，复发其汗，荣卫和则愈，宜桂枝汤，又第四十七证云：发热汗出者，此为荣弱卫强，故使汗出，欲救邪风，宜桂枝汤，是知中风汗出者，荣和而卫不和，又第一巻云寸口脉浮而，浮者为风，者为寒风则伤卫，寒则伤荣，荣卫俱病，骨节烦疼，当发其汗，是知伤寒脉浮者，荣卫俱病也，麻黄汤中并用桂枝，此仲景之意也，至于青龙，虽治伤风，见寒脉伤寒见风脉之病，然仲景云：汗出恶风者，不可服之，服之厥逆，便有筋惕肉瞤之证，故青龙一，证尤难用，须是形证谛当然后可行。故王实大夫证治，上用桂枝，麻黄各半汤，慎之也。
桂枝加附子汤
前方桂枝汤内附子半两如前入姜同煎
有一士人，得太阳病，因发汗，汗不止恶风，小便澁足挛曲而不伸，予诊其脉浮而大，浮为风，大为虚，予曰：在仲景方中有两证，大同而小异，一则小便难，一则小便数，用药稍差，有千里之失，仲景第七证云：太阳病，发汗，遂漏不止，其人恶风，小便难，四肢微急，难以屈伸者，桂枝加附子第十六证云：伤寒脉浮，自汗出，小便数，心烦，微恶寒，脚挛急，反以桂枝汤，以攻其表，此误也。闲之便厥，咽中干，烦燥吐逆，一则漏风，小便难，一则有汗，小便数，或恶风，或恶寒病各不同也，予用第七证，桂枝加附子汤三啜而汗止，佐以甘草，芍药汤足，便得伸其第十六证治法，见本方。
桂枝加厚朴杏子汤
桂枝【去皮】  芍药【各一两】  甘草【六钱三字】
厚朴【六钱三字】 杏仁【三钱去尖】
右剉如麻豆大，炒五大钱，水一盏半，生姜五片，肥枣二枚劈破，同煎至八分，温服，覆取微汗。
戊申，正月，有一武臣为防所执，置舟中，板下，数日得脱，乘饥恣食，良久，解衣扪虱，次日，遂作伤寒自汗，而鬲不利一毉，作伤寒而下之，一毉作解衣，中邪而汗之杂治，数日渐觉昏困，上喘息，高毉者，怆惶失措，予诊之曰：太阳病，下之，表未解防喘者，桂枝加厚朴，杏仁汤，此仲景之法也。指令毉者，急治药一啜，喘定再啜，褺褺微汗，至晚，身凉而脉已和矣，毉曰：某平生不曽用，仲景方不知其神防如是，予曰：仲景之法，岂诳后人也哉？人自寡学，无以发明耳。
大柴胡汤
柴胡【二两】  黄芩  芍药【各三分】  半夏【六钱二字】枳实【二枚炒】  大黄【半两伊尹汤液论大柴胡同姜枣共八味今监本无脱之也】
右粗末抄五钱，水一盏半，姜五片，肥一枚，煎至八分，去滓温服，以利为度。未利又服。
常记有人病伤寒心燥喜呕，后来寒热，毉以小柴胡与之不除，予曰：脉洪大而实热结在里，小柴胡安能去之，仲景云伤寒十余日，热结里复徃来寒热者与大柴胡汤，三服而病除，大黄荡涤蕴热，伤寒中要药，王叔和云：若不用大黄，忍不名，大柴胡，须是酒洗生用为有力，昔后周姚僧坦名毉也，帝因发热，欲服大黄药，僧坦曰：大黄乃是快药，至尊年髙不宜轻用，帝不从，服之，遂至不起，及元帝有疾，诸毉皆谓至尊至贵，不可轻脱，宜用平药，僧坦曰：脉洪而实，必有宿食不用，大黄必无差理，元帝从之，果下宿食乃愈。合用与不用，必心中明得谛当，然后可又记有人患伤寒身热，目痛鼻干，不得卧，大便不通，尺寸脉俱大已数日，一夕汗出，予谓速以大柴胡下之毉骇曰：阳明自汗，津液已满，法当行蜜兊何苦须用大黄药，予谓曰：子只知抱稳，若用大柴胡此，仲景不传之妙，公安能知之？予力争，竟用大柴胡二服而愈，仲景论阳明之病，多汗者，急下之人多谓已是自汗，若更下之，岂不表里俱虚，又如论少阴云少隂病一二日口干燥者，急下之人多论病发于隂得之日浅，但见干燥，若更下之，岂不隂气愈盛举斯二者，则其他疑惑处不可胜数，此仲景之书，世人罕读也，予以谓不然，仲景称急下之者，亦犹急当救表，急当救里，凡称急者有三处，谓才觉汗，多未至，津液干燥，便速下之，则为径防，免致用蜜兑也，若胸中识得了了，方可无疑，若未能了了悮用之，反不若蜜兑之为稳也。
又记一乡人伤寒身热，大便不通，烦渴，郁冒毉者，用巴豆药下之，乃得溏利病，宛然如旧，予视之，阳明热结在里，非大柴胡承气等不可，巴豆止去积，安能荡涤邪热，蕴毒耶？亟进大柴胡等三服，得汗而解，常谓仲景百十三方为丸者有五：理中陷胸抵党，乌梅麻仁，是以理方陷胸，抵党皆用大弹子，煮化而服，与汤散无异，至于麻仁治脾约，乌梅治湿，皆用小丸，以达下部，其他逐邪毒，破坚癖，道阏血润燥屎之类，皆凭汤剂，未闻用巴豆小圆药以下邪气也，既下而病不除，不免重以大黄朴硝下之，安能无损也哉！
治湿温多汗
白虎加苍术汤
知母【六两，】甘草，【炙二两，】石膏，【一觔】，苍术【三两，】粳米【三两】。
右剉如麻豆大，毎服四大钱，水一盏半，煎至八分，去滓取六分清汁温服。
癸丑年，故人王【阙，】   ，   ，季夏得疾，胸项多汗，而足逆冷 语，毉者不晓杂进药，已经旬日，予诊之，其脉闗前濡闗后数予曰：当作湿温治，盖先受暑后，受湿暑湿相抟，是名湿温，先以白虎加人参汤，次以白虎加苍术汤，头痛渐退，足渐温，汗渐止，三日愈，此病名贼邪也，误用药有死之理，有毉难曰：何名贼邪？予曰：难经论五邪有实邪？虚邪正邪微邪，贼邪从后来者为虚邪？从前来者为实邪？从所不胜者为贼邪？从所胜者为微邪？自病者为正邪，又曰：假令心病中暑，为正邪中湿，得之为贼邪？今心先受暑而湿邪胜之水尅火，从所不胜，斯谓之贼邪？五邪之中最逆也，难经又云湿温之脉阳濡而弱隂小而急濡弱，见于阳部湿气，抟暑也，小急见于阴部暑气，蒸湿也，故经曰暑湿相抟，名曰湿温，是谓贼邪也，不特此也，予素有停饮之疾，每至暑月，两足汗亵，亵未尝干，每服此药，二三盏即便愈。
黄蓍建中加当归汤
黄蓍 当归【各一两半】  白芍药【三两】  桂【一两一分】甘草【一两】
右粗末，每服五钱，生姜三片，一枚，水一盏半，同煎至八分，去滓，取七分清汁，日三服，夜二服，尺脉尚迟，再作一剂。
昔有乡人邱生者病伤寒，予为轸视发热，头疼烦渴，脉虽浮数而无力尺以下迟而弱，予曰：虽麻黄证而尺迟，弱仲景云：尺中迟者荣气不足，血气微少，未可发汗，予于建中汤加当归，黄蓍令饮，翌日，脉尚尔，其家煎迫，日夜督发汗药去，几不逊矣，予忍之，但只用建中调荣而已，至五日，尺部方应，遂投麻黄汤啜，第二服发狂，湏臾稍定，略睡已中汗矣，信知此事是难，是难。仲景虽云不避晨夜，即宜便治，毉者亦须顾其表里虚实，待其时日，若不循次第，暂时得安，亏损五脏，以促夀限何足贵也？南史记范云：初为陈武帝属官，武帝有九钖之命，在旦夕矣，云忽感伤寒之疾，恐不得与庆事，召徐文伯诊视，以实恳之曰：可便得愈乎？文伯曰：便差甚易，只恐二年后不复起耳。云曰：朝闻道，夕死犹可，况二年乎？文伯以火烧地布，楪叶设席，置云于上，顷刻汗解里以温粉，翌日愈，云甚喜，文伯曰：不足喜也，后二年果卒，夫取汗，先期尚促夀限况不顾，表里不待时日，便欲速效乎？每见病家不耐病，未三四日，昼夜促汗毉者，随情顺意，鲜不败事，故予书此为毉者之戒。
蜜兑法
必用方中制度甚详
有一士人家病，二人皆旬日矣，一则身热发汗大便不通，小便如经，神昏如睡，诊其脉长而大虚，予用承气汤下之而愈，一则阳明自汗，大便不通，小便利津，少口干燥，其脉亦大而虚，予作蜜兑，三易之下，燥屎得溏利而解其家，问曰：皆阳明大便不通，何治之异？予曰：二阳虽相似，然自汗，小便利者，不可荡涤，五脏为无津液也，然则伤寒大证相似，与证稍有不可，要在变通，仔细斟酌，正如格局，防命维年月日时皆同，而贵贱穷通不相侔者，于一时之中又有浅深，故此不可不谨。
治隂中伏阳
破隂丹
硫黄 水银【各一两】陈皮 青皮【去白各半两末】
右先将硫黄铫子内镕，次下水银，用鐡杖子打匀，令无星，倾入黒茶盏内研细，入二味匀，研用厚麸，糊圆如桐子大，每服三十，圆如烦燥，冷盐汤下隂证令艾汤下，顷年郷人李信道得疾，六脉沉不见深，按至骨则弱，有力头疼，身温烦燥，指末背冷，中满恶心，更两毉矣，毉者不识止，供调气药，予因诊视，曰此隂中伏阳也，仲景法中无此证，世人患此者多，若用热药以助之，则为隂邪隔絶不能导引真阳，返生客热，用冷药则所伏真火，愈见消铄，须用破散，阴气导达，真火之药，使火升水降，然后得汗而解，予授此药二百粒，作一服，冷盐汤下，不半时烦燥狂热，手足燥扰，其家大惊，予曰：俗所谓换阳也，须臾稍定，略睡已中，汗自昏达旦，方止，身凉而病除。
治妇人室女，伤寒发热，或发寒热，经水适来，或适断，昼则明了，夜则谚语，如见鬼状，亦治产后恶露方来，忽尔断絶小柴胡加地黄汤。
柴胡【一两一分】  人参  半夏【汤洗七次】  黄芩甘草  生地黄【各半两】
右粗末，每用五钱，水二盏，生姜五片，二枚，同煎至八分，去滓温服。
辛亥，中寓居毘陵，学官王仲礼，其妹病伤寒发寒热，遇夜则如有鬼物所凭六七日，忽昏塞，涎响如引，锯牙闗急瞑目不知人，疾热极危，召予视予曰：得病之初，曽值月经来否？其家云，月经方来，病作而经，遂止得一二日发寒热，昼虽静，夜则有鬼，从昨日来，涎生不省人事，予曰：此热入血室证也，仲景云：妇人中风，发热恶寒，月经适来，昼则明了，暮则谵语，如见鬼状，发作有时，此名热入血室，毉者不晓，以刚剂与之，遂致胸鬲不利，涎潮上管，喘急息髙昏冒不知人，先当化其涎，后当除其热，予急以一呷散投之，两时须涎下得睡，省人事，次授以小柴胡加地黄汤，三服而热隂不汗而自解矣。
又记一妇人患热入血室，证毉者不识用，补血调气药，函养数日，遂成血结胸，或劝用前药予曰：小柴胡用已迟，不可行也。无已则有一焉，刺期门穴，斯可矣，予不能针请善针者而治之，如言而愈，或者问曰：热入血室，何为而成？结胸也，予曰邪气，传入经络，与正气相抟，上下流行，或遇经水，适来适断，邪气乘虚而入血室，血为邪，迫上入肝经肝受邪则谵言而见鬼，复入胆中，则血结于胸也，何以言之？妇人平居水当养于木血，当养于肝也，方未受孕则下行之，以为月既姙娠，则中畜之以养胎，及已产则上壅之，以为乳皆血也，今邪逐血并归肝经，聚于胆中，结于乳下，故手触之则痛，非汤剂可及，故当刺期门也，活人海蛤散，治结胸，今具于后。
妇人伤寒血结胸鬲揉而痛不可抚近
海蛤散
海蛤 滑石 甘草【各一两】芒硝【半两】
右为末每服二钱鸡子清调下
小肠通利，则胸隔血散，胆中血聚，则小肠壅小肠壅，胆中血不流行，宜此方小便血数行，更宜桂枝红花汤，发其汗则愈，活人书云：此方疑非仲景然其言，须有理，姑存之。
治太阳病汗过不解头筋惕肉瞤
真武汤
茯苓 芍药【各三分，】附子【一枚，】白术【半两，加减法从本方】。
右粗末抄五钱，生姜五片，水一盏半，煎八分，去滓温服，日三服。
乡里有姓京者，以鬻纯为业子，年三十，初得病身，微汗脉弱，恶风毉，以麻黄药与之，汗遂不止发热，心多惊悸，夜不得眠，谵语，不识人，筋惕肉瞤振振动摇，毉者又进惊风药，予曰：强汗之过也，仲景云：脉微弱，汗出恶风，不可服，青龙汤服之，则筋惕肉瞤，此为逆也。惟真武汤可救，进此三服，优似清心，圆竹叶汤，数日遂愈。
白虎加人参汤
方在活人书第六十五证
有人病初呕吐，俄为毉者，下之已七八日，而内外发热，予诊之曰：当用白虎加人参汤，或曰，旣吐复下，且重虚矣。白虎可用乎？予曰仲景云，若吐下后七八日不解，热结在里，表里俱热者，白虎加人参汤，此正相当也，盖始吐者，热在胃腕而脉至今虚，虚大，三投汤而愈。仲景旣称，伤寒若吐下，后七八日不解，热结在里，表里俱热者，白虎加人参汤主之。又云：伤寒脉浮，发热无汗，其表不解，不可与白虎汤，又云：脉浮滑，此以表有热，里有寒，白虎汤主之。国朝林亿校正谓仲景于此，表里自差矣。予谓不然，大抵白虎能除伤寒中暍，表里发热，故后二证，或云：表里俱热，或云表热里寒，皆可服之，中有一种脉浮无汗，其表不解，全是麻黄与葛根证，安可用白虎也，林但见所称表里不同，便谓之差，悮是亦不思之过也。
治伤寒汗后吃噫
肉荳蔲汤
肉荳蔲【一个，】石连肉【炒，】茴香，【各一分，】丁香【半分，】人参【半两，】枇杷叶【五片，拭去毛，炙】。
右剉细末，用水四盏，姜十片，煎二盏，去滓，空心温分二服。
良姜汤
桔皮  良姜  桂枝  当归【各一分】
麻黄【半两】  杏仁【二十个】  甘草【一分】 梹榔【三个别末】
右粗末，用水四盏，姜十片，枣三枚，同煎至二分，去滓，下梹榔末，更煎三沸，通口服一盏未已，再作一盏，厐老云，伤寒吃噫不止是隂阳气升降欲作汗升之不止，故胃气上逆为吃噫！无休止，宜此方。
又方
枳殻【半两】  木香【一钱】
右细末每服一钱白汤调下未知再与
治伤寒衂血
滑石汤
滑石末不以多少，饭圆如桐子大，每服十圆微嚼破，新水咽下，立止，只用药末一大钱，饭少许，同嚼下，亦得汤晦叔云：鼻衂者当汗不汗所致，其血青黒时不以多少，乃得止，且温服和药，以调其荣卫，才见血鲜，急以此药止之。
桂枝汤方在前
有人病发热，恶寒自汗，脉浮而微弱，三服汤而愈。此方在仲景一百十三，方内独冠其首，今人全不用何哉？仲景云：太阳中风，阳浮而隂弱阳浮者，热自发隂弱者汗自出，啬啬恶风，淅淅恶寒，翕翕发热，宜桂枝汤，此脉与证仲景说得甚分明，止是人防不透，所以不敢用，仲景云：假令寸口脉防名曰阳不足隂气上入阳中，则洒淅恶寒也，尺脉弱名曰隂不足阳气下陷入隂中则发热也，此谓元受病，不然也，又曰：阳微则恶寒隂弱则发热，毉发其汗，使阳气微，又大下之令隂气弱此谓毉所病而然也，大抵隂不足阳徃从之，故内陷而发热，阳不足隂徃乘之故隂上入阳中则恶寒，举此二端明白，如何惮而不行，桂枝哉。
治胃中有热有湿有宿谷相搏发黄
茵陈蒿汤
茵陈蒿【嫩者一两半，】大黄【三分，】栀子【小者十枚】。
右粗末，每服一钱，水盏半，煎八分，调五苓散二钱服，以知为度。
治头中寒湿发黄疸
蒂散
蒂【二七个】赤小豆 秫米【各二七粒】
右细末如大豆一枚，纳鼻中缩令入，当出黄水，慎不可吹入，庚戌，年避地维扬，界有一家，病伤寒七八日，身体洞黄，鼻目皆病，两髀及项头腰脊强急，大便澁小便如金予曰：脉且数脾，元受湿暑热，蕴蓄于太阳之经宿谷相搏，郁蒸而不得散，故使头靣有汗，至颈以下无之，若鼻中气冷，寸口近掌无脉，则不疗急用，茵陈汤调，调五苓散与之数服差。
又记一家，病身体痛，靣黄喘满头痛，自能饮食，大小便如常，予诊之脉大而虚鼻塞，且烦予曰：非湿热，宿谷相抟，此乃头中寒湿，茵陈五苓，不可行也。仲景云湿家病，身疼痛，发热而黄而喘，头痛鼻塞而烦，其脉大能自饮食，中和无病，病在头中寒湿，故鼻塞纳药，鼻中则愈，仲景旡药方此方见外台，删繁证云：治天行热盖通贯，脏腑沉鼔骨髓之间，或为黄疸，宜蒂散，盖此方也。
又记一舟稍病，伤寒发黄，鼻中酸痛，身与目如金，小便赤而数，大便如经或者欲行茵陈五苓，予曰：非其治也，小便和大便如常，知病不在脏腑，今眼睛疼鼻頞，痛是病在清道中清道者，华盖肺之经也，若下大黄则必腹胀为逆，亦用蒂散，先食水次，搐鼻中黄水尽乃愈。
类证普济本事方卷八
<子部,医家类,类证普济本事方>
钦定四库全书
类证普济本事方卷九  宋 许叔微 撰伤寒
治结胸发热灸法
巴豆【十四枚】  黄连【七寸连皮用】
右捣细，津和成膏，填入脐心，艾灸其上，不拘壮数，腹中有声，病去为度，灸了，便以温汤浸手帕，拭之恐生疮也。
治伤寒发狂或弃奔走逾墙上屋
鹊石散
黄连  寒水石【各等分】
右细末每服二钱浓煎甘草汤放冷调服
桂枝蔴黄各半汤在前
常记一亲戚病伤寒，身热头疼无汗，大便不通，巳四五日，予讯问之，见毉者，治大黄，朴硝等欲下之，予曰：子姑少待，予为视之，脉浮缓卧宻室中自称其恶风，予曰：表证如此，虽大便不通，数日，腹亦不胀，别无所苦，何遽便下？大抵仲景法须表证罢，方可下不尔邪？乘虚而入，不为结胸，必为热痢也，予作桂枝麻黄各半汤，继之以小柴胡亵亵汗出，大便亦通，而解仲景云：凡伤寒之病，多从风寒，得之始表中风寒之里，则不消矣，拟欲攻之，当先解表，乃可下之，若表已解而内不消大满，大坚实有燥屎，自可徐下之，虽四五日不能为祸也，若不宜下，而便攻之，内虚热入脇热遂利烦燥之变，不可胜数，轻者困笃，重者必死矣，【原本正文重叠难晓，予删正此叚，其理甚明】，大抵风寒入里不消，必有燥屎，或大便坚秘，须是脉不浮，不恶风，表证罢，乃可下大便不通，虽四五日不能为害，若不顾表而便下，遂为脇热痢也。
治阏血抵党圆
水蛭【五枚炙】  蝱防【去翅足五枚炒】  桃仁【六枚】
大黄【三分去皮】
右为末，炼蜜和作一圆，以水一盏，煎至七分，顿服睟，时当下血，不下再作之。
有人病伤寒七八日，脉微而沉，身黄发狂，小腹胀满，脐下冷，小便利，予曰仲景云，太阳病，身黄，脉沉结小腹硬，小便不利者，为无血也。小便自利，其人如狂者，血证谛也，投以抵党，圆下黒血数升狂，止得汗解经云：血在上则忘在下，则狂大肠，膀胱随经而畜于膀胱，故脐下膨胀，由阏门渗入大肠，若大便黒者此其证也。
破隂丹方在前
有人初得病，四肢逆冷，脐下筑痛，身疼，如被杖盖隂证也急服破隂金液来复等丹，其脉遂沉而滑，沉者隂也滑者阳也病虽隂而见阳脉有可生之理，仲景所谓隂病见阳脉者生也，仍灸气海丹田百壮，手足温阳，回得汗而解，或问滑浮之状，如何便有生理，予曰仲景云，翕奄沉，名曰何谓也？沉为纯隂翕为正阳隂阳和合故名曰滑，古人论滑，脉虽云徃来前却流利，庶转替替，然与数相似，仲景三语而足也。此三字极难晓。翕，合也言张而复合也，故曰翕，为正阳沉，言忽降而下也，故曰沉，为正隂方翕而合，俄降而下，奄谓奄忽之间，仲景论滑脉可谓谛当矣，然其言皆有法，故读书难晓。
治伤寒汗后脾胃伤冷物，胸膈不快，寻常血气不和，宜补脾汤。
人参  干姜  白术  甘草
陈桔皮【去白】  青桔皮【去白各等分】
右细末，每服三钱，水一盏，煎数沸，热服，入盐防亦得，又记有人患伤寒得汗数日，忽身热自汗，脉数心不得，寕真劳复也，予诊曰：劳心之所致，神之所舍，未复其初，而又劳伤其神，荣卫失度，当补其子益其脾，解发其劳，庶几得愈。授以补脾汤，佐以小柴胡得解，或者难曰：虚则补其母，今补其子，何也？予曰：子不知虚劳之异乎？难经曰：虚则补其母，实则泻其子，此虚当补其母，人所共知也。千金曰心劳甚者，补脾气以益之，脾王则感于心矣，此劳则当补其子人所未闻也，盖母生我者也，子继我而助我者也，方治其虚则补其生我者与锦囊，所谓本骸得气遗体，受防同义方，治其劳则补其助我者，与荀子所谓未有子，富而父贫同义，此治虚与劳所以异也。
治中暍白虎汤方在本论中
有人头疼身热，心烦燥渴，诊其脉大而虚，予授以白虎，汤数服愈，仲景云：脉虚身热得之伤暑，又云：其脉细芤迟，何也？素问云：寒伤形，热伤气，盖伤气不伤形则气消而脉虚弱，所谓细芤迟者，皆虚脉也，仲景以为隂朱肱亦云仲景，脉微弱则皆虚脉可知。
麻黄汤方在前
有人病伤寒，身热头痛，予诊之曰：邪在表，此表实证也，当汗之以麻黄汤，或人问曰：伤寒，大抵因虚故邪得以入之，今邪在表，何以云表实也，予曰：古人称邪之所凑，其气必虚，畱而不去，其病则实盖邪之入人也，始因虚及邪居中，则反为实矣。大抵调治伤寒先要明表里虚实，能明此四字，则仲景三百九十七，法可坐而定也。何以言之有表，实有表虚，有里实有里虚，有表里俱实，有表里俱虚，予于表里虚实，歌中常论其事矣，仲景麻黄汤之类为表，实而设也，桂枝汤之类为表，虚而设也，若里实则承气之类是也。里虚则四逆之类是也。表里俱实，所谓阳盛隂虚下之则愈也。表里俱虚，所谓阳虚隂盛汗之则愈也。常读，华佗传有府吏，倪寻李延共止，俱头痛身热，所苦正同，佗曰：寻当下之，延当发汗，或难其异，佗曰：寻外实延内实，故治之异。
小柴胡汤
柴胡【二两】  黄芩  人参  甘草【各三分】半夏【六钱一字洗七次】
右粗末，每服五钱，水一盏半，生姜五片，二枚，同煎至八分，去滓温，日三服，加减法，活人书所载甚详，记有人患伤寒五六日，头汗自出，头以下无汗，手足冷，心下痞闷，大便秘结，或者见四肢冷，又汗出，满闷以为隂证予诊其脉泛而，予曰：此证诚可疑，然大便结，非虚结也，安得为隂脉虽沉为少隂证多是自利，未有秘结者，予谓此正半在表，半在里，投以小柴胡得愈，仲景称伤寒五六日，头汗出，微恶寒，手足冷，心下满，口不欲食，大便硬，脉细者，此为阳微结，必有表，复有里脉沉，亦在里也，汗出为阳微，假令纯隂结不得复有外症，悉入在里，此为半在外，半在里也，脉虽沉不得为少隂所以然者隂不得有汗，今头汗出，故知非少隂也可与小柴胡汤，设不了了者，得屎而解，此疾症同，故得屎而解也，有人难曰：仲景云，病人脉隂阳俱反汗者，正阳也；此属少隂今云隂不得有汗何也？今头汗出者，故知非少隂何以头汗出，便知非少隂症予曰：此一叚，正是仲景议论处，意谓四肢冷，脉沉腹满，全似少隂然大便硬头汗出，不得为少隂盖头者三阳同聚，若三隂止胸而还，有头汗出，自是阳虚，故曰汗出为阳，微是隂不得有汗也若少隂头有汗则死矣，故仲景平脉法云：心者，火也名少隂其头无汗者，可治，有汗者死，心为手少隂肾为足少隂相与为上下，惟以意逆者，斯可得之。
治太阳阳明合病麻黄汤方在前
有人病伤寒，脉浮而长，喘而胸满，身热头痛，腰脊强鼻，干不得眠，予曰太阳，阳明今病症，仲景法中有三证，下利者葛根汤，不下利，呕逆者加半夏喘而胸满者，麻黄汤也，治以麻黄得解，有人问伤寒传入之序，自太阳阳明少阳太隂少隂厥隂所传有次第，何哉？予曰仲景，本论无说，古今亦无言者，惟厐安常谓阳主生，故太阳水传足阳明土土传足少隂木为微邪隂主杀故足少阳木传足太隂土土传足少隂水水传足厥隂木为贼邪？予以为不然足少隂水传厥隂木安得为贼邪？盖牵张传防失之穿凿，何不观素问隂阳离合论云：太阳根起于至隂名曰隂中之阳阳明根起于厉兊名曰隂中之阳少阳根起于窍隂名曰隂中之少阳太阳根起于隂白名曰隂中之太隂少隂根起于涌泉名曰隂中之少隂厥隂根起于大敦名曰隂中之絶隂故其次序正与此合，大抵伤寒始因中风寒，得之于隂是以止传足经者皆隂中之阳隂中之隂也不特此也，以六气在天者，考之厥隂为初之气少隂为二之气太隂为三之气少阳为四之气阳明为五之气太阳为终之气，此顺也，逆而言之太阳而后阳明，阳明而后少阳，少阳而后太隂太隂而后少隂少隂而后厥隂伤寒为病，逆而非顺，故以是为序也。
小承气汤方具仲景本论
有人病伤寒八九日，身热无汗，时时谵语，时因下利，大便不通三日矣，非烦非燥，非寒非痛，终夜不得卧，但心中无晓防处，或时发一声，如叹息之状，毉者不晓，是何症？予诊之曰：此懊憹怫郁，二症俱作也，胃中有燥屎承气汤下，燥屎二十余枚，得利而解，张仲景云阳明病，下之心，下懊憹微烦，畏中有燥屎者，可攻又云：病者，小便不利，大便乍难乍易，时有微热，怫郁不得卧者，有燥屎也承气汤主之。素问云：胃不和则卧不安，此夜所以不得眠也，仲景云胃中燥，大便坚者，必谵语，此所以有时发，谵语也，非燥非烦非寒，非痛所谓心中懊憹也，声如叹息，而时发一声，所谓外气怫郁也，燥屎得除大便通利，胃中安和，故其痛悉去也，又有人病伤寒，大便不利，日脯发潮热，手循衣缝，两手撮空，直视喘急，更数毉矣，见之皆走，予曰：此诚恶得此者，十中九死，仲景虽有证而无治法，但云脉者生涩者死；今已经吐下，难于用药，谩且救之，若大便得通，而脉者，庶几可治也。与小承气汤，一服而大便利诸疾渐退，脉且微，半月愈，或人问曰：下之而脉者生，此何意也？予曰：金匮玉函云：循衣妄撮怵惕不安，微喘直视脉，者生澁者死，微者，但发热谵语，承气汤主之。予尝观钱仲阳小儿直诀六手循衣领及捻物者，肝热也，此症在玉函，列于阳明部，盖阳明胃也，肝有热邪淫于胃经，故以承气泻之，且得脉则肝平而胃不受尅，此所以有生之理，读仲景论不能博通，诸毉书以发明其隐奥，耑守一书者，吾未见其能也。
又记有人病伤寒下利，身热神昏，多困谵语，不得眠，或者见下利便以谵语，为郑声为隂虚证予曰：此小承气，症众骇曰：下利而服小承气，仲景之法乎？予曰：此仲景之法也。仲景云：下利而谵语者，有燥屎也，属小承气汤而得解，予尝读素问云：微者逆之，甚者从之逆者，正治从者反治，从少从多，观其事也帝曰何谓反治？岐伯曰：寒因寒用，通因通用王水注云：大热内结注泻不止，热宜寒疗结复须除以寒下之结散，利止则寒，因寒用也，正合于此。
治项背强
葛根汤
葛根【一两】麻黄【三分】桂枝 甘草 芍药【各半两】
右粗末，每服五钱，水一盏半，煎至八分，去滓温服，覆汗为度。
有人患伤寒无汗恶风，项旣屈而且强，予曰：项强兀兀葛根汤，症或人问曰：何谓兀兀？予曰：兀兀者如兀足疾屈而强也，谢复古谓病人羸弱，须凭兀而起，误也。盖仲景论中极有难晓处，振振欲擗，地心中懊憹，外气怫郁郁冒不仁，膈内拒痛，如此之类甚多，熈宁中，邦守宋迪因其犹子，感伤寒之初不能辨其病症，见其烦渴，而汗多以凉药解治之，至于再三，遂成隂毒六日卒，乃痛悼之，遂着隂毒形症诀三篇。
始得隂毒
隂毒本因肾气虚寒，因欲事，或食冷物，后伤风内，旣伏隂外又感寒，或先感外寒，而伏内隂内外皆隂则阳气不守，遂头痛腰重腹痛，眼睛疼，身体倦怠而不甚热，四肢逆冷，额上及手背冷汗不止，或多烦渴，精神恍惚，如有所失，二三日间，或可起行，不甚觉重，诊之则六脉俱沉细而疾，尺部短小，寸口或大【六脉俱浮大，或沉取之，大而不甚疾者非隂症也】若服凉药过多，则渴转甚，燥转急，有此病症者，急服还，阳退隂二药即安，惟补气和气而已，宜服正元散退隂散五胜散【隂症不宜发汗，如气正脉大，身热而未差，用药出汗，无妨】。
正元散，治伤寒如觉，伤寒吹着四肢，头目百骨节疼痛，急煎此药服如人行五里，再服，或连进三服，出汗立差，若患隂毒伤寒入退，阳散半钱，同煎或伤冷，伤食头昏气满，及心腹诸疾，服之无有不见效。
麻黄【去节】  陈皮  大黄【生】  甘草
干姜   肉桂  芍药   附子
茱萸   半夏【洗各等分】
右麻黄加一半，茱萸减一半，同为末，每服一大钱，水一盏，生姜三片，一枚，煎至七分，热呷，如出汗，以衣被盖覆，切须汗干去衣被，如是隂毒不可用，麻黄免更汗出。
退隂散治隂毒伤寒手足，逆冷脉沈细头痛腰重，连进三服，小小伤冷，每服一字，入正元散内同煎，入盐一捻隂毒伤寒欬逆，煎一服，细细热呷，便止。
川乌  干姜【各等分】
右为粗末炒令，转色放冷，再捣为细末，每服一钱，水一盏，盐一捻，煎半盏，去滓温服。
五胜散，治伤寒头痛壮热，骨节疼痛，昏沈困倦欬，鼻塞，不思饮食，兼治伤寒夹冷气，并慢隂毒神效方：白术  ，甘草  ，五味子  ，石膏【各四两】干姜【三两半】。
右为末，每服二钱，水八分，入盐少许，同煎至六分，通口服，如冷气相夹入姜，煎或治隂毒病入艾少许，同煎。
隂毒渐深
积隂感于下则微阳消于上，故其沈重，四肢逆冷，腹痛转甚，或咽喉不利，或心下胀满，结硬燥渴，虚汗不止，或时狂言指甲，白色青黒六脉沈细而一应七，至以来有此症者，速宜于气海，或开元二穴灸三二百壮，以手足和暖为效，仍服金液丹来苏，丹玉女散还阳散退隂散
玉女散治隂毒气攻上腹痛，四肢逆冷，恶并治之，川乌去皮脐，冷水浸七日，后薄切曝干，纸袋盛，有患者取碾末一大钱，入盐一小钱，水一盏半，煎至七分，通口服，压下隂毒所注如猪血相似，未己良久，再进一服。
还阳散治隂毒靣色青四肢逆冷心燥腹痛
用硫黄末，新汲水调下二钱，良久，或寒一起，或热一起更防，慢再服，汗出差。
隂毒沈困
沈困之，与前渐深之皆同，而更加困重，六脉附骨取之，方有按之，即无一息，八至巳上，或不可数也。至此则药饵，难为工矣，但于脐中灼艾如半，大三百壮以来，手足不和，缓者不可治也。偶复和缓，则以前硫黄及热药助之若隂气散阳气来，即渐减热药而和，治之以取差也。
辨少隂脉止
记有人患伤寒六七日，心烦昏睡，多吐小便，白色自汗，予诊之，寸口尺中俱予曰：寒中少隂之絶是以脉仲景云：病人脉而汗出者，亡，阳也属少隂法当咽痛而复下利，盖谓此也。有难之曰：脉诀脉属七表，仲景以脉属少隂脉属阳，耶属隂耶予曰仲景云，寸口脉俱者，清邪中于上焦，浊邪中于下焦，又云隂阳俱者口中气出，唇口干燥，倦卧足冷，鼻中涕出，舌上滑胎，忽忘治也，又云：则为寒，又云：诸为寒，又云：曽为人所难，脉从何而来？师云：假令已汗若吐，以肺里寒，故令脉，假令咳者，坐饮冷水，故令脉，假令下利以胃虚，故令脉，又云：寸口脉微尺脉，其人虚损多汗，由是观之，则是寒邪之气，入人经络所致，皆虚寒之脉也，其在阳经，则浮而在隂经则沈而，故仲景云浮者，名为伤寒，又曰：阳明脉浮而者必潮热，此在阳则浮而也在隂则沈而，故仲景云：寸口脉微尺脉，其人虚损，多汗则隂常在絶不见阳又云少隂脉至七八日自下利，脉暴微，手足反温，脉及去者，此欲解也，此在隂则沈而也，仲景云：浮为在表，沈为在里，数为在腑，沉为在藏，欲知表里脏腑，先以浮沉迟数为定，然后兼于脉而别隂阳也故论伤寒当以仲景脉法为准，伤寒必本，仲景犹兵家之本，孙呉塟书之本，郭氏三命之本，珞琭壬课之本心镜，舍是而之他，是犹舍规矩而求方圆，舍律吕而合五音，必乖谬矣。予常作伤寒歌百篇，其首篇云：伤寒脉证摠论篇第一，皆本仲景，今録于后。
浮大数动，滑阳脉隂病见阻生可得沈濇微弱属隂阳病见隂终死厄【，仲景云：脉大浮数动滑，此名阳也脉沈濇弱微此名隂也隂病见阳脉者生阳病见隂脉者死】隂阳交互最难明，轻重斟量，当别白【，脉须有隂阳须防轻重，以分表里在下文】轻手脉浮为在表，表实浮而兼有力，但浮无力，表中虚自汗恶风，常淅淅【伤寒先要辨表里虚实，此四者为急，仲景浮为在表，沈为在里，然表正有虚有实，浮而有实者表实也，故无汗，不恶风，浮而无力者表虚也，故自汗恶风，】重手脉沈为在里里实脉沈来亦实重手无力，大而虚，此是里虚，里审的【里正，亦有虚实脉沈而有力者里实也，故腹满大便不通，沈而无力者里虚也，或泄利或隂症之类此，八句，辨表里虚实尽矣，】风则虚浮寒坚牢，水停水畜，必沈潜动则为病，数为热，友饮，应须脉急太过之脉为可轻不及之脉亦如然【仲景云：风则虚浮，寒则牢坚，沈潜水人，友饮急，动则为痛数，则热烦太过，可怪不及亦然，邪不空见，中心有奸，】荣卫太盛名髙章髙章相抟名曰网荣卫，微时名卑，惵卑惵相，抟损名扬，荣卫既和，名缓迟缓，迟名沈，此最良，九种脉中，辨疾正长沙之脉，妙难量，【仲景云：寸口微气盛，名曰髙荣气盛名曰章髙章相名曰网，卫气弱，名曰惵荣气弱，名曰卑，惵卑相，名曰损，卫气和，名曰缓荣气和，名曰迟缓，迟相，名曰沈，大抵仲景论伤寒症，自是一家】，瞥瞥有如羮上肥，此脉定知阳气微萦萦来者，蛛丝细，却是体中隂气衰脉如泻，漆之絶者病人亡血，更何疑？【仲景云：瞥瞥如羮，上肥者，阳气微也，脉萦萦，如蛛丝细者，阳气衰也，脉绵绵如泻，漆之絶者亡血也，阳气衰，千金竹隂气】阳结蔼蔼如车盖隂结循竿亦象之，【仲景云：蔼蔼如车盖者阳结也如循竿者隂结也】阳盛则促来，一止隂盛则结缓而迟【，此谓促难一脉也，仲景云：脉来缓时一止，名曰结脉来，数时一止，名曰促脉，阳盛则促隂盛则结】纵横逆顺，宜审察，残贼灾怪，须要知【仲景云：脉有相乘有纵有横，有逆有顺，何谓也？曰：水行乘火，金行乘木，名曰纵火，行乘水，木行乘金，名曰横水，行乘金火行，乘木名曰逆，金行乘水，木行乘火，名曰顺也，又问曰：脉有残贼，何谓也？师曰：脉有，浮滑沈濇名残贼能为诸脉作病也。又问曰：脉有灾怪，何谓也？答曰：旧时服药，今乃发为灾怪，】脉静，人病内虚，故人安脉病，曰行尸，【仲景曰：脉病人不病，曰：行尸以无主气，卒仆不知，人病脉不病名曰内虚，以无谷神，虽困无苦，】右手气口当主气，主血人迎左其位，气口盛，食必伤人迎盛，风邪炽【，左为人迎，右为气口人迎盛，伤于风气口盛，伤于食】，数为在腑，迟为脏，浮为在表沈为里，【仲景云：浮为在表，沈为在里，数为在腑，迟为在脏，】脉浮而缓，风伤荣浮，坚澁寒伤卫，脉微大忌，令人吐，欲下犹防虚且细，【仲景云：脉微不可吐虚，细不可下，】沈微气弱，汗为难三者，要须当审记【，孙用和云隂虚脉沈微而气弱者不可汗，汗下吐三脉有不可行者，当审之】，阳加于隂有汗在左手沈微，却应未【，素问云：阳加于隂为之汗】□阳胃脉定死生【仲景云：□阳脉者凡十有一，】太谿肾脉为根蒂，【伤寒必诊太谿□阳者，谓人以肾脉胃脉为主，仲景讥世人握手，不及足者，死】脉来，六至或七至，邪气渐深，须用意浮大昼，加病属阳，沈细夜加分隂位九至来，短促以上，状若涌泉，无入气更加悬絶渐无根命絶天真当死矣！【孙用和云：脉至六至七至以上浮大昼，加病更及八至精神，消神气乱，必有散脱，精神之，须忌急为治疗，又加之九，至十至虽和，扁亦难治，如八至九至，加以悬絶治者无根也如泉之涌，脉无入气，天真絶必死也】病人三部脉调匀，大小浮沈迟速类，此是隂阳气已和勿药，自然应有喜，【仲景云：寸口闗上尺中三处大小浮沈迟速同等，虽有寒热，不解此脉，已和为必愈】。
发热恶寒，近似伤寒者有五种，脉浮而数，其人发热而恶寒者，伤寒之也，脉浮而，其人发热恶寒，或有痛处，是欲为痈疖也，脉浮按之反澁其人，发热恶寒，或膈实而呕吐，此是伤食也脉浮而滑，其人发热而背寒，或头而呕吐，此是风痰之症也，脉浮而，其人发热而恶寒，或思凡食，此是欲作疟疾也，能辨其脉，又验其证，斯无误也。
类证普济本事方卷九
钦定四库全书
类证普济本事方卷十  宋 许叔微 撰治妇人诸疾
治妇人荣卫气虚，挟风冷胸脇膨胀腹中防痛，经水愆期，或多或少，崩伤漏下，腰腿痛，重靣色青黄，嗜卧无力，安胎止痛，补虚益血。
四物汤
当归 熟地黄 白芍药 芎防【各等分】
右粗末，每服四钱，水一盏，煎八分，去滓温服，不以时。
滑胎枳殻散
商州枳殻【二两】  甘草【一两】
右细末，毎服二钱，百沸汤防服，空心食前，日三服，凡怀孕六，七月以上即服，令儿易生，初生胎小微黒百日以后，肉渐变白，此虽孙真人滑胎易生，方然抑阳降气，为众方之冠。
治姙娠冲任脉虚补血安胎
内补圎
熟地黄【二两】  当归【一两微炒】
右细末，炼蜜和丸如梧子大，每服三、四十丸，温酒下，上三方诸集，皆载之在人，用之如何耳！大率妇人姙娠，惟在抑阳助隂素问云隂博阳别为有子之兆闗前为阳闗后为隂尺中之脉按之博手不絶者姙子也，妇人平居阳气微盛，无害及其姙子，则方闭经隧以养胎，若阳盛博之经脉妄行，胎乃不固，素问所谓隂虚阳博谓之崩也，抑阳助隂之方甚多，然胎前药惟恶，羣队若隂阳交杂别生他病，惟是枳殻散所以抑阳四物汤所以助隂故耳枳殻散差寒，若单服之，恐有胎寒，腹痛之疾，以内补丸佐之，则阳不至强隂不至弱隂阳调匀有益胎嗣，此前人未尝论及。
治妇人有孕伤食
木香圆
木香【二钱】  京三棱  白茯苓  人参【各三钱】
右细末面糊丸菉豆大每服三十丸熟水下
治姙娠气不和调饮食
白术散
白术【炒】 干紫苏【各一两】 白芷【微炒三钱】 人参【三钱】川芎 诃子皮 青皮【各半两】 甘草【一钱】
右细末，每服二钱，水一盏，姜三片，煎七分，不据时，温服，经云饮食自倍，肠胃乃伤，又云隂之所生过在五味隂之五宫伤在五味，若姙子饮食不节生冷，毒物，恣性食噉，致脾胃之疾，故姙娠伤食难得药，惟此二方稳防。
治姙娠胎气不和，懐胎近上胀满疼痛，谓之子悬，兼治临产惊恐，气结连日不下。
紫苏饮
紫苏茎叶【一两】 大腹皮 人参 川芎 陈桔皮 白芍药【各半两】 当归【三钱】 甘草【一分】
右细剉，分作三服，每服用水一盏半，生姜四片，葱白七寸，煎至七分，去滓，空心服。
曽有妇人，累日产不下服，徧催生药不验，予曰：此必坐草太早，心怀下一惧，气结而然，非胎不顺也。素问云：恐则气下，盖恐则精却，却则上焦闭，闭则气还，还则下焦胀，气乃不行矣，得此药一服，便产及妇人，六，七月子悬者，予用此数，数有验，不十服，胎便近下。
下死胎方
桂末二钱，麝香当门子一个，同研，温酒服，须臾，如手推下，比之用水银等，此药不损血气，赵和叔传。
治妇人病多，是月，经乍多乍少，或前或后，时发疼痛，毉者一例，呼为经病，不曽説是隂胜阳是阳胜隂所以服是药，少得有效，盖隂气乘阳则胞，寒气冷血不运行，经所谓天寒地冻，水凝成氷，故令乍少而在月后，若阳气乘隂则血流散溢，经所谓天暑地热，经水沸溢，故令多而在月前，当知其隂阳调其血气使不相乘，以平为福，紫石英圆。
紫石英  禹余粮【烧醉淬】  人参  龙骨川乌头【炮】  桂心  桑寄生  杜仲五味子  逺志  泽防  当归  石斛苁蓉  干姜【各一两】  川椒  牡砺
甘草【各半两】
右为末，炼蜜丸如梧子大，饮下三十丸，至五十丸，空心，食前服。
治妇人室女月不通疼痛或成血瘕
通经圆
桂心 青皮【去皮】大黄【炮】干姜 川椒 蓬莪术川乌 干漆 当归 桃仁【各等分】
右细末将四钱，用米醋成膏，和余六钱，末成剂，臼中治之，圆如桐子大，晒干，每服二十丸，用淡醋汤下。加至三十圆，温酒亦得空心，食前服。
徽州灵巫张扩顷年縁事在推勘院，有王毉者，以毉职直宿，日夜与之稔熟，口传此方，渠甚秘之，予后得此方，治妇人疾，不可胜数，且欲广行不敢自秘，寻常血气凝滞，疼痛，数服便效，有一师，尼患恶风体倦，乍寒乍热，靣赤心烦，或时自汗，是时疫气大行，毉见其寒热，作伤寒治之大小，柴胡汤杂进，数日病剧，予诊视，曰三部，无寒邪，脉但厥脉长而上鱼际宜服抑隂等药予制，此地黄圆。
生地黄【二两】  柴胡  秦芄  黄芩【各半两】赤芍药【一两】
右细末，炼蜜丸如桐子大，每服三十丸，乌梅汤吞下，不据时，日三服。
昔宋禇澄疗，师尼寡妇别制方，盖有谓也，此二种鳏居独隂无阳欲心萌而多不遂，是以隂阳交争乍寒乍热，全类温疟，久则为劳，常读史记仓公传载济北王侍人韩女病腰背痛，寒热，众毉皆以为寒热也，仓公曰：病得之欲男子不可得也。何以知欲男子而不可得，诊其脉，肝脉出寸口，是以知之，盖男子以精为主，妇人以血为主，男子精盛则思室，妇人血盛，则怀胎无肝，摄血有也，厥阳出寸口，又上鱼际则隂血盛可知，故知禇澄之言，信有谓矣。
治妇人月经不调，每行数日不止，兼有白带，渐渐瘦悴，饮食少味。累年无子。
地黄圆
熟地黄【一两】山茱茰 白芜荑 干姜 白芍药代赭石【醋淬各一两】厚朴 白僵蚕【各一两】
右细末，炼蜜丸如梧子大，每服四，五十丸，空心酒下，日三服。
此厐老方妇人有白带，是第一等病，令人不产，有宜速治之，此扁过邯郸，闻贵妇人带下，所以专为毉也。
治妇人月经壅滞，每发心腹脐，疞痛不可忍，及治产后恶露不快，血上怆心，迷闷不省，气絶欲死。
琥珀散
荆三棱 蓬莪术 赤芍药 刘寄奴 牡丹皮官桂 熟地黄 菊花 真蒲黄 当归【干秤以上各一两剉】
右前五味用乌豆一升，生姜半觔切片，米醋四升，同煮豆烂为度，焙干，入后五味同为末，每服二钱，温酒调下，空心，食前服，一方不用菊花，蒲黄，用乌药胡索亦佳，予家之秘方也，若是寻常血气病，只一服，产后血冲心，二服便下，常服尤佳，予前后救人，急切不少，此药易合宜，多合以救人。
治妇人血瘕血积经不通
桃仁圆
桃仁【去皮尖，麸炒黄】，大黄 川，朴硝，【各一两，】防虫【半两炒，黒】。
右四味末之，以醇醋二升半，银石器中，熳火煎取一升五合下大黄桃仁防防等不住手搅千下，后下朴硝更不住手搅，良久出之，丸如梧子大，前一日不用吃，晚食五更，初用温酒吞下五圆，日午，取下如赤豆，汗鸡肝虾麻，如未下再作，血解红即止，续以调气血药补之。
此出千金方顷年在毘陵，有一贵人妻患，小便不通，脐腹胀不可忍，众毉皆作淋，治如八正散之类数种，治皆不退，痛愈甚，予诊之曰：此血瘕也。非瞑药不可去，予用此药，更初后至日午痛，大作不可忍，遂卧少顷，下血块如拳者数枚，小便如黒汁者一二升，痛止得愈，此药治病的切，然猛烈太峻，气虚，血弱者更斟酌与之。
治妇人姙孕六七月，因事筑磕着胎，或子死腹中，恶露下，疼痛不巳口噤欲絶用此药探之，若不损则痛止，子母俱安，若胎损立便下，此药催生，神效。
佛手散
川芎 当归【各等分】
右粗末，每服三钱，水一小盏，煎令泣，泣欲干，投酒一大盏，止一沸，去滓，温服口噤，灌之，如人行五七里，再进不过三二服便生，有一方云：此药治伤胎，去血多崩中去血，多金疮去血，多拔齿去血，多昏晕欲倒者，去水煎服。
治崩中下血方
黄芩为细末，每服一钱，烧秤锤酒调下，崩中药多，是用止血及补血药，此治阳乘隂前所谓天暑地热，经水沸溢者。
治下血不止或成五色崩漏方
香附子桩去皮毛中断之略，炒为末，每服二钱，用清米饮调下，此方徐朝奉，其内人有是疾，服徧药不效，后获此方，遂愈，须久服为佳，亦治产后腹痛，大是妇人仙药，常服，益血调气。
治产后中风口噤牙关急手足瘈疭愈风散
荆芥穂轻，焙过一两，细末，每服二钱，温酒调下，经验产室皆有之，陈选方中用举卿古拜二味，盖切脚隐语，以秘之也，此药委有竒效神圣之功，大抵产室，但无风为佳，不可衣被帐褥，太暖，太暖即出，汗出汗则腠理开，易于中风，便昏冒记，有一妇人产后遮防太蜜阁内更生火，睡久及醒，则昏昏如醉，不省人事，其家惊惶，毉用此药，佐以交加散，祝云：服之必睡，睡中必以左手搔头，觉必醒矣，果如其言。
交加散，治妇人荣卫，不通经脉不调，腹中撮痛，气多血少，结聚为瘕，产后中风。
生地黄【五两研取汁】  生姜【五两研取汁】
右交互用汁浸，一夕各炒黄，渍汁尽为度，末之寻常腹痛，酒调下三钱，产后尤不可缺。
治妇人诸般淋
苦杖根，俗呼为杜牛膝，多取浄洗碎之，以一合用水五盏，煎一盏，去滓，用麝香，乳香少许，研调下。
鄞县武尉耿梦得其内，人患砂石淋者，十三年矣，每溲痛楚不可忍，溺器中小便下砂，石剥剥有声，百方不效，偶有此方啜之，一夕而愈。目所见也。
半夏散
半夏末如豆大许竹管吹入鼻中立醒
治产后出血太多虚烦发渴蒲黄散
真蒲黄末二钱饮下渴燥甚新汲水下
治姙娠时气身太热令子不落防胎方
伏龙肝为末，水调涂，脐下二寸，干则易差即止，又取井中泥涂，心下干则易。
又方
浮萍干  川朴硝  蛤粉  大黄【碎微炒】蓝根【各一两】
右为末水调封脐上安胎解烦热极妙
妇人患头风者十居其半，每发必掉，如在车上，盖因血虚，肝有风邪袭之耳，素问云：狥豪招摇，目耳聋，上虚下实，过在足少阳厥隂甚则归肝，盖此谓也。予常处此方以授人，比他药防而效速。
芎防散
川芎【一两】当归【三钱】羌活 旋覆花 蔓荆子 细辛【华隂者】石膏 藁本 荆芥穗 半夏麯【炒】防风熟地黄 甘草【各半两】
右为末，每服一钱，水一大盏，姜三片，同煎至七分，去滓，温服不拘时。
妇人产后有三种疾，郁冒则多汗，汗则大便秘，故难于用药，惟麻子苏子粥最佳，则稳。
紫苏子大麻子，二味各半合，浄洗研极细，用水再研，取汁一盏，分二次，煮粥啜之，不惟产后可服，大抵老人诸虚人风秘皆得力，常有一贵人，母年八十四，忽然腹满头疼，恶心不下食，占毉者数人，议皆拱补脾，进食，治风清利，头目药数日，病愈甚，全不进食，其家忧恳，予辨之，予説之曰药皆悮矣，此症止是老人风秘，脏腑壅滞，聚于膈中，则腹胀恶心，不喜食，又上至于巅，则头痛神不清也，若得脏腑，流畅诸疾，悉去矣，予令作此粥，两啜而气泄，先下结屎，如胡椒者十余后，渐得通利，不用药而自愈。
治妇人天癸以过期，经脉不匀，或三四月不行，或一月再至，腰腹疼痛，素问云：十损七益谓女子十七，数尽而经脉不依时者，血有余也，不可止之，但令依时不腰痛，为喜当归散。
当归  川芎  白芍药  黄芩【各剉炒各一两】白术【半两】 山茱萸【两半】
右细末，每服二钱，酒下，空心，日三服，冷去黄芩加桂一两。
治妇人脏燥
大枣汤
甘草【三两】  小麦【一升】  大枣【十枚】
右防咀，以水六升，煮三升，去滓，温分三服，亦补脾气乡里，有一妇人数次，无故悲泣不止，或谓之有祟，祈禳请祷，偹至终不应，予忽忆金匮，有一证云：妇人脏燥，悲伤欲哭，象如神，虚数次者，大枣汤，予急令治药，尽剂而愈，古方识病，制方种种妙絶如此，试而后知。
治姙娠热病胎死腹中
鹿屑汤
鹿角屑一两水一碗，葱白五茎，豆豉半合，煎六分，温二服。
治妇人生产数日不下及胞衣死胎不下者方
用萆麻七粒去殻研如泥，涂足心，才下急洗，洗去此，崔元亮海上方人，但未知耳，政和中，一乡人内，子产二日不下，予令漫试之一涂，俄顷便下，自后常用极验。
小儿病方
小儿脉当以大指按三部，一息六七，至为平和十至，为发热五至，为内胀脉，为风癎沉缓为伤食，促急为虚惊，急为气不和，沈细为冷浮为风，大小不匀，为恶为鬼祟，浮大数为风为热伏结为物聚，单细为疳劳，凡腹痛多喘呕而脉洪者为有虫，浮而迟潮热者，胃表也，温之则愈，予尝作歌以纪之，歌曰：小儿脉风癎沈，缓食伤多，吐呕咬急，因知气不和，急促虚惊，神不守，冷则沈细风则浮半，实大便应秘，久腹痛之，而，脉乱不治，安可救变蒸之，时脉必变，不治自然无过，缪单细疳劳，洪有虫大小不匀，为恶脉浮而迟，有潮热，此必胃寒来内，冦泻痢，浮大不可毉，仔细斟量，宜审究婴孩，未可脉方者，俗毉多防虎口中，纹顔色与四肢冷热验之，亦有可取，予又以二歌纪之虎口，色歌曰：紫色红伤寒，青惊白色疳黒时因中恶，黄即困脾，端冷热症，歌曰：鼻冷，定知是疮疹耳，冷应知风湿症，通身皆热，是伤寒上热下冷，伤食病，若能以色脉参互验之，所得亦过半矣，治小儿一切惊疳，食稍风癎之症。
睡惊圆
史君子【五十个烧存性】  香墨【枣大一块】  金银箔【各五片】
右先研史君子墨细，次入金银箔乳，鉢内同研，次入腻粉，并麝香少许研，令极细匀，稀糊丸如梧子大隂干每服一丸，薄荷汤磨下一嵗以下半丸，一名青金丹，乡里一士人家货，此药日得数十，钱已百余年矣。
治小儿呕吐脉数有热
麦门冬散
麦门冬 半夏麯 人参 茯苓【各二钱】甘草【一钱】
右细末，每服二钱，水一盏，姜三片，煎五分，日二，三服。
治小儿呕吐脉迟细有寒
白术散
白术  人参【各三钱】  半夏麯【二钱】  茯苓干姜  甘草【各一钱】
右每服二钱，水一盏，姜三片，枣一枚，煎七分，日二，三服。
治小儿久伤脾胃腹胀
调中圆
干姜  橘红  白术  茯苓  木香缩砂仁  官桂  良姜【各等分】
【阙】
<子部,医家类,类证普济本事方,卷十>
惟慢脾风，因吐泻脾胃，受风为难治，难得药，近世多用，生附子及青州白圆子金液丹合用之，如醒脾丸皆要药也。
治小儿慢脾风因吐利后虚因昏睡欲生风癎
醒脾圆
厚朴  白术  船上硫黄  天麻【各半两】全蝎  防风  人参  官桂【各一分】
右为末，酒浸蒸饼和，丸如鸡头大，每服一丸，槌研，温米饮下。
又方
全蝎【二个，青薄荷叶包煨，】白术【指靣大二块，】麻黄【长五寸，十个去节】。
右细末二嵗以下一字三嵗以上半钱，薄荷汤下，量大小加减服。
治脾风多困
人参散
人参  ，冬仁【冬半两，】天南星【一两切片，用奨水姜汁煮存性】。
右细末每服一钱水半盏煎二三分温服
治小儿胎虚气弱吐利生风昏困嗜卧或潮搐
蝎稍圆
全蝎【微炒，】 白附子【煨，裂各半两，】通明，硫黄【一两，】半夏【一两切片，姜汁制炮干】。
右为末，姜汁糊丸如麻子大，每服三十粒，荆芥汤下，更防大小加减法。
治小儿抝哭
龙脑散
龙脑  蝉殻  钩藤【有钩子者】羌活 茯苓人参【各等分】
右为末每服一大钱水一大盏煎六分去滓热服
类证普济本事方卷十