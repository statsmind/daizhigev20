钦定四库全书     子部五
素问入式运气论奥   医家类
提要
【臣】等谨案：素问入式运气，论奥三卷，附黄帝内经素问遗篇一卷宋刘温舒撰温舒里居，未详前有元符，己卯，序旧题朝散郎，太医学司业，葢以医通籍者也，晁公武读书志云：温舒以素问运气为治病之要，而问荅纷揉，文词古奥，读者难知，因为三十论二十七图上于朝，今详考其图，寔二十九葢，十干起运十二支，司天二图，原本别题曰诀，故公武不以入数，仅曰二十有七，其论寔为三十一篇，末五行胜复论一篇，原本别注附字，故公武亦不以入数，仅曰三十也。卷末别附刺法论一卷题曰黄帝内经素问遗篇，按刺法论已亡在王氷作，注之前温舒生北宋之末，何从得此？其注亦不知出自何人？殆不免有所依托，未可尽信，焦竑经籍志载此书作四卷，合此论为一书，益舛误矣。乾隆四十四年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
素问入式运气论奥序
夫医书者，乃三坟之经，伏羲观天文，造甲厯神农尝百药制本草，黄帝论疾苦，成素问，因知其道奥妙，不易穷研，自非留心刻意，岂达机，且以其间气运最为补写之要，虽备见黄帝与岐伯鬼臾区问对，分糅篇章，卒无入法，稍难施用，余性识偏陋，窃慕真风，栖心圣典，积有嵗月虽吏役尘劳之暇，亦未尝暂舍，笔萃斯文，久以盈轴，莫不究源附説解惑分图，括上古运气之秘文，撮斯书隂阳之精论若网之在纲，珠之在贯，粲然明白，笺明奥义，咸有指归，讵饰文辞，庶易晓，晤使览者经目顿知妙道，几过半矣，讵敢沽誉，且畏医药之差误，遗人夭殃，絶人长命尔，元符己卯嵗丁丑月望日序。
钦定四库全书
素问入式运气论奥卷上
宋 刘温舒 撰
五运六气枢要之图
<子部,医家类,素问入式运气论奥,卷上>
神机之枢，达之于天，则寒暑运而为生化之原，由是上圣造其微而内经作故论曰：在地成形，在天为气也，然行有五而气有六，以分君火相火之化六气化者谓寒暑燥湿风火也，乃天之元气，然后三隂三阳上奉之，谓之标标本之论，具在下文六气皆有一化，举大槩也，寻文攷之则土之化曰湿，曰雨金之化曰燥，曰：清各所以明其性而已， 木之化，风主于春，春之为言蠢也，阳气蠢动，故风所以鼔舞万物为天，号令 君火之化热，主春末夏初，行暄淑之令而不行，炎暑应君之徳也 相火之化暑主于夏，夏之为言大也，举午同意，炎暑乃行金之化清与燥主于秋，秋之为言揫也，与金同意清。
凉乃行白露清气也，金属庚辛辛为丙，妇带火之气，故燥难经曰：辛，商也，丙之，柔则金燥之化可明矣。久雨霖霪，西风而晴，燥之兆也，西风而雨，燥湿争也，而乃自晴水之化寒，主于冬，冬之为言终也，严凛乃行 土之。
化湿与雨主于长夏，长夏谓六月也土生于火长在夏中既长而王土润溽暑湿化行也。盖湿则土生，干则土死，泉出地中湿化，信矣，经曰：地气上为云，天气下为雨，雨出地气，云出天气，则土之化见矣，同为一嵗之令巡环而治之也，夫四时寒暄之序，加以六气司化之令则嵗嵗各异凡春，温夏暑，秋凉冬寒，皆天地之正气，其客行于主位，则自有逆顺，淫胜之异，由是气不一，岂可一定而论之隂阳四时之气则始于仲月而盛于季月，故经曰差三十度而有竒又言气令盛衰之用具在，四维故阳之动始于温而盛于暑隂之动始于清而盛于寒，春夏秋冬各有差，其分者，此之谓也。四维者，辰；戌，丑，未四季月也，盖春气始于二月盛温于三月，夏气始于五月，盛暑于六月，秋气始于八月盛凉，于九月冬气始于十一月盛寒，于十二月，以此见之，则气差明矣，然五月夏至隂气生而反大热，十一月冬至阳气生而反大寒者，盖气自下生，则推而上之，相错而万物生，以其无穷也，故圣人指物以之，其六气终始早晏，五运大少盈虚原之以至理，考之以至数，而垂示万古无有差，也，经曰：五日谓之，三候谓之气六气谓之时，四时谓之嵗又曰日为阳月为隂行有分纪，周有道里，日行一度，月行十三度而有竒焉故大小月三百六十五日而成嵗积气余而盈閠矣，经云日，常于昼夜行天之一度，则一日也，共三百六十五日四分之一，而周天度，乃成一嵗常五日一应之，故三成一气，即十五日也，三气成一节节谓立春，春分立夏，夏至，立秋，秋分立冬，冬至此八节也，三八二十四气而分主四时一嵗成矣春秋言分者，以六气言之，则二月半初气终而交二之气，八月半，四气尽，而交五之气，若以四时之令言之则隂阳寒暄之气，到此可分之时也，昼夜分五十刻亦隂阳之中分也，故经曰分则气异，此之谓也。冬夏言至者，以六气言之，则五月半司天之气至其所在十一月半在泉之气至其所在，以四时之令言之则隂阳至此极至之时也，夏至日长，不过六十，刻阳至此而极，冬至日短，不过四十刻隂至此而极，皆天之未变，故经曰：至则气同此之谓也天自西而东转，其日月五星循天从东而西转，故白虎通曰：天左旋，日月五星右行，日月五星，在天为隂故右行犹臣对，君也，日则昼夜行，天之一度，月则昼夜行，天之十三度有竒者谓复行一度之中，作十九分，分之得七，大率月行疾，终以二十七日月行一周，天是将十三度及十九分之七数总之，则二十九日，计行天三百八十七度有竒计月行疾之数，比日行迟之数，则二十九日，日方行天二十九度月已先行一周天三百六十五度外，又行天之二十二度，反少七度，而不及日也隂阳家説谓日月之行，自有前后，迟不等，固无常凖，则有大，小月尽之异也。本三百六十五日四分度之一，即二十五刻，当为一嵗自除嵗外之余则有三百六十也故隂生则阳上而愈热，阳生则隂上而愈寒，以今验之，夏井清凉冬井，温和则可知也；是所谓嵗之常矣。
<子部,医家类,素问入式运气论奥,卷上>
论四时气第六
日月运行，而四时成，以其有常也，故圣人立法以步之隂阳
<子部,医家类,素问入式运气论奥,卷上>
论五行生死顺逆第一
五行相生相尅，其理昭然，十干十二支，五运六气嵗月日时皆自此立，更相为用，在天则为气寒暑燥湿风在地则成形，金木水火土形气相感而化生万物，此造化生成之大纪也，原其妙用，可谓无穷矣。 木主于东，应春木之为言触也，冒也阳气触动，冒地而生也，水流趍东，以生木也，木上发而覆下，乃自然之质也， 火主于南应夏火之为言化也，燬也阳在上隂在下燬然盛而变化万物也，鑚木作火，木所生也然火无正体，体本木焉，出以应物，尽而复入，乃自然之理也。 金主于西，应秋金之为言禁也隂气始禁止万物而揫敛，披沙防金土所生也，生于土，而别于土，乃自然之形也； 水主于北，应冬水之为言润也隂气濡润任养万物也，水西而东，金所生也，水流曲折顺下，而达乃自然之性也， 土主于中央，兼位西南应于长夏土之为言吐也，含吐万物，将生者出，将死者，归为万物家，故长于夏；末火所生也，土或胜水，水乃反一，自然之义也。其相尅者，子皆能为母，复雠也，木尅土土之子金反尅木，木之子火反尅金，金之子水，反尅火，火之子，土反尅水，水之子木反尅土也，互能相生，乃其始也，互能相尅，乃其终也，皆出乎天之性也；强可攻弱，土得木而达，实可胜虚，水得土而絶隂可消阳火得水而灭，烈可敌刚，金得火而缺，坚可制，柔木得金而伐，故五者流行，而更转顺则相生，逆则相尅，如是则各各为用，以成其道而已。
论十干第二
天气始于甲干地气始于子支者，乃圣人究乎隂阳重轻之用也，著名，以彰其徳立号以表其事，由是子甲相合，然后成其纪逺可步于嵗而统六十年，近可推于日而明，十二时嵗运之盈虚气令之早晏，万物生死，将今验古，咸得而知之，非特是也。将攷其细而知人未萌之祸福，明其用而察病向往之，死生则精微之义，可谓大矣哉！是以东方甲乙南方丙丁西方，庚辛北方，壬癸，中央戊己，五行之位也；盖甲乙其位，木行春之令甲，乃阳内而隂尚包之草木始甲而出也，乙者阳过中，然未得正方，尚乙屈也，又云：乙轧也，万物皆解孚甲，自抽轧而出之，丙丁其位，火行夏之令，丙乃阳上而隂下隂内而阳外丁阳，其强适能与隂气相丁又云：丙炳也，万物皆炳然着见而强也，戊己其位，土行周四季，戊阳土也，万物生而出之，万物伐而入之己隂土也无所为而得己者也，又云：戊茂也。己，起也，土行四季之末，万物含秀者，抑屈而起也，庚辛其位，金行秋之令，庚乃隂干阳更而续者也，辛乃阳在下隂在上隂干阳极于此，庚更故也。而辛新也，庚辛皆金，金味辛，物成而后有味，又云：万物肃然，更茂实新成，壬癸其位，水行冬之令，壬乃阳，既受胎隂壬之乃阳生之位，壬而为胎，与子同意，癸者，揆也，天令至此，万物闭藏，怀姙于其下，揆然萌芽，天之道也，以为日名焉，故经曰天有十日，日六竟而周甲者，此也。乃天地之数，故甲丙戊庚壬为阳，乙丁巳辛癸为隂五行各一隂一阳故有十日也。
论十二支第三
清阳为天，五行彰而十干立浊隂为地八方定，而十二支分运移气迁嵗嵗而盈虚应纪上升下降，物物而变化可期，所以支干配合，共臻妙用矣 子者，北方至隂寒水之位，而一阳肇生之始故隂极则阳生，壬而为胎，子之为子，此十一月之辰也， 至丑隂尚执而纽之，又丑隂也助也谓十二月终始之际，以结纽为名焉， 寅正月也，阳巳，在上隂巳在下人，始见之时，故律管飞灰，以之可以述事之始也，又寅演也，津也，谓物之津涂，卯者日升之时也，又卯茂也，言二月阳气盛而孳茂辰者，阳巳过半，三月之时，物尽震而长，又谓辰言震。
也 巳者四月，正阳而无隂也自子至巳阳之位，阳于是当，又巳，起也，物毕尽而起 ，午者阳尚未屈隂始生而为主，又云午，长也，大也，物至五月，皆满长大矣，木六月，木已重而成矣，又云：未味也，物成而有味，与辛同意，申者，七月之辰，申阳所为而已隂至于申则上下通。
而人始见，白露叶落，乃其也，可以述隂事以成之，又云：申身也，言物体皆成 ，酉者，日入之，时乃隂正中八月也，又云：酉緧也，万物皆緧缩收敛 ，九月，戌阳未既也，然不用事，潜藏于戌土中，乃干位，戌为天门故也。又云：戌，灭也，万物皆衰灭矣， 十月亥纯隂也又亥劾也言隂气劾杀万物，此地之道也，故以此名月焉，甲之，干乃天之五行一隂一阳言之，子之支，以地方隅言之，故子寅午申为阳，卯巳酉亥为隂土居四维，王在四季之末，土有四辰戌为阳，丑未为隂故其数不同也，合而言之，十配十二，共成六十日，复六六而成嵗故经曰天以六六之节以成一嵗此之谓也。十二支，亦曰十二律，亦曰十二辰，其辰有属者，乃位中所临二十八宿之主，星禽也，故当其生与宿之，禽同为所属故也。而星禽又有正副焉，如尾火虎，箕水豹皆在寅，亢金龙角木蛟皆在辰，虎龙为正，余皆此例，火虎金龙者，又以七曜纪之，今所谓密日者，乃七曜之名号，以大阳直日，则日密是随日宿而言也。二者虽于素问无所明亦隂阳之奥义，故随文畧以举之尔。
论纳音第四
十干，十二支相承，共成六十日，乃天地之纪，符防以统日焉，甲东方春始生，为时之长子，北方，阳始生为气之先，则甲子为首，而乙丑次之，然辰之中，交相参同，则五行互以临遇，无一专致其统矣，又有纳音之法，乃旋相为宫之法也。正与律吕之用，同而一辰之中，又含五音，十二辰共纳，六十音也，谓如子之一辰，甲子金，丙子，水戊子，火庚子土，壬子，木是也；按汉志同类娶妻，隔八生子者，此纳音法也，同类娶妻，谓甲阳之干，子阳之辰，上下相临，皆阳则亢而无以兆其和，故娶乙丑为妻，乙丑，干辰皆隂也余位并同，隔八生子，谓：甲子，前八位下生，壬申，金又隔八生，庚辰，金三位然后左，行向火，至火依前隔八生火，火三下生，而后至木，木三下生，而后至水，水三下生而后至，土土三下生而后至，金乃为一周，复自甲午上生金，依次而转，然隔八生子，则除上下两位而言也。隔八非第八也。若自甲子至癸酉，通数之，乃共十矣，此周甲之气耳，纳音之所以金，先者谓五行之中，唯金有声，铸而为器，则音声彰矣，白虎通曰：钟兊音也，感之于人则成肺，亦为五藏先以主音声外应，皮毛坚而响，亦由金之化也，至秋肃杀万物，坚燥而风劲凄鸣，乃金之性也，支干自东，右行向南，五音始西而右行，向南阳，生于子，所以下生隂生于午所以上生夫上下生者，正谓天气下降，地气上升，易曰：天地交泰，义见此也，然所生止三者，亦三元之义，故经曰三而成天，三而成地，三而成人，易爻之象，取三老子曰：一生二，二生三，三生万物，即其意也。盖有始有中，有终毕矣，五音变，而周乃十二辰，各含五音，则成三十位，而遍六十甲子也，故经曰隂阳相错变由生也，又曰髙下相召升降，相因而变作矣此之谓也。
论六化第五
五行施形于地为化，日用相生，相制为万物之宗元，推而上之，则其气化百度，何可量也？是以感之于人，则形体具而为日，又除小月所少之日，六日止有三百五十四日而成一嵗通少十一日，二十五刻，乃盈闰为十二月之制，则有立首之气，气乃三候之至月半，示斗建之，方乃十二辰之方也，闰月之纪，则无立气，建方皆他气但依厯以八节见之，推其所余乃成闰，天度毕矣，故经曰立端于始，表正于中推余于终，而天度毕矣者，此之谓也。观天之杳，岂复有度乎？乃日月行一日之处，指二十八宿为证而记之曰度，故经曰：星辰者，所以制日月之行也制谓制度也。天亦无，以风雨霜露，草木之类应期，可验而测之，曰：言一之日，亦五运之气相生而直之，即五日也，如环之无端，周而复始，书曰朞三百六旬有六日，以闰月定四时成嵗即其义也，医工之流，不可不知，经曰：不知年之所加，气之盛衰虚实之所起，不可以为工矣，王冰以谓天真气运尚未该通，人病之由，安能精达，即古圣之深戒也。
论交六气时日第七
隂阳相遘分六位而寒暑弛张，日月推移，运四时而气令更变，故经曰显明之右，君火之位显明谓之日，即卯位也，君火之右，退行一步，相火治之，复行一步，土气治之，复行一步，金气治之，复行一步，水气治之，复行一步，木气治之者乃六气之主位也；自十二月中气大寒，日交木之初，气次至二月中气，春分日交君火之二气次至四月中气小满日，交相火之三气，次至六月中气大暑，日交土之四气，次至八月中气，秋分日交金之五气，次至十月中气，小雪日交水之六气，每气各主六十日八十七刻半总之，乃三百六十五日，二十五刻，共周一嵗也若嵗外之余及小月之日则不及也。但推之歴日依节令交气，此乃地之隂阳所谓静而守位者也，常为每嵗之主气寒暑燥湿风火者，乃六气之常纪气应之不同者，又有天之隂阳所谓动而不息，自司天在泉左右四间是也，轮行而居其上，名之曰客气，客气乃行嵗中之天命，天命所至，则又有寒暑燥湿风火之化主气，则当祗奉客之天命，客胜则从主胜则逆二者有胜而无复矣。
论日刻第八
夫日一昼一夜，十二时当均分，于一日，故上智设铜壷贮水，漏下浮箭，箭分百刻以度之，虽日月晦明，终不能逃，是以一日之中有百刻之也，夫六气通主一嵗则一气主六十日八十七刻半；乃知交气之时，有早晏也，故立此图以明之，冬夏日，有长短之异，则昼夜互相推移，而日出入时刻不同，然终于百刻矣，其气交之刻则不能移也，甲子之嵗初之气始于漏水下一刻终于八十七刻半子正之中也二之气复始于八十七刻六分，终于七十五刻，戌正四刻也三之气复始于七十六刻，终于六十二刻半酉正之中也四之气复始于六十二刻六分，终于五十刻未正四刻也，五之气复始于五十一刻，终于三十七刻半午正之中也六之气复始于三十七刻六分，终于二十五刻辰正四刻也，此之谓一周天之嵗度余刻交入乙丑嵗之初气矣，如此而转至戊。
辰年初之气矣，【阙】 ， ； ， ， ， ， ， ， ， 复始于漏水下一刻，则四嵗而一小周也，故申子辰，气防同者此也。己酉，丑初之气俱起于二十六刻，寅午戌初之气俱起于五十一刻，亥卯未初之气俱起于七十六刻，气皆起于同刻，故谓之三合者，义由此也。以十五小周为一大周，则六十年也。
论标本第九
三隂三阳天之六气标也。水火木，金，土地之五行本也，生长化收藏，故阳中有隂隂中有阳动静相召，上下相临隂阳相错而变所由生也是道也，非特徒然而书之，各有至道，至理存焉，详四问篇，论交相而言标本，则莫测其源太隂湿土少阳相火为标本同，至于少隂君火大阳寒水则隂阳寒热互相不同，义从何来？岂不知出于自然，而非人意之所能名邪？古今之论，阳则顺行，又以进为盛；自先太阳而后少阳也隂则逆行又以退为盛，自先少隂而后太隂也此易爻卜筮之所同，是以君火司于午午者一隂生之位火本热而其气当隂生之初故标本异而君火属少隂也水居北方子而子者，一阳生之位，水本寒而其气当阳生之初，故标本异而寒水属太阳也，土者乃西南维未之位，应于长夏之月，未乃午之次，故土曰太隂也相火者司于寅，寅乃丑之次，故相火曰少阳也，木者，位居东方，震在人主于肝肝者隂未退干之而出，虽阳藏居鬲下处隂之位木必待隂而后生故属厥隂也金者居西方兊在人主肺，肺为华盖虽隂藏居鬲上处阳之位，金必待阳而后发，故属阳明也，然六气之不同标本之义，盖由此。
论生成数第十
天髙寥廓六气，回旋以成于四时，地厚幽深，五行生化以成于万物，可谓无穷，而莫测者也。圣人立法以推步者，盖不能逃其数，观其立数之，因亦皆出乎自然，故载于经典，同而不异，推以达其机，穷以通其变，皆不离于数内，一曰水，二曰火，三曰木，四曰金，五曰土者咸有所也，水北方子之位也；子者，阳生之初，一阳数也，故水曰一火，南方午之位也午者隂生之初二隂数也故火曰二，木居东方，东阳也，三者竒之数亦阳也，故木曰三金，居西方西隂也四者偶之，数亦隂也故金曰四土，应西南长夏五者竒之数亦阳也，故土曰五由是论之，则数以隂阳而配者也，若攷其深义则水生于一，天地未分，万物未成之初，莫不先见于水，故灵枢经曰太一者水尊号先地之母，后万物之源，以今验之，则草木子实未就，人虫胎胎，胚皆水也，岂不以水为一及，其水之聚，而形质化，莫不备隂阳之气在中而后成，故物之小而味苦者，火之兆也。物熟则甘，土之味也，甘极则反淡淡本也，然人禀父母隂阳生成之化，故先生二肾，左肾属水，右肾属火，火曰命门，则火之因水而后见，故火曰次，二盖草木子实大小虽异，其中皆有两以相合者，与人肾同亦隂阳之兆是以万物非隂阳合体则不能生化也既隂阳合体夫然后有春生而秋成，故次三曰木次，四曰金，盖水有所属火，有所藏木有所发，金有所别，莫不皆因土而后成，五也；故次五曰土木，居于东金，居于西火，居于南水，居于北，土居中央，而寄位四维，应令四季在人四支，故金木水火，皆待土而后成，兼其土数五以成之，则水六火七，木八金九土，常以五之生数不可，至十者，土不待十以成，是生成之数，皆五以合之，则大衍之数，由是以立则万物岂能逃其数哉三隂三阳正化者从本生数对化者，从标成数五运之纪，则大过者其数成，不及者其数生各取其数之生成多少，以占政令气化胜复之述作，盖明诸用也。
素问入式运气论奥卷上
钦定四库全书
素问入式运气论奥卷中
宋 刘温舒 撰
论五天之气第十一
天地支干相错，而列于八方，各有定位，星宿环列，垂象于其上，而各有分野，故大古占天望气，以书于，垂示后人，在精意以攷之，而后可明也，盖天分五气，地列五行，五气分流散于其上，经于列宿，下合方隅，则命之以为五运 丹天之气经于牛女奎璧，四宿之上，下临戊癸之位，立为火运 黅天之气经于心尾角，轸四宿之上，下临甲巳之位，立为土运， 素天之气经于亢氐昴毕四宿之上，下临乙庚之位，立为金运 ，天二气经于张翼娄，胃四宿之上，下临丙辛之位，立为水运，苍天之气经于危室柳鬼四宿之上，下临丁壬之位，立为木运，此五气所经二十八宿与十二分位相临，则灼然可见，因此以纪五天而立五运也，戌为天门，干之位也；巳为地户，巽之位也；自房至毕十四宿为阳主，昼自昴至心十四宿为隂主夜通一日也。
论五音建运第十二
五音者，五行之音声也，土曰宫金曰：商木曰角，火曰征，水曰：羽在阳年，则曰太在隂年曰少晋，书曰角触也，象诸阳气触动而生其位，丁壬嵗也 徴止也言物盛则止其位，戊癸嵗也 商强也，谓金性之坚强，其位乙庚嵗也 羽舒也，阳气将复，万物慈育而舒生其位，丙辛嵗也 宫中也，中和之道，无往而不理，又总堂室奥阼，而谓之宫，所围不一，盖土亦以通贯于金木水火王于四季荣于四藏，皆总之之意也。其位甲巳嵗也故五运从十干起甲为土也，土生金，故乙次之，金生水，故丙次之，如此五行相生而转，甲为阳乙为隂亦相间而数，如环之无端，详其五音，五运之由，莫不上下相召，小大相乘，同归于治而已，是故因刻以成日，因日以成月，因月以成嵗递相因以制用，虽大古占，天望气定位之始，见黅天之气横于甲巳为土运，素天之气横于乙庚为金运，天之气横于丙辛为水运，苍天之气横于丁壬为木运，丹天之气横于戊癸为火运，则莫不有从焉，若以月建之法论之，则立运之，因又可见也。何哉？丙者，火之阳建于甲巳嵗之首正月建丙寅丙，火生土，故甲巳为土运，戊者，土之阳建于乙庚嵗之首正月建戊寅戊土生金，故乙庚为金运，庚者，金之阳建于丙辛嵗之首正月建庚寅庚金生水，故丙辛为水运，甲者，木之阳建于戊癸嵗之首正月得甲寅甲木生火，故戊癸为火运，壬者，水之阳建于丁壬嵗之首正月得壬寅壬水生木，故丁壬为木运，是五运皆生于正月建干，岂非日月嵗时相因而制用哉。
论月建第十三
夫十二支，为十二月，则正月寅二月，卯是也。甲巳之嵗正月建丙寅乙庚之嵗正月建戊寅丙辛之嵗正月建庚寅丁壬之嵗正月建壬寅戊癸之嵗正月建甲寅乃用，十干建于寅上，观其法，甲子年为首，亦用六十甲子内初见者，先建之次，见者次建之，故丙寅为初，戊寅，为次依先后循而转之可见也。前六十甲子纳音图中立位既终，复转于其上，以终其纪者，明矣，建时贴用，日干同法，若五运隂年不及之嵗大寒日交初气，其日时建干与年干合者，谓之曰：干徳符当为平气，非过与不及也畧举此以明其用而已。
论天地六气第十四
图在主气客气文内
经曰：天地合气，六节分而万物化生矣，然地列五行者，言其用也分支于十二，自五行隂阳之气以布八方盖天气降而下，则地气迁而上咸备五行之化气然后合，其用观万物，未尝不因天地之气而化生之也，地之气，静而常天之气动而变其六气之源，则同六气之绪则异，何哉？盖天之气始于少隂而终于厥隂经曰少隂所谓标厥隂所谓终是也。地之气，始于厥隂木而终于太阳水经曰显明之右，君火之位者，其绪是也，然不同之绪，乃天真，神元二气相因而成焉，故天之六元气反合地十二支，以五行正化对化为其绪则。
少隂司子午   太隂司丑未
少阳司寅申   阳明司卯酉
太阳司辰戌   厥隂司己亥
天气始终之因，如是而已，地之六气，反合天之四时风热，暑湿燥寒，为其绪则。
厥隂风木主春   少隂君火主春末夏初少阳相火主夏   太隂湿土主长夏阳明燥金主秋   太阳寒水主冬
地气终始之因，如是而已，经曰天有隂阳地亦有隂阳者乃上下相临也天气动而不息故五嵗而冶迁应地气静而守位，天气不加于君火则五嵗而余一气，右迁相火之上，以君火不立嵗故也地之纪五嵗一周天之纪六防一备五嵗一周则五行之气遍六防，一备则六气之位，周与干加支之绪，小同取隂阳相错上下相乘毕，其纪之之意也。以五六相合，故三十年一纪之，则六十年矣。
论主气第十五
地气静而守位，则春温夏暑，秋凉冬寒为嵗嵗之常令四时为六气之所主也厥隂木为初气者，方春气之始也木生火故少隂君火少阳相火次之，火生土故太隂土次之土生金，故阳明金次之，金生水，故太阳水次之，皆相生而布其令，莫不咸有绪焉，木为初气，主春分前六十日有竒自斗建丑正至卯之中，天度至此风气乃行也君火为二气，主春分后六十日有竒自斗建卯正至巳之中，天度至此暄淑乃行也，相火为三气，主夏至前后各三十日有竒自斗建巳正至未之中，天度至此炎热乃行也，土为四气，主秋分前六十日有竒自斗建未正至酉之中，天度至此云雨乃行，湿蒸乃作也，金为五气主，秋分后六十日有竒自斗建酉正至亥之中天度至此清气乃行，万物皆燥也，水为六气，主冬至前后各三十日有竒自斗建亥正至丑之中天度至此寒气乃行也六位，旋相主气，以成一嵗则天之六气毎嵗转居于其上，以行天令者也，其交日时，前已具载矣。
论客气第十六
六气分上下左右而行，天令十二支分节令，时日而司地化，上下相召而寒暑燥湿风火与四时之气不同者，盖相临不一，而使然也六气司于十二支者，有正对之化也然厥隂所以司于己亥者何也谓厥隂木也木生于亥，故正化于亥对化于巳也。虽有卯为正木之分，乃阳明金对化也，所以从生而顺于巳也少隂所以司于子午者，何也谓少隂为君火尊位，所以正得南方离位，故正化于午对化于子也太隂所以司于丑未者何也谓太隂为土土属中宫，寄于坤位西南，居未分也，故正化于未对化于丑也，少阳所以司于寅申者，何也？谓少阳相火位卑于君火也，虽有午位，君火居之，火生于寅，故正化于寅对化于申也，阳明所以司于卯酉者何也？谓阳明为金酉为西方，西方属金，故正化于酉，对化于卯也，太阳所以司于辰戌者何也谓太阳为水，虽有子位以居君火对化【一本于此处，云：则居辰戌辰戌属土，故水为土用，孟子曰：水由地中行，斯可见矣。】水，乃伏土中，即六戊，天门戌是也。六巳地，户辰是也。故水虽土用正化于戌，对化于辰也，此珠之说已详矣。莫不各有因焉。此天之隂阳合地之十二支，动而不息者也，但将年律起当年，司天数至者，为司天相对，一气为在泉余气为左右间用在泉后，一气为初之气主六十日余八十七刻半；至司天为三之气，主上半年，自大寒日后，通主上半年也，至在泉为六气，主下半年，自大暑日后，通主下半年也少隂子为首顺行，又常为大过，司天大过不及，亦间数，则与十干起运图上下相合也，故经曰嵗半巳前天气主之嵗半巳后地气主之者，此也，天之六气客也，将此客气布于地之六气步位之上，则有气化之异矣，经曰：上下有位，左右有纪者，谓司天曰上位在南方，则面北立，左右乃左西，右东也在泉曰下位在北方，则面南立，左右乃左，东右西也，故上下异而左右殊六微防论曰少阳之右，阳明治之之绪者，乃南面而立，以阅气之至也，非论上下左右之位，而与显明之左右火治之之意同，谓面南视之，指位而言也。
论天符第十七
隂阳交遘上下临御而后有，胜鬱复之变，此大法也，司天者司之为言直也，主行天之令，上之位也嵗运者运之为言动也，主天地之间，人物化生之气中之位也在泉者主地之化，行乎地中，下之位也一嵗之中有此上，中，下三气，各行化令而气偶，符防而同者，则通其化，虽无尅复之变，则有中病，徐暴之异，是谓当年之中，司天之气与中气运同者，命曰天符，符之为言合也，天符共十二年而十二年之中，又有与当年十二律，五行同者，又是嵗防命曰太一天符太一者，所以尊之之号也，谓一者天防二者嵗防三者运防上有四年，不论隂年阳年皆曰天符故经曰天符为执法嵗位为行令，太一天符为贵人邪之中人，则执法者，其病连而危行病者，其病徐而持贵人者，其病暴而死，盖以气令故中人则深矣嵗防干律同，而非天令，则所以言行令者，注曰：象方伯，无执法之权，故无速害，病但执持而已。
论嵗防第十八
夫当年十干，建运与年辰十二律，五行相防故曰嵗防气之主也，则不以隂年阳年乃是取四时正中之月为四，直承嵗子午卯酉是也，而土无正位，各寄王于四季之末一十八日有竒则通论承嵗辰戌丑未是也。巳上共八年，外有四年壬寅皆木，庚申，皆金，是二阳年癸巳，皆火，辛亥，皆水是二隂年亦是运与年辰相防而不为嵗防者谓不当四年，正中之令故也。除二阳年，则癸巳辛亥二隂年虽不名嵗防亦上下五行相佐皆为平气之嵗物生脉应皆必合期无先后矣。嵗防八年中，内四年，与司天气同已入太一天符也，余并见前论中。
论同天符同嵗防第十九
六气循环互司天地大过不及随于隂阳制而为凖，上中下气，轮有符合天符嵗防前巳载之运气与在泉合其气化阳年曰同天符隂年曰同嵗防故六十年中太一天符四年，天符十二年嵗防八年同天符六年同嵗防六年五者，离而言之，共二十六年，合而言之，止有二十七年，经言二十四嵗者不言嵗防也不可不审，如是则通变行有多少，病形有微甚，生死有早暮，按经推步，诚可知矣。
论南北政第二十
运用十干起，则君火不当其运也六气以君火为尊，五运以湿土为尊，故甲巳土运为南政，盖土以成数，贯金木水火位居中央，君尊南面而行，令余四运，以臣事之，面北而受令，所以有别也，而人脉应之甲巳之嵗二运南面论，脉则寸在南而尺，在北少隂司天两寸不应少隂在泉两尺不应，乙丙丁戊庚辛壬癸之嵗四运面北论，脉则寸在北而尺，在南少隂司天两尺不应少隂在泉两寸不应，乃以南为上，北为下，正如男子面南受气，尺脉常弱女子，面北受气，尺脉常盛之理，同以其隂气沉下故不应耳。六气之位则少隂在中而厥隂居右太隂居左此不可易也其少隂则主两寸尺厥隂司天在泉当在右，故右不应大隂司天在泉当在左，故左不应依南政而论尺寸也，若覆其手，诊之则隂沉于下反，况为浮细为大，又经曰：尺寸反者死隂阳交者死先立其年，以知其气，左右应见，然后乃可言死生之逆顺者，更在诊以别其反，详其交而后造，死生之微也。
素问入式运气论奥卷中
<子部,医家类,素问入式运气论奥>
钦定四库全书
素问入式运气论奥卷下
宋 刘温舒 撰
论大少气运相临同化第二十一
天地遘醇，物我被化，则寒暑燥湿风共主乎一嵗之内生长化收藏咸偹乎万物之中，非秪一嵗也虽一时一刻之短，而五行之气莫不存，非特一物也，虽一毫一芒之细，而五行之化，莫不载，然司其运步，其气或大或少，乃轮主嵗时而更盛，更衰也，上达于天，则有五星倍减之，应下推于地，则有五虫耗，肓之验其五谷，五果，五味五色之化类，岂有一嵗而无者惟成熟有多少，色味有厚薄耳，盖金木水火土并行其化，互有休囚，王相不同之目而已，直其运者，独以为之主，当其时者，专以为之客，共行天令，遇阳年则气王而大过遇隂年则气衰而不及太过，已胜则欲齐其所胜之化不及已弱则胜者来，兼其化大过嵗谓木齐金化金齐火化，火齐水化水齐土化土齐木化也不及嵗谓木兼金，同化金兼火，同化火兼水，同化水兼土同化土，兼木同化也，其司天与运相临，间有逆顺，相刑相佐，司天则同其正，抑运则反其平，如是五气平正，则无相陵犯也，大过之嵗五运各主六年，乃五六三十阳年也，大角谓六壬年逢子午，寅申二火司天则木运为逆者，火，木之子也，居其上为逆，大征谓六戊，年内逢寒水，司天正抑其火，复为平气之嵗上羽与正徴同也大宫谓六甲年也，大商谓六庚，年也，内逢子午，寅申二火司天正抑其金，复为平气之嵗上徴与正商同也，逢辰戌水，司天为逆者，水，金之子也，居上为逆，大羽谓六丙年也，不及嵗五运各主六年，乃五六三十隂年也少角谓六丁年也， 己亥，木司天与运气得助上角同正角也，逢卯酉，金司天与运兼化上商同正商也，逢丑未土司天以木不及金兼化则土得其政，上宫同正宫也，少征谓六癸年也，内逢卯酉，金司天以火不及水，兼化则金得其政，上商同正商也少宫谓六巳年也，内逢丑未，土司天与运合得其助，上宫同正宫也，逢己亥，木司天与运兼化上角同正角也，少商，谓六乙年也，内逢卯酉，金司天与运气合得其助，上商同正商也，逢己亥，木司天以金不及火，兼化则木得其政，上角同正角也，少羽谓六辛年也，逢丑未土司天与运兼化上宫同正宫也，内言上者，乃司天之令其五大五少嵗所纪不同者，盖遇不遇也，如君火相火寒水常为阳，年司天湿土燥，金风木常为隂年司天然六十年中，各有上下临遇，或司天胜运，或运胜司天或运当大过，不务其徳而淫胜其所不胜，或运当不及而避其所胜而不兼其化及太一天符嵗防同天符同嵗防更按文推之，此不再书也。
论纪运第二十二
十干之中五隂五阳也立为五运，大过不及，互相乘之，其不及之嵗则所胜者来，尅盖运之虚故也。则其间自有嵗防同嵗防亦气之平，外有年辰相合及交气日，时干相合，则得为巳助，号曰平气乃得嵗气之平其物生，脉应皆必合期无先后也，圣人立名以纪之，假令辛亥嵗水运当云平气何也辛为水运隂年遇亥属北方水相佐，则水气乃平，假令癸巳年火运，亦曰平气，何也？癸为火运隂年已属南方，火相佐则火气乃平，又毎年交初气于年前，大寒日，假令丁亥交司之日，遇日朔与壬合，名曰干徳符，符者合也，便为平气，若交司之时，遇壬亦曰干徳符除此交初气日时之后相遇，皆不相济也，余皆仿此，所谓甲巳合乙庚合丙辛合丁壬合戊癸合是也又隂年中若逢月，干皆符合，相济，若未逢胜而见之，干合者，亦为平气若行胜已后，行复已毕，逢月干者，即得正位，则大过不及平气纪嵗者当推而纪之，故平气之嵗不可预纪之，十干之下，列以隂阳年而纪者，此乃大槩设此庶易知也，平气纪须以当年之辰日，时干依法推之，是以。
木运大角嵗曰发生【大过，】  少角嵗曰委和【，不及】正角嵗曰敷和【平气】火运大征嵗曰赫曦【大过，】少征嵗曰伏明【不及】，  正征嵗曰升明【平气】。
土运大宫嵗曰敦阜【大过，】  少宫嵗曰卑监【不及】，正宫嵗曰备化【，平气】金运太商嵗曰坚成【大过，】少商嵗曰从革【不及】，  正商嵗曰审平【平气】。
水运大羽嵗曰流衍【大过，】  少羽嵗曰涸流【不及】。
正羽嵗曰顺静【平气】
各以纪之也，气之平则同正，化无过与不及也，又详大过，运中有为司天之气所抑者亦为平气则赫曦之纪，寒水司天二年坚成之纪二火司天四年皆平，气之嵗也
论嵗中五运第二十三
地之六位，则分主于四时，天之五运亦相生而终嵗度在素问篇中止见于六元正纪大论毎十嵗一司天文，中云初终正而已，此则是一嵗主运也毎运各主七十三日零五刻，总五运之数，则三百六十五日，二十五刻，共成一嵗盖将当年年干起一嵗中通主三百六十五日，大运为主将嵗之主运上下因之，而名大少五音也，若当年是木合自大角而下生之，故曰：初正太角木生少征火少征火生大宫土大宫土生少商金少商金生大羽，水则为终，【亦以大过不及随之也，】若当年少宫为大运，则上下因之，少宫土上乃见火，故曰大征。大征火上，乃见木故曰少角则主运，自少角起，故初而至少羽水为终矣。木为初之运，大寒，日交火，为二之运，春分后十三日，交土为三之运，小满后，二十五日，交金为四之运，大暑后三十七日交水，为五之运，秋分后四十九日交，此乃一嵗之主运有大少之异也。按天元玉册截法中又有嵗之客运行于主运之上，与六气主客之法同，故玉册曰嵗中客运者，常以应干前二，干为初运。
申子辰嵗大寒日寅初交
亥卯未嵗大寒日亥初交
寅午戌嵗大寒日申初交
己酉丑嵗大寒日巳初交
此五运相生，而终嵗度也然于经未见其用，以六气言之，则运亦当有主客以行天令，盖五行之运，一主其气，岂四而无用，不行生化者乎？然当年大运乃通，主一嵗如司天通，主上半年之法，珠指此以谓六元还周言，素问隐一音也，按天元玉册截法言五运之客互，主一嵗则经所载者，乃逐年之主，运也，明当以玉册为法则，其义通珠之说，补注亦不取之。
论手足经第二十四
夫人禀天地冲和之气，受五行生化之形隂阳刚柔萃于一身，为万物之灵，通上下而谓三才者也，故经言生气根于中，命曰神机，是以藏府表里各相配合，然后致其和，而宅神气，以为机发之主也，非见于黄帝，岐伯精微之论，则莫能知之，唯圣为能，践形者，诚哉妙言也，故经曰上古圣人论理人形，列别藏府端络经脉防通六合，又曰五藏十二节皆通乎天气者乃论手足经三隂三阳也其十二经外，循身形内贯藏府，以应十二月，即十二节也五藏为隂六府为阳一隂一阳乃为一合，即六合也夫少隂之经主心与肾二藏者，盖心属火而少隂冬脉其本在肾又君火正司于午对化于子，是以肾藏亦少隂主之肾非金水右，属命门火五藏为隂不可言阳水，随肾至故大阳为府，则手大阳小肠足大阳膀胱也大隂之经主脾与肺二藏者盖脾为土而大隂隂脉在肺又土生金，子随母居，故肺大隂主之金随肺至故阳明为府则手阳明大肠足阳明胃也厥隂之经主肝与心包络二藏者，盖肝属木，又木生火，子随母居，故心包厥隂主之火随心包而至故少阳为府，则手少阳三焦，足少阳胆也，其手足经者，乃手经之脉自两手起足经之脉自两足起，以十二辰言之盖隂生于午隂上生故曰手经，阳生于子阳，下生，故曰：足经手足经所以纪上下也，又心肺心包在上，属手经肝脾肾在下属足，经亦其意也藏府同为手足经，乃一合也，心包非藏也，三焦非府也，经曰：膻中者，臣使之官，喜乐出焉在？主两乳间为气之海然心主为君，三焦者，决渎之官，水道出焉，三焦，有名无形，上合于手心主，下合右肾主谒道诸气，名为使者共为十二经，是以经曰隂阳者数之可十，推之可百，数之可千，推之可万，万之大不可胜数，然其要一也，虽不可胜数，然其要妙以离合，推步悉可知之。
论胜复第二十五
运有盛衰，气有虚实，更相迎随，以司嵗也故经曰有余而往不足随之不足而往有余从之者此也，故运互有大少，胜复之变作矣，大过则先天时，化以气胜实故不胜者受邪，不及则后天时化以气衰虚故胜已者来，尅被尅之后，必待时而复也，行复于所胜则已不可前，故待得时则子当王，然后子为母雠也，如木运少角嵗金清化来胜，则子火为复反热化胜金火运少征嵗水寒化来胜，则子土为复反湿化胜水土运少宫嵗木风化来胜，则子金为复反清化胜木金运少商嵗火热化来胜则子水为复反寒化胜火，水运少羽嵗土湿化来胜则子木为复反风化胜土故言胜复同者此也。珠论六气有正化对化之司，若正司化令之实，甚则胜而不复对司化令之虚微则胜，而有复胜甚则复甚胜微则复微，所谓邪气化日也。如是气不相得则邪气中人，而疾病矣，然天地之气亦行胜复故，经曰：初气终三气，天气主之，胜之常也，四气尽终气，地气主之，复之常也。盖胜至则复复，已而胜故无常，气乃止，复而不胜，则是生气已絶故曰伤生也又嵗气大过则不胜者受邪，若得其实，而又欺侮其所不胜已者运不及所胜者来，尅乘气之虚，又为不胜已者陵侮如是，终必受邪，以元非胜已之气必自伤也，故经曰侮反受邪？此之谓也。五行之变，如是不一则在气以别之矣。
论九宫分野第二十六
论曰：五运不及之嵗则有灾宫，所向之位，故不可一槩而论灾也，经曰九星悬朗，七曜周旋者，乃天之九星，所主之分野，故少角嵗云灾三宫东室震位，天冲司也少征嵗云灾九宫南室离位，天英司也少宫嵗云灾五宫中室，天禽司也，寄位二宫，坤位少商嵗云灾七宫西室兊位天柱司也，少羽嵗云灾一宫北室坎位，天蓬司也，皆以运气不及之方言之，按天元玉册曰天蓬一水正之宫也，天芮二土神之应宫也，天冲三木正之宫也，天辅四木，神之应宫也，天禽五土正之宫也，天心六金神之应，宫也，天柱七金，正之宫也，天任八火神之应，宫也，天英九火正之宫也，下以应九州之分野，谓：冀、兖、青、徐、、荆、豫、梁，雍也。
<子部,医家类,素问入式运气论奥,卷下>
论六十年客气第二十七
别有一图在上卷首
司天在泉四间气纪步，各主六十日八十七刻半；客行天令居于主，气之上故有温凉寒暑，曚暝明晦，风雨霜雪，电雹雷霆，不同之化，其春温夏暑，秋凉冬寒，四时之正令，岂能全为运与气所夺，则当其时自有微甚之变矣。布此六十年，客气旁通，列于主位之下者，使知其气之所在大法也，其天符嵗防平气支干逆顺气与运相生相尅，客胜主胜灾化分野，交时先后淫胜，鬱复嘉祥灾变，各各不同，则经与珠皆备见之，审天时占气，若符契之相合也，而六气极则过亢灾害生矣，故气极则反，由是所乘之气，居下以乘之，经所谓相火之下，水气承之者是也。又有中见之，气从之，经所谓少阳之上，火气治之中见厥隂是也盖阳极则隂生隂极则阳生，斯五行相济之妙用也，其中见者，乃手足经六合，藏府相乘之化者是也。在天地间则气自应之矣。
论六病第二十八
厥隂所至为里急，筋缓缩急支痛，软戾脇痛呕泄少隂所至为胗身热恶寒战栗，惊惑悲，谵妄衂蔑血汗也大隂所至为积饮痞，鬲中满霍乱吐下，身重胕肿肉泥按之不起，少阳所至为呕疮，喉痹耳鸣呕涌溢，食不下，惊躁瞀昧，目不明，注瞤瘛恶病死，阳明所至为鼽浮虚，皴掲尻隂股膝髀腨胻足病大阳所至为屈伸不利，腰痛，寝汗痉，流泄禁止，此六气之为病也，按经防则淫胜鬱，复主客大少，皆至其疾则邪之中人有浅深矣。又在人禀受冲冒，畏避而已，其温疫时气，或一州一县，无问大小，皆病者分野山原，丘谷向背斯气，运自然耳，原夫人禀五行之气生亦从五行之数，尽内有五藏六府为生气之源，外有百骸，四支为神机之用，若起居调养而能避邪安正，则于夀域之中无横夭殃矣，然为忧愁思虑，喜怒牵于内，寒暑燥湿风火干于外，由是众疾作而百病生又何况趋逐利，名贪迷嗜欲，劳役辛苦饥渇醉饱，冲涉寒暑，凌冒风雨，触犯禁忌，残贼真灵，如是论之，夭伤之由，岂数之尽也，归咎于巳而已，经曰：不知持盈，不时御神，务快其心，逆于生乐者，此之谓也。盖天之邪气，感则害人五藏水谷之寒热感则害人，六府燥湿，感则害人皮肉筋脉，又喜怒伤气，寒暑伤形，又风为百病之长，至其变化，乃为他病也病无常，方致有风气也，又百病生于气，如是论之病生之变，亦由乎我也，良犹内外相感，然后入，故经曰：所谓感邪而生病，外有其气，内恶之，中外不喜，因而遂病，是谓感乘年之虚，失时之和，遇月之空，则邪甚矣重感于邪则病危矣，此之谓也虽气运交相临，遇相得则和不相得，则病运大过则不胜者受邪，运不及则所胜者来，尅主客胜复鬱发，其病作矣，若我之真元气实起居，有时动作，无相冲冒，纵使温疫之作，亦微，是故圣人有养生修真之术也，或者以谓天地五运六气，如何人病？盖人之五藏应天地之五行隂阳之气随其卷舒，衰王故也。王冰以谓苍天布气尚不越于五行人在气中，岂不应于天道，盖人之呼吸天地，氤氲之气，以食饮五行造化之物，以养共保其形，岂不随气运隂阳之盛衰经曰：天食人以五气地食人以五味，此之谓也。夫人之鬲者，盖饮食之所纳，呼吸之所经，若寒热失节禁忌，相干隂阳不和疾疫，邪气交至于中内舍五藏六府乃有凶之兆也，故谓之，然圣人论资取化源，补不足，写有余食嵗谷以安其气，食间杀以去其邪？如是则病可避也。但以五运六气为疾而感之者多矣，又经曰：冬伤于寒，春必病温，春伤于风，夏必飱泄夏伤于暑秋必痎疟秋伤于湿，冬必咳嗽，伤四时之气皆能为病，方冬之时，阳为主于内寒，虽入之势未能动，及春阳出而隂为内主然后寒，动而阳为温疫之疾矣，方夏之时隂为主于内暑，虽入之势未能动，及秋隂出而阳为内主，然后暑动而抟隂为疟寒之疾矣，又有四方之气不同而为病各异，故经有异法方宜之论，以得病之情者，是也。又或当嵗有病而非嵗气者亦须原其所感，形证脉未必尽为气运所作，在工以明之，言之及此者，免拘于气运，粗见补写之误，与不误也。
论六脉第二十九
明隂阳运转之六气，辨南北嵗政之尊卑察主胜客胜之由，审淫胜鬱复之变，须在脉，然后为工矣，五运不及则所胜者来，尅五运大过则不胜者受邪，天地六气互相临遇应则顺，否则逆气相得则和不相得则病，唯天地胜复之气不形于证者，乃初气终三气天之胜，四气尽，终气地之复，盖以气不以位故不以形证观察也，余则当知六脉故经曰厥隂之至其脉弦少隂之至其脉钓大隂之至其脉沉，少阳之至其脉大，而浮阳明之至其脉短而濇大阳之至其脉大而长，至而和则平至而甚则病至而反则病至而不至者病，未至而至者病隂阳易者危此之谓也。然人之生也，虽五行备于一身，生气根于内，亦随天地之气，卷舒也，何以明之？谓如春脉夏脉洪秋脉毛，冬脉石者是也，则五运六气，亦皆应之，而见于脉，但以气运深奥，罕有论者故也。夫人支体，被其寒暑之化，外保身形呼吸，天地之气内养府藏，若上下和而节令时气运调而寒热，顺则无疾苦也，然而嵗运更移气，令交遘盈虚，相随逆顺交作，变而生病者亦隂阳之常理也；经曰：逆之则变生变生则病物生，其应也气脉其应也，此之谓也。当立嵗气以诊别之运，有南北政，经言尺寸反者死隂阳交者死谓如北政两寸，当沉细不应，而反浮大移于两尺脉沉细，不应是谓交如此者死，谓如南政两寸，当沉细不应，而反浮大移于两尺沉细，不应是谓反如此者死，若寸独然或尺独然不应，非交非反也，止病而已，举此为例余嵗同法故经曰必先嵗气无伐天和，粗工不识不知，呼为寒热攻寒令热脉不变而热疾已生制热令寒脉如故而寒疾，又起欲求其适安可得乎？天枉之来，率由此也。原本经平人气象论曰大阳脉至洪大而长，少阳脉至乍数乍疎，乍短乍长；阳明脉至浮大而短难经，引此亦论三隂三阳之脉者乃以隂阳始生之深浅而言之也，此六脉者，盖言运与气胜复临遇，正当行令，当其司化之时而应故脉之动不相同，以诸论攷之，则大同而小异也，若交气交运时日及期而见，无相先后，不及大甚，方谓之平，若差之者，当知其病也，经曰：食气入胃浊气归心，淫精于脉，脉气流经，经气归于肺肺朝百脉输精于皮毛，脉合精行气于府府，精神明留于四藏气归于权衡以平气口成寸，以决死生，又曰五藏六府之气味皆出于胃，变见于气口，气口即寸口也，故秦越人深达其防，作难经云：独取寸口以决五藏六府死生也，正谓平人安乐之脉，故漏水下一刻复防于手大隂可诊五藏六府之气以辨盛衰，详五十动中之止，别死生者也，本经自有平人气象论皆论呼吸脉之动者也，次论寸口脉平而死，及上部无脉，下部有脉虽困，不为害者，谓已病之人气或疾或澁，不能及期而至于寸口，将何为凖？故取尺脉为凭，前后所论，理各不同，又何惑哉？若能精通脉要三部九七表八里，九道十二经参之运，气脉法可谓大医之士也。
论治法第三十
木位之主，其写以酸其补以辛厥隂之客以辛补之以酸，写之以甘缓之，火位之主，其写以甘其补以咸少隂之客以甘写之，以咸收之，少阳之客，以咸补之，以甘写之以咸耎之土位之主，其写以苦，其补以甘大隂之客以甘补之以苦写之，以甘缓之，金位之主，其写以辛，其补以酸阳明之客，以酸补之以辛，写之以苦泄之水位之主，其写以咸其补以苦。大阳之客，以苦补之以咸写之，以苦坚之以辛润之，此六气主客之补写也，客胜则写客补主，主胜则写主补客，应随当缓，当急以治之也。而本经论，又有六气司天，在泉淫胜之治法，有司天在泉反胜之，治法有嵗运上下所宜药食之，治法如是不一，各依疾苦，顺其运令以药石，五味调治之，盖五运六气胜复淫鬱，其亦灾眚不同，司天居阳之分，在泉居隂之分主客逆顺之理不一，由是百疾交作，故圣人备述其状，副以辛酸，甘；苦，咸，淡之味补写平治佐宜之法者，可谓备矣，为工者当明其嵗令察其形证诊其脉，息别其隂阳依经防而拯救之，何患疾之不瘥，邪论其用药性味之不同者，或顺其性，则逆其情，或以所胜或以所不胜或以上下，子母相益，相伐之味，以补以写。皆其妙用，以互相见也，其疾病要妙载于经，篇论之中最详而多法，然此五运六气药石补写之宜，亦当顺其四方之人，禀受所养不同，故经有异法方宜之论，及其施用，针药则气有虚实，病有盛衰，治有缓急，方有小大，有正治之法，有反治之法，以寒治热以热治寒名曰正治，以寒治寒以热治热，名曰反治寒因热用，热因寒用，通因通用塞，因塞用发表不逺热攻里不逺寒形不足者，温之以气；精不足者补之以味，有取本而得者有取标而得者有取中气而得者，有取标本而得者有逆取而得者有从取而得者木鬱，达之谓吐，令其调达也火鬱发之谓汗，令其疎散也。土鬱夺之，谓下令无壅，碍也，金鬱泄之谓渗泄解表利小便也水鬱折之谓抑其冲逆也，通其五法，气乃平调复视其虚实而调之，此非所谓鬱法也，乃止。鬱而病者也。然病有久新，方有大小，有毒无毒，因宜而制矣，此皆经防治法之畧文也可详审而施用，其药之五味，大抵不过于五藏所入之味而为补写，甘入脾，酸入肝，咸入肾，苦入心，辛入肺，而所入之味，亦不过因其性而调治之，辛主散，酸主收，甘主缓，苦主坚，咸主耎辛甘发散为阳，酸苦涌泄为隂淡味渗泄为阳，此用药之大法也五运之中又有必折其鬱气，先取化源之法珠，以谓大阳司天取九月写水之源，阳明司天取六月写金之源少隂司天少阳司天取三月写火之源大隂司天取五月写土之源厥隂司天取年前十二月，写木之源，乃用针迎而取之之法也。故曰：无失天信，无逆气宜，无翼其胜，无賛其复是谓主治者此也，盖用药之制，有法存焉，故经曰君一臣二竒之制也君二臣四偶之制也，君二臣三竒之制也君三臣六偶之制也，近者竒之逺者偶之汗者，不可以竒下者不可以偶补上治上制以缓，补下治下制以急，急则气味厚缓则气味薄，各适其主，此之谓也。又曰：君一臣二，制之小也，君一臣三佐五，制之中也，君一臣三佐九，制之大也，寒者热之热者寒之，微者逆之，甚者从之，又曰：主病之谓君，佐君之谓臣，应臣之谓使，非上中下三品也，三品者以明善恶之殊贯也，此乃论用药之妙者也，神农本草药有三品上，药为君中药为臣下药为佐使所以异善恶之名，服饵之道，不必皆然，以主病者为君，余为臣使以賛成方论也，故五运六气之补写五味各异者，大法正如此，诸为方者不必尽用之，但一佐二佐病则止矣，谓如以酸写之，岂有一方尽用本草，味酸者为写药，盖主病者，得一二味可也，余则皆然，或者以谓嵗运大角木王土衰迎取之，当使写肝经而益其脾胃，人人如此，何病之有？此非通论也，何哉？岂有人人藏府皆同者假如肝元素虚脾气素盛遇此，大角之运肝木稍实，脾气得平，方获安和，若便写肝补脾，此所谓实实虚虚损不足，益有余如此而死者，医杀之耳，故在工以详之，余气同法然药之治病，对其标本，可谓神圣也鍼之去疾对其愈穴，可谓工巧也，用之要妙，去其疾势，若皷之应桴，机之发矢其验也。如是而速失而害人，亦如是矣。是不容其误，盖害人増疾则尤甚也。何哉？盖天下事物之理益之，则迟而损之则速，若服一药，取其効则缓而微，若食一发病之物，俄顷而知，由是观之，成难毁易，理之常也。可不慎哉！上圣垂示妙防，念黎元，丁宁开谕，递相问难，唯恐人之不至，后世医士之流，智识防昧，为学褊浅，不悟其防，犹言隠法甚可咤也。其错简防，文去圣遥逺则有之，盖素问之书，先于五经论，天文地理，人事，五行要妙为隂阳之宗师作医术之渊薮，义造精微，文演敷畅，自上古至于今，得其防趣，唯王冰一人而已。
五行胜复论
素问之书载黄帝与岐伯，雷公：鬼臾区答问其间，论太虚之寥廓，纪五运回薄，并包该贯，微妙精密，天地之数，不可得而逃，鬼神之情，不可得而遁，世之学者，往往伏而读之，每患其不能通也，客有好其书者，指五运六气之疑诣澶渊，胡源而问曰：元丰之四年嵗在辛酉阳明司天为上商少隂在泉为下微，天气燥，地气热，运得少羽嵗水不及是谓涸流之纪，而河决大水，盖与涸流之名，纪异矣，请试为我言之，胡源喟然叹曰：深乎哉问也！此非不敏之所能及也，然昔尝侍坐于先生而得闻先生之绪余，先生之论五行也，成象而丽乎天，为五星成形，而镇乎地为五岳，其精而藏乎内，为五藏其神而运乎外，为五官以至徳为五常和，为五味，彰为五色，发为五声，其植物五谷，五果为异宜，其动物五畜五虫为异类，盖天数五，地数五，五位相得而各有合，变化之所以成也；鬼神之所以行也，是故天一地六合于北方，而为水而丙辛主之地二，天七合于南方，而为火而戊癸主之，天三地八合于东方而为木，而丁壬主之地四天九合于西方，而为金而乙庚主之，天五地十合于中央，而为土而甲巳主之，此五者，或以参天，或以两地，两地者，火也，金也生于隂而成于阳参天者，水也，木也，土也，生于竒而成于偶，错综其数，则五者虽不同，及其立嵗纪运则要之气常均平而不相害也。是以木之平气，贵乎和风，生发而无飘荡振拉火之平气贵乎炳明光显而无炎烁燔燎土之平，气贵乎埃云润泽而无霖霪，骤注金之平气，贵乎雾露清凉而无惨凄残贼，水之平气，贵乎严凝，整肃而无雨水霜雹然隂阳之相荡寒暑之相推，升降有序，休王有时，一消一长，不能无进退一损一益，不能无盛衰，是故运行先天而气或为有余，运行后天而气，或为不及有余，则制已所胜而侮已所不胜，不及则已所胜轻而侮之，已所不胜侮而乘之，夫惟有所不胜，故强者有时而兼弱，弱者有时而畏强，此物之自然而理之，必至者也，请试言之，少角之运嵗木不及侮而乘之者，金也，金不务徳故以燥胜风时，则有白露早降，收气早行，其变为肃杀，其烖为苍陨，名为少角，而实与大商之嵗同少征之运嵗火不及侮而乘之者，水也，水不务徳故以寒胜热；时则有寒雰凝惨地积坚冰，其变为溧冽，其烖为霜雹，名为少征，而实与大羽之嵗同少宫之运嵗土不及侮而乘之者，木也，木不务徳故以风胜湿，时则有大风飘草偃，沙飞其变为振发，其烖为散落，名为少宫，而实与大角之嵗同少商之运嵗金不及侮而乘之者，火也，火不务徳故以热胜燥时则有火延焦槁，炎赫沸腾，其变为销烁，其烖为燔炳，名为少商，而实与大徴之嵗同少羽之运嵗水不及侮而乘之者，土也，土不务徳故以湿胜寒时则有泉涌，河衍涸泽生鱼，其变为骤注，其烖为霖溃，名为少羽，而实与大宫之嵗同通乎此，则知嵗在涸流之纪，而河决大水，固可以类推之也，非徒如是而已，万物扰扰，凡呼吸俛仰滋蕃长肓乎天地之间者，或得其冲气而生，或触其乖气而夭，未有能逃乎五行者也，所谓冲气者，不相胜复而已，所谓乖气者，胜复更作而已，方其乖气之争，狼戾已形，忿怒已萌处乎此而求胜乎彼也，虽有强刚勇悍之气，又岂能常胜哉？固已有复之者，伺乎其后矣，是故木胜则金复以救土而名木不荣，火胜则水复以救金而冰雹，乃零土胜则木复以救水而倮虫不肓金胜则火复以救木而流水不氷，水胜则土复以救火而黅糓不登，夫暴虐无徳者烖反及之侮而乘之者侮反受邪？出乎尔者，反乎尔，未有胜而不复者也，胜之微者，复亦防胜之甚者，复亦甚，其犹空谷之响乎？尔疾徐疏数，小大髙下惟其声之所召，未尝不相似也，盖天地之间气有偏胜而无以救之，则万物之所存者几希矣，是故风热燥湿寒，五者各司一气生长化收藏五者，各司一时，以顺相承，然后能循环以相生，以逆相胜，然后能循环以相救，故曰五运之气犹权衡也髙者抑之下者，举之化者应之，胜者复之，化者应之气之平也五气之相得也胜者复之气之不平也，五气之相贼也，气平而相得者，所以道其常气不平而相贼者，所以观其变，古之明乎？此而善摄生者，何尝不消息盈虚，以道御神也，无失天信无逆气，宜抑其有余者而不翼于胜，助其不及者而不賛其复，是以喜怒悲忧恐有所一，而莫能乱，精神防，意有所养，而莫能伤春风秋雨，冬凉夏暑，虽天道之屡变，如凶荒札瘥，不能成其患，呜呼！安得圆机之士而与之共论五行哉。
素问入式运气论奥卷下
<子部,医家类,素问入式运气论奥>
钦定四库全书
黄帝内经素问遗篇
刺法论第七十二
黄帝问曰：升降不前，气交有变，即成暴鬱，余已知之，如何预救生灵，可得却乎？
却之言去也何以去之
歧伯稽首再拜对曰：昭乎哉问！臣闻夫子言既明，天元须穷法，刺可以折鬱扶运，补弱全真，防盛蠲余，令除斯苦。
夫子者，祖师僦贷季折谓折伏也，扶谓扶持也，蠲除也，斯此也，令除此苦也。
帝曰：愿卒闻之歧伯曰升之不前，即有甚凶也。木欲升而天柱窒抑之，木欲发鬱，亦须待时。
木发待间气也，至天作间，气之时作也，欲发，可刺之也。
当刺足厥隂之井
足厥隂之井即大敦穴在足大指端去爪甲上如韭叶三毛之中，乃足厥隂之所出也于平旦水下一刻，时以手按穴得动脉下鍼可及三分，留六呼，如得气急出之，先刺左，后刺右，又可春分日吐之，无此管也。
火欲升而天蓬窒抑之火欲发鬱亦须待时
火鬱待时，至天作左间气之时也其发也君火，春分相火，小满，即欲发之时也，故君火相火同法，即是二时而可预，刺之也。
君火相火同刺包络之荥
心包络之荥；在手掌中，劳宫穴也。水下二刻，以手按穴动脉应手刺可同身寸之三分留六呼得气而急出之，先左后右，又，法当春三泄汗也。
土欲升而天冲窒抑之土欲发鬱亦湏待时
土鬱待时，至天作左间气之时也，土发鬱日，维辰维也，多于二间，维发之也，可预刺之也。
当刺足太隂之俞
足太隂之俞太白穴在足内侧核骨下防者中足太隂之所注也水下三刻，刺可同身寸之二分留七呼气至，急出之，先左后右。
金欲升而天英窒抑之金欲发鬱亦须待时
金鬱待时，至天作左间气之日也，夏至之后，金欲发鬱之时，在火王后，作可预刺也。
当刺手太隂之经
手太隂之经者经渠穴也在两手寸口脉陥者，中手太隂之所行也动脉应手于水下四刻刺可同身寸之三分留三呼气至急出鍼先左后右。
水欲升而天芮窒抑之水欲发鬱亦须待时
水鬱待时，至天作左间气之时也，发于辰维之后，火得王之时，水可作也，可以预用针刺之也。
当刺足少隂之合
足少隂之合隂谷穴也在膝内辅骨之后大筋之下，小筋之上按之应手屈膝而得足少隂之所入也刺可同身寸之四分留三呼动气应手可刺，急出之，先刺左，后刺右。
帝曰升之不前可以预备愿闻其降可以先防
防防者也
歧伯曰旣明其升，必逹其降也，升降之道，皆可先治也，亦可以升。而先刺也。
木欲降而地皛窒抑之，降而不入，抑之鬱发散而可得位。
三日不降，八日降，欲降而鬱先散而然后作地间气者也。
降而鬱发，如天间之待时也，降而不下，鬱可速矣！降之不下，急速如天鬱也，便可刺之。
降可折其所胜也
折胜其标而虚其本也故折其胜也
当刺手太隂之所出刺手阳明之所入
手太隂之所出少商穴也在手大指之端内侧去爪甲如韭叶手太隂之井也刺可同身寸之一分留三呼而急出之，手阳明之所入，曲池穴也在肘外辅屈肘两骨之间，防中手阳明之合，刺可同身寸之一寸五分留七呼动气应手，至而急出之。
火欲降而地窒抑之，降而不入，抑之鬱发散而可矣，二日不降，七日降，欲下而鬱散之速，可刺之也。
当折其所胜可散其鬱
火鬱折水可以除之
当刺足少隂之所出刺足太阳之所入
足少隂之出涌泉穴也在足心防者中屈足卷指宛宛中足少隂之井刺可同身寸之三寸留三呼动气至，急出之，先左后右，足太阳之所入委中穴在腘中央约文中动脉应手足太阳之合也，刺可同身寸之五分留七呼气至而急出之，先左后右，二次同，其法刺也。
土欲降而地苍窒抑之，降而不下，抑之鬱发散而可入，五日不降，十日降，欲降而鬱散，而可速刺之。
当折其胜可散其鬱
土鬱折水可除其苦
当刺足厥隂之所出刺足少阳之所入
足厥隂之所出太敦穴也在足大指端去爪甲上如韭叶及三毛之中足厥隂井也刺可同身寸之三分留十呼动气，急出之，足少阳之所入，阳陵泉穴在膝下同身寸之一寸防骨外亷防者中是足少阳之合，刺可同身寸之六分留十呼动气至，急出之。
金欲降而地彤窒抑之，降而不下散抑之，鬱发散而可入。
四日不降九日降欲下而鬱散可速刺也
当折其胜可散其鬱
金鬱折火可以除之
当刺心包胳所出刺手少阳所入也
心包胳所出，中冲穴也在中指之端去爪甲如韭叶，是手心主之井，刺可同身寸之一分留二，呼动气至，急出之，手少阳之所入天井穴也在肘外大骨之后，肘后同身寸之一寸两筋间防者中屈肘得之手少阳合刺可同身寸之一寸留十呼动气应手，至而急出之。
水欲降而地阜窒抑之，降而不下，抑之鬱发散而可入，一日不降，六日，降欲下而鬱散，先可刺之也。
当折其土可散其鬱
折其所胜可以散之也
当刺足太隂之所出刺足阳明之所入
足太隂之所出隠白穴也在足大趾之端，侧去爪甲如韭叶足太隂之井刺可同身寸之一分留三呼得气，至乃出之足阳明之所入三里，宂在膝下三寸防骨外廉两筋间足阳明之所合，刺可同身寸之五分留十呼得气至而急出之。
帝曰：五运之至，有前后与升降徃来有所承抑之，可得闻乎？刺法歧伯曰当取其化源也，是故大过取之，不及资之，大过取之次，抑其鬱取其运之化源，令折鬱气不及扶资以扶运气以避虚邪也。
不及者当资其化源以补其所亏令不胜
资取之法令出宻语
资取化源法方明于珠密语第一卷中
黄帝问曰升降之刺，以知要愿闻司天未得迁正，使司化之失其常政，即万化之【，阙】其皆妄，然【阙】民为病，可得先除欲济羣生，愿闻其说。
明其迁正故可预防
歧伯稽首再拜曰：悉乎哉问！言其至理，圣念慈悯，欲济羣生，臣乃尽陈斯道，可申洞微。
申显也洞深也微妙也言可尽顕深妙
太阳复布即厥隂不迁正
即天运不和顺四序失令而作疫也
不迁正气塞于上当写足厥隂之所流
气舒而复塞之，故冩之当冩足厥隂之所流行间穴也在足大趾之间动脉应手防者中足厥隂之荣刺可同身寸之六分留七呼动气至而急出之。
厥隂复布少隂不迁正
天失时令即气令不正也
不迁正即气塞于上
热欲化而风乃布外也
当刺心包胳脉之所流
心包胳脉之所流，劳宫穴也在掌中央，刺可同身寸之三分留六呼动气至而急出也。
少隂复布太隂不迁正
子午天数有余丑未不得中正也
不迁正即气留于上
雨欲化而热布于天
当刺足太隂之所流
足太隂之所流大都穴也在足大趾本节后防者中足太隂脉之荣也刺可同身寸之三分留七呼动气至而出之。
太隂复布少阳不迁正
丑未天数有余寅申未得中正
不迁正则气塞未通
热欲化而雨复布天
当刺手少阳之所流
手少阳之所流液门穴也在手小指次指间，陥者中手少阳之荥也，刺可同身寸之二分留三呼动气至而急出也。
少阳复布则阳明不迁正
寅申天数有余邜酉未得司天
不迁正则气未通上
燥欲治天热化复治
当刺手太隂之所流
手太隂之所流鱼际穴也在手大指本节后内侧散脉，文中手太隂之荥也刺可同身寸之二分留三呼动气至而急出之。
阳明复布太阳不迁正
夘酉天数未终辰戌未得司正
不迁正则复塞其气
寒欲行天而燥复化
当刺足少隂之所流
足少隂之所流然谷穴也在足内踝前起大骨下防中足少隂之荥也刺可同身寸之三分留三呼动气至而出之。
帝曰：迁正不前，以通其要，愿闻不退，欲折其余，无令过失，可得明乎歧伯曰气过有余，复作布正，是名不过位也。
即名布正再治天而不能退位
使地气不得后化，新司天未可迁正，故复布化令如故也。
新嵗司天未得中司，去歳司天仍旧治天，是故气过天令失常，故与民作灾之病也。
己亥之歳天数有余故厥隂不退位也
至子午之年犹尚治天
风行于上木化布天
雨湿之化不令风化至酷作灾
当刺足厥隂之所入
足厥隂之所入曲泉穴也在膝内辅骨下大筋上小筋下，后防者中屈膝而得之足厥隂之合也刺可同身寸之六分留七呼动气至，急出其针也。
子午之歳天数有余故少隂不退位也
至丑未之年犹尚治天
热行于上火余化布天
燥清之亏雨化不令热化复行天令也
当刺手厥隂之所入
心包之所入，曲泽穴也在肘内廉下陥者，中屈肘而取之手厥隂之合也刺可同身寸之三分留七呼动气至而急出之。
丑未之歳天数有余故太隂不退位也
至寅申之年犹尚治天也
湿行于上雨化布天
寒化亏热化不令湿化复布行天令
当刺足太隂之所入
足太隂之所入太隂陵泉穴也在内侧辅骨下陥者，中足太隂之合刺可同身寸之五分留七呼动气至而急出之也。
寅申之歳天数有余故少阳不退位也
至夘酉之年犹尚治天
热行于上火化布天
燥清令亏热化复治布行天令
当刺手少阳之所入
手少阳之所入天井穴也在肘外大骨后，肘后上一寸两筋间防中屈肘得之手少阳之合也，刺可同身寸之三分动气至而急出之也。
夘酉之歳天数有余故阳明不退位也
至辰戌年犹尚治天也【阙】行于上燥化布天
风化亏而寒化不令清化复治布行天令
当刺手太隂之所入
手太隂之所入尺泽穴也在肘约文中动脉应手手太隂之所合也刺可同身寸之三寸留三呼动气至而急出之。
辰戌之歳天数有余故太阳不退位也
至己亥之年犹尚治天也
寒行于上凛水化布天
热化令亏风化不令寒化复治布行天令
当刺足少隂之所入
足少隂之所入隂谷穴也在膝下内辅骨之后大筋之下，外筋之上，按之应手屈膝而得之足少隂之合刺可同身寸之四分动气至而急出之。
故天地气逆化成民病以法刺之预可平疴
人气通乎天地也气交有变，前后余退，可使天元刺其余源，始终可平也。
黄帝问曰：刚柔二干失守其位，使天运之气皆虚乎与民为病，可得平乎？
天运如虚可以法刺可除之也
歧伯曰深乎哉问！明其奥防天地迭移三年化疫，是谓根之可见，必有逃门。
是谓根防天地之灾必有避危逃生之门戸
假令甲子刚柔失守
柔得其位，上失其刚，虽得交司，数可未至，甲子，上未终，司己夘下虽迁正，是谓柔干，孤虚其下也，刚未正之已不得其甲，即土运反虚而木廼胜
刚未正柔孤而有亏
甲不正于己也，土运不令，正失少隂不化是故天与皆虚，而使邪化疫者也。
时序不令即音律非从
司天犹布而中，运有胜至矣，甲未临而己巳至律无音，而吕有声，即黄钟大宫，不应夹钟，少宫即应以表己夘下位孤主，土运者也。
如此三年变大疫也
甚则速首尾三年至
详其微甚察其浅深
大虚而布政日乆即深也深即甚矣，运未正即胜至乆即深甚也，甚即深，首尾三年至者也。
欲至而可刺刺之
则以明其刺法者，即是布正而未迁正者，可刺其即今之病也只言知者，是以三年中有大疫，至刺补其夭之之吉也，即其细详微甚，知其所至之斯，可先齐之者也。
当先补肾俞
土疫至而肾虚者，先补之肾俞在骨第十四椎下两傍各同身寸之一寸五分未刺时，先口防针暖而用之，用圆利针，临刺时呪曰：五帝上真六甲灵气符至隂百邪闭理，念三遍，自口中取针，先刺二分留六呼次入针，至三分动气至而徐徐出针，以手扪之，令受针人咽气三次，又可定神魂者也。
次三日可刺足大隂之所注
足太隂之所注大白穴也在内踝核骨下防者中足太隂脉之所注也，先以口防针，令温欲下针时，呪曰：帝扶天形，防命成灵诵之，三遍廼刺三分留七呼动气至而急出其针也。
又有下位，己卯，不至而甲子孤立者，次三年作土疠，其法补泻，一如甲子同法也。
即甲子甲戌甲申甲午甲辰甲寅并及己丑己亥己酉己未己巳己夘凡甲巳上下失守，皆此一法而已。
其刺以毕，又不须夜行及逺行令七日洁清净，斋戒所有，自来肾有乆病者可以寅时面向南，净神不乱，思闭气不息七遍，以引颈咽气，顺之如咽，甚硬物，如此七遍，后饵舌下，津令无数。
仙家咽气，可以深根固蔕，以子受母气也，咽下气，令腹中鸣至脐下，子气见，母元气故曰反本还，元也乆饵之令深根以养固蔕也，故咽气津者，此名天池之水可乆饵之资精气血，荡涤五藏先溉元海，一名离宫之水，一名玉池，一名神水，不可唾之，但可饵之以补精血，可益元海也。
假令丙寅刚柔失守
柔得其位，上失其刚也，虽得其交歳，而丙未迁正治天下，辛巳，独治其泉，上位，丙失其刚干，故中水运不得运大过也，反受土胜之。
上刚干失守下柔不可独主之
柔干在上犹言不及何况柔失刚者也
中水运非大过不可执法而定之
不以诸丙年作，其水大过也，当推之天数，而知有亏也。
布天有余而失守上正
天虽主治之，此即布正之化，正司主嵗未得正位也。
天地不合即律吕音异
柔干至而吕有音应，刚干未迁，而律管无声，即少羽鸣响而大，羽不调也。
如此即天运失序
虽有化而非常化也
后三年变疫
变有微甚故有迟速当推其天数之浅深也
详其微甚差有大小
大差七分小差五分，每一分一十五日大差，速至小差，徐徐而至之也。
徐至即后三年至甚即首三年
推数差速即知运迟
当先补心俞
心俞在背第五椎下两傍各一寸半用圆利针于日中，令温暖，次以手按穴得其气动廼呪曰太始，上清丹元守，灵诵之三遍，先想火光于穴下，然后刺可同身寸之一寸半留七呼得气至次，进针三分，以手弹之，令气至而下针，得动气至而徐徐出针次，以手扪其穴，令受针人闭气三息，而咽气也。
次五日可刺肾之所入
肾之所入隂谷穴也在膝内辅骨之后大筋之下，小筋之上按之应手屈膝而得之，用圆利针，令口中温暖，先以手按穴廼呪曰大微帝君五气及真六辛，都司符扶黒云诵之一遍刺可入同身寸之四分得动气至而急出之。
又有下位地甲子，辛巳，柔不附刚，亦名失守，即地运皆虚，后三年变水疠，即刺法皆如此矣。
即丙寅丙子丙戌丙申丙午丙辰，辛丑，辛亥辛酉辛未辛巳辛邜如此，上下失守，皆推大小差而刺之。
其刺如毕，慎其大喜，欲情于中，如不忌，即其气复散也，令静七日。
七日后神气实而水疫不伤
心欲实令少思
思即伤神，居当澄心而神守中即道自降，而其气复上人乱，想劳神即隂中鬼王劳神即神，役苦志心乱，故夭人命，实即神和，志安心静，即中也。
假令庚辰刚柔失守
乙得其位，上失其庚，即谓柔失其刚也，虽得其嵗即庚未得中位也，乙得下位不治其地上位，庚失其刚干，故中金运不得大过，反受火胜之也。
上位失守下位无合
乙未在下主地孤立也上无刚干正之天运虚
乙庚金运故非相招
上下相招隂阳相合也司天与运各得其化
布天未退中运胜来
不以阳年元胜复支干不合有
上下相错谓之失守
庚不与乙相对合也
姑洗林钟商音不应也
失守即同声不相应也，姑洗上管，庚辰，太商不相应，林钟下管，乙未，少商独应矣。
如此即天运化易
故四序非常也
三年变大疫
金疫又名杀疫
详其天数差有微甚
大差七分，即气过一百五日即甚矣，小差五分，即气过七十五日即微也。
微即微三年至
微即徐也
甚即甚三年至
甚即速也
当先补肝俞
肝俞在背第九椎下两傍各一寸半用圆利针，以口温暖，先以手按穴得动气，欲下针而呪曰：气从始清，帝符六丁，左施苍城，右入黄庭，诵之三过，先想青气于穴下，然后刺之，三分得气而进，针针入五分动气至而徐徐出针，以手扪其穴，令受针人咽气。
次三日可刺肺之所行
肺之所行，经渠穴也在手寸口防中手太隂经也用圆利针于口内，温令暖，先以左手按穴而呪曰：太始上真五符帝君，元和气合司入其神，诵之三遍，刺可同身寸之三分留二呼动气至而出其针也。
刺毕，可静神七日，慎勿大怒，怒必真气却散之，又或在下地甲子乙未失守者，即乙柔干，即上庚独治之，亦名失守者，即【阙】， 孤主之，三年变疠，名曰金疠。
亦名杀疠
其至待时也，详其地数之所差，亦推其微甚，可知迟速尔。
速至共三年迟，即后三年，其至如金疫，刺法同前也。
诸位乙庚失守刺法同
即天运各异，金杀丁之灾，化民病也，同刺而却之也。
肝欲平即勿怒
怒即隂生肝为阳神也隂生即阳夭夜卧，念安其志，勿诵恶语，即阳神魂，守中。
假令壬午刚柔失守
下得其位，上失其主，即司天布正木运反虚也，虽交嵗而天未迁正，中运胜即地见，丁酉，独主其运，故行燥胜天未势化，是名二虚者，已。
上壬未迁正下丁独然即虽阳年亏及不同
灾亦然，三日肝自病风化，不令运失其壬，未得其位，天如布，退可得迁正，不假复而正角。
上下失守相招其有期
推之天别又及几分天如复位故得相招者也
差之微甚各有其数也
差七分，计一百五日即大差之期也。差五分即七十五日，其下者又微也。
律吕二角失而不和同音有日
上律防賔下吕南吕，上大角，不应下少角应故二角失而不和也，后壬午，迁正之日，即上下角同声相应。
微甚如见三年大疫
微即至乙酉甚即至甲申甚速微徐也
当刺脾之俞
脾之俞在背第十一椎下两傍各一寸半动脉应手用圆利针，令口中，温暖而刺之，即呪曰五精，智精六甲，灵帝符元首，大始受真，诵之三遍，先想黄气于穴下，然后刺之，二分得气至而次进之，又得动气，次进之，二进各一分留五呼，即徐徐出针，以手扪之，令其人不息三遍，而咽津也。
次三日可刺肝之所出也
肝之所出，大敦穴也在足大趾端去爪甲如韭叶及三毛之中足厥隂之井也用圆利针，令口中，温暖而刺之，即呪曰真精至，大道冥然，五神各位气守，三田诵之，然后可刺入同身寸之三分留十呼动气至而出其针。
刺毕，静神七日，勿大醉歌乐，其气复散，又勿饱食，勿食生物。
歌乐者，即脾神动而气散也，醉即性乱，饱即食胀，故慎忌之，食生物，即伤脾气也。
欲令脾实气无滞，饱无乆坐食无大酸，无食一切生物，宜甘宜淡。
淡入胃也，宜益府淡者，土之薄味也，而又次于甘者，无闲坐无乆卧故养脾也。
又或地下，甲子，丁酉，失守其位，未得中司，即气不当位下不与壬奉合者，亦名失守，非名合徳故柔不附刚，天地二甲子，上下不相招故隂阳有错即中，运失其嵗合之常政也。
即地运不合三年变疠
故名木疠又名风疠其至有即亦推其防甚
其刺法一如木疫之法
即诸丁壬上下失守皆同一法刺之
假令戊申刚柔失守
戊与癸合也，天地二甲子，即戊申合，癸亥也，下位癸亥至地，其主地正司也，上下位戊申过，丁未，天数未退，而复布天，故失守，戊癸不合也。
戊癸虽火运阳年不太过也
戊未正司癸下独治故非大过反受水胜之也
上失其刚柔下独主其气不正故有邪干
水运失守于上，中，下运有亏也，故天虚而地犹主之中见火运水来犯之，故曰邪干。
迭移其位差有浅深
天数过差亦有多少却得奉合合要在日数也
欲至将合音律先同
中火运徴也上下二律吕上穷太少二徴合音同
如此天运失时三年之中火疫至矣
速至庚戌也徐徐至辛亥所作也
当刺肺之俞
肺俞在背第三椎下两傍各一寸半动脉应手用圆利针，令口中温暖，先以手按穴廼刺之呪曰真邪？用抟气灌元神，帝符反本位，合其亲诵之，三遍刺之，二分气欲至，想白气于穴下，次进一分，得气至而徐徐出其针，以手扪之于其穴也然可立愈也。
刺毕，静神七日，勿大悲伤也，悲伤即肺，动而真气复散也。
凡喜怒悲乐，恐皆不可过矣，此五者皆可动天，乱真神也，故圣人忘縁防动念可存神也，故神能主形神在形全，可以身安道，常长存也。
人欲实肺者要在息气也
无大喘息，慎勿多言，语及呼吸，多气喘，及言语多及饮冷，形寒食减，多大忌，悲伤喜怒，冷伤其肺，神也。
又或地下甲子癸亥失守者，即柔失守位也，即上失其刚也，即亦名戊癸不相合徳者也即运与地虚，后三年变疠，即名火疠。
与火疫同也，即法刺一体，即诸戊诸癸，上下同一体。
是故立地五年，以明失守，以湿法刺，于是疫之与疠，即是上下刚柔之名也，穷归一体也，即刺疫法，只有五法，即总其诸位失守，故只归五行而统之也。
此皆五疫疠归，天地不相和之气，化为疫疠，大伤人之命也，故逹天元可通法刺复，济生民也。
黄帝曰：余闻五疫之至，皆相染易，无问大小，病状相似，难施救疗，如何可得？不相移易者。
其病相染着如何得不相染也
歧伯曰不相染者，正气存内，邪不可干，避其毒气，天牝从来，复得其往。
邪毒之气在于泄汗，反下取之，其气入于中毒，气至脑中流入，诸经之中，令人染病矣，如人得此气入鼻，至脑中欲避之，令勿投鼻中，令之，即出尔如此，即不相染也。
气出于脑即不邪干
从鼻而入脑欲干复出即无相染也
气出于脑即室先想心如日
即正气存中而神守其本即邪疫之气不犯之
欲将入于疫室，先想青气自肝而出，左行于东，化作林木。
如春栢之苍翠
次想白气自肺而出右行于西化作戈甲
如劔防之明白利刄
次想赤气自心而出南行于上化作熖明
如赫赫之炎燥
次想黒气自肾而出北行于下化作水
如波浪之黒色
次想黄气自脾而出存于中央化作土
如大地之黄色
五气防身已毕，次想头上如北斗之煌煌，然后可入于疫室。
即正气存中而邪疫不干
又一法于春分之日日未出而吐之
用逺志去心以水煎之饮二盏吐之不疫者也
又一法于雨水日后三浴以药泄汗
注汗出臭者无疫也
又一法，小金丹方，辰砂二两，水磨雄黄一两，叶子雌黄一两，紫金半两。
粉作末令细之
同入合中，外固了地一尺，筑地实不用，炉不须药，制用火二十斤，煆之也，七日终。
常令火及二十斤
候冷七日取次日出合子埋药地中七日
亦须吉地者佳也
取出顺日研之三日，炼白沙蜜为丸如梧桐子大。每日望东吸，日华气一口，氷水下一丸，和气咽之，服十粒，无疫干也，黄帝问曰人虚即神游失守位，使鬼神外干，是致夭亡，何以全真？愿闻刺法歧伯稽首再拜曰：昭乎哉问！谓神移失守，虽在其体，然不致死，或有邪干，故令夭夀。
邪未干而不病邪欲干而有卒亡也
只如厥隂失守天以虚，人气肝虚，感天重虚，即魂游于上。
肝虚天虚，又遇出汗于肝而三虚散，神游上位，左无英君，下即神光不聚，而白尸鬼，至令人卒亡者也。
邪干【阙】大气身【阙】犹可刺之
目中神彩，有四肢虽冷，心腹尚温，如口中无涎，舌不邜缩者，非感厥也，即名尸厥，故可救之，复苏。
刺其足少阳之所过
足少阳之所过丘墟，穴也在足外踝下如前防者中去临泣同身寸之五寸足少阳之原也；用毫针于人，近体暖针至，温以左手按穴呪曰：太上元君常居其左，制之三魂，诵之三遍，次呼三魂名爽，灵胎光幽精，诵之三遍，次想青龙于穴下，刺之可以同身寸之三分留三呼可徐徐出针，亲令人按气于口中，腹中鸣者可治之。
次刺肝之俞
在背第九椎下两傍各一寸半用毫针，着身温之，左手按穴，呪曰：太微帝君元英制，魂真元及本，令入青云，又呼三魂名，如前三遍刺入同身寸之三分留三呼次进二分留三呼复取，针至三分，留一呼，徐徐出，即气反而复活。
人病心虚又遇君相二火司天失守感而三虚
又或汗出于心即致神魂逆于上入泥丸
遇火不及黒尸鬼犯之令人亡
不出一时可救之，四肢冷气，虽闭絶不变色舌【阙，】如不卵者，可救目中，神彩不变者，可刺之也。
可刺手少阳之所过
手少阳之所过阳池穴也在手表腕，【阙】防者中手少阳之原也；用毫针，人身温暖，以手按穴呪曰：太一帝君泥丸，緫神丹无黒气来复其真，诵之三遍，想赤鳯于穴下刺入二分留七呼次进一分，留三呼，复退留一呼，徐徐手扪其穴，即令复活也。
复刺心俞
在背第五椎下两傍各一寸半用毫针，着身温暖，以手按穴呪曰丹房，守灵五帝，上青阳和，布体来复黄庭，诵之三遍，刺可同身寸之七分留一分，次进一分，留一呼，退至二分，留一呼，徐徐而出针，以手扪其穴也。
人脾病又遇太隂司天失守感而三虚
重虚而汗出于脾，因而三虚，智意二神游于上位，故曰失守。
又遇土不及青尸鬼邪犯之于人令人亡
不出一时可救之也，四肢冷而身温，唇温者，可活之矣，口中无涎，即名尸厥。
可刺足阳明之所过
足阳明之所过冲阳穴也在足附上骨间动脉去防谷三寸，足阳明之原也；用毫针，着人身温暖，以手按穴，呪曰：常在魂庭，始清太宁元和布气，六甲反真诵之，三遍，先想黄庭于穴下刺入三分留三呼次进二分，留一呼，徐徐退而以手扪之者也。
复刺脾之俞
在背第十一椎下两傍各一寸半用毫针，以手按之，呪曰：太始定位，总统坤元，黄庭真气来复游全诵之，三遍刺之，三分留二呼，进至二分，动气至徐，徐出针。
人肺病遇阳明司天失守感而三虚
人虚天虚，又汗出于肺，因而三虚，即魂游于上，故曰失守之也。
又过金不及有赤尸鬼干人令人亡
不出一时可救之，虽无气手足冷者，心腹温鼻，微温目中，神彩不转，口中无涎舌，不缩者，皆可刺活也。
可刺手阳明之所过
手阳明之所过合谷穴也在手大指次指间手阳明之原也；用毫针，着人体温暖，先以手按穴呪曰：青气真全，帝符，日元七魄归右，今复本田，诵之三遍，想白气于穴下刺入三分留三呼次进，针至五分留三呼复退一分，留一呼，徐徐出针，以手扪其穴，复活也。
复刺肺俞
肺俞在背第三椎下两傍各一寸半用毫针，着体温暖，先以手按穴呪曰左元真人，六合气賔天符，帝力来，入其司诵之，三遍针入一寸半，留三呼，次进二分，留一呼，徐徐出针，以手扪其穴也。
人肾病又遇太阳司天失守感而三虚
人虚天虚，又感出汗，于肾感而三虚，即肾神退游于黄庭，虽不离体，神光不聚，故失守也。
又遇水运不及之年，有黄尸鬼干犯人正气，吸人神魂，致亡。
气絶四肢厥冷，心腹微温，眼色不易，唇口及舌不变，口中无涎，即可救也。
可刺足太阳之所过
足太阳之所过京骨穴也在足外侧大骨下赤白肉际防者中是足太阳之原也；用毫针，着人身温暖，以手按穴呪曰元阳，育婴五老，反真泥丸，华补精，长存想黒气于穴下刺，入一分半，留三呼廼进至三分，留一呼，徐徐出针，以手扪其穴也。
刺足少阳之俞
在背第十椎下两傍各一寸半用毫针，先以手按穴呪曰：天日晶，太和昆灵真元，内守持入始，清诵之三遍，刺之三分留三呼次又进五分留三呼徐徐出针，以手扪之。
黄帝问曰：十二藏之相，使神失位，使神彩之不圆，恐邪干犯治之可刺，愿闻其要。
五神失守以明刺法又言十二神之妙用也
岐伯稽首再拜曰：悉乎哉问！至理道真宗，此非圣帝焉究斯源，是谓气神合道，契符上天。
人气动合司天神气相合由乎盛衰也
心者君主之官神明出焉
任治于物故为君主之官，故心从形有神，托心斯存，是故心者神之舎也即真心失守，虚而神不守位，即妄游诸室，五神不安而乃令虚也。
可刺手少隂之源
手少隂之源者即是兊骨穴也。此是真心之源，在掌后兊骨之端防者中一名中都，用长针，口中温暖，刺入三分留三呼进一分，留一呼，徐徐出针，以手扪其穴，复苏也。
肺者相之官治节出焉
位髙为君故官为相传，主行荣卫，故治节由之喘息而自然有多语，失节饮冷，形寒悲怆，是以肺神不守位，即虚也。
可刺手太隂之源
肺之源出于大渊在掌后大筋一寸五分间防者中手太隂之所过用长针，以口中温针，以手按穴刺入同身寸之三分留三呼动气至而徐徐出针，以手扪穴。
肝者将军之官谋虑出焉
勇而能断，故曰，将军潜发未萌，故曰，谋虑出焉，怒而气上过，气交不前，因而神失守，神光不聚，可用前法刺之，全神守者也。
可刺足厥隂之源
足厥隂之源太冲穴也在足大趾本节后二寸防者中乃肝脉所过为源，用长针，便于口中，先温针以手按穴刺可入三分留三呼进二分留二呼，徐徐出针，以手扪之也。
胆者中正之官决断出焉
刚正果决故官为中正，直而不疑，故决断出焉，交动而卒怒，怒而不息，气上而不守位，使人中正不利，欲成膈噎，神光不聚，未有邪干，先可以刺治之者也。
可刺足少阳之源
足少阳之源，丘墟穴也在足外踝下如前防者中去临泣穴五寸，足少阳之所过也，用长针于口内，温针先以左手按穴刺可同身寸之三分留三呼进至五分，留二呼，徐徐出针，以手扪之也。
膻中者臣使之官喜乐出焉
膻中者在胷两乳间为气，海手厥隂包络之所居，此作相火位故言臣使主，其喜乐中及惊喜怒思恐，即神失守位，使人如失志恍恍然神光不聚，邪来干之，可用刺法治之，正神和也。
可刺心包胳所流
劳宫穴也在手掌中央动脉手心主之所流也，用长针于口中，温先以左手按穴刺可同身寸之三分留二呼，徐徐出针，以手扪其穴也。
脾为谏议之官知周出焉
心有所忆谓之意，意中出焉，谓之智？智周万事，皆从意智也，故知周出焉，意有所着，欲念生他，想劳意不已，智有所存，神游失守，则神元不聚，可预治之者也。
可刺脾之源
脾之源在足内侧核骨下防者中是足太隂之所过为源，用长针于口内，温针先以左手按穴刺可入三分留五呼进至三分，留五呼即可，徐徐而退，针以手扪之。
胃为仓廪之官五味出焉
包容五谷，是谓仓廪之官，劳养四傍故云五味出焉，饮食饱甚，汗出食饱房室，即气留滞，注神游失守邪？干未至，可以预治全真。
可刺胃之源
胃之阳冲阳穴也在足跗上如同身寸之五分骨间动脉上去防谷穴五寸，是足阳明之所过用，长针于口中，温针先以左手按穴刺可入三分留三呼进至二分，徐徐出针，以手扪其穴。
大肠者传道之官变化出焉
传道为传，不洁之道变化谓变化物之形，故云传道之官，变化出焉，男子有反之过，故失守位邪？非干之以刺法治之，即令反却苏也。
可刺大肠之源
大肠之源，合谷穴也在手大指次指曲骨间手阳明之所过也，用长针口中，温针刺入三分留三呼进至二分，留一呼，徐徐出之也。
小肠者受盛之官化物出焉
承胃司受盛糟粕受元复化传入大肠，故云受盛之官化物出焉受而有异，非合不合，神失守，可刺全真者。
可刺小肠之源
小肠之源，腕骨穴也在手外侧腕前起骨下防者中手太阳之所过也，用长针于口中，温针先以左手按穴刺可入三分留三呼进二分留一呼，徐徐出针次，以手扪其穴也。
肾者作强之官伎巧出焉
强于作用，故曰作强造化形容，故曰伎巧在女则当伎巧在男正曰：作强人，强作过失，动合于三，元八正之日，故神失守位也，故预刺而可全真者也。
刺其肾之源
肾之源出于大谿，在足内踝下跟骨之前防者中足少隂之所过为源，用长针于口中，温针先以左手按穴刺入三分留一呼进一分，留一呼，徐徐出针，以手扪其穴也。
三焦者决渎之官水道出焉
引道隂阳开通闭塞故官司决渎水道出焉，决渎者，如四渎入大海，不离其水，百川入海，只江河淮济入海，不变其道，故曰：四渎也，三焦决渎，即精与水道不相合也，故曰：三焦者，上中下，上焦者，主内而不出，或非内而即内，故不守中焦者，主腐熟水谷，或情动于中人，或非动而动，是谓孤动者，神失守位，下焦者，主出而不内，或当出而不出者，故曰神失守位也。
刺三焦之源
三焦之源，阳池穴也在手表腕上防者中手少阳脉之所过也，用长针于口中，温针先以左手按穴刺可入三分留三呼进一分，留一呼，徐徐出针，以手扪穴也。
膀胱者州都之官精液藏焉气化则能出矣
位当孤府故曰都官，居下内空，故藏精液，若得气海之气施化则溲便注泄气，海之不足，则閟隠不通故曰气化则能出矣，人若滞便而合气，注膀胱故精泄气动，水道不宣通，故神失守位，即可以刺法全真者，方知此法大妙也。
刺膀胱之源
膀胱之源，京骨穴也在足外侧大骨下赤白肉际防者中足太阳之所过，用长针于口中，温针先以左手按穴刺可入三分留三呼进二分留三呼徐徐而出针，以手扪其穴也。
凡此十二官者不得相失也
失则灾害至故不得相失，失之则神光不聚，故有邪干犯之，即害天命，宜先刺以全真也。
是故刺法有全神养真之防亦法，有修真之道，非治疾也，故要修养和神也。
神为主养之宗故作先也
道贵常存补神固根精气不散神守不分
内三寳即神气精一失其位，三者皆伤，三者同守，故曰元和也。
然即神守而虽不去亦全真
神如去即死矣，然虽在其体，身中而未去者，亦非守位而全真也。
人神不守非逹至真
神不守即光明不足，故要守真而聚，神光而可以修真，真勿令泄人为知道。
至真之要在乎天
人在母腹，先通天之息，是谓牝，名曰谷神之门，一名神顗，一名上部之地，户一名人中之岳，一名胎息之门，一名通天之要，人能忘嗜欲，定喜怒，又所动随天，牝之息絶其想念如在母腹中之时，命曰返，天息而归命廻入，寂防反，太初还，元胎息之道者也。
神守天息复入本元命曰归宗
人有诸疾，守位之神，可入中之息而归命之真，全神之道可乆觊也。
本病论篇第七十三
黄帝问曰天元九窒，余已知之，愿闻气交，何名失守，六气升降，上下交位，以五藏配天地之常。
歧伯曰谓其上下升降，迁正退位，各有经论，上下各有不前，故名失守也。
天元玉册云六气常有三气在天，三气在地也，即一气升天，作左间气，一气入地，作右间气，一气迁正，作司天一气，迁正作在泉，一气退位，作天左间气，一气退位作地，右间气气交有合，常得位所在，至当时即天地交廼变而方泰也，天地不交廼作病也。
是故气交失易位，气交廼变变易非常，即四时失序，万化不安，变民病也。
于是六气有升不得其升者，欲降而不得其降者，有当迁正，而不得迁正者，自当其位而不得位，故有如此之分，则天地失其常政，故万民不安也。
帝曰升降不前愿闻其故气交有变何以明知
再问穷源用也
歧伯曰昭乎问哉！明乎道矣，气交有变，是谓天地机木，欲升上见天柱窒二火，欲升上见天蓬窒，土欲升上见天冲，窒金欲升上见天英窒水，欲升上见天芮窒，是故天窒所胜而不前者。
但欲降而不得降者地窒刑之
木欲降而地皛窒刑之火，欲降而地窒刑之土，欲降而地苍窒刑之，金欲降而地彤窒刑之水，欲降而地阜窒刑之地，九窒法天之象，本胜之气，故不降也。
又有五运太过而先天而至者即交不前
运逢阳年于有司之至也至后交胜而不过
但欲升而不得其升中运抑之
木欲升而中，见金运胜之二火欲升而中，见水运胜之土，欲升而中，见木运胜之金，欲升而中，见火运胜之水，欲升而中，见土运胜之者，皆遇运太过，早至其中，而先于气交而抑之，不前者也。
但欲降而不得其降中运抑之
然五运逢太过，而先至其中，故降而不下，中运刑之，抑之不前也。
于是有升之不前，降之不下者，有降之不下，升而至天者，有升降俱不前，作如此之分别，即气交之变，变之有异，常各各不同，灾有微甚者也。
是故上下天地之升降，交气有天窒，地窒之胜，尅中运，抑伏浅深，是故民病微甚异尔也。
帝曰：愿闻气交遇防胜抑之由，变成民病，轻重何如？欲明其变，病本源之证也。
歧伯曰胜相防抑伏使然
六气升降，乃经论之道也气交之常也遇防之不常，而相投之，胜伏抑之，成鬱者也。
是故辰戌之歳木气升之主逢天柱胜而不前
辰戌之嵗太阳迁正，作司天也，即厥隂作地而作右间，至此嵗而升天作左间也，又遇司天深计筭，位至天柱窒也，木欲升天柱，金司天土，胜之不前也。
又遇庚戌金运先天中运胜之忽然不前
庚年，金运先天至，次后十三日始交，司天欲升，而金运抑之也。
木运升天金廼抑之
或上见天柱窒或中见金运也
升而不前，即清生风，少肃杀于春露霜复降，草木乃萎，民病温疫早发，咽嗌廼干四肢满，肢节皆痛乆而化鬱至天，得左间日廼发作也。
即大风摧拉折陨鸣紊，民病卒中徧痹，手足不仁，青埃见时风疫，乃作民反张，肢体直强治之，逹三俞也。
是故己亥之嵗君火升天主窒天蓬胜之不前
君火以在地三年，至己亥之嵗少隂升天作左间也，此可定之也，天蓬水，司水，天元册用除筭，至坎宫，除其数者，即天蓬窒作主司，故水窒胜也。
又厥隂木迁正则少隂未得升天，水运以至其中者，君火欲升，而中水运抑之。
即天蓬水司胜即或水运抑之
升之不前，即清寒复作，冷生旦暮，民病伏阳而内生烦热，心神惊悸，寒热间作日乆成鬱。
二七日不降以为日乆也
即暴热廼至赤风肿翳化疫温疠暖作
至天作左，间日廼作也民病伏热内烦，痹而生厥，甚则血溢也。
赤气瘴而化火疫，皆烦而躁渴，渴甚，治之以泄之，可止，是故子午之嵗太隂升天主窒天冲，胜之不前。
太隂在地二年毕，一年廼升天作少隂之左间也此即定矣，其天冲窒，至有法，即不可前定之也，如防天冲窒即土，不可便升之也，故曰：升之不前也。
又或遇壬子木运先天而至者中木遇抑之也
木升于太寒之日也木早至十三日上故升或遇【阙，】此二木，抑之者土，迁抑甚而病深之也。
升天不前，即风埃四起，时举埃昏，雨湿不化，民病风厥涎潮，徧痹不随，胀满乆而伏郁。
即十日不升者至以为日乆也
即黄埃化疫也
间气上鬰之大疫也
民病夭亡，脸肢府黄疸，满闭，湿令弗布，雨化廼微黄埃起而黄风化疫，皆肢体痛而口苦者。
是故丑未之年少阳升天主窒天蓬胜之不前
少隂在地三年毕，至此嵗升天作太隂左间也此可前定之也，天蓬失筭位，取之法不定也，或遇之者，即水运之可升之于火，故不可便升也。
又或遇太隂未迁正者即少隂未升天也，水运以至者，即升天不前者，有此二抑之者也。
升天不前，即寒雰反布，凛冽如冬，水复涸，氷再结，暄暖乍作，冷复布之，寒暄不时，民病伏阳在内，烦热，生中心神惊骇，寒热间，争以乆成郁。
二七不降以为日乆也
即热廼生赤风气瞳翳
至天得位之日廼作
化成鬱疠廼化作伏热内烦，痹而生厥，甚则血溢，赤气生而化大疫，皆烦而大热，凉药不可制，于火之鬱甚于君火，故厥乃血溢也。
是故寅申之年阳明升天主窒天英胜之不前
阳明在地三年毕，至此年升天，作少阳左间也，即经论中乃定矣，九窒随天数不足，金遇火，窒之可胜之，不可升天。
又或遇戊申戊寅火运先天而至
太过嵗未交司运先至一十三日
金欲升天火运抑之
此者遇一即不可升也或二者同防其抑大也
升之不前即时雨不降西风数举咸卤燥生
地咸卤生白见硝而燥生也
民病上热喘血溢乆而化鬱
四九不升火为日乆也
即白埃翳雾，清生杀气，民病脇满悲伤寒嗌干手拆皮肤燥。
白埃起时杀疫，火生民病皆燥而咽干治，可刺之也。
是故卯酉之年太阳升天主窒天芮胜之不前
太阳在地，三年毕，此年升天，作阳明之左间也，即经论定矣升天，即天芮从之数，法推之也水，遇土窒之司，胜之不可升之抑而复鲜。
又遇阳明未迁正者，即太阳未升天也，土运以至己酉己夘。
水欲升天土运抑之
或见天芮窒，土刑胜之，或见土运抑之，有一不胜也。
升之不前，即湿而热蒸，寒生雨间，民病注不食不及化乆而成鬱。
十二日不降为日乆也
冷来客热，氷雹卒至，民病厥逆而哕，热生于内，气痹于外，足胫痠疼反生心悸懊热，暴烦而复厥。
黒埃起至寒疫至皆烦而悸厥治之可溢也
黄帝曰：升之不前，余已尽知其防，愿闻降之不下，可得明乎？
再欲细明其道也
歧伯曰悉乎哉问！是之谓天地，微防可以尽陈斯道，所谓升已必降也。
一升至天作左，间一年，二年，迁正作司天三年，退位作右间，四年后降也。
至天三年次嵗必降降而入地始为左间也
入地作左，间一年次嵗作迁正司地，又次嵗乃退作右间也。
如此升降往来命之六纪者矣
三而在天，三而在地一嵗弗从命乎灾害，先明其升次，穷其降也。
是故丑未之嵗厥隂降地主窒地皛胜而不前
又厥隂在天三年，次年必降，又遇地九窒，中地，皛西方兊寒金司胜之，不可使入其地也，抑之不入，乃化成民病也。
又或遇少隂未退位
少隂天数有余作布政故未退一位也
即厥隂未降下金运以至中
或遇乙丑乙未中见金抑之也
金运承之降之未下抑之变鬱
鬱伏之气降而不下成其民病
木欲降下，金承之，降而不下，苍埃逺见白气承之；风举埃昏，清躁行杀霜露，复下肃杀，布令乆而不降抑之化鬱。
三日不降八日降不降化风疫也
即作风躁相伏，暄而反清，草木萌动，杀霜乃蛰，未见惧清伤藏。
暄和令节，大清杀之，复布杀霜，苍埃见时，风疫至，治之吐而得复，不可下。
是故寅申之嵗少隂降地胜之不入主窒地
少隂在天三年，四年即降，又遇地窒，主司地窒，水司降而不入，抑伏化为民病也。
又或遇丙申丙寅水运太过先天而至
水运太过，至其中即少隂降而不下廼成其鬱与民为其灾也。
君火欲降，水运承之，降而不下，即彤云，才见黒气反生暄暖如舒，寒常布雪，凛冽复作，天云惨凄乆而不降伏之化鬱。
二日不降七日降不降即鬱发
寒胜复热，赤风化疫，民病面赤心烦，头痛目也，赤气彰而温病欲作也。
民皆夜卧不安黄风化疫觧可泄也
是故夘酉之嵗太隂降地主窒地苍胜之不入
太隂在天三年，至此年降入地作少隂左间也又遇主窒地，苍窒木司，胜之不入也。
又或少阳未退位者即太隂未得降也，或木运以至丁酉丁夘。
木运承之，降而不下，即黄云见而青霞彰，鬱蒸作而大风，雾翳埃胜，折损廼作乆而不降也，伏之化鬱。
十日不降为日乆也
天埃黄气，地布湿蒸民病四肢不举，昏肢节痛，腹满填臆。
黄风三举民病温湿皆痞满治可大下愈
是故辰戌之嵗少阳降地主窒地胜之不入
少阳在天，三年毕，次年下降，入地作太隂左间主地，窒水司，胜不入而化民病也。
又或遇水运大过先天而至也
丙辰丙戌水运者也
水运承之，水降不下，即彤云，才见黒气反生暄暖，欲生冷气卒至，甚即氷雹也乆而不降伏之化鬱。
二日不降七日降不降即鬱发也
冷气复热，赤风化疫，民病面赤心烦，头痛目也，赤气彰而热病欲作也。
民病夜卧不安黄风化疫觧可泄之而愈也
是故巳亥之嵗阳明降地主窒地彤胜而不入
阳明在天三年，次年下降，入地作少阳，左间也，又遇主窒地，彤窒火司，胜之不入，即化成病也。
又或遇太隂未退位即少阳未得降，即火运以至之癸己，癸亥。
火运承之不下，即天清而肃赤气廼彰暄热反作，民皆昏倦，夜卧不安，咽干引饮，懊热内烦，大清朝暮暄，还复作乆而不降伏之化鬱。
四日不降九日降不降即郁发也
天清薄寒逺生白气民病掉手足直而不仁两脇酸痛满目，忙忙。
白气丰而杀疫至皆燥而咽干衂治可制之
是故子午之年，太阳降地，主窒地阜，胜之降而不入太阳在天三年，次年复降，入地作阳明左间，又遇地阜土司，胜之不入者也。
又或遇土运太过先天而至
甲子甲午
土运承之，降而不入，即天彰黒气暝暗凄惨，才施黄埃而布湿寒化令蒸湿，复令乆而不降伏之化鬱。
十二日不降即鬱其发也
民病大厥四肢，重怠隂痿少力天布沉隂蒸湿间作黒气彰而寒疫至，民病皆厥而体重，治可益之也。
帝曰升降不前晣知其宗愿闻迁正可得明乎
晰明也
歧伯曰正司中位，是谓迁正位，司天不得其迁正者，即前司天以过交司之。
日以过大寒日别嵗正之初气未至也
即遇司天大过有余日也，即仍旧治天数，新司天未得迁正也。
年即以交即司天之气未交司故也
厥隂不迁正即风暄不时，花卉萎瘁，民病淋溲，目系转，转筋喜怒，小便赤。
太阳司天，天数有余，如退位之日厥隂得治迁正也。
风欲令而寒由不去温暄不正春正失时
虽得初气天令不传木气不伸民廼病肝
少隂不迁正即冷气不退，春冷后寒，暄暖不时，民病寒热，四肢烦痛，腰脊强直。
厥隂司天天数有余厥隂虽有余日，别位司天，皆天数终日始，迁正如少隂至二月春分得位正之时，乃造化变便可迁正，乃合司天也。
木气虽有余位不过于君火也
木气有余数，不尽有余，日复治天，治数未终，遇君火得时化，春分日便可迁正，木犹未退，即可同治于天也，其余气皆无此也。
太隂不迁正即云雨失，令万物枯焦，当生不发，民病手足肢节肿满，大腹水肿，填臆不食，飱泄脇满四肢不举少隂司天天数未终，故曰太隂不得迁正少隂数终可得，迁正也。
雨化欲令热犹治之温煦于气亢而不泽
少隂有余未尽天数，故不退位，即太隂未得迁正，即土气不申而民病于脾也。
少阳不迁正，即炎灼弗令，苗莠不荣，酷暑于秋，肃杀晩至霜露不时，民病防疟骨热，心悸惊骇，甚时血溢，虽有寅申之年，土尚治之，退位之日，火行酷暑于后，故渉暑于秋也。
阳明不迁正，则暑化于前，肃于后，草木反荣，民病寒热，皮毛折爪甲枯燋，甚则喘嗽息髙悲伤不乐，少阳司天，天数有余，如退位日阳明不迁正也。
热化乃布燥化未令即清劲未行肺金复病
虽得夘酉之年犹火化热之令也故肺重复受病
太阳不迁正，即冬清反寒，易令于春，杀霜在前，寒氷于后，阳光复治，凛冽不作，雰云待时，民病温疠至喉闭溢干，烦燥而渴，喘息而有音也。
阳明司天，天数有余，退位，日太阳迁正，故多烦燥渴喘者也。
寒化待燥犹治天气过失序与民作灾
虽得辰戌之年犹尚清化治天故失序也
帝曰：迁正早晩以命其防，愿闻退位可得，明哉歧伯曰所谓不退者，即天数未终。
天数未终其气仍治虽遇交司犹未退位也
即天数有余，名曰复布政，故名曰再治天也，即天令如故而不退位也。
此治天下过而不退位犹在天
厥隂不退位即大风早举，时雨不降，湿令不化，民病温疫，疵废风生，民病皆肢节痛，头目痛，伏热内烦，咽喉干引饮。
厥隂天数有余，在本数之上，司天气髙而灾化善也，令作布政而复下灾，故反甚之者也。
少隂不退位即温，生春冬，蛰虫早至，草木发生，民病膈热，咽干血溢惊骇，小便赤，澁丹瘤，疮疡留毒。
少隂天下有余过嵗而复作布政天令酷灾矣
太隂不退位而取寒暑不时，埃昏布作，温令不去，民病四肢少力，食饮不下，泄注淋满，足胫寒隂痿闭塞失溺，小便数。
太隂天下有余过嵗而犹尚治天，其气复下矣，病至肾也。
少阳不退位，即热生于春暑廼后化冬温不冻，流水不氷，蛰虫出见，民病少气寒热更作，便血上热，小腹坚满，小便赤沃，甚则血溢。
少阳天数有余，至过嵗犹治天甚则气复下其灾，至脾肺藏也。
阳明不退位，即春生清冷，草木晩荣寒热间作，民病呕吐，注食饮不下，大便干燥，四肢不举，目瞑掉，阳明天数太过，至交嵗而犹尚治天气复降其灾至，甚于肝藏也。
帝曰天嵗早晩余以知之，愿闻地数，可得闻乎歧伯曰地下迁正，升及退位，不前之法，即地土产化，万物失时之化也。
即应之，生万物之不时，数无次序，天令与民作灾，令数于上下二千，失移之中者也。
帝曰：余闻天地二甲子十二十二支，上下经纬天地，数有迭移，失守其位，可得昭乎？
同天地二甲子有上下不合其徳者为失守也
歧伯曰失之迭位者，谓虽得歳正，未得正位之司，即四时不节，即生大疫。
天地不合徳，即名天地失节，即上下二管音不相应，即大，不主与天主失节，上下失音，万物不安也。
注珠密语云：阳年三十年，除六年天刑，计有太过二十四年。
除庚子庚午君火刑金运，庚寅，庚申，相火刑金运，戊戌，戊辰，太阳刑火运也，此为与其天地气上临中运不得太过者也。
除此六年皆作太过之用令不然之防
此即太过作阳年，中运余也，忽有上下失支迭位，故不为者也。
今言迭支迭位皆可作其不及也
阳年者运太过也，五音皆定矣，太音也，运自胜有余而无邪伤，故名，正化疫也，其刚干不相对，柔干即上下不相招即隂阳相错天地，不合徳中运虽阳多而作太过，故有胜复，乃至者也。
假令甲子阳年土运太窒
土太过即运伤鳞虫，胜及肾藏气不及土胜于水也，即黄钟之管音髙故曰太窒也，候甲子之气应者上应镇星大而明也。
如癸亥天数有余者年虽交得甲子
甲虽临子未得迁正
厥隂犹尚治天
年虽甲子司天尚化风冷厥隂犹复布正于天也
地已迁正阳明在泉
或名司地即数髙者
去嵗少阳以作右间
癸亥司地少阳退位以作地下之右间气者也
即厥隂之地阳明故不相和奉者也
故曰：上下不相招隂阳有相错即癸，与已相对，故天地不合徳即以不合甲也。
癸巳，相防土运太过，虚反受木胜，故非太过也，何以言土运太过，况黄钟不应太窒，木既胜而金还，复金既复而少隂如至即木胜如火而金复微。
谓少隂见厥隂退位而少隂立至故金欲复而火至，故复有少也。
如此则甲巳失守后三年化成土疫晩至于夘
甲子至丁卯四年至
早至丙寅
甲子至丙寅三年至
土疫至也
至于四维时也
大小善恶，推其天地，详乎太一，又只如甲子年如甲至子而合，应交司而治天。
少隂主甲子年司天迁正应时也
即下己夘未迁正而戊寅，少阳未退位者，亦甲巳下有合也。
即甲与戊相对子与寅配位也
即土运非太过而木乃乗虚而胜土也，金次又行复胜之，即反邪化也。
即胜之小而或不复，后三年化疠，名曰土疠，其状如土疫者，本是自天来疠，从地至故反化邪生也。
隂阳天地殊异尔，故其大小善恶，一如天地之法防也，假令丙寅阳年太过，如乙丑天数有余者，虽交得丙寅，虽丙得寅，犹未迁正，而作司天。
太隂尚治天也地已迁正厥隂司地
或作在泉
去嵗太阳以作右间
乙丑司地庚辰以退位而作右间
即天太隂而地厥故地不奉天化也
即上下不相招隂阳有相错即辛与乙不相合，故不合其徳也。
乙辛相防水运太虚，反受土胜，故非太过，即太蔟之管，太羽不应土胜而雨化，水复即风。
即天地，非其时而有其气，有化大疫，即与隂阳复不同也。
此者丙辛失守其防，后三年化成水疫，晩至，己巳，丙寅，至己巳，四年。
早至戊辰
丙寅至戊辰三年
甚即速微即徐
徐至己巳
水疫至也，大小善恶，推其天地数，乃太乙游宫，又只如丙寅年丙至寅，且合应交司而治天。
少阳至而作司天应时迁正
即辛巳未得迁正，而庚辰太阳未退位者，亦丙辛不合徳也。
即丙与庚相对，辰与寅相配位也，即水运非太过也。
即水运亦小虚而小胜或有复
丙寅至也即无复也
后三年化疠名曰水疠其状如水疫
一名寒疫
治法如前，假令庚辰阳年太过，如己夘天数有余者，虽交得庚辰年也。
虽庚临辰犹未迁正
阳明犹尚治天地以迁正太隂司地
即是在泉
云嵗少隂以作右间
己夘年地甲子以退少隂作右间也
即天阳明而地太隂也故地下奉天也，乙巳，相防金运太虚，反受火胜，故非太过也，即姑洗之管，太商不应火胜热化，水复寒刑。
此天地非时行不节之令，即三年始成大疫，行天下也。
此乙庚失守其后三年化成金疫也速至壬午
庚辰至壬午三年是其速至
徐至癸未，金疫至也，大小善恶，推本年天数及太一也，疫至之年，又遇失守，其灾大也，不见五福，及其太一，且恶死人大半也，如却防合徳者灾小尔，如见五福与其太一者，其灾且小善，防其半也。
又只如庚辰如庚至辰且应交司而治天
太阳主庚辰年司天应时迁正而治天也
即下，乙未，未得迁正者，即地甲午少隂未退位者，且乙庚不合徳也。
即甲庚相对辰午相配此名失守非配太过
即下乙未干失刚，亦金运小虚也，有小胜，或无复太隂至未即不复也。
后三年化疠名曰金疠其状如金疫也
金疫又名杀疫金疠又名杀疠
治法如前，假令壬午阳年太过，如辛巳天数有余者，虽交后壬午年也。
虽壬临午犹未迁正
厥隂犹尚治天地巳迁正阳明在泉
丁酉治地
去嵗丙申少阳以作右间
壬午年丁酉迁正辛巳年丙申退位也
即天厥隂而地阳明故地不奉天者也
即阳明当上奉少隂不与厥隂奉合也故丁酉与辛巳不相合徳也。
丁辛相合，防木运太虚，反受金胜，故非太过也，即蕤賔之管，太角不应，金行燥胜火化热复。
此天地非时行不节之气即三年始成大疫
甚即速微即徐
速即首尾三年徐即后三年作
疫至大小善恶，推疫至之年天数及太一，又只如壬，至午，且应交司而治之。
少隂壬至午年司天应时而迁正得位者
即下丁酉未得迁正者，即地下丙申少阳未得退位者，见丁壬不合徳也。
即壬丙相对，午申相配，此失守，非合徳见非太过也。
即丁柔干失刚亦木运小虚也有小胜小复
阳明如至即不复也
后三年化疠名曰木疠其状如风疫法治如前
可大吐而治之
假令戊申，阳年大过，如丁未，天数大过者，虽交得戊申年也。
虽戊临申犹未迁正也
太隂犹尚治天地巳迁正厥隂在泉
癸亥治地
去嵗壬戌太阳以退位作右间，即天丁未地，癸亥，故地不奉天化也。
即厥隂当上奉少阳，故不与太隂奉合故丁未与癸亥不相合。
丁癸相防，火运太虚，反受火胜，故非太过也，即夷则之管，上大徴不应。
非戊癸相合也，故火运不应其夷，则未应其徴也下管癸亥少徴应之即下见，癸亥，主司地，故同声之不相应，即上下天地不相合徳故不相应也。
此戊癸失守其防后三年化疫也速至庚戌
首尾三年
大小善恶，推疫至之年天数及太一，又只如戊申，如戊至申，且应交司而治天。
少阳主戊申年司天应时迁正而治天也
即下癸亥未得迁正者，即地下壬戌太阳未退位者，见戊癸未合徳也。
即壬戌相对申戌相配此失守非合徳又非太过
即下癸柔干失刚，见火运小虚也，有小胜，或无复也厥隂至即无复。
后三年化疠，名曰火疠也，治法如前治之法，可寒之泄之。
已上五失守，变五疫，下五失守，变五疠也，即上刚柔二干共主，运有失支不守之者，以此五法，即诸阳年也。
黄帝曰：人气不足天气如虚，人神失守，神光不聚，邪鬼干人，致有夭亡，可得闻乎？
人气与天气同失守即鬼邪干人致死也
歧伯曰人之五藏一藏不足，又防天虚，感邪之至也，其不足之藏，与天气同声虚也。
人忧愁思虑即伤心，又或遇少隂司天天数不及太隂作接间至，即谓天虚也，此即人气天气同虚也。又遇惊而夺精汗出于心。
大惊汗出于心即心中精脉减少故神失守心也
因而三虚神明失守
先有劳神之病，又遇少隂天数不及也，又更惊而夺精，此三防而神明失守也。
心为君主之官神明出焉
心先有病，又遇天虚而感天，重虚也，心者任治于物故为君主之官清静，栖灵故曰神明出焉。
神失守位，即神游上丹田，在帝太一帝君泥丸，君下太一帝君在头曰泥丸，君总众神地，君主之官，神明失守其位，游于此处不守心位。
神既失守神光不聚
神光即飞圆光也，圆光不洁，即圆光缺矣，即鬼邪隂尸干人。
却遇火不及之嵗有黒尸鬼见之令人亡
其火运不及非只癸年戊年失守，亦然，火司天数不及亦然也，黒尸鬼形如黒犬头似妇人髪蓬不髻目，大人见之，吸人神魂，皆作大声，卒然而亡。
人饮食劳倦即伤脾
即饮食饱，举房事，即气滞于脾，以劳役气满闷，脾藏有病也。
又或遇太隂司天天数不及，即少阳作接间至，即谓之虚也。
人气与天气不及即感天人气虚及又虚也
此即人气虚而天气虚也，又遇饮食饱甚，汗出于胃，醉饱行房，汗出于脾。
脾胃汗出，即精血减少感天，虚而作三虚，脾神失守其位。
因而三虚脾神失守
先有病于脾次，遇天虚脾，感天重虚，又遇汗出而减其精血，乃故名三虚也。
脾为谏议之官智周出焉
脾者，心之子，心有所忆谓之意，意中所出谓之智，智周万物谓之神，即脾胃神意智，乃故失守其位者也。
神既失守神光失位而不聚也
神光不聚鬼乃干之
却遇土不及之年，或巳年，或甲年失守，或太隂天虚青尸鬼见之，令人卒亡人乆坐湿地强力，入水即伤肾，汗出于肾，即精血减少，故作三虚即精亡，心神失守，其位也。
肾为作强之官，伎巧出焉，因而三虚，肾神失守，神志失位，神光不聚。
神精志三，神虚失位，游于黄庭，司命君之下，乃即圆光缺矣。
却遇木不及之年，或辛不防符，或丙年失守，或太阳司天虚，有黄尸鬼至，见之令人亡。
有此三虚，又遇水不及，即黄尸鬼干人牛头身，黄见之时，吸人神魂，皆亡也。
人或恚怒，气逆上而不下，即伤肝也。又遇厥隂司天天数不及即少隂作接间至，是谓天虚也。
肝先病又遇天虚而感重虚也
此谓天虚，人虚也，又遇疾走，恐惧汗出于肝，肝为将军之官，谋虑出焉，神位失守，神光不聚。
神光不聚即圆光缺而不周尸鬼乃干人也
又遇木不及年，或丁年不符，或壬年失守，或厥隂司天虚也，有白尸鬼见之，令人亡也。
有此三虚者，即神游失守，白尸鬼干人，头如鸡身，白有白毛见之，吸人神魂，皆卒然而亡也。
已上五失守者，天虚而人虚也，神游失守其位，即有五尸鬼干人，令人亡也，谓之曰尸厥。
但卒然而亡，口中无涎者，舌卵不缩者，尸厥若出涎，而舌卵缩者，厥盛也。
人犯五神易位，即神光不圆也，非但尸鬼，即一切邪，犯者皆是神失守位故也。
神失守位，虽具体中，而二气失位也，即神光不聚，而邪犯之，有妖魅，交通徃来皆是五神失守，乃邪所至也。
此谓得守者生失守者死
得守者本位而五神各得其居，即神光，乃圆明而聚矣，故一切邪不犯之乃生也。
得神者昌失神者亡
老子云：气来入身，谓之生，神去于身，谓之死，故曰：命由神生，命生神在，即命生神去，即命天矣，所谓神游失守，即不离身，故不可便死也，其主管在头上三尊髙位灵主言也，即大一帝君，在头曰泥丸，总神也，无英君，左制三魂也，白元君，右俱七魄也，即魂为阳，神也魄为隂鬼也若无上，三虚主之神，离位者死，今五神失守，亦有主归，即神光不聚，圆光亦缺，故邪干犯之，若神失守其位，即知人生神昌。
黄帝内经素问遗篇