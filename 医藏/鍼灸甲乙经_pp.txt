钦定四库全书     子部五
鍼灸甲乙经      医家类
提要
【臣】等，谨案鍼灸甲乙经十二卷晋皇甫谧撰，谧有髙士传已着録是编，皆论鍼灸之道隋书经籍志称黄帝甲乙经十卷注曰：音一卷梁十二卷，不着撰人姓名，考此书首有谧自序，称七略艺文志，黄帝内经十八卷，今有鍼经九卷素问九卷二九十八卷即内经也，又有明堂孔穴鍼灸治要皆黄帝岐伯选事也，三部同归，文多重复，错互非一，甘露中，吾病风加苦聋，百日方治【，案此四字文义未明，疑有舛误，今仍旧本，録之谨附识于此，】要皆浅近，乃撰集三部使事类相从，删其浮词，除其重复，至为十二卷【案至，字文义，未明，亦疑有误】云，云是此书，乃裒合旧文而成，故隋志冠以黄帝，然删除谧名，似乎黄帝所自作，则于文为谬，旧唐书经籍志称黄帝三部针经十三卷，始着谧名，然较梁本多一卷，其并音一卷计之欤？新唐书艺文志既有黄帝甲乙经十二卷，又有皇甫谧黄帝三部针经十三卷，兼袭二志之文，则更舛误矣。书凡一百一十八篇，内十二经脉络脉支别篇疾形脉诊篇鍼灸禁忌篇五藏传病发寒热篇隂受病发痹篇阳受病发痹篇，各分上下经脉篇，六经受病发伤寒热病篇，各分上，中，下实一百二十八篇，句中夹注多引杨上逹太素经孙思邈千金方王冰素问注王惟徳铜人图参考异同，其书皆在谧后，盖宋髙保衡孙竒林亿等校正所加，非谧之旧也，考隋志有明堂孔穴五卷，明堂孔穴图三卷又明堂孔穴图三卷唐志有黄帝内经明堂十三卷，黄帝十二经脉明堂五脏图一卷，黄帝十二经明堂偃侧人图十二卷，黄帝明堂三卷又杨上善黄帝内经明堂类成十三卷杨元孙，黄帝明堂三卷，今并亡佚，惟赖是书，存其精要，且节解章分，具有条理，亦较端绪，易寻至，今与内经并行，不可偏废，盖有由矣。乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
鍼灸甲乙经序
夫医道所兴，其来久矣，上古神农始尝草木而知百药，黄帝咨访，岐伯伯髙少俞之徒内考五藏六府外综经络血气色防之，天地验之，人物本性命，穷神极变而鍼道生焉，其论至妙，雷公受业，传之于后，伊尹以亚圣之才，撰用神农本草以为汤液，中古名医，有俞跗，医缓扁鹊，秦有医和，汉有仓，公其论皆经理，识本非徒胗病而已，汉有华陀，张仲景，其他竒方异治施世者，多亦不能尽记其本末，若知直祭酒刘季琰病发于畏恶治之，而瘥云后九年，季琰病应发，发当有感，仍本于畏恶病，动必死，终如其言，仲景见侍中王仲宣，时年二十余，谓曰：君有病四十，当眉落眉，落半年而死，令服五石汤，可免仲宣，嫌其言忤，受汤勿服，居三日，见仲宣谓曰：服汤否，仲宣曰：已服，仲景曰：色，固非服汤之胗，君何轻命也？仲宣犹不信，后二十年，果眉落后，一百八十七日而死，终如其言，此二事虽扁鹊，仓公无以加也。华陀性恶矜技，终以戮死，仲景论广伊尹汤液为数十卷，用之多验，近代太医令王叔和撰次仲景选论甚精，指事施用，按七略艺文志，黄帝内经十八卷，今有鍼经九卷素问九卷二九十八卷即内经也，亦有所忘失，其论遐逺然称述多而切事，少有不编次比，按仓公传其学，皆出于素问论病精防九卷是原本经脉，其义深奥，不易觉也，又有明堂孔穴鍼灸治要皆黄帝岐伯选事也，三部同归，文多重复，错互非一，甘露中，吾病风加苦聋，百日方治，要皆浅近，乃撰集三部使事类相从，删其浮辞，除其重复，论其精要，至为十二卷，易曰：观其所聚，而天地之情事见矣，况物理乎事类相从，聚之义也。夫受先人之体，有八尺之躯，而不知医事，此所谓游魂耳，若不精通于医道，虽有忠孝之心，仁慈之性，君父危困，赤子涂地，无以济之，此固圣贤所以精思极论，尽其理也，由此言之，焉可忽乎其本，论其文有理，虽不切于近事，不甚删也，若必精要，后其闲暇，当撰覈以为教，经云尔。
钦定四库全书
鍼灸甲乙经卷一
晋 皇甫谧 撰
精神五藏论第一
黄帝问曰：凡刺之法，必先本于神，血脉营气精神，此五藏之所藏也，何谓德气生，精神魂魄心意志思智虑，请问其故，岐伯对曰：天之在我者德也，地之在我者气也，德流气薄而生也，故生之来谓之精，两精相搏谓之神，随神往来，谓之魂，并精出入谓之魄，可以任物谓之心，心有所忆谓之意，意有所存谓之志，因志存变谓之思，因思逺慕谓之虑，因虑处物谓之智，故智以养生也，必顺四时而适寒暑，和喜怒而安居处节隂阳而调刚柔，如是则邪僻不生，长生久视，是故惕思虑者，则神伤神伤则恐惧流淫而不正，因悲哀动中者，则竭絶而失生喜乐者神啴，散而不藏，愁忧者，气闭塞而不行，盛怒者，迷惑而不治，恐惧者荡惮而不収，【太素不收作失守】。
素问曰：怒则气逆甚则呕血及食而气逆故气上喜则气和志达，营卫通利，故气缓悲则心系急，肺布叶举，两焦不通，营卫不散，热气在中，故气消恐则神却，却则上焦闭，闭则气还，还则下焦胀，故气不行热则腠理开，营卫通，汗大泄，惊则心无所倚，神无所归，虑无所定，故气乱劳则喘且汗出，内外皆越，故气耗思则心有所伤神，有所止，气流而不行，故气结【已上言九气，其义小异，大同】。
肝藏血，血舍魂在气为，语在液为泪，肝气虚则恐，实则怒，素问曰：人卧血归于肝，目受血而能视，足受血而能步，掌受血而能握，指受血而能摄。
心藏脉脉舍神在气为吞，在液为汗心气虚则悲忧，实则笑不休。
脾藏营，营舍意在气为噫，在液为涎，脾气虚则四肢不用，五藏不安，实则腹胀泾溲不利，【：噫！音作嗳】。
肺藏气，气舍魄在气为欬在液为涕，肺气虚则鼻息不利，少气实则喘喝胷慿【九墟，作盈】仰息。
肾藏精，精舍气在气为欠，在液为唾，肾气虚则厥，实则胀五藏不安，必审察五藏之病形以知其气之虚实而谨调之。
肝气悲哀动中则伤魂，魂伤则狂妄，其精不守，【一本作不精，不精则不正，当】令人隂缩而筋挛两脇肋骨不举，毛悴色夭，死于秋 ，素问曰肝在声为呼在变动为握，在志为怒怒伤肝九卷及素问、又曰：精气并于肝则忧解，曰肝虚则恐实则怒，怒而不已，亦生忧矣，肝之与肾，脾之与肺，互相成也，脾者土也四藏皆受成焉，故恐发于肝而成于肾，爱发于脾而成于肝，肝合胆，胆者中精之府也，肾藏精，故恐同其怒，怒同，其恐一过其节则二藏俱伤经言：若错其归一也。
心思虑则伤神，神伤则恐惧，自失破防，【音窘，】脱肉，毛悴色夭，死于冬 ，素问曰心在声为笑，在变动为忧，在志为喜喜伤心，九卷及素问、又曰：精气并于心则喜，或言心与肺脾二经有错，何谓也？解曰：心虚则悲悲则忧，心实则笑笑则喜心之与肺，脾之与心亦互相成也，故喜变于心而成于肺，思发于脾而成于心，一过其节则二藏俱伤，此经互言其义耳，非有错也， 又杨上善云：心之忧在心变动，肺之忧在肺之志，是则肺主于秋，忧为正也，心主于忧，变而生忧也，脾愁忧不解则伤意，意伤则闷乱，四肢不举，毛悴色夭，死于春 ，素问曰脾在声为歌，在变动为哕，在志为思，思伤脾九卷及素问、又曰：精气并于脾则饥，【一作畏】。
肺喜乐，乐极则伤魄，魄伤则狂，狂者意不存其人，皮革焦，毛悴色夭死于夏 ，素问曰：肺在声为哭，在变动为欬在志为忧，忧伤肺九卷及素问、又曰：精气并于肺则悲。
肾盛怒，未止则伤志，志伤则喜忘其前言，腰脊不可俯仰，毛悴色夭，死于季夏， 素问曰：肾在声为呻，在变动为栗，在志为怒怒伤肾九卷及素问、又曰：精气并于肾则恐，故恐惧而不改，【一作解，】则伤精，精伤则骨痠痿厥精时自下，是故五藏主藏精者也，不可伤，伤则失守隂虚隂虚则无气无气则死矣，是故用鍼者观察病人之态，以知精神魂魄之存亾得失之意，五者已伤鍼不可以治也。
五藏变腧第二
黄帝问曰五藏五腧，愿闻其数，岐伯对曰：人有五藏，藏有五变，变有五腧，故五五二十五腧，以应五时。
肝为牡藏，其色青，其时春，其日甲乙，其音角，其味酸，【素问曰：肝在味为辛于经义为未通】。
心为牡藏，其色赤，其时夏，其日丙丁，其音征，其味苦，【素问曰：心在味为咸于经义为未通】。
脾为牡藏，其色黄，其时长夏，其日戊巳，其音宫，其味甘，肺为牝藏，其色白，其时秋，其日庚辛，其音商，其味辛，【素问曰：肺在味为苦于经义为未通】。
肾为牝藏，其色黑，其时冬，其日壬癸，其音羽，其味咸，是谓五变。
藏主冬，冬刺井，色主春，春刺荣时，主夏，夏刺腧，音主长夏，长夏刺经；味主秋，秋刺合，是谓五变，以主五腧，曰：诸原安合以致五腧，曰原独不应五时，以经合之以应其数，故六六三十六腧。
曰：何谓藏主冬，时主夏，音主长夏，味主秋，色主春，曰病在藏者，取之井，病变于色者，取之营病，时间时甚者，取之腧，病变于音者，取之经，经【一作络。】满而血者，病在胃，【一作胷】及以饮食不节得病者，取之合，故命曰味主合，是谓五变也， 人逆春气，则少阳不生肝气内变，逆夏气，则太阳不长，心气内洞，逆秋气则太隂不收肺气焦满，逆冬气则少隂不藏肾气浊，沈夫四时隂阳者万物之根本也，所以圣人春夏养阳，秋冬养隂以从其根逆其根，则伐其本矣故隂阳者万物之终始也，顺之则生，逆之则死，反顺为逆，是谓内格，是故圣人不治已病治未病论五藏相传所胜也，假使心病传肺肺未病，逆治之耳。
五藏六府隂阳表里第三
肺合大肠，大肠者，传道之府，心合小肠，小肠者，受盛之府，肝合胆，胆者，清浄之府，脾合胃，胃者，五谷之府，肾合膀胱，膀胱者津液之府少隂属肾上连肺，故将两藏，三焦者，中渎之府，氷道出焉，属膀胱是孤之府，此六府之所合者也。
素问曰：夫脑髄骨脉胆女子胞，此六者地气之所生也，皆藏于隂象于地故藏而不泻，名曰竒恒之府胃大肠小肠三焦膀胱，此五者天气之所生也，其气象天，故泻而不藏，此受五藏浊气名曰传化之府，此不能久留，输泻者也，魄门亦为五藏使水谷不得久藏五藏者藏精气而不泻，故满而不能实六府者，传化物而不藏，故实而不能满，水谷入口则胃实而肠虚，食下则肠实而胃虚故实而不满，满而不实也，气口何以独为五藏主胃者水谷之海六府之大源也，【称六府虽少错，于理相发为佳】。
肝胆为合，故足厥隂与少阳为表里，脾胃为合，故足太隂与阳明为表里肾与膀胱为合，故足少隂与太阳为表里，心与小肠为合，故手少隂与太阳为表里，肺大肠为合，故手太隂与阳明为表里。
五藏者肺为之葢，巨肩陷，咽喉见于外，心为之主，缺盆为之道防【音滑，】骨有余，以候内，骬【音曷于】？肝为之主，将使之候，外欲知坚固，视目大小，脾主为胃【九虚，太素作卫】使之迎粮，视唇舌好恶，以知吉凶，肾者，主为外使之逺听视耳好恶，以知其性，六府者胃为之海广，骸【太素作防】大颈张胸，五谷乃容，鼻隧以长，以候大肠唇厚，人中长以候小肠，目下裹大，其胆乃横，鼻孔在外，膀胱漏泄，鼻柱中央起，三焦乃约，此所以候六府也，上下三等，藏安且良矣。
五藏五官第四
鼻者，肺之官目者，肝之官口唇者，脾之官，舌者，心之官耳者，肾之官，凡五官者，以候五藏肺病者喘息鼻张，肝病者，目眦青，脾病者，唇黄心病者，舌卷颧赤，肾病者，颧与顔黑 ，故肺气通于鼻，鼻和则能知香臭矣，心气通于舌，舌和则能知五味矣，素问曰心在窍为耳，【一云舌，】夫心者，火也，肾者，水也，水火既济，心气通于舌，舌非窍也，其通于窍者，寄在于耳，【王砅云手少隂之络会于耳中，】 ，故肝气通于目，目和则能视五色矣，素问曰：诸脉者皆属于目，又九卷曰心藏，肺肺舍神，神明通体，故云属目 ，脾气通于口，口和则能别五谷味矣，肾气通于耳，耳和则能闻五音矣，素问曰肾在窍为耳，然则肾气上通于耳，下通于隂也 五藏不和则九窍不通六府，不和则留结为痈，故邪在府则阳脉不和，阳脉不和则气留之，气留之则阳气盛矣，邪在藏则隂脉不和隂脉不和则血留之，血留之则隂气盛矣隂气太盛则阳气不得相营也，故曰格隂阳俱盛不得自相营也，故曰闗格闗格者不得尽【，一作尽期，】而死矣。
五藏大小六府应候第五
黄帝问曰人俱受气于天，其有独尽夭夀者不免于病者何也？岐伯对曰：五藏者固有大小髙下坚脆端正，偏倾者，六府亦有大小长短厚薄结直，缓急者，凡此二十五变者，各各不同，或善或恶，或吉或凶也。
心小则安，邪弗能伤，【太素云外邪不能伤，】易伤于忧，心大则忧，弗能伤，易伤于邪，【太素亦作外邪？】心髙则满于肺中闷而善忘，难开以言，心下则藏外，易伤于寒，易恐以言，心坚则藏安守固，心脆则善病消瘅热，中心端正，则和利难伤；心偏倾，则操持不一，无守司也， 杨上善云心藏，言神有八变，后四藏但言藏变，不言神变者，以神为魂魄意之主，言其神变，则四藏可知故畧而不言也。
肺小则少饮，不病喘【，一作喘喝，】肺大则多饮，善病胸痹，逆气肺髙则上气喘息，欬逆肺下则逼贲廹肺善脇下痛肺坚则不病欬逆上气，肺脆则善病消瘅易伤也；【，一云易伤于热，喘息鼻衂】肺端正，则和利难伤；肺偏倾则病胸脇偏痛肝小，则安无脇下之病肝大则逼胃迫咽，迫咽则善【一作苦，】膈中且脇下痛肝髙则上支贲加脇下急为息贲，肝下则逼胃脇下空空则易受邪，肝坚则藏安难伤；肝脆则善病消瘅易伤，肝端正，则和利难伤；肝偏倾则脇下偏痛。
脾小则安，难伤于邪，脾大则善腠防【音，停】而痛，不能疾行脾髙则防引季脇而痛脾下则下加于大肠，下加于大肠，则藏外易受邪，脾坚则藏安难伤；脾脆则善病消瘅易伤，脾端正，则和利难伤；脾偏倾，则瘈疭善胀。
肾小则安，难伤肾，大则【，一本云：耳聋，或鸣汁出，】善病腰痛，不可以俯仰，易伤于邪肾髙则善病背膂，痛不可以俯仰【，一云背急，缀耳脓血出，或生肉塞】，肾下则腰尻痛，不可俯仰，为狐疝，肾坚则不病腰痛，肾脆，则善病消瘅易伤，肾端正，则和利难伤；肾偏倾，则善病凥痛凡此二十五变者，人之所以善常病也。
曰：何以知其然？曰：赤色小理者心小，粗理者心大，无，骭者心髙骬小短举者，心下骬，长者心坚，骬弱小，以薄者心脆，骬直下不举者，心端正，骬【一作面，】一方者心偏倾。
白色小理者肺小，粗理者肺大，巨肩反【一作大】，膺陷喉者肺髙合腋张脇者肺下好肩背厚者，肺坚肩背薄者肺脆，背膺厚者，肺端正，膺偏竦【一作欹，】者肺偏倾。
青色小理者肝小，粗理者肝大，广胸反骹者肝髙合脇脆骹者肝下胷脇好者肝坚脇骨弱者肝脆膺脇腹好相得者，肝端正脇骨偏举者肝偏倾。
黄色小理者脾小，粗理者脾大，掲唇者脾髙唇下纵者，脾下，唇坚者脾坚，唇大而不坚者，脾脆，唇上下好者，脾端正，唇偏举者，脾偏倾。
黑色小理者肾小，粗理者肾大耳髙者肾髙耳后陷者，肾下耳，坚者肾坚，耳薄不坚者肾脆，耳好前居牙车者，肾端正，耳偏髙者肾偏倾，凡此诸变者，持则安，减则病也。
曰：愿闻人之有不可病者，至尽夭夀虽有深忧大恐，怵之志，犹弗能感也，大寒甚热，弗能伤也，其有不离屏蔽室内，乂无怵，之恐然不免于病者，何也？曰：五藏六府邪之舍也，五藏皆小者少病，善焦心，人愁忧五藏皆大者缓于事，难使以忧，五藏皆髙者好髙举措五藏皆下者好出人下，五藏皆坚者无病，五藏皆脆者不离于病，五藏皆端正者，和利得人心，五藏皆偏倾者，邪心善盗，不可为人卒，反复言语也。
曰：愿闻六府之应曰：肺合大肠，大肠者，皮其应也，素问曰：肺之合皮也，其荣毛也其主心也，下章言肾之应毫毛，于义为错。
心合小肠，小肠者，脉其应也素问曰心之合肺也，其荣色也，其主肾也，其义相顺。
肝合胆，胆者，筋其应也，素问曰肝之合筋也，其荣，爪也，其主肺也，其义相顺。
脾合胃，胃者，肉其应也，素问曰脾之合肉也，其荣，唇也，其主肝也，其义相顺。
肾合三焦膀胱，三焦膀胱者，腠理毫毛其应也九卷又曰肾合骨素问曰：肾之合骨也其荣髪也其主脾也，其义相同。
曰：应之奈何？曰：肺应皮皮厚者，大肠厚，皮薄者大肠薄，皮缓，腹里大者，大肠缓，而长皮急而短，皮滑者，大肠直，皮肉不相离者，大肠结。
心应脉，皮厚者，脉厚脉厚者，小肠厚，皮薄者脉薄，脉薄者，小肠薄，皮缓者脉缓，脉缓者，小肠大而长，皮薄而脉冲小者，小肠小而短，诸阳经脉皆多纡屈者，小肠结，脾应肉肉防坚大者胃厚，肉防麽者，胃薄肉防小而麽者，胃不坚，肉防不称其身者，胃下，胃下者小脘，约不利，【太素作下脘未约，】肉防不坚者胃缓，肉防无小裹，絫标【，一本作无小，裹累】者，胃急，肉防多小裹絫，【一本亦作累，宇】者，胃结胃结者，上脘约不利。
肝应筋，爪厚色黄者胆厚，爪薄色红者胆薄，爪坚色青者，胆急，爪濡色赤者胆缓，爪直色白无约者，胆直，爪恶色黑多文者胆结。
肾应骨宻理厚皮者，三焦膀胱厚，粗理薄皮者，三焦膀胱薄，腠理疎者三焦膀胱缓，皮急而无毫毛者，三焦膀胱急，毫毛美而粗者，三焦膀胱直，稀毫毛者，三焦膀胱结。
曰薄厚，美恶皆有其形，愿闻其所病，曰：各视其外，应以知其内藏，则知所病矣。
十二原第六
五藏有六府六府有十二原，十二原者出于四闗四闗主治五藏五藏有疾，当取之十二原，十二原者五藏之所以禀三百六十五骨之气味者也五藏有疾出于十二原而原各有所出，明知其原，覩其应知五藏之害矣。阳中之少隂肺也其原出于大渊二，阳中之太阳心也，其原出于太陵二隂中之少阳肝也，其原出于太冲二隂中之太隂肾也其原出于太谿二隂中之至隂脾也其原出于太白二，膏之原出于鸠尾一，肓之原出于脖，【满没切，】胦【乌朗切】一，凡十二原，主治五藏六府之有病者也。胀取三阳飱泄取三隂【一云滞取三隂】 今夫五藏之有病，譬犹刺也，犹汚也，犹结也，犹闭也刺虽久犹可拔也，汚虽久犹可雪也。结虽久犹可解也，闭虽久犹可决也，或言久疾之不可取者，非其説也夫善用鍼者取其疾也，犹拔剌也，犹雪汚也犹解结也犹决闭也，疾虽久犹可毕也，言不可治者，未得其术也。
十二经水第七
黄帝问曰：经脉十二者，外合于十二经水，而内属于五藏六府，夫十二经水者，受水而行之，五藏者合神气魂魄而藏之，六府者受谷而行之，受气而之经脉者，受血而营之，合而以治，奈何刺之深浅，灸之壮数，可得闻乎？岐伯对曰：藏之坚脆，府之大小谷之多少，脉之长短，血之清浊，气之多少，十二经中多血少气，与其少血多气，与其皆多气血与其皆少血气，皆有定数，其治以鍼灸各调其经气，固其常有合也，此人之参天地而应隂阳不可不审察之也。
足阳明外合于海内属于肾
足太阳外合于清水内属于膀胱而通水道焉
足少阳外合于渭水内属于胆
足太隂外合于湖水内属于脾
足厥隂外合于渑水内属于肝
足少隂外合于汝水内属于肾
手阳明外合于江水内属于大肠
手太阳外合于淮水内属于小肠而水道出焉
手少阳外合于漯水内属于三焦
手太隂外合于河水内属于肺
手心主外合于漳水内属于心包
手少隂外合于济水，内属于心 ，凡此五藏六府十二经水者，皆外有源泉而内有所禀，此皆内外相贯，如环无端，人经亦然，故天为阳地为隂腰以上为天下为地，故海以北者为隂湖以北者为隂中之隂漳以南者为阳，河以北至漳者为阳中之隂漯以南至江者为阳中之阳，此一州之隂阳也此人所以与天地相参也，曰：夫经水之应经脉也其逺近之浅深水，血之多少各不同，合而刺之，奈何？曰：足阳明五藏六府之海也，其脉大而血多，气盛热壮，刺此者不深，弗敢不留，不写足阳明多血气刺深六分留十呼。
足少阳少血气刺深四分留五呼
足太阳多血气刺深五分留七呼
足太隂多血少气刺深三分留四呼
足少隂少血多气刺深二分留三呼
足厥隂多血少气刺深一分留一呼
手之隂阳其受气之道近，其气之来也，疾其刺深，皆无过二分，留皆无过一呼，其少长小大肥瘦，以心料之，命曰法天之常灸之亦然，灸而过此者，得恶火则骨枯脉濇刺而过此者，则脱气。
曰：夫经脉之大小血之多少，肤之厚薄，肉之坚脆，及防之大小，可以为度，量乎？曰：其可为量者，取其中度者也，不甚脱肉而血气不衰者也，若失度人之痟，【音消渇病】瘦而形肉脱者，恶可以度量刺乎？审切循扪按，视其寒温盛衰而调之，是谓因适而为之真也。
四海第八
人有四海十二经水者，皆注于海，有髓海，有血海，有气海，有水谷之海胃者为水谷之海其腧，上在气街下至三里，冲脉者为十二经之海，其腧，上在大杼下，出巨虚上下亷膻中者为气之海，其腧，上在柱骨之上下，前在人迎脑者为髄之海其腧，上在其葢，下在风府，凡此四海者，得顺者生，得逆者败；知调者利，不知调者害 ，曰：四海之逆顺奈何？曰：气海有余，则气满胷中悗急息面赤，不足则气少，不足以言，血海有余，则常想其身大，怫【郁也，】然不知其所病，不足则常想其身小，狭然不知其所病，水谷之海有余，则腹胀满，不足则饥，不受谷食，髄海有余，则轻劲多力，自过其度，不足则脑转耳鸣，胫胻痠冒目无所见懈怠，安卧 曰：调之奈何？曰：审守其腧，而调其虚实，无犯其害，顺者得复，逆者必败。
气息周身五十营四时日分漏刻第九
黄帝问曰五十营奈何？岐伯对曰：周天二十八宿，宿三十六分，人气行一周，千八分人经络，上下左右前后二十八脉，周身十六，大二尺，以应二十八宿，漏水下百刻，以分昼夜，故人一呼脉再动，气行三寸，一吸脉亦再动，气行三寸，呼吸定息，气行六寸，十息脉行六尺，日行二分，二百七十息，气行十六丈二尺，气行交通于中，一周于身，下水二刻，日行二十分有竒五百四十息，气行再周于身，下水四刻，日行四十分有竒二千七百息，气行十周于身，下水二十刻，日行五宿二百十分有竒一万三千五百息，气行五十营于身，水下百刻，日行二十八宿，漏水皆尽，脉已终矣，【王砅曰：此畧而言之也，细言之，则常以一千周加一分又十分分之六乃竒分尽也】所谓交通者并行一数也，故五十营备，得尽天地之夀矣气凡行八百一十丈也，一日一夜五十营，以营五藏之精不应数者，谓之狂生，所谓五十营者，五藏皆受气也。【此段旧在经脉根结之末，今移在此】。
曰：卫气之行出入之防，何如曰嵗有十二月，日有十二辰，子午为经，夘酉为纬，天一面七宿，周天四七二十八宿，房昴为纬，张虚为经，是故房至毕为阳，昴至心为隂阳主昼隂主夜故卫气之行，一日一夜五十周于身，昼日行于阳二十五周，夜行于隂亦二十五周，周于五藏【一本作嵗】是故平旦隂气尽阳气出于目，目张则气行于头，循于项 ，下足太阳，循背下至小指端其散者，分于目别【，一云别于日鋭眦，】 下手太阳，下至手小指外侧，其散者，别于目鋭眦 下足少阳，注小指次指之间，以上循手少阳之分侧，下至小指之间，别者以上至耳前，合于颔脉，注足阳明，下行至跗上，入足五指之间，其散者，从耳下手阳明，入大指之间，入掌中，直至于足，入足心出。
内踝下行隂分复合于目，故为一周，是故日行一舍，人气行于身一周与十分身之八日行二舍，人气行于身三周与十分身之六；日行三舍，人气行于身五周与十分身之四；日行四舍，人气行于身七周与十分身之二，日行五舍，人气行于身九周，日行六舍，人气行于身十周与十分身之八；日行七舍，人气行于身十二周在身与十分身之六；日行十四舍，人气二十五周于身有竒分与十分身之四；阳尽于隂隂受气矣其始入于隂常从足少隂注于肾肾注于心，心注于肺，肺注于肝，肝注于脾，脾复注于肾为一周，是故夜行一舍，人气行于身【，一云隂藏】一周与十分藏之八，亦如阳之行二十五，周而复会于目隂阳一日一夜，舍于竒分十分身之四；与十分藏之四，【一作二。上文十分藏之八，此言十分藏之四，疑有悮】，是故人之所以卧起之时，有早宴者以竒分不尽故也。
曰：卫气之在身也上下往来无已，其气而刺之，奈何？曰：分有多少，日有长短，春秋冬夏，各有分理，然后常以平旦为纪，夜尽为始，是故一日一夜漏水百刻二十五刻者，半日之度也，常如是无巳日入而止，随日之长短，各以为纪，谨气之所在而刺之，是谓逢时，病在于阳分，必先候其气之加在于阳分而刺之，病在于隂分必先候其气之加在于隂分而刺之，谨候其时，病可与期，失时反候，百病不除。
水下一刻，人气在太阳  ，水下二刻，人气在少阳；水下三刻，人气在阳明；  水下四刻人气在隂分水下五刻，人气在太阳  ，水下六刻，人气在少阳；水下七刻，人气在阳明；  水下八刻，人气在隂分水下九刻，人气在太阳  ，水下十刻，人气在少阳；水下十一刻，人气在阳明；
水下十二刻人气在隂分
水下十三刻人气在太阳
水下十四刻人气在少阳
水下十五刻人气在阳明
水下十六刻人气在隂分
水下十七刻人气在太阳
水下十八刻人气在少阳
水下十九刻人气在阳明
水下二十刻人气在隂分
水下二十一刻人气在太阳
水下二十二刻人气在少阳
水下二十三刻人气在阳明
水下二十四刻人气在隂分
水下二十五刻，人气在太阳 此少半日之度也，从房至毕一十四度水下五十刻半日之度也从昴至心亦十四度水下五十刻，终日之度也，日行一舍者，水下三刻与十分【素问作七】刻之四，大要常以日加之于宿上也，则知人气在太阳；是故日行一宿，人气在三阳与隂分常如是无已，与天地同纪，纷纷，【普巴切，】终而复始，一日一夜，水行百刻而尽矣，故曰刺实者刺其来，刺虚者，刺其去，此言气之存亡之时，以候虚实而刺之也。
营气第十
营气之道，内谷为寳谷入于胃气，之肺流溢于中，布散于外，精专者，行于经隧，常营无已，终而复始，是谓天地之纪，故气从太隂出循臂内上亷 注手阳明，上行至面 ，注足阳明，下行至跗上，注大指间与太隂合上行抵脾，从脾注心中 ，循手少隂出腋下臂，注小指之端 ，合手太阳，上行乗腋出防【一作项，】内注目内眦上巅下项 ，合足太阳，循脊下凥下行注小指之端，循足心，注足少隂上行注肾，从肾注心外，散于胸中，循心注。
脉出腋下，臂入【一作出，】两筋之间，入掌中，出手中指之端，还注小指次指之端 ，合手少阳，上行注膻中，散于三焦，从三焦注胆出脇 注足少阳，下行至跗上，复从跗注大指间， 合足厥隂上行至肝，从肝上注鬲，上循喉咙入颃颡之窍，究于畜门，【一作闗】其支别者上额循巅，下项中，循脊入骶【音氐，】是督脉也络隂器上过毛中，入脐中，上循腹里，入缺盆，下注肺中，复出太隂此营气之行逆顺之常也。
营卫三焦第十一
黄帝问曰：人焉受气隂阳焉会何气为营？何气为卫？营安从生？卫安从会，老壮不同气隂阳异位愿闻其会，岐伯对曰：人受气于谷，谷入于胃气传于肺五藏六府皆以受气，其清者为营，浊者为卫，营行脉中，卫行脉外，营周不休，五十而复，大防隂阳相贯如环无端，卫气行于隂二十五度，行于阳亦二十五度，分为昼夜，故至阳而起至隂而止故日中而阳陇，【一作袭。下同，】为重阳，夜半而隂陇为重隂故太隂主内太阳主外，各行二十五度，分为昼夜，夜半为隂陇夜半后而隂衰平旦隂尽而阳受气，日中为阳，陇日西而阳衰，日入阳尽而隂受气夜半而大防，万民皆卧，名曰合隂平旦隂尽而阳受气，如是无已，与天地同纪。
曰：老人不夜瞑，少壮不夜寤者，何气使然曰：壮者之气血盛，其肌肉滑，气道利，营卫之行，不失其常，故昼精而夜瞑，老者之气血，减其肌肉枯，气道濇五藏之气相薄营气衰少而卫气内伐，故昼不精，而夜不得瞑。
曰：愿闻营卫之所行何道？从始曰营，出于中焦，卫出于上焦，上焦出于胃口，并咽以上贯膈，而布胷中走腋循足太隂之分而行还，注手阳明，上至舌下，注足阳明，常与营俱行于隂阳各二十五度为一周，故日夜五十周而复始，大会于手太隂
曰：人有热饮食下胃，其气未定，则汗出于面，或出于背，或出于身半，其不循卫气之道而出，何也？曰：此外伤于风，内开腠理，毛蒸理泄，卫气走乏，固不得循其道，此气悍慓滑疾，见开而出，故不得从其道，名曰漏泄，中焦亦并于胃口出上焦之后，此所以受气，泌糟粕蒸津液化其精微，上注于肺，乃化而为血，以奉生身，莫贵于此，故独得行于经隧，命曰营气。
曰：血之与气，异名同类，何也？曰：营卫者，精气也，血者神气也，故血之与气，异名同类也，故夺血者无汗，夺汗者无血，故人有两死而无两生也，下焦者，别于廻肠注于膀胱，而渗入焉，故水谷者，常并居于胃中，成糟粕，而俱下于大肠而为下焦，渗而俱下，渗泄别汁，循下焦而渗入膀胱也。
曰：人饮酒，酒亦入胃，米未熟而小便独先下者，何也？曰：酒者，熟谷之液也，其气悍以滑【，一作清】，故后谷而入，先谷而液出也，故曰：上焦如雾，中焦如沤，下焦如渎，此之谓也。
隂阳清浊精气津液血脉第十二
黄帝问曰：愿闻人气之清浊者何也？岐伯对曰：受谷者浊，受气者清，清者注隂浊者注阳，浊而清者，上出于咽，清而浊者，下行于胃，清者上行浊者下行清浊相干，名曰乱气。
曰夫隂清而阳浊，浊中有清，清中有浊，别之奈何？曰：气之大别，清者上注于肺，浊者下流于胃，胃之清气，上出于口，肺之浊气，下注于经，内积于海， 曰：诸阳皆浊，何阳独甚？曰：手太阳独受阳之浊手太隂独受隂之清其清者，上走孔窍，其浊者下行诸经，故诸隂皆清足太隂独受其浊， 曰：治之奈何？曰：清者其气滑，浊者其气濇此气之常也故刺隂者深而留之，刺阳者，浅而疾取之，清浊相干者，以数调之也。
曰：人有精气津液血脉，何谓也？曰：两神相抟，合而成形，常先身生，是谓精上焦开发，宣五谷味，熏肤充身泽毛，若雾露之溉，是谓气腠理发泄汗出腠理【一作溱溱，】是谓津谷入气满，淖泽注于骨，骨属屈伸，出泄补益，脑髄皮肤润泽，是谓液中焦受汁，变化而赤，是谓血拥遏营气，令无所避，是谓脉也。
曰：六气者，有余不足，气之多少，脑髄之虚实，血脉之清浊，何以知之？曰：精脱者，耳聋，气脱者，目不明，津脱者，腠理开，汗大泄，液脱者骨痹，屈伸不利，色夭，脑髄消胻痠耳数鸣血脱者，色白，夭然不泽，脉脱者，其脉空虚，此其候也。 曰：六气贵贱何如？曰：六气者，各有部主也，其贵贱善恶，可为常主，然五谷与胃为大海也。
津液五别第十二
黄帝问曰：水谷入于口，输于肠胃，其液别为五，天寒衣薄，则为溺与气，天暑衣厚则为汗，悲哀气并则为泣，中热，胃缓则为唾，邪气内热则气为之闭塞而不行，不行则为水胀，不知其何由生？岐伯对曰：水谷皆入于口，其味有五分注其海，津液各走其道，故上焦【一作三焦，】出气以温肌肉，充皮肤者为津，其留而不行者为液，天暑衣厚则腠理开，故汗出寒留于分肉之间，聚沫则为痛，天寒则腠理闭气濇不行水下，留于膀胱，则为溺与气五藏六府心为之主，耳为之聴，目为之视，肺为之相，肝为之将，脾为之卫，肾为之主，外故五藏六府之津液，尽上渗于目，心悲气并，则心系急，急则肺叶举举则液上溢，夫心系急，肺不能常举，乍上乍下，故欬而涎出矣。中热则胃中消谷，消谷则虫上下作矣，肠胃克郭，故胃缓，缓则气逆，故唾出矣。五谷之津液，和合而为膏者，内渗入于骨空，补益脑髄而下流于隂股隂阳不和则使液溢而下流于隂髄液皆减而下，下过度则虚，虚则腰脊痛而胻痠隂阳气道不通，四海闭塞，三焦不泻，津液不化，水谷并于肠胃之中，别于廻肠，留于下焦，不得渗于膀胱，则下焦胀，水溢则为水胀，此津液五别之顺，逆也。
竒邪血络第十四
黄帝问曰：愿闻其竒邪而不在经者何也？岐伯对曰：血络是也。 曰：刺血络而仆者，何也？血出而射者，何也？血出黒而浊者血出清而半为汁者，何也发鍼而肿者何也？血出若多，若少而面色苍苍然者何也发鍼而面色不变而烦闷者，何也？血出多而不动摇者，何也？愿闻其故。曰：脉气甚而血虚者，刺之则脱气，脱气则仆，血气俱盛而隂气多者其血滑，刺之则射阳气积蓄久留，不泻者，其血黑以浊，故不能射，新饮而液渗于络，而未和合于血，故血出而汁别焉，其不新饮者，身中有水，久则为肿隂气积于阳其气因于络，故刺之血未出而气先行，故肿隂阳之气其新相得而未和合，因而泻之则隂阳俱脱表里相离，故脱色而苍苍然也，刺之不变而烦闷者，刺络而虚经，虚经之属于隂者隂气脱故烦闷隂阳相得而合为痹者，此为内溢于经，而外注于络，如是隂阳皆有余虽多出血，弗能虚也。
曰：相之奈何？曰：血脉盛坚，横以赤，上下无常处，小者如鍼大者如筯，刺而泻之万全，故无失数失数而返，各如其度， 曰鍼入肉着何也？曰：热气因于鍼则热热则肉着于鍼故坚焉。
五色第十五
雷公问曰：闻风者百病之始也，厥逆寒湿之所起也，别之奈何？黄帝荅曰：当候眉间，【太素作闗中】薄泽为风，冲浊为痹，在地为厥，此其常也，各以其色言其病也。
曰：人有不病卒死，何以知之？曰：大气入于藏府者不病而卒死矣， 曰：凡病少愈，而卒死者，何以知之？曰：赤色，出于两颧，大如拇指者，病虽少愈，必卒死，黑色出于顔，【太素作庭，】大如拇指，不病亦必卒死矣， 曰：其死有期乎？曰：察其色以言其时，顔者首面也，眉间以上者，咽喉也，【太素眉间以上作闗上】眉间，以中【太素亦作闗中】者肺也，下极者，心也，直下者，肝也，肝左者胆也，下者，脾也，方上者，胃也，中央者，大肠也，侠傍者，肾也，常肾者，脐也，面王【古本作壬字，】以上者，小肠也，面王以下者膀胱，字子处也，颧者肩也，后颧者臂也，臂以下者，手也目内眦上者膺乳也，侠绳而上者，背也，循牙车以上者，股也；中央者，膝也，膝以下者，胻也当胻以下者足也，巨分者，股里也，巨屈者，膝膑也此五藏六府支局，【一作节，】之部也，五藏五色之见者皆出其部也，其部骨陷者，必不免于病也。其部色乗袭者，虽病甚，不死也， 曰：五官具五色，何也？曰：青黑为痛，黄赤为热，白为寒，是谓五官， 曰：以色言病之间甚奈何？曰：其色麄以明者为间，沈垩【一作，天下同】者为甚，其色上行者，病亦甚，其色下行，如云彻散者，病方已，五色各有藏部，有外部有内部，其色从外部走内部者，其病从外走内，其色从内部走外部者，其病从内走外，病生于内者，先治其隂后治其阳；反者益甚，病生于外者先治其阳，后治其隂【太素云病生于阳者，先治其外，后冶其内，与此文异义同】，反者益甚，用阳和隂用隂和阳审明部分万举万当能别左右，是谓大通，男女异位，故曰隂阳审察泽垩，谓之良工，沉浊为内，浮清为外，黄赤为风，青黑为痛，白为寒，黄而膏泽者为脓，赤甚者为血痛，甚者为挛，寒甚者为皮不仁，各见其部，察其浮沉，以知浅深，审其泽垩，以观成败，察其散浮，以知近逺视色上下，以知病处，积神于心，以知往今，故相气不防，不知是非，属意勿去，乃知新，故色明不粗，沉垩为甚，不明不泽，其病不甚，其色散驹驹，然未有聚其病散而气痛，聚未成也肾乗心心先病，肾为应色，其【一作皆】，如是男子色在面，王为少腹痛，下为卵痛，其圜直为茎痛髙为本下为首，狐疝防隂病之属也，女子色在面，王为膀胱，字子处，病散为痛，薄为聚，方圆左右，各如其色形，其随而下至骶为淫，有润如膏状，为暴食不洁，左为右【，一作左】右为左【，一作右】，其色有邪？聚空满而不端，面色所指者也，色者青黒赤白黄皆端满有别乡，别乡赤者，其色亦赤，大如榆，防在面，王为不月，其色上鋭首，空上向下，鋭下向在左右如法，以五色命藏青为肝，赤为心，白为肺，黄为脾，黑为肾，肝合筋，青当筋心合脉赤当脉脾合肉黄当肉肺合皮白当皮，肾合骨黒当骨夫精明五色者，气之华也，赤欲如白裹朱，不欲如赭色也，白欲如白璧之泽，【一云，鵞羽】不欲如垩【，一云盐】也，青欲如苍璧之泽不欲如蓝也，黄欲如罗裹，雄黄不欲如黄土也，黑欲如重漆色，不欲如炭，【素问作地苍，】也五色精微，象见其夀不乆也 青如草滋，黑如炲煤黄如枳实赤如衃，【音披】血，白如枯骨，此五色见而死也，青如翠羽黒如乌羽赤如鸡冠，黄如蟹腹，白如豕膏，此五色见而生也，生于心，如以缟裹朱；生于肺，如以缟裹红；生于肝，如以缟裹绀；生于脾，如以缟裹括蒌实生于肾，如以缟裹紫，此五藏所生之外营也， 凡相五色，面黄目青，面黄目赤，面黄目白，面黄目黑者，皆不死也，面青目赤，【一作青】面赤目白，面青目黒面黒目白面赤目青者，皆死也。
隂阳二十五人形性血气不同第十六
黄帝问曰人有隂阳何谓隂人何谓阳人？少师对曰：天地之间，不离于五，人亦应之，非徒一隂一阳而已，葢有太隂之人少隂之人太阳之人，少阳之人隂阳和平之人，凡此五人者，其态不同，其筋骨血气亦不同也太隂之人贪而不仁，下齐湛湛好内而恶出，心抑而不发，不务于时，动而后人此太隂之人也
少隂之人少贪而贼心，见人有亡，常若有得，好伤好害，见人有荣，乃反愠怒，心嫉而无恩此少隂之人也太阳之人居处于于，好言大事，无能而虚説志发于四野，举措不顾，是非为事，如常自用事，虽败而无改，【一作悔，】此太阳之人也。
少阳之人，諟谛好自贵，有小小官则髙自宣好为外交，而不内附，此少阳之人也。
隂阳和平之人，居处安静，无为惧，惧无为欣欣，婉然从物，或与不争，与时变化，尊而谦让，卑而不谄，是谓至治，古之善用鍼灸者视人五态，乃治之，盛者泻之，虚者补之。
太隂之人多隂而无阳其隂血浊其卫气濇隂阳不和缓筋而厚，皮不之疾，泻不能移之。
少隂之人多隂而少阳小胃而大肠六府不调，其阳明脉小而太阳脉大，必审而调之，其血易脱，其气易败，太阳之人多阳而无隂必谨调之，无脱其隂而写其阳阳重脱者，易狂隂阳皆脱者暴死，不知人。
少阳之人多阳而少隂经小而络大，血在中而气在外实隂而虚阳独写其络脉则强，气脱而疾，中气重不足，病不起矣。
隂阳和平之人其隂阳之气和血脉，调宜谨审其隂阳视其邪正，安其容仪，审其有余，察其不足，盛者写之，虚者补之，不盛不虚，以经取之，此所以调隂阳别五态之人也。
太隂之人其状黮黮【音，朕】然黑色，念然下意，临临然长大防【音窘，】然未偻。
少隂之人其状清，然窃然固以隂贼立而躁险，行而似伏。
太阳之人其状轩轩储储反身折腘
少阳之人，其状立则好仰行则好，摇其两臂，两臂肘，皆出于背。
隂阳和平之人，其状逶逶，然随随然颙，颙然衮衮，然豆豆，然众人皆曰：君子【一本多愉愉，然防防然】。
黄帝问曰：余闻隂阳之人于少师，少师曰：天地之间，不离于五，故五五二十五人之形，血气之所生，别而以候从外知内何如？岐伯对曰：先立五形，金木水火土，别其五色，异其五声，而二十五人具也。
木形之人，比于上角，苍色小头，长面大肩，平背直身小，手足好有材，好劳心少力多，忧劳于事，耐春夏不耐秋冬，感而成病，主足厥隂佗佗然 太角【，一曰左角，】之人比于左足少阳，少阳之上遗遗，然 右角【，一曰少角】之人比于右足少阳，少阳之下随随然， 钛角【音，太一曰右角，】之人比于右足少阳，少阳之下鸠，鸠然【，一曰推推，然】 判角之人比于左足少阳，少阳之下括括然。
火形之人，比于上征，赤色广防，兑面小头，好肩背，髀腹小手足，行安地疾心，行摇肩背肉满，有气轻财，必信多虑，见事明了，好顔急心不夀暴死耐春夏，不耐秋冬，感而生病，主手少隂窍窍然【，一曰核核，然】 太征之人比于左手太阳，太阳之上肌肌，然 少征之人比于右手太阳，太阳之下，慆慆，然【慆音剔，又音倘，】 右徴之人比于右手太阳，太阳之上，鲛鲛然【，一曰熊熊，然】 判征之，人比于左手太阳，太阳之下支支，然熙熙然。
土形之人，比于上宫，黄色，大头圆面，美肩背大腹，好股胫，小手足多肉，上下相称，行安地，举足浮安心，好利人，不喜权势，善附人，耐秋冬不耐春夏，春夏感而生病，主足太隂敦敦然 太宫之人比于左足阳明，阳明之上，婉婉，然 加宫之人，比于左足阳明，阳明之下，烗烗【音欬，】然【，一曰坎坎，然】 少宫之人比于右足阳明，阳明之上，枢枢然 左宫之人，比于右足阳明，阳明之下，兀兀然【，一曰众之人，一曰阳明之上】。
金形之人，比于上商，白色，小头方面，小肩背小腹，小手足如骨发，踵外骨轻身【，一曰发动轻身，】清亷急心静悍，善为吏，耐秋冬不耐春夏，春夏感而生病，主手太隂敦敦然太商之人比于左手阳明，阳明之上亷亷然 右商之人，比于左手阳明，阳明之下脱脱然 左商之人，比于右手阳明，阳明之上监监，然 少商之人，比于右手阳明，阳明之下，严严然。
水形之人，比于上羽，黑色，大头面不平【，一云曲面】，广颐小肩大腹小，手足【小作大，】发行摇，身下凥长背延延，然不敬畏善欺绐，人殆戮死耐，秋冬不耐春夏，春夏感而生病，主足少隂汚汚然 太羽之人比于右足太阳，太阳之上颊颊，然 少羽之人比于左足太阳，太阳之下，纡纡然众之为人，比于右足太阳，太阳之下洁洁，然 桎之。
为人比于左足太阳太阳之上安安然
曰：得其形，不得其色何如？曰：形胜色，色胜形者，至其胜，时年加害，则病行失则忧矣，形色相得，富贵大乐， 曰：其形色相胜之，时年加可知乎？曰：凡人之大忌，常加七嵗九嵗十六嵗二十五嵗三十四嵗四十三嵗五十二嵗六十一嵗皆人之忌，不可不自安也，感则病失则忧矣。
曰：脉之上下血气之候以知形气奈何？曰：足阳明之上，血气盛则须美长，血多气少则须短气多血少，则须少血气俱少，则无须两吻，多画【须字，一本俱作髯，字吻音，穏】 ，足阳明之下血气盛则下毛美长至胷血多气少则下毛美短至脐，行则善髙举足足大指少肉足善寒，血少气多则肉善瘃，【瘃音斸，】血气皆少则无毛，有则稀而枯瘁，善痿厥，足痹 ，足少阳之上，血气盛则通须美长，血多气少则通须美短，血少气多则少须，血气皆少则无须感于寒湿，则善痹骨痛，爪枯 ，足少阳之下，血气盛则胫毛美长，外踝肥，血多气少则胫毛美短，外踝皮坚而厚，血少气多则胻毛少，外踝皮薄而软，血气皆少则无毛，外踝瘦而无肉， 足太阳之上，血气盛则美眉，眉有毫毛血多气少则恶眉，面多小理，血少气盛则面多肉，血气和，则美色 足太隂之下血气盛则跟肉满踵坚，气少血多则瘦，跟空血气皆少则善转筋，踵下痛 ，手阳明之上，气血盛则上髭美，血少气多则髭恶血气皆少则善转筋，无髭 ，手阳明之下血气盛则腋下毛美，手鱼肉以温，气血皆少则手瘦，以寒 手少阳之上，血气盛则眉美以长，耳色美，血气皆少则耳焦恶色 ，手少阳之下，血气盛则手拳，多肉以温，血气皆少则瘦以寒气少血多则瘦，以多脉 手太阳之上，血气盛则多髯面，多肉以平，血气皆少则面瘦黒色 手太阳之下，血气盛则掌肉克满，血气皆少则掌瘦以寒 ，黄赤者多热气，青白者少热气，黑色者多血少气，美眉者，太阳多血，通髯极须者，少阳多血，美须者阳明多血，此其时然也，夫人之常数，太阳常多血少气，少阳常多气少血，阳明常多血多气厥隂常多气少血少隂常多血少气太隂常多血少气，此天之常数也。
曰：二十五人者，刺之有约乎？曰：美，眉者足太阳之脉血气多恶眉者，血气少，其肥而泽者，血气有余，肥而不泽者，气有余血不足瘦而无泽者，气血俱不足，审察其形气有余不足而调之可以知顺逆矣， 曰：刺其隂阳奈何曰按其寸口人迎，以调隂阳切循其经络之凝泣结而不通者，此于身背为痛痹，甚则不行，故凝泣凝泣者，致气以温之，血和乃止。其结络者，脉结血不行，决之乃行，故曰气有余于上者，导而下之，气不足于上者，推而往之，其稽留不至者，因而迎之，必明于经隧，乃能持之，寒与热争者，导而行之，其宛陈血不结者，即而取之，必先明知二十五人别血气之所在，左右上下，则刺约毕矣。
曰：或神动而气先鍼行或气与鍼相逢或鍼已出气独行，或数刺之，乃知或发鍼而气逆或数刺病益甚，凡此六者，各不同形，愿闻其方，曰：重阳之盛人，其神易动，其气易往也，矫矫蒿蒿，【一本作熇熇髙髙】言语善疾，举足喜髙心肺之藏气有余阳气滑盛而，故神动而气先行，此人颇有隂者也多阳者多，喜多隂者多怒数怒者易解，故曰颇有隂其隂阳之离合难，故其神不能先行隂阳和调者血气，淖泽滑利，故鍼入而气出，疾而相逢也其隂多而阳少隂气沉而阳气浮者，内藏故鍼已出气乃随其后，故独行也，其多隂而少阳者其气沉而气往难，故数刺之，乃知其气逆与其数刺病益甚者非隂阳之气也沉浮之势也，此皆粗之所败，工之所失，其形气无过也。
鍼灸甲乙经卷一
<子部,医家类,鍼灸甲乙经>
钦定四库全书
鍼灸甲乙经卷二
晋 皇甫谧 撰
十二经脉络脉支别第一【上】
雷公问曰：禁脉之言，凡刺之理，经脉为始，愿闻其道。黄帝荅曰：经脉者，所以决死生处百病，调虚实，不可不通也。
肺手太隂之脉起于中焦下络大肠，还循胃口上鬲属肺从肺系横出腋下，下循臑内行少隂心主之前，下肘中，循臂内上骨下亷入寸口上鱼，循鱼际，出大指之端，其支者，从腕后直出次指内亷出其端，是动则病肺胀满膨膨然而喘欬缺盆中痛，甚则交两手而瞀，【音务，又音茂，】是谓臂厥，是主肺所生病者，咳上气喘喝，烦心胷满臑【音如】，臂内前亷痛厥掌中热，气盛有余，则肩背痛，风寒汗出中风，小便数而欠，气虚则肩背痛寒，少气不足以息，溺色变【，一云卒，遗矢无度】，为此诸病，凡十二经之病盛则写之虚则补之，热则疾之，寒则留之，陷下则灸之，不盛不虚，以经取之，盛者则寸口大三陪于人迎，虚者则寸口反小于人迎也。
大肠手阳明之脉起于大指次指之端外侧，循指上亷出合骨两骨之间，上入两筋之中，循臂上亷入肘外亷上循臑外亷上肩出髃，【音隅，】骨之前亷上出柱骨之防上下入缺盆络肺下鬲属大肠，其支者，从缺盆直上至颈贯頬，下入齿中，还出侠口交人中，左之右，右之左，上侠鼻孔，是动则病齿痛頬肿，是主津液所生病者，目黄口干鼽，【音求】防喉痹，肩前臑痛者，大指次指痛不用，气盛有余则当脉所过者热肿，虚则寒栗不复，为此诸病，盛者则人迎大三倍于寸口，虚者则人迎反小于寸口也，胃足阳明之脉起于鼻交頞中傍约大肠之脉，下循鼻外，上入齿中，还出侠口环唇下交承浆却循頥后下亷出大迎循頬车上耳前过客主人循髪际至额颅，其支者，从大迎前下人迎循喉咙入缺盆下鬲属胃络脾，其直者，从缺盆下乳内亷下侠脐入气街中，其支者，起于胃口下循腹里下至气街中而合以下髀闗抵伏兎下入，膝膑中下循胻外亷下足跗入中指内间，其支者，下膝三寸而别以下入中指外间，其支者，别跗上，人大指间，出其端，是动则病凄凄然振寒，善伸数欠顔黒病至则恶人与火，闻木音则然惊心欲动，独闭户塞牖而处，甚则欲上髙而歌弃衣而走，贲响腹胀，是为臂【，一作骭，】厥是主血所生，病者狂，瘈【一作疟，】温淫汗出，鼽防口防唇，颈肿喉痹，大腹水肿，膝膑肿痛，循膺乳气街，股伏兎胻外亷足跗上皆痛，中指不用，气盛则身以前皆热，其有余于胃，则消谷善饥，溺色黄，气不足则身以前皆寒栗，胃中寒则胀满，为此诸病，盛者，人迎大三倍于寸口，虚者，人迎反小于寸口也。
脾足太隂之脉起于大指之端循指内侧白肉际，过核骨后，上内踝前亷上腨内循胻骨后交出厥隂之前上循膝股内前亷入腹属脾络胃上鬲侠咽连舌本散舌下其支者复从胃别上鬲注心中，是动则病舌本强，食则呕，胃脘痛，腹胀善噫得后与气则快然而衰，身体皆重，是主脾所病者，舌本痛，体不能动摇，食不下，烦心，心下急寒疟，溏：瘕，【，音加，】泄水闭，黄疸，不能食，唇青强立，股膝内肿痛厥，足大指不用，为此诸病，盛者则寸口大三倍于人迎，虚者则寸口反小于人迎也。
心少隂之脉起于心中出属心系下鬲络小肠，其支者，从心系上侠咽系目系【，一本作循胷出肠，】其直者复从心系却上肺，上出液下，下循臑内后亷循太隂心主之后下肘中内亷循臂内后亷抵掌后兑骨之端，入掌内后亷循小指内出其端，是动则病嗌干心痛渇而欲饮，是为臂厥，是主心所生病者，目黄脇满痛臑臂内后亷痛厥掌中热痛，为此诸病，盛者则寸口大再倍于人迎，虚者则寸口反小于人迎也。
小肠手太阳之脉，起于小指之端，循手外侧上腕，出踝中，直上循臂骨下亷出肘内侧两骨之间，上循臑外后亷出肩解绕肩胛，交肩上，入缺盆，向腋下络心，循咽下鬲抵胃，属小肠，其支者，从缺盆循颈上頬至目鋭眦却入耳中，其支者，别頬上防，【音拙，】抵鼻至目内眦斜络于颧，是动则病嗌痛颔肿不可以顾，肩似抜，臑似折，是主液所生病者，耳聋目黄，頬肿颈颔，肩，臑；肘，臂外后亷痛为此诸病，盛者则人迎大再倍于寸口，虚者则人迎反小于寸口也。
膀胱足太阳之脉起于目内眦上额交巅，其支者，从巅至耳上角；其直者，从巅入络脑还出别下项循肩抟内，挟脊抵腰中，入循膂络肾属膀胱，其支者，从腰中下会于后隂贯臀入腘中，其支者，从抟内左右别下贯胛，【一作髋，】挟脊内，过髀枢循髀外后亷下合腘中以下贯踹，【足跟也，】内出外踝之后，循京骨至小指外侧，是动则病肿头痛，目似脱，项似抜脊，腰似折不可以曲腘如结踹如裂，是谓踝厥，是主筋所生病者，痔疟狂颠疾，头【音信，】项颈间痛，目黄泪出鼽，防项背腰凥腘踹脚皆痛，小指不用，为此诸病，盛者则人迎大再倍于寸口，虚者则人迎反小于寸口也。
肾足少隂之脉起于小指之下斜趣足心出然谷之下循内踝之后，别人跟中以上踹内，出腘中内亷上股内后亷贯脊属肾络膀胱，其直者，从肾上贯肝膈，入肺中，循喉咙侠舌本【，一本云：从横骨中挟脐，循腹里上行而入肺】，其支者，从肺出络心，注胸中，是动则病饥不欲食，面黑如炭色，咳唾则有血，喝喝而喘【一作喉鸣，】坐而欲起，目无所见，心如悬若饥状，是为骨厥，是主肾所病者，口热舌干，咽肿上气，嗌干及痛，烦心心痛，黄疽肠澼脊股内后亷痛痿厥嗜卧，足下热而痛灸则强食生肉，缓帯被髪，大杖重履而步，为此诸病，盛者则寸口大再倍于人迎，虚者则寸口反小于人迎也。
心主手厥隂之脉起于胸中，出属心包络，下鬲歴络三焦，其支者，循胷出脇下腋三寸，上抵腋下，循臑内行太隂少隂之间入肘中，下循臂行两筋之间，循中指出其端，其支者，别掌中，循小指次指出其端，是动则病手心热，臂肘挛急，腋肿甚则胷脇支满心中，憺憺大动，面赤目黄，喜笑不休，是主脉【，一作心包络，】所生病者，烦心心痛，掌中热，为此诸病，盛者则寸口大一倍于人迎，虚者则人迎反大寸口反小于人迎也。
三焦手少阳之脉，起于小指次指之端，上出两指之间，循手表腕，出臂外两骨之间，上贯肘，循臑外上肩，而交出足少阳之后，入缺盆，布膻中，散络心包，下鬲偏属三焦，其支者，从膻中上出缺盆，上项侠耳后直上，出耳上角，以屈下额，【一作颊，】至防，其支者，从耳后入耳中，出走耳前，过客主人前，交頬至目兑眦，是动则病耳聋浑浑焞焞嗌肿喉痹，是主气所生病者，汗出，目兑眦痛，頬耳后，肩，臑；肘，臂外皆痛，小指次指不为用，为此诸病，盛者则人迎大一倍于寸口，虚者则人迎反小于寸口也，胆足少阳之脉起于目兑眦上抵头角下耳后循颈行手少阳之前，至肩上，却交出手少阳之后，入缺盆，其支者，从耳后入耳中，出走耳前至目兑，眦后，其支者，别兑眦下，大迎合手少阳，抵于防下【，一本云：别兑眦上，迎手少阳于頞，】加頬车下颈合缺盆以下胷中贯膈络肝属胆循脇里出气街，绕毛际，横入髀厌中，其直者，从缺盆下腋，循胸中过季脇下合髀厌中以下循髀阳出膝外亷下外辅骨之前，直下抵絶骨之端下出外踝之前循足跗上，入小指次指之端，其支者，别跗上，入大指之间，循大指岐骨内出其端，还贯入，甲出三毛，是动则病口苦，善太息心脇痛不能反侧，是则面微尘体无膏泽，足外反热，是为阳厥，是主骨所生病者，头面颔痛，目兑眦痛，缺盆中肿痛，腋下肿痛：马刀挟瘿汗出振寒疟，胸中脇肋髀膝外至胻絶骨外踝前及诸节皆痛，小指次指不用，为此诸病，盛者则人迎大倍于寸口，虚者，人迎反小于人口也，肝足厥隂之脉起于大指丛毛之际，上循足跗上亷去内踝一寸，外踝八寸，交出太隂之后上腘内亷循股隂入毛中环隂器抵少腹侠胃属肝络胆，上贯膈布脇肋循喉咙之后上入颃颡，连目系，上出额，与督脉防于巓【一云，其攴者从小腹与太隂少阳结于腰髁，央脊下第三，第四骨孔中】，其支者，从目系下頬里，环唇内，其支者，复从肝别贯膈，上注肺中，是动则病腰痛不可以俛仰丈夫防疝妇人少腹痛，甚则嗌干面尘，脱色是主肝所生病者，胸满呕逆，洞泄狐疝，遗精癃闭，为此诸病盛者，则寸口大一倍于人迎，虚者则寸口反小于人迎也。
足少隂气絶则骨枮少隂者冬脉也伏行而濡骨髄者也，故骨不濡，【一作软，】则肉不能着骨也，骨肉不相亲，则肉濡而却肉濡而却，故齿长而垢，髪无润泽，无润泽者，骨先死，戊笃已死，土胜水也。
手少隂气絶则脉不通脉不通则血不流血不流则髪色不泽，故面色如黧【，一作漆柴，】者血先死，壬笃，癸死，水胜火也， 灵枢云少隂终者面黑齿长而垢，腹胀闭，上下不通而终矣。
足太隂气絶则脉不营其口，唇口唇者，肌肉之本也，脉弗营，则肌肉濡，肌肉濡，则人中满【一作舌痿，】人中满则唇反，唇反者，肉先死，甲笃，乙死，木胜土也。
手太隂气絶则皮毛焦太隂者行气温于皮毛者也，气弗营，则皮毛焦皮毛焦，则津液去津液，去则皮，节着皮节，着则爪枯，毛折毛折者，毛先死，丙笃丁死，火胜金也，九卷云：腹胀闭不得息，善噫善呕，呕则逆，逆则面赤。
不逆上下不通，上下不通，则面黑，皮毛焦而终矣足厥隂气絶则筋弛厥隂者肝脉也肝者筋之合也，筋者聚于隂器而脉络于舌本故脉弗营，则筋缩急筋缩，急则引卵与舌，故唇青舌卷卵缩，则筋先死，庚笃，辛死，金胜木也 九卷云中热嗌干喜溺，烦心甚则舌卷卵上缩而终矣。
五隂俱絶则目系转，转则目运，运为志先死，故志先死则逺一日半而死矣。
太阳脉絶其终也戴眼及折瘈疭其色白絶汗乃出则终矣。
少阳脉絶其终也，耳聋，百节尽纵目，槖【一作睘，一本无此字，】系絶系絶一半日死，其死也目白乃死，【一作色青白】。
阳明脉絶其絶也口目动作善惊妄言，色黄，其上下经盛而不行，【一作不仁，】则终矣。
六阳俱絶则隂阳相离隂阳相离则腠理发泄絶汗乃出大如贯珠，转出不流，则气先死矣，故旦占夕死，夕占旦死，此十二经之败也。
十二经脉络脉支别第一【下】
黄帝问曰：经脉十二，而手太隂之脉独动不休，何也？岐伯对曰：足阳明胃脉也胃者五藏六府之海，其清气上注于肺，肺气从太隂而行之其行也，以息往来，故人脉一呼再动，一吸脉亦再动，呼吸不已，故动而不止， 曰：气口何以独为五藏主曰：胃者，水谷之海六府之大源也五味入于口，藏于胃以养五藏气气口亦太隂也是以五藏六府之气味皆出于胃，变见于气口，故五气入于鼻，藏于心肺，肺有病而鼻为之不利也，【九卷言其动，素问论其气，此言其为五藏之所主相发明也，】 曰：气之过于寸口也上出焉息，下入焉伏，何道从还？不知其极也，曰：气之离于藏也，卒然如弓弩之发，如水岸之下，上于鱼以反衰，其余气衰散以逆上，故其行微也。
曰：足阳明因何而动？曰：胃气上注于肺，其悍气上冲头者，循喉上走空窍，循眼系入络脑，出颔下客主人，循牙车合阳明，并下人迎，此胃气走于阳明者也故隂阳上下其动也若一，故阳病而阳脉小者，为逆隂病而隂脉大者为逆隂阳俱盛与其俱动，若引绳相倾者，病 曰足少隂因何而动？曰：冲脉者，十二经脉之海也与少隂之络起于肾下出于气街循隂股内亷斜入腘中循胻骨内亷并少隂之经下入内踝之后足下，其别者，斜入踝内，出属跗上，入大指之间，以注诸络，以温足跗，此脉之常动者也。
曰：卫气之行也，上下相贯，如环无端，今有卒遇邪气，及逢大寒，手足不随，其脉隂阳之道相腧之防，行相失也，气何由还曰：夫四末隂阳之会此气之大络也，四冲者，气之经也，【经一作径】，故络絶则经通四末解则气从合，相输如环，黄帝曰：善，此所谓如环无端，莫知其纪，终而复始，此之谓也。
十二经脉伏行于分肉之间，深而不见，其常见者足太隂脉过于外踝之上，无所隠故诸脉之浮而常见者皆络脉也，六经络手阳明少隂之大络起五指间，上合肘中饮酒者，卫气先行皮肤，先络脉，络脉先盛，则卫气以平，营气乃满，而经脉大盛也，脉之卒然动者，皆邪气居之，留于本末，不动则热，不坚则陷且空，不与众同，是以知其何脉之动也。
雷公问曰：何以知经脉之与络脉异也，黄帝荅曰经脉者常不可见也。其虚实也，以气口知之，脉之见者皆络脉也诸络脉皆不能经大节之间，必行絶道而出入，复合于皮中，其防皆见于外，故诸刺络脉者，必刺其结上甚血者，虽无血结，急取之以写其邪而出其血，留之发为痹也。
凡诊络脉，脉色青，则寒且痛，赤则有热，胃中有寒，则手鱼际之络多青，胃中有热，则鱼际之络赤，其暴黑者，久留痹也。其有赤有青，有黑者，寒热也，其青而小短者，少气也。凡刺寒热者，皆多血络，必间日而取之，血尽乃止。调其虚实，其小而短者少气，甚者写之，则闷闷甚则仆，不能言闷，则急坐之也。
手太隂之别名曰列缺，起于腕上分间并太隂之经直入掌中，散入于鱼际，其病实则手兑骨掌热，虚则欠防【音，掐开口也，】小便遗数，取之去腕一寸，别走阳明。
手少隂之别名曰通里，在腕一寸半，别而上行，循经入于心中，系舌本，属目系，实则支膈，虚则不能言，取之腕后一寸，别走太阳。
手心主之别，名曰内闗去腕二寸，出于两筋之间，循经以上系于心，包络心系，实则心痛，虚则为烦心，取之两筋间。
手太阳之别，名曰支正，上腕五寸，内注少隂其别者上走，肘络肩髃实则筋弛肘废，虚则生肬小者如指痂疥，取之所别。
手阳明之别，名曰偏歴，去腕三寸，别走太隂其别者，上循臂乗肩上曲頬偏齿，其别者，入耳防于宗脉实则【音禹，】齿耳聋，虚则齿寒痹鬲，取之所别。
手少阳之别，名曰外闗去腕二寸，外绕臂注胷中合心主实则肘挛，虚则不収，取之所别。
足太阳之别，名曰飞，去踝七寸，别走小隂实则窒鼻【，一云鼽窒，】头背痛，虚则鼽防，取之所别。
足少阳之别，名曰光明，去踝上五寸，别走厥隂并经下络足跗，实则厥，虚则痿躄，坐不能起，取之所别。
足阳明之别，名曰丰隆，去踝八寸，别走太隂其别者循胫骨外亷上络头项，合诸经之气，下络喉嗌，其病气逆则喉痹瘁瘖，实则颠狂，虚则足不収胫枯，取之所别足太隂之别名曰公孙，去本节后一寸，别走阳明，其别者，入络肠胃，厥气上逆则霍乱，实则肠中切痛，虚则鼓胀，取之所别。
足少隂之别名曰大钟，当踝后绕跟，别走太阳，其别者，并经上走于心包下，外贯腰脊，其病气逆则烦闷，实则癃闭，虚则腰痛，取之所别。
足厥隂之别名曰蠡沟，去内踝上五寸，别走少阳，其别者，循经上睾，结于茎，其病气逆则睾，肿卒疝，实则挺长热，虚则暴痒，取之所别。
任脉之别，名曰尾翳，下鸠尾，散于腹，实则腹皮痛，虚则搔痒，取之所别。
督脉之别，名曰长强，侠脊上项散头上，下当肩胛左右，别走太阳，入贯膂，实则脊强，虚则头重髙摇之挟脊之有过者【九墟，无此九字，】取之所别。
脾之大络，名曰大包出，渊腋下三寸，布胸脇实则一身尽痛，虚则百脉皆纵，此脉若罗络之血者，皆取之 ，凡此十五络者，实则必见，虚则必下，视之不见，求之上下，人经不同，络脉异所别也。
黄帝问曰：皮有分部，脉有经纪，愿闻其道。岐伯对曰：欲知皮部以经脉为纪者，诸经皆然阳明之阳，名曰害蜚，十二经上下同法，视其部中有浮络者，皆阳明之络也其色多青则痛多黒则痹黄赤则热，多白则寒，五色皆见，则寒热也；络盛则入客于经阳主外隂主内。
少阳之阳，名曰枢杼，【一作持。】视其部中有浮络者，皆少阳之络也，络盛则入客于经，故在阳者，主内在隂者主外以渗于内也，诸经皆然。
太阳之阳，名曰闗枢视其部中有浮络者，皆太阳之络也，络盛则入客于经。
少隂之隂名曰枢儒视其部中有浮络者皆少隂之络也络盛则入客于经，其入于经也，从阳部注于经，其出者从隂部内注于骨。
心主之隂名曰害肩，视其部中有浮络者，皆心主之络也，络盛则入客于经。
太隂之隂名曰闗蛰视其部中有浮络者皆太隂之络也络盛则入客于经 ，凡此十二经络脉者皮之部也，是故百病之始生也，必先客于皮毛，邪中之则腠理开，开则入客于络脉，留而不去，传入于经，留而不去，传入于腑，禀于肠胃，邪之始入于皮也，淅然起毫毛，开腠理，其入于络也，则络脉盛色变，其入客于经也，则盛虚乃陷下；其留于筋骨之间，寒多则筋挛骨痛，热多则筋弛骨消肉烁，骨破毛直而败也， 曰十二部，其生病何如？曰：皮者脉之部也，邪客于皮则腠理开，开则邪入客于络脉，络脉满则主于经，脉经脉满则入舍于府藏，故皮有分部不愈，而生大病也。曰：夫络脉之见，其五色各异，其故何也？曰：经有常色而络无常变 曰：经之常色，何如？曰：心！赤，肺白肝青脾黄肾黒皆亦应其经脉之色也？曰：其络之隂阳亦应其经乎曰隂络之色应其经阳。
络之色变无常，随四时而行，寒多则凝泣凝泣则青黑，热多则淖滜，【音】淖，滜则黄赤，此其常色者，谓之无病，五色俱见，谓之寒热。
曰：余闻人之合于天地也，内有五藏以应五音，五色五味，五时五位，外有六府，以合六律，主持隂阳诸经而合之，十二月十二辰，十二节，十二时，十二经水，十二经脉此五藏六府所以应天道也，夫十二经脉者，人之所以生病之所以成人之所以治病之所以起，学之所始，工之所止，粗之所易，上之所难也，其离合出入奈何？曰：此粗之所过，上之所悉也，请悉言之。
足太阳之正，别入于腘中，其一道下尻五寸，别入于肛，属于膀胱，散之肾，循膂当心入散；直者，从膂上出于项，复属于太阳，此为一经也。
足少隂之正至腘中，别走太阳而合，上至肾，当十四椎，出属帯脉直者，系舌本，复出于项，合于太阳，此为一合，【九墟云：或以诸隂之别者皆为正也，】。
足少阳之正，或以诸隂别者为正【，一本云绕髀入于毛际，合于厥隂】别者入季脇之间循胸里属胆，散之上肝贯心以上侠咽出頥颔中散于面，系目系，合少阳于外眦。
足厥隂之正别跗上，上至毛际，合于少阳，与别俱行，此为二合。
足阳明之正，上至髀，入于腹里，属于胃散之脾，上通于心，上循咽出于口，上頞防还，系目合于阳明。
足太隂之正则别上至髀，合于阳明，与别俱行，上终于咽，贯舌本，此为三合。
手太阳之正，指地，别入于肩解，入腋走心，系小肠手少隂之正别下于渊腋两筋之间属心，主上走喉咙，出于面，合目内眦，此为四合。
手少阳之正，指天，别于巅，入于缺盆，下走三焦，散于胸中。
手心主之正，别下渊腋三寸，入胸中别属三焦，出循喉咙，出耳后，合少阳完骨之下，此为五合。
手阳明之正，从手循膺乳，别于肩髃入柱骨，下走大肠属于肺，上循喉咙，出缺盆，合于阳明。
手太隂之正别入渊腋少隂之前入走肺，散之太阳，上出缺盆，循喉咙，复合阳明，此为六合。
竒经八脉第二
黄帝问曰脉行之逆顺奈何？岐伯对曰：手之三隂从藏走手，手之三阳，从手走头足之三阳，从项走足足之三隂从足走腹 曰少隂之脉独下行，何也？曰：冲脉者五藏六府之海也五藏六府皆禀焉，其上者出于颃颡，渗诸阳，灌诸隂其下者注少隂之大络出于气冲循隂股内亷斜入腘中，伏行髀骨内，下至内踝之后属而别，其下者，至于少隂之经渗三隂其前者伏行出属跗下，循跗入大指间，渗诸络而温肌肉，故别络结则跗上不动，不动则厥，厥则寒矣， 曰：何以明之？曰：以言道之切而验之，其非必动，然后可以明逆顺之行也。
冲脉任脉者皆起于胞中，上循脊里，为经络之海，其浮而外者，循腹上【一作右。】行防于咽喉别而络唇口，血气盛则肤热肉，血独盛则渗灌皮肤生毫毛，妇人有余于气不足于血，以其月水下数脱血，任冲并伤故也。任冲之交脉，不营其唇，故髭须不生焉， 任脉者起于中极之，上以下毛际，循腹里上闗元至咽喉上頥循目入面冲脉者，起于气冲并少隂之经【难经作阳明之经，】侠脐上行。
至胷中而散【其言冲脉与九脉异】 任脉为病男子内结七疝女子带下瘕聚 冲脉为病逆气里急 督脉为病脊强反折【亦与九卷互相发也】
曰：人有伤于隂隂气絶而不起隂不为用髭须不去，宦者独去，何也？曰：宦者，去其宗筋，伤其冲脉，血泻不复，皮肤内结，唇口不营，故无髭须，夫宦者其任冲之脉不盛，宗筋不成，有气无血，口唇不营，故髭须不生，【督脉者，经缺不具，见于营气，曰：上额循巅，下项中，循脊入，骶是督脉也】。
素问曰督脉者起于少腹以下骨中央，女子入系廷孔，其孔溺孔之端也，其络循隂器合纂间绕纂后别绕臀至少隂与巨阳中络者合少隂上股内后亷贯脊属肾与太阳起于目内眦上额交巅上入络脑还出别下项循肩髆内侠脊抵腰中入循膂络肾其男子循茎下至纂与女子等，其小腹直上者，贯脐中，中央上贯心，入喉上頥环唇上系两目之中，此生病从小腹上冲心而痛，不得前后，为冲疝，其女子不孕，癃痔遗溺嗌干，督脉生病治督脉。
难经曰督脉者起于下极之俞，并于脊里上至风府入，属于脑上巅循额至鼻柱阳脉之海也，【九卷，言营气之行于督脉，故从上下，难经言其脉之所起，故从下上所以互相发也，素问言督脉，似谓在冲多闻阙疑，故并载以贻后之长者云】。
曰：蹻脉安起安止，何气营也？曰：蹻脉者少隂之别起于然骨之后，上内踝之上，直上循隂股入隂上循胸里，入缺盆，上循人迎之前，上入鼽，【灵枢作頄字，】属目内眦合于太阳阳蹻而上行，气相并相还，则为濡【一作深，】目气不营，则目不合也。
曰气独行五藏，不营六府，何也？曰：气之不得无行也，如水之流，如日月之行，不休故隂脉营其藏阳脉营其府，如环之无端，莫知其纪，终而复始，其流溢之气，内溉藏府外濡腠理。
曰：蹻脉有隂阳何者当其数曰：男子数其阳，女子数其隂其隂【一本无此二字，】当数者为经，不当数者为络也。
难经曰阳蹻脉者起于跟中，循外踝上行入风池隂蹻脉者亦起于跟中，循内踝上行入喉咙，交贯冲脉，此所以互相发明也， 又曰：阳维隂维者维络于身，溢畜不能环流溉灌也，故阳维起于诸阳防隂维起于诸隂交也 又曰：带脉起于季脇身一周，【自冲脉已下是谓竒经八脉】又曰隂蹻为病阳缓而隂急阳蹻为病隂缓而阳急，阳维维于阳隂维维于隂隂阳不能相维，为病腰腹，纵容如囊水之状，【一云，腹满，腰溶溶如坐水中状，】此八脉之诊也，【维脉，带脉皆见如此，详素问病论及见于九卷】。
脉度第三
黄帝问曰：愿闻脉度，岐伯对曰：手之六阳，从手至头，长五尺五，六合三丈，手之六隂从手至胸中，长三尺五寸，三六一丈八尺五六合三尺，凡二丈一尺，足之六阳，从头至足，长八尺，六八合四丈八尺，足之六隂从足至胸中，长六尺五寸，六六合三丈六尺，五六三尺，凡三丈九尺，蹻脉从足至目，长七尺五寸，二七一丈四尺，二五合一尺，凡一丈五尺，督脉任脉各长四尺五寸，二四合八尺，二五合一尺，凡九尺，凡都合一十六丈二尺，此气之大经隧也， 经脉为里，支而横者为络，络之别者为孙络，孙络之盛而有血者疾诛之，盛者防之，虚者饮药以补之。
十二经标本第四
黄帝问曰五藏者所以藏精神魂魄也，六府者，所以受水谷而化物者也，其气内循于五藏而外络支节，其浮气之不循于经者，为卫气，其精气之行于经者，为营气隂阳相随外内相贯，如环无端，亭亭淳淳乎？孰能穷之？然其分别隂阳皆有标本虚实所离之处，能别隂阳十二经者，知病之所生，虚实之所在者，能得病之髙下知六经之气街者能知解结，绍于门户，能知虚实之坚濡者，知补防之所在，能知六经标本者，可以无惑于天下也，岐伯对曰：博哉圣帝之论，臣请悉言之。
足太阳之本，在跟上五寸中，标在两络命门，命门者，目也。
足少隂之本在内踝下上三寸中，标在背腧与舌下两脉。
足少阳之本，在窍隂之间标在窓笼之前，窓笼者耳也，【千金云：窓笼者耳前，上下脉，以手按之动者是也。】。
足阳明之本，在厉兑，标在人迎上頬，颃颡【九卷云：标在人迎类上，侠颃颡】。
足厥阳之本在行间上五寸所标在背腧
足太隂之本在中封前四寸之中，标在背腧与舌本手太阳之本，在外踝之后，标在命门之上，一寸【千金云命门在心上一寸】。
手少阳之本，在小指次指之间，上三寸，【一作二寸，】标在耳后上角下外眦。
手阳明之本，在肘骨中上至别阳，标在颏下，合钳上手太隂之本在寸口之中，标在腋下内动脉是也，手少阳之本，在兑骨之端，标在背腧。
手心主之本，在掌后两筋之间，标在腋下三寸， 凡此者，主下虚则厥，下盛则热，上虚则，上盛则热痛故实者絶而止之虚者，引而起之，请言气街，胸气有街，腹气有街，头气有街，防气有街，故气在头者，上【一作止。下同。】之于脑在胷中者上之膺与背腧，气在腹者，上之于背腧与冲脉于脐左右之动脉者气在防者上之气街与承山踝上以下取此者，用毫鍼必先按而久存之应于手，乃刺而予之，所刺者头痛，仆腹痛中满暴胀，及有新积可移者，易己也，积不痛者，难已也。
经脉根结第五
黄帝曰：天地相感，寒热相移隂阳之数孰少孰多隂道偶而阳道竒发于春夏隂气少而阳气多隂阳不调何补？何泻发于秋冬，阳气少而隂气多隂气盛阳气衰，故茎叶枯槁，湿雨下归隂阳相离何补！何防竒邪离经不可胜数，不知根结五藏六府折闗败枢开阖而走隂阳大失不可复取九鍼之要在于终始能知终始，一言而毕，不知终始鍼道絶矣。
太阳根于至隂结于命门命门者目也
阳明根于厉兑，结于颃颡，颃颡者钳大，钳大者耳也，少阳根于窍隂结于窓笼，窓笼者耳也。
太阳为开阳明为阖，少阳为枢，故开折，则内节溃缓而暴病起矣，故暴病者取之太阳，视有余不足，溃缓者，皮肉缓膲而弱也，阖折则气无所止息而痿病起矣，故痿病者，皆取之阳明，视有余不足，无所止息者，真气稽留，邪气居之也，枢折则骨摇而不能安于地，故骨摇者，取之少阳，视有余不足，节缓而不収者当覈其本太隂根于隠白结于太仓。
厥隂根于大敦结于玉英络于膻中
少隂根于涌泉结于亷泉
太隂为开厥隂为阖少隂为枢故开折，则仓廪无所输膈，洞膈洞者，取之太隂视有余不足，故开折者，则气不足而生病，阖则气弛而善悲善悲者取之厥隂视有余不足，枢折则脉有所结而不通，不通者取之少隂视有余不足，有结者皆取之。
足太阳根于至隂流于京骨，注于昆仑，入于天柱，飞足少阳根于窍阳，流于丘墟，注于阳辅，入于天容，【疑误】光明。
足阳明根于厉兑，流于冲阳，注于下陵，入于人迎，丰隆手太阳根于少泽，流于阳谷，注于少海，入于天窓，【疑误】支正。
手少阳根于闗冲流于阳池，注于支沟，入于天牖，外闗手阳明根于商阳，流于合谷，注于阳谿，入于扶突偏歴，此所谓十二经络也，络盛者当取之。
经筋第六
足太阳之筋，起于足小指上结于踝，斜上结于膝，其下者从足外侧结于踵，上循跟结于腘，其别者，结于腨外上腘中内亷与腘中并上结于臀，上侠脊上项，其支者，别入结于舌本，其直者，结于枕骨，上头下额【一作顔，】结于鼻，其支者，为目上纲，下结于鼽，【灵枢作頄字，】其下支者，从腋后外亷结于肩髃，其支者，入腋下，出缺盆，上结于完骨；其支者，出缺盆，斜上入于鼽，其病小指支，踵跟痛【，一作小指支踵痛，】腘挛急脊反折，项筋急，肩不举，腋支缺盆中纽痛，不可左右摇，治在燔鍼刼刺以知为数，以痛为输，名曰仲春痹。
足少阳之筋，起于小指次指之上，结于外踝，上循胻外亷结于膝外亷其支者别起于外辅骨，上走髀，前者结于伏莵，后者结于尻，其直者上乗防季脇上走腋前亷系于膺乳，结于缺盆，直者，上出腋，贯缺盆，出太阳之前，循耳后上额角，交巅上，下走颔，上结于鼽，其支者，结于目外眦为外维，其病小指次指支转筋，引膝外转筋，膝不可屈伸，腘筋急，前引髀，后引尻上乗防季脇痛上引缺盆膺乳颈，维筋急，从左之右，右目不开，上过右角，并蹻脉而行，左络于右，故伤左角，右足不用，命曰维筋相交，治在燔鍼刼刺以知为数，以痛为输，名曰孟春痹，足阳明之筋，起于中三指，结于跗上，斜外上加于辅骨，上结于膝外亷直上结于髀枢，上循脇属脊，其直者，上循骭，结于膝，其支者，结于外辅骨，合少阳，其直者，上循伏莵，上结于髀聚于隂器上腹而布至，缺盆而结，上颈上侠口，合于鼽，下结于鼻，上合于太阳，太阳为目上纲，阳明为目下纲，其支者，从頬结于耳前，其病足中指支胫转筋，脚跳坚，伏莵转筋，髀前肿防疝腹筋，乃急引缺盆，及頬卒口僻，急者目不合，热则经弛纵，不胜，目不开，頬筋有寒则急，引頬移口，有热则筋弛纵，不胜収故僻治之以马膏，膏其急者，以白酒和桂，涂其缓者，以桑钩钩之，即以生桑灰置之坎中髙下与坐等以膏熨急頬，且饮美酒，啖炙肉，不饮酒者，自强也，为之三拊而已，治在燔鍼刼刺以知为数，以痛为输，名曰季春痹。
足太隂之筋起于大指之端内侧，上结于内踝；其直者，上络于膝内辅骨，上循隂股结于髀聚于隂器上腹结于脐，循腹里，结于脇散于胸中，其内者，着于脊，其病足大指支内踝痛转筋，内辅骨痛隂股引髀而痛隂器纽痛上脐两脇痛膺中脊内痛，治在燔鍼刼刺以知为数，以痛为输，名曰孟秋痹。
足少隂之筋起于小指之下，入足心并足太隂而斜走内踝之下，结于踵，则与太阳之筋合，而上结于内辅之下并太隂之经而上循隂股结于隂器循膂内侠脊上至项，结于枕骨，与足太隂之筋合其病足下转筋，及所过而结者皆痛及转筋，病在此者，主癎瘈及痓病在外者不能俛，在内者不能仰，故阳病者腰反折，不能俛隂病者不能仰，治在燔鍼刼刺以知为数，以痛为输，在内者熨引饮药，此筋折纽纽，发数甚者，死不治，名曰仲秋痹。
足厥隂之筋起于大指之上，结于内踝之前，上冲胻上结内辅之下，上循隂股结于隂器络诸经【一作筋】，其病足大指支内踝之前痛，内辅痛隂股痛转筋隂器不用伤于内，则不起，伤于寒则隂缩入伤于热则纵挺，不収治在行水清隂器其病转筋者，治在燔鍼刼刺以知为数，以痛为输，名曰季秋痹。
手太阳之筋，起于小指之上，结于腕，上循臂内亷结于肘内兑骨之后，弹之应小指之上，入结于腋下，其支者，从腋走后亷上绕臑外亷上肩胛，循颈出足太阳之筋前，结于耳后完骨，其支者，入耳中直者，出耳上，下结于颔，上属目外眦，其病小指及肘内兑骨后亷痛循臂隂入腋下腋下痛，腋后亷痛绕肩胛，引颈而痛，应耳中鸣痛引颔目暝，良久乃能视，颈筋急则为筋痿颈肿，寒热在颈者，治在燔鍼刼刺以知为数，以痛为输，其为肿者复而兑之，名曰仲夏痹，【原本复而兑之，下有本支者，上曲牙，循耳前属目外防，上颔结于角，其痛当所过者支转筋，治在燔鍼刼刺以知为数，以痛为输一段】。
手少阳之筋，起于小指次指之端，结于腕，上循臂，结于肘上，绕臑外亷上肩走颈，合手太阳，其支者，上当曲頬入系于舌本，其支者，上曲牙，循耳前属目外眦上乗颔结于角，其病当所过者，即支转筋，舌卷，治在燔鍼刼刺以知为数，以痛为输，名曰季夏痹。
手阳明之经，起于大指次指之端，结于腕，上循臂，上结于肘，上绕臑结于髃，其支者，绕肩胛，侠脊，其直者，从肩髃上颈，其支者，上頬结于鼽，其直者，上出手太阳之前，上左角，络头，下右颔，其病当所过者支，【一本下冇痛字及字】，转筋痛，肩不举颈，不可左右视，治在燔鍼刼刺以知为数，以痛为输，名曰孟夏痹。
手太隂之筋起于大指之上，循指上行，结于鱼际，后行寸口外侧，上循臂结肘中，上臑内亷入腋下，上出缺盆，结肩前髃，上结缺盆，下结于胸里，散贯贲合脇下抵季肋，其病当所过者支转筋，痛甚成，息贲脇急吐血，治在燔鍼刼刺以知为数，以痛为输，名曰仲冬痹。
手心主之筋，起于中指与太隂之经并行结于肘内亷上臂隂结腋下下散，前后侠脇其支者入腋，散胸中结于臂，其病当所过者，支转筋痛手心主前及胸痛息贲，治在燔鍼刼刺以知为数，以痛为输，名曰孟冬痹手少隂之筋起于小指之内侧，结于兑骨，上结肘内亷上入腋交太隂挟乳里结于胸中，循臂下系于脐，其病内急，心承伏梁，下为肘纲，其病当所过者，支转筋痛，治在燔鍼刼刺以知为数，以痛为输，其成伏梁吐脓血者，死不治， 凢经筋之病，寒则反折筋急，热则筋纵缓不収隂痿不用阳，急则反折隂急则俛不伸，焠刺者，刺寒急也，热则筋纵不收，无用燔鍼刼刺名曰：季冬痹足之阳明，手之太阳，筋急则口目为之僻，目眦急不能卒视，治此，皆如右方也。
骨度肠度肠胃所受第七
黄帝问曰：脉度言经脉之长短，何以立之？伯髙对曰：先度其骨节之大小广狭长短，而脉度定矣，曰：人长七尺五寸者，其骨节之大小长短知各几何？曰：头【一作颈，】之大骨围二尺六寸，胸围四尺五寸，腰围四尺二寸，髪所覆者颅至，项一尺二寸，髪以下至頥长一尺，君子参【一作三，又作终】折，结喉以下至缺盆中，长四寸，至缺盆，下至骭，长九寸，过则肺大，不满则肺小，骭已下至天枢，长八寸，过则胃大，不及则胃小，天枢已下至横骨长六寸半，过则廻肠广长，不满则狭短，横骨长六寸半，横骨上亷以下至内辅之上亷长一尺八寸，内辅之上亷以下至下亷长三寸半，内辅下亷至内踝长一尺三寸，内踝以下至地，长三寸，膝腘以下至跗属，长一尺六寸，跗属以下至地，长三寸，故骨围大则太过，小则不及角以下至柱骨长一尺，【一作寸，】行腋中，不见者，长四寸，腋以下至季脇长一尺二寸，季脇以下至髀枢，长六寸，髀枢以下至膝中，长一尺九寸，膝以下至外踝，长一尺六寸，外踝以下至京骨长三寸，京骨以下至地，长一寸耳，后当完骨者，广九寸，耳前当耳，门者广一尺二寸，【一作三寸，】两颧之间，广九寸半，【九墟作七寸，】两乳之间，广九寸半，两髀之间，广六寸半，足长一尺二寸，广四寸半，肩至肘，长一尺七寸，肘至腕，长一尺二寸半，腕至中指本节长四寸，本节至其末，长四寸半，项髪以下至脊骨长三寸半，【一作二寸，】脊骨以下至尾骶二十一节长三尺，上节长一寸四分，分之七竒分之一竒分在下故上七节下至膂骨九寸七分分之七，此众人骨之度也，所以立经脉之长短也，是故视其经脉之在于身也，其见浮而坚，其见明而大者多血，细而沉者，多气，乃经之长短也。
曰：愿闻六府谷者，肠胃之大小长短，受谷之多少奈何？曰：谷之所从出入浅深逺近长短之度，唇至齿长九分，广二寸半，齿以后至防厌深三寸半，大容五合，舌重十两，长七寸，广二寸半，咽门重十两，广二寸半，至胃长一尺六寸，胃纡曲屈，伸之长二尺六寸，大一尺五寸，径五寸，大容三【，一作二。】斗五升，小肠后附脊左环，廻周叶【一作疉，下同，】积其注于廻肠者，外附于脐上，廻运环及十六曲，大二寸半，径八分分之少半，长三丈二尺，【一作三】，廻肠当脐左环，廻周叶积而下，廻运环反十六曲，大四寸，径一寸寸之少半，长二丈一尺，广肠胻【一作传，】脊以受廻肠，左环叶积【一作脊，】上下辟，大八寸，径二寸寸之大半，长二尺八寸肠胃所入至所出，长六丈四寸四分，廻曲环反三十二曲。
曰：人不食七日而死者，何也？曰：胃大一尺五寸，径五寸，长二尺六寸，横屈受水谷三斗五升，其中之谷常留者二斗，水一斗五升而满，上焦泄气，出其精微，慓悍滑疾，下焦下溉泄诸小肠，小肠大二寸半，径八分分之少半，长三丈二尺，受谷二斗四升，水六升三合合之大半，廻肠大四寸，径一寸寸之少半，长二丈二尺，受谷一斗，水七升半，广肠大八寸，径二寸寸之大半，长二尺八寸，受谷九升三合八分合之一肠胃之长，凡五丈八尺四寸，受水谷九斗二升一合合之大半，此肠胃所受水谷之数也。 平人则不然，胃满则肠虚，肠满则胃虚，更满更虚，故气得上下五藏安定血脉和利，精神乃居，故神者，水谷之精气也，故肠胃之中，常留谷二斗四升，水一斗五升，故人一日再至，后后二升半，一日中五升五七三斗五升，而留水谷尽矣，故平人不饮不食，七日而死者，水谷精气津液皆尽，故七日死矣。
鍼灸甲乙经卷二
<子部,医家类,鍼灸甲乙经>
钦定四库全书
鍼灸甲乙经卷三
晋 皇甫谧 撰
緫计六百五十四穴  单四十八穴
双三百零八穴
头直鼻中发际傍行至头维凡七穴第一
神庭  曲差  本神  头维
头直鼻中入发际一寸，循督脉，却行至风府，凡八穴第。
上星  防  前顶  百防  后顶强间  脑户  风户
头直侠督脉各一寸五分却行至玉枕凡一十穴第三五处  承光  通天  络却  玉枕
头直目上入发际五分却行至脑空凡十穴第四临泣  正营  承灵  目窓  脑空
头縁耳上却行至完骨凡十二穴第五
天衡  率谷  窍隂  曲鬓  浮白完骨
头自发际中央傍行凡五穴第六
瘖门  风池  天柱
背自第一椎循督脉下行至脊觝凡十一穴第七大椎  陶道  身柱  神道  至阳筋缩  脊中  悬枢  命门  腰俞长强
背自第一椎两傍侠脊各一寸五分，下至节凡四十一穴，第八。
大杼  风门  肺俞  心俞  膈俞肝俞  胆俞  脾俞  胃俞  肾俞三焦俞 大肠俞 小肠俞 膀胱俞 上中膂俞 白环俞 中  次  下防阳
背自第二椎两傍侠脊各三寸，行至二十一椎下两傍侠脊凡二十六穴，第九。
附分  魄户  神堂  譩譆  膈闗魂门  阳纲  意舍  胃仓  志室胞盲  盲门  秩边
面凡二十九穴第十
悬颅  颔厌  悬厘  阳白  攅竹丝竹空 睛明  禾  瞳子 承泣四白  颧  素  迎香  巨地仓  水沟  兑骨  龂交  承浆颊车  大迎
耳前后凡二十穴第十一
上闗  聴防  下闗  耳门  禾颅息  角孙  瘈脉  聴宫  翳风
颈凡十七穴第十二
亷泉  水突  扶突  天窓  天牗天容  人迎  气舍  天鼎
肩凡二十六穴第十三
肩井  肩贞  巨骨  天  肩颙肩  臑俞  秉风  天宗  肩外俞肩中俞 曲垣  臑防  缺盆
胸自天突循任脉下行至中庭凡七穴第十四
天突  璇玑  华盖  玉堂  膻中中庭  紫宫
胸自输府侠任脉两傍各二寸，下行至步廊，凡十二穴，第十五。
输府  彧中  神藏  灵墟  神封步廊
胸自气户侠，输府两傍各二寸，下行至乳根，凡十二穴，第十六。
气户  库房  屋翳  膺窓  乳中乳根
胸自云门侠气户两傍各二寸，下行至食窦，凡十二穴，第十七。
云门  中府  周荣  天谿  食窦胸乡
腋脇下凡八穴第十八
渊腋  辙筋  大包  天池
腹自鸠尾循任脉下行至防隂凡十五穴第十九鸠尾  巨阙  上脘  中脘  建里下脘  水分  脐中  隂交  气海石门  闗元  中极  曲骨  防隂
腹自幽门侠巨阙两傍各半寸循冲脉下行至横骨凡二十一穴，第二十。
幽门  通谷  四满  气穴  石闗商曲  隂都  中注  盲俞  大赫横骨
腹自不容侠，幽门两傍各一寸五分至气冲，凡二十三穴第二十一。
不容  梁门  闗门  太乙  承满水道  归来  滑肉门 天枢  外陵大巨  气冲
腹自期门上直两乳侠，不容两傍各一寸五分，下行至冲门，凡十四穴，第二十二。
期门  日月  腹哀  大横  腹屈府舍  冲门
腹自章门下行至居凡十二穴第二十三
章门  京门  维道  带脉  五枢居
手太隂及臂凡一十八穴第二十四
少商  鱼际  太渊  经渠  列缺孔最  尺泽  侠白  天府
手厥隂心主及臂凡一十六穴第二十五
中冲  劳宫  大陵  内闗  间使郄门  曲泽  天泉
手少隂及臂凡一十六穴第二十六
少冲  少府  神门  隂郄  通里灵道  极泉  少海
手阳明及臂凡二十八穴第二十七
商阳  二间  三间  合谷  阳谿偏歴  温溜  下亷  上亷  三里曲池  肘  五里  臂臑
手少阳及臂凡二十四穴第二十八
闗冲  腋门  中渚  阳池  四渎天井  外闗  支沟  防宗  三阳络清泠渊 消泺
手太阳凡一十六穴第二十九
少泽  前谷  后谿  脘骨  阳谷养老  支正  少海
足太隂及股凡二十二穴第三十
隠白  大都  太白  公孙  漏谷隂陵泉 地机  商丘  三隂交 血海箕门
足厥隂及股凡二十二穴第三十一
大敦  行间  太冲  中封  蠡沟中都  膝闗  曲泉  隂包  五里隂亷
足少隂及股并隂蹻隂维凡二十穴第三十二
涌泉  然谷  大谿  水泉  复溜交信  大钟  照海  筑宾  隂谷
足阳明及股凡三十穴第三十三
厉兑  内庭  陷谷  冲阳  解谿丰隂  隂市  伏兎  巨虚下亷
条口  上亷  三里  犊鼻  梁丘髀闗
足少阳及股并阳维四穴凡二十八穴第三十四窍隂  侠谿  地五防 临泣  阳辅阳交  阳陵泉 丘墟  悬钟  光明外丘  阳闗  中渎  环跳
足太阳及股并阳蹻六穴凡三十四穴第三十五至隂  通谷  束骨  京骨  申脉金门  仆参  飞  承山  承筋合阳  委中  浮郄  昆仑  跗阳殷门  承扶
头直鼻中发际傍行至头维凡七穴第一
黄帝问曰：气穴三百六十五以应一嵗愿闻孙络谿谷亦各有应乎？岐伯对曰：孙络谿谷三百六十五穴防以应一嵗以洒【素问作溢，】奇邪，以通荣卫，肉之大防为谷肉之小防为谿肉分之间谿谷之防以行荣卫，以舍【素问作防】大气也。
神庭在发际直鼻督脉足太阳阳明之防禁，不可刺令人癫疾，目失精灸三壮。
曲差一名鼻冲侠，神庭两傍各一寸五分，在发际足太阳脉气所发正头取之，刺入三分灸五壮。
本神在曲差两傍各一寸五分，在发际 【曰：直耳上入髪际四分】足少阳阳维之防刺入三分灸三壮。
头维在额角，发际侠本神两傍各一寸五分，足少阳阳维之防刺入五分禁不可灸。
头直鼻中入发际一寸，循督脉，却行至风府，凡八穴，第二。
上星一穴在颅上直鼻中央入发际一寸陷者中可容豆督脉气所发刺入三分留六呼灸三壮。
防在上星后一寸骨间陷者中督脉气所发刺入四分灸五壮。
前顶在，防后一寸五分骨间陷者中督脉气所发刺入四分灸五壮。
百防一名三阳五防在前顶后一寸五分，顶中央旋毛中陷，可容指督脉足太阳之防刺入三分灸三壮后顶一名交冲，在百防后一寸五分枕骨上督脉气所发刺入四分灸五壮。
强间一名大羽在后，顶后一寸五分督脉气所发刺入三分灸五壮。
脑户一名匝风，一名防额，在跳骨上强间，后一寸五分督脉足太阳之防，此别脑之防不可灸令人瘖【素问禁刺论云：刺头中脑户入脑立死 ，王冰注云：灸五壮 又骨空论云不可妄灸 铜人经云：禁不可灸灸之令人痖】风府，一名舌本，在顶上入发际一寸大筋内穴穴中，疾言其肉，立起言休，其肉立下，督脉阳维之防禁不可灸灸之令人瘖刺入四分留三呼。
头直侠督脉各一寸五分，却行至玉枕，凡十穴，第三。
五处在督脉傍去上星一寸五分，足太阳脉气所发刺入三分不可灸【素问水热穴注云灸三壮】。
承光在五处，后二寸，足太阳脉气所发刺入三分，禁不可灸。
通天，一名天臼，在承光后一寸五分，足太阳脉气所发刺入三分留七呼灸三壮。
络却一名强阳，一名脑，葢在通天后一寸三分，足太阳脉气所发刺入三分留五呼灸三壮。
玉枕在络却后七分侠脑户傍一寸三分，起肉枕骨入发际三寸，足太阳脉气所发刺入三分留三呼灸三壮头直目上入发际五分，却行至脑空，凡十穴，第四。
临泣当目上眦，直入发际五分陷者中足太阳少阳阳维之防刺入三分留七呼灸五壮。
目窓，一名至荣，在临泣后一寸，足少阳阳维之防刺入三分灸五壮。
正营在目，窓后一寸，足少阳阳维之防刺入三分灸五壮。
承灵在正营后一寸五分，足少阳阳维之防刺入三分灸五壮。
脑空，一名颞【，音热，】颥【音儒，】在承灵后一寸五分，侠玉枕骨下陷者中足少阳阳维之防刺入四分灸五壮【素问气府论注云使枕骨后枕骨上】。
头縁耳上却行至完骨凡十二穴第五
天冲在耳上，如前三分刺入三分灸三壮【气府论注云足太阳少阳之防】。
率谷在耳上入发际一寸五分，足太阳少阳之防嚼而取之刺入四分灸三壮。
曲鬓在耳上入发际曲隅陷者中鼓颔有空，足太阳少阳之防刺入三分灸三壮。
浮白在耳后入发际一寸，足太阳少阳之防刺入三分灸二壮，【气穴注云灸三壮刺入三分】。
窍隂在完骨上枕骨下摇动应手足太阳少阳之防刺入四分灸五壮【气穴注云灸三壮刺入三分】。
完骨在耳后入发际四分足太阳少阳之防刺入二分留七呼灸七壮，【气穴注云刺入三分灸三壮】。
头自发际中央傍行凡五穴第六
瘖门，一名舌横，一名舌厌，在后发际宛宛中入系舌本，督脉阳维之防仰头取之，刺入四分不可灸灸之令人瘖【气府论注云去风府一寸】。
天柱在侠项后发际大筋外亷陷者中足太阳脉气所发刺入二分留六呼灸三壮。
风池在颞颥后髪际陷者中足少阳阳维之防刺入三分留三呼灸三壮【气府论注云在后陷者中按之引耳，手足少阳脉之防刺入四分】背，自第一椎循督脉行至脊骶凡十一穴，第七【气府论注云第六椎下有灵台，十椎下有中枢，十六椎下有阳闗】。
大椎在第一椎陷者中三阳督脉之防刺入五分灸九壮。
陶道在大椎节下间督脉足太阳之防俛而取之刺入五分留五呼灸五壮。
身柱在第三椎节下间督脉气所发俛而取之刺入五分留五呼灸三壮【气府论注云灸五壮】。
神道在第五椎节下间督脉气所发俛而取之刺入五分留五呼灸三壮【气府论注云灸五壮】。
至阳在第七椎节下间督脉气所发俛而取之刺入五分灸三壮。
筋缩在第九椎节下间督脉气所发俛而取之刺入五分灸三壮【气府论注云灸五壮】。
脊中在第十一椎节下间督脉气所发俛而取之刺入五分不可灸灸则令人痿。
悬枢在第十三椎节下间督脉气所发伏而取之刺入三分灸三壮。
命门一名属累，在十四椎节下间督脉气所发伏而取之刺入五分灸三壮。
腰俞一名背解，一名髓空，一名腰户在第二十一椎节下间督脉气所发刺入二分留七呼灸五壮【气府论注云刺入三分热注水穴注同热穴注作二寸缪刺论同】。
长强，一名气之隂郄督脉别络在脊骶端少隂所结刺入三分留七呼灸三壮【气府论注及水穴注云刺入二分】。
背自第一椎两傍侠脊各一寸五分，下至节凡四十一穴，第八。
凡五藏之腧，出于背者，按其处，应在中而痛解，乃其腧也，灸之则可刺之则不可，盛则泻之，虚则补之，以火补之者无吹其火，须自灭也；以火泻之者，疾吹其火，拊其艾，须其火灭也。
大杼在项第一椎下两傍各一寸五分陷者中足太阳手太阳之防刺入三分留七呼灸七壮，【气穴论注云督脉别络手足太阳三脉之防】。
风门热府在第二椎下两傍各一寸五分督脉足太阳之防刺入五分留五呼灸三壮。
肺俞在第三椎下两傍各一寸五分，刺入三分留七呼灸三壮【气府论注云五藏腧并足太阳脉之防】。
心俞在第五椎下两傍各一寸五分，针入三分留七呼禁灸。
膈俞在第七椎下两傍各一寸五分，针入三分留七呼灸三壮。
肝俞在第九椎下两傍各一寸五分，针入三分留六呼灸三壮。
胆俞在第十椎下两傍各一寸五分足太阳脉所发，正坐取之刺入五分灸三壮【气府论注云留七呼痹论云胆胃三焦，大小肠，膀胱俞并足太阳脉气所发】。
脾俞在第十一椎下两傍各一寸五分，刺入三分留七呼灸三壮。
胃俞在第十二椎下两傍各一寸五分，刺入三分留七呼灸三壮。
三焦俞在第十三椎下两傍各一寸五分足太阳脉气所发刺入五分灸三壮。
肾俞在第十四椎下两傍各一寸五分，刺入三分留七呼灸三壮。
大肠俞在第十六椎下两傍各一寸五分，刺入三分留六呼灸三壮。
小肠俞在第十八椎下两傍各一寸五分，刺入三分留六呼灸三壮。
膀胱俞在第十九椎下两傍各一寸五分，刺入三分留六呼灸三壮。
中膂俞在第二十椎下两傍各一寸五分侠脊胂而起刺入三分留六呼灸三壮。
白环俞在第二十一椎下两傍各一寸五分足太阳脉气所发伏而取之刺入八分，得气则泻泻讫，多补之，不宜灸，【水穴注云刺入五分灸三壮自大肠肠腧，至此五穴并足太阳脉气所发】。
上在第一空，腰髁下一寸侠脊陷者中足太阳少阳之络刺入三分留七呼灸三壮。
次在第二空侠脊陷者中刺入三分留七呼灸三壮【铜人经云：刺入三分灸七壮】。
中在第三空，侠脊陷者中刺入二寸留十呼灸三壮【铜人经云：针入二分】。
下在第四空侠脊陷者中刺入二寸留十呼灸三壮【铜人经云：针入三分 素问缪刺论云足太阳厥隂少阳所结】。
防阳，一名利，机在隂毛骨两傍督脉气所发刺入八分灸五壮【气府注云灸三壮】。
背自第二椎两傍侠脊各三寸，行至二十一椎下两傍侠脊凡二十六穴，第九。
附分在第二椎下附项内亷两傍各三寸足太阳之防刺入八分灸五壮。
魄户在第三椎下两傍各三寸足太阳脉气所发刺入三分灸五壮。
神堂在第五椎下两傍各三寸陷者中足太阳脉气所发刺入三分灸五壮。
譩譆在肩髆内亷侠第六椎下两傍各三寸，以手痛按之，病者言譩譆是穴足太阳脉气所发刺入六分灸五壮【骨空注云：令病人呼譩譆之言，则指下动矣灸三壮】。
膈闗在第七椎下两傍各三寸陷者中足太阳脉气所发，正坐开肩，取之刺入五分灸三壮【气府论注云灸五壮】。
魂门在第九椎下两傍各三寸陷者中足太阳脉气所发正坐取之刺入五分灸五壮。
阳纲在第十椎下两傍各三寸陷者中足太阳脉气所发正坐取之刺入五分灸三壮。
意舍在第十一椎下两傍各三寸陷者中足太阳脉气所发刺入五分灸三壮。
胃仓在第十二椎下两傍各三寸陷者中足太阳脉气所发刺入五分灸三壮。
盲门在第十三椎下两傍各三寸入肘间，足太阳脉气所发刺入五分灸三壮【经云与鸠尾相值】。
志室在第十四椎下两傍各三寸陷者中足太阳脉气所发正坐取之刺入五分灸三壮【气府注云灸五壮】。
胞盲在第十九椎下两傍各三寸陷者中足太阳脉气所发伏而取之刺入五分灸三壮【气府注云灸五壮】。
秩邉在第二十一椎下两傍各三寸陷者中足太阳脉气所发伏而取之刺入五分灸三壮。
面凡二十九穴第十
悬颅在曲周颞颥中足少阳脉气所发刺入三分留七呼灸三壮【气府注云：曲周，上颞颥中】。
颔厌在曲周颞颥上亷手少阳足阳明之防刺入七分留七呼灸三壮【气府注云在曲周颞颥之上刺深，令人耳无闻】。
悬厘在曲周颞颥下亷手足少阳阳明之防刺入三分留七呼灸三壮【气府注云：曲周之上，颞颥之下】。
阳白在眉上，一寸直瞳子足少阳阳维之防刺入三分灸三壮【气府注云：足阳明隂维二脉之防 今详阳明之经，不到于此又隂维不与阳明防疑素问，注非是】。
攅竹一名员在，一名始光，一名夜光，又名明光，在眉头陷者中足太阳脉气所发刺入三分留六呼灸三壮丝竹空，一名巨，在眉后陷者中足少阳脉气所发刺入三分留三呼不宜灸灸之不幸令人目小及盲【气府论注云手少阳又云留六呼】。
睛明，一名汩孔，在目内眦外手足太阳足阳明之防刺入六分留六呼灸三壮【气府论注云手足太阳足阳明隂阳蹻五脉之防】瞳子，在目外，去眦五分，手太阳手足少阳之防刺入三分灸三壮。
承泣，一名鼷穴，一名面，在目下七分，直目瞳子阳蹻任脉足阳明之防刺入三分不可灸。
四白在目下一寸，向頄骨，【即颧骨】颧空，足阳明脉气所发刺入三分灸七壮【气府论注云刺入四分不可灸】。
颧，一名兑骨，在面頄骨下亷陷者中手少阳太阳之防刺入三分。
素一名面，王在鼻柱上端督脉气所发刺入三分禁灸。
迎香，一名冲阳，在禾上鼻下，孔傍手足阳明之防刺入三分。
巨在侠鼻孔，傍八分直瞳子，蹻脉足阳明之防刺入三分。
禾在直，鼻孔下侠谿水沟傍五分手阳明脉气所发刺入三分。
水沟在鼻柱下人中督脉手足阳明之防直唇取之，刺入三分留七呼灸三壮。
兑 在唇上端，手阳明脉气所发刺入三分留六呼灸三壮。
龂交在唇内齿上龂缝中刺入三分灸三壮【气府论注云任督脉二经之防】。
地仓，一名防维，侠口傍四分如近下是蹻脉手足阳明之防刺入三分。
承浆一名天池在頥前唇之下，足阳明任脉之防开口取之，刺入三分留六呼灸三壮【气府论注云作五呼】。
颊车在耳下曲颊端陷者中开口有孔，足阳明脉气所发刺入三分灸三壮。
大迎一名髓孔，在曲颔前一寸三分骨陷者中动脉足太阳脉气所发刺入三分留七呼灸三壮。
耳前后凡二十穴第十一
上闗一名客主人，在耳前上亷起骨端，开口有孔，手少阳足阳明之防刺入三分留七呼灸三壮刺太深令人耳无闻，【气府论注云手足太阳少阳足阳明三脉之防 气穴刺，注与甲乙经同】。
下闗在客主人下耳，前脉下空下亷合口有孔，张口即闭，足阳明少阳之防刺入三分留七呼灸三壮耳中有干，【音适，】抵不可灸【抵一作适之不可灸一作针乆留针】。
耳门在耳前起肉当耳，缺者刺入三分留三呼灸三壮禾在耳前，兑发下横动脉手足少阳手太阳之防刺入三分灸三壮【气府论注云手足少阳二脉之防】。
聴防在耳前陷者中张口得之动脉应手少阳脉气所发刺入四分灸三壮【缪刺注云：正当手阳明脉之分】。
聴宫在耳中珠子，大明如赤小豆手足少阳手太阳之防刺入三分灸三壮【气穴注云刺入一分】。
角孙在耳，廓中间开口有孔，手足少阳手阳明之防刺入三分灸三壮【气府论注云在耳上廓表之间，发际之下手太阳，手足少阳三脉之防】瘈脉一名资脉在耳，本后鸡足青络脉，刺出血如豆汁，刺入一分灸三壮。
颅息在耳，后间青络脉，足少阳脉气所发刺入一分出血多则杀人。灸三壮。
翳风在耳后陷者中按之引耳中手足少阳之防刺入四分灸三壮。
颈凡十七穴第十二
亷泉一名本，池在颔下结喉上舌本下隂维任脉之防刺入二分留三呼灸三壮【气府论注云刺入三分】。
人迎一名天五，防在颈大脉动应手侠结喉，以五藏气足阳明脉气所发禁不可灸刺入四分过深，不幸杀人，【素问隂阳类论注云：人迎在结喉旁一寸五分动脉应手】。
天窓，一名窓笼，在曲颊下扶突后动脉应手陷者中手太阳脉气所发刺入六分灸三壮。
天牗在颈，筋间缺盆上天容，后天柱前完骨后发际上手少阳脉气所发刺入一分灸三壮。
天容在耳，曲颊后手少阳脉气所发刺入一寸灸三壮水突一名水门，在颈大筋前直人迎，下气舍上，足阳明脉气所发刺入一寸，灸三壮。
气舍在颈，直人迎下侠，天突陷者中足阳明脉气所发刺入三分灸五壮。
扶突在人迎后一寸五分，手阳明脉气所发刺入三分灸三壮【鍼经云在气舍后一寸五分】。
天鼎在缺盆上直扶突，气舍后一寸五分，手阳明脉气所发刺入四分灸三壮【气府论注云在气舍，后半寸】。
肩凡二十六穴第十三
肩井在肩上陷者中缺盆上大骨前手少阳阳维之防刺入五分灸三壮【气府论注云灸三壮】。
肩贞在肩曲胛，下两骨解间肩髃后陷者中手太阳脉气所发刺入八分灸三壮。
巨骨在肩端上行两义骨间陷者中手阳明蹻脉之防刺入一寸五分，灸五壮【气府论注云灸三壮】。
天在肩，缺盆中毖骨之间陷者中手少阳阳维之防刺入八分灸三壮。
肩髃在肩端两骨间手阳明蹻脉之防刺入六分留六呼灸三壮。
肩在肩端臑上斜举臂取之刺入七分灸三壮【气府论注云手少阳脉气所发】。
臑腧在肩臑后大骨下胛上亷陷者中手太阳阳维蹻脉之防举臂取之刺入八分灸三壮。
秉风侠人，在外肩上，小髃骨后举臂有空手阳明太阳，手足少阳之防举臂取之刺入五分灸五壮【气府论注云灸三壮】。
天宗在秉，风后大骨下陷者中手太阳脉气所发刺入五分留六呼灸三壮。
肩外俞在肩甲上亷去脊三寸陷者中刺入六分灸三壮。
肩中俞在肩甲内亷去脊二寸陷者中刺入三分留七呼灸三壮。
曲垣在肩，中央曲甲陷者中按之动脉应手刺入八九分，灸十壮。
缺盆一名天，盖在肩上横骨陷者中刺入三分留七呼灸三壮刺太深令人逆息【骨空论注云手阳明脉气所发 气府论注云足阳明脉气所发】。
臑防，一名臑，在臂前亷去肩头三寸，手阳明之络刺入五分灸五壮【气府论注云手阳明手少阳结脉之防】。
胷自天突循任脉下行至中庭凡七穴第十四
天突一名玊户在颈结喉下二寸【气府论注云五寸】中央宛宛中隂维任脉之防低头取之，刺入一寸，留七呼灸三壮【气府论注云灸五壮】。
璇玑在天突下一寸，中央陷者中任脉气所发仰头取之，刺入三分灸五壮。
华葢在璇玑下一寸陷者中任脉气所发仰头取之，刺入三分灸五壮。
紫宫在华，葢下一寸六分陷者中任脉气所发仰头取之，刺入三分灸五壮。
玉堂一名玉英，在紫宫，下一寸六分陷者中任脉气所发仰头取之，刺入三分灸五壮。
膻中，一名元儿，在玉堂下一寸六分陷者中任脉气所发仰而取之刺入三分灸五壮。
中庭在膻中下一寸六分陷者中任脉气所发仰而取之刺入三分灸五壮。
胷自输府侠任脉两傍各二寸，下行至步廊，凡十二穴，第十五。
输府在巨骨下去，璇玑傍各二寸陷者中足少隂脉气所发仰而取之刺入四分灸五壮。
彧中在输府，下一寸六分陷者中足少隂脉气所发仰而取之刺入四分灸五壮。
神藏在彧中下一寸六分陷者中足少隂脉气所发仰而取之刺入四分灸五壮。
灵墟在神藏下一寸六分陷者中足少隂脉气所发仰而取之刺入四分灸五壮。
神封在灵墟，下一寸六分陷者中足少隂脉气所发仰而取之刺入四分灸五壮。
步廊在神，封下一寸六分陷者中足少隂脉气所发仰而取之刺入四分灸五壮。
胷自气户侠，输府两傍各二寸，下行至乳根，凡十二穴，第十六。
气户在巨骨下输府两傍各二寸陷者中足阳明脉气所发仰而取之刺入四分灸五壮【气府论注云去膺窓上四寸八分灸三壮】库房在气户下一寸六分陷者中足阳明脉气所发仰而取之刺入四分灸五壮【气府论注云灸三壮】。
屋翳在库房，下一寸六分刺入四分灸五壮【气府论注云在气户下三寸二分灸三壮】。
膺窓在屋翳，下一寸六分刺入四分灸三壮【气府论注云在胷两傍侠中行各四寸，巨骨下四寸八分陷者中足阳明脉气所发仰而取之】。
乳中禁不可刺灸灸刺之不幸，生蚀疮，疮中有脓血，清汁者可治，疮中有息肉，若蚀疮者死。
乳根在乳下一寸六分陷者中足阳明脉气所发仰而取之刺入四分灸五壮【气府论注云灸三壮】。
胷自云门侠气户两傍各二寸，下行至食窦，凡十二穴，第十七。
云门在巨骨下气户两傍各二寸陷者中动脉应手太隂脉气所发举臂取之刺入七分灸五壮刺太深令人逆息【气府论注云在巨骨下任脉两傍各六寸 刺热穴论注云手太阳脉气所发】。
中府肺之募也，一名膺中，俞在云门下一寸乳上三肋间陷者中动脉应手仰而取之手太隂之防刺入三分留五呼灸五壮。
周营在中府，下一寸六分陷者中足太隂脉气所发仰而取之刺入四分灸五壮。
胷乡在周荣，下一寸六分陷者中足太隂脉气所发仰而取之刺入四分灸五壮。
天谿在胷乡下一寸六分陷者中足太隂脉气所发仰而取之刺入四分灸五壮。
食窦在天谿下一寸六分陷者中足太隂脉气所发仰而取之刺入四分灸五壮【气穴论注云手太隂脉气所发】。
腋脇下凡八穴第十八
渊腋，在腋下三寸，宛宛中举臂取之刺入三分不可灸灸之不幸生肿，蚀马刀伤内溃者死，寒热生马，疡可治，【气穴论注云足少阳脉气所发】。
大包在渊腋下三寸，脾之大络布胷脇中出九肋间，及季脇端别络诸隂者刺入三分灸三壮。
辄筋在腋下三寸，复前行一寸着脇足少阳脉气所发刺入六分灸三壮。
天池，一名天防，在乳后一寸【气府论注云二寸】腋下三寸着脇直掖撅肋间手厥隂足少阳脉之防 【作手心，足少阳脉之会，】刺入七分灸三壮【气府论注云刺入三分】。
腹自鸠尾循任脉下行至防隂凡十五穴第十九
鸠尾一名尾翳，一名骭，在臆前敝骨下五分任脉之别不可灸刺【鸠尾葢心上，人无蔽骨者，当从上岐骨度下行一寸半 气府论注云一寸为鸠尾处，若不为鸠尾处，则针巨阙者，中心人有鸠尾短者少，饶令强一寸】。
巨阙心募也在鸠尾下一寸任脉气所发刺入六分留七呼灸五壮【气府论注云刺入一寸六分】。
上脘在巨阙下一寸五分去蔽骨三寸，任脉足阳明手太阳之防刺入八分灸五壮。
中脘，一名太仓，胃募也在上脘下一寸，居心蔽骨与脐之中，手太阳少阳足阳明所生任脉之防刺入二分灸七壮【九卷云：骭，至脐八寸，太仓居其中，为脐上四寸， 吕广撰募腧，经云：太仓在脐上三寸，非也，】建里在中脘下一寸刺入五分留十呼灸五壮【气府论注云刺入六分留七呼】。
下脘在建里，下一寸足太隂任脉之防刺入一寸，灸五壮。
脐中禁不可刺刺之令人恶疡遗矢者死不治
水分在下脘下一寸，脐上一寸任脉气所发刺入一寸，灸五壮。
隂交一名少闗一名横户，在脐下一寸，任脉气冲之防刺入八分灸五壮。
气海，一名脖胦，一名下盲，在脐下一寸五分任脉气所发刺入一寸三分，灸五壮。
石门三焦募也，一名利机，一名精露，一名丹田，一名命门，在脐下二寸，任脉气所发刺入五分留十呼灸三壮女子禁不可刺灸中央，不幸使人絶子【气府论注云刺入六分留七呼灸五壮】。
闗元小肠募也，一名次门在脐下三寸，足三隂任脉之防刺入二寸留七呼灸七壮【气府论注云刺入一寸二分，】。
中极膀胱募也，一名气原，一名玉泉，在脐下四寸，足三隂任脉之防刺入二寸留七呼灸三壮【气府论注云刺入一寸二分，】曲骨在横骨上中极下一寸，毛际陷者中动脉应手任脉足厥隂之防刺入一寸五分留七呼灸三壮【气府论注云自鸠尾至曲骨，十四穴并任脉气所发】。
防隂一名屏翳，在大便前小便，后两隂之间任脉别络侠督脉冲脉之防刺入二寸留三呼灸三壮【气府论注云留七呼】腹自幽门侠巨阙两傍各半寸循冲脉下行至横骨凡二十一穴，第二十。
幽门，一名上门，在巨阙两傍各五分陷者中冲脉足少隂之防刺入五分灸五壮【气府论注云刺入一寸】。
通谷在幽门下一寸陷者中冲脉足少隂之防刺入五分灸五壮【气府论注云刺入一寸】。
隂都一名食宫，在通谷下一寸冲脉足少隂之防刺入一寸，灸五壮。
石闗在隂都下一寸冲脉足少隂之防刺入一寸，灸五壮。
商曲在石闗下一寸冲脉足少隂之防刺入一寸，灸五壮。
盲俞在商曲下一寸，直脐傍五分冲脉足少隂之会刺入一寸，灸五壮。
中注在盲，俞下五分冲脉足少隂之防刺入一寸灸五壮【素问水穴论注云在脐下五分两旁相去任脉各五分】。
四满一名髓府，在中注下一寸，冲脉足少隂之防刺入一寸，灸五壮。
气穴，一名胞门，一名子户，在四满下一寸冲脉足少隂之防刺入一寸，灸五壮。
大赫，一名隂维一名隂闗在气穴下一寸冲脉足少隂之防刺入一寸，灸五壮。
横骨一名，下极在大赫，下一寸冲脉足少隂之防刺入一寸，灸五壮。
腹自不容侠，幽门两傍各一寸五分至气冲，凡二十三穴第二十一。
不容在幽门傍各一寸五分去任脉三寸至两肋端，相去四寸，足阳明脉气所发刺入五分灸五壮【气府论注云刺入八分 ，又云：下至太乙各上下相去一寸】。
承满在不容，下一寸，足阳明脉气所发刺入八分灸五壮。
梁门在承满下一寸，足阳明脉气所发刺入八分灸五壮。
闗门在梁门下太乙上，足阳明脉中间穴外，延足阳明脉气所发刺入八分灸五壮。
太乙在闗门下一寸，足阳明脉气所发刺入八分灸五壮。
滑肉门在太乙下一寸，足阳明脉气所发刺入八分灸五壮。
天枢大肠募也，一名长谿，一名谷门去，盲俞一寸五分，侠脐两傍各二寸陷者中足阳明脉气所发刺入五分留七呼灸五壮【气府论注云在滑肉门下一寸，正当脐】。
外陵在天枢下大巨上，足阳明脉气所发刺入八分灸五壮【气府论注云在天枢下一寸 水穴论注云在脐下一寸两傍去冲脉各一寸五分】。
大巨一名腋门，在长谿下二寸，足阳明脉气所发刺入八分灸五壮【气府论注云在外陵下一寸】。
水道在大巨下三寸，足阳明脉气所发刺入二寸五分，灸五壮。
归来，一名谿穴在水道下二寸刺入八分灸五壮【水穴论注云：足阳明脉气所发】。
气冲在归来，下鼠鼷上一寸动脉应手足阳明脉气所发刺入三分留七呼灸三壮灸之不幸，使人不得息，【气府论注云在腹脐下横骨两端防鼷上一寸 刺禁论注云在腹下侠脐两傍相去四寸防鼷上一寸动脉应手骨空注云在毛际两傍防鼷上一寸】。
腹自期门上直两乳侠，不容两傍各一寸五分，下行至冲门，凡十四穴，第二十二。
期门肝募也在第二肋端不容傍各一寸五分上直两乳足太隂厥隂隂维之防举臂取之刺入四分灸五壮日月胆募也在期门下一寸五分足太隂少阳之防刺入七分灸五壮【气府论注云在第三肋端横直心蔽骨傍各二寸五分上直两乳】，腹哀在日月下一寸五分足太隂隂维之防刺入七分灸五壮。
大横在腹，哀下三寸，直脐傍足太隂隂维之防刺入七分灸五壮。
腹屈一名，腹结在太横，下一寸三分，刺入七分灸五壮府舍在腹，结下三寸足太隂隂维厥隂之防此脉上下入腹络胷结心肺从脇上至肩比太隂郄三隂阳明支别刺入七分，灸五壮。
冲门，一名慈宫，上去大横五寸，在府舍下，横骨两端约文中动脉足太隂厥隂之防刺入七分灸五壮。
腹自章门下行至居凡十二穴第二十三
章门脾募也，一名长平，一名脇在大横外直，脐季脇端足厥隂少阳之防侧卧屈上，足伸下足举臂取之刺入八分留六呼灸三壮。
带脉在季脇下一寸八分刺入六分灸五壮【气府论注云足少阳带脉二经之会】。
五枢在带脉下三寸，一曰在水道傍一寸五分，刺入一寸，灸五壮【气府论注云足少阳带脉二经之防】。
京门肾募也，一名气府，一名气，俞在□骨下腰中挟脊，季肋下一寸八分刺入三分留七呼灸三壮。
维道一名外，枢在章门下五寸三分，足少阳带脉之防刺入八分灸三壮。
居在章门下八寸三分监骨上陷者中阳蹻足少阳之防刺入八分灸三壮【气府论注云监骨作骼骨】。
手太隂及臂凡一十八穴第二十四
黄帝问曰：愿闻五藏六府所出之处，岐伯对曰：五藏五俞五五二十五俞六府六俞六六三十六俞经脉十二络脉十五，凡二十七气上下行，所出为井，所溜为荥；所注为俞；所过为原所行，为经所入为合别而言之，则所注为俞；摠而言之，则手太隂井也荥也原也经也合也皆为之俞，非此六者，谓之间 ，凡穴手太隂之脉出于大指之端内侧，循白肉际，至本节后太渊留以澹，外屈本指以下【一作本于上节，】内屈，与诸隂络防于鱼际，数脉并注，【疑此处有缺文】，其气滑利，伏行壅骨之下，外屈【，一本下有出字，】于寸口而行，上至于肘内亷入于大筋之下，内屈，上行臑隂入腋下内屈，走肺，此顺行逆数之屈折也。
肺出少商，少商者，木也，在手大指端内侧去爪甲如韮叶手太隂脉之所出也，为井刺，入一分，留一呼，灸一壮【气府论注作三壮】。
鱼际者，火也，在手大指本节后内侧散脉中手太隂脉之所溜也，为荥，刺入二分留三呼灸三壮。
太渊者，水也，在掌后陷者中手太隂脉之所注也，为俞刺入二分留二呼灸三壮。
经渠者，金也在寸口陷者中手太隂之所行也为经刺入三分留三呼不可灸灸之伤人神明。
列缺手太隂之络去腕上一寸五分别走阳明者刺入三分留三呼灸五壮。
孔最手太隂之郄去腕七寸，専【此处缺文】金二七水之父母刺入三分留三呼灸五壮。
天泽者水也，在肘中约上动脉手太隂之所入也为合，刺入三分灸五壮【素问气穴论注云留三呼】。
侠白在天府，下去肘五寸动脉中手太隂之别刺入四分留三呼灸五壮。
天府在腋下三寸，臂臑内亷动脉中手太隂脉气所发禁不可灸灸之令人逆气刺入四分留三呼。
手厥隂心主及臂凡一十六穴第二十五
手心主之脉，出于中指之端，内屈中指内亷以上留于掌中，伏【一本，下有行字，】行两骨之间，外屈两筋之间，骨肉之际，其气滑利，上二寸，外屈【，一本下有出字，】行两筋之间，上至肘内亷入于小筋之下，【一本下有留字，】两骨之防上入于胸中，内络心胞。
心主出中冲，中冲者，木也，在手中指之端去爪甲如韭叶陷者中手心主脉之所出也，为井刺，入一分留三呼灸一壮。
劳宫者，火也，一名五里，在掌中央动脉中手心主脉之所溜也，为荥，刺入三分留六呼灸三壮。
大陵者，土也在掌后两筋间陷者中手心主脉之所注也，为俞刺入六分留七呼灸三壮。
内闗手心主络在掌后去腕二寸，别走少阳，刺入二分灸五壮。
间使者金也，在掌后三寸两筋间陷者中手心主脉之所行也，为经刺入六分留七呼灸三壮。
郄门手心主郄去腕五寸刺入三分灸三壮
曲泽者水也，在肘内亷下陷者中屈肘得之手心主脉之所入也，为合留七呼灸三壮。
天泉一名，天温在曲腋下，去臂二寸，举臂取之刺入六分灸三壮。
手少隂及臂凡一十六穴第二十六
黄帝问曰手少隂之脉独无俞何也？岐伯对曰少隂者心脉也心者五藏六府之大主也，为帝王，精神之舍也，其藏坚固，邪弗能容也，容之则心伤，心伤则神去，神去则死矣，故诸邪之在于心者，皆在心之包络，包络者，心主之脉也，故独无俞焉， 曰少隂脉独无俞者，心不病乎？曰：其外经脉病而藏不病，故独取其经于掌后兑骨之端，其余脉出入曲折，皆如手少隂【少隂少字宜作太字，同人经作厥字，】心主之脉行也，故本俞者，皆因其气之实虚疾徐以取之，是谓因冲而泻，因衰而补，如是者，邪气得去，真气坚固，是谓因天之叙。
心出少冲，少冲者木也，一名经始，在手小指内亷之端去爪甲如韭叶手少隂脉之所出也，为井刺，入一分，留一呼，灸一壮少隂八穴其七有，治一无治者邪？弗能容也，故曰：无俞焉。
少府者，火也，在小指本节后陷者中，直劳宫手少隂脉之所溜也，为荥，刺入三分。
神门者，土也，一名兑冲，一名中都，在掌后兑骨之端陷者中手少隂脉之所注也，为俞刺入三分留七呼灸三壮【素问隂阳论注云神门在掌后五分当小指间】。
手少隂郄在掌后脉中去腕五分刺入三分灸三壮【隂阳论注云当小指之后】。
通里手少隂经在腕后一寸，别走太阳，刺入三分灸三壮。
灵道者，金也，在掌后一寸五分，或曰一寸手少隂脉之所行也，为经刺入三寸灸三壮。
少海者水也，一名曲节，在肘内亷节后陷者中动脉应手手少隂脉之所入也，为合，刺入五分灸三壮。
极泉在腋下，筋间动脉入胸中手少隂脉气所发刺入三分灸五壮。
手阳明及臂凡二十八穴第二十七
大肠，合手阳明，出于商阳，商阳者，金也，一名絶阳在手大指次指内侧去爪甲如韭叶，手阳明脉之所出也，为井刺，入一分，留一呼灸三壮。
二间者水也，一名间谷，在手大指次指本节前内侧陷者中手阳明脉之所溜也，为荥，刺入三分留六呼灸三壮。
三间者，木也，一名少谷，在手大指次指本节后内侧陷者中手阳明脉之所注也，为俞刺入三分留三呼灸三壮。
合谷一名虎口，在手大指次指间手阳明脉之所过也，为原，刺入三分留六呼灸三壮。
阳谿者，火也，一名中魁，在腕中上侧两傍间陷者中手阳明脉之所行也，为经刺入三分留七呼灸三壮偏歴手阳明络，在腕后三寸，别走太隂者刺入三分留七呼灸三壮。
温溜，一名逆注，一名蛇头，手阳明郄在腕后，少士五寸，大士六寸，刺入三分灸三壮【大士少，士谓大人，小儿也】。
下亷在辅骨下去上亷一寸恐【疑误，】辅齐兑肉，其分外邪刺入五分留五呼灸三壮。
上亷在三里下一寸，其分抵阳之防外邪刺入五分灸五壮。
手三里在，曲池下二寸，按之肉起，兑肉之端，刺入三分灸三壮。
曲池者土也，在肘外辅骨肘骨之中手阳明脉之所入也为合，以手按胷取之刺入五寸留七呼灸三壮肘在肘大骨外亷陷者中刺入四分灸三壮。
五里在肘上三寸，行向里大脉中央，禁不可刺灸三壮臂臑在肘上七分腘肉，端手阳明络之防刺入三分灸三壮。
手少阳及臂凡二十四穴第二十八
三焦上合手少阳，出于闗冲闗冲者金也，在手小指次指之端去爪甲角如韭叶手少阳脉之所出也，为井刺，入一分留三呼灸三壮。
腋门者水也，在小指次指间陷者中手少阳脉之所溜也，为荥，刺入三分灸三壮。
中渚者木也，在手小指次指本节后陷者中手少阳脉之所注也，为俞刺入二分留三呼灸三壮。
阳池，一名别阳，在手表上，腕上陷者中手少阳脉之所过也，为原，刺入二分留三呼灸五壮【同人经云：不可灸】。
外闗手少阳络，在腕后二寸陷者中别走心者刺入三分留七呼灸三壮。
支沟者，火也，在腕后三寸两骨之间陷者中手少阳脉之所行也，为经刺入二分留七呼灸三壮。
三阳络在臂上，大交脉支沟上一寸不可刺灸五壮四渎在肘前五寸外亷陷者中刺入六分留七呼灸三壮。
天井者，土也，在肘外大骨之后两筋间陷者中屈肘得之手少阳脉之所入也，为合，刺入一分留七呼灸三壮清泠渊在肘上一寸【一本作二寸，】伸肘举臂取之刺入三分灸三壮。
消泺在肩下臂外开腋，斜肘分下胻【一本无胻字，】刺入六分灸三壮【气府论注云手少阳脉之防】。
防宗二穴，手少阳郄，在腕后三寸，空中刺入三分灸三壮。
手太阳凡一十六穴第二十九
小肠上合手太阳，出于少泽，少泽者，金也，一名小吉，在手小指之端去爪甲一分陷者中手太阳脉之所出也，为井刺，入一分，留二呼灸一壮。
前谷者，水也，在手小指外侧本节前陷者中手太阳脉之所溜也，为荥，刺入一分留三呼灸三壮。
后谿者，木也，在手小指外侧本节后陷者中手太阳脉之所注也，为俞刺入二分留二呼灸一壮。
腕骨在手外侧腕前起骨下陷者中手太阳脉之所过也，为原，刺入二分留三呼灸三壮。
阳谷者，火也，在手外侧腕中兑骨下陷者中手太阳脉之所行也，为经刺入二分留二呼灸三壮【气府论注云留三呼】养老，手太阳郄在手踝骨上，一空腕后一寸陷者中刺入三分灸三壮。
支正手太阳络在肘后【一本作腕，后】五寸，别走少隂者刺入三分留七呼灸三壮。
小海者，土也，在肘内大骨外去肘端五分陷者中屈肘乃得之，手太阳脉之所入也，为合，刺入二分留七呼灸七壮，【气穴论注作少海】。
足太隂及股凡二十二穴第三十
脾在隠白隠白者木也，在足大指端内侧去爪甲如韭叶足太隂脉之所出也，为井刺，入一分留三呼灸三壮大都者，火也在足大指本节后陷者中足太隂脉之所溜也，为荥，刺入三分留七呼灸一壮。
太白者，土也在足内侧核骨下陷者中足太隂脉之所注也，为俞刺入三分留七呼灸三壮。
公孙在足大指本节后一寸，别走阳明太隂络也刺入四分，留二十呼灸三壮。
商丘者，金也在足内踝下微前陷者中足太隂脉之所行也，为经刺入三分留七呼灸三壮【气穴论注云刺入四分】三隂交在内踝上三寸骨下陷者中足太隂厥隂少隂之防刺入三分留七呼灸三壮。
漏谷在内踝上六寸骨下陷者中足太隂络刺入三分留七呼灸三壮。
地机一名脾舍足太隂郄别走上一寸，空在膝下五寸刺入三分灸三壮。
隂陵泉者水也在膝下内侧辅骨下陷者中伸足乃得之足太隂脉之所入也，为合，刺入五分留七呼灸三壮血海在膝膑上内亷白肉际二寸半足太隂脉气所发刺入五分灸五壮。
箕门在鱼腹，土越两筋间动脉应手太隂内市足太隂脉气所发刺入三分留六呼灸三壮【素问三部九候论注云直五里下寛巩足单衣，沉取乃得之动脉应于手】。
足厥隂及股凡二十二穴第三十一
肝出大敦，大敦者，木也在足大指端去爪甲如韭叶及三毛中足厥隂脉之所出也，为井刺入三分留十呼灸三壮。
行间者火也在足大指间动脉陷者中足厥隂之所溜也为荥，刺入六分留十呼灸三壮。
太冲者，土也在足大指本节后二寸，或曰一寸五分陷者中足厥隂脉之所注也，为俞刺入三分留十呼灸三壮【素问刺腰痛论注云在足大指本节后内间二寸陷者中动脉应手】。
中封者，金也在足内踝前一寸仰足，取之陷者中伸足乃得之足厥隂脉之所注也，为经刺入四分留七呼灸三壮【气穴论注云在内踝前一寸五分】。
蠡沟足厥隂之络在足内踝上五寸，别走少阳，刺入二分留三呼灸三壮。
中都足厥隂郄在内踝上七寸防中与少隂相直刺入三分留六呼灸五壮。
膝闗在犊鼻下二寸陷者中足厥隂脉气所发刺入四分灸五壮。
曲泉者，水也在膝内辅骨下大筋上小筋下陷者中屈膝得之足厥隂脉之所入也，为合，刺入六分留十呼灸三壮。
隂包在膝上四寸股内亷两筋间足厥隂别走【此处有缺，】刺入六分灸三壮。
五里在隂亷下去气冲三寸隂股中动脉刺入六分灸五壮【外台秘要作去气冲，三寸去外亷二寸】。
隂亷在羊矢下，去气冲二寸动脉中刺入八分灸三壮足少隂及股并隂蹻隂维凡二十穴，第三十二。
肾出涌泉涌泉者，木也，一名地冲，在足心陷者中屈足卷指宛宛中足少隂脉之所出也，为井刺入三分留三呼灸三壮。
然谷者火也，一名龙渊，在足内踝前起大骨下陷者中足少隂脉之所溜也，为荥，刺入三分留三呼灸三壮刺之多见血，使人立饥欲食。
太谿者，土也在足内踝后跟骨上动脉陷者中足少隂脉之所注也，为俞刺入三分留七呼灸三壮。
大钟在足跟后冲中，别走太阳足少隂络刺入二分留七呼灸三壮【素问水热穴论注云在内踝后 刺腰痛论注云在足跟后冲中动脉应手】照海隂蹻脉所生，在足内踝下一寸刺入四分留六呼灸三壮。
水泉足少隂郄去太谿下一寸在足内踝下刺入四分灸五壮。
复溜者，金也，一名伏白，一名昌阳，在足内踝上二寸陷者中足少隂脉之所行也，为经刺入三分留三呼灸五壮【刺腰痛论注云在内踝上二寸动脉】。
交信在足内踝上二寸少隂前太隂后筋骨间隂蹻之郄刺入四分留三呼灸三壮。
筑賔隂维之郄在足内踝上腨分中刺入三分灸五壮【刺腰痛论注云在内踝后】。
隂谷者水也在膝下内辅骨后大筋之下，小筋之上按之应手屈膝，得之足少隂脉之所入也，为合，刺入四分灸三壮。
足阳明及股凡三十穴第三十三
胃出厉兑，厉兑者，金也在足大指次指之端去爪甲角如韭叶足阳明脉之所出也，为井刺，入一分，留一呼灸三壮。
内庭者，水也在足大指次指外间陷者中足阳明脉之所溜也，为荥，刺入三分留二十呼灸三壮【气穴论注云留十呼灸三壮】。
陷谷者，木也在足大指次指间本节后陷者中，去内庭二寸，足阳明脉之所注也，为俞刺入五分留七呼灸三壮。
冲阳，一名防原在足趺上五寸骨间动脉上去陷谷三寸，足阳明脉之所过也，为原，刺入三分留十呼灸三壮解谿者火也在冲阳后一寸五分腕上陷者中足阳明脉之所行也，为经刺入五分留五呼灸三壮【气穴论注云二寸五分 刺疟论注云三寸五分】。
丰隆足阳明络也在外踝上八寸下亷胻外亷陷者中别走太隂者刺入三分灸三壮。
巨虚下亷足阳明与小肠合在上亷下三寸刺入三分灸三壮【气穴论注云足阳明脉气所发】。
条口在下亷上一寸足阳明脉气所发刺入八分灸三壮。
巨虚上亷足阳明与大肠合在三里下三寸刺入八分灸三壮【气穴论注云在犊鼻下六寸，足阳明脉气所发】。
三里土也在膝下三寸防外亷足阳明脉气所入也为合，刺入一寸五分留七呼灸三壮【素问云：在膝下三寸胻外亷两筋间分间，】犊鼻，在膝下胻上侠解大筋中足阳明脉气所发刺入六分灸三壮。
梁丘足阳明郄在膝上二寸刺入三分灸三壮
隂市一名隂鼎在膝上三寸伏兎下，若拜而取之，足阳明脉气所发刺入三分留七呼禁不可灸【刺腰痛，论注云：伏兎下陷者中灸三壮】。
伏兎在膝上六寸起肉间，足阳明脉气所发刺入五分，禁不可灸。
髀闗在膝上伏兎后交分中刺入六分灸三壮
足少阳及股并阳维四穴凡二十八穴第三十四
胆出于窍隂窍隂者金也在足小指次指之端去爪甲如韭叶足少阳脉之所出也，为井刺入三分留三呼灸三壮【气穴论注作一呼】。
侠谿者，水也在足小指次指二岐骨间本节前陷者中足少阳脉之所溜也，为荥，刺入三分留三呼灸三壮地五防在足小指次指本节后间陷者中刺入三分不可灸灸之令人瘦不出三年死。
临泣者，木也在足小指次指本节后间陷者中去侠谿一寸五分，足少阳脉之所注也，为俞刺入二分灸三壮丘墟在足外亷踝下如前陷者中去临泣一寸，足少阳脉之所过也，为原，刺入五分留七呼灸三壮。
悬钟在足外踝上三寸动者，脉中足三阳络，按之阳明脉絶乃取之刺入六分留七呼灸五壮。
光明足少阳络在足外踝上五寸，别走厥隂者刺入六分留七呼灸五壮【骨空论注云刺入七分留十呼】。
外丘足少阳郄少阳所生在内踝上七寸刺入三分灸三壮。
阳辅者火也，在足外踝上四寸，【气穴论注无四寸二字，】辅骨前絶骨端如前三分去丘墟七寸，足少阳脉之所行也，为经刺入五分留七呼灸三壮。
阳交，一名别阳，一名足，阳维之郄，在外踝上七寸，斜属三阳分肉间刺入六分留七呼灸三壮。
阳陵泉者，土也在膝下一寸防外亷陷者中足少阳脉之所入也，为合，刺入六分留十呼灸三壮。
阳闗在阳陵泉上三寸，犊鼻外陷者中刺入五分，禁不可灸。
中犊在髀骨外膝上五寸分肉间陷者中足少阳脉气所发也刺入五分留七呼灸五壮。
环跳在髀枢中侧卧伸下，足屈上足取之，足少阳脉气所发刺入一寸，留二十呼灸五十壮，【气穴论注云髀枢后足少阳，太阳二脉之防灸三壮】。
足太阳及股并阳蹻六穴凡三十四穴第三十五
膀胱出于至隂至隂者金也在足小指外侧去爪甲如韭叶足太阳脉之所出也，为井刺入三分留五呼灸五壮。
通谷者，水也在足小指外侧本节前陷者中足太阳脉之所溜也，为荥，刺入二分留五呼灸三壮。
束骨者，木也在足小指外侧本节后陷者中足太阳脉之所注也，为俞刺入三分灸三壮【气穴论注云本节后赤白肉际，】京骨，在足外侧大骨下赤白肉际陷者中按而得之，足太阳脉之所过也，为原，刺入三分留七呼灸三壮申脉阳蹻所生也在足外踝下陷者中容爪甲，许刺入三分留六呼灸三壮【刺腰痛论注云外踝下五分】。
金门在足太阳郄，一空在足外踝下一名闗梁阳维所别属也，刺入三分灸三壮。
仆叅，一名安邪？在跟骨下陷者中拱足得之，足太阳脉之所行也，为经刺入五分留十呼灸三壮【刺腰痛论注云陷者中细脉动应手】。
跗阳阳蹻之郄在足外踝上三寸，太阳前少阳后筋骨间刺入六分留七呼灸三壮【气穴论注作付阳】。
飞一名厥阳，在足外踝上七寸，足太阳络别走少隂者刺入三分灸三壮。
承山一名鱼腹，一名肉柱，在兑腨肠下分肉间陷者中刺入七分灸三壮。
承筋，一名腨肠一名直，肠在腨肠中央陷者中足太阳脉气所发禁不可刺灸三壮【刺腰痛论注云在臑中央】。
合阳在膝约文中央下二寸刺入六分灸五壮
委中者，土也在腘中央约文中动脉足太阳脉之所入也，为合，刺入五分留七呼灸三壮【素问骨空论注云腘谓膝解之后曲脚之中背面取之， 刺腰痛论注云在足膝后屈处】。
昆仑火也，在足外踝后跟骨上陷中细脉动应手足太阳脉之所行也，为经刺入五分留十呼灸三壮。
委阳三焦下辅俞也在足太阳之前少阳之后，出于腘中外亷两筋间承扶下六寸，此足太阳之别络也刺入七分留五呼灸三壮屈身而取之。
浮郄在委阳上一寸，屈膝得之，刺入五分灸三壮殷门在肉郄下六寸刺入五分留七呼灸三壮。
承扶一名肉郄，一名隂闗一名皮部在尻，臀下股隂肿上约文中刺入二寸留七呼灸三壮。
欲令灸发者灸履【音偏】熨之三日即发
鍼灸甲乙经卷三
<子部,医家类,鍼灸甲乙经>
钦定四库全书
鍼灸甲乙经卷四
晋 皇甫谧 撰
经脉第一【上】
雷公问曰：外揣言浑束为一，未知其所谓，敢问约之奈何？黄帝答曰：寸口主内人迎主外，两者相应，俱往俱来，若引绳大小齐等，春夏人迎微大，秋冬寸口微大，如是者，名曰平人，人迎大一倍于寸口，病在少阳再倍，病在太阳三倍，病在阳明盛则为热，虚则为寒，则为痛痹，代则乍甚乍间，盛则泻之，虚则补之，则取之分肉，代则取之血络，且饮以药，陷下者，则从而灸之，不盛不虚者，以经取之，名曰经刺，人迎四倍，名曰外格，外格者，且大且数，则死不治，必审按其本末，察其寒热，以騐其藏府之病，寸口大一倍于人迎，病在厥隂再倍病在少隂盛则胀满，寒则食不消化，虚则热中，出麋少气，溺色变，则为痛痹，代则乍寒乍热，下热上寒，【太素作代则乍痛乍止，】盛则泻之，虚则补之，则先刺之而后灸之，代则取血络而后调，【太素作泄字】之，陷下者，则从灸之，陷下者，其脉血结于中，中有着血，血寒则故宜灸，不盛不虚，以经取之，寸口四倍者，名曰内闗内闗者且大且数，则死不治，必审按其本末，察其寒热，以騐其藏府之病，通其荥俞，乃可传于大数，大曰：盛则从泻，小曰：虚则从补，则从灸刺之，且饮药，陷下则从灸之，不盛不虚，以经取之，所谓经治者，饮药亦用灸刺，脉急则引脉代【，一本作脉大以弱，】则欲安静，无劳用力。
黄帝问曰：病之益甚，与其方衰何如？岐伯对曰：外内皆在焉，切其脉口，滑小以沉者，病益甚，在中人迎气，大以浮者，病益甚，在外，其脉口浮而滑者，病日进，人迎沉而滑者，病日损；其脉口滑而沉者，病日进，在内，其人迎脉滑，盛以浮者，病日进，在外脉之浮沉及人迎与气口气大小齐等者，其病难已，病在藏，沉而大者，其病易已；以小为逆；病在腑，浮而大者，其病易已；人迎甚者，伤于寒，脉口盛者伤于食，其脉滑大以代而长者，病从外来，目有所见，志有所存，此阳之并也，可变而已，曰平人，何如？曰：人一呼脉再动，一吸脉亦再动，呼吸定息脉五动，闰【疑误，】以太息，名曰平人，平人者，不病也，常以不病之人以调病人，医不病故为病人平息以调之人一呼脉一动，一吸脉一动者，曰少气，人一呼脉三动而躁尺热曰病温，尺不热脉滑曰病风，【素作脉濇为痹】人一呼脉四动以上曰死脉絶不至曰死乍踈乍数曰死人，常禀气于胃脉以胃气为本无胃气曰逆，逆曰：死 持其脉口，数其至也，五十动而不一代者，五脏皆受气矣。四十动而一代者，一藏无气，三十动而一代者，二藏无气，二十动而一代者，三藏无气，十动而一代者，四藏无气不满十动而一代者，五藏无气与之短期，要在终始，所谓五十动而一代者，以为常也，以知五藏之期也与之短期者，乍数乍疎也。
肝脉心脉钩脾脉代肺脉毛肾脉石
心脉来累累然如连珠，如循琅玕曰平，累累【素作，喘喘】连属，其中微曲，曰病前钩，后居如操带钩曰死。
肺脉来厌厌聂聂，如循【素问作落，】榆叶曰：平不上不下，如循鸡羽曰病，如物之浮如风吹毛曰死。
肝脉来耎弱招招如揭长竿末，稍曰：平盈实而滑，如循长竿曰：病急而益劲，如新张弓，曰死。
脾脉来，和柔相离，如鸡足践地曰平实而盈数，如鸡举足曰病，坚兊如乌之啄，如鸟之距，如屋之漏，如水之流曰死。
肾脉来喘喘累累如钩，按之坚曰平，来如引葛，按之益坚，曰病发如夺索辟辟如弹石曰死。
脾脉虚浮似肺肾脉小浮似脾肝脉急沉散似肾，曰见真藏曰死何也？曰：五藏者皆禀气于胃，胃者五藏之本藏气者皆不能自致于手太隂必因于胃气乃能至于手太隂故五藏各以其时自为而至于手太隂故邪气胜者，精气衰也，故病甚者胃气不能与之俱至于手太隂故真藏之气独见独见者病胜藏也，故曰死，春脉肝也，东方木也万物之所始生也，故其气耎弱轻虚而滑端直以长，故曰，反此者病。其气来实而强，此谓太过，病在外；其气来不实而微，此谓不及，病在中，太过则令人善忘，忽忽冒而癫疾，不及则令人胸满【一作痛，】引背，下则两脇胠满。
夏脉心也，南方火也，万物之所盛长也，故其气来盛去衰，故曰钩，反此者病。其气来盛去亦盛，此谓太过，病在外；其气来不盛去反盛，此谓不及，病在内，太过则令人身热而骨痛，【一作肤痛，】为浸淫，不及则令人烦心，上见咳唾，下为气泄。
秋脉肺也西方金也，万物之所收成也，故其气来轻虚以浮来急去散，故曰浮，反此者病。其来毛而中央坚两傍虚此谓太过，病在外；其气来毛而微，此谓不及，病在中，太过则令人逆气而背痛愠，愠然不及则令人喘呼少气而欬上气见血下闻病音。
冬脉肾也，北方水也，万物之所合藏也，故其气来沉以濡，【素问作】，故曰营，反此者病。其气来如弹石者，此谓太过，病在外；其去如数者，此谓不及，病在中，太过则令人解防脊脉痛而少气不欲言，不及则令人心悬如病饥，【素问下有防中清脊中痛，小腹满，小便变赤黄四句】。
脾脉土也孤藏以灌四傍者也其善者不可见，恶者可见其来，如水之流者，此谓太过病在外如乌之喙者，此谓不及，病在中，太过则令人四肢不举，不及则令人九窍不通，名曰重强。
经脉第一【中】
春得秋脉，夏得冬脉长夏得春脉秋得夏脉，冬得长夏脉名曰隂出之阳病善怒不治，是谓五邪皆同，死不治，春胃微曰平，多胃少曰肝病，但无胃曰死，胃而有毛曰秋病，毛甚曰今病，藏真散于肝，肝藏筋膜之气也。
夏胃微钩曰平，钩多胃少曰心病，但钩无胃曰死，胃而有石曰冬病，石甚曰今病，藏真通于心心藏血脉之气也。
长夏胃微耎弱曰：平胃少耎弱多曰脾病，但代无胃曰死，耎弱有石曰冬病，耎【素作弱，】甚曰今病，藏真濡于脾脾藏肌肉之气也。
秋胃微毛曰平，毛多胃少曰肺病，但毛无胃曰死，毛而有曰春病，甚曰今病，藏真髙于肺肺行营卫隂阳也
冬胃微石曰平，胃少石多曰肾病，但石无胃曰死，石而有钩曰夏病，钩甚曰今病，藏真下于肾肾藏骨髓之气也。
胃之大络，名曰虚里，贯膈络肺，出于左乳下，其动应手脉之宗气也盛喘数絶者则病在中结而横，有积矣；絶不至曰死诊得胃脉则能食，虚则泄也。
心脉揣【素问作抟，】坚而长病舌卷不能言其耎而散者病消渴，【素作烦，】自已。
肺脉揣【素作，下同，】坚而长病唾血，其耎而散者病灌汗，至令不复散发。
肝脉揣坚而长，色不青病坠，若因血在脇下令人喘逆其耎而散色泽者，病溢饮，溢饮者渴渴，多饮而易【，一本作溢，】入肌皮肠胃之外也。
胃脉揣坚而长，其色赤，病折髀其耎而散者病食，痹痛髀。
脾脉揣坚而长，其色黄病，少气其耎而散色不泽者，病足胻肿若水状。
肾脉揣坚而长，其色黄而赤者，病折腰，其耎而散者病少血，至令不复。
夫脉者血气之府也，长则气和，短则病数则烦心大则病进，上盛则气髙下盛则气胀，代则气衰，细则气少濇则心痛浑浑革革至如涌泉病进而色之，绰绰【一本作绵绵，】其去如絶者死。
寸口脉中手短者，曰头痛，寸口脉中手长者曰足胫痛，寸口脉沉而坚者，病在中，寸口脉浮而盛者，病在外，寸口脉中手促上，数【素问作击】者，曰肩背痛，寸口脉而横坚，【素问作沉而横，】者曰脇下腹中有横积痛，寸口脉浮而喘，【素问作沉而弱，】者曰寒热，寸口脉盛滑坚者，曰病在外；寸口脉小实而坚者，曰病在内脉小弱以濇者谓之乆病脉浮滑而实大，【素问作浮而疾，】者谓之新病，病其有胃气而和者曰病无他，脉急者曰疝，防少腹痛，脉滑曰风脉濇曰痹盛而曰：胀缓而滑曰热中，按寸口得四时之顺，曰病无他，反四时及不间藏，曰死。
太阳脉至洪大，以长少阳脉至乍数乍踈乍短乍长阳明脉至浮大而短。
厥隂有余病隂痹不足病生热痹，滑则病狐疝风濇则病少腹积气【，一本作积厥】。
少隂有余病皮痹瘾疹不足，病肺痹，滑则病肺风疝濇则病积溲血。
太隂有余病肉痹寒中，不足病脾痹，滑则病脾风疝濇则病积心腹时满。
阳明有余病脉痹身时热，不足病心痹，滑则病心风疝濇则病积时善惊。
太阳有余病骨痹身重，不足病肾痹，滑则病肾风疝濇则病积时善癫疾。
少阳有余病筋痹脇满不足病肝痹，滑则病肝风疝濇则病积时筋急目痛。
太隂厥逆胻急挛心痛引腹治主病者
少隂厥逆虚满呕变下泄清治主病者
厥隂厥逆挛腰痛虚满前闭讝语治主病者
三隂俱逆不得前后使人手足寒三日死
太阳厥逆僵仆呕血善防治主病者
少阳厥逆机闗不利机闗不利者腰不可以行，项不可以顾，发肠痈不可治，惊者死。
阳明厥逆喘欬身热善惊衂血呕血不可治惊者死手太隂厥逆虚满而欬善呕吐沫，治主病者。
手心主少隂厥逆心痛引喉身热者死不热者可治，手太阳厥逆耳聋泣出，项不可以顾，腰不可以俛仰治主病者。
手阳明少阳厥逆发喉痹嗌肿痛治主病者
来疾去徐上实下虚，为厥癫疾，来徐去疾，上虚下实，为恶风也 ，故中恶风者阳气受也，有脉俱沉细数者少隂厥也沉细数散者，寒热也，浮而散者为眴，【音顺，】仆诸浮而不躁者皆在阳，则为热，其有躁者在手，诸细而沉者皆在隂则为骨痛其有静者在足，数动一代者，病在阳之脉也其濇者阳气有余也滑者隂气有余也阳气有余则为身热，无汗隂气有余则为多汗身寒隂阳有余则为无汗而寒，推而外之内而不外者，有心腹积也，推而内之外而不内者，中有热也，推而上之下而不上者，腰足清也，推而下之上而不下者头项痛也，按之至骨脉气少者腰脊痛而身有痹也。
脉经第一【下】
三阳为经，二阳为维，一阳为游部，三阳者，太阳也，至手太隂而浮而不沉，决以度察，以心合之隂阳之论二阳者，阳明也，至手太隂而沉急不鼔炅至以病皆死，一阳者，少阳也，至手太隂上连人迎急悬不絶此少阳之病也搏隂则死三隂者六经之所主也，交于太隂伏鼔不浮上空，至心二隂至肺其气归于膀胱外，连脾胃一隂独至经絶气浮不鼔钩而滑此六脉者乍隂乍阳交属相并，缪通五藏合于隂阳先至为主，后至为客，三阳为父，二阳为卫，一阳为纪三隂为母二隂为雌一隂为独使二阳一隂阳明主脾【一本无脾字，】病不胜一隂脉耎而动九窍皆沉，三阳一隂太阳脉胜一隂不能止内乱五藏外为惊骇二隂二阳病在肺少阳【一作隂】脉沉胜肺伤脾故外伤四肢二隂二阳皆交至，病在肾，骂詈妄行，癫疾为狂二隂一阳病出于肾隂气客游于心，脘下空窍，隄闭塞不通，四肢别离一隂一阳代絶此隂气至心上下无常，出入不知喉嗌干燥病在土脾，二阳三隂至隂皆在隂不过阳阳气不能止隂隂阳并絶浮为血瘕沉为脓胕也三阳独至者是三阳并至并至如风雨上为癫疾，下为漏血，病三阳者至阳也积并则为惊，病起如风，礔礰九窍皆塞阳气滂溢，嗌干喉塞并于隂则上下无常薄为肠澼，此谓三阳，直心坐不得起，卧者身重，三阳之病也。
黄帝问曰：脉有四时，动奈何？岐伯对曰：六合之内，天地之变隂阳之应彼春之暖，为夏之暑，彼秋之忿为冬之怒，四变之动脉与之上下，以春应中规，夏应中矩，秋应中衡，冬应中权，是故冬至四十五日，阳气微上隂气微下夏至四十五日隂气微上阳气微下隂阳有时与脉为期，期而相失，如脉所分分之有期，故知死时，微妙在脉，不可不察，察之有纪从隂阳始是故声合五音，色合五行，脉合隂阳持脉有道，虚静为寳 春日浮，如鱼之游在波，夏日在肤，泛泛乎万物有余，秋日下肤，蛰虫将去；冬日在骨蛰虫周密，君子居室故曰知内者按而纪之，知外者终而始之，此六者持脉之大法也。
赤脉之至也，喘而坚，诊曰有积气在中时害于食，名曰心痹，得之外疾思而心虚，故邪从。
白脉之至也，喘而浮，上虚下实，惊为积气在胸中，喘而虚名曰肺痹，寒热，得之醉而使内也。
黄脉之至也，大而虚，有积气在腹中，有厥气，名曰厥疝，女子同法，得之疾使四肢汗出当风。
青脉之至也，长而左右弹，有积气在心下攴胠名曰肝痹，得之寒湿，与疝同法，腰痛足清头痛，【一本云头脉】黒脉之至也上坚而大，有积气在少腹与隂名曰肾痹得之，沐浴清水而卧。
形气有余，脉气不足死脉气有余形气不足生形气相得谓之可治；脉弱以滑，是有胃气，命曰易治，治之趋之，无后其时，形气相失，谓之难治；色夭不泽，谓之难已；脉实以坚，谓之益甚；脉逆四时，谓之不治，所谓逆四时者，春得肺脉，夏得肾脉，秋得心脉冬得脾脉，其至皆悬絶沉濇者名曰逆 ，四时未有藏形于春夏，而脉沉濇秋冬而脉浮大，病热脉静，泄而脉大脱血而脉实病在中而脉实坚病在外而脉不实坚者，皆为难治，名曰逆四时也。
曰：愿闻虚实之要，曰气实形实，气虚形虚，此其常也，反此者病。谷盛气盛，谷虚气虚，此其常也，反此者病。脉实血实脉虚，血虚，此其常也，反此者病气盛身寒气虚，身热曰反，糓入多而气少，曰反糓，不入而气多，曰：反脉盛，血少曰反脉少血多曰反，气盛身寒，得之伤寒气虚身热，得之伤暑，糓入多而气少者，得之有所脱血，湿居其下也，糓入少而气多者，邪在胃及与肺也脉少血多者，饮中热也，脉大血少者，脉有风气，水浆不入此谓反也。夫实者，气入也，虚者，气出也气实者热也，气虚者，寒也，入实者左手开鍼孔也入虚者，左手闭鍼孔也。
脉小色不夺者，新病也，脉不夺色夺者乆病也脉与五色俱夺者乆病也脉与五色俱不夺者，新病也，肝与肾脉并至，其色苍赤，当病毁伤不见，血已见血，湿若中水也，尺内两傍则季脇也尺外以候肾尺里以候腹中附上，左外以候肝，内以候鬲，右外以胃，内以脾，上附上，右外以肺，内以胷中右外以心内，以膻中，前以前后以后上竟上者胷喉中事也；下竟下者，少腹腰股膝胫中事也，粗大者隂不足阳有余为热中也。
腹胀身热，脉大【一作小】，是一逆也；腹鸣而满，四肢清泄，脉大者，是二逆也；血衂不止，脉大者，是三逆也欬且溲血脱形，脉小而劲者，是四逆也；欬脱形身热，脉小而疾者，是五逆也，如是者不过十五日死矣， 腹大胀，四末清，脱形泄甚，是一逆也；腹胀便【一作后】血，其脉大时絶是二逆也；欬溲血形肉脱，喘是三逆也；呕血胷满引背脉小而疾，是四逆也；欬呕腹胀且飱泄其脉絶是五逆也，如是者不及一时而死矣，工不察此者，而刺之是谓逆治。
治热病脉静，汗已出，脉盛躁，是一逆也；病泄脉洪大，是二逆也；着痹不移，腘肉破身热，脉偏絶是三逆也；淫而夺形，身热色，天然白，及后下血，衃笃重，是四逆也；寒热夺形，脉坚搏，是五逆也。
五实死，五虚死，脉盛皮热腹胀，前后不通闷瞀，是谓五实，脉细皮寒气少泄利，前后饮食不入，是谓五虚。浆粥入胃，泄注止，则虚者活身汗得后利，则实者活，此其也。
心脉满大癎痓筋挛 肝脉小急癎痓筋挛 肝脉瞀防有所惊骇脉不至若瘖不治自已 肾脉小急肝脉小急心脉小急不鼔皆为瘕 肾脉大急沉肝脉大急沉皆为疝 肝肾脉并沉为石水并浮为风水并虚为死并小欲为惊 心脉揣滑急为心疝【素问揣作搏下同】肺脉沉揣为肺疝 三阳急为瘕 二隂急为癎厥【一本作二隂急为疝】 二阳急为惊 脾脉外鼓沉为肠澼乆自已肝脉小缓为肠澼易治 肾脉小揣沉为肠澼下血
血湿【素问作温，】身热者死， 心肝澼亦下血，二藏同病者可治，其脉小沉濇为肠澼其身热者死，热甚七日死，【素作热，见】胃脉沉鼔濇胃外鼓大，心脉小坚急，皆鬲偏枯男子。
发左女子发右，不瘖舌转者可治，三十日起，其从者瘖三嵗起年不满二十者三嵗死 脉至，而揣衂血身有热者，死 脉来，悬钩浮者为热，【素作常脉，】 脉至而揣，名曰防厥，防厥者，不知与人言 脉至而数使人防惊，三四日自已 ，脉至浮合，浮合如数，一息十至已上，是经气予不足也，微见九十日死， 脉至如火薪然是心，精予夺也，草干而死， 脉至如丛棘，【素作如散叶，】是肝气予虚也，木叶落而死， 脉至如省客省客者脉寒【一本作塞，】如故也。是肾气予不足也，悬去枣华而死， 脉至如丸泥，是胃精予不足也，榆荚落而死， 脉至如横格，是胆气予不足也，禾熟而死， 脉至如缕，是胞精予不足也病善言下霜而死，不言可治 ，脉至如交棘，【素作交漆，】交棘者，左右傍至也防见三十日而死， 脉至如涌泉，浮鼓肌中，是太阳气予不足也少气味韮花，生而死 ，脉至如頽土之状，按之不足，是肌气予不足也五色见黒白累发而死， 脉至如悬痈，悬痈者，浮揣切之益大，是十二俞之气予不足也，水冻而死， 脉至如偃刀，偃刀者浮之小急，按之坚大五藏寒热【素作菀熟，】寒热，独并于肾如此，其人不得坐，立春而死， 脉至如丸滑不着，【素作手不直，】手丸滑不著者，按之不可得也。是大肠气予不足也，枣叶生而死， 脉至如舂者，令人善恐不欲坐卧，行立常聴，是小肠气予不足也，季秋而死。
病形脉胗第二【上】
黄帝问曰：邪气之中人，奈何髙下有度乎？岐伯对曰：身半已上者，邪中之身，半已下者，湿中之中于隂则留腑中于阳则留藏 曰隂之与阳异名同类，上下相防，经络之相贯也，如环之无端，夫邪之中人也，或中于隂或中于阳上下左右无有恒，常曰：诸阳之防皆在于面，人之方乗虚时及新用力，若热饮食汗出腠理开而中于邪中于面，则下阳明，中于面，则下太阳，中于颊，则下少阳，中于膺背两脇亦中其经中于隂者常从臂胻始，夫臂与胻其隂皮薄其肉，淖泽，故俱受于风，独伤于其隂也曰此故伤其藏乎？曰：身之中于风也，不必动藏，故邪入于隂经其藏气实邪气入而不能容，故还之于腑，是故阳中则留于经隂中则留于腑， 曰：邪之中藏者奈何？曰：恐惧忧愁则伤心，形寒饮冷则伤肺，以其两寒相感，中外皆伤，故气逆而上行，有所堕坠，恶血留内，有所大怒，气上而不能下，积于脇下则伤肝，有所击仆，若醉以入房，汗出当风，则伤脾，有所用力举重，若入房过度，汗出浴水，则伤肾。
曰五藏之中风，奈何曰隂阳俱相感邪？乃得往十二经脉三百六十五络，其血气皆上于面而走空窍，其精阳之气上走于目而为睛，其别气走于耳而为聴，其宗气上出于鼻而为臭，其浊气下出于胃，走唇舌而为味，其气之津液皆上熏于面，而皮又厚，其肉坚，故大热甚寒，不能胜之也，虚邪之中身也，洒浙动其形，正邪之中人也微，先见于色，不知于身，若存若亡，有形无形，莫知其情，夫色脉与尺之皮肤相应，如桴鼔影向之相应，不得相失，此亦本末根叶之出也，根死则叶枯矣。故色青者，其脉色赤者其脉钩色黄者，其脉代色白者，其脉毛色黒者其脉石，见其色而不得其脉，反得相胜之脉，则死矣，得其相胜之脉则病已矣， 曰五藏之所生变化之病形何如？曰：先定其五色五脉之应，其病乃可别也。 曰：色脉已定，别之奈何？曰：调其脉之缓急，大小滑濇而病形定矣， 曰：调之何如？曰：脉急者，尺之皮肤亦急；脉缓者，尺之皮肤亦缓；脉小者，尺之皮肤亦减而少气，脉大者，尺之皮肤亦大；脉沉者，尺之皮肤亦沉脉滑者，尺之皮肤亦滑脉濇者尺之皮肤亦濇凡此变者，有微有甚，故善调尺者，不待于寸，善调脉者，不待于色，能参合而行之者可以为上工十全，其九行二者为中工，十全其七行，一者为下工，十全其六 ，尺肤温【一作滑，】以淖泽者，风也，尺肉弱者解防也安卧脱肉者，寒热也，【一本下作不治，】尺肤濇者风痹也。尺肤粗如枯鱼鳞者，水泆饮也，尺肤寒甚，脉急【一作小】者泄，少气也。尺肤热甚，脉盛躁者，病温也，其脉盛而滑者，汗且出也，【一作病且出】，尺肤烧灸，人手【一作炬，然】先热后寒者，寒热也，尺肤先寒乆持之而热者亦寒热也。尺肤炬然，热人迎大者，当夺血也，尺坚大，脉小甚则少气悗，有加者立死，【脉经云：尺于人迎者少气，】肘所独热者，腰已上热，肘后独热者，肩背热，肘前独热者，膺前热，肘后亷已下三四寸，热者，肠中有虫，手所独热者，腰已上【一作下。】热臂中独热者，腰腹热，掌中热者，腹中热也，掌中寒者，腹中寒也，鱼际白肉，有青血脉者，胃中有寒也，曰：人有尺肤，缓甚【，一云：又存瘦甚，】筋急而见，此为何病？曰：此所谓狐筋狐筋者，是人腹必急，白色黒色见此病甚，【狐素问作疹】。
病形脉诊第二【下】
黄帝问曰：脉之缓急小大滑濇之病形何如？岐伯对曰：心脉急甚为瘈疭，微急为心痛引背，食不下，缓甚为狂笑，微缓为伏梁，在心下上下行，有时唾血，大甚为喉吤吤，微大为心痹，引背善涙小，甚为善哕，微小为消瘅。滑甚为善渴；微滑为心疝引脐，少腹鸣濇甚为瘖微濇为血溢维，【经络有阳维隂维】厥耳鸣，癫疾。
肺脉急甚为癫疾；微急为肺寒热，怠惰欬唾血引腰背胷若鼻息肉不通，缓甚为多汗；微缓为痿，瘘偏风头已下，汗出不止，大甚为胫肿；微大为肺痹引胷背起恶日光，小甚为泄，微小为消瘅。滑甚为息贲上气，微滑为上下出血，濇甚为呕血微濇为鼠瘘【一作漏，】在颈支腋之间，下不胜其上，甚能善酸。
肝脉急甚，为恶言【一作忘言，】微急为肥气在脇下若覆杯，缓甚为善呕，微缓为水，瘕痹，大甚为内痈，善呕衂微大为肝痹隂缩欬引少腹小，甚为多饮，微小为消瘅。滑甚为防疝，微滑为遗溺濇甚为溢饮微濇为瘈疭挛筋，脾脉急甚为瘈疭，微急为鬲中食饮入而还出，后沃沫，缓甚为痿厥，微缓为风痿，四肢不用，心慧然若无病，大甚为击仆；微大为疝气，腹里大脓血在肠胃之外，小甚为寒热，微小为消瘅。滑甚为防癃，微滑为虫毒，蛕蝎腹热濇甚为肠防【一作溃，】微濇为内溃，多下脓血。
肾脉急甚为骨痿，癫疾，微急为奔豚，沉厥足不收，不得前后，缓甚为折脊；微缓为洞泄，洞泄者食不化，下嗌还出，大甚为隂痿微大为石水，起脐下至小腹垂垂然，上至胃脘，死不治，小甚为洞泄，微小为消瘅。滑甚为痈；防【一作癃，防】，微滑为骨痿，坐不能起，起则目无所见，视黒丸濇甚为大痈微濇为不月沉痔。
曰病亦有甚变，【一作病之六变】者，刺之奈何？曰：诸急者多寒，缓者多热，大者多气少血，小者血气皆少，滑者阳气盛而微有热濇者多血少气而微有寒，是故刺急者，深内而乆留之刺缓者，浅内而疾发鍼以去其热，刺大者，微泻其气，无出其血刺滑者，疾发鍼而浅内之以泻其阳气，去其热刺濇者必中其脉，随其逆顺而乆留之必先按而循之，已发鍼疾按其痏，无令出血以和，其诸脉小者隂阳形气俱不足，勿取以鍼而调之以甘药。
曰：五藏六府之气荥俞所入为合，令何道从入？入安从道？曰：此阳明之别入于内，属于府者也。 曰：荥俞与合，各有名乎？曰：荥俞治外藏经，合治内府， 曰：治内府奈何？曰：取之于合 曰：合各有名乎？曰：胃合入于三里，大肠合入于巨虚上亷小肠合入于巨虚下亷三焦合入于委阳，膀胱合入于委中央，胆合入于阳陵泉，【按大肠合于曲池，小肠合于小海，三焦合于天井，今此不同者，古之别法也， 又详巨虚上亷乃足阳明与小肠相合之穴也。与胃三里，膀胱合委中胆合阳陵泉，以脉之所入为合不同，三焦合委阳，委阳者，乃三焦下辅腧也，亦未见有为合之説】 曰取之奈何？曰：取之三里者，低跗取之，巨虚者，举足取之，委阳者，屈伸而取之委中者，屈膝而取之，阳陵泉者，正立竪膝予之齐下，至委阳之阳取之，诸外经者，揄伸而取之。
曰：愿闻六府之病，曰面热者，足阳明病，鱼络血者，手阳明病，两跗之上脉坚若陷者，足阳明病，此胃脉也。
三部九第三
黄帝问曰：何谓三部？岐伯对曰：上部，中部，下部，其部各有三，三者，有天有地，有人 上部天，两额之动脉，上部地，两颊之动脉，上部人耳前之动脉， 中部天手太隂中部地手阳明中部人手少隂 下部天足厥隂下部地足少隂下部人足太隂 下部之，天以肝地以肾，人以脾胃之气， 中部之天以肺地以胷中之气人以心， 上部之天以头角之气，地以口齿之气，人以耳目之气，此三部者三而成天，三而成地，三而成人，三而三之，合为九九分，为九野九野为九藏，故神藏五形藏四合为九藏五藏已败其色必夭夭必死矣， 曰：以奈何？曰：必先度其形之肥瘦以调其气之虚实实则写之虚则补之，必先去其血脉而后调之无问其病以平为期 曰：决死生奈何？曰：形盛脉细，少气不足以息者，危形瘦，脉大胷中多气者死，形气相得者生，参伍不调者病三部，九皆相失者死，上下左右之脉相应如参舂者病甚，上下左右相失不可数者死；中部之，虽独调与众藏相失者死中部之相减者死，目内陷者死， 曰：何以知病之所在？曰：察九独小者病，独大者病，独疾者病，独迟者病，独热者病，独寒者病，独陷下者病，以左手于左足上去踝五寸而按之，以右手当踝而弹之，其应过五寸已上，蠕蠕然者不病，其应疾中手浑浑然者病；中手徐徐然者病；其应上不能至五寸，弹之不应者死；脱肉身不去者死，中部乍疎乍数者死；代脉而钩者病在络脉，九之相应也，上下若一，不得相失，一后则病二，后则病甚，三后则病危，所谓后者，应不俱也，察其府藏，以知死生之期必先知经脉而后知病脉真藏脉见者邪胜死也【素问无死字，】足太阳之气絶者其足不可以屈伸，死必戴眼曰冬隂夏阳奈何？曰：九之脉，皆沉细悬絶者为隂主冬故以夜半死，盛躁喘数者为阳，主夏，故以日中死，寒热病者，以平旦死热中，及热病者，以日中死，病风者，以日夕死，病水者，以夜半死，其脉乍数乍疎，乍迟乍疾者，以日乗四季死形肉已脱，九虽调者犹死，七诊，虽见九，皆顺者不死，所言不死者，风气之病及经月之病似七诊之病而非也，故言不死，若有七诊之病，其脉亦败者死矣，必发哕噫！必审问其所始病，与今之所方病而后【，素问下有各字，】切循其脉视其经络浮沉，以上下逆从循之，其脉疾者不病，其脉迟者，病不往，不来者死，【素问作不往来者，】皮肤著者，死； 曰：其可治者奈何？曰：经病者治其经络病者治其络【素问二络上有孙字，】身有痛者治其经络，其病者在奇邪，奇邪之脉则缪刺之，留瘦不移，节而刺之，上实下虚，切而顺之，索其结络脉，刺出其血，以通其气，瞳子髙者太阳不足，戴眼者太阳已絶此决死生之要，不可不察也。
鍼灸甲乙经卷四
钦定四库全书
鍼灸甲乙经卷五
晋 皇甫谧 撰
鍼灸禁忌第一【上】
黄帝问曰：四时之气各不同形，百病之起，皆有所生，灸刺之道，何者为寳？岐伯对曰：四时之气，各有所生，灸刺之道，气穴为寳。
故春刺络脉诸荥大经分肉之间，甚者深取之，间者浅取之 ，素问曰：春刺散俞，及与分理，血出而止 ，又曰：春者木始治，肝气始生，肝气急，其风疾经脉常深，其气少，不能深入，故取络脉分肉之间 九卷云：春刺荥者，正同于义为是， 又曰，春取络脉治皮肤 ，又曰：春取经与脉分肉之间，二者，义亦畧同 又曰，春气在经脉，夏取诸俞孙络肌肉皮肤之上 ，又曰春刺俞，二者正同，于义为是。
长夏刺经；又曰：取盛经络取分间絶皮肤 又曰：夏取分腠治肌肉，义亦畧同 素问曰：夏刺络俞见血而止，又曰：夏者火始治，心气始长，脉瘦气弱，阳气流【一作留】。
溢血温于腠内，至于经故取盛经分腠絶肤而病去者，邪居浅也，所谓盛经者，阳脉也，义亦畧同 又曰，夏气在孙络长夏气在肌肉，秋刺诸合，余如春法。
秋取经俞邪气在府，取之于合 ，素问曰：秋刺皮肤循理，上下同法 ，又曰：秋者金始治，肺将收杀，金将胜火，阳气在合隂初胜湿气，反体隂气未盛未能深入，故取俞以泻隂邪取合以虚阳邪？阳气始衰，故取于合，是谓始秋之治变也， 又曰：秋气在肤闭腠者是也， 九卷，又曰：秋取气口治筋脉，于义不同。
冬取井诸俞之分欲深而留之， 又曰，冬取井荥 素问曰：冬取俞窍及于分理甚者，直下间者，散下俞窍与诸俞之分，义亦畧同 又曰，冬者水始治，肾方闭，阳气衰少隂气坚盛巨阳伏沉，阳脉乃去取井以下隂逆取荥以通气【，一云以实阳气】 ，又曰：冬取井荥，春不衂是谓末冬之治变也， 又曰：冬气在骨髓 ，又曰：冬刺井，病在藏取之，井二者正同，于义为是， 又曰，冬取经俞治骨髓五藏五藏则同经俞有疑。
春刺夏分脉乱气微，入淫骨髓，病不得愈，令人不嗜食，又且少气 春刺秋分筋挛逆气环为欬嗽病不愈令人时惊又且笑【一作哭。】 春刺冬分邪气着藏，令人腹胀，病不愈，又且欲言语。
夏刺春分病不愈令人解堕 ，夏刺秋分病不愈令人心中闷无言，惕惕如人将捕之， 夏刺冬分，病不愈，令人少气时欲怒。
秋刺春分病不愈令人惕然欲有所为，起而忘之， 秋刺夏分，病不愈，令人益嗜卧，又且善梦，谓立秋之后，秋刺冬分，病不愈，令人凄凄时寒。
冬刺春分病不愈令人欲卧不能眠，眠而有见，谓十二月中旬，以前 冬刺夏分，病不愈，令人气上发为诸痹冬刺秋分病不愈令人善渴。
足之阳者隂中之少阳也 足之隂者隂中之太隂也手之阳者，阳中之太阳也； 手之隂者阳中之少隂
也
正月二月三月人气在左无刺左足之阳
四月五月六月人气在右无刺右足之阳
七月八月九月人气在右无刺右足之阳
十月十一月十二月人气在左无刺左足之阳
刺法曰：无刺熇熇之热，无刺漉漉之汗，无刺浑浑【音，魂】之脉，无刺病与脉相逆者上工，刺其未生者也；其次，刺其未成者也。其次，刺其已衰者也，下工，刺其方袭者，与其形之盛者与其病之与脉相逆者也，故曰：方其盛也，勿敢毁伤，刺其已衰，事必大昌。故曰：上工治未病，不治已病 ，大寒无刺大温无凝月生，无写月满，无补月郭空无治 ，新内无刺，已刺勿内大怒，无刺，已刺勿怒；大劳无刺，已刺勿劳；大醉无刺，已刺勿醉；大饱无刺，已刺勿饱；大饥无刺，已刺勿饥；已渴无刺，已刺勿渴；乘车来者，卧而休之，如食顷乃刺之，步行来者，坐而休之，如行十里顷乃刺之，大惊，大怒，必定其气乃刺之。
凡禁者，脉乱气散，逆其荣卫经气不次，因而刺之，则阳病入于隂隂病出于阳则邪复生，粗工不察，是谓伐形，身体淫泺，反消骨髓，津液不化，脱其五味，是谓失气也？曰：愿闻刺浅深之分，曰：刺骨者无伤筋，刺筋者无伤肉刺肉者无伤脉刺脉者无伤皮，刺皮者无伤肉刺肉者无伤筋，刺筋者无伤骨 曰：余不知所谓，愿闻其详，曰：刺骨无伤筋者鍼至筋而去，不及骨也，刺筋无伤肉者，至肉而去，不及筋也刺肉无伤脉者至脉而去不及肉也刺脉无伤皮者，至皮而去，不及脉也，刺皮无伤肉者病在皮中鍼入皮无中肉也，刺肉无伤筋者，过肉中筋刺筋无伤骨者过筋中骨此之谓反也。
刺中心一日死，其动为噫！ 刺中肺，三日死，其动为欬刺中肝五日死，其动为穴，【素问作语，】 刺中脾，十五日死。
其动为吞【素问作十日一作五日】 刺中肾三日死其动为【素问作六日一作七日】 刺中胆一日半死其动为呕 刺中膈为伤中其病虽愈不过一嵗必死 刺跗上中大脉血出不止死 刺隂股中大脉血出不止死 刺面中流脉不幸为盲 刺客主人内陷中脉为漏为聋 刺头中脑户入脑立死 刺膝膑出液为跛 刺舌下中脉太过出血不止为瘖 刺臂中太隂脉出血多立死 刺足下布络中脉血不出为肿 刺足少隂脉重虚出血为舌难以言 刺郄中大脉令人仆脱色 刺膺中陷脉【素问作刺膺中防中肺】为喘逆仰息 刺气冲中脉血不出为肿鼠【音卜】 刺肘中内陷气归之为不屈伸 刺脊间中髓为伛 刺隂股中隂三寸内陷令人遗溺 刺乳上中乳房为肿根蚀 刺腋下脇间内陷令人欬 刺缺盆中内陷气泄令人喘欬逆 刺少腹中膀胱溺出令人少腹满 刺手鱼腹内陷为肿 刺腨肠内陷为肿 刺 上陷骨中脉为漏为盲 刺闗节中液出不得屈伸
鍼灸禁忌第一【下】
黄帝问曰：愿闻刺要，岐伯对曰：病有浮沉，刺有浅深，各至其理，无过其道，过之则内伤不及则生外壅壅则邪从之浅深不及，及为大贼，内伤五藏，后生大病故曰病有在毫毛腠理者，有在皮肤者，有在肌肉者，有在脉者有在筋者有在骨者，有在髓者，是故刺毫毛腠理无伤皮，皮伤则内动肺肺动则秋病温疟热厥，浙然寒栗，刺皮无伤肉，肉伤则内动脾脾动则七十二日四季之月病腹胀，烦满不嗜食刺肉，无伤脉，脉伤则内动心，心动则夏病心痛，刺脉无伤筋，筋伤则内动肝，肝动则春病热而筋弛刺筋无伤骨，骨伤则内动肾肾动则冬病胀腰痛，刺骨无伤髓，髓伤则消泺，胻痠体解防然不去矣，神庭禁不可刺 上闗禁不可刺深，【深则令人耳无所闻，】 颅息，刺不可多出血， 左角，刺不可乆留 人迎刺过深杀人， 云门，刺不可深【，深则使人逆息不能食，】 脐中，禁不可刺，伏莵禁不可刺，【本穴云刺入五分】 三阳络禁不可刺 复溜刺无多见血， 承筋禁不可刺 ，然谷，刺无多见血，乳中禁不可刺 ，鸠尾禁不可刺。
右刺禁
头维禁不可灸 承光禁不可灸 脑户禁不可灸风府禁不可灸 瘖门禁不可灸【灸之令人瘖】 下闗耳中有干禁不可灸【一作擿】 耳门耳中有脓禁不可灸人迎禁不可灸 丝竹空禁不可灸【灸之不幸令人目小或昏】 承泣禁不可灸 脊中禁不可灸【灸之使人偻】 白环俞禁不可灸 乳中禁不可灸 石门女子禁不可灸 气冲禁不可灸【灸之不幸不得息】 渊腋禁不可灸【灸之不幸生肿蚀】 经渠禁不可灸【伤人神】 鸠尾禁不可灸 隂市禁不可灸阳闗禁不可灸 天府禁不可灸【使人逆息】 伏莬禁不
可灸 地五防禁不可灸【使人瘦】 瘈脉禁不可灸右禁灸
凡刺之道，必中气穴，无中肉节，中气穴则鍼游于巷中，肉节则皮肤痛补冩反则病益笃，中筋则筋缓，邪气不出，与直相薄，乱而不去，反还内着用鍼不审以顺为逆也， 凡刺之理，补写无过其度，病与脉逆者，无刺 形肉已夺，是一夺也； 大夺血之后，是二夺也， 大夺汗之后，是三夺也， 大泄之后，是四夺也， 新产及大下血，是五夺也，此皆不可泻也。
曰：鍼能杀生人，不能起死人乎？曰：能杀生人，不起死生者，是人之所受气糓，糓之所注者，胃也， 胃者，水糓气血之海也，海之所行，云雨者天下也，胃之所出气血者，经隧也经隧者五藏六府之大络也，逆而夺之而已矣。迎之五里，中道而止，五里而已，五往【一作注，】而藏之气尽矣故五五二十五而竭其俞矣，此所谓夺其天气，故曰闚门而刺之者，死于家，入门而刺之者死于堂，帝曰：请传之，后世以为刺禁。
九鍼九变十二节五刺五邪第二
黄帝问曰九鍼安生，岐伯对曰九鍼者天地之数也，天地之数始于一，终于九，故一以法天，二以法地，三以法人四，以法四时五以法五音六以法，六律，七以法七星，八以法八风，九以法九野， 曰以鍼应九之数奈何？曰：一者天天者，阳也五藏之应天者肺也肺者五藏六府之葢也皮者肺之合也，人之阳也，故为之治镵鍼 镵鍼者取法于布【，一作中】鍼去末半寸，卒兑之，长一寸六分，大其头而兑其末，令无得深入而阳气出主热在头身故曰病在皮肤无常处者，取之镵鍼于病所肤白勿取。
二者地地者土也，人之所以应土者，肉也，故为之治员鍼 员鍼者取法于絮鍼筩其身而员其末，其锋如卵，长一寸六分，以写肉分之气令不伤肌肉则邪气得竭故曰病在分肉间，取以员鍼。
三者，人也，人之所以成生者，血脉也，故为之治鍉，【音兑】鍼鍉鍼者取法于黍粟大，其身而员其末如黍粟之兑。
长三寸五分，令可以按脉勿陷，以致其气，使邪独出故曰病在脉少气当补之，以鍉鍼鍼于井营分俞。
四者时也，时者人于四时八正之风，客于经络之中，为痼病者也。故为之治锋鍼 锋鍼者取法于絮鍼筩其身而锋其末，其刃三隅，长一寸六分，令可以写热出血，发泄痼病故曰病在五藏固居者，取以锋鍼写于井荥分俞，取以四时也。
五者，音也，音者，冬夏之分，分于子午隂与阳别寒，与热争两气相薄合为痈肿者，故为之治铍鍼 铍鍼者取法于劒，令末如劒锋，广二分半，长四寸，可以取大脓出血，故曰病为大脓血，取以铍鍼。
六者，律也，律者调隂阳四时合十二经脉虚邪客于经络而为防痹者也，故为之治员利鍼 员利鍼者取法于鍼且员且兑，身中微大，长一寸六分，以取痈肿防痹，一曰尖如微大其末，反小其身，令可深内也故曰痹气防发者取以员利鍼。
七者星也，星者，人之七窍，邪之所客于经舍于络，而为痛痹者也，故为之治毫鍼 毫鍼者取法于毫毛长一寸六分，令尖如蚊防喙，静以徐往，微以乆留正气因之真邪？俱往出鍼而养主以治痛痹在络也故曰病痹气，补而去之者，取之毫鍼。
八者风也，风者，人之股肱，八节也八正之虚风伤人，内舍于骨解腰脊节腠之间，为深痹者也，故为之治长鍼长鍼者取法于綦鍼长七寸，其身薄而锋其末令可。
以取深邪逺痹故曰病在中者取以长鍼
九者，野也，野者，人之骨解虚风伤人，内舍于骨解皮肤之间也淫邪流溢于身，如风水之状，不能过于机闗大节者也，故为之治大鍼 大鍼者取法于锋鍼【一作鍉针，】其锋微员，长四寸，以写机闗内外大气之不能过闗节者也故曰病水肿，不能过闗节者取以大鍼。
凡刺之要官鍼最妙九鍼之宜各有所为，长短大小，各有所施，不得其用，病不能移，疾浅鍼深内伤良肉，皮肤为痈，疾深鍼浅病气不写反为大脓，病小鍼大气写大甚，病后必为害，病大鍼小大气不写泄亦为后败夫鍼之宜大者大写，小者不移，以言其过，请言其所施，凡刺有九，以应九变，一曰腧刺，腧刺者，刺诸经荣俞藏俞也 ，二曰道刺，道刺者，病在上，取之下刺府俞也，三曰经刺，经刺者，刺大经之结络经分也 ，四曰络刺，络刺者，刺小络之血脉也 ，五曰分刺，分刺者，刺分肉之间也 ，六曰大泻，刺【一作太刺】，大泻刺者，刺大脓以铍鍼也 七曰毛刺，毛刺者，刺浮痹于皮肤也 ，八曰巨刺，巨刺者左取右右取左也 ，九曰焠刺，焠刺者燔鍼取痹气也。
凡刺有十二节，以应十二经 ，一曰偶刺，偶刺者，以手直心，若背直痛所，一刺前一刺，后以刺心痹，刺此者傍鍼之也 二曰报刺，报刺者，刺痛无常处，上下行者，直内拔鍼以左手随病所按之乃出鍼复刺之也 ，三曰恢刺，恢刺者，直刺傍之，举之前后，恢筋急以治筋痹也，四曰齐刺，齐刺者，直入一傍入二，以治寒热气小深。
者，或曰参刺，参刺者，治痹气小深者也。 五曰刺，刺者，正内一，傍内四而浮之，以治寒热之博大者也，六曰直鍼刺直鍼刺者引皮乃刺之，以治寒气之浅者也， 七曰腧刺，腧刺者，直入直出，稀发鍼而深之以治气盛而热者也， 八曰短刺，短刺者，刺骨痹，稍摇而深之致鍼骨所以上下摩骨也， 九曰浮刺，浮刺者，傍入而浮之，此治肌急而寒者也。 十曰隂刺隂刺者左右率刺之，此治寒厥中寒者，取踝后少隂也 十一曰傍刺，傍刺者，直刺傍刺各一，此治留痹乆居者也 ，十二曰賛刺賛刺者直入直出，数发鍼而浅之出血，此治痈肿者也， 脉之所居，深不见者，刺之微内鍼而乆留之致其脉空脉气之浅者，勿刺按絶其脉刺之，无令精出，独出其邪气耳，所谓三刺之则谷气出者，先浅刺絶皮以出阳邪？再刺则隂邪出者少，益深絶皮致肌肉，未入分肉之间，后刺深之，已入分肉之间，则谷气出矣，故刺法曰：始刺浅之，以逐阳邪之气，后刺深之，以致隂邪之气最后刺极深之以下谷气，此之谓也。【此文解，乃后鍼道终始篇三刺，及至谷邪之文也，】 故用鍼者不知年之所加，气之盛衰虚实之所起，不可以为工矣。
凡刺有五，以应五藏 ，一曰半刺，半刺者，浅内而疾发鍼无鍼伤肉如拔发【一作毛，】状以取皮气，此肺之应也。三曰豹文刺，豹文刺者，左右前后鍼之中脉为故，以取经络之血者，此心之应也 ，三曰闗刺闗刺者直刺左右尽筋上，以取筋痹，慎无出血，此肝之应也， 四曰合谷刺，或曰渊刺，又曰：岂刺合谷刺者，左右鸡足鍼于分肉之间，以取肌痹，此脾之应也 ，五曰腧刺，腧刺者，直入直出，深内之至骨，以取骨痹，此肾之应也。
曰：刺有五邪，何谓五邪？曰：病有持痈者，有大者有小者，有热者，有寒者，是谓五邪？ 凡刺痈邪，用铍鍼无迎陇易俗移，性不得脓，越道更行去其乡，不安处所，乃散亡诸隂阳遇痈所者取之，其俞写也 凡刺大邪，用锋鍼曰以少泄夺其有余，乃益虚，摽其道鍼其邪于肌内，视之无有，乃自直道，刺诸阳分肉之间 ，凡刺小邪，用员鍼曰以大补益，其不足乃无害，视其所在，迎之界逺近尽至不得外，侵而行之，乃自贵【一作费，】刺分肉之间， 凡刺热邪用镵鍼越而沧出游，不归乃无病，为开道乎？辟门户，使邪得出，病乃已， 凡刺寒邪，用毫鍼曰以温徐往疾去致其神，门户已闭，气不分虚实，得调真气存。
缪刺第三
黄帝问曰：何谓缪刺？岐伯对曰：夫邪之客于形也，必先舍于皮毛，留而不去，入舍于络脉，留而不去，入舍于经脉，内连五藏散于肠胃隂阳俱感五藏乃伤此乃邪之从皮毛而入，极于五藏之次也。如此则治其经焉，今邪客于皮毛，入舍于孙脉，留而不去，闭塞不通，不得入经，溢于大络，而生奇病焉， 夫邪客大络者，左注右，右注左，上下左右与经相干而布于四末，其气无常处，不及于经，俞名曰缪刺， 曰：以左取右以右取左，其与巨刺，何以别之？曰：邪客于经也，左盛则右病，右盛则左病亦有易，且移者左痛未巳而右脉先病，如此者必巨刺之，必中其经，非络脉也，故络病者，其痛与经脉缪处，故曰缪刺，【巨刺者刺其经，缪刺者刺其络，】 曰：缪刺取之，何如？曰：邪客于足少隂之络令人卒心痛，暴胀胷脇反满无积者，刺然谷之前，出血如食顷而已，左取右，右取左，病新发者，五日巳。
邪客于手少隂【一作阳】之络，令人喉痹舌卷，口干心烦，臂外亷痛手不及头，刺手中指【当作小指，】次指爪甲上去端如韮叶各一痏【音悔】，壮者立已，老者有顷已，左取右，右取左，此新病数日巳。
邪客于足厥隂之络令人卒疝暴痛，刺足大指爪甲上与肉交者各一痏男子立已，女子有顷已，左取右，右取左。
邪客于足太阳之络，令人头项痛肩痛，刺足小指爪甲上与肉交者各一痏立已，不已，刺外踝上三痏左取右右取左如食顷已。
邪客于手阳明之络，令人气满胸中，喘急而支胠胷中热刺手大指次指爪甲上去端如韮叶各一痏左取右右取左如食顷已。
邪客于臂掌之，间不得屈，刺其踝后，先以指按之痛，乃刺之，以月死生为数，月生一日一痏二日二痏十五日十五痏十六日十四痏。
邪客于足阳蹻之脉令人目痛从内眦始刺外踝之下半寸所各二痏左取右右取左如行十里顷而已，人有所墯坠，恶血留于内，腹中胀满，不得前后，先饮利药，此上伤厥隂之脉下伤少隂之络刺足内踝之下，然骨之前血脉出血，刺跗上动脉，不已，刺三毛上各一痏见血，立已，左取右，右取左，善惊善悲不乐，刺如右方。
邪客于手阳明之络令人耳聋时不闻音，刺手大指次指爪甲上端，如韮叶各一痏立闻不已，刺中指爪甲上与肉交者，立闻其不时闻者不可刺也，耳中生风者，亦刺之如此数右，取左左取右凡痹行往来无常，处者在分肉间痛而刺之，以月生死为数用鍼者随气盛衰，以为痏数鍼过其日数则脱气，不及其日数则气不写左刺右，右刺左，病如故，复刺之如法，以月死生为数，月生一日一痏二日二痏渐多之十五日十五痏十六日十四痏渐少之。
邪客于足阳明之络，【素问作经，王冰云以其脉左右交于面部，故举经脉之病以明缪刺之类，】令人衂上齿寒，刺足中指【素问注云：刺大指次指】爪甲上与肉交者各一痏左取右右取左。
邪客于足少阳之络，令人脇痛不得息欬而汗出刺足小指，【素有次指二字，】爪甲上与肉交者各一痏不得息立已，汗出立止，欬者温衣饮食，一日巳左刺右右刺左病立已，不已，复刺如法。
邪客于足少隂之络令人咽痛不可内食，无故善怒气上走贲上刺足，中央之络各三痏凡六刺立已，左刺右，右刺左。
邪客于足太隂之络令人腰痛引少腹控防不可以仰息，刺其腰尻之解，两胂之上，是腰俞以月死生为痏数发鍼立已左刺右，右刺左。
邪客于足太阳之络，令人拘挛背急引脇而痛内引心而痛，刺之从项始数脊椎侠脊疾按之，应手而痛，刺入傍三痏立已。
邪客于足少阳之络，令人留于枢中痛，髀不得气，【一作髀，不可举，】刺枢中以毫鍼寒则留鍼以月生死为痏数，立已诸经刺之，所过者不病则缪刺之耳聋，刺手阳明，不已，刺其过脉，出耳前者，齿龋刺手阳明立已，不已，刺其脉入齿中者，立已。
邪客于五藏之间其病也脉引而痛，时来时止，视其病脉，缪刺之于手足爪甲上，视其脉，出其血，间者一刺，一刺不已，五刺已，缪传引上齿齿唇寒，【素多一痛字，】视其手背脉血者去之，刺足阳明中指爪甲上一痏手大指次指爪甲上各一痏立已左取右，右取左，嗌中肿，不能内唾，不能出唾者，缪刺然骨之前出血，立已，左取右，右取左，【自嗌肿至此，二十九字，素问王冰注原在邪客足少隂络之下今移在此】。
邪客于手足少隂太隂【一作阳。】足阳明之络，此五络者，皆防于耳中上络左角五络俱竭，令人身脉皆动而形无知也，其状若尸，或曰尸厥，刺足大指内侧爪甲上去，端如韮叶，后刺足心，后刺足中指爪甲上各一痏后刺手大指内侧爪甲上端，如韮叶后，刺手少隂兑骨之端各一痏立已【素问，又云：后刺手心主者，非也，】不已，以竹筒吹其两耳中，剔其左角之发方寸燔治，饮以美酒一杯，不能饮者灌之，立已。
凡刺之数，先视其经脉，切而循之，审其虚实而调之不调者经刺之，有痛而经不病者，缪刺之目视其皮部有血络者尽取之，此缪刺之数也。
鍼道第四
夫鍼之要易陈而难入，粗守形上守神，神乎神客在门，未覩其病，恶知其原刺之微在速迟，粗守闗上守机机之不动，不离其空，空中之机，清浄以微，其来不可逢，其往不可追，知机道者不可挂以发，不知机者，叩之不发，知其往来，要与之期，粗之闇乎？妙哉！上独有之也，往者为逆来者为顺，明知逆顺正行无问迎而夺之，恶得无虚追而济之，恶得无实？迎而随之，以意和之鍼道毕矣凡用鍼者虚则实之，满则泄之菀陈则除之，邪胜则。
虚之太要曰：徐而疾则实疾而徐则虚言，其实与虚若有若无，察后与先若存若亡，为虚为实，若得若失，虚实之妙， 九鍼最妙补写之时以鍼为之 写曰：迎之迎之意必持而内之，放而出之，排出鍼疾气得泄，按而引鍼是谓内温血不得散，气不得出 补曰：随之随之，意若忘之，若行若按如蚊蝱止，如留如环，去如絶令左属右，其气故止，外门已闭，中气乃实，必无留血，急取诛之持鍼之道坚者为实，【素问作寳】 正指，直刺无鍼左右神在秋毫，属意病者，审视血脉，刺之无殆，方刺之时心在悬阳，及与两衡【一作冲，】神属勿去，如病存亡，取血脉者在俞横居视之，独满切之独坚， 夫气之在脉也邪气在上，浊气在中，清气在下故鍼陷脉则邪气出鍼中脉则浊气出鍼太深则邪反沉，病益甚，故曰：皮肉筋脉各有所处，病各有所舍，鍼各有所宜，各不同形，各以任其所宜，无实实虚，虚损不足，益有余，是为重病，病益甚，取五脉者死，取三脉者恇夺隂者厥夺阳者狂鍼害毕矣知其所苦，鬲有上下，知其气之所先得其道，布而涿。
之【太素作希而疎之，】稍深而留之，故能徐入之 ，大热在上者，推而下之，从下上者，引而去之，视前痛者，常先取之，大寒在外，留而补之，入于中者，从合写之鍼所不为灸之所宜，上气不足，推而之，下气不足，积而从之隂阳皆虚火自当之，厥而寒甚骨亷陷下寒过于膝，下陵三里隂络所过得之留止，寒入于中，推而行之，经陷下者，即火当之，结络坚，火之所治，不知其苦，两蹻之下，男阳女隂良工所禁鍼论毕矣 凡刺虚者实之，满者泄之，此皆众工之所共知也。若夫法天则地，随应而动，和之若响，随之若影，道无鬼神，独来独往， 凡刺之真，必先治神五藏已定九已明，后乃存鍼众脉所【，素作不】，见众凶所【，素作弗】，闻外内相得，无以形先，可玩往来，乃施于人，虚实之要，五虚勿近，五实勿逺至其当发，间不容瞚手动，若务鍼耀而匀静意视义，观适之变，是谓，莫知其形，见其乌乌，见其稷稷，从见其飞，不知其谁？伏如横努，起若发机，刺虚者须其实，刺实者须其虚，经气已至，慎守勿失深浅，在志逺近若一如临深渊，手如握虎，神无营于众物。
黄帝问曰：愿闻禁数，岐伯对曰：藏有要害，不可不察，肝生于左，肺藏于右，心部于表，肾治于里，脾为之使，胃为之市，膈盲之上，中有父母七节之傍中有志心【，素作小心，】顺之有福，逆之有咎， 写必用方，【太素作员】切而转之，其气乃行，疾入徐出，邪气乃出，伸而迎之，摇大其穴，气出乃疾，补必用员，【太素作方】外引其皮，令当其门，左引其枢，右推。
其肤微旋而徐推之，必端以正，安以静，坚心无解，欲微以留，气下而徐出，之推其皮葢，其外门真气，乃存用鍼之要无忘养，神 写者，以气方盛，以月方满，以日方温以身方定，以息方吸而内鍼乃复其方吸而转鍼乃复其方呼而徐引鍼补者行也，行者移也，刺必中其荣，复以吸排鍼也必知形之肥瘦荣卫血气之衰，盛血气者人之神不可不谨养形乎形，目瞑瞑，扪其所痛，【素作问其所痛，】索之于经，慧然在前，按之弗得，不知其情，故曰形乎神，神耳不闻，目明心开而志光，慧然独觉，口弗能言，俱视独见，象若昏，昭然独明，若风吹云故曰神三部九为之原九鍼之论不必存 ，凡刺之而气不至，无问其数刺之而气至，乃去之，勿复鍼鍼各有所宜，各不同形，各任其所为刺之要，气至而效效之信，若风吹云昭然于天，凡刺之道毕矣， 节之交，凡三百六十五防知其要者，一言而终不知其要者，流散无穷，所言节者，神气之所游行出入也，非皮肉筋骨也覩其色察其目知其散，复一其形，聴其动静，知其邪正，右主推之，左持而御之，气至而去之，凡将用鍼必先视脉气之剧易乃可以治病五藏之气已絶于内而用鍼者反实其外，是谓重竭，重竭必死，其死也静，治之者辄反其气取腋，与膺五藏之气已絶于外而用鍼者反实其内，是谓逆厥，逆厥则必死，其死也躁，治之者反取四末刺之害中而不去则精泄，害中而去，则致气精泄则病甚而恇，致气则生为痈， 刺鍼必肃刺肿摇鍼经刺勿摇此刺之道也， 刺诸热者，如手探汤，刺寒清者，如人不欲行，刺虚者，刺其去刺实者，刺其来刺上闗者防不能欠，刺下闗者欠不能防，刺犊鼻者，屈不能伸，刺内闗者伸不能屈病髙而内者取之隂陵泉病髙而外者取之阳陵泉隂有阳疾者，取之下陵三里，正往无殆，下气乃止，不下复始矣。
鍼道终始第五
凡刺之道，毕于终始，明知终始五藏为纪隂阳定矣隂者主藏阳者，主府阳受气于四肢隂受气于五藏，故写者迎之，补者随之，知迎知随，气可令和，和气之方，必通隂阳五藏为隂六府为阳，谨奉天道，请言终始， 终始者，经脉为纪，持其脉口人迎以知隂阳有余不足，平与不平，天道毕矣， 所谓平人者，不病也，不病者，脉口人迎应四时也，上下相应而俱往来也， 六经之脉不结动也，本末相遇，寒温相守司形肉血气必相称也，是谓平人，若少气者，脉口人迎俱少，而不称尺寸，如是者则隂阳俱不足补阳则隂竭写隂则阳脱如是者，可将以甘药，不可饮以至剂，如此者弗灸不已者，因而写之则五藏气坏矣 人迎一盛，病在足少阳，一盛而躁，在手少阳 ，人迎二盛，病在足太阳，二盛而躁，在手太阳，人迎三盛，病在足阳明，三盛而躁，在手阳明， 人迎四盛，且大且数，名曰溢阳，溢阳为外格， 脉口一盛，病在足厥隂一盛而躁，在手心主， 脉口二盛，病在足少隂二盛而躁，在手少隂 脉口三盛，在足太隂三盛而躁在手太隂 脉口四盛，俱大且数，名曰溢隂溢隂为内闗不通者死不治， 人迎与太隂脉口俱盛四倍已上，名曰闗格闗格者与之短期， 人迎一盛写足少阳而补足厥隂二写一补，日一取之，必切而騐之疎取之，上气和乃止， 人迎二盛，写足太阳而补足少隂二写一补，二日一取之，必切而騐之疎取之，上气和乃止， 人迎三盛，写足阳明而补足太隂二写一补，日一取之，必切而騐之疎取之，上气和乃止， 脉口一盛，写足厥隂而补足少阳，二补一写，日一取之，必切而騐之气和乃止，疎取之 脉口二盛，写足少隂而补足太阳，二写一补，二日一取之，必切而騐之气和乃止，疎取之 脉口三盛，写足太隂而补足阳明，二补一写，日二取之，必切而騐之气和乃止，疎取之，所以日二取之者太隂主胃大富于谷，故可日二取之也， 人迎脉口俱盛四倍已上【灵枢作三倍，】名曰隂阳俱溢如是者不开，则血脉闭塞，气无所行，流淫于中，五藏内伤如此者，因而灸之，则变易为他病矣， 凡刺之道，气和乃止补隂写阳音声益彰，耳目聪明，反此者，血气不行， 所谓气至而有效者，写则脉虚，虚者，脉大如其故而不坚也，大如故，而益坚者，适虽言快，病未去也。补则益实，实者脉大如其故而益坚也，大如故，而不坚者，适虽言快，病未去也。故补则实写，则虚病虽不随鍼减病必衰去矣，必先通十二经之所生病，而后可传于终始故隂阳不相移虚实不相倾，取之其经 ，凡刺之属，三刺至谷气邪，澼妄合隂阳移居逆顺相反，浮沉异处，四时不相得，稽留淫泆须鍼而去，故一刺阳邪出，再刺隂邪出三刺则谷气至而止，所谓谷气至者，已补而实，已写而虚，故知谷气至也， 邪气独去者隂与阳未能调，而病知愈也。故曰：补则实写则虚病虽不随鍼减病必衰去矣，【此文似解前，第三篇中】。
阳盛而隂虚先补其隂后写其阳而和之隂盛而阳虚先补其阳，后写其隂而和之三脉动于足大指之间，必审其虚实，虚而写之，是谓重虚，重虚病益甚 ，凡刺此者，以指按之脉动而实且疾者则写之虚而徐者则补之，反此者病益甚， 三脉动【一作重，】于大指者，谓阳明在上厥隂在中少隂在下膺腧，中膺背腧，中背肩髀，虚者取之上，重舌，刺舌柱以铍鍼也手屈而不伸者，其病在筋，伸而不可屈者，其病在骨，在骨守骨，在筋守筋 ，补须一方实，深取之，稀按其痏，以极出其邪气， 一方虚，浅刺之，以养其脉，疾按其痏，无使邪气得入， 邪气之来也，而疾谷气之来也，徐而和脉实者深刺之，以泄其气，脉虚者，浅刺之，使精气无得出，以养其脉，独出其邪气， 刺诸痛者，深刺之，诸痛者其脉皆实，从腰以上者手太隂阳明主之从腰以下者足太隂阳明主之病在下者髙取之病在上者下取之，病在头者取之足，病在腰者取之腘，病生于头者头重，生于手者臂重，生于足者足重，治病者，先刺其病所从生者也。
春气在毫毛，夏气在皮肤秋气在分肉，冬气在筋骨，刺此病者，各以其时为齐刺肥人者，以秋冬为之齐，刺瘦人者，以春夏为之，齐刺之痛者隂也痛而以手按之不得者亦隂也深刺之痒者，阳也，浅刺之，病在上者阳也，在下者隂也病先起于隂者先治其隂而后治其阳；病先起于阳者，先治其阳，而后治其隂乆病者邪气入深，刺此病者，深内而乆留之间日复刺之，必先调其左右，去其血脉，刺道毕矣。
凡刺之法，必察其形气，形气未脱少气而脉又躁，躁厥者，【一作疾字，】必为缪刺之，散气可收，聚气可布，深居静处，占神往来，闭户塞牗，魂魄不散，専意一神，精气之分，无闻人声，以收其精，必一其神，令志在鍼浅而留之，微而浮之，以移其神，气至乃休，男女内外，坚拒勿出，谨守勿内，是谓得气。
鍼道自然逆顺，第六【前系逆顺肥瘦文后，系根结文】。
黄帝问曰：愿闻鍼道自然岐伯对曰：用自然者，临深决水，不用功力，而水可竭也；循掘决冲，不顾坚密，而经可通也，此言气之滑濇血之清浊，行之逆顺也， 曰：人之黒白肥瘦少长，各有数乎？曰：年质壮大，血气充盛，皮肤坚固，因加以邪，刺此者，深而留之，此肥人也，广肩腋项，肉薄厚皮而黒色唇临临然者，其血黒以浊其气濇以迟其贪于取予，刺此者，深而留之，多益其数， 曰：刺瘦人奈何？曰：瘦人者，皮薄色少肉亷亷然薄唇轻言，其血清其气，滑易脱于气，易损于血，刺此者，浅而疾之， 曰：刺常人奈何？曰：视其黒白各为调之端，正纯厚者其血气和调，刺此者无失，其常数 曰：刺壮士真骨者，奈何？曰：刺壮士真骨，坚肉缓节騐騐【一作监，监】，然此人重则气濇血浊，刺此者，深而留之，多益其数，劲则气滑血清，刺此者，浅而疾之也， 曰：刺婴儿奈何？曰：婴儿者，其肉脆血少气弱，刺此者，以毫鍼浅刺而疾发鍼日再可也， 曰：临深决水，奈何？曰：血清气浊，疾写之则气竭矣， 曰：循掘决冲奈何？曰：血浊气濇疾而写之则气可通也？曰：逆顺五体经络之数，此皆布衣匹夫之士也，食血者，【九墟作血食之君，】身体柔脆，肤肉耎弱血气慓悍滑利，刺之岂可同乎？曰：夫膏梁菽藿之味，何可同也？气滑则出疾气濇则出迟气悍则鍼小而入浅气濇则鍼大而入深，深则欲留，浅则欲疾，故刺布衣者，深以留刺王公大人者微以徐，此皆因其气之慓悍滑利者也， 曰：形气之逆顺奈何？曰：形气不足，病气有余，是邪胜也急写之形气有余，病气不足急补之，形气不足，病气不足此隂阳俱不足不可复刺之，刺之则重不足，重不足则隂阳俱竭血气皆尽，五藏空虚筋骨髓枯，老者絶灭壮者不复矣。形气有余，病气有余者此谓隂阳俱有余也，急写其虚，调其虚实，故曰有余者写之不足者补之，此之谓也故曰刺不知逆顺，真邪相薄实而补之则隂阳血气皆溢，肠胃充郭，肺肝内胀隂阳相错虚而写之，则经脉空虚，血气枯竭，肠胃慑辟，皮肤薄着，毛腠天焦，予之死期，故曰用鍼之要在于知调调隂与阳精气乃充，合形与气，使神内藏，故曰：上工平气，中工乱经，下工絶气危生不可不慎也，必察其五藏之变化五脉之相应经脉之虚实，皮肤之，柔麄而后取之也。
鍼道外揣纵合第七
黄帝问曰：夫九鍼少则无内，大则无外，恍惚无穷，流溢无极，余知其合于天道人事四时之变也，余愿浑求为一，可乎？岐伯对曰：夫唯道焉，非道，何可大小浅深，离合为一乎哉？故逺者司外揣内，近者司，内揣外是谓隂阳之极天地之葢， 曰持鍼纵舍奈何？曰：必先明知十二经之本末，皮肤之寒热，脉之盛衰滑濇其脉滑而盛者，病日进，虚而细者乆以持大以濇者为痛痹隂阳如一者病难治，察其本末，上下有热者，病常在其热已衰者，其病亦去矣，因持其尺，察其肉之坚脆，大小滑濇寒热燥湿，因视目之五色，以知五藏而决死生，视其血脉，察其五色，以知寒热痹痛， 曰持鍼纵舍余未得其意也，曰持鍼之道欲端以正，安以静，先知虚实而行疾徐，左手执骨，右手循之，无与肉裹，写欲端正，补必闭，肤转鍼导气邪气不得淫泆，真气以居， 曰扞皮，开腠理，奈何？曰：因其分肉，左别其肤，微内而徐端之，适神不散，邪气得去也。
鍼灸甲乙经卷五
<子部,医家类,鍼灸甲乙经>
钦定四库全书
鍼灸甲乙经卷六
晋 皇甫谧 撰
八正八虚八风大论第一
黄帝问曰嵗之所以皆同病者，何气使然？少师对曰：此八症之也，此者，常以冬至之日，风从南方来者，名曰虚风，贼伤人者也，其以夜半至者，万民皆卧而不犯，故其嵗民少病其以昼至者，万民懈墯，而皆中于邪风，故民多病虚邪入客于骨而不发于外，至其立春，阳气大发，腠理开，有因立春之日，风从西方来，万民皆中虚风，此两邪相抟，经气结代，故诸逢其风而遇其雨者，名曰遇嵗露焉因嵗之和而少贼风者，民少病而少死嵗多贼风邪气，寒温不和，则民多病而死矣。
曰：虚邪之风，其所贵贱何如？之奈何？曰：正月朔日，风从西方来，而大名曰白骨，将国有殃，人多死亡， 正月朔日平旦，西北风行，民多病，十有三也。 正月朔日，日中北风，夏，民多死者，【一作多病，】 正月朔日，平旦北风，春，民多死者， 正月朔日，夕时北风，秋，民多死者， 正月朔日，天时和温不风，民无病，大寒疾风，民多病 ，二月丑不风，民多心腹病 ，三月戌不风，民多寒热病 ，四月巳不暑，民多瘅病 ，十月申不寒，民多暴死， 诸所谓风者，发屋拔树，沙石起毫毛，发腠理者也， 风从其冲后来者，名曰虚风，贼伤人者也，主杀害必谨，虚风而谨避之，避邪之道，如避矢石，然后邪弗能害也，风从南方来，名曰大弱风，其伤人也，内舍于心，外在于脉，其气主为热。
风从西南方来，名曰谋风，其伤人也，内舍于脾，外在于肌肉，其气主为弱。
风从西方来，名曰刚风其伤人也，内舍于肺，外在于皮肤，其气主为燥。
风从西北方来，名曰折风，其伤人也，内舍于小肠，外在于手太阳之脉脉絶则泄脉闭则结不通，善暴死，风从北方来，名曰大刚风，其伤人也，内舍于肾，外在于骨与肩背之膂筋，其气主为寒。
风从东北方来，名曰凶风，其伤人也，内舍于大肠，外在于两胁腋骨下及肢节。
风从东方来，名曰婴儿风其伤人也，内舍于肝，外在于筋纽，其气主为湿。
风从东南方来，名曰弱风，其伤人也，内舍于胃，外在于肌，其气主为体重。
凡此八风者，皆从其虚之乡来，乃能病人，三虚相薄，则为暴病卒死，两虚一实，则为淋露寒热，犯其雨湿之地则为痿，故圣人避邪如避矢石，其三虚，偏中于邪风，则为击仆偏枯矣， 曰：四时八风之中人也，因有寒暑，寒则皮肤急腠理闭，暑则皮肤缓，腠理开，贼风邪气，因得以入乎？将必须八正风邪，乃能伤人乎？曰：贼风邪气之中人也，不得以时，然必因其开也，其入深，其内亟【一作极，】也，疾其病人也，卒暴，因其闭也，其入浅以留，其病人也，徐以迟 ，曰：其有寒温和适，腠理不开，然有卒病者，其故何也？曰：人虽平居，其腠理开闭，缓急固常有时也，夫人与天地相参，与日月相应，故月满则海水西盛，人血气积，肌肉充皮肤，致毛髪坚腠理郄，烟垢着，当是之时，虽遇贼风，其入浅亦不深，到其月郭空，则海水东盛，人血气虚，其卫气去，形独居，肌肉减，皮肤缓，腠理开毛髪薄防垢泽，当是之时，遇贼风，其入深，其病人卒暴， 曰：人有卒然暴死者，何邪使然曰：得三虚者，其死疾，得三实者，邪不能伤也乗年之衰逢月之空，失时之和，人气乏少，因为贼风邪气所伤，是谓三虚，故论不知三虚，工反为粗，若逢年之盛，遇月之满，得时之和，虽有贼风邪气不能伤也。
逆顺病本末方宜形志大论第二
黄帝问曰：治民治身，可得闻乎？岐伯对曰：治民与自治，治彼与治此，治小与治大，治国与治家，未有逆而能治者，夫惟顺而已矣，故入国，问其俗，临病人问所便，曰：便病奈何？曰：中热消瘅，则便寒，寒中之属，则便热，胃中热则消糓，令人悬心善饥，脐已上皮热，肠中热，则出黄如糜色，脐已下皮寒，胃中寒则填胀，肠中寒则肠鸣飱泄胃中寒肠中热则胀且泄，胃中热，肠中寒，则疾饥，少腹痛胀， 曰：胃欲寒饮，肠欲热饮，两者相逆，治之奈何？曰：春夏先治其标，后治其本；秋冬先治其本，后治其标，曰：便其相逆者奈何？曰：便此者，食饮衣服，欲适寒温，寒无凄怆，暑无出汗，食饮者热无灼灼，寒无沧沧，寒温中适，故气抟持，乃不致邪僻， 先病而后逆者治其本先逆而后病者治其本先寒而后生病者治其本先病而后生寒者治其本，先热而后生病者治其本先病而后生热者治其本先病而后生中满者治其标先病而后泄者治其本先泄而后生他病者治其本必先调之，乃治其他病，先病而后中满者治其标先中满而后烦心者治其本，人有客气，同气【同一作固，】小大不利治其标，小大便利治其本病发而有余，本而标之，先治其本，后治其标，病发而不足标而本之，先治其标，后治其本；谨察间甚而调之间者并行，甚者独行小大不利而后生他病者治其本。
东方濵海傍水，其民食鱼，嗜咸鱼者，使人热中，咸者胜血，其民皆黒色疎理其病多壅肿，其治宜砭石。
西方水土刚强，其民华食而脂肥，故邪不能伤其形体其病生于内，其治宜毒药。
北方风寒氷冽，其民乐野处而乳食，藏寒生满病，其治宜炙。
南方其地下水上，弱雾露之所聚也，其民嗜酸而食臊，故致理而赤色，其病挛痹，其治宜微鍼。
中央，其地平以湿天地所生物者众，其民食杂而不劳，故其病多痿厥寒热，其治宜导引按蹻，故圣人杂合以治各得其宜。
形乐志苦，病生于脉，治之以灸刺，形苦志乐，病生于筋，治之以熨引形乐志乐，病生于肉，治之以鍼石形苦志苦，病生于咽喝，【一作困竭，】治之以甘药，形数惊恐，经络不通，病生于不仁，治之以按摩醪醴，是谓五形，故志曰：刺阳明出血气，刺太阳出血恶气，刺少阳出气恶血刺太隂出气恶血刺少隂出血恶血刺厥隂出血恶气。
五藏六府虚实大论第三
黄帝问曰：刺法言有余写之不足补之，何谓也？岐伯对曰：神有有余有不足，气有有余有不足，血有有余有不足，形有有余有不足，志有有余有不足心藏神，肺藏气，肝藏血，脾藏肉，肾藏志，志意通达，内有骨髓而成形五藏之道皆出于经渠，以行血气，血气不和，百病乃变化而生，故守经渠焉。
神有余则笑不休，不足则忧，【素问作悲王氷曰：作忧者误】血气未并五藏安定邪客于形凄厥，【素问作洒浙，】起于毫毛，未入于经络，故命曰神之微，神有余则写其小络之血出血勿之深斥，无中其大经，神气乃平。神不足者，视其虚络，切而致之，刺而和之，无出其血，无泄其气以通其经，神气乃平曰：刺微奈何？曰：按摩勿释着鍼勿斥移气于足，【素问作不足，】神气乃复。
气有余则喘欬上气不足则息利少气，血气未并五藏安定皮肤微病，命曰白气微泄，有余则写其经渠无伤其经，无出其血无泄其气，不足则补其经渠无出其气曰：刺微奈何？曰：按摩勿释出鍼视之曰故将深之，适人必革，精气自伏，邪气乱散无所休息，气泄腠理，真气乃相得。
血有余则怒，不足则慧，【素问作恐】，血气未并五藏安定孙络外溢，则络有留血有余则刺其盛经出其血，不足则视其虚内鍼其脉中久留之，血至，【素问作而视】脉大，疾出其鍼无令血泄曰刺留奈何？曰：视其血络，刺出其血，无令恶血得入于经，以成其病。
形有余则腹胀泾溲不利，不足则四肢不用，血气未并五藏安定肌肉蠕【一作溢，】动，名曰微风，有余则写其阳经，不足则补其阳络曰：刺微奈何？曰：取分肉间，无中其经无伤其络，卫气得复，邪气乃索。
志有余则腹胀飱泄不足则厥，血气未并五藏安定骨节有伤，有余则写然筋血者，出其血，不足则补其复溜曰：刺未并奈何？曰：即取之，无中其经，以去其邪？乃能立虚。
曰：虚实之形，不知其何以生曰：血气已并隂阳相倾气乱于卫，血逆于经血气离居，一实一虚，血并于隂气并于阳故为惊狂，血并于阳，气并于隂乃为炅中血并于上，气并于下，心烦闷善怒，血并于下，气并于上乱而喜忘，【素作善忘，】 曰：血并于隂气并于阳如是血气离居，何者为实？何者为虚？曰血气者，喜温而恶寒，寒则泣不流，温则消而去之，是故气之所并为血虚，血之所并为气虚，曰：人之所有者，血与气耳，乃言血并为虚，气并为虚。
是无实乎？曰：有者为实，无者为虚，故气并则无血，血并则无气，今血与气相失，故为虚焉，络之与孙脉俱注【一作输。】于经血与气并，则为实焉，血之与气并走于上，则为大厥，厥则暴死气复反则生，不反则死， 曰：实者何道从来？虚者何道从去？曰夫隂与阳皆有输会，阳注于隂隂满之外隂阳紃【音巡】平，【素作均平，】以充其形，九若一，名曰平人，夫邪之所生，或生于阳，或生于隂其生于阳者，得之风雨寒暑，其生于隂者得之饮食起居隂阳喜怒曰风雨之伤人，奈何？曰：风雨之伤人也，先客于皮肤，入于孙脉，孙脉满则入于络脉，络脉满乃注于大经脉，血气与邪气并客于分腠之间，其脉坚大，故曰实。实者外坚充满，不可按按之则痛 曰寒湿之伤人奈何？曰：寒湿之中人也，皮肤収【素问作不収，】肌肉坚，营血濇卫气去故曰虚，虚者摄辟，气不足血濇按之则气足温之，故快然而不痛。
曰隂之生实奈何？曰：喜怒不节则隂气上逆上逆则下虚，下虚则阳气走乏，故曰实 曰隂之生虚奈何？曰：喜则气下悲则气消消则脉空虚，因寒饮食，寒气动藏【一作重满，】则血泣气去，故曰虚 ，曰阳虚则外寒隂虚则内热阳盛则外热隂盛则内寒不知所由然曰：阳受气于上焦，以温皮肤分肉之间，今寒气在外，则上焦不通，不通则寒独留于外，故寒栗有所劳倦，形气衰少，谷气不盛，上焦不行，下焦【素问作下脘，】不通，胃气热熏胷中故内热上焦不通利，皮肤致宻腠理闭塞，【素问下有府二字】不通，卫气不得泄越，故外热厥气上逆寒气积于胷中而不写不写，则温气去，寒独留，则血凝泣凝则腠理不通，其脉盛大以濇故中寒。
曰隂与阳并血气已并病形已成，刺之奈何？曰：刺此者，取之经渠，取血于营，取气于卫，用形哉？因四时多少髙下 曰血气已并，病形已成隂阳相倾补泻，奈何？曰：泻实者，气盛乃内鍼鍼与气俱内，以开其门如利其户鍼与气俱出精气不伤，邪气乃下，外门不闭，以出其疾，摇大其道如利其路，是谓大写，必切而出，大气乃屈 曰：补虚奈何？曰持鍼勿置以定其意，呼内鍼气出鍼入鍼空四塞精无从去方实而疾出鍼气入鍼出热不得还，闭塞其门，邪气布散，精气乃得存，动后时，【素问作动气，后时】近气不失逺气乃来是谓追之 曰：虚实有十，生于五藏，五脉耳，夫十二经脉者，皆生百【，素作其】病，今独言五藏夫十二经脉者，皆络三百六十五节，节有病必被经脉，经脉之病者，皆有虚实，何以合之乎？曰：五藏与六府为表里，经络肢节，各生虚实，视其病所居，随而调之，病在脉，调之血，病在血调之络，病在气，调诸卫，病在肉，调之分肉，病在筋，调之筋病在骨调之骨燔鍼刼刺其下及与急者病在骨碎鍼药熨病不知所痛，两蹻为上，身形有痛九莫病，则缪刺之，病在于左而右脉病者则巨刺之必谨察其九鍼道毕矣。
隂阳清浊顺治逆乱大论第四
黄帝问曰：经脉十二者，别为五行，分为四时，何失而乱？何得而治？岐伯对曰：五行有序，四时有分，相顺而治，相逆而乱 曰：何谓相顺而治曰：经脉十二以应十二月，十二月者，分为四时，四时者，春夏秋冬，其气各异，营卫相随隂阳相和清浊不相干，如是则顺而治矣， 曰：何谓相逆而乱曰清气在隂浊气在阳，营气顺脉，卫气逆行，清浊相干，乱于胷中是谓大脱，故气乱于心，则烦心宻黙俛首静伏乱于肺，则俛仰喘喝，按手以呼乱于肠胃，则为霍乱，乱于臂胫，则为四厥乱于头，则为厥逆，头痛，【一作头重】，仆 气在心者，取之手少隂心主之俞 气在于肺者取之手太隂荥足少隂俞 气在于肠胃者，取之手足太隂阳明不下者，取之三里 ，气在于头者，取之天柱大杼，不知取足，【灵枢作手】太阳之荣，俞 气在臂，足者先去血脉，后取其阳明少阳之荥俞 徐入徐出，是谓之导气，补写无形，是谓之同，精是非有余不足也乱气之相逆也。
四时贼风邪气大论第五
黄帝问曰：有人于此，并行并立，其年之长少等也，衣之厚薄均也，卒然遇烈风疾雨，或病或不病，或皆死，其故何也？岐伯对曰：春温风夏阳风，秋凉风冬寒风，凡此四时之风者，其所病各不同形，黄色薄皮弱肉者，不胜春之虚风，白色薄皮弱肉者，不胜夏之虚风，青色薄皮弱肉者，不胜秋之虚风，赤色薄皮弱肉者，不胜冬之，虚风曰黒色不病乎曰黒色而皮厚肉坚，固不能伤于四。
时之风，其皮薄而肉不坚，色不一者，长夏至而有虚风者病矣，其皮厚而肌肉坚者，长夏至而有虚风者，不病矣，其皮厚而肌肉坚者，必重感于寒内外皆然，乃病也？曰：贼风邪气之伤人也，令人病焉，今有不离屏蔽不。
出室穴之中，卒然而病者，其故何也？曰：此皆尝有所伤于湿气，藏于血脉之中，外肉之间，久留而不去，若有所坠堕，恶血在内而不去，卒然喜怒不节，饮食不适，寒温不时，腠理闭不通，【素下有其开二字，】而适遇风寒则血气凝结，与故邪相袭，则为寒痹，其有热则汗出，汗出则受风，虽不遇贼风邪气，必有因加而发矣， 曰：夫子之所言，皆病人所自知也，其无遇邪风，又无怵之志，卒然而病，其故何也？唯有因鬼神之事乎？曰：此亦有故邪留而未发也，因而志有所恶，及有所慕，血气内乱，两气相薄其所从来者微，视之不见，聴之不闻，故似鬼神， 曰：其有祝由而已者，其故何也？曰：先巫者因知百病之胜，先知百病之所从者，可祝由而已也。
内外形诊老壮肥瘦病旦慧夜甚大论第六
黄帝问曰：人之生也，有刚有柔，有弱有强，有短，有长有隂有阳愿闻其方，岐伯对曰隂中有阳阳中有隂审知隂阳刺之有方，得病所始，刺之有理，谨度病端，与时相应，内合于五藏六府外合于筋骨皮肤，是故内有隂阳外有隂阳在内者五藏为隂六府为阳在外者，筋骨为隂皮肤为阳，故曰病在隂之隂者刺隂之荥俞病在阳之阳者，刺阳之合，病在阳之隂者刺隂之经病在隂之阳者刺阳之络病在阳者名曰风病在隂者名曰痹隂阳俱病名曰风痹病有形而不痛者，阳之类，无形而痛者隂之类无形而痛者，其阳完【，九墟完作缓，下同，】而隂伤急治其阳，无攻其隂【九墟作，急治其隂无攻其阳，】有形而不痛者其隂完而阳伤，急治其隂无攻其阳，【九墟作，急治其阳，无攻其隂】隂阳俱动乍有乍无，加以烦心，名曰隂胜其阳此谓不表不里，其形不久也， 曰：形气病之先后，内外之应奈何？曰：风寒伤形忧恐，忿怒伤气，气伤藏乃病藏寒伤形乃应形，风伤筋脉，筋脉乃应，此形气内外之相应也， 曰：刺之奈何？曰：病九日者，三刺而已；病一月者，十刺而已；多少逺近以此衰之久，痹不去身者，视其血络，尽去其血， 曰：外内之病，难易之治奈何？曰：形先病而未入藏者刺之半，其日藏先病而形乃应者，刺之倍其日，此外内难易之应也。
曰：何以知其皮肉血气筋骨之病也。曰：色起两眉间薄泽者，病在皮，唇色青黄赤白黒者病在肌肉，营气濡然者，病在血气【，千金方作脉】目色青黄赤白黒者病在筋耳，焦枯，受尘垢者，病在骨， 曰：形病何如？取之奈何？曰：皮有部，肉有柱气血，有俞【，千金翼下有筋有结，】骨有属，皮之部俞在于四末，肉之柱，在臂胻诸阳肉分间与足少隂分间气血之俞在于诸络脉气血留居则盛而起，筋部无隂无阳无左无右，病所在骨之属者骨空之所以受液而溢，脑髓者也， 曰：取之奈何？曰：夫病之变化，浮沉浅深，不可胜穷，各在其处，病间者浅之，甚者深之，间者少之，甚者众之，随变而调气，故曰上工也， 曰：人之肥瘦小大寒温，有老壮少小之别奈何？曰：人年五十已上为老，三十已上为壮，十八已上为少六嵗已上为小 曰：何以度其肥瘦曰：人有脂有膏，有肉曰：别此奈何？曰：防肉坚皮满者，脂防肉不坚，皮缓者膏，皮肉不相离者，肉 曰：身之寒温，何如？曰：膏者，其肉淖而粗理者，身寒细理者，身热脂者，其肉坚，细理者和，【灵作热，】粗理者，寒【少肉者，寒温之症，未详】 ，曰其肥瘦大小奈何？曰：膏者，多气而皮纵缓，故能纵腹垂膄肉者，身体容大，脂者，其身収小 ，曰：三者之气血多少，何如？曰：膏者，多气，多气者，热热者耐寒也，肉者多血多血者，则形充形充者，则平也，脂者，其血清气滑少，故不能大，此别于众人者也， 曰：众人如何？曰：众人之皮肉脂膏，不能相加也，血与气不能相多也，故其形不小不大，各自称其身，名曰众人， 曰：治之奈何？曰：必先别其五形，血之多少，气之清浊，而后调之治无失常经，是故膏人者，纵腹垂膄肉人者，上下容大，脂人者，虽脂不能大 曰：病者多以旦慧昼安夕，加夜甚者，何也？曰：春生夏长，秋収冬藏，是气之常也，人亦应之，以一日一夜分为四时之气，朝为春，日中为夏，日入为秋夜为冬，朝则人气始生，病气衰，故旦慧日中则人气长，长则胜邪？故安，夕则人气始衰，邪气始生，故加夜半，人气入藏，邪气独居于身，故甚 ，曰：其时有反者，何也？曰：是不应四时之气藏，独主其病者，是必以藏气之所不胜时者甚，以其所胜时者起也， 曰：治之奈何？曰：顺天之时，而病可与期，顺者为工，逆者为粗也。
隂阳大论第七
隂静阳躁阳生隂长阳杀隂藏阳化气隂成形寒极生热，热极生寒，寒气生浊，热气生清，清气在下则生飱泄浊气在上，则生防胀此隂阳反作病之逆顺也，故清阳为天浊隂为地地气上为云，天气下为雨，雨出地气，云出天气，故清阳出上窍浊隂出下窍清阳，发腠理浊隂走五藏清阳实四肢浊隂归六府水为隂火为阳阳为气隂为味味归形，形归气，气归精，精归化，精食气，形食味，化生精，气生形，味伤形，气伤精，精化为气，气伤于味隂味出下窍，阳气出上窍味厚者为隂薄为隂之阳气厚者为阳，薄为阳之隂味厚则泄，薄则通，气薄则发泄，厚则发热，壮火之气衰少火之气壮，壮火食气，气食少火，壮火散气少火生气气味，辛甘发散为阳，酸苦涌泄为隂隂胜则阳病阳胜则隂病隂病则热阳病则寒【素问作阳胜则热隂胜则寒】重寒则热，重热则寒，寒伤形，热伤气，气伤痛，形伤肿，故先痛而后肿者，气伤形也；先肿而后痛者，形伤气也风胜则动热胜则肿，燥胜则干，寒胜则浮，湿胜则濡泻，天有四时五行，以生长収藏以生寒暑燥湿风人有五藏化为五气，以生喜怒悲忧恐，故喜怒伤气寒暑伤形暴怒伤隂暴喜伤阳，厥气上行满脉去形，故曰：喜怒不节，寒暑过度，生乃不固重隂必阳重阳必隂此隂阳之变也 夫隂在内阳之守也，阳在外隂之使也阳胜则身热，腠理闭，喘息麄为之后闷，【素问作俛仰，】汗不出而热，齿干以烦闷，腹胀死，耐冬不耐夏隂胜则身寒汗出，身常清，数栗而寒，寒则厥，厥则腹满死，耐夏不耐冬此隂阳更胜之变，病之形能也， 曰：调此二者奈何？曰：能知七损八益，则二者可调也。不知用此，则早衰矣， 清阳上天浊隂归地天气通于肺，地气通于咽，风气通于肝，雷气通于心谷气通于脾，雨气通于肾，六经为川，肠胃为海，九窍为水注之气，暴风象雷逆气象阳，故治不法天之纪，不用地之理，则灾害至矣， 邪风之至，疾如风雨，故善治者治皮毛，其次治肌肤，其次治筋脉，其次治六府，其次治五藏治五藏者半生半死矣，故天之邪气感则害五藏水谷之寒热感则害六府。
地之湿气感则害皮肉筋脉故善用鍼者从隂引阳从阳引隂以右治左以左治右，以我知彼以表知里，以观过与不及之理，见微则过，用之不殆，善诊者察色按脉先别隂阳审清浊而知部分，视喘息聴声音而知病所苦，观权衡，视规矩而知病所生，按尺寸观浮沉滑濇而知病所生以治则无过以诊则无失矣故曰病之始起，可刺而已；其盛也可待衰而已，故因其轻而之，因其重而减之，因其衰而彰之形不足者，温之以气；精不足者补之以味其髙者因而越之，其下者，引而竭之；中满者写之于内，其有形者渍形以为汗，其在皮者，汗而发之；其慓悍者，按而収之，其实者散而写之，审其阳隂以别柔刚阳病治隂隂病治阳定其血气，各守其乡，血实宜决之气，实宜掣之，引之阳从右隂从左【素问作阳，从左隂从右】老从上，少从下，是以春夏归阳为生，归秋冬为死，反之则归秋冬为生，是以气之多少逆顺，皆为厥有余者，厥也，一上不下，寒厥到膝，少者秋冬死，老者秋冬生气上不下，头痛癫疾，求阳不得，求之于隂【素问作求隂不审】五部隔无征，若居旷野，若伏空室，绵绵乎？属不满目。
春三月之病在理已尽，草与栁叶皆杀春隂阳皆絶期在孟春 冬三月之病病合阳者至春正月脉有死征皆归于春，【素问作始春，】 春三月之病曰阳杀隂阳皆絶期在草干 ，夏三月之病至隂不过十日隂阳交期在溓水 ，秋三月之病，三阳俱起，不治自己隂阳交合者立不能坐，坐不能起，三阳独至期在石水二隂独至期在盛水。
正邪袭内生梦大论第八
黄帝问曰淫邪泮衍奈何？岐伯对曰：正邪从外袭内，未有定舍，反淫于藏，不得定处，与荣卫俱行，而与魂魄飞，使人卧不得安而喜梦，凡气淫于府，则梦有余于外，不足于内，气淫于藏则梦有余于内，不足于外， 曰：有余不足，有形乎曰隂盛则梦涉大水而恐惧，阳盛则梦大火而燔隂阳俱盛则梦相杀毁伤；上盛则梦飞，下盛则梦堕，甚饱则梦予，甚饥则梦取，肝气盛则梦怒，肺气盛则梦哭泣恐惧，飞心气盛，则梦喜笑，及恐怖，脾气盛则梦歌乐体重，手足不举，肾气盛，则梦腰脊两解而不属，凡此十二盛者，至而写之立已 ，厥气客于心，则梦见丘山烟火， 客于肺，则梦飞，见金铁之器及竒物 客于肝，则梦见山林树木， 客于脾，则梦见丘陵大泽，壊屋风雨 客于肾，则梦临渊没居水中， 客于膀胱，则梦逰行 客于胃，则梦饮食 客于大肠，则梦见田野 ，客于小肠，则梦见聚邑行街，【一作冲衢，】 客于胆，则梦见鬬讼自刳， 客于隂器则梦接内， 客于项，则梦斩首， 客于胻则梦行走不能前，及居深地，窌苑中 客于股肱，则梦礼节拜跪， 客于胞防则梦溲便利 ，凡此十五不足者至而补之，立已。
五味所宜五藏生病大论第九
黄帝问曰：谷气有五味，其入藏分别奈何？岐伯对曰：胃者五藏六府之海皆入于胃，五藏六府皆禀于胃，五味各走其所，喜 故谷，味酸，先走肝九卷，乂曰：酸入胃，其气濇【一作濇以収】不能出入，不出则留于胃中，胃中和温，则下注于膀胱之胞膀胱之胞薄以耎得酸则缩绻，约而不通，水道不行，故癃隂者积筋之所终聚也，故酸入胃而走于筋，素问曰：酸走筋，筋病无多食酸，其义相顺，又曰肝欲辛多食酸则肉胝防而唇掲谓木胜土也【木辛与九卷义错 ，素问肝欲辛作欲酸】。
苦先走心九卷，又曰：苦入胃，五谷之气，皆不能胜苦，苦入下脘下脘者三焦之路，皆闭而不通，故气变呕也，齿者，骨之所络也，故苦入胃而走，骨入而复出，必黧疏，是知其走骨也，水火既济，骨气通于心，素问曰：苦走骨，骨病无多食苦，其义相顺，又曰：心欲酸，食苦则皮稿而毛拔，谓火胜金也，【火酸与九卷义错】。
甘先走脾九卷，又曰：甘入脾，其气弱少不能上，至上焦而与谷俱留于胃中，甘者令人柔润也胃柔则缓，缓则虫动，虫动则令人心闷，其气通于皮，故曰甘走，皮皮者肉之余，葢皮虽属肺，与肉连体，故甘润肌肉并皮也，素问曰：甘走肉，肉病无多食甘，其义相顺，又曰：多食甘，则骨痛而髪落谓土胜水也，【与九卷不错】。
辛先走肺，九卷，又曰：辛入胃，其气走于上焦，上焦者，受诸气而营诸阳者也，姜韮之气熏至营卫，营卫不时受之，久留于心下，故洞【一作煴，】心辛者，与气俱行，故辛入胃则与汗俱出矣，【千金云：辛入胃而走，气与气俱出，故气盛】素问曰：辛走气，气病无多食辛，其义相顺，又曰：肺欲苦多食辛，则筋急而爪枯，谓金胜木也。【，肺欲苦与九卷义错】。
咸先走肾，九卷又曰，咸入胃，其气上走中焦，注于诸脉脉者，血之所走也，血与咸相得则血涘，【一作凝，下同，】血涘，则胃中竭，竭则咽路焦，故舌干而善渇血脉者中焦之道，故咸入而走血矣，肾合三焦血脉虽属肝心而为中焦之道，故咸入而走血矣，素问曰：咸走血，血病无多食咸，其义相顺，又曰：多食咸则脉涘，泣而变色；谓水胜火也，【虽俱言血脉其义不冋】，谷气营卫俱行，津液已行，营卫大通，乃糟粕，以次下， 曰：营卫俱行，奈何？曰：谷始入于胃，其精微者，先出于胃之两焦，以溉五藏别出两焦，行于营卫之道，其大气之而不行者，积于胷中名曰气海，出于肺，循于喉咙，故呼则出，吸则入，天地之精气，其大数常出三而入一，故谷不入，半日则气衰，一日则气少矣，曰：谷之五味，可得闻乎？曰：五谷粳米，甘麻【素问作小豆，】酸，大豆咸小麦苦，黄黍辛，五果，枣甘，李酸，栗咸，杏苦，桃辛，五畜牛肉，甘犬肉，酸，豕肉，咸羊肉苦，鸡肉辛五菜，葵甘，韮酸藿咸，薤苦，葱辛五色黄，宜甘青宜酸黒宜咸赤宜苦，白宜辛 ，脾病者，宜食粳米牛肉葵，甘者入脾用之， 心病者，宜食麦羊肉杏薤苦者，入心用之 ，肾病者，宜食大豆豕肉栗藿咸者入肾，用之 ，肺病者，宜食黍，鸡肉桃葱，辛者入肺用之 ，肝病者，宜食麻犬肉李韮酸者入肝用之 ，肝病禁辛， 心病禁咸 ，脾病禁酸， 肺病禁苦， 肾病禁甘。
肝足厥隂少阳主治肝苦急食甘以缓之， 心手少隂太阳主治心苦缓食，咸以収之 脾足太隂阳明主治脾苦湿急食苦以燥之 肺手太隂阳明主治肺苦气上逆急食苦以泄之 肾足少隂太阳主治肾苦燥，急食辛以润之开腠理，致津液，通气坠也 毒药攻邪，五谷为养，五果为助，五畜为益，五菜为充，气味合而服之，以补精益气，此五味者，各有所利，辛散，酸収廿缓，苦坚咸耎。
肝病者两脇下痛引少腹，令人善怒，虚则目无所见，耳无所闻，善恐如人将捕之，取其经厥隂与少阳血者，气逆则头痛耳聋不聪颊肿，取血者 ，又曰：徇蒙招尤，目瞑耳聋，下实上虚，过在足少阳厥隂甚则入肝心病者胷中痛脇支满两胠下痛膺背肩甲间痛两擘内痛，虚则胸腹大脇下与腰相引而痛，取其经少隂太阳血者，【素问云：舌下血者，】其变病刺郄中血者 又曰，胸中痛支满，腰相引而痛，过在手少隂太阳【素问云：心烦头痛病在鬲中，过在手巨阳少隂】
脾病者身重善饥，肌肉萎足，不収行善瘈疭，脚下痛，虚则腹胀肠鸣飱泄食不化取其经太隂阳明少隂血者又曰：腹满防胀支满胠脇下厥上胃，过在足太隂阳
明
肺病者，喘逆咳气，肩背痛汗出尻隂股膝挛髀腨胻足皆痛，虚则少气不能报息耳聋，喉咙，干取其经手太隂足太阳外厥隂内少隂血者 又曰欬嗽上气病，【素问作厥，】在胸中，过在手阳明太隂
肾病者，腹大胫肿痛欬喘身重寝汗出憎风，虚则胸中痛，大肠小肠【素作大腹，小腹】痛，清厥意不乐，取其经少隂太阳血者 ，又曰：头痛癫疾，下实上虚，过在足少隂太阳甚则入肾。
五藏病大论第十
病在肝，愈于夏，夏不愈，甚于秋，秋不死，持于冬，起于春大，病在肝，愈于丙丁，丙丁不愈，加于庚辛，庚辛，不加【素问作不死，下同，】持于壬癸，起于甲乙，禁当风 ，病在肝，平旦慧，下晡甚，夜半静。
病在心，愈于长夏，长夏不愈，甚于冬，冬不死，持于春，起于夏 ，病在心，愈于戊已戊巳不愈加于壬癸，壬癸，不加持于甲乙，起于丙丁，禁衣温食热 ，病在心，日中慧夜半甚平旦静。
病在脾，愈于秋，秋不愈甚于春春不死，持于夏，起于长夏 病在脾愈于庚辛庚辛不愈加于甲乙，甲乙不加持于丙丁，起于戊己，禁温衣湿地，【素问云：禁温衣饱食湿地，濡衣】 ，病在脾，日昳慧，平旦甚【，素作日出】，下晡静。
病在肺，愈于冬，冬不愈，甚于夏，夏不死，持于长夏，起于秋 ，病在肺，愈于壬癸壬癸不愈，加于丙丁，丙丁，不加持于戊己，起于庚辛，禁寒衣冷饮食， 病在肺下晡慧日中甚，夜半静。
病在肾，愈于春，春不愈甚于长夏，长夏不死，持于秋，起于冬 ，病在肾，愈于甲乙，甲乙不愈加于戊己，戊己不死，持于庚辛，起于壬癸，禁犯焠防，无食热，无温衣【素问作犯焠防，热食温灸衣】 ，病在肾，夜半，慧日乘四季甚，下晡静邪气之客于身也以胜相加至其所生而愈，至其所不胜而甚至，其所生而持自得其位而起。
肾移寒于脾，痈肿少气， 脾移寒于肝，痈肿筋挛， 肝移寒于心，狂鬲中 心移寒于肺，为肺消，肺消者，饮一溲二，死不治， 肺移寒于肾，为涌水，涌水者，按其腹不坚，水气客于大肠，疾行肠鸣濯濯如囊裹浆，治主肺者，【素问作水之病也，】。
脾移热于肝则为惊防 肝移热于心则死 心移热于肺为膈消 肺移热于肾为柔痓 肾移热于脾为虚肠澼死不可治 胞移热于膀胱则癃溺血膀胱移热于小肠膈肠不便上为口糜 小肠移热
于大肠为虙瘕为沉 ，大肠移热于胃，善食而瘦，名曰食防，又胃移热于胆，亦名食防 ，胆移热于脑，则辛頞鼻渊，鼻渊者，浊涕下不止也。为防防，瞑目，故得之厥也。
五藏受气于其所生，之于其所胜，气舍于其所生死于其所不胜，病之且死，必先其所行至不胜，乃死，此言气之逆行也，故死。
肝受气于心，之于脾，气舍于肾，至肺而死， 心受气于脾，之于肺，气舍于肝，至肾而死， 脾受气于肺，之于肾气，舍于心，至肝而死， 肺受气于肾，之于肝气舍于脾，至心而死， 肾受气于肝，之于心，气舍于肺，至脾而死，此皆逆死也，一日一夜五分之此所以占死者之早暮也。
黄帝问曰：余受九鍼于夫子而私览于诸方，或有导引行气，按摩灸熨，刺饮药，一者可独守耶？将尽行之乎？岐伯对曰：诸人者，众人之方也，非一人之所尽行也，曰：此乃所谓守一勿失，万物毕具也，余已闻隂阳之要虚实之理，倾移之过，可治之属，愿闻病之变化，淫传絶败而不可治者，可得闻乎？ 曰：要乎哉问道昭乎其如旦醒，窘乎其如夜暝，能被而服之，神与俱成，毕将服之，神自得之生，神之理，可着于竹帛，不可传之于子孙也？曰：何谓旦醒？曰明于隂阳如惑之解，如醉之醒， 曰：
何谓夜暝？曰瘖乎其无声，漠乎其无形，折毛发理，正气横倾，淫邪泮衍，血脉传留大气入藏，腹痛下淫，可以致死，不可以致生， 曰：大气入藏，奈何？曰：病先发于心心痛一日之肺而欬三日之肝肋支满五日之脾闭塞不通，身体重三日不已死冬夜半夏日中 病，先发于肺，喘咳，三日之肝脇支满一日之脾而身体痛，五日之胃，而胀十日不已死，冬日入，夏日出 ，病先发于肝，头痛目，肋多满，一日之脾而身体痛，五日之胃而腹胀，三日之肾，腰少腹痛胻痠三日不已死，冬日中，【素问作日入】，夏早食 病，先发于脾，身痛体重，一日之胃，而胀二日之肾少腹腰脊痛胻痠三日之膀胱背膂筋痛小便闭，十日不已死，冬人定，夏晏食 病先发于胃胀，满五日之肾少腹腰脊痛胻痠三日之膀胱背膂筋痛小便闭，五日而上之心，身重六日不已死冬夜半夏日昳 ，病先发于肾少腹腰脊痛胻痠三日之膀胱背膂筋痛小便闭，三日而上之心，心胀，三日之小肠两脇支痛三日不已，死，冬，大晨夏晏晡，【按灵枢、素问云：三日而上之，小肠，此云三日而上之心，乃皇甫士安合二书，为此篇文也，】 病先发于膀胱小便闭，五日之肾少腹胀腰脊痛胻痠一日之小肠而肠胀，二日之脾而身体痛，二日不已，死，冬鸡鸣，夏下晡诸病，以次相，如是者皆有死期，不可刺也。
夀夭形诊病耐痛不耐痛大论第十一
黄帝问曰：形有缓急，气有盛衰，骨有大小，肉有坚脆，皮有厚薄，其以立夀夭奈何伯髙对曰形与气相任则夀不相任则夭，皮与肉相裹则夀不相裹则夭，血气经络胜形则夀不胜形则夭， 曰：何谓形缓急曰：形充而皮肤缓者则夀形充而皮肤急者则夭，形充而脉坚大者，顺也，形充而脉小以弱者，气衰也，衰则危矣，形充而颧不起者，肾小也，小则夭矣。形充而大肉防坚而有分者肉坚，坚则夀矣形充而大，皮肉无分理不坚者肉脆，脆则夭矣。此夭之生命，所以立形定气，而视夀夭者也，必明于此，以立形定气，而后可以临病人，决死生也， 曰：形气之相胜，以立夀夭奈何曰平人而气胜形者夀病而形肉脱，气胜形者死，形胜气者危也 凡五藏者中之府中盛藏满气胜伤恐者，声如从室中言是中气之湿也，言而微，终日乃复言者，此夺气也，衣被不敛，言语善恶不避亲疎者，此神明之乱也，仓廪不藏者，是门户不要也。水泉不止者，是膀胱不藏也，得守者生，失守者死，夫五藏者身之强也， 头者精明之府头倾视深，神将夺矣， 背者胸中之府，背曲肩随府将壊矣 腰者肾之府转摇不能肾将惫矣， 膝者筋之府，屈伸不能行则偻附，筋将惫矣， 骨者髓之府，不能久立行则掉慓骨将惫矣。得强则生，失强则死。
岐伯曰：反四时者有余为精不足为消，应太过不足为精，应不足有余为消隂阳不相应病名曰闗格 人之骨强筋，劲肉缓，皮肤厚者耐痛，其于鍼石之痛火亦然，加以黒色而善【，一本作美，】骨者耐火，坚肉薄皮者，不耐鍼石之痛于火，亦然，同时而伤其身，多热者易已，多寒者，难已胃厚色黒大骨肉肥者，皆胜毒其瘦而薄者，皆不胜毒也。
形气盛衰大论第十二
黄帝问曰：气之盛衰，可得闻乎？岐伯对曰：人年十嵗【一作十六】五藏始定血气已通，其气在下，故好走， 二十嵗血气始盛，肌肉方长，故好趋 ，三十嵗五藏大定肌肉坚固，血脉盛满，故好步， 四十嵗五藏六府十二经脉，皆大盛平定，腠理始开，荣华剥落鬓，髪颁白平盛不摇，故好坐， 五十嵗肝气始衰，肝叶始薄，胆汁始减，目始不明， 六十嵗心气始衰，乃善忧悲，血气懈墯，故好卧，七十嵗脾气虚皮肤始枯，故四肢不举， 八十嵗肺气衰魂魄离散，故言善悮 ，九十嵗肾气焦藏乃萎枯，经脉空虚， 百嵗五藏皆虚，神气皆去，形骸独居，而终尽矣。
女子七嵗肾气盛齿更髪长二七天水至，【素问作天癸至，】任脉通太冲脉盛月事以时下，故有子三七，肾气平均，故真牙生而长极，四七，筋骨坚髪长极身体盛壮，五七阳明脉衰，面皆焦髪始白七七，任脉盛太冲【一作伏冲，】脉衰少，天水竭，地道不通，故形壊而无子耳。
丈夫八嵗肾气实髪长齿更二八，肾气盛，天水至而精气溢写隂阳和故能有子，三八，肾气平均，筋骨劲强，故真牙生而长极，四八，筋骨隆盛，肌肉满壮，五八肾气衰髪堕齿稿六八，阳气衰于上，面焦鬓髪颁白七八，肝气衰，筋不能动天，水竭精少，肾气衰，形体皆极，八八，则齿髪去，肾者主水受五藏六府之精而藏之故五藏盛乃能写今五藏皆衰筋骨懈墯，天水尽矣，故髪鬓白体重，行步不正，而无子耳。
鍼灸甲乙经卷六
<子部,医家类,鍼灸甲乙经>
钦定四库全书
鍼灸甲乙经卷七
晋 皇甫谧 撰
六经受病发伤寒热病第一【上】
黄帝问曰夫热病者皆伤寒之类也，或愈或死，其死皆以六七日之间，其愈皆以十日已上者，何也？岐伯对曰：太阳者，诸阳之属也，其脉连于风府，故为诸阳主气，人之伤于寒也则为病热热虽甚不死，其两感于寒而病者，必不免于死矣， 伤寒一日，太阳受之，故头项痛腰脊背强，【素问无背字，】 二日阳明受之，阳明主肉，其脉侠鼻络于目故身热目痛而鼻干不得卧， 三日少阳受之，少阳主骨，【素问作胆】，其脉循脇络于耳故胷脇痛而耳聋三阳，【素下有经络二字，】皆受病而未入于府，【素问作藏】者，故可汗而已；四日太隂受之太隂脉布胃中络于嗌，故腹满而嗌。
干 五日少隂受之少隂脉贯肾络肺系舌本，故口燥舌干而渇 六日厥隂受之厥隂脉循隂器而络于肝，故烦满而囊缩三隂三阳五藏六府皆受病营卫不行，五藏不通则死矣，其不两感于寒者，七日太隂病衰头痛少愈 ，八日阳明病衰，身热少愈 ，九日少阳病衰，耳聋微闻， 十日太隂病衰腹减如故，则思饮食， 十一日少隂病衰渇止【素问下有不满二字，】舌干乃巳 ，十二日厥隂病衰囊纵少腹微下，大气皆下，其病日巳矣，治之各通其藏脉病日衰已矣，其未满三日者，可汗而已；其满三日者，可泄而已， 曰：热病已愈，时有所遗者，何也？曰：诸遗者，热甚而强食，故有所遗，若此者，皆病已衰而热有所藏，因其谷气相薄，两热相合，故有所遗，治遗者，视其虚实，调其逆顺，可使立已，病热少愈，食肉则复，多食则遗，此其禁也， 其两感于寒者，一日太阳与少隂俱病则头痛口干烦满， 二日阳明与太隂俱病则腹满身热，不欲食谵语， 三日少阳与厥隂俱病则耳聋囊缩而厥，水浆不入，不知人者，故六日而死矣。
曰五藏已伤六府不通，营卫不行，如是，后三日乃死，何也？曰：阳明者十二经脉之长，其血气盛，故不知人，三日其气乃尽，故死。
肝热病者，小便先黄，腹痛多卧身热，热争则狂言及惊胷中【素问无胷中二字】脇满痛手足，不得安卧，庚辛甚，甲乙大汗，气逆则庚辛死，刺足厥隂少阳其逆则头疼贡，贡【素问作员字，】脉引冲头痛也。
心热病者先不乐，数日乃热，热争则心烦闷，【素又冇卒心痛三字，】善呕头痛面赤无汗，壬癸甚，丙丁大汗，气逆则壬癸死，刺手少隂太阳
脾热病者，先头重颊痛烦心【素，下有顔青二字，】欲呕身热，热争则腰痛不可用俛仰腹满泄两颔，【一本作额，】痛甲乙甚，戊己大汗，气逆则甲乙死，刺足太隂阳明
肺热病者，先凄凄然厥起，皮毛恶风寒，舌上黄身热，热争则喘咳，痛走胷膺背不得大息，头痛不甚【，素作堪】，汗出而寒，丙丁甚，庚辛大汗，气逆则丙丁死，刺手太隂阳明出血如大豆，立已。
肾热病者，先腰痛胻痠苦渇数饮身热，热争则项痛而强胻寒且痠足下热不欲言，其逆则项痛员员，【素问下有澹澹二字】然，戊巳，甚壬癸大汗，气逆则戊巳死刺足少隂太阳诸当汗者，至其所胜日汗甚。
肝热病者左頬先赤 ，心热病者，顔颔先赤 ，脾热病者鼻先赤， 肺热病者右頬先赤 ，肾热病者颐先赤，病虽未发者，见赤色者刺之，名曰治未病，热病从部所起者，至期而已，其刺之反者，三周而已，重逆则死， 诸治热病，先饮之，寒水乃刺之，必寒衣之，居止寒处，身寒而止，病甚者为五十九刺， 热病先胸脇痛满手足躁，刺足少阳，补足太隂病甚者为五十九刺， 热病先身重骨痛，耳聋好暝刺足少隂病甚者为五十九刺， 热病先冐而热胷脇满刺足少隂少阳太阳之脉色荣颧骨热病也，荣未夭，【素问作未交，下同，】曰：今且得汗，待时自己与厥隂脉争见者死，其死不过三日 ，热病气内连肾少阳之脉，色荣頬前热病也，荣未夭，曰今且得汗待时，自己与手少隂脉争见者死，其死不过三日 ，其热病气穴三椎下间主胸中热，四椎下间主胃中热，五椎下间主肝热，六椎下间主脾热，七椎下间主肾热，荣在骶也项上三椎骨陷者中也，頬下逆颧为大瘕，下牙车为腹满，颧后为脇痛頬上者鬲上也。
冬伤于寒，春必温病夏伤于暑秋必病疟 ，凡病伤寒而成温者，先夏至日者为病温，后夏至日者为病暑，暑当与汗皆出勿止，所谓府者，汗孔也。
曰：刺节言彻衣者，尽刺诸阳之竒俞未有常处，愿卒闻之曰：是阳气有余而隂气不足隂气不足则内热，阳气有余则外热，两热相薄，热于懐炭衣热不可近身，身热不可近席，腠理闭塞而不汗，舌焦唇稿，□【黄帝古针经作稿，腊】嗌干欲饮，取天府大杼三痏刺中膂以去其热，补手足太隂以去其汗，热去汗晞，疾于彻衣。
八十一难曰：阳虚隂盛汗出而愈，下之即死，阳盛隂虚汗出而死，下之即愈。【与经乖错，于义反倒，不可用也，】。
曰：人有四肢热，逢风寒如炙如火者，何也？曰：是人隂气虚阳气盛，四肢热者，阳也，两阳相得而隂气虚少少水不能灭盛火而阳气独治，独治者不能生长也，独盛而止耳，故逢风如炙如火者，是人当肉烁也。
曰：人身非常温也，非常热也，而烦满者何也曰隂气少阳气胜故热而烦满。
曰足太隂阳明为表里，脾胃脉也，生病异者，何也曰隂阳异位更实更虚，更逆更顺，或从内，或从外，所从不同，故病异名阳者，天气也，主外隂者地气也主内阳道实隂道虚故犯贼风虚邪者，阳受之则入府，食饮不节，起居不时者隂受之则入藏入六府则身热不得眠，上为喘呼入五藏则防满闭塞下为飱泄久为肠澼，故喉主天气，咽主地气，故阳受风气隂受湿气故隂气从足上行至头，而下行循臂至指端，阳气从手上行至头，而下行至足故曰阳病者上行极而下隂病者下行极而上，故伤于风者，上先受之，伤于湿者，下先受之也。
六经受病发伤寒热病第一【中】
黄帝问曰病热有所痛者何也？岐伯对曰：病热者，阳脉也，以三阳之盛也，人迎一盛在少阳，二盛在太阳三盛在阳明夫阳入于隂故病在头与腹乃防胀而头痛也曰病身热汗出而烦满不解者何也？曰：汗出而身热。
者，何也？汗出而烦满不解者厥也病名曰风厥太阳为诸阳主气，【素问作巨阳主气】，故先受邪少隂其表里也得热则上从，上从则厥治之，表里刺之，饮之服汤， 曰温病，汗出辄复热而脉躁疾者不为汗衰，狂言不能食，病名曰何？曰名曰隂阳交交者死，人所以汗出者，皆生于谷，谷生于精，今邪气交争于骨肉而得汗者，是邪退精胜，精胜则当能食而不复热，复热者邪气也，汗者精气也，今汗出而辄复热者，是邪胜也，不能食者，精无禆也，热而留者夀可立而倾也，夫汗出而脉躁盛者死，今脉不与汗相应，此不胜其病，其死明矣，狂言者是失志，失志者死，此有三死，不见一生，虽愈必死， 病风且寒且热，炅汗出，一日数欠，先刺诸分理络脉，汗出且寒且热，三日一刺，百日而已。
曰：何谓虚实？曰：邪气盛则实，精气夺，则虚重实者，内【素问作言】，太热病气热脉满，是谓重实 曰：经络俱实，何如？曰：经络皆实，是寸脉急而尺缓也，皆当俱治故曰滑则顺濇则逆夫虚实者，皆从其物类，治【素问作始，】故五藏骨肉滑利，可以久长，寒气暴上，脉满而实实而滑，顺则生实而逆则死，尽满者，脉急大坚，尺满【一作濇】而不应也，如是者，顺则生，逆则死，所谓顺者，手足温所谓逆者，手足寒也。曰：何谓重虚曰：脉虚气虚尺虚是谓重虚也。所谓气。
虚者，言无常也，尺虚者，行步恇然也，脉虚者，不象隂也如此者，滑则生濇则死气虚者肺虚也，气逆者足寒也，非其时则生，当其时则死，余藏皆如此也。脉实满手足寒头热，【一作痛，】者，春秋则生，冬夏则死，脉浮而濇濇而身有热者死，络气不足，经气有余者，脉口热而尺寒，秋冬为逆，春夏为顺治主病者，经虚络满者，尺热满脉口寒濇春夏死秋冬生络满，经虚灸隂刺阳经满，络虚刺隂灸阳。
曰：秋冬无极隂春夏无极阳者，何谓也？曰：无极阳者，春夏无数虚阳明，阳明虚则狂无极隂者秋冬无数虚太隂太隂虚则死 春，亟治经络，夏亟治经俞，秋亟治六府，冬则闭塞，治用药而少鍼石所谓少鍼石者非痈疽之谓也。
热病始手臂者，先取手阳明太隂而汗出始头首者，先取项太阳而汗出，始足胫者，先取足阳明而汗出臂太隂【灵枢作阳】可出汗，足阳明可出汗取隂而汗出甚者止之，阳取阳而汗出，甚者止之隂振寒凄凄鼓颔，不得汗出，腹胀烦闷，取手太隂 热病三日，气口静，人迎躁者，取之诸阳，五十九刺，以写其热而出其汗，实其隂以补其不足 ，身热甚隂阳皆静者勿刺之，其可刺者急取之，不汗则泄，所谓勿刺，皆有死征也。 ，热病七日八日，脉口动，喘而者，急刺之，汗且自出，浅刺手大指间 热病七日八日，脉微小，病者溲血，口中干，一日半而死，脉代者，一日死， 热病已得汗而脉尚躁【，一本作盛，】喘且复热，勿庸【，一本作肤，】刺喘盛者必死， 热病七日八日，脉不躁不散，数后三日中有汗，三日不汗，四日死，未汗勿庸，刺热病先肤痛，窒鼻充面，取之皮，以第一鍼五十九刺，苛鼻干【灵枢作诊鼻干，】索于皮肺，不得索之于火，火者心也， 热病先身濇烦而热烦闷唇嗌干，取之皮，以第一鍼五十九刺， 热病肤胀口干，寒汗出，索脉于心，不得索之于水，水者，肾也， 热病，嗌干多饮善惊，卧不能安，取之肤肉，以第六鍼五十九刺，目眦赤【灵枢作青】索肉于脾，不得索之于木木者，肝也， 热病而胸脇痛【灵枢作面青胸痛，】手足躁，取之筋间，以第四鍼鍼于四逆筋躄目浸，索筋于肝，不得索之于金金者，肺也； ，热病数惊，瘈疭，而狂取之脉，以第四鍼急冩有余者癫疾毛发去，索血于心，不得索之于肾，肾者水也， 热病身重骨痛，耳聋好瞑，取之骨，以第四鍼五十九刺骨，病不食，齧齿耳，青赤索骨于肾，不得索之于土土者，脾也。 ，热病不如所病，耳聋不能自収，口干，阳热甚隂颇有寒者，热在髓也，死不治， 热病头痛，颞颥目脉【，一本作瘈，】善防，厥热病也，取之以第三鍼视有余不足， 寒热痔，【一作痛，】热病，体重肠中热，取之以第四鍼于其俞及下诸指间，索气于胃络得气也，热病侠脐，急痛胸脇满取之涌泉与隂陵泉以第四鍼鍼嗌里 热病而汗且出，及脉顺可汗者，取鱼际太渊，大都，太白写之则热去，补之则汗出，汗出太甚，取内踝上横脉以止之， 热病已得汗而脉尚躁盛者此隂脉之极也死，其得汗而脉静者，生 热病，脉常躁盛而不得汗者，此阳脉之极也，死，其脉躁盛得汗而脉静者，生厥侠脊而痛，主头项几几，目然，腰脊强，取足太。
阳腘中血络嗌干口热如胶，取足少阳，【此条出，素问刺腰痛篇宜在后，刺腰痛内】 热病死，有九，一曰，汗不出，大颧发赤者死，【太素云汗不出，大颧发赤者，必不反而死，】 ，二曰泄而腹满甚者死 ，三曰：目不明，热不已者，死 四曰，老人婴儿热而腹满者死，五曰汗不出，呕血【灵枢作呕，下血，】者死 ，六曰舌本烂，热不已者，死 ，七曰欬而防汗出，出不至足者死 ，八曰髓热者死 ，九曰：热而痓者死，热而痓者腰反折瘈疭，齿噤龂也，凡此九者，不可刺也。
所谓五十九刺者两手，内外侧各三，凡十二痏，五指间各一，凡八痏，足亦如是，头入髪际一寸傍三分【灵枢无分字，】各三，凡六痏，更入发际三寸邉五，凡十痏，耳前后口下【灵枢作已下，】者各一，项中一，凡六痏，颠上一防一髪际一亷泉一风池二，天柱二【甲乙经原缺此穴，今按灵枢经文补之】。
素问曰：五十九者，头上五行五行者，以越诸阳之热逆也大杼膺俞缺盆背椎，此八者，以写胷中之热【一作阳。】气冲三里，巨虚上下亷此八者以写胃中之热，云门髃骨委中髓空，此八者，以写四肢之热五藏俞傍五此十者以写五藏之热，凡此五十九者，皆热之左右也，【按二经虽不同，皆写热之要穴也，】。
头脑中寒鼻，防目泣出神庭主之【，千金作寒热头痛，】 头痛身热，鼻窒，喘息不利烦满，汗不出，曲差主之， 头痛目，颈项强急胷脇相引不得倾侧，本神主之 ，热病【千金，下有烦满二字，】汗不出，上星主之；先取譩譆后取天牖风池 ，热病汗不出，而苦呕烦心，承光主之， 头项痛重，暂起僵仆，鼻窒鼽防，喘息不得通，通天主之 ，头项恶风，汗不出，凄厥恶寒，呕吐，目系急痛引頞，头重项痛，玉枕主之，頬清【，千金作妄啮视】，不得视口，沫泣出，两目眉头痛，临泣主。
之 脑风头痛，恶见风寒，鼽防鼻窒，喘息不通，承灵主之 ，头痛身热，引两颔，急【一作痛，】脑空主之 ，醉酒风热，发两角【一作两目，】痛不能饮食，烦满呕吐，率谷主之【千金，以此条置风门】， 项强刺瘖门 热病，汗不出，天柱及风池商阳闗冲掖门主之 ，颈痛项不得，顾目泣出，多眵防鼻鼽，防目内眦赤痛气厥，耳目不明，咽喉，偻引项筋挛不収，风池主之 ，伤寒热盛烦呕，大椎主之， 头重目瞑，凄厥寒热，汗不出，陶道主之 ，身热头痛，进退往来，神道主之， 头痛如破，身热如火，汗不出，瘈疭【千金作头痛】寒热，汗不出，恶寒里急，腰腹相引痛，命门主之， 颈项痛不可以俛仰头痛振寒，瘈疭气实则脇满侠脊有并气热，汗不出，腰背痛，大杼主之 ，风头痛，鼻不利，时清涕自出，风门主之 ，凄凄振寒，数欠伸鬲，腧主之 ，热病汗不出，上窌及孔最主之，【千金作臂，厥热病汗不出，皆灸刺之，此穴可以出汗，】肩髆间急凄厥恶寒，户主之， 项背痛引颈魄户。
主之 肩痛，胸腹满，凄厥脊背急强，神堂主之 ，喘逆鼽防，肩甲内亷痛不可俛仰，防季脇引少腹而痛胀，噫嘻主之， 背痛，恶寒脊强，俯仰难食，不下呕吐，多涎鬲俞主之【，千金作阳闗】 热病，头痛身重悬颅主之， 胸脇胀满背痛，恶风寒，饮食不下，呕吐不留住，魂门主之 ，善头痛身热，颔厌主之 ，热病头痛引目外眦，而急烦满，汗不出，引颔齿，面赤皮痛，悬厘主之， 热病偏头痛引目外眦，悬厘主之， 头自瞳子痛不可以视，挟项强急不可以顾阳白主之， 头风痛，鼻鼽，防眉头痛善，目如欲脱汗出，寒热面赤，颊中痛项椎，不可左右顾，目系急，瘈疭攒竹主之， 寒热，凄厥鼔颔承浆主之 ，身热痛胷脇痛不可反侧，颅息主之， 肩背痛，寒热瘰疬，绕颈有火气，暴聋气蒙，瞀耳目不开，头颔痛泪出鼻，防不得息，不知香臭，风喉痹，天牖主之 ，热病胷中澹澹腹满暴痛，恍惚不知人手清，少腹满，【千金作心腹，】瘈疭心痛，气满不得息，巨阙主之， 头病，身热汗不出，【千金作烦满，汗不出，】上脘主之， 身寒热隂都主之 ，热病象疟，振栗鼔颔腹胀脾睨，喉中鸣，少商主之， 寒厥及热烦心少气不足以息隂湿痒腹痛，不可以食饮，肘挛支满，喉中焦干渇鱼际主之 ，热病振栗鼓颔，腹满隂萎欬引尻溺出虚也，鬲中虚食饮呕，身热汗不出，数唾血，下肩背寒热，脱色目泣出，皆虚也，刺鱼际补之， 病温身热，五日已上，汗不出，刺太渊留鍼一时取之，若未满五日禁，不可刺也， 热病先手臂瘈疭，唇口聚鼻张，目下汗出，如转珠两乳下二寸坚脇满悸列缺主之。
六经受病发伤寒热病第一【下】
振寒，瘈疭手不伸，咳嗽唾浊气，鬲善呕鼓颔，不得汗烦满，【千金作身心痛，】因为疭防尺泽主之左，窒刺右，右窒刺左两脇下痛呕泄上下出胷满短气不得汗，补手太隂以出之 热病烦心，心闷而汗不出，掌中热心痛，身热如火，浸淫烦满，舌本痛，中冲主之【，千金作天窌，】 热病发热，烦满而欲呕哕，三日以往，不得汗，胷脇痛不可反侧欬满溺赤，大便【，千金作小便】血，防不止呕吐血气逆噫不止，嗌中痛，食不下善渇舌中烂掌中热饮，呕劳宫主之，热病烦心而汗不止，肘挛掖肿，善笑不休，心中痛，目赤黄，小便如血，欲呕，胸中热苦，不乐太息，喉痹嗌干喘逆，身热如火，头痛如破，短气胸痛，太陵主之 ，热病烦心善呕，胸中澹澹，善动而热，间使主之 面赤皮热，热病汗不出，中风热，目赤黄，肘挛掖肿，实则心暴痛，虚则烦心，心惕惕不能动，失智内闗主之 心澹澹然善惊，身热烦心口干，手清逆气，呕【千金作噪，】血时，瘈善摇头，顔青汗出不过肩，伤寒温病，曲泽主之 ，多卧善唾鼻，髃痛寒鼻鼽，赤多血浸淫，起面身热，喉痹如哽，目眦伤忽振寒肩痛，二间主之， 鼻鼽，防热病汗不出，防【音迷，】目目痛，瞑头痛，龋齿痛，泣出厥逆头痛，胸满不得息，阳谿主之，热病肠澼臑肘臂痛，虚则气鬲满有【一作手】不举，温留主之 ，伤寒余热不尽，曲池主之， 头痛，振寒清冷，渊主之 ，头痛，项背急，消泺主之， 振寒，小指不用寒热，汗不出，头痛喉痹舌卷小指之间热，口中热，烦心心痛，臂溜亷及脇痛聋咳瘈疭，口干头痛，不可顾少泽主之，振寒寒热，肩：臑，肘臂痛头，不可顾烦满，身热恶寒，目赤痛眦，烂生翳，暯暴痛鼽，防发聋臂重痛，肘挛，痂疥胷中引臑泣出而惊，颈项强身寒头，不可以顾后谿主之，热病寒不出，胸痛不得息，颔肿，寒热耳鸣，聋无所闻，阳谷主之， 泄风汗出腰项急不可以左右顾，及俛仰肩，弛肘废目痛，痂疥生疣，瘈疭头目痛，阳谷主之， 振寒热，颈项肿，实则肘挛头项痛狂易，虚则生疣，小者痂疥，支正主之， 风头痛，少海主之， 气喘，热病防不止，烦心善悲腹胀逆息，热气足胫，中寒不得卧，气满胸中热暴泄，仰息足下，寒中闷呕吐不欲，食饮隠白主之热病汗不出，且厥手足清暴泄心痛，腹胀心尤痛甚。
此胃心病也，大都主之，并取隠白腹满善呕烦闷，此皆主之 ，热病先头重额痛烦闷身热，热争则腰痛不可以俛仰胷满两颔痛，甚善泄饥，不欲食善噫热中足清腹胀，食不化善呕泄有脓血，若呕无所出，先取三里，后取太白章门主之 ，热病满闷不得卧，【千金云：不得卧，身重骨痛不相知，】太白主之 ，热中少气厥阳寒灸之，热去【千金作灸涌泉，】烦心不嗜食欬而短气善喘，喉痹身热脊脇相引忽忽善忘，涌泉主之 ，热痛烦心，足寒清多汗先取然谷，后取大谿，大指间动脉，皆先补之， 目痛引眦，少腹偏痛，背【一作脊，】伛瘈疭，视昏嗜卧，照海主之，写左隂蹻取足左右少隂前先刺隂蹻后刺少隂气在横骨上 热病，汗不出，黙黙嗜卧溺黄少腹热嗌中痛腹胀内肿防【，音涎，】心痛如锥鍼刺太谿主之 ，手足寒至节，喘息者死， 热病刺然谷【，千金作陷谷】，足先寒寒，上至膝乃出鍼 善齧頬，齿唇热病，汗不出，口中热痛，冲阳主之胃脘痛，时寒热，皆主之 ，热病汗不出，善噫腹胀满，胃热谵语，解谿主之，厥头痛，面浮肿，烦心狂见鬼，善笑不休，发于外有所大。
喜喉痹不能言，丰隆主之 ，阳厥凄凄而寒，少腹坚头痛胫股腹痛，消中小便不利，善呕三里主之 脇痛欬逆不得息窍隂主之及爪甲，与肉交者，左取右，右取左，立已，不已，复取 手足，清烦【一作脉，】热汗不出，手肢转筋，头痛如锥刺之，循热不可以动，动益烦心，喉痹舌卷干臂内亷不可及头，耳聋鸣窍隂皆主之 ，膝外亷痛热病汗不出，目外眦赤痛，头两颔痛，寒逆泣出耳鸣聋，多汗目痒，胸中痛不可反侧，痛无常处，侠谿主之，逆喘气满，风身汗出而清髋髀中，痛不可得，行足外。
皮痛临泣主之， 目视不明，振寒目翳，瞳子不见腰两脇痛脚痠转筋丘墟，主之 身懈寒，少气热甚恶，人心惕惕然，取飞及絶骨跗下临泣立已，淫泺胫痠热病汗不出，皆主之 头重，鼻防及瘈疭，汗不出烦心，足下热，不欲近衣，项痛目翳鼻及小便皆不利至隂主之身疼痛，善惊，互引鼻防通谷主之 暴病，头痛身热痛，肌肉动耳聋，恶风，目眦烂赤，项不可以顾，髀枢痛泄肠澼束骨主之 ，鼽防血不止，淫泺头痛，目白翳，跟尻，瘈头顶肿痛，泄注上抢心，目赤眦烂无所见，痛从内眦始【千金作医，从内眦始】腹满，颈项强腰脊，不可俛仰，心痛，肩背相引，如从后触之状，身寒从胫起，京骨主之 ，下部寒热病，汗不出，体重逆气头，飞主之 鼽，防腰脊脚腨痠重战栗不能久立腨如裂脚跟急痛，足挛引少腹痛，喉咽痛，大便难防胀承山主之 ，热病侠脊痛委中主之。
足阳明脉病发热狂走第二
黄帝闻曰：足阳明之脉病恶人与火，闻木音则惕然而惊，欲独闭户牗而处，愿闻其故。岐伯对曰：阳明者胃脉也胃土也闻木音而惊者，土恶木也，阳明主肌肉其血气盛，邪客之则热，热甚则恶，火阳明，厥则喘闷闷则恶人隂阳相薄阳尽隂盛故欲独闭户牗而处，【按隂阳相薄至此，本素问脉解篇，士安移续于此，】 曰：或喘而生者或喘而死者，何也？曰：厥逆连藏则死连经则生 曰：病甚则弃衣而走登髙而歌或至不食数日，逾垣上屋，非其素所能病，反能者何也曰隂阳争而外并于阳，【此八字，亦素问脉解篇文】邪盛则四肢实，实则能登髙而歌 热盛于身，故弃衣而欲走 阳盛，故妄言骂詈不避亲疎 大热遍身，故狂言而妄见妄闻，视足阳明及大络取之，虚者补之血，如实者写之，因令偃卧，居其头前，以两手四指按其颈动脉，久持之卷，而切推之，下至缺盆中，复止如前，热去乃已，此所谓推而散之者也，身热狂走，谵语见鬼，瘈疭身柱主之，狂妄言怒，恶火善骂詈，巨阙主之 ，热病汗不出，鼽防时仆而浮肿足胫寒不得卧，振寒恶人，与木音喉痹，龋齿恶风，鼻不利，多善惊，厉兑主之， 四厥，手足闷者，使人久持之，厥热【一本作逆冷，】胫痛腹胀，皮痛善伸数欠，恶人与木音振寒，嗌中引外痛，热病汗不出，下齿痛恶寒，目急喘满，寒栗龂口噤，僻不嗜食，内庭主之 ，狂歌妄言，怒，恶人与火，骂詈三里主之。
隂衰发热厥阳衰发寒厥第三
黄帝问曰：厥之寒热者何也？岐伯对曰：阳气衰于下，则为寒厥隂气衰于下则为热厥， 曰：热厥必起于足下者何也？曰：阳气起于足五指之表隂脉者集于足下而聚于足心，故阳胜则足下热， 曰：寒厥必起于五指而上于膝者何也曰隂气起于五指之里，集于膝下而聚于膝上故隂气盛则从五指至膝上寒，其寒也，不从外，皆从内 曰：寒厥何失而然也？曰：厥寒者众，筋之所聚，【素问作前隂者宗筋之所聚也】太隂阳明之所合，春夏则阳气多而隂气少秋冬则隂气盛而阳气衰，此人质壮，以秋冬夺于所用，下气上争不能复，精气溢下，邪气从而上之所中，【素问所中二字作气，因于中】，阳气衰，不能渗营其经络，阳气日损隂气独在故手足为之寒， 曰：热厥何如？曰：酒入于胃，则络脉满而经脉虚，脾主为胃行其津液者也隂气虚则阳气入阳气入则胃不和，胃不和则精气竭精气竭则不荣，其四肢，此人必数醉若饱以入房，气聚于脾中不得散，酒气与谷气相薄，热遍于身内热而溺赤，夫酒气盛而慓悍肾气日衰，阳气独盛，故手足为之热， 曰：厥或令人腹满，或令人暴不知人，或至半日逺至一日乃知人者何谓也曰隂气盛于上则下虚，下虚则腹满腹满，【素问腹满二字作阳气盛于上】则下气重上而邪气逆，逆则阳气乱阳气乱则不知人矣， 太阳之厥，则肿首头重，足不能行，发为仆， 阳明之厥，则癫疾欲走呼，腹满不得卧，面赤而热，妄见妄言 少阳之厥则暴聋，頬肿而热脇痛防不可以运 太隂之厥则腹满防胀后不利不欲食，食则呕不得卧 少隂之厥则舌干溺赤，腹满心痛厥隂之厥则少腹肿痛防胀泾溲不利，好卧屈膝隂。
缩防内热盛则写之虚则补之，不盛不虚，以经取之，请言解论，与天地相应，四时相副，人参天地，故可为解，下有渐洳，上生蒲苇，此所以知气形之多少也 隂阳者寒暑也，热则滋雨而在上，根茎【灵枢作荄，】少汁，人气在外，皮肤缓，腠理开，血气盛，汗大泄，皮淖泽，寒则地冻水冰，人气在中，皮肤致，腠理闭，汗不泄血气，强皮坚濇当是之时，善行水者，不能往氷，善穷地者，不能凿冻，夫善用鍼者亦不能取四逆，血脉凝结，坚抟不往来，亦不可即柔，故行水者，必待天温氷释穷地者，必待冻解而后地，可穷人脉，犹是治厥者，必先熨火以调和其经，掌与腋，肘与脚，项与脊以调其气，大道已通，血脉乃行，后视其病，脉淖泽者，刺而平之，坚者破而决之，气乃下止，此所谓解结用鍼之类在于调气，气积于胃，以通营卫，各行其道，宗气留积在海，其下者注于气，冲上行者，注于息道，故厥在足宗气不下，脉中之血，凝而留止，弗之火，调鍼弗能取用鍼者必先察其经络之虚实，切而循之，按而弹之，视其应动者，乃后取而下之，六经调者，谓之不病，虽病，谓之自己一经上实下虚而不通者，此必有横络盛加于大经，令之不通，视而写之通而决之，是所谓解结者也，上寒下热，先刺其项太阳，久留之，已刺则火，熨项与肩胛，令热下合【一本作冷，】乃上所谓推而止之者也，上热下寒，视其虚脉而陷下于经络者取之气下而止，所谓引而下之者也。
刺热厥者留鍼反为热 ，刺热厥者二隂一阳刺寒厥者一隂二阳所谓二隂者二刺隂所谓二阳者二刺阳热厥取太隂少阳 寒厥，取阳明少隂于足留之。
厥胸满面肿者，肩中热，暴言难，甚则不能言，取足阳明，厥气走喉而不言，手足微满清，大便不利，取足少隂厥而腹膨膨多寒气，腹中□□，【音最，九墟作荣，】便溲难取足。
太隂 厥逆为病足，暴清胷中若将裂腹胀，若以刀切之防而不食，脉大皆濇缓取足少隂清取足阳明，清则补之，温则写之 厥逆，腹满胀肠鸣，胸满不得息，取之下胷三肋间欬而动应手者与背俞以指按之，立快足厥喘逆，足下清至膝，涌泉主之。
太阳中风感于寒湿发痓第四
热病而痓者腰反折瘈疭齿噤龂
张仲景曰：太阳病，其证备其身体，强几几然，脉反沉遅者，此为痓 ，夫痓脉来按之，筑筑而直上下行， 刚痓为病胷满口噤，卧不着席，脚挛急，其人必齘齿 病发热，脉沉细为痓， 痓家，其脉伏坚直上下 ，太阳病，发热无汗，恶寒，此为刚痓， 太阳病，发热汗出，不恶寒，此为柔痓 太阳中湿病痓，其脉沉与筋平， 太阳病无汗，小便少气上冲胸，口噤不能语，欲作刚痓，然刚痓太阳中风，感于寒湿者也，其脉往来进退，以沉遅细，异于伤寒热病，其治不宜发汗鍼灸为嘉，治之以药者，可服葛根汤。
风痓身反折先取太阳及腘中及血络出血 痓中有寒取三里 痓取之隂蹻及三毛上及血络出血 痓取顖会百防及天柱鬲俞上闗光明主之 痓目不眴刺脑户 痓脊强反折瘈疭癫疾头重五处主之 痓互引善惊太冲主之 痓反折心痛形气短尻防濇小便黄闭长强主之 痓脊强互引恶风时振栗喉痹大气满喘胸中鬰鬰气热项强寒热僵仆不能久立烦满里急身不安席大椎主之 痓筋痛急互引肝俞主之 热痓脾俞及肾俞主之 热痓互引汗不出反折尻臂内痛似痹疟状膀胱俞主之 痓反折互引腹胀掖挛背中怏怏引脇痛内引心中膂内肺俞主之又刺阳明从项而数背椎侠脊膂而痛按之应手者刺之尺泽三痏立已 痓互引身热然谷譩譆主之 痓反目憎风刺丝竹空主之 痓互引唇吻强兑端主之痓烦满龂交主之 痓口噤互引口干小便赤黄或时不禁承浆主之 痓口噤大迎主之 痓不能言翳风主之 痓先取太谿后取太仓之原主之 痓脊强里腹中拘痛水分主之 痓脊强口不开多唾大便难石闗主之 痓脊强反折京门主之 痓腹大坚不得息期门主之 痓上气鱼际主之 痓互引腕骨主之热病汗不出善呕苦痓身反折口噤善鼔颔腰痛不
可以顾顾而有似拔者，善悲上下取之，出血见血，立已，痓身反折口噤，喉痹不能言，三里主之 ，痓惊互引。
脚如结腨如裂束骨主之 ，痓目反白，多鼻不通利，涕黄更衣，【一本作便去血，】京骨主之 ，痓强项，通脚，如结腨如裂昆仑主之， 痓互折，飞主之。
隂阳相移发三疟第五
黄帝问曰：夫疟疾皆生于风，其以日作以时发者，何也？岐伯对曰：疟之始发，先起于毫毛欠伸，乃作寒栗鼓颔，腰脊俱痛，寒去则内外俱热，头痛如破，渇欲饮水 曰：何气使然曰隂阳上下交争，虚实更作隂阳相移也阳并于隂则阳实而隂虚阳明虚则寒栗鼔颔也太阳虚则腰背头项痛，三阳俱虚则隂气胜【一作二隂】隂气胜则骨寒而痛，寒生于内，故中外皆寒，阳胜则外热隂虚则内热内外皆热，则喘渇故欲冷饮此皆得之，夏伤于暑，热气盛，藏于皮肤之内，肠胃之外，此营气之所舍也，令人汗出空疎，腠理开，因得秋气汗出，遇风得浴水，气舍于皮肤之内，与卫气并居，卫气者，昼行于阳，夜行于隂此气得阳而外出得隂而外薄内外相薄，是以日作 曰：其间日而作者，何也？曰：其气之舍深，内薄于隂阳气独发隂邪内着隂与阳争不得出，是以间日而作 曰：其作日晏与其日早，何气使然曰：邪气客于风府，循膂而下，卫气一日一夜，大防于风府，其明日日下一节，故其作也晏，此皆客于脊背，每至于风府则腠理开腠理开则邪气入，邪气入则病作，以此日作稍益晏也，其出于风府，日下一节，二十一日下至骶骨二十二日入于脊内，注于太冲之脉，【素问二十一作二十五二十二作二十六太冲作伏膂】，其气上行九日，出于缺盆之中其气日髙故作日益早，其间日发者，内邪气内薄于五藏，横连募原，其道逺其气深其行，遅不能与营气俱行，不能偕出，故间日乃作， 曰：卫气每至于风府，腠理乃发，发则邪入，入则病作，今卫气日下一节，其气之发不当风府，其日作奈何？曰：【素问作下有八十八字，甲乙经无本故不抄入】，风无常府，卫气之所发，必开其腠理，邪气之所合则其病作【素问作则其府也，】 曰：风之与疟相似，同类而风独常在，疟得有时休者，何也？曰：风气常留其处，故常在疟气随经络，次以内，【素问作沉而内薄】，故卫气应，乃作 曰：疟先寒而后热者，何也？曰：夏伤于大着，汗大出，腠理开发，因遇风夏气凄沧之水寒迫之，藏于腠理及皮肤之中，秋伤于风则病成矣，夫寒者隂气也风者阳气也先伤于寒而后伤于风，故先寒而后热病，以时作名曰寒疟也 曰先热而后寒者，何也？曰：此先伤于风后伤于寒，故先热而后寒，亦以时作，名曰温疟也 ，其但热而不寒者隂气先絶阳气独发，则热而少气烦寃手足热而欲呕者，名曰瘅疟， 曰：经言有余者写之不足者补之，今热为有余，寒为不足，夫疟之寒，汤火不能温，及其热，氷水不能寒，此皆有余不足之类，当此之时，良工不能止，必待其自衰，乃刺之，何也？曰：经言无刺熇熇之热，无刺浑浑之脉，无刺漉漉之汗，为其病逆未可治也， 夫疟之始发也，阳气并于隂当是之时，阳虚隂盛而外无气，故先寒栗也隂气逆极则复出之阳，阳与隂并于外则隂虚而阳实故先热而渇 夫疟并于阳则阳胜并于隂则隂胜隂胜者则寒阳胜者则热，热疟者，风寒气不常也，病极则复至，病之发也，如火之热如风雨不可当也。故经曰方其盛必毁，因其衰也，事必大昌。此之谓也。 夫疟之未发也隂未并阳阳未并隂因而调之，真气乃安，邪气乃亡，故工不能治已发，为其气逆也， 疟之，且发也隂阳之且移也，必从四末始阳，已伤隂从之故气未并先其时坚束其处，令邪气不得入隂气不得出审侯见之，在经络者，盛坚而血者皆取之，此其往而未得并者也。 曰：疟不发其应，何也？曰：疟者必更盛更虚，随气之所在，病在阳则热而脉躁在隂则寒而脉静，极则隂阳俱衰卫气相离，故病得休，卫气集，则复病 曰：时有间二日或至数日发或渇或不渇其故何也？曰：其间日邪气与卫气客于六府而相失，时不相得，故休数日乃发也隂阳更胜或甚，或不甚故或渇或不渇 曰：夏伤于暑秋必病疟，今不必应者，何也？曰：此应四时也，其病异形者反四时也，其以秋病者寒甚，以冬病者寒不甚，以春病者恶风，以夏病者多汗 曰：温疟与寒疟者皆安舍，其在何藏？曰：温疟者，得之于冬中于风寒，寒气藏于骨髓之中，至春则阳气大发，寒气不能出，因遇大暑脑髓铄肌肉消，腠理发泄，或有所用力，邪气与汗皆出，此病藏在肾，其气先从内出之于外，如是者隂虚而阳盛阳盛则热衰矣，衰则气反复入，复入则阳虚，阳虚则寒矣，故先热而后寒，名曰温疟， 曰瘅疟，何如？曰：肺素有热气盛于身，厥气逆上，中气实而不外泄，因有所用力，腠理开，风寒舍于皮肤之内，分肉之间而发，发则阳气盛，阳气盛而不衰则病矣，其气不反之隂故但热而不寒，气肉藏于心，而外舍分肉之间，令人消烁脱肉，故名曰瘅疟。
疟脉满大急刺背俞用中鍼傍五胠俞各一遍，肥瘦出血， 疟脉小实急，灸胫少隂刺指井 ，疟脉缓大虚，便用药不宜用鍼 凡治疟先发，如食顷乃可以治，过之则失时， 一疟不渇间日而作九卷，曰取足阳明，素问刺太隂渇而间日作九卷，曰取手少阳，素问刺足少阳，一温疟汗不出，为五十九刺，【解在热病部，】 一足太阳疟。
令人腰痛头重，寒从背起，先寒后热渇渇止汗乃出，难已间日作，刺腘中出血，【素问先寒后热，下有熇熇，喝喝，然五字】 ，一足少阳疟，令人身体解防寒不甚恶，见人心惕惕然，热多汗出甚，刺足少阳 ，一足阳明疟，令人先寒，洒浙洒浙，寒甚，久乃热，热去汗出，喜见日月光火气乃快然，刺阳明跗上及调冲阳 ，一足太隂疟令人不乐，好太息，不嗜食，多寒少热寒出病，至则善呕呕乃已，衰即取之足太隂 一足少阳疟，令人呕吐甚多寒少热，欲闭户牖而处其病难已取太谿 ，一足厥隂疟令人腰痛，少腹满，小便不利如癃状，非癃也，数便意恐惧，【一作噫！恐惧】气不足，腹中悒悒，刺足厥隂 一肺疟，令人心寒甚热，热间善惊如有所见者，刺手太隂阳明 一心疟，令人烦心，甚欲得见清水，寒多【素问作及寒多太素作及寒多】不甚热，刺手少隂是谓神门 一肝疟，令人色苍苍然，【素问下有太息二字，】其状若死者，刺足厥隂见血 一脾疟，令人病寒，腹中痛，热则肠中鸣，鸣已汗出，刺足太隂 一肾疟，令人凄凄然，【素问作洒洒，然】腰脊痛宛转，大便难，目眴眴然手足寒，刺足太阳少隂 一胃疟，令人且病，寒善饥而不能食食而支满腹大，刺足阳明太隂横脉出血， 一疟发身热，刺跗上动脉，开其空出血，立寒 一疟，方欲寒，刺手阳明太隂足阳明太隂 一诸疟，如脉不见者，刺十指间出血，血去必已，先视身之赤如小豆者尽取之， 一十二疟者，其发各不同时，察其病形，以知其何脉之病？先其发时如一，食顷而刺之，一刺则衰，二刺则知，三刺则已，不已，刺舌下两脉出血，不已刺郄中盛经出血，又刺项已下侠脊者必已，舌下两脉者亷泉穴也 一刺疟者，必先问其病之所先发者，先刺之，先头痛及重者，先刺头上及两额，两肩间出血，先项背痛者，先刺之，先腰脊痛者，先刺防中出血，先手臂痛者，先刺手少隂阳明十指间，先足胫痠痛者先刺足阳明十指间出血， 风疟发则汗出恶风，刺足三阳经背俞之血者，胫痠痛按之不可，名曰肘髓病，以镵鍼鍼絶骨出其血立已，身体小痛，刺诸隂之井无出血，间日一刺， 防疟神庭及百防主之防疟上星主之；先取譩譆后取天牖，风池大杼， 防疟取完骨及风池大杼，心俞上窌譩譆隂都太渊三间合谷阳池，少泽前谷，后谿腕骨，阳谷侠谿至隂通谷京骨，皆主之 ，疟振寒热甚，狂言天枢主之 疟热盛，列缺主之 ，疟寒厥及热厥烦心，善哕心满而汗出，刺少商出血，立已， 热疟，口干商阳主之 ，疟寒甚，【千金，下云欲呕沫，】阳谿主之， 风疟汗不出，偏歴主之 疟，面赤肿，温溜主之 ，痎疟，心下胀满痛，上气灸手五里，左取右，右取左， 疟项痛，因忽暴逆，掖门主之 ，疟发有四时，面上赤，无所见，中渚主之 疟，食时发心痛，悲伤不乐，天井主之 ，风疟支正主之， 疟背膂，振寒项痛引肘掖腰痛引少腹，四肢不举，少海主之 ，疟不知所苦，大都主之 ，疟多寒少热，大钟主之， 疟欬逆，心闷不得卧，呕甚热多寒少，欲闭户牗，而处寒厥，足热大谿主之疟热，少间寒不能自温防胀切痛引心复溜主之。
疟不嗜食厉兑主之 疟瘈疭惊股【千金作转】膝重胻转筋头痛解谿主之 疟日西发临泣主之 疟振寒掖下肿丘墟主之 疟从胻起束骨主之 疟多汗腰痛不能俛仰目如脱项如抜昆仑主之 疟实腰背痛虚则鼽防飞主之 疟头重寒背起先寒后热渇不止汗乃出委中主之 疟不渇间日作昆仑主之
鍼灸甲乙经卷七
<子部,医家类,鍼灸甲乙经>
钦定四库全书
鍼灸甲乙经卷八
晋 皇甫谧 撰
五藏传病发寒热第一【上】
黄帝问曰五藏相通移皆有次五藏有病则各其所胜，不治法三月若六月，若三日若六日五藏而当死【素问下有顺传所胜之次】故曰别于阳者，知病从来别于隂者知死生之期言至其所困而死者也，是故风者百病之长也，今风寒客于人，使人毫毛毕直，皮肤闭而为热，当是之时可汗而发，或痹不仁肿痛，当是之时，可汤熨及【，一本作足字，】火灸刺而去，弗治病入舍于肺，名曰肺痹发欬上气弗治，肺即而行之，肝病名曰肝痹，一名曰厥脇痛。
出食，当是之时可按可刺 弗治，肝之脾病名曰脾风发瘅腹中热烦心汗出黄瘅，【素问无汗瘅二字，】当此之时，可汗，可药可烙，【一本作浴，】 弗治，脾之肾病名曰疝瘕少腹烦寃而痛汗出，【素问作出白】，一名曰蛊，当此之时，可按可药弗治肾之心病筋脉相引而急，名之曰瘈，当此之。
时可灸可药 弗治，十日法当死，肾之心，心即复反而之肺，发寒热，法当三嵗死此病之次也，然其卒发者不必治，其化有不以次者忧恐悲喜怒，令不得以其次故令人大病矣。 因而喜大虚则肾气乗矣怒则肝气乗矣悲则肺气乗矣恐则脾气乗矣忧则心气乗矣此其道也，故病有五，五五二十五变及其化乗之名也。
大骨枯藁，大肉陷下胷中气满喘息不便，其气动形，期六月死真藏脉见乃予之期，日 大骨枯藁，大肉陷下胷中气满喘息不便，内痛引肩项，期一月死真藏脉见乃予之期，日 大骨枯藁，大肉陷下胷中气满喘息不便，内痛引肩项痛热脱肉破防真藏脉见十月之内死，大骨枯藁，大肉陷下胷中气满腹内痛，心中不便肩。
项身热防破脱肉，目眶陷，真藏脉见目不见人，立死，其见人者，至其所不胜之时而死， 急虚中，身卒至五藏闭絶脉道不通，气不往来，譬之堕溺，不可为期，其脉絶不来若一息五六至，其形肉不脱真藏虽不见犹死，真肝脉至，中外急如循刀，刅责责然如按琴瑟色青白不泽，毛折乃死。
真心脉至，【一本作坚】，而如循薏苡子累累然，色赤黑不泽，毛折乃死。
真肺脉至，大而虚，如以毛羽中人肤色赤白不泽，毛折乃死。
真脾脉至弱而乍疎乍数，色青黄不泽，毛折，乃死，真肾脉至，而絶如指弹石辟辟然色黒黄不泽毛折乃死诸真藏脉见者皆死不治。
曰寒热瘰疬，在于颈腋者，何气所生？曰：此皆防瘘寒热之毒气稽于脉而不去者也，【灵枢稽作隄，字】防瘘之本，皆在于藏其末上出颈腋之间，其浮于胸中，采着于肌肉，而外为脓血者，易去也， 曰：去之奈何？曰：请从其本引其末，可使衰去而絶其寒热审按其道以予之，徐往徐来以去之，其小如麦者，一刺知，三刺已决其死生，反其目视之，其中有赤脉，从上卞贯瞳子者，见一脉一嵗死见一脉半一嵗半死见二脉二嵗死见二脉半二嵗半死见三脉三嵗死赤脉不下，贯瞳子者可治。
曰：人有善病寒热者，何以之曰：小骨弱肉者，善病寒热，颧骨者，骨之本也，颧大则骨大，颧小则骨小，皮薄而肉弱无腘，其臂懦懦，然其地色炲然不与天地同色，汚然独异，此其也，然臂薄者，其髓不满，故善病寒热，风感则为寒热， 皮寒热，皮不可附席，毛髪焦鼻藳腊不得汗，取三阳之络，补手太阳，肌寒热病，肌痛毛髪焦唇槁腊，不得汗，取三阳于下，以去其血者补太隂以去其汗 骨寒，骨热痛无所安，汗注不休，齿本藁痛，取其少隂于隂股之络齿色藁，死不治，骨厥亦然， 男子如蛊，女子如阻，身体腰脊如解，不欲食，先取涌泉见血，视跗上盛者尽出血 ，灸寒热之法，先取项大椎，以年为壮数，次灸撅骨，以年为壮数，视背俞陷者灸之，举臂肩上陷者灸之，两季脇之间灸之，外踝上絶骨之端灸之，足小指次指之间，灸之腨上陷脉灸之，外踝后灸之，缺盆骨上切之坚，动如筋者灸之膺中陷骨间灸之，掌束骨下灸之，脐下闗元三寸灸之，毛际动脉灸之，脐下二寸分间灸之，足阳明跗上动脉灸之，巅上一灸之，取犬所啮处灸之，即以犬伤病法，三炷灸之，凡当灸二十九处， 寒热头痛，喘喝：目不能视，神庭主之 ，其目泣出，头不痛者，听防主之 ，寒热头痛如破，目痛如脱，喘逆烦满，呕吐，流汗难言，头维主之 ，寒热刺脑户。
五藏传病发寒热第一【下】
寒热取五处，及天池，风池腰俞长强大杼中，膂内俞上龂交上闗闗元天牖，天容合谷阳谿闗冲中渚阳池，消泺少泽，前谷腕骨，阳谷少海，然谷至隂昆仑主之寒热骨痛，玉枕主之， 寒热懈，爤【一本作懒，】淫泺胫痠四肢重痛，少气难言，至阳主之 ，肺寒热，呼吸不得卧，上气呕沫，喘气相追逐胷满脇膺急息难振栗，脉鼓气膈胷中有热支满，不嗜食，汗不出，腰脊痛，肺俞主之 寒热心痛，循循然与背相引而痛胷中悒悒不得息，咳唾血，多涎烦中，善饐食不下，欬逆汗不出，如疟状，目泪出，悲伤心俞主之 欬而呕鬲寒食不下寒热，皮肉肤痛，少气不得卧胷满支两脇鬲上兢兢脇痛腹防胷脘暴痛上气肩背寒痛，汗不出，喉痹，腹中痛，积聚黙然，嗜卧怠惰，不欲动身常湿，湿心痛，无可摇者，脾俞主之欬而脇满急不得息，不得反侧腋脇下与脐相引，筋急而痛，反折目上视，目中循循然肩项痛惊狂，防少腹满目生白翳，欬引胷痛筋寒热唾血，短气鼻酸，肝俞主之 ，寒热食多，身羸瘦两脇引痛心下贲，痛心如悬下引脐，少腹急痛，热面急【一本作黑，】目久喘欬少气溺浊，赤肾俞主之 骨寒热溲难，肾俞主之 寒热头痛，水沟主之 ，寒热颈瘰疬，大迎主之， 肩痛引项寒热，缺盆主之 ，身热汗不出，胸中热满，天窌主之 ，寒热肩肿，引胛中痛，肩臂酸，臑俞主之 寒热项疬，适耳无闻，引缺盆，肩中热痛，麻痹不举，【一本作手臂不举，】肩贞主之寒热，疬目不明，欬上气唾血，肩中俞主之 寒热疬。
适胸中满，有大气缺盆中满痛者死，外溃不死，肩引项不举，缺盆中痛，汗不出，喉痹欬嗽血缺盆主之 欬上气喘暴瘖，不能言及舌下，挟缝青脉，颈有大气喉痹，咽中干，急不得息，喉中鸣，翕翕寒热，项肿肩痛胷满腹皮热，防气短哽心痛，隠疹头痛面皮赤，热身肉尽，不仁，天突主之 ，肺系急，胸中痛，恶寒，胸满悒悒然，善呕胆胷中热喘逆气，气相追逐，多浊唾，不得息肩，背风汗出，面腹肿，鬲中食饐不下食，喉痹，肩息肺胀，皮肤骨痛，寒热烦满，中府主之， 寒热，胸满头痛，四肢不举，掖下肿上气胷中有声喉中鸣，天池主之 欬脇下积聚喘逆，卧不安席，时寒热，期门主之 ，寒热腹胀，防怏怏然不得息，京门主之 ，寒濯濯舌烦，手臂不仁，唾沬唇干引饮，手腕挛指肢痛，肺胀上气，耳中生风，欬喘逆痹臂痛呕吐，饮食不下，膨膨然少商主之， 唾血时寒时热，写鱼际补尺泽 臂厥，肩膺胷满痛，目中白翳，眼青转筋，掌中热，乍寒乍热，缺盆中相引痛数欬喘不得息，臂内亷痛上鬲饮已烦满，太渊主之 ，寒热胷背急喉痹欬上气喘掌中热，数欠伸，汗出善忘，四逆厥善笑，溺白列缺主之 胷中彭彭然甚则交两手而瞀，暴痹喘逆，刺经渠及天府，此谓之大俞 寒热欬呕沬掌中热，虚则肩背寒栗，少气不足以息寒厥交两手而瞀，口沫出，实则肩背热痛，汗出四肢，暴肿身湿，【一本作温，】摇时寒热，饥则烦，饱则善面色变，口噤不开，恶风泣出，列缺主之 烦心欬寒热善哕，劳宫主之， 寒热，唇口干，喘息目急痛善惊，三间主之 胷中满耳前痛，齿痛目赤痛，颈肿，寒热渇饮辄汗出，不饮则皮干热曲池主之， 寒热颈，疬适欬呼吸难灸五里，左取右，右取左， 寒热颈，疬适肩臂，不可举臂臑俞主之， 风寒热，腋门主之， 寒热，颈颔肿，后谿主之， 寒热善呕，商丘主之 呕厥寒，时有微热脇下支满喉痛嗌干膝外亷痛淫泺胫痠腋下肿马刀，瘘肩肿吻伤痛，太冲主之 ，心如悬【，千金作心痛】隂厥脚腨后亷急不可前却，血痈肠澼便脓血，足跗上痛舌卷不能言，善笑足痿不収履，溺青赤白黄黒青取井赤取荥，黄取输白取经黒取合 血痔泄，【千金，下有利字，】后重腹痛如癃状，狂仆必有所扶持及大气涎出，鼻孔中痛，腹中常鸣骨寒热无所安，汗出不休，复溜主之 ，男子如蛊，女子如阻寒热，少腹偏肿隂谷主之 少腹痛泄出糜次指间，热若脉陷，寒热身痛唇渇不干汗出毛髪焦脱肉少气内有热不欲动摇泄脓血，腰引少腹痛，暴惊狂言非常，巨虚下亷主之 胷中满腋下肿，马刀瘘，善自齧舌，頬天牖中肿，淫泺胫痠头枕骨颔腮肿，目澁身痹，洒浙振寒季脇支满寒热脇腰腹膝外亷痛临泣主之， 寒热，颈肿丘墟，主之 寒热，颈腋下肿，申脉主之寒热酸防四肢不举，腋下肿，马刀瘘喉痹，髀膝胫骨。
摇酸痹不仁，阳辅主之 ，寒热痹，颈不収阳交主之，寒热腰痛如折，束骨主之 ，寒热目，善欬喘逆通谷主之 寒热善唏，头重足寒，不欲食脚挛，京骨主之寒热簒反出承山主之 寒热，簒后出，瘈疭脚腨痠。
重战栗不能久立脚急肿，跗痛筋足挛，少腹引喉嗌，大便难，承筋主之 ，跟厥膝急，腰脊痛引腹簒隂股热隂暴痛寒热膝痠重合阳主之。
经络受病，入肠胃五藏，积发伏梁，息贲肥气，痞气奔肫，第二。
黄帝问曰：百病始生，三部之气所伤各异，愿闻其防。岐伯对曰：喜怒不节则伤于藏藏伤则病起于隂清湿袭虚，则病起于下，风雨袭虚，则病起于上，是谓三部，至其淫佚，不可胜数，风寒热，不得虚邪不能独伤人，卒然逢疾风暴而不病者，葢无虚邪不能独伤，此必因虚邪之风，与其身形，两虚相搏，乃客其形，两实相逢，中人肉间，其中于虚邪也，因其天时，与其躬身；参以虚实，大病乃成，气有定舍，因处为名，上下内外分为三真，是故虚邪之中人也，始于皮肤，皮肤缓则腠理开腠理开则邪从毛发入毛髪入则稍深，稍深则毛髪立洒然皮肤痛，留而不去，则舍于络，在络之时，通于肌肉，其病时痛时息，大经乃代，留而不去，舍于经，在经之时，洒浙善惊，留而不去，舍于俞，在俞之时，六经不通，四节即痛，腰脊乃强，留而不去，伏舍于伏冲之脉，在伏冲之脉时，身体重痛，留而不去，舍于肠胃，在肠胃之时，贲向腹胀，多寒则肠鸣飱泄不化多热则溏出糜，留而不去，舍于肠胃之外，募原之间，留着于脉，稽留而不去，息而成积，或着孙络，或着脉络，或着经脉，或着俞脉，或着于伏冲之脉，或着于膂筋，或着于肠胃之募原，上连于缓筋，邪气淫佚，不可胜论，其着孙络之脉而成积，往来上下擘，【音拍破尽也，】乎【素作手】孙络之居也，浮而缓，不能拘积而止之，故往来移行肠胃之外，凑渗注灌，濯濯有音，有寒则腹防满雷引，故时切痛，其着于阳明之经，则侠脐而居，饱则益大，饥则益小，其着于缓筋也，似阳明之积，饱则痛，饥则安，其着于肠胃之募原也，痛而外连于缓筋也，饱则安，饥则痛，其着于伏冲之脉者，揣之应手而动，发手则热气下于两股，如汤沃之状，其着于膂筋在肠后者，饥则积见，饱则积不见，按之弗得，其着于俞脉者闭塞不通，津液不下，而空窍干，此邪气之从入内，从上下者也， 曰：积之始生，至其已成，奈何？曰：积之始也，得寒乃生，厥止乃成积，曰其成奈何？曰：厥气生足溢，【灵枢作足俛，】足溢，生胫寒，胫寒则脉血凝泣寒热上下，入于肠胃，入于肠胃则防胀外之汁沫迫聚不得散，日以成积，卒然盛食多饮则脉满，起居不节，用力过度，则络脉伤，阳络伤则血外溢，溢则防血隂络伤则血内溢，溢则便血，肠外之络伤则血溢于肠外有寒，汁沫与血相抟，则并合凝聚，不得散而成积矣，卒然中于寒，若内伤于忧恐，则气上逆，气上逆则穴俞不通温气不行凝血，緼裹而不散，津液凝濇着而不去，而积皆成矣， 曰：其生于隂者奈何曰忧思伤心，重寒伤肺，忿怒伤肝，醉饱入房，汗出当风，则伤脾，用力过度，入房汗出浴水，则伤肾，此内外三部之所生病也，察其所痛，以知其应，有余不足，当补则补，当写则写无逆天时，是谓至治， 曰：人之善病肠中积者，何以之曰：皮薄而不泽，肉不坚而淖泽，如此，则肠胃恶，恶则邪气留止积聚，乃作肠胃之积寒温不次，邪气乃【一本作稍】，止其畜积，止大聚乃起。
曰：病有身体腰股，胻背皆肿，环脐而痛，是谓何病？曰名曰伏梁，此风根也，不可动，动之为水溺濇之病 病有少腹盛，左右上下皆有根者，名曰伏梁也，裹大脓血居肠胃之外，不可治之，每切按之致死，此下则因隂必下脓血上则迫胃脘生鬲侠，【一本作依】胃脘内痈，此久病也；难治，居脐上为逆，居脐下为顺，勿动，亟夺其气溢，【素问作泄，】于大肠，而着于盲，盲之原在脐下，故环脐而痛也。
难经曰：心之积，名曰伏梁起于脐上，上至心下，大如臂，久久不愈病，烦心心痛以秋庚辛日得之，肾病心，心当肺，肺以秋，王不受邪，因留结为积。
难经曰：肺之积，名曰息贲，左右脇下覆大如杯，久久不愈，病洒洒恶寒，气逆喘欬发肺痈，以春甲乙日得之心病肺肺当肝，肝以春王不受邪，因留结为积，曰病脇下满气逆行三二嵗不已是为何病？曰病名息贲，此不妨于食，不可灸刺积为导引服药，药不能独治也。
难经曰：肝之积，名曰肥气，在左脇下如覆杯，有头足，如鼈状，久久不愈，发欬逆防疟连嵗月不已以季夏戊已日得之，肺病传肝，肝当脾脾，以季夏王不受邪，因留结为积，此与息贲略同。
难经曰：脾之积，名曰痞气，在胃脘，覆大如盘，久久不愈，病四肢不収，发黄疸，饮食不为肌肤，以冬壬癸日得之肝病，脾脾当肾肾以冬王不受邪，因留结为积难经曰：肾之积，名曰贲肫，发于腹上，至心下，若豚状，或上或下，无时久不已，令人喘逆骨痿少气，以夏丙丁日得之脾病肾肾当心，心以夏旺，不受邪，因留结为积也。
息贲时唾血，巨阙主之 ，腹中积上下行，悬枢主之，疝积胷中痛不得穷屈，天容主之 ，暴心腹痛疝，横发上冲心，云门主之 ，心下大坚盲，俞期门及中脘主之，脐下疝绕脐痛冲胷不得息中极主之 ，贲肫上腹。
防坚痛引隂中不得小便，两丸骞隂交主之 ，脐下疝绕脐痛，石门主之， 奔肫气，上腹防痛，强不能言，茎肿先引腰，后引小腹，腰臗坚痛下引隂中不得小便，两丸骞，石门主之 奔肫，寒气入小腹，时欲呕伤中溺血，小便数，背脐痛引隂腹中窘急，欲凑后泄不止闗元主之奔，肫上抢心，甚则不得息，忽忽少气尸厥心烦痛饥。
不能食善寒中腹胀引防而痛小腹与脊相控暴痛时窘之后中极主之 腹中积聚时切痛商曲主之 脐下积疝瘕胞中有血四满主之 脐疝绕脐而痛时上冲心天枢主之 气疝哕呕面肿奔肫天枢主之 奔肫卵上入痛引茎归来主之 奔肫上下期门主之疝瘕髀中急痛循脇上下抢心腹痛积聚府舍主之奔肫腹胀肿章门主之 少腹积聚劳宫主之 环脐痛隂骞两丸缩坚痛不得卧太冲主之 寒疝下至腹腠膝腰痛如清水大腹【一作小腹】诸疝按之至膝上伏莵主之 寒疝痛腹胀满痿厥少气隂市主之 大疝腹坚丘墟主之
五藏六府胀第三
黄帝问曰：脉之应于寸口，如何而胀？岐伯对曰：其至大坚直以濇者胀也 曰：何以知其藏府之胀也曰隂为藏而阳为府也， 曰：夫气之令人胀也，在于血脉之中耶？抑藏府之内乎？曰：二者皆在焉，然非胀之舍也， 曰：愿闻胀舍曰：夫胀者，皆在于府藏之外，排藏府而廓胷脇胀皮肤故命曰胀。 曰藏府之在内也，若匣匮之藏禁器也，各有次舍，异名而同处，一域之中，其气各异，愿闻其故曰夫胷腹者藏府之城廓膻中者，心主之，中宫也，胃者，太仓也，咽喉少腹者传道也，胃之五窍者，闾里之门户也，亷泉玉英者，津液之道路也故五藏六府各有畔界，其病各有形状，营气循脉，卫气逆为脉胀，卫气并血脉循分肉为肤胀，【灵枢作营气，循脉为脉胀，卫气并脉循分肉为肤胀，】取三里写之，近者一下【，一本作分，下同】逺者三下无问虚实，工在疾写也， 曰：愿闻胀形，曰心胀者，烦心短气，卧不得安，肺胀者，虚满而喘欬肝胀者脇下满而痛引少腹脾胀者苦哕，四肢闷，体重不能衣，肾胀者，腹满引背，怏怏然，腰髀痛，胃胀者，腹满胃脘痛，鼻闻焦臭，妨于食，大便难，大肠胀者，肠鸣而痛濯濯，冬日重感于寒则泄飱不化，小肠胀者，小腹胀，防引腰而痛，膀胱胀者，小腹满而气癃，三焦胀者，气满于皮肤中殻殻然而不坚，胆胀者脇下痛胀口苦，好太息，凡此诸胀，其道在一，明知逆顺鍼数不失写，虚补实，神去其室，致邪失正，真不可定，粗工所败，谓之天命，补虚写实，神归其室，久塞其空，谓之良工，曰胀者焉，生何因而有名？曰卫气之在身也，常并脉。
循分肉，行有逆顺隂阳相随乃得，天和五藏皆治，四时皆叙，五谷乃化，然而厥气在下，营卫留止，寒气逆上，真邪相攻，两气相薄，乃舍为胀， 曰：何以解惑？曰：合之于真，三合而得 ，曰：无问虚实，工在疾写，近者一下逺者三下今有三而不下，其过焉在？曰：此言陷于肉盲，而中气穴者也，不中气穴，则气内闭藏不陷，盲则气不行，上越中肉，则卫气相乱隂阳相逆其于胀也，当写而不写故气不下，必更其道，气下乃止，不下复起，可以万全，恶有殆者乎？其于胀也，必审其诊当写则写当补则补，如鼔之应桴，恶有不下者乎？
心胀者心俞主之亦取列缺 肺胀者肺俞主之亦取太渊 肝胀者肝俞主之亦取太冲 脾胀者脾俞主之亦取太白 肾胀者肾俞主之亦取太谿 胃胀者中脘主之亦取章门 大肠胀者天枢主之 小肠胀者中主之 膀胱胀者曲骨主之 三焦胀者石门主之 胆胀者阳陵泉主之 五藏六府之胀皆取三里三里者胀之要穴也
水肤胀鼔胀肠覃石瘕第四
黄帝问曰：水与肤胀鼔胀肠覃石瘕，何以别之？岐伯对曰：水之始起也，目窠上微肿，如新卧起之状，颈脉动时欬隂股间寒足胫肿，腹乃大，其水已成也，以手按其腹，随手而起，如裹水之状，此其也， 肤胀者，寒气客于皮肤之间，殻殻然不坚，腹大身尽肿，皮肤厚，按其腹，腹陷而不起，腹色不变，此其也 鼔胀者，腹身皆肿，大如肤胀等，其色苍黄，腹筋【，一本作脉】起，此其也， 肠覃者，寒气客于肠外，与卫气相，正气不得营，因有所系瘕，而内着恶气，乃起息肉乃生，其始生也，大如鸡卵，稍以益大，至其成也，如懐子状，久者离嵗月按之则坚，推之则移，月事时下，此其也， 石瘕者，生于胞中，寒气客于子门，子门闭塞，气不通，恶血当写不写血，衃乃留止，日以益大，状如懐子月事不以时下，皆生于女子，可导而下之， 曰：肤胀鼔胀可刺耶？曰：先刺其腹之血络，后调其经，亦刺去其血脉， 曰：有病心腹满，旦食则不能暮食，此为何病？曰：此名为鼔胀治之以鸡矢醴，一剂知，二剂已 ，曰：其时有复发者，何也？曰：此食饮不节，故时有病也，虽然其病且已，因当风气聚于腹也。
风水肤胀，为五十九刺，【灵枢作五十七刺，】取皮肤之血者，尽取之徒水，先取环谷下三寸，以排鍼刺之而藏之引而内之，入而复出，以尽具水，必坚束之，束缓则烦闷，束急则安静，间日一刺之，水尽乃止，饮则闭药方刺之，时饮之，方饮无食，方食无饮，无食他食，百三十五日 水肿，人中尽满，唇反者死；水沟主之 ，水肿大脐，平灸脐中，无理不治， 水肿，水气行皮中隂交主之 ，水肿腹大水胀，水气行皮中，石门主之 ，石水痛引脇下胀头痛，身尽热闗元主之 振寒，大腹石水，四满主之 石水，刺气冲 ，石水章门及然谷主之 石水，天泉主之，腹中气盛腹胀，逆【千金作水胀，逆】不得卧隂陵泉主之 水。
中留饮胷脇支满刺陷谷出血，立已， 水肿胀，皮肿三里主之 ，胞中有大疝瘕积聚与隂相引而痛，苦涌泄上下，出补尺泽太谿手阳明寸口皆补之。
肾风发风水面胕肿第五
黄帝问曰少隂何以主肾？肾何以主水？岐伯对曰：肾者至隂也至隂者盛水也肺者太隂也少隂者冬脉也其本在肾，其末在肺，皆积水也， 曰：肾何以聚水而生病，曰肾者胃之闗也闗门不利故聚水而从其类，上下溢于皮肤，故为胕肿胕肿者聚水而生病也， 曰诸水，皆主于肾乎？曰：肾者牝藏也，地气上者属于肾，而生水液，故曰至隂勇而劳甚则肾汗出肾汗出逢于风内不得入于府藏，外不得越于皮肤，客于府，行于皮里为胕肿本之于肾，名曰风水， 曰：有病肾风者面胕痝然肿【，素问无肿字，】壅害于言，可刺否？曰：虚不当刺不当刺，而刺后五日其气必至， 曰：其至何如？曰：至必少气时从胷背上至头汗出手热口干苦渇小便黄目下肿，腹中鸣，身重难行，月事不来，烦而不能食，食不能正偃，正偃则欬甚病名曰风水， 曰：愿闻其説曰邪之所凑，其气必虚隂虚者阳必凑之故少气时热而汗出，小便黄，小便黄者，少腹气热也，不能正偃者，胃中不和也，正偃则欬甚上迫肺也，诸有水气者微肿，见于目下， 曰：何以言之？曰水者隂也目下亦隂也腹者至隂之所居故水在腹者，必使目下肿，真气上逆，故口苦舌干，卧不得正偃则欬出清水也诸水病者，皆不得卧，卧则惊惊则欬甚也腹中鸣者，脾本于胃也，脾则烦不能食，食不下者，胃脘，膈也，身重难以行者，胃脉在足也，月事不来者胞脉闭也胞脉者属心而络于胞中今气上迫肺，心气不得下通故月事不来也， 曰：有病痝然如水气状，切其脉太，身无痛者，形不瘦，不能食，食少，名为何？曰：病主【素问作生】在肾，名曰肾风，肾风而不能食，善惊不已，【素无不字，】心气痿者死。
风水膝肿，巨虚上亷主之 面胕肿上星主之；先取譩譆后取天牖，风池主之， 风水面胕肿冲阳主之【肿一作浮。】风水面胕肿顔黒解谿主之。
鍼灸甲乙经卷八
钦定四库全书
鍼灸甲乙经巻九
晋 皇甫谧 撰
大寒内薄骨髓阳逆发头痛第一【颔项痛附】
黄帝问曰病头痛数嵗不已，此何病也？岐伯对曰：当有所犯大寒，内至骨髓，骨髓者以脑为主，脑逆故令头痛齿亦痛。
阳逆头痛胷满不得息，取人迎 ，厥头痛，面若肿起而烦心，取足阳明，太阳【一作隂】 厥头痛，脉痛心悲喜，泣视头动，脉反盛者，乃刺之尽去血后，调足厥隂 厥头痛：噫！【九墟作意，】善忘，按之不得，取头面左右动脉，后取足太阳【一作隂】 厥头痛，员员而痛，【灵枢作贞，贞头重，】写头上五行，行五，先取手少隂后取足少隂 头痛项先痛，腰脊为应，先取天柱，后取足太阳 ，厥头痛，痛甚，耳前后脉骨【，一本作涌，】热先写其血，后取足太阳少隂【一本亦作阳。】 厥头痛，痛甚，耳前后脉涌有血写其血，后取足少阳 真头痛，痛甚脑尽痛，手足寒至节，死不治， 头痛不可取于俞，有所击坠，恶血在内，若内伤痛，痛未巳，可即刺之，不可逺取头痛不可刺者，大痹为恶风日作者，可令少愈，不可。
已 头寒痛先取手少阳阳明后取足少阳阳明 颔痛刺手阳明与颔之盛脉出血 头项不可俛仰刺足太阳不可顾刺手太阳【一云手阳明】 颔痛刺足阳明曲周动脉见血巳不已按经刺人迎立已 头痛目及天冲风池主之 厥头痛孔最主之 厥头痛面肿起商丘主之
寒气客于五藏六府发卒心痛胷痹心疝三防，第二。
厥心痛，与背相引善瘈，如从后触其心，身伛偻者，肾心痛也，先取京骨，昆仑发鍼立已不已取然谷 ，厥心痛暴泄腹胀满，心痛尤甚者胃心痛也，取太都，太白 厥心痛，如锥刺其心，心痛甚者，脾心痛也，取后谷太谿厥心痛，色苍苍如死状，终日不得太息者，肝心痛也，取行间太冲 厥心痛，卧若徒居心痛，乃间动行，痛益甚，色不变者，肺心痛也，取鱼际，太渊 真心痛，手足青至节，心痛甚，旦发夕死，夕发旦死， 心下【，一本作痛，】不可刺者，中有盛聚，不可取于俞，肠中有防瘕有蛕，蛟不可取，以小鍼 心腹痛，发作肿聚，往来上下行，痛有休止，腹中热渇防【音涎】者，是蛕蛟也，以手聚按而坚持之，无令得移，以大鍼刺之久持之防，不动，乃出鍼 心痛引腰脊，欲呕，刺足少隂 心痛腹胀濇濇然大便不利，取足太隂心痛引背不得息，刺足少隂不已取手少隂 心痛。
引少腹满，上下无常处，溲便难，刺足厥隂 心痛但短气不足以息，刺手太隂 心腹中卒痛而汗出石门，主之 心痛，有三防多防，不得反侧，上脘主之， 心痛有寒，难以俛仰，心疝气冲，胃死不知人，中脘主之 ，心痛上抢心，不欲食支痛引鬲建里主之 胷脇背相引痛，心下溷溷，呕吐多唾，饮食不下，幽门主之 ，脾逆气寒厥急烦心，善唾哕噫胷满激呼胃气上逆心痛，太渊主之【，千金作肺胀，胃逆】 ，心膨膨痛，【千金云：烦闷乱】，少气不足以息尺泽主之 心痛，侠白主之 ，卒心中痛，瘈疭互相，引肘内廉，痛心敖敖，然间使主之 心痛，衂哕呕血，惊恐畏人，神气不足，防门主之 ，心痛卒欬逆尺泽主之出血，则已 卒心痛，汗出，大敦主之出血，立已 胷痹引背时寒，间使主之 胷痹心痛肩肉麻木，天井主之 胷痹心痛不得息，痛无常处，临泣主之，【千金云：不得反侧，】 心疝暴痛，取足太隂厥隂尽刺之血络， 喉痹舌卷口干，烦心心痛，臂表痛【，灵枢及太素俱作背内亷痛】不可及，头取闗冲在手小指次指爪甲去端如韭叶许【，一云左取右右取左】。
邪在肺五藏六府受病发欬逆上气第三
邪在肺，则病皮肤痛，发寒热，上气喘，汗出欬动肩背取之，膺中外俞背三椎之傍以手疾按之快然，乃刺之，取缺盆中以越之。
黄帝问曰肺之令人欬何也岐伯对曰：五藏六府皆令人欬非独肺也，皮毛者，肺之合也，皮毛先受邪气，邪气以从其合，其寒饮食入胃，从肺脉上至于肺气则肺寒肺寒则内外合邪，因而客之，则为肺欬五藏各以其时受病，非其时各以与之，人与天地参故五藏各以治时感于寒则受病也。微则为欬甚则为泄，为痛乗秋则肺先受邪乗春则肝先受之乗夏则心先受之乗至隂则脾先受之乗冬则肾先受之， 肺欬之状欬而喘息有音，甚则唾血， 心欬之状欬则心痛喉中喝喝【，素问则吤吤，】如梗状，甚则咽肿喉痹， 肝欬之状欬则胠【素问作两脇下】痛甚不可以转，转作两脇【素问作胠】下满 脾欬之状欬则右胠【素问作脇】下痛隂隂引肩背甚则欬涎不可以动，动则欬剧 肾欬之状欬则腰背相引而痛甚则欬涎 五藏久欬乃移于六府脾欬不已则胃受之胃欬之状欬而呕呕甚则长防出 肝欬不已则胆受之胆欬之状欬呕胆汁 肺欬不已则大肠受之，大肠欬之状欬而遗矢 心欬不已则小肠受之小肠欬之状欬而失气气与欬俱失 肾欬不已则膀胱受之，膀胱欬之状欬而遗尿，【素问作溺，】久欬不已则三焦受之，三焦欬之状欬而腹满不欲饮食，此皆聚于胃闗于肺使人多涕唾而面浮肿气逆 治藏者治其俞治府者治其合浮肿者治其经 ，秋伤于湿，冬生欬咳。
曰：九卷言振埃，刺外经而去，阳病，愿卒闻之曰：阳气大逆，上满于胸中，愤防肩息，大气逆上，喘喝坐伏，病咽噎不得息，取之天容，其欬上气穷诎胷痛者取之亷泉取之天容者，深无一里，【里字疑误】取亷泉者，血变乃止， 欬逆上气，魄戸及气舍主之 ，欬逆上气，噫嘻主之， 欬逆上气，咽喉鸣喝，喘息扶突主之 ，欬逆上气，唾沫天容，及行间主之 ，欬逆上气，咽喉痈肿，呼吸短气，喘息不通，水突主之【，一本作天突，】 欬逆上气，喘不能言，华葢主之欬逆上气唾喘，短气不得息，口不能言，亶中主之。
欬逆上气，喘不得息，呕吐胷满不得饮食，俞府主之欬逆上气防出，多唾呼吸，哮坐卧不安，彧中主之 胷满欬逆喘不得呕吐，烦满不得饮食神藏主之 胷脇榰满欬逆上气呼吸，多唾浊沫，脓血库房主之 ，咳喘不得，坐不得卧，呼吸气，素咽不得胷中热云门主之胷脇榰满不得俛仰防痈欬逆上气，咽喉喝有声，太谿主之 欬逆不止三焦，有水气，不能食，维道主之 ，欬逆烦闷不得卧胷中满喘不能息背痛，太渊主之 ，欬逆上气，舌干脇痛心烦肩寒，少气不足以息腹胀喘，尺泽主之 欬干呕满侠，白主之 欬上气喘不得息，暴痹内逆，肝肺相，鼻口出血，身胀逆息不得卧，天府主之， 凄凄寒，吐血逆气，惊心痛手隂郄主之 欬而胷满前谷主之 欬面赤热支沟主之 欬喉中鸣欬唾血大钟主之。
肝受病及卫气留积发胷脇满痛第四
邪在肝则病两脇中痛寒中，恶血在内，胻节时肿善瘈，取行间以引脇下补三里以温胃中，取血脉，以散恶血，取耳间青脉以去其瘈。
黄帝问曰：卫气留于脉，【太素作腹】中，槒积不行，苑蕴不得常所【，灵枢下有使人二字，】榰脇中满喘呼逆息者，何以去之？岐伯对曰：其气积于胷中者上取之，积于腹中者，下取之，上下皆满者，傍取之，积于上者，写人迎天突，喉中积于下者写三里，与气冲上下皆满者，上下皆取之，与季脇之下深一寸，重者鸡足，取之 诊视，其脉大而强，急及絶不至者腹皮绞，甚者不可刺也， 气逆上，刺膺中陷者与脇下动脉 胷满呕无所出，口苦舌干，饮食不下，胆俞主之 胷满呼吸喝穷诎，窘不得息，刺入人迎入四分，不幸杀人 胷满痛璇玑主之 胷脇榰满痛引胷中华葢主之 胷脇榰满痹痛，骨疼，饮食不下，呕【千金作咳，】逆气上烦心，紫宫主之 胷中满不得息脇痛骨疼喘逆上气，呕吐烦心，玉堂主之 胷脇榰满鬲塞，饮食不下，呕吐食，复出中庭主之 胷中榰满痛引膺不得息，闷乱烦满，不得饮食，灵墟主之 胷脇榰满不得息，欬逆乳痈，洒浙恶寒，神封主之 胷脇榰满鬲逆不通，呼吸少气喘息不得举臂，步郎主之 胷脇榰满喘满上气，呼吸肩息，不知食味，气戸主之 喉痹胷中暴逆先取冲脉后取三里，云门皆写之 胷脇榰满却引背痛卧不得转侧胷乡主之 伤忧，悁思气积中脘主之 胷满马刀臂不得举，渊腋主之 ，大气不得息，息即胷脇中痛实则其身尽寒，虚则百节尽纵，大包主之 胷中暴满不得眠，【一云不得喘息，】辄筋主之 胷脇榰满瘈疭，引脐腹痛，短气烦满，巨阙主之 ，腹中积气结痛，梁门主之伤食脇下满不能转，展反侧目，青而呕，期门主之。
胷脇榰满劳宫主之， 多卧，善唾胷满肠鸣三间，主之胷满不得息，头颔肿，阳谷主之 胷脇胀肠鸣切痛。
【，一云胷胁支满腹中切痛，】太白主之 ，暴胀胷脇榰满足寒，大便难面，唇白时呕血，太冲主之 胷脇榰满恶闻人声，与木音巨虚上亷主之 胷脇榰满寒如风吹状，侠谿主之胷满善太息胷中膨膨然【千金作胷膂急】丘墟，主之 胷脇
榰满头痛，项内寒，外丘主之 脇下榰满呕吐逆，阳陵泉主之。
邪在心胆及诸藏府发悲恐太息，口苦不乐，及惊第五。
黄帝问曰：有口苦取阳陵泉口苦者病名为何？何以得之？岐伯对曰：病名曰胆痹，夫胆者中精之府【，素问无此句，】肝者，中之将也，取决于胆咽为之使，此人者数谋虑不决，胆气上溢，【素问下有虚字，】而口为之苦，治之以胆募俞在隂阳十二官相使中。
善怒而欲食，言益少，刺足太隂 怒而多言，刺足少隂【太素作少阳】 ，短气心痹，悲怒，逆气怒狂易，鱼际主之， 心痛善悲厥逆悬心，如饥之状，心谵谵而惊大陵及间使主之 ，心澹澹而善惊恐，心悲内关主之【，千金作曲泽，】 善惊，悲不乐厥胫，足下热面，尽热渇行间主之， 脾虚，令人病寒不乐，好太息，商丘主之 ，色苍苍然太息，如将死状，振寒，溲白便难，中封主之 ，心如悬哀而乱，善恐嗌内肿心惕惕，恐如人将捕之，多防出喘，少气吸吸，不足以息然谷主之 惊善悲，不乐如堕坠，汗不出，面尘黒病饮不欲食，照海主之 胆，寒厥手臂痛，善惊忘言，面赤泣出，腋门主之， 大惊乳痛，梁丘主之。
邪在心，则病心痛善悲时仆，视有余不足，而调其俞胆病者，善太息，口苦呕宿水【灵枢作宿汁，】心下澹澹善恐。
如人将捕之，嗌中吤吤然数欬唾在足少阳之本末，亦视其脉之陷下者灸之，其寒热者取阳陵泉， 邪在胆，逆在胃，胆液泄则口苦，胃气逆则呕苦汁，故曰呕胆，取三里以下胃逆则刺足少阳血络，以闭胆逆，调其虚实，以去其邪。
脾受病发四肢不用第六
黄帝问曰脾病而四肢不用何也？岐伯对曰：四肢者，皆禀气于胃而不得至经，必因脾乃得禀，今脾病不能为胃行其津液，四肢不得禀水谷气，气日以衰，脉道不通，筋骨肌肉皆无气以生，故不用焉。 曰：脾不主时，何也？曰：脾者，土也，土者中央，常以四时长四藏各十八日寄治，不独主时，脾者土藏，常着胃土之精也，土者生万物而法天地，故上下至头足，不得主时， 曰：脾与胃以募相连耳，而能为之行津液，何也？曰足太隂者三隂也其脉贯胃属脾络嗌故太隂为之行气于三隂阳明者表也五藏六府之海也，亦为之行气于三阳藏府各因其经而受气于阳明，故为胃行津液，四肢不得禀水谷气，气日以衰隂道不利筋骨肌肉皆无气以生，故不用焉。身重骨痠不相知，太白主之。
脾胃大肠受病发腹胀满肠中鸣短气第七
邪在脾胃，则病肌肉痛，阳气有余隂气不足则热中善饥，阳气不足隂气有余则寒中肠鸣，腹痛隂阳俱有余若俱不足，则有寒有热，皆调其三里， 饮食不下鬲塞不通，邪在胃脘，在上脘则抑而下之，在下脘，则散而去之， 胃病者，腹防胀胃脘当心而痛，上榰两脇鬲咽不通饮食不下，取三里 ，腹中雷【一本作常】鸣，气常冲胷喘不能久立，邪在大肠也刺肓之原，巨虚上亷三里 腹中不便，取三里，盛则泻之，虚则补之， 大肠病者，肠中切痛，而鸣濯濯，冬日重感于寒，当脐而痛，不能久立，与胃同，取巨虚上亷 腹满大便不利，腹大，上走胷嗌【灵抠，下有喘息二字，】喝喝然，取足少阳， 腹满食不化，向向然不得大便，取足太阳 腹痛，刺脐左右动脉，已刺按之，立已，不已，刺气冲按之，立已， 腹暴痛满，按之不下，取太阳经络血者则已，又刺少隂【一本作少阳，愈】去，椎三寸傍五用员利鍼刺已如食顷，久立已，必视其经之过于阳者，数刺之 ，腹满不能食，刺脊中 腹中气胀，引脊痛，食饮而身羸瘦，名曰食防，先取脾俞后取季脇 大肠转气，按之如覆杯，热引胃痛，脾气寒，四肢不嗜食，脾俞主之，胃中寒胀，食多身体羸瘦，腹中满而鸣，腹防风厥胷。
脇榰满呕吐，脊急痛筋挛，食不下，胃俞主之 头痛，食不下，肠鸣胪胀，欲呕时泄，三焦俞主之 腹满胪胀，大便泄意舍主之 ，胪胀水肿，食饮不下多寒，【千金作恶寒，】胃仓主之 ，寒中伤饱食饮不化五藏防满胀心腹胷脇榰满胀则生百病，上脘主之， 腹胀，不通寒中，伤饱食饮不化中脘主之 ，食饮不化，入腹还出下脘主之，肠中常鸣时上冲心，灸脐中， 心满气逆隂都主之大肠寒中【千金作疝，】大便，干腹中切痛，盲输主之 ，腹中尽痛外陵主之 ，肠鸣相逐，不可倾倒，承满主之 ，腹胀善满积气，闗门主之 ，食饮不下，腹中雷鸣，大肠不节，小便赤黄，阳纲主之 ，腹胀肠鸣，气上冲胷不能久立，腹中痛，濯濯，冬日重感于寒则泄，当脐而痛，肠胃间，游气切痛，食不化，不嗜食身肿，【一本作重，】侠脐急，天枢主之，腹中有大热不安，腹有大气如相侠，暴腹胀满，癃淫泺，气冲主之 ，腹满痛不得息，正卧屈一膝，伸一股并刺，气冲鍼上入三寸，气至写之 ，寒气腹满癃淫泺，身热腹中，积聚疼痛，冲门主之 ，腹中肠鸣盈盈，然食不化脇痛不得卧烦热中不嗜食胷脇榰满喘息而冲鬲呕心痛及伤饱身黄，疾骨羸瘦，章门主之 ，肠鸣而痛，温留主之 ，肠腹时寒，腰痛不得卧手三里主之 ，腹中有寒气，隐白主之 ，腹满向向然不便，心下有寒痛，商丘主之 ，腹中热，若寒腹善鸣，强欠时内痛心悲气逆，腹满漏谷主之，已刺外踝上气不止，腹胀而气快然，引肘脇下皆主之 ，腹中气胀，嗑嗑不嗜食脇下满隂陵泉主之 ，喘少气不足以息腹满，大便难，时上走胷中鸣胀满口舌，中吸吸善惊，咽中痛，不可内食善怒恐不乐太钟主之 ，嗌干腹瘈痛，坐卧目，善怒，多言复溜主之 ，寒腹胀满，厉兑主之， 腹大，不嗜食冲阳主之 ，厥气上榰太谿主之 ，大肠有热，肠鸣，腹满侠脐痛，食不化，喘不能久立，巨虚上亷主之 肠中寒，胀满善噫闻食臭，胃气不足，肠鸣腹痛，泄食不化，心下胀，三里主之， 腹满，胃中有热，不嗜食，悬钟主之 ，大肠实则腰背痛痹寒转筋，头痛，虚则鼻衂癫疾腰痛，濈濈然汗出，令人欲食而走，承筋主之，取脚下三折横视，盛者出血。
肾小肠受病发腹胀腰痛引背少腹控睾第八
邪在肾，则病骨痛隂痹隂痹者按之而不得，腹胀腰痛，大便难肩背，颈项强痛，时取之涌泉，昆仑，视有血者尽取之， 少腹控睾引腰脊上冲心肺，邪在小肠也，小肠者连睾，系属于脊，贯肝肺，络心系，气盛则厥逆，上冲肠胃，熏肝肺，散于胷结于脐，故取盲原以散之刺太隂以予之取厥隂以下之取巨虚下亷以去之，按其所过之经以调之 ，小肠病者，少腹痛，腰脊控睾而痛，时窘之后，耳前热，若寒甚，若独肩上热甚，及手小指次指间热，若脉陷者，此其也。
黄帝问曰有病厥者，诊右脉沉坚，左手浮迟，不知病生安在？岐伯对曰：冬诊之右脉固当沉坚，此应四时，左脉浮迟此逆四时，左当主病诊，左在肾，颇在肺，当腰痛，曰：何以言之曰少隂脉贯肾络肺，今得肺脉肾为之病，故为腰痛。
足太阳脉令人腰痛引项脊尻背如肿状，刺其郄中太阳正经去血，春无见血。
少阳令人腰痛如以鍼刺其皮中循循然不可俛仰，不可以左右顾，刺少阳盛骨之端出血盛骨在膝下亷之骨独起者，夏无见血。
阳明令人腰痛，不可以顾，顾如有见者善悲，刺阳明于胻前三痏上下和之出血，秋无见血。
足少隂令人腰痛，痛引脊内亷刺足少隂于内踝上二痏春无见血，若出血太多，虚不可复。
厥隂之脉令人腰痛，腰中如张弓弩，刺厥隂之脉在腨踵鱼腹之外循循累累然，乃刺之，其病令人善言黙黙然不慧，刺之三痏。
解脉令人腰痛，痛引肩，目，然时遗溲，刺解脉，在膝筋分肉间，在防外亷之横脉出血，血变而止。
同隂之脉令人腰痛腰如小锤居其中，怫然肿，刺同阴之脉，在外踝上絶骨之端为三痏。
解脉令人腰痛如裂，【素问作引，】常如折腰之状，善怒，刺解脉，在防中结络如黍米，刺之血射以黒见赤血乃已，【全元起云：有两解脉，病原各异，疑误未详】。
阳维之脉令人腰痛，痛上怫然肿，刺阳维之脉，脉与太阳合腨下间去地一尺所。
冲络之脉令人腰痛，得俛不得仰，仰则恐仆相之举，重伤腰，衡络絶伤恶血归之，刺之在防阳之筋间，上防数寸冲居为二痏出血。
防隂之脉令人腰痛，痛上濈然汗出，汗干令人欲饮，饮已欲走，刺直阳之脉上三痏在蹻上防下三所横居，视其盛者出血，【素问濈濈然作漯漯，然三所作五寸】。
飞阳之脉令人腰痛，痛上怫然甚则悲以恐，刺飞扬之脉，在内踝上二寸【素问作五寸，】少阴之前与隂维之防昌阳之脉令人腰痛，痛引膺目，然甚则反折，口卷不能言，刺内筋为二痏在内踝上大筋后上踝一寸所【，素问大筋作太隂】
散脉令人腰痛而热，热甚而烦，腰下如有横木居其中，甚则遗溲，刺散脉，在膝前骨肉分间，络外亷束脉为三痏。
肉里之脉令人腰痛不可以欬欬则筋挛刺肉里之脉为二宥，在太阳之外少阳絶骨之端。
腰痛侠脊而痛至头几几，然目欲僵仆，刺足太阳防中出血， 腰痛引少腹控防不可以仰刺尻交者，两踝胂上，以月死生为宥，数发鍼立已【素问云：左取右，右取左，】 腰痛上寒，取足太阳；阳明，痛上热，取足厥隂不可以俛仰，取足少阳，中热而喘，取足少隂防中血络，腰痛上寒，实则脊急强，长强主之 ，小腹痛控睾，引腰脊，疝痛，上冲心，腰脊强，溺黄赤口干小肠俞主之 ，腰脊痛，强引背，少腹俛仰难不得仰息，脚痿重尻，不举溺赤，腰以下至足清不仁，不可以坐起，膀胱俞主之 ，腰痛不可以俛仰中膂内俞主之 ，腰足痛而清善偃睾，跳拳上窌主之， 腰痛，怏怏不可以俛仰腰以下至足不仁入脊，腰背寒，次窌主之，先取缺盆，后取尾骶与八窌 腰痛，大便难飱泄腰尻中寒，中窌主之 腰痛，脊急脇中满小腹坚急，志室主之， 腰脊痛，恶风，少腹满，坚癃闭下重，不得小便，胞肓主之， 腰痛骶寒俛仰急难隂痛下重不得小便，秩边主之 ，腰痛控睾，小便及股卒，俛不得仰，刺气冲 ，腰痛不得转侧，章门主之 ，腰痛不可以久立，俛仰京门及行间主之， 腰痛少腹痛下窌主之，肾腰痛，不可俛仰隂陵泉主之 ，腰痛少腹满小便。
不利如癃状，羸瘦，意恐惧气不足，腰中怏怏，太冲主之，腰痛少腹痛隂包主之 腰痛，大便难，涌泉主之。
腰相引如解，实则闭癃，凄凄腰脊痛，宛转目循，循嗜卧，口中热，虚则腰痛，寒厥烦心闷，大钟主之， 腰痛引脊内亷复溜主之，春无见血，若太多，虚不可复，是前足少隂痛也 腰痛不能举足少坐，若下车踬地，胫中矫矫，然申脉主之 ，腰痛如小锤居其中，怫然肿痛不可以欬欬则筋缩急诸节痛，上下无常，寒热，阳辅主之，腰痛不可举足跟中踝后痛脚痿，仆参主之 ，腰痛侠脊至头几几，然目委中主之，【是前刺足太阳郄中出血者】腰痛，得俛不得仰，仰则恐仆，得之举重，恶血归之，殷门主之，【是前冲络之脉，腰痛者，】 腰脊痛，尻脊股臋隂寒大痛虚则血动，实则并热痛，痔痛：尻脽中肿，大便直出，扶承主之，三焦膀胱受病发少腹肿不得小便，第九。
小腹肿痛，不得小便，邪在三焦约，取之足太阳大络，视其结络脉与厥隂小结络而血者，肿上及胃脘，取三里，三焦病者，腹胀气满，少腹尤甚，坚不得，小便窘急，溢则为水，留则为胀，在足太阳之外，大络络在太阳少阳之间，亦见于脉取委中。
膀胱病在少腹偏肿而痛，以手按之，则欲小便而不得眉【，一本作肩，】上热，若脉陷，及足小指外侧及胫踝后皆热者，取委中 ，病在少腹痛，不得大小便，病名曰疝，得寒则少腹胀，两股间冷，刺腰髁间刺而多之，尽炅病已 ，少腹满大，上走胷至心索索然，身时寒热，小便不利，取足厥隂
胞转不得溺，少腹满闗元主之 ，小便难，水胀满，出少胞转，不得溺曲骨主之 ，少腹胀急，小便不利，厥气上头巅，漏谷主之 ，溺难痛白浊，卒疝少腹肿欬逆呕吐卒隂跳腰痛不可以俛仰面黒热腹中防满身热厥痛，行间主之 ，少腹中满热闭，不得溺，足五里主之 ，少腹中满，【一本作痛，】小便不利，涌泉主之， 筋急，身热少腹坚肿时满，小便难，尻股寒髀枢痛引季脇内控八窌，委中主之 隂胞有寒小便不利，扶承主之。
三焦约内闭发不得大小便第十
内闭不得溲刺足少隂太阳与骶上以长鍼气迎取其太隂阳明 厥甚取太隂阳明动者之经 三焦约大小便不通水道主之 大便难中渚及太白主之 大便难大钟主之
足厥隂脉动喜怒不时发防疝遗溺癃第十一
黄帝问曰刺节言去衣者刺闗节之支络者，愿闻其详，岐伯对曰：腰脊者，人之闗节股胻者人之趋翔，茎睾者身中之机隂津之津液之道路也；故饮食不节，喜怒不时，津液内流而下溢于睾，水道不通，炅不休息，俛仰不便，趋翔不能荥，然有水不上不下，防石所取，形不可匿，裳不可蔽，名曰去衣 ，曰有癃者，一日数十溲，此不足也，身热如炭，颈膺如格，人迎躁盛，喘息气逆，此有余也，【素问下有阳气大盛于外，一句】隂气不足则太隂脉细如髪者，此不足者也，其病安在？曰：病在太隂其盛在胃颇在肺病名曰厥死不治，此得五有余二不足 曰：何谓五有余，二不足？曰：所谓五有余者，病之气有余也，二不足者亦病气之不足也，今外得五有余，内得二不足；此其不表不里，亦死证明矣。
狐疝惊悸少气巨缺主之 隂疝引睾隂交主之 少腹痛溺难隂下纵横骨主之 少腹疝卧善惊气海主之 暴疝少腹大热闗元主之 隂疝气疝天枢主之防疝大巨及地机中郄主之 隂疝痿茎中痛两丸
骞卧不可仰卧，刺气冲主之 隂疝冲门主之 ，男子隂疝两丸上下，小腹痛，五枢主之 隂股内痛气痈，狐疝走上下，引少腹痛，不可俛仰上下，商丘主之 狐疝，太冲主之 隂跳遗溺小便难，而痛隂上下入腹中寒疝隂挺出偏大肿腹脐痛，腹中悒悒不乐，大敦主之，腹痛，上枪心，心下满癃，茎中痛，怒防不欲视，泣出长太息行间主之， 防疝隂暴痛中封主之，【千金云防疝隂暴痛痿厥，身体不仁，】 疝，癃脐少腹引痛，腰中痛，中封主之 气痛，癃小便黄气满塞，虚则遗溺，身时寒热，吐逆溺难，腹满，石门主之， 气癃防疝隂急股枢腨内亷痛交信主之 隂跳腰痛实则挺长，寒热挛隂暴痛遗溺，偏大虚，则暴痒气逆肿，睾卒疝小便不利，如癃状，数噫，恐悸气不足，腹中悒悒，少腹痛，嗌中有热，如有瘜肉，状如着欲出，背挛不可，俛仰蠡沟主之 ，丈夫防疝隂跳痛引簒，中不得溺，腹中支脇下榰满闭癃隂痿后时泄，四肢不收，实则身疼痛，汗不出，目然无所见，怒欲杀人，暴痛引髌下，节时有热气，筋挛膝痛不可屈伸，狂如新发，衂不食喘呼，少腹痛引噫足厥痛，涌泉主之 癃疝，然谷主之卒疝少腹痛，照海主之，病在左取右右取左立已。
疝四肢淫泺身闷至隂主之 遗溺闗门及神门委中主之 胷满膨膨然实则癃闭腋下肿虚则遗溺脚急兢兢然筋急痛不得大小便腰痛引腹不得俛仰委阳主之 癃中窌主之 气癃溺黄闗元及隂陵泉主之【千金云寒热不节肾病不可以俛仰】 气癃小便黄气满虚则遗溺石门主之 癃遗溺鼠鼷痛小便难而白期门主之 小便难窍中热实则腹皮痛虚则痒搔防隂主之 小肠有热溺赤黄中脘主之 溺黄下亷主之 小便黄赤完骨主之 小便黄肠鸣相逐上亷主之 劳瘅小便赤难前谷主之
足太阳脉动发下部痔脱肛第十二
痔痛攅竹主之 痔防隂主之凡痔与隂相通者死隂中诸病前后相引痛不得大小便皆主之 痔骨蚀商丘主之 痔簒痛飞扬委中及扶承主之 痔簒痛承筋主之 脱肛下刺气冲主之
鍼灸甲乙经卷九
<子部,医家类,鍼灸甲乙经>
钦定四库全书
鍼灸甲乙经卷十
晋 皇甫谧 撰
隂受病发痹第一【上】
黄帝问曰周痹之在身也，上下移徙，随其脉上下左右相应，间不容空，愿闻此痛，在血脉之中耶？将在分肉之间乎？何以致是？其痛之移也，间不及下鍼其蓄之时，不及定治，而痛已止矣，何道使然？岐伯对曰：此众痹也，非周痹也，此各在其处，更发更止，更居更起，以左应右，以右应左非能周也，更发更休，刺此者，痛虽已止，必刺其处，勿令复起， 曰：周痹何如？曰：周痹在于血脉之中，随脉以上，循脉以下，不能左右，各当其所，其痛从上下者，先刺其下以通之，【通一作遏，】后刺其上以脱之，其痛从下上者，先刺其上以通之，后刺其下以脱之， 曰：此病安在？因何有名曰风寒湿气客于分肉之间廹切而为沫，沫得寒则聚，聚则排分肉而分裂，分裂则痛，痛则神归之，神归之则热，热则痛解痛，觧则厥厥则他痹发，发则如是，此内则在藏而外未发于痹，独居分肉之间，真气不能周，故名曰周痹，故刺痹者，必先循切，其上下之大经，视其虚实，及大络之血结而不通者，及虚而脉陷空者而调之，熨而通之，其瘈者转引而行之， 曰：何以人之善病痹者，少俞对曰：粗理而肉不坚者，善病痹，欲知其髙下视其三部 曰：刺有三变，何也？曰：有刺荣者，有刺卫者，有刺寒痹之留经者，刺营者出血，刺卫者出气，刺寒痹者内热， 曰：营卫寒痹之为病，奈何？曰：营之生病也，寒热少气，血上下行，卫之生病也，气痛时来去，怫忾贲，向风寒客于肠胃之中，寒痹之为病也，留而不去，时痛而皮不仁， 曰：刺寒痹内热奈何？曰：刺布衣者用火焠之，刺大人者，药熨之方，用醇酒二十升，蜀椒一升，干姜一升，桂一升，凡四物各细防，咀，着清酒中，绵絮一斤，细白布四丈二尺，并内酒中，置酒马矢煴，中善封涂，勿使气泄，五日五夜，出布絮暴干，复渍之，以尽其汁，每渍必晬，其日乃出，布絮干之，并用滓与絮布长六七尺，为六巾，即用之生桑炭炙巾，以熨寒痹所乗之处令热入至于病所，寒复炙巾以熨之，三十遍而止。即汗出炙巾，以拭身亦三十遍而止。起步内中，无见风，每刺必熨，如此病已失，此所谓内热 曰痹将安生曰：风寒湿三气合至杂而为痹，其风气胜者为行痹，寒气胜者为痛痹，湿气胜者为着痹， 曰：其有五者何也？曰：以冬遇此者为骨痹，以春遇此者为筋痹，以夏遇此者为脉痹以至隂遇此者为肌痹以秋遇此者为皮痹 曰：内舍五藏六府何气使然曰：五藏皆有合病久而不去者，内舍于合，故骨痹不已，复感于邪，内舍于肾，筋痹不已，复感于邪，内舍于肝，脉痹不已，复感于邪，内舍于心，肌痹不已，复感于邪，内舍于脾，皮痹不已，复感于邪，内舍于肺，所谓痹者，各以其时感于风寒湿之气也 诸痹不已，亦益内也。其风气胜者，其人易已， 曰：其时有死者，或疼久者，或易已者，何也？曰：其入藏者死，其留连筋骨间者疼久，其留连皮肤间者易已， 曰：其容六府者何如？曰：此亦其饮食居处，为其病本也，六府各有俞风寒湿气中其俞而饮食应之，循俞而入，各舍其府也， 曰以鍼治之奈何？曰：五藏有俞六府有合循脉之分，各有所发，各治其过，则病瘳矣， 曰：营卫之气，亦令人痹乎？曰：营者，水谷之精气也，和调五藏洒陈六府，乃能入于脉，故循脉上下贯五藏络六府卫者，水谷之悍气也其气剽疾滑利，不能入于脉也，故循皮肤之中分肉之间，熏于肓膜，聚【素问作散】于胷腹逆其气则病，顺其气则愈，不与风寒湿气合，故不为痹也。
隂受病发痹【下】
黄帝问曰痹或痛或不痛，或不仁，或寒或热，或燥或湿者，其故何也？岐伯对曰：痛者，其寒气多有寒故痛其不痛不仁者，病久入深，营卫之行濇经络时疎，故不痛，皮肤不营，故不仁，其寒者，阳气少隂气多与病相益，故为寒其热者，阳气多隂气少病气胜阳乗隂故为热其多寒，汗出而濡者，此其逢湿胜也，其阳气少隂气盛两气相感，故寒汗出而濡也，夫痹在骨则重在脉，则凝而不流，在筋则屈而不伸，在肉则不仁，在皮则寒，故具此五者则不痛，凡痹之类，逢寒则急，逢热则纵 ，曰：或有一脉生数十病者，或痛，或痈或热，或痒或痹，或不仁变化，无有穷时，其故何也？曰：此皆邪气之所生也， 曰：人有真气，有正气，有邪气，何谓也？曰：真气者，所受于天，与水谷气并而充身者也，正气者，正风从一方来，非虚风也，【大素云：非灾风也，】邪气者，虚风也，虚风之贼伤人也，其中人也深，不得自去，正风之中人也，浅而自去其气，柔弱不能伤真气，故自去虚邪之中人也，凄索动形，起毫毛而发腠理，其入深，内薄于骨，则为骨痹，薄于筋，则为筋挛，薄于脉中，则为血闭而不通，则为痈薄于肉中，与卫气相薄，阳胜则为热隂胜则为寒，寒则其气去，去则虚，虚则寒薄于皮肤，其气外发，腠理开，毫毛摇，气【一本作淫气，】往来微行，则为痒，气留而不去，故为痹。卫气不行，则为不仁，病在骨，骨重不可举，骨髓痠痛寒气至名曰骨痹，深者刺无伤脉肉为故，其道大小分，骨热病已止， 病在筋，筋挛节痛，不可以行，名曰筋痹，刺筋上为故，刺分肉间，不可中骨病起，筋热病已止， 病在肌肤，肌肤尽痛，名曰肌痹，伤于寒湿，刺大分小分，多发鍼而深之以热为故无伤筋骨，筋骨伤痈发若变，诸分尽热病已止，曰：人身非衣寒也，中非有寒气也寒从中生者何？曰：是人多痹，阳气少而隂气多故身寒如从水中出， 曰：人有身寒，汤火不能热也，厚衣不能温也，然下为冻栗，是为何病？曰：是人者，素肾气胜，以水为事太阳气衰，肾脂枯不长，一水不能胜两火，肾者水也，而主骨肾不生则髓不能满，故寒甚至骨，所以不能冻慓者，肝一阳也，心二阳也肾孤藏也一水不能胜上二火，故不能冻栗，病名曰骨痹，是人当挛节，着痹不去，久寒不已为肝痹【一作骭痹，】 骨痹，举节不用而痛，汗注烦心，取三隂之经补之厥痹者，厥气上及腹取隂阳之络视主病者，写阳补。
隂经也 风痹注病，【灵枢作淫泺，】不可已者，足如履，氷时如入汤中，肢胫淫泺，烦心头痛，时呕时闷，已汗出，久则目，悲以喜怒，短气不乐，不出三年，死 足，髀不可举，侧而取之，在枢阖中，以员利鍼大鍼不可 膝中痛，取犊鼻，以员利鍼鍼发而间之鍼大如刺膝无疑，足不仁，刺风府 腰已下至足，清不仁，不可以坐起，尻不举腰俞主之 痹防隂及太渊消泺，照海主之， 嗜卧，身体不能动摇，大温，【一本作湿，】三阳络主之 ，骨痹烦满，商丘主之 ，足下热痛不能久，坐湿痹不能行三隂交主之 ，膝内亷痛引髌不可屈伸，连腹引咽喉痛膝闗主之 痹，胫重足跗，不收跟痛，巨虚下亷主之 胫痛，足缓失履，湿痹，足下热，不能久立，条口主之， 胫苕苕，【一本作苦，】痹膝不能屈伸，不可以行，梁丘主之 ，膝寒痹不仁，不可屈伸髀闗主之 肤痛，痿痹，外丘主之， 膝外亷痛不可屈伸，胫痹不仁阳闗主之 髀，痹引膝股外亷痛不仁筋急，阳陵泉主之 ，寒气在分肉间痛，上下痹不仁，中渎主之 ，髀枢中痛不可举，以毫鍼寒留之以月生死为宥，数立已长鍼亦可 腰脇相引痛急，髀：筋，瘈胫痛不可屈伸，痹不仁，环跳主之 ，风寒从足小指起脉痹，上下带胷脇痛无常处至隂主之 足大指搏伤下车，挃地通背，指端伤为筋痹，解谿主之。
阳受病发风第二【上】
黄帝问曰风之伤人也，或为寒热，或为热中或为寒中，或为厉风，或为偏枯，其为风也其病各异，其名不同，或内至五藏六府不知其解，愿闻其説岐伯对曰：风气藏于皮肤之间，内不得通，外不得泄，风气者善行而数变，腠理开则凄【素问作洒】，然寒闭则热而闷，其寒也则衰食饮其热也则消肌肉使人解防【素问作怢栗，】闷而不能食，名曰寒热， 风气与阳明入胃，循脉而上至目内眦，其人肥则风气不得外泄则为热中而目黄，人瘦则外泄而寒，则为寒中而泣出 ，风气与太阳俱入，行诸脉俞散分肉间，卫气悍邪，时与卫气相干，【素问无卫气，干邪时五字，】其道不利，故使肌肉膹胀而有疡，卫气凝而有所不行，故其肉有不仁，厉者有荣气热浮，其气不清，故使鼻柱壊而色败皮肤疡而溃，风寒客于脉而不去，名曰厉风，或曰寒热以春甲乙伤于风者为肝风 ，以夏丙丁伤于风者为心风 ，以季夏戊己伤于风者为脾风 以秋庚辛伤于风者为肺风 ，以冬壬癸伤于风者为肾风 ，风气中五藏六府之俞亦为藏府之风各入其门户，风之所中，则为偏风，风气循风府而上则为脑风入系头，则为目风，眼寒饮酒中风，则为漏风入房汗出中风，则为内风新沐，中风则为首风，久风入中，则为肠风飱泄而外在腠理，则为泄风，故风者百病之长也，至其变化乃为他病无常，方然故有风气也。
肺风之状，多寒恶风色皏，【音平】，然白时欬短气昼日则差暮则甚？诊在眉上，其色白。
心风之状，多汗恶风焦絶善怒色赤，病甚则言不快诊在口，其色赤。
肝风之状，多汗恶风善悲色微苍嗌干善怒时憎女子，诊在目下，其色青。
脾风之状，多汗恶风，身体怠惰，四肢不欲动，色薄微黄，不嗜食，诊在鼻上，其色黄。
肾风之状，多汗恶风，面痝然浮肿腰瘠，痛不能正立，色炲隐曲不利，诊在肌上其色黑。
胃风之状，颈多汗恶风，食饮不下鬲塞不通腹善满失衣则防胀食寒则泄，诊形瘦而腹大。
首风之状头痛而多汗恶风，先当风一日则病甚头痛不可以出内，至其风日则病少愈。
漏风之状，或多汗常不可单衣，食则汗出甚则身汗喘息恶风衣常嚅口干善渇不能劳事。
泄风之状多汗，汗出泄衣上咽，【素问作口中，】干上渍，其风不能劳事，身体尽痛则寒。
曰：邪之在经也，其病人何如取之奈何？曰：天有宿度，地有经水，人有经脉，天地温和，则经水安静，天寒地冻，则经水凝泣，天暑地热，则经水沸溢，卒风暴起，则经水波，举【素问作涌，】而陇起，夫邪之入于脉也，寒则血凝泣，暑则气淖泽，虚邪因而入客也，亦如经水之得风也，经之动脉，其至也亦时陇起于脉中，循循然其至寸口中手也，时大时小，大则邪，至小则平，其行无常处在隂与阳不可为度，循而察之，三部九，卒然逢之，早遏其路，吸则内鍼无令气忤静以久留，无令邪布，吸则转鍼以得气为故呼引鍼呼尽乃去，大气皆出，故名曰写 ，曰：不足者，补之奈何？曰：必先扪而循之，切而散之，推而按之弹而怒之，而下之，通而散之，外引其门，以闭其神，呼尽内鍼静以久留，以气至为故，如待所贵，不知日暮，其气已至，适以自防，吸引鍼气不得出，各在其处，推阖其门，令真气【素问作神气，】存大气留止，故名曰补 曰：气奈何？曰：夫邪去络入于经，舍于血脉之中，其寒温未相得，如涌波之起也，时来时去，故不常在，故曰方其来也，必按而止之，止而取之，无迎【素问作逢】，其冲而写之，真气者，经气也经气太虚故曰其气【素问作其来，】不可逢，此之谓也。故曰邪？不审大气已过，写之则真气脱，脱则不复，邪气益至，而病益蓄，故曰其往不可追，此之谓也。不可挂以髪者待邪之至时而发鍼写焉若先若后者，血气已尽，其病不下，故曰知其可取如发机，不知其取如叩椎，故曰知机道者不可挂以髪不知机者，叩之不发，此之谓也。 曰真邪？以合波陇不起，之奈何？曰：审扪循三部九之盛虚而调之，不知三部者隂阳不别天地不分地，以地天以，天人以人，调之中府，以定三部，故曰刺不知三部九病脉之处，虽有太过，且至工不得【素问作能，】，禁也，诛罚无过，命曰大惑，反乱大经，真不可复用实为虚，以邪为正，【素问作真，】用鍼无义反为气贼，夺人正气，以顺为逆，营卫散乱，真气已失，邪独内着絶人长命予人天殃，不知三部九，故不能久长，固【素问作因】，不知合之四时五行，因加相胜，释邪攻正絶人长命邪之新客来也，未有定处，推之则前，引之则上逢而写之，其病立已，曰：人之善病风洒洒汗出者，何以之曰：肉不坚腠。
理疎者善病风 ，曰：何以肉之不坚也？曰：防肉不坚而无分理者，肉不坚，肤粗而皮不致者，腠理疎也。
阳受病发风第二【下】
黄帝问曰刺节言解惑者尽知，调诸隂阳补写有余不足，相倾移也，何以解之？岐伯对曰：大风在身，血脉偏虚，虚者不足，实者有余，轻重不得，倾则宛伏，不知东西南北，乍上乍下，反覆颠倒无常，甚则迷惑，补其不足，写其有余隂阳平复用鍼如此疾于解惑， 淫邪偏客于半身，其入深，内居营卫，营卫稍衰，则真气去，邪气独留，发为偏枯，其邪气浅者，脉偏痛 风逆，暴四肢肿，身漯漯，唏然时寒，饥则烦，饱则善变，取手太隂表里足少隂阳明之经 肉反，清取营骨清取井，经也， 偏枯，身偏不用而痛，言不变，智不乱，病在分凑之间巨鍼取之益其不足，损其有余，乃可复也， 痱之为病也，身无痛者，四肢不収，智乱不甚，其言微知，可治，甚则不能言，不可治也。 病先起于阳，后入于隂者先取其阳，后取其隂必审其气之浮沉而取之， 病大风，骨节重，须眉坠，名曰大风，刺肌肉为故，汗出百日，刺骨髓，汗出百日，凡二百日，须眉生而止鍼 曰有病身热懈堕，汗出如浴，恶风少气，此为何病？曰名酒风，治之以泽泻，术各十分，糜衘五分，合以三指撮为后，饮 身有所伤，出血多，及中风寒，若有所坠堕，四肢解防不收，名曰体解，取其少腹脐下三结交，三结交者，阳明太隂【一本作阳，】脐下三寸闗元也风善呕烦满，神庭主之，如顔青者上星主之；取上星者，先取譩譆后取天牖风池， 头痛顔青者防主之风，引颔痛，上星主之；取上星亦如上法， 风目。
瞑恶风寒，面赤肿，前项主之 ，顶上痛风头重，目如脱，不可左右顾，百防主之 风，目颅上痛后顶主之头重顶痛，目不明，风到脑中寒，重衣不热，汗出头中。
恶风刺脑戸主之 头痛，项急不得倾倒，目鼻不得喘息，舌急难言，刺风府主之 头目痛，头半寒【，千金下有痛字，】玉枕主之 ，脑风目瞑，头痛风，目痛脑，主之颈颔，榰满痛引牙齿口噤不开，急痛不能言，曲鬓主之头痛引颈窍隂主之 风头耳，后痛烦心及足不收。
失履，口防僻头项摇，瘈牙车急，完骨主之 ，眩头痛，重目如脱，项似防狂，见鬼目上，反项直，不可以顾暴挛，足不任身痛欲折，天柱主之 ，腰脊强，不得俛仰，刺脊中大风，汗出膈俞主之，又譩嘻主之，【素问骨注云：大风汗出灸譩譆】眩头痛，刺丝竹空主之， 口僻颧，窌及龂交下闗主之面目恶风寒，防肿臃痛，招摇视瞻，瘈疭口僻，巨窌主。
之 口不能水浆防僻水沟主之 口僻禁外闗主之瘈疭口沫出上闗主之 偏枯四肢不用善惊大巨
主之 大风，逆气多寒，善悲大横主之， 手臂不得，上头尺泽主之 ，风寒出身，肿喘喝多睡，恍惚善忘，嗜卧不觉天府主之，在腋下三寸，臂内动脉之中， 风热善怒，中心喜悲，思慕歔欷，善笑不休，劳宫主之 ，两手挛不收，伸及腋，偏枯不仁，手瘈偏小筋急，大陵主之， 头身风善呕，寒中少气，掌中热胕急腋肿间，使主之足不收，痛不可以行天泉主之 ，足下缓失履，冲阳主之 手及臂挛神门主之 ，痱痿臂脘不用，唇吻不收合谷主之 ，肘痛不能自带，衣起头眩，颔痛面黒风肩背痛，不可顾闗冲主之 ，嗌外肿肘臂痛，五指，瘈不可屈伸，头眩，颔额颅痛，中渚主之， 马刀肿，瘘目痛肩不举心，痡榰满逆气，汗出口噤不可开，支沟主之 ，大风黙黙，不知所痛，嗜卧善惊，瘈疭天井主之【，千金云：悲伤不乐，】偏枯臂腕，发痛肘屈，不得伸手，又风头痛，涕出肩背，颈痛项急烦满，惊五指掣，不可屈伸，战怵腕骨主之 风眩，惊手腕痛泄风汗出至腰阳谷主之，【千金手腕痛作手巻，】 风逆，暴四肢肿，湿则唏然寒，饥则烦心，饱则眩，大都主之，风入腹中，侠脐急胷痛脇榰满衂不止，五指端尽痛。
足不践地，涌泉主之 ，偏枯不能行，大风黙黙，不知所痛，视如见星，溺黄小腹热咽干，照海主之，写在隂蹻右少隂俞先刺隂蹻后刺少隂在横骨中 ，风逆四肢肿，复溜主之 ，风从头至足，面目赤口痛，囓舌解谿主之，大风目外背痛，身热痱，缺盆中痛，临泣主之 ，善自。
囓颊偏枯，腰髀枢痛善摇头，京骨主之 ，大风头多汗，腰尻，腹痛腨跟肿上齿痛，脊背尻重不欲起，闻食臭恶，闻人音，泄风从头至足，昆仑主之 ，痿厥，风头重额痛，枢股腨外亷骨痛瘈疭痹不仁，振寒时有热，四肢不举，跌阳主之 ，腰痛颈项痛厯节汗出而步履，寒复不仁腨中痛飞扬主之。
八虚受病发拘挛第三
黄帝问曰：人有八虚，各以何？岐伯对曰：肺心有邪，其气留于两股，肝有邪，其气留于两肘；脾有邪，其气留于两髀；肾有邪，其气留于两腘；凡此八虚者，此机闗之室真气之所过，血络之所，由是八邪气恶血，因而得留，留则伤筋骨机闗不得屈伸，故拘挛。
防拘挛癎眩，足不任身，取天柱主之， 掖拘挛，防脉急引脇而痛肉引心肺譩譆主之，从颈至脊，自脊已下，至十二椎应手刺之，立已，转筋者，立而取之，可令遂已，痿厥者，张而引之，可令立快矣。
热在五藏发痿
黄帝问曰五藏使人痿何也？岐伯对曰：肺主身之皮毛，心主身之血脉，肝主身之筋膜，脾主身之肌肉，肾主身之骨髓，故肺气热则叶焦焦，则皮毛虚弱，急薄着着，则生痿躄矣 故心气热则下脉厥而上，上则下脉虚，虚则生脉痿，枢折瘈胫肿而不任地，【素问瘈作挈，肿作疭】 ，肝气热，则胆热泄口苦筋膜干，筋脉干则筋急而挛发为筋痿，脾气热，则胃干而渇肌肉不仁，发为肉痿 肾气热。
则腰脊不举骨枯而髓减发为骨痿
曰：何以得之？曰：肺者藏之长也，为心之葢有所亡失，所求不得，则发为肺鸣，鸣则肺热叶焦，发为痿躄悲哀太甚则胞络絶胞络絶则阳气内动发则心下崩数溲血，故本病曰大经空虚，发为肌痹，为脉痿，思想无穷，所愿不得意淫于外，入房太甚，宗筋弛纵，发为筋痿，及为白淫，故下经曰：筋痿生于肝使内也，有渐于湿，以水为事，若有所留，居处伤湿，肌肉濡溃，痹而不仁，发为肉痿，故下经曰：肉痿者得之湿地，有所逺行劳倦逢大热而渇渇则阳气内伐，内伐则热，合【素问作舍】于肾，肾者水藏，今水不胜火，则骨枯而髓空，故足不任身热，发为骨痿，故下经曰：骨痿生于大热。
曰：何以别之？曰：肺热者色白而毛散，心热者，色赤而络脉溢，肝热者色苍而爪枯，脾热者色黄而肉蠕动肾热者色黒而齿槁 曰：治痿者独取阳明何谓也？曰：阳明者五藏六府之海主润宗筋，宗筋者，主束骨而利机闗冲脉者经脉之海，主渗灌谿谷与阳明合于宗筋隂阳揔宗筋之防防于气冲而阳明为之长，皆属于带脉而络于督脉，故阳明虚则宗筋纵，带脉不引，故足痿不用，治之各补其营而通其俞，调其虚实，和其逆顺，则筋脉骨肉，各以其时受月则病矣， 痿厥为四末束闷，乃疾解之，日二，不仁者十日而知无休，病已止， 足缓不收痿不能行，不能言语，手足痿躄不能行，地仓主之， 痿不相知，太白主之【，一云身重骨痿不相知，】 痿厥，身体不仁，手足偏小，先取京骨，后取中封絶骨皆写之 痿厥寒，足腕不收，躄坐不能起，髀枢脚痛丘墟，主之 ，虚则痿躄，坐不能起，实则厥胫，热时痛，身体不仁，手足偏小善，囓颊光明主之。
手太隂阳明太阳少阳脉动发肩背痛，肩前臑皆痛，肩似拔第五。
肩痛不可举天容及秉风主之 肩背髀痛臂不举寒热凄索肩井主之 肩肿不得顾气舍主之 肩背髀不举血瘀肩中不能动摇巨骨主之 肩中热指臂痛肩髃主之 肩重不举臂痛肩窌主之 肩重肘臂痛不可举天宗主之 肩胛甲痛而寒至肘肩外俞主之肩胛周痹曲垣主之 肩痛不可举引缺盆痛云门
主之 肘，痛尺泽主之 臂，瘈引口中寒防肿，肩肿引缺盆商阳主之 ，肩肘中痛难，屈伸手不可举，腕重急，曲池主之， 肩肘，节酸重臂痛不可屈伸肘，窌主之肩，痛不能自举，汗不出，颈痛阳池主之 ，肘中濯濯，臂内亷痛不可及，头外闗主之 肘，痛引肩，不可屈伸，振寒热，颈项肩背痛臂，痿痹不仁，天井主之【，千金云：肩内麻木，】肩不可举，不能带衣清冷，渊主之 ，肘臂腕中痛，颈肿不可以顾头项急痛，淫泺肩胛，小指痛，前谷主之肩痛，不可自带衣臂腕外侧，痛不举，阳谷主之， 臂不可，举头项痛，咽肿不可咽，前谷主之 ，肩痛欲折，臑如防，手不能自上下，养老主之 ，肩背头痛，时涌泉主之。
水浆不消发饮第六
溢饮脇下坚痛中腕主之， 腰清脊强，四肢懈墯善怒欬少气郁然不得息，厥逆肩不可举，马刀痿身瞤，章门主之 ，溢饮水道不通，溺黄小腹痛，里急肿洞泄，体痛引骨，京门主之， 饮渇身伏多睡，隐白主之 ，腠理气臑防主之。
鍼灸甲乙经卷十
钦定四库全书
鍼灸甲乙经卷十一
晋 皇甫谧 撰
胷中寒发脉代第一
脉代不至寸口四逆脉鼔不通云门，主之 胷中寒脉代时至，上重下轻，足不能地，少腹胀上抢心，胷榰满欬唾有血然谷主之。
阳厥大惊发狂癎第二
黄帝问曰：人生而病癫疾者，安所得之？岐伯对曰：此得之在母腹中时，其母数有大惊，气上而不下精气并居，故令子发为癫疾， 病在诸阳脉，且寒且热诸分且寒且热，名曰狂，刺之虚脉视分尽热病已止，病初发嵗一发不治月一发，不治月四五发，名曰癫疾，刺诸分其脉尤寒者以鍼补之【素问云：诸脉诸分其无寒者以鍼调之病已止，】 曰：有病狂怒者，此病安生曰：生于阳也， 曰阳，何以使人狂也？曰：阳气者，因暴折而难决，故善怒，病名曰阳厥 ，曰：何以知之？曰：阳明者常动，太阳少阳不动，不动而动大疾，此其也， 曰：治之奈何？曰：衰【素问作夺】，其食即已，夫食入于隂气长于阳故夺其食即已，使人服以生铁落为后饮，夫生铁落者，下气也，【素问作疾，】 癫疾，脉搏大滑，久自已，脉小坚急，死不治，【一作脉沉小急，实死不治小牢急可治，】 癫疾，脉虚可治，实则死，厥成为癫疾贯疽，【素问作黄疸，】 暴病，厥癫疾狂久，逆之所生也，五蔵不平六府闭塞之所生也， 癫疾始生，先不乐，头重痛直视，举目赤甚，作极，已而烦心，之于颜，取手太阳太隂血变而止， 癫疾始作，而引口啼呼喘悸者，之手阳明太阳，左强者攻其右，【一本作左，】右强者，攻其左【，一本作右】，血变而止， 治癫疾者，常与之居，察其所当取之处，病至视之，有过者即写之，置其血于瓠壶之中，至其发时，血独动矣，不动，灸穷骨三十壮，穷骨者尾骶也 骨癫疾者，颔；齿，诸俞分肉皆满，而骨倨强直，汗出烦闷，呕多涎沫，气下泄，不治 脉，癫疾者暴，什四肢之脉皆胀而纵，脉满，尽刺之出血，不满灸之，侠项太阳，又灸带脉于腰相去三寸，诸分肉本俞，呕多涎沬，气下泄，不治 筋癫疾者，身卷挛急脉大，刺项大经之大杼，呕多涎沫，气下泄，不治 狂之始生，先自悲也，善忘善怒，善恐者得之忧饥，治之，先取手太阴，阳明，血变而止，及取足太阴，阳明 狂始发，少卧不饥自髙贤也自辨，智也，自尊贵也，善骂詈，日夜不休，治之取手阳明，太阳太隂舌下少阴，视脉之盛者皆取之，不盛者，释之 狂，善惊善笑，好歌乐，妄行不休者得之，太恐治之取手阳明，太阳太隂狂目妄见，耳妄闻，善呼者少气之所生也，治之取手太阳，太阴阳明，足太阳及头，两颔狂，多食善见鬼神，善笑而不发于外者，得之有所大喜，治之取足太阴，阳明太阳，后取手太阴，阳明，太阳 ，狂而新发，未应如此者，先取曲泉左右动脉及盛者见血，立顷已，不已，以法取之，灸骶骨二十壮，骶骨者，尾，屈也，癫疾呕沬，神庭及兑端承浆主之 ，其不呕沬，本神及百会，后顶玊枕天衢，大杼曲骨尺泽阳谿外丘，当上脘傍五分通谷金门承筋合阳主之委中，下二寸为合阳，癫疾，上星主之；先取噫嘻，后取天牖风池， 癫疾呕。
沫暂起僵仆，恶见风寒，面赤肿，会主之， 癫疾狂走，瘈疭摇头口，防戾颈强，强间主之， 癫疾，瘈疭狂走，颈项痛后顶主之，后顶百防后一寸五分， 癫疾骨痠狂瘈疭口噤，【千金作喉噤，】羊鸣，刺脑戸 狂易，多言不休，及狂走，欲自杀，及目妄见刺风府 ，癫疾僵仆，目妄见恍惚，不乐狂走，瘈疭络却主之 ，癫疾大瘦，脑空主之 ，癫疾，僵仆狂疟，完骨及风池主之 ，癫疾互引，天柱主之，癫疾怒，欲杀人，身柱主之，【千金，又云：瘈疭身热狂走，谵语见鬼，】 狂走。
癫疾脊急强目转上插筋俞主之 癫疾发如狂走者面皮厚敦敦不治虚则头重洞泄淋癃大小便难腰尻重难起居长强主之 癫疾憎风时振寒不得言得寒益甚身热狂走欲自杀目反妄见瘈疭泣出死不知人肺俞主之 癫疾膈俞及肝俞主之 癫疾互引水沟及龂交主之 癫疾狂瘈疭仆癫疾瘖不能言羊鸣沫出聴宫主之 癫疾互引口防喘悸者大迎主之及取阳明太阴手足变血而止 狂癫疾吐舌太乙及滑肉门主之 太息善悲少腹有热欲走日月主之狂易鱼际及合谷腕骨支正少海昆仑主之 狂言太渊主之 心悬如饥状善悲而惊狂面赤目黄间使主之 狂言笑见鬼取之阳谿及手足阳明太阴 癫疾多言耳鸣口僻颊肿实则聋龋喉痹不能言齿痛鼻衂虚则痹鬲俞偏厯主之 癫疾吐舌鼓颔狂言见鬼温溜主之在腕后五寸 目不明腕急身热惊狂躄痿痹瘈疭曲池主之 癫疾吐舌曲池主之 狂疾掖门主之又侠谿丘墟光明主之 狂互引头痛耳鸣目痹中渚主之 热病汗不出互引颈嗌外肿肩臂酸重脇掖急痛不举痂疥项不可顾支沟主之 癫疾吐血沫出羊鸣戾颈天井主之在肘后 热病汗不出狂互引癫疾前谷主之 狂互癫疾数发后谿主之 狂癫疾阳谷及筑賔通谷主之 癫疾狂多善食善笑不发于外烦心渴商丘主之 癫疾短气呕血胷背痛行间主之 痿厥癫疾洞泄然谷主之 狂仆温溜主之 狂癫阴谷主之 癫疾发寒热欠烦满悲泣出解谷主之狂妄走善欠巨虚上廉主之 狂易见鬼与火解谿
主之 癫狂，互引僵仆，申脉主之，先取阴蹻，后取京骨，头上五行目反，上视若赤痛，从内背始复下半寸各三痏左取右右取左 寒厥癫疾噤，吤瘈疭惊狂，阳交主之， 癫疾狂妄行，振寒京骨主之 ，身痛狂善行，癫疾束骨主之，补诸阳 ，癫疾，僵仆转筋，仆参主之 ，癫疾目，衂昆仑主之 ，癫狂疾，体痛飞主之 ，癫疾反折，委中主之 ，凡好太息，不嗜食，多寒热汗出，病至则善呕，呕已乃衰，即取公孙及井俞，实则膓中切痛，厥头面肿起烦心，狂多饮，霍则鼔浊腹中气大滞热痛，不嗜卧霍乱，公孙主之。
阳脉下坠阴脉上争发尸厥第三
尸厥死不知人脉动如故隠白及大敦主之 恍惚尸厥头痛中极及仆参主之 尸厥暴死金门主之
气乱于肠胃发霍乱吐下第四
霍乱刺俞傍五足阳明及上傍三 呕吐烦满魄尸主之 阳逆霍乱刺人迎刺入四分不幸杀人 霍乱泄出不自知先取太谿后取太仓之原 霍乱巨阙闗冲支沟公孙解谿主之【千金又取阴陵泉】 霍乱泄注期门主之厥逆霍乱府舍主之 胃逆霍乱鱼际主之 霍乱
逆气鱼际及太白主之 霍乱遗矢气三里主之 暴霍乱仆参主之 霍乱转筋金门仆参承山承筋主之霍乱胫痹不仁承筋主之【千金云主瘈疭脚酸】 转筋于阳理
其阳转筋于阴理其隂皆卒刺之
足太隂厥脉病发溏泄下痢第五
春伤于气，夏生飱泄 膓澼久风为飱泄 飱泄而脉小手足寒者，难已 飱泄而脉大手足温者，易已，黄帝问曰：膓澼便血何如？岐伯对曰：身热则死，寒则生曰：膓澼下白沫，何如？曰：脉沉则生，浮则死 ，曰膓澼。
下脓血，何如？曰：悬絶则死，滑大则生 曰：膓澼之属，身不热，脉不悬絶何如？曰：脉滑大皆生悬濇皆死以蔵期之。
飱泄补三隂交上补阴陵泉，皆久留之，热行乃止， 病注下血，取曲泉五里，膓中有寒热泄注，膓澼便血，会阳主之 ，膓鸣澼泄，下窌主之， 膓澼泄切痛，四满主之，便脓血，寒中，食不化，腹中痛腹，哀主之 ，绕脐痛抢。
心膝寒注利，腹哀主之 ，溏瘕腹中痛，蔵痹地机主之飱泄太冲主之 溏，不化食，寒热不节，阴陵泉主之膓，澼中郄主之 飱泄大膓痛巨虚上廉主之，五气溢发消渇黄瘅第六。
黄帝问曰：人之善病消瘅者，何以之？岐伯对曰：五蔵皆柔弱者，善病消瘅，夫柔弱者必刚强，刚强多怒，柔者易伤也，此人薄皮肤而目坚固，以深者长衡，直扬其心，刚刚则多怒，怒则气上逆胷中畜积血气逆，留【太素作留积】腹皮充胀，【太素作髋皮充肌，】血脉不行，转而为热，热则消肌，故为消瘅，此言其刚暴而肌肉弱者也， 面色微黄，齿垢黄爪甲上黄黄瘅也，安卧小便黄赤，脉小而濇者不嗜食 ，曰：有病口甘者，病名何如？何以得之？曰：此五气之溢也，名曰脾瘅，夫五味入口，发于脾胃为之行其精气，津液在脾故令人口甘，此肥美之所发也，此人必数食美而多食甘肥，肥令人内热甘令人中满，故其气上溢转为消瘅，【素问作渴，】治之以兰，除陈气也， 凡治消瘅治偏枯，厥气逆满，肥贵人则膏梁之病也，鬲塞闭絶上下不通，暴忧之病也， 消瘅，脉实大病久可治，脉悬絶小坚病久不可治也。 曰：热中消中不可服，膏梁芳草石药石药发疽，【素问作癫，】芳草发狂夫热中消中者皆富贵人也，今禁膏，是不合其心，禁芳草石药，是病不愈，愿闻其説曰夫芳草之气美石药之气悍，二者其气急疾坚劲，故非缓心和人不可以服此二者，夫热气慓悍药气亦然，二者相遇，恐内伤脾，脾者土也而恶木，服此药也，至甲乙日当愈甚，【素问作当更论，】 瘅成为消中。
黄瘅，刺脊中【千金云：腹满不能食，】 黄瘅，善欠脇下满欲吐，脾俞主之，【千金云：身重不动，作】 消渴，身热面【，千金作目】赤黄，意舍主之，消渴嗜饮，承浆主之， 黄瘅，目黄，劳宫主之， 嗜卧，四肢不欲动摇，身体黄灸手五里，左取右，右取左， 消渴，腕骨主之 ，黄瘅热中善渴，太冲主之 ，身黄，时有微热，不嗜食，膝内内踝前痛，少气，身体重中，封主之 消瘅，善喘气，是咽喉而不能言，手足清溺黄，大便难，嗌中肿痛唾血，口中热，唾如胶，太谿主之， 消渇黄瘅足一寒一热，舌纵烦满，然谷主之 隂气不足热中消糓善饥，腹热身烦狂言，三里主之。
动作失度内外伤发崩中瘀血呕血唾血第七
黄帝问曰人年半百而动作皆衰者，人将失之耶？岐伯对曰：今时之人以酒为浆，以安为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰矣，夫圣人之教也，形劳而不勌，神气从以顺色欲不能劳其目，淫邪不能惑其心，智愚贤不肖不惧于物，故合于道数年，度百嵗而动作不衰者以其徳全不危故也。 久视伤血，久卧伤气，久坐伤肉，久立伤骨，久行伤筋， 曰：有病胷脇榰满妨于食，食至则先闻腥臊臭，出清涕，先唾血，四肢清目，时时前后血，何以得之？曰：病名曰血枯，此得之少年时，有所大夺血，若醉以入房中气竭肝伤，故使月事衰少不来也，治之以乌贼鱼骨防茹二物并合丸以雀卵，大如小豆，以五丸为后饭，饮以鲍鱼汁以饮，利膓中及伤肝也， 曰：劳风为病何如？曰：劳风法在肺下，其为病也，使人强上而瞑，视唾出若涕恶风而振寒，此为劳风之病也， 曰：治之奈何？曰：以救俛仰，太阳引精者三日，中年者五日不精者七日，【千金云：之三日，五日不精明者，是其症也，】 欬出青黄涕其状如脓，大如弹丸，从口中若鼻孔出，不出则伤肺，伤肺则死矣。
少气身漯漯也言吸吸也骨痠体重懈惰不能动补足少隂 短气息短不属动作气索补足少隂去血络男子隂端寒上冲心中俍俍会隂主之 男子脊急目赤支沟主之 脊内廉痛溺难隂痿不用少腹急引隂及脚内廉隂谷主之 善厌梦者商丘主之 丈夫失精中极主之 男子精溢阴上缩大赫主之 男子精不足太冲主之 崩中腹上下痛中郄主之 胷中瘀血胷脇榰满鬲痛不能久立膝痿寒三里主之 心下有鬲呕血上腕主之 呕血有息脇下痛口干心痛与背相引不可欬欬则肾痛不容主之 唾血振寒嗌干太渊主之 欬血大陵及郄门主之 呕血上气神门主之 内伤不足三阳络主之 内伤唾血不足外无膏泽刺第五会 凡唾血写鱼际补尺泽
邪气聚于下脘发内痈第八
黄帝问曰：气为上鬲，上鬲者食入而还出，余已知之矣，虫为下鬲，下鬲者食晬时乃出，未得其意，愿卒闻之。岐伯对曰：喜怒不适，食饮不节，寒温不时，则寒汁留于膓中，留则虫寒，虫寒则积聚，守于下脘，守下脘则膓胃充郭，胃气不营，邪气居之，人食则虫上食，虫上食则下脘，虚下脘，虚则邪气胜，胜则积聚以留，留则痈成，痈成则下脘，约其痈在脘内者，则沉而痛深，其痈在脘外者，则痈外而痛浮，痈上皮热，按其痈，视气所行，先浅刺其傍，稍内益深，还而刺之无过三行，察其浮沉，以为浅深，已刺必，令热入中日，使热内邪气益衰，大痈乃溃，互以参禁，以除其内，恬淡无为，乃能行气，后服酸苦，化糓乃下鬲矣， 曰：有病胃脘痈者，诊当何如？曰：诊此者当胃脉，其脉当沉濇【素问作细，】沉濇者气逆气逆者则人迎甚盛，甚盛则热，人迎者胃脉也，逆而盛，则热聚于胃口而不行，故胃脘为痈 肝满肾满肺满，皆实则为瘇，肺痈喘而两胫，【素问作胠】满，肝痈而脇【素问作胠】下满，卧则惊，不得小便，肾痈胠【素问作脚】，下至少腹满，胫有大小髀胫，跛易偏枯，寒气客于经络之中，发痈疽，风成发厉，浸淫第九，【上】。
黄帝问曰：膓胃受糓，上焦出气，以温分肉，以养骨节，通腠理，中焦出气如雾，上注谿谷而渗孙脉津液和调，变化赤而为血，血和则孙络，先满乃注于络脉，络脉皆盈，乃注于经脉隂阳乃张因息而行，行有经纪，周有道理，与天合同，不得休止，切而调之，从虚去实，写则不足疾则气减，留则先后，从实去虚，补则有余，血气已调，神气乃持余已知血气之至与不至，未知痈疽之所从生，成败之时，死生之期，或有逺近何以度之曰：经脉流行不止，与天同度，与地合纪，故天宿失度，日月薄蚀，地经失纪，水道流溢，草不成，五谷不植，经纪不通，民不往来，巷聚邑居，别离异处，血气犹然，请言其故。夫血脉营衞周流不休，上应天宿，下应经数，寒邪客经络之中，则血泣，血泣则不通，不通则衞气归之不得复反，故痈疽也，寒气化为热，热胜则肉腐，肉腐则为脓，脓不写则筋烂筋烂，则骨伤骨伤则髓消，不当骨空，不得泄，写则筋骨枯空，枯空则筋骨肌肉不相亲，经络败漏，熏于五蔵蔵伤则死矣。
寒气客于经络之中，发痈疽，风成发厉，浸淫第九，【下】。
黄帝问曰：病之生时，有喜怒不测，饮食不节隂气不足阳气有余，营气不行，乃发为痈疽隂阳气不通而热相薄，乃化为脓小鍼能取之乎？岐伯对曰：夫致使身被痈疽之疾，脓血之聚者，不亦离道逺乎痈疽之生，脓血之成也，积聚之所生，故圣人自治于未形也，愚者遭其已成也。 曰：其已有形，脓已成，为之奈何？曰：脓已成，十死一生， 曰：其已成有脓血，可以少鍼治乎？曰：以小治小者其功小，以大治大者其功大，以小治大者多害大，故其已成脓血者，其惟砭石防锋之所取也， 曰多害者，其不可全乎？曰：在逆顺焉耳？曰：愿闻顺逆，曰：已为伤者其白睛，青黑眼小，是一逆也；内药而呕，是二逆也；腹痛渴甚，是三逆也；肩项中不便，是四逆也；音嘶色脱，是五逆也，除此五者，为顺矣。
邪之入于身也深，其寒与热相薄，久留而内着，寒胜其热，则骨疼肉枯，热胜其寒，则烂肉腐肌为脓，内伤骨为骨蚀， 有所疾，前筋屈不得伸，气居其间而不反，发为筋瘤也， 有所结，气归之衞气留之不得复反，津液久留，合而为肠，【一本作】疽，留久者数嵗乃成以手按之，柔有所结，气归之，津液留之，邪气中之，凝结日以易甚，连以聚居，为昔瘤，以手按之，坚 ，有所结气，深中骨气因于骨，骨与气并息，日以益大，则为骨疽， 有所结，气中于肉，宗气归之，邪留而不去，有热则化为脓，无热则化肉疽，凡此数气者，其发无常处，而有常名 曰病痈肿，颈痛胷满腹胀，此为何病？曰：病名曰厥逆，灸之则瘖石之则狂，须其气并乃可治也阳气重上，【一本作止，】有余于上灸之，阳气入隂入则瘖石之阳气虚，虚则狂，须其气并而治之，使愈 曰：病颈痈者，或石治之，或以鍼灸治之而皆已，其治何在？曰：此同名而异等者也，夫痈气之息者，宜以鍼开除去之，夫气盛血聚者，宜石而写之，此所谓同病而异治者也， 曰诸痈肿筋挛骨痛，此皆安在？曰：此皆寒气之肿也八风之变也， 曰：治之奈何？曰：此四时之病也，以其胜治其俞 暴痈筋濡，【一本作緛，】随分而痛，魄汗不尽，胞气不足，治在其经俞腋痈大热，刺足少阳五刺而热不止，刺手心主三，刺手太隂经络者大骨之防各三 痈疽不得顷回痈不知所按之不应手，乍来乍已，刺手太隂傍三与缨脉各二 治痈肿者，刺痈上，视痈大小深浅刺之，刺大者多而深之，必端内鍼为故止也。【素问云：刺大者多血，小者深之，必端内鍼为故止】。
项肿不可俛仰颊肿引耳完骨主之 咽肿难言天柱主之 防肿唇痈颧窌主之 颊肿痛天窗主之 头项痈肿不能言天容主之 身肿闗门主之 胷下满痛膺肿乳根主之 马刀肿瘘渊掖章门支沟主之面肿目痈刺陷谷出血立已 犊鼻肿可刺其上坚勿攻攻之者死 痈疽窍隂主之 厉风者索刺其肿上已刺以吮其处按出其恶血肿尽乃止常食方食无食他食 脉风成为厉管疽发厉窍隂主之 头大浸淫间使主之 管疽商丘主之 瘃蛘欲呕大陵主之痂疥阳谿主之
黄帝问曰：愿尽闻痈疽之形，与忌曰名，岐伯对曰：痈发于嗌中，名曰猛疽，不急治化为脓，脓不写塞咽，半日死，其化为脓者，脓写已则合豕膏，冷食三日，已 发于颈者，名曰夭疽，其状大而赤黑，不急治，则热气下入渊掖，前伤任脉，内薰肝肺，熏则十余日死矣。 阳气大发，消脑溜项，名曰脑烁，其色不乐，脑项痛如刺以鍼烦心者死不治 发于肩及臑，名曰疵疽，其状赤黒急治之，此令人汗出至足，不害五蔵痈发四五日，逆焫之 ，发于掖下赤坚者，名曰米疽，治之以砭石，欲细而长，踈砭之涂以豕膏，六日已，勿裹之，其痈坚而不溃者，为马刀挟瘿，以急治之， 发于胷名曰井疽，其状如大豆，三四日起，不早治，下入腹不治，七日死， 发于膺，名曰甘疽，色青，其状如糓，实蒌常苦寒热，急治之，去其寒热，不急治十嵗死死后出脓， 痈发于脇名曰败疵，此言女子之病也，灸之，其状大痈脓，其中乃有生肉，大如赤小豆，治之以防翘草根及赤松子，根各一升，以水一斗六升，煑之令竭，得三升，即强饮厚衣，坐于釡上，令汗至足已发于股胫，【一作胻】名曰股胫疽，其状不甚变色，痈脓内。
薄于骨，急治之，不急治，四十日死， 发于尻，名曰鋭疽，其状赤坚大，急治之，不治，三十日死， 发于股隂名曰赤弛不治，六十日死，在两股之内，不治，十日死， 发于膝，名曰疵疽，其状大痈，色不变，寒热而坚者勿石，石之者即死，须其色异柔，乃石之者，生 诸痈之发于节而相应者不可治，发于阳者，百日死，发于隂者四十日死，发于胫，名曰兔啮，其状如赤豆至骨，急治之，不急治。
杀人 发于内踝，名曰走，缓其状，痈色不变，数石其俞而止其寒热，不死， 发于足上下，名曰四淫，其状大痈，不急治之，百日死， 发于足，名曰厉痈，其状不大，初从小指发，急治去之，其状黒者不可消，輙益不治，百日死， 发于足指名曰脱疽，其状赤黒者死不治，不赤黒者不死治之不衰，急斩去之，不去则死矣。
黄帝问曰：何为痈？岐伯对曰：营气积，留于经络之中，则血泣而不行，不行则衞气归之归而不通，拥遏而不得行，故曰热大热不止，热胜则肉腐，肉腐则为脓，然不能陷肌肤于骨髓骨髓不为焦枯，五蔵不为伤，故名曰痈，曰：何谓疽曰：热气纯盛，下陷肌肤，筋髓骨肉内连五。
蔵血气竭絶当其痈下筋骨，良肉皆无余，故名曰疽疽者，其上皮夭，瘀以坚状如牛，领皮痈者，其皮上薄以泽，此其也， 曰：有疽死者，奈何？曰：身五部伏菟一腨【灵枢作腓，】二背三五蔵之俞四项五，此五部有疽死也， 曰：身形应九野，奈何？曰：请言身形之应九野也，左手【一作足，】应立春，其日戊寅，己丑，左胷【一作脇】应春分其日乙夘左足应立夏，其日戊辰己巳，膺喉头首应夏至，其日丙午，右手应立秋，其日戊申，己未，右胷【一作脇】应秋分，其日辛酉，右足应立冬，其日戊戌己亥，腰尻下窍应冬至，其日壬子，六腑及鬲下五蔵应中州，其日大禁，太乙所在之日，及诸戊巳 凡此九者，善八正所在之处，主左右上下，身体有痈肿者，欲治之，无以其所直之日溃治之，是谓天忌日也。
五子夜半  五丑鸡鸣  五寅平旦
五夘日出  五辰食时  五巳防中
五午日中  五未日昳  五申晡时
五酉日入  五戌黄昏  五亥人定
以上此时得疾者皆不起
鍼灸甲乙经卷十一
钦定四库全书
鍼灸甲乙经卷十二
晋 皇甫谧 撰
欠哕唏振寒：噫！軃泣出，太息防下耳鸣囓舌，善忘善饥，第一。
黄帝问曰：人之欠者，何气使然？岐伯对曰衞气昼行于阳，夜行于隂隂主夜夜主卧，阳主上隂主下故隂气积于下阳气未尽，阳引而上隂引而下隂阳相引故数欠，阳气尽隂气盛则目瞑隂气尽阳气盛，则寤，肾主吹，故写足少隂补足太阳 ，曰：人之哕者何？曰：糓入胃胃气上注于肺，今有故寒气与新糓气俱还入于胃，新故相乱，真邪相攻，相逆，复出于胃，故为哕，肺主哕，故补手太隂写足太隂亦可以草刺其鼻，嚏而已；无息而疾引之，立已，大惊之，亦可已 ，曰：人之唏者何？曰此隂气盛而阳气虚隂气疾而阳气徐隂气盛而阳气絶故为唏者隂盛阳絶故补足太阳写足少隂 曰人之振寒者何？曰：寒气客于皮肤隂气盛阳气虚，故为振寒寒慓，补诸阳 ，曰：人之噫者何？曰：寒气客于胃，厥逆从下上散，复出于胃，故为噫！补足太隂阳明【一云补，睂本】 ，曰：人之者何？曰：阳气和利，满于心，出于鼻，故为，补足太阳，荣睂本【，一云：睂上】 曰：人之軃者何？曰：胃不实则诸脉虚，诸脉虚则筋脉懈惰，筋脉懈惰，则行隂用力气不能复，故为軃，因其所在，补分肉间 ，曰：人之哀而泣涕者何？曰：心者五蔵六府之主也，目者，宗脉之所聚也，上液之道也，口鼻者，气之门戸也故悲哀愁忧则心动，心动则五蔵六府皆摇摇则宗脉感，宗脉感则液道开，液道开，故涕泣出焉。液者，所以灌精濡空窍者也，故上液之道开则泣，泣不止则液竭，液竭则精不灌，精不灌则目无所见矣，故命曰夺精，补天柱经侠颈，侠颈者，头中分也， 曰：有哭泣而泪不出者，若出而少，涕不知水所从生，涕所从出也。曰：夫心者，五蔵之専精也，目者，其窍华色，其荣，是以人有徳则气和于目，有亡忧知于色，是以悲哀则泣下，泣下水所由生也，众精者，积水也，【素问作水宗，】积水者至隂也至隂者肾之精也，宗精之水，所以不出者，是精持之也，辅之裹之，故水不行也，夫气之传也，水之精为志，火之精为神，水火相感，神志俱悲，是以目之水生也，故谚言曰：心悲，又名曰志悲，志与心精，共凑于目也，是以俱悲则神气传于心精，上下传于志而志独悲，故泣出也泣涕者脑也，脑者阳也，【素问作隂】髓者骨之充也，故脑渗为涕，志者骨之主也，是以水流涕从之者其类也，夫涕之与泣者，譬如人之兄弟，急则俱死，生则俱生，【太素作出则俱亡，】其志，以早悲，是以涕泣俱出而相从者，所属之类也。曰：人哭泣而泣不出者，若出而少，涕不从之，何也？曰：
夫泣不出者，哭不悲也，不泣者，神不慈也，神不慈则志不悲隂阳相持泣安能独来！夫志悲者惋惋，则冲隂冲隂则志去目志去则神不守精，精神去目，涕泣出也。夫经言乎？厥则目光无所见，【自涕之，与泣者已下至目光无所见，原本漏，今以素问、灵枢补之，】 夫人厥则阳气并于上隂气并于下阳并于上则火独光也隂并于下则足寒，足寒则胀，夫一水不能胜五火故目盲。是以气冲风泣下而不止，夫风之中目也阳气内守于精，是火气燔目，故见风则泣下也。有以比之，夫【素问下有火字，】疾风生乃能雨，此之类也，【九卷言其形，素问言其精亦互相发明也，】 曰：人之太息者何？曰：忧思则心系急，心系急则气道约，约则不利，故太息以伸出之，补手少隂心主足少阳留之， 曰：人之防下者何？曰：饮食皆入于胃，胃中有热，热则虫动，虫动则胃缓，胃缓则廉泉开，故防下补足少隂 曰人之耳中鸣者何？曰：耳者宗脉之所聚也，故胃中空空，则宗脉虚，虚则下溜脉有所竭者，故耳鸣，补客主人，手大指甲上与肉交者， 曰：人之自囓舌者何？曰：此厥逆走上，脉气皆至也少隂气至则自囓舌，少阳气至则囓颊阳明气至则囓唇矣，视主病者补之， 曰：人之善忘者何？曰：上气不足，下气有余，膓胃实而心肺虚，虚则荣衞留于下久，不以时上，故善忘也？曰：人之善饥不嗜食者，何也？曰：精气并于脾则热留于胃胃热则消糓消糓，故善饥，胃气逆上，故胃脘塞胃脘塞，故不嗜食善忘及善饥，先视其府蔵诛其小过，后调其气盛则写之虚则补之 ，凡此十四邪者皆竒邪走空窍者也，邪之所在，皆为不足，故上气不足，脑为之不满，耳为之善鸣，头为之倾，目为之瞑，中气不足，溲便为之变，膓为之善鸣，补之足外踝下留之，下气不足，则乃为痿厥心闷急，刺足大指上二寸留之，一曰补足外踝下留之。
客气客于厌发瘖不能言第二
黄帝问曰：人之卒然忧恚，而言无音者，何气不行？少师对曰：咽喉者，水糓之道也。也，喉咙者，气之所以上下者也，会厌者音声之戸也唇口者音声之扇也，舌者音声之机也，悬痈垂者，音声之闗也颃颡者分气之所泄也，横骨者，神气之所，使主发舌者也，故人之鼻洞，洟出不收者，颃颡不闭，分气失也，其厌小而薄，则发气疾，其开阖利其出气，易其厌大而厚则开阖，难其出气迟，故重言也，所谓吃者其言逆，故重之，卒然无音者，寒气客于厌，则厌不能发，发不能下，至其机扇，机扇开阖不利，故无音足少隂之脉上系于舌本，络于横骨，终于会厌，两写血脉，浊气乃辟，会厌之脉，上络任脉，复取之，天突其厌乃发也。
暴瘖气硬刺扶突与舌本出血， 瘖不能言刺脑戸暴瘖不能言喉嗌痛，刺风府 舌缓，瘖不能言刺瘖门喉痛瘖不能言天突主之 ，暴瘖气硬喉痹，咽痛不。
得息食饮不下天鼎主之 食饮善呕不能言通谷主之 瘖不能言期门主之 暴瘖不能言支沟主之瘖不能言合谷及涌泉阳交主之
目不得眠，不得视及多卧卧不安，不得偃卧肉苛，诸息有音及喘第三。
黄帝问曰：夫邪气之客于人也，或令人目不得眠者何也伯髙对曰五糓入于胃也，其糟粕津液，宗气分为三隧，故宗气积于胷中出于喉咙，以贯心肺而行呼吸焉，营气者，泌其津液，注之于脉，化而为血，以营四末，内注五蔵六府以应刻数焉，衞气者出其悍气之慓疾而先行于四，未分肉皮肤之间，而不休息也，昼行于阳，夜行于隂其入于隂也常从足少隂之分间行于五蔵六府今邪气客于五蔵则衞气独行其外，行于阳不得入于隂行于阳则阳气盛，阳气盛则阳蹻满不得入于隂隂气虚故目不得眠，治之，补其不足，写其有余，调其虚实，以通其道而去其邪？饮以半夏汤一剂隂阳已通其卧立至，此所以决渎壅塞，经络大通隂阳得和者也；其汤方以流水千里以外者八升，之万遍，取其清五升，煑之炊，以苇薪火沸，煑秫米一升，治半夏五合，徐炊，令竭为一升半，去其柦饮汁一小杯，日三稍益，以知为度，故其病新发者，覆杯则卧，汗出则已矣，久者，三饮而已，曰：目闭不得视者，何也？曰：衞气行于隂不得入于阳行于隂则隂气盛隂气盛则隂蹻满不得入于阳则阳气虚，故目闭焉，【九卷行作留，入作行】 ，曰：人之多卧者，何也？曰：此人膓胃大而皮肤涩，【九卷作湿，下同，】涩则分肉不解焉。膓胃大则胃气行留，久则皮肤涩，分肉不解，则行迟夫衞气者昼常行于阳，夜常行于隂故阳气尽则卧隂气尽则寤故膓胃大，胃气行留久；皮肤涩，分肉不解，则行迟留于隂也久其气不精，【一作清，】则欲瞑，故多卧矣。其膓胃小，皮肤滑以缓，分肉解利衞气之留于阳也久，故少卧焉， 曰：其非常经也，卒然多卧者，何也？曰：邪气留于上焦，上焦闭而不通，已食，若饮汤衞气久留于隂而不行故卒然多卧 曰：治此诸邪，奈何？曰：先视其府，蔵诛其小过，后调其气盛者写之虚者补之，必先明知其形气之苦乐，定乃取之， 曰：人有卧而有所不安者，何也？曰：蔵有所伤及情有所倚则卧不安【素问作精有所寄，则安太素作精有所倚则不安，】故人不能悬其病也， 曰：人之不得偃卧者何也？曰：肺者蔵之葢也肺气盛则脉大，脉大则不得偃卧 曰：人之有肉苛者，何也？是为何病？曰：营气虚衞气实也营气虚则不仁衞气虚则不用营衞俱虚则不仁且不用，肉加苛也，人身与志不相有也，三十日死， 曰：人有逆气不得卧而有音者，有不得卧而息无音者，有起居如故而息有音者，有得卧行而喘者，有不得卧不能行而喘者，有不得卧卧而喘者，此何蔵使然曰不得卧而息有音者，是阳明之逆也，足三阳者下行，今逆而上行，故息有音也，阳明者胃脉也胃者六府之海也，其气亦下行，阳明逆不得从其道，故不得卧，下经曰：胃不和则卧不安，此之谓也。夫起居如故而息有音者此肺之络脉逆不得随经上行下，故留经而不行，脉络之病人也微，故起居如故而息有音也，夫不得卧卧则喘者水气客也，夫水气循津液而留【素问作流】者也，肾者水蔵主津液主卧与喘也， 惊不得眠，善龂水气上下五蔵逰气也三隂交主之 ，不得卧，浮郄主之 身肿，皮肤不可近衣，淫泺苛获，久则不仁，屏翳主之。
足太阳阳明手少阳脉动发目病第四
黄帝问曰：余尝上青霄之台，中陛而惑独防视之，安心定气，久而不解，被发长跪，俛而复视之，久不已，卒然自止，何气使然？岐伯对曰：五蔵六府之精气上注于目而为之精，精之裹【灵枢作窠，下同，】者为眼，骨之精者为曈，子筋之精为黒晴【灵枢作黒眼】血之精，为其络气之精为白睛，【灵枢亦作白眼，】肌肉之精为约束裹契，【一作撷，】筋骨血气之精而与脉并【灵枢作并】为系，上属于脑，后出于项中，故邪中于头目，逢身之虚，其入深，则随眼系以入于脑，入则脑转，脑转则引目系急，目系急则目以转矣，邪中之精，则其精所中者不相比，不相比则精散，精散则视岐，故见两物也，目者五蔵六府之精也营衞魂魄之所常营也，神气之所生也，故神劳则魂魄散，志意乱，是故瞳子黒眼法于阴，白晴，赤脉法于阳，故阴阳合揣，【灵枢作传，】而精明也，目者，心之使也，心者，神之所舍也，故神分精乱而不揣，【一作转】，卒然见非常之处，精气魂魄散不相得，故曰惑 ，曰：余疑何其然也？余每之东苑，未尝不惑，去之则复，余惟独为东苑劳神乎？何其异也？曰：不然，夫心有所喜，神有所恶，卒然相惑，则精气乱，视误故惑，神移乃复，是故间者为迷，甚者为惑。
目眦外决【一作，次】于面者为兑，眦在内近鼻者，上为外眦，下为内眦， 目色赤者病在心，白色者，病在肺，青色者病在肝，黄色者病在脾黒色者病在肾，黄色不可名者病在胸中， 诊目痛，赤脉从上下者，太阳病，从下上者，阳明病，从外走内者，少阳病， 夫胆移热于胸，则辛頞鼻渊【一作洞，】鼻渊者，浊涕下不止，传为瞢，【素问作衂蔑】瞑目，故得之气厥。
足阳明有侠鼻入于面者，名曰悬颅，属口对入系目本，头痛引颔取之，视有过者取之，损有余补不足，反者益甚， 足太阳有通项入于脑者，正属目本，名曰眼系，头目苦痛，取之在项中两筋间，入脑乃别隂蹻阳蹻阴阳相交，阳入隂出阴阳交于兑眦，阳气絶则瞑目隂气絶则眠
目中赤痛从内眦始取之隂蹻 目中痛不能视上星主之先取譩譆后取天牖风池 青盲逺视不明承光主之 目瞑还视目光主之 目赤痛天柱主之 目无所见偏头痛引外眦而急颔厌主之目不明恶风日泪出憎寒目痛目内眦赤痛目无所见眦痒痛淫肤白翳睛明主之 青盲无所见逺视目中淫肤白瞙覆瞳子目窗主之 目不明泪出目瞀瞳子痒逺视昏夜无见目瞤动与项口参相引防僻口不能言刺承泣 目痛口僻戾【一作泪出】目不明四白主之 目赤黄颧窌主之 睊目水沟主之目痛不明龂交主之 目瞑身汗出承浆主之 青
盲目恶风寒上闗主之 青盲商阳主之 目目偏歴主之 眼痛下亷主之 目目少气灸手五里左取右右取左 目中白翳目痛泣出甚者如脱前谷主之 白瞙覆珠瞳子无所见解谿主之
手太阳少阳脉动发耳病第五
暴厥而聋耳，偏塞闭不通，内气暴薄也，不从内外中风之病，故留瘦着也， 头痛耳鸣九窍不利，肠胃之所生也。
黄帝问曰刺节言发蒙者，刺府俞以去府病何俞使然？岐伯对曰：刺此者，必于白日中刺其耳，聴【一作聴宫，】中其眸子，声闻于外，此其俞也， 曰：何谓声闻于外，曰已刺，以手坚按其两鼻窍，令疾偃其声，必应其中， 耳鸣，取耳前动脉 耳，痛不可刺者，耳中有脓，若有干擿抵【，一本作盯，矃】，耳无闻也， 耳聋，取手少指，【太素云少指次指】爪甲上与肉交者，先取手，后取足 ，耳鸣，取手中指爪甲上，左取右，右取左，先取手，后取足 ，聋而不痛，取足少阳聋而痛，取手阳明， 耳鸣，百会及颔厌颅，息天窗大陵，偏歴前谷后谿，皆主之 耳痛，聋鸣上闗主之刺不可深 ，耳聋鸣下闗及阳谿闗冲掖门，阳谷主之， 耳聋鸣，头颔痛耳，门主之 ，头重颔痛引耳中，憹憹嘈嘈，和窌主之，聋耳中癫，溲癫溲者，若风聴防主之 耳，聋填填如。
无闻憹憹嘈嘈，若蝉鸣頞颊鸣，聴宫主之，下颊取之，譬如破声，刺此【即九卷，所谓发蒙者也，】 聋，翳风及会宗，下谷主之耳聋无闻，天空主之 ，耳聋嘈嘈，无所闻天容主之耳鸣无闻，肩真及完骨主之 ，耳中生风，耳鸣耳聋。
时不闻商阳主之 聋耳中不通合谷主之 耳聋两颞颥痛中渚主之 耳焞焞浑浑无所闻外関主之卒气聋四渎主之
手足阳明脉动发口齿病第六
诊龋痛按其阳明之来有过者独热在左者左热在右右热在上上热在下下热 臂之阳明有入鼽齿者名曰太迎下齿龋取之臂恶寒补之【一作取之】不恶写之【灵枢名曰禾窌或曰大迎详大迎乃是阳明脉所发则当云禾窌是也然而下齿龋又当取足阳明禾窌大迎当试可知耳】 手太阳有八頄偏齿者名曰角孙上龋齿取之在鼻与【一作頄】前方病之时其脉盛脉盛则写之虚则补之一曰取之出睂外方病之时盛写虚补 齿动痛不恶清饮取足阳明恶清饮取手阳明 舌缓防下烦闷取足少阴 重舌刺石柱以排鍼 上齿龋肿目窗主之 上齿龋痛恶风寒正营主之 齿牙龋痛浮白及完骨主之 齿痛颧窌及二间主之 上齿龋兑端及耳门主之 齿间出血者有伤酸齿牀落痛口不可开引鼻中龂交主之 颊肿口急颊车痛不可以嚼颊车主之 上齿龋痛恶寒者上闗主之 厥口僻失欠下牙痛颊肿恶寒口不收舌不能言不得嚼大迎主之失欠下齿龋下牙痛顿肿下闗主之 齿牙不可嚼龂肿角孙主之 口僻不正失欠口不开翳风主之 舌下肿难言舌纵防戾不端通谷主之 舌下肿难以言舌纵涎出亷泉主之 口僻刺太渊引而下之 口中肿臭劳宫主之 口中下齿痛恶寒防肿商阳主之齿龋痛恶清三间主之 口僻偏歴主之 口齿痛温溜主之 下齿龋则上齿痛掖门主之 齿痛四渎主之 上牙龋痛阳谷主之【一作阳谿】 齿龋痛合谷主之又云少海主之 舌纵防下烦闷隂交主之
血溢发衂第七【鼻息肉着附】
暴痹内逆，肝肺相薄，血溢鼻口，取天府，此为胃之大腧五部也，【五部按：灵枢云阳逆头痛胷满不得息，取人迎，暴瘖气鞭，刺扶突与舌本出血，暴聋气蒙，耳目不用取天牖，暴拘挛癎痓足不任身者，取天柱，暴痹内逆，肝肺相薄，血溢鼻口，取天府，此为胃之五大俞五部也，今士安散作五穴于篇中，此特五部之一耳，】 衂而不止，衃血流，取足太阳；大衂衃血取手太阳，不已，刺完骨下不已刺腘中出血，鼻衂上星主之；先取譩譆后取天牖，风池 鼻，管疽发为厉，脑空主之 ，鼻不利，窒洞气塞，防僻多洟，衂有痈迎香主之， 鼻衂洟出，中有悬痈宿肉，窒洞不通，不知香臭，素窌主之 ，鼻窒口僻，清洟出不可止，衂有痈禾，窌主之 ，鼻中息肉，不利，鼻头额頞中痛，鼻中有蚀疮龂交主之 鼻，不得息不收，洟不知香臭，及衂不止水沟，止之 衂血不止，承浆及委中主之鼻不利，前谷主之 衂腕骨主之。
手足阳明少阳脉动发喉痹咽痛第八
喉痹不能言取足阳明能言取手阳明 喉痹完骨及天容气舍天鼎尺泽合谷商阳阳谿中渚前谷商丘然谷阳交悉主之 喉痹咽肿水浆不下璇玑主之 喉痹食不下鸠尾主之 喉痹咽如梗三间主之 喉痹不能言温溜及曲池主之 喉痹气逆口防喉咽如枙状行间主之【千金作间使】 咽中痛不可内食涌泉主之
气有所结发瘤瘿第九
瘿天窗【，一本作天容，千金作天府，】及臑，会主之 ，瘤瘿气舍主之。
妇人杂病第十
黄帝问曰：人有重身，九月而瘖，此为何病？岐伯对曰：胞之络脉絶也胞络者系于肾少隂之脉贯肾系舌本，故不能言，无治也，当十月复，治法曰：无损不足，益有余以成其辜，【素问作疹】，所谓不足者身羸瘦，无用镵石也无益，其有余者，腹中有形而泄之，泄之则精出而病独擅中，故曰成辜 曰：何以知懐子且生也？曰：身有病而无邪脉也。
诊女子手少隂脉动甚者姙子也，乳子而病热，脉悬小手足温则生，寒则死， 乳子中风，病热喘，渇【素问作鸣，】肩息脉急，大缓则生急则死。
乳子下赤白腰俞主之 ，女子絶子隂挺出不禁，白沥上窌主之， 女子赤白沥，心下积胀，次窌主之 ，腰痛不可俛仰，先取缺盆，后取尾骶 女子赤淫，时白气癃，月事少中，窌主之 ，女子下苍汁不禁，赤沥隂中痒痛少腹控防不可，俛仰下窌主之，刺腰尻交者两胂上，以月死生为痏数发鍼立已 膓鸣泄注下，窌主之 ，妇人乳余疾，盲门主之， 乳痈，寒热短气，卧不安，膺窗主之， 乳痈，凄索寒热，痛不可安，乳根主之 絶子灸脐中，令有子 ，女子手脚拘挛，腹满疝月水不通，乳余疾，絶子隂痒隂交主之 ，腹满疝积乳余疾，絶子隂痒刺石门，【千金云奔肫上，腹坚痛下引隂中不得小便刺隂交入八分，】 女子絶子衃血在内，不下闗元主之【，千金云：胞转不得，尿少腹满石水，痛刺闗元亦宜矣。】 女子禁中，痒腹热痛，乳余疾絶不足子门不端，少腹苦寒隂痒及痛经闭不通，中极主之 ，妇人下赤白，沃后隂中干痛恶合隂阳少腹防坚小便闭，曲骨主之【，千金作屈骨】 ，女子血不通防隂主之 妇人子蔵中有恶血逆，满痛石闗主之 月水不通，奔肫，泄气上下，引腰脊痛，气穴主之 ，女子赤淫，大赫主之 ，女子胞中痛，月水不以时休止，天枢主之，【千金云：腹胀肠鸣，气上冲胷刺天枢】 ，小腹胀满痛引隂中月水至则腰脊痛，胞中瘕，子门有寒，引髌髀水道主之，【千金云：大小便不通，刺水道】 ，女子隂中寒归来主之 ，女子月水不利，或暴闭塞，腹胀满癃，淫泺身热，腹中绞痛，防疝隂肿及乳难子抢心，若胞衣不出，众气尽，乱腹满，不得反复正偃卧，屈一膝伸一膝，并气冲鍼上入三寸，气至写之 ，妇人无子，及少腹痛，刺气冲主之 ，妇人产余疾，食饮不下胸脇榰满目，足寒心切痛，善噫！闻酸臭，胀痹腹满，少腹尤大，期门主之 ，妇人少腹坚痛，月水不通，带脉主之 ，妇人下赤白里急，瘈疭五枢主之 妬乳，大渊主之【，千金云膺胷痛】 絶子商丘主之穴在内踝前宛宛中 女子疝瘕，按之如以汤沃其股内至膝，飱泄灸刺曲泉 ，妇人隂中痛少腹坚急痛隂陵泉主之 ，妇人漏下，若血闭不通，逆气胀，血海主之 ，月事不利见血而有身，反败隂寒行间主之， 乳痈，太冲及复溜主之， 女子疝及少腹肿溏泄，癃遗溺隂痛面尘黑，目下眦痛，太冲主之 ，女子少腹大乳难，嗌干嗜饮，中封主之 ，女子漏血，太冲主之 ，女子侠脐疝，中封主之，大疝絶子筑宾主之 ，女子疝小腹肿赤白淫，时多时少，蠡沟主之 ，女子疝瘕，按之如以汤沃两股中少腹肿隂挺出痛经，水来下隂中肿或痒，漉青汁，若葵羮血闭无子，不嗜食，曲泉主之 ，妇人絶产若未曽，生产隂廉主之刺入八分，羊矢下一寸是也， 妇人无子，涌泉主之 ，女子不字隂暴出经水漏，然谷主之 ，女子不下月水，照海主之，【千金云：痹惊善悲，不乐如坠堕，汗不出，刺照海】 ，妇人隂挺出四肢，淫泺身闷，照海主之 ，月水不来，而多闭心下痛，目，不可逺视水泉主之， 妇人漏血，腹胀满不得息，小便黄，阴谷主之，【千金云漏血，小腹胀满，如阻体寒热，腹偏肿刺隂谷】 乳痈，有热三里主之， 乳痈惊痹，胫重足跗，不收跟痛，巨虚下亷主之 月水不利，见血而有身，则败及乳肿，临泣主之 ，女子字难，若胞不出，昆仑主之。
小儿杂病第十一
婴儿病其头毛皆逆上者死， 婴儿耳间青脉起者，瘈腹痛，大便青办飱泄脉大手足寒，难已飱泄脉小手足温者，易已。
惊癎脉五鍼手足太隂各五刺经太阳者五，刺手足少隂经络傍者，一足阳明，一上踝五寸刺三鍼 小儿惊癎本神及前顶，会天柱主之如反视临泣主之 ，小儿惊癎加瘈疭脊急强，目转上插缩，筋主之 ，小儿惊癎，瘈疭脊强，互相引长强主之， 小儿食晦，头痛譩譆主之 小儿癎发目上插，攅竹主之 ，小儿脐风，目上插刺，丝竹空主之 ，小儿癎痓呕吐泻注，惊恐失精，瞻视不明，眵防瘈脉及长强主之， 小儿惊癎不得息颅，主之 ，小儿惊癎如有见者，列缺主之，并取阳明络小儿口中，腥臭胷脇榰满劳宫主之 ，小儿欬而泄。
不欲食者，商丘主之 ，小儿癎瘈手足扰目，昬口噤溺黄，商丘主之 ，小儿癎瘈遗精，溺虚则病，诸癎癫，实则闭癃小腹中热善寐，大敦主之 ，小儿脐风口不开，善惊，然谷主之 ，小儿腹满，不能食饮，悬钟主之， 小儿马癎仆参及金门主之 ，风从头至足，癎瘈口闭不能开，每大便腹暴满，按之不下，悲喘，昆仑主之。
鍼灸甲乙经卷十二