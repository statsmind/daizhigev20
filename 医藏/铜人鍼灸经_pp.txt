钦定四库全书     子部五
铜人鍼灸经      医家类
提要
【臣】等，谨案铜人鍼灸经七卷，不着撰人名氏，按晁公武读书，后志曰：铜人腧穴鍼灸图三卷，皇朝王惟徳撰仁宗尝诏惟徳攷次鍼灸之法铸铜人为式，分脏腑十二经旁注，腧穴所防刻，题其名，并为图法，及主疗之术，刻板传于世，王应麟，玉海曰：天圣五年十月壬辰，医官院上所铸腧穴，铜人式二，诏一置医官院，一置大相国寺，仁济殿，先是，上以鍼砭之法述不同，命尚药奉御，王惟一考，明堂气穴经络之防铸铜人式，又纂集旧闻，订正讹谬为铜人，腧穴鍼灸图经三卷，至是上之摹印颁行，翰林学士夏竦序所言，与晁氏畧同惟王惟徳作惟一人，名小异耳。此本卷数不符而大致，与二家所言合疑，或天圣之旧本，而后人析为七卷欤？周宻齐东野语曰：尝闻舅氏章叔恭云：昔倅襄州日，尝获试鍼铜人全像以精，铜为之腑脏，无一不具，其外腧穴，则错金书穴名于旁，凡背面二器相合，则浑然全身，葢旧都用此，以试医士者，其法外涂，黄蜡，中实以水，俾医工以分析寸，按穴试鍼中穴则鍼入而水出稍差则鍼不可入矣，亦竒巧之器也，后赵南仲归之内府，叔恭尝写二图刻，梓以焉，今宋铜人及章氏图，皆不，惟此书存其梗，槪尔乾隆四十六年正月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
铜人鍼灸经卷一
夫黄帝正经者，是先圣之遗教，乃后人之令范，是以先明流注孔穴靡不指的，其源若或茍从异説恐乖正理之言，其十三经脉者，皆有俞原，手足阴阳之交防血气之流通外营，指节内连脏腑，故经云手三阳之脉，从手至头，手三阴之脉，从手至胷足三阳之脉从足至头，足三阴之脉，从足至胷是谓日夜循环阴阳防合，又曰：春夏刺浅，秋冬刺深，缘春夏阳气在上，人气亦在上，故当浅取之，秋冬阳气在下，人气亦在下，故当深取之，是以春夏各致一阴，秋冬各致一阳者也，然春夏温必致一阴者，初下针，沉之至，肾肝之部，得气乃引，持之阴也，秋冬寒，必致一阳者，乃初内针浅而浮之，至心肺之部得气而内之阳也，是谓春夏必致一阴，秋冬必致一阳者也，凡孔穴流注所出为井，所流为营所注，为俞；所过为原所行，为经所入为合，此针之大法也，春刺井夏刺营，仲夏刺俞，秋冬刺合也。
营出少商为井手太隂脉也流于鱼际为营，注于太泉，为俞，过于列缺，为原，行于经渠为经，入于尺泽，为合心出，中冲为井手少隂脉也流于劳宫为营，注于大陵，为俞；过于内关，为原行于间，使为经，入于曲泽，为合心包络脉手厥隂之脉也出于少冲为井流于少府为营，注于神门为俞；过于通理，为原；行于灵道为经，入于少海，为合。
大肠出于商阳为井，手阳明脉也，流于二间，为营注于三间，为俞；过于合谷，为原；行于阳溪，为经，入于曲池，为合三焦，出于闗冲为井手少阳脉也，流于液门为营，注于中渚，为俞；过于阳池，为原，行于支渠为经，入于天井，为合小肠，出于少泽为井，手太阳脉也，流于前谷为营，注于后溪为俞；过于腕谷，为原，行于阳谷为经，入于少海，为合手三隂三阳流注者。
胃出于厉兑为井，足阳明脉也，流于内庭为营，注于陷谷为俞；过于冲阳，为原，行于解谿，为经；入于三里，为合胆，出于窍隂为井足少阳脉也，流于侠谿为营，注于临泣，为俞；过于丘墟，为原；行于阳辅为经，入于阳陵，泉为合膀胱，出于至隂为井足大阳脉也，流于通谷为营，注于束骨为俞；过于京，骨为原，行于昆仑为经，入于委中，为合脾出于隐白为井，足大阴脉也，流于大都为营，注于太白为俞；过于公孙为原；行于商丘，为经入于隂陵泉为合，肝出大敦为井，足厥阴脉也，流于行间为营，注于太冲为俞；过于中封为原行于中都，为经，入于曲泉为合，肾出涌泉为并足少隂脉也流于然谷为营，注于太谿为俞；过于水泉，为原，行于复溜为经，入于阴谷，为合足三隂三阳所流注者，又云：能知迎随之，气可令调，气调气之方者，必在阴阳，然所谓迎随者，知荣卫之流行，经络之往来也，随其顺逆而取之，故曰，迎随调气之方必在隂阳者知其表里，随其隂阳而调之故曰调气之方必在隂阳者也夫用针刺，刺者须明其孔穴，补虚防实，送坚付软，以急随缓荣卫，常行勿失其理，故经云：虚者补之，实者防之，不虚不实，以经取之，然虚者补其母，实者防其子，当先补而后防，不实不虚，以经取穴者，然是正经目。
中他邪当自取其经故言以经取之
又云：刺营无伤于卫，刺卫无伤于营，然针阳者，卧针而刺之，刺阴者，先以左手捻按所针营俞之处，候气散，乃内针，是谓刺营无伤于卫，刺卫无伤于营也。
又云：东方实西方虚，泻南方，补北方者，然是金水，木；火，土当于相平也，缘东方木，西方金木欲实，金当平之；火欲实，水当平之；东方者，肝也，则知肝实西方者，肺也，则知肺虚防南方，补北方者，南方火火者，木之子北方水水者木之母，水胜火，子能令母实，母令子虚，故防火补水，欲令金不得平木也，经言不能治其虚，何问其余，此之谓也。又曰：夫言气实者，热也，气虚者，寒也，针实者，以右手持针左手捻按开针穴以防之，虚者以左手闭针穴以补之，补防之时与气开阖相应，是谓针容一豆，补防之理也。又云：虚者徐而疾实者，疾而徐徐即是防疾，即是补补防之法，一依此也，下针之时，搯取穴置针于营上三十六息，以左搯穴令定法，其地不动，右手持针，象其天而运转也，于此三十六息，然定得针，右手存意，捻针左手搯穴，可重五两已来，计其针如，转如不转，徐徐下之，若觉痛，即可重二两，若不觉以经下之，入人营至卫，至病得气，如鲔鱼食，钓即得其病气也，量其轻重，以经取之，名曰疾徐者至，病即得气，欲出针时，子午缓缓出，而引病气不絶名曰徐也，旣引气名，一向无补，名之曰防，问曰：凡下针时，若为是好，答曰：徐徐下之，坚持为实，凡下针，先须持针，坚得安稔，不用饱食，亦不用空肚，如患人欲针针者，有乘车来者，有步行来者，如人行十里许，须令坐息，安神定气，乘车者，如人行三里许，患人嘿嘿而不言，安心大坐，气脉，安定乃可下针，又云：夫针之者不胷身心口如衔索，曰：欲内视消息气而不得妄行，针针入一分，知天地之气，针入二分，知呼吸之气，针入三分，知逆顺之气，针皮毛者无伤肌肉，针肌肉者无伤筋脉，针筋脉者无伤骨髓针骨髓者无伤诸络，东方甲乙木主人筋膜，南方丙丁火，主人血脉西方，庚辛，金主人皮毛北方，壬癸水，主人骨髓，中央戊己土，主人肌肉针伤筋膜者，令人愕视失魂，针伤血脉者，令人烦乱失神，针伤皮毛者令人上气失，针伤骨髓者，令人呻吟失志，针伤肌肉者，令人四肢不收，失智也，刺若中心一日死，刺若中肝五日死，刺若中肾六日死，刺若中肺三日死，刺若中脾十日死，刺若中胆一日半死，又云无刺大醉无刺大怒，无刺大劳无刺大饱无刺大饥无刺大渴无刺大惊已上，古之深戒也。
又黄帝问岐伯曰：余闻九针之名，上应天地四时阴阳，愿闻其方，于后代，岐伯对曰：九针者，一曰镵针，二曰圆针，三曰鍉针，四曰锋针，五曰防针，六曰丸利针，七曰毫针，八曰长针，九曰大针，此乃九针之名，九针所应一天，二地三人，四时，五音，六律，七星，八风，九野人之身形示应之也。各有所宜，人皮应天，人肉应地，人脉应人，人筋应四时，人声应音，人阴阳合气应律，人齿面目应星人出入气应风人九窍三百六十五络应九野，故一针皮，二针肉，三针脉，四针筋，五针骨，六针调阴阳，七针益精，八针除风，九针通九窍，除三百六十五节气，此之谓各有所立也，黄帝问曰：人生有形，不离阴阳，天地合气，别为九野，分为四时，月有小大，日有长短长，万物并至，不可胜量，虚实呿吟敢问其方？岐伯曰：木得金而伐，火得水而灭，土得木而达，金得火而缺，水得土而絶万物尽然，不可胜竭，故针有悬布天下者五黔首，其余食莫知之也，一曰治神，二曰知养身，三曰知毒药为真，四曰制砭石小大五曰：知府藏血气之诊五法俱立，各有所先，今末世之刺也。虚者实之，满者泄之，此皆众工所共知也。若夫法天则地，随应而动，和之者若响，随之者若影，道无鬼神独往，黄帝曰：愿闻其道。岐伯曰：凡刺之真，必先治神，五脏已定，九已备，乃后存针，众脉不见，众凶弗闻，外内相得，无以形先，可玩往来，乃施于人，人有虚实，五虚勿近，五实勿逺至其当发，间不容瞚，手动若务，针耀而匀，静意视义，观适之变，是谓，莫知其形，见其乌乌，见其稷稷，从见其飞，不知其谁？伏如横弩，起如发机，黄帝曰：何如而虚？何如而实？岐伯曰：刺虚者须其实，刺实者须其虚也，留气已至，慎守勿失深浅，在志逺近如一如临深渊，手如握虎，神无营于众物，今列孔穴图于后者。
铜人鍼灸经卷一
钦定四库全书
铜人鍼灸经卷二
今具列一十二人形共计二百九十穴
上星一穴在额颅上直鼻中央入髪际一寸防容，豆是穴督脉气所发主疗头风头肿，皮肿而虚，鼻塞头痛，针入二分留十呼防五吸针下气，尽更停针，引之得气，即防灸亦得，然不及针日灸三壮至百五壮，罢不宜多灸，湏停十余日，然后更灸，若频灸，恐防气大，上令人眼暗，故不用相续，加灸满五十壮，即以细三棱针刺头上，令宣通热气者，热不止，热气上冲头痛也，戒酒面，荞麦。
防一穴在上星上一寸陷者中是穴督脉气所发主疗鼻塞，日灸二七壮，至七日，停初灸之，时痛五十壮，即不痛至七十壮，或痛即停，灸其鼻塞若灸至四日便当渐可，至七日即差，针入二分留三呼得气，即防主疗头风痛白屑，起多睡，针之弥佳，针讫，可用末盐，生麻油相和以揩，发根下头悉涂，数数用此，即末无头风八嵗以上方可针，门未合，若针不幸，令人死，忌荞麦，热食猪肉。
前顶一穴在防上一寸五分骨陷中是甄权。针经云：一寸是穴，今依素问一寸五分，为定督脉气所发主疗头风热痛头肿风，癎针入三分留七呼防五吸大肿极，即以三棱针刺之，绕四方一寸以下，其头痛肿，立差，复以盐末生麻油揩，发际下灸亦得。
百防一穴在前顶后一寸半顶中心督脉足大阳之防主疗脱肛，风癎青风心风，弓角反，张羊鸣多哭，言语不择，发时即死，吐沫，心中热闷，头风多睡，心烦惊悸，无心力志，前失后吃，食无味，头重饮酒，面赤鼻塞，针入二分，得气即防如灸数至百五，即停三五日讫，绕四畔，以三棱针刺令出血，以井花水淋之，令气宣通不得，一向火灸，恐拔气上，令人眼暗忌酒，面；猪，鱼，荞麦蒜等。
天突一穴在结喉下陷者中宛宛是阴维任脉之防针入五分留三呼得气，即防主欬嗽上气噎胷中气喉内状，如水鸡声，肺壅，唾脓血气壅不通，喉中热疮不得下，食灸亦得，然不及针其下，针直横下，不得手，即五脏之气伤，令人短夀慎加药法及辛酸，滑等。
璇玑一穴在天突下一寸陷者中仰头取之，是穴任脉气所发主胷支满痛喉痹咽痈，水浆不下，灸五壮针入三分。
华盖一穴，在璇玑下一寸陷中，仰而取之任脉气所发主胸脇支满痛引胸中欬逆上气，喘不能言，灸五壮针入三分。
紫宫一穴在华葢一寸六分陷者中仰而取之任脉气所发主胷脇支满痹痛骨疼，饮食不下，呕逆上气，烦心也，灸五壮针入三分。
玉堂一穴在紫宫下一寸六分陷中，一名玉英，任脉气所发主胸满，不得喘息，痹痛骨疼，呕逆上气，烦心灸五壮针入三分。
亶中一穴，一名元儿，在玉堂下一寸六分，横直两乳间陷者中任脉气所发宜灸至七七止，主肺痈，咳嗽上气，唾脓不得下食胷中气满如塞，禁穴不可针针不幸，令人死。
中庭一穴在亶中下一寸六分陷中任脉气所发主胷脇支满心下满，食饮不下，呕逆吐食，还出灸五壮针入三分。
巨骨一穴在心脾骨头，不可日灸三壮至七壮，主惊癎破心吐血，禁针针，则倒悬一食顷，然后乃可下针，针入四分防之，勿补针出，始得正坐，忌酒面热，食猪鱼生冷物。
云门二穴在巨骨下气户两傍各二寸陷中动脉应手举臂取之山晀经云：在人迎下第二骨间相去二寸三分，足太阴脉气所发治呕逆，气上胷脇彻背痛通，灸禁针理，肺同药疗之，针深令人气逆。
少商者，木也，在手大指端侧去爪甲角如韮叶白肉际宛宛中手大隂脉之为井也；针入一分，主不能食，腹中气满，吃食无味，宜针不宜灸，以三棱针刺之，血出，胜气之所以胜气针者，此脉胀腮之，腮中有气，人不能食，故刺出血，以宣诸藏暌也，忌冷热食。
鱼际二穴者，火也，在手大指节后内侧散脉中，手太阴之所流为营也，主虚热洒洒，毛竖恶风寒，舌上黄，身热咳嗽喘痹，走背胷不得息头痛甚，汗不出，热烦心少气不足以息阴痒，腹痛不下食，时挛支满，喉中焦干，渴痉，上气热病寒栗鼓颔，腹满阴瘘，色不变，肺心痛，牵引尻溺，出膈中虚，食饮呕，身热汗出，重呕吐血，日泣出短气心痹，悲怒，逆气任惕，胃气逆也，针入二分。
铜人鍼灸经卷二
钦定四库全书
铜人鍼灸经卷三
神庭一穴在髪际直鼻上督脉上一寸髪际是也足太阳阳明之防主治肿气，风癎颠风，不识人，羊鸣角弓反张，披髪而上歌下哭，多学人言语惊悸，不得安寝，禁不可针，日灸七壮至百壮，若针即发于其病在举火之时，忌猪羊鱼肉，酒面热食。
曲差二穴在神庭傍一寸半髪际足太阳脉气所发主心中烦满，汗不出，头项痛身热，目视不明，针入三分灸三壮。
临泣二穴在目上眦入髪际五分陷者中足太阳少阳之防主，卒不识人，风鼻塞，针入三分留七呼。
眉冲二穴，一名小竹，在当两眉头，直上入髪际理目五般，癎头痛鼻塞，不宜灸，针入三分。
水沟一穴在鼻柱下人中督脉手阳明之防主疗消渴，饮水无多少，水气偏鼻，肿失笑无时，即颠癎语不识人，乍喜乍哭，牙关不开，面肿唇动叶，叶肺风状如虫行，针入四分，徐徐出之，灸亦得，然不如针，若是水气，唯有此穴，可针，若针他穴，水尽即死。
承浆一穴在頥前下唇下，足阳明之防主偏风口，防面肿消渴，面风口不开，口中生疮，针入三分半，然后徐徐引气而出，灸亦任日，灸七七壮，若频灸，恐足阳明脉断，令风不差，若停息复灸，令其风通宣，应时立愈。其艾炷依小竹，筋头大作之，但令当脉灸之，雀粪大亦能愈疾，又有一途，如脉内疝瘕，痃癖块，伏梁气之徒，唯湏大艾炷，故小品曰腹背，烂烧四支，则但除风邪而已，如鸠尾以至头，皆不可多灸，及不可用，大艾炷。
俞府二穴在巨骨下去，璇玑傍各二寸防中足太阳脉气所发主欬逆上气，喘呕吐胷满不得食，仰卧取之，灸五壮针入三分。
彧中二穴在俞府下一寸六分防中仰卧，取之足少隂脉气所发主肾脇支满欬喘不得息，呕吐胷满不能食，灸五壮针入三分。
神藏二穴在彧中下一寸六分防中仰而取之，足少阳脉气所发主胷脇支满咳不得食，针入三分灸五壮。
灵虚二穴在神藏下一寸六分防中仰而取之，足少阳脉所发主胷脇支满引胷不得息呕吐胷满不得食，针入三分灸五壮。
神封二穴在灵墟，下一寸六分主胷满不得息，咳逆乳痈，洒浙恶寒，灸五壮针入三分。
步郎二穴在神封下一寸六分防者中仰取之足少隂脉气所发主胷脇支满鼻不通，呼吸少气喘息不得举臂，针入三分灸五壮。
五处二穴，足太阳脉气所发在头上督脉傍去上星二寸半，主目不明，头风痹，闷针入三分灸五壮。
承光二穴在五处，后寸半足太阳脉气所发主风，头痛欲呕吐，心烦针入，三分不可灸。
通天二穴在承光后一寸半，足太阳脉气所发主项痛暂起僵仆，针入三分灸三壮。
攅竹二穴在两眉头少陷中，足太阳脉气所发，主目视，视物不明，眼中热疼及眼眶，针入三分，不宜灸。
晴明二穴在目内眦头上畔者，中手足太阳阳明之防主肤翳白膜，覆童子眼暗雀目，冷尿眼，视物不明，努肉针入一分半，不宜灸。
迎香二穴在和上一寸鼻下孔傍手足阳明之防针入三分主鼻息，不闻香臭，偏风面痒，及面浮肿，风叶叶动，状如虫行，刺或在唇动不宜灸。
承泣二穴在目下七分，直目童子中蹻脉任脉足阳明之防主疗眼，防目不正口，防目瞤面动叶叶，然牵口眼热疼，赤痛目视，冷泪眼，脸赤针入四分半，不宜灸，若灸尤问多少，三日以后，眼下大如拳，息肉，日加长如桃，许至一月，日如五升大。
鸠尾一穴在臆前巨骨下五分，主心惊烦发，状如乌乌，破心吐血，心中气闷，不喜闻人语，心痛腹胀，宜针，虽然，此处最难针，须是大好手，方可下针，如不然，取气多不幸，令人死，针入三分。
巨阙一穴，心之募在鸠尾下一寸任脉气所发主疗心中烦闷热风，风癎浪，言或作鸟声，不能食，无心力，凡心痛有数种，冷痛蛔虫毒，霍乱不识人，针入六分，得气即防，灸亦良。
上管一穴，在巨下一寸，去巨骨三寸，任脉足阳手太阳之防主，心中热烦，贲豚气胀满，不食，霍乱心痛，不可眠卧吐利，心风惊悸，不能食，心中闷发哕，伏梁气，状如覆杯，针入八分，得气先补，而后防之，可为神验，若是风癎热痛，宣防之后，补可为应，其病灸亦良。
中管一穴，一名太仓，是胃之募，在上管下手太阳，少阳足阳明所生任脉之防主治心匿不，食反胃，霍乱心痛，热温虐痎虐天行，伤寒因读书，得奔豚气，心闷伏梁气如覆杯，冷结气，针入八分，灸亦良。
建里一穴在中管下一寸，治肠中疼痛，呕逆上气，心痛身肿，针入一寸三分，灸亦良。
下管一穴，在建里下一寸，足太阴任脉之防主腹胃不调，腹内痛不食，小便赤，腹坚硬癖，瑰脉厥厥动针入八分，灸亦佳。
神聪四穴在百防四面各相去同身寸一寸理头风目，狂乱风，癎左手如花，右手如果，针入三分。
明堂一穴在鼻直上入髪际一寸理头风多，鼻涕鼻塞，三日一报，针入三分。
当阳二穴在当童人直上入髪际一寸理卒，识人风鼻塞，入针三分。
前关二穴在目后半寸，亦近太阳之穴，理风赤眼痛：头目目，澁针入三分。
四白二穴在目下一寸，足阳明脉气所发，主头痛目，针入三分，灸七壮。
巨阙二穴在鼻孔下侠水沟傍蹻脉，足阳明之防主治面风寒，鼻频【音凖，】上肿痈痛，招摇视占，瘈疭口，噼针入三分灸七壮止。
地仓二穴在侠口傍四分外，如近下有脉防动者是蹻脉手阳明之交，主疗大患风者其脉亦有动时，亦有不动时多，主偏风口防，灸音不言，不得饮水浆，食漏落，脉瞤动患左针，右患右针，左针入三分半灸亦得，日二七壮，其艾壮如麄钗脚忌毒物，及行房事。
廉泉一穴，在颔下结喉上舌本间隂维任脉之防主舌下肿难言，舌疭设多咳嗽，少气喘息呕沫，禁断灸三壮针入三分。
隂交一穴在脐下一寸，任脉气所发主脐下热，小便赤气痛，状如刀，搅作块，状如覆杯，妇人断绪，月事不调，带下崩中，因产后恶露不止，绕脐冷痛，针入八分，得气即防，防后宜补灸亦得，然不及针。
水分一穴在管下脐上一寸任脉气所发主腹痛不能食，肠坚腹痛，胃管不调坚硬，针入八分，若是水病，灸之大良。
巨阙一穴，甲乙经云：一名利机，一名精露，一名丹田，一名命门，在脐下二寸，是三焦之募任脉气所发针入八分，主腹痛坚硬，妇人因产恶露不止，遂成结块，崩中断绪，灸亦良。
关元一穴，是小肠募一名次，门在脐下三寸，足三阴任脉之防脐下防痛，小便赤淋，不觉遗沥，小便处痛，状如散火，尿如血色，脐下结血，状如覆杯，妇人带下，因产露不止，并妇人断绪产道，冷针入八分，若懐胎必不针，若针必落胎，胎多不出，而针外昆仑，即出灸亦良，然不及针。
中极一穴，一名玉泉，一名气原在闗元下一寸是膀胱募任脉足三阴之防，主妇人断绪四度，针针即有子，故却时任针也，主淋，小便赤，尿道痛，脐下结块如覆杯，或因产得恶露不止，遂成疝瘕，或因月事不调，血结成块，针入八分灸亦得，然不及针。
铜人鍼灸经卷三
钦定四库全书
铜人鍼灸经卷四
后顶一穴在百防后一寸半枕骨上是督脉气所发针入四分，灸五壮主风目视，额颅上痛。
强间一穴在后顶后一寸半，一名大羽，是督脉气所发，主头如针刺，不可以动，项如防，不可左右顾，视灸五壮，针入二分。
脑户一穴在枕骨上强间，后一寸半，一名仰风，一名防颅，是督脉足太阳之防主目痛不能视，面赤肿，头痛不得灸灸，令人失瘖，针入三分。
瘖门一穴，一名舌厌，在项后入髪际宛宛中入系舌本是督脉阳维之防仰而取之，主头风脑疼，失瘖不能言舌急项强，不能囬头，针入八分，徐徐出之，不宜灸灸，即令人哑忌如前法，问曰：舌急不言如何？治答曰：急针瘖门，舌缓针风府，得气即防可小绕针入八分，忌灸。
大推一穴，第一推上防者中宛宛是主三阳督脉之防疗五劳七伤，温疟疰，闷项强，不得四顾，针入五分，灸亦得。
陶道一穴在大推节下间俛而取之督脉足太阳之防主头重目瞑，洒浙寒热，脊强以头汗不出也，灸五壮针入五分。
身柱一穴在第三椎节下间督脉气所发灸五壮主颠疾，瘈疭怒，欲杀人，身热狂走，讝言见鬼针入五分。
神道一穴，督脉气所发在第五椎节下间俛而取之主寒热头痛，进退往来，痎疟，恍惚悲愁，灸入三壮针入五分。
至阳一穴在第七椎节下间俛而取之督脉气所发，主寒热解烂，乐胫酸四支重痛，少气难言，灸三壮针入五分。
筋缩一穴在第九椎节下间俛而取之督脉气所发主惊癎狂走，颠疾脊急，强目转上，垂灸三壮针入五分。
脊俞一穴，一名神宗，一名脊中，在第十一椎中，中央督脉气所发治风癎颠邪？温病积聚，下利忌灸，针入五分。
悬区一穴在第十二椎下节间是穴督脉气所发主腰脊强，腹中上下积气，针入三分灸三壮。
命门一穴，一名属累，在第十四椎下节俛而取之督脉气所发，主头痛如破，身热如火，汗不出，瘈疭里急，腰腹相引，痛针五分。
腰俞一穴，一名背解，一名髓孔，一名腰尸，在第二十一椎节下陷者宛宛中是挺腹地，舒身两手，两重支额，纵四体，然后乃取其穴，是督脉气所发也主腰髋疼痛，腰脊强强，二不得囬，转温疟痎针入八分，灸亦得慎房事，不得擎重物，甲乙经云针入五分，灸三壮。
长强一穴，一名气之隂郄督脉络在穷骨下宛宛中是甲乙经穴在脊骶端少隂所结主下漏五痔，疳蚀下部慝，针入三分然鍼之以痛为度，其穴伏地取之，乃得灸亦得，然不及针，慎房事，此痔根本，是冷慎冷。
天柱二穴在侠项后髪际大筋外亷防者中足太阳脉气所发针入二分，主头风目如脱项如防项疼，急重先防，而后补之，灸亦得，然不及针。
玉枕二穴在络却后七分半，侠脑户傍一寸三分，起肉枕骨上入髪际三寸足太阳脉气所发针入三分灸三壮主目内挛丝急痛，风目痛，头寒多汗耳聋鼻塞。
风池二穴者，是足少阳阳维之防在项后髪际防中甲乙经云风池穴在颞颅后髪际防中针入一寸二分，大患风者，先补而后防，少可患者，以经取之，主肺风面赤目视，项强不得，囬顾面肿，皮软脑疼痛，灸亦良，然不及针，问曰：如后发际亦有项脚长者，其毛首至，头骨亦有无项脚者，毛齐至天牖，穴即无毛，根何而取穴也。答曰：其毛不可辄定，大约如此，若的的定中府正相当，即是侧相去各二寸，此之定穴。
颅息二穴在耳后青脉间主身热，头痛不可反侧，小儿癎喘不得息，耳聋，针入一分，不得多出血，血多即杀人，灸三壮。
完骨二穴在耳后入发际四寸，足太阳少阳之防主风项痛，头强寒热，灸即依年壮针入二分。
大抒二穴在项后第一椎下两傍各一寸半陷中，足太阳手少阳之会，理风劳气咳，气急头痛，目腹痛，针入五分禁灸。
风门热府二穴在第二椎下两傍一寸半督脉足太阳之防理伤寒项强目瞑，鼻塞风劳，呕逆上气胷痛背痛气短不安，针入五分，灸五壮。
肺俞二穴在第三椎下两傍相去一寸半，理颠癎瘿气，上气吐逆支满，脊强寒热，不食肉痛皮痒，传尸骨蒸，肺嗽，针入三分。
厥隂俞二穴在第四椎下两傍相去同身寸一寸半理逆气，呕逆牙痛，留结胷闷针入三分。
心俞二穴在第五椎下两傍各一寸半理，心中风狂，癎心气乱语悲泣，心腹烦满，汗不出，结聚寒，呕逆不食，食即吐血，目痛不可灸针入三分。
督俞二穴在第六椎下两傍相去同身寸一寸半一名髙盖主理寒热，腹中痛，雷鸣气逆，心痛灸三壮禁针。
鬲俞二穴在第七椎下两傍各一寸半，理心痛，痰饮吐逆，汗出寒热骨痛，虚胀支满，痰疟痎癖气块，隔上痛喉痹身常温，不食切痛，针入三分。
肝俞二穴在第九椎下两傍合一寸半，理口干，中风支满，短气不食，食不消吐血，目不明，闭塞腰痛，肩疼寒疝，针入三分灸三壮。
胆俞二穴在第十椎下两傍各一寸半足太阳脉气所发主理心胀满，吐逆短气，痰闷食难，下不消针入三分。
脾俞二穴在第十一椎下两傍一寸半，理腰身，黄胀满腹肚，泄利身重，四支不收，黄疸，邪气积聚，腹病寒热，针入三分灸三壮。
胃俞二穴在第十二椎下两傍各一寸半理烦满吐食，腹胀不能食，针入二分灸三壮。
三焦俞二穴在第十三椎下两傍各一寸半足太阳脉气所发主水，糓不消，腹胀腰痛，吐逆针入三分灸三壮。
肾俞二穴在第十四椎下两傍各一寸半与脐对，理虚劳耳聋，肾虚及水藏胀，挛急腰痛，小便浊隂中疼血精出五劳七伤，冷呕脚膝拘急，好独卧，身肿如水，针入三分灸三壮。
气海俞二穴在第十五椎下两傍同身寸相去一寸半，理腰痛，痔病防血灸三壮。
大肠俞二穴在第十六椎下两傍各一寸半理腰痛，肠鸣胀满，绕脐中痛，大便下利，或泄利食不化，脊骨强针入三分灸三壮。
关元二穴在第十七椎下两傍相去同身寸一寸半理，风劳腰痛，泄利虚胀，小便难，妇人瘕聚诸疾，针入三分。
小肠俞二穴在第十八椎下两傍各一寸半理，大便赤澁，小便急脚肿，短气不食，烦热防病，大便脓血出，食痔疼痛：妇人带下，针入三分灸三壮。
膀胱俞二穴在第十九椎下两傍相去同身寸一寸半理，风劳腰痛，泄利肠痛，大小便难，尿赤隂生疮少气，足胫冷拘急，不得屈伸，女人瘕聚，针入三分灸三壮。
中膂俞二穴在第二十椎下两傍相去同身寸一寸五分，一名脊内，俞是少隂脉理理赤白痢虚渴，汗出腰不得俯仰，腹胀脇痛针入三分。
白环俞二穴在第二十一椎下两傍相去同身寸一寸半足太阳脉气所发，理腰脊挛急痛，大小便不利百病，针入三分甲乙经甄权。经云：挺腹地端身，两手相重支额，纵气息令支，肉俱缓，乃取其穴针入八分，主腰髋疼不遂，温虐腰中冷，不识眠睡劳损，风虐忌灸。
铜人鍼灸经卷四
<子部,医家类,铜人鍼灸经>
钦定四库全书
铜人鍼灸经卷五
窍隂一穴在完骨上枕骨下足太阳少阳之防主骨疸发，厉头痛引头也，灸五壮针入三分。
浮白二穴在耳后入髪际一寸足太阳之防主寒热喉痹，欬逆疝积胷中满不得喘息胷痛耳聋嘈嘈，无所闻颈项痈肿，不能言，及瘿肩不举也，针入三分灸三壮。
附分二穴在第二椎下附项内廉两傍各三寸手足太阳之防主背痛引领灸五壮针入三分。
防户二穴在第三椎下两傍各三寸宛宛中正坐取之，足太阳脉气所发主背，脾闷无气力，劳损痿黄，五尸走疰，项强不得回顾，针入五分，灸亦得。
神堂二穴在第五椎下两傍各三寸陷者中正坐取之，足太阳脉气所发主肩痛胷腹满洒浙反，脊强急灸五壮针入三分。
譩譆二穴在肩膊内廉，第六椎两傍三寸，其穴抱肘取之，足太阳脉气所发，因以手痛按之，病者言譩譆针入六分主温疟寒寒病，病背闷气满腹胀，气灸二七壮，忌葱白酒。
膏盲俞二穴，主无所不疗，羸瘦虚损，梦中失精，上失气欬逆狂或妄误，取穴之法，令人正坐曲脊，伸两手以臂着膝前，令正直手大指与膝头齐，以物支肘，勿令臂得动也，从甲骨上角摸索至骨下头，其间当有四肋，三间灸中间，依胛骨之里，去胛骨各容指许，摩服去表肋间，空处按之，自觉牵引于肩，中灸两胛中一处至六百壮，多至千壮，当觉下，然流水之状，亦当有所下出，若得痰疾，则无所不下也，若病人已困，不能正坐，当令侧卧，俛上臂令，前取穴灸之，求穴法大校以右手从左肩上住指头所不及者是也，左亦然，乃以前法灸之，若不能久，坐当伸两臂，令人俛两胛骨侠相离，不尔肘骨覆穴，不可得也。所伏衣襆，当令大小有常定，不尔则失其穴也。此灸讫，后令人阳气康盛，当消息以自补，飬当取身体平复，其穴近第五椎望取之也。论曰：昔在和缓不救，晋侯之疾，以其在膏之上肓之下，针药所不能及，即此之穴是也，人不能求得此穴，所以宿病难追，若能用心，此方便求得灸之，无疾不愈。
鬲关二穴在第七椎下两傍各三寸防者中正坐取之，足太阳脉气所发主背痛，恶寒脊强，俛难食，不下呕哕，多涎睡也，灸五壮针入五分。
防门二穴在第九椎下两傍各二寸防者中正坐取之，足太阳脉气所发主食饮不下，腹中雷鸣，大便不节，小便赤黄也灸三壮针入五分。
阳纲二穴在第十椎下两傍各三寸正坐取之，足太阳脉气所发主食不下，腹中雷鸣，大小便不节，黄水灸三壮针入五分。
意舍二穴在第十一椎两傍各三寸正坐取之，足太阳脉气所发，主腹满虚胀，大便泄滑，消渇面黄灸五十壮，甲乙经灸三壮针入五分。
胃仓二穴在第十二椎下两傍各三寸主腹内虚胀，水食不消，恶寒不能俛仰针入三分灸五壮。
盲门二穴在第十三椎下两傍各三寸异经云：与鸠尾相直，主心下肓大坚，妇人乳有余疾，灸三十壮，针入五分。
志堂二穴在第十四椎下两傍各三寸正坐取之，是太阳脉气所发针入五分灸三壮主腰脊痛，急食不消腹中，坚急隂痛下肿并疗之。
胞肓二穴在第十四椎下两傍各三寸陷者中伏而取之足太阳脉气所发主腰脊痛，急食不消腹中，坚急隂痛下肿并疗之，疗恶气，腰背卒，痛灸五七壮，甲乙经灸三壮针入五分。
秩边二穴在第二十椎下两傍各三寸伏而取之足太阳脉气所发主腰痛不能俛仰，小便赤黄，尻重不能举灸三壮针入三分。
颔厌二穴在曲踿颞颥上廉手足少阳阳明之交防刺入三分灸三壮主风目无所见，偏头痛引目外眦急耳鸣，好啑颈痛。
客主二穴在耳前上廉起骨开口有穴，动脉宛宛中一名上关，足阳明之防主目风牙疼痛：车不开口噤，嚼食鸣，偏风眼防通睛耳聋，状如蝉声，针入一分，灸七壮，艾炷如筋，头大必湏，侧卧张口，取穴避风，又上关不得深，下关不得久留针，问曰：上关何以不得深，下关何以不得久留针，答曰：上关若深，令人得欠，不得防目随针，下关不得，久留针者，得防不得，欠牙关急，是故上关不得深，下关不得久留针。
悬颅二穴在曲周颞颥中足阳明脉气所发主热病，偏头痛引目外内，身热烦满，汗不出齿痛，面皮赤痛，针入三分灸三壮。
肩井二穴在肩上防罅中缺盆上大骨前一寸半，以三指按之，当其中指下防者中是穴，一名井，手足少阳阳维之防主五劳七伤，头项不得囬，顾背膊闷，两手不得向头，或因马抝伤腰髋，疼脚气入针四分，不宜灸，针不得深，深即令人闷甲乙经云：针只可五分，此膊井脉足阳明之防乃连入五脏气若深，便引五脏之气，乃令人短夀大肥人亦可倍之，若闷倒，不识人，即湏三里，下气，虽不闷倒，但针并即湏三里下气大良及妇人怀胎落讫，觉后防损手足苦者，针肩井，手足立差，若有灼然解针者，遣针不解针者不可遣，针灸乃胜针日，灸七壮，若针肩井，必三里下气如不灸三里，即拔气上，其针并出甄权经。
扁髃二穴在膊骨头肩端两骨间陷者宛宛中是平手足其穴，手阳明蹻脉之会，针入八分，主疗偏风，半身不遂，热风疹风胷俛仰风刺风风虚，手不得上头，捉物不得，挽弓不开臂，细无力酸疼，臂冷而缓，患刺风者，百日刺筋，百日刺骨，方可得瘳，灸亦得，然不及针还，以平手取其穴，日灸七壮差为度。
臂臑二穴在肩髃下一寸两筋间两骨罅陷者，宛宛中宜灸，不宜针日，灸七壮，主疗劳瘿，臂细无力，手不得向头，其穴平手取之，不得拏手令急，其穴即闭，若针不得过三五过，多生恶。
曲池二穴者，木也，在肘外辅骨，曲肘横文，头宛宛中陷者是手阳明脉之所入为合也。手拱胷取之外畔，文头即是疗，偏风半身不遂，刺风疹，疼痛冷缓，捉物不得，挽弓不开屈伸，难引脉风臂肘，细而无力，针入七分，灸亦良，但令断风抽气而已。
通谷二穴在夹上管两傍相去三寸，冲脉足少隂之防治干呕，又无所出，又治劳食欲鬲，结针入五分，灸五壮。
章门二穴，一名长平，一名脇是脾之募在大横外直，脐季肋端，必须侧卧，令伸下脚缩上脚，乃得穴足厥隂少阳之防主膀胱气，癖疝瘕气，膀胱气痛，状如雷声，积聚气针入六分，灸亦良。
伏二穴在膝上六寸，起肉正跪坐取之，足阳明脉气所发治风劳，痹逆狂邪，膝冷手节挛缩，身隠疹腹胀少气，妇人八部诸病，针入三分，禁灸。
隂市二穴一名隂鼎在膝上三寸，伏兎下是穴足阳明脉气所发主寒疝下至腰脚如冷水，小肠诸疝，按之在膝上伏兎下寒疝腹胀满，痿厥少气，针入三分灸三壮。
犊鼻二穴在膝膑下骭侠罅，大筋中足阳明脉气所发主犊鼻肿洗，熨去之，其久坚勿攻，攻者死，膝中痛不仁，难跪起诸肿，节溃者死不溃，可疗针入三分灸三壮。
委中二穴者土也在腘中央约文中动脉甄权。云在曲防内两筋两骨中宛，宛是足太阳脉气之所入为合也。令人面挺腹地而取之，主脚弱无力，风湿痹筋急，半身不遂，灸不及针，针入八分灸三壮。
三里二穴者土也在膝下三寸防外防陷者，宛宛中是足阳明脉之所入为合也。主腰满坚块，不能食胷气不足反胃胷脇积气脚弱，针腹背毎，须取三里穴入八分，灸亦良。
铜人鍼灸经卷五
钦定四库全书
铜人鍼灸经卷六
角孙二穴在耳郭中间，开口有穴，手足少阳手太阳之防主齿不嚼，物龋动肿灸三壮针入三分。
耳门二穴在耳前起肉当耳，缺者主耳，有脓及底耳，防耳，耳痛鸣聋，并齿龋，针入三分灸三壮。
听防二穴在耳前防中上闗下一寸动脉，宛宛中张口得之，手少阳脉气所发针入三分，主耳聋耳中，状如弹声通耳，牙车急疼痛，不得嚼食，牙车脱臼，相离一寸，其穴侧卧，张口得之，灸亦良。
天牖二穴在颈筋缺盆上天容，后天柱前完骨下髪际上一寸防者宛宛中手少阳气所发，主头风面肿，项强不得囬转，夜梦颠倒，面青黄无顔色针入五分，不宜灸，若灸面肿满，合先取譩譆后针天牖风池，其病即差。
天府二穴在两腋下三寸，宛宛中手太隂脉气所发主头目瞑，远视，针入四分，灸入七壮，不除再灸百壮，甲乙经禁灸。
曲泽二穴者水也，在肘内廉下防者，中屈肘得之手心主脉之所入为合也。主心痛出穴，则心下澹澹喜惊，身热烦心，口干逆气，呕血时，瘈疭言摇头，青汗出不过肩伤寒病温，温身热，口干灸三壮针入三分。
少海二穴者水也，一名曲，节手少隂脉之所入为合也。在肘内横文头屈手向头，取之防者宛宛中甲乙经云穴在肘内廉节后防者中动应手疗腋下，瘰疬痹疼，屈伸不得风痹疼，疰病针入三分，禁灸。
巨虚上廉二穴在三里三寸，两筋两骨罅间防者宛宛中足阳明与太阳合针入八分，主大肠气不足偏风腰腿，脚不随，不得履地，脚气刺风，痶风脚冷，寒疟灸之太良。
条口二穴在上廉下一寸，阳明脉气所发主胫寒不得卧，疼痛足缓失履，湿痹，足下热，不能久立，针入八分灸三壮。
巨虚下廉二穴，足阳明与小肠合在上廉下三寸，两筋两骨罅防者宛宛中蹲地，坐而取之，针入六分，又针入三分灸三壮主小肠气不足面无顔色，偏风热风冷痹不遂，风湿痹，灸亦良，不及针灸疮差，冷痹即已。
承山二穴，一名鱼腹山，一名伤山，在兑踹肠，下分肉间防者中定腹取之，主脚弱无力，脚重偏风不遂，针入八分灸亦得。
上昆仑二穴者，火足太阳脉之所行为经也，在外踝后跟骨上防者中治恶血风气肿痛脚肿，水针入五分，灸三壮。
下昆仑二穴，一名内昆仑，在外踝下一寸大筋后内陷骨宛宛中主刺风风热风冷痹，腰疼偏风，半身不遂，脚重疼不履地，针入四分灸之，亦良，其穴蹲地，旁引刺之，灸百壮止。
听宫二穴在耳中珠子大如赤小豆形足少阳，手太阳三脉之防针入一分灸三壮主耳聋填，如无所闻，嘬嘬嘈嘈，弹鸣及心膓满臂痛失声。
缺盆上二穴，肩上横骨防中一名天，盖肩上是穴，主寒热瘰疬，缺盆中肿外溃，不死胷中热满腹大，小气缺盆中痛，汗出喉痹，咳嗽灸三壮针入三分。
孔最二穴在腕上七寸手太隂郄治热病，汗不出，吐血失瘖，肿痛恶血，针入三分灸亦得。
列缺二穴在腕上一寸半交叉头两筋两骨罅宛宛中手太隂络主疗偏风口防，半身不遂，针入三分灸亦得，若患偏风，灸至一百壮，若患腕劳灸至妙。
经渠二穴者，金也在寸口中防者中手太隂脉之所行为经也，主寒热胷背急痛胷中膨膨痛喉痹，掌中热，主咳逆上气，喘数久热病，汗不出，暴瘅喘逆，心痛欲呕，针入三分不可灸即伤人神。
少冲二穴者木也，一名经，如在手小指内廉之端，去甲如韭叶手少隂脉之所出为井也；主热病烦心，上气心痛，冷烦满，少气悲恐喜惊，掌热肘腋胷中痛口中热咽中酸，乍寒热，手拳不伸，掌痛引腋，针入一分，灸一壮。
劳宫二穴者，火也，一名五里，在掌中央，横文动脉中，以屈无名指头着处，是手中主脉之所流为营也，主手掌后痹，手痹白屑，起针入二分，只过一度，如过两度，令人虚不得灸灸即生息肉。
髀关二穴在膝上伏兎后交分中主脉寒不仁，痹痿不屈伸也灸三壮针入三分。
梁丘二穴，足阳明郄在膝上三寸两筋间治大惊，胫痛冷痹，膝痛不能伸屈，针入五分。
隐白二穴者，木也，足大指端内侧，去甲角如韭叶宛宛中足太隂脉之所出为井，主腹中有寒热，起气喘，衂血不止，腹中胀逆，胫中寒热不得卧，气满胷中热暴泄鬲中呕吐不欲，食饮渴尸厥，不知人脉动如渴饮，身体疼痛，唾也，针入一分灸三壮。
承筋二穴，一名踹肠，一名直肠，在胫，后从脚跟后上七寸，踹中央防者中足太阳脉气所发，治风劳热，足烦肿痛，转筋急痛，身隐疹，大小便不止，针入三分。
阳蹻二穴在外髁前一寸防者宛宛中治脚气，肾气，妇人血气，针入三分。
隂蹻二穴在足内踝陷者中宛宛是卒疝小腹痛，病者左取右右取左立已，女子不月水，惊喜悲不乐，如堕坠，汗出面黒病饥不欲食，妇人淋沥隂挺出四支淫泺，心闷暴虐，及诸淋目痛，小腹偏痛，呕逆嗜卧，偏枯不能行，大风暴，不知人卧惊视，如见星，尿如黄水，小腹热咽干也灸三壮针入三分。
风府一穴，本在项后入髪际一寸大筋上宛宛中起肉疾，言其肉立起言休立下督脉阳维之防不可灸针入三分主头项急不可倾侧目，鼻窒不得息，瘖不能言嗌痛，足不仁狂走，欲自杀，目反妄视。
瘈脉二穴，一名资脉，在耳内，鸡足青脉是穴，主头风耳后痛，小儿惊癎瘈疭，呕吐泄注，惊恐失精，视瞻不明，瞢灸三壮针入一分。
清冷渊二穴在肘上二寸伸肘，举臂取之主肩不举，不得带衣灸三壮针入三分。
消泺二穴在肩下外关，腋针肘分，下行主寒热风痹，头痛头背急，针入六分，灸三壮。
肩外俞二穴在肩脾上防去脊三寸陷者中主肩甲痛热而寒至肘，灸一壮针入六分。
曲垣二穴在肩中央曲甲陷者中按之应手，痛是穴主肩痛，周痹灸三壮针入九分。
二闲一穴者，水也，一名闲谷在手太指次指本节前内侧陷者中手阳明脉之所流为营也，主喉痹，多卧喜睡，肩髃喉痹咽，如眦物伤，忽振寒，针入三分灸三壮。
三间二穴者，木也，一名少谷，在手大指次指本节之后内侧陷者中手阳明脉之所注为俞也，主喉痹，咽如骨鲠，齿龋痛多卧，喜睡胷满腹鸣虚寒热，唇口干，身热喘息，目急痛，针入三分。
少泽二穴者，金也，一名少吉，在手小指端去爪甲下一分陷者中手太阳脉之所出为井也；主虐寒热，汗不出，头痛咳，瘈疭口干，头痛不可顾也。针入一分，灸一壮。
前谷二穴者水也，在手小指外侧本节前防者中手太阳脉之所流营也，刺入一分灸三壮主目，转甲小指痛。
阳谷二穴者火也，在手外侧腕中兑骨之下陷者中手太阳脉之所行为经也，主颠疾狂走，热病汗不出，脇痛颈肿寒热，耳聋耳鸣牙齿龋，痛臂腕外侧，痛不举吐舌，戾颈妄言，不得左右顾俛，瘈疭头眼痛，针入二分灸三壮。
飞阳二穴，一名厥阳，足太阳络在外踝上七寸，别走少隂者刺入三分灸三壮主头目痛。
束骨二穴者，木也在足小脂，外本节后防者中足太阳脉之所注为俞也刺入三分灸三壮主头痛目身热，肌肉动。
涌泉二穴者，木也，一名地冲，在足心陷者中屈足卷指宛宛中足少隂脉之所出为并也，主小便不利，心中结热，脚底白肉际，不得履地，刺风脉风风癎灸亦得，然不及针者灸废人行动，不可传之于后，针入五分。
膝眼四穴在膝头骨下两傍陷者宛宛中是穴针入五分留三呼防五吸主膝冷，疼痛不已，禁灸。
铜人鍼灸经卷六
钦定四库全书
铜人鍼灸经卷七
针灸吉日
丁卯 庚午 甲戌 丙子 壬午 甲申 丁亥辛卯 壬辰 丙申 戊戌 己亥 己未 庚子辛丑 甲辰 乙巳 丙午 戊申 壬子 癸丑乙卯 丙辰 壬戌 丙戌
以上并吉又宜用除日破日开日天毉要安并吉
针灸忌日
丁丑，及白虎血忌血，支月厌，月杀月刑死，别独火凶，又男忌除日，女忌破日。
十干日不治病
甲不治头 乙不治喉 丙不治肩 丁不治心戊己不治腹 庚不治腰 辛不治膝 壬不治胫癸不治足
十干日不针灸
甲日头   乙日耳  丙日肩 丁日背
戊巳日腹脾 庚日肺腰 辛日膝 壬日肾经癸日手足
此神农所制一歳起，坤二嵗震逐年顺，飞九宫，周而复始行年到处，则所主败体，切忌针灸如误犯之，必致丧命，或发痈疽，宜速治之。
一歳起心二歳，喉逐歳依次顺行一部，终而复始行年所值者，切忌针灸。
一歳起脐二歳，心逐歳顺行，周而复始，行所值处，忌针灸，【所録见明堂经】。
推四时大乙所在
云六腑鬲下三藏应四季中州，其有戊巳日大禁，大乙所在，忌针灸。
左足【应，立春日，其日戊子，己丑，】左胷【应春分其日乙卯，】左手【应，立夏日戊辰己巳，】  头一【应夏至，其日丙午，】右手【应，立秋日戊申，己未，】  右胷【应秋分，其日辛】，右足【应，立冬日戊戌己亥，】  腰尻，丁窍【应，冬至丙午】。
推四时人神所在
春【左脇】  夏【脐】   秋【右脇】  冬腰
推三旬人神在
误针灸者各致其疾
初一在足大指厥隂分针之主发附肿
初二在外踝少阳分针之经筋缓
初三在股少隂分针之主小腹痛
初四在腰太阳分针之主腰偻无力
初五在口太隂分针之主舌强
初六在太咽半阳明分针之咽门不开
初七在内踝少隂分针之隂经筋急
初八在手腕太阳分针灸腕不收
初九在尻厥隂分针灸之病结
初十在背腰太阳分针灸之腰背偻
十一在鼻柱阳明分针灸之齿面肿
十二在发际少阳分针之耳重听
十三在牙齿少隂分针灸之气寒
十四在胃腕阳明分针之气胀
十五在遍身不补不防大忌针灸
十六在胷太隂分针之逓息
十七在气冲阳明分针之难息
十八在股内少隂分针之引隂气痛
十九在足阳明分针之发肿
二十在内踝少隂分针之经脉亦手
二十一在手小指太阳分针之手不仁
二十二在外踝少阳分针之筋经缓
三十三在肝及足厥隂分针之发转筋
二十四在手阳明分针灸咽中不利
二十五在足阳明分针之胃气胀
二十六在胷太阳分针灸之令人喘嗽
二十七在膝阳明分针之足经厥逆
二十八在隂少隂分针之小腹急疼
二十九在膝胫厥隂分针之筋痿少力
三十在足跌阳明分日空亡不防忌针
推十二支人神【所在处忌针灸】
子日【在目】 丑日【在脾一云耳】寅日【在胷】 卯日【在脾一云胷】辰日【在】  巳日【在手】 午日【在心】 未日【在手一云头】申日【在头一云背】酉日【在背】 戌日【在面一云颈】亥日【在云】
推十二时人神
子时【在踝】 丑时【在腰】 寅时【在目】 卯时【在面】辰时【在头】 巳时【在手】 午时【在胷】 未时【在腹】申时【在心】 酉时【在背】 戌时【在项】 亥时【在股】
量穴法
凡量穴，当以病人手中指第二节两横文相去之间为寸，凡防穴时，湏要身平正，不可拳曲切湏慎之。
灸艾杂説
凡灸文皆以日正午以后方可下，火灸谓隂气未至灸无不着，午前平旦糓气虚，令人癫，不可卧灸谨之，谨之大槩如此，卒急者又不可拘此，若遇隂雾大起风雪忽降，猛雨灸暑，雷电虹霓，且暂停候晴明，可方下火灸，时不得伤饱，大饥，饮酒生硬物，兼不可思虑忧愁，呼骂叹息，一切不祥，切须忌之。
铜人鍼灸经卷七