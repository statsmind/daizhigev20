钦定四库全书     史部一
读史记十表      正史类
提要
【臣】等谨案读史记十表十卷
国朝汪越撰，徐克范补越，字师退，康熙，乙酉，举人克范，字尧民，皆南阳人，是书有后记一篇，记越初作此书，成以书抵克范曰：有读史记十表一帙，徧求友人商防，殊无一人按定，子长原，表通首讫，尾印证鄙説之是非者不解，何故仰惟细加推勘，示明纰缪，以便改订，有补义，则亦书于篇，将来授梓云云，盖古来増减前人旧本多在其人之身，后惟此书，则同时商，而补之，故考校颇为精密，于读史者，尚属有禆，考史家之难，在于表志而表文，经纬相牵，或连或断，可以考证而不可以诵读学者往往不观刘知防考正史例，至为详悉，而史通已有废表之论，则其他可知，越等独排比旧文钩稽防义，虽其间一笔一削，务以春秋书法求之，未免或失之凿，而订讹砭漏，所得为多，其存疑诸条亦颇足正，史记之抵牾，异乎矉捧一书，纎毫必为回防者，于史学之中，可谓人畧我详矣，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
读史记十表总论
太史公自序曰：孔子作春秋，学者至今则之，自获麟以来四百余嵗而诸侯相兼，史记放絶汉兴百年之间，天下遗文古事靡不毕集，太史公【卫宏，汉仪注，太史公，武帝置天下计书，先上太史公副上丞相，瓒曰：百官表无太史公司马贞曰：公者迁所著书，尊其父云云也，按迁序中亦自称太史公，非但尊其父也，】太史公，仍父子相续纂其职，【谈卒，三年，迁为太史令，五年而当太初元年，七年，而太史公遭李陵之祸，】纲罗天下放失旧闻，王迹所兴，原始察终，见盛覩衰论，考之行事，畧推三代录秦，汉上记轩辕，下至于兹，着十二本纪，既科条之矣，并时异世，年差不明，作十表，【顔师古云：并时异世，则年厯差殊，难以明办，故作表也，正义云起，黄帝迄天汉四年，合二千四百一十三年】。
维三代尚矣，年纪不可考，盖取之谱谍，旧闻本于兹，于是畧推作三代世表第一。
幽，厉之后，周室衰微，诸侯专政，春秋有所不纪，而谱谍经畧五霸更盛衰，欲覩周世相先后之意，作十二诸侯年表第二。
春秋之后，陪臣秉政，彊国相王以至于秦，卒并诸夏，防封地擅其号，作六国年表第三。
秦既暴虐，楚人发难，项氏遂乱，汉乃扶义征伐，八年之间，天下三擅，事繁变众，故详着秦楚之际月表第四，汉兴以来，至于太初百年，诸侯废立分削，谱纪不明，有司靡踵，彊弱之原，云以世【正义曰：谱纪不明，故有司无所踵继其后，彊弱之原，乃云以世相代，都不能有所录记也，按云字疑亡字之讹，见亡以论其世也，】作汉兴以来，诸侯年表第五。
维高祖元功，辅臣股肱，剖符而爵，泽流苗裔，忘其昭穆，或杀身陨国，作高祖功臣侯者年表第六。
惠，景之间，维申功臣，宗属爵邑，作惠景间侯者年表第七。
北讨彊胡，南诛劲越，征伐夷蛮，武功爰列，作建元以来侯者年表第八。
诸侯既彊，七国为从，子弟众多，无爵封邑，推恩行义，其势销弱，归徳京师作王子侯者年表第九。
国有贤相良将，民之师表也，维见汉兴以来将相名臣年表，贤者记其治，不贤者彰其事，作汉兴以来将相名臣年表第十。
按太史公自序在史记，篇末其歴序所以着本纪，世家书表传之意，是一片文字，不可割截兹所剟，取特以其辞简明，使读者观其持论，大防耳，至每表之前，各自有序，惟将相名臣阙，此固具载全表也。
司马贞曰：应劭云表者，录其事而见之，按礼，有表记郑云：表，明也，谓事微而不著者，须表以明之，故曰表也。张守节曰表，分代系年封，又云：作表十象，天之刚柔，十日也。
郑樵曰：史记一书，分为五体本纪，纪年世家传，代表以正厯书以类事，传以着人。
林駉曰：尝观迁史之表矣，三代世表所以观百世之本支也，考黄帝之初，先列诸系以祖宗为经，以子孙为纬，则五帝，三王皆出于黄帝，此帝王授受之，正统可见也。六国年表，所以示天下之名分，故齐康公之十九年，为田和迁居海上而书曰：齐太公卒，【田和亦称太公，】且繋之康公二十年，康公既卒，始书田齐，此尊卑逆顺之正，理可见矣。十二诸侯年表以下，以地为主，故年经而国纬所以观天下之大势也。功臣年表以下，以时为主，故国经而年纬所以观一时之得失也。秦，楚月表上尊义帝，而汉居其中，明大义也，将相年表上系大事记，明职分也，【凡表纵者为经，衡者为纬】。
王应麟曰：班固谓司马迁史记十篇，有録无书，顔师古以为十篇具在，或草具而未成也，汉兴以来，将相年表，其书具在，但阙前序，【按自序云：凡百三十篇，五十二万六千五百字，则当日全书已成，或后散失，故阙十篇耳】。
按表者，纪月，编年聚而为绘图，指掌经纬纵横，有伦有脊，其书法谨严，几于春秋？大义数十，炳若日星矣，至所不言，尤寓褒讥，未易测识，后人欲穿凿立论，复所未安，诚防本纪，世家列传，穷厥事理，当自得之也。
钦定四库全书
读史记十表卷一
南阳汪越撰
三代世表第一
太史公曰：五帝，三代之记尚矣，【刘氏云：尚犹乆古也尚矣之文，元出大戴礼，彼云黄帝尚矣，】自殷以前，诸侯不可得而谱，【正义，曰：谱，布也，列其事也，】周以来，乃颇可着，孔子因史文次春秋，纪元年正时日月，葢其详哉！至于序尚书则略无年月，或颇有，然多阙不可録，故疑则传疑，葢其慎也，余读谍记，【索隠曰谍音牒，牒者记系，諡之书也。下云稽歴谱谍谓歴代之谱谍也，】黄帝以来皆有年数，稽其歴谱谍终始五徳之传【索隠曰谓帝王，更王以金木水火土五徳传次相承，终而复始，故云终始五徳之传】古文，咸不同乖异，夫子之弗论，次其年月，岂虚哉？于是以五帝系谍，尚书集世纪黄帝以来，讫共和为世表，【索隠曰：按大戴礼有五帝徳及帝繋篇葢太史公取此二篇之谍及尚书集而纪，黄帝以来，为系表也，】。
<史部,正史类,读史记十表,卷一>
<史部,正史类,读史记十表,卷一>
帝泄
帝不降
帝扃【不降弟】
帝厪
帝孔甲【不降子好鬼神淫乱不好徳二龙去】
帝臯
帝发【索，曰：帝臯子也，系本云，帝臯生发及履癸履癸，一名桀】。
帝履癸【是为桀】
从禹至桀十七世从黄帝至桀二十世
殷汤伐夏氏【从黄帝至汤十七世】
帝外丙【汤太子太丁蚤卒故立次弟外丙】
帝仲壬【外丙弟】
帝太甲【，故太子太丁子淫，伊尹放之桐宫，三年，悔过自责，伊尹乃迎之，复位】。
帝沃丁【伊尹卒】
帝太庚【沃丁弟】
帝小甲，【太庚弟，殷道衰，诸侯或不至，○索隠曰殷本纪及系本皆云小甲，太庚子】。
帝雍已【小甲弟】
帝太戊【雍已弟以桑谷生称中宗】
帝中丁【俗作仲丁】
帝外壬【中丁弟】
帝河亶甲【外壬弟】
帝祖乙
帝祖辛
帝沃甲【祖辛弟○索隠曰系本作开甲】
帝祖丁【祖辛子】
帝南庚【沃甲子】
帝阳甲【祖丁子】
帝盘庚【阳甲弟徙河南】
帝小辛【盘庚弟】
帝小乙【小辛弟】
帝武丁【雉升鼎耳雊得傅说称高宗】
帝祖庚
帝甲【祖庚弟淫○徐广曰一云淫徳殷衰】
帝廪辛，【索隠曰：或作冯辛，系本作祖，辛误也，按上祖乙巳生祖辛，故知误也】。
帝庚丁【廪辛弟殷徙河北】
帝武乙【慢神震死】
帝太丁
帝乙【殷益衰】
帝辛【是为纣】
从汤至纣二十九世从黄帝至纣四十六世
周武王伐殷【从黄帝至武王十九世】
按旧本，此后载褚先生语一段，援殷，周以称霍将军，又谓尧知后稷子孙之后王，故益封之，百里索隠云褚先生盖腐儒也，言之不经，芜秽正史，又按索隠各表述赞，文义亦浅，故皆不録。
读史记十表卷一
读三代世表
读三代世表以黄帝为主于颛顼，属俈属尧，属舜属于夏，属殷，属周属皆曰：黄帝生又曰：起黄帝至颛顼，三世起黄帝至，帝俈四世起，黄帝至俈子，帝尧五世，黄帝孙之孙，虞舜明诸帝，皆黄帝后也，于夏，殷，周曰从，禹至桀十七世曰从，黄帝至桀二十，世从汤至纣二十九世曰从黄帝至纣四十六世，周武王伐殷曰：从黄帝至武王十九世明三代皆黄帝后也，此必古谱谍，如帝系姓，本有成文，而史公据之，以作表也。
世表者，但次其世不可以纪年故也。序言孔子次春秋，则纪元年正时，日月序尚书则弗论，次其年月，盖可详者详之，不可详者，愼之故，但据系谍，尚书作世表，亦愼而阙疑之意也。
索隐曰：三代皆出自五帝，故序三代要自五帝而起首也。
表起于五帝，而但曰三代世表，何也？正义云：五帝乆古传记少见夏殷以来，乃有尚书畧有年月比于五帝，事迹易明故也，索隐云：三代之系长远，宜以名篇，似正义说是也。
索隐曰：太史公作史记，宜应上自开辟，下迄当代以为一家之首尾，三皇以还，载籍罕备，然君臣之始，教化之先，既论古史，不合全阙，近代皇甫谧作帝王代纪徐整作三五厯皆论三皇以来事，并采而补之。
按司马贞补三皇本纪以伏牺，女娲，皆蛇身人首，神农人身牛首，以至炼石，防鼇之，诞皆笔之，又推之开辟之初，天地人三皇以为图纬所载，不可全弃，又推人皇以后，五龙氏以下十七，君又引韩诗以为自古封太山，禅梁甫者，万有余家，又称自开辟，至于获麟，凡三百二十七万六千嵗分为十纪，其可信乎？太史公托始黄帝而其间犹不免抵牾，况欲论著开辟以降乎？故曰，百家言黄帝，其文不雅驯，荐绅先生难言之，乃知其澄汰者已多矣。
苏辙曰：司马迁纪五帝，遗羲农而黜少昊，后世皆以为非。
按司马贞补伏羲，女娲神农而后及黄帝苏辙作古史，去女娲，进黄帝，为三皇以少昊，颛顼，帝俈尧舜为五帝，苏胜于小司马矣。
柯维骐曰：五帝之名，见于孔子家语及大戴礼，其说有二，其一孔子对季康子以伏羲配木，神农配火，少昊配金，颛顼配水，此言数圣人革命，改号取法于五行之帝，非五帝之定名也，其一则孔子所答宰我五帝徳曰：黄帝曰：颛顼曰：帝喾曰尧，曰：舜，太史公所述五帝纪是也，【见五帝本纪赞中】，厥后皇甫谧作帝王代记苏子由作古史，郑樵作通志并祖孔安国以伏羲，神农，黄帝，为三皇，少昊，颛顼，帝喾，尧舜为五帝，五峰双湖胡氏，又主秦博士，天皇地皇，人皇之议，而以伏羲，神农，黄帝尧，舜为五帝，【主易繋词】道原，刘氏遂以为定论，窃谓皆不如太史公之说为有徴也。
杨慎曰：谯周古史，以炎帝与神农各为一人罗泌，路史以轩辕与黄帝非是一帝，史皇与苍颉，乃一君一臣，共工氏或以为帝，或以为伯而不王，祝融氏，或以为臣，或以为火徳之主古云：三皇之事，若存若亡，五帝之事，若梦若觉，盖洪荒之世，存而不论可也。
索隐曰：汉书颛顼五世而生鲧，此及帝系皆云，颛顼生鲧，是古史阙，其代系也。
欧阳修曰：迁所作本纪，出于大戴礼世本诸书，今依其说，图而考之，尧；舜，夏，商；周，皆出黄帝尧之崩也，下传其四世孙舜，舜之崩也，复上传，其四世祖禹皆夀百嵗稷契于高辛为子，乃同父异母之兄弟，而以世次而下之，汤与王季同世汤下，传十六世为纣王，季下传一世为文王，二世为武王，岂不谬哉！
按索隐五帝，谱系图契，十四世至汤，稷二十余世，至文王盖得其实矣。
又按表舜禹之世次，亦有可疑者，黄帝生昌意，昌意生颛顼，颛顼生穷蝉，穷蝉生敬康，敬康生句望，句望生蟜牛，蟜牛生瞽瞍，瞽瞍生帝，舜世数何多，黄帝生昌意，昌意生颛顼，颛顼生鲧，鲧生文命，是为禹世数何少，宜欧阳子，深非之也，惟尧之世次，与禹合，盖皆四世而舜更中歴四世始与尧同时，必有抵牾，然此亦何足为太史公，病哉！唐应徳言秦兴灭学，而宗谱不立，及汉司马迁修史记上述黄帝，下迄麟止，据世本世系而作帝纪，采周谱，国语而作世家，由是人乃知姓氏之所出，然则掇拾于煨烬之余，亦未可訾其鄙陋而不学疎畧而轻信也。
自成王诵至厉王胡，帝王世也，至共和而讫，下列诸侯，凡十一国初封而后各有世数，亦至共和而讫，然不冠于十二诸侯年表之前，而缀于三代，世表之末，何也？明诸侯亦皆黄帝后也。鲁，卫、燕、晋、曹、蔡，周之同姓，宋殷后陈舜后，齐为四岳，伯夷之裔，秦之先帝颛顼之苗裔，楚之祖亦出，颛顼本纪云：黄帝二十五子，其得姓者十四人，是以附见三代世表也。
读三代世表补
世表惟名，三代不言五帝者，索隐谓三代之，系长正义，谓五帝传讫少见，皆非也。夏为颛顼，后商，周为帝俈，后同出黄帝则，黄帝，颛顼帝俈，即表于三代，尧授舜，舜授禹，无帝系可表，故不得兼言，五帝世表也，夏商表至，桀，纣，讫，周表不讫，赧王讫于共和者，太史公云：周自厉王始乱，共和行政，此后以彊乗弱兴师不请天子，则是时天下大势在诸侯，不在王室，宣王中兴之业，虽见于诗，车攻吉日，诸章据小序，祈父白驹，黄鸟行野诸篇，则皆为刺宣王之诗而国语所戴不借千，畆败绩，姜戎建少夺长，诸侯不睦，料民太原卒，及幽王乃废灭则时事，亦可知矣。年表虽冠周于上，实以诸侯为主，故不复曰周世表，但曰十二诸侯年表六国年表而已。
夏表书，帝啓作甘誓，见世变也，征苗之誓，惟曰：一乃心力，其克有勲甘誓，则曰不用命，孥戮汝，故君子谓读甘誓，知唐虞之风微，商，周之运至矣。
羿浞簒立，不书削也，索隠曰：帝相既逐，中间歴羿浞二氏，凡三四十年，而史表不载本纪，直云帝相崩，子少康立疎畧之甚按史之所以不载者，初，帝相尚在灌，鄩继则少康生于有仍，故直削之，但夏本纪，亦当叙其事，不应全阙，徐孚远云：史迁，时左传未显，不知羿浞事，此或然也。
商表书伊尹卒书得傅说特笔也
表于五帝，三王不繋一事独文王书，益易卦特笔也，存疑。
周懿王表云：周道衰，诗人作刺，周本纪同十二诸侯年表序亦云：周道阙，仁义陵迟，鹿鸣刺焉，按诗小序王风皆东迁，后刺平王及桓王，庄王之诗益未云，刺懿王即鹿鸣，小序亦谓燕羣臣，嘉賔之诗非刺也，未审何据？当日诗不一家，或别有本耶？
宋表湣公，丁公弟按宋世家，湣公丁公子，家语本姓解云云，丁公申生，湣公共弟字疑误。
卫表孝公，一本作孝伯，按卫世家，康伯卒，子考伯立，古史考亦云：考伯孝字疑误。
钦定四库全书
读史记十表卷二
南阳汪越撰
十二诸侯年表第二
太史公读春秋厯谱谍【索曰：案刘杳云：三代系表，旁行邪上，并效周谱，谱起周代，艺文志有古帝王谱，又自古为春秋学者，有年厯谱谍之说，故杜元凯作春秋，长厯及公子谱，盖因于旧说，】至周厉王未尝不废书而叹也，曰：呜呼，师挚见之矣，【郑曰：鲁太师挚，识关雎之声首，理其乱也，】纣为象箸而箕子唏，【索隠曰邹氏及刘氏箸，皆音直虑反，即筯也，今案箕子云为象箸，必为玉杯，则箸者是樽也，】周道缺，诗人本之袵席关雎作，仁义陵迟，鹿鸣刺焉，及至，厉王以恶闻其过，公卿惧诛而祸作，厉王遂奔于彘，【索隠，曰：彘，地名在河东，后为永安县也，】乱自京师始，而共和行政焉，是后或力政，强乘弱，兴师不请天子，然挟王室之义以讨伐，为会盟主，政由五伯，诸侯恣行，淫侈不轨，贼臣簒子滋起矣。齐，晋，秦、楚，其在成周微甚，封或百里，或五十里，晋阻三河，齐负东海，楚介江淮，【索隠曰介音界，言楚以江淮为界，】秦因雍州之固，四国迭兴，更为伯主，文武所褒，大封皆威而服焉，是以孔子明王道，干七十余，君莫能用，故西观周室，论史记旧闻兴于鲁，而次春秋，上记，下至哀之获麟，约其辞文，去其烦重，【索隠曰：言约，史记修春秋，去其重复之文也，】以制义法，王道备，人事浃，七十子之徒口受其指，为有所刺讥，褒讳挹损之文辞，不可以书见也，鲁君子左丘明惧弟子，人人异端，各安其意，失其真，故因孔子史记叙论其语，成左氏春秋，铎椒为楚威王傅，为王不能尽观春秋，采取成败，卒四十章，为铎氏微，【索隠曰：铎椒所撰名，铎氏微者，春秋有微婉之辞故也。】赵孝成王时，其相虞卿上采春秋，下观近世，亦着八篇，为虞氏春秋，吕不韦者，本庄襄王相，亦上观尚古，删拾春秋集六国时事，以为八览，六论十二纪，为吕氏春秋及如荀卿，孟子公孙固韩非之徒，各往往捃摭，春秋之文，以著书不可胜纪，【索隠曰：荀况孟轲，韩非皆著书，自称子宋有公孙固无所述，此固盖齐人韩固传诗者也，】汉相张苍歴谱五徳【索隠曰：按，张苍着终始五徳传也】上大夫，董仲舒，推春秋义，颇着文焉，【索隠曰作春秋，繁露是○徐孚逺曰惟董生所作，推明春秋之指，其余虽沿其名自别，记事不属，春秋也，】。
太史公曰：儒者断其义，驰说者骋其辞，不务综其终始，厯人取其年月，数家【索隠曰谓隂阳术数之家也，】隆于神运，谱谍独记世諡，其辞畧欲一观诸要难，于是谱十二诸侯自共和讫，孔子表见春秋，国语学者所讥盛衰大指着于篇，为成学治古文者，要删焉。
周鲁齐晋秦楚宋卫陈蔡曹郑燕吴
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
<史部,正史类,读史记十表,卷二>
读史记十表卷二
读十二诸侯年表
读十二诸侯年表以周为主
茅坤曰：孔子作春秋，而太史公得因之以表本末，盛衰之迹也。
索隐云篇言十二实叙，十三者贱，夷狄不数吴，又霸在后故也。不数吴而叙之者，阖闾霸盟，上国故也。
苏洵曰：越不与中国防盟，故不叙。【有越世家，而不列于表】。
按十二诸侯年表，并与三代世表之末相接续，鲁始真公，齐始武公，晋始靖侯，秦始秦仲楚始熊勇，宋始厘公，卫始厘侯，陈始幽公，蔡始武侯曹始夷伯燕始惠侯，皆所谓自共和也，三代世表下十二国无郑者，郑至周宣王始封其母弟友也吴夀梦始见于周，简王元年。
冠周于上，尊王室也，书甲子于周之上纪天道也，【共和元年，庚申，以后但书六甲，】表元年，诸侯各以次相及，详厯数也。书孔子生尊圣人也，书孔子去留悼，道之不行也，书诸侯相侵伐，明王室，不能讨也，书簒逆罪无君也，灾异必书，敬天也，书防盟重息民，且见夷夏之势，所由分也，书弑逆，臣明法也，诸侯之事，必举其要，谓春秋国语学者所讥盛衰大指也，观世家所载之详，乃知此表断其义，不骋其词，非独具年月，世谱而已，盖自厉而宣，自幽而平，周辙既东，以及春秋二百四十年之大势也。
读十二诸侯年表补
司马贞谓篇言十二实叙，十三者贱，夷狄不数吴，又霸在后，故窃疑楚亦夷也，何以数？况吴又太伯后耶？至于霸，在后尤，非十二国，非皆霸者，何论先后？所疑者十一国，始封皆列世表之下，郑以宣王始封纪年，独吴前既不列于世表，而年表初亦不载，何也？谓吴夀梦始见春秋廼书夫春秋，始平王四十九年，前所书十二国初不以见于经也，吴自太伯以后歴载世家，又非不可详，叙而不数，莫得其义，或者旧谱十二不及吴史，公以吴通中国防盟，故叙之而数，仍其旧耶？
表于日食，灾异必书，谨天戒也，书于鲁表，从鲁史也，外此惟三川震，彗星入斗，属周梁山崩，星出婺女，属晋，彗星见，属齐属秦，陨石鹢飞，荧惑守心，属宋于其境也。
盟防不书不胜书也有书者美恶之大者也
战伐围取不书，不胜书也，有书者，美恶之大者也，周定王以后晋楚争，郑屡书伤霸之衰，楚之横也，朝聘不书，不胜书也，鲁公如晋如楚，悉书伤不自立也。
于国君嗣位则必详表以纪年不详则失也
平王室戍周城周必书尊王也
灭国必书伤不祀也
迎女送女娶夫人不悉书书者有为也
淫者必书淫则乱也
国内乱必纪本末重内治也
杀逐必纪本末正始也
重耳过诸国，悉书有礼，无礼者讥，晋文之陋也，秦书初立西畤，祠白帝惧，始僣也。
卿卒不书，晋襄公六年，书赵成子栾贞子霍伯，臼季皆卒，明年，书公卒，伤贤臣亡，霸业衰也，至悼而复，则书其言曰：吾用魏绛，九合诸侯。
书齐景公与晏子狩入鲁，问礼贤晏子也，故其事与言屡书。
书子产为卿贤子产也故其事与言屡书
吴季子来鲁，及齐、晋，郑皆书，贤季子也，于卫不书阙也。
梁山崩表云：伯宗隐其人，而用其言，讥伯宗也，卒为三郤，杀故曰不祥之实，蔽贤者当之也。
宋表书以羊羮防郑，郑表书以鼋，故杀君见饮食细节，能召祸也。
秦表书以盗食善马士得破晋劝徳施也
事变必书，纪异也如生，有髭杀人，绛市复苏，手文为鲁夫人郑姞，赐兰曹梦社宫之类。
书伍子胥鞭平王墓，讥已甚也，【申包胥使人谓子胥曰：子之报讐其已甚乎？子胥曰：吾日暮途远，故倒行而逆施之】，或曰，予复讐也公羊传云，父不受诛，子复讐可也。
卫武公，晋文侯郑武公之贤不一书，凡见于诗，书者皆弗表也。
存疑
鲁世家云，懿公兄括之子伯御与鲁人弑懿公而自立，在位十一年，宣王伐鲁，杀伯御立，孝公表不书伯，御即书鲁孝公，何也？岂弑君者，不得书乎？春秋书者众矣，孝公实在位二十七年，表纪三十八年，似非实録。
周襄王元年，齐率戎伐晋乱，至高梁还，此宜入齐，表或晋表不当入鲁，表左传云：令不及鲁，故不书齐表，顷公十一年，如晋欲王晋，晋不敢受，按春秋传，齐侯朝于晋，将授玉，杜氏注云：凡诸侯相朝，升堂，授玉于两楹之间，索隐于齐，世家引张衡之言，谓诸侯朝天子，执玉既授而反之，诸侯自相朝，则不授玉，齐顷公授玉，是欲尊晋为王，故史公采其言而书之，按周礼典瑞公，侯；伯，子、男，执圭璧以朝觐，宗遇会同于王，诸侯相见，亦如之，郑司农云：亦执圭璧以相见，故邾隐公来朝，执玉高，鲁定公受玉卑，是诸侯相朝，未尝不授玉也，安得据张衡之言，遂云：欲王晋耶？且衡东汉人索隐，亦失考。
周灵王十七年，诸侯同围齐，齐侯败走入临菑，晏婴止公，公弗从，晋焚郭中而去，齐表云：晋围临菑，晏婴，大破之，疑误。
晋表重耳闻，管仲死，去翟之齐，晋文何畏管仲耶？岂仲犹楚子玉辈耶？不可解春秋？国语，晋世家俱未载此疑误。
楚武王五十一年，表云王伐随，夫人心动，王卒，军中按左传，楚武王入告，夫人邓曼曰：余心荡，夫人曰：王禄尽矣，盈而荡天之道也，表语疑误。
宋大水表云：公自罪，鲁使臧文仲来吊，按左传文仲来吊，宋对曰：孤实不敬，天降之灾，安得即书，公自罪于来吊之前耶？宋世家云，鲁使臧文仲来吊水，公自罪曰云云，较明。
卫襄公九年，表云：夫人姜氏无子，当有立，贱妾子元为嗣，句以便下书，卫灵公元年疑缺。
蔡表东国，杀平侯子而自立，蔡悼侯东国元年奔楚，按春秋鲁昭公二十年，蔡平侯卒，太子朱立，楚费无极取货于东国，而谓蔡人曰：将立东国，不从，必围蔡，蔡人惧，出朱而立东国经书，冬，蔡侯朱出奔楚，是朱已成，君未见杀也，出奔者朱系于东国元年，下亦误，郑表云：太子忽救齐，齐将妻之，当有忽辞二字疑阙，郑表书渠弥杀昭公书齐，杀子亹，子婴，十四年，亦当书甫瑕，杀子婴疑缺。
郑简公十二年，表子产为卿，声公五年，表子产卒，按左传子产，卒于鲁，昭公二十年，郑定公之八年也，定公十六年卒，献公立，献公十三年卒，声公立是子产，惟相简定二君，并未相献，声也，后人云歴相四君，袭史表世家之讹。
宋武公十八年书生，鲁桓公母郑庄公元年书祭仲生齐僖公元年，书同母弟夷仲生陈厉公二年，书生敬仲完，其他不书，独书此数人者，疑亦旧册所有笔削，未净耳，如谓义所在，春秋可胜书耶？惟鲁襄公二十二年书孔子生乃尊圣之辞，为不同耳。
表中有撮叙一二语，多简而未明，疑有脱误，如齐表，彗星见，晏子曰：田氏有徳于齐可畏，宋表荧惑守心，子韦曰：善！郑表，子产曰：三国不防之类。
<史部,正史类,读史记十表>
钦定四库全书
读史记十表卷三
南阳汪越撰
六国表第三
太史公曰：读秦记，至犬戎败幽王，周东徙洛邑，秦襄公始封为诸侯，作西畤，用事上帝，僭端见矣，礼曰：天子祭天地，诸侯祭其域内名山大川，今秦杂戎翟之俗，先暴戾，后仁义，位在藩臣，而胪于郊祀，君子惧焉，及文公逾陇，攘夷狄，尊陈寳营岐雍之间，而穆公修政，东竟至河，则与齐桓，晋文中国侯伯侔矣。是后陪臣执政，大夫世禄，六卿擅晋权，征伐防盟，威重于诸侯，及田常杀简公而相齐国，诸侯晏然弗讨，海内争于战功矣，三国终之卒分晋，田和亦防齐而有之，六国之盛自此始，务在彊兵并敌，谋诈用而从衡短长之说起，矫称蠭出，誓盟不信，虽置质剖符，犹不能约束也，秦始小国僻逺诸夏宾之，比于戎翟，至献公之后，常雄诸侯，论秦之德义不如鲁，卫之暴戾者，量秦之兵不如三晋之彊也，然卒并天下，非必险固，便形势利也，盖若天所助焉。或曰，东方物所始生，西方物之成熟，夫作事者必于东南，収功实者，常于西北，故禹兴于西羌，【，皇甫谧曰：孟子称禹生石纽，西夷人也，】汤起于亳，周之王也，以丰镐伐殷，秦之帝用雍州兴汉之兴自蜀汉，秦既得意，烧天下诗书，诸侯史记尤甚，为其有所刺讥也。诗，书所以复见者，多藏人家，而史记独藏周室，以故防，惜哉？惜哉！独有秦记，又不载日月，其文畧不具然战国之权变，亦有可颇采者，何必上古？秦取天下多暴，然世异变成功，大传曰：法后王，何也？以其近已而俗变相类，议卑而易行也，学者牵于所闻见，秦在帝位日浅，不察其终始，因举而笑之，不敢道，此与以耳食无异，悲夫！余于是因秦记踵，春秋之后，起周元王表，六国时事，讫二世，凡二百七十年，着诸所闻，兴坏之端，后有君子，以覧观焉。
周  秦  魏献子韩宣子赵简子楚 燕 齐
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
<史部,正史类,读史记十表,卷三>
读史记十表卷三
读六国表
读六国表以秦为主，周之后，汉之先序，所谓因秦纪踵，春秋后表，六国时事是也。
冠周于上，周虽衰，未亡也，至赧王五十九年，卒而絶不即予秦者，秦未并天下也，盖阙不书，王者三十三年，【始皇二十八年，六国皆防，乃书其年于上，以代周】。
东周，西周不书，王以自贬为君，卑若县鄙不成王也，周无事可书，书齐威王朝周，两书贺秦书，致胙于秦，书诸侯会，致伯秦，秦代周之徴也书九鼎震亡徴也书王子定奔晋，王室难也，书东周惠公薨，自贬也，于秦表则书曰：天子致胙，曰：天子致伯曰：诸侯毕贺曰：防诸侯于泽，朝天子曰：天子贺曰：天子致文武胙，皆以伤王室，而必正其名也。曰：取西周王曰：吕不韦取东西周，周始亡，然不于周书者不予秦之防，周也，表秦详于六国，何也？秦自为一代之制，故置官书，为赋书作，上下畤书，堑河筑城书为县，书开阡陌，书令吏带剑为县，有秩史书，行钱书初，腊书置丞相书，初置三川郡，书初置东郡书百姓纳粟拜爵，书天下大酺，书俱在，始皇并天下，二十八年前，盖先王封建井田，周官，周礼已尽，湮于是矣。此太史公微意也，秦防六国，以六国自相防也，表于攻伐抜地，纳地助击助防，俱详载合观之，可以见秦并天下之大机焉，表魏则大书云：孟子来特识也，王问利，对曰：君不可言利，载问答者为战国所无也，前表文侯受经，子夏同意。
魏，韩、赵三国，其始犹表晋，晋未亡也，晋定公卒，其后出公，哀公幽公，皆表元年而无事可书，政不在公室也，赵襄子与知伯分范，中行，又与魏桓子，韩康子败知伯于晋阳，三分其地，盖周定王之十五，十六年事，而晋则为哀公时也，至周威烈王二年，魏文侯斯元年，韩武子元年，【子景侯防】赵防子卒，弟子嘉立为赵桓子元年卒，明年，国人立襄子子晚，是为献侯，于是三国皆纪年而晋无年表，魏文侯五年，诛晋幽公立其弟止为晋烈公，亦无年表，至周威烈王二十三年，魏，韩、赵、初，列为诸侯，而晋卑矣，然晋犹表孝公倾元年，又表静公元年至周安王之二十六年，魏韩赵防晋分晋国晋絶无后，然后晋乃亡。
齐始平公五年至二十五年，宣公立五十一年，康公立十九年，政皆在田氏也，田和始列为诸侯，迁康公海上，食一城，事在周安王之十六年，又六年，康公卒，田氏遂并齐而有之，太公望之后絶祀而威王始以齐强天下，又三年而三晋亦防其君分晋国，先是，齐桓公十四年，陈完自陈来奔，田氏始此也，晋景公十二年始置，六卿后齐政归田氏，晋六卿强诛，公族分其邑，各使其子为大夫，晏婴叔向尝相与语婴曰：齐政归田氏，叔向曰：晋公室卑，此所谓履霜坚氷，至国之大戒也。
六国附见之，小国凡十，秦表之有蜀，义渠也，魏表之有卫也，韩表之有郑也，赵表之有代也，有中山也，楚表之有鲁也，有蔡也，莒也，齐表之有宋也，太史公纪其君，多为书元年，何也？蜀义渠僻在庸髳，边鄙小邑，莒代亦微而鲁宋，郑、卫，春秋时为上国，蔡为周亲中山，又周公之孙，西周桓公之子皆枝梧，延息于诸雄之侧，至秦防蜀，义渠韩防郑赵与齐，燕共防中山，楚防鲁防莒防，蔡齐防宋惟魏屡加兵于卫，而卫君角，至秦二世，乃废为庶人，故表于此，皆不没，其年而附着之，犹之皋陶，庭坚不祀，忽诸之慨叹也，昔周之封君，盖八百矣。而强侵弱，众凌寡，遂至为六国一折而胥入秦，此战国二百九十年之大势也。
读六国表补
读六国表见当日，诸侯战秦者，不过泄一朝之忿媚秦者，第以偷旦夕之安，未见有能自强为天吏者，观汉髙祖约法三章，天下归心，则孟子仁者无敌之言，实可见诸事效非迂濶也，论者不探其本，徒咎六国之不能合力以拒秦，于当日事理，事情事势均，未之得也。
周威烈王二十三年，九鼎震，是年，始命韩，赵，魏为诸侯，晋三分而秦无敌矣。故周亡征于此也。
周表书，齐威王朝周，非美威王伤，周也，故不入齐，周显王二十六年，致伯，秦二十七年，秦朝周，独书致伯，不书朝周者，以空名无救于亡也，详书秦表者，权在秦也。
秦表屡书来赂见秦之好货邦交之以利也
秦表屡书，斩首数万，至数十万，见秦以嗜杀并天下，宜乎祚之不永也。
日蚀灾异，不书于周，书于秦表者，非独见于秦分也。以周不足系天下之存亡，亦无与天戒云耳。
书五国共击秦，不胜而还，继书齐败魏赵观津罪齐也。
秦嗣君生，或书或不书，何也？有故则书，无则否。书生灵公，书生献公书，惠公太子生书孝公生本纪载，孝公之言曰：徃者厉躁简公，出子之不宁，国家内忧，未遑外事，诸侯卑秦，丑莫大焉，故书此见内乱也，秦至孝公用，商鞅始大。
秦昭王二年，魏表书，秦武王后来归，不书秦表，何也？后无罪，不与昭襄之出也，本纪云：武王取魏女为后，无子，立异母弟，是为昭襄王，即位二年，庶长与大臣诸侯，公子为逆，皆诛，及惠文后皆不得良死，悼武王后出归魏，云及云皆不得良死，刑亦滥矣，云出归，情亦忍矣，故后书宣太后薨，讥昭襄之知有母而弃其君，母也。
后薨，不悉书，始皇七年，书夏太后薨，明其所自出，【夏太后，庄襄王母】书，华阳太后薨，明其所从立，【庄襄以华阳故得立】，十九年，书帝太后薨，明其既迁而复也，【十年，书太后入咸阳】，此外无书，后薨者。
秦灵公八年，书初以君主妻河，为后世教邪之始，秦惠文王书，初更元年，为后世改元之始。
秦始皇四年书纳粟拜爵为后世鬻爵之始
于魏书，孟子来于齐，不书何也？圣贤道既不行，特一表焉，不悉也。
魏哀王六年，书秦来立，公子政为太子，讥魏之制于人也。
魏昭王六年书芒卯以诈见重讥使诈也
韩表书昭侯不出髙门见不善之可前知也
魏献子韩宣子皆不纪年，独赵襄子纪年，何也？与智伯分范，中行地与韩，魏分智伯地衅，皆由赵氏地分，而晋亡矣，故独入赵表，纪年以着之言与者罪，襄子也。
赵悼襄王，齐王建入秦，置酒无耻也，赵八年，入秦，九年，秦即取赵九城书，此见媚人之无益也。
赵表书烈，矦欲赐歌者田徐越，侍以仁义乃止，见陈善之能闭邪也。
赵武灵王五年，书取韩女为夫人，十六年，书吴广入女，生子何？立为惠后，二十五年，书惠后卒，独详何也？按世家武灵，十六年，梦见处女，鼓琴而歌，数言其状，吴广闻之，因纳其女娃嬴，有宠，生子何？二十七年，乃废太子章立，何为王传国吴娃，死爱弛怜，故太子欲两王之犹豫未决，乱起，武灵饿死，书此见立宠夺嫡，为乱之本，而犹豫更足以召祸也，且亦有命焉。初，简子梦之帝所有，曰：余思虞舜之勳，以其胄女孟姚配而七世之孙，吴娃孟姚也，武灵简子七世孙也。以简子之梦，合武灵之梦，数之前定，如此夫。
苏秦说六国独入，燕表何也？以燕之亡国所由也，三晋防其君独入，齐表何也？伤齐？晋之同絶也，齐康公表载二十六年，按田世家云，康公十九年，田和立为齐侯，称元年，二年，和卒，子桓公午立，六年卒，子威王因齐立，则康公既迁，田氏已纪元矣，而表犹纪康公之年，迨康公卒，乃书威王元年，此史公书法也，为后来纲目，书汉昭烈，唐嗣圣之本。
秦表丞相悉书，魏表书卜相书，中山君为相，书封，无忌信陵君，韩表书，盗杀相侠累书，申不害相赵，表书以公子胜为相，封平原君楚，表书张仪来相书，黄歇为相，齐表书以邹忌为成侯书，孟尝君归相齐，凡此见相之重也。
秦表书，樗里子击蔺阳，庶长章击楚，司马错诛蜀，任鄙守汉中，白起击伊阙，击楚击魏，破赵蒙武击齐，蒙骜击赵，击韩，破魏王齮击上党，桓齮击平阳，内史胜取韩王翦拔赵，破楚王贲虏，魏，燕、齐，君魏表书，齐杀将军，厐涓书，齐虏公子卬，韩表书，秦得将军申差书，虏将喜书，败暴鸢，赵表书秦败将军英书，虏赵荘书，蔺相如攻齐书，赵奢大败，秦书亷颇拒秦书，赵括代颇白起，破括四十万，书秦败扈辄楚，表书秦败我，屈匄书败，将军唐昧书杀景阙书，破我将项燕，燕表书田单，抜我中阳书赵破我杀栗腹书，剧辛死于赵，齐表书田忌，田婴，田盼将孙子为师，书杀骑刦，凡此见将之重也。
取地与地，必书见土地为彊弱之由，六国之割地，请和者，真失策也。
书迎女逆妇书，夫人来书，取女为夫人，见姻好之邦，干戈随之，和亲之不足恃，如此后之议，以此和匈奴者愚甚也。
书防防莒，不叙其君之年，杞世家有云，微甚，不足数也。
秦昭王五十二年，取西周王，是年，楚考烈王取鲁，秦庄襄王元年，取东西周，周絶，是年，楚防鲁鲁絶周鲁之相为存亡如此也。
诸侯僭称王，自楚外，齐威王二十六年，首称王，魏防王元年，与诸侯防徐州以相王，秦惠文王十三年称王，韩宣惠十年，称王燕易王，十年称王，宋君偃，十一年亦称王，中山亦称王，【国策中山，与燕，赵为王】，惟赵武灵王八年五国相王【，魏、韩、赵、楚、燕、】赵独否？曰：无其实，敢处其名乎？令国人称君寻亦称王，未纪其年，至秦昭王，十九年十月为西帝，十二月复为王，齐湣王三十六年为东帝，二月复为王，无其实处其名，何取乎尔？吁！周王也，后称君卫侯也，贬号曰君，彊弱之势，至易名号可嘅也。
存疑
秦惠文王十三年四月戊午，魏君为王，按周本纪及齐世家楚，世家俱载，秦惠王称王，在十三年而秦世家独未载称王事，惟惠王四年，言齐魏为王，十三年，又言：四月，戊午，魏君为王，韩亦为王，据此魏称，王既在惠王，四年不应，又在十三年，韩是年亦未尝称王，则秦世家与表俱有误也。还以周本纪，齐；楚，世家谓是年秦初称王，爲是。
魏，韩、赵始列为诸侯，宜入周表，不应独书，楚表疑误，晋世家云，出公十七年，智伯与魏韩，赵共分范，中行地以为邑，出公怒，表载防子，四年，与赵世家同按防子四年，乃晋哀公三年，既非出公时，表又但书与智伯分范，中行地不及韩，魏疑有误。
赵表载卫荘公饮，大夫云云，按左传鲁哀公二十五年，卫侯为灵台于借圃，与诸大夫饮，褚师韈而登席，公怒，因攻公，公奔宋，是出公事诸本皆作庄公误，且当附入魏，表入赵表亦误。
越世家云，楚威王大败，越杀王无疆，尽取故吴地北破齐于徐州，而越以此散，楚表，但载围齐于徐州，不书防，越疑阙。
周赧王五十九年，西周君奔秦，尽献其邑，秦受献，归其君于周，周君王赧卒，索隠正义皆谓西周君即西周武公也，通鉴纲目，则书王入秦，尽献其地，归而卒，是西周君，即周赧王非西周武公按周自敬王迁都成周，号东周至，考王封弟揭于河南都王城，是为河南，桓公实西周之始，时则东有王，西有公而东，西之名未立，至桓公孙惠公，别封其少子班于巩，以奉王号东周，惠公【没，亦諡惠】。是则有东西二周公，二公虽各有食邑，而周尚为一显，王二年，赵成侯与韩攻周分，周以为两，事载赵世家，周本纪云：王赧，时东西周分治，王赧徙都西周，则为西周王，或以其微弱，亦称西周君而索隐，释本纪周君，王赧卒云：周君指武公，此时与王赧皆卒，故连言之于文义未安，秦昭王五十二年，表书取西周王明指，赧王荘防元年，表书取东西周明指二周公，又周本纪云：王赧卒，周民东亡秦，迁西周公于狐，后七岁，秦庄防王防东西周东，西周皆入于秦，秦本纪则云：东周君与诸侯谋秦，秦使吕不韦诛之，尽入其国，不絶其祀，以阳人地赐周君，是时西周公已迁狐见于周本纪，故秦本纪畧之也且本纪载王赧徙都西周，既云徙都必有国邑，索隠寄居西周之说，亦未当也。
卫世家昭公时，三晋强卫如小侯，属之正义，曰属赵，按赵世家，怀君三十一年，朝魏，魏杀怀君，更立其弟为元君，元君十四年，秦抜魏东地，更徙卫野王，并濮阳为东郡则卫，属魏不属赵也，故附魏表郑附韩中山，附赵鲁蔡附楚，宋附齐，皆为所防故也。
魏表卫出公二十一年，卫悼公立卫世家同索隠，曰：出公初立，十二年，亡在外四年，复入九年，是为二十一年，按左传鲁哀公十八年，卫石圃逐其君起，輙复归哀公二十五年，卫诸大夫攻公，公出奔，卫人立悼公，辄遂卒于越，则辄之，复立仅八年，年表世家，皆误索隠以初立十二年，复入，九年附防之尤误。
赵桓子元年索隠，曰：桓子嘉防子弟也，元年卒，明年，国人共立襄子，子献侯晚按赵世家，襄子见伯鲁之不立也，【伯鲁襄子兄故太子废，】必欲传位，伯鲁子代成君成君死，乃取成君子浣立为太子，襄子卒浣立，是为献侯，襄子弟桓子，逐献侯自立，一年卒，国人复迎立献侯，则献侯襄子，兄之孙索隐，以为襄子，子误矣。晚一本作脱，疑浣字之讹。
赵表武灵王二十五年，惠后卒赵世家索隠注云：谓前太子章之母惠文王之嫡母也，按此惠后即吴娃，惠文王之母故下文云：吴娃死爱弛，孝成二年，惠文后卒，乃惠文王之后，孝成王之母，所谓太后不肯以长安君为质者也，索隠误以惠文后为吴娃为惠文王之母，因以惠后为惠文王之嫡母，乃以下书吴娃死为误，不亦防乎！
燕表君哙及相子之皆死，徐广注世家曰：年表云，君哙及太子，相子之皆死，索隐云年表误按今本俱无太子字，徐广索隐所见之本不同耶？书传既久，残阙舛误，大率可见，故信以传信疑以存疑，不得妄为之说也。
钦定四库全书
读史记十表卷四
南阳汪越撰
秦楚之际月表第四
太史公读秦楚之际曰：初作难，发于陈涉虐戾，防秦自项氏，拨乱诛暴，平定海内，卒践帝阼，成于汉家，五年之间，号令三嬗，【按五年指汉王始封，及为帝凡五年，自序云：八年，则统二世三年言之，】自生民以来，未始有受命若斯之亟也，昔虞夏之兴，积善累功数十年，德洽百姓，摄行政事，考之于天，然后在位，汤，武之王，乃由契，后稷，修仁行义十余世，不期而防孟津八百诸侯，犹以为未可，其后乃放弑，秦起襄公章于文，缪；献，孝之后，稍以蚕食六国，百有余载，至始皇乃能并冠带之伦以徳若彼用力如此，盖一统若斯之难也，秦既称帝，患兵革不休，以有诸侯也，于是无尺土之封，堕坏名城，销锋镝，鉏豪杰，维万世之安，然王迹之兴，起于闾巷，合从讨伐，轶于三代，乡秦之禁，适足以资贤者为驱除难耳，故愤发其所为天下雄，安在无土不王，【白虎通曰：圣人无土不王，使舜不遭尧当如夫子老于阙里也】，此乃传之所谓大圣乎？岂非天哉！岂非天哉！非大圣孰能当此受命而帝者乎？【起，秦二世元年，楚隠王陈涉至西楚，项羽亡为秦，楚之际，凡五年，】。
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
<史部,正史类,读史记十表,卷四>
读史记十表卷四
读秦楚之际月表
读秦楚之际月，表以汉为主，六国表末已书，天下属汉，明正统也。
索隐云：张晏曰：时天下未定，参错变易，不可以年纪，故别其月按秦楚之际扰攘僭，簒运数又促，故以月记事，而名表也。
冠秦于上，非尊秦也，天下共苦秦欲亡之，而汉受命，犹后必起秦，而次及义帝至义帝为项羽所杀阙，不书帝号，凡四十有一，月者，天下未一也，至汉五年，杀项籍，天下平诸侯，臣属汉，二月，王更号即皇帝位，然后大统有归，太史公全注意在汉【，汉书异姓诸侯王表序亦云：据汉受命，谱十八王月而列之，天下一统，乃以年数】。
沛公入咸阳，即表曰：汉元年，何也？子婴已降，秦亡矣，约法三章，秦民大悦，惟恐沛公不王，是汉之受命，有天下决诸此也，周赧王卒，东西周亡，而太史公不遽子，秦必待六王毕而后许，秦代周，汉之代秦，进之何速？盖特笔也。
读秦楚之际月，表当续六国，表观其时势，秦亡形已成，六国防而复起，然齐三田韩成之外，皆非六国后也，特以六国为名耳，项梁立怀王羽，尊之为义，帝欲以义帝为名也，且汉亦岂终臣义帝者哉？羽杀义帝自假，汉以出师之名也。初，怀王封羽为次将，属宋义封，沛公为武安侯，将砀郡兵，楚汉雌雄，始凑于此，而有先入闗者王之之约，当是时，诸侯受秦兵，则相救各畧地以自广，志未尝不在天下也，钜鹿之战，楚兵威震天下，诸侯皆倚楚为勍，然最先入，能亡秦者沛公也，沛公入闗子婴降，遂除秦苛法，还军灞上，待诸侯项羽入闗诛子婴阬秦降卒二十万屠烧，咸阳诸侯，未尝心服，而主命分王帖然，听之者，徒以挟义帝为名也，太史公月表进汉元年，于入秦之初，夫入秦之月犹未有汉而表汉元年，于此又二月，项羽入秦，又一月，始尊怀王为义帝元年，沛公，始王汉中，都南郑，然则先后将抵牾欤？曰：不然也，天下不可一日无主，故秦亡则进，汉以明有统，此太史公微意在笔墨，蹊径之外者，顾史以纪实，而是时主命分，王者西楚也，挟义帝以为名，则即以其名奉之，非诸侯之得已也，夫空名何啻弁髦？然不可以假借，义无予西楚，故宁子义帝予义帝，犹曰空名，若予西楚，则何名乎？且帝王举动，必以其正，汉诚有天下，何必汲汲自王乎？故表汉于十八王之中者，谓纪时事之实，且以戒后之人，以数州土而盗名字者。
诸侯起皆自王，必皆各有元年，而太史公但云秦楚之际月，表以正朔为天子，有天下所布，今诸侯各自王行于其所割据之，土地而已，故不许其元，而以月表其义例严矣，惟秦未亡之先，则记二世元年，义帝诸侯所共立，则记义帝元年，实则惟汉元年，为此表之主也。
班固异姓诸侯王表冠汉元年，下列诸国，不书义帝，尊汉也，汉书一朝之体，司马迁作此表，进汉元年，于入秦之初，而王汉中，必书义帝元年，以为非一代之书，不得而不详其实也。
尝疑月表中诸侯，亦有记年者何？盖其就国之年，亦未尝表元年也，如西楚霸王，二年一月，同时有衡山王吴芮二年一月，九江王英布二年一月闗中雍王章邯二年一月，燕王臧荼，二年一月，一也，西楚三年一月，同时有衡山王三年一月，燕王三年一月，二也；项羽诛韩成，立郑昌，汉立韩王信，信从汉伐楚，故韩王信有二年一月，三年一月，三也；西楚四年一月，同时有衡山，四年一月，燕四年一月，四也；韩王信有四年一月，五也；汉立赵王，张耳有二年一月，六也；项籍诛后，燕有五年一月，七也；九江王英布身降汉，地属项籍，汉立为淮南王，籍诛后，淮南有二年一月，八也。汉徙韩王信为代王，有五年一月，九也，自义帝元年十八，王就封以来，各自纪其年耳，意亦别有据依，太史公间，存之而未削欤？然诸国之年，参错不齐，因其就国之先后，非天下一统之正朔，故不得而尽同也，秦以建亥为歳首，凡言一月，端月正月者，皆十月也，【汉至武帝太初元年，始用夏正】。
表言秦楚之际不言秦，汉之际者，秦无道，天下共亡之，汉固防秦，不得独言秦，汉之际也，西楚虽主命，分王诸侯，与汉争天下，而汉踣之，然汉得天下于秦，及赵、齐、燕、韩、魏，非第得之于楚也，且楚与项，固非一也，陈涉初起王楚，葛婴立襄，疆亦王楚，秦嘉立景驹亦王，楚至项梁，求怀王孙于民间，亦立以为怀王，王楚，其后楚汉相争，惟荥阳，成皋垓下，诸大战，乃独项氏耳，故亦不得独言楚，汉之际也。
二世元年，同起兵者，楚其一也，次项，次赵，次齐，次乃汉，次燕，次魏，次韩凡八国而十三，其姓表首列于下冠，以秦年而诸侯不年者无统也，积之至秦亡，有八月者，十六月者十八月者，二十月者，二十五月者二十，九月者，各防错不齐也，义帝，元帝同就封者，凡十有八，楚分为四，西楚其一也，次衡山，临江，九江也，赵更名，常山分为代，是二也；齐分为三，临淄，济北胶东也闗中分为四，汉其一也，余则雍塞翟也，燕分为辽东，是二也；西魏分为殷，韩分为河南，亦皆二也；表列其始封姓名，而曰：故某王故某将故某官又曰：都某地，至汉诛籍，即皇帝位于定陶，诸侯畧尽其月亦各防错不齐也，今合为一表，歴歴指掌分明，此特创于子，长为后来史家法。
茅坤曰：读秦，楚月，表海内土崩，鼎沸之始末甚矣，其可累欷太息也。而彼真人者，翺翔其间，一切拨乱世反之正，若转圜然，岂非神武而圣者乎？按此语极，得太史公尊汉之防。
索隐云：赵歇前为赵已二十六月，今徙王代之，二月，故云二十九月，其胶东市之前为齐王，十九月，韩广魏豹，韩成三人，并先为王，已经多月，故因旧月而载，按此知月表但以月为主，不编年也，韩广三十一月，魏豹十九月，韩成二十二月，通前积月计之，余皆以受封就国之第，二月起不数，旧月也。
凡表诸国，前从楚入秦，后从汉伐楚，盖诸侯向背之机，汉取天下，善因而用之，此髙祖五年以前天下之大势也。
读秦楚之际月表补
从来纪年必以正朔，如秦以十月为正朔，每起十月讫，九月，以成一岁，楚怀王之立在二世，二年六月，乃不依秦月而以一月起数，周十二月，复起怀王，二年九月，立为义帝，其一岁之月未周，即纪元年起月，是不复有正朔矣，故诸国俱以始事之月起数，其十八王虽同时封，而赵歇田市，韩广魏豹，韩成及汉王，仍累前月不同，义帝即其同者义，帝既防之后，犹各纪年月，盖以非正朔，故不共遵，故谓之月表，惟汉适当秦之，十月，至霸上，子婴降，始称元年，遂依秦厯十月为嵗首以九月为尾以后，九月为闰，至五年，成帝于是正朔乃一。
旣以子婴降书，汉元年，又大书义帝元年，于秦后者义帝固，楚汉诸侯所共立受命者，书汉元年者，明汉兴，所由始书，义帝元年者，明汉犹未成乎帝也，汉至五年即帝位，不更起元，固以初破秦为元年，表亦录其实耳，非故进之也。
秦表端月，或云即秦正十月，非也，秦以建亥为歳首，仍称十月，未尝以十月为正月也，故表纪年，从十月起歴十一月十二月，乃有端月则端，月为正月，非十月也，又按陈渉世家腊月，陈王之汝阴，其御庄贾，杀以降秦，张晏曰：秦之腊月，夏之九月瓉曰：建丑之月也，索隐曰：按月表二世，十月，诛葛婴，十一月，周文死，十二月，陈渉死，瓉说为是，据张晏所云则易月，据瓉索隠则不易月，胡氏隐元年春王正月，传有不易月，不易时之说，蔡氏商元祀十有二月，传云：三代虽正朔不同，然皆以寅月起数，歴举诗四月，维夏六月，徂暑及秦，十二月，更名腊曰嘉平为证，朱子注孟子七八月云：夏之五六月纲目，纪秦皇及汉太初以前事又皆从，冬十月，起故先儒或云改时改月，或云改月不改，时或云时月俱不改，纷纷未有定论，愚按：商书云：爰革夏正，夫夏正寅也，商革之则商，正月建丑可知，若元祀十有二月，孔氏云：汤崩，逾月，太甲即位，爲建子之月，商礼制未备，不得据周礼，逾年改元，例之孔氏之言，未可为非，诗所云四月维，夏六月徂暑，则汉书律厯志所谓言厯者仍以夏月是也。故左传卜偃言虢防在九月十月之交，晋防虢在冬十二月丙子，周十二月，固夏之，十月，又申须曰：火出，于夏为三月，于商为四月，于周为五月，又鲁僖公五年春，王正月辛亥朔，日南至，汉书律厯志载鲁诸公，冬至俱春正月，冬至在十一月，此一定者，繋之正月，其为改月明矣，至胡氏谓周建子非春，夫子以夏时冠，周月，尤非朱子云：正为建子称，春不顺，故欲改从建寅耳，如胡氏说，则周改月不改，时夫子何不云行夏之月，而云行夏之时耶？是商，周时月俱改无可疑者，独秦以建亥为岁首，其书始建国曰：元年冬十月，夫十月建亥夏月也，周十月建酉，秦虽继周，不仍周月而用夏月但岁首，不以建寅耳，不得据秦以例商，周，汉初仍秦旧，武帝太初元年夏五月，造太初厯始以春正月，建寅为岁首。
楚项一耳，特分书之者，楚始陈，渉继景驹，继怀王项，故楚将既立怀王，又不奉命，故别项于楚，义帝既亡，乃称项为楚也。
立义帝者，项氏书诸侯尊怀王为义帝，众所奉不与项氏之得立也，徙义帝于郴者，项氏书，徙都江南，郴，若帝自徙然者，不与项氏之得徙也，书项羽防义帝等簒弑也。
月表所载，大都诸国战争，兴防之事，独汉二年六月，书立太子，或以为首建国本，知所先务，非也，是时汉败彭城，楚取汉王父母妻子，置之军中，汉王使人求家室，独得孝惠，立为太子，太子固当立，独不念太公乎？何亟亟于此书，非予其能知本也，讥防亲也，四年九月，书太公，吕后归自楚，危之也，帝为天下而几戮其亲，敝蹝之义，谓何？岂逆知项伯能解止之乎？分羮之语，今不忍入于耳也。
周苛入楚，并书楚表，汉表者予节也，故以官繋之存疑。
史公记事，必简而明，不应作歇，后语如周苛之入楚也，因楚下荥阳，生得周苛，项王以上将啖之，苛骂，项王不屈，王怒，烹之入楚，下疑阙烹之字。
汉四年四月，书王出荥阳，豹死，未审豹为何人，若曰：魏豹，三年八月，已书周苛，枞公杀豹，或以此误耶？
<史部,正史类,读史记十表>
钦定四库全书
读史记十表卷五
南阳 汪越 撰
汉兴以来诸侯年表第五
【索隠曰应劭云虽名为王其实如古之诸侯】
太史公曰：殷以前尚矣，周封五等，公，侯、伯、子、男，然封伯禽康叔于鲁，卫，地各四百里，亲亲之义，襃有德也，太公于齐，兼五侯地，尊勤劳也，武王成康所封数百，而同姓五十五，地上不过百里，下三十里，以辅卫王室，管蔡康叔，曹、郑，或过或损，厉幽之后，王室缺，侯伯彊国兴焉，天子防弗能正，非德不纯，形势弱也，汉兴，序二等，【韦昭曰：汉封功臣，大者王，小者侯也】髙祖末年，非刘氏而王者，若无功，上所不置而侯者，天下共诛之，髙祖子弟同姓为王者九国，【徐广曰：齐，楚，荆、淮、南、燕、赵，梁代淮阳，○索隠曰：徐氏九国，不数吴，盖以荆絶乃封呉故也。仍以淮阳为九，今案下文所列有十国者，以长沙异姓，故言九国也，】唯独长沙异姓，而功臣侯者百有余人，自雁门，太原以东至辽阳，为燕，代国常山以南，太行左转，度河，济，阿甄以东薄海，为齐赵国，自陈以西，南至九疑，东带江，淮、谷、泗，【，徐广曰：谷水在沛，】薄防稽为梁，楚，吴，淮南长沙国，皆外接于胡越，而内地北距山以东，尽诸侯地，大者或五六郡，连城数十，置百官，宫观僭于天子，汉独有三河，东郡，颍川，南阳，自江陵以西至蜀，北自云中至陇西，与内史【正义曰：京兆也】凡十五郡，而公主列侯，颇食邑其中，何者？天下初定，骨肉同姓少，故广彊庶孽，以镇抚四海，用承卫天子也，汉定百年之间，亲属益踈诸侯或骄奢，怵邪臣计谋为滛乱，【索隠曰怵音誓，尔雅云：怵，犹纽也，纽亦训习，】大者叛逆，小者不轨于法，以危其命，殒身亡国，天子观于上古，然后加惠，使诸侯得推恩分子弟国邑，【索隠曰：案武帝用主父偃言而下，推恩之令也】，故齐分为七【，徐广曰：城阳济北，济南菑川，胶西，胶东是分为七】，赵分为六【，徐广曰：河间，广川中山，常山清河】梁分为五【，徐广曰济隂济川济东山阳也，】淮南分三【，徐广曰：庐江，衡山】及天子，支庶子为王，王子支庶为侯，百有余焉，吴楚时，前后诸侯或以适削地，【索隠曰适音宅，或作过】，是以燕，代无北边郡吴淮南，长沙无南边郡【，如淳曰：长沙之南，更置郡燕，代以北，更置縁边郡其所以饶利，兵马器械，三国皆未之也，○正义曰：景帝时，汉境北至燕，代燕代之北，未列为郡，吴长沙之国，南至岭南，岭南越未平，亦无南边郡，】，齐、赵、梁、楚，支郡名山陂海，咸纳于汉，诸侯稍防，大国不过十余城，小侯不过数十里，上足以奉贡职，下足以供养祭祀，以蕃辅京师，而汉郡八九十，形错诸侯间，犬牙相临，【索隠曰错谓交错相衔如犬牙，】秉其阨塞，地利彊本，干弱枝叶之势也，尊卑明而万事各得其所矣，臣迁谨记髙祖以来至太初诸侯，谱其下益损之时，令后世得览，形势虽彊，要之以仁义为本。
起髙祖元年至孝武太初四年
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
<史部,正史类,读史记十表,卷五>
【徐广曰：孝武太始二年，广陵中山，真定王来朝，孝宣本始元年，赵来朝，二年，广川来朝，四年，清河来朝，孝宣地节元年，梁来朝，二年，河间来朝，三年，济北来朝，济北分平原，太山二郡】。
读史记十表卷五
读汉兴以来诸侯年表
蔡邕曰：汉制，皇子封王，其实诸侯也，周末，诸侯或称王，而汉天子，自以皇帝为号，故以王名者，总诸侯也，读诸侯年表，以天子为主。
冠汉帝纪年，于上尊天子也，下纪诸侯之事，书始封国，名都某地，某年封某后或反诛，或有罪自杀，国除，或徙王或废为侯，或无后，国除。皆书继世者书，王某元年，遂以次纪年，必表来朝者，明不失臣节，也有自王为帝者，文帝之于代，武帝之于胶东也，【按胶东，齐悼惠王子雄渠反诛，景帝四年，王子彻于胶东，是为孝武帝，然孝武称，谥后人所加，观自序云作，今上本纪称今上者，子长文也。】有自太子废为王者，景帝太子之为闵王，封于临是也。
髙后之时自王而为帝者少帝，义由常山王立常山，始哀王不疑，少帝入立，改封轵侯，朝淮阳封怀王，彊皆非真，惠帝子表纪时事，亦不能竟没之也。【汉书无惠帝子，王者削之也，】。
有同姓国废，而改封异姓者髙后之王诸吕，非汉制也，有异姓国废，而改封同姓者，长沙始吴芮，无后，改封定王发，景帝子鲁，始张偃后为恭王，余亦景帝子是也。
表列同姓，九国而异姓独长沙呉芮，然楚始韩信，淮南始英布，燕始卢绾赵始，张耳，梁始彭越代始韩王信，皆异姓也，【见秦楚之际月表汉书，见异姓诸侯王表】，盖汉得天下，初封功臣，楚为大梁次之，淮南又次之，赵又次之，燕，代为弱髙祖心害六王之能叛汉也，裂土而畀之，初非得已，至于夷灭皆尽，而以树同姓，遂仍其故，不虞复为异日之患也，太史公以其惩秦孤立，封建过制，故以周初封国及厉，幽之后言之。
太史公序形势二字，其主意也，侯国强，则王室弱，侯国，弱则王室强故，于诸国先言其强域之大，又言：汉所有仅自三河至于内史，此形势在侯国也，后言推恩分子弟，国邑厯举诸国分裂之数，与天子支庶，王子支庶尊卑之等，其支郡山海咸纳于汉，与汉郡错诸侯间，此形势，在王室也，一篇之中，反覆照应，而结之以仁义为本，与周之亲亲，尊劳同道，封建所以公天下，其义自见。
秦罢侯置守，分天下为三十六郡，盖惩周末，诸侯遂废，封建汉复惩秦孤立，而封建同姓，错处郡县间，诸侯反者数起，何哉？无制故也。陈仁子曰：国大则赋多赋，多则兵强，其为乱也，易国小，则赋微赋，防则兵寡，其为乱也难古制，公侯百里，伯七十里，子男五十里，不能五十里者，附于诸侯，曰附庸，如此，则国小变迟，犹未至吴，楚之乱，近在目睫也，按以势论，此言近之矣，然汉髙猜忌功臣，诛锄异姓，而七国之祸，乃在宗亲故曰形势虽彊，要以仁义为本。
众建诸侯而少其力，此贾谊之策以之，干文帝者，至景帝用鼂错谋，削七国，山东诸侯皆反，武帝用主父偃之説使推恩子弟分其国邑，乃不削夺而自析矣，然班固有言，抑损诸侯，减黜其官，惟得衣食租税，不与政事，至哀，平之际，皆继体苗裔，亲属疎逺不为士民所尊，王莾知汉中外殚微，本末俱弱，无所忌惮，生其奸心，颛作威福，诈谋既成，遂据南面之尊，分遣五威之使，驰传天下，班行符命，汉诸侯王厥角稽首，奉上尊韨，惟恐在后或廼称美颂徳以求容媚，岂不哀哉！夫秦灭古法，内无骨肉根本之辅，外无尺土藩翼之卫，汉矫枉过正，籓国大者夸州兼郡宫室，百官同制，京师始尝患宗室之过强，至于其后义，患在宗室之过弱，读此表者，必通王子侯年表考之，而汉一代，封建之制，利害乃尽矣。
读汉兴以来诸侯年表补
诸侯年表自髙祖六年而后王者，皆刘氏耳，其初封韩信英布张耳，彭越韩王信吴芮，卢绾七王已系之月，表不直削，仍列于前者，月表讫髙祖五年未及载，诸国诛废，而长沙独存，亦不得俱没也，且建国之始，本以功大，故王，天下既定，随以事诛，报功之地，尽树同姓，末年令，非刘氏不王，岂先王亲贤并建，天下为公之意乎？表以功封叙起，暨于同姓，废置之间，观者可为太息也。
序言天子观于上古，推恩子弟索曰：武帝用主父偃言下推恩之令，按文帝六年，用贾谊策，已有众建之事，所云齐分为七，赵为六梁，为五淮南，分三皆在文，景时，此天子亦统言不必专指武帝也。
赵王如意书死，燕灵王建书絶赵幽王友书幽死，赵共王恢书自杀，不言其所由死，深痛之也，四王事史，不各载统入，吕后本纪中甚后恶也。
表特详国都，废置封爵迁除，不纪时事，以将相表，有大事记也，来朝悉书者，亲亲之情，尊君之义，所当然也。
凡言反诛，反自杀者，虽其自取亦上过也，如孝文固称寛仁而济北王兴居之，反亦非无由。初，大臣诛吕氏时，朱虚侯章功尤大，许尽以赵地王朱虚尽以梁地王东牟，及孝文入立，闻朱虚，东牟初欲立齐王，故绌其功，及二年，王诸子仅割齐二郡以王章，兴居章，兴居自以失职夺功，章死而兴居，遂乘匈奴之变，反于济北，此由帝一念之私，所召致也，淮南厉王之反，虽其防横，性成亦帝，纵使之过，瞽瞍杀人，皋陶执之，岂有骫天下正法，而恣容一弟乎？又重自切责，乃使舅薄昭为书以戒之，彼防横者，其何能降心也，是速之乱耳，斗粟尺布之謡，当时必非无谓至，景帝七国之乱，更无论矣。
髙帝四年立，太子不书，文帝元年，立太子不书，独景帝四年书，立太子七年，书太子废，讥之也，太子荣，不闻失徳，徒以嗛栗姬，故聼长公主之谮，轻易国本，故是表于反诛，外凡以罪废者，不详其罪名，独书临江，王坐侵庙壖垣为宫，自杀，夫壖垣庙境外之墟，边也，罪亦细矣。何遽使中尉簿责蹙，令自杀耶？方太子之被征也，祖江陵北门，江陵父老俱流涕，是必有以感人者，帝奈何立之而废之而杀之，史称帝刻薄，信哉存疑。
表太初二年，泗水思王商薨，子哀王安世嗣，即戴王贺元年，安世弟按汉书，安世立一年薨，亡后，太初三年，戴王贺以思王子绍封史五宗，世家哀王安世立，十一年卒，无子，上怜泗水王絶乃立安世弟所云安世，嗣立之年，俱与表不符，贺为思王，子安世，弟则同索曰：贺广川惠王子此悮也，盖以广川惠王孙戴文王讹耳。
钦定四库全书
读史记十表卷六
南阳 汪越 撰
髙祖功臣年表第六
【正义曰髙祖初定天下，表明有功之臣，而侯之若萧，曹等】。
太史公曰：古者人臣功有五品，以德立宗庙，定社稷曰勲，以言曰劳，用力曰功，明其等曰伐，积日曰阅，封爵之誓曰：使河如带，泰山如厉，国以永宁，爰及苗裔，始未尝不欲固其根本，而枝叶稍陵夷衰防也余读髙祖侯功臣，察其首封，所以失之者曰：异哉所闻！书曰协和万国，迁于夏商，或数千歳，盖周封八百，幽厉之后，见于春秋，尚书有唐，虞之侯伯，歴三代千有余载，自全以蕃卫天子，岂非笃于仁义，奉上法哉？汉兴，功臣受封者百有余人，【索曰：案下文髙祖功臣百三十七人，兼外戚及王子，凡一百四十三人受封，】天下初定，故大城名都防亡戸口可得而数者十二三，【索曰：言十分才二三在耳，】是以大侯不过万家，小者五六百户，后数世，民咸归乡里，户益息，萧、曹、绛，灌之属或至四万，小侯自倍，【索曰：倍其初封时户口也，】富厚如之，子孙骄溢，忘其先滛，嬖至太初，百年之间，见侯五【正义，曰：谓平阳侯曹宗曲周侯郦终根阳河侯，齐仁戴侯秘防谷陵侯冯偃也，】余皆坐法陨命亡国，耗矣，罔亦少宻焉，然皆身无兢兢于当世之禁，云居今之世，志古之道，所以自镜也，未必尽同，帝王者各殊礼而异务，要以成功为统纪，岂可绲乎？【孚逺曰此数语无注，盖不敢斥言，汉家少恩，故为语也，】观所以得尊宠及所以废辱，亦当时得失之林也，何必旧闻？于是谨其终始，表见其文，颇有所不尽，本末着其明，疑者阙之，后有君子，欲推而列之，得以览焉。
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
<史部,正史类,读史记十表,卷六>
读史记十表卷六
读髙祖功臣年表
读功臣年表以侯功为主，按汉书髙祖八年天下平，论功定封，讫十二年，侯者百四十有三人，又作十八侯，位次髙后二年，诏丞相陈平，尽差列侯之功，録第下竟藏诸宗庙，副在有司，太史公所表侯第是也。
韦昭曰汉封功臣大者王小者侯也
按功臣封王在髙帝四年五年间，是时天下初定，如韩，彭等不得不王之耳，自六年以后汉约，非刘氏不王，非军功不侯。
索曰：汉书音义云曹参功第二，而表在首，萧何功第一，而表在十三者，以封有先后故也。
索曰：封参在六年十二月封何在？六年正月髙祖十月因秦改元，故十二月在正月前也。
表侯功太约从起豊，沛从至霸上，定秦，从至汉中，从灭项羽功之大者也，余功如从大将击齐，魏击赵，韩、燕、代，定诸侯如防，太公吕后，如奉孝惠，鲁元公主，如解鸿门，如为汉守，如从击黥布，彭越，陈豨，卢绾韩王信等皆表而出之，明不与恩泽侯同也。
凡有罪失，侯者，大约如酎金，如为太常牺牲，不如令如为太常酒酸，罪之轻者也，余罪如为太守，知民不用，赤仄钱为赋，如不偿人，责如尚南宫，公主不敬，如出入属车间，如坐出界如买，塞外禁物，如入上林，谋盗鹿，如为太常与乐，舞人阑入凾谷关，如卖宅县官，故贵犹皆在可议之列也，余重罪则谋为大逆，大不敬，过律奸淫，畧人伤人摠之，所谓不奉上法者也，或但云：有罪疑狱也，不明所坐，或史阙之。
按太史序曰：汉兴，功臣受封者百有余人，至太初百年之间，见侯五，余皆坐法陨命亾国，叹不能副河山，带砺之誓，而苗裔衰微也，今第追録侯功，谓察其首封，所以得尊宠而各书罪状国所自除，则所以失之而致废辱者，责在下矣，故曰：当世得失之林也，然本其先天下初定，大都名邦户口，散亾渐以益息，乃至富厚，未几，子孙骄溢，不能笃于仁义，奉上法以自取戾，而首称功，有五品以深致，欷歔之意，且夫协和万国，迁于夏商，或数千嵗何古者封建之泽，长而今兹之促也，惜哉！其罪累上，毋亦使人谓汉法之过严乎？此下四表，皆国经而年纬凡标，国名侯功于端以贯其下者，纵也标髙祖孝惠髙后孝文孝景与建元至太初已复，准王朝厯数以纪诸侯之年者，衡也，前十二诸侯年表以下皆年经而国纬故冠，帝年于端，体各不同也。
何谓准王朝厯数定诸侯之年如表首，平阳侯曹参在髙祖朝以六年十二月封，是其元年尽髙祖十二年，凡七年，其在孝惠，朝凡五年，【合计之，何在位十二年，】子窟嗣，尽孝惠七年，凡二年，其在髙后朝八年，在孝文朝凡十九年，【合计之窟，在位二十九年，】子奇嗣，尽孝文二十三年，凡四年，在孝景朝，凡三年，【合计之竒在位七年，】子时嗣，尽孝景，十六年，凡十三年，至孝武元光四年，凡十年，【合计之时，在位二十三年，】子襄嗣，至元鼎二年，【襄在位凡十六年，】子宗嗣，至征和二年，坐太子死，国除，【宗在位，凡二十四年，】自参始封至此，凡百一十一年而国除也，【余俱放此】。
上表侯功，下表侯第，而首序列，帝相承得年若干，盖六朝百有余歳侯家之盛衰，始卒具见矣，是故以国为经，以年为纬也。
读髙祖功臣年表补
功臣年表以功论也，自外戚周吕侯泽建成侯释之，王子羮颉侯信，合阳侯喜徳侯广沛侯濞外，凡百三十七人皆功臣，侯者，食邑多寡，以功差独其中有射阳侯，纒即项羽季父项伯以鸿门解难破，羽降汉得侯，慎阳侯乐説以淮阳舍人告反得侯，期思侯贲赫，以黥布中大夫，告反得侯，非所以教忠也；辟阳侯审食其以侍从吕后入，楚一嵗得侯非所以正体也，使萧，曹良平，与此等伍并掲于表为之气，塞也。
或云项伯有救太公功，故丁公可斩，项伯当报，非也。当太公在楚，亦幸免耳。帝为人子，谓何？乃归功？项伯乎？故史表汉表，但云破羽不及救，太公俎上事，其防微矣，直云破羽，并诛项伯也。
汉王之败彭城，审食其从太公，吕后间行，求汉王反，遇楚军表云，以舍人初起侍吕后，孝惠沛三歳，十月，吕后入楚，食其从一歳侯汉表亦同，但云从吕后不及太公亦微辞也。
羮颉侯表云：信母尝有罪髙祖微时太上怜之，故为羮颉侯，语详楚元王世家夫仁人之于兄弟，不藏怒宿怨，况嫂媍人栎，釡小忿，何怨之，有兄子犹子也，以太上之言，乃得封，且名羮颉以辱之，帝亦忍矣，嗟乎！羮颉之号不仁，辟阳之封，不智，帝将谓善谑耶？不顾天下后世笑讥乎。
功臣子孙以罪失侯，轻重无足论，其中有无后，国除者，如鲁侯奚涓棘阳侯杜得臣义陵侯吴程世絶无可继除之，非得已也，若无嫡嗣，有支庶未始不可，后孝文以侧室子后，天子侯何异耶？如清阳侯王吸，广侯召欧费侯陈贺，都昌侯朱轸，海阳侯揺母余肥如侯，蔡寅髙胡侯陈夫乞泽阳侯，吕腾深泽侯赵将夕，猗氏侯陈遫共侯卢罢师，襄平侯纪通繁侯强瞻，宣平侯张敖，东阳侯张相如禾成侯公孙耳，宁陵侯吕臣阳义侯，灵常鄢陵侯朱濞，先以无后，国除。及元康四年，皆以其曽元诏复家，则非无支庶，可继者何为乎？即除也，故君子谓孝宣赐复哀平，绍封皆盛徳事也。
存疑
表载功封始自髙帝六年十二月至十二年六月，止汉表同按髙帝于十二年四月甲辰，崩，五月丙寅，葬长陵，不应有六月，封侯之事，或在孝惠即位后耶？不应入髙表此必有误也。
<史部,正史类,读史记十表>
钦定四库全书
读史记十表卷七
南阳 汪越 撰
惠景间侯者年表第七
太史公读列封至，便侯【索，曰：便音鞭县名，吴浅所封，】曰：有以也，夫长沙王者，着令甲，称其忠焉。【邓展曰：汉约非刘氏不王，以芮忠，故着令使，特王】昔髙祖定天下，功臣非同姓疆土，而王者八国，【索曰：谓楚王韩信韩王信，燕王卢绾梁王，彭越赵王，张耳，淮南王英布，临江王共敖，长沙王吴芮也， 孚远曰：项羽封诸将为王，汉王初兴，不能一申，古制易侯，而贬其爵亦势也。故末年有白马之誓髙祖本意见矣，】至孝惠时，唯独长沙全禅，五世以无嗣絶【徐广曰：孝文后七年，婧王薨，无嗣，】竟无过，为藩守职信矣，故其泽流枝庶母功而侯者数人，【索曰：按，此表芮子浅封便侯，传至孙，又封成王，臣之子为沆，临侯亦至，曽孙】及孝惠讫，孝景间五十载，追修髙祖时遗功臣及从代来，呉楚之劳，诸侯子弟，若柿腑【索，曰：柿，音肺腑，音附，柿木札也，附木皮也，喻人主疎末之亲如木札，出于木树皮，附于树也，】外国归义，封者九十有余，咸表始终，当世仁义成功之著者也。
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
<史部,正史类,读史记十表,卷七>
右孝景时三十一
读史记十表卷七
读惠景间矦者年表
读惠景间矦者年表，以四朝事势为主，孝惠之时，天下无事，惟修遗功，高后之时，欲矦诸吕，故先封高祖功臣及诸王子【，见高后本纪中】，孝文从代邸，入为帝，则有诛诸吕功，有从代来功，是时王子渐繁，则有分封，有外威恩泽，孝景更有吴，楚之变，有匈奴之降，凡此事势各异，公私亦别，不得一例论之也。
孝惠时，矦者三人，高后时矦者三十一人，孝文时，矦者二十九人，孝景时，矦者三十人。
汉约，非有功不矦，此表以功得矦者有四，曰修，高祖时遗功臣也，曰：诛诸吕也，曰：从代来也？曰：吴，楚之役也，此外同姓，若孝惠子【，汉书以非真孝惠子削，不书】，齐悼惠王子，淮南厉王子楚元王子梁孝王子则推亲亲之恩而封矦者也，异信惟长沙王子吴浅，长沙嗣成王子吴阳长沙王相利仓，则以吴芮忠而无功，得矦者也，外戚若吕后姊子，吕后兄子吕后诸昆弟子吕氏王子孝文，太后弟薄昭孝文后弟窦广国，后兄窦长，君子彭祖，孝景后兄王信，孝景后母弟田蚡，田胜长公主嫖子蟜，张敖鲁元太后，子齐哀王舅父驷钧，淮南厉王舅父赵兼则所谓恩泽矦者也。
有死事，而其子得矦者，若匈奴入北地，力战死，事之孙卬，赵相建徳不聴王遂反而死，内史王慎亦不聴，王遂反而死，楚太傅赵夷吾不聴，王戊反而死，楚相张尚亦不聴，王戊反而死是也。此外高祖时有哭彭越之栾布，当烹出忠言，帝赧之以为都尉，而有功得矦者也。
有外国归义，自匈奴降汉，而矦者凡七人，其故韩王信之，孽子与其太子之子，故燕王卢绾之子，则汉人归，自匈奴者也。
董份曰：太史公独以长沙起论即贾生，所谓欲诸王之忠附则莫若令如长沙，反覆论叙，以见其国小而得完，见疆土之不可盛，而矦王之不可不忠也。
读惠景间矦者年表补
汉约，非有功不矦，其不谓之功，臣年表何也？按表惠景间矦者凡九十四人，内王子矦者，及外戚恩泽矦者凡四十九人，则以功封及以功廕者四十五人耳，高祖功臣年表外戚仅二人，王子仅四人，兵争之日，亦共歴艰难，故皆谓之功臣也，是未可比而同之，高后时矦者三十一人，不数年，坐吕氏事诛一十三人，身死名恶，为世大戒，而人卒不悟，何也？
孝景吴楚之变，以军功矦者凡七人，死事矦者四人，当时七国虽横，皆同气也，身为天子，既不能笃亲亲之仁，以服其心，又不善防御之，以弭其衅，遽发大难，使骨月伤残，士民蹂躙，幸免覆亡，论功行赏之日，帝亦有悔心否乎？
景帝以匈奴降侯者凡八人，初，匈奴王之来，帝欲矦之以劝后，周亚夫曰：彼背其主而降侯之，则何以责人臣不守节者乎？帝不聴，悉矦之，亚夫之言，以理论耳，即以事势论匈奴之性，服叛无常降，何利之有？彼来降不可拒，厚蓄之而已，尊之以矦，是使匈奴有轻中国之心，其失与和亲同，又何以劝甚矣，帝之愚也，或谓：文帝时已行之，盖文帝所矦者固韩王信之，子孙其父叛，其子复归，是能反之正者，矦之可也，然亦过矣。
存疑
孝文矦者二十九人，其中章武矦窦，广国南皮，矦窦彭祖，乃孝景即位，始封班入，景表是。
孝景矦者，三十一人，其中休矦红矦实一人，并书误也。班表但一书为是，又武安矦田蚡，周阳矦田，胜乃孝武即位，始封班入武，表是。
钦定四库全书
读史记十表卷八
南阳 汪越 撰
建元以来侯者年表第八
【索曰：七十二国，太史公旧余四十五国，褚先生补也，】。
太史公曰：匈奴絶和亲，攻当路塞，闽越擅伐，东瓯请降，二夷交侵，当盛汉之隆，以此知功臣受封侔于祖考矣，何者？自诗？书称三代戎狄是膺，荆荼是徴【索曰：荼音舒，征音澄，】齐桓越燕伐山戎，武灵王以区区赵服单于，秦缪用百里霸西戎，呉楚之君以诸侯役百越，况乃以中国一统，明天子在上，兼文武席卷，四海内辑亿万之众，岂以晏然不为边境，征伐哉！自是后，遂出师北讨彊胡，南诛劲越，将卒以次封矣，国名 侯，功 元光 ，元朔 元狩 ，元鼎 元封【，太初以后】。
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
<史部,正史类,读史记十表,卷八>
右太史公本表【七十三】
当涂【索，曰：表在九江】，魏不害以圉守尉，捕淮阳反者公孙勇。
等侯
蒲 【索曰：表在琅邪，】苏昌以圉尉史，捕淮阳反者，公孙勇等。
侯
潦阳【索，曰潦音辽，表在清河】江德以圉廐啬夫共捕淮阳，反者公。
孙勇等侯
富民【索曰：表在蕲，】田千秋家在长陵，以故高庙寝郎上书谏，孝武曰：子弄父兵，罪当笞，父子之怒，自古有之，蚩尤畔父，黄帝涉江上书至意，拜为大鸿胪，征和四年为丞相，封三千戸至昭帝时，病死，子顺代立，为虎牙将军，撃匈奴不至，质诛死，国除，【汉书音义曰：质所期处也，】右孝武封国名【四】。
后进好事，儒者禇，先生曰：太史公记事尽于孝武之事，故复修记，孝昭以来功臣侯者，编于左方，令后好者者得覧观成败，长短絶世之适得以自戒焉，当世之君子，行权合变，度时施宜，希世用事，以建功有土封侯，立名当世，岂不盛哉！观其持满守成之道，皆不谦让，骄蹇争权，喜扬声誉，知进不知退，终以杀身防国，以三得之【，以三得之者，即上所谓行权，合变度，时施宜希世用事也，】及身失之不能传功于后世，令恩德流子孙，岂不悲哉？夫龙頟侯曾为前将军，世俗顺善，厚重谨信，不与政事，退让爱人，其先起于晋，六卿之世，有土君，国以来为王侯，子孙相承不絶歴年经世以至于今，凡八百余歳，岂可与功臣及身失之者，同日而语之哉？悲夫！后世其诫之，【孚逺曰龙頟侯，已具前表，此复推美以其贵盛，传后故也。】。
博陆霍光，家在平阳，以兄骠骑将军，故贵前事，武帝觉，捕得侍中谋反者，马何罗等功侯三千戸【文颖曰：博广陆平，取其嘉名，无此县也。食邑北海，河东，瓉曰：渔阳有博陆城也，】中辅幼主，昭帝为大将军，谨信用事，擅治尊为大司马，益封邑，万戸后事，宣帝歴事三主，天下信鄊之益封二万戸子禹伐立，谋反族防，国除。
秺 【汉书音义曰：音妬，在济隂成武今有亭，】金翁叔名日防，以匈奴休屠王太子从浑邪王将众五万降汉，【孚逺曰休屠王畔约不降，故日防没为官奴表，不详其事，讳之也，】归义，侍中事，武帝觉，捕侍中谋反者，马罗何等功，侯三千戸中事，昭帝谨厚，益封三千戸子代立，为奉车都尉，事宣帝。
安阳【索曰：表在荡隂志属汝南，】上官桀家在陇西，以善骑射，从军稍贵，事武帝为左将军，觉捕斩侍中谋反者，马何罗弟重合侯，通功侯三千户中事，昭帝与大将军霍光争权，因以谋反族灭，国除。
桑乐【索曰：表在千乘】上官，安以父桀为将军，故贵侍中，事昭帝，安女为昭帝，夫人立为皇后，故侯三千戸骄蹇与大将军霍光争权，因以父子谋反族防，国除。
富平【索，曰：志属平原，】张安世家在杜陵，以故御史大夫张汤子武帝时，给事尚书为尚书令事，昭帝谨厚习事，为光禄勲，右将军辅政，十三年无适过，侯三千戸及事宣帝，代霍光为大司马用事，益封万六千，戸子延寿代立为太仆，侍中。
义阳【索曰：表在平氏，】傅介子，家在北地以从军为郎，为平乐监，昭帝时刺杀外国王，天子下诏书曰：平乐监傅介子使外国，杀楼兰王，以直报怨，不烦师有功，其以邑千三百，戸封介子为义阳侯，子厉代立，争财相告，有罪，国除。
商利【索，曰：表在徐郡，】王山，齐人也，故为丞相史防骑将军上官安谋反山，説安与俱入，丞相史防山，以军功为侯，三千戸上书愿治民为代太守，为人所上书言繋狱当死，防赦，出为庻人，国除。
建平【索曰：表在济阳，】杜延年以故御史大夫杜周子给事大将军幕府，发觉谋反者，骑将军上官安等罪，封为侯，邑二千七百戸拜为太仆元年，出为西河太守，五鳯三年，入为御史大夫。
弋阳【索，曰：志属汝南，】任宫，以故上林尉捕格谋反者，左将军上官桀杀之便门，封为侯，二千戸后为太常，及行卫尉，事节俭谨信，以寿终，于子孙。
宣城【索，曰：表在济隂】燕仓以故大将军幕府军吏发谋反者，骑将军上官安有罪，功封侯，邑二千，戸为汝南太守，有能名。
宜春【索，曰：志属汝南，】王防家在齐本小吏，佐史，稍迁至右辅都尉，武帝数幸扶风郡，防共置办，拜为右扶风，至孝昭时，代桑羊为御史大夫，元鳯三年，代田千秋为丞相，封二千戸立二年为人所上书，言暴自杀，不殊子代立，为属国都尉。
安平【索曰：表在汝南，志属涿郡，】杨敞，家在华隂故给事大将军幕府，稍迁至大司农，为御史大夫，元鳯六年，代王防为丞相，封二千戸立二年病死，子翁君代立，为典属国三嵗以季父恽故出恶言，系狱当死，得免为庻人，国除。
右孝昭时所封国名【十二】
阳平【索曰：志属东郡，】蔡义，家在温，故师受韩诗，为博士，给事大将军幕府，为杜城门候，入侍中授昭帝，韩诗为御史大夫，是时年八十，衰老，常两人扶持乃能行，然公卿大臣议以为：为人主师当以为相，以元平元年九月，代杨敞为丞相，封二千戸病死絶无后，国除。
扶阳【索曰：志属沛郡，表在萧】，韦贤家在鲁，通诗礼，尚书为博士，授鲁大儒入侍中，为昭帝师，迁为光禄大夫，大鸿胪，长信少府，以为人主，师本始三年，代蔡义为丞相，封扶阳侯，千八百戸为丞相五嵗多恩不习吏事，免相就第病死，子成代立，为太常，坐祠庙骑夺爵为关内侯。
平陵【索曰：表在武当，】范明友家在陇西，以家世习外国事，使防西羌事，昭帝拜为度辽将军，击乌桓，功侯二千，戸取霍光女为妻，地节四年，与诸霍子禹等谋反，族防，国除。【按班表入，孝昭据纲目，两撃鸟桓，皆昭帝时事，宜从班表】。
营平【索曰：表在济南，】赵充国，以陇西骑士，从军得官，侍中事，武帝数将兵击匈奴有功，为防军都尉，中事昭帝，昭帝崩，议立宣帝，决疑定策，以安宗庙，功侯封二千五百戸。
阳城【索，曰：表在济隂非也且济隂有城阳县耳，而颍川汝南，又各有阳城县，城字从土，在阳之下，今此似误；不可分别也，】田延年以军吏事，昭帝发觉，上官桀谋反事，后留迟不得，封为大司农，本造废昌邑王议立宣帝，决疑定防以安宗庙，功侯二千七百，戸逢昭帝崩，方上事竝急，因以盗都内钱三千万，【汉书百官表曰：司农属官有都内，】发觉自杀，国除。
平丘，【索曰：志属陈留，表在肥城】，王迁家在卫，【索曰：一作衙。地理志衙县在冯翊】为尚书郎，习刀笔之文，侍中事昭帝，帝崩，立宣帝，决疑定策，以安宗庙，功侯二千，戸为光禄大夫，秩中二千石，坐受诸侯王金钱财漏，中事诛死，国除。
乐成，【索曰：表在平氏志属南阳，】霍山山者，大将军光兄孙也，光未死时，上书曰：臣兄骠骑将军去病从军，有功病死，赐諡景桓侯絶无后臣光，愿以所封东武阳，邑三千五百戸分与山天子许之，拜山为侯，后坐谋反族防，国除。
冠军【索，曰：志属南阳，】霍云，以大将军，兄骠骑将军，适孙为侯，地节三年，天子下诏书曰：骠骑将军，适孙为匈奴有功，封为冠军侯，薨卒，子侯代立，病死无后，春秋之义，善善及子孙，其以邑三千戸封云为冠军侯，后坐谋反族防，国除。
平恩【索，曰：志属魏郡，】许广汉家昌邑，坐事下蚕室，独有一女嫁之，宣帝未立，时素与广汉出入相通，卜相者言，当大贵，以故广汉施恩甚厚，地节三年封为侯，邑三千戸病死无后，国除。
昌水【索曰：表在于陵，】田广明，故郎为司马，稍迁至南郡都尉，淮阳太守，鸿胪左冯翊，昭帝崩，议废昌邑王，立宣帝，决疑定策，以安宗庙，本始三年，封为侯，邑二千三百戸为御史大夫，后为祁连将军击匈奴，军不至，质当死，自杀，国除。
高平【索，曰：志属临淮，】魏相家在济隂少学易为府卒史，以贤良举为茂陵令，迁河南太府，坐贼杀不辜，繋狱当死，防赦免为庻人有诏守茂陵令为扬州刺史，入为諌议大夫，复为河南太守，迁为大司农，御史大夫，地节三年譛毁，韦贤代为丞相，封千五百戸病死，长子宾代立，坐祠庙失侯。
博望【索，曰：志属南阳，】许中翁，【名舜】，以平恩侯许广汉弟封为侯，邑二千戸亦故有私恩，为长乐卫尉，死，子延年代立。
乐平许翁孙以平恩侯许广汉少弟，故为侯封二千，戸拜为彊弩将军，撃破西羌还，更拜为大司马，光禄勲亦故有私恩，故得封嗜酒好色，以早病死，子汤代立。
将陵史子回，【名曽】，以宣帝大毋家，封为侯，二千六百，戸与平台侯昆弟行也，子回妻宜君，故成王孙嫉妬，绞杀侍婢四十余人，盗断媍人，初，产子臂膝，以为媚道，为人所上书，言论弃市，子回以外家，故不失侯。
平台【索，曰：志属常山，】史子叔【名】，以宣帝大母家封为侯，二千五百，戸卫太子时，史氏内一女于太子，嫁一女，鲁王今见鲁王，亦史氏外孙也，外家有亲，以故贵数得赏赐。
乐陵【索，曰：志属临淮，平原亦有乐陵】史，子长【名高】，以宣帝大母家贵，侍中重厚忠信以发觉，霍氏谋反事，封三千五百戸。
博成【索，曰：表在临淮，】张章父，故颍川人为长安亭长，失官之北阙，上书寄宿，霍氏第舍，卧马枥，闲夜闻养马奴相与语言，诸霍氏子孙欲谋反状，因上书告反为侯，封三千戸。
都成【索，曰：志属颍川，】金安上先故匈奴以发觉，故大将军霍光子禹等谋反，事有功，封侯二千八百，戸安上者奉车都尉秺侯从羣子行谨善，退让以自持，欲传功德于子孙。
平通【索，曰：表在博阳，】杨恽家在华隂故丞相杨敞，少子任为郎，好士自喜，知人居众人中，常与人顔色，以故高昌侯董忠，引与屏语言，霍氏谋反状，共发觉，告反侯，二千戸为光禄勲，到五鳯四年，作为妖言，大逆罪腰斩，国除。
高昌【索曰：志属千乘，】董忠父，故颍川阳翟人以习书诣长安，忠有材力，能骑射，用短兵，给事期门与张章相习知章告语忠，霍禹谋反状，忠以语常侍，骑郎杨恽共发觉，告反侯，二千戸今为枭骑都尉，侍中，坐祠宗庙乘小车，夺百户。
爰戚赵成，【索曰：汉表作赵长平，】用发觉，楚国事侯，二千三百，戸地节元年，楚王与广陵王谋反，成发觉反状，天子推恩，广德义，下诏书曰：无治广陵王广陵王不变更后，复坐祝诅，防国自杀，国除，今帝复立子为广陵王，【孚逺曰广陵王事，不宜载在赵成表，中此删截未净】。
酂， ，地节三年，天子下诏书曰：朕闻汉之兴，相国萧何功第一，今絶无后，朕甚怜之，其以邑三千戸封萧何孙建世为鄼侯。
平昌王长君，【名无故】家在赵国，常山，广望邑人也。卫太子时，嫁太子家为太子男，史皇孙为配，生子男絶不闻殽问行，且四十余嵗至今元康元年中，诏征立以为侯，封五千户，宣帝舅父也。
乐昌【索曰：表在汝南，】王稚君【名武】，家在赵国，常山，广望邑人也。以宣帝舅父外家封为侯，邑五千户，平昌侯王长君，弟也。
卭成【索，曰：表在济隂】王奉光家，在房陵，以女立为宣帝皇后，故封千五百户，言奉光初生时，夜见光，其上传闻者以为当贵，云后果以女故为侯。
安远【索，曰：表在慎】，郑吉家在防，稽以卒伍，起从军为郎，使防将弛刑，士田渠黎，防匈奴单于死，国乱相攻，日逐王将众来降，汉先使语吉，吉将吏卒数百人往迎之，众颇有欲还者，因斩杀其渠率，遂与俱入汉，以军功侯二千戸。
博阳【索，曰：表在南顿】，邴吉家在鲁，本以治狱，为御史，属给事大将军幕府，常施旧恩，宣帝迁为御史大夫，封侯二千户，神爵二年，代魏相为丞相立五嵗病死，子翁孟代立，为将军，侍中，甘露元年，坐祠宗庙不乗大车而骑至，庙门有罪，夺爵为关内侯。
建成【索曰：表在沛】，黄霸家在阳夏，以役使徙云阳，以廉吏为河内守丞，迁为廷尉监行，丞相长史事，坐见知夏侯胜非诏书大不敬，罪久繋狱三嵗从胜学尚书防故以贤良举为扬州刺史，颍川太守善化，男女异路，耕者让畔，赐黄金百斤，秩中二千石，居颍川，入为太子太傅，迁御史大夫，五鳯三年，代邴吉为丞相，封千八百户。
西平【索曰：表在临淮，】于定国家，在东海，本以治狱，给事为廷尉史，稍迁御史中丞，上书諌昌邑王迁为光禄大夫，为廷尉，乃师受春秋，变道行化谨厚，受人迁为御史大夫，代黄霸为丞相。
右孝宣时所封【二十九】
阳平【索曰：表在东郡，】王稚君【名杰， 索隠曰：汉表名禁】，家在魏郡，故丞相史女为太子妃，太子立为帝女为皇后，故侯千二百户，初元以来方盛，贵用事，游宦求官，于京师者多得其力，未闻其有知畧广宣于国家也。
右孝元初元元年三月封
读史记十表卷八
读建元以来矦者年表
读建元矦者表以诛伐四夷为主
表建元至太初以后，矦者葢主军功而击匈奴，则军功之大者，或从大将军卫青或从骠骑将军霍去病多取封矦南越，东瓯朝鲜功，又其次也；有自匈奴降者，有自南越，东瓯朝鲜，小月氐降者可以威逺因矦之有父死事南越，而其子矦者，樛世乐，韩千秋是也。有以父击匈奴功，而其子矦者，大将军卫青之三子是也；有从击匈奴，及使絶域而矦者，张骞是也。其不以军功则周子南君以周后绍封公孙以丞相诏褒为矦，石庆以相丞及先人万石积徳谨行矦是也。最下则乐，通以方术矦矣。
按孝武之时，虚中国以事四夷，好大喜，功之蔽也，太史公不斤开邉而引诗，书称征伐，为非得已，且曰：功臣受封侔于祖考，其亦微词与。
禇孝孙曰：太史公记事尽于孝武之事，故复修记，孝昭以来功臣矦者编于左方，令后好事者得覧观成败，长短絶世之适得以自戒焉。
按功臣如霍光辅，昭帝后立宣帝，汉室以安，金日防张安世杜延年皆忠谨有功，傅介子，斩楼兰，宣威异域，赵充国屯金城，蔡义，韦贤通经术，为人主师，黄霸以循吏，于定国为廷尉，民自以不寃邴吉有德，皇孙终不自言，皆人所未易能哉？然惟光与安世日防废立，行权合变，功莫大焉，其余亦赞决定策者也，至或出于告捕，发觉逆谋，以致封矦，上官桀霍氏显云山，禹马何罗楚王之属适为用，事者资也，岂非时势使然欤？此外外戚恩泽，矦宣帝大母家史氏，宣帝后兄许氏，太子妃家王氏是也，惟酂矦续封，以萧何功第一，而骠骑将军霍去病续封，其后庻几赏延于世之义乎！
按禇先生补，孝昭以来功臣矦者，而谆谆于其子孙，持满守成之道，可谓善矣，独举龙頟矦，【韩説】厚重谨信，果与韩嫣，不同趣欤？至称其先起，晋六卿，至今八百余嵗此与其论三代世表称霍光为皇帝，后者皆不经，宜司马贞诋其芜秽正史也。
读建元以来矦者年表补
高帝功臣及惠景间矦者，皆兼同异姓叙之，独建元以来，分矦者年，表王子矦表为二何也？葢是时征代四出，军功既多，支庻毕矦分邑，又众，故分叙之，以致意也。
汉表卫青，霍去病，入外戚夫二人皆以征讨大功得矦，非以外戚矦也，岂得与田窦同论，又凡功廕绍封，丞相为侯，固是恩泽，但与宦者张泽方术，栾大等辈亦岂得竟无区别乎？大抵分属不伦，不如史表合一之为当也。
存疑
索曰：七十二国，太史公旧，今据表凡七十三国，褚孝孙补四国，凡七十七国，以军功矦者三十三人补三人以降，矦者三十一人，以功廕者三人，以死事廕者二人，绍先代封者一人，以丞相矦者二人补一人，以方术矦者一人，班表载八十九人，内武安，周阳二人，史入景表，仍八十七人，计增十人，海西矦李广利新时，矦赵第承父矦，续相如开陵侯，成娩秺矦，商丘成重合矦，莽通德矦，景建题矦张富昌，邘矦李寿丞，父矦孙王。
禇少孙补，孝昭时十二矦班，表载功臣八人，外戚恩泽七人，凡十五人，计増三人阳平，矦蔡义平陵，矦范明友，成安矦郭忠蔡范禇入宣表，郭忠缺按蔡义，元光元年九月，为丞相矦，是年四月，昭帝崩，六月，立昌邑王廿七日废，七月，迎宣帝即位，义封于九月，依褚入宣，表为是范明友以昭帝元鳯，四年七月，封褚入宣表，非也，班入昭表是。
褚少孙补，孝宣时，二十九矦，按班表功臣，恩泽外戚，共载三十二人，又随父四人，共三十六人，计増七人，又除蔡义范明友班入，昭表实增九人，长罗矦常惠合阳矦梁，喜归徳矦先贤掸信成矦，王定义阳矦温敦爰氏，矦便乐成，阳矦刘徳周子南君延年阳都矦张彭祖孝孙既云修记，何又缺而弗备也。
<史部,正史类,读史记十表>
钦定四库全书
读史记十表卷九
南阳 汪越 撰
建元以来王子侯者年表第九
制诏御史：诸侯王或欲推私恩分子弟邑者，令各条上，朕且临定其号名。
太史公曰盛哉天子之徳一人有庆天下赖之
国名王子号元光元朔元狩元鼎元封太初
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
<史部,正史类,读史记十表,卷九>
读史记十表卷九
读建元以来王子侯者年表
读王子侯者，表亦以天子为主，时主父偃説上曰：古者诸侯不过百里，强弱之形易制，今或连城数十，地方千里，缓则骄奢，易为淫乱，急则阻其疆而合从以逆京师，若以法制削之，则逆节萌起，今诸侯子弟或十数，而适嗣代立，余无尺寸地封，愿陛下令诸侯得推恩分子弟，以地侯之，彼人人喜得所愿，上以徳施实分其国，不削而自弱矣，上从之，故太史公曰：盛哉！天子之徳一人有庆，天下赖之，陈仁子云迁之言似颂似讽。
秦制有彻侯，汉避武帝名，讳彻为通，有关内侯，【无食邑；】以赏功劳，汉约，非军功不侯，武帝始侯，诸王子有食邑，但即其父所封国，使支庶侯者分食之，此所谓众建而少其力，实贾谊遗防也。
表国名，今所受侯，食邑也。次表王子，号从其父，明宗室亲属也，次表姓名，王朝年月侯者元年，或不具年，月者阙文也。
汉书侯所食邑多书，其郡县于下，史记不书而索隐，具载之，刘氏曰：诸侯封名史，汉表各有不同，不敢輙改但畧检表志同异，以备多识也。
黄履，翁曰：史记王子侯者，表断自建元葢，是时始行分封之典，迁意正自有在也。固则起于高祖，自谓圣祖建业，以广亲亲，殊失王子侯表之本旨矣。
按史记断自建元，以大封诸王支庶实始于主父偃防也，汉书起高祖讫，孝平离为上下篇，备一代王子封典故也。
河间献王子十一人，长沙定王子十五人，楚安王子二人，鲁共王子六人，江都易王子七人，菑川懿王子十二人，城阳共王子十三人，赵敬肃王子十四人，中山靖王子十九人，广川惠王子四人，济北贞王子十一人，【汉书载济北贞王子六人，济北式王子五人，】代共王子八人，齐孝王子十人，衡山王赐子一人，城阳顷王子十九人，菑川靖王子五人，广川穆王子二人，胶东康王子三人，有同是一王之子，而前后别见者葢异，年封也。
诸王子之后失侯者，坐酎金，凡五十五无后四，此外则不朝，不敬一弃绶，出国不敬，一其甚者则簒死罪一奸人妻一奸，姊妹一杀人，坐弃市，一杀弟，坐弃市，一有罪不明，所坐十而谋叛者无闻焉，岂非户邑分而势，销弱故欤？然汉自是遂无大藩国，至于哀，平之际，王氏专政一嵗之中无罪而免者数十，捽而去之，如挥羊豕，其欲诛莽者，武平侯，璜陵乡侯，曽翟义所立者，严乡侯信，祗骈首就戮，无一人应恶覩，所谓百足不僵者乎？故观王子侯表合，汉兴以来，诸侯表究其终始，此西京二百三十年之大势也。
洪迈曰：汉列侯八百余人，至光武而存者，平阳，富平二侯耳，【按称八百余，则是兼异姓也，】。
读建元以来王子侯者年表补
王子封侯，在昔已然，不自主父偃言始也，偃之言，在元朔二年，元光五六年间，已封河间献王子侯一人，长沙定王子四人，楚安王子二人，元朔元年，侯鲁共王子一人，江都易王子五人，论者谓建元始行分封之典，何也？葢前此之封，恩自上逮，或侯或不侯，不尽封也，至是，始令诸侯各得推私恩分子弟恩，自下推上，特临定之耳，所以藩国，悉分支庶毕侯，不削而自弱也。
文帝采贾谊之言，武帝用主父之防其事一也，而实不同，文帝之心在分地，以保全之，不失亲亲之本，故淮南厉王废死，随立其嗣，武帝之心在分地，以削弱之，假以推恩之名，故封不数年，以酎金小过除国者，凡五十六人，汲黯所谓内多欲而外施仁义者，即此可见也。恶得与文帝比哉！
论者輙谓封建不行，则三代之治，不复非也。自古有治人无治法，谓封建为圣王公，天下之心，则可谓天下之治安，系于此则不然，汉事不足论，观周之天下可见矣。列国分争，干戈不息，无论天子仅守府，生民之涂炭，其何以堪？如谓秦以孤立速亡，夫以秦之暴，即封建，得无亡乎？栁子厚谓秦之失，在政不在制，非过论也，天下之治乱安危，系于君徳封建何与焉？存疑。
元鼎元年四月戊寅，封城阳顷王子十九人，按汉表二十人，内有挍侯云，挟厘侯霸，史表载挍，侯霸名邑参错，故失其一，当从汉书为是汉表别载不得封，年十人，史表无之，又征和元年封四人，二年封一人，此在史表后也。
钦定四库全书
读史记十表卷十
南阳 汪越 撰
汉兴以来将相名臣年表第十
【黄履，翁曰将相名臣表，以六事为主，所以观君臣之职分】。
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
<史部,正史类,读史记十表,卷十>
读史记十表卷十
读汉兴以来将相名臣年表
此表年经而人纬冠年于上，以元起数者，高祖孝惠，高后孝文，孝景，孝武即位之年也，列年于中以一二起数者则萧何？曹参，王陵，陈平，周勃诸人为相，及将在官之年也，相必记年将则有年者，有不年者，御史大夫皆不年。
读将相名臣年表以大事为主
大事记 索隐云谓诛伐封建薨叛
大事者，天子之事也，而见于将相名臣表者何？将相代天子而行之者也。观其事可察，人君治忽之机即可定，人臣贤不肖之分，非极有关繋者不屑屑书故曰大事记。
大事首诛伐，以汉用兵，取天下入秦，破楚臣同列诸侯功臣，异姓王者，俱征灭之，至景帝时，定吴，楚七国匈奴，世为汉患，武帝屡出师是也。次封建，则同姓诸侯王及推恩封王，子侯是也，首表刘仲为代王，表楚元王，齐悼惠王来朝，表诸侯皆至长安，明亲亲之恩，上下无猜也，诸侯王薨，则表如齐悼惠王淮阳王梁孝王，言其宜后也，叛则表魏豹反，韩信反，陈豨反代地，彭越黥布反，高帝诸功臣也，同姓诸侯王反者，济北王兴居吴，楚七国淮南，衡山也，表匈奴凡十平城，一也，攻代王二也；入上郡，三也；入萧关，四也。入上郡，云中，五也；败代守六也。入襄代，上郡七也。败代都尉，八也。入雁门，代郡九也。入右北平，定襄，十也。索隐之説当矣然不止此也，如高祖二年，立太子，五年，入都关中，皆冠于上，如破项籍，春践皇帝位，如尊太公为太上皇，其后如城长安，赦无所复作，赦齐除诸侯丞相为相置，孝弟力田，行八铢钱，除收孥相罪，律除谤诽，律除肉刑，郊见上帝，见渭阳五帝，地动河决，改厯以夏正月为嵗首皆索隐所未该，至于表，太公自楚归，表未央宫，奉太上皇夀表为高祖立庙，沛为立孝文皇帝庙，郡国为太宗庙，表置诸陵，此何等事？而可忽诸？若夫髙后立少帝废少帝，更立王，吕产吕禄，其后大臣诛诸吕，迎代王即帝位，汉不絶如帯，仅而复兴，表于此者，正以明后之诛乱定，防不为无功，则前之阿吕后乱汉约，恶得无罪也，不然，帝纪外戚世家已详矣。平勃诸人列传又言之矣，而复挈于表，何哉？
汉书百官公卿表，详一代之官制，史记，但表相与，将御史大夫，意在论世，知人以备劝惩，故举其大者，不在备官，若曰于此，得贤任职，斯可也。
建元以来，武功侯者七十二国，而卫霍功最高，然北讨胡南诛，越又以通大宛，乌孙龟兹诸国及西南夷，海内虚耗，几田轮台，太史公不敢斥言，惟表曰南夷，始置邮亭，其微防欤？
表新垣平诈言方士觉诛之，此讽武帝也，以孝文而有玉杯，改元之失，况后之王者乎？黄龙见成纪，寳鼎出汾阴，皆不为瑞，况于求神仙，冀黄金成，而河决可塞乎？封禅书大防即此具矣。
大事记附表丞相薨，卒免，及自杀者何？重相也？相得其人，则书惜之也。相非其人，则亦书幸之也，不于相位书而表于大事记，正以见相之重也。
凡表相薨，卒免，自杀于大事记，皆变文倒置者何？古之人未尝言及此也，窃臆揣之，此记中表太上皇崩，表高帝曰：上崩，孝文皇后崩，孝文太后崩，孝景太后崩，及诸王薨，而丞相薨卒，亦书如故，是无别也。虽辍朝临祭，大臣有异数而书之，遂同国防，可乎？然则太尉置罢表于相位而倒置，御史大夫，死抵罪，自杀，表于将位，而亦倒置，何也？恐此或便观览，未必有深义也，存以质史学，淹通之君子。
相位 索隐云置立丞相太尉三公
汉书百官公卿表相国，丞相，皆秦官，掌承天子助，理万几【，应劭曰：丞者承也，相者助也，】秦有左右，高帝即位，置一丞相，十一年，更名相国，孝惠，高后置左，右丞相【许应元曰：汉右丞相在左丞相，上】，文帝二年，复置一丞相后，哀帝元夀元年更名大司徒。
太尉，秦官，掌武事，【应劭曰：自上安下曰：尉】，武帝建元二年省，元狩四年，初置大司马，以冠将军之号，后成帝时，大司马禄比丞相。
太古官，高后元年，初置【王陵，审食其皆尝为之，寻罢】。
太师太保皆古官茅坤曰汉三公并虚额
将相 索隐云命将兴师
汉百官表前后左右将军，皆周末官，秦因之位上卿，汉不常置，或有前后，或有左右，皆掌兵及四夷。
茅坤曰：大约汉制，太尉即今之本兵，而前后左右，即今之五府也。
林骃曰：高祖二年，拜曹参为假左丞相，葢汉初以丞相征伐而借名，未尝居位，如韩信以左丞相撃魏，樊哙以定韩王信，迁左丞相，郦商以破臧荼，迁左丞相，按高帝十一年，周勃为太尉，主攻伐武帝，后元元年，以光禄大夫霍光为大将军，元狩四年，大将军卫青为大司马，大将军，骠骑将军霍去病为大司马，骠骑将军索隐，以命将兴师，释将相者殆，此类非凡将军，皆可谓之为将相也。
御史大夫位 索隐云亚相
汉百官表，御史大夫，秦官，位上卿，掌副丞相【，应劭曰：侍御史之率，故称大夫云，】后成帝绥和元年，更名大司空。
大书丞相萧何守？汉中守关中，褒元功也，相曹参何所举以自代，将薨，帝临视问之，而举参也，孝惠六年，相王陵，陈平遵高帝临崩之命也，周勃亦以遗命为太尉，遂安刘氏，汉初之相盖如此。
有自太尉而为丞相者，綘侯周勃颍阳侯灌婴条侯周亚夫武安侯田蚡四人，建元元年，上议置丞相，太尉，籍福説武安曰即上，以将军为丞相，必让魏其将军必为太尉，太尉丞相尊等耳，又有让贤名，是汉制，太尉与丞相等也。
有自御史大夫为丞相者，张苍申屠嘉陶青，刘舍卫绾公孙，李蔡庄青翟，石庆自太初后凡九人，汉称制诏丞相，御史，制诏御史：是御史大夫亚于丞相贵于诸卿也。
大书御史大夫周苛，守荥阳者，嘉死节也，汉以关中为根本，而与楚相持荥阳，其重地，睢水败敖仓，数被侵夺，诸侯背汉，纪信诳楚脱髙帝苛守荥阳，防为羽所烹，时天下未定，汉未尝定官制，则御史大夫者，不过假秦官，以授之权而已，太史公表御史大夫必首苛，以志官所由，始实重其人也，书太尉卢绾例虽似同，但绾后九月，即封燕王，无事可表，卒以叛亡，匈奴非苛伦也。
凡命将兴师，有大将军，有前后左右将军，而将军有属大将军者有不属，大将军者，其为将军有侯者，有不侯者，丞相不言长史，司直，太尉亦不言官属，御史大夫不言，侍御史员而列将军则备书之邉，事所倚以办，虽偏禆，不敢畧也且以责战守之实功焉，御史大夫周昌以贵彊，徙为赵王如意相吕后酖，王昌愤以死，不书卒，吕后以非罪杀赵尧书抵罪，不言所坐，皆刺高后也，御史大夫鼂错诛汉书表云，错有罪腰斩，而太史公不书谋，削七国忠而受祸，为景帝讳，有微词矣。
史表有御史大夫敬据汉书，典客冯敬，有御史大夫欧据汉书中尉张欧，此可以证明而得之者也。
班固曰：刘向，扬雄博极羣书，皆称迁有良史之才，服其善序事理，辩而不华，质而不俚，其文直其事，核不虚美，不隐恶，故谓实录。
司马贞曰：太史公，其人好竒而词省故事，覈而文微叶，清臣曰：史记其意深逺则其言愈缓，其事愈碎，则其言愈简，此诗春秋之意也。
吕祖谦曰：太史公书法微而显絶而续正而变文见于此而起，意在彼，可不参考互观，究其大指之所归乎？右班氏以下四家之説采自诸家史论中读十，表可以想见当日笔削之微意焉。
读汉兴以来将相名臣年表补
读将相名臣表，固以大事为主，但观其所书，必于其所不书者，参互考核，乃知所书之义。
高帝约法三章，及为义帝发丧，是灭秦，破楚之本，不书何也？约法在未为汉王，前已见月表发丧，非其本意，凌以栋云，不过假羽失着，迫取天下耳，观异日置秦皇楚，卫、齐、赵，田横亦为改，塟何独于义帝寥寥耶？刘鳯云：汉王弃其父，若敝屣于义帝，何有而为之缟素，此不书，亦春秋诛意之法。
元年书，沛公为汉王之南郑，是项羽之更立也，不言羽立见，沛公之能自诎也，【汉王以羽负约怒，欲攻之，以萧何言即止？】二年，书立太子，四年，书太公自楚归，并书于防，其义自见也。
五年封诸侯王不书不保其终也
六年，封功臣及封兄荆王贾弟楚王交子，齐王肥不书，独书刘仲为代王，何也？以眀年匈奴冦代仲弃归，废为合阳侯，夫平城之围，帝几不免，何责于仲耶？身为天子，不能保一兄之封，故特系于尊，太公为太上皇之下见不友，非所以为孝也。
九年遣刘敬使匈奴和亲不书为内讳也
未央宫帝上太上皇夀书帝语讥反唇也
十年，令诸侯王立太上皇庙不书生，事不以礼，故削之也。
十一年，诏郡国求遗贤不书，未得贤也，【四皓有曰：陛下轻士善骂，臣等义不受辱，故恐而亾匿】。
十二年祠孔子不书缺也
孝惠二年，书楚元王，齐悼惠王来朝，凡来朝不书，书此者，以齐之幸而免也。
三年与匈奴和亲不书为内讳也
四年除挟书律不书缺也
五年，书为高祖立庙，沛置歌儿百二十人，事亾如存也，【高祖十二年，置酒沛宫，发沛中儿得百二十人，教之歌，酒酣，高祖撃筑自为歌诗，令习之】，高后元年，王孝惠诸子不数，疑辞也。
二年，书行八铢钱，重民用也，故孝文五年，除钱律，孝武五年，行三分钱皆书。
六年书，昼昏纪变也，【吕后恶之，曰：此为我也！】凡灾异不悉书，书者有为也。
孝文元年书除收孥相罪，律首施仁也，书立太子，树国本也。
南越王称臣不书外事也
二年书，立皇子武参胜为王，凡封皇子皆书封王子不书尊王也，【；初，有司请立皇子为王，诏先立河间城阳，济北，然后立皇子】高帝时，封皇子肥长建如意恢友，恒亦不书，伤功臣也，六年，匈奴请和亲，不书，为内讳也。
十五年，亲防贤良能直言极谏者不书，未得贤也，书黄龙见成纪，上始郊见，雍五帝见渭阳五帝，谨始也。
后元年书诛，新垣平大改过也，故前以垣平为上大夫，不书。
后二年，书匈奴和亲，前此不书，此独书，何也？前六年和亲，十一年，冦狄道，是年，又和亲，后六年又冦，上郡云中，以帝之徳天下之治安和亲，不足恃如此，故一书焉，为鍳也。
孝景元年，匈奴入代，与约和亲，不书，为内讳也。四年，立皇子彻为胶东王，不书，避所讳也。
五年遣公主嫁单于不书为内讳也
六年，废皇后薄氏，不书讳也，外戚世家云，景帝为太子时，薄太后以薄氏女为之妃，及即位，立为后，无子，无宠，薄太后崩，废薄皇后，夫后不闻有罪，又太后所立，太后崩，即废帝亦忍矣，帝本纪缺其事，或武帝削之欤？【卫宏汉书仪注云：太史公景帝纪，极言其短，武帝怒，削去孝孙，补之】。
七年，书废太子荣为临江王，四月丁巳，胶东王立为太子，讥易树子也。
中元四年，书临江王征自杀，讥帝也，书塟蓝田，燕数万为衔土，置冡上记异，且隐之也。
六年书，分梁为五国王，梁孝王诸子封王子不书书者，美顺亲也，【陈子龙曰：既以悦太后又以分梁国，非也，是时，梁王薨，太后哀哭不食，帝忧惧，不知所为，尽立孝王子，太后乃説为帝加一餐，则分削国邑，尔时，念不到此】。
孝武建元元年，举贤良方正直言极谏之士，不书，贤不用也，【时得董仲舒以为江都相，未竟，大用】。
二年书置茂陵，豫凶事也，【丘濬曰：初即位，即置陵邑，古人不以豫凶事为忌，】三年书，东瓯王来降，始外事也，【中元三年，匈奴降侯七人不书，独书此者，志武帝事，四夷之始，此后邉事屡书矣，】。
五年，置五经博士，不书缺也，【丘濬曰：秦焚诗书，惟存博士官五经，为世大禁，汉兴，稍稍复出，然皆私相传习于其家，至是官，始置五经博士，然后天下靡然向风，公相授受，以为世业，武帝有功儒教，岂小小哉？】：
元光二年书帝初之雍郊见五畤始神事也
四年，族灌夫弃，魏其侯市，灌夫例不书，书为魏其讥枉杀也。
元朔元年，书卫夫人立为皇后，立后不书，书讥之也，【外戚世家，卫皇后宇子，夫生微矣，末论李夫人尹媫，妤之属云：皆以倡见，非王侯有土之女，士不可以配人主，葢微讥之也，】。
元狩元年立子据为皇太子不书讳也
四年方士，少翁伏诛，不书讳也，【本纪云：诛文成将军，而隐之上，后悔复用栾大封，五利将军】。
元鼎四年书立，常山宪王子平为真定王，商为泗水王，凡立王子不书，书此者，帝哀宪王之废，故封其子，是为能友，非他分邑比也。
五年，栾大伏诛，不书讳也，【大既诛，又拜公孙卿为大夫，幸缑氏，观仙人迹】，元封元年，帝出长城，登单于台勒兵还，不书危也，【时遣郭吉告单于曰：单于能战，天子自将待邉，不能亟来，臣服单于怒，留吉，上乃还】。
封禅不书，妄也，【封禅书，末云：方士言神仙者弥众，然其效亦可覩矣。葢讽之也，】太初元年，书改厯以正月为嵗首行夏时也。
天汉四年立皇子髆为昌邑王不书削也
相免薨，卒自杀，皆书将御史，不书，专重相也，周苛守荥阳，死则书予节也，太仆汝隂侯滕公卒，则书贤之也，尧抵罪，则书无罪也，汤有罪自杀，则书诛不仁也，韩安国屯渔阳，卒则书以安国尝行丞相事也，惟孝景后二年，书御史大夫岑迈卒，未知何义，汉表亦无其人。
孝武朝相十二人，弃市，斩自杀者凡六人，其相位之殆如此，此公孙贺之所以哀也。
存疑
索隐于相位云，置立丞相，太尉三公，其实太尉属将位特置罢倒书相位耳，故汉百官表三公，与丞相并，太尉与大司马并虽云与丞相等尊位，次自在丞相下。
将位一本作将相，后人强释之，疑将相本讹也，从将位为是天官书有将位星。
高后元年陵免相不书疑缺
八年七月卒，巳为帝太，九月丙戍，复为丞相，此审食其也，疑缺。
孝文十年书诸侯皆至长安，按诸侯王表，是年，惟长沙王来朝，他国前朝，不一年，楚王戊，十三年，乃朝本纪，亦无此疑误。
孝景后元年，下周亚夫狱不食死，例当书疑缺，御史大夫，自孝文以后史表，与汉百官表多异，疑从汉书为是葢汉，御史大夫只一人，汉书孝文，四年，围七年，冯敬，十六年，申屠嘉后元二年，陶青，孝景二年，错四年，介七年，刘舍中三年，卫绾后元年直不疑，孝武元年，牛抵二年，赵绾四年，庄青翟，六年，安国元光四年，张欧元朔三年，公孙五年畨系，凡此叙迁甚明，史表孝文四年，嘉为御史大夫，后二年，嘉相计，十四年，乃孝文九年，又载御史大夫，敬是同时有两御史也，故从汉书？四年，围七年，敬十六年，嘉为是【，汉书嘉传亦云：十六年，为御史大夫，】又孝景四年，史表有御史大夫，蚡按蚡传，孝景时为中大夫，并未迁御史大夫，孝武元年始封蚡，武安侯为太尉，则蚡疑介字之讹，当从汉表，四年介为是，又史表孝景六年，有御史大夫阳陵侯岑迈，汉表无之，元朔五年，汉表有畨系，史表无之，按岑迈无所考，若畨系则史表缺耳，当元朔三年，公孙为御史，五年，相应有继为御史者，史未有载至元狩元年，乃书御史大夫蔡此三年中，御史不应缺，又从汉表为是，虽围与介，与系与迈，皆无传可考，以次求之，汉书固为明也。
班固云：司马迁记事，讫于天汉，自此以后，后人所续，按史公大事记笔削本朝，尤其精意所在前，人谓得诗，春秋之意，是不诬司马贞弗索其义，但以六事槩之，陋矣！因为比事，参观发明篇末，其意义显，烁众见者，不费辞也，若褚孝孙所续，太始以后觕举数事，事多缺，防亦无取，故不论。