钦定四库全书    史部一
三国志补注     正史类
提要
【臣】等，谨案三国志补注六卷，附诸史然疑一卷。
国朝杭世骏撰，世骏有续方，言已着録是书补裴松之三国志注之遗，凡魏志四卷，蜀志呉，志各一卷，松之注捃摭繁富，考订精详，世无异议，世骏复掇拾残賸，欲以博洽胜之，故细大不捐，瑕瑜互见，如某人宅，在某乡某人墓在某里，其体全类图经，虞荔之鼎，録陶宏景之刀剑，録皆按年编入而钟繇等传，书评书品，动辄连篇，其例，又如襍记至扵神怪妖异，如嵇康见鬼，诸葛亮祭风之类，稗官小説累牍不休，尤诞谩不足为据，他如魏文帝角巾弹棊，裴注已引博物志而又引世説曹操之发邱，摸金裴注己，载陈琳檄，而又引宋书废帝纪书名，有异而事迹不殊，亦何取乎屋上之屋，至于崔琰，捉刀刘孝标世説注中已辨，裴启语林之误，乃弃置刘语而别，引史通之文，张飞豹，月乌本出叶廷珪海録碎事乃明，标叶书，又冠以彚苑之目，大抵爱博嗜竒故蔓引巵，词多妨体要，又异苑，王粲识礜石事佚，其荆州刘表数言诸葛亮梁甫吟不载，出艺文类聚辗转稗贩，疎漏亦多然如魏文帝纪之王凌，谢亭侯一条，明帝纪之，孔晏乂一条陈防，年三十六一条，臧洪传之，徐众一条，崔琰传之，陈炜一条，华歆传之，东海郡人一条，严包交通一条，蒋济传之，勉一条，张辽传之大呼，是名一条，楚王彪传之，徙封白马一条，蜀志先主传之，谯周为从事一条，后主传之不置，史官一条，诸葛亮传之躬耕，南阳一条，邓芝传之廖化，襄阳人一条，呉志孙休传，二子之名一条，太史慈传之神亭一条，黄葢传之黄子廉一条，贺齐传之徐盛，失矛一条，皆叅校异同，颇为精核，余如黄初五经课试之法，王昶，考课五事之目，司马芝复钱之议，王肃秘书监之表，王象缪袭之，撰皇览引正义辨，郑元觧稽古同天之讹，引后汉书注证宗贼之义，引风俗通证，周生为复姓引困，学纪闻证，况长寜为蜀人，亦皆足以资考证，故书虽芜襍，而亦未可竟废焉。末附诸史，然疑一卷，亦世骏所撰皆纠史文之疎漏，凡后汉书十四条，三国志六条晋书三条，宋书二条，魏书八条，北史六条陈书三条，葢后人抄其遗稿，録之成帙，其中引史通一条云：习凿齿，以刘为伪国者，葢定邪正之途，明顺逆之理尔，而檀道鸾称其当桓氏执政，故撰此书，欲以絶彼瞻乌防兹逐鹿，审若所言，则凿齿似未尝尊蜀者，案：此条见史通探赜篇，核其上下文义，葢传写史通者，误于以刘二字之上，脱一不字，其称谓篇中自注有曰：习氏汉晋春秋以蜀为正统，其叙事皆谓蜀先主为昭烈帝本书之内，证佐甚明，近时浦起龙刻，史通以此句文义违背，改刘为魏，犹无大害世，骏竟据误本，遽发创论，殊失之不考，牛继马后一条责晋书，不当袭旧史，全因史通之说，亦不免勦袭，至于三老，五更一条，据杨赐伏恭，周泽三传补，杜佑通典之阙，则蔓延于本书之外，于后汉书絶不相闗亦为自乱其例，然大致订讹考异，所得为多于史学，不为无补，以篇页无多附载，三国志补注之后，今亦并録存之以资叅订云，乾隆四十二年十月恭校上。
总纂官，【臣】纪昀，【臣】陆纯，【臣】孙，士毅。
总 校 官 【臣】 陆 费 墀
钦定四库全书
三国志补注卷一
编修杭世骏撰
魏书
武帝纪
太祖武皇帝沛国谯人也 桓帝世曹腾为中常侍大长秋封费亭侯 养子嵩嗣官至太尉
水经注曰：涡水又东迳谯县故城北，春秋，楚成得臣帅师伐陈，遂取谯城顿而还，是也。王莽之延成亭也。魏立谯郡，沇州治，沙水自南枝分，北迳谯城西，而北注涡，涡水四周城侧，城南有曹嵩冢，冢北有碑，碑北有庙堂，余基尚存，柱础仍在，庙北有二石阙，双峙髙一丈六尺，榱栌及柱，皆雕镂云烟，上罘罳已碎阙，北有圭碑，题云：汉故中常侍长乐太仆特进费亭侯曹君之碑，延熹三年，立碑隂又刋石策二碑，文同夹碑，东西列对两石马髙八尺五寸，石作粗拙，不匹光武隧道所表象马也，有兄腾冢，冢东有碑，题云：汉故颍川太守曹君墓，延熹九年，卒而不刋，树碑嵗月坟北有其元子炽冢，冢东有碑，汉故长水校，防曹君之碑，歴太中大夫司马长史，引侍中，迁长水，年三十九卒，熹平六年造，炽弟冢，冢东有碑，题云：汉谒者曹君之碑，熹平六年立。
太祖少机警，有权数，而任侠放荡，不治行业，故世人未之竒也。
魏氏春秋曰：武王姿貌短小，而神明英发， 刘昭幼童传曰：太祖幼而智勇，年十嵗尝浴于谯水，有蛟来逼，自水奋蛟，乃潜退，于是浴毕而还，弗之言也，后有人见大蛇奔退，太祖笑之曰：吾为蛟所击而未惧，斯畏蛇而恐邪？众问，乃知咸惊异焉。
孙盛异同，襍语云：太祖尝私入中常侍张让室让觉之，乃舞手防于庭，逾垣而出，才武絶人莫之能害，世説曰魏武少时，尝与袁绍好为防侠，观人新婚，因潜入主人园中，夜叫呼云：有偷儿贼，青芦中人皆出观，魏武乃入，抽刃刼新妇，与绍还出失道，坠枳棘中，绍不能得动，复大叫云：偷儿在此，绍遑迫自掷出，遂以俱免。
是嵗以灾异博问得失，因此复上书切谏，説三公所举奏专回避，贵戚之意。
后汉书刘陶传曰：司徒东海陈眈，与议郎曹操上言：公卿所举，率党其私，所谓放鸱枭而囚鸾凤，其言忠切。
久之征还为东郡太守不就称疾归乡里
按后汉书琅琊王传顺王容嗣，初平元年，遣弟邈至长安，奉章贡献，盛称东郡太守曹操忠诚于帝，操以此徳邈操虽不就东郡，当时犹以此称之也。
筑室外城，春夏习读书传，秋冬弋猎，以自娱乐，水经注曰：谯城东有曹太祖旧宅所在，负郭对防侧隍临水。
金城边章，韩遂杀刺史，郡守以叛，众十余万，天下骚动，征太祖为典军校防防，灵帝崩，太子即位，太后临朝，大将军何进与袁绍谋诛宦官，太后不听，进乃召董卓，欲以胁太后 ，卓未至而进见杀，卓到废帝为农王，而立献帝，京都大乱，卓表太祖为骁骑校防，欲与计事，太祖乃变易姓名，间行东归。
操别传曰：拜，操典军都防，还，谯，沛士卒共版袭击之，操得脱身亡走窜，平河亭长舍称曹，济南处士，卧养足，创八九日，谓亭长曰：曹济南虽败，存亡未可知，公幸能以车牛相送，徃还四五日，吾厚报公，亭长乃以车牛送操未至，谯数十里，骑求操者，多操开帷叱之，皆大喜，始悟是操。
魏书曰：太祖以卓终必覆败，遂不就拜，逃归乡里，从数骑过，故人成臯吕伯奢。
梁祚，魏国统曰：初，太祖过故人，吕伯奢也，遂行，日暮，道逢二人，容貌威武，太祖避之路，二人笑曰：观君有奔惧之色，何也？太祖始觉其异，乃悉告之，临别，太祖解佩刀与之，曰：以此表吾丹心，愿二贤慎勿言。
四年春，军鄄城，荆州牧刘表断术粮道术，引入，陈留屯封丘，黑山余贼及于夫罗等佐之。
太平寰宇记曰：黑山去封丘县北三里，魏志初平四年，袁术引军屯于封丘，黑山者矣， 名胜志曰：黑山，一名墨山，在淇县西北五十里，墨子昔居此山。
兴平元年春，太祖自徐州还，初，太祖父嵩去官，后还谯，董卓之乱，避难琅琊，为陶谦所害，故太祖志在复仇，东伐。
水经注曰：初平四年，曹操攻徐州，破之，拔取虑，睢陵夏邱等县，以其父避难于此，屠其男女十万，泗水为之不流，自是数县人无行迹。
建安三年春三月，公围张绣于穰 ，公将引还，绣兵来，公军不得进，连营稍前，公与荀彧书曰：贼来追，吾虽日行数里，吾策之到安众，破绣必矣。 秋，七月，公还许，荀彧问公，前以策贼必破，何也？公曰：虏遏吾归师，而与吾死地战，吾是以知胜矣。
水经注曰：湍水又迳穰县故城北，又东南迳魏武故城之西南，是建安三年，曹公破张绣之所筑也，又曰：湼水又东南迳安众县，堨而为坡，谓之安。
众港，魏太祖破张绣，于是处与荀彧书曰：绣遏吾归师，迫我死地，葢于二水之间，以为沿涉之艰阻也。
五年，公还军官渡，绍进保阳，武 ，八月，绍连营稍前，依沙塠为屯，东西数十里，公亦分营与相当，合战不利。
水经注曰：渠又左迳阳武县故城南，东为官渡水，又迳曹太祖垒北有髙台谓之官渡，台渡在中牟，故世又谓中牟台，建安五年，太祖营官渡，袁绍保阳武，绍连营稍前，依沙堆为屯，东西数十里，公亦分营相御，合战不利，绍进临官渡，起土山，地道以逼垒，公亦起髙台以捍之，即中牟台也，今台北土山犹在山之东，悉绍旧营，遗台并存。
七年遂至浚仪治雎阳渠遣使以太牢祀桥
水经注曰：睢阳城北五六里，便得汉太防桥，墓冢东有庙，即曹氏孟徳亲酹处。
九年春正月济河遏淇水入白沟以通粮道
太平寰宇记曰：枋头城，在淇县南，去河八里对，酸枣棘津，汉建安中，曹公于淇水口，下大枋木以成堰遏，淇水东入白沟，以通漕运，时人号其处为枋头。
尚夜遁，保祁山，追击之， 众大溃，尚走中山，尽获其辎重，得尚印绶节钺。
魏武帝上事曰：臣前上言：逆贼袁尚还，即厉精鋭讨之，今尚人徒震荡，部曲丧守，引兵遁亡，陈军披坚执，鋭朱旗震耀，虎视雷噪，望旗睛，闻声丧气，投戈解甲，翕然沮壊尚单骑遁走，捐弃伪节，鈇钺大将军，邟乡侯印各一枚，兜鍪万九千六百二十枚，其矛楯弓，防不可胜数。
十年春正月攻谭破之斩谭
英雄记曰：操于南皮，攻袁谭，斩之，操作鼓吹，自称万嵗于马上舞。
十二年春二月公自淳于还邺
通典曰：魏武初平，袁绍邺都，令收田租亩粟四升，户绢二疋，绵二斤，余不得擅兴。
八月，登白狼山，卒与虏遇， 使张辽为先锋，虏众大奔，斩蹋顿。
英雄记曰：操一战，斩蹋顿首击马鞍于马抃舞，博物志曰：魏武帝伐冒顿，经白狼山，逢狮子，使人格之，杀伤甚众，王乃自率常从军数百击之，狮子咆哮奋起，左右咸惊，王忽见一物从林中出，如狸，起上王车轭，狮子将至，此兽便跳起上，狮子头上，即伏不敢起，于是遂杀之，得狮子一还，来至洛阳，三千里，鸡犬皆伏，无鸣吠。
卫恒四体书势序曰：上谷王次仲善隶书，始为楷法，至灵帝好书，世多能者，而师宜官为最甚，矜其能，每书辄削焚其札，梁鹄乃益为版而饮之酒，其醉而窃其札，鹄卒以攻书，至选部尚书。
张懐瓘书断曰：师宜官，南阳人，灵帝好征天下工书，于鸿都门，至数百人，八分称宜官为最，大则一字径丈，小则方寸千言，甚矜能，而性嗜酒，或时空至酒家，因书其壁以售之，观者云集，酤酒多售，则铲灭之，后为袁术将钜鹿，耿球碑术所立，宜官书也，梁鹄字孟皇，安定乌氏人，少好书，受法于师，宜官以善八分书知名，举孝廉为郎，亦在鸿都门下，选部郎，灵帝重之。
公至赤壁，与备战，不利，于是大疫，吏士多死者，乃引军还。
英雄记曰：曹公赤壁之役，行至云梦大泽中，遇大雾迷失道， 江表传曰：周瑜破魏军，曹公复书与权，曰赤壁之役，值有疾疫，孤烧船自退，横使周瑜虚得此名， 郭义公，广志曰：鼍长三尺，有四髙尺余，美似蝘蜒，南方嫁娶，必得食之，魏武赤壁，还所掘得是也， 岳阳风土记曰：乌黎口即乌林也，郦善长云，吴黄葢败魏武于乌林，即其地也，太平寰宇记引通典，州郡録云，曹州即曹公为吴所败，烧船处，又云：今鄂州蒲圻县赤壁山，即曹公败处，按曹公留，曹仁守江陵城，自迳北归夏口，今汉阳军也，而汉阳郡图经云：赤壁，亦名乌林，在郡西北二百二十里，在汉阳县西八十里皆悮也，曹公既纵，江陵水军沿流已至巴丘，刘备在夏口，孙权周瑜与备并力，迎曹公自当在巴陵，江夏二郡界。
马超遂与韩遂，杨秋，李堪，成宜等叛 ，秋，七月，公西征，太平寰宇记曰：曹公垒在阌乡县西二十里操征，韩遂所筑。
于是中军师王凌谢亭侯荀攸
陈少章云：下文皆云攸等，则王字衍文，凌当作陵，谢当作树，荀攸本传，冀州平，太祖表封为陵树亭侯。
天子聘公三女为贵人少者待年于国
陈思王集叙愁赋序曰：时家二女弟，故汉皇帝聘以为贵人家母，见二弟愁思，故令予作赋。
二十年春正月天子立公中女为皇后
续汉书曰献穆曹，后曹操之女也，魏受禅，遣使求玺绶，后怒，以玺绶抵堦下，因涕泣横流曰：天下不祚此玺。
二十五年庚子，王崩于洛阳，年六十六 ，諡曰武王， 塟髙陵杜氏通典曰：魏武王以礼送终之制，袭称之数，繁而无益，俗又过之，先自制送终，衣服内箧，题识其上，春秋冬夏曰：有不讳，随时以敛，金珥珠玉铜铁之物，一不得送 ，虞荔鼎録曰：魏武帝铸一鼎，于白鹿山髙一丈纪征伐战阵之事，古文篆书，四足更作，鼎与太子名曰孝，鼎画刻，古来孝子姓名小篆书， 幽明録曰：谯县城东，因城为台，方二十丈髙八尺一尸，古之冢也，魏武即筑以为台，东面墙崩，金玉流出，取者多死，因复筑之 ，曹操别传曰：操引兵入岘，发梁孝王冢，破棺，收金寳数万斤，天子闻之，立泣 ，魏略曰：典农校防，太祖置，秩比二千石 ，博物志曰：汉中兴，士人皆冠葛巾，建安中，魏武帝造白袷，于是遂废，唯二学书生犹着也，英雄记曰：操与刘备宻言备泄于袁绍，绍知操有图国之意，操自咋其舌，流血以失言，戒后世 世説曰魏武有一妓声，最清髙而情性酷恶，欲杀则爱才，欲置则不堪，于是选百人一时俱教，少时，果有一人声，及之，便杀恶，性者 ，又曰：魏武行役，失汲道军皆渴，乃令曰：前有大梅林，饶子甘酸，可以解渴，士卒闻之，口皆出水，乘此得及前源 ，又曰：魏武尝言人欲危己，己辄心动，因语所亲，小人曰：汝懐刃宻来我侧，我必説心动执汝，使行刑，汝但弗言，其使无他，当厚相报，执者信焉，不以为惧，遂斩之，此人至死不知也，左右以为实谋逆者，挫气矣， 又曰：魏武尝云：我眠中不可妄近，近便斫人，亦不自觉，左右皆深慎，此后阳眠，所幸一人，窃以被覆之，因被斫杀，自尔每眠，左右莫敢近者， 又曰，袁绍年少时，曽遣人夜以剑掷魏武，少下不着，魏武揆之，其后来必髙因帖卧床上，剑至果髙乐府解题曰魏武帝，宫人有卢女者，故将军隂叔之子也七嵗入汉宫学鼓琴，琴特鸣异，善为新声，文帝纪。
甲午，军次于谯，大飨六军及谯父老百姓于邑东，水经注曰：文帝以延康元年幸谯，大飨，父老立坛于故宅，坛前树碑，碑题云：大飨之碑， 隶续曰：在长安瑶台寺额第三字不能识， 隶辨曰：大飨记三古文为一行，碑图云额之两旁，有白纹，贯于上下，外有晕，两重不过额，其文十二行，行十七字，非全碑也，黄初三年，及千秋万代，字平阙，其书法与魏受禅相近。
丙午，行至曲蠡，汉帝以众望，在魏 使，兼御史大夫张音持节奉玺绶禅位。
魏畧曰文帝欲受禅，野蚕成丝，朱草生于文昌殿侧，郡国奏凤皇十三见，白雉十九，见白鸠十九，见虎二十七，见九尾狐见于谯郡，白雀十九，见神出于灵芝池，黄龙十三，见赤鱼游于露镬， 殷芸小説曰魏国初建，潘朂为策命文。
乃为坛于繁阳庚午王升坛即阼
水经注曰：繁昌故县曲蠡之繁阳亭也。 魏书，国志曰：文帝以汉献帝延康元年，行至曲蠡登，禅于是地，改元黄初，其年以颍隂之繁阳亭为繁昌县，城内有三台，时人谓之繁昌，台坛前有二碑，昔魏文帝禅于此，故其石铭曰：遂于繁昌作灵台也，于后其碑六字生金，论者以为司马金行，故曹氏六世，迁魏而事晋也， 元和郡国志曰：许州有丹书，台魏文帝受禅，有黄鸟衔丹书，集此 鼎，録曰：文帝黄初元年铸受禅，鼎其文曰受阼，鼎小篆书，太平寰宇记曰：尚书台在县东南四十里，魏志有黄鸟衔丹书于尚书台，即文帝受禅处。
二年春正月，郊祀天地，明堂 ，乙亥，朝日于东郊，晋书礼志曰：魏文帝即位，用汉明堂而未有配，又曰：黄初二年正月乙亥，祀朝日于东郊之外，又违礼二分之义。
改许县为许昌县
水经注曰：春秋佐助期曰：汉以许昌失天下，及魏承汉歴，遂改名许昌也。
是嵗筑陵云台
洛阳宫殿簿曰：陵云台上，壁方十三丈髙九丈楼方四丈髙五丈栋去地十三丈五尺七寸五分也，世説曰陵云台，楼观精巧，先称平，众木轻重然。
后造构，乃无锱铢相负，揭台虽髙峻常随风摇动而终无倾倒之理，魏明帝登台，惧其势危，别以大材扶持之，楼即頽壊论者谓轻重力偏故也。
三年
博物志曰：黄初三年，武西都防王褒献石胆二十斤，四年，献三斤。
四年 筑南巡台于宛
水经注曰：今南阳郡治大城，其东城之内，地西三里有古台髙三丈余，文帝黄初中，南巡行所筑也，魏畧曰司农度支校防黄初四年置，比二千石。
掌诸军兵田
五年 夏四月立太学置五经课试之法
决疑要注曰：汉初治博士而无弟子，后治弟子五十人，又増满五百汉末至数千人，魏之初学为门人二嵗通二经者，补文学掌故满三嵗通三经者，擢为太子舍人。
九月遂至广陵
水经注曰：泗水又东南迳渭阳城北，城枕泗川，陆机行思赋曰：行魏阳之枉渚，故无魏阳，疑即泗阳县故城也，王莽之所谓淮平亭矣，葢魏文帝行广陵所由，或因变之，未详也。
七年六月戊寅塟首阳陵
通典曰：富平有荆山，沮漆水，西有魏文帝陵 城冢记曰：魏文帝陵在首阳山，南 太平寰宇记曰：魏文帝陵在偃师，县首阳山南， 薛收元经传曰：汉故事，陵上立祭殿，至魏，制以谓古不墓祭，自有庙，设于是园邑寝殿遂废。
又使诸儒撰集经传，随类相从，凡千余篇，号曰皇览，史记索隠曰皇览记先代冢墓之处，宜皇王之省览，故曰皇览，是魏人王象缪袭所撰。
博物志曰：帝善弹碁，能用手巾角，时有一书生，又能低头以所冠着，葛巾角撇棊。
世説曰弹棊始，自魏宫内，用籹奁戏，文帝以此戏特妙，用手巾角拂之，无不中，有客自云能，帝使为之客，着葛巾角，低头拂棊，妙逾于帝 ，水经注曰：刘备以申仪为西城太守，仪据郡降魏，魏文帝改为魏兴郡，治故西城县之故城也， 太霄经曰：魏武帝为九州置坛，度道士三十五人，文帝幸雍，谒陈炽，法师置道士五十人， 名胜志曰：西园在邺，镇西魏曹丕同弟植，宾从游宴之地。
明帝纪
太和元年春正月， 宗祀文皇帝于明堂，以配上帝，通典曰：正月丁未，宗祀文帝于明堂以配上帝，祝称天子臣某。
夏四月乙亥行五铢钱
通典曰：文帝黄初二年，罢五铢钱，使百姓以谷帛为市卖，至明帝代钱废谷，用既乆人间巧伪渐多，竞湿谷以要利，作薄绢以为市，虽处以严刑而不能禁也。司马芝等举朝大议，以为用钱非徒丰国，亦所以省刑，今若使更铸五铢，于事为便。帝乃更立五铢钱。
伯郎姓孟名他，扶风人，灵帝时，中常侍张让专朝政，即拜凉州刺史。
后汉书，西域传曰：灵帝建宁三年，凉州刺史孟佗遣从事任涉将敦煌兵五百人，与戊己司马曹寛西域长史张宴将焉耆？兹车师，前后部合三万余人，讨疏勒，攻桢中城，四十余日不能下，引去。
他生达少入蜀 魏略曰达以延康元年率部曲四千余来归魏文帝时初即王位 闻其来甚悦 领新城太守
水经注曰：魏文帝合房陵，上庸西城，立以为新城郡，以孟达为太守，治房陵故县。
诸葛亮闻之隂欲诱达数书招之，达与相报答，魏兴太守申仪与达有隙，宻表达与蜀潜通，帝未之信也，司马宣王遣参军梁几察之，又劝其入朝，达惊惧，遂反。
司马彪战畧曰太和元年，诸葛亮从成都到汉中，达又欲应亮，遗亮玉玦，织成障汗，苏合香亮使郭模诈降，过魏兴太守申仪与达有隙，模语仪亮言：玉玦者已决织成者，言谋已成，苏合香者，言事已合。
于寳晋纪曰：达初入新城，登白马塞叹曰：刘封申耽据金城，千里而失之乎？
荆州记曰：达登白马塞而叹曰：刘封申耽据金城千里，而不能守，岂丈夫也！为上堵吟方土，今犹传此，声韵愤激，其哀思之音乎？
六年 九月 治许昌宫起景福承光殿
水经注曰：许昌城内有景福殿基，魏太和中，造凖价八百余万， 西谿丛语曰：许昌节度使小防是魏景福殿基，殿前有小李子，色黄，大如樱桃，俗谓之御李子，即献帝迁许时所植 鼎，録曰：明帝太和六年铸一鼎，三足，名曰万寿无疆，鼎小篆书。
青龙元年
缪袭神芝，赞曰：青龙元年，神芝产于长平之晋阳，许昌典农中郎将蒋充奉表以闻，其色丹紫，其质光辉，上别为三榦，分为九枝，散为三十六茎，委绥连属，似瑚之状。
世语曰：并州刺史毕轨送汉故渡辽将军范明友鲜卑奴，年三百五十嵗言语饮食如常人，奴云霍显光后小妻，明友妻光前妻女。
博物志曰：汉末发范明友冢，奴犹活，明友，霍光女聓説光家事废立之际，多与汉书相似，此奴尝游走于民间，无止住处，今不知所存，或云尚在，余闻之于人，可信而目不可见也。
是时大治洛阳宫起昭阳太极殿
太平御览引魏略曰：有却非殿，铜马殿，敬法殿清凉殿，凤皇殿嘉徳殿黄龙殿，寿安殿行殿 山，谦之丹阳记曰：案史记秦王改命宫为庙，以拟太极，魏号正殿为太极，葢采其义而加以太亦犹始夏夏门，魏加曰太夏。
时年三十六
臣松之按魏武以建安九年八月定邺，文帝始纳甄后，明帝应以十年生计，至此年正月，整三十四年耳，时改正朔，以故年十二月，为今年正月可彊，名三十五年，不得三十六也。
巵林曰：按志称叡封武徳侯年十五时，为延康元年，则叡葢以建安十一年生计，黄初太和，青龙合，年十七，而景初彊为三年，凡二十年，则裴云彊名三十五者良是，若以为建安十年，生则可三十六矣，然以十年生，又不得言十五，封武徳陈裴皆为舛也。
评曰明帝沈毅断识任心而行
汉晋春秋曰：明帝勤于政事，苛察逾甚，或于殿前鞭杀，尚书郎 ，傅子曰：魏明帝以髙山制似通天，逺游乃毁变先形，令行人使者服之， 洛阳记，平乐园，魏明帝造：即平乐观之地也，今城东平乐，保是。
三少帝纪齐王
二月，西域重译献火浣布，诏大将军，太尉临试以示百寮。
梁四公记曰：有商人赍火浣布三端，帝以襍布积之，令杰公以他事至于市，所杰公遥识曰：此火浣布也，二是绢，木皮所作，一是绩，鼠毛所作，以诘商人，具如杰公所説因问木鼠之异，公曰：木坚毛柔，是可别也。以阳燧火山隂柘木爇之，木皮改常，试之果验。
又东方朔神异经曰：南荒之外有火山，长三十里，广五十里，其中皆生不烬之木， 火中有鼠。
水经注曰：齐地记曰：东武城东南有卢水，水侧有胜火木，方俗音曰柽子，其木经野火烧死，炭不灭，故东方朔云：不灰之木者也， 吴録曰：日南北景县，有火鼠取毛为布，烧之而精，名火浣布。
正始元年
魏畧曰正始元年，商风大起数十日，发屋拔树，动太极殿东阁，正防大风，又甚倾盈，按曹爽，将诛之征。
孔晏乂奏曰
此晏字衍文，孔乂，字元儶，见第十六卷注中，因下文统言，晏乂而误也。
新城太守陈泰
少章云：陈泰当作州泰，元伯本传，具载前后歴官未尝典郡，州泰事迹附邓艾传后，其为新城太守，见注中。
六年
古今刀剑録曰：齐王芳以正始六年铸一剑，常服之无故自失，但有空匣如故，后有禅代之事，兆始于此，寻为司马氏所废。
三少帝纪 髙贵乡公
帝问曰郑曰稽古同天言尧同于天也
尚书正义曰：郑信纬训，稽为同训，古为天，言能顺天而行之，与之同功，论语称，唯尧则天诗美文王，顺帝之则，然则圣人之道，莫不同天合徳，岂待同天之语，然后得同之哉？书为世教，当因之人事，以人系天，于义无取，且古之为天经无此训髙贵乡公皆以郑为长，非笃论也。
帝乞言于祥
王隠晋书曰：祥南面几杖，以师道自居，帝北面乞言，祥于是陈明王圣帝之事，君臣政化之要，俯以训帝，于是百辟卿士，闻其格言，莫不砥砺。
小同郑孙也， 以丁卯日生，而以丁卯嵗生故名曰小同。
后汉书郑传曰以其手文似已名之曰小同
魏氏春秋曰：小同诣司马文王，文王有宻疏未之屏也，如厠还，谓之曰：卿见吾疏乎？对曰：否？文王犹疑而鸩之，卒。
后汉书郑传注引魏氏春秋曰：文王曰：宁我负卿，无卿负我！遂酖之。
三少帝纪 陈留王
景元元年夏六月丙辰，进大将军司马文王位为相国，封晋公増封二郡，并前满十，加九锡之礼，一如前奏，文王固让，乃止。
世説曰魏朝封晋文王为公备礼九锡，文王固让不受，公卿将校当诣府，敦喻，司空郑冲驰遣信就阮籍求文籍，时在袁孝，尼家宿醉扶起，书札为之，无所防定，乃写付使，时人以为神笔，阮籍劝进文畧曰窃闻明公固让冲等，眷眷实懐愚心以为圣王作制，百代同风，褒徳赏功，其来乆矣周公借已成之业，据既安之势，光宅曲阜，奄有，明公宜受圣防，受兹介福也。
咸熈二年 十二月壬戌 使使者奉皇帝玺绶册禅位于晋嗣王如汉魏故事甲子使使者奉策
晋书礼志曰：十二月甲子，持节，侍中，太保郑冲，兼太尉司校尉李喜奉玺绶策书。
魏世谱曰封帝为陈留王
晋中兴书，元帝绍封魏后曹励为陈留王， 晋书陈帝纪，咸和元年冬十月，封魏武帝孙曹励为陈留王，以绍魏 ，穆帝纪，升平二年冬十月乙丑，陈留王曹励薨。
三国志补注卷一
钦定四库全书
三国志补注卷二
编修杭世骏撰
魏书
后妃传 卞后
武宣卞皇后
世説曰魏武帝崩，文帝悉取武帝宫人自侍及帝病困，武帝太后出看疾入户，见值侍，并是昔日所爱幸者，太后问何时来邪？云：正伏魄时过，因不复前而叹曰：狗鼠不食汝，余死故应尔，至山陵，亦竟不临。
后妃传 甄后
文帝纳后于邺
世説曰曹公之屠邺也，令疾召甄，左右白五官中郎将已将去，公曰：今年破贼正为奴， 炙毂子曰：塘上行，一曰塘上辛苦行，魏文甄后作。
宜上尊，諡曰文昭皇后 ，宜依周礼，先妣别立寝庙，隶续曰：甄皇后识座板函，上刻文昭皇后识坐板函八，字绍圣，丙子年，邺民耕地，得一緑石匣，广八寸有半，长倍之，厚三之一，鹿顶笏头葢，其上有此八字，魏文帝甄后神座前之物也。
董二袁刘传
董卓
续汉书张奂少立志节，董卓慕之，使其兄遗缣百匹，奂恶卓为人絶而不受。
进乃召卓使将兵诣京师
后汉书种劭传曰：董卓至渑池，而进意更狐疑，遣劭宣诏止之，卓不受，遂前止河南，劭迎劳之，因譬令还军，卓疑有变，使其军士以兵胁劭，劭怒，称诏大呼叱之，军士大披，遂前质责卓，卓辞屈，乃还军夕阳亭。
卓初入洛阳
元和郡国志曰：洛阳董卓，宅在永和里，掘地辄得，金玉寳玩后魏邢峦掘得丹砂及钱铭曰：董太师之物也，后梦卓见索峦，怯不与经年，无病而卒，此述异记所载 古今刀剑録曰：董卓少时，耕野得一刀，无文字，四面隠起作山云文，斸玉如泥，及卓贵示五官，郎将蔡邕，邕曰：此项羽之刀也。
又自将兵烧南北宫
太平御览引续汉书曰：卓烧南北宫，雒阳城无只瓦尺木。
卓至西京为太师
鼎録曰：董卓为太师，铸一鼎，其文曰：太师鼎古隶书。
京师地震，卓又问邕，邕对曰：地动隂盛大臣逾制之所致也。公乘青葢车逺近以为非宜，卓从之，更乘青华皂，葢车也。
献帝春秋曰：初平二年，地震，董卓问蔡邕，邕曰：天为阳，故转运于上地为隂故安靖于下，鬰极而震是失其性以隂而为阳也，明公车不当青，葢宜改之以应变，卓改为緑葢。
孙女名白时尚未笄封为渭阳君
董卓传曰：卓孙年七嵗爱以为已，子为作小铠胄，使骑駃騠，马与玉甲一具，慎出入以为麟驹，凤雏，至杀人之子，如蚤虱耳。
筑郿坞
通典曰：郿汉旧县，秦宁公徙居平阳，即山，斜水自北入渭，董卓郿坞，在此髙原七丈号曰万嵗坞
或凿眼
卓别传曰：卓防公卿，召诸降贼，责曰：何不凿眼应声，眼皆落地。
更铸为小钱
三辅故事曰董卓壊铜人十枚为小钱熨斗
卓将吕布共谋诛卓
幽明録曰：董卓信巫，军中常有巫都言祷求福利，言从卓求布，仓卒无布，有手布言曰：可用耳。取便书布上，如作两口一，口大一口，小相累以举，谓卓曰：慎此也，卓后为吕布所杀，后人乃知，况吕布也，华峤后汉书曰：有人书回字于布上，负而行于。
市歌曰布乎布乎有告卓者卓不悟
长安士庶咸相庆贺
董卓别传曰：吕布杀卓，百姓相对，欣喜抃舞，皆卖家中珠环，衣服床榻，以买酒食，自相庆贺，长安酒肉，为之踊贵。
初，卓女壻中郎将牛辅典兵别屯陜，分遣校防李傕，郭汜，张济畧陈留颍川诸县卓死，吕布使李肃至，陜欲以诏命诛辅，辅等逆与肃战 ，其后辅营兵，有夜叛出者，营中惊 ，比傕等还，辅已败，众无所依，欲各散归，既无赦书，而闻长安中，欲尽诛凉州人，忧恐不知所为，用贾诩策， 合围长安城，十日城陷， 尸王允于市。
谢承后汉书曰：董卓死陜中，诸将共相要，遣使诣长安相闻，求乞大赦，尚书令王允等以为杀卓时已赦，今复求乞一嵗不可再赦，傕等曰：京师不赦我，我当以死决之，若攻长安，克之，则可得天下矣，不克则尽钞，取三辅妇女财物，西上陇，归乡里作贼，延命尚可数年，于是帅兵西乡，长安 后汉书鲁恭传曰：谦子馗，官至太仆，从献帝西入关，与司徒王允同谋共诛董卓，及李傕入长安，馗与允俱遇害。
防大怒欲遣人害温其从弟应
后汉书赵典传作董卓从弟应
傕将杨奉与傕军吏宋果等谋杀傕，事泄，遂将兵叛傕，傕众叛，稍衰弱 ，天子乃得出。
后汉书杨震传曰：震长子牧，牧孙竒为侍中卫防，从献帝西迁，及李傕胁帝归其营，竒与黄门侍郎钟繇诱傕部曲将宋杨昂合反傕，傕由此孤弱，帝乃得东。
追及天子于农之曹阳
太平寰宇记曰：李傕，郭汜等追乘舆，战于东涧，天子幸曹阳，墟次田中，即此矣，今谓之曹阳涧，魏武帝改为好阳涧。
袁绍 卓闻，绍得关东，乃悉诛绍宗族太传，隗等后汉书袁隗传曰：董卓忿绍术背己，遂诛隗及术兄基等男女二十余人。
防太祖迎天子都许
典论曰：大驾都许，使光禄大夫刘松，北镇袁绍军，与子弟宴饮，常以盛夏三伏之际，昼夜酣饮。
又梁孝王，先帝母弟，坟陵尊显，松栢桑梓，犹宜恭肃而操率将校吏士，亲临发掘，破棺裸尸，略取金寳宋书废帝纪曰：以魏武帝有发丘中郎将摸金校防，乃置此二官。
绍进军黎阳
古今刀剑録曰：袁绍在黎阳，梦有一神，授一寳刀，及觉，果在卧所，铭曰：思召绍解之曰：思召绍字也，袁绍遗垒在滑县东北十五里，每大营，左右环。
以二小营大营九小营十八
琼宿乌巢
晋太康地记曰乌巢泽在酸枣之东南
绍还，谓左右曰：吾不用田丰言，果为所笑，遂杀之，水经注曰：渠水又东，迳田丰祠北，袁本初惭，不纳其言，害之，时人嘉其诚谋，无辜见戮，故立祠于是。
自军败后发病七年忧死
冢记曰：袁绍墓在临漳县西北十八里绍为冀州牧，卒塟此。
太祖渡河，攻谭 ，尚自将兵助谭，与太祖相拒于黎阳，述征记曰：黎阳城西南七里有袁谭城，城西南三里，又有一城，曹操攻谭时所筑 ，元和郡县志曰：袁谭故城在黎阳县西南一百步，曹操故城在县西南一里， 濬县志曰：袁谭城，今呼为团城。
袁术 后为折冲校防虎贲中郎将
九州春秋曰：袁术为虎贲中郎将张让杀何进术，斫阁起火。
刘表 是时山东兵起表亦合兵军襄阳
水经注曰沔水，南有层台，号曰景升台，葢刘表治襄阳之所筑也，言表盛游于此，常所止憩，表性好鹰，尝登此台，歌野鹰来曲，其声韵似孟逹上堵吟矣。
江南宗贼盛
后汉书刘表传注曰宗贼宗党共为贼
襄阳人蔡瑁与谋
襄阳耆旧传曰：蔡瑁字徳珪性豪自喜，少为魏武所亲，瑁家在蔡洲上，屋宇甚好，四墙，皆以青石结角，婢妾数百人别业，四五十处， 荆州图经曰：襄阳县南，八里岘山，东南一十里，江中有蔡洲，汉长水校防蔡瑁，所居宗族彊盛，共保蔡洲为王如所没，一宗都尽， 水经注曰：蔡瑁冢前，刻石为大鹿，状甚大头髙九尺制作甚工， 襄阳耆旧传曰：瑁少为魏武所亲，刘琮之败，武帝造其家，入瑁私室，呼见其妻，字瑁曰徳珪故忆往昔共见梁孟星，孟星不见人，时否闻今在此，那得面目见卿邪！
建安十三年太祖征表未至表病死
水经注曰：宜城县有大山，以建安三年崩，声闻五六十里，雉皆屋雊，县人恶之，以闻，侍中厐季云：山崩川竭，国土将亡之占也。十三年，魏武平荆州，沔南凋散， 典畧曰刘表跨有南土，子弟骄贵，并好酒为三爵，大曰伯雅，次曰仲雅，小曰季雅，伯受七升，仲受六升，季受五升，又设大针于坐端，客有醉酒寝地，辄以劖刺，验其醒醉， 晋书天文志，刘表为荆州牧，命武陵太守刘叡集天文众占，名荆州占。
世语曰：表死后八十余年，至晋太康中表冢，见发表及妻身形如生，芬香闻数里。
水经注曰：襄阳郡城东门外二百步，刘表墓，今坟冢及祠堂犹髙显整顿 ，述征记曰：刘表冢在髙平郡表卒，捣四方珍香数十斛，置棺苏合，消疫之香毕备，永嘉中，郡人发其墓，表如生，香闻数十里，吕布，张邈臧洪传。
吕布
明一统志曰：饮马沟在，巩县城东七里，汉吕布屯虎牢，时饮马于此。
陈登者字元龙
钟岏良吏传曰陈登为东阳令长视民如子
臧洪 举孝廉为郎时
后汉书本传曰洪年十五以父功拜童子郎
绍令洪邑人陈琳书与洪喻以祸福责以恩义
献帝春秋曰：绍使琳为书八条，责以恩义，告喻使降。
徐众三国评曰
徐众当是徐爰
二公孙陶四张传
公孙瓒 除辽东属国长史
英雄记曰：瓒除辽东属国长史，连接边冦，每有警，辄厉色嗔怒，如赴讐敌望尘而奔，继之夜战，虏识瓒声，惮其勇，莫敢犯之， 又曰，瓒与破虏校防，邹靖俱追胡靖为所围，瓒回师奔救，胡即破散，解靖之围，乘胜穷迫，日入之后，把炬逐北。
乃以刘虞为幽州牧
英雄记曰：虞为博平令，治正推平髙尚纯朴【阙，】太平御览引英雄记曰：刘虞食不重肴，蓝缕绳屦。
陶谦 兴平元年复东征略定琅邪东海诸县
名胜志曰：曹公城莒州南七十二里，魏太祖征陶谦，拔五城畧地东海筑以戍守，今谓之五花营。
公孙度 ，故河内太守李敏，郡中知名，恶度所为，恐为所害，乃将家属入于海。
晋阳秋曰：敏子追求敏出塞，越二十余年， 生子，而遣妻常如居丧之礼，不胜忧，数年而卒，生不识父母及有识蔬食，哀戚亦如三年之丧，以祖父不知存亡，设主奉之。
王隠晋书曰：李裔字宣伯，父敏为公孙度所迫，浮海莫知所终，裔以父母不知存亡，设木主以奉之。
公孙渊 ，渊遣将军卑衍，杨祚等步骑数万屯辽隧，宣王令军穿围，引兵东南向，而急东北，即趋襄平，水经注曰：辽水又东迳辽隧县故城西，王莽更名之曰顺陆也，公孙渊遣将军毕衍，拒司马懿于辽隧，即此处矣。 司马彪战畧曰司马宣王军到襄平，围之北面，东面有围不合，连车置水中，积石镇其上，以鹿角塞之 ，又曰：军到襄平，去城百步，穿重堑，竪连栅，安诸营立楼橹，其近水沙地不得作围堑而车轮，以大弋防穿中，又坚轮障其前。
张鲁，字公祺，沛国丰人也，祖父陵，客蜀学道，鹄鸣山中，造作道书，以惑百姓，从受道者出五斗米，故世号米贼，陵死，子衡行其道，衡死，鲁复行之。
李膺益州记曰：张陵避病疟，于丘社中得呪，鬼术书，遂解使鬼法，入鹄鸣山，自称天师汉，熹平末，为蟒蛇所噏，子衡奔走，寻尸无所，乃假説权方以表灵，化生縻鹤迹，置石崖顶，光和二年，遣信告曰：正月七日，天师升都，衡为系师，衡子鲁为嗣师。
益州牧刘焉以鲁为督义司马
水经注曰：初平中，刘焉以鲁为督义司马，往汉中断截，阁道用逺城治因即崤，周回五里，东临濬谷，杳然百寻，西北二面，连峯接崖，莫究其极，从南为盘道，登陟二里有余，浕水又南迳张鲁治东水西山上有张天师堂，于今民事之，庾仲容谓山为白马塞，堂为张鲁治东对白马城，一名阳平关，隋书地理志曰：汉中之人，好祀鬼神，尤多忌讳，家人有死，辄离其故宅，崇重道教，犹有张鲁之风焉。
典畧曰熹平中妖贼大起 汉中有张修
后汉书灵帝纪曰：光和元年秋七月，巴郡妖巫张修反，冦郡县。
鲁欲举汉中降，其弟卫不肯，率众数万人拒关坚守，太祖攻破之。
陈琳为曹洪与魏文帝书曰：汉中地形实为险固，四岳三涂，皆不及也。张鲁有精甲数万临髙守要一夫挥防，千人不得进，而我军过之，若鲸鲵之决，网罟奔，兕之触鲁缟，未足以喻其易。
诸夏侯曹传
夏侯惇 韩浩者，河内人及沛国史涣与浩俱以忠勇显。
嵇绍赵至叙曰沛国史仲和是魏领军史涣孙
夏侯渊 还击武都氐羌下辩
通典曰：魏武之初，诸氐戎叛，反令夏侯妙才讨之，因徙武都之种于秦州，以御蜀虏。
二十四年正月备夜烧围鹿角
魏武军策，令曰：夏侯渊令月，贼烧却，鹿角鹿角去本营十五里渊将四百，兵行鹿角，因使士补之，贼山上望见从谷中卒，出渊使兵与鬬，贼遂绕出其后，兵退而渊未至，甚可伤渊，本非能用兵也，军中呼为【阙，】地将军，为督帅尚不当亲战，况补鹿角乎！
曹仁 仁人马数千人守城城不没者数板
水经注曰平鲁城西南有曹仁记水碑
曹休 迁大司马
博物志曰：大司马曹休所统中郎谢璋部曲义兵奚侬，恩女年四嵗病疫故埋，塟五日复生，太和三年，诏令休使父母同时送女来视，其年四月三日病死，四日埋塟，至八日同墟，人采桑闻儿生活，今能饮食如常。
子肇嗣
太平御览引曹肈，传曰：明帝宠爱肈，与帝戏赌，衣服有所获，辄入御帐服之，遥出亲狎如此。
曹爽 明帝在东宫甚亲爱之
世语曰爽与明帝少同笔砚
爽弟羲
曹羲集九品议曰：伏见明论欲除九品，而置中正，欲检虚实，一州阔逺畧不相识访，不得知防，复转访本郡，先达者耳，此为问州中正而实决于郡人。
桓范 还复为兖州刺史
桓氏家传曰范为兖州刺史，表谢曰：嘉于复见，选擢慙于不堪所职，悲于恋慕阙庭，三者交集，不知所裁。
所忧当在谷食而大司农印章在我身
晋阳秋曰：桓范出奔，曹爽云，大司农印，在吾手中所在，得开仓而食。
晏何进孙也 晏长于宫省
魏畧曰晏南阳宛人，汉大将军进孙也，或云何苗孙也？ 何晏别传曰：晏小时养，魏宫七八嵗便慧心大悟，众无愚智，莫不贵异之，魏武帝读兵书有所未解，试以问晏，晏分散，所疑无不冰，释 语林曰：何晏以主爵驸马都防美姿仪，帝每疑其傅粉，后夏月赐以汤饼，大汗出，以朱衣自拭尤，皎然晏别传曰：武帝欲以为子，每扶将游观，令与诸子长幼相次，晏微觉之，坐则专席，止则独立，或问其故，答曰：礼异姓不相大，异族不相贯，坐 世説曰何晏七嵗明慧若神，魏武奇爱之，因晏在宫内，欲以为子，晏乃划地，令方自处其中，人问其故，答曰：何氏之庐也，魏武知之，即遣还 ，太平御览引魏末，传曰宣王，欲诛曹爽呼何晏，作奏曰：宜上君名，晏失笔于地。
夏侯字太初
魏氏春秋曰：大将军，前妻兄也，风格髙朗辨博，畅 世説曰夏侯太初尝倚柱作书时，大雨，霹雳破折，倚柱衣冠，焦然神色无变，书亦如故，宾客，左右皆跌荡，不得住 ，刘峻注曰：见顾恺之书，赞语林曰：太初从魏帝拜陵陪列于松栢，下时暴雨，霹雳中所立之树，冠冕焦壊左右覩之皆伏，太初颜色不改，臧荣绪又以为诸葛诞也， 世説又曰裴令公目夏侯太初，肃肃如入廊庙中，不修敬而人自敬，一曰，如入宗庙，琅琅，但见礼乐器。
尝进见，与皇后弟毛曽并坐耻之，不悦，形之于色，世説曰魏明帝使后弟毛曽与夏侯共坐，时人谓蒹葭倚玉树。
中书令李丰
世説曰：时人目夏侯太初朗朗，如日月之入，懐李安国頽唐如玉山之将崩。
事下有司收缉铄敦贤等送廷防
毓弟防年少于，不与交，是日，于毓坐狎，不受。
世説曰夏侯既被桎梏，时钟毓为廷防，钟防先不与相知，因便狎之，曰：虽复刑余之人，未敢闻命。 刘峻注曰：名士传曰：初以钟毓志趣不同，不与之交，被收时，毓为廷防，执手曰：太初，何至于此！正色曰：虽复刑余之人，不可得交，按郭颁西晋人，时世相近，为晋魏世，语事多详，覈孙盛之徒皆采以著书，并云距钟防，而袁宏名士传最后出，不依前史以为钟毓，可谓谬矣。
临斩东市
异苑曰：夏侯为司马，景王所诛，宗人为之设祭，见来，灵座上脱头于膝，取食物，酒胾之属，以内头中毕还自安，头而言曰：吾得请于帝矣，子元无嗣也， 世説曰夏侯太初与广陵陈本善，本与在本母前宴饮，本弟骞行还，径入至堂户，太初因起曰：可得同，不可得而襍， 名士，传曰：以乡党贵齿，本不论徳位年长者必为拜，与陈本母前饮，骞来而出，其可得同，不可得而杂者也。
初中领军髙阳许允 收付廷防徙乐浪道死
世説曰许允妇，是阮卫防女徳如妹 陈留志曰：阮共字伯彦，防氏人，清真守道，动以礼让，仕魏至卫，防卿少子侃字徳如有隽才，而饬以名理，风仪雅润，与嵇康为友，仕至河内太守， 世説曰允为吏部郎，多用其乡里，魏明帝遣虎贲收之，其妇出戒允曰：明主可以理夺，难以情求，既至，帝覈问之，允对曰：举尔所知，臣之乡人臣所知也，陛下检校为称职，与不若不称职，臣受其罪，既检校皆官得其人，于是乃释允衣服败壊诏赐新衣，初，允被收，举家号哭，阮新妇自若云，勿忧寻还，作粟粥待，顷之，允至 世説注引晋诸公赞曰：允有正情，与文帝不平，遂幽杀之，妇人集载阮氏与允书陈允，祸患所起，辞甚酸怆。
竒字子泰
世説注引晋诸公赞曰竒太始中为太常丞，世祖尝祠庙竒应行事朝廷以竒受害之门，不令接近，出为长史，世祖下诏述允宿望，又称竒才擢为尚书祠部郎。
清河王经 坐髙贵乡公事诛
世説曰经被收，涕泣辞母曰：不从母教，以至今日，母都无慽容，语之曰：为子则孝，为臣则忠，有孝有忠，何负吾邪！
荀彧荀攸贾诩传
荀彧
荀氏家传曰荀彧徳行周备名重天下，海内英俊，咸嘉焉。
祖子射与衡善
祢衡别传曰：黄射作章陵太守，衡俱有所之，见蔡伯喈所为碑，正平一过，视之叹息，言好后，各归章陵射，恨不令使写之，正平曰：吾虽一过皆识，然其中央第四行中石尽，磨灭两字不分明，当是其字，恐不谛耳，因援笔书之，初无遗失，唯两字不着耳，章陵，虽知其才，明敏犹嫌，有所脱失，故遣往写之，还，以校正平所书尺寸皆得初无脱，悮所疑两字，如正平所遗字也，于是章陵敬服。
乃令骑以衡置马上两骑扶送至南阳
祢衡别传曰南阳冦松柏，托刘景升，景升尝待遇之，景升尝暂小出，属守长胡政令给视之，松柏父子宿与政不佳，景升不在松柏子在后，罗人盗迹，胡政无状，便尔杀之，景升还，惭悼无已，即治杀胡政，为作三牲醊焉，郑平为作板书吊之，时衡当行在马上，驻马援笔倚柱而作之。
十七年，董昭等谓太祖宜进爵国公，九锡备物，以彰殊勲，宻以谘彧，彧以为太祖本兴义兵，以匡朝宁国，秉忠贞之诚，守退让之实，君子爱人以徳不宜如此，太祖由是心不能平。
宋景文笔记曰：荀彧之于曹操本，许以天下，及议者欲加九锡，彧未之许，非不之许，欲出诸已耳，操不悟，遂杀之，然则天夺其爽以诛彧，宁不信乎？
诜弟顗
晋诸公赞曰顗蹈礼立法思议温雅加深识国体
裴徽通彼我之懐为二家骑驿
永嘉流人，名曰徽，字文季，河东闻喜人，太常潜少弟也，仕至冀州刺史， 管辂，传曰：裴使君有髙才遗度善言，妙也， 世説曰傅嘏善言，虚胜荀灿谈，尚逺每至共语，有争而不相喻，裴冀州释二家之义，通彼我之懐常使两情皆得，彼此俱畅。
粲常以妇人者才智不足论自宜以色为主 后妇病亡 痛悼不能已嵗余亦亡
世説曰荀奉倩，与妇至笃，冬月妇病热，乃出庭，自取冷还，以身熨之，妇亡奉倩后，少时亦卒，以是获讥于世，奉倩曰：妇人徳不足称当以色为主，裴令闻之，曰：此乃是兴到之事，非盛徳之言冀后人未昧此语。
贾诩 文帝即位以诩为太防
太平御览引齐职仪曰：魏文黄初二年，日蚀，奏免太防贾诩，诏天地灾害，责在朕躬，勿贬三公，遂为永制。
袁张凉国田王邴管传
国渊字子尼乐安葢人也师事郑
别传曰：渊始未知名，称之曰：国子尼美才也，吾观其人，必为国器。
后汉书郑传曰：乐安国渊任嘏，时并童幼，称渊为国器，嘏有道徳。
田畴 ，太祖赐畴车马谷帛，皆散之宗族知旧，从征荆州，还 ，于是乃复以前爵封畴，畴上疏陈诚，以死自誓，魏武帝令曰东曹掾，田畴言，前以无功，横被封赏之，赐以寔自归，教从所执，昨到下车，见绢三千疋，谷五千斛，惊愕怪惧，未敢自宁，乞还藏府，以为军储。
王修 居府虽旧，非赴难之义，顷之，病卒官，子忠王修诫子书曰：我寔老矣，所恃汝等也，汝今逾汝，县越山河离兄弟，去日下者，欲令见举动之，宜劝髙人逺节问一得三，父欲得子善，惟不能杀身，其余无惜也， 冢记曰：汉孙嵩墓，魏王修墓，俱在安丘城南四十里， 名胜志曰：修以慈孝表，后人称其塟处曰慈阜。
子裦
冢记曰三国王裦墓在潍南三十里之营丘社
邴原
辽东多虎，原之邑落，独无虎患，原尝行而得遗钱，拾以系树枝 ，于是里中遂敛其钱，以为社供。
太平御览引原别传曰：里老为之诵，曰：邴君行仁，邑落无虎，邴君行防路，树为社。
后原欲归乡里 ，后乃遁还南行，已数日而度，甫觉世説注引原别传曰：中国既宁，欲还乡里，为度禁絶原宻自治严，谓部落曰：移比近郡，以观其意，皆曰：乐移原旧有捕鱼，大船请村落，皆令熟醉，因夜去之， 水经注曰：汝水又东北，迳柴阜山北，山之东有征士邴原冢，碑志存焉 ，太平寰宇记曰：朱虚故城在县东六十里，管宁墓，邴原墓在其城外。
管宁字幼安北海朱虚人也
名胜志曰：管公都在安丘县西南四十五里，魏管宁家于此 ，丘渊之征齐，道理记曰：朱虚城东有管旧宅，前有水，是宁尝所澡浴处。
防宁卒
水经注曰：晏谟言柴阜，西南有魏独行君子，管宁墓，墓前有碑。
颍川胡昭 ，昭乃转居陆浑山中，躬耕乐道，以经籍自娱。
嵩髙山记曰：魏文帝时，嵇叔夜胡昭在此学，桃树现在。
初，昭善史书，与钟繇邯郸淳卫觊，韦诞并有名，尺牍之迹，动见模楷焉。
张懐瓘书断曰：昭少而博学，不慕荣利，有夷，皓之节，甚能籀书，真行又妙卫恒云：胡昭与钟繇，并师于刘徳，升俱善草行，而胡肥钟瘦，尺牍之迹，动见模楷，羊欣云，胡昭得张芝骨，索靖得其肉，韦诞得其筋，张华云：胡昭善隶书，茂先与荀朂共整理记籍，又立书博士，置弟子教习，以钟胡为法，可谓宿士矣。
时有隠者焦先河东人也， 及魏受禅，常结草为庐于河之湄，独止其中，冬夏恒不着衣。
博物志曰：近魏明帝时，河东有焦先者，裸而不衣，处火不燋，入水不冻，杜恕为太守，亲所呼见，皆有实事 ，周日用曰：焦孝然边河，居一庵，大雪庵倒，人以为死，而视之，蒸气于雪畧无变色，时或折薪，惠人而已。
三国志补注卷二
<史部,正史类,三国志补注>
钦定四库全书
三国志补注卷三
编修杭世骏撰
魏书
崔毛徐何邢鲍司马传
崔琰 ，琰声姿髙畅眉目疏朗，须长四尺，甚有威重，朝士瞻望，而太祖亦敬惮焉。
语林曰：匈奴遣使人来朝，太祖令崔琰在座而已，捉刀侍立，既而使人问匈奴，使者曰：曹公何如？对曰：曹公美则美矣，而侍立者，非人臣之相，太祖乃追杀使者 刘知几难曰：昔孟阳卧床，诈称齐后，纪信乘纛，矫号汉皇，或主遘屯防，或朝罹兵革，故权以取济事，非获己如崔琰本无此急，何得以臣代君者哉？且凡称人君，皆慎其举措，况魏武经纶霸业，南面受朝，而使臣居君座，君处臣位，将何以使万国，具瞻百寮，佥瞩也，又汉代之于匈奴，其为抚绥勤矣，虽复赂以金帛，结以亲姻，犹恐虺毒不悛，狼心易扰，如辄杀其使者，不显罪名，复以壊四夷于外蕃，建五利于中国，且曹公必以所为过失，惧招物议，故诛彼行人，将以杜兹谤口而言，同纶綍声徧，寰区欲葢，而张止益其辱，虽愚闇之主，犹所不为，况英畧之君岂其若是！
太中大夫陈炜
世説作陈韪
融在北海
秦子曰：孔文举为北海相，有父丧，哭泣墓侧，色无憔悴，文举杀之，有父病疟，思食新麦，家无乃盗，隣人熟麦而进之，文举闻特赏之，盗而不罪者，以为勤养于父也，哭而见杀者，以为哀而不实也。
世语曰：融二子皆龆齓，融见收，顾谓二子曰：何以不辞？二子俱曰：父尚如此，复何所辞？以为必俱死也！列士传曰：孔融被诛，初，女七嵗男九嵗以其幼弱，得寄他舍，主人有遗肉汁，男渴而饮之，曰：今日之渴，岂得乆活何赖知肉味乎？兄号泣而止，或言于曹操，遂尽杀之，及收至，女谓兄曰：若死者得见父，岂非至愿，延颈就刑，颜色不变。
皆以恃旧不防见诛
后汉书边让传曰：初平中，王室大乱，让去归家，恃才气不屈，曹操多轻侮之言，建安中，其乡人有搆让于操，操告郡就杀之。
毛玠 ，玠尝为东曹掾，与崔琰并典选举 ，务以俭率人，由是天下之士莫不以防节自励，虽贵宠之臣，舆服不敢过度，太祖叹曰：用人如此，使天下人自治，吾复何为哉！
傅咸集表曰：昔毛玠为吏部尚书，无敢好衣美食者，魏武叹曰：孤之法不如毛尚书，今使吏部用心如毛玠，风俗之易，在不难矣。
钟繇华歆王朗传
钟繇字元常颍川长社人也
续述征记曰：钟城，魏太傅钟繇故里，城南有钟繇碑，今属康墙保 ，名胜志曰：钟繇台在长葛县治，前魏东武亭侯，钟繇学书处，繇故宅中台址尚存，书断曰：繇少从刘胜入抱犊山学书，三年，遂与。
魏太祖邯郸淳，韦诞等议用笔，繇乃问蔡伯喈，笔法于韦诞，诞惜不与，乃自捶胷呕血，太祖以五灵丹救之，得活及诞死，繇令人盗掘其墓，遂得，由是繇笔更妙，繇精思学书，卧画被穿过表如厠，终日忘归，每见万类，皆书象之繇，善三色，书最妙者八分 ，又曰：钟繇善书师曹喜，蔡邕刘徳升真书尤妙，乃过于师，刚柔备矣，防画之间，多有异趣，虽神明不辅，可谓幽深无际，而古雅有余秦，汉以来，一人而已，求其尽善尽美，则狐裘而有羔，褎其行书，羲之之亚草书，则索衡之下八分，则有魏受禅，碑称此为最也， 又曰：钟书有十二种，意外巧妙，絶伦多竒 袁昂书评曰：钟繇书，意气宻丽若飞鸿，戏海舞鹤，游天行间，茂宻实亦难过 ，王僧防论书曰：钟公之书，谓之尽妙，钟有三体，一曰铭石书妙者也，二曰章程，书传小学，秘书教者也，三曰行押书是也。三法皆世人所善 ，梁武帝观繇书法曰：子敬不迨逸，少逸少不迨元常，学子敬者，如画虎也，学元常者，比画龙也， 尚书故实，曰：魏受禅碑，王朗文，梁鹄书钟繇镌字，谓之三絶镌字，皆须妙于篆籀，故繇方得镌刻， 韦续书法曰：稾及行，隶者钟繇，变之羲，献好之 ，又九品书曰：上上钟繇，正书散隶下，上钟繇行隶。
钟毓 迁黄门侍郎
世説曰钟毓为黄门郎，有机警，在景王座燕饮，时陈羣子伯武周子元夏同在坐，共嘲毓，景王曰：臯繇何如人？对曰：古之懿士，顾谓伯元夏曰：君子周而不比，羣而不党。
华歆 后策死，太祖在官渡，表天子征歆 权悦，乃遣歆賔客旧人，送之者千余人，赠遗数百金，歆皆无所拒，宻各题识至临去，悉聚诸物，谓诸賔客曰：本无拒诸君之心，而所受遂多，念单车逺行将以懐壁为罪，愿賔客为之计，众乃各留所赠，而服其徳。
吴歴曰：孙策送华歆还洛，并送越布香，葛时多盗贼，歆度牛渚，悉封还诸物。
及践阼改为司徒
齐职仪曰：司徒品秩冠服，同丞相郊庙，服冕同太尉，汉哀帝从朱博议，始置三司，改丞相为大司徒，以孔光为之，魏以华歆为之。
王朗字景兴东海郡人也
世説注引魏书作东海郯人
朗会稽太守
谢承后汉书曰：袁忠乘船戴笠，葢诣王朗见朗，左右僮从皆着青，绛采衣，非其奢丽，即辞炭发而退，袁山崧，后汉书曰：王充所作，论衡中土，未有传。
者，蔡邕入吴始得之，恒秘玩以为谈助，其后王朗为会稽太守，又得其书，及还许下，时人称其才进，或曰，不见异人，当得异书，问之，果以论冲之益。
及文帝践阼改为司空
鼎録曰：王朗为司空，铸一鼎，其文曰：司空鼎复篆书。
肃生于会稽
顾野王舆地志曰：王朗为会稽太守，子肃，随在郡住东斋，中夜，有女从地出，称越王女与肃语，晓别赠一丸墨，肃方注周易，因此才思开悟。
后肃以常侍领秘书监
太平御览载，王肃表曰：青龙之末，主者啓选，秘书监，诏秘书骋吏以上三百余人，非但学问义理，当用有威严，能检下者，诏肃以常侍领焉， 又王肃秘书不应属少府，表曰：魏之秘书，即汉之东观，郡国称敢言之，上东观，且自大魏分秘书而为中书以来，名【阙】相继，于今三监，未有隶名于少府者也，今欲使臣编名于驺，吏隶言于外府，不亦隳朝章，而辱国典乎？太和之【阙，】兰台秘书争，让三府奏议，秘书司先王之载籍，掌制书之典谟，与中书相亚，宜与中书为官聨 ，又曰：青龙中，议秘书丞郎，与博士议郎同职，近日月宜在三台上 ，又曰：秘书丞，郎乘鹿车，犹用尺奏，恐非陛下崇儒之本意也。又曰：臣以为秘书职于三台，为近宻中书郎在。
尚书丞郎上，秘书丞，郎宜次，尚书郎下，不然，则宜次侍御史下秘书丞，郎俱四百石，迁宜比尚书郎，亦出宜为郡，此陛下崇儒术之盛，防也，尚书郎，侍御史，皆乘犊车，而秘书丞，郎独鹿车，不得朝服，入恐非陛下转台郎，以为秘书丞，郎之本意也。
自魏初征士炖煌周生烈
臣松之案，此人姓周，生名烈，何晏论语集解有烈义例，余所著述，见晋武帝中经簿。
后汉有周生丰见冯衍，传风俗通云：周生姓也，罗泌路史曰：炖煌实録曰：魏侍中周生烈本姓唐，外养周氏，因为姓，亦及七録及中经簿姓书。
贾洪字叔业京兆新丰人也好学有才
太平御览引此作家贫好学有才
唯洪与冯翊严苞交通材学最髙
太平御览引此作，唯洪与冯翊严苞，字文通，故众为之语曰：州中贾，叔业计论汹汹，严文通材，学最高。
程郭董刘蒋刘传
董昭 明帝即位进爵乐平侯邑千户转卫防
语林曰：董昭为魏武帝重臣后失势，文明世，入为卫防，昭乃厚加意于侏儒，正朝大防，侏儒作董卫防啼面言：昔太祖时事，举坐大笑，明帝怅然不怡，月中为司徒。
蒋济 弊勉之民
勉一本作攰葛洪字苑曰攰作九伪反
刘司马梁张温贾传
贾逵 又通运渠二百余里所谓贾侯渠者也
水经注曰：沙水又南与广漕渠合，上承厐官陂云，邓艾所开也，虽水流废兴，沟渎尚伙，昔贾逵为魏豫州刺史，通运渠二百余里，亦所谓贾侯渠也，而川渠迳复，交错畛陌，无以辨之。
黄初中，与诸将并征吴，破吕范于洞浦，进封阳里亭侯，加建威将军，明帝即位，増邑二百户，并前四百户，水经注曰：瓠子，北有都关县故城，县有羊里亭，瓠河迳其南为羊里水，黄初中，贾逵为豫州刺史，与诸将征吴，于洞浦有功，魏封逵为羊里亭侯，邑四百户，即斯亭也。
豫州吏民追思之为刻石立祠
贾逵别传曰：逵庙一柏树，有人窃来，斫伐投斧，数下斧刃，乃折于树中。
任苏杜郑仓传
任峻 太祖以峻为典农中郎将
通典曰以峻为典农中郎将募百姓屯田置田官
杜畿 受诏作御楼船于陶河试船遇风没
通典曰：河阳古孟津后，亦曰富平津在其南，谓之陶河潴，魏尚书仆射杜君畿试船沈没之所。
恕字务伯太和中为散骑黄门侍郎
三辅决録注曰：恕拜黄门侍郎，每直省阁，威仪矜严。
时公卿以下大议损益
通典曰：景初元年，河南尹卢延上言：成臯函谷二里六十步，即却函谷关于崤山，农太守杜恕，议以东徙，潼关着郡，下省函谷关，徙蒯关卢氏县，下，太平御览引魏名臣奏曰：黄门杜恕奏曰：汉故。
事人民病疾责之司徒
四年卒于徙所
通典曰：河南郡，福昌，后汉宜阳县，魏尚书仆射杜畿，幽州刺史杜恕墓，并在今县北。
预字元凯
王僧防能书録曰：畿子恕孙预三世，善草书，张乐于张徐传。
张辽 大呼是名
是当作自
权不敢动，望见辽所将众少，乃聚围辽数重，辽左右麾围，直前急击，围开 ，辽复还突围，拔出余众。
魏畧曰张辽为孙权所围，辽溃围出，复入权，众破走，由是威震江东，儿啼不肯止者，其父母以辽恐之。
于禁 使禁将守延津以拒绍
名胜志曰：汲县东南二十五里有延津，即此津之下流也，左传隠二年叔段侵郑，至于廪延，魏书曹公遣于禁渡河守延津，即此旧有城存。
张郃 诸葛亮复出祁山，诏郃督诸将，西至畧阳亮还保祁山，郃追至木门，与亮军交战，飞矢中郃右膝，薨，汉末传曰：丞相亮出军围祁山，加以木牛运粮，魏司马宣王使张郃救祁山，夏六月，亮粮尽，引军还，至于青封，木门郃追之，亮驻军削，大树皮题曰：张郃死此树下，豫令兵夹道以数千，彊弩备之，郃果自见，千弩俱发，射郃而死。
徐晃 ，太祖案行诸营，士卒咸离阵观，而晃军营整齐，将士驻阵不动。
魏畧曰徐晃性严驱使，将士不得闲息，于是军中为之语曰：不得饷属徐晃，晃闻此，语笑曰：我捶破，汝钨錥耶？
二李臧文吕许典二厐阎传
吕防 请琅邪王祥为别驾
晋中兴书曰：吕防有佩刀，工扣之，以为必三公可服，此刀防语别驾，王祥曰：茍非其人，或为害，卿有公辅之量，故以相与？祥始辞之防，彊与乃受祥，死之日，以刀授弟，览曰：吾儿凡汝后必兴，足称此刀，吾故以与之。
厐徳 徳随腾子超拒援，干于平阳徳为军锋，进攻援干，大破之，亲斩援首。
太平御览引典畧曰徳为司隶督军，从事讨郭援为飞矢所中，乃以囊裹其足而战，斩援首，诏拜徐州刺史。
太祖破超于渭南徳随超亡入汉阳
傅乘舆马赋曰：马超破苏氏坞，坞中有骏马百余疋，自超已下俱争取肥好者，将军厐徳独取一騧马，形观既丑，众笑之，其后马超战于渭南，逸足电发，追不可逮，众乃服焉。
厐清 ，初，淯外祖父赵安为同县李寿所杀，淯舅兄弟三人同时病死，寿家喜清，母娥自伤，父讐，不报，乃帏车袖剑，白日刺寿于都亭前，讫，徐诣县颜色不变，曰：父讐已报请受戮，禄福长尹嘉解印绶，纵娥娥不肯去，遂彊载还家，防赦得免，州郡叹贵，刋石表闾。
魏畧曰厐淯外祖父为人所杀，其子孑弱，不能执淯母，载车出与仇家相逢于府门外，乃拔刀下车，手格杀之，州郡义，其女人能如此，纵而不问，及淯长大，节行又如此，故今酒泉画其母子仪象于防壁，而铭赞之。
任城陈萧王传
任城威王彰
名胜志曰：郭颁世语干寳晋纪并言中牟城，北有层台，故魏任城王筑。
四年朝京都疾薨于邸
世説曰魏文帝忌弟，任城王骁壮，因在卞太后阁共围碁，并噉枣，文帝以毒置诸枣，蒂中自选可食者而进，王弗悟，遂襍进之，既中毒，太后索水救之，帝预勅左右毁瓶罐，太后徒跣趋井，无以汲须防，遂卒，复欲害东阿，太后曰：汝已杀我，任城不得复杀我东阿。
陈思王植 建安十六年
陈思王集离思赋序曰：建安十六年，大军西讨，马超太子留监国，植时从焉。
杨修字徳祖 丞相请署仓曹属主簿
文士传曰：修少有才学，思干，魏武为丞相，辟为主簿，修常白事，知必有反覆，教豫为答对数纸，以次牒之而行，敇守者曰：向白事，必教出相反覆，若按此次第连答之，已而风吹纸次乱，守者不别，而遂错误，公怒，推问修慙惧，然以所白甚有理，终亦是修。
昔仲宣独步于汉南，孔璋鹰扬于河朔，伟长擅名于青土，公干振藻于海隅，徳琏发迹于大魏，足下髙视于上京。
钟嵘诗品曰：降及建安，曹公父子笃好斯文，平原郁为文栋，刘桢，王粲为其羽翼，次有攀龙托凤自致于属车者，葢将百数，彬彬之盛，大备于时矣。
黄初二年，监国谒者灌均希指，奏植醉酒悖慢，劫胁使者。
陈思王集令曰：孤前令写灌均所上孤章，三台九府所奏事，及诏书一通，置之座隅，孤欲朝夕讽咏，以自警戒。
谨拜表献诗二篇其辞曰于穆显考
集作责躬诗
又曰肃承明诏
集作应诏诗
帝嘉其辞义优诏答勉之
世説曰曹子建七步成章，世目为绣虎 ，又曰：文帝常令东阿王七步，作诗不成者，行大法应声，便为诗曰：煮豆持作羮漉，菽以为汁，萁在釡下，然豆在釡中泣，本是同根生相煎，何太急，帝深有慙色，太平广记曰：魏文帝尝与陈思王同辇出游逢。
见两牛在墙间，鬭一牛，不如坠井而死，诏令赋死，牛诗不得道，是牛亦不得，云是井不得言其鬭不得言其死，走马百步，令成四十言，子建策马而驰赋云：两肉齐道行，头上戴横骨，行至凶，土头峍起，相唐突二，敌不俱刚，一肉卧土窟，非是力不如盛，意不得泄，赋成，步犹未竟。
故慈父不能爱无益之子，仁君不能畜无用之臣，龚公芥隠笔记曰：墨子虽有贤君，不爱无功之臣，虽有慈父，不爱无益之子，故曹植自试表云：
帝辄优文答报
太平御览曰：魏明帝诏曹植曰：王颜色瘦弱，何意邪？腹中调和，不今者食几许米，又啖肉多少，见王瘦，吾甚惊，宜当节水加餐，答诏表曰：近得赐御食，拜表谢恩，寻奉手诏，愍臣瘦弱，奉诏之日，涕泣横流，虽武文二帝所以愍怜于臣，不复过于明诏，陈思王集，又有谢赐柰表云，即夕殿中虎贲宣诏赐臣等冬柰一奁，诏赐温啖，帝答诏云：山柰从凉州来，道里既逺又东来转暖，故柰中变色，不佳耳。
初，植登鱼山，临东阿，喟然有终焉之心，遂营为墓，异苑曰：陈思王尝登鱼山，临东阿，忽闻岩岫里有诵经清遒，深亮逺谷流响肃然，有灵气，不觉敛衿只敬，便有终焉之志。即效而则之，今梵唱皆植，依拟所造， 砚北襍志曰：陈思王读书，台在冀州，名胜志曰：志载曹子建墓在通许，县之七里冈，成化九年，大水墓崩，一穴入视队，表碣曰：曹子建墓按植曽，徙封雍丘王，雍丘，今之杞县，距通许四十里而近，岂植真塟斯地邪！
武文世王公传
刘夫人生丰愍王昂
荆楚嵗时记曰魏武帝刘婕妤，以七月七日折琉璃笔。
邓哀王冲字仓舒少聪察岐嶷
异苑曰：山鸡爱其毛羽，映水则舞，魏武时，南方献之，帝欲其鸣舞而无由，公子仓舒，令置大镜其前鸡，鉴形而舞不止，遂乏死。
年十三，建安十三年，疾病，太祖亲为请命，及亡，哀甚，陈思王集仓舒诔曰：建安十二年五月甲戌，童子曹仓舒卒，乃作诔曰：于惟淑弟懿矣，纯良诞丰令，质荷天之光，既质且仁，爰柔克，刚彼徳之容慈我聿，行宜逢分胙，以永无疆，如何昊天？凋斯俊英，呜呼哀哉！惟人之生，忽若朝露，促促百年，亹亹行暮，矧尔既夭，十三而卒，何辜于天？景命不遂。
楚王彪 ，黄初二年进爵，徙封汝阳公，三年，封弋阳王，其年，徙封吴王，五年，改封寿春县，七年，徙封白马，续述征记曰：白马城，魏黄初中，曹彪封白马王治于此城， 陈思王集赠白马王彪诗序曰：黄初四年正月，白马王任城王与余俱朝京师，余节气到洛阳，任城王薨，至七月与白马王还国，后有司以二王归藩道路，宜异宿止，意毒恨之 ，按志称七年，徙封白马而集，称四年，白马王朝京师，则当时未有此封，宜称吴王。
郿戴公子整奉从叔父郎中绍后
陈思王集释思赋序曰：家弟出养，族父郎中伊予以兄弟之爱，心有恋然作此赋以赠之。
王卫二刘傅传
王粲字仲宣山阳髙平人也
汝南志曰：王粲侨居于此有宅，在府城内，闾巷口有井，云粲所凿。
乃之荆州依刘表
金楼子曰：王仲宣昔在荆州，著书数十篇，荆州壊尽焚其书，今在者一篇，知名之士咸重之，见虎一毛，不知其斑。
博物多识问无不对
异苑曰：魏武北征蹋顿，升岭眺瞩，见一冈不生草木，王粲曰：必是古冢，此人在世，服食矾石而死，石生热蒸，出外致卉木燋灭，命即凿之，果得大墓，有矾石满茔。
二十二年春道病卒
世説曰王仲宣，好驴鸣既塟，文帝临其丧，顾语同游曰：王好驴鸣，可各作一声以送之，赴客皆作一驴鸣。
粲与北海徐干
以疾休息
冢记曰：徐干坟在潍县东五十里干北海剧，人俗呼为博士冢。
广陵陈琳 琳谢罪太祖爱其才而不咎
魏书曰：琳谢曰：矢在上，不得不发，太祖爱其才，不咎。
陈留阮瑀 瑀少受学于蔡邕
太平御览引文士传曰：瑀少有隽才，应机捷丽，就蔡邕学叹曰：童子竒眉朗朗无爽。
臣松之案，鱼氏典略，挚虞文章志并云：瑀，建安初，辞疾避役，不为曹洪屈得，太祖召即投杖而起。
典畧曰阮瑀以才自防，曹洪闻其有才，欲自报答书，瑀不肯榜笞，瑀瑀终不屈，洪以语曹公，公知其无病，使人呼瑀，瑀终怖诣门，公见之，谓曰：卿不肯为洪，且为我作之，瑀曰：诺，遂为记室。
军国书檄多琳瑀所作也
金楼子曰：刘备叛走，曹操使阮瑀为书与备马上立成。
汝南应玚字徳琏东平刘桢，字公干， ，玚，桢各被太祖辟为丞相掾属。
后汉书，应劭传曰：中兴初，有应妪者，生四子而寡，见神光照社，试探之，乃得黄金，自是诸子宦学，并有才名，至玚七世通显， 太平御览引文士传曰：桢少以才学知名，年八九嵗能诵论语诗赋数万言，警悟辩捷所问，应声而答，当其辞气锋烈，莫有折者， 又曰，厨人进，桢为赋立成。
自颍川邯郸淳
卫恒四体书势曰：梁鹄宜为大字，邯郸淳宜为小字，鹄谓淳得次仲法， 又云：魏初传古文者出于邯郸淳，恒祖敬侯为写尚书，后以示淳，而淳不别，至正始中，立三字石经，转失淳法 ，王僧防能书録曰：淳得次仲法，名在鹄后。
繁钦
襄沔记曰：繁钦宅王粲宅，并在襄阳，井台犹存，乐府解题曰定情篇，汉繁钦所作，若臂环致，拳拳指环，致殷勤耳，珠致区区香囊，致扣扣跳脱致闻，佩玉结恩，皆妇人叙志之词也。
瑀子籍才藻艳逸而倜傥放荡
太平御览引魏氏春秋曰：阮籍幼有竒才异质八嵗能属文性恬静，兀然长啸，以此终日， 世説曰晋文王功徳盛大坐席严敬，拟于王者，唯阮籍在坐，箕踞啸歌，酣放自若。
遂纵酒昬酣遗落世事
王隠晋书曰：魏末，阮籍有才而嗜酒荒放，露头散髪，裸袒箕踞，作二千石不治官事，日与刘伶等共饮酒歌呼，时人或以籍生在魏，晋之交，欲徉狂避时，不知籍本性自然也。
时率意独驾
竹林七贤，传曰：籍有奇才异质，或闭户读书，连月不出，或游行丘林，经日不返。
苏门生亦啸若鸾凤之音焉
太平寰宇记引魏氏春秋云：籍见孙登，长啸有凤皇集登所隠之处，故号登为苏门先生。
时又有谯郡嵇康，文辞壮丽，好言老，庄，而尚竒任侠康别传曰：康长七尺八寸，伟容色土木，形骸不加饰丽，而龙章凤姿，天质自然，正尔在羣形之中，便自知非常之器， 世説曰嵇康身长七尺八寸，风姿特秀，见者叹曰：萧萧肃肃，爽朗清举，或云肃肃如松下风髙而徐引山公曰：嵇叔夜之为人也，岩岩，若孤松之独立，其醉也傀，俄若玉山之将崩，韦续书评曰：嵇康书如抱琹半醉，酣歌髙眠又若众鸟时翔，羣乌乍。
兄喜字公穆晋州刺史宗正
晋百官，名曰嵇喜，字公穆，歴州刺史，康兄也，阮籍遭丧徃吊之籍，能为青白眼见，凡俗之士，以白眼对之，及喜徃籍不哭，见其白眼，喜不怿而退，康闻之，乃赍酒挟琴而造之，遂相与善， 干寳晋纪曰：安尝从康，或遇其行，康兄喜拭席而待之，弗顾独坐车中，康母就设酒食，求康儿共语，戏良乆则去其轻贵如此， 世説曰嵇康与吕安善，每一相思，千里命驾，安后来值康不在喜出户，延之不入题门，上作凤字而去，喜不觉，犹以为忻，故作凤字，凡鸟也。
性好服食尝采御上药善属文论弹琴咏诗
修武县志曰：太行之北有天门山，山麓有岩，可容百家，又名百家，岩上有精舍，及嵇康锻灶，存 九州要纪，曰：天门山有三水，嵇康采药，逢孙登弹一琴，即此山 ，元和郡县志曰：苏门山在卫县西北八十一里，即孙登隠处 水经注曰：华阳亭名在宻县嵇叔夜常采药于山泽，学琴于古人，即此亭也。 灵异志曰：嵇中散常西南，去洛数十里，有亭名，华阳投宿，一更中操琴，闻空中称善，中散呼与相见，乃出见形，以手持其头，共论音声，授以广陵散 语林曰：嵇中散，夜灯下弹琴，忽有一人面甚小，斯须转大，遂长丈余，单衣，革带，嵇视之，既熟，乃吹灯灭之曰：耻与魑魅，争光 ，又曰：嵇中散，夜弹琴，忽有一鬼，着械来，叹其手快曰：君一不调，中散与琴调之声更清婉，问其名，不对，疑是蔡伯喈，伯喈将亡，亦被桎梏， 大周正乐，曰：嵇康有迈俗之志，常宿王伯通馆，忽有八人云：吾有兄弟为乐，人不胜羇旅，今授君广陵散甚妙，今代莫测，广异志曰：嵇中散，神情髙迈任心游憩，尝行西南山去洛数十里，有亭名，华阳投宿，夜了无人，独在亭中，此亭由来杀人，宿皆多凶，至一更中，操琴先作诸弄，而闻空中称善，声中散，抚琴而呼之曰：君何以不来？此人便出云：身是古人出没于此，数千年矣，闻君弹琴，音曲清和，故来听耳，而就终残毁，不宜以接侍君子向夜髣髴渐见，以手持其头，遂与中散共论音声，其辞清辨，谓中散，君试过琴，于是中散以琴授之，既弹，悉作众曲，亦不出常，唯广陵散絶伦中散才从受之半，夕悉得与中散，誓不得教他人，又不得言其姓也。
撰録上古以来，圣贤隠逸遁，心遗名者，集为传赞自混沌，至于管宁，凡百一十有九人。
史通曰：嵇康髙士传其所载者广矣，而颜回蘧瑗，独不见书，葢以二子虽乐道遗荣，安贫守志，而拘忌名教，未免流俗也，正如董仲舒，子云：亦钻仰四科，驱驰六籍，渐孔门之教义服，鲁国之儒风，与此何殊？而并可甄録夫回瑗是弃，而杨董获升，可谓识二五而不知十者也， 又曰：康撰髙士传取庄子楚辞二渔父，事合成一篇，夫以园吏之寓言骚人之假説而寔为实，録斯已谬矣。况此二渔父者校年，则前后别时，论地则南北殊壤而辄并之为一，岂非惑哉？ 隋书经籍志曰：圣贤髙士传赞三卷嵇康譔周续之注。
康寓居河内之山阳县 游于竹林，号为七贤，述征记曰：山阳县城东北二十里，魏中散大夫，嵇康园宅，今悉为田墟，而父老犹谓嵇公竹林地以时有遗竹也， 太平寰宇记曰：山阳城北之狄，山即嵇康园宅。
康方箕踞而锻
文士传曰：康性絶巧能锻铁，家有盛柳树，乃激水以圜之，夏，天甚清凉，恒居其下，傲戏，乃身自锻家，虽贫，有人説锻者康不受，直唯亲旧，以鸡酒徃与共饮噉，清言而已， 世説曰钟士季，精有才理，先不识嵇康钟要，于时贤儁之士俱徃寻康，康方大树下，锻向子期为佐鼓排康，槌不辍，旁若无人，移时不交一言。
遂杀安及康
晋阳秋曰安，冀州刺史，昭之第二子志量开旷，有拔俗，风气 ，又曰逊隂告安挝母，表求徙边，安当徙诉自理，辞引康 ，文士传曰：吕安罹事，康诣狱以明之，钟防廷论康曰：今皇道开明，四海风靡，边鄙无诡随之民，街巷无异，口之议，而康上不臣天子，下不事王侯，轻时傲世，不为物用，无益于今，有败于俗，昔太公诛华士，孔子戮少正卯，以其负才乱，羣惑众也，今不诛康，无以清洁王道，于是録康闭狱，临死而兄弟亲族咸与共别，康颜色不变，问其兄曰：向以琴来不邪？兄曰：以来康取调之为太平引，曲成叹曰：太平引于今絶也 王隠晋书曰康之下狱，太学生数千人请之，于时豪杰皆随康入狱，悉解喻一时，散遣 世説曰嵇中散，临刑东市，神气不变，索琴弹之，奏广陵散曲终曰：袁孝尼尝请学此散，吾靳固不与，广陵散于今絶矣， 太平御览引世説曰防稽贺思令，善弹琴，常夜在月中坐，临风鸣，忽有一人，形貌甚伟，着械有惨色，在中庭称善，便与共语，自云是嵇中散谓贺云：卿手下极快，但于古法未备，因授以广陵散，遂传之于今，不絶 李充吊，嵇中散曰：先生挺邈世之风资髙明之质神，萧萧，以宏逺志落落以遐逸，忘尊荣于华堂，括卑静于蓬室，宁漆园之逍遥，安柱下之，得一寄欣孤松，取乐竹林，尚想荣庄，聊与抽簪味觚，觞之浊醪，鸣七之清琴慕义，人之防，咏千载之徽音，凌晨风而长啸，托归流而咏吟，乃自足于丘壑，孰有愠乎？陆沈马乐原而跂足，悦涂而曳尾，畴庙堂而足荣，岂和铃之足视乆先生之所期，羌达于遐防，尚遗大以出，生何殉？小而入死，嗟乎！先生逢时，命之不丁，冀后凋于嵗寒遭繁霜于夏零，灭皎皎之，玉质絶琅琅之金声援，明珠以弹雀捐所重而为轻，谅鄙心之不爽，非大雅之所营 ，袁宏友李氏吊嵇中散，曰：宣尼有言曰：惟仁者能好人，能恶人，自非贤智之流，不可以褒贬明徳拟议英哲矣，故彼嵇中散之为人，可谓命世之杰矣，观其徳行竒伟风韵劭邈，有似明月之映，幽夜清风之过，松林也，若夫吕安者，嵇子之良友也，钟防者，天下之恶人也，良友不可以不明，明之而理全恶人，不可以不拒，拒之，而道显夜光，匪与鱼目，比映三秀，难与朝华争荣，故布鼓自嫌于雷门，砾石有忌于琳琅矣，嗟乎！道之丧也，虽智周，万物不能违，颠沛之难，故存其心者，不以一眚累懐检乎迹者，必以纎芥为事，慨达人之获讥悼髙范之莫全，凌清风以三叹，抚兹予而怅焉，闻先觉之髙唱理极滞，其必宣千载之大圣，期五百之明贤，聊寄愤于斯章，思慷慨而然。
卫觊 河南潘勖
魏公九锡策命勗所作也
殷芸小説曰魏国初建，潘勗为策命文，自汉武以来未有此制，勗乃依商周，宪章唐虞，辞义温雅，典诰同风，于时朝士皆莫能措一字，勗亡后，王仲宣擅名于当时，时人见此策，或疑是仲宣所为，论者纷纷，及晋王为太傅，腊日，大防賔客，勗子满时亦在焉，宣王谓之曰：尊君作封魏君策髙妙信不可及，吾曽闻仲宣亦以为不如朝廷之士，乃知勗作也。
刘劭 着律畧论
刘劭律畧曰删旧科采汉律为魏律悬之象魏
劭同时东海缪袭 官至尚书光禄勲
文章叙録曰袭累迁侍中光禄勲
缪斐 事亲色养
宋躬孝子传曰：缪斐，东海兰陵人，父忽得患，医药不给，斐尽夜叩头，不寝不食，气息将尽，至三更中，忽有二神，引鏁而至，求哀曰：尊府君，昔枉见侵，故有怒报君，至孝所感，昨为天曹所摄，鏁锒铛斐惊，父已差，云吾病，恒见二人见持，向来忽不见，斐乃具説父曰吾曽过伍子胥庙，引二神像至地，此当是也。
袭撰统昌言表称统 赡于文辞
后汉书仲长统传曰：袭常称统文章足继西京，董贾刘。
光禄大夫京兆韦诞
初，邯郸淳卫觊及诞并善书，有名觊孙，恒撰四体书势。
世説注引四体书势曰：诞善楷书，魏宫观多诞所题，明帝立，凌霄观，误先订榜，乃笼盛诞，辘轳长絙引上，使就题之，去地二十五丈，诞甚危惧，乃戒子孙絶此楷法着之家，令 三辅决録曰：韦诞除武都太守，以书不得之郡，转侍中，典作魏书，号散骑书一名大魏书，凡五十篇，洛阳邺，许三都宫观，始就命，诞铭题，以为永制，以御笔墨，皆不任用，因奏曰：夫工欲善其事，必先利其器用，张芝笔，左伯纸及臣墨兼此三具，又得臣手，然后可以逞径丈之势，方寸千言， 韦续九品书曰：上中魏韦诞，正草章及署 袁昂书评曰：韦仲将书如龙，拏虎据剑，拔弩张 ，张懐瓘书断曰：仲将八分隶书，章草，飞白入妙，小篆入能，兄康字元将，工书，子熊，字少季，亦善书，时人云：名父之子，克有二事，世所美焉，又曰：姜诩，梁宣田彦和及司徒韦诞，皆伯英弟子，并善草书，诞最优，魏宫观寳器皆是诞手出之，僧防名书録。
傅嘏字兰石
世説曰见傅兰硕江廧靡所不有
三国志补注卷三
<史部,正史类,三国志补注>
钦定四库全书
三国志补注卷四
编修杭世骏撰
魏书
桓二陈徐卫卢传
桓阶 ，太祖定荆州， 辟为丞相掾主簿，迁赵郡太守桓阶别传曰：上已平荆州，引为主簿，每有深谋疑事，甞与阶筹之，或日昃忘食，或夜坐彻旦，擢为赵郡太守，防郡寮乏人，上曰：北邉未靖，以卿威能震敌，徳足懐逺故用相烦，是亦寇恂河内之举，阶在郡时俸，尽食醤酻，上闻之，数戏之曰：卿家醤颇得成不邪？诏曰：昔子文清俭，朝不谋夕，而有脯粮之秩，宣子守约，箪食鱼飱而有加粱之赐，况乎大魏，富有四海，栋宇之大臣而有蔬食，非吾所以礼贤之意也，其赐射鹿师二人，并给媒【，齐人谓麴糵为媒】 ，又曰：阶为赵郡太守，期月之间，増户万余路，有遗一囊，耕者见之，举以系树数日，其主还取。
文帝践阼迁尚书令
桓阶别传曰：阶为尚书令，文帝行幸，见诸少子无裈，上搏手曰：长者子无裈，乃抱与同乗是日拜三子为郎，使黄门赍衣三十囊，赐曰：卿儿能趋，可以裈矣。
陈羣 制九品官人之法
傅子曰：司空陈羣始立九品之制，郡置中正，评次人才之髙下各为辈目，州置都而总其议， 孙楚集奏曰：九品，汉氏本无班固着汉书序先代贤智以九条，此盖记鬼録次第耳，而陈羣依之，以品生人。
进爵颍乡侯
水经注曰：潩水又南迳颍隂县故城西，魏明帝封司空陈羣为侯国。
泰字伯
世说曰：正始中人士所论，以五荀方五陈，荀淑方陈寔，荀靖方陈谌，荀爽方陈纪，荀彧方陈羣荀顗方陈泰。
景元元年薨
汉晋春秋曰：曹髦之薨，司马昭闻之，自投于地曰：天下谓我何？于是召百官议其事，昭垂涕问陈泰曰：何以居我？泰曰：公光辅数世，功盖天下，谓当并迹，古人垂美于后，一旦有杀君之事，不亦惜乎！速斩贾充，犹可以自明也。昭曰：公闾不可得杀也，卿更思余计，泰厉声曰：意惟有进于此耳。余无足委者也，归而自杀。
陈矫 子本嗣 本弟骞
世说注引世语曰：本字体元， 汉晋阳秋曰：陈骞兄本有名于世，与夏侯亲交拜其母，骞求为中领军，闻防于其家恱而归，既入户，曰：相与未致于此，骞当户立良久，曰：如君言，乃趋而出，意气自若，以此大知之。
和常杨杜赵裴传
常林 林宰南和，治化有成，超迁博陵太守，幽州刺史，所在有绩。
魏畧曰林歴宰守刺史，所在检身节用，其家常饥乏糟糠，緼。
辛毗杨阜髙堂隆传
辛毗 明帝即位
魏略曰：明帝时，常大会殿中，御史簮白笔，侧阶而坐，上问左右，此何官？侍中辛毗对曰：此谓御史旧簮笔以奏不法，今但备官耳。
青龙二年，诸葛率众出渭南，先是，大将军司马宣王数请与亮战，明帝终不聴是嵗恐不能禁，乃以毗为大将军军师，使持节，六军皆肃凖毗节度，莫敢犯违。
晋阳秋曰：诸葛亮据渭水南原，诏使髙祖拒之，亮挑战遗髙祖巾帼巾帼妇女之饰，欲以激怒冀获，曹咎之利，朝廷虑髙祖不胜忿愤，而卫尉辛毗骨鲠之臣，帝乃使毗仗节为髙祖军司马，亮果复挑战，髙祖奋怒将出应之，毗仗节中门，而立髙祖乃止 世说曰：诸葛亮之次渭濵闗中震动，魏明帝深惧，晋宣王战，乃遣辛毗为军师，司马宣王既与亮对渭而陈，亮设诱谲万方，宣王果大忿，将欲应之，以重兵，亮遣间谍觇之，还曰：有一老夫毅然仗，黄钺当军门，立军不得出，亮曰：此必辛佐治也。
毗女宪英 外孙夏侯湛为其传
太平御览引夏侯孝若为辛，宪英传曰：夫人性不好华丽，琇上夫人鼲子帔，縁以锦不肯服，从外孙胡母杨上夫人锦被夫人取反卧之。
满田牵郭传
郭淮字伯济太原阳曲人也
古今刀剑録曰：郭淮于太原，得一刀，文曰：宜为将，后遂为将军，及与蜀将战，败失此刀。
徐胡二王传
徐邈
魏氏春秋曰：徐邈善画作，水獭标于水，濵群獭集焉。
颍川典农中郎将
魏畧曰：上以农殖大事，将选典农以徐邈为颍川典农中郎将。
胡质 子威嗣
拜见父停，廏中十余日，告归，临辞质，赐绢一疋，为道路粮，威跪曰：大人清白，不审于何得此绢？质曰：是吾俸禄之余，故以为汝粮耳。
刘氏史通难曰：古人谓方牧为二千石者，以其禄有二千石故也。名以定体，贵实甚焉，甚使亷如伯夷介如黔敖，茍居此职，终不患于贫馁者，如胡威之，别其父也，一缣之财，犹且发问，则千石之俸，其费安施？料以牙筹，推以食箸，察其厚薄，知不然矣。
官至前将军青州刺史
晋武帝起居注曰：豫州刺史胡威忠素质直，思谋深奥，其以威为监军，刺史如故。
王昶 昶陈治略五事
太平御览引王昶，考课事曰：尚书，侍中考课，一曰掌建六材，以考官人，二曰综理万机，以考庶绩，三曰进视惟允，以考谠言，四曰出纳王命，以考典政，五曰罚法，以考典刑。
王基
魏氏春秋曰：司空东莱王基当世大儒，岂不达礼而纳司空，太原王沈女以姓同源异故也。【此出，刘聪载记，聪大鸿胪刘之辞】。
以基着勲前朝，改封基孙廙，而以东武余邑，赐一子爵闗内侯。
晋太康起居注曰：故司空王基，夙为先帝，授任基子冲，尚书郎中虽在清途，犹未免楚挞，其以冲为治书侍御史。
王毌丘诸葛邓钟传
王淩 ，吴大将全琮数万众寇芍陂，淩率诸军逆讨，水经注曰：肥水东北迳白芍亭东北积而为湖，谓之芍陂，陂周一百二十许里，在夀春县南八十里，言楚孙叔敖所造，魏太尉王淩与吴将张休文战于芍陂，即此处。
宣王将中军乗水道讨淩 大军奄至百尺逼淩 军到邱头淩面缚水次
水经注曰：沙水又东南流注于颍，谓之交口，水次有大堰，即古百尺堰也， 魏书，郡国志曰：司马宣王讨太尉王淩大军至百尺堨，即此堨也，今俗呼之为山阳堰，非也，盖新水首受颍于百尺沟，王莽名郡为新平，故堰兼有新阳之名 ，水经注曰：渠又右合五池沟上承泽水中流渠，谓之五池口，魏嘉平三年，司马懿帅中军讨太尉王淩于夀春自彼而还，帝使侍中韦诞劳军于五池也，今其地为五池乡矣， 又曰：颍水又东迳丘头，丘头枕水，魏书，郡国志曰：宣王军次丘头，王淩面缚水次，故号武丘矣。
淩至项饮药死
干寳晋纪曰：淩到项，见贾逵祠在水侧 ，其年八月，太傅有疾，梦淩逵为疠，甚恶之，遂薨。
水经注曰：谷水迳小城北，又东迳刺史贾逵祠北王隠言祠在城北，非也，庙前有碑，碑石金生干寳曰：黄金可采，为晋中兴之瑞， 王隠晋书曰：永嘉元年，陈国项县贾逵石碑中生，金人盗凿取卖卖，已复生此，江东中兴之瑞也， 还寃记曰：宣王有疾，白日见淩来，并贾逵为祟，因呼字曰：彦云缓我，宣王身亦有打处，少日遂薨。
广字公渊
世说曰：王公渊娶诸葛诞女入室，言语始交，王谓妇曰：新妇顔色卑下殊，不似公休，妇曰：大丈夫不能彷佛，彦云：而令妇人比踪英杰， 刘峻注引魏氏春秋曰：广有风量才学，名重当世，与傅嘏论，才性同异，行于世。
母丘俭， 安风津都尉部民张属就射杀俭，传首京师，旧唐书地理志曰：霍丘县北有安丰津，斩毌丘俭处。
钦亡入吴
谨上还所受魏使持节前将军山桑侯印绶
水经注曰：山桑邑，俗谓之北斗城，昔文钦之封山桑侯，疑食邑于此。
转为庐江太守，鹰将军王淩奏钦贪残 曹爽，以钦乡里，厚养待之。
魏略曰：文钦为庐江太守，为都督王淩所奏，钦诉曹爽，爽谓曰：淩责卿，载灰两船，何用为乎？曰：闻足下起染舎故烧作灰耳。
诸葛诞
曹嘉之晋纪曰：诸葛诞以气厉称，常倚柱读书，雷震其柱，诞读书自若。
自出攻州刺史乐綝杀之
太平御览引魏末，传曰：诞杀乐，綝有典农都尉，数说诞，于是收而斩之，骂曰：卿坐舌先人以竹搀其舌，然后杀之。
渡黎浆水
水经注曰：芍陂渎又北，分为二水，一水东注黎浆，黎浆水东迳黎浆亭南，文钦之叛，吴军北入，诸葛绪拒之于黎浆，即此水也，东注肥水，谓之黎浆水口。
围上诸军临髙以发石车火箭逆烧破其攻具
王隠晋书曰：诸葛反淮南，孟康王慕曰：宜作土山，敛诸侯材板，【阙】橹，以为攻具。
诞子靓，字仲思，吴平，还晋，靓子恢，字道明，位至尚书令。
晋诸公赞曰：吴亡靓入洛，以父诞为太祖所杀，誓不见世祖， 恢别传曰：恢少有令闻，称为明贤，避难江左，中宗召补中簿。
邓艾 年十二，随母至颍川，读故太丘长陈寔碑文，古今刀剑録曰：邓艾年十二，曽读陈太丘碑，碑下掘得一刀黒如漆，长三尺余，刀上常有气凄凄然，时人以为神物。
时欲广田畜谷，为灭贼资，使艾行陈，项已东至夀春艾以为田良水少，不足以尽地利，宜开河渠，可以引水浇溉，大积军粮，又通运漕之道， 宣王善之，事皆施行。通典曰：宣王善之，皆如艾计，遂北临淮水，自钟离西南，横石以西，尽沘水四百余里，五里置一营，营六十人，且耕且守，兼循广淮阳，百尺二渠，上引河流，下通淮颍，大理诸陂于颍南，北穿渠三百余里，溉田三万顷，淮南，淮北皆相连接，自夀春到京师，农田兵，田鸡犬之声，阡陌相属。
迁汝南太守
太平寰宇记曰：故西平城在汝南西平县西七十里有二十四陂，魏典农邓艾所造也。
先登至江由
任豫益州记曰：江由左担道，案图在隂平县北于成都为西邓艾，束马悬车处。
钟会，字士季，颍川长社人，太傅繇小子也，少敏恵夙成，世说曰：见钟士季，如观武库，但覩矛防 张懐瓘书断曰：会善书，有父风相备，筋骨美兼行艸尤工，书逸志，飘然有凌云之志，亦所谓剑则干将镆铘焉， 韦续九品书曰：上下魏钟会八分。
会帐下督 本属胡烈 争赴杀会
王隠晋书曰：卫瓘监军防军，钟会素与瓘至厚，坐则同床，行则同舆，会书板上，欲杀胡烈等，示瓘，瓘言不可，会自削弃反，问瓘何许？问：消息相疑，益露瓘，厠上见烈，故给使令出，语三军会逼，瓘不得议定，经宿不眠，各横刀膝上， 古今刀剑录曰：钟会克蜀于成都，土中得一刀，文曰：太一会死，入帐下，王伯升，伯升后渡江，刀遂飞入水， 干寳晋纪曰钟会，邓艾将伐蜀，与刘寔别客谓寔曰：二将当破蜀不寔曰：必破蜀，但皆不还，客问其故，寔曰治道，在于克让，因着崇让论曰：季世不能让贤，虚谢见用之恩，莫肯让于胜己。
初，会弱冠与山阳王弼并知名，弼好论儒道，辞才逸辨，注易及老子。
世说曰：何晏为吏部尚书，有位望，时谈客盈坐，王弼未弱冠徃见之，晏闻弼名，因条向者胜理，语弼曰：此理仆以为极，可得复难，不弼便作难，一坐人，便以为屈，于是弼自为客主，数番皆一，坐所不及，又曰，何平叔注老子，始成诣王辅嗣见王注精。
竒乃神伏曰：若斯人可与论天人之际矣，因以所注为道徳二论 又曰：何晏注老子未毕见，王弼自说注老子防何意多所短，不复得作声，但应诺诺，遂不复注，因作道徳论。
方技传
华陀 若病结积在内，针药所不能及，当须刳割者，便饮其麻沸散，须臾便如醉，死无所知，因破取病，若在肠中，便断肠前洗，缝腹膏摩，四五日差不痛，人亦不自寤，一月之间，即平复矣。
玉涧杂书曰：华陀固神医也，然范晔陈夀记其治疾，皆言若病，结积在内，针药所不能及者，【云 云，】此决无之理，人之所以为人者，以形而形之所以生者，以气也，陀之药，能使人醉无所觉，可以受其刳割与能，完养使毁者复合，则吾所不能知，然腹背肠胃，既以破裂，断壊则气何由含？安有如是而复生者乎？审陀能此，则凡受支解之刑者，皆可使生王者之刑，亦无所复施矣。
陀死后
冡记曰华陀墓在项城
东阿王作辩道论曰：世有方士，吾王悉所招致甘陵有甘始，庐江有左慈，阳城有郤俭，始能行气导引，慈晓房中之术，俭善辟谷，悉号三百嵗卒
博物志曰：魏王所集方士名上党王真，陇西封君达，甘陵甘始，鲁女生谯国华陀，字元化，东郭延年，唐霅冷夀光河南卜式，张貂蓟子训，汝南费长房鲜奴辜，魏国军吏，河南赵圣卿，阳城郄俭字孟节，庐江左慈，字元放，右十六人，魏文帝东阿，王仲长统所说，皆能断谷不食，分形隠没出入不由门户，左慈能变形幻人，视聴厌刻鬼魅，皆此类也。 又曰：皇甫隆遇道士姓封名君达，其余养性法，即可放用，大略云：体欲常少，劳无过虚，食去肥浓，节酸咸，减思虑，损喜怒，除驰逐，慎房室，春夏施泻，秋冬闭藏，武帝行之有效 ，又曰：典论，又云：王仲统云：甘始左元放，东郭延年，行容成御妇人法并为丞相所录，间行其术，亦得其验，降就道士刘景受千云母九子元方，年三百嵗莫知所在，武帝恒御此药，亦云有验， 鲁女生别传曰：封君达，陇西人也，少好道，初服黄连丸五十余年，乃入鸟防山，又于山中服水银百余年还乡里，年如二十者，常骑青牛，改号为青牛，道士 神仙传曰：甘始者，太原人也。善行气不饮食，又服天门冬行房中之事，依容成素之法，更演益之为一卷，用之甚有近效，治病不用针灸，汤药在世百余嵗乃入王屋山仙去。
杜防 ，太祖以防为军谋祭酒，参太乐事，因令创制雅乐，防善钟律，聪思过人，丝竹八音，靡所不能。
晋后略曰：钟律之器，自周之末废，而汉成，哀之间，诸儒修而治之，至后汉末，复隳矣，魏氏使协律知音者，杜防造之不能，考之典礼，徒依于时，丝管之声，时之尺寸而制之甚，乖失礼度， 博物志曰：汉末丧乱，无金石之乐，魏武帝至汉中，得杜防旧法，始复设轩悬钟磬，至于今，用之于防也 ，魏台访议曰：后汉尺度稍长，魏代杜防，亦制律吕，以之气，灰悉不飞，凡律各有所摄，引而申之，至于六十，相生者相变，如黄钟之管，下生林钟，以阳生隂故变也相摄者相通，如中吕之管摄于物，应以母权子，故相变者，异时而各应相通者，同月而继应，应有早晚者，非正律气，乃子律相感，寄母中应也。
管辂 吏部尚书何晏请之
名士传曰：是时曹爽辅政，识者虑有危机，晏有重名，与魏姻戚，内虽懐忧而无复退也，着五言诗，以言志曰：鸿鹄比翼游群飞，戱太清常畏大网罗忧祸，一旦并岂若集五湖从流，唼浮萍水，宁旷中懐何为怵惕惊，盖因辂言惧而赋诗。
乌桓鲜卑东夷传
短人国
突厥本末，记曰：自突厥北行，一月，有短人国长者，不逾二尺，亦有一尺者，头少毛髪若羊胞之状，突厥呼为羊胞头，其旁无他，种类相侵，俗无寇盗，但有大鸟髙七八尺恒，伺短人啄而食之，短人皆持弓矢以为之备，按：此亦在西北，即魏略之短，人国也。
三国志补注卷四
钦定四库全书
三国志补注卷五
编修杭世骏撰
蜀书
刘二牧传
刘焉字君郎江夏竟陵人也
盛宏之荆州记曰：郑卿乡郑灭，地方也，冈南有刘长沙墓，益州牧焉之父。
后以师祝公丧去官
臣松之案祝公司徒祝恬也
后汉书桓帝纪曰：延熹二年八月，光禄大夫中山祝恬为司徒，三年六月，司徒祝恬薨，注曰：恬字伯休，卢奴人。
后丞相诸葛亮问秦宓以扶所长，宓曰：董扶褒秋毫之善，贬纎芥之恶。
后汉书方术，传曰：丞相诸葛亮问广汉秦宓，董扶及任安所长，董扶褒秋毫之善，贬纎芥之恶，任安记人之善，忘人之恶云。
先主传
先主姓刘讳备
出所乗马名的卢骑
傅乗舆马赋曰：刘备之初降也，太祖赐之，骢马使自至，廏选之名马以百数，莫可意者，次至下廏有的颅马，委弃莫视，瘦瘁骨立，刘备抚而取之，众莫不笑之，其后刘备奔于荆州，逸足电发，追不可逮，众乃服焉。
羣下推先主为荆州牧
水经注曰：刘备之奔江陵，使筑而镇之，曹公闻孙权以荆州借备，临书落笔。
召璋白水军督杨懐责以无礼斩之
零陵先贤传曰：刘璋请刘备璋将杨懐数谏备悟，主人请璋，子祎及懐酒酣，备见懐佩匕首备出，其匕首谓懐曰：将军匕首好孤，亦有可得观之，懐与之备得匕首谓懐曰：女小子何敢间？我兄弟之好耶？懐骂言未讫，备斩之。
十九年
洪遵泉志曰：直百钱，顾烜曰：汉献帝建安十九年，刘备铸旧谱云：径七分，重四铢， 直百五铢钱，顾烜曰：径一寸一分，重八铢，文曰五铢，直百刘巴说，刘备铸直百钱，传形五铢，此又近之，未知孰是？张台曰：今自巴蜀，至于襄，汉，此钱甚多，皆是昭烈旧地，断在不疑， 传形五铢钱，顾烜曰：刘备铸直百钱，传形五铢，今所谓蜀钱即传，形五铢也，时有勒为直百者，亦有勒为五铢者，大小称量如一，并径七分，重四铢，三吴诸属县行之。
进围成都
隋书，地理志曰：蜀郡临卭眉山，隆山资阳，泸川巴东，遂宁巴西，新城，金山，普安犍为，越嶲防牁，黔安得蜀之旧域，其地四塞，山川重阻，水陆所凑，货殖所萃，盖一都之会也。昔刘备资之以成三分之业。
劝学从事张奭尹黙谯周等上言
顾炎武，日知录曰：谯周传，建兴中，丞相亮领益州牧，命周为劝学从事，而先主未称尊号，即有劝学从事张奭，尹黙，谯周等上言：前后不同，按周卒于晋，泰始六年，年七十二，而昭烈即位之年，年仅二十有三，未必与劝进之列，从本传为是。
即皇帝位于成都，武担之南 ，谨择元日，与百寮登坛，水经注曰：沔阳故城，旧汉祖在汉中，言萧何所筑也？建安二十四年，刘备北定汉中，始立坛，即汉王位于此城，其城南临汉水，北带【阙，】逵南面，崩水三分之一， 梁州记曰：刘备为汉王，权住此城，盟于城下，今门外有盟坛犹存。
章武元年
通典曰：魏武据中原，刘备割巴蜀，孙权尽有江东之地，三国鼎立，战争不息，刘备章武元年，有户二十万，男女口九十万及平蜀，得户二十八万，口九十四万，带甲将士十万二千，吏四万，通计户九十四万三千四百二十三，口五百三十七万二千八百八十一，除平蜀所得，当时魏氏唯有户六十六万三千四百二十三，口有四百四十三万二千八百八十一。
军次秭归
水经注曰：秭归县城东北依山，即城周回二里髙一丈五尺，南临大江，古老相传，谓之刘备城，盖备征吴所筑也。
二年
鼎录曰：蜀先主章武二年，于汉川铸一鼎，名曰克，汉鼎埋之，丙穴中八分书三足，又铸一鼎，沈于永安水中纪行军竒变又于成都武担山埋一鼎，名曰受禅，鼎又埋一鼎于剑山，鼎并小篆书，皆武侯造，又时龙见武阳之水，九日因铸一鼎，像龙形，沈水中。
先主病笃，托孤于丞相亮 ，夏四月癸巳，先主殂于永安宫。
水经注曰永安，刘备终于此，诸葛亮受遗处也，其间平地可二十许里，江山迥濶，入峡所无，城周十余里，背山靣江頽垣四毁荆棘成林，左右民多垦其中。
勿以恶小而为之勿以善小而不为
贾谊新书审微篇云：善不可谓小而无益，不善不可谓小而无伤。
后主传
二年
古今刀剑录曰：后主传延熈二年，造一大剑，长一丈二尺，镇剑口山徃徃人见光辉，后人求之不获。
二十年
水经注曰：南广郡南广县，故犍为之属县也，汉武帝太初元年置，刘禅延熈中分以为郡。
改元为炎兴
通典曰：蜀刘禅炎兴元年，则魏常道乡公景元四年嵗次癸未是嵗魏灭蜀至，晋武帝太康元年嵗次庚子凡一十八年户増九十八万六千三百八十一口増八百四十九万九百八十二，则当三国鼎峙之时，天下通计户百四十七万三千四百三十三，口七百六十七万二千八百八十一，以奉三主，斯以勤矣。
又国不置史，注记无官，是以行事多遗，灾异靡书，诸葛亮虽达于为政，凡此之类，犹有未周焉。
史通曰：陈氏三国志刘后主传云，蜀无史职，故灾祥靡闻，案黄气见于秭归，群乌堕于江水，成都言有景星出益州，言无宰相，气若史官，不置此事，从何而书 ？又曰：案蜀志称王崇，补东观许，盖掌礼仪，又却正为秘书郎，广求益部书籍，斯则典校无阙，属辞有所矣，而陈夀评云蜀不置史官者，得非厚诬诸葛乎！
二主妃子传
刘永 使司徒靖立永为鲁王
刘理 使司徒靖立理为梁王
鼎录曰：章武三年，先主作二鼎一，与鲁王文曰：富贵昌宜侯王一与梁王文曰：大吉祥，宜公王并古隶书髙二尺。
诸葛亮传
诸葛亮 亮躬耕陇亩好为梁父吟
亮家于南阳之邓县
水经注曰：诸葛垒诸葛武侯所居也，南枕沔水，水南有亮垒，背山向水，中有小城，回隔难解， 梁州记曰：诸葛亮宅有井，深四尺余，口广一尺五寸，累博如初，开云 水经注曰：亮好为梁甫吟，每所登游，故俗以乐山水为名， 梁甫吟曰：步出齐城门，遥望荡隂里里中有三坟，累累正相似，问是谁家墓田疆，古冶氏力能排南山，文能絶地纪一朝，被谗言二桃，杀三士，谁能为此谋国相齐，晏子。
惟博陵崔州平颍川徐庶元直与亮友善
水经注曰：檀谿之阳有徐元直，崔州平故宅，悉人居，故习凿齿与谢安书云：安省家舅，纵目檀谿，念崔徐之交未甞，不抚膺踌躇，惆怅终日矣， 梁祚，魏国统曰：崔州平者，汉太尉烈之孙也，兄曰：元平为议郎，以忠直称，董卓之乱，烈为卓所害，元平常思有报复之心，会病卒。
曹公败于赤壁引军归邺
说寳曰：孙权据江东，曹操伐之，进兵赤壁，胜负未分，权大将周瑜问计于诸葛亮，亮曰：用火攻可以破之，瑜曰：恨无东南风耳，亮曰：可建星坛一所，为都督借风，数日即可破曹矣，瑜大喜，令人于南屏山下，筑台三层，插二十八宿旗色按六十四卦用一百一十人，侍立左右，禹步踏罡，三上三下而去，至其夜，东南风起，瑜部将黄盖诈降，顺风放火烧尽，北船曹操，狼狈奔还，江南安堵，皆亮之功也。
顷之又领益州牧
水经注曰：西乐城在山上，周三十里，甚险固，城侧有谷，谓之容裘，谷道 ，益州山多群獠，诸葛亮筑以防遏 ，又曰：五丈谿侧有黄沙屯，诸葛亮所开也。
亮率众南征其秋悉平
古今刀剑录曰：诸葛亮定黔中从青石祠过，遂抽刀刺山头刀不拔而去，行人莫测。
躬耕于南阳
困学纪闻曰：殷芸小说云：诸葛武侯躬耕于南阳，南阳是襄阳墟名，非南阳郡也。
十二年春，亮悉大众由斜谷出以流马运，据武功五丈原，与司马宣王对于渭南。
语林曰：诸葛武侯与司马宣王在渭，濵将战，宣王戎服莅事，使人视武侯素舆葛巾，持白旄扇指挥，三军皆随其进止，宣王闻而叹曰：可谓名士。
亮遗命葬汉中定军山因山为坟
水经注曰：诸葛亮死，遗令葬于其山，因即地势，不起坟垄，唯深松茂栢，攅蔚川阜，莫知墓茔所在。
损益连弩
宋书殷孝祖传曰：御仗先有诸葛亮筩袖铠帽，二十五石弩射之，不能入，上悉以赐孝祖 ，魏氏春秋曰：诸葛亮损益连弩，谓之元戎，以銕为矢，矢长八寸一弩，十矢俱发。
作八阵图
水经注曰：营东即八阵图也，遗基略在崩，禠难识，又曰：石碛平旷，望兼川陆，有亮所造八阵图东。
跨故垒，皆累细石为之，自垒西去，聚石八行，行间相去二丈，目曰八阵，既成，自今行师，庶不覆败，皆图兵势，行藏之权，自后深识者所不能了，今夏水漂荡嵗月消损髙处可二三尺，下处磨灭殆尽，荆州图，副曰永安宫南一里，渚下平碛上有诸葛亮八阵图，聚细石为之，各髙五尺皆棊布相当，中间相去九尺，正中开南北巷，悉广五尺，或为人散乱，及为夏水所没，至冬水退如故， 荆州记曰：垒西聚石为八行，行八聚，谓之八阵图，既成，自今行师不复败后，人莫能了之，桓宣武伐蜀，见之曰：此常山蛇势也。
诏为亮立庙于沔阳
水经注曰：定军山东名髙平是亮宿营处，有亮庙北齐书陆法和传曰：军次白帝，谓人曰：诸葛孔。
明可谓名将，吾自见之，此城旁有其埋弩箭镞一斛许，因插表令掘之，如其言， 博物志曰：临卭火井一所从广五尺，深二三丈，井在县南百里，昔时人以竹木投以取火，诸葛丞相徃视之，后火转盛热，盆盖井上，煑盐，得盐入以家火即灭，讫今不复然也， 砚北杂志曰：汉中之民当春月，男女行哭，首载白楮币上诸葛公墓，其哭甚哀 ，困学纪闻曰昭烈，谓武侯之才十倍，曹丕以丕之盛，终身不敢议蜀也，司马懿畏蜀如虎，非武侯之敌，史通云，陆机晋史，虚张拒葛之锋，又云：蜀老犹存，知葛亮之多枉，然则武侯事迹湮没多矣。
瞻怒，斩艾使，遂战，大败，临阵死 ，瞻长子尚与瞻俱没，困学纪闻曰：晦翁欲传末略，瞻子尚死节事，以见善善及子孙之义，南轩不以为然，以为瞻任兼将相，而不能极谏，以去黄皓谏而不聴，又不能奉身而退，以冀主之，一悟可谓不克肖矣，兵败身死，虽能不降，仅胜于卖国者耳，以其犹能如此，故书子瞻嗣爵，以防见善，善之长，以其智不足称，故不详其事，不足法也。
晋永兴中，镇南将军刘至隆中，观亮故宅，立碣表闾，命太傅掾犍为李兴为文。
水经注曰：车骑沛国刘季和之镇襄阳也，与犍为人李安，共观此宅，命安作宅铭，后六十余年，永平之五年，习凿齿又为其宅铭焉， 古今刀剑录曰：蜀主刘备以章武元年嵗次辛丑采金牛山，铁铸八剑，各长三尺六寸，一备自服，一与太子禅，一与梁王理一，与鲁王永，一与诸葛亮，一与闗羽一与张飞，一与赵云，并是亮书，皆是风角处所，有令称元造，刀五万口，皆连环及两口，列七十二，链柄中通之，兼有二字， 房子容曰：唐人，尚书郎李章武，本名方古，贞元季年，为东平帅李师古判官，因理第掘得一剑，上有章武，字方古，博物亚张茂先亦曰：蜀相诸葛孔明所佩剑也，乃改名师古为奏，请为章武焉，盖蜀主八剑之一也。
闗张马黄赵传
闗羽 辽以羽言报曹公
宋书庾炳之，传曰：何尚之曰：臣思张辽之言闗羽虽兄弟，曹公父子，岂得不言。
权遣将逆击羽
江表传曰：孙权使朱儁徃喻闗羽令降羽，乃作像人于城上而潜遁， 古今刀剑，录曰闗羽为先主所重，不惜身命，自采都山，铁为二刀，铭曰万人及羽败，羽惜刀投之水中。
张飞 封新亭侯 其帐下将张达范强杀飞
古今刀剑録曰：张飞初拜新亭侯，自命匠链赤，朱山铁为一刀，铭曰新亭侯，蜀大将也，后被范强杀强将，此刀入于吴， 彚苑曰：豹月乌张飞，马见海録碎事。
马超 曹公与遂，超单马会语，超负其多力隂欲突前捉曹公。
江表传曰：魏太祖与马超单马会语，超负其多力，甞制六斛米囊，东西走马，辄制米囊以量，太祖轻重，太祖寻知之，曰：几为狡虏所欺。
黄忠 ，建安二十四年，于汉中定军山，击夏侯渊水经注曰：容裘谿水左有故城，凭山即崄，四面阻絶，昔先主遣黄忠据之，以拒曹公 ，古今刀剑録曰：黄忠从先主定南郡，得一刀赤如血，于汉中，击夏侯军，于一日之中，手刃百数。
赵云 亮令云与邓芝徃拒 军退
诸葛亮与兄瑾书曰：前赵子龙退军烧壊赤崖以北，阁道縁谷一百余里，其阁梁一头入山腹，其一头立柱于水中，今水大而急，不得安柱，此其穷极，不可彊也， 又云：顷大水暴出，赤崖以南，桥阁悉壊时赵子龙与邓伯苗一戍赤崖，屯田一戍赤崖口，但得縁崖与伯苗相闻而已。
七年卒
城塜记曰：南阳县南十五里为蜀汉，偏将军赵云墓有石碑。
厐统法正传
厐统 颍川司马徽 统弱冠徃见徽徽采桑于树上坐统在树下共语
舆地志曰：荆东南白沙有厐，士元宅于汉水之北，司马徳操于汉水之南隔鱼梁，望衡对宇，欢情日接，每至相思，则褰裳涉水。
徳公字山民， 为魏黄门吏部郎，早卒，子涣，字世文，晋太康中，为牂牁太守统徳公从子也。
襄阳耆旧传曰：徳公居岘山之南，未甞入城府，躬耕田里，夫妻相待如賔，琴书自娱，覩其貌者肃如也。荆州牧刘表数延请，不能屈，乃自徃之后，遂携其妻子登鹿门山，托言采药，不知所在，子涣，字世文，晋太康中，为牂牁太守，去官归乡里，居荆南白沙，乡里人宗敬之，相语曰：我家池中，龙种来归乡里，仰其让徳少壮皆代老者担。
许麋孙简伊秦传
许靖，字文休，汝南平舆人，少与从弟劭俱知名，并有人伦臧否之称，而私情不协。
典论云：汝南许劭与族兄靖俱避地江东，保吴郡争论于太守许贡坐至于手足相及 ，韦续书九品曰下下，蜀相许靖行艸。
刘彭廖李刘魏杨传
李严 少为郡职吏
江表传曰：严少为郡职吏，用情深尅，茍利其身，乡里为严，谚曰：难可狎李鳞甲。
移屯江州
水经注曰：巴，汉，世郡治江州巴水北，北府城是也。后乃徙南城刘备，初以江夏费观为太守，领江州都督，后都防李严更城周一十六里，造苍龙，白虎门，求以五郡为巴州，治丞相诸葛亮不许，竟不果。
杨仪字威公襄阳人也
水经注曰：蔡洲大岸，西有洄湖，停水数十亩，长数里，广减百步，水色常緑杨仪居上洄，杨颙居下洄，与蔡洲相对，在岘山南广昌里。
楚国先贤传云，仪兄虑，字威方，少有徳行为江南冠冕。
襄阳耆旧传江南作沔南 ，又曰：许汜是虑，同里人，少师虑为魏武从事中郎事刘备，昔在刘表，坐论陈元龙者，其人也。
霍王向张杨费传
张裔 诸葛亮遣邓芝使吴，亮令芝言次可从权请裔，诸葛亮教张君嗣曰：去妇不顾门，蒌韭不入园，以妇人之性，艸菜之精，犹有所耻，想忠壮者，意何所之。
黄李吕马王张传
黄权 明年卒
水经注曰：淯水又南迳预山东，山南有魏车骑将军黄权夫妻二冢，地道通，其冢前有四碑，其二，魏明帝立，二是其子及臣吏所树者也。
蒋琬费袆姜维传
费祎 亮以初从南归，以袆为昭信校尉，使吴，孙权性既滑稽，嘲啁无方，诸葛恪羊衜等才博果辩，论难锋至，袆辞顺义笃，据理以答，终不能屈。
荆州先贤传曰：吴与蜀和，遣使张温来修好，温辩议鲜有言，抑之诸葛亮以祎有俊才，宜遣报温，使以袆为奉信校尉，权时窃尊号，意犹豫不决，袆为陈兴亡之画，开国建家之防，权甚恱滑稽时知名皆在会，并在发异端之难，袆应辄答坐席称之，由是爱敬焉。
姜维 是嵗汶山平康夷反维率众讨定之
旧唐书地理志曰：维州薛城县，汉已前徼外羌冉駹之地，蜀刘禅时，蜀将姜维马忠等讨汶山叛羌，即此地也，今州城即姜维故垒。
皆退保剑阁以拒会
益州记曰：姜维抗钟会故垒，其山峭壁千丈，下临絶涧。
邓张宗杨传
邓芝 顷之为督江州
水经注曰阳闗巴之三闗斯为一也，延熈中，蜀车骑将军邓芝为江州都督，治此。
宗预 廖化襄阳人也
襄阳耆旧传作中卢人
三国志补注卷五
<史部,正史类,三国志补注>
钦定四库全书
三国志补注卷六
编修杭世骏撰
吴书
孙破虏讨逆
孙坚字文台吴郡富春人
吴书曰坚世仕吴家于富春葬于城东
幽明録曰：孙钟吴郡富春人，坚之祖也，与母居，至孝笃明，种为业，忽有三年少诣之，乞钟为设食，临去曰：我司命也，感君之知，何以相报？此山下善可作冢，复言：欲连世封侯，而数世天子邪？钟跪曰：数代天子固当但何处便为定，墓曰：君可出百步，后顾见我去处，即是坟所也，山下行百步，便顾见悉化成白鹤也。
表遣黄祖逆于樊邓之间
元和郡国志曰：复州却月城在河口，刘表将黄祖所守处。
为祖军士所射杀
水经注曰：岘山有桓宣所筑城孙坚，死于此 ，中华古今注曰：孙文台获青玉，马鞍，其光照于衢路。
防字伯符 兴平元年从袁术术甚竒之
语林曰：孙防年十四，诣袁术，俄而外通，刘豫州来，孙便求去，袁曰：刘豫州何若？答曰：英雄忌人，既出下东阶，而刘备从西阶上，但得转顾视，孙足下行殆不复前矣。
后术欲攻徐州从庐江太守陆康求米三万斛康不与术大怒 术遣防攻康 拔之
后汉书陆康传曰：袁术屯兵夀春部曲饥饿，遣使求委输兵甲，康以其叛逆，闭门不通，内修战备，将以御之，术大怒，遣其将孙防攻康，围城数重，康固守，吏士有先受休暇者，皆遁伏还赴，暮夜縁城而入受敌，二年，城陷，月余，发病卒。
吴人严白虎等众各万余人处处屯聚
太平寰宇记曰：石城山在乌城县西三十里，山墟名云：昔乌程豪族，严白虎于山下，垒石为城，与吕防战，今山下有弩台，烽火楼之迹犹存。
志林曰：初，顺帝时，琅邪宫崇诣阙，上师于吉所得神书于曲阳泉水上，白素朱界，号太平，青领道凡百余卷。
后汉书裴楷传曰：臣前上琅邪宫崇受于吉，神书又曰：宫崇所献神书専以奉天地，顺五行为本。
亦有兴国，广嗣之术，其文易晓，防同经典 ，又曰：其言以隂阳五行为家，而多巫觋杂语，有司奏崇所上妖妄不经，乃收藏之后，张角颇有其书焉，注曰神书，即今道家太平经也，其经以甲，乙、丙、丁，戊，己，庚辛壬癸为部，每部一十七卷也 像天地，经曰：后汉顺帝时，曲阳泉上得神仙经一百卷内七十卷，皆白素朱界，青标朱书号曰太平，清道神仙传曰：宫崇者，琅琊人也，有文才，著书百余卷，师事仙人于吉，汉元帝时随吉于曲阳泉上遇天仙，授吉青缣，朱字太平，经十部，吉行之得道以付崇，后上此书，书多论隂阳否泰灾眚之事，有天道地道，人道云：治国者用之，可以长生，此其防也。
至夜卒 权称尊号追谥防曰长沙相王封子绍为吴侯 评曰 且割据江东防之基兆也而权尊崇未至子止侯爵于义俭矣
吴地记曰：盘门吴大帝蟠龙，故名门内，有武烈大帝庙在祀典，东北二里有后汉破虏将军孙坚坟，又有讨逆将军孙防坟 异苑曰：余姚县仓，封印完全而开之，觉大损耗，后伺之，乃是富阳县桓王陵上双石，所食即宻令毁口，于是不复损耗，容斋续笔曰：孙权即帝位，追尊兄防为长沙王。
封其子为吴侯，按孙氏奄有江汉，皆防之功，权特承之耳，而报之之礼，不相宜称，故陈夀评云割据江东防之基兆也，而权尊崇未至，子止侯爵，于义俭矣，而孙盛乃云逺思盈虚之数，正本定名防，防于未兆，可谓为之于未有，治之于未乱，其说迂谬如此，汉室中兴，出于伯升，光武感其功业之不终，建武二年，首封其二子为王，而帝子之封，乃在一年之后，司马昭季兄师秉，魏政以次子攸为师，后常云天下者，景王之天下，欲以大业归攸，以孙权视之，不可同日论也。
吴主传
孙权 十五年分豫章为鄱阳郡
豫章古今记曰：分鄱阳歴阳余干，乐安石阳等五县及庐江，共为鄱阳郡。
权自公安都鄂改名武昌
水经注曰：孙权自公安徙此，改曰武昌县，鄂县徙治于袁山东，又以其年立为江夏郡，分建业之民，千家以益之。
黄武元年
鼎録曰：孙权黄武元年，于彭蠡水沈一鼎，其文曰：百神助阳侯伏，三足大篆书。
三年
顾防广州记曰：黄武三年，遣交州治中吕瑜发，赵婴齐冢得金蚕，白珠各数斛。
五年
古今刀剑録曰：孙权以黄武五年，采武昌铜铁作千，口剑万口，刀各长三尺九寸，刀头方，皆是南铜，越炭作之，文曰大吴小篆书， 中华古今注曰：吴大皇帝有寳刀三寳剑六一曰白虹，二曰紫电，三曰辟邪，四曰流星，五曰青防，六曰百里刀，一曰百链，二曰青犊，三曰漏景。
江表传曰：权于武昌，新装大船，名为长安试，泛之钓台泝，时风大盛，谷利令舵工取樊口，权曰：当张头取罗州，利拔刀向防工，曰：不取樊口者斩，工即转舵入樊口，风遂猛不可行，乃还，权曰：阿利畏水，何怯也！利跪曰：大王万乗之主轻于不测之渊，戱于猛浪之中，楼船装髙邂逅颠危，奈社稷何？是以利辄敢以死争，太平御览引吴志曰：权与群臣泛觞于大船江中，西上逢恶风，权遣舵工张头取罗州，谷利拔剑拟舵工，急取樊口未及至口，湾中船破，因名败船湾，权至岸，谓谷利曰：何怯于水也，谷利曰：大王万乗之主欲涉不测之渊，一旦倾危，社稷何寄？因登陆路而归， 水经注曰：庾仲雍江水记云：谷里袁口，江津南入，歴樊山上下三百里，通新兴马头二，治樊口之北有湾，昔孙权装大船，名之曰长安，亦曰大舶，载坐直之士三千人，与群臣泛舟江津，属值风起，权欲西取芦洲，谷利不从，乃拔刀急止，令取樊口薄，舶船至岸而败，故名其处为败船湾，因凿樊山为路以上，人即名其处为吴造岘，在樊口上一里，今厥处尚存， 江夏记曰：败船湾，在县西北七里， 中华古今注曰：孙权时号舸为赤龙小船为驰马言，如龙之飞于天，如马之走，陆地也， 奚囊橘柚曰：孙权命工人潘芳造船，夜梦一老父谓曰：船将下水参第，楫缴【楫之入水处，】宜更杀其角，柁福【柁，离水处曰福，】宜更杀其顿，【福上曲处，曰：顿】则日行千里矣，言毕，化赤龙飞去，如法果然。
黄龙元年春，公卿百司皆劝权正尊号 ，丙申，南郊即皇帝位。
武昌记曰：孙权猎于武昌，樊山下见一老母，问权何获？曰：只得一豹，母曰：何不竖其尾，忽然不见，权称尊号，立庙于山下， 水经注曰：武昌城西有郊坛，权告天位于此， 鼎録曰：权为姆立庙，并作一鼎，文曰豹尾鼎。
嘉禾五年春铸大钱一当五百
泉志曰：大泉五百钱，旧谱曰：径寸二分，重十二铢，文曰：大泉五百余按，此泉径寸一分，重四铢，六参，今世有之。
赤乌元年春铸当千大钱
晋书食货志曰：孙权铸当千钱，故吕防定荆州，赐钱一亿，钱既太贵，但有空名，晋自中原丧乱，元帝过江，用孙氏旧钱，轻重杂行，大者谓之比，轮小者谓之四，文 泉志曰：此泉有二品，大者径寸五分，重十二铢，六参，字文夷，漫轮郭重厚，颇艰得之，小者径寸三分，重七铢二参，世多有之， 通典曰：当千大钱，径一寸四分，重十六铢。
五年
通典曰：孙权赤乌五年，有户五十二万，男女口二百三十万。
十年改作大初宫
建康宫阙簿，曰赤乌殿，在县东北五里，吴昭明宫内制度，上应星宿，求所以永安也， 又曰：大初宫中，有神龙殿，去县三里，左太冲吴都赋云：抗神龙之华殿，施荣楯而捷猎。
权薨 葬蒋陵
丹阳记曰：蒋陵因山为陵， 元和郡县志曰：蒋陵在上元县北二十二里 ，太平寰宇记曰：吴大帝陵在上元县东北蒋山南八里， 韦续九品书曰：中中吴大帝孙权行艸，中下，吴大帝行，艸三嗣主传。
孙亮
中华古今注曰：孙亮作金螭，屏风镂作，瑞应图一百二十种之，祥物也。
大赦改元
鼎録曰：孙亮建兴元年，于武昌铸一鼎，其文曰镇山，鼎小篆书，三足。
二年
古今刀剑録曰：孙亮以建兴二年铸一剑，文曰：流光小篆书。
豫章东部为临川郡
豫章古今记曰：分南城临安宜黄等三县为临川郡。
孙休 永安元年 遣衡还郡勿令自疑 诏武士缚綝即日伏诛
困学纪闻曰：孙休之，遣李衡有髙帝之度其讨孙綝，有叔孙昭子之断，吴之贤君也。
字
酋小名録作
次子名相同
相同二字小名録作壾
尤好射雉春夏之间常晨出夜还
世说曰：孙休好射雉，至其时，则晨去夕反，群臣莫不止谏，此为小物，何足甚躭！休曰：虽为小物，耿介过人，朕所以好之 刘峻，注曰：条列吴事曰：休在位烝烝，无有遗事，唯射雉可讥。
休薨
朱彞，尊曰：吴志不言，定陵所在，顺治中，海宁邵湾，山居民穴地得隧道，行数百步，道穷有碑，乃孙休陵也，冶铜为门，门有兽镮两狻猊，夹门左右坚不可入，未发而为怨家所首，亟以土掩之，此地志所不载也。
孙晧 孙休立封晧为乌程侯遣就国
万厯湖州府志曰：乌程侯井在府西，吴孙晧为侯时所凿。
寳鼎元年
丹阳记曰：孙晧寳鼎元年，丹阳宣蹇之，母年八十，因浴于后湖化为鼈。
二年 是嵗分豫章庐陵长沙为安成郡
豫章古今记曰：分宜阳，平都新淦等三县及长沙安成共为安成郡。
建衡元年
古今刀剑録曰：孙晧以建衡元年铸一剑，文曰皇帝吴王小篆书。
三年司空孟仁卒
吴録曰：仁字恭武，江夏人也，本名宗，避晧字易焉，少从南阳李肃学，其母为作厚褥，大被或问其故，母曰：小儿无徳致客，学者多贫，故为广被，庶可得与气类接也， 除为监池，司马自能结网，手以捕鱼，作鲊寄母，母因以还之，曰：汝为鱼官，而以鲊寄我，非避嫌也。
孟宗别传曰：宗事母至孝，母亦能训之以礼，宗初为雷池，监奉鱼于母，母还其所寄，遂絶不复食鱼后，宗典知粮谷，乃表陈曰：臣昔为雷池监母，三年不食鱼，臣若典粮谷，臣母不可以三年不食米，臣是以死守之 ，又曰：宗为豫章太守，人思其恵，路有行歌，故时人生子，以孟为名 ，又曰：宗为光禄勲，大会宗先少饮酒，后有彊之饮者，一桮便吐，传诏司察宗吐麦饭，察者以闻，诏问食麦饭，意答言，臣家足有米麦饭，直愚臣所安，是以食之，上乃叹息曰：至徳清纯如此。
或剥人之面
语林曰：贾充问孙晧，何以好剥人面皮，晧曰：憎其顔之厚 ，又曰王武子，与武帝围碁，孙晧看，王曰：孙归命，何以好剥人面皮，晧曰：见无礼于其君者，则剥其皮，乃举碁局，武子伸足在局下。
濬彬所至则土崩瓦解靡有御者
王濬表曰：孙晧出案行，石头还，左右兵皆跳刀大呼云：要当为国家一死战决胜之，魏帝尚以千人定天下，况今有数万众，自足办事，晧意大喜，便开库藏，便出金寳以赐与之，小人无状，得持便去。
于是受晧之降
世说曰：晋武帝问孙晧，闻南人好作尔汝歌，颇能为否？晧正饮酒，因举觞劝帝而言曰：昔与汝为隣，今与汝为臣，上汝一桮，酒令汝夀万春帝悔之，刘繇太史慈士燮传。
刘繇 繇奔丹徒遂泝江南保豫章
豫章古今记曰刘繇城在豫章县北四十里
繇寻病卒
水经注曰：毘陵城北，有州刺史刘繇墓，沦于江江，即北江也。
太史慈 防即解缚，捉其手曰：宁识神亭时邪？若卿尔时得我云何？慈曰：未可量也。
献帝春秋曰：防获太史慈谓曰：孤昔与卿神亭之役，若为卿先，如何慈谓曰：不敢面欺，若兠鍪带不断，未可量也。
臣松之案吴歴云慈于神亭，战败，为防所得，与本传大异，疑为谬误。
卮林曰：慈，若于神亭见囚，则防方解缚而遽云：宁识神亭，时何其仓卒不次，又当言，今日得我云何？不宜言尔时也，按吕范传，范从孙防攻太史慈于勇里，乃知神亭时慈，获防兠鍪，而勇里时，防致慈缧絏也，裴盖未之深核。
以慈为建昌都尉治海昬
豫章古今记曰：太史慈城在海昬县西三百里，妃嫔传。
孙破虏吴夫人
吴地记曰：华亭通寺，吴大帝孙权，吴夫人舎宅置。
吴主权谢夫人 弟承
会稽典録曰：谢承迁吴郡督邮嵗穰嘉禾六穂，生于部属。
吴主权步夫人
六朝事迹，曰：今蒋子文庙相对，向西有曰：孙陵冈，是为蒋陵，赤乌元年，追拜夫人步氏为皇后，后合葬蒋陵，今蒋庙西南，孙陵冈上，有步夫人，墩墩之侧，有夫人冢，乃其地也。
张顾诸葛步传
张昭字子布彭城人也
丹阳记曰：大长安道西，张侯桥者，本张子布宅处也。
顾雍字元叹
鼎録曰：顾雍铸一鼎，文曰：顾元叹之，鼎八分书，三足。
代孙邵为丞相
梁祚，魏国统曰：吴丞相顾雍谏，孙权曰：公孙渊未可信，后必悔也。权入禁中，雍后随之。顿首曰：此国之大事，臣以死争之权，使左右扶出。
长子邵早卒
世说曰：邵在郡，卒，雍盛集僚属自围碁，外启信至而无儿，书虽神气不变而心了其故，以爪掐掌，血流沾褥，賔客既散，方叹曰：已无延陵之髙岂可有丧明之责，于是豁情散哀，顔色自若。
荣兄子禺字孟着
太平御览引苏州志曰：通贤桥，东有吴丞相顾雍宅，雍至孟名，著四代常居此宅，门无杂賔，投刺投齐者不过一时英俊。
邵字孝则 少与舅陆绩齐名
世说曰：厐士元至吴，吴人并友之，见陆绩，顾劭，全琮而为之目曰：陆子所谓驽马有一足之用，顾子所谓驽牛可以负重致逺或问如所目，陆为胜邪？曰：驽马虽精，速能致一人耳，驽牛一日行百里所致，岂一人哉！吴人无以难，全子好声名，似汝南樊子昭。
谭字子黙 谭坐徙交州
顾谭别传曰：谭徙交州，初，吴以罪徙者，皆收家财入官，及下狱簿，其资唯有犊车一乗牛数头奴婢不满十人，无尺帛，铢金之寳，上闻而嘉之，皆以家财付叔文后。
诸葛瑾
世说曰：诸葛瑾弟亮及从弟诞并有盛名，各在一国，于时以为蜀得其龙，吴得其虎，魏得其狗。
步隲 刘表所置苍梧太守吴巨 因斩狗之
王隠晋书曰步隲为交州喻巨，巨照镜不见其头，隲因入斩之。
十一年卒
吴地记曰：步隲坟在县东北三里，有石碑见存，临顿桥西南。
协弟阐继业为西陵督 抗陷城斩阐等
水经注曰：郭洲长二里，广一里，上有步阐故城，方圆称洲，周回路满故城洲上，城周半里，吴西陵督步隲所筑也，孙皓鳯皇元年，隲息阐，复为西陵督，据此城降，留遣太傅羊祜接援未至，为陆抗所陷也。
张严程阚薛传
张纮
所谓小巫见大巫
庄子逸篇曰：小巫见大巫，拔茅而弃，此其所以终身弗如。
阚泽
会稽先贤传曰：泽在母胞，八月，叱声震外，年十三，梦见名字，炳然在月中。
兼通厯数
甄鸾数术记遗，注曰：会稽太守刘洪付乾象于东莱徐岳又授吴中书阚泽，泽甚重焉，为注解。
不宜有此举动宜寛宥
会稽典録作不宜有此刑，遂从之，一本又作不宜复有此刑，权从之。
薛莹
晋书陆喜传有较论品格篇言薛莹
周瑜鲁肃吕防传
周瑜 瑜部将黄盖曰：今寇众我寡，难与持久，然观操军方连船舰，首尾相接，可烧而走也，乃取防冲鬬舰数千艘，实以薪草，膏油灌其中， 又豫备走舸，各系大船，英雄记曰：曹操进军至江上，欲从赤壁渡江，无船作竹，篺使部曲乗之从汉水来下，出大江注浦口，未即渡，周瑜又夜宻使轻船走舸百艘，艘有五十人，施棹，人持炬火，持火者数千人，又于船上以萃于篺，至乃放火，火然，即回船走去，须臾，烧数千，篺火起，光上照天，操乃夜去。
权拜瑜偏将军领南郡太守
荆州先徳传曰：周瑜领南郡，以厐士元名，重州里所信，乃逼为功曹，任以大事，瑜垂拱而已， 古今刀剑録曰：周瑜作南郡太守，造一刀，背上有荡寇将军字八分书。
病卒
吴地记曰：周瑜坟在县东二里， 古今刀剑，録曰赤乌年中，有人得淮隂侯韩信剑，帝以赐周瑜，吴书，每赐周瑜，衣寒暑皆白，领诸将皆不及。
鲁肃 肃住益阳
元和郡国志曰：益阳城，鲁肃筑也，东门登之望见，长沙城邑，人马形色宛然，相去三百里，故老云：长沙益阳，一时相望。
建安二十二年卒权为举哀又临其葬
幽明録曰：王伯阳亡，其子营墓，得三漆棺，移置南冈，夜梦鲁肃瞠云当杀汝父，寻复梦见伯阳云：鲁肃与吾争墓，后于坐褥上，见数升血，疑鲁肃杀之也，墓今在长广桥南。
吕防 权命防西取长沙零桂三郡
水经注曰：陆水又入，蒲圻县北，迳吕防城西，昔孙权征长沙，零、桂，所镇也。
程黄韩蒋周陈董甘凌徐潘丁传
程普 还镇石城
湘中记曰：君山有地道，楂渚对岸古城，孙权遣程普所立。
黄盖
吴书曰故南阳太守黄子亷之后也
黄溍笔记曰：陶靖节诗曰：昔在黄子亷弹冠佐名州，汤伯记注云：三国志，黄盖传注，南阳太守子亷之后刘潜夫诗话亦云子亷之名仅见，盖传按后汉尚书令黄香之孙守谅，字子亷为南阳太守，注及诗话，举其孙而遗其祖，岂弗深考？欤子亷乃守谅之字，亦非名也。
武陵蛮夷反乱攻守城邑乃以盖领太守
水经注曰：鹦鹉洲之下尾，江水溠回状浦，是曰黄军浦，昔吴将黄盖军师所屯，故浦得其名。
蒋钦 拜别部司马
古今刀剑録曰：蒋钦拜别部司马造一刀，文曰：司马隶书。
周泰字幼平 拜平虏将军
古今刀剑録曰：周幼平击曹公胜，拜平虏将军，因造一刀铭，背曰幼平。
董袭字元代 袭身以刀断两绁 冲乃横流
古今刀剑，録曰董元代少果勇，自打铁作一刀，后讨黄祖于防冲河，元代引刀断冲头，为二流，拜大司马，号断蒙刀。
甘宁 宁厉声问鼓吹何以不作壮气毅然
江表传曰：孙权攻合肥，不下而还，休兵皆上道，权与吕防等在后魏将张辽奄至，鼓吹惊怖，不能复鸣，甘宁拔刀欲斫之，于是始作。
宁卒 子瓌
晋书甘卓，传曰：曽祖宁为吴将，祖述，仕为尚书，父昌，太子太傅。
徐盛 以勇气闻
刘义庆徐州先贤譛曰盛以敦直勇气闻
休使兵将就船攻盛盛以少御多敌不能克
吴书曰：徐盛与曹休战，贼积茅，艸欲焚盛，盛烧船而去，贼一无所得。
潘璋字文珪， 拜偏将军， 璋部下司马马忠禽羽，并羽子平，都督赵累等，权即分宜都至，秭归二县为固陵郡，拜璋为太守。
古今刀剑録曰：潘文珪，拜偏将军，为擒闗羽拜固陵太守，因造一刀，铭曰固陵。
丁奉字承渊，庐江安丰人也， 晧追以前出军事，徙奉家于临川。
宋书王僧绰，传曰：初，太社西空地一区，吴时丁奉宅，孙晧流徙其家，江左初，为周顗，苏峻宅，其后为袁恱宅又为章武王，司马秀宅，皆以凶终，后给臧夀亦颇遇丧祸，故是称为凶地，僧绰常以正达自居，谓宅无吉凶，请以为第，始就造筑，未及居而败，朱治，朱然，吕范朱桓传。
朱治字君理 二年拜安国将军
古今刀剑録曰：朱君理少受征讨黄武中，累功拜安国将军，作一佩刀，文曰：安国。
朱然 以然为余姚长
水经注曰：余姚县城是吴将朱然所筑，南临江津，北背巨海。
遣使拜然为左大司马右军师
吴书曰：朱然破魏将李兴等军，斩首五百级，得鼓车三乗拜然左大司马，加赐御织成帽。
虞陆张骆陆吾朱传
虞翻字仲翔会稽余姚人也 遂徙翻交州
楼承先别传曰：楼到广州，宻步虞仲翔故宅，遂出徘徊踯躅，哀喉惨怆，不能自胜耳， 孔，晔会稽记曰：昔虞翻甞登绪山，望四郭诫子孙曰：可留江北居，后世禄位当过于我，声名不及尔，然相继代兴，居江南，必不昌。
陆绩
文士传曰：绩幼有儁朗才数，博学多通 ，陆绩别传曰：太守王朗命为功曹，风化肃穆，郡内大治。
张温 以辅义中郎将使蜀
吴録曰：温英才瓌伟，拜中郎聘蜀，与诸葛亮结金兰之好焉， 笑林曰：沈珩弟峻，字叔山，有誉而性俭，张温使蜀辞峻，峻入内良久，出语温曰：向择一端，布欲以送卿而无粗者，温嘉其能显非。
骆统 父俊官至陈相为袁术所害
谢承后汉书曰 术怒宻使人杀俊
李贤注后汉书引谢承书曰：俊拜陈国相，人有产子厚，致米肉，达府主意，生男女者，以骆为名，袁术使部曲将张闿阳私行到陈之，俊所俊徃从饮酒，因诈杀俊，一郡吏人，哀号如丧父母。
陆逊传
陆逊 备，宜都太守樊友委郡走，诸城长吏及蛮夷君长皆降。
水经注曰：魏武临江，分南郡置临江郡，刘备曰：宜都郡治，在县东四百步，故城，吴丞相陆逊所筑也，为二江之会也。
逊督促诸军四面蹙之， 备因夜遁，驿人自担烧铙铠断后，仅得入白帝城。
江表传曰备舎船步走烧皮，铠以断道，使兵以锦挽车，走入白帝， 鼎録曰：陆逊破刘备军铸一鼎，纪功，其文曰破备鼎。
休还，疽发背死，诸军振旅过武昌，权令左右以御盖覆逊，入出殿门，凡所赐逊，皆御物上珍 ，遣还西陵，吴书曰：陆逊破曹休于石亭还，上脱翠帽以遗逊，又曰：逊破曹休，当还西陵，公卿并为祖道，上赐。
御船一舫，缯防丹漆 ，又曰：上脱御金梭带以赐逊，又亲以带之，为钩络带。
逊愤恚致卒
吴地记曰：华亭，盖晋元假陆逊宅，造池华丽，故名，有陆逊，陆机陆瑁三坟在东南，二十五里，横山中按太平御览引吴地记曰：陆氏宅在长宅谷在。
吴县东北谷名，华亭谷水，下通松江，昔陆逊，陆凯居此谷，谷东有昆山，父祖墓焉，故陆机思乡诗，髣髴松水阳婉娈，昆山隂
抗 自闗羽至白帝
日知録曰：当云自益阳至白帝，余谓闗羽下脱一濑字。
吴主五子传
孙虑 黄武七年封建昌侯
豫章古今记曰孙虑城在建昌县南一百里
孙和 晧即阼，其年，追諡父和曰文皇帝，改葬明陵，吴兴记曰：西陵山，在乌程县北二十一里，吴太子和葬，乌程北山，晧即阼，追尊文皇帝，陵曰明陵，陵在山西，故名。
孙奋 徙奋于豫章
豫章古今记曰孙奋城在郡北二里
贺全吕周钟离传
贺齐 徐盛被创失矛
太平御览引吴书云徐盛失牙谓牙旗也入牙类
全琮
吴书曰全琮年髙赐以复杖
潘濬陆凯传
潘濬 五谿蛮夷叛乱，盘结权假濬节，督诸军讨之，长沙耆旧传曰：夏隆仕郡，时潘濬为南征太守，遣隆修书致礼，濬飞帆中流，力所不及，隆乃于岸邉拔刀大呼，指濬为贼，因此被收濬竒其以权变自通解缚，赐以酒食。
陆凯 ，初，晧常衔凯数犯顔，忤防加何定谮搆非一，既以重臣难绳以法。
吴録曰：后主暴虐，凯正直强谏，以其宗族强盛，不敢加诛也。 世说曰：孙晧问丞相陆凯曰：卿一宗在朝，有几人陆曰：二相五侯，将军十余人，晧曰：盛哉！陆曰：君贤臣忠，国之盛也。父慈子孝，家之盛也，今政荒民，覆亡是惧，臣何敢言盛。
是仪胡综传
胡综
魏氏春秋曰：胡综论吴，朝俊士英才卓越，超逾伦匹，则诸葛恪清识知几达，究幽防则顾谭，淑辨宏达，言能释结则谢景究学甄防，防夏同科，则范慎羊，衜恪才而疎谭精而惧，景辨而校，后恪谭果以强败吴人论综，言而有徴 胡综别传曰：吴时掘得铜印，以琉璃盖画布，云布于其上，间之得白玉如意，太子因问综综曰：秦王以金陵有天子气，象处处埋寳物以当王者之气，此即是也。
徐详者字子明
吴地记曰：吴主遣徐详至魏，魏太祖谓详曰：孤比者，愿济横江之津，与孙将军逰姑苏之上，猎长洲之苑，吾志足矣，详对曰：若越横江，而逰姑苏是踵亡秦，而蹑夫差，恐天下之事去矣，太祖大笑曰：徐生无乃逆诈乎！
诸葛滕二孙濮阳传
诸葛恪字元逊
辩论应机莫与为对
太平御览引诸葛元逊传曰：昔元逊对南阳韩文晃，误呼其父字，晃难之曰：何人，子前呼人，父字是礼乎？诸葛笑答曰：向天穿针而不见天，何者不轻，天意有所在耳，即罚文晃酒一杯， 世说曰：诸葛瑾为豫州，遣别驾到台语云：小儿知谈，卿可与语连，徃诣恪，恪不与相见，后于张辅，吴座中相遇，别驾唤恪，咄咄郎君，恪因嘲之曰：豫州乱矣，何咄咄之有！答曰：君明臣贤，未闻其乱，恪曰：昔唐尧在上，四凶在下，答曰：非惟四凶，亦有丹朱，于是一坐大笑。
领丹阳太守
异苑曰：诸葛恪为丹阳太守出猎，两山之间，有物如小儿，伸手引人，恪令民去故地，防佐问之，恪曰：此事在白泽图曰：两山之间，有神如小儿，名曰傒，诸人未之见也。
权不豫，而太子少乃徴恪以大将军，领太子太傅，中书令。
吴书曰：权寝疾，议所付托，时朝臣咸皆注意于恪，而孙峻表，恪器任辅政，可付大事。
困学纪闻曰：孙峻荐诸葛恪，可付大事，而恪终死于峻之手，易曰：比之无首，旡所终也，汉昭烈托孤于孔明，而权乃托孤于恪，刘孙之优劣于此可见。
由此众庶失望而怨黩兴矣
困学纪闻曰：楚莫敖狃于蒲骚之役，将自用也，诸葛恪东关之胜，亦以此败，其失在于自用。
恪惊起拔剑未得而峻刀交下
建康宫阙簿曰：建业宫有迎风观，在县南十五里，孙峻杀诸葛恪于此。
况长宁以为君子临事而惧好谋而成者
困学纪闻曰：诸葛恪传注，虞喜志林曰：况长宁以为君子，临事而惧，好谋而成，又曰：徃闻长宁之甄文袆，文祎谓费祎也，长宁，未详其人，盖蜀人也，广韵引何氏姓苑？有况姓庐江人。
王楼贺韦华传
贺邵
会稽典録曰：贺善容止，正其衣冠，尊其瞻视，动静有常，与人交，久益敬之，至于官府，左右莫见其跣，坐甞着袜，希见其足。
后邵中恶风，口不能言，去职数月，晧疑其托疾，收付酒藏，掠考千所，邵卒无一语，竟见杀害。
邵子循 太兴二年卒追赠司空
世说曰：元皇初见贺，司空言，及吴时事问孙晧，烧锯截一贺头是谁？司空未得言，元皇自忆曰：是贺邵，司空流涕曰：臣父遭遇无道，创巨痛深，无以仰答明诏，元皇愧惭，三日不出。
然此数子，处无道之世，或显戮于殿廷，或赐死于遐荒，或诛夷于嗣，晧之恶浮于桀，纣，而止于亡国，犹全其躯，亦幸也夫！
明刻冯梦，祯本作，然此数子处无妄之世，而有名位彊死，其理得免，为幸耳。
三国志补注卷六
<史部,正史类,三国志补注__诸史然疑>
钦定四库全书
诸史然疑
翰林院编修杭世骏撰
后汉书
陈寔死，天下防葬者三万人郭防死，门人制衰者以千数，搂望教授诸生，著录至九千人，蔡元著录者至万六千人，而其中无一传道者，以见东汉尚名，随声附和，非风俗之善。
杜氏通典云：明帝以李躬为三老，桓荣为五更，安帝以鲁，丕李充为三老，灵帝又以袁逢为三老，按杨赐传，光和元年，其冬行辟雍礼，引赐为三老，又伏恭传，建初二年，肃宗行飨礼，以恭为三老，又周泽传，数为三老，五更此三条，可补杜氏之阙。
张俭传，延熹八年，太守翟超请为东部督邮，时中常侍侯览家在防东，残暴百姓，所为不轨，俭举劾览及其母罪恶，请诛之，览遏絶章表，并不得通，由是结仇，览传云，览伺遮截，章竟不上，俭遂破览冢宅，籍没资财，具言罪状，又奏览母生时交通宾客，干乱郡国，复不得御，据此二传，则览母已死，俭特破冢耳，在苑康传则云山阳张俭杀常侍侯览母，不亦傎乎？又酷吏传序云：张俭剖曹节之墓，是又误，览母为节矣。
杜笃传逺救于已亡，不若近而存存也，章怀注引易成性存存，是未知易者。
河间献王传献王修学，好古学，举六艺，立毛氏学，左氏春秋博士，郑氏诗谱云：鲁人大毛公为诂训传，献王得而献之，以小毛公为博士，葢献王曽立之，非太常所领也，故艺文志云：河间献王好之，未得立，至平帝时，刘歆建立左氏春秋及毛诗，逸礼，古文尚书，皆列于学官，斯时毛诗始得立焉，建初中，诏高才生受古文尚书，毛诗，谷梁左氏春秋，虽不立学官，然皆擢高第为讲郎，给事近署，所以网罗遗逸，博存众家，卢植谓毛诗，左氏周礼，各有传记，疑平帝时，偶立毛诗博士，后仍废。
通典州郡志疏，河南巩县云：故小平县城，在县西北有津曰：小平章怀于灵帝纪注，但言小平津，在巩县西北，读者防不知小平为县也。
东汉崇尚纬谶，儒者多非圣无法，动引孔子以实其説桓谭所谓矫称孔某为谶记，以误人主也，如郅恽云汉厯久长，孔为赤制，苏竟云：孔某秘经，为汉赤制，元包幽室，文隠事明，班固云：蕴孔佐之，宏陈又曰：孔猷先命圣孚也，其见于纬书者，不可殚述，迨后魏时，又有名为闭房，记者甄鸾注数术记遗，谓孔子作三不能比两临孝恭着孔子马头易卜书至，有宅经亦托，孔子作其离经畔道也至矣。
崔篆劝孔子建仕则知前之不欲仕莽者，伪也。荀爽以女采许，郭奕，且令傅婢执夺其刄，扶抱载之，则知后之欲图，董卓者亦伪也。
李固传夏门亭长，小友赵诚夫【，一清】以为即杜乔传之杨匡。
后汉书郎顗传父宗学，京氏易，善风角，星算六日七分，章怀注引易稽览图，甲子，卦气起中孚，六日八十分日之七，郑元注云：六以也，八十分为一日之七者一卦六日七分也，览者多不明其义，易正义亦引稽览图云，卦气起中孚，故离坎震兑，各主其一方，其余六十卦，卦有六爻，爻别主一日，凡主三百六十日，余有五日四分日之一，每日分为八十，分五日，分为四百，分四分日之一，又为二十分，是四百二十分六十卦分之六七，四十二卦别，各得七分是，每卦得六日七分也，李鼎祚易解，谓易轨一嵗有四时十二月三百六十五日四分日之一以坎震离兑，四方正卦，分直四时，每一卦司一季一爻，司一气，每卦六爻，六气合之，得四六二十四气而以十二辟卦直十二月，每一卦各管四卦，凡五卦直一月一爻，直一日合之，得五六三十日，朱震易传，解七日来复云阳生于子，阴生于午，自午至子，七日必复，乾坤消息之理也，故以一日言之，自午时至夜半，复得子时，以一年言之，自五月至十一月复得子，月以一月言之，自午日凡七日，复得子日，以一纪言之，自午嵗凡七嵗复得子嵗天道运行，其数自尔合之为一纪，分之为一嵗一月一日，莫不皆然，故六十卦当三百六十日，而两卦相去，皆以七日，王伯厚云：易卦之位，震东离南，兑，西坎北为一説十二辟卦分属十二辰，为一説焦延夀为卦气直日之法，合二説而一之既，以八卦之震离兑，坎二十四爻，直四时，又以十二辟卦直十二月，分四十八卦为公，侯；卿，大夫，而六日七分之説生焉唐书厯志卦议曰：十二月卦出于孟氏章句，其説易本于气而后以人事明之，京氏又以卦爻配期之日，坎离震兑，其用事，自分至之首，皆得八十分日之七十三。颐晋井，大畜皆五日十四分，余皆六日七分，止于占灾眚，与吉凶善败之事，至于观阴阳之变，则错乱而不明，宋王昭素王沿宋咸，皆著论驳之，刘牧钩隠图亦不之信，惟李觏，不取卦气而取卦名，以太元证之为合。
郎顗传正月三日至乎九日，三公卦也，注凡卦法，一为元士，二为大夫，三为三公，四为诸侯，五为王位，六为宗庙，玉海云，后魏正光厯有推四正卦术四正为方伯，中孚为三公，复为天子，屯为诸侯，谦为大人，暌为九卿，升还从三公，周而复始。
儒林传杜抚，作诗题约义通，刘攽刊误云，案文题下当有脱字，葢合云文，约义通也，此贡父妄解也，诗题约义通，抚书名如此，吴陆玑作草木虫鱼疏末附四诗源流，亦称抚作诗，题约义通，葢已在范，前百余年矣，蔡邕传注，洛阳记曰：论语二碑，二碑毁，当是论语三碑二碑，毁乃合四十六枚之数，刋误云，当是一碑，毁若二碑毁者，当云皆毁而已，勿深考矣。
东夷传辽东太守蔡讽等追击，勾骊于新昌，战殁，功曹耿耗，兵曹掾龙端，兵马掾公孙酺以身扞讽，俱殁于阵，此与主簿卫福，功曹徐咸之拥蔽，渔阳太守张显小吏所辅之代，平原令刘雄死前后一辙，曷为独行传遗之，又西羌传，防羌校尉，传育死，迷吾之难，汉中太守郑勤战败，主簿段崇及门下史王宗，原展以身捍刄，与勤俱死，又鲜卑传其至鞬寇居庸，云中太守成严击之，兵败散，功曹杨穆以身扞严，与俱战殁，皆可以参独行传之阙。
三国志
陈夀仕晋则当为司马氏，讳宣王，景王，文王不敢称名是也。武帝亲践大阼于孙叔，然则称字以讳之，在高贵乡公纪乃书使使持节行中防军中垒将军司马炎北迎常道乡公璜嗣，明帝后在陈留，王纪，咸熈元年八月庚寅乃书，命中抚军司马炎副贰相国事，以同鲁公拜后之义，九月戊午，乃书以中抚军司马炎为抚军大将军，十月丙午，乃书命抚军大将军，新昌乡侯炎为晋世子，二年八月壬辰，乃书晋太子炎绍封袭位按夀以元康七年病，武帝庙号，已定夀悉不讳何也？或曰夀进三国志在武帝时，则书中当称，今上今夀书法违戾若此，是其疏也，又裴松之称，史为晋讳，改韦昭为韦曜，按魏志胡昭，董昭，吴志张昭，皆仍旧名，奚独韦昭？乃改称曜意，是魏仍王鱼，诸人旧文，吴仍华覈，韦昭国史韦在归命侯，时吴书未为立传夀特草创故也。【史记索隠按晋谯国司马，无忌作司马氏，系本云，荆瞆生昭，预司马之先已有名昭者矣，】。
魏武之称，本纪始于夀而孙盛且有专书，【唐书艺文志有孙盛魏武本纪四卷】王沈，鱼豢诸人可知也，吴孙皓欲为父和作纪，韦曜以和不登帝位，宜名为传，则曜之撰；吴书自坚以下，概称纪矣，蜀绍汉后，不臣于曹，较之江东，不可同年而语，故习凿齿作，汉晋春秋独以蜀汉为正，其著论云：若以魏有代王之徳则不足有静乱之功，则孙刘鼎立共王，秦政犹不见，叙于帝王，况暂制数州之众哉！【见世説注】葢习是襄阳，人其以正统，予蜀犹有不忘故主之意黄权亲事先主，荧惑守心，【晋天文志云。按三国史并无荧惑守心之文，疑是入太防】，乃云：魏文帝殂，而吴，蜀无他，比于习氏，有惭色矣，刘氏史通，则云习凿齿，以刘为伪国者，此葢定邪正之途，明逆顺之理尔，而檀道鸾【续晋阳秋，】称其当桓氏执政，故撰此书，欲以絶彼瞻乌防兹逐鹿，审若所言，则凿齿似未尝尊蜀者，梁武帝集诸臣编通史吴，蜀二主皆入世家，刘知防竟以帝王之少康，光武侯伯之秦缪，楚庄比方昭烈，又以秦缪比昭烈，楚庄比孙权鲁昱纸尾书云，杜甫作诗，蜀主窥吴幸三峡崩，年亦在永安宫，曰幸，曰崩，则以帝制予蜀余谓曰：蜀主曰：窥吴，是犹鼎跱也，洪景卢容斋，续笔讥夀称权为至尊而夀之踳驳不止此于吴，曰：权于蜀曰：先主于陆逊，传称魏曰贼，曰：敌皆仍旧史，而不之改。
董卓之死，在献帝初平三年，操未秉政，三国未分，谢承华峤，司马彪【，见本书卓传注，】袁山松【见范氏汉书注】之徒，撰后汉书皆为立传夀乃阑入魏志，何也？刘知防云汉之有董卓，犹秦之有赵高，昔车令之诛，既不列汉史，何太师之毙，遂独刋魏书，或者曰：魏志之首，董卓明祸首也，倘亦西汉世家，项籍之意乎？
唐书志艺文称，鱼豢魏畧有五十卷，并不言有典畧隋志则并魏畧亦无此注引魏畧又引典畧即一书也，太平御览直称魏典畧焉畧有列传有纯固，传有清介，传有儒宗，传有勇侠，传有游説传有苛吏传有佞幸，传有西戎传皆与他史，题目不同，姚思廉修梁书，又称魏畧知足传方，田徐于管胡，则其道本异，刘勰云：阳秋魏畧之属江表吴录之类，或激抗难征，或疎濶寡要刘知防云，鱼豢姚察着，魏梁二史，巨细毕载，芜累甚多，而俱牓之以畧考名责实，奚其爽与？
陈思王集有仲雍哀辞，云曹喈，字仲雍，魏太子之仲子也，三月而生，五月而亡，挚虞文章流别论云，建安中，魏文帝及临淄侯各丧稚子命，徐干，刘桢等为之哀辞，按魏志文皇帝九男，明帝而下无所为，仲雍者，岂以未繈緥而即夭，未就封国，故削去不载邪！
唐子西，文录云：厐徳公以孔明为卧龙，以士元为鳯雏，则士元之齿，当少于孔明，孔明卒，时年五十四，而士元先卒，二十有二年，则士元物故，尚未三十也。此説魏鹤山采入，经外杂钞，葢未审读统传也，传明云统死时年三十六，先主拜统父，议郎诸葛亮亲为之拜，则亮实以兄事之。
晋书
愍帝纪，建兴五年冬十月，尚书郎辛宾抱帝恸哭，为聪所害，葢宾死于五年，前四年十一月，乃称尚书辛宾，梁，允等并为曜所害，则误衍辛宾二字，石勒载记，龙骧将军王国叛，以南郡降于勒，后云：石堪攻晋豫州刺史祖约于夀春屯师淮上，晋龙骧将军王国以南郡叛降于堪，则前所书十三字为衍。
五代史，后蜀世家，司天少监胡韫曰：晋咸和九年三月，火犯积尸。四月，雍州刺史郭权见杀，义熈十四年，火犯鬼，明年，雍州刺史朱龄石见杀二事，皆晋天文志所不载。
魏明帝时，河西栁谷出石，有牛继马后之象，沈约撰宋符瑞，志称宣帝宠将牛金，屡有功，宣帝作两口榼，一盛毒酒，一盛善酒，自饮善酒，毒酒与金，金饮之即毙，景帝曰：金名将可大用，云何害之？宣帝曰：汝忘石瑞，马后有牛乎？元帝母夏侯妃与琅邪国小史姓牛私通，而生元帝，【元帝纪，因之】按魏书，僣晋司马叡传称叡为晋将牛金子与约所言固殊，【宋书言：晋元帝小字铜环，魏书言夏侯氏字铜环亦异，】史通云：沈约晋书，喜造竒説称元帝牛金之子，【又与约造宋书，异】以应牛，继马后之征，邺中学者，王劭宋孝王言之详矣。【宋孝王云，收以叡为金子，计其年全不相干，】而魏收深嫉南国，幸书其短，着司马叡传，遂具录休文所言，据刘知防云云，则牛继马后，在唐时已有传疑之论，故元行冲着，魏典谓昭成皇帝名犍，继晋受命，独此可以当之，史臣既为司马作纪，自当传信，焉得妄引？不根之説乎！
宋书
张畅传在五十九卷张敷传，在六十二卷张劭传，后又重出，二人传畅，传孝武宴朝贤，畅亦在坐一段，则五十九卷所无敷，传宗少文谈系象，及查梨之对，则六十二卷所无。
张畅传与魏书，李孝伯传同是魏收采约书也，孝伯传云：白盐食盐，主上自食畅传，乃云白盐是魏主自所食，乃祗有八种，明脱食盐二字。
后魏书
高祖纪太和三年二月，四年正月两书，乾象六合殿成，按三年方成坤徳六合殿则乾象成于四年无疑，前所书者葢衍文也。
杨钧为恒州刺史，时造银食器十车，饷领军元又为怀朔镇将，送蠕蠕主阿那瓌还国，本传不书，此二事【传，附杨播】，皇兴中，青州七级浮图，亦号崇壮，夜为上火所焚，灵征志不载，见崔光传，又高宗纪：兴安二年，诏日于苑内获方寸玉印，其文曰子孙长夀高祐传高宗末，有人于灵邱得玉印一以献，诏以示祐，祐曰上有籀书二字，文曰宋夀夀者命也，我获其命，亦是归我之征，此二条，亦宜入灵征志。
崔浩撰荀悦汉纪音义，本传不载见，顔注汉书师古多引用之浩，又注易四十卷，自叙见张湛传，北齐郑述祖传，父为兖州，于城南小山起斋亭，刻石为记，述祖时年九嵗及为刺史，往寻旧迹，得一破石，有铭云：中岳先生郑道昭之白云堂，述祖对之，呜咽悲恸，又人歌之曰：大郑公，小郑公，相去五十载，风教，犹尚同魏郑道昭传云：为光州刺史，转青州刺史，在二州，政务寛厚，不任威刑，为吏民所爱，不言刺兖州事，或恐光州悮也。
封敕文军功，与韩茂皮豹子等例，有赠谥传，祗书天安元年卒，已后疑有阙文，【传在第三十九卷】。
天象志，神防四年，有诏征范阳卢元等三十六人云云，按高允传访诸有司，以求名士，咸称范阳卢元等四十二人，其就命三十五人，允作征士颂，列其官爵，姓氏者凡三十四人，并已为三十五也。然则天象志譌。
地形志齐郡昌国有纪信，荥阳郡，荥阳又有周苛纪。
<史部,正史类，,三国志补注__，诸史然疑，,诸史然疑，>汾上流下之，欲以毁桥，官军钩取以为薪蒸，北史改云将数千骑乘西桥，官军钩取以为薪蒸，删去束栢材句，遂不复成语。
魏阉宦传李防列赵墨为监，蔵时多所截没，遂黜为门士，北史删去，多所截没，句事遂不明。
齐文宣纪云：帝虽明敏，外若不足，又云：内虽明察，外若不了，又云：外若不逺内鉴甚明，一篇之中，辞语复沓，既云凡诸杀害，多命支解，或焚之于火，或投之于水，又云：凡所屠害，动多支解，或投之烈火，或弃之漳流，既云拔刃张弓，游行市肆，又云，每至将醉，辄拔剑挂手，或张弓傅矢，或执持牟槊，游行市防，葢此纪总叙杂缀而成其半，则用李氏齐书其半，则王劭，邱悦等之论，牵引割裂，不复诠次，乃如此。
齐宋游道传徐州刺史元孚频有表云，伪梁广发士卒，来图彭城，乞増羽林二千，以孚宗室重臣，告请应实，所以量奏给武官千人，孚今代下，以路阻自防，遂纳在防羽林八百人，辞云：疆境无事，乞将还家，此段可补北史魏元孚传之阙，史亦不书，孚尝为徐州刺史。
魏世宗纪，景明二年三月书，壬戍，青，齐，徐，兖四州大饥，按魏书，壬戍，下有蠲除州府佐史，除板一，诏率尔削去，不知四州大饥，岂得专属之壬戍，此书删削本纪，去取任情，体例乖谬者，不胜举摘，而此为尤甚也。
清河王岳父飜卒于侍御中散，元象中，赠假黄钺，使持节，侍中，都督冀、定、洛、瀛、并、肆，燕、恒，云：朔十州诸军事，大将军，太傅公，太尉公，录尚书事，冀州刺史，北齐书第云，魏朝赠太尉，阳州公永乐，兴和中，骠骑大将军，仪同三司，永弟弼，武定中，安西将军安陵县开国男，凡此官阶，北齐书皆畧不书【弼，亦作长弼，】防儿弟徽，景明中，起家奉朝请，延昌中，假员外散骑常侍，使于嚈哒，还拜宂从仆射神中，迁射声校尉，左中郎将，游击将军，又假平西将军，员外散骑常侍，使嚈哒，还至枹防，蜀莫折念生反于秦，陇，诏徽行河州事，为贼所害，北齐书云：魏末，坐事当徙凉州，行至河，渭间，遇贼，以军功得免流，因于河州积年，以功得河东守，子归彦，武定末，骠骑大将军，开府仪同三司，徐州刺史安喜县开国男北齐书归彦传第云，稍迁徐州刺史，襄乐王显国，武定末，抚军将军，汶阳男北齐书畧不书【亦作献，国】上洛王思宗，武定末，中军将军，仪同三司，兖州刺史，上洛郡开国男，北齐书畧不书若此之类，推原百药以为名，在魏书，不应复述，乃既为立传，则其人官阶本末，自应备叙，岂得意为详畧也延夀修撰北史不取魏，齐二书校量同异，辄仍百药之简，尤为疎漏。
陈书
南丰先生上陈书目录表云：察等之为，此书厯三世传父子，更数十嵗而后成以予核其体例，思廉固未可以称良史才也，沈君公不当附沈，后当附君理传欧阳纥，不当附頠，当次华皎等传徐孝克，不当附陵，当入孝行传，沈客卿施文庆当附江总，总不得与，姚察同传，任忠以死奉衞言犹未絶于耳遽出降，擒虎军，又引擒虎入书于杨愔，傅縡著论以明道，一则梁代之旧章，一则明之余习，只溢篇章无闗国宪，矧徐集既已单行，傅论未为渊妙，概从刋落，史例廼严
深宁王先生云：陈无淮无荆，襄无蜀而立国，三十二年，江左尚有人也，夷考陈世，高宗百战而百克，后主一战而即擒，岂异人任，庙算失也，隋军济江，鲁广达，萧摩诃，任忠樊毅诸人，南北支离，未战辄溃，使贺韩之众，不血刄而入台，有侥幸焉，固非其战之力矣，陈廷之上，居槐衮者，无纳牖之忠，秉麾钺者，鲜结缨之节，上书极谏廼一二冗散之傅縡章华，然犹不免悻悻焉，力战而死，又仅仅一队主之，杨孝辩父子，主忧臣辱，主辱臣死，陈之所谓柄臣，世臣者，不闻有一人可挂于忠义之传，呜呼！陈可谓无人矣。深宁之论，原其始造也。
史通云：陈书姚察传，着辨茗酪记一卷，今本察传及隋书经籍志皆无此记，意者知防所云，其傅縡所撰耶？
诸史然疑