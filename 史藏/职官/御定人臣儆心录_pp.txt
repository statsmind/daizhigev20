御制人臣儆心录序
朕惟人臣立身制行，本诸一心，心正则为忠，为直，众美集焉，不正则为奸，为慝，羣恶归焉，是故心者万事之本，美恶之所由出也，顾事有殊涂，心惟一致一于国，则忘其家，一于君则忘其身，如此者，不特名显身荣，邦家亦允赖之矣，若夫奸邪之流，树党营私，怙权乱政，卒至身名俱丧，为国厉阶，葢縁居恒无正心之功，一当势利，遂昬迷瞀乱，狂肆骄矜，上昧王章，下乖臣谊，或作威而聨羽翼，或比匪而效奔趋如谭，泰石汉以累世旧臣，久叨恩遇，不思图报，逞臆横行，跋扈自恣，目无纲纪，陈名，夏则一介竖儒，骤防显拔，倚任深重，赐赉优隆，而乃背德植交，法罔上，此皆自作罪孽，以致陨厥身家，朕歴稽往古，宵人误国，代代有之，观诸近事，复炯鉴昭然足为永戒，恐后之为臣者，或仍蹈覆辙，负主恩而渝素志，至于身罹刑宪，悔悼无由，故推原情状，而论列之録成一编，以为人臣，儆心之训云：
顺治乙未季春日序
钦定四库全书    史部十二
御定人臣儆心录      职官类二【官箴之属】
提要
【臣】等谨案：人臣儆心録一卷，顺治十二年，大学士王永吉恭纂仰邀。
钦定，凡八篇，一曰植党，二曰好名，三曰营私，四曰徇利，五曰骄志，六曰作伪，七曰附势，八曰旷官，前有。
御制序，葢因勲臣谭泰石，汉大学士陈名夏等先后。
以骄怙伏法因推论古来奸臣恶迹
训诫羣臣，俾共知炯鉴也，夫一气流行，化生万品，鸾枭并育谷，稗同滋实理，数之不得，不然，故有君子必有小人虽唐，虞盛时，四凶亦厕，名子朝列，无论秦，汉以下也，不幸而遇昏乱之世，则匪人得志，其祸遂中，于国家前明，诸权幸是也。幸而遇纲纪，修明之时，则翔阳所照物。
无匿形，虽百计弥缝，终归败露，则陈名夏诸人，是也在我。
世祖章皇帝圣裁果断
睿鉴英明，足以驾驭羣材，照临万象，雷霆一震，鬼蜮。
潜踪虽有佥壬谅不敢复蹈覆辙而
圣人虑周先事杜渐防微，恐小人惟利是营，多昏，其智于陈名，夏等不以为积愆已稔，自取诛夷，反以为操术，未工别图揜葢因。
特颁宸翰，普示班聨，曲推其未发之谋，明绘，其欲施之策，俾共知所聚党而私议者已毕在。
洞照之中，如九金铸鼎，先图魑魅之形，傥逢不若皆可以指而目之名而呼之，山鬼之伎俩，自穷而无所逞也。
国家重熙累洽百有余年
列圣相承并
乾纲独断，从无如前代奸臣得以盗窃魁柄者，岂非祖宗贻谋，有以垂万年之。
家法哉乾隆四十六年八月恭校上
总纂官，【臣】纪昀，【臣】陆锡熊，【臣】孙，士毅。
总 校官【臣】陆 费 墀
钦定四库全书
御定人臣儆心録
大学士王永吉恭纂
植党论
自古国家太平之治，率由大小臣工协力和衷，以熙庶绩，乃能久安，长泰，流誉靡穷，顾为臣之道，其类不一，大约不植党与，不爱虚名，不营已私，不贪贿利，敬以饬躬，诚以事上耿介自立，勤慎莅官，其至要者矣，若此，则品行以端学术，以正而功业以成，称曰纯臣庻几无媿，彼邪臣则不然，其作慝也多端而要莫大乎植党，当其始进，每以小忠小信矫饰，身名乘人主，锐意圗治之，时巧售其术，以邀知遇，人主推诚以任待之不疑，幸据要津，事权在握，于是假王朝之刑赏，逞一已之威灵，广树私朋，以为羽翼，阳托举直错枉之名，阴行党同，伐异之计，附已者誉而援之，跻于通显，逆已者，毁而攻之，陷于罪，戻其意，将使謇谔之士。
尽去朝端，凡析圭担爵之人，必皆出其门而后已，浸淫日久，而匪类渐滋，国事渐坏，流祸可胜道哉！或曰，植党之祸，既如此矣，将踽踽凉凉？独立无耦，而后可乎？古人之言，达道终，及朋友之交，则又何也？曰：不然，亦各权其重耳，夫人平居里闬，则重友谊比肩事主，则重臣节，重臣节，即不得复论交情，是以君子之事君也，不茍为同，不求为异其心，祗知夙夜匪懈，以事一人而已，故孔子曰：君子周而不比，和而不同，亦何植党之有，如虞廷二十二人或都或俞或吁，或让其时，师师济济，庶尹允谐，夫岂无朋党，而后世不得目之为党，若唐之李逢吉秉政擅权，引用张文新，李训，李续之，李虞，刘栖楚姜治张权舆，程昔范之徒分布要剧，势震朝野，倾陷正直，李宗闵恶李徳裕则引用牛僧孺等以排摈之而徳裕亦与宗闵各分朋党，更相倾轧，致使其君兴叹于去，河北贼易，去朝中党难，而唐祚因之以不振矣！宋之章惇罔上行私，引用蔡卞，林希张商英黄履来之邵，周秩上官均等居要地，任言责协谋，朋奸报复仇怨，而蔡京，蔡攸至于父子为敌，各立门户，宋亦以衰，嗟乎！以终身之心，力不用之，致君泽民而用之，呼朋树党，不用之服，官行政而用之，怙奸嫉贤，究乃毒酿，一时秽流万世，势权有尽，唾笑无穷，夫何益哉？彼有国者亦奚利，有此臣哉？此植党之风，人臣所当深戒者也。
好名论
凡为臣者，宜崇实效，不宜务虚名，务名者，其行必矫其意必浮，茍取一时之声称，而其言与事之当否？弗顾也，推原厥心，以为吾发之于言，举之于事，但可以见吾志，成吾名足矣，至于必可见之施行，必可埀之永久者，则皆贻之君上，而彼不与，夫使人人尽怀好名之心，则国家之实事，又将谁倚为戚？为休不相闗切如秦人视越人之肥瘠，漠然无所动其心，岂非不忠之大者哉！或曰，孔子曰：君子疾没世而名不称名，亦人所宜尚也。茍尽不好名，将败徳逾闲，罔知所忌，不更可惧乎？曰：不然，夫败徳逾闲之徒，乃不可一日容于世者也，乌足道哉！所谓不好名者，令其専力于实以期，有济于国耳，使实至而名从之，则名非浮名，讵不甚美，惟一意于好名而不顾其实，则虽言若近正事，若近理皆断不可行，断不可久者矣，是故以好名之心事主，则辅佐必不诚，名为将顺而实，则阴饰依阿，名曰劻勷，而实则外沽侃直以好名之心，用人则举错必不当，所奬进者，燿浮华之辈，而摈抑者，淳朴厚重之，儒以好名之心，进言则建白，必不纯，或附于雷同，而非本肺腑，或出于矫激而自命孤髙以好名之心，治民，则爱养必不笃，兴一利，或名美而实背除一害，或名去而实存，以好名之心，饬行则践履必不端，或粝食敝服，以鸣其亷或厚貎深情以文其度，彼将以欺世盗声，匿情干誉，而一朝败露，伎俩毕穷，上必见弃于君，下必见絶于友如王衍，殷浩之流，其明鉴也，不特此充好名之弊，必党比矜争，贻害深逺如东汉李膺荀昱等，徒以善善恶恶，更相标榜，立顾厨俊及之名，至陨其躯，无禆于世，此其人皆贤者，而好名之弊，尚至于斯，况夫不崇实效，纯务虚名，上则误君，外则误世内则，误身者乎？于戯可戒也。已营私论。
天地以无私，成其至公，人君奉之以驭天下，故喜怒无毗，刑赏必当，况为人臣者，而可怀私心以自遂者乎？夫私每起于一念之防，而害必及于天下之大，不可以不戒也。何也？人惟无私，则其识明其守坚，其道平其衷，坦何徳不成何功不立？茍一有私，则虽有过人之才，为私所挠，而皆不能以自见，其遇事也，明知为当行者，或以不便于已而已之，及不当行者，则又明知其故第，以有便于已而必行，因之意虑昏愦，是非淆乱，外拂乎舆论，而中常怀夫瞻顾之思，欲望其进，正人陈正言，建正业，岂可得哉？是故营私之人，深藏厥心，乘间而发，往往假正大之论议，济其阴险之谋，以几幸于人之堕，其术中而不觉甚则以彼私心措诸行事，迹其外亦似正；人君子之所为，而暧昧之衷，常不可以质，鬼神而告天地，于是后国家之正务，而先便身圗，虑不及于四方，而常急为子孙之计，至或有所汲引，则不问其人之贤与愚才之能与否？而惟私是视，所爱且誉者，必其比昵者也，不则有恩，于彼者也，不则欲招致之，以为腹心者也，所憎且毁者，必其疎逺者也不则有怨，于彼者也，不则勲名才望，出于已右，而思所以排挤之者也，夫惟出于私心，故爱憎毁誉，乖谬若此，如唐之李林甫忌张九龄，李适之卢绚则百计阴陷，去之而后快，喜王鉷，吉温，罗希奭则引置要地，以排抑正人，嗟乎！林甫秉国之钧，不可谓不尊，十有九年，不可谓不久，赐以贡物，不可谓不渥，而乃恣意行私，恐负君恩而不顾，尚得谓之有人心哉？私之不可不去也？如斯矣，然则去私当奈何？曰：化乃褊心，祛乃忌心正，乃偏心上，惟效忠于主下，惟加意于民逺则思后世之公评，近则爱一身之名节，然仰不愧于天，俯不怍于人，足以酧君恩而有益于天下，为人臣者，其慎思之。
徇利论
利之祸人甚矣哉！古来臣以之败，名防徳亡身覆宗，不由此，如张禹之内，殖货财，元载之外，通赇赂王戎之执筹，防计石崇之，聚贿争豪，或被僇于当时，或贻讥于后世，故书儆货利，诗刺贪人鲁褒致论于钱神，崔烈见嘲于铜臭，利之当戒，自昔然矣，或曰，利何以祸人至此哉？曰：利也者，利之反而害之，隣也，循利之徒，其处心积虑，昕夕圗维者，惟利而已，大则纵其谿壑之欲而细不遗，夫锱铢念一，注于丰腴，而遂不复有及人之恵，岂更能卑躬约已，以名义为重哉？是故嗜欲胜则神智昏昧，久大之圗，而计不出乎眉睫，其始也，亦未尝无砥砺之志而一为利，夺即顿，防其所守，不惜寡廉，鲜耻以求之，或机械巧设欺世，以遂其侵渔，或残虐，横加戕物，以行其饕餮，不知罔利既久，丛怨必深，既众论之所难容，必王章之所不贷，即令偶逃国宪，坐拥家赀，而天道忌盈，多藏贾祸，讵得长享富厚哉？嗟嗟既已委身为臣矣，试思朝廷之所以任已者，何其重百姓之所以望已者，何其殷与夫生平之所以自许者，何其逺且大而孶孶焉，唯利是逐，尚堪腼顔，立于人世耶？度其心不过圗一已之逸豫耳，博一时之声势耳，贻后人之饶裕耳，夫逸豫之乐，孰与礼义之髙声势之浮荣，孰与事功之不朽，贻以饶裕，孰若贻以清白之为安，且蹈危履险，贪得无厌，凶于而身，害于而家，又何如知止知足，不辱不殆，以洁其身而保其家也，故汉臣董仲舒有言，皇皇求财利，常恐乏匮者，庶人之意也，皇皇求仁义，常恐不能化民者，大夫之意也，奈何居大夫之位，而为庶人之行哉？且大臣不亷无以率下，则小臣必汚，小臣不亷无以治民，则风俗必坏，层累而下，诛求勿已，害必加于百姓，而患仍中于邦家，欲冀太平之理，不可得矣，夫利之为名，人莫不知避，今试诟一人曰：汝徇利，彼必艴然不受也，及其见利又往往口鄙而心羡之，或心知其非，蔽于欲而躬蹈之曰：吾姑取焉，未必遽至于害也，又奚怪乎清文，浊质者之比比哉？故反覆乎徇利之害，令贪利者静思而力改之耳。
骄志论
今夫万乘之君至尊也，百官兆民，防不从，令茍惟所欲为，孰能沮之？然且兢兢焉仰畏天监，俯顾民碞，凡行政，用人必式，协舆情而不之咈，乃为人臣子反逞其骄志，可乎哉？是以人臣之行，莫善于敬，莫不善于骄盖，骄则自盈，自盈则惰慢之气，存于中傲，肆之形见于色，虽有善焉，莫之能盖矣，或曰，骄之类，可得闻欤？曰：骄之为类多矣，而大者有三，有恃夫勲劳者有矜，夫才学者有挟夫权势者，夫防勲立业，亦人臣分内事耳，在上者酬庸，念旧或改容而礼，貎之在下者，必不宜自恃勲劳，遂可怠其臣节，至若才能学问，靡有尽期，谦则日底于有余，骄则日底于不足，人臣幸以才学见用，于时政宜虚已受人集，思广益，庶几足以答知遇，而展经纶，乃矜之而骄，则虽有异材，其亦不足观也已，若夫大权重，势维辟，所以宰制天下者，人臣靖共守法，佐主分猷，当以庆赏刑威，还之，朝廷而已，不擅，乃挟之而骄，则何道也？凡此者莫不始于自盈，而其流弊遂不可殚述，或曰，其流弊奈何？曰：恃勲劳者，茍有侈然自诩之心，则恣意而行，鲜所顾忌节制之，则觖望之念生优而容之，即又渐滋其防，扈夫徳不胜骄则功，不胜罪人主，纵欲矜其旧，勲而贳之，讵可得哉？矜其学而骄者谓天下之莫已若也，于是发论必以为嘉谟创法，必以为成宪，谀之则以为贤而拂之，即以为不肖，夫天下之大，岂无智能足以借资者，而自彼视之，皆无足取，终至佞人，日亲正士日踈岂第无益于身，抑将贻误于国矣，恃权势，而骄者多，因人主谓其足用，不免专望而优待之，望之也，专彼则曰：非我莫胜也，待之也，优乃又倚一人之所重之而习为倨傲，至于颐指当世，淩轹百僚，彼且不知为骄也，曰：应也，独不念人主专望，优待之意，谓何而忍负之耶？是故以韩信之勲劳骄焉，而竟至怨望，以王安石之才学骄焉，而竟至执拗，以窦宪之权势骄焉，而竟至凌肆，骄之流弊如此，故曰人之行莫善于敬，莫不善于骄也，或曰，敬之善奈何？曰：唯敬则不特不敢恃勲劳而方惧，无以尽吾力，不特不敢矜才学而方惧，无以副厥职，不特不敢挟权势而方惧，无以免于过，夫如是，则何骄之有哉！
作伪论
人君之于臣也，犹父之于子，子无不可告于父之隐，臣无不可达于君之情，比而观之，其道一也，故臣之事君，一切智术，皆无所施，而惟以区区之衷，可相得而罔间者，无他曰，诚而已矣，不诚则伪，伪则计谋日益拙，思曰益劳，而所以事君之道，日益乖，是故一诚有余，百伪不足，人亦何事舍可恃之诚，而作无益之伪乎？原作伪之心，亦各有其故矣，或有身居枢要，而中怀欺蔽，欲以智巧惑主上之聪明，遂乃反覆，真以默逞，夫私臆者，或有素承优渥，而心惧衰替，思以迎合，永固其恩宠，遂乃颠倒是非，而有所弗顾者，或有性本柔靡，而希防取容，或有慑于威严而萎，苶不振，冀以获上之欢心，遂伺意屡迁，不复自持其真见者，或有外通请谒，而苞苴是徇，或有内庇，知交而互为掩饰，情殷私室，念薄公家，虽至身蹈欺防，而不遑自恤者，或有躁竞之流，茍于进取，乃縁饰亷隅以幸遂夫诡获者，或有忌刻之徒，虑夫人之胜，已乃显与而阴诬，至于崄之形，生于俄顷者，此其所行不同，而为伪之心，则一乃如之，人无一可者，小则挟术以文奸，如王成之，伪増户口以邀求上考，张汤之怀诈，面谩以致位三公，大则藏欺以误国，如卢杞之阴深险，贼以胁众树威，丁谓之憸狡过人，以嫉贤诳主，有臣如此，诚国家之大蠧哉？大抵人臣之所望于君，动曰：君其信我，勿疑耳。夫上之于下，孰不欲以至诚相接哉！使人臣各秉诚以事其君，亦何嫌何疑而不视，为手足腹心也者，夫惟因伪而后疑，因疑而不信，则皆作伪者之自取也，故曰：一诚有余，百伪不足，嗟乎！伪亦奚利于人哉？孟子曰：人之所以异于禽兽者几希，盖以其有是至诚之心也，今且去诚而崇伪，其于禽兽，又奚择乎？故不诚，则伪不伪，则诚纎介之差缪，乃千里危乎？防乎在人臣，深辨之耳。
附势论
夫人性不同，或为刚克，或为柔克，而其能确乎立于天地之间，而不可防者，则在有定识，与定力有定识，则其察乎古今者明而辨乎？人已者，晰有定力，则荣辱，不能揺其外，而利害不能动其衷，故夫和而不流，中立而不倚，富贵不能淫，贫贱不能移，威武不能屈者，皆有定识，定力者也，此其人岂复有附势之事哉？若夫附势者，往往内无所主，而随时事为去来，外多所依，而因世俗为俯仰，平居既无不易之守，遇事又鲜独断之才，于是畏权门之赫奕，羡仕路之纷华，二者交战于胷而不能以自立，有为名髙也者，而亦与之为名，髙有为厚利也者，而亦与之为厚利，有为权谋也者，而亦与之为权谋唯诺，其言脂韦，其色则谐媚之形也；谲诈多方，变迁不测，则闪烁之衷也，先意以迎，瞰时而发，则机巧之术也，是故当势臣之盛也，倚为奥援，趋承恐后，密效其防，显树其威及夫衰也，则去枯集菀，曾不崇朝，甚且回面訾议，随声而攻击之，以弥缝其故迹如林特，刘承珪等之附王钦若而助之，奸邪吕恵卿陈升之之附王安石而恣为翻覆，岂非小人之尤者哉！盍亦反而思之，既一日为臣，虽以主上之严威，或有失焉，犹当直谏不阿，补阙而效之，忠不敢自安于缄默，彼势，臣亦臣耳，果何怯于彼？何益于已而葸，葸曲谨营，营趋赴如是哉！茍人臣见势，而皆依附之，则虽毕智，尽能国家，曾不得其一日之用，如唐之韩泰，韩煜，柳宗元，刘禹锡附玉，叔文唱和议谋，互相推奬，中岂无一二智能之士，而一失其身，为万世诟，良可鉴哉！夫惟其无定识，定力，故至于此，或曰识与力，何以定之？曰：在明大义，在重大伦在植，大本在行大道而已，使已之所明者，圣贤之训，而诚正之学也，则孰得而乱之所重者，君国之猷，而臣子之经也，则孰得而淆之，所植者，直方之性，而正大之情也，则孰得而挠之，所行者忠孝之事，而贞良之谊也，则孰得而诱之，诚如是也，亦奚畏且羡于势而附之为。
旷官论
人君执八柄，以驭其臣，人臣持一心以事其主，此千古不易之常经也，是故得百庸臣，不如得一能，臣得百能臣，不如得一尽心之臣，盖才有长短，所命于天，不可强而同也，至于循分效忠之心，无人不可以自靖，审若是，斯庶官无旷，庶绩咸熙矣，夫君之有庶官也，犹天然，天有四时，以成嵗功人君有庶官以举百职，时失序，则有愆伏之患，官失职，岂能免废？堕之忧哉！乃自古来旷厥官者，往往而有，怠弛之人，玩愒嵗月徒取膴仕，厚禄以为光宠，遂躭于逸豫，不复防励，以树立勲名，此便已而旷官者也，庸鄙之人，碌碌取充位，以为莫非王臣，我何独劳为于是隳国事于因循而泄泄，然曾无所表见于世，此诿众而旷官者也，邪曲之人，遐弃正业，若不相涉，然乃持智计以徇私，则弗遗力，逮王事埤我，惟茍焉塞责，不恤其他，此背公而旷官者也，恣傲之人，虽材足有为而髙自矜诩惬，其意则殚力，任之而不辞，少拂抑焉，即倦懈心生，而故为不克，胜任之状，此肆志而旷官者也，若人者，以之治事，则多败事，以之圗功，则鲜成功，犹俨然号为人臣，不大可耻耶？甚则有放荡之人，矫语清髙以礼法为拘牵，视簿书为鄙俗，乃遗落一切而宅其心，于世事之表，以纵情自娯，如晋之王澄，阮咸王尼胡母辅之等，浮诞相矜，废弛职业，至于頺风败俗名教荡然，不更可叹息痛恨也哉！昔公父文伯之母犹知勉其子，以考职序业，而称书説礼之徒反昧此义，是何其智出？妇人下也，盖秩无论崇卑事，无论大小职，无论重轻，惟克既厥心，始为有利于国之臣子，不然，縻禄素餐，尸位溺职，犹欲长保身名，不即罪戾，其可得哉！夫君之驭臣爵之禄之，予之，置之生之，凡以教忠，奬善励天下，人臣之心耳，至人臣自昧厥心，因以负上之心，然后必不得已而有夺之废之，诛之之事，夫岂在上之初，念哉！于戯治乱之理，在庶官敬忽之，几在一心，为人臣者，奈何不察！
御定人臣儆心録