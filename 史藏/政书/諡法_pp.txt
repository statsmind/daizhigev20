钦定四库全书    史部十三
諡法         政书类二【仪制之属】提要
【臣】等，谨案諡法四卷，宋苏洵撰洵字明允，眉山人，官秘书省校书郎，以霸州文安县主簿，修太常因革礼书成，而卒事迹具，宋史本传，自周公諡法以后厯代言諡者有刘熈来奥，沈约，贺琛，王彦威，苏冕扈防之书，然皆杂糅，附益不为典要，至洵，奉诏编定六家，諡法乃取周公，春秋，广諡及诸家之本，删订考证以成，是书凡所取一百六十八，諡三百十一条，新改者二十三条，新补者十七条，别有七去，八类于旧文，所有者刋削甚多，其间如尧，舜；禹，汤：桀、纣，乃古帝王之名，并非諡号而沿袭前讹，防行载入，亦不免疎失然，较之诸家义例，要为严整，后郑樵通志諡，略大都，因此书而増补之，且称其断然有所去取，善恶有一定之论，实前人所不及，葢其斟酌损益，审定字义，皆确有根据，故为礼家所宗，虽其中间收僻字，今或不能尽见诸施行而厯代相传之旧典，犹可以备参考焉，曽巩作洵墓志载此书作三卷，而此本实四卷，殆后人所分析欤？乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
諡法卷一
宋 苏洵 撰
神【一】
圣不可知曰神
新改，孟子曰：可欲之谓善，有诸已之谓信，充实之谓美，充实而有光辉之谓大，大而化之之谓圣，圣而不可知之谓神，旧法诸説虽多而不出于此，故取之，圣【二】。
行道化民曰圣
新补
穷理尽性曰圣
夫尧不能穷理尽性，安能行道，古之所谓行道者，尧舜而已，如孔子则穷理尽性而道不行者也，故两着焉，且圣者，大名也，而旧法以敬祀享礼，扬善贼谋，通达先知，当之不足于圣，故皆不取。
贤【一】
行义合道曰贤
新改贤者，贤于人之谓也，故不可以一行当之，惟其行事举合于道，而后可以为贤也？茍以一行，当贤行，贤者不可胜举矣，凡旧法智而好谋，彰善掩过之类，皆归之他諡，而不以贤命之。
尧【一】
大而难名曰尧
新改旧法，翼善传圣曰：尧有子可传，而时无舜，则尧不得为尧矣，此因已然之迹，而论尧者不可用，孔子曰：惟天为大，惟尧则之，荡荡乎民无能名焉！民不知所以名尧，而徒见其尧，尧然者，故曰尧。
舜【一】
仁圣盛明曰舜
舜充也，记曰：舜好问而好察迩言，隠恶而扬善，执其两端，用其中于民，郑康成曰：舜之言充也，盖言取天下之善以充诸其身云尔。
禹【二】
渊原通流曰禹
受禅成功曰禹
此二者皆因禹之功以为义也
汤【二】
云行雨施曰汤
除残去虐曰汤
汤者湔濯天下残毒之称也
文【八】
施而中理曰文
新补旧法，曰：施为文除为武文者，文理之谓也，施而不中理，由未得为文也，盖文之为义，广古之文王，乃得当之，惟其施而无不中，理云耳，下而至于孔文子公叔文子，仲尼皆以文许之，是一节中理者也，故观其諡，而考其所以諡，而文之大小乃见，盖行之中理，而可以为文者，其实不可胜广也，故取旧法之所谓文而不害于义者着之，而后世之君子，茍有施而中于理者，皆可以文，諡之虽法之所不及可也。
经纬天地曰文
国语，单子曰：经之以天，纬之以地，经纬不爽，文之象也。【，晋大夫亦云见明注】。
敏而好学曰文
语云：孔文子何以谓之文也；孔子曰：敏而好学，不耻下问，是以谓之文也。
脩徳来远曰文
孔子曰远人不服则脩文徳以来之
忠信接礼曰文
刘熙以为本之以忠信继之以礼乐斯为文矣
道徳博闻曰文
博闻而无徳固不得为文，有道徳而闻不博，亦徒可以为徳而未可以为文也，惟道徳博闻而后文。
刚柔相济曰文
新改旧法，曰：寛而不慢，防而不刿曰文，又曰寛立不慢，坚强不暴，曰文能，刚柔相济之谓也。
修治班制曰文
衞公孙枝卒，其子戌请諡于君，君曰：昔者衞国凶饥夫子为粥与国之饿者，是不亦惠乎？昔者衞国有难，夫子以其死衞寡人不亦贞乎？夫子听衞国之政修其班制，以与四邻交衞国之社稷不辱，不亦文乎？故谓夫子贞惠文子。
武【六】
克定祸乱曰武
保大定功曰武
既以武克敌，又能保有其大，安定其功，此武之大成也，左传？楚庄王为武者有七徳，此其二也。
威彊叡徳曰武
刘熙曰叡智也威而强果加之以谋故曰武
刚强以顺曰武
新改旧法，刚强理直，曰武师众，以顺曰武，幷之以此。
辟土斥境曰武
折冲御侮曰武
成【五】
礼乐明具曰成
新补
刑名克服曰成
刘熙以为以法加民而民服治徳以成故曰成
持盈守满曰成
诗序言曰：鳬鹥守成也，言太平之君子，能持盈守成，谓成王也。
遂物之美曰成
通达强立曰成
康【二】
抚民安乐曰康
温良好乐曰康
温良恺悌不择所处安之故曰康
献【二】
聪明睿智曰献
献贤也
向徳内徳曰献
今文尚书云尔，注家皆云，向惠徳元其义不当通以书为信，刘熙以为献者，轩轩然在物上之称也，内亦向也，人能日向于徳惠则为众所推仰，轩轩然在上矣。
懿【一】
柔克有光曰懿
今文尚书曰柔克曰懿刚克曰伐
元【三】
体仁长民曰元
新补易曰元者善之长也君子体仁足以长人
始建国都曰元
刘熙曰此元首之元也
思能辩众曰元
思虑能辩众之所疑是识其要也曰元
章【三】
法度明大曰章
敬慎髙亢曰章
出言有文曰章
厘【二】
质渊受谏曰厘
小心畏忌曰厘
厘福也，乐也，广也，其质如渊，虚以受谏，与小心畏忌，二者皆深自抑损，以求无过者，此所以受福也。【或作僖，以急并同】。
景【二】
耆意大图曰景
布义行刚曰景
今文尚书曰：景，武之力也，又曰：犹义而济曰：景宣【三】。
施而不私曰宣
施止其所私则不广不广非宣矣
善闻周达曰宣
诚意见外曰宣
新补
明【七】
照临四方曰明
诗云：维此王季，帝度其心，貊其徳音其徳克明，克明克类，克长克君，王此大邦，克顺克比，比于文王，其徳靡悔，晋大夫成鱄曰：心能制义，曰度徳正应和曰莫照临，四方曰明，勤施无私曰类，教诲不倦，曰：长庆赏刑威曰：君慈和徧，服曰顺，择善而从之，曰：比经纬天地曰文，此即所谓九徳者也。
任贤致远曰明
总集殊异曰明
与我异者能不疑而总集之非明者不能也
独见先识曰明
谮愬不行曰明
子张问明，子曰：浸润之谮，肤受之愬，不行焉，可谓明也已矣，浸润之谮，肤受之愬，不行焉，可谓远也已矣。
能扬仄陋曰明
察色见情曰明
新补
昭【二】
明徳有功曰昭
刘熙为能明明徳而任之则有功而昭显
圣闻周达曰昭
諡法卷一
钦定四库全书
諡法卷二
宋 苏洵 撰
正【一】
内外賔服曰正
正不正之相去甚远，然不正之人无有肯自服其正之者，如此则邪正终不可辨也。故举其効曰：惟众人之所同服者，正也，天下之议，惟众为最公，茍其不正，虽有服者，不能服内外。
敬【六】
畏天爱民曰敬
齐庄中正曰敬
夙夜就事曰敬
受命不迁曰敬
死不忘君曰敬
陈善闭邪曰敬
孟子曰：责难于君谓之恭，陈善闭邪谓之敬，吾君不能谓之贼。
恭【五】
卑以自牧曰恭
新补恭之所以异于敬者，恭为谦恭敬为恭敬也，旧法不知辨，故特着之。
不懈为徳曰恭
治典不易曰恭
责难于君曰恭
孟子云见敬注
旣过能改曰恭
楚子审将卒，召大夫而告之，请諡为灵，若厉以其常丧师于鄢也，及卒，谋諡大夫曰：君有命矣，子囊曰：君命以恭，若之何毁之？赫赫楚国，而君临之，抚有蛮夷，奄征南海，以属诸夏而知其过，可不谓恭乎？请諡之大夫从之，故后世因以旣过能改曰恭。
庄【三】
严敬临民曰庄
威而不猛曰庄
履正志和曰庄
肃【三】
刚徳克就曰肃
刘熙曰以刚御下人畏而明令故肃
执心决断曰肃
正已摄下曰肃
穆【三】
布徳执义曰穆
刘熙曰：穆，和也徳义人道之贵能布行之，以此致雍和之化，故曰穆。
中情见貌曰穆
诗曰：穆穆文王，于缉熙敬止，又曰：穆穆鲁侯，敬明其徳夫惟有于内而见于外，而后可以为穆也。
戴【二】
典礼不愆曰戴
刘熙以为戴者为民，所瞻仰也，典礼不愆，此诗谓其容不改，出言有章者也。
爱民好治曰戴
翼【一】
思虑深远曰翼
诗曰小心翼翼思虑深远之谓也
襄【二】
辟土有徳曰襄
刘熙曰襄除也除殄四方夷狄得其土地故曰襄
因事有功曰襄
烈【二】
安民有功曰烈
秉徳遵业曰烈
桓【一】
克亟成功曰桓
新改旧法，曰：克亟动民，曰桓武定，四方曰桓，克亟动民，行恶諡也。武定四方，行善諡也。桓者刚勇，亟切不害之称也。不可，遂为恶亦不可，遂许其善，故合之曰克，亟成功曰桓，齐桓用管仲刑名之术，以伯天下而諡为桓则克，亟成功之故欤。
威【三】
赏劝刑怒曰威
新补
以刑服远曰威
强毅执正曰威
勇【一】
率义共用曰勇
晋狼曋为右，先轸黜之，狼曋怒其友曰：盍死之？吾与汝为难，曋曰：周志有之，勇则害上，不登于明堂，共用之谓勇，吾以勇为右，死而不义，非勇也。
强【五】
和而不流曰强
中立不倚曰强
守道不变曰强
记曰：和而不流，强哉矫！中立而不倚，强哉矫！国有道，不变塞焉，强哉矫！国无道，至死不变，强哉矫！
死不迁情曰强
晋太子申生之奔新城，其傅杜原欵谓之曰：死不迁情强也，守情説父孝也杀身以成志，仁也；死不忘君，恭也，申生乃死。
自胜其心曰强
新补老子曰胜人者有力自胜者强
毅【二】
致果杀敌曰毅
强而能断曰毅
刚【一】
强毅果敢曰刚
克【二】
秉义行刚曰克
语称克，伐；怨，欲则克者，好胜人之谓也，然书有刚克，柔克，则克亦能也，旧法如此，故从之。
爱民作刑曰克
壮【二】
胜敌克乱曰壮
武而不遂曰壮
刘熙曰：志存节义，事有窘，廹功不得成者也。春秋原心，故諡曰壮。
果【一】
好力致勇曰果
圉【一】
威徳刚武曰圉
或作御
魏【一】
克威捷行曰魏
能威而速民所不能测，视之，巍巍然髙且大也，故曰魏。
安【二】
好和不争曰安
兆民宁赖曰安
定【五】
安民大虑曰定
刘熙曰大虑其害而为之防以安之故曰定
安民法古曰定
大虑慈民曰定
刘熙曰不争小利务在养全以安定之故曰定
絶行不爽曰定
追补前过曰定
过而能改，君子以其过为误，而以其能改为出于性也，性固定矣，故从其性谓之定，以为此乃其人之实也。
简【四】
治典不杀曰简
治其典法使民不犯以至不杀简之至也
正直无邪曰简
正直无邪则事自简故记曰直道必简
一徳不懈曰简
平易不訾曰简
刘熙以为君能平易，不信訾毁，使民易知，则治亦自简。
贞【三】
固节干事曰贞
易曰贞固足以干事
图国忘死曰贞
清白守节曰贞
节【二】
好防自克曰节
谨行节度曰节
白【二】
内外贞复曰白
贞复谓反覆皆正也
湼而不缁曰白
匡【二】
贞心大度曰匡
以法正国曰匡
质【二】
名实不爽曰质
中正无邪曰质
靖【二】
寛乐令终曰靖
恭仁鲜言曰靖
旧有作静及靓靖者竝同
真【二】
肇敏行成曰真
真诚也；始，肇之则敏，终行之则成，此诚能之者也，故曰真肇之，敏而行之，不成斯伪矣。
不隠无屏曰真
诸家皆云不隠无屏曰贞，于义不通，世有书，号师春者，载古諡法百余字，与诸家名同，其一曰不隠无藏曰真，于义为允。故取之真与贞相近，自误尔。
顺【二】
慈和徧服曰顺
和比于理曰顺
商【一】
昭功宁民曰商
商商度也，度有功者而赏之，以宁民也，刘熙以为汉髙帝诛丁公，而赏雍齿，即其事理或然欤。
原【一】
思虑不爽曰原
思虑根于中如泉源也
夷【一】
安民好靖曰夷
思【三】
追悔前过曰思
谋虑不僭曰思
念终如始曰思
考【一】
大虑方行曰考
考稽也稽考其事而后行之则成故曰考
胡【二】
保民畏慎曰胡
胡老也与民相保终老畏慎故曰胡
称年夀考曰胡
此夀考而人安乐之者也，人乐其夀故从其夀而諡之曰胡。
暠【一】
综善典法曰暠
暠明也
使【一】
治民克尽曰使
此能尽民力者也
显【一】
行见中外曰显
和【四】
柔远能迩曰和
号令悦民曰和
不刚不柔曰和
推贤让能曰和
【一】
含和无欲曰
髙【一】
徳覆万物曰髙
光【三】
功格上下曰光
能绍前业曰光
居上能谦曰光
新改易曰谦尊而光卑而不可逾
大【一】
则天法尧曰大
諡法卷二
钦定四库全书
諡法卷三
宋 苏洵 撰
英【一】
出类抜萃曰英
新改旧法，曰：徳正应和曰英，又曰道徳应物曰英，左传有徳正应和曰莫英，莫字相类，盖误耳道徳应物盖后人因误所为之也，诗曰：彼其之子，美如英毛，彦云万人为英行，英者有大过之词也，故取孟子论孔子出乎其类，拔乎其萃以充之。
睿【一】
可以作圣曰睿
新改旧法，曰：家方盖平，曰睿衞有睿圣武公而见于諡法者，惟此諡法，有众方益，平曰儆众，似家益似盖，但不知儆何由为睿耳，家方盖平于睿，义亦不通，睿者可以为圣，而谓之圣，则不可洪范，有貌言视听，思此五者，人莫不有人莫不有者，性也，恭从明聪睿，此五者，圣贤则有之，圣贤而后有者，才也，肃乂哲谋圣，此五者，各因其才而至焉，徳之大成也，故曰：可以作圣，曰睿。
博【一】
多闻强识曰博
宪【三】
赏善罚恶曰宪
博闻多能曰宪
行善可记曰宪
记曰：凡养老，五帝宪，三王有乞言，宪者记其善言，以为法也。
世【一】
承命不迁曰世
不迁则能久久行世
军【一】
治典不杀曰军
治其师旅之法，使天下畏而不敢为乱，以至于不杀者，是古者为军之本意。
坚【一】
磨而不磷曰坚
防【一】
意深虑远曰防
防者取其警而后行深慎之称也防或作毕
孝【六】
慈惠爱亲曰孝
刘熙曰以已所慈所惠之心推以事亲孝之至也
能养能恭曰孝
新补子夏问孝，子曰：色难，有事，弟子服其劳，有酒食，先生馔曽，是以为孝乎？子游问孝，子曰：今之孝者，是谓能养，至于犬马，皆能有养，不敬，何以别乎？
继志成事曰孝
孔子曰：武王周公其达孝矣乎？夫孝也者，善继人之志，善述人之事者也。
协时肇享曰孝
干蛊用誉曰孝
新补，易曰：干父之蛊，用誉象曰：干父用誉，意承考也，以意承之而已，其事有不可者，亦不从也。
秉徳不回曰孝
人有孝于其亲而秉徳不回以陷于患难，不终其养者，世以为不孝，君子闵之曰：是亦孝也。故记以战阵，无勇为非孝，何者？恐以不义辱亲也，晋周处与贼战而死，有老母在贺循，諡之曰：孝君子韪之，然而人必先有孝徳也而后秉徳不回，乃得为孝，如徒曰秉徳不回者，是为贞也。非孝也。
忠【四】
盛襄纯固曰忠
临患不忘国曰忠
推贤尽诚曰忠
防公方正曰忠
惠【一】
爱民好与曰惠
孔子以子产为惠人，而孟子亦讥其惠而不知为政，然则惠者结爱于人，而不知礼者也。
仁【六】
蓄义丰功曰仁
孔子重以仁与人，然其取于人以为仁者甚广，商之三仁去就，死生不齐，而皆得为仁，则仁之为义广矣，故其蓄义丰功于前，而引其别于后，盖亦不能徧举也。
慈民爱物曰仁
新补
克已复礼曰仁
顔渊问仁，子曰：克已复礼为仁，请问其目？子曰：非礼勿视，非礼勿聴，非礼勿言，非礼勿动。
贵贤亲亲曰仁
杀身成人曰仁
能以国让曰仁
智【六】
尊明胜患曰智
郑大夫叔詹曰：尊明胜患，智也，杀身赎国，忠也，言尊有明徳者以胜患也。
黙行言当曰智
摧芒折防曰智
临事不惑曰智
察言知人曰智
择任而往曰智
慎【二】
敏以敬曰慎
沈静寡言曰慎
礼【二】
奉义顺则曰礼
恭俭庄敬曰礼
义【五】
制事合宜曰义
见利能终曰义
新补，易曰：知至至之，可与防也，知终终之，可与存义也，王弼曰：通物之始者，义不若利，成物之终者，利不若义，然则所贵乎义者，取其不役于利而有所重为也。
除去天地之害曰义
先君后已曰义
新补，孟子曰：未有仁而遗其亲者也，未有义而后其君者也。
取而不贪曰义
周【二】
行归忠信曰周
诗曰行归于周万民所望周忠信也
事君不党曰周
敏【一】
应事有功曰敏
信【二】
守命共时曰信
郑太子华言于齐桓，欲以郑为内臣，访于管仲，管仲曰：父子不奸之谓礼，守命共时之谓信，乃不许，子华由是得罪于郑。
出言可复曰信
有子曰信近于义言可复也
达【二】
质直而好义曰达
子张问如之何？斯可谓之达者？曰：在家必闻，在邦必闻，子曰：是闻也，非达也，夫达也者，质直而好义，察言而观色，虑以下人，在邦必达，在家必达，夫闻也者，色取仁而行违，居之不疑，在邦必闻，在家必闻。
疏通中理曰达
寛【一】
含光得众曰寛
理【一】
才理审谛曰理
凯【一】
中心乐易曰凯
清【一】
避远不义曰清
新改伯夷与其乡人立，其冠不正，望望然去之，而孟子以为清，故云。
直【二】
治乱守正曰直
新改孔子曰：直哉史鱼，邦有道如矢，邦无道如矢，君子哉蘧伯玉！邦有道则仕，邦无道则可卷而怀之，盖以史鱼为过矣。
不隠其亲曰直
新改叔向议狱，而尸其弟叔鱼，孔子曰：叔向古之遗直也，治国制，刑不隠于亲曰义也，夫盖亦以为过矣。钦【一】。
敬事节用曰钦
益【二】
迁善改过曰益
易益之象曰君子以见善则迁有过则改
取于人以为善曰益
新改孟子之称，舜曰：自耕稼陶渔以有天下，莫非取于人者，取人以为善，是与人为善也，孔子曰：益者三友，损者三友，友直，友谅，友多闻益矣。友便辟友善，柔友便佞损矣。又曰：益者三乐，损者三乐，乐节礼乐，乐道人之善乐，多贤友益矣，乐骄乐，乐佚游乐，宴乐损矣。凡所谓益者，皆取于人，以为善之谓也。
良【一】
小心敬事曰良
度【一】
心能制义曰度
左传成鱄云见明注
类【一】
勤施无私曰类
基【一】
徳性温恭曰基
诗曰温温恭人惟徳之基
慈【一】
视民如子曰慈
鼎【一】
追改前过曰鼎
易曰革去故鼎取新
齐【二】
执正克庄曰齐
轻輶恭就曰齐
刘熙曰：輶亦轻行，轻恭以就事速疾，使功齐等，故曰齐。
深【一】
秉心塞渊曰深
温【一】
徳性寛和曰温
让【一】
推功尚善曰让
宻【一】
追补前过曰宻
諡法卷三
钦定四库全书
諡法卷四
宋 苏洵 撰
莫【一】
徳正应和曰莫
莫然和靖之称也左传成鱄云见明注
介【一】
执一不迁曰介
新改
厚【一】
强毅敦朴曰厚
新改
纯【一】
中正精粹曰纯
新改
敌【一】
行见巾外曰敌
敌等也中外如一之谓也亦作谷谷善也
素【一】
达礼不达乐曰素
记曰：达于礼而不达于乐谓之素，达于乐而不逹于礼谓之偏。
勤【一】
能脩其官曰勤
谦【一】
卑而不可逾曰谦
友【一】
睦于兄弟曰友
新改旧法，有孝而无友，贺琛以友为朋友之友，易之云耳。
震【一】
治典不杀曰震
治其典法虽不杀而人自震恐
祁【一】
治定不陂曰祁
祁大也
儆【一】
众方益平曰儆
居安能戒此四方所以益平也
摄【一】
追补前过曰摄
摄者能自检摄也
广【二】
美化及远曰广
所闻能行曰广
大戴礼曰行其所闻则广也
淑【一】
言行不回曰淑
诗曰淑人君子其仪一兮
革【一】
献敏成行曰革
平【一】
治而无眚曰平
眚灾也，罪也，治而无大咎耳，非甚治也，此非平正之平，乃平常之平也，周平王晋平公汉平，帝以今观之，皆非取其平正，则古人以平，諡为平常之平耳，惟晏平仲若取其平正者，然人之情亦有不肯諡，平正之人为平矣，故不取。
懐【二】
慈行短折曰怀
失位而死曰怀
新改古，有晋懐公圉栾懐子盈，楚怀王槐皆以失国，而其民悲之，故諡曰怀。未有以能怀来而諡曰怀者，则主人以怀諡为怀之思，怀也。
悼【三】
未中身夭曰悼
肆行劳祀曰悼
肆行不顾，而勤于祭祀以求福，神不顾享，以至夭陨，君子以其知欲避祸而不免为人所伤，故曰悼恐惧，徙处义同。
恐惧徙处曰悼
刘熙曰：遇灾不能脩徳恐惧徙处以死，故曰悼愍，【一】。
在国逢难曰愍
或作闵，史记鲁闵公宋愍公之类，皆作湣义同，哀【二】。
恭仁短折曰哀
早孤短折曰哀
哀亦悼尔，然悼者悼其不幸而已，哀者有所怀，思深切之称也，故未中身夭，曰：悼恭仁短折曰：哀早孤，短折，所以为哀者，以其重不幸也，怀义亦同。
隠【三】
违拂不成曰
刘熙曰：若鲁隠公让志未究，而为谗所拂，违使不得成其美，故曰隠。
不显尸国曰隠
怀情不尽曰隠
易【一】
好更故旧曰易
惧【一】
思愆深远曰惧
声【一】
不主其国曰声
强臣专国，君权已去，有君之名，无君之实，故曰声息，【一】。
谋虑不成曰息
意欲为之而谋不成以止故曰息
丁【一】
述义不克曰丁
丁当也述义而不克者适丁其时之不臧也
绍【一】
疎远继位曰绍
刘熙曰：此无它徳，以世族当继先祖之后者，如汉立，萧何后之类也。
舒【一】
举事而迟曰舒
冲【一】
幼少短折曰冲
野【二】
质胜其文曰野
孔子曰：质胜文则野，文胜质则史，文质彬彬，然后君子。
敬不中礼曰野
俭【一】
菲薄废礼曰俭
新改贺琛，旧以俭为善諡，夫俭而中礼，则不曰俭矣，惟俭而不中礼，乃得为俭。
夸【一】
华言无实曰夸
携【一】
怠政外交曰携
躁【二】
好变动民曰躁
未及而动曰躁
伐【一】
刚克好胜曰伐
灵【三】
乱而不损曰灵
好祭鬼神曰灵
死而志成曰灵
幽【二】
壅遏不达曰幽
君劣臣强壅遏上下不能自达故曰幽
动静乱常曰幽
厉【二】
暴慢无礼曰厉
愎狠遂过曰厉
荒【二】
纵乐无度曰荒
昏乱纪度曰荒
桀【一】
贼人多杀曰桀
纣【一】
残义损善曰纣
【三】
逆天虐民曰
远礼远正曰
好内怠政曰
戾【一】
不悔前过曰戾
剌【二】
暴慢无亲曰剌
妄爱曰剌
刘熙曰不思贤人妄爱奸佞也
爱【一】
啬于恩予曰爱
虚【一】
凉徳薄礼曰虚
荣【二】
宠禄光大曰荣
先利后义曰荣
荡【三】
好内远礼曰荡
好智不好学曰荡
孔子曰好智不好学其蔽也荡
狂而无据曰荡
孔子曰古之狂也肆今之狂也荡
闻【一】
色取仁而行违曰闻
孔子云见达注
墨【一】
贪以败官曰墨
晋大夫叔向曰：已恶而掠美为昏，贪以败官，为墨杀人，不忌曰贼。
僭【二】
言行相违曰僭
僭不信也，旧法有作替者，梁，晋陵太守，止黄侯萧亦諡替其説亦曰言行相违，盖僭之误为替久矣，言行违其义，非替故正之。
自下陵上曰僭
顷【三】
堕覆社稷曰顷
震动过惧曰顷
刘熙曰顷惑之顷也若陈不占者也
隂靖多谋曰顷
旧法曰慈仁和敏曰：顷其説曰民顷而就之也，敏而敬慎，曰：顷已以事人也，古未有善人而諡顷者，晋顷公齐顷公，皆不善人也，则古以顷为恶諡耳。
亢【二】
髙而无民曰亢
知存而不知亡曰亢
易干上九文言曰：贵而无位髙而无民贤，人在下位而无辅，又曰：亢之为言也，知进而不知退，知存而不知亡，知得而不知丧。
干【一】
犯国之纪曰干
褊【一】
心隘不容曰褊
专【一】
违命自用曰专
比【一】
事君有党曰比
新改孔子曰：君子周而不比，小人比而不周，非善諡也。
轻【一】
薄徳弱志曰轻
苛【一】
烦酷伤民曰苛
愿【一】
弱无立志曰愿
要【一】
以势致君曰要
新改致读曰：善用兵者，致人而不致于人之致洁，【一】。
不污不义曰洁
读作孟子所谓不屑不洁之洁，此谓不以不义为污者，恶諡也沈洁法中惟有此而已，后人误以为清洁之洁，而妄増之非也。
諡法卷四