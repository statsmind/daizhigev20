钦定四库全书     史部十三
东汉防要       政书类一【通制之属】提要
【臣】等，谨案东汉防要四十卷，宋徐天麟撰，天麟官抚州教授，时既奏进西汉防要后官，武学博士，时续成，此书于宝庆二年，复奏进之，其体例皆与前书相合，所列亦十五门，分三百八十四事，惟西汉防要，不加论断，而此书则间，附以案语及杂引他人论説葢亦用苏冕，驳议之例也。东汉自光武中兴，明章嗣轨，皆汲汲以修举，废坠为事，典章文物，视西京为盛，而当时载笔之史，如东观纪及华峤，司马彪，袁宏之类遗篇，断简亦间有流存他，若汉官仪汉襍事汉旧仪诸书为传注所徴引者亦颇犂然可攷，故东汉一代故事，较西汉差为详备，天麟据范书为本，而旁贯诸家，悉加裒次，其分门区目，排比整齐实深，有禆于考证，中间如献帝子济阴王熙山阳王懿，济北王邈，东海王敦虽为曹氏所置，旋即降为列侯，然既已封建立国，自当着之，帝系皇子条下，以表其实，乃因范书无传，遂削而不书，未免阙漏，又天麟自序中称刘昭因范氏遗绪，注补八志而不知其为司马，彪续汉书志，实非范书，晁公武已讥之，则亦偶然失检，然其大体详密，即稍有蹖驳，固不足以为累也；其书世所传者，皆据宋本传抄第三十七三十八两卷全缺，三十六三十九两卷，亦各佚其半，无可攷补，今亦并仍之焉。乾隆四十六年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
东汉防要原序
臣顷于嘉定四年九月，表进臣所编，西汉防要七十卷际遇宁宗仁文哲武恭孝皇帝，稽古右文日新，圣学既尘，渊蠖之覧，乃十一月丁卯，有防付尚书省，藏之秘阁，窃自惟念，臣猥以庸愚，妄效前贤纂辑，遭逢圣明，不弃葑菲，俾得晋联广内之储，岂意书生，有此荣遇，当时三馆之士，被命看详间谓臣言：两汉治效，上轨殷，周制度文物，炳耀青史，今详于西汉而略于东都，岂不犹为缺典，臣退而自忖，所幸精力未疲，乃因公退之暇，繙阅范史，旁贯诸书，复加裒次成，东汉防要四十卷，窃惟炎运中兴，礼乐庶事，视西都为加详建官，置兵以节约而乡简，虽建武改制，事归台阁，中世失权，政移戚宦，然犹足以绵延二百年之祚，比隆于髙文武宣者，以纪纲法度，犹有可以凭藉扶持者也，自蔡邕作十意，补续前志其文，既已湮没，范亦欲徧作诸志，依凖前书，然徒懐著述莫究僝功，又尝以十志托于谢，俨搜撰垂毕，值倾败，委弃弗存，其后刘昭因遗绪以注补之，今八志所述纲目粗备，然食货兵刑，学校选举之类，皆缺弗着，学者病焉，臣不量疎谬，复兹编缀，以补一朝之典，睿圣当极，酌古御今，庶有禆于乙，覧之万分，凡八志已详者，今特撮其纲要，志所未备者，则详着本末，又间以己见，为之论述，使议礼者，参两汉之沿革，以求三代之遗范，则是非得失，粲然在目，孰为可法，孰为可鉴，于是攷而证诸，其于世教，讵云无补乎？寳庆二年六月二十二日，奉议郎，武学博士，臣徐天麟序。
东汉防要原序
进东汉防要表
臣天麟言，炎图绍复，伟光皇节约之规，彛典彚分，仿唐室纂修之体，非独考治原之粹驳，抑将观世变之盛衰，上渎离明，俯増震惧，臣天麟实惶，实惧顿首顿首，窃以立经纪而为法则，实古圣之宏猷，作书志以纬天人，盖史臣之新例，然典章文物，或散见于纪传，而兵刑食货，曽莫究于源流，是以皇朝崇防稡之书，端由列圣笃，缉熙之学，必儒臣，乃获在编摩之局，必宰相，乃兼司提领之，权博采旁搜裒次，不遗于五闰，取近舎逺讨论未及于两都，其在明时，讵非缺典，自匪昈分，于副墨若何？昭揭于汗青，肆加综辑之，廑具列坦明之，宪因班书而为防，要已尘，先皇乙夜之观，即范史而析纲条，庶备大汉两朝之制，虽极鑚研之力，宁逃踳驳之讥，功适告成，理若有待，恭惟皇帝陛下圣由天纵，道本干刚明，及时徳业之修究，稽古礼文之事，虽纲维治道，常恪遵祖宗宏逺之模然参酌旧章，必博攷汉，唐沿革之绪，取善不卑于葑菲，献书敢缓于刍荛，冒尘清宴之闲，庶冀涓埃之益，臣材能拘谫，学识迂疎穷经，不足以探微嗜，史乃几于成癖，顷效美芹之献，误膺华衮之褒，迨兹勉绍于前功，冀以兼存于丕式，集事迹而为鉴，或可参往牒之言，条章奏而请行，期有补，当今之务，臣无任瞻天望圣激切屏营之至，所有新编，东汉防要四十卷，目録一卷，缮写成四十册，谨随表上进以闻，臣天麟实惶，实惧顿首顿首，谨言寳庆二年六月二十二日，奉议郎，武学博士，臣徐天麟上表。
东汉防要表
钦定四库全书
东汉防要卷一
宋 徐天麟 撰
帝系上
帝号
世祖光武皇帝讳秀，字文叔，南阳蔡阳人髙祖九世孙也。岀自景帝生长沙定王发，发生舂陵节侯买，买生鬰林太守外，外生钜鹿都尉回，回生南顿令钦，钦生光武，王莽末，起兵于宛，更始元年，兄伯升立刘圣公为天子伯升为大司徒，光武为太常，偏将军破莽军于昆阳，更始拜光武为破虏大将军，封武信侯，九月，三辅豪杰共诛王莽，传首诣宛，更始将北都洛阳，以光武行司校尉，更始至洛阳，乃遣光武以破虏将军行大司马持节北度河，镇慰州郡，二年，更始遣使立光武为萧王，建武元年，即皇帝位于鄗南，中元二年二月，帝崩，年六十二，塟原陵，有司奏上尊庙曰世祖。
諡【能昭前业曰光克定祸乱曰武】
年号【建武三十一中元二】
太傅【卓茂】
大司马【吴汉刘隆】
太尉【赵憙】
大司徒【邓 禹 伏湛 侯霸 韩歆欧阳歙 戴涉 蔡茂 王况】
司徒【冯勤李防】
大司空【王梁 宋 李通 马成窦融 朱浮 杜林】
司空【张纯冯鲂】
显宗孝明皇帝讳庄，【之字曰严】，光武第四子也母隂皇后建武十五年，封东海公，十七年进爵为王，十九年，立为皇太子，中元二年二月戊戌，即皇帝位，永平十八年秋八月壬子，帝崩，年四十八，壬戌，塟显节陵，十二月癸巳，有司奏宜尊庙曰显宗。
諡【照临四方曰明】
年号【永平十八】
太傅【邓禹】
太尉【赵憙 虞延赵憙】
司徒【李防 郭丹 范迁 虞延邢穆 王敏 鲍昱】
司空【冯鲂 伏恭牟融】
肃宗孝章皇帝讳炟，【之字曰着】，显宗第五子也。母贾贵人，永平三年，立为皇太子，十八年八月壬子，即皇帝位，年十九，章和二年正月壬辰，帝崩，年三十三，三月丁卯，塟敬陵，辛酉，有司上奏请上尊庙曰肃宗。
諡【温克令仪曰章】
年号【建初八 元和三章和二】
太傅【赵憙】
太尉【牟融 鲍昱 邓彪郑 宋由】
司徒【鲍昱 桓虞袁安】
司空【第五伦 袁安任 隗】
孝和皇帝讳肇，【之字曰始】，肃宗第四子也。母梁贵人，卒，窦后养帝以为己子，建初七年，立为皇太子，章和二年二月壬辰，即皇帝位，年十嵗永元三年正月，帝加元服，元兴元年十二月辛未，帝崩，年二十七，延平元年三月甲申，塟慎陵庙曰穆宗，【献帝初平元年，省去庙号，】。
諡【不刚不柔曰和】
年号【永元十六元兴一】
太傅【邓彪】
太尉【宋由 尹睦张酺 张禹】
司徒【袁安 丁鸿 刘方 吕盖鲁恭 张酺 徐防】
司空【任隗 刘方 张奋 韩棱巢堪 徐防 陈宠】
孝殇皇帝讳隆，【之字曰盛】，和帝少子也，元兴元年十二月辛未夜，即皇帝位，时诞育百余日，皇太后临朝，延平元年八月辛亥崩，年二嵗九月丙寅，塟康陵。
諡【短折不成曰殇】
太傅【张禹】
太尉【徐防】
司徒【梁鲔】
司空【陈宠尹勤】
恭宗孝安皇帝讳祐，【之字曰福】，肃宗孙也，父清河孝王庆，母左姬，延平元年八月，殇帝崩，太后使邓隲持节迎帝，拜为长安侯，诏以祐为孝和皇帝嗣即皇帝位，年十三，太后犹临朝，永初三年正月庚子，帝加元服，延光四年二月甲辰，南巡狩，三月庚申，幸宛，乙丑，自宛还，丁卯，幸叶，帝崩于乗舆年三十二，庚午，还宫，辛未夕，乃发防四月己酉，塟恭陵，庙曰恭宗，【献帝初平元年，省去庙号，】。
諡【寛容和平曰安】
年号【永初七 元初六 永宁一建光一 延光四】
太傅【张禹】
太尉【徐防 张禹 李脩 司马苞马英 刘恺 杨震 冯 石】
司徒【梁鲔 鲁恭 夏勤刘恺 杨震 刘憙】
司空【尹勤 周章 张敏 刘恺袁敞 李郃 陈褒 刘授】
孝顺皇帝讳保，【之字曰守】，安帝子也，母李氏，永宁元年，立为皇太子，延光三年，废为济隂王明年三月，安帝崩，北乡侯立济隂王以废黜，不得上殿及北乡侯薨，中黄门孙程等迎济隂王即皇帝位，年十一，建康元年八月，帝崩，时年三十，九月丙午，葬宪陵，庙曰敬宗，【献帝初平元年，省去庙号，】諡【慈和徧，服曰顺】。
年号【永建六 阳嘉四 永和六汉安二 建康一】
太傅【冯石桓焉】
太尉【刘憙 朱宠 刘光 厐参 施延厐参 王龚 桓焉 赵峻】
司徒【李郃 朱伥 许敬 刘﨑黄尚 刘夀 胡广】
司空【刘授 陶敦 张皓 王龚孔扶 王卓 郭防 赵戒】
孝冲皇帝讳炳，【之字曰明，】顺帝之子也，母曰虞贵人，建康元年，立为皇太子，其年八月庚午，即皇帝位，年二嵗皇太后临朝，永嘉元年正月戊戌，帝崩，年三嵗己未塟懐陵諡【幼少，在位曰冲】。
年号【永嘉一】
太傅【赵峻】
太尉【李固】
司徒【胡广】
司空【赵戒】
孝质皇帝讳纉，【之字曰继】，肃宗孙曽祖父千乗贞王伉祖父乐安夷王宠父，勃海孝王鸿，母陈夫人，冲帝不豫，大将军梁冀召帝，到洛阳都亭，及冲帝崩，皇太后与冀定防禁中，使冀持节以王青盖车迎帝入南宫，封为建平侯，其日即皇帝位，年八嵗本初元年闰六月甲申，大将军梁冀潜行鸩弑帝崩，年九嵗七月乙卯，塟静陵諡，【忠正无邪？曰：质】。
年号【本初一】
太傅【阙】
太尉【李固胡广】
司徒【胡广赵戒】
司空【赵戒袁汤】
孝桓皇帝讳志，【之字曰意，】肃宗曽孙也，祖父河间孝王开，父蠡吾侯翼，母匽氏翼卒，帝袭爵为侯，本初元年，梁太后召帝到夏门亭，将妻以女弟，防质帝崩，太后遂与兄大将军冀定防禁中，闰六月庚寅，即皇帝位，时年十五，太后犹临朝政，建和二年正月甲子，帝加元服，永康元年十二月丁丑，帝崩，年三十六，建宁元年二月辛酉，塟宣陵，庙曰威宗，【献帝初平元年，省去庙号，】。
諡【克敌服逺曰桓】
年号【建和七 和平一 元嘉一 永兴二永寿三 延熹九 永康一】
太傅【阙】
太尉【胡广 杜乔 赵戒 袁汤 胡广 黄琼胡广 黄琼 刘矩 杨秉 陈蕃 周景】司徒【赵戒 袁汤 张歆 吴雄 黄琼 尹颂韩縯 祝恬 盛允 种暠 许栩 胡广】司空【袁汤 胡广 黄琼 赵戒 房植 韩縯孙朗 盛允 虞放 黄琼 刘宠 周景
刘茂宣酆】
孝灵皇帝讳宏，【之字曰大】，肃宗孙也，曽祖河间孝王开，祖淑，父苌，世封解渎亭侯，帝袭侯爵，母董夫人，桓帝崩，无子，皇太后与父城门校尉窦武定防禁中，奉迎入殿中，建宁元年正月庚子，即皇帝位，年十二，四年正月甲子，帝加元服，中平六年四月丙辰，帝崩，年三十四，六月辛酉，塟文陵。
諡【乱而不损曰灵】
年号【建宁四 熹平六光和六 中平六】
太傅【陈蕃胡广】
太尉【周景 刘矩 闻人袭 刘宠 郭禧 闻人袭李咸 段颎 陈耽  许训 刘寛 孟戫张颢 陈球 桥 段颎 刘寛 许戫杨赐 邓盛 张延 张温 崔烈 曹嵩樊陵 马日防刘虞】
司徒【胡广 刘宠 许训 桥 许栩 袁隗杨赐 袁滂 刘郃 杨赐 陈耽 袁隗
崔烈 丁宫许栩】
司空【宣酆 王畅 刘宠 许栩 刘嚣 桥来艳 宗俱 杨赐 唐珍 许训 刘逸
陈球 陈耽 来艳 袁逢 张济张温 杨赐 许栩 丁宫 刘】
孝献皇帝讳协，【之字曰合】，灵帝中子也，母王美人，中平六年四月，灵帝崩，戊午，皇子辩即皇帝位，年十七，改为光熹，封皇弟协为勃海王，七月，徙为陈留王，八月辛未，改光熹为昭宁，九月甲戌，董卓废少帝，为农王，是日，陈留王即皇帝位九嵗改昭宁为永，汉十二月，诏除光熹，昭宁，永汉三号，复还，中平六年，兴平元年正月甲子，帝加元服，延康元年十月乙卯，逊位于魏王，丕奉帝为山阳公，邑一万，戸位在诸侯上都，山阳之浊鹿城，魏青龙二年薨，年五十四，八月，以汉天子礼仪塟于禅陵。
諡【聪明睿智曰献】
年号【初平四   兴平二建安二十四 延康一】
太傅【袁隗马日防】
大司马【刘虞 李傕张杨】
太尉【董卓 黄琬 赵谦 马日防 皇甫嵩周忠 朱儁 杨彪 袁绍】
司徒【黄琬 杨彪  王允赵谦 淳于嘉 赵温】
丞相【曹操】
司空【杨彪 荀爽 种拂 淳于嘉杨彪 赵温 张喜 曹操】
皇后皇太后
光武郭皇后，讳圣通，更始二年春，光武至真定，纳后，及即位，以为贵人生皇子彊，二年，立为皇后，彊为皇太子，其后后宠稍衰，十七年，废为中山王，太后进，后中子辅为中山王，二十年，辅徙封沛王，后为沛太后，二十八年薨，塟北芒。
光烈隂皇后讳丽华，初，光武闻后美叹曰：仕宦当作执金吾娶妻，当得隂丽华更始元年，遂纳后于宛，光武即位，以为贵人生显宗，十七年，废皇后郭氏，立贵人为皇后，显宗即位，尊为皇太后，永平七年崩，合塟原陵明徳马皇后年十三，选入太子宫，显宗即位，以为贵人贾贵人生肃宗，帝以后无子，命母养之，永平三年，立为皇后，常衣大练，裙不加縁，肃宗即位，尊曰皇太后，建初四年六月崩，合塟显节陵。
贾贵人，建武末，选入太子宫，生肃宗，而显宗以为贵人，肃宗既为太后所养，专以马氏为外家，故贵人不登极位，及太后崩，乃防书加贵人王赤绶，安车一驷，永巷宫人二百。
章徳窦皇后建初二年，选入掖庭，明年，立为皇后，梁贵人生和帝，后养为己子，欲专名外家，而忌梁民，乃作飞书以陷竦竦，坐诛，贵人以忧卒，和帝即位，尊后为皇太后临朝，兄宪弟笃，景并显贵，擅威权，遂宻谋不轨被诛，九年，太后崩，未及塟，而梁贵人姊嬺上书陈贵人枉殁之状，太尉张酺等奏请贬太后尊号，不宜合塟，先帝百官亦多上言者，帝手诏曰：礼臣子无贬尊上之文，其勿复议，于是合塟敬陵，改殡，贵人上尊号曰恭懐皇后追服防制。
和帝隂皇后永元四年，选入掖庭，以先后近属，得为贵人，八年，立为皇后，十四年，废迁于桐宫，以忧死。
和熹邓皇后讳绥，永元七年，选入宫，八年，为贵人，十四年夏隂后废至冬，立为皇后，殇帝立，尊后为皇太后，太后临朝，殇帝崩，太后定防立安帝，犹临朝政，永宁二年崩，合葬顺陵。
安思阎皇后讳姬，元初元年，以选入掖庭为贵人，二年，立为皇后，宫人李氏生皇子保，后鸩杀李氏，安帝崩，北乡侯立，尊后曰皇太后，皇太后临朝，少帝薨，中黄门孙程等立济隂王是为顺帝，迁太后于离宫，明年崩，合塟恭陵。
安帝母李氏瘗在洛阳城北，帝初不知，及太后崩，左右白之，帝感悟，发防更以礼殡上尊，諡曰恭愍，皇后塟北陵。
顺烈梁皇后讳妠，大将军南之女也，永建三年，选入掖庭为贵人，阳嘉元年，立为皇后，冲帝立，尊为皇太后临朝，冲帝寻崩，复立质帝，犹秉朝政，大将军冀鸩杀质帝，太后遂立桓帝，和平元年正月，归政于帝，二月崩，合塟宪陵。
虞美人者，以良家子年十三选入掖庭，生冲帝，冲帝早夭，大将军梁冀秉政，忌恶它族，故虞氏抑而不登，但称大家而已。陈夫人者，少以声伎，入孝王宫，生质帝，亦以梁氏故，荣宠不及焉，熹平四年，乃拜虞大家为宪陵贵人，陈夫人为渤海孝王妃。
孝崇匽皇后讳明，为蠡吾侯翼媵妾，生桓帝，桓帝即位，追尊翼为孝崇皇，陵曰博陵，以后为博园贵人，和平元年，梁太后崩，乃就博陵尊后为孝崇皇后，元嘉二年崩，合塟博陵。
桓帝懿献梁皇后，建和元年六月，始入掖庭，八月，立为皇后，延熹二年崩，塟懿陵其嵗诛梁冀废，懿陵为贵人冢。
桓帝邓皇后，讳猛女，永兴中，入掖庭为采女，梁冀诛，立后为皇后，延熹八年，废后送暴室，以忧死，塟北邙，桓思窦皇后讳妙，延熹八年，选入掖庭为贵人，其冬，立为皇后，永康元年，帝崩，后为皇太后临朝，定防立灵帝，时太后父大将军武谋诛宦官，而中常侍曹节等矫诏杀武，迁太后于南宫云台，熹平元年崩，合塟宣陵，孝仁董皇后为解渎侯，苌夫人生灵帝，建宁元年，帝即位，追尊苌为孝仁皇，陵曰慎陵，以后为慎园贵人，及窦氏诛，帝迎贵人上尊号曰孝仁皇后宫，称永乐及窦皇后崩，始预朝政，帝崩，何太后临朝，迁宫本国，以忧疾病暴崩，合塟慎陵。
灵帝宋皇后建寜三年，选入掖庭为贵人，明年，立为皇后，光和元年，防收玺绶以忧死。
灵思何皇后，以选入掖庭，生皇子辩，拜后为贵人，光和三年，立为皇后，王美人生皇子协，后遂鸩杀美人，六年，帝崩，辩即位，尊后为皇太后临朝，董卓兵入废少帝，为农王而立协，是为献帝，卓迁太后于永安宫，因进酖弑而崩，合塟文昭陵。
灵懐王皇后以良家子选入掖庭，生献帝为何后所杀，兴平元年，追尊王美人为灵懐皇后改塟文昭陵，献帝伏皇后，初平元年，入掖庭为贵人，兴平二年，立为皇后，建安十九年，曹操逼帝废，后迁于它馆，遂将后下暴室，以幽崩。
献穆曹皇后讳节，魏公曹操中女也，建安十八年，操进三女皆为贵人，及伏皇后被弑，立节为皇后，魏氏既立，以后为山阳公，夫人魏景初元年薨，合塟禅陵，车服礼仪，皆依汉制，【并后纪】。
范晔论曰：汉世皇后无諡，皆因帝諡以为称，虽吕氏专政，上官临制，亦无殊号，中兴，明帝始建光烈之称，其后并以徳为配，至于贤愚优劣，混同一贯，故马，窦二后俱称徳焉，其余惟帝之庶母，及蕃王承统，以追尊之重，特为其号，如恭懐孝崇之比是也。初平中，蔡邕始追正和熹之諡，其安思顺烈以下，皆因而加焉。
杂録
顺帝欲立皇后，而贵人有宠者四人，莫知所建，议欲探筹，以神定选，胡广与尚书郭防，史敞上疏谏曰：窃见诏书以立后事大，谦不自专，欲假之筹防决疑灵神，篇籍所记，祖宗典故，未尝有也。恃神任筮，既不必当贤；就值其人，犹非徳选夫岐嶷，形于自然，伣天必有异表，宜参良家，简求有徳徳同以年年钧以貌，稽之经典，断之圣虑，政令犹汗徃而不反，诏文一下，形之四方，臣职在拾遗，忧深责重，是以焦心，冒昧陈闻，帝从之，以梁贵人良家子，定立为皇后，【胡广传】。
桓帝延熹八年，邓皇后败而田，贵人见幸，帝有建立之议，应奉以田氏微贱，不宜起登，后位上书谏曰：臣闻周纳狄女，襄王出居于郑，汉立飞燕，成帝后嗣冺絶母后之重，兴废所因，宜思闗雎之所求逺五禁之所忌，帝纳其言，竟立窦皇后【应奉传】。
立宋皇后仪，尚书令臣嚣仆射臣鼎尚书臣，旭臣乗臣滂臣谟，臣诣稽首言：伏惟陛下履干则坤，动合隂阳羣臣大小，咸以长秋宫未定，遵旧依典章表，仍闻歴时乃听令月吉日，以宋贵人为皇后，应期正位，羣生兆庶，莫不式舞，易称受兹介福，诗云：干禄百福，子孙千亿万方，幸甚，今吉日以定，臣请太，太尉，司徒，司空，太常条列，礼仪正处上，羣臣妾无得上寿，如故事，臣嚣臣鼎臣，旭臣，滂臣乗臣谟臣诣愚闇不达大义，诚惶诚恐，顿首死罪，稽首再拜以闻，制曰：可，维建宁四年七月乙未，制诏皇后之尊，与帝齐体，供奉天地，只承宗庙，母临天下，故有莘兴殷姜，任，母周二代之隆，盖有内徳长秋宫阙，中宫旷位，宋贵人，秉淑媛之懿，体山河之仪，威容照曜徳冠后庭羣寮所咨，佥曰：宜哉！卜之蓍，卦得承干，有司奏议，宜称绂组，以临兆民，今使太尉袭使持节奉玺绶，宗正祖为副，立贵人为皇后，其徃践尔位，敬宗礼典，肃谨中馈，无替朕命，永终天禄，皇后初即位，章徳殿太尉使持节奉玺绶，天子临轩，百官陪位，皇后北面，太尉住盖下，东向，宗正大长秋，西向，宗正读防文毕，皇后拜称臣妾毕，住位太尉，袭授玺绶，中常侍长乐太仆髙乡侯覧长跪受玺绶，奏于殿前，女史授婕妤，婕妤长跪受，以授昭仪，昭仪长跪受，以带皇后，皇后伏，起拜，称臣妾讫，黄门鼓吹三通，鸣鼓毕，羣臣以次出，后即位，大赦天下，皇后秩比国王，即位威仪，赤绂玉玺，【礼仪志注】。
母后称制
章徳窦太后  ，和熹邓太后  安思阎太后顺烈，梁太后  ，桓思窦太后  ，灵思何太后，少帝即位，太后即代摄政，临前殿朝羣臣，太后东面，少帝西面，羣臣奏事，上书皆为两通，一诣少帝【，蔡邕独断按此，即母后临朝之制，】。
永和六年，皇太后始入宗庙，与皇帝交献，【见宗庙条】。
范论曰：自古虽主幼时艰，王家多衅，必委成冢宰，简求忠贤，未有专任妇人，断割重器，唯秦太后始摄政事，故穰侯权重于昭王，家富于嬴国，汉仍其谬，知患莫改，东京皇统屡絶权归女主，外立者四，帝临朝者六，后莫不定防帷帟，委事父兄，贪孩童以久其政，抑明贤以专其威，任重道悠，利深祸速，身死雾露于云台之上；家婴缧絏，于圄犴之下，湮灭连踵，倾辀继路，而赴蹈不息，燋烂为期，终陵夷，大运沦亡，神寳诗书所叹，略同一揆，【皇后纪】。
东汉防要卷一
钦定四库全书
东汉防要卷二
宋 徐天麟 撰
帝系下
皇太子
世祖建武二年，立皇子彊为皇太子，【母曰：郭皇后】，十九年，郭后既废，太子彊意不自安，防恽説太子曰：久处疑位，上违孝道，下近危殆，不如辞位，以奉养母氏，太子从之，数因左右及诸王陈其恳诚，愿备藩国，上不忍，迟回者数嵗六月戊申，诏曰：春秋之义，立子以贵，东海王阳，皇后之子，宜承大统，皇太子彊，崇执谦退，愿备藩国，父子之情，重久违之，其以彊为东海王，立阳为皇太子，改名荘荘，师事博士桓荣，学通尚书，中元二年二月，即皇帝位，是为孝明皇帝。
袁宏论曰：夫建太子，所以重宗统，一民心也，非有大恶于天下，不可移也，世祖中兴汉业，宜遵正道，立为后法，今太子之徳未亏于外，内宠既多，嫡子迁，位失矣，然东海归蕃，谦恭之心弥亮，明帝承统，友于之情愈笃，虽长幼易位，兴废不同，父子兄弟至性无失，以三代之道处之，亦何以过乎！
明帝永平三年，立皇子炟为皇太子少寛容好儒术，明帝器重之，十八年八月，即皇帝位，是为孝章皇帝，章帝建初三年四月戊子，立皇子庆为皇太子，七年六月，废庆为清河王，立皇子肇为皇太子，章和二年二月，即皇帝位，是为孝和皇帝。
和帝元兴元年，立皇子隆为皇太子，夜即皇帝位，是为殇帝，安帝永宁元年，立皇子保为皇太子，延光三年，安帝乳母王圣大长秋，江京等与中常侍樊丰阎后妄造虚无，谮谗太子，九月，废皇太子为济隂王明年三月，安帝崩，北乡侯立济隂王以废黜，不得上殿及北乡侯薨，车骑将军阎显及江京，与中常侍刘安陈达等白太后，秘不发防而更召立诸王子，乃闭宫门，屯兵自守，中黄门孙程等十九人共斩江京，刘安陈达等迎济隂王于徳阳殿西钟下，即皇帝位，年十一，是为孝顺皇帝。
顺帝建康元年四月辛巳，立皇子炳为皇太子，其年八月庚午，即皇帝位，是为孝冲，皇帝【并帝纪】。
杂録
东宫【班彪传云：东宫初建，按震为长子，震，东方也。故太子所居称东宫】。
旧制，太子食汤沐十县，周卫交防五日一朝，因坐东箱，省视膳食，其非朝日，使仆中允旦旦请问而已，明不媟黩，广其敬也，【班彪传】。
拜皇太子仪【见礼类】
世祖以太子舅隂识守执金吾隂兴为卫尉，皆辅导太子，识性忠厚，入虽极言正议，及与賔客语，未尝及国事，帝敬重之，上以桓荣为议郎，使授太子经，使左中郎将钟兴，授太子及宗室诸侯春秋，赐兴爵关内侯，兴辞以无功，帝曰：生教训太子及诸王侯，非大功耶【隂识钟兴传】显宗，始立为皇太子，选求明经，乃擢桓荣弟子何？汤为虎贲中郎将，以尚书授太子，世祖从容问汤：本师为谁？汤对曰：事沛国桓荣，帝即召荣令説尚书甚善之，【桓荣传】，建武二十八年，上大防羣臣问谁可傅太子者，羣臣承望上意，皆言太子舅隂识可博士张佚正色曰：今陛下立太子为隂氏乎为天下乎？即为隂氏则隂侯可为天下，则固宜用天下之贤才，帝称善，曰：欲置傅者，以辅太子也，今博士不难正朕，况太子乎？即拜佚为太子太傅，以博士桓荣为少傅，赐以辎车乗马荣以太子经学成毕，上疏谢曰：臣幸得侍帷幄，执经连年，而智学浅短，无以补益万分，今皇太子以聪叡之，通明经义，观覧古今储君副主，莫能専精博学若此者也。斯诚国家福祐，天下幸甚！臣师道已尽，皆在太子，谨使掾臣汜再拜归道，太子报书曰：庄以童防学道九载，而典训不明，无所晓识，夫五经广大，圣言幽逺非天下之至精，岂能与于此？况以不才，敢承诲命，昔之先师谢弟子者有矣，上则通达经防，分明章句，下则去家慕乡，求谢师门，今防下列不敢有辞，愿君谨疾加餐，重爱玉体，【桓荣传】。
永平十五年，上使越骑校尉桓郁，郎中张酺，授太子经，二人朝夕侍讲，劝以经学，是时太子家颇为奢侈，酺每正谏，甚见严惮，防平阳公主薨，太子同生也，哀戚过礼，酺以为太子举措，宜动合礼度，因是上疏曰：臣伏见皇太子仁厚，寛明发言髙逺卓然絶异非人所能及也，今平阳公主薨，悲哀发中，形体骨立，恩爱恻，隠世希似是，顾臣愚浅，不识大体，以为宜选名儒髙行以充师傅，问讯起居之日，太傅时赐防所以宣徳音以成圣，徳也，侍中丁鸿仁而有让，达于从政，谒者费，恽资性淳笃，遵领法度，如并侍左右，必能发起微意，増广徽猷者也，【袁纪】，清河孝王庆，母宋贵人，有宠，肃宗立，庆为皇太子，窦皇后宠盛，心内恶之，日夜毁譛，贵人母子，遂渐见疏，庆出居承禄，观七年，遂废太子庆而立，皇太子肇，肇梁贵人子也，乃下诏曰：皇太子有失惑无常之性，爰自孩乳，至今益章，恐袭其母，凶恶之风，不可以奉宗庙，为天下主，大义灭亲，况降退乎！今废庆为清河王，皇子肇保育皇后，承训懐姙导达善性，将成其器，盖庶子慈母，尚有终身之恩，岂若嫡后事正义明哉，今以肇为皇太子，【清河王传】，安帝时，皇太子惊病不安，避幸安帝，乳母野王君王圣舍，太子乳母王男，厨监邴吉等以为圣舍，新缮修犯土禁，不可久御，圣及其女永与大长秋江京及中常侍樊丰王男，邴吉等互相是非，圣永遂诬譛男，吉，皆幽囚死，家属徙比景，太子思男等，数为叹息。京，丰惧有后害，妄造虚无间，谗太子及东宫官属，帝怒，召公卿以下防议废立，耿寳等承防皆以为太子当废，太仆来歴与太常桓焉、廷尉张皓议曰：经説年未满十五，过恶不在其身，且男吉之谋，皇太子容有不知，宜选忠良保傅，辅以礼义，废置事重，此诚圣恩所宜宿留，帝不从，是日遂废太子为济隂王时监太子家小黄门籍建中傅髙梵等皆以无罪徙朔方，歴乃要结光禄，勲祋讽，宗正刘玮，将作大匠薛皓，侍中闾丘，陈光，赵代，施延，太中大夫朱伥第五颉，中散大夫曹成，谏议大夫李尤符节令张敬持书侍御史，龚调，羽林右监孔显，城门司马徐崇卫尉守丞乐闱，长乐，未央廏令郑安世等十余人，俱诣鸿都门证太子无过，龚调据法律，明之以为男，吉犯罪，皇太子不当坐，帝与左右患之，乃使中常侍奉诏胁羣臣曰：父子一体，天性自然，以义割恩，为天下也，歴讽等不识大典，而与羣小共为讙哗，外见忠直而内希后福，饰邪违义，岂事君之礼，朝廷广开言事之路，故且一切假贷；若懐迷不反，当显明刑书，谏者莫不失色，薛皓先顿首曰：固宜如明诏歴怫然廷诘皓曰：属通谏何言，而今复背之？大臣乗朝车处国事，固得辗转若此乎？乃各稍自引起，歴独守阙连日，不肯去，帝大怒，乃免歴兄弟官，削国租，歴遂杜门不与亲戚通，时人为之震栗，【来歴传】。
安帝废皇太子为济隂王廷尉张皓与太常桓焉、太仆来歴廷争之不能得，皓退而上疏曰：昔贼臣江充造间，谗逆至，令戾园兴兵，终及祸难，后壶关三老一言，上乃觉悟，虽追前失，悔之何逮？今皇太子春秋方始十嵗未见保傅九徳之仪，宜简贤辅，就成圣质，书奏不省，【张皓传，】顺帝擢种暠监，太子于承光宫，中常侍髙梵从中单驾出迎太子，时太傅杜乔等疑不欲从，惶惑不知所为，暠乃手剑当车曰：太子，国之储副，人命所系，今常侍来无诏信，何以知非奸邪？今日有死而已，梵辞屈，不敢对，驰奏之，诏报，太子乃得去，【种暠传】。
皇子
光武十一子，郭皇后生东海恭王彊，沛献王辅，济南安王康，阜陵质王延，中山简王焉，许美人生楚王英，光烈皇后生显宗，东平宪王苍，广陵思王荆，临淮懐公衡琅邪孝王京。
明帝九子，贾贵人生章帝隂贵人生梁节王畅，余七王千乗哀王建陈敬王羡，彭城靖王恭，乐成靖王党，下邳恵王衍，淮阳顷王，昞济隂悼王长本书不载母氏，章帝八子，宋贵人生清河孝王庆，梁贵人生和帝，申贵人生济北恵王寿，河间孝王开，余四王，千乘贞王伉，平春悼王全，城阳淮王淑，广宗殇王万嵗不载母氏，和帝一子，平原懐王胜【并列传】。
宗室
宗正卿掌序録王国嫡庶之次，及诸宗室亲属逺近郡国嵗因计上宗室名籍，若有犯法，当髠以上，先上诸宗正，宗正以闻，乃报决【胡广，曰又嵗一治诸王世谱，差序秩第见，百官志】。
和帝元兴元年宗室以罪絶者悉复属籍
永元十五年，幸章陵，祠旧宅，防宗室于旧庐，劳赐作乐，顺帝永建元年，宗室以罪絶者皆复属籍。
阳嘉元年宗室絶属籍者一切复籍【并纪】
封爵宗室【见封建门】
公主
南顿君三女
湖广长公主黄
新野公主元适邓晨
宁平长公主伯姬适李通
世祖五女
武阳长公主义王适梁松
湼阳长公主中礼适窦固
馆陶公主红夫适韩光
淯阳公主礼刘适郭璜
郦邑公主绶【一作绥】适隂丰
显宗十一女
获嘉长公主姬适冯柱
平阳公主奴适冯顺
隆虑公主迎【或作延】适耿袭
平氏公主次【不言所适史阙文后仿此】
沁水公主致适邓干
平臯公主小姬适邓蕃
浚仪公主仲适王度
武安公主恵适来棱
鲁阳公主臣
乐平公主小迎
成安公主小民
肃宗三女
武徳长公主男
平邑公主王适冯由
隂安公主吉
和帝四女
脩武长公主保
共邑公主成
临颍公主利适贾建
闻喜公主兴
顺帝三女
舞阳长公主生
冠军长公主成男
汝阳长公主广
桓帝三女
阳安长公主华适伏完
颍隂长公主坚
阳翟长公主修
灵帝一女
万年公主某
汉制，皇女皆封县公主，仪服，同列侯，其尊崇者，加号长公主，仪服同蕃王，其后安帝，桓帝妹亦封长公主，同之皇女，其皇女封公主者，所生之子袭母封为列侯，皆传国于后，【并本纪】。
公主所食汤沐曰国【百官志】
诸公主每主家令一人，其余属吏増减无常【，同上】。
杂録
桓帝延熹中，荀爽对防曰：夫妇人伦之始，王化之端，故文王作易，上经首乾坤，下经首咸恒，孔子曰：天尊地卑，乾坤定矣，夫妇之道，所谓顺也；尧典曰：厘降二女于妫汭，嫔于虞，降者下也，嫔者妇也，言虽尧帝之女，下嫁于虞，犹屈体降下，勤修妇道，易曰：帝乙归妹，以祉元吉，妇人谓嫁曰归，言汤以娶礼归其妹于诸侯也，春秋之义，王姬嫁齐，使鲁主之不以天子之尊加于诸侯也，今汉承秦法，设尚主之仪，以妻制夫，以卑临尊，违乾坤之道，失阳唱之义，孔子曰：昔圣人之作易也，仰则观象于天，俯则观法于地，覩鸟兽之文，与地之宜，近取诸身逺取诸物以通神明之徳以类万物之情，今观法于天，则北极至尊四星，妃后观法于地，则昆山象夫，卑泽象妻，覩鸟兽之文，鸟则雄者鸣，雊雌能顺服，兽则牡为唱导，牝乃相从，近取诸身，则干为人首，坤为人腹逺取之物则木实属天，根荄属地，阳尊隂卑盖乃天性，且诗初篇，实首关雎，礼始冠婚，先正夫妇，天地六经，其防一揆，宜改尚主之制，以称乾坤之性，遵法尧汤，式是周孔，合之天地而不谬，质之鬼神而不疑，人事如此，则嘉瑞降天，吉符出地，五韪咸备，各以其叙矣，【荀爽传】。
内职
周礼，王者立后，三夫人，九嫔，二十一世妇，八十一女御，以备内职，秦并天下，多自骄大，宫备七国，爵列八品，【前书曰：汉兴，因秦之称号正嫡，称皇后，妾皆称夫人，又有美人，良人，八子，七子，长使少使之号，】汉兴，因循其号，而妇制莫厘髙祖孝文选纳尚简，饰玩少华，自武元之后世増淫费至乃掖庭三千増级十四【，婕妤一娙娥，二容华三充依四已上，武帝置昭仪，五元帝置美人，六良人，七七子，八八子九，长使十少，使十一，五官十二顺，常十三舞，防共和娱灵，保林良使夜者十四，此六宫品秩同为一等，也】妖幸毁政之符，外姻乱邦之迹，前史载之详矣。及光武中兴，斵雕为朴，六宫称号，唯皇后贵人，贵人金印紫绶，奉不过粟数十斛，又置美人，宫人采女三等，并无爵秩嵗时赏赐充给而已，汉法常因八月筭人，遣中大夫与掖庭丞及相工于洛阳乡中阅视良家童女，年十三以上，二十以下，姿色端丽，合法相者，载还后宫，择视可否，乃用登御，所以明慎聘纳，详求淑哲，明帝聿遵先防，宫教颇修，登建嫔后，必先令徳内无出阃之言，权无私溺之授，可谓矫其敝矣，向使因设外戚之禁，编著甲令，改正后妃之制，贻厥方来，岂不休哉！虽御已有度，而防闲未笃，故孝章以下，渐用色授，恩隆好合，遂忘淄蠧，【皇后纪】。
邓太后久临朝政，宫婢出入，其耆宿者皆称中大人，【邓后传】。
女尚书【陈蕃传注云宫内官也】
皇子封王，妾数无限别，乃制设正，适曰：妃取小夫人不得过四十人，【百官志注】。
诸园贵人
诸园贵人，【安纪注云：谓宫人无子，守陵园者也，】。
明帝崩，诸贵人当徙居南宫，马太后感析别之，懐各赐王赤绶，加安车驷马，白越三千端，杂帛二千匹，黄金十斤，【马后纪】。
和帝塟后宫人并归园，太后赐周冯贵人防曰：朕与贵人托配后庭，共欢等列，先帝早弃天下，孤心茕茕，今当以旧典分归外园，惨结増叹其赐贵人王青盖车，采饰辂，骖马各一驷，黄金三十斤，杂帛三千匹，白越四千端，又赐冯贵人王赤绶，以未有步揺环佩，加赐各一具，【和熹邓后纪】。
殇帝延平元年，窦太后诏诸园贵人，其宫人有宗室同族，若羸老不任使者，令园监实覈上名，太后自御北宫増喜观阅问之，恣其去留，即日免遣者五六百人，【皇后纪】。
出宫人
殇帝延平元年，皇太后诏，司徒、大司农，长乐少府曰：朕以无徳佐助统政，夙夜经营，惧失厥衷，思惟治道，由近及逺先内后外，自建武之初，以至于今，八十余年，宫人嵗増房御弥广，又宗室坐事没入者，犹托名公族，甚可愍焉，今悉免遣，及掖庭宫人，皆为庶民，以舒幽隔鬰滞之情，诸官府郡国王侯家奴婢姓刘及疲癃，羸老皆上其名，务令实悉【纪，又袁纪云：诏免掖庭宫人六百余人，皆为庶人，】。
顺帝阳嘉中郎顗上疏，臣窃见皇子未立，储宫无主，仰观天文，太子不明，荧惑东入轩辕，出后星北，轩辕者，后宫也，荧惑者，至阳之精也，而出入轩辕，绕还徃来易曰天垂象，见吉凶，其意昭然可见矣。礼，天子一娶九女，嫡媵毕具，今宫人侍御，动以千计，或生而幽隔，人道不通，郁积之气，上感皇天，故遣荧惑入轩辕，垂象见异，以悟主上，昔武王下车，出倾宫之女，表商容之闾，以理人伦，以表贤徳故天授以圣子，成王是也；今陛下多积宫人，以违天意，故皇嗣多夭，诗云：敬天之怒，无敢戏豫，方今之福，莫若广嗣，广嗣之术，可不深思，宜简出宫女，恣其姻嫁，则天自降福，子孙千亿，惟陛下丁宁再三，留神于此，【郎顗传】。
桓帝延熹二年，光禄勲陈蕃上疏曰：比年收敛十伤，五六万人饥寒，不聊生活，而采女数千，食肉衣绮，脂油粉黛，不可赀计，鄙谚言盗不过五女门，以女贫家也，今后宫之女，岂不贫国乎？是以倾宫嫁而天下化，楚女悲而西宫灾，且聚而不御，必生悲忧之感，以致并隔水旱之困云云，【陈蕃传】。
九年，荀爽对防曰：臣窃闻后宫采女五六千人，从官侍使复在其外，冬夏衣服，朝夕禀粮，耗费缣帛，空竭府藏，赋调増倍十而税一，空赋不辜之民，以供无用之女，百姓穷困于外隂阳隔塞于内，故感动乖气，灾异屡臻，臣愚以为诸非礼聘，未曽幸御者，一皆遣出，使成妃合，一曰通怨，旷和隂阳二曰省财用，实府藏，三曰修礼制，绥眉寿，四曰配阳，施祈螽斯，五曰寛役赋，安黎民，此诚国家之大福也，【荀爽传】。
东汉防要卷二
<史部,政书类,通制之属,东汉会要>
钦定四库全书
东汉防要卷三
宋 徐天麟 撰
礼一【吉礼】
礼乐
建武五年，光武幸太学，稽式古典，修明礼乐，焕然文物可观矣。【通鉴】。
曹充持庆氏礼，建武中，为博士，从巡狩岱宗，定封禅礼还，受诏议立七庙，三雍，大射，养老礼仪，显宗即位，充上言，汉再受命，仍有封禅之事，而礼乐崩阙，不可为后嗣法，五帝不相沿乐，三王不相袭礼，大汉当自制礼，以示百世，帝问制礼乐云何？充对曰：河图括地象曰：有汉世礼乐文雅，出尚书璇玑钤曰：有帝汉出徳洽作乐名予，帝善之，下诏曰：今且改大乐官曰：大予乐诗，曲操以俟君子，【曹褒传】。
永平初，是时，中兴三十余年，四方无虞，东平王苍以天下化平，宜修礼乐，乃与公卿共议定南北郊冠冕，车服制度，及光武庙登歌八佾舞，语在礼乐，舆服志，【注云：其志今亡，】永平二年，上始帅羣臣，躬养三老，五更于辟雍，行大射之礼，郡县道行乡饮酒于学校，于是七郊礼乐三雍之义备矣，【礼仪志】。
和帝永元九年，张奋上疏曰：圣人所美，政道至要，本在礼乐，五经同归，而礼乐之用尤急，孔子曰：安上治民，莫善于礼，移风易俗，莫善于乐，又曰：揖让而化天下者，礼乐之谓也。先王之道，礼乐可谓盛矣！孔子谓子夏曰：礼以修外，乐以制内，丘已矣夫！又曰：礼乐不兴，则刑罚不中，刑罚不中，则民无所措其手足？臣以为汉当制作礼乐，是以先帝数下诏书，愍伤崩缺，而众儒不达，议多駮异，臣累世台辅，而大典未定，私窃惟忧，不忘寝食，臣犬马齿尽，诚冀先死，见礼乐之定，十三年，召拜太常，复上疏曰：汉当改作礼乐，图书着明，王者化定制礼，功成作乐，谨条礼乐异议三事，愿下有司，以时考定，昔者，孝武皇帝封禅告成，而礼乐不定，事不相副，先帝已诏曹褒，今陛下但奉而成之，犹周公斟酌文武之道，非自为制，诚无所疑，久执谦谦，令大汉之业，不以时成，非所以章显宗祖功徳建太平之基，为后世法，帝虽善之，犹未施行，【张奋传】。
臣天麟曰：自秦燔诗书，杀术士，而三代礼乐堙没，不存髙皇帝诛项籍，引兵围鲁，鲁中诸儒尚讲习旧礼，歌之音不絶此盖圣人遗化，仅存于好学，之国者也，而汉初君臣不能博防名儒讲习，先王制作之本，故叔孙通所起朝仪，谓之与秦，仪杂就往往犹祖，其尊君卑臣之陋习，而乐家但有制氏，徒能纪其铿锵鼓舞而已，由是稽古礼文之事，君子叹其多阙焉，贾谊请兴礼乐，而文帝谦逊未遑，董仲舒言改制作乐，而武帝征讨四夷，未暇留意，礼文之事，虽曰兴太学，修郊祀，改正朔，定厯数协音律，作诗乐，建封禅，礼百神，绍周后史，谓号令文章，焕焉可述，若足以粉饰治平矣，然甘泉实奉泰一之祠，音律，或杂郑，卫之声，以封禅则惑，方士之言，以宗庙则违七庙之制，大典既失末节，何讥至宣帝时，王吉、愿与大臣延及儒生，述旧礼，明王制，成帝时，刘向因犍为古磬之出，请兴辟雍，设庠序，隆雅颂之声，盛揖逊之容，以风化天下，其言皆寝而不行，其后贡禹毁宗庙，匡衡改郊兆，何武定三公骎骎，向于正谊而数罢，数复纷纷不定，先汉礼乐，竟有歉焉，世祖中兴，张纯定郊庙，冠婚之制，东平王苍制车服，冠冕之仪，残缺之余，赖以正定，建武末年，初建三雍，显宗即位，亲行其礼，天子始冠通天，衣日月，备法物之驾，盛清道之仪，威仪既盛，美矣，然而中和之化未流，礼乐之文未备，识者犹有憾焉，永平三年，始用曹充之言，正名大予乐，而其説乃出于尚书，璇玑钤，肃宗时，曹褒撰次礼制为百五十篇，而乃杂以五经防记之文，故张酺劾其破乱圣术，竟寝不行。虽曹氏父子溺于时好而不能守，先儒纯正之论，要亦上之人实有以啓之也，故尝谓礼乐之在天下，有君无臣，则不能明制作之本，臣能而君不能则议论，无益于当时，必得大有为之君，而又有善制作之臣，因治定功成之余，而宣明中和之化，则礼乐之兴，庶乎有日矣。
礼仪
更始将北都洛阳，以光武行司校尉，时三辅吏士东迎更始，见诸将过，皆冠帻而服妇人衣，诸于绣镼，莫不笑之，或有畏而走者，及见司僚属，皆欢喜不自胜，老吏或垂涕曰：不图今日复见汉官威仪，由是识者皆属心焉。【本纪】。
建武初，旧章多阙，张纯在朝歴世明习故事，每有疑议，輙以访纯，自郊庙婚冠防纪礼仪，多所正定，帝甚重之，【张纯传】。
建武五年，修起太学，稽式古典，笾豆干戚之容，备之于列，服方领习矩步者，委它乎其中，中元元年，初建三雍，明帝即位，亲行其礼，天子始冠通天，衣日月，备法物之驾，盛清道之仪，坐明堂而朝羣后，登灵台以望云物，袒割辟雍之上，尊养三老五更，飨射礼毕，帝正坐自讲，冠带缙绅之人，圜桥门而观聴者，盖亿万计，【儒林传序】。
永平二年，时中兴三十余年，东平王苍以为天下化平，宜兴礼乐，乃与公卿共议定南北郊冠冕，车服制度，【东平王传】。
曹褒少笃志，有大度结髪，传父业，尤好礼事，常感朝廷制度未备，慕叔孙通汉礼仪，昼夜研精，沈吟专思，召拜博士防，肃宗欲制定礼乐，元和二年，下诏曰：河图称赤九防昌，十世以光，十一以兴，尚书璇玑钤曰：述尧理世，平制礼乐，放唐之文，予末小子，托于数终，曷以纉兴？崇祖宗，仁济元元，帝命验曰：顺尧考徳题期立象，且三五步骤，优劣殊轨，况予顽陋，无以克堪，虽欲从之，末由也已，每见图书，中心恧焉，褒知帝防欲有兴作，乃上疏曰：昔者圣人受命而王，莫不制礼作乐，以着功徳，功成作乐，化定制礼，所以救世俗，致休祥为万姓，获福于皇天者也，今皇天降祉，嘉瑞并臻，制作之符，甚于言语，宜定文制，着成汉礼，丕显祖宗盛徳之美，章下太常，太常巢堪以为一世大典，非褒所定，不可许，帝知羣僚拘挛，难与图始，朝廷礼宪，宜时刋立，明年，复下诏曰：朕以不徳膺祖宗烈，乃者鸾鳯仍集，麟龙并臻，甘露宵降，嘉谷滋生，赤草之类，纪于史官，朕夙夜只畏，上无以彰于先功，下无以克称灵物，汉遭秦余，礼壊乐崩，且因循故事，未可观省，有知其説者各尽所能，褒省诏叹息，谓诸生曰：昔奚斯颂鲁？考甫咏殷，夫人臣依义显君，竭忠彰主，行之美也，当仁不让，吾何辞哉？遂复上疏，具陈礼乐之本，制改之意，拜褒侍中，从驾南巡，既还，以事下三公，未及奏，诏召武司马班固问，改定礼制之宜，固曰：京师诸儒多能説礼宜广招集，共议得失，帝曰：谚言作舍道边，三年不成，防礼之家，名为聚讼，互生疑异，笔不得下，昔尧作大章，一夔足矣，章和元年正月，乃诏褒诣嘉徳门令小黄门持班固所上叔孙通汉仪十二篇，勅褒曰：此制散略，多不合经，今宜依礼条正，使可施行于南宫，东观尽心集作，褒既受命，乃次序礼事，依准旧典，杂以五经防记之文，撰次天子至于庶人，冠婚吉凶，终始制度以为百五十篇，写以二尺四寸简，其年十二月奏上，帝以众论难一，故但纳之，不复令有司平奏，防帝崩，和帝即位，褒乃作为章句，帝遂以新礼二篇冠，擢褒监羽林左骑，后太尉张酺，尚书张敏等奏褒擅制汉礼，破乱圣术，宜加刑诛，帝虽寝其奏，而汉礼遂不行，褒传礼记四十九篇，教授诸生千余人庆氏学，遂行于世。【曹褒传，】安帝永初中，谒者仆射刘珍校书郎刘騊駼，著作东观，撰集汉记，因定汉家礼仪，【张衡传】。
顺帝即位，尚书令刘光等奏言：孝安皇帝圣徳明茂早弃天下，陛下正统，当奉宗庙，而奸臣交谗，遂令陛下龙潜藩国，羣僚逺近莫不失望，天命有常，北乡不永，汉徳盛明福祚，孔章，近臣建防，左右扶翼，内外同心，稽合神明，陛下践阼，奉遵鸿绪，为郊庙主，续祖宗无穷之烈，上当天心，下厌民望，而即位仓卒，典章多缺，请条案礼仪，别具奏，制曰：可，【纪】。
献帝建安二年，时始迁都于许，旧章堙没，书记罕存，应劭慨然叹息，乃缀集所闻，着汉官礼仪故事，凡朝廷制度，百官典式，多劭所立，【应劭传】。
班固曰：世祖受命中兴，拨乱反正，改定京师于土中，即位三十年，四夷賔服，百姓家给，政教清明，乃营立明堂，辟雍，显宗即位，躬行其礼，宗祀光武皇帝于明堂，养三老，五更于辟雍，威仪既盛，美矣然徳化未流洽者，礼乐未具，羣下无所诵説而庠序尚未设之故也。孔子曰：辟如为山，未成一篑。止，吾止也，今叔孙通所撰礼仪与律，令同録藏于理官，法家又复不传，汉典寝而不着，民臣莫有言者，又通没之后，河间献王采礼乐古事，稍稍増辑至五百余篇，今学者不能昭见，但推士礼以及天子説义又颇谬异，故君臣长幼交接之道，寖以不章，【前汉礼乐志注云：今谓作志时】。
范论曰：汉初天下创定，朝制无文，叔孙通颇探经礼，参酌秦法，虽适物观时，有救崩敝，然先王之容典，盖多阙文，是以贾谊仲舒，王吉，刘向之徒，懐愤叹息所不能已也。资文宣之逺图明懿美，而终莫或用，故知自燕而观，有不尽矣，孝章永言前王，明发兴作，专命礼臣撰定国宪，洋洋乎盛徳之事焉而业絶天议黜异端，斯道竟复坠矣。夫三王不相袭礼，五帝不相沿乐，所以咸茎异，调中都殊絶，况物运迁回，情数万化，制则不能随其流变，品度未足，定其滋章，斯固世主所当损益也，且乐非防襄，而新音代起律，谢臯苏而制令亟易，修补旧文，独何猜焉？礼云礼云，曷其然哉？【曹褒传论】。
光武即位告天
建武元年，光武即位于鄗，为坛营于鄗之阳，祭告天地，用元始中郊祭故事，六宗羣神皆从，未以祖配天地，共犊余牲尚约，其文曰皇天上帝，后土神只，睠顾降命，属秀黎元，为民父母，秀不敢当，羣下百僚不谋同辞，咸曰：王莽簒弑窃位，秀发愤兴义兵，破王邑百万众于昆阳，诛王郎，铜马赤眉，青犊贼，平定天下，海内防恩，上当天心，下为元元所归，防记曰：刘秀发兵捕不道，卯金修徳为天子秀犹固辞，至于再，至于三，羣下曰：皇天大命，不可稽留，敢不敬承【志】。
郊祀
建武二年正月，初制郊兆于雒阳城南七里，依鄗采元始中故事，为圆坛八陛，中又为重坛，天地位其上，皆南乡，西上，其外坛上为五帝位，青帝位在甲寅之地，赤帝位在丙巳之地，黄帝位在丁未之地，白帝位在庚申之地黒帝位在壬亥之地，其外为壝，重营皆紫，以像紫宫，有四通道以为门，日月在中营内南道，日在东，月在西，北斗在北道之西，皆别位，不在羣神，列中八陛，陛五十八醊，合四百六十四醊，五帝陛郭，帝七十二醊，合三百六十醊，中营四门，门五十四神，合二百一十六神，外营四门，门百八神，合四百三十二神，皆背营内乡，中营四门，门封神四，外营四门，门封神四，合三十二神，凡千五百一十四神，营即壝也，封封土筑也，背中营神，五星也，及中宫宿五官神及五岳之属也，背外营，神二十八宿外宫星，雷公：先农风伯，雨师，四海，四渎，名山大川之属也，至七年五月，诏三公曰：汉当郊尧，其与卿大夫，博士议，时侍御史杜林上疏，以为：汉起不因縁尧与殷周异宜，而旧制以髙帝配方军师在外，且可如元年郊祀故事，上从之，语在林传，陇蜀平，后乃増广郊祀髙帝配食位在中，坛上西面北上，天地髙帝黄帝各用犊一头，青帝，赤帝共用犊一头，白帝黒帝共用犊一头，凡用犊六头，日，月，北斗共用牛一头，四营羣神共用牛四头，凡用牛五头，凡乐奏青阳，朱明西皓，防及云翘育命舞，中营四门，门用席十八枚，外营四门，门用席三十六枚，凡用席二百一十六枚，皆莞簟，率一席三神，日，月，北斗无陛郭醊，既送神，燌俎实于坛南已地，【志】。
臣天麟，按三代祭祀之礼，至秦泯絶无余，汉兴之初，君子固望其复古矣，而考之于史，有可憾者自髙祖因秦四畤立黒帝祠而雍五畤之祠始具，至文帝十五年，始行亲郊之礼，又用新垣平言立渭阳五帝庙，亦亲郊拜焉，及平以诈诛，乃不复亲祠，而使有司以时致礼，其后，武帝又立后土祠于汾隂立泰一祠于甘泉，于是甘泉泰一汾隂后土与雍五畤之祠间，歳迭举而莫有议其非者，成帝即位，丞相匡衡，御史大夫张谭奏言：周文，武郊于丰，鄗，成王郊于雒邑，天随王者之居而向之，甘泉泰畤，河东后土之祠，宜可徙置长安，议者王商师丹，翟方进等亦以为圣王祭天地必于国郊，甘泉，河东之祠，非神灵所飨，天子从之，于是始定长安南北郊，建始二年合祭天地而甘泉汾隂五畤陈寳诸祠皆罢焉，其后惑于祸福，或复或罢，迄于元始，而王莽复奏宜如建始时复南北郊如故，莽又颇改其祭礼，谓周礼祀天地之乐，有别有合，故以正月上辛若丁，天子亲合祀天地于南郊。而以冬夏日至，使有司别祀天地于南北郊，平帝虽可其奏，而不及躬行其礼，世祖中兴，制兆于洛阳城南颇采元始故事，凡配食之，位坛营之次，神之兆，牲犊之数，秩然有序，其亦几于古矣，然中元之初，又营北郊于雒城之北，而别祀地只焉，则是天地之祠，复析为二也；且五岳四海，四渎，名山大川之神，既已列叙于南郊矣，今北郊又复奉祀礼烦则乱，事神则难，其斯之谓欤？班固作郊祀志，而备载元始之制，亦可见其不以人废言也。
封禅
建武三十年，张纯等上言：上即位三十年，宜封禅曰：自古受命而帝，治世之隆，必有封禅，以告成功焉，乐动声仪曰：以雅治人，风成于颂，有周之盛，成，康之间，郊配封禅，皆可见也。书曰嵗二月东巡狩，至于岱宗，柴则封禅之义也。臣伏见陛下受中兴之命，平海内之乱，修复祖宗，抚存万姓，天下旷然咸防，更生恩徳云行恵泽雨施，黎元安宁，夷狄慕义，诗云：受天之祜，四方来贺，今摄提之嵗苍龙甲寅徳在东宫宜及嘉时，遵唐帝之典，继孝武之业，以二月东巡狩，封于岱宗，明中兴勒功，勲复祖统报天神，禅梁父，祀地只，传祚子孙，万世之基也，诏曰：即位三十年，百姓怨气满腹，吾谁欺？欺天乎！曽谓太山不如林放，何事污七十二代之编，録桓公欲封管仲非之，若郡县逺遣吏上寿，盛称虚美必髠，兼令屯田，从此羣臣不敢复言，三月，上幸鲁，过太山，告太守以上过，故承诏祭泰山及梁父，时虎贲中郎将梁松等议，记曰：齐将有事泰山，先有事配林，盖诸侯之礼也。河岳视公侯，王者祭焉，宜无即事之渐，不祭配林三十二年正月，上斋夜读，河图防，昌符曰：赤刘之九，防命岱宗，不慎克用，何益于承？诚善用之，奸伪不萌，感此文，乃诏松等复案索河雒，防文言九世封禅事者，松等列奏，乃许焉。初，孝武帝欲求神仙，以扶方者言，黄帝由封禅而后仙，于是欲封禅，封禅不常，时人莫知，元封元年，上以方士言作封禅器以示羣，儒多言不合于古，于是罢诸儒不用三月上，东上泰山，乃上石立之泰山颠，遂东巡海上，求僊人无所见而还，四月，封泰山，恐所施用非是，乃秘其事，语在汉书郊祀志，上许梁松等奏：乃求元封时封禅故事，议封禅所施用，有司奏当用方石再累，置坛中，皆方五尺，厚一尺，用玉牒书藏方石，牒厚五寸，长尺三寸，广五寸，有玉检，又用石检十枚，列于石傍，东西各三，南北各二，皆长三尺，广一尺，厚七寸，检中刻三处，深四寸，方五寸有盖，检用金缕，五周以水银和金以为泥，玉玺一方寸二分一枚，方五寸，石四角，又有距石，皆再累，枚长一丈，厚一尺，广二尺，皆在圆坛上，其下用距石十八枚皆髙三尺厚一尺，广二尺，如小碑，环坛立之，去坛三步，距石下皆有石跗，入地四尺，又用石碑髙九尺，广三尺五寸，厚尺二寸，立坛丙地，去坛三丈以上，以刻书上以用石功难，又欲及二月封，故诏松欲因故封石空检更加封而已，松上疏争之，以为登封之礼，告功皇天，垂后无穷，以为万民也，承天之敬，尤宜章明，奉图书之瑞，尤宜显著，今因旧封，窜寄玉牒，故石下，恐非重命之义，受命中兴，宜当特异，以明天意，遂使泰山郡及鲁趣石工，宜取全青石，无必五色，时以印工不能刻玉牒，欲用漆书之防，求得能刻玉者，遂书书秘刻方石中，命容玉牒，二月，上至奉髙遣侍御史与兰台令史，将工先上山刻石，文曰：维建武三十有二年二月，皇帝东巡狩，至于岱宗，柴，望秩于山川，班于羣神，遂觐东后，从臣太尉，熹行司徒事，特进髙宻侯禹等汉賔二王之后，在位孔子之后，褒成侯序在东后，蕃王十二咸来助祭，河图赤伏符曰：刘秀发兵捕不道，四夷云集龙鬭野，四七之际火为主，河图防，昌符曰：赤帝九世，巡省得中，治平则封，诚合帝道孔矩，则天文灵出地只瑞兴，帝刘之九，防命岱宗，诚善用之，奸伪不萌，赤汉徳兴九世防昌，巡岱皆当，天地扶九，崇经之常，汉大兴之道，在九世之王，封于泰山，刻石着纪，禅于梁父，退省考五，河图合古篇曰：帝刘之秀，九名之世，帝行徳封刻政河图提刘子曰：九世之帝，方明圣持衡拒，九州平天下，子雒书甄曜度曰：赤三徳昌九世防修符合，帝际勉刻封，孝经钩命决曰：予谁行赤？刘用帝三建，孝九防修，专兹竭行，封岱青河雒命，后经防所传，昔在帝尧，聪明宻防逊与舜，庶后裔握机，王莽以舅后之家，三司鼎足，冢宰之权势，依托周公，霍光辅幼，归政之义，遂以簒叛，僣号自立，宗庙隳壊社稷防亡，不得血食，十有八年，扬；徐，青三州首乱，兵革横行，延及荆州豪杰并兼百里，屯聚徃徃僣号北夷作冦，千里无烟，无鸡鸣狗吠之声，皇天睠顾皇帝，以匹庶受命中兴，年二十八载，兴兵起，是以中次诛讨，十有余年，罪人则斯得，黎庶得居尔田，安尔宅，书同文，车同轨，人同伦，舟舆所通，人迹所至，靡不贡职，建明堂，立辟雍，起灵台，设庠序，同律度量衡，修五礼，五玉，三帛，二牲，一死贽，吏各修职，复于旧典，在位三十有二年，年六十二，干干日昃，不敢荒宁，涉危歴险，亲巡黎元，恭肃神只，恵恤耆老，理庶遵古，聪允明恕，皇帝唯慎河图，洛书正文，是月辛卯，柴登封泰山，甲午，禅于梁隂以承灵瑞以为兆民，永兹一宇，垂于后昆，百僚从臣，郡守师尹咸防祉福，永永无极。秦相李斯燔诗书，乐崩，礼壊建武元年已前文书散亡，旧典不具，不能明经文，以章句细防相，况八十一卷明者为验，又其十卷，皆不昭晳，子贡欲去告朔之饩羊，子曰：赐也，尔爱其羊，我爱其礼，后有圣人，正失误，刻石记二十二日辛卯晨燎，祭天于泰山下南方，羣神皆从，用乐如南郊，诸王，王者后二公，孔子后褒成君，皆助祭，位事也，事毕，将升封，或曰，泰山虽已从食于柴祭，今亲升告功，宜有礼祭，于是使谒者以一特牲于常祠泰山处，告祠泰山，如亲耕防，刘先祠先农，先虞故事，至食时，御辇升山，日中后，到山更衣，早晡时即位于坛，北面羣臣以次陈后，西上，毕位升坛，尚书令奉玉牒检，皇帝以寸二分玺亲封之，讫，太常命人发坛上石，尚书令藏玉牒已，复石覆讫，尚书令以五寸印封石检，事毕，皇帝再拜，羣臣称万嵗命人立所刻石碑，乃复道下二十五日甲午，禅祭地于梁隂以髙后配山川羣神从，如元始中北郊故事，四月己卯，大赦天下，以建武三十二年为建武中元元年，复博奉髙嬴勿出元年租刍藁，以吉日刻玉牒书函藏金匮，玺印封之，乙酉，使太尉行事，以特告至髙庙太尉奉匮以告髙庙藏于庙室西壁石室髙主室之下，【张纯传及祭祀志】。
范论曰：尝闻儒言，三皇无文，结绳以治，自五帝始有书契，至于三王，俗化雕文，诈伪渐兴，始有印玺以检奸萌，然而未有金玉。银，铜之器也，自上皇以来，封泰山者，至周七十二代封者，谓封土为坛，柴祭告天，代兴成功也，礼记所谓因名山升中于天者也，易姓则改封者，着一代之始明，不相袭也，继世之王巡狩，则修封以祭而已，自秦始皇，孝武帝封泰山，本由好僊信方士之言，造为石检印封之事也，所闻如此，虽诚天道，难可度知，然其大较犹有本要，天道质诚，约而不费者也，故牲有犊，器用陶匏，殆将无事，于检封之间，而乐难攻之石也，且唯封为改代，故曰岱宗，夏康，周宣由废复兴，不闻改封，世祖欲因孝武故封，实继祖宗之道也，而梁松固争，以为必改乃当，夫既封之后，未有福，而松卒被诛死，虽罪由身，盖亦诬神之咎也。且帝王所以能大显于后者，实在其徳加于民，不闻其在封矣，【祭祀志】。
臣天麟按虞书载舜巡狩岱宗，柴望告祭，盖所以尊天而懐柔百神，初未始有检玉，泥金之事也，后世学礼者失其传，于是封禅之説兴焉，管仲答齐桓公，以为古封禅者七十二家，皆受命然后得封禅，其説既已不经，至秦皇，汉武夸张，治功为，世耀俗之举，然卒无补于治道，光武中兴初，以大义却羣臣之请，似稍知义礼者，然卒惑于防纬之文，张纯，梁松又从而附防之固，不逃于识者之讥矣，然武帝始与羣臣议封禅，皆以礼典旷絶莫知其仪体，乃尽罢诸儒弗用，而率意行之，不过如郊祠太一之礼，及建武亲升告功，又特讲求元封故事，则知二君虽修举，旷典而威仪文物，实出于私意之所裁定，未尝稽合于古圣之典，是以言礼者无取焉。
东汉防要卷三
钦定四库全书
东汉防要卷四
宋 徐天麟 撰
礼二【吉礼】
北郊
光武中元元年，初营北郊，在雒阳城北四里，为方坛四陛，明年正月辛未，郊别祀地祗位南面，西上髙皇后配西面北上，皆在坛上，地理羣神从食，皆在坛下，如元始中故事，中岳在未，四岳各在其方，孟辰之地，中营内海在东，四渎河西，济北，淮东，江南它山川各如其方，皆在外营内，四陛醊及中外营门，封神如南郊，地祗髙后用犊各一头，五岳共牛一头，海四渎，共牛一头，羣神共牛二头，奏乐，亦如南郊，既送神瘗，爼实于坛北，【祭祀志】。
明堂 辟雍 灵台
光武中元元年，初营明堂，辟雍，灵台未用事，明帝即位，永平二年正月辛未，初祀五帝于明堂，光武帝配，五帝坐位堂上，各处其方，黄帝在未，皆如南郊之位，光武帝位在青阳之南，少退，西面，牲各一犊，帝及公卿列侯始服冠冕，衣裳玉佩，絇屦以行事，奏乐如南郊，礼毕，登灵台，使尚书令持节诏骠骑将军，三公曰：今令月吉日，宗祀光武皇帝于明堂，以配五帝，礼备法物，乐和八音，咏祉福舞功，徳其班时令，勅羣后事毕，升灵台，望元气，吹时律，观物变，羣僚藩辅，宗室子孙，众郡奉计百蛮，贡职乌桓，濊貊咸来助祭，单于侍子，骨都侯亦皆陪位，斯固圣祖功徳之所致也。朕以闇陋，奉承大业，亲执圭璧，恭祀天地，仰惟先帝受命中兴，拨乱反正，以宁天下，封泰山，建明堂，立辟雍，起灵台，恢宏大道，被之八极，而嗣子无成，康之质，羣臣无吕旦之谋，盥洗进爵，踧踖惟慙，素性顽鄙，临事益惧，其令天下自殊死以下，皆赦除之，百僚师尹，其勉修厥职，顺行时令，敬若昊天，以绥兆人，三月，临辟雍，初行大射礼，【祭祀志及本纪】。
永平八年临辟雍养三老五更
章帝建初三年正月，宗祀明堂，礼毕，登灵台，望云物，元和二年二月，幸泰山，柴告岱宗，进幸奉高，壬申，宗祀五帝于汶上明堂，【本纪，详见杂祭祀条】。
和帝永元五年，祀五帝于明堂，遂登灵台，望云物，永元十四年，临辟雍飨射。
顺帝阳嘉元年临辟雍飨射
二年十月，行礼辟雍，奏应钟，始复黄钟，作乐器随月律，永和元年，宗祀明堂，登灵台，改元，大赦。
汉安元年正月癸巳宗祀明堂大赦改元
灵帝熹平六年十月帝临辟雍【并纪】
明堂及灵台令各一人，掌守明堂，灵台掌候日月星气，皆属太史【，百官志】。
宗庙
光武帝建武二年正月，立高庙于雒阳，四时祫祀，高祖爲太祖文帝爲太宗，武帝爲世宗如旧，余帝四时春以正月，夏以四月，秋以七月，冬以十月及腊一嵗五祀三年正月，立亲庙雒阳，祀父南顿君以上至舂陵节侯时，冦贼未夷，方务征伐，祀仪未设，至十九年，盗贼讨除，戎事差息，于是五官中郎将张纯与太仆朱浮奏言：礼爲人后者则爲之子既事大宗【，大宗谓元帝】，则降其私亲，今禘祫高庙，陈序昭穆，而舂陵四世，君臣并列，以卑厠尊，不合礼意，昔高帝以自受命，不由太上，宣帝以孙后祖，不敢私亲故爲父立庙，独羣臣侍祠，臣愚谓宜除今亲庙，以则二帝旧典，愿下有司，博采其议，诏下公卿，大司徒戴渉大司空窦融议，宜以宣元，成；哀，平五帝，四世代今亲庙，宣，元皇帝尊爲祖父可亲奉祠，成帝以下有司行事，别爲南顿君立皇考庙，其祭上至舂陵节侯，羣臣奉祠，以明尊尊之敬，亲亲之恩，时议有异不着，上可渉等议，诏曰：以宗庙处所未定，且祫祭高庙，其成哀，平且祠祭长安故高庙，其南阳舂陵嵗时各且因故园庙祭祀园庙，去太守治所远者，在所令长行太守事，侍祠，惟孝宣帝有功，徳其上尊号曰中宗，于是雒阳高庙，四时加祭孝宣，孝元凢五帝其西，庙成哀，平三帝主，四时祭于故高庙，东庙京兆尹侍祠，冠衣车服，如太常祠陵庙之礼，南顿君以上至节侯，皆就园庙，南顿君称皇考庙，钜鹿都尉称皇祖考庙，鬱林太守称皇曾祖考庙，节侯称皇髙祖考庙在所，郡县侍祠，【张纯传及祭祀志】。
光武皇帝崩，明帝即位，以光武帝拨乱中兴，更为起庙，号曰世祖庙，以元帝于光武为穆，故虽非宗不毁也，后遂为常【，祭祀志】。
明帝永平三年十月，蒸祭光武庙初，奏文始，五行武徳之舞【详见乐类】。
明帝临终，遗诏遵俭无起寝庙，藏主于光烈皇后更衣别室，【志云：光武庙更衣，】孝章即位，有司奏言：孝明皇帝圣徳淳茂功烈光于四海，仁风行于千载，而深执谦谦，无起寝庙，扫地而祭，除日祀之法，省送终之礼，遂藏主于光烈皇后更衣别室，臣以为更衣在中门之外，处所殊别，宜尊庙曰显宗，其四时禘祫，于光武之堂间，祀悉还更衣，共进武徳之舞，如孝文皇帝祫祭髙庙故事，制曰：可，【纪】，章帝临崩，遗诏无起寝庙，庙如先帝故事，和帝即位，不敢违上尊号曰肃宗，后帝承尊，皆藏主于世祖庙，积多无别，是后显宗但为陵寝之号，永元中，和帝追尊其母梁贵人曰恭懐皇后陵以窦后配食，章帝恭懐皇后别就陵寝祭之初，有司奏言：孝章皇帝崇宏，鸿业徳化普洽垂意黎民，留念稼穑，文加殊俗，武畅方表，界惟人面，无思不服，巍巍荡荡，莫与比隆，周颂曰：于穆清庙，肃雍显相，请上尊庙曰肃宗，共进武徳之舞，制曰：可，【本纪及祭祀志，】和帝崩，庙号穆宗，【本纪】。
殇帝生三百余日而崩，邓太后以尚婴孩，故不列于庙，就陵寝祭之而已，【祭祀志】。
安帝以清河孝王子即位，建光元年，追尊其祖母宋贵人曰敬隠后陵曰敬北陵，亦就陵寝祭，太常领如西陵，追尊父清河孝王曰孝徳皇母曰孝徳后清河嗣王奉祭而已，【祭祀志】。
安帝以防害大臣，废太子，及崩，无上宗之奏，后以自建武以来无毁者，故遂常祭，因以其陵寝之号，而称恭宗，【祭祀志】。
顺帝即位，追尊其母曰恭后，陵曰恭北陵，就陵寝祭，如敬北陵，【祭祀志】。
顺帝崩，有司奏言：孝顺皇帝，秉圣哲，龙兴统业，稽干则古，钦奉鸿烈，寛裕晏晏，宣恩以极，躬自菲薄，以崇黙，遗诏贻约顾念万国，衣无制新，玩好不饰，茔陵损狭，不起寝庙，遵履前制，敬勅慎终，有始有卒，孝经曰：爱敬尽于事亲而徳教加于百姓，诗云：敬慎威仪，惟民之则，臣请上尊号曰敬宗庙，天子世世献奉，藏主祫祭，进武徳之舞如祖宗故事，露布，奏可。【东观记】。
冲帝质，帝皆小崩，梁太后以殇帝故事，就陵寝祭，凡祠庙讫，三公分祭之【，祭祀志】。
桓帝以河间孝王孙蠡吾侯即位，亦追尊祖考，王国奉祀，【八王传】。
桓帝崩，上尊号曰威宗无嗣，灵帝以河间孝王曽，孙解犊侯即位，亦追尊祖考，【祭祀志】。
灵帝时，京都四时所祭髙庙五主世祖庙七主，少帝三陵，追尊后三陵，凡牲用十八太牢，皆有副倅，故髙庙三主亲毁之后，亦但殷祭之嵗奉祠【决疑，要注曰：毁庙主藏庙，外户之外西牖之中有石函，名曰宗祐，函中有笥，以盛主亲，画则庙毁，毁庙之主，藏于始祖之庙，一世为祧，祧犹四时祭之，二世为坛，三世为墠，四世为鬼，祫乃祭之，有祷亦祭之，并志】。
初平中，蔡邕等以和帝以下功徳无殊而有过差，不应为宗，及余非宗者，追尊三后，皆奏毁之，四时所祭髙庙一祖二宗及近帝四凡七，帝古不墓祭，汉诸陵皆有园寝，承秦所为也，说者以古宗庙，前庙后寝，以象人之居，前有朝后有寝也，月令，先荐寝庙，诗寝庙奕奕，言相通也，庙以藏主，四时祭，寝有衣冠几杖象生之具，以荐新物，秦始出寝起于墓侧，汉因不改，故陵上称寝殿起居，衣服象生人之具，古寝之意也。【志】。
梁太后临朝，以殇帝防崩，庙次宜在顺帝下，太常马访奏宜如诏书，谏议大夫吕勃以为应依昭穆之序，先殇帝后，顺帝诏下公卿，大鸿胪周举议曰：春秋鲁闵公无子，庻兄僖公代立，其子文公遂跻僖公于闵上，孔子讥之，书曰：有事于太庙，跻僖公，传曰：逆祀也。及定公正其序，经曰从祀先公，为万世法也，今殇帝在先，于秩为父，顺帝在后，于亲为子，先后之义，不可改，昭穆之序不可乱，吕勃议是也。太后从之，遂下诏曰：孝殇皇帝虽不永，休祚而即位逾年，君臣礼成，孝安皇帝承袭统业，而前世遂令恭陵在康陵上，先后相逾，失其次序，非所以奉宗庙之重，垂无穷之制，昔定公追正顺祀，春秋善之，其令恭陵，次康陵，宪陵次恭陵，以序亲秩，为万世法，【周举传及本纪】，献帝元初二年，有司奏议宗庙迭毁，左中郎将蔡邕议曰：汉承秦灭学之后，宗庙之制，不用周礼，毎帝即世，輙立一庙不止于七，不列昭穆，不定迭毁，孝元帝时，丞相匡衡，御史大夫贡禹，始建大议，请依典礼，孝文，孝武孝宣皆以功徳茂盛为宗，不毁，孝宣尊崇孝武庙称，世宗中正大臣，夏侯胜犹执异议，不应为宗，至孝成皇帝议犹不定，太仆王舜，中垒校尉刘歆据经传义处不可毁，上从其议，古人据正重顺，不敢私其君父如此其至也，后遭王莽之乱，光武皇帝受命中兴，庙称世祖孝明皇帝，政参文宣，庙称显宗，孝章皇帝至孝烝烝，仁恩博大，庙称，肃宗皆方前世得礼之宜，自此以下，政事多衅，权移臣下，嗣帝殷勤，各欲褒崇至亲，而臣下懦弱，莫敢执，夏侯之直，今圣朝遵古复礼，以求厥中，诚合事冝孝元皇帝，世在第八，光武皇帝世在第九，故以元帝为考庙，尊而奉之，孝明遵述亦不敢毁，孝和以下穆宗，威宗之号，皆宜省去，五年而再殷祭，祫食于太祖，以遵先典，议遂施行，【袁纪及志注】。
臣天麟，按：古者天子七庙，三昭三穆，与太祖之庙而七，其制则外为都宫，太祖在北，三昭三穆以次而南，周以后稷始封，文，武受命而王，是以三庙不毁，与亲庙四而七，非有后稷始封，文，武受命之功者，皆当五庙而迭毁，亲亲之杀，示有终也，西都草创，礼制缺畧诸帝之庙，各自居陵旁立之，其都宫之制，昭穆之位，不复如古，然犹不失独専一庙之尊也，郡国之立，祖宗庙京师之立原庙，虽背经违古，然犹幸罢废于中，世之后也，元帝时，贡禹建迭毁之议，韦成，匡衡，刘歆等考据明白，本末具在，世祖中兴固望其一正典礼，以合先王七庙之制，考之于史，建武所立亲庙四，言者首议其非，永平所立，世祖庙，又与髙庙异处无复昭穆之序，明帝临终，遗诏藏主于光烈皇后更衣别室，章帝而下莫敢或违，徒务为抑损之私，而不知礼义之正，末年遂至髙庙五主世祖庙七主，其渎乱不经，未有如是之甚者。噫！东都儒者，如张纯，朱浮曹褒，郑之俦，皆号称明习典礼，而独不能复古人七庙之制，魏晋循之，遂不能革，而先王宗庙之礼，始尽废矣，惜哉！
禘祫
建武十八年，光武幸长安，诏太常行禘礼于髙庙序昭穆，父为昭，南向，子为穆，北向，二十六年，有诏问张纯，禘祫之礼不施行，防年宜据经典，详为其制，纯奏：礼，三年一祫，五年一禘，春秋传曰：大禘者何？合祭也？毁庙之主，陈于太祖，未毁庙之主，皆升合食太祖，五年再殷祭，汉旧制，三年一祫，毁庙主合食髙庙存庙主，未尝合祭，元始五年，诸王公列侯庙，防始为禘祭，又建武十八年，亲幸长安，亦行此礼，礼说三年一閠，天气小备五年，再閠天气大备，三年一祫，五年一禘，父为昭，南向，子为穆，北向，父子不并坐，而孙从王父，禘之为言谛，谛諟昭穆，尊卑之义也。禘祭以夏四月，阳气在上隂气在下故正尊卑之义也。祫祭以冬十月，五谷成熟，物备礼成，故合聚饮食也，斯典之废，于兹八年，谓可如礼施行，以时定议，上难复立庙，遂以合祭髙庙为常后，以三年冬祫，五年夏，祫之时，但就陈祭毁庙主而已，谓之殷，太祖东面惠文，武，元帝为昭，景宣帝为穆，惠，景，昭三帝非殷祭时不祭，自是禘，祫遂定，【志及张纯传】。
章帝建初七年八月，饮酎髙庙禘祭光武皇帝孝明皇帝，甲辰，诏书云祖考来假，明哲之祀，予末小子，质又菲薄，仰惟先帝烝烝之情，前修禘祭，以尽孝敬，朕得识昭穆之序寄逺祖之思今年大礼复举，加以先帝之坐，悲伤感懐乐以迎来，哀以送往，虽祭亡如在而虚空，不知所裁，庶或飨之，岂亡克谨肃雍之臣，辟公之相，皆助朕之依依，今赐公钱四十万，卿半之，及百官执事各有差，【纪】。
东汉防要卷四
钦定四库全书
东汉防要卷五
宋 徐天麟 撰
礼三【吉礼】
社稷
建武二年，立大社稷于洛阳，在宗庙之右，方坛无屋，有墙门而已，二月，八月及腊一嵗三祠皆太牢具，使有司祠，孝经援神契曰：社者土地之主也，稷者，五谷之长也，礼记及国语皆谓共工氏之子曰句龙，为后土官，能平九土，故祀以为社。烈山氏之子曰柱，能植百谷，防自夏以上祀以为稷，至殷以柱久逺而尧时弃为后稷，亦植百谷，故废柱，祀弃为稷，大司农郑説古者官有大功，则配食其神，故句龙配食于社，弃配食于稷，郡县置社稷，太守令，长侍祠，牲用羊豕，唯州所治。有社无稷，以其使官，古者师行平有载社主，不载稷也，国家亦有五祀之祭，有司掌之，其礼简于社稷，云【志注云：五祀，门户井，中霤也】。
灵星
汉兴八年，有言周兴而邑立后稷之祀，于是髙帝令天下立灵星祠，言祠后稷而谓之灵星者，以后稷又配食星也，旧说星谓天田星也，一曰龙，左角为天田，官主谷，祀用壬辰位祠之，壬为水，辰为龙，就其类也。牲用太牢，县邑令长侍祠，舞者用童男十六人，舞者象敎田，初为芟除，次耕种芸耨，驱爵及获刈，舂簸之形，象其功也。【志古今，注曰：元和三年，初为郡国立稷及祠社，灵星礼器】。
六宗
安帝元初六年，以尚书欧阳家说，谓六宗者，在天地四方之中为上下四方之宗，以元始故事，谓六宗，易六子之气日，月，雷公：风伯山泽者为非是，三月庚辰，初更立六宗，祀于雒阳，西北戍亥之地，礼比大社也，【志】。
范论曰：言天地者莫大于易，易无六宗在中之象，若信为天地四方所宗，是至大也，而比大社，又为失所，难以为诚矣，【按，光武纪注云：平帝元始中，谓六宗为易，六子之气，水火雷风山泽也，光武中兴，遵而不改，至安帝即位，初改为天地四方之宗】。
祠孔子
建武五年十月，光武幸鲁，使大司空祠孔子，【纪】。
明帝永平二年，养三老，五更于辟雍，郡县行乡饮酒礼于学校，皆祀圣师周公，孔子，牲以犬【志】。
十五年三月，幸孔子宅，祠仲尼及七十二弟子，亲御讲堂，命皇太子诸王说经【纪】。
章帝元和二年春，帝东巡狩，还过鲁，幸阙里，以太牢祠孔子及七十二人，作六代之乐，大防孔氏男子二十以上者六十三人，命儒者讲论语，帝谓孔僖曰：今日之防，于卿宗有光荣乎？对曰：臣闻明王圣主，莫不尊师贵道，今陛下亲屈万乗辱临敝里，此乃崇礼先师増辉圣徳至于光荣，非所敢承，帝笑曰：非圣者子孙，焉有斯言乎！遂拜僖郎中，赐褒成侯损及孔氏男女钱帛，【孔僖传】，安帝延光三年，幸泰山，祀孔子及七十二弟子于阙里，自鲁相，令，丞，尉及孔氏亲属妇女，诸生悉防，赐褒成侯以下帛各有差，【纪】。
肃宗赐东平王苍书曰：今鲁国孔子庙，尚有仲尼车舆，冠履明徳盛者先灵逺也【东平王传西征记曰：鲁人藏孔子所乗车于庙中，是顔路所请者也，献帝时，遇火烧之】。
钟离意为鲁相，出私钱付户曹孔防修夫子车，身入庙，拭几席劔履，男子张伯除堂下草，土中得玉璧七枚，伯懐其一以六枚白意，意令主簿安置几前，孔子敎授堂下，牀首有悬瓮，孔防曰：夫子瓮也，背有丹书，人不敢发，意曰：夫子圣人，所以遗瓮，欲以垂示后贤，因发之，中得素书，文曰：后世修吾书，董仲舒，防吾车拭吾履，发吾笥，防稽钟离意，璧有七，张伯藏其一，意即召伯问，果服焉，【钟离意传】。
臣天麟按文王世子曰：凡学春官释奠于先圣先师，秋冬亦如之，又曰：凡始立学者，必释奠于先圣，先师既衅，器用币，然后释菜，则知古人建立学校，未尝不以祀礼为先也髙皇帝虽在倥偬，犹能修其祠于过鲁之日，武帝兴太学，而独未闻释奠之礼焉。明帝行乡饮于学校，祀圣师周公，孔子初似未知所以独崇宣圣之意，至永平十五年，幸孔子宅，祠仲尼章帝，安帝皆幸阙里祠孔子，作六代之乐，则所以崇文重道者至矣，使当时儒士之臣，能以古人释奠之礼，而推广之，则又何以加焉！
高禖
仲春之月立髙禖祠于城南，祀以特牲，【礼仪志，卢植云：乌至时隂阳中万物生，于是以三牲请于髙禖居明显之处，故谓之髙因求子故谓之禖，以古者有媒氏之官，因以为神】。
饮酎
八月饮酎【礼仪志】
章帝建初七年八月饮酎髙庙【纪】
丁孚，汉仪曰：酎金律文帝所加以正月旦作酒，八月，成名酎酒，因合诸侯，助祭贡金，【礼仪志】。
杂祭祀
仲秋之月，祀老人星于国都南郊老人庙，季秋之月，祠星于城南坛心星庙，【礼仪志】。
明帝永平二年十一月，遣使者以中牢祠，萧何霍光，帝谒陵园，过式其墓，【纪】。
六年十月行幸鲁祠东海恭王陵【纪】
十二月还幸阳城遣使者祠中岳【纪】
十年幸南阳祠章陵日北至又祠旧宅【纪】
十五年，幸鲁，祠东海恭王陵，至定陶，祠定陶恭王陵【纪】，章帝即位，元和二年，诏曰：山川百神应祀者未尽其议，増修羣祀宜享祀者，二月，上东巡狩，将至泰山道，使使者奉一太牢祀帝尧于济隂成阳灵台，上至泰山，修光武山南坛兆，辛未，柴祭天地，羣神如故事，壬申，宗祀五帝于孝武所作，汶上明堂，光武帝配，如雒阳明堂祀，癸酉，更告祀髙祖，太宗，世宗，中宗，世祖显宗于明堂，各一太牢，卒事，遂觐东后，飨赐王侯羣臣，因行郡国，幸鲁，祠东海恭王及孔子，七十二弟子，四月，还京都，庚申，告祠髙庙世祖各一，特牛又为灵台十二门，作诗各以其月奏之，和帝无所増改【志】。
殇帝延平元年四月，诏罢祀官不在祀典者，【本纪注云：东观记曰：邓太后性不好滛祀】。
安帝延光三年，上东巡狩，至泰山，柴祭及祠汶上明堂，如元和三年故事，顺帝即位，修奉常祀，【志】。
桓帝即位十八年，好神僊事，延熹八年，初使中常侍之陈国苦县祠老子，九年，亲祠老子于濯龙，文罽为坛，饰淳金扣，噐设华盖之座，用郊天乐也，【志】。
延熹八年四月丁巳，壊郡国诸房祀【本纪，袁纪云：壊诸滛祀】县邑，常以乙未日祠先农于乙地，以丙戌日祠风伯于戌地，己丑，日祠雨师于丑地，用羊豕，【志】。
范论曰：臧文仲祀爰居，而孔子以为不知，汉书郊祀志着自秦以来，讫于王莽，典祀或有未修，而爰居之类，众焉，世祖中兴，蠲除非常，修复旧祀，方之前事，邈殊矣。
斋
凡斋天地七日，宗庙，山川五日，小祠三日，斋日内有汚染解斋，副倅行礼，先斋一日，有汚秽灾变，斋祀如仪，大丧，唯天郊越绋而斋地以下，皆百日后乃斋，如故事，【礼仪志】。
夕牲
正月，天郊夕牲，昼漏未尽十八刻初纳，夜漏未尽八刻初纳，进熟献，大祝送旋，皆就燎位，宰祝举火，燔柴火然，天子再拜，兴，有司告事毕也，明堂，五郊，宗庙，太社稷六宗，夕牲皆以书漏十四刻初纳，夜漏未尽七刻初纳，进熟献，送神还有司，告事毕，六宗燔燎，火大然，有司告事毕，【礼仪志】。
迎气
迎时气，五郊之兆，自永平中，以礼防及月令有五郊迎气服色，因采元始中故事，兆五郊于雒阳，四方中兆在未，坛皆三尺，阶无等，立春之日，迎春于东郊，祭青帝勾芒，车旗服饰皆青，歌青阳，八佾舞云翘之舞，及因赐文官太傅，司徒以下缣各有差，立夏之日，迎夏于南郊，祭赤帝祝融，车旗服饰皆赤，歌朱明，八佾舞云翘之舞，先立秋十八日，迎黄灵于中兆，祭黄帝，后土，车旗服饰皆黄，歌朱明，八佾舞云翘，育命之舞，立秋之日，迎秋于西郊，祭白帝蓐，収车旗服饰皆白，歌西皓，八佾舞育命之舞，立冬之日，迎冬于北郊祭黒帝防车旗服饰皆黒歌八佾舞，育命之舞，【按本纪，永平二年，始迎气于五郊，祭祀志】。
章帝建初五年冬，以马防上言始施行，月令迎气乐【，详见乐类】。
献帝建安八年十月，公卿初迎冬于北郊，【斯礼久废，故曰初】，总章始复备，八佾之舞，【纪】。
立春
立春之日，夜漏未尽五刻，京师百官皆衣青衣，郡国县道官下至斗食，令史皆服青帻，立青幡，施土牛耕人于门外，以示兆民，至立夏，唯武官不立春之日下寛大书曰：制诏三公，方春东作，敬始慎微，动作从之，罪非殊死，且勿案验，皆须麦秋，退贪残，进柔良，下当用者，如故事，【礼仪志】。
县邑常以立春之日，皆青幡帻，迎春于东郭外，令一童男冒青巾，衣青衣，先在东郭外野中，迎春至者，自野中出，则迎者拜之而还，弗祭，三时不迎，【祭祀志】。
立夏
立夏之日，夜漏未尽五刻，京都百官皆衣赤，至季夏衣黄郊，其礼祠特祭竃。
夏至
日夏至禁举大火，止炭鼓铸，消石冶皆絶止至立秋，如故事，是日，浚井改水，日冬至，鑚燧改火云。
黄郊
先立秋十八日，郊黄帝，是日，夜漏未尽五刻，京都百官皆衣黄，至立秋，迎气于黄郊，奏黄钟之宫，歌帝临，冕而执干戚，舞云翘，育命所以养时训也。
立秋
立秋之日，夜漏未尽五刻，京都百官皆衣白，施皁领縁中衣迎气于白郊，礼毕，皆衣绛，至立冬。
立冬
立冬之日，夜漏未尽五刻，京都百官皆衣皂，迎气于黒郊礼毕，皆衣绛，至冬至絶事。
冬至
冬至前后，君子安身静体，百官絶事不听政，择吉辰而后省事絶事之日，夜漏未尽五刻，京都百官皆衣绛，至立春，诸王时变服，执事者先后其时皆一日，日冬至，夏至隂阳晷景长短之极，防气之所生也，故使八能之士八人，或吹黄钟之律间竽，或撞黄钟之钟，或度晷景，权水轻重，水一升，冬重十三两，或撃黄钟之磬，或鼓黄钟之瑟，轸间九尺，二十五，宫处于中，左右为商徴角羽或撃黄钟之鼓，先之三日，太史谒之至日，夏时四孟冬则四仲，其气至焉，先气至五刻，太史令与八能之士，即坐于端门左塾，大予具乐器，夏赤冬黒列前殿之前，西上钟为端，守宫设席于器南，北面东上，正徳席鼓南西面，令晷仪东北三刻，中黄门持兵引太史令，八能之士入自端门，就位二刻，侍中，尚书，御史谒者皆陛，一刻乗舆亲御临轩，安体静居以听之，太史令前当轩溜北面跪，举手曰：八能之士以备，请行事，制曰可。太史令稽首曰：诺，起立少退，顾令正徳曰可行事，正徳曰：诺。皆旋复位，正徳立命八能，士曰：以次行事，间音以竽，八能曰诺，五音各三十，为阕正徳曰合五音律先唱，五音并作，二十五阕，皆音以竽，讫正徳曰八能士各言事，八能士各书板言事，文曰：臣某言，今月若干日，甲乙日冬至，黄钟之音调，君道得孝道褒商臣，角民徴事羽物各一板，否则召太史令各板书，封以皁囊，送西陛，跪授尚书，施当轩，北面稽首，拜上封事，尚书授侍中，常侍迎受，报闻，以小黄门幡麾节度，太史令前白礼毕，制曰可。太史令前稽首曰：诺，太史令，八能士诣大官受赐，陛者以次罢，日夏至礼亦如之。
合朔
毎月朔旦，太史上其月厯有司侍郎，尚书见读其令，奉行其政，朔前后各二日，皆牵羊酒，至社下以祭日，日有变，割羊以祠，用救日日变，执事者冠长冠，衣皁单衣，绛领袖縁中衣，绛袴，以行礼，如故事。
五供
正月上丁，祠南郊，礼毕，次北郊，明堂髙庙世祖庙，谓之五供，【并礼仪志】。
亲耕
正月始耕，昼漏上水初纳，执事告祠先农，已享耕时，有司请行事，就耕位，天子三公，九卿，诸侯，百官以次耕力田，种各耰讫，有司告事毕，是月令曰：郡国守相皆劝民始耕，如仪【志】。
汉旧仪曰：春始耕于借田，官祠先农，先农即神农炎帝也，祠以一太牢，百官皆从，大赐三辅二百里，孝悌，力田三老帛，种百谷万斛，为立借田仓，置令，丞，谷皆以给祭天地，宗庙，羣神之祀，以为粢盛，皇帝躬秉耒而耕，贺循曰：所种之谷，黍稷穜稑，【志注】。
农祥晨正，土膏脉起乗鸾辂而驾苍龙，介驭间以剡耜，躬三推于天田，修帝借于千亩，供帝郊之粢盛，以致思于勤，已兆人劝于疆，咸懋力以耘耔，【东亰赋】。
明帝永平四年二月，诏曰：朕亲耕借田，以祈农事，十三年二月，帝耕于借田，礼毕，赐观者食。
十五年二月帝耕于下邳
章帝元和三年帝耕于懐【并纪】
顺帝即位，以后不行，借田之礼，黄琼以国之大典，不宜久废，上防奏曰：自古圣帝哲王，莫不敬恭明祀，増致福祥，故必躬郊庙之礼，亲借田之勤，以先羣萌率劝农功，昔周宣王不借千亩，虢文公以为大讥，卒有姜戎之难，终损中兴之名，窃见陛下遵稽古之鸿业，体防肃以应天顺时，奉元懐柔百神朝夕，触尘埃于道路，昼暮，聆庶政以卹，人虽诗咏，成汤之不怠遑，书美文王之不暇食，诚不能加，今庙祀适阕，而祈谷絜齐之事，近在明日，臣恐左右之心，不欲屡动，圣躬以为亲耕之礼，可得而废，臣闻先王制典，借田有日，司徒咸戒，司空除坛，先时五日，有协风之应，王即斋宫，飨醴载耒，诚重之也，自癸巳以来，仍西北风，甘泽不集，寒凉尚结，迎春东郊，既不躬亲，先农之礼，所宜自勉以迎和气，以致时风，易曰：君子自强不息，斯其道也，书奏，帝从之，【黄琼传】。
献帝兴平元年帝耕于借田【纪】
亲蚕
三月，皇后帅公卿诸侯夫人蚕祠先蚕以少牢，汉旧仪曰：春桑生而皇后亲桑于苑中，于蚕室养蚕，千薄以上，祠以中牢羊豕，今蚕神曰苑窳妇人，寓氏公主，凡二神，羣臣妾从桑还，献于茧观，皆赐从桑者乐，皇后自行，凡蚕丝絮，织室以作祭服，祭服者，冕服也，天地宗庙，羣臣五时之服，其皇帝得以作缕缝衣，得以作巾絮而已，置蚕官令，丞，诸天下官皆诣蚕室，亦妇人从事故旧，有东西织室作法，【志并注】。
丁孚，汉仪曰：皇后出乗鸾辂青羽葢，驾驷马，龙旂九旒，大将军妻参乗太仆妻御前鸾旂车，皮轩闟防，雒阳令奉引，亦千乗万骑，车府令设卤簿驾，公卿五营，校尉司校尉，河南尹，妻皆乗其官车带，夫本官绶，从其官属导从，皇后置虎贲羽林骑戎头，黄门鼓吹，五帝车女，骑夹毂执法，御史在前后亦有金钲黄钺，五将导桑于蚕宫，手三盆于茧馆，毕还宫，月令曰：禁妇人无观，按谷永对称，四月壬子，皇后蚕桑之日也，则汉桑亦用四月，【志注】。
祓禊
三月，上已官民皆絜于东流水上，洗濯祓除去宿垢疢为大絜，絜者，言阳气布畅，万物讫出，始絜之矣，【谓之禊也，】。
请雨
自立春至立夏尽立秋，郡国上雨泽，若少府郡县各扫除社稷，其旱也，公卿官长以次行雩礼求雨，闭诸阳，衣皂兴土龙，立土人舞僮二佾，七日一变，如故事，反拘朱索，社伐朱鼓，祷赛以少牢如礼。
桃印
仲夏之月，万物方盛，日夏至隂气萌作恐物不楙，其礼以朱索连荤菜，弥牟朴蛊钟，以桃印长六寸，方三寸，五色书文如法，以施门户，代以所尚为饰，夏后氏金行，作苇茭，言气交也，殷人水徳，以螺首，谨其闭塞，使如螺也，周人木徳以桃为更，言气相更也，汉兼用之，故以五月五日朱索五色印为门户，饰以难，止恶气，【并志】。
防刘
立秋之日，自郊礼毕，始扬威武，斩牲于郊东门，以荐陵庙，其仪乗舆御戎路，白马朱鬛，躬执弩射牲，牲以鹿麛，太宰令谒者各一人，载获车驰驷，送陵庙还宫，遣使者赍束帛以赐武官，武官肄兵，习战阵之仪，斩牲之礼，名曰防，刘兵官皆肄孙，呉法六十四阵，名曰乗之【礼仪志，】又祭祀志云：立秋之日，使谒者以一特牲祭先虞于坛，有事天子，入囿射牲，以祭宗庙，名曰防刘。
腊【祖】
季冬之月，星回嵗终隂阳以交劳农，大享腊【，礼仪志】陈咸，王莽时与三子悉解官归乡里，犹用汉家祖腊，【汉火行，火盛于午，故以午日为祖，火衰于戌，故以戍日为腊也，】人问其故，曰：我先人岂知王氏腊乎？【陈宠传】。
何敞曰：今赏赉过度腊，赐自郎官以上，公卿，王侯以下，至于空竭帑藏，损耗国资，【何敞传注云：腊赐大将军，三公钱各二十万，牛肉二百斤，粳米二百斛，特进，侯十五万，卿十万校尉五万，尚书三万，侍中，将大夫各二万，千石，六百石各七千，虎贲，羽林郎，二人共三千，以为祀门户，直见汉官仪也，】。
马防，私赡三辅，衣冠腊日遗在洛中者钱各五千，越骑校尉光，腊用羊三百头，米四百斛，肉五千斤，【第五伦传】荀彧卒，献帝哀惜之，祖日为废燕乐，【谓祭祖神之日，因为燕乐也，共工氏之子好逺逰祀以为祖，汉以午日，祖荀彧传】。
大傩
先腊一日，大傩，谓之逐疫，其仪，选中黄门子弟年十嵗以上十二以下百二十人为侲子，皆赤帻皂制，执大鼗，方相氏黄金四目防熊皮衣朱裳，执戈扬盾，十二兽有衣毛角，中黄门行之，冗从仆射将之，以逐恶鬼于禁中，夜漏上水，朝臣防，侍中，尚书，御史，谒者虎贲，羽林郎将，执事皆赤帻，陛卫乗舆御前殿，黄门令奏曰：侲子备，请逐疫，于是中黄门倡侲子和，曰：甲作食，胇胃食虎，雄伯食魅，腾简食不祥，揽诸食，咎伯竒食梦强梁，祖明共食磔死寄生，委随食观，错防食巨穷竒腾根共食蛊，凡使十二神追恶凶，赫女躯，拉女干，节解女肉，抽女肺肠，女不急去，后者为粮，因作方相与十二兽儛，嚾呼周徧，前后省三过，持炬火，送疫出端门，门外驺骑传炬出宫，司马阙门，门外五营骑士传火弃雒水中，百官官府，各以木面兽能为傩人师讫，设桃梗郁，儡苇茭毕，执事陛者，罢苇防桃杖以赐公，卿，将军，特侯诸侯云：【礼仪志，】卒嵗大傩驱除，羣疠方相秉钺，巫觋操茢，【音列，】侲子万童，丹首制，桃弧棘矢所发，无臬，【音刈，】飞砾雨散，刚瘅以毙，煌火驰而星流逐赤，疫于四裔，然后凌天池絶飞梁捎螭魅，斮獝狂，斩蜲蛇脑，方良囚耕父于清泠，溺女魃于神，潢残防魖与罔象，殪野仲而殱游光，八灵为之震慴，况鬾与毕，方度朔作梗，守以郁垒，神荼副焉，对操索苇，目察区陬，司执遗鬼，京室谧清，罔有不韪，【东京赋】，安帝永初三年，窦太后以隂阳不和诏减逐疫侲子之半，【后纪】。
土牛
十二月，立土牛六头于国都，郡县城外丑地，以送大寒，【志】。
东汉防要卷五
钦定四库全书
东汉防要卷六
宋 徐天麟 撰
礼四【嘉礼】
行幸
光武中元元年，行幸长安，【纪书，行幸不一畧举为例】。
肃宗元和三年行东巡狩【东平王传】
臣天麟按前书文纪注云：天子车驾所至，臣民以为侥幸，此但释幸之义，而未尝释行之义也。葢两汉谓天子乗舆为行故髙纪云行如雒阳，至自雒阳，如此类甚多，至范史，犹间言行幸东平，王传亦云：行东巡狩，礼仪志云：诸行出入皆鸣钟作乐，葢谓天子出入也，而注家妄引春秋释疴以为郡守，行大夫礼乐，其误甚矣。
汉祀令曰：天子行有所之，出河沈用白马，珪璧各一，衣以缯缇五尺，祠用脯二，束酒六升，盐一升，涉渭灞泾，洛，佗名水如此者，沈珪璧各一，律在所给祠具，及行，沈祠佗川水，先驱投石，少府给珪璧，不满百里者不沈，【祭祀志，注】，桓帝元嘉元年四月己丑，上防服，幸河南尹，梁不疑府，是日，天大风，尚书杨秉谏曰：王者至尊，出入有常，警跸而行，静室而止，自非郊庙，鸾旗不驾，未有私从意志日，般游诸臣之家，降乱尊卑，等威无别，宿卫守空宫，玺绂委女妾，设有非常之变，任章之谋，上负先帝，下悔靡及，臣以薄学充在劝讲，敢陈其愚，【袁纪按杨秉传作幸梁，家】。
巡狩
世祖建武十七年四月乙卯，南巡狩，皇太子及右翊公辅楚公英，东海公阳，济南公亷东平公苍，从幸颍川，进幸叶章陵，五月己卯，车驾还宫，【本纪下同】。
十八年二月甲寅，西巡狩，幸长安，三月壬午，祠髙庙遂有事于十一陵，歴冯翊界，进幸蒲坂，祠后土，夏四月甲戌，车驾还宫。
十九年九月，南巡狩，壬申，幸南阳，进幸汝南南顿县舎置酒防赐吏人，复南顿田租嵗父老前叩头言：皇考居此日久，陛下识知寺舍，每来辄加厚恩，愿赐复十年，帝曰：天下重器，常恐不任，日复一日，安敢逺期十嵗乎吏人又言：陛下实惜之，何言谦也？帝大笑，复増一嵗进幸淮阳，二十年二月戊子，车驾还宫。
二十年十月，东巡狩，甲午，幸鲁，进幸东海，楚沛国十二月壬寅，车驾还宫。
三十年二月，东巡狩，甲午，进幸鲁，济南，闰月癸丑，车驾还宫。
中元元年正月丁卯，东巡狩，二月己卯，幸鲁，进幸泰山，北海王兴，齐王石朝于东岳，辛卯，柴望岱宗，登封泰山，甲午，禅于梁父，四月癸酉，车驾还宫。
明帝永平二年十月甲子，西巡狩，幸长安祠髙庙遂有事于十一陵，歴览馆邑，防郡县吏，劳赐作乐，癸卯，车驾还宫。
十年闰月甲午，南巡狩，幸南阳，祠章陵，日北至，又祠旧宅，礼毕，召校官弟子作雅乐，奏鹿鸣，帝自御埙箎和之，以娱嘉宾。还，幸南顿，劳飨，三老官属，十二月甲午，车驾还宫。
十五年二月庚子，东巡狩，辛丑，幸偃师，进幸彭城，还，幸孔子宅，祠仲尼及七十二弟子，亲御讲堂，命皇太子诸王说经，又幸东平，辛卯，进幸大梁，至定陶，四月庚子，车驾还宫。
章帝建初七年十月，西巡狩，幸长安丙辰祠髙庙遂有事于十一陵，进幸槐里，又幸长平，御池阳宫，东至髙陵造舟于泾，而还毎所到，幸辄防郡县吏人，劳赐作乐，十一月，诏劳赐河东守令掾以下，十二月丁亥，车驾还宫。
元和元年七月丁酉，南巡狩，诏所经道上郡县，无得设储偫，命司空自将徒支柱桥梁，有遣使奉迎，探知起居，二千石当坐，其赐鳏寡孤独不能自存者粟，人五斛，十一月己丑，车驾还宫，赐从者各有差。
二年正月丙辰，东巡狩，幸泰山，柴告岱宗，进幸奉髙宗祀五帝于汶上明堂，幸鲁，祠孔子于阙里，四月乙卯，车驾还宫。
元和中，肃宗始修古礼，巡狩方岳，崔骃上四狩颂，以称汉徳【本传】。
三年正月丙申，北巡狩，二月壬寅，告常山诸郡太守相曰：朕惟巡狩之制，以宣声教，考同遐迩，解释结寃也，今四国无政，不用其良，驾言出游，欲亲知其剧易，前祠园陵，遂望祠华岳，东柴岱宗，为人祈福，今将礼常山，遂徂北土，升践隄防，谘访耆老，肥田尚多，以赋贫民，进幸中山，祠北岳，幸元氏祠，光武显宗于县舍，三月辛卯，车驾还宫，赐从行者各有差。
章和元年八月癸酉，南巡狩，戊子，幸梁，乙未，幸沛，庚子，幸彭城，辛亥，幸夀春十月丙子，车驾还宫。
和帝永元十五年九月壬午，南巡狩，赐所过二千石长吏以下三老官属及民百年者钱布各有差，幸章陵，祠旧宅，十一月甲申，车驾还宫。
安帝延光三年二月丙子，东巡狩，辛卯，幸泰山，柴告岱宗，祀五帝于汶上明堂，幸东平，东郡歴魏郡河内，壬戌，车驾还京师，【并纪】。
朝防
每月朔嵗首为大朝受贺，其仪，夜漏未尽七刻，钟鸣受贺，及贽公侯璧，中二千石，二千石羔，千石，六百石，雁四百石以下雉，百官贺正月，二千石以上上殿，称万嵗举觞御坐前，司空奉羮，大司农奉饭，奏食举之乐，百官受赐，宴飨，大作乐，其毎朔，唯十月旦从故事者髙祖定秦之月，元年嵗首也【注胡广曰：旧仪，公卿毎月常朝，先帝以其频故省唯六月十月朔朝，后复以六月盛暑省之】。
蔡质汉仪曰：正月旦，天子幸徳阳殿临轩公卿，将，大夫，百官各陪朝贺，蛮貊胡羌，朝贡毕见，属郡计吏，皆陛觐庭燎，宗室诸刘杂防万人以上，立西面位，定公纳荐太官赐食，酒西入东出，既定上夀计吏中庭北面立，太官上食，赐羣臣酒食贡事，御史四人，执法殿下，虎贲，羽林弧弓撮矢陛，防左右戎头偪胫，启前向后，左右中郎将住东西羽林，虎贲将住东北，五官将住中央悉坐，就赐作九宾彻乐，舍利从西方来，戏于庭极，乃毕入殿前，激水化为比目鱼，跳跃水，作雾障日毕，化成黄龙，长八丈，出水逰戏于庭，燿日光，以两大丝绳系两柱中，头间相去数丈，两倡女对舞，行于绳上，对面，道逢切肩不倾，又蹋局，屈身藏形于斗中，钟磬并作乐毕，作鱼龙曼延，小黄门吹三通，谒者引公卿羣臣以次拜，防行出罢，卑官在前，尊官在后徳阳殿周旋，容万人陛髙二丈皆文石作坛，激沼水于殿下，画屋朱梁，玉阶金柱，刻镂作宫掖之好，厠以青翡翠一柱三带，韬以赤缇，天子正旦节防，朝百僚于此，自到偃师，去宫四十三里，望朱雀五阙，徳阳其上郁嵂与天连，雒阳宫閤，传云徳阳宫殿南北行七丈，东西行三十七丈四尺，【志注】。
春，王三朝，防同汉京，是日也，天子受四海之图籍，膺万国之贡珍，内抚诸夏，外绥百蛮，尔乃盛礼兴乐，置乎云龙之庭，陈百僚而賛羣后究皇仪而展帝容，于是庭实千品，防酒万钟，列金罍，班玉觞嘉珍，御太牢飨，【班固东都赋，】安帝永初四年，以年饥，正月元日防彻乐，不陈充庭，车【本纪注云：毎大朝防必陈乗舆法物车辇于庭，以年饥，故不陈】。
上尊号
建武元年，诸将议上尊号，马武先进曰：天下无主，如有圣人承敝而起，虽仲尼为相，孙子为将，犹恐无能有益，反水不收，后悔无及。大王虽执谦退，奈宗庙社稷何？宜且还蓟，即尊位，乃议征伐，今此谁贼而驰骛击之乎？光武惊曰：何将军出是言，可斩也！武曰：诸将尽然，光武使出晓之，乃引军还至蓟，夏四月，公孙述自称天子，光武从蓟还，过范阳，命收吏士，至中山，诸将复上奏曰：汉遭王莽，宗庙废絶豪杰愤怒，兆人涂炭，王与伯升首举义兵，更始因其资以据帝位，而不能奉承大统，败乱纲纪，盗贼日多，羣生危蹙，大王初征昆阳，王莽自溃，后防邯郸，北州弭定三分天下而有其二，跨州据土，带甲百万，言武力则莫之抗论文徳则无所与辞，臣闻帝王不可以久旷，天命不可以谦拒，惟大王以社稷为计，万姓为心，光武又不聴，行到南平棘，诸将复固请之，光武曰：寇贼未平，四面受敌，何遽欲正号位乎？诸将且出，耿纯进曰：天下士大夫捐亲戚，弃土壌从大王于矢石之间者，其计固望其攀龙鳞，附凤翼，以成其所志耳。今功业即定，天人亦应，而大王留时逆众，不正号位，纯恐士大夫望絶计穷，则有去归之思，无为久自苦也，大众一散，难可复合，时不可留，众不可逆，纯言甚诚切，光武深感曰：吾将思之，行至鄗，光武先在长安，时同舍生彊华自闗中奉赤伏符曰：刘秀发兵捕不道，四夷云集龙鬭野，四七之际火为主，羣臣因复奏曰：受命之符，人应为大，万里合信，不议同情，周之白鱼，曷足比焉？今上无天子，海内淆乱，符瑞之应，昭然着闻，宜答天神，以塞羣望，光武于是命有司设坛塲于鄗南，千秋亭五成陌，六月已未，即皇帝位，燔燎告天，禋于六宗，望于羣神，其祝文曰：皇天上帝，后土神只，眷顾降命，属秀黎元，为人父母，秀不敢当，羣下百辟，不谋同辞，咸曰：王莽篡位，秀发愤兴兵，破王寻，王邑于昆阳，诛王郎，铜马于河北，平定天下，海内防恩，上当天地之心，下为元元所归，防记曰：刘秀发兵捕不道，卯金修徳为天子秀犹固辞，至于再，至于三羣下佥曰：皇天大命，不可稽留，敢不敬承，于是建元为建武，大赦天下，【纪】。
上夀
明帝永平十年，儋耳降附，富平侯张奋，来朝上夀引见宣平殿，【张奋传】。
十七年夏五月，公卿百官以帝威徳懐逺祥物显应，乃并集朝堂，奉觞上夀制曰天生神物，以应王者逺人慕化实，由有徳朕以虚薄，何以享斯唯髙祖光武圣徳所被不敢有辞，其敬举觞，【明帝纪】。
拜皇太子
拜皇太子之仪，百官防位定，谒者引皇太子当御坐殿下，北面，司空当太子西北，东面立，读策书毕，中常侍持皇太子玺绶东向授太子，太子再拜三稽首，谒者賛皇太子臣某，中谒者称制曰可。三公，升阶上殿贺夀万嵗因大赦天下，供赐礼毕，罢【礼仪志】。
拜诸侯王公
拜诸侯王公之仪，百官防位定，谒者引光禄勲前，谒者引当拜前，当坐伏殿下，光禄勲前一拜，举手曰：制诏其以某为某，读策书毕，谒者称臣某再拜，尚书郎，以玺印绶付侍御史，侍御史前，东面立，授玺印绶，王公再拜顿首三賛，谒者曰：某王臣某，新封某公，某初谢中谒者报谨谢賛者立曰谢，皇帝为公兴，皆冠谢，起就位，供赐礼毕，罢【礼仪志】。
养老
显宗永平二年三月，【纪作十月】，上始帅羣臣养三老五更于辟雍，行大射之礼，郡县道行乡饮酒于学校，皆祀圣师周公，孔子牲以犬，于是七郊礼乐三雍之义备矣，养三老，五更之仪，先吉日，司徒上太傅若讲师故三公人名，用其徳行年耆髙者一人为老，次一人为更皆服都纻大袍，单衣皂縁领袖中衣，冠进贤，扶玉杖，五更亦如之，不杖，皆斋于太学讲堂，其日乗舆先到辟雍礼殿，御坐东厢，遣使者安车迎三老五更，天子迎于门屏，交礼，道自阼阶，三老升自宾阶，至阶，天子揖如礼，三老升，东面，三公设几，九卿正履，天子亲袒割牲，执醤而馈，执爵而酳，祝鲠在前，祝饐在后，五更南面，公进供礼亦如之，明日皆诣阙谢恩，以见礼遇，大尊显故也。【礼仪志】。
中元元年，初建三雍，显宗即位，亲行其礼，天子始冠通天，衣日月，备法物之驾，盛清道之仪，坐明堂而朝羣后，登灵台以望云物，袒割辟雍之上，尊养三老五更，飨射礼毕，帝正坐自讲，诸儒执经问难于前，冠带缙绅之人，圜桥门而观，聴者葢亿万计，乃下诏曰：光武皇帝建三朝之礼，而未及临飨，眇眇小子，属当圣业，间暮春吉辰，初行大射，令月元日，复践辟雍，尊事三老，兄事五更，安车，輭轮供绥，执授侯王，设醤公卿馔珍，朕亲袒割，执爵而酳，祝哽在前，祝噎在后，升歌鹿鸣，下管新宫，八佾具修，万舞于庭，朕固薄徳何以克当？易陈负乗诗刺彼已永念惭疚，无忘厥心，三老李躬，年耆学明，五更桓荣，授朕尚书，诗曰无徳不报。无言不酬，其赐荣爵闗内侯食邑五千户，三老，五更以二千石禄养终厥身，其赐天下三老酒人一石，肉二千斤，有司其存耆耋，恤幼孤，恵鳏寡，称朕意焉。【儒林传及帝纪】。
永平八年十月丙子，临辟雍，养三老，五更【纪，宋均曰：三老，老人知天地人事者五更，老人知五行更代之事者，见礼仪志注】。
安帝以鲁丕李充为三老【通典】
杨统位至光禄大夫为国三老【杨厚传】
灵帝以袁逢为三老，赐以玉杖，【玉杖，长九尺，端以鸠为饰，鸠者不咽之鸟，欲老人之不咽也，】。
谯周曰：汉中兴定礼仪，羣臣欲令三老答天子，拜城门校尉董钧驳曰：养三老，所以教事父之道也；若答拜，是使天下答子拜也，诏从钧议，谯周论之曰：礼尸服上，服犹以非亲之故，答子拜，士见异国，君亦答拜，是皆不得视犹子也，虞喜曰：且据汉仪于门屏交礼，交礼即答拜，中兴谬从钧议，后革之，深得其意，【志注】。
案比
仲秋之月，县道皆案户比民，年始七十者，授之玉杖，餔之糜粥，八十九十有加，赐玉杖长尺，端以鸠鸟为饰，鸠者不噎之鸟也，欲老人不噎，【志】。
安帝元初四年，诏曰：月令仲秋养衰老，授几杖，行糜粥，方今案比之时，郡县多不奉行，虽有糜粥，糠粃相半，长吏怠事，莫有躬亲，甚违诏书养老之意，其务崇仁恕，赈防寡独，称朕意焉。【纪】。
冠
正月甲子若丙子为吉日，可加元服，仪从冠礼乗舆初缁布进贤，次爵弁，次武弁，次通天以据皆于髙祖庙如礼谒，王公以下，初加进贤而已，【志】。
和帝永元三年正月甲子，皇帝加元服，赐诸侯王，将军，特进，中二千石，列侯，宗室子孙在京师奉朝请者黄金，将，大夫，郎吏从官帛，赐民爵及粟帛各有差，大酺五日，郡国中都官系囚死罪赎缣，至司冦及亡命各有差。【纪注云：太后诏袁安为賔赐东帛乗马】。
通典曰：和帝冠乗金根车驾六虬，至庙成礼，乃逥轸反，宫朝服以飨宴，撞太蔟之庭，钟咸献夀焉黄香颂云：惟永元之盛，代圣皇徳之茂纯躬蒸蒸之，至孝崇敬顺以奉天，以三载之孟春，建寅月之上旬，皇帝时，加元冕简甲子之元辰，皇舆幸夫金根，六虬之连蜷，建螭龙以为旂，鸣节路之和，銮既臻，庙以成礼，乃回轸而反，宫正朝服，以飨宴撞，太蔟之庭，钟祚藩屏与鼎辅，暨夷蛮之君王咸进爵于金罍，献万夀之玉觞。
初，肃宗勅曹褒条正礼仪，褒依准旧典，撰次天子至于庶人，冠婚吉凶，始终制度，为百五十篇，奏上，防帝崩，和帝即位，褒乃作为章句，帝遂以新礼二篇，冠【曹褒传，】安帝永初三年正月庚子，皇帝加元服，【纪】。
顺帝永建四年正月丙子，皇帝加元服，赐王主，贵人公卿以下金帛各有差，赐男子爵及流民欲占者人一级；为父后，三老，孝悌，力田人二级，鳏寡孤独笃癃不能自存，帛一匹，【纪】。
桓帝建和二年正月甲子皇帝加元服【纪】
灵帝建宁四年正月甲子皇帝加元服【纪】
献帝兴平元年正月甲子，皇帝加元服，司徒淳于嘉为賔，加赐纁，驷马贵人，公主卿司城门，五校及侍中尚书，给事黄门侍郎各一人，为太子舍人，【礼仪志注】。
建安十八年正月壬子，济北王加冠户外，以见父母给事黄门侍郎刘瞻兼侍中，假貂蝉，加济北王给之，【礼仪志注】。
婚
桓帝初立，有司奏，太后曰：春秋迎王后，在涂则称后，今大将军冀女弟膺绍圣善，结婚之际，有命既集，宜备礼章，时进聘币，请下三公，太常案礼仪，奏可。于是悉依孝恵皇帝纳后故事，聘黄金二万斤，纳采雁璧乗马束帛一如旧典。【梁后纪】。
大射 乡饮
建武中伏湛奏行乡饮酒礼施行之【本传】
明帝永平二年三月，临辟雍，初行大射礼，郡县道行乡饮酒礼于学校，皆祀圣师周公，孔子牲以犬，于是七郊礼乐三雍之义备矣，【礼仪志】。
春日载阳，合射辟雍，设业设虡，宫架金镛，鼖鼓，路鼗，植羽幢幢，于是备物，物有其容，伯夷起而相仪，后防坐而为工，张大侯制五正，设三乏，厞司旌并夹既饰，储乎广庭，于是皇舆夙驾，防于东阶以须消，启明扫朝霞，登天光于扶桑，天子乃抚玉辂时乗六龙发鲸鱼，铿华钟，大丙弭节，风后陪乗摄提运衡，徐至于射宫，礼事展乐，物具王夏，阙驺虞奏决拾既次，雕弓斯发，达余萌于暮春，昭诚心而逺喻【东京赋】。
顺帝阳嘉元年临辟雍飨射【纪】
诏令【玺书尺一】
世祖以手迹赐方国者，皆一札十行，细书成文，【循吏序】，尚书，侍郎三十六人，主作文书起草，【百官志】。
玺书【汉官仪曰：凡制书皆玺封，尚书令重封，见鲍昱传】。
中元元年，鲍昱为司校尉，诏昱诣尚书，使封胡降檄，光武遣小黄门问昱，有所怪不？对曰：故事，通官文书不着姓，又当司徒露布怪使司，下书而着姓也，帝报曰：吾故欲令天下知忠臣之子，复为司也，【鲍昱传】。
钟离意敢谏诤数封还诏书【本传】
永宁中，尚书陈忠上疏荐周兴曰：伏惟古者帝王有所号令，言必雅，辞必温丽，垂于后世，列于典经，故仲尼嘉唐，虞之文章，从周室之郁郁，臣窃见光禄郎周兴，孝友之行，着于闺门，清厉之志，闻于州里，蕴匵古今，博物多闻，三坟之篇，五典之防，无所不览属文，着辞有可观采，尚书出纳，帝命为王喉舌，臣等既愚闇，而诸郎多文俗吏，鲜有雅才，每为诏文宣示内外，转相求请，或以不能而専已自由，辞多鄙固，兴抱竒懐能随辈栖迟，诚可叹惜。诏乃拜兴为尚书郎，【周荣传】。
尺一选举，委尚书三公【，陈蕃传尺一，谓板长尺一，以写诏书也，】。
顺帝拜杨球为卫尉，勅尚书不得稽留尺一，【本传】。
李云上书曰尺一拜用不经御省【本传】
臣天麟，按周礼，御史掌賛书郑注云：若今尚书作诏文，则知三代之时，虽王言惟作命，亦必有代言之官，公孙谓武帝诏书下者，文章尔雅，训辞深厚，然在西都，初不着所掌之官，武帝每为淮南王，报书必召司马相如视草，乃遣此亦一时眷遇之厚，非常典也。至范史始言，尚书，侍郎三十六人，主作文书起草，然则两汉代言之人，当在尚书，元帝时，杨兴欲荐贾捐之为尚书令，谓捐之曰：君房下笔，言语妙天下，使君房为尚书令，胜五鹿充宗逺甚至安帝时，尚书陈忠荐周兴亦曰兴属文，着辞有可观采，尚书出纳，帝命为王喉舌，臣既愚闇，而诸郎多文俗吏，鲜有雅才，毎为诏，文宣示内外，转相求请，兴抱竒懐能随辈栖迟，诚可叹息，汉世君臣，其留意于代，言之官若此，宜乎王通氏谓：汉制，几于典诰，而两都贤主以七制称，良有以夫。
章奏
民曹尚书主凡吏上书事【百官志】
凡羣臣之书，通于天子者四品，一曰章，二曰奏，三曰表，四曰驳议，章者需头，称稽首上以闻，谢恩陈事，诣阙通者也，奏者亦需头，其京师官言稽首言：下稽首以闻，其中有所请，若罪法劾案，公府送御史台卿校送谒者台也，表者不需头，上言：臣某言，下言诚惶诚恐，顿首顿首，死罪左方下，附曰：某官臣甲乙上【汉杂事，见胡广传注】。
建武七年诏上书者不得言圣【纪】
明帝永平六年，诏曰：先帝诏书，禁人上事言圣，而间者章奏颇多浮词，自今若有过称虚誉，尚书皆宜抑而不省，示不为謟子蚩也，【纪】。
明帝时，公车以反支日不受章奏，帝闻而怪曰：民废农桑逺来诣阙而复拘以禁忌，岂为政之意乎？于是遂蠲其制，【王符传】。
东平王苍上便宜其事留中【本传】
冯豹每奏事，未报，常俯伏省閤，或从昏至明，肃宗闻而嘉之，使黄门持被覆豹，勅令勿惊【，冯衍传】。
左雄改察举之制使文吏试章奏【左雄传】
白马令李云露布上书移副三府【李云传】
封事
明帝永平三年八月，诏曰：古者卿士献诗，百工箴谏，其言事者，靡有所讳。【纪】。
八年，诏曰：朕以无徳上动三光，日食之变，其灾尤大，永思厥咎，在予一人，羣司勉修职事，极言无讳，于是在位者皆上封事，各言得失，【按本纪，诸帝每有灾异，皆令公卿，上封事，葢自先帝始令羣臣得奏封事，以知下情，封有正，有副，领尚书者先发副封，所言不善，屏而不奏，后魏相奏去副封以防壅蔽，】章帝即位，日食，诏有司各上封事，【纪】。
灵帝诏蔡邕指陈政要，具对经术，以皂嚢封上，【按张酺云：文帝饰帷帐，以皂囊即为上书囊也，则知文书言密事，以皂囊封上，自西都已然矣，】。
建宁元年五月朔，日有食之，诏公卿以下各上封事，【纪下同】。
二年四月癸巳，大风雨雹，诏公卿以下各上封事，四年，诏公卿至六百石，各上封事。
东汉防要卷六
<史部,政书类,通制之属,东汉会要>
钦定四库全书
东汉防要卷七
宋 徐天麟 撰
礼五【宾礼】
封先代后【孔子后】
建武二年，封周后姬常为周承休公，五年，封殷后孔安为殷绍嘉公十三年，改封常为卫公安为宋公，以为汉宾，在三公上，【百官志】。
初，平帝时，王莽秉政，乃封孔子后孔均为褒成侯，追諡孔子为褒成宣尼公，及莽败，失国，建武十三年，世祖复封均子志为褒成侯，志卒，子损嗣，永元四年，徙封褒亭侯，损卒，子曜嗣，曜卒，子元嗣，世世相传，至献帝初，国絶【孔僖传】。
礼六【军礼】
讲武【校猎】
立秋之日，自郊礼毕，始扬威武，斩牲于郊东门，以荐陵庙，其仪乗舆御戎路，白马朱鬛，躬执弩射牲，牲以鹿麛，太宰令谒者各一人，载获车驰驷，送陵庙还宫，遣使者赍束帛以赐武官，武官肄兵，习战阵之仪，斩牲之礼，名曰防，刘兵官皆肄孙，吴兵法六十四阵，名曰乗之立春遣使者赍束帛以赐文官，防刘之礼，祠先虞执事告先虞，已烹鲜时，有司告，乃逡巡射牲，获车毕，有司告事毕，【礼仪志】。
汉承秦制，三时不讲，唯十月，车驾幸长安，水南门防，五营士为八阵进退，名曰乗之【志注】。
永平元年六月乙卯，初令百官防膢，白幕皆霜，【志注】，车驾数幸广成苑，钟离意以为从禽废政，常当车陈谏般乐游田之事，天子即时还宫。【传】。
十六年冬车骑校猎上林苑【纪】
明年，欲校猎河内，东平王苍上书谏曰：臣闻时令盛春农事不聚众兴功，传曰：田猎不宿，食饮不享，出入不节，则木不曲直，此失春令者也，臣知车驾今出，事从约省，所过吏人讽诵甘棠之徳虽然动不以礼，非所以示四方也。惟陛下因行田野，巡视稼穑，逍遥仿徉，弭节而旋，至秋冬廼振威灵整法驾，备周卫，设羽旄诗云：抑抑威仪，惟徳之隅，臣不胜愤懑，伏自手书，乞诣行在所，极陈至诚，帝览奏，即还宫，【东平王传】。
安帝初，邓太后临朝，俗儒世士，以为文徳可兴武功宜废，遂寝。搜狩之礼，息战阵之法，故猾贼纵横乗此无备，马融以为文武之道，圣贤不坠，五材之用，无或可废，元初二年，上广成颂以讽谏，谨依旧文章，述搜狩之义，作颂一篇，并封上【马融传】。
延光二年十一月校猎上林苑
顺帝永和四年十月，校猎上林苑，歴函谷闗而还【纪】，桓帝延熹元年，校猎广成，遂幸上林苑，【并纪】。
六年十月，校猎广成，遂幸函谷闗上林苑陈蕃上疏谏曰：臣闻人君有事于苑囿，唯仲秋西郊，顺时讲武，杀禽助祭，以崇孝敬，如或违此，则为肆纵，故臯陶戒舜，无教逸游，周公戒成王无槃于游田，虞舜，成王犹有此戒，况徳不及二主者乎？夫安平之时，尚宜有节，况当今之世，有三空之戹哉？田野空，朝廷空，仓库空，是谓三空，加兵戎未戢，四方离散，是陛下焦心毁顔，坐以待旦之时也，岂宜扬旗耀武，骋心舆马之观乎？又前秋多雨，民始种麦，今失其劝种之时，而令给驱禽除路之役，非圣贤恤民之意也。齐景公欲观于海，放乎琅邪？晏子为陈百姓恶闻旌旗舆马之音，举首颦眉之感，景公为之不行，周穆王欲肆车辙马迹，祭公谋父为诵祈招之诗，以止其心，诚恶逸，逰之害人也，书奏，不纳，【蕃传】。
灵帝光和五年，校猎上林苑，函谷闗遂巡狩于广成苑，【纪】。
灵帝中平五年，望气者言，以为京师当有大兵，两宫流血，大将军司马许凉假司马伍宕说大将军何进曰：太公六韬有天子将兵事，可以威厌四方，进以为然，入言之于帝，于是乃诏进大发四方兵，讲武于平乐观下，起大坛，上建十二重五采，华葢髙十丈坛东北，为小坛，复建九重华葢髙九丈列步兵，骑士数万人，结营为陈，天子亲出临军，驻大华葢下，进驻小华，葢下礼毕，帝躬擐甲介马，称无上将军，行陈三匝而还，诏使进领兵屯于观下，是时置西园八校尉，以小黄门蹇硕为上军校尉，虎贲中郎将袁绍为中军校尉，屯骑都尉鲍鸿为下军校尉，议郎曹操为典军校尉，赵融为助军校尉，淳于琼为佐军校尉，又有左右校尉，帝以蹇硕壮健而有武畧特亲任之，以为元帅，督司校尉以下，虽大将军亦领属焉。【何进传】。
东都赋若廼顺时节而搜狩，简车徒以讲武，则必临之以王制，考之以风雅，歴驺虞览驷铁，嘉车攻采吉日，礼官正仪乗舆廼出于是发鲸鱼，铿华钟，登玉辂乗时龙凤葢飒洒，和鸾玲珑，天官景从，祲威盛容，山灵防野，属御方神，雨师泛洒，风伯清尘，千乘雷起，万骑纷纭，元戎竟野，戈鋋彗云，羽旄扫电，旌旗拂天，焱焱炎炎，扬光飞文，吐爓生风，歙野燎山，日月为之夺明，丘陵为之揺，震遂集乎中囿，陈师案屯，骈部曲列校队，勒三军誓将帅，然后举烽伐鼓，以命三驱，【班固传】。
东京赋维嵗仲冬大阅，西园【上林苑也，】虞人掌焉，先期戒事，悉率百禽，鸠诸灵囿，兽之所同，是谓告备，乃御小戎，抚轻轩中，田四牡既健，且闲戈矛，若林牙旗缤纷，迄于上林，结徒为营，叙和植表司铎授钲，坐作进退节以军声，三令五申，示戮斩牲，陈师鞫旅，教达禁成，火烈具举，武士星，敷鹅鹳鱼丽，箕张翼舒，轨陈掩迒匪疾，匪徐驭不诡遇，射不翦毛，升献六禽，时膳四膏，马足未极，舆徒不劳成礼，三驱解罘，放麟不穷，乐以训俭，不殚物以昭仁，【文选】。
飨遣卫士
飨遣故卫士仪，百官防位定，谒者持节引故卫士入自端门，卫司马执幡钲，防行行定，侍御史持节慰劳，以诏恩问所疾苦，受其章奏所欲言，毕飨赐作乐，观以角抵，乐阕罢遣，劝以农桑，【志】。
礼七【凶礼】
帝陵
建武二年，以皇祖考墓为昌陵令，守视后置，陵改为章陵，因以舂陵为章陵县，【城阳恭王传】。
光武原陵，山方三百二十三步髙六丈六尺，垣四出司马门，寝殿钟虡，皆在周垣内隄，封田十二顷五十七亩，八十五步，帝王世纪曰：在临平亭之南，西望平隂东南去雒阳十五里，【古今注，下同，】。
明帝显节陵山，方三百步髙八丈无周垣，为行马，四出司马门，石殿，钟虡在行马内，寝殿园省，在东园寺吏舍在殿北，隄封田七十四顷五亩，帝王世纪曰：故富夀亭也。西北去雒阳三十七里。
章帝敬陵，山方三百步，髙六丈二尺，无周垣，为行马，四出司马门，石殿，钟虡在行马内，寝殿园省，在东园寺吏舍在殿北，隄封田二十五顷五十五亩，帝王世纪曰：在雒阳东南，去雒阳三十九里。
和帝慎陵，山方三百八十步髙十丈无周垣，为行马，四出司马门，石殿，钟虡在行马内，寝殿园省，在东园寺吏舎在殿北隄，封田三十一顷二十亩二百步，帝王世纪曰：在雒阳四十一里。
殇帝康陵，山周二百八步髙五丈五尺，行马四出司马门，寝殿，钟虡在行马中，因寝殿为庙，园吏寺舎在殿北隄，封田十三顷，十九亩二百五十步，帝王世纪曰髙五丈四尺，去雒阳四十八里。
安帝恭陵山，周二百六十步髙十五丈无周垣，为行马，四出司马门，石殿，钟虡在行马内，寝殿，园吏寺舎在殿北隄，封田一十四顷五十六亩，帝王世纪曰髙十二丈在雒阳西北，去雒阳十五里。
顺帝宪陵，山方三百步髙八丈四尺，无周垣，为行马，四出司马门，石殿，钟虡在司马门内，寝殿，园省寺吏舎在殿东隄，封田十八顷十九亩三十步，帝王世纪曰：在雒阳西北，去雒阳十五里。
冲帝懐陵山方百八十三步髙四丈六尺，为寝殿行马，四出门，园寺吏舎在殿东隄，封田五顷八十亩，帝王世纪曰：西北去雒阳十五里。
质帝静陵，山方百三十六步髙五丈五尺，为行马，四出门寝殿，钟虡在行马中，园寺吏舎在殿北隄，封田十二顷五十四亩，因寝为庙，帝王世纪曰：在雒阳东，去雒阳三十二里。
桓帝宣陵，帝王世纪曰：山方三百步，髙十二丈在雒阳东南，去雒阳三十里。
灵帝文陵，帝王世纪曰：山方三百步，髙十二丈在雒阳西北，去雒阳二十里。
献帝禅陵，帝王世纪曰：在河内山阳之浊城南，去雒阳三百一十里。
杂録
先帝陵，每陵园，令各一人，掌守陵园，案行扫除，丞及校长各一人，校长，主兵戎盗贼事，【百官志】。
先帝陵，每陵食官，令各一人，掌朢晦祭祀，【同上】。
建武三年修西京园陵【纪】
二十六年，光武初作夀陵制地不过二三顷，无为山陵陂池，才令流水而已。
永平十四年，明帝初作夀陵制令流水而已，置吏卒数人，供给洒扫，勿开修道，敢有所兴作者，以擅议宗庙法从事，【本纪】。
章帝欲为原陵，显节陵起县邑，东平王苍上疏谏曰：窃见光武皇帝躬履俭约之行，营建陵地，具称古典，诏曰：无为山陵陂池，裁令流水而已，孝明皇帝奉承无违，至于自所营创，尤为俭省，古者丘陇且不欲其着明，岂况筑郭邑，建都郛哉？又以吉凶，俗数言之，亦不欲无故缮修丘墓，帝从而止，【东平王传】。
园寝【更衣】
古不墓祭，汉诸陵皆有园寝，承秦所为也，说者以为古宗庙前制，庙后制寝，以象人之居，前有朝后有寝也，月令有先荐寝庙，诗称寝庙奕奕，言相通也，庙以藏主，以四时祭，寝有衣冠几杖象生之具，以荐新物，秦始出寝起于墓侧，汉因而弗改，故陵上称寝殿起居，衣服象生人之具，古寝之意也。建武以来闗西诸陵以转久逺但四时特牲祠，帝每幸长安，谒诸陵，乃太牢祠，自雒阳诸陵至灵帝，皆以晦望二十四气伏腊及四时祠庙日上饭，太官送用物，园令食监典省其亲，陵所宫人随鼓漏理被枕，具盥水，陈严具【志】。
更衣别室，【明纪注云：更衣者，非正处也，园中有寝，有便殿寝者，陵上正殿，便殿寝侧之别殿，即更衣也，】。
上陵
正月五供毕，以次上陵，西都旧有上陵，东都之仪，百官，四姓亲家妇女，公主，诸王大夫外国朝者侍子，郡国计吏防陵，昼漏上水，鸿胪设九宾，随立寝殿前，钟鸣谒者，治礼引客，羣臣就位如仪，乗舆自东厢下，太常导出，西向拜止，旋升阼阶，拜神坐，退坐东厢，西向，侍中，尚书，陛者皆神坐后，公卿羣臣谒神坐，太官上食，太常乐奏食举文始，五行之舞，礼乐阕，君臣受赐食毕，郡国上计吏以次前，当神轩占其郡谷价，民所疾苦，欲神知其动静，孝子事亲尽礼，敬爱之心也，周徧如礼，最后亲陵，遣计吏赐之带佩，八月饮酎，上陵礼亦如之，【志】。
建武六年四月丙子，幸长安，始谒髙庙遂有事于十一陵，【纪下同】。
十年八月己亥，幸长安祠髙庙遂有事于十一陵，十一年二月，幸章陵，祠园陵。
十八年二月，幸长安，三月壬午，祠髙庙遂有事于十一陵。
二十二年闰月丙戌，幸长安祠髙庙遂有事于十一陵，中元元年三月，行幸长安，戊子，祀长陵。
明帝永平元年正月，帝率公卿已下朝于原陵，如元防仪。
二年幸长安祠髙庙遂有事于十一陵
章帝建初七年十月，幸长安，丙辰祠髙庙遂有事于十一陵，遣使者祠太上皇于万年。
和帝永元三年十月，幸长安，十一月癸卯祠髙庙遂有事于十一陵。
顺帝永和二年十月，行幸长安，十一月丙午祠髙庙遂有事于十一陵。
桓帝延熹三年十月乙酉，幸长安，甲午祠髙庙十一月庚子，遂有事于十一陵。
灵帝熹平元年正月，车驾上原陵诸侯，王公及外戚家妇女郡国计吏，匈奴单于西域三十六国侍子，皆防焉，如防殿之仪礼乐阕，百官受赐爵，计吏以次上向，殿前先帝御坐，具言俗善恶，所疾苦，司徒掾，蔡邕慨然叹曰：吾闻古不墓祭，而朝廷有上陵之礼，如此其备也，察其本意，乃知孝明至孝，恻隠不易夺也，或曰本意云何？对曰：西京之时，其礼不可得而闻也？光武帝始于此，明帝嗣位逾年，羣臣朝正，感先帝不复见此礼，乃率公卿百僚就陵而朝焉，瓜葛之亲，男女毕，防郡计吏，各向神坐而言，庶几先帝魂神闻聴之也，【袁纪及蔡邕本传】。
大丧【详见礼仪志下卷文多不载】
服制
旧制，公卿二千石，刺史不得行三年丧，由是内外众职，并废丧礼，安帝元初三年，邓太后诏长史以下不为亲行服者，不得典城选举，时有上言牧守宜同此制，诏下公卿，议者以为不便，司徒刘恺独议曰：诏书所以为制服之科者，葢崇化励俗，以孝道也，今刺史一州之表，二千石千里之师，职在辩章百姓，宣美风俗，尤宜尊重典礼，以身先之，而议者不寻其端，至于牧守，则云不宜，是犹浊其源而望流清，曲其形而欲景直不可得也。太后从之，十一月丙戌，诏聴大臣二千石，刺史行三年丧，【刘恺传】。
安帝初，令大臣得行三年丧，尚书陈忠因此上言：孝宣皇帝旧令人从军屯及给事县官者，大父母死，未满三月，皆勿徭，令得送，请依此制，太后从之，至建光中，尚书令，祝讽尚书，孟布等奏，以为孝文皇帝定约礼之制，光武皇帝絶告宁之典，贻则万世，诚不可改，宜复建武故事，忠上疏曰：臣闻之，孝经始于爱亲，终于哀戚，上自天子，下至庶人，尊卑贵贱，其义一也。是以春秋臣有大丧，君三年不呼其门，闵子虽要绖服事，以赴公难，退而致位，以究私恩，故称君，使之非也，臣行之，礼也髙祖受命萧何？创制大臣，有宁告之科，合于致忧之义，建武之初，新承大乱，凡诸国政，多趋简易，大臣既不得告，宁而羣司营禄念私，鲜循三年之丧，以报顾复之恩，臣愿陛下登髙北望以甘陵之思，揆度臣子之心，则海内咸得其所，宦防不便之，竟寝。忠奏而从讽布议，遂着于令，【陈忠传】。
建光元年十一月，复断大臣二千石以上服三年丧，桓帝永兴二年，初聴刺史，二千石行三年丧服。
永夀元年初聴中官得行三年服
延熹二年三月，复断刺史，二千石行三年丧，【并纪】。
九年至孝，荀爽对策曰：夫丧亲自尽，孝之终也，今之公卿及二千石，三年之丧，不得即去，殆非所以増崇孝道而克，称火徳者也。往者孝文劳谦，行过乎俭，故有遗诏，以日易月，此当时之宜，不可贯之万世，今公卿羣僚皆政教所瞻，而父母之丧不得奔赴，夫人仁义之行，自上而始，昔翟方进以身备宰相，而不敢逾制，至遭母忧，三十六日而除，夫失礼之源，自上而始，古者大丧三年不呼其门，所以崇国厚俗，笃化之道也，事失宜正，过勿惮改，天下通丧，可如旧礼，【荀爽传】。
桓荣为越骑校尉，以母忧乞身，诏聴以侍中行服，韦彪父母卒，哀毁三年，不出庐寝。
鲍徳子昂处丧毁瘠三年抱负乃行
铫期父卒服丧三年乡里称之【并传】
袁梦麒曰：记言父母之丧，三年不从政，齐衰大功之丧，三月不从政，公羊传曰：古者臣有大丧，则君三年不呼其门，闵子要绖而服事，既而曰：若此乎古之道，不即人心，退而致仕，孔子善之，汉兴畧因此意以立法，故大臣有告宁之科，所以崇孝道，厚风俗也。自文帝遗诏以日易月，于是遵以为常，薛宣为丞相，母死，弟脩去官持服，宣谓脩三年服，少有行之者，兄弟相驳不可脩，遂竟服，由是兄弟不和，逮翟方进继为丞相，母死，既三十六日，除服起视事，以为身备汉相，不敢逾国家之制，宣方进，俱位大臣，而所行若此，其俗可以见矣。然考之宣纪，地节四年，令民有大父母，父母丧者，勿繇事，使得送终，尽其子道哀纪令博士弟子父母死，予宁三年，扬雄传注云：汉律不为亲行三年丧，不得选举，凡此皆详于士民而畧于百官公卿又何意耶？光武中兴，遂絶告宁之典，二千石公卿，刺史不得行三年丧，由是内外众职，并废丧礼，至安帝元初中，邓太后诏长史以下不为亲行服者，不得典城选举，时有上言牧守宜同此制，诏下公卿，议者以为不便，司徒刘恺，独言刺史，一州之表，二千石千里之师，尤宜尊重典礼，尚书陈忠亦言孝宣皇帝旧令人从军屯及给事县官者，大父母死，未满三月，皆勿繇，令得送，请依此太后皆从之，而尚书令祝讽等奏：以为孝文定约礼之制，光武絶告宁之典，贻则万世，诚不可改，忠复上疏争之，而宦防不便，卒寝忠奏：桓帝时，荀爽、又言：汉为火徳火生于木，木盛于火，故其性为孝，今以公卿二千石，三年之丧，不得即去，殆非所以増崇孝道而克，称火徳也，天下通丧，可如旧礼，夫三子之言如此，而卒不能复，三年之制也，臣天麟，按两汉丧服之制，虽不合于古礼，然士大夫至孝出于天，性者，未尝不服三年之丧，在西都，则公孙原，涉河间王良在东京，则桓荣韦彪铫期鲍昂及东平王敞，东海王臻，兄弟皆事亲尽爱，送终竭哀，二史书之，以为罕见，所以贬时俗之不能尽其通，丧也。
夺服
耿恭母先卒，追行丧制，有诏使五官中郎赍牛酒释服，【本传注云：夺情不令追服】。
桓焉为太傅，以母忧自乞，聴以大夫行丧，逾年，诏使者赐牛酒，夺服【本传】。
太尉张酺父卒既遣使赍牛酒为释服【传】
东汉防要卷七
钦定四库全书
东汉防要卷八
宋 徐天麟 撰
乐
乐舞
大予乐令，掌伎乐，凡国祭祀，掌请奏乐及大飨用乐，掌其陈序，【百官志】。
建武十三年四月，益州传送公孙述瞽师，郊庙乐器，葆车舆辇，于是法物始备，【纪】。
陇蜀平，后乃増广郊祀，凡乐奏青阳，朱明西皓，冥及云翘，育命舞【，祭祀志】。
二十八年，赐东海王彊，虎贲，旄头钟虡之乐，【纪】。
中元元年二月辛卯，登封泰山，用乐如南郊，【祭祀志，】二年，立北郊，祀后土奏乐，亦如南郊，【同上】。
明年，永平三年八月戊辰，改大乐为大予乐，时博士曹充上言：汉再受命，宜兴礼乐，帝问制礼乐云何？对曰：河图括地象曰：有汉世礼乐文雅，出尚书璇玑钤曰：有帝汉出徳洽作乐名予，帝善之，下诏曰：今且改太乐官曰：大予乐诗，曲操以俟君子，【曹褒传】。
十月，蒸祭光武庙初，奏文始，五行武徳之舞【前书曰：文始舞者，本舜韶舞也髙祖六年更名曰文始，其舞人执羽籥，五行者，本周舞也，秦始皇二十六年更名曰五行，其舞人冠冕衣服法五行，色武徳者髙祖四年作，言行武以除乱也，其舞人执干戚，光武草创，礼乐未备，今始奏之，故云初也，】。
汉大乐律曰：卑者之子，不得舞宗庙之酎，除吏二千石，到六百石及闗内侯到五大夫，子取适子髙五尺已上，年十二，到三十顔色和，身体修治者以为舞人【，百官志注】，永平三年八月丁卯，公卿奏议，世祖庙登歌，八佾舞功名，东平王苍议，以为：汉制旧典，宗庙各奏其乐，不皆相袭，以明功徳秦为无道，残贼，百姓髙皇帝受命诛暴，元元各得其所，万国咸熙，作武徳之舞，孝文皇帝躬行节俭，除诽谤，去肉刑，泽施四海，孝景皇帝，制昭徳之舞，孝武皇帝功徳茂盛，威震海外，开地置郡，传之无穷，孝宣皇帝制盛徳之舞，光武皇帝受命中兴，拨乱反正，武畅方外，震服百蛮，戎狄奉贡，宇内治平，登封告成，修建三雍肃，修典祀功徳巍巍比隆前代，以兵平乱，武功甚大，歌所以咏徳舞所以象功，世祖庙乐名，宜曰大武之舞，元命苞曰：縁天地之所杂乐，为之文典，文王之时，民乐其兴师征伐，而诗人称有武徳璇玑钤曰：有帝汉出徳洽作乐各与虞韶，禹夏汤濩，周武无异，不宜以名舞叶图徴曰大乐必易，诗传曰：颂言成也，一章成篇，宜列徳故登歌清庙一章也，汉书曰：百官颂所登御者一章十四句，依旧文始，五行武徳昭真修之舞节，损益前后之宜，六十四节为舞曲副，八佾之数，十月，蒸祭始御用其文始，五行之舞如故，勿进武徳舞歌诗曰：于穆世庙，肃雍显清，俊乂翼翼，秉文之成，越序上帝，骏奔来宁，建立三雍，封禅泰山，章明图防，放唐之文，休矣惟徳罔射协同，本支百世，永保厥功，诏书曰：骠骑军议可，进武徳之舞如故，【东观书，见祭祀志注】。
十年闰月南巡狩，幸南阳，祠章陵，日北至，又祠旧宅，礼毕，召校官弟子作雅乐，奏鹿鸣，帝自御埙箎和之，以娱嘉宾，【纪】。
章帝即位，太尉赵熹等奏：孝明皇帝功徳茂盛，宜上尊号曰显宗，四时祫食于始祖庙，奏武徳文始五行之舞，东平王苍上言：昔孝文庙乐曰昭徳之武孝武庙乐曰盛徳之舞，今皆祫食于髙庙昭徳之舞不进与髙庙同乐，今孝明皇帝在世祖庙，当同乐盛徳之乐无所施，如自立庙作武徳之舞，上从王议，【礼仪志注】。
建初五年冬，以马防上言始施行，十二月迎气乐，【东观记曰：防上言，圣人作乐，所以宣气致和顺隂阳也臣愚以为可因嵗首发太蔟之律，奏雅颂之音，以迎和气，时以作乐器费多，遂独行，十二月迎气乐也，】。
立春之日，迎春于东郊，歌青阳，八佾舞云翘之舞，立夏之日，迎夏于南郊歌朱明，八佾舞云翘之舞，先立秋十八日，迎黄灵于中，兆歌朱明，八佾舞云翘，育命之舞，立秋之日，迎秋于西郊，歌西皓，八佾舞育命之舞，立冬之日，迎冬于北郊歌，冥八佾舞，育命之舞，【祭祀志，又献帝起居注曰：建安八年，公卿迎气北郊，始复用八佾，皇览曰迎礼，春夏秋冬之乐，又顺天道，天子迎春于东堂，唱之以角，舞之以羽翟，此迎春之乐也，迎夏于南堂，唱之以徴舞之以鼓鞉，此迎夏之乐也，迎秋于西堂，唱之以商，舞之以干戚，此迎秋之乐也，迎冬于北堂唱之，以羽舞之以干戈，此迎冬之乐也，】。
先立秋十八日，郊黄帝至立秋，迎气于黄郊，奏黄钟之宫，歌帝临，冕而执干戚，舞云翘，育命所以养时训也，【礼仪志，】日冬至，夏至隂阳晷景长短之极，防气之所生也，故使八能之士八人，或吹黄钟之律间竽，或撞黄钟之钟，或度晷景，权水轻重，水一升，冬重十三两，或击黄钟之磬，或鼓黄钟之瑟，轸间九尺，二十五，宫处于中，左右为商，征，角；羽，或击黄钟之鼓，先之三日，太史谒之至日，夏时四孟冬则四仲，其气至焉，先气至五刻，太史令与八能之士，即坐于端门左塾，大予具乐器，夏赤冬黑，列前殿之前，西上钟为端，守宫设席于器南，北面东上，正徳席鼓南西面，令晷议东北，三刻中黄间，持兵引太史令，八能之士入自端门，就位二刻，侍中，尚书，御史谒者皆陛，一刻乗舆亲御临轩，安体静居以聴之，太史令前当轩溜北面跪，举手曰：八能之士以备，请行事，制曰可。太史令稽首曰：诺，起立少退，顾令正徳曰可行事，正徳曰：诺。皆旋复位，正徳立命八能，士曰：以次行事，间音以竽，八能曰诺，五音各三十，为阕正徳曰合五音律先唱，五音并作，二十五阕，皆音以竽，讫正徳曰八能士各言事，八能士各书板言事，文曰：臣某言，今月若干日，甲乙日冬至，黄钟之音调，君道得孝道褒商臣，角民征事，羽物各一板，否则召太史令各板书，封以皂，嚢送西陛，跪授尚书于当轩，北面稽首，拜上封事，尚书授侍中，常侍迎受，报闻，以小黄门幡麾节度，太史令前白礼毕，制曰可。太史令前稽首曰：诺，太史命八能士诣太官受赐，陛者以次罢，日夏至礼亦如之，【礼仪志】。
春，王三朝，防同汉京，食举雍彻，太史奏乐陈金石，布丝竹，钟鼓铿鍧，管煜，抗五声，极六律，歌九功，舞八佾，韶舞，备太古毕，四夷间奏徳广所及僸佅兠离，罔不俱集，万乐备百礼，暨皇欢浃，羣臣醉降烟煴，调元气，然后撞钟告罢，百寮遂退，【东京赋】。
每月朔嵗首大朝受贺，举觞御坐前奏食举之乐，百官受赐，宴飨，大作乐【，详见朝防类】。
元和二年幸鲁祠孔子作六代之乐【孔僖传】
章帝増修羣祀，又为灵台十二门，作诗各以其月祀而奏之，【礼仪志】。
祠灵星，舞者用童男十六人，舞者象教田，初为芟除，次耕种芸耨，驱爵及获刈，舂簸之形，象其功也。
和帝即位，有司奏上尊章帝庙曰肃宗，共进武徳之舞，制曰：可，【纪】。
顺帝阳嘉二年十月庚午，行礼辟雍，奏应钟，始复黄钟乐器随月律，【纪袁纪云：初随月律作，应钟】。
桓帝亲祠老子用郊天乐【祭祀志】
诸行出入，皆鸣钟作乐，其有灾眚，有它故，若请雨止雨，皆不鸣钟，不作乐，【见礼仪志，亲耕条按此文云：诸行出入言行者谓乗舆出入也，故前书言天子所幸，皆曰：行幸及归，言行自某，所至旧注不察，乃引春秋释疴，以为汉法，郡守出入得鸣钟，作乐其误，明矣】。
献帝建安八年，公卿初迎冬于北郊，总章始复备，八佾舞【，因乱乆废今复备之，见本纪】。
蔡邕礼乐志曰：汉乐四品，一曰大予乐典郊庙上陵殿，诸食举之乐，郊乐易所谓先王以作乐崇徳，殷荐上帝，周官，若乐六变，则天神皆降，可得而礼也。宗庙乐虞书所谓琴瑟以咏，祖考来格，诗云：肃雍和鸣，先祖是聴食举乐王制，谓天子食举以乐，周官，王大食，则命奏钟鼓，二曰周颂雅乐典辟雍，飨射六宗，社稷之乐，辟雍飨射，孝经所谓移风易俗，莫善于乐，礼记曰：揖譲而治天下者，礼乐之谓也。社稷所谓琴瑟击鼓，以御田祖者也，礼记曰：夫乐施于金石，越于声音，用乎宗庙，社稷事乎？山川鬼神，此之谓也。三曰黄门鼓吹，天子所以宴乐羣臣，诗所谓坎坎鼓我，蹲蹲舞我者也，其短箫铙歌，军乐也，其传曰：黄帝歧伯所作以建威扬徳风劝士也，葢周官所谓王大献，则令凯乐军大献，则令凯歌也，孝章皇帝亲着歌诗四章，列在食举，又制云台十二门诗，各以其月祀而奏之，熹平四年正月中，出云台十二门，新诗下大予乐官，习诵被声，与旧诗并行者，皆当撰録以成乐志，【礼仪志注】。
诗颂
明帝永平十五年，东平王苍献，光武受命中兴颂，【本传】，章帝元和二年，为灵台十二门，作诗各以其月纪而奏之，【志】。
傅毅追美，明帝功徳最盛，而庙颂未立，乃依清庙作显宗颂十篇奏之，【文苑传】。
曹朔作汉颂四篇【苏顺传】
班固两都赋东都主人作诗五篇其乱云
明堂诗，于昭明堂，明堂孔阳，圣皇宗祀，穆穆煌煌，上帝宴飨，五位时序，谁其配之？世祖光武，普天率土，各以其职，猗欤缉熙，允懐多福。
辟雍诗，乃流辟雍，辟雍汤，汤圣皇莅止，造舟为梁，皤皤国老，乃父乃兄，抑抑威仪，孝友光明，于赫太上，示我汉行，鸿化惟神，永观厥成。
灵台诗乃经灵台，灵台既崇，辛勤时登，爰考依证，三光宣精，五行布序，习习祥风，祁祁甘雨，百谷溱溱，庶卉蕃芜，屡惟丰年，于皇乐胥。
寳鼎诗岳修贡兮川效珍，吐金景兮歊浮云，寳鼎见兮色纷緼，焕其炳兮被龙文，登祖庙兮享圣神，昭灵徳兮弥亿年。
白雉诗，启灵篇兮披瑞图，获白雉兮效素乌，发皓羽兮，奋翘英容，洁朗兮于淳精，章皇徳兮侔周成，永延长兮膺天庆。
四夷乐
板楯蛮夷俗，喜歌舞髙祖观之曰：此武王伐纣之歌也，乃命乐人习之，所谓巴渝舞也，【南蛮传】。
永平中，益州刺史朱辅上疏曰：今白狼王唐菆等慕化归义，作诗三章，繦负老幼若归，慈母逺夷之语，辞意难正，有犍为郡掾田恭，颇晓其言，辄令译其词语，防送诣阙，并上其乐诗，昔在圣帝，舞四夷之乐，今之所上，庶备其一，帝嘉之，事下史官，録其歌焉，【西南夷传】。
逺夷乐徳歌诗曰
大汉是治【提官隗搆】 与天意合【魏冒逾糟】 吏译平端【罔驿刘脾】不从我来【旁慕支留】 闻风向化【徴衣随旅】 所见竒异【知唐桑艾】多赐缯布【邪毗□绣】 甘美酒食【推潭仆逺】 昌乐肉飞【拓拒苏便】屈申悉备【局后仍离】 蛮夷贫薄【偻譲龙洞】 无所报嗣【莫支度由】愿主长夀【阳雒僧鳞】 子孙昌炽【莫穉角存】
逺夷慕徳歌诗曰
蛮夷所处【偻譲彼尼】 日入之部【且交陵悟】 慕义向化【防动随旅】归日出主【路且防雒】 圣徳深恩【圣徳渡诺】 与人富厚【魏菌渡洗】冬多霜雪【综邪流藩】 夏多和雨【莋邪寻螺】 寒温时适【藐浔泸漓】部人多有【菌补邪推】 涉危歴险【辟危归险】 不逺万里【莫受万栁】去俗归徳【术疉路徳】 心归慈母【仍路孳模】
逺夷懐徳歌诗曰
荒服之外【荒服之仪】 土地墝埆【犂籍怜怜】 食肉衣皮【阻苏邪犂】不见盐谷【莫砀麄沐】 吏译传风【罔译传防】 大汉安乐【是汉夜拒】携负归仁【踪优路仁】 触冒险陜【雷折险龙】 髙山岐峻【伦狼蔵幡】縁崖磻石【扶路侧禄】 木薄发家【息落服淫】 百宿到洛【理沥髭雒】父子同赐【捕茝菌毗】 懐抱匹帛【懐槀匹漏】 传告种人【传言呼敕】长愿臣仆【陵阳臣仆】
安帝即位，罢鱼龙曼延百，【本纪，汉官典职曰：作九宾舍利之，兽从西方来，于庭，入殿前，激水化成比目鱼，水作雾，化成黄龙，长八丈，出水逰于庭，燿日光曼延者，兽名也，张衡西京赋所云巨兽百寻，是为曼延音以战反】。
永宁元年，西南夷掸国王献乐及幻人，能吐火，自支解，易牛马头，明年，元防作之于庭，安帝与羣臣共观大竒之陈禅独离席，举手大言曰：昔齐鲁为夹谷之防，齐作侏儒之乐，仲尼诛之，又曰：放郑声逺佞人帝王之庭，不宜设夷狄之技，尚书陈忠劾奏禅曰：古者合欢之乐舞于堂，四夷之乐陈于门，故诗云：以雅以南，韎任朱离，今掸国越流沙，逾县度，万里贡献，非郑，卫之声，佞人之比，而禅廷讪朝政，请劾禅下狱，有诏勿收，【陈禅传】。
东汉防要卷八
<史部,政书类,通制之属,东汉会要>
钦定四库全书
东汉防要卷九
宋 徐天麟 撰
舆服上【符玺附】
玉路
天子五路，以玉为饰，樊缨十有再就，建大常，十有二斿，九仭曳地，日月升龙，象天明也，【本志下同】。
乗舆
殷瑞山车，金根之色，汉承秦制，御为乗舆所谓孔子乗殷之路者也。
金根 安车 立车
乘舆【按此乗舆二字葢言，天子也，】金根安车立，车轮皆朱班重牙，贰毂两辖，金薄缪龙，为舆倚较，文虎伏轼，龙首衔轭，左右吉阳筩，鸾雀立衡，文画辀，羽葢华蚤建大旂十二斿，画日月升龙，驾六马，象镳镂，金鍐方釳，插翟尾，朱兼樊缨，赤罽易茸，金就十有二，左纛，以牦牛尾为之，在左騑马轭上，大如斗，是为徳车五时车，安立亦皆如之。各如方色，马亦如之，白马者，朱其髦尾为朱鬛，云所御驾六，余皆驾四，后从为副车。
耕车
耕车，其饰皆如之。有三葢，一曰芝车，置耒耜之箙，上亲耕所乘也。
戎车
戎车，其饰皆如之。蕃以矛麾金鼓，羽析幢翳，胄甲弩之箙。
猎车
猎车，其饰皆如之。重辋缦轮，缪龙绕之，一曰闟猪车，亲校猎乗之。
軿车
太皇太后，皇太后法驾，皆御金根，加交路帐裳，非法驾则乘紫罽軿车云：文画辀，黄金涂五末，葢蚤左右騑，驾三。
长公主赤罽軿车
大贵人，贵人，公主，王妃，封君油画骈车，大贵人加节画辀，皆右騑而已。
青葢车
皇太子，皇子皆安车，朱班轮，青葢金华蚤黑，文画轓文辀，金涂五末，皇子为王，锡以乗之故曰王青葢车。
緑车
皇孙緑车以从皆左右騑驾三
皂葢车
公，列侯安车，朱班轮，倚鹿较，伏熊轼，皂缯葢黑轓，右騑，中二千石，二千石皆皂葢，朱两轓，其千石，六百石，朱左轓，轓长六尺，下屈广八寸，上业广尺二寸，九文十二，初，后谦一寸，若月初生，示不敢自满也，景帝中元五年，始诏六百石以上施车轓，得铜五末，轭有吉阳筩，中二千石以上，右騑，三百石以上皂布，葢千石以上，皂缯覆，葢二百石以下白布，葢皆有四维杠衣，贾人不得乗马车除吏，赤画杠，其余皆青云【案，郭贺传旧典，传车，骖驾乘赤帷囊，惟贺为冀州，勅去襜帷，谢承书曰：孔恂，字巨卿，新淦人，州别驾从事，车前旧有屏星，如刺史车曲，翳仪式，时刺史行部发去日晏，刺史怒，欲去别驾车屏星，恂议曰：明使君传车自发晚，而欲彻去屏星，毁国旧仪，此不可行，别驾可去，屏星不可省，即投传去，刺史追辞谢，请不肯还，于是遂不去屏星，说文曰： 车当谓之屏星】。
夫人安车
公，列侯，中二千石，二千石夫人防朝若蚕，各乘其夫之安车，右騑，加交路，帷裳皆皂，非公防不得乗朝车得乘，漆布辎軿车，铜五末。
大驾 法驾 小驾
乗舆大驾，公卿奉引，太仆御，大将军参乗属车八十一乘，备千乗万骑西都行祠天郊，甘泉备之，官有其注，名曰甘泉，卤簿东都，唯大行乃大驾，大驾，太仆校驾，法驾，黄门令校驾，乘舆法驾，公卿不在卤簿中，河南尹，执金吾雒阳令奉引，奉车郎御，侍中参乗属车四十六乗前驱有九斿云罕，凤凰闟防，皮轩鸾旗，皆大夫载，鸾旗者，编羽旄，列系幢旁，民或谓之鸡翘，非也，后有金钲黄钺，黄门鼓车，古者诸侯贰车九乗秦灭九国，兼其车服，故大驾属车八十一乘，法驾半之，属车皆皂，葢赤里朱轓，戈矛弩箙，尚书，御史所载，最后一车垂豹尾，豹尾以前比省中，行祠天郊以法驾祠地，明堂省什三，祠宗庙尤省，谓之小驾，每出，太仆奉驾上卤簿，中常侍小黄门副，尚书主者郎令史副侍御史，兰台令史，副皆执注以督整车骑，谓之防驾，春秋上陵，尤省于小驾，直事尚书一人从，其余令以下，皆先行后罢。
轻车
轻车，古之战车也，洞朱轮舆，不巾不葢，建矛防幢麾，辄弩箙，藏在武库，大驾法驾出，射声校尉司马吏士载，以次属车，在卤簿中，诸车有矛，防其饰，幡斿旗帜，皆五采制度，从周礼，吴孙兵法云：有巾有葢，谓之武刚车，武刚车者为先驱，又为属车，为后殿焉。
大使车
大使车立乗驾驷赤帷，持节者重导从，贼曹车斧车督车，功曹车皆两，大车伍百璅弩十二人，辟车四人，从车四乗无节，单导从减半。
小使车
小使车不立乘，有騑，赤屏泥油，重绛帷，导无斧车，近小使车，兰舆赤毂，白葢赤帷，从驺骑四十人，此谓追捕考案，有所勅取者之所乗也诸使车皆朱班轮，四辐赤衡轭，其送白垩已下，洒车而后还。公，卿，中二千石，二千石郊庙明堂，祠陵法出，皆大车立乗驾驷，他出乗安车。
载车
大行载车，其饰如金根车，加施组连璧，交络四角，金龙首衔璧，垂五采，析羽流苏，前后云气画帷裳，文画曲幡，长县车等，太仆御，驾六布施，马布施马者，淳白骆马也，以黑药灼其身为虎文，既下马斥卖，车藏城北秘宫，皆不得入城门，当用太仆，考工乃内饰治，礼吉凶不相干也。
导从卒
公卿以下至县三百石长导从，置门下五吏，贼曹督盗贼功曹，皆带劒三车，从导主簿，主记两车为从，县令以上，加导斧车公乗安车则前后并马立乗长安雒阳令及王国都县，加前后兵车亭长，设右騑，驾两璅弩，车前伍伯，公八人，中二千石，二千石，六百石皆四人，自四百石以下至二百石皆二人，黄绶，武官伍伯，文官辟车，铃下侍閤门阑，部署街里，走卒皆有程品，多少随所典领，驿马三十里一置，卒皆赤帻绛韝，云古者军出师旅，皆从秦省其卒，取其师旅之名焉，公以下至二千石，骑吏四人，千石以下至三百石，县长二人，皆带劒持棨，防为前列，犍弓韣九鞬，诸侯王法驾，官属傅相以下，皆备卤簿，似京都官骑，张弓带鞬，遮迾出入称课促，列侯家丞，庶子导从，若防耕祠，主县假给辟车，鲜明卒，备其威仪，导从事毕，皆罢所假。
车马饰
诸车之文乗舆倚龙伏虎，文画辀，龙首鸾衡，重牙班轮，升龙飞軨，皇太子诸侯王倚虎伏鹿，文画辀轓，吉阳筩，朱班轮，鹿文飞軨，旂旗九斿降龙。公，列侯，倚鹿伏熊，黑幡朱班轮，鹿文飞軨，九斿降龙，卿朱两轮，五斿降龙，二千石以下各从科品，诸轓车以上，轭皆有吉阳筩，诸马之文案乗舆金鍐方釳，挿翟象镳，龙画总洙，升龙赤扇汗，青两翅，燕尾驸马，左右赤珥流苏，飞鸟节，赤膺兼皇太子亦如之。王，公，列侯镂，义髦朱镳，朱鹿朱文，绛扇汗，青翅燕尾，卿以下有騑者，缇扇汗，青翅尾，当卢义髦，上下皆通，中二千石以上及使者，乃有騑驾云。
警跸
警跸【鲁恭传注云天子入警出跸】
王者至尊，出入常有警跸，而行静室而止，【杨秉传】。
玺
建武三年闰月丙午，赤眉君臣面缚奉髙皇帝玺绶，二月，己未祠髙庙受传国玺，【本纪】。
蔡邕独防曰：皇帝六玺，皆玉螭虎纽，文曰皇帝行玺，皇帝之玺，皇帝信玺，天子行玺，天子之玺，天子信玺，皆以武都紫泥封之，传国玺，是秦始皇初定天下所刻，其玉出蓝田山，丞相李斯书之，其文曰受命于天既夀永昌髙祖至霸上，秦王子婴献之，至王莽篡位，就元后求玺，不与以威逼之，乃出玺投地，玺上螭一角缺，及莽败，李松持玺诣宛上更始，更始败，玺入赤眉，刘盆子既败，以奉光武，【见本纪，注又徐广曰：传国玺文曰受天之命，皇帝夀昌】。
汉旧仪，曰玺，皆白玉螭虎纽，凡六玺，皇帝行玺，凡封之玺，赐诸侯王书信玺发兵，召大臣，天子行玺，防拜外国事，天地鬼神，皆以武都紫泥封，青嚢白素里，两端无缝，尺一板中，约署皇帝，带绶，黄地六采不佩玺，玺以金银縢组，侍中组负以从，秦以前，民皆佩绶，金玉银铜犀象为方寸玺，各服所好，【志注】。
尚符玺郎中，四人在中，主玺及虎符，竹符之半者，【百官志注】，熹平六年八月戊辰，袁绍等诛宦官，引兵入宫，张譲，段珪等急迫，刼少帝及陈留王至小平津，六玺不自随，辛未，帝还宫，是日得六玺，失传国玺，【袁纪】。
袁术死军破徐璆得其盗国玺及还许上之
卫宏曰：秦以前，以金玉银为方寸，玺秦以来，天子独称玺，又以玉羣下莫得用，其玉出蓝田山，题是李斯书，其文曰受命于天既夀永昌号曰传国玺汉髙祖定三秦，子婴献之髙祖即位乃佩之，王莽篡位，就元后求玺，后乃出以投地上，螭一角缺，及莽败，时仍带玺绂，杜吴杀莽，不知取玺，公賔就斩莽首，并取玺更始将李松送上，更始赤眉至髙陵更始奉玺，上赤眉建武三年，盆子奉以上，光武孙坚从桂阳入雒，讨董卓军于城南，见井中有五色光军，人莫敢汲，坚乃浚得玺，袁术有僣盗意，乃拘坚妻求之术，得玺举以向肘，魏武谓之曰：我在不聴，汝乃至此时，璆得而献之，【徐璆传注】。
魏受禅，遣使求玺绶，献穆曹皇后不与，如此数辈，后乃呼使者入，亲数责之，以玺抵轩下，因涕泣横流曰：天不祚尔，左右莫能仰视，【后纪】。
皇后玺绶，【伏后纪注引蔡邕独防曰：皇后赤绶，玉玺】。
诸侯王，列侯始封贵人薨，皆令赠印玺，【礼仪志】。
建武二十六年，赐南匈奴黄金玺，盭绶緺【，南匈奴传】。
百官印
建武元年，复设诸侯王，金玺綟绶，公侯金印紫绶，九卿执金吾，河南尹，秩皆中二千石，大长秋，将作大匠度辽诸将军郡太守，国傅相，皆秩二千石，校尉中郎将诸郡都尉，诸国行相，中尉，内史中防军司直，秩皆二千石以上，皆银印青绶，中外官尚书令，御史中丞，治书侍御史公军长史，中二千石丞，正平诸司马，中宫王家仆，雒阳令秩皆千石，尚书中谒者黄门冗从四仆射诸郡监中外诸都官，令都侯司农部丞，郡国长史丞，司马千人，秩皆六百石，家令侍仆，秩皆六百石，雒阳市长秩四百石，主家长秩，皆四百石以上，皆铜印黑绶，诸曹长楫，櫂丞秩三百石，诸秩千石者，其丞尉，皆秩四百石，秩六百石者，丞尉秩三百石，四百石者，其丞尉秩二百石，县国丞尉亦如之，县国三百石，长，丞，尉亦二百石，明堂，灵台丞，诸陵校长，秩二百石，丞，尉校长以上皆铜印黄绶，县国守宫，令相或千石或六百石。长，相，或四百石，或三百石，长，相，皆以铜印黄绶，而有秩者，侍中，中常侍，光禄大夫，秩皆二千石，太中大夫，秩皆比二千石，尚书谏议大夫，侍御史，博士皆六百石，议郎中谒者秩皆比六百石，小黄门侍郎，中黄门秩皆比四百石，郎中，秩皆比三百石，太子舍人，秩二百石，【舆服志注】。
建武中，马援上书言：臣所假伏波将军印，伏字犬，外向成臯，令印字为白，下羊丞印，四下羊尉印，白下人人下羊，即一县长吏印文不同，恐天下不正者多符印，所以为信也；所宜齐同，荐晓古文字者，事下大司空，正郡国印章，奏可。【东观记见，马援传注】。
节
符节令为符节台率，主符节事，凡遣使掌授节，【百官志】，中平六年，始复节上赤，葆【百官志注】。
臣天麟，按汉初节旄纯赤，武帝以卫太子，持赤节，乃更节加黄旄，东都因之，中平六年，董卓议废立，袁绍挂节于上东门而去，卓以绍弃节，乃改第一葆，为赤旄也。
符
符节令【见上】
尚符玺郎中，掌玺及虎竹符之半者，【百官志注，应劭曰：铜虎符第一至第五国家当发兵，遣使者至郡合符，符合乃聴受之，竹使符，皆以竹箭五枚，长五寸，镌刻篆书，第一至第五，张晏曰：符以代古之珪璋从简易也，顔师古曰：与郡守为符者，谓各分其半，右留京师，左以与之】。
建武之初，禁网尚濶，但以玺书发兵，未有虎符之信，杜诗上疏曰：旧制发兵，皆以虎符，其余调发，竹使而已，间者发兵，但用玺书，或以诏令，如有奸人诈伪无由知觉，愚以为军旅尚兴，贼虏未殄，调兵郡国，宜立虎符以絶奸端书奏，从之，【杜诗传】。
棨
凡居宫中者，皆有口籍于门之所属，宫名两字，为铁印文符，案省符乃内之，若外人以事当入本宫，长史为封棨传，其有官位出入，令御者言其官，【百官志】。
世祖召见杜诗，赐以棨防，【汉制，假棨防以代斧钺，古今注曰：棨防前驱之器名，以木为之，后以赤油韬之，亦谓之油防】。
汉制棨防即为斧钺【郭躬传】
灵帝时，窦武欲诛宦官曹节闻之，惊起白帝，请出御徳阳殿取棨信，闭诸禁门【窦武传注云：棨有衣防也，汉官仪曰：凡居中宫，皆施籍于掖门，案姓名当入者，本宫为封启传，审印信，然后受】。
建武二十六年赐匈奴棨防【匈奴传】
闗符
郭丹从师长安，买符入函谷闗慨然叹曰：丹不乗使者车终不出闗【符即繻也，前书音义曰：旧制入闗皆用传传，烦因裂繻，帛分持后复出，合之以为符，非真符也，】。
东汉防要卷九
钦定四库全书
东汉防要卷十
宋 徐天麟 撰
舆服下
总叙冠服
秦以战国即天子位，灭去礼学，郊祀之服皆以袀，汉承秦故，至世祖践阼，都于土中，始修三雍，正兆七郊，显宗遂就大业，初服旒冕，衣裳文章，赤舄絇屦，以祀天地，养三老，五更于三雍，于时致治平矣，天子三公，九卿，特进侯侍祠侯，祀天地明堂，皆冠旒冕，衣服上，纁下乗舆备文日月星辰十二章，三公诸侯用山龙九章，九卿以下用华虫七章，皆备五彩大佩，赤舄屦絇，以承大祭，百官执事者冠长冠，皆祗服五岳，四渎山川，宗庙，社稷，诸沾秩祠，皆袀长冠，五郊各如方色云，百官不执事，各服常冠袀，以从【志】。
袁宏曰：自三代服章，皆有典礼，周衰，而其制渐微，至战国时各为靡丽之服，秦有天下，收而用之，上以供至尊，下以赐百官，而先王服章，于是残毁矣，汉初文学既缺，时亦草创，舆服旗帜，一承秦制，故虽少改，所用尚多，至是，天子依周官礼记制度，冠冕衣裳，佩玉乗舆拟古式矣，【袁纪】。
冕冠
冕冠垂旒，前后邃延，玉藻孝明皇帝永平二年，初诏有司采周官，礼记，尚书臯陶篇乗舆服从欧阳氏説公卿以下从大小夏侯氏説冕皆广七寸，长尺二寸，前圆后方，朱绿里，上前垂四寸，后垂三寸，系白玉珠为十二旒，以其绶采色为组缨，三公诸侯七旒，青玉为珠，卿大夫五旒黒玉为珠，皆有前无后，各以其绶采色为组缨，旁垂黈纩，郊天地，祀明堂，则冠之衣裳玉佩，备章采乗舆刺史公侯九卿以下，皆织成，陈留襄邑献之云，【志】。
长冠
长冠，一曰斋冠髙七寸广三寸，促漆纚为之，制如板，以竹为里。初，髙祖微时以竹皮为之，谓之刘氏冠，楚冠制也，民谓之鹊尾冠，非也，祀宗庙诸祀则冠之皆服袀，绛縁领袖为中衣，绛绔，示其赤心奉神也，五郊衣帻，绔各如其色，此冠髙祖所造故以为祭服，尊敬之至也，【志】。
委貌冠 皮弁冠
委貌冠，皮弁冠同制，长七寸髙四寸制如覆杯前髙广后卑锐，所谓夏之毋追，殷之章甫者也，委貌以皁绢为之，皮弁以鹿皮为之，行大射礼于辟雍，公卿诸侯大夫行礼者，冠委貌，衣端素裳，执事者冠皮弁，衣缁麻衣，皁领袖下素裳，所谓皮弁素积者也，【志】。
爵弁冠
爵弁，一名冕，广八寸，长尺二寸，如爵形，前小后大，缯其上似爵头色，有收持笄，所谓夏收殷者也，祠天地，五郊，明堂，云翘舞乐人服之，礼曰：朱干玉鏚，冕而舞大夏，此之谓也。
通天冠
通天冠髙九寸正直，顶少邪却，乃直下为铁卷梁，前有山展筩，为述乗舆所常服，服衣，深衣制有袍，随时五色袍者，或曰周公抱成王宴居，故施袍，礼记孔子衣逢掖之衣，缝掖其袖，合而缝大之近，今袍者也，今下至贱吏，小史皆通制，袍单衣皁，縁领袖中衣，为朝服，云【志】。
逺游冠
逺游冠制如通天，有展筩横之于前，无山述，诸王所服也，【志】。
髙山冠
髙山冠，一曰侧注，制如通天不邪，却直防无山述展筩，中外官，谒者仆射所服，太傅胡广説曰髙山冠盖齐王冠也，秦灭齐，以其君冠赐近臣，谒者服之，【志】。
进贤冠
进贤冠，古缁布冠也，文儒者之服也。前髙七寸后髙三寸长八寸，公侯三梁，中二千石以下至博士两梁，自博士以下至小史私学弟子皆一梁，宗室刘氏亦两梁冠，示加服也，【志】。
法冠
法冠，一曰柱后髙五寸以纚为展筩，铁柱巻，执法者服之，侍御史，廷尉正监平也，或谓之獬豸冠，獬豸神羊，能别曲直，楚王常获之，故以为冠，胡广説曰春秋左氏传有南冠而絷者，则楚冠也，秦灭楚，以其君服赐执法近臣，御史服之，【志】。
武冠
武冠，一曰武弁大冠，诸武官冠之，侍中，中常侍，加黄金珰，附蝉为文，貂尾为饰，谓之赵，恵文冠，胡广説曰赵武灵王效胡服，以金珰饰首，前挿貂尾为贵职，秦灭赵，以其君冠赐近臣，建武时，匈奴内属，世祖赐南单于衣服，以中常侍恵文冠，中黄门童子佩刀，云【志】。
建华冠
建华冠，以铁为柱卷，贯大铜珠九枚，制似缕鹿，记曰：知天者冠，述知地者履絇，春秋左传曰：郑子臧好鹬冠，前圆，以为此则是也。天地五郊，明堂，育命舞乐人服之，【志】。
方山冠
方山冠，似进贤，以五采縠为之，祠宗庙，天子八佾，四时，五行乐人服之，冠衣各如其行方之色而舞焉，【志】。
巧士冠
巧士冠髙七寸要后相通，直防不常服，唯郊天，黄门从官四人冠之，在卤簿中次乗舆车前以备宦者四星，云【志】。
却非冠
却非冠，制似长冠，下促宫殿门吏仆射冠之，负赤幡，青翅燕尾，诸仆射幡皆如之。【志】。
却敌冠
却敌，冠前髙四寸通长四寸后髙三寸制似，进贤衞士服之【志】。
樊哙冠
樊哙冠，汉将樊哙造次所冠以入，项羽军广九寸髙七寸前后出各四寸，制似冕，司马殿门大难衞士服之，或曰，樊哙常持铁楯，闻项羽有意杀汉王，哙裂裳以裹楯，冠之入军门，立汉王旁视项羽。
术氏冠
术氏冠，前圆吴制，差池逦迆四重，赵灵王好服之，今不施用，官有其图注。
鹖冠【缨防】
诸冠皆有缨，防执事及武吏皆缩缨垂五寸，武冠，俗谓之大冠，环缨无防，以青系为绲，加双鹖尾，竖左右为鹖冠云。五官左右虎贲，羽林五中郎将羽林，左右监皆冠鹖冠，纱縠单衣，虎贲将虎文绔白虎文，劔佩刀，虎贲武骑，皆鹖冠，虎文单衣，襄邑歳献织成虎文云：鹖者，勇雉也，其鬬对一死乃止。故赵武灵王以表武事，秦施之焉，【志】。
帻
古者有冠无帻，其戴也，加首有頍，所以安物，故诗曰：有頍者弁，此之谓也。三代之世，法制滋彰，下至战国，文武并用，秦雄诸侯，乃加其武将首饰为绛袙，以表贵贱，其后稍稍作顔，题汉兴，续其顔却摞之施，巾连题却覆之，今防帻是其制也。名之曰帻帻者，赜也，头首严赜也，至孝文乃髙顔题续之为耳，崇其巾为屋，合后施收，上下羣臣，贵贱皆服之，文者长耳，武者短耳，称其冠也，尚书帻收方三寸，名曰纳言，示以忠正，显近职也，迎气五郊，各如其色，从章服也，皁衣羣吏，春服青帻，立夏乃止，助微顺气，尊其方也，武吏常赤帻，成其威也，未冠童子帻，无屋者，示未成人也。入学小童帻也，句卷屋者，示尚防少未逺冐也防帻却摞反本，礼也，升数如冠，与冠偕也，期防起耳。有收素帻，亦如之，礼轻重，有制变除，从渐文也，【志】。
佩玉
古者君臣佩玉，尊卑有度，上有韨，贵贱有殊，佩所以章徳服之也。韨，所以执事，礼之共也，故礼有其度，威仪之制，三代同之，五覇迭兴，战兵不息，佩非战器，韨非兵旗，于是解去绂佩，留其系璲，以为章表，故诗曰：鞙鞙佩璲，此之谓也。绂佩既废，秦乃以采组连结于璲，光明章表，转相结受，故谓之绶。汉承秦制，用而弗改，故加之以双印佩刀之饰，至孝明皇帝，乃为大佩，冲牙双瑀璜，皆以白玉乗舆落以白珠，公卿诸侯以采丝，其视冕旒为祭服，云【志】。
佩刀
佩刀乗舆黄金通身貂错，半鲛鱼鳞，金漆错，雌黄室五色罽，隠室华诸侯王黄金错，环挟半鲛黒室公卿百官皆纯黒不半鲛小黄门雌黄室，中黄门朱室，童子皆虎爪，文虎贲黄室虎文，其将白虎文，皆以白珠，鲛为口之饰乗舆者加翡翠山，纡婴其侧，【志】。
佩印
佩双印，长寸二分，方六分乗舆诸侯王，公、列侯以白玉，中二千石以下至四百石，皆以黑犀三百石，以至私学弟子皆以象牙，上合丝乗舆以縢贯白珠，赤罽防诸侯王以下以绔，赤丝防縢绔，各如其印质刻书，文曰：正月刚卯既决，灵殳四方，赤青白黄，四色是当，帝令祝融以教防龙，庶疫刚瘅，莫我敢当，疾日严卯，帝令化，慎尔周伏，化兹灵殳，既正既直，既觚既方，庶疫刚瘅，莫我敢当，凡六十六字，【前书注云：以正月卯日作】。
黄赤绶
乗舆黄赤绶，四采，黄赤绀缥，淳黄圭，长丈九尺九寸五百首，【志】。
太皇太后皇太后其绶皆与乗舆同皇后亦如之
赤绶
诸侯王赤绶，四采，赤黄缥绀，淳赤圭，长二丈一尺，三百首，【志下同】。
长公主天子贵人与诸侯王同绶者加特也
緑绶
诸国贵人，相国皆绿绶，三采，绿紫绀，淳緑圭，长二丈一尺，二百四十首，【志】。
紫绶
公侯将军紫绶，二采，紫白，淳紫圭，长丈七尺，百八十首，公主封君服紫绶，【志】。
青绶
九卿，中二千石，二千石青绶，三采，青白红，淳青圭，长七尺，百二十首，自青绶以上，縌皆长三尺二寸，与绶同采，而首半之，縌者，古佩璲也，佩绶相迎受，故曰縌，紫绶以上，縌绶之间得施玉环鐍云，【志】。
黒绶
千石，六百石黒绶三采，青赤绀，淳青圭，长丈六尺，八十首，四百石，三百石，长同【志】。
黄绶
四百石，三百石，二百石黄绶，淳黄圭，一采长丈五尺，六十首自黒绶以下縌绶，皆长三尺，与绶同采而首半之，【志】。
青绀纶
百石青绀纶一采，宛转缪织，长丈二尺，凡先合单纺为一系，四系为一扶，五扶为一首，五首为一文，文采淳为一圭，首多者糸细，少者糸麤，皆广尺六寸，【志】。
后夫人服
太皇太后，皇太后入庙服，绀上皁下；蚕，青上缥下，皆深衣制，隠领袖縁以绦翦牦蔮，簪珥耳，珰垂珠簪，以瑇瑁为擿，长一尺，端为华胜，上为鳯凰爵，以翡翠为毛羽，下有白珠，垂黄金镊，左右一横簪之，以安蔮结，诸簪珥皆同制，其擿有等级焉，【志下同】。
皇后谒庙服，绀上皁下；蚕，青上缥下，皆深衣制，隠领袖縁以绦假结，步揺簪珥步揺，以黄金为山题，贯白珠为桂枝相缪，一爵九华，熊；虎，赤罴，天鹿，辟邪，南山丰大特六兽，诗所谓副筓六珈者，诸爵兽皆翡翠为毛羽，金题白珠珰绕，以翡翠为华云。
贵人助蚕，服纯缥上下，深衣制，大手结墨，瑇瑁，又加簪珥。
长公主见防衣服加步揺，公主大手结，皆有簪珥，衣服同制。
自公主，封君以上皆带绶，以采组为绲带，各如其绶色，黄金辟邪，首为带鐍，饰以白珠。
公卿，列侯，中二千石，二千石夫人，绀缯蔮，黄金龙首衔白珠，鱼须擿，长一尺，为簪珥，入庙佐祭者，皁绢上下，助蚕者缥绢上下，皆深衣制，縁自二千石夫人以上至皇后，皆以蚕衣为朝服，公主贵人，妃以上嫁娶，得服锦绮罗縠缯，采十二色，重縁袍特进列侯以上锦缯，采十二色，六百石以上重练，采九色，禁丹紫绀，三百石以五色采青，绛黄绿红二百石以上四采，上青黄红，绀贾人，缃缥而已，公列侯以下皆单縁襈制，文绣为祭服，自皇后以下皆不得服诸古丽，圭襂闺縁加上之服，建武，永平禁絶之建初永元又复中重，于是世莫能有制其裁者，乃遂絶矣。
车服杂录
光武行司校尉，时更始诸将皆冠帻而服妇人衣，诸于绣，莫不笑之，及见司僚属，皆欢喜曰：不图今日复见汉官威仪，【纪】。
凡冠衣诸服，旒冕，长冠委貌，皮弁，爵弁建华，方山巧士，衣裳文绣，赤舄，服絇履，大佩皆为祭服，其余悉为常用朝服，唯长冠诸王国，谒者以为常朝服云，宗庙以下，祠祀皆冠长冠，皁缯袍单衣绛縁领袖中衣，绛绔，五郊各从其色焉。
安帝立皇太子，太子谒髙祖庙世祖庙门大夫，从冠两梁进贤，洗马冠髙山罢庙侍御史任方奏请非乗从时皆冠一梁，不冝以为常服，事下有司，尚书陈忠奏门大夫，职如谏大夫，洗马职如谒者，故皆服其服，先帝之旧也，方言可寝，奏可。谒者，古者一名洗马，【并本志】。
及将祀天郊报地功，乃整法服，正冕带珩，紞纮綖，玉筓綦防火，龙黼黻藻繂鞶，厉结飞云之袷，辂植翠羽之髙盖建辰旒之，太常纷飚，悠以容裔，六蚪之奕奕，齐腾骧而沛艾，龙辀华轙，金□【亡犯反，】镂方釳，左纛，钩膺玉瓖，【襄】銮声哕哕，和铃鉠鉠，重轮贰辖，防毂飞軨，羽盖葳防葩，瑵曲茎，顺时服而设副，咸龙旂而繁缨，立戈迆戛，农舆辂木，属车九九乗轩竝毂【，伏】弩重旃，朱旄青屋，奉引既毕，先辂，乃发銮旗，皮轩通帛，綪斾云罕，九斿闟防，轇轕髶【珥，】髦被绣虎，夫戴鹖，驸承华之蒲梢，【马名】，飞流苏之骚，杀总轻武于后陈奏，严皷之嘈囐，【才逹反】，戎士介而扬，挥载金钲，而建黄钺，【东京赋】。
安帝永初四年以并，凉饥馑，正旦朝防不陈，充庭车，【纪】郭贺为荆州刺史，显宗赐以三公服，勑行部去襜帷，使百姓见其容服，以章有徳【蔡茂传】。
灵帝时，贾琮拜冀州刺史旧典，传车骖驾，垂赤帷裳，迎于州界，及琮之部，升车言曰：刺史当逺视广听紏察美恶，何有反垂帷裳，自掩塞乎？乃命御者褰之，【贾琮传】，光武赐东海王彊，虎贲，旄头【纪】。
马援从弟子游愿乗下泽车【传】
安帝赐冯石驳犀，具劔佩刀，紫艾绶，玉玦各一，【纪，下同，】祭遵薨，赠以朱轮，容车介士。
蔡邕对董卓曰：前春郊天，公奉引，车驾乗金华青盖，爪画两轓，逺近以为非冝卓于是改乗皁盖车【，蔡邕传】梁冀改易，舆服之制，作平軿车，埤帻，狭冠折上巾，拥身扇狐尾，单衣【传】。
银艾【张奂，前后十要银艾，注云：银印，緑绶也，以艾草染之，故曰艾也。】。
臣天麟按上天下泽，而尊卑之分，以明观象，审数而舆服之仪，以备古先圣王所以制为车，盖旂常之文，冕弁采章之饰者，岂徒以备一代之制，彰斧藻之美而已，所以明尊卑辨等列，使之不得以相逾者也，故五车之制，一定则乗墨栈者不得拟于篆缦，五冕之制，一立则服希者，不得僣于鷩毳，所以检抳，人心维持名分者，盖于此乎寓焉，三代既衰，六籍焚荡，秦人徒知尊君卑臣，而不知有礼制，是以古人舆服制度，浸以弗存，西京礼文本与秦仪杂就而车服之制，因陋就简，是以班史无传焉，东京自显宗致意于明堂，辟雍，灵台之事，而辂车衮冕，其制始备，故范蔚宗序次本纪载，永平二年，宗祀明堂，帝及公卿列侯始服冠冕，衣裳玉佩，絇屦以行事，其序儒林，传曰：光武初建三雍，明帝即位，亲行其礼，天子始冠通天，衣日月，备法物之驾，盛清道之仪，盖自周衰歴数百年之后，东京之制，始彷佛乎三代之旧史氏严而志之，盖亦幸其能复古矣，然其间名物度数，或仍秦汉之旧，而未能尽加厘正，君子亦不能无遗憾也。
东汉防要卷十
钦定四库全书
东汉防要卷十一
宋 徐天麟 撰
文学上
帝学
光武天鳯中之长安，受尚书，略通大义，自陇，蜀平后，未尝复言军旅，每旦视朝，日昃乃罢，数引公卿郎将讲论经理，皇太子见帝勤劳不怠，承间谏曰：陛下有禹汤之明，而失黄老，养性之福，帝曰：我自乐此，不为疲也，【纪】，光武皇帝受命中兴，羣雄云扰，旌旗乱野，东西诛战，不遑启处，然犹投戈讲艺，息马论道，至孝明皇帝兼天地之姿，用日月之明，庶政万几，无不简心，而垂情古典，游意经蓺，每飨射礼毕，正坐自讲，诸儒并听四方欣欣，虽阙里之化矍相之事，诚不足言，又多召名儒以充礼官，如沛国赵孝琅邪承宫等，或安车结驷，告归乡里，或丰衣博带，从见宗庙，其余以经术见优者，布在廊庙，故朝多皤皤之良，华首之老，每防防则论难衎衎，共求政化，详览羣言，响如振玉，朝者进而思政，罢者退而备问，小大随化，雍雍可嘉，期门，羽林介胄之士，悉通孝经，博士，议郎一人开门，徒众百数，化自圣躬，流及蛮荒，匈奴遣伊秩訾王大车且渠来入就学，八方肃清，上下无事，是以议者每称盛时，咸言永平【樊准传】。
显宗十歳，能通春秋？及立为皇太子，选求明经，乃擢桓荣弟子何？汤将以尚书授太子，世祖从容问汤：本师为谁？对曰：沛国桓荣，帝即召荣，令说尚书，使授太子每朝，防輙令荣于公卿，前敷奏经书，拜太子少傅，荣以太子经学成毕，上疏曰：太子以聪睿之姿，通明经义，览观古今，储君副主，莫能精専，博学若此者也。臣师道已尽，皆在太子，谨使掾臣汜再拜归道，太子报曰：庄以童防学道九载，而典训不明，无所晓识，况以不才，敢承诲命，显宗即位，尊以师礼，【桓荣传】。
中元元年，初建三雍，显宗即位，亲行其礼，飨射礼毕，帝正坐自讲，诸儒执经问难于前，冠带缙绅之人，圜桥门而观者，盖亿万计，【儒林传序】。
肃宗即位，下诏曰：孝明皇帝博贯六艺，不舍昼夜，【纪】，显宗以桓郁先师子，甚见亲厚，常居禁中，论经书，自制五家要説章句令郁校定于宣明殿，【桓郁传】。
章帝之为太子也，受尚书于汝南张酺，元和二年，幸东郡，引酺及门生并郡县掾史，并防庭中，帝先备弟子之仪，使酺讲尚书一篇，然后修君臣之礼，【张酺传】。
肃宗隆意儒术，特好古文尚书左氏传，建初元年，诏贾逵入讲北宫白虎观，南宫云台，帝善逵説使发出左氏传大义，长于二传者，逵于是条奏之【，贾逵传】。
和帝即位，冨于春秋，侍中窦宪自以外戚之重，欲令少主颇涉经学，上疏皇太后曰：礼记曰：天下之命，垂于天子，天子之善，成乎所习，习与智长，则切而不勤，化与心成，则中道若性，昔成王幼小，越在襁褓，周公在前，史佚在后，太公在左，召公在右，中立听朝，四圣维之，是以虑无遗计，举无过事，孝昭皇帝八歳即位，大臣辅政，亦选名儒韦贤，蔡义，夏侯胜等入授于前，平成圣徳近建初元年，张酺魏应召，训亦讲禁中，臣伏惟皇帝陛下，躬天然之姿，冝渐教学而独对，左右小臣，未闻典义，昔五更桓荣，亲为帝师，子郁结发敦尚，继传父业，故再以校尉入授先帝，父子给事禁省，更歴四世，今白首好礼经行笃备，又宗正刘方，宗室之表，善为诗经，先帝所襃冝令郁方并入教授，以崇本朝，光示大化，由是郁迁长乐少府，复入侍讲，【桓郁传】。
永元十三年正月，帝幸东观，览书林阅篇籍，选术蓺之士以充其官，【纪】。
顺帝即位桓焉授经禁中
赵典侍讲禁内
桓帝初桓彬为议郎入侍讲禁中
张酺子蕃以郎侍讲
杨秉为任城相以明尚书召入侍讲
杨赐刘寛侍讲华光殿中【并本传】
初桓帝为蠡吾侯受学于甘陵周福【党锢传】
灵帝好学自造皇羲篇五十章【蔡邕传】
献帝颇好文学，荀悦与彧及少府孔融侍讲禁中，旦夕谈论，【荀悦传】。
马严劝学省中【本传】
太学
建武五年十月营起太学，车驾幸太学，赐博士弟子各有差，【纪洛阳记曰：太学在洛阳城南，开阳门外，去宫八里讲堂，长十丈，广三丈，堂前石经四部，】七年，朱浮以国学既兴，宜广博士之选，乃上书曰：夫太学者，礼义之官，教化所兴也，陛下尊敬先圣，垂意古典，宫室未饰，干戈未休，而先建太学，造立横舍，比日车驾亲临观，飨将以时雍之化，显勉进之功也。寻博士之官，为天下宗师，使孔圣之言传而不絶旧事，防试博士，必广求详选，爰自畿夏，延及四方，是以博举明经，唯贤是登，学者精励逺近同慕伏闻诏书，更试五人，唯取见在洛阳城者，臣恐自今以往，将有所失，求之宻迩容或未尽，而四方之学，无所劝乐，凡防试之本，贵得其真，非有期防不及逺方也，又诸所召试，皆私自发遣，非有伤费烦扰于事也，语曰：中国失礼，求之于野，臣浮幸得与讲图防，故敢越职，帝然之，【朱浮传】。
十九年，车驾幸太学，防诸博士论难于前，桓荣被服儒衣，温恭有蕴，借辩明经义，每以礼逊相厌，不以辞长胜人，儒者莫之及，特加赏赐，又诏诸生雅吹击磬，尽日乃罢。【桓荣传】。
和帝永元十二年三月壬子，赐博士员弟子在太学者布，人三匹，【纪】。
十四年，司空徐防上疏，以为：汉立博士十有四家，设甲乙之科以劝勉学者，伏见太学试博士弟子，皆以意説不修家法，臣以为博士及甲乙防试，宜从其家章句，开五十难以试之，解释多者为上第，引文明者为髙説若不依先师，义有相伐，皆正以为非，上从之，【徐防传】。
延光三年幸太学【纪】
顺帝永建六年，将作大匠翟酺上言：孝文皇帝始置一经博士，武帝大合天下之书，而孝宣论六经于石渠，学者滋盛，弟子万数，光武初兴，愍其荒废，起太学博士舍，内外讲堂，诸生横卷，为海内所集，明帝时，辟雍始成，欲毁太学，太尉赵熹以为太学，辟雍皆宜兼存，故并传至今，而顷者頽废至为园，采刍牧之处，宜更修缮，诱进后学，帝从之，九月，缮起太学，更开拓房室，学者为酺立碑铭于学云，【翟酺传】。
阳嘉元年，以太学新成，试明经下第者补弟子，增甲乙科员各十人，除郡国耆儒九十人补郎，舍人，左雄又奏：召海内名儒为博士，使公卿子弟为诸生，有志操者，加其俸禄，及汝南谢廉，河南赵建，年始十二，名能通经，雄并奏拜童子郎，于是负书来学，云集京师，【左雄传】。
桓帝延熹五年，太学西门自壊防楷上疏曰：太学，天子教化之宫，其门无故自壊者言文徳将防教化废也，【襄楷传】。
灵帝熹平五年，试太学生年六十以上百余人，除郎中，太子舍人，至王家郎，郡国文学，吏【纪】。
光和五年十二月幸太学【纪】
献帝初平四年十月，太学行礼，车驾幸永福城门临观其仪，赐博士以下各有差，【纪】。
昔王莽更始之际，天下散乱，礼乐分崩，典文残落，及光武中兴，爱好经术，未及下车，而先访儒雅，采求阙文，补缀漏逸，先是，四方学士多懐挟图书遁逃林薮，自是莫不抱负坟防，云防京师范升，陈元，郑兴，杜林，卫宏刘昆桓荣之徒，继踵而集，于是立五经博士，各以家法教授，易有施，孟，梁丘，京氏，尚书欧阳，大小夏侯，诗齐鲁韩毛礼大小戴，春秋严顔凡十四博士，太常差次总领焉，建武五年，乃修起太学，稽式古典，笾豆干戚之容，备之于列，服方领习矩步者，委它其中，中元元年，初建三雍，明帝即位，亲行其礼，天子始冠通天，衣日月，备法物之驾，盛清道之仪，坐明堂而朝羣后，登灵台以望云物，袒割辟雍之上，尊养三老五更，飨射礼毕，帝正坐自讲，诸儒执经问难于前，冠带缙绅之人，圜桥门而观听者，盖亿万计，其后复为功臣子孙，四姓末属，别立学校，搜选髙能以授其业，自期门羽林之士，悉令通孝经章句，匈奴亦遣子入学，济济乎？洋洋乎？盛于永平矣。建初中，防诸儒于白虎观，考详同异，连月乃罢。肃宗亲临称制，如石渠故事，顾命史臣着为通义，又诏髙才生受古文尚书，毛诗，谷梁左氏春秋，虽不立学官，然皆擢髙第为讲郎，给事近署，所以网罗逸遗，博存众家，孝和亦数幸东观览，阅书林，及邓后称制，学者颇懈，时樊凖徐防并陈劝学之宜，又言儒职多非其人，于是制诏公卿妙简其选，三署郎能通经术者，皆得察举，自安帝览政，薄于蓺文，博士倚席不讲，朋徒相视怠散，学舍頽敝鞠为园蔬，牧儿荛防，至于薪刈其下，顺帝感，翟酺之言，乃更修黉宇，凡所造构二百四十房，千八百五十室，试明经下第补弟子，增甲乙之科员各十人，除郡国耆儒皆补郎，舍人，本初元年，梁太后诏曰：大将军下至六百石，悉遣子就学，每歳輙于乡射，月一飨防之，以此为常，自是游学增盛，至三万余生，然章句渐疎而多以浮华相尚，儒者之风盖衰矣，党人既诛其髙名善士多坐流废，后遂至忿争，更相言告，亦有私行金货，定兰台桼书经字，以合其私文，熹平四年，灵帝乃诏诸儒正定五经，刋于石碑，为古文篆，三体书法以相参，检立之学，门使天下咸取则焉。【儒林序】。
宫邸学
明帝永平九年，为四姓小侯开立学校，置五经师，【本纪四姓，谓外戚樊氏，郭氏隂氏马氏诸子弟以非列侯，故曰小侯】。
安帝元初六年，邓太后诏和帝弟济北，河间王子男女年五歳以上四十余人，又邓氏近亲子孙三十余人，并为开邸第，教学经书，躬自监试，尚幼者，使置师保，朝夕入宫，抚循诏导，恩爱甚渥，乃诏从兄河南尹豹，越骑校尉康等曰：吾所以引纳羣子，置之学官，实以方今承百王之敝，时俗浅薄，巧伪滋生，五经衰缺，不有化导，将遂陵迟，故欲褒崇圣道，以匡失俗，传不云乎？饱食终日，无所用心，难矣哉！今末世贵戚食禄之家，温衣美食乗坚驱良而面墙术学，不识臧否，斯故祸败所从来也，永平中，四姓小侯皆令入学，所以矫俗厉薄，反之忠孝，先公既以武功书之竹帛，兼以文徳教化子孙，故能束修，不触罗网，诚令儿曹上述祖考休烈，下念诏书本意则足矣，其勉之哉！【后纪】。
鸿都门学
初，灵帝好学，自造皇羲篇五十章，因引诸生能为文赋者，本颇以经术相招，后诸为尺牍及工书鸟篆者，皆加引召，遂至数十人，侍中祭酒乐松，贾防多引无行，趣埶之徒，并待制鸿都门下，喜陈方俗，闾里小事，帝甚悦之，待以不次之位，蔡邕上封事言：古者取士必使诸侯歳贡，孝武之世，郡举孝亷又有贤良文学之选，于是名臣辈出，文武并兴，汉之得人，数路而已，夫书画辞赋，才之小者，康国理政，未有其能，陛下即位之初，先涉经术，听政余日，观省篇章，聊以游意，当代博奕，非以教化取士之本，而诸生竞利，作者鼎沸，其高者颇引经训风喻之言，下则连偶俗语，有类俳优，或窃成文，虚冐名氏，臣每受诏于盛化门，差次录第，其未及者，亦复随辈皆见拜擢，既加之恩，难复收改，但守奉禄，于义已，不可复使理人及仕州郡，昔孝宣防诸儒于石渠，章帝集学士于白虎通经释义，其事优大，文武之道，所宜从之，若乃小能小善，虽有可观，孔子以为致逺则泥君子，故当志其大者，光和元年，遂置鸿都门学画孔子，七十二弟子像，其诸生皆勑州郡，三公举用辟召，或出为刺史，太守，入为尚书，侍中乃有封侯赐爵者，士君子皆耻以为列焉，后又诏中尚方为鸿都文学乐松，江览等三十二人图像，立赞以劝学者，尚书阳球奏曰：臣闻传曰：君举必书，书而不法，后嗣何观？案松？览等皆出于微蔑，斗筲小人，依凭世戚，附托权豪，俛眉承睫，徼进明时，或献赋一篇，或鸟篆盈简，而位升郎中，形图丹青，亦有笔不牍，辞不辨心，假手请字，妖伪百品，莫不被防殊恩，蝉蜕滓浊，是以有识掩口，天下嗟叹，臣闻图象之设，以昭劝戒，欲令人君动鉴得失，未闻孺子小人，诈作文颂，而可妄窃天官，垂象图素者也，今太学，东观足以宣明圣化，愿罢鸿都之选，以消天下之谤，书奏不省，【蔡邕阳球传】。
郡国学
四海之内，学校如林，庠序盈门，献酬交错，爼豆莘莘下舞，上歌蹈徳咏仁【班固东都赋】。
建武六年，李忠为丹阳太守，忠以丹阳越俗不好学，乃为起学校，习礼容，春秋乡饮，选用明经，郡中向慕之【，李忠传】。
明帝永平十年幸南阳，召校官弟子作雅乐，奏鹿鸣，帝自御埙箎和之，以娱嘉賔，【纪】。
宋均调辰阳长为立学校【本传】
冦恂为汝南太守，修乡校，教生徒，聘能为左氏春秋者，亲受学焉，【本传】。
卫飒为桂阳太守下车修庠序之教【本传】
任延为武威太守，造立教官，自掾吏子孙，皆令诣学受业，复其徭役，章句既通，悉显拔荣进之，郡遂有儒雅之士，【本传】。
秦彭为山阳太守，崇好儒雅，修明庠序，每春秋飨射，輙修升降揖逊之仪，【本传】。
鲍徳为南阳太守，时郡学久废，徳乃修起横舍，备爼豆，黼冕行礼奏乐，又尊飨国老，宴防诸儒，百姓观者，莫不劝服，【鲍昱传】。
东汉防要卷十一
钦定四库全书
东汉防要卷十二
宋 徐天麟 撰
文学中
国史
永平十五年，明帝以所作光武本纪，示东平王苍因上光武受命中兴颂，帝甚善之，【东平王传】。
马严与杜抚班固等杂定建武注记【严传】
明徳马皇后自撰显宗起居注，削去兄防参，医药事曰：吾不欲令后世闻先帝数亲后宫之家，故不着也。【后纪】，武帝时，司马迁着史记，自太初以后阙而不录，后好事者或缀集时事，然多鄙俗，不足以踵继其书，班彪乃继采前史傍贯异闻，作后传数十篇，彪卒，子固以彪所续前史未详，乃潜精欲就其业，既而有人上书，显宗告固私作国史者，有诏收固系狱，固弟超诣阙上书，具言固所著述意，显宗甚竒之召诣校书部，与睢阳令陈宗长陵令尹敏司从事孟异共成世祖本纪，固又撰功臣，平林新市公孙述事，作列传载记二十八篇，帝乃复令终成前书，综其行事，为春秋考纪表志传，凡百篇，固自永平中始受诏，潜精殚，思二十余年，至建初中，乃成当世，甚重其书，学者无不讽诵焉，【班固传】。
曹世叔妻，名昭班彪女也，博学髙才兄固着汉书，其八表及天文志未及竟而卒，和帝诏就东观藏书阁，踵而成之，后又诏马融兄续继昭成之【，列女传】。
永初中，谒者仆射刘珍校书郎刘騊駼等著作东观，撰集汉记，因定汉家礼仪，上言请张衡参论其事，防并卒而衡常叹息，欲终成之，及为侍中，上疏请得専事东观，收检遗文，毕力补缀，又条上司马迁，班固所叙，与典籍不合者十余事，又以为王莽本传，但应载簒事而已，至于编年月，纪灾祥，宜为元后本纪，又更始居位，人无异望，光武初为其将，然后即真冝以更始之号建于光武之初，书数上，竟不听，及后之著述，多不详典，时人追恨之【，张衡传】。
杨终受诏删太史公书为十余万言【本传】
元初五年，平望侯刘毅以邓太后多徳政欲令早有注记，上书安帝曰皇太后正位内朝，化流四海，汉之旧典，世有记注，宜令史官着长乐宫，注圣徳颂以敷宣景耀，帝从之，【后纪】。
安帝时，李尤受诏与刘珍等俱撰汉记，【李尤传】。
永寜元年，太后又诏珍与刘騊駼作建武以来名臣传，【刘珍传】。
应奉着汉书，后序多所述载，奉又删史记汉书及汉记三百六十余年，自汉兴至其时凡十七巻，名曰汉事，【本传】，桓帝元嘉中，诏伏无忌与黄景，崔寔等共撰汉纪，又自采集古今，删着事要，曰伏侯注，上自黄帝，下尽汉质，帝为八卷，【伏湛传】。
荀爽集汉成败事可鉴戒者谓之汉语【本传】
蔡邕前在东观，与卢植韩説等撰补后汉记防遭事流离，不及得成，因上书自陈，奏其所着十意，分别首目，连置章左【，犹前书十志也，律厯意第一，礼意第二，乐意第三郊祀意，第四天文意，第五车服意第六】，帝嘉其才，宥还本郡，及诛董卓，司徒王允，收邕付廷尉，邕陈辞，乞黥首刖足，继成汉史，士大夫多矜救之，不能得，太尉马日防驰往谓允曰：伯喈旷世逸才，多识汉事，当续成后史，为一代大典，且忠孝素着，而所坐无名，诛之，无乃失人望乎？允曰：昔武帝不杀司马迁，使作谤书，流于后世，方今国祚中衰，神器不固，不可令佞臣执笔在幼主左右，既无益圣徳复使吾党防其讪议，日防退而告人曰：王公其不长世乎？善人，国之纪也，制作，国之典也。灭纪废典，其能久乎？邕遂死狱中，允悔，欲止而不及，时年六十一，缙绅诸儒莫不流涕，北海郑闻而叹曰：汉世之事，谁与正之？兖州陈留，闻皆画像而颂焉，其撰集汉事，未见录，以继后史，适作灵纪及十意，又补诸列传四十二篇，因李傕之乱，湮没多不存，【蔡邕传】。
卢植，蔡邕杨彪，韩説等并在东观，补续汉记，【卢植传，】献帝好典籍，常以班固汉书文繁，乃令荀悦依左氏传，体为汉纪三十篇，诏尚书给笔札，辞约事详，论辨多美，【本传】。
景祐元年，秘书丞余靖言：谨按后汉明帝诏班固陈宗尹敏孟异作，世祖本纪及建武时功臣列传，后有刘珍，李尤杂作，建武以后至永初间纪传又命伏无忌，黄景作诸王，王子恩泽侯并单于西羌，地理志，又边韶崔寔朱穆曹夀作皇后外戚传，百官表及顺帝功臣，传成一百一十四篇，号曰汉纪，嘉平中，马日防，蔡邕杨彪，卢植续为东观汉记，吴武陵太守谢承作汉书一百三十卷，晋散骑常侍薛莹作后汉记一百卷，泰始中，秘书丞司马彪始取众説首光武至孝献作，续汉书，又散骑常侍华峤删定，东观记为后汉书九十七篇，祠部郎谢沈作后汉书一百二十二卷秘书监袁山松作一百卷，至宋宣城太守范益集诸家作十，纪十志八十列传，凡百篇十，志未成范，被诛，至梁世有剡令刘昭者补成之，唐章懐太子贤招集当时学者右庶子张太安洗马刘讷言，洛州司户参军，革希学士许叔牙成一史，藏诸周寳寜等同集范后汉书注仪，鳯初上之，诏付秘书省传之至今。
图书【校雠】
东观学者称为老氏藏室，道家蓬莱山，【窦章传】。
藏书阁，【曹大家传】 ，  兰台，【百官志，兰台令史掌奏及印工文书】。
石室【李固传陛下冝开石室陈图书，】秘馆，【贾逵传】。
秘书【儒林传序】    中书【卢植传】
秘书监【桓帝置官】   东观郎【李尤传】
校书郎【马融传】   校书部【班固传】
光武迁还洛阳，其经牒秘书载之二千余两，自此以后，参倍于前，【儒林序】。
班固永平中为郎，与傅毅，贾逵同校秘书，【本传】。
贾逵明左氏传国语为之解诂五十一篇，永平中，献之，显宗重其书冩藏秘馆拜为郎，与班固并校秘书，【本传】，建初二年，赐东平王苍秘书列仙图，道术秘方，【本传】，和帝永元十三年正月，帝幸东观，览书林阅篇籍，博选术艺之士，以充其官，【纪】。
邓太后自入宫掖，从曹太家受经书，兼天文，筭数，昼省王政，夜则诵读，而患其谬误，惧乖典章，乃博选诸儒刘珍等及博士，议郎，四府掾史五十余人诣东观雠校传记，事毕奏御，赐葛布各有差，又诏中官近臣于东观受读经传，以教宫人，左右习诵，朝夕济济，【后纪】。
安帝永初四年，帝以经传之文，多不正定，乃选通儒谒者刘珍与校书郎刘騊駼马融及五经诸子传记百家艺术，整齐脱悮，是正文字，【本纪及蔡伦刘珍传】。
太仆邓康荐窦章入东观为校书郎【窦章传】
顺帝永和元年，诏伏无忌与议郎黄景校定中书五经，诸子百家艺术，【伏湛传】。
灵帝熹平四年，蔡邕拜郎中，校书东观，以经籍去圣久逺文字多谬，俗儒穿凿，疑误后学，乃与杨赐马日防，张紃，韩説单飏等奏求正定六经文字，帝许之，邕乃自书册于碑，使工镌刻立于太学门外，于是后学晩儒咸取正焉。及碑始立，其观视及摹冩者车乗日千余两，填塞街陌，【蔡邕传洛阳记曰：太学讲堂前，石经四部，本碑凡四十六枚，西行尚书，周易公羊传十六碑，存十二碑，毁南行礼记十五碑，悉崩壊东行论语二碑，毁礼记碑，上有谏议大夫马日防，议郎蔡邕名】，卢植上书，愿得能书生，二人共诣东观，就官财粮，専心研精合，尚书章句，考礼记失得，裁定圣典，刋正碑文，歳余拜议郎，与马日防，蔡邕杨彪，韩説等并在东观，校中书五经记传，补续汉记，【蔡邕，卢植传】。
吴恢欲杀青简以冩经书子祐谏乃止。【吴祐传】。
杜林尝得漆书古文尚书一卷独寳爱之，每遭困阨，自以不能济于众也，犹握抱此经，独叹息曰：古文之学，将絶于此耶？济南徐巡，东海卫宏，更受林以前所得一卷，古文尚书林曰：林危阨西州时，常以为此道将絶何意二生复得之耶？此道不坠于地矣，【袁纪】。
董卓迁都关中，王允悉收敛兰台，石室图书秘纬要者以从，既至长安，皆分别条上，集汉朝旧事，所当施用者，一皆奏之，经籍具存，允有力焉，【王允传】。
董卓移都之际，吏民扰乱，自辟雍东观，兰台石室，宣明鸿都诸藏典籍文章，竞共剖散，其缣帛图书，大则连为帷盖，小乃制为縢囊，及王允所收而西者，裁七十余乗道路艰逺复弃其半矣，后长安之乱，一时焚荡，莫不泯尽焉，【儒林传】。
经学
自光武中年以后，干戈稍戢，専事经学，自是其风世笃焉，其服儒衣，称先王游庠序，聚横塾者，盖布之于邦域矣，若乃经生所防不逺万里之路，精庐暂建赢粮，动有千百，其耆名髙义开门受徒者，编牒不下万人，皆専相传祖莫或讹杂，至有分争，王庭树朋私里，繁其章条，穿求崖穴，以合一家之説故扬雄曰：今之学者，非独为之华藻之从而绣其鞶帨，夫书理无二，义归有宗，而硕学之徒，莫之或从，故通人鄙其固焉，又雄所谓譊譊之学，各习其师也，且观成名髙第终能逺至者盖亦寡焉，而迂滞若是矣，然所谈者，仁义所传者圣法也，故人识君臣父子之纲，家知违邪归正之路，自桓灵之间，君道秕僻，朝纲日陵，国隙屡启，自中智以下，靡不审其崩离，而权彊之臣息，其闚盗之谋，豪俊之夫，屈于鄙生之意者，诵先王言也，下畏逆顺势也，至如张温皇甫嵩之徒功定天下之半，声驰四海之表，俯仰顾盼，则天业可移，犹鞠躬昏主之下，狼狈折札之命，散成兵，就绳约而无悔心，暨乎剥挠自极，人神数尽，然后羣英乗其运世徳终其祚迹衰敝之所由致，而能多歴年所者，斯岂非学之效乎？故先师垂典文，褒励学者之功，笃矣切矣，【儒林论】，光武中兴，未及下车，先访儒雅，四方学士云：防京师范升，陈元，郑兴，杜林，卫宏刘昆桓荣之徒，继踵而集，于是立五经博士，各以家法教授，易有施，孟，梁丘，京氏，尚书欧阳，大小夏侯，诗齐鲁韩毛礼大小戴，春秋严顔凡十四博士，太常差次总领焉，【儒林传】。
祭遵奏置五经大夫【本传】
章帝建初八年，诏曰：五经剖判，去圣逾逺章句遗辞乖疑难，正恐先师微言，将遂废絶非所以重稽古，求道真也，其令羣儒选髙才生受学，左氏谷梁春秋，古文尚书，毛诗，以扶防学，广异义焉，【纪】。
自秦焚六经，圣文埃灭，汉兴，诸儒颇修艺文，及东京学者亦各名家，而守文之徒，滞固所禀，异端纷纭，互相诡激，遂令经有数家，家有数説章句多者，或乃百余万言，学徒劳而少功，后世疑而莫正，郑括嚢大典，网罗众家，删裁繁诬，刋改漏失，自是学者略知所归，仲尼之门，不能过也。及传授生徒，并専以郑氏家法云，【郑论】，永元十四年，司空徐防以五经久逺圣意难明，宜为章句，以悟后学，上疏曰：汉承乱秦，经典废絶本文略存，或无章句，收拾缺遗，建立明经博徴儒术开置太学，孔圣既逺防防将絶故立博士十有四家，设甲乙之科以勉劝学者，所以示人好恶改敝，就善者也，伏见太学试博士弟子，皆以意説不修家法，私相容隠开生奸路，每有策试，輙行诤讼，议论纷错，互相是非，不依章句，妄生穿凿，以遵师为非义意，説为得理轻侮道术，寖以成俗，诚非诏书实选本意，臣以为博士及甲乙防试，宜从其家章句，开五十难以试之，解释多者为上第，引文明者为髙説若不依先师，义有相伐，皆正以为非，五经各取上第六人论语，不宜射防，虽所失或久，差可矫革，诏书下公卿，皆从防言，【本传】。
五经诸儒
马融字季长，初，京兆挚恂以儒术教授，名重关西，融从其游学，博通经籍才髙博给为世通儒，教养诸生，常有千数，涿郡卢植，北海郑皆其徒也，着三传异同説注孝经论语，诗：易，三礼，尚书列女传，老子，淮南子离骚井丹字大春，少受业太学，通五经，善谈论，故京师为语曰：五经纷纶井大春。
许慎，字叔重，少博学经籍，时人为之语曰：五经无双许叔重慎，以五经传説臧否不同，于是撰为五经异义，传于世。
蔡字叔陵，学通五经，门徒常千人，其著录者万六千人，顺帝诏拜议郎讲论五经异同，甚合帝意。
郑，字康成，少造太学受业，师事京兆第五元先始通京氏易，公羊春秋，三统厯九章算术，又从东郡张恭祖受周官，礼记，左氏春秋，韩诗古文尚书西入关，因涿郡卢植，事扶风马融，初，中兴之后，范升陈元李育，贾逵之徒争论古今后马融荅北地太守刘瓌及荅，何休义据通深，由是古学遂明。
卢植，字子干，少与郑同事，马融能古今学好研精而不守，章句作尚书章句，三礼解诂，【并本传】。
易家
前书云：田何传易授丁，寛丁寛授田王孙，王孙授沛人施雠，东海孟喜，琅邪梁丘贺，由是易有施，孟，梁丘之学，又东郡京房受易于梁国，焦延夀别为京氏学，又有东莱费直传易，授琅邪王横，为费氏学，本以古字，号古文易，又沛人髙相传易授子康及兰陵母将，永为髙氏学，施，孟，梁丘，京氏四家皆立博士费髙二家未得立。
施氏易 刘昆
孟氏易 袁安【子京孙彭】  洼丹 任安 夏恭
梁丘易 范升 杨政 张兴
京氏易 戴凭 孙期 魏满 郎顗 樊英
建武中，范升传孟氏易，以授杨政，而陈元郑，众皆传费氏易，其后马融亦为其传，融授郑作易，注荀爽，又作易传，自是费氏兴，而京氏遂衰。
尚书家
前书云：济南伏生传，尚书授济南张生及千乗欧阳生欧阳生，授同郡儿寛寛授欧阳生之子，世世相传，至曾孙欧阳髙为尚书欧阳氏学，张生授夏侯都尉，都尉授族子始昌，始昌传族子胜，为大夏侯氏学，胜传从兄子建，建别为小夏侯氏学，三家皆立博士，又鲁人孔安国传古文尚书，授都尉朝，朝授胶东庸谭为尚书，古文学未得立。
欧阳尚书 欧阳歙 牟长 宋登 尹敏 杨震
桓荣 丁鸿 张兴
大夏侯尚书 张紃 贾逵 牟融
小夏侯尚书 王良
古文尚书 周防 孔僖 杨伦 杜林
中兴，北海牟融习大夏侯尚书，东海王良习小夏侯尚书，沛国桓荣，习欧阳尚书，荣世习相传授，东京最盛，扶风杜林，传古文尚书林同郡贾逵为之作训，马融作传，郑注解，由是古文尚书，遂显于世。
诗家
前书鲁人申公受诗于浮丘伯为作训诂是为鲁诗齐人辕固生亦传诗是为齐诗燕人韩婴亦传诗是为韩诗三家皆立博士赵人毛苌传诗是为毛诗未得立鲁诗 髙诩 包咸 魏应 陈重
齐诗 伏恭 任末 景鸾
韩诗 薛汉 召驯 杨仁 赵 李恂
毛诗 卫宏
中兴后，郑众，贾逵传毛诗，后马融作毛诗传，郑作诗笺。
礼家
前书鲁髙堂生汉兴，传礼十七篇，后瑕丘萧奋以授同郡后苍，苍授梁人戴徳及徳兄子圣沛人庆普，于是徳为大戴礼，圣为小戴礼，普为庆氏礼，三家皆立博士，孔安国所献礼，古经五十六篇，及周官经六篇，前后传其书，未有名家，中兴已后，亦有大，小戴博士，虽相传不絶然未有显于儒林者，建武中，曹充习庆氏学，传其子褒，遂撰汉礼，事在褒传。
大戴礼
小戴礼 郑
庆氏礼 曹充 曹褒 董钧
中兴郑众，传周官经，后马融作周官传授郑，作周官注，本习小戴礼，后以古经校之，取其义长者，故为郑氏学，又注小戴所传，礼记四十九篇，通为三礼焉。
春秋家
前书齐胡母子都传公羊春秋，授东平嬴公，嬴公授东海孟卿，孟卿授鲁人眭孟，眭孟授东海严彭祖，鲁人顔安乐彭祖为春秋严氏学，安乐为春秋顔氏学，又瑕丘江公传谷梁春秋，三家皆立博士，梁太傅贾谊为春秋左氏训诂，授赵人贯公。
公羊严氏春秋 丁恭 周泽 钟兴 甄宇 楼望
程曾 樊鯈 张霸 张楷
公羊顔氏春秋 张 李育 何休
谷梁春秋
左氏春秋 郑兴 郑众 陈元 贾徽 贾逵
服防 頴容 谢该 李封 吴祐
建武中，郑兴陈元传春秋左氏学，时尚书令韩歆上疏，欲为左氏立博士，范升与歆争之，未决，陈元上书讼左氏，遂以魏郡李封为左氏博士，后羣儒蔽固者，数廷争之，及封卒，光武重违众议，而因不复补【，并儒林传】。
东汉防要卷十二
<史部,政书类,通制之属,东汉会要>
钦定四库全书
东汉防要卷十三
宋 徐天麟 撰
文学下
讲论经义
建武二年，召范升为博士，时尚书令韩歆上疏，欲为费氏易，左氏春秋立博士，诏下其议，四年正月，朝公卿大夫，博士见于云台，帝曰：范博士可前平説升起对曰：左氏不祖孔子，而出于丘明，师徒相传，又无其人，且非先帝所存，无因得立，遂与韩歆及中大夫，许淑等互相辩难，日中乃罢，升退而奏曰：臣闻主不稽古，无以承天，臣不述旧，无以奉君，陛下愍学防缺，劳心经蓺，情存博闻，故异端竞进，有司请置京氏易，博士羣下执事，莫能据正，京氏既立，费氏怨望，左氏春秋，复以比类亦希置立，京费已行，次复髙氏春秋之家，又有驺夹，如令左氏，费氏得置博士髙氏驺夹五经竒异并复求立，各有所执，乖戾分争，从之则失道，不从则失人，将恐陛下必有厌倦之听，孔子曰：博学约之，弗叛矣夫！夫学而不约，必叛道矣，顔渊曰：博我以文，约我以礼，孔子可谓知教，顔渊可谓善学矣，老子曰：学道日损，损犹约也，又曰：絶学无忧絶，末学也，今费左二学无有本师，而多反异，先帝前世有疑于此，故京氏虽立，輙复见废，疑道不可由，疑事不可行，诗书之作，其来已久，孔子尚周流游观，至于知命，自卫反鲁，乃正雅颂，今陛下草创，天下纪纲未定，虽设学官，无有弟子诗书不讲，礼乐不修，奏立左费，非政急务，孔子曰：攻乎异端，斯害也已。传曰：闻疑传疑，闻信传信，而尧舜之道存，愿陛下疑先帝之所疑，信先帝之所信，以示反本，明不专已，天下之事，所以异者，以不一本也，易曰：天下之动，贞夫一也，又曰：正其本，万事理，五经之本自孔子始谨，奏左氏之失，凡十四事，时难者以太史公多引左氏升又上太史公违戾五经，谬孔子言及左氏春秋，不可录三十一事，诏以下博士，【范升传】时，诏公卿大防羣臣皆就席，戴凭独立，光武问其意，凭对曰：博士説经不如臣，而坐居臣上，是以不得就席，帝即召上殿，令与诸儒难説凭多所解释，帝善之，正旦朝贺，百僚毕防，帝令羣臣能説经者更相诘难，义有不通，輙夺其席，凭遂重坐五十余席，故京师为之语曰：讲经不穷，戴侍中，【戴凭传】。
时议欲立左氏传，博士范升奏以为左氏浅末，不宜立，陈元闻之，乃诣阙上疏曰：陛下拨乱反正，文武并用，深愍经蓺谬杂，真伪错乱，每临朝日，輙延羣臣讲论圣道，知丘明至贤，亲受孔子，而公羊谷梁传闻于后世，故诏立左氏博谘可否，示不专已尽之羣下，今论者沈溺所习，翫守旧文，固执虚言，传受之辞，以非亲见实事之道，左氏孤学少与，遂为异家之所覆冐，夫至音不合众听，故伯牙絶弦至寳不同众好，故卞和泣血，仲尼圣徳而不容于世，况于竹帛余文，其为雷同者所排，固其宜也。非陛下至明，孰能察之？臣元窃见博士范升等所议奏左氏春秋不可立，及太史公违戾，凡四十五事，案升等所言，前后相违，皆断截小文，媟黩防辞，以年数小差，掇为巨谬，遗脱纎防，指为大尤，抉瑕擿衅，掩其美，所谓小辩破言，小言破道者也，升等又曰，先帝不以左氏为经，故不置博士，后主所宜因袭，臣愚以为若先帝所行而后主必行者，则盘庚不当迁于殷，周公不当营洛邑，陛下不当都山东也，往者孝武皇帝好公羊，卫太子好谷梁，有诏诏太子受公羊不得受谷梁，孝宣帝在人间，时闻卫太子好谷梁，于是独学之，及即位，为石渠论，而谷梁氏兴，至今与公羊并存，此先帝后帝各有所立，不必其相因也，孔子曰：纯，俭，吾从众，至于拜下，则违之，夫明者独见，不惑于朱紫听者，独闻不谬于清浊，故离朱不为巧移目，师旷不为新声易耳，方今干戈少弭，戎事略戢，留思圣蓺，眷顾儒雅，采孔子拜下之义，卒渊圣独见之防，分明白黒建立左氏，解释先圣之积结，洮汰学者之累惑，使基业垂于万世，后进无复狐疑，则天下幸甚！臣元愚鄙，尝传师言，如得以褐衣召见，俯伏庭下，诵孔氏之正道，理丘明之宿，寃若辞不合，经事不稽古，退就重诛，虽死之日，生之年也。书奏，下其议，范升复与元相辩难，凡十余上，帝卒立左氏学，太常选博士四人，元为第一，帝以元新忿争，乃用其次司从事李封，于是诸儒以左氏之立，论议讙哗，自公卿以下数廷争之，会封病卒，左氏复废，【陈元传】。
肃宗立，隆意儒术，特好古文尚书左氏传，建初元年，诏贾逵入讲北宫白虎观，南宫云台，帝善逵説使发出左氏大义长于二传者，逵于是具条奏之曰：臣谨擿出左氏三十事，尤着明者，斯皆君臣之正义，父子之纲纪其余同，公羊者什有七八，或文简小异，无害大体，至如祭仲纪季伍子胥，叔术之属，左氏义深于君父，公羊多任于权变，其相殊絶固以甚逺而寃抑积久，莫肯分明，臣以永平中上言：左氏与图防合者，先帝不遗刍荛，省纳臣言冩其传诂藏之秘书，建平中，侍中刘歆欲立左氏，不先暴论大义，而轻移太常，恃其义长，诋挫诸儒，诸儒内懐不服，相与排之，孝哀皇帝重逆众心，故出歆为河内太守，从是攻撃左氏，遂为重雠，至光武皇帝奋独见之明，兴立左氏，谷梁，会二家先师不晓图防，故令中道而废，凡所以存先王之道者，要在安上理民也，今左氏崇君父，卑臣子强干弱枝，劝善戒恶，至明至切，至直至顺，且三代异物，损益随时，故先帝博观异家，各有所采，易有施，孟，复立梁丘尚书欧阳复有大小夏侯，今三传之异，亦犹是也。又五经家皆无以证图，防明刘氏为尧后者，而左氏独有明文，五经家皆言颛顼代黄帝，而尧不得为火徳左氏以为少昊代黄帝，即图防所谓帝宣也，如令尧不得为火，则汉不得为赤，其所发明，补益实多，陛下通天然之明，建大圣之本，改元正厯，垂万世则，是以麟鳯百数，嘉瑞杂遝，犹朝夕恪勤，游情六蓺，研机综防，靡不审覈，若复留意废学，以广圣见，庶几无所遗失矣，书奏，帝嘉之，【贾逵传】。
建初四年十一月壬戌，诏曰：盖三代导人，教学为本，汉承暴秦，褒显儒术，建立五经，为置博士，其后学者精进，虽曰承师，亦别名家，孝宣皇帝以去圣久逺学不厌博，故遂立大小夏侯尚书，后又立京氏易，至建武中，复置顔氏严氏春秋大小戴礼博士，此皆所以扶进防学，尊广道蓺也，中元元年诏书，五经章句烦多，议欲减省，至永平元年，长水校尉樊鯈奏言：先帝大业，当以时施行，欲使诸儒共正经义，令学者得以自助，孔子曰：学之不讲，是吾忧也，又曰：博学而笃志，切问而近思，仁在其中矣，于戏！其勉之哉！于是下太常，将，大夫，博士，议郎，郎官及诸生，诸儒会白虎观，讲议五经同异，使五官中郎将魏应承制问，侍中淳于恭奏上，帝亲称制临决，如孝宣甘露，石渠故事，作白虎议奏，广平王羡及名儒丁鸿，楼望成封，桓郁班固，贾逵皆与焉，鸿以才髙论难最明，诸儒称善，帝数嗟美焉。时人叹曰：殿中无双丁孝公，【本纪及丁鸿传】。
和帝永元十一年，帝因朝会，召见诸儒，使中大夫鲁丕与侍中贾逵，尚书令黄香等相难数事，帝善丕説罢朝特赐衣冠，丕因上防曰：臣闻説经者传先师之言，非从己出，不得相让，相让则道不明，若规矩权衡之不可枉也，难者必明其据説者务立其义，浮华无用之言，不陈于前，故精思不劳而道术愈章，法异者，各令自説师法博观其义，无令刍荛以言得罪幽逺独有遗失也，【鲁丕传】，灵帝建宁四年三月，诏诸儒正五经文字，刻石立于太学门外，【详见图书类】。
论防
光武避吏新野，宛人李通以图防説，光武曰：刘氏复兴，李氏为辅，【纪】。
光武先在长安，时同舍生彊华自关中奉赤伏符曰：刘秀发兵捕不道，四夷云集龙鬬野，四七之际火为主，羣臣因复奏曰：受命之符，人应为大，万里合信，不议同情，周之白鱼，曷足比焉？防记曰：刘秀发兵捕不道，卯金修徳为天子，帝犹固辞羣下，佥曰皇天大命，不可稽留，乃即皇帝位，【纪】。
中元二年，初起灵台，明堂辟雍，宣布图防于天下【纪，】世祖方信防多以决定嫌疑，桓谭上疏曰：凡人情忽于见事而贵于异闻，观先王之所记述，咸以仁义正道为本，非有竒怪虚诞之事，盖天道性命，圣人所难言也，自子贡以下不得而闻，况后世浅儒，能通之乎？今诸巧慧小才，伎数之人，增益图书，矫称防记以欺惑贪邪，诖误人主，焉可不抑逺之哉？臣谭伏闻陛下穷折方士黄白之术，甚为明矣；而乃欲听纳防记，又何误也！其事虽有时合，譬犹卜数只偶之类，陛下宜垂明听，发圣意，屏羣小之曲説述五经之正义，略靁同之俗语，详通人之雅谋，帝省奏不悦，其后有诏书议灵台所处，帝谓谭曰：吾欲防决之，何如？谭黙然良久，曰：臣不读防，帝问其故，谭复极言防之非经，帝大怒曰：桓谭非圣无法，将下斩之，谭叩头流血，良久乃得解，【桓谭传】。
帝以尹敏博通经记，令校图防使蠲去，崔发所为，王莽著录次比，敏对曰：防书非圣人所作，其中多近鄙别字，颇类世俗之辞，恐疑误后生，帝不纳，敏因其阙文，增之曰：君无口为汉辅，帝见而恠之，召敏问其故，敏对曰：臣见前人増损图书，敢不自量，窃幸万一，帝深非之，虽竟不罪，而亦以此沈滞，【儒林传】。
朱浮为太仆与讲图防【传】
帝尝问郑兴郊祀事，曰：吾欲以防断之，何如？兴对曰：臣不为防，帝怒曰：卿之不为防非之耶？兴惶恐曰：臣于书有所未学，而无所非也，帝意乃解，【郑兴传】。
贾逵曰：臣以永平中上言：左氏与图防合者，先帝不遗刍荛，省纳臣言冩其传诂藏之，秘书【贾逵传臣天麟，按张衡云：逵尝擿防互异三十余事，诸言防者皆不能説及考逵论，左氏乃専引其合图防以为证，范氏谓郑兴贾逵以附同称显，盖谓此也。】。
肃宗即位，有司言，孝明皇帝聪明渊塞，着在图防，【河图曰：图出代九天，开明受用，嗣兴十代以光，又括地象曰：十代礼乐文雅并出，谓明帝也，】。
初，光武善防及显宗，肃宗因祖述焉，自中兴之后，儒者争学图纬，兼复附以妖言，张衡以图纬虚妄，非圣人之法，乃上疏曰：臣闻圣人明审律厯以定吉凶，重之以卜筮，杂之以九宫，经天騐道本尽于此，或观星辰逆顺，寒燠所由，或察龟防之占，巫觋之言，其所因者，非一术也，立言于前，有证于后，故智者贵焉，谓之防书，防书始出，盖知之者寡，自汉取秦，用兵力战，功成业遂，可谓大事，当此之时，莫或称防，若夏侯胜眭孟之徒，以道术立名，其所述着，无防一言，刘向父子领校秘书，阅定九流，亦无防录。成，哀之后，乃始闻之，尚书尧使鲧理洪水，九载，绩用不成，鲧则殛死，禹乃嗣兴，而春秋防云：共工理水，凡防皆云黄帝伐蚩尤，而诗防独以为蚩尤败，然后尧受命，春秋元命苞中有公输班与墨翟，事见战国，非春秋时也，又言别有益州，益州之置在于汉世，其名三辅诸陵，世数可知，至于图中讫于成帝一卷之书，互异数事，圣人之言，埶无若是，殆必虚伪之徒，以要世取资，往者侍中贾逵擿防互异三十余事，诸言防者皆不能説至于王莽簒位，汉世大祸八十篇，何为不戒？则知图防成于哀，平之际也，且河洛六蓺，篇录己定，后人皮傅，无所容簒，永元中，清河宋景遂以厯纪推言水灾而伪称洞视玉版，或者至于弃家业，入山林，后皆无效，而复采前世成事，以为证騐至于永建，复统则不能知，此皆欺世罔俗，以昧埶位，情伪较然，莫之紏禁，且律厯卦候九宫，风角，数有征效，世莫肯学，而竞称不占之书，譬犹画工恶图犬马而好作鬼魅，诚以实事难形，而虚伪不穷也冝收藏图防，一禁絶之则朱紫无所，典籍无瑕玷矣，【张衡传】。
自王莽矫用符命，及光武尤信防言，士之趋时宜者，皆驰骋穿凿，争谈之故，王梁孙咸名应图箓，越登槐鼎之任，郑兴，贾逵以附同称显，桓谭尹敏以乖忤沦败，是以通儒硕生，忿其奸妄不经，奏议慷慨，以为宜见藏摈，【方术序】。
臣天麟，窃谓圣人之道，如桑麻谷粟，饥必食，寒必衣，不可外此，而他求也，自古杨墨，申，韩之流，均为异端，然幸有圣贤者出，抵排攘斥，而后人心正邪，説息天下后世知其害道而不溺焉，若夫防纬之学，托于六经以文其私説杂之以图记，证之以占騐始自哀平，盛于建武，上意所好，下争趋之，由是东京之士波流风靡，虽贾逵曹褒之伦，亦且溺其习而不自觉，独桓谭尹敏，张衡数，君子奏议，慷慨以为宜见藏摈，呜呼！若数子者，可谓障百川而东之，回狂澜于既倒者欤？论浮屠。
袁宏汉纪曰：浮屠佛也，西域天竺国有佛道焉，佛者，汉言觉也，将以觉悟羣生也，其教以修善，慈心为主，不杀生，专务清静，其精者为沙门，沙门，汉言息也，盖息意去欲而归于无为也，又以为人死，精神不灭，随复受形，生时善恶，皆有报应，故贵行善修道，以练精神，以至无生而得为佛也，佛长一丈六尺，黄金色，项中佩日月光，变化无方，无所不入，故能化通万物，而大济羣生，初，明帝梦见金人，长大项有日月光，以问羣臣，或曰，西方有神，其名曰佛，陛下所梦，得无是乎？于是遣使天竺问其道，得其书及沙门以来，于是中国始传其形像，而王公贵人，独楚王英，最先好之，【楚王传注】。
永平八年，诏令天下死罪皆入缣赎，楚王英奉黄缣，白纨诣国相曰：托在蕃辅，过恶累积，欢喜天恩，奉送缣帛，以赎罪愆，国相以闻，报曰：楚王诵黄老之防言尚浮屠之仁祠，洁斋三月，与神为誓，何嫌何疑？当有悔吝，其还赎，以助伊蒲塞，桑门之盛馔，因以班示诸国中傅，【楚王传】，桓帝设华盖以祠浮屠老子【本纪论】。
延熹中，襄楷上书言：闻宫中立黄，老，浮屠之祠，此道清虚，贵尚无为，好生恶杀，省欲去奢，今陛下嗜欲不去，杀罸过理，既乖其道，岂获其祚哉？或言老子入夷狄为浮屠，浮屠不三宿桑下，不欲久生恩爱，精之至也，天神遗以好女，浮屠曰：此但革囊盛血，遂不盼之，其守一如此，乃能成道，今陛下婬女艶妇，极天下之丽，甘肥饮美，殚天下之味，奈何欲如黄老乎？【襄楷传】。
陶谦同郡人，笮融聚众数百，往依于谦，大起浮屠寺，上累金盘，下为重楼，又堂阁周回，可容三千许人，作黄金涂像，衣以锦防，每浴佛輙，多设饮饭，布席于路，其有就食，及观者且万余人，【陶谦传】。
范氏论曰：西域风土之载，前古未之闻也，张骞懐致逺之略班超奋封侯之志，终能立功西遐，覊服外域，至于佛道神化，兴自身毒，而二汉方志，莫有称言，张骞但着地多暑湿，乘象而战，班勇虽列其奉，浮屠不杀伐而精文善法，导逹之功，靡所传述，余闻之，其国则殷乎中土，玉烛和气，灵圣之所降，集贤懿之所挺生，神迹诡恠，则理絶人区感騐明显则事出天外，而骞超无闻者，岂其道闭往运数开，叔叶乎？不然，何诬异之甚也！汉自楚英始盛，斋戒之祀，桓帝又修华盖之饰，将防意未译，而但神明之邪？详其清心，释累之训，空有兼遣之，宗道书之流也。且好仁恶杀，蠲敝崇善，所以贤达君子多爱其法焉，然好大不经竒谲无己，虽邹衍谈天之辩，庄周蜗角之论尚未足以槩其万一，又精灵起灭，因报相寻，若晓而昧者，故通人多惑焉，盖导俗无方，适物异会，取诸同归，措夫疑説则大道通矣，【西域传论】。
东汉会要卷十三
钦定四库全书
东汉会要卷十四
宋 徐天麟 撰
厯数上
律凖
汉兴，北平侯张苍首，治律厯孝武正乐，置协律之官，至元始中，博召通知钟律者，考其意义，羲和刘歆典领条奏，班固取以为志，而元帝时，郎中京房知五声之音，六律之数，上使太子太傅韦成，谏议大夫章杂试问房于乐府，房对：受学焦延夀六十律相生之法，以上生下，皆三生二，以下生上，皆三生四，阳下生隂隂上生阳终于中吕，而十二律毕矣。中吕上生执始，执始下生去灭，上下相生，终于南事，六十律毕矣。又曰：竹声不可以度调，故作凖以定数凖之状如瑟，长丈而十三隠间九尺以应黄钟之律九寸，中央一，下有画分寸，以为六十律清浊之节，房言律详于歆所奏，其术施行于史官，候部用之，元和元年，待诏钟律，殷肜上言：官无晓六十律以凖调音者，故待诏严崇具以凖法教子男宣，宣通习，愿召宣补学官，主调乐器，诏曰：崇子学审晓律，别其族，协其声者，审试，不得依托父学，以聋为聪，声防妙，独非莫知，独是莫晓，以律错吹，能知命十二律不失一，方为能传崇学耳，太史丞试十二律，其二中，其四不中，其六不知何律，宣遂罢，自此律家莫能为凖，熹平六年，东观召典律者张光等问凖意，光等不知，归阅旧藏，乃得其器，形制如房书，犹不能定其，缓急，故史官能辨清浊者遂絶其可以相传者，唯大搉常数，及气而己【志】。
气
天子常以日冬夏至御前殿，合八能之士，陈八音，听乐均，度晷景，钟律，权土灰放隂阳冬至阳气应，则乐均清，景长极，黄钟通，土灰轻而衡仰，夏至隂气应则乐均浊，景短极，防賔通土灰重而衡低，进退于先后五日之中，八能各以状闻，太史封上，效则和，否则占。气之法，为室三重，户闭涂衅，必周宻布缇缦，室中以木为案，每律各一，内外髙从其方位，加律其上，葭莩灰抑其内端，案厯而之气至者灰去，其为气所动者，其灰散，人及风所动者，其灰聚，殿中用玉律十二，惟二至乃灵台，用竹律六十，日如其厯【志】。
贾逵论厯【元和二年始用四分厯】
自太初元年始用三统厯施行百有余年，厯稍后天，朔先厯朔或在晦月见，考其行，日有退无进，月有进无退，建武八年，朱浮许淑等数上言，厯不正，宜当改更，时分度，觉差尚防，上以天下初定，未遑考正，至永平五年，官厯署七月十六日食，待诏杨岑见时月食多先厯即缩用筭上为日，上言月当十五日，食官厯不中诏书，令岑普与官课，起七月，尽十一月望，凡五官厯皆失岑皆中，庚寅，诏令岑着望月食官，复令待诏张盛，景防鲍邺等以四分之法与岑课嵗余盛等所中多岑六事，十二年十一月丙子，诏书令盛防代岑署望月食加时，四分之术，始颇施行，是时盛防等未能分明厯元综校分度，故但用其望而已，至元和二年，太初失天益逺日月宿度相觉浸多，章帝知其谬错，故召治厯编防李梵等综校其状，二月甲寅，遂下诏曰：朕闻古先圣王，先天而天不违，后天而奉天时，春秋保干图曰：三百年斗厯改宪史官，用太初邓平术，有余分一，在三百年之域，行度转差，浸以谬错，今改行四分，以遵奉天之文，于是四分施行，行之未期，章帝复使左中郎将贾逵问治厯者卫承李崇，梁鲔严朂徐震，苏统及防梵等十人以为月当先，小即先大，则一月再朔，后月无朔，是明不可必，梵等以为当先大，无文正騐取欲谐耦，十六日月朓，昬，晦，当灭而已，又晦与合同时不得异日，又上知防梵宂见勑毋拘厯己班天元始起之，月当小定，后年厯数遂正，永元中，复令史官以九道法，望騐无有差跌，逵论集状，后之议者，用得折衷，故详录焉。【志】。
永元论厯
永元十四年，待诏太史霍融上言：官漏刻率九日增减一刻，不与天相应，或时差至二刻半，不如夏厯宻诏书下太常，令史官与融以仪校天，课度逺近太史令舒承梵等对，案官所施漏法，率九日移一刻，不随日进退，夏厯漏随日南北为长短，宻近于官漏，分明可施行，其年十一月甲寅，诏曰：告司徒，司空漏，所以节时分，定昏明长短，起于日去极逺近日道周不可以计率分，当据仪度，下参晷景，今官漏以计率分，昬，明，九日增减一刻，违失其实，至为防数以耦法，太史待诏霍融上言：不与天相应，太常史官，运仪下水，官漏失天者至三刻，以晷景为刻，少所违失，宻近有騐昔太初厯之兴也，发谋于元封，启定于天鳯，积百三十年，是非乃审，及用四分，亦于建武施于元和，讫于永元七十余年，然后仪式备立，而此二家常挟其术，庶几施行，每有讼者，百寮防议，羣儒骋思论之有方，益于多闻识之，故详录焉。【志】。
延光论厯
安帝延光二年，中谒者亶诵言当用甲寅元，河南梁丰言当复用太初，尚书郎张衡，周兴难诵，丰参案仪注，考往校今，以为九道，法最宻诏书下公卿详议，侍中施延等议，太初过天，日一度，望失正，元和改从四分，四分虽宻于太初复不正，皆不可用，甲寅，元与天相应，可施行，博士黄广大行令任佥议，如九道，河南尹，祉太子舍人李等四十人议四分厯最得其正，不宜议，恺等八十四人议，宜从太初，尚书令忠上奏，太初厯众贤所立，是非己定，永平，不审复革其，望四分有谬，不可施行，两厯相课六千一百五十六嵗而太初多一日，冬至日直斗，而云在牵牛迂，濶不可复用，昭然如此，史官所共见，前以为九道宻近，今议者以为有阙及甲寅元复多违失，皆未可取正，上纳其言，遂改厯事【志】。
汉安论厯
顺帝汉安二年，尚书侍郎边韶上言：孝武皇帝因元封七年十一月甲子朔旦冬至，乃更建太初，改元易朔，行夏之正，设清台之騐六异课效觕，宻太初为最，其后刘歆推广九道，百七十一嵗进退六十三分，百四十四嵗一超次与天相应，从太初至永平十一年百七十嵗进退余分六十三，至永和二年，小终之数寖过，余分稍增，月不用晦朔，而先见孝章皇帝改用四分，更以庚申为元，既无明文，托之于获麟之嵗又不与感精符单阏之嵗同诏下三公，百官杂议，太史令虞恭治，厯宗防等议建厯之本，必先立元，四分厯仲纪之元，起于孝文皇帝，后元三年嵗在庚辰上，四十五嵗嵗在乙未则汉兴元年也，又上二百七十五嵗嵗在庚申则孔子获麟二百七十六万嵗寻之上行，复得庚申嵗嵗相承从下寻上，其执不误，此四分厯元光武皇帝草创其端，孝明皇帝课校其实，孝章皇帝宣行其法，君更三圣，年厯数十信而征之，举而行之，其元则上统开辟其数，则复古四分，宜如甲寅诏书故事，奏可。【志】。
熹平论厯
灵帝熹平四年，五官郎中冯光，沛相上计掾陈晃言厯元不正厯用甲寅为元，而用庚申，图纬，无以庚为元者，诏下三府，与儒林明道者详议，议郎蔡邕以为厯数精防得失更迭，是以承秦厯用颛顼元用，乙卯，百有二歳，孝武皇帝始改正朔，厯用太初元用，丁丑，行之百八十九嵗孝章皇帝改从四分，元用庚申，今光，晃各以庚申为非，甲寅，为是案厯法，黄帝，颛顼夏，殷，周，鲁，六家纷错，争讼是非，太史令张夀王挟甲寅元以非汉厯杂清台，课在下第，太初效騐无所漏失，及用四分以来，考之行度宻于太初，延光元年，中谒者亶诵亦非四分，庚申，上言当用甲寅元，公卿百寮参议，竟不施行。元和二年二月甲寅，制书改行四分，深引河雒图防以为符騐非史官私意独所兴构，而光，晃以为固，意造妄説违反经文，谬之甚者，至于改朔易元，往者夀王之术己课不效，亶诵之议不用，元和诏书文备义着，非羣臣议者所能变易，太尉耽，司徒隗，司空训以邕议劾光，晃不敬，诏书勿治罪。
论月食
太初厯推月食多失，四分因太初法，以河平癸巳为元，施行五年，永元元年，天以七月后闰食，术以八月，其十二年正月十二日，宗绀上书言：今月十六日当月食，而厯以二月至期如绀言，太史令巡上绀，有益官用，除待诏，甲辰，诏书以绀法施行，五十六歳至本初元年，天以十二月食厯以后年正月，于是始差。到熹平三年，二十九年之中，先厯食者十六事，常山长史刘洪上作七曜术，甲辰，诏属太史部郎中刘固，舍人冯恂等课效，复作八元术，固等作月食术，并已相参，固术与七曜术同，月食所失，皆以嵗在己未当食四月，恂术以三月官厯以五月，太史上课到时施行中者，丁巳，诏书报可，其四年，绀孙诚上书言受绀法术，当复改今年十二月当食，而官厯以后年正月，到期如言，拜诚为舍人，丙申，诏书听行诚法，光和二年嵗在己未三月，五月皆隂太史令修部舍人张恂等推计行度，以为三月近，四月逺诚以四月奏废诚术，施用恂术，其三年，诚兄整上书言：去年三月不食，当以四月，史官废诚正术，用恂不正术，诏书下太常，其详案注记，平议术之要，效騐虚实，太常就耽上选侍中韩説博士蔡较谷城门刘洪，右郎中陈调于太常府，覆校注记，平议难问，诚术未有差错之谬，恂术未有独中之异，今宜施用诚术，弃放恂术，恂，整，诚各复上书，恂言不当施诚术，整言不当复弃恂术，为洪议所侵，事下永安台覆实，皆不如恂，诚等言：劾奏谩欺，恂，诚各以二月奉赎罪，遂用洪等，施行诚术，光和二年，王汉上月食注，自章和元年，到今年凡九十三嵗合百九十六食与官厯河平元年月错，以己巳为元，事下太史令，修上言：汉所作注不与见食相应者二事，以同为异者二十九事，尚书召谷城门，刘洪勅曰：前郎中冯光，司徒掾陈晃各讼厯，故议郎蔡邕共补续其志，今洪其诣修，与汉相参，推元谓分考校，月食，审己巳元宻近有师法，洪便从汉受不能对，洪上言：推元汉己巳元，则考灵曜旃防之嵗乙卯元也。与光，晃甲寅元相经纬，于以追天作，厯校三光之歩，今为疏阔，史官已废之，而汉以去事分争，殆非其意，课又不近宻其説蔀数术家所共知，无所采取，遣汉归乡里，【已上，并本志】。
论厯元
黄帝造厯元起辛卯而颛帝用，乙卯，虞用，戊午，夏用，丙寅，殷用，甲寅，周用，丁巳，鲁用庚子，汉兴承秦，初用乙卯，至武帝元封不与天合，乃会术士作太初，厯元以丁丑，王莽之际，刘歆作三统，追太初前世一元，得五星会庚戌之嵗以为上元太初，厯到章帝元和旋复疏濶，召能术者，课校诸厯定朔稽元，追汉三十五年庚辰之嵗追朔一日，乃与天合，以为四分，厯元加六百五元一纪，上得庚申，有近于纬而歳不摄提，以辨厯者得开其説而其元尠与纬同，同则或不得于天，然厯之兴废，以疏宻课固不止于元光和元年中，议郎蔡邕，郎中刘洪补续律厯志，邕能着文，清浊钟律，洪能为筭，述叙三光，今考论其业，义指博通，术数略举，是以集录为上下篇，放续前志，以备一家，【范论】。
宋治厯何承天曰：厯数之术，若心所不逹，虽复通人前识，无救其，四分于天，出三百年而盈一日，积世不悮，徒云建厯之本必先立元，假托防纬，遂开治乱，此之为，亦以甚矣！刘歆三统法尤复疏，濶方于四分六千余年又益一日，扬雄心惑其説采为太，班固谓之最；宻着于汉志，司马彪曰：自太初元年始用三统厯施行百有余年，曾不忆刘歆之生不逮太初，二三君子之为厯几乎不知而妄言者欤？元和中，谷城门，刘洪始悟四分于天疏，濶更以五百八十九为纪法，百四十五为斗分，而造干相法，又制迟疾厯以歩月行于太初四分，转精宻矣【志注】。
东汉会要卷十四
钦定四库全书
东汉防要卷十五
宋 徐天麟 撰
厯数中
服色
建武二年，立郊兆于城南，始正火徳，色尚赤，【本纪注云：汉初土徳上黄至此始，明火徳徽帜上赤色服，于是乃正】。
改元
光武中元元年正月丁卯，东巡狩，四月癸酉，车驾还宫，己卯，大赦天下，改元为中元。
章帝元和元年八月癸酉，诏曰：朕道化不徳，吏正失和，元元未谕，抵罪于下，冦贼争心不息，边野邑屋不修，永惟庶事，思稽厥衷，与凡百君子，共斯道，中心悠悠，将何以寄？其改建初九年为元和元年。
章和元年七月壬戌，诏曰：朕闻仁君之徳启廸鸿化，缉熙康乂，光照六幽讫，帷人面，靡不率俾，仁风翔于海表，威霆行乎鬼区，然后敬恭明祀，膺五福之庆，获来仪之贶，朕以不徳受祖宗烈，乃者鳯凰仍集，麒麟并臻，甘露宵降，嘉谷滋生，芝草之类嵗月不絶朕夙夜祗畏上天，无以彰于先功，今改元和四年，为章和元年。
和帝元兴元年四月庚午大赦天下改元元兴
安帝元初元年正月甲子改元元初
永宁元年四月丙寅立皇太子改元永宁
建光元年七月己卯改元建光大赦天下
延光元年二月丙午改元延光大赦天下
顺帝阳嘉元年三月庚寅，帝临辟雍，飨射，大赦天下，改元阳嘉。
永和元年正月己巳，宗祀明堂，登灵台，改元永和，大赦天下。
汉安元年正月癸巳，宗祀明堂，大赦天下，改元汉安。建康元年四月辛巳，立皇太子，改元建康，大赦天下，桓帝和平元年正月甲子，大赦天下，改元和平。
元嘉元年正月癸酉大赦天下改元元嘉
永兴元年五月丙申大赦天下改元永兴
永夀元年五月戊申大赦天下改元永夀
延熹元年六月戊寅大赦天下改元延熹
永康元年六月庚申，大赦天下，悉除党锢，改元永康，灵帝熹平元年五月己巳，大赦天下，改元熹平。
光和元年三月辛丑大赦天下改元光和
中平元年十二月己巳大赦天下改元中平
中平六年四月，灵帝崩，皇子辩即帝位，改元为光熹，八月辛未，改光熹为昭宁，九月甲戌，董卓废少帝，为农王，是日，陈留王即皇帝位，是为献帝，大赦天下，改昭宁为永，汉十二月，诏除光熹，昭宁，永汉三号，还复中平六年。
献帝兴平元年正月辛酉大赦天下改元兴平
建安元年正月癸酉，郊祀上帝于安邑，大赦天下，改元建安。
二十五年三月改元延康【并本纪】
时令
立春之日，夜漏未尽五刻，京师百官皆衣青衣，郡国县道官下至斗食，令史皆服青帻，立青旛施，土牛耕人于门外，以示兆人，至立夏，唯武官不立春之日下寛大书曰：制诏三公，方春东作，敬始慎防动作，从之，罪非殊死，且勿案騐皆须麦秋，退贪残，进柔良，下当用者，如故事，【礼仪志】。
侯覇明习故事，条奏前世善政法度，有益于时者，皆施行之，每春下寛大之诏，奉四时之令，皆覇所建也，【本传】，明帝即位，诏曰：方春戒节，人以耕桑，其敕有司，务顺时令，使无烦扰，【纪】。
永平二年，祀明堂，礼毕，登灵台，吹时律，其令百僚师尹，勉修厥职，顺行时令，敬若昊天，以绥兆人，【纪】。
三年春正月癸巳，诏曰：朕奉郊祀，登灵台见史官，正仪度，夫春者，歳之始也，始得其正，则三时有成，比者水旱不节，边人食寡，政失于上，人受其咎，有司其勉顺时气，劝督农桑，去其螟蜮，以及蝥贼，详刑慎罸，明察单辞，夙夜匪懈，以称朕意，【本纪】。
东平王苍闻当遂校猎河内，即上书谏曰：臣闻时令盛春农事不聚众兴功，传曰：田猎不宿，食饮不享，出入不节，则木不曲直，此失春令者也，臣知车驾今出，事从约省，所过吏人讽诵甘棠之徳虽然动不以礼，非所以示四方也。惟陛下因行田野，循视稼穑，消揺仿佯，弭节而旋，至秋冬，乃振威灵，整法驾，备周卫，设羽旄诗云：抑抑威仪，惟徳之隅，臣不胜愤懑，伏自手书，乞诣行在所，极陈至诚，帝览奏，即还宫，【东平王传】。
四年二月诏有司勉遵时政务平刑罸【纪】
十年四月，诏曰：方胜夏长养之时，荡涤宿恶，以报农功，百姓勉务，桑稼以备灾害，吏敬厥职，无令愆墯，【纪】，章帝建初元年，诏有司顺时令，理寃狱【纪】。
元和二年正月，诏三公曰：方春生养，万物莩甲，宜助萌阳，以育时物，其令有司，罪非殊死，且勿案騐及吏人条书相告，不得听受，冀以息事宁人，敬奉天气，立秋如故，【纪】。
七月庚子，诏定律无以十一月十二月报囚，【详见断狱类】，十一月壬辰，日南至，初闭关梁，【纪】。
三年二月己丑，敕侍御史，司空曰：方春所过，无得有所伐杀，车可以引避，引避之，騑马可辍解，辍解之，诗云：敦彼行苇，牛羊勿践履，礼，人君伐一草木不时，谓之不孝，俗知顺人，莫知顺天，其明称朕意，【纪】。
章和元年秋令，是月养衰老，授几杖，行麋粥饮食，【本纪注云：月令仲秋之令】。
和帝永元六年六月己酉初令伏闭尽日【纪】
十五年，有司奏以为：夏至则防隂起靡草死可以决，小事是嵗初令郡国以日北至案薄刑，【纪又鲁恭疏见断狱类】，安帝元初六年，诏曰：夫政先京师后，诸夏月令仲春养幼小，存诸孤，季春赐贫穷，赈乏絶，省妇使，表贞女，所以顺阳气，崇生长也，其赐人尤贫困孤弱，单独谷人三斛，贞妇有节义十斛，甄表门闾，旌显厥行，【纪】。
顺帝永建四年正月，诏曰：三朝之防，朔旦立春，务崇寛和，敬顺时令，遵典去苛，以称朕意，【纪】。
阳嘉中郎顗上言：今立春之后，火卦用事，当温而寒，违时反节，由功赏不至，而刑罸必加也。宜须立和，顺气行罸，顗又言：方春东作布徳之元王者奉顺时气，宜务崇温柔，遵其行令，而今立春之后，考事不息，秋冬之政，行乎春夏，殆非朝廷优寛之本，顗又言：孔子作春秋，书正月者敬嵗之始也王者则天之象，因时之序，宜开发徳号爵贤命，士流寛大之泽，垂仁厚之徳顺助元气，自立春以来，未见仁恵，有所施布，但闻罪罸考掠之声云云，【本传】。
质帝本初元年正月，诏曰：昔尧命四子，以钦天道，夫瑞以和降异，因逆感禁防，应大前圣所重，顷者州郡轻慢宪防，竞逞残暴，造设科条，陷入无罪，或以喜怒驱逐长吏，恩阿所私，罚枉仇隙，至今守阙诉讼，前后不絶送故迎新，人离其害，怨气伤和，以至灾书，云明徳谨罚方春东作，育防敬始，其敕有司，罪非殊死，且勿案騐以崇在寛【纪】。
符命
皇考南顿君初为济阳令，以建平元年十二月甲子夜，生光武于县舍，有赤光照室中，钦异焉，使卜者王长占之，长辟左右曰：此兆吉不可言，是歳县界有嘉禾生，一茎九穂，因名光武秀，明年，方士有夏贺良者，上言哀帝，云汉家厯运中衰，当再受命，于是改号为太初元年，称陈圣刘太平皇帝，以厌胜之，及王莽簒位，忌恶刘氏，以钱文有金刀，故改为货泉，或以货泉字文为白水真人，后望气者苏伯阿为王莽使至南阳，遥望见舂陵郭唶曰：气佳哉？郁郁葱葱，然及始起兵还舂陵，望，舍南火光赫然属天，有顷不见，初，道士西门君恵，李守等亦云刘秀当为天子，其王者受命，信有符乎？不然，何以能乗时龙而御天哉？【光武纪】。
世祖先在长安，时同舍生彊华自关中奉赤伏符曰：刘秀发兵捕不道，四夷云集龙鬬野，四七之际火为主，羣臣因复奏曰：受命之符，人应为大，万里合信，不议同情，周之白鱼，何足比焉？防记曰：刘秀发兵捕不道，卯金修徳为天子【纪】。
祥瑞
建武十二年夏，甘露降南行唐，六月，黄龙见东阿，十七年，有五鳯凰见于颍川，郏县。
中元元年夏，京师醴泉涌出，饮之者痼疾皆愈，惟眇蹇者不瘳，又有赤草生于水涯，郡国频上甘露，羣臣奏言：地祗灵应，而朱草萌生，孝宣帝每有嘉瑞，輙以改元，神爵五鳯，甘露黄龙，列为年纪，盖以感致神祗，表彰徳信是以化致升平，称为中兴，今天下清宁，灵物仍降，陛下情存损挹，推而不居，岂可使祥符显庆，没而无闻，冝令太史撰集，以传来世，帝不纳，常自谦无徳每郡国所上，輙抑而不宣，故史官罕得记焉。
孝明永平六年二月，王雒山出寳鼎庐江太守献之，夏四月甲子，诏曰：昔禹收九牧之金，铸鼎以象物，使人知神奸，不逢恶气遭徳则兴迁于商周，周徳既衰，鼎乃沦亡，祥瑞之降，以应有徳，方今政化多僻，何以致兹？易曰：鼎象三公，岂公卿奉职，得其理邪？太常，其以礿祭之日，陈鼎于庙，以备器用。
十一年，漅湖出黄金，庐江太守以献，时麒麟白雉醴泉，嘉禾所在出焉。
十七年正月，甘露降于甘陵是歳，甘露仍降，树枝内附，芝草生殿前，神雀五色翔集京师，西南夷哀牢，儋耳，僬侥槃木，白狼，动黏诸种，前后慕义贡献，西域诸国遣子入侍，五月戊子，公卿百官以帝威徳懐逺祥物显应，乃并集朝堂，奉觞上夀制曰天生神物，以应王者逺人慕化实，由有徳朕以虚薄，何以享斯唯髙祖光武圣徳所被不敢有辞，其敬举觞，太常择吉日，防告宗庙，【并纪】，永平中，有神雀集宫殿官府，冠羽有五彩色，帝异之，以问临邑侯刘复，复不能对，荐贾逵，博物多识，帝乃召见逵，问之，对曰：昔武王终父之业，鸑鷟在岐，宣帝威懐戎狄，神雀仍集，此降祥之征也，帝敕兰台给笔札，使作神雀颂，【贾逵传】。
章帝建初三年零陵献芝草
四年甘露降泉陵洮阳二县
五年零陵献芝草有八黄龙见于泉陵
七年，岐山得铜器，形似酒罇，献之又获白鹿，帝曰：上无明天子，下无贤方伯，人之无良，相怨一方，斯器亦曷为来哉？
元和二年正月己未，鳯凰集肥城，五月戊申，诏曰：乃者鳯凰黄龙，鸾鸟比集七郡，或一郡再见，及白乌，神雀，甘露屡臻，祖宗旧事，或班恩施，其赐天下吏爵人，三级髙年鳏寡孤独帛，人一匹，河南女子百户牛酒，令天下大酺五日。
章帝在位十三年，郡国所上符瑞，合于图书者数百千所，乌乎懋哉！
和帝前后符瑞八十一所，自称徳薄皆抑而不宣，安帝延光元年，九真言黄龙见无功。
二年，九真言嘉禾生，【东观记曰：禾百五十六本，七百六十八，穂】。
三年，济南上言：鳯凰集台县丞霍收舍树上，赐台长帛五十匹，丞二十匹，尉半之，吏卒人三匹，鳯凰，所过亭部，无出今年田租，赐男子爵，人二级，四月，沛国言甘露降丰县，六月，扶风言白鹿见雍七月，冯翊言甘露降，频阳衙，八月，颍川上言麒麟一白鹿二见阳翟，九月，济南上言黄龙见歴城，十月，新丰上言，鳯凰集西界亭，十二月，琅邪言黄龙见诸县。
四年正月东郡言黄龙二麒麟一见濮阳
桓帝建和元年二月，沛国言黄龙见谯，六月，芝草生中黄藏府，十一月济隂言有五色大鸟见于己氏。
二年四月，嘉禾生大司农帑藏，七月，河东言木连理，元嘉二年八月济隂言黄龙见句阳，金城言黄龙见允街。
永夀元年四月白乌见齐国
延熹三年四月上郡言甘露降
八年正月己酉，南宫嘉徳殿黄龙见，四月济隂东郡济北河水清。
九年四月济隂东郡济北平原河水清
永康元年八月，魏郡言嘉禾生，甘露降巴郡言黄龙见。十一月，西河言白兎见。
灵帝熹平五年沛国言黄龙见谯
光和四年二月，郡国上芝英草，七月，河南言鳯凰见新城，羣鸟随之。
中平元年，郡国生异草，备龙蛇鸟兽之形，【并纪】。
臣天麟，按东都祥瑞，纪不絶书独光武和帝多抑而不宣，非卓然有见者能之乎？观何敞？元和中，辟太尉宋由府司徒袁安亦敬重之，时京师及四方累有竒异鸟兽草木，言事者以为祥瑞，敞通经传，能为天官，意甚恶之，乃言于二公曰：夫瑞应依徳而至异灾，縁政而生，故鸜鹆来巢，昭公有干侯之厄，西狩获麟，孔子有两楹之殡，海鸟避风，臧文祀之，君子讥焉，今异鸟翔于殿屋，怪草生于庭际，不可不察。由，安惧然不敢荅，然则当时崇尚祥异，有识君子固所不取也。浑仪。
明帝永平十五年七月，诏书造太史黄道铜仪，以角为十三度，亢十氐十六房五心五尾十八箕十斗二十四分度之一，牵牛七，须女十一虚十危十六，营室十八，东壁十，奎十七娄十二胃十五昴十二毕十六觜三参八，东井三十，舆鬼四栁十四星，七张十七翼十九轸十八，凡三百六十五度四分度之一，冬至日在斗十九度四分度之一，史官以郭日月行参，望虽宻近而不为注日，仪，黄道与度转运，难侯以是以少循其事，【律厯志中】安帝雅闻张衡善术学，公车特召拜郎中，再迁为太史令，遂乃研覈隂阳妙尽琁玑之正，作浑天仪，着灵宪算罔论，言甚详明，【张衡传】。
蔡邕曰：言天体者有三家，一曰周髀，二曰宣夜，三曰浑天，宣夜之学絶无师法，周髀术数具存，考騐天状，多所违失，故史官不用，唯浑天者，近得其情，今史官所用，台铜仪，则其法也。灵宪序曰：昔在先王，将步天路，用定灵轨，寻绪本元先凖之于浑体，是为正仪，故灵宪作兴，衡集无算，罔论盖网络天地而算之，因名焉。【张衡传注】。
顺帝阳嘉元年，衡复造风地动仪，以精铜铸成，员径八尺，合盖隆起，形似酒尊，饰以篆文山龟鸟兽之形，中有都柱，傍行八道，施关发机，外有八龙，首衔铜丸，下有蟾蜍，张口承之，其牙机巧制，皆隠在尊中，覆盖周宻无际，如有地动，尊则振龙机发吐丸，而蟾蜍衔之，振声激扬，伺者因此觉知，虽一龙发机，而七首不动，寻其方面，乃知震之所在騐之以事，合契若神，自书典所记，未之有也。尝一龙机发而地不觉动京师，学者咸怪其无征，后数日驿至，果地震陇西，于是皆服其妙，自此以后，乃令史官记地动，所从方起，【张衡传】。
东汉会要卷十五
<史部,政书类,通制之属,东汉会要>
钦定四库全书
东汉防要卷十六
宋 徐天麟 撰
厯数下
天文变异
王莽地皇三年十一月，有星孛于张，东南行五日不见【，本志下同】。
四年六月，昼有云气如壊山堕军上，军人皆厌，所谓营头之星也。
四年秋太白在太防中烛地如月光
光武建武九年七月乙五，金星犯轩辕大星。十一月乙丑，又犯轩辕。
十年三月癸卯，流星如月，从太微出入北斗魁第六星，色白，旁有小星射者十余枚，灭则有声如雷，食顷止，十二月己亥，大流星如缶，出栁西南行入轸，且灭时，分为十余，如遗火状，须防有声隠隠如雷。
十二年正月己未，小流星百枚以上，或西北，或正北，或东北二夜止六月戊辰，小流星百枚以上四面行十五年正月丁未，彗星见昴，稍西北行入营室，犯离宫，三月乙未，至东壁灭，见四十九日。
三十年闰月甲午，水在东井二十度，生白气，东南指，炎长五尺为彗，东北行，至紫宫西藩止，五月甲子，不见，凡见三十一日。
三十一年七月戊午，火在舆鬼一度，入鬼中，出尸星南半度，十月己亥，犯轩辕大星。又七日间有客星炎二尺所，西南行，至明年二月二十二日，在舆鬼东北六尺所灭，凡见百一十三日。
中元二年八月丁巳，火犯太微西南角星，相去二寸，十月戊子，大流星从西南东北行，声如雷。
孝明永平元年四月丁酉，流星大如斗，起天市楼，西南行，光照地。
三年六月丁卯，彗星出天船，北长二尺所，稍北行，至亢南百三十五日去。
四年八月辛酉，客星出梗河，西北指贯索，七十日去，七年正月戊子，流星大如杯，从织女西行，光照地，八年六月壬午，长星出栁，张三十七度，犯轩辕刺天船，陵太防气至上阶，凡见五十六日去。
九年正月戊申，客星出牵牛，长八尺，歴建星至房南，灭见至五十日。
十三年闰月丁亥火犯舆鬼质星
十四年正月戊子，客星出昴，六十日在轩辕右角稍灭，十五年十一月乙丑，太白入月中。
十六年正月丁丑嵗星犯房右骖，北第一星不见，辛巳乃见，四月癸未，太白犯毕。
十八年六月己未，彗星出张，长三尺，转在郎将，南入太微。
孝章建初元年正月丁巳，太白在昴西一尺，八月庚寅，彗星出天市，长二尺所，稍行入牵牛三度，积四十日稍灭。
二月九日甲寅，流星过紫宫中，长数丈，散为三灭，十一月戊寅，彗星出娄三度，长八九尺，稍入紫宫中，百六日稍灭。
元和元年四月丁巳，客星晨出东方，在胃八度，歴阁道入紫宫，留四十日灭。
孝和永元元年正月辛夘有流星起参，长四丈，有光，色黄白，二月，流星起天棓，东北行三丈所灭，色青白，壬申夜，有流星起太防，东蕃长三尺，三月丙辰，流星起天津，壬戌，有流星起天将军，东北行。
二年正月乙卯，金，木俱在奎，丙寅，水又在奎，辛未，水，金，木俱在娄，二月丁酉，有流星大如桃，起紫宫东蕃，西北行五丈稍灭，四月丙辰，有流星大如，起文昌，东北行至少，防西灭，有顷，音如雷声，已而金在轩辕大星东北二尺所，八月丁未，有流星如鸡子，起太防西，东南行四丈所消，十月癸未，有流星大如桃，起天津西行六丈所消，十一月辛酉，有流星大如拳，起紫宫，西行到胃消，三年九月丁卯，有流星大如鸡子，起紫宫，西南至北斗柄间消。
五年四月癸巳，太白，荧惑，辰星俱在东井，七月壬午嵗星犯轩辕大星。九年，金在南斗魁中，火犯房北第一星。七年正月丁未，有流星起天津，入紫宫中灭。色青黄，有光，二月癸酉，金，火俱在参，戊寅，金，火俱在东井，八月甲寅，水土金俱在轸，十一月甲戌，金，火俱在心，十二月己卯，有流星起文昌，入紫宫消，丙辰，火；金，水俱在斗十一年五月丙午，流星大如起氐，西南行稍有光，白色。
十二年十一月癸酉，夜有苍白气，长三丈，起天园，东北指军市，见积十日。
十三年十一月乙丑，轩辕第四星，间有小客星色青黄，十六年四月丁未，紫宫中生白气如粉絮，戊午，客星出紫宫西行至昴，五月壬申，灭七月庚午，水在舆鬼中，十月辛亥，流星起钩陈，北行三丈，有光色黄。
元兴元年二月庚辰，有流星起角，亢五丈所，四月辛亥，有流星起斗，东北行到须女，七月己巳，有流星起天市五丈所，光色赤，闰月辛亥，水，金俱在氐，流星起斗，东北行至须女。
孝殇延安元年正月丁酉金火在娄
孝安永初元年五月戊寅，荧惑逆行，守心前星，八月戊申，客星在东井，弧星西南。
二年正月戊子太白昼见
三年正月庚戌，月犯心后星。己亥，太白入斗中，十二月，彗星起天菀南，东北指，长六七尺，色苍白。
四年六月甲子，客星大如李，苍白，芒气长二尺，西南指上阶星，癸酉，太白入舆鬼。
五年六月辛丑太白昼见经天
元初元年三月癸酉荧惑入舆鬼
二年九月辛酉荧惑入舆鬼中
三年三月，荧惑入舆鬼中，五月丙寅，太白入毕口，七月甲寅嵗星入舆鬼，闰月己未，太白犯太微左执法。十一月甲午，客星见西方，己亥，在虚；危，南至胃，昴。
四年正月丙戌嵗星留舆鬼中，乙未，太白昼见，丙上，四月壬戌，太白入舆鬼中，己巳，辰星入舆鬼中，五月己卯，辰星犯嵗星六月丙申，荧惑入舆鬼中，戊戌，犯舆鬼大星，九月辛巳，太白入南斗口中。
五年三月丙申，镇星犯东井钺星，五月庚午，辰星犯舆鬼质星，丙戌，太白犯钺星。
六年四月癸丑，太白入舆鬼，六月丙戌，荧惑在舆鬼中，丁卯，镇星在舆鬼中，辛巳，太白犯左执法。
延光二年八月己亥荧惑出太微端门
三年二月辛未，太白犯昴。五月癸丑，太白入毕，九月壬寅，镇星犯左执法。
四年，太白入舆鬼中，六月壬辰，太白出太微，九月甲子，太白入斗口中，十一月，客星见天市。
孝顺永建二年二月癸未，太白昼见，三十九日，闰月乙酉，太白昼见东南维，四十一日，八月己巳，荧惑入舆鬼，六年四月，荧惑入太微中，犯左右执法西北方六寸所，十月乙卯，太白昼见，十二月壬申，客星芒气长二尺余，西南指，色苍白，在牵牛六度。
阳嘉元年闰月戊子，客星气，白广二尺，长五丈，起天苑西南。
永和二年五月戊申，太白昼见，八月庚子，荧惑犯南斗。三年二月辛巳，太白画见，戊子，在荧惑西南，光芒相犯，辛丑，有流星大如斗，从西北东行，长八九尺，色赤黄，有声隆隆如雷，三月壬子，太白昼见，六月丙午，太白昼见，八月乙卯，太白昼见，闰月甲寅，辰星入舆鬼，己酉，荧惑入太防，乙卯，太白昼见。
四年七月壬午荧惑入南斗犯第三星
五年四月戊午，太白昼见，八月己酉，荧惑入太防，六年二月丁巳，彗星见东方，长六七尺，色青白，西南指，营室及坟墓星，丁丑，彗星在奎一度，长六尺，癸未，昏见西北，歴昴，毕，甲申，在东井，遂歴舆鬼栁七星，张光炎及三台，至轩辕中灭。
汉安二年正月己亥，太白昼见，五月丁亥，辰星犯舆鬼，六月乙丑，荧惑光芒犯镇星，七月甲申，太白昼见，孝质本初元年三月癸丑，荧惑入舆鬼，四月辛巳，太白入舆鬼，五月庚戌，太白犯荧惑。
孝桓建和元年八月壬寅荧惑犯舆鬼质星
二年二月辛卯荧惑行在舆鬼中
三年五月己丑，太白行入太微右掖门，留十五日，出端门，丙申，荧惑入东井，八月己亥，镇星犯舆鬼，中南星，乙丑，彗星芒长五尺，见天市中，东南指，色黄白，九月戊辰不见。
元嘉元年二月戊子太白昼见
永兴二年闰月丁酉太白昼见
永夀元年三月丙申，镇星逆行入太微中，七十四日去左掖门，七月己未，辰星入太防中，八十日去左掖门，八月己巳，荧惑入太防二十一日出端门。
二年六月甲寅，辰星入太防，遂伏不见，八月戊午，太白犯轩辕大星。
三年四月戊寅，荧惑入东井口中，其七月丁丑，太白犯心前星。
延熹四年三月甲寅，荧惑犯舆鬼质星，五月辛酉，客星在营室，稍顺行生，芒长五尺，所至心一度，转为彗，六年十一月丁亥，太白昼见。
七年七月戊辰，辰星犯嵗星八月庚戌，荧惑犯舆鬼质星，庚申嵗星犯轩辕大星。十月丙辰，太白犯房北星。丁卯，辰星犯太白，十二月乙丑，荧惑犯轩辕第二星，八年五月癸酉，太白犯舆鬼质星，壬午，荧惑入太微右执法，闰月己未，太白犯心前星，十月癸酉嵗星犯左执法。十一月戊午嵗星入太防犯左执法。
九年正月壬辰嵗星入太防中五十八日出端门，六月壬戌，太白行入舆鬼，七月乙未，荧惑行舆鬼中，犯质星，九月辛亥，荧惑入太防西门，积五十八日。
永康元年正月庚寅，荧惑逆行入太微东门，留太微中，百一日出端门，七月丙戌，太白昼见，经天。
孝灵帝建宁元年六月，太白在西方，入太微，犯西蕃南头星。
熹平元年十月荧惑入南斗中
二年四月，有星出文昌，入紫宫，蛇行，有首尾无身，赤色，有光照垣墙，八月丙寅，太白犯心前星，辛未，白气如一匹练，冲北斗第四星。
光和元年四月癸丑，流星犯轩辕第二星，东北行入北斗魁中，八月，彗星出亢北，入天市中，长数尺，稍长，至五六丈，赤色经歴十余宿八十余日，乃消于天菀中，三年冬，彗星出狼，弧，东行，至于张乃去。
五年四月，荧惑在太微中，守屏七月，彗星出三台下，东行入太微，至太子幸臣二十余日而消，十月嵗星荧惑太白三合于虚，相去各五六寸如连珠。
光和中，国皇星东南角，去地一二丈，如炬火状，十余日不见。
中平二年十月癸亥，客星出南门中，大如半筵，五色喜怒稍小，至后年六月消。
三年四月，荧惑逆行守心后星。十月戊午，食心后星。五年二月，彗星出奎，逆行入紫宫，后三出六十余日乃消。六月丁卯，客星如三升椀，出贯索，西南行，入天市，至尾而消。
中平中夏，流星赤如火，长三丈，起河鼓，入天市，抵触宦者星，色白，长二三丈，后尾再屈，食顷乃灭，状似枉矢，六年八月丙寅，太白犯心前星，戊辰，犯心中大星，孝献初平，三年九月，蚩尤旗见，长十余丈，色白，出角，亢之南。
四年十月，孛星出两角间，东北行入天市中而灭，建安五年十月辛亥，有星孛于大梁。
九年十一月有星孛于东井舆鬼入轩辕太防
十一年正月，星孛于北斗，首在斗中，尾贯紫宫，及北辰，十二年十月辛卯，有星孛于鹑尾。
十七年十二月有星孛于五诸侯
十八年秋嵗星镇星荧惑俱入太微，逆行留守帝坐百余日。
二十三年三月，孛星辰见东方二十余日，夕出西方，犯厯五车，东井，五诸侯，文昌轩辕，后妃太防锋炎指帝坐。
陨石
殇帝延平元年九月乙亥，陨石陈留四，春秋，僖公十六年，陨石于宋五，传曰：陨星也，董仲舒以为从髙及下之象，或以为庶人，惟星星陨，民困之象也。【本志下同】。
桓帝延熹七年三月癸亥，陨石右扶风一鄠，又陨石二，皆有声如雷。
五行灾变
貌之不恭是谓不肃厥咎狂
淫雨  服妖  鸡祸  青眚  屋自壊
言之不从是谓不乂厥咎僭
讹言  旱   謡   狼食人
视之不明是谓不悊厥咎舒
灾火  草妖  羽虫孽 羊祸
聴之不聪是谓不谋厥咎急
大水  水变色 大寒  雹   冬雷山鸣  鱼孽  蝗
思之不容是谓不圣厥咎霿
地震  山崩  地陷  大风防木
螟   牛疫
皇之不极是谓不建厥咎眊
射妖  龙蛇孽 马祸  人疴  人化死复生 疫   投蜺  日蚀  日抱
日赤无光    日黄珥 日中黑 虹贯日月蚀非其月
五行传説及其占应，汉书五行志録之详矣，故泰山太守应劭，给事中董巴、散骑常侍，谯周并撰建武以来灾异，今合而论之，以续前志云：【已上，详见五行志，此不具载】。
东汉防要卷十六
钦定四库全书
东汉防要卷十七
宋 徐天麟 撰
封建上
封皇子
世祖初，大司马吴汉请封皇子，不许，重奏连嵗建武十五年三月，乃诏羣臣议，大司空融，固始侯通，胶东侯复髙宻侯禹太常登等奏议曰：古者封建诸侯，以藩屏京师，周封八百，同姓诸姬并为建国，夹辅王室，尊事天子，享国永长，为后世法，故诗云：大启尔宇，为周室辅髙祖圣徳光有天下，亦务亲亲，封立兄弟，诸子不违旧章，陛下徳横天地兴复，宗统褒徳赏勲亲睦九族，功臣宗室，咸蒙封爵，多受广地，或连属县，今皇子赖天，能胜衣趋拜，陛下恭谦克譲，抑而未议，羣臣百姓莫不失望，宜因盛夏吉时，定号位，以广藩辅，明亲亲尊宗庙，重社稷，应古合旧，厌塞众心，臣请大司空上舆地图，太常择吉日，具礼仪，制曰可。夏四月戊申，以太牢告祠宗庙，丁巳，使大司空融告庙，封皇子辅为右翊公，英为楚公，阳为东海公，康为济南公，苍为东平公，延为淮阳公，荆为山阳公，衡为临淮公，焉为左翊公，京为琅邪公，【纪】。
明帝永平三年，封皇子建为千乗王羡为广平王，十五年，封皇子恭为钜鹿王，党为乐成王，衍为下邳王，畅为汝南王，昞为常山王，长为济隂王初帝案地图，将封皇子悉半诸国明徳马后见而言曰：诸子食数县，于制不已俭乎？帝曰：我子岂宜与先帝子等乎嵗给二千万足矣，【皇后纪】。
建初四年，按舆地图，令诸国户口皆等，租入嵗各八千万，【陈敬王传】。
皇子封王其郡为国【详见王国官属】
诸王封者受茅土归以立社稷【百官志】
封宗室
王莽居摄，欲慰安宗室，故不被刑诛，及莽篡位立，刘氏为侯者皆降称子，食卿禄，后皆夺爵，【城阳恭王传】。
世祖建武二年十二月戊午，诏曰：惟宗室列侯为王莽所废，先灵无所依归，朕甚愍之，其并复故国，若侯身已殁，属所上其子孙，见名尚书，封拜【纪】。
十三年二月丙辰，诏曰：长沙王兴，真定王得，河间王邵，中山王茂，皆袭爵为王，不应经义，其以兴为临湘侯，得为真定侯，邵为乐成侯，茂为单父侯，其宗室及絶国封侯者凡一百三十七人，丁巳，降赵王良为赵公，太原王章为齐公，鲁王兴为鲁公，【纪】。
臣天麟，按自昔圣王制世御极，必建牧立监，以藩屏王室，是以内外相维，而国势久安，自秦人不师古，始罢侯置守，而封建之法始废，汉祖龙兴，取周，秦之制，而兼用之，其亦有意于矫前，世之矣，惜其措虑不逺封爵过制，中世以后，尾大之势浸成，而遂兆吴，楚七国之变，斯则措置之失，而非封建之法，不可行也。故贾谊在文帝时，建言：欲天下治安，莫若众建诸侯而少其力，至武帝世，主父偃复请令诸侯得推恩分子弟以地，武帝从之，于是蕃国始分，而支庶毕侯列国之势浸以消弱，终西都之世无复反者，光武中兴因髙文疏爵之制，封建宗室，故齐武鲁哀汝隂辈以功安成居巢，甘里辈以亲皆能乗时蹈运保有茅土，藩翼王室，至明章之世，东平东海沛，献等各能谦抑令终，为一代贤王，其蹈宪网者，虽或有之，然无西京九起之患，光武之虑，后世不亦逺乎！
封先代后【见宾礼】
封孔子后【见賔礼】
封功臣
建武二年正月，悉封诸功臣为列侯，梁侯邓禹，广平侯吴汉皆食四县，余各有差。下诏曰：诸将业逺功大诚欲传于无穷，其显效未酬，名籍未立者，大鸿胪趣上，朕将差而録之，博士丁恭议曰：古帝王封诸侯不过百里，强干弱枝，所以为治也，今封四县，不合法制，帝曰：古之亡国，皆以无道，未尝闻功臣地多而灭亡者也。乃遣谒者即授印绶，防曰：在上不骄髙而不危制节谨度，满而不溢，敬之戒之，传尔子孙，长为汉藩隂乡侯隂识贵人之兄也，以军功当増封识叩头曰：天下初定，将帅有功者众，臣托属掖庭，仍加爵邑，不可以示天下，此为亲亲受赏，国人计功也，帝从之，帝令诸将各言所乐，皆占美县，河南太守丁綝独求封本乡，或问其故，綝曰：綝能薄功微，得乡亭厚矣，帝从其志，封新安乡侯，帝使郎中冯勤典，诸侯封事，勤差量功次轻重，国土逺近地势丰薄，不相逾越，莫不厌服焉，【纪及列传】。
十三年，大飨将士，班劳防勲功臣増邑更封凡三百六十五人，【本纪】。
范氏论曰：中兴二十八将，前世以为上应二十八宿，未之详也，然咸能感防风云，奋其智勇，称为佐命，亦各志能之士也。议者多非光武，不以功臣任职，至使英姿茂绩，委而勿用，然原夫深图逺筭固将有以焉尔？若乃王道既衰，降及霸徳犹能授受惟庸，勲贤皆序，如管隰之，迭升桓世，先赵之同列文朝，可谓兼通矣。降自秦，汉世资战力，至于翼扶王运，皆武人崛起，亦有鬻缯屠狗，轻猾之徒，或崇以连城之赏，或任以阿衡之地，故势疑则隙生，力侔则乱，起萧，樊且犹缧絏，信，越终见葅戮，不其然乎？自兹以降，迄于孝武，宰辅五世，莫非公侯，遂使缙绅道塞，贤能蔽壅，朝有世及之私，下多抱闗之怨其懐道无闻，委身草莽者，亦何可胜言！故光武鉴前事之违，存矫枉之志，虽冦邓之髙勲耿贾之鸿烈，分土不过大县数四，所加特进，朝请而已，观其治平，临政，课职责咎，将所谓道之以政，齐之以刑者乎？若格之功臣，其伤己甚，何者？直绳则亏丧恩旧，桡情则违废，禁典选徳则功不必厚，举劳则人或未贤，参任则羣心难塞，并列则其敝未逺不得不校其胜否，即以事相权故髙秩厚禄允答，元功峻文深宪，责成吏职，建武之世，侯者百余，若夫数公者，则与参国议，分均休咎，其余并优以寛科，全其封禄，莫不终以功名延庆于后，昔留侯以为髙祖悉用萧，曹故人，而郭伋亦讥南阳多显，郑兴又戒功臣専任夫崇恩偏，授易启私溺之失，至公均被，必广招贤之路，意者不其然乎？永平中，显宗追感前世功臣，乃图画二十八将于南宫云台，其外又有王常，李通，窦融卓茂，合三十二人，故依其本第，系之篇末，以志功臣之次云尔。
太傅髙宻侯邓禹    中山太守全椒侯马成太司马广平侯吴汉   河南尹阜成侯王梁左将军胶东侯贾复   琅邪太守祝阿侯陈俊建威大将军好畤侯耿弇 骠骑大将军参蘧侯杜茂执金吾雍奴侯冦恂   积弩将军昆阳侯傅俊征南大将军舞阳侯岑彭 左曹合肥侯坚镡征西大将军夏阳侯冯异 上谷太守淮阳侯王霸建义大将军鬲侯朱祐  信都太守阿陵侯任光征虏将军颍阳侯祭遵  豫章太守中水侯李忠骠骑大将军栎阳侯景丹 右将军槐里侯万修虎牙大将军安平侯葢延 太常灵夀侯邳彤
卫尉安成侯铫期    骁骑将军昌成侯刘植东郡太守东光侯耿纯  横野大将军山桑侯王常城门校尉朗陵侯臧宫  大司空固始侯李通捕虏将军扬虚侯马武  大司空安丰侯窦融骠骑将军慎侯刘隆   太傅宣徳侯卓茂録功臣后
章帝建初七年，车驾西巡狩，以韦彪行太常从，数召入，问以三辅旧事，礼仪风俗，彪因建言：今西巡旧都，宜追録髙祖中宗功臣，褒显先勲，纪其子孙，帝纳之，乃制诏京兆尹，右扶风求萧何？霍光后时光无苗裔，唯封何末孙熊为鄼侯，建初二年已封曹参后，湛为平阳侯，故不复及焉，【彪传】。
和帝永元三年十一月，诏曰髙祖功臣萧曹为首，有传世不絶之义，曹相国后容城侯无嗣，朕望长陵东门，见二臣之垅，循其逺节每有感焉，忠义获宠，古今所同，可遣使者以中牢祠大鸿胪，求近亲，宜为嗣者，须景风绍封，以章厥功，【纪春秋考异邮日，夏至四十五日，景风至，则封有功】。
安帝永初六年，下诏曰：夫仁不遗亲，义不忘劳，兴灭继絶善善及子孙，古之典也。昔我光武受命中兴，恢宏圣绪，横被四表，昭假上下，光耀万世，祉祚流衍，垂于罔极，予末小子，夙夜深思，追惟勲烈，披图按籍，建武元功二十八将佐命虎臣，防记有证，葢萧曹绍封，传继于今，况此未逺而或至乏祀，朕甚愍之，其条二十八将无嗣絶世，若犯罪夺国，其子孙应当统后者，分别状上将，及景风章，叙旧徳显兹遗功焉，于是绍封冯异孙普子晨为平乡侯，明年，二十八将絶国者皆绍封焉。【冯异传按袁宏纪云：封邓禹，冯异等后九人为列侯，】。
绍封
张纯髙祖父安世封富平侯，纯少袭爵土，建武初，先来诣阙，故得复国，有司奏，列侯非宗室不宜复国，光武曰：张纯宿卫十有余年，其勿废，更封武始侯，食富平之半，【张纯传】。
诸绍封者皆食其国半租，独邓康，以太后戚属，食三之二，【邓康传】。
分封
广平侯吴汉薨，子哀侯成嗣，为奴所杀，建武二十八年，分汉封为三国，成子旦为灈阳侯，以奉汉祀，旦弟盱为筑阳侯，成弟国为新蔡侯，【本传下同】。
髙宻侯邓禹薨，帝分禹封为三国，长子震为髙宻侯袭为昌安侯，珍为夷安侯。
西平侯邓宏薨，子广徳嗣后以帝师之重，分西平之都乡，封广徳弟甫徳为都乡侯，【按西京无分封之例，东都此类，不一畧举数条以为例】。
公主子封
皇女封公主者，所生之子袭母封为列侯，【马定获嘉公主子袭封获嘉侯，冯奋平阳公主子袭封平阳侯，此其类也。】皆传国于后，乡亭之封，则不传袭，【百官志】。
宰相封
汉家旧制丞相拜日封为列侯【侯霸传】
袁梦麒曰：汉初丞相选用列侯，至武帝用公孙宏，起自疎逺未有爵邑，于是封平津侯，丞相封侯自此始，光武中兴，尚仍前制，伏湛代邓禹为大司徒，封阳都侯湛免，以侯霸代之，止封闗内侯凡歴九年而薨，帝始下诏曰：汉家旧制，丞相拜日，封为列侯，朕以军师暴露，功臣未封縁忠臣之义，不欲相逾，未及爵命，奄然而终，因追封霸为则乡侯，其比西京之制，虽未镌削，亦淹缓矣，自是之后，位三公者，皆不复有茅土之封，惟灵帝初，陈蕃为太傅，録尚书事，窦太后优诏封为髙乡侯蕃固辞不受，自是宰相封侯之制遂废，外戚恩泽侯。
建武十三年外戚恩泽封者四十五人【纪】
显宗在位后宫之家不得封侯与政【纪】
章帝建初元年，欲封爵诸舅，太后不聴，明年夏，大旱，言事者以为不封外戚之故，有司因此上奏，宜依旧典，太后诏曰：凡言事者，皆欲媚朕以要福耳。昔王氏五侯同日俱封，其时黄雾四塞，不闻防雨之应，又田蚡窦婴，宠贵横恣，倾覆之祸，为世所传，故先帝防慎舅氏，不令在枢机之位，诸子之封，裁令半楚，淮阳诸国，常谓我子不当与先帝子等，今有司奈何欲以马氏比隂氏乎吾为天下母，而身服大练，食不求甘，左右但着帛布无香，薫之饰者，欲身率下也。以为外亲见之，当伤心自敕，但笑言太后素好俭，前过濯龙门上，见外家问起居者，车如流水，马如游龙，仓头衣緑襦，领袖正白，顾视御者，不及逺矣故不加谴怒，但絶嵗用而已，冀以黙愧其心，而犹懈怠无忧国忘家之虑，知臣莫若君，况亲属乎？吾岂可上负先帝之防，下亏先人之徳重袭西京败亡之祸哉！固不许，帝省诏悲叹，复重请曰：汉兴，舅氏之封侯，犹皇子之为王也，太后诚存谦虚，奈何令臣独不加恩三舅乎？且卫尉年尊，两校尉有大病，如令不讳，使臣常抱刻骨之恨，宜及吉时，不可稽留，太后报曰：吾反覆念之，思令两善，岂徒欲获谦逊之名，而使帝受不外施之嫌哉！昔窦太后欲封王皇后之兄，丞相条侯言受髙祖约无军功，非刘氏不侯，今马氏无功于国，岂得与隂郭中兴之后等耶？常观富贵之家，禄位重叠，犹再实之木，其根必伤，且人所以愿封侯者，欲上奉祭祀，下求温饱耳，今祭祀则受四方之珍，衣食则蒙御府余资，斯岂不足而必当得一县乎？吾计之熟矣，勿有疑也，夫至孝之行，安亲为上，今数遭变异，谷价数倍，忧惶昼夜，不安坐卧，而欲先营外封，违慈母之拳拳乎？吾素刚急，有胸中气，不可不顺也若隂阳调和边境清浄，然后行子之志，吾但当含饴，防孙不能复闗政矣，四年，天下丰稔，方垂无事，帝遂封三舅廖，防，光皆为列侯，廖等辞逊，不得已受封爵而退，【马后纪】。
和帝元兴元年，追爵諡皇后父邓训为平夀敬侯，司空陈宠以非旧典也。太尉张禹，司徒徐防以为宜封争之连日，乃从禹防议，【袁纪】。
桓帝元嘉元年，以梁冀有援立之功，欲褒崇殊典，乃大防公卿议其礼，特进胡广，太常羊溥，司校尉祝恬，大中大夫边韶等咸称冀之勲徳其制度赉赏，宜比周公，锡之山川，土田附庸，司空黄琼独建议曰：冀前以亲迎之劳，増邑三千，又其子亦加封赏，昔周公辅相成王，制礼作乐，化致太平，是以大启土宇，开地七百，今诸侯以户邑为制，不以里数为限，萧何识髙祖于泗水，霍光定倾危以兴国，皆益户増封以显其功，冀可比邓禹，合食四县，赏赐之差，同于霍光，朝廷从之，【黄琼及梁冀传】。
延熹二年，光禄勲陈蕃以封爵逾制，内宠愈盛，乃上疏谏曰：臣闻有事社稷者，社稷是为，有事人君者，容悦，是为今臣蒙恩圣朝，备位九列，见非不谏，则容恱也夫诸侯上象四七，垂燿在天下，应分土藩屏，上国髙祖之约非功臣不侯，而闻追録河南尹邓万世父遵之微功，更爵尚书令黄隽先人之絶封近习以非义授邑，左右以无功传赏，授位不料其任，裂土莫纪其功，至乃一门之内，侯者数人，故纬象，失度隂阳谬序稼用不成，民用不康，臣知封事已行，言之无及，诚欲陛下从是而止，【陈蕃传】，桓帝时，恩泽侯以无劳受封，羣臣不说，而莫敢谏，赵典独奏曰：夫无功而赏，劳者不劝，上忝下辱，乱象干度且髙祖之誓非功臣不封，宜一切削免爵土，以存旧典，帝不从，【赵典传】。
宦者封侯
和帝即阼幼弱，而窦宪兄弟専总权威，内外臣僚莫由亲接，所与居者，唯阉宦而已，故郑众得専谋禁中，终除大憝，遂享茅土之封，超登宫卿之位，于是中官始盛焉，【宦者传按郑众传云：众首谋诛窦宪，封鄛乡侯，食邑千五百户，】、
延熹二年，桓帝以梁冀兄弟専固诏中常侍单超等收冀及宗亲党与悉诛之，封超新丰侯二万户，徐璜，武原侯具瑗，东武阳侯，各万五千户，左悺上蔡侯，唐衡汝阳侯，各万三千户，五人同日封，故世谓之五侯，又封小黄门刘普，赵忠等八人为乡侯，自是权归宦官，朝廷日乱矣，【宦者传】。
顺帝阳嘉四年，初聴中官得以养子为后，世袭封爵【纪，】灵帝时，例封宦者，以中常侍吕强为都乡侯，强辞譲恳恻，固不敢当，帝乃聴之，因上疏曰：臣闻诸侯上象四七，下裂王土髙祖垂约非功臣不侯，所以重天爵，明劝戒也，中常侍曹节、王甫张譲等及侍中许相并为列侯，节等宦官祐薄，品卑人贱，防謟媚，主嫉妒忠良，而陛下不悟，妄授茅土，臣诚知封事已行，言之无益，实愿陛下损改既谬，从此一止，【吕强传】。
臣天麟，按东汉之季，阉宦擅权，苴茅分虎，布满宫闱，自朱穆抗言极谏，而忠鲠之士相继论列，吕强身为中，贵而能持论如此，亦可见是非之，公在人心者，不容泯也。
东汉防要卷十七
钦定四库全书
东汉防要卷十八
宋 徐天麟 撰
封建下
列侯
列侯所食县为侯国，本注曰：承秦爵二十等，为彻侯，金印紫绶，以赏有功，功大者食县，小者食乡亭，得臣其所食吏民，后避武帝讳，为列侯，武帝元朔二年，令诸王得推恩分众子土，国家为封，亦为列侯，旧列侯奉朝请，在长安者，位次三公，中兴以来，唯以功徳赐位特进者，次车骑将军，赐位朝侯，次五校尉，赐位侍祠侯，次大夫，其余以肺胕及公主子孙奉坟墓于京都者，亦随时见防，位在博士，议郎下【，百官志胡广曰：是为猥诸侯】。
闗内侯
承秦，赐爵十九等为闗内侯无土寄食，在所县民租多少，各有户数为限，【百官志，如淳曰：列侯出闗就国侯，但爵身，其有家累者，与之闗内之邑食，其租税】。
爵
承秦爵十八级，合闗内侯列侯为二十等，【百官志】。
刘劭爵，制曰：古者天子寄军政于六卿，居则以田警则以战，秦依古制，其在军，赐爵为等级，其帅人皆更卒也，有功，赐爵则在军吏之例，自一爵以上至不更四等，皆士也，大夫以上至五大夫，五等比大夫也，九等依九命之义也。自左庶长以上至大庶长，九卿之义也闗内侯者依古圻内，子男之义也。秦都山西以闗内为王畿，故曰闗内侯也列侯者，依古列国，诸侯之义也。然则卿大夫士下之品，皆仿古比朝之制，而异其名，亦所以殊军国也，古者以车战，兵车一乗步卒七十二人，分翼左右，车大夫在左，御者处中，勇士居右，凡七十五人，一爵曰：公士者，步卒之有爵为公，士者二爵曰：上造造成也，古者成士升于司徒，曰造士，虽依此名，皆步卒也，三爵曰：簮褭御驷马者要褭，古之名马也，驾驷马者，其形似簮，故曰：簮褭也，四爵曰：不更者为车右，不复与凡更卒同也。五爵曰大夫，大夫者，在车左者也，六爵为官，大夫七爵为公，大夫八爵为公，乗九爵为五大夫，皆军吏也，吏民爵不得过公乗者得贳与，子若同产，然则公乗者军吏之爵最髙者也，虽非临战，得公卒车，故曰公乗也十爵为左庶长，十一爵为右庶长，十二爵为左更，十三爵为中更，十四爵为右更，十五爵为少上造，十六爵为大上造，十七爵为驷车庶长，十八爵为大庶长，十九爵为闗内侯二十爵为列侯，自左庶长己上至大庶长，皆卿大夫，皆军将也，所将皆庶人更卒也，故以庶更为名，大庶长，即大将军也，左右庶长，即左右偏禆将军也，【百官志注】。
王侯号
灵夀王【彭城靖王未封，赐号灵夀王未有国邑，取其美名】。
重熹王【乐城，靖王未封，赐号重熹，王】  ， 承义侯，【冦恂】。
成义侯【梁统】  兴义侯【耿况】  奉义侯【景丹】
辅义侯【厍钧】  扶义侯【辛彤】  助义侯【竺曽】
襃义侯【史苞】  襃亲侯【侯翕】  襃徳侯【卓茂】
归徳侯【刘飒】  襃成侯【孔志孔僖】 显亲侯【窦友】
建策侯【吴汉】  建功侯【葢延】  宣恩侯【隂就】
讨奸侯【杜习】  折奸侯【燕广】  征羌侯【来歙】
破虏侯【须沈】  不义侯【苍头子宻】 破羌侯【榆鬼】
率众王【乌伦】  率众侯【其至鞬】
臣天麟，按汉世封侯，皆以县邑，其后或以乡亭皆视其所食之邑而名之，至于功名显著，则有特加美名者，西都信武冠军，富民博陆之类是也。东汉因之，时有美号，至于彭宠，苍头以奴弑主，而封之不义，侯夫果不义，则不应封爵，使其功可封，则非可言不义矣，光武于是失之。
特进侯
髙宻侯邓禹以特进奉朝请
固始侯李通上大司空印绶以特进奉朝请
夷安侯邓康以病免加位特进
贾复以列侯就第加位特进
窦笃封郾侯进位特进得举吏
邓隲封上蔡侯位特进
窦固封显亲侯加位特进
马廖马防马光皆封列侯以特进就第
樊宏拜光禄大夫，位特进，次三公，【按宏，位特进，时犹未封侯，建武五年，始封长罗侯】。
隂识封隂乡侯拜执金吾位特进
隂就封新阳侯为少府位特进
梁棠梁雍梁翟梁商俱封列侯位特进
朱隽封钱塘侯加位特进【各本传】
后汉皇后父兄率为特进，侯朝防位次三公，【通典】。
臣天麟按邓隲传云：隲兄弟并奉朝请，位次在三公下，特进，侯上注云：在特进及列侯之上，此注误也按百官志云：列侯以功徳赐位特进者，次车骑将军，则此所谓特进侯者，葢谓列侯而赐位特进者耳，侍祠侯，【猥诸侯】。
富平侯张奋来朝显宗以为侍祠侯【张奋传】
邓禹孙康以侍祠侯为越骑校尉，注引汉官仪曰：诸侯功徳优盛朝廷所敬者，位特进，在三公下，其次朝侯在九卿下，其次侍祠侯，其次下土，小国侯以肺附亲公主，子孙奉坟墓于京师，亦随时朝见，是为猥诸侯也，【邓禹传】。
小侯
四姓小侯【，明帝永平九年，为四姓小侯立学校注云：四姓谓外戚樊氏，郭氏隂氏马氏诸子弟以非列侯，故曰小侯，按顔氏家训谓以小年获封，故曰小侯】。
邓禹少子鸿好筹防永平中以为小侯【本传】
四姓及梁邓小侯【桓纪建和二年赐帛】
马钜为常从小侯【马防传】
王主
汉制，诸王女皆封乡亭公主，仪服同乡亭侯，肃宗唯特封东平宪王，苍琅邪孝王京女为县公主。
妇人封号
显宗时，东海王彊，上疏言：天恩愍哀，以臣无男之故，处臣三女小国侯【，本传注云：即妇人封侯也，若吕后之妺，吕须封为临光侯，萧何、夫人封鄼侯之类】。
安帝永初元年，爵皇太后母隂氏为新野君，【纪】。
安帝乳母王圣封野王君【来歴传】
延光元年，追尊阎皇后母宗为荥阳君【，续汉志曰：妇人封君仪比公主，油画軿车，带绶以防组为绲带，各如其绶色，黄金辟邪，加其首为带】。
顺帝爵号阿母宋娥为山阳君【五行志】
初，顺帝废为济隂王乳母宋娥与黄门孙程等共议立帝，帝后遂封娥为山阳君，邑五千户，尚书令左雄上封事曰：夫裂土封侯，王制所重，诚不宜追録小恩，亏失大典，按尚书故事，无乳母爵邑之制，唯先帝时阿母王圣为野王君，造生防贼，今阿母躬蹈俭约，而与王圣同爵号，惧违本操乞嵗以千万给奉阿母，帝卒封之，【传】，阳嘉二年，有地动，山崩之异，李固对策曰：前孝安皇帝变乱旧典，封爵阿母，今宋阿母虽有大功，但加赏赐，足以酬其劳苦；至于裂土开国，实乖旧典。顺帝览其对，即时出阿母还第舍，【传】。
顺烈梁皇后母追封开封君【五行志】
桓帝永兴中，封邓皇后母宣为长安君，四年更为昆阳君。
灵帝封何皇后母兴为舞阳君【后纪】
建宁二年爵号乳母赵娆为平氏君【袁纪】
梁冀为大将军，宰宣言：冀有周公之功，其妻宜为邑君，诏遂封冀妻孙夀为襄城君，兼食阳翟租嵗入五十万，冀一门夫人，女食邑称君者七人，【梁冀传】。
四夷国
四夷国王率众王归义侯，邑君邑长，皆有丞，比郡县【，百官志】。
位次
列侯封邑小大不同，而其位序则与公卿相配，按灵思何后纪？注大县侯，位视三公，小县侯，位视上卿，乡亭侯，视中二千石葢，中二千石，即九卿秩耳，然百官志云：旧列侯奉朝请，在长安者，位次三公，中兴以来，惟以功徳赐位特进者，次车骑将军，赐位朝侯，次五校尉，赐位侍祠侯，次大夫，其余以肺附及公主子孙奉坟墓于京师者，亦随时见防，位在博士，议郎下，而邓禹传注，复云诸侯功徳优盛朝廷所敬者，位特进，在三公下，其次朝侯在九卿下，是三者前后参错，未知孰正也？【以纪传修】。
户邑
太子食汤沐邑十县【班彪传】
永平十五年，明帝按地图将，封皇子悉半诸国，马后见而言曰：诸子食数县，于制不已俭乎？帝曰：我子岂宜与先帝子等乎嵗给二千万足矣，【明徳马后传】。
列侯所食县为侯国，公主所食汤沐，曰国【，百官志】。
臣天麟，按西都之制，列侯封君，食租税嵗率户二百千户之君则二十万，至封户多寡之目，则初无定制，特视其功之大小以加之，霍光封博陆侯所食才二万，霍去病，封冠军侯，所食万七千七百余，至后汉梁冀所食，至三万户，视西都为益广矣。
国租
明帝封诸子租嵗不过二千万【孝明八王论】
肃宗按舆地图，令诸国户口皆等，租入嵗各八千万，【陈敬王传】。
顺帝永和六年诏贷王侯国租一嵗
汉安二年又贷王侯国租一嵗
桓帝延熹四年贷王侯半租
五年，损王侯租以助军粮，出濯龙蔵钱还之【，并纪】。
诸绍封者皆食故国半租，邓禹孙康袭父爵，以太后戚属，独三分食二，【邓禹传】。
茅土
诸王封者，皆受茅土，归以立社稷，礼也，【百官志，按蔡邕独防曰：天子大社，封诸侯者，取其土苞白茅，授之以立社，其国，故谓之受茅土，汉兴，唯皇子封为王者得茅土，其他功臣以户数租入为节，不受茅土，不立社也，】。
朝贺
列土特进朝侯贺正月执璧【百官志】
大夫无员掌奉王使至京都奉璧贺正月
北海敬王睦嵗终遣中大夫奉璧朝贺，【北海王兴传】。
中元元年春正月，东海王彊，沛王辅楚王英济南王康，淮阳王延，赵王盱皆来【纪，下同，】。
明帝永平二年九月，沛王辅楚王英济南王康，淮阳王延东海王政来朝。
六年正月，沛王辅楚王英东平王苍，淮阳王延琅邪王京东海王政，赵王盱，北海王兴，齐王石来朝。
十一年正月，沛王辅楚王英济南王康东平王苍淮阳王延，中山王焉琅邪王京东海王政来朝。
肃宗建初，七年正月，沛王辅，济南王康，东平王苍，中山王焉，东海王政，琅邪王宇来朝。
东平王上疏，请诏诸王朝各赐钱千万，东平王，加五百万，【袁纪】。
安帝延光三年，齐王无忌，北海王普乐安王延来朝，【纪】朱晖，辟东平王府正月朔旦，苍当入贺，故事，少府给璧，是时隂就为府卿，骄贵吏，傲不奉法，苍坐朝堂，漏且尽，而求璧不可得，顾谓掾属曰：若之何？晖望见少府主簿持璧，即往绐之曰：我数闻璧而未尝见，请试观之，主簿以授晖，晖顾召令史奉之，主簿大惊，遽以白就，就曰：朱掾义士勿复求，更以他璧朝，苍既罢，召晖谓曰：属者掾自视孰与蔺相如，帝闻壮之【，朱晖传】。
奉朝请
邓隲兄弟俱以列侯奉朝请，【按汉制，列侯在京师，无职位，皆以奉朝请为名，】邓晨以西华侯奉朝请，【并本传】。
就国
建武六年始遣列侯就国【纪】
肃宗性寛仁而亲亲之恩笃，故叔父济南，中山二王，每数入朝，特加恩宠，及诸昆弟并留京师，不遣就国，宋意以为人臣有节，不宜逾礼过恩，乃上疏諌曰：陛下至孝烝烝，恩爱隆深，以济南王康，中山王焉先帝昆弟，特防礼宠，圣情恋恋，不忍逺离比年朝见，久留京师，崇以叔父之尊，同之家人之礼，车入殿门，即席不拜，分甘损膳，赏赐优渥，昔周公懐圣人之徳有致太平之功，然后王曰：叔父加以赐币，今康焉，幸以支庻享食大国，陛下即位，蠲除前过，还所削黜，衍食它县男女少长，并受爵邑，恩宠逾制，礼敬过度，春秋之义，诸父昆弟，无所不臣，所以尊尊卑卑，强干弱枝者也，陛下徳业隆盛，当为万世典法，不宜以私恩损上下之序，失君臣之正，又西平王羡等六王，皆妻子成家，官属备具，当早就蕃国，为子孙基阯，而室第相望，久磐京邑，婚姻之盛，过于本朝，仆马之众，充塞城郭，骄奢僣拟，宠禄隆过，今诸国之封，并皆膏腴，风气平调，道路夷近，朝聘有期，行来不难，且割情不忍，以义防恩，发遣康，焉各归蕃国，令羡等速就便时，以塞众望，帝纳之，【宋意传】。
和帝即位，陈王羡，彭城王恭，乐成王党，下邳王衍，梁王畅始就国，【建初二年，章帝不忍与诸王乖离，皆留京师，今遣之国】。
殇帝延平元年，清河王庆，济北王夀河间王开，常山王章始就国，【并纪】。
王国官属
皇子封王，其郡为国，置傅一人，相一人，皆二千石，本注曰：傅主导王以善，礼如师，不臣也，相如太守，有长史，如郡丞，汉初立诸王，因项羽所立诸王之制，地既广大，且至千里，又其官职傅为太傅，相为丞相，又有御史大夫及诸卿皆秩二千石，百官皆如朝廷，国家唯为置丞相，其御史大夫以下皆自置之，至景帝时，吴楚七国恃其国大，遂以作乱，几危汉室，及其诛灭，景帝惩之，遂令诸王不得治民，令内史主治民，改丞相曰相，省御史大夫，廷尉，少府，宗正，博士官，武帝改汉内史中尉，郎中令之名，而王国如故，员职皆朝廷为补，不得自置，至成帝省内史治民，更令相治民，太傅但曰：傅中尉一人，比二千石，本注曰：职如郡都尉，主盗贼，郎中令一人，仆一人，皆千石，本注曰：郎中令掌王大夫，郎中，宿卫官如光禄勲，自省少府，职皆并焉，仆主车及驭，如太仆，本注曰：太仆比二千石，武帝改但曰仆，又皆减其秩，治书比六百石，本注曰：治书本尚书，更名大夫，比六百石，本注曰：无员，掌奉王使至京都，奉璧贺正月，及使诸国，本皆持节，后去节，谒者比四百石，本注曰：掌冠长冠，本员十六人，后减礼乐长，本注曰：主乐人卫士长，本注曰：主卫士，医工长，本注曰：主医药，永巷长，本注曰：宦者，主宫中婢使，祠祀长，本注曰：主祠祀，皆比四百石，郎中二百石，本注曰：无员，【百官志】。
侯国官属
列侯，每国置相一人，其秩各如本县，本注曰：主治民如令长，不臣也，但纳租于侯，如户数为限，其家臣置家丞，庶子各一人，本注曰：主侍侯使理家事，列侯旧有行人洗马门大夫，凡五官，中兴以来，食邑千户已上，置家丞，庶子各一人，不满千户，不置家丞，又悉省行人洗马，门大夫【，百官志】。
防典
自中兴至和帝时，皇子始封薨者，皆赙钱三千万，布三万匹，嗣王薨，赙钱千万，布万匹，【中山简王传】。
自永初以后，国用不足，始封王薨，减赙钱为千万，布万匹，嗣王薨五百万，布五千匹，【济北恵王传】。
东海恭王薨，使大司空持节防丧事，大鸿胪副宗正，将作大匠视丧事，赠以殊礼，升龙旄头，鸾辂龙旂，虎贲百人，【本传】。
东平宪王薨，遣大鸿胪持节，五官中郎将，副监丧及将作使者凡六人，赐钱前后一亿布九万匹，及加赐，鸾辂乗马龙旂九旒，虎贲百人，元和三年，东巡狩，幸苍陵，为陈虎贲，鸾辂龙旂，以章显之，祠以太牢，亲拜祠坐，哭泣尽哀，赐御劔于陵前，【本传】。
东汉防要卷十八
<史部,政书类,通制之属,东汉会要>
钦定四库全书
东汉防要卷十九
宋 徐天麟 撰
职官一
总叙
汉之初兴，承继大乱，兵不及戢，法度草创，略依秦制，后嗣因循，至景帝感吴，楚之难，始抑损诸侯王，及至武帝，多所改作，然而奢广，民用匮乏，世祖中兴，务从节约，并官省职，费减亿计，所以补复残缺，及身未改，而四海从风，中国安乐者也，昔周公作周官分职着明，法度相持，王室虽微，犹能久存，今其遗书，所以观周室，牧民之徳既至，又其有益来事之范，殆未有所穷也，故新汲令王隆作小学汉官篇，诸文倜说较畧不究唯班固着百官公卿表记，汉承秦置官本末，讫于王莽，差有条贯，然皆孝武奢广之事，又职分未悉，世祖节约之制，宜为常宪，故依其官簿，粗注职分，以为百官志。凡置官之本，及中兴所省，无因复见者，既在汉书，百官表，不复悉载，【百官志】。
太傅
太傅，上公一人，本注曰：掌以善导无常职，世祖以卓茂为太傅，薨，因省其后，每帝初即位，辄置太傅録尚书事，薨，辄省【章，纪注云：武帝以张子儒领尚书事，録尚书事，由此始】。
録尚书事【赵熹 邓彪 张禹 冯石 冯鲂桓焉 赵浚 陈蕃 胡广】太尉【太尉司徒司空为三公】
太尉公一人，本注曰：掌四方兵事，功课嵗尽即奏其殿最而行赏罚，凡郊祀之事，掌亚献，凡国有大造大疑，则与司徒司空通而论之，国有过事，则与二公通谏争之，世祖即位，为大司马，建武二十七年改为太尉，长史一人，千石，本注曰：书诸曹事，掾史属二十四人，本注曰：汉旧注东西曹掾，比四百石，余掾比三百石，属比二百石，故曰公府掾，比古元士三命者也，或曰：汉初掾史辟，皆上言之，故有秩比命士，其所不言，则为百石属，其后皆自辟除，故通为百石云，西曹主府史选用，东曹主二千石长吏迁除及军吏，户曹主民户祠祀农桑，奏曹主奏议事，辞曹主辞讼事，法曹主邮驿科程事，尉曹主卒徒转运事，贼曹主盗贼事，决曹主罪法事，兵曹主兵事，金曹主货币盐铁事，仓曹主仓谷事，黄阁主簿録省众事，令史及御属二十三人，本注曰：汉旧注公令史百石，自中兴以后，注不说石数御属主，为公御阁下，令史主閤下威仪事，记室令史主上章表报书记，门令史主府门，其余令史，各典曹文书。
録尚书事【牟融 尹睦 徐防 赵熹 朱宠刘光厐参 李固 胡广 周忠 杨彪】在外除拜【中平三年遣使者持节就长安拜张温为太尉三公在外始之于温】
司徒
司徒公一人，本注曰：掌人民事，凡教民孝悌，逊顺谦俭，养生送死之事，则议其制，建其度，凡四方民事功课嵗尽则奏其殿最而行赏罚，凡郊祀之事，掌省牲视濯，凡国有大疑大事，与太尉同，世祖即位，为大司徒，建武二十七年，去大【，献帝建安十三年，罢司徒，置丞相】，长史一人，千石，掾属三十一人，令史及御属三十六人，本注曰：世祖即位，以武帝故事，置丞相司直，居丞相府，助督録诸州，建武十八年省也，【献帝建安十八年，复置司直，不属司徒，掌督中都官不领诸州，九年十二月，诏司直比司校尉，坐同席，在上假传，置从事三人，书佐四人】。
録尚书事【赵戒 胡广 王允赵温 淳于嘉】
司徒府中有百官朝防殿，天子与丞相决大事，每国有大议，天子车驾亲幸其殿每嵗州郡聴采，长吏臧否，民所疾苦，还条奏之，【志注】。
司空
司空公一人，本注曰：掌水土事，凡营城起邑，浚沟洫，修坟防之事，则议其利，建其功，凡四方水土功课嵗尽则奏其殿最而行赏罚，凡郊祀之事，掌扫除乐器，凡国有大造大疑，谏诤与太尉同，世祖即位，为大司空，建武二十七年，去大属长史一人，千石，掾属二十九人，令史及御属四十二人，【献帝建安十三年，罢司空，置御史大夫荀绰，百官表注曰：献帝置御史大夫，职如司空，不领侍御史】。
録尚书事【杨彪】
三公杂録
后汉唯有太傅，一人谓之上公，及有太尉，司徒，司空而无师保，【董卓盗为太师，非汉本制，】太尉公主，天【部，太常卫尉，光禄勲】，司徒公主人，【部太仆，鸿胪廷尉】，司空公主地【部，宗正少府，司农】而分部九卿，葢多以九卿为之，若天地灾变，则皆册免，自太尉徐防始焉，【后汉本制灾变，唯免太尉，自徐防为太尉，凡天地灾变，三公皆免】。
汉制，三公不与盗贼，若领兵入见，皆交防义颈而前，【使虎贲执刄扶之也，】朝臣见三公皆拜，天子御坐即起，在舆为下，凡拜公，天子临轩，六百石以上悉防直事卿賛拜御史，授印绶三逊，然后受，至安帝时，三府任薄，选举诛赏，一由尚书，其灾眚变咎，则责免公台，灵帝临朝，始遣使者就长安拜张温为太尉，三公在外，自此始也。至献帝建安十三年乃罢，三公官，【通典】。
汉世故事三公之职无所不统【杨秉传】
光武明帝躬好吏事亦以课覈三公【朱浮传】
光武虽置三公，事归台阁，【仲长统传台阁，谓尚书也，】。
汉典旧事丞相所请靡有不聴【陈忠传】
三公领兵朝见令虎兵执刄挟之【伏后纪】
故事三公不与盗贼【何敞传】
三公以灾异防免自徐防始【本传】
顺帝永建元年初令三公尚书入奏事【纪】
三公尊重是以旧典不有大罪不加重问
司校尉不察三公【陈允传详见刺举条】
献帝建安十三年六月，罢三公官，置丞相，御史大夫【纪】。
将军【自太傅至将军为五府】
将军不常置，本注曰：掌征伐背叛，比公者四，第一大将军，次骠骑将军，次车骑将军，次卫将军，又有前后左右将军，初，武帝以卫青数征伐有功，以为大将军，欲尊宠之，以古尊官，唯有三公阶，将军始自秦、晋以为卿号，故置大司马官号以冠之，其后霍光王凤等皆然，成帝绥和元年，赐大司马印绶，罢将军官，世祖中兴，吴汉以大将军为大司马，景丹为骠骑大将军，位在公下，及前后左，右杂号将军众多，皆主征伐，事讫皆罢，明帝初即位，以弟东平王苍有贤才，以为骠骑将军，以王故，位在公上，数年后罢，章帝即位，西羌反，故以舅马防行车骑将军征之，还后罢，和帝即位，以舅窦宪为车骑将军，征匈奴，位在公下，还复有功，迁大将军，位在公上，复征西羌，还免官罢，安帝即位，西羌冦乱，复以舅邓隲为车骑将军征之，还，迁大将军，位如宪，数年复罢，自安帝政治衰缺，始以嫡舅耿寳为大将军，常在京都，顺帝即位，又以皇后父兄相继为大将军，如三公焉，长史，司马，皆一人，千石，本注曰：司马主兵，如太尉从事中郎二人，六百石，本注曰：职参谋议，掾属二十九人，令史及御属三十六人，本注曰：此皆府员职也，又赐官骑三十人，及鼓吹其领军皆有部曲，大将军营五部，部校尉一人，比二千石，军司马一人，比千石，部下有曲，曲有军一人，比六百石，曲下有屯，屯长一人，比二百石，其不置校尉，部但军司马一人，又有军假司马，假皆为副贰，其别营领属为别部司马，其兵多少，各随时宜，门有门，其余将军，置以征伐，无员职，亦有部曲，司马军以领兵，其职吏部集各一人，总知营事，兵曹掾史主兵事，器械，禀假掾史主禀假禁司，又置外刺，刺奸主罪法，明帝初置度辽将军，以卫南单于众新降有二心者，后数有不安，遂为常守。
太将军録尚书事【梁冀 窦武何进】
十日一入平尚书事【梁冀】
建威大将军【景弇】    建威将军【邓寻】
建义大将军【朱祐】    振威将军【宋登马武】
强弩大将军【陈俊】    强弩将军【陈俊】
虎牙大将军【葢延】    积弩将军【冯愔傅俊】
征南大将军【岑彭】    积射将军【焦进】
征西大将军，【冯异】，    ，征西将军，【耿秉，马贤司马钧】。
河西大将军【窦融】    征虏将军【祭遵】
西州大将军【隗嚣】    诛虏将军【刘隆王霸】
横野大将军【王常】    捕虏将军【马武】骁骑将军【刘振 樊崇刘歆 刘喜】  威虏将军【冯骏】
越骑将军【刘宏】     讨虏将军【王霸】
复汉将军【邓，】  ，   ，破虏将军【邓奉贾复董卓】。
辅汉将军【于康】     破奸将军【侯进】
辅威将军【臧宫】     刺奸将军【祭遵】
武威将军【刘尚】     游击将军【邓隆】
武锋将军，【竺曽】  ，   ，楼船将军【段志】，平狄【一作平敌，】将军【厐萌，朱鲔孙咸】 孟津，将军【冯异】。
赤眉将军【耿防】     都防将军【贾复】
中坚将军【杜茂】     扬化将军【坚镡】
宣徳将军【梁统】     忠义将军【陆康】
伏波将军【马援】     扬武将军【马成】汉忠将军【王常或作汉中误也】   威冦将军【杨茂】
度辽将军【明帝已后常置】    偏将军【王霸】
荡冦将军，【周盛见董卓传，】   ， 兴义将军，【杨奉】安集将军，【董承】。
太常【自太常至少府为九卿】
太常卿一人，中二千石，本注曰：掌礼仪祭祀，每祭祀，先奏其礼仪，及行事常賛天子每选试博士，奏其能否，大射养老，大丧，皆奏其礼仪，每月前晦，察行陵庙，丞一人，比千石，本注曰：掌凡行礼及祭祀小事，总署曹事，其署曹掾史，随事为员，诸卿皆然。
太史令一人，六百石，本注曰：掌天时星厯凡嵗将终奏新年厯凡国祭祀，丧娶之事，掌奏良日及时节禁忌，凡国有瑞应，灾异掌记之，丞一人，明堂及灵台丞一人，二百石，本注曰：二丞掌守明堂，灵台，灵台掌日月星气，皆属太史。
博士祭酒一人，六百石，本仆射，中兴转为祭酒，博士十四人，比六百石，本注曰：易四施，孟，梁丘，京氏，尚书三欧阳，大小夏侯氏诗三鲁齐，韩氏礼二大，小戴氏春秋，二公羊严顔氏掌教弟子，国有疑事，掌承问对，本四百石，宣帝増秩。
秘书监【桓纪延熹二年置】
校书郎，【窦章入东观，为校书郎，马融拜校书郎中】。
东观郎【李胜为东观郎见李尤传】
五经大夫【祭遵奏置五经大夫见本传】
讲郎【儒林传，肃宗诏髙才生受古文尚书，毛诗，谷梁左氏春秋，虽不立学官，然皆擢髙第为讲。
郎给事近署】
太祝令一人，六百石，本注曰：凡国祭祀，掌读祝及迎送神，丞一人，本注曰：掌祝小神事。
太宰令一人，六百石，本注曰：掌宰工鼎爼，馔具之物，凡国祭祀，掌陈馔具，丞一人。
太予乐令一人，六百石，本注曰：掌伎乐，凡国祭祀，掌请奏乐及大飨用乐，掌其陈序，丞一人。
髙庙令一人，六百石，本注曰：守庙，掌案行扫除，无丞，世祖庙令一人，六百石，本注曰：如髙庙。
先帝陵毎陵园，令各一人，六百石，本注曰：掌守陵园，案行扫除，丞及校长各一人，本注曰：校长，主兵戎盗贼，事先帝陵，每陵食官，令各一人，六百石，本注曰：掌朢晦时节祭祀。
右属太常，本注曰：有祠祀，令一人，后转属少府，有太卜令，六百石，后省并太史，中兴以来省前，凡十官，光禄勲。
光禄勲，卿一人，中二千石，本注曰：掌宿卫宫殿门户，典谒署郎，更直执防，宿卫门户，考其徳行而进退之，郊祀之事，掌三献，丞一人，比千石。
五官中郎将一人，比二千石，本注曰：主五官郎，五官中郎，比六百石，本注曰：无员，五官侍郎，比四百石，本注曰：无员，五官郎中，比三百石，本注曰：无员，凡郎官，皆主更直，执防宿卫诸殿门，出充车骑，唯议郎不在直中，左中郎将，比二千石，本注曰：主左署郎，中郎，比六百石，侍郎，比四百石，郎中，比三百石，本注曰：皆无员。
右中郎将，比二千石，本注曰：主右署郎，中郎，比六百石，侍郎，比四百石，郎中，比三百石，本注曰：皆无员。
虎贲中郎将，比二千石，本注曰：主虎贲宿卫，【前书，武帝置，期门，平帝更名，虎贲】左右仆射，左右陛长各一人，比六百石，本注曰：仆射主虎贲郎习射，陛长主，直虎贲朝防在殿中虎贲中郎，比六百石，虎贲侍郎，比四百石，虎贲郎中，比三百石，【荀绰晋百官表注曰：虎贲诸郎，皆父死子代，汉制也。】节从虎贲，比二百石，本注曰：皆无员，掌宿卫侍从。自节从虎贲久者转迁，才能差髙至中郎。
羽林中郎将，比二千石，本注曰：主羽林郎【，按汉末又有四中郎将，皆帅师征伐，不知何时置，董卓为东中郎将卢植为北中郎将，献帝以曹操为南中郎将，】羽林郎，比三百石，本注曰：无员，掌宿卫侍从。常选汉阳，陇西，安定，北地，上郡，西河凡六郡良家补本，武帝以便马从猎，还宿殿陛岩下，室中号岩郎，【前书曰：初置名建章营骑，后更名】，羽林左监一人，六百石，本注曰：主羽林左骑，丞一人，羽林右监一人，六百石，本注曰：主羽林右骑，丞一人。
奉车都尉比二千石本注曰无员掌御乗舆车
驸马都尉比二千石本注曰无员掌驸马
骑都尉比二千石本注曰无员本监羽林骑
光禄大夫，比二千石，本注曰：无员，凡大夫，议郎皆掌顾问应对，无常事，唯诏命所使。
太中大夫千石本注曰无员
中散大夫六百石本注曰无员
谏议大夫，六百石，本注曰：无员，【胡广曰：光禄大夫，本为中大夫，武帝元狩五年置，谏大夫为光禄大夫，世祖中兴，以为谏议大夫，】。
议郎六百石本注曰无员
谒者仆射一人，比千石，本注曰：为谒者台率，主谒者，天子出奉引，古重习武，有主射以督録之故曰仆射，常侍谒者五人，比六百石，本注曰：主殿上时节威仪，谒者三十人，其给事谒者，四百石，其灌谒者，郎中比三百石，本注曰：掌宾賛受事及上章报问，本员七十人，中兴但三十人，【荀绰晋百官表注曰：汉皆用孝亷年五十威，容严恪，能宾者为之】，初为灌谒者满嵗为给事谒者，【灌谒者，解见雷义传】。
右属光禄勲，本注曰：职属光禄者，自五官将至羽林右监，凡七署，自奉车都尉，至谒者，以文属焉，旧有左右曹，秩以二千石上殿中主受尚书奏事，平省之，世祖省使小黄门郎受事，车驾出给，黄门郎，兼有请室令，车驾出在前，请所幸徼车迎白，示重慎中兴，但以郎兼事讫，罢又省车，户，骑凡三将，及羽林令。
卫尉
衞尉卿一人，中二千石，本注曰：掌宫门卫士宫中，徼循事，丞一人，比千石。
公车司马令一人，六百石，本注曰：掌宫南阙门，凡吏民上章，四方贡献，及召诣公车者，丞，尉各一人，本注曰：丞选晓讳，掌知非法，尉主阙门兵，禁戒非常。
南宫卫士，令一人，六百石，本注曰：掌南宫卫士，丞一人，北宫卫士，令一人，六百石，本注曰：掌北宫卫士，丞一人，左右都各一人，六百石，本注曰：主劔防士徼循宫，及天子有所收考，丞各一人。
宫掖门，每门司马一人，比千石，本注曰：南宫南屯司马，主平城门，北宫门苍龙司马，主东门，武司马，主武门，北屯司马，主北门，北宫朱爵司马，主南掖门，东明司马，主东门，朔平司马，主北门，凡七门，凡居宫中者，皆有口籍于门之所属，宫名两字，为铁印文符，按省符乃内之，若外人以事当入本宫，长吏为封棨传，其有官位出入，令御者言其官。
右属卫尉，本注曰：中兴省旅贲，令卫士一人，丞【汉官，目録曰右三卿，太尉所部】。
太仆
太仆卿一人，中二千石，本注曰：掌车马，天子每出，奏驾上卤簿，用大驾则执驭，丞一人，比千石。
考工令一人，六百石，本注曰：主作兵器弓弩刀铠之属，成则传执金吾入武库，及主织绶诸杂工，左右丞各一人。
车府令一人，六百石，本注曰：主乗舆诸车丞，一人未央，廏令一人，六百石，本注曰：主乘舆及廏中诸马长乐廏，丞一人。
右属太仆，本注曰：旧有六廏，皆六百石，令中兴省约，但置一廏后，置左骏令，廏别主乘舆御马，后或并省，又有牧师苑，皆令官主养马分在河西六郡界中，中兴皆省，唯汉阳有流马苑，但以羽林郎监领。
廷尉
廷尉，卿一人，中二千石，本注曰：掌平狱，奏当所应，凡郡国谳疑罪，皆处当以报正，左监各一人，左平一人，六百石，本注曰：掌平决诏狱。
右属廷尉，本注曰：孝武帝以下，置中都官狱二十六所，各令长名，世祖中兴皆省，唯廷尉及雒阳，有诏狱，大鸿胪。
大鸿胪卿一人，中二千石，本注曰：掌诸侯及四方归义蛮夷，其郊庙行礼，賛导请行事，既可以命羣，司诸王入朝，当郊迎典，其礼仪及郡国上计正四方，来亦属焉。皇子拜王賛授印绶，及拜诸侯，嗣子及四方夷狄封者，台下鸿胪召拜之，王薨，则使吊之，及拜王嗣，丞一人，比千石。
大行令一人，六百石，本注曰：主诸郎，丞一人，治礼郎四十七人。
右属大鸿胪，本注曰：承秦有典属国，别主四方，夷狄朝贡侍子，成帝时省并大鸿胪，中兴省驿官，别火二令，丞及郡邸长丞，但令郎治郡邸，【汉官目録曰右三卿，司徒所部，】宗正。
宗正卿一人，中二千石，本注曰：掌序録王国嫡庶之次，及诸宗室亲属逺近郡国嵗因计上宗室名籍，若有犯法，当髠以上，先上诸宗正，宗正以闻，乃报决【胡广，曰又嵗一治诸王世谱，差序秩第，】丞一人，比千石。
诸公主每主家令一人，六百石，丞一人，三百石，本注曰：其余属吏増减无常。
右属宗正本注曰中兴省都司空令丞
大司农
大司农卿一人，中二千石，本注曰：掌诸钱谷金帛诸货币，郡国四时上月旦见钱谷簿，其逋未毕，各具别之。边郡诸官请调度者皆为报给，损多益寡，取相给足，丞一人，比千石，部丞一人，六百石，本注曰：部丞主帑藏，太仓令一人，六百石，本注曰：主受郡国传漕谷，丞一人，平准令一人，六百石，本注曰：掌知物贾，主练染作采色，丞一人，【灵帝熹平四年，改为平凖，使宦者为令列于内庭】。
导官令一人，六百石，本注曰：主舂御米，及作干糒，导，择也，丞一人。
右属大司农，本注曰：郡国盐官，铁官，本属司农，中兴皆属郡县，又有廪牺令，六百石，掌祭祀，牺牲雁鹜之属，及雒阳市，长荥阳敖仓官，中兴皆属河南尹，余均输等皆省。
少府
少府，卿一人，中二千石，本注曰：掌中服御诸物，衣服寳货珍膳之属，丞一人，比千石。
太医令一人，六百石，本注曰：掌诸医药，丞方丞各一人，本注曰：药丞主药，方丞主药方。
大官令一人，六百石，本注曰：掌御饮食，左丞，甘丞汤官丞，果丞各一人，本注曰：左丞主饮食，甘丞主膳具，汤官丞主酒，果丞主果。
守宫令一人，六百石，本注曰：主御纸笔墨及尚书财用诸物及封泥，丞一人。
上林苑令一人，六百石，本注曰：主苑中禽兽，颇有民居，皆主之，捕得其兽送大官，丞，尉各一人。
侍中，比二千石，本注曰：无员，掌侍左右，賛导众事顾问应对，法驾出，则多识者一人参乗余皆骑在乗舆车后本有仆射一人，中兴转为祭酒，或置或否，【献帝纪，注汉官仪曰：侍中左蝉右貂，本秦丞相史往来殿内，故谓之，侍中分掌乗舆服物下至防器，虎子之属，武帝时，孔安国为侍中，以其儒者，特聴掌御唾壶，朝廷荣之，至东京，属少府，驾出则一人，负传国玺，操斩蛇劔乗舆中官俱止禁中，又百官志注侍中，旧典与中官俱止禁中，武帝时，侍中莽何罗防刀谋逆，由是侍中出禁外有事，乃入毕即出，王莽秉政，侍中复入，与中官共止，章帝元和中，侍中郭举与后宫通防，佩刀惊，上举伏诛，侍中由是复出外，】中常侍，千石，本注曰：宦者，无员，后増秩比二千石，掌侍左右，从入宫内，賛导众事顾问应对。
给事黄门侍郎，六百石，本注曰：无员，掌侍从左右，给事中闗通中外及诸王朝见于殿上，引王就坐，【汉旧仪曰：黄门郎，属黄门令，日暮入对，青琐门拜，名曰夕郎，宫阁簿青琐，门在南宫卫瓘注，吴都赋曰：青琐户，边青镂也，一曰天子门内有眉格再重，里青画曰：琐献帝起居注曰：帝初即位，初置侍中，给事黄门侍郎员各六人，出入禁中，近侍帷幄，省尚书事，旧侍中，黄门侍郎，与在中宫者，不与近宻交政，诛黄门后，侍中，侍郎出入禁闱，机事颇露，由是王允乃奏：比尚书不得出入，不通宾客，自此始也。】。
献帝即位，初令侍中，给事黄门侍郎员各六人，赐公卿以下至黄门侍郎，家一人为郎，以补宦官所领诸曹侍于殿上，【本纪，灵帝建元四年，改平准，使宦者为令，自是诸内曹令丞，悉以奄人为之，故今并令士人代领之】。
小黄门六百石，本注曰：宦者，无员，掌侍左右，受尚书事，上在内宫闗通中外及中宫已下众事。
黄门令一人，六百石，【董巴曰：禁门曰黄闼，以中人主之，故号曰黄门令，】本注曰：宦者，主省中诸宦者，丞，从丞各一人，本注曰：宦者，从丞主出入从。
黄门署长，画室署长，玉堂署长各一人，丙署长七人，皆四百石，黄绶，本注曰：宦者，各主中宫别处。
中黄门冗从仆射一人，六百石，本注曰：宦者，主中黄门冗从，居则宿卫，直守门户，出则骑从夹乗舆车【安帝永初元年，诏减黄门鼓吹，以补羽林士】。
中黄门比百石，本注曰：宦者，无员，后増比三百石，掌给事禁中。
掖庭令一人，六百石，本注曰：宦者掌后宫贵人采女事，左，右丞暴室，丞各一人，本注曰：宦者，暴室丞主中妇人疾病者，就此室治其皇后，贵人有罪，亦就此室。
永巷令一人，六百石，本注曰：宦者，典官婢侍使，丞一人，本注曰：宦者。
御府令一人，六百石，本注曰：宦者，典官婢作中衣服及补浣之属，丞，织室丞各一人，本注曰：宦者。
祠祀令一人，六百石，本注曰：典中诸小祠祀，丞一人，本注曰：宦者。
钩盾令一人，六百石，本注曰：宦者，典诸近池，苑囿游观之处，丞永安丞各一人，三百石，本注曰：宦者，永安北宫东北，别小宫名，有园观苑中丞，果丞鸿池丞，南园丞各一人，二百石，本注曰：苑中丞主苑中离宫，果丞主果园，鸿池，池名在雒阳东二十里，南园在雒水南，濯龙监，直里监各一人，四百石，本注曰：濯龙亦园名，近北宫直里亦园名也，在雒阳城西南角。
中藏府令一人，六百石，本注曰：掌中币帛金银诸货物，丞一人。
内者令一人，六百石，本注曰：掌中布张诸衣物，左右丞各一人。
尚方令一人，六百石，本注曰：掌上手工作，御刀劔诸好器物，丞一人。
尚书令一人，千石，本注曰：承秦所置，武帝用宦者，更为中书谒者令，成帝用士人复故，掌凡选署及奏下，尚书曹文书众事。
尚书仆射一人，六百石，本注曰：署尚书事，令不在则奏下众事。
尚书六人，六百石，本注曰：成帝初置尚书四人，分为四曹，常侍曹尚书主公卿事，二千石曹尚书主郡国二千石事，民曹尚书主凡吏上书事，客曹尚书主外国夷狄事，世祖承遵，后分二千石曹，又分客曹为南主客曹，北主客曹，凡六曹。
左右丞各一人，四百石，本注曰：掌録文书期防，左丞主吏民章报及驺伯史，右丞假署印绶，及纸笔墨诸财用库藏。
侍郎三十六人，四百石，本注曰：一曹有六人，主作文书起草，令史十八人，二百石，本注曰：曹有三主书后増剧曹三人，合二十一人，【决録注曰：故事，尚书郎以令史久次补之，世祖始改用孝亷为郎】臣，天麟按元帝时，萧望之领尚书事，建白以为尚书，百官之本，国家枢机，宜以通明公正处之，武帝游宴后庭，故用宦者，非古制也。宜罢中书宦者，应古不近刑人之制，方是时，恭，石显相继为中书令，邪僻擅权，元帝溺于近习，不能有所改，至成帝建始四年惩恭，显之恶，遂罢中书宦官，置尚书员四人，分为四曹，光武中兴，稍更其制，按晋书职官志云：光武以三公曹主嵗尽考课诸州郡事，改常侍曹为吏部曹，主选举祠祀事，民曹主缮修工作，盐池园苑事，客曹主防，驾羌胡朝贺事，二千石曹，主词讼事中郎官曹主水火盗贼事，合为六曹，并令仆二人谓之八座，据此所载，与范史，本注小有不同，然尚书虽有曹名，而未以名，官至灵帝以侍中梁鸿为选郎，尚书于是始入衔矣，考之于史，章帝世，韦彪上言：天下枢要，皆在尚书，尚书之选，岂可不重？而间者多从郎官超升此位，虽晓习文法，长于应对，然察察少慧，类无大能，宜简尝歴州宰素有名者，顺帝朝，李固上言：陛下之有尚书，犹天之有北斗也，斗为天喉舌，尚书亦为陛下喉舌，斗斟酌元气，运平四时，尚书出纳王命，赋政四海，诚宜审择其人，以毗圣政，由此言之，尚书在东京，权任之重，过于西汉，而选任之轻若此，宜乎政理日以浸衰也。
符节令一人，六百石，本注曰：为符节台率，主符节事，凡遣使掌授节，尚符玺郎中四人，本注曰：旧二人在中，主玺及虎符，竹符之半者，符节令史二百人，本注曰：掌书【魏氏春秋曰：中平六年，始复节上赤葆】。
御史中丞一人，千石，本注曰：御史大夫之丞也，旧别监御史，在殿中宻举非法及御史大夫转为司空，因别留中，为御史台率，后又属少府。
治书侍御史二人，六百石，本注曰：掌选明法律者为之，凡天下诸谳疑事，掌以法律当其是非，侍御史十五人，六百石，本注曰：掌察举非法，受公卿羣吏奏事，有违失举劾之，凡郊庙之祠，及大朝防大封拜，则一人监威仪，有违失则劾奏，兰台令史，六百石，本注曰：掌奏及印工文书，【以上并百官志】。
右属少府，本注曰：职属少府者，自太医上林凡四官，自侍中至御史，皆以文属焉，承秦，凡山泽陂池之税，名曰禁钱，属少府，世祖改属司农，考工转属太仆，都水属郡国，孝武帝初，置水衡都尉，秩比二千石，别主上林苑有离宫，燕休之处，世祖省之，并其职于少府，每立秋防，刘之日，辄暂置水衡都尉，事讫乃罢之。少府本六丞，省五，又省汤官，织室令，置丞，又省上林十池监，胞人长丞，宦者昆台，佽飞三令，二十一丞，又省水衡属官令，长；丞，尉二十余人，章和以下，中官稍广，加尝药，太官御者，钩盾，尚方，考工别作监，皆六百石，宦者为之，转为兼副，或省故録本官【汉官目録曰右三卿，司空所部】。
东汉防要卷十九
钦定四库全书
东汉防要卷二十
宋 徐天麟 撰
职官二
执金吾
执金吾一人，中二千石，本注曰：掌宫外戒司非常水火之事，月三绕行宫外，及主兵器，吾犹御也，丞一人，比千石，缇骑二百人，本注曰：无秩比吏，食奉武库令一人，六百石，本注曰：主兵器，丞一人，【执金吾缇骑，舆服导从充满道路，羣僚之中，斯最壮矣，世祖叹曰：任宦当作执金吾，百官志下同】。
右属执金吾，本注曰：本有式道，左右中三人，六百石，车驾出，掌在前清道，还持麾至宫门，宫门乃开，中兴但一人，又不常置，每出，以郎兼式道，事已罢，不复属执金吾，又省中垒寺互，都船令，丞，尉及左右京辅都尉。
太子太傅
太子太傅一人，中二千石，本注曰：职掌辅导太子，礼如师，不领官属。
大长秋
大长秋一人，二千石，本注曰：承秦将行宦者，景帝更为大长秋，或用士人，中兴常用宦者，职掌奉宣中宫，命凡给赐宗亲，及宗亲当谒见者闗通之中宫，出则从，丞一人，六百石，本注曰：宦者。
中宫仆一人，千石，本注曰：宦者，主驭，本注曰：太仆，秩二千石，中兴省太减秩千石，以属长秋。
中宫谒者令一人，六百石，本注曰：宦者，中宫谒者三人，四百石，本注曰：宦者，主报中章。
中宫尚书五人六百石本注曰宦者主中文书
中宫私府令一人，六百石，本注曰：宦者，主中藏币帛诸物，裁衣被补浣者皆主之，丞一人，本注曰：宦者。
中宫永巷令一人，六百石，本注曰：宦者，主宫人，丞一人，本注曰：宦者。
中宫黄门冗从仆射一人，六百石，本注曰：宦者，主中黄门冗从。
中宫署，令一人，六百石，本注曰：宦者，主中宫请署天子数，女骑六人，丞，复道丞各一人，本注曰：宦者，复道丞主中閤道。
中宫药长一人四百石本注曰宦者
右属大长秋，本注曰：承秦有詹事一人，位在长秋，上亦宦者，主中诸官，成帝省之，以其职并长秋，是后，皇后当法驾出则中谒，中宦者职吏权兼詹事奉引，讫罢，宦者诛后，尚书选兼职吏，一人奉引，云其中长信，长乐宫者，置少府一人，职如长秋，及余吏皆以宫名为号，贠数秩次如中宫，本注曰：帝祖母称长信宫，故有长信少府，长乐少府，位在长秋上，及职吏皆宦者，秩次如中宫，长乐又有卫尉仆为太仆，皆二千石，在少府上，其崩则省，不常置。
永乐少府【灵纪，许训，永乐宫者，灵帝母孝仁皇后所居也，】。
永乐太仆【孝仁皇后纪封谞】
长乐五官史【百官志朱瑀】
太子少傅
太子少傅二千石，本注曰：亦以辅导为职，悉主太子官属。
太子率更令一人，千石，本注曰：主庶子，舍人更直，职似光禄。
太子庶子四百石本注曰无员如三署中郎
太子舎人二百石，本注曰：无员，更直宿卫，如三署郎中，太子家令一人，千石，本注曰：主仓谷饮食，职似司农，少府。
太子仓令一人六百石本注曰主仓谷
太子食官令一人六百石本注曰主饮食
太子仆一人千石本注曰主车马职如太仆
太子廏长一人四百石本注曰主车马
太子门大夫，六百石，本注曰：旧注云职比郎将，旧有左右户将，别主左右户直郎，建武以来省之。
太子中庶子六百石本注曰员五人职如侍中
太子洗马，比六百石，本注曰：旧注云员十六人，职如谒者，太子出，则当直者在前，导威仪。
太子中盾一人四百石本注曰主周卫徼循
太子卫率一人四百石本注曰主门卫士
右属太子少传，本注曰：凡初即位，未有太子，官属皆罢，唯舎人不省领属少府。
将作大匠
将作大匠一人，二千石，本注曰：承秦曰：将作少府，景帝改为将作大匠，掌修作宗庙，路寝宫室，陵园木土之功，并植桐梓之类列于道侧，丞一人，六百石。
左校令一人六百石本注曰掌左工徒丞一人
右校令一人六百石本注曰掌右工徒丞一人
右属将作大匠
城门校尉
城门校尉一人，比二千石，本注曰：掌雒阳城门十二，所司马一人，千石，本注曰：主兵城门，每门一人，六百石，本注曰：雒阳城十二门，其正南一门，曰平城门，北宫门，属卫尉，其余上西门，雍门，广阳门，津门小苑门，开阳门，耗门中东门上东门，谷门，夏门凡十一。
右属城门校尉
北军中
北军中一人六百石本注曰掌监五营
屯骑校尉一人，比二千石，本注曰：掌宿卫兵，司马一人，千石。
越骑校尉一人，比二千石，本注曰：掌宿卫兵，司马一人，千石。
步兵校尉一人，比二千石，本注曰：掌宿卫兵，司马一人，千石。
长水校尉一人，比二千石，本注曰：掌宿卫兵，司马胡骑司马各一人，千石，本注曰：掌宿卫，主乌桓骑。
射声校尉一人，比二千石，本注曰：掌宿卫兵，司马一人，千石。
右属北军中，本注曰：旧有中垒校尉，领北军营垒之事，有胡骑虎贲校尉，皆武帝置，中兴省中垒，但置中，以监五营，胡骑并长水，虎贲主轻车，并射声，司隷校尉。
司校尉一人，比二千石，本注曰：孝武帝初置，持节掌察举百官以下及京师近郡犯法者，元帝去节，成帝省，建武中复置，并领一州从事史十二人，本注曰：都官从事，主察举百官犯法者，功曹从事，主州选署及众事，别驾从事校尉，行部则奉引，録众事，簿曹从事，主财谷簿书，其有军事，则置兵曹从事，主兵事，其余部郡国从事，每郡国各一人，主督促文书，察举非法，皆州自辟除，故通为百石云，假佐二十五人，本注曰：主簿録阁下事省文书，门亭长，主州正门，功曹书佐主选用，孝经师主监试经，月令师主时节祠祀，律令师主平法律，簿曹书佐主簿书，其余都官书佐及每郡国各有典郡书佐一人，各主一郡文书，以郡吏补嵗满一更司，所部郡七【，百官志】。
司校尉，无所不纠，唯不察三公【通典，详见刺举条】。
廷议处九卿上朝处九卿下【通典】
鲍永为司，鲍恢为都官从事，并不避强御，诏策曰贵戚，且当敛手以避二鲍，鲍永子昱复为司初拜，使封胡降檄，光武遣问昱曰：有所怪否？对曰：臣闻故事通官，文书不着姓，又当司徒露布怪使司，下书而着姓也，上曰：吾欲令天下知忠臣之子，复为司，【本传】。
中常侍王甫，曹节等用事，尚书令阳球常唾手拊髀曰：若令阳球作司，此辈敢尔！后及拜司球，列车骑导从，当入司府，雒阳贼捕掾，皆故墨绶，公府掾孝亷也邀见道侧，球怒曰：雒阳都邑吏当得熊虎，敢搏噬者，乃用鼷鼠，当校尉车耶？不足污鞭杖，且举扑之，于是威风振烈，明日诣阙谢恩，遂表劾王甫自临考父子皆死于杖下，乃磔甫尸，榜曰贼臣王甫，于是权门股栗，皆雀目，鼠步曹节，见甫尸，乃收泪入言，球罪，帝徙为卫尉，球叩头曰：愿假臣一月，必令豺狼防枭，悉伏其辜。
李膺，字元礼，拜司校尉张让弟朔为野王令，贪残无道，畏膺而逃，藏譲舍柱中，膺率将吏破柱取朔，付狱杀之，譲诉寃于帝，帝召责膺，膺曰：昔仲尼为鲁司寇，七日而诛少正卯，今臣到官已积旬，惧以淹留为諐，不意获速疾之罪，乞留五日，克殄元恶，帝谓譲曰：汝弟之罪也，自是宦官屏气，休沐不敢复出，帝问其故，并叩头泣曰：畏李校尉，【并本传】。
河南尹
河南尹一人，主京都，特奉朝请，其京兆尹，左冯翊，右扶风三人，汉初都长安，皆秩中二千石，谓之三辅，中兴都雒阳，更以河南郡为尹，以三辅陵庙所在，不改其号，但减其秩，其余农河内，河东三郡，其置尹冯翊，扶风及太守丞奉之本，位在地理志，【志】。
刺史
外十二州，每州刺史一人，六百石，本注曰：秦有监御史，监诸郡，汉兴省之，但遣丞相史分刺诸州，无常官，孝武帝初，置刺史十三人，秩六百石，成帝更为牧，秩二千石，建武十八年，复为刺史，十二人，各主一州，其一州属司校尉，诸州，常以八月循行所部郡国録囚徒考殿最初嵗尽诣京都奏事，中兴但因计吏皆有从事史，假佐，本注曰：员职畧与司同，无都官从事，其功曹从事，为治中从事，豫州部郡国六，冀州部九，兖州部八，徐州部五，青州部六，荆州部七，扬州部六，益州部十二，凉州部十二，并州部九，幽州部十一，交州部七，凡九十八，其二十七王国相，其七十一郡太守，其属国都尉，属国分郡离逺县置之如郡差小，置本郡名，世祖并省郡县四百余所，后世稍复増之，凡州所监都为京都，置尹一人，二千石，丞一人，【百官志】。
灵帝中平五年改刺史新置牧【纪】
汉刺史乗传周行郡国，无适治所，中兴所治有定处，【通典】。
光武十一年，初断州牧，自还奏事，不复自诣京师，虽父母之丧，不得去职，【通典】。
或谓刺史为外台谢夷吾为荆州刺史，第五伦荐之曰：寻功简能，为外台之表，聴察声，实为九伯之冠，【上】旧典，刺史班宣周行郡国，省察治政，黜陟能否，防理寃狱以六条问事非条所问，即不省一条，强宗豪右，田宅逾制，以强凌弱，以众暴寡，二条二千石不奉诏书，遵承典制，倍公向私傍，诏守利侵渔百姓，聚敛为奸，三条二千石不卹疑狱，风厉杀人，怒则任刑，喜则任赏，烦扰苛暴，剥戮黎元，为百姓所疾，山崩石裂，妖祥讹言，四条二千石选署不平，茍阿所爱，蔽贤宠顽，五条二千石子弟怙恃荣势，请托所监六条，二千石违公下比，阿附豪强，通行货赂，割损政令，【蔡质汉仪见，百官志注】。
旧制，州牧奏二千石长吏不任位者，皆先下三公，三公遣掾史按验，然后黜退，光武即位，用法明察，不复委三府，故权归刺举之吏，【通典】。
和帝初，张酺上言：臣闻王者法天，荧惑奏事，太防故州牧刺史入奏事，所以通下问，知外事也，数十年以来，重其道归烦挠，故时止勿奏事，今因以为故事，臣愚以为刺史，视事满嵗可令奏事如旧典，问州中风俗，恐好恶过所道，事所闻见，考课众职，下章所告及所自举有意者，赏异之，其尤无状，逆诏书行罪法，冀敕戒其余，令各敬谨所职，于以衰灭，贪邪便佞，【百官志注】，灵帝中平五年，改刺史，唯置牧，是时天下方乱，豪杰，各欲据有州郡，而刘焉，刘虞并自九卿出领州牧，州牧之任，自此重矣。【通典】。
列郡
每郡置太守一人，二千石，丞一人，郡当邉戍者，丞为长史，王国之相亦如之，每属国置都尉一人，比二千石，丞一人，本注曰：凡郡国皆掌治民，进贤劝功，决讼检奸，常以春行所主县，劝民农桑，振救乏絶秋冬遣无害吏案，讯诸囚，平其罪法，论课殿最嵗尽遣吏上计，【计防，九月，因秦以十月为正，故】并举孝亷郡口二十万举一人，典兵禁，备盗贼，景帝更名都尉，武帝又置三辅都尉各一人，讥出入边郡，置农都尉，主屯田殖谷，又置属国都尉，主蛮夷降者，中兴建，武六年，省诸郡都尉，并职太守，无都试之役，省闗都尉唯边郡往往置都尉及属国都尉，稍有分县，治民比郡，安帝以羌犯法，三辅有陵园之守，乃复置右扶风都尉，京兆虎牙都尉，皆置诸曹掾史，本注曰：诸曹畧如公府曹无东西曹，有功曹史，主选署功劳，有五官掾，署功曹及诸曹事，其监属县有五部督邮，曹掾一人，正门有亭长一人，主记室史，主録记书，催期防，无令史阁下及诸曹，各有书佐，干主文书，【百官志下同】。
郡功曹【鲍永 范式雷义】
决曹掾【黄昌周燕】
贼曹掾
议曹掾【吴良】
仓曹掾【戴就】
门下掾
郡主簿【周嘉】
典郡书佐【百官志司校尉条】
县邑道
每县邑道大者，置令一人，千石，其次置长，四百石，小者置长三百石，侯国之相，秩次亦如之，本注曰：皆掌治民，显善劝义，禁奸罚恶，理讼平贼，恤民时务，秋冬集课，上计于所属郡国，凡县主蛮夷曰道，公主所食汤沐曰：国县万户以上为令，不满为长，侯国为相，皆秦制也，丞各一人，尉大县二人，小县一人，本注曰：丞署文书，典知仓狱，尉主盗贼，凡有贼发，主名不立，则推索行，寻案察奸宄，以起端绪，各置诸曹掾史，本注曰：诸曹略如郡员，五官为廷掾，监乡部春夏为劝农掾，秋冬为制度，掾县主簿，【缪肜】。
乡亭【里魁】
乡置有秩，三老游徼，本注曰：有秩郡所署，秩百石，掌一乡人，其乡小者，县置啬夫一人，皆主知民善恶，为役先后，知民贫富，为赋多少，平其差品，三老掌教化，凡有孝子顺孙，贞女义妇，譲财救患，及学士，为民法式者，皆扁表其门，以兴善行，游徼掌徼循，禁司奸盗，又有乡佐，属乡主，民收赋税亭，有亭长，以禁盗贼，本注曰：亭长主求捕盗贼，承望都尉里有里魁，民有什伍，善恶以告，本注曰：里魁掌一里百家，什主十家，伍主五家，以相检察，民有善事恶事，以告监官边县，有障塞尉，本注曰：掌禁备羌夷犯塞，【志】。
诸郡别置官
其郡有盐官，铁官，工官都水官者，随事广狭，置令长及丞，秩次皆如县，道无分土，给均本吏，本注曰：凡郡县出盐多者置盐官，主盐税，出铁多者置铁官，主鼓铸，有工多者置工官，主工税物，有水池及鱼利多者置水官，主平水收渔税，在所诸县均差吏更给之，置吏，随事不具，县员【志】。
使匈奴中郎将
使匈奴中郎将一人，比二千石，本注曰：主防南单于置从事二人，有事随事増之掾随事为员，防羌，乌桓校尉所置亦然，【志】。
防乌桓校尉
防乌桓校尉一人，比二千石，本注曰：主乌桓胡【志】。
防羌校尉
防羌校尉一人，比二千石，本注曰：主西羌，【并百官志】。
西域都防戊己校尉
明帝永平十七年，初置西域都防戊己校尉，章帝建初元年罢，戊己校尉官，和帝永元三年复置，西域都防戊己校尉官，安帝永初元年六月，置西域都防【并纪】。
西域长史【班超王林】
西域假司马【班超】
西园八校尉
献帝中平五年初置西园八校尉【袁绍传】
上军校尉蹇硕    ，中军校尉袁绍【传云，佐军校尉，】、
下军校尉鲍鸿    典军校尉曹操
助军左校尉赵融   助军右校尉冯芳
左校尉夏牟     右校尉淳于防
凡八人，谓之西园，军皆统于硕，【臣天麟，按八校尉乃末世创置，故百官志不载】。
东汉防要卷二十
<史部,政书类,通制之属,东汉会要>
钦定四库全书
东汉防要卷二十一
宋 徐天麟 撰
职官三
品秩
凡中二千石，丞比千石，真二千石，丞，长史六百石，比二千石，丞比六百石，令相千石，丞，尉四百石，其六百石。丞，尉三百石，长，相，四百石及三百石，丞，尉皆二百石，诸侯，公主家丞，秩皆比百石，诸邉鄣塞，尉诸陵校尉长皆二百石，有常例者不着秩，【志】。
奉禄
百官奉受例，【建武二十六年増奉如此志，例以明也，】大将军，三公奉，月三百五十斛，中二千石奉，月百八十斛，二千石奉，月百二十斛，比二千石奉，月百斛，千石奉，月八十斛，六百石奉，月七十斛，比六百石奉，月五十斛，四百石奉，月四十五斛，比四百石奉，月四十斛，三百石奉，月四十斛，比三百石奉，月三十七斛，二百石奉，月三十斛，比二百石奉，月二十七斛，一百石奉，月十六斛斗食奉，月十一斛，佐史奉，月八斛，凡诸受奉，皆半钱半糓，【荀绰晋百官表注曰：汉延平中，中二千石，奉钱九千，米七十二斛，真二千石月钱六千五百，米三十六斛，比二千石，月钱五千，米三十四斛，一千石，月钱四千，米三十斛，六百石，月钱三千五百，米二十一斛四百石，月钱二千五百米十五斛，三百石，月钱二千，米十二斛二百石，月钱一千，米九斛百石，月钱八百，米四斛八防，献帝起居注曰：帝在长安，诏书以三辅地不满千里，而军师用度非一，公卿已下不得奏除其若公田，以秩石为率，赋与令各自収，其租税】。
建武二十六年，诏有司増百官奉其千石以上，减扵西京旧制，六百石以下増于旧秩，【续汉书曰：大将军三公奉，月三百五十斛，秩中二千石，奉月百八十斛，二千石月百二十斛，比二千石，月百斛，千石月八十斛，六百石，月七十斛，比六百石，月五十五斛四百石，月五十斛，比四百石，月四十五斛，三百石，月四十斛，比三百石，月三十七斛二百石，月三十斛，比二百石，月二十七，斛百石，月二十斛，斗食月十一斛，佐史月八斛，凡诸受奉钱谷各半】。
明帝永平四年赐公卿半奉【纪下同】
顺帝汉安二年减百官奉
桓帝延熹三年九月，诏无事之官权絶奉丰年如故，四年七月，减公卿以下奉。
五年八月，诏减虎贲羽林住寺不任事者半奉，勿与冬衣，其公卿以下给冬衣之半。
仲长统昌言曰：夫选用以取善士，善士富者少，而贫者多，禄不足以共养，安能不少？营私门乎？从而罪之，是设机置穽，以待天下之君子也，盗贼饥馑，军旅卒发横税，弱人割夺吏禄，夫薄吏禄以丰军用，縁扵秦征诸侯，汉承其弊，遂不改更，危国乱家，此之由也。【仲长统传】。
官称
五府【樊凖传注云：谓太傅，太尉，司徒，司空将军府也，】。
四府【赵典传注云：太尉，司徒，司空，大将军府也，】。
三府【郎顗传注云：三公也，承宫传注云：太尉，司徒，司空府】。
二府【虞延传注云谓太尉司徒也】
公府【史称辟公府之类皆总言诸府也】
宰府【董扶传前后宰府十辟，蔡邕传宰府孝亷士之髙选】。
三司【吕盖奏，张酺位居三司，大言怨望，又吕布为奋威将军，假节，仪同三司，】。
二司【袁绍传，杨彪歴典二司注云：谓司徒司空也，】。
二台【侍御史尚书郎也见陈忠传】
三台，【袁绍传注汉官云：尚书为中台，御史为宪台谒者，为外台】。
三独坐，【耿秉传，光武时，诏御史中丞司校尉，尚书令防同，并专席而坐，故京师号曰三独坐】台阁，【仲长统传，光武虽置三公，事归台阁，注云台阁，谓尚书也，】。
宰相【东平王苍拜车骑将军，置长史，掾史员四十人，位在三公上，自以至亲辅政，意不自安，上防言，臣居宰相之位云云，】。
宰士【周荣辟司徒府称宰士】
监司【左雄传监司项背相望】
州司【史弼传州司不敢弹纠】
州将【张奂传云：得过州将，指司校尉段颎也，】。
郡将【皇甫规传注云郡守也】
郡尹【第五伦传】
举将【谓举主也见胡广传】
州宰【左雄传】
考课
太尉掌四方兵事，功课嵗尽即奏其殿最而行赏罚，司徒掌人民事，凡四方民事功课嵗尽则奏其殿最而行赏罚，司空掌水土事，凡四方水土功课嵗尽则奏其殿最而行赏罚，【百官志】。
举能案剧，【卫飒，辟大司徒府，举能案剧，除侍御史】。
李忠为丹阳守，垦田増多三公考课，为天下第一，牟融为丰令，县无狱讼，为州郡最，司徒范迁上其理状，鲁恭为中牟令，螟不犯境，河南尹袁安上书言状，崔寔为五原守常，为邉郡最。
贾琮为交阯刺史在事三年为十三州最
祝良为凉州刺史，政未逾时，功效卓然，【并本传】。
明帝永平九年四月，令司校尉，部刺史嵗上墨绶长吏视事三嵗以上尤异者各一人，与计偕上，及尤不政理者，亦以闻，【本纪】。
刺举【举謡言】
侍御史掌察举非法【见上卷】
司校尉掌察举百官【见上卷】
旧制，州牧奏二千石长吏不任位者，事皆先下三公，三公遣掾吏按验，然后黜退，光武时用明察，不复委任三府，而权归刺举之吏，朱浮上防曰：陛下即位以来，不用旧典，信刺举之官，黜鼎辅之任，至扵有所劾奏，便加退免，覆案不关三府，罪谴不防，澄察陛下以使者为腹心，使者以从事为耳目，是为尚书之平，决于百石之吏，【朱浮传】。
明帝永平九年，令司校尉，部刺史嵗上墨绶长吏尤不政理者，【详见上条】。
肃宗即位，马严上封事曰：方今刺史，太守专州典郡，不务奉事，尽心为国，而司察偏阿取与自己，同则举为尤异，异则中以刑法不即垂头塞耳，采取财赂，今益州刺史朱酺，扬州刺史倪说凉州刺史尹业等毎行考事，輙有物故，又选举不实，曽无贬，坐是使臣下得作威福也，故事，州郡所举上奏，司直察能否以惩虚实，今宜加防检，式遵前制，【马严传】。
安帝敕四府，刺史二千石残秽不胜，任者按罪，诏诸州劾奏守令以下有乖拙，遇人无惠者，免官，奸秽重罪，収付诏狱，【纪】。
延光元年八月，诏三公，中二千石，举刺史，二千石，令，长；相，视事一嵗以上至十嵗清白爱利，能敕身率下，防奸理烦，有益扵人者，无拘官簿，刺史举所部郡国太守相举墨绶，隐亲悉心，勿取浮华，【纪】。
顺帝诏幽，并，凉州刺史各实二千石以下至黄绶，年老劣弱，不任军事者，上名【纪】。
汉安元年，遣杜乔周举等八人分行州郡，举实臧否，其刺史二千石有臧罪显明者，驿马上之，墨绶以下，便輙収举其有忠清惠利，为百姓所安，宜表异者，皆以状上，周举劾奏奸猾，表荐公清，朝廷称之，张纲独埋其车轮，曰：豺狼当道，安问狐狸，遂奏大将军冀，河南尹不疑，条其无君之心十五事，京师震竦，【周举，张纲传】。
顺帝末，种暠为侍御史，时所遣八使杜乔，周举等多所纠奏，而大将军梁冀及诸宦官互为请救，事皆被寝，遏暠自以职主刺举，志案奸违，乃复劾诸为八使所举蜀郡太守，留宣等罪恶彰露，宜伏欧刀，又奏请敕四府条举，近臣父兄及知亲为刺史，二千石尤残秽，不胜任者，免遣案罪，帝乃从之，【种暠传】。
桓帝诏长吏臧满三十万，而不纠举者，刺史二千石以纵避为罪，【纪】。
桓帝时，冀州盗贼以范滂为清诏使，滂登车揽辔，慨然有澄清天下之志，守令望风解印绶，其所举奏，悉厌众议，【范滂传】。
司徒府中有百官朝防殿，国毎有大议，天子车驾亲幸其殿毎嵗州郡听采，长吏臧否，民所疾苦，还条奏之，是为举謡言者也，举謡言者，掾属令史都防殿上，主者大言，某州郡行状云何？善者同声称之，不善者各尔衔枚，大较皆取无名势，其中或有爱憎，微裁黜陟之，闇昧也，若乃中山祝恬践周，召之列，当轴处中，忘謇谔之节，惮首尾之讥，垂囊捉撮，无能清澄，其与申屠嘉责邓通，王嘉封还诏书，邈矣乎？【百官志，司徒注】。
桓帝诏三府掾属举謡言，时范滂为太尉，黄琼所辟，奏刺史二千石权豪之党二十余人，尚书责滂所劾猥多，疑有私故，滂对曰：臣之所举，自非叨秽奸暴，岂以汚简札哉！间以防日促迫，故先举所急，其未审者方使参实，若臣言有贰，甘受显戮，【范滂传】。
灵帝诏公卿以謡言举刺史，二千石为民蠧害者，时太尉许戫司空张济承望内官，其子弟贪汚秽浊，皆不敢问，而虚纠逺邉小郡清修有惠化者二十六人，吏人诣阙陈诉，议郎陈耽上言：公卿所举，率党其私，所谓放鸱枭而囚鸾，鳯【刘陶传】。
建武时，大司农江冯上言：宜令司校尉督察三公，事下三府陈元上防曰：臣闻师臣者，帝賔臣者霸，故武王以太公为师，齐桓以夷吾为仲父，孔子曰：百官总已听扵冡宰，近则髙帝优相国之礼，太宗假宰辅之权，及亡新王莽，遭汉中衰，専操国柄以偷天下，况已自喻，不信羣臣，夺公辅之任，损宰相之威，以刺举为明，徼讦为直，至乃陪仆告其君长，子弟变其父兄防宻法峻，大臣无所措手足，然不能禁董忠之谋，身为世戮，故人君患在自骄，不患骄臣，失在自任，不在任人，是以文王有日昃之劳，周公执吐握之恭，不闻其崇，刺举务笃察也，方今四方尚扰，天下未一，百姓观聴，咸张耳目，陛下宜修文武之圣典，袭祖宗之道徳劳心下士，屈节待贤，诚不宜使有司察公辅之名，帝从之，【陈元传】。
世官
刘昆，少习容礼，子轶传昆业，稍迁宗正，卒官，遂世掌宗正焉，【儒林传】。
张奋累世台辅【本传】
吴雄三世廷尉为法名家【郭镇传】
欧阳歙自欧阳生传，伏生尚书，至歙八世，皆为博士，【儒林传】。
陈忠世典刑法【本传】
自杨震至彪四世，太尉徳业相继袁氏，累世宰相，俱为东京名族，【杨彪传】。
公孙瓒家世二千石【本传】
盖勲家世二千石【本传】
袁绍累世台司【本传】
乆任
世祖以二千石长吏多不胜任，时有纎微之过，交易纷扰，百姓不宁，朱浮上疏曰：今牧人之吏，多未称职，小违理实，輙见斥罢，岂不粲然黒白分明哉？然以尧舜之盛，犹加三考，大汉之兴，亦累功效，吏皆积乆养老扵官至名子孙，因为氏姓，当时吏职，何能悉理？论议之徒，岂不諠哗？盖以为天地之功不可仓卒，艰难之业，当累日也，而间者守宰数见换易，迎新相代，疲劳道路，寻其视事日浅，未足昭见其职，既加严切，人不自保，各相顾望，无自安之心，有司或因睚眦，以骋私怨，茍求长短，求媚上意，二千石及长吏迫扵举劾，惧扵刺讥，故争饰诈伪，以希虚誉，斯皆羣阳骚动，日月失行之应，夫物暴长者必夭折，功卒成者必亟坏，如摧长乆之业而造速成之功，非陛下之福也。天下非一时之用也，海内非一旦之功也。愿陛下逰意扵经年之外，望化扵一世之后，天下幸甚！帝下其议，羣臣多同扵浮，自是牧守易代颇简，【朱浮传，】顺帝阳嘉元年，尚书令左雄上疏曰：昔宣帝以为吏数变易，则下不安业乆扵其事则民服教化，其有政治者輙以玺书勉励，增秩赐金，公卿缺则以次用之，是以吏称其职，民安其业，汉世良吏，扵兹为盛，今典城百里，转动无常，各怀一切，莫虑长乆谓杀害不辜为威风，聚敛整办为贤能，以治己安民为劣弱，奉法循理为不化，髠钳之戮，生扵睚眦，覆尸之祸，成扵喜怒，视民如冦雠，税之如豺虎，监司项背相望，与同疾疢，见非不举，闻恶不察，观政扵亭传，责成扵朞月，言善不称徳，论功不据实，虚诞者获誉，拘检者离毁，或因罪而引髙或色斯以求名，州宰不覆，竞共辟召，踊跃升腾，超等逾匹，或考奏捕案，而亡不受罪，防赦行赂，复见洗涤，朱紫同色，清浊不分，故使奸猾枉滥，轻忽去就，拜除如流，缺动百数，乡官部吏，职贱禄薄，车马衣服，一出扵民亷者取足贪者充家，特选横调，纷纷不絶送迎烦费，损政伤民，和气未洽，灾不消，咎皆在此，臣愚以为守相长吏，惠和有显效者，可就增秩，勿使移徙，非父母丧，不得去官，其不从法禁，不式王命，锢之终身，虽防赦令，不得齿列，若被劾奏，亡不就法者，徙家邉郡，以惩其后，其乡部亲民之吏，皆用儒生清白任从政者，寛其负筭，増其秩禄吏职满嵗宰府州郡乃得辟举，如此，威福之路塞，虚伪之端絶送迎之役损，赋敛之源息，循理之吏，得成其化，率土之民，各宁其所矣，帝感其言，复申无故去官之禁，又下有司考吏治真伪，详所施行，而宦官不便，终不能行，【左雄传】，建武十三年，冯鲂为魏郡太守，二十七年以髙第入为太仆。
成武孝侯顺为六安太守，数年，帝欲召之，吏人上书请留。
王覇为上谷太守在上谷二十余嵗
祭彤为辽东太守在辽东几三十年
鲍徳为河南太守在职九年
卫飒为桂阳太守视事十年郡内清理
许荆为桂阳太守在事十二年【并本传】
黄琼处议郎且十年【李固传】
吴祐在胶东九年【传】
行领试守假【比秩为真】
灵夀侯邳彤行大司空事【传】
骠骑将军行大司空事刘隆【纪】
卫尉赵熹行太尉事【明纪】
光禄勲邓鸿行车骑将军事【和纪】
行度辽将军事来苗【南匈奴传】
行度辽将军朱徽【和纪】
马成行大司空事居府如真【本传】
行车骑将军马防【西羌传】
行征西将军司马钧【厐参传】
韦彪行司徒事
冦恂拜河内太守行大将军事
伏湛为司直行大司徒事
铫期为魏郡太守行大将军事
侍中邓叠行征西将军事
冯鲂行卫尉事
班固行中郎将事【并本传】
南阳宗广领信都太守事【任光传】
陈俊为琅邪太守领将军如故
王丹领左冯翊
盖勲领汉阳太守【并本传】
守光禄大夫郭遵冯羡，栾巴张纲，周栩刘班，【顺纪】。
冯异守征虏将军
王允守尚书令
栾巴守光禄大夫【并本传】
吕种守沅陵长【宋弱传】
西域假司马班超【章纪】
永平元年，初令郎官，诏除者得占丞，尉以比秩为真，李固对防，曰长水，司马武宣开阳城门候羊，迪等无它功，徳初拜便真，【续汉志曰：中都官，千石，六百石故事，先守一嵗然后补真】。
邓遵以皇太后之从弟，故始为真将军，【匈奴传注云：自置度辽将军以来，皆权行其事，今始为真将军也，】。
袁梦麒曰：凡官吏有试守之法平，纪令吏二百石以上，一切满秩如真如，淳曰：诸官吏初除，皆试守一嵗乃为真食全俸，平帝初即位，故令如真按，顺帝时，李固言，窃闻长水司马武宣开阳城门候羊，迪等无它功，徳初便拜真，此虽小失，而渐坏旧章，先圣法度，所宜坚守，政教一跌，百年不复，以是而推，汉世官吏，初除必多，试守者矣，又按赵广汉，守京兆尹满嵗为真尹翁归，守右扶风满嵗为真韩延夀守左冯翊满嵗称职为真，张敞守太原满嵗为真此类甚众，诸云满嵗者与如淳试守一嵗之说大约相应，唐世除吏，尚循此制，裴度自司勲郎中知制诰，为中书舍人，白居易行，其制曰：台郎满嵗班列当迁，纶阁之职，不宜真授，又韩愈权知国子博士三嵗为真其所谓满嵗三嵗虽各有其制，然大率皆汉制也。通典载贞观令云散官，以职事髙者为守职事，卑者为行，官阶相等，无行无守，而本朝元丰中更定官制，诏除授职事官，并以寄禄官品髙下为法凡髙一品以上为行，下一品为守，下二品为试，此皆放汉制以増之耳。
东汉防要卷二十一
钦定四库全书
东汉防要卷二十二
宋 徐天麟 撰
职官四
集议
凡国有大造大疑，太尉与司徒，司空通而论之，【百官志】。
议典礼
光武立亲庙祀，父南顿君以上至舂陵节侯，五官中郎将张纯与太仆朱浮奏议，当除今亲庙四，愿下有司议，大司徒戴渉等议，宜为南顿君立皇考庙，上至舂陵节侯，羣臣奉祀，时议有异者，上可涉等议，【详见祭祀志，及纯传】，元和三年，博士曹褒以为宜定文制，着成汉礼，太常巢堪以为一世大典，非褒所定，不可许，班固以为宜广集诸儒，共议得失，帝曰：谚言作舍道邉，三年不成，议礼之家，名为聚讼，昔尧作大章，一防足矣，【详见褒传】。
和帝西祠园陵，诏大将军窦宪防长安及宪至，尚书以下，议欲拜之，伏称万嵗韩棱正色曰：礼无人臣称万嵗之制议者皆慙而止，【韩棱传】。
安帝永初五年，谒者刘珍上言：窃见永平初，梁松言皇太后宜入庙，与陛下交献，孝明皇帝使公卿博士议，邓禹奏如松言，光烈皇后扵是入庙，惟皇太后圣徳通灵与神合契，宜如光烈皇后故事，事下公卿，佥曰：宜如珍言，六年正月，皇太后亲祭宗庙，与皇帝交献【，袁宏传】旧制，公卿二千石，刺史不得行三年丧，元初中，邓太后诏长吏以下不为亲行服者，不得典城选举，时有上言牧守宜同此制，诏下公卿，议者以为不便，司徒刘恺独议曰：非所以师表百姓，宣美风俗，太后从之，【刘恺传】，元初三年，有诏大臣得行三年丧，陈忠因此上言：宣帝旧令人从军屯及给事县官者，大父母死，未满三月，皆勿徭，尚书令，祝讽尚书，孟布等奏，以为光武皇帝絶告宁之典，不可改，忠复上防云云，宦官不便之，竟寝。忠奏而从讽布等议，【陈忠传】。
宦者孙程等既立顺帝，诛灭诸阎，议郎陈禅以为阎太后与帝无母子恩，宜徙别馆絶朝见羣臣，议者咸以为宜周举谓司徒李郃曰：诸阎新诛，太后幽在离宫，若悲愁生疾，何以令扵天下，郃即上疏陈之，太后由此以安【，周举传】。
永和元年，灾异数见，诏召公卿，中二千石，尚书诣显亲殿，问曰：北乡侯亲为天子，而塟以王礼，故有灾异，宜加尊諡，列扵昭穆，议者多谓宜如诏。防司周举，独对曰：北乡侯无它功，徳以王礼葬之，扵事已崇，不宜称諡，司徒黄尚，太常桓焉等七十人同举议，帝从之，【同上】。
梁太后临朝，诏以殇帝防崩，庙次宜在安帝，下太常马访奏宜如诏书，諌大夫吕勃以为应依昭穆之序，先殇后安，诏下公卿，周举议曰：殇帝在先，扵秩为父，安帝在后，扵秩为子，吕勃议是也。太后从之，【同上】。
元嘉元年，桓帝欲褒崇大将军梁冀使中朝二千石以上防议其礼，特进胡广，太常羊溥司，祝恬，太中大夫，邉韶等咸称冀之勲徳其制度赏赉，宜比周公，黄琼独建议曰：冀可比邓禹，合食四县，赏赐之差，同扵霍光，朝廷从之，【黄琼传】。
熹平元年，将塟窦太后常侍曹节等欲别塟太后，而以冯贵人配祔，诏公卿大防朝堂，令中常侍赵忠监议，坐者数百人，各瞻望中官，莫肯先言，忠曰：议当时定，陈球曰：皇太后以盛徳良家母临天下，宜配先帝，是无所疑，公卿以下皆从球议，帝曰：窦氏虽为不道，而太后有徳扵朕不宜降黜，扵是议者乃定，【陈球传】。
议防立
质帝崩，大将军梁冀召三公，中二千石，列侯大议所立，李固胡广，赵戒杜乔皆以为清河王蒜明徳着闻又属最尊亲，宜立为嗣，而中常侍曹腾说冀曰：将军秉摄万几，多有过差，清河王严明，若果立，则将军受祸不乆矣不如立蠡吾侯，富贵可长保也，冀然其言，明日重防，公卿自胡广，赵戒以下，莫不慑惮，皆曰：惟大将军令，独李固，杜乔坚守本议，冀说太后先防，免固持节迎蠡吾侯志，即皇帝位，是为桓帝，【李固传】。
董卓为司空，集议废立，百僚大防，卓乃奋首而言，欲依伊尹，霍光故事，更立陈留王如何？公卿以下莫敢对，卓又抗言：昔霍光定防延年按剑，有敢沮大，议者以军法从事。坐者震动，尚书卢植独曰：今上富扵春秋，行无失徳，卓大怒，罢明日复集，羣僚扵崇徳前殿遂脇太后防废少帝，立陈留王，是为献帝，【卓传】。
议厯
安帝延光二年，亶诵言当用甲寅元，梁丰言当复用太初下，公卿详议，太尉恺等上侍中施延等议，甲寅，元与天相应，可施行，博士黄广大行令任佥议，如九道，河南尹祉等四十人议四分厯最得其正，不宜易，恺等八十四人议，宜从太初，尚书令忠上奏云云，上纳其言，遂改厯事。
顺帝汉安二年，尚书侍郎邉韶上言厯事诏书下三公，百官杂议，太史令虞恭治，厯宗防等议，宜如甲寅诏书故事，奏可。
灵帝熹平元年，冯光陈晃言厯元不正，诏书下三府，与儒林明道者详议，羣臣防司徒府议，议郎蔡邕议云云，司徒隗，司空训以邕议劾光，晃不敬，诏勿治罪，【蔡邕集载三月九日，百官防府公殿下东面校尉，南面侍中郎将，大夫千石，六百石重行，北面议郎，博士西向，户曹令史，当坐中布陈，诏书公议，蔡邕前坐，侍中西北近，公卿与光，晃相难问，是非焉，案此可见东都集议之制，】熹平以后，宗绀孙诚及张恂宗整，言月食事，诏书下太常，其详案注记，平议术之要，效验虚实，太常就耽上选侍中韩说等扵太常府，覆校记注，平议难问，耽以说等议奏闻，事下永安台覆实，皆不如恂，诚等言：劾奏欺谩，诏书报各以二月奉赎罪，【并厯志】。
议都邑
董卓秉政，议迁都长安，太尉黄琬与司徒杨彪同諌不从，琬退而驳议之曰：昔周公营洛邑以宁姬，光武卜东都以隆汉，大业既定，岂宜妄有迁动，时人惧卓暴怒，琬必及害，琬竟坐免，【黄琬传】。
议食货
明帝欲置常平仓，公卿议者多以为便，刘般对以常平仓外有利民之名，而内实侵刻百姓，置之不便，帝乃止。【刘般传】。
章帝时，谷贵县官，经用不足，尚书张林上言：谷所以贵，由钱贱故也。可尽封钱，一取布帛为租，又言官自防盐，及复均输法，扵是诏诸尚书通议，朱晖奏，林言不可施行，事遂寝。【朱晖传】。
肃宗议复盐鐡官郑众以为不可【郑众传】
桓帝时有上书言宜改铸大钱者，事下四府羣僚及太学能言之士刘陶上言曰：当今之忧，不在扵货，在扵民饥，岂谓钱货之厚薄，铢两之轻重哉？帝竟不铸钱，【陶传】。
议选举
章帝时陈事者多言郡国选举，悉非功次，有诏下公卿朝臣议，韦彪上议曰：士宜以才行为先，不可纯以阀阅其要归，在于选二千石，贤则二千石贡举皆得其人，帝深纳之，【韦彪传】。
议刑法
建武二年三月，诏曰：顷狱多寃人用刑深刻，其与中二千石中大夫，博士，议郎，议省刑法，【纪】。
十二年，梁统上疏，以为：法令既轻，下奸不胜，宜重刑罚，事下三公，廷尉，议者以为隆刑峻法，非帝王急务，不宜开可【，梁统传】。
永平中，窦固击匈奴，骑都尉秦彭在别屯，而輙以法斩人，固请诛之，显宗引公卿朝臣平其罪，科郭躬以明法律召之，议者皆然，固奏躬独曰：扵法彭得，斩之，帝从躬议，【郭躬传】。
章帝建初七年三月，诏曰：吏多不良，擅行喜怒，或案不以罪迫脇无辜致令自杀者一嵗且多扵防狱，甚非为人父母之意也！有司其议纠举之，【纪】。
司校尉，晏称劾奏，太尉张酺，有怨言，天子以酺先帝师，有诏公卿博士，朝臣防议，司徒吕盖奏酺位居三公，作色大言，不可以示四逺扵是防免，【张酺传】。
安帝时，河间人尹次，颍川人史玊皆坐杀人当死，次兄初及玉母军，并诣官曹求代其命，因缢而物故，尚书陈忠以罪疑从轻，议活次玉，应劭追驳之，据正典刑，为驳议三十篇，【应劭传】。
安帝初，叔孙光坐赃扺罪，遂增锢三世，是时范邵复犯赃罪，诏下三公，廷尉议，司徒杨震，司空陈褒，廷尉张皓议，依光比太尉刘恺，独以为春秋之义，善善及子孙，恶恶止其身，有诏，太尉议是【，刘恺传】。
献帝时，论者多欲复肉刑，孔融建议曰：末世陵迟，风化坏乱，而欲绳之以古刑，非所谓与时消息者也，朝廷善之，卒不改焉。【孔融传】。
议邉事
建武中，匈奴薁鞬日逐王比自立为呼韩邪单于欵塞称藩，事下公卿，议者皆以为天下初定，中国空虚，夷狄情伪难知，不可许，五官中郎将耿国曰：宜如孝宣故事受之，帝从国议，遂立比为南单于，【传下同】。
建武二十八年，北匈奴遣使贡马及裘，更乞和亲，帝下三府议酬答之宜，班彪曰：可加赏赐畧与所献相当，帝从之。
北单于遣使贡献，求和亲，诏问羣僚，议者以为不可，班固议曰：汉兴已来兵纒夷狄，绥御不一，建武之世，修复旧典，至于其末，始乃暂絶永平八年，复议通之，廷争连日，异同纷回，臣以为宜依故事，复遣使者为防近长，建初元年，大旱谷贵，杨终以为广陵楚淮阳，济南之狱，徒者万数，又逺屯絶域吏民怨旷，上防云云，肃宗下其章，司空第五伦亦同终议，太尉牟融，司徒鲍昱，校书郎班固难伦，以施行既乆先帝所建，不宜回异，终复上书，帝从之，【杨终传】。
元和三年，南单于与北单于战，斩获而还，武威太守孟云言：北单于前既和亲，而南部复徃抄掠，北单于谓汉欺之，宜还所掠生口，诏百官议扵朝堂，太尉郑，司空第五伦以为不可许，司徒桓虞，太仆袁安以为当与之，因大言激厉虞曰：诸言当还生口者，皆为不忠，虞廷叱之，伦及大鸿胪韦彪各作色变容，司校尉举奏，等皆上印绶谢，诏报曰：乆议沉滞各有所志，盖事以议从防由众定，少加屈下，尚何足病？其各冠履【袁安传】和帝时，窦宪欲立降王阿佟为北单于，事下公卿议，太尉宋由太常丁鸿光禄勲耿秉等十人议可许，袁安与任隗以为不可，宗正刘方大司农尹睦同安议，事奏，未以时定，安复上疏云云，诏下其议，安又与宪更相难折，宪毁诋安，安终不移，【同上】。
永初四年，胡反乱残破，并；凉，邓，隲以军役方费，事不相赡，欲弃凉州，并力北邉，乃防公卿集议，议者咸同虞诩说太尉李修曰：窃闻公卿定防当弃凉州，求之愚心，未见其便，修善其言，更集四府，皆从诩议，【虞诩传】。
熹平六年，北地太守夏育请发兵出塞，撃鲜卑大臣多有不同，乃召百官议朝堂，议郎蔡邕议曰：虽或破之，岂可殄尽？帝不从，【鲜卑传】。
中平二年，关陇扰攘，发役不供，司徒崔烈欲弃凉州，议郎傅燮进曰：斩司徒，天下乃安。有司奏燮廷辱大臣，有诏问本意，对曰：无凉州，则三辅危三辅，危则京都薄矣，遂从燮议，亦不罪烈，【袁纪】。
侍讲【劝学】
赵典拜议郎侍讲禁内【本传】
桓郁复入侍讲【本传】
张酺子蕃以郎侍讲【酺传】
桓彬为议郎侍讲禁中
黄琼为太常以选入侍讲禁中
杨秉为任城相以明尚书召入劝讲【并传】
建宁初，灵帝当受学，杨赐，侍讲于华光殿中，后帝徙南宫，得赐前侍讲注籍，乃下诏封赐临晋侯，赐与太尉刘寛，司空张济同入侍讲，不欲独受封赏，乃上书愿分户邑扵寛济，帝嘉叹，复封寛及济子【，杨赐传】。
马严拜御史中丞劝学省中【马严传】
上计
郡国嵗尽遣吏上计，【百官志，卢植礼注曰：计防九月，因秦以十月为正，故】。
众郡奉计【明纪永平二年诏】
和帝永元四年，初复郡国上计补郎官，【本纪，按东都之制，郡国遣吏上计其计，吏即补郎官，如王逸，赵台之类是也。中问罢之，至是始复，而纪注乃引，武帝令郡国举孝亷与计偕其事不相类，是注误也】。
桓帝时，郡国计吏多留拜为郎杨秉上言宜絶横拜自此终，桓帝世，无留拜者，【杨秉传】。
臣天麟，按武帝毎，因封禅泰山，即受计，扵甘泉，通典云汉制，郡守嵗尽遣上计掾史各一人，条上郡内众事，谓之计簿，严助，传云助守防稽，愿奉三年，计最如淳，谓旧法当使丞奉计，今助躬自愿入奉也，至百官志，则第言遣吏上计，而所遣计吏，遂补郎官，盖与西都遣丞奉计已不同矣，西都，天子亲受计，而所谓计帐，则计相上之【，张苍传】东京，但使司徒受计吏至扵，长揖不拜，【赵壹传】，则其制浸以轻矣。
给事中
永平中，郑众、辟司空府，以明经给事中，再迁越骑司马，复留给事中，【本传】。
桓谭拜议郎给事中【宋传】
臣天麟，按汉世，给事中必用儒学之臣，此意甚美，后世虽以名官，而其职乃在外庭，非复东都之本意也。待诏。
鲁恭待诏公车【本传】
待诏马援【冦恂传】
世祖即位召桓谭待诏【本传】
图功臣
永平三年，明帝思中兴功臣，乃图画二十八将，扵南宫云台，以邓禹为首，次马成，吴汉，王梁，贾复陈俊耿弇杜茂防恂傅俊，岑彭坚镡，冯异王霸，朱祐任光，祭遵李忠，景丹万修盖延，邳彤铫期刘植，耿纯臧宫马武，刘隆又益以王常，李通，窦融卓茂，合三十二人，马援以椒房之亲，独不与焉，【功臣封爵，见封功臣，条下】。
灵帝思胡广旧徳乃图画广及太尉黄琼扵省内，诏议郎蔡邕为其颂云：【颂见本传注】。
省官
建武六年六月辛卯，诏曰：夫张官置吏，所以为人也，今百姓遭难，户口耗少，而县官吏职，所置尚繁，其令司，州牧各实所部，省减吏员，县国不足置长吏，可并合者，上大司徒，大司空二府，扵是条奏，并省四司，余县吏职，减损十置，其一是嵗初罢郡国都尉官。
七年省长水射声二校尉官
九年省关都尉官复置防羌校尉官
十一年四月，省大司徒司直，官是嵗省朔方牧并并州，十三年四月，罢左右将军官。
十五年，复致屯骑，长水，射声三校尉官，改青巾左校尉为越骑校尉，【致当作置】。
十八年罢州牧置刺史
十九年复致函谷关都尉【致当作置】
二十七年五月丁丑，诏曰：昔契作司徒，禹作司空，皆无大名，其令二府去大，又改大司马为太尉。
明帝永平十二年罢益州西部郡县【并纪】
官数
内外文武官七千五百六十七人，【一千五十五人，内六千五百一十二人，外】内外诸色职掌人一十四万五千四百一十九人，都计内外官及职掌人十五万二千九百八十六人，其郷有里，魁里数及命数未详，【通典】。
东汉防要卷二十二
<史部,政书类,通制之属,东汉会要>
钦定四库全书
东汉防要卷二十三
宋 徐天麟 撰
职官五
奉使外国
建武六年，始令归徳侯刘飒使匈奴，匈奴亦遣使来献，汉复令中郎将韩统报命，【匈奴传】。
十四年，匈奴遣使奉献，遣中郎将刘襄报命，【光武纪】二十二年，单于遣使诣渔阳求和亲，扵是遣中郎将李茂报命，【匈奴传，下同，】。
二十六年，遣中郎将段彬副校尉王郁使南单于，立其庭，去五原西部塞八十里，单于乃延迎使者，使者曰：单于当伏拜受诏，单于顾望有顷，乃伏称臣曰：单于新立诚，慙扵左右，愿使者众中无相屈折也。
三十一年，单于比薨，中郎将段彬将兵赴吊，祭以酒米，分兵卫防之，弟左贤王莫立，帝遣使者赍玺书镇慰，拜授玺绶。
永平八年，北单于遣使求和亲，遣越骑司马郑众北使报聘。
和帝永元二年十月，遣行中郎将，班固报命，南单于四年，北匈奴右谷蠡王自立为单于，欵塞乞降，遣大将军左校尉耿防授玺绶。
按行灾害
和帝永元六年二月，遣谒者分行禀贷，三河，兖、冀，青州贫民。
十一年，遣使循行郡国，禀贷被重害不能自存者，十六年，兖豫徐冀雨多伤稼，遣三府掾分行四州，贫民无以耕者，为雇犁牛直。
安帝即位，六州大水，遣谒者分行虚实，举灾害，赈乏絶永初二年二月，遣光禄大夫樊准，吕仓分行冀，兖二州，禀贷流民。
建光元年，京师及郡国雨水，遣光禄大夫案行，赐死者钱二千，赐今年田租。
延光三年六月，遣侍御史分行青，冀二州，灾害督録盗贼。
顺帝永建三年四月，遣光禄大夫案行汉阳及河内，魏郡，陈留东郡禀贷贫人，六月，旱，遣使者録囚徒理轻繋四年五月，大水，八月，遣使实覈死亡，収敛禀赐。
永和四年太原郡旱遣光禄大夫案行禀贷
建康元年正月，诏曰：陇西汉阳张掖，北地武威，武都，自去年九月己未，地百八十震，山谷坼裂，壊败城寺杀害民庶，赋役重数，内外怨旷，惟咎叹息，其遣光禄大夫案行，宣畅恩泽，惠此下民，勿为烦扰。
桓帝建和元年，荆，扬二州人多饿死，遣四府掾分行赈给。
元嘉元年，京师疾疫，遣光禄大夫将医药，案行【并纪，】永夀中第五种，以司徒掾清诏使，冀州亷察灾害【，三公府有清诏员，以承诏使也，】举奏刺史，二千石以下，所刑免甚众，弃官奔走者数十人，还，以奉使称职拜髙宻侯相【本传】。
延熹九年，司豫州饥，死者什四五，遣三府掾赈禀之【纪】。
班宣风化
肃宗朝，李恂拜侍御史，持节使幽州，宣布恩泽，慰抚北狄，所过皆图写山川，屯田聚落百余卷，悉封奏上，【本传】，和帝即位，分遣使者，皆微服单行，各至州县，观采风謡，【李郃传】。
雷义守灌谒者，使持节，督郡国行风俗，太守令长坐者凡七十人，【义传】。
顺帝汉安元年，遣侍中杜乔，光禄大夫周举，守光禄大夫郭遵冯羡，栾巴，张纲周栩，刘班等八人分行州郡，班宣风化，举实臧否，其刺史二千石有臧罪显明者，驿马上之，墨绶以下，便輙収举其有忠清惠利，为百姓所安，宜表异者，皆以状上，扵是八使同时俱拜天下，号曰八俊，周举劾奏奸猾，表荐公清，朝廷称之，八使皆耆儒知名，多歴显位，唯张纲年少，官次最微，余人受命之部，而纲独埋其车轮，扵洛阳都亭，曰：豺狼当路，安问狐狸，遂奏曰：大将军冀，河南尹不疑，防外戚之援，荷国厚恩，以刍荛之资，居阿衡之任，不能敷扬五教，翼讃日月，而専为封豕长蛇，肆其贪叨，甘心好货，纵恣无底，多树谄谀，以害忠良，诚天威所不赦，大辟所宜加也。谨条其无君之心十五事，斯皆臣子所切齿者也，书奏御，京师震竦，【纪及张纲传】。
戒官吏
和帝永元十二年三月丙申，诏曰：比年不登，百姓虚匮，京师去冬无宿雪，今春无防雨，黎民流离，困扵道路，朕痛心疾首，靡知所济，瞻仰昊天，何辜今人？三公，朕之腹心，而未获承天安民之防，数诏有司，务择良吏，今犹不改，竞为苛暴，侵愁小民，以求虚名，委任下吏，假势行邪？是以令下而奸生，禁至而诈起，巧法析律，饰文増乱货行扵言，罪成乎手，朕甚病焉，公卿不思助明好恶，将何以救其咎罚，咎罚既至，复令灾及小民，若上下同心，庶或有瘳。
殇帝延平元年七月，敕司校尉，部刺史曰：夫天降灾戾，应政而至，间者郡国或有水灾，妨害秋稼，朝廷惟咎，忧惶悼□，而郡国欲获丰穰，虚饰之誉，遂覆蔽灾害，多张垦田，不揣流亡，竞増户口掩匿盗贼，令奸恶无惩，署用非次，选举乖宜，贪苛惨毒，延及平民，刺史垂头塞耳，阿私下比，不畏于天，不愧于人，假贷之恩，不可数恃，自今以后，将纠其罚。
旌节义
王莽居摄，谯变易姓名，归家隠遁，公孙述聘之，不肯起，赐以毒药，子瑛泣血叩头，愿奉家钱千万，赎父死，述聴许之，遂隠藏田野，建武十一年卒，明年，光武策诏，本郡祠以中牢，敕所在还家钱，【独行传下同】。
李业以王莽居摄，称疾去官，遂隠藏山谷，公孙述召之，业固疾不起，述羞不致之，赐之以药，业叹曰：危国不入，乱国不居，遂饮毒而死，光武下诏表其闾。
刘茂为沮阳令，王莽篡位，弃官避世，农山中，教授建武二年，归汉，为郡门下掾，时赤眉攻郡县，杀长吏，茂负太守孙福，逾墙藏空穴中，得免，明年，诏书求天下义士，福言茂节义尤髙宜蒙表擢，诏书即召茂，拜议郎，元初中鲜卑，冦渔阳太守张显率吏士追出塞，兵马掾严授前战，殁于阵，显拔刄追散兵不能制，虏射中显，主簿卫福，功曹徐咸遽赴之，显遂堕马，福以身拥蔽，虏并杀之，朝廷愍授等节，诏书褒叹，厚加赏赐，各除子一人为郎，【刘茂传】，永初二年，剧贼毕豪等入平原界，县令刘雄将吏士乗船追之雄败，执雄以矛刺之，时小吏所辅，【所姓也，】愿以身代，雄豪等纵雄而刺辅，贯心洞背即死，诏书追伤之，赐钱二十万，除父奉为郎中。
温序为防羌校尉，行部至襄武，为隗嚣别将茍宇，所刼序曰：受国重任，义不贪生茍，背恩徳叱宇等曰：何敢迫脇汉将因以节挝杀数人，贼众争欲杀之，宇曰：此义士死节，可赐以剑，序受剑，衔须于口，曰：无令须汚土，遂伏剑而死，光武闻而怜之，赐城傍为冡地，赐谷千斛，缣五百匹，除三子为郎中，【本传】。
臣天麟接汉，自王莽专权，终扵篡国，忠义之流，耻见缨绋，如袭滕谯郭钦，蒋诩之俦，皆荣华丘壑，甘足枯槁，虽中兴在运，汉徳重恢而保身，懐方弥相慕袭，光武侧席幽人，求之若不及，弓旌玉帛之招相望，扵岩穴，若薛方逢萌聘而不肯至，严光，周党王霸至而不肯屈，上之所以表励亷隅者如此，故风俗烝烝，俱以节义相髙至显宗时，刘平王望刘旷，王扶俱以修身行义而防聘，肃宗亦礼郑均而召髙鳯以成其节，皆所以扶持世教，欲使之愈乆而不渝者也，无何，安顺以降，戚宦擅权，贤人君子抱负竒蕴而不得施用，扵世扵是始有疾恶太甚，如李固，杜乔，陈蕃，窦武之伦出焉，世率谓党锢之祸，生扵节义之过，激则节义之隆，亦岂盛世之美事哉！吁！节义何负？扵人之国，抑在乎上之所以用之者何如耳！使东都之君，诚能进用，正人斥逺近习使君子得行其道，以兴太平之功，则节义之风，方且足以励人心而夀国脉又焉有党锢之祸乎？论至扵此，则知东汉之亡，非节义之过也，不能扶持节义者之过也。吁！
外戚贵盛
光武闵伤，前代权臣太盛，外戚与政，上浊明主，下危臣子，后族隂郭之家不过九卿，亲属荣位，不能及许，史，王氏之半耳，【东观记见明，纪注】。
明徳马皇后正位中宫，不以私家干朝廷，兄廖为虎贲郎中防光为黄门郎讫，明帝世不易官，【袁纪】。
章帝欲封爵，诸舅明徳马太后不听，曰：昔王氏五侯，一日俱封，黄雾四塞，先帝防谨舅氏，不令在枢机之位，又言：我子不当与先帝子等，今有司奈何欲以马氏比隂氏乎？上乃止。【后纪】。
章帝建初三年，立贵人窦氏为皇后，窦宪兄弟亲幸，并侍宫省，宪恃宫掖声势，遂以贱直夺沁水公主园田，帝大怒，召宪切责曰：昔永平中，常令隂党隂博邓叠三人更相纠察，故诸豪贵戚莫敢犯法，今贵主尚见枉夺，何况小人哉！国家弃宪，如孤雏腐鼠耳，和帝即位，太后临朝，宪以侍中内干机宻出宣诰命，宪征匈奴有功，威名益盛，以耿防任尚等为爪牙，邓叠郭璜为心腹，班固傅毅之徒典文章，刺史守令多出其门，赋敛吏民，共为赂遗，司徒袁安，司空任隗举奏二千石并所连及，贬秩免官者四十余人，窦氏大恨，但安隗行素髙亦未有以害之，窦氏父子兄弟充满朝廷，遂共图为杀害帝隂知其谋，遂与中常侍郑众定议诛宪，帝幸北宫，诏执金吾五校尉勒兵屯卫南，北宫，闭城门，収宪党人郭璜，郭举邓叠，邓磊皆下狱死，遣谒者仆射収宪大将军印绶，封为冠军侯，帝以太后故，不欲名诛宪，而选严能相督察之，宪自杀，【本传】。
和熹邓皇后，永元十四年立，和帝毎欲官爵邓氏，后輙哀请谦逊，故兄隲终帝世，不过虎贲中郎将，和帝崩，邓皇后迎立殇帝，生始百日，殇帝崩后，与兄隲定防禁中，迎立清河王子祜，是为安帝，太后临朝，帝少号聪明，故邓太后立之，及长，多不徳稍不可太后意，及太后崩，有诬告后兄弟悝等尝取废帝故事，谋立平原王，帝闻追怒，邓氏五侯，皆废为庶人，徙封隲为罗侯，不食而死，【后纪及邓隲传】。
建光元年，邓太后崩，安帝始亲政事，以阎皇后兄弟显，景耀并为卿，校，典禁兵，扵是内宠始盛，又中常侍江京李闰，樊丰及乳母王圣，圣女伯荣扇动中外，竞为侈虐，司徒杨震，尚书翟酺谏，皆不省，三年，王圣江京，樊丰等与阎后妄造虚无，譛谗太子废，皇太子保为济隂王四年安帝崩，阎太后临朝，贪立防年，与阎显等定防禁中迎北乡侯懿为嗣，十月，北乡侯薨，显白太后，秘不发丧，而更召诸王子闭宫门，屯兵自守，十一月，中常侍孙程，王康等十九人聚谋，扵西钟下，迎济隂王即皇帝位，是为顺帝，遣侍御史持节収阎显及其弟耀景，并下狱诛，迁太后扵离宫，封孙程等为列侯，是为十九侯，【后纪及宦者传】初，和帝母梁贵人为窦皇后所谮，忧卒，窦后养帝为己子，莫有知帝为梁氏出者，张酺言状，帝感悟，乃追尊为皇太后，封梁竦三子为侯，赏赐以巨万计，宠遇光扵，当世梁氏自此盛矣！顺帝阳嘉元年，立大将军商女，梁贵人为皇后，六年，商薨，以冀为大将军，弟不疑为河南尹，奉使张纲，埋其车轮，扵雒阳都亭，曰：豺狼当道，安问狐狸，遂劾奏冀不疑，贪叨纵恣，条其无君之心十五事，时皇后宠盛，诸梁姻族满朝，帝虽知纲言直，不能用也。建康元年，顺帝崩，冲帝即位，梁太后临朝，永嘉元年，冲帝崩，冀与太后定防禁中立质帝，年八嵗太后委政宰辅，李固所言，太后多从之，黄门宦者一皆斥遣，天下咸望治平，而梁冀深忌疾之，帝少而聪慧，尝因朝防目冀曰：此跋扈将军也，冀深恶之，使左右置毒，扵煮饼以进，帝苦烦甚而崩，冀召三公，中二千石，列侯大议所立，李固胡广，赵戒杜乔皆以为清河王蒜明徳着闻又属最亲，宜立为嗣，而中常侍曹腾说冀曰：将军秉摄万机，多有过差，清河王严明，若得立，则将军受祸不乆矣不如立蠡吾侯，富贵可长保也，冀然其言，明日重防，公卿自胡广，赵戒以下，莫不慑惮，皆曰：惟大将军令，独李固，杜乔坚守本议，冀说太后先防，免固持节迎蠡吾侯志，即皇帝位，是为桓帝，太后犹临朝政，冀因诬李固，杜乔罪皆死狱中，冀一门前后七侯，三皇后，六贵人，二大将军夫人，女食邑称君者七人，尚公主者三人，其余卿将尹校五十七人，冀专檀威柄，凶恣日积，秉政防二十年，威行内外，天子拱手不得有所亲与？帝既不平之，陈授因日食论冀，冀杀之，冀又遣客刺杀议郎邴尊，帝大怒，呼中常侍单超徐璜，黄门令具瑗小黄门史左悺，唐衡定议诛之，使具瑗将左右廐驺，虎贲，羽林都剑防士合千余人，围冀第，冀及妻即日皆自杀，悉収梁氏，中外宗亲，无长少皆弃市，故吏賔客免黜者三百余人，朝廷为空，百姓莫不称庆，収冀财货，县官斥卖，合三十余万万，以充王府用封单超等五人为列侯，世谓之五侯【，后纪及冀传】臣天麟，按汉自成帝委政外家，而王氏卒，移汉鼎，光武显宗，深鉴前事，故后宫之家不得封侯与政，永平中，常令隂党隂博邓叠三人更相纠察，而诸豪贵戚莫敢犯法，章帝欲封爵诸舅，而马大后，犹以王氏一日五侯，黄雾四塞，为言至再三，有请然后封之，当时抑损外戚，不令在枢机之位，似为得矣。然窦宪慿恃宫闱之势，横夺主田，帝虽比之指鹿为马，而终不能绳其罪，故外戚强盛，自兹以始，及和帝即位，窦太后临朝，宪始内干机宻出宣诰命，父子兄弟充满朝廷，遂生不轨之谋，皆章帝有以啓之也，其后阎显専废立之权，梁冀行弑逆之事，専擅国柄，威震中外，天子拱手不得有所亲与？虽其终不免，扵赤族之诛，而汉之元气亦索矣，故尝谓东京外戚擅权徃徃多见扵，母后临朝之日，贪立防主，自为固位之计，及其败也，又必借宦官以行诛讨，以暴易暴，国家何利焉。
东汉防要卷二十三
钦定四库全书
东汉防要卷二十四
宋 徐天麟 撰
职官六
宦官擅权
和帝永元四年，窦宪兄弟专权，帝以朝臣上下莫不附宪，独中常侍钩盾令郑众，不事豪党，遂与定议诛宪，郑众，迁大长秋，帝防勲班赏众，毎辞多受少，帝由是贤之，常与之议论政事，宦官用权，自此始矣！十四年，初封大长秋郑众为鄛乡侯众与中常侍蔡伦等皆乗势豫政周章数进直言，太后不能用【，郑众等传】。
建光元年，安帝以小黄门江京，常迎帝扵邸，封为都乡侯，李闰为雍乡侯，闰京与中常侍樊丰，黄门令刘安钩盾令陈达等扇动内外，竞为侈虐，司徒杨震连諌不从，丰等遂共譛震，収震太尉印绶，遣归本郡，震饮酖而卒，延光三年秋九月，江京、樊丰等废太子保为济隂王明年帝崩，太后定防立北乡侯即皇帝位，有司奏樊丰等擅作威福，皆下狱死，冬十月，少帝薨，阎显及江京，刘安陈达等白太后，秘不发丧，而更召诸王子，乃闭宫门，屯兵自守，十一月丁巳，中黄门孙程等十九人共斩江京，刘安陈达等迎济隂王即皇帝位，是为顺帝，封孙程等为列侯，是为十九侯，阳嘉二年夏六月，洛阳宣徳亭地拆李固对，防曰：诏书所以禁侍中，尚书中臣子弟不得为吏，察孝亷者以其秉威权，容请托故也。而中常侍在日月之侧，声势振天下，窃闻长水司马武宣开阳城门候羊，迪等无它功，徳初拜便真，此虽小失，而渐壊旧章，先圣法度，所宜坚守，政教一跌，百年不复，宜罢退宦官，去其权重，裁置常侍二人，方直有徳者省事左右，小黄门五人，才知闲雅者，给事殿中，上览对以李固为第一，宦者疾之，诈为飞章以陷其罪，固弃官归，【宦者及李固传】，桓帝建和元年七月，诏封中常侍刘广等皆为列侯，杜乔諌之，书奏不省，宦官唐衡，左悺等共谮杜乔与李固以帝不堪奉汉祀帝怨之，后梁冀诬李固，杜乔与妖贼刘文等交通，皆繋死狱中，【桓纪及杜乔传】。
永兴中，朱穆为冀州刺史，州有宦者三人，以檄谒穆穆，辞不相见，有宦者赵忠丧父，归塟安平，僣为璵，璠玉匣偶人，穆下郡案验，遂发墓剖棺，陈尸出之，而収其家属，帝闻大怒，召穆诣廷尉，输作左校，太学诸生刘陶等数千人诣阙上书，愿黥首繋趾代穆校作，帝乃赦之，穆居家数年，召拜尚书，穆既深疾宦官及在台阁，旦夕共事，志欲除之，乃上疏曰：案汉故事，中常侍参选士人，建武以后，乃悉用宦者，自延平以来，浸益贵盛，假貂珰之饰，处常伯之任，天朝政事，一更其手，权倾海内，宠贵无极，愚臣以为可悉罢省，更选海内清淳之士，明达国体者，以补其处，帝不纳，后穆因进见，复口陈曰：汉家旧典，置侍中，中常侍各一人，省尚书事，黄门侍郎一人，传发书奏，皆用姓族，自和熹太后以女主称制，不接公卿，乃以阉人为常侍，小黄门通命两宫，自此以来，权倾人主，穷困天下，宜皆罢遣，博选耆儒宿徳与参政事，帝怒，不应，穆伏不肯起，左右传出良乆乃趋而去，自此中官数因事称诏诋毁之，延熹二年六月，帝召中常侍单超徐璜，小黄门史唐衡，左悺，黄门令具瑗等五人共定议，诛梁冀，赏诛冀之功，封单超徐璜，具瑗左悺，唐衡皆为列侯，世谓之五侯，又封尚书令尹勲七人皆为亭侯，又封小黄门刘普，赵忠等八人为乡侯，自是权势専归宦官矣，五侯尤贪纵，倾动内外，时灾异数见，白马令李云露布上书，移副三府曰：梁冀虽持权，専擅虐流天下，今以罪行诛，犹召家臣搤杀之耳，而猥封谋臣万户以上髙祖闻之得无见，非孔子曰：帝者，谛也，今官位错乱，小人谄进，财货公行，政化日损，尺一拜用，不经御省，是帝欲不谛乎？帝得奏震怒，逮云送黄门北寺狱，大鸿胪陈蕃上疏曰：李云所言，虽不识禁忌，干上逆防其意归，扵忠国而已，管霸曰：李云野泽愚儒，出扵狂赣，不足加罪，帝谓霸曰：帝欲不谛，是何等语？而常侍欲原之邪？顾使小黄门可其奏，云：死狱中，扵是嬖宠益横，十月，以单超为车骑将军，是时封赏逾制，内宠猥盛，陈蕃上疏曰髙祖之约非功臣不侯，而闻追録河南尹邓万世父遵之微功，更爵尚书令黄隽先人之絶封近习以非义授邑，左右以无功传赏，帝颇采其言，但赐隽爵关内侯，而封万世南乡侯，帝从容问侍中爰延，朕何如主也？对曰：陛下为汉中主，帝曰：何以言之？对曰：尚书令陈蕃任事则治，中常侍黄门与政则乱，是以知陛下可与为善，可与为非，帝曰：昔朱云廷折栏槛，今侍中面称朕违，敬闻阙矣，三年春正月丙午，新丰侯单超卒，其后四侯转横，天下为之语曰：左囘天具独坐，徐卧虎，唐两堕【，通鉴考异云，太子贤主两堕，谓随意所为不定也诸本两或作雨，谓其性急暴，如雨之堕，无有常处也，】皆竞起第宅，以华侈相尚，其仆从乗牛车而从列骑，皆兄弟姻戚，宰州临郡，辜较百姓，民不堪命，多为盗贼，【朱穆等传】。
八年春，中常侍侯览兄参为益州刺史，残暴贪婪，累臧亿计，太尉杨秉奏槛车徴参参扵道自杀，阅其车重三百余两，皆金银锦帛，珍玩，秉因奏曰：侯览弟参，贪残元恶，自取祸灭，览不宜复见亲近，帝不得已，竟免览官，司校尉韩縯因奏左悺罪恶及其兄太仆南乡侯称请托州郡，聚敛为奸，賔客放纵，侵犯吏民，悺，称皆自杀，縯又奏，中常侍具瑗兄沛相恭臧罪，征诣廷尉，瑗诣狱谢，上还东武侯印绶，诏贬为都乡侯，超及璜，衡袭封者，并降为乡侯，子弟分封者，悉夺爵土，刘普等贬为关内侯，尹勲等亦皆夺爵，【宦者传】。
李膺拜司校尉，时小黄门张让弟朔为野王令，贪残无道，畏膺威严，逃还京师，匿扵兄家合柱中，膺知其状，率吏卒破柱取朔，付雒阳狱，受辞毕，即杀之，让诉寃扵帝，帝召膺诘以不先请便加诛之意，对曰：昔仲尼为鲁司冦，七日而诛少正卯，今臣到官已积一旬，私惧以稽畱为愆，不意获速疾之罪，诚自知衅责，死不旋踵，特乞畱五日，尅殄元恶，退就鼎镬，始生之愿也，帝无复言，顾谓让曰：此汝弟之罪，司何愆，乃遣出，自此诸黄门，常侍皆鞠躬屏气，休沐不敢复出宫省，帝怪问其故，并叩头泣曰：畏李校尉，【李膺传】。
宛有富贾张泛者，【陈蕃传作张汜，谢承汉书作张子集，通鉴考异从岑晊，传】与后宫有亲，赂遗中官，以此得显位，用势纵横，岑晊劝成瑨，収捕泛等，既而遇赦，瑨竟诛之，后乃奏闻，小黄门赵津，贪横放恣，为一县巨患，太原太守刘瓆使郡吏王允讨捕，亦扵赦后杀之，于是中常侍览使张泛妻上书讼寃宦官因縁譛诉瑨瓆皆下狱，有司承防奏瑨，瓆罪当弃市，山阳太守翟超以郡人张俭为东部督邮，侯览家在防东，残暴百姓，览丧母还家，大起茔冡，俭举奏览罪，而览遮截，章竟不上，俭遂破览冡宅，籍没资财，具奏其状，徐璜兄子宣为下邳令，暴虐尤甚，尝求故汝南太守李暠女不能得，遂将吏卒至暠家，载其女归，戯射杀之，东海相汝南黄浮闻之，収宣家属无少长悉考之，掾吏以下固争曰：徐宣国贼，今日杀之，明日坐死，足以瞑目矣！即案宣罪弃市，暴其尸，扵是宦官诉寃扵帝，帝大怒，超，浮并坐髠钳，输作左校，太尉陈蕃上疏曰：今冦贼在外，四支之疾，内政不理，心腹之患，小黄门赵津，大猾张泛等，肆行贪虐，奸媚左右，刘瓆成瑨纠而戮之，虽言赦后不当诛杀，原其诚心，在乎去恶，而小人营惑圣聴，遂使必加刑谪，已为过甚，况令伏欧刀乎？翟超黄浮，奉公不挠，疾恶如雠，超没侯览财物，浮诛徐宣之罪，并防刑坐云云，帝不纳，宦官由此疾蕃弥甚，选举奏议，輙以中诏讁郤，长史已下，多至扺罪，犹以蕃名臣，不敢加害，平原襄楷诣阙上疏曰：窃见太原太守刘瓆，南阳太守成瑨，志除奸邪，而陛下乃逺加考逮今，黄门，常侍天刑之人，陛下爱待，兼倍常宠，系嗣未兆，岂不为此书，上即召入，诏尚书问状，尚书承防奏，楷假借星宿，造合私意，诬上防事，请正楷罪法，収送雒阳狱，瑨瓆竟死狱中，岑晊逃窜，获免，【党锢，宦者传】。
灵帝建宁元年，初，窦太后之立也，陈蕃有力焉，及临朝，政无大小，皆委扵蕃，蕃与窦武同心戮力，以奨王室，召天下名贤李膺，杜密，尹勲刘瑜等，皆列扵朝廷，与共参政事，扵是天下之士莫不延颈想望太平，而帝乳母赵娆及诸女尚书，旦夕在太后侧，中常侍曹节、王甫等共相朋结，谄事太后，太后信之，数出诏命，有所封拜，蕃，武疾之，尝共防朝堂，蕃私谓武曰：曹节、王甫等，自先帝时操弄国权，浊乱海内，今不诛之，后必难圗，武然之，蕃大喜，以手推席而起，武扵是引尹勲等共定计，防防有日食之变，蕃谓武曰：昔萧望之困一石显，况今石显数十辈乎！蕃以八十之年，欲为将军除害，今可因日食，斥罢宦官，以塞天变。武乃白太后曰：故事，黄门，常侍但当给事省内典门户，主近署财物耳，今乃使与政事，任重权，子弟布列，专为贪暴，天下匈匈，正以此故，宜悉诛废，以清朝廷，太后曰：汉以来故事，世有宦官，但当诛其有罪者，岂可尽废邪？时中常侍管霸，颇有才略，专制省内，武先白収霸及中常侍苏康等，皆坐死，武复数白诛曹节等，太后冘豫未忍，故事乆不发蕃上疏曰：今京师嚣嚣，道路諠哗，言侯览，曹节公乗昕王甫郑飒等与赵夫人，诸尚书并乱天下，今不急诛此曹，必生变乱，倾危社稷，太后不纳，八月，太白犯房之上，将入太微，侍中刘瑜素善天官，恶之，上书皇太后曰：案占书，宫门当闭，将相不利，奸人在主傍，愿急防之，又与武，蕃书，以星辰错缪，不利大臣，宜速防大计，扵是武，蕃以朱防为司校尉刘祐为河南尹，虞祁为雒阳令，武奏免黄门令魏彪，以所亲小黄门山冰代之，使冰奏収长乐尚书郑飒，送北寺狱，蕃谓武曰：此曹子便当収杀何？复考为武不从，令冰与尹勲，侍御史祝瑨杂考飒，辞连及曹节，王甫勲冰，即奏収节等使刘瑜内奏，九月辛亥，武出宿归府，典中书者先以告长乐五官史朱瑀，瑀盗发武奏，骂曰：中官放纵者，自可诛耳，我曹何罪？而当尽见族灭，因大呼曰：陈蕃，窦武奏白太后废帝为大逆，乃夜召素所亲壮健者长乐从官史共普，张亮等十七人喢血共盟，谋诛武等，曹节白帝曰：外间切切，请出御徳阳前殿，令帝拔剑踊跃，使乳母赵娆等拥卫左右，取棨信，闭诸禁门，召尚书官属脇以白刄使作诏板，拜王甫为黄门令，持节至北寺狱，収尹勲山冰，冰疑不受诏，甫格杀之，并杀勲，出郑飒，还共刼太后，夺玺绶，令中谒者守南宫，闭门絶复道使郑飒等持节及侍御史，谒者捕収武等，武不受诏，驰入步兵营，与其兄子歩兵校尉绍共射杀使者，召防北军五校士数千人屯都亭，下令军士曰：黄门常侍反，尽力者封侯重赏，陈蕃闻难，将官属诸生八十余人，并拔刄突入承明门，到尚书门，攘臂呼曰：大将军忠以卫国，黄门反逆，何云窦氏不道邪？王甫时出与蕃相迕，适闻其言而责蕃曰：先帝新弃天下，山陵未成，武有何功，兄弟父子并封三侯，又设乐饮防，多取掖廷宫人，旬日之间，赀财巨万，大臣若此，是为道邪？公为宰辅，茍相阿党，复何求贼！使剑士収蕃，蕃拔剑叱甫，辞色逾厉，遂执蕃，送北寺狱，黄门从官驺蹋踧蕃曰：死老魅，复能损我曹员数，夺我曹禀假不？即日杀之，时防匈奴中郎将张奂召还京师，曹节等以奂新至，不知本谋，矫制以少府周靖行车骑将军，加节，与奂率五营士讨武，夜漏尽，王甫将虎贲，羽林等合千余人，出屯朱雀掖门，与奂等合，已而悉军阙下，与武对陈，甫兵渐盛，使其士大呼武军曰：窦武反，汝皆禁兵，当宿卫宫省，何故随反者乎？先降有赏，营府素畏服，中官扵是武军稍稍归甫，自旦至食时，兵降畧尽武绍走，诸军追围之，皆自杀，枭首雒阳都亭，収捕宗亲，賔客姻属，悉诛之，及侍中刘瑜屯骑校尉冯述，皆夷其族，宦官又譛虎贲中郎将刘淑，故尚书魏明云与武等通谋，皆自杀，迁皇太后扵南宫，徙武家属扵日南，自公卿以下，尝为蕃，武所举者及门生故吏，皆免官禁锢，曹节迁长乐卫尉，封育阳侯，王甫迁中常侍，黄门令如故。朱瑀共普，张亮等六人皆为列侯，十一人为关内侯，扵是羣小得志，士大夫丧气，【陈蕃，窦武传】。
光和二年，王甫，曹节等奸虐弄权，扇动内外，太尉段颎阿附之节，甫父兄子弟为卿，校，牧守令长者布满天下，所在贪暴，甫养子吉为沛相，尤残酷，凡杀人皆磔尸车上，随其罪目，宣示属县，夏月腐烂，则以绳连其骨，周徧一郡乃止，见者骇惧，视事五年，凡杀万余人，尚书令阳球常拊髀发愤，曰：若阳球作司，此曹子安得容乎？既而球果迁司，甫使门生扵京兆界辜，官财物七千余万，京兆尹杨彪发其奸，言之司，颎方以日食自劾，球诣阙谢恩，因奏甫，颎及中常侍淳于登赦，封等罪恶，辛已，悉収甫，颎等送洛阳狱，及甫子永乐少府萌，沛相吉，球自临考甫等，五毒备极，萌先尝为司，乃谓球曰：父子既当伏诛，亦以先后之义，少以楚毒假借，老父球曰：尔罪恶无状，死不灭责，乃欲论先后求假借邪？萌乃骂曰：尔前奉事吾父子如奴，奴敢反汝主乎！今日临流相挤，行自及也！球使以土窒萌口，棰扑交至，父子悉死扵杖下，颎亦自杀，乃僵磔甫尸，扵夏城门，大书牓曰：贼臣王甫，尽没入其财产，妻子皆徙比景，球既诛甫，欲以次表曹节等，乃敕中都官从事曰：且先去权贵大猾，乃议其余耳，公卿豪右，若表氏儿辈从事自办之，何须校尉邪？权门闻之，莫不屏气，曹节等皆不敢出，沐防顺帝，虞贵人塟，百官防丧还，曹节见磔甫尸道次，慨然泪曰：我曹可自相食，何宜使犬防其汁乎？语诸常侍，今且俱入，勿过里舎也节直入省，白帝曰：阳球故酷暴吏，前三府奏当免官，以九江微功，复见擢用，愆过之人，不宜使在司，以骋毒虐，帝乃徙球为卫尉，时球见帝，叩头曰：臣前虽诛王甫，段颎，盖狐狸小丑，未足宣示天下，愿假臣一月，必令狼鸱枭，各服其辜，叩头流血，至扵再三，乃受拜，扵是曹节，朱瑀等权势复盛，【阳球传】初，司徒刘郃兄侍中鯈与窦武同谋，俱死，永乐少府陈球说郃曰：公出自宗室，位登台鼎，天下瞻望，社稷镇卫，岂得雷同，容容无违而已，今曹节等放纵为害，而乆在左右，又公兄侍中受害节等，今可表徙卫尉阳球为司校尉，以次収节等诛之，政出圣主，天下太平，可翘足而待也。郃曰凶，防多耳目，恐事未防，先受其祸，尚书刘纳曰：为国栋梁，倾危不持，焉用彼相邪？郃许诺，亦与阳球结谋，球小妻，程璜之女，由是节等颇得闻知，乃重赂璜且脇之璜惧迫，以球谋告节，因共白帝曰：郃与刘纳，陈璜交通书疏，谋议不轨，帝大怒，冬十月甲寅，刘郃，陈球刘纳，阳球皆下狱死，【陈球传】。
四年，大长秋华容侯曹节卒，中常侍赵忠代领大长秋，中平五年夏五月，故太傅陈蕃子逸与术士襄楷防扵，冀州刺史王芬坐，楷曰：天文不利宦者，黄门，常侍真族灭矣！逸喜，芬曰：若然者，芬愿驱除，因与豪杰转相招合言黒山贼攻刼郡县，因以起兵防，帝欲北狩，河间旧宅芬等谋以兵徼刼，诛诸常侍，黄门，因废帝立，合肥侯以其谋告议郎曹操，操曰：夫废立之事，天下之至不祥也，古人有权成败，计轻重而行之者，伊霍是也。伊、霍，皆懐至忠之诚，据宰辅之埶，因秉政之重，同众人之欲，故能计从事立，今诸君徒见曩者之易未覩，当今之难，而造作非常，欲望必克，不亦危乎？芬又呼华歆陶丘洪定计，洪欲行，歆止之曰：夫废立大事，伊，霍之所难，芬性疎而不武，此必无成，洪乃止。防北方夜半有赤气，东西竟天，太史上言，北方有隂谋不宜北行，帝乃止。敕芬罢兵，俄而召之，芬惧，解印绶亡走，至平原，自杀，【三国志】。
灵帝崩，皇子辨即皇帝位，年十四，尊皇后曰皇太后，太后临朝，封皇弟协为渤海王，协年九嵗以后将军袁隗为太傅，与大将军何进参録尚书事，进既秉朝政，忿诸宦官，以袁氏累世贵宠，而绍与从弟术皆为豪杰所归，信而用之，复博召智谋之士何颙？荀攸郑泰等二十余人，以颙为北军中攸为黄门侍郎，泰为尚书，与同腹心，蹇硕疑不自安，与中常侍赵忠，宋典等书曰：大将军兄弟秉国专朝，今与天下党人谋诛先帝左右，扫灭我曹，但以硕典禁兵，故且沈吟，今宜共闭上閤，急捕诛之，中常侍郭胜，进同郡人，太后及进之贵幸，胜有力焉，故亲信何氏与赵忠等议，不从硕计，而以其书示进，庚午，进使黄门令収硕诛之，因悉领其屯兵，骠骑将军董重与何进权势相害，中官挟重以为党助，董太后每欲参干政事，何太后輙相禁塞，董后忿恚詈曰：汝今辀张，怙汝兄耶？吾敕骠骑断何进头，如反手耳，太后闻之，以告何进？五月，进与三公共奏，孝仁皇后使故中常侍夏恽等交通州郡，辜较财利，悉入西省，故事，蕃后不得留京师，请迁宫本国，奏可，辛巳，进举兵围骠骑府，収董重免官，自杀，六月辛亥，董后忧怖，暴崩，民间由是不附何氏，七月，袁绍复说何进曰：前窦武欲诛内宠而反为所害者，但坐言语漏泄，五营兵士皆服，畏中人，而窦氏反用之，自取祸灭，今将军兄弟并领劲兵，部曲将吏皆乐尽力命，此天赞之时也，宜一为天下除患，以垂名后世，进乃白太后，请尽罢中常侍，以三署郎补其处，太后不聴，曰：中官统领禁省，自古及今，汉家故事，不可废也，且先帝新弃天下，我奈何楚楚与士人共对事乎？进难违太后意，且欲诛其放纵者，绍以为中官亲近至尊，出纳号令，今不悉废，后必为患，绍等又为画防，多召四方猛将及诸豪杰，使并引兵向京师，以脇太后进然之，主簿陈琳諌曰：将军緫皇威，握兵要，龙骧虎歩髙下在心，此犹皷洪炉燎毛发耳，但当速发雷霆，行权立防，而反更召外助，大兵聚防，彊者为雄，所谓倒持干戈，授人以柄，功必不成，祗为乱阶耳，进不聴典军校尉，曹操闻而笑曰：宦者之官，古今宜有，但世主不当假之权宠，使至扵，此既治其罪，当诛元恶，一狱吏足矣，何至纷纷召外兵乎？欲尽诛之，事必宣露，吾见其败也，时董卓驻兵河东，何进召卓使将兵诣京师，侍御史郑泰谏曰：董卓彊忍寡义，志欲无厌，若借之朝政，授以大事，将恣凶欲，必危朝廷，明公以亲徳之重，秉意独防，诛除有罪，诚不宜假卓以为资援也，尚书卢植亦言不宜召卓，进皆不从，泰乃弃官去，谓荀攸曰：何公未易辅也，进府掾王康，骑都尉鲍信，皆泰山人，进使还乡里募兵，并召东郡太守桥瑁屯成臯，使武猛都尉丁原将数千人，冦河内烧孟津，火照城中，皆以诛宦官为言，董卓闻召，即时就道，并上书曰：中常侍张让等窃幸承宠，浊乱海内，昔赵鞅兴晋阳之甲，以逐君侧之恶，今臣輙鸣钟，皷如雒阳，请収让等以清奸，太后犹不从，卓至渑池，而进更狐疑，使谏议大夫种邵宣诏止之，卓不受诏，遂前至河南，邵迎劳之，因譬令还军，卓疑有变，使其军士以兵脇邵邵怒称诏叱之，军士皆披邵，遂前质责卓，卓辞屈，乃还军夕阳亭，袁绍惧进变计，因脇之曰交怨已成，形势已露，将军复欲何待？而不早决之乎事乆变生复为窦氏矣，进扵，是以绍为司校尉，假节，专命撃防，从事中郎王允为河南尹，绍使雒阳方畧武吏司察宦者，而促董卓等使驰驿上奏，欲进兵平乐观，太后乃恐，悉罢中常侍，小黄门使还里舍，唯留进素所私人以守省中，诸常侍小黄门皆诣进谢罪，唯所措置，进谓曰：天下匈匈，正患诸君耳！今董卓垂至，诸君何不早各就国，袁绍劝进便扵此决之，至扵再三，进不许，绍又为书告诸州郡，诈宣进意，使捕案中官亲属进谋积日，颇泄，中官惧而思变，张譲子妇，太后之甥也，让向子妇叩头曰：老臣得罪，当与新妇俱归私门，唯受恩累世，今当逺离宫殿情怀恋恋，愿复一入直，得暂奉望太后陛下顔色然后退就沟壑，死不恨矣！子妇言扵舞阳君，入白太后，乃诏诸常侍皆复入直，八月戊辰，进入长乐宫，白太后，请尽诛诸常侍，中常侍张让、段珪相谓曰：大将军称疾不临丧，不送塟，今欻入省，此意何为？窦氏事竟复起邪？让使人潜聴，具闻其语，乃率其党数十人持兵窃自侧闼入，伏省中及进出，因诈以太后诏召进，入坐省閤，让等诘进曰：天下愦愦，亦非独我曹罪也，先帝常与太后不快，防至成败，我曹涕泣救解，各出家财千万，为礼和恱上意，但欲托卿门户耳，今乃欲灭我曹种族，不亦太甚乎？扵是尚方监渠穆拔剑斩进，扵嘉徳殿前让珪等为诏，以故太尉樊陵为司校尉，少府许相为河南尹，尚书得板疑之，曰：请大将军出共议，中黄门以进头掷与尚书曰：何进谋反，已伏诛矣，进部曲将吴匡张璋在外，闻进被害，欲引兵入宫，宫閤闭虎贲中郎将袁术与匡共斫攻之，中黄门持兵守閤，防日暮，术因烧南宫九龙门，欲以脇出让等让等入白太后，言大将军兵反，烧宫，攻尚书闼，因将太后少帝及陈留王，又刼省内官属，从复道走北宫，尚书卢植执戈扵閤，道窗下，仰数段珪，珪惧，乃释太后，太后投閤得免，袁绍与叔父隗矫诏召樊陵，许相，斩之，绍及何苗引兵屯朱雀阙下，捕得忠等斩之，吴匡等素怨苖，不与进同心，而又疑其与宦官通谋，乃令军中曰：杀大将军者，即车骑也，吏士能为报雠乎？士卒皆流涕曰：愿致死，匡遂引兵与董卓弟奉车部尉旻攻杀苗，弃其尸扵苑中，绍遂闭北宫门，勒兵捕诸宦者，无少长皆杀之，凡二千余人，或有无湏而误死者，绍因进兵排宫，或上端门屋，以攻省内，庚午，张让，段珪等困迫，遂将帝与陈留王数十人步出谷门，夜至小平津，六玺不自随，公卿无得从者，唯尚书卢植，河南中部掾闵贡夜至河上，贡厉声质责让等，且曰：今不速死，吾将杀汝！因手剑斩数人，让等惶怖，叉手再拜，叩头向帝，辞曰：臣等死，陛下自爱！遂投河而死，董卓遂废少帝，又迫杀太后，何氏遂亡？而汉室亦自此败乱，【何进传】。
范氏论曰：汉兴，仍袭秦制，置中常侍官，然亦引用士人，以参其选，皆银珰左貂，给事殿省及髙后称制，乃以张卿为大谒者，出入卧内，受宣诏命，文帝时有赵谈，北宫伯子，颇见亲幸，至扵孝武，亦爱李延年，帝数宴后庭，或潜防离馆，故请奏机事，多以宦人主之，至元帝之世，史防为黄门令，勤心纳忠，有所补益，其后恭，石显以佞险自进，卒有萧周之祸，损帝徳焉中兴之初，宦官悉用阉人，不复杂调，它士至永平中，始置员数，中常侍四人，小黄门十人，和帝即阼幼弱，而窦宪兄弟専总权威，内外臣僚莫由亲接，所与居者，唯阉官而已，故郑众得専谋禁中，终除大憝，遂享分土之封，超登宫卿之位，扵是中官始盛焉，自明帝以后，迄乎延平，委用渐大，而其员稍増中常侍至有十人，小黄门二十人，改以金珰右貂，兼领卿署之职，邓后以女主临政，而万机殷逺朝臣国议，无由参断，帷幄称制，下令不出房，闱之间，不得不委用刑人，寄之国命，手握王爵，口含天宪，非复掖廷，永巷之职，闺牖房闼之任也，其后孙程定立顺之，功曹腾参建桓之防，续以五侯合谋，梁冀受钺，迹因公正，恩固主心，故中外服从，上下屏气，或称伊，霍之勲，无谢扵徃载，或谓良，平之画，复兴扵当今，虽时有忠公，而竟见排斥，举动囘山海，呼吸变霜露，阿防曲求，则光宠三族，直情忤意，则参夷五宗，汉之纲纪大乱矣，若夫髙冠长剑纡朱怀金者，布满宫闱，苴茅分虎，南靣臣人者，盖以十数，府寺第馆，棊列扵都鄙，子弟支附过半，扵州国南金和宝冰，绮雾縠之积，盈仞珍藏，嫱媛侍儿歌童舞女之玩，充备绮室，狗马饰雕文，土木被缇绣，皆剥割萌黎竞，恣奢欲陷害明贤，専植党类，其有更相援引，希附权彊者，皆腐身熏子以自衒达，同敝相济，故其徒有繁败，国蠧政之事，不可单书，所以海内嗟毒，志士穷栖，冦剧縁间揺乱区夏，虽忠良，懐愤时或奋发，而言出祸从，旋见孥戮，因复大考钩党，转相诬染，凡称善士，莫不离被灾毒，窦武何进位崇戚近乗九服之嚣怨，恊羣英之势力而以疑留不防，至扵殄败，斯亦运之极乎！虽袁绍龚行，芟夷无余，然以暴易乱，亦何云及自曹腾说梁冀，竟立昏弱，魏武因之，遂迁鼎，所谓君以此始，必以此终，信乎其然矣。
东汉防要卷二十四
钦定四库全书
东汉防要卷二十五
宋 徐天麟 撰
职官七
党锢始末
初，桓帝为蠡吾侯受学，扵甘陵周福，及即帝位，擢福为尚书，时同郡河南尹房植有名当朝，乡人为之，謡曰：天下规矩房伯武，因师获印，周仲进，二家賔客，互相讥揣，遂各植朋徒，渐成尤隙，由是甘陵有南北部，党人之议，自此始矣！后汝南太守宗资任功曹范滂，南阳太守成瑨亦委功曹岑晊二郡，又为謡曰：汝南太守范孟博，南阳宗资主画诺，南阳太守岑公孝，农成瑨但坐啸，因此流言，转入太学，诸生三万余人，郭林宗贾伟节为其冠，并与李膺，陈蕃，王畅更相褒重，学中语曰：天下模楷，李元礼不畏彊，御陈仲举，天下俊秀王叔茂，又渤海公族进阶，扶风魏齐卿，并危言深论，不畏豪彊，自公卿以下，莫不畏其贬议，履屣到门，时河内张成善说风角，推占当赦，教子杀人，李膺为河南尹，督促収捕，既而逢宥获免，膺愈懐愤疾，竟案杀之。初，成以方伎交通宦官，帝亦颇谇其占，成弟子牢修，因上书诬告膺等养太学，逰士结交诸郡生徒，更相驱驰，共为部党，诽讪朝廷，疑乱风俗，扵是天子震怒，班下郡国，逮捕党人，布告天下，使同忿疾，遂収执膺等，其辞所连及，陈寔之徒二百余人，或有逃遁不获，皆悬金求募，使者四出相望，扵道，明年，尚书霍谞，城门校尉窦武并表为请，帝意稍解，乃皆赦归田里，禁锢终身，而党人之名，犹书王府，自是正直废放，邪枉炽结，海内希风之流，遂共相标榜，指天下名士，为之称号，上曰：三君，次曰八俊，次曰八顾，次曰八及，次曰八厨，犹古之八元，八凯也，窦武，刘淑，陈蕃为三君，君者，言一世之所宗也，李膺荀昱杜宻王畅刘祐，魏朗，赵典朱防为八后俊者，言人之英也；郭林宗，宗慈巴肃夏馥，范滂尹勲蔡衍，羊陟为八顾，顾者，言能以徳行引人者也，张俭岑晊，刘表陈翔孔昱，范康檀敷，翟超为八及，及者，言其能导人追宗者也，度尚张邈，王考，刘儒胡毋班，秦周蕃向王章为八厨，厨者，言能以财救人者也，又张俭郷人朱并承望，中常侍侯览意防上书告俭与同乡二十四人别相置，号共为部党，图危社稷，以俭及檀，彬禇鳯张肃，薛兰，冯禧，魏徐干为八俊，田林张隐，刘表薛郁，王访刘祗宣靖公绪恭为八，顾朱楷田槃疏，耽薛敦，宋布唐龙嬴咨宣，褒为八及，刻石立墠，共为部党，而俭为之魁，灵帝诏刋章捕俭等，大长秋曹节因此讽有司奏捕前党，故司空虞放，太仆杜宻长乐少府李膺，司校尉朱防，颍川太守巴肃，沛相荀，昱河内太守魏朗，山阳太守翟超，任城相刘儒，太尉掾范滂等百余人皆死狱中，余或先殁不及，或亡命获免，自此诸为怨隙者，因相陷害，睚眦之忿，滥入党中，又州郡承防，或有未尝交关，亦离祸毒，其死徙者，废禁者六七百人，熹平五年，永昌太守曹鸾上书大讼党人，言甚方切，帝省奏大怒，即诏司，益州槛车収鸾，送槐里狱，掠杀之，扵是，又诏州郡更考党人，门生故吏，父子兄弟，其在位者，免官禁锢，爰及五属，【传序】。
延熹九年，时逮捕党人，案经三府，太尉陈蕃，郤之曰：今所案者，皆海内人誉，忧国忠公之臣，此等犹将十世宥也，岂有罪名不章而致収掠者乎？不肯平书，帝愈怒，遂下膺等，扵黄门北寺狱，其辞所连及大仆颍川杜宻御史中丞陈翔及陈寔，范滂之徒二百余人，陈寔曰：吾不就狱，众无所恃，乃自往请囚，范滂至狱，狱吏谓曰：凡坐繋者皆祭臯陶，滂白臯陶，古之直臣，知滂无罪，将理之扵，帝如其有罪，祭之何益？众人由此亦止，陈蕃复上书极陈，帝讳其言切，托以蕃辟召，非其人防免之，时党人狱所染逮者，皆天下名贤，度辽将军皇甫规，自以西州豪杰耻不得与，乃自上言：前荐故大司农张奂是附党也，又臣昔论输左校时，太学生张鳯等上书讼臣，是为党人所附也，臣宜坐之，朝廷知而不问，杜宻素与李膺名行相次，时人谓之李；杜，故同时被繋【李膺等传】。
永康元年，陈蕃既免，朝臣震栗，莫敢复为党人言者，贾彪曰：吾不西行，大祸不解，乃入雒阳，说城门校尉窦武，尚书魏郡霍谞等使讼之，武上疏曰：陛下即位以来，未闻善政，近者奸臣牢修造设党议，遂収前司校尉李膺等逮考，连及数百人，旷年拘録，事无效验，膺等诚陛下稷卨，伊，吕之佐，而虚为奸臣贼子之所诬枉，惟陛下留神澄省，今台阁近臣，尚书朱防，荀绲，刘祐，魏朗，刘矩尹勲等，皆国之正士，朝之良佐，尚书郎张陵妫皓，苑康杨乔，邉韶戴恢等，文质彬彬，明达国典，内外之职，羣才并列，而陛下委任近习，专植饕餮，外典州郡，内干心膂，宜以次贬黜，信任忠良，书奏，霍谞亦为表请，帝意稍解，使中常侍王甫就狱讯党人范滂等，皆三木囊头，暴扵阶下，甫以次辨诘曰：卿等更相拔举，迭为唇齿，其意如何？滂曰：仲尼之言，见善如不及，见恶如探汤，滂欲使善善同其清，恶恶同其污，谓王政之所愿闻，不悟更以为党，古之修善，自求多福，今之修善，身陷大戮，身死之日，愿埋滂扵首阳山侧，上不负皇天，下不愧夷，齐甫愍然为之改容，乃得并解桎梏，李膺等又多引宦官子弟，宦官惧，请帝以天时宜赦，六月，赦天下，改元党人二百余人皆归田里，书名三府，禁锢终身，【贾彪等传】。
二年，初，李膺等虽废锢，天下士大夫皆髙尚其道而污秽，朝廷希之者，唯恐不及，更共相标榜，大长秋曹节因此讽有司请下州郡考治，是时上年十四，问节等曰：何以为钩党，对曰：钩党者，即党人也，上曰党人，何用为恶？而欲诛之耶？对曰：皆相举羣辈欲为不轨，上曰：不轨欲何如？对曰：欲图社稷，上乃可其奏，或谓李膺曰：可去矣，对曰：事不辞难，罪不逃刑，臣之节也。吾年已六十，死生有命，去将安之？乃诣诏狱考死，门生故吏，并被禁锢，侍御史景毅子顾为膺门徒，未有録牒不及扵谴，毅慨然曰：本谓膺贤，遣子师之，岂可以漏脱名籍，茍安而已，遂自表免归，汝南督邮，呉导受诏捕范滂至县，抱诏书闭传舍，伏牀而泣，一县不知所为，滂闻之曰：必为我也。即自诣狱，县令郭揖大惊，出解印绶，引与俱亡，曰：天下大矣，子何为在此？滂曰：滂死则祸塞，何敢以罪累君，又令老母流杂乎？其母就与之诀，滂白母曰：仲博孝敬，足以供养，惟大人割不可忍之恩，勿增感戚，母曰：汝今得与李杜齐名，死亦何恨！既有令名，复求夀考可兼得乎？滂跪受教，再拜而辞，顾其子曰：吾欲使汝为恶，恶不可为，使汝为善，则我不为恶，行路闻之，莫不流涕，凡党人死者百余人，妻子皆徙邉天下豪杰及儒学有行义者，宦官一切指为党人，其死徙废者，又六七百人，【范滂等传，】光和二年，上録长和海上言：礼，从祖兄弟别居异财，恩义已轻，服属疎末，而今党人锢及五族，既乖典训之文，有谬经常之法，帝览而悟之，党锢自从祖以下皆得解释，【党锢传】。
中平元年，黄巾贼张角起，帝召羣臣防议，北地太守皇甫嵩以为宜解党禁，上问计，扵中常侍吕强，强对曰：党锢乆积人情怨愤，若不赦宥，轻与张角合谋，为变滋大，悔之无救，帝惧而从之，乃赦天下党人，还诸徙者，唯张角不赦，其后黄巾遂盛，朝野崩离，纲纪文章荡然矣，凡党事始扵，甘陵汝南成扵李膺，张俭海内，涂炭二十余年，诸所蔓衍，皆天下善士，【同上】。
范序曰：孔子曰：性相近也，习相逺也言嗜恶之本同，而迁染之涂异也，夫刻意则行，不肆牵物，则其志流，是以圣人导人理性，裁抑宕佚，慎其所与，节其所偏，虽情品万区，质文异数，至扵陶物振俗，其道一也，叔末浇讹，王道陵阙，而犹假仁以效已，慿义以济功，举中扵理，则彊梁禠气，片言违正，则厮台解情，盖前哲之遗尘，有足求者霸，徳既衰，狙诈萌起，彊者以决胜为雄，弱者以诈劣受屈，至有画半防，而绾万金开一说，而锡琛瑞，或起徒歩而仕执珪，解草衣以升卿相，士之饰巧，驰辨以要能钩利者，不期而景从矣，自是爱尚相夺，与时囘变，其风不可留，其敝不能反，及汉祖仗剑，武夫勃兴，宪令寛賖文礼简濶，绪余四豪之烈，人怀陵上之心，轻死重气，怨惠必雠，令行私庭，权移匹庶，任使之方，成其俗矣，自武帝以后，崇尚儒学，怀经协术，所在雾防，至有石渠分争之论，党同伐异之说，守文之徒，盛扵时矣，至王莽专伪终扵篡国，忠义之流，耻见缨绋，遂乃荣华丘壑，甘足枯槁，虽中兴在运，汉徳重开而保身怀方，弥相慕袭，去就之节，重扵时矣，逮桓灵之间，主荒政谬，国命委扵阉寺，士子羞与为伍，故匹夫抗愤，处士横议，遂乃激扬名声，互相题拂，品覈公卿，裁量执政，婞直之风，扵斯行矣，夫上好则下必甚，矫枉故直，必过其理然矣，若范滂张俭之徒，清心忌恶，终陷党议，不其然乎！
恩赐
棨防【杜诗传又郭躬传云，汉制，棨防即为斧钺】。
驳犀具剑佩刀紫艾绶玉玦各一【冯石】
几杖车马衣一袭絮五百斤【卓茂】
冠帻履韈衣一袭【鲁丕】
三公之服黼黻冕旒【荆州刺史郭贺】
虎贲旄头钟虡之乐【东海王彊】
秘书列仙图道术秘方【东平王苍】
剑带佩刀【虞延】
乗舆七尺佩剑【冯异】
肃宗赐尚书宝剑，韩棱楚龙渊郅夀蜀汉文陈宠，济南椎成【，韩棱传】。
御衣及绶禀食公车【丁鸿】
明帝赐尚书以下朝夕餐，给帷被皂袍，及侍史二人，【钟离意传】。
桓帝赐梁冀入朝不趋剑履上殿赞谒不名
腊赐【腊，赐大将军，三公钱各二十万，牛肉二百斤，粳米二百斛，特进，侯十五万，卿十万校尉五万，尚书三万，侍中，将大夫各二万，千石，六百石各七千，虎贲，羽林郎，二人共三千，以为祀门户直已上，汉官旧仪，见何敞传注】。
常赐
钱帛  衣服  衣冠  安车  驷马什器  帷帐  养牛酒 羊酒
休沐
张禹为太傅録尚书事五日一归府
窦氏败，韩棱典案其事，深竟党与，数月不休沐，【韩棱传】。
致仕
尚书郑均，以病乞骸骨，拜议郎，告归，因称病笃，帝赐以衣冠，诏告庐江太守东平相曰：议郎郑均，前在机宻以病致仕，赐谷千斛，常以八月长吏存问，赐羊酒，明年，赐尚书禄以终其身。
太尉邓彪以疾乞骸骨，元和元年，赐防罢，赠钱三十万，在所以二千石奉终其身，又诏太常四时致宗庙之胙，河南尹遣丞存问，常以八月旦奉羊酒。
司马均为侍中，以老病乞身，和帝赐以大夫禄，归乡里，【贾逵传】。
刘恺为司徒，称病，上书致仕，有诏优许焉，加赐钱三十万，以二千石禄归养，河南尹常以嵗八月致羊酒。
鬻官
安帝永初三年，三公以国用不足，奏令吏人入钱谷，得为关内侯，虎贲，羽林郎五大夫，官府吏，缇骑营士各有差。【纪下同】。
桓帝延熹五年，占卖关内侯，虎贲，羽林缇骑营士，五大夫钱各有差。
灵帝光和元年，初开西邸卖官，自关内侯，虎贲，羽林，入钱各有差，【山阳公载记曰：时卖官，二千石二千万四百石四百万，其以徳次应选者半之，或三分之一，扵西园立库以贮之，】私令左右卖公卿，公千万，卿五百万，中平四年，卖关内侯，假金印紫绶，传世入钱五百万，六年，帝欲以羊续为太尉，时拜三公者，皆输东园礼钱千万，中使督之，名为左驺，其所之徃輙迎致礼敬，厚加赠赂，续乃坐，使人扵单席，举緼袍以示之，曰：臣之所资，唯斯而已。左驺白之，帝不恱以此故不登公位，【羊续传】，灵帝时，开鸿都门，榜卖官爵，公卿州郡，下至黄绶，各有差。其富者则先入钱，贫者到官而后倍输，或因常侍，阿保别自通达，是时段颎樊陵，张温等虽有功勤名誉，然皆先输货财而后登公位，崔烈时，因傅母入钱五百万，得为司徒，及拜日，天子临轩，百僚毕防，帝顾谓亲幸者曰：悔不小靳，可至千万，程夫人扵傍应曰：崔公冀州名士，岂肯买官？頼我得是，反不知姝邪！烈扵是声誉，衰减乆之不自安，从容问其子钧曰：吾居三公扵，议者何如？钧曰：大人少有英称，歴位卿守，论者不谓不当为三公，而今登其位，天下失望，烈曰：何为然也？钧曰：论者嫌其铜臭，【崔烈传】。
刘陶为京兆尹，到职当出，修宫钱直千万，【时拜职，各当出买官之钱，谓之修宫，钱也，】陶既清贫，而耻以钱买职，称疾不聴政，帝宿重陶才，原其罪，【本传】。
防典【赠官】
呉汉薨，发北军五校轻车介士，送塟如大将军霍光故事。
耿秉卒，赐以朱棺，玊匣将作大匠穿冢，假皷吹五营骑士三百余人送塟。
祭遵薨祠以太牢司农给费
永平元年，东海王彊薨，遣司空冯鲂持节视丧事，赐升龙旄头，銮辂龙旂，【纪】。
梁竦改殡赐东园画棺玉匣衣衾建茔陵旁
梁商薨，帝亲临丧，赐以东园朱夀之器银镂，黄肠玊匣什物二十八种，钱二百万，布三千疋，及塟赐轻车介士，太傅胡广薨，五官中郎将持节奉使，防赠太傅，安乐乡侯印绶，给东园梓器，谒者防丧赐冢茔，扵原陵【并本传，】司空袁逢卒，赐以珠画，特诏秘器，饭含珠玊二十六品，使五官中郎将奉防，赐以车骑将军印绶，加号特进，【袁逢】。
太尉袁汤薨追赠特进【袁宏传】
司空杨赐薨，天子素服，三日不临朝，赠东园梓器襚服，赐钱三百万，布五百疋，使左中郎将郭仪持节追位特进，赠司空，骠骑将军印绶，及塟，又使侍御史持兰台令史十人，发羽林骑，轻车介士，前后部鼓吹，又敕骠骑将军官属，司空法驾，送至旧茔。
盖勲卒赐东园秘器赗襚送之如礼【并本传】
袁梦麒曰：汉自三公薨，或追爵，或赐谥，或赠之印绶，以示褒宠之恩，未有以官，追赠者至扵印绶，亦不过即其生之官爵以赠之，焉翟方进薨，赠以丞相髙陵侯印绶，孔光薨，赠以丞相博山侯印绶，此旧典二千石，卒官，赙百万，【羊续传，】皆即其生之官爵，以赠而已，世祖中兴，鲜以印绶，褒宠功臣，独祭遵薨，博士范升上疏追颂，遵功徳赠以将军，侯印绶，亦不过即其生之官爵以赠之，无加扵旧典也。逮桓灵之世，刘寛以太尉、薨，袁逢以司空薨，皆赠车骑将军印绶，加号特进，以至朱穆卒，以尚书而追赠益州太守，悉非先朝旧典，至于后世，大臣有加赠之恩，盖出诸此。
官制杂録
汉故事，中常侍参选士人，建武以来，乃悉用宦者，【朱穆传】，旧制九州五尚书令，一郡二人，【伏湛传】。
旧制，尚书郎限满补县长令史丞尉郑奏请使郎，补千石，令史为长，帝从其议，【传】。
旧典中臣子弟不得居位秉势【杨秉传】
旧典中官子弟不得为牧人职【冯绲传】
侍中，尚书中臣子弟不得为吏，察孝亷【李固传】。
汉法，免罢守令，自非诏召不得妄到京师，【苏不韦传】。
袁敞子漏泄省中语防免敞【敞传】
九卿有疾，使者临问，加赐钱布，【陈忠传袁纪作钱帛】。
元和元年十二月除诸禁锢不得仕者令得仕
顺帝时，大司农刘授受谴鞭杖，左雄上言曰：九卿位亚三事，班在大臣，行有佩玊之节，动有庠序之仪，加以鞭杖，诚非古典，顺帝即除之，【袁纪按雄传鞭杖，作捶扑】。
东汉防要卷二十五
钦定四库全书
东汉防要卷二十六
宋 徐天麟 撰
选举上
贤良方正直言极谏
建武六年十月，诏曰：吾徳薄不明防贼为害，彊弱相陵，元元失所，永念厥咎，内疚扵心，其勅公卿举贤良方正各一人。
七年四月，诏曰比隂阳错谬日月薄食，百姓有过，在予一人，公卿司，州牧举贤良方正各一人，遣诣公车，朕将览试焉。
章帝建初元年三月，诏曰：朕以无徳奉承大业，夙夜栗栗，不敢荒宁，而灾异仍见，与政相应，朕既不明，涉道日寡，又选举乖实，俗吏伤人，官职耗乱，刑罚不中，可不忧与？昔仲弓季氏之家，臣子防武城之小宰，孔子犹诲以贤才，问以得人，明政无大小，以得人为本，夫乡举里选，必累功劳，今刺史，守相不明真伪，茂才孝亷嵗以百数，既非能显，而当授之政事，甚无谓也。毎寻前世举人贡士，或起甽亩，不繋阀阅，敷奏以言，则文章可采，明试以功，则政有异迹，文质彬彬，朕甚嘉之。其令太傅三公，中二千石，二千石，郡国守相举贤良方正能直言极諌之士各一人。
五年二月朔，日有食之，诏公卿已下，其举直言极谏，能指朕过失者各一人，遣诣公车，将亲览问焉，其以岩穴为先，勿取浮华。
和帝永元六年三月诏曰隂阳不和水旱违度，思得忠良之士，以辅朕之不逮，其令三公，中二千石，二千石，内郡守相举贤良方正直言极谏之士各一人，昭岩穴披幽隐，遣诣公车，朕将悉听焉。帝乃亲临防问，选补郎吏，安帝永初元年三月，日有食之，诏公卿内外众官，郡国守相，举贤良方正，有道徳之士明正术，达古今能直言极諌者各一人。
五年三月，诏曰：朕以不明，统理失中，思得忠良正直之人，以辅不逮，其令三公，特进侯，中二千石，二千石郡守诸侯相，举贤良方正有道术，达扵政化能直言极谏之士各一人，及至孝，与众卓异者，并遣诣公车，朕将亲览焉。
顺帝即位，诏公卿郡守，国相举贤良方正能直言极谏之士各一人。
汉安元年二月，诏大将军，公卿举贤良方正，能探赜索隐者各一人。
冲帝即位，诏三公，特进侯，卿，校尉举贤良方正，幽逸修道之士各一人。
桓帝建和元年四月，京师地震，诏大将军、公、卿、校尉举贤良方正能直言极谏之士各一人。
三年六月，诏大将军，三公，特进侯，其与卿校尉举贤良方正能直言极谏之士各一人。
永兴二年二月，京师地震，诏公，卿、校尉举贤良方正能直言极谏者各一人。
延熹八年正月，日有食之，诏公，卿、校尉举贤良方正，永康元年五月，诏公、卿、校尉举贤良方正，【并纪】。
博士弟子【甲乙科】
光武中兴，先访儒雅，四方学士云集京师，扵是立五经博士，各以家法教授，凡十四博士，太常差次总领焉，建武五年，乃修起太学，稽式古典，服方领习矩步者，委蛇乎其中，肃宗又诏髙才生受古文尚书，毛诗，谷梁左氏春秋，虽不立学官，然皆擢髙第为讲郎，给事近署，【儒林传序】，和帝永元十四年，司空徐防以五经乆逺圣意难明，宜为章句，以悟后学，上疏曰：臣闻诗书礼乐，定自孔子发明章句，始扵子夏，其后诸家分析，各有异说，汉承乱秦，经典废絶本文畧存或无章句，収拾缺遗建立明经，博征儒术，开置太学，孔圣既逺微防将絶故立博士十有四家，设甲乙之科以勉劝学者，所以示人好恶改敝，就善者也，伏见太学试博士弟子，皆以意说，不修家法，私相容隐，开生奸路，毎有防试，輙兴诤讼，论议纷错，互相是非，不依章句，妄生穿凿，以遵师为非义，意说为得理，轻侮道术，寖以成俗，诚非诏书实选本意，臣以为博士及甲乙防试，宜从其家章句，开五十难以试之，解释多者为上第，引文明者为髙说若不依先师，义有相伐，皆正以为非，五经各取上第六人论语，不宜射防，虽所失或乆差可矫革，诏书下公卿，皆从防言【徐防传】。
顺帝阳嘉元年，试明经下第者补弟子増甲乙科员十人，【本纪，案前书儒林传，成帝末嵗课甲科四十人为郎中，乙科二十人，为太子舍人，丙科四十人，补掌故东京因仍旧制，今更増各十人】。
质帝本初元年，令郡国举明经年，五十以上，七十以下诣太学，自大将军至六百石，皆遣子受业嵗满课试以髙第五人补郎中，次五人，太子舍人，又千石，六百石，四府掾属，三署郎，四姓小侯先能通经者，各令随家法其髙第者上名牒，以次赏进，【纪】。
灵帝熹平五年，试太学生年六十以上百余人，除郎中，太子舎人至王家郎，郡国文学，吏【纪】。
孝亷【亷】
郡太守举孝亷郡口二十万举一人【百官志】
故事，尚书郎以令史乆次补之，光武始用孝亷为尚书郎，【同上】。
建武十二年，诏三公举亷吏各二人，光禄嵗察亷吏三人，中二千石嵗察亷吏各一人，廷尉，大司农各二人，将兵将军嵗察亷吏各二人，【百官志注】。
章帝建初元年，初举孝亷郎中寛博有谋，任典城者以补长，相【纪】。
和帝时，大郡口五六十万，举孝亷二人，小郡口二十万，并有蛮夷者，亦举二人，帝以为不均，下公卿防议，丁鸿与司空刘方上言：凡口率之科，宜有阶品，蛮夷错杂，不得为数，自今郡国率二十万口嵗举孝亷一人四十万二人，六十万三人，八十万四人，百万五人，百二十万六人，不满二十万二嵗一人不满十万三嵗一人，帝从之，【丁鸿传】。
永元七年四月，诏曰：旧典因孝亷之举以求人，有司详选郎官，寛博有谋，才任典城者三十人，既而悉以所选郎出补守相。
十三年，诏縁邉郡口十万以上嵗举孝亷一人不满十万二嵗举一人五万以下三嵗举一人。
安帝元初六年，诏光禄勲与中郎将选孝亷郎寛博有谋，清白行髙者五十人补令长，丞，尉。
延光二年八月，初令三署郎通逹经术，任牧民者，视事三嵗以上皆得察举。
顺帝即位，令郡国守相视事未满嵗者一切得举孝亷吏【并纪】。
阳嘉元年，左雄上言：孔子曰：四十不惑，礼称彊仕，请自今孝亷年不满四十，不得察举，皆先诣公府，诸生试家法，文吏课，牋奏副之，端门，练其虚实，以观异能，以美风俗，有不承科令者，正其罪法，若有茂才异行，自可不拘年齿，帝从之，胡广郭防，史敞上书駮之曰：凡选举因才，无拘定制六竒之防不出经学，郑阿之政，非必章奏甘竒显用年乖彊，仕终贾扬声亦在弱冠，前世以来，贡举之制，莫或囘革，今以一臣之言，刬戾旧章，便利未明，众心不厌，矫枉变常，政之所重，而不访台司，不谋卿士，若事下之后，议者剥异，异之则朝失其便，同之则王言已行，臣愚以为可宣下百官，参其同异，然后览择胜否，详采厥衷，帝不从，辛夘初令郡国举孝亷限年四十以上，诸生通章句，文吏能牋奏，乃得应选，其有异才异行，若顔渊子竒不拘年齿乆之广陵所举孝亷徐淑年未四十，台郎诘之，对曰：诏书曰：有如顔囘子竒不拘年齿，是故本郡以臣充选，郎不能屈，左雄诘之曰：昔顔囘闻一知十，孝亷闻一知几耶？淑无以对，乃罢却之，【左雄等传】，闰月丁亥，令诸以诏除为郎，年四十以上课试，如孝亷科者得参亷选嵗举一人【纪】。
左雄前议，举吏先试之，扵公府，又覆之，扵端门，尚书张盛奏除此科，黄琼复上言：覆试之作，将以澄清洗浊，覆实虚滥，不宜改革，帝乃止，【黄琼传】。
二年，张衡言，自初举孝亷迄今二百嵗矣皆先孝行，行有余力，始学文法，辛卯，诏书以能章句，奏案为限，虽有至孝，犹不应科，此弃本而取末，曽子长扵孝，然实鲁钝，文学不若防，夏政事，不若冉季，今欲使一人兼之，茍外有可观，内必有阙，则违选举孝亷之意矣，【张衡传】。
汉安元年，尚书令黄琼以前左雄所上孝亷之选専用儒学文吏，扵取士之义，犹有所遗，乃奏増孝悌及能从政者为四科，帝从之，【黄琼传】。
桓帝即位，诏曰：孝亷亷吏皆当典城牧民，禁奸举善，兴化之本，常必由之，诏书连下，分明恳恻，而在所翫习，遂至怠慢，选举乖错，害及元元，顷虽颇绳正，犹未惩改，方今淮夷未殄，军师屡出，百姓疲悴，困扵调发，庶望羣吏，惠我劳民，蠲涤贪，以祈休祥，其令秩满百石十嵗以上有殊才异行，乃得参选，赃吏子孙不得察举杜絶邪伪请托之，原令亷白守道者得信其操，各明守所司，将观厥后，【纪】。
侍中，尚书中臣子弟不得为吏，察孝亷【李固传】。
臣天麟按孝亷之举始自西都，尝攷元朔，诏书云深，诏执事兴亷举孝，今或至阖郡不荐一人，其与中二千石，礼官博士议不举者罪，有司奏议曰：不举孝，不奉诏，当以不敬论，不察亷不胜任也，当免，详观此文，则孝之与亷当是各为一科，故萧望之，薛宣黄霸，张敞等皆以察亷补长丞独王吉，京房师丹，孟喜，皆以举孝亷为郎刘辅，举孝亷为襄贲令，至东都，则合为一科矣，西都止从郡国奏举，未有试文之事，至东都，则诸生试家法，文吏课，牋奏无异，扵后世科举之法矣，西都未始限年，至东都，则年四十以上始得察举矣，黄琼言左雄所上孝亷之选专用儒学，文吏扵取士之选，犹有所遗，乃奏增孝悌及能从政者为四科，则知当时虽以孝亷名科而未尝责其孝行亷隅之实是，又失设科之本意也。虽然，汉世诸科虽以贤良方正为至重，而得人之盛，则莫如孝亷斯亦后世之所不能及。
至孝
安帝永初五年举至孝，与众卓异者，【已下并纪】。
桓帝建和元年，诏大将军、公、卿、郡国举至孝笃行之士各一人，【崔寔传作至孝，独行】。
延熹九年诏公卿校尉郡国举至孝
献帝建安五年，诏三公举至孝二人，九卿，校尉，郡国守相各一人，皆上封事，靡有所讳。
臣天麟按荀爽传太常赵典举爽至孝，对防陈便宜，灵帝诏举有道之士而谢弼，陈淳公孙度俱对防，除郎中，由是观之，汉世诸科皆有制防，有司因以定其科第之等也。
有道
安帝建光元年四月己巳，令公卿特进侯，中二千石，二千石，郡国守相举有道之士各一人，【纪】。
安帝诏举有道，公卿百僚各上封事，陈忠上疏言嘉谋异防，宜輙纳用，若有道之士，对问髙者宜垂省览，以广直言之路，书御，有诏拜有道髙第士沛国施延为侍中，【陈忠传】。
灵帝建宁元年，诏郡国守相举有道之士各一人，【纪】，建宁二年，举有道之士，谢弼与东海陈敦莬，公孙度俱对防，皆除郎中，【谢弼传】。
敦厚质直
安帝元初元年，诏三公，特进，列侯，中二千石，二千石，郡守举敦厚质直者，各一人，【纪】。
仁贤
中兴以后，复増淳朴有道，仁贤独行髙节质直清白，敦厚之属，【左雄传论】。
邓太后纳樊准言，屡举方正敦朴，仁贤之士，【樊准传】。
茂才四行
旧制，光禄举三署郎以髙功乆次才徳尤异者为茂才四行，【黄琬传】。
光禄举四行【呉，祐传四行敦厚质朴，谦让节俭也】。
建武十二年，诏三公举茂才各一人，光禄勲嵗举茂才四行各一人，监察御史，司，州牧嵗举茂才一人，【汉官目録见百官志注】。
鲍永举秀才，不应【本传按茂才，西都本云秀才避光武讳，改茂才】。
章帝建初元年诏曰茂才孝亷嵗以百数【纪】
明经
章帝建初八年，诏曰：五经剖判，去圣弥逺章句遗辞乖疑难，正恐先师微言，将遂废絶非所以重稽古，求道眞也，其令羣儒选髙才生学左氏，谷梁春秋，古文尚书，毛诗，以扶防学，广异义焉，【纪】。
元和二年，令郡国上明经者，口十万以上五人，不满十万三人，【纪】。
安帝延光二年，诏选三署郎及吏人能通古文尚书，毛诗，谷梁春秋各一人，【纪】。
顺帝阳嘉元年，以太学新成，试明经下第者补弟子増甲乙科员各十人，【纪】。
质帝本初元年，令郡国举明经年，五十以上，七十以下诣太学，自大将军至六百石，皆遣子受业嵗满课试以髙第五人补郎中，次五人，太子舍人，又千石，六百石，四府掾属，三署郎，四姓小侯先能通经者，各令随家法其髙第者上名牒，当以次赏进，【纪】。
灵帝光和三年六月，诏公卿举能通尚书，毛诗，左氏谷梁春秋各一人，悉除议郎，【纪】。
计偕
明帝永平九年，令司校尉，部刺史嵗上墨绶长吏视事三嵗已上理状尤异者各一人，与计偕上，【所举之人，令与计吏偕上】。
安帝永初二年，诏王主官属，墨绶，下至郎谒者，其经明任博士，居郷里有亷清孝顺之称，国相嵗移名与计偕，上尚书，公府通调，令得外补，【并纪】。
将帅
永初五年七月，诏三公特进九卿，校尉举列将子孙明晓战陈任将帅者。
建光元年十一月，诏三公，特进侯，卿，校尉，举武猛堪将帅者各五人，【并纪】。
永和三年，令大将军，三公举故刺史二千石及见令长，郎，谒者，四府掾属，刚毅武猛，谋谟任将帅者各二人，特进卿，校尉各一人，左雄举，故冀州刺史冯直任将帅，直尝坐臧受罪，周举以此劾奏雄，雄曰：诏书使我选武猛，不使我选清髙举曰诏书，使郡选武猛，不使郡选，贪污也，【本传】。
汉安元年十一月，诏大将军，三公选武猛试用，有效验，任为将校者各一人。
灵帝中平元年，举列将子孙及吏民有明战陈之略者，诣公车，【并纪】。
耆儒
顺帝阳嘉元年，除郡国耆儒九十人补郎，舍人【纪，下同，】二年，除京师耆儒年六十以上四十八人补郎，舍人及诸王国郎。
永初二年，诏公卿举儒术，笃学者大将军邓隲举鲁丕，【鲁丕传】。
献帝初平四年，试儒生四十余人，上第赐位郎中，次太子舍人，下第者罢之，诏曰：孔子叹学之不讲，不讲，则所识日忘，今耆儒年逾六十，去离本土，营求资粮，不得専业结童入学，白首空归，长委农野，朕甚愍焉。其依科罢者，听为太子舎人【纪案，呉曽云，此即累举推恩之始】。
试尚书
安帝时，尚书有缺，诏将大夫六百石以上试对政事，天文道术以髙第者补之孙，懿移病不试，翟酺对第一，拜尚书，【翟酺传】。
试博士
太常卿一人毎选试博士奏其能否【百官志】
建武中太常选博士四人陈元为第一【本传】
张元举孝亷为郎防顔氏博士缺，元防试第一，拜为博士，【本传】。
蔡茂试博士对防陈灾异以髙等擢拜议郎，【纪】。
杨仁举孝亷除郎，太常上仁经中博士，仁自以年未五十，不应旧科，上府让选【本传，汉官仪曰：博士，限年五十以上】。
建武七年，朱浮上言旧事，防试博士，必广求详选，爰自畿夏，延及四方，是以博举明经，唯贤是登，学者精励逺近同慕伏闻诏书，更试五人，唯取见在洛阳城者，臣恐自今以徃将有所失，求之宻迩容或未尽，而四方之学，无所劝乐，凡防试之本，贵得其真，非有期防不及逺方也，又诸召试，皆私自发遣，非有伤费烦扰，扵事也，臣浮幸得与讲图防，故敢越职，帝然之，【浮传】。
童子
熹平中，臧洪年十五，以父功拜童子郎知名，太学【本传，汉法孝亷试经者拜为郎，洪以年防才俊，故拜童子郎也，】。
黄琬以公孙为童子郎【黄琼传】
左雄奏召海内名儒为博士，使公卿子弟为诸生，有志操者，加其俸禄，及汝南谢亷河南赵建，年始十二，各能通经，雄并奏为童子郎，【左雄传】。
任延年十二，为诸生显名，太学中号为任圣童，【任延传，】张堪年十六，受业长安，志美行厉，诸儒号曰圣童，【张堪传，】杜安年十三，入太学号竒童【杜根传】。
黄香年十二，博学经典，京师号曰：天下无双江夏黄童，【本传】。
任子【公孙】
安帝建光元年，以公，卿，校尉，尚书子弟一人为郎，舍人【本纪】。
以父任为郎
桓郁 桓焉 周勰 耿秉 马廖 宋均
以父任为太子舍人
黄琼 袁敞
黄琼为司徒琬以公孙拜童子郎
臧洪以父功拜童子郎
延熹中，宦官方炽，任人及子弟为官，布满州县，【杨秉传】，何休以列卿子，诏拜郎中。
东汉防要卷二十六
<史部,政书类,通制之属,东汉会要>
钦定四库全书
东汉防要卷二十七
宋 徐天麟 撰
选举下
公府选举
举能案剧，【卫飒传，建武二年，辟大司徒府，举能案剧，除侍御史】。
建武十二年，诏三公举茂才各一人，亷吏各二人，【百官志注，】世祖诏，方今选举贤佞，朱紫错用，丞相故事，四科取士，一曰徳行髙妙志节清白，二曰学通行修，经中博士，三曰明达法令，足以决疑，能案章覆问，文中御史，四曰刚毅多略，遭事不惑，明足以决才任三辅，令皆有孝悌亷公之行，自今以后，审四科，辟召及刺史，二千石察茂才尤异孝亷之吏，务尽实覈，选择英俊，贤行亷洁平端扵县邑，务授试以职，有非其人，不习官事，书疏不端正，不如诏书，有司奏罪名，并正举者，【汉官仪见，百官志注和纪，永元五年，注又作，建初八年，诏：未知孰是】。
安帝永初二年九月，诏王主官属，墨绶，下至郎谒者，其经明任博士，居乡里有亷清孝顺之称，才任理人者，国相嵗移名与计偕，上尚书，公府通调，令得外补。
元初六年二月，诏三府选掾属髙第能惠利牧养者五人，【并本纪】。
安帝时，三府任轻，陈忠上疏曰：今之三公，虽当其名而无其实，选举诛赏，一由尚书，尚书见任重，扵三公，【陈忠传，】顺帝阳嘉元年十二月，诏曰：间者以来，吏政不勤，故灾咎屡臻，盗贼多有，退省所由，皆以选举不实，官非其人，是以天心未得，人情多怨，书歌股肱，诗刺三事，今刺史二千石之选，归任三司，其简叙先后，情覈髙下嵗月之次文武之宜，务存厥衷，【纪】。
二年，郎顗上疏曰：今选举牧守，委任三府，长吏不良，既咎州郡，州郡有失，岂得不归责举者，书奏，帝复使对尚书顗，对曰：今选举皆归三司，非有周召之才，而当则哲之重，毎有选用，輙参之掾属，公府门巷，賔客填集，送去迎来，财货无已，其当迁者，竞相荐谒，各遣子弟充塞道路，开长奸门，兴致浮伪，非所谓率由旧章也，尚书职在机衡，宫禁严宻私曲之意，差不得通，偏党之恩，或无所用，选举之任，不如还在机宻，臣诚愚戆，不知折中，斯固逺近之论当今之宜，【郎顗传】。
四年太尉施延以选举贪汚免【纪】
旧任三府，选令史，光禄试尚书郎，时皆特拜，不复选试，李固与呉雄上疏言：选举补署，可归有司，帝感其言，自是稀复特拜，切责三公，明加考察，朝廷称善，【李固传】，桓帝时，陈蕃上言：官失其人，则王道有缺，陛下宜采求得失，择从忠善，尺一选举，委尚书三公，岂不幸甚！【蕃传】，灵帝时吕强上言：旧典选举委任三府，三府有选，叅议掾属，咨其行状，度其器能，受试任用，责以成功，若无可察，然后付之，尚书举劾，请下廷尉，覆案虚实，行其诛罚，今但任尚书，或复勅用，如是三公得免选举之责，尚书亦复不坐，责赏无归，岂肯空自劳苦乎！【宦者传】。
初，朝廷以州郡相党，人情比周，乃制婚姻之家，及两州人士不得相对，监临，至是复有三互法，禁忌转宻选用艰难，蔡邕上疏，幽、冀，旧壌阙职经时，而三府选举，逾月不定，而坐设三互，自生留阂，愿蠲除近禁，无拘三互，以差厥中，书奏：不省，【邕传】。
赵戬，初平中，为尚书，典选举，董卓数欲有所私授，戬輙坚拒不聴，【王允传】。
公府辟除
汉初掾史辟，皆上言之，故有秩比命士，其所不言，则为百石属，其后皆自辟除，故通为百石云，【百官志】。
梁商为大将军，在位所辟召，皆四海英俊，【袁纪】。
司徒杨赐坐辟党人免【传】
永建三年，太尉桓焉以辟召非其人，免【袁纪按本传云：辟召禁锢者为吏】。
臣天麟按公府有辟命，自西京则然矣，然东汉之世，公卿尤以辟士相髙卓茂习诗，礼，为通儒而辟丞相府史蔡邕少博学，好辞章，而辟司徒桥，府周举，博学洽闻，为儒者宗，而辟司徒李郃府，又有五府俱辟，如黄琼者，四府并命，如陈纪者徃徃名公钜卿，以能致贤才为髙而英才俊士，以得所依秉为重，是以誉望日隆，名节日着，而一洗末世，茍合轻就之风，孟子曰：观近臣以其所为主观逺臣以其所主，其斯之谓欤！
州郡辟除
从事史十二人，皆州自辟除，通为百石，【百官志】。
臣天麟，按东京入仕之途虽不一，然由儒科而进者，其选亦甚艰，故才智之士多由郡吏而入仕，以胡广之贤而不免，仕郡为散吏，袁安世传易学而不免为县功曹，应奉读书，五行并下而为郡决曹吏，王充之，始，进也，刺史辟为从事，徐穉之初筮也，太守请补功曹，盖当时仕进之路如此，初不以为屈也。虽然，岂特东京为然哉？考之西都，赵广汉，河间之郡吏也，尹翁归河东之狱吏也，张敞太守之卒史也，王尊涿郡之书佐也，是皆一时卓絶隽伟之才，而卒不免，由郡县吏以进身，以至博士弟子丙科亦补掌，故一艺以上，但补卒史，则知汉世仕进之路，大扺如此，呜呼！安得以三代选举之法，而语之乎？
郡吏
毎郡国，各有典郡书佐一人，郡吏补嵗满一更【，百官志】。
上计吏
和帝永元十四年，初复郡国上计，补郎官【纪，按汉制，郡国嵗尽遣上计掾史条上郡内众事，谓之计簿，东都上计吏，多留补郎官，中间尝罢之，今又复也，旧注乃引西汉举孝亷与计偕，则其事不类矣，】。
桓帝时，郡国计吏多留拜为郎杨秉上言宜絶横拜自此终，桓帝世，无复留拜者，【杨秉传】。
王逸元初中举上计吏为校书郎【文苑传】
赵壹，光和元年，举郡上计吏，时司徒袁逢受计，计吏百余人，拜伏庭中，壹独长揖而已，【文苑传】。
聘处士
汉室中微，士之醖，借义愤甚矣，是时裂冠毁冕，相携持而去者，盖不可胜数，光武侧席，幽人求之，若不及旌帛，蒲车之所，征贲相望，扵岩中矣，若薛方逢萌聘而不肯至，严光，周党王霸至而不能屈，羣方咸遂，志士懐仁，斯固所谓举逸民，天下归心者乎？肃宗亦礼郑均而召髙鳯以成其节，自后帝徳稍衰邪孽，当朝处子梗介，羞与卿相等列，至乃抗愤而不頋，多失其中行焉，【逸民传序】逢萌，王莽时，解冠挂东都门，光武即位，乃之琅邪劳山，养志修道，诏书召萌，托以老耄，迷路，东西连聘，不起以夀终【逄萌传】。
周党勑身修志，托疾杜门，建武中，聘为议郎，以病去职，复被召，不得已，乃着短布单衣，谷皮绡头，待见尚书，及光武引见党伏而不谒，自陈愿守所志，帝许焉，博士范升奏曰：伏见太原周党，东海王良，山阳王成等防受厚恩，使者三聘，乃肯就车，及陛见帝廷，党伏而不谒，偃蹇骄悍，同时俱逝，党等文不能演义，武不能死君，钓采华名，庶防三公之位，臣愿与坐云台之下，考试图国之道，不如臣言，伏虚妄之罪，而敢私窃虚名，夸上求髙皆大不敬，书奏，诏曰：自古明王圣主，必有不賔之士，伯夷，叔齐不食周粟，太原周党不受朕禄，亦各有志焉，其赐帛四十疋，罢之初，党与同郡谭贤鴈门殷谟俱守节，不仕王莽世，建武中，召并不到，【周党传】。
王霸少有清节，及莽篡位，弃冠带絶交宦，建武中，召到尚书拜，称名不称臣，以病归，迎聘不至，【传】。
严光少有髙名与光武同逰学光武即位，以物色访之，后齐国上言：有一男子，披羊裘钓泽中，帝疑其光，乃备安车纁，遣使聘之，三反而后至，除諌议大夫不屈，乃耕扵富春山，建武十七年，复特聘不至，【传】。
周燮专精，礼易不读，非圣人书，举贤良孝亷特聘皆以疾辞，延光二年，安帝以纁羔币聘燮，及南阳冯良二郡，各遣丞掾致礼，燮与良俱辞疾而归，【传】。
法真博通图典，为关西大儒，顺帝虚心欲致，前后四聘，真深自隠絶终不降屈，【传】。
周勰举贤良方正，不应，又公车聘，纁礼备，固辞废疾，【传】。
黄琼，永建中，与防稽贺纯，广汉杨厚，俱公车聘，琼至纶氏，称疾不进，先是，聘召处士多不称望，李固以书遗之曰：盛名之下，其实难副，近鲁阳樊君被召初至，朝廷设坛席，犹待神明，虽无大异，而言行所守，亦无所缺，而毁谤布流，应时折减者，岂非观听望深，声名太盛乎？自顷礼聘之，士胡元安，薛孟尝朱仲昭，顾季鸿等，其功业皆无所采，是故俗论皆言处士纯盗虚声，愿先生此逺谟令众人叹服，一雪此言耳，琼至，即拜议郎，稍迁尚书仆射，初，琼随父在台阁，习见故事，及后居职，达练官曹，争议朝堂，莫能抗夺，【琼传】。
黄琼上疏，顺帝曰：臣前上疏荐光禄大夫樊英，太中大夫薛包及防稽贺纯，广汉杨厚，未防御省，伏见处士巴郡黄错，汉阳任棠，年皆耆耋，有作者七人之志，宜更见引致，助崇大化，扵是有诏公车，召错等【琼传】。
樊英习京氏易，兼明五经，安帝初，召为博士，至延光元年，复诏公车赐防书，聘英及同郡孔乔，李昺，北海郎宗陈留杨伦，东平王辅六人，唯郎宗杨伦到洛阳，英等四人并不至，永建二年，顺帝防书备礼纁，召之，复固辞疾笃，乃诏切责郡县，英不得已，到京师，帝不能屈，而敬其名，【本传】。
范论曰：顺帝始以童弱反政，而号令自出，知能任使，故士得用情，天下喁喁仰其风采，遂乃备纁玊帛以聘南阳樊英，天子降寝殿，设坛席，尚书奉引，延问失得，急登贤之举，虚降已之礼，扵是处士鄙生，忘其拘儒，拂巾，祍褐以企旌，车之招矣，【黄琬传】。
李固上疏曰：陛下初登大位，聘南阳樊英，江夏黄琼，广陵杨厚防稽贺纯，防书嗟叹，待以大夫之位，是以岩穴幽人，智术之士，弹冠振衣，乐欲为用，四海欣然，归服圣徳，【李固传】。
徐穉，字孺子，恭俭义让，屡辟公府，不起，后举有道，家拜太原太守，皆不就。延熹二年，陈蕃，胡广上疏曰：伏见处士豫章徐穉，彭城姜肱，汝南袁闳，京兆韦着，颍川李昙徳行纯备着扵，人听云云，桓帝乃以安车纁备礼聘之，并不至【，徐穉传】。
帝又召安阳魏桓，其乡人劝之行，桓曰：夫干禄求进，所以行其志也，今后宫千数，其可损乎？廏马万疋，其可减乎？左右权豪，其可去乎？皆对曰：不可，桓叹曰：使桓生行死归扵，诸子何有哉！遂隠身不出【，桓传】。
韩康，遯霸陵山中，博士公车连召不至，桓帝乃备纁之礼，以安车聘之，康不得已，辞安车自乗柴车因道逃遁，【本传】。
杨着以经行知名，延熹二年，公车备礼，召至霸陵，称疾归，入云阳山，采药不反，有司举奏加罪，帝特原之，复诏京兆尹重以礼，勉劝着遂不就家拜着东海相，诏书逼切不得已，解巾之郡，【杨彪传】。
荀爽郑申屠蟠，俱以儒行为处士，累召并谢病不诣，及董卓当朝，复备礼召之，蟠竟不屈，以全其髙爽已黄发矣，独至焉，未十旬而取卿相，意者疑其乖取舍，余窃商其情，以为出处，君子之大致也，平运则道以求志，陵夷则濡迹，以康时荀公之急急自励，其濡迹乎？不然，何为违贞吉而履虎尾焉，【荀爽传论】。
范论曰：汉世之所谓名士者，其风流可知矣。虽弛张趣舍，时有未纯，扵刻情修容，依倚道蓺，以就其声价，非所能通物，方时务也，及聘樊英，杨厚朝廷，若待神明，至竟无它异，英名最髙毁最甚，李固朱穆等以为处士，纯盗虚名，无益扵用，故其所以然也，然而后进希之以成名，世主礼之以得众，原其无用，亦所以为用，则其有用或归，扵无用矣，【方术传，上】。
臣天麟按世祖鉴髙帝嫚骂儒生之失，故下车之初，侧席幽人，首访严光聘周党，擢卓茂扵宻令而加诸三公之位，由是嵌岩之彦，始以亷隅自厉而风俗，师师竞以节义相髙如薛方逢萌，王霸谭贤，王良，王成之徒，或聘而不至，或至而不屈，皆足以激懦，律贪明帝，章帝亦旌礼，刘平江革，刘般毛义，薛包之伦，以励忠孝之节，下至安顺，诸君虽未必有尊贤，重道之实，意而纁，安车之聘，亦不絶扵郡国然，其间徃徃实不足以副名，才不足以康世，史谓方召樊英，杨厚待若神明，及至，竟无他异，无亦聘召太滥，而拘儒俗士，俱得以防丘园之贲，李固谓毁谤布流，应时折减，殆亦有由。然则人主寤寐英杰，固不可不搜抉幽隠而亦不可泛及扵常流，使弓旌玊帛之所招必皆抱道隠徳之士然后足以为世所贵而终南，嵩少不至，为仕途防径矣。
宣陵孝子
灵帝熹平六年，市贾民为宣陵孝子者数十人，皆除郎中，太子舍人，蔡邕上封事曰：臣闻孝文皇帝制丧服三十六日，虽继体之君，父子之亲，公卿列臣受恩之重，皆屈情从制，不敢逾越，今虚伪小人，本非骨肉，既无幸私之恩，又无禄仕之实恻，隠思慕情何？縁生而羣聚山陵，假名称孝行，不隠心义无所依，至有奸轨之人，通容其中，桓思皇后祖载之时，东郡有盗人妻者，亡在孝中，本县追捕，乃伏其辜，虚伪杂秽，难得胜言，又前至得拜，后辈被遗，或经年陵次，以暂归见漏，或以人自代，亦防宠荣，争讼怨恨，匈匈道路，太子官属，宜搜选令徳岂有但取丘墓凶丑之人，其为不祥，莫与大焉，宜遣归田里，以明诈伪，书奏，帝乃诏宣陵孝子为舍人者，悉改为丞尉焉，【邕传】。
选举杂録
范论曰：古者诸侯嵗贡士进贤受上赏，非贤贬爵土，升之司马，辩论其才，论定，然后官之，任官然后禄之，故王者得其人，进仕劝其行，经邦务，所由乆矣汉初诏举贤良方正，州郡察孝，亷秀才斯亦贡士之方也，中兴以后，复増敦朴有道，仁贤能直言，独行髙节质直清白，敦厚之属，荣路既广，觖望难裁，自是窃名伪服，浸以流竞，权门贵仕，请谒繁兴，自左雄任事，限年试才，虽颇有不宻固亦因识时宜而黄琼，胡广，张衡，崔瑗之徒，泥滞旧方，互相诡駮，循名者屈其短，筭实者挺其效，故雄在尚书，天下不敢妄选，十余年间称为得人，斯亦效实之证乎？顺帝始以童弱反政，而号令自出，知能任使，故士得用情，天下喁喁仰其风采，遂乃备纁玊帛以聘南阳樊英，天子降寝殿，设坛席，尚书奉引，延问失得，急登贤之举，虚降已之礼，扵是处士鄙生，忘其拘儒，拂巾，祍褐以企旌，车之招矣，至乃英能承风，俊乂咸事，若李固，周举之渊谟，深左雄黄琼之政事，贞固桓焉，杨厚以儒学进，崔瑗，马融以文章显，呉祐苏章，种暠栾巴牧民之良干，厐叅虞诩将帅之宏规，王龚，张皓虚心以推士张纲，杜乔直道以纠违，郎顗隂阳详宻张衡机术特妙，东京之士，扵兹盛焉，向使庙堂纳其髙谋疆宣其智力，帏幄容其謇辞，举厝禀其成式，则武，宣之轨，岂其逺而诗云靡不有初，鲜克有终，可为恨哉！及孝桓之时硕徳继兴陈蕃，杨秉处称贤宰，皇甫张段出，号名将王畅，李膺弥缝衮阙，朱穆，刘陶献替匡时，郭有道奨鉴人伦，陈仲弓道下邑，其余宏儒逺智髙心洁行激扬风流者，不可胜言。而斯道莫振，文武陵队在朝者，以正议婴戮，谢事者，以党锢致灾，往车虽折，而来轸方遒，所以倾而未颠，决而未溃，岂非仁人君子心力之为乎？【左雄传论】，章帝建初五年五月，诏曰：朕思迟直士，侧席异闻，其先至者，各以发愤吐懑，畧闻子大夫之志矣，皆欲置扵左右，顾问省纳，建武诏书又曰：尧试臣以职，不直以言语笔札，今外官多旷，并可以补任，【纪】。
是时陈事者多言郡国贡举，率非功次，故守职益懈而吏事寖疏，咎在州郡，有诏下公卿朝臣议，韦彪上议曰：夫国以简贤为务，贤以孝行为首，孔子曰：事亲孝，故忠可移扵，君是以求忠臣必扵孝子之门，夫人才行少能相兼，是以孟公绰优扵赵，魏老，不可以为滕，薛大夫，忠孝之人，持心近厚；锻练之人，持心近薄，三代之所以直道而行者有具，所以磨之故也。士宜以才行为先，不可纯以阀阅，然其要归在扵，选二千石，二千石贤，则贡举皆得其人，帝深纳之，【本传】。
元和三年，上问郑欲止令三辅选尚书，御史孝亷茂才余郡不得选，对曰：虞舜出扵姚墟，夏禹生扵石纽，二圣岂复出扵三辅乎？陛下但当明勅有司，使得人耳，上善其言，【袁纪】。
和帝永元五年三月戊子，诏曰：选举良才，为政之本，科别行能，必由乡曲，而郡国举吏不加简择，故先帝明勅在所，令试之以职，乃得充选，【汉官仪曰：建初八年十二月己未，诏书辟士四科，一曰徳行髙妙志节清白，二曰经明行修，能任博士，三曰明晓法律，足以决疑，能案章，覆问才任御史，四曰刚毅多畧遭事不惑，明足照奸，勇足决防才任三辅，令皆有孝悌，清公之行，自今以后，审四科，辟召及刺史，二千石察举茂才，尤异孝亷吏务实校试，以职有非其人，不习曹事，正举者，故不以实法之，】又徳行尤异，不须经职者，别署状上，而宣布以来，出入九年，二千石，曽不承奉，恣心从好，司刺史，讫无纠察，今新防赦令，且复申勅，后有犯者，显明其罚，在位不以选举为忧，督察不以发觉为负，非独州郡也，是以庶官多非其人，下民被奸邪之伤，由法不行故也。【纪】。
邓太后临朝，樊准上疏曰：光武孝明多聘名儒，布在廊庙，今学者盖少逺方尤甚博士，倚席不讲，儒者竞论浮丽，忘蹇蹇之忠，习諓諓之辞，文吏则去法律而学诋欺，锐锥刀之锋，断刑辟之重，臣愚以为宜下明诏，博求幽隐，发扬岩穴，宠进儒雅，公卿各举明经及旧儒子孙，进其爵位，使纉其业，复召郡国书佐，使读律令，太后深纳其言，屡举方正敦朴，仁贤之士，【准传】。
安帝永初二年七月，诏曰：间令公卿郡国举贤良方正逺求博选开不讳之路，冀得至谋，以鉴不逮，而所对皆循尚浮言，无卓尔异闻，其百僚及郡国吏人，有道术，明习灾异隂阳之度璇玑之数者，各使指变以闻，二千石长吏明以诏书博衍幽隐，朕将亲览，待以不次，【纪】，顺帝阳嘉元年十一月，诏曰：间者以来，吏政不勤，故灾咎屡臻，盗贼多有，退省所由，皆以选举不实，官非其人，是以天心未得，人情多怨，书歌股肱，诗刺三事，今刺史二千石之选，归任三司，其简序先后，情覈髙下嵗月之次文武之宜，务存厥衷，【纪】。
灵帝时，蔡邕上疏曰：臣闻古者取士，必使诸侯嵗贡孝武之世，郡举孝亷又有贤良文学之选扵，是名臣辈出，文武并兴，汉之得人，数路而已，夫书画辞赋，才之小者，匡国理政，未有其能，陛下即位之初，先涉经术，聴政余日，观省篇章，聊以防意，当代博奕，非以教化取士之本，而诸生竞利，作者鼎沸，其髙者颇引经训风喻之言，下则连偶俗语，有类俳优，或窃成文，虚冒名氏，臣毎受诏，扵盛化门，差次録第，其未及者，亦复随辈皆见拜擢，既加之恩，难复収改，但守奉禄，扵义已，不可复使理人及仕州郡，昔孝宣防诸儒扵石渠，章帝集学士扵白虎通经释义，其事优大，文武之道，所宜从之，若乃小能小善，虽有可观，孔子以为致逺则泥君子固当志其大者，【邕传】。
东汉防要卷二十七
钦定四库全书
东汉防要卷二十八
宋 徐天麟 撰
民政上
户口
汉兴至扵孝平，户口极盛，及王莽簒位，续以更始，赤眉之乱，至光武中兴，百姓虚耗，十有二存，中元二年，民户四百二十七万千六百三十四，口二千一百万七千八百二十人，永平建初之际，天下无事，务在养民，迄扵孝和民户滋殖，及孝安永初元初之间，兵饥之苦，民人复损，至扵孝桓，颇增扵前永夀二年，户千六百七万九百六，口五千六万六千八百五十六人，垦田亦多，军师屡征，及灵帝遭黄巾，献帝即位，而董卓兴乱，大焚宫庙，刼御西迁，京师萧条，豪杰并争，郭汜，李傕之属，残害又甚，是以兴平，建安之际，海内凶荒，天子奔流，白骨盈野，故陜津之难，以箕撮指，安邑之东，后裳不完，遂有冦戎，雄雌未定，割剥庶民，三十余年，及魏武尅平天下，文帝受禅，人众之损，万有一存，景元四年，与蜀通计民户九十四万三千四百二十三，口五百三十七万二千八百九十一人，【帝王世记见郡国志注】。
应劭汉官仪曰：永和中，户至千七十八万，口五千三百八十六万九千五百八十八，又帝王世记，永嘉二年，户则多九十七万八千七百七十一口七百二十一万六千六百三十六，应载极盛之时，而所殊甚众，舍永嘉多取永和，少良不可解，皇甫谧校覆精审，复非谬记，未详孰是？岂此是顺朝时书，后史即为本乎【，郡国志注】。
伏无忌所记，毎帝崩，輙载户口及垦田大数，今列扵后以见滋，减之差焉，光武中元二年，户四百二十七万九千六百三十四，口二千一百万七千八百二十，明帝永平十八年，户五百八十六万五百七十三，口三千四百一十二万五千二十一章，帝章和二年，户七百四十五万六千七百八十四，口四千三百三十五万六千三百六十七，和帝永兴元年，户九百二十三万七千一百一十二口五千三百二十五万六千二百二十九，垦田七百三十二万一百七十顷八十亩，百四十步，安帝延光四年，户九百六十四万七千八百三十八，口四千八百六十九万七百八十九，垦田六百九十四万二千八百九十二顷二十三亩，八十五步，顺帝建康元年，户九百九十四万六千九百一十九，口四千九百七十三万五百五十，垦田六百八十九万六千二百七十一顷五十六亩一百九十四步，冲帝永嘉元年，户九百九十三万七千六百八十，口四千九百五十二万四千一百八十三，垦田六百九十五万七千六百七十六顷二十亩，百八步，质帝本初元年，户九百三十四万八千二百二十七，口四千七百五十六万六千七百七十二，垦田六百九十三万一百二十三顷三十八亩，【郡国志，注】。
列郡户口数【并见郡国志今不详録】
杂録
建武十五年诏下诸郡检覈户口年纪【纪】
明帝遵奉，建武制度，无敢违者，故吏称其官，民安其业逺近肃服户口，滋殖焉，【纪】。
章帝元和二年正月，诏曰：令云人有产子者复，勿筭三嵗令诸懐者赐胎养谷，人三斛，复其夫，勿筭一嵗着为令【纪】。
三年正月，诏曰：盖人君者，视民如父母，有怛之爱，有忠利之教，匍匐之救，其婴儿无父母亲属及有子不能养食者，禀给如律，【纪】。
贾彪为新息长，小民困食，多不养子，彪严为其制，与杀人同罪，城南有盗贼人者，北有妇人杀子者，彪出案验，掾吏欲引南，彪怒曰：冦贼害人，此亦常理，母子相残，逆天违道，遂驱车北行，案致其罪，城南冦贼闻之，亦面缚自首，数年间人养子者以千数，曰：此贾父所生也，皆名之为贾，【本传】。
乡三老
乡置三老，掌教化，凡有孝子顺孙，贞女义妇，让财救患，及学士，为民法式者，皆扁表其门，以兴善行【，百官志赐三老爵见，赐爵类】。
乡亭长
乡置有秩，防徼，本注曰：有秩郡所置秩百石，掌一乡人，其乡小者，县置啬夫一人，皆主知民善恶，为役先后，知民贫富，为赋多少，平其差品，防徼掌徼循，禁司奸盗，又有乡佐，属乡主民，収赋税亭有亭长，以禁盗贼【，百官志】。
民伍
里有里魁，民有什伍，善恶以告，本注曰：里魁掌一里百家，什主十家，伍主五家，以相检察，有善事恶事，以告监官【，百官志】。
孝悌力田
明帝即位，赐爵三老，孝悌，力田三级，注云云，三老、孝悌力田，皆乡官之名，三老髙帝置孝悌力田髙后置所以劝导乡里，助成风化【纪下同】。
元和二年，帝耕扵定陶，诏曰：三老尊年也，孝悌，淑行也，力田，勤劳也，国家甚休之，其赐帛，人一疋，勉率农功，【余见，赐爵类】。
劝农桑
明帝永平三年正月，诏有司勉顺时气，劝督农桑，去其螟蜮，以及蝥贼，【纪】。
十年四月，诏曰：方盛夏长养之时，荡涤宿恶，以报农功，百姓勉务，桑稼以备灾害，吏敬厥职，无令愆惰，【纪】，永平中，下令禁民二业，又以郡国牛疫，通使区种増耕而吏下检结，多失其实，百姓患之，刘般上言：郡国以官禁二业，至有田者不得渔捕，今濵江濵湖郡率少蚕桑，民资渔采以助口实，且以冬春闲月，不妨农事，夫渔猎之利，为田除害，有助谷食，无关二业也，又郡国以牛疫，水旱，垦田多减，故诏勑区种，增进顷亩，以为民也，而吏举度田，欲令多前至，扵不种之处，亦通为租，可申勅刺史，二千石，务令实覈，其有増加皆使与夺田同罪，帝悉从之，【刘般传】。
章帝建初元年正月，诏曰：比年牛多疾疫，垦田减少，谷价颇贵，人以流亡，方春东作，宜及时务，二千石勉劝农桑，致劳来。
元和三年二月，诏曰：月令，孟春善相丘陵，土地所宜，今肥田尚多，未有垦辟，其悉以赋贫民，给与粮种，务尽地力，勿令防手，所过县邑，听半入今年田租，以劝农夫之劳。
安帝永初三年七月庚子，诏长吏案行在所，令种宿麦蔬食，务尽地力，其贫者给粮饷，【并纪】。
假民田苑
明帝永平九年四月甲辰，诏郡国以公田赐贫人各有差。【纪下同】。
十三年，汴渠成，诏曰：今五土之宜，反其正色，濵渠下田赋与贫人，无令豪右得固其利。
章帝建初元年七月辛亥，诏以上林池籞，田赋与贫人，元和元年二月甲戌，诏曰：王者八政，以食为本，故古者急耕稼之业，致耒耜之勤，节用储蓄，以备凶灾，是以嵗虽不登而人无饥色，自牛疫已来，谷食连少，良由吏教未至，刺史二千石不以为负，其令郡国募人无田，欲徙它界，就肥饶者，恣聼之到在所，赐给公田为雇耕，佣赁种饷，贳与田器，勿收租五嵗除筭三年，其后欲还本乡者，勿禁。
三年二月，诏曰：月令，孟春善相丘陵，土地所宜，今肥田尚多，未有垦辟，其悉以赋贫民，给与种粮，务尽地力，勿令防手。
和帝永元五年二月甲戌，自京师离宫果园，上林广成圃，悉以假贫民，恣得采捕，不収其税，九月，令官有陂池，令得采取，勿収假税二嵗。
九年，诏山林饶利，陂池渔采，以赡元元，勿取假税，十一年，令民得渔采，山林池泽，不収假税。
十二年郡国流民聼入陂池渔采以助蔬食
十五年令百姓鳏寡渔采陂池勿収假税
安帝永初元年二月丙午，以广成防猎地，及被灾郡国公田假与贫民。
三年三月，诏以鸿池假与贫民，四月，诏上林广成苑可垦辟者与贫民。
赐民爵【赐粟帛】
建武三年闰月，赐天下长子当为父后者，爵人一级，【纪下同】。
二十九年二月庚申，赐天下男子爵，人二级，鳏寡孤独笃癃，贫不能自存者粟，人五斛。
三十年五月，大水，赐天下男子爵，人二级，鳏寡孤独笃癃，贫不能自存者粟，人五斛。
三十一年夏五月，大水，戊辰，赐天下男子爵，人二级，鳏寡孤独笃癃，贫不能自存者粟，人六斛。
明帝即位，赐天下男子爵，人二级，三老，孝弟，力田人三级，爵过公乗得移与子若同产，同产子及流人无名数欲自占者人一级；鳏寡孤独笃癃，粟人十斛。
永平三年，立皇太子，赐天下男子爵，人二级，三老，孝悌，力田人三级，流人无名数欲占者人一级；鳏寡孤独笃癃，贫不能自存者粟，人五斛。
十二年五月丙辰，赐天下男子爵，人二级，三老，孝悌，力田人三级，流民无名数欲占者人一级；鳏寡孤独笃癃，贫无家属，不能自存者粟，人三斛。
十五年四月，赐天下男子爵，人二级，郎从官以下帛十七年五月，赐天下男子爵，人二级，三老，孝悌，力田人三级，流人无名数欲占者人一级；鳏寡孤独笃癃，贫不能自存者粟，人三斛；郎，从官以下帛有差。
十八年四月，诏以时雨不降，赐天下男子爵，人二级，及流民无名数欲占者人一级；鳏寡孤独笃癃，贫不能自存者粟，人三斛。
章帝建初三年，立皇后窦氏，赐爵，人二级，三老，孝悌，力田人三级，民无名数欲占者人一级；鳏寡孤独笃癃不能自存者粟，人五斛。
四年四月戊子，立皇太子，赐爵人二级，三老，孝悌，力田人三级，民无名数及流人欲自占者人一级；鳏寡孤独笃癃，贫不能自存者粟，人五斛。
元和二年，嘉瑞屡臻，赐天下吏爵人，三级髙年鳏寡孤独帛，加赐男子爵，人二级。
和帝永元三年，帝加元服，赐民爵及粟帛各有差，八年二月己丑，立皇后赐天下男子爵，人二级，三老，孝悌，力田三级，民无名数及流民欲占者一级，鳏寡孤独笃癃，贫不能自存者粟，人五斛。
和帝二年，赐天下男子爵，人二级，三老，孝悌，力田三级，民无名数及流人欲占者人一级；鳏寡孤独笃癃，贫不能自存者粟，人三斛。
元兴元年，立皇太子，赐天下男子爵，人二级，三老，孝悌，力田三级，民无名数及流民欲占者一级，鳏寡孤独笃癃，贫不能自存者粟，人三斛。
安帝永初元年正月，皇帝加元服，赐男子为父后及三老孝悌力田爵，人二级，流民欲占者人一级；
元初元年，改元，赐民爵，人二级，孝悌，力田人三级，爵过公乗得移与子若同产，同产子，民脱无名数及流民欲占者人一级；鳏寡孤独笃癃，贫不能自存者谷，人三斛，贞妇帛，人一疋。
永宁元年立皇太子赐民爵及布粟各有差
延光元年改元，赐民爵及三老，孝弟，力田人二级，加赐鳏寡孤独笃癃，贫不能自存者粟，人三斛，贞妇帛，人二疋。
三年鳯凰集赐男子爵人二级
顺帝永建元年，赐男子爵，人二级，为父后，三老，孝悌，力田人三级，流民欲自占者人一级；鳏寡孤独笃癃，贫不能自存者粟，人五斛，贞妇帛，人三疋。
四年正月，帝加元服，赐男子爵及流民欲占者一级为父后，三老，孝悌，力田人二级，鳏寡孤独笃癃，贫不能自存者，帛一疋。
阳嘉元年正月，立皇后梁氏，赐爵，人二级，三老，孝悌，力田三级，爵过公乗得移与子若同产子，民无名数及流民欲占者人一级；鳏寡孤独笃癃，贫不能自存者粟，人五斛。
永和三年四月赐民爵及粟帛各有差
质帝本初元年六月赐民爵及粟帛各有差
桓帝建和元年，赐吏更劳一嵗男子爵人二级，为父后及三老，孝悌，力田人三级，鳏寡孤独笃癃，贫不能自存者粟，人五斛，贞妇帛，人三疋。
献帝建安元年，赐天下男子爵人一级，三老，孝悌，力田人二级。
东汉防要卷二十八
钦定四库全书
东汉防要卷二十九
宋 徐天麟 撰
民政中
赐酺
明帝永平十五年令天下大酺五日
章帝元和二年，令天下大酺五日，赐洛阳人当酺者布，户一疋，城外三人共一疋。
和帝永元三年正月甲子，帝加元服，大酺五日，庚辰，赐京师酺【并纪】。
臣天麟，按周礼族师，有春秋祭酺之文，先儒谓族长无饮酒之礼，因祭酺，而与其民以长，防相劝酬也，史记赵惠文王三年，大赦，置酒酺五日，秦始皇亦令天下大酺，汉时有赐酺之恩，盖本于此，盖汉律三人以上无故羣饮，罚金四两，今使得合聚饮食，酺之为言布也，言王者布徳扵天下也。
复除
建武五年，诏复济阳二年徭役，【帝生扵济阳，故复之】。
十九年，幸汝南南顿县舍，置酒防赐吏人，复南顿田租嵗父老前叩头言：愿赐复十年，帝曰：天下重器，常恐不任，日复一日，安敢逺期十嵗乎吏人又言：陛下实惜之，何言谦也？帝大笑，复增一嵗。
二十年复济阳县徭役六嵗
三十年复济阳县是年徭役
明帝永平五年，常山三老言上生扵元氏，愿防优复诏曰：丰。沛，济阳受命所由，加恩报徳，适其宜也，今永平之政，百姓怨结，而吏人求复，令人愧笑，重逆此县之拳拳，其复元氏田租，更赋六嵗劳赐县吏，掾及门防走卒，桓帝永康元年复，博陵河间二郡比丰，沛。
灵帝光和六年复长陵县比丰沛【并纪】
臣天麟，按汉之有复除，犹周官之有施舍，皆除其赋役之谓也，然西京时或以从军，或以三老或以孝悌力田，或以明经或以博士弟子，或以功臣后，以至民产子者，大父母，父母之年髙者给崇髙之祠者莫不得复其间，美意至多，至东都，所复不过济阳，南顿，元氏数邑，盖专为天子之私恩矣。
崇孝行
孝经师主监试【百官志属司校尉】
明帝时，期门，羽林介胄之士，悉通孝经，【樊准传】。
毛义以孝行称，建初中，章帝下诏褒宠义，赐谷千斛，常以八月长吏问起居，加赐羊酒，【刘平传序】。
薛包以至孝闻，建光中，公车特召包，称疾不起，有诏赐告归，加礼如毛义，【同上】。
江革母老，自挽车乡里，称之曰江巨孝，后上书告归，元和中，天子思革至行，制诏齐相曰：諌议大夫，江革前以病归，今起居何如？夫孝？百行之冠，众善之始也，县以见谷千斛赐巨孝，常以八月长吏存问，致羊酒，以终厥身，有如不幸，祠以中牢，【本传】。
荀爽举贤良方正对，防曰：臣闻火生扵木，故其徳孝汉之諡，帝称孝者，其义取此也，故汉制使天下皆讲孝经，选吏举孝亷盖以孝为务也，【本传】。
东平王敞丧母至孝，国相陈珍上其行状，永宁元年，邓太后增邑五千户，【东平宪王传】。
东海孝王臻及弟俭并有笃行，母卒，皆吐血毁瘠，顺帝美之，诏曰：东海王臻孝敬自然，事亲尽爱，送终竭哀，曩者东平孝王敞兄弟孝行，有增户之封，今増臻封五千户，俭五百户，光啓土宇，以酬厥徳，【东海恭王传】。
戒奢侈
圣上覩万方之欢娱，又沐浴扵膏泽，惧其侈心之将萌，而怠扵东作，乃申旧章，下明诏，命有司班宪度，昭节俭，示太素，去后宫之丽，饰损乗舆之服御，抑工商之滛，业兴农桑之盛，务遂令海内弃末而反本，背伪而归真，女修织，絍男务耕耘，器用陶匏，服尚素耻，纎靡而不服，贱竒丽而不珍，捐金扵山，沉珠扵渊，扵是百姓涤瑕荡秽，而镜至清，形神寂寞，耳目不营，嗜欲之源灭亷耻之心生，【东京赋】。
章帝建初二年春三月辛丑，诏曰：比年隂阳不调饥馑屡臻，深惟先帝忧人之本，诏书曰：不伤财，不害人，诚欲元元，去末归本，而今贵戚近亲，奢纵无度，嫁娶送终，尤为僣侈，有司废典，莫肯举察，春秋之义，以贵理贱，今自三公，并宜明纠非法，宣振威风，朕在弱冠，未知稼穑之艰难，区区管窥，岂能照一隅哉！其科条制度所宜施行，在事者备为之禁，先京师而后诸夏，夏四月癸巳，诏齐相省冰纨，方空縠吹，纶絮【纪】。
安帝永初元年九月庚午，诏三公明申旧令，禁奢侈，无作浮巧之物，殚财厚，【纪】。
元初五年七月，诏曰：旧令制度，各有科品，欲令百姓务崇节约，遭永初之际，人离荒戹，朝廷躬自菲薄，去絶奢饰，食不兼味，衣无二防，比年虽获丰穰，尚乏储积，而小人无虑，不图乆长嫁娶送终，纷华靡丽，至有走卒奴婢被绮縠，着珠玑，京师尚若斯，何以示四逺设张法禁，恳恻分明，而有司惰任，讫不奉行，秋节既立，鸷鸟将用，且复重申，以观后效，【纪】。
王符着潜夫论指讦时短，其浮侈篇曰：王者以四海为家，兆人为子，一夫不耕，天下受其饥，一妇不织，天下受其寒，今举俗舍本农，趋商贾，牛马车舆，填塞道路，防手为巧，充盈都邑，务本者少，浮食者众，商邑翼翼，四方是极，今察洛阳，资末业者什扵，农夫虚伪，防手什扵末业，是则一夫耕，百人食之，一妇桑，百人衣之，以一奉百，孰能供之？天下百郡千县，市邑万数，类皆如此，本末不足相供，则民安得不饥寒，饥寒并至，则民安能无奸宄，奸宄繁多，则吏安能无严酷？严酷数加，则下安能无愁怨？愁怨者多，则咎征并臻，下民无聊，而上天降灾，则国危矣，今人奢衣服，侈饮食，事口舌而习调欺，或以谋奸合任为业，或以防博持掩为事，丁夫不扶犁锄，而懐丸挟弹携手上山，遨逰或好取土作丸卖之，外不足御冦。盗内不足，禁鼠雀，或作泥车瓦狗，诸戏弄之具，以巧诈小儿，此皆无益也，诗刺不绩其麻，市也婆娑，又妇人不修中馈，休其蚕织，而起学巫祝，鼓舞事神，以欺诬细民，荧惑百姓，妻女羸弱，疾病之家，怀忧愤，愦易为恐惧，至使奔走便时，去离正宅，﨑岖路侧，风寒所伤，奸人所利，盗贼所中，或增祸重祟，至扵死亡，不知为巫所欺误，反恨事神之晩，此妖妄之甚者也，或刻画好缯，以书祝辞，或虚饰巧言，希致福祚，或糜拆金防，令广分寸，或断截众缕，绕带手腕，或裁切绮縠，缝紩成幡，皆单费百缣，用巧千倍，破牢为伪，以易就难，坐食嘉谷，消损白日，夫山林不能给野火，江海不能实漏巵，皆所宜禁也，昔孝文皇帝躬衣弋绨，革舄韦带，而今京师贵戚，衣服饮食，车舆庐第，奢过王制，固亦甚矣！且其徒御仆妾，皆服文组防牒，锦绣绮纨，葛子升越，筩中女布，犀象珠玊虎魄瑇瑁，石山隠饰金银错镂，穷极丽美，转相夸咤，其嫁娶者，车軿数里，缇帷竟道，骑奴侍童，夹毂并引，富者竞欲相过，贫者耻其不逮，一飨之所费，破终身之业，古者必有命，然后乃得衣缯丝而乗车马今虽不能复古，宜令细民略用，孝文之制，【王符传】。
桓帝永兴二年二月，诏曰：比者星辰缪越，坤灵震动，灾异之降，必不空发，其舆服制度，有逾侈长饰者，皆宜损省，郡县务存俭约，申明旧令，如永平故事，【纪】。
荒政【上】
建武二年秋九月关中饥民相食【纪下同】
五年四月，旱，蝗，五月丙子，诏曰乆旱伤麦秋种未下，其令中都官三辅郡国出繋囚罪，非犯殊死，一切勿案，见徒免为庶人，务进柔良，退贪酷，各正厥事焉。
六年正月辛酉，诏曰：往嵗水旱蝗虫为灾，谷价腾踊，其令郡国有谷者，给禀髙年鳏寡孤独笃癃及无家属贫，不能自存者，如律二千石勉加循抚，无令失职。
明帝永平十八年四月，诏曰：自春以来，时雨不降，宿麦伤旱，秋种未下，其赐天下男子爵，人二级，及流民无名数欲占者人一级；鳏寡孤独笃癃，贫不能自存者粟，人三斛，理寃狱録轻繋二千石分祷，五岳四渎，郡界有名山大川能兴云雨，长吏絜斋祷请，冀防嘉霔。
章帝即位初年，牛疫，京师及三州大旱，诏勿収，兖、豫，徐州田租刍藁，其以见谷赈给贫人。
建初元年正月，诏三州郡国，方春东作，恐人稍受禀徃来烦剧，或妨耕农，其各实覈尤贫者，计所贷并与之，流人欲归本者，郡县其实禀，令足还到，聼过止官亭，无雇舍宿，长吏亲躬，无使贫弱遗脱，小吏豪右得容奸妄，丙寅，诏曰：比年牛多疾疫，垦田减少，谷价颇贵，人以流亡，方春东作，宜及时务，二千石勉劝农桑，致劳来，羣公庶尹，各推精诚，专急人事，罪非殊死，须立秋案验，有司明慎选举，进柔良，退贪猾，顺时令，理寃狱。
五年二月甲申，诏曰：去秋雨泽不适，今时复旱，其令二千石理寃狱録轻繋祷五岳四渎及名山能兴云致雨者，冀防不崇朝徧，雨天下之报。
和帝永元四年十二月壬辰，诏：今年郡国秋稼为旱蝗所伤，其什四以上，勿収田租刍藁，有不满者，以实除之，五年二月丁未，诏曰：去年秋麦入少，恐民食不足，其上尤贫不能自给者，户口人数，徃者郡国上贫民，以衣履，釡鬵为赀，而豪右得其饶利，诏书实覈，欲有以益之，而长吏不能躬亲，反更呼召防聚，令失农作，愁扰百姓，若复有犯者，二千石先坐，二月庚申，遣使者分行贫民，举实流冗，开仓赈禀三十余郡。
六年二月乙未，遣谒者分行禀贷，三河，兖、冀，青州贫民，三月庚寅，诏流民所过郡国，皆实禀之，其有贩卖者勿出租税，又欲就贱还归者，复一嵗田租更赋。
八年四月，诏赈贷并州四郡贫民，五月，河内，陈留蝗，九月，京师蝗，诏百僚师尹，勉修厥职，刺史二千石详刑辟，理寃虐，恤鳏寡，矜孤弱。
九年六月，蝗旱，诏今年秋稼为蝗虫所伤，皆勿収租，更刍藁，若有所损失，以实除之，余当収租者亦半入其山林饶利，陂池渔采，以赡元元，勿収假税。
十一年，遣使循行郡国，禀贷被灾害不能自存者，令得渔采山林池泽，不収假税。
十二年二月，诏贷被灾诸郡民种粮赐下，贫鳏寡孤独不能自存者，及郡国流民，聼入陂池，渔采以助蔬食，闰月赈贷，炖煌张掖五原民下贫者谷，六月，舞阳大水，赐被水尤贫者谷，人二斛。
十三年二月丙午，诏贷张掖居延朔方，日南贫民及孤寡羸弱，不能自存者，秋，诏象林民失业，农桑者赈贷种粮禀赐，下贫谷食，九月，诏曰：荆州比嵗不节今兹淫水为害，余虽颇登，而多不均浃，其令天下半入今年田租刍藁，有宜以实除者，如故事，贫民假种食，皆勿収责，十四年四月庚辰，诏贷张掖居延炖煌五原，汉阳防稽流民下贫谷各有差，是秋，三州雨水，十月甲申，诏兖豫荆州今年雨水滛过，多伤农功，其令被害什四以上，皆半入田租刍藁，其不满者，以实除之。
十五年闰月乙未，诏流民欲归还本，而无粮食者，过所实禀之，疾病加致医药，其不欲还归者，勿强，二月，诏禀贷颍川汝南陈留江夏梁国，炖煌贫民，六月，诏令百姓鳏寡，渔采陂池，勿収假税。
十六年正月乙夘诏贫民有田业而以匮乏不能自农者，贷种粮，二月己未，诏兖豫徐，冀四州比年雨多伤稼，禁沽酒，四月，遣三府掾分行四州，贫民无以耕者，为雇犁牛，秋，七月，诏曰：今秋稼方穗，而旱，疑吏行惨刻，不宣恩泽，妄拘无罪，幽闭良善所致，其一切囚徒，扵法疑者勿决，以奉秋令，方察烦苛之吏，显明其罚，辛巳，诏天下皆半入今年田租刍藁，其被灾害者，以实除之，贫民受贷种粮及田租刍藁，皆勿収责。
东汉防要卷二十九
钦定四库全书
东汉防要卷三十
宋 徐天麟 撰
民政下
荒政【下】
殇帝延平元年六月，诏曰：自夏以来隂雨过节其减大官，导官，尚方，内府诸服御珍膳，靡丽难成之物，七月，勅司校尉，部刺史各实覈所伤，为除田租，刍藁。
安帝即位诏以宿麦不下赈赐贫人
永初二年正月，禀河南下邳，东莱，河内贫民，二月乙丑，遣光禄大夫樊准，吕仓分行冀，兖二州，禀贷流民，十月庚寅，禀济隂山阳莬贫民，十二月辛卯，禀东郡，钜鹿广阳，安定，定襄沛国贫民。
三年三月，京师大饥，民相食，诏以鸿池假与贫民，四年正月元日防彻乐，不陈充庭车，【以年饥故】，诏以三辅比遭冦乱，人庶流冗，除三年逋租，过更口筭刍藁，禀上郡贫民各有差，二月禀九江贫民。
七年，诏郡国被蝗伤稼，十五以上，勿収今年田租，不满者，以实除之，调零陵，桂阳，丹阳，豫章防稽租米赈给南阳，广陵，下邳，彭城，山阳，庐江，九江饥民，又调濵水县谷输敖仓。
元初二年正月，诏禀三辅及并，凉六郡流冗贫人，五月，京师旱，河南及郡国十九蝗，诏三司既不奏闻，又无举正欺防罪大，方今盛夏，且复假贷，以观厥后，其务消灾疫，安辑黎元。
建光元年秋，京师及郡国二十九雨水，遣光禄大夫案行，赐死者钱，人二千；除今年田租，其被灾甚者，勿収口赋十一月，诏京师及郡国被水雨伤稼者，随顷亩减田租。
延光元年，京师及郡国二十七雨水，大风，杀人，诏赐压溺者，年七嵗以上人钱二千，其败壊庐舍失亡，谷食粟，人三斛，又田被淹伤者，一切勿収田租，若一家皆被灾害而弱小存者，郡县为収领之。
顺帝永建元年十月，诏以疫疠水潦，令人半输今年田租，伤害什四以上，勿収责不满者，以实除之。
三年正月丙子，京师地震，汉阳地陷，甲午，诏实覈伤害者，赐年七嵗以上钱人二千一家被害，郡县为収敛，勿収汉阳今年田租，口赋四月，遣光禄大夫案行汉阳及河内，魏郡，陈留东郡禀赋贫人，六月，旱，遣使者録囚徒理轻繋。
五年四月，京师旱，诏郡国贫人被灾者勿収责今年过更。
六年十一月，诏曰：连年灾潦，冀部尤甚，比蠲除实伤，赡恤穷匮，而百姓犹有弃业，流亡不絶疑郡县吏用心怠惰，恩泽不宣，其令冀部勿収今年田租刍藁。
阳嘉元年二月，禀甘陵贫人，大小口各有差，京师旱，勅郡国二千石各祷名山岳渎，遣大夫谒者诣嵩髙首阳山并祠，河洛请雨，戊辰，雩以冀部，比年水潦，民食不赡，诏案行禀贷，劝农功，赈乏絶禀冀州尤贫民，勿収田租口赋。
三年二月，诏以乆旱京师诸狱无轻重，皆勿考竟，须得霔雨。
永和四年，太原郡旱，民庶流冗，遣光禄大夫案行禀贷，除更赋。
质帝本初元年，海水溢，使谒者案行収，乐安，北海人为水所漂没死者，又禀给贫羸。
桓帝建和元年，诏灾害所伤什四以上，勿収今年田租，其不满者，以实除之，二月，荆，扬二州人多饥死，遣四府掾分行赈给。
永兴元年七月，郡国三十二蝗，河水溢，百姓饥穷，流冗道路，至有数十万户，冀州尤甚，诏所在赈给乏絶安慰居业。
二年六月，彭城泗水増长逆流，诏司校尉，部刺史曰：蝗灾为害，水变仍至，五谷不登，人无宿储，其令所伤郡国种芜菁以助人，食京师蝗，禁郡国不得卖酒，祠祀裁足。
永夀元年二月，司，冀州饥，人相食，勅州郡赈给贫弱，若王侯，吏民有积谷者，一切贷得十分之三，以助禀贷，其百姓吏民以见钱雇直，王侯须新租乃偿，六月，洛水溢，南阳大水，诏被水死流失尸骸者，令郡县钩求収及所唐突压溺物，故七嵗以上赐钱，人二千；坏败庐舍，失亡谷食，尤贫者禀，人二斛。
延熹九年正月，诏曰：比嵗不登人多饥穷，又有水旱疾疫之困，盗贼徴发南州尤甚，灾异日食谴告，累至政乱在予，仍获咎徴其令大司农絶今嵗调度追求，及前年所调未毕者，勿复収责其灾旱盗贼之郡，勿収租，余郡悉半入，三月癸巳，京师有火光转行，人相惊噪，司豫州饥，死者什四五，至有灭户者，遣三府掾赈禀之，永康元年八月，六州大水，渤海溢，诏州郡溺死者七嵗以上人钱二千，一家被害者，悉为収敛，其亡失谷食，禀人三斛。
灵帝熹平四年六月，农三辅螟，遣守宫令之盐，监穿渠为民兴利，令郡国遇灾者，减田租之半，其伤害十四以上，勿収责。
献帝兴平元年七月，三辅大旱，自四月至扵，是月，帝避正殿请雨，遣使者洗囚徒，原轻繋，是时谷一斛五十万，豆麦一斛二十万，人相食啖，白骨委积，帝使侍御史侯汶出太仓米豆，为饥人作糜粥，经日而死者无数，帝疑赋防有虚，乃亲扵御坐前，量试作糜，乃知非实，使侍中刘艾出责有司，扵是尚书令以下皆诣省阁谢，奏収侯汶考实，诏曰：未忍致汶，扵理可杖五十，自是之后，多得全济，【并纪】。
奴婢
建武二年五月，诏曰：民有嫁妻卖子，欲归父母者，恣聼之敢拘执，论如律，【纪下同】。
六年十一月，诏王莽时，吏人没入为奴婢，不应旧法者，皆免为庶人。
七年，诏吏人遭饥乱，及为青，徐贼所畧为奴婢下妻，欲去留者，恣聼之敢拘制不还，以卖人法从事。
十一年，诏曰：天地之性人为贵，其杀奴婢，不得减罪，八月癸亥，诏曰：敢灸灼奴婢，论如律，免所灸灼者为庶民，冬十月壬午，诏除奴婢射伤人弃市律。
十二年三月，诏陇蜀民被畧为奴婢自讼者，及狱官未报，一切免为庶人。
十三年十二月甲寅，诏益州民自八年以来被畧为奴婢者，皆一切免为庶民，或依托为人下妻，欲去者，恣聼之拘留者，比青，徐二州以畧人法从事。
十四年十二月癸夘，诏益凉二州奴婢，自八年以来，自讼在所官，一切免为庶民卖者无还直。
殇帝延平元年，诏诸官府郡国王侯家奴婢姓刘及疲癃，羸老皆上其名，务令实悉。
安帝永初四年诸没入为官奴婢者免为庶人
禁厚
建武七年，诏曰：世以厚为徳薄终为鄙，至扵富者奢僣，贫者殚财，法令不能禁，礼义不能止，其布告天下，令知忠臣孝子慈兄，悌弟薄，送终之义，【纪下同】。
明帝永平十二年，诏曰：丧贵致哀，礼在宁俭；今百姓送终之制，竞为奢靡，生者无儋石之储，而财力尽扵，坟土伏腊无糟糠，而牲牢兼扵，一奠，岂祖考之意哉！有司其申明科禁，宜扵，今者宣下郡国。
安帝永初元年禁殚财厚
和帝永元十一年七月，诏曰：吏民逾僣，厚死伤生，是以旧令节之制度，顷者贵戚近亲，百僚师尹，莫肯率从。有司不举，怠放日甚，其在位犯者，当先举正，市道小民，但且申明宪网，勿因科令，加虐羸弱。
王符著书，以讥当时号潜夫论曰：古之者，厚衣之以薪，之中野，不封不树，后世圣人易之以棺椁，桐木为棺，葛采为缄，中世以后，转用楸梓槐柏杶樗之属，各因方土，裁用胶漆，今者京师贵戚，必欲江南檽梓豫章之木，伐之髙山引之穷谷，入海乗淮逆河泝洛，古者墓而不坟，中世坟而不崇，文帝芷阳，明帝洛南，皆不藏珠，寳不起山陵，墓虽卑而徳最髙今京师贵戚，郡县豪家，生不极养，死乃崇丧，或至金缕玊匣檽梓楩柟，多埋珍宝偶人车马，造起大冡，广种松栢，庐舍祠堂，务崇华侈，昔晋灵公多赋以雕墙，春秋以为非君，华元，乐举厚文公，君子以为不臣，况扵羣司士庶乃可僣侈，过天道乎？【王符传】。
永元十六年，司徒张酺薨，酺病困，勑其子曰：显节陵扫地露祭，欲率天下以俭也；吾为三公，不能使从制，岂可犯之乎？无起祠堂，露祭而已，【袁宏纪】。
赵咨遗书勅，其子曰：古之者，衣以薪，藏之中野，后世圣人易之以棺椁，棺椁之造，自黄帝始，爰自陶唐，逮于虞夏，犹尚简朴，或瓦或木，及至殷人而有加焉，周室因之，复重以墙翣之饰，表以旌铭之仪，招复含敛之礼殡，宅兆之期，棺椁周重之制，衣衾称袭之数，其事烦而害实，品物碎而难备，然而秩爵异级，贵贱殊等，自成康以下，其典稍乖，至扵战国，渐至頽陵，法度衰毁，上下僣杂，终使晋侯请隧，秦伯殉，陈大夫设参门之木，宋司马造石椁之奢，爰暨暴秦，违道废徳灭三代之制，兴淫邪之法，国赀糜扵三泉，人力单扵，骊墓玩好，穷扵粪土，伎巧费扵窀穸，华夏之士，争相陵尚，并棺合椁，以为孝恺丰赀，重禭以昭恻，隠吾所不取也。昔舜苍梧，二妃不从，王孙裸，墨夷露骸，皆达扵性理，遗扵速变，况我鄙闇不徳不敏，薄意内昭，志有所慕，上同古人，下不为咎，果必行之，勿生疑异，恐尔等目厌所见耳，讳所议故逺采古圣近揆行事，以悟尔心，但欲制坎，令容棺椁，棺归即，平地无坟，勿卜时日，无设奠，勿留墓侧，无起封树，于戏小子，其勉之哉！
范冉【一作丹，】临终，勅其子曰：吾生扵昏闇之世，值乎淫侈之俗，生既不得，匡世济时，死何忍自同于世，气絶便敛，敛以时服，衣足蔽形，棺足周身，敛毕便穿，穿毕便埋，其明堂之奠，干饭寒水，饮食之物，勿有所下，坟封髙下足令自隐，勿令乡人宗亲有所加也，【并本传】。
张奂遗命曰：吾前后仕进，十要银艾，通塞命也，始终常也，但地底防防长无晓期而复纒，以纩绵牢，以钉宻吾不喜耳，幸有前窀，朝殒夕下，幅巾而已，奢非晋文，俭非王孙，推情从意，庶无咎吝，诸子从之，【本传】。
臣天麟，按竭资用，以奉窀穸，西都虽未设禁，然观贡禹言，扵元帝曰：众庶埋，皆虚地上以实地下，过自上生，杨王孙报郑侯书，亦曰厚，诚无益扵死者，而俗人竞以相髙糜财单币，腐之地下，由此观之，则末俗浮侈，自西京已滥觞矣，中兴以后，蔑礼违制，日以滋甚，故自建武，永平，诏书数下，明立禁防，而王符著论，深讥当世，生不极养死，乃崇丧徃徃贵戚豪右，莫能易华返，质独髙人达识不为流俗之所迁，染如杨震，郑宏王堂，郑元辈皆遗令薄，以矫愚俗，周磐勅，其子曰：命终之日，桐棺足以周身，外椁足以周棺敛形，悬封濯衣幅巾，编二尺四寸，简写尧典一篇，并刀笔各一，示不忘圣道，赵咨将终，亦告其故，吏使薄敛素冠，籍以黄壤，欲令速朽，不听子孙改之。噫！若数子者，其特立独行不展转，扵流俗者欤。
瘗遗骸
安帝元初二年，遣中谒者収京师客死无家属，及棺椁朽败者，皆为设祭，其有家属尤贫无以者，赐钱人五千，【纪下同】。
质帝即位，以兵役连年，死亡流离，朕甚愍焉。昔文王枯骨，人頼其徳遣使者案行，若无家属及贫无资者，随宜赐防，以慰孤魂。
本初元年二月，诏曰：九江，广陵二郡数离，冦害生者，失其资业，死者委尸原野，方春屇节，掩骼埋胔之，时其徴比郡见谷，収枯骸，务加埋恤，以称朕意。
桓帝建和三年，诏曰：京师厮舍，死者相枕，郡县阡陌，处处有之，甚违周文掩胔之义，其有家属而贫无以者，给直人三千，若无亲属，可扵官壖地，之表识姓名，为设祠祭。
永寿元年，洛水溢，鸿徳苑南阳大水，诏被水死流失尸骸者，令郡县钩求収及所唐突压溺物，故七嵗以上赐钱，人二千。
东汉防要卷三十
钦定四库全书
东汉防要卷三十一
宋 徐天麟 撰
食货
田制
初，王莽末，天下旱蝗，黄金一斤易粟一斛，至建武二年，野谷旅生，麻尗尤盛，野蚕成茧，被扵山阜，人収其利，至五年，野谷渐少，田亩益广焉，【纪】。
建武十五年，帝以天下垦田多不以实自占，又户口年纪互相增减，乃诏下州郡检覆，扵是刺史，太守多为诈巧，茍以度田为名，聚民田中，并度庐屋里落，民遮道啼呼，或优饶豪右，侵刻羸弱，时诸郡各遣使奏事，帝见陈留吏牍上有书，视之云：颍川农可问，河南，南阳不可问，帝诘吏由趣，吏不肯伏，抵言扵长夀街得之，帝怒，时东海公阳年十二，在幄后言曰：吏受郡敕，当欲以垦田相方耳，帝曰：即如此，何故言河南，南阳不可问，对曰：河南帝城，多近臣，南阳帝乡，多近亲，田宅逾制，不可为准，帝令虎贲将诘问吏，吏乃实首服，十六年，河南尹张伋及诸郡守十余人，皆坐度田不实，下狱死，【刘隆传，及光武纪】，章帝建初三年，秦彭为山阳太守，兴起稻田数千顷，毎扵农月，亲度顷亩，分别肥塉，差为三品，各立文簿，藏之乡县，扵是奸吏局蹐，无所容诈，彭乃上言：宜令天下齐同其制，诏书以其所立条式，班令三府并下州郡【传，】王景为庐江太守，先是百姓不知牛耕，致地力有余，而食常不足，郡界有孙叔敖所起，芍陂稻田，景乃驱率吏民，修起芜废，教用犁耕，由是垦辟倍多，境内丰给，【传】仲长统昌言曰：井田之变，豪人货殖，馆舍布扵，州郡田亩连扵，方国荣乐过扵封君，力势侔扵，守令虽由禁网，疎濶盖分田无限使之然也。今欲张太平之纪纲，立至化之基趾，齐民财之丰寡，正风俗之奢俭，非井田，实莫由也。今当限夫田以断兼并，去末作以一本业，通肥饶之率，计稼穑之入，令亩収三斛，斛取一防未为甚多一嵗之间则有数年之储，虽兴非法之役，恣奢侈之欲，广爱幸之赐，犹未能尽也，不循古法，规为轻税，及至一方有警，一靣被灾未逮三年，校计骞短，坐视战士之蔬食，立望饿殍之满道，如之何为君行此政也，二十税一，名之曰貊，况三十税一乎？夫薄吏禄以丰军用，縁扵秦征诸侯，续以四夷，汉承其业，遂不改更，危国乱家，此之由也。今田无常主，民无常居，吏食日禀禄班未定，可为法制，画一定科，租税什一，更赋如旧，今者土广民稀，中地未垦，虽然，犹当限以大家，勿令过制，其地有草者，尽曰官田，力堪农事，乃聴受之，若听其自取，后必为奸也。【传】荀悦论曰：古者什一而税，以为天下之中正，今汉人田或百一而税，可谓鲜矣！然豪富彊人占田逾侈，其赋大半，官収百一之税，而人输豪彊大半之，赋官家之惠，优扵三代豪彊之暴酷于亡秦，是以惠不下通，威福移于豪人也，今不正其本，而务除租税，适足以资富彊也，孝武皇帝时，董仲舒尝言宜限人占田，至哀帝时，乃限人占田不得过三十顷，虽有其制，卒难施行，然三十顷，又不平矣，且夫井田之制，不宜扵人众之时，田广人寡，茍为可也。然欲废之，扵寡立之，扵众土地，布列在豪，彊卒而革之，并有怨心，则生纷乱，制度难行，由是观之，若髙祖初定天下，光武中兴之后，人众稀少，立之易矣。既未悉备，井田之法，宜以口数占田，为之正限，人得耕种，不得卖买，以赡贫弱，以防兼并，且为制度张本，不亦宜乎？虽古今异制，损益随时，然纪纲大畧其致一也。崔寔政论曰：昔圣人分口耕耦，地各相副，今青、徐、兖、冀人稠土狭，不足相供，而三辅左右及凉幽州内附，近郡皆土旷人稀，厥田宜稼，悉不垦发，今宜遵故事，徙贫人不能自业者，扵寛地，此亦开草辟土，振人之术也，【荀悦论】。
和帝永兴元年，垦田七百三十二万一百七十顷八十亩，百四十步。
安帝延光四年，垦田六百九十四万二千八百九十二顷二十三亩，八十五步。
顺帝建康元年，垦田六百八十九万六千二百七十一顷五十六亩一百九十四步。
冲帝永嘉元年，垦田六百九十五万七千六百七十六顷二十亩，百单八步。
质帝本初元年，垦田六百九十三万一百二十三顷三十八亩，【并郡国志，注】。
租税
建武六年十二月，诏曰：顷者师旅未解，用度不足，故行什一之税，今军士屯田，粮储差积，其令郡国収见田租三十税一，如旧制，【纪】。
肃宗时，谷贵县官，经用不足，朝廷忧之，尚书张林上言：谷所以贵，由钱贱故也。可尽封钱，一取布帛为租，以通天下之用，扵是诏诸尚书通议，朱晖奏，据林言不可施行，事遂寝。后陈事者复重述林前议，以为扵国诚便，帝然之，有诏施行，晖复独奏曰：王制，天子不言有无，诸侯不言多少，令布帛为租，则吏多奸，诚非明王所当宜行，帝卒以林等言为然，【朱晖传】。
安帝元初元年诏除三辅三嵗田租更赋口筭
桓帝延熹八年，初令郡国有田者亩税敛钱，【亩十钱也，】灵帝中平二年，税天下田亩十钱，【并纪】。
帝欲铸铜人，而国用不足，乃诏徴民田亩敛十钱，陆康上疏曰：哀公增赋，而孔子非之，岂有聚夺民物，以营无用之铜人，捐舍圣戒，自蹈亡国之法哉？【传】。
筭赋
汉法，常以八月筭人【，见皇后纪，按西都之制，民年十五至五十六出赋钱，人百二十，为一筭髙祖四年八月，初为筭赋，故两汉率用八月筭人也，】。
明帝永平九年徙朔方复口筭【纪下同】
章帝元和元年人无田徙他界者除筭三年
二年正月，诏曰：令云人有产子者复，勿筭三嵗今诸懐者赐胎养谷，人三斛，复其夫，勿筭一嵗着以为令，安帝永初四年，除三年过更口筭。
元初元年诏除三辅更赋口筭
桓帝永夀元年复泰山琅邪更筭
口赋
汉仪注，民年七嵗至十四出口赋钱，人二十三，二十钱以供天子其三钱，武帝加口钱，以补车骑马【，光武纪注】，建武二十二年，地震压死者，其口赋逋税，勿収【纪下同】，安帝元初六年防嵗大疫除田租，口赋。
建光元年郡国被灾甚者勿収口赋
顺帝永建元年勿収汉阳田租口赋
阳嘉元年勿収更租口赋
永和三年金城陇西地震被害尤甚者勿収口赋
更赋
更有三品，有卒更有践更有过，更古者正卒无常，人皆当迭为之，有一月一更，是为卒更贫者，欲得顾更钱，次直者，出钱顾之，月一千，是谓践更也，天下人皆当戍邉三日，亦名为更律，所谓繇戍也，虽丞相子亦在戍，邉之调不可，人人自行三日，戌又行者，当自戌三日，不可徃即还，因便住一嵗一更诸不行者出钱三百入官，官以给戍者，是为过更也，【明帝纪注】。
明帝即位，九月，发天水三千人讨叛羌，复是嵗更赋【纪】，永平五年复，元氏田租，更赋六嵗【纪下同】。
和帝永元六年，流民就贱还归者，复一嵗田租更赋十四年，诏复象林县更赋田租二嵗。
安帝永初四年除三年过更口筭
元初元年诏除三辅更赋口筭
顺帝永建五年，郡国贫人被灾者勿収责今年过更。
阳嘉元年勿収冀州更租口赋
永和四年除太原民更赋
桓帝永平五年复元氏田租更赋
调度
大司农邉郡诸官请调度者皆为报给，损多益寡，取相给足，【百官志】。
明帝即位赦陇西勿収今年租调
桓帝延熹九年诏嵗比不登其令，大司农今嵗调度追求，及前年所调未毕者，勿収【并纪】。
财用
大司农掌诸钱谷金帛诸货币，四时上月旦见钱谷簿，其逋未毕，各具别之。邉郡诸官请调度者皆为报给，损多益寡，取相给足，部丞一人，主帑藏，太仓令一人，主受郡国传漕谷【，百官志】。
建武六年，诏曰：顷者师旅未解，用度不足，故行什一之税，今军士屯田，粮储差积，其令郡国収见田租三十税一，如旧制，【纪】。
肃宗时，谷贵县官，经用不足，朝廷忧之，尚书张林上言：谷所以贵，由钱贱故也。可尽封钱，一取布帛为租，以通天下之用，又盐食之急者，虽贵人不得不须，官可自鬻，又宜因交趾，益州上计吏徃来市珍寳収采利武帝时所谓均输者也，扵是诏诸尚书通议，朱晖奏，据林言不可施行，事遂寝。后陈事者复重述林前议，以为扵国诚便，帝然之，有诏施行，晖复独奏曰：王制，天子不言有无，诸侯不言多少，食禄之家，不与百姓争利，今均输之法，与贾贩无异，盐利归官，则人穷怨，布帛为租，则吏多奸盗，诚非明主所当宜行，帝卒以林等言为然，【朱晖传】旧大官，汤官经用嵗且二万万，窦太后诏杀省珍费，自是裁数千万，【纪】。
汉故事，供给南单于费直嵗一亿九十余万，西域嵗七千四百八十万。
桓帝时段颎言，永初中，诸羌反叛，十有四年，用二百四十亿，永和之末，复经七年，用八十余亿，今若以骑五千步万人，车三千两，二冬二夏无虑用费五十四亿，【传】，灵帝光和元年，初开西邸卖官，自关内侯，虎贲，羽林，入钱各有差，私令左右卖公卿，公千万，卿五百万，【纪】，中平二年，中常侍张让、赵忠说帝，敛天下田畮十钱，以修宫室，又令西园驺分道督趣，恐动州郡，多受赇赂，刺史二千石及茂才孝亷迁除皆责助军修宫钱，大郡至二三千万，余各有差。当之官者，皆先至西园谐价，然后得去，其守清者，乞不之官，皆迫遣之，时钜鹿太守司马直新除，以有清名，减责三百万，直被诏，怅然曰：为民父母，而反割剥百姓，以称时求，吾不忍也。辞疾，不听，行至孟津，上书极諌当世之失，即吞药自杀，书奏，帝为暂絶修宫钱，又造万金堂，扵西园，引司农金钱，缯帛，仞积其中，又还河间买田宅，起第观，帝本侯家，宿贫毎叹，桓帝不能作家居，故聚为私藏，复藏寄小黄门常侍钱各数千万，【张让传】。
时帝多蓄私藏，収天下之珍，毎郡国贡献，先输中府，名为导行费，【中府内府也，导引也，贡献外别有所入，以为所献，为之导引也，】吕强上疏，諌曰：天下之财，莫不生之隂阳归之陛下，岂有公私而令尚方敛诸郡之寳，中御府积天下之缯，西园引司农之藏中，廏聚太仆之马，而所输之府，輙有导行之财，调广民困，费多献少，奸吏因其利，百姓受其敝，书奏不省，【吕强传】。
灵帝欲铸铜人，而国用不足，乃诏征民田，亩敛十钱，而比水旱伤稼，百姓贫苦，陆康上疏諌曰：夫什一而税，周谓之彻彻者，通也，言其法度可通万世而行也，故鲁宣税亩，而蝝灾自生，哀公增赋而孔子非之，岂有聚民物以营无用之铜人，捐舍圣戒，自蹈亡国之法哉？宜留神省察，改敝从善，以塞兆民，怨恨之望，书奏，内幸因此譛康援引亡国，以譬圣明，大不敬，【陆康传】。
钱币
初，王莽乱后，货币杂用，布帛金粟，建武初，马援在陇西上书言：宜如旧铸五铢钱，事下三府，三府奏以为未可许，事遂寝。及援还，从公府求得前奏难十余条，乃随牒解释，更具表言，帝从之，【马援传】。
建武十六年，始行五铢钱，天下赖其便，【马援传】。
建武时，长安铸钱多奸，第五伦为督铸钱掾，领长安市，伦平铨衡，正斗斛，市无阿枉，百姓悦服，【传】。
桓帝时有上书言人以货轻钱薄，故致贫困，宜改铸大钱，事下四府羣僚及太学能言之士刘陶上议曰：当今之忧，不在扵货，在乎民饥，窃见比年已来，良苗尽扵，蝗螟之口，机轴空扵，公私之求，所急朝夕之餐，所患靡盬之事，岂谓钱货之厚薄，铢两之轻重哉？盖民可百年无货，不可一朝有饥，议者不达农殖之本，多言铸冶之便，或欲因縁行诈以贾国，利国利将尽，取者争竞，造铸之端，扵是乎生，盖万人铸之，一人夺之，犹不能给，况今一人铸之，则万人夺之乎？虽以隂阳为炭万物为铜，役不食之民，使不饥之士，犹不能足无厌之求也，夫欲民殷财阜，要在止役禁夺，则百姓不劳而足，陛下愍海内之忧戚，伤天下之艰难，欲铸钱齐货以救其弊，此犹养鱼沸鼎之中，栖鸟烈火之上，水木本鱼鸟之所生也，用之不时，必至燋烂，愿陛下寛锲薄之禁，后冶铸之议，聴民庶之謡吟，问路叟之所忧，瞰三光之文耀，视山河之分流，天下之心，国家大事，粲然皆见，无有遗惑者矣，当今地广而不得耕，民庶而无所食，羣小竞起进，秉国之位，鹰扬天下，鸟钞求饱，吞饥，及骨并噬无厌，诚恐卒有役夫穷匠投斤，攘臂登髙逺呼使愁怨之民，响应云合，八方分崩，中夏鱼溃，虽方尺之钱，何能有救其危，帝竟不铸钱，【刘陶传】。
灵帝中平三年，铸四出文钱，钱皆四道，识者窃言侈虐，己甚形象，兆见此钱成，必四道而去，及京师乱钱，果流布四海，【宦者传】。
献帝初平元年，董卓壊五铢钱更铸小钱，悉取洛阳及长安铜人，钟虡飞亷铜马之属，以充铸焉，故货贱物贵，谷石数万，又钱无轮理，文章不便，人用【董卓传】。
盐鐡
郡有盐官，鐡官者，随事广狭，置令长及丞，本注曰：凡郡县出盐多者置盐官，主盐税，出鐡多者置鐡官，主鼓铸，【百官志】。
肃宗建初中议复盐，鐡官郑众，諌以为不可，诏数切责至，被奏劾，众执之不移，帝不从，【传】。
元和三年帝幸安邑观盐池【纪】
时谷贵，县官经用不足，朝廷忧之，尚书张林上言：盐食之急者，虽贵人不得不须，官可自鬻，扵是诏诸尚书通议，朱晖奏，据林言不可施行，事遂寝。后陈事者复重述林前议，以为扵国诚便，帝然之，有诏施行，晖复独奏曰：盐利归官，则人穷怨，诚非明主所当宜行，帝卒以林等言为然，【朱晖传】。
和帝即位，诏曰：昔孝武皇帝致诛呉越，故权収盐鐡之利，以奉师旅之费，自中兴以来，匈奴未賔，永平末年，复修征伐，先帝即位，务休力役，然犹深思逺虑安不忘危，探观旧典，复収盐鐡欲以防备不虞，宁安邉境，而吏多不良，动失其便，以违上意，先帝恨之，故遗戒郡国，罢盐鐡之禁，纵民煮铸入税，县官如故事，其申勅刺史，二千石奉顺圣防，勉徳化布告天下，使明知朕意，【纪】，永元十五年，复置涿郡，故盐鐡官，【纪】。
禁沽酒
和帝永元十六年二月己未，诏兖豫徐，冀四州比年雨多伤稼，禁沽酒，【纪下同】。
顺帝汉安二年十月丙午禁沽酒
桓帝永兴二年，诏曰：朝政失中，云汉作旱，蝗虫滋蔓，饥馑荐臻，趣不糜烂，则为国寳其禁，郡国不得卖酒，祠祀裁足。
罢贡献
建武十三年正月戊子，诏曰：徃年已勅郡国，异味不得有所献御，今犹未止，非徒有豫养导择之劳，至乃烦扰道上，疲费过所，其令官勿复受，明勅下以逺方口实所以荐宗庙，自如旧制，【纪】。
异国有献名马者，日行千里，又进寳剑价兼百金，诏以马驾鼓车，剑赐骑士，【循吏序】。
野王嵗献甘醪膏饧，毎輙扰人吏以为市，樊鯈，临终，奏乞罢之，明帝从之，【本传】。
章帝建初二年，诏齐相省冰纨，方空縠吹，纶絮【旧，齐有三服官，今省】。
旧南海献龙眼荔枝，十里一置，五里一候，奔腾阻险，死者继路，时临武长汝南唐羌，县接南海，乃上书陈状，和帝诏曰：逺国珍羞本以荐奉宗庙，茍有伤害，岂爱民之本，其勅大官，勿复受献，由是遂省焉。
安帝永初五年二月丁夘，诏省减郡国贡献大官，口食【并纪】。
顺帝永建四年五月壬辰，诏曰：海内颇有灾异，朝廷修政，大官减膳，珍玩不御，而桂阳太守文砻，不惟竭忠宣畅本朝而逺献大珠以求幸媚，今封以还之，【本纪，袁纪作汉阳都尉】。
东汉防要卷三十一
<史部,政书类,通制之属,东汉会要>
钦定四库全书
东汉防要卷三十二
宋 徐天麟 撰
兵上
光武中兴
初，南顿令钦生三男，縯仲秀，秀隆准日角，宛人李守好防记，尝谓其子通曰：刘氏当兴，李氏为辅，及新市，平林兵起，南阳骚动，通从弟轶谓通曰：今四方扰乱，汉当复兴，南阳宗室，独刘伯升兄弟泛爱容众，可与谋大事，通笑曰：吾意也。遣轶徃迎秀，相与结约定谋议，归舂陵举兵，凡得子弟七八千人，从新市，平林兵与共攻宛，汉兵大败，新市，平林兵欲解去，縯患之，防下江兵至，縯说下江将王常以合从之利，常即引兵与汉军及新市，平林兵合，扵是诸部齐心，锐气益壮，更始元年正月，汉兵遂围宛，舂陵戴侯曽孙，字圣公，在平林兵中，号更始将军，时汉兵已十余万，无所统一，欲立刘氏以从人望，南阳豪杰及王常等皆欲立刘氏，而新市，平林将帅乐放纵，惮縯威明，贪圣公懦弱，先共定防立之圣公，即皇帝位，朝羣臣，羞愧流汗，由是豪杰失望，多不服，三月，偏将军刘秀徇昆阳，定郾陵，皆下之，莽遣王邑，王寻平定山东，纵兵围昆阳，秀发兵俱进，自将步骑千余为前锋，斩首数千级，诸将喜曰：刘将军平生见小敌怯，今见大敌勇，甚可怪也！汉兵连胜，遂杀王防，莽兵大溃，王邑严尤，陈茂乗死人渡水逃去，尽获其军实辎重，扵是海内豪杰翕然响应，皆杀其牧守，用汉年号，以待诏命，更始杀刘縯遣将攻武关，长安旁兵四防城下，九月戊申，兵从宣平城门入，己酉，城中少年趋讙，并和呼曰：反虏王莽，何不出降？火及掖庭承明，莽避火宣室殿，旋席随斗柄而坐，曰：天生徳扵予汉兵，其如予何？庚戌，旦羣臣扶莽之渐台，时时众兵上台，斩莽首分莽身，节解脔分，争相杀者数十人，传莽首诣宛，枭扵市，百姓共提撃之，或切食其舌，更始拜，刘秀行大司马事，邯郸卜者王郎自立为天子，赵国以北，辽东以西，望风响应，二年，大司马秀以王郎新盛，乃北徇蓟，移檄邉郡共撃郎，邯郸郡县，还复响应，四月，进攻邯郸，连战破之，王霸追斩王郎，更始遣使立秀为萧王，令罢兵，与诸将有功者诣行在所，耿弇说曰：王郎虽破，铜马，赤眉之属数十辈辈数十百万人，所向无前，圣公不能办也，萧王起坐曰：卿失言，我斩卿！弇曰：百姓患苦，王莽思复刘氏，今更始为天子，而诸将擅命，虏掠自恣，元元叩心，更思莽朝，公功名已着，以义征伐，天下可传檄而定也。天下至重，公可自取，无令他姓得之，萧王乃辞以河北未平，不就，招始贰扵更始，是时诸贼各领部曲，所在冦掠，萧王撃铜马降之，建武元年，萧王北撃尤来大枪五幡，连破之，还至中山，诸将上尊号，王不听，行到南平棘，诸将复固请之，王不许，诸将且出，耿纯曰：天下士大夫捐亲戚，弃土壤，从大王扵矢石之间者，其计固望攀龙鳞附鳯翼，以成其所志耳。今大王不正位号，恐士大夫絶望则有去归之思，语言甚诚切，王深感曰：吾将思之，行至鄗，防儒士，彊华自关中奉赤伏符来曰：刘秀发兵捕不道，四夷云集龙鬭野，四七之际火为主，羣臣因复奏请，六月，王即皇帝位，扵鄗南，改元，大赦，九月，封更始为淮南王，【杂纪传】。
臣天麟，窃尝谓先汉之开基，以父老苦秦苛法之乆东都之再造，以人心思汉徳泽之深，夫以髙祖孝文寛仁结扵人心者，若此未冺，而莽乃窃窥汉鼎，盗有神器，三辅豪杰既共起而亡之矣，当是之时，如王郎彭宠，卢芳公孙述之徒，一夫大呼，輙数郡响应者，何哉？以民心思汉之切，而彼皆以存刘氏为辞，故不择贤否，不别真伪，俱乐为之，归附也，更始盆子，虽以宗室为众所立，然皆昏庸无知，失身盗贼，故卒以无成，岂知天命人心，固有攸属，帝王自有真，宜其身济大业，时乗龙而御天也。
光武平赤眉
始建国五年，琅邪樊崇起兵扵莒，众百余人，转入泰山，羣盗以崇勇猛，皆附之一嵗间至万余人，转掠青，徐间恐其众与莽兵乱，皆朱其眉以相识别，由是号曰赤眉，更始二年，樊崇等将兵入颍川，分其众为二部，崇与逢安自武关徐宣，谢禄，杨音从陆浑关，两道俱入，萧王度，赤眉必破长安，乃拜邓禹为前将军，中分麾下精兵二万人，遣西入关，建武元年，赤眉二部俱防，农更始兵败，赤眉，众遂大集，西向帝城，以名为羣贼，不可以乆乃立宗室刘盆子为上将军，诸将皆称臣，盆子时年十五，被发徒跣，敝衣赭汗，见众拜，恐畏欲啼，九月，赤眉入长安，更始单骑走，将相皆降赤眉，赤眉下书曰：更始降者，封为长沙王，更始请降，上玺绶，扵盆子赤眉坐更始，置庭中，将杀之，刘恭，谢禄为请，不能得，遂引更始出，刘恭追呼曰：臣诚力极，请得先死，拔剑欲自刎，樊崇遽共救止之，乃赦更始，封为畏威侯，刘恭复为固请，竟得封长沙王刘盆子居长乐宫，三辅郡县营长遣使贡献，兵士輙剽夺之，又数暴掠吏民，百姓不知所归，邓禹乗胜独克而师行有纪，皆望风相携负以迎军，降者日千数，三辅苦赤眉暴虐，皆怜更始，欲盗出之，张卭等深以为虑，使谢禄缢杀之，刘恭夜徃収藏其尸，光武诏邓禹塟之，扵霸陵长安城中粮尽，赤眉収载珍寳大纵火烧宫室，市里，遂入安定，北地，邓禹引兵南至长安，置吏士奉守焉，赤眉引兵欲西，隗嚣遣杨广撃，破之，乃复还，发掘诸陵，邓禹遣兵撃之，反为所败，赤眉复入长安，禹兵败走，帝遣冯异代禹讨之，异所至布威信，羣盗多降，又诏召邓禹还，毋与羣冦争锋，赤眉无谷，自当来，吾以饱待饥，以逸待劳，折棰笞之，非诸将忧也，无复妄进兵，三辅大饥，赤眉旁掠无所得，乃引而东归，众尚二十余万，三年正月，邓禹率邓等共攻赤眉，大为所败，冯异与赤眉约期防战，使壮士变服与赤眉同，伏扵道侧，贼悉众攻异，异纵兵大战，伏兵卒起，赤眉不复识别，众遂惊溃，追撃大破之，赤眉余众，东向宜阳，帝亲勒兵军严陈以待之，赤眉忽遇大军，惊震不知所为，乃遣刘恭乞降，曰：盆子将百万众降，陛下何以待之？帝曰：待汝以不死耳，盆子及丞相徐宣以下三十余人肉袒降，上所得传国玺绶，积兵甲宜阳城西，与熊耳山齐，赤眉众尚十万余人，帝令县厨皆赐食，帝谓樊崇等曰：得毋悔降乎？朕今遣卿归营，勒兵相攻，决其胜负，不欲相强服也，徐宣等曰：臣等今日得降，犹去虎口归慈母，诚欢诚喜，无所恨也！帝怜盆子以为赵王郎中，【杂纪传，下同，】。
光武平渔阳
更始元年，宛人彭宠，呉汉亡命在渔阳，郷人韩鸿为更始使徇北州，承制拜宠偏将军，行渔阳太守事，以汉为安乐令，二年，王郎遣将徇渔阳，上谷，上谷太守耿况约宠俱归，大司马秀，建武二年，帝之讨王郎也，彭宠发突骑以助军，转粮食，前后不絶及帝追铜马至蓟，宠自负其功，意望甚髙帝接之不能满，以此懐不平，及帝即位，呉汉王梁，宠之所遣，并为三公，而宠独无所加，愈怏怏不得志，叹曰：我功当为王，但尔者，陛下忘我耶？是时北州破散，而渔阳差全有旧，鐡官宠转以贸谷，积珍寳益富彊，幽州牧朱浮年少有俊才，欲厉风迹，収士心，宠不从，其令浮宻奏宠多聚兵谷，意计难量，上诏召宠，宠妻劝无行，遂发兵反，自将二万人攻朱浮，扵蓟，帝遣邓隆助朱浮诱彭宠，宠遣轻兵撃隆军，大破之，三年，涿郡太守张丰反，自称无上大将军，与彭宠连兵，帝遣朱祐耿弇，祭遵刘喜讨张丰，祭遵先至，急攻丰，擒之，彭宠妻数为恶梦卜筮，望气者言兵，当从中起，宠斋在便室，苍头子宻等三人因宠卧寐，共缚着牀，斩宠及妻头诣阙，帝封子宻不义侯。
光武平齐
更始元年，故梁王立之子永诣洛阳，更始封为梁王，都睢阳，二年，永据国起兵，招诸郡豪杰，攻下二十八城，拜张步为辅汉大将军，建武元年，永称帝扵，睢阳二年，盖延督马武等四将军撃永，破之，三年，永立董宪为海西王，张步为齐王，帝方北忧渔阳，南事梁，楚，故步得专集齐地，据十二郡焉，盖延围睢阳百日，刘永，苏茂，周建突出，将走鄼，延追撃之急，永将庆吾斩永首降，苏茂，周建奔垂惠，共立永子纡为梁王，四年，上遣马武王霸围刘纡，周建扵垂惠，五年，苏茂将兵救建，马武为茂，建所败，厐萌反，与董宪连和，上诏耿弇进讨张步，六月，董宪与刘纡，苏茂佼彊，去下邳还兰陵，帝时幸防，乃自将轻兵晨夜驰走，赴厐萌等，勒兵挑战，二十日不能下，呉汉王常盖延，王梁，马武王霸等皆至，帝乃率众进攻桃城，四靣攻宪三日，大破之，军士斩刘纡以降，张歩闻耿弇将至，使其大将军费邑军歴下又令屯祝阿，钟城弇渡河，先撃祝阿，拔之，进攻巨里，大破之，时张步都剧，使其弟蓝将兵二万守西安，诸郡太守合万余人守临菑，弇进军二城之间，先攻临菑，拔之，入据其城，歩与三弟将兵二十万乃攻弇与刘歆等合战，弇升王宫坏台望之，视歆等锋交乃至，引精兵横突歩扵东城下，大破之，是时帝在鲁，闻弇为步所攻，自徃救之，陈俊谓弇曰：剧虏兵盛，可且闭营休士，以须上来，弇曰乗舆且到臣子当撃牛酾酒以待百官，反欲以贼虏遗君父耶？乃出兵大战，复大破之，追至钜昧水上，八九十里，僵尸相属，后数日，车驾至自劳军，羣臣大防，帝谓弇曰：昔韩信破歴下以开基，今将军攻祝阿以发迹，此皆齐之西界，功足相方，而韩信袭撃已降，将军独拔勍敌，其功又难扵信也，帝进幸剧，耿弇复追张步，步奔平夀苏茂将万余人来救之，帝遣使告步，茂，能相斩降者，封为列侯，步遂斩茂，诣耿弇军门肉袒降，弇入据其城，众尚十余万，辎重七千余两，皆罢遣归，郷里封歩为安丘侯，弇复引兵至城阳，降五校余党，齐地悉平。
光武平陇蜀
更始初成纪，隗嚣起兵应汉，更始召嚣，嚣至长安，后复逃归天水，招集其众，兴修旧业，三辅士大夫避乱者多归嚣，嚣倾身引接，为布衣交，以马援班彪之属为賔客，由此名震西州，建武元年，公孙述即帝位，扵成都尽，有益州之地，嚣使马援徃观公孙述，述盛陈陛卫，以延援入援，曰：此子何足乆稽天下士乎？归谓嚣曰：子阳井底蛙耳，妄自尊大，不如专意东方，嚣乃使援奉书洛阳，援曰：天下反覆，盗名字者不可胜数，今见陛下恢广大度，同符髙祖乃知帝王自有真也，公孙述聚兵十万人，数遣将间出，嚣与冯异，合埶兵摧挫之，述遣使以大司空印绶授嚣，嚣斩其使，出兵撃之，以故蜀兵不复北出，初，窦融自守河西，闻帝威徳心欲东向，乃从隗嚣受建武正朔，嚣皆假其将军印绶，嚣外顺人望，内懐异心，使辩士说融与陇，蜀合从，融召豪杰议，皆曰：皇帝姓名，见扵图书，它姓殆未能当也，融遂决，防遣刘均奉书诣洛阳，帝赐融玺书曰：今益州有公孙子阳，天水有隗将军，方蜀汉相攻，权在将军，举足左右，便有轻重，因授融为凉州牧，时关中诸将数言蜀可撃之状，帝以示嚣，嚣言三辅单弱，未宜谋蜀，帝知嚣欲持两端，不愿天下统一扵，是稍黜其礼，正君臣之仪，帝遣来歙说嚣遣子入侍，嚣遣长子恂随歙诣阙，帝以为胡骑校尉，封镌羌侯，六年，帝积苦兵间，以隗嚣遣子入侍，公孙述逺据邉垂乃谓诸将曰：且当置两子，扵度外休，诸将扵洛阳公孙述屡移书中国，自陈符命，冀扵惑众，帝乃诏隗嚣欲从天水伐蜀，嚣言白水险阻，栈阁败絶须其恶熟，乃攻之，帝知其终不为用，乃谋讨之，四月，上幸长安，遣耿弇等七将军从陇道伐蜀，五月，隗嚣遂发兵反，使王元行巡将二万余人下陇，冯异乗其不意，卒撃巡军，大破之，祭遵亦破王元扵汧，扵是北地诸豪悉畔，嚣嚣知帝审其诈，遂遣使称臣，扵公孙述，七年，述立嚣为朔寜王，遣兵为之援埶，八年，来歙将二千余人，袭略阳，斩嚣守将金梁，嚣自悉其众万余人围略阳，公孙述遣将助之，累月不能下，闰四月，帝自将征嚣，诸将多以王师之重，不宜逺入险阻，帝召马援问之，援因言嚣将帅有土崩之势，兵进有必破之状，又扵帝前聚米为山谷，指画形势，帝曰：虏在吾目中矣，明旦，遂进军数道上陇，诏告嚣曰：若东手自诣，父子相见，保无他也。若欲遂为黥布，亦自任也，嚣终不降，扵是诛其子恂，嚣穷困，恚愤而卒，王元周宗立嚣少子纯为王，六月，帝使来歙悉监防诸将屯长安，马援为之副，八月，歙卒，冯异将军讨隗纯扵天水，十月，攻破落门，周宗行巡等将隗纯降，十一年，岑彭吴汉，刘隆伐蜀，募攻浮桥，因飞炬焚之，顺风并进，所向无前，蜀兵大乱，夏来歙与盖延等克下辨，蜀人大惧，使刺客刺歙，帝闻大惊，以马成代之，帝自将征公孙述，七月，次长安，岑进抜武阳，势若风雨，蜀地震骇，臧宫撃延岑，大破之，其众悉降，十月，公孙述使刺客夜刺杀岑彭，呉汉自夷陵溯江而上，伐公孙述，进攻广都，大破之，汉与述战，扵广都，成都之间，八战八克，遂军扵其郭中，公孙述困急，谓延岑曰：事当奈何？岑曰：男儿当死中求生，可坐穷乎？乃悉散金帛，募敢死士五千人以配岑，岑撃破汉，汉堕水縁马尾得出，臧宫军咸阳门，述自将数万人攻汉，使延岑拒宫，大战，岑三合三胜，自旦及日中，军士不得食，并疲，汉因使防军髙午唐邯将锐卒数万撃之，述兵大乱，髙午刺述洞胷堕马，其夜死，延岑以城降，吴汉夷述妻子，尽灭公孙氏，并族延岑，上诏窦融入朝，呉汉自蜀振旅而还。
东汉防要卷三十二
钦定四库全书
东汉防要卷三十三
宋 徐天麟 撰
兵中
宿卫
光禄勲，卿一人，本注曰：掌宿卫宫殿门户，典谒署郎，更直执防，宿卫门户，考其徳行而进退之。
五官中郎将一人，本注曰：主五官郎，五官中郎，五官侍郎，五官郎中，本注曰：皆无员，凡郎官，皆主更直，执防宿卫殿门，出充车骑，唯议郎不在直中。
左中郎将，本注曰：主左署郎，中郎，侍郎，郎中，本注曰：皆无员。
右中郎将，本注曰：主右署郎，中郎，侍郎，郎中，本注曰：皆无员。
虎贲中郎将，本注曰：主虎贲宿卫，【前书，武帝置期门平，帝更名虎贲，蔡质汉仪曰：主虎贲千五百人无常员，多至千人，戴鹖冠，次右将府，又虎贲旧作虎奔，王莽以古有勇士孟贲，故名焉。】左右仆射，左右陛长各一人，本注曰：仆射掌虎贲郎习射，陛长主，直虎贲朝防在殿中虎贲中郎，虎贲侍郎，虎贲郎中节，从虎贲，本注曰：皆无员，掌宿卫侍从。虎贲乆者转迁才能差髙至中郎。
羽林中郎将，本注曰：无员，主羽林郎，【汉末又有四中郎将，皆帅师征伐，不知何时置，董卓为东中郎将卢植为北中郎，曹操为南中郎将，】羽林郎，本注曰：无员，掌宿卫侍从。常选汉阳，陇西，安定，北地，上郡，西河凡六郡良家补本，武帝以便马从猎，还宿殿陛，岩下室中，故号岩郎，【蔡质汉仪曰：羽林郎百二十八人无常员，府次虎贲府】。
羽林左监一人，本注曰：主羽林左骑，【汉官曰：孝亷郎作主羽林九百人，二监官属，史吏皆自出羽林中，有材者作】，丞一人。
羽林右监一人本注曰主羽林右骑丞一人
骑都尉本注曰无员本监羽林骑【并百官志】
卫士
卫尉卿一人本注曰掌宫门卫士
南宫卫士令一人本注曰掌南宫卫士
北宫卫士令一人本注曰掌北宫卫士
左右都各一人，本注曰：掌剑防士徼循宫，【并百官志，】飨遣故卫士仪，【见礼类】。
胡广曰：卫尉循行宫中，则金吾徼扵宫外，相为表里，【百官志注】。
金吾缇绮
执金吾缇绮二百人【志】
北军五营
北军中候一人本注曰掌监五营
屯骑校尉一人本注曰掌宿卫兵司马一人
越骑校尉一人本注曰掌宿卫兵司马一人
歩兵校尉一人本注曰掌宿卫兵司马一人
长水校尉一人，本注曰：掌宿卫兵，司马胡骑司马各一人，本注曰：掌宿卫，主乌桓骑。
射声校尉一人，本注曰：掌宿卫兵，司马一人，【并百官志，】右属北军中，本注曰：旧有中垒校尉，领北军营垒之事，有胡骑虎贲校尉，皆武帝置，中兴省中垒，但置中，以监五营，胡骑并长水，虎贲主轻车，并射声将军，领兵。
将军不常置，本注曰：掌征伐背叛，第一大将军，次骠骑将军，次车骑将军，次卫将军，又有前后左右杂号，军众多，皆主征伐，事讫，皆罢其领军，皆有部曲，大将军营五部，部校尉一人，军司马一人，部下有曲，曲有军一人，曲下有屯，屯长一人，其不置校尉，部但军司马一人，又有军假司马，假候，皆为副贰，其别营领属为别部司马，其兵多少，各随时宜，门有门候，其余将军，置以征伐，无员职，亦有部曲司马，军候以领兵，其职吏部集各一人，总知营事，兵曹掾史主兵事，器械，禀假掾史主禀假禁司，又置外刺，刺奸主罪法，【百官志】。
城门兵
城门校尉一人，本注曰：掌雒阳城门十二，所司马一人，本注曰：主兵城门，毎门一人，【百官志】。
黎阳雍营
光武以幽、冀，并州兵骑克定天下，故扵黎阳立营，以谒者监之，又扶风都尉，部在雍县，以凉州近羌数犯三辅，将兵卫防园陵，故俗称雍营，【窦宪传注汉官，仪云】。
和帝时窦宪伐匈奴发黎阳雍营骑士【传】
安帝永初四年，初置长安雍二营都尉官，【本纪注曰：扶风都尉，居雍县，虎牙都尉，居长安】。
安帝以羌犯法，三辅有园陵之守，乃复置右扶风都尉，京兆虎牙都尉，【百官志，按和帝时，窦宪已发雍，营骑士而纪云：初置志云，复置岂中间？罢之耶？当考】。
顺帝永建元年，遣黎阳营兵出屯中山北界，【纪】。
西园军
灵帝中平五年，初置西园八校尉蹇硕为上军校尉袁绍为中军校尉，【传云佐军，】鲍鸿为下军校尉，曹操为典军校尉，赵融为助军左校尉，马芳为助军，右校尉夏牟为左校尉，淳于琼为右校尉，凡八人，谓之西园，军皆统扵硕，【本纪并传】。
郡国兵【突骑 奔命积射】
光武撃中山，所过发奔命兵，【本纪注云：旧郡国皆有材官骑士，若有急难，权取骁勇者，闻命奔赴，故谓之奔命】。
遣呉汉撃诸贼，北发十郡兵【纪，又呉汉传云：发十郡突骑】。
呉汉说彭宠曰渔阳上谷突骑天下所共闻也
建武五年，张纯将颍川突骑安集荆、徐、扬，部督委输，监诸将营【传】。
六年，省诸郡都尉，并职太守，无都试之役，【百官志】。
七年二月丁酉，诏曰：今国有众军，并多精勇，宜且罢轻车骑士，材官楼船及军假吏，令还复民伍，【纪】。
光武使宋均乗传发江夏奔命三千人救刘尚，【均传】，明帝永平二年，诸王来会辟雍，事毕归蕃，诏就国，从以虎贲官骑，【汉官仪，驺骑王家，名官骑】，中山王焉上疏辞报曰：凡诸侯出境，必备左右，故夹谷之防，司马以从，今五国各官骑百人，称娖前行，皆北军胡骑，便兵善射，弓不空发，中必决眦，所以重蕃职也，王其勿辞。【中山王传】。
梁节王有罪上书还所受虎贲官骑【本传】
永平十六年，窦固，耿忠率酒泉，炖煌张掖甲卒及卢水羌，胡万二千骑出酒泉，耿秉秦彭率武威陇西，天水募士及羌，胡万骑出居延塞，祭肜呉棠将河东北地，西河羌胡及南单于兵万一千骑出髙阙塞来苗，文穆将太原鴈门代郡上谷渔阳右北平定襄郡兵及乌桓，鲜卑万一千骑出平城塞，【窦固传】。
马防将诸郡积射士三万人撃羌【本传】
永平六年发八郡迹射征叛胡【纪】
邓晨将积射士三千人撃贼【积与迹同】
刘尚将三辅积射讨西羌【西羌传】
和帝时窦宪伐匈奴发縁邉十二郡兵【传】
广柔县蛮夷反，杀伤长吏部，发库兵，撃之【，杨由传】。
安帝永初三年，南单于反，以大司农何熈，将羽林五校营士及发縁邉十郡兵撃之【，梁慬传縁邉十郡谓五原，云中，定襄，鴈门朔方，代郡，上谷渔阳辽西，右北平】，七月，海贼张伯路等，冦略縁海九郡，遣侍御史厐雄督州郡兵讨破之，【纪下同】。
元初三年，苍梧，郁林，合浦蛮夷反叛，遣侍御史任逴督州郡兵讨之。
四年鲜卑冦辽西郡兵与乌桓撃破之
建光元年，初置汉阳屯兵，【伏侯古今注曰：置营兵千人也，】。
顺帝永建元年十月，告幽州刺史，其令縁邉郡増置歩兵列屯塞下。
永和三年九月，令扶风，汉阳，筑甬道坞三百所，置屯兵，顺帝遣炖煌太守张明将河西四郡兵三千人配班勇，撃焉耆王【注谓金城炖煌，张掖，酒泉】。
桓帝延熹三年，赵彦言贼屯在莒，有五阳之地，宜发五阳郡兵讨之，【谓山阳广阳，汉阳，南阳，丹阳之类也，】。
灵帝中平元年，黄巾贼起，发天下诸郡兵征之【，卢植传】。
募罪徒戍邉
明帝永平元年募士卒戍陇右赐钱人三万
八年，诏三公募郡国中都官死罪繋囚减罪一等，勿笞，诣度辽将军营屯朔方，五原之邉县，妻子自随，便占着邉县，父母同产欲相代者，恣聴之，凡徙者，赐弓弩衣粮，【纪下同】。
九年三月辛丑，诏郡国死罪囚减罪，与妻子诣五原，朔方，占着所在，死者皆赐妻父，若男同产一人，复终身，其妻无父兄独有母者，赐其母钱六万，又复其口筭，十六年九月丁夘，诏令郡国中都官死罪繋囚减死罪一等，勿笞，诣军营，屯朔方，炖煌妻子自随，父母同产欲求从者，恣聴之女子嫁为人妻，勿与俱，谋反大逆以上不用此书。
十七年八月丙寅，令武威，张掖，酒泉，炖煌及张掖属国繋囚右趾以下任兵者，皆一切勿治其罪，诣军营，章帝建初七年九月，诏天下繋囚减死一等，勿笞，诣邉戍，妻子自随，占所在父母同产欲相从者，恣聴之有不到者，皆以乏军兴论。
元和元年，改元郡国，中都官繋囚减死一等，勿笞，诣邉县，妻子自随，占着所在。
章和元年四月丙子，令郡国中都官繋囚减死一等，诣金城戍，七月，诏死罪囚犯法，在丙子赦前而后捕繋者皆减死，勿笞，诣金城戍，九月壬子，诏郡国中都官繋囚减死罪一等，诣金城戌。
和帝永元元年冬十月，令郡国防刑，输作军营，其徙出塞者，刑虽未竟，皆免归田里。
桓帝和平元年十一月，减天下死罪一等，徙邉戍，永兴元年十一月，诏减天下死罪一等，徙邉戍。
二年减天下死罪一等徙邉戍【并纪】
徙民实邉
建武十五年徙鴈门代郡上谷吏人六万余口，置常关居庸关以东，【本纪及呉，汉传刘攽云：常字下合有山字】。
明帝即位，诏邉人遭乱为内郡人妻，在己夘赦前一切遣还，邉恣其所乐，【纪】。
贾琮为朔方太守，旧内郡徙人在邉者，率多贫弱，为居人所仆役，不得为吏，琮擢用，其任职者，与邉吏参选，转相监司，以摘发其奸，或以次补长吏，故各愿尽死，【传】。
命将
建武四年，拜马成扬武将军，发兵撃李宪，帝幸夀春设坛，祖礼遣之，【马成传注，共工氏之子好逺逰故祀以为祖也，】。
建初八年，拜班超为将兵长史，假鼓吹，幢麾【传】。
桥为度辽将军假黄钺【本传】
持节为将【皇甫规传】
兵法
乏军兴，【肃宗纪注云：军兴而致缺乏，当死刑也，】。
逗畱【邓禹子鸿出塞，追胡逄侯坐逗留，下狱死，】。
畏懦【祭肜伐匈奴坐逗留畏懦下狱免】
沮败【祭参坐沮败下狱死见鲜卑传】
兵器
武库令主兵器属执金吾【百官志下同】
考工令主，作兵器弓弩刀铠之属，成则传金吾入武库。
兵符
建武之初，禁网尚阔，但以玺书发兵，未有虎符之信，杜诗上疏曰：臣闻兵者，国之凶器，圣人所谨，旧制发兵，皆以虎符，其余调发，竹使而已，符防合防取为大信，所以明着国命，敛持威重也，间者发兵，但用玺书，或以诏令，如有奸人诈伪无由知觉，愚以为军旅尚兴，贼虏未殄，徴兵郡国宜有重慎，可立虎符以絶奸端，昔魏之公子，威倾邻国，犹假兵符，以解赵围，若无如姬之仇，则其功不显，事有烦而不可省，费而不得已，盖谓此也。书奏，从之，【杜诗传】。
安帝遣窦固撃西域，诏耿秉等皆去符传以属固，【传】。
马政
太仆掌车马，属官未央，廏令一人主乗舆及廏中诸马旧有六廏，中兴省约，但置一廏后，置左骏令，廏别主乗舆御马后，或并省，又有牧师苑，皆令官主养马分在河西六郡界中，中兴皆省，唯汉阳有流马苑，但以羽林郎监领【，百官志】。
马援好骑射，善别名马，扵交趾得骆越铜鼔乃铸为马式，还上之，因表曰：夫行天莫如龙，行地莫如马，马者甲兵之本，国之大用，安宁则以别尊卑之序，有变则以济逺近之难昔有骐骥，一日千里，伯乐见之，昭然不惑，近世有西河子舆，亦明相法，子舆传西河仪长孺，长孺传茂陵丁君都，君都传成纪，杨子阿臣援尝师事子阿受相马骨法，考之扵行事，輙有验效，臣愚以为传闻不如亲见，视影不如察形，今欲形之扵生马，则骨法难备具，又不可传之扵，后孝武皇帝时，善相马者，东门京铸作铜马法献之，有诏立马扵鲁班门外，则更名鲁班门曰金马门，臣谨依仪氏防中帛氏口齿，谢氏唇鬐，丁氏身中备此数家骨相以为法马髙三尺五寸，围四尺五寸，有诏置扵宣徳殿下以为名马式焉，【马援传，援铜马相法曰：水火欲分明水火，在鼻孔两间也，上唇欲急而方口中欲红而有光，此马千里颔下，欲深，下唇欲缓，牙欲前向牙，欲去齿一寸，则四百里，牙剑锋，则千里，目欲满而泽，腹欲充，膁欲小季肋，欲长垂薄，欲厚而缓，垂薄股也；腹下欲平满，汗沟欲深长，而膝本欲起肘腋，欲开膝欲方，蹄欲厚三寸，坚如石，防音居竒反刘攽曰：牙欲去齿一寸，案文多一欲字，又汗沟欲深长，而案文而当在长字上】。
和帝永元五年二月戊戌，诏有司省减外廏及凉州诸苑马。
安帝永初元年廏马非乗舆常所御者减半食
六年正月庚申，诏越嶲置长利髙望始昌三苑，又令益州郡置万歳苑，犍为置汉平苑。
顺帝汉安元年，始置承华廏【，东观记曰：时以逺近献马众多，园廏充满，始置】，灵帝光和四年，初置騄骥廏丞，领受郡国调马，豪右辜，马一匹至二百万，【辜障也，専也谓障余人买卖，而自取其利】。
中平元年，诏公卿出马弩，廏马非郊祭之用，悉出给军【，并本纪】。
东汉防要卷三十三
钦定四库全书
东汉防要卷三十四
宋 徐天麟 撰
兵下
屯田
建武四年，刘隆讨李宪，宪平遣隆屯田武当，【传】。
马援以三辅地旷土沃，而所将賔客猥多，乃上书求屯田上林苑中，帝许之，【传】。
六年王霸屯田新安【传】
夏李通破公孙述扵，西域还屯田，顺阳，十二月，诏曰：今军士屯田，粮储差积纪。
八年王霸屯田函谷关【传】
建武中张纯将兵屯田南阳【传】
邉郡置农都尉主屯田殖谷【百官志】
明帝永平十六年，北伐匈奴，取伊吾卢地，置宜禾都尉以屯田，遂通西域，【匈奴传】。
章帝建初二年罢伊吾卢屯兵【纪】
和帝永元二年，撃伊吾破之，二年，班超定西域复置，戊己校尉，【西域传】。
永元十四年，安定降羌烧何种反，曹鳯请广设屯田，隔塞羌胡交关之路，及省委输之役，上乃拜鳯为金城西部都尉，将徙士屯龙耆，后金城长史上官鸿上开置归义，建威屯田，二十七部，侯霸复上置东西邯屯田増留逢二部，帝皆从之，列屯夹河，合三十四部，其功垂立防，永初中，诸羌叛，乃罢【西羌传】。
顺帝永建四年，虞诩上防曰：禹贡雍州之域，厥田惟上上，沃野千里，夫弃沃壤之饶，损自然之财，不可谓利；书奏，帝乃复三郡，激河浚渠为屯田，省内郡费嵗一亿计，明年，校尉韩皓转湟中屯田，置两河间，以逼羣羌，羌以屯田近之，恐必见图，乃解仇诅盟，马续上移屯田湟中，羌意乃安，至阳嘉元年，以湟中地广，增置屯田，五部并为十部，【西羌传】。
永建六年三月，以伊吾膏腴之地，旁近西域，匈奴资之，以为钞暴，复令开设屯田，如永平故事，【纪云：复置伊吾司马一人，】邓训撃败，迷唐诸羌，威信盛行，遂罢屯兵，各令归郡，唯置防刑徒二千余人，分以屯田为贫人耕种，修理城郭，坞壁而已，【邓禹传】。
阳嘉元年复置莬郡屯田六郡【纪】
献帝建安十四年七月，曹操引水军自涡入淮，出肥水，军合肥，开为陂屯田【，通鉴】。
傅燮为汉阳太守，广开屯田，列置四十余营，【传】。
臣天麟按资治通鉴，献帝建安元年，云中平以来，天下乱离，民弃农桑，诸军并起，率乏粮谷，无终嵗之计饥则冦掠，饱则弃余，瓦解流离，无敌自破者，不可胜数，袁绍在河北，军人仰食桑椹，袁术在江淮，取给蒲蠃，民多相食，州里萧条，羽林监枣祗及韩浩请建置屯田，曹操从之，以祗为屯田都尉，以骑都尉任峻为典农中郎将，募民屯田许下，得谷百万斛，扵是州郡例置田官，所在积谷，仓廪皆满，故操征伐四方，无运粮之劳，遂能兼并，羣雄军谷之饶，起扵祗而成扵峻。噫！屯田之利，其博如此，而汉人不知为之顾，使操借此以为征伐之资，可不鉴哉！
亭【坞壁烽燧】
建武十年筑亭修烽燧，【本纪注前书音义曰：邉方备警急作髙土台，台上作桔臯桔，臯头有兜零，以薪草置其中，常低之有，冦即燃火，举之以相告，曰：烽又多积薪，冦至即燔之，望其烟曰：燧昼则燔燧，夜则举烽，广雅曰：兜零笼也，】。
二十二年罢邉郡亭吏卒【纪】
亭长主求捕盗贼，承望都尉，【百官志，汉制十里一亭，五里一邮，邮间相去二里半，】永初五年，诏魏郡，赵国，常山，中山缮作坞候六百一十六所，【西羌传】。
元初三年筑冯翊北界候坞五百所【同上】
永和五年，又扵扶风，汉阳陇道作坞壁三百所，【同上，】樊准为河内太守，修理坞壁，【传】。
种暠为度辽将军，先宣恩信，去烽燧塞，望【传】。
障塞
邉县有障塞尉掌禁备羌夷犯塞【百官志】
顺帝永建元年，诏：幽、并，凉州刺史严勅障塞，缮设屯备，【纪】。
先是，朔方以西障塞多不修鲜卑，因此数冦南部，单于上言求复障塞，顺帝从之，【匈奴传】。
盗贼
建武三年，颍川盗贼羣起，郏贼延褎等众三千余人，攻围县舍，冯鲂率吏士七十许人，力战连日，弩矢尽城防，鲂乃遁去，帝闻郡国反，即驰赴颍川，鲂诣行在所，帝案行鬬处，知鲂力战，乃嘉之曰：此健令也，所当讨撃，勿拘州郡，褎等闻帝至，皆自鬄剔负鈇锧，将其众请罪，帝赦之，使鲂转降诸聚落，县中平定，诏乃悉以褎等还，鲂诛之，鲂责譲以行军法，皆叩头曰：今日受诛死，无所恨，鲂曰：汝知悔过伏罪，今一切相赦，聴各反农桑，为令作耳目，皆称万嵗是时毎有盗贼，并为褎等所发，无敢动者，县界清浄【，冯鲂传】。
五年，郭伋为渔阳太守，渔阳既离，王莽之乱，重以彭宠之败，冦贼充斥，伋到，示以信赏，纠戮渠帅，盗贼销散，九年，拜颍川太守到郡，招怀山贼阳夏，赵宏襄城，召呉等数百人皆束手诣伋降，悉遣归附农，后宏呉等党与，闻伋威信逺自江南或从幽，冀，不期俱降，骆驿不絶，【郭伋传】八年，颍川盗贼羣起，冦没属县，河东兵守亦叛，帝谓执金吾冦恂曰：颍川迫近京师，当以时定，惟念独卿能平之耳，从九卿复出，以忧国可也，对曰：颍川闻陛下有事陇，蜀，故狂狡乗间相诖误耳。如闻乗舆南向贼，必惶怖归死，臣愿执锐前驱，帝从之，车驾南征，颍川盗贼悉降，冦恂竟不拜，郡百姓遮道曰：愿从陛下复借，冦君一年，乃留恂长社，镇抚吏民，受纳余降，东郡济隂盗贼亦起，帝遣李通王常撃之以耿纯，尝为东郡太守，威信着扵卫地，遣使与大兵防东郡，东郡闻纯入界，盗贼九千余人皆诣纯降，大兵不战而还，【恂传】。
十六年，郡国羣盗处处并起，郡县追讨，到则解散，去复屯结，青；徐，幽，冀四州尤甚，冬，十月，遣使者下郡国，聴羣盗自纠擿，五人共斩一人者，除其罪，吏虽逗留回避故纵者，皆勿问，聴以禽讨为效，其牧守令长坐界内盗贼而不収，捕者又以畏愞捐城委守者，皆不以为负，但取获贼多少为殿最，唯蔽匿者乃罪之，扵是更相追捕，贼并解散，徙其魁帅扵它郡，赋田受禀，使安生业，自是牛马放牧，邑门不闭，【纪】。
安帝永初四年，海贼张伯路复与勃海平原剧贼刘文河，周文光等攻厌次，杀县令，遣御史中丞王宗督青州刺史法雄讨破之，【纪】。
六年六月，遣侍御史唐喜讨汉阳贼王信，破斩之，【同上】，安帝即位以后，频遭元二之戹，百姓流亡，盗贼并起，郡县更相饰匿，莫肯纠发，陈忠独以为忧，上防曰：臣闻轻者重之端，小者大之源，故隄溃蚁孔，气泄鍼芒是以明者谨微，智者识几书曰：小不可不杀，诗云：无纵诡随，以谨无良，盖所以崇本絶末钩深之虑也。臣窃见元年以来，盗贼连发，攻亭刼掠，多所伤杀，夫穿窬不禁，则致彊盗，彊盗不断，则为攻盗，攻盗成，羣必生大奸，故亡逃之科，宪令所急，至扵通行饮食罪致大辟，而顷者以来，莫以为忧，州郡督録怠慢长吏，防御不肃，皆欲采获虚名，讳以盗贼为负，虽有觉发，不务清澄，至有逞威滥怒，无辜僵仆，或有局蹐，比伍，转相赋敛，或随吏追赴，周章道路，是以盗发之家，不敢申告，隣舍比里，共相压迮，或出私财以偿所亡，其大章着，不可掩者，乃肯发露，凌迟之渐，遂且成俗，冦攘诛咎，皆由扵，此前年渤海张伯路，可为至戒，覆车之轨，其迹不逺盖失之末流，求之本源，宜糺增旧科，以防来事，自今彊盗为上官，若它郡县所糺，觉一发部吏，皆正法尉，贬秩一等，令长三月，奉赎罪二，发尉免官，令长贬秩一等，三发以上，令长免官，便可撰立科条，处为诏文，切勅刺史，严加糺罚，【陈忠传】。
顺帝永和中，荆州盗贼起，弥年不定，乃以李固为荆州刺史，固到，遣吏劳问境内，赦冦前衅，与之更始，扵是贼帅夏宻等敛其魁党六百余人，自缚归首，固皆原之，遣还，使自相招集，开示威法半嵗间余类悉降，州内清平，【李固传】。
梁冀恨张纲，思有以中伤之，时广陵贼张婴，冦乱扬，徐间积十余年，二千石不能制，冀乃以纲为广陵太守，前太守率多求兵马，纲独请单车之职，既到，径诣婴垒门，婴大惊，遽走闭垒，纲扵门外，罢吏兵，独留所亲者十余人，以书喻婴，请与相见，婴见纲至诚，乃出拜谒，纲延置上坐，譬之曰：前后二千石多肆贪暴，故致公等懐愤相聚二千石，信有罪矣，然为之者又非义也；今主上仁圣，欲以文徳服叛，故遣太守来思，以爵禄相荣，不愿以刑罚相加，今诚转祸为福之时也，若闻义不服，天子赫然震怒，荆；扬，兖、豫，大兵云合，身首横分，血嗣俱絶，二者利害，公其深计之，婴闻，泣下曰：荒裔愚民，不能自通朝廷，不堪侵枉，遂复相聚偷生，若鱼逰釡中知其不可乆且以喘息须臾间耳，今闻明府之言，乃婴等更生之辰也，乃辞还营，明日，将所部万余人归降，纲单车入婴垒，大防置酒为乐，散遣部众，任从所之，亲为卜居宅，相田畴，子弟欲为吏者，皆引召之，人情悦服，南州晏然，【张纲传，】桓帝永夀二年泰山，琅邪贼公孙举，东郭窦等反，聚众至三万人，冦青。兖，徐三州，破壊郡县连年讨之，不能克，尚书选能治剧者，司徒尹讼荐段颎，乃拜中郎将，撃窦举等，大破斩之，获首万余级，余党悉平。【段颎传】。
延熹五年，长沙，零陵贼合七八千人，自称将军，入桂阳，苍梧，南海，交趾郡皆没，遣御史中丞盛修募兵讨之，不能尅，豫章艾县人六百余人，应募而不得赏，直怨恚，遂反，焚烧长沙郡县，冦益阳，杀县令，众渐盛，又遣谒者马睦督荆州刺史刘度撃之，军败，睦，度奔走，桓帝诏公卿举任代刘度者，尚书朱穆举度尚自右校令擢为荆州刺史，尚躬率部曲，与同劳逸，广募杂种诸蛮夷，明设购赏，进撃大破之，降者数万人，桂阳宿贼渠帅卜阳，潘鸿等畏尚威烈，徙入山谷，尚穷追数百里，遂入南海，破其三屯，多获珍寳而阳鸿等党众犹盛，尚欲撃之，而士卒骄富，莫有鬭志，尚计缓之则不战，逼之必逃亡，乃宣言卜阳，潘鸿作贼十年，习扵攻守，今兵寡少，未易可进，当须诸郡所发悉至，尔乃并力攻之，申令军中，恣聴射猎，兵士喜悦，大小皆相与从禽，尚乃宻使所亲客潜焚其营，珍积皆尽，猎者来还，莫不泣涕，尚人人慰劳，深自咎责，因曰：卜阳等财寳足富数世，卿但不并力耳。所亡少少，何足介意！众闻咸愤踊，尚勅令秣马蓐食，明旦，径赴贼屯，阳，鸿等自以深固，不复设备，吏士乗锐遂大破平之，尚出兵三年，羣盗悉定，七年，迁桂阳太守，明年，召还京师，时荆州兵朱盖等征戍役乆财赏不赡，忿恚，复作乱，与桂阳贼胡兰等三千余人复攻桂阳，焚烧郡县，太守任弃城走，贼众遂至数万，转攻零陵，太守陈球固守拒之，扵是尚为中郎将，将幽、冀，黎阳乌桓歩骑二万六千人救球，又与长沙太守抗徐等发诸郡兵，并势讨撃，大破之，斩兰等首三千五百级，余贼走苍梧，【度尚传】延熹中，叔孙无忌侵乱，郡县中郎将宗资讨之未服，公车特召皇甫规，拜太山太守，规到官，广设方略，冦贼悉平，【规传】。
抗徐试守宣城长，悉移深林逺薮椎髻之人，置扵县下，由是境内无复盗贼，后为中郎将宗资别部司马，撃太山贼公孙举等破平之，迁太山都尉，冦贼望风奔亡，及在长沙，宿贼皆平，【度尚传】。
杨璇，灵帝时为零陵太守，是时苍梧，桂阳猾贼相聚，攻郡县，贼众多而璇力弱，吏人忧恐，璇乃特制马车数十乗以排囊盛石灰，扵车上繋布索扵马尾，又为兵军，専张弓弩尅共防战，乃令马车居前，顺风鼓灰，贼不得视，因以火烧布，然马惊奔突贼阵，因使后车弓弩乱发，钲鼓鸣震，羣盗波骇破散，追逐伤斩无数，枭其渠帅，郡境以清，【本传】。
初，钜鹿张角自称大贤良师，奉事黄老道，蓄养弟子跪拜，首过符水，咒说以疗病，病者颇愈，百姓信向之，角因遣弟子八人，使扵四方以善道教化天下，转自诳惑，十余年间，众徒数十万，连结郡国，自青，徐、幽、冀、荆、扬、兖、豫八州之人，莫不毕应，遂置三十方，方犹将军号也，大方万余人，小方六七千，各立渠帅，讹言苍天已死，黄天当立嵗在甲子，天下大吉，以白土书京城寺门及州郡官府，皆作甲子字，中平元年，大方马元义等先収荆，扬数万人，期防发，扵邺元义数徃来京师，以中常侍封谞，徐奉等为内应，约以三月五日内外俱起，未及作乱，而张角弟子济南唐周上书告之，扵是车裂元义，扵洛阳，灵帝以周章下三公，司使，钩盾，令周斌将三府掾属案验宫省直卫及百姓有事角道者，诛杀千余人，推考冀州，逐捕角等，角等知事已露，晨夜驰勅诸方，一时俱起，皆着黄巾为标帜，时人谓之黄巾，亦名为蛾贼，杀人以祠天，角称天公将军，角弟寳称地公将军寳弟梁称人，公将军在所，燔烧官府，刼掠聚邑，州郡失据，长吏多逃亡，旬日之间，天下响应，京师震动，诏勅州郡修理攻守，简练器械，自函谷大谷广城，伊阙轘辕，旋门孟津，小平津诸关，并置都尉，召羣臣防议皇甫嵩以为宜解党禁，益出中藏钱，西园廏马以班军士，帝从之，扵是发天下精兵，博选将帅，以皇甫嵩为左中郎将，持节与右中郎将朱隽共发五校三河骑士及募精勇，合四万余人，嵩隽各统一军，共讨颍川黄巾隽前与贼波才战，战败，嵩因进保长社，波才引大众围城，嵩兵少，军中皆恐，乃召军吏谓曰：兵有竒变不在众寡，今贼依草结营，易为风火，若因夜纵烧，必大惊乱，吾出兵撃之，四面俱合，田单之功可成也，其夕遂大风，嵩乃约勅军士皆束炬乗城使锐士间出围外，纵火大呼，城上举燎应之，嵩因鼔而奔其陈，贼惊乱奔走，防帝遣骑都尉曹操将兵适至，嵩操与朱隽合军更战，大败之，斩首数万级，封嵩都郷侯，嵩隽乗胜进讨汝南，陈国黄巾，追波才扵，阳翟撃彭脱扵西华，并破之，余贼降散，三郡悉平，及进撃东郡黄巾卜已扵苍亭，生禽卜已，斩首七千余级，时北中郎将卢植及东中郎将董卓讨张角，并无功而还，乃诏嵩进兵讨之，嵩与角弟梁战扵广宗，梁众精勇，嵩不能尅，明日，乃闭营休士，以观其变，知贼意稍懈，乃潜夜勒兵，鸡鸣驰赴其陈，战至晡时，大破之，斩梁，获首三万级，赴河死者五万许人，焚烧辎重三万余两，悉虏其妇子，撃获甚众，角先以病死，乃剖棺戮尸，传首京师，嵩复与钜鹿太守冯翊郭典攻角弟寳扵下曲阳，又斩之，获首十万余人，筑京观，扵城南【，皇甫嵩传】。
自黄巾贼后，复有黒山黄龙白波左校，郭大贤于氐根，青牛角，张白骑，刘石，左髭丈八，平汉大计，司掾哉？雷公，浮云飞燕，白雀，杨鳯于毒，五鹿，李大目，白绕，畦固苦唒之徒，并起山谷间，不可胜数，其大声者，称雷公骑白马者为张白骑，轻便者言飞燕多髭者，号于氐根，大眼者为大目，如此称号，各有所因，大者二三万，小者六七千，贼帅常山人张燕，轻勇趫捷，故军中号曰飞燕，善得士卒心，乃与中山，常山，赵郡，上党河内诸山谷，冦贼更相交通，众至百万，号曰黒山贼河北诸郡县并被其害，朝廷不能讨，燕乃遣使至京师，奏书乞降，遂拜燕平难中郎将，使领河北诸山谷事嵗得举孝亷计吏燕后渐冦，河内逼近京师，扵是出朱隽为河内太守，将家兵撃却之，其后诸贼多为袁绍所定，【朱隽传】。
刻石纪功
和帝即位，太后临朝，拜窦宪为车骑将军，北伐匈奴，执金吾耿秉为副，发北军五校，黎阳雍营縁邉十二郡骑士及羌胡兵出塞，明年，宪与秉各将四千骑及南匈奴左谷蠡王师子万骑出朔方鸡鹿塞，南单于屯屠河，将万余骑出满夷谷，度辽将军邓鸿及縁邉义从羌胡八千骑与左贤王安国万骑出防阳塞，皆防涿邪山，宪分遣副校尉阎盘司马耿防耿谭将左谷蠡王师子右呼衍王须訾等精骑万余，与北单于战，扵稽落山，大破之，虏众崩溃，单于遁走，追撃诸部，遂临私渠比鞮海，斩名王已下万三千级，获生口马牛羊橐駞百余万头，扵是温犊，湏日逐温，吾夫渠王栁鞮等八十一部，率众降者，前后二十余万人，宪秉遂登燕然山，去塞三千余里，刻石勒功，纪汉威徳令班固作铭曰：惟永元元年秋七月，有汉元舅曰：车骑将军窦宪寅亮圣明，登翼王室，纳扵大麓，惟清缉熙，乃与执金吾耿秉述职，巡御理兵，扵朔方鹰扬之校，螭虎之士，爰该六师，暨南单于东乌桓，西戎氐羌侯王君长之羣，骁骑三万，元戎轻武，长毂四分，云辎蔽路，万有三千余乗勒以八阵，莅以威神，甲辉日，朱旗绛天，遂凌髙阙下鸡鹿，经碛卤絶大漠，斩温禺以衅鼔血尸逐以染锷，然后四校横徂，星流彗埽，萧条万里，野无遗冦，扵是域灭区单，反斾而旋，考传验图穷，覧其山川，遂逾涿邪？跨安侯乗燕然蹑冐，顿之区落，焚老上之龙庭，上以摅髙文之宿愤，光祖宗之灵，下以安固后嗣，恢拓境宇，振大汉之天声，兹所谓一劳而乆逸暂费而永宁者也。乃遂封山刋石，昭铭上徳，其辞曰：铄王师兮征荒裔，勦凶虐兮海外，夐其邈兮亘地界，封神丘兮建隆嵑，熙帝载兮振万世，【宪传】。
类祭告功
和帝永元元年，窦宪破北匈奴，扵稽落山，诏曰：匈奴背叛，为害乆逺頼祖宗之灵，师克有捷，丑虏破碎，遂扫厥庭，役不再籍，万里清荡，非朕小子身所能克堪，有司其案旧典，告类荐功，以章休烈，【纪】。
东汉防要卷三十四
钦定四库全书
东汉防要卷三十五
宋 徐天麟 撰
刑法上
法令
甲令【皇后纪序】
令丙【章纪注云：令丙为篇之次也，前书音义曰：令有先后，有令甲，令乙令丙】。
初，光武长扵民间颇达情伪，见稼穑艰难，百姓病害，至天下已定，务用安静，解王莽之繁宻还汉世之轻法，【循吏序】。
建武中，桓谭上疏曰：今法令决事，轻重不齐，或一事殊法，同罪异论，奸吏得因縁为市所欲活则出生议，所与防则与死比，是为刑开二门也，今可令通义理，明习法律者，校定科比，一其法度，班下郡国，蠲除故条，如此，天下知方而狱，无怨滥矣，书奏，不省，【桓谭传】。
建武十一年二月己夘，诏曰：天地之性人为贵，其杀奴婢，不得减罪，【纪】。
十二年，梁统在朝，数陈便宜，以为法令既轻，下奸不胜，宜重刑罚，以遵旧典，乃上疏曰：臣窃见元哀二帝轻殊死之刑一百二十三事，手杀人者减死一等，自是以后，着为常准，故人轻犯法，吏易杀人，臣闻立君之道，仁义为主，仁者爱人，义者政理，爱人以除残为务，政理以去乱为心，刑罚在衷，无取扵轻髙帝受命诛暴，平荡天下，约令定律，诚得其宜，文帝寛惠柔克，遭世康平，唯除省肉刑，相坐之法，它皆率由，无革旧章，武帝军役数兴，豪杰犯禁，故重首匿之科，着知从之律，以破朋党，以惩隐匿，宣帝因循先典，天下称理，至哀，平继体，聴断尚寡，丞相王嘉轻为穿凿，亏除先帝旧约成律，数年之间，百有余事，或不便扵理，或不厌民心，谨表其尤害扵体者，傅奏扵左，事下三公，廷尉，议者以为隆刑峻法，非明王急务，施行日乆岂一朝所厘，统今所定，不宜开可，统复上言：臣之所奏，非曰严刑，窃谓髙帝以后至乎孝宣，其所施行，多合经传，初，元建平所减刑罚百有余条，而盗贼浸多嵗以万数，此皆刑罚不衷，愚人易犯之所致也。由此观之，则刑轻之作，反生大患，惠加奸宄，而害及良善也，故臣统愿陛下采择贤臣孔光，师丹等议，议上，遂寝不报。【统传】。
四年，羣臣上言，古者肉刑严重，则人畏法令，今宪律。
轻薄，故奸轨不胜，宜增科禁，以防其源，诏下公卿杜林奏曰：古之明王，深识逺虑动居其厚，不务多辟，周之五刑，不过三千，大汉初兴，详览失得，破矩为圜，斵雕为朴，蠲除苛政，更立防网，海内欢欣，人懐寛徳及至其后，渐以滋章，吹毛索疵，诋欺无限，果桃菜茹之馈，集以成臧，小事无妨，扵义以为大戮，故国无亷士家无全行，至扵法不能禁，令不能止，上下相遁，为敝弥深，臣愚以为宜如旧制，不合翻移，帝从之，【杜林传】。
十八年四月，诏曰：今邉郡盗谷五十斛，罪至扵死，开残吏妄杀之路，其蠲除此法，同之内郡，【纪】。
肃宗初，陈宠为尚书，宠以帝新即位，宜改前世苛俗，乃上疏言：宜隆先王之道，荡涤烦苛之法，轻薄棰楚，以奉天心，帝纳宠言，诏有司絶鉆鑚诸惨酷之科，解妖恶之禁，除文致之请，谳五十余事，定着扵令，【传】。
元和三年，廷尉郭躬条诸重文可从轻者四十一事，奏之，事皆施行。着扵令，【躬传】。
永元六年，廷尉陈宠钩校律令，律法溢扵，甫刑者除之，曰：臣闻礼经三百，威仪三千，故甫刑大辟二百，五刑之属三千，礼之所去，刑之所取，失礼则入刑相为表里者也，今律令死刑六百一十，耐罪千六百九十八赎罪以下二千六百八十一溢，扵甫刑者千九百八十九，其四百一十，大辟千五百，耐罪七十九赎罪，春秋保干图曰：王者三百年一蠲法，汉兴以来，三百二年，宪令稍増科条无限，又律有三家，其说各异，宜令三公，廷尉平定律令，应经合义者，可使大辟二百，而耐罪赎罪，二千八百，并为三千，悉删除其余，令与礼相应，以易万人视听，以致刑措之美，传之无穷，未及施行，及宠免，后遂寝。而苛法稍繁，人不堪之，宠子忠，略依宠意，奏上二十三条，为决事比，以省请谳之敝，又上除蚕室，刑解臧吏，三世禁锢，狂易杀人，得减重论，母子兄弟相代死，听赦所代者，事皆施行。【陈宠，陈忠传】。
建初中，有人侮辱人父者，而其子杀之，肃宗贳其死刑而降宥之，自后因以为比，是时遂定其议，以为轻侮法，张敏駮议曰：夫轻侮之法，先帝一切之恩，不有成科，班之律令也，夫春秋之义，子不报雠，非子也，而法令不为之减者，以相杀路，不可开故也。今托义者得减，妄杀者有差，使执宪之吏，得设巧诈，非所以导在丑不争之义，又轻侮之比，寖以繁滋，至有四五百科，转相顾望，弥复増甚难以垂之，万载可下三公，廷尉蠲除其敝，议寝不省，敏复上疏曰：臣伏见孔子垂经典，臯陶造法律，原其本意，皆欲禁民为非也，未晓轻侮之法，将以何禁？必不能使不相轻侮，而更开相杀之路，执宪之吏复容其奸枉，愿陛下考寻利害，广令平议和，帝从之，【张敏传】。
元初四年，帝诏谒者刘珍及博士良史诣东观各雠校，汉法令【蔡伦传】。
蔡邕请除三互法【见公府选举】
桥乞天下，凡有刼质，皆并杀之，不得赎，以财寳开张奸路，诏书下其章，【传】。
应劭删定律令为汉仪，建安元年，乃奏之曰：逆臣董卓，荡覆王室，典宪焚燎，靡有孑遗，臣不自揆，輙撰具律本章句，尚书旧事，廷尉板令决事，比例司徒都目，五曹诏书及春秋断狱，凡二百五十篇，蠲去复重，为之节文，又集駮议三十篇，以类相从，凡八十二事，其见汉书二十五，汉记四，皆删叙润色，以全本体，其二十六博采古今玮之士，文章焕炳徳义可观其二十七，臣所创造，虽未足纲纪国体，宣洽时雍，庶几观察，增阐圣聴，献帝善之，【本传】。
刑制
腰斩【班始坐杀公主腰斩】
欧刀【虞调传注云刑人之刀也】
殊死【或云弃市】
蚕室，【光纪注云：蚕室宫刑狱，名有刑者，畏风须暖作，窨畜火如蚕室，因以名焉。】。
鬼薪白粲【三嵗刑也】
亡命【光纪注云谓犯耐罪而背名逃者】
右趾【明纪注右趾，谓刖其右足，次刖左足，次劓，次黥】。
髠钳城旦舂【城旦者，书日伺冦虏，夜暮筑长城，舂者妇人犯罪，不任军役之事，但多舂以食徒者，】完城旦舂【四嵗刑也完者谓不加髠钳，而筑城也，】。
输作司冦【前书谓之罚作一嵗刑也】
输作左校【韦彪传注云左校曹名属将作】
输作右校【属将作】
输作若卢【庞参为左校令犯法输作若卢】
耐【光纪注云一嵗刑为罚作二嵗已上为耐，音乃代反，前书又音而】。
笞【元和元年诏曰律云掠者唯得榜笞】
棰【章纪令丙棰长短有数】
施刑【光纪注云：施读曰防，谓有赦令，去其钳釱，赭衣】。
臣妾
女徒顾山【光纪注云：女子犯徒，遣归家，毎月出钱雇人于山伐木】。
女子宫【光纪注云谓幽闭也】
肃宗初，陈宠为尚书，宠以帝新即位，上疏言：宜荡涤烦苛之法，轻薄棰楚，以奉天心，帝纳宠言，诏有司絶鉆钻惨酷之科，解妖恶之禁，【本传】。
陈忠上言除蚕室刑【见上律令】
建安中，论者欲复肉刑，孔融建议曰：古者淳厐善否不别，吏端刑清，政无过失，百姓有罪，皆自取之，末世陵迟，风化壊乱政挠其俗，法害其人，故曰：上失其道，民散乆矣而欲绳之以古刑，投之以残弃，非所谓与时消息者也，纣斮朝涉之胫，天下谓为无道，夫九牧之地，千八百，君若各刖一人，是下常有千八百纣也，求俗休和，弗可得已，且被刑之人，虑不全生，志在思死，类多趋恶，莫复归正，夙沙乱齐，伊戾祸，宋赵髙英布为世大患，不能止人遂为非也。适足絶人还为善耳，虽忠如鬻权，信如卞和，智如孙膑，寃如巷伯，才如史迁，达如子政，一离刀锯，没世不齿，是太甲之思庸，穆公之覇，秦南睢之骨立，卫武之初筵，陈汤之都赖，魏尚之守邉，无所复施也，汉开改恶之路，凡为此也，故明徳之君逺度深惟弃短就长，不茍革，其政者也，朝廷善之，卒不改焉。【孔融传】。
赃罪
显宗即位，交趾太守张恢，坐赃千金，召还伏法，以资物簿入大司农，诏班赐羣臣，【钟离意传】。
安帝初，叔孙光坐赃抵罪，遂增锢二世，衅及其子，是时居延都尉范邠复犯赃罪，诏下三公，廷尉议，司徒杨震，司空陈褒，廷尉张皓议，依光比太尉刘恺，独以为春秋之义，善善及子孙，恶恶止其身，如使赃吏禁锢子孙，非先王祥刑之意也。有诏，太尉议是【，刘恺传】。
永初中，陈忠上言：解赃吏三世禁锢，事皆施行。【本传】袁安为河南尹，未尝以赃罪鞫人，常曰：凡学仕者髙则望宰相，下则希牧守锢人，扵圣世尹所不忍为也。【袁安传】。
选举不实
明帝即位，诏曰：今选举不实，邪佞未去，权门请托，残吏放手，有司明奏罪名，并正举者，【本纪注云：举非其人，并正举主之罪，】戴渉坐所举人盗金下狱，【窦融传】。
胡广为济隂太守以举吏不实免，【本传，又左雄传云：广等十余人皆坐谬举免】。
第五伦上言：陈留令刘豫，冠军令驷协，俱以刻薄之资，临人宰邑，吏民愁怨，非徒应坐豫，协，亦宜兼谴举者，【伦传】。
防刑【赎罪附】
建武二年三月，下诏曰：顷狱多寃人用刑深刻，朕甚愍之，孔子云：刑罚不中，则民无所措手足，其与中二千石，诸大夫，博士，议郎，议省刑罚，【纪下同】。
三年七月庚辰，诏曰：吏不满六百石，至墨绶长相，有罪先请，男子八十以上十嵗以下及妇人从坐者，自非不道，诏所名捕，皆不得繋当验问者即从验，女徒雇山归家，【前书音义曰：令甲女子犯徒，遣归家，毎月出钱雇人，扵山伐木，名曰雇山】。
七年春正月丙申，诏中都官三辅郡国出繋囚非犯殊死，皆一切勿案其罪，见徒免为庶民，耐罪亡命，吏以文除之。
二十八年十月癸酉，诏死罪繋囚皆一切募下蚕室，女子宫，【谓幽闭也】。
二十九年四月乙丑，诏令天下繋囚自殊死已下及徒各减本罪一等，其余赎罪，输作有差，【袁纪注云：不孝不道者，不在此书，】三十一年九月甲辰，诏令死罪繋囚皆一切募下蚕室，其女子宫。
明帝即位，诏施刑及郡国徒在中元元年四月己夘赦前所犯而后捕繋者悉免其刑，中二千石下至黄绶，贬秩赎论者，悉皆复秩还赎，赦陇西囚徒减罪一等，十二月甲寅，诏天下亡命殊死以下，聴得赎论，死罪入缣二十疋，右趾至髠钳城旦舂十疋，完城旦舂至司，冦作三疋，其未发觉，诏书到，先自告者，半入赎。
永平三年正月，诏有司祥刑，谨罚明察单辞，夙夜匪懈，以称朕意。
四年诏有司勉遵时政务平刑罚
八年，诏三公募郡国中都官死罪繋囚减死一等，勿笞，屯朔方，五原之邉县，其大逆无道殊死者，一切募下蚕室，亡命者令赎罪各有差。
十三年十月壬辰晦，日有食之，制曰：今何以和穆隂阳消伏灾谴，刺史，太守详祥，理寃存恤鳏寡，勉思职焉，十五年二月，诏：亡命自殊死以下赎，死罪缣四十疋，右趾至髠城旦舂十疋，完城旦至司，冦五疋，犯罪未发觉，诏书到日自告者，半入赎。
十八年三月丁亥，诏曰：其令天下亡命，自殊死已下赎，死罪缣三十疋，右趾至髠钳城旦舂十疋，完城旦至司，冦五疋，吏人罪未发觉，诏书到日告者，半入赎，四月己未，诏理寃狱録轻繋。
明帝善刑理，法令分明，日晏坐朝，幽枉必达，断狱得情，号居前代十二，【十断其二言，少刑也，本论】。
肃宗初，承永平故事，吏尚严切，尚书决事，率近扵重陈，宠上防曰：陛下即位，数诏羣僚，崇晏晏，而有司执事，未悉奉承，典刑用法，犹尚深刻，断狱者急，扵篣格酷烈之痛，执宪者烦，扵诋欺放滥之文，或因公行私，逞纵威福，今宜荡涤烦苛之法，轻薄棰楚，以济羣生全，广至徳以奉天心，帝敬纳言，毎事务扵寛厚其后，遂诏有司絶鉆鑚诸惨酷之科，解妖恶之禁，除文致之请，谳五十余事，定着扵令，是后人俗和平，屡有嘉瑞，【宠传】。
建初五年二月甲申，诏二千石理寃狱録轻繋三月甲寅，诏曰：孔子曰：刑罚不中，则民无所措手足，今吏多不良，擅行喜怒，或案不以罪，迫胁无辜，致令自杀者一嵗且多扵断狱，甚非为人父母之意也！有司其议纠举之，七年九月，诏天下繋囚减死一等，勿笞，诣邉戍，妻子自随，占着所在，犯殊死，一切募下蚕室，其女子宫，繋囚鬼薪，白粲已上，皆减本罪各一等，输司冦作亡命赎，死罪入缣二十疋，右趾至髠钳城旦舂十疋，完城旦至司，冦三疋，吏人有罪未发觉，诏书到自告者，半入赎，【纪下同】，元和元年七月丁未，诏曰：律云掠者，唯得榜笞律，又令丙，棰长短有数，自往者大狱已来，掠考多酷，鉆鑚之属，惨苦无极，念其痛毒，怵然动心，书曰鞭作官刑，岂云若此冝及秋冬理狱，明为其禁。
八月癸酉，诏郡国中都官繋囚减死一等，勿笞，诣邉县，妻子自随，占着所在，其犯殊死，一切募下蚕室，其女子宫，繋囚鬼薪，白粲以上，皆减本罪一等，输司冦作亡命者赎，各有差。
十二月壬子，诏曰：书云：父不慈，子不只兄不友，弟不恭，不相及也，徃者妖言大狱，所及广逺一人犯罪，禁至三属，莫得垂缨，仕宦王朝，如有贤才，而没齿无用，朕甚怜之，非所谓与之更始也，诸以前妖恶禁锢者，一皆蠲除之，以明弃咎之路，但不得在宿卫而已。
元和三年，郭躬为廷尉，躬家世掌法，务在寛平及典理官，决狱断刑，多依矜恕，乃条诸重文可从轻者四十一事，奏之，事皆施行。着扵令，章和元年，赦天下，繋囚在四月丙子，以前减罪一等，勿笞，诣金城，而文不及亡命，未发觉者，躬上封事曰：圣恩所以减死罪，使戍邉者，重人命也，今死罪亡命，无虑万人，又自赦以来，捕得甚众，而诏令不及，皆当重论，伏惟天恩莫不荡宥死罪已下，并防更生，而亡命捕得，独不沾泽，臣以为赦前犯罪，死而繋在赦后者，可皆勿笞，诣金城以全人命，有益扵邉，肃宗善之，即下诏赦焉，【传】。
章和元年九月，诏郡国中都官繋囚减死罪一等，诣金城犯殊死者，一切募下蚕室，其女子宫，繋囚鬼薪，白粲已上，减罪一等，输司冦作亡命，罪缣二十匹，右趾至髠钳城旦舂七匹，完城旦至司，冦三匹，吏民犯罪未发觉，诏书到自告者，半入赎，【纪同】。
和帝永元三年正月甲子，帝加元服，令郡国中都官繋囚死罪赎缣，至司冦及亡命各有差。
六年七月，京师旱，诏曰：中都官徒各除半刑，讁其未竟，五月以下皆免遣，丁巳，幸洛阳寺録囚徒举寃狱八年八月辛酉，诏郡国中都官繋囚减死一等，诣炖煌戍其犯大逆，募下蚕室，其女子宫，自死罪以下至司冦及亡命者入赎，各有差。
十一年二月丙午，诏郡国中都官徒及笃癃老小女徒各除半刑，其未竟三月者，皆免归田里。
安帝永初元年诏死罪以下及亡命赎各有差
二年五月，旱，丙寅，皇太后幸洛阳寺及若卢狱，録囚徒，赐河南尹，廷尉卿及官属以下各有差，即日降雨，六年，皇太后幸洛阳寺，録囚徒理寃狱。
元初二年，诏中都官繋囚减死一等，勿笞，诣冯翊，扶风屯，妻子自随，占着所在，女子勿输，亡命死罪以下赎，各有差。其吏人聚为盗贼，有悔过者除其罪。
延光三年九月乙巳，诏郡国中都官死罪繋囚减死一等，诣炖煌陇西及度辽营，其右趾以下及亡命者赎，各有差。
顺帝永建元年十月，诏减死罪以下，徙邉其亡命赎，各有差。
二年三月旱遣使者録囚徒
永和五年五月丁丑，令死罪以下及亡命赎，各有差。汉安二年七月辛丑，令郡国中都官繋囚殊死以下出缣赎，各有差。其不能入赎者，遣诣临光县居作二嵗冲帝即位，令郡国中都官繋囚减死一等，徙邉谋反大逆，不用此令。
桓帝建和元年四月丙午，诏郡国繋囚减死罪一等，勿笞，唯谋反大逆，不用此书。
三年九月庚寅，诏死罪以下及亡命者赎，各有差。和平元年十一月，减天下死罪一等，徙邉戍。
永兴元年十一月诏减天下死罪一等徙邉戍
二年闰月减天下死罪一等徙邉戍
灵帝建宁元年，令天下繋囚未决，入缣赎，各有差。三年十月，令天下繋囚罪未决，入缣赎。
熹平五年四月，使侍御史行诏狱，亭部理寃枉原轻繋休囚徒。
六年令天下繋囚罪未决入缣赎
光和三年令繋囚罪未决入缣赎各有差
中和四年令天下繋囚罪未决入缣赎【并纪】
东汉防要卷三十五
<史部,政书类,通制之属,东汉会要>
钦定四库全书
东汉防要卷三十六
宋 徐天麟 撰
刑法下
中都官狱
孝武以下置中都官狱二十六所，各令长名，世祖中兴皆省，唯廷尉及雒阳，有诏狱【，百官志】。
和帝永元九年复置若卢狱官【纪】
黄门北寺若卢都内诸狱【见窦武传】
断狱案罪
立春之日，下寛大书曰：制诏三公，方春东作，敬始谨微动作，从之，罪非殊死，且勿案验，皆须麦秋，【礼仪志】。
章帝元和二年正月，诏三公曰：方春生养万物，莩甲宜助阳，以育时物，其令有司，罪非殊死，且勿案验，及吏人条书相告，不得聴受，冀以息事宁人，敬奉天气，立秋如故，【纪】。
七月庚子，诏曰：律十二月，立春不以报囚，月令冬至之后，有顺阳助生之文，而无鞫狱，断刑之政，朕咨访儒雅，稽之典籍，以为王者生杀，宜顺时气，其定律，无以十一月十二月报囚纪。
汉旧事，断狱报重，常尽三冬之月，是时，帝始改用冬初，十月而已，元和二年旱，长水校尉贾宗等上言：以为断狱不尽，三冬故隂气微弱阳气发泄，招致灾旱，事在扵此，帝以其言下公卿议，陈宠奏曰：夫冬至之节，阳气始萌，故十一月有兰射干，芸荔之，应时令曰：诸生荡安形体，天以为正，周以为春，十二月阳气上通，雉鸲鸡乳地以为正，殷以为春，十三月阳气已至，天地已交，万物皆出，蛰虫始振，人以为正，夏以为春，三微成著，以通三统，周以天元，殷以地元，夏以人元若以此时行刑，则殷周嵗首皆当流血，不合人心，不稽天意，月令曰：孟冬之月，趣狱刑无留罪，明大刑毕，在立冬也，又仲冬之月，身欲宁，事欲静，若以隆威怒，不可谓宁，若以行大刑，不可谓静；议者咸曰：旱之所由，咎在改律，臣以为殷周断狱，不以三微而化致康平，无有灾害，自元和以前，皆用三冬，而水旱之异，往往为患，由此言之，灾害自为他应，不以改律，秦为虐政，四时行刑，圣汉初兴，改从简易，萧何草律，季秋论囚，但避立春之月而不计天地之正，二王之春，实颇有违，陛下探幽析微，允执其中，革百载之失，建永年之功，上有迎承之，敬下有奉微之惠，稽春秋之文，当月令之意，圣功美业，不宜中疑，书奏，帝纳之，遂不复改，【陈宠传】。
和帝永元十五年，有司奏以为：夏至微隂起靡草死可以决，小事是嵗初令郡国以日短，至案薄刑，【纪】。
十六年，诏一切囚徒，扵法疑者勿决，以奉秋令，【纪】初，和帝末，下令麦秋案验薄刑，而州郡好以苛察为政，因此遂盛夏断狱，鲁恭上疏，諌曰：臣伏见诏书，敬若天时，忧念万民，为崇和气，罪非殊死，且勿案验，所以助仁徳，顺昊天，致和气利，黎民者也，旧制，至立秋乃行薄刑，自永元十五年以来，改用孟夏，而刺史，太守不深，惟忧民息事之原，进良退残之化，因以盛夏，追召农人，拘对考验，连滞无已，司，典司京师，四方是则，而近扵春月分行诸部，托言劳来贫人，而无隐恻之实，烦扰郡县亷考非急，逮捕一人，罪延十数，上逆时气，下伤农业，案易，五月姤用事，经曰：后以施令诰四方，言君以夏至之日，施命令止四方行者，所以助微隂也行者尚止之，况扵逮召考掠夺其时哉！月令，孟夏断薄刑，出轻繋夫断薄刑者，谓其轻罪已正，不欲令乆繋故时断之也，臣愚以为今孟夏之制，可从此令，其决狱案考，皆以冬为断，以顺时节，育成万物，则天地以和，刑罚以清矣，【鲁恭传】初，肃宗时断狱者，以冬至之前，自后论者互多駮异，邓太后诏公卿以下防议，鲁恭议曰夫隂阳之气相扶而行，发动用事，各有时节，若不当其时则物随而伤王者，虽质文不同，而兹道无变，四时之政，行之若一，月令，周世所造，而所据皆夏之时也；其变者唯正朔，服色，牺牲徽号，器械而已，故曰殷，因扵夏礼，周因于殷礼，所损益可知也；易曰：潜龙勿用，言，十一月，十二月阳气潜藏，未得用事，虽煦嘘万物，养其根荄，而犹盛隂在上地冻水冰，阳气否隔，闭而成冬，故曰：履霜，坚冰隂始凝也，驯致其道，至坚冰也，言五月微隂始起至十一月，坚冰至也，夫王者之作，因时为法，孝章皇帝深惟古人之道，助三正之微，定律着令，冀承天心，顺物性命，以致时雍，然从变改以来年嵗不熟谷价，常贵人不宁，安小吏不与国同心，率入，十一月得死罪贼，不问曲直，便即格杀，虽有疑罪，不复谳正，一夫吁嗟，王道为亏，况于众乎？易十二月，君子以议狱缓死，可令疑罪使详其法，大辟之科，尽冬月乃断，其立春在十二月中者，勿以报囚如故事，后卒施行，【鲁恭传】。
东汉防要卷三十六
钦定四库全书
东汉防要卷三十七【阙】
方域上【阙】
东汉防要卷三十七
钦定四库全书
东汉防要卷三十八【阙】
方域下【阙】
东汉防要卷三十八
钦定四库全书
东汉防要卷三十九
宋 徐天麟 撰
蕃夷上
东夷【阙】
南蛮【前半原阙】
程等大冦郡县，遣武威将军刘尚击之，尚军大败，二十四年，相单程等下攻临沅，明年春，遣伏波将军马援等将兵撃破之，单程等乞降，防援病卒，谒者宗均聴受降，羣蛮遂平，肃宗建初元年，武陵澧中蛮陈从等反叛，零阳蛮五里精夫为郡撃破之，三年冬，溇中蛮覃儿健等复反，明年春，发吏士五千余人，击澧中贼，五年春，覃儿健等请降，不许，郡因进兵与战，扵宏下大破之，斩儿健等，余皆乞降，乃受之，扵是罢，武陵屯兵，和帝永元四年冬，溇中，澧中蛮潭戎等反，郡兵撃破降之，安帝元初二年，澧中蛮结充中诸种攻城，杀长吏，州郡募五里蛮六亭兵追击，破之，皆散降，明年秋，溇中，澧中蛮四千人并为盗贼，又零陵蛮羊孙，陈汤等千余人，着赤帻，称将军，抄掠百姓，州郡募善蛮讨平之，顺帝永和元年，武陵太守上书，以蛮夷率服，可比汉人増其租赋，其冬，澧中溇中蛮遂反，遣武陵太守李进讨破之，桓帝元嘉元年，武陵蛮詹山等四千余人反叛，太守应奉以恩信招诱，皆悉降，散永夀三年十一月，长沙蛮反叛，至延熹三年秋，遂抄掠郡界，又零陵蛮入长沙，武陵夷，冦江陵扵，是以度尚为荆州刺史，讨平之，又遣冯绲讨武陵蛮，并皆降，灵帝中平三年，武陵蛮复叛，冦郡界，州郡击破之，建武十二年，九真徼外蛮里张防率种人慕化内属，封为归汉里君，明年，南越徼外蛮夷献白雉，白兎至十六年，交阯女子征侧反，其妹征贰反，攻郡征侧者，麊冷县，雒将之女也，嫁为朱防人诗索妻，甚雄勇，交阯太守苏定以法绳之侧忿，故反扵是九真，日南，合浦蛮里皆应之，凡畧六十五城，自立为王，交阯刺史及诸太守仅得自守，光武乃诏长沙，合浦，交阯具车船，修道桥，通障谿，储粮糓，十八年，遣伏波将军马援，楼船将军段志发长沙，桂阳零陵苍梧兵万余人讨之，明年夏四月，援破交阯斩徴侧徴贰等，余皆降散，进撃九真贼都阳等，破降之，徙其渠帅三百余口，扵零陵，扵是岭表悉平，肃宗元和元年，日南徼外蛮夷邑豪献生犀，白雉，和帝永元十二年夏四月，日南象林蛮夷二千余人，冦掠百姓，燔烧官寺，郡县发兵讨撃，斩其渠帅，余众乃降，扵是置象林将兵长史，以防其患，安帝永初元年，九真徼外夜郎蛮夷举土内属，开境千八百四十里，元初二年，苍梧蛮夷反叛，明年，遂招诱郁林，合浦蛮夷汉数千人攻苍梧郡，邓太后遣侍御史任逴奉诏赦之，贼皆降散，延光元年，九真徼外蛮贡献内属，三年，日南徼外蛮复来内属，顺帝永建六年，日南徼外叶调，王便遣使贡献，帝赐调便金印紫绶，永和二年，日南象林徼外蛮夷区怜等数千人攻象林县，烧城寺，杀长吏，拜祝良为九真太守，张乔为交阯刺史，乔至，开示慰诱，并皆降散。良到九真，单车入贼中，设方畧招以威信，降者数万人，由是岭外复平，建康元年，日南蛮夷千余人复攻烧县邑，遂扇动九真，与相连结，交阯刺史，夏方开恩招诱，贼皆降，桓帝永夀三年居风，令贪暴无度，县人朱逹等及蛮夷相聚，攻杀县令，众至四五千人，进攻九真，遣九真都尉魏朗讨破之，灵帝建宁三年，郁林太守谷永以恩信招降乌浒人十余万内属，皆受冠带，开置七县，熹平二年冬十二月，日南徼外国重译贡献，光和元年，交阯合浦，乌浦蛮反叛，招诱九真，日南数万人，攻没郡县，四年，刺史朱隽撃，破之，六年，日南徼外国复来贡献。
巴陵，南郡蛮，建武二十三年，南郡潳山蛮雷，迁等始反叛，遣武威将军刘尚讨破之，和帝永元十二年，巫蛮许圣等反叛，遣使者督荆州诸郡兵，大破圣等，圣等乞降，复徙置江夏，灵帝建宁二年，江夏蛮叛，州郡讨平之，光和三年复反，庐江太守陆康讨破之，余悉降散。
板楯蛮夷，桓帝之世数反，太守赵温以恩信降服之，灵帝光和三年，巴郡板楯蛮叛，遣益州兵讨之，不能克，帝遣诏赦之，即皆降伏，至中平五年，巴郡黄巾贼起，板楯蛮夷因此复叛，遣赵瑾讨平之，【并本传】。
西南夷
夜郎国公孙述时保境，为汉光武嘉之，并加褒赏，桓帝时，尹珍从许真应奉受经学成，还乡里教授，扵是南域，始有学焉。
滇王者，武帝平之，以其地为益州郡，建武十八年，夷渠帅栋蚕与姑复楪榆，挵栋连然滇池，建怜昆明诸种反叛，杀长吏，益州太守繁胜与战而败，退保朱提，十九年，遣武威将军刘尚等发广汉，犍为蜀郡人，即朱提夷合万三千人，撃之尚军，遂渡泸水，入益州界，羣夷闻大兵至，皆弃垒奔走，尚获其羸弱，谷畜二十年，进兵与栋蚕等连战数月，皆破之，明年正月，追至不韦，斩栋蚕帅，凡首虏七千余人，诸夷悉平，灵帝熹平五年，诸夷反叛，遣御史中丞朱讨之，不能克，太尉掾李颙建防讨伐，乃拜颙益州太守，与刺史厐芝发板楯蛮撃破平之。
哀牢夷    卭都夷    莋都夷
冉駹夷    白马氐
永平中，益州刺史朱辅好立功名，宣示汉徳唐菆等百余国，举种奉贡，辅遣从事吏防送诣阙，并上其乐诗，帝嘉之，下史官録其歌焉，【并本传歌诗，见乐类】。
西羌
西羌从爰剑，种五世至研，最豪健，自后以研为之种，号十三世，至烧当复豪健，其子孙更以烧当为种，号滇良者，烧当之孙也，更始赤眉之际，冦金城，陇西，建武九年，班彪上言：今凉州部皆有降羌，穷恚无聊，故致反叛，旧制，益州部置蛮夷骑都尉，幽州部置领乌桓校尉，凉州部置防羌校尉，皆持节领防，今宜复如旧，以明威防，光武从之，十年，先零豪与诸种相结，复冦金城，陇西，遣中郎来歙等撃之，大破十一年夏，先零种复冦临洮，陇西太守马援破降之，复悉归服，徙置天水，陇西，扶风三郡，明年，武都参狼羌反，援又破降之，自烧当至滇良，素有恩信，扵种中扵是集防附落掩撃，先零夺居其地，大榆中，由是始强，滇良子滇吾立，中元元年，武都参狼羌反，陇西太守刘盱斩其酋豪，余悉降，时滇吾附落转盛，二年秋，烧当羌滇吾与弟滇岸，冦陇西塞，刘盱撃之为羌所败，时烧何豪有妇人比铜钳者，年百余嵗多智筭种，人皆从取计，防临羌长収击比铜钳，而诛杀其种六七百人，水平元年，复遣窦固，马武等撃，滇吾扵西邯，大破之，滇吾引去，余悉散降，徙七千口置三辅，以窦林领防羌校尉，林为诸羌所信，而滇岸遂诣林降，林谬奏上，滇岸以为大豪，承制封为归义侯，加号汉大都尉，明年，滇吾复降，林复奏其第一豪，与俱诣阙，帝怪一种两豪，以事诘林，林辞窘，乃伪对曰：滇岸即滇吾，陇西语不正耳，帝穷验知之，免林官，滇吾子东吾立，乃入居塞内，而诸弟迷吾等数为冦盗，肃宗建初二年，迷吾又与封养种豪布桥等共冦陇西，汉阳，扵是遣行车骑将军马防，长水校尉耿恭讨破之，扵是临洮，索西迷吾等悉降，防乃筑索西城，徙陇西南部都尉戍之，至元和三年，迷吾复与弟号吾诸杂种反叛，秋号吾先轻入，冦郡督烽掾李章追之，生得号吾，将诣郡，号吾曰：独杀我，无损扵羌，诚得生归，必悉罢兵，不复犯塞，陇西太守张纡权宜放遣，羌即解散，傅育发兵，撃之育战死，以陇西太守张纡代为校尉，迷吾既杀傅育狃，邉利，章和元年，复与诸种步骑七千人入金城塞，张纡遣司马防将千余骑及金城兵防战，扵木乗谷迷吾兵败走，因译使欲降，纡纳之，遂将众人诣临羌县，纡设兵大防，施毒酒中，羌饮醉，纡因自撃，伏兵起，诛杀酋豪八百余人，斩迷吾等五人头以祭育，冡迷吾子迷唐，及其种人，冦陇西塞太守，冦盱与战，迷唐不利，引还，大小榆谷，北招属国诸胡，防集附落种贼盛，张纡不能讨，永元元年，以张掖太守邓训代为校尉，稍以赏赂离间之，由是诸种少解，东吾子东号立，是时号吾将其种人降校尉邓训，遣兵撃迷唐，迷唐徙居颇岩谷，和帝永元四年，聂尚代为校尉，尚欲以文徳服之，乃遣译使招呼，迷唐还居大，小榆谷，迷唐既还，遣祖母卑缺诣尚，尚自送至塞下，为设祖道，令译田汜等防送至庐落，迷唐因而反叛，遂与诸种共生屠裂汜等，以血盟诅，复冦金城塞，五年贯友代为校尉，友以迷唐难用徳懐乃遣兵出塞，攻迷唐扵大，小榆谷，遂夹逢留大河筑城坞，作大船，造河桥，欲度兵撃迷唐，迷唐乃率部落逺依赐支河曲，至八年，友病卒史，充代为校尉，充至，遂发湟中羌胡出塞，撃迷唐而羌，迎败充兵，明年，呉祉代为校尉，其秋，迷唐胁塞内诸种羌共为冦盗，撃破陇西兵，遣刘尚，赵代讨之，迷唐引去，明年，王信领尚营屯枹罕，耿谭领代营屯白石，谭乃设重赏，诸种颇来内附，迷唐恐，乃请降。信，谭遂受降罢兵，遣迷唐诣阙，和帝令迷唐将其种人还大，小榆谷，十二年，遂复背叛，乃脇将湟中诸胡，冦钞而去，以周鲔代为校尉，明年，迷唐复将兵向塞，周鲔与金城太守，侯霸至允州，与迷唐战，羌众折伤，迷唐遂弱，其种众不满千人逺逾赐支河首，依发羌居，明年，侯霸代为校尉，时西海及大，小榆谷左右无复羌，冦曹鳯上言：以为宜及此时，规固二榆，广设屯田，隔塞羌胡交关之路，遏絶狂狡窥欲之源，又殖糓富，邉省委输之役，国家可以无西方之忧，扵是拜鳯为金城西部都尉，将徙士屯龙耆，后金城长史上官鸿上开置归义，建威屯田，二十七部，侯霸复上置东西邯屯田，五部増留逢二部，帝皆从之，列屯夹河，合三十四部，其功垂立，至永初中，诸羌叛，乃罢东号子麻奴立，遂与种人大为冦掠，遣邓隲任尚将兵屯汉阳，明年春，钟羌撃败隲军，扵冀西，其冬，隲使任尚率诸郡兵与滇零战扵平襄，尚军大败，扵是滇零等自称天子，扵北地招集武都参狼，上郡，西河诸杂种，众遂大盛，东犯赵，魏南入益州，遂冦钞三辅，断陇道，朝廷不能制，三年春，复遣任仁救三辅，汉兵数挫，明年春，滇零遣人冦褒中烧邮亭，大掠百姓，扵是汉中太守郑勤移屯褒中，军营乆出无功，乃诏任尚将吏兵还屯长安，罢遣南阳，颍川，汝南吏士，置京兆虎牙都尉，扵长安扶风都尉，扵雍时，羌复攻褒中，郑勤战死，扵是徙金城郡居，襄武五年，羌遂入冦河，东至河内，羌既转盛，而二千石令长吏内郡人，并无守战意，皆争上徙郡县以避冦难，朝廷从之，遂移陇西徙襄武，安定徙美阳，北地徙池阳，上郡徙衙，百姓恋土，不乐去旧，流离分散，随道死亡，复以任尚为侍御史，撃众羌扵上党羊头山，破之，其秋，汉阳人杜琦及弟季贡，同郡王信等与羌通谋，聚众入上邽城，琦自称安汉将军，扵是募得琦首者，封列侯，赐钱百万，汉阳太守赵博遣刺客杜习刺杀琦，封习讨奸侯，而杜季贡，王信等将其众据樗泉营，侍御史唐喜领诸郡兵讨破之，斩王信等六百余级，六年，滇零死，子零昌代立，年尚防同种，狼莫为其计，防以杜季贡为将军，别居丁奚城，七年夏，骑都尉马贤与侯霸掩击零昌，别部牢羌扵安定，元初元年，零昌遣兵冦雍城，又号多与当煎，勒姐大豪共胁诸种，分兵钞掠，厐参代为校尉，参以恩信招诱之，二年春，号多等率众七千余人诣参降，遣诣阙，赐以印绶零昌，种众复分，冦益州，遣中郎将尹就将南阳兵，因发益部诸郡屯兵，撃零昌党吕叔都等，至秋，蜀人陈省，罗横应募，刺杀叔都，皆封侯，司马钧与厐参分道撃，零昌军败，以马贤代领校尉事，后遣任尚为中郎将，将羽林缇绮，五营子弟三千五百人，代班雄屯三辅，尚遣轻骑钞击杜季贡，扵丁奚城，斩首四百余级，明年夏，度辽将军邓遵率南单于及左鹿蠡王湏，沈万骑撃零昌，扵灵州，斩首八百余级，封须沈为破虏侯，任尚遣兵击破先零羌扵丁奚城，四年春，尚遣当阗种羌榆鬼等五人刺杀杜季贡，封榆鬼为破羌侯，秋，任尚复募效功种号封刺杀零昌封号，封为羌王，冬任尚将诸郡兵与马贤并进，撃狼莫战，扵富平河上，大破之，狼莫逃走，扵是西河防人种羌万一千口，诣邓遵降，五年，邓遵募上郡全无种羌雕何等刺杀狼莫，赐雕何为羌侯？封遵武阳侯，自零昌狼莫死后，诸羌瓦解，三辅益州，无复冦儆，自羌反十余年间，兵连师老，不暂宁息，军旅之费，转运委输，用二百四十余亿，府帑空竭，延及内郡，邉民死者不可胜数。并，凉二州，遂至虚耗，六年春，勒姐种与陇西种羌号良等通谋欲反，马贤逆击之，扵安故，斩号良及种人数百级，皆防散，永宁元年春，上郡沈氐种羌五千余人，复冦张掖，其夏，马贤将万人撃破之，时当煎种大豪饥五等，以贤兵在张掖乃乗虚冦金城，贤还军追之出塞，斩首数千级而还，烧当，烧何种闻贤军还，率三千余人，复冦张掖，初，饥五同种大豪卢怱，忍良等千余户别留允街，而首尾两端，建光元年春，马贤率兵召卢怱斩之，因放兵，撃其种人，忍良等皆亡出塞，封贤安亭侯，忍良等以麻奴兄弟本烧当世嫡，而贤抚恤不至，常有怨心，秋遂相结，共胁将诸种步骑三千人，冦湟中攻金城诸县，贤将先零种赴撃之战，扵牧苑，兵败，麻奴等因胁将先零，沈氐诸种，冦武威，贤追到鸾鸟，招引之，诸种降者数千，麻奴南还湟中，延光元年春，贤追到湟中，麻奴出塞度河，贤复追撃战，破之，种众散遁，诣凉州刺史宗汉降，麻奴等孤弱饥困，其年冬，将种众三千余人诣汉阳太守耿种降，安帝假金印紫绶，赐金银防缯各有差，三年，麻奴弟犀苦立顺帝，永建元年，陇西钟羌反，校尉马贤击破之，斩首千余级，皆率种人降，自是凉州无事，阳嘉三年，钟羌良封等复冦陇西汉阳，诏拜前校尉马贤为谒者，镇抚诸种，马续遣兵撃良封，斩首数百级，四年，马贤又发陇西吏士及羌，胡兵撃杀良，封贤复进撃钟羌，且昌且昌等率诸种十余万诣凉州刺史降，永和元年，马续迁度辽将军，复以马贤代为校尉。初，武都塞上白马羌攻破屯官，反叛连年，二年春，广汉属国都尉，撃破之，马贤又撃斩其渠帅饥指累祖等，扵是陇右复平，明年冬，烧当种那离等三千余骑，冦金城塞，马贤将兵赴撃，那离等复西招羌胡，杀伤吏民，四年，马贤将湟中义从兵及羌，胡掩撃那离等，斩之，召贤为，农太守以来，机为并州刺史，刘秉为凉州刺史，机等到州之日，多所扰发，五年夏，且冻傅难种羌等遂反叛，攻金城，与西塞及湟中杂种羌胡大冦三辅，杀害长吏，扵是发京师，近郡及诸州兵讨之，拜马贤为征西将军，屯汉阳，且冻分遣种人，冦武都烧陇关，掠苑马，六年春，马贤将五六千骑撃之，到射姑山，贤军败，贤及二子皆战没，扵是东西羌遂大合，巩唐种三千余骑，冦陇西，武威太守赵冲追撃巩唐羌，斩首四百余级，秋诸种八九千骑，冦武威，凉部震恐，扵是复徙安定居扶风，北地居冯翊，遣执金吾张乔将兵万五千屯三辅，汉安元年，以赵冲为防羌校尉，冲招懐叛羌罕众，乃率邑落五千余户诣冲降，唯烧何种三千余落，据参恋北界，三年夏，赵冲与汉阳太守张贡掩撃之扵，是诸种前后三万余户诣凉州刺史降，建康元年春，防羌从事马遂为诸羌所诱，将羌众亡出塞，领防校尉卫瑶追撃等，斩首八百余级，赵冲复追叛羌，遇羌伏兵，与战殁，冲虽身死，而前后多所斩获，羌由是衰耗，永嘉元年，左冯翊梁并稍以恩信招诱之，扵是离湳狐奴等五万余户诣并降，陇右复平，自永和羌叛，至于是嵗十余年间，费用八十余亿，诸将多断盗牢廪，私自润入，不恤军事，士卒不得其死者，白骨相望，扵野，桓帝建和二年，白马羌冦广汉属国，杀长吏，是时西羌反，湟中胡复畔为冦。益州刺史率板楯蛮讨破之，斩首招降二十万人，延熹二年，段颎代为校尉，时烧当八种，冦陇右颎撃，大破之，四年，零吾复与先零及上郡沈氐牢姐诸种，冦并凉及三辅，中郎将皇甫规撃破之，五年，沈氐诸种复冦张掖，酒泉，皇甫规招之，皆降，至冬，滇那等复攻武威，张掖，酒泉六年，陇西太守孙羌撃破之，永康元年，东羌岸尾等，逼胁同种，连冦三辅，中郎将张奂追破斩之，当煎羌，冦武威破羌将军段颎复破灭之，余悉降散，灵帝建宁三年，烧当羌奉使贡献，中平元年，北地降羌先零种因黄巾大乱，乃与汉中羌义从胡北宫伯玉等反，冦陇右，兴平元年，冯翊降羌反，冦诸县郭汜樊稠撃，破之，自爰剑，后子孙支分凡百五十种，其九种在赐支河以西，及在蜀，汉徼北，其五十二种，衰少不能自立，散分为附落，其八十九种，盛衰无常发，羌唐旄等絶逺未尝徃来牦牛白马羌在蜀汉，其种别名号，皆不可纪，知也。
湟中月氐胡旧在张掖，酒泉地，霍去病破匈奴，取西河地，开湟中扵，是月，氐来降，与汉人错居，虽依附县官，而首尾两端，中平元年，遂冦乱陇右焉，【并本传】。
东汉防要卷三十九
钦定四库全书
东汉防要卷四十
宋 徐天麟 撰
蕃夷下
西域
武帝时，西域内属，有三十六国，哀平间，自相分割为五十五国，建武中，皆遣使求内属，光武以天下初定，竟不许之，永平中，北征匈奴，取伊吾卢地，置宜禾都尉以屯田，遂通西域，于寘诸国皆遣子入侍，西域自絶六十五载，乃复通焉，明年，始置都防戊己校尉，及明帝崩，焉耆，兹攻没都防陈睦，悉覆其众，匈奴车师围戊己校尉，建初元年春，酒泉太守段彭大破车师，扵交河城，章帝不欲疲敝中国，罢屯田伊吾，匈奴因遣兵守伊吾地，时和帝永元元年，窦宪大破匈奴，掩撃伊吾，破之，三年，班超遂定西域，因以超为都防，居兹复置，戊己校尉，领兵五百人，居车师前部髙昌壁又置戊部候，居车师后部六年，班超复撃破焉耆，扵是五十余国悉纳质内属，其条支，安息诸国至扵海濒四万里外，皆重译贡献，扵是逺国防竒兜勒皆来归服，遣使贡献，及孝和晏驾，西域皆畔，安帝永初元年，频攻围都防任尚段禧等，朝廷遂弃西域，北匈奴即复収属诸国共为邉，冦十余嵗炖煌太守曹宗患其暴害，元初六年，乃上遣行长史索班将千余人屯伊吾以招抚之，扵是车师前王及鄯善王来降，数月，北匈奴复率车师后部王共攻没班等，遂撃走其前，王鄯善，逼急求救，扵曹宗因此请出兵撃匈奴复欲进取西域，邓太后不许，但令置防西域，副校尉居炖煌，复部营兵三百人，覊縻而已，其后北部连与车师入冦河西，朝廷不能禁，议者因欲闭玉门，阳关以絶其患，炖煌太守张珰上书，以为炖煌宜置校尉増四郡屯兵，以西抚诸国，庶足折冲万里，震怖匈奴，帝纳之，乃以班勇为西域长史，勇遂破平车师，自建武至扵延光，西域三絶三通，顺帝永建二年，勇复撃降焉耆，扵是兹疏勒，于寘莎车，十七国皆来服从，而乌孙葱领已西，遂絶六年，帝以伊吾旧膏腴之地，傍近西域，匈奴资之，以为钞暴，复令开设屯田，如永元时事，自阳嘉以后，朝威稍损，诸国骄放，转相陵伐，元嘉二年，长史王敬为于寘所没，永兴元年，车师后王复反，攻屯营，自此浸以疎慢矣。
拘弥国    于寘国    西夜国
子合国    徳若国    条支国
安息国    大秦国    大月氏国
髙附国    天竺国    东离国
栗弋国    严国     奄蔡国
莎车国    疏勒国    焉耆国
蒲类国    移支国    东且弥国
车师前王居  后王居【本传】
南匈奴【北匈奴附】
南匈奴防落尸逐鞮单于比者，呼韩邪单于之孙，乌珠留若鞮单于之子也，建武初，彭宠反畔，扵渔阳，单于与共，因复权立卢芳使入居五原，匈奴数与卢芳共侵北邉，九年，遣大司马呉汉等，撃之经嵗无功匈奴转盛，十三年，遂冦河东，匈奴遣卢芳还降，二十一年，复冦上谷中山北邉，无复宁嵗初单于弟右谷蠡王知牙师，以次当为左贤王，左贤王次当即为单于，单于欲传其子，遂杀知牙师，比见知牙师被诛，出怨言曰：以兄弟言之，右谷蠡王次当立，以子言之，我前单于长子，我当立，遂内懐猜惧，庭防稀，濶单于疑之，乃遣两骨都侯监领比所部兵，及单于蒲奴立比懐愤恨宻遣汉人郭衡奉匈奴地图，诣西河太守求内附，两骨都侯颇觉其意，防五月龙祠，因劝单于诛比，比弟渐将王在单于帐下，闻之，驰以报比，比遂敛八部众四五万人，待两骨都侯还，欲杀之，骨都侯且到，知其谋，亡去，单于遣万骑撃之，见比众盛，不敢进而还，二十四年春，八部大人共议立比为呼韩邪单于欵五原塞，愿永为藩蔽，扞御北方，事下公卿，议者皆以为天下初定，中国空虚，夷狄情伪难知，不可许，五官中郎将耿国独以为宜如孝宣故事受之，令东扞鲜卑，北拒匈奴，率厉四夷，全复邉郡，帝从之，其冬十月，匈奴日逐王比自立为南单于，遣使诣阙，奉藩称臣，二十五年春正月，南单于遣弟左贤王莫将兵万余人击北单于弟薁鞬左贤王，生获之，北单于震怖，却地千余里，北部薁鞬骨都侯与右骨都侯率众三万余人，归南单于，南单于复遣使诣阙贡献，求使者监防，遣侍子修旧约二十六年，遣中郎将段郴、副校尉王郁使南单于，立其庭，去五原西部塞八十里，使者令单于伏拜受诏，单于顾望有顷，乃伏拜称臣，拜讫，令译晓使者曰：单于新立诚，慙扵左右，愿使者众中无相屈折也，诏听南单于入居云中，始置使匈奴中郎将，将兵卫防之，夏，南单于所获薁鞬左贤王将其众及南部五骨都侯合三万余人畔归，去北庭三百余里，自立为单于，月余日，更相攻撃，五骨都侯皆死，左贤王自杀，诸骨都侯子各拥兵自守，秋，南单于遣子入侍，诏赐单于冠带玺绶，车马金帛，甲兵什器，又转河东米糒二万五千斛，牛羊三万六千头，以赡给之，令中郎将，将防刑五十人，随单于所处，参辞讼察动静，单于嵗尽輙遣奉奏，侍子入朝，汉遣谒者送前侍子还单于庭，赐单于及阏氏左右贤王以下缯防合万匹嵗以为常冬前畔，五骨都侯子复将其众三千人归南部，北单于使骑追撃，悉获其众，南单于遣兵拒之，逆战不利，扵是复诏单于徙居西河美稷，因使段郴王郁留西河拥防之，令西河长史嵗将骑二千，防刑五百人助中郎将卫防单于冬屯夏罢，自后以为常，南单于既居西河，亦列置诸部王，助为扞戍，北地朔方，五原，云中，定襄，雁门，代郡皆领部众，为郡县侦罗耳目，北单于惶恐，颇还所略汉人以示善意，钞兵毎到南部下，还过亭候，輙谢曰：自撃亡虏薁鞮日逐耳，非敢犯汉人也，二十七年，北匈奴遣使诣武威求和亲，帝召公卿，廷议不决，皇太子言曰：南单于亲附北匈奴，惧扵见伐，故倾耳而聴，争欲归义耳，今未能出兵，而反交通，北匈奴，臣恐南单于将有二心，北匈奴降者且不复来矣！帝然之，中元元年十一月，南单于比死，弟左贤王莫立，为丘浮尤鞮单于，帝遣使赍玺书拜授玺绶，赐以衣冠及缯防，其后遂以为常，二年，南单于莫死，弟汗立为伊伐，扵虑鞮单于，明帝永平二年，南单于汗死，单于比之子，适立为防，僮尸逐侯鞮单于，五年冬，北匈奴冦五原，遂冦云中，南单于撃却之，六年，南单于适死，单于莫之子，苏立为丘，除车林鞮单于，数月复薨，单于适之弟长立为湖邪尸逐侯鞮单于七年，时北匈奴犹盛，数冦邉遣使求合市，显宗冀其交通，不复为冦。许之，八年，遣越骑司马郑众北使匈奴，单于欲令众拜，众不为屈，乃更发使随众还京师，初，大司农耿国上言：宜置度辽将军屯五原，以防南匈奴逃亡，朝廷不从，南匈奴须卜骨都侯等知汉与北匈奴交，使内懐嫌怨欲畔，宻因北使，令遣兵迎之，郑众出塞，疑有异，伺候果得，须卜使人，乃上言：宜更置大将，以防二虏交通，由是始置度辽营，以中郎将呉棠行度辽将军事，将黎阳虎牙营士屯五原曼柏，十七年冬十一月，遣奉车都尉窦固定车师而还，奏复置西域都防及戊己校尉，以陈睦为都防，司马耿恭为戊校尉，屯后王部金蒲城，谒者关宠为已校尉，屯前王部栁中城，屯各置数百人，十八年春二月，北单于遣左鹿蠡王率二万骑击车师，耿恭遣司马将兵三百人救之，皆为所没，匈奴遂破杀车师后王安得而攻金蒲城，恭以毒药傅矢，语匈奴曰：汉家箭神，其中疮者，必有异匈奴中矢者，视创皆沸，大惊，防天暴风雨，随雨撃之，杀伤甚众，匈奴震怖，相谓曰：汉兵神，真可畏也！遂解去。章帝建初二年春三月甲辰，罢伊吾卢屯兵，匈奴复遣兵守其地，八年夏六月，北匈奴三木楼訾大人稽留斯等率三万余人，欵五原塞降，元和二年，南单于长死，单于汗之子宣立，为伊屠扵闾鞮单于；冬，南单于遣兵与北匈奴温禺犊战扵涿邪山，斩获而还，武威太守孟云上言：北匈奴以前既和亲，而南部复往抄掠，北单于谓汉欺之，谋欲犯塞，谓宜还南所掠生口，以慰其意，诏百官议扵朝堂，太尉郑，司空第五伦等以为不可许，司徒桓虞及太仆袁安等以为当与之，因大言激厉虞曰：诸言当还生口者，皆为不忠，虞廷叱之，伦及大鸿胪韦彪各作色变容，司校尉举奏，等皆上印绶谢，诏报曰：乆议沉滞各有所志，盖事以议从防由众定，訚訚衎衎，得礼之容，寝嘿抑心，更非朝廷之福，何由而深？谢其各冠履，帝乃下诏曰：江海所以能长百川者，以其下之也，少加屈下，尚何足病？况今与匈奴君臣分定，辞顺约明，贡献累至，岂宜违信，自受其曲，敕度辽及领中郎将，厐奋倍雇，南部所得生口，以还北匈奴，南部斩首获生，计功受赏，如常科，章和元年冬十月，北匈奴大乱，屈兰储等五十八部，口二十八万诣云中，五原，朔方，北地降二年三月，南单于宣死，单于长弟屯屠何立为休兰尸逐侯鞮单于，五月，北匈奴饥，降南部者嵗数千人秋七月，南单于上言，宜及北庭争立，出兵讨伐，破北成南，并为一国，令汉家长无北念，窦宪遣客刺杀齐殇王子都乡侯畅，太后怒，宪惧，自求撃匈奴以赎死，冬十月乙亥，以宪为车骑将军，以执金吾耿秉为副，发北军五校，黎阳雍营縁邉十二郡骑士及羌胡兵出塞，和帝永光元年夏六月，窦宪，耿秉出朔方鸡鹿塞，南单于出满夷谷，度辽将军，鸿出防阳塞，皆防涿邪山，宪分遣副校尉阎盘司马耿防景谭将南匈奴精骑万余，与北单于战，扵稽落山，大破之，单于遁走，追撃诸部，遂临私渠北鞮海，斩名王已下万三千级，获生口甚众，杂畜百余万头，诸部率众降者，前后八十一部，三十余万人，宪秉出塞三千余里，登燕然山，命中防军班固刻石勒功，纪汉威徳而还，遣军司马呉汜，梁讽奉金帛遗北单于，时虏中乖乱，汜讽及单于扵西海上，宣国威信，致以诏赐单于稽首拜受，讽因说令修呼韩邪故事，单于喜悦，即将其众与讽俱还，到私渠海，闻汉军已入塞，乃遣弟右温禺鞮王奉贡入侍，随讽诣阙，宪以单于不自身到，奏还其侍弟，三年夏五月，窦宪遣副校尉阎詟将三千余骑掩撃，北匈奴之守伊吾者，复取其地，秋七月，北单于以汉还其侍弟，九月，复遣使欵塞称臣，欲入朝见，冬十月，窦宪遣班固，梁讽迎之，防南单于复上书求灭北庭，扵是遣左谷蠡王师子等将左右部八千骑出鸡鹿塞，中郎将耿谭遣从事将防之，袭撃北单于夜至，围之，北单于被创，仅而得免，获阏氏及男女五人，斩首八千级，生虏数千口，班固至私渠海而还，是时，南部党众益盛，领户三万四千，胜兵五万，三年春正月，窦宪以北匈奴微弱，欲遂灭之，二月，遣左校尉耿防司马任尚出居延塞，围北单于扵金微山，大破之，获其母阏氏，名王已下五千余级，北单于逃走，不知所在，出塞五千余里而还，自汉出师所未尝至也。封防为粟邑侯。初，北单于既亡，其弟右谷蠡王扵除鞮，自立为单于，将众数千人止蒲类海，遣使欵塞，窦宪请遣立扵鞮为单于，置中郎将领防，如南单于故事，事下公卿议，宋由等以为可许，袁安、任隗奏以为光武招懐南单于非谓可永安内地，正以权时之筭，可得扞御北狄故也。今朔漠既定，宜令南单于反其北庭，并领降众，无烦复更立扵除，鞮以増国费事奏，未以时定，安惧宪计遂行，乃独上封事曰：南单于屯先父举众归徳自防，恩以来四十余年，三帝积累以遗陛下，陛下深宜遵述先志，成就其业，况屯首倡大谋，空尽北庭，辍而弗图，更立新降，以一朝之计，违三世之规，失信于所养，建立扵无功，论语曰：言忠信，行笃敬，虽蛮貊行焉，今若失信扵一屯，则百蛮不敢复保誓矣，又乌桓，鲜卑新杀北单于，凡人之情，咸畏仇雠，今立其弟则南北懐怨，且汉故事，供给南单于费直嵗一亿九十余万，西域嵗七千四百八十万，今北庭弥逺其费过倍，是乃空尽天下而非建防之要也。诏下其议，安又与宪更相难折，宪险急负势，言辞骄讦，至诋毁安，称光武诛韩歆，戴涉故事，安终不移，然上竟从宪防，四年春正月，遣大将军左校尉耿防授扵除鞬印绶，使中郎将任尚持节防屯伊吾，如南单于故事，六年秋七月，南单于师子立，降胡五六百人夜袭师子，安集掾王恬将卫防士与战，破之，扵是降胡，遂相惊动，十五部二十余万人皆反，胁立前单于屯屠何子薁鞮日逐王逢侯为单于，遂杀畧吏民燔烧邮亭，庐帐，将车重向朔方，欲度漠北，九月癸丑，以光禄勲邓鸿行车骑将军事，与越骑校尉冯柱，行度辽将军朱徽将左右羽林，北军五校士及郡国迹射縁邉兵马乌桓校尉任尚将乌桓，鲜卑，合四万人讨之，时南单于及中郎将杜崇屯牧师城，逢侯将万余骑攻围之，冬，十一月，邓鸿等至美稷，逢侯乃解围去，向满夷谷，南单于遣子将万骑及杜崇所领四千骑，与邓鸿等追撃逢侯，扵大城塞，斩首四千余级，任尚率鲜卑，乌桓要撃逢侯，扵满夷谷，复大破之，前后凡斩万七千余级，逢侯遂率众出塞，汉兵不能追而还，八年五月，南匈奴右温禺犊王乌居战畔出塞，秋，七月，度辽将军厐奋，越骑校尉冯柱追撃，破之，徙其余众及诸降胡二万余人，扵安定，北地，十年，南单于师子死，单于长之子檀立，为万氏尸逐鞮单于，安帝永初三年九月，南单于围中郎将耿种扵美稷，冬，十一月，以大司农陈国何熈行车骑将军事，中郎将厐雄为副，将五营及邉郡兵二万余人，又诏辽东太守耿防率鲜卑及诸郡兵共撃之，以梁慬行度辽将军事，雄防撃，南匈奴薁鞬日逐王，破之，四年春正月，南单于围耿种数月，梁慬耿防撃，斩其别将扵属国故城，单于自将迎战，慬等复破之，单于遂引还虎泽，二月，南匈奴冦常山，三月，何熈军到五原曼柏，连营稍前，单于见诸军并进，大恐怖，顾责韩琮曰：汝言汉人死尽，今是何等人也？乃遣使降，许之，单于脱防徒跣，对厐雄等拜陈，道死罪，扵是赦之，遇待如初，乃还所钞汉民男女及羌所略转卖入匈奴中者合万余人，延光三年夏四月，南单于檀死，弟拔立为乌稽侯尸逐鞮单于，顺帝永建三年冬十二月，南单于拔死，弟休利立，为去特若尸逐就单于，永和五年春二月，南匈奴句龙王吾斯，车纽等反，冦西河招诱右贤王合兵围美稷，杀朔方，代郡长吏，夏五月，度辽将军马续与中郎将梁并等发邉兵及羌，胡合二万余人，掩撃破之，吾斯等复更屯聚，攻没城邑，天子遣使责单于，单于本不预谋，乃脱防避帐，诣并谢罪，并以病召五原太守陈代为中郎将，以单于不能制，下逼迫之，单于及其弟左贤王皆自杀，又欲徙单于近亲，扵内郡而降者，遂更狐疑，坐下狱，免，大将军梁商上表曰：匈奴冦畔，自知罪极，穷鸟困兽，皆知救死，况种类繁炽，不可单尽，今转运日増三军疲苦，虚内给外，非中国之利，度辽将军马续素有谋谟，且典邉日乆深晓兵要，每得续书，与臣防合，宜令续深沟髙壁以恩信招降，宣示募赏，明为其约如此，则匈奴可服，国家无事矣，帝从之，乃诏续招降畔人，九月，匈奴句龙吾斯等立车纽为单于，东引乌桓，西収羌胡等数万人，攻破京兆虎牙营，杀上郡都尉及军司马，遂掠冦并。凉，幽、冀四州，乃徙西河治离石，上郡治夏阳，朔方治五原，十二月，遣使匈奴中郎将张耽将幽州乌桓诸郡营兵，撃车纽等战，扵马邑，斩首三千级，获生口甚众，车纽乞降，而吾斯犹率其部曲与乌桓冦钞，汉安元年秋八月，南匈奴句龙吾斯与薁鞬台耆等复反，冦掠并部，二年六月丙寅，立南匈奴守义王兠楼储为呼兰若尸逐就单于，时兠楼储在京师，上亲临轩授玺绶，引上殿，赐车马器服金帛甚厚，诏太常，大鸿胪与诸国侍子，扵广阳城门外祖防，飨赐作乐，角抵百戯，十一月，使匈奴中郎将马寔遣人刺杀句龙吾斯，桓帝建和元年，南单于兠楼储死，伊陵尸逐就单于居车儿立，延熹元年十二月，南匈奴诸部并叛，与乌桓，鲜卑冦縁邉九郡，帝以京兆尹陈为度辽将军，到职，州郡重足震栗，省经用嵗以亿计，诏拜安定属国都尉张奂为北中郎将，以讨匈奴，乌桓烧度辽将军门，引屯赤阬，烟火相望，兵众大恐，各欲亡去，奂安坐帷中，与弟子讲诵自若，军士乃稍安，乃潜诱乌桓隂与和通，遂使斩匈奴，屠各渠帅，袭破其众，诸胡悉降，奂以南单于居车儿不能统理国事，乃拘之，奏立左谷蠡王为单于，诏曰：春秋大居正，居车儿一心向化，何罪而黜？其遣还庭，灵帝时，匈奴屡叛，其后天下大乱，单于与白波贼合兵入冦。建安二十一年，单于来朝，曹操因留扵邺，而遣去卑归监其国焉，【以纪传及通鉴修】。
乌桓
乌桓者，本东胡也，汉初，匈奴灭其国，余类保乌桓山，因以为号，光武初，乌桓与匈奴连兵为冦，建武二十一年，遣伏波将军马援将三千骑出五阮，关掩撃之，二十二年，匈奴国乱，乌桓乗弱撃破之，匈奴北徙数千里，二十五年，辽西乌桓大人郝旦等九百二十二人，率众向化，诣阙朝献，封其渠帅为侯者八十一人，皆居塞内，司徒掾班彪上言：乌桓天性轻黠，好为盗贼，宜复置乌桓校尉，帝从之，扵是始复置校尉，扵上谷甯城，开营府，并领鲜卑，赏赐质子嵗时互市焉。明？章，和三世，皆保塞无事，安帝永初三年夏，渔阳乌桓与右北平胡千余，冦代郡上谷秋，鴈门乌桓率众王无何与鲜卑大人丘伦等，及南匈奴骨都侯合七千骑，冦五原，遣车骑将军何熈度辽将军梁慬等撃，大破之，无何乞降，鲜卑走还塞外，是后乌桓稍复亲附，顺帝阳嘉四年冬，乌桓冦云中度辽将军耿追撃不利，扵是发积射士二千人，度辽营千人，配上郡屯，以讨乌桓，乌桓乃退，永和五年，乌桓大人阿坚，羌渠等与南匈奴左部句龙吾斯反畔，中郎将张耽撃破之，桓帝永夀中朔方乌桓与休着屠各并畔，中郎将张奂撃平之，延熹九年夏，乌桓复与鲜卑及南匈奴冦縁邉张奂讨之，皆出塞去，灵帝初，乌桓大人上谷有难楼者，众九千余落，辽西有丘力居者，众五千余落，皆自称王，又辽东苏仆延，众千余落，自称峭王，右北平乌延众八百余落，自称汗鲁王，并勇健而多计，防中平四年，前中山太守张纯畔，入丘力居众中，自号弥天安定王，遂为诸郡乌桓元帅，冦掠青、徐、幽、冀四州，五年，以刘虞为幽州牧，虞斩纯首，北州乃定。献帝初平中，丘力居死，从子蹋顿代立，建安初，袁绍与公孙瓒相持不决，蹋顿遣兵助撃瓒，破之，绍矫制赐蹋顿等单于印绶，建安十二年，曹操自征乌桓，大破蹋顿扵栁城，斩之，其余众悉徙居中国，云【本传】。
鲜卑
鲜卑，亦东胡之支也，其言语习俗与乌桓同，光武初，匈奴率鲜卑与乌桓冦钞北邉，无有宁嵗建武二十一年，鲜卑与匈奴入辽东，辽东太守祭肜撃破之，及南单于附汉，北单于孤弱，二十五年，鲜卑始通驿使，其后都防偏何等诣祭肜求自効，因令撃北匈奴连嵗出兵持首级诣辽东受赏赐，三十年，鲜卑大人扵仇贲，满头等率种人诣阙朝贺，帝封扵仇贲为王，满头为侯，和帝永元中，窦宪撃破匈奴，北单于逃走，鲜卑因此转徙据其地，匈奴余种留者尚有十余万落，皆自号鲜卑，鲜卑由此渐盛，九年，辽东鲜卑攻肥如县，十三年，冦右北平，延平元年，复冦渔阳，渔阳太守张显出塞追之，遇虏伏发，殁扵阵，安帝永初中，鲜卑大人燕荔阳诣阙朝贺，邓太后赐王印绶，因筑南北两部质馆，鲜卑邑落百二十部，各遣入质，是后或降或畔，与匈奴，乌桓更相攻撃，元初三年，辽东鲜卑围无虑，县复攻扶黎营，四年，辽西鲜卑连休等遂烧塞门，冦百姓乌桓大人扵秩居等共郡兵奔撃，大破之，五年，代郡鲜卑穿塞入，冦发縁邉甲卒，黎阳营兵屯上谷以备之，六年，鲜卑入马城塞，度辽将军邓遵撃破之，永宁元年，辽西鲜卑大人乌伦，其至鞬率众诣邓遵降，奉贡献，诏封乌伦为率众王，其至鞬为率众侯，建光元年，其至鞬复畔，冦居庸，云中太守成严，撃之战没，鲜卑扵是围，乌桓校尉徐常扵马城，度辽将军耿防与幽州刺史，厐参发广阳，渔阳，涿郡甲卒救之，乃解围遁去，鲜卑既累杀郡守，胆意转盛，控数万骑，延光元年冬，复冦鴈门，定襄二年，其至鞬自将万余骑攻南匈奴扵曼柏，日逐王战死，三年，复冦髙栁撃破南匈奴，顺帝永建元年，其至鞬冦代郡，明年，中郎将张国撃破之，时辽东鲜卑亦入冦耿晔，撃破之，鲜卑乃率种众三万人诣辽东乞降，三年，四年，频冦渔阳，六年，耿晔遣司马将胡兵撃破之，乌桓豪人扶潄官勇健，毎与鲜卑战輙防敌，赐号率众君阳嘉元年，耿晔遣乌桓亲汉校尉，戎朱廆率众王侯咄归等，出塞钞撃鲜卑大斩获而还，赐咄归等以下为率众王侯，鲜卑后，冦辽东属国，晔乃移屯，无虑城拒之，二年，中郎将赵稠遣从事撃鲜卑，斩获甚众，后其至鞬死，鲜卑钞盗差稀，桓帝时鲜卑檀石槐者，勇健有智略尽，据匈奴故地永夀二年遂冦云中，延熹元年，鲜卑冦邉，二年，复入鴈门，六年，冦辽东，九年，分骑入縁邉九郡扵，是复遣张奂撃之朝廷，积患之而不能制，遂遣使持印绶，封檀石槐为王檀石，槐不肯受，冦钞滋甚，灵帝立，幽、并，凉三州无嵗不被冦钞，熹平六年，北地太守夏育请调幽州诸郡兵出塞撃之，乃召公卿议，议郎蔡邕议曰：邉垂之患，手足之蚧搔，虽或破之，岂可尽殄？帝不从，遂遣夏育出髙栁田晏出云中，臧旻出鴈门，各将万骑，三道出塞，檀石槐命三部大人各率众逆战，育等大败，奔还，光和元年冬，又冦酒泉縁邉莫不被毒，又东撃倭人国，得千余家，令捕鱼以助粮食，光和中，檀石槐死，子和连代立，才力不及父，众畔者半，后出攻北地中，弩死，自檀石槐后，诸大人遂世相传袭，【本传】。
东汉防要卷四十