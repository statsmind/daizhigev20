御题大金徳运图説【有序】
大金发祥于爱，新水爱新者，国语金也，故建国即以金为号，乃因金色白，遂欲从而尚之妄矣，且五徳之运説本无稽纵如所言，亦取其或生或克，议者以宋为火徳辽为水徳大金当为金徳夫宋虽南迁正统，自宜归之，宋至元而宋始亡辽，金固未可当，正统也，若夫商尚白，周尚赤，其见于经者，亦祗白马骍刚之类，各从其色，至如上衣下裳，元纁相称，则三代同之而徳运之论固未之前闻也。自汉儒始言五徳迭王，遂推三皇五帝各有所尚，后更流为防纬，抑又惑之，甚矣夫一代之兴，皆由积徳累仁，岂遂五行之生克，而服御所尚，自当以黄为正，余非所宜，元明制度，尚黄不侈，陈五徳之王，其义甚正，本朝因之足破，汉，魏以后之陋，説因题是编，并阐而正之。
徳运相承虽有之继
天立极，岂因斯六经，未见明文，纪两汉方传家语，辞不出，五行生克，术那闗万姓顺违，为即云：正统当归正，亦曰基仁，乃永基八帝瑞符，纵殊别一时，色尚已参差，【説者谓五徳之王各以相生为序，而所尚之色，即从其所王之徳如伏羲木徳神农火徳黄帝土徳少皥金徳颛顼水徳帝喾木徳帝尧火徳虞舜土徳皆以次递嬗，而色之所尚，惟黄帝尚黄与徳相合若羲，农少皥，皆不言色，颛顼尚赤帝尧尚白，用其所胜之色，帝喾尚黑，用所由生，虞舜尚赤，用其所生，则又理之所不可通者也。】宅中图，大土应守，表众居尊，黄实宜【，土为中央，正位黄宜为中央正色，王者居中立极，自当以黄为贵，岂他色之所得尚哉！】朝夕惕干，惟益励休祥，防纬底须奇胜，朝未议国朝，述足破千秋万古疑。
钦定四库全书     史部十三
提要  ， ， ， ， ， ，  政书类二，【仪制之属，】大金徳运图説一卷。
【臣】等，谨案大金徳运图説一卷金尚书省会官集议徳运所存案牍之文也；案，金史本纪金初色尚白，章宗泰和二年十一月，更定徳运为土腊月辰诏告中外，至宣宗贞祐二年正月，命有司复议，本朝徳运是书所载，盖即其事，书前为尚书省判，次为省劄，列集议官二十二人，其中独上议状者六人，合具议状者八人，连署者四人，其集议有名，而无议状者，太子太傅张行简太子太保富察乌叶，修撰富珠，哩阿拉费，摩谙逹登四人，疑原书尚有所脱佚，其所议言，应为土徳者四人言应为金徳者十四人，如谏议大夫张行信力主金徳之议而金史，行信本传称，贞祐四年，以参议官王浍言当为火徳，诏问有司，行信谓当定为土徳而斥浍所言为狂妄，其立説先后自相矛盾，殊不可解，又书中但有诸臣议状，而尚书省臣无所可否，考史载，兴定元年十二月庚辰，腊享太庙，是终金之世，仍从泰和所定土徳而未尝重改，疑是时，当元兵深入，宣宗南迁，汴梁，此议遂罢，故尚书省亦未经奏覆也五徳之运不见六经，惟家语始有之，而其书出于王肃伪撰，不可据为典要，后代泥于其説多侈陈五行传序之由，而牵合迁就，附会支离，亦终无一，当仰防我。
皇上折垂训斥妄，祛疑本宅中圗大之隆，规破防纬，休祥之谬论，阐发明切，立千古不易之定论，是编所议，识见皆为偏陋，本不足録，然此事史文简畧不能具其始末，存此一帙，尚可以补掌故之遗并恭録。
圣制弁诸简首，俾天下后世晓然知驺衍以下，皆妄生臆解，用以祛曲説之惑焉，乾隆四十六年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
大金徳运图説
省判
贞祐二年正月二十二日，丞相面奉圣防，本朝徳运公事教商量，呈检本部照得徳运之説五经不载，惟家语有云：古之王者，易代改号，取法五行，终始相生，自汉以来，并用其説故以庖牺氏为木徳神农为火徳黄帝为土徳少昊为金徳颛顼为水徳厯代相承，各以一徳兴运，周而复始，自明昌四年十二月十一日奉章宗勅防本朝徳运仰商量，当时本部为事闗头段呈乞都省集省，台、寺，监七品以上官同共讲议蒙，都省准呈，集官讲议，在后累年，讲究勘当未定，至承安四年十二月，蒙都堂，再选定朝官十余员，置所讲究定夺，至承安五年二月二十日，章宗皇帝再有勅防商量徳运事属头段，莫不索选，本朝汉儿进士知典故，官员集议，后得长处，当时蒙都省再选到官四十余员，置所集议，其官员议论既多，不能归一，至泰和元年，都省将众人前后议论编类成六，册转进过其间，众人议论不同其岐有四，刑部尚书李愈以为本朝太祖以金为国号，又自国初至今八十余年以丑为腊，若止以金为徳运则合天心，合人道合祖训，翰林学士承防党懐英取苏轼书传之説以为禹以治水得天下，故从水而尚黑，书云：禹锡圭是也，殷人始以兵王故从金而尚白，诗曰：有客有客，亦白其马，是也。钦惟太祖皇帝兴举义兵，剪辽平宋，奄有中土，与殷以兵王而尚白，理同本朝，宜为金徳，此盖遵太祖之圣训，有自然之符应，谓宜依旧为金徳而不问五行相生之次也。户部尚书孙铎，侍读学士张行简，太常卿杨庭筠等以为唐为土徳，五代朱梁自前世已不比数，后唐本非李氏子孙，又强自附于唐之土徳外石晋十二年，刘汉四年，郭周九年，皆乘时攘窃其祚促短，何足以当徳运宋不用，赵垂庆之言，不肯继唐统廼继郭周为火徳是彼自失其序，合为闰位，圣朝太祖圣训完顔部色尚白，白即金之正色，自今本国可号大金，又尝有纯白鸟兽瑞应，皆载之国史，请依旧为金徳上承唐统，此盖亦依太祖圣训，自然符应，而取越恶承善，越近承逺之説也秘书郎吕贞干，校书郎赵泌以为圣朝先辽国以成帝业，辽以水为徳，水生木，国家宜承辽运为木徳，此盖别是一説也惟太常丞孙人杰，造为倾险之论，以为宋运已絶礼官，所以言不及宋，而委曲拟承唐者，意以为宋犹未絶，岂彼之心？不欲以絶宋乎人杰作此险，语本意欲朝廷继宋运而为土徳而忮心求胜故也。大理卿完顔萨喇直学士温特赫大兴，应奉完顔恩楚文校理，珠嘉珠，敦等皆以为合，继宋运而为土徳至泰和二年，奉章宗勑防继唐底事，必定难行，继宋底事，莫不行底，麽，吕贞干所言，继辽底事，虽未尽理，亦可折正，不然，只从李愈所论，本朝得天下，太祖以国号为金，只为金徳复如何当年十月二十五日，尚书省奏，辽防一偏，宋有中原，是正统在宋，其辽无可继，张邦昌刘豫皆本朝，取宋以后，命立之，使守河南，山东陜西之地，即本朝之臣耳，吕贞干，何得言楚齐更覇，不可强继宋孽，李愈所论，太祖圣训，即是分别白黑之姓，非闗五行之叙，皇朝灭宋，俘其二主，火行已絶，我乘其后，赵构假息江表，与晋司马睿何异？若准完顔，萨喇孙，人杰等所议，本朝合继火徳已絶汴梁之宋以为土徳是为相应奉，勑防准奏行，于是告于宗庙，改用辰日为腊，及颁诏书，布谕天下，奉行至今，今来契勘，若便轻易，议论縁事闗头段自章宗朝选集众官，専委讲究前后十年，才始奏定告庙颁诏，其重如此，既见钦奉圣防教商量縁系国家徳运当慎其事，拟乞从都省依前例，选集羣官再行详议，采用所长，庻得其当。
省劄
贞祐二年二月初三日承省劄，礼部呈：该承省劄，奉圣防本朝徳运公事教商量事縁为事闗头段拟乞选官再行详议，尚书省相度，合准来呈，今防定下项，官须议指挥。
太子太傅张行简
太子太保富察乌叶【解任】
吏部尚书完顔伯特
越王傅完顔伊尔必斯
谏议大夫张行信
翰林待制完顔乌楚
直学士赵秉文
大理卿李居柔
刑部郎中富察伊尔必斯
吏部员外郎纳塔谋嘉
户部郎中赫舍哩乌噜
左司谏吕卿云
濮王府尉阿里哈希卜苏
右拾遗田庭芳
刑部员外郎吕子羽
修撰富珠哩阿拉
修撰舒穆噜世勣
修撰费摩谙逹登
应奉崔禧
应奉黄裳
应奉穆顔乌登
编修王仲元
右仰就便行移，逐官不妨，本职及已委勾当同共讲究，施行不得，违错准此。
议
自前来议论有四説不论所继，只为金徳刑部尚书李愈之説也继唐土运为金徳户部尚书孙铎，太常卿杨庭筠等之説也继辽水运为木徳秘书郎吕贞干之説也继宋火运为土徳太常丞孙人杰之説也大理卿完顔萨喇直学士温特赫大兴，校理珠嘉珠，敦等皆以为合，继宋运为土徳，后奉章宗敕防，继唐底事，必定难行，继宋底事，莫不行底，麽，吕贞干所言，继辽底事，虽未尽理，亦可折正，不然，只从李愈所论，本朝得天下，太祖以国号为金，只为金徳复如何尚书省奏，辽据一偏，宋有中原，是正统在宋，其辽无可继，张邦昌刘豫皆本朝，取宋以后，命立之，使守河南，山东陜西之地，即本朝之臣耳，吕贞干，何得言齐楚更覇，不可强继宋孽，李愈所论，太祖圣训，即是分别白黒之姓非闗五行之叙，皇朝灭宋，俘其二主，火行已絶我承其后，赵构假息江表，与晋司马睿何异？若准完顔，萨喇孙，人杰等所议，本朝合继火徳已絶汴梁之宋以为土徳是为相应，奉敕防准奏行，今来见奉圣防本朝徳运公事教商量，奉到如此，今则见有一议论，以谓汴宋既亡刘豫，嗣掌齐国，本朝灭齐，然后混壹中原，宋为火，火生土，刘齐，当以土运土生金，本朝合为金徳。
<史部,政书类,仪制之属,大金德运图说,大金徳运图説>
应奉翰林文字黄裳议
右裳，伏承省劄仰讲议，本朝徳运者传曰：君子大居正，又曰：王者大一统正者，所以正天下之不正统者，所以统天下之不一也？由不正与不一，然后正统之论，兴正统之，论兴然后徳运之议定，自近代言之，则唐以土徳王祀三百，土生金，继唐而王者徳当在金朱温，唐之羿，浞，固无足道，朱邪存勗，以赐姓号，唐灭梁之后，仅得四年，复为异姓，嗣源所夺，是可以当徳运邪厥后，石晋兴亡，实系契丹，刘汉父子通及四载，郭威以逆而得柴，荣自外而继，是皆不足以当徳运明矣，惟汴梁，赵，宋传祚数君，差优于五季，然考其实则赵宋，以柴氏之臣欺孤儿，寡妇以取其国，初不能并契丹复唐故地，而其后嗣君与契丹通好，其实事之，夫欺夺柴氏，是不能正天下之不正也，实事契丹，是不能统天下之不一也？其臣如赵垂庆，张君房董衍，軰谀説其君欲使承唐为金徳者非一使，当时牵合而从之，犹不足以塞后世之公议，况妄为火徳也哉？我尚可以继之也哉？我太祖之兴也，当收国改元之初，谓凡物之不变，无如金者，且完顔部色尚白，则金之正色，自今本国可号大金，神哉斯言，殆天启之也，继以太宗遂平辽，宋夫辽，宋不能相正，而我正之，不能相一，而我统之，正统固在我矣，光承唐运，非我而谁？事固有不求合，而自合者，设无太祖，圣训本朝徳运固应金行，况乎言与天合，而复有纯白鸟兽，自然之瑞哉？故自丑日为腊以来，时和嵗丰中外禔福，干戈偃息者八十余年，呜呼休哉！金得其正也，泰和之初，议者以汴宋甞帝中原为可继，于是改金为土，曽不知辽亦甞灭，晋而得中原矣，本朝实先取辽，何独不继哉？既闰辽矣，而宋独不可闰乎哉？改之诚是矣，其天时人事之应，果愈于前日邪？抑不及邪？夫秦能并六国，一四海，作法立制，后世有不可改者，直以不道，汉尚越之而继周以区区簒夺之，宋且甞事辽，我独不能越之而承唐乎？诚能复金徳之旧则，上以副祖宗之意，下有以慰遗老之思，袪除不祥，感召善气，在此举矣！臆见如此，伏俟裁择谨议，贞祐二年二月日，应奉翰林文字，黄裳状。
翰林待制兼侍御史完顔乌楚议
右乌楚钦依见奉圣防商议，本朝徳运事乌楚先于章宗朝已与完顔萨喇温特赫大兴孙，人杰，郭仲容孙人，鉴等以为本朝继宋，宋为火徳火徳已絶火生土我为土徳是为相应奉，勑防准奏行，今据乌楚所见，本朝徳运止合依先朝奉行为土徳似为长便，贞祐二年二月日，翰林待制，兼侍御史，完顔乌楚状。
承直郎国史院编修官王仲元议
右仲元承尚书礼部符承省劄备该，今来见奉圣防本朝徳运公事教商量，仲元品职虽卑，亦令预商量之数，谨按欧阳修正统论，有曰：君子大居正，王者大一统正者，所以正天下之不正也，统者，所以合天下之不一也？自古帝王之兴，必有至徳以受天命，岂偏名于一徳哉而曰五行之运，有休王一以彼衰，一以此胜，此厯官术家之事，不知出于何人，伏覩本朝之兴，混一区宇，正欧阳修所谓大居正，大一统者也，收国之初，太祖皇帝以金为国号，取其不变之义，非取五行之数也，必欲顺五行相生之徳则前此章宗皇帝宸断，继亡宋火行之絶而为土徳虽当日改辰为腊，然大金之号，亦自仍旧，以冠厯日而不相妨也，以此看详，止为土徳是为相应，须至申者，贞祐二年二月，日承直郎，国史院编修官王仲元状十六日，应奉崔伯祥连署讫。
翰林直学士，中大夫兼太常少卿，提防司天台赵秉文议：
右秉文议：除与编修王仲元相同外，窃详圣朝之兴，并灭辽，宋俘宋二主迁其寳噐宋为已灭，章宗皇帝宸断，以土继火，已得中当，宜不可越宋而逺继唐以此看详止为土徳是为相应，须至中者，贞祐二年二月日，翰林直学士，中大夫赵秉文状。
翰林修撰舒穆噜世勣刑部员外郎吕子羽议
右世勣等，伏承礼部符文，令议徳运事，窃见前来朝廷论议，固已详备，但各执所见，或以为金，或以为木，或以为土，彼此不同，世勣等愚见，既太祖圣训，谓完顔部色尚白，则是太祖宸断，已有所定也。当时瑞应复有纯白鸟兽之异，则是天意固有所命也，章宗勑防谓只从李愈所论，以为金徳复如何？则是章宗圣意初亦有所疑也，据此合无，止为金徳仍旧以丑为腊谨议，贞祐二年二月日，翰林修撰舒穆噜世勣，刑部员外郎吕子羽状十六日，大理卿李和甫连署，讫十八日，户部郎中赫舎哩乌噜连署讫。
右谏议大夫吏部侍郎张行信议
右行信准礼部，告示集议，国家徳运事窃以徳运之説其来久矣，自伏羲以木徳王炎帝为火轩皇为土，五帝，三王相承以叙，皆取五行生旺之气也苍周讫箓，木宜生火，秦虽强大，传五世并六国，自为水行，逆统失次，及汉祖开创，断蛇着符，旗帜尚赤，此自然之应，协于火徳故汉初惑臣，谊异説虽暂为土，其后终为火徳承周之统，魏，晋以降，刘、石、燕、秦迭据中国，以世业促褊，不获推叙，元魏兴，自朔物色尚黑，此亦自然之应，协于水徳故魏初虽继秦为土，理有未惬，及孝文纉业，览朝贤之议，卒定为水徳逺承晋运周，隋暨唐，更无异论，以其序顺，而理得也，降及五代，簒乱相寻，地世促更甚于苻秦。燕，赵，其不足推叙，亦明矣。且梁与晋周皆以簒取，岂独梁为闰位，后唐三姓，俱非李氏子孙，岂得仍为土运，石晋一纪，刘汉四年，本史各不载其所王之徳谓之金与水者，无所考据，盖赵氏簒周不能越，近承逺既继周木，猥称火徳必欲上接，唐运以自夸大，故逆推而强配之，以汉为水，以晋为金，而续后唐之土，是皆妄説附防不可信也，然则唐土之后，当启金运，朱梁以下，无可言者，宋昩于所承，自称火徳逆统失次，亦与秦水无异，此国朝所以继宋为土有可疑者也。五行之运，岂有断絶考次推时，天意可见，自唐之僖，昭坠绪于西，本朝始祖，已肇迹于东气王于长白，祚衍于金源，奕世载徳，遂集大统，太祖开国之始，谓部色尚白，白者，金之正色，乃以大金为号，天辅年间，又多有纯白之瑞，凡此数者，皆暗相符应，运之为金，亦昭昭矣。或谓部色尚白，国号为金，太祖本不言及五行之叙难，便据之为运，是不知汉，获赤帝符尚赤，元魏居朔尚黑，当初亦非论徳运也何妨？汉之为火，魏之为土，晋之为水哉？盖帝王乘五徳之运，王有天下，于开创之初，必有自然符应，协于五徳不得不据而言之也，今蒙集议徳运所宜行，信愚见，若考国初自然之符应，依汉承周，魏承晋之故事，定为金徳上承唐运则得天统，合祖意古典，不违人心，亦顺矣。若夫汴宋之火，前无所承，失其行次，自为五行之闰位，不足继也，谨议，贞祐二年二月日，右谏议大夫，兼吏部侍郎张行信状二十日，左司谏吕祥卿连署讫。
朝请大夫应奉兼编修穆顔乌登等议
右乌登等，窃见自古推定徳运者多矣，有承其序，而称之者，有协其符而取之者，故二帝三王，以五行相因，备载于汉史，此承其徳运之叙而称之者也，迄于汉世，不取贾谊，公孙臣之议，卒以旗帜尚赤，此协其断蛇之符而取之者也，由是观之，承徳运之序协天之符瑞，乃明哲所行之令典也。钦惟太祖一戎衣而天下大定，遂乃国号大金，以丑为腊，是时虽未甞究其徳运而圣谋自得其正，其与天之符瑞，粲然相合矣，何以言之？且自李唐王以土徳其后朱梁不能混一天下，不得附于正统，诚为然矣，而后唐本姓朱，邪非李唐之苖裔而强附于土徳究其失则，后唐当为金石晋为水，刘汉为木，后周为火亡宋为土，既土生金，而圣朝以丑为腊者，诚可谓黙获徳运之正矣，况自国初甞获纯白，鸟兽之瑞，兼长白山素系国家福幸之地，且白者既为金色，而太祖国号为金，其与天之符瑞，灼然协矣。美哉得徳运之正协，天之符瑞，以致四夷咸懐六合同风，干戈永息，礼乐兴隆八十余年，寂然无事，逮乎章宗之朝议论徳运而孙人杰等备言当继于宋，可谓得其事之实者也，然而不究亡宋失序，为火徳之由乃谓之土生于火，以辰为腊，今若正其宋失，更火为土，则本朝取宋，自为金徳若是则得其徳运之正而协于天之符瑞矣，贞祐二年二月十六日，朝请大夫应奉，兼编修穆顔乌登少中大夫，吏部员外郎，纳塔谋嘉中大夫，濮王府尉，阿里哈希卜，蘓中议大夫，刑部郎中富察伊尔，必斯通奉大夫，越王传完顔，伊尔必斯，中奉大夫，吏部尚书，完顔伯特同议。
右拾遗田庭芳议
右庭芳伏为承本部告示，集议徳运事者，窃惟从来徳运之称不一，大率有三，或以本土物色之竒为之应或以当时符瑞之殊为之合，或以曩朝王迹之，始为之继，其间有一于此，即可为其运号，不必以五行相生为序，论夫本朝，于是有所得之者多，何以知之？盖闻本朝肇迹之方，多出金寳且金之正色也，尚白本地，又有长白山，其中是物自生而白，此为金徳是其物色之竒应之者一也，兼天辅之初，有纯白鸟兽，屡甞来见，此为金徳是其符瑞之殊，合之者二也；又闻曽论本朝合继唐之土徳谓唐为有道之统，自梁以下，皆起于乱，无可接之，于是者至于宋也，虽如防中之铮，粗如可取，及见赵垂庆等言，犹不从之反，继柴周以为火徳是其自失，唐之正统之序，意者以谓当其运有以待其来，兆金之应也。兹者若继于唐，亦犹汉之越，秦继周之例，此为金徳是其与王迹之始，继之者三也；又闻故老相传，国初，将举义师也，曽遣人诣宋相约伐辽，仍请定其国之本号时，则宋人自以其为火徳意谓火当克金，遂因循，推其国号为金，自想为得，不知伊本统，非为火果是，因其自背还，自速其俘降，识者又谓金得火则乃能成噐由宋假于其火，转成金国之大也，宜然，是故向来以丑为腊者八十余年，应是当时已有定论，后疑失其文，本不得其详尔，今来议者，本欲复其金之号，徒自胶其反本之説其间有所疑，议者二，请试释之，一则强为迁就，谓刘齐继宋，宋火也，火当生土，本朝废齐，齐，土也，土当生金，是不知宋已失序，固非为火之正齐又出于臣，使之封抑，非为土之正如此，序本朝为金徳之运，似非折中，一则议者复谓宋或为火以金忌于火为避，不知宋非为火已，如上説设如宋本为火曽，不知五行造化衰火，不能克于旺金，且如昔之秦为水运，水当克火，汉为火运火徳忌水，然则秦终为汉灭之者，得非以秦徳衰而汉徳旺之故耶？以此叅详，如以本朝为金徳之运，委是相应，至如以五行上推移之，则亦是以徳之衰旺见其运之隆替，可使慎终如始，为其戒尔，良以金之为言名，则取其坚固不变为体，本以贵其刚明，有断为徳则知金主于义，义以合宜者，行一切与夺，间决然无疑者，是追观太祖已行之迹，固有其义，若然，是谓开其金运之先，贻则于后，使燕翼者也，今则如能必复金徳之运必依祖义，则事自然无所不断，位自然无所不固，如不依祖义徒，慿运号则亦犹宋人向曽，以河清为天水郡之瑞应，以万嵗山真武庙为镇，北方之术，殊不稽于人，事毕竟何如？右谨议，伏承尚书礼部详酌，是望。
省奏
尚书省奏准，尚书礼部举，窃闻王者受命开统，皆应乎五行之气更王为徳，方今并有辽，宋，统一区夏，犹未定其所王，伏覩今来方以营造都邑，并宗庙社稷，窃恐随代制度，不一有无，委所司一就详定，奏讫，奉圣防分付详定，须议指挥，右下详定，内外制度，仪式所可照，捡依准所，奉圣防详定讫，分朗开立状申，以凭再具闻奏施行，不得住滞，错失付详定所，准此。