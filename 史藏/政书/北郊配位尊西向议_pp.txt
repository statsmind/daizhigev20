钦定四库全书     史部十三
北郊配位尊西向议     政书类二【仪制之属】
提要
【臣】等谨案
北郊配位尊西向议一卷
国朝毛竒龄撰竒龄有仲氏易，巳著录，康熙二十四年，太常寺卿徐元珙，疏奏，现行祀典。
北郊既改北向而
三祖配位，仍首东次，西同于南郊，请酌改，所向竒龄时官检讨，因拟是书其斥，汉元始仪之误，谓孟春合祀天位在西，地位在东，皆因惑于曲礼，席南向北向，以西方为上之文，其实曲礼据常坐言之，若礼坐之席，则仪礼射礼，皆筵宾席于户西，东上，自与曲礼异考，乡射礼文，乃席宾，南面东上，贾公彦疏云：言东上，因主在东，故席端在东，不得以曲礼席南向北向。
西方为上解之，竒龄本此以折元始仪，实为有据，至于元始，仪配位西向，南上，亦相承曲礼西向东向，以南方为上之文竒龄以后汉改从北上为正，其论甚确，然考北上之义，亦本仪礼大射仪曰：大夫相继而东，若有东面者，则北上，燕礼曰：士既献者立于东方，西面北上，此北上之异于南上者今竒龄知南向，东上之本于仪礼而独未知西向北上之，亦本于仪礼，则未免知一而不知二竒龄又谓：
北郊既改从北向则
配位既统于所向地道尚右
配位当以东为上，东乃北向之右也，今考仪礼大射仪曰：诸公阼阶西，北面东上，燕礼曰：卿大夫皆入门右，北面东上，则
北郊北向
配位以东为上，与仪礼北面东上，义例全通竒龄徒以地道尚右定之，亦为未审，然全书考辨，精核援引，博赡于宋，明以来议礼之家，要为特出矣，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
北郊配位尊西向议
翰林院检讨毛竒龄撰
予滥受馆值
国家继世之后，礼乐明备，且西南方，辟无考定典制，诸事惟有。
郊坛配位以太常卿所奏下议谓
南郊南向
北郊北向南北所向各异而
三祖配位皆东一，西二东三以次傍设，则一偏东上，似乎北向之位，不无左反因之，羣议改正，馆中诸先辈皆谓南向东配，北向西配，不宜南北两向，俱是东配，然且各执意见，有言无北郊者有言，北郊不当北向者有言，北郊无配者。
皇上亦疑于众说，间以配地，有无询学士徐公徴其是否乃卒，迟久不能决，以终无一定之礼，可凭据也。合肥相。
公时方为少宰，请召宾客于卧，逰之堂酒半，谓予曰：有北郊否？曰：有之，周礼言：方泽祭法言泰折，皆北郊也。当北向否？曰：当北向国，社对北墉，亳社对庙屏，皆北向也，配位皆东上，何解？曰：有解阳位，上左南向之左，当在东隂位上右北向之右，亦当在东，皆东上也。曰：是矣。苐礼必有仪，此可为仪乎？指酒桌曰：假使南桌，东坐宾北桌，亦东坐宾，则人必以我为非礼也，而去之矣，且此亦何据？而云然也乎？曰：有！据何据？曰：据曲礼曰：谁不读曲礼而敢言，是顾四坐，曰：坐有习礼经者乎？四坐嘿然，转向予曰：试诵诸曰：曲礼曰：席南向北向，以西方为上，东向西向，以南方为上，诵未既公，慨然曰：有是哉？礼之无所不备也，然而是席皆上西，今配位皆上东，又何也？曰：此在西汉之末，原有取曲礼之说，一皆上西，而其后鉴其误，而概反之，故一皆上东，皆上西者，据曲礼皆上东者，据燕射礼也，公曰：诺，次日复召，予令公子丹壑，编修君出，礼经一本，则陈灏集说也，出仪礼一本，则吴澄考注也，启之无可据，乃按其卷曰：上西上东，子试为我明释之曰：夫席，有向设而隂阳分焉此席所为，上以设言也，北设南向，则设在隂而贵右南设北向，则设在阳而贵，左北之右，在西，而南之左亦在西，故曰席南向，北向，俱以西方为上也。若两郊之坐，则以向言之也，北设南向，则向在阳而贵，左南设北向，则向在隂而贵右南之左在东，而北之右，亦在东，故曰郊，南向北向，俱以东方为上也。夫常席重设，而凡礼席，当重向此易晓矣，公曰：此非可以口舌争也，令编修君列馆中所议之说，设为主客作答难数条，且曰：试作一议来，予当为掌院道之，又曰：凡祭地有无，与北郊，北向有无，俱不可畧既而馆中觇。
上无改向意，且亦有稍闻予说者，公乃昌言曰：仍旧贯，如之何？何必改作，遂罢议，先是，黄门鼓吹，设两簴于午门，左右名丹陛，乐所以导拜舞之莭而乐歌违错。
上命词臣改制之，因有歴代乐章，配音乐，议下之馆中，时掌院学士为泽州陈公，特以其议首属，予及钱塘吴检讨，予上议一通，凡六千四百七十九字，泽州公大喜，谓坐而言之，起即可行，然其文未发也，同馆为诗者，相顾起草，实不知乐音与乐章分配何等，惟恐句字平仄，多寡于宫，征有所拘限，遂于入直史馆，日有问予曰：诗何以合律？曰：不知也，不知则何以作诗曰：作诗者，知作诗已耳，其能知合律乎？不知合律，则何以合律曰：有知合律者，而作诗者不知也，盖作诗者，我辈事也，合律者则乐官之职也，桂花曲者，唐供奉曲也，其曲入商调，又入平调，然而作诗者，但见吴城桂作三絶句耳。未知是法曲也，申胡子乞李贺作篥歌而吹之，贺问合何调，曰合善，平弄贺，不自知也，后诗成，使黄门改歌歌新诗，各合宫调，学士徐公亟称予言以为：当今归田，校经而年巳就木，恨不曽注三礼，且于太常乐奏，未经考验，抱此大憾，因于录旧议之，余并杂记，议礼始末以畧见大概其乐章，配音乐，议见疏议，卷【康熙二十四年，太常寺卿徐元珙，疏奏，现行祀典，中圜丘坛位北，设南向以】。
【太祖皇帝为一配东，设西向近北，太宗皇帝为二配，西设东向，近北】。
【世祖皇帝为三配，亦东设西向近南至，方泽坛位，巳改为南设，北向而】。
【三祖配位，亦复以东，设西向为一，配近南西，设东向为二配近南，又东设西向，为三配近北，于是五岳，五镇，以次分设，亦始于西向，而迄于东向，则是坛位，改设而配位未改，穆昭左右，不无难安，奉】。
【防下议，时翰林院官各有拟议，而主客未决，某以为仍行旧典，不宜更易，因议如左，】某议古，但着郊礼而不着，二郊分合之礼，故议者多据宋人説谓天子祭天不祭地，社即地也，又无南郊，北郊之名，至汉成帝朝，匡衡张谭辈，始有分立二郊之议，而至于南郊，南向北郊，北向，则自古迄今，并无考据，惟宋政和礼始分两向而明，嘉靖间因之，且从来祭社，未闻有配，则是郊之祭地，与祭地之有北郊，以至北郊，北向，兼有配位，即此四事，尚无成説而欲于配位东西，执两端以定，一是此一哄之市也，特某谓天子必祭地者周。
礼，大宗伯掌邦之天神人，地示之礼地，示礼即祭地，礼也，故曲礼云天子祭天地嵗徧而周颂昊天有成命，篇曰：祭天地也。虽天地合祭，与分祭説尚未决然，其有地祭明矣，是以礼器曰：因天事天，因地事地，孝经曰：王者事父孝，故事天明，事母孝，故事地察，皆言天地两祀之义，而祭法直云，燔柴于泰坛，祭天也，瘗埋于泰折，祭地也，则有其地；宗伯之职，以苍璧礼天，以黄琮礼地，则有其物；尔雅曰：祭天曰燔柴，祭地曰瘗埋，则有其名；周礼，凡以神仕者，冬日至致天神，人夏日至，致地示物鬽，则有其时，大戴礼祭天之词曰：敬拜皇天之祜，祭地之词曰：敬拜下土之灵，则有其祝，辞是王者祭地，在诸经歴歴有之，若云社即是地，则王制不当云天子祭天地，诸侯祭社稷矣，是以尚书云告于皇天后土，左传君戴皇天，而履后土，此后土地也，周礼，王大封，则先告后土，左传共工氏有子为后土，此后土土神，即社神也，盖社虽地示之一，然而大示与土，示端有别矣，若夫南北二郊，则家语所云兆帝于郊，周礼所云兆帝于四郊，月令所云孟夏之月，迎夏南郊，孟冬之月，迎冬北郊，无非郊名，是以孝经説云祭天于南郊，就阳位也，而注者谓必有祭地，北郊，与之对文，至周礼二郊之名，南曰圜丘，北曰方泽，而礼器云为髙必因丘陵，谓必因已髙之丘而营坛于南，名为因天事，天为下，必因川泽，谓必因已下之泽，而加墠于北，名为因地，事地则巳，展转有经据矣，虽北郊，北向，经无见文，然地示与土，示通社之向，即地之向也，周制祭社，必社坛向北，君立北墙答祭之，以为社祭土而主隂气是以郊特牲云，君南乡于北墉，下答隂之义也且凡社亦然，故又云薄社北牖使隂明也而陈氏礼书直曰其位则神，南面而王北面，示北面而王，南面神者，天神示者，地示，此固推之坛位，而皦然者，若谓南郊有配，北郊无配，比之于社，则祭地大祭也。并不当与社祭等，盖地示称，大示天官，大宰祀大示大宗，伯祀大示其号称大号，祝称大祝，诏赞者皆称诏大礼赞大祀，而社示土示及丘陵川泽之示，不过从地示类，通之以渐，降杀故圜丘，方丘，皆无神主，而社则社石，社主坛并列焉，天神地示皆无人，帝人示而社，则后土为土人，示后稷为稷，人示分坛，而共壝焉，此则非可以社例，比见者也故地之有配在经传，已明言之，考公羊传，与纬书钩命决俱云，郊所以必有配者以自内出者，无匹不行，自外至者，无主不止，谓郊祀外神，不是室神不可无，主以安之，今曰地神不配，将毋地示，是室神乎？是以孝经説云后稷为天地之主，故南郊北郊，必以稷配，谓之为主，文王为五帝之宗，故明堂五室，祠五方五帝，必以文王配，谓之为宗，是天子必祭地，其祭地必在北郊，北郊必北向，且北郊，亦必有配，诸説虽繁，然亦大概可睹矣，独是两郊配位，其在南郊者，既首东设，而尚西向，而在北郊者，亦首东设，而尚西向，则一偏之仪，在诸礼既无见文，而前代相因，又不能详所自始，因有改制之请，见诸奉常，而不知配位东西，全本曲礼，盖西汉儒臣误承其意，而后王刋正，遂因之一反，而世不察也，曲礼云：席南向北向，以西方为上，东向西向，以南方为上，夫南北亦殊向矣，乃殊向而不殊，上何故曰席？盖有首尾焉，所谓端也，侍坐于君子，其敷席之法，必认席之端，而定其所上，故席南向者人向阳而席居隂以席为主，则坐在隂位席向北者，人向隂而席居阳以席为主，则坐在阳位，是以隂尚右而南，向之右则西也阳尚左而北向之左，则亦西也，故曰席端之所上，皆西方也，此以常坐言之也，东向西向之所，上皆南方，亦犹是也。若礼坐之席，则以向为主，南向者阳位，阳尚左而尊东方，北向者隂位隂尚右而亦尊，东方故燕，礼云：司宫筵賔于户西，东上户西者，西牖之前南向也，东上者尚东方也。射礼云：賔席南面而东上，众賔之席，继而西南面在牖前也，继西者，尊东方而杀西方也，北向亦然，社主东上，而稷主继西太社，太稷，皆东上而后土，与后稷之人，只又继而西，东上为尊，而继西为杀，然且位既上，东则席端，亦东燕礼，司宫卷重席，设于宾坐东上，则席端亦在东也，乡饮酒礼云，宾升席自西方，降席自东方，则以升席，必取下而在席末，故自西降席，必取上而在席端，故亦自东也，然则礼坐必上，东有固然矣，盖礼坐有宾主，宾主必相向，相向者以向为主，与常坐不同，乃西汉郊坛，本是礼席，亦复取曲礼为据，如元始仪载，祭天于南以先祖配祀地于北，以先妣配，而前志于孟春，合祀之位，直以天地皆南向，而天位在西，地位在东，尚西方也，一如曲礼所云席南向北向，以西方为上也。配位皆西向而髙帝在南吕，后在北，尚南方也，一如曲礼所云东向西向以南，方为上也。此在刘歆左咸之徒，直据曲礼説而定之为仪，而不知其不可者以彼所尚者是常，席而非礼，席也，且女主无配理矣，虽孝经説云祭天圜丘，象北极，祭地方泽象，后妃然以之为比，而不以为配，揣其用意，不过以新莽行诈，将借之以讇，元后原不可训，况侍坐无虚席，谓傍坐东设，则其坐尽北，而虚其南，所以亲正位也，今正位南向而髙后在北髙帝在南则后亲天地，而帝席反疎，是以后汉配地仪，初改薄后继，改光武且又改南上而作北上，似乎早鉴其误，而魏配伊，后晋配张后，梁配徳后陈配昭，后相延不改，至唐世以还，始有二祖，三祖之配，却去女主，然而配位南北，一皆尚东，适反乎汉代，误遵曲礼一皆尚西之谬，此虽史文阙畧并不知何时刋正而宋代沿之有明之，嘉靖成之，其所革者，在曲礼而其所沿者在燕射，诸礼一革一沿，未有非也，若夫偏岐一致，似乎碍观，而礼仪所在，有至竒而实至平者，此则非寻常耳目，所可拘矣，或曰：汉元始仪，但合祀天地并，非两郊分祀之礼，且庙位设主考西，妣东则尚西有据，而不知合祀所尚，与分祀同，未有合祀，遵曲礼而分祀反有异者，至考西妣东，此是恒坐，即祭时无主席，配位而郊，则俨有主，配两当照顾，岂可不主向而主坐如故，若谓唐开元礼，地坛南向，而配位东设，宋政和礼，地坛北向，而配位西设，皆无所误，惟明，嘉靖间，有司误据尚右之义，而以右为东，则嘉靖所因与有司之误，据皆不可知，而上东则不误也。上东不误，则他制非所据矣，窃闻同馆诸官各有所议，其议改设者未归，划一而议，仍旧者，又争之不尽，当一经同异，则龂龂两端，必致水火，因敢申末议，而录为一通，以俟财择某日某议。
答难六条
有难者曰：傍坐，必分昭穆，昭先穆后一定之礼也。即或昭穆分南北，亦分东西，然其左必昭而右必穆，无少异也，今乃拘东设，而以右为昭而先之，固已非矣。况昭穆者父子也，父子，可穆昭乎？曰：父昭子穆者，从父数也，若从祖数则有父，穆而子昭者矣，且昭左穆右者为尊，昭也，倘尊穆则穆亦居左，周制大祫，当祖尸出堂时，后稷文武，皆南面而二祧，四亲分东，西面，然而穆考居东，昭考居西，穆首而昭，次彬彬也，礼固各有在也。
难曰：阳左隂右分东西也，今北向则阳，不东隂不西矣此如山水分隂阳然以山言之，则山南曰阳山，北曰隂而以水言之，则水南曰隂水北曰阳矣，尚得拘一偏之阳，尚东设乎？曰：正，惟水南可为隂水北可为阳，故东可为右，西可为左，盖水以隂类而变南为隂犹地以隂只而变东为右，其义同也，不读曽子问乎塟纼，至于堩必止，道右道，右者路之西也，以为塟纼，向国北而止于路，西则行人，可从纼之右，来是纼止路西，是右行人从纼东来，亦是右西右东亦右，所谓防事交相右也，倘遇日食之变而改凶，从吉则必止，道左道左路之东也，纼止路东而行人从纼西来路，东固是左纼，西亦是左，所谓吉事交相左也，是吉防分隂阳而东西左右无一不乖反如是，是所拘者在隂阳未尝拘东西也。
难曰：阳左隂右既可左西而右东，则以先左后右，言之西可为左而先设，东可为右，而次设矣，此如明堂然，其在明堂也，则东为左个，西为右个，及转而堂，则西左个，东右个矣，然而王者至，首冬则必先西北之左个，然后乃循次而太庙而右个，向使谓堂为隂隂当尚右何不先东个而后西个耶？曰：明堂堂，虽以南北分幽明，而四时递代八风，圜转十二辰，周旋并无尚隂尚阳之分故与南北郊，位次截然不同，是以南郊祀五帝，亦如明堂五室之左，青右白南，赤北黒而北郊无之浸，假如淳于之説则水木交事，实始东北，其首春祠，帝便当以青阳北个与堂东个先九室十二堂，而以次禋飨，何言不先东也。
难曰：天下有无定之，左右有一定之，左右无定之，左右地形是也，如居三晋者曰：左山右河，此无定者也。何也？以居齐者之将右，山居秦者之将，左河也，若国位则一定矣，王朝之位，左宗庙而右社稷，天下有敢言左社稷而右宗庙者乎？是社之在西，一定之位也，今必主东设，何也？曰：地形之不定，非不定也，正以有异，向而不定之也，如国语云：三苗之国，左洞庭，右彭蠡夫彭蠡，在洞庭之东，洞庭在彭蠡之西，而反曰洞庭，左彭蠡，右以三苗之国，北向故也。是以楚王无彊曰：夏路以左夫岂不知，方城之在西，而徒以楚适江夏则在路之东，遂以左之，三晋之左山，右河亦犹是矣。若夫社之必在东，则但以南向言之，然且胜国之社在库门之东，则虽南向，亦复有社在东者，是以一屏之隔，南薄社而北，宗庙不禁，东西之位，一变而为北南也，又况军行出庙则征车南发祢，主尝在东，社石尝在西，而一当旃，门北列，即不无祢，右社左之异，故朝市庙社，亦惟无如卫庄者为改向耳，今北郊改向矣。已，改向而尚谓社位一定，必不东设，是何言与！
难曰：位固无定，而议礼之位，则有定，尝读乡饮酒义矣，尊有酒，贵其质也，然而疏之者曰：北面设尊，酒在左，谓别设酒，在酒尊左也，所以设酒，在酒尊左者，谓地道尚右，贵其质素，夫尊之北面，正犹地之北向也，乃以酒在尊左而谓之尚右，则西本右方，虽在北向者，亦称右矣。今西设东向，其在只西，犹酒之在尊左而西，本右方，亦如酒之称尚右，此议礼之文，何不可者？曰：不然，东设之右，则北向之右，此地道之尚右也，西设之右，则仍是南向之右，此非地道之尚右也，夫酒在西，谓之在左，以酒尊言也，酒在尊之左也，乃酒既在左，而又曰尚右，此以賔坐言也，酒在尊左，而以賔坐之，南面视之，则在右也，以酒在尊之西也，故乡射记云：东方谓之右个，夫东方而何以谓之右个乎？以为射侯，北向，其东际一幅，则右方也。此以射侯右之也，盖北向者，以东为右也，乃説礼者又云：凡射者，以西方为右个，此又以射者右之也，射者南面，则又以射侯之西，幅为右方也。盖南向之右也，是以曲礼曰：凡进食之礼，左殽右胾，食居人之左，羮居人之右，夫苐左右焉已矣。必曰人之左人之右，是岂舍其人即无左右哉？盖惟恐徒认东西，而于南北之所向，有未审也，食筵，有南北矣，南筵之左右，即东西也，万一北筵进食，而亦左东而右，西则反戾矣，故曰：人之左人之右，以人为主，犹之孔子与门人立拱而尚右，二三子亦尚右，夫孔子之尚右，则右在西，何也？以南面也，门人北面，则其尚右者在东矣，然犹曰尚右，以东西无主，而人为主，今北郊则祗主之矣，以只主之尚右，而乃强引乡饮，賔位所主之，尚右畧南北而执东西，不其谬乎！
难曰：地道尚右，原非定义，此仅见汉人説礼以之作，左祖右社之解，实于二郊，配位有所未当，且配位西设，虽经无见文，然考唐开元礼既设社主，北向，又设后土于太社之西，东向既设，稷主于社，西北向，又设后稷于太稷之西，东向，是太社，太稷，即是地只而后土，后稷即是地，只之配位，然而地只，北向后土，与后稷皆东向，则配位尊西，设有明征矣，乃必是东设而非西，设此何故与？曰：地道尚右，非儒者之私言也，礼运云天，秉阳地秉隂而説之者曰惟天秉阳，故日月星辰，皆左旋，惟地秉隂故百山百川，皆右行，是天地有隂阳而左右遂分属之，彼社稷居右，特地道尚右之一节耳，故社坛北向，而尊右位，无非此义，据郊特牲引条牒，论稷坛在社坛之西，俱北向，而并坛共门夫，社尊太社，而卑太稷，其皆北向，则犹之方丘之北，向也其位社于东，而位稷于西尊右也，犹之配位之首东，设而次西设也，是以歴代社稷皆异坛同壝，社东稷西位，北向而尊，右设而惟开元礼稍异者，此即祀五帝者，有降人神于天神之説并非以正位，配位分正侧也，夫社降于地，地有配社，无配也，稷又降于社稷，为农神，后稷不自配，后稷也，故南郊有配北郊，有配社稷，虽事地而实无配，不待言矣，乃后土，后稷两俱傍，设亦升降，其次而并非配位，盖祀有本，只有人只本只者太社，太稷，如五帝之有青帝，赤帝之类，人只者后土后稷，如人帝之有太皥炎帝，人臣之有勾芒，祝融之类，徒以只有尊卑，故位有次第，初以北向尚东之故，使社稷居东，后土，后稷居西，后更以尊东不足，且令在西者复转而为旁，向此则开元之异于旧制，然总是正位，并非配位，而以之为配位之据，已非义矣，且夫尚右者以尊右也，今乃以尊东之故，而使只居东，而人只居西，是卑西也，又复以尊东不足令人只之降，次于西之正，向者复改为旁，向是卑西，又卑西也，卑西，又卑西而反，谓西设是尊右，吾未之闻。
北郊配位尊西向议