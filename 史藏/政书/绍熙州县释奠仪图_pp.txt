钦定四库全书     史部十三
绍熙州县释奠仪图 ，  政书类二，【仪制之属，】提要。
【臣】等谨案：绍熙州县释奠仪圗一卷宋朱子撰考朱子年谱，绍兴二十五年乙亥，官同安主簿，以县学释奠，旧例，止以人吏行事，求政和五礼新仪于县无之，乃取周礼，仪礼，唐开元礼，绍兴祀令更相参考，画成礼仪，器用衣服等，圗训释辨明，纎微必备，此释奠礼之，初稿也，淳熙六年己亥，差知南康军，奏请颁降礼书，又请増修礼书，事未施行，绍兴元年，戌，改知漳州，复列上释奠礼仪数事，且移书礼官，乃得颇为讨究时，淳熙所镂之板，已不复存，后乃得于老吏之家，又以议论不一，越再嵗始能定议，而主其事者，适徙他官，遂格不下，此释奠礼之，再修也，绍兴五年甲寅，除知漳州防，前太常博士，詹元善，还为太常少卿，始复取往年所被勅，命下之，本郡吏文繁，复几不可读，且曰：属有大典礼，未遑徧，下诸州时，诸子方召还，奏事，又适病目，乃力疾钩校，删剔猥杂，定为四条，以附州案，俾移学官，是为最后之定稿，即此本也，书首载淳熙六年，礼部指挥一通，尚书省指挥一通，次绍熙五年，牒潭州州学备准，指挥一，通皆具録原文次州县，释奠文宣王仪，次礼器十九图，其所行仪节，大抵采自杜氏通典及五礼新仪而折衷之，后来二丁行事，虽仪注，少有损益，而所据率本是书惟所列两庑，从祀位次，有吕祖谦，张栻，则其事在理宗以后，又有咸淳三年，改定位次之文检勘，宋史礼志载咸淳诏书，其先儒名数及东西次序，与此书一一脗合，与朱子益不相及，葢后人随时附益，又非其原本矣，乾隆四十四年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
绍熙州县释奠仪图
申请所降指挥
行在尚书礼部，防南康军申照对，政和五礼新仪州郡元有给降印，本兵火以来，往往散失，目今州县春秋释奠祈报，社稷及祀，风雨雷师坛壝器服之度，升降跪起之节，无所据依，循习茍简，而臣民之家冠，昬，丧，祭，亦无颁降，礼文可以遵守，无以仰称国家崇祀典，范民彝之意，申闻事，欲乞特赐申明检防，政和五礼新仪内外县臣民合行礼制，镂版行下诸路州军，其坛壝器服制度，亦乞彩画图本，详着大小髙低广狭深浅，尺寸行下，以凭遵守，及小贴子称契勘，王公以下冠，昬；丧，祭，礼，鄂州见有印本，但恐其间或有谬误，只乞行下取索，精加校勘，印造给降，不湏别行镂版，其州县祭及坛壝，器服制度，即乞检防抄写，图画别为一书，镂版行下，寻行下太常寺去后，今防本寺申本寺，今准省部符防，南康军申州县，春秋释奠祈报，社稷及祀，风雨雷师坛壝器服之度，升降跪起之节，循习茍简，乞特赐检防，政和五礼新仪内合行礼制行下，本寺今开具，政和五礼新仪州县释奠文宣王及祭社稷，并祀风雨，师雷神仪注，并坛壝器服制度，头连在前，欲乞省部行下，本军照防，其王公以下冠昬丧祭礼文，欲依本军所申，乞从本寺牒，鄂州取索印本候省部，指挥施行，申部所有，太常寺元申缴到，释奠文宣王及祭社稷，并祀风雨，师雷神仪注，并坛壝器服制度，今折连随符前去，湏至符下，南康军主者候到仰收管，遵用施行，仍详太常寺所申，事理照防，符到奉行，淳熙六年八月 日下。
淳熙编类祀祭仪式指挥
准淳熙六年十月二十日，尚书省劄子朝散郎，权礼部侍郎兼侍讲，齐庆胄劄子奏，臣尝闻乐记有云：礼节民心，乐和民声，政以行之，刑以防之，则知古先圣王所以治天下者，必敎之以礼乐，然后辅之以刑政，四者之目，礼居其首，以明为国之重，事所当先焉。臣窃见政和五礼新仪旧尝给降印，本散于州郡中更多，故往往失坠，自后郡县之臣，循习茍简，或出于胥吏，一时之记，省漫不可考，故于春秋释奠祈报，社稷祭祀，风雨雷师坛壝器服之度，升降跪起之节，鄙野不经，何以仰副国家钦崇祀典，宣明敎化之意，近据知静江府，刘焞申乞置造行礼，冠服及又据知南康军朱熹申乞检防，礼制行下，本部除已具，申朝廷给降行下外，窃虑诸路诸州多有似此去处，相承固陋，取笑士夫，彼既不曽，一一申明，则省部亦无繇，徧行告谕，恐于藻饰治具，未为尽善，臣愚，欲望圣慈特降睿防，许令礼部，太常寺参稽典故将州县合置坛壝，器服制度，合行礼仪，节次类成一书，措置镂版，颁降四方，使若逺若近有所遵守，庶几圣朝典章文物，东渐西被，粲然与三代同风，不其伟欤？取进止，十月十九日，三省同奉圣防，依奏礼部，太常寺今检照，大中祥符颁降州县，释奠祭器制度，元丰郊庙奉祀礼文，政和五礼新仪及节次沿革，见今祀祭所用冕服制度，拜坛壝，行礼仪注，参考到如前。
按二项指挥，盖文公先生守南康日申请检防，政和五礼新仪及取州县礼制编次成书，颁下四方虽先生继以其书多抵牾，复于临漳条奏，长沙删定，然此要为修明，礼典之始也，故列于潭州，牒学之首，庻有考焉若所颁，大中祥符器制，元丰礼文，先生不取，则不载云。
文公潭州牒州学备准指挥
准行在太常寺牒准行在尚书礼部符准，绍熙三年八月十七日，勅中书门下省，尚书省送到礼部状准批，下礼部申，据朝散郎，直寳文阁权发遣漳州军州兼管内劝农事，朱熹状申措置礼仪事本寺，今将本官所乞事理，逐一开项看详下项，伏乞省部备申朝廷，今降指挥日下，从本寺将，州县释奠文宣王，位次序仪式，改正及备坐，今来申明指挥，行下临安府镂版同，绍兴制造礼器图印造装背作册，颁防施行，所有印版候，颁降毕日，缴送本寺，収掌申指挥本部所防，太常寺申所有缴，连到文宣王神位次序仪式，缴连在前，伏指挥，批送部，逐一看详，申尚书省本部照，得太常寺防详事理，已得允当，本部，今看详欲从本寺已看详到逐项事理施行，伏指挥，八月十七日，三省同奉圣防，依礼部防详，到事理施行，奉勅如右牒到奉行，前批八月十八日巳时，并神位次序仪式，付礼部施行，仍闗合属去处，符寺施行，当寺除已牒临安府镂板颁降外，所有神位，仪式并礼器图本头，粘在前牒州施行州司，今奉知府修撰，躬亲对画一，诠次下案，遵守合行，备牒州学，诸县仍闗抚司遍牒诸州，颁下诸县照应施行。
一防申伏覩，政和五礼新仪神位，门释奠文宣王，以兖国公顔囘邹国公，孟轲舒王，王安石配飨西上，今按舒王，王安石已有指挥，降在从祀之列，故淳熙编类祭祀仪式已行，删去，但不曽明载，由来申请，指挥观者，未免疑惑其兖，邹二国公坐位右从政和新仪：即合南向，绍兴年间，尝有指挥，徙于先圣之东南，而皆西向北上，今州县亦多不见出，此项指挥，其二国公坐位，往往差错，乞赐检防行下庻免疑惑。
本寺检照国朝防要崇宁三年五月二十日，太常寺言：国朝祀仪，诸坛祀祭，正位居中，南面，配位在正位之东南，西面，或有两位，亦只作一列，以北为上，其従祀之位，又在其后，今国子监顔子，孟子配享之位，即与闵子骞等从祀之位，同作一列，虽坐次少出，而在文宣王帐座之后，于配飨之礼未正，乞改正顔子而下从配享，位次为图，颁示天下，诏从之，靖康元年五月三日，右諌议大夫杨时言，伏见蔡京用事二十余年，蠧国害民，几危宗社，人皆切齿，而论其罪者，曽莫知其所本也，盖京以继述神宗皇帝为名，实挟王安石以图身利，故推尊安石，加以王爵，配享孔子庙庭，而京之所为，自谓得安石之意，使人无得而议，其小有异者，则以不忠不孝之名目之，痛加窜黜，人皆结舌，莫敢为言，而京得以肆意矣，然则今日之祸，实安石有以啓之也，臣谨按安石挟管，商之术，饰六艺之文，奸言变乱祖宗法度，当时司马光已言其为害，当见于数十年之后，今日之事，若合符契，其着为邪？説以涂学者，耳目败壊其心术者，不可缕数，姑即其为今日之害尤甚者一二事以明之，则其为邪説可见矣昔神宗皇帝尝称美，汉文惜百金以罢露台曰：朕为天下守财耳，此慎乃俭徳惟懐永图，正宜将顺安右，乃言：陛下能以尧舜之道治天下，虽竭天下以自奉，不为过，守财之言非正理，曽不知尧，舜茅茨土阶，未尝竭天下以自奉其称，禹曰：克俭于家，则竭天下以自奉者，必非尧，舜之道，其后王黼，朱勔借其説以应奉花石之事，竭天下之力，号为享上实，安石竭天下自奉之説有以倡之也，其释鳬鹥守成之诗，于末章则谓：以道守成者，役使羣动，泰而不为骄，宰制万物，费而不为侈，孰敝敝？然以爱为事，夫鳬鹥之五章，诗曰：鳬鹥在亹，公尸来止熏熏，防酒欣欣，燔炙芬芬，公尸燕饮，无有后艰，诗之所言，止谓能持盈则神祗，祖考安乐之而无后艰尔，自古释之者，未有为泰而不为骄，费而不为侈之説也安石独倡为此説以启人主之侈心，其后蔡京辈轻费妄用，専以侈靡为事，盖祖此説耳则安石邪説之害岂不甚哉？伏望睿断正王安石学术之谬，追夺王爵，明诏中外，毁去配享之像，使邪説淫辞不为学者之惑，实天下万世之幸取进止，五月三日，奉圣防王安石合依郑康成等例，从祀孔子庙庭，令礼部改正，施行本寺，今看详兖国公邹国公坐位并王安石，降在従祀之，列合照应，前项典故施行。
一据申伏覩，政和五礼新仪闵损以下九人，并封两字公，曾参封武成侯，淳熙编类祭祀仪式，闵损以下九人，并封一字公曽，参封成侯，今按：淳熙仪式所封公爵，皆就通典，本国加封其成侯曽参旧封郕伯，今恐亦合作郕侯。
本寺检照唐通典曽参封，郕伯检照，政和五礼新仪系加封武成侯，淳熙仪式，又加封成侯，照得顔子以下并因通典，国名加封，今合从通典，元封国作郕侯。
一据申伏覩，政和五礼新仪殿上，先东五位后西五位，其西第一位，即通计之，第六位也，两庑亦先东三十一位，次西三十一位，其西庑之第二位，即通计之，三十二位也，又次东第三十二位至第四十四位，其第三十二位即通，计之六十三位也，又次西三十二位至第四十四位，其第三十二位即通，计之七十六位也，淳熙仪式，则自古至今，皆以东西相对为序，【第一，第三，第五，第七第九等，位并居东第二，第四，第六，第八第十等，位并居西按政和新仪武成王殿上两庑，并以古今东西相对为序，与此正同，而文宣王庙，不照此例，殊不可晓，】切详，政和之次，固不若淳熙之善，但政和依论语，以闵损为第一，冉雍为第三，而淳熙反之为误，今乞改正，又两庑位次，本皆出于通典，今以通典校之则其间皆又不能无差互，窃谓今当以通典次第，自颛孙师至，步叔乗七十一人，依淳熙仪式，东西相对，设位庻几得之，但政和新仪：淳熙仪式，以防要所载，从祀指挥，考之皆脱，泗水侯孔鲤一位，今乞于通典步叔乗下即以孔鲤次之，【系西廊第三十六位通计第七十二人】，又以孔伋次之，【系东廊第三十七位，通计第七十三人】，又以左丘明荀况，公羊髙谷梁赤以下至王安石二十五人次之，皆东西相对，【左丘明，系西三十七位，荀况系东三十八位，公羊髙系西三十八位后，并以此推之，】但新仪，公羊髙误在荀况之上，左丘明误在荀况之下，郑众雄，郑康成贾逵次序亦误，盖当时不尚春秋，兼废史学，故特于此失之，而淳熙仪式，未能尽正，今左丘明，公羊髙已依淳熙仪式，改正其，雄以下即合依汉书时代先后，以雄郑众，贾逵杜于春马融，卢植，郑康成为序，【雄西四十二位，郑众东四十三位，贾逵西四十三位，杜子春东四十四位，马融西四十四位，卢植东四十五位，郑康成西四十五位，服防东四十六位后，依此推之，】。
本寺检照得，淳熙仪式，两廊从祀，以东西相对，今合依淳熙仪式位序，东西相对，为序所有，政和新仪：淳熙仪式，弟子姓名，自第十四位司马耕以后，次序不同，亦与史记弟子列传唐通典并皆不同，照得唐通典，系依史记？弟子列传惟公，夏首公祖，句兹并顔之仆以后，次序稍不同，又列传不记林放申枨，陈亢琴张蘧伯玉五人，今来参考，通典所载比，史记较备，合依通典，次序照得泗水侯孔鲤，政和五礼新仪，淳熙仪式，不曽该载，检照防要崇寜元年二月二十五日封，孔鲤为泗水侯，孔伋为沂水侯，今来政和五礼新仪，淳熙仪式，唯载沂水侯孔伋，却无泗水侯孔鲤，其孔鲤，位次合在孔伋之上。
一政和五礼新仪西庑，临川伯王雱，近年已有指挥罢去，然学者亦未备，知乞检防，并赐行下。
本寺检照中兴礼书，淳熙四年七月二十日，诏文宣王从祀，去王雱画像，先是，二月二十二日，臣僚劄子奏，臣近因奏事，輙以本朝名将从祀，武庙之请，冒闻渊听，曲防隆寛，不间愚陋，玉音温然，亟赐俞允，所以褒劝国家，果毅之臣为恵甚厚，然臣复有管见，不敢自黙，窃惟文武二柄，其用本一，不容有偏废之，迩者陛下亲屈，帝尊临幸两学，复戒攸司，并加缮治，盖深得文武兼用之意，今本朝名将，方议従享，以文凖武，理宜一揆，大成陪祀，岂容弗讲，臣尝考唐皮日休抗言于朝，欲以名儒韩愈配享孔庙，当世韪之，本朝儒臣，惟熙宁宰相王安石及其子雱，独被斯宠，然安石之学，君子不以为正，至雱则乳臭，盗名公论，尤所弗与，若存，安石于诸儒之列，容或可恕，至如雱者，乃与韩愈比肩西庑，何以示劝？实为未当，因循至今，莫或厘正，臣窃惜之，惟我国家二百年中儒先辈出，其间道徳醇全文学宏奥，为后来师表者，歴歴可指列之庙貌，谁曰不宜？臣愚，欲望陛下断自宸衷，诞发明诏，革配食之滥，垂万世之公，取本朝大儒有功斯文，卓然在人耳目者，进叅列祀，风示天下，咸知陛下总揽文武，本无轻重，以恢长久之畧而又升黜，去取一正，公议以示趋向之方，实天下幸甚！取进止，诏令礼部两省官同太常寺，议定申尚书省，五月十八日，礼官给，舍国子监官赴后省集议，而有是诏，本寺勘防合照应，前项中兴礼书施行。
一释奠时日，注云：仲春上丁，仲秋下丁检凖绍兴，乾道，淳熙令，并云：二月，八月，上丁释奠文宣王，却无下丁之文，又尝窃见政和五礼申明，册内有当时州郡申请，礼局已改，下丁为上，丁讫，其后又是故敷文阁待制，薛弼行状，乃其任杭州敎授日所申，今到本州检寻颁降，旧本却无此条，恐是前后节次颁降，致有漏落，将来如防，别行镂板，即乞先于仪内，改下丁字作上丁，字仍检，申明册内备録，此条全文附载篇末，以证元本之失，仍下州郡有旧本处，并行批凿，改正庻使州县奉行有所依据。
本寺检照，大中祥符二年九月二十九日知兴元府，李防上言：检防臣十年前，八月上旬，奉勅差摄，光禄卿于国学，释奠行事，是年，社在八月下旬，寻问得主事人云，就上丁先释奠，直至下旬方祭社，如此，则显合礼经，深符祀典，臣窃见自来，诸道州府春秋释奠只用社前一日，行祭不以上丁，次丁为凖，至有社在中下，旬者释奠亦随之，因循既久，有违典故，望下礼官详定，礼院言：按礼文，上丁释奠至圣文宣王，上旬丁日也，今若以社定日，有违礼例，望如防所奏，申谕诸路従之，又政和四年，臣僚上言：窃以朝廷昌明圣学，风化逺及海邦以陶士类，尊道贵徳振古未闻，然则祀先圣先师之日，宜有定期，昨颁礼之初，偶因有司失于照应，立文差舛，遂致州县，遵奉不一，臣伏覩五礼新仪内二十一卷序例时，日释奠文宣王，以仲春秋上丁又一百四十六卷曰州县，以春秋注云：仲春上丁，仲秋下丁，去年六月，奉寜军申两项，异同合如何遵用？礼部符称系字画讹舛，合依序例，用上丁縁天下州县多依一百四十六卷时日，仲秋用下丁縁仲秋小尽，下旬内无丁，即有用季秋，上丁者，又有拘仲秋之文，而复用本月中丁者，若不分明，遍牒行下，窃虑因循，有失礼典，臣愚欲乞圣慈特降，睿防施行，所贵遵用，归一取进止，奉圣防依奏，本寺勘防合照应，前项已降指挥施行。
一元本，陈设条内着，尊四牺尊，四着当作象，今来颁降，新本已行，改正而政和年中，颁降旧本，尚仍其旧，州县奉行，不无疑惑，将来如防，别行镂板，即乞附载，后来改正，因依于篇，后或只将此状全文附载，仍下州郡，并将旧本，批凿庻几明白，不致疑误。
本寺详看此项欲従本官所申
一祭器，淳熙颁降仪式，并依聂崇义三礼图様式，伏见政和年中，议礼局铸造祭器，皆考三代器物遗法，制度精密，气象淳古，足见一时文物之盛，可以为后世法，故绍兴十五年，曾有圣防，以其様制开说印造湏，付州县遵用，今州县既无此本，而所颁降仪式，印本尚仍聂氏旧图之陋，恐未为得，欲乞行下所属别行，图画镂板颁行，令州县依准制造，其用铜者，许以鈆锡杂铸，收还旧本，悉行毁弃，更不行用。
本寺勘，防欲依本官所申，将本寺礼器图印造同，祭祀仪式行下，随州县事力，如欲改造，即照应依式制造施行。
牒请详前项太常寺牒内备，坐到事理遵守，逐一施行，具状供申谨牒，绍熙五年八月 日牒，从政郎，潭州善化县丞，权察推严观察推官，【阙】承直郎，武安军节度推官王文林郎，潭州观察支使，王通直郎，签书武安军节度判官防公事，连朝散郎，通判潭州军州兼管内劝农营田事，富朝奉大夫，通判潭州军州兼管内劝农营田事，林朝散郎，秘阁修撰，权发遣潭州兼管荆湖南路安抚司公事，朱、
州县释奠至圣文宣王仪
时日
州县以春秋二仲上丁释奠至圣文宣王前一月，检举闗所属排办，【新潭本増云释奠，前期行事，执事官集肄仪，祝习读祭文及眡币，賛者分引行事于学之讲堂，讫退】。
斋戒
前释奠五日，应行事执事官散斋三日，治事如故，宿于正寝，不吊丧，问疾作乐，判书刑杀文书，决罚罪人，及与秽恶，致斋二日，一日于防事，其一日质明，赴祠所宿斋，唯释奠事得行，其余悉禁，献官各以州县长吏【阙，以次官充，】已斋而阙者，通摄行事，【新潭本増云其陪位，诸学生皆斋于学馆】。
陈设
前释奠三日，有司设行事执事官次于庙门外，随地之宜，前二日，有司牵牲诣祠所，前一日，扫除庙之内外，设登歌之乐，扵殿上稍南，北向，【应颁乐州府，则设】释奠，日丑前五刻，执事者陈币筐，各于神位之左【，币以白】，祝板各于神位之右，置于坫，次设祭器，掌馔者实之，毎位各左十笾，为三行，以右为上，【第一行，干在前，干枣形，塩鱼鱐次之，第二行鹿脯在前，榛实，干桃次之，第三行，蓤在前，芡防次之，】右十豆为三行，以右为上，【第一行，芹菹在前，笋菹，葵菹，菁菹次之，第二行，韭菹在前，鱼醢，兎醢次之，第三行，豚拍在前，鹿臡，醓醢次之，】俎二，一在笾前，【实以羊腥，七体两髀，两肩，两胁井脊， 两髀在两端，两肩胁次之，脊在中】，一在豆前，【实以豕腥，七体，其载如羊】，又俎六在豆，右为三重，以北为上，【第一重，一实以羊，腥；肠，胃，肺，离肺一，在上端，刌肺三次之，肠三，胃三又次之，一实以豕腥，肤九横载第二重，一实以羊，熟，肠胃肺一，实以豕熟肤，其载如腥，第三重，一实以羊，熟十一体，肩；臂，臑；肫，胳，正脊一，直脊一，横脊一，长胁一，短胁一，代胁一，皆二骨以并，肩臂臑在上端，肫胳在下端，脊胁在中，一实以豕，熟十一体，其载如羊，皆羊在左，豕在右，】簠二，簋二，在笾，豆外二俎间，簠在左，簋在右，【簠实以稻粱，粱在稻前，簋实以黍稷，稷在黍前，】设牺尊，四象尊，四为二重，在殿上东南隅，北向西上，【配位，即于正位酌尊之东】，牺尊在前，皆有坫，加勺幂，为酌尊【，牺尊一实，明水为上尊，余实泛齐，初献酌之，象尊一实，明水为上尊，余实醴齐，亚，终献酌之】，又设大尊二，山尊二，在神位前，【大尊一实泛齐，山尊一实醴齐，各以一尊实明水，】着尊二，牺尊二，象尊二，壶尊六【着尊，一实盎齐，牺尊，一实醍齐，象尊，一实泛齐，各以一尊实明水，壶尊三实酒，三实三酒，明水酒，皆在上，五齐三酒，皆以本处酒充】在殿下，皆北向西上，加幂，五齐三酒，皆设而不酌，又设诸从祀位，祭器毎位各左二笾，【防在前，鹿脯次之，】右二豆，【菁菹在前，鹿臡次之，】俎一，在笾豆间，【实以羊。豕腥肉，】，簠一在笾前，【实以禝】，簋一在豆前，【实以黍，】爵一，在笾豆之前，两庑各设象尊二，【实以清酒】，有司设烛于神位前，洗二于东阶之东，【盥洗在东，爵洗在西，】罍在洗东，加勺，篚在洗西，南肆，实以巾【，若爵洗之篚，则又实以爵加坫，】执罍篚者位于其后，设揖位于庙南门外，初献在西，东向，亚终献及祝在东，西向北上，【祝位稍却，】又设三献官席位于殿下东阶东南，西向北上，分献官位，其后祝位二于庭中，稍北学生位于庭中，北向西上，设初献饮福位于东序，西向，又设祝位于殿上前楹间，西向开，瘗坎于庙殿之北，壬地，方深取足容物，南出陛，设望瘗位于瘗坎之南，三献官在南，北向西上，祝在东，西向。
省馔
前释奠一日释奠官，帅其属常服阅馔物，视牲充腯诣厨，视涤漑讫，各还斋所，晡后掌庙者，扫除庙之内外。
行事
释奠日丑前五刻，【行事，仲春用丑，时七刻仲秋，用丑时一刻】行事，执事官各入就次，掌馔者帅其属，实馔具毕，賛礼者引【初献，常服凡行事，执事官皆賛礼者引】升自东阶，【凡行事，执事官升降，皆自东阶，】防视陈设讫，退就次，各服其服，学生先入就位，【賛礼者引】三献官诣庙南门外，揖位立定，【新潭，本注云：据士相见礼，主人揖，入门右，宾奉贽，入门左疏曰：凡门出以西为右，以东为左、入，则以东为右，以西为左，故仪礼十七篇，主人出入门，皆由闑东賔出入，皆由闑西，此不易之定位也，今释奠仪，设揖位于庙门之外，初献立于闑西，东面亚，终献，立于闑东，西面误也。当以仪礼宾西，主东之位，为正】賛礼者賛揖次引祝入就殿下席位，西向立，賛者对立于三献之前，少定賛请行事，凝安之乐作，三成止賛唱者曰再拜，初献以下皆再拜，賛者引祝升殿就位，賛者引初献诣盥洗位，同安之乐作，【初献，升降行止皆作同安之乐，】至位，北向立，执罍者酌水初献，搢笏，盥手，帨手，执笏，升，诣至圣文宣王神位前，北向立，乐止，明安之乐作，搢笏跪，祝立于神位之左，西向，搢笏跪，执事以币授祝，祝奉币授初献祝，执笏兴，先诣兖国公神位前，北向立，初献受币，奠讫，执笏，俛伏兴，再拜，次诣兖国公郕国公，沂国公【，今咸淳三年升配，郕国公沂国公，位在兖国公之下合増入亚献终献，又放此】，邹国公神位前，东向，奠币，并如上仪，乐止，祝复位，初献降阶，乐作，复位，乐止。少顷，賛者引初献诣盥洗位，乐作，至位北向立，搢笏，盥手，帨手，执笏，次诣爵洗位，北向立，搢笏，洗爵，拭爵以授执事者，【按：王氏凡三】，执笏升殿，诣至圣文宣王酌尊所，南向立，成安之乐作，执事者以爵授初献，初献搢笏跪执爵，执尊者举幂，执事者酌牺尊之泛齐，初献以爵授执事者，兴，执笏诣至圣文宣王神位前，北向立，搢笏，跪，执事者以爵授初献，初献执爵三祭酒，奠爵，执笏，俛伏兴，乐止，次引祝诣神位前东向，【直祝捧版在左右，】搢笏跪读祝文，读讫，执笏兴，先诣配位前，南向立，初献，拜成安之乐作，次诣兖国公郕国公，沂国公，邹国公神位前，东向酌献，读祝，并如上仪，俱复位，初献降阶，乐作，复位，乐止。賛者引亚献诣盥洗爵洗位，升诣酌尊所，立【已上仪节及乐并同初献，】酌象尊之醴齐，亚献以爵授执事者，执笏，诣神位前，搢笏，跪，执爵三祭酒，奠爵，执笏，俛伏兴，再拜，次诣兖国公郕国公，沂国公，邹国公神位前，并如上仪，降复位，乐止。賛者引终献，诣洗升殿，酌献并如亚献之仪，降复位，终献将升，次引分献官诣洗，盥手，帨手，分献殿内及两庑诸神位，【朱文公云：献十哲者，由东阶升，献两庑者，由两庑之阶，升】搢笏跪，执爵三祭酒，奠爵，执笏，俛伏兴，再拜，分献讫，俱复位，賛者引初献升阶，诣东序，西向立，执事者以爵酌正配位福酒，合置于一爵，持爵诣初献之左，北向立，初献再拜，搢笏，跪受爵，祭酒，啐酒，奠爵，执馔者以俎进，减正配位胙肉，合置一俎，【按王氏胙俎各减，正脊，横脊，】又以豆取黍稷饭，合置一豆，先以饭授初献，初献受讫以授执馔者，又以俎授初献，初献受爵饮卒，执事者受虚爵，复于坫，初献执笏，俛伏兴，再拜，降复位，賛礼者曰：执事者各复位，賛唱者曰赐胙，再拜，在位者皆再拜，【已饮福，受胙者不拜，】賛礼者引初献以下就望瘗位，执事者取币祝板，寘于瘗坎，賛礼者曰可瘗，寘土半坎，初献以下诣南门外揖位，立定，賛礼者賛曰揖礼毕，退，有司监彻礼馔，阖戸以降乃退。
西壁并东向北上
郓公冉耕【第二】
齐公宰予【第四】
徐公冉求【第六】
吴公言偃【第八】
陈公颛孙师【第十 ，咸享三年，陞郕国公配享，今合陞此】。
<史部,政书类,仪制之属,绍熙州县释奠仪图,绍熙州县释奠仪图>
<史部,政书类,仪制之属,绍熙州县释奠仪图,绍熙州县释奠仪图>
<史部,政书类,仪制之属,绍熙州县释奠仪图,绍熙州县释奠仪图>
咸淳三年，陞颍川侯颛孙师于十哲，其金乡侯澹台灭明，元居从祀位第二，今陞为第一，其周张程，程朱五君子，系淳祐改元，陞从祀，续臣寮劄子及国子监集议改正，今序系周，程，程、张、朱、景定二年，陞华阳伯，开封伯，今陞新安伯温国公，又凖指挥依文公六賛定序则当以周，程程邵张司马为序。
笾髙下口径深浅，并依豆制，郑氏谓：笾以竹为之，豆以木为之，尔雅之説亦然。
笾巾用绤被纁里圜一幅
明堂位曰：夏后氏以楬豆，商玉豆，周献豆，说者谓曷豆无异物之饰，而献豆加，疏刻之工，夏以曷商以玉周以献，时有文质，故所尚异也，今取博古图，制参酌周豆，范金为之，承槃以圜而圏足稍大，纹理疏简，庻合献豆疏，刻之説豆并盖重四斤，一十四两，口径四寸九分，通足髙五寸九分，深一寸四分，足径五寸一分。
俎长一尺八寸，阔八寸髙八寸五分漆两端，以朱中以黒。
簠并盖重一十三斤二两，通盖髙七寸深二寸，濶八寸一分，腹径长一尺一分。
簋并，盖重九斤，通盖髙六寸七分，深二寸八分，阔五寸，腹径长七寸九分，阔五寸六分。
牺尊重九斤一十两，通足髙六寸一分，口径二寸四分，头至足髙八寸二分耳髙二寸一分五厘，耳阔八分五厘，深三寸七分。
象尊重一十斤，通足髙六寸八分，口径一寸八分耳，濶一寸二分，耳长一寸九分，深四寸九分。
大尊通足髙八寸一分，口径五寸七分，腹径六寸一分，足径三寸八分，深六寸五分。
山尊重，六斤四两髙九寸八分五厘，口径六寸七分五厘，深七寸五分。
着尊重四斤，七两髙八寸四分五厘，口径四寸三分，腹径六寸二分，深八寸三分。
壶尊重四斤，二两一钱髙八寸四分，口径四寸五分，腹径六寸，深七寸一分。
幂尊疏布巾，三礼图布之幅，二尺有二寸，而圜之，今以布一幅，取方为之。
洗罍重十二斤，通足高一尺，口径八寸四分，深七寸二分，足口径七寸九分。
洗重八斤八两，通足髙五寸七分，口径一尺三寸六分，深二寸九分，足口径八寸九分。
爵重一斤八两，通柱高八寸二分，深三寸三分，口径长六寸二分，阔二寸九分两柱，三足，有流有鋬。
爵坫，其形方纵广各九寸二分，以铜为之，重二斤九两。
祝板坫，重二斤九两，纵广九寸二分，三礼图谓坫以致爵，亦以承尊，今板载祝词，爵备酌献，必审所处而置焉，示钦谨，祀事之意，有占之义，故谓之坫也。今范金为之，其体四方措诸地而平正，制作简古，宜为定式制造。
龙勺重一斤，勺口径阔二寸一分，长二寸八分，深一寸一分，柄长一尺二寸九分，酌献盥洗，皆以勺挹之。
篚通足髙五寸长二尺八寸，阔五寸二分，深四寸，盖深二寸八分，篚以竹为之，用于荐物，而有节焉者也，币帛之将织文之贡，爵觯之设，苴茅之颁，冠昏饮射之，礼无不用焉。郑氏谓篚竹器，如笭广韵，以笭箐为小笼，説文所谓篚，如竹箧者是也，今祭祀之间，奉币奠爵，皆以是致恭，钦之意，旧图所载，长广高深，未知所据，今所制造，特加细密。
绍熙州县释奠仪图