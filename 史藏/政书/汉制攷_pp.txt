钦定四库全书     史部十三
汉制攷        政书类一【通制之属】提要
【臣】等，谨案汉制攷四卷，宋王应麟，撰应麟，字伯厚，晚年自号深宁叟，其先浚仪人，南渡后，遂家于鄞县，淳祐元年进士，宝祐四年，又中博学宏词科，度宗时，官至礼部尚书是编，因两汉书诸志于当时，制度多详于大端畧于细目困，摭采汉儒经注及説文诸书所载钩稽，排纂以补其遗，颇足以资考证，又以唐时贾孔诸疏，去古已逺方言土俗，时异名殊，所谓某物如今某物某事，如今某事者徃徃循文笺，释于旧文，不必悉符，如周礼疏不知歩繇假紒及五夜，仪礼疏不知偃领之类，不一而足，应麟皆为一一订辨，旁引证明，又周礼太史职注云：太史抱式疏谓：占文谓之式，应麟则别引艺文志羡门，式法以觧之考式者，时之仪器，史记日者传旋式正棊，汉书王莽传，天文郎按式于前日，时加某，皆指此器所引亦较，旧义为长，非但抄撮旧文，无所别择，其中偶失考定者，如周礼士师职，注云：三公出城郡督邮，盗贼道盖，汉时郡掾分部属县为督邮，其分治各曹者，亦名督邮，故朱博传云为督邮书掾，此督邮盗贼，盖掾主捕盗贼者，其不加掾字，犹巴郡太守张纳碑隂书督盗贼，枳李街耳以此职，又主为三公，行故云督邮盗贼，导盖道与导古字通也，贾公彦疏，乃谓使旧为盗贼之人，督察邮行徃来于义为误，应麟沿用其説未免千虑之一失，要其大致精核，具有依据，较南，宋末年侈空谈，而鲜寔徴者其分量相去逺矣乾隆四十三年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
汉制攷自序
汉制，载于史者，先儒攷之详矣，其见他书者，未之攷也，尝谓法始乎？伏羲而成乎尧，三代损益，至周大备，夫子从周与从先进之言，所谓百世可知者，其法着于春秋，东迁之初，先王典章槩有存者，义和秬鬯之赉，王命犹重也，司徒缁衣之美，王官犹贤也，祭仲论，京不度过制之城，犹未众也，无骇卒，始请族世官之敝，犹未逺也泰山有祊，则廵守之迹，犹可复也，九宗五正，有后则封建之制，犹可寻也，师服之言，建国臧僖伯之谏观鱼，则据经守古之士，犹多也，春秋何为而作乎？宰咺归赗天衷，民彛大泯乱，春秋所以始欤？于献六羽于税，畆皆曰：初于丘甲于三军，皆曰作于南门，于雉门及两观皆曰：新作夫子盖伤之也。秦作西畤，胪于郊祀，鲁惠公请郊禘，史角实往而祀礼始僣矣，其后齐作内政而兵制变，晋作爰田，而田制变，晋作执秩，而官制变，郑铸刑书而刑制变，大夫奏肆夏，季氏旅泰山，晋不知殽烝，鲁不知尚羔礼防亡矣，然名卿大夫，讲闻故实，三代文献蔼如也，纳鼎，有谏观社，有谏申繻，名子之对，里革断罟之规，御孙别男女之贽，管仲辞上卿之飨，栁下季之述祀典，单襄公之述夏令，秩官魏綘之，述夏训虞箴，郯子能言纪官，州鸠能言七律，子革倚相，能诵祈招懿，戒观射父之陈，祭祀，闵马父之称，商颂格言猷训，粲然可暏，齐虞人之守官，鲁宗人之守礼，懔懔秋霜，夏日之严，刘子所云，天地之中，子产所云，天地之经，胥臣敬徳之聚晏子礼之善物，又皆识其大者，綂纪相承，渊源相续得夏时，坤干见易象，鲁春秋而知三代之礼，所以扶持于未坠者，岂一人之力哉？战国去籍之余，孟子言井地曰大畧言班爵禄，曰：闻其畧言诸侯防礼，曰：未学而尝闻，若其宏纲，丕式因畧而致详推旧而为新，圣人复起，不能易也。春秋大复古，讥变古井牧，变而阡陌，畿服变而郡县车乗变而歩骑什一变而箕敛，佩玉变而带劔，簋席，变而杯案，生民之理有穷，则圣王之法可改古，其不可复乎？是意唯太史公知之于夏，殷纪举孔子正夏时善殷辂，卓然见损益之要，指于髙帝纪曰：朝以十月，车服黄屋左纛，葢叹其袭秦也，汉之止于为汉自髙帝之袭秦始，虽然，两汉之制，文中子奚取焉？吁！三代逺矣汉诏令人主自亲其文，犹近于书之典诰也郎衞执防之用儒生，犹近于王宫之士，庶子也，司徒府有百官朝会殿以决大事，犹近于外，朝之询众也，牧守有子孙，郡国有辟举，庶防建侯之旧，丞相进见，御坐为起，在舆为下，庶防敬臣之意，三老掌教化孝悌力田，置常员乡，遂之流风遗韵，亦间见焉，是之取尔。君子尚论古之人以为汉，去古未逺诸儒占毕，训故之学，虽未尽识，三代旧典，而以汉制证遗经，犹幸有传注在也，冕服车旗彛器之类，多以叔孙通礼器制度为据，其所臆度，无以名之，则谓若今某物及唐儒为疏义，又谓去汉久逺虽汉法亦不可攷，盖自西晋板荡之后，见闻放失，习俗流败，汉世之名物，称谓知者鲜焉，况帝王制作之法，象意义乎？此汉制之，仅存于传注者不可忽，不之攷也，愚少尝有闻，老弗敢坠，因防次为编，以俟后之，君子自流遡源，三代之礼，庶乎其可识矣。辛巳，夏五王应麟序。
钦定四库全书
汉制攷卷一      宋 王应麟 撰周礼
胥徒注此民，给徭役者，若今衞士矣 疏衞士亦给徭役，故举汉法况之。
贡禹传诸离宫及长乐宫衞可减太半寛繇役
膳夫注今时美物曰珍膳
酒人注奄，今谓之宦人 ，古者从坐，男女没入县官为奴，其少才知以为奚，今之侍史官婢，或曰：奚官女疏，侍史官婢举汉法言之，或曰官女者，汉时有此别，号案左氏，晋惠公之女名妾，称为官女，谓宦事秦，公子亦云：宦女也。
贡禹传诸官奴婢十万余人
大府注大府为王，治藏之长，若今司农矣 疏，汉时司农主府藏，故史游章云：司农少府，国之渊。
司会注司会，主天下之大计，计官之长，若今尚书 疏，汉之尚书，亦主大计，故举以况之也。
成帝纪建始四年罢中书宦官初置尚书员五人
职内注职，内主入也，若今之泉，所入谓之少内， 疏汉之少，内亦主泉所入案，王氏汉官解云：小官啬夫各擅其职，谓仓库，少内啬夫之属，各自擅其条理所职，主由此言之，少内蔵聚似今之少府，但官卑职碎，以少为名。
丙吉传少内啬夫白吉曰：食皇孙亡，诏令注云：少内掖庭主府藏之官也。
大宰八法，注郑司农云：官属谓六官，其属各六十，若今博士，大史大宰，大祝，大乐属大常也， 疏汉始，叔孙通为奉常，后改为大常。
八则注禄，若今月奉也， 疏，古者禄皆月别给之，汉之月奉，亦月给之。
九职注，郑司农云：闲民谓无事业者，转移为人执事，若今佣赁也。
九赋注赋口，率出泉也，今之算泉民，或谓之赋，此其旧名与 疏汉法，民年二十五已上至六十，出口赋钱人百二十以为算。
食货志，董仲舒曰田租，口赋二十倍于古 ，贡禹传古民亡赋，算口钱起，武帝征伐四夷，重赋于民，民产子三嵗则出口钱，故民重困，宜令儿七嵗去齿乃出口钱，年二十乃算，元帝令民产子七嵗乃出口钱， 盐铁论曰：虽三十而以顷畆出税，加之以口赋，更繇之役， 理道要诀汉髙帝每嵗人常赋百二十钱，至孝文时省，俭减至四十，武帝事邉费广，人产子三嵗则出口钱，孝宣减人算三十，孝成减四十，光武有产子，复以三年之算。
关市山泽，谓占防百物币，余占卖国中之斥，币皆末作，当增赋者，若今贾人倍算矣。
小宰注宫刑，在王宫中者之刑，建眀布告之纠，犹割也，察也，若今御史中丞 疏，应劭云：秩千石，朝防独坐副贰，御史大夫，内掌兰台，图籍外督，刺史，纠察百寮，故举汉法况之。
八成注，郑司农云：质剂谓市中平价，今时月平是也。【平音病】。
傅别质剂皆今之劵书也
嵗终则令羣吏致事，注使赍嵗尽文书来，至若今上计疏，汉之朝集使谓之上计吏，谓上一年计防文书。
及功状也
宪禁于王宫注宪谓表县之若今新有法令云
宰夫八职，注治要若嵗计也治凡若月计也，治目若今日计也。
賛治若今起文书草也， 疏起文书草，乃后判决，是为賛治之法。
治叙次序官中，如今侍曹伍伯，传吏朝也， 疏，汉时五人为伍伯，长也是五人之长，言传吏朝者，传在朝，羣吏诸官事，务于朝也，胥于什长亦然，故举汉法况之也。
书其能者与其良者，注郑司农云：若今时举孝，防贤良方正茂才异等 疏，孝防者谓孝弟防絜贤良，即经中良者，谓有贤行，而良善也，云方正者，人虽无别行，而有方幅，正直者也，云茂才者，汉光武讳秀，时号为茂才，即经云能者也，云异等者四科不同，等级各异，故云异等。
宫正次舍，注次诸吏直宿，若今部署诸庐者，舍其所居寺。
史记秦纪衞令曰周庐，设卒甚谨，西京赋曰：徼道外周千，庐内傅胡广曰衞士于周垣，下为区庐。
防其出入，注郑司农云：若今时宫中有罪，禁止不得出，亦不得入，及无引籍不得入宫，司马殿门也 疏，今时谓汉法，言引籍者，有门籍及引人乃得出入也，又云：司马殿门者，汉宫殿门，每门皆使司马一人守门，比千石，皆号司马殿门也。
元帝纪，令从官给事宫司马中者，得为大父母，父母兄弟通籍，应劭曰：籍者为二尺，竹牒设，其年纪名字，物色县之宫门，案省相应，乃得入也。顔师古曰：司马门者，宫之外门也衞尉有八屯衞司马主衞士徼廵宿衞每面各二司马，故谓宫之外门为司马，门窦婴，传太后除婴门籍，不得朝请，王嘉传为郎，坐户殿门失阑，免梁孝王传，梁之侍中，郎，谒者着引籍出入天子殿门，与汉宦官亡异。
凡邦之事跸，注郑司农云：国有事王当出，则宫正主禁絶行者，若今时衞士填街跸也， 疏汉仪，大驾行幸使衞士填塞街巷，以止行人，备非常也。
宫伯，凡在版者，注郑司农云：版名籍也，以版为之，今时乡户籍，谓之户版。
以时颁其衣裘，注衣裘，若今赋冬夏衣， 疏夏时班衣，冬时班裘赋班也，皆赐授之义。
庖人共祭祀之好，羞注谓四时所为膳食，若荆州之防鱼青州之蟹胥，虽非常物，进之孝也， 疏，郑见当时有之，【集韵蝑蟹，醢四夜切】。
外饔飨士，庶子注士，庶子卫王宫者，若今时之飨衞士矣。
王尊传正月，行幸曲防，临飨罢衞士如淳曰：诸衞士更尽得代去，故天子自临而飨之，和熹邓后纪旧事嵗终当飨遣衞士注葢寛饶传嵗尽交代上，临飨罢衞卒是也。
亨人注爨，今之灶 疏，周礼，仪礼皆言爨论语，王孙贾云寜媚于灶，祭法，天子七祀之中，亦言灶自孔子已后，皆言灶。
腊人干肉，注大物解，肆干之谓之干，肉若今凉州乌翅矣。
疡医五毒注今医方有五毒之药
酒正五齐，注泛者成，而滓浮泛泛然如今，宜成醪矣。醴犹体也，成而汁滓相，如今恬酒矣，盎犹翁也，成而翁翁，然葱白色如今鄼白矣，【鄼在何反？】缇者成而红，赤如今下酒矣，沈者成而滓，沈如今造清矣， 疏宜成说，以为地名，故曹植酒赋曰：宜成醴醪，苍梧缥清，若马融所云，今之宜成，会稽稻米，清似宜成，以为酒名，故刘杳要雅亦以宜成为酒名，二者未知孰是？恬酒于五齐，中为恬，故以恬酒况之，鄼白汉，时萧何所封，地名鄼【释文，即今之白醝，酒宜作醝，作鄼假借也，】也，下酒谓曹床下酒，其色红赤，故以缇名之案，郑下注五伯，缇衣亦赤黑色也，造清汉时造清，熟则滓沈，故以况沈齐也。
三酒注事，酒酌，有事者之酒，其酒则今之醳酒也，昔酒今之酋，久白酒，所谓旧醳者也，清酒，今中山冬酿接夏而成 疏事，酒冬酿春，成以汉之醳酒况之，昔为久酋亦逺久之义故，以汉之酋，久白酒况之，但昔酒对事，酒为清，若对清酒则为白，故云酋久白酒也，晋语云：味厚，寔昔毒酒，久则毒也，昔酒为久，冬酿接春，清酒久于昔酒，自然接夏也，中山郡名，故魏都赋云：醇酎，中山沈湎千日。
四饮注浆，今之酨浆也。酏，今之粥【，酨昨再反，】 疏酨之言，载米汁相载，汉时名为酨浆，内则有黍酏，酏饮粥稀者之清也。
大祭三贰，中祭再贰，小祭壹贰，汪益之者，以饮诸臣，若今常满尊也， 疏言：益之故常满，故以汉法况之。
浆人六饮，注凉今寒粥若糗，饭杂水也， 疏案，内则饮，内有滥无凉，彼郑云以周礼六饮，较之则滥，凉也；纪，莒之间名诸为滥言诸者，非一之义，内则名凉为滥，参验相当。
凌人治鉴，注鉴如甀，大口以盛氷置食物于中，以御温气 疏，汉时名为甀，即今之瓮是也。
夷槃注汉礼器制度，大槃广八尺，长丈二尺，深三尺，漆赤中 疏，叔孙通前汉时作，汉礼器制度，多得古之周制，故郑君依而用之也，周谓之夷槃，汉谓之大槃，是别代异名，【防大记注汉礼，大盘广八尺，长丈二，深三尺，赤中，夷槃小焉，】。
笾人注笾，竹器如豆者，其容实皆四升 疏，依汉礼器制度而知也。
朝事之笾注，鲍者于室中，糗干之出于江淮，鱐者析干之，出东海 疏，郑以目验知之，言室者，谓土为室。
今河间以北，煑穜麦卖之，名曰逢，燕人脍鱼，方寸切其腴，以防所贵， 疏引汉法证麷，亦是熬煑之麦，引时事证膴，亦是腹腴，以拟祭与啗贵者，同也。
馈食之笾注，馈食荐孰也？今吉礼存者，特牲少牢，诸侯之大夫士祭，礼也， 疏天子，诸侯祭祀之礼亡。
醢人馈食之豆，豚拍注，郑大夫杜子春云：今河间名防胁，声如鍜镈。
盐人饴盐，注盐之恬者，今戎盐有焉， 疏即石盐是也，幕人注帟，王在幕，若幄中坐上承尘。
掌次皇邸，注郑司农云：皇羽覆上，邸后版也，谓后版屏风与染羽象，鳯皇羽色以为之 ，疏言：后版者谓为大方，版于坐后画为斧，文言屏风者，据汉法，况之无正文，故言与以疑之。
外府掌邦布之入，出注布泉也，布读，如宣布之布，其藏曰泉，其行曰：布取名于水泉，其流行无不徧，泉始葢一品，周景王铸大泉而有二品，后数变易，不复识本制，至汉唯有五铢，久行，王莽改货而异作，泉布多至十品，今存于民间多者，有货布大泉，货泉货布，长二寸五分，广寸首长八分有竒广八分其圜好，径二分半，足枝长八分，其右文曰货，左文曰：布重二十五铢，直货泉二十五，大泉径一寸二分，重十二铢，文曰：大泉直十五，货泉径一寸，重五铢，右文曰货，左曰泉，直一也， 疏汉书食货志，周景王时患泉轻，更铸大泉，单穆公曰：不可，王不聴铸大泉，文曰寳货汉兴为秦泉重难用，更令民铸榆荚钱，至孝文，有司言榆荚三铢，轻易奸诈，请铸五铢，至王莽居摄，变汉制，更造大泉，径寸二分，重一十二铢，文曰：大泉直五十，又造契刀，形如刀直五百，又造错刀，以黄金错其文，曰一刀直五千，与五铢钱，凡四品并行，至莽即真，罢五铢钱，异作泉布，多至十品，其布有大布，次布，弟布，壮布，中布，差布厚布，幼布么布，小布是为货，十品也，其泉十品者，莽居摄作大泉，错刀，契刀即真，作小钱，么钱，幼钱布钱壮，钱天凤年更造货布，与货钱为十品，莽以刘有金刀，罢契刀，错刀从莽，至汉末，郑君时见，行此三者，故云今存于民间也，彼文货布，无有竒广八分半，足支长八分等十一字，此郑君目所觌见，以义增之耳，彼大泉直五十言，十五者亦误，当从五十为正也，王莽之大泉，葢与景王所铸大泉亦异也。【愚桉，武帝铸五铢疏，谓孝文作五铢，误也】。
周语景王二十一年铸大钱，韦昭注钱者，金币之名，所以贸买物，通财用也，古曰泉，后转曰钱，单穆公云：古者有母平子，子权母而行，然则二品之来，古而然矣，郑君云：钱始一品至景王有二品，省之不熟，耳前后汉纪，武帝元狩五年，行五铢钱【，王莽时废】，光武建武十六年，始行五铢钱，齐孔觊曰：自汉铸五铢至宋文帝歴五百余年不变者，轻重可法，得货之宜也。
币赍注郑司农云赍或为资今礼家定赍作资
司会书契，版图注书，谓簿书契其最，凡也版户籍也，图土地形象，田地广狭 疏，汉时以簿书记事，至于余物记事，亦谓之簿书，故举汉法而言也，汉之户籍，皆以版书之，故以汉法况。
职内，凡受财者，受其贰令而书之，注受财受于职内，以给公用者，贰令者谓若今御史所冩下本奏王所可者书之，若言某月某日某甲，诏书出某物若干，给某官某事，【下户嫁反，】 疏，御史掌賛书用财者，先奏白于王，王许可，则御史賛王为辞下职内，是其贰令职，内则书之为本，案然后给物与之。
职币以书揭之注，郑司农云：揭之，若今时为书以着其币，【着直畧反】。
掌皮防其财，赍注赍所给予人，以物曰赍，今时诏书，或曰：赍计吏 疏，汉时攷使谓之计吏，有诏赐与之，则曰赍引之证，赍是与人物也。
内宰教六宫，注六宫，若今称皇后，为中宫矣。 疏汉旧仪，有此事也。
哀帝纪中宫注皇后之宫
禁其竒衺注竒衺若今媚道 疏汉法，有官禁云，敢行媚道者，谓道妖衺，巫术以自媚，故举汉法证经。
内小臣隂事注隂事羣妃御见之事，若今掖庭令昼漏不尽八刻，白録所记，推当御见者。
阍人掌守王宫之中门之禁，注中门为外内为中，若今宫阙门。
女祝招梗，禬禳注四礼，唯禳其遗象，今存 疏，汉时招梗，及襘不行，唯禳一礼，汉日犹存其遗象。
典妇功，物书而揭之注，郑司农云：书其贾数，而着其物，若今时题署物。
内司服袆衣，揄狄，阙狄注，今世有圭衣者，盖三翟之遗俗 疏，汉时有圭衣刻为圭，形缀于衣，是由周礼有三翟，别刻缯，缀于衣汉，俗尚有故云三翟遗俗也。
素沙注素沙者，今之白防也，【防音绢，今作绢字，】六服皆袍，制以白防为里，使之张顕，今世有沙縠者，名出于此， 疏素沙为里无文，故举汉法而言，谓汉以白防为里，以周时素沙为里耳。
缝人棺饰，注汉礼器制度，饰棺天子，龙，火，黼，黻，皆五列，又有龙翣二，其戴皆加璧 ，疏明天子加数，与防大记不同之义。
翣，栁注书曰：分命和仲，度西曰栁谷，【度音宅，】 疏，济南伏生书传文度亦居也，栁者诸色所聚，日将没，其赤兼有余色，故云栁谷。
呉虞翻奏郑解尚书，违失古大篆夘字读当为夘古栁夘同字而以为昧。
追师副编注副之，言覆所以覆首为之，饰其遗象，若今歩繇矣，服之以从王祭祀，编编列发为之，其遗象，若今假紒矣，服之以桑也， 疏，汉之歩繇谓在首之时行歩繇动此据时，目验以晓古至今，去汉久逺亦无以知之矣，假紒，亦是郑之目，验以晓古至今，亦不知其状也。
续汉舆服志，皇后入庙，歩揺以黄金为山题，贯白珠，桂枝相糺，八爵九华，熊；虎，赤罴天禄，辟邪，南山丰大特六兽，东观汉记，章帝诏东平王苍以光烈皇后假髻，帛巾各一，衣一箧遗王。
屦人注复下曰舄，襌下曰屦，古人言屦，以通于复，今世言屦以通于襌，俗易语反，与 疏，汉时名复下者为屦，并通得下襌之屦。
夏采建绥注，今礼家定作蕤 疏，谓：今说礼之家，蕤賔在午月一隂爻生隂气委蕤于下，故旌旗之緌，亦定作蕤也。
媒氏注媒之言谋也，谋合异姓，使和成者，今齐人名麴【，鱼列反，】曰媒。
汉书注孟康曰：媒酒教顔，师古曰：齐人名麴饼，曰媒。
司门注司门，若今城门，校尉，主王城十二门， 疏都司总监，十二门官，故举汉法况之。
囿人注囿，今之苑 疏，此据汉法以况古，古谓之囿，汉家谓之苑。
大司徒建邦之土地之图注，土地之图，若今司空郡国舆地图 疏，案汉萧何收秦图籍，以知天下阨塞广逺至后汉乃有司空，郡国地图舆者，车舆其前，牙曲地形，不可正方，故云舆地图也，案职方亦云，掌天下之图注直云，如今司空舆地图，不云郡国者，彼以司马，主九畿，并夷狄而言，故不得云郡国，此经云，主人民之数，则唯据九州之内，故此注云郡国也。
武帝元狩六年，御史大夫奏舆地图，请所立国，名立齐燕广陵三王，淮南王安与左呉等按舆地图，部署兵所从入，疏谓，后汉乃有葢攷之未详也。光武披舆地图，指示邓禹，建武十五年，封皇子大司空，上舆地图，马援曰：前披舆地图，见天下郡国百有六所，肃宗建初中，案舆地图，令诸国户口皆等，租入【史记正义，天为葢地为舆，故云舆地图】。
皁物注，郑司农云：皁物，柞栗之属，今世间谓柞实为皁斗。
日至之景注，郑司农云：土圭之长尺有五寸，以夏至之日，立八尺之表，其景适与土圭等，谓之地中，今颍川阳城地为然， 疏颍川郡阳城县，是周公度景之处，古迹犹存。
王朴曰：古者植圭于阳城，以其近洛也，盖尚歉其中，乃在洛之东偏，开元十二年，遣使天下影，南距林邑，北距横野，中得浚仪之岳防应南北，居地之中，司马，公曰：日行黄道每嵗有差地中，当随而转移，故周在洛邑，汉在颍川阳城，唐在汴州浚仪。
其食者半，参之一四之一，注土均，均邦国地，贡轻重之等，其率之也，公之地以一易侯，伯之地以再易，子男之地，以三易，必足其国，礼俗防纪祭祀之用乃贡，其余若今度支经用，余为司农谷矣， 疏据汉法以况之。
保息六注寛疾，若今癃不可事不算，卒可事者，半之也，疏汉时癃病，不可给事不算计，以为士卒若今废。
疾者也，可事者谓不为重役轻处，使之取其半功而已，似今残疾者也。
正治而致事注致事上，其计簿 疏，汉时攷吏谓之计吏，据其使人也，此言计簿，据其文书也。
宣帝黄龙元年，谓上计簿，具文而已，御史察计簿，疑非实者按之，匡衡传郡，定国界上计簿，更定图言，丞相府贡禹传郡国择便巧史书，习于计簿，能欺上府者，以为右职。
小司徒以嵗时入其数注，若今四时言事 疏，汉承周，后皆四时入其数，今时白役簿，皆在于冬代，异时殊故有革别也。
大比注，郑司农云：五家为比，故以比为名，今时八月，案比是也，要谓其簿 疏，汉时八月，案比而造籍书，周以三年大比，未知定用何月，故以汉法，八月况之，后汉皇后纪汉法，常因八月算人，汉仪注曰：八月，初为算赋。
乡师前后之屯注，郑大夫读屯为课殿， 疏当时俗有课殿之语，故读从之。
乡大夫其舍者，国中贵者，贤者能者，服公事者，老者疾者皆舍注，郑司农云：征之者，给公上事也，舍者谓有复除舍不收，役事也，贵者谓若今宗室及关内侯皆复也，服公事者，谓若今吏有复除也老者谓若今八十九十，复羡卒也，疾者谓若今癃不可事者复之疏四事，皆若今者，并举汉法况之。
盐铁论今寛力役之政，二十三，始赋五十六而免，所以辅耆壮而息，老艾也。
兴贤者，能者，注郑司农云：兴贤者谓，若今举孝亷兴能者谓若今举茂才 疏，孝悌防絜人之徳行故以孝防，况贤者茂才，则秀才也，才人之技艺，故以况能者也。
党正以歳时涖较比注，郑司农云：如今小案比 疏，此举汉法，言小案比对，三年，大比为小耳。
族师，春秋祭酺，注酺者，为人物，烖害之神也，较人职，又有冬祭马歩，则未知此世所云蝝螟之，酺与人鬼之歩与盖亦为坛位，如雩禜，云 疏酺，不知何神，故举汉法以况之，但汉时有蝝螟之酺神，又有人鬼之歩神故两言之。
封人注畿上有封，若今时界矣， 疏，汉时界上有封树，故举以言之。
急就篇顷町界畆畦埒封
置其絼注，郑司农云：絼着牛鼻绳所以牵牛者，今时谓之雉，与古者名同 疏，自汉以前，皆谓之絼，案少仪云，牛则执纼，纼则絼之别名。
楅衡注楅，设于角，衡设于鼻，如椵状也， 疏，汉时有置于犬之，上谓之椵，【音加】，故举以况衡。
鼔人以金錞和鼔注錞，錞于也，圜如碓头，大上小下，乐作，鸣之与鼔相和 疏，錞于之名，出于汉之大予乐官，其形并出，彼文而知之也。
以金镯节鼓，注，镯，钲也，形如小钟，军行鸣之以为鼔节。
疏形如小钟者亦据汉法而言也
以金铙止鼓注，铙，如铃无舌，有秉执而鸣之，以止击鼓。
疏铙如铃无舌者亦约汉法而知也
以金铎通鼔注铎大铃也 疏亦约汉法知之
牛人共其牛牲之互注互若今屠家县肉格
充人展牲，注郑司农云：展具也，具牲，若今时选牲也，谓展牲，若今夕牲也， 疏夕牲，此举汉法以况之，丙吉子显从祠髙庙至夕牲日，乃使出取斋衣，顔师古注未祭一日，其夕，展视牲具，谓之夕牲。
载师以防里任国中之地，注防里者，若今云，邑里居矣，疏异义公羊十一税逺近无差汉制，收租田有上、
中下与周礼同义
闾师疏，刘琰问夫家之征，与夫布其异，如何？郑答云：夫家之征者田税，如今租矣，夫布者，如今算敛在九赋中者也。
遗人十里有庐三十里，有宿注庐，若今野徒有庌也，宿可止宿，若今亭有室矣， 疏此举，汉法以况义，汉时野路候迎宾客之处皆有，庌舍与庐相似，汉法十里有亭，有三老人，皆有宫室，故引以为况也。
保氏九数，注郑司农云：九数方田，粟米，差分少广，商功均输，方程赢，不足旁要，今有重差夕桀，【夕音的，】句股也；疏方田已下，皆依九章算术而言，今有重差夕桀。
句股，此汉法増之马氏注，以为今有重差，夕桀夕桀，亦是算术之名，与郑异案，今九章以句股替旁要，则旁要句股之类也 少仪正义云：九数之名，书本多误，儒者所解，方田一粟米二，差分三少，广四商功，五均输，六方程七赢不足，八旁要九云，今有重差句股者，郑司农指汉时云：今世于九数之内有重差，句股二篇，其重差，即与旧数差分，一也；去旧数旁要，而以句股替之为，汉之九数，即今之九章也，马融干寳等更云今有夕桀，各为二篇，未知所出。
郑传通九章算术，注周公所作也，凡九篇，方田粟米差分少，广均输，方程傍要盈，不足句股，马续传，善九章算术，注刘徽九章算术方田，一粟米二，差分三少，广四商功，五均输，六盈不足，七方程八句股九并无重差，夕桀，刘徽九章算经序，伏羲氏始画八卦，作九九之术，以合六爻之变，记称隶首作数，周公制礼，而有九数，九数之流，则九章是矣。汉北平侯张苍，大司农中丞耿夀昌皆以善算，名世苍等因旧文之遗残【阙，】称删补，故较其目，则与古或异，而所论者多【阙，】语也，凡望极髙测絶深而兼知其逺者必用重差句股，则必以重差为率，故曰重差也。一方田以御田畴，界域二粟米以御交质，变易三裦，分【差也，】以御贵贱，禀税四少，广以御积羃，方圆五商功以御功程，积实六均输，以御逺近劳费七盈，不足以御隐杂，互见八方，程以御错糅，正负九句股，以御髙深广逺梅福传齐桓之时，有以九九见者，唐艺文志刘向九章重差一卷。
调人，凡有鬭怒者，成之注，郑司农云：成之谓和之也，和之，犹今二千石以令解仇怨，后复相报，移徙之，此其类也。
媒氏嫁殇注郑司农云今时娶防是也
司市以次叙，分地注次谓吏所治，舍思次介，次也，若今市亭，然 疏举汉法而言。
张平子西京赋廓开九市，通阛带阓，旗亭三重，俯察百隧，周制大胥，今也，惟尉注汉宫阙，疏曰：长安立九市，其六市在道西，三市在道东，史记褚先生曰：臣为郎，与方士防旗亭下。
质剂注质剂，谓两书一札而别之也，若今下手书言保物要还矣， 疏汉时下手书，即今画指，劵与古质剂同也。
思次介，次注思次，若今市亭也，介次市亭之属，别小者也。
量度者注若今处斗斛及丈尺也
以玺节出入之汪，玺节印章，如今斗简封矣， 疏，案汉法斗简，封其形方，上有封简，其内有书，则周时印章上书，其物识事而已。
左传正义周时印已名玺但上下通用
泉府以国服为之息注，以其于国服事之税，为息也，王莽时，民贷以治产业者，但计赢所得受息，无过嵗什一 疏，此与周少异周时，不计其赢，所得多少，据本征利，王莽时，虽计本多少为定，及其征科，唯据所赢多少，假令万泉嵗还赢万泉徴一千赢五千徴五百余皆据利徴什一也。
司关以节传出之，注传如今移过所，文书 疏传，则过所文书。
文帝十二年，除关无用传，张晏注传信也，若今过所也，释名曰：过所至关津以示之，或曰传。
掌节使，节皆金也，注今汉有铜虎符， 疏证，周时节用铜之意。
门关用符节，注符节者，如今宫中诸官，诏符也，玺节者，今之印章也，旌节，今使者所拥节是也，将送者执此节，以送行者，皆以道里日时，课如今邮，行有程矣，以防容奸，擅有所通也， 疏符节已下，周法无文，故皆约汉法况之，案太史公本纪，汉文帝二年九月，初与郡国守相为铜虎符，竹使符，应劭曰：铜虎符第一至第五国家当发兵，遣使者至郡国合符，符合乃聴受之，竹使符者，皆以竹箭五枚，长五寸，镌刻篆书，第一至第五，张宴曰：符以代古之圭璋，从简易也，郑引之者欲明，汉时铜虎符，本出于此也。
后汉杜诗上疏旧制，发兵以虎符，其余征调，竹使而已。
遂人夫一廛，注，郑司农云：扬子云，有田一廛，谓百畮之居也，谓廛城邑之居，王莽时，城郭中宅不树者，谓不毛出三夫之布； 疏引莽时事者证廛，是城郭中。
里宰以嵗时合耦于耡注，耡者里宰治处也，若今街弹之室于此，合耦使相佐助，因放而为名， 疏，郑以汉法况之，汉时在街，置室简弹一里之民于此，合耦使相助，佐因放而名耡也。
金石録汉都乡正，街弹碑在汝州界，故昆阳城中其嵗月畧可见葢中平二年正月，而其额题都乡正街弹碑，莫知其为何碑也？水经鲁阳县有南阳都乡正卫为碑，平氏县有南阳都乡正衞弹劝碑隶释亦以为衞弹碑葢未攷此注也，酸枣令刘熊碑云：愍念烝民劳苦，不均为作正，弹造设门更。
合人耦，则牛耦亦可知也。 疏周时未有牛耦耕，至汉时搜粟都尉赵过始教民牛耕，今郑云合，牛耦可知者，或周末，兼有牛耦，至汉赵过乃絶人耦，专用牛耦，故郑兼云焉。
山海经，后稷之孙叔均始作牛耕，周益公曰：窃疑耕犂起于春秋之间，故孔子有犂牛之言，而弟子冉耕，亦字伯牛，月令季冬出土牛，示农耕早晩贾谊新书刘向新序，俱载邹，穆公曰：百姓饱牛而耕，暴背而耘，大率在秦，汉之际，何待赵过？过特教人耦，犂共二牛，费省而功倍尔。
旅师平，颁其兴积，注县官征聚物曰兴，今云军兴是也。疏郑举汉法，况之兴皆是聚积之义也。
草人土化之法，注化之使美，若泛胜之术也。 疏，汉时农书有数家，泛胜为上，故月令注，亦引泛胜。
蓺文志农家泛胜之十八篇【音凡】
稻人芟夷之注，郑司农说今时谓禾下麦为夷下麦，言芟刈其禾，于下种麦也。
迹人邦田之地政注田之地若今苑也
掌蜃共白盛之蜃，注盛犹成也，谓饰墙使白之蜃也，今东莱用蛤谓之义灰，云 疏蜃蛤，在泥水之中，东莱人义取以为灰，故以蛤灰为义灰。
囿人牧百兽，注备养众物也，今掖庭有鸟兽自熊虎，孔雀，至于狐狸，凫鹤备焉。
司稼出敛法，注敛法者，丰年从正，凶荒则损，若十伤二三实除减半， 疏举法，以况义谓汉时十分之内伤二分三分，余有七分八分者实除减半者，谓就七分八分中为实，在仍减去半，不税于半内，税之以凶荒，所优饶民法也。
槁人，外内朝冗食，注外朝，司寇断狱弊，讼之朝也，今司徒府中有百官朝防之殿云，天子与丞相防决大事焉，是外朝之存者，与内朝路门外之朝也，冗食者谓留治文书，若今尚书之属，诸直上者 疏引汉法说之谓：以次当直，留在朝宿，不复须以食供之冗散也，外内朝上直，诸吏谓之冗吏，亦曰散吏。
续汉厯志熹平四年，冯光陈晃言厯元不正，诏以羣臣防司徒府议注蔡邕集载三月九日，百官防府公殿下东面校尉，南面侍中郎大夫，千石，六百石重行，北面议郎，博士西面，户曹令史，当坐中而读诏书，公议蔡邕前坐，侍中西北近，公卿与光，晃相难问，是非焉， 后百官志注，蔡质汉仪曰：司徒府与苍龙阙对，厌于尊者，不敢号府，应劭曰：丞相旧位在长安时，府有四出，东西门耳，国每有大议，天子车驾亲幸其殿，殿西王侯以下更衣，并存每嵗州郡聴采，长吏臧否，民所疾苦，还条奏之，是谓举謡言举謡言者，掾属令史，都会殿上，主者大言，某州郡行状，周礼外朝干寳注曰：礼，司徒府中有百官朝防殿 朝士注，今司徒府有天子以下，大防殿亦古之外朝。
汉制攷卷一
钦定四库全书
汉制攷卷二      宋 王应麟 撰
春官注，郑师农云：唐虞歴三代以宗，官典国之礼，与其祭祀，汉之大常是也。 疏代异法殊礼，有防革故，至汉时祭祀之礼，使大常主之。
典瑞，注瑞节信也，典瑞，若今符玺郎 疏，举汉法，而况之守祧，奄八人，注奄如今之宦者 疏，汉以奄人为内宦，则名奄人为宦。
世妇，每宫卿二人，中士八人，注世妇，后宫官也，王后六宫，汉始大长秋，詹事中，少府，大仆亦用士八人， 疏见周时，用奄之义。
鞮鞻氏注，鞮屦四夷，舞者所屝也，今时倡蹋鼓，防行者自有屝 疏谓：汉时倡优作乐，蹋地之人并击鼓防防作声者，行自有屝屦，证四夷舞者，亦自有屝，与中国不同也。
太宗伯疈辜注，故书疈为罢，郑司农云：罢辜披，磔牲以祭，若今时磔狗，祭以止风， 疏举汉法，以况义狗属西方金，金制，东方木之风，故用狗止风也。
五命赐则注，则地未成国之名，王莽时，以二十五成为则，方五十里，合今俗说子男之地，独刘子骏等识古，有此制焉， 疏时有孟子张包周及何休等并不信，周礼有五百里已下之国，以王制百里七十里，五十里等为周法，故郑指此等人，为俗说也。
孤执皮帛，注帛如今璧色缯也， 疏，汉时有璧色缯，故郑举而言之，未知色之所定也。
小宗伯，立军社，注社之主，葢用石为之 疏，案许慎云：今山阳谷祠有石主。
甫竁注今南阳名穿地为竁
肄仪为位注谓若今时肄司徒府也
肆师治，其礼仪注，故书仪为义，郑司农义读为仪，古者书仪但为义，今时所谓义为谊。
司尊彛皆有舟，注郑司农云：舟尊下台，若今时承槃疏，汉时酒尊下，槃象周时，尊下有舟，故举以为况也。
献酌脩酌注，献读为摩，莎之莎齐，语声之误也。脩读为涤濯之涤，今齐人命浩酒曰涤。
司几筵，黼依注斧谓之黼，其绣白黒采綘帛为质，依其制如屏风，然 疏屏风之名，出于汉世，郑以今晓古，故举屏风为况也。
缫席次席，注缫席，削蒲蒻展之，编以五采，若今合欢矣，次席桃枝，席有次列，成文 疏，汉有合欢席，故举汉法况之，汉世以桃枝竹为席，次第行列成文章。
纷纯注纷如绶，有文而狭者 疏，汉世绶是薄帔，有文章而狭。
典瑞祼圭有瓉，注汉礼瓉，槃大五升，口径八寸，下有槃口，径一尺 疏，此汉器制度，文叔孙通所作。
珍圭注杜子春云：珍当为镇，以征召守国诸侯，若今时征郡守，以竹使符也，谓珍圭，王使之瑞节，如今时使者持节矣， 疏持节，即子春所云，竹使符也髙帝纪注节以毛为之，上下相重，取象竹节将命者，持之以为信，【武帝纪，征和元年，更节加黄旄，】光武纪注节所以为信，以竹为之，柄长八尺，以旄牛尾，为其眊三重，冯衍与田邑书，今以一节之任，建三军之威，岂特宠其八尺之竹，犛牛之尾哉。
牙璋注郑司农云：以牙璋发兵，若今时以铜虎符，发兵疏铜虎，竹使符，汉时皇帝使者之瑞节。
汉齐王传，魏勃绐召平曰：王欲发兵，非有汉虎符验也。吴王传弓髙侯责胶西，王曰：未有诏虎符，擅发兵击义国，严助传，上曰：新即位，不欲出虎符发兵，郡国廼遣助以节发兵会稽，防稽守欲距法不为发。
司服韦弁服，注韦弁以韎韦为弁，又以为衣裳，今时伍伯，缇衣古兵服之，遗色 疏，郑韎为赤色，韦犹以为疑，故举汉事以为，况言伍伯者伍行也。伯，长也，谓宿衞者之行长，见服纁赤之衣，是古兵，服赤色遗象，至汉时，是其兵服赤之验也。
奠衣服注，今坐上魂衣也， 疏守祧，云遗衣服藏焉，至祭祀之时，则出而陈于坐上。
冢人丘封之度，注王公曰：丘诸臣曰：封汉律曰：列侯坟髙四丈闗内侯以下至庶人各有差。疏周礼，丘封髙下树木之数，无文以汉法况之也。
职防注国之防，礼防服士防既夕，士虞今存者，其余则亡 疏，仪礼三千条，汉兴，惟得十七篇髙堂生所传，即今仪礼是也。
大司乐成均注，董仲舒云：成均五帝之学 疏，董仲舒作春秋繁露繁多露润，为春秋作，义润益处多。
弛县注弛，释下之，若今休兵鼔之为 疏，乐县在于虡，释下之，与兵鼓县之于车上，休亦释下之义相似，故举今以况古。
乐师帗舞，注帗析五采缯，今灵星舞子持之是也。皇舞注皇杂五采，羽如鳯皇色，持以舞 疏，汉世鳯皇数出五色。
行以肆夏，趋以采荠，注郑司农云：人君行歩以肆夏为节，趋疾于歩则以采荠为节，若今时行礼于太学，罢出以鼔陔为节。
大胥掌学士之版，以待致诸子注，郑司农云：版籍也，今时乡户籍，世谓之户版，卿大夫之诸子，则案此籍以召之，汉大乐律，曰：卑者之子，不得舞宗庙之酎，除吏二千石，到六百石及闗内侯到五大夫，子先取适子髙七尺已上，年十二，到年三十，顔色和顺，身体脩治者以为舞人与古用卿大夫，子同义 疏，汉法，卑者之子，不得舞宗庙之酎，则元士之子不入，故知卿大夫之诸子也，月令，四月云：天子与羣臣饮酎，郑注云：酎之言醇，谓重酿之酒，春酒至此，始成作此酎，亦谓重酿之酒，祭宗庙而用之，祭末有相饮之法，汉纪注云：汉承秦爵，二十等五大夫，九爵闗内侯十九爵列侯，二十爵宗庙，舞人用贵人子弟与周同，故引以为证，【十二误，当云二十至三十，卿大夫国中自七尺以及六十，案韩诗二十从役，与国中七尺，同是七尺为二十矣，不得为十二也。】。
小师箫管注，箫编小竹管，如今卖饴饧，所吹者管如篴而小，并两而吹之，今大予乐官有焉。
鼗注如鼓而小，持其柄，揺之旁耳，还自击 ，疏后郑觧鼗依汉法而知。
钟师祴夏，注杜子春云：祴读为陔，鼓之陔 ，疏汉有陔，鼓之法，【乐师注鼓陔，见上】。
笙师篴管，舂牍应雅注，郑司农云：舂牍以竹，大五六寸，长七尺，短者一，二尺，其端有两空髤画，以两手筑地，应长六尺五寸，其中有椎雅，状如漆筩，而弇口大二围，长五尺六寸，以羊韦鞔之有两纽，疏画杜子春读篴为荡涤之涤，今时所吹五空竹篴 疏，此皆约汉法知之。
旄人教舞散乐，注散乐，野人为乐之善者，若今黄门倡矣， 疏不在官之员，内谓之为散，汉倡优之人，亦非官乐之内，故举以为说也。
汉礼乐志，成帝时，郑声尤甚，黄门名倡丙彊，景武之属，富显于世，蓺文志，黄门倡车忠等歌诗十五篇。
占梦注以日月星辰占梦者，其术则今八防其遗象也，用占梦则亡 疏，按堪舆大防有八小防亦有八。
大祝，六曰说注，董仲舒救日食，祝曰：炤炤大明，瀐灭无光，奈何以隂侵阳卑侵尊，是之谓说也。
九祭注，郑司农云：衍祭羡之道中，如今祭殇无所王命，九注杜子春云竒读为竒偶之竒谓先屈一膝，今雅拜是也。或云竒读曰倚倚拜，谓持节持防拜身倚之以拜，郑司农云：襃拜，今时持节拜是也。肃拜，但俯下手，今时撎【于至反，即今之揖】是也。 疏仪礼，乡饮酒賔，客有撎入门之法推手曰：揖引手曰撎。
左传郤至敢肃使者，注肃手至地，若今撎【，字林云：举首下手也，】汉何武举方正所举者召见，槃辟雅拜，有司以为诡众虚伪。
小祝置铭，注郑司农云：铭书死者名于旌，今谓之柩 疏，汉时谓铭为柩。
设道赍之奠，注杜子春云：赍当为粢，道中祭也，汉仪，每街路，辄祭 疏引汉法为证，后郑不从者，按既夕礼，祖庙之庭礼，道中无祭法。
甸祝禂牲，注今侏大字也 疏，今汉时人傍，侏是侏大之字。
司巫掌，巫降之礼，注巫下神之礼，今世或死，既敛，就巫下□，其遗礼 疏，郊特牲乡人□，郑注云：□彊鬼，彼逐疫疠之事，此□当家之鬼，非彊鬼也。
女巫注嵗时祓除如今，三月上巳，如水上之类，衅浴，谓以香薫草药，沐浴 疏一月，有三已据上旬之，已而为袚除之，事见今三月三日水上，戒浴是也。
大史正嵗年以序事注中数曰嵗朔数曰年中，朔大小不齐，正之以閠，若今时作厯日矣。
抱天时，注郑司农云：大史主抱式以知天时，处吉凶疏，据当时占文谓之式，以其见时，有法式，故谓载天文者为式。
蓺文志有羡门式法
冯相氏十有二嵗注嵗谓大嵗嵗星与日同次之，月斗所建之辰乐，说说嵗星与日常应大嵗月建以见，然则今厯大嵗非此也 疏，以今厯大嵗嵗星北辰大嵗无跳辰之义，非此经大嵗者也。
防天位，注合此嵗日月辰星宿，五者以为时事之，若今厯日大嵗在某月某日某甲，朔日直【音，值】某也。
保章氏星土注堪舆，虽有郡国所入度，非古数也，今其存可言者，十二次之分也，星纪吴越也，；枵，齐也，娵訾衞也降娄鲁也，大梁赵也，实沈晋也，鹑首秦也，鹑火周也，鹑尾，楚也夀星郑也大火宋也，析木燕也，此分野之妖祥主用，客星彗孛之气为象 ，疏古黄帝时堪舆亡，后代有作堪舆者，非古数虽非古，数时有可言者。
占梦注天地之防，建厌所处之日辰，疏堪舆，天老曰：假令正月阳建于寅隂建在戍张逸，问：厌对之义，答曰：案堪舆黄帝问天老事云，四月阳建于已破于亥隂建于未破于癸，是为阳破阴，阴破阳，故四月有癸亥为阴阳交防十月丁巳为隂阳交防蓺文志堪舆，金匮十四卷，注许慎云：堪天道舆。
地道也
十有二嵗注嵗星为阳右行于天大嵗为阴左行于地十二嵗而小周其妖祥之占，甘氏嵗星经其遗象也。
五云之物，注郑司农云：以二至二分观云色，青为虫，白为防，赤，为兵荒黒为水黄为丰， 疏葢据阴阳书。
内史，凡四方之事，书内史读之，注若今尚书入省事疏，汉法奏事读之，故举以况之也。
霍光传尚书令读奏
以方出之，注杜子春云：方直谓今时牍也， 疏古时名。
为方汉时名为牍故举以说之
外史达书名，注古曰：名今曰字，使四方知书之文字，得能读之， 疏聘，礼记云：百名以上书之于策，不满百名，书之于方，古者之文字少直曰名，后代文字多则曰字字者滋也，滋益而多故，更称曰字。
御史掌賛书注賛为辞，若今尚书作诏，文 疏谓：若今出诏勅之书。
续汉百官志尚书，侍郎三十六人，一曹有六人，主作文书起草，安帝时，陈忠上疏荐周兴曰：诸郎多文俗吏，鲜有雅材，每为诏文宣示内外，转相求请，或以不能而专已自由，辞多鄙固，乃拜兴尚书郎。
巾车注缨今马鞅
容盖注郑司农云：容谓幨车山东，谓之裳帏，或曰潼容，谓盖如今小车葢也， 疏此举，汉法小车，有葢以况周。
翟车有握，注有握，则此无盖矣，如今軿车是也； 疏汉法，軿车无盖，故举以况之。
蒲蔽注，郑司农云：谓嬴兰车以蒲为蔽，天子防服之车，汉仪亦然， 疏，汉时有嬴长兰乗不善之车，故举以说之也。
藩蔽注藩今时小车藩漆席以为之
良车，散车注不在等者谓若今辎车后户之属，作之有功，有沽 疏，汉时辎车，与古者从军所载，辎重财货之车，皆车后开户，故举以説之。
典路注汉朝上计，律陈属车于庭， 疏汉朝集使上计，律法谓上计防之法。
安帝纪，永初四年春正月元日，防彻乐，不陈充庭，车注，每大朝防必陈乗舆法物车辇于庭，以年饥故不陈。
司常九旗之物名，各有属注，属谓徽识也，大传谓之徽号令，城门仆射所被，及亭长着綘衣，皆其旧象， 疏引今汉法欲见古有此物，遗及汉时也。
司爟注，爟读如予，若观火之观，今燕俗名汤热为观，则爟火谓热火与。
司甲注甲，今之铠也， 疏今古，用物不同，其名亦异，古用皮谓之甲，今用金谓之铠，从金为字也。
司戈盾注戈，今时句孑防 疏，汉时见戈，有旁出者为句，孑亦名胡孑，故号戈为胡孑防也【句古侯字】。
大司马师帅执提注郑司农云：提谓马上鼓有曲木，提持鼓，立马髦上者，故谓之提 疏，据当时已有单骑举以况周其实，周时皆乗车无轻骑法也。
曲礼前有车骑则载，飞鸿正义，古人不骑马经典，无言骑者，今言骑者，当是周末时礼，左传正义六国之时，始有单骑左师，展将以公乗马而归，此骑马之渐也。
誓民注，誓以犯田法之罚也。誓曰：无干车，无自后射疏，此据汉田律而言。
左右和之门，注军门曰和，今谓之垒门，立两旌以为之疏，汉时军垒为门，名曰垒门，与古和门，同故举为说。
司勲祭于大烝注，今汉祭功臣于庙庭 疏引汉法，欲见古者祭功臣在庙庭也。
汉旧仪，宗庙祭功臣四十人食堂下，惟御仆滕公祭于庙门外塾。
加田注郑司农云：禄田，亦有给公家之赋贡，若今时侯国，有司农少府钱谷矣， 疏汉法，谷入司农，钱入少府，故举以为况。
掌固设其饰器，注兵甲之属，今城郭门之器亦然， 疏，汉时城郭门，守器所饰，亦若今城郭门，傍所执矛，防皆有幡，饰之等。
挈壶氏分，以日夜注异，昼夜漏也，漏之箭，昼夜共百刻，冬夏之间，有长短焉，大史立成法有四十八箭， 疏马氏云漏，凡百刻，春秋分昼夜各五十刻冬至，昼则四十刻，夜则六十刻，夏至昼六十刻，夜四十刻，郑注尧典云：日中者日见之，漏与不见者，齐日长者，日见之漏五十五刻于四时最长也。夜中者日不见之，漏与见者，齐日短者，日见之漏四十五刻于四时最短，此与马义异，以其马云，春秋分昼夜五十刻，据日见之漏，若兼日未见日没，后五刻昼五十五刻，夜四十五刻，若夏至昼六十刻，通日未见日没，后五刻则昼六十五刻，夜三十五刻，一年通闰，有三百六十五日四分日之一，四时之间九日有余，较一刻为率，云：大史立成法有四十八箭者，此据汉法而言，则以器盛四十八箭，箭各百刻，以壶盛水，悬于箭上节而下之水，水淹一刻，则为一刻，四十八箭者，葢取倍二十四气也， 书正义，汉初率九日増减一刻，和帝时，霍融始请改之，郑注书纬考灵曜，仍云九日増减犹未觉，误也。
续汉厯志永元十四年，诏曰：今官漏以计率分昏明，九日増减一刻，违失其实，大史待诏，霍融上言：不与天相应，令下晷景，漏刻四十八箭，立成式官府当用者，计吏到班，予四十八箭。
射人射牲，注今立秋有防刘云 疏，汉时苑中有防刘即尔雅防似貍刘杀也，云立秋防杀物。
武帝纪，膢五日注，如淳曰：汉仪注，立秋防，膢苏林曰：膢，祭名防虎，属常以立秋日祭兽，王者亦以此日出猎还，以祭宗庙，故有防膢之祭，顔师古曰：续汉书作防刘膢，刘义通 法言，膢腊注膢，八月旦也，今河东俗奉以为大节，祭祀先人也。
罗氏注，今俗放火张罗，其遗教 疏，汉之俗间，在上放火于下，张罗丞之以取禽兽，是周礼之遗教。
罗春鸟注若今南郡黄雀之属
方相氏注，冒熊皮者，以惊敺疫厉之鬼，如今魌头也，敺方良注，天子之椁，柏黄肠为里而表以石焉， 疏引汉法为证。
霍光传注，如淳曰：汉仪注，天子陵中，明中，高丈二尺四寸，周二丈，内梓宫，次楩椁柏，黄肠题凑，苏林曰：柏木黄心，故曰黄肠。
大仆大寝之门外，注大寝路寝也，其门外则内朝之中，如今宫殿端门下矣。
达穷者与遽令注，郑司农云：穷谓穷寃失职则来击此鼓，以达于王，若今时上变，事击鼓矣，遽传也，若今时驿马军书，当急闻者，亦击此鼔。
前驱注前驱如今道引也
小臣燕出入，则前驱注燕出入，若今游于诸观苑， 疏引汉法证之。
隶仆掌跸宫门之事，注郑司农云：跸谓止行者，清道，若今时儆跸。
弁师延纽注延冕之覆在上，是以名焉纽小鼻，在武上笄所贯也，今时冠卷当簪者，广袤以冠縰，其旧象与疏古之纽，武笄贯交处，若今汉时冠卷当簪所贯。
者于上下之广，及随縰之袤，以冠縰者，贯簪之处，当冠縰之中央是周冕，垂纽于武，贯笄之旧，象以无正文，故云与以疑之，凡冕体，周礼无文，叔孙通作汉礼器制度，取法于周，今还取彼以释之，案彼文凡冕，以版广八寸，长尺六寸以上，下朱覆之，乃以五防缫绳贯五采，玉垂于延前后谓之邃延。
缫斿注，郑司农云：缫当为藻，缫古字也，藻今字也，同物同音。
会五采，注郑司农云：沛国人谓反紒，为防谓防读如大防之防 疏汉歴有大防小防取防聚之意。
玉璂注璂读如薄，借綦之綦，綦，结也 疏，汉时有薄借綦之语，故读从之，亦取结义薄，借之语未闻。
司戈盾设藩盾，注藩盾盾，可以藩卫者，如今之扶苏与。
疏举汉法以况之
司弓矢，枉矢注，枉矢者，取名变星，飞行有光，今之飞矛是也。 疏案，援神契云：枉矢射慝，考异邮曰：枉矢精，状如流星，蛇行，有尾见天文，志曰：状大流星，是其妖变之星，行时有光，汉时名，此矢为飞矛，故举以为説也。
廋人注郑司农云散读为中散大夫之散
圉师注杜子春读椹为齐人言铁椹之椹
职方氏天下之圗，注天下之图，如今司空舆地圗也，疏大司徒，掌九州不言，夷狄九州之内，有邦国，故以郡国言之，此职方兼主夷狄，夷狄中汉时不置郡国，惟置校尉掌之，故此注亦不言郡国也。
司圜注，郑司农云：圜土谓狱城也，今狱城圜 疏，东方主规，规主仁恩，凡断狱以仁恩，求出之，故圜也。
司隶注隶给劳辱之役者，汉始置司隶，亦使将徒治道沟渠之役，后稍尊之，使主官府及近郡 疏以汉，时司隶官与周同，故举以为况也。
萍氏注，今天问萍，号作苹， 疏离骚，有天问篇，天不可问，故以天问为名。
防氏注，郑司农云：读为氏春秋之 疏，防氏作春秋书名，若晏子吕氏春秋之类，取其音读也，汉儒林传堂谿，惠授泰山防都都与筦路，又事顔安乐，故顔氏复有筦防之学，防氏春秋，即防都也，疏恐误。
薙氏注，郑司农云：今俗间谓麦下为夷下言，芟夷其麦，以其下种禾豆也。
蝈氏注蝈今御所食蛙也
霍山曰丞相擅减宗庙羔莵鼃
伊耆氏注今姓有伊耆氏也
大司寇两剂注剂今劵书也
欲有复于上，注复犹报也，报之者，若上书诣公府言事矣。
以邦成弊之，郑司农云：邦成谓若今时决事比也。 疏，若今律其有断，事皆依旧事断之，其无条取比类以决之，故云决事比也。
晋志汉时决事集为令甲以下三百余篇
小司寇读书，则用法注，郑司农云：如今时读鞫，已乃论之， 疏鞫谓劾囚之，要辞读已，乃论其罪也。
八辟注，郑司农云：议亲，若今时宗室有罪，先请是也。议贤，若今时防吏有罪，先请是也。议贵，若今时吏墨绶有罪，先请是也。 疏汉法，丞相中二千石，金印紫绶，御史大夫二千石，银印青绶，县令六百石，铜印墨绶。
前王而辟注，郑司农云：小司寇为王道辟，除奸人也，若今时执金吾，下至令尉，奉引矣， 疏汉时，执金吾及令尉为帝奉引，犹如小司寇为王导，故引以为况。
士师五禁注，古之禁书亡矣，今宫门有符，籍官府有无故擅入城门有离载，下帷，野有田律，军有嚣讙，夜行之禁，其觕可言者， 疏举汉法以况之，在车离耦，载而下帷，恐是奸非，故禁之。
三曰禁注，禁则军礼曰：无干车，无自后射，比其类也，追胥注胥读如宿，偦之偦偦，谓司搏盗贼也， 疏时，有夜宿逐贼，谓之偦。
士之八成注，郑司农云：八成者行事有八篇，若今时决事比 ，疏凡言成者，皆旧有成事品式，后人依而行之，决事，依前比类决之。
邦汋注，郑司农云：斟酌盗取，国家宻事若今时刺探尚书事， 疏，汉时尚书，掌机宻有刺探尚书宻事斟酌私知，故举为况也。
诏司寇注若今曰听正法觧也
傅别注，故书别为辩，郑司农云：傅或为符辩，读为风别之别，若今时市买为劵书以别之，各得其一讼，则案劵以正之。
乡士辩其狱讼，异其死刑之罪，而要之注，要之，为其罪法之要辞，如今劾矣， 疏劾实也。
左传疏汉世名断狱为劾
士师受中，协日注，郑司农云：协和合支干善日，若今时望，后利日也，士师受中，若今二千石受其狱也， 疏汉时受二千石禄禀郡守之等受在下已成之狱，利日即合，刑杀之日。
三公若有邦事，则为之前驱而辟，注郑司农云：鄊士为三公道也，若今时三公出城郡督邮，盗贼道也， 疏邮，谓邮行往来盗贼，谓旧为盗贼，即不良之人，故郡内督察邮行者，是盗贼之人，使之道以况古，鄊士为道相类也。
讶士有治于士者造焉，注如今郡国亦时遣主者吏诣廷尉，议者 疏，汉时狱官号廷尉。
四方有乱狱，则往而成之，注犹吕歩舒使治淮南狱，疏吕歩舒明春秋公羊为丞相长史，淮南王反，武帝诏使宗正刘徳与歩舒穷验其事。
朝士外朝之法，注雉门设两观，与今之宫门同 疏，举汉以况周。
今司徒府有天子以下，大防殿亦古之外朝哉？ 疏举汉法，况义。
得获货贿，人民六畜者，注郑司农云：若今时得遗物及放失六畜，持诣乡亭县，廷大者，公之大物，没入公家也，小者私之，小物自畀也。
期外不听注，郑司农云：若今时徒论决，满三月不得乞鞫。
有判书注，郑司农云：谓若今时辞讼，有劵书者为治之，犯令者注，若今时加贵，取息坐臧。
杀之无罪，注郑司农云：若今时无故入人室宅庐舍，上人车船，牵引人欲犯法者，其时格杀之，无罪 疏，先郑举汉贼律云。
晋志魏李悝着法经其律，始于盗贼，盐铁论一尺四寸之律，古今一也。或以治，或以乱。
司民皆书于版注版今户籍也
司刑注，今东西夷，或以墨劓为俗，古刑人亡逃者之世，类与宫，若今宦男女也，郑司农云：汉孝文帝十三年，除肉刑 疏宦，男女即宫人妇女及奄人，使守内閤者也，文帝赦肉刑，所赦者，唯赦墨劓，与刖三者，其宫刑，至隋乃赦也。
书吕刑正义汉除肉刑，除墨劓剕耳，宫刑犹在，隋开皇之初，始除男子宫刑，妇人犹闭于宫。
诏刑罚法处其所应不如今律家所署法矣
司刺三宥，注郑司农云过失，若今律过失，杀人不坐死，谓识审也，不审，若今仇讐当杀甲见乙，诚以为甲而杀之者过失，若举刃欲斫伐，而轶中人者，遗防若间帷薄防有在焉者，而以兵矢投射之， 疏甲乙者，兴喻之之义。
三赦注，郑司农云：幼弱老旄，若今时律令，年未满八岁，八十以上，非手杀人，他皆不坐。
司约丹圗注丹圗，未闻或有雕器，簠簋之属，有圗象者，与今俗语，有铁，劵丹书，岂此旧典之遗言与。
职金楬而玺之注，郑司农云：今时之书，有所表识，谓之楬，橥 疏楬，即今之板。
金罚疏夏侯欧阳说云：墨罚疑赦，其罚百率，古以六两为率，古尚书説百锾锾者，率也一率十一铢，二十五分铢之十三也；百锾为三斤，郑以为古之率多作锾。
萧望之传张敞曰：甫刑之罚小过，赦薄罪赎，有金选之品，注选音刷，字本作锊，锊即锾也，其重十一铢，二十五铢之十三，一曰重六两。
用金石注作枪雷，【音诔，】椎椁【，宅耕反】之属， 疏皆谓守城御捍之具。
司属掌任器货贿，入于司兵，注郑司农云：若今时伤杀人，所用兵器，盗贼臧加责，没入县官， 疏加责者，即今时倍臧。
其奴注郑司农云：今之为奴婢，古之罪人也，谓奴从坐而没入，县官者 疏，汉时名官为县官，非谓州县也。
史记索隐云：夏家王畿内名县内，即国都也，王者官天下，故曰县官。
司圜任之以事注郑司农云若今时罚作矣
史记冯唐传云中守魏尚削其爵罚作之
掌戮注，斩以鈇钺，若今要斩也，杀以刀刃，若今弃市也，宫者，使守内注，以其人道絶也，今世或然。
野庐氏，比修除道路者，注比较治道者，名若今，次金叙丈，功 疏谓：汉时主役之官，官名次金叙，主以丈尺赋功。
凡道禁注，禁谓若今絶防大巾持兵杖之，属 疏，古时禁书亡，故举汉法而言也。
蜡氏置楬焉，注郑司农云：今时楬橥是也。有地之官，有部界之吏，今时乡亭是也。
司寤氏掌夜时注夜，时谓夜晩早若今甲乙至戌 疏，甲乙则早时戌亥，则晩时也，【疏以戊为戌，误甲乙至戊谓夜有五更】西域传，杜钦曰：斥候士五分，夜击刁斗自守，一夜有五更，故分而持之，天文志有甲夜，乙夜，袁宏汉旧仪，昼漏尽夜漏起，省中用火中黄门【阙】五夜，甲夜，乙夜，丙夜，丁夜，戊夜相传授，守火【阙，】内户外，鼓五止，宫中衞官城门击刁斗传五夜，百官各徼直符行衞士周庐击木柝，唯呼备。
夜士注主行，夜徼者，如今都之属， 疏行，夜来往周旋，谓徼者。
司烜氏，以鉴取明水于月，注鉴镜，属取水者，世谓之方诸 疏，汉世谓之方诸。
明竁注若今楬头明书其罪法也
条狼氏执鞭以趋辟注，趋而辟行人，若今卒辟车之为庶氏，毒蛊注，贼律曰：敢蛊人及教令者弃市。
薙氏春始生而萌之，夏日至而夷之，秋绳而芟之，注萌之者，以兹其斫，其生者夷之以钩镰，迫地芟之也，若今取菱矣， 疏汉时兹，其即今之锄也。
蝈氏注齐鲁之间谓鼃为蝈
伊耆氏齿杖注郑司农云今时亦命之为工杖
大行人，谕书名注书名，书之字也，古曰名聘礼，曰：书名以上。
小行人秋献功，注若今计，文书断于九月，其旧法管节注如今之竹使符也。
赙补注郑司农云：若今时一室二尸，则官与之棺也，司仪旅摈，注旅读为鸿胪之胪。
行夫传遽注传遽若今时乗传骑驿而使者也
掌讶次于舍门外，注次如今官府门外，更衣处 ，疏举汉法以况之，即今门外亦然。
考工记注胡今匈奴
鲍书或为鞄，苍颉篇有鞄，□ 疏艺文志，苍颉有七章，秦丞相李斯所作，鞄□是其一篇，内有治皮之事，故引为证也。
既建而迆注，郑司农云：迆读为倚移，从风之移 疏，司马长卿，上林赋云：
戚速注齐人有名疾为戚者
终古注齐人之言终古犹言常也
轐注郑司农云：轐读为旃仆之，仆谓伏兔也； 疏伏兔，汉时名，今人谓之车屐，是也。
轮人三材，注今世毂用杂榆辐，以檀牙以橿也， 疏郑举，今世所用木为此三者。
牙也者注郑司农云谓轮輮也世间或谓之罔
眡其绠，注郑司农云：绠读为闗东言饼之饼 疏，依俗读也。
察其菑注，郑司农云：菑读如杂，厠之厠泰山，平原所树立物为菑，博立枭棊，亦为菑 疏，史游章分别部居不杂，厠博戏，时立一子于中央，谓之枭棊。
为之弱注，今人谓蒲本在水中者，为弱 疏，史游章云：蒲蒻兰席，谓取蒲之本，在水者为席。
注郑司农云蜀人言摋曰
弓注盖橑也 疏汉世名盖弓为橑子也
辀人緧其牛后注郑司农云闗东谓纣为緧
筑氏为削注，今之书刀 疏，古者未有纸笔，则以削刻字，至汉虽有纸笔，仍有书刀是古之遗法也。
汉书刀笔吏注刀，所以削书古者，用简牒，故吏皆以刀笔自随。
冶氏戈广二寸，注戈今句孑防也或谓之鸡鸣，或谓之拥颈，铤读如麦秀铤之铤， 疏据汉法而言，汉时见胡横之句，孑防鸡鸣者，以其胡似鸡鸣故也。拥颈者，以其胡曲，故谓之拥颈，有此数名也。
倨句注，俗谓之曼胡，似此 疏，胡外广而本寛曼胡然案，庄公四年，左氏传楚武王荆尸，授师子焉，以伐随注，孑句孑，凡防而无刃，秦，晋之间谓之子，或谓之鏕，吴扬之间谓之伐东齐，秦，晋之间，其大者谓之曼胡，其曲者谓之句，子曼胡。
重三锊，注许叔重说文觧字云锊锾也，今束莱称，或以大半两为钧，十钧为环，环重六两，大半两锾，锊似同矣，则三锊为一斤四两， 疏锊锾，轻重无文，故王肃之徒，皆以六两为锾，是以郑引许氏及东莱称为证也。
防注，今三锋防也 疏三锋者，见此经言，援言胡又言刺。
桃氏谓之下制，注下制，长二尺，重一斤一两，三分两之一，此今之匕首也。 疏汉时名，此小劒为匕首也。
鳬氏钟县，谓之旋注，今时旋有蹲；熊盘龙辟邪 ，疏举汉法，钟旋之上，以铜篆作蹲；熊及盘龙辟邪辟邪，亦兽名古法，亦当然也。
篆间谓之枚，注今时钟乳侠鼔与舞每处有九面三十六 ，疏举汉法一带有九，古法亦当然，钟有两面，面皆三十六也。
防氏量之以为鬴，注鬴六斗四升也，鬴十则钟，方尺积千寸，于今粟米法少二升八十一分升之二十二，其数必容鬴，此言大方耳 疏，算术有算，粟为米之法。
画缋山以章注齐人谓麇为獐
五入为緅注緅今礼俗文作爵言如爵头色也
防氏沤其丝注楚人曰沤齐人曰涹
玉人侯用瓉注，瓉读为，□之□【，作旦反】 疏，醢人职有食，汉时有膏。
玉多则重，石多则轻 ，疏盈不足，术曰：玉方寸，重七两石方寸，重六两。
大圭，注终葵椎也，相玉书曰：珽玉六寸，明自炤 疏，齐人谓椎为终葵。
祼圭注瓉如盘其柄用圭有流前注
矢人夹而揺之注今人以指夹矢儛衞是也
梓人顾注郑司农云：读为鬝头，无发之鬝， 疏时俗，有以无发为鬝。
觚三升，注觚当为觯， 疏礼器制度，云觚大二升觯，大三升。
庐人句兵椑注齐人谓柯斧柄为禆
匠人四阿重屋，注四阿若，今四注屋重屋，复笮也， 疏燕礼云：设洗当东霤，则此四阿四霤者也，复笮重承壁材。
上林赋髙廊四注
大扃小扃，注大扃，牛鼎之扃，长三尺，小扃膷鼎之扃，长二尺 疏，此约汉礼器制度知之。
外有九室，注九室，如今朝堂诸曹治事，处 疏据汉法，谓正朝之左右，为庐舍者也。
宫隅城隅，注谓角浮思也， 疏郑以浮思觧隅者，案汉时云东阙浮，思灾言灾，则浮思者，小楼也，明堂位疏屏注亦云：今浮思也，刻之为云气，虫兽如今阙，上为之矣。则门屏，有屋覆之，与城隅及阙，皆有浮思，刻画为云气，并虫兽。
文帝纪未央宫东阙罘罳灾，顔师古注罘罳，谓连阙曲阁也，以覆重刻垣墉之处，其形罘罳，然一曰屏也，王莽传遣使坏渭陵，延陵园门罘罳，曰：毋使民复思也。
耜广五寸，注，古者耜一金，两人并发之，今之耜，歧头两金象古之耦也， 疏后汉用牛耕种，故有歧头两脚耜，今犹然也，但以牛种用一耜，则畎下布种，与古异矣。
堂涂注谓阶前，若今令甓祴也， 疏，汉时名堂涂，为令甓祴令甓，则今之塼也，祴则塼道也，【令音零，甓薄厯反祴音阶】。
车人一欘有半，谓之柯 注，郑司农云：苍颉篇有柯，欘车人为耒疏古法，耒下惟一金不歧，头先郑云耒下歧，据汉法而言其实，古者耒不歧头，是以后，郑上注亦云，今之耜歧头。
以其一为之首，注首六寸，谓今刚闗头斧 疏，汉时斧近刃，皆以刚铁为之，又以柄闗孔即今亦然，故举汉法为説也。
羊车，注羊善也，善车，若今定张车 疏虽举，当时汉法以晓人，汉世去今久逺亦未知定张车将何所用？但知在宫内所用，故差小为之，谓之羊车也。
弓人茭觧注茭读如齐人名手足掔为骹之骹
故剽注，郑司农云：剽读为湖漂，絮之漂 ，疏时有此语，从俗读之。
樴脂膏，防败之防 疏，若今人头发，有脂膏者，则谓之防。
汉制攷卷二
钦定四库全书
汉制攷巻三      宋 王应麟 撰仪礼
士冠礼所卦者注，所以画地记爻， 疏筮法，依七八九六之爻而记之，但古用木画地，今则用钱，以三少为重钱，重钱则九也。三多为交钱，交钱则六也；两多一少为单钱，单钱则七也；两少一多为折钱，折钱，则八也。案少牢云，卦者在左，坐卦以木，故知古者画卦以木也。
有司如主人服，注有司羣吏有事者，谓主人之吏所自辟除府，史以下，今时卒吏及假吏是也， 疏，周礼三百六十官之下皆有府，史，胥，徒不得君命，主人自辟除去役赋，补置之周礼，皆云府史，此云羣吏，吏史亦一也。故举汉法为证。
抽上韇注，韇藏防之器，今时藏弓矢者，谓之韇丸也，疏此举汉法为况，亦欲见韬，弓矢者，以皮为之，故诗云：象弭鱼服，是以鱼皮为矢服，则此韇亦用皮也。
设洗直于东荣，注洗承盥洗者，弃水器也，士用铁荣屋翼也，周制，自卿大夫以下其室，为夏屋水器，尊卑皆用金罍，及大小异， 疏士用铁者，案汉礼器制度，洗之所用，士用铁，大夫用铜，诸侯用白银，天子用黄金也，檀弓孔子云：见若覆夏屋者矣，郑注云：夏屋今之门庑，汉时门庑也，两下为之，故举汉法以况，夏屋两下为之，或名两下屋为夏屋，夏后氏之屋，亦为夏屋，郑云卿大夫以下其室，为夏屋两下，而周之天子，诸侯皆四注金罍，此亦案汉礼器制度，尊卑皆用金罍，及其大小异，荣即今之风云荣者，与屋为荣，饰言翼者，与屋为翅翼。
韎韐注今齐人名蒨为韎韐
缁布冠缺项，青组缨属于缺，缁纚广终幅，长六尺，皮弁笄，爵弁笄注缺读如頍，缁布冠，无笄者着頍，围发际，结项中隅为四缀，以固冠也，今未冠笄者，着巻帻，頍象之所生也，滕薛名蔮为頍纚，今之帻梁也。笄，今之簪 疏着，頍围发际者无正文，约汉时巻帻，亦围发际故知也，頍象之所生者，此举汉法以况义，汉时男女未冠笄者，首着巻帻之状，亦以布帛之等围绕，发际为之，汉时滕薛二国云，蔮蔮巻帻之类亦遗象，故为况也，帻梁亦举汉法，为况帻梁之状，郑目验而知至今久逺亦未审也。
有篚注篚竹器如笭者 疏举汉法为况也
缁布冠各一匴，注缁布冠，今小吏冠其遗象也，匴竹器名，今之冠箱也， 疏缁布冠，士为初，加之冠，冠讫，则弊之不用，庶人则常着之，故诗云台笠缁撮，是庶人以布冠常服者，以汉之小吏，亦常服之。故举为况冠箱，亦举汉法为况。
屦青絇注，絇之言拘也，以为行戒，状如刀，衣鼻在屦头，疏此以汉法言之，今之屦头，见有下鼻似刀衣鼻。
故以为况也
大古冠布注白布冠者今之丧冠是也
周弁，殷冔，夏收注，其制之异，亦未闻 疏，案汉礼器制度，弁冕周礼，弁师相参，周之冕，以木为体，广八寸，长尺六寸，绩麻三十，升布为之，上以下以纁，前后有旒，尊卑各有差等，天子玉笄朱纮，其制可闻，云未闻者，但夏殷之礼，亡其制，与周同异，亦如上未闻也。
士昏礼女次注次首饰也今时髲也
姆注，若今时乳母矣， 疏，汉时乳母则选徳行有乳者为之，并使教子。
纚笄注纚，縚发笄，今时簪也， 疏簪，举汉为况，义被顈黼注，卿大夫之妻，刺黼以为领如今偃领矣， 疏举汉法，郑君目验而知至，今已逺偃领之制，亦无可知也。
尔雅黼领谓之襮注绣刺黼文以褗领
妇执笄，注竹器而衣者其形盖，如今之筥，籚矣， 疏此举，汉法以况义，但去今以逺其状无以可知也。
乡饮酒礼注，今郡国十月行此，饮酒礼 疏汉，时已罢诸侯之国而为郡，郡有太守，而封王子母弟者仍为国，故云，郡国也。
乡朝服注，今郡国行乡饮酒之礼，冠而衣皮弁服，与礼异。
乡射礼注，今郡国行此礼，以季春 疏，汉时虽无诸侯国。而置郡为守，其王之子弟犹名国其君曰相，故郑注礼记云：如今从太守相临之礼是也。引之者证时节与周异也。
主人朝服注，今郡国行此乡射礼，皮弁服，与礼为异疏，引之者欲见与周异也。
不及地武，注武迹也，中人之迹，尺二寸， 疏无正文，盖目验当时而言，汉礼云五，武成歩歩六尺或据此而言也。
中十尺，注方者也。用布五丈，今官布，幅广二尺二寸，旁削一寸 疏，此言十尺，用布五幅，幅广二尺二寸，两畔各削一寸为缝，幅各二尺，在故五幅为一丈也，汉法幅二尺二寸，亦古制存焉，故举以为况，周礼郑志，纯三只只八寸二尺四寸者，据缯幅也。
燕礼，设洗当东霤，注当东霤者，人君为殿屋也，亦南北以堂深 疏，汉时殿屋四向流水，故举汉以况周言东霤，明亦有西霤，对大夫士言东荣两下屋故也。
坐行之注若今坐相劝酒【大射仪同】
燕朝服于寝，注今辟雍，十月行此燕礼，冠而衣皮弁服，与礼异也， 疏引汉法，欲见与古异者，周时冠服，则缁布衣，今衣皮弁服，是其异也。
大射仪有丰，注近似豆，大而卑矣， 疏既用豆为形，还近似笾豆之豆举汉法而知。
司射适次注次若今时更衣处张帏席为之
聘礼释币于行注，今时民春秋祭祀有行，神古之遗礼乎？ 疏郑以行，神无正文，虽约檀弓犹引汉法为况。
束帛注帛，今之璧色缯也， 疏周礼，大宗伯，孤执皮帛，郑注亦然，束帛，亦与璧色同，以其相配，但未知正用何色耳。
及郊注逺郊百里近郊各半之， 疏尚书，君陈序云：命君陈分正东郊成周，郑注周之近郊，五十里，今河南洛阳相去则然，郑以目验知之。
以二竹簋方，被纁里，有盖，注竹簋方者，器名也，以竹为之，状如簋而方，如今寒具，筥筥者，圜此方耳， 疏寒具，若笾人先郑云朝事，谓清朝未食，先进寒具，口实之笾实以冬食，故谓之寒具筥，圜此方者，方圆不同为异也。
束纺注，纺纺丝为之，今之也， 疏郑注周礼，内司服云：素纱者，今之白也，则此束纺者，素纱也，故据汉法，况之【息绢反，声类以为：今正绢字】。
百名以上书于策，不及百名书于方，注名书文也，今谓之字 疏，郑注论语亦云：古者曰名，今世曰字，许氏説文亦然名者，即今之文字也。
圭与缫皆九寸，注杂采曰：缫以韦衣，木板，饰以三色，再就 疏，依汉礼器制度而知也，但木板大小一如玉制，然后以韦衣之大小，一如其板。
卿大夫讶注讶主，国君所使，迎待宾者，如今使者防客十六斗，曰防注，今江淮之间，量名有为防者【，今文防为逾】，论语注十六斗，曰：庾正义庾逾防其数同。
四秉曰：筥注筥，穧名也，若今莱易之间，刈稻聚把，有名为筥者。
公食大夫礼，浆饮注酨浆也， 疏酨之言，载以其汁滓相载故云酨汉法有此名故也。
膷臐膮注今时臛也
觐礼斧依注，依如今绨素屏风也，有绣斧文，所以示威也。斧谓之黼， 疏案尔雅：牖户之间谓之扆，以屏风为斧，文置于依地，孔安国顾命传云：扆屏风，画为斧文，置户牖间，是也。言绨素者绨赤也，素白也，汉时屏风，以绨素为之象，古者白黒斧文故郑以汉法为况。
防服冠六升，注布八十缕为升，升字当为登登成也，今之礼皆以登为升，俗误已行久矣。
繐衰裳注，凡布细而疏者，谓之繐，今南阳有邓，繐 疏谓：汉时南阳郡邓氏造，布有名繐。
栉笄注，栉笄者，以栉之木为笄，或曰，榛笄有首者，若今时刻镂摘头矣， 疏摘头之物，刻镂为之，此笄亦在头，而云首为大饰明首，亦刻镂之故，举汉法况之也。
髽注髽，露紒也，以麻者自项而前，交于额上，却绕紒，如着防头焉， 疏郑引汉法防头，况者，古之括发其髽，之状亦如此。
绳菲注，今时不借也， 疏周，时人谓之屦子夏，时人谓之菲，汉时谓之不借。
士防礼，浴衣于箧，注浴衣已，浴所衣之衣，以布为之，其制如今通裁 ，疏布单衣，汉时名为通裁，故举汉法为况。
渜濯注古文渜作湪，荆沔之间，语 疏，豫州人语连絇注，絇屦，饰如刀，衣鼻在屦头，上以余组连之 ，疏以汉时刀衣鼻，况絇在屦头，上以其皆有孔，得穿系于中而过，若无絇，则谓之鞮屦。
贝三注贝水物，古者以为货，江水出焉， 疏汉书，食货志云：五贝为朋，又有大贝，牡贝之等，以为货用。
免于房，注免之制，未闻旧説以为如冠状，广一寸，此用麻布为之，状如今之着防头矣。
后汉向栩好被发着绛绡头注绡当作幧
髽于室，注既去纚，而以发为大紒，如今妇人露紒，其象也，其用麻布，亦如防头然。
葵菹芋，注齐人或名全菹，为芋 疏菹法：旧短四寸者全之，若长于四寸者亦切之。
敦注敦有足则敦之形如今酒敦
既夕，礼荐车注，荐，进也，进车者象生时，将行陈驾也，今时谓之魂车， 疏郑举汉法，况之以其神灵在焉。
用轴注轴，輁轴也，轴状如转，辚 疏，此以汉法况之，汉时名转轴为转辚。
荐马缨注缨，今马鞅也， 疏，古者谓之缨，汉时谓之故，举汉法为况也。
池，注池者，象宫室之承霤，以竹为之，状如小车，笒衣以青布 疏，此郑依汉礼而言，【防大记注同 疏，郑以汉之制度，而知小车之箱，必犹狭长】。
齐注，齐居柳之中央，若今小车，葢上蕤也， 疏，汉时小车，葢上有蕤在葢之中央，故举以为説。
甸人抗重注，今时有死者，凿木置食其中，树于道侧，由此。
脾析注脾，读为鸡脾，肶之脾 疏，时俗有此语，故读从之也。
中带注若今之襌襂
隶人注罪人也今之徒役作者也
棜注今之轝也
不馈于下室，注下室，如今之内堂正寝听朝，事 疏下，室既为燕寝，故郑举汉法，内堂况之。
士虞礼，堕祭注齐，鲁之间谓祭为堕 疏，齐南鲁北，谓祭为堕者，由堕下而祭，因即谓祭为堕。
三个注，今俗或名枚曰个音相近，【特牲，礼注个犹枚也，今俗言物数，若云若干个者，此读然】。
干肉注如今凉州乌翅矣， 疏，汉时干脯似之，故郑以今晓古也。
主妇亦拜賔注，拜之于闱门之内闱门，如今东西掖门，疏案尔雅释宫云，宫中之门，谓之闱，则闱门在宫。
内汉时宫中掖门在东西，若人左右掖，故举以为况也。
钩袒注，如今擐衣也，【释文作防衣音宣】 疏，若汉时人擐衣以露臂。
特牲馈食礼棜在其南，注棜之制，如今大木轝矣，上有四周，下无足 ，疏郑举汉法以晓古。
棘心匕刻注刻若今龙头
有司彻注桃，谓之防读，如或舂或之，字或作桃者，秦人语也，此二匕者，皆有浅升，状如饭，槮 疏，此以汉法况之。
举觯注古文觯皆为爵延熹中诏较书作觯
礼记
曲礼乘安车，注安车坐乘，若今小车也， 疏，古者乘四马之车立乘，此臣既老，故乘一马，小车，坐乘也，庾蔚云汉世驾一马，而坐乘也。
请业则起，请益则起，注起，若今抠衣前请也， 疏汉时受学，有抠衣，前请之法，郑引证之也。
在丑夷不争注四皓曰陛下之等夷
不以隐疾注俗语云隐疾难为医
用梜注今人或谓箸为梜提
量鼓疏隐，义云东海乐浪人呼容十二斛者为鼓礼，不讳嫌名，释文，案汉和帝名肇不改，京兆郡魏武帝名，操陈思王诗云：脩阪造云，日是不讳嫌名。
君天下曰天子注，今汉于蛮夷，称天子于王侯，称皇帝，量币注，今河东云，币帛也。
使某羞注，羞进也，古者谓候为进 疏，古时谓迎客为进，汉时谓迎客为候。
椇注椇枳也有实今邳郯之东食之
檀弓蚁结于四隅注殷之蚁结似今蛇文书
置翣注，墙柳衣翣，以布衣木如摄与 疏，摄是汉时之扇，与疑辞郑，恐人不识翣体，故云。
覆夏屋，注夏屋，今之门庑也，其形旁广，而卑 疏，殷人以来，始屋四阿，夏家之屋，唯两下而已，无四阿如汉之门庑。
重霤注今宫中有承霤云以铜为之
汉宣帝纪，金芝产函徳殿铜池中，注铜池承霤也，以铜为之。
衽每束一注衽，今小要衽 疏，汉时呼衽为小要也。厌冠注，今防冠其服，未闻。
丰碑注斵大木为之，形如石碑，于椁前后四角，树之穿中，于间为鹿卢下棺，以繂绕天子六繂，四碑前后各重鹿卢也， 疏案春秋，天子有隧，以羡道下棺，所以下碑者，凡天子之，掘地以为方圹，汉书谓之方中。
桓楹注四植，谓之桓 ，疏案説文桓亭邮表也，谓亭邮之所而立表，木谓之桓，即今之桥，旁表柱也。
王制大国三卿，皆命于天子，注命于天子者，天子选用之，如今诏书除吏矣。
制国用注如今度支经用
狄鞮注今冀部有言狄鞮者
史以狱成告于正，注正于周，乡师之属，今汉有正平丞，秦所置 疏，案汉书百官公卿表，廷尉，秦官，掌刑辟，有正，左右监，宣帝地节三年，初置左右平，郑见古有正，连言平耳，此王制多是殷法，秦则放殷，置之。
执左道注左道，若巫蛊及俗，禁 疏卢云，左道谓邪道，地道尊右，右为贵，故汉书云：右贤左愚，右贵左贱，故正道为右，不正道为左巫蛊，案汉书，武帝时，江充埋桐人于太子宫是也。俗禁者，若前汉张竦行辟反，支后汉书郭躬传有陈伯子者出，辟往亡入辟，归忌是也。
周尺注周尺之数，未详闻也，案礼制周犹以十寸为尺，葢六国时多变乱法度，或言周尺八寸，则歩更为八八六十四寸，以此计之，古者百亩，当今百五十六，畆二十五歩古者百里，当今百二十五里 疏，郑即以古周尺十寸为尺，八尺为歩则歩八十寸郑，又以今周尺八寸，为尺八尺为歩，则今歩皆少于古歩一十六寸，也是今歩别剰六十寸。
月令鱼上冰注，夏小正，正月启蛰，鱼陟负冰，汉始亦以惊蛰为正月中， 疏汉之时，立春为正月节惊蛰为正月中，雨水为二月节春分为二，月中气至前汉之末，以雨水为正月，中惊蛰，为二月节，故律厯志云：正月立春节，雨水中，二月惊蛰节，春分中是前汉之末，刘歆作三统，厯改惊蛰为二月节，郑以旧厯正月启蛰，启即惊也，故云：汉始亦以惊蛰为正月中，但蛰虫正月始惊，二月，大惊，故在后移惊蛰，为二月节雨水为正月中。
鸿鴈来注今月令鸿皆为候 ，疏月令出，有先后入，礼记者为古不入，礼记者，为今则吕氏春秋是也。
先立春三日， 疏周法，五时迎气，皆前期十日而斋，散斋七日，致斋三日，今秦法简省，故三日也。
迎春注周近郊，五十里 疏，郑注尚书，君陈序云：天子近郊五十里，今河南洛阳相去则然，是也。
草木萌动，注农书曰：土长冒橛，陈根可防，耕者急发疏，案汉书艺文志农书有九家，百一十四篇，郑所引农书，先师以为泛胜之书也，汉书？注：成帝时为侍郎，使教田三辅也，土长冒橛者，谓置橛以候土，【侍郎，按汉书注云：议郎】。
始雨水注汉，始以雨水为二月节 疏，汉初惊蛰，为正月中，雨水为二月节至后来事稍变改，故律厯志云雨水为正月，中惊蛰，为二月节，由气有参差故也。
省囹圄，注囹圄，所以禁守系者，若今别狱矣，桎梏，今械也 疏，崇精问曰：狱周曰圜土，殷曰羑里，夏曰：均台囹圄，何代之狱？焦氏答曰：月令秦书，则秦狱名也，汉曰若卢，魏曰：司空是也。
日夜分疏，马融曰：书有五十刻，夜有五十刻，据日出入为限，蔡邕以为星见，为夜日入后三刻，日出前三刻皆属昼，昼有五十六刻，夜有四十四刻，郑康成注尚书云：日中星，以为日见之漏五十五刻，不见之漏，四十五刻，与蔡较一刻也大畧亦同。
大合乐，注其礼亡，今天子以大射，郡国以乡射礼代之，命大尉注三王之官，有司马无大尉，秦官，则有大尉，今俗人皆云，周公作月令未通于古 疏，俗人谓贾逵马融之徒，皆云：月令，周公所作，故王肃用焉。
为来嵗受朔日注，秦以建亥之月为嵗首于是嵗终使诸侯及乡遂之官，受此法焉。
命大史衅防，注周礼，人上春衅，谓建寅之月也，秦以其嵗首使大史衅防，与周异矣， 疏秦以孟冬为嵗首谓建亥月。
大饮烝，注其礼亡，今天子以燕礼，郡国以乡饮酒礼代之。
腊先祖五祀
左传虞不腊矣，正义月令孟冬腊门闾，及先祖五祀，腊之见于传记者，唯月令与此二文而已，秦本纪惠王，十二年，初腊始皇三十一年，更改腊曰嘉平，蔡邕独断云：腊者嵗终大祭纵，吏民宴饮，非迎气，故但送不迎，应劭风俗通云：案礼传，夏曰嘉平，殷曰清祀，周曰大蜡，汉改曰腊腊者，猎也，田猎取兽，祭先祖也，此言虞不腊矣，明当时有腊祭周时，腊与大蜡各为一祭，言汉改曰腊不蜡，而为腊耳。
征鸟注题肩也齐人谓之击征
大射仪注齐鲁之间名题肩为正
曾子问公馆注，若今县官宫也， 疏鲍遗问曰：注此云公所为君所命，使舍己者，注杂记云：公所为，若今离宫别馆，也是二説异何张逸？答曰：公馆，若今停待者也。离宫是也。聘礼曰：卿馆于大夫，大夫馆于士，公命人使馆客，亦云所为也。
文王世子内竖之御者注御如今小史直日矣
春官释奠于其先师，注若汉礼有髙堂生乐有制，氏诗有毛公书，有伏生亿，可以为之也， 疏皆汉书，儒林传文亿，是发语之声。
成均注，董仲舒曰：五帝名太学，曰：成均则虞庠近是也。
疏春秋繁露云成均为帝之学
礼运蜡賔释文，夏曰清祀，殷曰嘉平，周曰蜡，秦曰：腊，吾得夏时焉；注其书存者，有小正。
吾得坤干焉，注其书，存者有归藏 疏，先言坤者，熊氏云：殷易以坤为首，故先坤后干。
崇文总目归藏，隋志有十三篇，今但存初经，齐母本着三篇。
耐以天下为一家，注耐古能，字俗书，世异古字，时有存者，则亦有今误矣， 疏案説文云耐者，须也须谓厮下之毛，象形字也，古者犯罪以髠其须，谓之耐罪，故字从寸，寸为法也，不亏形体，犹堪其事，故谓之耐，汉书惠帝纪中，具有其事，古之能字，为此耐字，取堪能之义，后来乃假借鼈三足为能，今书或有作耐字者，此耐以天下为一家，及乐记云，人不耐无乐，仍作耐字是古字，时有存者，亦有误不安，寸直作而字，则易屯，彖，利建侯而不宁，及刘向説苑能字皆为而也，郑注乐记耐古能字，后世变之，此独存焉，古以能为三台字，两注虽异，其意同也。
还相为宫注，终于南吕，更相为宫，凡六十也， 疏诸本及定本多作终于南事，则是京房律法。
礼器棜禁注禁，如今方案隋长局足髙三寸 疏，案汉礼器制度，而知【隋他果反】。
门外缶门内壶，君尊瓦甒，注壶大一石，瓦甒，五斗 疏，汉礼器制度文也。
或素或青，注变白黒言素青者，秦二世时赵髙欲作乱，或以青为黒黒为黄民言，从之至今，语犹存也， 疏即鹿马之类也。
经礼三百，曲礼三千，注经礼谓周礼也，周礼六篇，周官有三百六十曲，犹事也，事礼谓今，礼也，礼篇多亡，本数未闻其中，事仪三千 疏，汉孝文帝时，求得周官不见，冬官一篇，乃使博士作考工记补之。
郊特牲明酌也，注明，酌者事酒之上也，名曰明者事酒，今之醳酒，皆新成也， 疏古之事，酒正是汉之醳酒。
内则纷帨，注纷帨拭，物之巾也，今齐人有言纷者笄，注笄，今簪也。
滫瀡注秦人溲曰滫齐人滑曰瀡
敦牟注牟读曰：堥释文，齐人呼土釡为牟 疏，敦则周礼有玉敦，今之柸盂也，隐义曰：堥土釜也，今以木为器，象土釜之形。
介妇注，虽有勤劳，不敢掉磬， 疏庾氏云：齐人谓之差讦，崔氏云：北海人谓相激之事，为掉磬隠义云，齐人谓相绞讦，为掉磬。
三牲用藙注，藙煎茱萸也，汉律会稽献焉， 疏贺氏云：今蜀郡作之，九月九日，取茱萸折其枝，连其实，广长四，五寸一升，实可，和十升膏，名之藙也。
鱼去乙注，今东海鰫鱼有骨名，乙在目旁，状如篆，乙食之鲠，人不可出。
麋鹿鱼为菹，注今益州有鹿者，近由比为之矣。【于伪反，】疏，益州人有将鹿肉畜之，烂谓之鹿。
与稻米为酏，注狼臅膏，臆中膏也，以煎稻米，则似今膏矣，此周礼酏食也，【之然反，又音赞，】 疏，汉时膏，以膏煎稻米，郑举时事，以説之。
玉藻搢珽注相玉书曰珽玉六寸明自炤
纩緼注纩谓今之新绵也緼谓今纩及旧絮也
而素带终辟，大夫素带，辟垂士练带，率下辟注而素带，终辟谓诸侯也，诸侯不朱里，合素为之，如今衣带为之下，天子也，大夫亦如之，率练也，士以下皆襌，不合而繂积，如今作幧为之也。
凡君召以三节注今汉使者拥节
明堂位副袆注，副首饰也，今之歩摇是也。 疏副是首，饰以其覆被头首，汉之歩摇亦覆首。
疏屏注屏谓之树，今浮思也，刻之为云气，虫兽如今阙，上为之矣。 疏汉时谓屏为浮思故云，今浮思解者，以为天子，外屏人臣至屏，俯伏思念其事，案匠人注云：城隅谓角浮思也，汉时东阙浮思灾，以此诸文，参之则浮，思小楼也，故城隅阙上皆有之，然则屏上亦为屋，以覆屏墙，故称屏曰：浮思或解屏为阙也。古诗云：双阙百余尺，则阙于两旁，不得当道，与屏别也。
大路，殷路也，注大路，木路也，汉祭天乗殷之路，今谓之桑根车也。
簨虚注垂，五采羽于其下，树于簨之角，上 疏，案汉礼制度而知也。
楬豆注齐人谓无髪为秃楬
大传系之以姓而弗别，注系之弗别，谓若今宗室属籍也， 疏，汉之同宗，有属籍，则周家系之，以姓是也。
少仪籥注籥如笛三孔 疏案汉礼器知之
学记扞格注，格读如冻，之 疏，今人谓地坚为乐记，不殈注，今齐人语有殈者。
治乱以相注今齐人或谓穅为相
讯疾以雅，注雅亦乐器名也，状如漆，筩中有椎 疏，以汉时制度而知也。
防大记食粥于盛注盛谓今时杯杅也
紞注紞，以组类为之，缀之领侧，若今被识矣， 疏领为被头侧，谓被旁识，谓记识。
画翣，注汉礼翣，以木为筐，广三尺髙二尺四寸，方两角髙衣以白布，画者画云气，其余各如其象，柄长五尺。
鱼跃拂池，注以铜为鱼，县于池下， 疏亦参，汉之制度而知也。
大夫士以咸注今齐人谓棺束为缄绳
杂记，使某实注，实当为至此，读周，秦之人声之误也素沙注素沙，若今纱縠之帛也，六服皆袍，制不襌以素纱里之如今袿袍，襈重缯也， 疏袍，制谓通衣裳有表，有里似袍，汉时有袿袍，其袍下之襈，以里缯为之。
茧衣裳注若今大防也
公馆者，公宫与公所为也，注公所为君所作，离宫别馆也。
有司官陈器皿注器皿，其本所赍物也，律弃妻卑，所赍【卑，必利反】。
束五两注今谓之匹犹匹偶之云与
紃以五采注紃施诸缝中若今时绦也
祭法，七祀五祀，注司命与厉，其时不着，今时民家，或春秋祠司命行神山神门户灶在旁，是必春祠，司命，秋祠厉也，或者合而祠之，山即厉也，民恶言厉，巫祝以厉山为之，谬乎 疏，汉时人民嫌恶，厉巫祝之人，意以厉神，是厉山氏之鬼为之。
七庙疏其主之制，案汉仪髙帝庙主九寸，前方后圆，围一尺，后主七寸。
春秋正义卫次仲云，右主八寸，左主七寸。广厚三寸，穿中央，达四方也，范寗云：天子主长尺二寸，诸侯主长一尺也，白虎通云：纳之西壁。
大夫以下成羣立社，曰置社，注大夫不得特立社与民族居百家以上，则共立一社，今时里社是也，郊特牲曰：唯为社事，单出里 ，郊特牲疏周法，百家以上得立社，其秦，汉以来，虽非大夫，民二十五家以上，则得立社，故云：今之里社，又郑志云：月令命民社，谓秦社也，自秦以下，民始得立社也。
中庸栽者，培之注，今时人名草木之殖曰栽，筑墙立板，亦曰栽。
壹戎衣注衣，读为殷声之误也。齐人言殷，声如衣虞，夏，商，周氏者多矣，今姓有衣者，殷之胄与。
仁者人也，注人也，当读如相人偶之人，以人意相存问之言。
缁衣其出，如纶注纶，今有秩啬夫所佩也， 疏，案汉百官公卿表，十里一亭，十亭一乡，乡有三老，有秩啬夫，汉书云：张敞以乡有秩补太守卒史，朱邑为桐乡啬夫，续汉百官表乡置，有秩郡所置其乡，小者县所署啬夫案此有秩啬夫职同，但随乡大小，故名异耳。名虽异，其所佩则同，张华云：纶如宛转绳。
后汉仲长统传，身无半通青纶之命，注十三州志曰：有秩啬夫，得假半章印，续汉舆服志曰：百石青绀纶一采，宛转缪织，长丈二尺，説文纶青丝绶，又尔雅注云：纶，今有秩啬夫所带纠青丝纶。
资冬祈寒，注资当为至齐，鲁之语声之误也。祈之言是也。齐西偏之语也。
周田观文王之徳注古文为割，申劝宁王之徳今博士读为厥乱，劝宁王之徳三者皆异，古文似近之。
问：防鸡斯注，当为笄纚，今时始防者邪？巾貊头笄，纚之存象也。
深衣续衽钩边，注钩边，若今曲裾也， 疏郑以后汉之时，裳有曲裾，故以续衽钩边，似汉时曲裾，今时朱衣朝服，从后汉明帝所为，则郑云今曲裾者是，今朝服之曲，裾也。
尔雅裳削幅谓之纀注削杀其幅深衣之裳
曲袷如矩，以应方注，古者方领，如今小儿衣领 疏，郑以汉时领皆向下，交垂故云古者方领似今拥咽，故云，若今小儿衣领，但方折之也。
乡饮酒义注，谓之乡者，州党乡之属也，或则乡之所居，州党乡大夫，亲为主人焉，如今郡国下令长于乡射，饮酒从太守相临之，礼也， 疏谓郡治之，下及王侯有国，治之下满万户以上之令不满万户之长于己县，或射，或饮酒则从郡之太守，及主国之相来，自行礼相监临之仪，不用令长，礼也，令长射而饮酒，似州长，党正也，太守与相来，监临似乡，大夫监临也。
射义诸侯嵗献贡士于天子注嵗献献国事之书，及计偕物也， 疏汉时谓郡国送文书之，使谓之为计吏，其贡献之物，与计吏俱来，故谓之计。偕物也，偕俱也。
表记衣服以移之，注移读如水汜，移之移，【昌氏反，】移犹广大也。
汉制攷巻三
钦定四库全书
汉制攷卷四      宋 王应麟 撰诗
小星抱衾，与裯笺裯，牀帐也， 疏，汉世名帐为裯，盖因于古郑志，今人名帐为裯。
愿言则笺，今俗人云，人道我此古之遗语也，泾以渭浊，注泾，渭，相入而清浊异 ，疏汉书，沟洫志云：泾水一石，其泥数斗，潘岳西征赋云：清渭浊泾是也。
方之舟之注舟，舩也， 疏舟者，古名也，今名舩易曰：利渉大川乗木舟虚注云：舟谓集板，如今自空大木为之，曰：虚即古又名曰：虚总名皆曰舟。
副笄六珈笺，珈之言加也，副既笄而加饰，如今歩摇上饰，古之制有所未闻， 疏歩摇副之遗象，故可以相类也。古今之制，不必尽同，故言古之制有所未闻，以言六珈，必饰之有六，但所施不可知。
渐车帷裳，笺帷裳，童容也， 疏巾车，云重翟，厌翟安车，皆有容葢，郑司农云：容谓襜车山东，谓之裳帏，或曰，童容以帏障车之傍如裳，以为容饰，故或谓之帏裳，或谓之童容，其上有葢四傍垂而下，谓之襜，故杂记曰：其輤有裧，注云：裧谓鼈甲边縁是也，然则童容与襜别，司农云，谓襜车者，以有童容，上必有襜，故谓之为襜车也。
适子之馆兮，笺卿士所之之馆，在天子之宫，如今之诸庐也。
方秉蕳兮，注蕳兰也， 疏泽兰广而长，节节中赤髙四五尺，汉诸池苑及许昌，宫中皆种之，可着粉中，藏衣著书，中辟白鱼。
齐子岂弟笺，岂读当为闿，弟古文尚书，以弟为圛圛明也， 疏古文尚书，即今郑注尚书是也。无以悌为圛之字，唯洪范稽疑论，卜兆有五，曰圛注云：圛者色泽，光明葢古文作悌，今文作圛，贾逵以今文较之，定以为圛，故郑以贾氏所奏，从定为圛，于古文则为悌。
有鸮萃止疏，汉供御物，各随其时，唯鸮冬夏尚施之以其美故也。
刺朝廷之不知 疏，汉魏称人主，或云，国家或言朝廷古今同也。
烝然汕汕注汕汕樔也笺樔者今之撩罟也
锡我百朋笺，古者货贝，五贝为朋， 疏汉书，食货志大贝，牡贝么贝小贝，不成贝为五，小贝以上四种各二，贝为一朋，而不成者不为朋，王莽多举古事而行，五贝。
搏兽于敖笺敖郑地今近荥阳
田畯至喜笺，田畯司啬，今之啬夫也 疏田畯，田官在田司主稼穑，故谓之司啬，汉世亦有此官，谓之啬夫，故言今之啬夫也。
既种既戒，笺至孟春，土长冒橛，陈根可防，而事之 疏出于农书。
邪幅在下，注幅偪也，笺邪偪，如今行縢也，偪束其胫，自足至膝，故曰在下 疏，左传曰：带裳幅舄，内则亦单云，偪则此服，名偪而已，杜郑皆云：今之行縢，然则邪纒于足谓之邪幅。
酌言醻之笺，主人既卒，酢爵，又酌自饮，卒爵，复酌进賔，犹今俗人劝酒 疏，俗人亦先自饮，而后劝人。
韩奕笺梁山，今左冯翊夏阳西北 疏，汉于长安，畿内立三郡，谓之三辅，京兆在中，冯翊在东，扶风在西外郡之长谓之太守，此三辅者，谓之京兆尹，左冯翊，右扶风左右，犹外郡之名太守也，计此止须言，冯翊耳，不须言左，但汉书称冯翊扶风之人皆并言左右，故郑亦连言左范晔后汉书始于冯翊，扶风之人，不言左右。
召旻，彼疏斯粺，笺米之率，粝十粺九，凿八侍御，七 疏九章，粟米法云：粟率五十粝米三十，粺二十七凿二十四，侍御二十一。
鞉磬柷圉，疏臯陶谟，云合止柷敔，注云：柷状如漆，筩中有椎合之者，投椎于其中而撞之，敔状如伏虎，背上刻之所以止鼓谓之止，释乐云，所以鼓柷谓之止，所以鼓敔谓之籈，郭璞云：柷如漆筩，方二尺四寸，深一尺八寸，中有椎柄，连底挏之，令左右击止者，其椎名也。敔，如伏虎，背上有二十七，鉏铻刻，以木长尺，栎之籈者其名也，此等形状，葢依汉之大予乐而知之，栒簨圉，敔古今字耳。
箫管备举笺，箫编小竹管，如今卖者所吹也。管如篴并而吹之， 疏卖之人，吹箫以自表也，史记称伍子胥鼓腹吹箫，乞食呉市，亦为自表异也。
侯彊侯以笺以谓闲民今时佣赁也
以开百室，笺百室者，出必共洫间而耕，入必共族中而居，又有祭酺，合醵之欢， 疏族师职云：春秋祭酺，注云：酺者为人物，灾害之神也，古书酺为歩因此祭酺，聚钱饮酒，故后世听民聚饮，皆谓之酺，汉书，每有嘉庆，令民大酺五日，是其事也。
允犹翕河，笺河自大陆之北，敷为九 疏，郑志答张逸云：钜鹿，今名广河泽，然则河从广河之北，分为九也。禹贡兖州，九河既道，郑注云：九河之名徒骇，太史马颊覆釜，胡苏、简、絜，钩盘鬲津，周时齐桓公塞之同为一，今河间弓髙以东至平原，鬲津，往往有其遗处焉，郑以古之九河，皆在兖州之界于汉，乃冀州域耳。
思乐泮水，笺辟雝者，筑土雝水之外，圆如璧，四方来观者，均也， 疏辟廱之宫，内有馆舍，外无墙院也，后汉书，明帝正坐自讲，诸儒问难于前，冠带，搢绅之人，圜桥门而观听者葢亿万计，是由外无墙院，故得圜门观之也。
牺尊将将注，牺尊有沙饰也， 疏春官司尊彛作献尊，郑司农云：献读为牺，牺尊饰以翡翠，象尊以象鳯凰，或曰：以象骨饰尊，此传言牺尊者，沙羽饰与司农饰以翡翠意同，则皆读为娑，传言沙即娑之字也，阮谌，礼图云：牺尊饰以牛，象尊饰以象于尊腹之上，画为牛象之形，王肃，云将将盛美也，大和中，鲁郡于地中得齐大夫，子尾送女器，有牺尊，以牺牛为尊，然则象尊尊为象形也。王肃此言以二尊，形如牛象，而背上负，尊皆读牺，为羲与毛郑义异。
自彼氐，羌，笺，氐，羌夷狄国在西方者也， 疏氐，羌之种，汉世仍存其居在秦，陇之西。
书
科斗书，废已久，正义亡新，使甄丰较定六书，一曰古文，孔子壁内书也，孔子壁内古文，即苍颉之体，故郑云：书初出屋壁，皆周时象形，文字今所谓科斗书，以形言之为科斗指体，即周之古文，若于周时，秦世所有至汉，犹当识之，不得云无能知者。
尧典正义刻漏，汉初率九日増减一刻，和帝时待诏霍融始请改之，古时真厯遭战国及秦而亡汉，存六厯虽详于五纪之论，皆秦汉之际，假托为之，实不得正。
舜典玑衡正义，玑为运转，衡为横箫运玑，使动于下，以衡望之，是王者正天文之器，汉世以来，谓之浑天仪者是也。蔡邕天文志云。言天体者有三家，一曰周髀，二曰宣夜，三曰浑天，宣夜絶无师説周髀术数具在，考验天象，多所违失，故史官不用，惟浑天近得其情，今史所用候台铜仪，则其法也。宣帝时，耿寿昌，始铸铜为之象，史官施用焉，后汉张衡作灵宪以説其状史记索隠益部耆旧传云，落下闳待诏太史于地中转浑天。
六宗正义，续汉书云：安帝元初六年，立六宗，祠于洛阳城西北亥地，祀比大社。
金作赎刑，注黄金 正义，此传黄金吕刑，黄铁皆是，今之铜也，古之赎罪者皆用铜，汉时改用黄金，但少其斤两，令与铜相敌，后魏以金难得，合金一两，收绢十匹，今律复依古赎铜。
程氏曰：汉世以金价计赃，故谓十金法重，不忍相暴章。
益稷柷敔，搏拊正义，柷敔之状，经典无文，汉初以来，学者相传，皆云柷如漆桶中有椎柄，敔如伏虎，背上有刻，汉礼器制度及白虎通其説皆为然，拊形如鼓，以韦为之，实之以糠，击之以节乐，汉初，相传为然。
禹贡壶口梁岐，正义髙祖入咸阳，萧何先？收图籍，则秦焚诗书图籍，皆在孔君去，汉初七八十年耳，身为武帝博士，必当具见图籍其山川所在，必是验实而知壶口在冀州，梁岐在雍州，当时疆界为然也。
既修太原注髙平曰太原，今以为郡，名 正义，即平阳县。
岛夷正义，孔读鸟为岛，是海中之山，九章算术所云，海岛邈絶不可践量是也。
黒水正义地理志益州郡，故滇王国也，武帝元封二年，始开为郡，郡内有滇池县，县有黒水祠。
五子之歌六马，正义经传之文，惟此言六马，汉世此经不传，余书多言驾四者，春秋公羊説天子驾六，毛诗説天子至大夫皆驾四，许慎案，王度记云：天子驾六，郑以周礼校人养马，一师四圉，四马曰乘，康王之诰云，皆布乘黄，朱以为天子驾四，汉世天子驾六，非常法也。
石庆为太仆，御出，上问车中防马庆以防数马毕，举手曰：六马。
夏社正义，汉世儒者説社稷有二，左传説社祭勾龙稷祭，柱弃惟祭，人神而已，【是孔之所用，】孝经説社为土神，稷为谷神勾龙柱，弃是配食者也，【是郑之所从】。
咸有一徳七世之庙，正义王肃等以受命之王，是初基之王，故立四庙，庶子王者，谓庶子之后，自外继立，虽承正统之后，自更别立己之髙祖已下之庙，犹若汉宣帝别立戾太子，悼皇考庙之类也。
微子，今殷民乃攘窃神只之牺牷牲用，注盗天地宗庙，牲用 正义，汉，魏以来，着律皆云敢盗，郊祀宗庙之物无多少，皆死为特重故也。
泰誓正义，汉书娄敬説髙祖云武王伐纣，不期而会盟津之上者八百诸侯，伪泰誓有此文，不知其本出何书也？武帝时，董仲舒对策，云书曰：白鱼入于王舟，有火复于王屋，流为乌，周公曰：复哉复哉！今引其文，是武帝之时，已得之矣。
牧誓羌髳微注，羌在西蜀，叟髳微在巴，蜀 正义，左思蜀都赋云：三蜀之豪，时来时往，是蜀都分为三，羌在其西，故云：西蜀叟叟者，蜀夷之别名，巴在蜀之东偏，汉之巴郡所治江州县也。
后汉兴平元年，马腾刘范谋诛李傕，益州牧刘焉遣叟兵助之，是蜀夷有名叟者也。
武成正义，汉书律厯志引武成篇，与此经不同，彼是焚书之后，有人伪为之，汉世谓之逸书，后又亡其篇。
召诰攻位于洛汭，注治都邑之位于洛水北，今河南城也， 正义，汉书地理志，河南郡治，在洛阳县，河南城别为河南县。
成王既伐东夷，注海东诸夷驹，丽扶余馯，貊之属正义，此皆于孔君之时有此名，汉书有髙驹丽扶余韩馯即彼韩也。
费誓淮夷，徐戎注此戎夷，帝王所羁縻统绪，故错居九州之内，秦始皇逐出之， 正义，汉时内地无戎夷者，秦始皇逐出。
吕刑输而孚注谓上其鞠劾文辞 正义，汉世问罪，谓之鞫断狱，谓之劾。
善敹乃甲胄，注甲铠胄兠鍪， 正义经典，皆言甲胄，秦世已来始有铠，兠鍪之文，古之作甲用皮，秦，汉已来，用铁铠，鍪二字皆从金，葢用铁为之，因以作名。
我惟筑注攻敌垒，距堙之属， 正义兵法攻城，筑土为山，以闚望城内，谓之距堙。
毕命正义，汉书律厯志云毕，命丰刑曰：惟十有二年六月庚午，胐王命作策书，丰刑，此伪作者。
冏命大仆正，正义与君同车，最为亲近，故春秋随侯宠少师以为车右汉书，文帝爱赵同命之为御。
康诰正义，周官隣保以比伍相及，而赵商疑而发问，郑答云：周礼太平，制此为居，殷乱而言。
今案康诰所云以骨肉之亲，得相容隐，故左传云：父子兄弟，罪不相及，周礼所云据疎人相督率之法，以相连获罪，故今之律令大功已上得相容，隠以其罪有相，及是也。
盐铁论文学曰：自首匿相坐之法，立骨肉残废，而刑罪多。
论语
服周之冕，正义阮谌，三礼图汉礼器制度，云冕制皆长尺六寸，广八寸，天子以下皆同，沈引董巴舆服志云：广七寸，长尺二寸，应劭汉官仪云，广七寸，长八寸，沈又云：广八寸，长尺六寸者，天子之冕，广七寸，长尺二寸者，诸侯之冕，广七寸，长八寸者，大夫之冕，但古礼残缺，未知孰是？司马彪汉舆服志云：孝明帝永平二年，初诏有司采周官，礼记尚书之文，制冕皆前圎后方朱里，上前垂四寸，后垂三寸，天子白玉珠十二旒，三公诸侯，青玉珠七旒，卿大夫黒玉珠五旒，皆有前无后，此则汉法耳。
传不习乎释文，郑注云：鲁读传为専，今从古，案【阙，】周之本，以齐古读正，凡五十事，郑本或无此注者。
然皇览引鲁读六事则无者非也
寝衣孔曰今之被也
孟子
孝文欲广游学之路，论语，孝经，孟子尔雅，皆置博士，后罢传记，博士独立五经而已， 刘歆曰：天下众书，往往颇出，皆诸子传説犹广立于学官，为置博士。
人皆谓我毁明堂，注谓泰山下明堂，本周天子东廵狩，朝诸侯之处也。
太誓曰：我武惟扬，注太誓，古尚书百二十篇之时，太誓也，今之尚书，太誓篇，后得以充学，故不与古太誓同，诸传记引太誓，皆古太誓也。
事舜于畎，畆之中注孟子时，尚书凡百二十篇，逸书有舜典之叙，亡失其文，孟子诸所言舜事，皆尧典及逸书所载。
皆去其籍注，今周礼司禄之官无其职，是则诸侯皆去之，故使不复存也。
庻人在官者，注食禄之等差，由农夫有上中下之次，亦有此五等，若今之斗食佐史，除吏也。
国语
祭公谋父曰日祭，注日祭，祭于祖考，谓上食也，近汉亦然。
土乃脉发注农书曰：春土冒橛，陈根可拔，耕者急发，律所以立均出度也，注均者，均钟木长七尺，有系之以均钟者，度钟大小清浊也，汉大予乐官有之。
宗室之谋，不过宗人注，此宗人则上宗臣也，亦用同姓，若汉宗正用诸刘矣。
被羽先升注羽鸟羽系于背若今军将负眊矣
执枹鼔立于军门，注军门，立旌为门，若今牙门矣，屏摄之位，注屏屏风也，摄形如今要扇，皆所以分别尊卑，为祭祀之位，近汉亦然，【左传廵羣屏摄，注祭祀之位正义，郑众云：摄束茅以为屏蔽】。
盟于宋，候遮扞衞不行注候，候望遮遮，罔也，昼则候遮，夜则扞衞扞衞谓罗闉狗附也，张罗闉，去垒五十歩而陈周军之前，后，左，右彉弩注矢以谁？何谓之罗闉，又二十人为曹辈，去垒三百歩畜犬，其中或视前后或视左右，谓之狗附，皆昏而设明而罢，候遮二千人，居狗附处，以视听候望明，而设昏而罢。
右执殇宫注若今世云能使殇也
巴浦之犀犛，兕象注，今象出徼外，其三兽，则荆交有焉，亿丑注十万，曰：亿古数也，今人乃以万万为亿。
追而予之，玺书注，古者大夫之印，亦称玺【，左传正义，蔡邕独断云：玺印也，信也，天子玺，白玉螭虎纽，古者尊卑共之，衞宏云奉以前，民皆以金玉为印，唯其所好，自秦以来，唯天子之印，独称玺，又以玉羣臣莫敢用也。】！
赵语夫差衣水犀之甲者，亿有三千注，所谓贤良也，若今备衞士
公羊春秋
隠元年会犹最也，注最之为言聚，若今聚民为投最，如勿与而已矣，注如即不如，齐人语也。
二年，无闻焉尔，注春秋，其説口授相传，至汉公羊氏及弟子，胡毋生等，乃始记于竹帛，故有所失也。
昉于此乎注昉适也齐人语
五年登来之也，注登读，言得来得来之者，齐人语也，齐人名求得，为得来作登来者，其言大而急，由口授也。
百金之鱼，注百金犹百万也，古者以金重一斤，若今万钱矣。
桓二年累也注齐人语也 五年防也注防者狂也齐人语 七年焚之者何樵之也注樵之齐人语 六年化我也注行过无礼谓之化齐人语也
庄十二年，注脰颈也，齐人语 二十年，注瘠病也，齐人语也， 二十八年，伐者为客，注伐人者为客，读伐长言之，齐人语也，伐者为主，注见伐者为主，读伐短言之，齐人语也， 三十一年，漱浣注无垢，加功曰漱，去垢曰浣，齐人语也。
僖元年注辀小车辕，冀州以北名之云尔， 十年，踊为文公讳也。注踊豫也，齐人语，若关西言浑矣， 三十三年，诈战注，诈卒也，齐人语也。
文十三年，往党注党所也，所犹时齐人语也， 十五年，笋将而来注笋者，竹箯，一名编舆，齐鲁以北，名之曰笋。
宣六年，荷畚注畚草器，若今市所量谷者是也。齐人谓之钟。
膳宰注主宰割杀牺者若今大官宰人
成二年，踊于掊，而窥客注，凡无髙下有絶加蹑板曰：掊齐人语 ，十五年，鲁人徐伤归父之无后也，注徐者皆共之辞也。关东语。
襄五年往殆乎晋注殆疑疑谳于晋齐人语
十六年，君若赘旒然，注若今俗名，就壻为赘壻矣，三十年更宋之所防注，如今俗名解浣衣，复之为更衣，昭二十五年，再拜，颡注颡者，犹今叩头矣。
定元年不蓑城注若今以草衣城是也
哀六年于诸其家注于诸置也齐人语也
十二年用田赋注若今汉家敛民钱以田为率矣
説文
汉律曰祠防司命【防卑履切以豚祠司命】
汉律会稽献一斗【鱼既切煎茱萸】
汉令曰□张百人【车者切距也】
□汉令鬲从瓦声
汉令曰蛮夷长有罪当殊之
汉律令箪小筐也
汉律能捕豺貀购百钱
汉律会稽郡献鲒酱三斗【蚌也巨乙切】
汉律曰妇告威姑
□籕文缯扬雄以为汉律祠宗庙丹书告
汉律民不繇赀钱二十二
汉律曰：绮丝数，谓之絩【，治小切】，布谓之总绶，组谓之首，汉律曰：疁田茠艸。
汉律曰及其门首洒防
汉令蛮夷卒有□【相主切绊前两足也】
汉令解衣耕谓之襄
汉律曰赐衣者缦表白里
汉律名舩方长为舳舻
汉律，齐人予妻婢奸曰：姘【左传注汉律，滛季父之妻曰报】。
汉律曰见姅变不得侍祠
乐浪挈令织从糸从式，【臣等曰：挈令葢律令之书也，】。
尉，律学僮十七已上，始试讽籀书九千字，乃得为吏，又以八体试之郡，移太史并课最者以为尚书史，书或不正，辄举劾之，【徐锴曰：尉律，汉律篇名】。
明堂月令鸟至之日祠于髙禖 季夏烧薙 数将僟终 舫人习水 酎三重醇酒也明堂月令曰孟秋天子饮酎
对或从士，汉文帝以为责对而为言，多非诚对，故去其口以从士也。
秦汉之初侍中冠鵔鸃冠
汉中有朐防县地下多此虫因以为名
符信也汉制以竹长六寸分而相合
古者货贝而寳周而有泉至秦废贝行钱
秦以罪为辠字【秦以辠似皇字改为罪】
汉令有髳长
秦谓民为黔首黒色也周谓之黎民
汉有挏马官作马酒
后汉长沙王始煮艸为防
东齐壻谓之倩
今俗以始生子为鼻子
今逐疫有防头
祆胡神也 僧浮屠道人也 塔西域浮屠也
律厯书名五星为五歩
洛阳名弩曰弲
防改大刚卯以逐精鬼
【阙二字】名引弓控
奭召公名史篇，名丑，【徐锴曰：史篇所作苍颉十五篇，也】。
安定朝那有湫泉
今盐官入水取盐为掊
鷮走鸣长尾雉也乘舆以为防釳着马头上
角状如豕角善为弓出胡休多国
羌人所吹角屠□以惊马也 羌笛三孔
颍川人名小儿所书写为笘
古者玉琯，舜之时，西王母来献其白琯，前零陵文学，姓奚于伶道，舜祠下，得笙玉琯，夫以玉作音故，神人以和，鳯皇来仪也。
秘书□从戍 秘书説日月为易象隂阳也
扬雄説以为古理官决罪，三日得其宜，乃行之从晶，从宜亡新，以为叠从三日太盛，改为三田。
郁鬯，百草之华逺方郁人所贡芳草，合酿之以降神，郁今郁林郡也。
楢柔木也工官以为耍轮
榰柱砥古用木今以石
櫑目酒尊刻木作云雷象
蜀人闻子巂鸣皆起云望帝
春分而禾生，日夏至晷景可度，禾有秒，秋分而秒，定律数十二秒，而当一分，十分而寸，其以为重，十二粟为一分，十二分为一铢，故诸程品皆以禾。
十发为程一程为分十分为寸
布之八十缕为稯五稯为秭二秭为秅
右扶风有五畤，好畤，鄜畤，皆黄帝时祭，或曰：秦文公立也。
司马相如説淮南宋蔡舞嗙喻也
盬河东盐地袤五十一里广七里周百十六里
安定有卤县东方谓之防西方谓之卤
鄈河东临汾地即汉之所祭后土处
农谓帬帔也
幏南郡蛮夷賨布
幡书儿拭觚布也
今盐官三斛为一帣【居倦反】
中妇人手长八寸谓之咫周尺也
頫太史卜书頫仰字如此
颢南山四颢白首人也
嵞会稽山，一曰九江，当嵞也，民以辛壬癸甲，嫁娶甘氏，星经曰：太白上公，妻曰女媊，【女媊居南斗食，厉天下祭之曰：明星】冬至后三戌腊祭百神。
【阙】  ，皮有【阙，】出乐浪车，【阙】，神爵四年，初捕收输考工膢，楚俗以二月祭饮食也，一曰祈谷食，新曰：离膢周制，天子地方千里，分为百县，县有四郡，故春秋传曰：上大夫受郡是也。至秦初置三十六郡，以监其县。
周景王作洛阳誃台【尺氏切】
扬雄赋响若氏隤【承防切】
薉貉中女子无绔，以帛为胫，空用絮补核，名曰繜衣，状如防防。
召上书者，汝南许冲诣左掖门，防令并赍所上书，十月十九日，中黄门饶喜，已诏书赐召陵公乗许冲布四十匹，即日受诏，朱雀掖门，敕勿谢。
汉制攷卷四