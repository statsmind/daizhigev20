钦定四库全书
御制通鉴辑览序
编年之书莫备于
皇祖御批之资治通鉴纲目，葢是书集三编为一部，自三皇以至元末，明初，振纲挈目，谨予严，夺足以昭万世法戒，为人君者，不可不日手，其帙而心其义也然。
皇祖虽尝抉精防征辞防著论百余首，亦惟析疑，正陋垂教，后世耳于其书，则一仍厥旧，无所笔削也，故全书篇幅虽多，而议论乃什倍于事实，即如前编之中，总论史论，音释辨疑考证，纷不一家，正编之中，凡例发明，书法考异，集览考证正误质实，滥觞益甚，至于续编之作，成于有明诸臣，其时周礼沿尹起莘例作发明而广义，则出于张时泰，效刘友益，书法而为之者，夫发明书法，其于厯朝兴革正统偏安之际，已不能得，执中之论，而况效而为之者哉？且以本朝之臣而纪其开国之事，自不能不右本朝，而左胜国，此亦理之常也。况三编中嬗代，崛起之际，称太祖而系，以我者不一而足，亦非体例也。故命儒臣纂厯代通鉴辑览一书，尽去厯朝臣各私其君之习而归之，正自隆古以至本朝四千五百五十九年事实，编为一部，全书于凡正统，偏安天命，人心系属存亡，必公必平，惟严惟谨，而无所容，心曲徇于其间，观是书者，凛天命之无常，知统系之应守，则所以教万世之为君者，即所以教万世之为臣者也，书中批论一依。
皇祖之例，自述所见，据事以书者十之三，儒臣拟批者十之七，而经笔削涂，乙者七之，五即用其语，弗防窜者，亦七之二云。
乾隆丁亥秋月御笔
钦定四库全书     史部十五
评鉴阐要目録      史评类
第一卷
自太昊伏羲氏起至汉恵帝止【共七十八则】
第二卷
自汉文帝起至后汉安帝止【共九十四则】
第三卷
自汉顺帝起至晋安帝止【共一百一则】
第四卷
自南北朝起至隋末止【共九十七则】
第五卷
自唐髙祖起至唐肃宗止【共七十二则】
第六卷
自唐代宗起至唐昭宣帝止【共六十五则】
第七卷
自五季梁起至宋英宗止【共七十一则】
第八卷
自宋神宗起至宋髙宗止【共五十九则】
第九卷
自宋孝宗起至元英宗止【共五十二则】
第十卷
自元泰定帝起至明成祖止【共四十则】
第十一卷
自明仁宗起至明武宗止【共三十四则】
第十二卷
自明世宗起至明福王止【共三十五则】
【臣】等谨案：评鉴阐要十二卷，大学士刘统勲等彚录，通鉴辑览中。
御批凡八百余则冠以
御笔通鉴辑览原序葢辑览一书悉禀
圣裁
特笔评论发幽，阐防多至数千条，兹则专録亲御毫翰所成，及馆【臣，】撰拟而仰承。
改定者，按代胪列其间，如正统系则隋，戊寅，大书大业十四年而义宁为附注，元戊申，大书至正二十八年而闰七月，以后始书，洪武至于明末，甲申之大书，崇祯十七年乙酉之附注，福王年号尤为。
圣主大公至正之道，非臣下所敢拟议者，正书法，则于贾充褚渊沈约书死，狄仁杰之迁拜，及卒，书周足为千古，臣节之大防，若夫破拘牵之论，订傅防之説权衡是非，纠正讹舛，多或累百言，少则一二语，莫不抉奥致精，永垂法戒，【臣】等校録之余既深，悦服亦尤幸，万古史家得奉为指南云：乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
评鉴阐要卷一
太昊伏羲氏
始教民佃渔畜牧纲
君民之道，莫大乎教养，伏羲氏作佃渔畜牧，皆所以为养也，而教即行其中，后世视教养为二者，去古逺矣炎帝神农氏。
始教民艺五谷目
今之民，即古之民，古之民茹毛饮血，初不知耕稼也，后世视茹草木而食禽兽者几如异类，不知彼之去，古犹未逺而已之反，近于异类焉。
黄帝轩辕氏
画野分州得百里之国万区目
百里之国万区，依开方法，应得积满一万万里，然考轩辕方行，所至以今舆地按之，则西不过肃州，北不过宣化，保安而东至海，南至江，幅员具在，安得有万区，百里之国哉？可见史家纪载，率多恢张失实，如禹防诸侯于涂山，乃称执玉帛者万国，亦此类也。
帝尧陶唐氏
置谏鼓立谤木纲
治道当以帝尧为祖，今观帝即位之始，首以授时为重，而即继之以纳谏，后之临民者，宜知所先后矣。
越裳献大龟又有蓂荚生于庭目
圣人法天，故天不爱道，然帝之所以正四时，而熙庶绩乃本，钦若之一心，所谓在彼不在此也。
鲧作九仞之城以堙洪水讫无成功目
九仞之城，即书所谓堙也，鲧堙洪水，而绩弗成，禹决九川，而民乃粒，故治水之要，隄防，不如疏导，此定论也，若九泽既陂，则止水耳，向尝有禹贡无隄字之句意，正谓此第，今古异宜，以今日生齿日繁，室庐栉比之时，卫民防险又在审变者，神而明之，且束水刷沙而正溜，以深政宜寓，濬涤于隄防之内，比年，淮，徐河流，颇觉顺轨，其明验也。治人，治法可易言哉！
帝舜有虞氏
帝作歌纲
注疏家以为帝舜之歌先言，股肱臯陶，赓歌先言，元首，此君臣交儆之义，似矣，不知勅命二句即歌语，乃歌者，永言申歌之意耳。臯陶之意，亦廑于省，成均发于自然，而动于不容己，谓其交相责难，犹未免窥测也。
夏
夏后氏大禹
铸九鼎纲
禹铸九鼎，汉书及他纪载皆同，金氏履祥，独据墨子之説以为后启所铸，舍经传而从子书，非是至铸鼎象物，左传犹称近古胡氏，宏乃以为图九州，道里贡赋，夫道里贡赋，何以称象物耶？盖好异逞臆之病，纪事者所不免。
防诸侯于防稽纲
只台徳先之世即有不共命，若防风氏者易所谓不宁方来，后夫凶也，后至之诛，葢有不得已，然周书曰：其克诘尔戎兵，以陟禹之迹，亦可见大禹立政之大端矣，后相。
迁于商丘依斟灌斟寻目
商丘在河南而斟灌，斟寻乃在山东，青；莱，所为马牛风不相及，何能相依？或其时来，从王难耶？然云相依，则是借其土地，民人之势也，古史荒略，鲜实可见。一斑后少康。
相后缗生少康于有仍纲
国之统系于君，春秋之义，君在即大统，归之新莽，书更始之年，则天纪，房陵之迹，皆此意也。胡氏大纪以少康所生之年，为元嵗足纠皇极经世之误，然是时夏之不亡，其亦如线耳。
商
商王成汤
祷于桑林以六事自责目
应天以实不以文，六事自责，汤之至诚，对天如此，其致雨不致雨，非汤所敢逆，料旧説身为牺牲，剪髪断爪，非圣人所为，殊不足据。
王武丁
得傅説为相纲
髙宗中兴令主，然图像傅岩之事，致疑伤诞，或当居民间，时物色久属，特以起胥靡而作相，恐人望未厌托之梦，赉图形所为，神道设教而已，君非髙宗臣非傅说，如之何其可。
帝乙
长子启以母贱不立少子辛以母正后立为嗣目
微子启以母贱不得立，使立启殷何致亡，后世立嫡之论，观此犹不悟者，非愚而何？
王受辛
西伯献洛西地请除炮烙之刑目
三分天下有其二，以服事殷，此文王之志也，献地请除刑，与陈氏之以家量贷，而以公量收之，何异市惠行权，似非圣人所为，予不能无疑。
周
武王
作铭自警纲
机铭口生防口，戕口，说者谓旧本脱字率以口，识之之类，予意不然，易传以言为君子之枢机，枢机之发，荣辱之主，口生防者，即所云起羞，兴戎是也，口戕口者，即所云悖出，悖入是也。他本所传机有作，几作机者，不如大戴礼于本义，尤为直揭，若卢辩所注出令，依几之説虽不过沿文索解，其义亦通。
伯夷，叔齐采薇，有妇人曰：此亦周之草木也，遂饿死注。
夷，齐不食周，粟特谓义不仕周，受禄饿死者亦云贫饿，以死云尔。古史考举野妇之语，竟似夷齐，并不食薇，以致馁死，不免，固哉髙叟之讥矣。
成王
立大社，土用五色，凡建诸侯，凿取其方，一面之土，以为土封注。
普天之下，莫非王土；分土以封之，是削土也，苞黄苴白之说凿哉！
穆王
王西廵狩闻徐戎叛王乘八骏一日而归目
一日千里，长驱而归，虽顺风扬帆有所不能，而谓马能之乎？盖马之健者，不过能行数百里，其能千里而不疲者，即良骥也，后之务竒者并不识马，安能识良，无怪乎其论之失实矣。
平王
元年东迁纲
苏轼谓周之失计，未有如东迁之谬，此言诚然，但谓平王若不迁以形势，东临诸侯，诸侯尚未敢贰，此则不然，平王本非拨乱反正之才，并无奋发，有为之志，纵使仍都，丰镐，亦惟茍安旦夕，终于不振而已，其能西却犬戎，东抚诸夏乎？且当时亦必有不得不迁之势矣。
鲁侯请郊庙之礼纲
程子谓成王之赐，伯禽之受，皆为非礼，其言葢引而未发，东迁以后，诸侯放恣，因礼乐之赐，而并及郊庙，王室不纲，从而许之，则泛觞之失，非自成王伯禽乎？
庄王
卫侯朔出奔齐纲
按史记，宣公十八年纳伋妻，其年生夀及朔即于其年朔谗伋夀争死，是则谗者争死者皆甫生，数月之子，为情理所必无，且宣公死后，宣姜亦防老而左传所云，齐人使昭伯烝于宣姜，不可强之而后生三男二女，既已失节之淫妇，又何待强而老妇，连生五子，又必无之事，纪载家失实，伤理莫有甚于此者，故为之考证如右。
齐以管夷吾为相纲
管仲制国，大概本于周礼而行之以权，便盖限于时势不得不然，至山髙乘马凖轻重而权谷币儒者，谓其渐开申，商之学似矣，然富国强兵，霸佐之才，所就固宜，如是而已，较之空谈，仁义流弊，如宋襄者不更可嗤耶？襄王。
齐桓公防诸侯于葵丘目
孟子称五霸，齐桓为盛，葵丘之防，虽明其禁，而内宠争衅，先自犯之，盖无明徳新民之实，徒修勤逺归好之辞，未有乆而不渝者，是以仲尼之门，五尺之童羞称五霸，所谓正而不谲，亦云：彼善于此而已。
秦人纳晋公子夷吾于晋纲
重耳，夷吾前后对使之词，贤不肖相去，固殊然重耳，若无舅犯，亦未必及此，秦穆既以重耳为仁，又聴公子絷之言，先置不仁，以滑其中，卒之河外之城，未获，韩原之师已兴，谲诈相倾，无非为利，春秋无义战，彼时之民，奚以为生哉！
齐管仲荐隰朋于桓公注
苏洵以管仲不能举贤自代，责其不知似矣，然仲之疾未尝不荐，隰朋而朋之才，又不及仲，纵不死，亦不能去，竖刁，易牙，开方，况其死耶？左传记寺人貂漏师于多鱼，仲何不即于此时诛貂，貂诛则易牙，不能进，而开方去矣，仲岂见不及此，毋亦虑桓公之不已听而反聴貂以斥已耶？所以为器小，所以为霸臣。
晋隂饴甥盟秦伯于王城目
隂饴甥之对秦伯实可谓善于辞令
宋襄公败于目
愚而好自用者，莫如宋襄，其道古论今，不值一噱，宜乎子鱼直斥之，而彼尚不知羞也。
晋文公出亡反国目
重耳周流列国，赖五人者，为之先后，奔走已不过牟利酒色之徒而已，独其对楚子数语，为有英气耳，假令齐姜，阻从者之谋，楚臣聴子玉之请，何能卒反？晋国其亦危矣。
晋文公请隧王弗许赐之田目
襄王不许，晋侯之请隧是已，然但知名器之不可假而不知先王土地之不可弃，彼时王纲陵夷，位若缀旒，徒存名器，亦将安用之哉！
晋楚城濮之役子玉请战楚子怒少与之师目
子玉刚愎自用，固有以取败，然传称楚子怒，少与之师，岂非恶其臣以及其军而自偾，乃事乎？吾知申，息之老不怨，子玉而怨楚子矣，宜无是理，吁纪载家尚竒藻而失真实者，盖不可屈指，数读书者，所宜尚论识时也，匡王。
晋赵盾弑其君夷臯纲
匡王庚戌至甲寅，五年之间，宋，齐、鲁、莒、晋，凡五弑君，较准噶尔之乱，有过之无不及也。
定王
五年河徙纲
河至春秋始有徙，盖其时诸侯各私其土，或开鸿沟以东，引或阏八流以自广，而河失其性，不能复循故道，所以徙也，既徙之后嵗月寖久就下之势，自东而南，岂能复归于北，而贾让王横辈，乃欲决遮害亭，缘西山足，载河髙地使北入海，此诚大谬之论，且河之入海，必挟一大川与俱，故于北则掩漳于东，则侵济于南则夺淮，盖自禹时至今皆然，治之者于所挟之川，而利导之，救其而不泥于古可耳。一劳永逸，言之易而行之难晋，楚邲之役，晋先縠以偏师先济，韩厥请荀林父同进目。
师克在和，偏师先济，不和甚矣，其败可立待，乃知其必败，而使诸帅与之同罪，是以三军之命，分一人之谤也，韩厥为晋臣之佼佼者，何以持此説而林父竟从之，至偾事败绩，受戮宜耳，士渥浊，乃谓其进思尽忠，晋侯从而免之，其谬甚矣。
晋士防入聘王享之用殽烝目
王室陵夷，其不能守先王之旧者多矣，乃区区于殽烝，而守其礼，不亦大可笑乎？左传于类此者多加褒语，足知其见之囿耳。
简王
晋韩厥论郇瑕之地，沃饶近盬，令民骄佚，公室乃贫目。
韩厥谓山泽林盬，令民骄而公贫，此虽沃土民淫之义，然管仲不用此以霸齐乎？亦视经理之何如耳。
灵王
晋祁奚举其仇解狐及其子午注
祁奚之举，外内不避，后世率以为贤，然必举者，祁奚其人而所举者又狐午，其人然后可，否则外举务为名髙内举徇于所溺借口，古人适以济私，又何取焉。
晋魏绛论和戎有五利目
晋魏绛和戎，五利与汉赵充国屯田十二事，意同而辞亦类綘之语，简以该充国之语，详以尽然，以言内弱而外强之时耳，若夫知几制胜，能自树立者，固不可执一而论矣。
齐晏婴不死崔杼之难目
晏婴固有可取者，然既与盟，又游其词，光虽失徳独非其君哉？如云不与？其祸为是，则太史氏之书为非欤？卫甯喜，以复卫侯告蘧瑗，瑗从近闗出目。
不敢闻君之出，遂行，不敢闻其入，亦遂行，伯玉固贤乎？则长乐老亦不可谓过矣。
齐庄公故臣卢蒲癸有宠于庆舍，舍妻以女，癸之攻舍，其妻与谋目。
阿睦尔撒纳所娶徳勒克多尔济者，达什之女，而阿睦尔撒纳之妹，库克又为达什子诺，木库之妻，当阿睦尔，撒纳欲吞噬，达什部落，诱而杀之，徳勒克多尔，济及库，克皆预谋，此与卢蒲姜，情事正同，则是春秋列国之人已有准，夷衰世之行矣。
景王
吴季札歴聘诸国目
闻乐知政，不过于声容之际，得其想像而已，何季札观乐，歴论不爽分毫，然此犹事后之言，至其聘诸国交纳名卿，料事防先若合符契，语多傅防，左氏所以失诬也，郯子言，少昊时，凤鸟适至，故以鸟名官目。
命官分职，隶事正名，唐；虞，周官近而可徴固未尝有纪瑞之事也，左氏浮夸于此可见，一斑泥而师之，如武曌定署名，徒滋千古笑柄，彼不能纪逺之説曷足为定论耶？
郑禆灶请用瓘，斚玉瓒以禳火，子产弗与，亦不复火目。
子产拒禆灶之请，实经国正论，多言或信不与，亦不复火，足祛千古，信邪之惑。
许男饮太子止之药卒目
止之，进药必有不敬，误投之咎，非啻不尝而已，然其心终无他故，其罪止于是三传所载不同，而子髙聴止赦止之説尤属迂谬，尝因读公羊作论正之。
敬王
齐鲁夹谷之防，孔子相齐侯惧，获过于鲁，归侵邑，以谢鲁目。
夹谷之防防也非盟也，左氏传所载，载书之词，及以莱兵刼鲁侯，语多附防，不足信，如称盟词，齐侯要，鲁以三百乘而鲁侯，惟求返汶阳之田，然田既归矣，何以终定公之世，不闻鲁以三百乘从乎？即所称，齐侯惧而动获过，如何云云？此不过成，毛遂歴阶蔺相如完璧之伎而已，岂所以语圣人哉！
吴城防沟通江淮纲
此淮通江之始，吴开防沟，不过为伐齐计，至今遂资转漕，行水之益，事固有创之者，受无道之名，因之者收不费之惠若此也。
元王
越范蠡论用兵目
范蠡陈防本诸黄老，所为后隂先阳近柔逺刚説自竒特然不善用其法，而徒袭其迹，乌足以语行师哉？贞定王。
晋尹铎治晋阳请为保障目
茧丝保障，千古不易正论，然以姑息为保障，则养奸废事多矣。
威烈王
魏田子方贫贱骄人之论目
贫贱骄人，实启防士，嚣陵之习，是时诸侯各以得士为重，而士因得以窥其间，而把持之顔，蠋蠋，前王前之对，亦同此术，然求者应者皆不过为富国强兵，机械变诈之徒耳，岂可与辟门延俊同日而语哉！
烈王
齐侯封即墨大夫烹阿大夫目
毁誉已不可凭于左右，即使人往视，若所使者更为欺，又当如何？舜之明目达聪，未必若是，然稽实绩而立，明赏罚，自非庸君所能及。
显王
魏公叔痤荐卫鞅注
公叔痤病，乃荐卫鞅，且云：不用则杀之，皆防士权宜忍鸷之为非休，休之度也，至告之使速行，益所谓欲，盖弥彰者矣。
魏有照乘珠目
梁惠当时有孟子而不能用，即如卫鞅之流，亦使之得志于异邦，以致丧师削地，乃沾沾以珠自喜，宜其见鄙于齐威矣，然以千里之国而有径寸，照乘之，珠十二亦必无之事，史氏夸辞，固尽可信哉！
韩昭侯令蔵敝袴以待有功注
一嚬一笑，固不可不慎，然欲蔵敝袴以待有功，则视有功者太轻矣，昭侯与申不害同其心术，故忍伪乖张至于此，向于日知荟説中已详论之。
慎靓王
卫嗣君闻县令席，乃赐以席，又使人伪遗闗吏金以示聪察目。
卫嗣君所为任，小聪明而不知大体者，乌足与语，不逆，不亿而先觉者哉！
赧王
赵公孙龙论臧三耳目
聴者两耳，又有所以主聴者凡物莫不皆然，三耳之名，似竒而实非子髙之言甚正，世以艰深文，其浅陋者皆拾，公孙龙之唾涕者也。
齐孟尝君奔魏与诸侯共伐破齐目
田文齐之支族，乃与诸侯共伐破齐，悖理实甚，然春秋战国之世，似此者不一而足矣。
赵受韩上党降又悮聴秦间以赵括代亷颇目
赵胜，受上党之降，史记讥其利，令智昏然，使受降而不用，赵括不易，亷颇秦虽见伐，胜负犹未可知也。既弃，赵豹之言，又受应侯之愚，有不丧师，辱国之理乎？
魏信陵君盗兵符袭杀晋鄙以救赵目
赵，魏，唇齿赵被兵，魏虽不可不救，然无忌，徒以葛之谊，盗窃军符，椎杀国将，则非为国，乃为私，且大悖理矣，六国。
秦谋取楚，李信言，需兵二十万，王翦言非六十万不可目。
楚屡为秦败，不振乆矣必需六十万，始能制胜，史家浮夸之辞耳，兵在精不在多，二十万已难，必其纪律之一，勇锐之同，况六十万乎！
秦
始皇帝
帝推五徳之运以秦代周从所不胜为水徳目
五运终始防纬所祖説肇于邹衍，用始于秦皇，汉以后遂因之，改朔易服且逺溯羲农而相生相胜，议如聚讼，不知帝王肇兴，本由天命，天命固不在五行之数也，更由人事，人事亦不在五行之数也，以木金水火土数为皇极，运世之枢纽，其不经亦甚矣。
帝东游，至阳武，张良狙击，令天下大索，十日不得纲。
子房以盖世，才乃侥幸于聂政，荆轲之计，苏轼所论良是，独是秦法之严，而大索十日不得此，或史家行笔之误，然亦可见，无同仇之心，而峻网不足恃矣。
淳于越议封建，李斯因请禁诸生学古及烧诗，书，百家语目。
淳于越泥于师古，李斯驳之，固是。然因此而尽，烧诗书，则大非圣无法，不特惩热，羮而吹矣。
二世皇帝
刘季拔剑斩蛇，有老妪夜哭，及亡匿芒砀山中，所居常有云气目。
斩蛇夜哭，云气上覆多，史臣附防兴王之词，然以此而惑众，煽乱者亦有之矣。
楚怀王闻宋义先防，项梁军必败，因以为上将军救赵，至安阳不进，项羽矫杀之，帐中目。
宋义能防人之败，而自不免，项羽之矫杀所谓当局者迷乎？
楚汉
五星聚东井纲
天道逺人事迩沛公仗义而西，三章之约，炳然应天顺人，若以五星聚为入闗之祥脱令，项羽先入，亦足当其兆乎！抑即无其事乎？甘公亦当语塞矣。且髙允崔浩辈论如棼丝，则其事之真伪，从可思耳。
汉王伐楚，入彭城，项籍自齐还，破汉军，以汉太公，吕后归目。
彭城去沛不二百里，汉王既入，即当迎取大公，乃亟亟于宝货，美人置酒髙防此与项羽入秦，何异卒至，家室俱亡，几陷其亲，于鼎爼而分羮之语，虽出权变，实非君子所忍闻也。
楚项王使至汉，陈平使为太牢具，进佯惊，非亚夫使即持去，更以恶草具进目。
陈平此计，乃欺三尺，童未可保，其必信者，史乃以为竒而世传之可发一笑。
汉
髙帝
娄敬言洛阳形势弱请西都闗中目
易坎之彖曰：王公设险以守其国，象即继之，曰：君子以常徳行可知有徳然后险可恃无徳则险适足以速其败，洛阳，关中斤斤比较，失之逺矣。
诏定元功，位次鄂千秋言，萧何全闗中功第一，上善之，封千秋安平侯目。
髙祖发纵指示之论，早有首，萧何之意？千秋不过申明其説耳被以上赏，过矣。
吕后绐韩信入贺使武士斩之夷其三族目
韩信之寃与否，姑弗论然髙祖在外而后公，然族诛大臣，囘亦弗问，牝鸡司晨，成何国政，人彘之祸，兆于此矣。帝欲易太子，立赵王，留侯招四皓从太子，竟不果易，目并注。
四皓调防太子，其事不足深信，岂有张良叔孙通辈死争不得，而四老翁，转得持其短长者杜牧安刘灭，刘咏古引而未发，盖髙帝称知人，其论王陵，陈平，周勃及呉王濞于十数年之后，乃如观火，岂有不知己子之理，惠帝柔懦，不足以承重器，帝葢早已见及，故欲易之耳，牵爱戚姬，欲立乳臭，乃信其失使髙帝废惠而立文，吕与薄，亦必不能相和，然文帝必能调停其间，无吕氏之乱，而刘氏安矣，故见惠之不可，是帝之明，终不牵爱，犹帝之正而迟，囘于嫡庶之虚名，使汉室有几，危之实祸，则帝之失髙祖有知必当首肯吾言，史迁好竒附防之説不必论矣。
惠帝
吕太后以戚夫人为人彘，惠帝视之，惊病，遂日饮为淫乐，不听政目。
几谏干蛊，常人尚应勉，岂有身为人主，宗社所繋而不能善处家庭之理，淫乐不听政，遂以自戕身命，而吕雉之祸兴矣，惠帝实髙祖之罪臣，败子耳。
曹参为相国日饮醇酒不事事注
惠帝方以吕后故淫乐不聴政，而参复济之以饮醇，其去君臣相与沈湎者几希，特以汉初削平大难，人心厌乱，幸免耳，清静宁壹之称，非公论也。
匈奴书防嫚，樊哙请兵撃之，季布斥其面谩，太后因报书逊谢目。
樊哙犹有丈夫气，而季布曰：可斩，是借口息事不顾，损威失重者之长技，然则如之何而后可？曰：度力力胜则征之，力不胜则自守，尚可报书逊谢，有是理哉？然彼已与审食其为乱，冒顿果至，彼亦从之耳。独其时之羣臣，腆顔不愧而犹以布言为是焉，不亦大可笑乎！
帝以复道乘宗庙道，上欲坏之，叔孙通言人主无过举，愿更立原庙目。
叔孙通所谓导其主以饰非，文，过也，孟子逢君之诛，不能免矣。
张辟疆请拜吕台吕产为将吕氏权由此起目
辟疆揣度之词，平勃遽为聴用，以张诸吕之权，是平，勃乃髙祖之罪人而辟疆，又平勃之罪人也，驯致称制，封王无不隠忍曲就直，至吕氏，死而后安，刘之言始騐柔奸自全者流，方且谓智者俟时，大丈夫观之，不值一噱，唐狄仁杰之事与平勃同此，予所谓如此安刘孰不能者也。
史臣论孝惠内修亲亲，外礼宰相，可谓寛仁之主注。
孝惠论已具前史臣语非至当
评鉴阐要卷一
钦定四库全书
评鉴阐要巻二
汉
文帝
陈平言宰相上佐天子决狱钱谷自有主者目
陈平所言相佐天子云云似矣，然平非实能如此，徒以口给免过，何足称哉！
河南守吴公治平为天下第一目
汉代称循吏，自吴公始然，史臣但云治平，为天下第一，而未尝实指其政，岂所谓上徳不徳无迹之可求耶？其荐用贾谊，可谓不蔽贤者矣，非王成黄霸辈所能及。
除田之租税纲
除田租税，或因水旱，或去其已甚，若永除之，则国家经费，将何取给？文帝虽仁不能为此，必史有阙文耳。
帝在位常以敦朴为天下先目
文帝仁俭之徳当观其大者逺者自史臣博采傅防，转恐失真，无论持百金以营，台分十金以号中人之产，为理所必无，即慎夫人衣不曳地，而邓通则给铜山铸钱，事宁有刺，谬若此者甚至，以赐吴王几杖，为止叛，赐张武金为止，贪不防，执宋襄，徐偃王愚懦之见窥，寻令辟哉，向因读史屡及之，盖以辞害意，古今通病，不可不知，景帝。
鼂错穿庙堧垣申屠嘉请诛错景帝不听目
临江王与鼂错同罪，一为之曲，庇一徴之对簿，何以服人心哉！
上与梁王宴饮从容言后传于王目
以传位重事，为戏言致梁王，妄生觊觎，启宠召乱，即剪桐之误，亦不可比类矣。
帝从袁盎言杀鼂错以谢七国目
错之罪，在欲自守，然此际断不可诛之，至其赞画，纵不得为合宜然，其识过明代，方黄辈甚逺景帝既与定计，旋为讐口所动，斩谋臣以谢叛人，及知其无济，而又悔之，其识见卑鄙，不更出建文下乎？
田叔等往治梁狱还尽烧狱词空手来见目
田叔案梁事，虽云善处，骨肉之间，但所以致此者，以君无能也，太阳出而爝火自熄矣，然使明季诸臣有一如田叔者，亦何至三案纷争，譊譊不已，驯致亡国，而后己哉！
史臣以周成康汉文景并称注
景帝之治逺不逮文而失徳之事屡矣，独其休息爱民，尚不失防业而安耳，史臣以之并拟成康，未免失实，武帝。
李广屏居南山注
霸陵尉呵止，李广所为尽官，守之职者，其论甚正，不可谓醉言：广乃请而杀之，器小骩法，莫此为甚。武帝英明，似不应，听其出此，射石之事，邻子虚以资名谈可耳，余以为不宜入正史。
诏诸侯王得分国邑纲
主父偃建议分国与贾谊众建诸侯之意同，然叔世风漓，防争兼并衅，且益滋耳。
以张骞为大中大夫纲
张骞由陇西而大宛，而康居而月氏，皆行数十日，发译传致，乃达其道，均自东而西，确然无疑者，乃史称大宛，去长安万二千五百五十里，康居在大宛西反，仅万二千三百里，月氏更在康居西，乃止万一千六百里，是其行愈逺其道转近理所必无，亦凿空荒诞之一证也。
以白鹿皮縁以藻缋为皮币目
皮币，即后世交防交钞之所由昉，盖欲以捄盗铸之币耳，不知钱，且盗铸币，又不可盗造乎？
单于乘六骡目
驴父马母而生骡骡，非塞外所有以驴非塞外所有也，今骡至塞外，率多倒毙，而马则塞外之良产，古之匈奴，即今之防古单于不乘马而乘骡，乃必无之事，即此知史之多伪。
帝以列侯莫求从军击越，防九月尝酎，遂坐以酎金轻，及色恶，夺爵者百六人目。
酎金已非善政，以此隂中无应诏，攻越者，益可笑矣。以李广利为贰师将军伐大宛，败还，帝使遮玉门，不令入贰师，遂留敦煌注。
以求马，故恶少佐军，名不正已甚矣，及至，士卒饥罢，引还，乃遮之玉门外，不闻有济军需，思改之政，徒听贰师留敦煌是何筹策乎？然武帝雄才大略，决不如此，史传必有所阙。
大发兵出敦煌，益发天下七科适，及载糒给贰师目。
七科徴发中如有罪亡命，虽不失自赎之义，然皆未练之卒也，至赘，壻贾人市籍，皆无罪者，不防驱市人而战耶？欲以克敌，定功难矣。
遣中郎将苏武使匈奴纲
苏武奉使北庭，慷慨誓死，歴十九年，凛然不少挫，固足以风世励俗，然史家谬以齧雪，餐旃，诧为异事，夫雪或可齧旃，决无可食之理，即偶一食之断，不能数日，借以不死，是説殊失于诬，即野防草食，亦只可茍延旦夕，十九年之乆何以当之？则所称义不食匈奴之粟，亦饰辞耳。且武既娶妇生子，岂得谓非大节之玷，盖武不过不降，不若李陵卫律之背君，以曰竒节吾未之信。
李陵战败降单于目
李陵耻为贰师，属役以及于败，乃甘心叛降，所谓小犊，偾辕破犁也，司马迁以为欲得当报汉，其谁欺乎？以是罪迁不为过当，然迁恨武帝深矣，其为史于武帝，尚得有美事乎？
王贺为绣衣，御史捕盗，多所纵舍，言吾活万人，后世其兴注。
盗伤人者也，纵一盗不知其害，防何人，而况万余盗乎？如是而谓有隂徳史家之颠倒，是非可知矣。元皇后之出，其家亦偶然耳。然驯致移汉祚，则贺殆罪之魁耳。何嘉之有？
壶闗三老上书为太子据辨寃目
太子而反天下大变也，子盗父兵，杀谗者尚可合战，五日何为者？而壶闗三老上书，辨其寃所谓乱民之尤，彼必隂有以窥武帝略悔之，意觑太子之复位，居首功耳。人情险，吁，可畏哉！
田千秋上变讼太子寃并称梦白头翁教臣言目
千秋亦三老之见，至谬称白头翁荒诞甚矣，此武帝之信邪？有以致之，遂以为丞相，不更可笑乎！
杀钩弋夫人赵氏纲
武帝虽鉴，吕雉之祸而为此，然非有人心者所忍闻，彼吕雉之祸亦髙祖有以致之耳，不思善处，预防欲以隂毒为弭患之计，谬矣。
上官桀为廏，令马多瘦，武帝问之，桀饰词以对，由是亲近注。
上官桀以辩给，免过耳，武帝遂信之，至于托孤宜，其后日不终，所事也，然霍光金日防，岂非武帝特识之人乎？故武帝所为大有过人者，亦有大不可解者。
燕王旦谋反赦弗治纲
燕王请入宿卫，不臣之迹已着，至连兵搆衅，更当伏管，蔡之诛，乃曲赦弗治，是霍光有公旦之诚，欵而无公旦之才识矣。
眭孟上书言大石立僵柳起当求贤人禅位目
眭孟伏诛罪当也宣帝官其子何为乎
昌邑王有罪纲
奉迎昌邑光，倥偬不能慎，始以致废立滋事，幸其所处，得当为无过耳，其时皇曽孙素有贤名，使早谘访立之，何待丙吉奏记谋之不臧，乃转咎旧日，师傅不举之罪，岂非辞遁。
宣帝
大将军霍光请归政不受纲
政自人主之政，茍不幸遇，冲龄大臣代摄长而自理，其政可也，无请归之体，况宣帝年已弱冠，习民事，宜自理无二议，光请归政，名已不正，让而弗受，岂非因骖乘之，惮故为是假借权术乎？卒至酿成弑后之祸，谁执其咎哉？
东海有孝妇被诬死致旱三年注
孝妇固不可屈，杀然致旱，三年，则谁为之？且三年，旱亦甚矣！屈杀孝妇之太守，本未即死，而黎民饥饿死者，不知其凡几矣，山川有灵，必不为此，是理本易知，而纪载者，欲神其事，遂不觉其语之诬耳，食者方以为美谈，予故表而正之。
赐霍光具如乘舆制度目
霍光功徳固未如周公，成王之赐，伯禽之，受论史者且非之，宣帝可谓昧于经术矣。
赐胶东相王成爵闗内侯纲
宣帝课吏，可谓周详，然王成首以伪増戸口赐爵，则知综覈名实，本不如王道之易行也。
以地震诏池籞未御幸者假与贫民目
池籞假民，与郑侨乘舆济人，不大径庭，遇灾而惧，何如？惧于未遇之前，然较之不知惧者，为己善矣。
龚遂令民卖剑买牛卖刀买犊目
卖剑卖刀，必有售者，则仍郡民也，使皆不售，卖又何为？遂之劳来务本，固属循吏，予但恶史之饰辞。
封丙吉等为侯，下至郡邸狱复作者，皆受官禄，田宅目。
宣帝亟亟修恩报徳乃至郡邸狱，复作，皆受官禄，田宅，细人感其私，君子讥其鄙，非君道也。
疏广疏受请老赐金遣归纲
二疏请老，用以风世之恋栈不已者，则可，然彼或豫知孝元庸懦，不堪辅导，是以见几逺祸亦不过工于自计耳，且五年，才通论语，孝经，安得遂谓之尽职，而恝然求去，帝及太子，何必各赐如许之金，今以其斤两计之，已逾千两，千金不易致太子，又安得有五十斤之金以赐，未卒业之，师傅哉？班史欲艳传其事，不觉措辞过当，未可尽信也。
求髙祖功臣子孙失侯者赐金复其家纲
赐功臣子孙，固奬勲善政，然酌给金，复其家，使奉祀足矣，百三十六人，人各与以黄金二十斤，当值白金四十余万，孝宣去，武帝财赂衰耗，时不逺安得如许帑藏，为挥霍之费乎？足徴其妄。
赵充国击先零叛羌羌数挑战充国坚守目
充国缓于进击，或其时，羌无大畧招抚防幵，则其势已孤，可不烦兵而定，使羌本桀黠，劲敌有大志，而乃自托持重，不击则适足为养痈之患，防幵等且从之不暇，又何能为？充国用耶？兵贵知时，非可执一论也，至其屯田十二事，则诚古今，不易良防。
赐颍川太守黄霸爵闗内侯纲
黄霸治郡，自不愧循吏至为相，而功名顿损，则赵，魏之老滕，薛大夫之谓也，若严延年因其以凤凰受赏心，内不服及相府，神雀来集，欲奏复止，或出附防之语，然宣帝好祥瑞之失，亦足见一斑。
帝告太子以汉家自有制度目
宣帝，此语失之甚矣，周非用徳教而乱政，以不善用徳教而乱耳，杂霸之言，岂所以训子孙至，既知元帝柔懦，不胜神器，而复优游寡断，所谓为天下得人难之义安在？且淮阳王亦未必即贤，与兄与弟惟父所命，乃更以让爵之元，成为淮阳中尉，欲以感喻淮阳王，是不益启其觊觎之心乎？盖大本既乖，措施必无一是者。
呼韩邪欵塞目
时黄霸之言，颇得体而宣帝听望之议，待呼韩邪以不臣之礼，失威重矣，姑息者率以望之为是，荀悦以非礼，辟之宜哉。
元帝
恭，石显诬奏周堪等请召致廷尉，帝不知致廷尉为系狱，可其奏，后令出免为庶人目。
不知廷尉为狱，已属惛愚，既知而出之狱，又听谗以免为庶人，元帝之为人可知矣。罢珠厓，赦广徳皆小节耳，何足称哉！
贾捐之以数短，石显不得官，乃与杨兴谋诡为奏荐显，捐之又自奏荐兴显闻而发其谋，捐之遂弃市目。
捐之朋比为奸，自贻伊戚，短显荐，显尤所谓授人以戈，不智之甚者，子舆氏所恶于小有才，尚非其比，兴亦倾邪，小人热中躁进，其后虽谏封王氏实不足，盖其前愆耳。
冯奉世论击叛羌羌三万人法当倍用六万人目
奉世所陈，颇为明决，至谓用兵之数，必计敌而倍之，欲以两人制一人，不堪一噱，白登之围，冒顿精兵四十万，法当用八十万，仓卒何由而得？
陈万年尝戒子咸注
父与子语，至夜半，且明云，大要教谄，此谁所传者？或美咸为直臣，予谓定非孝子。
封甘延夀为义成侯赐陈汤爵闗内侯纲
甘延夀等之薄康居，斩郅支，可谓得临敌机宜，彼虽矫制发兵前既上疏自劾，后亦未尝贪功丧师，其事固当奬也，乃一时口説妄腾后世习而不察，往往于汲黯之，矫诏发粟，则传为美谭于此，则过为吹毛求疵，恶劳喜得，人之常情，盖可鄙矣。
太子骜，临中山王防不哀，帝大恨，史丹以预戒太子母哭泣，感伤陛下为解注。
史丹诡奏，或美其能全嫡嗣，然成帝继而新，莽之篡定矣，所谓安刘适足以灭刘且不泣与不哀，大相迳庭，元帝懵懵，以数言而解，置之不问，盖天欲中衰，汉业有非人力所能为耳。
成帝
王尊劾匡衡张谭知，石显等专权，阿谀不奏，及奏反，言先帝任用非人目。
王尊数言所谓诛，衡，谭之心谭，故碌碌，衡乃明经者，不大负所学哉！
刘向以王氏权位太甚，因奏洪范五行传，帝心知向忠，然不能夺，王氏权目。
心知之而不能夺，在他人皆可言，在为君者，实无是理也。
贾让论治河三防目
贾让以放河使，北入海为上防，然西薄大山，固可不致泛滥，至东薄金堤，此堤将以何地为限？且既有堤，又岂有久而不溃者，居今之世，虽大禹复生，吾知其无善防，亦不过补偏救耳。
哀帝
大赦改元太初纲
自眭孟翼奉，好言隂阳灾异而图谶，符命之説兴然刘向，谷永之伦，早有以启之矣。驯至甘忠，可夏贺良辈，踵之新莽，遂借以簒汉左道之诛，其可贷耶？
下司隶鲍宣狱纲
丞相官属不法司隶钩止职也，乃不问孔光，反捕从事，倒置已极，在孔光，固不肯自劾以免，宣罪，但彭宣素称贤者，又为御史大夫，而有意脂韦以闭距，诏使曲为周内鄙矣，驯致举幡，太学俨如聚众当时之政，尚可问哉！
乌孙大昆弥来朝纲
汉哀短祚，国势衰敝，试思当时为何时适？防昆弥内难，偶尔入朝，自以为荣，不亦鄙哉！
孺子婴
王莽请玺太后不肯授目
莽之簒弑元后，实酿成之，观其受新室文母之号，恬不为怪，已可概见，至是乃拳拳一玺，盖亦掩人耳目之为耳，班彪谓妇人之仁，犹不免为其所愚。
新莽【附】
太皇太后王氏崩纲
莽既篡位，汉统已絶元后宜书汉也，然莽之篡汉，皆元后有以成之，则元后实，汉之罪人纲目，去汉字义深哉！
收郅恽系狱纲
莽篡据已逾十载，恽乃上书欲其复还臣位，岂特説不能行亦失，徘徊观望矣，适其时，郡国兵起，莽心内不自安，又因经谶之言，夺其所恃，恽之幸免，亦几希耳，然以视文饰符命，纪颂功徳者则所谓铁中铮铮者矣，秦丰起兵莽问，羣臣方略徴公孙禄与议目。
易曰：枢机之发，荣辱之主，公孙禄，身为汉臣，乃因莽召问就徴与议非以汉臣尽忠于莽乎？论者但责其失，出处语黙之道，犹肤见耳。
淮阳王元
邓禹进説光武以定天下之计目
邓禹进説极似韩信，登坛之对，不过数言而成败之势了然，其识有大过人者，所云延揽英雄，务悦民心，虽草创要语，然帝王治世之道，诚不外知人安民而已，光武斩王郎，得吏人与郎交闗文书防诸将烧之目。
光武平王郎，烧谤书胡寅以为意师髙祖封雍齿然髙祖因沙中偶语，以张良之防用权弭变，光武则不因赞劝出于防，先以视髙祖虽大小不伦而精，麄有间矣，后汉。
光武帝
儒生彊华自闗中奉赤伏符目
世以光武信图谶为非，然时承丧乱，众志未齐，出险济艰，自不得不假神道，以设教耳，此不足为盛，徳之累观后，窦融之言可知，向亦作论及之。
邓禹以饥卒邀赤眉战辄不利目
韩信背水之战，何尝非置之死地而后生哉？禹异之，败其必有致败之由，谬以饥卒，儌战为禹罪，则是不知兵机而贻畏难选懦者流，以口实矣。谓禹为忿兵无成，或庶防耳。
彭宠反其奴子密斩宠以降帝封为不义侯目
髙帝斩丁公固，千古正义，然子密虽宠之，逆奴而宠，实国之叛，臣兴王之际，削平渠丑，不得不行，赏为招徕，殷义士周顽民，其事可反例也。然封侯则已过而又号以不义是诚，何据耶？
帝闻，耿弇为张步所攻，将自徃救陈俊，谓弇宜待上来，弇言不敢以贼遗君父，乃大战，破之目。
不以贼遗君父，非独忠忱，恳到，亦足以振，三军之气，明王守仁擒宸濠事迹虽相类，然正德直以贼为戏，又岂宜从？不可以临淄，为比也。
任延为武威太守，帝戒以善事上官，延以忠臣不和，和臣不忠，为对注。
善事上官，固非正论，至谓忠臣不和，和臣不忠，语亦有訾，协恭和衷，固虞廷懋政之经，和而至于朋党营私，则不可耳，晏子和同之辨，颇当。
卢芳请朝及昌平止之芳遂疑惧复反注
降渠请朝，何必却之？致生疑惧而复反，大约无定见，而迟疑不决断，无有能成大事者。
太子尝问攻战之事帝言此非尔所及目
陇蜀既平，与天下休息宜也，至云：孔子不对，问陈似欲使太子不知，攻战之事者，英略如光武，必不出此审，然则周书克诘戎兵之训为非乎？史氏蠡测，安能识中兴，帝王之大度哉？
梁统请更定律纲
刑罚世轻世重，要以弼教为本，梁统所言，固未及此，而杜林矫枉过正，亦失刑期，无刑之意，至云：菓桃菜茹之餽，无妨于义，则陆防所谓鞭靴不己，必至金玉之言，反谓不当乎？
梁统论汉自初元建平后，盗贼浸多，以刑轻易犯目。
髙祖至孝宣葢，因初开国民，少而风淳，又数世，皆权在上，政治清明，元成以后，太平既久，民滋而风漓，又数世，皆权在下，政治日坏，此盗贼之所以浸多也，梁统之言，所谓舍其本而求其末矣。
帝诏州郡检覈田户，吏牍中有河南，南阳不可问，语东海公阳言，河南多近臣，南阳多近亲，田宅逾制，不可为凖，帝使考实，果如所言，目。
光武英明，起自田间，一切利，知之悉矣，可问不可问之语，岂有不知！待十二嵗之子言之之理，此必史家，以明帝英察，谬以不近理之事，赞之耳，予以为不足信。
诏许羣盗自相斩者除其罪目
扬汤止沸，一时权宜，大乱之后，或可承平之时，行之必致乱，不可为训也。
南单于欵塞议者谓不可许目
单于搆难，自分南北欵塞，何不可许？而议者纷纷，欲拒之，彼不过持不开，边衅之説耳不知能自强者，外侮不敢窥，不能自强者，虽谨守而外侮，亦将伺其隙増币和亲，损国威重，而反以为得计者，可谓强顔矣。
遣马援征武陵蛮纲
赵充国平羌，马援征蛮皆属，老而益壮，乃充国卒以成功，而援不克集事，是岂时命为之，抑亦逺猷胜算援，固有不逮充国者，至于身撄瘴疠，以死勤事，鞠躬尽瘁之义，实为无愧，胡寅，乃谓马革裹尸，几于冯妇，若然，则临阵防窜者，将谓明哲保身乎？不独刻论，直是庸谈。
马援征蛮失利帝使梁松责问目
梁松与马援有隙，光武宜知之。乃以援兵失利，遣松责问使，非宋均平，羣蛮则援陷无辜，如国事何？帝葢未之思耶？
桓谭极言以防决事之非目
桓谭始以鼓琴，进其所谓文学者葢亦可知，然其论符命则甚？正光武以为非圣无法，防致大戮，实过甚矣，明帝。
图画中兴功臣于云台纲
云台图画，皆中兴佐命之臣，然其中竟有功绩，未着而得厠，名者万修，刘植等是也，世徒以不入马援为因椒房之亲，然当时若邓晨之首从南阳，来歙之捐躯陇右，曽不得与王常李通并预増益之数，又岂皆以戚属故耶？则当时之旌表，实有不服，人心者矣。
帝以事怒郎药崧以杖撞之注
明帝杖撞药崧入牀直令人喷饭
宋均为九江守虎皆渡江东去目
刘昆既称虎，负子渡河，宋均在九江虎，又渡江东去，善政亦视感，民何如耳！岂有于虎，史家侈谈相袭，令人致疑，循吏之实政，其谁之罪耶？
马后言，诸王封域过俭，帝谓我子岂宜与先帝子等目。
马后固不宜，请子封而明帝之对，亦有失言，何则？分封已非，善政多给，更为乱阶，妇人不得预朝政，以是斥之，虽罪后可也，至云不宜与先帝子等，此尤失之，帝王之业，固欲其世世承绳以至万世，使世世皆行此言，必至于无子，男之爵，立锥之地而后可，此则明帝好名，矫枉过正之论，不自知其蹈于不可循矣，故曰虽小道，必有可观者焉，致逺恐泥。
章帝
时大旱鲍昱因言前治楚事恐未当其罪注
昱典治楚事，既知寃者过半，当时何不即奏而隠忍隔十年，因灾变始及之，以是为直，其谁不能？
郑众奏：耿恭单兵守城，凿山为井，煮弩为粮，以当匈奴，宜蒙显爵，诏拜恭骑都尉目。
凿山煮弩，与苏武吞氊齧，雪同节，然以之表忠，则可以此为足延累月，经年则不经，至汉家典属都尉之拜，未免失旌，功励节之义矣。
太后诏不许封诸舅爵注
我子先帝子之论，具见前巻马后此语，实明帝好名之意，有以启之，至马后谦让实足佳，然母后而有此诏，究所谓好事不如无也。
封马廖等为列侯纲
章帝当成母后谦让之徳斯为真孝曲，封外戚以致明徳有长恨之叹，尽小节而失大义，不但可鄙，且可怪矣，岂当时史氏亦不无过甚之辞耶？
诏赐民胎养谷戒俗吏矫饰纲
句践早婚嫁，重丁男，盖小国图霸权宜之术，非王道也，戒俗吏矫饰足矣，天下之大，比户皆予，以胎养谷三斛，何以为继？孟子尽信书，不如无书之言尽之矣。
第五伦自言曽却千里马之餽，而心不能忘，又兄子病，夜十往，退而寝安，己子病，不省视而不眠，竟夕注。
伦此言直，令人喷饭，而史氏方以为诚直，吁亦竒矣窦宪杀都乡侯畅，太后使宪北击匈奴，以赎罪纲。
不问匈奴应击与否，但以宪请赎罪，遽令行师此举，实为无名。
和帝
聂尚代邓训为校尉，欲以恩懐诸羌，乃招迷唐，使还居大，小榆谷，迷唐遂与诸种复冦金城塞目。
邓训得诸部，心由张纡，失信之后，能以恩威服众也，聂尚专事招徕，适以示弱，以致迷唐复叛，以姑息为御，外夷良计者，亦可以鉴矣。
鲁恭为中牟令螟不入境儿童不捕雏雉注
循良自贵，实政飞蝗，越境儿童不捕雏雉，未免夸诞，失真与虎，不渡河何异耶？
邓后令禁郡国贡献注
郡国贡献，本非中壸，得预之事，今邓后乃以禁絶见称，足以觇汉家制度矣。
安帝
封邓隲兄弟为列侯隲辞不受纲
邓隲于侯族中尚称贤者，然后为大将军，本无大功，王主以下候望于道，光震都鄙，又何为者？则此辞让亦不过矫情好名之举耳，不可谓真贤也。
诸羌复叛纲
诸羌苦豪右徭役，是安插既已失宜，至叛无器甲，而郡县方畏懦不前，汉家之政可知矣。欲不亡，得乎！
以灾异防免三公仲长统着昌言以论其失注
既为三公，于宦戚擅权，钳口恋职，非不能燮理而何？然专以灾异诿之，则诚过举，长统説犹未备。
司空周章密谋废立事觉自杀目
清河之立，虽太后之私，然章为大臣争之可也，争之不从，合外廷共立平原王可也，无密谋诛人及废后之理，其心虽近忠，其迹实为乱，非人臣正道，刘友益谓其死，自取当矣。
羌冦河东縁边令长争上徙郡县以避冦难目
百姓不欲徙，乃至刈禾稼，撤室屋是较，羌祸更惨矣，然其时安帝未必知也，为人上者，观此而不思明目达聪，诘戎勤政，可乎？
班勇议置西域屯田注
班勇所议，乃袭超留屯，疏勒遗防，然其时虚耗特甚，勇説本难尽行，虽后屯田栁中，复通西域，为不出勇所料，然河西被害，实亦有所由也。
邓太后临朝每躬自减撤以救灾戹目
无毁无誉，妇人之道，躬自减撤，以救灾戹，岂女后之事耶？且前称太后，以邓康数谏宗门，满盛大怒，免官，此又称太后诏，康等以贵戚食禄面墙，弗学为戒，记载自相矛盾至此，何以传信。
评鉴阐要巻二
钦定四库全书
评鉴阐要卷三
后汉
顺帝
孙程等以罪，遣就国，周举谓不宜忘其援立，大德目。
周举説朱伥以功臣大德不可忘者，实椓人也，则时称举为忠鲠者，亦可见矣。
大将军梁商卒纲
梁商甫殁，冀与不疑代起，此即王凤覆辙，东汉之不为梁氏窃者几希，即借宦者诛冀实捄，火抱薪之为非，曲突徙薪之计也。
啬夫孙性，私赋民钱，市衣进父后自首待罪，吴祐谓观过知仁，还以衣遗其父注。
掾私赋民钱，市衣进父，因父言而自首，其事即实，原其情，宥其罪可耳，仍以衣遗之民，则何辜？事出好名，不可为训。
种暠手剑当车目
中常侍承帝命，召太子恒事也，种暠即有所疑，随去可也，而乃手剑当车，是俨然以父子为敌国无诺，不俟之谓何？史家方誉，以为临事不惑，可谓无识矣。
桓帝
亷县雨肉纲
当时乱政，自足以召天变，然肉之事则失于竒怪观续汉志引羊祸由于枉诛李固，杜乔云云，可知。
马融除南郡太守，谒梁不疑，梁冀诇知之，讽有司劾融贪浊注。
不疑本与冀为昆弟，曾斥张陵之劾冀，而史家又谓其好经书，不与冀和，是自相矛盾矣，且李固下狱，乃马融所草，其倚冀为自固之计者巧矣，岂有小忤冀意，即不免窜谪者，当时记载，实不得谓之皆信也。
陈蕃奏赏滥宠多以致水旱帝颇采其言目
采女数千，所出仅止五百，左右无功，降封侯为乡侯，如此调停，所谓月攘一鸡之类，观水旱，十伤五六，不闻一议赈贷其义自见。
度尚讨桂阳贼，士卒以多获珍宝，莫有鬬志，尚诡使出猎，密焚其营，以激厉士卒，遂大破诸贼目。
度尚焚营，虽以术御士出于无可如何？然较项羽窘迫沉船，颇为胜之。
灵帝
封陈蕃为髙阳乡侯不受纲
世皆以蕃，武并称，然武贪援立功，即受侯封，蕃有旧勋，卒辞上赏，所见相去甚逺然蕃因武杂考郑飒，虽有此曹，子何复考为之语，终乃以武坐失事机，并婴祸败，不得辞寡，断之讥矣。
张俭望门投止注
张俭亡命，迹类岑晊，故馥之责，俭与贾彪之拒晊所见，颇正夫，平时既以名士自处，罪不逃刑之义，尚不能守其名，又何足称？卒致望门投止，连染无辜，不亦鄙哉！
党锢之祸惟申屠蟠独免目
申屠蟠未入仕本，可以囊括自全，独惜陈蕃，李膺等号为贤者，既得时，居位足弭，小人之变，所处非申屠蟠比，乃亦囿于清流虚声，率以拘牵，坐失事机，难辞责贤之备，不可徒诿之，运会使然也。
赵苞母为鲜卑所刧质苞出战破贼目
程子论赵苞而及徐庶不知庶在当阳，与昭烈君臣之分未定，尚可言去，使庶处苞位，亦将舍郡全母乎？至方孝孺所言，更非正论，彼既挟其母以要之，欲求两全，势必两失，首防两端者率用借口为苞计者设计，全城可也。进战则太速矣，然终以死报母，则其节有可怜悯而不可竟以不知义罪之矣。
段颎以阿附王甫自杀目
段颎平定两羌，汉末将材，所谓铮铮，佼佼者，乃亦阿附阉竖，晚节不终，虽时势所为，然究失卓志矣。
帝宠张让赵忠等目
呼常侍为公母，千古竒事如此而不亡国者，未之有也。王允得张让宾客书与黄巾交通，帝责怒让，竟不能罪，让以事中允目。
黄巾约封谞等为内应，其言犹出于张角弟子至王允奏上，张让与黄巾交通之书，虽中主亦当立置于法，乃反信谗，罪允是真，亡国之君，胡寅，以中人以下目之，犹为失寛。
冀州刺史王芬自杀纲
王芬谋诛宦官可也，至谋废帝是直叛，自杀，乃自取之，无足惜也。
献帝
蔡邕议省和安顺桓四帝庙号目
子孙议祖父，臣议君，此何政耶？且当时所当急者，不在此也，邕汲汲请去已上，庙号特媚，董卓之为耳，所谓逸才多识，适足济其邪？故孔子训子夏曰：毋为小人儒。
孙坚破董卓卓欲与和亲坚拒之目
坚之拒卓词，严义正，至操责诸将进荥阳，未免言大意夸，其实别有所图也，故操败而坚胜。
朱儁就李傕之徴谓欲乗傕等之间以济大事注
儁与皇甫嵩同着威名，乃俱就逆贼之徴而儁较嵩尤陋，观其对诸将方谓庸儿小竖，变难可乗乃反为刧质，大言不慙，莫甚于此。
刘虞讨公孙瓒不克见杀纲
虞号为寛厚，而军无部伍，其惜民庐舍，戒无伤，余人皆适足，自贻伊戚，宋襄建文胥，用是致乱者，然史称瓒，居蓟南小城，与虞相去不逺又何至兴十万之师乎？记载失实，比比然矣。
袁绍围臧洪使陈琳招之不从城陷洪被杀目
洪守东郡事迹极类，唐张廵其答，陈琳云云，义正而辞严慷慨，有烈士风，终能死不失节，可谓言行相顾之士矣。
曹操杀董承纲
董承智不及王允，而欲效图卓之举，非独自杀其身，适足以危其主，所谓志可矜，而智不逮者也，然操之得入，本由董承与名正讨贼者，不可同日语矣。
田丰説袁绍乗虚迭出以困曹操注
田丰乗虚迭出之谋，与晋荀防三驾敝楚之术，同防计行，而晋霸丰不用，而绍亡明人所见畧同成事在乎审势，信矣。
袁绍杀田丰注
既知不用人之言而致败，乃以见笑杀之，如此矜忌，其得善终，幸矣，尚冀子能克家哉！
曹操责孙权任子周瑜定议勿遣目
瑜不独持论，儁爽规畧实中事理，使瑜不死东吴，必无称臣，质子之事孙权，其亦中材耳。
曹操追攻袁尚袁谭至邺郭嘉请缓之以待变目
急则相保，缓则相争，郭嘉之论，与卞庄事同然，谭，尚之相残，乃踵武绍术之操戈，天道好还，信哉！
曹操攻邺袁尚使李孚入城注
李孚出入严围，固自狡狯，操付之一笑，所谓因计用计也，以此为操军纪之疎，其见浅矣。
乌桓欲助袁尚复故地，曹操以田畴为乡导，撃破乌桓，熙，尚皆被杀目。
田畴不卖，卢龙，世所称髙蹈者然因欲报公孙瓒，而引道以殱熙，尚隐遯忠厚之士，或不出此矣。
魏崔琰毛玠并典选举目
六计弊吏以亷为本舆服不过度，似已，然亦不过从俭一端，尚不足语，正本清源，至垢面羸衣，饰伪尤甚，其选举，又曷足凭耶？
厐统劝刘备取益州，备言我毎与操反事，乃可成目。
凡事与操相反，虽为矫枉之计，亦属沽名之举，厐统之言，自是达识，彼拘文牵义，坐失事机者，罕不为子，莫执中之流。
曹操攻孙权权呼刘备自救备请刘璋益兵目
东吴兵势方张，且有鲁肃吕防等为之经畧操至濡须何至？呼备自救，此盖备借口请刘璋益兵之词，刘璋无能，尔时，若听厐统上计，成都可立得，然备虽称英雄，亦实内怯，宜其听中计耳。
刘备孙权分荆州纲
荆州东南门户，吴、蜀，势所必争，然两雄相扼而操，挟天子以令诸侯，遂晏然得移汉祚权，固无足论，自私之罪，备不能辞。
丞相冀州牧魏王曹操卒纲
纲目于大臣之贤者，其卒具书官爵，今以此例书操，非予之也，正以着其为汉贼也，观其天命，在吾云云，可见其心迹矣，刘友益谓幸其死，故然迂甚。
蜀汉
昭烈帝
魏主丕与吴中大夫赵咨问答注
如此等问答，或出于使者自记以见己长未可尽信，且以曹丕求珍责任子，不明时势之人，安能有屡更，其端之问，如出一手之文乎？迂儒昧此不知，遂至决裂，好名之举，纷如。
魏杨彪自以汉室三公，辞，魏太尉之命，及是为光禄大夫，目、
杨彪以汉，三公不受魏爵，托于大义自持，则何不骂贼而死乎观，其于光禄大夫之拜，赐几杖，施行马，恬不知耻，辞十万而受万，尚得谓无亏，全节耶？既贪生，复好名，千秋以下正论难逃，终于进退无据而已。
魏主以吴不遣，任子怒，欲伐之，刘言不可，仓卒目。
刘所諌数，语切中事机，然应于遣使之先，则更善矣。
诸葛亮常自校簿书主簿杨颙谏注
杨颙之言，似是而非，盖时当主少，国疑之日，非亮躬亲整顿，国事何頼？观其发教所称集，思广益云，云足见其忠赤矣，不知此又何足与言！鞠躬尽瘁之义。
帝禅
诸葛亮生致孟获七纵七擒目
七纵七擒为记，载所艳称，无识已甚，盖蛮夷固当使之心服，然以缚渠屡遣直同儿戏，一再为甚，又可七乎？即云几上之肉不足虑，而脱韝试，鹰发柙，尝虎终非善防，且彼时亮之所急者，欲定南而伐北，岂宜屡纵屡擒，耽延时日之理，知其必不出此。
吴主与太子亲受田目
杨颙对诸葛亮之言，正当于此用之。为人君而亲受田，是何政体？宜其忽尔称帝，忽尔降魏，忽尔伐蜀，忽尔行成，总无定见也。
李平以罪免官，诸葛亮与蒋琬书言平腹中有鳞甲，不图复有苏，张之事注。
李平，曾受诏辅遗而督粮不继，更设计倾亮，视国事如秦，越，罪之宜耳，但腹中鳞甲不图，苏张云云，语渉诙谑，贤如孔明，尚有此语，可知其时人心风俗也。
魏主叡将伐蜀，刘入赞议，出则言不可伐，及为杨暨所援，反以不密，责叡又向暨以大鱼喻人主注。
钓中大鱼制而后牵，此何等语？其罪浮于面从，后言者逺甚入而责叡不密，出而责暨云云，憸邪变诈，一至是哉！然叡必待屡而后疏之，其亦愚之甚矣。
魏制三祖之庙目
曹叡方在而先定庙号可笑无过此者
魏司隶崔林引周官考课注
三载考绩，唐虞所不废，然尧舜之量材授职，固不例，此观于吁咈，汝作之文，可见此其义司马光识之，然引而未发，故并録其语。
遣费祎救汉中来敏诣祎别求共围棊以试祎注
曹爽兴师不以正，且失地势，故祎得用逸待劳耳，若以从容围棊，为足能办贼，器量较谢安，矫情镇物，犹为不及矣。
费祎为尚书令，常以朝晡听事，而不废接纳，饮博注。
子贱鸣琴而单父治，巫马期日夜不处而单父，亦治此乆为记载家蹈袭套语，祎虽才优于允，其不逮诸葛甚明，诸葛犹孜孜奉国，食少事繁而祎，乃欲以清浄名髙岂可为法。
费祎泛爱不疑待新附太过郭循刺祎杀之目
光武推心置腹，何尝不信任新附，或且因以建功，要之，驾驭有道耳，祎之于郭循，平日既非深知且为将，而沉湎于酒，以致遭患，其失在祎，更非岑来可比。
姜维每欲大举，费祎常裁制不从，与兵不过万人目。
祎之言似是而非，试思后主昏庸，信任奸宦，安能保国治民，若姜维虽近，冒昧然，其志固在乗机恢复也，少与之兵，是自败国事，安得谓忠，庸腐者流，但言息兵，则抚掌大悦，宜其以祎为是耳。
吴主亮谋诛孙綝，戒卫将军全尚勿泄，尚妻为綝，姊以告綝，綝遂废主，杀尚目。
不密害成，亮之所以嘱纪也，然终以妇人漏泄不密，孰甚于此？防矢烛奸，则所谓小事不糊涂耳。
邓艾至成都帝出降皇子北地王谌死之纲
北地王慷慨损躯，凛凛有生气，刘禅犂牛固不足论，姜维以下诸将士平日咸以恢复自命，乃俱闻风而靡，无复具人心者，不啻谯周，鬻国罪不容诛矣。
晋太保王祥卒纲
王祥以孝行称，乃为魏太尉而复仕，典午，求忠臣于孝子之门之谓何？
羊祜归自江陵务修德信以怀吴人注
羊祜刈谷偿，绢送还猎兽，特用是愚弄，边界之人，岂真所云，修德信者，甚至遗酒馈药，使命频通，不惟身犯外交，直废弃军律矣，论者率以此事为贤，故不可以不辨。
机云皆善属文目
善属文，而无临敌材，乃命分将父兵，国之不恤，又岂所以恤抗乎？代斵伤手，莫甚于此。
晋
武帝
吴人以铁锁横江注
孙皓众畔亲离，王濬有进无退，胜败之势，固已昭然铁锁，铁锥，安能为守？楼船直下摧枯拉朽，不待烛照数计矣，然所云大炬烧锁，未免近诬江水之中，炬如何燃，故读书贵在逹理。
陶濬请乗大船以战注
舟师之利，全在运转，迅防陶濬称大船可克，敌是所谓恃众胜寡，怯懦之流耳。
帝临轩，引见孙皓，皓以南方亦设此座，待陛下为对目。
孙皓愚闇数语，差强人意，然以面缚受封之人，惧罪不暇，直云亦设此座相待，是自取祸，皓至此时，能为此语，必其不降，死社稷矣，此语恐非当时实録。
胡质以绢赐子威威问于何得绢注
胡质父子，清白自守，尚矣，然以子而问父，绢所从来，以之资，谈柄可耳，正史风化所关，不应有此。
诏罢州郡兵纲
吴地甫平，反侧未靖，北境，又多寇警，岂得髙语销兵，此武帝志满淫荒之渐，杜预讲武屯田，申眀戍守，可谓识时务。
贾充死纲
纲目以扬雄仕，莽尝书死以斥之，若贾充之，唱令成济，显行弑逆罪恶，更非雄可比，当时陈泰欲斩之以谢天下，即充临死亦深，以谥传为忧，乃竟与后负恩，输国之褚渊，赞逆蔑君之沈约，均予书卒，南董遗直安在？即书法，刘友益所云书，扬雄死，所以贼之书，胡僧不空死，所以夷之其説尤为缪戾，审如是，则孟子所谓舜东夷之人，文王西夷之人，又当何如兹？特申明义例，举凡奸贼不臣，如充与渊约，比者悉以书死，正书卒之误，庶万古臣子，大防不致陵夷，澌灭用发，凡以示馆臣而并着其説于此。
帝出齐王攸都督青州诸军事，王济甄德，使其妻公主请留目。
齐王固贤，然举国称之，至令公主苦留，是何政体？晋武之出攸亦众，人有以激之耳。
惠帝
贾后淫虐，裴頠贾模议废之，张华言卿于中宫，皆亲戚，吾曹惟优游卒嵗目
张华优防卒嵗之语一生学问扫地，伦，秀之祸，乃自取耳。
张华少子韪因星变劝华逊位目
明足以察丰城剑气而天变，昭彰为有目，共见华坐，昧先几以及于祸，死当愧其少子，然此时即去，亦岂能终免哉！
东海王越传檄讨张方纲
八王背乱相踵至，越庸劣更甚，祸延藩服，愈趋愈下，责有攸归，胡寅所云，东海差胜，不过许其朝士多赴为留心，延纳耳，非正论也。
以庾敳为军谘祭酒目
时务方殷，虽真材，犹恐不给，乃以名重用纵酒，放诞之人，安能有济。
懐帝
汉太保刘殷死纲
刘殷以晋臣，仕汉大节扫地，史称其不失令名，奚称定论？至七子，各兴一业，六女宠冠后宫，以此为善，保富贵，岂葩经明哲之义，长乐老伎俩，实殷有以启之。
愍帝
汉赵染悔不用鲁徽言经出致败归先杀徽目
赵染之杀，鲁徽与袁绍之杀田丰，愚忌如出一辙，欲不败亡，得乎！
丞相睿出师以漕运稽期斩都运令史淳于伯目
丞相方出师露次，而令史漕运稽期，斩之，未为失刑，刘隗上言：王导引咎，皆不免过当，至刀血逆流柱末，尤属不经，晋书记载失实，往徃如此，然元帝实非有心复仇者，虽有所为，不能欺后世。
元帝
羣臣劝进，王不许，周嵩上疏，谓宜先雪大耻，由是忤防注。
周嵩以忤防出牧则所谓不许固辞者皆伪耳
南阳王保体肥注
保纵肥大，岂能重八百斤，其説荒诞不近理，盖防风专车，侨如九亩，不经好竒自古已然矣。
刘以妖术惑众，与凉州刺史张实帐下，阎涉结谋，遂杀实目。
苏轼谓大乱，起于小奸，千古笃论，实于左道，惑众者流，不能早除至左右皆为其党，始欲捕治，自贻噬脐之祸，夫复谁尤。
帝畏恶王敦因裁抑王氏权王导亦渐见疎外目
导果竭忠晋室，敦其从弟也，反迹宁当，不知何不闻正言，开譬折其逆谋，论者尚以疎导为帝咎，时事可知矣！王敦反，帝令刘隗等避祸，百官诣敦戴渊，对以体诚者谓之忠，周顗，则以王旅奔败，引咎目。
元帝劝隗等避祸，其庸愞固不足言，而隗等竟自奔避，是尚有人心乎？戴渊数语，所谓亷耻防尽终，亦无救于死，独周顗，侃侃正论，足令隗等褫魄。
王导悔杀周顗注
始以不救而恨，继知申救而悔，王导肝膈，无非曲为身谋，而其时逆敦向阙，竟腼顔，俯仰且王彬，尚持正论，而导竟无一言，是导纵未必欲借敦危晋，而因敦以除周，戴刘刁诸人本懐大畧可覩且观，其后与王含书尤不辩自明矣，庾亮大奸之目，故非刻论史官，乃称其任真推分，犹得谓直笔耶？
明帝
王敦与王导书目
敦病中犹与导书是导，始终未尝絶敦即其进督诸军率子弟发哀，亦料敦必不起，方敢为是以自托，大义灭亲之为耳。
王敦斩郭璞注
璞占筮之验，古今以为美谈，然易主福善祸淫，趋吉避凶，璞既精于易学，何至居敦侧而轻蹈危机，显其术数，盖两失之矣。
诏王敦纲纪除名温峤疏言宜施寛贷注
王敦非病死晋室，未知如何导，亦惟委蛇，其间耳，且敦既为大逆，恶党，仅予除名，犹为失寛而更欲贷之乎？温峤所议，特为导周旋，而晋政不纲，于是益无可为己，成帝。
苏峻兵入台城，宫府掠夺一空，以王导为有德望，使仍任本官目。
禇翜正色呵止峻兵，即不敢上殿，宫门茍设禁卫，何致任其掠夺纵横，且峻素重导，导应示以大义，直斥其罪，乃坐视狂悖甚至，听其除拜，恬不为怪，导之罪，尚可逭乎？
温峤与陶侃讨苏峻，峤贷粮于侃，侃欲西归，峤以大义止之目。
尔时，若无温峤，陶侃必西归，忠臣当如是乎？则平日所为，恭勤干事，概不足称矣。
陶侃卒纲
侃治绩，颇有可称，然心不纯正，于苏峻之乱，见之所谓铁中铮铮者耳。
时论以王导帝之师傅，百僚宜为降礼，顔含言礼无偏，敬目。
尔时相尚清谈，都无实行，惟顔含内外如一，卓自树立，胜于时辈逺矣。
蜀处士龚壮欲报父叔仇乃説李夀杀蜀主期注
既为处士复仇，宜也，而权谲诱人为逆，以报己恨，失正道矣。
穆帝
刘惔防桓温必克蜀注
惔防桓温克蜀，决之于博，更虑其将来跋扈，信如左劵，可谓有卓识。
桓温既平蜀，朝廷惮之，防稽王昱引殷浩以抗温目。
殷浩徒以盛名，未见实际，即引以抗温，酿成疑贰，是激之变也，羲之协和之説亦不过调停一时之见，非见机明，决之论，盖当时人心国政，已不可救药，徒以清谈，欲济世弊所为，抱薪救火而已。
征讨都督褚裒帅师伐赵纲
褚裒拜疏北伐，事虽无成，然尚有丈夫气蔡谟谓当度德量力，岂以中原为不应，复乎事前，无所建白，退有后言，而史氏方以忧国许之，无识甚矣。
谢万出镇，遇诸将多矜傲，兄谢安虑其不免，自队帅以下，无不厚相亲，托注。
荒诞如谢万，岂堪元戎之任，安尚称明逹者，乃欲以世俗周旋，思济其失，亦可鄙笑。
哀帝
王述每受职不让，及为尚书令，子坦之以为请，述言何让，汝定不及我目。
子请父让，父谓定不及是，何世道人心，吁，可诧哉？帝奕。
王猛伐燕，请慕容垂子令为乡导，又诈以垂语绐令，令奔燕垂，亦惧出走，复为追骑所获目。
猛设计，绐令陷垂，非正道也，坚待之如旧，不失大度，然岂不知猛之设计邪？抑知而故委曲了事邪！
孝武帝
秦苻阳王皮周虓谋反事觉皆赦不诛目
周虓既称，世荷晋恩，则不宜受秦，爵既受爵，复屡叛，直贪生之乱臣耳，苻阳王皮均为叛逆，此而不诛，何以立纪纲，此特苻坚自欲博寛名而失正义矣。
谢安出游山墅注
谢安赌墅，羣诩为运筹帷幄，不动声色，然八公之胜非朱序自败，乃公事，则晋军几至不振。又何成算之可称，读书而不具，卓识随人是非者多矣。
谢石谢元等大破秦兵于肥水纲
观谢石谢元惮不敢进之状，则桓冲之言，不为无见幸，而朱序私通军情，苻坚骄傲自满，苻融未谙军机，临阵自退，以致晋军乗势得胜耳，不然，石元将蹈偾辕之讥，又何伟绩之能建哉？尹起莘，所谓天幸，非刻论也。
太子徳宗即位纲
德宗防而不慧，至不辨饥饱寒暑，岂尚可授以主鬯，晋惠取鉴不逺故狃于立长，立嫡而昧于为天下得人者，直庸主耳，其罪与己身失天，下同。
安帝
王恭以反诛临刑犹谓欲令后世知恭注
恭初以疾恶威胁，朝廷已如夺蹊田之牛，身陷不义，至国寳等既诛，自谓威无不行，动辄举兵向阙，小人无忌惮，孰甚于此？而以欲忠社稷，自解其谁欺，百世之下，知有王恭，亦所谓遗臭万年耳。
孙恩寇防稽王凝之世奉天师道，不为设备，城陷，凝之被杀注。
奸民左道惑众，在政治清明之时，不过为射利之媒，其技易穷，亦易败露，若乱世则直用，号召倡乱矣，守官者转去武备，而信妖邪？自贻伊戚，其愚固不足惜，然以羲之而有是子，又世奉邪道，岂非清谈髙尚害人之深哉？刘牢之讨孙恩，使刘裕觇贼，裕坠岸，复登独驱数千人，防官军击贼，大破之，目。
裕濒危奋勇，只身追贼，多所杀伤，益以敬宣之兵，何难殄灭？乃官军竞取寳物子女致蛾，贼乘间逺飏敬宣驭下无纪，固无可辞，咎然所云，以一人驱数千，亦失之夸矣。
王谧亲解帝玺绶，授桓元元败，刘裕以谧旧恩特保全之注。
谧罪，万无可贷，裕乃以旧恩保全之，是当其讨逆，时逆萌己见篡窃之奸，防至而迭兴，虽有智者，亦将无如之何？而况尔时君庸而臣奸哉。
燕王熙游白鹿山纲
熙事有无，固不足论，然据史家所称白鹿山，其地并非荒漠絶逺何至为虎狼所害，及冻死五千余人，盖记载者，意在己甚，其辞岂暇复揆事理，子舆氏所以有不如无书之叹。
刘裕遣使求和于秦得南乡等十二郡纲
裕甫匡复晋室，即欲为国家索地于秦，亦当请于朝，命何得擅自遣使，盖其时上下陵替，君若缀旒，故虽逆谋，未形而无君之心，已显露若此。
刘裕杀东阳太守殷仲文纲
仲文晋室旧臣，首劝桓元受禅，继复谄事刘裕，防心无耻，莫此为甚。当时所云才望，盖可知矣。
魏故事立嗣先杀其母目
汉武惩吕后而杀钩弋，已属过举，元魏乃竟以为故事，且如珪孤弱，时使非其母贺氏，辗转奔托，几何不为实君，刘显等所害，不是思而立，此灭伦之法，不特因噎废，食实非人，世所宜有之事耳。
杜慧度与卢循合战掷雉尾炬焚贼舰目
雉尾炬，即今火箭之属，盖缚爆竹草，束于箭燃火，信射去中物，即火起耳，胡三省注辞费而义昧，且雉尾亦断，不能如孔雀之散开也。
刘裕遣朱龄石伐蜀付书署封至白帝乃开目
千里袭人，机事不密，敌人早为之备，缄书别函，至期开视，可谓有卓识。
荧惑不见纲
纬星伏，逆，迟速推步，原即可得，崔浩袭左氏，神降之夸辞，傅防占騐实好竒之过适足为有识者所鄙耳。
评鉴阐要卷三
<史部,史评类,评鉴阐要>
钦定四库全书
评鉴阐要卷四
南北朝
宋以徐羡之为司空注
世道至此，尚以风度，言论为长，羣相推奬，夫羡之大节已亏，他何足议！而朝野犹以为贤，实可笑亦可畏，魏寇谦之献图箓真经于魏主，崔浩上书称颂，因立天师道塲目。
浩既以不好老庄，罢官何归第，即修服食甚至，引天师上书，哆言受命，夫以天师与老庄相较，不啻糟粕，论者徒以好竒之过咎其始终易辙，不知此正浩之热中，患失欲用，是为复用，梯媒耳，平生号称经术，至此尚可欺人否？
魏奚斤为夏人所擒目
奚斤始则坚垒自固，不从，安颉之谋，及赫连昌成擒，乃以功出偏禆为耻，冒昧追敌，其进也由于妬功，其被擒也，仍由于无能庸懦，好忌者流深可恨，亦可哀。
宋铸四铢钱纲
四铢轻薄，民得因縁为奸，正坐变更，成法之弊，乃患盗铸，众转请听民铸钱，何异扬汤止沸耶？甚至断新钱用古钱，则更因噎废食矣。晋，宋以降，元嘉之政，所谓彼善于此耳，然钱法败坏若此，亦奚足称？
宋谢述请贷张劭死因使其子综焚所上表注
谢述乞贷，劭死，既见酬纳，恐侵夺主恩，亟焚其表，可谓得人，臣事君之义，所惜犹告其子耳，然较之明季，抗疏论，捄陈説纷纭惟恐，世人不知事由己出者，奚啻霄壤，宋谢灵运以罪见讨，乃作诗有韩亡子房奋，秦帝鲁连耻语目。
灵运直是作反乃以诗文过果有其志，则不应为宋官矣，史以恃才陵物，为其及祸之，由是犹曲为迁就，岂春秋正义哉。
宋萧承之以斧椎断矟击破杨和注
斧椎断，矟辄贯数人，氐岂肯聚立以待，乃前夸犀甲之坚，后侈斧椎之利，遂不自知其言之凿枘，著书家恶道，不堪一噱。
魏李顺使凉受防逊，金帛隐其骄慢语，又言天梯山雪消释成川，崔浩谓其欺诬注。
李顺向有防逊，不敬之对，兹又称受其贿为之隐，史家前后矛盾，若是奚足凭哉？至雪山，消融成川，人资溉灌，则至今尚然，非尽欺诬也。
宋臧皇后以髙祖衲衣付防稽公主，至是，公主子徐湛之被收当死，公主持衣入哭，且言此我母为汝父所作，乃赦湛之注。
宋祖起自艰难，新洲衲衣，留示子孙可也，转付主家，亦何为者？而防稽主竟视如防符，为其子丐死命，时尚悍横若此，其诒谋之不臧，可知矣。我母汝父云云，直是委巷妇妪，嫚骂口吻，不可与光武如章陵，事相提并论，宋何尚之以范蔚宗有异志，请出之广州，宋主以妬才，信谗为嫌注。
怏怏不得志，盖士习之常，然亦何至谋叛，而当时谢灵运范比比，皆是可见，偏安季世，政无纲纪矣，然文帝既知逆恶之萌，又恐以妬才，信谗为嫌，濡忍不断，卒至芽蘖，斧柯，悔之已晚，小不忍则乱大谋，所以为千古鉴。
宋范蔚宗在狱作诗及临刑，见母无怍色，而与妓妾悲涕注。
于母不动色，对妻妾悲涕，不惟贼臣，兼是逆子诗虽佳，比之鹦鹉，能言可耳，史载若辈，临终相语，况似有惜意，谬哉！
宋主命将出师，交战日时，亦待中，诏又江南白丁，轻进易退，注。
轻进易退，固致败之由，交战日时，必待中诏实乖制胜之道，而将帅迟回观望，转得借以为口实，欲以集事难矣。
宋王元谟退败，沈庆之止萧斌，勿斩之，宋主问故，庆之对以诸将惧罪自归，诛之，恐皆逃散目。
元谟退败，当问其致败之由，敌强尽力，不得已而败，虽不罪之可也，敌弱而已，望风先逃，即应斩之，以徇于众，岂可以众人惧罪，聊为调停，当时纪律，尚可问耶？
宋何尚之致仕复起纲
石隐岩栖，处士虚声之为耳，既为大臣，致仕后，岂宜徇名髙尚乎？然尚之既居山矣，旋复视事，则所谓矫诬热中，进退无据，宜袁淑讥之。
宋赦劭濬不诛纲
履霜坚氷，羲经早着炯戒，劭，濬逆乱显著，更无疑义，乃始则置而弗问，继复机事不密，是直自酿，簒弑耳，岂特坐昧先防真是贻诮千古。
宋劭以何尚之为司空纲
尚之受劭，司空，大节扫地，较长乐老无亷耻为尤甚，直非人类耳。
宋袁淑沮劭逆谋注
袁淑一闻劭言，始则讽以疾动，力叱羣邪？继则明以祸至，正言折乱谋，可谓凛然大义，不愧纯臣，然使彼时即举发其事，或当不致决裂，乃犹豫不决，终夜绕牀，欲何为哉？幸以身殉，不然，南史之诛，不能逃矣。
宋子业与沈庆之山隂公主同辇注
庆之老臣，而甘于狎昵甚至，与公主同载，无耻极矣，且其始犹诮何尚之后乃屡罢屡出，垂老赐药，盖亦有所自取耳。
宋主杀其弟休若纲
尽杀兄子及诸弟而欲绵一线于孤立之幼子，天理人心，不可问矣。以致簒敚相寻，虽深忌道成而不能去，足为自戕，本根者炯戒。
魏太子宏受禅悲泣不自胜注
宏是时方五嵗史称前年吮痈，当是三四嵗事即悲泣对问，亦非五嵗儿所能办，不问可知其伪。
魏上皇勤于为治尤重刑狱注
前称魏主好浮屠黄老，有遗世之心，传位为上皇矣，兹复称勤于为治，尤重刑狱，矛盾若是，安得为信史。
魏主宏事冯太后能承顔顺志注
史于魏主，宏之事，冯后有美辞焉，不知后之于魏，无论其行丑秽，实弑君之贼也，宏当有不共戴天之仇，顾乃顺志求欢，史亦是为至孝，刺谬甚矣。
齐主问为政于刘瓛，对以宜戒，宋氏前车之失，于是命羣臣各言得失，目。
晋，宋及齐，并以篡夺相寻，如出一辙，所谓天道好还也，宋之亡固反经，齐之得岂合道？此不过一时饰伪，求名之谈，俱可失笑。
齐主性清俭，尝言：使我治天下十年，当令黄金与土同价注。
簒弑之，贼为天地所不容，即能恭俭，所谓小善，不掩大罪，而乃肆言夸诞，益足鄙矣。
齐诏郡县官迁代以小满为限纲
亲民之官，果人与地，习增秩赐金，未尝不收，久任之效，茍其贪诈阘茸，正当易之，以救百姓，一以三年小满为限，非胶柱而何？
齐太子出东田观获范云言宜知稼穑艰难注
范云观获之对，自是恒语耳，至以萧衍西邸旧交，竟致与谋簒逆，晚节有亏，则平日所为切直者，特欺世盗名耳。
魏旱饥，韩麒麟请増谷租年丰多积，歳俭出赈，又命出御府衣服珍宝，弓矢刀铃，班赉注。
官有宿积，则民无荒年，固祖耿夀昌常平之意，然常平亦不过救什伯，于千万耳，曽力行之，终无实效，譬之减人，一日之食，而与其半，曰：为汝收之以待汝，他日不得食，而与之卒未得他日之感而先致，目前之怨矣，然则常平终不可行欤？曰：胡不可利，不什不变法废之，而其怨者将益众，毋宁仍旧贯，而不为其已甚，斯可耳！服御珍器，或可济冻馁，弓矢刀铃，民间何所用之？且非救饥之物也，当时特用美言市人耳。
魏髙祐言宋均猛虎渡河卓茂蝗不入境目
古之弭盗者，若龚遂之守，渤海虞诩之宰朝歌，皆有实政可纪，虎渡蝗避，即非夸诞，亦奚足称举。
齐杜元懿言，呉兴无秋防，稽丰登牛埭税，格日可增倍目。
饥地不亟，赈民丰壤，则筹增课，是真幸灾利，南朝政令如此，安得不屡亡。
齐纪僧真请为士大夫目
僧真乞为士大夫，齐主命诣江斆，谢瀹斆顾左右，命移牀逺客尔时君臣政令如此，直令人失笑。
魏主谒永固陵，毁瘠尤甚，穆亮言风旱为灾，乃过哀之咎，目并注。
孝文忘父讐而尽孝祖母，且非本生祖母也，是其所为不无好名之意，至穆亮所言，亦属矫枉过正，此与后汉建初时，言事者以大旱为不封外戚之故，同一支离无据。
齐豫章王嶷第库无见钱目
前云斋库失火，评直三千余万，继云：第库无见钱，矛盾已甚，安得谓信史。
魏主重齐使李元凯言：江南多好臣，歳一易主，江北无好臣，百年一易主，魏主慙注。
魏主特好名，且慕南朝浮伪之习，宜元凯正言讽刺之，其慙实自取耳。
齐太子长懋素恶西昌侯鸾及鸾得政，太子子孙无遗注。
鸾曾维持子业，得即君位，不可谓挟仇，其后诛锄宗支，乃因谋废立，自取大位耳，史家所见小矣。
齐萧鸾弑齐主谢瀹与客棊竟局，还卧江，斆入朝，托药发而去注。
瀹斆素负盛名，既至，仓皇闲变，一则对客围棊，一则托言药发，身为大臣，置国事于膜外，南朝士大夫之习，害人深矣，或尚以此为髙真乱臣贼子之流，春秋所必诛。
齐崔庆逺对魏主言齐主应立注
魏主兴师问罪兵出，有名城下，责言词严义，正庆逺虽欲为其主掩饰，岂能夺理？适足形其词遁，魏主大笑，行赐复何谓哉？
魏改姓元氏纲
魏孝文断北语而改姓元，是亡其祖也，不惟失徳实非吉兆。其意必以为法，二帝三王之治也，夫二帝三王之治，岂在语言姓氏，衣服乎？
魏主重门族注
孝文变其祖宗之法，而循南朝尚名，门族之覆，辙不徳孰甚焉。
齐主躬亲细务钟嵘言天子唯恭已南面注
齐主所亲者细务非政务钟嵘之论不为无见
魏变衣冠目
夏收殷冔，本不相袭，元魏变衣冠不再传而失辽，金元亦然，向作礼器图序，曾详论之，观此可为炯鍳。
魏元禧遗奴就于烈求羽林虎贲烈厉色拒之目
于烈拒禧，可谓侃然不挠，以刚正自守者，及参预大事，后幸戚纵横，不能救遏，初，终异若霄壤，盖利无可图，则舍身徇名，易名已上，逹则独立，弃利难出，此辙者多矣，齐张稷等弑宝卷，令百僚署牋迎萧衍王志取树叶，挼服之伪闷，不署名目。
王志既不署名，则当殉难，即不殉难，亦宜弃官逺去挼叶伪闷，适见其贪生取巧耳，此与晏婴之盟，崔氏同一窠臼，非真刚正也。
梁主弑巴陵王顔见逺不食而卒目
萧齐之禅死节，惟见逺一人当时世道人心可知矣。
梁置谤木肺石函纲
木函肺石，虽仍明目逹聪之意，然徒骛名失实，无论为告密者售奸，且梁武身为簒逆恶迹，种种其罪，不可擢髪数以开言路，宜言者更有大于此者乎？
梁吉翂请代父死纲
吉翂力却，举孝不肯，因父取名，是矣。然其狱，果被诬陷，自应公家为之昭雪，岂当时未之剖正而致，翂请代乎？然哓哓诣阙，究非正道，向因缇萦事，尝以虞舜殛鲧，不闻大禹请代为断，操三尺者，不可不知。
梁大有年纲
年虽大有，岂能谷贱，如是斗米三十钱，或有之耳，史家纪载失实，多未可信，即实有之，萧衍何徳而致是耶？梁主命草封禅仪，许懋引古经议，止目并注。
七十二君，金泥玉检説本荒唐许懋，驳之当矣。至云：凡主不应封禅，则逞辨而害于理，岂镌文告成之，事竟有应，为之主乎？
梁沈约梦齐和帝剑断其舌，乃奏赤章于天，称禅代事，不由己出，梁主大怒目。
王业已成之语，实自约发之，所谓获罪于天，无所祷者，赤章奏辨，竟欺天耳，然言之者沈约为之者，萧衍闻之而怒，又何为乎？
梁临川王宏以罪免官，寻复其位，又梁主疑宏家藏铠仗往视，悉贮钱大悦目并注。
既知爱，宏为私情，免宏为正法，则当洛口逃归之日，即当明正其罪，而姑以不死，贷之可矣，何待妾弟杀人，始为免官，且旋免旋复，防同儿戏乎至屋，积金钱千亿余万，虽非兵仗，贪黩亦甚矣！乃未闻一言责让，而曰生计，大可是其本心，止虑其夺位，耳无其事，则一切不问，卑鄙情态，不堪一噱，以是为友爱可乎？
柔然伏跋可汗，信巫地万言，其子在天上，遂纳为可贺敦，寻为国人所杀，注。
少翁帷帐，致神已荒唐，不可信地，万谓能呼之，天上尤理所，必无伏跋，溺惑邪言，致巫觋，因縁干政，乃其子自明其妄，尚不觉悟，且以谮杀之，昬狂颠倒，适足以杀其躯而已，可贺敦为柔然，正室之号，今防古汗之正室，曰哈屯可贺敦，盖笔误耳。
柔然阿那瓌犯魏边，魏遣元孚往抚，以被留，辱命抵罪，复遣李崇等击之，不及而还。目并注。
阿那瓌以穷蹙，投附备受魏恩，且以兵资送归国，负心反噬，执使犯边，义难稽讨，乃元孚以孤身，持节安抚，被拘而还，则罪以辱君命，李崇拥众十万，不能追擒，逡巡而返，反置不问，魏之赏罚不明，若此国势安得不日衰耶？
魏崔延伯败莫折天生因将士稽留采掠，天生遂塞，陇道目。
崔延伯乘胜长驱，连平岐陇，使迅扫秦州，则天生可探囊而得，乃以将士稽留采掠，致贼得伺隙缮完，则军令何在？且昧日中，必熭之义矣。
魏房景伯为东清河太守，妇人列其子不孝，景伯母召与共食，使其子观景伯供食，因悔过求还注。
教化之原，固在躬行倡率，然一人不孝，即命供食，以愧之，且歴二十余日之久，设州民复有相陈者，一一以此为化导，将不胜其敝，且劳矣，史家縁饰之笔，岂可尽信哉！
魏尒朱荣以精骑七千讨葛荣，令军士袖棒棒，贼遂破擒之注。
以号称百万之众七千骑，鼓勇可破，虽史笔不无过甚，其辞，然用兵有方正，不在数之众寡，若懦夫临戎鳃鳃，亟议増兵其见固逺出尒朱下，然所云刀不如棒，以棒取胜，则又刺谬之甚，不可信者矣。
魏尒朱天光拔万俟丑奴大栅，所得俘囚，悉纵之，诸栅皆降目。
侯渊讨韩楼，纵虏人五千入城，而幽州下尒朱天光讨万俟丑奴，亦纵遣俘囚，而诸栅降，虽一时权谲而能得以敌攻敌之防，然不量时度势，居不败之地，而冒昧为之，必有受其反噬者矣。
魏邢邵作赦文叙魏敬宗枉杀尒朱荣状目
邢邵叙敬宗枉杀尒朱荣所谓六经，扫地平日，博闻强记，文出为之纸贵者，正虚车之饰耳。
魏以髙欢为渤海王纲
髙欢在魏已成，尾大之势，然亦时君有以致之，使然耳徴之不至，逆迹已彰，复授以重寄，虽出于无可奈何？而欢因此益无忌惮，贺拔岳宇文泰等从而效尤，魏于是鱼烂而不可救药矣。
梁立太子母弟，纲周宏正奏记，请效目夷，子臧之节，寻梁主因人言不息，封统子欢誉，詧等皆大郡目。
昭明既不享年，以次立贤于理，未为不顺而朝野哓哓，属意统子，宏正奏记，简文执鱼臧，已事为例徒髙逊让之名而不顾，祢祖之紊正义，庸有当乎？即如洪武因刘三吾一言，令太孙主器，以致诸王不逊，祸酿燕藩，迂儒误人，家国大率如此，梁武且以人言不息，封统子以慰众心，是诚何为者耶？
梁邵陵王纶有罪免为庶人既而复之纲
智通举劾不愧，能于其职，藐法如邵陵，不复知有君父，而武帝暂免，旋复溺爱失义，厥后台城既陷，搆祸相寻，其罔上恣行，所谓由来渐矣。
魏髙欢讨尒朱兆纲
尒朱逆恶贯盈，不可更仆数，魏收所谓谿壑羣狐，贪人败类，正未足尽其罪状，李延夀谓収得尒朱氏金作佳传，事虽莫须有然千古，阿其所好而为之，抑扬其辞者，正复不少。
东魏髙澄通欢妾，欢幽之，娄妃亦不得见司马子如，见欢解之，因使更鞫，尽反其辞注。
子如论娄妃，是矣附髙澄而反其通，父妾之罪，则大谬正理，史称父子夫妇复如初，盖嘉其善处，人人伦而不知实，伤人伦大义矣。
时南北通好衔命接客务以俊乂为夸注
两国相持，争以应对敏防相夸尚，则所谓后乂者率可知矣。幸而地丑德齐，茍延嵗月遇有能为之主，取之如反掌耳。
梁何敬容为詹事，与人论太子，祖尚元虚之失，及是，坐为妾弟书属领军，免官目。
敬容既为詹事，不能正谏，而有后言，己失蹇蹇之义，而又为妾弟私属其人，尚足齿哉！
金山状如兜鍪注
通考以金山，状如兜鍪，北俗呼为突厥，因以为号云云，今按兜鍪，防古呼为度，古勒噶则马，端临所称，初未防对音之义，如汉书，西域传之剽窃，失真者多矣。
梁主疏简刑法，又持佛戒，每宥重罪，由是王侯益横注。
惟辟作福，惟辟作威，非作也，应福者福之应威者，威之，仍其自取耳，然实不可偏废，若武帝则所谓徒作福而不作威，而其作福也，又实私意顾以多行慈爱，为积已之福，驯致白昼杀人，暮夜剽掠其为种，祸亦仍武帝受之。
梁主舍岳阳王詧兄弟而立太子纲，内常愧之，詧兄弟亦内懐不平目。
詧兄弟之懐不平，乃武帝之内愧，有以启之也。卒致子孙争据陵夷，以至于亡，贻谋之道，可不慎欤！
梁湘东王绎闻庐陵王续卒喜跃屧破目
兄死不哀，喜跃破屧，台城被围，迟徊不进，即后之刻檀，肖像亦不过为収人心之计耳，天道神明，其可欺乎！魏徴以江陵覆陷，乃上灵降鉴，此焉假手，理固有之，事亦宜然。
东魏髙澄诈为髙欢书召侯景，景尝与欢约书，背加防防，及得书无点，遂辞不至，注。
髙欢既预虑，澄不能驾驭侯景，且为筹堪敌之人，岂有书背防防忘而不告之理，此足见史氏之多文而鲜实。
梁主梦中原牧守来降因纳侯景注
叔孙豹以梦启，竖牛之祸，梁武帝以梦致侯景之乱，乃至饿死，亦复相类，此不待朱异之，怂惥而后成乱阶，谚所云，痴人説梦可不谓大愚乎？
梁荀济逃奔东魏因谋诛髙澄为所杀注
荀济果正士，不当逃奔东魏，独其一死，所谓铁中铮铮者耳。
天裂于西北光出如电声若雷目
清轻之气上浮而为天，万古不易者也。若浮图氏所称刼运，则又谬悠而不可知，仍此天地也，安得有裂之理，此盖祖女娲炼石补天之竒説遇电雷之变，史官好怪而甚，其词转云：如电若雷耳。
梁侯景伪表求和梁主许之既盟而围不解目
犯阙许和，勅止援军，是延贼入门，又自絶其外救也，梁武瞆瞆，虽有和，不如死之见，而牵于简文之请，卒成和议，所谓天夺其魄者耳。
北齐辛术为吏部尚书，取士新旧参举，门阀不遗目。
晋，宋以来，官人之弊，不过采取门阀，延揽浮华，歴世相沿，迄无变易，史以循名责实，参举折衷，推美辛术，曾不知尔时绅士中名实才器，克副其选者果谁耶？则亦徒与山公启事侈谈，标榜者同，一无实济耳。
梁武陵王纪伐江陵梁主与书许其専制一方目
绎果有推梨，让枣之心，其画像钉体，及密勅樊猛，又何为哉！内实猜忌，外托文言以自解，其孰信之？
梁主将还建康卒从胡僧祐等议留江陵目
湘东虽还据建康，亦未能保其不败，第就彼时形势而论建康，尚有险要，可凭江陵，则偏隅受敌，强弱判然，乃宗懔等皆安土重迁，绎复优柔寡断，既卜而疑仍不决，下防卒如魏人所料，坐待灭亡，庸劣无断之人，自取祸败，率如此。
齐魏収撰魏书用爱憎为褒贬目
韩愈称不有人祸，必有天刑，谓作史而自附，古之遗直者，犹恐不免，况収自以任情，举按曲笔肆秽，其遭发冢弃骨，不亦宜乎？然収犹有人心者，能自言之，其似収之为而不肯自言者，视収又甚矣。
魏兵伐梁且至王琛驰报境上帖然目
魏师悉鋭窥梁，如入无人之境，守臣告警，胡黄辈尚付之漠然，且逆止，法和赴援之旅，不知萧绎，君臣何所恃以无恐，而王琛石梵，报书方以为无恐，所谓自作孽，不可逭耳。
齐主委任，和士开髙叡请出之于外，士开赂娄定逺得复留叡，论执被杀目。
八贵横行干政，士开尤为罪魁髙叡定计出之是也。乃以定逺贪饵堕术，事隳垂成，卒致定逺亦斥外叡，且因之以死，致齐政日坏，直底灭亡，是定逺之罪犹浮于士开耳。
陈欧阳纥召冯仆同反，仆母洗夫人发兵拒境，纥败，仆以母功封侯目。
洗氏能知大义，洵为不愧巾帼，至其子以太守潜通叛人，即因母功，贳罪足矣，乃竟锡之通侯，是何赏罸哉？周韦孝寛密为謡言，令谍传之于邺，齐祖挺等因谗斛律光，请早图之目。
斛律光在齐，不啻如南朝之倚，道济然使邻国得以行反间者，亦因薫莸同器防説交倾且紫陌，驻营猜嫌，久蓄物必先腐而后虫生，信哉！
陈焚文锦于云龙门纲
锦绣纂组之害，女红汉景，诏最得抑末，崇本之要，必举而焚诸门外，则近于矫饰，好名天下之锦，岂可尽焚哉？上不以诚感而望，下以诚应，其可得乎！
齐国子博士熊安生，闻周主入邺，遽令扫门，俄周主幸其家，给安车驷马注。
安生既号通经，岂其未闻大义，国破而扫门以待，异姓纲常之谓何？安车驷马之赐，上下盖两失之。
周人筑长围，遏吴明彻归路，萧摩诃请徃击不听，遂被擒目。
兵薄坚城，而敌人遏其归路，急则可解，缓则腹背受困，理势判然，明彻胷无成见貌，为镇静再阻，摩诃突围之，举直至水浅，胶舟束手就缚，所诩为长算逺畧安在虽愤懑而死，岂足以偿其辜哉！
隋
文帝
诏定雅乐，何妥，欲沮郑译，苏夔议，因奏止用黄钟一宫目。
十二律旋相为宫，乃钟吕自然之理，未闻専用一宫可以备大成者何妥？本不精乐律，只思沮抑译，夔希防巧合以饰其短，然隋文躬为悖逆，亟亟正雅乐，不亦诬世，且自诬乎？
苏威作五教使民诵之目
驭新定之民，当以镇静为要，徒取办于五教之诵，是不能化俗，适足滋扰，当时文弊之为害若此。
帝令萧吉为皇后，择葬地太子广遣人谢吉言，当令我早立，吉告以后四载，太子御天下，目并注。
萧吉既习择地之术，乃听逆子之言，谋害君父，非乱臣贼子而何？秉史笔者，所当深恶而痛絶之顾曲为称述，且若艳其前知者，然可谓好竒而不衷于理矣。
炀帝
牛问刘炫，周礼士多府史少之，故答以古人案不重校，文不繁悉注。
夏商尚质，至周文胜已难，如夏商之旧，盖运防使然，倘执省官，省事之説有案不须重校覆治，则舞文弄法者乘之矣，不揣澄清，吏治之本，但知是古非今，自号寛政者，徒养奸耳。
帝将讨髙丽往海口造船官吏督役，立水中，自腰以下，皆生蛆目。
腰下生蛆，其人当已久，死安能立水中不息，且仅云什三，四乎？史官张大其词，所谓纣之不善，不如是之甚尔，然广之罪，其实浮于纣矣。
杨元感反李密説以长驱入蓟，为上计，元感不听注。
密为元感画防以入，蓟为上取长安，为次及提兵经营大业，柴孝和劝以早定闗中徐洪客，劝以先取独夫，又皆不能自决，若唐髙祖初举事，即定入闗之计据险养威，卒能混一区宇，所见同，而所用异虽曰天命，岂非人事哉！
屈突通坚守月余势蹙降唐
屈突通守志颇坚，但以一时不自引决，遂至腼顔，事仇甘心尽力，为千古濡忍，失足者口实，慷慨殉节，易从容就义难诚，不刋之论也。
大业十四年分注恭帝义宁二年纲并注
纲目泥隋书，北史旧文，于是年正月，即分注义宁二年，盖二史，特以义宁已奉炀帝为太上皇，故用义宁继大业，年号耳，若纲目于义宁之立，既斥之于不成，君之列于炀帝之弑，又并不加以太上皇之称，则安得从继述之例乎？至通鉴于大业，十三年正月竟书，义宁元年，虽疾恶之义，究乖统系笔例，今折衷书法，于是年用一歳两系之例，三月，以前大书大业十四年，而以义宁二年附注四月以后分注义宁二年而以恭帝侗，及唐髙祖附后义例，庶无矛盾。
夏四月分注纪年纲并注
是年三月，隋亡矣，两恭帝一出于唐，一出于王世充等准以不成君之例，虽与汉更始同，至唐髙祖于五月受禅，然其得统终不可同之汉髙且炀帝弑而恭帝，侗立于东都，不可谓非正，故别起义例，于是年三月，前仍大书纪年作隋于夏四月，但分注纪年自己卯至癸未始作，隋，唐按之书法，三月，前与纲目、异前条已着其説四月后与纲目，同复掲其义于此。
李密，王世充皆徐文逺门人文逺见密密顿首受教，及见世充，必先拜注。
文逺劝密数语，可云不愧宿儒，乃明知世充残忍，而于密败之后，不即引身逺避是岂真澹于荣利者，盖前此之庄言激论，特预料密能见容，故无难，乐得其道，及知世充不能容，遂至甘心下拜，所谓五经扫地，盖亦长乐老人之流耳。
唐秦王世民伐秦，坚壁不出，伺薛仁杲，粮尽，乃诱败之目。
秦王用兵之长，大约始以持重养鋭，继以深入赴机，前后屡战屡胜，歴歴不爽，虽英畧天授王者不死，然兵家言静，若处女狡，若脱者，正复不外此道。
徐世勣以李密旧境降唐目
世勣不以李密土地邀功，颇见志节，唐太宗所云，公不负李密，岂肯负朕！诚非虚语，后于立武后事，乃淟忍依阿毫无匡救，则暮年门户计重，竟尔易操，非独防谨有余，刚方不足，实亦有负，太宗之知己矣。
隋唐
窦建徳救王世充迫于虎牢之险，凌敬説建徳悉兵直趣蒲津注。
胡寅以凌敬之防，虽善而汾晋蒲坂，非不战所能下，若延引日月，世充破而建徳仍不免于亡，此老生常谈耳，使建徳是时果集兵向秦，如孙膑之直趣大梁，未必不足以夺洛阳城下，诸军之气，特为诸将所惑，一战被擒，所谓神昧当几，非天夺其魄者欤？
梁主萧铣帅羣臣出降于唐唐送铣长安斩之目
唐于割据，诸雄擒则无赦，若薛仁杲，窦建徳辈其人固非能终为人下者即铣之，出降情哀词，迫而迄难逃，都市之戮，盖以絶人望而靖乱源，势固不得不尔，所谓谋大事者不顾小信，即世充虽一时防贷，而终为独孤修徳所戕又安知非明以稽诛全，秦王许以不死之言而隂授其指于修徳欤。
评鉴阐要卷四
钦定四库全书
评鉴阐要卷五
唐
髙祖
太子建成约杨文干欲害秦王世民事露，帝许立，世民为太子目。
髙祖无卓识泥古，而立建成，即当有以处世民，及至文干，通谋事发，已许废，建成而立，世民矣，顾乃外惑佞臣，内牵嬖妾，濡忍酿祸，谁执其咎哉？
司马光论，太宗始欲俟建成先发为羣下所逼，遂至推刃，同气注。
司马光以太宗欲俟其先发，然后应之为犹愈，是不知太宗，此言姑为漫聴漫应之意耳。然使建成嗣位，则唐室不乆而亡，当与隋同辙，太宗立，而延唐家，三百年之基，此评古者所以亟为太宗讳也，至元武门之失徳虽具炙毂之辩，又安能为之讳哉！
太子，世民责魏徴离间兄弟徴对以先太子早从徴言必无今日之祸目。
魏徴之对正如陈琳之对操，所谓矢在上，不得不发，虽云各忠其主，然岂得谓之善处，人骨月之间者哉？太宗。
帝尝与长孙后议赏罚后辞目
长孙后读书循理，恭顺节俭，固足为贤，而辞议政，一节识见卓越，视汉明徳尤逺过之，然以太宗英明，岂不知牝鸡之意，何必与后议赏罚哉！
有上书言去佞臣者请阳怒试之，帝言，君自为诈，何以责下注。
鉴诚悬而物来毕照，初不必豫，存妍媸之见，而万象自无遁形，人君临下，亦犹是也。太宗不肯设诈，待人比之，浊其源而求流清实，至当不易之论，然未乆而密使赂人，致有裴矩之谏不宜矛盾若此，岂纪载者失实耶？
帝与萧瑀论弓材邪正目
太宗因弓工辩论，弓材悟及政理，深得絜矩之道，夫天下情变万状，岂能一一曲尽其致，或狃于所习，而忽不加察者，盖不少矣。向阅养正图，曽采其事，题诸屏扆于引伸，触类之义，盖深有取焉。
上命简出宫女前后三千余人目
太宗即位，已放宫女三千矣。今又放三千果尔，其淹留永巷者，又复何限，白居易诗怨女三千，放出宫，乃词臣揄扬溢美之言，唐史不知其失实而书之，此不足以美太宗而适足以诬太宗耳，何可为训。
上自臂佳鹞望见魏徴来匿怀中注
太宗怀鹞，事帝纪，及魏徴传皆无之，司马光辑通鉴，盖襍采李延夀刘炜张文业诸家之説适足启后世之疑夫徴固敢言者，果有其事，何不犯顔直谏而故为此谲，术且徴奏事故乆谁则见之，诡谏于君，前后言于退食徴亦必不出此，至太宗虽喜延接，羣臣亦自有堂亷之分徴岂能突如其来，即自臂佳鹞，何难预付侍臣，而必仓卒纳之，怀中类三家村，塾弟子惮师伎俩，皆理之所必无，尝作文辩正之，尽信书不如无，书读史者，不可不具，卓识。
长乐公主将出降敕有司资送倍永嘉长公主目
汉明封诸皇子，皆令半楚，淮阳，向曽著论，若太宗资送公主，乃欲倍长公主，较汉明之，矫枉过正，实为不及逺矣。
帝念文徳后筑层观望，昭陵魏徴诡言臣以为献陵目。
苑中作观，登而望之，必非一日之事徴早宜进谏，即秘，不使徴知其引登使视之，时亦当正谏，乃谬为不见，而有献陵，昭陵之讥，使太宗何以为人？岂纯臣而宜出此哉！
以荆王元景等为诸州刺史世袭纲
唐室之衰，由方镇跋扈不驯，得自専世袭故耳。太宗令元景等世袭刺史，虽行之逾年，旋即停罢，然已有以开其端矣。
上命刊定氏族志専以今朝品秩为髙下注
当涂以九品，衡人致士大夫矜其地望，遂有上品无寒门，下品无势族之讥，自晋及隋，相沿不变，太宗举汉初英贤立论，足以针砭膏肓，且姓谱既颁，使天下知衰世旧门，不敢与兴朝，勲阀相抗，而天潢为氏族，弁冕，亦犹周家之薛不先滕书法，不以为然，失之吹求矣。
帝与侍臣论创业守成注
岑文本论创业守成难易，当时率无轩轾，向尝著论正之，兹不复缀。
上谓尉迟敬徳人言卿反敬徳解衣投地，出其瘢痍，又辞尚主，目并注。
敬徳初降时唐室，创业未就，朝秦暮楚，或未可知，而敬徳不动屈突通等进言，而太宗不疑，岂有海宇混一，大业已定，以身经百战之人，而忽萌反侧之念者，使太宗果怀疑忌，虽抚视瘢痍，又安能遽尔氷释是，盖传闻异辞，至谓辞谢尚主，则是借宋以傅防其事，不待辩而知其妄矣。
髙昌王麴文泰谓唐去我七千里，且有沙碛，安能致大军目。
髙昌恃其阻，逺犹袭匈奴失一羊，走千狼之説唐兵奋勇，罙入即见，犁庭可知，事在人为故，非地险之所能限也，且彼所谓热风寒风之沙碛，不过戈壁耳，今则邮传遄行，且有灵泉之应可知，如刀如烧之言，仍出于畏怯者流，纪载失实之口耳。
诏太子用库物有司勿为限制目
君人者，制节谨度，虽自用，亦必有程，无容过滥，何况太子？周官世子不防之説盖即诸侯不计多寡之义，而后世乃曲解傅防以逞其欲，传曰：教以义方，勿纳于邪，厥后承干不终，岂非太宗贻谋不能慎，始之咎耶？
党仁坐赃当死，上将宥之，因欲席藁，南郊以谢目。
坐赃法所不宥，原功而减死，为流凖以周官八议，未为大失，何至席藳南郊，其事实非称情，太宗好名之念，于此益彰。
太子承干多不法，魏王泰有夺嫡之志，上废承干并贬泰目。
承干之废，虽不尽由泰之搆防，然其觊觎，盖非一日至云：杀爱子，以传晋王，冀以要宠，则肺肝如揭矣，太宗以两弃处之，可谓得当然，承干辈之防墙与建成，元吉，如出一辙，幸未至元武门之甚耳，天道好还，吁，可畏哉！
李世勣有疾上自剪须和药注
剪须和药，事属不经，即云优防功臣，亦自有道，何至毁髪肤以佐刀圭，设他日复有类是者，安得如许须髯，疗疾乎事，出李勣本传，或由太宗欲倚勣为顾托，因设词以结其心，而其家遂纪之志状，史官不察，摭拾成编，白居易七徳舞辞，复从而艳称之，后世因据为盛事，其説无足深信，即有之，亦非情理之正，吾所不取。
上疑太子柔弱，欲立吴王恪以长孙无忌固争，乃止注。
太宗英明，能知人，岂反不能知己子，既不审定于前，乃欲屡易于后，且此何事？而与其臣谋之，所谓一无足取，卒致髙宗立而有武，则天之祸，唐室防至于亡无知者，或以无忌为能安嫡，而不知其实为唐室之罪，魁甥舅之庇，犹其过之小者耳。
上欲观起居注，褚遂良不可刘洎，因言有不善，天下亦皆记之目。
居室出言应违，决于千里之外，鹤鸣声闻，理固不爽，太宗亟亟欲观起居注，其于易义，固未津逮，即遂良秘不与观，又何如？刘洎一言之中，綮要乎世，愈降而风愈薄，不虞之誉者有之，求全之毁者有之，人君亦惟以实心行实政可耳。安能哓哓，日与天下之人，辩论是非哉？骨利干昼长夜短，日没后煑羊胛适熟，日已复出目。
今西域安集，延拔达克山诸部，去中国皆万有余里，尝遣人测量晷度，虽北至极长，时亦止出寅入戌，较内地所差不过分，刻间至其西，皆回部连延以讫于海，不通中国，亦不知其防万里，然日自没于海中，亦非日入处也，盖日本无出入，周天而行，譬之居数，仭墙下者，朝向东望，谓日出于墙，其东设有百丈之山，将谓日出于山，是岂有一定哉？寰海载地，故人视之，以为日出日入，皆由于海，海尚非实，而况于地乎！骨利干为铁勒别部铁勒拒长安，不及万里，骨利干纵逺当不至倍蓰，安有自昏及旦，才熟一羊胛之理，且瀚海在北，而其使谓近日出处揆之旸谷，经途亦风马牛不相及，盖是时未有亲履其地者，惟据伻来夸诞之词，笔之史册耳，事不徴实无足传信。
上营玉华宫务为俭约然费已巨亿计目
寝殿覆瓦，余皆茅茨，而所费已巨亿计，则所费更于何处耶？不论理之有无，但务辞之竒警比比是矣。
帝欲李世勣为太子用先贬为叠州都督目
太宗之待臣下，未尝不任权术，厥后陛下家事，一言致贻，宗社之祸，究之权术，有何益乎？
髙宗
潞王贤，召王勃为修撰，勃戏为檄，周王鬭鸡文，上怒，斥勃目。
髙宗之斥王勃似矣，然于鬭鸡作檄，知为交搆之渐，而大酺分朋角戏，自导以争防之，端明于此而闇于彼，非蔽而何？然此犹其失徳之小者耳。
帝与上官仪谋废武后，左右奔告后，后遽自诉，因诬奏杀仪目。
密防废后，此何等事？岂有左右之奔告尚不能禁而可图，成者髙宗羞缩受制庸懦，不夫至此，又岂特失臣之讥所能罄其恶哉！
帝耕耤田命易耒耜雕饰及耕九推乃止目
耤田之礼，朱纮黛耜，自昔已然，安得尽仿田间，朴陋至五推，九推以下，礼别等差，即劭农率先亦自有所限制，岂宜以天子而下行，卿大夫之事，若由此递加，则三公将起而终亩，庶人胼胝，日亦不给髙宗之失徳多矣，务此虚名，岂能救其实，罪哉！
上责侍臣不进贤，李安期请推至诚待人，上深然之，注。
当政出房帷，老臣诛窜之时，而以进贤责侍臣，可谓不揣其本，观其纳安期，推诚之説未防辄复罢之，是尚有延揽实意乎然髙宗朝似此，君臣之间，正色谠论，史载颇多，此皆祖，太宗与房魏辈议论，故套无实际，而尚虚声，安能掩其失，徳哉！
卢承庆考督运失米，官因其容色自若，由中下，递改注中，上目。
监运损粮，当有定考，乃以容色之间，屡为改注，直舞文骩法耳，此盖踵六朝恶习而不知其蠧政之甚，晓政体者，所不取也。
遣使分道赈给，刘思立言参迎烦扰，宜且委州县目。
赈恤固有司之事，然牧令未必皆贤，保无有吏胥中饱，民不霑，实惠者，遣使分道督察，则人知忌惮而，可潜消若云，参迎妨废，岂州县之下乡，即不致妨废乎？裴行俭讨突厥于粮车，伏壮士诱虏跃出击之，及下营，后遽移髙冈水果大至，诸将惊服注。
行俭于当时，固为诸将巨擘，然三百乘，乘各五壮士当为一千五百人，虏以为粮，车驱去，当必纷纷，散行前后不齐，且此驱行之际，虏岂不觉，必待取粮而后千五百人者，齐自车中跃出奋击，是谁为之期？防记载者欲竒其説而不自觉其必无是理，致人疑笑矣，又下营，当避溪壑水潦，必至之处，行围亦然，有何竒特而致诸将之惊服，行俭，且自以为神，益足鄙耳。
中宗
帝因裴炎不肯官，后父怒，言我以天下与韦元贞，何不可炎？白太后废帝目。
武氏窥窃神器，已非一朝，废立之谋，固不俟中宗失言而后定，然中宗嗣位日浅，他务未遑，亟亟欲官，后父且轻视，以天下与人为怒，时泄愤语，其父子昏闇，如出一辙而受制房帷之病，亦见端于此矣。
武氏改国号以唐为周目
武氏之罪，实浮于吕氏，葢武氏革命，而吕氏未革命也，为当世之臣者，不能为徐敬业之讨贼，则惟有弃冠服而逃耳，如狄仁杰一再相，彼尽心乃事，而后世反以复唐之功归之，是皆托于明哲，保身寛柔以教之，论而未终，读夫子至死不变之语，是非倒置，莫甚于此，余故表而正之。
周以武攸宁为纳言狄仁杰同平章事纲
纲目及纂要，于是年已特书周以矣，乃于丁酉冬书，以而不书周，此或系笔误，刘友益谬以为表，其为唐夫狄仁杰，安得谓之忠，于唐其説已着于右，设云以武攸宁为纳言，狄仁杰同平章事，为无以字，则是承上行文尚不知而可与言书法乎？夫始以为同平章事，书周而后以为同平章事之不书，周又何足表其为唐哉！
王庆之等上表，请立武承嗣，岑长倩异议，坐诛，庆之寻亦因事杖死目。
武氏，此时已悍然无所顾忌，独于皇嗣一节，良心未尽澌灭，犹徘徊观望，然长倩等，忤诸武意，言出祸随，已足见武氏意矣，庆之欲逢恶而适以逢怒，天网恢恢，于此亦可见矣。
时擢用甚滥，举人沈全交为眯目，圣神皇之谣，武氏不罪注。
武氏不罪，流言刑赏，独揽特更姓改，物之始用权术，以驾驭天下耳，胡寅，乃谓此明主所为，宜其运动，四海英贤无不俯首，岂正论哉！
狄仁杰为来俊臣告反下狱，引服，武氏召问对，言不承，则死于拷掠，因得贬目。
仁杰不承，则死于拷掠之，对明是贪生，论者以为留其身以复唐祚，然终仁杰之世，唐祚何尝复哉？虽云善，善欲长，未免阿其所好。
娄师徳教其弟以唾面不拭自干宜笑受之目
髙而不危满而不溢，处荣宠者，自有正道，笑而受唾，岂以直报怨之，义师徳之言鄙极矣。
武氏出梨花示宰相杜景俭以隂阳不时引咎，拜谢目。
景俭不以秋月梨花为瑞，虽似优于阿谀者，然是时女主临朝隂阳倒置此即吕后时桃李秋华之辙，景俭腼顔为相，尚何燮理之足云，乃以草木荣落，非时引咎自责，显附于方正之操而隂售其固宠之术，此与模棱者流，相去无防，胡寅，责其浅言，以盗小名，为无足称，尚未尽窥，其底里而为色庄，所愚耳。
周安平王武攸绪弃官隠嵩山纲
武氏革命，当时守正不屈者，惟李安静，超然逺引者惟武攸绪余人，贪荣竞进，甘受牢笼，然每爵命，甫及戮辱随之，附邪背正者，究何益哉！
周以狄仁杰同平章事纲
以狄仁杰同平章事之説己着于前，兹特书周以正纲目之误，刘友益之失，且后即书周以狄仁杰兼纳言，不益可见乎？
周狄仁杰从容劝武氏召还庐陵王目
姑侄母子之喻，李昭徳前已陈之矣，纲目于仁杰，津津言之，且以荐张柬之，为复唐张本然，柬之被荐，时年防八十，使不及相而死事当奈何？
周狄仁杰为娄师徳所荐而不知叹其盛徳目
仁杰叹师徳盛徳足见恩怨分明，未忘芥蒂，盖当时有名者莫如仁杰，不惟师徳称贤，即后世读书，无识者孰不以仁杰为贤乎？余少时亦有仁杰，非感知己之深，乃服其韬晦，且以复唐自任之论，今以武氏始终夺唐祚，及仁杰不能匡复观之，未免失言，所谓为学之道，当日知其所不足，亦犹荟説之意也夫！
周同平章事狄仁杰卒纲
论己着前，兹不复缀，故易纲目，书法以为为人臣而事二姓者戒。
以张柬之同平章事纲
张柬之终有复唐之功，虽云乘武氏之疾，然此正宜用善善之意矣，故从纲目，书法。
武三思矫武氏遗制，慰谕魏元忠，元忠感咽，涕泗目。
元忠素负重望，颇能不为利害，动心乃自岭表召还，顿改前辙，捧制感咽，时名节扫地，盖不待酸枣尉，责以十失，已知其无能为矣。行百里者，半九十里，晚节可不慎哉！
流敬晖，桓彦范，张柬之，袁恕己，崔元暐等寻为武三思所杀纲。
流敬晖等者中宗也故畧易纲目书法
睿宗
李景伯言都督权重，宜遣御史以时廵察，已而竟罢都督，设按察使目。
自古有治人无治法，李景伯等所云，御史秩卑望重，可以廵察奸宄，秩卑则无实，权望重，是取虚声明代抚按相持，动辄偾事，非其明騐乎？
元宗
时穷治太平公主党陆象先，密为申理，未尝自言注。
象先于穷治私党，时从中密赞外人，岂能与闻？既未自言，则其申理之事，何由得传于后，纪载家阿其所好，自相矛盾，大率如此。
姚崇先设十事注
姚崇以十事坚上意，史书皆为艳称，今就其事，覈之曰：不幸邉功而薛讷，王晙，何以屡致败，衂曰宦竖，不与政事而髙力士杨思朂，何以宠任不衰，且崇于元宗之不应，惧而趋出，赖髙力士为之周旋，更私出道上语，崇心乃安，则崇之所要，与元宗之所谓能行者果安在？而崇岂真能不结，内侍者哉。
姚元之避开元尊号复名崇目
崇之改名，真所谓不通经义，夫开元乃年号，非讳名可比，且尊号有嗣，世递加者，势必至，无名可取，又岂直韩愈二名，嫌名之讥，足以尽之。
太史奏太阳应亏不亏姚崇表贺目
日月交食，原可推算而知，特以改其常修徳修刑可耳，若夫应亏不亏，必因步测者之不精，乃以为瑞，而贺之，可笑可鄙，莫甚于此。
焚珠玉锦绣于殿前纲
刘友益谓特书予之，未为切当，明皇非真能斲雕为朴者，不过博崇俭美名，以饰观听耳。
皇祖御批，讥其矫激太甚，观未防，复遣使求珍翠竒宝前后判然不侔，诚不能掩其情伪矣。
以武氏鼎铭颁告中外纲
武后窃唐室，天下者也，宜为元宗之仇，讐乃以其鼎铭为受命之符，姚崇方以为瑞，而表贺贤相，固当如是耶？
姚崇无居第注
姚崇三为宰相，居官亦不若怀慎之清素二子，又颇受赂遗，何至竟无居第，考张説为崇作神道碑，有云池台，琴筑优游暮齿，犹得谓之无居第耶？通鉴多引旧书如此条，故不如新书之得实。
吐蕃公主求诗，礼，春秋于休烈言资之书，愈生变诈，裴光庭等言，宜使渐陶声教目。
欲假礼义以为渐陶与虑，资权畧而生变诈，书生迂濶之论，直不值一噱，且求书者，乃唐之公主，非吐蕃也。彼吐蕃即欲生变诈，亦何借于观汉书哉？记载者，不特不达事机，亦且昧于文义矣。
上种麦苑中亲往芟之目
耕耤已足，劝农而必伛偻，自芟斯过甚矣，且帝既云此所以荐宗庙云云，则当嵗以为常不见其继，此而行也子夏曰：虽小道，必有可观致逺恐泥盖谓此耳。
上欲立太子意未决髙力士言推长而立遂定目
立嫡何事，赖宦官一言以定，欲不致幸蜀之变，灵武之逼，得乎！
诏饥馑开仓委州县及采访使给讫奏闻目
已饥馑，待奏报，而后开仓，民其奚救，其必于饥馑之前，即奏闻，即命有司开仓，庶乎民得稍济耳，若如元宗之制，先发后闻，是惟亷正如汲黯軰，或可便宜行事，茍非其人，将见民未蘓而墨吏先饱其壑，终于民无少救，盖元宗违道，干誉之举，不可为训也。
上慕好生之名令应绞斩者皆重杖流岭南目
赦有罪，正以杀无罪，故王通谓无赦之国，其刑必平，元宗于瑶，琚之死，不贷其子，裴李之诛，不宥其臣，罗钳吉网，流毒天下，岂真寛仁之主，顾欲除斩绞，以博好生之名，是亦颠倒之甚者矣。
崔昌言不当以魏、周、隋子孙为二王后，因命求殷，周，汉，后为三恪目。
元魏、周、隋、去，唐未逺防録其后不失厚道，崔昌乃以闰位贬之，傅防五运嬗代之曲，説遐求殷周，汉后为三恪，妄孰甚焉！
次于马嵬杨国忠为禁军所杀贵妃杨氏赐死纲
纲目书杨国忠及贵妃伏诛，説者谓二人之罪，宜诛书法，所以正名定罪，殊不知是时众叛亲离，威柄不出，元宗且元宗亦无诛之之意，安得谓之伏法，惟据事直书，则罪名既着，而元礼嗾众刧君之恶亦自彰，杜甫一生忠恳，独于北征诗褒美，元礼太过不可为训，且彼时元宗颠沛流离，杨氏又安能更为人患哉？若谓宜诛，则当于禄山未叛，杨氏方盛之时，舍身固争，方可谓之忠臣，元礼所为正，韩愈所谓又下石焉者，在朋友尚不可，而况君臣乎？若元礼者，直乱臣贼子，其去禄山，盖一间耳。
太子即位于灵武纲
马嵬之命，肃宗固再三辞逊矣，兹灵武之自行，即位，出于何典？且灵武距剑南为时，不过两月，不闻驰一介奏告，故范祖禹直，斥为乗危叛父持议，严且正矣。
张良娣产子，三日起，缝战士衣，及每寝，常居上前注。
良娣，新产为战士，缝衣犹妇人固宠，取怜常态，至欲居前御，冦竟自托于冯婕妤之当熊，肃宗为巧言所惑，不明甚矣，先为小忠小信以成其大，不忠不信，妇寺类然，他日窃柄，宫闱防蹈武，韦前辙，皆此一念阶之祸也。
制以太子充天下兵马元帅纲
是时元宗未传位太子，岂得以太子即位灵武，尊为上皇，而即书为上皇哉？故正书法，至八月，上皇使人赍册寳如灵武后始如纲目，书上皇然，太子既已自行，即位，故书上而不书，帝以别之，而于元宗，则仍书帝，八月，后元宗书上皇，肃宗方书帝。
肃宗
李泌辞行军长史帝言非敢相臣目
不敢相臣语虽出孟子然非尧舜臯夔之正道
房琯效古法用车战败于陈涛斜目
车战，或宜于古而实不宜于今，房琯用之，取败燎原，只轮不返，自当绳以防师之律，泌何以复为营救耶？上委信，李辅国与张良娣相表里，谮杀建宁王倓目。
孟子称徳慧术智存乎疢疾，肃宗为太子受困，杨、李，疢疾已甚，宜其操心虑患矣，乃即位以后，宦妾交煽，甘蹈前车，既不能保其子且不能安其父，岂所谓下愚不移者乎？
房琯罢纲
琯之得罪，皆其自取，徒以与杜甫交，借其羶芗，世遂有以琯为寃者可谓阿其所好而失正道矣。
广平王复西京固止，仆固怀恩追贼及拜，叶防马前，请止俘掠，目并注。
时贼众溃，窜之余乘势，悉锐而进，安守忠等何难就缚？广平狃于小胜，急图休息，其识乃出怀恩之下至调停，回纥俘掠一节，无识者以为美谈，不知以储贰之贵，屈体叶防，马前复成何体制，况其时西京初复，万众具瞻，即正义直辞，喻以功成，重赉足偿前约而人民，土地不得妄有残扰，叶防亦难置喙，何至摇尾乞怜若此，盖其遇事畏葸，中于锢疾者甚深，观其即位，以后之设施，足见庸懦无为，且并非刻意轻身，冀博蚩氓，感泣而已也，命郭子仪等九节度讨安庆绪，不置元帅，但以宦官鱼朝恩为观军容使目。
易言师贞，丈人吉列镇，在军无帅，何以敌忾？肃宗即以郭李元勲难相统摄，何难使子仪，光弼分道进取，乃专委宦者反居二人之上，舆尸失律，理固不爽，九节度相州之溃，又谁咎耶？
上召郭子仪还朔方，士卒请留子仪，绐之而去，李光弼遂驰入东都，代领其军目。
李郭虽并为中兴名将，输忠王室，然朔方受代之际，使子仪，光弼易地而居，恐光弼不能如子仪之畧无芥蒂矣，二人优劣，当以此定之。
评鉴阐要卷五
钦定四库全书
评鉴阐要卷六
唐
代宗
仆固怀恩反纲
仆固怀恩之反，虽骆奉仙，辛云京激成，然皆由代宗不从，顔真卿李抱真之言，用郭子仪为镇抚，以致披猖若此，及乎怀恩拒命，逆子伏诛，乃云信不及人，勲臣颠越益形，昏愦可笑耳。
养仆固怀恩女册为崇徽公主嫁回纥目
怀恩反叛，即引回纥入冦为助，因怜其功，乃养逆女为公主，仍嫁囘纥，代宗之措施如此，安望其能恢复，而唐室不日以陵夷，驯至于亡哉。
元载请除鱼朝恩，上令载为方畧因宴缢杀之，以尸还其家目。
鱼朝恩一家奴耳，代宗与元载密令方畧俨如敌国，不大可笑乎？乃至还尸，赐钱不敢肆，诸市朝使，宪与肃而炯戒昭益，所谓庸懦，无能之至矣。
元载忌李泌，上以泌为江西判官，且言俟决意诛载，可束装来目。
代宗欲罢载相，泌即应直行，黜陟论史者，乃疑载柄权日久，一时难于措置，如是，则载之权，是谁所假之哉？盖彼时纪纲陵替，非一朝一夕之故矣。
囘纥嵗求和市一马易四十缣皆驽瘠无用注
唐时与囘纥和市以多缣易羸马，糜帑防数十倍，且缣帛，或取诸民，江淮织输，人以为累，白居易所以有隂山道乐府之刺也。今与哈萨克易马，所司得差其良驽，而均衡之计，市直不及内地三之一，而丝缣，则令各织造平售官，织事不烦扰，而公私利便，使居易见，此当复云何尝反其意，次韵以纪之，阅通鉴至此，复为示其梗概，俾读史者，知柔逺大经在挈其纲而善用之耳。
郇模持竹筐苇席哭东市，愿献三十字，上召见，赐衣，馆于客省目。
彼时所谓团练监军，孰不知其郇模，佯狂行市，其迹近于惑世诬民，代宗率尔召见，不察其心之邪正言之是非，辄复授衣，设馆昧于政体矣。
常衮欲辞堂封，时人谓禄以养贤，当辞位，不当辞禄注。
时人讥衮云云，盖出于佐饔者之口，然衮犹稍知节操较之，持禄固位者，流犹为彼善于此，若但徇大烹，养贤之文，而不知制禄代耕之义，岂伊臯作相，必当日食万钱耶？司马光亷耻存焉之论，庶乎不失平允。
常衮言，陛下欲用李泌请且以为刺史，使周知利目。
新进无所建竖，克知灼见为难，固非歴试不可，若李泌在肃宗朝参预密勿委任已深，代宗自广平就封之时，即倾心倚信，且赖其调停乆矣奚待授以方州，俾知人间利耶？常衮一言而以新间旧，不惟惑之甚，直是昏之极矣。
徳宗
术士桑道茂言将有离宫之厄，奉天有天子气，因筑其城以备非常，目。
徳宗因术士之説筑城以备非常，其去梁武跣足下殿何异？是时唐室未至，陵夷诚控驭得宜，何至有播迁之患，道茂妄言祸福，明王所必诛，尹起莘乃以盍若劝其亲贤，诸大事责之，岂非迂儒之见耶！
囘纥使董突归国，振武留后张光晟掩杀九百余人目。
董突奉朝命，率众还部，使朝廷果善抚而柔，驭之岂能滋扰，光晟以九姓之谮，遽欲加诛，请而不从，复诱其犯法，掩杀殆尽，是宜明正其罪而徳宗不问及囘，纥请复讐方为之贬，光晟柔逺之经御下之法，徳宗盖两失之，朱滔将反，三问，其众不应，上以力未能制，赐滔爵郡王目。
朱滔欲叛，三问而人不对，胁以威，而后强从之，可知唐室之事，犹未至于不可为，乃徳宗既闻告变，冀赐爵以慰安之，而反谋益炽，无异抱薪，扬汤措置之不当于此，可概见矣。
奉天改元，赦文陆防言宜悔过引咎，及制下，四方人心大悦目。
兴元，下诏四方，人心大悦者，盖以太宗之徳在人者深而当时人心亦皆厌乱，故其感动之速，所谓饥易为食，渴易为饮，而赦脇从以销羽翼，尤不失济，变机宜耳，无识者乃云徳宗反正全，由文诰动人，不知反正，而措施乖方，藩镇横逆如故，浸淫以至于唐亡，所谓感人者安在？孟子云：仁言不如仁声信矣。
萧复，尝言宦官恃恩纵横，又言：杨炎、卢杞渎乱朝政目。
徳宗纵宦官袒，卢杞防于好人所恶，故其后虽能克复还都，而播迁至再，亦已灾及其身，萧复抗直，虽云不量，凿而正枘，然比之当时朝臣可谓铁中铮铮者矣，民有献果者，上欲以散试官授之，陆防进谏注。
惟名与器，不可以假人，民献果不过循，野人芹曝之，分钱帛，赉与已足相酬，遽欲授以试官，其昧于轻重，实甚陆防，谓虚名滥施，将无以为立功者之劝，非惟深中当时情，抑亦千秋为君者所当留意也。
既至凤翔，欲因兵势遣人代李楚琳陆防言事同脇执不如俟奠枕京邑，征授一官注。
楚琳戕节，使附逆泚，当戡定之初，明正其罪，为反侧子示警，所谓名正义，顺而徳宗乃欲因势脇代近于诡谲，即陆防欲羁授官职，亦失之养奸，岂当时势有不得不然者乎？
李晟戍成都，取营妓以还，张延赏追返之，遂有隙目。
延赏憸邪，原不可相，然晟为大将，不宜取妓，又以私憾酿成衅端，则取祸，不得谓无因，且不待尚结赞之反间耳。
四十余州大水陆防请赈抚上言恐生奸欺目
水连四十余州，溺人三万余计，赈抚惟恐不逮，犹虞或遗，且灶鼃泽，鴈皆按騐可得奸欺，亦何自而生？此而尚欲屯膏民困，将谁恤乎？况徳宗昔于朔方从逆之，将士尚议，并给冬衣，而此淮西罹患之，灾黎独靳恤之，升斗前后自相刺谬，亦已甚矣。
陆防奏均节财赋请两税以布帛为额注
租庸调变为两税，在唐时沿习嵗久其势亦难，骤更防欲改赋钱，而复征谷，绢是徒泥，故册陈言而不知时势所便，且有不得不易钱，而为银者，夫民生利病，特在司牧者，调剂而善驭之可耳，若银钱谷绢不过易名同实耳，理之不得其人，皆足病民，乱政防前后奏议，多达国体，此则不免迂腐为并存，而别白之实，不害其贤也，阳城为道州，赋税不登，自署下考，观察使，遣判官督其赋，城自系狱注。
征科抚字原应，并行不悖，使遇灾伤，为民请命，宜也，设值嵗稔亦必尽去其赋，以为利民，依古无此治体，史家所载，失之未详，至城，自署其考，自系于狱，则不免市名矫激，亦太过矣，甚而往案判官，且载妻子逃逸官箴，又可问耶？
李景略宴僚佐，行酒者误以醯进任迪简彊饮之，归而呕血目。
为人隠过固长者之事，若以醯行酒，彊饮以冀，逭人之罪，且饮醯，亦未必至呕血，迪简特借此要结众心，矫情饰伪，诸军士遂堕其术中，观他日之推奉代帅，肺肝如掲矣。
宪宗
梁悦报讐杀人纲
复讐之义在列国分争，时法纪不立，仇衅相寻，不得不激为此论，若承平之世，以里闬细民悍然自抗王章，岂可为训？韩愈所议判律令，经义为两端，其流适足为奸民借口耳，向尝明着其説读史者不可不知。
吐突承璀有罪出为淮南监军目
宪宗以监军为罪人，示贬之职，所谓罚不蔽辜，且犹自矜为能断，则其平昔中于阉竖之蛊惑深矣，李绛，尚称能直言匡正者所对，亦若得之望外，其视孔戣，显劾奸邪，转逊一筹矣。
李绛言邉兵无实上令按阅防绛罢相而止注
兵籍军装，有名无实，宪宗平时，漫不知检，闻绛言而始惊防，绛罢而即止，邉防按阅视，相臣去留，何以为政？然元和方有事诘戎，不宜简率若此，疑记载者不无舛辞。
韦贯之言礼部侍郎重于宰相注
礼部重于宰相，逞臆説而不中事理，彼盖以为取士，所以储材也，宪宗美其言，未防遂以为相，可谓以言取人，而不知任贤之轻重矣。
召柳宗元，刘禹锡等至京师，既而复以为逺州刺史目。
宗元党附叔文，自取戮辱，韩愈作志以为不自爱惜，语涉周旋，若禹锡既以失身，获谴而还朝，尚防知惩艾，肆言讥忿，其罪当不止，与柳同科，乃集贤金紫滥赏，屡叨守正，如裴度汲汲荐剡，又何为者？韩志惜，宗元不得有力推挽，应即指是而发，盖均为文，人气类陋习所中，非正道也。
盗杀武元衡，许孟容，请急搜捕，因诛王承宗卒，张晏等注。
盗杀宰相，事出非常，搜捕，岂容刻缓，乃所司惑于贼人诡计，竟尔观望迟疑，使非许孟容剀切，进言防欲置之不问，及下诏大索，又以士则妄告李代桃僵虽元膺购募山棚，罪人斯得，尚欲掩饰，前非不加穷治，岂足以肃法纪，而申国宪，由是观之，宪宗之平淮蔡，盖幸耳，非真能恢，太宗之业者也。
桞公绰为京兆尹杖杀神防小将目
跃马冲导，罪之细者，即平民有犯予杖，已足蔽辜，京兆虽以肃清，辇毂为任，亦岂可因冲已导而遽毙，军将公绰，此举非惟草，菅人命防于弁髦，王章及上怒诘，犹饰辩不已，是但知唐突者之无礼，而不知专擅者之更，非礼也，或犹以公绰为风厉，真不知政，衡者。
上求方士以柳泌能合长生药用为台州刺史目
大乱甫戢，而亟亟求仙服药，盖由志满意盈，遂尔一蹶不振，而穆宗且甘蹈覆辙而不悟，非所谓贻谋，不臧者乎？
裴度为皇甫镈之党所挤罢为河东节度目
晋武平吴赞成者，独有杜预，而山涛则云吴平之后，方劳圣虑，其言可谓知要，宪宗倚任，裴度河南，北得以摧陷廓清，可谓有为之主，既而镈异并进，度且不安其位，中兴之业，自亏一篑，于此可见处成功之难。
穆宗
钱徽杨汝士掌贡举，段文昌李绅属所善进士不预，而郑覃裴度子弟及第，文昌因言皆闗节得之上，命覆试，贬徽等目。
党牛怨李已足，紊乱朝常，至通闗节于贡举，是以先进引后进，其为门户纷争，连株蔓，尤不可究诘矣，若时人称美，钱徽不奏人私书，此更瞽説既有私书，则掌举者已属纳人闗节且未必止，段李二人而已，徽即下愚，肯自言耶？史书之，不足信如此。
敬宗
韦处厚谏上宴游言，先帝时，陛下年已十五，今皇子才一嵗目
处厚冀以危词耸听，而不知其言之乖谬，大臣笃于忠爱，茍事切君，身当随时，直陈无隠岂宜计储位少长，为进谏等差乎？使其隠微果存此念，则心迹叵测，罪不容诛，即诡饰以抒激切，而显斥先朝防顾尊亲之讳，亦岂能掩其不敬，处厚于二者皆无可自解，尹起莘仅责其受赏，不辞不从，大体立论，殊失轻重而敬宗，乃感其言，非昏戾而何？
文宗
上不能坚决与宰相议事已定寻复中变目
虚怀听纳，而不能坚决，不特筑室无成，亦且小人得以生计，此失防之大者也。
路隋言宰相任重不宜兼金谷琐碎之务目
宰相叙百揆其职，固无所不统，自汉、晋以来，丙吉，大言燮理，谢安自命风流，于是不亲案吏，不视细事，名尊相体，实隳官常，路隋此言，所谓知其一，未知其二。至杨国忠辈擅权通贿，由于委任非人，以彼贪憸性成，当日即不兼琐，务其能尽匡弼之职乎？
柏耆驰入沧州，斩李同捷，诸将争论坐贬，寻以李祐卒，赐自尽目。
柏耆虽不免急功，然以诸道攻三年，不能得之，贼一旦诛之，其功固可抵过也，乃以李祐之死，遂令自尽，何以厉用命之士哉！
宗闵与徳裕有隙，杜悰説宗闵用为御史大夫徳裕惊喜泣下目。
杜悰欲用一官，羁縻徳裕此特为宗闵画防平憾耳，若徳裕已朝夕可望入相，岂转以知举，与御史大夫为重哉？盖徳裕之意以悰为宗闵谋主，故伪为惊喜，寄谢冀缓，其倾陷之计，史家乃谓徳裕实艳羡科第清华，何异痴人説梦然徳裕之机诈，实亦可鄙矣。
李徳裕宗闵各有朋党互相挤援目
正人指邪人为邪，邪人亦指正人为邪，二语似矣，然邪正，固不容不别而朋党，实非朝廷所宜有，如李徳裕较之牛僧孺为畧正矣，然其朋党恶习，何尝不为当时之害。
薛元赏杖杀神防军将因白服见中尉仇士良目
元赏擒杖，军将颇着风力，亦末流之铮铮者，士良虽强，横据理直折，彼固莫如之何？囚服往见，又何为哉！柳公权以服澣濯之衣，为末节，上以为谏议大夫，目。
公权以敢言着闻，文宗亦嘉其风采，然彼时宦寺弄权，朝臣植党，未闻有所纠弹，则亦杜钦谷永之流耳，区区不谀，澣衣托词笔，谏亦所云，末节而已。
武宗
李中敏判仇士良不应防子李徳裕以其杨嗣复之党，出为刺史目。
中官防子，至明季而极其实，已滥觞于此，中敏一判，不烦言而切中窽要，珰竖衔恨，有志者方当力为主持徳裕徒以门户之见，辄加贬谪，不顾是非，不循法度，惟报复私嫌，是务可鄙，甚矣。
上欲诛杨嗣复，李珏，杜悰奔马，见李徳裕言天子新即位，不宜手滑目。
明罚敕法，惟当论其罪之当否？罪不当，虽小，岂宜轻滥，罪诚当虽大，安得姑容，嗣复及珏，如果诡谋废立，实为法所不宥，特以言出士良，谗搆其情，尚近暧昧耳，杜悰年少新立，不宜手滑云云，所谓似是而非，果尔则年，既长，立既乆遂可不思明慎乎？闻见録载宋范仲淹于光化知军，遇贼弃城事，欲为曲贷其死，所传尤为悖理，向已深，斥其説而其手滑二字，实即原本于此事不同，而义则一，因并着之。
李徳裕草赐黠戛斯书言可汗与我同族目
人君居中驭外，尊卑之分，本自秩然，而柔逺犬经惟在徳怀威詟徒，欲以文字争衡，抑亦末矣。况逺寻苗裔傅防支离尤失，敇命之体，且即所称北平太守，亦有何足贵？徳裕颇擅文辞，且自诩能使异域奉约，执礼而立言，谬诞若此，岂非千古笑资。
宣宗
君臣务反防昌之政目
大中务反防昌之政论史者，徒以时相前后倾轧，宋室绍述纷更，有类乎此，殊不知宣宗未嗣位，时久为武宗所不礼，而李徳裕擅权日久，又挟震主之势，观太尉，顾我毛髪洒淅数语，与霍光骖乘，何异则徳裕之致祸本，其身自取，岂待同列巧为排摈，而宣宗猜忌，寡恩之失，有不止于矫枉过正者矣。
李徳裕以私憾杀吴湘，其兄讼枉，再贬潮州司马，丁柔立素为徳裕所摈，至是讼其寃亦坐贬目。
李绅案奏湘罪，不无迎合，执政之心，及御史覆奏，其寃徳裕自当平情昭雪，乃竟以私意擅杀且罪，及推勘之人徇门户，而専威福，再贬实罪所当得，柔立素为所斥，乃以为之讼，白得名，然岂能欺有卓识者哉！
裴休请早建太子上言若建太子则朕为闲人目
宣宗之言，实属可鄙，可笑！夫以天下与人易，为天下得人难所为，迟迟而不敢冒昧从事，正尧舜之志也，若宣宗者，直以帝位为竒货且以其子为他人，又安能有为天下得人之志乎？尝考以忠臣，自负者，莫不以早建太子，择贤师傅，教之为急务，此无他，盖半出于蒙懂，盗袭人言，而不知世务，半出于佥邪？欲图后日之富贵而已，孔子曰：唯上知与下愚不移，若因选贤教之，即得贤，则尧舜早施之于丹朱，商均矣，且世愈变而风愈下，名位已定，其不肖者固不足论，即有英贤之姿，谀之者献其逢迎忌之者，亟其排陷，古今之迹，章章可考也，则何如？令其同列兄弟之间，均选贤而教之之为愈乎？是不亟亟于册立者，实所以保全之也。设云：一旦不虞，将起纷争，盖处置得宜，虽不立，亦如泰山之安若处置，不得其宜，虽立定，亦有肘腋之患，兹故悉而论之，以破千载之惑。
诏戎臣失律并坐监军目
监军理不应设直，撤之可耳，乃不惩掣肘之，而转定失律，并坐之条，是欲去其权，而反加之权也，非抱薪救火而何？
郑光庄吏恣横，韦澳，请置于法，上令痛杖而贷其死目。
豪贵肆恶乡土，最为蠧政害民，况辇毂间，岂容恣横，若富族抗租，不问势将，独于贫户，取盈其，更不可究极韦澳，执械庄吏，请置于法，按律正无可逭，乃宣宗不但不治，郑光庇蠧之罪，且为奸吏，宛转乞怜，史称大中朝用法，无私其然，岂其然哉！
上尝欲以韦澳判户部，澳辞其甥，桞玭尤之澳，言主上私欲用我，人必谓我以他岐得之目。
韦澳数语，固足为贪名位者下砭然，为臣者感激自效，冀时事可以日理，方为不负特达之知，乃沾沾以他岐干进，恐启他人之疑为説是特对甥自炫名髙耳其所云造膝时事，又谁见之？而谁传之。
懿宗
王式使懦卒为骑而少给兵注
王式当二浙，积玩疲之后，整顿戎行，动中窽防，可谓不孤任使，所论散给军食，不置烽燧二事，亦能发韬钤所未及，至以懦卒为骑则不可为训，盖侦虽不専于战鬭，而深入敌境，得悉情形以归，此岂懦者所能办，且懦者若未见面目，辄张大其事，以告，岂不摇动军心，反致偾事乎？是虽偶中一时而不可为军，行成法也。
彗出于娄司天监奏为含誉星目
幸灾者谓之彗，贡谀者谓之含誉，由是观之，则其为休为咎固，己无定然，世之治与不治，在政之得失，休固不足，诩即咎，亦应慎之于其未见，及其既见不已晚乎？康承训拒蛮，冦因天平小校烧营，得解围去，诏加承训官小校不迁一级，目。
承训先事无料敌之智，临事无应变之才，赖天平，小校力争出竒致胜顾冒功，掠美亲昵，皆滥膺爵赏，而首庸转，不晋一阶，其何以使军士奋勇效命，然彼时懿宗独何为者哉？
葬同昌公主舞者数百人，以杂宝为首饰，舞罢，珠玑覆地注。
溺爱厚殉其缪，自不待言，然如百二十舆，三十余里，云云犹暴殄，情事所有，至所云舞罢，珠玑覆地，则理所必无，夫数百人之首饰，安得如许杂宝，即诚有之，亦岂能覆三十里之逺盖所云纣之不善作史者，形容而甚其辞耳。
僖宗
成都突将作乱，髙骈招谕还营隂籍其名掩捕，杀之注。
骈初至西川诸事，颇中机畧顾漫信妖术，焚纸散豆，遂隳军士之心，且停廪省官，复济以严酷浸致，突将噪乱，牓谢既乖，大体孥戮，滥及多人，岂良将所为哉！
刘巨容破黄巢，不肯穷追，曹全晸以除代，亦还，贼势复振，目。
巨容膺阃外之寄，贼方败窜，有防可乘，正当悉鋭穷追，以靖伏莽，乃怨诽。国家负人，欲留贼，以图富贵，全晸既统舟师渡江，闻除书而遽返，致贼氛，复煽江东，二人之罪，固不可胜诛，然所以致此者，岂非僖宗不能振饬，纪纲国政日坏，而尚专务游嬉，其获罪，祖宗较之，二人为尤甚也。
郑从谠镇河东参佐皆名士时人谓之小朝廷目
名士，虚声相尚，未必尽于实用，有禆聚集虽多，亦何足异？况幕府得人极盛，亦不过如緑水芙蕖之比，时人乃目之为小朝廷，唐末，人心幻妄，不知明别尊卑，于此可见。
王重荣为河中留后，请降于黄巢，既乃杀巢，使者击破其兵，目。
重荣拥河中，重镇战守，皆有可凭，何至望尘降贼，真所谓乱臣贼子也，迨困于调发，始驱杀贼使，击败贼兵，顾借口于屈节纾患，所谓欲盖弥彰，其将谁欺乎？
王铎表请还朝，诏徙义昌过魏州乐从训，围而杀之，目。
铎初自请出师，聊借以免，伴食之诮，非果有制胜长畧也是以坐镇数载，老师糜饷，无尺寸功，乃腼顔表请还朝，不特庸碌无能，亦且出入自由矣，况当戎马倥偬，时拥姬侍，而侈服御，致为奸人窥伺，举室罹灾，抑亦自贻之戚耳，史赞乃称其有社稷才，扶支王室，防致中兴，不知铎有何功业？而如此称许，可谓信史乎？
昭宗
诏削夺李克用官爵属籍防诸道兵讨之纲
克用固非始终，忠于唐室之人，然既有兴复功，岂宜首议削除，况尔时朝命，本不能致讨，特欲借力三镇，徒快其并吞私计耳，然使克用果灭，则三镇益彊，仍为国患，矧克用又未易即灭，而徒授之口，实卒之一博不胜转，不得不屈体调停，使诸藩效尤脇制是直甘心沥鸩自毙，范祖禹死，疾庸医之喻，犹不足尽之。
王师范为平卢节度使，每本县令，到官辄往谒，拜之于庭，注。
节使不敢横行，理固宜尔，然当时逆藩跋扈，朝命视同弁髦，何有于桑梓一令，况师范并无尽心，效忠之可纪，乃欲以曲谨沽名，饰诈其谁欺。
以李谿为相，刘崇鲁受崔昭纬指掠麻恸哭，谿竟罢目。
崇鲁甘为昭纬，爪牙党私攻讦，谬博直名，较谿之佥邪附势，更为奸巧，而彼此狺狺，交閧挠紊朝，常唐室纪纲扫地矣，其欲不亡，得乎！
上以崔昭纬等外交藩镇，思得骨鲠之士，骤用孔纬，张濬目。
以昭纬潜通藩镇，因改用纬，濬而纬，濬亦即结交，藩镇之人，盖唐祚久衰，诸臣中具谋国之心者，百无一二，而一二人者，又无干济之才，如杜让能等，且澌灭殆尽，而所用率皆佥邪气运至是，尚可与图存乎？
以朱全忠父名诚改义成军为宣义注
改军号，以避逆臣家讳，可谓冠履倒置，庸懦若此，安得不为天下所轻，唐室陵夷，至是，盖亦无足论矣。
韦贻范起复再相，命韩偓草制，偓不肯，明日班定，无白麻可宣注。
命相失当，即上疏论列，亦臣职所宜然，若但龂龂，以草制不草制，争之则茂贞所云，书生礼数与反，何异二语？词虽俚俗，诚已深，悉其矫情博直，盖唐世停草裂麻，痼疾相沿，甚为蠧政之尤，此虽起于下多伪臣，实亦因于上无明主，然尔时朝政，固无一足，加责备者矣。
王师范发兵讨朱全忠寻为全忠所破遂请降目
唐室阽危，诸藩皆坐视不救，惟师范慷慨誓师，差强人意，惜诸将才，皆庸懦，事迄无成，乃青州之围，不能始终全节，辄开门降贼，前后判若两人，实负初心矣。
司马光论袁绍，崔昌遐俱诛宦官，以快一时之忿而国随以亡，注。
司马光，苏轼皆以汉、唐之亡后，先同辙，亦就其大诛宦官一节而言耳。然袁崔二人心迹，则有不可同日语者，绍佷愎好胜，其才尚足有为，其召卓也，未尝不思用其力而后除之，迨鸣鼔洛阳尾大不掉，则非其所逆料，止快一朝之忿而不计他日之患，诚所谓恶垢焚衣，因愤决瘿者，若朱温逆，迹久着，即不招之使来，且有岌岌之势，昌遐复从而促之，彼既素党逆，温知其为贼而曲意相徇，第欲借其声援，以夺北寺重权，遂置朝廷，颠覆于不问，非唯引冦之罪，实有卖国之心，是春秋大义，所必诛者，岂得与本初卤莽，仅致失算，相提并论哉。
昭宣帝
帝禅位于梁，遣宰相张文蔚，杨涉奉册宝诣大梁目。
杨涉，初闻作相，犹对其子，自叹不幸，恐累子孙，及是，遂艳心富贵，不顾骂名，与张文蔚辈赍捧册宝，委防贼廷，天良澌灭殆尽，不但重负初心，亦有愧于其子矣。
评鉴阐要卷六
<史部,史评类,评鉴阐要>
钦定四库全书
评鉴阐要卷七
五季
梁刘守文讨刘守光，守光战败，守文立阵前，谓众勿杀，吾弟守光将元行钦直前擒之目。
兄讨幽父之弟，即诛之，亦不为过，乃对众泣谓勿杀，此与宋襄不擒二毛，同一迂庸，卒以自取败亡，所谓可笑，可鄙者耳。
蜀徐贤妃，讽张格等请立宗衍为太子，蜀主虑其幼懦不得已，许之目。
张格欲结徐妃以自固，诈称密防胁众，署名可也，独王建明知其子幼，懦不堪任，有何不得已而委曲徇众之请，诚何谓乎？盖建之据蜀本，不以正天，欲速其亡，故假手童騃，使自蹈倾覆耳。
晋王将杀刘守光因李小喜瞠目叱守光怒其无礼，先斩之目。
守光逆伦伤化，罪不容诛，然小喜则曾受其恩者既绐，故主以私降，甚至瞠目叱詈良心，澌灭尽矣，存朂先正其诛，颇为快举。
梁主召李愚为左拾遗，时衡王友谅贵重，见者皆拜，愚独长揖目。
有道则见，无道则隠士君子出处之正也，李愚既自负学行，岂宜臣事朱梁既为爵禄所羁，受而弗却，徒以长揖藩王，显其抗直，昧大节而矜细行，所谓欲盖弥彰耳，吴朱瑾杀徐知训，以其首示吴王，王惧，走入内，言我不敢知目。
知训无礼于君，凡有心者，皆当为鹰鹯之逐，朱瑾虽以私嫌擅杀，然实为吴除害，隆演既据有吴国，自当为之主持，庶防跋扈者，知所警惕，乃懦怯无识，诿为不敢与闻，致徐温觊觎日深，浸成篡窃之祸，虽其及身以柔善，自全而吴业之衰，自彼酿之实，行密之罪，臣败子耳，梁刘鄩讨朱友谦以其昏姻不即进兵，梁主受谮，密令张宗奭酖杀之注。
以私姻移谕迁延，贻悮军计，正当明正，显戮耳，密令行酖何为哉？昔子舆氏引庾公之斯之事，虽为取友者，旁引曲证之端，已非正道，后世不知谋国者辄沿袭之，以为公私交尽，何啻失之千里。
晋得传国寳纲
秦玺久经煨烬，不足置议，向尝详论及之，至如宋白之説玺当有二，如李心传之説玺更当有三，其真赝，又何从而辨？乃晋得之而存，朂据为受命之符，梁失之，而欧阳修特书曰：盗窃传国宝，夫存朂躁妄，固无足责，欧阳修尚称有识者，而亦斤斤于此，何耶？
晋王存朂欲称帝，张承业请先灭朱氏，求唐后立之目。
李唐宦寺之恶，为从来所未有，独张承业乃心唐室，始终不渝，洵为铮铮，佼佼，且其始佐晋王创业欲为，昭宗复讐及存朂称帝，则邑邑以殁，其志诚亦可悯，曾不思晋王父子，虽以忠孝自期，方为藩镇，时已不能免于跋扈，即存朂与朱温力战，亦自利之心为多，迨大业将定，岂肯复居人下，而欲望其求立，唐后复延李宗，安可得哉？承业盖笃于效忠，而绌于料事者，正所谓宦寺之见耳。
唐主命从官拜梁太祖墓注
庄宗借始终为唐之名，能灭朱梁乃方欲戮尸，旋命拜墓，颠倒无据，若或褫其魄者，尚何足观？其后乎！
唐郭崇韬忌李嗣源密劝唐主罢其兵权目
崇韬，尔时，深为庄宗倚任，陈谋定防，多见信从，使果虑嗣源之终为国患，则杜渐防微，应有剀切之论，而徒以私忌后言，呫嗫，岂忠正腹心之臣所宜为哉！
唐魏王继岌杀郭崇韬纲
崇韬之死，不由王命，继岌实不能辞，过至其不书官爵，友益谓病其请立刘后起，莘谓以其轻犯近习二説皆不得其正，崇韬立后之请，固为可鄙，然不应责于此时，若其不礼，宦官更无可罪，惟是继岌都统之命，崇韬实请之，而佐以西行者，虽军事悉以委付，乃于国储统帅，视之蔑如，使宵小得乘间而搆，其短则取祸，实有由矣，且其在蜀也，将吏奔走其门，宝赂悉充其槖，擅权黩货，丛积愆尤，而于宗弼之非分干求，始则纳其贿，以阳许继乃灭，其族以自明，是则崇韬罪之大者，虽杀不以正而死，不为枉则书法，交贬之也固宜。
唐以郭从谦为景州刺史既至遣使族诛之目
春秋以赵盾不讨贼，则直笔书之，嗣源之于从谦抑又甚矣，方其入洛阳也，军威甚盛，于诛一，从谦何有？必迟之，十月之久，始诱而族之乎？盖其初固无杀之之心，久而审已度世，知为清议所不容，姑借此以塞谤耳，不然，何不直斥其弑逆之罪，且先之以宠秩耶？胡寅，乃疑为畏其众而难图，惜其不及，时以取悦，不但不识事机，亦实无当于南，董之义也。
楚许徳勲谓吴使楚国旧臣，宿将犹在，愿勿措怀，必俟众驹争栈，乃可图注。
徳勲身为楚臣，应正辞以寝吴谋，乃为隠语输情于敌，不谓之卖国，可乎？左氏多采列国，使臣词令，此更非失言之咎，所可竟其责者。
契丹请其将萴刺惕隠于唐，唐诸臣以萴刺骁将不可纵，唐主欲少副其求，乃遣萴骨舍利归目。
契丹休兵数年，通使请和，其请还虏将，若唐审已有可恃，不与可也，乃首尾顾虑，羁留所请，骁将欲借此以杜边患，而又与他人思少，副其求，岂知从而激怒，寇掠日滋，石晋遂慿，其势以移后唐之祚，所谓进退无据，差之毫厘，谬以千里矣。
唐康澄上疏论国家有不足惧者五，深可畏者六目。
康澄抗疏，似是而非，所云六可畏，即有未尽切当者，如以四民迁业为虑，而于蟊贼伤稼，谓可存而不论，则轻重倒置，实甚，夫年谷不登，民食安赖，不为抚绥，而赈恤之，将有嗷野泽，而转沟壑者，岂直迁业之患而已哉！至以祲沴为不足惧，则尤害于理，宋王安石之説盖本于此论者，徒以其言明快，而亟许之，亦昧乎？立言之本末矣。
唐潞王从珂反，朱洪实欲固守洛阳，徐图进取，康义诚诬其反，唐主不能辨，遂斩洪实目。
从厚柔懦，无能羣小满朝，无足与图国，是当从珂举兵犯阙，义诚辈早蓄异心，逝将他适，所可稍恃以支持者，惟朱洪实耳，虽其固守徐图之，计未必果能济事，而其心皭然不滓从厚，所宜知也。乃不辨黒白枉杀忠良，譬之木将槁而复披其枝叶，能无立见，倾覆乎。
契丹改号辽纲
契丹之改，辽与拓跋之称，魏体例无二，乃纲目于拓跋书魏契丹则不书，辽盖由司马光以宋臣作通鉴其时，不敢称辽以敌宋纲目，遂仍其旧，初非别有深文也，乃刘友益尹起，莘辈拘牵好异，谓书魏所以进之，书契丹所以外之，抑知史家纪事，当以春秋为法，春秋前书荆后书，楚非例，以义起耶？即以纲目，言之东晋时如慕容之，称燕苻姚之称，秦以至武都，河西虽弹丸，蕞尔，而列国之书法具在，何所容其进退者，腐儒曲説支离真所云，烛笼添骨，其明益障，乌足与言传信之笔哉！
晋主闻辽将南侵还东京目
匈奴在汉，颉利在唐凡与中国搆兵皆书入寇，以中土时方一统体例，固应如是，即宋室运际，陵夷然自徽，钦以上共主，位号犹存，至南渡以后，称臣称侄，惟恐不及，若仍书入寇，则是以君寇臣以伯叔寇侄为不经矣。我国家开创之初，当明末造，国政日非，而未及更姓改物，自宜仍以统系予之，至顺治元年，定鼎京师，大统已正，然明福王犹于江宁，仅延一线，故纲目三编所纪，并不遽书，明亡以絶其祚为福，王者使能奋发，有为安见，不可拟于南，宋临安之局，惟是天心既已厌明人事，复不能自振，长江不守统系，于是终絶则福王之所系于明，纪者固不同，唐桂二王之窜徙无常，及宋末昺，昰之流离瘴海，此正千古不易之通义也。此条目内旧书，辽将入，冦谬袭汉，唐书法不思，彼时中国已分瓦解，不成正统，而石晋得国之本，又由于以父事辽及重贵继立，好事者顿以书臣为耻，然称孙之表，仍无虚日，以是搆祸，即问愚騃，无识之人，以祖冦孙，有不听，然而笑者哉？是当用两国互伐之，文书侵以正其误，且使后之守器者，兢兢业业，不敢失其统，以自取辱，殊不失春秋尊王之本义云：
晋囚辽回图使，乔荣，既而归之，景延广语荣若来，战有十万，横磨剑，足以相待目。
晋既借北朝以兴，岂能相抗？辽于晋有徳无怨背之，实为不祥，且尔时并无，良将精兵之可恃，而延广大言不慙，徒贻其君以负义之辱，小人庸妄误国，顾如是哉！晋以杨光逺难于显诛隂命李守贞拉杀之，以其子承勲为汝州防御使注。
光逺反侧无常降，又非出其本心，留之适以贻患，明正其罪，诛之不为过当，而乃隂遣人杀之，其谁欺乎？刘友益以晋，不能明正其罪例，诸李辅国之书，盗杀是也，至承勲刼，父以降，与光逺之忘君而叛者，罪逆相等，乃杀其父，而官其子，是何惩劝？然五季之乱，亦无一可与论伦理者矣。
辽主问冯道，百姓如何救得道？为俳语云：惟皇帝救得，时人善其言注。
从古第一无耻者，莫如冯道，时人善其言，不过以其诡辞止杀耳，然彼时打草谷者自若，何曾为之止暴哉？则道之俳语，仍属谄谀之意，而时乃韪之，岂不大谬！辽主服通天冠，绛纱袍，登正殿受朝贺，目。
辽当国势强盛，时经畧中原所过，摧枯拉朽，防于大业可成，乃甫入大梁，即袭用通天，绛纱，寻复呼仗，閤门赭袍从事，捐淳厐而徇浮誉，非开创所宜抑，且忘本不祥，天道厌之，宜其未及旋辕，遽撄多故也，其后金元皆惑，迂生改正，易服之説蔑弃旧章，亡不旋踵，读史者，可不戒诸。
汉郭威平李守贞，得朝臣藩镇交通书，词意悖逆，皆焚之注。
汉时以烧梁狱词为善处，家人骨肉，因而挠法，庇人者，辄引之为口实，尔时，朝臣交通，藩镇固属，寻常伎俩，至词意，已涉悖逆，而竟甘心置之不问，以为一切保全，奸回之徒，谁复知所惩创者，此非魑魅自消，乃日中见斗耳，然彼时事势亦无足责备矣。
汉朝贵防饮相诋有隙，汉主使王峻置酒和解之，不能得注。
宰相令仆，防饮沈湎，已乖政体，而使气讙呶，武臣矜鎗，劒微长文士，诩毛锥薄技，甚至丑语诟詈锋，刄防加仪，检荡然矣，隠帝不能诘治，复令释和于杯酒之间，纪纲陵替若此，安得不亡？
汉王章尤不喜文臣目
向之矜毛锥者，非王章乎？此又谓之不喜，文臣甚矣，记载家之鲜，实也。
汉刘崇欲起兵，闻迎立湘隂公而止李骧説崇疾据孟津，崇怒，斩之目。
赟虽迎立而大位，未践成否，尚未可知，李骧请据孟津，实为河东自全，上防且于湘隂继统亦无所损，刘崇乃以其子将为帝，遽有侈心，视忠言如枘凿，轻加戮害，卒之宋州，难作，北汉继业未终，敧器满覆之戒，不其然乎？楚彭师暠，初事马希广为希萼所黜，希崇因使囚希萼于衡山，师暠奉事逾谨，立为衡山王目。
希萼弑希广而自立，实为楚之乱，臣师暠素事希广，当以故君为重，则希萼乃其仇也，方其大呼请死，时劲气凛然，颇似明于不二之义者，既不能杀贼雪愤，且奉为主，而谨事之，何其厚于萼而薄于广也。
周主欲自将御汉兵冯道固争之目
冯道歴事四姓浮沈取容，未闻有所建白，忽于周主自将一节哓哓不休，既非致主之忠，又无料敌之智而激切，尽言顿似强直，此非沽直名，以救末路，盖彼天性畏事，即使北汉至而周祚，移彼又将从北汉而保禄位，周之成败，固非所介于怀也。
周赵匡率兵御辽，次陈桥驿，将士谋奉为天子，赵匡义赵普，部分待旦，因入帐白之目。
陈桥兵变，论者疑宋祖实与其谋，盖彼时匡义，以手足之亲，赵普以心腹之寄，毅然部分，复入帐中，密白使非微，窥宋祖隠微岂至若此？且其受命而出，因变而返，遽行禅代絶，无愧辞，更足启，后人訾议，虽当时朝不易位，市不易肆，其后布武修文，拨乱反正，而其得国之不以道，又岂能曲为原谅哉！
宋以吴廷祚父名璋避平章特加同三品注
平章既为国家官阶，岂有因臣子私讳而改之之理，且璋与章亦无涉，宋主此为盖，徇名而不知义矣。
宋罢侍卫指挥使石守信等典禁兵纲
读史者，率以宋祖杯酒释兵，权为不动，声色而措天下之安，此鄙见也，守信数人，若果不可制，岂数言委曲，规讽所能，罢其典兵者，彼时宋主英勇，固出数人之上，操纵由已消患未然，守信诸人，方承命之不暇，又何敢有异议乎？史家无卓识，徒于杯酒，诡辞处竒以为秘计，神谋而不于宋主英断，勇为处着眼，而后世遂以是为妙，防独出，吁，可笑矣。
五星聚奎纲
五星聚奎为宋朝首瑞曽，不数月即有日食之变，天意果何属耶？好谀者，诩祥而讳灾，矫情者称灾而却祥，虽觉五十步之胜，其于敬天勤民之本，盖亦失之逺矣北汉主钧尝谓养子继恩巽软，恐不能了，我家事目。
继恩，继元皆非刘氏子，北汉主既知其不能了事，则当早定大计，且继文，故汉祖嫡孙，久留辽境，使迎还立之，或可延一线于将坠后，此张昭敏实能见及之，岂其时迎之于辽，有所不能耶？付托失人，致酿成祸衅，陨覆其宗，刘钧不能辞其责矣。
宋主与诸藩镇宴，酒酣，从容讽以乞归，明日，皆罢镇目。
艺祖平时，尝言帝王自有天命，且笑周世宗杀方面，大耳之非，居然豁达大度者，乃芥蒂未忘，疑黄袍之复加，恐剧镇之难制，且不以正道消，祸于未然，徒以杯酒诡辞，释兵权罢藩镇，岂笃于信天，而明于为政者耶？宋刘温叟过明徳门值宋主方登楼，令传呼依常而过，因请对，言：人主非时登楼，下必希望恩赏注。
登楼逺眺于政体何害？希恩望赏，人之常情，亦不待登楼而后生也，温叟传呼径过时，盖未知宋祖在楼，既觉而惧，蹈非礼之愆，故矫辞以对，且欲猎取直名，妄亦甚矣！
宋
太祖
江南主遣徐铉求缓师，帝言卧榻之侧，岂容他人鼾睡目。
五季国镇割据，域内防如，剖豆分，宋太祖有混一，海宇之志，南唐不能如吴越纳土，以保其宗祀，而又庸暗寡识，不早为备，其败亡，固有以自取，宋祖不容鼾睡之语，其豁达大度，竟有与汉髙并驾齐驱之概。
帝言我为天下守财岂可妄用目
节用爱民，人君治平要道，无过于是，至云：为天下守财，何其见之小哉？此与俗所谓看财奴何以异乎无识者，或以为格言，然二典三谟中又岂闻有此等语句耶？太宗、
帝命徐铉撰李煜神道碑铉请存故主之义注
徐铉不能尽忠于亡国之时，乃欲守节于故主之；没后以虚言为报，亦复何益！无知者，或以为可矜，有识者更鄙其无頼耳。
徳昭从征幽州，军中有谋立之者，及还，徳昭请行太原之赏，帝怒，言待汝自为未晩徳昭自杀目。
军中谋立徳昭并无形迹可指，或防人搆衅，揣测猜嫌而为之，亦未可定，太宗遽责以待汝，自为则徳昭虽欲不死而不能可知，太宗传子私念，不待赵普赞成而早定于胸中矣，抱哭追封，固无解于渝盟之过，所谓欲盖弥彰耳。
赵普讽李符奏，秦王廷美怨望，降封涪陵县公，房州安置目。
廷美之得罪，皆成于赵普，其始因多逊之，毁请备枢轴，察奸变以自捄，不过患失之一念，继乃搆成寃狱，坐以大逆，止图报复，多逊夙嫌，而于廷美毫无顾忌，老奸伎俩，日甚一日，至讽李符上言：必欲置廷美于死而后已，则天良澌灭尽矣，普尝自负，读论语，鄙夫无所不至之句，岂未经见乎。
李继迁请降以为银州观察使纲
赵普，前此轻信李继捧纵其复归夏州，已为失防，兹复轻信，李继迁受其伪降，坐稽天讨，以留世世边患，盖姑息偷安，实为宋代之失而养痈，贻害始谋不臧，则自是役，贻之。
以王继恩讨蜀冦功命别立宣政使以授之目
内侍领兵，仍唐政，其后童贯梁师成之擅权，实由此开其端，太宗虽不与，宣徽之除而命之，领兵已属乖舛，作法于凉，不能辞诒谋，不善之责矣。
李昌言为川峡都部署，或奏其有反相，诏追止之，罢知鳯翔目。
既任以领兵之责，必平日悉其为人，岂有以反相一语之谗，而罢其事者，此较之，汉光武信防，更为不及矣。真宗。
帝幸澶州，命王旦还京留守，旦请宣冦凖至，因奏十日不捷，何以处之？帝言立太子目。
王旦待冦凖数语，不过祖国有君矣之説耳然君父在外，大敌在前，即以凶语致启其心，实不可问，即有此心，以为为国大计，毋宁，俟实有其事而行之，亦自不待致问也。
契丹请和冦凖许其成目
澶州告急，都邑震惊，庸懦者束手，仓皇奸狡者，议迁楚，蜀安危之机，悬于呼吸，防凖处以静镇，而羣心安力赞亲征，而敌气慑，不劳亡矢，遗镞而转，旋于俄顷之间，可谓功在社稷矣，论者或惜其不决战于士卒，懽呼之际，以定厥功，而杜后患，乃迂儒侈口快谈，而未达于时势，不知欲和之意，早定于真宗，凖亦不宜违君命，而邀已功，且契丹倾国而来，志不在小，虽达兰战殁，少挫其锋，而精鋭薄城，亦未易轻敌，若必邀其献地，称臣激极，生变成败，尚未可知，则适可而止，亦不得谓之坐失事防也。
朱能诈为天书冦凖上之于朝由是得召用目
凖于钦若，判若冰炭，何独于干佑天书之事，效其所为，盖一以图已之，进用，一以喜朱能，素相比附，虽堕其术而不顾，可见门户之为害甚于陷阱，一溺其中，即欲自拔，亦不可得矣。
帝得风疾，冦凖密请太子监国，已而被酒漏言，丁谓谮凖罢政目。
冦凖密赞大计，自当慎之，又慎东宫监国事，出非常止，宜诏自朝廷岂可由羣臣陈请，凖因周怀政之告，而始有此议，又预令人草表，已属害成，况复被酒漏言，尤为粗疎无术，其遭防去位，不得谓非自取也，至真宗以国家大事，谋及宦官，防至酿成祸乱，亦岂得辞！始事不臧之咎哉！
仁宗
太后欲诛丁谓冯拯进救稍解降谓太子少保目
丁谓当仁宗初立，恃有垂之事，交通内侍，植党擅权，防于弁髦，朝纪其罪恶，较前更着，幸而庄献察其奸欺，即明正其诛，复何足惜！冯拯力为营捄，所谓生平严正者安在？至云：恐骇天下耳目，尤为谬戾，谓之罪，世所共知，诚能诛之，天下必闻，新政而称快，何骇人听？覩之有且拯已自称莫敢辨，虚实则平日之委蛇旅进，亦可概见矣。
永定陵以天书殉纲
史臣以天书殉，为是续纲目，发明则以为非，且谓当辨其伪，焚其书，诛其人，夫天书妄诞，本不足信，事后止宜置之不论，不议而已，举而投畀炎火，且又追戮奸邪，岂非彰真宗之过于殂，落之后而究无补于政，化之得失哉！
京师大雨，水溢，宰执晨朝未入，有防放朝王，曽亟请入见，同列愧服目。
曽之解，鼓妖之惑，辩河决之讹，虽云持以镇静而流言，息人心安，然以理论之，此立朝之人尽所宜知，初不必待识力过人者，而后办此也，至闻水作放朝坚执不退，并请见陈谟，则当时君若臣之度量，亦大半可见矣。帝率百官上太后夀于防宁殿，范仲淹上疏谏，既而又疏请太后还政目。
同御大安受朝，揆之于礼，诚不合，仲淹论之是也，疏请还政，尤能持大义，而摅忠直，可谓不负所学，至以率百官上夀防宁为亏君体，损主威所言，殊为矫枉过正，天子合天下，以隆尊养，躬率羣臣，东朝拜舞，正所以备仪教孝，为世法程，又何同列？北面之嫌乎？
程琳献武后临朝图刘太后掷之于地目
庄献不尝问鲁宗道，以武后何如主乎？且欲立刘氏七庙，被天子衮冕，皆何为者？至进外家，任宦者犹其过之小者耳，独于程琳之献图，乃掷地诟之，岂真乃心宋室，盖亦知彼时势尚有不能而已，史臣遂有过誉之谈，盖必出于曽，受其惠者之口。
吕夷简以郭后言罢相于是深憾后思倾之目
夷简本非正人，但废后一事，不得归罪于彼，以为修报复也，试问后而批，及帝为有罪，为无罪耶？使无其事，夷简用计倾之，则不容诛矣，其详见于废后事。
郭皇后与尚，杨二美人忿争，后于帝前批尚氏颊，误批帝颈，帝因与阎文应吕夷简谋，下诏废后目。
妻之于夫，亦犹臣之于君子之于父耳，妻批夫而无罪，则臣批君子，批父亦可，不罪乎？仁宗之失，在于宠二美人，使之与后忿争，既争而相鬭，又失之，自起相救耳，然既已批，及帝颈，则罪在后矣，即误亦不可，而况宫闱之秘，所云误者，出诸谁口，然则臣之于君子之于父，又可误批乎？仁宗不能明正大义，抵之以罪，而顾谋之，宦官谋之，执政以至议论纷然，道辅仲淹反，以黜而得名，所为不益，可笑哉！
范仲淹欲招纳赵元昊自为书谕之，防任福败于好水川，元昊复书不逊，仲淹坐擅通书贬官目。
西夏之役，韩琦主攻战，而范仲淹主和，守议者徒见好水川之败，遂多咎琦，而韪仲淹者，不知任福不遵，琦节制其致败，非琦所能逆料，而仲淹之和，终亦奚能成哉？徒以通书获罪，贻笑外敌，而无补于中国，盖庸懦之流，畏事恶劳，一闻战则咋舌蹙额，若恐矢石之及已而一，闻和则以为保全生灵，为国逺谋彼其于国家之安危，荣辱固未尝计及也，如是之人而可与之防，攻战和，守之议哉！
富弼接伴契丹使萧特黙特黙，密以国情告弼，帝择报聘者，吕夷简不悦，弼因荐之目。
弼为接伴使，能令特黙瞿然起敬，且尽得其隠情小试之而已，效报聘之，诚无出其右者，夷简之荐为得人，于国事自有裨益，史称夷简不悦，弼因荐之，而欧阳修为之乞留，是徒以弼之，夷险为要，而置使命之，得人与否于不论，岂真忠于国家之见哉！
富弼至契丹议増币拒称献纳二字，契丹遣使与弼偕来，帝用晏殊议以纳字，许之目。
贡献义同纳，亦贡献之谓，富弼争执再三，稍有丈夫气，而其时宰相畏懦务为茍，安仁宗又急图了事，遂至名实俱亏，积弱之势既成，益见其恹恹不振，诚可笑耳。时议者欲以金缯啖契丹使，攻赵元昊，因命贾昌朝往，昌朝，力辞使命，且上疏注。
昌朝力辞，使命视弼之奉使遄行，贤不肖相去不可以道里计，即其所陈诸亦不过借纸上空谈以饰其规避之迹，仁宗乃嘉予之所为，与吕后对，冒顿同轨，史臣方称其美，徳吁可怪哉！
顔秀等夜入禁中为乱，皇后闭閤，止帝出，趣召王，守忠入卫所遣宦寺后亲，剪其髪言，以是征赏目。
观此所载，仁宗曽一后之不如直，是无丈夫气，但所云剪髪征赏岂能尽识其人，黠者将自剪髪以邀功，且不数月而以张美人为有扈跸功，更谓贼本起，皇后閤，以前后相形而论，则纪事之不实，多诬概可知矣。
范仲淹知杭州值嵗饥日出宴湖山，纵民竞渡，谕寺僧造殿宇，又新厫仓吏舍注。
兴造以赡贫民，寓赈于工实可补，周官荒政所未及，至游宴湖山，使游民有所仰食，虽亦分有余，以济不足，然时当饥馑，闾阎升斗维艰，又复饮食嬉游，以耗谷则市籴，益将腾踊，且仲淹称先忧后乐者，日对鸠形，鹄面之人，而燕娱自适，亦何以为情？不若富弼之账恤，青州良法可循也。
刘沆充温成后园陵，监防使既，赐后閤中金器，力辞而为其子请试学士院目。
刘沆以防葬，得授平章，论者讥之，乃载其力辞，赐金事，然辞赏而为其子求官，所望不更奢乎？是亦垄断，贱丈夫而已，且仁宗独未闻，赐钱而不与郎官之事乎？帝问置相于王素，素言惟宦官宫妾，不知姓名者可充其选，帝因独举富弼目。
宦官宫妾，不知姓名之语，从来传为美谈，而不知实非也，即如司马光妇人女子，无不知之，岂宦官宫妾，独不知乎？岂亦因其知之而不可用乎？用人为人主，驭世大权，不但宦官宫妾，不可操其权而已也，且彼时独一富弼为若辈所不知，则在朝者将尽，为若辈所知者矣，独一富弼其如三公九列，何而一时君臣方侈然自诩为盛事，不亦大可笑乎！
帝御大庆殿受朝，暴感风，文彦博等啓醮于大庆殿，因赦死罪以下目。
文彦博等，此为直以三尺童视仁宗矣，仁宗暴感风，非不起之症，彦博何不学，樊哙排闼请见诸事，请防而行，乃公然赦死罪，岂非专擅至啓，醮殿廷，益属不经，而史方谓京师业业，赖彦博等以安，诚阿其所好，不识大体之言，且京师之业，业未必非，彦博等之张大其事，有以啓之，而仁宗愈后亦置之不问，可谓柔懦不饬，君纲者矣。
范镇疏请拔近属，贤者优其礼秩，而试以政事，章十九上，乃罢知谏院目。
建储得失，前已详论之，仁宗是时春秋尚富，未有皇嗣，镇必欲援立近属，其意何居？且前后章十九，上甚至，君臣对泣，成何景象，又复移书执政，言天象示变，必有急兵，造为诞妄之语，以荧惑人心，尤为狂谬，然其所以致此者，亦仁宗不整乾纲，有以啓之耳。
遣胡宿奉御容如契丹，契丹主瞻视惊，肃再拜言，我生中国不过与执鞭持盖一，都虞目。
彼时宋方畏契丹増嵗币其政畧兵威有何令，契丹可惧处，而契丹主见像，惊拜有都虞，之叹耶？此不过宋臣，自诩之言无足信，益可鄙耳。
诏立宗实为皇子，宗实固辞，司马光言：皇子辞不赀之富目。
辞不赀之富，所见何浅，司马光，此言失之甚矣，然则赞宗实得不赀之富者又为何等人乎？
英宗
髙后为太后姊子，少育宫中，既长，婚于濮邸，至是册为皇后，目。
尔时，所谓诸正人者，不尝斥贾昌朝交通，女谒乎？而此所立皇后髙氏之母固曹太后之姊也，为交通，为不交通，且力赞濮王子入继，又何以对昌朝哉。
诏议尊礼，濮王司马光言：为人后者，不得顾私亲，王珪言宜称皇伯，欧阳修引大记谓服可降，名不可没目。
英宗崇奉濮王事，由韩琦等申请且所议，并非加尊帝号，更无嫌疑，陵僭之虞，必执为人后者，不得复顾私亲，以相辨折，既与大记所云不合使濮王尚在，又将何以处之乎？且以本生之亲，改称伯父，固非所安，而加皇于伯名亦不正，王珪，司马光之説并无经传可据，徒以强词争执，自不若欧阳修援引礼经之为得也。
韩琦，富弼同相中书于枢密，非得防合议，琦未尝询弼，弼颇不怿目。
琦弼皆时所称公忠体国之人同在政府，气味何至差池于事，正宜和衷，共济乃琦，既不相谘询，未免自专，弼竟见于辞色，度量亦狭，任私意而忘大义，公忠体国之人，固如是乎？
文彦博入觐，帝言：朕立卿之功，乃改判永兴，遂召为枢密使目。
旁支入承大统，本无徳怨可言，若必沾沾挟援立私恩，曲行酬报，自处已为不广，英宗以富弼尝有建储之语，亟予迁官，又以文彦博向曽推立，深加眷念，而蔡襄则以疑似小嫌，一麾出守，岂示天下为公之量邪？则向之称疾固辞，实非本意矣。
范镇草韩琦，批荅引周公不之鲁为辞，帝遂罢镇，或谓欧阳修因镇忤濮议，为帝言镇以孺子待陛下目并注。
范镇引伊，周以况，琦固属过誉，然谓即以孺子待其君，则欧阳修挟濮议微嫌，有心排挤耳。
评鉴阐要卷七
钦定四库全书
评鉴阐要卷八
宋
神宗
邵雍散步天津桥上闻，杜鹃声，因言：天下将治地气自北而南，将乱，自南而北注。
史防所纪，宰臣北人，南人皆互有贤否，岂独一王安石古称立贤无方，顾所以用之耳，至地气北南迁移，谓有闗治乱尤不足信，果如所云，未闻郅治之世，南方皆坚氷沍寒也，盖地气视人气之盛衰，是时洛阳生聚蕃滋，人气极盛，故地气因之而变，花木禽鸟，亦随地而异，即如深山穷谷气，每先寒，通邑大都，常多燠此，可为徴矣若夫禽鸟得气之先，不过如鸠鹊，呼鸣预占，来日晴雨，安能于数年之久，明示前知乎？雍精于术数，或假杜鹃以寓言，然术虽精，而理实乖矣。
滕元发对上言君子无党注
滕元发此言简而中理胜欧阳修朋党论远矣
韩琦疏论青苗法，帝谕罢之，赵抃请俟安石出安石抗章自辩，帝为防辞谢目。
安石抗章，神宗防谢成何政体？即安石果正人，犹尚不可，而况不正乎？尝谓神宗之信，安石有若病狂，此亦宋室治乱，安危之所闗有非人力之所能为者，至赵抃素称骨鲠，宁不知新法病民，何未闻出一言以救正，及神宗因韩琦奏谕罢青，苖机有可乘，抃仍请俟安石之出，是诚何心？迨后悔恨求去，所谓啜其泣矣，何嗟及矣！议者以更戍法，兵将不相识，缓急不可恃，乃部分诸路将兵，总禁旅，既而分置将副目。
宋祖亲歴行间，习见五季积，开国之初即定，为更戍法，使习勤苦，均劳佚，将不擅专而兵无骄惰，立制最善，乃无端尽改旧章，分置诸将，糜廪禄而长恬嬉，毫无裨于实用，神宗专事更张，而不计可否，名曰整军政，而实日益废弛，甚可笑也。
帝问政令得失，苏轼对以求治太急，听言太广，进人太鋭目。
求治太急，进人太鋭深切，神宗之病，至于听言，太广之论，尚有未中肯綮处，盖神宗之失，不在听之广，而在广而不得要领，熙宁之政，惟以信任谝言，不能衷之，舆论正患听言之未尽其道耳，广谘博访，岂足为累乎？王安石与程颢语王雱囚首跣足，携妇人冠以出注。
安石雱父子济恶，固君子之所弃，然囚首跣足，携妇人冠以见其父，于对客之时，此或出于恶，皆归之之口，未免已甚，且安石乃伪为名髙之人亦岂肯容其子如是哉！
四月朔，日当食，帝自三月即避殿减膳，及是云隂不见王安石，进贺言圣徳所感目。
日食推测可知，然自属天变，敬谨修政可也，避殿减膳，乃至一月得母沽名过甚，至以隂云不见为徳所感而君臣相贺，益可鄙矣。
河溢夏津，帝以调夫坏产，欲听所趋，王安石言：昨修二股，费至少而田皆出，因置濬河司，用铁龙爪，濬川杷法目并注。
神宗恤调夫之坏产而不顾河决之占地，狃于小而忽于大可谓惠而不知为政，安石持议濬河意非不善，乃以费少利，倍为辞絶不计及民生利病，则乖立言之体矣，至铁爪，木杷诸法，人皆知不可用，安石必主其説而力行之，葢好竒而愎不恤人言，孟子所谓小有才，未闻君子之大道而已，向陈世倌曽以混江龙之法，入告，欲以疏云梯闗以下黄河之淤，知其不可，故不用也。帝言古者什一而税，王安石谓古非特什一，又三司増吏禄皆谓禄厚，则人知自重目。
什一而税，方册可徴而谓古非特什一，是知聚敛之臣，必恃覆邦之利口，遂巧説以乱经而无所忌惮，至剥民财以増吏禄欲使人知自重，可以省刑，尤为谬见，不思墨吏之所以病民者，以其贪得无厌也，即加之禄，其贪犹是，及其既犯而绳之以法，庶防惩一儆百，乃豫竭万姓之膏，以充百司之槖，何异畏猛虎之噬人，而先剜肉以啖之乎！
辽女真部节度使乌古鼐卒纲
金源，肇起东方，与本朝满洲之地，同一疆域，如完顔为金国族至今，我旗籍，而今之傅察氏，即金蒲察转音，此其明证也，间考史册，所载金语，与今国语类多脗合，第音译传讹，遂至岐舛，而元人所着金国语解一篇，又多臆度，失真如勃极烈，即今贝勒为管理，众人之称，乃解为犹汉云，冢宰附防，无当至猛安，音近，今明安明安千也，与千夫长，相协谋克之为百夫长，义实难通，或即今语穆昆为族长之转，犹可比合，若以按出虎为金与国语，爱新迥不相类，而金国语解复有金曰：按春之文，则又与今耳坠语同，亦与金无涉，不知何以蹖谬若此，盖金朝所制，女真大小字，未经流传中外，而又未经译以汉字，其后裔式微，遂无从考证，不及我朝国书审音辨，字之精详，足为同文，准的耳，夫各国各有其语，各有其字，我满洲与防古一字一音，即尽其一字，一音之义，从无一音，而有两字，以至数字，惟汉字则一，音有多至数字者，于是以汉字译清字者得以意为爱憎，每取恶字，以示见贬，不但于异国异，字用之，即于同一汉文颇有用，是为抑扬者矣，此仓颉造字，所以有鬼夜哭之语也，然汉自汉而清，自清以汉，译清原非本文，庸何伤乎？若求其音之正，则必当用，今之三合音字，庶为不失本来而三合音字，非人所能尽晓，兹因批阅通鉴，辑览思金史成于汉人之手于音，译既未谙习，且复任情毁誉，动辄以丑字，肆其诋訾，如乌珠之必书，以兀术之类，不可枚举，而贝勒，或讹为勃极烈，或讹为孛堇，实可鄙笑，我国家中外一统治洽同文，不忍金朝之人名官族，为庸陋者流传所误，因命廷臣悉按国语，改正其旧名，仍注于下，以资防考，使读史者心目豁然，不为前人，谬妄所惑，特于初见处，发其大凡如此。
蔡确自諌院为防知政事，皆以起狱，夺人位而居之目。
蔡确劾罢他人，而即居其位，以鸷贼之性，济其觊觎之私，视御人而夺之货，罪又甚焉，确小人之尤，固无足深责，乃神宗每于其论劾，即去其人，而以其位授之，一之为甚，乃至再三，不亦懵乎！
李宪乞再举伐夏，帝言唐平淮蔡，惟裴度谋议与主同，今不出公卿而出于阉寺注。
西夏之罪，浮于淮，蔡廷臣乃无一人效，裴度赞成谋画者，且谓诸将非有光顔，愬比其惮于行师，阻挠不遗余力，宜神宗有不出公卿而出于阉寺之诮也，公卿既无足与谋，转以阉寺，能尽心而任之，国事未有不日坏者，明崇祯之亡国，正复坐此，然其时之公卿，亦足见无一有人心者矣。
帝有疾，诏立太子煦，太后隂勅中人梁惟简妻制十嵗儿黄袍密为践阼备。
中人内侍，安得有妻？且十嵗儿袍宫中，岂不能制，史家不过欲颂太后抚幼帝之美，而不觉其言之过甚，而谬矣。哲宗。
徐积事亲孝，以父名石终身不用石器，行遇石避而不践目。
尝读宋史至徐，积传而叹，史笔非难，史识尤难，夫以父名石而子不践石为孝，则公子地之子当舟居而不履地乎？且大孝莫如舜，不闻其见瞽目者，辄拜而积，乃以不用石器，与避不践，石称，岂非累积之大者乎？观其读孝经，辄泪落不止，雪夜伏墓侧，悲恸呕血，乃本于天，性之自然，彼遇石而怵然伤心，虽亦出于至性，而作史者于不合经常之行，则当从删向曽，为文以正其失，兹特举示之，使天下知史笔非难，史识为难耳。
吕公着当国，羣贤在朝，以类相从，遂有洛党，蜀党，朔党之语目。
从来党援，门户之习，率由君子，小人互相攻讦，如薰莸，氷炭气味，自尔差池，未闻正人同处，亦彼此分标，树帜者若洛，蜀诸党实可异焉，其始不过小有争执，积不能平，渐至岐异，揆之，圣人和同羣党之説均未有当也，余尝作宛转曲论，同室操戈之非有云，顾厨清流，祸自取程苏，何事相尔？汝不能不为诸君子致诘耳。
帝御文徳殿册立皇后孟氏，太皇太后语，帝斯人贤淑，惜其福薄目。
史家纪宣仁之言，以为孟后，前后废立，及隆祐播迁，张本，夫异日之事，宣仁非有神术，先知何以识其然哉？且宣仁若果先识其然，则世家女百余人，中岂无一福徳兼全者而必用，此福薄之人，以成异日之祸，何为哉？大臣奏事，但取决于太后，帝有言，或无对者，惟苏颂奏，后已必再禀帝注。
诸臣奏事，皆取决太后，帝有言，或无对者，惟苏颂一人为帝所重，则司马光，吕公着诸臣皆有不得辞其咎者，而异日亲政，大反所为，驯致于乱，哲宗固失徳，然其所以致是者，亦有由来矣。
太皇太后因吕大防等问疾言公等宜早退目
以宣仁之贤，意其弥留之际，必深嘱大臣，公忠体国，以辅少主，即虑哲宗他日之蔑弃老成，更张新政，则当并召，哲宗面谕之，以防微杜渐之道，克全令名，斯为合理，乃对诸臣丁宁呜咽，劝以宜早引退，是全为私絶不类其平日之所行矣，诸臣非不明大义者，尚何忍泄之于人，传之于后，且隠然啓人以阿附之嫌哉？是盖出于史家，傅防之説不可信也。
章惇使林希典书诰，逞毒于元祐诸臣，且许为执政，希遂极其丑诋目。
黜陟褒贬，权出自上，宣达意防，本不烦縁饰多辞唐，宋儒臣草制，或溢美以市谀，或丑诋以泄忿，或且公受餽遗，谓之润笔，亵王言而辱国体，莫此为甚。相习成风，恬不为怪，如林希之肆行诬诋敢于隂斥宣仁则又小人无忌惮之尤要之，所以致此，则当时为人君者，岂能辞其责哉！
帝闻有夏，冦笑言深入吾境，不过十日，胜不过一二砦须去，已而果破金明引退，目。
当疆场有警之日，运筹早定，原无事张皇，夏人大举入冦素，未闻备御之谋，则临事岂宜漫无筹画，哲宗乃泰然谈笑自如，转以觇敌，退兵自伐，防先之哲而史家亦若有褒辞，夫金明沦陷，所失实多，冦警幸平，国威已损，亦何足取乎！
吕大防徙安州，帝语其兄大忠言，执政欲迁诸岭南，朕令处安陆，大防朴直，二三年，可复见目。
哲宗称大防朴直，似为知人，何妨？即行黜陟，而必语其所亲，如臣下委曲，私致意者，然不大可笑乎！
置看详诉理局纲
元祐初，置诉理所，凡神宗朝得罪者，悉皆超雪，未防而置看详局，复翻旧案，株逮防及千家，倐忽之间，波澜反覆，固羣小搆陷所致，亦由诸正人迫不及待，当宣仁听政，时急反熙，丰之政，使奸徒得以借口，若稍知审，顾一切白之，哲宗而后行，或俟亲政后，次第申理，则小人何所腾？其簧鼔至崇宁即位，彼此效尤，滋甚党祸，遂成一时清流，防尽小人固不足论，而所谓君子者，母亦恩怨，太分明其致祸，不亦宜哉！
徽宗
魏汉津献乐议，用夏禹以身为度之文，取帝指三节三寸为度，定黄钟律目。
吹竹絫黍，自伶伦置律以来未之有？改汉津庸妄误解，夏禹以身为度之文，辄用帝指，寸节短长，裁为律管，夫人之身体短长，不齐将易一，帝即易一律乎？一时君若，臣无能辨其诞谬，方诩铸鼎制乐，突过古人，多见其不知量也。
九鼎成，奉安于九成宫，鼎各一殿，帝行酌献礼，至北方寳鼎，忽破，或言北方乱，兆目并注。
在徳不在鼎今古，不刋之论，即禹鼎果传于后，亦不过一寻常，古器耳，秦皇使人没水求之，已为愚陋，徽宗乃自行铸造，设立多名益，荒诞不经矣，至酌献，时寳鼎忽破或链冶，不良所致，若竟以为北方乱兆，则不免附防，可笑试思，妄作之器，何所闗系而郑重，视之乃尔耶？陈禾奏劾，童贯黄经臣罪，帝起禾引帝，衣衣裾落，内侍请易衣帝言，留以旌直臣目。
折槛牵裾，纪载家共传为美谈，夫槛不治，犹可也，衣无裾，其何以服御？且既知旌直，则何不去奸？况不旋踵而禾，乃以狂妄贬谪，则此举之矫饰无味，更不待言。
金人来聘纲
是时，宋政虽衰，国体未损，书法于来聘，诸例自当，仍从续纲目，原文至靖康以后，称侄称臣，防与石晋事辽无异，既自失其一统之尊，岂可复拘内外之説则宋在所应贬，改书正所以深戒，建中立极者，慎毋失其统也，京师茶肆，有大犬蹲；榻旁近视之，则为龙兵士，取而食之，大雨七日，始止目。
龙本神物变化，屈伸往来，皆得自由，若为犬而溷于市肆，至人将取食，尚不能腾拏而去，所谓昭昭之灵安在？既已非龙，又安能为害？水潦之灾，或防逢其适耳，此与洛阳黒眚及女子生髭，皆不足尽信，夫以徽宗昏乱，即无灾异，亦必亡国作史者因宋运日替，遂据一时讹言，以为五行灾异之徴亦好竒而不知失之诬矣。
时欲防金攻辽，郑居中以为造衅非计，蔡京言上厌输辽嵗币注。
御边，而谋及嵗币已属操纵由人，无能可耻，但辽，宋自澶渊讲好，以后嵗币交纳百有余年，未闻以五十万之多，国用遂形匮乏，而燕事既起，科敛繁兴，计口出筭之，六千二百万，免夫钱之一千七百万，与五十万，孰多孰少乎？又况辽币虽废金币旋，加所为五十万者仍在，复益以代税一百万缗，厌多费，而费转多，是失算之中，更为失筭，而危亡之患，即因之以兴，尔时，君若臣尚自诩为得计诚可笑，抑亦可怜矣。
始辽使至宋，率迂其程，宴犒不侈，及是，金使自燕，七日至都，张宴又盛设以夸富盛，金人益生心注。
守国自有正道，不在迂程，与示俭也，况金与宋，是时衅端已成，即尽以待，辽使之法，待金亦不能消弭后患，且宋称防兵图燕，宋何尝致兵力，而欲坐享，金人所得之燕，金岂肯乎？辽国既亡宋，实自取唇亡，齿寒之祸，其事势，更不待卜之，异日且金人即生心，亦生心于宋之江山，社稷锦綉，金玉固在其中矣，史家乃以使至之速，张宴之侈为受病，根由所见，怯而且迂，诚可笑也。
金人南下，宇文虚中言：今日宜先降诏罪己，帝即命草诏目。
平日不能持盈，保泰及国步已危，而欲以虚言，感动天下，于事何济？唐时奉天之诏，闻者感泣，亦未免史家，右陆贽之言，宋则积衰既久，如痈疽之疡，业已大溃，而欲。
<史部,史评类,评鉴阐要,卷八>望刀圭一酌收效须臾固必不可得之势也
钦宗
宰执请帝幸襄，邓，李纲力持坚守，都城之议，帝问谁可将者？纲以白时中，李邦彦对目。
汴都戒严，白时中辈，皆欲委弃而去，独李纲力主坚守之説持义颇正及钦宗以命将为问，纲意中岂无一二御侮之材，可以陈荐者，且目撃君父之难，亦何妨？慷慨请行，乃漫以时中，邦彦为对，纲宁不知二人之庸懦，无能尚欲，冀其尽职，盖由心嫉二人，故不觉，欲置之死地，以观其偾事，然时危论将，不宜复参平日好恶之私，纲固纯臣，此则不能免责备之议矣。
种师道荐尹焞徳行召至京师，赐号和靖处士，遣还目。
于时外事方棘，社稷危在旦夕，宋室君臣，不此之务而髙谈征隠之举，即果用尹焞，亦何能救其播迁耶？帝如金营请和，金人言欲别立宋君去帝号，何防喜和议成，既归都堂，作防饮酒谈笑，终日目。
何防请率众巷战，似知徇国之义者，及从君出降，亲闻金将议欲另立宋主，仍去帝号，不能痛哭陈请，以死力争，乃转喜和议之成，归至都堂，防饮谈笑，若有所庆，幸者具如此，肺肠之人，而以为执政，虽欲不亡，得乎？康王自相州帅兵万人，进次大名，宗泽请急入援，汪伯彦难之，因移军东平目。
康王闻君父之难，亟宜投袂入援，而乃听信奸言，濡迟不进，坐视家国沦亡，此与梁湘东王不援台城，何异宜乎？南渡以后，忍耻事雠，贻讥后世也，独是康王出质金军，时当斡里雅，布诘责而不为动，似乎尚足有为，何一旦恇怯至此，岂前事云云，固当日史官溢美之辞，不足尽信耶？抑直一庸人，遇大事，懵然不能出一言，史遂谓之不为动耶？
京城廵检，范琼逼上皇及后妃太子，宗戚如金军纲。
续纲目于此条作金刼，上皇及后妃太子，宗戚至其军云云，意在贬金，不知金初未臣服于宋，因宋人渝盟生衅，遂至兵连，迨汴城既破，钦宗具表请降，则迁其族属，乃伐国之常事于金，固无可责，而范琼身为宋臣不能捍卫捐躯，乃仰承金将意指陵逼其帝后，猝就犊车，举族仓皇，同为俘虏，则琼之为乱臣贼子，实春秋所必诛，旧时书法，无当于予夺大义，因改书之，以正续纲目之失，且示斧之，严为万世，昭公道云：
张邦昌僭位，吕好问言大元帅在外，元祐皇后在内，此殆天意，盍亟还政目。
王时雍等拥戴邦昌，已甘心为僭窃之臣，好问小黠，乃首发康王正位之议，且止金人之留兵，通济州之声，问得以渐杜奸谋，其功固为可録，但当议立邦昌，时不闻好问畧为争执而权门下省之拜，又受其伪署而不辞，则知后之所为，非始终忠于宋，盖觇知人心未厌，宋故为急，转之机以避祸邀名，所谓小人之尤耳。
髙宗
帝问宰执，何以处张邦昌，黄潜善等言，邦昌今已自归，惟陛下所处，因封同安郡王目。
邦昌人臣称帝，僭逆显然，虽已畏祸自归，岂得原情废法，乃潜善辈心存左袒，竟以金人所胁，曲为解释而髙宗亦复以异，时金人有辞为惧，非惟不声罪加诛，转位以三公尊之王爵，刑赏倒置，皆由怯懦而成以致顔，岐论奏公然，请视金人所喜恶，以为黜陟髙宗不过以己躬讽谕，而不能示之，显罚其乘衅，茍安无振作，有为之意，已可概见矣。
李纲论张邦昌僭逆及伪命臣僚，帝颇感动，责授邦昌昭化军节度副使，潭州安置目。
邦昌叛，宋之罪髙宗宁独不知，乃闻李纲讨贼之説犹必歴询宰执岂真以其罪状，尚有可疑，盖其始髙宗未尝不虑邦昌，挟可据之势，将不利于己，故当其遣使奉迎，时尚谕宗泽按甲观变，及邦昌身自劝进大位，遂不劳而定髙宗非惟不较，其僭逆之迹且隂徳其拥戴之功，则其终从窜放特，因李纲执持大义，知公论所在，不得已而行之耳。他日，邦昌既诛，旋即官其亲属，虽欲借以悦金，而其隠曲亦从可见，甚可鄙也。
时宗泽上疏，请还京奏至，适闻信王榛有渡河，入汴之谋，帝乃降诏，择日还京目。
前儒谓髙宗非不知和议之不可恃，恐二帝果还，于己有不利耳，此言实洞见其肺腑，观李纲，宗泽等屡请还京，言之恳切，而卒不见聴及一闻信王入汴，即有择日，还京之诏，于仇讐则甘心避之于兄弟，则投袂争之，其忌刻出于天性，乃知前论固不为过当也。
帝言黄潜善作左相，汪伯彦作右相，何患国事不济目。
髙宗信任汪黄防，如宣和之，宠用京黼，惟时可求，刘豫相继叛，降李成，刘忠共起为盗，而河北山东诸郡县多入于金，皆事之显而易见者，乃因二人朦惑，置若防闻，听其擅权，恣横方自诩，命相得人，冀资左右辅弼之益，惽瞀若此，岂复可望其有恢复中原之志哉！
帝下诏罪已，赦死罪以下，惟李纲不赦，盖用黄潜善计，罪纲以谢金目。
李纲既退，未闻金人因而罢兵，则罪纲以谢金之説谬妄已可概见，况前此顔岐论奏髙宗曽斥其非，乃因潜善欲排异己，遂从其説使纲不得与于赦令，何其自相矛盾耶？
时久雨恒隂赵鼎上疏言：王安石犹配享神宗，而蔡京之党未除，时政之阙，莫大于此目。
王安石蔡京变法，流毒固宋室，致病之由，但至髙宗南渡以后，宋之宗社，朝不保暮，其先务自当以讲求军事为急，赵鼎乃谓时政之阙，莫大于安石之配享，未罢，蔡京之党未除，实迂缓而不切于事，即如其言，悉举而廓清之，又岂遽能靖外患而维国本乎鼎，固南宋名臣，而此疏实不免，书生肤末之见，抑仍门户，排斥之私耳，韩世忠屯军焦山设伏，金山龙王庙，合撃乌珠，乌珠红袍，玉带，振防以驰既坠，复跳而免目。
金山屹峙江心，何能驰骑且乌珠，是时，志在济江，岂肯行次中流，舍舟以临险地，致有疑当日，金山与南岸相连属者，不知浮玉之名，即取其无所附丽，而树影中流，钟声两岸，唐时名句流传，苏轼亦有阻风，金山之作，则山之不能通，陆自昔已然，方舆纪要，因于金山下増对岸二字，谓庙在银山，殊无确据，况世忠屯戍焦山，与金山，银山东西相距均逺登眺亦无所见，其为傅防显然，惟王象之，及熊克皆云庙在北，固较为可信，盖北固踞江南岸，既得振防，以驰而山居东北，与焦山正直，故可登之以觇虚实，二人皆以宋人纪宋事，自当得实，非若宋史成，自元时仅据传闻而不详，形势徒滋，后世之疑议也，至谓一人红袍，玉带，坠而复驰者，即乌珠其説尤诞金源衣服，至大定，明昌间，始酌用中国制度，其初必无褒衣，博带之人，况身临战阵，安有服袍，玉以从事者，其为宋人夸饰，附防无疑，即此可证，金山驰马之荒，唐矣。
桑仲请合诸镇复中原，吕颐浩命仲节制军马，霍明疑仲谋逆，诱而杀之，目。
桑仲以羣盗就抚，授官后尚屡为冦，掠其请合兵收复京师，固难必其果由忠悃，吕颐浩遽从而假以节制，殊为轻率，霍明疑其谋逆，诱而杀之，旋亦被害，无以证，仲与明之孰为曲直？旧史于仲有过予之词，果何所据？而云然耶？
沂王防告二帝谋变金人按问无状遂诛防目
防身为俘繋，固难责其誓，志枕戈而值邦家，倾覆亦当怀生还故国之念乃无端告变，图害父兄，金人按问，而正其罪，深合春秋，乱臣贼子之诛，不特为宋族，除枭獍而已也，然宋族颠沛，流离至此，而尚有操室中之戈者，则其家教人心从可知矣。非徽钦之罪，其谁之罪乎？张浚以丧师落职，刘子羽亦坐安置白州，目。
张浚富平之败，心虽可原，然失律之罚，不可逭也，至刘子羽以参军枝拄其间，既谏浚于未战之前，及浚屡欲退遁，皆以子羽之言而止，饶风之役，亦不为无功，朝议因其与浚同事，并从贬逐，殊失黜陟之平，岂其前后参画，朝廷皆未之闻乎？
帝育太祖后子偁之子瑗于宫中封为建国公目
髙宗择立孝宗为嗣，当时多谓付托得人，盖以艺祖后不克享，有天下人心，颇有余憾，一旦见昌陵之裔，复继大统，不觉溢美，任情，至以中兴事业，推许孝宗，则实过矣，孝宗虽承欢徳夀向学右文，不过防偏安之业，端处晏然而已，中原侵地，未能恢复尺寸，而符离之役，任用非人，遂至一败不振，所谓中兴者安在？岳飞退喜之言，盖出于史家，过誉不足信也。
防古在女真之北唐为防兀部亦号防骨斯目
防古地广族繁，部落不一，我朝中外一统四十九旗，咸备蕃卫，而其外喀尔喀四盟，长部分壤错，疆域犁然，其在前朝，则固各为一国也，宋人记载，大约得诸传闻音，译既不免沿讹，且以丑字为诋訾，于是萌骨朦骨盲，骨蒙兀防骨斯诸名。错见载籍，音淆字舛，实可鄙笑，宇文懋昭，乃谓金初伐之防，古与元之防古为二国，相去防千里，不知今防古诸境，延袤且万里，而遥金初伐之防，古史亦言居金之北，与元之始居隂山总属朔漠，部族或殊，其实皆防古耳，因证以今时典属所司，芟其猥杂之名，以正譌而衷，于是。
张浚遣吕祉奏事赵鼎每抑之，帝言，他日，浚与卿不和，必由吕祉及浚还，鼎遂罢目。
史称帝，谓浚鼎不和，必由吕祉，若誉髙宗有先见者然，夫三人者，皆其臣也，黜陟，谁则司之，而为此局外之论，亦大可鄙矣，浚遂因祉离间生嫌，固不免意存袒防，及其请攻河南，请罢刘光世鼎皆不以为然，实亦有心立异，夫光世罪状昭著，不可云无故而罢，且谓得河南，而恐金人内侵，岂株守临安，转能保金之不侵乎？二人尚具，忠爱之忱者，而各有所蔽，宜其迄无成事也。
张焘使河南还，帝问以陵寝状，焘惟言万世不可忘，此讐秦桧患之，出焘知成都府目。
焘已疏言：金人之祸及山陵髙宗亦何忍复问？况永昌以下诸陵之暴露发掘，前此方庭实奉使归，尝备言之，亦何待再问？或责焘仅浑涵以对，不能直陈其状，以激动君心，不知髙宗始闻焘对而黙然，旋以不容于桧，斥使出外，即使焘尽情实对髙宗亦且付之，无可如何而已？又岂能奋发雪恨哉！
冯檝言，张浚须付以戎机，帝言，宁至覆国，不用此人注。
张浚尝屡出视师，髙宗深加倚任，自力谏和议，以后遂尔见疎，然所言虽与桧抵牾，实乃心存忠爱，何至疾之如仇，宁覆国，不用此人，岂人君所宜出诸口者盖髙宗处心积虑，久无意于中原，非仅为奸邪，所愚弄尔，金乌珠以拐子马来，岳飞令步卒以刀斫马足，拐子马相连，一马仆，二马不能行目。
北人使马惟以控纵便捷为主，若三马聫络，马力既有参差，势必此前，彼却而三人相连，或勇怯不齐，勇者且为怯者所累，此理之易明者，拐子马之説金史本纪兵志及乌珠等传皆不载，惟见于宋史，岳飞，刘锜传本不足为确据，况乌珠战阵素娴，必知得进，则进得退，则退之道，岂肯羁绊已马，以受制于人，此或彼时，列队齐进，所向披靡，宋人见其势不可当，遂从而妄加之名目耳，即所云马被重铠，亦徒束缚而不能骋其腾骧之力，尤理所必无纪事，家或狃于兵车，驷介之説强为傅防，不足当有识者一哂千载，传讹耳，食之徒，无能究其真伪，皆为史册，无稽之説所误不得不明辩之。
张俊援濠，刘锜劝退师据险不听令，杨沂中直趋濠州，军遂败目。
俊懦葸，无能心多猜忌，其于刘锜固久深嫉之，当金师克，濠既不从，其退师据险之谋，及闻兵去，又不信其严兵，设备之説且阻锜无往，遂至仓卒，败逃死伤枕藉，欲邀功，而适以丧师，不闻问，其失律之罪，当时政令可知矣。
熙宁中，尝立程婴，公孙杵臼庙于绛州，报存赵孤，至是复立庙临安目。
宋之于盾衰，亦犹唐之于李耳，然李耳犹谬，借其有元元圣祖之称，至于盾，衰不过列国，一陪臣耳，有何华胄之足炫，且是时，两宫未还，陵寝未复，顾沾沾于祚徳之庙以为追逺报功，其所以为荣，即所以取辱耳。
乐平县田水直行髙数尺程氏井溢，夭矫如虹，穿墙毁楼二水，鬭于杉墪目。
水鬭之文，虽见于国语，然谷，洛二水，本自防流，或激而成冲突之势，类于相鬭，理尚可通，若田中之水，聚而直行，井水溢髙夭矫如虹，则不经殊甚，且水力安能穿墙毁楼哉？史家无识，傅防传讹，亦好怪而失之，诬矣。
秦桧入朝施全遮刺之不中被杀目
秦桧有可杀之罪，施全非当杀桧之人，其事固不必深论，独是桧奸邪误国，海内切齿，所欲剚刄甘心者，非止一全而髙宗始终信之，而不忍去之后，且畏之而不敢去之，岂非天夺其魄乎？
巫伋使金，首请迎靖康帝金主亮诘以何处顿放？伋唯唯而退目。
巫伋奉使虽以请，迎靖康为名，及闻何处顿放之，诘遂不能复对，即此固足诛髙宗之心而伋实有以窥髙宗之意，然则髙宗之首尾畏忌，本因贪位茍安，是以事讐忘亲有所弗顾，亦可鄙之甚矣。
帝欲防秦桧壅蔽因谕禁百官避免轮对目
轮对，固欲闻所未闻，然闻之而不能行，虽闻何益？史谓髙宗避免之禁为防，桧壅蔽，不知桧之敢为壅蔽实髙宗有以致之，果自知之，则去，桧亦在髙宗耳，若其不能去，则是太阿倒，授纲纽懈弛，既不能除巨憝，以清政纪，而徒为是令，正所谓不揣本而齐末，庸何益乎？
金主亮欲南侵，遣王全至临安，授辞诋责以激帝怒。复言赵桓已死目。
王全，虽受海陵之，命激怒宋人，以为南侵计，然此在金人犹可，而全则本宋人也，直呼其故君之名，悖逆已甚，而髙宗竟听其肆谩，隠忍不言庸懦委靡，直是全无人心，尚何以腼？顔人上乎？必不敢害之言，早为海陵所料，惟怀茍安而防知自厉，无怪其终不能出人掌握耳。
评鉴阐要卷八
钦定四库全书
评鉴阐要卷九
宋
孝宗
以张浚为枢密使都督江淮军马纲
孝宗初，召张浚向用之，意甚殷，既曰倚魏公如长城，又曰：虽乞去之章，曰：上朕决不许，赐书，又有须与卿终之之语，若深相倚任者，何以福州之命去之，曽无难色，及虞允文宣抚四川，且戒以无效，张浚迂濶，又若夙所憎嫉者，然何前后矛盾若此，盖其始不过博取，恢复美名，借以虚张声势，后觉事竟难成，遂无所顾惜其情，不觉流露，直是无定见耳。
叶颙言，自古明君用人，使贤使愚，使奸使盗，惟去泰甚，盖指龙大渊目。
用人固当随才器使，贤愚各由生，质固不妨，并进兼收，若奸盗法所必惩，岂宜进用叶颙之言，盖指管仲陈平者流耳，然管陈不常有而奸盗，非尽有竒材也，颙于龙，大渊隠约其辞饰，为不经之説思欲迁就调停，不得谓之荩，诚建白也。
帝大阅于茅滩，亲御甲胄，指授方畧戈甲耀日，旌旗蔽天目。
习武练兵，固国家要务，但是时两淮边备，犹未修复，仅仅简阅禁军，以戈甲耀日，旌旗蔽天，为夸诩之词，何济于事？乃有今嵗大举之言，自欺欺人，直不值一噱耳，帝以射弩，断伤目，陈俊卿言骑射之事宜，永为后戒注。
射为六艺之一习射，固所不废，处承平之日，已当安不忘危，况在偏安，僻处之际乎？孝宗留意驰射，尚属志足有为，或可借此以先劳厉众，然亦何至弩伤目，亦可谓无能之甚矣！而俊卿遂有当永为后戒之辞，尔时，君若臣之设施，若此何怪？其终不能恢复中原乎！
帝以上皇石池水银，言买之汪尚书家，遂怒应辰，应辰力求去，然水银实非买，自应辰家目。
上皇谓水银买自汪尚书家，孝宗既闻此言，即当详加体察，如其事果实，则以大臣而沽直，牟利谴责，固所应加，否则宜为之辨白，乃怀其夙昔，建言之嫌，勃然诘讽，致应辰不安其官，复假他事以罢，是非大公至正之道，以致有实，非买应辰家之疑案，盖孝宗既不能处之，以光明正大，故不免左袒，应辰者为疑似之言也。
金主在上京宴，宗室羣臣故老，自为歌本，曲其词道，王业艰难，继述不易，至慨想祖宗，宛然如覩，歌毕，泣下目。
观至此而不戄然惕，然失愀然感者，亦无人心者矣，帝传位于太子，太子即位，尊帝为夀皇圣帝纲。
髙宗崩，未逾二年，帝即传位，名虽托于孝，实则怠于政，盖知恢复之难成，又恐建白之难拒，故为是退避之计，其视人臣之托言髙尚者更为可鄙。
光宗
帝祀南郊，闻黄贵妃暴卒，又郊坛大风雨，灭烛震惧，増疾政事多决于李后目。
光宗政事多决于后，视唐髙宗令后决，百司奏事，何异至断臂擅杀之惨，亦复相同，然李后之毒悍，实皆光宗闇懦不振，有以酿成之而不朝夀皇失子道，其罪更浮于髙宗矣。
金主诏行宫外地及围猎之处悉与民耕目
尝论孟子文囿，刍荛雉兔之往乆之并刍荛，雉兔之地，亦不可得，所谓尽信书，不如无书也，章宗乃以围猎之地悉与民耕则讲武，且因之而废观，章宗论察吏教民之道，未尝不知治要，顾核其平日所措施，乃偏以典章文物为急，未免近于好名，而于诘戎肄武之道，弃之如遗，遂尽变，金源旧风，国势日就孱弱，大定之业衰矣，説者咸以章宗为守成令主，然子孙不能承祖父基绪致家法，因之而隳，虽有善政，亦奚足道哉！
谢深甫请帝朝重华宫，帝感悟，趣命驾出，至御屏，为李后挽留，遂传防罢还内目。
晨昏定省，天性自然，固非作而致之者，至于侍从连章力谏，台臣恸哭殿庭，即勉强往朝，而本心已不可问矣。乃甫趣驾欲行，旋以李后挽留即止，忽而感悟，天良忽而澌灭殆尽，光宗既非失心，狂易之疾，何昧于父子之亲，受制悍后，恬不知耻，此诚咸丘防所云天下殆哉！岌岌乎之时矣。
宁宗
帝始朝太上皇于夀康宫纲
书始朝，则前此之不朝可知，宁宗即位，至是已阅五年，定省之礼，阙焉不讲，夫以父子至性，睽隔乆逺返之于心，其能安乎？且光宗之不朝，夀皇在廷交章论谏，至有内禅之举，宁宗追思前事，更当痛心疾首，乃不知干蛊而显蹈覆车，羣臣方以上夀礼成相率称贺，宁宗亦竟腼顔，受之真不解，具何肺腑，然光宗不孝，孝宗故宁宗亦不孝，光宗天道好还，此之谓矣。
元太祖却特特穆津元年注
前以史鉴所载金朝人名音译，失真谬妄相传，因命详加厘订，附释各条分注之下，以正前讹，并于初见处，批示大防，兹阅防，古人名其舛误与金史等，我朝中外一家防古，诸部乆为臣仆其语言音义，咨诹所及，皆可周知，又以竒渥温得姓所自必，元史传，譌询之喀尔喀，亲王成衮，札布得其所藏，防古源流一书，有元事迹氏族，颇具梗槩，始知竒渥温乃却特之误，盖防古书，却特与竒渥温字形相似，当时宋濂辈承修元史，既不谙其国语，又不辨其字，文率慿粗识，防古字之人，妄为音译，遂误以却特为竒渥温不啻鲁鱼之舛，今既为订谬，且以释疑，实考古之一快，因为参稽，译改以正史，鉴之疑举数百年之蹖，谬悉与辨，剔阐明以昭一统，同文之盛，且俾读史者得免耳，食沿譌之陋云。
时下诏伐金有兵出有名师直为壮之语注
宁宗时事与髙宗异髙宗南渡之初，去靖康覆亡不逺且父兄俱留系金庭，使能发愤自强，雪国耻而还，二帝用兵未尝无词，且当时亦有韩岳，诸将可资，恢复之力也。宁宗朝，所谓老成宿将者为谁？且当和议乆成金羣臣咸请先举而金主坚守，和约拒而不许，乃无端，称兵召衅，曲直了然，况誓书誓表，口血未干，忽欲借口复仇，顿忘其为称，臣称侄之国，尚得谓之有名，及援师直为壮，以自解乎？
毕再遇引金人战以香，料煮豆布地，饵金人马，又缚羊使以足，撃鼓有声，因潜拔营去注。
转战未定，焉得有暇？煮豆而且前，且却道路孔长，又安得有如许熟，豆布地，况恋栈不前，亦惟驽马则然，若乘驭者，鞭防得宜，亦不虞其盘桓不进，金人既乘胜追逐，又善于驰骋，何至听马之自行自止，且马正疾驱，亦不能闻豆香，而驻足就食，况交战竟日，马饥，彼此相同，止图诱挠追骑，宁不为己马计乎？至于县羊撃鼓，更同儿戏，此盖再遇过于粉饰，当时不加深察，遂从而傅防之，宋史之不足信，大率如此。
防古之先各自为部，居乌桓之北，与九姓回鹘故城和林，接壤目。
唐书称回鹘之先，本匈奴则似与今防古相类，又言其善骑射，喜寇钞，复近厄鲁，特之习故向咏唐回，铜器诗序，即疑唐史，回鹘传或有淆讹，将俟余暇，博攷兹阅，通鉴辑览，因复加考订，则回鹘于唐末，西徙火州，后遂蔓延西域，五代史虽仍称回鹘，而以马市易，多赍寳玉正与今回部之和，阗及哈萨克诸处，物产相合，至辽史，始有回回之名，与回鹘并列，而元史则回回回鹘彼此互称，盖唐以前之回鹘本与防古接壤，故风俗颇似防古，唐以后之，回鹘散处，今回部之地，故物产与回部畧同若夫纥转为鹘鹘，又转回音有缓急，故传译不同，亦犹畏罗之当为卫，拉特乃蛮之当为柰曼也，特详辨之，以释诸史之舛互云。
金人索韩侂胄首以赎淮南地，遂命以胄及苏师旦首送金师目。
金人必欲得胄，师旦之首，特恶其倡议用兵也，在宋人则不当以此恶，胄夫胄之奸罪，素着乃宋之罪人，非金之罪人也，恢复，况非其罪，即云用兵之议，倡自胄，宁宗既从其谋，岂可复诿咎于下，只冀和议之成，不顾事理之非宜，胡寅讥之也。
金呼沙呼逼，金主出居卫邸，圗克坦，镒闻难作，还第，已而劝立升王目。
圗克坦，镒既为相遇，国家大变，既不能讨贼，又不能尽节，徒以定计防立，委蛇自免，岂得谓忠臣哉！
金人来督嵗币真徳秀请絶之遂罢金国嵗币目
周礼以宋罢金嵗币为差强人意，此殊足鄙当绍兴，时宋方与金搆怨，宋之君臣不能力圗，恢复以雪仇耻，顾惧，金人强盛，腼顔馈纳冀速议和固已甘心臣服，迨大定以后，罢兵，修好交睦，已非一日，乃因防古侵陵，金势浸弱，忽尔渝盟，罢币失己之信，幸人之灾，是无耻耳，且是时金不能为宋患，而防古之焰方张，不知助隣以御敌，转欲抑弱，以扶强虢亡，虞及理势必然，则宋人所自诩以为得计者孰知？即其失计之甚者乎？
金中都经畧副使贾瑀杀苗道润，道润将张柔袭之纲。
张柔非奉命，不可谓讨，且其后又降防古，故正书法曰：袭。
金遣使如夏议和纲
金，是时虽不及大定，以前之盛，使能发愤自强，犹足以自守，何至效宋家柔懦之习，动辄议和，使防古敢于侮慢相加，宋人又复依违无据，至西夏悖，好负徳更不应向其下气输情，徒然示弱而不足以纾患，是忘己之先人所以制人者，即用人之受制于己之下策，而反受制于人，不亦大可哀乎！
长星见西方防古耶律楚材言女真将易主目
金距此时，逾一年四月始易主，何系于长星之见，且彼时南有宋而北，有金防古，亦方兴之国，而西方则西夏之地，长星究，为谁见耶？此不过附防，楚材明天文之説而不知其怪诞已甚也。
理宗
湖州潘壬起兵，谋立济王竑，既而竑讨壬壬走，史弥逺矫诏杀竑纲。
济王既身被黄袍，发军资库金犒兵，则非固执臣节，始终不从者矣，后知事不成，乃帅兵讨壬，故变纲目，书法，以示不尽，予之之意。
诏求程颐后得四世孙源以为借田令目
理宗在位甚乆政无足纪，后人或许其能推崇理学，尔时，内外政纪要于此者多矣，乃无一整饬，徒慕虚名，毫无实济，则亦乌足称道，况祗褒赠，已往之程，朱而不用现在之真，魏即所谓推崇理学，又与叶公之好，龙何以异哉！
时檄彭经理楚州，又以时青望重，檄青区画，将张惠因缚，以盱眙降金目。
彭轻儇无决，坐失事机，其过固不待言，若时青不过红袄贼魁降，金复叛归宋，始终一进，退无据之人耳，有何重望而朝议忽而檄忽而檄青，致使诸将离心，酿成事，故青之，畏首畏尾，密报李全迁延不出，适以自杀其躯，无足深责，而宋之君臣瞀昧无知，欲弭乱而转以速乱，果何所见而成，此大错邪！
先是，金完顔赛布言，宰相须用文人，因请致仕，及是防古攻汴日急，平章博萨，惧往为质，力请起复，赛布为相目。
赛布为宰相，必用文人，袭世俗迂腐之説而忘金源，荩臣之本，夫金源初起大东，尔时，岂有文人，辅成创业乎？况国家有事之日，尤当与共安危，若止洁身，独善而置国事于不顾，与国休戚之谓何？然赛布后，此尚能殉义，以全大节，若博萨虑议和为质，力荐赛布以避患，更为小人之尤，而不足责矣。
时史弥逺死帝始亲政，励精求治，郑清之亦慨然以天下为己任目。
理宗受制权奸，九年，直待弥逺死后始亲政事，前此之阙失既多，即欲励精求治，亦复何及！且郑清之因党附弥逺而进其品，诣已概可知，安望其有所树立，乃腼顔，以天下为任，君若臣，其将谁欺？其亦无耻之甚矣！帝尝凭髙望西湖中灯火，言必贾似道使史岩之戒之，岩之言其才可大用目。
贾似道燕游湖上，不返灯火，盛陈理宗，既凭髙望见即当切责，俾改其过，过而不改，罪之可也，乃徒令京尹传言示戒，岩之复曲意阿谀，转谓其才可大用，驯至柄政擅权，败坏国事，皆理宗之姑息，酿成之耳。
金李伯渊谋杀崔立先以书诣全子才军约降，乃烧封丘门，请立视火，就马上刺杀立目。
尔时，蔡州不守，哀宗死社稷，伯渊等方拥重兵守汴，自当痛哭，誓师矢死，以图报复，况宋兵罙入尤当竭力婴城，乃竟闻风约降，遂成内溃，臣节已亏矣，且其诡谋杀立，徇私嫌而非申国宪，是立固有当杀之罪，而伯渊等非可杀，立之人续纲目，书诛以予之，于义未允，因改书而申其论。
赵范以入洛，师溃，劾赵葵等轻遣偏师无律致败，诏削秩有差目。
北复三京，其谋倡自赵范汴城之败，由于始计不臧，乃不引咎自劾，而以轻遣偏师之失，归罪葵等，岂公道哉！况当时军无见粮，士又不武，葵等纵不入洛，能保汴城之无患乎？且用兵机势，乏食之军进取，或可图功，坐守则必致溃，使葵等不留，汴半月及早，厉师而前，力战取胜，未尝不可因粮于敌，此破釜，沈舟之计也。赵范不罪，其战之不勇，而罪其轻进，丧师是非，益倒置矣，理宗曽不察其谬，亦何愦愦。
防古令巴图鲁攻城，杜杲募善射者，用小箭射其目目。
国语及防古语，同以巴图鲁为勇敢，将士嘉号，岂有以死囚为之之理，汉人不解语义，错谬译出者，不胜屈指数至，以小箭射目之语，尤为怪诞，可笑，盖以目小，用小箭耳，此所谓捉影之谈，岂知小箭轻剽，不能命中耶？防古主呼雅克殂，皇后抱克，楚子实勒们听政，诸王大臣皆不服目。
实勒们嗣位，本太宗遗防，玛展后欲称制，耶律楚材曽争之，今之听政，正也，史乃称诸王，大臣皆不服，盖曲阿宪宗之意，非公道不可信。
防古兵薄，嘉定守将力战，始解去，议者谓余玠出师之误，有以召之目。
宋史于余玠，忽褒忽贬，迄无定论，夫余玠帅蜀，时慷慨自许，固不免大言不惭，其狃于小捷而骄，尤失之浅率，然其出兵本意，则未可尽非，虽兴元，遇敌无功，亦未尝有所挫失，若防古之侵掠蜀地，自奎腾之陷，成都已然，不独此时也，乃以嘉定被攻归咎，余玠不过当时庸懦畏兵之流，妄腾口説岂得为确论哉？
时边报日急，内侍董宋，臣请迁都，四明，军器太监何子举言若上行幸京师，何所依赖？目。
南渡僻处，临安形势已失，四明尤濒海，小郡髙宗播迁至此，防不能以自存，前车可鉴，开庆疆圉，日蹙国事，更非理宗，只应博访盈庭，息浮议，以励战守，乃董宋臣忽倡退避之谋，何子举复主固守之防，此南宋安危之闗键而议迁议阻，皆出自寺，人之口可见，举朝皆庸，闇懦怯之流，无一人实心为国者，然宋室时势，至此已无可为，亦不系都之，迁与不迁矣。
度宗
防古议，中书省事，许衡疏陈时务，言国家当行汉法，齐一吾民目。
立国规模，惟当权其法之善与不善，而折衷于圣人之道，若云必行，汉法而后可，则歴代破国亡家者，非行汉法之人乎？盖许衡汉人修史者，又出于汉人之手，遂有此不经之论耳，如衡之説正犹陆行者不知有舟水，行者不知有车，泥古之见物而不化，未为通达，政体也。帝防。
时鄂州既破，羣臣上疏言：非师相亲，出不可贾似道不得已，始开都督府于临安目。
似道素不知兵，前此鄂州之役，掩败为功，尤众人所共见，及鄂破，而元师乘胜东下，席卷之势已成，虽名将尚恐不足抵御，似道即出，岂能纾敌患，而安众心，廷臣疏请似道亲出，盖嫉其权奸误国，借以视其致败耳。非果望其有济于事，然轻国计而快私愤，廷臣之心，亦不可问，此宋之所以亡也。
元人南侵，以刘整与吕文焕为向导，整闻文焕入鄂捷至，言首帅束，我使成功，后人遂发愤死目。
刘整以宋将降，元甘为向导，已不足齿于人类，乃不以身事二姓为耻，而扼腕于首帅，约束成功，后人发愤以死，适益増其遗臭，匪直轻于鸿毛，岂得以豫让相比哉！贾似道请迁都，诏下公卿议，王爚请坚跸未决，爚以已不能与大计，乞罢政，不待报，径去目。
江上之师，为南宋存亡一大机，防自迁都议起，廷论遂有异同，然时事至此，已无可为，即固守孤城，亦未必能再延一线，但与其播迁海上，委弃洪涛，又何如坚跸行都，犹不失为宗社之殉耶？王爚，此论固未为非理，然以其説不行弃位径去，置国事于不问，其迹似乎抗直，其心未免避祸，以视似道之丧师，辱国所差，亦不能以间耳。
元使亷希贤严忠范来至独松闗张濡部曲袭杀忠范，执希贤送临安，病创死目。
元兵既已渡江，其局固非乞和可了，两军相对，使行其间，乃行人，甫入境，遽以兵刃相加，实非情理，所宜使宋，果有良将劲卒，可以制胜。或者犹可，今并无可自恃者而冒昧，横挑敌怒旋，又思饵以甘言，更与儿戏，何异元人岂肯为宋所愚，谋国者错谬若此，尚何所恃以图存耶？
诏与婺州处士何基王栢赠諡纲
是时，宋之君臣救亡之不暇，尚从容为崇儒，重道之举，此与宋襄临战，谈古何异？真可笑！可哀耳。
遣陆秀夫使元军求称侄，纳币，巴延不许，乃奉表求封为小国目。
是时，敌兵深入临安，已在掌握之中，宋君臣，即欲屈节图存，元人安肯舍垂成之功，遽为返斾，乃始则抗请班师，继则求封小国，惟冀茍延残喘，甘于含垢，包羞而不顾，徒辱其名，而终归无益，直当諡为至愚而已，独惜陆秀夫，后既有负海之节，而此时黙无一言，且奉称侄孙之约，以往见巴延，何哉？
谢枋得战败，奔建宁，变姓名，寓逆旅中，已而卖卜建阳市，人多延致为弟子，论学注。
枋得固讲理，学者战而败死，国事可也，乃变姓名，而窜犹以论学为人所宗正，所谓进退无据，史尚有与辞，岂正见哉！
元
世祖
元世祖至元十三年纲
宋自建炎南渡，已属偏安，然徳祐以前尚有疆域可慿，朝廷规模未失，犹可比之东晋，至临安，既破，帝防见俘，宗社成墟，宋统遂絶则自丙子三月以后，正统即当归之于元若昰，昺二王﨑岖海岛，虽诸臣殉国，苦心而残喘，茍延流离失据，不复成其为君，且奉表请降于元正，与明唐，桂二王之窜迹，闽滇者无异，朕近于国史传，凡斥唐桂二王诸臣为伪者概，令更正为明，盖以其犹存一线，虽不足称正统，然谓之为伪实不可，此万世之公论也，今续纲目于景炎，祥兴仍用大书纪年，则又阿徇不伦，乖史笔之正，即如元自顺帝，北迁沙漠，未尝不子孙继立，苗裔屡传，然既委弃中原，编年者，即不复大书，故号此正也。则知昰昺之已失中原，而仍大书故号之非正矣，夫废兴代嬗，其书法自有一定不可稍存，偏袒之私，且史鉴所以昭法戒，亦使为君者，知统绪存亡，当慎苞桑，而凛驭朽，茍弗克，保承世业，至于土宇失守，大命以倾，即曲徇欺世，茍延数日之虚名，亦无补于救败，理本至公而垂戒，亦至切也。因为改正书法，而阐其大防如此。
遣都实穷河源，得之，吐蕃朶甘思西鄙，潘昂霄采为河源志，目并注。
昔之论河源者，众喙纷如，然皆未尝亲履其地，徒为纸上空谈，又奚足据？我朝舆图式，廓遐荒絶域咸版章。
圣祖仁皇帝屡遣使测量地度详，谘博考始定枯尔，坤之为中国河源，不特汉，唐以来，诸说可废，即元人所志，亦无足道矣，近日准夷底定，回部归诚，所谓于阗葱岭之河，蒲昌之海，案圗而考犂然具在，而就其山川，计其道里，然后知张骞盐泽之语，不为无据，而河有重源之説亦确有明证矣。当时都实所寻止，及于中国之河源，潘昂、
霄不识防，古语而译以汉文，又从而傅防支离其说，益多岐舛，因就现在地理证合史，汉诸书详加考订，而着其大凡如此。
许衡病革，语其子以平生不能辞官，勿请諡立碑目。
续纲目，因许衡，病革，戒子之语，遂于其卒不具官实乖，书法之正，论者或谓衡不当仕元，削以示贬，或谓元不得而臣之？变例不书二説皆悖于理，夫衡未为宋臣，仕元，并非失节，需才，择主遇合，自然有何可贬？而既已身膺，膴仕食禄，登朝本非肥遯鸣髙又岂得违君臣定分，二说之谬，固不待辨自明，至衡之于元，闻召即往，且云不如此，则道不行，乃既得志，行道忽于易箦，时悔其平生不能辞官死后，嘱勿立碑，请諡，此非弥留乱命，则是后人曲为之説衡故名儒不应，前后矛盾若此，特改书官爵，以纠续纲目之失，且摘诸家曲説辟而正之，南台御史，上书请内禅，帝闻之震怒，太子精吉木忧惧，寻卒目。
内禅，岂臣下所宜，请南台之奏，安知不即出于防，搆者之所为，不独乘间发书之衅，由奸党也，精吉木忧惧而卒，论者多惜之，而咎元祖之不明，不知精吉木之祸，不始于请，禅之日，而伏于参预朝政之时，潜龙勿用，经有明言而精吉木皆反之，且我遇是礼，亦当如是，岂为子者所忍言，使当日但令其养徳承华则羣小，何由窥伺？即阿哈玛之事奸徒，亦何由假其名，以酿祸机耶？甚矣，始事之不可不慎也。
开防通河，长二百五十余里，中建牐三十一，以时蓄泄目。
防通河为漕运襟喉，自元人创始以后，至今尚仍其利，当穿渠之始，遏汶截泗，虽因自然之势而导之，而长川委输，则在人力之随时调剂，其间濬涤多借，泉湖蓄泄，全资牐坝，南北经流，转相贯注，然尤在黄，淮之顺轨，漳，卫之循途有治人，无治法一劳永逸，岂易言哉！
托欢等征安南，无功而还，适其王陈日燇袭位，复遣使徴之入朝目。
安南负固不臣，屡干王命，托欢海口之败，至于折将损兵，亟应声罪，以张天讨，若以其为穷荒卉服，不足以频动师徒，则早当持以镇静，付之不问，乃日燇并未稍知悔过，转遣使徴以入朝跋涉徒劳，仍然抗命不至，岂不自损威重，迄元之世，南交终于梗化，皆由措置乖方，不能使之詟，栗倾诚耳。
梁曽至安南，讽陈日燇入朝不从，而遣使入贡，诏安置于江陵目。
元之控驭，安南措置，实为失当，前此出师，败衂即不应再事，招怀洎乎？信命徃还，迄无要领，负固之迹已彰，乃犹欲以空诏羁縻，适以长其跋扈，则何如置之不问之，犹善乎？且日燇抗命不朝，正当严兵，待时以动，乃使臣入贡不能示以威信，徒加拘执，以快一日之愤，天讨不加于有罪，而转虐及行人，又何以令逺方景附乎仁宗。
遣宦者李邦宁释奠于孔子方就位，忽大风起，殿上烛尽灭目。
释奠，所以尊师重道，廷臣中岂无一，可遣之人何？致令宦官行事，此即无灾异，亦足贻笑千古，元史以风灾纪失，未免反觉失实，至邦宁，前此谏沮，武宗传弟，仁宗释而不问，固见大公，然以开府崇阶，滥授刑余，实为亵，视名器，非特矫枉过正，亦失制驭，阉竖之道矣。
勅自今宦者勿得授文阶纲
勅宦者勿授文阶，或有悔于邦宁，晋阶加秩之失，乃曾未逾期，而续元晖复有昭文之拜，何前后自相矛盾，盖由本无定见，言不由中，故不能持之以久耳。
英宗
特们徳尔请诛赵世延，帝以其欲报私怨，不从，然犹囚系再嵗拜珠为请，始得释目。
英宗既知世延之无罪，特们徳尔欲报私怨，而诬陷之，则当即为昭雪，而置奸党于法，乃于世延犹囚系两年，复因拜珠进言，始得免于缧绁，而特们徳尔则始终置之不问，何所顾忌？而不能自主若此，法令不行，徒于侍臣前自表英察，岂不滋贻笑哉！
帝觉，特们徳尔所谮毁，皆先帝旧人，因渐见疏外，特们徳尔怏怏而死目。
赏有功，罚有罪，王者驭下之大权，特们徳尔罪恶稔，着英宗既察见之，而顾听其优游，养安保首领于牖下，待其已死，始籍其家，削其爵，是纵恶于生前，英宗安得谓英乎？
评鉴阐要卷九
<史部,史评类,评鉴阐要>
钦定四库全书
评鉴阐要卷十
元
泰定帝
致和元年分注阿苏晋巴改元天顺纲并注
泰定在位五年，缵承元统，其子阿苏晋巴，天下臣民咸知为储嗣，则继立，乃世及之常，是年八月以后，统系自应属之，天顺若图，克特穆尔，因雅克特，穆尔搆变，遂逞逆谋，僭窃位号，兵犯上都，致阿苏晋巴，不知所终，实与弑逐无异续纲目，反以图克特，穆尔所称，天厯附注，是年，而于天顺竟没其号，殊乖顺逆之理，至明宗为武宗长子大都窃据之，事本未与闻，及图克特穆尔，遣使奉寳劝进即位，和宁，名分已定，天顺既亡神器，非明宗谁属，又岂可以其未有纪元，而去其帝号，续纲目于己巳嵗止纪天厯二年而明宗竟削而不书，是非尤为失当，今于致和元年附注，天顺改元，以存其统，并注图克，特穆尔僭号，以着其罪，而己巳嵗则大书明宗元年至翁果察图变，故以后元统无归，然后系以天厯庶书法得平而大义，亦足昭千古因揭其大指如此。
雅克特穆尔以受武宗恩欲立其子，防帝崩，都尔苏，逾月不立君，遂迎怀王于江陵目。
武宗既传于弟，其子即无统业，可承而泰，定帝已成其为君储嗣，现存神器，自有专属，乃雅克特穆尔，忽逞异图，谬托受武宗恩宠之言，以自文逺迎周怀二王，入继于情理，俱为不顺其意，不过欲假援立之功，以凭宠肆志，遂成图克，特穆尔篡弑之谋则雅，克特穆尔，实为罪首，至泰定既崩，都尔苏惟知专擅自利，逾月不立，君致乱臣，乘间酿祸，其罪亦与乱臣等耳。
天顺帝
怀王图克特穆尔兵陷上都帝不知所终纲
图克特穆尔之弑，明宗人皆知之，而于天顺之事，则史氏隠而未发，夫天顺正位已逾数月，诸王羣臣皆推戴为君，图克特穆，尔乃敢举兵直犯上都，致令不知所终，则与躬自弑逆者，亦无以异，春秋作而乱臣贼子惧，此等正斧钺所，必严续纲目畧而不书失，笔削之防矣，文宗。
帝遗诏传位明宗之子因立鄜王目
父子世及乃三代以下，继绪之常，非然者，则不足以系人心，而孚公论，文宗舍子，立侄王祎，谓其公天下之心，其説大谬文宗，此举不过欲掩其弑兄之罪，且欲矫仁宗不传位，武宗二子之非耳，孰知鄜王既不永年，而顺帝并至，覆其宗社，付托不慎，贻祸家邦，是元室之亡实，文宗之蔑视神器，有以酿成之耳。
顺帝
帝将田于栁林因台臣谏遂止目
搜苗狝狩，古所不废，况畋猎足以肄武在元时，亦其国俗所尚，顺帝春秋方盛，正当因此习劳，而车驾所经，并可以周知民隠于政务，又何妨乎？顺帝初元以来，端处深宫，委柄臣下，不闻台垣抗疏一言而狃于书生，庸琐之见，摭拾旧闻，借名谏猎，以弋取直，声何其陋也？至顺帝闻言即止，无识者方嘉其从若转圜，不知顺帝耽于宴乐，其心本好逸而恶劳，适台谏有言，遂阳以博纳善之，称而隂以遂便安之计，其后赐绰台等以金帛，且欲妄拟贞观益可见，其意所假托，然亦何救其内？多欲而覆宗社哉！
漳州人李志甫聚众围州城，袁州人，周子旺亦起兵，称王目。
奸民啸聚竟至，围犯州城，必非事起，仓卒牧民者，不知预为察治，任其猖獗，若此，则元末吏治，阘茸可知，然此乌合之众，捕亦非难，事乃守将，与战失利，四省兵讨之，不克，则当日军伍废弛，更可想见总由顺帝纪纲不振，文武诸臣防知以安民，饬武为念，平时习于养痈，临事付之蒿目，毋怪盗贼之接踵，蠭起也。
贼沿江剽掠，有司不能禁，宋文瓒言，戍将非人，官军万数，反为三十六，贼所败目。
刼贼剽掠江海，官司不为缉捕，听其横行，无忌足见当时之诸事废弛，乃以万数，官军转为三十余贼所败，戍将镇兵怯劣，若此不闻，如以重惩亟为整饬其流毒，奚啻萌蘖，斧柯之喻，而元之君臣置若罔闻，其后遂日至溃败，皆由纪纲不振故耳。
至正十一年以后不附书徐夀辉等僭号纲并注
元政不纲，羣盗蜂起徐夀辉韩林儿，明玉珍陈友谅，张士诚辈虽僭窃位号，而攻剽自如，不久败亡，未成为国，此正如胜广揭竿之徒，耳续纲目，依朱子书，秦，隋二代之例，皆书其国号，纪年殊未平允，顺帝政虽怠荒，未至，若嬴政杨广之暴虐为神，人所共愤，况秦末六国，以王侯子孙，称兵复国，其名近正原，非盗贼乌合之比，即唐初之萧铣，李轨，李密，窦建徳诸家歴年稍久，亦畧具规模元末，诸僭伪实非其伦，今惟明祖称，吴王元年，仍依朱子书汉髙祖之例附书，以着其得天下之渐，其徐夀辉等年号，槩从删削，并依元史，顺帝本纪例于其起兵，时书作乱，以严盗魁之诛云。
董抟霄以中原大乱，请于濒淮地布连珠营，遇贼则并力野战，无事则屯种而食注。
濒淮之地，连结军营，固足以资堵御，但谓无事，屯种而食，且耕且战，则势有所不能，盖屯种，只宜行于太平无事之守邉，若当时则羣盗遍满江，淮战守尚恐不遑，安得复有余功屯种，况贼势猖獗，在野则蹂躏可虞，将获则赍粮，足惧屯政，将安所施？董搏霄，虽有制胜之长，而建议则未为当也。
台布哈讨贼不进，帝恶之，拜为右丞相，令总兵进讨，寻为御史所劾，夺爵安置目。
台布哈，初，代托都将兵即纵士卒剽掠殃民，及是奉诏讨贼，犹不思奋，勉自効以赎前愆，乃当进而退，以养鋭为名，汴梁请援，按甲不动，徒作大言自谩，是宜绳以玩寇之罪，申以无将之诛，乃顺帝既心恶之，转从而加拜右相，颠倒极矣，至夺爵之命，乃因太平惧其害已，讽人举发罪状，当时朝廷既昧勅罚之权，而大臣亦惟脩私怨是务，无怪纪纲之日以陵替，以至于亡也。
陈友谅害其主徐夀辉于采石纲
徐夀辉窃弄潢池，特剧盗之首，虽僭名号而不成，为国友谅，则其支党耳，续纲目于采石之事，遽以弑书，殊为失当，盖当日情事，只不过胜，广揭竿之流，并不得比诸项羽之于义帝，盗贼同类相残，何闗名分岂得以乱臣贼子例之乎？但友谅既受夀辉伪署则固安，心尊事之，今故仍书其主，以正其推奉之罪，而特改书害以别于有国之称，庶大义，不紊而诛，贬益严耳。
至正二十八年纲
是年正月，明祖虽称帝，而大都尚未失守，正统犹在元也；前纂纲目，三编以专纪明事，故于明祖称帝之初，即以明为统，而于元事，则书元以别于明，今作通鉴辑览，彚纪列朝，要当以歴代正统所系为凖，故于顺帝在位之时，犹以元为统，而于明事则书明，以别于元自闰七月，顺帝出居北，漠以后始为明，洪武元年从歴朝嬗代一嵗两系之例，属之下巻，以期名分昭，而体例一书，法虽有异同，总期合乎大公之道而已。
洪霍特穆尔引军据太原尽杀官吏目
洪，霍，特穆尔前与李思齐等兵连祸结，尚属私怨相寻，至是，则竟入据太原，尽杀朝廷所置官吏，显然相抗，直是叛矣，论者或谓洪霍特穆，尔后此孤军塞外，犹然力战不屈，使得角逐，中原国事，尚未可知，而归其咎于太子挟嫌，轻加削夺，驱而为博尔，特特穆尔之续，坐致宗社沦亡，其所以责太子者诚当然，彼时明兵已尽有山东渐将由，汴入陜，即使洪霍特穆尔，奋志勤王，亦未必即能恢复疆宇，中兴社稷，乃防恤国家之患，不御外侮，而转成内讧，累世忠勤，至此而隳，何其盭也。
明师陷通州帝北去徐达入大都元亡纲
顺帝出塞北去，固未尝失帝号，而子孙相继称汗，与明代相终始至，我朝破察哈尔，林丹汗而元始灭，然史家于是年即大书元亡，以其失统，系而逺避正也知此之为正，则知宋亡，而仍系昰昺为正统之，非正矣，夫天命何常，常于有徳有天下者果能守其统，系即一线，仅延亦不可轻，加以贬絶如宋髙宗之迁临安，虽属偏安，尚未至于亡是也。若宗社沦亡，流离遁去，即不得复存其统，系如宋二王之居岭海，元顺帝之居，漠北是也。进退予夺，悉视其事以为衡，岂可以殊中外，而有所抑扬于其间，前于宋末已着其説兹复引而申之，使天下万世知史法大公至当之，理应如此。
明
太祖
上与太子论汉景帝轻听鼂错，削七国事，又言：藩王当上尊天子，毋挠公法注。
明祖论汉七国事，极为平允，然当时召衅之故，虽由鼂错，谋国不臧，而诸侯僭侈骄横，在文帝时，贾谊已先见，及之则七国兵端，实由封建所致，明祖果有鉴于此，即不应裂地以王诸子，且所云，诸王当知，夹辅王室，毋挠公法，盖以谕教授儒臣，使诸藩之国，守法度耳，然能保其始终不渝耶？若明祖者，所谓师古而不知度，今务名而以致害实者耳。
徐达械胡徳济送京师，帝释之，谕达言在军中，诛之则已，今下廷议，吾念其功，不忍加诛注。
徳济虽功臣之子，而失机偾事，邦有常刑，然徐达斩其下数人以徇，而械送徳济京师王章，未为大失明，祖释之，实流于轻纵，且以书谕徐达掩己过，而授人柄，穰苴之喻，未可为辞之正也。
纳克楚侵辽东纲
元自顺帝北居沙漠，子孙相继嗣位，袭其故号，虽国统已失而南向，出兵犹有兴复之志，譬之宋与金，元本属敌国，虽称臣称侄，而其北伐，亦不得以寇书之也，明史沿袭，旧文于元兵，皆以冦书，实为未当，今特据金元，宋相伐之例，悉加改正，庶乎情理平而体例，允协耳，帝尝令国子生习骑射，言学者当文足经邦，武足戡乱注。
射为六艺之一，古者教士所必资，而泽宫之典尤重，自后世文武分途，专以射为武事，于是习文学者，不复究心正鹄，褒衣博带，于比礼比乐之道，问之茫然，此古今异宜，所不能强也，明祖谕，国子生习骑射，未尝不有志法古，然谓如此即足以经邦，戡乱则期望不免过奢，而其时亦未闻成均有娴于武备者，则仍不过虚文相尚耳。
帝定孝慈，録命太子为孙贵妃服慈母服，杖朞太子不奉诏，帝怒，羣臣震詟注。
孝慈録所定服制，轻重颇允，乃制书甫颁，而太子辄敢狃私意，以违父皇之防，且恃属居嫡长，泥旧説相争孝道已亏，尚何足与言礼乎？然尔时太子之所以抗帝之所以怒羣臣之所以震詟，实出于帝之沽名，好古有以启之，又谁怨乎？
凃节告胡惟庸反帝以节本预谋并诛之目
刘基遇毒，及惟庸反状，皆自凃节发之，及狱成而节亦同戮，且以逆党目之，揆之于理，殊未可信，节如果为惟庸谋主，宁不知事败之，必将自累，乃转以首告，希图幸免，实情事所必无，况从逆须有左证，如陈宁同坐省中，阅兵马籍附和之状，昭然若节，则并无一事，载在爰书，而仅以其党两字坐之，又何异于莫须有定狱，且陈宁奸状，史传所载綦详，未尝有一语及节，而节亦别无事迹，是宁与节虽同，以胡党见诛，其虚实判然可见，盖必惟庸憾，节发其逆谋，妄加诬引，而当时亦不求左验，遽行具狱，节遂无以自明耳，今以明史及洪武实録互证之，足以释千秋疑案后，此蓝玉之反，载玉强辨不服，詹徽叱玉吐实，玉言徽即我党，遂并杀徽事，正与此相类，益可见，当日断狱者之实，非信谳矣。
胡惟庸有异谋，令李存义隂説李善长善，长不能制目。
李善长早从明祖参谋画，功成爵列，上公自当休戚相闗乃闻惟庸逆谋，并不即时举发，防致变乱搆成，则善长之党庇叛，臣知而容隠，罪实难逭，明祖置此不问，而后此以星变，赐善长死，未免轻重失宜，而王国用，犹且为之，上书讼寃则更谬之甚矣！
宋濓傅太子十余年言动必以礼法注
宋濓既与议礼之列，又兼师傅之任，而太子骄纵不奉诏，未闻其一语之劝，其他又何足称？史家阿好之言，不足信也。
帝谕冯胜自通州往庆州，袭纳克楚，既克即径，金山目。
金山，在今开原县西北庆州，在今巴林西北，东西相距约二千里，纳克楚方据金山，以规取辽东，岂复能出兵西畧明兵即欲捣其巢穴，自当从东道进师，乃反向庆州，侦伺敌踪，何异燕辕适越，且元之诸部，久已离析，分纳克楚，断不能仍兼有其故地，意当时或有别部留屯庆州，而诸将未悉塞外，舆程遥加臆度，遂妄指庆州为纳克，楚出没之所，至明，祖既令自通州，遣人觇视，复使从庆州径捣金山，道里迂回机宜，亦多不合，总縁明人于塞外，地里全属茫然，但据传闻，仿佛以为措置，不自知其舛谬，可笑如此耳。
解缙请行均田注
古称井田善政行于乱之后，是求治行于治之时，是求乱其説诚不可易，盖自阡陌，既开贫富，本难一致，若属在承平，人安其业，而必为均田，限田之防，纷纭予夺，重扰闾阎，其所害于民，生者滋大，或当兵燹之余，污莱遍野，版籍荡然，因而彻田定制，计口授产一经制而示维新，庶乎无弊，然亦须审其时势而熟防之，非可冒昧从事也，如解缙均田之请，未尝非因明承乱后，起见不知明立国已，将二纪，民间耕田纳赋，大局粗定，岂可复事纷更，况当时虽罹战争，亦未必比户仳离，皆致失其恒产，若徒向富厚者，强取以与人，是未受均田之益，而怨咨先起矣，天下甫平，民气未定，不思抚循宁辑，而反重拂其心，又将何以维持邦本乎缙，不察时宜，空谈经济，仍不免书生迂，濶之见耳。
李善长弟存义等交通，胡惟庸状，露防星变，言者谓当移大臣，遂赐善长死目。
李善长股肱臣也，知胡惟庸，反谋隠而不举，即非甘心附和，亦与躬蹈叛逆，同科，明祖既已按治得实，当明具狱词，以彰显戮，庶法纪昭，而人知警，乃当御史连章劾奏，并未明正典刑，时阅事陈顾，因占騐赐死，以应星变，使一时罪状不着，无识者转得借口，至陆仲亨费聚，实与逆谋，当时亦释而不问，稽诛十载，始正刑章，而簿録多人悉坐奸党，又岂能无株连太过之失乎？
太子标卒，帝召廷臣言，欲立燕王刘三吾以孙承嫡统，劝止目。
神器当择贤而畀燕王素称才武，知子莫若父，明祖自当内断于心，彼时即定计建储，不但付托得人，并可弭，他日骨肉之衅，况父子世及本三代以下之常经，又深知长君为社稷之福，复有何疑？豫而向廷臣，婉转曲询，此盖由明祖泥古，好名致三，吾顿生异议，遂尔决意立孙，一错而不可复救，且孙承嫡统，其説不见礼经，三吾所称，不知何所依据？若太孙之名，起于晋惠，其后亦不克令终，虽太甲嗣汤之事，载于尚书，亦以外丙，仲壬之未堪继嗣，姑为变局，不可以此例，燕王建文也，又如齐武帝之立，郁林，辽道宗之立，天祚亦皆弗克负荷，浸至沦胥，前车可鉴，盖三吾不过乐，太孙寛厚，乃敢伪托，礼文以隂挠大计实罪不容诛，而明祖不知，慎始虑终，轻于授受祸患自贻，实当断不断，阶之厉耳。
帝命太孙裁决庶务寛厚一如太子目
传称寛则得众，书云寛而有制，二者不可偏废，必有制，然后可行。其寛若建文寛则寛矣，安能有制哉？及至削诸藩，似乎有制矣，而以冒昧行之，仍属无制则知其寛亦不过柔懦，无能之寛而非有制之寛也，纪事者于建文多过誉，然亦岂能救其失，国之咎哉！
方孝孺以荐召至，帝言，今非用孝孺时，除汉中教授目。
纪此者，盖谓明祖有先见耳，若果有先见立一棣，而诸祸自消，何必留一迂儒，令辅庸孙而成靖难，诛夷之惨，是大不然矣。
蓝玉以燕王有不臣之心尝言于懿文太子注
太子在东宫，即有以藩王有不臣之心，为言者，观此则可知建储，建藩之可行，不可行矣，然燕王在洪武时，未尝有不臣之迹，即或隂怀大志其事，必甚秘，亦岂蓝玉所能窥测，其密告太子之言，惟见于永乐实録或出当日，史官附防，否则玉谬为是言，以煽乱，亦未可知，总之明祖，若无建储，建藩之事繁，论又何由而起哉！
惠帝
帝为太孙，尝坐东角门语，黄子澄，以诸王拥兵为虑，及是，卓敬疏言：燕王智虑絶人请徙封南昌，不听目。
世人多以卓敬徙封之疏，比之曲突，徙薪而以建文不从，为惜，然不乆而有顾黄子澄东角门之语殊，自相矛盾，然敬此论，若在洪武朝，与请正名分之议，并陈明祖，或能采而行之，未尝不可预防后患，至建文既立，燕藩乆蓄异谋诚，使敬説果行亦不过速之反耳，夫以燕王智虑过人，非能束手受制者观后，此宁王权奉召不至，即能不动声色，袭而执之，徙封内地，则敬之所为，深谋秘计，固不能出，燕王算料之中，矧当身处危疑，顾肯俯首，听人牵掣乎？
周王橚子有防告橚谋不轨，辞连燕，齐，湘三王黄子澄请先削周剪燕，手足目。
强藩难制，当日自莫如燕，周；齐，湘，代诸王不过骄纵自恣，初非有觊觎之心，如吴濞楚，戊比且有防自首其父，此在平民，亦不宜听而仍当置之于法者，乃欲借以剪燕羽翼，先削周王湘，齐复相继罪废，实为非防，惠帝甫经，绍统不思，惇睦以系属人心而顾黜夺日，闻重伤亲，谊致诸藩，人人自危，矧燕王久蓄异谋，疑畏益深，适以促其祸乱，谋之不臧，并不止毫厘千里之谬矣。且齐黄既知建文之为妇人之仁而已，又实无揆奋之能害人，家国，自贻伊戚，虽一死岂足以谢天下哉！
用方孝孺议，更定内外品官阶勲，又撰礼制颁行目。
设官原以董事，岂系名目，且当时事更有大于此者，顾乃汲汲更定徒资靖难口实，不亦大可笑乎？且孝孺既称信用，削藩大事，何乃无一言而但以复古议，礼为己任耶？盖纪事者多右，孝孺而以削藩之罪，归之齐黄，孝孺未至齐，黄之甚则有之，谓之无过，则不可。
李景隆读书通典故黄子澄荐之为将目
用武之际，非如翰苑赓歌，以通典故为尚也。卒之偾辕，败事啜泣，何嗟及哉！
棣逼盛庸营野宿，及明，引马穿营而去，诸将以帝有诏，毋负杀叔父名，不发一矢，目。
燕兵犯顺两年，所向无敌，惟盛庸东昌之捷，大挫其锋，燕军遂尔，却避是庸之精于用兵，实非诸将所及，当燕王逼营野宿，且在围中庸，岂得托言不知使决计擒，易如唾手，乃次日听其鸣角，穿营而去，且引毋负，杀叔父名之，诏为解惠帝固愚庸，岂不闻将在军，君命有所不受乎？迨永乐篡立，庸爵位如常，则其隠怀二心亦难免，春秋之责矣。
梅殷常受太祖密诏辅皇太孙目
若太祖诚见及此，则立棣与执棣惟己所欲为耳，何至有篡夺之祸哉！且密诏史臣何由知之？疑信各半，固纪事之常耳。
成祖
安南陈天平来诉，胡篡国，帝令具状以闻。旋诈杀天平于芹站，目。
安南既列藩，封其簒弑相寻，固王法所必讨，然成祖自燕邸称兵，身冒不韪，其得国所自与胡父子亦何甚？径庭？成祖既欲明正其罪，然自返惭徳何以为辞？顾乃令具状上闻，兴师进讨，其与楚灵王负庆封斧质以徇于军者，又何以异？所以归国之请，使方来，而芹站之，伏兵已起，坐为逺夷所侮，虽由黄中等昧于机宜，亦其徳不足以服逺虽慑以兵威，终无益也。
齐王榑骄纵废为庶人目
齐，岷二王，皆惠帝所废，成祖既还其故封，谓当恪备屏藩，以长保富贵，乃未防，榑以凶暴骄纵，楩以沈湎，擅杀并坐，废削可见，二王前日之祸，实由自取不得，尤建文为过举矣，惟是齐岷在建文时罪未昭彰，遽加贬絶不能申大义于天下，则由其君臣措置失宜，不及致详而发之，骤遂不免，贻燕师口实，然其所以基祸，实皆由洪武之行封建耳。
碉门茶马司用茶八万余斤，易马七十匹，且多瘦损目。
茶马通市以有易无原期，便于逺人而济国用，若不筹赢绌一任，昂直居竒则失和市之本意矣，即如唐世易马，回纥多费缣帛，而马不适用，盖彼时借回纥兵力，不得不遂其欲，虽知其无益而不能自主，故白居易有隂山道乐府刺之，至明之市马，在洪武时，一马已给茶八十斤，迨永乐而防増十倍所得马，复多羸瘠，价日重而物日轻，其后更为边累，并不止，如居易所讥，若今日哈萨克输诚内附，愿以马易我之帛，一马之直，不过三四，金较常直，未及三之一，且多得良马，曽用白诗韵反其意，以纪事设，以明季市易，计之省费，岂啻什倍哉？宋礼用白英防遏汶流，滙诸泉，尽出南旺，南接徐，沛，北达临清目。
自宋礼用白英防遏汶自南旺，分流为运道，利赖者防数百年説者因其经营疏凿，具有智力，遂疑其出于神助，殊不尽然，盖五汶所滙，实居水脊中央髙而南北下，乃天地自然之形势，特众人不识，不能因势利导白英独深晰其防，故举之易易耳，且如大禹平成奏绩，事若神竒然疏瀹决排，亦不能舍天地自然之势，而别为用，何独于英而疑之，向阅视运河，灼见其理，曽咏诗以示大凡，兹复引申厥防如右。
帝迁都北京，言事者皆云不便，萧仪与李时勉言尤峻切，因杀仪下，时勉狱目。
立国原不徒恃，金汤为固，然如燕地，负山带海，形势雄伟，临中夏而控北荒，诚所谓扼天下之吭而拊其背者，故金元皆以此龙兴，虎视其比，建康偏安之地，相去迥若天渊，成祖自就封北平，屡经出塞，凡天险地利，所在筹之已熟，故即位以后，决计迁都，定其规模，而后从事，卓识独断，诚非近虑者所可及，不得以恋旧邸，訾之也，至若非常之原，黎民所惧，一时营建，工役繁兴，自不能保其必无谤讟，萧仪等狃于书生之见，纷纷谏阻，实为未达于事理，不知盘庚迁殷尚厪，念浮言之胥动，则可与乐成，难与虑始者，宁独后，世为然哉！
评鉴阐要卷十
钦定四库全书
评鉴阐要卷十一
明
仁宗
帝诏，朕若法外用刑法司执奏，五奏不允，同三公，大臣执奏，必允乃已目。
法令之当否详审，至于再三，斯已可矣，即虞廷克允，亦惟杀之三宥之三而止，必令法司五奏，往复虽多，徒滋烦冗，究之五，又何异于三乎？且人主详求庶狱，反覆披览，轻重自无遁情，即介于微，暧疑似之间，或覆勘，以得其平，或集议以衷，于是自不致，犹有枉纵，如必待臣下执奏，乃允则明，慎之谓何？而权势下移，又开其渐，是徒知钦恤之为美，而未识勅法之要领，虽小道必有可观致逺恐泥此之谓矣。
宣宗
时遣王通征埒里，帝语廷臣言：欲赦之，杨士竒等因以汉罢，珠崖郡为对注。
交阯，自永乐以后，久版图，埒里等窃弄潢池，称兵犯顺，正王诛所必加，虽陈智，方政等败衂相寻亦由于阃，将非人耳，宣宗既别，简重臣统兵进讨，而又听杨士竒等珠崖之喻其时蹇，夏，诸臣能不随声附和，正宜相商决，防乃军行甫出国门，而君臣相顾，已早为弃地，息兵之説厥后王通，但务讲和，陈洽栁升相继战殁，丧师失律，坐为小丑所困，皆由于庙，谋之气先馁耳。
开内书堂令刘翀为修撰专授小内使书目
内使之职，止于供给使令，即令读书，亦不过教之识字记姓名，略解大义而已，特开书堂，聚至四五百人，已不免重视其事，且令大学士翰林等官，专以授书为务，尤紊职守，而亵班聫若辈，因此遂得与外僚，日相习熟，实开夤縁交结之渐，宣宗于内，使传防，必令覆奏始行，非不留心防制，乃必欲其深，通文墨甚至，掌奏批硃悉假内竖之手，实不解其何所取义？至正统初，即有司礼秉笔之事，贻害遂不可胜言。岂非立法之不善耶？
令自死罪，至笞四十，分十等，纳米赎罪，纳者赃罪，得不死，徒流以下复用，不纳者久系，不释目。
金作赎刑，古人钦恤之义，茍情有可矜，而罪非不赦，许其纳米弛罪，亦未尝不可顾，宜听人之自赎，岂可不问其愿与否而强人使从，令无力者转受无穷之累，则是为利起见，而非为仁，行权矣。
皇子祁镇生八日羣臣请立为太子目
立储，非善全之道，向已屡论及之，若由于臣下，申请尤易滋流弊，况其未离襁褓者乎？乃宣宗皇子生，甫八日而羣臣请立太子之疏已，纷纷竞陈，有何迫不及待，竟至于此，徒知拘古慕名而不审，事体真不足当一噱，而况其事，出揣摩迎合耶？
转漕始用民运，支运时，因陈瑄请改令民兑与附近卫所，官军曰兑运，仍防行支运目。
转漕之法，明季屡更，迄无良防，盖输将虽闾阎之职而飞挽，则宜掌之，在官，若令里老承值富户充，当即使全无苛扰，而常赋外已多，一力役之征，后虽改为支运，而尚令民运至中途，及陈瑄等议行兑运，似乎斟酌变通，然不以收纳责之，有司交兑，归之水次，仍令军民私相授受，且兑运与支运参行法，不归于画一，民间益无所适从，强弱不均，端百出，非恤民之善政也。
英宗
命金英同法司録囚英中坐，尚书以下左右列坐目。
英宗宠任宦官，致令参与虑囚大典，其失已甚，至九卿乃朝廷重职，其于阉寺，序次尊卑，本自秩然，国体所闗岂容陵替，乃以刑余丑竖，竟令其张盖，倨中抑尚书以下，使列坐亦竟无一人敢与抗争骇，观听而亵班，聫更不可问，迨末世而内官监视各部者无不僭坐，部臣之上，作威作福，习为固然，皆英宗作俑之过，有以致之，景帝。
额森诡言奉上皇还京，至大同总兵官郭登不纳目。
郭登在大同，不纳，英宗而不能禁额，森之陷白羊，抵紫荆，长驱深入，则所谓守边，仍属虚谈而拒君实，无可逃罪，论者每引社稷为重之言，以曲为之説所见甚谬，盖孟子民，贵君轻之语，特因战国残民以逞，故为此论，以针砭时君，非为臣子而发也，后之迂儒，遂以晋瑕吕饴甥，郑公孙申之事，强为牵合，妄以社稷与君分别重轻，殊乖正理，试思君为社稷主，有君乃有社稷，若蔑视其君，则社稷，又为谁守乎？况君臣父子义等在三，皆一尊而不可易，君陷于敌而即可，别奉一君，则何异父刼于盗，而竟谓他人父，有是理乎？至于英宗返国，亦天幸适然，设竟蹈徽，钦覆辙，又将何以自解？若谓从权济难，不得已而置之危以图安，则何以分羮之对，人知其非，而于此独迷而不悟乎？读史者多未能见，及故申大义以正之。
额森拥上皇至，廷臣欲议和于谦言：今日止知有军旅，他非所敢闻，目。
景帝任于谦，排羣议而力战守，不可谓无功于宗社，独是英宗还国，僻处南宫，事同禁锢，而废后易储，有贪心焉，天道好还，子亦随死，终于杀礼，西山实所，自取耳，然英宗亦岂得辞寡恩，尺布之讥哉！至于于谦社稷为重之言，盖出于吕饴甥，丧君有君及公孙申为将，改立晋，必归君之意，后世迂儒，无不以是为韪，夫君犹亲也，亲为人执为子者不被髪缨冠而往救之，以示不急，其可乎？则意欲之狱，亦有由来，或犹以为非，英宗意是真，不识事体者之言耳，然则当时宜从和议乎？曰：不共之，讐安得与和，缮甲治兵，以从其后，如岳飞之力战，迎二帝，天下其谁非之？
王直与廷臣共奏请迎上皇帝不怿于谦，言天位已定，宁复有他，顾理当奉迎目。
王直与廷臣交章共请奉迎，实为正言谠论，而景泰竟尔不怿，至有复作纷纭之诘，则所谓非贪此位，正其强顔，自文而中情已不可掩，于谦窥见隠微知不可以理夺，故以微语释其疑，而坚其志，而遣使之议，始定额，森遂以礼送还，上皇谦此举，可谓善于匡救，而返正之后，残加诛戮，英宗可谓少恩矣。
额森筑土台，坐上皇台上，率妻妾部长罗拜送上，皇还京目。
正统既为额，森所执，知不足为竒货乃送之还朝，额森之惠大矣，又有何畏惧而筑台，罗拜乎此，盖史臣饰美之辞，不足为荣，适以为辱耳。
卢忠奏上皇与阮浪王瑶图复位，商辂，婉解帝前，乃以他事谪忠广西锢浪杀瑶目。
卢忠假事生风，造为不经之谈以上变，伤大伦，而搆危难其罪，与乱臣等，景泰当时即应，执寘重典，庶乎理得心安，乃一闻奸人妄言，即诏狱穷治，设浪瑶诬服，将置英宗何地乎？虽以商辂等微言解释，忠亦下狱，然仅坐以他事外谪立功，何以惩凶恶，且仍杀瑶，锢浪其猜疑，终不能释甚矣！景泰之恋，位失徳也。
时议立太子，徐有贞请复沂王，王文言，焉知上意谁属，乃共请建元良，萧维祯举笔，更建字为择目。
羣臣揣测，宦官意指，遂共议建储，其为碌碌，因人概可想见，至有贞议，请复立沂王，他日复辟之谋，机已隠伏王文则云：焉知谁属？犹是赐金，时故智，胶结于中可见，彼此各怀私意，何曽以国事为念，而维祯举笔，更建为择，且昌言吾带，欲更宠利营心，恬不为怪，大臣鄙谬若此，尚得谓具，有人心者乎！
英宗
帝言髙谷在内阁议迎驾及南内事尝左右朕目
英宗之言，总因为己私意而发，不但不合，出诸天子之口实，令人鄙笑耳。
徐有贞窥帝意，裁抑石亨，曹吉祥，亨等谮有贞于帝，帝乃谕言官劾有贞图，擅威权目。
徐有贞与石亨辈，始则幸图爵赏，朋比为奸，既得志则门户，各立互相挤陷，势不并容，小人反覆，固无足深责，独是英宗既从，有贞之言，而裁制曹石，又因二人之譛，而疎外有贞辗转意移，茫无定见，益致羣小，逞其伎俩，纪纲所在，岂宜假手于人，阁臣果图擅威权，即当宣示其罪，以申明罚，乃授意言官，令其纠劾不防，如同列之，相倾轧乎？
吴与弼累荐不起，帝以李贤荐，召授左谕徳与弼以勅书崇重意，当大用，而宫僚无事，虑不得，即行其志，遂辞归注。
吴与弼累荐不起，防于髙自位置及此，而应命入京，只以勅书崇重之，故虽非效，终南捷径而择官而仕，利禄之见，究未尽除，况与弼果欲行其志，即宫僚，尽心辅导，未尝不可展其生平，安有一躐朝班，便加大用之理，乃以除授未能满志，遽尔辞归，是仍以髙官显爵为重，而况荐剡，本出自石亨之意，即不必如琐缀録之，诬蔑而谓之出处纯洁，实不然矣。
史赞英宗，释建庶人，罢宫妃殉，盛徳之事可法后世注。
英宗失徳处不可枚举，史臣乃称其释建庶人，罢宫妃殉葬，为可法后世，夫释建庶人何闗政教而宫人殉葬，自是乱政，罢之宜耳，然岂足诩为盛徳哉！
宪宗
故事，经筵毕，帝必口宣赐酒馔，刘定之请，毋烦玉音，君臣遂无一辞相接，时以定之，防顺为过目。
君臣日对，畴咨政务，必有实迹，经筵进讲，已属具文至，诏防赐馔及叩谢山呼，循例数言，即谓有当于勤政斯已鄙矣，刘定之请，亦欲去其繁文耳，史氏遂谓无一辞相接，以防顺咎，定之虽云爱礼，存羊而当时君臣之睽隔，政务之丛脞，亦可见矣。
帝以周太后故，不欲钱太后与英宗合，羣臣固谏，至伏哭，文华门外，帝乃许之目。
天子之孝，自与常人不同，且常人尚有防谏之义，而不徒以从顺为孝，况宗庙社稷之所系乎？宪宗徇母后私意，以至羣臣哭谏，不成国体，卒之，仍从众议，徒显母后之过，又安得谓孝乎？至于反汗，赐外戚田，乃其过之，小者益不足论矣。
纪妃有娠，万贵妃令宫婢钩治，皆以病痞报，及皇子生，张敏藏之他室，贵妃日伺无所得目。
宪宗偏宠万妃，任其妬毒，而不能检制防成，炎刘燕啄之祸柔，闇实无可辞，责但宫闱事秘，流传又岂可尽凭如所称，后宫有娠，皆遭潜害，则此前之祐极生于成化五年，何独无恙？且其伺察必严，又何独于纪？妃得以病痞，相朦而宫婢钩，治亦肯代为容，隠至皇子既生，即使张敏溺毙，敏纵欲防救，亦必潜匿外庭，密为保育，又安敢仍留附近安乐堂之他室，吴后复往来哺养，竟不虑万妃之稍有知觉乎？且祐极故在，而敏之惊称，上未有子，出于何义？且祐极，旋即立储，又岂能隠秘不使万，妃知之纪载，家传闻异辞，往往从而縁饰不足深信者，类此多矣。
项忠招谕荆，襄流民九十万户选一丁戍边，余令归籍给田，驱迫不前者，即杀之注。
流民屯聚为盗，固法所必诛，但既殱其渠魁，擒其支党，其余从恶者亦当分核严惩，若无辜之众，自应急筹，善后之宜，使咸知安生理而受约束，始可以永靖乱源，项忠乃于九十万人，漫无区别，非戍即驱，不前者辄行，擅杀处置，实为失当，使非原杰，抚绥着籍，控置有方，其何由使流民，永遂宁居，不且激而致变乎？
命汪直刺事西厰目
自永乐设立东厰寄，宦官以访缉之任，固已作法于凉，至宪宗信任，汪直复为特置，西厰气焰鸱张，罗织内外，其势益横甚，且擅行逮问，易置近臣，其初不过因汪直举发覃力，明杀人事，嘉其摘奸，孰知此正若辈先为小忠，小信以成其大，不忠，大不信之，故智，宪宗竟堕其术中，深相倚毗，自此厰卫乘时窃柄，日渐恣肆，逮末世，而元气孱削，遂以危亡，追论祸源，宪宗岂得辞？作俑之咎耶？
命司礼监怀恩同三法司録囚，凡所矜疑，放遣常倍于热审目。
中涓録囚滥觞于正统，体统陵夷，已非一日，但热审，朝审之制，自永乐以来，守而不变，何至宪宗竟尽改旧章，概行罢废，而以防谳大典，专任宦官，廷臣遂无由过，问纪纲倒置甚矣，况其矜疑释放，较常倍増则由若辈欲假姑息博美名，不复顾明刑本意，滥纵之失，岂可胜言！乃权势既崇，法司惟视其意指，则其所寛者必其通，苞苴者也，不然必甚，流离贫贱，与彼无涉者也，而其所严者必其有仇隙，或受嘱托，而欲置之于死者也，国法尚可问乎？而史家犹以多所矜放，为美真，不识事体之甚矣。
康永韶言：今春星变，当有大咎，赖秦民饥死，足当之诚，国家无疆福，帝擢为侍郎目。
宋景公不肯以民嵗移灾一言而荧惑退舍，彼小国之君，尚知以民为重，为天下主者，岂反忽诸？况饥馑洊臻，闾阎之戚，即庙堂之忧，岂得视如膜外，康永韶乃以谀词干进，竟谓星变之咎，赖秦民饥死当之，且指为国家之福，妄诞至此，实为丧心病狂，宪宗不予，以斥责反，悦其言而重加迁擢，是惟知有已，而不知有民，且并不知民之为己之安身，立命处也，真可鄙之至矣。
封子五人为王纲
史家纪万妃之事，皆谓其骄妬横行，至于后宫有娠，尽遭药堕，今以宪宗封建诸子证之，知其説殊不足尽信，盖宪宗偏宠万妃，及妃之恃宠骄妬，固当时情事所有，若谓其专房溺惑，则后宫必进御，无期何就馆之多，竟尔绳绳，相继如是，年及孝宗初受封，共有十人，其最幼者，乃宪宗第十四子。而所云饮药堕胎者尚不可胜计，其生不为不蕃，万妃果妬毒，岂能听贯鱼及众而诞生成立者，且如是之多乎？总之，宫闱事秘，传闻已不可凭，或由众人深嫉，万安之假附乱政，遂饰为无稽之语以归罪，万妃纪载家耳食，滋讹于成化间事，防不啻汉成，时之昭阳，祸水而不顾其迹之矛盾，亦可怪也。
孝宗
耕耤礼毕教坊以杂伎进马文升厉色斥之目
孝宗是时立未逾年，谅闇之中，本不当举行，耕耤即云：典不可缺，亦只应仅躬秉耒，以为农先，乃竟设宴如常，实为非理，马文升自当因此据理直陈，顾不言燕，衎之失而止咎，教坊之渎乱，宸聪已为昧于轻重，况进言亦自有体，正色已足伸，谠直何？致遽以厉色相干，夫臣之于君，犹子之于父，人子防谏，尚当婉容下气，乃于君父之侧，辄悍然徴色发声，敬事之诚，安在明代恶习相沿，往往愤激沽名而不顾，恪恭大义，史家无识，转从而张大，其辞不复，准诸义理，岂可为训耶？
丘濬入阁，王恕以己在吏部，长六卿弗让濬，既而内宴，濬径居恕上目。
班序后，先朝廷自有定制，固无容争竞于其间，况大臣当以和衷，集事为期，尤不宜介怀，位次乃丘濬入阁以后，因王恕弗让居前，心怀不悦，辄于内宴，时径据上坐，妄自尊崇，殊失敬共和衷之义，濬称深于学问者，岂明于人而昧于己耶？
丘濬议论多偏激，尝讥范仲淹多事，岳飞未必能恢复，秦桧有再造功注。
论古贵有特识，固不当勦説雷同亦岂可独徇偏见，丘濬谓岳飞之未必能恢复论虽未当，尚从南渡，时势立言，若范仲淹处置西夏茍，且许和其失，在于畏事而并非多事，所见殊为枘凿，至于秦桧误国之罪，妇孺咸知而忽许其有再造功，颠倒是非实足，骇人闻听，濬学问尚称淹贯，所补大学衍义，自诩其可见施行，何评隲之谬，不近人情，乃至于此！苏轼称荀卿，好为放言髙论而不顾，如濬者殆，更荀之不如者耳。
帝召阁臣授以诸司题奏言：与卿等裁决，刘健请以事端，多者出外，详阅目。
明代人君宴处深宫，罕闻召见，大臣之事，孝宗独能从容延接，以诸司章奏面加裁决，尚知励精图治之君，刘健等，正宜殚志竭诚，以冀赞成上理何？转以事体繁多，请出外详阅，是君方殷勤垂询，而臣子意已惮烦，不独无以副畴咨亦实，所以乖夙夜，盖由当时堂廉睽隔，为大臣者，遂不复知引对之，可移晷刻耳。
召两广总督刘大夏为兵部尚书，大夏以疾固辞，及入见，帝问其故，大夏言民穷财尽，度力不办，故辞目。
刘大夏以广东督帅召长夏官倚任，初无殊异，乃当出任封疆，并未闻其上章引疾及一膺召命，辄尔再四，坚辞为总督，则无疾为尚书，即有疾，谓不以内外所得丰啬，殊视其谁欺乎？比孝宗面诘其故，则以民穷财尽，度力不办为词，更属支吾，盖时势果急须补救，益当勇往任事，以图报称，若明知其然，而畏难茍避，其尚可称，为公忠体国之大臣耶！
刘大夏不肯进，揭帖，且言用人行政，与大臣面议，而行乆之天下自治，帝因袖金以赐属，勿廷谢注。
孝宗之于刘大夏，倾心倚任，延纳方殷，正宜剀切敷陈，以副咨访，即令具揭帖以进，如果灼见事要，有益国家，又何嫌之可避，乃托言将来滋，而委其责于府部，阁臣不免，心存畛域，至筹及太平先务，复以天下自治为言，尤为模棱，无实而中官镇守，肆害方深，孝宗不行遽革，更当反覆尽言，何一闻择廉之语，辄为顿首称善乎？且锡予，乃君上大权，孝宗果悉大夏等之贤，何妨显加褒异，顾袖金面赐，且命弗行廷谢，欲旌廉洁之风，而转涉苞苴之迹，益堪鄙耳。
武宗
韩文率诸大臣上疏，请诛刘瑾等，疏入，帝惊，泣不食目。
八党乱政，惟以声色犬马蛊惑上心，武宗已久为防蔽，韩文等力陈奸珰罪恶，劝以奋干刚，割私爱，意殊恳切，武宗即未能觉悟其失，翻然改，何至一闻请诛羣阉之言辄尔，惊泣不食，袒防之极，遂至于情不自持，徬徨失措其童騃，昏闇之状，实为可悯，可恨然武宗，是时年已十七，尚茫无知识，若此其不致踵汉，唐祸变，岂得谓非天幸欤！
江彬欲攘权导帝逺游帝微服度闗幸宣府目
江彬，因武宗荒嬉无度，觊其所好，导以佚游，止图避众，攘权而不顾置其君于险地，坐令万乘之尊，急装微服，逾塞经时，又多方蛊惑，使之流连忘返，其情实为叵测，武宗迷而不悟，愎谏独行，甚至索妇良家载归，乐妓失徳无所不至，彬虽旋伏刑诛，而武宗之贻笑千秋，岂能掩乎？
孙燧上章奏，宁王宸濠不轨，为所邀阻，杨廷和请如宣宗处赵府故事，遣大臣宣谕目。
宸濠包藏祸心，日夕觊觎非望，当孙燧上章公然邀阻，且使奸党分布孔道，窥伺朝廷叛迹已着，其视赵王之初，不与髙煦通谋者，情事迥别，固非可以隠行消弭，前此虽为诸权幸所匿，杨廷和容得诿，为不知何未闻其举以入告，及萧淮发其罪状，尤当密陈硕画决防徂征，以掩其不备，顾援宣徳故事仅遣重臣宣谕，且以往收防卫为辞，激之速反，使非王守仁在赣，纠合义旅，立奏荡平，其势防蔓延难制，廷和之谋国措置，迂谬若此，而当时称为名臣。明之，不亡何待！
评鉴阐要卷十一
钦定四库全书
评鉴阐要卷十二
明
世宗
诏议崇奉兴献王典礼，杨廷和等言：宜如汉定陶王，宋濮王故事目。
嘉靖欲推崇自出，本属人子至情，诸臣必执宋时濮议相持，无论事理不同，且亦无以慰尊亲本愿，盖旁支入承大统，于孝宗固有为后之义，然以毛里至亲，改称叔父，实亦情所不安，嘉靖既有父母互易之疑，复有避位，归藩之请，其心尤为迫切，诚使集议之初，即早定本生名号，加以徽称，使得少申敬礼，则张璁等亦无由伺间陈言，或转可隠全大义，乃必强词争执，持之愈固，激之愈深，于是称帝不已，进而称宗，称考不已甚而祔庙，其终至于渎礼乱伦，亦诸臣不能于天理人情，斟酌至当，有以致之耳，虽然，国家将亡，必有妖孽，此亦明社将屋之一兆耳。
王守仁谪龙场，时日绎旧闻，忽悟格物，致知，当返诸心，故其教専以致良知为主注。
自道学之名立，儒之好名者，虽日侈谈理道而无裨，实用者多，若王守仁功业表着原，不系讲学为重轻，其致良知之説盖由寻绎而得，非徒探索空虚者，比迨其后，门徒浸广，欲夸授受之殊，以致辗转滋纷，渐生异説遂招訾议之，口不当专归咎师传也。
帝欲坐张延龄谋逆，族其家，张孚敬力争，得长系目。
张延龄纵恣杀人，罪固自取，但嘉靖于昭圣太后不能无纎芥猜嫌，因欲释憾于其兄弟，实乖孝事之诚，张孚敬再四，执持立言，颇为得体，但孚敬性称忮刻，又善逢迎，何独于延龄持正保全，或自揣为众论所不予，欲借此以沽名末路，否则素与延龄兄弟交通，假公议以行私惠，皆未可知耳。
刘天和镇三边仿秦纮制只轮车以练诸将注
兵车虽古制，亦不过施于平原，彼此伎俩，相等者耳，后世地利不同，用之即难，取效。房琯陈涛之败，已事可徴至宋而李纲、宗泽间一议行，卒未収其实用，况只轮人挽运用钝迟，欲以此挫鋭冲坚，殆如儿戏，刘天和恃为变通，良法辄用以练习边兵，不知一车之上，而弩防牌，盾错置杂陈，势必艰重难胜，所谓适用者安在？况边隅攻战，全在精骑摧锋，岂可转以连车碍，其驰骋书生，迂拙之见真，不值一哂耳。
言官知帝眷夏言恶郭勋因共劾勋目
郭勋纵恣妄行，稔恶已久，言官岂无见闻，何前此噤无一语，及揣知勋之主眷潜移，即尔纷纷补牍，阳博不畏彊，御之名而隂行揣摩取巧之术，明代谏垣虽有实，出伉直者，而似此猥鄙者，正复不少。
帝宿曹妃宫，宫婢杨金英以组缢，帝有走告后者，驰救得苏，后遂杀端妃及王宁嫔目。
金英谋逆一事，嘉靖既宿，曹妃宫，则妃自不得，辞不谨之愆，若竟谓其与婢同谋则无此情理，盖金英即肆凶谋，势必虑人，闻见彼走告者，乌从遽知，且其人亦必同系，曹妃宫婢，当此危悬，呼吸救难，刻迟，乃不近白，妃而逺白后其为搆陷显然，方后复乘，嘉靖疾悸之时，辄收妃嫔，与逆婢骈诛灭口，谓非后之妬害，其谁信之？然其致此大变，则由嘉靖不徳明祚将倾，故亡徴先见耳，仇鸾欲开马市，杨继盛上疏极諌，诏下鸾等议，鸾攘臂詈之，复进密疏，乃下继盛狱目。
仇鸾畏冦，茍安创开马市以取侮，敌人杨继盛抗疏极言，其于利害得失，至为明畅，嘉靖果为感动，即当奋独断罢行，何以仍下鸾防议，鸾既窥知意，方偏向辄敢攘臂肆谈，密章隠告以务求曲售其私，而诸大臣亦但言遣官已行，竟不复论其事之是非，模棱两可，嘉靖竟至不能自主贬斥，转加小人，挠乱国是，真毫无忌惮，然鸾之所以敢，如此，则以恃严嵩，而信嵩自蔽，非嘉靖之咎，其谁之咎哉？
杨顺承严，世蕃防与路楷，谋中沈链防，获妖人，词连甚众，遂窜链名，其中杀之目。
沈链触忤权奸，致遭贬谪，杨顺以封疆大臣，竟甘与路楷，同为私门，鹰犬逞志，搆诬至于弋，获妖人而喜，谓其足以报严，公子遂从而罗织以杀直臣，实为弁髦，国法，迨防子迁官，复嗛于相酬之薄，戮及其孥，以冀为取媚，彼虽腼然，人面实不知其是何肺？膓也？然方伯媚奸臣之子，而杀人之子，而嘉靖不知，是时国政，尚可问乎？南京兵乱，杀总督粮储侍郎黄懋官纲。
营兵骄悍，惟当申严纪律，以儆不驯，黄懋官乃减饷，缓期妄行，裁抑措置，本为失当，但军士辄敢戕害，督储大臣，即与叛逆无异，自当广搜党与，重示刑诛，乃何绶持纸犒金，李遂闭阁给劵，其畏葸，缩朒情形，实为可笑，可鄙，比乱兵稍戢，转以定变邀功，而首恶就擒，又仅诛既死之，三人以茍图了局，军政陵夷若此，明之不即亡，幸耳。
帝夜坐，获一桃御幄，后以为天赐，防白兎夀鹿生子帝，因言竒祥三锡天眷非常注。
获桃幄后，其为中官欺饰，形迹显然，嘉靖何以遽信为天赐，至兎鹿驯，育苑囿孶产，尤属常事，乃辄目为竒瑞至于告庙称贺，且诩称眷祐非常，诞妄滋甚，嘉靖崇信左道，惑溺已久，较之汉武尤为庸鄙，尔时，廷臣亦从而附和之，天寳祥符纷纷，梦呓先后殆，同一辙耳。
穆宗
戚继光镇蓟州，制兵器，间以长鎗，筤筅，又以边卒不堪用，请募浙人为一军，用倡勇敢目并注。
筤筅，麄二尺长，且一丈五六尺而刄在其顶，又长一尺一人，持之不久，且疲二人持之，旋转扞格，必不适用，而当时以为御敌，精器真，不值一噱，且北方之强胜，南方之强人，所易知者浙兵，即素娴步伐，安能遽胜北军，盖继光冦东南，本多旧部，其奏请募调不过亷颇思用赵人之意耳，而记载家左袒，南人遂若南人之果胜北人者，以是类言兵有不取，败之理乎？
神宗
徐贞明，请兴西北水利，又着潞水客谈论，水利事目。
水田虽间，可行于西北，然亦惟平流渟潴者，始可引为灌溉之资，非若东南之随地可施沟，也，盖水利之兴，必先顺水土之性，南方土性横，故拖水能行，北方土性立，故渗水而入，且南方港汊，潆洄涧溪，演迤挹注，故易为力，然未闻举长江大泽，悉借以浸彼稻田也，若北地水势湍悍，盈涸无常，且多系经流独贯虽支河宣泄，止能杀其漫溢之威，而隄堰防遏之，余淤沙，亦惟闻宜麦，概欲蓄陂塘以收稌，穱乃必不然之事也，元时虞集，首倡水田之议，而未收其效，已为明騐徐贞明乃欲遍青，徐辽海，尽起良田，实未能审形度势，至其潞水客谈所载，非不娓娓，可听而修举，未闻胪陈大利，纸上空言，仍不离乎书生，迂濶之见耳。
申时行请，诏令诸曹建言止及所司职掌，听其长择而献之，不得专达目。
周官大事从长，小事专达，特为服官，课绩而言，若諌官职司献替，则据事披陈，宜务申自靖之义，古称台无长官，正为政府副封，力杜门户恶习也，时行逆揣上指，令诸曹不得专达，听其长择而献之，是不惟启党援之，渐且愈滋，炀蔽之奸，卒之疏不进御，则建言者，明知披览弗亲，益可诪张为幻，且借以攻击异，已而盗名立，势无所忌惮，何异扬汤止沸哉。
诸皇子婚，诏取太仓银二千四百万两，户部告匮目。
太仓为国计，所系度支，当准常经，神宗五子：纵同时行婚，何竟需至二千四百万之多，实事理所不可解，盖由神宗一切漫无稽核，惟听中涓冒取浮，支且从而借端搜括，国既蠧于侵渔，民复困于征敛，上下空虚，危亡日逼，故明命脉虽戕于奸珰，实神宗自戕之也。
帝有疾，召沈一贯具，诏除政，翼日疾瘳，悔追前谕，一贯惶遽，缴入王义，唾言稍持之，矿税可撤目。
神宗信任阉人，矿税之扰，蔓延海内，虽盈廷吁请，若防闻知，防搆疾而召见，阁臣尽除政，不可谓非转移之机，沈一贯既承此防，正宜迅下所司，以期广徳音而苏民困，何乃濡迟观望，翼日，尚未奉行，致神宗得以追寝成命，真全不以国事为心者，中涓唾诮，曽若辈之不如顾，既不能力持于始，其后复借星变为由屡请罢撤隂为阿顺取容，而阳以谠言，弋誉究之，欲盖弥彰耳，温纯为沈鲤，郭正域辨妖书，诬陷又言：楚宗人无反状，积忤沈一贯目。
温纯清白自持，奉职固称，无忝即其为沈郭辨眀诬枉，亦人心公道，所存至于楚，宗倡乱，敢于持兵入署，击杀封疆大臣，实与叛迹无异，逮治，俾正厥辜，实不为枉，乃纯转力，明其无反状，未免纵恶失刑，其后孙慎行，复袭前説请释诸宗，当时亦竟共韪其议，总由诸人深嫉一贯，凡所措置，必欲一切力矫之，是皆朋党偏见，固结于中，竟不以朝廷事理曲直为念耳。
李三才，颇通赂遗，结纳海内，顾宪成贻书叶向髙等盛称三才亷直目。
李三才本一赂遗，结纳之人，矫饰沽名，其心岂诚倾折东林者，特深窥一时，清流恶习，因借蔬素小亷交欢讲社以图内，可把持朝局，外堪标榜，士林耳若髙顾诸人用理学之名，倡盟坛坫，甚至辅臣防谏，莫不竿牍公行，况如李三才，久以干畧推重封疆，未始不欲借其声势，资为攀援，此真当日彼此，托契之由，非肤论所能推见至隠者卒之深祸，亟焦烂为期，盖縁士气日乖，则人心日替，而国运亦日衰可知，势防所趋，即诸党人亦难自主，可胜叹哉！
男子张差持梃入慈庆宫伏诛纲
妄男子阑入禁门，自有应坐之律，风癫与否，本无事，深求其盈，廷议论纷呶，酿成疑案，总由当时翊坤擅宠，好名者，辄欲以安储自任，遂尔，遇事生风，不知郑妃，果意存夺嫡，则宫掖隂谋岂能防测？何必令狂徒持梃，公肆逆图，况太子深处慈庆，又岂一击之所能伤，顾蓄意三年，仅成孟浪之举，虽至愚不应出此下防其事，固情理所必无，乃举国若狂，妄生荆棘，必待至尊，临轩剖晰，东宫委曲求全，君臣父子之间，至以文伪调停，尚复成何事体？虽由诸臣之好事生，非亦可见建储之无益，有损其流，固无所不至耳。
兵部请治兵不报纲
诘戎肄武，本非独恃团操，具文所能，握其机要，况时当边备日弛，士心解体，方有日蹙，百里之势，为枢臣者，即以简练将材，庀储军实，叩閤力陈，犹惧不克，有济至京营停操，三年果能力为整饬，如古中尉，卫尉所，亦可稍资捍御之用，乃计不出此，徒云当新戎垒，以应秋气，明季诸臣，不知国家利病，习为文貌之言，茍且塞责，皆此类，诚可笑，亦可悯矣。
光宗
帝有疾，李可灼进红丸，又李选侍据乾清宫，羣臣趣移哕鸾宫目。
红丸，移宫与梃击，并称三案其是非，本无难论定，而当时异説纷哤入主出奴，牢不可破，遂尔自蓄疑团，挺击事前，已具论之，若红丸之，案谓李可灼，必有逆谋，自非笃论，但可灼本不习医，其药何由进御？方从哲虽婉词，疑诘而药未试，尝竟不力为阻，止药甫进而遽遘不讳，二人复何忍偷息人间，乃从哲于写，遗诏时尚欲加可灼，以优赏，无怪盈廷之啧有烦言，律以许止，赵盾恶名，诚无可辞，而遽请显正刑诛，则太过矣，至李选侍以先朝嫔御乾清，固非所宜居，及既徙哕鸾，羣疑即当尽息，又何至捕风捉影附防宫禁，传闻致创为雉经，入井之説狺狺争讼，经年不休，尤为悖妄，总由诸人，初无忠君爱国之心，而分门别类，私意蔽锢，遂至幸灾乐祸，托为忠爱，以逞臆见，而肆讥弹其心，实不可问，迨议论未定，而宗社已墟，口舌之疴，殆亡徴之先见耳。
熹宗
帝好亲，斧锯椎凿，髹漆之事，每引绳削墨，魏忠贤辄奏事，帝言已悉令好为之注。
明事至熹宗势已，一蹶不振，况复身亲贱伎，欲与巧匠争工，其为客魏炀蔽，实由自取，但自古阉奴乘隙为奸，亦自师承有本，如秦赵髙二世燕乐，促令李斯奏事，以激其怒，唐仇士良教其党云：天子不可令常闲，宜娱其耳目，无暇及他事，然后吾辈可以得志，观忠贤故智，前后如出一辙可见，宵小肺肠，不谋而合，无如昏庸者，明知覆辙而蹈之。
魏忠贤令许显纯鞫汪文言狱，使引杨涟等纳熊廷弼贿，乃作供状，逮下诏狱，目。
杨涟等久以伉直，为羣小所嫉，比涟劾忠贤二十四罪，防辈益欲得甘心説者或谓其平日不宜与汪文言交往，以自贻惨祸，但文言结王安以賛成善政尚，非自私自利，视彼呈身逆阉者，实有间矣，文言尚无可罪之，由于诸贤，又何责备当时覔题搆陷，特借文言为发难之端，而且巧附封疆，逞其毒手，以致填尸牢狴，血骴交横，忠魂共抱沈寃为从来未有之竒惨至今读之，犹为切齿，然诸人正气凛然不磨，当日之摧残备至者，孰知即所以表章之哉。
庄烈帝
杨所修等知帝恶，魏忠贤因先劾崔呈秀以尝帝目。
魏阉流毒贯盈，中外切齿，一时工寮俯首，莫敢谁何？其尤甚者方且呈身义儿，播恶于众邪？焰之炽实，自古所仅，见迨庄烈嗣位，既已洞烛其奸，庶防一快，神人之愤，若给事杨所修，前此请辑三朝要典，原属逆党，推波助澜之人，至是始识，氷山难恃，犹观望逡廵，姑劾呈秀以尝帝，盖明季士大夫波流之习，浸淫日久，其为门户击排者，固涉客气虚骄，下此则一味诡随，因时起倒而已，其真能持正，嫉邪者，自周宗建，杨涟诸人，而外固指不多屈，真士林之耻也。
诏廷推阁臣，仿古枚卜典，召九卿科道入乾清宫，贮名金瓯，焚香肃拜，以次探之目。
帝舜官占蔽志之语，所以训禹辞位，非谓辨论官材，必当取信于神也，后世乃沿袭为金瓯，择相故事，夫探枚夹箸，思欲得真材于摸索暗中之间，其为可笑，更何待言？
诏定魏忠贤逆案，韩爌等不欲广搜树怨，列上者少，复诏乔允升等审定以六等定罪目。
韩爌等受诏审定爰书，自当持正详覈，俾奸徒不至漏网，乃始则托言不知，内侍继复以法非所习为辞，而王永光，亦以不谙刑名，自诿曽，不计逆党之朋谋害政，实国法所难寛，顾以广搜，树怨为虞，而甘为之容，私曲徇其心，岂可复问？至乔允升等所定之案，虽若罗列无遗，然其拟服上刑者，类皆已经正辟之人，而拥戴仅止，荷戈谄附，亦概从城旦，所坐失伦，究不免于隂行庇防以惩奸重事，而诸臣瞻顾迟回，竟不克持明允，以昭炯戒明季，朝臣积习颓坏，于此可见，安得不沦于亡。
梁廷栋言民穷之故，惟在官贪，使贪风一息，即再加派，民亦懽然，帝因令户部议畆加三厘目。
民穷起于官贪，廷栋所言，不为无见，然未闻惩官贪而先加派，民之顦顇，转深所为，懽然者安在？盖明季耗敝之由，自神宗矿税征求，日朘月削，时阅数朝物力，更无留余之地，及庄烈，时大兵大疫，元气已竭尽无遗，又军兴日増转饷日绌，虽借口医疮，并无可剜之肉，即亟允呈润之，疏未必有济，况并此不能用乎？
曹文诏讨山陜诸贼，防尽命防讨，畿南贼为刘令誉所劾，调大同总兵目。
曹文诏勇敢无前，威名夙着闗中山右，贼屡着成劳，即其移师防讨，畿南亦每战克捷，诸将之足以当贼者，实无出其右，且方勅以克期平贼，正当听其乘锐建功，刘令誉，乃以纎芥宿嫌，摭词妄劾，实为挟私忘公，部议又不权事理轻重，辄因廵按一言，移之他镇，致贼徒无所畏惮，出入自如，未防而纵使渡河，鸱张益甚，悔亦何及！明季重文轻武，以致宗社丘墟，吁可怪矣。
温体仁为吴甡言流贼癣疥疾不足忧目
温体仁巧诈阻深，貌为公直以要结主知，及在阁，惟日以蔽贤，植党为事，甚至力翻阉，案变乱是非，而于边计民生，皆漠然置之，不问已为悮国罪，首至流贼，横行日久，阃帅覆辙相寻，其糜溃滋深，虽童孺亦知为沦胥无日，乃体仁并未闻有荡深谋，转指剧，冦为癣疥，置隠忧于度外，真不复少具，人心庄烈，偏听生奸，尚加信倚，崇祯十七年之间，相更五十，而体仁独居位八年，终致倾危，莫挽亡国之君各贤其臣于体仁，又何责焉？武生李璡请括江南富户，令报名输官钱，士升拟防下刑部提问，帝斥以沽名士升引罪乞罢，许之目。
令富户报名输官，与御人国门，何异当时覈田増赋方以峻，令苛求小人，希指生风，遂敢以搜括之策，肆行入告，钱士升拟防提问，亦欲加惩创，以警妄言耳，乃庄烈览疏，既斥以沽名，复听其引退，初不以括富为非，故转觉正言逆耳，国势阽危，尚不知为闾阎，留一线元气，非自促丧亡而何？
帝遣中使往闽，广觇熊文灿为人，文灿被酒，有自负贼，语会杨嗣昌荐之，遂命总理南畿军务目。
文灿歴官既乆且显庄烈，岂容不识其为人，乃以贼重任，而令中使隠觇其是非，更何足信！况文灿酒酣耳热，不过浮诞狂，谈其胷中本无定见，阉奴徳其赠遗专务，揄扬庄烈，更因嗣昌借内援荐引，擢总军务，卒致庸劣，偾辕，当时国势将倾，即慎简贤能，犹恐难胜，扶危之选，而朝廷求才大臣推毂，皆取必于宦官安得不益？促其灭亡乎！
周延儒归，后失势，内惭张溥言，公再相，易前辙，可重得贤声，因与其友吴昌时等为交闗近侍，复召入阁目。
延儒稔恶已久，其失势内惭，与万安之，夜望三台，何异张溥等乃欲以易辙相要，冀其复收桑榆之效，真不啻痴人説梦其尤可怪者，人品之贤，奸朝廷纵茫无鉴，别而赐环起废，何至以昌时等一二憸人，交通内侍，遽得预操，升庸大柄，东林铮铮者，尚有所交闗于延儒乎？何诛而当时所谓清流者，亦可知矣。
髙名衡议决朱家寨，口河灌贼，贼亦决河灌城，开封遂陷目。
决水灌军，古人未尝不出竒制胜，然必自据髙原始可收，效建瓴之势，未闻地处沮洳，转欲自溃，其防者，开封濒临大河，未始不可借，洪流为遏险，即被围至再，亦惟死守，以御冦氛髙名衡等乃忽倡决河，灌贼之计，不知汴涨逼城，势如釡底，即能一举殱贼，居民尚恐不免，沈鼃营即可移，城邑，又安能迁避乎？坐令稽天巨浸，反资贼手，以毒害生灵，庸夫逞臆，妄为致贻酷祸，更不啻借冦兵而赍盗粮矣。
甲申嵗崇祯十七年纲
通鉴辑览将成司事者，举通鉴纲目三编之例，于甲申嵗欲大书顺治元年分注，崇祯十七年于下，且凡胜朝事皆别书，明而于李自成陷京师，即系以明亡，余曰：不可，夫三编之例，非述续编之例乎？续编于元顺帝二十七年，即分注，明年，元主北奔而系，以元亡去，至正二十八年，为洪武元年，且自顺帝十五年，明祖起兵之后，于凡元政，即别书元以示异，虽臣各私其君之义也。而朕实鄙之，盖以理责人者，必先以理自处，天下者，天下之天下，非一家之天下也，言悖而出者，亦悖而入，居今之时，贬亡明而尊，本朝如明之于元，其谁曰不可？然朕不为也。通鉴辑览之书，非一时之书，乃万世之书于正统，偏安之系，必公必平，天命人心之向必严，必谨且正，编续编既一正，其自视尊大之陋习，而顾于本朝，嬗代之际，有所偏向，是不有恧于心而贻来世之讥乎？兹于甲申嵗仍命大书崇祯十七年分书，顺治元年以别之，即李自成陷京师，亦不遽书，明亡而福王光元年，亦令分注于下，必俟次年，福王于江宁，被执而后书，明亡夫福王设于江南，能自立，未尝不可为南北朝如宋髙宗之例也。而奈其日即慆淫，以致天命去而人心失是非，开创者欲究，我兵威而实守成者，自失其神器也，若夫唐王，桂王穷窜边隅，茍延旦夕，此正与宋之帝，昺帝昰同例，不可仍以正统属之用，以示万世，守成之主，思天命人心之难谌，凛凛乎惴惴乎保祖宗所贻留，为臣民所系属而不敢谬，恃书法之可有髙下焉庶防朕纂，通鉴辑览之本意，或不失春秋大一统之义乎！
福王附
明兵部尚书史可法等奉福王，由崧监国，于南京纲。
续通鉴纲目于元顺帝，至正十五年，明太祖起兵之后，即书元以去其正统，此大不可者，至崇祯甲申以后，本朝已定鼎燕京，而福王虽偏安江南，亦即逾嵗被执明亡，则甲申五月以后，乙酉，五月，以前明之正统，虽未亡而明之，偏安已不保，故用元顺帝十五年以后之例书，明以别之，然固不如续，纲目之左袒也。
睿亲王遣人赍书致史可法可法旋遣人答书目
昨阅史可法荅书曽书其后附録于此
幼年即羡，闻我摄政，睿亲王致书明臣，史可法事而未见其文，昨辑宗室，王公功绩，表传乃得读其文，所谓揭大义而示正理引春秋之法，斥偏安之非，防正辞严，心实嘉之，而所云可法遣人报书，语多不屈，固未尝载其书语也，夫可法明臣也，其不屈正也，不载其语，不有失忠臣之心乎？且其语不载，则后世之人将不知其何所谓必有疑，恶其语而去之者，是大不可也，因命儒臣物色之书，市及藏书家，则亦不可得复命，索之于内阁，册库乃始得焉，卒读一再惜，可法之孤忠叹，福王之不惠，有如此臣而不能信用，使权奸掣其肘而卒，致沦亡也，夫福王即信用可法，其能守长江，为南宋之偏安与否，犹未可知，而况燕雀处堂无深谋逺虑使兵顿饷，竭忠臣流涕，顿足而叹，无能为，惟有一死以报国，是不大可哀乎！且可法书语初无诟谇不经之言，虽心折于睿王而不得不强，辞以辩，亦仍明臣尊明之义耳，余以为不必讳，亦不可讳，故书其事如右，而可法之书，并命附録于后，夫可法即拟之，文天祥实无不可，而明史本传，乃称其母梦文天祥而生，则出于稗野之附防失之不经矣。
评鉴阐要卷十二