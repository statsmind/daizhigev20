钦定四库全书    史部七
扈从西巡日録     传记类四【杂録之属】提要
【臣】等谨案扈从西巡日録一卷
国朝髙士竒撰士竒有春秋地名考畧已着録
圣祖仁皇帝巡幸山西
驻驆五台山士竒时以侍讲供奉
内廷扈从往来，因记途中所闻见，始于二月十二日，甲申，迄于三月，初七日戊申，凡山川古迹，人物土风，皆具考源流，颇为详核而。
銮舆时巡，太平盛典，亦一一具载，伏而读之，犹仰见圣化恬熙，豫防和乐之象，亦足以传示，来兹卷末，载诗二十四首，则皆其途中所作彚附于后者也，士竒笔札本工，又幸际。
圣朝预参法从，因得以笔之简牍，流布至今，亦可谓遭逢之至，幸而文士之至荣矣，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
扈从西巡日録
詹事府詹事高士竒撰
康熙二十二年二月十二日甲申
銮舆由宣武门出广寜门，过卢沟桥，河流沆漭，桑干河也，俗呼曰浑河，亦曰小黄河桥，建自金明昌初，赵秉文诗云：河汾桥柱如，蔓路入都门，似犬牙落日，卢沟沟上桞送人，几度出京华，见滏水集经房山县西南望大房山岩谷，幽邃古碑，称为幽燕奥室也，元高克恭，字彦敬，侨居于此，得二米，泼墨法，赵文敏，虞文靖亟称之，世人目之为高房山。
驻跸琉璃河，宋王曾奉使録作刘李河，金史亦同葢，因刘李二姓居之，河以是名，今讹曰琉璃，大房山，孔水入焉，石桥跨之形势，巨丽亚于卢沟，又有拒马胡良二桥，皆以河水名拒马水，即水经注所称圣水也，出上谷，东径石玉山，过良乡县，迳羊头阜，合涿水，桃水至河间入海，一统志则云：自房山龙泉峪，流至覇州，入拒马河防典所载琉璃河，自磁家务发源，潜流地中，至良乡，东入浑河，以地形考之，此当近是胡良河，亦出房山。
乙酉
驻跸涞水县西北县城，旧在拒马河，西北二里，俗名周城湾，后徙置北荘，俱为河水所啮，乃移今所水，经曰拒马河出代郡，广昌县涞山，郦道元注曰：即涞水也，丙戌，行围易州，山中荒冈，巨阜多生荆株，土人多垒石，覆草以居，烧灰为业嵗取给于此，易水出涿郡固安县阗乡城谷中，东迳易州城，入拒马河，燕太子丹祖荆轲于易水上，固此处矣。
驻跸丁家荘，有饷易酿者，较京师所市，色味颇佳，虽不能。
饮为之薄醉
丁亥
驻跸白涧村，于荘溪旧志云：州西南五十里有水从紫荆闗南流入白涧，水有二源，合注一川，川石皓然，望同积雪，故以物色受名。
戊子
驻跸大沙河，是日，所经之地，梨枣茂宻枝纠干亚映带平。
臯似覩郭熙图画
己丑
上尚食于完县城南百姓观者无禁
赐以梁肉
召年老者使前，各赉白金一定，稚子亦赐制钱，慰劳遣之。
有蔡丹桂者在众中自言系县学生
上命讲飞在天，利见大人及徳輶如毛毛，犹有伦句，讲毕。
丹桂奏言家贫不能为生
上赐白金五两金盘苹果六枚
谕之曰：尔当努读书，开卷有益也，【臣】遭逄珥笔，仰见皇上逰豫之时黄童白叟欢呼载道，洵有尧民撃壤之风。
焉
驻跸唐县，尧初封唐国，及为天子，始都平阳县东北十里有尧山，俗名唐嵓，又五里有望都山，相传尧母庆都所居，张晏注汉书曰：尧山在北，庆都在南，毎登尧山，见庆都，故亦名望都也，元王恽秋涧，集有曲阳道，中诗软红沙路，桞条风雪，拥阳坡见晛，融细绕嘉山，三面过唐河，东北望尧封，嘉山在定州西曲阳与唐县接壤。
庚寅，过阜平县，废址荒蓁，满目斑牛，平阳鹞子，小河诸水，俱南流入滹沱，按阜平，本汉行唐县地，宋置北寨，金明昌中，设阜平县我。
朝省入行唐，曲阳二县居民，遮道上言：废县后，输税苦逺愿复旧治。
上悯之下部议乃复设焉
驻跸王槐铺烟火千家，三闗孔道也志载，成化十四年，有异鸟止于阜平，王槐铺林间，其大如，五防烂然，声振岩壑，人皆目之为鳯凰云，今土人讹为王块铺，辛卯，雨过鞍子，岭路渐曲，崛水石，潆纡登顿，上下百二十里。
驻跸龙泉闗闗设于正统二年，曲阳县，一统志云：自是而东，北至金龙口，凡二十一闗自是而西，南至白羊口，凡一十五闗明御史裴绅奏疏云：龙泉闗在真定之西与紫荆，倒马为声援，五台繁峙，必由之路也，按隋书，唐书地理志曲阳闗口有三八度，倒马委粟皆极险要，今惟倒马，仍存旧名，或云八度闗在唐县西北界，水曲屈有八度也。
壬辰，度长城岭，又名十八盘岭，凡二十里闗山险隘石磴，﨑岖一松苍翠，临崖碑题，宋杨延昭挂甲树，宋史载延昭于太平兴国中，补供奉官，从其父业攻应，朔为先锋，后又为莫州，练使防塞，鄙北二十余年，往来于此理，或有之过岭入，山西界蹊涂，开广大雪，弥望清凉，诸峯森列可数，时有二鹿，逰戏岩岫，呼之即至，【臣】士竒曰：此岂山灵所献耶。
车驾小憇，白云山寺，寺在南台东北十余里，明嘉靖间有行者，生而皓首，卓锡于此，后不知所终，故旧名曰白头庵望海寺在半冈，万松之表，栖贤社在栖贤，谷口灵鹫，峯乃中台，支山五峯类，髻称菩萨顶，峯若有甘露，泉味最甘冽，大文殊寺，唐释法云，所建相传，殿成，时文殊现像云命，塑土安生肖之，名曰真容院王伯厚，困学纪闻内载宋太宗曾以御书赐五台真容院建阁曰寳章清凉山志但载宋真宗景徳四年勅五台真容院建重阁，绮焕殊丽，映曜林谷，赐额奉真金，萧贡有真容院诗云：魔宫佛界等空虚，此理何曾属有无直向，台山始相见，可中还有二，文殊又元好问诗云兠罗绵界，寳光云云际，同瞻化现身，解脱文殊俱有説是中知有木强人贡，字真卿，咸阳人，官至户部尚书，諡文简二，诗志俱未载寺，为西域僧所居金花寳葢充满其中，佛火僧厨嵗有常给。
上入殿瞻礼既毕，复厯广宗永明圆照，墖院罗防殊像，诸寺皆在灵鹫之麓，土人名曰台懐清凉最佳处也。广宗寺，明正徳年为生民，祈福建，铸铜为瓦，因呼铜瓦殿，永明寺建，自汉明帝永平中，以山形似鹫岭，故名大孚，灵鹫寺，元魏孝文帝置十二院，环匝鹫峯，前有杂花园，亦名花园寺，元好问台山杂咏所云，山上离宫魏故基，黄金佛阁，到今疑是也。唐太宗时，重加葺治，武后改称大华严寺，明成祖赐额大显，通寺万厯中又更永明寺中有无梁殿，架石为之，不设寸木，崇隆深广，疑有鬼工，寺后铜殿一区，铜墖五座，工制俱极精巧，圆照寺在永明寺左，古称普寜寺太寳墖院寺在永明寺南，明万厯，戊寅，孝定皇后重建内有阿育王所置佛舍利塔，文殊髪墖在其左侧，后殿转轮藏，缨珞周埀，绚以金碧，朱轮潜运，圜转如飞，罗防寺在墖院东北隅，莲花藏，规制甚异，俗谓花开见佛也，去鹫峯三里许，为梵仙山志以梵为饭，按元好问杂咏，有一龛香火，梵仙山之句，山左有殊，像寺塑文殊驾，狻猊像，庄严独絶传为神人所造，见者肃然，时日将暮，遥望紫霞谷，羣峯环抱，林木隐翳。
驾循山径，幸妙徳庵讲堂深防，门庭虚肃，即志所载无边。
禅师掘得铜盋处旧名大盋庵
驻跸菩萨顶
癸巳，由金灯寺，登南台山石硗确，细路沿云三十七里，顶若覆盂，五，六月间细草杂花，布满岩谷，铺若锦绣，故名锦绣，峯元好问诗登临夙有故乡，縁试手清凉第一篇，知被钱郎笑寒，乞不将锦绣里山川，葢指此也。其上有普济寺，寺后普贤墖古南台，相去五里，云开日出雪，光眴目骋望之际，万峯同缟清凉，石在清凉，谷岭西保安寺，内崇六尺五寸，围四文七尺，石面如砥，细理成文，天然绮藻，传有头陀，趺坐説法梵音琅琅，近之即失后，人目之为曼殊床，金阁寺在台西北，昔人见金阁浮空建寺，拟之资治通鉴唐代宗大厯二年造金阁寺于五台山，铸铜涂金为瓦所费。
钜亿，时王缙为相，给中书符牒令，五台僧数千人，散之四方，求利以营之，清凉山志则云：唐代宗广徳元年修五台文殊殿，铸铜为瓦，造文殊像，高一丈六尺，镀金为餙，今寺有鎏金立佛，高五丈许，或后人更为增餙，然虫鱼篆旛藓苔，画座寺不支矣，左有天盆谷，如仰盆状，山北为车沟，两崖深峭，若车箱然，又以曲径逶迤，名曰蛇沟，龙树庵殿壁倾圮，嘉靖间僧寳印楚峯玉堂，结庵同居，巨釜尚存。
甲午，逰万圣澡浴池在中北，二台间方广三尺，甃菩萨座下，池前有片石，镌文殊足迹，残钟短垣，萧然四壁，相传池本一潭，樵夫临之于天，光日影中见天仙，沙门莲花锡杖之状，人或以为菩萨盥掌之所，四方人士盛暑时，多持香花，拭巾投之，后人凿方为池，构宇其上，灵相遂隐，自此望北台，岞崿横云，如在天际，蜿蜒一径，右逼崚嶒，左临峭，削冰凝雪，积石滑路，危下马徐行，足趻趻自战，至防上猛风觱发，凛若隆冬，吹人如槁叶，几堕磵中，虽衣重裘，寒气矢透。
上解御服文，貍裘及麋鹿裳，命臣衣之防觉阳和被体，真异数也，北台高四十里，顶平广周三里，名呌斗，峯寺曰灵应寺，峯势摩天，搔首可问，白云英，英吞吐万状，俯瞰诸峯，烟霭糅杂恍然，窅然倐隂倐晴造化竒观莫可殚述，台侧黑龙池，一名金井上，有龙祠祷雨，輙应池广不盈丈，大唐传载乃云：北台下有青龙池约二亩，佛经言禁五百毒龙之所，按志传有降龙，大师名诚，恵居李牛谷诵华严，经山神为献花果，时有毒龙害物，恵携净瓶咒之，龙入瓶七日，革毒心，恵乃释之，五代史，后唐家人传云，僧诚恵自言能降龙，尝过镇州，王镕不为之礼，诚恵怒曰：吾有毒龙五百，当遣一龙掲片石，常山之人，皆鱼鼈也，防明年，滹沱大水，环镇州闗城人皆以为神，孙光宪北梦琐言载诚，恵本末则云：同光初，京师旱，迎至洛阳，祈雨，数旬无徴应或以焚燎为闻，惧而潜去，至寺，慙恚而终，传称之曰：法雨大师，墖号慈云，近于夸矣，取道入华严谷，一名东台湾，登东台，巉崖絶磵约髙三十余里，顶若鼇名望海峯寺曰望海寺，葢东望明霞，若波若镜，即大海也，因以为名，顶有漫天，石志传，夏则流液，夜则有光，下山行二十余里，厯碧山寺旧为北山寺，象教精严，梵呗清越，是息心净，行之地也。
乙未，登西防法雷寺松杉交防丛柯隠景隔树见从骑，折旋而上，如閤栈，然台高三十五里，顶平，广月坠峯颠，俨若悬镜，故名挂月峯，时方清晓，残月半轮，犹在岩际，法苑珠林谓上有小石浮图，其量千计，即是魏文帝宏所立石上，人马迹，宛然如新，即其地也，八功徳水在台北，牛心石在台东，土人云，可疗心疾，从臣竞请凿取。
御书嵗月志之中台，与西北二台相接髙三十九里，单椒清旷，翠霭稠叠，名翠岩，峯中有演教寺南眺，晋阳北俯沙塞，元好问诗云巅风作力扫隂霾白日青，天四望开，好个台山，真面目争教，坡老不曾来登此读之，足以豪矣，东南麓有万夀寺即玉华寺，隋时五百应真栖，此有驘数十疋，不用人驰，能入市，运粮过夏，輙隐，是时白莲生池坚，莹若玉七日乃烁，代州亦甃为池，志曰：玉华今有铁，罗汉五百躯，各具山林，潇洒之相潄，玉华泉清泠，独异夀寜寺在南岭，古名王子，焚身寺志称北齐帝子性厌尘劳，自焚于此，火光中现菩萨身，内侍刘谦之奏，帝勅建兹寺，攷北齐书惟洛王思宗子元海，累迁散骑常侍，愿处山林，脩行释典文，宣帝许之，乃入林虑山，绝弃人事，经二年，志不能固，自启求归其事，绝不类葢出，僧徒傅防之説耳宋景徳初改建曰夀寜寺。
上亲题御书分赐诸寺
天章瑰丽，炳烛名山，隆古所未有也。臣谨按柳宗元送浮屠文畅，登五台，序有曰：云代之间，有灵山焉，与竺干鹫岭，角立相应者也。乐史太平寰宇记五台山在代。
州五台县东北一百四十里，华严经大疏清凉山，即代州雁门郡五台山也嵗积坚氷夏，仍飞雪，曾无炎暑，故曰清凉，五峯耸出，顶无林木，有如垒土之台，故曰五台。法苑珠林山方三百里，巉岩崇峻，台上不生草木，经言文殊将五百仙人往清凉山，即斯地也，太平广记山东峯有离岳，火球西峯，有丽农瑶室，南峯有洞光，珠树北峯，有玉涧，琼枝中峯，有自明之，金环光之璧，资治通鉴，唐武宗防昌五年毁天下寺，五台僧多亡奔幽州，胡三省注云：山在长安东北一千六百余里，代州之所管山顶，至州城一百余里，其山左邻恒山，右接天池，南属五台县北，至繁畤县，环基所至五百余里，灵记云：五台山有四埵，去台各一百二十里，据古经所载，今北台即是中台，中台即是南台，大黄尖，即是北台栲栳山，即是西台漫天石，即是东台无恤台，恒山顶是也，昔赵襄子名无恤，曾登此山，观代国，下瞰东海，西瞢□山，有宫池古庙，龙楼凤阁遍满池边，号为西埵，南系舟山，上有铜环船，轴犹在昔，帝尧遭水系舟于此，世传文殊见于南台，号为南埵，北有覆宿堆，即夏屋山也，后魏孝文皇帝避暑往复，宿此下见云州，谓之北埵，中台稍近，西北有太华泉，有古寺二十余处，东台去太华泉，四十二里台上，遥见沧瀛，诸州日出时，下视大海，犹陂泽焉，有古寺十五处，西台去太华泉十里，危嶝干云，乔林拂日有古寺，十二处，南台去太华泉八十里，最为幽寂，有古寺，九处北台，去太华泉，十二里有古寺，八处，唐末所添寺，不在其数，其见于载记者如此，葢山当西北荒寒之地，逰屐鲜至，惟于盛夏僧徒，法侣裹粮以从，礼佛而返。流连题咏者，不多见焉，【臣】，今扈从获登是山，周览名胜，诚宇内之怪异，诡观也，山有五峯，脉络倚伏，皆与中台相属，梵刹百余，丹垩辉映，昏钟晓，磬响答云：外沙泉决决，环流于长松细石间，径转峯廻，一水屡渡，林木葱郁，尽在岩阿，有杉丛生，下视若荠，土人目为落叶松，又曰：柴木雨余产，菌如斗，其色干黄，是谓天花，其在隂崖丛薄落叶，委积蒸湿，怒生白茎紫繖，是谓地菜，宋朱弁有谢崔致君饷，天花诗云：地菜方为九夏，珍天花，忽从五台至堆盘，初见瑶草，瘦鸣齿稍觉，琼枝脆赤城，菌子立万钉，今日因君不知贵可称，工于状物矣，又有银盘，猴头皆菌，属味亦香美名，花有五，曰日菊，曰金芙蕖，曰百枝曰，鉢囊曰：玉仙异草有三，曰瞢，□曰鸡足，曰：菩萨线元好问，诗云：一国春风帝子家，防云晴雪间，红霞香绵，穏借僧溪草，蜀锦惊，看佛鉢花，沉沉龙穴，贮云烟，百草千花雨露，偏佛土休，将人境比谁家？随步得金莲，葢指菩萨线，鉢囊金芙蕖也，其禽有山，乌寒号虫山乌，似乌而小，赤觜穴乳尔雅所谓鸀也，陶宗仪辍耕録五台山有鸟名，寒号虫四足，有肉翅不能飞，其粪即五灵脂当暑，文采绚烂，乃自鸣曰：凤凰不如我，比至深冬，毛羽脱落，索然如鷇雏，遂自鸣曰：得过且过，杨慎丹铅録谓即曷旦？然月令仲冬之月，鹖旦不鸣，似与寒号之名未协，五代史刘承钧拜五台山僧继颙为鸿胪卿，继颙，故燕王刘守光之子，为人多智，善商财利，自旻世颇以頼之，继颙能讲华严经，四方供施多积蓄，以佐国用，五台当契丹界上，继颙常得其马以献，号添都马嵗率数百匹，后累官至太师，中书令，追封定王，邵博闻见后録五台山佛光，其传旧矣，唐穆宗实録，元和十五年四月四日，河南节度使裴度奏五台山佛光寺侧，庆云，现若金仙，乘狻猊领，其徒千万自已，至申乃灭，又峩眉普贤寺，光景殊胜，不下五台在唐无闻，李太白峩眉山，诗言仙而不言佛，李长吉合论言五台山而不言，峩眉山，又山中诸佛祠，俱无唐刻石文字疑特盛于本朝也，朱弁曲洧，纪闻清凉山清凉寺葢文殊示现之地也，去寺一里余，有泉号一鉢，泉一鉢许，挹之不竭，或乆之不挹，虽盈而不溢，又云：长松产五台，治大风有殊效，世人所不知也，文殊指以示僧，僧如其所教，其患即愈。自此名著于清凉传，而本草未载，姚福青溪暇笔云：上党雁门出，一草药名长松，能治大风，气味芳烈，亦可作汤常服，东坡送张天觉诗，西登太行，岭北望清凉，山晴空浮，五髻晻霭，卿云间余光入岩石，神草出茅菅，何人相指示，稍稍落人间，能令堕指儿虬髯茁，氷颜祝君同，此草为民已痌瘝，又次韵答天觉诗，且要长松作土毛，注五台山有草药名长松，亦名仙茒，有患大风者，逢僧指示，长松草而愈，姑附録之以补清凉山志之所未及。
丙申
车驾发自菩萨，顶去台懐二十余里，径一山村，崇冈灌木，微见防影，禅栖数楹，在山深处，前有古树，高二丈许，枝干盘虬，相传为娑罗树也，【广韵作，沙□】盛，宏之荆州记巴陵县南有寺僧房，牀下忽生一木，随伐随生，旬日势凌，轩栋道人，移房避之，木长便迟，但极婉秀有外。
国沙门见之，名为娑罗也，彼僧所憇之防常着花，细如白雪，元嘉十一年，忽生一花，状如芙蓉，叚成式酉阳杂爼天寳初安西道进娑罗枝状言，臣所管四镇，有防汗郍，最为宻近木有娑罗树，特为竒絶不庇凡草不止，恶禽耸干，无惭于松栝成隂不愧于桃李，近差官防汗，郍使令，采得前件树枝二百茎，如得托根长乐，擢頴建章，布叶埀隂隣月中之丹桂，连枝接影，对天上之白榆，唐李邕，楚州淮隂县娑罗树碑，婆娑十亩，蔚映千人，恶禽翔而不集，好鸟止而不巢，随所方面，颇证灵应东瘁，则青郊苦而嵗不稔西茂，则白藏泰，而秋有成，洪迈容斋随笔，宣和中，向子諲过淮隂见此树今有二本，方广丈余，葢非故物矣，吴兴苪国器，有从沈文伯乞娑罗树碑，诗云：楚州淮隂娑罗树霜露荣瘁，今何如能令草木死不朽，当时为有北海书荒碑，雨侵澁苔藓，尚想墨本传，东吴正赋此也，欧阳公有定力，院七叶木诗云：伊洛多佳木，娑罗旧得名，常于佛家见宜在月宫，生扣砌隂铺静虚堂，子落声，亦此树耳，范成大三峩山记大峩山，有娑罗平娑罗者，其木华如海桐，又似杨梅花，红白色，春夏间开，惟此山有之，如登山，半即见之，至此满山，皆是观诸书所载娑罗树，不独此山有之，然其生特异，凡木树数百枝，枝十余头，头六七叶，惜未见其花时也，出谷濒大溪行，水石与马蹄声相激，一虎伏道旁，灌莽间逐之，既登山椒，复跃至平陆。
上援弓射之，立毙，巡抚山西，右副都御史穆尔，赛按察使司库，尔康奏言：此虎盘踞道左，伤人甚众。
皇上巡幸，兹土为商旅除害，当名其地为射虎，川固请至。
再
上乃可之。虎皮，留大文殊寺，所经涌泉寺在旧路岭回龙。
寺在挂甲树侧下长城岭
驻跸龙泉闗
丁酉发龙泉闗闗侧崇崖耸峙
上停驾而射，连飞三矢，直逾岩顶三百余歩居民，遂呼其。
地为三箭山
驻跸长夀荘
戊戌，微雨，山桃已开，过王槐铺三里余，石壁矗立名，白鸽崖下有沉潭，渊深莫测，数百年来，未有敢捕鱼者。
上命舟施网得巨鱼二尾
驻跸西雹水，按水经注唐水，西流厯左人亭注，水又东，左防一水，水出中山城北郭中埠，下亦谓之唐水，又名雹水，西南流入，水又东，恒水西来注之，禹贡所谓恒卫既从也。
己亥
驻跸庆都县，尧母墓在县城东有台曰尧台，高二文，广十丈，丹朱墓在城东百歩许地里志云：尧子丹朱尧母台，后有鳯凰，架传有凤凰集此。
庚子
驻跸东阁村村有延庆寺汉永昌年建
辛丑，晚过安州志云：古堤在州城北，易水濵东自边村，而下接雄县南，自板桥而下接蠡县，以防九河之水，或曰，始于秦，至宋时更筑有云，锦亭在堤上，花卉鲜丽，望如云锦，故名。
驻跸新安县，相传金章宗逰幸之地县治，西有莲花池，梳洗楼在东城上，云楣月牖，遗构宛然，元梁至刚，字浩然，新安人，好著论，研精至理，从刘静脩防，往返忘勌，或劝之仕，曰：尧，舜之世，尚有巢，由吾何仕乎？终身肥遯，号溪南老人。
三月朔壬寅
驻跸赵北口，属河间府，任邱县，志称高阳河，自高阳县来经，赵堡口，汉献帝时，民謡云燕南，赵北际，中央不合大如砺，惟有此中可避世，赵北之名，殆昉于此厐，元英文昌杂録雄州城南，陂塘数十里，芰荷极望，以小舫逰其间鸥鹭往来，红香泛于樽，爼四时有蟹暑。
月甚肥，虽江乡，亦无此景元，宋学士褧诗长沟，如浙右下，壤似淮东，语不虚也。
癸夘舟行过保安城，遥望鄚州城，遗址城东北有药王荘，为扁鹊故里，史记扁鹊者，渤海郡郑人也，徐广以为郑当为鄚，鄚县名，今属河间葢，鄚，本汉县，唐开元中，以鄚字类郑，因更为莫秀水沈徳符野获编鄚州，即公孙瓉所筑，易京东坡诗可考，周世宗立，覇雄，鄚三州，覇仍为州，雄降为县，鄚，则废勿治，明永乐年间，撤其城土，基犹完好，窃谓此地为畿辅要害，去州县稍逺大盗多盘踞其中，不可诘问，宜仍立县，设守令弹压之城外，药王庙専祀，扁鹊香火最盛，每年四月，河，淮以北，秦、晋以东，各方商贾辇运，珍异菽粟之属，入城为市，妙技杂乐，无不毕陈，云：贺，药王生日，幙帟遍野，声乐震天，每日搭葢蓬厰尺寸地，非数千钱不能得贸易，逰览阅两旬方散，明万厯间慈圣太后出内帑增建神农，轩辕，三皇之殿，以古今名医配享，自是药王之防，弥加辐辏，康熙，己未，四月庙燬，今已重加脩葺矣，明杨士竒诗雄县城南水没路，鄚州城里水如油，客行相聚，且一醉不见，越人空古邱掘鲤淀，去此二十里，见左思魏都赋，水经注云：鄚县城东南隅，水有狐狸淀，俗溷谓之掘，鲤淀淀，有蒲栁多，菱芡之属，居民利之，潘自牧记纂，渊海撅鲤淀，在任邱东南，鄚州九十九淀，此其一也。元萨都拉天锡，赠莫州县尹，诗云：民居星散无官，讼里巷秋深，尽水田禾稼半生，城郭里槐花乱，落县门前，今治虽废，风景，尚依然也。
驻跸苑家口志云：夹河源自上谷鹿山合，胡良河至覇州界苑家口，洪涛弥漫，一望无际，所谓苑口秋涛也，甲辰，行围水淀，中用三桨船百只，分左右翼，沿岸棹入，合围之际，水鸟羣飞鸟鎗，竞发堕羽，殱禽不可胜数，自赵北口至此，厥壤卑下，西北诸山水散行，燕，赵间，比其合皆滙，于是有髙桥掘鲤五官，火烧等淀及。
石沟栁河，急河，瓦河诸水，夏秋之交，芰荷如绣，鱼鸟翔泳，饶江湖之趣，容斋随笔瀛，莫二州之境，塘泺之上，有禽二种，其一类鹄，色正苍而喙长，凝立水际，不动鱼过，其下则取之，终日无鱼，亦不易地，名曰信天，縁其一类骛，奔走水上，不问腐草，泥沙唼唼，然必尽索乃已，无一息少休，名曰漫画，信天縁若无能者，乃与漫画均度，一日无饥色，而反加壮大，二禽皆禀性所赋，其不同如此，【臣】先世有菊，磵处士感洪氏之説牓其所居为信天巢，处士名翥，字九万，宋淳熙间人不乐仕进，隐居教授，爱西湖山水，与周文璞，文酒酬和，不肯干谒，时相卒葬，葛岭谈家山，【臣】家，自余姚迁杭由处士始，今以二禽询诸土人，已不能举其名矣，旧筑河堤起，涿州东境接固安，至霸州之赵村，务临津水口，经霸州南闗有古城址，相传赵武灵王所筑堤，长三百余里，广寻二尺址倍之，崇文有八尺，傍植榆，栁以为固，其间水口一百六十有七，至文安县之蘓家桥，大城县之辛张口而止，今亦多倾圮矣。
驻跸信安镇南即宋之信安军也
乙巳，禊日泛舟水淀，借为祓除，虽不得于兰渚，蓬池同其觞咏方之，王融曲水之诗，庾信华林之赋，虹旌芝葢扈从。
宸逰谁谓古今人不相及也
驻跸信安镇南
丙午天气暄和妍春容淡冩浅沙穉栁荡漾晴烟
上发三十矢获二十有九
驻跸南柯驿
丁未
驻跸南海，子南红门内海子，元时为飞放泊，至大元年筑，呼鹰台于漷州泽中，【或作按鹰台，今曰晾鹰台，】初改鹰坊为仁，虞院刘祁归潜志，金章宗春水，放海青，时赵黄山在翰苑扈从，既得鹅，索诗黄山立进之，其诗云：驾鹅得暖，下陂塘珠，骑星驰入建章，黄伞轻隂随凤辇緑衣小队出，鹰坊，搏风玉爪，凌霄汉瞥目风，毛堕雪霜，共喜园陵，得新荐侍臣，齐捧万年觞，观此，则鹰坊不始于元也，王恽，漷州，隆禧观碑云：原隰平衍，洄流芳淀，映带左右，建元以来，羽猎嵗尝驻跸民庻观羽旄之光，临乐游豫之有頼明，永乐年，增广其地，缭以周垣，百六十里，育飬禽兽，又设二十四园，以供花果，内有三水，故以海名祭酒，吴伟业有海戸曲蚂蚁坟在其东南，清明日蚁数万，聚此我。
朝建新旧，二宫东西对峙，相去二十里，又有徳夀寺元灵宫，释道居之，仍设海戸一千八百人守视，人给地二十四亩，自食其力，春搜冬狩。
巡幸以时讲武事也
戊申
圣驾回宫往返二十五日得诗二十四首
北台山行防
恩赐
御服文貍裘麋鹿裳御寒恭纪二首
玉楼冻合雪初晴，喜傍双龙尾，后行惭愧，此身非国士。
解衣防使一军惊
绝巘非闗地气舒欣承璀璨，曵华裾小虫，防变寒，号语夸道，光辉凤不如。
扈从清凉山三首
霓旌卫仙跸，月驷扬，銮音井，参乍扪厯岩窦逾深沉，寻山异台，向载笔惭沈，任绵绵骑出谷，淰淰云栖林我。
后展遐瞩，乘时，此西临飞軨，越幽坱驻防眺，﨑春氷襍古雪午，风回薄隂枝岐曲涧水，木末寒，号禽幸陪，紫府逰侧聼清笳吟，披图稽往辙，览物谐素心。
皇清一以眷名区传，自今【用谢灵运登池上楼韵】。
象教从西来，兹山名已显，佛树根互盘，天花露常毒龙，卧其湫绀，墖浮于岘，升高骇屴崱，陟遐信纡，缅铁凤千寻，翔金轮六时，转仰瞩台，衣深近觉，髻螺浅霜钟夜，镗鞳白云：昼舒卷髣髴，赤华林对，谈人在眼修蛇，常山伏归翼，雁门展旷，懐得所欣逺目讵能辨宣逰自多豫防，使物虑遣【用谢灵运从斤竹涧，越岭溪行韵】山，风吹不已，山月忽已高飞鸣，众鸟散，缥缈孤云，超澄烟拂华旗，吉日旋春，镳晨炊，夹俞骑旧路循单椒，静聼谷口，松宛似江门，潮潺湲厯涧壑，出没经亭，臯七叶，青娑罗一，萼红山桃，泉因见龙发川，以射虎昭，宿莽迷平冈，选徒乃于苗回顾岭上村林居等橧巢，谐此耕凿，民载路康衢，謡【用谢灵运从逰京口北固应诏韵，】娑罗树。
传是安西种空山百嵗余一花常灿烂七叶，自扶踈干老虬龙，出庭荒，燕雀虚何人，纪嘉树重继，李邕书扈从杂记十八首。
仙跸陪逰陟井参年来，万里越﨑，东西行遍闗山路三度春风，宿羽林【，辛酉，扈从出喜，峯口巡厯喀尔。沁，壬戌，扈从奉天府，至大乌喇今嵗扈从清凉山，皆于二月望前出都】。
轻寒未放，杏花枝树底，停鞭感嵗时不止今春负花事，漫将逰迹比分司，【元王恽，完州道中诗，有谁着分司，王老子杏花香里过，今春之句】。
河东若下色太重，竹叶蒲萄品未醇却爱，易州方法，好倾来白，薄最宜人。
滱水溅溅出谷，流沙原路，僻草新抽，荒鸡亭午，山村外报道邮，籖过定州。
鸡豚小市，集朝暾风栅，时闻水碓喧，白首老农，欢击壤含哺，今见。
帝尧尊
书压牛腰，趋紫禁芹，浮凤藻采春池，此时应念氊庐，客好赋清凉，扈从诗【，时朱检讨，彛尊移居禁垣，励编修杜讷遣子归河间应试，故念及之】。
亷纎小雨湿征衣马踏逰尘净不飞，山下埀杨破春色浅，枝黄嫩乍依依。
雄闗一线倚天开峭壁，攅厓入五台极目，雁门沙塞逺雪中更得辨纎埃。
绝顶分来五髻青浮空凤刹
玉舆停茜衫黄帽摇金铎宫锦齐开梵字经
紫府仙山实奥区，长杉郁郁，壑争趋兴来，那得勾龙爽重冩峯峦入画图【，宣和画谱载，蜀人勾龙爽有紫府，仙山图】。
新安城上有高楼，金粉香销几百，秋传是章宗逰赏地纎花细草，满春洲。
苑口居人尽水乡，秋来门巷，藕花香青菱，紫芡论钱，卖不解量，晴较雨忙。
野淀弥漫，一望迷渔，荘蟹舍接通堤逺天云树依微里，只少楼台似浙西。
天毕，连宵驻信阳，万家烟火，近沧浪瓦桥，渡口闗梁废渔父依然，话六郎，【瓦桥闗乃宋将杨延昭屯兵处】。
鸟嘴金鎗，内制稀轻，丸散处落双飞，周庐夜乆重炊火。
赐出围中双鸭飞【内制鸟鎗规式精絶】
【上每一发輙殱野禽三四】
蜺霓冒晓动，晴烟已日，欣逢稧水边，此际防酣歌在藻，不湏兰渚，羡当年。
曲江归棹已经年，又是鸣鸠落絮，天曾约蒲防挂南浦，春深仍奉属车还，【张学士英于去嵗三月六日登舟，时在奉天，府寄诗遥送今经一载矣，】。
光风淡宕，转东臯法从人归，敢告劳扫地，未应输芍药堆盘犹及荐樱桃【，蘓轼送春，诗云：芍药樱桃俱扫地自注，以病中过，此二物也，两载扈从，归逢重午，都下二物亦已过时，今年还镳，独早私喜，犹得见之】。
扈从西巡日録