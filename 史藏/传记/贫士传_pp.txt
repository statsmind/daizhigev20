贫士传 明 黄姬水
贫士传  （明）黄姬水 撰
贫士传序 吴郡黄姬水譔
粤天生民，惟民有欲，乃作君师，俾寄平理，故帝王之治井，授廛，分务存普济，而玉烛之化人，熙户给自臻，大同粒被之外，靡图滋羡，富贫之目，于斯未分，自夫鸿古既降，穷纵肆趋茹，抔土茅之俗，遐珍甘峻，雕之风起，故天下之民五性蛊其衷，十盗集其室，盈则骄华僭，干宸御歉而匮悴，蹈赴顿陶赀，镪丰溢者，力适而势彰，金箧单虚者，友疏而家诮，于是各人，其人各心其心舍孑身，皆胡越处，一姓为仇雠，攫而争也，如猛兽鸷鸟豢而养也，如廐肥栏畜，然禄以德享，财非悖入，精英之聚，鬼神所殃，多藏之门，鲜不离咎，如汉卓以郿坞，而族晋崇以金谷而收，若是烬灭者，不可胜纪，良足鉴矣！然昏惑，沈沦危亡，安乐莫不熙熙，利来攘攘利往贫，墨克掊，而桀心充位，饕餮苟得，而跖行塞，闾贵豪积货于丘山，元庶槁躬于沟壑，呜呼！此天下所以日就于匪康，而贫士之所以罕觏也，困亨贞于周辞无怨，难于洙训，岂我诬哉？然庸汇虽繁，廉赀者特受情澜，虽倒清介者，独持则代亦有其人焉，由今论世，即事考心，或逸尚高盘，弗屑尘秽，或怀冲养顺，恐系天和饱，仁饫德则澹视如云，苦节清修，则严挥若凂保身，明哲以远害，而轻履命舛乖，以居易而泰，皆襟牟玄造意轶遐，皇不以欲疚，不以俗磷，不以终渝者也，吁哉卓乎！其诸蜂营蚁竞，而灵凤丹山，神龙沧海，超然无累矣乎？使天下皆贫士之心焉，则揖让成而雍，皞登矣，讵可易视之哉？慨其不乐，世闻名迹韬閟，间有发见经史百家者，不有类传，曷便披仰？马迁之纪，货殖，但刺淫奢，扬雄之赋，逐贫未融，嗟抑陶歌，萧咏缃帙，多遗予也，幼遭坎壈，虽处屡空之时，缅怀古人，实获晏如之。抱癸巳之春，青阳卧疾，乃就榻上，徐为编摩，姬周迄今，凡得七十五人，列为二卷，务皆毕，老无荣，斯登芳简，倘先微后达，老乏少，殷有一朝之遇者，皆所未遑也。始之叙述，继以颂扬，庶乎景表懿德，远揄素风，则是传也，匪徒为一己之私，好将以望天下之固穷君子，庶几有闻而起也。
贫士传上卷 吴郡黄姬水譔 槜李王子逸校
披袭公：，披裘公者，吴人也，延陵季子出游，见路有遗金，公当夏五月，披羊裘，负薪而过之，季子呼公取焉，公投镰于地，瞑目拂手而言曰：子何居之？高而视之，下膑之君子而言之野也！吾五月，披裘而负薪，岂取遗金者哉？季子知其为贤者，请问姓字，公曰：吾子皮相之士，何足语！姓字也，遂去，季子立而望之，不见，乃止。/ 札也，行国公遘中逵，食薪力负，冬袭夏披，黄金可拾，素操岂移秘名口口，伫览莫追。
老莱子：老莱子者，楚人也，当世乱逃耕，蒙山之阳，墙以莞，葭室以蓬蒿，床以枝木席以蓍，艾水饮菽，食垦山播种，萧然世表也，楚王驾先其门，当莱子，织畚而言曰：守国之政，孤愿烦先生莱子，许之，其妻曰：妾闻酒肉我者，可鞭棰，我官禄我者，可鈇钺，我妾讵能为人所制哉！遂投其畚而去，莱子亦随至于江南而止，曰鸟兽之毛，可绩而衣，其遗粒足食也，仲尼尝蹙然改容于斯，言/老莱鸿翼蒙中，耕处草木，遵游水菽，啜咀绿闼，陈谟朱方，偕底绩，毛食粒，蹙容宣父。
荣启期：，荣启期者，周时人也，值衰世隐居穷处，遗物求己，时披裘带索，行吟于路曰：吾着裘者何求？带索者何？索尝鼓琴而歌，孔子过之，问曰：先生何乐？曰：吾乐有三，天生万物，惟人为贵，而吾得为人，以男为贵，而吾得为男，或皆不免于襁褓，而吾行年九十矣，是三乐也。夫贫者，士之常也，死者命之终也，居常待终，当何忧乎？孔子聆其语，为之三日悲焉，/启期至，素拒外抱中，以敖舒咏，因服表衷，志扬舜弦，词慨尼聪，三乐弗谖，一丘固穷。
春秋三子，：春秋三子者，楚之交子，鲁之周子斋之狂子也，三子生，当衰世之季，目觏王纲之斁，思欲绝，景云表，濯志溟泽，乃相与居泰山之阳，处环堵之室，荜芦不扉，盖茨不翦，而高歌不辍，君子谓可方之倪缺，云/殊方，三子同道，一心蜩视姬，邦凤远泰，岑作几举，色含和保真，岂谓陋栖？废厥高吟。
鲍焦：鲍焦者，不知何许人也，衣敝肤见，挈畚持蔬，遇子贡于道，子贡曰：吾子何以至于此也，焦曰：天下之遗德教者众矣，吾何以不至于此也，吾闻之，世不己知，而行之瘁行也，上不己用而干之，毁廉也，瘁行毁廉，然且弗舍，惑于利者也，子贡曰：吾闻之，非其世者，不生其利，污其君者，不履其土，非其世而持其蔬，诗曰：普天之下，莫非王土；此谁有之哉？焦曰：呜呼，吾闻贤者重进而轻退，廉者易愧而轻死，于是弃其蔬，而立槁于洛水之上，/于烈鲍焦踽步周行，耻辰叔季结，想上皇日赐启言投疏，立僵孤洁，名流洛水并长。
齐饿者，：齐饿者，不知何姓字也？齐大饥，黔敖为食于道，以待饿人，有蒙袂，辑屦贸贸然来者，敖左奉食，右执饮，曰：嗟，来食，乃扬目而视之曰：予惟不食，嗟来之食，以至于斯也，从而谢焉，终不食而死，曾子闻之曰：其嗟也可去，其谢也可食，/淄境，荐凶敖也，设食槁瘁，有来虚饿孔棘，呼嗟致声，举瞳作色箪，豆终挥舍，馁甘没。
黔娄先生：黔娄先生者，鲁人也，修身清节，不求进于诸侯，鲁公以锺粟辟为相，齐王以黄金聘为卿，俱辞不就，著书四篇，抱洁而死，曾子与门人往吊之，上堂见先生之尸在牖下，枕堑席，藳缊袍不表，覆以布被，手足不尽敛，覆头则足见，覆足则头见，曾子曰：斜引其被则敛矣，妻曰：斜而有余，不如正而不足也，先生以不斜之故至于此，生而不斜，死而斜之，非先生意也，曾子不能应，遂哭之曰：嗟乎，先生之终也，何以为谥？妻曰：以康乎？曾子曰：先生在时，食不充口，衣不盖形，死则手足不敛，旁无酒肉，何乐于此？而谥为康邪？妻曰否否，先生之生也，甘天下之澹味，安天下之卑位，不戚戚于贫贱，不欣欣于富贵，求仁得仁，求义得，义其斯可，谥为康也。已曾子喟然叹曰：惟斯人也，而有斯妇，/有穆先生，正以矩身禄辞，两国室乏，兼扆缺敛曾恻，撝谥妻陈存，虽苦节殁，乃康名。
北郭骚：，北郭骚者，齐人也，结罘罔，捆蒲苇，织屦履以养其母，犹不足，踵门见晏子曰：愿乞所以养母，晏子之仆谓晏子曰：此齐国之贤者也，其义不臣乎天子，不友乎诸侯，于利不苟取，于害不苟免，今乞所以养母，是说夫子之义也。必与之晏子使人分仓粟府金遗之，辞金而受粟，有间，晏子见疑于君，出奔北，郭子曰：吾闻之，养及其亲者，身伉其难，于是以身死白之，/骚尚蛊盘，铢陈晋宠，母簋莫充，相门斯踵，衔惠何深，酬身忻悀，取不贼廉，死非伤勇。
仲尼三弟子：，仲尼三弟子者，颜回曾参，原宪也，回尝箪食瓢饮，处于陋巷，人不堪其忧，回也不改其乐，孔子贤之，它日，尝列弟子之行，又曰：回也其庶乎屡空，及回死无以葬，厥父颜路请夫子之车以为椁，云参不仕居卫，缊袍无表，颜色肿脍，手足胼胝，三日不举火，十年不制衣，正寇而缨绝，捉衿而肘见，纳履而踵决，曳纵而歌，天子不得臣，诸侯不得友，而卒传孔子之道，宪居以环堵，茨以生草，蓬户不完，桑木为枢，而瓮牖二室，褐以为塞上漏下湿，匡坐而弦歌，子贡盛服，轩车往见原宪，宪韦冠纵履，杖黎应门，子贡曰：先生病矣，宪应之曰：宪闻无财之谓贫，学道不能之谓病若宪，贫也，非病也，子贡逡巡而退，有愧色，/素王乐天水饮，蔬饭道铸，三贤器同一范，乃回几化，乃参闻贯彼不受命，曷知贫宪。
河上，贫者：河上，贫者宋人也，家贫，纬萧而食，其子没于渊，得千金之珠，贫者谓其子曰：取石来锻之，夫千金之珠，必在九重之渊而骊龙颔下，子能得珠者，必遭其睡也，使骊龙而寤，子尚奚微之有哉？君子谓其不以贫而苟得焉？/，宋有玄人，希微澹寂，溯涧幽盘织葭，聊食厥嗣，渊投月珠，乃获量龙作戒，碎糜它石。
子桑子：，子桑子者，不知何许人也，子舆与之友，霖雨十日，子舆恐其病也，裹饭而往食之，至子桑之门，则若歌若哭，鼓琴曰：父耶母耶？天乎人乎？有不任其声而趋，举其诗焉，子舆入曰：子之歌诗，何故若是？曰：吾思夫使我至此极者，而弗得也。父母，岂欲我贫哉？天地岂私贫我哉？求其为之者而弗得也。然而至此极者，命矣夫！/桑也，居困舆，实良朋，浃旬病雨，一饭造门，歌弦甫奏：思故方深究之，莫得归，彼生辰。
列御寇：，列御寇者，郑人也，穆公时，子阳为相，专任刑法御寇，乃绝迹穷巷，面有饥色，或告子阳曰列御寇，有道之士，居君之国而穷，君无乃不好士乎？子阳与粟数十乘，御寇见使辞之，其妻望之而拊心曰：妾闻为有道者，皆得佚乐，今有饥色，君过而遗先生，食不受，非命也哉？御寇笑曰：君非自知我也，以人之言而遗我粟，至其罪我也，又且以人之言，居一年，子阳与其党皆见杀，列御寇独全，著书八篇曰：列子/郑圃，列子壶丘，是口刑名山霁，清谧女饥，彼以人馈，我以身辞，垂言穷巷，世仰冲虚。
庄周：庄周者，宋之蒙人也，家贫，往贷粟于监河侯监河侯曰：诺，我将得邑，金将贷子以三百金可乎？庄周忿然作色曰：周昨来有中道而呼者，周顾视车辙中有鲋鱼焉，周问之曰：鲋鱼来，子何为者耶？对曰：我东海之波臣也，君岂有斗升之水，活我哉？周曰：诺！我且南游吴，越之王，激西江之水而迎子，可乎？鲋鱼忿然作色曰：吾失我常与，我无所处，吾得升斗之水，然活耳，君乃言此，曾不如早索我于枯鱼之肆，著书内外篇，不仕而终，/庄生知乐漆园，旷逸郊牺，不为涂龟，自厄假粟，监河夸金三百达，言罕譬秩有伦脊。
鹖冠子：，鹖冠子者，楚人也，隐居幽山，衣敝屡空，以鹖为冠，莫测其名，因服成号著书，言道家之用，冯谖，常师事之，后显于赵，鹖冠子惧，其荐己也，乃与谖绝，终身不仕，/荆有哲灵幽岩，芳蹈服不周，形冠，因作号赤县，隐名丹书，阐道有朋，师显斥交终操。
颜斶：颜斶者，齐人也，居齐下邑，宣王致见与语，以为君子也，愿请受为弟子，斶曰：玉生于山，制则破焉，非弗宝贵矣，然而太璞不完，士生乎鄙野，推选则禄焉，并不尊遂也，然而形神不全，斶虽贫，晚食以当肉，缓步以当车，无罪以当贵，清净贞正，以自娱悦而已，因再拜辞去，君子曰：斶知足矣，终身不辱，/斶居侧邑明，擢齐宣侯师虽显山玉弗完，至道一陈鄙邑，言还贞璞，无愿君子诵焉。
陈仲：陈仲，字子终，齐人也，其兄戴为齐卿，食禄万钟，仲以为不义，尝杀馈鹅与食，出而哇之，将妻子适楚，居于陵，自谓于陵仲子穷不苟求，食不非义，遭岁饥乏粮，三日乃匍甸，而取井上李食之虫者，三咽而能视听身织屦，妻辟纑，以易衣食，楚王遣使持金，欲聘为相，其妻曰：乱世多害，恐先生不保也，遂相与逃去，为人灌园，/子终蚓，操于陵自窜鹅哇，兄馈李充螬，半乃屦乃纑，乃衣乃爨，楚患内规，高潜园灌。
王高：王高者，秦时人也，当秦末饥乱，父母兄弟死者十有五人，家贫，徒壁立夫妇，昼则佣耕，夜则伐草烧博，饥食藜藿，寒衣草衣，而夫妇安然不变，所守焉，/高生不辰，会秦鹿失焭，然匹夫罄尔，四壁昼耨，夕薪草衣藿食，素患与贫，而无戚戚。
宋胜之，：宋胜之，南阳安众人也，少孤，居谷城聚，中孝慕甚笃，聚中化之，少长有礼，家贫不能自赡，乃依食姊家数岁，往受易长安，以信义称，从兄裒为东平内史，遣使招之，胜之曰：众人所乐者，非胜之愿也，乃去太原从郇越牧羊，以琴书自娱，丞相孔光就太原，辟之不至，/胜之德，淳至孝作人姊，食从寄兄爵，蔑轻乐游郇囿，耻就孔勋，弦荣综玩，展也鸿生。
张仲蔚：张仲蔚者，平陵人也。闭门养性，不治荣名，与同郡魏景卿俱修道德，隐身不仕，明天官博物，善属文，好诗赋，常居穷素所处，蓬蒿没人，时人莫识，唯刘龚知之，/仲蔚削智，缮世自陶玄珠，则保浮名，弗饕采椽，唯何惟蓬与蒿，独彼刘魏，雅素缔交。
向长：向长，字子平，河内人，性尚中和好，通老，易，贫无资食，好事者更馈焉，受之取足而返，其余潜隐于家，读易至损益卦，喟然叹曰：吾已知富不如贫，贵不如贱，但未知死何如生耳！建武中，与同好，北海禽庆俱游五岳名山，不知所终，/向子委顺榛莽，屏居食淡，每匮受鬻返，余潜玩微象，畅契玄知绿，海携友名岳偕归。
孙期：孙期，字仲彧，济阴，武城人也。习京氏易，古文尚书，家贫不仕，事母至孝，饔膳莫供，乃于大泽中，牧豕以资奉养，远人从学者，皆执经陇畔，黄巾贼起，适期里陌辄相勑，约曰：莫犯孙先生舍，司徒黄琬特辟之不行，终于家，/期也，居约职共为子，乃从兑泽牧厥姤，豕青衿，孝质芳垄，诏语德怀蠢，寇名征天府。
闵贡：闵贡，字仲叔，太原人也。世称节士，虽以周党之洁清，自以弗及也。党见仲叔，食无菜，遗之生蒜，仲叔曰：吾欲省烦耳，今更作烦耶？受而弗食，建武中，司徒侯霸既辟至，投劾而去，复以博士征，不至，客居安邑，老病家贫，不能得肉，日买猪肝一片，屠者或不肯与，令闻勑吏常给焉，仲叔怪问知之，乃叹曰：闵仲叔岂以口腹累安邑耶？遂去，客沛以寿终，/清矣，仲叔廉节舆推友，馈弗尝公聘，再辞皤颠，在旅鲜食，莫需洁，躬从沛卒，老于斯。
梁鸿：梁鸿，字伯鸾，扶风平陵人也。鸿幼遭乱，父卒卷席而葬，受业太学，家贫，厉节学毕，牧豕于上林苑中误遗火，延及它舍，悉以豕偿其主，犹以为少，鸿无它财，以身居作，后聘同县，孟光入门，不答，乃更椎髻，布衣操作而前，乃喜曰：此真梁鸿妻也，有顷，共入霸陵山中，以耕织为业，复至吴居，皋伯通庑下，为人赁舂，每归孟光与食举案齐眉，伯通知非凡人，乃舍之于家，鸿潜闭著书，既卒，伯通等为葬于要离冢傍，/伯鸾清白，幼遭屯极，惟皇作合彼美，令德力耕，陵山为舂，吴国良彦偕心，烈士并域。
张楷：张楷字公超，不知何郡人也？治严氏春秋，古文尚书就学，车马填门，贵戚之家，皆起舍巷，以候过客之利，楷疾其如此，辄徙避之，家贫无以为业，常乘驴车至县，卖药足给食，辄还乡里，/公超克学，融博古今簪从既广，鹄徒何深花邑？时驾玉壶永春，优游郊里，忘厥处贫。
孔嵩：孔嵩，字仲山，南阳人也，家贫亲老，乃变姓名，佣为新野里，卒友人范式行部到新野，而县选嵩为导骑迎式，式见而识之，呼嵩把臂曰：子非孔仲山耶？对之叹息，语及平生，曰共与俱，曳长裾游集，帝学，吾蒙国恩，致位牧伯，而子怀道隐身，处于卒伍，不亦惜乎！嵩曰：昔侯嬴长守于贱业，晨门肆志于抱关子居九夷，不患其陋，贫者士之宜，岂为鄙哉！式勑县食代嵩，嵩以为先佣未竟，不肯去，/嗟尔仲山，沦贱攻苦，才成国器，氓编邑伍，驺侯新郊，节逢故与握手，论交报言，援古。
吴佑：吴佑者，不知何地人也？年二十，丧父，居无担石，而不受赡遗，常牧豕于长垣泽中，行吟经书，遇父故人谓之曰：卿二千石子而自业贱事，纵子无耻，奈先君何？佑辞谢而已，守志如初，/佑方弱冠，即抱莪悲匮，却将赠牧讽典书父交相遘，忝生载规，人各有心，厥志莫移。
娄寿：娄寿，字符考，南阳隆人也，孩童岐嶷有志，捥发传业，好学不厌，荣沮溺之耦耕，甘山林之杳霭，迟夷衡门，乐以忘忧，郡县礼请，终不回顾麄絺，大布之衣，粝{米荅，}蔬菜之食，蓬户茅宇，桊枢瓫牖，乐天知命，确乎其不可拔也，是以守道识贞之士，高尚其事，年七十八卒，国人相与论德处，谥曰玄儒先生，/元考纯叟，性澄不诱，敦志星帷灭，景云薮在歉，克熙于天，宜耈玄儒国，谥懿述弗朽。
郭太：郭太，字林宗，太原人也。少事父母以孝闻，家贫郡县，欲以为吏，叹曰：丈夫何能执鞭？斗筲哉？乃欲游学无资，就姊夫贷钱五千，与闻县宗仲至京师，从屈伯彦学春秋，并日而食，衣不蔽形，常以盖幅自障出入，入则蔽前，出则掩后，以母丧归，凡司徒辟，大常赵典举有道，皆不就。以建宁二年卒，/懿哉？林宗胥吏，岂覊遐追圣学，言迈王畿，蛾习典学，麟获授书奔衰，归处藏器。栖迟。
符融：符融，字伟明，陈留浚仪人也。州郡礼请，孝廉连辟，皆不应，会党事妻亡，贫无殡敛，颖川张元祖来存，融推所乘，鸁车牛马，欲为具棺服，融不肯受，曰：古之亡者，弃之中野，唯妻子可以行志，但即土埋葬而已，与同郡郭林宗田盛，并不仕，以终云/，伟明逸韵，杭道虬盘，妇亡无敛，友欲备棺，乃行古志，青野埋捐同襟偕逝，用晦林泉。
申屠蕃：申屠蕃，字子龙，陈留外黄人也，家贫，佣为漆工，郭林宗见而奇之，少有名节，乡人称焉。父母卒，哀毁思慕，遂隐居学，治京氏易，严氏春秋，小戴礼，因博贯五经，兼明图纬，前后凡蒲车特征，皆不就。年七十四，以寿终，/恬旷，子龙被褐处空，冲心玄境，污迹佣工，瞻依早失经纬，咸通蒲，纁数返，考命以终。
徐氏父子：徐穉，字孺子，豫章南昌人也，读书丰城，槠山之厓，家贫，常自耕稼，非其力不食，恭俭义让，所居服其德，常赍磨镜，具到所住，佣以自给，桓帝以玄纁备礼征聘，陈蕃胡广，黄琼交辟，不就，灵帝欲以蒲轮聘穉，会卒，时年七十二，子胤，字季登，隐居不仕，躬行稼穑，倦则诵经，贫寠困乏，执志弥笃，不受惠于人，太守华歆礼请相见，辞疾不诣，建安中卒，/孺子者何？挺生杰出，田耕止共鉴，磨行给，臣佥檄求帝两旌，辟子胤，丕承足昭先德。
贫士传下卷
扈累：扈，累字伯重，京兆人也。遭乱，播迁徙邺，丧妇乃诣洛阳，遂不复娶，独居道侧，以甗砖为障，施一厨床，食宿其中，昼日潜思，夜则仰视星宿，吟咏不辍，衣缊敝服，嘉平中县令，闵其孤老，给廪不足，就工作，裨缮粮出，后以疾亡，/伯重曷师？青牛户堂，远播京洛，孑止涂傍，潜道观文理素咏，缃须捷县，服庸保索粮。
寒贫：寒，贫者姓石，字德林，安定人也，建安初，客三辅，乃就学长安，宿儒栾，文博氏通诗，书于众辈，中最为玄静，关中汹乱，南入汉中，不治产业，不畜妻孥，昼夜诵咏道书，后还长安，独居穷巷，冬夏敝衣，连结里人，与之衣食，不取郡县，以其鳏寡给焉，时乞于市，亦不多取，人问姓名，不答，故因号之曰寒贫也，车骑将军郭淮以意气呼之，问所欲，瞪而不言，因与脯{米，冓}及衣，取其脯一胞，{米冓，}一升而已，/德林玄默，范彼栾儒，尘业弗务，道典日披，寒贫致号，芳字莫知，戎臣问遗取食却衣。
孙登：孙登，字公和，汲郡共人也，无家属居郡，北山窟土为室，夏则编草为裳，多则披发自覆，好读易抚琴，性无恚怒，见者皆亲乐之时，游邑都所经家，或设衣食者，一无所受，尝住宜阳山中，文帝使阮籍往观，与语不应，嵇康从游三年，问其所图，终不答，康每叹息，将别以才多识寡，戒之，后不知所终，/公和弗偶，宜阳居穴，炎曦蔽草寒晷，被发文系虞弦，载鼓载阅，阮叩缄言，嵇游戒别。
董京：董京，字威辇，不知何郡人也？初与陇西计吏俱至洛阳，常宿白社中，或乞于市，被发而行，逍遥吟咏，得残碎缯絮，结以自覆，全帛，全绵弃而不受，著作郎孙楚就社中与语，载与俱归，复贻书之仕，京诗以辞之，后数年遁去，莫知所之，于其寝处，唯有一石，竹子及诗二篇而已，/威辇，飘踪洛阳，客至洁，栖幽社污游，嚣市达矣，行吟，鄙哉言仕，倏焉遐举，独遗玄赋。
夏统：夏统，字仲御，会稽永兴人也。幼孤贫，养亲以孝友闻，每采梠求食，星行夜归，或至海边，拘螊{虫，越}以资养，雅善谈论，宗族劝之仕，统勃然作色曰：使统属太平，当与元恺评议，遇浊代念，与屈生齐洁，若污隆之间，自当耦耕沮溺，岂有辱身屈意于郡府之间乎？闻君之谈，不觉毛洒汗匝，颜赤心热口，张耳塞也，言者大惭，/统幼孤，匮孝睦，则闻采林星往拘水，海征显荣，族励沮溺，自任敛形，迍世毕影高襟。
郭文：，郭文，字文举，河内轵人也，少爱山水，尚嘉遁，服毕不娶，步担入，吴兴大辟，山穷谷倚木于树，苫覆而居，恒着鹿裘葛巾，不茹酒肉，区种菽麦，采竹贸盐，以供余杭令顾扬与葛洪共造之，携与俱归，扬赠韦袴褶一具文，不纳辞归，扬追遣使者置衣而去，后衣烂户内，竟不服用，王导闻其名，遣船车迎之，文荷担而至，居导西园，温尝问曰：今将用先生以济时，若何？文曰：山草之人，安能佐世，后逃归临安，既卒，葛洪庾阐并为作传，赞颂其美，云/郭文，嘉尚山水，遐思名岛，既历荒谷，攸居扬服，弗御导园，蹔栖一朝捐，瑟二哲扬徽。
郭翻：郭翻，字长翔，武昌人也，翻少有志操，辞州郡辟，家于临川，以渔钓射猎，不涉世交，居贫无业，欲垦荒田，先立表题经年无主，然后乃作，至稻将熟，有伊认者，悉推与之，县令闻而给之，以稻还翻，翻竟不受，其渔猎所得，或从买者，不取其直，亦不告姓名，尝坠刀于水，路人有为取者，因遂与之，路人固辞，翻曰：尔所不取，我岂能得复沈刀于水，其廉不受惠，皆类此也，/武昌，翻里临川寄室，乃耕污莱，禾成弗获，乃鬻渔猎售，人无直沈器，涟漪，允符清德。
沈道虔，：沈道虔，吴兴武康人也。少好老，易，居县北石山下，与诸孤子弟共釜庾，以捃拾自资，同捃者争穟道虔，悉以所得与之争者，媿恧，后每事辄云，勿令居士，知冬无复衣，戴颙闻而迎之，周以钱服，及还，悉供诸众无衣者，乡里少年相率受学道虔，无食以立学徒，武康令孔忺之相与馈给，受业者始得有成，道虔年老菜食，恒无经日之储，而琴书为乐，以终/道，虔玄澹老，易，妍文饥，仰掇穟，寒鲜复衿，戴周赡族，孔给淑人，耄年藿食琴，典欣欣。
孔淳之：孔淳之，字彦深，鲁人也，孔子二十六代孙，性好坟，集山水为太原王公所称，居会稽剡县，茅室蓬户，庭草芜径，床上有书数帙而已，与处士戴颙，王弘之王敬弘等并为人外之交，又申之婚姻，敬弘以女适淳之子尚，遂以乌羊系所乘车辕，提壶为礼，至则尽欢，共饮讫，暮而归，或恠其若此，答曰：固农夫田父之礼也，会稽太守郑方明，要之，不至，使谓曰：苟不入我郡，何为入我郭，淳之笑曰：潜游者不识其水，巢栖者，非辨其林，飞沈所至，何问其主，终不屑往，元嘉初，复征为散骑侍郎，乃逃去，家人莫知所在，后东归七年，卒，/淳之属，怀索丘山，水径草芄，芄床书楚，楚三星缩姻，一壶成礼，郡招耻屈，帝征逃徙。
翟法赐，：翟法赐者，浔阳柴桑人也，曾祖汤，庄父矫，并口高尚不仕，法赐结屋庐山以兽皮，结草为衣，虽乡亲中表，莫得见焉，征辟不就，后家人至石室寻求，因复远徙，后卒于岩石之间，/翟世清品法，赐尤皎栖秀餐，灵服毛御草，乃避敷求复投，杳渺达人，就蜕青岩陈殍。
刘凝之：刘凝之字隐安，南郡枝江人也，慕老莱，严子陵为人，推家财与弟及兄子作舍野外，非其力不食，妻亦不慕荣华，乐甘俭苦，共乘薄笨车，出市卖易，周用临川王义庆，衡阳王义季遣使存问，凝之答书称仆，人或讥焉，凝之曰：昔老莱向楚王称仆，严陵亦抗礼光武，未闻巢，许称臣尧，舜也，荆州年饥，义季虑其馁毙，饷钱十万，凝之将钱至市门，观有饥色者，悉分与之，俄顷立尽，自甘饥饿，后携妻子入衡山不返，元嘉二十五年卒，/白尚，凝之古逸，自期于宗谢业于野，爰居哲嫒同德，贤王抗仪，衡阳终隐，遂厥遁思。
朱百年，：朱百年，会稽山阴人也。家贫，少有高志，谈玄属咏，携妻入会稽山，业采以樵箬置道头，辄为行人所取，明旦复然，人稍怪之，积久知是朱处士所卖，须者随多寡留钱，取樵箬而去，或遇寒雪不售，资匮自榜船送妻还孔氏，天晴复迎之，追念母氏，亡于冬月，衣无绵絮，自此不御尝寒时，就孔顗宿，衣被单挟，觊以卧具覆之，既觉，引卧具去体，谓顗曰：绵定奇温，即洒涕悲恸，颜峻为东杨州，饷谷三百斛，不受百年，卒，蔡兴宗为会稽太守，赠米以给孔氏，遣婢诣郡门固让，时人美之，以比梁鸿妻云：/百年，玄藻樵山自给，一日不售，兼旬无食，孝不御温廉能却物，淑妻辞馈，并彰清德。
顾欢：顾欢，字景怡，吴郡盐官人也。家世寒贱，父祖并为农夫，欢独好学，年六七岁，知推六甲父使田中驱雀，欢作黄雀赋而归，雀食稻过半，父怒，欲挞之，见赋乃止，乡中有学舍，欢贫无以受业，于壁舍后，听无遗亡者，夕则然糠自照，及长，笃志不倦，居剡中，天台山，每日出户，山鸟集其掌上取食，年六十四，卒/欢也，农流性资秀，悟年方岐嶷，推甲作赋，属垣昼业，然糠宵度机心，永绝山禽掌哺。
吴，蔡二隐：吴苞，字怀德，濮阳湮城人也。学善三礼，老庄过江教授，葛巾竹麈，蔬食二十余年，与刘巘俱于褚渊宅讲授，论语，隆昌元年，征大学博士，不就，蔡会，字休明，陈留人也。常慕苞清，抗圭窬自守，不与俗交，李撝谓江斅曰：古人称安贫清白曰夷，湼而不淄，曰：白如蔡休明者，可不谓之夷白乎？/怀德巨儒，北学南师，屣挥宋组，钥阐鲁书，休明景式，高抗亦特古称夷，白撝颂不虚。
徐伯珍：徐伯珍，字文楚，东阳太末人也，少而孤贫，学书无纸，常以竹箭箬叶，甘焦及地上学书，及长，读咏不倦，妻亡不娶，自比于曾参，宅南九里有九岩山，遂移居之，家极贫窭，而兄弟四人，皆白首相对，时人呼为四皓，前后征辟凡十数，皆不就。/伯珍幼艰，抱影长啸，艺翰摹精古坟，探奥九岩，逸栖四人，齐耄自拟曾参，世称商皓。
沈麟士：沈麟士，字云祯，吴兴武康人也。敏慧博学，有高尚之心，居贫，织帘诵书，口手不息，乡人号为织帘先生，又佣人伐竹，以继饘糜，尝苦无书，因游都下，历观四部毕，乃叹曰：古人亦何人哉？称疾归乡，无所营求，负薪汲水，并日而食，守操终老，征荐不就，着易礼老，庄等要略数十卷，于家/麟，士俊敏尚志，穷居诵口，而畜业手以需讨典都游，终履乡归，昭昭经述来嗣，足垂。
沈顗：沈顗，字处默，幼清净有至行，慕黄叔度，徐孺子之为人，家贫，惟读书著述，独处一室，人罕见其面，从叔勃贵显，还吴，宾客填门，顗独不往，勃就之，顗迎送不踰阃，勃叹曰：吾今乃知贵不如贱也，齐末兵荒，与家人同甘困饿，二日一餐，或馈粮肉，闭门不受，惟采莼，荇根供食，以樵采自资，怡然不改，其乐/处默，高步宪穉钦风，守我冲寂，傲彼尊荣，饥戎并遘，饔膳皆空山，植溪毛日搴以供。
阮孝绪：阮孝绪，字士宗，陈留尉士人也，孝绪七岁，出继从伯胤之，胤之母周氏卒，遗财百万，应归孝绪，孝绪一无所受，尽以归胤之姊琅玡王晏之母，闻者叹异，性至孝，既冠，答父彦之，诫曰：愿迹赤松，于瀛海，追许由于穷谷，庶保余生，以免尘累，自是屏居一室，非定省未尝出户，家贫无爨，僮仆，窃邻人墓樵，继火，孝绪知之，乃不食，更令拆屋而炊，所居惟竹一丛而已，/卓哉！士宗年芳，行伟百万，推金一廛，甘馁瀛海清，淙颍阳高轨，丛竹安愉，没穷无悔。
刘吁：刘吁，字彦度，平原人也。幼贫，性不欲仕，时有辟之者，吁，即挂檄于树而逃，事息乃还，亦不愿娶，与陈留阮孝绪及族兄歊，日夕招携都下，谓之三隐，卜筑东涧，有终焉之志。每遭窘迫，并日而食，隆冬，或无毡絮，处之晏然，人不觉其饥寒也常着谷皮巾，披衲衣，每游山泽，辄留忘返，神理闲正，姿貌甚华，在林谷之间，意气弥远，天监七年卒，谥曰玄贞，处士/吁，当龆纪孤困，即遭观宾弗利，比友相招，东涧盘止，远岫游遨，玄贞清谥，千载犹昭。
胡叟：胡叟者，不知何许人也，居家蒿室草径，唯酒自适，尝谓人曰：我此生活，似胜焦光，不治产业，饥贫不以为耻，养子字螟蛉以自给，每至贵胜之门，恒乘一牸牛，布囊，容三四升，饮噉醉饱，便盛余肉并以付螟蛉，见车马容华，视之蔑如也。/叟不家治，实胜焦，光碧草寄趾，黄流适情，仰供养子，时乞华门，视彼荣富，太虚驰云：
范元琰，：范元琰，字伯珪，吴郡钱塘人也，少通经史，兼精佛义，居家不出城市，虽独居如对宾客，见者莫不改容惮之，家徒四壁，唯以园蔬为业，县令上言义行，扬州刺史临川王宏辟命，不至，卒于家，/吴有元琰，敏求慧性既涉九经，复昭三乘寂矣，厌纷俨乎？居敬艺疏足老，终违辟命。
朱桃椎：朱桃椎，益州成都人也，澹泊绝俗，披裘曳索，人莫能测，长史窦轨见之，遗以衣服，鹿帻麂鞾，逼署乡正，委置不服，更结庐山中，夏则臝，冬则缉木皮叶以自蔽，赠遗一无所受，尝织十芒屩置道上，见者曰：居士屩也，为鬻米茗易之，置其所辄取去，终不与人接高，士廉为长史，备礼以请，降阶与之语，不答，惟瞪视而去，士廉拜曰：祭酒，其使我以无事，治蜀耶？屡存问，辄走林草自匿云，/桃椎恬闭裘索陶，熙裕襟弗谅，世网苦縻构云，取壮纬草，由颐友治，请言默示无为。
孟浩然：孟浩然，襄阳人也，骨貌淑清风神散朗，灌蔬艺，竹以全高尚，然游不为利，期以放性，故常贫名不挂于选部，聚不盈于担石，虽屡空不给，而自若也，郡守韩朝宗偕浩然入秦，先扬于朝，约日引谒，及期，会友文酒，讲好甚适，或曰，子与韩公预诺而忘之，可乎？浩然咤曰：仆已饮矣，身行乐耳，惶恤其它，遂毕席，不赴，由是间罢，终于冶城南园，/楚岳隍灵，孟哲挺生林嘉遁，尚文妙匠心，放适情志，任适天真，临觞负诺，乐岂易名。
高绎：高绎者，长安人也。有古人绝行，庆历中，召至京师，上欲命官，固辞归山，赐号曰安素处士，家甚贫窭，妻子寒馁，终不以困故受乡人馈遗，闭门读书而已，/高子励行卓荦，迈古德闻，帝擢号锡山处，室用虽艰，乡周弗取，唯勤逊志，披文畅喜。
杜生：杜生者，莫知其名，时人呼为杜五郎，颖昌人也，所居去邑三十里，有屋两间，与子并居前有空地丈余，即为篱门生，不出门者三十年，黎阳尉孙轸往访之，自陈村人无能，公何见顾？轸问所以为生，对曰：昔有阪田，与兄同耕，迨兄子娶妇，度不足赡，乃尽以与兄而携妻子至此，僦屋居之，与人择吉医药，聊以供飦粥，有时不继，云/杜生野寄逾纪，潜门让亩，敦睦俗室，裕贫严卜，韩方以粒以薪，孙尉惠绥，聆厥条陈。
俞澹：俞澹，字清老，金华人也，贫而无室，栖山以居人呼之曰：半山道人荆公王介甫嘉其洁，尚乃强为释牛山以资澹曰：无钱，得祠部耳，公为买之，牒名紫，琳已戒期，祝发愆而不至，公讶诘之，澹曰：吾思僧不易为生，龟脱筒，亦难堪忍，祠部已付酒家，偿负矣，/清老放达，风神尘表，丽偶弗偕，芳林孤蹈，名公致嘉，迦业强造，旷性不堪，从所厥好。
贾收：贾收，字耘老，乌程人也，以诗著名，喜饮酒，家素贫，东坡先生每念之，尝作古木怪石书，其后以赠云，念贾处士贫甚，无以慰其意，为作古木，怪石一纸，每遇饥时，辄一开看，还饱人否？若吴兴有好事，能为君月，致米三石，酒三斗，终君之世者，当便以赠之，不尔，可令侍姬，掌贮须添丁长以付之也，/贾生，茂士握椠，吐珠绿醑，则嗜白衣罕，携室当交谪友，实致思嘉图，虽慰玩岂忘饥。
丁时习，：丁时习，字行可，邵武人也，父廷彦为太学录，以忤蔡攸归，卒时习，遂弃青紫，业僦舍掩篱，玩读经史，晏如也。乡朝贵有以书荐于有司，终不往谒，妻危氏同甘苦，未尝以贫穷见辞色，子百之千之，夙兴供洒扫，具蔬食毕，即受业恭谨，终日杜来，为之立传，/廷彦邦直，克陶哲器，国止青蝇，园藏白贲，令妻刑德翼子，绳义艺士，昭扬播芳百嗣。
苏云卿：，苏云卿者，豫章南昌人也，初与丞相张德远为友，宋既渡南德，远贵显云，卿乃遁迹，结庵于东湖之小洲，家贫，畚砾为圃，织屡以自给，垂三十年，后德远复相函，金帛移书帅府云：有故人苏云：卿在治下，斯人管乐流亚，非折简可招，必礼致之，帅，漕乃以计造见，翼日，遣使迎候，书币不启，而云卿已遁矣，/云：卿国彦乃丁，世乱故交，显达湖洲，迟玩管乐，致忻币书臻，荐松间一语，明发遐窜。
苏扶：苏，扶者隐士苏庠仲子也，工诗善书，贫甚，而有介郡守招之语，子侄辈曰：吾何以获知？时人特以先世隐名存耳，殆不过哀吾贫而周之，宁忍以父名卖钱耶？固辞不往，死至无以敛，葬云/庠叟用晦逸，范夙传乃生麟角，亦尚龙潜歌彰，清蕴书适熙，天抱穷以殁，题轊弗全。
河溥：河溥，字商霖，永嘉人也，润泽详整，属诗知名，釜爨常空，而意趣悠然，漠不为累也；叶水心常称其冻饿自守之乐，死之日，殡具无赀，其友翁忱率素，往来者葬之，/溥也，哲儒圣步贤趋玉堪，拟德实偶彰仪，躬遭育鞠，心嗜道腴，献称有试，友殡无归。
周方叔，：周方叔，字矩道，居丹徒，筑室五洲山下，读诵不休，家贫，或终日不得食，邻僧乞米送之，一日，龚农卿准孙，常州吴会，造其庐，无以为具，乃烹犬食之，二公忻然尽欢，叹息而去，/矩道嵓庐，考坟自娱，如何柽施？乃继儒糜朝，轩有造山，釜无储羹，献作馔，式宴乐胥。
吕徽之：，吕徽之天台人也，居芳山中，综博述咏，安贫逃名，常渔以自给，一日携弊，楮诣富家，易谷露顶短褐，布袜草屦，值大雪，立门下人弗之顾，徐至庭前，闻阁中语，贵游子弟，咏雪苦吟弗就，徽之哂焉，乃出侮之，徽之口占，以答无不精美，问其姓字，终不言，诸子弟曰：尝闻吾乡有吕处士者，欲一见而不能先生，岂其人耶？曰：吾农家，安知吕处士因惠之谷，徽之怒曰：不义之货，我何庸取？遂去诸子弟，瞰识其所雪霁，觅访唯草屋壁立，忽米桶内有人，乃徽之妻也，以天寒无衣，坐为障耳，因问：先生何在？答曰：溪上捕鱼，乃至彼见之，徽之隔溪，谓曰：少需之得鱼，易酒饮诸公也，俄顷，携鱼酒至，尽欢散别，翼旦复蹑其踪，则徽之已行矣，/作者，徽之绝尘不羁，益耒山耨网罟，捕鱼遁趾，一出僻牖，人知诸少甫扣，孤云复移。
胡汲仲：胡汲仲，字长孺，天台人也，特立独行冻饿，有守赵子昂尝为罗司徒，奉钞百锭，请作墓铭，长孺怒曰：我岂为宦官墓誉耶？是日，长孺绝粮，其子以情白坐，诸客咸劝之受，长孺逾坚尝送蔡，如遇归东阳，云糜不继袄，不温讴吟，犹是钟球鸣，语之曰：此余秘密藏中，休粮方也，/夷风沿浊，卓生长孺履有确守困无纤，累虽当粒，绝终辞墓，誉归友，赠言坚哉见志。
杜有开：，杜有开字伯阳，江阴人也。家贫，授徒以给，妻吴氏辟纑助之，天历岁歉，学徒散去，吴之弟继劝鬻墓地，少延馁死，有开在羸惫，中坚持不可，继欲挈吴归吴，曰：夫能尽孝，我独不能尽妇道乎？遂相继枕藉死，乡人怜之，/伯阳硕儒，庾炊莫给养蒙，而需载缉，以易孔鞠饥，灾克全守德，子经妇义毙焉，弗失。
张介福：张介福，字子祺，覃怀人也。从姑氏来，吴少慕乡，哲许衡，遂轩轩以礼自持，为学诚笃，周旋规矩，张士诚入，吴兵掠其舍，令导诸富不从，乃刃其面，流血仆地，复戴冠危坐，而颜色自若，家素贫窭，冬不具衣襦，或遗以夹絮，固辞之，虽小物亦不受，及死，语人曰：吾学古人一无所成，死有余憾矣，/覃怀秀产，吴邑即旅，志在希贤，动能中礼，白刃莫慑，素介无取，生虽闻道没，犹含悔。
王逵：王逵，字志道，钱唐人也，足一跛，家极贫，无以朝夕，因卖药，卖药复不继，又市卜博究，子史百家，客至辄谈，今古不休，人知其辨博，每以疑难质之无不口，应/跛者，王生外歉，内足山袖，秦方市帘楚，卜学必穷年，谈唯稽牍，粤义隐词，质皆彰暴。
王宾：王宾，字仲光，吴郡人也，志不愿仕，永乐中，自坏其面，终身独居，无妻子髽髻，布袍，游行市中，家贫无业，卖药以资，所至羣儿随焉，郡守姚善，枉谒衡门，宾据坐受拜，以道诲之，若师弟子姚少师广孝贵，归来访弗肯见，方盥掩面而走，/仲光耽渔独影，穷栖毁颜，佯废编发高嬉，性偕赤子道屈，贵舆同邦，企德展矣，我师。
邢量：邢量，字用礼，吴郡人也，平生不娶，并僮仆无之弊，屋三间，青苔满壁室中，唯左右古书，披览薪水，躬自秉执，惟炊黍分而食焉。未尝得一暖食，折铛败席，坏麻破被萧然，其居也，及扣之，经史传记，无弗应者，客至清谈，不设汤茗，有奇彦数人，每谒之，必挟钞以往，午则买食它处，复就谈焉，量以是毕老，/邢叟好古，经紬史，究室乏御，令身劳井臼，晨炊昏餐，着麻寒覆问，奇有来如钟在叩。
贫士传后序
噫，易表圣贤之养，礼着下流之饺，其泰与约为不同，恭与简为弗一者，何也？盖时有哲人，则丰公以大奉类分中上则秩节以次施，在昔帝王，无愆于接，下者之道也，世降风移，名浮实，掩淑慝之分，既丧贞黩之鉴，遂昏始有不得其职者众矣，故尸禄靡媿，食货，每积于侈傲之，公卿窃权，罔疑富殷，咸属于乐，康之近戚，瘠形饥喙，徒履端方号，妇啼儿虚穷经纬行危，朝野储儋石，而一磬悬学贯天人，御三冬而四壁立，岂但执瓢之，回悬鹑之，宪而已乎？然又土室茅茨，居其身而乐道者，不知其非雕绮也，渔樵佣保人，其伍而尚志者，不知其非，师宾也，秕糠草树充其腹，而守贞者，不知其非膏粱也，倾箧虚囊，立其家而抱术者，不知其非，贝玉也，在士则然而矜，非资泽见者，自颦蹙而弗安，哀不富人，闻者将惊，怵而不已，闵通灵怪，伤动帝祇，其可以燕越之情，为同人之感乎？呜呼！食力者先民，处世之务求己者，元圣训，人之方饮，河非余安枝惟一，惜乎日升溟，而需粒食，禽归林而饱稻粱，黄白难通，拯{门卞，}枵而无赖，青钱失，毋给晨夕，而终穷力，孱非少壮之刚，奚周芟柞，身孤无亚旅之助，必匮菑，畲贵客骄人，秽形耳目，饰冠袨服，尘即襟怀富仁，宠义之莫知，特方桑翳握，瑾席珍之，弗许，竟比褐宽，殊不知铜臭之声，嘲讥，自古守财之说，言议逮今，石崇郭况之赢报殊，祸福陶朱，程郑之裕迹，辨迩遐，岂挟有于夜台，无怀资于泉路，荡凌子姓，终为马鬣之封，弃背僮奴，半作牛，犂之珑地，司鬼录无别于万镪之，夫藏魄，游魂未显，夫千金之子，垂尤世世贻笑，人人而贫士者，廉俭之操，栗人严雪明清之抱，洗物澄江，播善八纮，飞芳千祀，长夜斯即永，述非共尽之流，沉明莫声不朽，岂同腐之族，墨朱记，载竹素流传，迁鼎改朔，而义问不移，变海徙田，而德音孔固，此盖贫于财，而富于德，空乏于一朝，而优崇于万世也，若彼富人，宝神尚守精爽，犹存玉食，力珍方丈之丰，而陈馈妖，宫极美翔，天之广而寝兴，听廉士于清蝉，目饿夫于饥，鸟贷贯钱，而德色何能指廪而弃舟，舍一羹而沈吟，岂谅投珠而抵壁，欲如丘壑，至素首而未盈，贫似鹰狼底，污身而尚毒仇，敛万民之食戏，偷百物之精之斯人也，不亦愚且肆耶？且阳痹，无愤盈之私，白藏有溥长之庆锦絺，谓之同被藿肉，乃曰：齐尝岂或怨尤乎？一时之遇，而忘彼大道之无健羡也哉？盖贫者士之常，素者易之，履舍车徒步，在林之鹤，可歌却釜，躬耕于盘之鸿莫叙，无严令而不援，垂街之宝，非好名而不拾，在道之金，嗟来弗食，嘑尔，岂安蓼虫忘乎？在辛壤，蚓安于食槁，孤竹采薇，有时可逝，赤松辟谷无地，能求性忍滑甘，既无累于羣，欲生远造物，允不系于一心，使天下而多若人，则制亩不分，何起未均之叹，公养无设谁兴，或简之思，出入相忘，动止以道，莫伤太清之化，克保太公之风，人趋不令之徒，家臻必封之俗矣，鲁曾有操弧之志，无授笔之祥，学疑买椟而还珠，迹类登庭，而献玉青云，莫致素服，屡尘少年，结裘马之场，衰顽阙龙凤之署，向平之事未毕，贡禹之家，孰知百亩之田，未盈伏腊，数楹之室，聊适起居，握笔题诗窥陶，谢以为门户，举杯说剑，执韩，白以作机符诲，爵既遗诏，禄罔及亦惟多文为富，奉义以尊，玉馔之人均作竞，胾之旋蚁，纨袴之子等于化，草之流萤，固虞性而乐天也，讵轻世而傲物哉？侄姬水着贫士传各系以赞，而又冠以序其文，烂然也，予始志于近取，未尝一览而晚节，末路困，蹇屯否之余，读之深有所感，是用作后序，以足其未尽之意尔，嘉靖辛亥岁七月七日中，南山人，黄省曾譔。