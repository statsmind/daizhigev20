钦定四库全书     史部七
征南録        传记类四【杂録之属】提要
【臣】等谨案：征南録一卷宋滕甫，撰甫初，字元发，以避髙鲁王讳改字为名，而字达道，东阳人，举进士，厯官龙图阁学士，諡章敏事迹具，宋史本传，此本前原有结，衔一行题，承奉郎守大理评事，通判湖州军州事，滕甫盖其时尚未改名也。其书乃记皇祐四年，孙沔平侬智髙事其时沔为安抚，狄青为宣抚使，沔与青会兵计议，进破智髙于归仁铺，沔留治后事，及师还，余靖勒铭长沙，専美狄青，朝廷亦以青为枢密使，赏赉甚厚，沔止，加秩一等，甫以为南征之事，本出沔议，其措置先备，又能以身下狄青卒攘寇难，因述为此书，以颂沔之绩，盖沔知杭州，时常奇甫才，授以治剧，守边方略，具有知己之分，故力为之表，如此考，宋史载征侬智髙事亦于狄青传为详而沔，传颇略，然宋史艺文志，马氏经籍考并载，有此书，知当时皆不以为诬，是亦考史者所宜参证也。乾隆四十二年八月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
征南録
宋 滕甫 撰
皇祐四年夏四月，广源州蛮侬智髙宼邕州守臣陈巩死之，遂击破横贵，龚，浔、藤、梧，封康瑞九州，五月，进围广州城，才容府寺，仓廪而城下之民，剽杀畧尽朝廷始命起居舍人杨畋閤门副使曹修安抚岭外，团练使张忠，蒋偕钤辖两部兵马以南征越，秋七月，枢宻直学士孙公自徐州徙帅秦，请觐京师，八月庚辰，告辞将西矣，上曰：吾始意召卿，将赖以平岭贼，今其防矣，时广东使者鲍轲奏于朝，上信其然，公对曰：是非告陛下以实者，臣窃闻贼破，邕至广，广天下寳货之储而蕃舶之家常以亿万计，贼悉取之日，据刘王山，纵酒大会，亡命归之者万余人，而官军未尝胜，是岂衰息耶？上惊其语，注目谓之曰：昔黄巢以二千人过岭，莫能制之者，公曰：明朝虽非唐季之比过虑，庸何伤？是日，公出宿国门外，遂行，翌日闻张忠，蒋偕军相次败于白田，忠死之，偕仅以身免，杨畋寻亦乞弃英州，壬午，有诏止公，毋行，日中堂劄留议事，越五日戊子，复令陛见，上谕执政曰：南贼果如孙某，料二府，由此慊公，明日，诏除公江南西路，荆湖南路安抚使，又明日入对，上曰：南贼如此，欲遣冨弼，弼母老，度必辞，汝为朕行，令石全斌副汝公曰：臣禄于从官之列，素虽有疾恶，敢辞，然贼势盛，须有将佐士马，甲铠，金谷之资，茍阙焉，亦诸将之今日也，今未敢承命，俟有奏论，又明日陛对，愿得宣抚使，可以集事，以为其贰，执政疾其言，公曰：茍不如请，愿朝廷应副军须，使无后顾之患，诘难更数，端不得请，公曰：无素具而当盛，贼势必败，事徒受责何益？宰相陈执中曰败事，岂止于责邪？又曰：宻学无张皇，公对曰：是欲示镇静耶？有备固当尔无备，而示镇静，此危亡之本也，国家生灵，可同戏乎？又明日，乞兵万人，马千骑，金帛称之，禆校八人，掌机要，文籍者四人，军前备，指顾者二十人，难者曰：南方非用马之地，何以马为？公曰：贼去朝廷逺茍当用马，岂朝奏而暮得耶？然终以马胜，又乞兼安抚江南，东荆湖北两路，冀以四路共赡军盖向之两路贫部也，复为大臣所沮，越二日，诏促行才得人，马军七百人，文臣四人，备指顾者十人，安抚池江，饶，太平四州及辞对，上曰：臣之所乞举，不从，臣虽欲尽愚报陛下，势不能死，固不足惜，惜羞国尔，至如乞宣抚使事，盖旧例两府大臣为之，凡有须于郡国无逺近皆给之，今臣所能令者，两路及四穷州而已，非所部谁应军须者，上曰：卿第行事，且急为卿，出宣抚使，公再拜曰：审如徳音平南必矣，上喜曰：卿先到彼，但多为备，公复对曰：臣不知大臣，何以见沮止，如杨畋偕辈行无所请，亦无功效，今臣与石全斌单行，傥茍避贼，其敢虚死以忧朝廷，万一贼平，臣止求致仕，至遣宣抚一司，须頼圣明独断，公求致仕之言，盖尝有谮其张皇，贼势事成，而邀赏者，故以言行，虑贼入湖南，于是先为虚声飞报，荆湖南，北，曰：大兵即至，促多建营垒，及将佐数十宇，盛储赏犒之备，传之诸郡，于是人心稍定。贼以故不敢过岭，既行之后，蒋偕又陷贼于贺州，九月甲辰，公行至鼎州，加安抚广南东、西路，又以枢宻副使狄青为宣抚使，公遂留长沙，一月以待，且思所以制胜之具，朝夕不怠，公疾，且病矣，大臣疑其不肯行，上遣御医周应与中贵人来过岭视疾，因道上语曰：大臣不为孙某地，朕须应副，令了南事，有禆将晋人李定者，父子兄弟凡七人闲战，鬭公遣先之桂象间，逆朝廷所遣兵次于宾州，虑其为人所使，贪功败事，令之曰：妄出战，吾斩汝一家，后桂帅果使之定不聼屯宾之如和闗外贼至不与战，遂引去，及使他兵果败，乃陈崇义军也，宾象由是而完公之计也。十有一月，集军费，得钱帛百万矣，又闻贼之长技，用蛮牌捻鎗，每人持牌以蔽身，二人持鎗，夹牌以杀人，众进如堵，弓矢莫能加，久为南患，公乃多备长刀大斧，制其所长，南方水潦不时而瘴疠，将作燥湿之具，百计悉备，备成而狄至，过岭而南，时十有二月也，狄与公议事，公以三防料曰：贼出上计，归其巢穴中，计守邕城自固，以久王师下，计与吾战，今度其必出下计焉，何者？彼以天幸，横行大岭之外，有骄我心，骄则必出，出则必败，使吾二人者心和而谋协狂防，奚容不诛，某请遇事宻输计于太尉，太尉自行之，军中无二，令自取美名，非我意也，狄大喜，出其非望，公以身下之，后有处置，狄常令军中曰：此事是孙宻学擘画及归朝，亦数以告上，二公之心，人以为难，明年正月，逹宾象间，大军及辎重，凡四万人，出昆仑闗行三日部曲，前后不相属，宿朝天驿，公乃谓狄曰：兵行如此，卒遇贼，何以支？是夕，申命诸校各有队伍，明日，果遇贼于归仁铺，贼在山后，偏将孙节祝贵阵于前石，全斌为左翼，刘几为右翼，狄与公暨桂帅余靖处中军李定殿，其后，贼将战余惧，弃所部入公军，公叱去之象，众据山而阵，孙节恃勇出，与之争地形，公疾呼节曰：此岂争地利，处耶节不聼兵，小衂死焉，狄素竒之失声惊呼，节之余军，与祝贵军复振，遂用公之刀斧斫牌鎗，响震山谷，先所命三百骑为竒兵出山背，突贼后溃，前军乗之杀伤数千人，贼遂遁保，邕城公欲围城以取之，狄不许，是夜，官军乃寨于山前，公曰：军中必由一二人，怯于战者，虚声相连，乃下令军中，敢夜有呼叫者斩，漏二鼓他寨，果惊呼，贼闻，以为大军至，遂空壁而去，独公所部，无一人动者，明日兵进，邕州狄嫌以恩悦军，不即赏，众皆忷忷，或偶语者，公乃与狄议曰：士卒冐万里险，瘴以立功，柰何不赏耶？万一有变，非太尉计，狄于是取下赏赏之，众遂定，已而治附贼者，公乃白太尉曰：其胁从者，其可尽诛耶？当先为公诘其端，送至廷下者，乃可杀，太尉曰：诺，由公所全活者盖数十百千人，狄先还京师，公留邕计事，以旧戍兵三嵗一易瘴死者十常七八，乃令本道择善地，畨休留邕者止一嵗故人人乐戍郡城，惟三门公新作北门，号曰归仁，门使向阙，示其有归懐之意，及辟土，乃得旧址，众服公识，又表洪潭籍重兵，多畜财以给岭外筑城，抚集亡民，散卒，置博易务，通诸蛮之有无，民之因贼而科徭，卖鬻男女为人奴婢者，约以一年折其劵，及狄至自南还，枢府厚赏金，寳官其数子，赐第一区，而公止与余靖，加秩一等，公以尝乞身归田野，大臣尤公之慙，其前害其宠名，上曰：孙某求致仕矣，执政愕然，无以对公，寻累乞杭，行至南都，上曰：岂朕指耶？诏擢为枢宻副使恳避再三，不获已而受命焉，及领机务，昻然有古名臣之风，其事非此，所得书也。初，侬氏世为广源，大酋智髙父尝防交阯，获焉智髙释父怨因结懽好，异时交阯使之守广源，又以桀黠为奸，交阯败走之后，据有田州，以其守黄光祚之母为妻，佯交特摩国，以母嫁其国主，既又并其土，众始乞本朝，补田州刺史，不得，又乞教练使，又乞特赐袍笏，又乞每南郊时，贡金千两，愿常于邕管互市，皆不许，至令入防及其败窜，久之，至大理国，斩首以献，前二公破走智髙时令邕守萧注捕之，后得其母，与弟戮于都市，予尝谓近世文臣罕有躬战伐，成功名者，独公善为兵，又能身下狄以攘防难，固已鲜哉！因録以示后世云。
征南録