钦定四库全书     史部十四
石经考        目録类二【金石之属】提要
【臣】等谨案石经考二卷
国朝万斯同撰，斯同有庙，制图考已著录，石经沿革异同，唐，宋以来，论者龃龉不一，昆山顾炎武始辑诸家之説为石经考实，有剙始之功，斯同是编，悉采炎武之说，又益以吴任臣席益范成大吾衍董逌诸家之论，并及炎武所作，金石文字，记亦间附以已见，虽不若杭，世骏石经考异之，详辨而视，顾氏之书，已为较备，且炎武详于汉；魏，而略于唐，宋斯同则于唐，宋石经引据特详，又斯同，虽在世骏前，而世骏作考异时未见此书，故此书之所详者考异，或转未之及，要之，合三家之书，防互考证其事，乃备固未可偏废其一也。乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
石经考卷上
鄞县万斯同撰
汉石经
后汉书灵帝本纪
熹平四年春三月，诏诸儒正五经文字，刻石立于太学门外。
蔡邕传
蔡邕，字伯喈，陈留圉人，灵帝时，召拜郎中，校书东观，迁议郎，邕以经籍去圣久远，文字多谬，俗儒穿凿，疑误后学，熹平四年，乃与五官中郎将堂谿典光禄大夫杨赐谏议大夫马日防，议郎张驯韩説太史令单飏等，奏求正定六经文字，许之，邕乃自书丹于碑，使工镌刻立于太学门外，于是后儒晚学，咸取正焉。碑始立观视，及摩写者，车乘日千余辆，填塞街陌，【资治通鉴同】。
儒林传
自太初后【质帝，年号】游学，增广太学，至三万余生，然章句渐踈多以浮华相尚，儒者之风，益衰党人，既诛其高名，善士多坐流废，后遂至忿争，更相言告，亦有私行金货，定兰台漆书经字，以合私文，熹平四年，灵帝乃诏诸儒正定五经，刻于石碑，为古文篆，三体书法以相参校，树之学门，使天下咸取则焉。【注古文谓孔子壁中书篆，秦始皇使程邈所作，亦程邈所献主于徒，从其简易也，】。
张驯传
张驯，字子儁，定陶人，辟公府，举高第，拜议郎，与蔡邕共奏定六经文字，擢侍中，终大司农。
李巡传【见宦官吕强传】
李巡汝阳人，灵帝时为宦官，与济隂丁肃下邳，徐、衍，南阳郭耽，北海赵祐称为清志皆在里巷，不争威权，巡以诸博士试甲乙科，争第高下，更相告言，至有行赂定兰台漆书经字，以合其私文者，乃白帝与诸儒共刻五经文于石，于是诏蔡邕等正其文字，自后五经一定，争者用息。
洛阳记           陆 机
太学在洛城南，开阳门外讲堂，长十丈，广二丈，堂前石经四部碑，凡四十六枚，西行尚书，周易公羊传十六碑，存十二碑，毁南行礼记十五碑，悉毁东行，论语三碑二碑，毁礼记碑，上有谏议大夫马日防，议郎蔡邕名，按东汉时五经，立学官者，易则施；孟，梁丘京，四家书则欧阳，大小夏侯三家，诗则齐，鲁、韩、三家三礼，但用仪礼有大，小戴二家，春秋但用公羊有严颜二家，他若古文尚书毛氏诗，左氏春秋，小戴氏礼记后世颁之学宫者，皆不立学官，此石碑所刻书，用伏生今文【，孔颖达正义，蔡邕所刻石经，尚书止经文，三十四篇，】春秋用公羊传，宜也，礼记不立学官，何以得与诸经并刻及考洪氏石经残碑，有仪礼而无礼记，乃知洛阳记之误，且记不言，诗经而洪氏书及隋经籍志有鲁诗六卷，则是此记所遗，而石碑之残毁，当不止二十有九矣，且五经之外，更有论语，又用古文篆，三体度，非四十六碑所能尽考，杨衒之洛阳伽蓝记言，诸碑表里皆书，始得其实，然当陆机时，曹魏石经久已立，汉碑西，此记何以不及足，知陆氏之疎漏而伽蓝，记之言，不参观也。
魏石经
晋书卫恒传
卫恒字巨山，安邑人，太保瓘子仕至黄门郎，尝作四体书势言，魏正始中，立三字石经，【三国魏志不言，立石经事，故采晋书补之】。
后魏书江式传
江氏，字法安，代人，累官符节令，宣武延昌三年，上疏请正定文字言：魏初邯郸淳善仓，雅，许氏字指，八体六书，精究闲理，以书教诸皇子，又建三字石经于汉碑西，其文蔚焕，三体复宣【，胡三省通鉴注曰：魏碑以正始年中，立汉书言：元嘉元年，度尚命邯郸淳作曹娥碑，时淳已弱冠，自元嘉至正始九十余年，谓淳所书，非也，】。
按晋书裴頠，传惠帝时，頠为侍中，时天下暂宁，奏修国学，刻石写经，是晋亦有石经矣，然后人从无言及者，岂有其议而未竣，厥事耶？观汉世石经，创始于熹平四年乙夘告成于光，和六年癸亥，实歴九年之乆则当裴公时昏主尸位，海内大乱，其事之未成可知矣。
水经注           郦道元
汉灵帝光和六年，刻石镂碑，载五经，立于大学讲堂前，悉在东侧，蔡邕以熹平四年，与五官中郎将堂谿典光禄大夫，碑议郎张训【汉书，光禄大夫马日防，议郎张训】韩説太史令单飏等，求正定六经文字，灵帝许之，邕乃自书册于碑，使工镌刻立于太学门外，于是后儒晚学，咸取正焉。碑始立，观视及笔写者，车乘日千余两，填塞街陌，今碑上悉铭刻蔡邕等名，魏正始中，又立古篆，三字石经，魏初传古文出邯郸淳，石经古文，转失淳法，树之于堂西，石长八尺，广四尺，刻石于其下，碑石四十八枚，广三十丈，魏文帝又刋典论六碑，附于其次，陆机言太学，赞别一碑，在讲堂西下，列石碑，载蔡邕韩説棠谿典等名，太学弟子赞复一碑，在外门中，今二碑并无。
按：正始乃魏废帝年号，废帝乃文帝之孙，此言文帝，又刻典论六碑，甚谬若言，又刻文帝典论六碑，则当矣。
洛阳伽蓝记         杨衒之
开阳门，御道东有汉国子学堂堂前有三种，字石经二十五碑，表里刻之，写春秋，尚书二部作篆科斗，三种字，汉右中郎将蔡邕遗迹也，犹有十八碑，余皆残毁，复有石碑，四十八枚，亦表里，书写周易，尚书，公羊礼记四部，又赞学碑，一并在讲堂，魏文帝作典论六碑，至太和十七年，犹有四存，高祖题为劝学里，武定四年，大将军，迁石经于邺。
按洛阳记，汉石经，止存十七碑，余二十九碑尽毁，此在晋世已然，何以至魏末尚存，二十五碑，然此乃杨公所目覩，语必不诬，愚意二十五当是十五之讹，盖比晋时，又损二碑矣，其言犹有十八碑，余皆残毁，亦不可解，上言二十五碑，已非安得又有十八碑，愚意余字当衍谓尚有十八碑悉残毁，不全尔，下言四十八碑，则是曹魏所刻与水经注所言正合，无可疑也。后魏书崔光传。
崔光，字长仁，清和人，仕至太保，明帝神元年，疏言石经之作，始自炎刘，虽累经戎乱，犹未大崩，浸闻往者刺史临州，多构图寺，官私显隠渐加剥落，由是经石弥减，文字增缺，今求遣国子博士一人堪任干事者，专主周视，禁驱田牧，制其践秽，料阅碑牒所失次第，量为补缀，诏曰：此乃学者之根源，不朽之永格，便可一依公表，光乃令国子博士李郁与助教韩神固，刘燮等勘校石经，其残缺，计料石功，并字多少，欲修补之后，灵太后废，遂寝。
后魏帝书考静帝本纪
武定四年八月，移洛阳汉魏石经于邺，【资治通鉴同】。
北齐书文宣帝本纪
天保元年八月，诏郡国修立黉序，广延髦俊，敦述儒风，其国子学生，亦依例铨补，服膺师説研习礼经，往者文襄皇帝所建，蔡邕石经五十二枚，即宜移置学馆，依次修立。
按汉石经原止四十六碑，北齐何以有五十二碑，盖并魏石经数之尔，然魏碑四十八，益以汉碑十有五，当得六十三枚而止于五十二者，由河阳岸崩，沦没于水故也。载考隋经籍志言，齐神武迁经于邺，此归之，文襄者神武，以武定五年正月殂，而迁经在四年八月，其命本出于神武，是时大举攻玊璧诸务未遑至，文襄始行其事，故高洋归之，其兄而通鉴，亦因之也。【张潮曰：五十二碑，当是并典论六碑，而数之耳】。
周书宣帝本纪
大象元年二月，诏徙邺城石经于洛阳，【资治通鉴同】。
隋书刘焯传
刘焯，字士元，信都人，仕至太学博士，开皇六年，运洛阳石经至京师，奉勅与刘等考定。
隋书经籍志
后汉镌刻七经，着于石碑，皆蔡邕所书，魏正始中，又立一字石，石经相承，以为七经正字，后魏之末，齐神武执政，自洛阳徙于邺都，行至河阳，値岸崩，遂投于水，其得至邺者，不及大半，至隋开皇六年又自邺京载入长安，置于秘书内省，议欲补缀，立于国学，寻属隋乱，事遂寝废，营造之司，因用为柱础，贞观初，秘书监臣魏徴始收聚之十，存其一，其相承传拓之本，犹在秘府，并秦帝刻石，附于此篇，以备小学，一字石经周易一卷【梁有三卷，】一字石经尚书六卷【梁有，今字石经郑氏尚书八卷，亡。】，一字石经鲁诗六卷，【梁有毛诗三卷，亡。】，一字石经仪礼九卷， 一字石经春秋一卷，【梁有二卷，】一字石经公羊传九卷 一字石经论语一卷【梁有二卷，】一字石经典论一卷 三字，石经尚书九卷，【梁有十三卷】三字，石经尚书五卷 三字，石经春秋三卷【梁有十三卷，】按：汉灵帝光和六年癸亥，至魏废帝，正始元年庚申，止五十八年，石经应未毁，魏人何故复刻岂董卓焚洛阳宫殿，太学亦被焚，并石经，延及耶？不然，汉石经，出中郎之手，后人必无能及者，使其一无所损，魏人必不重立，则其残阙可知，然五六十年之间，何以遂至残阙，则必遭董贼之祸无疑，观陆机洛阳记石经凡四十六碑，毁者至二十有九，此未经迁邺之前已知，此非迁邺，而没于水也，考献帝西迁之后，至陆机作记之前，洛阳无大兵革，其遭董贼之祸可知也。独恨陈寿，魏志无一语言及，而卫恒江式亦语焉，不详，后人无由知其故尔。乃卫江郦三人，明言魏立三字石经而隋书经籍志及黄伯思，董逌诸家，则言，魏立一字石经何相背之甚也？然一字石经，唐时尚存，七经三十四卷，则作志者，必不妄言，不知何以三字之外，复有一字，经黄伯思，谓是鸿都一字石经，夫汉石立于太学，不在鸿都，别立石经，是有二石经矣，汉书何以不言？愚意石经，必三体分书，当高欢迁邺，时其二必沉于水，其体幸存者，乃魏之所立，故作隋志者，遂据此为言尔。
重刻石经遗文防       胡宗愈
石经云者，以俗儒穿凿经籍，疑误后学而立也，汉灵帝时，博士试甲乙科，争第高下，至有行赂改兰台漆书经字者，诸儒受诏于熹平成刻于熹平，光和，俾天下咸取则焉。碑高一丈，广四尺，经注云：立石太学，其上悉刻蔡邕名，隋志有，今字石经七种，其论云汉镌七经，皆蔡邕书史，亦称邕自书册使工镌刻，其书画超诣要，非蔡中郎，不能到也；然遗经今存者，体各不同，虽中郎兼备众体，而篇章之富，未有能办于一人之手，传邕与堂谿典杨赐马日防，张驯韩説单飏等正经，诸经意者，当时诸儒同渉笔于其间，不可知也。然歴年多更变，故久陵迁变煨烬，剥蚀之余，甚有取为柱础，为炮石者，唐初，魏郑公时访求之，十得其一，况于今哉？兹来少城，得坠刻于一二，故家虽间断不齐，然残圭石璧，亦可寳也。因以镵之，锦官西楼，庶几补古之阙文云尔。
又
内翰胡公以道德，文章华我国家，其经济事业，似唐李文饶，而风节过之，方论上前，慷慨激烈，动悟渊，听在玊堂锁闼，益摅所学，禆赞圣德订正，国是被宠隆，异冠絶在廷公每以天下自任，惟六经精微，寓诸日用，至于屋壁，所藏残篇，新刻收拾无遗，常叹石经画最古，旁搜博访，合诸家所藏，得蔡中郎石经四千二百七十字有奇，以楷书释之，又得古文篆，三体石经，遗字八百一十九，并镵诸石，永贻不朽，按范史蔡邕自书册使工镌刻，郦道元注水经亦云：光和六年立石于太学，其上悉刻蔡邕名，则大字石经出于一笔，似无可疑，若夫三体石经，以儒林传考之，则其书已出于东，汉时水经注乃云：刻之，魏正始中，意者魏刻殆以补汉刻之遗亡耳。
汉石经遗字      赵明诚金石録
右汉石经遗字者，藏洛阳及长安人家，盖灵帝熹平四年所立，其字则蔡邕，小字八分书也，其后累经迁徙，故散落不存，今所有者才数千，字皆土壤，埋没之余，磨灭而仅存者尔，按后汉书儒林传叙云：为古文篆，三体者，非也，盖邕所书乃八分而三体石经乃魏时所建也，又按灵帝纪言，诏诸儒正五经文字，刻石立于太学门外，邕传乃云：奏正定六经，文字既已不同，而章懐太子注引洛阳记所载有尚书，周易公羊传论语礼记今余所藏遗字有尚书，公羊传论语，又有诗仪礼，然则当时所立，又不止六经矣，洛阳记又云：礼记碑上有谏议大夫马日防，议郎蔡邕等名，今论语公羊后，亦有堂谿典，马日防等姓名尚在，据邕传称，邕以经籍去圣久远，文字多谬，俗儒穿凿，疑误后学，乃奏求正定自书于碑，于是后儒晚学，咸取正焉。今兹石本，既已磨灭，而岁久转写，日就讹舛，以世所传经书，本校此遗字，其不同者已数百言，又篇第亦时有小异，使完本具存，则其异同，可胜数耶？然则岂不可惜也哉！而后世学者于去古数千百岁之后，尽绌前代诸儒之论，欲以己之私意，悉通其説难矣！余既録为三卷，又取其文字之不同者，且列于卷末云。
按：陆机洛阳记石经凡四十六碑，毁者二十有九，时未遭氐，羌之乱，何以致此？至魏之四十八碑，迄元魏孝昌之末，犹完好如故，虽数经迁徙，遗迹多存，故后人犹得见之，若汉之全碑乆已不获见矣，赵德甫軰因已未尝见反诋汉书，儒林传为误，何其谬也！生千载之后，欲与前人目覩者争是非，将使谁信之哉？记石经与今文不同  ，黄伯思东观余论。
汉石经与今文不同者殊多，今略记之书女，毋翕侮成人，【今本女无侮老成人，】保后胥高【保，后胥戚】女永劝忧【，汝诞劝忧，】女有近，则在乃心，【今近作戕】女，比犹念以相从【，今作汝分猷，】各翕中【，各设中】尔，惠朕曷祗动万民，以迁【尔，谓朕曷震动，】天既付命【，今付作孚，】曰：陈其五行，【今作汨陈】，严恭寅畏天命，自亮以民祗惧【，今亮作度以作治，】惠保，小人惠于矜寡，【今人作民于作鲜，】母兄曰：【无皇曰：】则兄自敬德，【兄作皇，】旦以前人之微言，【今作徽言】是罔显哉？厥世【，今哉作在，】文王之鲜光【，今作耿光】，通殷就大命【达，殷作大命，】论语意与之与【，今意作抑，】孝于惟孝【，今于作乎？】朝闻道，夕死可也，【今也作矣，】是鲁孔丘与？曰：是是知津矣，【是鲁孔丘与？曰：是也。曰：是知津矣，】耰不辍，子路以告子怃然，【耰而不辍，子路行以告，夫子怃然，】置其杖而芸【，今置作植】，其斯以乎？【其斯而已矣，】譬诸宫墙，【今诸作之】，贾诸贾之哉？【今贾作沽】，又论语每篇各计其章数，其最后云：凡二十篇万五千七百一十字，又计诸异闻之，语若曰：在于萧墙之内，盖毛包周于今，论语无盖氏，毛氏书此石刻在洛阳，本在洛宫，前御史台中，年久摧散，洛人好事者时时得之，若骐骥一毛，虬龙片甲，今张焘龙图家有十版，最多张氏，壻家有五六版，王晋玉家有小块，洛中所有者止此予，皆得其拓，本论语之末，题云诏书与博士臣左立郎中臣书上，臣下皆缺，当是著书者姓名，或云，此即蔡邕书，书姓名已亡，无以辨之，独刻者陈兴姓名甚完，何其幸欤？又有一版公羊，不知谁氏所得，其末云：谿典谏议大夫臣马日防臣赵防议郎臣刘郎中臣张文臣苏陵臣傅桢，桢下谿上缺谿上，当是堂谓堂谿典也。此盖鸿都一字石经，然经各异手书，不必皆蔡邕也三字者不见真刻，独此一字者，乃当时所刻字画，高古精善，殊可寳重开元中，尝藏拓本于御府，以开元二字，小印印之，与法书名画，同藏盖，唐世以前，未録前代石刻，独此见收，其可寳如此。
蔡邕石经       董逌广川书防
经废于世，无所传闻久矣，当秦未灭诗，书其学，已失旧法，世传不可复求而得之，况其在后世耶？汉承秦亡，虽起而尽收于沟渠，炱【音台，】烬间，然残缺湮沦，无复全学，诸儒妄度，圣人随误释谬，方将训习章句，不得其序，其能得道之全，以求圣人之意，而不失哉？至其不得于言，则疑于经，不得于经则疑于学，师习各异，党学相伐，至致滋荄，周由等以就其学，有不合者，则私定桼，【音七】书，以应其误，独蔡邕镌刻七经，着于石碑，有所检据，隠括其失而周尽；当时号鸿都三字，其异文者，附见此于已残之经，得收其遗逸，而仅存其可贵也，才三十年，兵火，继遭碑亦损缺，魏正始中，又立一字石经相承以为七经正字，后魏武定四年，移洛阳汉魏石经于邺，魏末，齐神武自洛阳徙于邺都，河阳，河岸崩，遂没于水。其得至邺者，殆不得其半，周大象中，诏徙邺城石经于洛时，为军人破毁，至有窃载还邺者，船壊没溺不胜其众也，其后得者，尽破为桥基，隋开皇六年，自邺京载入长安，置于秘书内省，议欲补缉，立于国学，防乱遂废，营造之司，用为柱础，贞观初，魏徴始收聚之，十不一存，其相承传拓之本，犹在秘府，当时考騐至详谓不尽为邕，如马日防数軰，相与成之，然汉简古深于法度，亦后世不及，故兼存之，赵绰曰：唐造防秋馆时，穿地多得石经，故洛中人士逮今有之，考当时所得已是汉世所遗没而得者，国初开地，唐御史府得石经十余石，此又唐末沦没之所出也。
石经尚书       董逌广川书防
秘书郎黄符，以石经尚书示余，为考而识之，蔡邕以经籍去圣乆远文字多谬，俗儒穿凿，疑误后学，熹平四年，奏求正六经文字，邕乃自书于碑，大屋覆藏，立太学门外，号鸿都，石经屋覆，四面栏障开门，于南河南郡，设吏卒视之，昔朱越石与兄书曰：石经文都其碑，高一丈许，广四尺，骈罗相接，太学在南明门外讲堂，长十丈，广三丈，堂前石经四部，本碑四十六枚，元魏时西行尚书，周易公羊传十六碑，存十二碑，毁南行礼记十五碑，悉崩壊东行论语三碑，毁礼记，但存谏议大夫马日防，议郎蔡邕名，当是时，尚有碑十八，盖春秋尚书作篆，科斗，复有周易，尚书，公羊礼记四部杨衒之曰：石经尚书，公羊为四部，又谓春秋尚书二部书有二经，当是古文已出衒之，出北齐谓得四十八碑，误也。洛阳，昔得石经，尚书段残破不属，盖盘庚洪范无逸多士，多方总二百三十六字，其文与今尚书尽同，间有异者才十余，然则知古文尚书，盖已见于此，或曰，魏亦作石经，安知此为汉所书哉？余谓魏一字，汉为三字，此其得相乱耶？且曰：天命自度碑作亮，惠鲜鳏寡，碑作惠于矜寡，乃逸，既诞作乃宪，既延治民，祗惧作以，民肆，高宗享国五十九年，作百年以书考之，知传受譌误，不若碑之正也，方汉立学官书，惟有欧阳夏侯，其书虽不全见，今诸家所引与古文尚书，全异不应，今所存古文，反尽同也，疑邕既立二书，则或当以古文自存矣，王肃解书，悉是孔传，便知魏去汉世未远，肃得其文，不然不应。又尽同也，晋内史梅赜分舜典而当时犹疑知古经已废于汉，魏不尔，肃得自私，使世疑耶？余知至晋其书已絶，今考杜预释左传？以古文为逸书，又知欧阳夏侯所传，殆异于古文，其知者于此乎？考之。
石经论语       董逌广川书防
石经，今废不存，或自河南御史台，发地得之，盖论语第一篇并第十四篇为一碑，亡其半矣，其可识者字，二百七十，又自第十八篇，至第二十篇为一碑，破缺残余，得五之一，其存字为三百五十七，以今文论语校之，其异者若抑与之，与为意与之，我未见好仁者，恶不仁者作未见好仁，恶不仁，朝闻道，夕死可矣，作可也，有三年之丧，于其父母，无乎字恶，居下流而无流字，年四十，而见恶焉，无焉字鳯兮鳯兮，作何德之衰？往者不可谏也，来者犹可追也，今本皆异执舆为谁？而作执车为谁子？是鲁孔丘与？曰：是然后曰：是知津矣，比今书多二字，耰而不辍，作辍夫子怃然，植其杖作，置其斯而已矣，作其斯以乎？子游作子斿，而在萧墙之内作而在于萧墙之内，凡碑所存，校其异者，已十五之一矣，使鸿都旧书尽存，则其异可知也。夫以邕之所定，虽未尽善，然汉儒学博，其校定众家得正，譌误多矣，此犹是千载旧书，比今兵火之余，师学已久废，其庸得并论耶？
石经尚书残碑       洪适释
命【孔本作身，】何及相【缺，】散【孔作憸，下阙】言曰：人惟旧，【孔旧上有求字，下阙二字】救【，孔作求】，旧【下阙，】有志女，毋翕侮人成，毋流【孔作，汝无侮老，成人无弱，下遂缺】，各共尔事，齐乃位度尔，【孔作乃】口，【下阙，】民之承保，后胥高【孔作慼，】鲜以不浮，【下阙】，试以尔【，孔作汝】迁，安定厥国，【孔作邦】，【孔无】，女不【下阙】，其或廸【孔作稽】自怨，【孔作恕，下阙】永，【孔作诞，】劝忧，今其有今罔后，女何【下阙，】之劳尔，先予不【，下缺】于兹，高后不乃知【孔作崇，】降罪疾，曰：【下阙，】能廸吉，我先后【下缺，】民女有近【孔作戕，】则在我心，我先后绥【下缺，】兴降，不永于戯，【孔作崇，降弗祥，呜呼！】今予【下阙】絶远女，比犹【孔作分猷，】念以相从，各翕【孔作设】中，【下缺，】建乃家，【下缺】股，【孔作盘缺一字，】既【下缺，】众曰：女罔台民，【孔作无戏怠，】勖【孔作懋，】建大命，今我【孔作，予下缺，】凶德绥，【孔作嘉】绩，【下缺】，今【孔无】尔惠，【孔作谓】朕【缺，】桩【孔作震，】动万民以迁，肆上【下缺，】乘【孔作隠】哉？予其勖，【孔作懋，】蕑相尔，念敬我众，朕不【已上，盘庚三篇，】。
民中絶命民有不若德，不聴罪，天既孚【，孔作付已上，高宗肜日篇，】厥遗任，【孔作壬】父母弟不廸，乃维四方，【下缺】，不愆于四伐，五伐六伐七伐，乃【已上，牧誓篇】。
伊【孔无】，鸿【孔作洪】，水曰：【孔作汨，】陈其五行，帝【下缺，】曰：建用皇极，次六曰艾【孔作乂，】用三德，【下缺，】润下作醎。炎上作苦，曲直作【，下缺】食，二曰货，三曰祀，四曰司空，【下阙】极，凡厥庶民，无有泾司，人无有【下缺，】明人之有能有为，使羞其行，而【下缺，】路无偏，毋党王道荡荡，毋党【下缺，】为天下王三徳【孔三上有六】，一曰正直，二【下缺，】家而【孔无】，凶于而国，人用【缺，】颇辟，【孔作僻，下缺】乃心，及卿【缺，】及庶民，【孔作人已上，洪范篇】。
维天命元【，孔元作无违】，朕不敢有【，下缺】罪，时维天命，王曰：告尔【，孔无二字，】多【下缺，】兹雒【，孔作洛】，予维四方攸，责亦维尔，【下缺】，有年于兹，雒尔小子，乃兴从尔，迁王【已上，多士篇】。
啬【孔作穑，】之艰难，乃劮【孔作逸，】乃宪【孔作谚，】既延【孔作诞，】不【孔作否？】则侮厥，【下缺】中宗，严恭寅畏天命，自亮以【孔作度，治】民祗惧，【下缺，】或怨肆，高宗之飨国百年，【孔作享国五十有九年，】自时厥后，【下缺，】功田功，徽柔懿共，懐保小人【孔作民】惠于矜【，孔作鲜鳏，下缺】酒，【孔作淫，】毋劮【孔作逸，】于游田，维【下缺，】共【孔作，无淫于观于逸，于逰于田以万民，惟正之供，】毋兄【，孔作无皇】白，今日【下缺，】厥圣【，圣作聼】，人乃训变，【孔变上有之，乃】乱正刑，【孔正上有先王之】，至于【下缺，】则兄曰：【孔作皇自】，敬德厥愆，曰：朕之愆允，【下缺】，公曰：于戏！嗣王监于兹，【孔监，上有其已上，无逸篇】。
道【孔作终，】出于，详于戏君，【阙】曰：时我【已上，君奭篇】。
我则致天之【已上多方篇】
常伯常任辟，【孔作凖，下缺】乱，【孔无】谋面，用【下缺，】于厥邑，其在【下缺，】有防【孔作俊，】心以敬事，【下缺，】王维厥【孔厥，上有克】度，【孔作宅，】心乃【下缺】，受兹【孔，作此】丕，丕其【孔作基】，于戏！【下缺，】旦以前【，孔作已受】人之微，【孔作微】言，【下缺，】训德【孔德，上有于】，是罔显哉？【孔作在，】厥世，【下缺，】王之鲜，【孔作耿，】光以杨武王【已上立政篇】。
几乃【缺，】召太保，【下缺】通，【孔作达，】殷就【，孔作集】大命，在【下缺，】非几兹即【，孔作既下阙，】黼衣，【孔作扆以上顾命篇】。
右石经尚书残碑，盘庚篇百七十二字，高宗肜日篇十五字，牧誓篇二十四字，洪范篇百八字，多士篇四十四字，无逸篇百三字君奭，篇十一字，多方篇五字，立政篇五十六字，顾命篇十七字合五百四十七字，熹平四年，议郎蔡邕所书者，汉儒传伏生尚书，有欧阳，大小夏侯之学，孔安国尚书，汉人虽有为之训传者，然不立于学官，永嘉之乱，三家之书并亡，故孔氏传独行，以其书校石本，多十字少，二十一字不同者五十五字，借用者八字鸿艾，劮犹之类是也。通用者十一字，于戏！母女之类是也。孔氏叙商三宗，以年多少为先后，此碑独阙，祖甲计其字，盖在中宗之上，以传序为次也；但云：高宗飨国百年，异尔范史云：蔡邕以俗儒穿凿经籍，疑误后学，与堂谿典马日，防等奏求正定六经文字，时博士试甲乙科，争第高下，至有行赂改兰台漆书经字者，灵帝乃从诸儒之请，刋石立之太学，天下咸取则焉。碑高一丈，广四尺，陆机洛阳记云：碑凡四十六，书：易，公羊二十八碑，其十二毁，论语三碑，其二毁礼记十五碑，皆北齐徙之邺都，至河阳岸，頺半没于水，隋复载入长安，有易一卷书六卷鲁诗六卷，仪礼九卷，春秋一卷，公羊九卷，论语一卷未及补治而乱作，营缮者，至用为柱础，唐初，魏郑公收聚之，十不存一，则石经之散亡久矣，本朝一统时遗经，断石藏于好事之家，犹昆山片玉，已不多见，今京华年代殷遥，昔之残碑，日益鲜矣，予既集释，因以所有镵之防，稽蓬莱阁，【防音慉勉也，□亦逸字】。
石经鲁诗残碑
惟【毛作维，】是褊心，是以为刺葛屦，【下阙，】汾一曲，言采其藚。彼其之子，美【下阙】之，谁知【阙一字，毛谁上有其】之，盖亦勿思 园有棘，其实之【，下阙】父兮，父【阙一字，毛旡】曰：嗟！予子行役，夙夜毋【，毛作无】已，尚【毛作上，】愼【下阙，】哉犹来，毋死 ，陟岵三章，章六句， 十【下阙，】稼啬，【毛作穑，】胡取禾三百廛兮？【下阙，】特兮，彼君子兮，不素食兮，欿欿【毛作坎，】伐轮兮，【下阙】，毋食我黍，三岁宦，【毛作贯】女，莫我肯顾。逝将去女，【下阙】宧女，莫我肯劳，【阙】将去，女适彼乐郊，乐郊【下阙，】蟋蟀在堂，岁聿其逝，今我不乐日月，其【阙】句， 山有蓲，【毛作枢】，隰有榆子，有衣裳弗曳，【下阙】酒食，胡【毛作何】？日鼔瑟且以喜乐【下阙，】既见君子，云胡其忧，杨【下阙】。
右石经鲁诗残篇，碑百七十三字，魏唐国风数篇之文也，与毛诗异者，如猗作兮，贯作□枢，作蓲数字，又有一段二十余字零落，不成文，惟有叔于田一章及女曰鸡八，字可读，其间有齐，韩字盖叙，二家异同之説犹公羊传，碑所云颜氏论语碑所云：盍毛包周之比也。汉代诗分为四，在东京时，毛氏诗不立学官，隋志有石经鲁诗六卷，此碑既论齐，韩于后，则知隋志为然也。
石经仪礼残碑
东面，主人【下阙，】卒爵，坐奠爵，拜，执【下阙，】人盥洗，升媵觚于宾，【下阙】，上拜受爵于筵前，【下阙，】首公答拜。媵爵者立【下阙，】媵爵者，觯待于【下阙，】公坐取大。
右石经仪礼残碑，四十五字，皆大射仪之文也，石磨灭字画，比他经不明白，灵帝纪云：诏诸儒正五经文字，刻石立于太学，蔡邕传则云：奏求正定六经记传既已不同，陆机洛阳记所载，但有书易，公羊礼记，论语尔，惟隋志云：后汉刻七经于石碑，皆蔡邕所书，其目有一字，经石经仪礼九卷，乃汉史陆记之踈略也未央宫有曲台殿，天子射宫也，西京无太学于此行礼，故后苍，著书説礼数万言，名曰曲台记，今禁中有选德殿，盖便坐观射之地，而清闲之燕，咨访治道，率在于是殆与曲台暗合，古者射为六艺之一，仪礼一经説射者两篇，后世非介胄之士，则不习与古殊矣。媵觚，媵爵云者，媵盖送也。
石经公羊残碑
翚者何？公子翚【阙一字，】何以不称公，【下阙】栢，于是谓栢曰：吾为【阙三字】矣，曰：【下阙，】之之辞也，然则孰立之？石【缺二字，】之石踖，【板本作碏，】美大之之辞也，棠者何济？【阙一字，】之邑也，曷为【下阙，】仲子【板本有也字，】未君，则曷为祭仲子【阙一字，】为桓立，故【下阙】，诸侯四诸公者何？诸【缺一字，】者何？天子三公称【，下阙】相处乎内，始【缺一字，】诸公放，【板本作昉，】于此乎？前此矣，前【下阙，】其成也，曰：吾成败矣！吾与郑人未有成，【板本有也字，】吾【下阙，】后为年，外取邑不书，此何以书？久也，【下缺】弟，母兄称兄，凡【缺五字，】之大夫也。此【下缺，】之邑也，天子有【阙四字，】诸侯皆从泰山【下缺】而葬，不日卒赴，而【缺一字，】不告公，曷为与防者，【下缺，】大夫之未命者也， 十年，此公子翚也，何【下缺，】外于外，大恶书，小恶不书于内，大恶讳，小【下阙，】国也，何以不书葬？隠之也何隠尔试？【板本作杀】也，试【下缺，】葬【板本有以为字，】繋【缺一字，】臣子【缺二字，】薨，何以不地？不忍言【已上隠公】。
何易之也？易之则其【下缺】讳，取周田也，讳耴【已上成公】。
十有四年，何以【缺一字，】记异也。何异【下缺】则至，无王者则，至有以告者曰：有麕而【下缺，】乎隠祖之所遝，【板作逮，】闻【缺一字，】所见异辞，所闻异辞，所【下缺】，不亦乐乎？【缺二字，】君子也，制春秋之义，以【已上，哀公】。
有【缺】传，桓公二年，颜氏有所见，异辞所闻异，【下缺，】何以书？记灾也，世年颜氏，言君出则已，入【下缺，】颜氏无伐而不言围者，非取邑之辞也。 十【下缺，】谿典，谏议大夫臣马日防臣赵防议郎臣【缺二字，】臣刘郎中臣张文臣苏陵臣傅祯杂。
右石经公羊残碑，三百七十五字，自隠公四年至成公元年，及哀公十四年之文也，所书者皆是公羊氏传辞而无春秋正经，又有颜氏説石文断续，不可考绎，盖严颜异同之辨也，以今板本校之，惟易四字尔，汉注引陆机洛阳记云：礼记碑上有马日防，有堂谿典八人姓名，论语碑亦有左立二人姓名，陆氏所记，未之详也。
石经论语残碑
鲜矣，不好犯上而好作，【下缺】本，本立【缺一字，】道生孝，【下缺】曰：道千乘之国，敬事【下缺，】使民以时， 子曰：弟子【下缺，】而有信，虽曰未学，吾必谓【下缺】，君子不重，则不威学，则【下缺，】与意【板本作抑，】予之与？子赣【板本作贡，】曰：夫子【缺五字，】以得之，夫子之求之也，【下缺】道斯为美，小大由之，有所不行，知【缺五字，】礼节之，亦不【板本有可字，】行【下缺，】告诸往而知来，【下缺，】人之不【下缺，】章【已上学而篇】免而无耻，道之以徳齐之以【，下缺】乎？【板本作于】学，世【下缺，】孙问孝于我，我对曰：毋违樊迟，【缺一字，】何【下缺，】曰：生【下缺，】葬之以礼，祭【下缺，】以别【缺，】子夏问孝，子曰：色难，有【下缺，】劳有【，下缺】孝，【下缺】廋哉？人焉廋【板本有哉？字】子曰：温故而知【下缺，】子【下缺】器，子赣问【下缺，】乎异端，斯害也已。 子曰：【下缺】曰：何为则民服，孔子对曰：【下缺】之，【下缺，】子曰：书云孝于【板本作乎？】惟孝友于兄，【下缺】也，周因于殷礼，所损益可知，【下缺已上，为政篇】。
曰：人而不仁，如礼何！人而不仁，如乐何 ？林【缺十一字，】与【下缺】与，对曰：不能，子曰：【缺五字，】山不如林，放【缺九字，】也，射【下缺，】曰起予，【板本有者字，】商也，始可【下缺，】子曰：【下缺】殷礼，吾【下缺】也，知其説【缺三字，】天下也，其【缺一字，】示诸斯乎！【下缺，】如神在，【下缺，】于二代，郁郁乎？【下缺】太庙，【下缺，】子知礼，【下缺】礼，【下缺】也，【下缺】以栢，周人以栗，曰：使民【下缺】往，【下缺】 ，国【板本作邦，】君为两君之好，有反【缺一字，】管氏，【下缺】知礼，【下缺】，吾未尝不得见也。从者【缺一字，】出曰：【下缺，】无道也，久【下缺，】观之哉！
凡二十六章【已上八佾篇】
人【缺，】子曰：苟志于仁矣，无恶【板本有也字，】子曰：富与贵是人之所欲也，【下缺，】颠沛必于是， 子【缺二字，】未见好仁，【板本有者字，】恶不仁者，好仁者，无以尚之，【下缺】过也，各于其党【缺二字，】斯知仁矣，子曰：朝闻道，夕死可也，【板本作矣，下缺】子懐刑小人懐惠 子曰：放于利而行，多怨 ，子曰：能以礼【下缺，】曰：唯子出，门人问曰：何谓也？曾子曰：夫子之道，忠恕而已，【下缺】曰：父母在，不远防防必【下缺已上，里仁篇】。
交于子张，子【缺一字，】曰：子夏【缺一字，】何，对曰：子夏曰：可者，【缺四字，】者距【板本作拒下缺，】子夏曰：虽【缺五字，】观者焉，致远恐泥，是以【下缺】其事，君子学【下缺，】子夏曰：小人之过，【下缺】曰：【下缺，】子夏曰：大德【缺五字，】出入可也， 子斿，【板本作防缺六字，】子【下缺，】君子之道，焉可【缺二字，】有【缺一字，】有卒者，其惟圣人【下缺，】仕而【下缺，】曾子曰：吾闻诸【板本有夫子，】子，人未有自致也者，【板本作者也，】必也亲丧乎？【缺一字，】子曰：【下缺】，如得其情，则哀矜而勿喜，子赣曰：纣之【缺一字，】善【缺一字，】是其【板本作之，下缺】赣曰：仲尼焉学？子赣曰文武之道未隧，【板本作坠，】于地，在人，贤者志其【，板本作识，其下缺】告，子赣【缺一字，】，赣曰：譬诸宫蘠，【诸板本作之，蘠板本作墙，】赐之蘠，【缺一字，】窥见室家之好，夫【下缺，】尼可毁，【缺二字，】人之贤者，丘陵也，【缺三字，】逾也，仲尼日月也，【下缺，】一言以为不知，言不可不愼也。夫子之不可及也，犹天之【下缺已上，子张篇】。
不蔽，简在帝心，朕躬有罪，毋【板本作无】，以万方万方，有【缺一字，板本有两罪字，】在朕躬，【下缺，】归心焉所重，民食防【缺一字，】寛则得众，敏则有功，【缺一字，】则説【下缺】不骄，威而不猛乎？【缺一字，】曰：何谓惠而不费，子曰：【缺一字，】民之【下缺，】尊其瞻视，俨【缺字，】 而畏之，斯不亦威而不猛乎？【下缺已上，尭曰篇】。
凡二十篇万五千七百一【缺一字】字
贾【板本作沽，】诸贾之哉？包周【缺四字，】盖肆乎其肆也，【缺一字，】周【下缺，】曰：言【缺一字，】而在于萧蘠之内，盍毛包周无于【下缺】。
诏书与博士臣左立郎中臣孙表【下缺】
工陈兴刻
右石经，论语，残碑九百七十有一字，前四篇，后四篇之文也，每篇必计其章终篇，又总其字又载，盍毛包？周有无不同之説以今所行，板本校之，亦不至甚异，其文有增损者，其字亦有假借者，及用古者有字异而训不远，若置其杖，贾之哉者，汉人作文，不避国讳，威帝讳志，顺帝讳保石经，皆临文不易，樊毅碑，命守斯邦，刘熊碑来臻，我邦之类，未尝为高帝讳也，此碑邦君为两君之好，何必去父母之邦尚书，安定厥邦，皆书邦作国，疑汉儒所传如此，非独远避此讳也。水经云：光和六年立石于太学，其上悉刻蔡邕名，魏正始中，又刻古篆，三字石经，盖诸儒受诏在熹平而碑成，则光和年也，隋志有一字石经七种三字，石经三种，其论云汉镌七经皆蔡书，又云：魏立一字石经其説自相矛盾，新旧唐志有，今字石经七种而注论语云：蔡邕作，又有三字，石经古篆两种，盖唐史以为今字也，观遗经字画之妙，非蔡中郎軰不能为，以黄初后来碑刻比之，相去不啻霄壤，岂魏人笔力可到，当以水经为据三体者，乃魏人所刻，儒林传云：为古文篆，三体者，非也，史称邕自书丹使工镌刻，今所存诸经，字体各不同，虽邕能分善，兼备众体，但文字之多，恐非一人可办，史云：邕与堂谿典杨赐马日防，张驯韩説单飏等正定诸经，今公羊论语之后，惟堂谿日防二人姓名尚存，别有赵防，刘，张文，苏陵傅祯左立孙表数人，窃意其间必有同时挥毫者，予详玩遗，字公羊，诗书仪礼又在论语上刘寛碑隂王题名，则公羊诗书之雁行也，黄初孔庿碑，则论语之苗裔也，识者当能别之。
石经防           张 縯
石经本末，丞相洪公论，载于释详矣，洪公所未及者，今粗见于此，唐章懐太子引洛阳，记注范晔汉书称石经凡四十六碑，及高澄迁，此经于邺，通鉴所书为五十二碑，自东汉歴魏，晋，宋数百年间，洛阳数被兵，此碑当有毁者，其迁于邺，乃视洛阳记多六焉，疑洛阳记，未详也。碑制高一丈，广四尺，六经文多，必非四十六碑所能尽者，宋常山公，河南志称石经，凡七十三碑，常山公博物洽闻，欧阳文忠每以古今疑事谘之，河南志所书，必有据依矣，后周伐齐毁碑，以为炮石方高纬，昏乱两阵，胜负之顷，犹需孽妇一观，遂以其国输，后周复何有于石经，则此碑之残毁，亦宜也。贞观考古，止得石经数段，其传于今者，亦可知其无几矣，蔡邕本传，称邕自书丹于碑，其言为何体书？今世所传皆以体，至儒林，传序则云为古文篆，三体书法以相叅，检注言，古文谓孔氏壁中书，以縯考之，孔壁所藏皆科斗文字，孔安国，当武帝之世已称科斗书，无能知者，其承诏为尚书五十九篇作传，为古定，不复从科斗古文，邕独安能具三体书法于安国之后，二百年哉？汉建武时，杜林避地河西，得古文尚书一轴，诸儒共传寳之一轴，已为世所琛如此，熹平距建武，又几载乃谓六经，悉能为古文，非事情也，或者邕以三体叅检其文，而书丹于碑，则定为，亦如孔安国之书传耶？儒林传序疑字有误者，初，邕正定六经，与堂谿典数人，同受诏，今六经字体不一，当是时，书丹者，亦不独邕也，姑识于末，以俟博识之，君子张习孔，云谷卧余云：孔安国书序云：为古定，更以竹简写之，古定殊不可晓，定字当是字字之譌，言既以其所知者为，其古字，则更以竹简写之也，附记于此。
按洛阳记言，石经四十六碑，此专指汉而言也，水经注及洛阳伽蓝记言，堂西有四十八碑，此专指魏而言也，合之，当得九十四碑，洛阳记二十九碑，已毁则存于后魏者，当得六十五碑，及高澄迁邺，多没于河，故止存五十二碑，此合汉魏而总言之也，张氏疑汉碑，不当有五十二翻，谓洛阳记为误，岂不知魏亦有石经乎？后魏静帝本纪，武定四年，明书徙汉，魏石经于邺，张氏亦未之考乎其言，周师伐齐毁碑，以为炮石，亦非也。周师以承光元年正月癸巳，围邺，齐主即出奔邺城，当日即下。周师未尝攻齐，人亦未尝拒，安得有毁？为炮石之事，此皆以意论古而不考，当时事实者也。
学古编           吾 衍
石经遗字碑，防稽蓬莱阁，翻本破缺磨灭，不异古碑，今亡矣。
按洪适释云，余既集释，因以所有石经遗，字镵之，防稽蓬莱阁，然则遗字碑洪氏所刋也，其翻本不知出何人？
石经字     顾炎武金石文字记
余两见此本一于邹平，张氏一于京师，孙氏尚书，盘庚篇三十余字，论语，为政篇七十余字，尧曰篇三十余字，以视洪氏释所存不过什之一而已，按三体石经，汉，魏皆尝立之。熹平之，立石见于后汉书？灵帝纪，蔡邕传张驯传儒林传，宦者传正始之立石见于晋书，卫恒传而水经注，则曰：汉碑五经，立于太学讲堂前，悉在东侧，碑上悉刻蔡邕等名，魏正始中，又立古篆，三字石经，魏初传古文出邯郸淳，石经古文，转失淳法，树之于堂西石四十八枚，广三十丈，洛阳伽蓝记，则曰：堂前有三种，字石经二十五碑，表里刻之，写春秋，尚书二部作篆科斗，三种字，汉右中郎将蔡邕笔之遗迹也，犹有十八碑，余皆残毁，复有石碑，四十八枚，表里书写周易，尚书，公羊礼记四部，又赞学碑一所，并在堂前，章懐太子引雒阳记则曰讲堂，长十丈，广二丈，堂前石经四部，本碑凡四十六枚，【少二枚，】西行尚书，周易公羊传十六碑，存十二碑，毁南行礼记十五碑，悉崩壊东行论语三碑二碑，毁礼记碑，上有谏议大夫马日防，议郎蔡邕名，此皆当时亲见其石而记之者也，合而考之，其不同有四焉，一曰汉五六七经之不同，二曰魏石，经三体，一体之不同，三曰堂西，所立石为魏，为汉之不同，四曰后魏所存石诸经之不同，后汉书本纪儒林，宦者传皆云五经，蔡邕张驯传，则以为六经，隋书经籍志，又以为七经此言，汉五六七经之不同也，卫恒传言，魏初传古文者出于邯郸淳至，正始中，立三字石经，转失淳法，因科斗之名，更效其形，水经注亦云：三字石经在堂西，而伽蓝记以为表里，书隋书经籍志则谓之一字石经矣，然则所谓效科斗之形而失淳，法者安在邪？此言魏石经三体，一体之不同也，【金石录曰：汉石经，蔡邕小字八分书，后汉书儒林传序云：为古文篆，三体者，非也，盖蔡邕所书者乃八分，而三体石经乃魏时所建也，】伽蓝记二十五碑，为三种字，四十八碑，表里书，水经注谓，汉经在堂东侧，而四十八碑，为魏经在堂西，乃洛阳记不言，东侧有碑，而云堂前有四十六枚上有马日防，蔡邕名，又不言字之，有三体，一体无，乃并水经之所谓魏者，而指之为汉欤？此言堂西所立石为魏，为汉之不同也，伽蓝记云：周易，尚书，公羊礼记四部洛阳记则多一，论语而赵明诚金石録言其家所收，又有诗仪礼，苟非其传，拓之，本出于神，以前则不应，以宋人之所收而魏时犹未见也，此言后魏所存石诸经之不同也，凡此皆不可得而详矣。若夫魏书江式，传谓魏三字石经立于汉，碑之西为邯郸淳，书则不考，卫恒之言而失之者也，【胡三省通鉴注云：魏碑以正始年中，立汉书言：元嘉元年，度尚命邯郸淳作曹娥碑，时淳已弱冠，自元嘉至正始九十余年，谓淳所书，非也，】孝静帝纪武定四年八月，迁雒阳汉，魏石经于邺北齐书文宣帝纪，言有五十二枚，视伽蓝记所列东二十五，西四十八之数，仅失二十一枚耳，而隋书经籍志言，河阳岸崩，遂没于水。得至邺者，不盈大半，则不考北齐之纪而失之者也，周书宣帝纪大象元年二月辛卯，诏徙邺城石经于洛阳，隋书于刘焯，传言开皇六年，运洛阳石经至京师，而经籍志则云自邺，载入长安，则自不考其列传，而失之者也，此皆其乖误之易见者也。又晋书裴頠，传曰：转国子祭酒，奏修国学，刻石写经，而水经注诸书无言，晋石经者，岂頠尝为之而未成耶？今此之本，据宋黄长睿，东观余论云：本在洛宫，前御史台中，年久摧散，洛人好事者时时得之，今张焘龙图家有十版，张氏壻家有五六版，王晋玉家有小块，予皆得其拓，本邵伯温闻见后录言：近年洛阳张氏发地得石十数，而董逌广川书防记，尚书存二百三十六字，论语存三百五十七字，今此石已不知其何所归？而拓本之存于世者，固往往而有也。
又
卫恒四体书势序曰：自秦壊古文有八体，一曰大篆，二曰小篆，三曰刻符，四曰虫书，五曰摹印，六曰署书，七曰殳书，八曰书，许愼撰説文用篆书为正秦时，李斯号为小篆诸山及铜人铭皆斯书也，汉建初中，扶风曹喜少异于李，而亦称善，邯郸淳师焉，略究其妙，汉末又有蔡邕，采斯喜之法，为古今杂形，然精宻闲理不如淳也，其所论者中郎之篆，尔不言及，以今推之，汉人之所通行者，也，石经固有古文，篆二体矣，未知其出于何人，若夫中郎之作者，盖随俗为之，欲人易晓而已，若固不若许叔重之，一一画，皆有根柢也，故唐李阳冰言蔡中郎，以豊同丰，【按丰字，自后汉三公山碑，武都太守李翕西狭，颂等碑，多已作豊，不始于中郎也，】李丞相将束为宋鲁鱼一惑，泾渭同流，而张参作五经文字，每言上説文下石经，石经之文，大抵变而従省者也。省者谓之，其稍繁而杂篆法者，谓之八分，为八分者，已不必能通六书之指矣，故韩退之赠张秘书诗云：阿买不识字，颇知书八分，而况于为为眞，以至于行草乎？虽然，古文之变而为篆，又变而为也，五经之异同，变而归于一也，此势之不得，不然，而中郎因适当其时者也，颜氏家训曰：世间小学者，不通古今，必依小篆，是正书记，凡尔雅，三苍説文岂能尽得苍颉本指哉？亦随代损益，各有同异，然则唐人试士，必以石经説文字林者，盖欲其兼古今之法，而晓变通之意乎？
按后汉书儒林传及洛阳伽蓝记并言，汉立三字，石经晋书卫恒传后魏书江式，传及郦道元水经注并言魏石经亦然，是两朝石刻，皆用古文篆，三体无可疑矣。乃隋书经籍志，黄伯思东观余论，董逌广川书防谓汉用三体，魏止一体，赵明诚金石，録洪适释则谓魏用三体，汉止一体，而诋后汉书为误两説矛盾如此，将安适从，愚谓儒林传所言必不诬，即杨衒之卫恒江式，郦道元皆得之，目覩，岂有舛谬，衒之之言曰：汉石经二十五碑，表里刻之，作篆科斗，三种字，皆蔡邕之笔，儒林传不言，表里皆刻頼，此始知之，其非妄言可知矣。恒之言曰：魏初传古文出邯郸淳，正始中，立三字石经，转失淳法，因科斗之名，遂效其形，既有科斗，则有篆可知矣。当是时，汉碑虽多残毁，而魏碑无所损，诸儒生长洛阳观览，已非一日，安得反讥其误，由黄董赵洪诸子止见残缺之余，未获见其全文，故各持一説而不相合，夫生数百年后，遥度数百年以前之事，终不若目，覩之眞卫江诸公皆出于目覩，惟宋以后，文人未见眞刻，但考索于残碑，搨本曰：此汉也，此魏也，不得其实，而以意度之，故有此纷纷之论，其在于今，石经遗字士大夫家多有之，莫不夸为中郎，眞迹岂知宋之中，世胡宗愈刻之于成都，洪适刻之于防，稽得之者，何尝不视为异寳而不知非其眞也，然则后人之疑，汉疑魏，岂若前人目覩之可据哉。
后魏石经
南齐书魏卤传
魏初平居平城，无城郭，佛狸【即世祖，太武帝拓防焘，】始截平城西为宫城西南，去白登山七里，于城西三里，刻石写五经及其国记。
按佛狸在位岁久，无岁不用兵，乃能留意经籍，刋勒于石，此帝王盛事，而后魏书不载，独见于南齐书，不可不补入，然以佛狸之骁雄，嗜杀，岂能爱好经术，此必崔浩所为浩，自祖父以来世，擅书名于北土，宜其有是美举尔。
石经考卷上
钦定四库全书
石经考卷下
鄞县万斯同撰
唐石经
旧唐书文宗本纪
开成二年冬十月癸卯，宰臣判国子祭酒郑覃进石壁九经一百六十卷，时上好文，覃以经议启导，稍折文章之士，遂奏置五经博士，依后汉蔡伯喈，刋碑立于太学，剙立石壁九经，诸儒校正讹谬，上又令翰林勒字官唐度，覆校字体，又乖师法，故石经立后数十年，名儒皆不窥之，以为芜累甚矣。
郑覃传
郑覃故相珣瑜之子，以父防补文校理，累官京兆尹，文宗即位，改左散骑常侍，三年，以本官充翰林侍讲学士，四年四月，拜工部侍郎，覃长于经学，稽古守正，帝尤重之，覃从容奏之曰：经籍讹谬，博士相沿，难为改正，请诏宿儒兴学，校定六籍，凖后汉故事，勒石于太学，永代作则，以正其阙，从之，九年十月，屡迁尚书右仆射，同平章事，开成初，奏起居郎周墀，水部员外郎崔球，监察御史张次宗，礼部员外郎孔温业等校定九经文字，旋命上石，覃以宰相兼判国子祭酒，奏太学，置五经博士各一人，缘无职田，请依王府官例赐禄粟，从之，又进石壁九经一百六十卷。
经籍志
今字石经易篆三卷 今字石经尚书五卷 今字石经郑尚书八卷 今字石经尚书古篆三卷 今字石经毛诗三卷 今字石经仪礼四卷 今字石经左传古篆书十三卷 今字石经左传经十卷 今字石经公羊传九卷 今字石经论语二卷【蔡邕注】
新唐书郑覃传
太和中，覃以经籍刓谬，博士浅陋，不能正建言，愿与钜学鸿生共力讐刋凖汉旧事，镌石，太学，示万世法，诏可，乃表周墀崔球，张次宗，孔温业等是正其文，刻于石。
艺文志
今字石经易篆三卷 今字石经尚书五卷 今字石经郑尚书八卷 三字石经尚书古篆三卷 今字石经毛诗三卷 今字石经仪礼四卷 三字石经左传古篆书十二卷 今字石经左传经十卷 今字石经公羊传九卷 蔡邕今字石经论语二卷
按旧志有，今字石经易传三卷，今字石经尚书五篆三卷，今字石经左传古篆书十三卷，此不可解，既言今字，即今之楷书也，何以又言？易篆古篆，及观新志，乃言三字石经尚书古篆三卷三字石经左传古篆书十三卷，始知旧志，今字当改三字，而新志，今字石经易篆传三，亦当改为三字也。
京兆府学石经记       黎 持
汲郡吕公龙图，领曹陜右之日，持适承乏雍学，一日谒公，公喟然谓持曰：京兆阛阓，间有唐国子监存焉，其间石经，乃开成中，镌刻唐史载，文宗时，太学勒石，而郑覃与周墀等校定九经文字上石及覃，以宰相兼祭酒，于是进石壁九经一百六十卷，即今之石经，是已旧在务本坊，自天佑中，韩建筑新城而六经，石经本委弃于野，至朱梁时，刘鄩守长安，有幕吏尹玊羽者白鄩，请辇入城，鄩方备岐军之侵轶，谓此非急务，玊羽绐之曰：一旦卤兵临城，碎为矢口，亦足以助贼为虐，鄩然之，乃迁置于此，即唐尚书省之西隅也，地杂民居其处，洼下霖潦冲注，随立辄仆埋没，腐壤岁乆折缺予欲徙置于府，学之北牖，子且伻图来视，厥既视图，则命徒役，凡石刻偃仆者悉辇置于其地，东西陈列，明皇注孝经及建学碑，则立之，中央颜禇欧阳徐柳之书，逮偏旁字原之类，则分布于庭之左右，如入东序，河图，洛书大璧，琬琰烂然盈目，先是，有兴平，僧诞妄惑众，取索无厌，大尹刘公希道没入其赀，有欲请于朝，以修慈恩浮图者，公即建言：崇饰塔庙，非古而兴建学校为急，朝廷乃以五百千畀之，经始于元祐二年，初秋尽，孟冬而落成门，序旁启双亭，中峙庙庑，囘环不崇不卑，诚故都之壮观，翰墨之渊薮也，窃惟六经天人之道备，圣人所以遗天下来世之意，尽在于是，自周末，至隋千余，载之间，已遭五厄，道虽在无穷，而器则有，唯镵之金石，庶可以久有唐之君相知，物之始终而忧，后世之虑深，故石经之立，殆以此也。然以洛阳蔡邕石经四十六碑观之，其始立也，观视摹写者，车乘日千余两，塡塞街陌，可谓盛矣！乃范蔚宗所见其存者才十有六枚，余皆毁壊磨灭然后知不得其人，以防持虽金石之固，亦难必其可久此吕公所以有功于圣人之经而不可不书也，元祐五年，岁次庚午，九月壬戌朔，二十日记。
按旧唐书，文宗本纪及郑覃传皆言石璧九经，即黎持之记亦然，其实九经之外，更有孝经，论语，尔雅：凡十二经不止，九经也，较今之十三经，但少孟子，其时，孟子尚杂诸子中未与大学中庸共列为四书也，然此十二经之外，张参之，五经文字，唐度之，九经字様与之，并行歴五代，宋，元，明迄今载祀九百，而此刻一无损失，则以吕公置诸学校之故也。然汉魏石经亦在学校，不及四百年，残毁殆尽，则以洛阳，帝都屡遭大乱，长安自唐以后，无建都者，故反获保全耳。
唐国子学石经     顾炎武金石文字记周易二万四千四百三十七字 尚书二万七千一百三十四字 毛诗四万八百四十八字 周礼四万九千五百一十六字 仪礼五万七千一百一十一字 礼记九万八千九百九十四字 春秋左氏传一十九万八千九百四十五字 公羊传四万四千七百四十八字 谷梁传四万二千八十九字孝经二千【阙】百【阙】十三字 论语一万六千五百九字 尔雅一万七百九十一字 张参五经文字唐度九经字様
九经并孝经，论语，尔雅：字様等，都计六十五万二百五十二字，今在西安府，儒学其未有年月，一行题名十行，曰：开成二年丁巳岁月，次于日维，丁亥，书石学生，前四门馆，明经臣，【阙】 ，  书石官，将仕郎，守润州句容县尉，臣段绛校勘，兼看书上石官，将仕郎，守秘书省正字，臣栢嵩校勘，兼看书上石官，将仕郎，守四门助教臣陈庄士，覆定字体，翰林待诏，朝议郎，权知沔王友，上柱国，赐绯鱼袋，臣唐度校勘官兼专知都勘定经书，检校刋勒上石，朝议郎，守国子毛诗博士，上柱国，臣章师道，朝散大夫，守国子司业，骑都尉赐绯鱼袋臣杨敬之。
都检校官银青光禄大夫，【阙】 ， ； ， ， ， ， ， ， 国子祭酒，同中书门下平章事，太清宫使，监修国史，上柱国，荣阳郡开国公，食邑二千户，臣覃【官衘缺，十字九经，字様云，右仆射兼门下侍郎，国子祭酒，平章事，覃】按旧唐书，开成元年正月，中书门下奏：起居舍人，集贤殿学士周墀，监察御史张次宗，礼部员外郎孔温业兵部员外郎，集贤殿直学士，崔球等同勘校经典释文，又云：令率更令韩充详定石经官，新唐书六列，墀等四人而碑并不载。
旧唐书文宗纪：开成二年，宰臣判国子祭酒郑覃进石壁九经一百六十卷，时上好文，覃以经义，启导稍折，文学之士，遂奏置五经博士，依汉蔡邕刋碑，列于太学，创立石壁九经，诸儒校正讹谬，上又令翰林勒字官唐，度复校字体，又乖师法，故石经立后数十年，名儒皆不窥之，以为芜累甚矣，旧史之评如此，愚初读而疑之，又见新书无贬辞，以为石壁九经，虽不逮古人，亦何据不贤？于寺碑冡碣，及得其本而详校之，乃知经中之谬戾非一，而刘昫之言不诬也，略识于左。
周易君子以裒多益寡裒误作褒 悔吝者言乎其小疵也言误作存 其孰能与于此哉脱于字 周易系辞下第八脱下字 易穷则变变则通通则久是以自天祐之吉无不利下多一也字 力小而任重小误作少 伤于外者必反其家其误作于 决必有所遇脱所字 蛊则饬也饬误作饰 丰多故亲寡旅也故下多一也字 姤遇也姤误作遘
其与本文不同而两通者 终来有他吉他作它刚徤笃实辉光辉作煇 君子以治厯明时厯作歴可与佑神矣佑作祐 其受命也如向向作响 兼三才而两之三才之道也才作材
其一字而前后不同者， 包蒙包荒，包承包羞，系于包桑，【系辞，下同，】包皆作苞 ，包有鱼，包无鱼，以包，包皆作包 ，问以辨之，由辨之不早辨也，其辨明也，明辨晳也，辨吉凶者存乎辞，困，德之辨也，井以辨义，辨是与非，辨皆作辩 ，君子以类族辨物，剥牀以辨，君子以愼辨物居方，复小而辨于物，辨皆作辨。
其旁注者 至静而徳方徳下添一也字 贲亨小利有攸往利下添一贞字
其先误而后改者 略例筌误作荃 愈误作喻 二无误作无皆即其误改之
其标题周易系辞上第七，周易系辞第八周易説卦第九皆八分书，而周易序卦第十周易杂卦第十一皆正书，虽依古注，附于第九之，内以正书为别终，似未妥，尚书 乃祖乃父，丕乃告我，高后曰：作丕刑于朕，孙乃父误作先父孙，上多一子，字 臣，下罔攸禀令，令误作命， 若药弗瞑，药误作乐， 王乃狥师而誓，狥误作循， 乃汝世讐世误作誓， 太保，乃以庶敫攻位于洛汭，攻误作公， 用端命于上帝于误作予。
其与今文不同，而两通者， 敢对扬天子之休命，无之字。
其旁注者 予有乱臣十人臣字旁注 惟妇言是用是字旁注 释箕子囚封比干墓式商容闾干下容下各添一之字
诗 昔育恐育鞠鞠误作鞫 小戎序国人则矜其车甲甲误作田 舒懮受兮懮误作忧 予尾翛翛翛误作脩 戎车既饬饬误作饰 鞠为茂草鞠误作鞫以祈黄耉祈误作祁 凉曰不可凉误作谅 鞠哉庶正鞠人忮慝鞠皆误作鞫 无此疆尔界界误作介侯疆侯理疆误作彊
其与今文不同而两通者 雝雝鸣雁雝作雍 之死矢靡他他作它 不知我者谓我士也骄作不我知二章同 和鸾雝雝雝作雍 何人斯序故苏公作是诗以絶之也以作而 维尘雝兮雝作雍 既匡既敇敇作勅 其政不获政従郑笺作正 尚不愧于屋漏愧作媿 于彼西雝肃雝和鸣有来雝雝雝皆作雍 屡丰年屡作娄
其旁注者 女虽湛乐从乐下添一克字 自今以始岁其有下添一年字 曰商是常商下添一王字其先误而后改者 抱衾与裯裯误作稠 不瑕有害瑕误作遐 鳣鲔发发发误作拨 噂沓背憎噂误作蹲 如彼遡风遡误作愬 駉駉牡马牡皆作牧皆即其误改之 云何其旴脱其字添
周礼 女史八人史误作使 太宰三曰郊甸之赋郊误作邦 内飨豕盲视而交睫豕误作施 典枲掌布缌缕纻之麻草之物缌误作丝 牛人军事共其犒牛犒误作槁 司市市司帅贾师而従贾误作胥 肆长掌其戒令令误作禁 鞮鞻氏府一人一误作八鬯人禜门用瓢赍用误作明 司几筵设筦筵纷纯筵误作席 大司乐大防防误作磬 王大食三侑侑误作宥 大帅令奏鼔鼔误作瞽 大祝四曰禜禜误作荣 司常家各象其号象误作相 凡以神仕者仕误作士 小子史二人二误作一 大司马旗居卒间居误作车
考工记 妢胡之笴笴误作笱 矢人前弱则俛俛误作勉
其与今文不同而两通者 医师疕疡者疕上多一有字 野庐氏有相翔者诛之诛上多一则字 邦之大师大上多一有字 庭氏以救日之弓与救月之矢射之射上多一夜字
仪礼 士冠礼防柶兴防误作建 乡射礼司射适堂西袒决袒误作祖 福髤横而奉之奉误作拳 大夫与士射袒纁繻纁误作熏 燕礼右祭脯醢脯误作酺大射仪宾升成拜拜误作败 坐授瑟乃降授误作
受 聘礼宾既将公事复见讶以其挚讶误作之 公食大夫礼陈鼎于碑南南面西上脱一南字 觐礼天子赐舍曰伯父脱曰字 士丧礼祭服不倒倒误作到少牢馈食礼如筮日之仪仪误作礼 主妇被赐衣
侈袂移误作移下同 祝延尸延误作筵 有司彻二手执挑七枋挑误作桃 主妇洗爵于房中脱爵字主妇北面答拜受爵尸降筵受主妇爵以降误作受尸爵 主人降洗爵爵误作觯下主人实爵并同 主人拜受爵尸拜送脱爵字
其与今文不同，而两通者， 乡射礼，适左介中亦如之，亦作，皆 燕礼，小臣又请媵爵者，二大夫螣爵如初，大夫下更有大夫二字。
礼记 御删定月令在曲礼之前 月令人乃迁徙徙误作徒 其器闳以奄奄误作掩 檀弓上周公盖祔祔误作附 王制示弗故生也示误作亦 礼器飨帝于郊而风雨节寒暑时脱节字 学记燕辟废其学辟误作譬 丧大记甥子出寝门外脱外字 子大夫公子众士食粥脱众士二字 祭义父母爱之喜而弗忘喜误作嘉 哀公问如此则国家顺矣脱则字 坊记民犹薄于孝而厚于慈犹下多一有字 中庸待其人而后行而误作然 君子之所不可及者脱之字 缁衣有国家者章善恶脱家字 儒行愼静而尚寛脱而字 大学人之其所亲爱而辟焉五辟字皆误作譬若有一个臣个误作介
其与今文不同而两通者 檀弓上有亡恶乎齐亡作无 岁一漆之一作壹 乐记非听其鉴锵而已也锵作鎗 杂记上客立于门西于作于 杂记下泄柳之母死泄作世 丧大记命妇汜拜众宾于堂上于作于主人先俟于门外于作于 中庸可一言而尽也一作壹 问丧祭之宗庙以鬼享之享作飨 大学尧舜帅天下以仁二帅字皆作率 昏义祖庙既毁教于宗室于作于 射义是以君臣以作故
其先误而后改者， 学记教人不尽其材，材误作才，故人不耐无乐，耐误作能，皆即其误改之。
春秋左传 隠元年且告之悔且误作具 五年僖伯称疾不从疾误作侯 十年伐戴戴误作载 桓二年故封桓叔于曲沃故误作政 六年楚之羸羸误作嬴以类命为象类误作德 闵二年从曰抚军军误作
国 僖三年公子友如齐涖盟涖误作泣 四年拜胙于公脱胙字 姫寘诸宫六日宫误作公 公杀其傅杜原欵傅误作传 七年弗可改也已改误作故 十四年公怒止之止误作上 十五年辂秦伯辂误作辖使郤乞告瑕吕饴甥且召之且误作国 二十五年
昏而傅焉，傅误作传， 二十七年，责无礼也，责误作青。郤縠可縠，误作谷 ，三十一年，晋新得诸侯，新误作。
亲 东傅于齐傅误作传 三十三年入险而脱入误作人 为从者之淹淹误作流 文元年王使毛伯卫来锡公命锡误作赐 享江□□误作芊 二年废六关关误作阙 七年寘文公子焉焉误作曰 十二年太子以夫种与郕邽来奔邽误作封 宣二年晋赵盾弑其君夷臯弑误作杀 三年晋侯伐郑及郔郔误作延商纣暴虐纣误作讨 十四年秋公如齐秋误作利六年离卦误画作同人 八年杀诸绛市绛误作终十二年晋师在敖鄗之间师误作帅 十五年吾获
狄土土误作士 十七年盟于卷卷误作巷 郤子其或者欲已乱于齐乎乎误作平 十八年凡自虐其君曰弑虐上多一内字 成二年及齐师战于新筑师误作侯 且辟左右且误作旦 七年寻虫牢之盟虫误作蛊 十七年楚公子櫜师袭舒庸櫜误作橐 襄十年子蟜曰蟜误作娇 今伐其师今误作令 十四年士鞅反反误作及 十七年苟过华臣之门必骋骋误作聘 十九年而视不可含含误作舍 所不嗣事于齐者事误作是 天子令德天误作夫 二十一年栾盈过于周过上多奔楚二字 二十三年邾畀我来奔畀误作卑 二十五年先夫当之矣夫误作天 井堙木刋堙误作烟 赋车兵徒卒甲楯之数卒误作兵二十七年父子死余矣余误作余 免余复攻甯氏余误作余 二十八年重兵之盟未可忘也忘误作志使析归父告晏平仲晏误作宴 文子使召之召误作君庆氏之马善惊马误作焉 武王有乱臣十人脱臣
字 三十年蔡景侯为太子般娶于楚娶误作聚 单公子愆期期误作旗 驷带追之驷误作四 昭元年今武犹是心也今误作令 二年齐使上大夫送之送误作逆 二年少姜有宠而死姜误作齐 知而复从复误作弗 四年恃险与马马误作焉 五年娶于子尾氏娶误作聚 君若驩焉好逆使臣若误作苦 九年无囿犹可囿误作宥 十三年隠太子之子庐归于蔡庐误作卢 十四年楚子使然丹简上国之兵于宗丘宗误作宋 二十年余不忍其訽訽误作询 取人于萑苻之泽苻误作符 二十一年心是以感愤感实生疾感误作咸 二十二年士平出奔楚士误作氏边邛为大司徒邛误作印 二十五年季公鸟生申申误作甲 二十七年入于堀室堀误作 定元年荣驾鵞驾误作驾 三年及邾子盟于防防误作技 八年子姑使溷代子代误作伐 十年驷赤谓侯犯曰赤误作亦 哀四年盗杀蔡侯申杀误作弑 蔡昭侯将如呉蔡误作葬 十六年与晋人谋袭郑晋误作为二十三年有不腆先人之产马马误作焉 二十六年四方其训之训误作顺
其与今文不同，而两通者， 宣二年，以视诸朝，视作示哀，十六年，此事克则为卿，事下有也字。
其续添者， 昭二十二年辛丑伐京，毁其西南下，添子朝奔郊四字。
春秋公羊传 隠元年何以名字也字上多一不字二年妇人谓嫁曰归嫁误作稼 三年曷为或言崩或言薨脱上一或字 生毋相见死毋相哭毋字并误作母死毋误作毋死 六年吾与郑人末有成也末误作未下同 十年宋人蔡人卫人伐载载误作戴 桓二年曰有有则此何以书脱一有字 隠贤而桓贼也贼误作贱 庄十九年此其言遂何脱其字 二十五年求乎隂之道也隂误作隠 三十二年狄伐邢邢误作刑 僖四年南夷与北狄交误作北夷 六年此其言围何围下多一者字 二十六年乞师者何脱师字三十年归恶乎元咺也乎误作于 三十三年百里子与蹇叔子百误作伯 文四年其谓之逆妇姜于齐何何误作河 宣十五年然后归尔尔误作耳 成十五年成公幼防误作忧 臧宣叔者相也叔误作公 襄十四年邾娄人于戚脱人字 十七年春王二月二误作三 十九年为其骄蹇为误作或 二十九年许人子者必使子也人下脱子字 昭九年其言陈火何脱陈字 定元年立炀宫误作公 四年而忧中国而误作其 哀四年盗杀蔡侯申杀误作弑 六年齐国夏及高张来奔高上多一齐字 十四年颜渊死子曰子上多一孔字
其与今文不同而两通者 隠四年隠公曰否作隠曰吾否 桓六年简平徒也徒作马 淫乎蔡乎作于十一年蔡仲者何郑相也相上有之字 文六年何以谓之天无是月非常月也是月下更有是月二字 宣六年此非弑君而何而误作如 十年未絶于我也于作于 十二年是以君子笃于礼而薄于利下于作于成二年得一贬焉尔一作壹 襄十二年春王正月
正作三 二十九年尔杀吾君杀作弑 三十一年于是负孝公之周愬天子愬作诉 十四年有麏而角者麏作麕
其先误而后改者， 桓二年，此其目言之，何目误作月闵元年，盍弑之矣？使弑子般弑，并误作杀 ，僖十三。
年葬陈宣公，宣误作桓， 成二年，及齐侯战于鞌侯，误作师 ，昭二十五年，庆子免君于大难矣，脱矣字，皆即其误改之。
春秋谷梁传 隠元年父者何傅也傅误作传 四年弑而代之也代误作伐 九年所侠也侠误作挟 庄七年则是雨説也雨误作两下同 僖五年天子世子世天下也误作士子 二十二年春秋三十有四战脱有字 二十八年晋侯齐师宋师秦师误作齐侯 文二年内大夫可以防外诸侯脱外字 三年王子虎卒误作壬子 宣八年以讥乎宣也讥误作饥 襄元年晋侯使荀防来聘防误作婴 二年三年同 三年诸侯始失正矣正误作王 六年立异姓以涖祭祀立上多一非字 哀元年此该之变而道之也该误作郊六者入者内弗受也弗误作不下同
其与今文不同而两通者 僖十七年桓公尝有存亡继絶之功脱公字 文六年处父主境上事事上多一之字 成五年率羣臣而哭之前作率后作帅
其先误而后改者甚多不具载
论语 赐也尔爱其羊尔误作女 不知其仁仁误作人 子使漆雕开仕雕误作雕 再斯可矣斯误作思三人行三上多一我字 必有我师焉有误作得
冉有子贡侃侃如也有误作子 告夫三子三上多一二字 可与言而不与之言脱之字 称诸异邦曰寡小君诸误作谓 何德之衰下多也字
其与今文不同，而両通者 女得人焉尔乎？尔作耳，人洁已以进，洁误作絜。
其先脱而后添注者 阳货篇子曰巧言令色鲜矣仁尔雅 替戾底废误作底厎 翿纛也翿误作翢 皇华也误作华皇 赫兮咺兮咺误作烜 是刈是濩濩误作获 木谓之虡木误作本 何鼓谓之牵牛何误作河 泽乌蘾蘾误作薞莩蔴母莩误作茡 檴橐含檴误作攫 柷州木柷误作祝 鱼尾谓之丙尾上添一之字 燕白脰鸟鸟误作乌 杨鸟白鷢杨鸟误作鸉 鸢鸟丑鸟误作乌 鸟鹊丑鸟误作乌 大误作大麕
凡经中虎字皆缺，末笔作□，□，□，□，□，□，□，□字皆同，避太祖讳 ，渊字皆缺，笔作□，婣亦作□，避祖讳 ，世字皆缺，笔作丗泄，作泄绁作，絏弃作弃勚，作□叶作□防□□□，□□皆改従云。
民字皆缺笔作，□氓作甿，岷作防汦昏緍碈痻，□□皆改従氏，避太宗讳 亨字，皆作□避肃宗讳 ，豫字皆缺，笔作□避代宗讳 ，适字皆缺，笔作适避徳宗讳诵字，皆缺笔作□，避顺宗讳 ，纯字皆缺，笔作□，避宪宗讳 ，恒字皆缺，笔作，避穆宗讳 ，湛字皆缺，笔作□葚，作□椹作，□避敬宗讳 ，乃若髙宗讳治中宗讳，显睿宗讳，旦宗讳，隆基文宗讳，涵皆不缺，笔者礼，天子事七庙，自肃宗至敬七庙，而高祖太宗创业之君，不祧者也，宗以上则祧庙也，故不讳文宗，则今上也，古者卒哭乃讳，故生不讳 ，左传文公，宣公卷字更滥，恶而成城，字皆缺，末笔谷梁襄，昭定哀四公，卷仪礼士，昬礼皆然，此为朱梁所，补刻考之，宋刘从乂黎持二记，但言韩建刘鄩移石而不言，补刻【宋建隆三年，刘从乂修文宣王庙，记言天祐甲子岁，太尉许国公为居守，移太学并石经于此甲子岁，昭宗迁雒之年，许国公者，韩建也，元祐五年，黎持新移石经记，则云旧在务本坊，自天祐中，韩建筑新城，而石经委弃于野，至朱梁时，刘鄩守长安，从幕吏尹，玉羽之请，辇入城中，寘于此地，即唐尚书省之西隅也，今龙图吕公，领漕陜右，以其处洼下，命徙寘于府学之北墉而建亭焉，二説不同 朱彛，尊曰：尹玉羽者，京兆长安人，以孝行闻刘鄩辟为保大军节度推官，歴雍汴滑兖従事，仕后唐至光禄少卿晋髙祖召之辞，以老退归关中，尝着自然经五卷，武库集五十卷，其事散见于册府元惜欧阳子不为之立传，而其书遂亦不传之于世也，】然成，字缺笔，其为梁讳无疑，昔人固未尝徧读，而博考也，详见鎭东军，墙隍庙记下。
五经文字三卷，凡一百六十部，三千二百三十五字，大厯十一年，国子司业张参以説文字林兼采汉石经，着为定体，按刘禹锡国学新修五经壁记曰：大厯中名儒张防为国子司业，始详定五经书于论堂东西厢之壁，辨齐鲁之音取其宜，考古今之文，取其正，繇是诸生之师心曲学，偏听臆説咸束而归于大同，积六十载，崩剥污蔑，冺然不鲜，今天子尚文章，尊典籍，国学上言，遽赐千万，时祭酒皞博士公肃，遂以羡赢，再新壁书，惩前土涂，不克，以寿乃折坚木，负牗而比之，其制如版牍而高广，其平如粉，泽而洁滑，背施隂关使众如一，附离之际无迹，而寻堂皇，靓深两屋相照，申命国子能通书法者，分章揆日，悬其业而缮写焉，此文当作于太和年间，自土涂而木版自木版而石壁，凡三易矣，乃今石刻其末，曰：干符三年，孙毛诗博士自牧，以家本重，校勘定七月十八日书，刻字人鱼，宗防其字别体，与朱梁所刻相类，而本文不然，当是开成中所刻，其中有磨改数字者，意自牧所为也。
九经字様一卷，凡七十六部，四百二十一字，国子监奏，覆定石经，字体官，翰林待诏度度状，准太和七年十二月二十五日，勅覆定九经，字体者，今所详覆，多依司业张防，五经文字为准，其旧字様岁月，将久画参差，传写相承，渐致乖误，今并依字书防详改正诸经之中，别有疑阙，旧字様未载者，古今体异，变不同，如总据説文即古体惊俗，若依近代文字，或传写乖讹，今与校勘官同商较是非，取其适中，纂録为新加九经，字様一卷，请附于五经，字様之末，奉勑宜依开成二年八月十二日，中书门下牒。
蜀石经
后蜀主本纪     吴任臣十国春秋
广政十四年，诏勒诸经于石，秘书郎张绍文写毛诗仪礼，礼记，秘书省校书郎，孙明古写周礼，国子博士孙逢吉写周易校书郎周德政写尚书，简州平泉令张德昭写尔雅，字皆精谨。
母昭裔传
母昭裔，河中龙门人，后主时，拜左仆射，同中书门下平章事，性好藏书，酷嗜古文，精经术，尝按雍都旧本九经，命张德昭等书之，刻石于成都，学宫蜀土，自唐末以来，学校废絶昭裔出私财营立黉宫，且请后主镂板印九经，由是文学须盛。
成都府学石经堂图籍记    席 益
蜀儒文章冠天下，其学校之盛，汉称石室礼殿，近世则石壁九经，今皆存焉，自考，景帝时，太守文翁始作石室，至东汉兴平元年，太守高昳作周公礼，殿于石室，东图画邃古以来，君臣圣贤，然亦有魏，晋名流，以故世传西晋太康中，刺史张收始画非也，殿有画自高，昳始，迨收尝増益之今壁间，又有东晋人士，盖收之后，继有画者，不知谁氏也？齐永明十年，刺史刘悛益以礼，家器服制度，伪蜀广政七年，其相母昭裔，按雍都旧本九经，命平泉令张德昭书，而刻诸石，本朝因礼殿以祀孔子为宫，其旁置学宫，弟子讲习传授，故蜀帅尚书右丞胡公宗愈作堂于殿之东西隅以贮石经，益之先人镇蜀，奏秩文翁，高昳于祀典，又请乐工于朝，教士以雅声而后頖宫之礼乐，文物粹然，近古自国家三雍之外，无与比者，乡者，中州陆沈惟蜀，頼天子神圣威武，得保生聚邑屋，而吏视军赋为急，春秋释奠，守者不亲行，勅下吏摄事，以故风雨鸟鼠之虞，不至黉舍，盖自东汉兴平元年，岁在甲戌，始作礼殿，逮我宋绍兴六年丙辰歴年六百七十有三，其间，伪蜀刻石经之岁，是为晋开运，甲辰，至是一百九十三年矣，益实受命，尽防全蜀，兼行太守事，兹岁八月陬，日在丁羣文学藏仪，吏以不圯板筑之功，虽垂轩皇之衣裳，舞有虞之干羽，自当功成于理外，如其不然，则伏湛行乡射于东京，征伐之间，王导兴学校于江左，草创之始，是真迂濶矣，或者闻此而犹未喻，吾将赋子衿之三章，悲原氏之将落也，尚友君子者，如此心哉！绍兴七年记。
石经始末记         范成大
石经已载前记，晁子正作考异而为之序，考异之作，大抵以监本参校，互有得失，其间颠倒缺讹，所当辨正，然古今字画虽小，不同而实通耳，考异并序，凡二十一碑，具在石经，堂中子正之序曰：鸿都石经，自迁徙邺，雍遂茫昧于人间，至唐太和中，复刋十二经，立石国学，而长兴中，诏国子博士田敏与其僚校诸经镂之板，故今世六经之传，独此二本，尔按赵清献公成都记，伪蜀相母昭裔捐俸，金取九经，琢石于学宫，而或又云母昭裔依太和旧本，令张德钊书，国朝皇祐中，田元均补刻，公羊高，谷梁赤二传，然后十二经始全至，宣和间席文献，又刻孟轲书参焉，今攻之伪相，实母昭裔也，考经，论语，尔雅：广政甲辰岁，张德钊书，周易辛亥岁杨钧逊，逢吉书，尚书周德正书周礼，孙朋古书，毛诗，礼记仪礼张绍文书左氏传，不志何人？书而详观其字，画亦必为蜀人所书，然则蜀之立石，盖十经其书者，不独德钊，而能尽用太和本固已可嘉，凡歴八年，其石千余，昭裔独辨之，尤伟然也。公武异时，守三荣讨国子监所模，长兴板本读之，其差误盖多矣，昔议者谓太和石本，授写非精，时人弗之许，而世以长兴板本为便，国初，遂颁布天下，收向日，民间写本不用，然有讹舛，无由防校，判知其谬，犹以为官，既刋定难于独改，由是而观石经，固脱错而监，本亦难尽，从公武至少城，寒暑一再易节，暇日，因命学宫讐校之石本，周易説卦干徤也，以下为韩康伯注略例有邢璹注礼记月令，从唐李林甫改定者监，本皆不取外周易经文不同者五科，尚书十科，毛诗四十七科，周礼四十二科仪礼三十一科，礼记三十二科，春秋左氏传四十六科，公羊传二十一科，谷梁传一十三科，孝经四科，论语八科，尔雅五科，孟子二十七科，其传注不同者尤多，不可胜记，独计经文三百二科，迹其文理，虽石本多误，然如尚书，禹贡篇云梦工作乂，毛诗，日月篇以至困穷，而作是诗也，左氏传昭公十七年，六物之占在宋；卫，陈，郑乎论语述其篇，举一隅而示之，卫灵公篇敬其事而后食其禄之类，未知孰是？先儒有改尚书无颇为无陂，改春秋，郭公为郭郭者，世皆讥之，此不敢决之以臆，姑酌存之，亦镌诸乐，石附于经，后不诬，将来必有能考而正之者焉，子正又刻古文尚书于堂而为之，序曰：自秦更先代，法制以来，凡曰：古者后世寥乎无闻，书契之作，固始于伏羲，然变状百出，而不彼之若者，亦已多矣，尚书一经独有古文在，岂非得于壁间，以圣人旧藏而天地亦有所防，不忍使之絶晦中间虽遭汉巫蛊，唐天保之害，终不能灭蚀，今犹行于人间者，岂无谓耶？况孔氏谓尚书以其上古之书也，当时科斗既不复见，其为古定，此实一耳，虽然，圣人远矣，而文字间，可以概想则古书之传，不为浪设予邸，少城作石经考异之，余因得此古文全编于学宫，乃延士张□仿，吕氏所镂本，再刻诸石，是不徒文字，足以贻世，若二典曰：若粤乐之类，学者可不知欤？呜呼，信而好古学，于古训乃有获，盖前牒所令方将配孝经，周易经文之古者同附于石经之列，以故弗克。第述一二，以示后之好，识奇字者，安知世无扬子云，时乾道庚寅，仲夏望日序。
石经周易    周易略例共十三卷
晁公武读书志
此伪蜀广政，辛亥，孙逢吉书广政，孟昶年号也，説卦干徤也，以下有韩康伯注略例有邢璹注此与国子监本不同者，以蜀印本较邢璹注略例不同者又百余字，其意义，似石经误以无他本订正，姑两存焉。
按辛亥广政十三年也当周太祖广顺元年
石经尚书十三卷
此伪蜀周德真书经文祥，字皆缺，其画亦缺，民字之类，盖孟氏未判，唐时所刻也，以监本较之，禹贡云：土梦作乂倒上，梦字盘庚，若网在纲，皆作网字，沈括笔谈曰：云土梦作乂，太宗时得古本，因改正以网为纲，未知孰是？按：蜀中石经皆广政中，所刻晁氏，既知易经刻于广政，何言书经刻于孟氏，未判时耶？岂知祥自讳其名，子昶反不当讳，父名耶？宋史田敏传言，唐明宗命敏较刻五经，敏私智自用，改若网在纲为纲，在纲则蜀中所刻固，用田氏监本也。
石经毛诗二十卷
此伪蜀张绍文书与礼记同时刻石
石经周礼十二卷
此伪蜀孙朋古书，以监本是正其注，或羡或脱，或不同至千数。
石经礼记二十卷
此伪蜀张绍文所书不载年月，经文不缺，唐讳当是孟知祥僭位之后也，首之以月令，题云御删定，盖明皇也，林甫等注盖李林甫也，其余篇第仍旧，议者谓经礼三百，典礼三千，毋不敬，一言足以蔽之，故先儒以为首孝明肆情变乱，甚无谓也。
石经左氏传三十卷
此不题所书人姓氏，亦无年月，按文不缺，唐讳而缺，祥字当是孟知祥僭位，后刻石也。
石经论语十卷
右伪蜀张德钧书缺，唐讳立石当在孟知祥未叛之前，其文脱两字误一字，述而第七举一隅下有而示之三字，三人行，必有我师焉，上又有我字，卫灵公第十五，敬其事而后其食作后，其禄与李鹗本不同者，此也。宋石经。
宋史赵克继传
赵克继，秦王廷美曽孙善楷书，尤工篆，仁宗时，诏与朝士分石经，仕至定武军节度观察留后，谥章靖。
宋史谢飶传
谢飶字不疑，丹阳人，举进士，为上元主簿，防国子监立石经，以飶善，召为直讲，终龙图阁学士。
宣和书谱章友直传
章友直，字伯益，闽人工玉箸篆法，嘉祐中，与杨南仲篆石刻于国子监，时人称之。
宋史艺文志
杨南仲石经七十五卷
金史刘彦宗传
天防中大举侵宋，刘彦宗，谓宗翰【尼堪】，宗望【干里雅布】曰：昔萧何入关，秋毫无犯，惟収图籍，辽太宗入汴，载路车法服，石经以归，皆令则也，二帅纳之。
按宋大石经不大彰于世，或疑其未必成书，然考赵克继，谢飶章，友直诸传明载其事而艺文志又言：杨南仲石经七十五卷，则此书业已告竣，何当时称述者寥寥耶？观金史刘彦説二帅语意者，此石经果为金人携去耶？夫唐之石经，时讥其芜累，而至今犹存，宋之石经，出诸明人之手，必有可观，而反不获传于世，岂不深可惜哉！ 唐石经止楷书一体，其石刻在今西安府学宋石经集当时善篆者，分书必用篆，二体，乃后人皆不获见，而金人亦鲜有言及者，岂此刻遭汴京之覆，竟毁壊无余耶？
又按汉魏石经俱在洛阳，其后由洛阳，迁邺下由邺下，迁长安无在汴梁者，况至唐时损壊已尽安得石晋时尚在，若唐之石经，刻在长安，至今完好亦未始移至汴，不知德光所移者何物也？岂彦宗但得之传闻，未尝实有其事耶？或所载者，乃他石刻，而非石经耶？且汴梁之建都，始自朱梁有国日浅，唐灭梁，徙都于洛，晋篡唐，复都于汴，仅十二年而亡，汴原非帝王旧都，而石经实在其地，则彦宗之説二帅千古美谈，其事犹在，疑似之间也。
石经公羊传十二卷   晁公武读书志
皇朝田况，皇祐初，知成都日，刻石国史，艺文志云：伪蜀刻立五经备注，传为世所称，以此观之，不应无公谷，岂初有之，后散毁耶？
石经谷梁传十二卷
此传后不载年月及所书人姓氏，按文不缺，唐及伪蜀讳而缺字，以故知刻石当在真宗之后，意者亦是田况也。
石经孟子十四卷
皇朝席旦，宣和中，知成都刋，石寘于学宫，云伪蜀时刻六经于石而独无，孟子经为未备，夫经大成于孔子，岂有阙耶？其论既谬，又多误字，如以嚬顣为类，不可胜记。
元史申屠致远传
世祖至元中，为杭州总管府推官，西僧杨琏真伽，作浮屠于宋故宫，欲取高宗所书九经，石刻以筑基，致远力拒之，乃止。
续通鉴纲目
至元二十五年二月，毁宋故宫为佛寺，葢从僧格及嘉木扬，喇勒智言，凡宋宫殿郊庙，悉毁为寺，复欲取宋高宗所传九经，石经为浮屠基推官，申屠致远，力拒止之，【薛应旂续资治通鉴，王宗沐宋元通鉴并同】。
杭州府志
艺文志金石刻类石经，宋高宗御书 杂志，高宗尝御书六经，赐国子监，又以石本，赐诸州学校，翰墨稍倦，即命吴宪续书，人莫能辨。
石经唐明皇孝经注一卷
陈振孙书録解题
此今世所行本始，刻石，太学御八分书，末有祭酒李齐古所上表及答诏具宰相衔名实，天寳四载，号为石台孝经，乾道中，蔡洗知镇江，以其本授教授，沈必豫，熊克使刻石学宫云。
石刻佛经记【附  天保二年】  朱彛尊
太原县之西五里有山曰风峪，风峪之口，风穴在焉，相传神至则穴中，肃然有声，风之所从出也，愚者捧土塞穴，建石佛于内，环列所刻佛经，凡石柱一百二十有六，积岁既久，虺蝎居之，虽好防者勿敢入焉。丙午，三月，予至其地，率土人燎薪以入，审视书法，非近代所及，徘徊久之，惜皆掩其三面而未获，纵观其全也，由唐以前书卷必事传写，甚者编韦续竹截蒲缉柳而浮屠之言，亦惟山花贝叶缀集成文学者，于时穷年笔札，不能聚其百一难矣，石经，肇自蔡邕，岁久沦缺，至唐郑覃周墀，复勒于京兆，后唐长兴中，始更传写为雕印，舍至难而就至易，由是书籍日以盛顾世之学者忽其易反，或束而不观何欤？岂其所谓日盛者，乃其所以衰欤？北朝之君臣崇奉释氏，故石刻经像在处，多有予友，太原傅山行平定山中，误坠岩谷，见洞口石经，林列与风峪等，皆北齐天保间字，而房山石经刻之，自隋甚矣，其法之蕃炽也，今佛宫所栖，少者百人，多至数千，然通其防者，率以语言文字为无用，见讲説佛经往往鄙置不屑，呜呼！佛之説虽戾于圣人之言，要皆彼国中之先生长者也，既用其法，弃其先生长者之言，果何如哉？九经之文，存西安府学儒者，虽不尽观而得之者，咸知爱惜，至风峪所藏，其徒虽繁，莫不顾焉者矣，是则释氏之无人，不尤甚于吾道之衰也，夫傅山闻之，曰：然，遂书以为记。
板刻之始【附】
后唐明宗长兴中，诏国子博士田敏与其僚较诸经镂之板。
晁公武石经考异
子尝讨国子监所模，长兴板本读之，其差谬盖多矣，昔记者谓太和石经授书非精，时人弗之，许世以长兴板本为便，国初，遂颁布天下，収向日民间写本不用，然有舛讹，无由参较，判知其谬，犹以为官，既判定，难于独改，由是而观石经，固脱错，而本亦难尽从也。
宋史田敏传
田敏邹平人，后唐天成中，官屯田员外郎兼太常博士，奉诏与马镐等同校九经，歴仕周，晋、汉、周，至少博，工部尚书致仕，卒于宋开寳四年敏初仕，湖南路出荆渚，以印本经书遗髙従诲従诲谢曰：祭酒所遗书仆，但能读孝经耳，敏曰：读书不必多，十八章足矣，因举诸侯章讽之，从诲大慙敏，虽读于经学，亦好穿凿，所校九经，颇以独见自任，如改尚书盘庚若网在纲为若纲，在纲尔雅；椵，木槿注曰：日及改为面及，如此类甚众，世颇非之。
赵明诚石经录
后唐汾阳王真堂记李鹗书，鹗五代时，仕为国子丞，九经印板，多其所书，前辈颇贵重之，余后得此记其笔法，盖出欧阳率更，然窘于法度，而韵不能高，非名笔也。
陈振孙书録解题
五经字様一卷，唐沔王友翰林待制，唐度撰，以补张参之缺者，予昔宰南城出谒，有持故纸粥于道右，乃古京本五代开运，丙午，所刻也，【晋出帝开运三年，】遂为家藏书籍之最古者。
宋史艺文志
周显德中，始有经籍板刻，学者无笔札之劳，获睹古人全书。
十国春秋母昭裔传
母昭裔，仕后蜀为左仆射，同平章事，性嗜藏书，精经术，常按雍都旧本九经，命张德钊书之，刻石于成都，学宫蜀土，自唐末以来，学政废絶昭裔出私财营学宫，立黉舍，请后主镂板印九经，由是文学复盛，又令门人句中正孙逢吉书文选，初学记，白氏六帖刻板行之后，蜀平，子守素斋至中朝诸书，遂大彰于世【，五代史补云：昭裔微贱时，借文选于友人，其人有难色，昭裔遂愤曰：异日若贵，当镂板行之，后果践其言】。
按五经之镂板，宋史谓始于周，显德不知，唐长兴晋开运，已先有之，世言冯道始镂板官鬻于市，盖射利也，其射利未可知，而创始之功，实被于万世，独怪秦，汉以来，其文字已知刻石，何故不知？镂板，然自镂板之后，书籍日多，人以其得之易也，反置之不观，而淫词芜説不可传世者，亦率灾我梨枣，此又板刻之害也。
石经考卷下