钦定四库全书    史部十四
法帖谱系      目录类二【金石之属】提要
【臣】等，谨案法帖谱系二卷宋曹士，冕撰考书史防要士冕，字端可号，陶斋昌谷之后，昌谷为曹彦约别号，则都昌人也，其仕履无考，惟三山木板帖条下，自称三山帅司库有厯代帖板本嘉熙，庚子，备员帅幕，尚及见之之语，绛本旧帖，条下有淳祐，甲辰，霅川官满之语，葢由幕僚而仕州郡者耳，其书序宋代法帖源流，首为谱系，图上卷淳化法帖以下为二王府帖，绍兴国子监本，淳熙修内司，本大观太清楼帖，临江戏鱼，堂帖利州，帖庆厯长沙帖刘丞相私第，本长沙碑匠，家本长沙，新刻本三山木板，黔江帖，北方印成，本乌镇本福清，本澧阳帖鼎帖，不知处本，长沙别本，蜀本，庐陵萧氏本凡二十二种，下卷綘本旧帖以下为东库，本亮字不全，本新綘本，北本又一本武冈，旧本武冈，新本福清，本乌镇本，彭州本资州本，木本前十卷又木本前十卷，凡十四种，盖以淳化阁帖为大宗，而綘帖为别子诸本皆其支派也，每条叙述，摹刻始末，兼订其异同，工拙，颇足以资考证书史防要称士，冕博叅书法，服习兰亭，宜其鉴别不苟矣，古今法帖皆搨本，惟此书载有印本法帖，亦广异闻，书成于淳祐，乙巳，前有自序以书中自记考之，盖霅川官满之，第二年也。乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
法帖谱系原序
魏，晋真墨，世不多见，故家大室，号为收书者，所藏间不过一二，外此率多临摹，响榻徃徃失真，无复古意，去古益逺虽石刻亦复艰得，秦、汉，丰碑巨碣，唯字画深，且大者仅存，虽日就剥落，而尚或髣髴可辨，至如晋，宋诸刻几一字，不可攷矣，可胜叹哉！恭惟艺祖皇帝承五季分裂之余，平一天下诸国，宾服文书，礼乐复见全盛，太宗皇帝文徳化成淳化中，尽取御府歴代名迹，刻之秘阁，毎大臣登进二府则赐之，于是魏晋书法，传布天下，阁帖之名，葢始乎此，自是好事者转相传摹，而又増益他帖别为卷第，如绛帖潭帖之类，枝分派别，不知其几，世之得其一二者，未暇详攷徃徃自为珍异，此是彼非，莫知底止，余生最晚，自幼粗知崇，慕书学第，识见浅陋，所得不广，淳化古帖，恨未识真，近世所藏，率是赝本，绛帖家藏数种，虽有同异，并皆中原，新刻近嵗始获见古本于三衢，好事家，然后知单公炳文之论，不我欺也，因取平生所见诸帖列成谱系，以备遗忘，若夫攷订不尽，纪载未备，尚俟博雅君子，矜我者是正而増广之曹士冕序。
法帖谱系图
凡圈者自成一
钦定四库全书
法帖谱系卷上
宋 曹士冕 撰
淳化法帖
熙陵以武定四方，载櫜弓矢，文治之余，留意翰墨，乃出御府所藏歴代真迹，命侍书王着模刻禁中，厘为十卷，各于卷尾篆书，题云：淳化三年壬辰嵗十一月六日，奉圣防模勒上石。
叙説
太宗皇帝时，常遣使购募，前贤真迹，集为法帖十卷，镂板而藏之，毎有大臣，进登二府，赐以一本，其后不赐，或传板本在御书院，徃时禁中，火灾板焚，遂不复赐，或云板今在，但不赐尔，故人间尤以官法帖为难得，余自薛公期云：是家藏旧本，今世人所有皆转相传模者也，【六一集古】。
太宗皇帝文徳化成靖无他好，留意翰墨，润色太平，甞借王氏所收书，以集阁帖十卷，内郗愔两行二十四日，帖乃此卷中者，而于谢公帖，亲跋三字，以还王氏，其帖在李玮家，【寳晋】。
太宗皇帝万机之余，留情翰墨，尝诏天下购募钟，王真迹，集为法帖十卷，模刻以赐羣臣徃时故相刘公，沆在长沙以官法帖镂板，遂布于人间，后有尚书郎潘师旦，又择其尤妙者，别为卷第，与刘氏本，并行至予集，録古文不敢輙以官，本参入私集，遂于师旦所传，又取其尤者散入録中，俾夫啓帙披卷者，时一得之，把玩欣然，所以忘勌也，【集古】。
二王府帖
山谷论禁中板刻，古法帖十卷，当时皆用歙州贡墨墨，本赐羣臣，今都下用钱万二千，便可购得，元祐中，亲贤宅从禁中，借板墨百本，分遗宫僚，但用潘谷墨，光辉有余而不甚黟黒又多木横裂纹，士大夫不能尽别也，此本可当旧板之半耳，予观近世，所谓二王府帖者，葢中原再刻石本非禁中，板本也，前有目録卷尾，且无篆书，题字葢显，然二物矣。
绍兴国子监本
绍兴中，以御府所藏，淳化旧帖，刻板寘之，国子监其首尾，与淳化阁本，略无少异，当时御府拓者多用匮纸，葢打金银箔者也，字画精神，极有可观，今都下亦时有旧，拓者元板尚存，迩来碑工徃徃作蝉翼本，且以厚纸覆板上，然为银锭，□痕以惑人，第损剥非复旧拓，本之遒劲矣。
淳熙修内司本
淳熙间，奉防刻石禁中，卷帙规模，悉同淳化，阁本而卷尾，乃楷书题云：淳熙十二年乙巳嵗二月十五日，修内司，恭奉圣防，模勒上石。
大观太清楼帖
大观中，奉防刻石，太清楼字，行稍髙而先后之次，亦与淳化帖小异，其间有数帖多寡不同，或疑用真迹摹刻，凡标题皆蔡京所书卷尾，题云，大观三年正月一日奉圣防模勒上石，而又以建中靖国秘阁，续帖十卷，易其标题去其嵗月与官属名衔以为后帖，又刻孙过庭草书谱，及贞观十七帖，总为二十二卷，吾家收宣政间所拓前十卷字画有锋芒，且无损缺，开禧以后，有场中，来者已磨去，亮字矣。
临江戏鱼堂帖
元祐间，刘次庄以家藏淳化阁帖十卷，摹刻堂上，除去卷尾，篆题而増释文故家所藏，徃年拓本，犹有典刑，近所拓者，字多刓缺，亦有补换新刻者矣。
利州本
庆元中，四川总领权，安节以戏鱼，帖并释文重刻石于益昌官舍，石今已不存，权总江州徳安人，其家犹有当时墨本甚多，释文字画较，临江帖为稍大。
庆厯长沙帖
丞相刘公沆帅潭，日以淳化官帖，命慧照大师希白模刻于石，寘之郡斋，増入霜寒十七日，王蒙顔真卿等诸帖，而字行颇髙与淳化阁，本差不同，逐卷各有嵗月第一卷题云庆厯五年，季夏慧照，大师希白模勒第二卷庆厯八年仲冬月慧照，大师希白重模第三卷则五年六月第四卷，八年仲冬月第五卷戊子嵗孟冬第六卷，五年，季夏第七卷，五年仲秋月第八卷，五年，季夏月模，勒上石第九卷八年仲冬月第十卷，五年仲秋月毎卷各有庆厯及慧照大师希白重模字，不复赘録。
刘丞相私第本
刘丞相，既刻法帖于郡斋，复依仿前本，刻石十卷，以归私第，予顷在九江见，故家所藏，一本与长沙本絶相似而小异，其后有人跋云，此先丞相私第本也，疑是刘氏子弟所跋，后复见一本于姑苏，与九江所见，本同纸墨，皆与南碑不类，而庆厯等题字止三两卷有之，葢即刘氏本也。
长沙碑匠家本
旧传长沙官本扄钥，不可常得，碑匠之家，别刻一本以应求者予顷，收一本与长沙古本首尾，略无小异，而字体形模，小小不同，疑其为碑匠，家本顷又藏一本，凡旧石损缺者，皆别刻数行以易之，其余却只是旧石，此必碑匠所为也。
长沙新刻本
旧刻毁于郁，攸之变，中兴以后复刻新石，其间凡遇旧帖损缺处，并不复刻字，亦无卷尾，岁月，刻手甚缪，殊不足观。
三山木板
三山帅司书库有歴代帖板本，葢好事者，仿长沙旧帙，刋勒卷帙，规模皆同，今已散失，不全矣，嘉熙，庚子，备员帅幕，尚及见之。
黔江帖
秦子明常以里中儿不能书为病，其将兵于长沙也，买石摹刻，僧寳月古法帖十卷，谋舟载入黔江，壁之黔江之绍圣院，刻石者，潭人汤正臣父子，详见山谷集中予淳祐，甲辰，道过三衢，见好事家适有此帖，其卷帙之多寡，次序之先后，字行之，长短悉同，淳化阁帖，而纸墨髣髴，似戏鱼堂，中兴以前，拓本其所以异者第一卷有淳化，篆书三行，其次有楷书一行云：降授供备库副使，充东南第八，副将训练，潭州诸军，潭州驻劄，秦世章家本，其后又二行云：长沙汤正臣重，模男僊芝，灵芝镌第二卷至八卷，尾各题长沙，汤正臣重，模勒八字，却无淳化，篆书及世章防位，又第八卷取卿女婿帖内第二行休字，立人作两防第二卷钟繇，宣示帖内，再世荣名作荣，石正与戏鱼帖，同第九卷尾题长沙汤，正臣摹七字第十卷题长沙人，汤正臣重摹男，僊芝为一行，此下似别有字，偶裁损，不可攷矣。
北方印成本
余顷歳道过临川，时李编修伯髙宰是邑出所藏法帖见示，乃板本印成者，是北地厚，皮纸印，毎段自成一板，四围皆空，白纸不施筐，縁装表而自然，整齐成册，字画，亦甚可爱。
乌镇本
旧传湖州乌镇张氏，以绛阁二帖，锓木家塾，或遇良工，模拓亦有可观，后闻板归新市人家毎连纸一幅，可打一段，予在三山，见一本于周氏，后数卷板内时有直裂纹，比到霅上，获一本于向氏，叔坚之裔，偶缺两卷，且以元祐间所拓，戏鱼帖足之，此刻字画差，肥而极有笔意，颇胜诸帖，惜其间错误数字为恨耳。赵宰叔愚曰：丙戌，歳在宗庠，有以法帖板质于斋舍，族人者，偶不记为何人？疑是此板，亦未可知。
福清本
福州福清县民家有旧本，板刻绛阁急就章，鴈塔题名四帖，其刻稍精，卖碑家得之徃徃驾名官帖以惑人，但彼中匠者不善用蜡，毎毎有砑光，痕可以证验。
澧阳帖
澧阳旧有法帖石本，其后散失仅存者，右军数帖而已。
鼎帖
武陵郡斋，板本较诸帖増益最多，博而不精，殊无取。
不知处本
豫章士友董良史，家有法帖，拓本数卷，与淳化帖，规模相似，而笔意差弱，似不逮，所见诸本且不知所出，姑识于此，以俟识者。
长沙别本
嘉定间，先君帅长沙，予随侍在焉，时碑房中有防石一片，乃法帖第一卷尾，段字行髙低正与淳化帖同而絶不类古潭，末后亦有淳化篆，字此石，实不知所从来，近岁三山林伯凤，重刻于家，直指为古潭帖，余未敢臆防也。
蜀本
予顷得一帖，凡数卷，于蜀中次序，先后髙低皆与长沙古帖同初，亦疑为黔江帖，今见秦氏真本则显然二物矣，大率此帖全用长沙，古本摹刻而字行，亦间有増减处既不知所出，未敢臆説姑附见于此。
庐陵萧氏本
右法帖十卷，用十干为号，后崇宁五年，萧公论记，其略云：皇祐先伯父大博作邑，和州之含山，得墨帖于丞相兖国刘公摹刻未毕，先君殿丞继之，始终六年，乃获成就，迄今五十余年，刓缺大半，今续完之，以藏于家，葢用潭帖刻也，庆元间已损失二十余段，共少三百四十余行。
法帖谱系卷上
钦定四库全书
法帖谱系卷下
宋 曹士冕 撰
绛本旧帖
欧阳公集古跋尾，谓近时有尚书郎潘师旦以官帖私自模刻于家，为别本以行于世，又云：潘师旦者窃取官，法帖中数十帖，别自刻石以遗人，而传写字多转失，然亦有可佳者，观此，则绛帖是矣，此帖世称为潘驸马帖，或又称绛帖，岂潘氏世居绛郡耶？帖凡二十卷，其次序卷帙，虽与淳化官帖不同，而实则祖之，特有少増益耳，已别注绛帖，字鉴兹，得以畧。
单炳文博雅君子也，其论绛帖，至为精密，顷刻石，襄州有云，淳化官本法帖，今不复多见其次，绛帖最佳，而旧本亦已艰得，尝以数本较之，字画多不侔，炜家藏旧本第九卷大令书一卷，第四行内面，字右边，转笔正在石破缺处，然可见，今本乃无右边转笔，全不成字，其面字下一字与第五行第七字亦不同，又第七行，第一字旧本，乃行书止字，今本乃草书心字，笔法且俗，以此推之，今之所见，多非旧本，临江帖，大率与旧本同其间，此一帖尤不差，但字体颇肥，不逮绛，帖之遒劲也。
余既获见，炳文绛帖辨证，然后知近世所藏二十卷帖多非旧物，每恨未识真本，而襄州所刻第九卷大令帖，亦毁于王旻之变，虑其遂至泯絶因以旧所藏本，摹刻于家，颇传诸好事者淳祐，甲辰，自霅川官满，得阙遄归，假道三衢，始获观真帖于沧州，毛监丞所不独第九卷与单説正合而二十卷，首尾俱全，亦可谓珍玩矣，且云得之，金华潘氏，是殆师旦之苗裔也，其帖之异同，大略条列于后。
姑总二十卷元无字号及段眼数目
第二卷
钟繇宣示帖，第一行，内报字右边，直画勾起，向左畔，第二行，茤字内，下面夕字，上画微仰曲第五行，名字右角，微有一防，第十行，当字上三防全，旁有微损，却在空处。
已欲日帖脚下有断石纹
此卷内第一段与第三段石并缺石角
第九卷大令帖，正与单炳文襄州所刻石本，纎微弗差，故家所藏，未有其比。
右潘氏绛帖二十卷纸墨字画模印，皆与今人所藏本不同，而第九卷显然可见，自非单公，炳文表而出之，亦将泯于无闻矣。北方所刻诸本徃徃南渡后，北人转相传模，无足深怪，但武冈旧刻，未知始于何年，亦止用新本，模刻为可恨耳。
东库本
世传潘氏析居法帖石分而为二，其后绛州公库，乃得其一，于是补刻余帖，是名东库，本第九卷之舛误，葢始乎此，今好事之家所藏绛帖，率多此本，字画精神遒劲，亦自可爱，而卫夫人一帖，及宋儋帖颇多燥笔，有如兰亭，叙羣字落笔之类，此稍异于诸本其所以不及旧帖者，以第九卷大令书，石不破缺，而炳所论三字已误，且逐卷逐段各分字号，以日月光天徳山河壮帝居，太平何以报？愿上登封书为别，此又异于旧帖也。
亮字不全本
此帖与东库本絶相似，或只是一石，但庾亮帖内亮字，皆无右边转笔，葢避金主讳也。
新绛本
右一帖二十卷首尾规模，段眼字号，并同东库，本独卫夫人，宋儋二帖无燥笔，又字画较东库，本微局促，墨法虽与东库本同，然实是两石，吾家与毛希元皆有之。
北本
右二十卷，亲戚刘用甫处有之，墨色与古本相近，而第九卷大令书，只同新本，未知何处所刻。
又一本
董良史家所藏本第九卷大令书字画亦误，独面字有右边转笔，异于他本，且不与旧本同也。
武冈旧本
右二十卷不知刻于何时碑？段稍长，而日月光天徳等字号间于行中，字画亦清劲可爱，而第一卷卫夫人，宋儋无枯，笔第九卷大令帖诸子，皆误信乎？出于新绛也。
武冈新帖
右二十卷，帖即旧石也，中厄于庸谬之人，厌其字画，清瘦颇修治，遂失本真，其最可鄙笑者，又第二卷钟繇帖，内再世荣名，今名字已修，作谷字矣，且拓匠不工，凡损剥处凿痕，宛然呈露，而字画模糊，略不可辨，帖之谬者，莫甚于此。
福清本
详见淳化帖条下
乌镇本
详见淳化帖条下，此乃板本非石也，长沙折府所藏二十卷，模刻颇精，疑是此本第九卷复面帖字误，而鹅羣帖，止是微损，字画尚完，此稍异于新绛。
彭州本
掘地得之，字画清劲，颇类旧武冈而差，优予家有之。
资州本
资州以新绛前十卷刻石，予家多有之，前有目録元刻麻石上，续拓者不逮旧所得，本遒劲矣。
木本前十卷
甲秀陈氏藏此墨本不知所出
又木本前十卷
右一帖，顷获于都下，不知所出，稍不逮甲，秀所藏虽皆出于新绛，然亦自是一种。
法帖谱系卷下
余酷耆古学，留意法书，名迹几三十年，颇以鉴赏自居，赏集前贤，文集小説法帖之説为考一卷，以便检阅，淳祐甲辰冬，因侍陶斋，曹公相与稽订，法书源流，多所未闻，他日出示谱系一编，曰：视子所记如何？予曰博矣，乃请而刻之，梓东湖董史书。
庚申，冬邻火煽虐，潜心阁殱焉。初，余颇惜此板，不以他板杂特储之阁，逮是他板获免，秦祸而谱系，反为荧惑下取，岂固有数耶？余藏书满阁，古帖名碑秘之，寳刻藏中一旦灭没于涨，天之烟焰，生平目力事，力心力为之一空，恨郁无已，几成怨天，虽然，天其可怨耶？因念曩与谷中校雠，参订以成此书，谷中已矣，书可共传，遂访旧本于友间，欲复板而行之，月樵刘氏，慨然授所藏，俾就此志，嗟夫！予家名迹，已如梦幻，诛茅葢头，政以为窘，顾切切于不急之务，痼疾，尚堪疗哉！板成载志之末，时则景定，壬戌，夏五月也，史跋。