钦定四库全书     史部十四
石经考        目录类二【金石之属】提要
【臣】等谨案石经考一卷
国朝顾炎武撰考，石经七种，裴頠所书者无传，开元以下所刻，亦无异议，惟汉，魏二种，以后汉书儒林传之讹，遂使一字三字，争如聚讼，欧阳修作集古録疑不能明，赵明诚作金石，録洪适作隶释，始详为核，定以一字为汉三字为魏，然考证虽精，而引据未广，论者尚有所疑，炎武，此书博列众説互相参校，其中如据衞恒书势以为三字，石经非邯郸淳，所书又据周书宣帝纪隋书刘焯传以正经籍志自邺，载入长安之误，尤为发前人所未发，至于洪适隶续，尚有汉仪礼一碑，魏三体石经数碑，又开封石经虽已汩于河水，然世传拓本尚有二碑，炎武偶然未考竟，置不言，是亦千虑一失耳，乾隆四十二年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
石经考
昆山顾炎武撰
总序
困学纪闻石经有七，汉熹平则蔡邕，魏正始则邯郸淳，晋裴頠，唐开成中，唐度后，蜀孙逢吉等本朝，嘉祐中，杨南仲等中兴髙庙御书。
汉石经
后汉书，灵帝纪，熹平四年春三月，诏诸儒正五经文字，【蔡邕传言六经，】刻石立于太学门外， 儒林传，熹平四年，乃诏诸儒正定五经，刋于石碑，为古文，篆，隶三体书法以相参检，树之学门，使天下咸取则焉。【注古文谓孔子壁中书篆书，秦始皇使程邈所作也。隶书，亦程邈所献也，主于徒隶，从简易也，谢承书曰：碑立太学门外，瓦屋覆之，四面栏障，开门于南河南郡，设吏卒视之，杨龙骧雒阳记载朱超石，与兄书云：石经文都似碑髙一丈许广四尺，骈罗相接，】蔡邕传，建宁中，校书东观，迁议郎，邕以经籍去圣乆逺文学多谬，俗儒穿凿，疑误后学，熹平四年，乃与五官中郎将堂谿典光禄大夫杨赐谏议大夫马日防，议郎张训，韩说太史令单飏等，奏求正定六经文字，灵帝许之，邕乃自书丹于碑，使工镌刻立于太学门外，于是后儒晚学，咸取正焉。及碑始立，其观视及摹写者，车乘日千余两，塡塞街陌。
卢植传时始立太学石经，以正五经文字，植乃上书曰：臣少从通儒，故南郡太守马融受古学，颇知今之礼记特多囘穴，臣前以周礼诸经，发起粃谬，敢率愚浅，为之解诂，而家乏无力，供缮写上，愿得将能书生二人，共诣东观，就官财粮，专心研精，合尚书章句，考礼记失得，庶裁定圣典，刋正碑文嵗余徴拜议郎，与谏议大夫马日防，议郎蔡邕杨彪，韩说等并在东观，校中书五经记传，张驯传，拜议郎，与蔡邕共奏定六经文字， 宦者传。
汝阳李巡等五人，称为清忠，巡以为诸博士试甲乙科，争第髙下防相告言，至有行赂定兰台漆书经字，以合其私文者，乃白帝与诸儒共刻五经文于石，于是诏蔡邕等正其文字，自后五经一定，争者用息。
魏石经
晋书衞恒传魏初，传古文者出于邯郸淳，恒祖敬侯，写淳尚书，后以示淳，而淳不别，至正始中，立三字石经，转失淳法，因科斗之名，遂效其形。
魏书江式传，魏陈畱邯郸淳，特善仓，雅，许氏字指，八体六书，精究闲理，以书教诸皇子，又建三字石经于汉碑之西，其文蔚炳，三体复宣，校之说文，篆隶大同，而古字少异，【据衞恒书势所言，则三字石经非邯郸淳书】。
晋石经
晋书裴頠传转国子祭酒，奏修国学，刻石写经，【通典，裴頠为祭酒，奏立太学，起讲堂，筑门刻石以写五经】。
石经厯代存毁之迹
晋书赵至，传诣雒阳，游太学，遇嵇康于学写石经，【世说注，嵇绍序曰：先君在太学写石经，古文】。
石季龙载记遣国子博士诣雒阳写石经
魏书太宗纪：泰常八年四月，帝至雒阳，观石经 髙祖纪太和十七年九月壬申，幸太学，观石经 刘芳传芳，博闻强记，兼览苍雅，尤长音训，昔汉世造三字石经于太学，学者文字不正，多徃质焉，芳音义明辨疑者皆徃询访，时人号为刘，石经 冯熙传，除车骑大将军，开府，都督，洛州刺史，洛阳虽经破乱，而旧三字石经宛然犹在，至熙与常伯夫相继为州，废毁分用，大至頽落 崔光传，领国子祭酒，神龟元年夏，表曰：石经之作，起自炎刘，继以曹氏典论，【魏志，明帝太和四年二月戊子，以文帝典论，刻石立于庙门之外，】初乃三百余载，计末向二十纪矣，【按汉熹平四年乙卯，至魏，神龟元年戊戌，计三百四十三年，魏文帝黄初七年丙子崩，至后魏神龟元年戊戌，计二百九十二年，】昔来虽屡经戎乱，犹未大崩侵，如闻徃者刺史临州，多构图寺，道俗诸用，稍有发掘，基墌泥灰，或出于此，皇都始迁，尚可补复，军国务殷，遂不存检，官私显隐，渐加剥撤，由是经石弥减，文字増缺职忝胄教，参掌经训，不能缮修頽坠，兴复生业，倍深慙耻，今求遣国子博士一人堪任干事者，专主周视，驱禁田牧，制其践秽，料阅碑牒所失次第，量厥补缀，诏曰：此乃学者之根源，不朽之永格，垂范将来，宪章之本，便可一依公表，光乃令国子博士李郁与助教韩神固，刘爕等勘校石经，其残缺者，计料石功，并字多少，欲补治之，后灵太后废，遂寝【，通鉴云：初，洛阳有汉所立三字石经，虽屡经丧乱，而初无损失，及魏冯熙常伯夫相继为洛州刺史，毁取以建浮图精舍，遂大致頽落，所存者委于榛莽，道俗随意取之，侍中，领国子祭酒崔光请遣官守视，命国子博士李郁等补其残缺，胡太后许之，会元又刘腾作乱，事遂寝。】孝静帝纪武定四年八月，迁洛阳，汉魏石经于邺。
水经注汉碑五经，立于太学讲堂前，悉在东侧，碑上悉刻蔡邕等名，魏正始中，又立古篆隶三字石经，魏初传古文出邯郸淳，石经古文，转失淳法，树之于堂西石四十八枚，广三丈，魏文帝又刋典论六碑，附于其次，雒阳伽蓝记开阳门，御道东有汉国子学堂堂前有三种，字石经二十五碑，表里刻之，写春秋，尚书二部作篆科斗，隶三种字，汉右中郎将蔡邕笔之遗迹也，犹有十八碑，余皆残毁，复有石碑，四十八枚，亦表里隶书，【与水经注言三字者不同，】写周易，尚书，公羊礼记四部，又赞学碑一所，并在堂前，魏文帝作典论六碑，至太和十七年，犹有四存髙祖题为劝学里，武定四年，大将军，迁石经于邺，雒阳记太学在雒阳城南开阳门外讲堂，长十文，广二丈，堂前石经四部，本碑凡四十六枚，【少二枚，】西行尚书，周易公羊传十六碑，存十二碑，毁南行礼记十五碑，悉崩壊东行论语三碑二碑，毁礼记碑，上有谏议大夫马日防，议郎蔡邕名【，此章懐太子注后汉书所引较之，伽蓝记多论语，一经 ，水经注，以此为魏正始中所立，而蔡邕等名，别在堂东，与此不合】。
北齐书文宣帝纪，天保元年八月，诏徃者文襄皇帝所运蔡邕石经五十二枚，即宜移置学馆，依次修立，周书宣帝纪大象元年二月辛卯，诏徙邺城石经于雒阳。
隋书经籍志一字石经周易一卷【梁有三卷，】一字石经尚书六卷【梁有，今字石经郑氏尚书八卷，亾】一字石经鲁诗六卷，【梁有毛诗二卷，亾】一字石经仪礼九卷一字石经春秋一卷，【梁有一卷，】一字石经公羊传九卷一字石经论语一卷【梁有二卷，】一字石经典论一卷三字石经尚书九卷，【梁有十三卷】三字，石经尚书五卷三字石经春秋三卷【梁有十二卷，】后汉镌刻七经，着于石碑，皆蔡邕所书，魏正始中，又立一字石经【按晋，魏二书皆云立三字石经，此独以为一字，则所谓因科斗之名，遂效其形者，安在邪】相承，以为七经正字，后魏之末，齐神武执政，自洛阳徙于邺都，行至河阳，值岸崩，遂没于水。其得至邺者，不盈大半，【按水经注伽蓝记所列碑数东二十五，西四十八共七十三枚，而北齐书所纪，在邺者五十二枚，则不过失其二十一枚耳，未至于不盈，大半也，】至，隋开皇六年又自邺，载入长安，【失载，周大象元年，徙雒阳一节，史书之疎也，刘焯传言，自雒阳运至京师者为信，】置于秘书内省，议欲补缉，立于国学，寻属隋乱，事遂寝废，营造之司，因用为柱础，贞观初，秘书监臣魏徴始收聚之什不存一，其相承传拓之本，犹在秘府， 刘焯传运，雒阳石经至京师，文字磨灭，莫能知者，奉勅与刘等考定。
襍著论跋
宋欧阳棐集古，录目石经，遗字古文，篆，隶三体，凡八百二十九字，后汉熹平中校定五经，使蔡邕以三体书，今其石亾失皆尽，皇祐中，有苏望者，得摸本左传于故相王文康家取其完者而刻之，莫辨其真伪也，在雒阳苏氏家。
姚寛西溪丛语，汉魏石经，堙灭殆尽，徃年雒阳守，因阅营造司所弃，碎石识而取之，凡得尚书，论语仪礼合数十段，又有公羊碑一段在长安尚书，论语之文，今多不同，独公羊当时无他本，故其文与今文无异，然皆残缺已甚，【方勺泊宅，编同】。
张舜民画墁录，嘉祐末，得石经二段于雒阳城，乃蔡邕隶书。
邵氏闻见后录，近年雒阳张氏发地得石十数，汉蔡伯喈，隶尚书，礼记，论语俱已壊缺。
天下碑录，汉石经尚书论语，公羊在张，奎龙图家，赵明诚金石录右汉石经遗字者，藏洛阳及长安人家，盖灵帝熹平四年所立，其字则蔡邕，小字八分书也，其后屡经迁徙，故散落不存，今所有者才数千，字皆土壤，埋没之余，磨灭而仅存者尔，按后汉书儒林传序云为古文，篆，隶三体者，非也，盖邕所书乃八分而三体石经乃魏时所建也，又按灵帝纪言，诏诸儒正五经文字，刻石立于太学门外，蔡邕传乃云：奏求正定六经文字，既已不同，而章懐太子注引洛阳记所载有尚书，周易公羊传论语礼记今余所藏遗字有尚书，公羊传论语，又有诗仪礼，然则当时所立，又不止六经矣，洛阳记，又曰：礼记碑上有谏议大夫马日防，议郎蔡邕等名，今论语公羊后，亦有堂谿典，马日防等姓名尚在，据邕传称，邕以经籍去圣乆逺文字多谬，俗儒穿凿，疑误后学，乃奏求正定自书于碑，于是后儒晚学，咸取正焉。今石本既已磨灭而嵗乆转写日就讹舛，以世所传经书，本校此遗字，其不同者已数百言，又篇第亦时有小异，使完本具存，则其异同，可胜数邪？然则岂不可惜也哉！而后世学者于去古数千百嵗之后尽绌前代诸儒之论，欲以己之私意，悉通其说，难矣！余既录为三卷，又取其文字不同者，具列于卷末云。
黄伯思东观余论，汉石经与今文不同者殊多，今略记之书女，毋翕侮成人，【今本女无侮老成人，】保后胥髙【保后胥慼，】女永劝忧，【女诞劝忧，】女有近，则在乃心，【今近作戕】女，比犹念以相从【，今作女分，猷】各翕中【，各设中】尔，惠朕曷祗动万民，以迁【尔，谓朕曷震动，】天既付命【，今付作孚，】曰：陈其五行，【汨陈】，严恭寅畏天命，自亮以民祗惧【，今亮作度以作治，】懐保小人惠于矜寡，【今人作民于作鲜】，毋兄曰：【无皇曰：】则兄自敬徳【今兄作皇】，旦以前人之微言，【今作徽言】是罔显哉？厥世【，今哉作在，】文王之鲜光【，今作耿光】，通殷就大命，【逹殷集大命，】论语意与之与【，今意作抑，】孝于惟孝【，今于作乎？】朝闻道，夕死可也，【今也作矣，】是鲁孔丘与？曰：是是知津矣，【是鲁孔丘与？曰：是也。曰：是知津矣，】耰而不辍，子路以告子怃然，【耰而不辍，子路行以告，夫子怃然，】置其杖而耘，【今置作植】，其斯以乎？【其斯而已矣，】譬诸宫墙，【今诸作之】，贾诸贾之哉？【今贾作沽】，又论语每篇各计其章数，其最后云：凡廿篇万五千七百一十字，又记诸家异文，若曰在于萧墙之内，盖毛包周氏于今论语无盖氏，毛氏书此石在雒宫，前御史台，中年乆推散雒人，好事者时时得之，今张焘龙图家有十版，最多张氏，壻家有五六版，王晋玉家有小块，雒中所有者止此予，皆得其拓，本论语之末，题云诏书与博士臣左立【，刘本无立字，】郎中臣书上，臣下皆，当是著书者姓名，或云，此即蔡邕书姓名既亾，无以辨之，独刻者陈兴姓名甚完，又有一段，公羊不知谁氏所得，其末云：谿典谏议大夫臣马日防臣赵防议郎臣刘郎中臣张文臣苏陵臣傅桢杂【杂未详，】谿上，当是堂谿典也。此盖鸿都一字石经，然经各异手书，不必皆蔡邕也三字者不见真刻，独此一字者，乃当时所刻字画髙古精善殊可宝，重开元中，尝藏拓本于御府，以开元二字，小印印之，与法书名画，同藏盖，唐世以前，未录前代石刻，独此见收，其可宝如此。
董逌广川书跋石经不尽，蔡邕书如马日，防辈相与成之，然汉隶简古深于法度，亦后世不及赵绰曰：唐造防秋馆时，穿地多得石经，故雒中人士，逮今有之，国初开地，唐御史府得石经十余石，此又唐末沦没之所出也，洪适隶释。
石经尚书残碑
命【孔本作身，】何及相【阙，】【孔作憸，下阙】言曰：人维旧【孔，旧上有求下阙二字】，【孔作求】，旧【下阙，】有志女，母翕侮成人，毋流【孔作，汝无侮老成人，无弱下阙，】各共尔事，齐乃位度尔，【孔作乃】口，【下阙，】民之承保，后髙【孔作慼，】鲜防浮【下阙，】试防尔，【孔作汝】迁，安定厥国，【孔作邦】□，【孔无】女，【下阙】，其或迪【孔作防】自怨，【孔作怒，下阙】永，【孔作诞，】劝忧，今其有今罔后，女何【下阙，】之劳尔，先予【下阙】，于兹髙后□乃知【孔作崇，】降□疾，白【下阙，】迪古我先后【下阙，】民女有近【，孔作戕】，则在乃心，我先后绥【下阙，】兴降□永，于戏！【孔作崇，降弗祥，呜呼！】今予【下阙】絶逺女比犹【，孔作分猷，】念防相从，各翕【孔作设】中，【下阙】，建乃家 股，【孔作盘阙一字，】既【下阙，】众白女，罔台民【，孔作无戯怠，】□【孔作懋，】建大命，今我【孔作，予下阙】，凶德绥【，孔作嘉】绩，【下阙】，今【孔无】尔惠，【孔作谓】朕【阙，】□【孔作震，】动万民，防迁肆上【下阙，】乘【孔作隐】防，予其【孔作懋，】蕳相尔，念敬我众，朕【已上，盘庚三篇，】民中絶命民有不若徳听□天既付【孔作孚已上髙宗肜日篇，】遗任，【孔作壬】父母弟迪，乃维四方，【下阙】，□于四伐，五伐六伐七伐，乃【已上，牧誓篇】。
伊【孔无】，鸿【孔作洪】水，白【孔作汨，】陈其□行，帝【下阙，】白建用皇极，次六白艾【孔作乂，】用三德，【下阙】润下作咸，炎上作苦，曲直作【，下阙】食二，白侦三白，祀四白司空【，下阙】极，凡庻民无有泾，□人无有【，下阙】明，人之有，有爲使□其行而【下阙，】路毋偏，毋党王道荡荡，毋党【下阙，】爲天下，王三德，【孔三上有六】，一白正直二【，下阙】家，而【孔无】，凶于而国，人用【阙，】颇辟，【孔作僻，下阙】乃心，□及卿【阙，】□及庻民【孔作人已上，洪范篇，】维天命，元【孔元作无违】，朕敢有【，下阙】□，时维天命，王白告尔【，孔无二字，】多【下阙，】兹雒【，孔作洛】，予维四方攸，责亦维尔，【下阙】，有年于兹，雒尔小子，乃兴从尔，迁王【已上，多士篇】□，【孔作穑，】之艰难，乃□【孔作逸，】乃宪【孔作谚，】既延【，孔作诞】，【孔作否？】则侮【，下阙】中宗，严恭寅畏天命，自亮防【孔作度，治】民，□惧【下阙，】或怨肆髙宗之飨国百年，【孔作享国五十有九年，】自时后，【下阙】功，田功徽□，懿共懐保小人【孔作民】惠于矜【，孔作鲜鳏，下阙】酒，【孔作淫，】毋□【孔作逸，】于游田，维【阙】，共【孔作，无淫于观于逸，于游于田，以万民惟正之供，】毋兄【，孔作无皇】白，今日【下阙】，圣【孔作听】人，乃训变【孔变，上有之力，】乱正防，【孔正上有先王之】，至于【下阙】，则兄白【，孔作皇自】，敬德□白朕之□，允【下阙，】公白于戏！嗣王□，于兹【孔，监上有其 已上，无逸篇】。
道【孔作终，】出于，详于□君，【阙】白时，我【已上，君奭篇，】我则□，天之【已上，多方篇】。
常伯常任辟，【孔作准，下阙】乱，【孔无】谋面，用【下阙，】于邑，其在【下，阙】有会，【孔作俊，】心防敬事，【下阙】，王维【孔，上有克】度，【孔作宅，】心乃【下阙】，受兹【孔，作此】□，□其【孔作基】，于戏！【下阙，】旦防前【，孔作已受】人之□，【孔作徽，】言【下阙，】训德【孔德，上有于】，是罔显防【，孔作在】，世【下阙，】王之鲜，【孔作耿】光，防扬武王【已上立政篇】。
几乃【阙，】召大保【下阙，】通【孔作逹，】□就【孔作集，】大命在【下，阙】非几兹即【，孔作既下阙，】黼衣，【孔作扆已上，顾命篇】。
右石经尚书残碑，盘庚篇百七十二字髙宗肜日篇十五字，牧誓篇二十四字，洪范篇百八字，多士篇四十四字，无逸篇百三字君奭，篇十一字，多方篇五字，立政篇五十六字，顾命篇十七字合五百四十七字，熹平四年，议郎蔡邕所书者，汉儒传伏生尚书，有欧阳，大小夏侯之学，孔安国尚书，汉人虽有为之训传者，然不立于学官，永嘉之乱，三家之书，并亾，故孔氏传独行，以其书校之，石本多十字，少二十一字不同者五十五字，借用者八字鸿艾，劮犹之类是也。通用者十一字，于戏！母女之类是也。孔氐叙商三宗，以年多少为先后，此碑独阙，祖甲计其字，盖在中宗之上，以传序为次也；但云髙宗飨国百年，异尔范史云：蔡邕以俗儒穿凿经籍，疑误后学，与堂谿典马日，防等奏求正定六经文字，时博士试甲乙科，争第髙下至有行赂改兰台漆书经字者，灵帝乃从诸儒之请，刋石立之太学，天下咸取，则焉碑髙一丈广四尺，陆机洛阳记云：碑凡四十六，书：易，公羊二十八碑，其十二毁，论语三碑，其二毁礼记十五碑皆毁，北齐徙之邺都，至河阳岸，頽半没于水，隋复载入长安，有易一卷书六卷鲁诗六卷，仪礼九卷，春秋一卷，公羊九卷，论语一卷未及补治而乱作，营缮者，至用为柱础，唐初，魏郑公收聚之，十不存一，则石经之散亾乆矣本朝一綂时遗经断石藏于好事之家，犹昆山片玉，已不多见，今京华鞠为氊，之乡残碑，日益鲜矣，予既集隶释，因以所有镵之会稽，蓬莱阁【防音慉勉也，劮亦逸，字】石，经鲁诗残碑。
惟【毛作维，】是褊心，是以为刾 葛屦，【下阙，】汾一曲，言采其藚。彼其之子，美【下阙】之，谁知【阙一字，毛谁上有其】之，盖亦勿思 园有棘，其实之【，下阙】父兮，父【阙一字，毛无】曰：嗟！予子行役，夙夜毋【，毛作无】已，尚【毛作上】，慎【下阙，】防犹来，毋死 ，岵三章，章六句，十【下阙】□，【毛作猗，】稼□，【毛作穑，】胡取禾三百廛兮狩，【下阙，】特彼君子，素食， 欿欿，【毛作坎，】伐轮，【下阙，】毋食我，三岁宦，【毛作贯】女，莫我肎顾，逝将去女，【下阙】宦，女莫我肎劳，【阙】将去，女适彼乐郊，乐郊【下阙，】蟋蟀在堂，岁聿其逝，今我乐日月，其【阙】句， 山有蓲，【毛作枢】，隰有榆子，有衣裳弗曳，【下阙】酒食，胡【毛作何】？日皷瑟，且防喜乐【下阙，】旣见君子，云胡其忧， 杨【下阙】。
右石经鲁诗残碑，百七十三字，魏唐国风数篇之文也，与毛诗异者如猗，作贯作宦，枢作蓲数字，又有一段二十余字零落，不成文，惟有叔于田一章及女曰鸡八，字可读，其间有齐，韩字盖叙，二家异同之说，犹公羊碑，所云顔氏论语碑所云：盍毛包周之比也。汉代诗分为四，在东京时，毛氏诗不立学官，隋志有石经鲁诗六卷，此碑既论齐，韩于后，则知隋志为然也，石经仪礼残碑。
东面，主人【下阙，】卒，□坐奠□，拜执【下阙，】人盥洗，升媵觚于賔【下阙，】上拜受，□于莚前，【下阙】首，公荅拜媵，□者立【下阙】媵，□者执觯，待于【下阙，】公坐取大。
右石经仪礼残碑，四十五字，皆大射仪之文也，石磨灭字画，比它经不明白，灵帝纪云：诏诸儒正五经文字，刻石立于太学，蔡邕传则云：奏求正定六经纪传既已不同，陆机洛阳记所载，但有书易，公羊礼记，论语尔，惟隋志云：后汉刻七经于石碑，皆蔡邕所书，其目有一字石经仪礼九卷，乃汉史陆记之疎略也。未央宫有曲台殿，天子射宫也，西京无太学于此行礼，故后苍，著书说礼数万言，名曰曲台记，今禁中有选徳殿盖□坐观射之地，而清闲之燕，咨访治道，率在于是殆与曲台暗合，古者射为六艺之一，仪礼一经说，射者两篇，后世非介胄之士，则不习与古殊矣。媵觚，媵□云者，媵盖送也。
石经公羊残碑
翚者何？公子翚【阙一字，】何以称公，【下阙】栢，于是谓栢白，吾为【阙三字】矣，隐白【下阙，】之之辞也，然则孰立之？石【阙二字】之石，踖【板本作碏，】立【下阙，】美大之之辞也，棠者何济？【阙一字，】之邑也，曷为【下阙，】仲子【板本有也字，】未君，则曷为祭仲子【阙一字，】为立故【下阙】，诸侯四诸公者何？诸【阙一字，】者何？天子三公称【，下阙】相处乎内，始【阙一字，】诸公放，【板本作昉，】于此乎？前此矣，前【下阙，】其成也，白吾成败矣！吾与郑人未有成，【板本有也字，】吾【下阙，】后为年，外取邑书，此何防书？久也，【下阙】弟，毋兄称兄，凡【阙五字，】之大夫也。此【下阙，】之邑也，天子有【阙四字，】诸侯皆从泰山【下阙】而葬，日卒赴而【阙一字，】告公，曷为与□者，【下阙，】大夫之未命者也， 十年，此公子翚也，何【下阙，】外于外，大恶书小恶，书于内大恶讳，小【下阙，】国也，何以书葬，隐之也。何隐尔？试【板本作弑】也，试【下阙，】葬【板本有以为字，】系【阙一字，】臣子【阙二字】薨，何以地？忍言【已上，隐公】何易之也？易之则其【下阙】讳，取周田也，讳取【已上，桓公】十有四年，何以【阙一字，】记异也。何异【下阙】，则至无王者则，至有以告者曰：有□而【下阙，】乎隐祖之所遝，【板本作逮，】闻【阙一字，】所见异辞，所闻异辞，所【下阙，】亦乐乎尧舜【阙二字】君子也，制春秋之义，以【已上，哀公】。
有 传，桓公二年，顔氏有所见，异辞所闻，异【下阙，】何以书？记灾也， 世年，顔氏言君出则已，入【下阙，】顔氏无伐而言围者，非取邑之辞也。 十【下阙】。
谿典谏议大夫臣马日防臣赵防议，□臣【阙二字】臣，□□中，臣张彣臣傅桢。
右石经公羊残碑，三百七十五字，自隐公四年，至桓公元年，及哀公十四年之文也，所书者皆是公羊氏传辞而无春秋正经，又有顔氏说石文，断续不可考，绎盖严顔异同之辨也，以今板本校之，惟易四字省四字尔，汉注引陆机洛阳记云：礼记碑上有马日防，蔡邕名，今此碑有堂谿，典八人姓名，论语碑亦有左立二人姓名，陆氏所记，未之详也。
石经论语残碑
鲜矣，不好犯上而好佗，【下阙】本，本立【阙一字，】道生，孝【下阙，】曰：道千弃之，国敬事，【下阙】，使民防时， 子曰：弟子【下阙】而有信，虽曰未学，吾必谓【下阙】，君子重则威学，则【下阙，】与意【板本作抑，】予之与？子赣【板本作贡，】曰：夫子【阙五字，】防得之，夫子之求之也，【下阙，】道斯爲美，小大由之，有所行，知【阙五字，】礼莭之亦【板本有可字，】行【下阙】焉，可谓好学已矣，【板本作也，已下阙】而无謟，富而无骄，【下阙，】告诸往而知来，【下阙，】人之，【下阙，】章【已上学而篇】。
免而无耻，道之防徳齐之【下阙】乎？【板本作于】学，丗【下阙，】孙问孝于我，我对曰：毋违樊，遟【阙一字，】何【下阙，】曰：生【下阙，】葬之防，礼祭【下阙，】防别 ，子夏问孝，子曰：色难，有【下阙，】劳有【，下阙】孝，【下阙，】廋防人焉，廋【板本有哉？字】 ，子曰：温故而知【下阙，】子【下阙，】噐子赣问【下阙，】乎异端，斯也已， 子曰：【下阙，】子【下阙，】曰：何爲则民服，孔子对曰：【下阙，】之【下阙，】子曰：书云孝于【板本作乎？】惟孝友于兄【，下阙】也，周因于礼，所损益可知，【下阙已上，为政篇】。
曰：人而仁如礼，何人而？仁如乐何！ 林【阙十一字，】与【下阙】与，对曰：防子曰：【阙五字，】山如林，放【阙九字，】也，射【下阙，】曰起予，【板本有者字，】商也，始可【下阙，】子曰：【下阙】礼，吾【下阙】也，知其说【阙三字，】天下也，其【阙一字，】示诸斯乎！【下阙，】如神在，【下阙，】于二代，郁郁乎【下，阙】太庙，【下阙，】子知礼，【下阙】礼，【下阙】也，【下阙】防柏，周人防栗，曰：使民【下阙，】往【下阙】门，国【板本作邦，】君爲两君之好，有反【阙一字，】管氏【下阙，】知礼，【下阙】，吾未甞得见也，役者【阙二字】出曰：【下阙，】无道也，久【下阙，】观之防 ，凡廿六章【已上，八佾篇】。
人 子曰：苟志于仁矣，无恶【板本有也字，】 子曰：富与贵是人之所欲也，【下阙，】颠沛必于是， 子【阙二字】未见好仁，【板本有者字，】恶仁者，好仁者无防，尚之【下阙】过也，各于其党【阙二字，】斯知仁矣， 子曰：朝闻道，夕死可也，【板本作矣，下阙】子懐防小人懐惠 子曰：放于利而行，多怨 ，子曰：以礼【下阙，】曰：唯子出，门人问曰：何谓也？曽子曰：夫子之道，忠恕而已，【下阙，】曰：父母在逺游游必有方， 子曰：三年无改于父之【，下阙已上，里仁篇】。
有三年之爱于【阙一字，】父母【板本有乎字，】 子曰：饱食终日，无所用心，难矣！防【下阙】，君子【板本有亦字，】有恶乎？子曰：有【板本有恶字，】恶称人之恶者，恶居下，【板本有流字，】而讪上者，恶【下阙，】之则孙逺之则怨 ，子曰：年【板本有而字，】见恶爲其终也，已 ，凡廿六章，【已上阳货篇】。
枉道而事人，何【阙一字，】去父母之国，【板本 阙一作邦 ，字】景公□孔子曰：若季氏【下阙，】子曰：凤凤何而【板本无而字，】德之衰也，【板本无也字，】往【阙二字】可谏也，【板本无】，来者犹可追也，【板本无下阙，】执车，【板本作舆，】者爲谁子？【板本无】，子路曰：爲孔丘，曰：是鲁孔丘与？曰：是【板本有也，曰二字，】是知津矣，【下阙】，若从避【，板本作辟，】丗之士防扰，【板本作耰，有而字，】辍，子路【板本有行字，】以告【，板本有夫字，】子怃然曰：鸟兽可与同【下阙，】谷分孰爲夫子置【板本作植，】其杖而耘，【板本作芸，】子路拱而【阙一字】止，子路宿杀鸡，【下阙】礼，【板本作义】，如之何其废之也，【板本无】，欲絜其身而乱大伦，君子之仕也，行其义，【下阙，】志辱身矣，言中伦，行中虑其斯以乎？【板本作而己矣，】谓虞仲夷佚，【板本作逸，】隐居【下阙，】少【阙，】阳击磬襄，入于海， 周公谓鲁公曰：君子施其亲，【下阙已上防子篇】交于子，张子【阙一字，】曰：子夏【阙一字】何，对曰：子夏曰：可者【阙四字，】者距【板本作拒下阙，】子夏曰：虽【阙五字，】观者爲逺恐泥是防【下阙】其事，君子学【下阙，】子夏曰：小人之过，【下阙，】曰：【下阙，】子夏曰：大德【阙五字，】出入可也， 子斿，【板本作游阙六字，】子【下阙】，君子之道，爲可【阙二字】有【阙一字，】有卒者，其唯圣人【下阙，】仕而【下阙，】曽子曰：吾闻诸【板本有夫字，】子，人未有自致也者，【板本作者也，】□也，亲丧乎？【阙一字，】子曰：【下阙】，如得其情，则哀矝而勿喜，子赣曰：纣之【阙一字】善，【阙一字，】是其【板本作之，下阙】赣曰：仲尼爲学，子赣曰文武之道未隧，【板本作坠，】于地，在人，贤者志，【板本作识，】其【下阙，】告子赣【阙一字，】赣曰：辟诸【板本作之，】宫蘠【板本作墙，】赐之蘠，【阙二字】窥见室家之好，夫【下阙，】尼可毁，【阙二字，】人之贤者，丘也，【阙三字，】逾也，仲尼日月也，【下阙，】一言防为知言，可愼也。夫子之可及也，犹天之【下阙已上，子张篇】。
蔽蕳在帝心，朕躬有罪，毋【板本作无】防，万方万方，有【阙一字，板本有两罪字，】在朕躬，【下阙】，归心爲所重，民食丧，【阙一字，】寛则得众，敏则有功，【阙一字，】则说【下阙，】骄，威而猛子【阙一字，】曰：何谓惠而费，子曰：【阙一字，】民之【下阙，】尊其瞻视，俨【阙三字，】而畏之，斯亦威而猛乎？【下阙已上，尧曰篇】。
凡廿篇万五千七百一【阙一字】字
贾【板本作沽，】诸贾之防，包周【阙四字，】盖肆乎其肆也，【阙一字，】周【下阙，】曰：言【阙一字，】而在于萧蘠之内，盍毛包周无于【下阙】。
诏书与愽士臣左立郎中臣孙表
工陈兴刻
右石经，论语，残碑九百七十有一字，前四篇，后四篇之文也，每篇必计其章终篇，又总其字又载，盍毛包？周有无不同之说，以今所行，板本校之，亦不至甚异，其文有増损者，其字亦有假借及用古者有字异而训不逺若置其杖，贾之防者，汉人作文，不避国讳，威宗讳志，顺帝讳保石经，皆临文不易，樊毅碑，命守斯邦，刘熊碑来臻，我邦之类，未尝为髙帝讳也，此碑邦君为两君之好，何必去父母之邦尚书，安定厥邦，皆书邦作国，疑汉儒所传如此，非独逺避此讳也。水经云：光和六年立石于太学，其上悉刻蔡邕名，魏正始中，又刻古篆隶三字石经，盖诸儒受诏在熹平而碑成，则光和年也，隋志有一字石经七种三字，石经三种，其论云汉镌七经，皆蔡邕书，又云：魏立一字石经，其说自相矛盾，新旧唐志有，今字石经七种而注论语云：蔡邕作，又有三字，石经古篆两种，盖唐史以隶为今字也，观遗经字画之妙，非蔡中郎辈不能为，以黄初后来碑刻比之，相去不啻霄壤，岂魏人笔力可到，当以水经为据三体者，乃魏人所刻，儒林传云：为古文，篆，隶三体者，非也，史称邕自书丹使工镌刻，今所存诸经，字体各不同，虽邕能分善隶，兼备众体，但文字之多，恐非一人可办，史云：邕与堂谿典杨赐马日防，张训，韩说单飏等，正定诸经，今公羊论语之后，惟堂谿日防二人姓名尚存，别有赵防，刘，张文苏桢左立孙表数人，窃意其间必有同时挥毫者，予详玩遗，字公羊，诗书仪礼又在论语上刘寛碑隂王曜题名，则公羊诗书之鴈行也，黄初孔庙碑，则论语之苗裔也，识者当能别之。
张縯石经跋，蔡邕本传称，邕自书丹于碑，不言为何体书？今世所传皆为隶体，至儒林传序则云为古文，篆，隶三体书法以相参，检注言，古文谓孔氏壁中书，以縯考之，孔壁所藏皆科斗文字，孔安国，当武帝之世已称科斗书，无能知者，其承诏为尚书五十九篇作传，为隶古定，不复从科斗古文，邕独安能具三体书法于安国之后，三百年哉？汉建武时，杜林避地河西，得古文尚书一轴，诸儒共传宝之一轴，已为世所珍如此，熹平距建武，又几载乃谓六经，悉能为古文，非事情也，或以邕，以三体参检其文，而书丹于碑，则定为隶，亦如孔安国之书传耶？儒林传序疑字有误者，初，邕正定六经，与堂谿典等数人同受诏，今六经字体不一，当是时，书丹者，亦不独邕也，姑识其末，以俟博识君子。
唐明皇御书孝经
金石录唐明皇注孝经四卷天宝四载九月，八分书【见存，西安府学】。
唐石经
旧唐书文宗纪：开成二年，宰臣判国子祭酒郑覃进石壁九经一百六十卷，时上好文，郑覃以经义啓导稍折，文学之士，遂奏置五经博士，依汉蔡邕刋碑，列于太学，创立石壁九经，诸儒校正讹谬，上又令翰林勒字官唐，度复校字体，又乖师法，故石经立后数十年，名儒皆不窥之，以为芜累甚矣。
新唐书郑覃传始覃以经籍刓谬，博士陋浅，不能正建言，愿与钜学鸿生共力雠，刋准汉故事，镂石太学，示万世法，诏可，覃乃表周墀崔球，张次宗，孔温业等是正其文，刻于石 髙重传为祭酒，与郑覃刋定九经于石，儒学传序，文宗定五经镵之石，张参等是正讹文，唐防要，太和七年二月五日，敕唐度，覆定石经字体，十二月，勅于国子监，讲论堂两廊创立石九经，并孝经，论语，尔雅共一百五十九卷，字様四十卷， 开成二年八月，国子监奏，覆定五经，字体官，翰林待诏，唐度状，准太和七年二月五日较覆，定九经字体，今所详覆，多因司业张参，五经文字为准，其旧字様岁，月将乆防画参差，传写相承，渐致讹误，今依字様参详，改正诸经，别有疑阙，旧字様未载者，古今体异，虽篆隶不同，总据说文，即古体惊俗，近代文字，或传写乖讹，今与校勘官取其适中，录为新加九经，字様一卷，请附于五经，字様之末，从之。
新唐书艺文志，张参五经文字三卷，唐度九经字様一卷。
中兴书目字様一卷，开成丁巳岁，唐度撰序曰：奉诏覆定国学石经，字体删补，张参五经文字，采其疑误，旧未载者，撰成一卷，凡七十六部，【见存，西安府学】。
蜀石经
成都记，伪蜀孟昶有国，其相母昭裔刻孝经，论语，尔雅周易，尚书，周礼，毛诗仪礼，礼记，左传凡十经于石，其书丹则张徳钊杨钧张绍文孙逢吉，朋吉周徳贞也石凡千数，尽依太和旧本厯八年乃成，公谷则有宋田，元均所刻，古文尚书，则晁公武所补也，胡元质宗愈作堂以贮之，名石经堂在府学。
玉海蜀石经，周易后书广政十四年，岁次辛亥，五月二十日【按此，后周太祖广頥元年，】公羊传，后书大宋皇祐元年，岁次己丑，九月辛卯朔，十五日乙巳，工毕 ，伪蜀相母昭裔，取唐太和本刻石于成都，学宫与后唐板本不无小异，乾道中，晁公武参校二本，取经文不同者三百二科，着石经考异。亦刻于石，张防又校注文同异，为石经注文考异四十卷。
晁公武石经考异序，鸿都石经，自邺迁雍，遂茫昧于人间，唐太和中，复刻十二经，立石国学，后唐长兴中，诏国子博士田敏与其僚校诸经镂之板，故今世太学之传，独此二本，尔按赵清献公成都记，伪蜀相母昭裔捐俸，金取九经，琢石于学宫，依太和旧本，令张徳钊书皇祐中田元均，补刻公羊，谷梁二传，然后十二经始全至，宣和间席升献，又刻孟子参焉，今考之孝经，论语，尔雅广政，甲辰岁张徳钊书周易辛亥岁杨钧孙逢吉书，尚书周徳贞书周礼孙朋吉书，毛诗，礼记仪礼张绍文书左氏传，不志何人？书而祥字，阙其画亦必为蜀人所书，然则蜀人之立石，盖十经其书者，不独徳钊而能尽用太和本固已可嘉，凡厯八年，其石千数，昭裔独办之，尤伟然也。公武异时，守三营，尝对国子监所摹，长兴板本读之，其差误盖多矣，昔议者谓太和石本，校写非精，时人弗之许，而世以长兴板本为便，国初，遂颁布天下，收向日，民间写本不用，然有讹舛，无由参校，判知其谬，犹以为官，既刋定难于独改，由是而观石经，固脱错而监，本亦难尽，从公武至少城，寒暑一再易节，暇日，因命学官雠校之石，本周易说卦干健也，以下有韩康伯注略例有邢璹注礼记月令，从唐李林甫改定者监，本皆不取外周易经文不同者五科，尚书十科，毛诗四十七科，周礼四十二科仪礼三十一科，礼记三十二科，春秋左氏传四十六科，公羊传二十一科，谷梁传一十三科，孝经四科，论语八科，尔雅五科，孟子二十七科，其传注不同者尤多，不可胜纪，独计经文犹三百二科，迹其文理，虽石本多误，然如尚书，禹贡篇，梦土作乂，毛诗，日月篇以至困穷，而作是诗也，左氏传昭公十七年，六物之占，在宋衞陈郑乎论语述而篇，举一隅，示之衞灵公篇敬其事而后食其禄之类，未知孰是？先儒有改尚书无颇为无陂，改春秋，郭公为郭亾者，世皆讥之，此不敢决之以臆，姑两存焉，亦镌诸乐，石附于经，后不诬，方将必有能考而正之者。
洪迈容斋随笔孟蜀，所刻石经，其书渊世民三字，皆阙画，盖避唐髙祖太宗讳也。
范成大记考异并序凡二十一碑在石经堂中
宋开封府石经
玉海宋仁宗，至和元年八月十六日，己酉，以皇侄右屯衞大将军克继书，国子监石经以上，所写石经，论语，求书石国子监，帝欲旌劝宗室，特从其请，二年九月十五日功毕，上之，赐银币。
仁宗命国子监取易，诗，书，周礼，礼记，春秋孝经为篆隶，二体刻石两楹 ，至和二年三月五日，判国子监王洙言：国子监刋立石经，至今一十五年，止孝经，刋毕尚书，论语见书，镌未就，乞促近限毕工，余经权罢，从之， 嘉祐三年五月十五日，王洙荐大理丞杨南仲石经有劳赐出身，六年二月缺日，国子监言：草泽章友直篆石经毕，诏补试将作监主簿，友直不愿仕，赐以银绢，五月，以同篆石经，殿中丞张次立，与堂除书目，石经七十五卷杨南仲书周易十书十三诗二十春秋十二礼记二十皆具，真篆二体。
周密癸辛，襍识汴学，即昔时太学旧址九经，石板堆积如山，一行篆字，一行真字。
宋髙宗御书石经
玉海，绍兴十三年二月，内出御书左氏春秋及史记列传宣示馆职，少监秦熺以下作诗以进，六月，内出御书，周易，九月四日，上谕辅臣曰：学写字，不如便写经书，不惟可以学字，又得经书不防，既而尚书委知临安府张澄刋石，颁诸州学，十四年正月，出御书尚书，十月出御书，毛诗，十六年五月，又出御书春秋左传？皆就本省宣示馆职，作诗以进，上又书论语孟子皆刋石立于太学首善阁及大成殿后，三礼堂之廊庑， 系年录，十三年十一月丁卯，秦桧奏，前日防付出御书，尚书来日，欲宣示从臣，时上写六经，论孟皆毕，因请刋石于国子监，仍颁墨本，赐诸路州学，诏可 ，淳熙四年二月十九日，诏知临安府赵磻老于太学，建阁奉安石经，寘碑石于阁下，墨本于阁上，以光尧石经之阁为名，朕当亲写参政，茂良等言：自昔帝王，未有亲书经传至数千万，言者不惟宸章，奎画炤耀，万世崇儒，重道至矣，上曰：太上字画天，纵冠絶古今五月二十四日，磻老奏阁，将就绪，其石经易，诗，书，春秋左氏传论语孟子外，尚有御书，礼记中庸大学学记，儒行经解五篇，不在太学，石经之数，今摉访旧本，重行摹勒，以补礼经之阙，从之，六月十三日，御书光尧御书石经之阁牌，赐国子监。
元史申屠致逺传西僧杨琏真伽作浮，圗于宋故宫，欲取髙宗所书九经，石刻以筑基致逺力拒之，乃止。见存杭州府学。
晁公武石刻古文尚书
晁公武古文尚书序，秦更前代法制以来，凡曰：古者后世寥乎无闻，书契之作，固始于伏羲，然变状百出，而不彼之若者，亦已多矣，尚书一经独有古文在，岂非得于壁间，以圣人旧藏而天地亦有所防，不忍使之絶灭中虽遭汉巫蛊，唐天宝之害，终不能晦蚀，今犹行于人间者，岂无谓邪？况孔氏谓尚书以其上古之书也，当时科斗既不复见，其为隶古定，此实一耳，虽然，圣人逺矣而文字间，可以概想则古书之传，不为浪设，予抵少城，作石经考异之，余因得此古文全编于学宫，乃延士张防，仿吕氏所镂，本书丹刻诸石，是不徒文字，足以贻世，若二典曰：若粤之类，学者可不知欤？呜呼，信而好古学，于古训乃有获，盖前牒所令方将配孝经，周易经文之古者附于石经之列，以故弗克。第述一二，以示后之好奇，字者识，又安知世无杨子云，时乾道庚寅，仲夏朢日。
石经考