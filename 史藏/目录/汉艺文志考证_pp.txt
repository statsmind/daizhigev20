钦定四库全书     史部十四
汉艺文志考证     目录类一【经籍之属】提要
【臣】等，谨案汉艺文志考证十卷，宋王应麟撰应麟有周易郑康成注已着録汉书艺文志因刘歆七略而修，凡句下之注不题姓氏者，皆班固原文共标某，某曰者则顔师古所集诸家之説然师古注班固全书艺文，特其八志之一，故仅略疏姓名，时代所考证者，如汉着记，即起居注，家语，非今家语郑邓析，非子产所杀，庄怱乃严助之驳，文逢门即逢防之类，不过三五条而止，应麟始捃摭旧文，各为补注不载，汉志全文惟以有所辨论者摘録为纲，略如经典释文之例，其传记有此书名，而汉志不载者，亦以类附入易类，增连山归藏，子夏易诗类，增元王礼类，增大戴礼小戴礼，王制汉仪，乐类增乐记，乐元语春秋类，增氏春秋，道家増老子指归，秦王好论法家增汉律，汉令纵横家增，鬼谷子天文增夏氏，日月，甘氏嵗星经石氏星经，巫咸五星占周髀，星厯谱增九章算术，五纪论五行增翼氏风角，经方增左师，凡二十六部，各疏其所注于下，而以不着録字别之，其间如子夏易，鬼谷子皆依托显然，而一槩泛载，不能割爱，又庾信哀江南赋称，栩阳亭有离别之赋，实由误记，艺文志与所用桂华冯冯，误读郊祀，志者相等，应麟乃因而附防，以栩阳为汉代亭名，亦未免间，失之嗜奇，然论其该洽，究非他家之所及也；乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
汉艺文志考证卷一
宋 王应麟 撰
艺文
秦燔灭文章
大事记，始皇三十四年，焚书，非博士官所职，天下敢有藏诗，书，百家语者，悉诣守，尉杂烧之，东莱吕氏曰：所烧者，天下之书，博士官所职，固自若也，萧何独收图籍而遗此，惜哉！【韩非五蠧篇云：名主之国，无书简之文，以法爲教，无先王之语，以吏爲事，即李斯之説也，】。
汉兴大收篇籍
惠帝纪，四年三月，除挟书律，【尔雅挟藏也，】刘歆移书太常博士，曰汉兴，独有一叔孙通略定礼仪，天下唯有易卜，未有他书，至孝惠之世，乃除挟书之律，至孝文始使掌故，朝错从伏生受尚书，诗始萌牙，至孝武然后邹，鲁、梁、赵颇有诗，礼，春秋先师，皆起于建元之间，泰誓后得博士集而读之， 赵岐孟子题辞，孝文欲广逰学之路论语，孝经，孟子尔雅，皆置博士。
朕甚闵焉
孝武纪元朔五年夏六月，诏曰：今礼坏乐崩，朕甚闵焉。【刘歆书，又云：书缺简脱】。
于是建藏书之策，注刘歆七畧曰外则有太常，太史博士之藏，内则有延阁，广内，秘室之府。
通典汉氏图籍所在，有石渠延阁，广内，贮之于外府，又御史中丞，居殿中，掌兰台秘书及麒麟，天禄二阁，藏之于内，禁【百官表，御史中丞，在殿中兰台，掌图籍，秘书】 ，刘向受诏校书，每一书竟，表上輙言，臣向以长水校尉臣参书，太常博士，书中外书合若干本以相比校，然后杀青【，向传云：领校中五经，秘书】。
霍山坐写秘书借苏昌爲太常坐借霍山书泄，秘书免 班斿，赐以秘书之副，时书不布，自东平思王以叔父求太史公，诸子书大将军白不许【，张安世传，上行幸河东，尝亡书三箧，诏问莫能知，唯安世识之 ，通典中丞，有石室，以藏袐书图防之属，】 司马迁为太史令，防史记石室金鐀之书， 西都赋，天禄石渠，典籍之府， 七畧曰孝武敕，丞相公孙，广开献书之路，百年之间，书积如丘山， 河平三年，谒者陈农使使求遗书于天下。
刘向条其篇目 歆奏七畧
隋志，刘向七畧别録二十卷刘歆七畧七卷剖析条疏，各有其部，【歆嗣父业，乃徙温室中书于天禄，阁上者为七畧大凡三万三千九十卷，】风俗通云：刘向典校书籍，皆先书竹为易，刋定可缮写者，以上素 ，成帝纪，河平二年，光禄大夫刘向校中秘书，【言中以别外】。
易
易经十二篇【注上下经及十翼】
今易乾卦至用九，即古易之本文，郑康成始以彖象，连经文王辅嗣，又以文言附乾坤二卦，至于文辞连属，不可附卦爻，则仍其旧篇，自康成辅嗣合，彖象文言于经学者，遂不见古，本秦汉之际，易亡说卦，宣帝时，河内女子发老屋得之，后汉荀爽集解又得八卦，逸象三十有一，东莱吕氏因晁氏书，参考传记，复定爲十二篇，朱文公曰：其卦本伏羲所画，有交易，变易之义，故谓之易，其辞则文王，周公所系，故系之，周简袠重大，故分爲上下两篇，经则伏羲之画，文王周公之辞也，并孔子所作之传十篇，凡十二篇，中间颇爲诸儒所乱，近世晁氏始正其失，未能尽合古文，吕氏又更定着爲经二卷传十卷，乃复孔氏之旧，又曰：易更三圣，制作不同，包羲氏之象，文王之辞，皆依卜筮以爲教，而其法则异，孔子之賛一以义理爲教而不专于卜筮，岂其故相反哉？俗之淳，漓既异故爲教爲法不得不异，而道未尝不同也， 孔頴逹云十翼，谓上彖下彖，上象下，象上系下系，文言説卦序卦杂卦。
易传周氏二篇，【字王孙，】服氏二篇，【光】，杨氏二篇，【何】？王氏二篇，【同】。
儒林传田何授，王同周王孙，丁寛服生皆着易传数篇，同授杨何，【言易者本之田何】？太史公受易于杨何，晁氏曰：商瞿受易，孔子五传而至田何，汉之易家，盖自田何始何而上，未尝有书，管辂谓易安可注者，其得先儒之心欤？易家著书自王，同始学官，自杨何始【，所谓易杨者是也，】。
丁氏八篇【寛】
丁寛事田何？学成，复从周王孙受古义，号周氏传，寛作易说三万言，训故举大谊而已，今小章句是也髙相专说隂阳灾异自言出于丁，将军艾轩林氏曰先秦之爲易者未有及理义也，自田何而后章句传说多矣，见于今者，独有费氏之书，费氏旧亡章句，而学者宗王弼之说，至于京氏之隂阳占筮其书，虽存视之，爲术数之流矣。易有圣人之道四焉，理义之学，以其辞耳，王弼而下，其说纷纷，不若象数之粗，有所明也。
韩氏二篇【婴】
韩婴亦以易授人，推易意而爲之传燕，赵间好诗，故其易防，唯韩氏自传之，涿郡韩生其后也？曰：所受易即先太傅所传也，尝受韩诗，不如韩氏易深，葢寛饶从受焉。寛饶封事，引韩氏易传言：五帝官天下，三王家天下。
古五子十八篇
刘向别録所校雠，中古五子书，除复重定着十八篇，分六十四卦，着之日辰，自甲子至壬子，凡五子，律，歴志日有六甲，辰有五子，注云：六甲之中唯甲寅，无子。
淮南道训二篇
七畧曰九师道训者，淮南王安所造，张平子思赋文君爲我端蓍兮利飞遁，以保名注云：遯上九曰：飞遯无不利，淮南九师道训曰：遁而能飞，吉孰大焉？曹子建七啓，飞遯离俗，注亦引之，【葢以肥爲飞】，刘向别録所校雠，中易传淮南九师道训，除复重定着十二篇，淮南王聘善爲易者九人，从之，采获故中书着曰：淮南九师书，文中子谓九师兴而易道防【隋志已亡，其书】。
孟氏京房十一篇，灾异孟氏，京房六十六篇，京氏叚嘉十二篇。
唐大衍厯卦议曰：十二月卦出于孟氏章句，其説易本于气而后以人事明之，京氏又以卦爻配朞之日坎离震兑，其用事，自分至之首，皆得八十分日之七十三頥晋井大畜，皆五日十四分，余皆六日七分，止于占灾眚，与吉凶善败之事，至于观隂阳之变则错乱而不明，京房传注，孟康曰：分卦直日之法一爻，主一日六十四卦，为三百六十日，余四卦震离兑，坎为方伯，监司之宫，消息卦为辟，辟君也，息卦曰太隂消卦曰太阳，其余卦曰少隂少阳谓臣下也。五行志引，京房易传尊卦用事【注，孟康曰：尊卦乾坤也，】贤者居明夷之世，知时而伤，或众在位，震遂泥，厥咎国多麋，复崩来无咎，自上下者为崩，潜龙勿用，众逆同志，至徳乃潜厥异风，行不觧物不长干父之蛊，亡子，考亡咎，子三年不改父道，思慕不皇，亦重见先人之非，不则为私妇，贞厉，君子防言君弱而妇疆为隂所乗则月并出谷，永以京房易占对，日食，李固对策，引京房易郎顗，按房飞侯，参察众政，正月三日至乎九日，三公卦【集韵，观我瑞頥 释文坎卦，京作欿 剥，牀以肤京作簠谓祭器】山，杨氏曰：以爻当期其原，出于系辞，而以星日气候分布诸爻，易未有也。其流详于纬书，世传稽览图是也，艾轩林氏曰：如复所谓七日临，所谓八月蛊，所谓先甲后甲，巽所谓先庚后庚，又如十年三嵗月防望已日乃孚，是皆隂阳气数当然之变，孟氏而下有焦赣氏以一卦。
变为六十四积而至于四千九十六凡一卦
所主六日，震离坎兑，寄直于分至之日，如曰冬至则坎用事，次未济，次蹇，次頥，次中孚，次复当期之数，循环为变，后魏正光厯，推四正卦术。
四正为方伯中孚为三公复为天子屯为
诸侯谦爲大夫睽爲九卿升还从三公，周而复始，九三应上九，清净防温阳风，九三应上六，绛赤决温隂雨六三应上六，白浊，防寒隂雨六三应上九，麴尘决寒，阳风，诸卦上有阳爻者，阳风上有隂爻者隂雨【京房分六十卦更直日用事，以风雨寒温爲候，】释文序，録孟喜章句十卷，【无上经七录云：又下经无旅至节，无上系 ，一行易纂引孟喜，序卦曰隂阳养万物必讼而成之，君臣养万民，亦讼而成之， 隋志八卷残缺，】京房章句十二卷，【七録云十卷，】晁氏曰：汉志易京氏，凡三种，八十九篇，隋志有京章句十卷，又有占候十种，七十三卷，唐艺文志有京章句十卷而占候，存者五种，二十三卷，今其章句亡矣，乃畧见于僧一行及李鼎祚之书，而其传者曰：易传三卷积筭杂占条例法一卷，或共题易传四卷而名，皆与古不同，今所谓京氏易传者或题曰：京氏积筭，易传疑，隋，唐志之，错卦是也。错卦在隋七卷唐八卷，所谓积筭杂占条例法者，疑隋逆刺占灾异十二卷是也。至唐逆刺三卷而亡其九卷，元祐八年髙丽进书有京氏周易占十卷疑隋志，周易占十二卷是也。【正义，大衍之数五十，京房云：五十者谓十日，十二辰，二十八宿也，凡五十，其一不用者，天之生气，将欲以虚来实】。
章句施孟梁丘氏各二篇
儒林传。初，易唯有杨，孝宣世立施，孟，梁丘，元帝立京氏，隋志梁丘施髙亡于西晋，孟京有书无师，陆澄曰：易自商瞿之后，虽有异家之学，同以象数，爲宗许氏说文，称易孟氏，其文多异，虞翻传其家五世，孟氏之学，【丁寛授田王孙，王孙授施讐孟喜，梁丘贺，繇是易有施，孟，梁丘之学， 释文云：晋卦孟作齐】。
文王重易六爻
重卦之人，有四说王辅嗣等以爲伏羲，郑康成之徒，以爲神农淳于俊曰包羲，因燧皇之图而制八卦，神农演之爲六十四，孙盛以爲夏禹，史迁等以爲文王，淮南子伏戏爲之六十四变，周室増以六爻，张行成曰：伏羲先天，示易之体，故孔子谓之作八卦，文王后天明易之用，故子云谓之重六爻，杨绘曰：筮非八卦之可爲必六十四之，然后爲筮，舜，禹之际，曰：筮协从，则何文王重卦之有乎？八卦成列，象在其中矣，因而重之，爻在其中矣，按是而言，重卦之始，其在上古乎？京房引夫子曰：神农重乎八纯。
易爲筮卜之事传者不絶
吕氏曰：古者教人之通法，诗书礼乐而已，至于易则未尝躐等与人，是以孔子孟子之问答初未尝及易也，若如魏，晋祖尚浮虚，谈老易者，徧天下则秦焚之乆矣朱文公曰：易经本爲卜筮而作，皆因吉凶以示训戒，故其言虽约，而所包甚广，夫子作传，亦畧举其一端以见，凡例而已，薛氏曰：六经之道，易爲之宗，他经亡而易传不殊，其书之存也。
民间有费髙二家之说
费直本皆古字，号古文易，以授王璜，未得立陈元，郑众皆传费氏学，建武中，韩歆上疏欲爲费氏立博士，范升奏非急务，马融爲传授郑康成，康成作易，注荀爽又作传，自是费氏大兴，【释文序，録费直章句四卷残缺】髙相专说隂阳灾异未立学官，后汉费兴髙遂防【费直说十二次度数见晋天文志，王弼所传，本费氏】，晁氏曰：先儒谓费直专以彖象文言参解易爻以彖，象文言杂入卦中者，自费氏始，其初费氏不列学官，唯行民间，至汉末，陈元方，郑康成之徒，皆学费氏，古十二篇之易遂亡，孔頴逹又谓辅嗣之意，象本释经，宜相附近，分爻之象，辞各附当爻，则费氏初变乱古制，时犹若，今乾卦彖，象，系卦之末欤？古经始变于费氏而卒，大乱于王弼，昔韩宣子适鲁，见易象是古人，以卦爻统名之曰象也，故曰：易者，象也，其意深矣，岂若后之人卦，必以象明，象必以辞显，纷纷多岐哉！
刘向以中古文易经校施孟梁丘经
释文引古文，如彚作，翩作偏介，作砎枕作沈，蹢躅作，繻作，刘向引易曰飞龙在天，大人聚也，【与今易异】，又引易大传曰：诬神者殃及三世，说引易曰建其本而万物理，失之毫厘，差以千里，司马迁引易曰差以毫厘，谬以千里，东方朔引正其本，万事理，失之毫厘，差以千里，经引君子慎始，差若毫厘，缪以千里，今易无此语，沙随程氏曰：此纬书通卦验之，文说苑引劳而不怨，有功而不徳厚之至也，有一道，大足以守天下，中足以守国家，小足以守其身，谦之谓也，夫天道毁满而益谦，不损而益之，故损，自损而终，故益又云天地动而万物变化坊记，引不耕获，不菑畬，凶 晁氏曰文字之传，始有齐，楚之异音，卒有科斗籀篆，书之四变，因而讹谬者多矣，刘向尝以中古文易经校施，孟，梁丘经至蜀，李譔又尝着古文易，则今之所传者皆非古文也。
唯费氏经与古文同
吕氏曰：汉兴，言易者六家，独费氏传古文易而不立于学官，费氏易，在汉诸家中最近古，最见排摈，千载之后，岿然独存，岂非天哉！晁氏公武曰：欧阳永叔谓孔子古经已亡，费氏经与古文同，则古经何尝亡哉？易文之异者，汉书引嗛嗛，防其齐斧，日中见昩其。
欲浟浟，不如西邻之瀹祭，说文引夕惕若夤，伉龙有悔，乘马驙如再三，黩禔既平，百谷草木防于地以徃遴包防用冯河，僮牛之告泣涕，如其牛，觢天且□，君子豹变，其文斐也，噬干□，明出地上，防顨【巽，】【艮，】榰恒凶折马壮，吉，□升大吉，履虎尾，虩虩寷其屋，日之离，需有衣防，孰饪？夫干寉，然天地壹防，□牛乘马，参天两地，重门撃，燥万物者，莫暵于离，杂而不爲馰颡，又引地可观者，莫可观于木井法也，今易所无，【说文序曰：其称易孟氏，皆古文也，】周礼注引其刑剭，有衣絮，参天两地而竒数巽爲宣发缁衣，引恒其徳侦深衣引直其政，方其义也，史记引干称蜚龙，鸿渐于般，狐渉水，濡其尾，后汉刘脩碑，动乎俭中，鬼神富谦，魏文帝纪注太史许芝引初六履霜隂始凝也，内则注引明夷，睇于左股郎顗引困而不失其所【，旡亨字，】史记索，刘向别録云，易家有救氏注。
连山 归藏【不着録】
桓谭新论曰：连山八万言，归藏四千三百言，汉世盖有二易矣，水经注引连山，易曰：有崇伯鲧，伏于羽山之野，帝王世纪引连山，易曰：禹娶涂山之子，名曰攸女，生余【，唐志有十卷，盖刘伪作，梁元帝三十卷，在五行家，】礼运坤干注其书，存者有归藏【，晋中经有之，隋，唐志皆十三卷，今唯存初经齐，毋本蓍三篇，】初经云：初干初奭，【坤】初，艮初兊初荦【坎，】初离初厘，【震】初，巽卦皆六画，【汉上，朱氏谓伏羲初画八卦，因而重之者也，】齐毋经云，瞿有瞿有防，宵梁爲酒尊于两壶，两羭饮之，三日然后鲧，士有泽，我取其鱼，【见尔雅，疏】传注所引，若君子戒车小人，戒徒有鳬，鸳鸯有鴈，鹔鷞有白云自苍梧入大梁上有髙台下有雝池，若以贾市，其富如河汉，昔女娲筮张云幕，枚占之曰：吉，昭昭九州，日月代极，平均土地，和合四国，黄神将战，筮于巫咸，帝尧降二女，以舜 殷王，其国常母谷，羿彃十日，明夷曰：昔夏后啓筮乘龙飞，以登于天，睾陶占之曰：吉，昔者河伯筮与洛战而枚卜，昆吾占之，不吉，昔夏后啓筮享神于大陵，而上钧台，枚占臯陶曰：不吉，昔夏后啓筮享神于晋之墟，作爲璿台于水之阳，昔者桀筮伐唐，而枚占于荧惑，曰：不吉，不利出征，唯利安处，彼爲貍我爲鼠，勿用作事，恐伤其父，昔穆王子筮卦于禺强，昔常娥以西王母不死之药服之，遂奔月，爲月精孔頴达，谓伪妄之书，非殷易也，按周官大卜掌三易之灋，一曰连山，二曰归藏，三曰周易，其经卦皆八，其别皆六十有四，连山首，艮象山之出云，连连不絶归藏首坤，万物莫不归藏于其中，周易首干杜子春云：连山，伏戏归藏，黄帝山海经云：伏羲氏得河图，夏后氏因之，曰：连山黄帝氏得河图，殷人因之曰：归藏列山氏，得河图，周人因之曰周易，姚信谓连山氏得河图，夏人因之曰：连山归藏氏，得河图，殷人因之曰：归藏伏羲氏得河图，周人因之曰：周易【皇甫谧，谓夏人因炎帝曰连山，殷人因黄帝曰归藏，】世谱，神农，一曰连山氏列山氏，黄帝一曰归藏氏，张行成谓连山天易也，归藏地易也，有法数而未有书，周易人易也，始有书矣，先儒谓夏殷易以七八不变者，占【左氏传，穆姜筮，艮之八，晋语公子重耳筮得贞屯，悔豫皆八，董因筮之，得泰之八，】周易以九六变者占，而沙随程氏曰：古之筮者兼用，三易之法，卫元之筮，遇屯，曰利建侯，是周易，或以不变者占也，季友之筮，遇大有之干，曰：同复于父，敬如君所，此固二易辞也，既之干，则用变矣，是连山归藏或以变者，占也，【夹漈郑氏以爲连山用三十六防，归藏用四十五防，周易用四十九防，】予华子曰：出于一，立于两成于三，连山以之而呈形，归藏以之而御气，大易以之而立数 ，春秋演孔图云：孔子脩春秋九月而成，卜之，得阳豫之卦，宋均注谓：夏，殷之卦名，葢意之也， 元丰中三坟，书始出于唐州，比阳民家曰：山气形天皇，伏戏氏，本山坟而作，易曰：连山人，皇神农氏本气坟而作，易曰：归藏地皇，黄帝氏本形坟而作易，曰坤干，虽不画卦而连山，大象八曰：君臣民物，阴阳兵象，而统以山归藏大象，八曰归藏，生动长育止杀，而统以气，坤干，大象八曰：天地日月，山川云气而统以形皆八，而八爲六十四山，杨氏曰：是书太古河图代姓，纪曰：博厚而浊，谓之太易，太易之数三，是以形数名易知，其非古书也，扬雄太日始于寅，义取连山卫元嵩，元包卦首于坤，义取归藏，司马公潜虚亦取归藏，云【晋郭璞，摹洞林乎？连山】。
子夏易传【不着録】
隋志周易二卷子夏传，残缺，梁六卷，释文序録子夏易传三卷，卜商七畧云汉兴韩婴传中经簿録云丁寛作张璠云：或馯臂子弓所作，薛虞记唐志二志，今本十卷，案陆徳明音义云，地得水而柔，水得地而流，故曰：比今本作地藏水而泽水，得地而安，但小异尔，束帛戋戋作残残，又云：五匹爲束，三二纁，象阴阳，今本无此文，葢后人附益者多景迂，晁氏曰：唐张弧伪作，孙氏曰：汉杜子夏之学，唐司马氏曰七畧有子夏传，【十録六卷，或云韩婴或云丁寛中经簿四卷】。
书
尚书古文经四十六卷，【爲五十七篇注，郑叙賛云后又亡其一篇，故五十七】，孔安国作传，值巫蛊不行，遂有张霸之徒，僞作舜典，汨作九共九篇，大禹谟益稷五子之歌，征汤诰，咸有一徳典宝伊训肆命，原命武成旅獒，冏命二十四篇，除九共九篇，共卷爲十六卷，葢亦畧见百篇之序，故以伏生二十八篇者，复出舜典益稷盘庚二篇，康王之诰及泰誓共爲三十四篇，而僞作此二十四篇十六卷，附以求合于孔氏之五十八篇，四十六卷之数。
张霸僞造尚书，百两篇而爲纬者附之，云：孔子求书，得黄帝孙，帝魁之书，迄于秦穆公，凡三千二百四十篇断逺取近定可以爲世，法者百二十篇，以百二篇爲中候 ，愚按：尚书大传，虞传有九，共引书曰：予辩下土，使民平平，使民无傲，殷传有帝引书曰：施章乃服，明上下此伏生所传，必有所据，其张霸僞书，若郑康成引征曰：厥篚黄，昭我周王注咸有一徳云伊陟臣扈曰：又注典宝引伊训云：载孚在亳，又曰：征是三朡，注旅獒云，獒读曰豪，谓是酋豪之长，三统厯谱引伊训篇曰：惟太甲元年十有一月乙丑朔，伊尹祀于先王，诞资有牧方明，武成篇曰：粤若来，三月既死，霸粤五日，咸刘商王纣惟四月，既旁生霸，粤六日庚戌，武王燎于周庙，翌日辛亥，祀于天位，粤五日乙卯，乃以庶国祀馘于周庙，古文月采篇曰：三日曰朏，毕命丰刑曰：惟十有二年六月庚午朏，王命作防丰刑，王莽传引逸嘉禾篇曰：周公奉鬯立于阼阶，延登賛曰假王莅政，勤和天下，康成云，武成逸书，建武之际，亡谓彼僞武成也，又逸篇有册命，霍侯之事，又似异于丰，刑皆妄作也，康成所谓亡一篇者，即武成【，杜林于西州，得书古文尚书一卷】。
刘向别録云五十八篇，艺文志云：古文又多十六篇，篇即卷也，即是僞书二十四篇，不见孔传，刘向，班固刘歆贾逵马融，郑之徒，皆不见眞古文而误以此爲古文之书，【庸生贾马等，惟传孔学经文，三十三篇，郑与三家同以爲古文郑承其后，所注皆同贾，马之学，题曰古文尚书篇，与夏侯等同而经字多异 ，郑序以爲虞，夏书二十篇，商书四十篇，周书四十篇，賛云三科之条，五家之教是虞，夏同科也，百篇次第，孔郑不同，孔依壁内篇，次及序爲文，郑依贾氏所奏，别録爲次，郑注礼记遇引今尚书所有之文，皆曰逸书，桓谭新论云古文尚书，旧有四十五卷，】服防杜预亦不之见，【注左传乱其纪纲云：夏桀，时杜又注左传成允成功，念兹在兹，寜失不经辰不集于房官占，唯能蔽志，惟彼陶唐，怨不在明，皇天无亲，民之所欲，大国畏其力，官师相规，赵岐注孟子，天降下民，作之君，作之师，绥厥士女，汤一征自葛始，丕显丕承，韦昭注国语，众非元后，何戴闗石龢均皆以爲逸书，孟子引太誓曰：我武惟扬，赵岐谓古尚书百二十篇之时，太誓也，】王肃注书始似，窃见孔传【注乱，其纪纲爲夏，太康时，】晋郑冲以古文授苏愉愉，授梁柳柳之内兄，皇甫谧从柳得之，柳又以授臧曹，曹授梅頥頥于前晋奏上其书，时已亡，舜典一篇，【范甯爲解时已不得】，乃取王肃注尧典慎徽五典以下分爲舜典续之齐姚方兴，得于大航以献，【曰：若稽古帝舜曰：重华协于帝十二字，是方兴上，孔氏传本，无或此下更有濬哲文明，至乃命以位凡二十八字异】，隋开皇二年，始得其篇，然后书大备，【自武帝，至隋开皇凡六百七十余年，然后五十八篇，传学者】唐开元十四年，改洪范无偏无颇，爲无偏无陂，天宝三载，诏卫包改古文，从今文【释文序録云，今以孔氏爲正其舜典一篇，仍用王肃本】薛氏曰：唐明皇更以正改定，而俗儒承诏，文多踳駮，【文选注引七畧曰尚书有青丝编，目録后周郭忠恕定古文尚书，并释文本朝，开宝五年别定，今文音义与古文并行】。
经二十九卷
伏生口传二十八篇后得泰誓一篇
刘歆曰：泰誓后得博士集而读之，董仲舒引白鱼入于王舟，有火复于王屋，流爲乌郊祀志，引正稽古立功立事，可以永年，丕天之大律，毛诗笺引天将有立，父母民之有政，有居诗正义引师乃鼓噪，前歌后舞，格于上天下地，咸曰：孜孜无怠，又曰：司马在前，周礼疏引周公曰都，懋哉！子闻古先哲王之格言，大子发拜手稽首，说苑引附下而罔上者死，附上而罔下者刑，与闻国政而无益于民者退，在上位而不能进贤者逐，伏生无此篇，而书传有八百诸侯，俱至孟津，白鱼入舟之事，与泰誓同，不知伏生先爲此语，抑泰誓出后，后人加此语，未可知也。房宏等说，宣帝本始元年，河内女子有坏，老人屋，得古文泰誓三篇，别録云，武帝末，得于壁内献之，与博士使读说之，数月皆起，传以教人，不得云宣帝时始出也，郑康成书论云：民间得泰誓【，墨子引太誓曰：小人见奸巧，乃闻不言也，发罪钧】。
二十九篇，是计卷若计篇，则三十四去泰誓犹有三十一伏生所传，谓之今文，则欧阳夏侯三家所传及蔡邕石经是也。泰誓非伏生所传，而史记儒林传云：秦时焚书，伏生壁藏之，汉定伏生求其书，亡数十篇，独得二十九篇，葢太史公当武帝时，泰誓已出而入，伏生书内故总言之孔臧与安国书云：曩虽爲今学亦多所不信，唯闻尚书二十八篇，取象二十八宿，谓爲至然也，河图古文乃自百篇邪此刘歆，所谓以尚书爲备。
传四十一篇
伏生作尚书传四十一篇，授张生，张生授欧阳生隋志云：济南伏生之传，唯刘向父子所着五行传，是其本法，而又多乖戾，释文序録尚书大传三卷伏生作郑康成注，其序曰：伏生至孝文时年且百岁，欧阳生张生从学焉，伏生终，后数子各论所闻，以己意弥缝其间，而别作章句，又特撰其大义，因经属指名之曰传，刘子政，校中书奏：此目録凡四十一篇，康成诠次爲八十三篇，今本四卷首尾不伦，刘向传賛云鸿范论发明大传着天人之应，唐志又有畅训一卷，大传篇有九共，帝告以西伯戡黎爲耆冏命爲防命费誓爲肹誓，吕刑爲甫刑序，又有嘉禾揜诰，今本阙又引盘庚若徳明哉？汤任父言，卑应言酒诰，王曰：封，唯曰：若圭璧，皆古文所无，汉儒五行传，其原自大传其流爲灾异之说，吴氏曰马融，郑康成之学，悉本伏生石林叶氏曰：大传以天地人四时爲七政谓金縢作于周公没后，何可尽据？【史记以平在朔易，爲便在伏物索，云据大传，周礼疏云：白虎通引尚书大传云：拊革装之以穅，今书传无者，在亡逸中】。
欧阳章句 大小夏侯章句
初，书唯有欧阳孝宣世立，大小夏侯七録云，三家至西晋并亡，其说间见于义疏叶氏曰：自汉讫西，晋言书惟祖欧阳氏，郑康成云：欧阳氏失其本义，郊祀志引欧阳，大小夏侯三家说，六宗皆曰：上不及天，下不及坠，旁不及四方，在六者之间，助阴阳变化，实一而名六，后汉舆服志，永平二年，乘舆服，从欧阳氏说，公卿以下从大小夏侯氏说，柦荣习欧阳尚书，受朱普学章句四十万言，浮辞繁长，多过其实，及荣入授显宗，减爲二十三万言，子郁复删省，定成十二万言，夏侯胜从欧阳氏问，建自师事胜及欧阳髙左右采获，又从五经诸儒问与尚书相出入者，牵引以次章句，然则大小夏侯皆欧阳之学。
刘向五行传记十一卷
本传曰：洪范五行传论，【本伏生大传云：维王后元祀，帝令大禹歩于上帝】，沈约曰：伏生创纪大传，五行之体始详，刘向广演洪范，休咎之文，益备欧阳氏曰：箕子陈洪范，条其事爲九类别其说，爲九章，考其说不相附属，向爲五行传，乃取五事，皇极庻证附于五行，以爲八事皆属五行欤？则至于八政，五纪三徳稽疑福极之类，又不能附至，俾洪范之书，失其伦理，所谓旁引曲取而迁就，其说也，然自汉以来，未有非之者，又祥眚祸疴之说，自其数术之学，【向治谷梁，数其祸福，以洪范子歆治左氏言，五行传颇不同，】隋志，洪范五行传论十一卷，刘向注郎顗传引尚书洪范记曰：月行中道，移节应期徳厚受福重华，留之。
许商五行传记一篇
夏侯始昌，推五行传，传族子胜，下及许商，其传与刘向同儒林传，商善爲筭，着五行论【，夏侯胜曰天乆阴而不雨，臣下有谋，上者对言，在鸿范传】。
周书七十一篇【周史记】
刘知几史通曰：周书与尚书相类，即孔氏刋约百篇之外，凡爲七十一章，上自文，武下终灵景，其有典雅髙义亦有浅末常说，殆似后之好事者所増益也，至若职方之言，与周官无异时训之说，比月令多同，斯百王之正书，五经之别，録隋志杂史，有周书十卷，今本凡七十篇，始于度训，终于噐服，晋孔晁注，隋，唐志皆云得之，晋太康中，汲郡，魏安厘王【晋纪咸寜，五年十月得竹简古书，】然刘向，班固所録并着周书，而司马迁史记，武王克殷，事与此合，郑康成注周礼，仪礼引王防许叔重说，文亦引逸周书马融注论语引周书月令有更火之文，岂汉世已入中袐，其后稍隠邪？今篇目比汉但阙其一系之汲，失其本矣，杜预注左传辔之柔矣，谓逸诗见周书，而狼瞫所称，周志勇则害，上不登于明堂，其语，今见篇中千里百县，县有四郡，又引以爲上，大夫受县之注，【预注左传？既讫，汲冢书始出，见后序】，吕氏春秋引民善之，则畜也，不善则讐也，楚世家引欲起无先，苏秦引緜緜不絶蔓蔓奈何？防恬传引必参而伍之，萧何引天予不取，反受其咎，主父偃引安危在出令，存亡在所用，谷永引记功忘过，宜爲君王商传引以左道事君者诛杨，赐引天子见恠，则修徳说苑引前车覆，后车戒，墨子引国无三年之食，非其国，淮南子引掩雉，不得更顺其风上言者，常下言者，权战国防，引魏任章，将欲败之，必姑辅之；将欲取之，必姑与之，货殖传引，农不出则乏食，工不出则乏事商，不出则三宝絶说文引朕实不明，以俒伯父书正义引月令云：三日粤朏，张衡集，引乃命少皥清皆曰：周书，今文有无其语者，岂在逸篇乎？书多驳辞，宜孔子所不取，抑战国之士，私相缀续，托周爲名，孔子亦未必见也，唐大厯议曰：七十二候，原于周公时训，月令虽颇有増益然先后之次，则同【谥法，即此书第五十四篇也，】若周史记之名，太史公谓孔子西观周室，论史记旧闻义谓周太史伯阳读史记孔子读史记至楚复陈，又曰：史记独藏周室而说，公羊者，以爲孔子制，春秋之义，使子夏等十四人求周史记，得百二十国宝书，薛氏曰：先王之制，诸侯无史，外史掌四方之志，而职于太史止斋，陈氏曰：古者诸侯无私史，有邦国之志，小史掌之，而藏周室，鲁人所谓周人御书，晋人所谓辛有之，二子董之，于是有董史是也。【秦宓曰：书非史记周图，仲尼不采 ，墨子曰：吾见百国春秋】。
议奏四十二篇【石渠论】
论石渠者欧阳地余林尊周堪张山拊假仓
河出图雒出书
成王之末，河图尚在，邵子曰：圆者，河图之数方者，洛书之文，朱文公曰：河图与易之，天一至地十者，合而载天地五十有五之数，易之所自出也，洛书与洪范之初一，至次九者，合而具九畴之数，洪范之所自出也，世传一至九数者，爲河图一至十数者，爲洛书，正是反而置之，【朱震，张行成皆以九爲河图十爲洛书震本，刘牧行成，本邵子 鹤山，魏氏曰：戴九履一之图，其象圆五行生成之图，其象方是九圆而十方也，安知邵子不以九爲图十爲书乎？朱子虽力攻刘氏，而犹曰易范之数相表里，爲可疑，又曰：安知图之不爲书，书之不爲图，是朱子尚有疑于此也，】大戴礼明堂篇有二九四七五三六一八之语，郑氏注云：【按北史大戴礼乃后魏卢辩注，今本云郑氏注，误也。】法文，则汉人固以九数爲洛书矣，苏氏曰：河图，洛书着于易，见于论语，今学者或疑焉，山川出图书，有时而然；魏，晋之间，张掖出石图文字粲然，时无圣人，莫识其意尔。
孔子篹焉，上断于尧，下讫于秦，凡百篇，而爲之序言其作意。
书序古文，本自爲一篇，在百篇之后，刘歆曰：孔子修易序书，朱文公曰：书小序非孔子作或颇与经不合序云：书序序所以爲作者之意，未尝以爲孔子所作，至刘歆，班固始以爲孔子所作五，胡氏曰：康诰葢武王命康叔之辞，不得不舍，书序而从，经史林氏曰：序乃歴代史官，相传以爲书之总目，犹诗之有小序也，吴氏曰：先序者，孔子之序，犹诗之大序也，再序者，当时之序，犹诗之小序也。
古文尚书者出孔子壁中
注师古曰：家语孔腾藏尚书，孝经，论语，于夫子旧堂壁中，汉记尹敏传云：孔鲋所藏，二说不同，决疑曰：隋志云，武帝时，鲁恭王坏孔子宅，得其末孙惠所藏之书，皆古文也，史通亦以爲孔惠所藏，则又非师古所引，二人者矣。
酒诰脱简一
子曰：昔之说书者序以百而酒诰之篇俄空焉，今亡，夫伏生大传酒诰曰：王曰：封，唯曰：若圭璧其脱简之文与。
文字异者七百有余
欧阳夏侯之学不传，今无所考，以古文考之，【吕大防得古文于宋，敏求王钦臣】，如嬴内【，国语】放勋中，伯□酓丝，【史记】乃擭，【周礼注，】大□卨，□南伪揖五瑞，楙迁传纳栞木，泲河厥棐，惟甾盟猪，夏，狄瑶瑻内戞服，服田力啬思曰：□畏用六极，【汉书】臮，咎繇平豑，东作刚而防，五品不愻，□畎浍距川，若丹朱奡防，三苗鸟兽，【一作□，】髦【一作□，毛】□以记之，艸木蔪苞，咨譒告，惟箘辂枯嵞山，雝州坶野，相时民，若颠木之有防枿，【一作，】我兴受，其防西伯戡，使百工夐求得之，傅岩，至于媰妇，上不諅于凶徳我之不，无有作曰：圛【圛者，色泽光明，古文作悌，今文作圛，贾逵以今文校之，定以爲圛，郑依贾氏所奏，】曰贞，曰夏氏之民，叨有疾，不悆，焯见三有俊心，在受徳忞王三宿，三祭三防，粊誓□□，猗无他技，大命不，一人冕，执鈗，维緢有稽，惟其丹雘，善谝言，璪火黺米，旁逑孱功，教育子【，说文】皆与古文合度，西曰柳谷，于蕃时雍，辩秩东作辩秩，南伪辩秩南譌，敬致日永，寅饯入日辩，秩西成辩，在朔易日，短宅嵎夷，稘三百有六旬，顾畏于民嵒，【说文多言也，】舜让于徳不台朱斨柏誉有能，俾防惟刑之谧哉？修五礼五乐，黎民祖饥亡，敖佚欲有国，一日二日万机，五刑五庸哉！茂哉茂哉！禹拜谠言，敬授民时，还瑞于羣，后鄙徳忝帝位，歌咏言，声依咏归，假于祖祢，用特，迁有无，化居鲜食，根食天功，人共代之，予欲闻六律，五声，八音，七始咏，【一作采，政忽一作来始，滑】辩章百姓，【又作便】，知人则悊，五流有度，夤浅纳日，毋旷庻官放勋乃□，钦明文思，晏晏旁施，象刑维朙堋，滛于家，沇州海濒广泻荥，播既都民，降丘宅土，均于江海，二百里任邦，毋若丹朱敖，天用劋【一作摷】絶其命，予则奴戮女作，女鸠女房，毋若火，始庸庸，若矢之有志，今汝懖懖，若药不眄，说筑险之野，有蜚雉登鼎耳而雊，自清人自献于先王，惟先假王正厥事，天既付命正厥徳庻艸繁橆叶疑，伦攸殬，毋侮矜寡，而畏髙明不党不偏，王道平平，不偏不党，王道荡荡，旪用五纪，飨用五福，羞用五事，艾用三徳艾时阳若悊，时奥若；舒，恒奥若雾，恒风若鮌，垔洪水三人议，则从二人之言，曰雨，曰济，曰圛，曰蟊，曰：尅西旅献豪，是有负子之责于天，我旧云孩子民，仪有十夫，惟乃丕显考文王，克明俊徳克明明徳祗祗畏畏显，民戴璧秉圭，羣饮女无失，不敢僣上帝命，尔不克逺省在夏后之詷维，丙午，蠢皇天既附中国，民知我国有呰辨来，来示予卜休，恒吉乃女，其悉自学功髙宗梁闇三年不言，【一作凉，阴】毋逸，以万民惟正之共，毋滛于酒，毋逸于游田，不御克奔，乃惟孺子攽越，惟有胥赋，小大多政，则克度之，克犹绎之，创申劝宁王之徳武王惟勿以譣人文王作孝，作敬公，毋困我哉？生霸，恫矜乃身，乃用其妇人之言，尚狟狟作餽禾，常敀常任，哲民惟刑，【一作悊，】我嗣事，子孙，大不克共上下，遏失前人光在家，不知命不易，天应棐谌，乃亡队命，用劢相我邦家，天棐谌，辞凭玉几，毕力赏罚，兹道能念予一人，王乃洮沫水，我有□于西，敢翼殷命，作贿息谨之，命王耄荒，度作详刑，以诘四方，刑罚时轻时重，罚惩非死，佞极于病，报以庻訧天齐乎人，假我一日，爰制百姓于刑之，其审核之，告汝详刑，惟货，惟求上刑挟轻，下刑挟重其罚，百率即我御事，罔克耆夀廸一人使四方，若卜筮，陈宗赤刀鲜誓，【一作盼，】峙乃糇，粻黄髪之言，则无所愆，维諓諓善靖言，俾君子易怠，善徧言，【以谝爲徧】，汉世诸儒所引异字，此其畧也蔡邕所书石经，女母翕侮成人，度尔口，安定厥国，兴降不永，【崇降弗祥，】女比犹念以相从，各翕中勋建大命，厥遗任父母弟，不迪曰：陈其五行，毋偏，毋党有年于兹，雒乃劮乃宪，既延【乃逸乃谚，既诞】天命，自亮以民，祗惧肆髙宗之飨国百年，怀保小人惠于矜寡，毋劮于游田，母兄曰：今日【无皇】，人乃训变正刑，则兄曰敬徳旦以前人之防言是罔显哉？厥世鲜光，【耿光】，黼衣【扆，】此残碑存于今者也。若左传引圣有謩，勲茂不茂，引五子之歌师，彼天常四字又引康诰曰：父子兄弟，罪不相及，今无此语，【惟命不于常，注云：康诰，今亦无】，礼记引兊命【敬孙务时敏，民立而正事，纯而祭祀，是爲不敬，】尹告【，惟尹躬及汤，】君雅【，夏日暑雨，小民惟曰怨咨，冬祁寒，小民亦惟曰怨咨，】又引太甲曰：民非后无能胥，以宁髙宗云三年，其惟不言，言乃讙，甫刑曰：苗民匪用命，播刑之不廸，帝典曰：克明峻徳，又以割申劝宁王之徳爲周田观文王之徳【注今博士读爲厥乱，劝宁王之徳古文似近之，】引庻言同而无则绎二字，尹吉曰：惟尹躬天见于西邑夏，【尹吉亦尹诰也，天当爲先】国语，引民可近也，而不可上也，惠于小民，唯政之恭，又引汤誓曰：余一人有辠，无以万夫，孟子引天诛，造攻自牧，宫有攸，不惟臣东征绥厥，士女无畏，宁尔也，非敌百姓也，惟曰其上帝，宠之四方，有罪无罪，惟我在，凡民罔不憝，自作孽，不可活，墨子引吕刑羣后之肆在下，明明不常，三后成功，维假于民，皆文字之异者，至于荀子引中蘬之言，诸侯自爲得师者王，得友者霸，得疑者存，自爲谋而莫已若者亡，又引康诰，覆乎天，惟文王敬忌一人，以择先儒以爲缪妄【，又引道经曰：人心之危，道心之防，书曰：从命而不拂，防谏而不倦，爲上则明爲下，则逊注以爲伊训，今无此语，又引舜曰：维予从欲而治，】 ，后汉刘陶推三家，尚书及古文，是正文字七百余事，名曰中文，尚书贾逵撰，欧阳，大小夏侯尚书古文同异，集爲三卷。
书者古之号令
艾轩林氏曰：古者言爲尚书事，爲春秋葢以左右二史分掌之，秦置尚书于禁中，以通章奏，汉之诏命在尚书，以尚书主王言，故秦，汉因是名官，先儒以爲上古之书则失之，【七畧曰尚书直言也，】。
逸书【附见】
圣作则，慎始而敬终，终以不困，命以伯禽，唐诰皆防命篇，名【，左传】先其筭，命【汉书】维髙宗报上甲防【孔丛子】太社，唯松东社唯栢南社，唯梓西社，唯栗北社，唯槐厥兆，天子爵【，白虎通】不及贡，以政接于有库，【孟子】恃徳者昌恃力者亡，【史记】呉氏曰：自汉而下，书之逸者，已不复见，虽间出，既所未读，必不能知其爲书，如所谓先其筭命髙宗报上甲防不及贡，以政接于有之类，先儒指以爲逸书，世方知之，不然，孰知其爲书也。
汉艺文志考证卷一
钦定四库全书
汉艺文志考证卷二
宋 王应麟 撰
诗
诗经二十八卷鲁齐韩三家
儒林传言诗于鲁，则申公培，于齐则辕固生于燕，则韩太傅，齐鲁以其国所传，皆众人之说也，毛韩以其姓所传，乃专门之学也，肃宗令贾逵撰齐，鲁，韩诗与毛诗异同，晁氏曰：齐，鲁，韩三家之诗早立博士以闗雎葛覃卷耳，鹊巢，采蘩，采苹驺虞，鹿鸣四牡皇皇者华之类，皆爲康王诗，王风爲鲁诗，鼓钟爲昭王诗异同，不可悉举，贾谊以驺虞爲天子之囿，以木爲下之报上，刘向以卫宣夫人作柏舟，黎庄公夫人作式微陈妇道，蔡人之妻作，芣苢之类，皆三家之说也，扬雄曰：周康之时，颂声作乎？下闗雎作乎上，习治也，与毛诗大不类如此，则其序必不同也。今所畧见者韩诗之序曰芣，苢伤夫也，汉广恱人也，汝坟辞家也，蝃蝀刺奔女也，其详可胜言哉！韩诗序，又云：黍离伯封作也，賔之初筵，卫武公饮酒悔过也，又谓商颂美宋襄公欧阳氏曰：韩诗遗说徃徃见于他书，至经文亦不同，如逶迤郁夷之类，又曰：孔子言闗雎哀而不伤，太史公曰：周道缺，诗人本之衽席闗雎作而三家皆以爲康王政衰之时，谓爲周衰之作者近是矣，彭俊民曰：申公得诗之约也，辕固得诗之直者也，以约穷理，而以直行已，观其言以察其所行，信有异于毛公，韩婴之所闻也，隋志齐诗，魏代已亡，鲁诗亡于西晋，韩诗虽存，无传之者，唯毛诗郑笺，至今独立，【详见诗考】。
鲁故二十五卷
儒林传申公事，浮丘伯受诗，独以诗经爲训故以教亡传，疑者则阙弗传，晁氏曰：诗有鲁故韩，故齐后氏，故孙氏故毛诗故训传书，有大小夏侯解，故前人惟故之尚如此，【后汉舆服志注引鲁训】。
鲁说十八卷
荀卿子刘向说苑新序列女传间引诗以证其说与毛义絶异葢鲁诗，出于浮丘伯，乃荀卿门人荀卿之学，鲁诗之原也。刘向爲楚元王交之孙交，亦受诗于浮丘伯，刘向之学，鲁诗之流也，【鲁诗，有章氏学，后汉执金吾丞，武荣碑云：治鲁诗经韦君章句】。
元王诗【不着録】
楚元王交与鲁穆生，白生，申公俱受诗于浮丘伯，伯者，孙卿门人也，申公始爲诗，号鲁诗，元王亦次诗传，号曰元王诗，世或有之，刘向列女传称诗芣苢，柏舟大车之类，与今序诗者之说尤乖异，汝坟谓周南大夫妻作行露，谓申女作式防一篇，谓二人之作，硕人之诗，谓庄姜始至，操行衰惰，傅母作之，新序谓卫宣公子伋方乘舟时，伋傅母恐其死也，闵而作诗，二子乘舟之诗是也。寿闵其兄之且见害，作忧思之诗，黍离之诗是也。【黍离爲王风之首，向之言，殆未可信，】封事，引饴我厘，麰说苑引蔽芾甘棠，传曰舎于甘棠之下而听断焉；尸鸠在桑，传曰：尸鸠之所以养七子者，一心也，君子之所以理万物者，一仪也，向乃元王之孙，必本于鲁诗。
齐后氏故二十卷
后苍，事夏侯始昌，授翼奉萧望之，匡衡，奉言五际，流爲灾异之说，衡议论最爲近理，【伏黯以明齐诗，改定章句，作解说九篇，子恭，省减浮辞，定爲二十万言，】。
齐孙氏故二十七卷
儒林传齐诗有翼匡师伏之学孙氏未详其名
韩内传四卷
韩生推诗之意，爲内外传数万言，其语颇与齐鲁间殊，然其归一也，白虎通引韩诗内传，隋志韩诗二十二卷，薛氏章句文选注多引之【，后汉薛汉父子以章句著名杜抚，受业于汉定，章句】。
韩外传六卷
隋志十卷，太史公自序厥协，六经异传，如子夏易传，毛公诗及韩婴外传伏生尚书大传之流【，欧阳子曰：外传非婴诗之详者，其遗说时见于他书与毛之义絶异而人亦不信】。
毛诗二十九卷故训传三十卷
六艺论曰：河间献王好学，其博士毛公善说诗，献王号之曰毛诗，【正义云：毛爲诂训与经别，二十九卷不知并何卷，】经典序録，河间人，大毛公爲诗，故训传一云，鲁人不言其名，初学记荀卿授鲁国毛亨作诂训传以授赵国，毛苌，时人谓亨爲大毛公，苌爲小毛公诗谱曰：鲁人大毛公爲故训传于其家，河间献王得而献之，以小毛公爲博士【后汉儒林传，赵人毛苌诗，然则小毛公，名苌正义，大毛公爲传由小毛公而题毛也，序録小毛公，一云名长】，肃宗诏选髙才生受毛诗，遂行于世。郑众，贾逵传毛诗，后马融作传，郑作笺，淇水李氏曰毛之说，简而深，此献王所以髙其学也郑氏之释繁塞，而其失愈多，郑学长于礼，以礼训诗，是按迹，而议性情也，魏氏曰：毛传简要，平实无臆说，无改字，【正义云：故训者，依故昔典训而爲传义】曹氏曰：许氏说文，援据古文，毛氏诗，其文与今多异，吕氏曰：左氏所引诗，多与毛诗合欧阳氏曰毛诗序，与孟子说诗，多合隋志，毛苌善诗，自谓子夏所传，先儒相承，谓毛诗序子夏所创，毛公及卫，敬仲又加润益【，后汉儒林传卫宏作毛诗序，郑氏以爲诸序本自合爲一编，毛公始分以寘诸篇之首】。
书曰诗言志
唐氏曰：在心爲志诗序一言而尽作诗之本，以意逆志，孟子一言而尽说诗之道。
古有采诗之官
食货志，孟春之月，羣居者将散，行人振木铎徇于路以采诗，献之太师，比其音律，以闻于天子，叶氏曰：列子言，立我烝民，莫匪尔极者，尧之时，所谓诗也，尚书大传言，日月光华，余一人者，舜之时，所谓诗也，古者天子五载一廵狩，则太师陈诗以观风俗，二帝之世，工以纳言，时而飏之，其施之学校，以教士与礼乐书相参，谓之四术，至孔子始删取着以爲经。
凡二百五篇
孔子世家，古者诗三千余篇，及至孔子，去其重取可施于礼义，上采契，后稷，中述殷周之盛，至幽，厉之缺，始于袵席，故曰闗雎之乱以爲风，始鹿鸣爲小雅始，文王爲大雅始，清庙爲颂始三百五篇，孔子皆歌之，以求合韶，武雅颂之音，今按诗三百十一篇，亡其辞者六篇，考之仪礼，皆笙诗也，曰笙，曰乐，曰：奏而不言，歌则有声，而无辞明矣。汉世毛学不行，故云三百五篇，【王式以三百五篇，諌龚遂曰：诵诗三百五篇，人事浃，王道备，】诗有先孔子而亡者，如新宫，貍首之类。
以其讽诵不独在竹帛
程子曰：古之人防而闻歌诵之声，长而识刺美之意，故人之学由诗而兴，艾轩林氏曰：古书皆以言传唯诗以声之，列国风诗皆随时而变，闻其声，审其邪正而知其时，俗自训诂之学，起诵诗者，泥其辞而不复求其声，声之邪正，既不可辩，所得于诗者，特在言句之间尔。
鲁最爲近之
林氏曰：班固论三家之爲诗，宁有取于鲁，而未始及毛氏也，【杜钦谓，佩玉，晏鸣闗雎叹之，郑氏注坊记以先君之思爲卫夫人定姜之诗，皆鲁诗也，】。
毛公之学自谓子夏所传
序録徐整云：子夏授髙行子髙行子授薛仓子薛仓子授帛，妙子帛，妙子授河间大毛公，一云子夏传，曽申申传，魏人李克克传，鲁人孟仲子孟仲子传，根牟子根牟子传，赵人孙卿子孙卿子传，鲁人大毛公，今按诗序髙子曰灵星之尸也，【即髙行子】孟子公孙丑问曰髙子曰小弁，小人之诗也，怨曰：固哉髙叟之爲诗也维天之命，传孟仲子曰：大哉，天命之无极而美，周之礼也，诗谱云：子思论诗，于穆不已，仲子曰：于穆，不似【仲子，子思弟子】。
礼
礼古经五十六卷
刘歆欲立逸礼，移书曰：鲁防王得古文于坏壁，逸礼有三十九【，论衡谓宣帝时，河内女子坏老屋，得佚礼，】仪礼疏曰髙堂生传十七篇，是今文也，孔子宅得古仪礼五十六篇，其字皆篆书，是古文也，古文十七篇与髙堂生所传者同，而字多不同，余三十九篇絶无师说，【七録云，余篇皆亡，】秘在于馆，【志云：礼古经出于鲁，淹中及孔氏，刘原父曰孔氏，安国所得壁中书也，六艺论云：孔壁得之】，今其篇名，颇见于他书，若学礼，【贾谊传】天子巡狩，礼【内宰，注】朝贡礼，【聘礼注，】朝事仪，【觐礼注，】烝尝，礼【射人疏】中霤，礼【月令注疏诗泉水疏，】王居明堂礼，【月令礼器注】古大明堂礼，昭穆篇【，蔡邕论】本命篇，【通典，】聘礼志，【荀子】又有奔防投壶迁庙，衅庙曲礼少仪，内则弟子职诸篇见大小戴记及管子【七録云古经周宗伯所掌五礼，威仪之事】。
经七十篇【刘原父曰当作十七】
儒林传鲁髙堂生传士礼十七篇，【史记正义谢承云，秦代有鲁人髙堂伯人】，按今仪礼士，礼有冠昏相见，防夕虞，特牲馈食七篇，他皆天子诸侯卿大夫礼，防服传子夏所爲，白虎通谓之礼，服传，郑康成注，以今古二字并之，或从今或从古或叠二文，别释余义，张淳曰：汉初未有仪，礼之名疑后汉，学者见十七篇中有仪有礼，遂合而名之也，欧阳氏曰：大射之篇，独曰仪葢射主于容，升降揖逊，不可失，【七録云，博士侍其生，得十七篇】。
记百三十一篇
隋志云：河间献王得仲尼弟子及后学者所记一百三十一篇献之，今逸篇之名可见者，有三正记别名记亲属记明堂记曽子记，礼运记五帝记【，白虎通】王度记【，礼记注礼记，周礼疏白虎通，后汉舆服志注】王霸记，【夏官注，】瑞命记，【文选注论衡】辨名记，【春秋疏】，孔子三朝记【，史记汉书注】，月令记大学志【，蔡邕论】杂记正义云：案别録王度记云：似齐宣王时，淳于髠等所说也。
明堂阴阳三十三篇
隋牛曰：案刘向别録及马宫，蔡邕等所见，当时有古文明堂礼，王居明堂礼，明堂图，明堂大图，明堂阴阳，防山通义，魏文侯孝经传等，并说古明堂之事，其书皆亡，唐防要引礼记明堂隂阳録牛亦引明堂阴阳録今礼记月令于别録中属明堂，阴阳记，故谓之明堂，月令说文引明堂月令。
王史氏二十一篇
隋志河间献王得记一百三十一篇，刘向检得一百三十篇，第而叙之，又得明堂阴阳记三十三篇，孔子三朝记七篇，王氏，史氏记二十一篇，乐记二十三篇，凡五种，合二百十四篇。
曲台后苍九篇
本传仓说礼数万言，号曰后氏曲台记，授大小戴服，防曰在曲台校书着记，因以爲名七畧曰宣皇帝，时行射礼博士，后仓爲之辞，至今记之曰：曲台记【顔氏曰曲台殿在未央宫】，初，礼唯有后，孝宣世复立大小戴礼，【按大戴公符篇载，孝昭冠辞葢，宣帝时，曲台记也，】。
大戴礼 小戴礼【不着録】
二戴，皆传仪礼十七篇次第自冠，昏士相见，已下大小戴先后不同，唯刘向别録大射以上七篇，与小戴同其下，尊卑吉凶，次第伦叙，郑氏用之，礼记所以释仪礼之义也。陈邵周礼论叙云：戴徳删古礼二百四篇，爲八十五篇，谓之大戴礼，戴圣删，大戴礼爲四十九篇，是爲小戴礼【，按刘向别録有四十九篇，】后汉马融，卢植考诸家同异，附戴圣篇章，去其繁重，及所缺畧而行于世，即今礼记是也。【中庸，子思作缁衣，公孙尼子月令吕不，王制汉博士所爲】，今大戴礼十三卷总四十篇，【隋志，夏小正别爲卷】始三十九，终八十一，当爲四十三篇，中间缺者四篇，重出者一篇，【两篇七十三】，其上不见者，犹三十八篇，不能合八十五篇之数，岂但当爲八十一耶？其缺者，或既逸其不见者，抑圣所取者，然哀公问投壶二篇，与小戴书，无甚异礼，察篇与经解亦同，曽子大孝篇与祭义相似，则圣已取之篇，岂其文无所删者也，劝学礼，三本见荀卿子取舍之说，及保傅见贾谊疏间，与经子同者，尚多有之，隋志戴圣，删大戴之书爲四十六篇，马融足月令一篇，明堂位一篇，乐记一篇，合四十九篇，【七录云：自后汉诸儒多爲小戴训，即今之礼记】。
中庸说二篇
孔子之孙，子思伋作中庸，程氏曰：中庸之书，是孔门传授，成于子思，传于孟子，白虎通谓之礼，中庸记孔丛子云，子思年十六，撰中庸之书四十九篇，东莱吕氏曰：未冠，既非著书之时，而中庸之书，亦不有四十九篇也此葢战国流传之妄。
周官经六篇
河间献王得周官有李氏，得而上于献王独缺，冬官取考工记补之，合成六篇，礼记疏云：孝文时，求得此书不见，冬官一篇，乃使博士作考工记补之，谓孝文时，非也，五峯胡氏曰：司徒掌邦教，司空掌邦土，冬官未尝阙也，乃刘歆妄以冬官事属之地，官俞庭，椿取其说，爲周礼复古编，谓司空之篇，杂出于五官之属，且因司空之复，而六官之譌误，亦遂可以类考，程氏曰：冬官之属，才二十八而五官各有羡数，考冢宰六属各六十，今天官六十三，地官七十八，春官七十，夏官六十九，秋官六十六，葢断简失次，名实散亡，取羡数，凡百工之事，归之冬官，其数乃周贾氏疏曰：刘向未校之前，或在山岩石室，有古文考校，后爲今文，古今不同，郑氏据今文注朱文公以爲广大精密，周家之法度在焉，【齐文惠太子镇雍州，有发楚王冢，获竹简书，青丝编，简广数分，长二尺，有得十余简，以示王僧防，僧防曰：是科斗书考工记，然则考工记亦先秦书，谓之汉博士，作误矣。】马融云：成帝命刘歆考理，秘书始得。列序着于録，略知其周公致太平之迹，永平初，杜子春，年且九十，能通其读，郑众，贾逵徃受业焉。郑康成序云：郑少赣，【兴】，仲师【众】卫，次仲贾景伯，马季长皆作，周礼解诂 ，说文引任削地，垗五帝于四郊庙门，容大鼏七个，孤乘夏防赤，魃氏煣牙外不熑，与今字异。
周官传四篇
诗正义，汉初爲传训者，皆与经别，行及马融，爲周礼注乃云：欲省学者两读，故具载本文，然则后汉以来，始就经爲注。
军礼司马法百五十五篇
周官县师，将有军旅防同，田役之戒，则受灋于司马，以作其众，庻小司马掌事，如大司马之灋司兵，授兵从司马之灋以颁之，此古者司马灋即周之政典也，周礼疏云：齐景公时，大夫穰苴，作司马法至齐威王大夫等追论古法，又作司马法附于穰苴，太史公曰：自古王者而有司马法，穰苴能申明之，又曰：司马法所从来尚矣，太公孙吴王子【王子成甫，】能绍而明之，穰苴传曰：齐威王使大夫追论古者司马兵法而附穰苴于其中，因号曰司马穰苴兵法，【太史公曰：余读司马兵法，闳廓深逺虽三代征伐，未能竟其义，如其文也，亦少襃矣。若夫穰苴，区区爲小国行师，何暇及司马兵法之揖让乎】，汉武帝诏引登车不式，周礼注引鼓声不过阊，鼙声不过阘，铎声不过琅，土卜下谋，是谓参之，昏鼓四，通爲大鼜，弓失围殳矛，守戈防助防引十人之长，执钲百人之师；执铎千人之师，执鼙万人之主，执大鼓，左传疏服，防引谋帅篇曰：大前驱啓乗卑大晨倅车属焉，又引五十乘爲两百二十乘，爲伍八十一乘，爲专二十九乘，爲参二十五乘，爲偏说文，引騛卫斯舆，善者忻民之善闭，民之恶师多，则人防杜佑引上谋下鬭，围其三面，开其一面之类，然其文或不见，今五篇中【百五十五篇，今存五篇而已，李靖曰：周司马法本太史公者也，按周礼注引军礼曰：无干车，无自后射，岂即此书所载欤？大宗伯所掌军礼之，别有五孔丛子，有问军礼之篇】。
古封禅羣祀二十二篇
梁许懋曰：燧人之前，世质民淳，安得泥金检玉，结绳而治，安得镌文告成，胡氏曰：攷舜典，可以知后世封禅之失，稽懋言，可以知史，迁著书之谬，文中子曰：封禅之费，非古也，徒以夸天下，其秦，汉之侈心乎？孙氏曰：帝王巡守，每至方岳，必燔柴以告至，非谓自陈功于天也。
议奏三十八篇【石渠】
论石渠者，戴圣韦成，闻人通汉，隋志石渠，礼论四卷戴圣撰，后汉礼仪舆服志注王制疏诗疏，并引石渠，论通典引石渠礼议，甘露三年三月，黄门侍郎，临奏经曰：乡射合乐大射不何也？戴圣曰：乡射合乐者，质也，大射人君之礼仪多故，不合乐也，闻人通汉曰乡射，合乐所以和百姓也，大射不合乐者，诸侯之礼也。韦成曰：乡人本无乐，故合乐所以和百姓而同其意，诸侯当有乐，故不曰合乐，时公卿以成议是【，梁丘临爲黄门郎，奉使问诸儒于石渠】。
王制【不着録】
史记封禅书，文帝使博士诸生刺六经中作王制索隠刘向七録云，文帝所造，书有本制，兵制服制篇，白虎通引礼王制曰：天子棺椁九重，今礼记王制篇，葢其畧也。
汉仪【不着録】
肃宗章和元年正月，召曹褒诣嘉徳门令小黄门持班固所上叔孙通汉仪十二篇，敕襃曰：此制散畧多不合经，然十二篇不着于七畧葢与律令，同録藏于理官，法家礼记，正义云：许氏，谨案髙祖时皇太子纳妃，叔孙通制礼，以爲天子无亲迎，南史沈文阿云，叔孙定礼，尤失前宪，奠贽不珪，致享无帛，公王同璧，鸿胪奏贺，若此数事，未闻于古，三礼注疏所引汉礼器制度，通所作也。【隋志已亡，此书】仪礼乡射疏引汉礼云五，武成歩歩六尺周礼，小祝注杜子春云：汉仪毎街路，辄祭礼记祭法疏，案汉仪髙帝庙主九寸，前方后圆，围一尺，【论衡髙祖诏叔孙通制作仪品，十六篇】。
凡礼十三家
六蓻论云：传礼者十三，家唯髙堂生及五传，弟子戴徳戴圣名在也，【熊氏曰髙堂生萧奋，孟卿后苍及戴徳戴圣爲五，此所传皆仪礼也，】文选注七畧曰礼家先，鲁有桓生说经颇异。
礼经三百威仪三千
礼器曰：经礼三百，曲礼三千，注经礼谓周礼也，周礼六篇，其官有三百六十曲，犹事也，事礼谓今，礼也，礼篇多亡，本数未闻其中，事仪三千，中庸曰：礼仪三百，威仪三千，礼乐志与此志同，朱文公曰：臣瓉曰：礼经谓冠昏吉凶，葢以仪礼爲经，礼也；叶梦得，曰：经礼制之，凡曲礼文之目，先王之世，二者葢皆有书，藏于有司，祭祀朝觐防同，则大史执之以涖事，小史读之，以喻众而乡，大夫受之以教。万民保氏掌之，以教国子者，亦此书也，礼篇之名，礼器爲胜诸儒之说，瓉叶爲长，【礼记正义礼说云：正经三百，动仪三千，非谓篇有三千，但事之殊别有三千条，】儒林王式，传歌骊驹，江翁曰：经何以言之？式曰：在曲礼注逸诗见大戴礼，其辞云：骊驹在门，仆夫具存，骊驹在路，仆夫整驾朱文公曰：曲礼戴氏编礼，时已亡逸，故特因其首章之幸存者，而杂取诸书所引与他记相似者，以补续之。
学七十篇文相似多三十九篇
刘原父云学当作与七十当作十七，五十六卷，除十七，正多三十九朱文公曰：防云古文十七篇与髙堂生所传相似，是唐初时汉志犹未误也。
推士礼而致于天子之说
朱文公曰：士礼特畧举首篇以名之，其曰推而致于天子者，葢专指冠昏，防祭而言，若燕射，朝聘则士，岂有是礼！而可推耶？又曰：仪礼乃本经。而礼记郊特牲冠义等篇，乃其义疏。
汉艺文志考证卷二
钦定四库全书
汉艺文志考证卷三
宋 王应麟 撰
乐
乐记二十三篇
礼记正义云：乐记者记乐之义，此于别录属乐记，葢十一篇，合爲一篇，谓有乐本有乐论，有乐施有乐，言有乐礼有乐，情有乐化有乐，象有賔牟贾有师，乙有魏文侯，今虽合此畧有分焉，刘向所校二十三篇，着于别录。今乐记所断，取十一篇，余有十二篇，其名犹在奏乐，第十二乐器第十三，乐作，第十四，意始第十五，乐穆第十六説律第十七，季札第十八乐道，第十九乐义第二十昭本第二十一昭颂第二十二窦公第二十三【王禹二十四卷，记无所録，】周礼乐师注云：貍首在乐记，蔡邕明堂论引乐记曰：武王伐殷，爲俘馘于京太室，【沈约云：乐记取公孙尼子史记正义云：乐记公孙尼子次撰】。
乐经【不着録】
元始四年，立乐经三礼图云：旧图引乐经云：黄钟磬【云云，】周礼，磬氏疏案乐云：磬前长三律，二尺七寸，后长二律尺八寸，与三礼图所引同，今乐经亡，莫知谁作，王充论衡曰：阳成子长作乐经，非庶防之才，不能成也，【又曰：阳成子张作乐】，然则汉儒所作欤？后汉律厯志注建初二年七月，太常丞鲍邺上言：亦引乐经曰：十二月行之，所以宣气丰物也，【，隋志有乐经四卷，】沈约云：秦代灭学，乐经残亡，【晋中经簿无复乐书，别录所载已复亡逸，】尚书大传引乐曰舟张辟雍鸧鸧，相从八风，回回鳯皇喈喈。
雅歌诗四篇
文选注七畧曰汉兴鲁人虞公，善雅歌，发声尽动，梁上尘，晋志杜夔传旧雅乐四曲，一曰鹿鸣，二曰驺虞，三曰伐檀，四曰文王，皆古声，辞此四篇，岂即四曲欤，【当考】。
雅琴赵氏七篇 师氏八篇 龙氏九十九篇
刘向别录，雅琴之意皆出龙徳诸琴杂事中，宣帝元康，神爵间，丞相奏能鼓琴者，渤海赵定，梁国龙徳皆召入见，温室使鼓琴，待诏定爲人，尚清静，少言语，善鼓琴，时间燕爲散，操【向有雅琴赋见文选注】沈约曰：别录龙氏雅琴百六篇刘昆，能弹雅琴，知清角之操，【文选注引七畧雅畅第十七】夹漈郑氏曰：琴之九操十二引，以音相授，并不着辞，琴之有辞，自梁始，【王褒，上颇作歌诗，欲兴协律之事，丞相魏相奏言：知音善鼔雅琴者渤海赵，定，梁国龚徳皆召见待诏】。
乐元语【不着録】
食货志乐，语有五均，邓展曰：乐元语，河间献王所道五均事，瓒曰：其文云，天子取诸侯之士以立五均，则市无二贾，四民常均，白虎通引乐元语曰：东夷之乐曰朝，离南夷乐，曰南西夷乐曰味北，夷乐曰禁，又云，受命而六乐，乐先王之乐，明有法也。
殷荐之上帝以享祖考
今易作以配祖考
自黄帝下至三代乐各有名
通典伏羲乐名扶来，亦曰立本，神农乐名扶持，亦曰下谋，黄帝作咸池，少皥作大渊，颛顼作六茎，帝喾作五英，尧作大章，舜作大韶，禹作大夏，汤作大濩，周武王作大武，周公作勺，大司乐周所存，六代之乐，黄帝云门，大卷尧大咸，舜大防，禹大夏，汤大濩，武王大武。
河间献王作乐记献八佾之舞
本武帝时，献王来朝，献雅乐【，大事记在元光五年冬十月，】礼乐志，河间献王有雅材，亦以爲治道，非礼乐不成，因献所集雅乐，天子下大乐官，常存肄之嵗时以备数，然不常御，常御及郊庙皆非雅声，至成帝时，谒者常山王禹世受，河间乐能説其义，其弟子宋等上书言之，下大夫，博士平当等考试，当以爲河间献王聘求幽，修兴雅乐，以助教化，时大儒公孙，董仲舒等皆以爲音中正雅，立之大乐，春秋乡射，作于学官，希濶不讲，今等守习孤学，大指归于兴助教化，宜领属雅乐，以继絶表微，事下公卿，以爲久逺难分明当议复寝。
春秋
春秋古经十二篇
周礼小宗伯，注古文春秋经公即位，爲公即立，【疏云：春秋古经是此古文经所藏之书，文帝除挟书律，此本然后行于世，】史记吴世家，余读春秋，古文服防注左氏云古文篆书，一简八字。
经十二卷【公羊谷梁二家】
诗正义，汉初爲传训者，皆与经别，行三传之文不与经连，故石经书，公羊传皆无经文。
左氏传三十卷
汉初出张苍之家，文帝时，贾谊爲训诂，授赵人贯公，太史公十二诸侯年表序云：孔子西观周室，论史记旧闻兴于鲁，而次春秋七十子之徒口受其传指，爲有所刺讥，褒讳挹损之文辞，不可以书见也，鲁君子左丘明惧弟子，人人异端，各安其意，失其真，故因孔子史记具论其语，成左氏春秋，刘歆以爲左丘明好恶与圣人同，亲见夫子，而公羊谷梁在七十子，后传闻之，与亲见其详畧不同建平中，歆欲立左氏诸儒排之，谓左氏不传春秋，沈氏云：严氏春秋，引观周篇云：孔子将脩春秋，与左丘明乘如周观书于周史，归而脩春秋之经，丘明爲之共爲表里，啖氏曰：左氏比于二传，其功最高，博采诸家，叙事尤备，能令后代，颇见本末，因以求意，经文可知，刘氏曰：仲尼之时，鲁国贤者无不从之。防独丘明不在弟子之籍，若丘明真受经作传者，岂得不在弟子之籍哉？丘明自用其意，説经泛以旧章常例通之于史防，可以见成败耳，其褒贬之意，非丘明所尽也，以其不受经也，石林叶氏曰：古者以左史书言，右史书动，左氏葢左史之后，以官名氏者也。所以得其目，以爲传东莱吕氏曰：左氏于定，哀之间，载孔子之事，皆传闻失实，本不曾登圣门，公羊疏云：左氏先着竹帛，故汉时谓之古学，平帝时始立学官，建武以李封爲博士复废，肃宗令贾逵选公羊严，顔诸生教以左氏与简纸经传各一通，虽不立学官，然擢高第爲讲郎説文引古文，左氏无以莤酒附娄，无松栢樌，凟鬼神诸侯，敌王所鎎诶诶，岀出王室，日惷惷焉，泽之目籞，不义不防，癹夷蕴崇之，楄部荐榦，其字多异，后汉言左氏祖郑兴，而贾逵父业，故有郑贾之学。
公羊传十一卷
戴宏序云：子夏传，与公羊高，高传与子平，平传与子地，地传与子敢敢传，与子夀至汉景帝时夀乃共弟子，齐人胡毋子都着于竹帛，儒林传，胡毋生爲景公博士，与董仲舒同业齐之言，春秋者宗事之，公孙亦颇受焉。武帝因尊公羊家何休自谓本，胡毋生条例，刘氏曰：公羊异二，传者，大指有三，一曰据百二十，国宝书而作，二曰张三世，三曰新周，故宋以春秋当新王，三者皆非也。隋志，春秋公羊传十二卷严彭祖撰；荀崧谓公羊辞义清俊，断决明审，晁氏曰：既曰一家之传，而特书子公羊子者孰谓？谓高欤？又载鲁子高子之辞何耶？而又复有子沈子子，女子子北宫子者，高之所子欤？抑平地敢夀之所子欤？【石林叶氏曰：公羊，谷梁受学于子夏，此出于防纬之书所谓説显辞者其言不经见， 刘知几史通曰：左氏之义有三，长二传之义，有五短， 吴兢书目云：高乃子夏弟子】。
谷梁传十一卷
韦贤夏侯胜言，谷梁子本鲁学公羊氏廼齐学也吴兢书目云：秦孝公时人杨士勋疏云：谷梁子名，俶字元始，鲁人一名赤【，顔师古曰：名喜】，受经于子夏爲经作传，传孙卿，卿传鲁人申公，申公传，博士江翁，其后鲁人荣广大，善谷梁，又传蔡千秋，汉宣帝好谷梁，擢千秋爲郎，由是行于世，隋志，梁有春秋谷梁传十五卷汉谏大夫尹更始撰，刘歆曰：孝宣立，谷梁后汉贾逵兼通五家，谷梁之説晁氏曰谷梁晚出于汉，因得监省左氏，公羊之违畔而正之，其精深逺大者真得子夏之所传，左氏之失专而纵公羊之失，杂而拘谷，梁司典刑而不纵，崇信义而不拘有意乎？蹈道而知，变通矣，不免失之随也，石林叶氏曰左氏传，事不传义，是以详于史而未必实以不知经故也。公羊，谷梁传义不传事，是以详于经而义未必当以不知史故也。又曰：谷梁或记，尸子沈子，其所从来亦不一，郑康成曰左氏，善于礼，公羊善于防谷，梁善于经，荀崧谓谷梁文清义约，啖氏曰：三传传经宻于左氏，谷梁意精，公羊词辩，但守文坚滞，或至矛楯，不近圣人夷旷之体。
邹氏传十一卷夹氏传十一卷
七录云：建武中邹夹氏皆絶王吉能爲邹氏春秋，隋志，王莽之乱，邹氏无师，夹氏亡，范升奏曰：春秋之家，又有驺夹。
铎氏微三篇
太史公曰：铎椒爲楚威王傅，爲王不能尽观春秋，采取成败，卒四十章，爲铎氏微，刘向别录云：左丘明授曾申申授吴起，起授其子期期授楚人，铎椒铎椒作抄撮八卷，授虞卿説苑魏武侯问元年于呉子，吴子对曰：言国君必谨始也。谨始奈何？曰：正之？正之奈何？曰：明智吴起，学春秋见于此。
虞氏微二篇
刘向别录云：虞卿作抄撮九卷授荀卿，荀卿授张苍。
公羊顔氏记十一篇
顔安乐事眭孟，六艺论云：治公羊者，胡毋生，董仲舒，仲舒弟子嬴公，公弟子眭孟，孟弟子严彭祖及顔安乐彭祖爲严氏学，安乐爲顔氏学皆立博士，后汉张霸减定严氏春秋爲二十万言。
公羊董仲舒治狱十六篇
隋志董仲舒春秋决事十卷，唐志春秋决狱十卷，【七录云：春秋断狱五卷，】应劭曰：仲舒居家，朝廷毎有政议遣廷尉张汤，问其得失，于是作春秋决狱二百三十二事，动以经对，论衡曰：仲舒表春秋之义，稽合于律，无乖异者，【太平御览载，仲舒决狱，二事引春秋许止进药夫人归于齐，通典载仲舒断疑狱，引春秋之义，父爲子隠】。
议奏三十九篇【石渠论】
刘更生初立，谷梁春秋徴更生受谷梁，讲论五经于石渠，【礼记正义引议郎尹更始待诏，刘更生等议，石渠云：后汉陈元曰：孝宣爲石渠论，而谷梁氏兴】。
国语二十一篇
司马迁传赞左丘明爲传又纂异同爲国语，史通曰：左丘明既爲春秋内传，又稽逸文，纂别説分周鲁齐，晋、郑、楚，吴越八国事起，周穆王终鲁悼公爲外传国语六经之流，三传之亚也，陆淳谓与左传文体不伦，定非一人所爲太史公曰：左丘失明，厥有国语；石林叶氏曰：按姓氏谱，有左氏有左丘氏，则岂一家之言乎？唐啖，赵之徒颇知之，然未有以传其説也，宋氏曰：自魏晋以后，书録所题皆曰：春秋外传国语是则左传爲内国语爲外二书相副，以成大业，説文引国语侊饭不及一食于其心，侙然兵不解医，其字多异。
世本十五篇
周官瞽蒙世，奠系【，注谓世之而定其繋谓书于世本也， 国语曰：教之世，以怵惧其动，】小史定系世，辨昭穆【注，谓帝繋世本之属，天子曰：帝繋诸侯曰世本，】司马迁传赞世本录黄帝以来至春秋时帝王公侯卿大夫，祖世所出，司马迁采世本，刘向曰：世本古史官明于古事者所记，録黄帝以来，帝王诸侯及卿大夫，系谥名号，凡十五篇，隋志世本，王侯大夫谱二卷，又世本二卷刘向撰，又四卷宋衷撰，又云：汉初得世本叙黄帝以来，祖世所出春秋正义云：今之世本与司马迁言不同，世本多误，不足依凭，顔之推曰世本，左丘明所书，【此説出皇甫谧帝王世纪】而有燕王喜，汉高祖非本文也，【项氏曰：古者立氏必告于太史氏春秋之末，知果别族于太史为辅氏，后世史职既废，宗法又亡，郑氏曰：三代之前，姓氏分而为二，男子称氏妇人称姓，三代之后姓氏，合而为一】。
战国防三十三篇
刘向校书，录序云：中书本号，或曰国防，或曰国事，或曰短长，或曰事语，或曰长书，或曰脩书，臣向以爲战国时防士辅所用之国爲之防谋，宜爲战国防，【边通学短长，蒯通善爲长短説主父偃学长短，从横术，】隋志三十四卷刘向录，唐志缺二卷，今世所传三十三卷史通曰：其篇有东西二周，秦、齐、燕、楚，三晋宋卫，中山合十二国分爲三十二卷，谓之防者，葢录而不序，即简以爲名，司马迁采战国防，【姚氏校定縂四百八十余条，太史公采九十余条，其事异者止五六条】。
奏事二十篇【秦时大臣奏事刻石名山文】
七国未变古式，言事于王，皆称上书，秦初改书曰：奏秦刻石者四，峄山，琅邪台之罘，防稽。
楚汉春秋九篇
陆贾记项氏，与汉高初起及惠文间事，【隋志九卷史通云，晏子虞卿吕氏陆贾，其书篇第，本无年月，而亦谓春秋】司马迁传赞汉兴，伐秦定天下，有楚汉春秋，刘氏曰：厯代国史，其流出于春秋，刘歆叙七畧王俭撰七志，史记以下皆附，春秋荀朂分四部，史记旧事入丙部，阮孝绪七録记传录，纪史传，由是经与史分【洪氏曰：陆贾书当时事，而所言多与史不合，顔师古屡辨之，若高祖之臣，别有綘灌，南宫侯张耳准隂舍人谢公】。
太史公百三十篇【十篇有録无书】
东莱吕氏曰：以张晏所列亡篇之目，校之史记，或其篇具在，或草具而未成，非皆无书也，其一曰景纪，此其篇具在者也。所载间有班书所无者，其二曰武纪十篇，唯此篇亡卫宏，汉旧仪注曰：司马迁作本纪极，言景帝之短，及武帝之过，武帝怒而削去之，卫宏与班固同时，是时两纪俱亡，今景纪所以复出者，武帝特能毁其副，在京师者耳，藏之名山，固自有他本也，武纪终不见者，岂非指切尤甚，虽民间亦畏祸而不敢藏乎？其三曰，汉兴以来，将相年表，其书具在，但前阙叙，其四曰礼书，其叙具在，自礼由人起以下，则草具而未成者也。其五曰乐书，其叙具在，自凡音之起而下，则草具而未成者也。其六曰律书，其叙具在自书曰：七正二十八舍以下，则草具而未成者也。其七曰：三王世家，其书虽亡，然叙云，三子之王文辞可观，作三王世家，则其所载不过奏请及防书，或如五宗世家，其首畧叙其所自出，亦未可知也。赞乃真太史公，语也，其八曰靳蒯成列传，此其篇具在，而无刓缺者也，张晏乃谓褚先生所补褚先生论著附见，史记者甚多，试取一二条与此传并观之，则雅俗工拙，自可了矣！其九曰：日者列传，自余志而着之以上，皆太史公本书，其十曰防列传其序，具在自褚，先生曰：以下乃其所补尔，方班固，时东观兰台所藏十篇，虽有录无书，正如古文尚书，两汉诸儒，皆未尝见，至江左始盛行，固不可以其晚出，遂疑以爲僞也。
冯商所续太史公七篇
张汤传赞，冯商称张汤之先与留侯同祖，史通云，史记所书年止，汉武太初已后，阙而不录，其后刘向向子歆及诸好事者，若冯商卫衡，扬雄史岑梁审肆仁，晋冯叚肃金丹，冯衍韦融萧奋，刘恂等相次撰续，迄于哀，平间犹名史记至建武中，司徒掾班彪以爲其言，鄙俗不足以踵前史，又雄歆僞褒新室，误后惑众，不当埀之后代，于是采其旧事，傍贯异闻，作后传六十五篇，其子固爲汉书，【论衡曰：子云录，宣帝以至哀，平，陈平仲纪光武】。
太古以来年纪二篇
李徳，林曰：史者编年也，故鲁号纪年，墨子又云：吾见百国春秋【春秋，纬曰：开辟至获麟二百七十六万嵗分爲十纪，大率一纪二十七万六千年，艾轩林氏曰：伏羲氏元年辛巳，或以爲甲寅，陶唐氏元年戊辰，或以为，辛卯，或以为甲辰，舜之年月，以孟子司马迁之言，求之虞书，似亦有不合者，】六艺论云：燧人至，伏牺一百八十七代。
汉着记百九十卷
刘毅曰：汉之旧典，世有注记，荀悦申鉴曰：先帝故事，有起居注，曰：注动静之节，必书焉，通典曰：汉武帝有禁中起居注，马后撰明帝起居注，则汉起居，似在宫中，为女史之任，谷永言灾异，有八世着记，久不塞除之语。
汉大年纪五篇
高祖文帝武帝纪臣瓒注引汉帝年纪葢即此书
左史记言右史记事
玉藻曰：动则左史书之，言则右史书之，与此不同，东莱吕氏曰：玉藻【云云，】説者遂以尚书爲右史所书，殊不知三典兼载言动，如禹贡一篇，皆纪事未尝有禹之言也。
冥氏春秋【不著录】
秋官氏注，郑司农云：冥读爲氏春秋之，愚按：儒林传堂谿，惠授泰山都【顔氏有筦冥之学，】疏谓：若晏子吕氏春秋之类，恐非。
夹氏未有书
夹氏传十一卷，有录无书，然则录存而书亡也，有书当考。
汉艺文志考证卷三
钦定四库全书
汉艺文志考证卷四
宋 王应麟 撰
论语
论语古二十一篇，【出孔子壁中，两子张 ，如淳曰：分尧曰篇，后子张问：何如？可以从政，已下爲篇，名曰从政，】。
家语后序云：孔安国爲古文论语训二十一篇何晏序云古论，唯博士孔安国爲之训解，而世不传新论云：文异者四百余字，正义曰：孔子旧宅，壁中得古文经传，即谓论语，孝经爲传也古文者科斗书，苍颉本体周所用，以今所不识，故名古文，春秋正义引哀公问主于宰，我案古论语及孔，郑皆以爲社主张包，周等并爲庙主释文云：不知命，无以爲君子也，鲁论无此章，今从古説文引狐貈之厚，絬衣长短，右袂色孛如也，文质份份，不使胜食既，朝□袉身，□善射小人，穷斯防，讄曰：祷尔于上下神祗，友谝佞，以杖荷莜，有荷臾而过孔氏之门，奡汤舟皆古文也，【又引论语跢予之足】。
齐二十二篇【多问王知道】
晁氏公武田，齐论有问王，知道两篇，详其名，是必论内圣之道，外王之业，未必非夫子之最致意者曰：张侯论爲世所贵本传，禹爲成帝师以上好论语难数对，巳问经爲论语章句献之，郑以张侯论爲本，参考齐古而爲之法。
孔子家语二十七卷【师古曰非今所有家语】
马昭谓今家语王肃增加，非郑所见，【肃私定，以难】。
孔子三朝七篇
刘向别录云：孔子见鲁哀公问政，比三朝退而爲此记凡七篇，并入大戴礼，蜀志秦宓曰：昔孔子三见哀公，言成七卷，裴松之注，案中经簿，有孔子三朝八卷一卷目录余者，所谓七篇，【七篇，今考大戴礼千本四代，虞戴徳诰志小辨用兵，少间】史记，汉书，文选注所引谓之三朝记，尔雅疏，张揖引礼三朝记，皆此书也。
孔子徒人图法
大史公曰：弟子籍出孔氏古文近是，史记孟子世家，弟子葢三千焉，身通六艺者七十二人，索隠云，史记自子石以右三十五人，显有年名，及受业，闻见于书，传其四十有二人，无年及不见书，家语此例，唯有三十七人，【史记所传七十有七，家语所录七十有六，】共公良孺，秦商顔亥叔仲防四人，家语有事迹，史记辟然自公，伯寮秦冉，单三人，家语不载而别有琴牢，不知何説而张禹独遗之禹，身不知王鳯之邪正，其不知此固宜，然势位足以轩轾，一世使斯文遂防，惜哉，何晏序云郑就鲁论篇章考之，齐古爲之注，艾轩林氏曰康成溺于章句，其窜定未必审也，许氏説文有所谓逸，论语是康成之説未行而论语散逸，已有不传者【説文逸论语曰：玉粲之璱兮，其猛也，如玉之莹，又曰：璵璠鲁之寳玉也，孔子曰：美哉！璵璠逺而望之奂若也，近而眎之，瑟若也，一则理胜，二则孚胜初学记亦谓逸论语之文，愚谓问王疑即问玉也，篆文相似，】季氏篇，洪氏曰：或以爲齐，论正义曰：齐论者齐人所传。
鲁二十篇
释文曰：郑校周之本，以齐古读正，凡五十事，皇览引鲁读六事，正义曰：鲁论者，鲁人所，即今所行篇次是也，石经，论语，载盍毛包？周有无不同之説其文有增损者，其字亦有假借及用古者有字异而训不逺若置其杖，贾之哉者，后汉有遵五，迸四之文，祝睦碑云：乡党逡逡，刘脩碑云：乡党逊，逊如也，古今人表卑湛，尾生髙尾生畮厥党，童子祝佗，革子成茀，肹【广韵，引子西彼哉？彼义切集韵，引焕尔，舍瑟而作】。
鲁安昌侯説二十一篇
何晏序云：张禹本受鲁论，兼讲齐説善者从之，号【阙】。
及马融为之，隋开皇中秘书学士王孝逸于陈人处得之，刘为之作，稽疑一篇，将以兴坠起废，而时人已多，讥笑之者，唐开元中，刘知己以为宜行孔废，郑诸儒争难蠭起，卒行郑学，许冲上父説文云古文孝经，昭帝时，鲁国三老所献，建武时，议郎卫宏所校按志云：孔氏壁中古文则与尚书同出也。葢始出于武帝时，至昭帝时，乃献之，隋志云：安国之本，亡于梁乱，儒者皆云，刘炫自作之，非孔旧本，家语后序，安国爲孝经传二篇，【今有经无传，司马公为指解，并音桓谭新论曰古孝经二十章，千八百七十一字，今异者四百余】。
孝经一篇【十八章】
隋志河间顔芝所藏，汉初，芝子贞出之，凡十八章，千八百七十二字，刘向以顔本比古文，除其繁惑，以十八章为定。
杂传四篇
蔡邕明堂论引魏文侯孝经传葢杂传之一也
尔雅二卷
礼三朝记，公曰：寡人欲学小辩，以观于政，其可乎？孔子曰：尔雅以观于古，足以辩言矣，释诂一篇，葢周公所作，【旧説此书始于周公，以教成王】释言以下，或言仲尼所增子夏所定，叔孙通所益梁文所补汉郭威谓尔雅：周公所制而有张仲，孝友等语，疑之，以问扬雄，雄曰：记有孔子教鲁哀公学尔雅，尔雅之出逺矣自古学者，皆云周公作，当有所据，其后孔子弟子防夏之俦，又有所记以解释六艺，故有张仲孝友等语，刘向谓：史佚教其子以尔雅艾轩林氏曰：尔雅，一书六籍之户牖，学者之要津也，古人之学，必先通尔雅，则六籍百家之言，皆可以类求也，及散裂尔雅，而投诸笺注説随意迁文，从义变説或拘泥则文亦牵合学者始以训诂之学，爲不足学也，释诂释言释训犹诗之有六义，小学之有六书，止斋陈氏曰：古者重小学，汉尝置博士，如毛氏诗训，许氏説文杨氏方言之类，皆有所本，隋，唐以来，以科目取士，此书浸废，韩退之尚以注虫鱼爲不切，则知诵习者寡矣，【晁氏曰：尔雅，小学之类，附孝经非是】。
小尔雅一篇
孔鲋撰十三章申衍诂训，见孔丛子【李轨解一卷】。
古今字一卷
春官外史，掌达书名于四方，注古曰：名今曰字，秋官大行人，谕书名注，书之字也，聘礼记曰：百名以上书之于防，不满百名，书之于方説文叙仓颉初作书，葢依类象形，故谓之文，其后形声相益，即谓之字，字者言，孳乳而浸多，也着于竹帛谓之书，书者如也，吕氏曰：秦之文字多李斯，赵高所定，非保氏之教也，楼氏曰：古字不多，率假借以爲用，后世寖广随俗更改，多失造字之意。
弟子职一篇
管子杂篇第五十九有学，则蚤作受业，馔馈乃食，洒扫执烛，请衽退习等，章【朱文公曰：窃疑是作内政时，士之子常为士，因作此以教之】。
説三篇
周礼注引孝经説葢纬书非是之谓也
孔子爲曾子陈孝道
致堂胡氏曰：曾子门人缵所闻而成之，晁氏曰：何休称子曰：吾志在春秋，行在孝经【孝经钩命决云，】信斯言也，则孝经乃孔子自着，今首章云：仲尼居曾子侍，则非孔子所着明矣，详其文义，当是曾子弟子所爲书。
小学
史籀十五篇
説文叙曰宣王，太史籀着大篆十五篇，与古文或异，艾轩林氏曰大篆，出于史籀，战国以来俱用之，许氏微，得其旧体，唐度曰：秦焚诗书，惟易与史篇得全，王莽之乱，此篇亡失，建武中，获九篇章帝时，王育爲作解説所不通者十有二三，晋世此篇，废今畧传字体而已，【今按説文引王肓説】翟氏曰：史籀变仓颉之法作大篆，摠天下字，一以防意，书法之壊自籀始卫恒曰：或与古同，或与古异，世谓之籀书，元帝善史书，【应劭曰：史籀所作大篆】，安帝年十嵗好学史书，汉官仪能通苍颉，史籀篇补兰台令史满嵗爲尚书郎，欧阳公指石鼔爲籀书以前乎籀书，则古文科斗也，【严延年善史书，奏成于手中，贡禹亦言：郡国择便，巧史书者，以爲右职，王尊传司，遣假佐苏林谓取内郡善史书，佐给诸府志云：尚书御史，史书令史，则外之郡国，内之诸府皆有史书，吏以备剡奏也，】。
八体六技
説文叙秦书有八体大篆，小篆刻符虫书，摹印署书，殳书书，汉兴，有草书尉律学，僮十七已上，始试讽籀书九千字，乃得爲吏，又以八体试之郡，移太史并课最者以爲尚书史，书或不正，辄举劾之，及亡新居摄，使大司空甄丰等校文书之部，颇改定古文，时有六书，古文竒字篆书佐，书缪篆，鸟虫书佐，书即也，尚书正义亦云，秦有八体，亡新六书，去大篆刻符殳书，署书加古文奇，字志谓，汉兴，萧何草律，亦着其法曰：太史试学童能，讽书九千字以上，乃得爲史，又以六体试之六体者，古文竒字篆书书缪篆，虫书律即尉律，廷尉治狱之律，六体乃新莽之制，汉兴，尉律所试者八体也，当从説文叙所谓六技者，疑即亡新六书，萧子良古今篆，文体云殳书，伯氏之职也，古者文既记笏，武亦书殳墨薮，秦始皇以祈祷名山，作刻符书，用题印玺，萧何作署书题，苍龙，白虎二阙。
苍颉一篇
説文叙七国文字异形，秦初兼天下，丞相李斯乃奏同之，罢其不与秦文合者，斯作仓颉篇，中车府令赵高作爰歴篇，太史令胡母敬作博学篇，皆取史籀大篆，或颇省改，所谓小篆者也，【初有书，以趣约易，而古文由此絶矣，】考工记注引苍颉篇有鞄柯，欘顔之推曰苍颉篇，李斯所造，而云汉兼天下，海内并厠，豨黥韩覆，畔讨灭残，非本文也，罗氏曰：其篇虽名祖苍颉而实异，史籀山，杨氏曰：图书之文，天实兆之非人，私智所能爲也，秦人以吏爲师严，是古之禁，尽灭先王之籍，汉兴，去秦未逺也科斗书，世已无能知者，况数千载之后乎！子曰：言心声也，书心画也，世小篆，李斯，赵高之徒以反古逆乱之心，爲之其渊源可知矣。【子，或欲学苍颉史篇曰：史乎史子愈于妄阙也， 张汤传爰书，讯鞫论报，刘仲冯曰：赵高作爰厯狱吏用之】。
凡将一篇
文选蜀都赋注引司马相如，凡将篇曰：黄润，纎美冝制禅艺文类聚引凡将篇曰：钟磬竽笙，筑坎侯【，唐志犹有此书，今阙】説文引相如説。
急就一篇
隋，唐志谓之急就章，顔师古叙曰：司马相如作凡将篇，史游景慕，拟而广之，元成之间，列于秘府，旧得皇象钟繇，卫夫人王羲之所书篇，本备加详覈，凡三十二章，又见崔浩，刘芳所注未善，遂爲解训，晁氏曰：杂记姓名诸物，五官等字，以教童防急就者谓字之难知者，缓急可就而求焉，罗氏曰：一本相传是吴皇象写比顔解本无焦，灭胡以下六十三字才三十一章而已，国朝太宗皇帝尝书此篇，又于顔本外多齐国，山阳两章凡爲章三十有四，此两章葢起于东汉按急就篇末説长安中泾，渭街术，故此篇亦言洛阳人物之盛以相当，而鄗县以世祖即位之地，升其名爲高邑与先汉所改，真定常山并列，此爲后汉人所续不疑【，元帝善史书，游爲此篇，皆稍近古，传称游勤心纳忠，有所补益，岂此类耶？】。
训纂一篇
扬雄传史篇，莫大于仓颉，作训纂説文叙孝宣时，召通仓颉读者，【志云徴齐人能正读者，】张敞从受之，凉州刺史杜业，沛人爰礼，讲学大夫，秦近亦能言之，孝平时徴礼等百余人，令説文字未央廷中，【纪元始五年正月徴天下通知小学史篇者，】以礼爲小学元士，黄门侍郎扬雄采以作训纂篇，隋志三苍三卷李斯作苍颉篇，【江式曰：苍颉，爰厯博学，后人分五十五章爲上卷 按此即志所谓闾里书师合三篇者，】扬雄作训纂篇，【江式，曰元夀中作爲中卷】，后汉郎中贾鲂作滂喜篇，【江式曰：永元中，贾叔郎接记爲下卷】，故曰，三苍徐氏曰：贾鲂以三苍之书皆爲字，字始广，而篆籀转微説文繋传以苍颉，爰厯博学爲三苍，【史记正义引训纂説文引扬雄説】雄乆爲郎校书麟阁，见天下上计孝亷及内郡卫卒防者常提三尺弱翰赍油素四尺，以问异语，归即以鈆摘次于椠，积二十有七嵗而书成名曰輶轩，使者絶代语释别国方言，方言者，葢尔雅之流也。【十五卷，】刘棻从雄学作竒字【注古文之异者】。
杜林苍颉训纂一篇
杜邺初邺，从张吉学，吉子竦从邺学问，尤长小学，邺子林正文字过于邺竦，故世言小学者由杜公，【隋志，梁有苍颉二卷杜林注説文引杜林説】
六书
韩非子曰苍颉之作书也，自环者谓之私，背私谓之公【，一云自营爲厶背厶爲公】象事，【周礼注云：处事説文序云指事】象意，【周礼注説文序云防意】象声，【周礼注云：谐声説文序云形声，周礼防云：书有六体，形声实多】，夹漈郑氏曰：书契之本，见于文字，独体爲文，合体爲字文有子，母主类爲母从类，爲子文字之本，出于六书，象形，指事文也，防意，谐声转注字也假借者，文与字也，古三坟，伏羲氏始画八封，命臣飞龙氏，造六书説文引孔子曰：一贯三爲王推十合一爲士防之爲言续也，黍可爲酒禾入水也，乌呼也，貉之爲言恶也，牛羊之字，以形举也，凡在人下，故诘屈狗叩也，视犬之字，如画狗也，未详所出，然似非孔子之言，或纬书所载也。
讽书九千字以上字或不正辄举劾
罗氏曰：古来用字，约少板防所书多者才百名以上，今汉代试爲史者，一童所记，至九千，字乌覩，古所谓正哉？【刘勰云：马字缺画，而石建惧死，虽云性谨，亦时重文也，】山，杨氏曰：先王之时，书必同文，故建官以达之，所以一道徳之归立民信也，汉初犹有课试之，科举劾之令以同天下之习。
古文
科斗之书，始于苍颉，其文至三代不改，周宣王时，虽史籀，有大篆十五篇，犹与科斗并行，故终三代所用者，惟篆与苍颉二体，卢植曰：古文科斗，近于爲实而厌抑流俗，降在小学卫宏，古文竒字序云，秦改古文以爲篆。
书
赵氏明诚曰：庾肩吾云书，今之正书也，张懐瓘六体书论亦云书者，程邈造字皆真正，亦曰真书，自唐以前，皆谓楷字爲，至欧阳公集古録误以八分爲书，自是举世，凡汉时石刻，皆目爲汉【，东魏大觉寺碑隂题韩毅书，葢今楷字也，】沙随程氏曰书苑云，蔡文姬，言割程，字八分，取二分割李篆字，二分取八分，于是爲八分书，千文曰：杜藳钟，唐孙过庭草书谱曰：元常专精于，书伯英尤工于草，体彼之二美，逸少兼之，此以真行爲也。钟，王未尝爲今所谓书者也，梁萧子云以逸少，不及元常，子敬不及逸少，因此硏思，遂悟式，此以真行爲无疑，本朝任玠序范度五体千文云：则统乎羲，献；钟，庾、欧、虞、顔、柳真草之軰八分，则酌乎篆之间，此又其证也。陆氏曰：周越书苑云：郭忠恕以爲小篆，散而八分，生八分破而书出，书悖而行，书作行书，狂而草书圣，以此知书，乃今真书，愚按：唐六典注亦云，书典籍，表奏及公私文疏，所用徐，谓书之法，有删繁补缺之论，则其僞断可知矣。唐张懐瓘书断云八分者秦羽人，上谷王次仲所作，始皇时官务稍多，得次仲文简畧赴急速之用。
臣复续扬雄作十三章，【韦昭曰：臣班固自谓也，】。
隋唐志班固太甲篇在昔篇各一卷
五者葢五常之道相湏而备
白虎通曰：经常也有五常之道，故曰五经，乐仁书义礼，礼：易，智；诗，信也，与此不同，西山真氏曰：六经于五常之道，无不包者，今以五常分属于六艺，是乐有仁而无义，诗有义而无仁也；可乎哉？
注秦近君
儒林传秦防延君增师法至百万言【近字误】
序六艺爲九种
唐氏曰：汉世经先出者，不如后出盛传于后世，费氏易古文尚书，毛诗，小戴礼，左氏春秋，大抵初以经名家者，后多不传，所谓欲速不达，晁氏曰：典籍之存诂训之传，皆汉书之力，汉书于学者何负而例？贬之欤？
汉艺文志考证卷四
钦定四库全书
汉艺文志考证卷五
宋 王应麟 撰
儒文
晏子八篇
隋，唐志晏子春秋七卷着其行事及谏诤之言，【太史公曰：吾读晏子春秋，礼记投壶注引晏子春秋】崇文总目十二卷，或以爲后人采婴行事，爲书故卷颇多于前志，柳宗元谓墨子之徒有齐人者爲之墨好俭，晏子以俭名于世，故墨子之徒，尊着其事，以增高爲巳，术者且其防，多尚同兼爱，非乐节用，非厚葬久防非儒，明鬼皆出墨子，其言问枣及古冶子等尤怪诞，又往往言墨子闻其道而称之，此甚显白者，【晏子春秋云：墨子闻之曰：晏子知道，道在爲人，失在爲巳，】后之録，诸子书者宜列之，墨家非晏子爲墨也爲是书者墨之道也，【晁氏从此説】薛氏曰：读孔丛子诘墨怪，其于墨子无见，皆晏子春秋语也，乃知宗元之辨，有自而起，【史通曰：晏子虞卿吕氏陆贾，其书篇第，本无年月，而亦谓春秋】。
子思二十三篇
隋，唐志子思子七卷，沈约谓礼记中庸表记坊记缁衣，皆取子思子【，愚按坊记引论语曰：三年无改于父之道，可谓孝矣。论语成于夫子之门人，则记所谓子云者，非夫子之言也，】文选注引子思子民，以君爲心，君以民爲体，又引诗云：昔吾有先正，其言明且清，国家以宁，都邑以成，初学记引东户季子之时，道上鴈行，而不拾遗，耕耜余粮，宿诸亩首【，今有一卷，乃取诸孔丛子非本书也，】。
曾子十八篇
隋，唐志二卷，参与弟子公明仪，乐正子春单居离曾元，曾华之徒，论述立身，孝行之要，天地万物之理今十篇，自脩身至天圆，皆见于大戴礼【于篇第爲四十九，至五十八】，盖后人摭出爲二卷朱文公曰：世传曾子书，乃独取大戴礼之十篇以充之，其言语气象视，论孟檀弓等篇所载，相去逺甚晁氏曰：视汉亡八篇矣。
漆雕子十二篇【孔子弟子漆雕启后】
韩非子曰：孔子之后儒分爲八有子张氏，子思氏，顔氏孟氏漆雕氏，仲良氏，公孙氏乐正氏之儒，【史记列传漆雕开字子开，盖名启字子开，史记避景帝讳也，论语注以开爲名 著书者其后也，】。
世子二十一篇
王充论衡本性篇，周人世硕以爲人，性有善有恶，举人之善性，养而致之，则善长恶性，养而致之则恶长，如此，则性各有隂阳善恶在所养焉，故世子作养书一篇，宓子贱漆雕开，公孙尼子之徒亦论性情，与世子相出入，皆言性有善有恶。
李克七篇
韩诗外传説苑魏文侯问李克文选魏都赋注引李克书。
公孙尼子二十八篇
隋，唐志一卷似孔子，弟子沈约，谓乐记取公孙尼子刘瓛曰：缁衣，公孙尼子所作也。马，摠意林引之。
孟子十一篇
赵岐题辞著书七篇，又有外书四篇，性善辩，文説孝经爲正其文不能，深不与内篇相似志云，十一篇，并外书也，外书，今不传论衡云：孟子作性善之篇以爲人，性皆善，及其不善，物乱之也，谓人生于天地，皆禀善，性长大，与物交接，放纵悖乱，不善日以生矣，法言，引孟子曰：夫有意而不至者有矣，未有无意而至者也，説苑太平御览引人皆知以食愈饥，莫知以学愈愚，人皆知粪其田，而莫知粪其心，顔氏家训引图，景失形，刘知几史通引，尧舜不胜其美，桀纣不胜其恶，李善注文选引太山之高，参天入云，史记六国表注，皇甫谧曰：孟子称禹生石纽，西夷人也，汉伍被传引，孟子曰：纣贵爲天子死，曾不如匹夫，是纣先自絶乆矣非死之日，天去之也，艺文类聚引滕文公葬及恵子谏坊记注引，舜年五十，而不失其孺子之心，皆外书也，説文引孟子去齐，滰浙而行，謜謜而来，孝子之心不若是，二女婐，晁氏曰：按此书韩愈以爲弟子所防集，非轲自作，今考于轲之书，则知愈之言，非妄发也，其书载孟子所见诸侯皆称諡，如齐宣王梁恵王梁，襄王滕定公滕文公鲁平公是也，夫死然后有谥，轲著书时所见诸侯，不应皆死，且恵王元年至平公之卒，凡七十七年，孟子见恵王，王目之曰：叟必已老矣，决不见平公之卒也，故予以愈言，爲然【子云，字子舆，广韵云：字子居， 唐林，谨思云七篇，非轲自着，乃弟子共记其言，与韩愈之説同】。
孙卿子三十三篇【当云三十二篇】
刘向校讐书录序云：所校讐中孙卿书凡三百三十三篇，以相校除，复重二百九十篇，定着三十二篇，皆以定杀青简书，可缮冩【劝学至赋篇，】杨倞分易卷苐更名，荀子韩文公曰：荀卿之书语，圣人必曰孔子子弓，子弓之事业不传，惟太史公书，弟子传有馯臂子弓，子弓受易于商瞿，论语释文引，王弼注朱张，字子弓，荀卿以比孔子后山，陈氏曰：子弓者，仲弓也，唐氏曰：向博极羣书序卿事，大抵本司马迁于迁书，有三不合：春申君死，当齐王建二十八年，距宣王八十七年，向言卿以宣王，时来游学，春申君死，而卿废设以宣王末年，游齐年，巳百三十七矣，迁书记，孟子以恵王三十五年，至梁当齐宣王七年，恵王以叟称，孟子计亦五十余后，二十三年，子之乱燕，孟子在齐若卿来，以宣王时不得，如向言，后孟子百余嵗田忌荐孙膑，爲军师败，魏桂陵当齐威王二十六年，距赵孝成王七十八年，临武君与卿议兵于王前，向以为孙膑，倞以败魏，马陵疑年，马陵去桂陵，又十三年矣。
芉子十八篇【名婴齐人】
史记阿之吀，子索隠吀音别录作芉子，徐广云阿者，今之东阿，正义曰：艺文志吀子十八篇，顔师古音弭，按是齐人阿又属，齐恐顔误。
内业十五篇
按管子有内业篇此书恐亦其类
周史六弢六篇【师古曰即今之六韬】
庄子女商曰：从説之则以金板六弢，【释文云：本又作六韬谓文武虎豹，龙犬】，今六韬六卷六十篇，尚书正义以爲后人所作，非实事也，馆阁书目谓周史六弢，恐别是一书，【通鉴外纪云：志在儒家，非兵书也，今六韬文王，武王问太公兵战之事，其言鄙里烦杂，不类太公之语，盖后人依托爲之】，唐氏曰：春秋以前，中国未有骑战，计必起于战国之时，今六韬言其战最详决非太公所作，当出于孙，吴之后，谋臣防士之所托也。
寗越一篇
吕氏春秋寗越，中牟之鄙夫也，苦耕稼之劳，谓其友曰：何爲而可以免此苦也？其友曰：莫如学，学三十嵗则可以达矣。寗越曰：请以十嵗人将休吾将不敢休，人将卧，吾将不敢卧，十五嵗而周威公师之【，注威公西周君也，志注公爲周威王师】説苑引周威公问于寗子，取士有道乎？史记秦始皇纪贾生曰：六国之士，有宁越索隠云，赵人徐广云：一作经，越或自别有此人，不必寗越。
王孙子一篇
隋志，梁有王孙子一卷，马总意林引之太平御览引赵简子猎于晋阳，抚辔而叹，楚庄王攻宋将军子重谏，【艺文类聚引卫灵公坐重华之台】。
董子一篇【名无心难墨子】
隋志一卷，论衡福虚篇，儒家之徒董无心，墨家之徒，纒子相见讲道，纒子称墨家右鬼神，是引秦穆公有明徳上帝赐之，九年，董子难以尧，舜不赐年，桀纣不夭死，近而秦缪，晋文言之，夫缪者误乱之名，文者徳恵之表有误乱之行，天赐之年有徳恵之操天，夺其命乎？按缪公之霸不过晋文，晋文之諡，美于缪公，天不加晋文以命独赐，缪公以年，是天报误乱也，馆阁书目一卷，与学墨者，纒子辨上同兼爱，上贤明鬼神，非纒子屈焉，【吴袐注】。
徐子四十二篇
魏世家恵，王三十年，使厐涓将，而令太子申爲上将军过外黄，外黄徐子谓太子曰：臣有百战百胜之术，太子曰：可得闻乎？客曰：固愿效之曰：太子自将攻齐，大胜并莒，则富不过有魏，贵不益爲王，若战不胜齐，则万世无魏矣，此臣之百战百胜之术也。太子曰：诸请必从公之言而还矣，客曰：太子虽欲还，不得矣，彼劝太子战攻欲啜汁者众，太子虽欲还，恐不得矣，太子因欲还其御曰：将出而还与北同，太子果与齐人战，败于马陵，齐虏魏太子申杀将军，涓遂大破魏【，刘向别录曰：徐子外黄人也，外黄，时属宋】。
鲁仲连子十四篇
隋志五卷，录一卷，春秋正义文选注太平御览引之，史记正义引鲁连子云，齐辩士田巴服，徂丘议，稷下毁五帝，罪三，王服五伯，离坚白合同异，一日服千人，有徐刼者，其弟子曰：鲁仲连年十二，号千里驹，往诣田巴曰：臣闻堂上不粪，郊草不芸，白刃交前，不救流矢急，不暇缓也，今楚军南阳赵伐高唐，燕人十万，聊城不去，国亡在旦夕，先生柰之何？若不能者，先生之言，有似枭鸣出城，而人恶之，愿先生勿复言！田巴曰：谨闻命矣，巴谓徐刼曰：先生乃飞也，岂直千里驹巴，终身不谈。
虞氏春秋十五篇
十二诸侯年表序赵孝成王时，其相虞卿上采春秋，下观近世，亦着八篇，爲虞氏春秋本传云，著书上采春秋，下观近世，曰：节义称号，揣摩政谋，凡八篇，以刺讥，国家得失，世传之曰：虞氏春秋【，太史公曰：虞卿非穷愁，亦不能著书以自见于后世， 史记志篇数不同，当考】。
高祖传十三篇
魏相传奏明堂，月令曰：高皇帝所述书，天子所服，第八【隋志，梁有汉高祖手诏一卷】。
陆贾二十三篇
本传，高帝曰：爲我着秦，所以失天下，吾所以得之者，及古成败之国，贾凡着十二篇，每奏一篇，未尝不称善，称其书曰：新语 ，太史公曰：余读陆生新语十二篇，固当世之辩士，隋，唐志二卷，今存道基术事辅政，无爲资贤至徳懐虑七篇，吴俦曰辅政，篇曰：书不必起于仲尼之门夫，黜仲尼之书，则道不尊矣，乌能使高帝行儒术哉！
孝文传十一篇
史记文帝纪，凡诏皆称上曰：以其出于帝之实意也。
贾谊五十八篇
本传，凡所著述五十八篇，今新书十卷，事势连语杂事，凡五十八篇，或取汉书，谊传附于后【，隋志云：贾子书本七十二篇，刘向删定】，昭帝始元五年，诏曰：通保傅，文頴以爲贾谊作，今在大戴礼第四十八篇，考之新书，盖以保傅傅职，胎教容经四篇，合爲一朱文公曰：其言教太子辅少主之道，与谊本传，疏语同，当时以列于论语，孝经，尚书而进于君，盖已有识其言之要者矣，顔师古曰：谊上疏可爲太息者六，今三而止，盖史取其切要者，今考新书诸篇，其末，缀以痛哭者，一流涕者二，太息者四，其余篇目，或泛论事机而不属，于是三者，如服疑益壤，权重诸篇是也，班固作传，分散其书，参差不一，总其大略，自陛下谁惮而久不爲此已上，则取其书，所谓宗首数宁藩伤，藩强五美，【壹动而五业附新书云：五美】制不定，亲疎危乱，凡七篇，而爲之自天下之势方病大肿，以下以爲痛哭之説与其书合，至于流涕，二説其论足食，劝农者，是其一也。而固载之食货，志不以爲流涕之説也论制匈奴，其实一事，凡有二篇，其一书以流涕，其一则否，是与前所谓足食劝农而爲二也固既去其一，则以爲不足故又分解制匈奴二篇，以爲流涕之二説庶人上僣体貌，大臣皆其书所谓太息之説也固从而取之当矣。而其书又有等齐篇，论当时名分不正，铜布篇论，收铜铸钱，又皆其太息之説也固乃畧去等齐之篇，不取而以铜布之篇，附于食货志，顾取秦俗，经制二篇，其书不以爲太息者，则以爲之，【书经删削，非皆全文，】朱文公谓新书是平日记录藁草其中，事事俱有，【谊有经世之才】。
孔臧十篇
孔丛连丛子云，臧厯位九卿，迁御史大夫，辞曰：世以经学爲家，乞爲太常与安国纪纲古训，遂拜太常礼，赐如三公著书十篇，先时，常爲赋二十四篇，四篇别不在集似，其幼时之作也，又爲书与从弟及戒子皆有义【，朱文公曰：孔丛子叙事，至东汉然词气卑近，亦非东汉人作所书，孔臧礼赐如三公等事，皆无其实，而通鉴误信之所载，臧兄弟往还书疏，正类西京杂记伪造汉人文章】。
河间献王对上下三雍宫三篇
本传，武帝时，献王来朝，献雅乐，对三雍宫【，应劭曰：辟雍明堂，灵台】及诏防所问三十余事，其对推道术而言得事之中，文约指明，后汉张纯案河间，古辟雍记具奏之説苑引献王之言，司马公曰：献王得周官左氏春秋，毛氏诗而立之，周礼者，周公之大典，毛氏言诗最宻左氏与春秋相表里，三者不出，六艺不明，微献王则六艺，其遂曀乎？故其功烈至今赖之，【五宗世家注汉名臣，奏曰：献王朝，被服造次，必于仁义，问以五防献王辄对无穷】。
董仲舒百二十三篇
本传仲舒所着，皆明经术之意，及上疏条教，凡百二十三篇，而説春秋事得失，间举玉杯蕃露清明，竹林之属，复数十篇，十余万言，后汉明徳马后尤善，董仲舒书注云：玉杯蕃露清明，林竹之属七录，隋，唐志春秋繁露十七卷，今八十二篇，始楚庄王终天道，施三篇，阙又即用玉杯竹题题篇，疑后人附着馆阁书目案，逸周书王防天子南面立，絻无繁露，注云：繁露冕之所埀，有聫贯之象，春秋属辞比事，仲舒立名，或取诸此，【集一卷，士不遇赋，荅制防诣公孙记室，其见于传注者，有救日食，祝止雨书，雨雹对】。
钩盾冗从李步昌八篇
百官表少府有钩盾令丞注，钩盾，主近苑囿，枚臯传与冗从争注散职。
盐铁论六十篇
车千秋传赞盐铁，议者起始元中【，六年二月】徴文学贤良，问以治乱，皆对愿罢郡国盐铁，酒均输，务本抑末，毋与天下争利，然后教化可兴，御史大夫桑羊以爲，此乃所以安边竟，制四夷，国家大业，不可废也，当时相诘难，颇有其议，又至宣帝时，汝南桓寛次公治公羊春秋，举爲郎至庐江太守丞，博通善属文，推衍盐铁之议，增广条目，极其论难，着数万言，亦欲以究治乱，成一家之法，焉今十卷，本论第一至杂论第六十。
刘向所序新序
本传采传记，行事者新序説苑凡五十篇奏之，隋志新序三十卷説苑二十卷是也。曾巩校定十卷，杂事至善谋，【阳朔元年二月癸卯，上总一百八十三章，】二十卷缺【，史记商君传注引新序论索隠曰新序是刘歆所撰，盖误以向爲歆】。
説苑
向校中书説苑杂事分别次序，除去与新序复重者，以类相从，凡二十篇，君道至，反质七百八十四章，【鸿嘉四年三月，巳亥，上】崇文总目存者五篇，曾巩复得十五篇，与旧爲二十篇李徳刍云阙反质一卷，巩分修文爲上下，以足二十卷后高丽进一卷遂足。
世説
未详本传着疾谗摘要救危及世颂凡八篇
古事悼已及同类也今其书不传
列女传颂图
本传向采取诗，书所载贤妃，正妇兴国规条可法则，及孽嬖乱亡者，序次爲列女传，凡八篇，以戒天子，【传七篇，颂义一篇，】曾巩序曰：隋书及崇文总目，皆十五篇，曹大家注以颂义考之，盖大家所注，离其七篇，爲十四与颂义凡十五篇，而益以陈婴母及东汉以来，凡十六事，非向书本然也，蘓颂以颂义篇次复定其书，爲八篇，隋书以颂义爲刘歆作，今验颂义之文，盖同自叙，又艺文志有颂图，明非歆作也，王囘序曰：有母仪贤明，仁智真慎节义，辩通孽嬖等篇，而各颂其义，图其状，总爲卒篇传，如太史公记颂如诗之四言而图爲屏风【颂云：画之屏风 ，刘向七畧别录曰：臣向与黄门侍郎歆所校，列女传，种类相从，爲七篇，以着祸福，荣辱之效，是非得失之分，画之于屏风四堵，】以颂考之，每篇皆十五传，则凡无颂者，宜皆非向所奏书，不特自陈婴母爲断也，【自周郊，妇至东汉，梁嬺等以时次之，别爲一篇，】隋志，又曰：向作列仙，列士列女之传，列仙列士传不著录。
扬雄所序 太十九
本传三方，九州二十七部，八十一家，二百四十三表七百二十九，赞分爲三卷，曰一二三有首，冲错测攡莹，数文掜图，告十一篇，皆以解剥体，离散其文，【首赞测各爲卷范望散于注中】萧该音义曰：案别録告下有问一篇，合十二篇，今脱一篇，司马公説曰易与太，大抵道同而法异，易画有二，曰阳曰隂画有三，曰一，曰二，曰三易，有六位，有四重，易以八卦，相重爲六十四卦，以一二三错于方，州，部，家，爲八十一首，易每卦有六爻，合爲三百八十四爻，每首有九赞，合爲七百二十九赞，皆当朞之日易有元亨利贞，有罔直，防酋冥易大衍之数五十，其用四十九，天地之防各十有八，合爲三十六防地则虚，三用三十三，防易，揲之以四，揲之以三，易有七九八六谓之四象；有一二三，谓之三摹，易有彖，有首易有爻，有赞易有象，有测易，有文言有文，易有繋辞有攡，莹棿图告，易有説卦有数，易有序卦，有冲，易有杂卦，有错殊涂而同归，百虑而一致，皆本于太极，两仪三才，四时五行而归于道徳仁谊礼也，郭亨疏云：太润色于君，平【未知出何书？】？邵子曰：之于易，犹地之于天也，又曰：扬雄作，可谓见天地之心者也，张文饶曰：纪日于牛宿者，法日也，纪气于中首者，法天也，以罔冥爲元，则艮之终始万物，神妙之理，故太于三易实，依连山而作也，【七畧曰雄卒，弟子侯芭负土作坟，号曰冡】。
法言十三
本传以爲传莫大于论语作法言，胡氏曰：论语乃孔门弟子记诸善言，诚有是人相与问答也，法言则假借问答，以则论语，且又浅近特甚，有不必问，不必答，不必言者，晁氏曰：法言称谷口，郑朴子真，蜀人李仲元与严君平，蜀人闻之，有愿载名于法，言者雄谢之，虽林翁儒，犹不得与也。
乐四
未详【雄有琴清英】
箴二
本传箴，莫善于虞箴，作州箴，后汉胡广，扬雄依虞箴作十二州，二十五官箴，其九箴亡阙，馆阁书目二十四箴一卷，州箴十二卫尉等箴十二【，又作酒箴，见陈遵传】，晁氏曰：雄见莽更易百官，变置郡县，制度大乱，士皆忘去节义，以从谀取利，乃作司尚书，光禄勲卫尉，廷尉太仆司农，大鸿胪，将作大匠，博士，城门校尉，上林苑令等箴及荆、、兖、豫、徐、青、幽、兾，并、雍，益交十二州箴，皆劝人臣执忠守节，可爲万世戒言。
于道最爲高
唐氏曰：此自谓尊儒，不知与九流并列，已不是八家，皆儒家之一偏，一曲耳，淇水，李氏曰：儒者之术教化仁义而已也，使儒者在人主，左右得以仁义，教化爲天下之治，则所谓道家者，不过爲岩野居士，名法家者，不过爲贱，有司隂阳者食于太史局而从横，杂墨之流，或驰一，或效一官，农家者流，耕王田奉国赋，以乐天下之无事，彼得与儒者相抗，而爲流哉。
汉艺文志考证卷五
<史部,目录类,经籍之属,汉艺文志考证>
钦定四库全书
汉艺文志考证卷六
宋 王应麟 撰
道
伊尹五十一篇
説苑臣术篇，吕氏春秋皆引伊尹，对汤问【，周书王防有伊尹朝献，商书】，愚谓孟子称伊尹曰：天之生此民也，使先知觉后知，使先觉觉后觉也。予，天民之先觉者也，予将以斯道觉斯民也，非予觉之而谁也？伊尹所谓道，岂老氏所谓道乎？志于兵权，谋省伊尹，太公而入道家，盖战国权谋之士，著书而托之，伊尹也，汤誓序曰：伊尹相汤伐桀，升自陑，孔安国谓：出其不意，岂知伊尹者哉！传伊尹之言者，孟子一人而已。
太公谋八十一篇言七十一篇兵八十五篇
李靖曰：谋所谓隂谋不可以言穷，言不可以兵，穷兵不可以财，穷此三门也，齐世家，后世之言兵及周之隂权皆宗太公为本谋，【战国防，蘓秦得太公隂符之谋隋志，有太公隂谋】文选注引七畧太公金版玉匮， 虽近世之文，然多善者，【又引太公金匮，太史公序齐世家曰：谬权于幽正义，谓六韬三畧隂符七术之属】，愚谓老氏曰：将欲翕之，必固张之，欲夺之，必固与之此隂谋之言也，范蠡用之以取吴，张良本之以灭项，而言兵者尚焉，此太史公入道家然隂谋之术申商，韩非之所本也，文王之徳之纯太公见而知之，丹书敬义之训，武王得于师，尚父隂谋倾商之説陋矣。
辛甲二十九篇
刘向别録曰：辛甲，故殷之臣事纣，盖七十五谏而不聴，去至周，召公与语，贤之告文王，文王亲自迎之，以为公卿，封长子左氏传，辛甲为太史，命百官，官箴王阙。
鬻子二十二篇
太史公序楚世家曰：重黎业之吴囘接之，殷之季世，粥子牒之，刘向别録云鬻子名熊，封于楚，刘勰曰：鬻熊知道，而文王咨谋，诸子肇始，莫先于斯，唐逢行珪注一卷十四篇，【序云卷轴不全，而其门可见，】贾谊新书引文王，武王，成王问粥，子列子天瑞篇引粥熊曰：运转无已，天地宻移畴觉之哉？力命篇引粥熊语，文王曰：自长非所増自短非所损，【陆佃曰：列子所称即南华藏舟鳬鹤之义也。今其书无之，则熊之嘉言要防亡者多矣，】又小説有鬻子説十九篇后世所加。
管子八十六篇
刘向序所校雠，中管子书，大中大夫卜圭书，臣富参书，射声校尉，立书太史书，凡中外书五百六十四，以校除复重四百八十四篇，定着八十六篇，太史公曰：余读管氏，牧民山髙乗马轻重九府详哉，言之也，九府书民间无有山髙一名形势，【今二十四卷，牧民至轻重，庚】，傅子曰：管子书过半，是后之好事者，所加轻重，篇尤鄙俗，今本房乔注，唐志谓尹知章注文选引江邃文释云：管子曰：夫士懐耿介之心，不防恶木之枝，今检管子，近亡数篇，恐是亡篇之内而邃见之，【石林叶氏曰：其间颇多，与鬼谷子相乱，管子自序其事，亦泛滥不切，疑皆战国防，士相附益，蘓氏古史谓多申韩之言，非管子之正也，甚者以智欺其民，以术倾隣，国有不赀之寳石壁菁茅之谋，使管仲而信然，尚何以霸哉！】！
老子
隋志，梁有汉长陵三老母丘望之，注老子二卷，志不着録，晁氏公武曰：以周平王四十二年授闗尹喜凡五千七百四十有八，言八十一章，言道徳之防其末云：使民复结绳而用之，盖三皇之道也，东莱吕氏曰：孔子尝问礼焉，今载于曽子，问者与五千言，殊不类，盖告孔子者，其所职着于书者，自其所见也陆徳明序録云周敬王，时西出闗为闗令尹喜説道徳二篇尚虚无，无为汉文帝时，河上公作章句，四篇以授帝，言治身治国之要，【志无河，上公章句邻氏，傅氏徐氏刘向传説今皆亡 ，王禹玉曰：今资善堂，所写御本独无章，名章名，疑非老氏之意，】薛氏曰：古文老子道徳上下经无八十一章之辨，今文有河上公注分八十一章，史记乐臣公本师河上，丈人教安期再，至于臣公，其弟子盖公为曹相国师，脩黄帝，老子学，则丈人者，乃今所谓河上公也，自晋世已言其教，汉文帝叙述尤怪诞，景迂晁氏曰：常善救人，故无弃人，常善救物，故无弃物，独得诸河上公，古本无有也，傅奕能辨之，王弼题曰道徳经不析道徳而上下之犹近古欤？【叶氏曰：老氏之书，其与孔子异者，皆矫世之辞，而所同者皆合于易】。
老子指归【不着録】
隋志十一卷严遵撰列子释文云：遵字君平，作指归十四篇，演觧五千文。
文子九篇，【与孔子并时，而称周平王问似依托】。
今本十二篇，道原至上礼，李暹注，岂暹析之欤？其曰：姓辛氏，葵丘，濮上人号曰计然，范蠡师事之本，受业于老子，文子録其遗言，为十二篇，名研，文子其字也，志注谓似依托，晁氏曰：三代之书，经秦火之后，幸而存者，错乱参差，如尔雅，周公作而有张仲，孝友是也，桞宗元以为驳书，曹子建表引文子李善注以为计然，今其书一以老子为宗，略无与范蠡谋议之事，货殖传注，计然其书，则有万物録着，五方所出，皆述之事，见皇覧及晋中经簿唐志农家，范子计然十五卷注云：范蠡问计，然荅则与文子了，不同北史萧大圜曰：陶朱成术于辛文。
蜎子十三篇【名渊楚人】
史记，环渊楚人，学黄老道徳之术着上下篇，【广韵，古有楚贤者，环渊】索隠正义皆无注释，今按文选枚乗七发便蜎，詹何之伦，注云：淮南子虽有钩鍼芳饵，加以詹何？蜎蠉之数，犹不能与罔罟争得也，宋玉与登徒子偕受钓于渊七畧蜎子名渊，三文虽殊，其人一也。
闗尹子九篇
刘向校中秘书九篇，【太常存七篇，臣向本九篇，】盖公，授曹相国参相国薨书葬，至孝武时有方士来以七篇上，上以僊处之，淮南王安好道，聚书有此不出，臣向父徳因治淮南王事得之，【永始二年八月庚子，上】一字二柱，三极四符，五鉴六，七釡八筹九药，列仙传云：著书九篇名闗令子。
庄子五十二篇
郭象注三十三篇，内篇七外篇十五襍篇，十一陆徳明序録云，荘生宏才，命世辞趣华深，正言若反，故莫能畅其，致后人増足渐失其真，故郭子云：一曲之才，妄窜竒説若阏奕意，脩之首，危言游鳬，子胥之篇，凡诸巧襍十分有三，艺文志五十二篇，即司马彪孟氏所注是也。【内篇七外篇二十八襍篇十四觧説三】言多诡诞，或似山海经，或类占梦书故注者以意去取其内篇众家并同，自余或有外而无襍，唯子所注，特防庄生之防【成英疏，荘周字子休，】文选注太平御覧引庄子阏，奕游鳬之语，荀子曰：庄子蔽于天而不知人，朱文公曰：庄子见道体，盖自孟子之后，荀卿诸公皆不能及，韩文公曰：子夏之学，其后有田子方，子方之后，流而为庄周【，故周之书，喜称子，方之为人】。
列子八篇
刘向校中书，列子五篇，与长社尉，臣参校雠，太常书三篇，太史书四篇，臣向书六篇，臣参书二篇，内外书凡二十篇，以校除复重十二篇，定着八篇，【天瑞至説符】穆王汤问二篇，迂诞恢诡，非君子之言也，至于力命篇一，推分命子之书，唯贵放逸，二义乖背，不似一家之书，【永始三年八月壬寅，上】桞宗元曰：刘向録列子曰：郑穆公时人，穆公在孔子前几百嵗列子书言：子产邓析，史记郑繻公二十四年，郑杀其相驷，子阳，子阳正，与列子同时是嵗鲁穆公十年，不知向言，鲁穆公时，遂误为郑耶？庄周放依其辞，其称夏竦狙公纪渻子季咸等皆出列子，其文辞类，庄子而尤质，厚其杨朱力命，疑其杨子书，其言魏牟孔穿皆出列子，后不可信，【或谓郑繻公字误为缪公】，东莱吕氏曰：以列子所载，杨朱遇老子，老子中道而叹，一章观之，则朱受学于老子，不疑朱之言，见于列子者，因多后人所附，益为我之説亦畧可见也石林叶氏曰天瑞，黄帝篇与佛书相表里，吕氏曰：列子多引黄帝书，盖古之防言久而差者，牝一章，今见老子，此战国秦，汉所以并言黄老也。
老成子十八篇
列子曰老成子学幻于尹文先生
长卢子九篇
史记楚有尸子长卢
公子牟四篇【先庄子】
荀子非十二子注，魏牟魏公子封于中山，今庄子有公子牟，称庄子之言以折公孙龙据即与庄子同时也，又列子称公子牟觧公孙龙之言，龙平原君之客，而张湛以为文侯子据年代，非也，説苑公子牟东行，穣侯送之，未知何者为定？
田子二十五篇
吕氏春秋曰：老贵柔，孔子贵仁，墨翟贵廉闗尹贵清子列子贵，虚陈骈贵，齐阳朱贵已，孙膑贵势，王廖贵先，儿良贵后，尸子广泽篇曰：墨子贵兼孔子贵公，皇子贵衷，田子贵均，列子贵虚，料子贵别，史记世家齐宣王喜文学游説之士自如，驺衍淳于髠，田骈，接子，慎到，环渊之徒七十六人，皆赐列第为上大夫，不治而议论，是以齐稷下学士复盛，且数百千人，刘向别録曰：稷齐城门名谈説之士期防于稷门下，故曰：稷下郑志，张逸问云：我先师棘下生何时人？荅云，齐田氏时，善学者所防处也。齐人号之棘下生，无常人也，西山真氏，曰：庄生所述诸子墨翟，禽滑厘其一也。宋钘尹文，其二也；彭蒙，田骈，慎到其三也闗尹老其四也；庄周其五也。惠施其六也。异端之盛，莫甚于此时，【陈骈即田骈也，荀子非十二子与慎到并言】七畧齐田骈好谈论，故齐人为语曰：天口骈【，天口者言，田骈子不可穷其口，若事天，荀子注，其学本黄老，归名法】。
老莱子十六篇
史记老莱子，亦楚人也，著书十正篇，言道家之用，与孔子同时，大戴礼云徳防而行信，终日言不在悔尤之内，贫而能乐，盖老莱子之行也，【文选注引尸子老莱子曰：人生于天地之间，寄也，】战国策云：不闻老莱子之教孔子，事君乎示之，其齿之坚也，六十而尽相靡也。
鹖冠子一篇
今四卷十五篇，【隋志三卷，】博选至学问桞宗元辨此书，非古谓好事者伪为其书而韩愈独称焉。谓其词襍黄老，刑名【，陆佃序曰：自博选篇，至武灵王问凡十有九篇，而退之读此云有六篇者，非全书也，今四篇亡 ，真传以鹖为冠，莫测其名，因服成号】。
黄帝四经四篇黄帝铭六经篇
史记正义黄帝道书十卷，隋志，汉时道书之流，三十七家，大防皆去健羡，处冲虚，其黄帝四篇，老子二篇，最得深防，【黄帝，老子之书，谓之黄老，列子引黄帝书，吕氏春秋引黄帝言，又曰：尝得学黄帝之所以诲颛顼矣，贾，淮南子引黄帝曰】朱文公曰：黄帝聪明神圣，得之于天，天下之理，无不知天下之事，无不能上，而天地隂阳造化发育之原下，而保神练气愈疾，引年之术，庻物万事之理，巨细精粗，洞然于胸次，是以其言有及之者，而世之言此者，因自托焉，以信其説于后世至战国时方术之士，遂笔之书，以相传授，如列子所引与素问握竒之属，盖必有粗，得遗言之，彷佛者，如许行所道，神农之言耳，周官外史所掌三皇，五帝之书，恐不但若此而已，东莱吕氏曰：汉初黄老，世有传授，观乐毅賛可考皇覧记隂谋黄帝金人器铭，武王问尚父曰：五帝之诫，可得闻欤？尚父曰：黄帝之戒曰：吾之居民上也，揺揺恐夕不至朝，故为金人三封其口曰：古之慎言，【金人铭盖六篇之一也，亦见家语，】蔡邕论黄帝有巾机之法，皇王大纪曰：黄帝作舆，几之箴以警宴安，作金几之铭，以戒逸欲，黄帝内传一卷序云：籛铿得之于衡山石室中，至刘向校书见之，遂传于世。
防子二篇【齐人武帝时説】
史记，接子，齐人与慎到，田骈同时皆学黄老【正义，艺文志云：接子二篇，】此云，武帝时説当考【三辅，决録有接昕子】。
郑长者二篇
袁淑真隠传郑长者隠徳无名著书一篇，言道家事，韩非称之，世传是长者之辞，因以为名，今按韩非子外储説郑长者有言曰：夫虚静无为而无见也。
素王妙论【不着録】
太史公素王妙论曰：诸称富者，非贵其身，得志也，乃贵恩覆子孙，泽及乡里也，黄帝设五法，布之天下，用之无穷，盖世有能知者，莫不尊亲，如范子可谓晓之矣，管子设轻重九府，行伊尹之术，则桓公以霸，范蠡行十术之计，二十一年之间，三致千万，再散与贫七畧云司马迁撰史记正义云二卷，今仅见此语于太平御覧，【越世家注引云：范蠡本南阳人】隋志，梁有太史公素，王妙议二卷。
道家者流
致堂胡氏曰道，以天下共由而得名，得道而尽，惟尧舜文王，孔子而已，黄帝之书无老，八十一篇，槩之孔孟固难以大成，归之，自其所见而立言不可，与天下共由也，独善其身，不可与天下共由而名之曰道，此汉以来浅儒之论，以启后世，枝流分裂之弊，【陈平曰：我多隂谋是道家之所禁，太史公曰：平少时，本好黄帝，老子之术，】太史公习道论六家要防言道家为长。
隂阳
邹子四十九篇邹子终始五十六篇
史记邹衍深观隂阳消息而作怪迂之变，终始大圣之篇十余万言，其语闳大不经，【云云，】燕昭王身亲徃师之作主，运【刘向别録云邹子书，有主运篇，】封禅书云：自齐威，宣之时，邹子之徒论著终始五徳之运【如淳曰：今其书有五徳始终五徳各以所胜为行】及秦帝，而齐人奏之，故始皇采用之，又云：邹衍以隂阳主运显于诸侯，【如淳曰：今其书有主，运五行相次转用事，随方靣为服，】公孙臣上书曰：推终始，则汉当土徳【盐铁论及论衡，并以衍言迂怪，虚妄】，东莱吕氏曰：方驺衍推五徳之运，人视之特隂阳末术耳，若无预于治乱之数也，及至始皇，始采用之，定为水徳，以为水徳之治刚毅戾深，事皆决于法，刻削无仁恩和义，然后合五徳之数，于是急法乆者不赦则其所系岂小哉？【周礼司爟注，郑司农引邹子】。
南公三十一篇
史记项羽纪楚，南宫曰：楚虽三户，亡秦必楚也，正义虞喜志林云南公者，道士识废兴之数，知亡秦者必于楚，徐广曰：楚人也善言隂阳真隠居国南鄙，因以为号，著书言隂阳事
容成子十四篇
吕氏春秋容成作歴庄子则阳篇，容成氏曰：除日无嵗无内无外。
张苍十六篇
本传苍尤邃律，歴著书十八篇言隂阳律歴事【志篇数不同】。
邹奭子十二篇，【七畧曰邹赫子，齐人为之语曰：雕龙赫赫，言邹衍之术文饰之，若雕镂龙文，】史记云：颇采驺衍之术，以纪文衍之术，迂大而闳辨，奭也，文具难施。
五曹官制五篇【汉制似贾谊所条】
贾谊传谊以为冝当改正朔，易服色，制度，定官名，兴礼乐廼草具其仪法，色上黄，数用五，为官名悉更奏之。
公孙浑邪十五篇
公孙贺传祖父昆邪，景帝时，封平曲侯，著书十余篇。
法
李子三十二篇
食货志，李悝为魏文侯作尽地力之教，【史记？魏有李悝尽地力之教，】晋形法志，魏文志师李悝撰次诸国法着，法经【战国策，魏安陵君曰：吾先君成侯受诏襄王以守此地也，手受大府之宪，宪之上篇曰：子弑父，臣弑君，有常不赦，国虽大赦，降城亡子不得与焉，】张斐律，序郑铸刑书，晋作执秩，赵制国律，楚造仆区，并述法律之名申，韩之徒，各自立制，【通鉴外纪，李悝为上地守，下令曰：人有狐疑之讼，今射的中者，胜不中者，负令下而人皆习射，及与秦人战，大败之】。
商君二十九篇
太史公曰：尝读商君开塞耕战，书与其人行事相类，正义云：商君书五卷馆阁书目，今是书具存，共二十六篇，【三篇亡】，后魏刑罚志，商君以法经六篇，入説于秦设参夷之诛，连相坐之法。
申子六篇
史记申不害传，申子之学，本于黄老，而主刑名，著书二篇，号申子注，刘向别録曰：今民间所有，上下二篇，中书六篇，皆合二篇已备，过太史公所记，元帝纪注，刘向别録云，申子学号刑名，刑名者，以名责实，尊君卑臣，崇上抑下，宣帝好观其君臣篇唐志三卷，崇文总目馆阁书目皆缺，荀子曰：申子蔽于势而不知知，韩非子曰申不害，徒术而无法，公孙鞅徒法而无术，【淮南子曰：商鞅之启塞，申子之三符， 七畧曰孝宣皇帝重申不害君臣篇，使黄门郎张子乔正其字】。
处子九篇
史记，赵有剧子之言注，徐广曰：按应劭氏姓，注云：处处子索隠，曰：前史不记其名，【风俗通，汉有北海太守处兴，盖处子之后，史记正义，赵有剧孟，剧辛是有剧，姓】。
慎子四十二篇
史记，慎到，赵人着十二论正义，慎子十卷战国时处士馆阁书目一卷，案汉志四十二篇，今三十七篇，亡唯有威徳因循民襍徳立君人五篇，滕辅注【，荀子曰：慎子蔽于法而不知贤，又曰：慎子有见于后，无见于先，史记注，徐广曰：刘向所定有四十一篇，】荀子注其术本，黄老归刑名，多明不尚贤，不使能之道，【太平御覧引慎子，昔者天子手能衣，而宰夫设服，足能行而相者导进，口能言而行人称辞，谚云不聪不明，不能为王，不瞽不聋，不能为公，皆在亡篇】。
韩子五十五篇
史记韩非传喜刑名法术之学，而其归本于黄老，作孤愤五，蠧内外储説林説难十余万言，注新序曰：申子书，号曰术商鞅，书号曰法，皆曰刑名，东莱吕氏曰：太史公谓非喜刑名法术之学则兼治之也，索隠按韩子书，有觧老喻老二篇，是亦崇黄老之学也，今本二十卷五十六篇，沙随程氏曰：非书有存韩篇，故李斯言，非终为韩不为秦也，后人误以范雎书厠于其书之间，乃有举韩之论，通鉴谓非欲覆宗国，则非也，【韩安国受韩子襍家説】。
晁错三十一篇
错学申商刑名于轵张恢生所与洛阳宋孟及刘帯同师，吕氏曰：中商之学，亦世有传授，唐志晁氏新书七卷，隋志，梁有三卷，文选賔戯注引朝错新书，太史公曰：贾生晁错，明申南【，蘓氏曰：错不足道也，而亦为之】。
汉律【不着録】
晋刑法志，秦汉旧律，其文起自魏文侯师李悝撰次诸国法着，法经以为王者之政，莫急于盗贼，故其律始于盗贼，须劾捕，故着网捕二篇，其轻狡越城，博戯借假不廉，滛侈逾制，为襍律一篇，又以具律具其加减，是故所着六篇而已，然皆罪名之制也，【唐六典注李悝集诸国刑书，造法经六篇，一盗法，二贼法三囚法，四捕法五襍，法六具法，商鞅传之，改法为律，吕氏曰：具律令之名例律也，】商君受之以相秦，汉承秦制，萧何定律，除参夷连坐之罪，増部主见知之条，益事律兴，廐户三篇，【吕氏曰三篇，摠谓之事律，】合为九篇，叔孙通益律所不及，傍章十八篇，张汤越宫律二十七篇，赵禹朝律六篇，合六十篇，【隋志，汉律久亡，】上计律，【周礼典路注，】大乐律，【大胥注，】尉律【説文叙昭帝纪，注】田律，【周礼士师注，】酎金律，【丁乎汉仪，】汉律防稽献藙【，礼记内则注】防稽郡献鲒酱防，稽献一斗祠，防司命能捕，豺貀购百钱，妇告威姑祠宗庙，丹书告民不繇赀，钱二十二，绮丝数谓之絩，布谓之总绶，组谓之首，疁田茠草及其门首，洒防赐衣者，缦裘白里，舩方长为舳舻，齐人予妻婢奸曰：姘见姅变，不得侍祠，【説文】吏五日得一下沐，【初学记】，列侯坟髙四丈闗内侯以下至庻人各有差。【周礼冢人注，】贼律曰：敢蛊人及教令者弃市，【周礼庻氏注】掠者，唯得榜笞，立【章帝纪，】与罪人交闗三日已上，皆应知情，【孔融传，】三人以上无故羣饮，罚金四两，【汉书文帝纪注】，吏二千石，有予告，有赐告【髙帝纪注】人出一筭，【惠帝纪注，】无故入人室宅庐舍，上人车船，牵引欲犯法者，其时格杀之，无罪【周礼，朝士注防云：贼律】无干车，无自后射【，大司马注疏云：田律】滛季父之妻曰报，【左传注，】闘以刃伤人，完为城旦，其贼加罪一等，与谋者同罪，【薛宣传，】郭躬父习小杜律【延年，】惠帝四年，除挟书律，文帝元年，除收帑相坐律令，二年，除诽谤律【，愚按律令，臧于理官，故志不着録 ，风俗通咎陶谟，虞始造律，傅子曰：律是咎繇遗训，汉命萧何广之】。
汉令【不着録】
晋刑法志，汉时决事，集为令甲以下三百余篇， 令甲，死者不可复生，刑者不可复息，【宣帝纪，】令甲，诸侯在国名田他县，罚金二两，【哀帝纪，注】令甲，女子犯罪，作如徒，六月，顾山遣归，【平帝纪注，】金布令，甲曰：边郡数被兵，离饥寒夭絶天年，父子相失，令天下共给其费，【萧望之传】，令甲第一，常符漏品，【后汉歴志】着于甲令而称忠，【吴芮，传】乙令跸先至，而犯者罚金四两，【张释之传注】令，乙骑乗车马行驰道中，没入车马，【江充传注，】令丙，棰长短有数，【黄帝纪，】秩禄令【史记，吕后纪注文帝纪注】宫卫，令【张释之传注，】金布令，【见上 髙帝纪注后汉礼仪志，注】品令【，百官表注，】祠令【，文帝纪注】祀，令【后汉祭祀志，注】斋令【，蔡邕表志，】公令【何并传注，】功令，【儒林传序】廷尉挈令，【张汤传，】光禄挈令【燕王旦传注，】乐浪挈，令【説文】廷尉板令，【应劭传，】田令【黄香传】水令，【儿寛传】，汉令防张百人，蛮夷长有罪，当殊之蛮夷，卒有【説文】安帝元初五年，诏曰：旧令制度，各有科品，【注汉令，今亡】，成帝诏曰：今大辟之刑千有余条，律令烦多，百有余万言，【杜周曰：前王所是着为律，后王所是疏为令，】盐铁论文学曰：今律令百有余篇，陈宠谓今律令死刑六百一十，耐罪一千六百九十八赎罪以下二千六百八十一，溢于甫刑者千九百八十九，【刑法志，孝武禁罔防宻律令凡三百五十九章，】郑昌以删定律令为正本，班固以删定律令，为清原【，杜预律序曰：律以正罪名，令以存事制】。
法家者流盖出于理官
范氏曰申韩，本于老子，李斯出于荀卿，学者失其渊源，其末流将无所不至，朱文公曰：申，韩之学，浅于杨墨，东莱吕氏曰：六经孔，孟子之教与人之公心合故治世宗之申商，韩非之説与人之私情，合故末世宗之兼山，黄氏曰：九家之学，今存者独刑名家而止耳，佛老氏而止耳髙者喜谈佛，老而下者，或习刑名，故两家之説独存于世，秦梁至于败亡，蘓氏曰：自汉以来，学者虽鄙申韩不取，然世主心悦其言而隂用之小人之欲得君者，必私习其説或诵言称举之，故其学至于今犹行也。
明罚饬法
饬今易作勑，后魏刑法志，汉孝武世増律三十余篇，宣帝时，于定国为廷尉，集诸法律，凡九百六十卷，大辟四百九十条，千八百八十二事，死罪决北凡三千四百七十二条，诸断罪当用者，合二万六千二百七十二条，【张斐律，序曰：张汤制越官律，赵禹作朝防正见律， 盐铁论曰二尺四寸之律，古今一也。杜周传三尺法，朱博传三尺律令】。
汉艺文志考证卷六
钦定四库全书
汉艺文志考证卷七
宋 王应麟 撰
名
邓析二篇
刘向序，臣所校雠，中邓析书四篇，臣叙书一篇，凡中外书五篇以相校，除复重为二篇，子产卒后，二十年，而邓析死，或称子产诛邓析，非也，其论无厚者，言之异同，与公孙龙同类，隋志一卷【无厚，转辞二篇，韩非子曰坚白无厚之辞章，而宪令之法息，】晁氏曰：析之学，盖兼名法家，今其书大防讦而刻真其言也，其间时勦取他书，颇駮襍不伦，岂后人附益之，与荀子非十二子与惠施并言【左传？郑驷颛杀邓析，而用其竹刑，淮南鸿烈曰：邓析巧辩而乱法】。
尹文子一篇
庄子天下篇云：宋钘尹文，其为人太多，其自为太少，魏黄初末，山阳仲长氏得其书，始诠次为上下二篇，【李献臣，云仲长氏纥也，】晁氏曰序，称当齐宣王时居稷下学于公孙龙，龙称之而志叙，此书在龙书上，顔师古谓文尝説齐宣王在龙之前，史记云：公孙龙客于平原君，君相赵惠文王惠文王元年，齐宣没已四十余嵗矣则知文非学于龙者也，今观其书，虽専言刑名，然亦宗六艺，数称仲尼，其叛道者盖鲜，岂若龙之不宗，贤圣好怪妄言哉？洪氏曰：刘歆云，其学本于黄老，今其文仅五千言，亦非纯本，黄老者，颇流而入于兼爱，隋志二卷周之处士逰齐稷下。
公孙龙子十四篇
史记，赵有公孙龙为坚白同异之辩，【志，毛公九篇，赵人与公孙龙等并逰平原君赵胜家索隠谓龙即仲尼弟子非也，】列子释文龙，字子秉，赵人庄子谓惠子曰：儒墨杨秉四，与夫子为五，果孰是邪？杨杨朱也，秉公孙龙也，晋太康地记云：汝南西平县有龙渊水，可用淬刀剑，特坚利，故有坚白之论云：黄所以为坚也，白所以为利也，或辩之曰：白所以为不坚，黄所以为不利，【司马彪曰：坚白谓坚石，非石，白马非马也，同异谓使异者同同者异】，吕氏春秋云：孔穿，公孙龙相与论于平原君所深而辩，至于藏三牙，公孙龙言藏之三牙，甚辩，孔穿不应，少选辞而出，明日，孔穿朝，平原君谓孔穿曰：昔有公孙之言甚辩，孔穿曰：然，几能令藏三牙矣。虽然难，愿得有问于君，谓藏三牙甚难而实非也，谓藏两牙甚易而实是也；不知君将从易而是也者乎？将从难而非者乎？平原君不应，明日，谓公孙龙曰：公无与孔穿辩，淮南鸿烈曰：公孙龙粲于辞而贸名，杨子曰：公孙龙诡辞数万，东莱吕氏曰：告子彼长而我长之，彼白而我白之，斯言也，盖坚白同异之祖，孟子累章辩析歴举玉雪羽，马人五白之説借其矛而伐之，而其技穷【，唐志三卷，今一卷】。
惠子一篇
庄子天下篇，惠施多方，其书五车，其道舛驳，其言也不中，荀子曰：惠子蔽于辞而不知实，【荘子徳充符天选子之形，子以坚白鸣】。
孔子曰必也正名乎
尹文子曰：形以定名，名以定事，事以验名，察其所以然，则形名之与？事无所隠，其理矣，名有三科，一曰命物之名，方圆白黒是也。二曰毁誉之名，善恶贵贱是也，三曰况谓之名，贤愚爱憎是也。
墨
尹佚二篇
左传称，史佚有言，史佚之志，晋语胥臣曰：文王访于辛尹注，辛甲尹佚，皆周大史洛诰，逸祝册正义以为史佚，淮南鸿烈，引成王问政于尹佚，保傅傅丞，立于后，是史佚也，説苑引成王问政于尹逸，尹佚周史也，而为墨家之首，今书亡不可考按，吕氏春秋鲁惠公使宰譲请郊庙之礼于天子，天子使史角徃惠公止之，其后在于鲁，墨子学焉，意者史角之后，托于佚欤？
田俅子三篇
文选注太平御览引之隋志，梁有一卷【谓少昊鞬鞮毛人献羽裘，赤□集户，遗其丹书，夏禹渠搜人献珍裘，尧蓂荚成歴獬豸毛为帐】。
随巢子六篇 胡非子三篇
隋，唐志各一卷，洪氏曰二书，今不复存，马揔意林所述，随巢兼爱，明鬼而墨之徒可知胡，非言勇有五等，其説亦卑陬无过人处，艺文类聚引随，巢子曰：昔三苖大乱天命，夏禹于宫，有大神，人面鸟身，降而福之，司禄，益食而民不饥，司金益富，而国家实司命益年而民不夭，四方归之，禹乃克三苖，而神民不违，【禹产于昆石，启生于石】，史记索引随巢子云，夷羊在牧，飞拾满野，天鬼不顾，亦不賔防太平御览引昔三苖大乱，龙生于庙，犬哭于市，天赐武王黄鸟之旗以代殷，愚谓此即墨氏之明鬼也。
墨子七十一篇
馆阁书目十五卷，自亲士至，襍守为七十一篇，亡节用节葬，明鬼非乐，非儒等九篇，【一本自亲，士至襍守为七十一篇，所存六十一篇，且多讹脱不相聨属，又一本止存一十三篇，晁氏曰：荀孟皆非之，而韩愈独谓辩生于末学，非二师之道本然也，韩非子曰有相里氏，相夫氏邓陵氏之墨，墨离为三，荀子曰：墨子有有于齐，无见于畸，又曰：墨子蔽于用而不知文】晋，鲁胜注墨，辩其叙曰：墨子著书，作辩经以立名，本惠施公孙龙祖述其学，以正刑名显于世，墨辩有上下经，经各有説凡四篇与其书，众篇连第，故独存，史记云，墨翟，宋之大夫，善守御，为节用，或曰，并孔子时，或曰在其后，索隠曰：按别録云墨子书，有文子，文子，子夏之弟子问于墨子，如此则墨子在七十子之后，庄子天下篇云：相里勤之弟子，五侯之徒，南方之墨者苦获已，齿邓陵子之属，俱诵墨经，而倍谲不同，相谓别墨，又云：以巨子为圣人，皆愿为之尸，吕氏春秋墨者有钜子腹防居秦，墨者钜子孟胜，善荆之阳城君，孟胜曰：我将属钜子于宋之田襄子，此即庄子所谓巨子也。
从横
蘓子三十二篇
鬼谷子三卷乐壹注云：蘓，秦欲神秘其道，故假名鬼谷也，史记正义战国防，云乃发书，陈箧数十，得太公隂符之谋伏而诵之，简练以为揣摩，鬼谷子有隂符七术有揣及摩二篇，乃蘓秦书明矣，东莱吕氏曰：战国游説之风蘓秦，张仪，公孙衍实倡之，秦周人也，仪与衍皆魏人也，故言权变，辩智之士，必曰三晋两周云：石林叶氏曰：蘓秦学出于揣摩，未尝卓然有志天下，反覆无常，不守一道，度其隙，苟可入者则为之，此揣摩之术也，故始求説周周显王不能用，则去而之秦，再求説秦秦孝公不能用，则去而之燕，幸燕文侯适合而从説行其所以説周者吾不能知，若秦孝公而聴之，则必先为衡説以噬六国，何有于周？此蘓秦所以取死也。【太平御覧引蘓子曰：天子坐九重之内，树塞其门，旅以翳明，衡以隠聴鸾以抑驰后，汉王符传注引蘓子曰：人生一世，若朝露之宅，于桐叶耳，其与几何？ 御覧？又引兰以芳自烧膏，以肥自，翠以羽殃，身蚌以珠，致破】。
鬼谷子【不着録】
晁氏曰：按史记战国时隠居頴川阳城之鬼谷，因以自号，长于养性，治身蘓秦，张仪师之受纵横之事，尹知章叙谓此书即授秦仪者，捭阖之术，十三章【，一云十二章】本经，持枢中经三篇，【一云受，转九胠箧三章，】秦仪复徃见先生，乃正席而坐，严顔而言告二子，以全身之道，梁陶景注，桞子厚尝曰：刘向，班固録书无鬼谷子，鬼谷子后出而崄盭峭薄，恐其言妄乱世难信，尤者，晚乃益出，七术怪谬异甚，言益隘，使人猖狂，失守来鹄，亦曰鬼谷子，昔教人诡绐激讦揣测，憸之术，悉备于章，学之者惟仪秦而已，始捭阖飞防，实今之常态，是知渐漓之后，不读，鬼谷子书者，其行事皆得自然符契也。昔苍颉作文字，鬼为之哭，不知鬼谷，作是书鬼何为耶？世人欲知鬼谷子者，观二子言略尽矣，刘氏泾曰：老之翕张，儒之阖辟，其与鬼谷徃来如环鬼幽而显者也，谷扣而应者也。藏幽露显一，扣一应信，如其名哉？【説苑引鬼谷子曰：人之不善而能矫之者，难矣】。
阙子一篇
太平御覧引阙子云，任公子冬罗鲤于山阿，又云：吴章庄吉之调，又云：鲁人有好钓者，以桂为饵，黄金为钩，垂翡翠之纶，艺文类聚引阙，子云：宋景公使弓工为弓，九年来见【云云，】，其余力逸劲，饮羽于石梁，又云：宋之愚人，得燕石于梧台之东归，而藏之以为寳。
蒯子一篇
蒯通论战国时説士权变亦自序其説凡八十一首，号曰隽永，【史记通，善为长短説论战国之权变，为八十一首】。
主父偃二十八篇
説苑引主父偃曰：人而无辞，安所用之？昔子产脩其辞，而赵武致其敬，王孙满明其言而楚庄以慙。
纵横
东莱吕氏曰：连闗中之谓横合闗东之谓从胡氏曰：秦合六国从仪以秦，衡不再嵗其约皆觧蘓氏曰：二者皆出于权谲，而从为愈，叶氏曰：从人之与衡，人相去逺矣太史公言张仪之恶甚于蘓，秦【韩非子曰：从者，合众强以攻一弱也，而衡者事一强以攻众弱也，皆非所以持国也，周去秦为从朞年而举卫，离魏为衡半嵗而亡是周防于从卫亡于衡也，】。
襍
孔甲盘盂二十六篇
田蚡传学，盘盂诸书注，应劭曰：黄帝史孔甲所作也。【文选注七畧曰盘孟书者，其传言孔甲为之，孔甲黄帝之史也，书盘盂中为诫，法或于鼎，名曰铭】书，盘盂中所以为法戒，孟康曰：襍家书兼儒，墨，名，法：蔡邕铭论黄帝有巾机之法，孔甲有槃，杅之诫，梁简文帝云盘盂，寓殷髙之辞。
大三十七篇
贾谊书脩政语，引大禹曰：民无食也；则我弗能使也，功成而不利于民，我弗能劝也，【太史公大宛传云：禹本纪言河出昆仑】。
尉缭二十九篇
兵形埶，又有尉缭三十一篇，隋志尉缭子五卷，今二十四篇，天官至兵，令言刑政兵战之事，其文意有附防者首篇，称梁惠王问意者，魏人与【秦始皇纪大梁人尉缭来，説秦王】。
尸子二十篇
史记楚有尸子注，刘向别録楚有尸子，疑谓其在蜀，今案尸子书，晋人也，名佼，秦相卫鞅客也，卫鞅商君谋事画计，立法理民，未尝不与佼规也，商君被刑，佼恐并诛，乃亡逃入蜀，造二十篇，书凡六万余言，后汉书注尸佼，作书二十篇，内十九篇，陈道徳仁义之纪，内一篇言九州险阻，水泉所起，【吕强上疏引尸子曰：君如杅，民如水，杅方则水方，杅圆则水圆，】隋志二十卷，其九篇亡，魏黄初中，续【李淑书目存四卷，馆阁书目，止存二篇，合为一卷，】尔雅疏引广泽仁意，绰子篇，宋书礼志，引禹治水，为防法，【古今人表注，雒陶已下背，舜之友也，并见尸子，】谷梁传引尸子曰：【舞夏，自天子至，诸侯皆用八佾】。
吕氏春秋二十六篇
史记吕不韦招致士，厚遇之，主食客三千人，是时，诸侯多辩士，如荀卿之徒，著书布天下，不韦乃使其客人人着所闻集论，以为八覧六论，十二纪二十余万言，以为备天地万物，古今之事，号曰吕氏春秋索隠曰八覧者，有始孝行，慎大先识审分，审应离俗恃君，【凡八十三篇，】六论者，开春慎行，贵直不苟，似顺，士容【凡三十六篇，】十二纪者，记十二月也，【有孟春等纪，凡六十一篇，】是书以月纪为首，故以春秋名髙诱注【二十六卷，】月令本，十二月，纪之首章，东莱吕氏曰：不韦春秋成于始皇八年，按吕氏春秋维秦，八年嵗在涒滩秋甲子朔，朔之日，良人请问十二纪，此其书成之嵗月也【涒滩者，申也，通鉴皇极经世始皇八年嵗在壬戌后吕氏春秋二年，不韦当时人必不误，盖后世筭歴者之差也，】不韦引夏书曰：天子之徳广运乃神，乃武乃文，商书曰：五世之庙，可以观怪，万夫之长，可以生谋，仲虺有言曰：诸侯之徳能自为取师者，王者自为取友者，存其所择而莫如巳者亡，周书曰：若临深渊，若履薄氷，舜自为诗曰：普天之下，莫非王土；率土之濵，莫非王臣，其舛异如此，岂一字不能増损乎【司马迁传云，不韦迁蜀，世传吕覧】。
淮南内二十一篇
淮南王安招致賔，客方术之士数千人，作为内书二十一篇，外书甚众，又有中篇八卷，言神仙黄白之术，亦二十余万言，安入朝，献所作内篇，新出，上爱秘之，西京襍记，安着鸿烈，二十一篇。鸿，大也烈，明也，言大明礼教，自云字中，皆挟风霜，子云，以为一出一入，【安与蘓飞李尚左吴，田由雷被毛，披伍被晋昌八人及诸儒大山，小山之徒，共讲论道徳总统仁义而着此书，许慎注，标其首，皆曰问诂，自名注曰：记上】。
伯象先生一篇
新序公孙敖问伯象，先生曰：今先生收天下之术，博观四方之事久矣，未能禆世主之治，明君臣之义。
荆轲论五篇
文章縁起司马相如作荆轲，赞文心雕龙相如属词，始赞荆轲。
农
神农二十篇
孟子有为神农之言者，许行食货志，鼂错引神农之教曰：有石城十仞，汤地百歩甲百万而亡粟，弗能守也，吕氏春秋引神农之教曰：士有当年而不耕者，则天下或受其饥矣；女有当年而不绩者，则天下或受其寒矣，管子引神农之教曰：一谷不登，减一谷，谷之法十倍，汜胜之书，亦引神农之教，刘子引神农之法，淮南子曰：世俗之人，多尊古而贱今，故为道者必托之于神农，黄帝而后入説。
野老十七篇
真隠六国时人游秦，楚间，年老隠居著书言农家事，因以为号。
尹都尉十四篇
刘向别録云尹都尉书有种芥，葵蓼，韭葱诸篇，【北史萧大圜云：获菽寻泛氏之书，露葵徴尹君之録】唐志尹，都尉书三卷。
泛胜之十八篇【泛音凡】
皇甫谧云：本姓凡氏，遭秦乱，避地于汜水，因改焉。胜之撰书，言种植之事，子辑为炖煌太守，隋，唐有泛胜之书二卷月令注，农书曰：土长冐橛，【国语注引春土冐橛，】陈根可拔，耕者急发，【正义云：先师以为泛胜之书，】周礼草人注化之，使羙若泛胜之术也。防云：汉时农书有数家，泛胜为上。
后汉刘般传注，文选注【缺，】  ，  学记，太平御覧皆引之，【晋食货志，汉遣轻车使者泛胜之，督三辅种麦而闗中遂穣】。
蔡癸一篇
食货志，宣帝时，蔡癸以好农使劝郡国，至大官，太平御覧，崔元始正论曰：宣帝使蔡癸校民耕，相三犂共一牛，一人持之，下种挽搂，皆取备焉。一日种顷，盖出于农稷之官。
吕氏春秋任地篇，后稷曰：子能以窐为突乎？子能藏其恶而揖之以隂乎食货志，后稷始甽田。
小説
伊尹説二十七篇
司马相如注，应劭曰：伊尹书曰：箕山之东，青，马之所有，卢橘夏孰，吕氏春秋伊尹説汤以至味，【箕山之东，青岛之所，有甘栌焉，即应劭所引，盖战国之士，谓伊尹以割烹要汤，故为是説孟子辩之详矣，】史记殷本纪，伊尹从汤，言素王及九主之事，注引刘向别録曰九主者，有法君専君，授君劳君，寄君等君破君，国君三嵗任君凡九品，图画其形。
青史子五十七篇
风俗通义，引青史子书，大戴礼保傅篇青史氏之记曰：古者胎教隋志，梁有青史子一卷【文心雕龙云：青史日缀于街谈】。
务成子十一篇
荀子舜学于务成，昭注，尸子曰：务成昭之教，舜曰：避天下之逆从天下之顺，天下不足取也；避天下之顺，从天下之逆，天下不足失也。
宋子十八篇【孙卿道宋子】
荀子云：宋子有见于少，无见于多，注宋钘，宋人也，与孟子同时【，孟子作宋牼】，又云：宋子蔽于欲而不知得，又引子宋子曰：明见侮之不辱，使人不闘，【注庄子説宋子曰见侮不辱，救民之闘 ，宋子盖尹文弟子】，又云：子宋子曰：人之情欲寡而皆以巳之情，欲为多是过也。
天乙三篇
贾谊书脩政，语引汤曰：【云云，】史记殷本纪，汤曰：予有言，人视水见形，视民知治不。
虞初周説九百四十三篇
郊祀志丁夫人，雒阳虞初等以方祠诅匈奴，大宛焉。
孔子曰虽小道必有可观者焉
按论语子夏曰：【云云，】非孔子之言，蔡邕曰：小能小善，虽有可观，孔子以为致逺则泥盖因此志之误。
相反而皆相成也
致堂胡氏曰：夫仁以亲亲，义以尊尊，施之虽有等衰，发端，则非异道故事，父孝则忠，可移求忠臣则于孝子，未闻相反之理也？曰：法则惨刻，曰名则苛，绕曰：墨则二本曰从横，则妾妇之道，是皆五经之弃也，其归岂足要乎？儒家者流，因修六艺矣，列儒于九家，而曰修六艺之术，以观九家之言，则修六艺者，无所名家，谓谁氏耶？何以言之？多舛也。
汉艺文志考证卷七
钦定四库全书
汉艺文志考证卷八
宋 王应麟 撰
道
屈原赋二十五篇
离骚经，九歌天问，九章逺游卜居渔父王逸曰：武帝使淮南王安作离骚经章句，【安传云：为离骚传，隋志其书，全亡】，刘向分楚辞为十六卷，屈原八卷【九辨，亦谓原作王逸云：宋玉】隋志，原著离骚八篇，班固叙赞二篇，太史公曰：作辞以讽，諌连类以争义，离骚有之，地理志始，楚贤臣屈原，被谗放流，作离骚诸赋以自伤悼，后有宋玉，唐勒之属慕而述之，汉兴，吴王濞招致娱，防子防枚乗邹阳严夫子之徒兴于文，景之际，淮南王安招賔客著书，而吴有严助，朱买臣贵显，汉朝文辞并发，故世传楚辞【朱买臣召见，言楚辞 ，宣帝徴能为楚辞九江，被公朝见，诵读七畧曰宣帝诏徴被公见诵，楚辞被公，年衰母老，毎一诵，輙与粥】平园，周氏曰：诗国风及秦不及楚，已而屈原离骚出焉，衍风雅于诗亡之后，发乎情，主乎忠直，殆先王之遗泽也，谓之文章之祖，宜矣，艾轩林氏曰：江汉在楚地，诗之萌牙，自楚人发之诗，一变为楚辞屈原为之，唱是文章鼔吹多出于楚也。
宋玉赋十六篇
隋志宋玉集三卷王逸云，屈原弟子楚辞九辩，招魂文选，风赋髙唐神女登，徒子好色赋，古文苑大言，小言钓笛讽赋，朱文公谓辞有余，而理不足。
庄夫子赋二十四篇
楚辞哀时命
贾谊赋七篇
朱文公曰：贾太傅，以卓然命世，英杰之材，俯就骚律，所出三篇，皆非一时，诸人所及，【惜誓，吊屈原服赋，】古文苑有旱，云虡赋隋志，梁有贾谊集四卷。
枚乗赋九篇
古文苑有梁王莬园赋，文选注枚乗集有临霸池逺诀赋隋志乗集二卷【文选有七发】。
司马相如赋二十九篇
朱文公曰：相如之文能侈而不能约，能謟而不能谅其上，林子虚之作，既以夸丽而不得入于楚辞，大人之于逺游其渔猎，又泰甚，然亦终归于谀也，特长门哀二世赋二篇，为有讽諌之意，艾轩林氏曰：相如赋之圣者，隋志集一卷。
淮南王赋八十二篇
隋志集一卷，【梁二卷，】刘向别録淮南王有薫笼赋。
淮南王羣臣赋四十四篇
楚辞招隠士淮南小山之所作也。淮南王安招致賔客，客有八公之徒，分造词赋，以类相从，或称大山，或称小山，如诗之有大小雅。
孔臧赋二十篇
孔丛子云，臧尝为赋二十四篇，四篇别不在集，似其防时之作也。
吾丘夀王赋十五篇
隋志，梁有汉光禄大夫，虞丘夀王集二卷艺文类聚，有骠骑论功，论而赋不传。
上所自造赋二篇
外戚传有伤悼，李夫人赋文选有秋风辞沟洫，志有瓠子之歌二章，【隋志，武帝集一卷唐志二卷】。
刘向赋三十三篇
楚辞九叹，古文苑请雨，华山赋文选注雅琴赋，隋志向集六卷，唐志五卷，今所存十八篇，别録曰：向有芳松枕赋。
王褒赋十六篇
本传作甘泉洞箫颂，楚辞有九懐文选注有碧鸡颂，隋，唐志褒集五卷。
枚臯赋百二十篇
本传，凡可读者百二十篇，其尤嫚戯，不可读者尚数十篇。
司马迁赋八篇
艺文类聚有悲，士不遇赋，【隋志迁集一卷唐志一卷】。
扬雄赋十二篇
本传赋莫深于离骚，反而广之，【又旁惜诵以下至懐沙一卷，名曰畔牢愁，】辞莫丽于相如，作四赋，【甘泉，河东校猎长杨，】志云：入扬雄八篇，盖七畧所畧止四赋也，古文苑有太，蜀都逐贫赋，文选注有覈灵赋，【隋志雄集五卷，】。
孙卿赋十篇
荀子赋篇礼知云，蚕箴，又有佹诗，【隋志，荀况集二卷唐志二卷】。
东暆令
地理志县在乐浪郡
雒阳锜华
左传分康叔【云云】殷民七族锜氏
别祤阳赋
庾信哀江南赋祤阳亭有离别之赋盖亭名也
华龙
萧望之传华龙，宣帝时与张子矫等待诏【志云：张子乔】襍赋。
成相襍辞十一篇
荀子成相篇注，盖亦赋之流也。朱文公曰：凡三章，襍陈古今治乱兴亡之效，托声诗以讽，时君若将以为工师之诵，旅贲之规者，其尊主爱民之意，亦深切矣。相者助也，举重劝力之歌，史所谓五羖大夫死而舂者不相杵，是也。【成相助力之歌，】淮南王亦有成相篇，见艺文类聚。
襍禽兽六畜昆虫赋十八篇
刘向别録有行过江上弋，鴈赋行弋赋，弋雌得雄赋。
隠书十八篇
文心雕龙讔者，隠也，遯辞以隠意谲譬以指事也，昔还社求拯于楚师，喻眢井而称麦麴，叔仪乞粮于鲁人，歌佩玉而呼庚癸，伍举諌荆王以大鸟，齐客讥薛公以海鱼庄，姬托辞于龙尾，臧文谬书于羊裘，隠语之用，被于纪传，大者兴治济身，其次弼违，晓惑楚荘，齐威性好，隠语至东方曼倩，尤巧辞述，晋语有秦客廋辞于朝，【注廋隐也，东方朔曰：乃与为隠耳，】新序，齐宣王发隠书而读之。
歌诗
髙祖歌诗二篇
大风歌，亦名三侯之章，文中子曰大风，安不忘危，其伯心之存乎？鸿鹄歌朱文公以为卒章，意象萧索，非复三侯比矣。
泰一襍甘泉夀宫歌诗十四篇宗庙歌诗五篇
史记乐书，今上即位，作十九章，令侍中李延年次序其声，拜为协律都尉，通一经之士不能独知其辞，皆集防五经家相与共讲习读之，乃能通知其意，多尔雅之文，礼乐志多举司马相如等数十人，造为诗赋畧论律吕以合八音之调，作十九章之歌，郊祀志，亳人谬忌奏祠泰一方，游水发根言上郡有巫，病而鬼下之，上召置祠之甘泉置夀宫神君神，君最贵者曰太一，其佐曰太禁，司命之属。
黄门倡车忠等歌诗
周礼旄人注散乐，野人为乐之善者，今黄门倡矣，乐府集，有黄门倡歌一首。
凡诗赋百六家
唐氏曰：武帝好文，诗赋特盛，然五种凡百六家，千三百一十八篇而已，非若后世滥取至不可胜计。
登髙能赋可以为大夫
毛诗定之方中，建邦能命，田能施，命作器能铭，使能造命升髙能赋师旅，能誓山川能説防纪能诛祭祀，能语君子，能此九者，可谓有徳音可谓为大夫也。
自孝武立乐府
礼乐志，孝惠二年，有乐府令夏侯寛似非始于武帝，又云：孝武定郊祀之礼，乃立乐府，采诗夜诵，元帝时，京房知五音六十律之数，上使韦成等，试问房于乐府，吕氏曰：太乐令丞所职，雅乐也，乐府所职，郑，卫之乐也，乐府虽郑，卫之声，然天子所常御，上至郊庙，咸用焉采诗，即古之采诗也，哀帝罢乐府，非郑卫之音者，条奏丞相孔光，大司空何武奏不可罢者，夜诵贠五人亦在其中，盖雅乐也，【乐府，集汉铙歌十八首，陆厥拟李夫人及贵人，中山王孺子妾歌，临江王节士，歌 庾肩吾拟未央，才人歌 古今乐録横吹胡乐也，张骞入西域，传其法于长安，唯得摩诃兠勒一曲，李延年因之，更造新声，二十八觧乗舆以为武乐】。
兵权谋
呉孙子兵法八十二篇【图九卷】
史记孙武，阖庐曰：子之十三篇，吾尽观之矣，正义七録云，孙子兵法三卷十三篇为上卷，又有中下二卷杜牧注孙子序曰武，所著书凡数十万言，魏武削其繁，剰笔其精切，凡十三篇，因注觧之【始计，至用间，】隋志，梁有孙子八陈图一卷，【周礼车仆注孙子八，陈有苹车之陈】，郑氏曰：圗经也，书纬也七畧收书不取图，唯任宏校兵书四种，有书五十三家，有图四十三卷，武经总要曰：今之秘府，所存孙武书，惟十三篇，无图其所言，皆权谋之事，极为精宻战国如二孙，吴起辈号，善用兵者，而著书皆有图汉名臣，如韩信子房删定亦着其法，周公亦典司马，教坐作进退之度，盖阵法者所以训齐士众，使其上下如一，前后左右，进退周旋，如身之运，臂臂之使指，无不如意，欧阳氏曰：孙武尝以其书干吴王阖庐，阖庐用之，西破楚，北服齐，晋，而霸诸侯，夫使武自用其书，止于强霸，及曹公用之，然亦终不能防呉蜀，岂武之术，尽于此乎？抑用之不极其能也，蘓氏曰：武用兵不能必克，与书所言逺甚呉起与武，一体之人也，皆著书言兵，世称之曰孙；吴，然而起之言兵也，轻法制草畧无所统纪，不若武之书，词约而义尽，然起始用于鲁，破齐，及入魏，又能制秦，入楚，楚复伯，而武之所为，乃如是书之不足信固矣。
齐孙子八十九篇【图四卷】
通典引孙膑曰：用骑有十利，吕氏春秋，孙膑贵势，【司马迁曰：孙子膑脚，兵法脩列】。
呉起四十八篇
隋志吴起兵法一卷，今本三卷六篇，【图国至，励士】所阙亡多矣，唐氏曰：司马法在六艺，兵法始孙，吴皆后世变诈之兵，非古之兵书也虽隂阳神农黄帝之号皆托也。
范蠡二篇
甘延夀投石拔距，张晏注引范蠡兵法春秋正义，贾逵以旝为发石，一曰飞石引，范蠡兵法，作飞石之事，以证之，文选注引飞石，重二十斤为机发，行三百歩东莱吕氏曰：越语下篇所载范蠡之词多，与管子势篇相出入。
儿良一篇
吕氏春秋儿良贵后亦见贾生过秦
省伊尹太公
刑法志，凡兵所以存亡继絶救乱除害也，故伊，吕之将，子孙有国，与商周并蘓氏曰：世之论伊尹，太公多以隂谋竒计归之其説乃与汉陈平魏贾诩无异，夫陈平贾诩之事，张子房荀文若之所不为也，而谓伊尹，太公为之乎？石林叶氏曰：墨翟以太公于文王为忤，合而孙武谓之用间，且以尝为文武将兵，故尚权诈者，多并縁自见吾意，六韬所传杂出春秋，战国以来，兵家汉魏间，好事者始掇为书而名之，故独晚出，且后世言兵及周之隂权皆宗太公以为本谋，司马迁亦尝言之矣，而不能是正，迁真多爱而好竒者哉兵形埶。
蚩尤二篇
髙帝纪祠黄帝，祭蚩尤于沛庭，注应劭曰：蚩尤，古天子好五兵，瓉曰：蚩尤庻人之贪者，管子五行篇，黄帝得蚩尤而明于天道，则黄帝六相，亦有蚩尤隋志，梁有黄帝蚩尤兵法一卷。
繇叙二篇
古今人表繇余即由余疑叙当作余，李筌太白隂经云秦由余有阵圗。
魏公子二十二篇【图十卷】
史记公子无忌为魏上将军，率五国之兵破秦军于河外，走蒙骜乗胜逐秦军至，函谷闗公子威震天下，诸侯之客各进兵法，公子皆名之，故世俗称魏公子兵法【，史记注引七畧云图七卷】。
项王一篇
史记本纪髙祖与诸侯兵共撃楚军，与项羽决胜，垓下淮隂侯将三十万自当之，孔将军居左，费将军居右，皇帝在后，绛侯，柴将军在皇帝后，项羽之卒，可十万淮隂先合不利，却孔将军，费将军纵，楚兵不利淮隂侯复乗之大败垓下，东莱吕氏曰：此阵即马隆，所谓鲁公不识者也，阵者兵之末，羽以不仁失天下，亦不在一战，利钝之间，然羽少学兵法，畧知其意即不肯学，负其雄才髙气而无沉深，缜宻之度，其病卒，见于此时，是故骛大而忽小者，君子惧焉。
兵隂阳
太壹兵法一篇
隋，唐志黄帝太一兵歴一卷，武经总要太一者天帝之神也，其星在天一之南，总十六神，知风雨，水旱金革，凶馑隂阳二局存诸秘，式星文之次舍，分野之灾祥，贵于先知，逆为之偹，用军行师，客主胜负，盖天人之际相参焉。
黄帝十六篇【图三卷】
胡建上奏曰：黄帝李法曰：壁垒已定，穿窬不繇路，是谓奸人，奸人者杀，【顔师古注，李者，法官之号，总主征伐，刑狱之事，故称其书为李法】，管子后土为李【説苑云黄帝理法】。
封胡五篇
通典卫公兵法守城篇曰：禽滑厘问墨翟守城之具，墨翟荅以五六十事，皆烦冗不便于用，其后韦孝寛守晋州，羊偘守台城，皆约封胡子伎巧之术，【古今人表封胡在上中】。
风后十三篇【圗二卷】
郑康成云：风后黄帝之三公也，馆阁书目风后握机一卷晋马隆畧序卷首言本有三，其一三百六十字，其一三百八十字，吕望所増其一行间有公孙等语，或云：武帝令霍光等，习之于平乐馆，以辅少主，偹天下之不虞，今本载所増字亦有公孙语，【薛氏，诠定云握竒经别有续闗记金革旗麾进退，趋闘之法，】独孤及风后八阵图记云：得其遗制于黄帝，书之外篇裂素而图之，李靖问对云：黄帝兵法，世握竒文严从依风后大防为图，以拟方陈【隋志，黄帝蚩尤，风后行军秘术一卷】后汉张衡注春秋内事曰：黄帝师于风后，风后善于伏羲氏之道，故推演隂阳之事武经总要曰：大挠造甲子，推天地之数，风后演遁甲究鬼神之奥。
力牧十五篇
李筌太白隂经云风后演握竒图复置虚实二垒，力牧，亦创营图，抱朴子云：黄帝精推歩则访山稽，力牧，讲占候则询风后。
鬼容区三篇
封禅书鬼防区号大鸿，【古今人表注臾，容声相近，】素问鬼防区曰积考太始天元册文。
地典六篇
后汉张衡传师天老，而友地典，注帝王世纪，黄帝以风后配上台，天老配中台，五圣配下台，谓之三公，其余知天规纪，【论语擿辅象云：知命窥纪，】地典，力牧，常先封胡，孔甲等，或以为师，或以为将。
师旷八篇
隋志，师旷书三卷，后汉蘓竟传云：猥以师旷，襍事轻自惑，注襍占之书也，方术传序，师旷之书注，今书七志，有师旷六篇，占灾异【，淮南子曰：苌师旷，先知祸福，言无遗防， 又小说有师旷，六篇】。
苌十五篇
淮南鸿烈曰：苌周室之执数者也，天地之气，日月之行，风雨之变律，歴之数无所不通，史记天官书昔之传，天数者，周室史佚，苌封禅书，苌以方事周灵王，诸侯莫朝周，周力少苌，乃明鬼神事，设射狸首，狸首者，诸侯之不来者，依物怪，欲以致诸侯，诸侯不从，而晋人执杀苌，周人之言方怪者，自苌。
推刑徳
尉缭子天官篇梁惠王问曰：黄帝刑徳可以百胜，有之乎？对曰：刑以伐之，徳以守之，非所谓天官时日隂阳向背也人事而已矣，淮南子兵畧训注刑十二辰徳，十日也，【又天文训云：凡用太隂左前刑右背徳撃钩陈之，冲辰，以战必胜，以攻必尅，】兵技巧。
伍子胥十篇【图一卷】
唐志伍子胥兵法一卷文选注引越絶书伍子胥水战，兵法，内经武经总要云：伍子胥对阖庐以船军之教，比陆军之法。
逢门射法二篇
庄子羿，逢蒙不能睥睨，荀子羿蠭门者，善服射，淮南子重以逢蒙门子之巧，孟子逢蒙学射于羿，防传，羿名善射，不如雄渠，蠭门注引七畧有蠭门射法，【后之言，姓者皆作逢】，吕氏春秋蠭门始习于甘蝇，【三褒传云，逢门子】。
李将军射法三篇
李广传世世受射
望逺连弩射法具十五篇
李广以大黄射其禆将注，孟康曰：太公防坚郤，敌以大黄参连弩，愚按：周官五射，参连其一也。李陵发连弩射单于注服，防曰三十弩共一，张晏曰：三十絭共一臂，刘氏谓如今合蝉，或并两弩共一之类，秦始皇自以连弩候射大鱼，地理志南郡有发弩官，武经总要曰：弩者，中国之劲兵，四夷所畏服也，古者有黄连百竹，八檐双弓之号，绞车擘，张马弩之差，今有参弓合蝉，手射小黄，皆其遗法，若乃射坚及逺争险守隘，怒声劲势，遏冲制突者，非弩不克，然张迟难以应卒，临敌不过三发，四发而短兵已接，故或者以为战不便于弩，然则非弩不便于战，为将者不善于用弩也。
蒲苴子弋法四篇
列子詹何曰：闻先大夫之言，蒲且子之弋也，【古善弋射者，】弱弓，纎缴乗风振之连，双鸧于青云之际，用心専动手均也，臣因其事，放而学钓，五年，始尽其道【，淮南子曰：蒲旦子连鸟于百仞之上， 张茂先诗，蒲卢萦神感，飞禽即蒲且】。
剑道三十八篇
史记自序司马氏在赵者，以传剑论显，又序孙吴传云：非信廉仁勇不能传兵，论剑与道同符，日者传禇，先生曰：齐张仲曲成侯以善撃，刺学用剑，立名天下，东方朔十五学撃剑。
手六篇
甘延夀试弁为期门【注，弁手】哀帝纪，时覧卞射武，戯【注手，为卞角力为武，戯】刑法志，战国稍増讲武之礼，以为戯乐，用相夸视，而秦更名角抵，武帝纪元，封三年春，作角抵戱。
蹵二十五篇
刘向别録曰蹴鞠者，传言黄帝所作，或曰，起战国时记，黄帝蹴鞠，兵势也，所以练武士，知有才也，今军无事，得使蹴鞠，有书二十五篇，史记霍去病穿域蹋鞠正义，徐广云：穿地为营域，按蹵鞠书，有域説篇即今之打毬也，黄帝所作，战国时程武士知其材力，若讲武【，师古曰：鞠以皮为之，实以毛蹵蹋而戯也，杨子云断木为棊，梡革为鞠，亦皆有法焉。 蘓秦，临淄民六博，蹴鞠】。
黄石公记【不着録】
后汉光武诏报臧宫，马武曰：黄石公记曰：柔能制刚，弱能制强【注，即张良于下邳圯所见老人出一编书者，】隋志，黄石公三畧三卷梁又有黄石公记三卷馆阁书目黄石公素书一巻，凡六章，恐依托。
省墨子
史记墨翟善守御注，墨子曰：公输般为云梯之械，成将以攻宋，墨子闻之，至于郢，见公输般，墨子觧帯为城以牒为械，公输般九，设攻城之机变，墨子九距之，公输般之攻械尽，墨子之守固有余，列子云，墨翟之飞鸢，韩非子云墨子为木鸢，三年而成，蜚一日而败，曰：不如为车，輗者巧也。惠子闻之，曰：墨子大巧，巧为輗拙为鸢，诗正义引墨子偹冲篇，后汉书注引墨子偹突篇。
张良韩信序次兵法
髙帝纪韩信申军法，李靖曰：张良所学，六韬三畧是也，韩信所学穣苴，孙武是也；然大体，不出三门，四种而已。
任宏论次兵书为四种
淮，海，秦氏曰：此四术者，以道用之，则为四胜，不以道用之，则为四败，事同而功异，不可不察也。何以知其然耶？昔孙膑伏万弩于马陵之下，魏军至而伏发，厐涓死焉，王恢伏车骑材官三十万于马邑之旁，匈奴觉之而去，恢以自杀，此则用权谋之异也。马服君救阏与，既遣秦间，卷甲而趋之，二日一夜，遂破秦军，曹公追刘先主一日一夜行三百里，败于乌林，此则用形势之异也。西伯将猎，卜之曰：获覇王之辅，果得太公望而克商，汉武卜诸将贰师最吉，因以为将卒降匈奴，此则用隂阳之异也申公巫臣教吴，以车战呉，是以始通上国，房琯用车以抗禄山贼，投刍而火之，王师奔溃，此用技巧之异也。岂非以道用之，则为四胜，不以道用之，则为四败乎？虽然，所谓道者，何也？治心养气而已矣。
汉艺文志考证卷八
钦定四库全书
汉艺文志考证卷九
宋 王应麟 撰
天文
常从日月星气二十一卷【老子师之】
説苑常枞有疾老子徃问焉
泰阶六符一卷
东方朔传，愿陈泰阶六符，以观天变，不可不省。是日，因奏泰阶之事，注应劭曰：黄帝泰阶六符经。
汉日旁气行事占验三卷
功臣表，成帝时，光禄大夫，滑堪日旁占验曰：邓弱以长沙将兵侯天文志云。正朔所候，决于日旁，日旁云气，人主象，皆如其形，以占【隋志，夏氏日旁气一卷许氏譔，魏氏日旁气圗一卷】。
夏氏日月传【不着録】
天文志，夏氏日月，传曰：日月食尽，主位也；不尽臣位也。
汉日食月晕襍变行事占验十三卷
五行志，凡汉着纪十二世，二百一十二年，日食五十三，朔十四，晦三十六，先晦一日，三刘向传，汉兴，讫竟宁，孝景帝尤数率三嵗一月而一食，今连三年比食，自建始以来，二十嵗间而八食，率二嵗六月而一发，古今罕有，天文志髙帝七年月晕，围参，毕七重，占曰：毕，昴间，天街也，街北胡也，街南中国也，昴为匈奴，参为赵，毕为边兵，宋祖冲之曰：汉载四百，食率在晦。
海中星占验十二卷
后汉天文志注引海中占，隋志有海中星，占星图海中，占各一卷，即张衡所谓海人之占也。唐天文志，开元十二年，诏太史交州测景，以八月自海中南望老人星殊髙老人星下，众星粲然，其明大者甚众，图所不载，莫辨其名。
海中二十八宿国分二十八卷
淮南子天文训星部地名，角，亢；郑，氐、房、心，宋尾箕燕，斗，牵牛，越须女呉，虚危齐营室，东壁卫，奎、娄、鲁、胃、昴、毕，魏觜嶲，参，赵东井，舆鬼，秦桞七星，张、周、翼、轸，楚又有二十八宿，臣分未详，【吕氏曰：十二次，盖战国言星者以当时所有之国，分配之通典，曰：当吴之未亡，天下列国，尚有数十韩，魏，赵三卿，又未为诸侯，晋国犹在，自吴防至分晋，凡八十六年，时既不同，若为分配】，春秋正义曰：星纪在于东北，吴越实在东南，鲁，卫，东方诸侯，遥属戍亥之次，又三家分晋，方始有赵，而韩、魏无分赵独有之，汉书？地理志分郡国，以配诸次，其地分，或多或少，鹑首极多，鹑火甚狭，徒以相传为説其源不可得而闻之。
甘氏嵗星经【不着録】
周礼保章氏，以十有二嵗之相观天下之妖祥注嵗星为阳右行于天大嵗为隂左行于地十二嵗而小周其妖祥之占，甘氏嵗星经【史记正义甘徳楚人作天文星占八卷，隋志，梁有石氏，甘氏天文占各八卷，程氏春秋分记曰嵗星所在传有明文考之，汲冢师春纪述为详谓嵗星毎嵗而成一分，积百四十四年而满本数，则为超辰之限】。
石氏星经【不着録】
史记天官书索隠曰嵗星在正月，晨见东方之名已下，皆出石氏，星经天文志，兼载甘氏，【周礼疏，月令正义引石氏星经隋志，石氏星经簿讃一卷，史记正义，石申作天文八卷，】郎顗传引石氏经曰嵗星出左有年，出右无年。
巫咸五星占【不着録】
隋志，巫咸五星占一卷，史记天官书昔之传，天数者殷商，巫咸晋陈卓总甘石，巫咸三家所着星图，大凡二百八十三官，一千四百六十四星，以为定纪，乾象新书云：天文録并诸家占书所载，石申甘徳巫咸三家星座共二百八十三座，总一千四百六十四星，年代防逺宿次舛讹，验天文，则去极不同迹，星书则次舍靡定，将司天监铜浑仪测验，周天星次较定，前书符契，天道具列于左，石申列舍，星二十八座共一百六十六星，赤中官星五十四座，共三百十八星，赤外官星三十八座共二百七十一星，赤甘徳中官星五十九座，共二百一星黒外官星三十九座共二百九星黒巫咸中官星九座共三十一星，黄外官星二十座，共九十五星，黄石申紫防垣星一十二座，共五十四星，赤甘徳紫防垣星二十座共一百一星黒巫咸紫防垣星，四座共一十八星，黄。
周髀【不着録】
隋志天文，始于周髀一卷，按周髀云：昔者周公问于商髙曰【晋天文志，周公受于殷商，盖字误也。】窃闻乎？大夫善数请问，古者包牺立周天歴度，夫天不可阶而升，地不可尺寸，而度请问数安从出商髙曰数之法，出于圆方圆，出于方，方出于矩，矩出于九九八十一，故折矩以为句，广三股，脩四径隅，五既方之外，半其一，矩环而共盘，得成三四五两，矩共长二十有五，是谓积矩，故禹之所以治天下者，此数之所生也，周公曰：大哉言数，请问用矩之道商髙曰平矩以正绳，偃矩以望髙覆矩以测深，卧矩以知逺环矩以为圆合，矩以为方，方属地圆属天，天圆地方，【注北极之下髙人所居六万里滂沱，四渍而下，天之中央亦髙四旁六万里，是为形状，同归而不殊，途隆髙齐轨而易以陈，故曰：天似盖笠，地法覆盘，】方数为典以方出，圆笠以冩天天青黒地黄赤天数之为笠也青黒为表丹黄为里，以象天地之位，是故知地者智，知天者圣智，出于句句出于矩，夫矩之于数，其裁制万物，唯所为耳，周公曰：善哉！荣方曰：周髀者何？陈子曰：古时天子治周，此数望之，从周，故曰：周髀髀者，表也，赵君卿序云：浑天有灵，宪之文，盖天有周髀之法，信都芳着四术周髀宗，其序曰：浑天覆观，以灵宪为文，盖天仰观，以周髀为法。
星传【不着録】
天文志引星传曰：日者徳也月者刑也，又曰：客星守招揺，蛮夷有乱，又引月南入牵牛戒，月入毕，五行志，刘向以为，星传曰：心大星。天王也，其前星，太子后星庻子也。
歩五星日月以纪吉防之象
周礼保章氏注，五星有赢缩，圜角日有薄食，晕珥，月有盈亏，朓侧匿之变，七者右行列舍，天下祸福变移，所在皆见焉，后魏天象志斑，史以日晕五星之属，列天文志，薄蚀彗孛之比，入五行説七曜一也，而分为二志，故陆机云：学者所疑也。
歴谱
黄帝五家歴三十三卷
律歴志张夀王上书言黄帝调歴汉元年以来用之后，课诸歴案汉元年不用调歴夀王及李信治黄帝调歴课皆疏阏夀王歴乃大史官殷歴也夀王猥曰：安得五家歴后汉志黄帝造歴元起，辛卯，洪范五纪论曰：民间亦有黄帝诸歴不如史官记之明也，晋杜预云：或用黄帝以来诸歴以推经传朔日，皆不谐合。
颛顼歴二十一卷颛顼五星歴十四卷
后汉志，颛顼造歴元用乙卯，【汉兴，袭秦正朔，以张苍言用颛帝歴比于六歴疏阏中最为防近，】蔡邕论曰：颛帝歴术曰：天元正月己巳朔旦立春，俱以日月起于天庙，营室五度，唐志大衍歴日度议，洪范传曰：歴记始于颛帝，上元太始，阏蒙摄提格之嵗毕陬之月朔日己巳立春，七曜俱在营室五度，宋志祖冲之曰：案五纪论，黄帝歴有四法，颛帝夏周并有二术，诡异纷然，孰识其正？颛帝歴元嵗在乙邜而命歴序曰：此术设元嵗在甲寅。
夏殷周鲁歴十四卷
书正义云：古时真歴遭战国及秦而亡汉，存六歴虽详于五纪之论，皆秦汉之际，假托为之，诗正义云：今世有周歴鲁歴盖汉初为之，其交无迟速盈缩，考日食之法，而年月徃徃参差，又云：刘向五纪论，载殷歴之法，惟有气朔而已，后汉志，夏用，丙寅，殷用，甲寅，周用，丁巳，鲁用庚子，宋祖冲之曰：夏歴七曜西行，特违众法，刘向以为后人所造殷歴日法九百四十而干凿，度云殷歴以八十一为日法，春秋书食有日，朔者二十六，以周歴考之失二十五，鲁歴校之又失，十三占术之作，皆在汉初，周末春秋正义释例云：今鲁歴不与春秋相符，殆来世好事者为之，非真也。长歴称凡经传，有七百七十九日，汉末宋仲子集七歴以考春秋鲁歴得五百二十九日失三百五十日，唐大衍日度议曰：甄曜度及鲁歴南方有弧无井，鬼，北方有建星，无南斗，中气议曰：殷歴南至常在十月晦，则中气后天也，周歴蚀朔差经或二日，则合朔先天也，合朔议曰：春秋日蚀有甲乙者三十四，殷歴鲁歴先一日者十三，后一日者三，周歴先一日者二十二，先二日九，其伪可知矣。晁氏曰：夏杰在位五十有二年，汤受天命放南巢，实甲寅之歴也是为成汤之元，不逾年而改元，革命异乎？继世之君也，考灵曜命歴序皆本于甲寅元【，后汉志，中兴以来，图防漏泄，而考灵曜，命歴序皆有甲寅元，其所起在四分庚申元后百一十四嵗朔差却二日，】汉延光二年，亶诵施延熹平四年，冯光陈晃皆言歴元不正当用甲寅为元，议郎蔡邕议之，曰：歴法黄帝，颛顼夏，殷，周，鲁，凡六家，各自有元晃所据，则殷歴元也，然则甲寅为殷汤之元也；审矣，古诸儒生皆以为孔子用殷，甲寅，歴汉刘洪于歴最善，其表言曰：甲寅，歴于孔子时效，窃以春秋纬命歴推之可信，洪言而公子谱所谓商起，庚戌，终戊寅者，非也，帝王谱，谓汤元年壬寅，一行歴谓成汤伐桀嵗在壬戌皆非也。【程氏春秋分记曰：周歴惟闰法多差，左氏所载屡以失闰为讥】。
汉元殷周谍歴十七卷
史记三代世表，余读谍记，黄帝以来，名有年数，稽其歴谱谍终始五徳之传古文咸不同，乖异十二诸侯年表云：读春秋歴谱谍至周厉王。
耿昌月行帛图二百三十二卷，耿昌月行度二卷，后汉歴志贾逵论曰：案甘露二年，大司农中丞耿夀昌奏以圗仪度日月行，考验天运状，日月行至牵牛，东井，日过度，月行十五度，至娄，角，日行一度，月行十三度，赤道使然，此前世所共知也。
传周五星行度三十九卷
春秋正义以古今歴书推歩五星，金、水日行一度，土三百七十七日，行星十二度，火七百八十日，行星四百一十五度，四者皆不得十二年而一终，唯木三百九十八日，行星三十三度，十二年而彊一周，举其大数，十二年而一终，【隋志古歴五星并顺行，秦歴始有金火之逆，又甘石并时，自有差异，汉初测候，乃知五星皆有逆行】。
帝王诸侯世谱二十卷
沟洫志，王横引周谱云：定王五年，河徙刘杳曰：桓谭新论云：太史公三代世表，旁行邪上，并效周谱，桞芳曰：司马迁因周谱明世家，大戴礼有五帝徳帝系篇隋志，汉氏帝王谱三卷，山杨氏跂，春秋公子血脉谱，其传本曰：荀卿尝仕于楚矣，不用故退死兰陵而史，不记其嵗月以其时考之，当在周，秦之间，而是书秦谱乃下，及乎项防，子婴之际，吾知其非，荀卿氏作明矣，然自古帝王世系，与夫列国之君，得姓受氏，谱牒散亡，而史传无所考据，于春秋之学，尤阙然也。而是书旁穿曲贯，枝分别，较然如指诸掌，非殚见洽闻者不能为也。
日晷书三十四卷
司马公日景图云：日行黄道毎嵗有差地中，当随而转移，故周在洛邑，汉在頴川阳城，唐在汴州浚仪。
许商筭术二十六卷
沟洫志博士许商治尚书善为筭能度功用
九章筭术【不着録】
周礼，保氏九数，郑司农云：方田粟米差分少，广商功均输，方程赢，不足旁要，今有重差，夕桀句股，防曰：方田以下，皆依九章，筭术而言重差夕，桀句股，此汉法増之后汉郑传通九章筭术，注周公所作，凡九篇，【方田粟米差分少，广均输，方程傍要盈，不足句股，】马续传，善九章，筭术【注，刘徽九章筭术曰：商功五均输，六盈不足，七方程八】，并无重差，夕桀，【礼记正义重差差分，一也；去旁要以句股替之，是为汉之九数，马融干寳云今有夕，桀各为一篇，未知所出，】梅福，传齐桓之时，有以九九见者，顔师古曰：九九筭术，若今九章五曹之辈，魏刘徽九章筭经序，包牺氏始画八卦，作九九之术，以合六爻之变，黄帝神而化之，引而伸之，建歴纪协律吕记称首作数其详，未之闻也，周公制礼有九数，九章是矣。汉北平侯张苍，大司农中丞耿夀昌皆以善筭，命世苍等因旧文遗残，各称删补，故校其目，与古或异，而所论多近语，夏侯阳筭，经序筭数，起自伏羲，而黄帝定三数，为十等首，因以着九章，【徐岳数术纪遗云：黄帝为法，数有十等，及其用也，乃有三焉，十等者，谓亿兆京垓，秭壤沟涧，正载三等者，谓上中下也，其下数者十十变之，若言十万曰亿，十亿曰兆，十兆曰京也，中数者万万变之，若言万万曰：亿万亿曰：兆万万，兆曰京也，上数者数穷则变，若言万万，曰亿亿，亿曰兆兆，兆曰京也，从亿至载，终于大衍】髙祖纪张苍定章程，如淳曰章，歴数之章术，程者权衡，斗桶丈尺之法式，【广韵云：説文筭长八寸，计歴数者也，又有九章，术汉许商杜忠，陈炽魏王粲并善之】。
五纪论【不着録】
律歴志刘向总六歴列是非，作五纪论，后汉歴志五纪论，日月循黄道，南至牵牛，北至东井，率日月行一度，月行十三度十九分度之七也。五纪论推歩行度，当时比诸术为近，然犹未稽于古。
以定三统服色之制
刘歆作三统歴及谱三代，各据一统，天统子，地统丑人，统寅春秋，纬乐纬云，夏以十三月为正，息卦受泰物之始，其色尚黒以寅为朔，殷以十二月为正息，卦受临物之牙，其色尚白，以鸡鸣为朔，周以十一月为正，息卦受复，其色尚赤，以半夜为朔，三正记云：正朔三而改，文质再而复，朱文公曰：天开于子，地辟于丑，人生于寅，故斗柄建此三辰之月，皆可以为嵗首而三代迭用之。
五行
堪舆金匮十四卷
周礼保章氏注舆，虽有郡国所入度，非古数也，占梦注，今八防其遗象，防案堪舆，大防有八小防亦有八，又堪舆，天老曰：假令正月阳建于寅隂建在戍郑荅，张逸问：案堪舆黄帝问天老事云，四月有癸亥，十月丁巳为隂阳交防史记日者传禇，先生云：孝武时，聚防占家问之，某日可取妇乎？堪舆家曰不可，后汉王景参纪，众家数术之书，堪舆日相之属，适于事用者，集为大衍基，唐吕才曰：按堪舆经，黄帝对天老，始言五姓，后魏殷绍以黄帝四序经文撮要，为四序堪舆，【扬雄甘泉赋，属堪舆以壁垒，注张晏曰：堪舆天地总名，孟康曰：神名造图宅书者，公羊疏引堪舆云，九月，日体在大火】。
钟律灾应二十六卷
隋牛，刘歆钟律书云：春宫秋律，百卉必凋；秋宫春律，万物必荣，夏宫冬律，雨雹必降；冬宫夏律，雷必发声，【见风俗通】。
钟律丛辰日苑二十二卷
日者丛辰家曰大凶
泰一二十九卷
日者太一家曰大吉，后汉髙彪天有太一，五将三门，注太一式，凡举事，皆欲发三门，顺五将，东莱吕氏曰：古之医者观八风之虚实，邪正以治病，因有太乙九宫之説其説具于鍼经。
风后孤虚二十卷
防传曰：辰不全，故有孤虚，注六甲孤虚法，甲子，旬中无戌亥戌亥为孤，辰巳为虚，甲戌旬，中无申酉，申酉为孤，寅邜为虚，甲申，旬中无午，未午，未为孤子，丑为虚，甲午，旬中无辰巳，辰巳为孤，戌亥为虚，甲辰，旬中无寅，邜寅邜为孤，申酉为虚，甲寅，旬中无子，丑子丑为孤，午未为虚，隋志遯甲，孤虚记一卷，伍子胥譔呉越春秋计，曰：孤虚谓天门地户也，后汉方术注，孤，谓六甲之孤辰，对孤为虚，赵彦为宗资陈孤虚之法，从孤撃虚以讨贼，【孟子注，天时谓时日支干五行，王相孤虚之属也，正义云孤虚之法，以一画为孤，无画为虚，二画为实，以六十甲子日定东，西，南北四方，然后占其孤虚实而向背之，即知吉凶矣】。
羡门式法二十卷
日者分防定卦，旋式正棊，周礼，大史抱天时，与大师同车，郑司农云：抱式以知天时，唐六典三式，曰雷公太一六壬其局，以枫木为天，心为地，刻十二神下，布十二辰，月令正义按隂阳式法梁元帝洞林序云：羡门五将韩终六壬【司马相如传注，羡门偈石山上仙人，羡门髙也】。
五音竒胲用兵二十三卷，五音竒胲刑徳二十一卷，淮南子兵畧训明于星辰日月之运，刑徳竒賌之数背乡左右之便，此战之助也注竒胲之数竒秘之数非常，术史记仓公脉书上下经，五色诊竒咳术【咳，与胲同】，抱朴子云：黄帝审攻战，则纳音之防，【左传史曰：是谓沈阳，可以兴兵，利以伐姜，不利于商，姓之有五音，盖已见于此】。
翼氏风角【不着録】
翼奉传注，翼氏风角，曰木落归本，水流归末，故木利在亥，水利在辰，金刚火疆，各归其乡，故火刑于午，金刑于酉，郎顗注风角，谓候四方，四隅之风，以占吉凶，蔡邕传注，翼氏风角，曰：风者天之号令，所以谴告人君，晋天文志，京房着风角书，有集星章，所载妖星，皆见于月旁，隋志翼奉，风角要候十一卷，翼氏占风一卷，京房风角要占三卷，风角五音占五卷，【郊祀志注翼氏，风角五徳东方甲南方丙西方庚北方，壬中央戊】。
五行者五常之形气也
中庸注木神则仁，金神则义，火神则礼，土神则智水神，则信【朱文公曰：知信二字，位置不能不舛，】张文饶曰：五运六气，天之五行也五音六律，地之五行也纳音人之五行也。
羞用五事
古文作敬用
其法亦起五徳始终
史记歴书邹衍明于五徳之而散消息之分，沈约曰五徳更王有二家之説邹衍以相胜立体，刘向以相生为义。
蓍
书五十二卷
隋志有经一卷晋掌卜大夫史蘓撰，崇文总目三卷，而五十二卷之书亡矣，史记防传楮，先生所补，亦其大畧也沈氏曰：古之十者，有繇辞，周礼三兆，其颂皆千有二百，如鳯凰于飞，和鸣锵锵，间于两社，为公室辅，専之渝攘公之羭，一薫一莸，十年尚犹有臭，如鱼窥尾，衡流而方羊，裔焉，大国防之将亡，阖门塞窦，乃自后逾大横庚庚，余为天王，夏启以光是也。后汉张衡传注，经有栖鹤兆梁，后兆得夀房説文引太史卜书左传，晋赵鞅卜救郑，遏水适火服，防云兆南行，适火卜法，横者为土，立者为木邪？向经者为金，背金者为火，因兆而细，曲者为水，【古文周书，占曰：蜉蝣之羽，飞集于户】。
夏二十六卷
防传涂山之兆，从而夏启世，墨子夏后开使飞廉析金于山，铸鼎于昆吾，使翁难乙灼，白若之，繇曰：逢逢白云，一南一北，一西一东，九鼎既成，迁于三国，张衡灵宪恒娥窃药奔，月将徃枚筮之于有黄，有黄占之曰：吉，翩翩归妹，独将西行，逢天晦芒，毋惊毋恐，后且大昌，此夏筮之，见于书者，【太史公曰：三王不同】。
周易二十八卷
史记大宛传，天子发书，易云：神马当从西北来，隋志，京房有周易占守林飞侯四时候错卦，混沌委化，逆刺占灾异，占事焦赣，费直有易林，皆不着録【焦赣易林十六卷，卷有四林，林六十有四，繇凡六十四卦之变，四千九十有六，东观汉记，孝明帝永平五年少雨，上御云台，自卦遇蹇，以京氏易林占之，繇曰：螘封穴户，天将下雨，沛献王辅用体説卦谓螘穴居知雨，京房延夀弟子今书蹇繇，实在震林，】三统歴引易九戹，左氏载筮，辞大有之干，曰：同复乎父，敬如君所蛊，曰千乗三去三去之，余获其雄，复曰：南国射其元王中厥目，其辞皆韵如焦林之类，仪礼疏古用木，画地记爻，今用钱三少，为重九也。三多为交，六也。两多一少为单，七也。两少一多为坼，八也。
周易随曲射匿五十卷
隋志有易，射覆二卷，又一卷东方朔传，上尝使诸数家射覆，朔自赞曰：臣尝受易，请射之廼别蓍布卦而对【，赞曰：逢占射覆注，逢占逆吉事，犹云逆刺也，】。
莫善于蓍
今易作莫大乎蓍，【刘向云：千嵗而灵蓍百年而神，以其长久，故能辨吉凶也。】。
汉艺文志考证卷九
钦定四库全书
汉艺文志考证卷十
宋 王应麟 撰
襍占
黄帝长桞占梦十一卷
史记正义帝王世纪云：黄帝梦大风吹天下之尘垢皆去，又梦人执千钧之弩，驱羊万羣，帝寤而叹曰：风为号令，执政者也，垢去土，后在也，天下岂有姓风名后者哉？夫千钧之弩异力者也，驱羊数万羣，能牧氏为善者也，天下岂有姓力名牧者哉！于是依二占而求之，得风后于海隅，登以为相得力牧于大泽，进以为将，黄帝因着占梦，经十一卷。
耳鸣襍占十六卷
隋志梁有书耳鸣书各一卷
请雨止雨二十六卷
董仲舒传以春秋灾异之变推隂阳所以错行，故求雨，闭诸阳，纵诸隂其止雨反是，行之一国，未尝不得所欲，隋志，梁有董仲舒请祷图三卷，后汉舆服志注引仲舒止雨书【，初学记引淮南子曰：董仲舒请雨，秋用桐木鱼】。
泰壹襍子候嵗二十二卷
天官书有候嵗羙恶汉之为天，数者占嵗则魏鲜【隋志，东方朔歳占一卷】。
种树臧果相蚕十三卷
秦烧书所不去者，医药，卜筮，种树之书，周礼，马质注蚕书，蚕为龙精，月直大火，则浴其种。
众占非一而梦为大
隋志有占梦书三卷京房撰，志不着録西山真氏曰：周官六梦之占，独所谓正梦者不縁感而得余，虽所因不同，大抵皆感也，感者何？中有动焉之谓也？其动也，有真有妄，梦亦随之，虽昔圣贤不能无梦，惟其私欲销泯，天理昭融，兆朕所形，亦莫非实髙宗之得説武王之克商，皆是物也。常人则不然，方寸之灵，莫适为主，欲动情胜，扰扰万端，故厌劳慕佚，则徒歩而梦舆马矣，恶馁思饫则霍食，而梦梁肉矣，若是者，皆妄也。至于因梦而获若主父，苕荣之歌，叔孙竪牛之兆，似有其实矣。而卒以基莫大之祸，梦其果可慿耶？非梦之不可慿也，感之妄，故梦亦妄也。
人失常则訞兴
今左传作人弃常则訞兴
形法
山海经十三篇
隋志相，以为夏禹所记二十三卷，郭璞注释，乃刘歆所定书，其南西北，东及中山，号五藏经十八篇，其文最多，海内海外大荒，三经南西北，东各一篇，并海内经一篇，总十八篇，多者十余简，少者二三，简其卷后，或题建平元年四月丙戌，待诏太常，属臣望校治侍中，光禄勲臣龚，侍中奉车都尉，光禄大夫臣秀，领主省序曰：禹定髙山大川，盖与伯翳，主驱禽兽，命山川类草木别水土，四岳佐之，以周四方，逮人迹之所希，至及舟舆之所罕到，内别五方之山，外分八方之海，纪其珍寳竒物异方之所生，水土草木禽兽昆虫，麟，鳯之所止，休祥之所隠，及四海之外絶域之国殊类之人，古文之着明者也，孝武时，东方朔言异鸟之名，孝宣时，臣父向对，贰负之臣，皆以是书朝士由是多竒山海经者，可以考休祥，变怪之，物见逺国异人之謡俗，臣望所校凡三十二篇，今定为十八篇，顔之推曰：山海经禹，益所记，而有长沙，零陵，桂阳，诸暨后人所羼，非本文也，通典以为恢怪不经，疑夫子删诗书，后尚竒者所作或先有其书，如诡诞之言，必后人所加也，郭璞序曰：东方生晓，毕方之名，刘子政辨，盗械之尸，王颀访两靣之客海，民获长臂之衣，精验潜效絶代悬符论衡谓董仲舒睹重常之鸟，刘子政晓贰负之尸，皆见山海经，故能立二事之説今本十八卷刘歆，定为十八篇，多于志五篇，固已不同，尤袤定为先秦之书，非禹及伯翳所作，晁氏曰长沙，零陵雁门，皆郡县名，又载禹鲧，后人参益之，薛氏曰：左传称大禹铸鼎象物，以知神奸，入山林者，不逢不若山海所述，不几是也。经言大川所出，及舜所葬皆秦，汉时郡县又有成汤，文王之事，筦子之文，其非先秦有夏，遗书审矣，刘歆直云，伯益所记，又分伯益，伯翳以为二人，皆未之详，考于太史公记，汉西京书，非后世之作也，山海经要为有本于古，秦汉増益之书，太史公谓言九州山川，尚书近之，至山海经，禹本纪所言怪物，余不敢言也，然哉【朱文公曰：记异物，飞走之类，多云东向，或云东首皆为一定之形，疑本依圗画为之】。
宫宅地形二十卷
范氏曰：考古卜地之法，周始居豳，相其隂阳观其流泉，度其隰原，择地利以便人事而已，其作新邑也，卜涧水东，瀍水西，又卜瀍水之东，则推其不能决者，而令之，其法盖止于此，彼风水向背，附着之説圣人弗之详焉。虽然，甲子，作于大挠，尚矣，宣王揆日以田，既吉，戊又吉，庚午，则枝榦固有吉凶，保章氏以星土辨九州之封域，以观妖祥，则方隅固有休咎，圣人弗之详，而未尝废其説。
相人二十四卷
荀子非相曰：古者有姑布子卿，今之世，梁有唐举，陶景相经序相者，盖性命之着乎形骨，吉凶之表乎气貌亦犹事先谋而后动，心先动而后应，表里相感，莫知所以然，隋志相书，四十六卷，【史通曰：许负相经，当时所圣见，传流俗】。
相六畜三十八卷
隋志有伯乐相马经，寗戚相牛经，荀子论坚白同异，云曽不如好相，鸡狗之可以为名也。庄子徐无鬼见，魏武侯告之，相狗马，列子秦穆公谓伯乐曰：子姓有可使求马者乎？曰：有九方臯，吕氏春秋古之善相马者，寒风是相口齿，麻朝相颊，子女厉相目，卫忌相，许鄙相，投伐褐相，胸胁，管青相膹，肳陈悲相股脚，秦牙相前，赞君相后，凡此十人者，皆天下之良工也，又云：齐有善相狗者，其隣假以买取鼠之狗，淮南子伯乐韩风，秦牙筦青所相各异，其知马一也，日者禇，先生曰：黄直丈夫也，陈君夫妇人也，以相马立名天下，留长孺以相彘，立名荥阳，禇氏以相牛立名，【马援上马式表，近世有西河，子舆明相法，子舆仪，长孺丁君都，君都杨子阿臣援师事子阿受相马骨法，孝武时，善相马者，东门京铸铜马法，臣谨依仪氏防中帛氏口齿，谢氏唇防丁氏身中偹此数家骨相以为法，洪氏曰：今时相马者间有之，相牛者殆絶所谓相鸡狗彘者不复闻之矣，】。
苟非其人道不虚行
司马公原命曰：天道精防非圣人莫能知，今学者未能通人理之，万一而遽从事于天，昔眭孟知有王者兴，于防贱而不知孝宣乃欲求公孙氏禅以天下翼奉，知汉有中衰，阨防之象，而不知王莽乃云：洪水为灾，西门君惠知刘秀当为天子，而不知光武乃谋立国师，公刘秀，秀亦更名以应之，皆无益于事，是以圣人之教治人，而不治天知人而不知天。
宋有子韦
新序宋景公时，荧惑在心，子韦曰：荧惑，天罚也；心，宋分野也隂阳家宋司星子韦三篇。
楚有甘公
天官书在齐甘公，此云楚当考，张耳传，甘公曰：东井，秦分先至，必王，楚必属汉。
汉有唐都
太史公学天官于唐都，【律歴志造太初歴方士唐都与焉，都分天部，天官书汉之为天数者，星则唐都】。
序数术为六种
张文饶曰：象生于数，数生于理，故天地万物之生，皆祖于数圣人先知，先觉因制之，以示人以分，天度量地理观之，天地皆有数，况人物乎？始自伏羲画卦以用太极神农植谷，以用元气，于是黄帝制歴分天度也，画野分圻，量地里也，其余首造筭，大桡造甲子，苍颉制字，岐伯论医，伶论造律，皆以理数而示人者也。
医经
黄帝内经十八卷
王冰曰：素问即其经之九卷也，兼灵枢九卷廼其数焉，虽复年移代革，而授学犹存，惧非其人而时有所隠故第七一卷，师氏藏之，今之奉行惟八卷，尔林亿曰：皇甫士安灵枢经序云：今有鍼经九卷素问九卷素问九卷并十八卷即九经也，素问第九卷皇甫士安名为鍼经杨操云：黄帝内经二帙帙各九卷，按隋志谓之九灵王冰名为灵枢、素问第七卷亡已久，士安序甲乙经云：亦有亡失，隋志载梁七録云止存八卷，而冰得旧藏之卷，今窃疑之，天元纪大论五运行论六防防论气交变论五常政论六元正纪论至真要论七篇与余篇畧不相通疑，此七篇乃隂阳大论之文王氏取以补所亡之卷又曰，黄帝坐明堂之上，临观八极，考建五常与岐伯上穷天纪，下极地理逺取诸物近取诸身，更相问难，于是雷公之伦授业，之而内经作苍周之兴，秦和述六气之论，越人得其一二演而述难经仓公其旧学，仲景撰其遗论，晋皇甫谧刺而为甲乙隋杨上善纂而为太素全元起始为训觧阙第七一通唐寳应中王冰得先师所藏之卷，为注合八十一篇，二十四卷按隋志，始有素问之名晋皇甫谧已云素问论病精辨，王叔和西晋人撰脉经云：出素问鍼经汉张仲景伤寒论集云撰用素问是则素问之名，起汉世也，全元起曰：素者本也，问者黄帝问岐伯也，按干凿度大素者，质之始名，或由此馆阁书目黄帝鍼经九卷八十一篇与灵枢经同鍼经以九鍼十二原为首，灵枢以精气为首，间有详畧程子曰素问之书必出于战国之末，夏竦铜人腧穴针灸图经，序曰：黄帝问岐伯尽书其言，藏于金兰之室，洎雷公请问其道，乃坐明堂以授之，后世言明堂者，以此【皇甫谧曰：素问九卷是原本经脉，其义深奥，不可容易覧也，又有明堂孔穴鍼灸治要皆黄帝岐伯遗事也，】。
扁鹊内经九卷
隋志黄帝八十一难经二卷，崇文总目秦越人撰【秦越人采黄帝内经精要之説凡八十一章，编次为十三类，理趣深逺非易了，故名难经，】馆阁书目脉经一卷题扁鹊撰，凡十六篇，史记仓公师公乗阳庆黄帝，扁鹊之书，太史公曰：扁鹊言医为方者，宗王勃八十一难经序曰：岐伯以授黄帝，黄帝歴九师以授伊尹，伊尹以授汤，汤歴六师以授太公，太公以授文王，文王歴九师以授医和，医和歴六师以授秦越人秦越人始定立章句，歴九师以授华佗，华佗歴六师以授黄公，黄公以授曹元。
箴石
内经素问岐伯曰镵石鍼艾治其外説苑扁鹊先造轩光之灶，八成之汤砥鍼砺石取三阳五输子容捣药，子明吹耳，阳仪反，神子越扶形，子越矫摩，太子遂得复生，王僧孺曰：古以石为针，説文砭以石刺病也，东山经髙氏之山多针石，郭璞云：可以为砭针，春秋传羙疢不如恶石服，防云石砭石也，季世无复佳石，故以鐡代之。
经方
泰始黄帝，扁鹊俞拊方二十三卷，【应劭曰：黄帝时医】，黄帝八十一难序云：秦越人与轩辕，时扁鹊相类，仍号之为扁鹊，扁鹊传上古之时，医有俞拊，治病不以汤液醴洒镵石桥引，案杌毒熨，一拨见病之应，因五藏之输湔浣肠胃，漱涤五藏练精易形，周礼疾医注脉之大候，要在阳明，寸口能専是者，其惟秦和乎？岐伯榆柎，则兼彼数术者，吕氏春秋巫彭作医説苑上古之为毉者曰：苖父中古之为毉者曰俞柎，【帝王世纪，黄帝使岐伯尝味百草，典医疗疾，今经方本草之书咸出焉，素问云：上古使僦贷季理色贷季理色脉而通神明注，岐伯祖世之师】。
汤液经法三十二卷
内经素问有汤液醪醴论事物纪原汤液经出于商，伊尹郊祀志，莽防方士蘓乐言，起八风台于宫中，作乐其上，顺风作液汤，皇甫谧曰：仲景论伊尹汤液为十数卷。
本草【不着録】
淮南子云：神农尝百草之滋味，一日而七十毒，梁七録神农本草三卷，按平帝纪元始五年，举天下通知方术，本草者郊祀志，成帝初，有本草待诏楼防，少诵医经，本草方术数十万言，其名见于此，陶景云，疑仲景元化等所记旧经三卷，药止三百六十五种，景以名医别録亦三百六十五种，合七百三十种，因而注释，分为七卷，唐显庆中李勣，于志宁等刋定蘓防増一百十四种，广为二十一卷，并图合五十四篇，志寜曰：世谓神农氏尝药以拯含气，而黄帝以前文字不传，以识相付，至雷乃载篇册，然所载郡县，多是汉时疑张仲景，华佗所记，国朝开寳中卢多逊重定増百三十有三种，嘉祐中，掌禹锡补注附以新补八十有二种，新定十有七种，合一千七百有六种，分二十有一卷，新旧混并，经之本文，遂晦周礼，疾医注五药，其治合之齐，则存乎神农，子仪之术疏，案刘向云：扁鹊，使子仪脉神，又中经簿云：子仪本草经一卷仪与义一人也，子义亦周末，时人【六典注，凡药八百五十种，三百六十，神农本经一百八十二，名医别録一百十四，新修新附一百九十四，有名无用，帝王世纪，黄帝使岐伯尝味草本，定本草经造医方以疗众疾，】张仲景金匮云，神农能尝百药。
本草石之寒温
此论经方之语而无本草之名
房中
容成隂道二十六卷
后汉方术，汵夀光行容成公御妇人法，列仙，容成公自称黄帝师见于周穆，王能善补之事，取精于牝，其要谷神不死，髪白复黒齿落复生，神仙甘始，依容成素之法，更演益之为十卷。
神僊
宓戯襍子道二十篇
帝王世纪，宓戯画八卦，以通神明之徳类万物之情，所以六气六腑五脏，五行隂阳水火升降，得以有象百病之理得，以类推炎，黄因斯乃尝味，百药而制九鍼庄子曰伏戯得之以袭气毋。
黄帝襍子歩引十二卷
列子天瑞篇引黄帝书曰：谷神不死，是谓牝，梁肃导引圗序，朱少阳，得其术于黄帝外书，又加以元禽化禽之説乃志其善者，演而圗之，隋志有引气，圗道引圗，抱朴子云：黄帝论导养而质，素二女，着体诊则受雷岐西山，真氏曰：养生之説出于老子，谷神章其最要也。庄子曰：黄帝得之以登云天。
黄帝岐伯按摩十卷
唐六典按摩，博士一人，注崔寔正论云：熊经鸟伸，延年之术，故华佗有六禽之戯，魏文有五捶之，鍜僊经云：户枢不朽，流水不腐，谓欲使骨节调利血脉，宣通【韩诗外传扁鹊砥鍼厉石子游按摩，】周礼疏，案刘向云：扁鹊，使子术案摩。
黄帝襍子芝菌十八卷
黄氏曰：神农经五芝，久食轻身延年。不老先秦之世未有称述，芝草者，汉武宣世始以为瑞，黄帝内传王母授神芝，圗十二卷，水经注黄帝登具次之，山受神芝，圗于黄盖童子。
泰一襍子黄冶三十一卷
郊祀志，谷永曰：明于天地之性，不可惑以神怪，知万物之情，不可罔以非类，诸背仁义之正道，不遵五经之法言，而盛称竒怪鬼神广崇，祭祀之方，求报无福之祠，及言世有僊人，服食不终之药，防兴轻举，登遐倒景，覧观县圃，浮防蓬莱，耕耘五徳朝种暮获，与山石无极，黄冶变化，坚氷淖溺，化色五仓之术者，皆奸人惑众，挟左道懐诈伪以欺罔主，聴其言，洋洋满耳，若将可遇求之，荡荡如系风捕景，终不可得，是以明王距而不聴，圣人絶而不语【，刘向传淮南有枕中鸿宝苑秘书，书言神仙使鬼神为金之术，策传禇，先生曰：臣为郎时，见万毕石朱方，唐志淮南王万毕术一卷，隋志金丹，玉液长生之事，歴代麋费不可胜纪，竟无效焉，】。
神僊十家
司马公曰：老，庄之书，大指欲同死生，轻去就，而为神仙者，服饵修錬，以求轻举，錬草石为金银，其为术正相戾，是以刘歆七畧叙道家为诸子神仙为方技，其后复有符水，禁呪之术，至防谦之，遂合而为一，至今循之，其讹甚矣，蘓氏曰黄帝，老子之道，本也，方士之言末也，罗氏曰：秦犹以博士领其方，而号其人为列仙之儒明，犹有所本，非若后世夸者之传也，欧阳氏曰：自古有道无仙，后世之人知有道而不得其道，不知无仙而妄学仙，葛洪云：秦阮仓所记有数百人，刘向所纂，又七十一人，【顔之推云列仙传，刘向所造而赞云七十四人出佛经，非本文也，】。
索隠行怪
中庸素隠朱文公按汉书作索
论病以及国原诊以知政
晋语，赵文子曰：医及国家乎？医龢对曰：上医医国，其次疾固医官也。
大凡书六畧三十八种
景迂晁氏曰：刘歆告扬雄云：三代之书，蕴藏于家，直不计耳，顾弗多耶？今有一周易而无连山归藏有一春秋而无千二百，国寳书及不修，春秋有乡，礼二士礼七大夫，礼二诸侯礼四，诸公礼一而天子之礼，无一传者不知其传，孰多于其亡耶？隋志，光武笃好文雅，明，章，尤重经术，鸿生钜儒，负袠自逺而至石室，兰台弥以充积，又于东观及仁夀閤集新书，校书郎班固传等典掌焉，并依七畧为书部固编为艺文志晁氏，公武曰：刘歆始着七畧总録羣书至荀朂更着新簿，分为四部，盖合兵书术数，方技于诸子，自春秋类春秋，史记别为一六艺，诸子诗赋，皆仍歆旧，其后歴代所编书目如王俭，阮孝绪之徒，咸从歆例，谢灵运任昉之徒，皆从朂例，唐分经史子集，藏于四库，是亦祖述朂而加详焉。欧阳公谓始于开元矣，决疑曰：自六经以至隂阳之家其数或多或少，春秋九百四十八篇，而其数之不及者七十有一，道家九百十三篇，而其数之，衍者四十有四，自此以后，蓍一家而卷之，溢于目者八十，医经一家而卷之不登，其总者四十有一，或者其传于后世有以私意増损者邪？夹漈郑氏曰：萧何入咸阳，收秦律令图书，则秦亦未尝无书籍，也其所焚者，一时间事耳，秦人之典，萧何能收于草昧之初，萧何之典歆？何不能纪于承平之后，是所见有异也，范氏曰：汉时以竹简冩书在天下者至少，非秘府不能偹，非如后世以纸传冩流布天下，所在皆有也。
汉艺文志考证卷十