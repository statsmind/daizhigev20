钦定四库全书     史部十四
石刻铺叙       目录类二【金石之属】提要
【臣】等，谨案石刻铺叙二卷，宋曾宏父撰，宏父字防卿，自称凤墅逸客，是书虽逺引石经及秘阁诸本而自述其所集，鳯墅帖特详，凡所徴摭皆有典则，而藏书家，见者颇稀。
国朝初年，朱彛尊得射渎抄本自为之，跋有瑚，木难之喻，此本末有此跋，及彛尊名，字二印，葢犹其手迹，然跋中谓宏父名惇，以字行，则未免舛误，考宋有两曾宏父，其一名惇，字宏父，为曾布之孙，曾纡之子，后人避宁宗讳多，以字行，遂与此宏父混而为一实，则与作此书者，各一人也，跋又谓陈思宝刻丛编，援据颇广，顾不及此，考鳯墅帖，刻于嘉熈，淳祐间铺叙，诸石刻，断手于戊申，仲春亦在，淳祐八年，若丛编则成于绍，定辛夘实理宗即位之七年，相距凡十七八年，何由预见曾刻彛尊，亦何误记也？近厉鹗等，刻南宋杂事诗，直题此书为曾惇撰，是承彛尊之譌，而失之矣，乾隆四十二年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
石刻铺叙卷上
宋 曾宏父 撰
绍兴御书石经
靖康丁未，夏四月，皇宋中兴，高宗即大位，改元建炎，至绍兴十三年癸亥，通十九年，金人逼迫干戈之日居多，乃能亲御翰墨，作小楷以书周易，尚书，毛诗，春秋左传全帙，又节礼记，中庸儒行，大学经解学记五篇章草，语孟悉送成均，九月甲子，左仆射，秦桧请镌石，以颁四方，卷末皆刋桧跋语。
益郡石经
孝经一册二卷，序四百三十九字正经一千七百九十八字，注二千七百四十八字孟蜀，广政七年三月二日，右仆射毋昭裔以雍，经石本校勘，简州平泉令张徳钊书镌工，颍川陈徳谦。
论语三册十卷，序三百七十二字，正经一万五千九百十三字，注一万九千四百五十四字，广政七年四月九日，校勘书镌姓名，皆同孝经。
尔雅一册二卷，不载经注数目，广政七年甲辰六月，右仆射毋昭裔，置简州平泉令张徳钊书镌者，武令升周易四册十二卷又畧例一卷，正经二万四千五十二字，注四万二千七百九十二字，广政十四年，辛亥，仲夏刋石，朝议郎国史毛诗博士孙逢吉书。
毛诗八册二十卷，正经四万一千二十一字，注十万五千七百一十九字，将仕郎，秘书省，秘书郎张绍文书镌工，张延族。
尚书四册十三卷，正经二万六千二百八十六字，注四万八千九百八十二字，将仕郎，秘书省校书郎周徳贞书镌工陈徳超。
仪礼八册十六卷，正经五万二千八百二字，注七万七千八百九十一字。
礼记十册二十卷，正经九万八千五百四十五字，注十万六千四十九字，以唐元宗所删，月令为首，曲礼次之，亦张绍文书。
周礼九册十二卷，正经五万五百八字，注十一万二千五百九十五字，将仕郎，秘书省秘书郎，孙朋吉，书，春秋左氏传二十八册三十卷，序一千六百一十七字经传十九万七千二百六十五字，注十四万六千九百六十二字，【蜀镌至十七卷，止】。
谷梁六册十二卷，传四万一千八百九十字，注三万九千七百三十字。
公羊六册十二卷，传四万四千七百三十八字，注七万七千三十七字。
毕工于皇祐元年己丑，九月望日，帅臣枢密直学士，京兆郡开国侯田况，益州路诸州水陆转运使曹颖叔提防，益州路刑狱，孙长卿暨倅佥皆镌衔于石成都，志又谓公谷田况所刻。
孟子十二卷宣和五年九月，帅席贡暨运判，彭慥方八石，逾年乃成，计四册。
考异一册，乾道六年庚寅三月旦东里，晁公武校石经，与监本不同者，作为此书。
易【五】   书【十】  诗【四十七】  周礼【四十二】仪礼【三十一】 礼记【三十二】 左传【四十六】 公羊【二十二】谷梁【二十三】 孝经【四】  论语【八】  尔雅【五】孟子【二十七】 此正经不同者如此传注不与
古文尚书三册三卷，盖唐天宝未废古书，前传本中汲郡，吕大防得之于宋，次道王仲至家，乃元丰五年壬戌，镂板，乾道六年庚寅帅晁公武取以入石，教官张大固等监刋。
益郡石经，肇于孟蜀，广政悉选士大夫善书者，模丹入石，七年甲辰孝经，论语，尔雅先成，时晋出帝改元开运，至十四年，辛亥，周易继之实，周太祖广顺元年，诗书三礼，不书嵗月逮春秋三传，则皇祐元年九月讫工，时我宋有天下，已九十九年矣，通蜀广政元年，肇始之日，凡一百一十二禩，成之若是其艰，又七十五年，宣和五年癸卯，益帅席贡始凑，镌孟子运判彭慥继其成，乾道六年庚寅，晁公武又镌古文尚书暨诸经考畧洪文敏公，迈谓孟蜀所镌字，体清谨，有正观遗风，续补经传，殊不逮前，且引魏徴虞世南相继为秘书监，日请选五品以上子孙，工书者为书手，盖欲字画清婉，可以传久，是以自经传以后，非士夫所书皆不着姓氏，若汉石经，今不易得，好古者所藏仅十数叶，蜀中以之翻刋，入石黄长，睿谓开元中藏拓本于御府，以开元二字，小印印之，是元宗时已罕得，况今又六百年后邪。
钟鼎彛器欵识帖
二十卷定江佥幕，钱唐薛尚功编次，并释起于夏而尽于汉，初，卷夏雕戈钩带，商钟鼎二卷，商之尊，彛三则卣，四则壶爵，五则觚，举觯敦甗鬲，盉匜槃戈，皆商器也，六之七悉载，周钟八之后，益以磬铭，九之，十则鼎之篆，识十一为尊卣，壶舟宝十二为觯，角；彜，匜十三至十四尽，敦铭十五，则簠簋豆盉，十六则甗鬲槃盂，盦十七，则戈铎皷琥，皆周器也，十八卷秦玺权斤居前，其后为汉钟甬，钫鼎鼒十九，乃鑪壶巵律管匜洗，钲末卷则镫锭，烛槃甗釜甑，鋗弩机，皆汉器也，绍兴十四年甲子，六月，郡守林师説为镌置公库石以片计者二十有四，视汝之所刻，武陵所锓，金石篆隶，则此帖为备，自汉以降，则变为楷变，楷为草秘阁，续帖详之矣，郡守谯令宪又别镌王右军，十七帖于庾楼。
帖谱
阁绛诸郡帖谱具前今铺叙于后
秘阁前帖
十卷淳化三年壬辰，翰林院所镌，侍书王着编次叙，正以厯代帝王帖为初卷，而冠以汉章帝书博古者多议，此乃汉代章草耳，非章帝所书，又谓自汉章而下，至梁简文七帖并一手伪为之，二之四卷，则厯代名臣帖寘苍颉，夏禹书于第五卷六之八卷悉王羲之书七卷，误搀八释智永一帖，九之，十则献之，书米元章，黄长睿辩其真赝，各卷条列甚详，累数千言，见之法帖刋误，盖其源得自江左，多南唐善书者取前贤语以意成之，非临非摹，是谓仿帖，藏之秘阁，凡数匣明，题云：仿书皆用澄心堂纸，与李庭珪墨，悉后主在江南日所制者，宣政间守官，秘阁如刘无言辈犹及见之，淳化毕工，碑龛禁中，大臣登二府者，搨以赐焉，欧阳文忠谓中为火所焚，或言其碑元在，但其后不以赐，臣下按国史，仁宗天圣十年壬申八月，禁中火，延燔崇徳等八殿，帝奉太后避火苑中，后二十年，皇祐三年辛卯楚公刘沆，入参大政，犹有搨本，嘉祐五年庚子，兖公欧阳修为枢副则无之，是罢赐典故，当在至和以后，乃仁宗末年，大观初，徽宗视淳化帖，石已皴裂，且王着标题多误，诏出墨迹，更定彚次较，淳化所刻，非若绛帖，它有去取増减只并武帝一帖合于西，晋武帝帖后择七卷，右军帖内误入智永书，列在第五卷合首卷，古帖三段并而归一，及跻晋宣于晋武上之类，使先后，次序不紊，迨名臣帖亦然，俾蔡京书【阙】及卷首末刋石，太清楼下，此正国朝盛时，典章文物，灿然备具，百工技艺，咸精其能视，淳化草创之始，自然不同，且当时尽出元藏真帖，临摹定其舛误，非若外方但因石刻翻刋京，虽骄吝字学，恐出王着，右是大观之，本愈于淳化明矣，经靖康之祸，新旧二刻，莫知存亡，阁帖目録。
淳化编次     大观更定
第一卷
汉章帝      汉章帝
晋武帝      西晋宣帝
宣帝       西晋武帝
东晋元帝     东晋元帝
明帝       东晋明帝
康帝       东晋康帝
哀帝       东晋哀帝
简文帝      东晋简文帝
文孝王      宋明帝
武帝       齐高帝
宋明帝      梁武帝
齐高帝      梁高帝
梁武帝      梁简文帝
高帝       唐太宗
简文帝      唐高宗
唐太宗      东晋文孝王
高宗       陈长沙王
陈长沙王【叔懐】   陈永阳王
永阳王【伯智】
第二卷
汉张芝      后汉车骑将军崔子玉
崔子玉      后汉张芝
魏钟繇      魏太傅钟繇
呉刺史皇象    呉青州刺史皇象
晋丞相张华    晋尚书令卫瓘
丞相桓温     晋黄门郎卫常
丞相王导     晋侍中张华
丞相王敦     晋丞相王导
中书令王洽    晋中书令王洽
司徒王珉     晋尚书令王珣
司徒王珣     晋中书令王珉
侍中王廙     晋太宰郄鉴
太宰郄鉴     晋侍中郄愔
侍中郄愔     晋中书侍郎郄超
中书郎郄超    晋侍中王廙
尚书令卫瓘    晋太傅谢安
黄门郎卫恒    晋散骑常侍谢万
太傅谢安     晋侍中王敦
散骑谢万     晋丞相桓温
第三卷
晋太尉庾元亮   晋齐献王侍中司马攸车骑将军庾翼   晋侍中杜预
太守沈嘉长    晋司徒山涛
侍中杜预     晋太尉庾亮
王循       晋车骑将军庾翼
刘超       晋太守沈嘉长
散骑谢璠伯    晋中军将军王循
黄门郎王徽之   晋侍中卞壸
谢荘       晋卫尉刘超
侍中司马攸    晋散骑常侍谢璠伯
刘瓌       晋黄门侍郎王徽之
王坦之      晋侍中王操之
王涣之      晋左将军王凝之
王操之      晋王涣之
王凝之      晋中丞刘瓌之
司马索靖     晋中书令王坦之
侍中刘穆之    晋征西司马索靖
尚书王劭     晋尚书令王劭
车骑纪瞻     晋中书令王恬
司徒王廞     晋司徒王廞
太守张翼     晋侍中纪瞻
陆云       晋太守张翼
海陵恭侯王邃   晋都督陆云
中书令王恬    晋海陵恭侯王邃
太守山涛     晋谢发
侍中卞壸     宋光禄大夫谢荘
谢发       宋侍中刘穆之
宋特进王昙    宋特进王昙
中散大夫羊欣   宋中散大夫羊欣
太常卿孔琳之   宋太常卿孔琳之
齐侍中王僧防   南齐侍中王僧防
第四卷
梁尚书王筠    晋西中郎将陈达
特进沈约     宋给事中薄绍之
刺史阮研     宋征西将军萧思话
征南将军萧确   梁尚书王筠
萧思话      梁特进沈约
萧子云      梁交州刺史阮研
陈朝陈达     梁广州刺史萧确
唐褚遂良     梁侍中萧子云
秘监虞世南    唐秘书监虞世南
率更令欧阳询   唐中书令褚遂良
谏议柳公权    唐率更令欧阳询
李邕       唐礼部尚书薛稷
谏议褚廷诲    唐朝散大夫陆柬之
尚书郎薛稷    唐諌议大夫褚廷诲
刺史徐峤之    唐秘书监李邕
长史陆柬之    唐广平太守徐峤之
薄绍之      唐太子太师柳公权
第五卷
苍颉       史苍颉
夏禹       夏禹
鲁司冦仲尼    太史籀
史籀       鲁司冦仲尼
秦丞相李斯    秦丞相李斯
秦程邈      秦御史程邈
宋儋       东汉蔡琰
卫夫人      晋卫夫人
古法帖      宋儋
随朝法帖     随法帖
僧智果      随僧智果
何氏帖      随僧智永
蔡琰       何氏帖
古法帖      唐张旭
僧懐素      唐僧懐素
张旭       古法帖
古法帖
第六至第八卷
王羲之
第九至第十卷
王献之
绛帖
前后各十卷，相传驸马潘正，夫以阁帖増损翻刋间，摹淳化被防嵗月于卷末，然不见跋尾，无自稽考编次，多有不同，阁以汉章书为首列，苍颉，夏禹书于第五绛，则以苍颉，夏禹书为初卷，寘厯代帝王书于后帖之二卷，阁总二王帖为五卷，绛则前后帖皆有之，衍而为十，且以第二卷张芝，王洽书析为第二，第五卷以第三卷庾元亮卞壸书析为第三，第四卷古帝王帖则删，汉章帝晋宣帝明康，哀简文帝，梁高帝简文名臣帖则削，司马攸王，劭王廞，梁萧子云僧智永唐李邕等数帖，却增入王蒙羊谘书，后帖一卷全刋入本朝，太宗宸翰二卷末冬晚书院，偶成一章，则当以呉越忠懿王书作标目，犹前段高宗皇帝书之类，何由自于諡，号下花押如此，是自称于生前，九卷増入张旭千文，四十五字，藏真草书，乃素书跋颠，旭语后云：颠草之趣，贵在雄逸，藏真乃云：其辞又非专为此卷，千文，但绛初入石，定为直行，冈之与鼎，则为横碑十卷，増入顔鲁公王廙，高闲，李建中书，或谓他所刋之帖，皆以横石而绛独立石印，搨之际，上下字迹相联，既裁为经，册手轴，则何所考竟？且匠者摹搨，必通为一碑，无縁逐截横搨，何由相缀？又谓纱纸纹可辨，要当自有眼目，潘尚哲宗第四女，秦国公主，后分二子卷卷析以为二，伯仲中一人最吝，常苦其半，不可得太守，又惮于挟势，挟贵而求者，不能全致，始募工重刋于郡斋，视旧本所差不毫厘，其讹缺处，亦逼真，但神气微弱，嘉定间，李全在山东印，搨绛帖以遗要人，或以售，好事者又有自场贸易以来者，殆古刻不存，再翻新本谓即冈帖伪为非也，冈之梅斑，麤率，况其笔意，予所见绛帖，陆续几十觉藏真，草书笔势，皆有截断处，良由元系横书绛，刋入石迁就，移作直行，冈以绛为祖，不敢有毫发异，乃独此帖，易直为横鼎帖，绍兴续刋者也，亦舍绛而取法于冈，是横刋之为当矣，至于以横碑，剪为直行装，褙是又伪之拙者，此以冈帖或鼎帖凑成，且其文自不甚顺溜，未易以意释，但今之辨帖者执此以别真赝。
阁帖本无而全卷増入
太号 太宗御书
封号 唐张旭书  懐素跋
书号 顔真卿书  王廙书
懐素书   高闲书
李建中书
阁帖本无而卷内増入其人
王蒙       羊谘
僧智果【书梁武帝评书】
阁帖本有而卷内删去其人
汉章帝      晋宣帝
明帝       康帝
哀帝       简文帝
文孝王      梁高帝
简文帝
晋司马攸     王劭
王廞       谢发
梁萧子云      唐李邕
阁帖卷内所载而増其帖
王珉【美食】      王廙【圣体胜常得书】
虞世南【名公书，】   ，  柳公权，【防恩丝，靸兰亭诗，】唐太宗【秀岳铭】。
王羲之 山号【景风 药方】
无号【永兴 遣乡里 秋中感懐衰疾 人】
以号【二十八 勿杀一生 毁塞 重熙问乡以弟 上日 日五 为此
淡闷 不知君问 斩足】
报号【转久 肿不差霜寒 疾患差】
愿号【适欲遗书 嵗思终感 新为 百姓一朝放悬 从子弟 范新妇 间者
近道 悉佳 东问驰情驰期当 小婢】
王献之 壮号【婢日久思恋】
帝号【锡錍】 居号【二妹】上号
阁帖卷内新载而删其帖
西晋武帝【删一帖，】   ，唐太宗【删十六帖，】高宗【删六帖】。
晋张芝【删一帖】    钟繇【删五帖】
索靖【删一帖】     陈逵【删一帖】
唐虞世南【删二帖】   褚遂良【删二帖】
柳公权【删二帖】
王羲之 六卷【比奉对 情至 都邑 诸从梅 知问 熙存 儿女山川诸竒 谯周 严君平 口言 饯行面近 君可 四月五日 侍中 近因夏劳写懐】
七卷【君欢 龙保 当西 清宴朱处仁 惆怅 盐井 七十】
八卷【当北 伏想 若耶 噉面 晚可知问 延期 脩龄 晚得 濶转自爱 故尔 上虞昧得汝】
王献之 九卷【想彼悉佳 永嘉节近 前告】
十卷【助汝 转胜 消息 集聚 铁石散懐 度 胜常 庆至 服地黄鸭头丸 东阳 豹奴 益州 散骑散情 府君 服油 平安】
石刻铺叙卷上
钦定四库全书
石刻铺叙卷下
宋 曾宏父 撰
长沙帖
十卷实秘阁前帖，翻本内羲，献帖畧有増入庆厯间慧昭师钱，希白摹镌，自五年乙酉至八年戊子，讫事，尝观杂文中载，东坡自儋耳，移合浦，见桂帅程钦之潭，帖册各题其后第二卷云，唐太宗作诗至多，亦有徐庾风气，而世不传，独于初学记时时见之，第四卷云呉，道子始见张僧繇画曰：浪得名耳，已而坐卧其下，三日不能去，庾征西初不伏，逸少有家鸡，野鹜之论，后乃叹其为伯英再生，今观其书，乃不逮子敬逺甚正可比羊欣耳，第六卷云，宰相安和，殷生无恙，宰相当是简文帝殷生则深源也。邪第八卷云希白，作字自有江左风味，故长沙法帖，比淳化待诏，所摹为胜，世俗不察争，访阁本误矣。此逸少一卷，尤妙，庚辰，七夕合浦官舍，借观第九卷云：谢安问献之君，书与尊公何如？荅曰！固自不同，曰：外人不尔内人，那得知邪？今刻皆不曽，以坡书添入逐卷，要是当时题于程所藏碑刻潭无真迹，故阙如也。但二卷郄愔书第三卷帖何以断当字分两行希白善书者，于此殆不可晓，后又有山谷评释，今长沙帖间不存，希白临摹嵗月或云土人，又私翻木版，有纹可辨，容斋随笔谓坡，僊遗墨，今藏其家，有数字差异。
庐陵帖
十卷亦秘阁前帖翻本，皇祐中，郡人萧太博汝器，暨其弟殿，丞汝智相继，宰和之含山，得丞相刘楚公，被赐阁帖，翻摹入石，携归乡居，后五十年，崇宁，丙戌，殿丞之子，纶又自修补讹阙中，不知何事，乃归郡斋，今又百四十年，碑石散失，不可摸，搨间有存者，盖数十年，旧本萧之族，今盛于吉水之九江。
清江帖
十卷又名戏鱼，堂帖亦秘阁前帖，翻本元祐七年壬申，五月，刘次荘得吕金部，和卿阁本临刻，外有释文十卷，或咎所镌过，巧失真郡，又别有二王帖亦石碑，自述释文之误。
武冈帖
前后总二十卷，乃绛帖翻本不载入石嵗月后帖之九卷，张旭书其藏真颠草数十字，则横镌于石笔势，清劲蜿蜒，立意本竒于绛之直，行人多贵耳而贱目，但以罕得为重，遇绛刻大讹阙处，镵为梅纹，今人多搨此碑，伪作绛帖至横刋，藏真颠草，剪以直背成册，虽古刻笔势，元有断续，至于剪痕，则心劳而拙。
续阁帖
十卷，元祐五年庚午，四月秘省，乞以淳化阁帖所未刋，前代遗墨，入石有防，从之，至徽宗建中靖国元年辛巳，八月毕工，厯十一年费缗钱一十五万乃成，摹写者待诏邵彰，上其事者，秘书少监邓洵武孙谔也，首卷晋唐帝后书二卷三卷悉王羲之书四，又羲之暨其子操之等笔五，又所书黄庭经，乐毅论兰亭叙六，又其家寳章集七卷，乃晋索靖所书月仪，八则虞世南，贺知章柳公权帖，后则无名，人帖九则李懐琳书康絶交书末卷唐无名人所书，月仪，诸帖多不入此刻，盖徽宗朝此碑，方成诸郡，翻本嵗月在前惟鼎帖，刋在绍兴，故得取以搀入卷帙。
汝帖
十二段，大观三年己丑，八月，郡守敷阳王寀，刋石寘郡之，坐啸堂第一，则金石文八种，二则秦汉三国刻五种，三则晋，宋、齐、梁，陈五朝，帝王书三十，行四，则魏晋九人，书四十八行，五则晋渡江，三家帖四十八行六，则二王帖并洛神赋七，则南朝十人，书八则北朝，胡晋书十二种九，则唐三朝，帝后四书十则唐，欧、虞，褚薛书十一，则唐六臣书十二，则唐迄五代诸王七人，书二百六字，每段皆刻，汝之郡印暨王，敷阳所题标目防稽亦有翻，本黄长睿深，讥其谬寀，后仕亦通显，坐降天神事，为林灵素所挤，不得其死。
武陵帖
二十二卷绍兴十一年辛酉十月，郡守张斛集秘阁，法帖合潭，绛，临江汝海诸帖，叅校有无补其遗阙，以成此书，后列郡官名，衔以本朝太宗御书冠于首卷二卷至四则古帝王书増隋炀帝绛阁之所无者五卷，又苍颉夏禹书，暨古钟鼎，欵识六卷，以后则厯代名臣帖十卷之末，即二王书，亘十七卷之首，而止二十卷，则顔鲁公帖居半，张长史草书，亦系横刋视阁，绛名贤帖多五之一，末卷亦祖绛帖殿，以李建中，字较之，诸帖为详，然止木本，世称旧有石碑，前未之见，且跋语亦不叙。及傥有旧，刻安能入阁之续帖，晋武消息，书唐明皇鹡鳹颂等帖。
淳熙秘阁前帖
十卷即淳化，秘阁前帖，翻本十二年乙巳二月，修内司被防翻，刋首卷髣髴犹存古本，淳化嵗月后乃磨去。
淳熙秘阁续帖
十卷，十二年三月被防，摹勒入石，皆南渡后，续得唐朝遗墨首卷则钟繇，王羲之帖，次则羲，献书内黄庭经，小楷后有臣遂良临四字三卷，欧阳询萧瑀褚庭诲孙思邈，狄仁杰，张旭顔，真卿七贤书四卷，则明皇批答，裴耀卿等奏状五卷李白胡英，李邕白居易帖，六则张九龄三相，暨李绅告身七则李阳氷篆李徳裕毕诚李商隐书八则懐素颠草九则髙闲亚栖齐已书末卷则杨凝式并无名，人帖上皆有内府图书，宣和及绍兴，小字印章，或睿思殿印，如李绅告身高庙，后有亲笔，跋语黄庭经，懐素颠草则有李主建业，文房之印，视今长沙所镌，笔法迥殊，非若前帖，但翻淳化所，镌阁帖。
羣玉堂帖
十卷本平章，韩胄自镌其家藏墨迹，阅古堂帖是也。首卷全刋，南渡以后，帝后御书二卷，则晋，隋名贤帖三，则唐名贤，帖四则懐素千文，五六暨九卷，悉本朝名贤帖七卷，全刋山谷书八卷，全刋米元章书末卷则蔡忠，惠石曼卿帖开禧末，韩以罪死籍，嘉定改元，被防拟入秘省，乃易今名。
凤墅帖
二十卷嘉熙淳祐间，勒石寘吉州，凤山书院，七年乃成；初，卷七朝宸翰二卷，东都名相名贤，帖三则东都南渡廷魁帖，四则熙丰党人暨崇，观攻党帖，五则清江三刘帖六则曾南丰暨武城帖，七则蔡忠，惠暨苏帖，八则，苏门诸贤帖九则欧阳文忠唐三宗赞稾，司马文正议，百官表书，东坡翰苑制稾，十则东都名贤诗赞六一集古跋十一，则黄太史帖十二则米元章寳晋帖十三，则南渡名相帖，十四则南渡，执政帖十五，则南渡儒行，并续廷魁帖十六，则绍兴正论，暨庆元正人帖十七，则南渡文艺帖，十八十九，则南渡诗文，题跋二十，则呉紫谿范石湖杨逃禅，帖悉本朝圣君，名臣真笔，目所见者，若夫异代字迹，则前贤镌刻已备，展转誊模，愈失其真，且亦欲类吾宋三百年间，书法自成一家，以传无穷，古刻皆存，桓温王处仲字意有所在，予亦不敢削巨奸，遗墨以戾前志，盖视古帖亦犹续通鉴云尔。
画帖
二卷上则宣和墨戏，道子风雩，图伯时，九歌图等十二段下，则羲之兰亭图，并叙文考订，时贤凤山，题咏二卷。
续帖
二十卷淳祐间接续前帖，入石编类满卷，方能施工，首卷东都名贤文忠烈等帖二卷欧阳公，梁史断稾，康节逢春吟三卷，江南李主，吴越钱王暨东都名贤帖四卷，忠义程刚愍，杨忠襄南渡将相名贤帖五卷向文简，吕文靖宋景文东都名贤帖六卷，罗愈，试衔告身女真，闽主等伪宣制度外帖七卷，胡文定致堂五峯南渡，儒行帖八卷，干淳续相南渡，名贤帖陆放翁，杨诚翁书语孟章句，并诗文九卷李梁谿游青原诗十卷范石湖，游大仰七言诗十一卷再游，大仰五言诗，并帖十二卷，东都宰相张文懿晏元献，厐荘敏苏，司空陈文恭王文恭赵清宪，唐少宰刘文安书翰十三卷，南渡宰相史，越王郑，魏王秦申王，小东十四卷名贤，范文正，马忠肃蒲，密院呉密院刘忠定蔡紫微郑左丞薛恭敏，刘次封刘徽学小东十五卷，东都文蓺苏沧浪，陆学士孔舍人萧仆卿萧理丞诗文十六卷，文蓺薛钱塘刘屏山，赵抚守章荘，敏林和靖苏后湖，韩南涧，王复斋张于湖，罗与斋陈少卿刘正字，赵章泉诗跋踌躇，凡经六琯，自惟藏拙，埜墅逾二十载，挂冠，又已十年，衰頽八袠，岂能更出门戸家藏者裒镌无遗，乡之故家转假，亦竭士夫，经从各有好尚，有亦罕自随，傥絶笔以竣后人，谁其同志，不若叅取奎画名墨表，表在人耳目帖所缺者，缉而继之，不敢执，初，志以不见真墨而畧庶可备皇朝文物之盛，乃于后第十七卷首取太祖书大宋一统字，太宗杂书，英宗赐懐琏批神宗书，西郊书诗，哲宗书罚弗及，嗣四字，钦宗书琢玉赋，宪圣呉后书归田赋十八卷，则东都名贤，徐骑省胡文恭，赵清献杨文公唐质肃，滕章敏钱文肃钱内翰包孝肃杂帖十九卷，东都文蓺，石徂徕张存诚，沈存中唐彦献王仲至沈献达，杨无为石曼卿诗柬二十卷，东都名贤，刘巨济薛道祖，苏才翁毛东堂，周清真贺庆湖李文敏，杨龙学张秘阁诗文，于是正帖续帖，皆满二十卷而名画，题跋又有二帖凤墅，镌终始大畧如此其间，彚次不能尽，如人意者，得之有先后也，末如之何。
前帖十册 板六百四十四板
石一百七十片
字六万五千三百九十二字
续帖八册 板五百七十六板
石一百四十一片
字四万四千二百六十字
画帖一册 板八十板
石十八片
字六千一百九十七字
题咏一册 板八十板
石二十一片
字五千二百八十字
总二十册板一千三百八十板
石三百五十九片
字十二万一千一百二十九字
太宗削平僭伪，四方图籍，悉输御府，江南文物素盛，藏蓄前代遗墨虽富，然杂以仿帖，淳化三年，诏侍书王着编次为十卷刻之石，既藏禁中，非命赐近臣无自印，搨潘正夫居，绛乃増改衍为二十卷，官又刻置郡斋，次庆厯五年乙巳钱，希白临摹于长沙，皇祐中，萧汝器，汝智刋之于和载以归，庐陵，元祐五年，刘次荘临刻于清江，皆阁前帖之，翻本武冈，帖独绛之翻本，惟后九卷藏真跋，则横刋视绛之直，行为胜，而人反轻之是嵗又诏以秘阁续得前代遗墨，入石为续，帖亦十卷，至建中靖国乃成实，居长沙，庐陵清江翻帖之后，大观三年，王寀又刻帖十二段，于汝州，与绛阁二帖，皆殊鼎帖，则绍兴十一年，张斛锓梓，始能合诸帖，而总为绪正，凡二十二卷嵗月近在南渡之后，故及入阁之续帖，并汝帖于帙中，南渡续阁帖，虽与前帖同镌于淳熙十二年却皆续得唐朝遗墨与诸帖亦异，羣玉堂帖，则前代与本朝遗墨相杂，凤墅帖，则尽本朝书翰，今阁旧本，前后帖暨汝与绛沦隔敌境，庐陵帖，又散坠遗失，不复可得，惟修内司，新翻阁之前帖，暨续刋后帖，及长沙，清江武冈，武陵四郡，所存之本，世可得也，若章贡衡阳，曲江八柱，三山诸处，亦多有帖，皆命意不同，随其所有，则镵之石非全书，也不能具载，戊申，仲春曾宏父因铺叙，诸帖笔于册尾。
兰亭叙
永和九年，暮春王右军，与亲友四十二人，修禊于兰亭挥毫制序，兴乐而书遒媚劲健，谓有神助，醒后连日，再书数十百纸，终不能及右军自珍爱之，秘藏于家，七传而至智永，子徽之派也，舍俗为僧，居越之永欣寺，以其手临真草千文，八百余本，散施浙东诸寺兰亭序则以授弟子辩才，俗姓袁梁，司空昂之元孙，辩才寳爱此帖藏之寝室，梁上置匣以贮之，人所罕见，唐太宗酷好二王书，聚真迹几三千六百纸，暇日与魏徴论二王书法，证曰：右军存日，自喜者兰亭序，今在辩才所，太宗欲即取之徴曰辩才寳此过于头目，未易遽索，后召至长安，因作赝本以示之，辩才曰：右军作此三百二十五字，梦天台白云子传授笔诀，以永字为法深恨，所以收真迹，兵火之余，求之不获，ꇵ留辩才，而密遣搜访，但得智永，千文以归，继辩才，托疾还山房，元龄荐御史萧翼负才艺，多权谋，必能称防翼，梁元帝曾孙也，太宗以命之，翼曰：若作公使，义无可得之理，愿得二王杂帖三数通间行以往，太宗给之，翼遂易冠，微服至湘潭，随客舟至，越潦倒，真得山东书生，体每旦必入永，欣寺观画壁，过辩才院，则休于门，辩才见之，问曰：何处檀越翼答以北人寒暄才毕，语意投合，延入围棋，抚琴握槊，谈文情甚相得，更留夜饮，设缸面新篘，江东云缸面，犹河北瓮头新醖也，酒酣，探韵赋诗，辩才得来字，诗曰：初醖一缸，开新知万里来，披云同乐莫歩月共徘徊夜ꇵ，孤琴思风，长旅雁哀，非君有秘术，谁照不然？灰翼得招字，诗曰：邂逅欵良宵，慇懃荷胜招弥天，俄若旧初地，岂成遥酒蚁倾还，泛心猿躁自调，谁怜失羣？翼长苦业，风飘妍蚩略同，彼此讽咏，自恨相知之晚，晓乃去，以再防翼，乃载酒赴之，绸缪逾月，翼示以乃祖手画职贡图，辩才叹赏不已，因谈论翰墨，翼曰：先世皆传二王楷书法，自幼躭翫，亦有数帖自随，辩才欣然，约以明日擕，至如期而往，熟视数过，曰：是则是矣。非得意，时书贫僧有一真迹，翼曰：何帖答以兰亭翼，佯笑曰：数经乱离真迹，岂在辩才曰：先师寳惜临终亲付于吾，付授有绪，明旦来看，翼至辩才，自梁上匣内出之，翼见故指瑕摘类，纷竞不定，自示翼之后，不更置梁上，并翼二王帖并借留，几间辩才，时年已八十余日，临数过，老而弥笃，翼往还既密，无他猜嫌，偶出赴严，迁家斋翼来，谓守房弟子曰：忘净巾在内，乃为撤闗遂窃兰亭序，并借留二王书函，出入永安，驿呼驿长凌愬告曰：我是御史，奉墨勅在此，可报汝都督齐善行驰至，则宣示墨勅，促召辩才，时犹在严，迁家闻命，不知所以见所谓御史乃翼也，闻取帖惊倒仆地，久始苏，翼遂奉帖，驰驿以进，太宗大悦，擢为员外郎，赐以金缕瓶，玛瑙，椀等始怒，老僧悭吝，不欲加刑，数日后，仍赐物三千段，谷三千斛，辩才不敢私，有回施于寺，建塔三级，自是惊悸成疾嵗余ꇵꇵ卒，既得帖，命供奉赵模，韩道政，冯承素诸葛真四人各搨数，本分赐皇太子诸王近臣而一时能书如欧虞，褚诸公皆临搨相尚，二十三年，太宗不豫，幸玉华宫，含风殿，谓高宗曰：吾从汝求一物，高宗哽咽，引耳而听，太宗曰：吾所欲兰亭，序可与我去，暨大渐，褚遂良请以从葬昭陵，世无从见矣。
右见何延之兰亭记，尚书故实并唐野史若刘餗嘉话，则载兰亭序，梁乱出外，陈天嘉中，为僧智永所得至大，建中献之，宣帝隋平陈，其帖归晋王，王不之爱，僧果从王借搨，及登位，终不求索，僧果死，辩才得之，太宗为秦王，因见搨知在辩才处，遣萧翼取之武徳，四年，入秦府，贞观十年，始搨以分赐近臣，若籛后人希白所撰南部新书则言，太宗在秦邸时，欧阳询就越祚，求之武徳，四年，入秦邸反，搨本以送辩才，赵景安云麓漫抄，引唐野史载智永所居之寺曰云门防，稽志则云：僧永与其兄惠，欣本住郡之嘉祥，寺右军旧宅也，梁武以二僧能崇释教，合二名，改赐额永欣云。
处士郑元素，温韬之甥，隐庐山，青牛谷四十余载，自言从韬发昭陵入隧道，至元宫，见宫室制度宏丽幽深，殆类人世，正寝，东西厢皆列石榻上，列石函中，有铁，漆匣，悉藏前代图书及钟王墨迹，秘防谨密，纸墨如昨，尽为所掠，韬死，不知流散之所。
右见郑工部所编南唐近事
定武兰亭刻
唐太宗诏供奉临兰亭序，惟率更令欧阳询所搨本，夺真勒石，留之禁中，他本付之于外，一时贵尚争相打，搨禁中石本，人不可得，石独完善，石晋不纲，契丹自中原辇寳货图书以北至杀胡林徳，光死，永康立国，乃交兵，遂弃石而归，庆厯中李学究者得之，韩忠献壻也，始以墨本示公，公索石观，李瘗之地，中李死，其子出石始售于人，本必千钱，由是好事者稍稍得之，后李氏子负官缗无偿，时宋景文公守定武，乃以公帑金代输，取石匣藏于库，非贵游交旧，不可得也。熙宁间，薛师正出牧，求者沓至，薛恶其摸打有声，乃刋别本于外，多持此以惠求者，此郡真赝，已有二刻矣，其子绍彭又模之他石，潜易元刻暗以自别，遂于古刻湍流，带左右五字，各劖损一，二笔为识，或又谓古迹，仰字如针眼殊字，如蟹爪列字如丁形，又云字，微带肉，又唐古刻，大观中，诏取此石于薛氏家，其子嗣昌纳进御府，徽庙龛置宣和殿，右见何子，楚跋语若滕章，敏公则谓有游士，此石走四方，后死于定武，营妓家伶人，ꇵ水清取以献，是石本归定武，虽有二説然皆宋景文公守郡日也。
薛绍彭既易，定武石刻祐陵取入，龛置殿阁，靖康之乱，金人尽取御府珍玩以北，此刻非其所识，独得留焉，宗汝霖为留守见之，并取内帑所掠不尽之物，驰进，高宗时驻跸维日，置左右逾月，敌骑大至，仓卒渡江，因此竟再失之，向子固为扬帅，高宗尝令冥搜之，竟不获，右见王明，清挥麈録。
高宗宸翰
闻知防稽县，向子固有褚遂良，所临兰亭，序后有米芾，题识卿，可取进来，欲一阅之。
十四日 付孟庾  押
兰亭叙却付卿
二十四日    押
宏父恭覩，高宗御札二本，一则付孟庾命于防稽，向子固家取索米芾，所跋兰亭叙，一则付还，疑即寻访，定武石本二宸翰，孟之子以与腴，荘张履履以畀，宏父以敬，勒石于凤墅，画帖后卷又观王大醇诗有云：昭陵未閟，千年迹定武，相传几様碑，此是中原旧时本石，今焉往落东夷，未知何所凭据？而云。
六一先生集古録
文忠流派，自乱离南渡，始寓霅川，继归庐陵，元孙从立人傍，排名者二十三人。
江陵支使，【隽】分司，总幕【俱】，则监丞【发，】之曾孙。
名【，偰】者寺丞，【奕，】之曾孙也，尝持五代史梁稾，遗周益公，鄱阳郡守，【伋】则奏院【辩，】之曾孙也。
后【俱】，迁豫章【伋，】徙浙西，惟【隽，】之子孙，奠居乡郡。
【伋】之孙，【继文】顷，班改宰长兴，袭公遗泽，已六世矣，集古録旧千卷，皆先以古帖而系以题跋，缝用名印，【隽】之南来，悉弃帖而留跋，四失其三可考者二百六十有八。
内一百五十一跋【隽，】之所藏，枢使王蔺为镌石，豫章分为上下，后三帙。
又十二跋亦【隽，】所藏十七跋则【伋，】之所藏五十五跋，在周益公书，楼一十跋，在张永守【奭，】家广宪方崧卿合而镌石，庐陵分为四卷。
又二十二跋在三衢，汪书逵家郑寺丞，寅出守庐陵，盖汪之甥，模丹以来，亦镌石郡斋，四跋重复，当时稾草也，间多改窜，订正字迹，大小不同，然皆公亲札。
今庐陵二百四十六跋散之四方，幸存者，亦不知几易主矣，三衢二十二跋，亦不为汪氏，有比褚干，赵与岳分司于此，汪之懿亲也，为予言汪之子，卒于官所，其妇挈之婺女，父家玉山，两世所蓄，嘉画名帖，无片幅存者，吁物聚于所好，迨好者死，则又移诸有力之强，理之常也。淳祐，壬寅，书于家藏集古録一十一跋之尾，曾宏父幼卿。
石刻铺叙卷下
石刻铺叙跋
石刻铺叙二卷，宋建昌曽宏父撰，卷末有后序，书字季卿，其叙孟蜀，九经及思陵御书，石经本末特详，又南渡以后，袐阁帖亦诠订有序，按宏父，本名惇，绍兴十三年，以右朝散郎，知台州府事，其以字称者，避光宗讳也，临安书肆陈思辑，宝刻丛编，援据颇广，顾不及是编，予从躬渎就堂上人抄而藏之，不啻象犀，珠玉之外，网得瑚，木难然。