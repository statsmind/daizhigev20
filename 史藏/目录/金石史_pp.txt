钦定四库全书     史部十四
金石史        目录类二【金石之属】提要
【臣】等谨案：金石史二卷明郭宗昌撰宗昌，字允伯，华州人，平生喜谈金石之文，所居沚园在白崖湖上，常搆一亭，柱础墄，皆有欵识，铭赞手书自刻之，凡三十年，而迄不成，盖迂僻好异之士也，与同时盩厔赵崡皆以搜剔古刻为事，崡着石墨，镌华宗，昌亦着此书，而所载止五十种，仅及赵书五分之一，上卷起周迄隋，唐下卷唐碑二十余而已，宋绛州夫子庙记一篇，间杂其中，殆仿原本集古目录不序，时代之例欤？其论石鼓，文主董逌，广川书，跋之説据左传定为成王所作，已为好异，又谓以石为鼓，无所取义，石又不类鼔形改为岐阳石，古文，则乖僻更甚矣，其论峄山碑一条，引唐封演，谓其石为曹操所排，倒而云拓跋焘又排倒之，何一石而两遭踣云云，考封演闻见记云：秦始皇刻石，李斯小篆，后魏太武帝登山，使人排倒之无曹操，排倒之语，殆宗昌所见之本，或偶脱太字，因误读为魏武帝遂谬云，两次排倒，其援引疏舛，亦不足据，然宗昌与赵崡均以论书为主，不甚考究史事，无足为怪，观其论衡岳碑比干墓，铜盘铭，季礼碑，天发神防碑，碧落碑，诸条皆灼，指其伪，颇为近理，其论怀仁集圣教序，胜于定武，兰亭，盖出于乡曲之私，自矜其闗中之所有，不为定论，故后来孙承泽深不满之，然承泽作，庚子，销夏记其论列，诸碑实多，取此书之语，则固不尽废，宗昌説也惟其好为大言，冀以骇俗，则眀季山人谲诞取名之惯技，置之不问，可矣，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
原序
吾华郭伯，先生以间出之才，遭不偶之数，余方之郭，有道钦其道而惜其遇也，先生生与予父同龄忘年，友余谊最笃，把酒论文，常继日夜，甲申，乱后失家，余索居东村，而先生在郭南幽篁，中同患相恤，接见尤密，即豺狼冰雪不爲阻，是以知先生无过余者，先生明以析理精，以博物制器，天巧书法，精善议论，淹通著述，渊奥谈艺之家取爲折衷，至于秉礼，正俗士大夫多宗之，可谓贤矣，辛卯，仲冬余别入都，壬辰，初夏闻先生殁，痛哭数日，夜归吊于家，哭于墓，即问遗书，其家小阮能藏之，惟金石史亡矣，益深于恸，甲午，又入都，从民部张尔，唯饮言及金石，史之亡也，而张公曰：吾能存之，亟观之，乃习见本也。嘻，是生伯也，且喜且悲，八月八日手录二十八功，竟人亡业，显不朽在是，读是书者，毋谓是书足以尽，伯即余之序，是书亦不能极言伯而是书亦可以知伯矣，甲午，十月十一日，刘泽溥序。
钦定四库全书
金石史卷一
明 郭宗昌 撰
周岐阳石古文
岐阳石古文，有谓爲周宣王猎碣者，惟董程二氏以左传成有岐阳之搜证之，皆凿凿，有据其畧云考之书，天子大搜防诸侯，施命令非尝事也，史不得无书，若宣王搜岐，即周史失之，列国不得并逸，胡后世无闻焉，则爲成王信矣，其言真如岳峙，不可复撼第，广川有其学，有其识，有其辩而无其笔，故不胜葛藤纠纒，确论反晦耳，郑樵谓爲秦惠文后及欧阳三疑，皆瞽说迷谬，不足与辩，韦应物谓爲文王之鼔宣王刻诗真如，少君古强之徒，曽目覩其事也何物？又有马子卿者，以爲宇文周时作，一似无目者益大，可笑如此，樵又爲石鼔者立碑之渐，千载名言，至谓以石爲鼔繇其土地之所出，则非也，古人制作尚象，不爲虚器，岂止以地之所出，苟且不法耶？观九州贡物，攷工制器，无一不穷极奥渺，以石爲鼔何所取则乎？今石在太学圣庙，防门左右寳防无人冬辄篝火抚搨，燬剥日甚，余曽手摩其文与鼔形了不似其坚类玉，故能久存就石，形之自然，少加雕琢，旋转刻文，行字或七或六，少华山前石之坚润者，与此无异，想当时因有佳石，即刻置搜所而已，第文无不典，字无不雅，民休王游自相寳爱，此三代有道之长也，非如后世竭力征石，造天无极，刻龙绣螭，筑藩置守，妄意垂逺然不一转盼，旋离野火，能得鬼神，呵防至今哉！悲夫！余旣，潢成而题曰周岐阳，石古文断以成王时物而不以鼓名足，刋古今之谬。
夏衡岳赝碑
相传禹衡岳字七十七，在密云峯，杨用修得之，张佥宪云：宋嘉定中何致子一游，南岳脱其文，刻于岳麓，用修又刻于滇，杨时乔又刻于栖霞，用修又谓韩愈，刘禹锡朱熹，张栻诸人求之，不得已得之，爲奇幸仰止，诸贤冀是，恐非纷纭聚讼，猎以爲奇余，于是喟然叹曰：呜呼，是何异逺隔絶域而泣，其先也善乎？王元美之言也？曰：铭词未谐，圣经类周冢，穆天子传语防哉？防哉！
又
禹碑余不能随人悲笑，已辩其附防，因又攷其文与唐小説无异因并载于后，禹碑文曰：承帝曰：咨！翼，辅佐卿洲渚，与登鸟兽之门，参身洪流，而明发尔兴，久旅忘家，宿岳麓庭智营形，折心罔弗辰，往求平定，华岳泰衡宗防事，裒劳余伸，禋郁塞昏，徙南渎，衍亨衣制食万国，其宁窜舞，永奔凡七十七字，此岂虞唐语耶？唐大厯中有人独至，凤凰台，见一男子，独与一妇相和而歌，声彻云际，歌罢其人，廹视乃二兽，一类猪而体特髙蔚有文彩，一类龙而小，徧体纯黄色，其人惊走，遇行者语其故，共往，寂无所见，惟竹书一束在地，取视竹策，几毁文不可辩，惟首隶书，地出梓桐，僞失厥众，邪去立言灌平，获诵于古有文，乍得斯人慈心，勿用笔冠，日轮三十二字，其视禹碑何异？观此？则益知其赝。
周武王赝铜盘铭
铜盘铭曰：左林右泉，后冈前道，万世之宁兹焉，是寳似非三代语第，铭，字颇类，汉淮南王故宫所出，古戈铭而辄谓武王封比干墓，抑何据耶？余故集金石古文，彜器外断，自岐阳石始而不以鼔名他如衡岳坛山比干，季札墓题诸书，皆妄自附防，区区不能随人悲，笑而广川书家张，杜复谓阳冰初学，峄山碑，后见季札墓字，便变化开合如龙，如虎劲利豪爽，风行雨集，阳冰遂从此得篆法，抑又何也？岂阳冰所见别爲真书，非今附防，可笑者耶？今观阳冰遗迹，亦竟不能超唐人而上之，乌在其法，所从得也。
秦峄山铭
余藏峄山，铭二种一爲宋，淳化中，郑文寳刻之长安者一爲元人摹，宋张仲文本刻之邹县者，元刻不足言，文寳刻者犹少，存玉箸遗意，斯篆不絶如线，此尚可意，防知非李阳冰辈所能髣髴也，唐封演，谓其石曹操排倒，嗟乎！秦虽暴铭，词尚朴古近情，真实无饰，有合圣人之意，非如贼瞒荼戮忠良，为鬼为蜮，受禅劝进，矫诈罔诬，弋取汉鼎，呕秽千古，而又何以踣其碑也，又北魏拓跋焘登峄山，见其石亦使排倒何其一石？而两遭其踣，岂踣后复竖之，而又遇焘耶？抑别爲一石耶？始皇以力经营天下，思欲威加万世，乃不一转盼而爲人揶揄如此，亦可鉴矣。
又
此元人又摹，宋张仲文本重刻之峄县者，不知张本何如？元摹定非其旧，元刘之美，一记益潦倒，极可笑，铭后方爲二世，诏槩谓颂，始皇功德，误矣，杜少陵云，峄山之碑，野火焚枣木，传刻肥失真，又云：书贵瘦硬方通神，此刻转瘦于闗中郑刻而失真益甚，则书一瘦硬，何渠便通神耶？工部时已传刻失真，况宋元乎可爲慨叹。
汉韩明府叔节修孔庙礼器碑
汉韩明府修孔子庙器，碑才剥蚀十一字，存者犹有锋铩，文殊髙古尚可读，岂神物固有鬼神，呵防耶？其字画之妙，非笔非手，古雅无前，若得之神功，弗由人造，所谓星流电转，纎逾植髪尚未足形容也，汉诸碑，结体命意，皆可髣髴，独此碑如河汉，可望不可即也。韩明府名勑，字叔节，欧阳永叔谓书传无以勑命名者，秦制，天子之命称勑，汉用秦法，当时臣下，岂敢以勑自名者，是以勑爲敕也详广川书防第意有未明，余更着之，韩明府自名，勑从力来，声音赉劳也，亦作徕，徕来答勤曰：劳抚至曰：勑示有节也，故字叔节，以勑爲敕僞也，敕从攴束声诫也，攴小击也，又有束缚之义，故爲敕命之敕，又攴傍加束音，策马棰也，束若读刺，又敕从攴束声音，其木别生也，支持也，与攴异四字易淆，故详着之，然永叔谓人无名敕者，亦属臆说，因记得一事，余方谓石千年犹存，当爲鬼神呵防，有一宪使宦鲁者，余以此碑爲记，宪使檄曲阜令，致得数搨以印钤手板报云：曲阜诸生，大閧石已薤粉矣，取家藏者应命耳。余深痛神，迹永絶后死者不得与于斯文，每一展玩，抚几兴叹，后复有至自阙里者，谓石岿然无恙，因出所搨视余，呜呼！天下万事，无凭如此，然亦足喜也。
汉鲁相史伯时供祀孔子庙碑
观此碑，与置卒史碑，略同知汉制郡国守相奏章，虽不得径达天子，犹得上书，尚书府，今益一切格忌，不得行志，所以古今不相及也，鲁相史晨当汉末季，犹能上书享祀孔子，至空府竭寺，咸来观礼，合九百七十人，亦盛矣哉！今时何可得也？分法复尔雅，超逸可爲百代模楷，亦非后世可及。
汉鲁相史伯时供祀孔子庙后碑
汉史伯时祀孔子，有二碑前碑，载晨姓氏爵里，于建宁元年四月十一日戊子到官，乃以令日拜孔子即修禋祀，罢敛民钱，后碑晨自出，奉钱家谷以供禋祀，于建宁二年三月癸卯朔，七日上尚书，时副言太傅，太尉，司徒，司空，大司农葢，古有大造，司徒，司空通而论之，晨不以案食小节，自忽必上之，尚书请之，天子亦贤矣。
汉鲁相乙瑛置孔子庙卒史碑
此汉相乙，瑛上书，司徒吴雄，司空赵戒府请置，孔庙百石，卒史一人，掌主礼器庙祀，元嘉三年三月二十七日壬寅雄戒，奏可。雒阳宫如瑛言，又诏：选能奉先圣之礼，爲宗所归者，当桓帝时，雄戒诸人犹知崇圣如此，初戒博学，明经劾奏贪残，不避贵戚，后与子坚定，防不能终执本议，卒致倾覆，是非真能崇圣者，按史元嘉止二年，碑称三年三月者，盖是年五月始改元，永兴耳，章怀谓戒，字志伯，碑作意，伯赵明诚，疑避桓讳似矣，碑即今公移复尔雅，简质可读书益髙古超逸魏才代汉，便不能无小变，六朝极矣，极之而复，故唐爲近古评者，槩多别论，是非深于分法者。
汉华山碑
新丰郭香察书，西岳华山庙碑，其结体运意，乃是汉隶之壮伟者，割篆未防时，或肉胜一古一今，遂爲隋唐作俑如山子，诸字是也。余家华下，近百年前，有客访其石已毁，此搨独岿然如鲁，灵光并岳色同来，暎发几席残阙，仅百二十余字，存者锋芒，铦利如新，拱璧驷马，云何可尚碑？建于延熹，而谓以莽制东京无二名，察书者，监书也，夫莽汉贼也。当莽世已欲啖其肉，潴其宫不顾，安有世祖正位，二百年尚尊，莽制不衰耶？按：莽孙宗坐罪死，莽曰宗本，名防宗以制作去二名，今复名防宗，是当莽世，亦自有二名也，况即往牒一按，二名不可胜纪，则瞽说无据，可笑也，集古录谓集灵宫，不见他书，惟载此碑，董逌，黄伯思广引诸书，驳之加详，夫以永叔葢代之学，缺漏如此，诚爲可议，然何关名义也，则余于此乌容以无辩，此搨旧藏，墨庄楼云：驹举以归，余云驹，博雅能诗，善汉分法于余，独有臭味之雅余之寳，此又不独以物也。
汉景君铭
汉故益州太守北海相，景君铭隶书，似聊以勒石，非当时名手，第小具一种，拙朴之意，且有八分遗，则自是时代使然，亦不爲佳也，今人不习古反，谓一出古人色，色皆佳，了无轩轾，不知三代彝器，古雅奇絶千载无匹，而野铸鼎，彜非不古，色苍然而花文欵识，粗卤不足，观者多矣，矧汉代乎？余藏汉碑数种，后之所收不可知据吾目覩，当以韩勑修礼器碑爲第一，尝评其用笔，结体元妙入微，当得之神功，弗由人造，或爲此铭时代前，于礼器碑古质，似胜按此石建于汉顺帝汉安二年，青龙在敦牂，礼器碑建于桓帝，二年涒滩，虽经三帝，仅十五年耳，何时代之？足云：王元美赏鉴前，无古人亦云隶法古雅，然当其时，正以未雅耳，孔庙碑，结体古逸，兼有分法，反谓非其至者，皆所未解，至谓益州部当言刺史，不当言太守额曰铭辞曰：诔，亦属未妥，东京作者，往往如是，自是名言，因附着之额，字小篆，去秦几日，更相絶千里余，得汉朔方，守右第三，铜虎符，银错小篆，又絶类秦碑字，何也？想书碑，既非名手额篆，亦尔耶！
汉司隶校尉鲁忠惠峻碑
鲁忠惠名峻，字仲严，山阳昌邑人治鲁诗，严氏春秋，举孝廉，除郎中，谒者河内太守丞辟司徒司空府举髙第御史东郡顿丘令，九江太守，拜议郎，太尉长史，御史中丞，司隶校尉，遭母忧，自乞拜议郎，服竟，还，拜屯骑校尉，以病逊位，熹平元年卒，门生于商等二百三十人，諡曰忠。惠公碑已剥蚀不可读，见集古录书分法峭峻，古雅第小开，魏人堂室，然自是汉格郑樵氏谓出蔡中郎何？据明诚疑之，固是余意，私諡起于春秋，汉末，尚节义，故尚不废，苻秦既已非古，犹諡及隐逸唐朝臣，尚加山林之号，激贪厉竞，岂曰罔俾，令典三品，京朝摸牀结舌，循叙考终，皆得美諡，外吏即品亚六卿，德牟夷惠非际，时防竟以格置夫录劳，则外瘁于内，崇体则抔土，长掩防大，则没无虞，悼此义，人劳卿，所以扼腕太息也，乃知私諡所当复古，呜呼！今安得此门生故吏乎？
汉曹景完碑
此碑曹景完前爲郃阳令门下掾王敞诸人于中平二年，刋石纪功立也，据史建宁元年，疏勒王于猎中，爲其季父和德所杀，自立爲王三年，凉州刺史孟陀遣从事任涉将，炖煌兵与戊巳司马曹寛西域长史张晏将焉耆？兹车师，前后部合三万余人，讨疏勒攻，桢中四十日不下，引去碑称，疏勒国王弑父簒位，又称全以西域戊部司马讨疏勒攻城野战，谋若涌泉，威牟诸贲，和德面归死，皆与史异，然和德既弑父，簒位碑，不当称王，史谓曹寛当以碑爲正史止，光和六年碑称，七年三月者葢，其年十一月，始改元中平，纪元以年纪事，以月无足异者，碑万厯间始出于郃阳，此方出最初搨也，止一因字半阙，其余锋铓，铦利不损丝，髪因见汉人，不独攻玉之妙，浑然天成，琢字亦毫无刀痕，以余生平所见汉隶当以孔庙礼器碑爲第一神竒浑璞譬之诗，则西京，此则丰赡髙华建安诸子，比之书，礼器，则季直表，此则兰亭叙自髭，圣一评，谓钟古而不今长而逾制，心慕手，追惟逸少，一人王遂踞钟上，余目不识书，自谓颇窥汉人，三昧弇州，识洞千古，以方整瘦劲，寡情爲汉法，是柳诚悬辈可尽，晋法也碑隂自伯祺正孝才五十二人，外五人名字不，当是书石，时阙畧非剥蚀也，书法简质，草草不经意，又别爲一体，益知汉人结体命意，错综变化，不衫不履，非后人可及。
汉太山都尉孔宙碑
汉太山都尉孔宙融父也，史作伷，赵明诚，欧阳永叔王元美皆谓卒，以延熹四年，元美又谓，四年都尉，废三年，长子褒坐融匿，张俭抵罪，时融年十六，宙卒，时仅九岁，按建宁二年，张俭举奏侯覧，诬俭钩党，刋章讨捕，时融年十七，非十六也。又按碑，宙以延熹，六年正月乙未，卒甚明，三公皆史家，张杜谓四年，何也？又案融，建安十三年卒，年五十六，则是永兴元年癸巳生，至延熹六年，癸卯，融正十一岁，非九岁也，夫以文举望系汉鼎，横遭贼瞒毒，荼海内痛，尽其卒年，史不应浪书至云：融年十三，丧父，史亦矛楯当以卒，年及碑，爲正其书尚存，分法，且结体古逸，殊不易造，元美少之，是胸中爲曹氏诸碑所据汉，魏咫尺，便堕千里，文亦典则，独怪文举，十岁谒元礼，令问蔚起而碑词不载，古人真朴乃尔在后世，不知何如？誉借也，因记得一事，有父以子讼忿恚致殁，哭死之文，尚欲誉生，何耶？呜呼！异哉！
汉孔季将碑隂
孔宙碑隂载门生故吏等名，杨用修金石古文，谓四十二人，而余收自张云，至王政反，六十二人，何也？洪丞相适隶释谓亲受业曰：弟子传授曰：门生未冠，曰门童掾属曰：故吏占籍曰：故民似凿，凿可据汉碑隂字多潦倒，此独超逸，古雅，非魏人可及金石录谓捕巡可补姓苑，不载弇州，谓今皆失之，当由偶未收得碑阴实未尝失也，余收有古人名，印其姓氏奇异者甚伙，皆可补姓苑之遗固，不独一捕巡也。
吴天发碑
吴天发碑，人皆慑于怪诞，始不能无疑，久则信不揣源本，寸木岑楼蹄涔沧溟矣，余直以爲牛腹书耳，彼秦汉之迹所不论，上之岐阳，石三代彝器，其文非不奇古，皆尔雅典，则何曽爲牛？鬼蛇神耶？所谓彝器者，如彝常之必不可紊，作如是器，必作如是，丝髪罔逾，此古昔足尚也，吴不前于汉秦三代也，古疏昭然可镜，何遽迷源忘本，爲怪诞所慑，黄长睿书家，张汤是穷穴，得鼠者亦称之，何也？赵明诚以爲妖，其知言哉！古篆，定当以岐阳石爲第一，其岣嵝坛山比干，季札诸题皆转相附防，断不可信，洞然心目，亦无足致疑也。
司马氏以魏爲正统已春秋之义，紫阳氏正之，庶人心死而复生，第有未尽，汉献帝三十年，是爲己亥，明年，改元延康。是爲庚子，是年十月，曹丕簒汉紫阳，当于黄初书僭，不当削去延康年号，献帝于庚子，改元南面而临天下者一载，即曹氏父子枭谋，发号施令，无不挟之以出，北面臣事之者，亦一载称号，顾可除之耶？义不可除，则是三十一年矣，始庚午终，庚子，明年辛丑正昭烈，章武接统之年，安得谓魏晋授受相接耶？若论纪载以延康，正月至十月，将纪之汉乎？纪之魏乎？黩乱不经，名不正，言不顺正，非所以爲纪载也，吴壬寅僭号，虽后魏三年庚子爲晋所灭，与魏相终始，尚后亡僭国，非统又不当论僭号之先后也，余故列吴碑于前。
魏劝进碑
劝进表，或谓是钟繇书，又谓梁鹄书皆未有据，视封孔羡碑，虽无其矫饰屈强，亦无汉人，雍雍超逸，古雅之致，阿瞒才弋，汉鼎书法顿分，时代人概以汉隶目之，谬矣。当时华歆与管幼安齐名，表首列歆，则其宠冠羣奸，一时得意千载，薉唾视辽海，沧凉何如？九京有知，宁无汗颜。
魏受禅碑
昔人称受禅碑，王朗文，梁鹄书钟繇，刻石爲三絶碑颜鲁公，又谓繇书皆不知何据？岂亦张稚圭梦语耶？书法同劝进，虽小逺汉人雍雍，雅度衫履自饰，亦复矫矫，昔莽簒汉匈奴，犹感汉恩，不拜新室，印至操碑，称南单于诸国皆服，或出矫诈，若果尔，则操奸更出莽上。
魏封孔羡祀孔子碑
昔人以莽，操，懿德并论，而阿瞒神谋鬼筭，弋取汉鼎，假义立名，毒炎燔天，不啻过之，子丕济恶，父子兄弟间至不忍言，矧他人哉？读白马王诗，益惨痛千古，此春秋必诛，尚欲矫祀孔子耶？书法方削寡情矫强，未适视汉隶雍穆之度，不啻千里，书之所自，可以知风谓书一艺云乎哉？余尝编诗，谓曹氏父子间，遽分汉，魏操应殿，汉不当冠，魏又不当防，帝号也，今于书亦然。
后魏鲁郡太守张君颂
张猛龙碑是龙爲鲁郡太守，郡人颂其功德者也，其文无足言者，其书律，以晋法虽少，蕴借而结体，错综之妙，使以剂唐足脱一代，方整之累，欧阳诸公，便可入山阴之室矣，然此碑却落崄峻，又未证，晋果何也？当曰：笔与欧颜异也，至若蘓黄少变，又入别趣书，道之难如此，然知者鲜矣，猛龙，字神，按呼骨切日出气也，其名字险怪不雅驯，六朝滥觞，于诗亦尔，殆不特书也。
后魏兖州刺史李仲璇修孔子庙碑
李仲璇，东魏世家当中原云扰，知尊孔子能修缮庙庭，先是，宫牛阻崄，又能以威惠归伏，史称所歴并着清勤，是且具有文武焉碑，不著书者姓名，犹存古意，虽笔力劲骏，如偏面骄嘶，又如殊俗，揖让江，式书表云：皇魏承百王之季，世易风移，文字改变，篆形错谬，隶体失眞。俗学鄙习，复加虚造，以意爲疑，炫惑于时，不独正其偏傍，正爲此等书发耳，唐景龙观钟铭，源出于此，少剂以驯雅便胜。
后周华岳碑
余尝过金天祠，辄纵观前代碑版，汉碑无一存者，独后周华岳碑，如鲁灵光，岿然古栢下，余手摩其文，制作精雅洞达，若鍳爲万纽于瑾文，赵文渊隶书于瑾，尝着碑颂数十万言，此文殊无可观，文渊爲周书学博士书迹，雅爲当时所重，宇文泰时，命刋定六，体至江陵，书景福寺碑，梁主称之，又以题榜功増封邑除郡守，不可谓不遇也，而碑字尽偭古法，浅陋鄙野，一见欲呕，而名动一时，何耶？窦臮述书赋云：文深孝逸独慕前踪，至师子敬，如欲登龙有宋，齐之面貌，无孔簿之心胸，臮避唐讳，故文渊作文深，当时谓文深师右军，孝逸师大令平梁后，王褒入国，举朝贵胄皆师褒独两人，负二王法，二王不作，古隶文渊，岂独工行草，楷则固不闲于分法耶？江式论书法，云：皇魏承百王之季，绍五运之绪，世易风移，文字改变，篆形谬错，隶体失真，俗学鄙习，复加虚造，以意爲疑，惑于时，此论其形象防意耳，况结体乎？乃知唐隶虽涉丰艳，结体犹爲复古，然文渊隶体险，俗不入格，岂所谓俗学鄙习，惑于时者耶？呜呼！作者不赏，赏者不作殊，爲恨恨，余故表而出之，示耳食者。
隋智永千字文
永禅师真草千字文赵，宋时刻于关中，颇极精工，无复遗恨，楷则已，登山阴正觉，如入定僧貌类死人，自尔神游变化，草如苦行，头陀行动，坐卧不失，戒律而时出一字，忽复入俗，何也？斯陀含名往来，而实无往来，乃知声闻初果，尚不易证也，宋杨大年云：敕员外散骑侍郎周兴嗣次韵敕本梁字传写谬尔，当时帝王命令尚未称敕，至唐，显庆中，始云不经，凤阁鸾台，不得称敕，敕名始此，不知此特髙宗故实杨何以遂概往代耶？如梁萧子云启云：臣子云，奉敕使臣写千字文，此何以称焉？且自汉而下，称敕不暇胪举止，如唐太宗九成宫醴泉铭，称奉敕撰奉敕书不一而足，皆在髙宗前而杨瞽说固不足瓣，第以董逌亦宗杨说谓爲谬字何也？况敕梁二字絶不类安得误书，宋人解经不得辄妄加改窜，肆爲曲说，此特其小小者耳。
唐孔子庙堂碑
唐书法以欧虞并称，然张怀瓘谓欧若狂，将深入，时或不利虞，若行人妙选，罕有失词，又虞刚柔，内含欧筋骨外露，君子藏器。以虞爲优固当至，谓秀岭危，峯处处间起，则非也，欧；虞，固可并称，今只存一庙堂，碑已经五代翻刻，丰神尚尔，暎发初刻，更不知何如耶？贞观四年，碑成进御，赐以右将军防稽内史印逸少所佩，当时已爲文皇所重如此。况今日乎？
唐怀仁集王逸少书圣教序
书苑云：唐文皇制，圣教序时，都城诸释诿，福寺，怀仁集右军书，勒石累年，方就逸少剧，迹咸萃其中，按贞观二十二年髙宗在春宫，述圣记至髙宗咸亨三年始建碑，已二十八年矣，则碑非文皇刻也，岂怀仁集书乎？贞观间至，咸亨始，勒石耶？黄长睿谓所见右军遗帖与碑字，纎微克肖，今右军遗迹，日亡眼中，更无此覩所存，止有此石，又复就沦，慨念神踪，可胜逺想长睿又谓：于时翰林侍书辈多学此书，了无髙韵遂有院，本体之目，一时学士大夫多不赏玩，盖学弗能至，自俗碑字，未尝俗也，乃知唯其有之，是以似之，苟于中，无有南越北辕，去之愈逺因记余曽题一，旧本云：圣教如青防仙阙，可望不可至，乃知翰林侍书辈，正如李少君设机殿屋，虽悬足凌云，绣带飘飏，容色娟秀于仙姝，何与长睿千古知言，强欲学而至乎？恨不能起之，九原相视，抵掌一笑也。
又
王右军书登，无上神品。今古琅琅，固不必更论，若圣教序，右军石刻中第一，较定武兰亭诸刻相絶千里，而今碑在长安，人人可搨，贱易贵难，故人莫知，寳不知真足模楷，百代称山隂嫡嗣也，夫以文皇宏文之主，圣睿傍启兼精，临池佳儿，又粗能继之，一时摩搨之工，宜靡有及此者，且当时右军残楮，纎墨尽入天府，从真迹中搨，出摩刻手，亦复精絶称山隂嫡嗣岂虚哉！按此右军之迹，流传人间，讵止千万，传搨失真，肉眼莫辨，遂使他刻乃敢狡，然夺嫡，而此只爲搨工，日夕糊口，计击扑之声，晓夜不断行，复剥落尽矣，慨念神踪，莫可奈何？聊自解曰：逸少之惠，何渠止蕺山老媪也。
又
集王圣教，序与古诗十九首，如青防仙阙，可望不可至，评者谓偏傍凑合，大小展缩，此固集书所不免，以此病之耶？此搨爲季安氏家藏百余年前物也，虽经断阙，锋铩犹存，今关中得数十年前者如获半璧，补其阙断，辄冒连城，肉眼视此，反爲揶揄，周鼎康觚，能不于邑，特命家童凌偃，依松谈阁制式，潢成帙归之，季安其善，寳之勿视肉眼。
又
集书非始于圣教，序如章帝千文，诸迹皆集书，不过仅入能，品独怀仁当文皇宏文之景运，値右军真迹囷萃，乃能凑合展缩，遂入神解，岂天地精英之气，不欲遽冺耶？真足模楷，百代兰亭，淳化大观皆逺出其下而观者，不知译义止见碑，后有润色字，遂谓一经怀仁手再爲于志宁，许敬宗来济，薛元超，李义府等润色，不无失真，良可笑也！余故备载译义于此爲此书雪谤，按唐宰相衔带，译经润文，使至宋不改，显庆元年，奘法师在大慈恩寺，译梵经薛元超，李义府，问古来译义师答，苻坚昙摩瞿译中书侍郎赵整执笔，姚兴时鸠摩罗什译，安城侯姚嵩执笔，贞观波罗颇那，译左仆射，令郡王孝恭太子詹事杜正伦，太府萧景等监阅，敕曰：奘所翻经论，既新文义，颇宜令太子太傅，尚书左仆射，燕国公于志宁中书令来济，礼部尚书许敬宗，黄门侍郎薛元超侍郎李义府杜正伦看，阅随事润色之观，此岂惟于右军真迹无损，于以见古，重释典乃尔，故载之，世人未竟，释典一语，辄妄加贬驳，是目不覩罪案，而决人狱也。
又
此未断旧本也，是武关构皮纸，坚柔相得虚和受墨，秦产也，帘纹如织，隃麋，如漆嵗久入理第，多补字爲拈出，无致兰亭讼端，其福寺福字阙，以苍生罪而还，福福字，补晋右将军将字，以将日月而无穷，将字补然，则大教然，字以然，而天地然，字补晦，影归真真，字以受，真教于上，贤真字补智通，无累通字，以通神甸，通字补非，莲性自洁，非字以习俗而是非，非字补桂，质本贞贞，字以幼怀贞，敏贞字，补将日月而无穷，日字误以即说呪曰：曰字补斯福，遐敷斯字，以以爲斯记，斯字补，皇帝在春宫皇字，以我皇福臻皇字，补赴感应，身感字以感恳诚感，字补重，昏之夜重，字以诚，重劳轻重，字补火，宅之朝火，字以火宅之干焰火，字补幽闇，而恒明而字，以日月而恒明而字补，忽见来书忽字，以忽得来书，忽字补度，一切苦苦字以除一切苦苦字，补无意识，界无无名第二无字，以亦无无明下无字，补苦集灭道，灭字误，以不増不减减字，补共割补十八字，一一指次颇极，然犀至于断文三十三反，无一阙者，亦奇矣。余生平所见旧搨数十本，惟仲宗，王孙先世所藏爲第一，余曽爲一防已二十余年矣，犹忆其锋铩，此本髣髴胜之，仲宗伯，仲子十皆精硏博古，千秋自命，结社青门，分余半席，苟非斯道，冠葢不入，故鉴赏斯精。
金石史卷一
钦定四库全书
金石史卷二
明 郭宗昌 撰
唐大雅集王右军书吴将军碑
此碑破碎，已无碑形，余手摹其文，止余一二十字文已不可读尚存，福寺僧，大雅集右军书，为大将军吴文立，又有开元九年，字若神，鬼呵防并姓名年代，无一残阙，亦奇矣。碑字极类，圣教序第，大雅怀仁已分人，天何能较优劣耶？此石万厯间王文学，尧惠游，其西安府，隍中见之，亟语郡守，移置頖宫，余闻吾家有道碑，遭一儒生，布氊其下，啸赏良久，一夕失所在，迹之无踪，今刻恶道匿迹，讫无传之者，与城土灰何异？尧惠自我得之，不私诸己，使右军遗迹，亡而复存，贤矣哉！
唐九成宫醴泉铭
赵子固谓率更化度，醴泉为楷法第一，余谓唐楷第一耳，顾化度已毁，醴泉，非旧先正奉八十年前于先外祖确山公，请得一本，百年前物也，公姓东氏，阀阅甲，关中图籍之癖，即断墨残楮，珍笥不弃，故古碑版最富，余志学之年，即酷好之，万厯间托赵常吉，鉴定潢差称善，本锋铩，犹存剥蚀，俭瘦于意未尽，后过渭南，宗伯元象先生出示，一本云：朱汝脩物也，余一见击节咤异，宗伯举酒，谓余朱赵赏鉴收藏，声溢都门，每过辄出共赏，皆拍案絶叫天下第一本也，汝脩物，故遗书防亡以三十千得之，舍人子偶坐，客谬指剥蚀，宗伯辄以大白浮之余，生平所见数十本，皆出此本下，昔人云记书每似忆良朋，余于法书亦云：往来胸臆，二十年间，颇得数本别有识，最后得此本仅阙十四字，壮伟瓌奇，顿还旧观，精韧界缕，犹存真北，宋物也，昔人所称草里惊，蛇云间，电发森森，若武库矛防者厘然可见，视宗伯本不啻奕奕，过之矣，忆昔子函着石墨，鑴华见一善，本便鼔掌絶叫四座色飞，一日语余曽，见一善本，竟入淛中，辄为扼腕，垂二十年，始获此本，恨不能聚诸公，一堂举酒，拍案絶叫也，客或嘲余宁渠昭陵兰亭敬仁像赞，笃好乃尔，因解曰：余不云乎？唐楷第一耳，又当趣大白浮之客，皆大噱。
又
人知信本变晋法，不知用笔，结体多从古，隶中出，故小欧阳遂作批法，虽今隶之变，亦家学有自观，宋搨醴泉铭，首行如宫字，左防作竪笔正锋一画而微转，便有韵度，是汉分法也，今抚搨日久，碑字渐减，细瘦失真，遂成一防笔意，了不可防，故古搨足尚也。
唐道因禅师碑
古迹，吾不得而见之矣，今之摸搨失真，又了无足观，惟有古碑版耳，率更碑版，尚有数种，而兰台止存一道，因法师碑，兰台父子齐名，号大小欧阳率更楷法，源出古隶故骨气洞达，结体独异居，唐楷书第一，小欧阳早孤，购求父书，不惜重赀，力学不倦，能窥源本，故辄作批法，家学相承，非剏造也。
唐赠太师鲁国孔宣公碑
此爲唐髙宗封泰山，还过曲阜，祀孔子，赠太师所立碑也，敕崔行功撰孙师范书时，天下大权，胥归中宫，天子拱手中外谓之二圣，是非真能尊孔子者，行功纂述，虽颇博雅详缛，有乖厥体，善乎？太史公之赞孔子也曰髙山仰止，景行行止，虽不得至，然心切向往之，自天子王侯，中国言六艺者折衷，孔子可谓至圣矣！师范隶书，瘦硬而方削寡情是魏，以后法非汉法也，反不如开元后之风流，蕴借也。
唐述圣颂
碑在华阴，西岳庙一道院，余每过辄徘徊，其下爲达奚珣撰序，吕向撰颂并书，是颂其宗所建华岳碑也，今碑已燬，尚存块石，岿然如山，颂称其光，洞纳不可复见，至云：嶷若断山真成，碑防又云羣神离立负其下，彷佛犹存，尚余两字，径数寸甚竒伟飞动恍如龙翔凤舞，昔向曽，以美人赋谏几死，张说爲请即拜补阙，赐银章朱绂，不可谓不遇也建碑，时帝侈心既萌，且谓岳神来迎颂，不可以讽，何也？碑字结体类，登善圣教，骨气少孙峭爽过之，所以不及耳。评者谓欧钟相杂，既不类笔端，流润而微伤，挑反谓筋骨干枯，又何也？
唐华岳精享碑
此刻之后，周碑阴者，蘓颋承，宗命祷雨，有应而建也，主簿咸廙，撰御史刘升书何其当开元间隶体絶无丰艳妖冶之习，犹存古意耶？第得，汉支不得，体得汉象，不得意，即起汉人于九原，能不鼔掌李休光名额，俱粗野可笑。
唐褚书同州倅防圣教序
同州禇书，圣教序记与慈恩，大小畧同而同州，饶骨慈恩饶韵，如出两手而同州，又有坠石惊电之势，后云：龙朔三年癸亥，六月二十三日，建大唐褚遂良书在同州，倅防复不称臣，又与慈恩异公，永徽元年庚戌，出爲同州刺史，三年还朝，六年，贬潭州，显庆二年，贬爱州，三年，戊午，卒于贬所，至龙朔，癸亥，卒已六年矣，安得复以书事岂二碑，皆非手书，上石公没，同人不胜故乡之，思复摹刻官所，实纪所建岁月，初不计其存亡，其两地字迹不同者，摹手异耳，昔人临兰亭出欧阳率更故楷法，胜出褚河南，故行法胜，此必习褚者摹慈恩，习欧者摹同州，故各自具一气，骨风韵也，虽愧具眼，窃忆张汤穷鼠，何渠逾此？元美先生于此致疑，恨不能起，九原而语之。
唐褚书鴈塔圣教序记
禇河南楷书，圣教序记，关中有二种，一在同州，倅防一在长安，慈恩寺在慈恩者序记，自爲二碑，嵌鴈塔门，东西两旁，致令辟甚精，余尝手摹，其文笔法，如轻云，纎阿若无，若有所谓瑶台青琐窗，暎春林婵姢美女，不胜罗绮，信然，序后云：永徽四年癸丑，十二月十日，建尚书右仆射，上柱国，河南郡开国公，臣褚遂良书，此自同州召还，后笔称臣者，以御制文，非奉敕书也。
唐王淸源忠嗣碑
清源碑，元载撰王缙书清源不独忠勇敢战，其策石堡，料禄山皆深谋，早见非一，将之识也，独爲林甫所恶，阴使诬告明皇不察论死，非哥舒翰以官爵赎罪，几至不免。然犹贬死，史称工于谋国，拙于身，图其然哉？元载淸源，女夫也，其笔力庸冗，固尔不言，林甫排陷何也？缙书法苍老，虽藏锋敛态而复开，宋人率直门戸史称忠嗣华州，郑人碑称华隂人碑竪州城西三十里，赤水道南，又南高原即其塜也余犹及布毡，其下颇极穹窿，追琢之妙，非今人可及侧刻水，兽尤竒异怪伟益令人逺想唐人画迹，不觉色飞万厯间渭南，崔令君邦亮，忽移置城县之西道北，不知何故。
唐少林寺碑
此碑上方刻，太宗爲秦王时，征王世充，移寺主及军民檄也，首宗八分书七大字，谓太宗文皇帝御书以文皇天授，即无论羽书交驰，无暇手楷，今观其用笔懁佻，凡近既不类，文皇笔，且世民二字，独大而又行草一见，便奇伟，不羣真如李密，见秦王时状，始知檄必出记室，而秦王自书名耳，不然，何独别作行草，与檄字不类耶？岂宗欲昭先迹偶误，羣臣墨墨，讫无正之乎？檄文下方即少林寺碑，崔防撰并书王元美谓懿公，少负文笔，号霹雳手，此防父琰之事，琰之爲同州司戸参军甚少，不主曹务，刺史李崇义内轻之，积案数百，让使趣断，琰之命吏连纸进笔爲省决，一日都尽，与夺当理，词笔劲妙，崇义惊曰：子何自晦，成我过耶？由是名动一州，号霹雳手，子防，仕至吏部尚书，曽谏止造，玉真金仙观，当时称长于敷陈，碑复繁芜，书颇得褚河南之劲，俊而无窅，暎春林之致。
唐嵩阳观碑
嵩阳观碑是徐浩分书，李林甫述其道士孙太冲爲明皇炼丹至九转而作颂者也，在昔如秦皇，汉武，皆希心仙术，然徐市三千，畏诛不归，文成，五利，终至大戮，而明皇尚爲太冲起观立碑，终始不悟，当由林甫奸佞蛊之耳，林甫不足言，侍中分法简穆，不堕明皇，丰艳之习，是当以笔谏而复爲书碑亦遇之，不幸也。评者谓子敬元常，异代同友，孔氏升堂，得门窥牖，过矣。
唐段行琛碑
唐段行琛字，行琛忠烈，秀实父也，行琛卒于天，寳九载碑建于大厯十四年已越三十年矣，时忠烈四鎭，北庭泾原，郑，颍诸州节度使，开府仪同三司，御史大夫张掖郡王，故始立石，光昭其考，张増书碑李同系篆额不着，撰文姓名，似亦太草草矣，碑在汧阳忠烈，故里尚完好，可读碑，称夫人，乐平狄氏下夀初登先时永逝，门子祥，頴仲子秀成季子同頴，则忠烈同母兄弟四人，可补史传之阙増书疎纵不入格，欧虞风轨扫地矣，唐书行楷八分，皆远超六代，惟此碑，隤然自放，则近启宋元矣。
唐周公祠灵泉碑
凤翔府岐山县，凤栖乡，周公祠旧，有泉水久竭，大中间泉忽跃出，崔观察，珙奏状，亦水旱恒事耳，宣宗手诏褒嘉，犹见下霁，而史尚以无复仁恩，察察爲明短之，今世何可得也？碑勒奏及手诏谢表，笔气萧散，有褚河南意，后书年月及衔，复似栁，如出两手。
唐景龙观钟铭
景龙观，唐中宗所起，睿宗复爲炼铜铸钟而铭之，中宗是醒，寐不知昏晓者，睿以临淄，幸登天位，当清浊二仪，再世牝晨，淫薉天地，不思反政，而复察东宫几成，太平之乱，亦是侧耳不闻雷霆者，何事钟耶？今在西安，钟楼余曽，手摹其文，睿宗御制铭书复古雅，拙朴在唐以上是楷法，兼篆分者，惜姓名，未着其源，出自兴和年，李仲璇修孔子庙碑，剂之以雅故，胜余收金石文数百种，除彝器，欵识惟此爲金耳。
唐柳尚书公绰武侯祠碑
诸葛武侯祠记，裴晋公度柳尚书，公绰在武相，元衡幕中，时撰书，公绰于公权兄也，米元章评其胜弟，然无复蕴借风流，虽极挥洒，视诚悬擫宻雅致不及，与老顚纠纠，雄杰格力，知有合也，然柳正米偏，又唐，宋之别也，碑尚完好如新，岂忠武之灵，鬼神呵防耶？惜碑不能写其游龙，神变莫测之妙，而卒复归之正，昔人谓忠武如龙无可比拟，余谓惟太史公文右军书似之，恨不得爲之碑，写其神变，令观者称快也。
唐碧落碑
绛州碧落碑，尚书故实谓陈惟玉书髙祖子韩王元嘉四男，爲先妃所制，洛中纪异录谓李谌爲母房太妃追荐像成，忽二道士来，自谓天下能篆撰者，李听所爲则扄戸三日乃开化二白鸽飞去，篆文宛然，像背矣，王元美，谓此虽诞妄，然李阳冰览之，七日而不忍去习之，十二年不成，其妙如此，岂惟玉辈，小子所辩乎识之，以俟知者，余谓篆书三代尚矣，下讫秦絶矣，世传三代遗迹，皆属赝作，独岐阳石古文彞器，欵识爲真，卽字画不必尽识，而古雅无前望，而可辩此碑，独以怪异奥，人以不可解，所以有扄戸化鸽之说，而防画形像结体，命意杂乱，不理其髙处不能远追，上古下者已堕，近代恶趣，如村学究，教小儿角险，凡俗可厌，定爲惟玉辈书无疑，唐人于八分尚不能造极，况古篆乎？后人慑于传闻之异，然莫辨，遂不敢轻加评驳，不知李阳冰之慕，习非爲盲瞽，定属谬传，曷足据爲断案耶？释文虽非至者，反不失唐人气格，但作字潦倒，未称此石，无足深论，独恨不能起，元美于九原，而与之上下，其议爲之惘惘，今天尊像字不存，乃是别刻之石，以应搨者，元美本正是别刻碑名碧落，李肇谓碧落观也，李汉谓终于碧落字，今其文完善可读，非终于碧落，而开元间始改名龙兴寺，初实名，碧落观也，则肇説有据。
唐代国公主碑
代国长公主，睿宗第四女也，名华，字花婉，以开元二十二年六月二十九日薨，下嫁郑万钧碑称，摴蒲奕碁，尽得微妙，箜篌，阮咸隔帘随手，有若天授，虽述其心灵，聪敏实乖，诗人无非之仪，唐主多骄恣罔终，良有以也。碑字极得，褚河南楷法，因见唐代宏文之治源本流发，非如今世杜撰可笑也。
唐凉国公主碑
凉国碑爲宗分书蘓，颋撰书法，遒逸匀，适少逊孝经，縂脱尽六朝之习者公主，睿宗第六女名防字，华庄元美谓碑爲华，庄史作花，庄而不言，名子函，石墨镌华，直以字爲名，二公似俱未见其碑也，余当从叔兄至奉先游，唐诸陵犯暑，造极羣山北峙，万峯连亘，一目无际，竟不辩，何者爲陵也，归而得数碑，此石卧草间，字迹完好，如新于时恨，楮墨不具，后遣工搨得已，爲土人击仆损半，恐一经采访官使，或搨不胜，诛求故也。公主初封仙源，嫁薛稷子伯阳坐父，稷流岭表，自稷复改今封，复嫁温彦博曽孙防碑，自不得不讳，伯阳而史不当，逸防也。
唐实际寺隆阐禅师怀恽碑
怀，恽，南阳人，姓张氏，唐髙宗见梦辟至，亲授朱绂，不受敕祝髪西明寺永昌元年，敕征主实际寺，今碑置西安府学都，敬谓碑无书，撰人姓名，王元美谓僧怀恽撰书，今碑云：弟子思庄敬想淸徽，勒兹琰，大足元年十月二十二日神，迁春秋六十有二，神龙元年，敕赠隆阐大法师，天寳二年癸未建碑，则二公俱似未竟，读其碑也，盖缘碑首有怀恽及书四字元美，遂误耳。余攷京兆府章敬寺，又有怀恽者，諡大觉禅师，泉州同安人谢姓，元和初，宪宗召居上寺，元和十二年十二月二十二日示灭，建塔灞水，曰大寳相塔碑所谓怀恽书者，岂卽大觉耶？何以又称？及书耶？按天寳癸未至元和十二年丁酉已七十五年，卽大觉满百岁计，至天寳建碑之年才二十五岁，岂自以生晚，故云及书，几幸及之耶？书复老健不类，少年且大觉，以宗防着而不以书名，有谓恽名，后人増刻者余手摹，其文絶无痕迹可辩，不知何也？书复劲骏仿圣教，无一笔不似而评者，又谓婉媚纒绕，无晋人之致，皆所未解。
唐圭峰禅师碑
圭峯禅师碑，裴公美休撰并书柳诚悬篆，柳书名噪，一时视公美固在鴈行，裴博综，教相通彻，祖心手书藏经五百函，序诸疏论，固是宰官禅那，其父中明肃越州观察使，又建龙兴，大佛殿，先是，越州沙门昙彦同许询造塔，未就询亡，彦师可一百二十岁犹存，岳阳王将抚越彦曰：元度来也，时询亡已三十余年，弟子疑其耄，忽岳阳果至，以志公密示先造彦，彦遥召曰：许元度来何暮，昔日浮图，今如故，岳阳曰：弟子萧詧何呼许元度，彦曰：未达宿命，拉入室，席地以三昧，力加被岳阳，忽悟前身造塔事，宛若目前，因重新二塔，众以殿事请，彦曰：吾缘力未至，二百年后，以待非衣，刻石记之，及裴至，期应不爽，遂爲建塔，观此，则裴公再世，皈依宿，因故碑能爲其家言，复无精诣，何也？
唐不空禅师碑
不空，梵名阿目，佉防折罗，华言不空，金刚止行二名，略也碑爲严郢撰，徐浩楷书，浩字季海，越州人，肃宗召授中书舍人，官至太子少师，帝喜其书，法宠絶一时，其父峤之善书，以法授浩，论者谓如怒猊抉石，渴骥奔泉，袁昻又谓如南冈，士大夫徒尚风范，不免寒乞，今观碑字，饶骨力而乏规度，不堪与王谢门中，子弟周旋，谓近大令，结体甚庄重，而复谓寒乞何也？不空得縂，持门灵异甚多，故不独伏泉，澄海数事，如値大旱，京兆尹萧昕请致雨，空呪畵龙，投曲江白龙尺许，振鳞出水亘天，昕鞭马疾驱，奔及十歩暴雨骤至，比至永崇里，已决渠矣，宗尝召述士罗公远同至便殿，校功力殿，石莹滑师借逺如意遽激，罗再三，取之不得，上起不空，曰：三郎勿取此影耳，因举手示罗如意，又西蕃宼，西凉，诏不空入，诵仁王密语神兵见于殿庭，西凉果奏，东北云雾中，见神兵鼔噪蕃部有金色，鼠皆咋絶弓城幻幻光明，王怒，睨蕃师大奔，帝敕诸道城楼，置天王像，此其始也，又邙山有虵，头若丘陵，见不空，乞度遂欲陷河雒快，所居不空授戒说法，且曰：昔以瞠深受此苦报，今复忿恨，吾力何及？当思吾言，此身自舍旬月，遂死涧中，不空多秘密，法当时甚着碑，荒落不称，余所见尚多遗忘，故少爲笔削附载于此。
唐秘塔碑
秘塔爲大达法师建在长乐南原，今移西安府学裴休撰柳公权书，公美固是宰官禅那文于禅理，无能阐发，独述其宠遇，人主倾动贵众，何也？诚悬书，虽与欧虞禇，颜并称犹在，鴈行而米元章评书，自负具眼，纰漏顚倒，一似无目者，其云欧如新，瘥，病人颜色憔悴，举动辛苦，虞如学术，休粮道士神淸体，疲禇如熟，战御马举动随意，别有骄色，颜如项羽按剑，樊哙排突硬弩，欲张铁柱特立，昻然有不可犯之色，柳如深山得道士，修养已成，神气清健，无一尘俗，呜呼！此何异呓语耶？余谓柳如赵王敦剑垂冠，曼胡之缨，短后之衣，瞠目而语难，颜如龙泉，太阿登髙临深巍巍翼翼，褚如公孙盛年舞剑器，波澜蔚跂，玉貌锦衣，欧虞法，圎法方则固是诸侯之剑也，若夫见影不见光，其在晋法乎？
唐大智禅师碑
史惟则书虽浓，郁而缜密，畅适筋骨不乏，所以肉不病肥书，述称古今折衷，大小应变甚合，律以汉法，又当别论，槩以此弃之，则所谓思如泉而吐凤，笔似海，以吞鲸者，又何处生活？严挺之文，亦序述有体。
唐楚金禅师碑
余尝与人论诗，有右髙华左沉实者，余曰否，否何渠以天汉废，洪河第所辨者格耳，一不入格，即堕恶趣，此论可通于书，吴通微楚金禅师碑，轻圆婉畅，有类髙华试以平原，倔强较之，当复取此，又所不解，岂快士偶快快笔耶？
藏真律公帖
素师藏真律，公三帖，是宋游师雄刻之关中者，故极工无复遗恨，其书飞动遒逸，天真烂然，比之圣母，多筋少肉，故胜孙防礼云偶然欲书一合也，此岂亦偶然落笔者耶？或谓游丝连绵笔，非也，所谓游丝笔者，都无轻重，断续离合，折旋之妙，若意断而笔连，虽右军绝少，大令往往不乏，安得概以游丝，病之似非。
宋綘州夫子庙碑
綘州夫子庙，记集王逸少书，搨刻手俱精，雅视怀仁集圣教序，虽相绝千里，然犹不失邯郸之步，第中忽杂以一二草书杜撰不入格，宋人伧父之态居，然毕露矣，岂其欲踞右军上耶？宋人多不自量，往往乃尔。
唐李元谅懋功昭德碑
李元谅本安息，安氏少养宦官骆奉先，冒姓骆，名元光，鸷敢有谋，防朱泚之乱，能鎭定华州，华人感之，于其将移鎭，陇右行军司马董叔经请之，天子立碑，而张蒙撰述作颂，所谓昭德懋功，皆实录也，韩秀弼分书劲骏，瘦雅不减择木，当兵戈云扰，碑复琢磨精工窿，然岿然不爲苟就，亦足占中兴之兆，元光，以功封武康郡王，諡庄威，李元谅，赐姓名也，万厯初碑卧废署草间，人多薉其上，永昌石公元麟来守华州，移置郡衙。
金石史卷二