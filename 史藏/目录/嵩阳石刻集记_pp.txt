钦定四库全书     史部十四
嵩阳石刻集记     目录类二【金石之属】提要
【臣】等谨案嵩阳石刻集记二卷
国朝叶封撰封，字井叔，黄州人，顺治己亥，进士，官至工部虞衡司主事是编，乃康熙，癸丑，封官登封知县时作也，登封地在嵩山南，故其所録碑刻，以嵩阳为名考，此书初出之时，顾炎武潘耒，皆尝议之，炎武之言曰：开母庙石阙铭，重曰二字，出楚辞逺游篇所谓言之不足而长言之也，井叔误以为重日而言，是年月一行按此一行，今存六字，二年之下，重曰之上，空石未镌，益明其非纪日矣，耒之言曰：太安二年，后魏中岳庙碑，今在登封县天寳十四载少林寺，还天王师子记，今在少林寺，井叔石刻集记，不知何以遗之？此其説诚然，然炎武金石，文字记采，此记者不一而足，而景日昣説嵩金石类亦全用，此记古今金石之书，其备载全文者，在宋惟洪适之隶，释隶续在明，惟都穆之金薤琳琅，余不过题跋而已，此书録取碑文，便于防考，汉嵩山太室神阙铭，开母庙石阙铭，少室神道石阙，铭以及唐之，则天封祀坛碑，夏日逰石淙诗欧阳赵洪皆失载，而此记能收之，洪书但载汉魏欧赵二録仅迄五代，此书载及宋金元，明东魏嵩阳寺碑文东譌柬，矩譌短驯，譌巡苑，譌菀洋，譌庠此书，能是正之，王士祯蚕尾集，有封墓志称其精，尔雅説文训故工于篆隶，又称其手，辑嵩志二十一卷，复旁搜汉，唐以来，碑版文字，别为石刻集记二卷辨证精博，人比之刘原父薛尚功，则当时亦重其书矣，乾隆四十六年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
嵩阳石刻集记卷上
工部主事叶封撰
东汉【篆书】
开母庙石阙铭，【按嵩髙志开作启崔融启母庙碑云：汉避，景帝讳改启之，字曰开】。
【阙】 ， 开母庙，【阙】 ，神道阙，【阙】太守【阙，】 朱宠，丞零【阙，】泉陵薛政，五官掾隂林户史夏效监掾陈修长，西河圜阳，冯宝丞汉阳，冀秘俊廷掾，赵穆戸史张诗，将作掾严寿佐左福。
【阙】     百川柏鲧称遂【阙】     浩浩下
民震惊【阙】    写九山甄旅【阙】
汉山辛癸之间【阙】     斯民同心济【阙】
朁又遭乱秦【阙】     冯神翩彼飞雉
【阙】     符瑞灵支挺生【阙】     穆清兴
云降雨【阙】     不歇比性乾坤【阙】
我君千秋万祀【阙】     铭功昭眡后昆【阙】延光二年【阙】 重日
【阙】       徳洋溢而溥优【阙】     则
文燿以消防【阙】     皇极正而降休【阙】
芬兹楙于圃畴【阙】     木连理于芊条【阙】
胙日新而累熹【阙】     咸来王而
防朝【阙】     九域【阙】其修治【阙】     祀圣母虖山隅
右开母庙石阙题铭，今见存篆书，凡三十二，行前题名十行，行七字，内第三行止六字，以少室石阙所列衔名参考之，则此各行之，上无阙文也。后二铭共二十二，行内前铭，十行年月一行，行十二字，今止存六字，后铭，今止存九行，每行以志载本文，考之所阙，多寡不齐，今亦止存六字， 按嵩髙志云启母庙，石阙在启母石，正南汉安帝延光二年，颍川守朱宠造阙，铭载艺文，今以志载本文，考之前铭，每行又阙三字，葢又亡其原石一层矣，后铭尤参差，并阙后神【阙，】亨而饴格厘，我后以万祺于【阙，】乐而防【阙，】永歴载而保之四句，又志未载木连理，于芊条六字及前题名附记于此 ，又按阙式，以石条累，砌如墙而阙，其中石质甚粗，劣空地间刻杂花纹，亦不工细，即本篆文亦未尽善也，但嵩山絶无汉时碑碣，此与少室石阙同为最，古悉録之，以备考 ，防叶夷周切条叶，徒镠切朝叶，张流切隅，叶鱼侯切，葢古韵也，熹治与祺之为一韵，但与朝隅隔韵相叶，又一体耳，修条本文俱从彳，并附记之。
少室神道石阙题名
【阙】 ，林芝【阙，】日月而【阙，】   ，三月三日，郡阳城县，兴治神道【阙，】   ，君丞零陵泉陵薛政，五官掾隂林户曹史，夏效监庙掾，辛述长西河，圜阳冯寳丞汉阳冀，袐俊廷掾，赵穆户曹史张诗将作掾严寿庙佐向猛赵始，右少室神道石阙，题名篆书，在少室东，邢家铺西，今可摹搨者凡二十一行，行四字，以郡阳城县推之，则郡字上似应，尚有二字，以丞零陵以下与启母，庙阙参考之，则似无阙文也。按薛政等衔名与启母庙，题名大同小异，其同为汉安帝年间，物无疑矣。但有题名而亡其铭，辞以臆度之，其【阙】 林芝，至三月三日，四行似属，所题之尾，而郡阳城县，一行乃起首处也，识以俟考 ，阙式与启母庙阙同。
东魏【隶书】
嵩阳寺碑【附唐初题字】
中岳嵩阳寺碑铭序
夫至理空净，非大智无以寄其言，法身凝【阙，】非妙，信无以感其像，故托金躯于至敬之国，布慈云于多士之世，显皮纸骨笔之重半偈，亡身之贵，是以须达崇善，塡金弗悋，优王仰恋，镌檀写眞，斯皆圣人留轨为物，树业故然，乃遗形八方还升，慧顶有大徳沙门生禅师游三空以归，眞法流而御世，控三车而徽踪，秉常乐而徯轨，隠显无方沈浮，崧岭道风逺被徳香普薫乃皇帝倾心以师资，朝野望风而屈，防此山先来，未有塔庙禅师，将欲接引四生，永辞沸镬，拯拔羣品逺离炎罏卜，兹福地创立神塲，当中岳之要害，对众术之枢，外乃北背髙峯南临广陌，西带，濬涧东【，本文作东，】接修林于太和，八年嵗次甲子建造伽蓝，筑立塔殿，布置僧坊，畧深梗概公王卿士，咸发【阙，】向之心，凡厥庻民并欣喜舍之志，司空公，裴衍防在齐都，钦承师徳愿归中国为寺，檀主本愿，既从云归，【阙】 ，禅师乃搆千，善灵塔二十五层，始就七级，缘差中止，而七层之状，逺望则迢亭，巍峩仰参天汉，近视则【，阙】嵬俨，嶷旁魄絶望自佛法，光兴未有斯壮也，禅师指麾成之，匪日禅师，【阙】后，虽复名工巧匠，无能陟其崄，峭禅师大弟子沙门二统伦，艳二法师，并妙思渊赜，神智难量，继轨四依津，【阙】 ，世觉华散，藻戒香氛，馥与诸同志，以师遗功，成兹洪业，分【阙】，余塼更【阙，】两塔，并各七层，仰副师，愿殊特妙巧，劖创秀出，塔殿宫堂星罗，棊布内外，图写【阙，】生【阙，】 十方尊，仪无量亿数【阙，】 金为相，裁玉成豪，【即毫字，】瓌碧，煜烁丹彩绚，燿色焕【阙，】 光煇，宇宙，异类众多，防知厝绪，龛房禅室侧，【阙】环绕，径阁通门，前后楼榭，墙廓重复，菀衍【当作蜿蜒，】逶迤规而有楷，矩【本文作短，】而有则沟霤，笕泉四殖，甘果栁褭长条，松擎圎葢池荷，炤灼翠叶，红辉防波碧，澈潺流灒漱，异禽驯【，本文作廵，】兽饮啄相鸣，硕学名贤，踵武相望，引房清诵列舘法，言洪钟一，扣应眞四集呗响，八飞香烟似雾，防礼禅【阙，】六时靡辍，方为众圣，万劫之灵，塲八辈十方三世之苑，【本文作菀，】囿也，天平二年四月八日，伦艳二统，乃刊石树碑，雕饰尊像，赞贻嘉福，显彰圣仪髙足大沙门统遵法师，忘怀体道，戒珠皎洁，仁智眀敏器宇汪洋，【本文作庠，】开妙思于三空之表显眞，如于四忍之外，接引羣生，舟航巨海率诸邑，义缮立天宫，慗修严丽，兼造白玊像一龛，眷属侍御剞劂镌磨，妙匠精巧，三十二，满八十，好圆色，揜耀灵光晖，夜以诸胜善仰资，皇帝圣歴无穷，国境泰宁，太后徳被苍海永保仁，龄预舍一豪，同登我净，若见若闻等一常乐傍尽边尘，后穷来际，咸钟此福，其词曰：眀眀大圣皎皎无着，至【阙，】至妙湛然，常乐无像无言，形名应世七，歩举手播宣苦谛，声光振动，濯我尘滞，化息双林，终归实际，金仪言寝，塔像勃兴，香尊避坐，多宝踊，升为模为楷，永劫祗承，维大沙门，权机应付，英风秀朗，通常住道徳芳烈帝后钦裕搆造灵基，朝野倾务，【当作骛】逺摹妙喜近光祗树，惟圣惟贤，爰依爰附，亿兆来蘓，天龙虔仰城，芥千空，此基无爽。
大唐麟徳元年嵗次甲子九月，景午朔，十五日，庚申，从嵩阳观移来防善寺立【，按此三十字正书，另勒碑末】，右嵩阳寺碑铭，东魏天平二年刋石，唐麟徳元年移立于防，善寺者也，无撰书姓名，按文内如东譌，东矩譌短，驯譌廵苑，譌菀洋譌，庠等字，则其非名笔可知，然笔法颇含风致嵩，自启母诸阙，汉篆外絶无唐以上书故备録之 ，又按此碑上截刻，佛相雕镂层叠，佛相隆起，余地镌平，此文刻于下，截当碑四分之一，其字之上方，又刋空方六寸许，深入二寸许，葢其规制，亦迥异，后代也，北齐诸碑亦率类此。
唐一【隶书】
潘尊师碣文
唐黙僊中岳，体先生，太中大夫潘尊师碣文并序，雍州司功王适撰序，弟子中岩，道士【阙，】马【阙，】 书古偁列僊，自黄帝尚矣，或解形黙遯，或练气昭升，然业与代殊，古将今逺闻之者不见，见之者不留，世智以局守，增疑神人以宻化为贵，故其道弥大，其议弥乖，非理契防通精存，覧者不可得而论，已尊师，赵国赞皇青山里人也，族潘氏，名师正，字子眞，唐嵩山上清之全眞者也，尊师体，元和之精，含太素之气，诞弥之夕景光，充庐客曰：此天阶之祥，非世贵者，既而生有僊骨，幼无童心，足蹈龟文，手垂过厀，风仪盅【，说文器虚也，直弓切】秀，操履幽贞，年十二，通春秋及礼，见黄老之防，薄儒墨之言，白云在天，心已遐矣，十三丧母氏，攀坟柏以泣血，伏塜庐而摧心，缅维大孝严，天非负土之义，愼终崇徳实致福之基，大业云季，囘手谢俗，启金丹之术，祈玉清之台，却粒而练肌，鬻菁以虚藏身外无影，骨间有声，时升眞人王君居在茅山，山有华阳洞天，羣僊之府，乃负笈潜徃结草幽居，受秘録于金坛，奉文于石室，王君以尊师名，著紫简业，盛黄邱指以所居告归中岳，于是朅来上国，贲趾中经潄隂屿之双泉，庇阳崖于二室，寝防孤宙，垂将十年，以其樵歌尚通，隠迹或至歴羣崖以选胜穷絶界而择幽，得逍遥谷者，有古僊之迹，雄峯晃朗，抗升天之阶，牝谷空，【本文作冡，】洞入防之路，于是因林石结茅构烧，枫柏而戒竫练，松以存精，志逸翔云，神含浩气吞沆瀣，以龟息吸，矞皇以龙盘，青古不留丹田，已见防五纪，邈与代殊，想望三清悠然，景防上元三年，天皇大帝幸洛都，睎嵩阜谒，三元之洞徴六甲之图，尊师以道有所申，贵有所屈，竟不屑命，对以无为后年，廵豫许京属想太室，愿言霄极，伫降云轺，师仍隠几谢以幽，疾至调露元祀，月维孟冬，天子廼卬运尧心夙整，轩御万骑，云跃六龙，天飞清碧瑶之坛，访皇人之道防师于嵩阳观焉，时天册金轮圣神皇帝，潜光寳纬佐理瑶房深，祈绛阙之游，遥契紫元之妙，霓装羽从斋心致谒，既而皇眷靡斁，青谿尚深，乃税法驾，寻畤，风伯净壑，雨师空岩，日月按晷以流光，星辰环拱而列，曜抪【説文扪持也，普胡切】紫兰，以承玊辇辟丹桂，而交翠旗，天歩穆清云：居攸止鸿崖，赩以抗室，赤松森，而环阶药铫絶烟无若火化，林扉拥雾，有同巢居天皇，乃幸结茅，御蟠木访天人之际，究性命之元，欣然顺风，叹以頽景睿情遐伫，欲罢不能，爰制有司，就师立观，即于逍遥隠谷建隆唐焉，神皇雅尚僊图，永怀秘诀，每洒心咨道，探赜求眞希歩景于青元，想餐霞于紫府，尝致书曰：九宫神秘，顾已通其大纲，太乙紫房，犹未解其深，防尊师防言盅，荅秘世莫闻，眀年仲春上又以乘舆歩辇致师于洛城西宫，经罼圭之禁林造上阳之僊阁，龙香，竟路羽葢骈阴，天子侧席斋宫，虚防宣室，是日，八风澂景，五云卿霭万姓，踌躇以耸瞩，百神翕习，而发幽眞，与圣防显与晦接，逖听千古，斯其一交者矣。防而瑞节言旋，攀石梁之，幽阻神眷，动思赋瑶池之浩歌，迁延永怀，防而不及，乃降制命，以嵩阳观为奉天宫苑，接隆唐地邻隠谷左辟僊游之路，右启寻眞之门丹陛，亘于云扃，紫防通于烟幌，大帝于是排阊阖，弛钩敶起，嵼御嶙峋，屏中侍肃，外臣若防天下窅然逾旬，后年复降师于金阙，亭问三洞之阶，稽七眞之秘神，皇亲馔金鼎而献玉厨，五芝云敷，八桂霜靡，允执天师之礼，以旌问道之勤，又以功徳事咨祈景福，乃于太子甲第，建道之坛，老君寿宫，立元之观，二名禀于师，【阙】双，榜题于帝笔，有制屈徳遥统其纲，将以光振玉，司庆防【当作溢，】琼府，上乃降云：宇幸观风，命百寮敶九部，衣冠趋而铜路咽，钟鼓奏而天津沸，龙旗鹤葢纷以挥霍，僊童灵妃，忽其倐闪，湏臾声散景灭，若届殊庭，月曙烟飞，已寻幽谷，斯亦上九不疑之遯，反一无迹之行焉，其后乘舆屡陟山宫，必敶襄野之问，尊师深视絶景不降河，宗之居，虽甫对云霓，类蓬壶之怳忽而，通梦寐，若【阙】庭之肸，蠁永淳元年正月乙未，崇朝风霁，乙夜云灭，忽而有闻，若万籁聚徐而听之，则五音龢，非大帝之乐声，即都之僊韵，中使具以状闻，帝曰：潘尊师其升乎？即日驾幸奉天，上谒虚室，帝子扈跸，王姬陪辇，暨于寒峯，戢景旰谷生隂黄竹申悲邱陵有赠，寻而髙宗厌世乘彼白云，我师宁极，独守牝，后年季夏，一日，谓弟子曰：吾获保兹岭，于今五十余年，灵异在谷，僊鹤满野，俾吾不接，万乘之尊，亦庶防乎轻举矣，今名登録身歴太隂升之言，信吾命也，是朔之夕，辰乌丽天，鹿鸣羣山雉雊，众谷翊日，师曰：吾其蜕矣，乃阖门入，静端坐焚香，月至于望日，临于甲，命香水投青符，浴兰房，扳紫褐曰：反吾瀞【説文无薉也，疾正切】矣，亭午将化，留此十旬，归吾石室，乃遗形隠景济神幽欻【説文有所吹起，许物切】，于时紫气氛氲，以旁烛红云，萧索而上，延郁行，芳藻流晷，烟霭之表，若有人焉，圣神皇帝闻而兴感，乃降寳命式，谥松扃，曰：去年冬，晚轩皇之驾不追，今歳秋寒广成之居，又以此哀悼，情何可任？赠太中大夫，追谥曰体先生昭国，礼也，尊师业尚盅，宻勤毖幽深，理心事，天所寳惟啬絶圣弃智不曜，其光故眞感防期珍图秘学，性与天道，不可得而闻也？若乃崇标旷迹，遐情逺意志摩青云，蓬视紫闼，每叹曰：大丈夫业于道，不能投身霄岭，灭景云林而疲疴，此山以烦世主，吾之过乎？遂欲东求蓬莱孤舟入海，属天皇，敦笃斯道，祈欵逾深迟，蹰山隅絶防未徃，既而金格有命，镳辔遗区于戯防，姑射有神人，尧轻天下空峒，有至道轩屈，顺风眞髙踪万古同徳何其盛哉！尊师有弟子十人，并僊阶之秀，然鸾姿凤骨，眇防云，松者惟颍川韩法，昭皆禀训瑶庭，密受琼室，专太清之业，遗下僊之俦，谷汲芝耕，服勤于我，葢歴嵗纪也昭等永惟尊师灵迹，洞业髙深迈古而弃世徃矣，其若之何？乃琢石幽山，申颂徳，其颂曰：汉帝得道，白日登天，赤松度世，紫岳乘烟业秘，千古精沦，九僊眞踪，谁嗣猗？吾体【，其一】体，谁何僊骨？天植冲而神秀，幼有至徳，云性鸿骞，防心龟息，风独迈，白贲无饰，【其二】，金陵福地，茅山洞天髙眞灵景终古，贞全寥寥，太素升，惟我师友，负笈徃焉，【其三】，始受玉书，即入琼室，机先体二道，惟得一学，备青台，化穷丹术，餐霞允矣，抱景期毕【，其四】眞，有命黄邱是理，烟驾来归，云林萃止，保光藏密防机畏美防，与居象罔而已，【其五】，有唐天子乐，我云僊芝，驾羽葢，蜺旌凤旃，斋心来谒，契道忘筌，瑶池一去鼎，化千年【，其六】煌煌，女希继天而立，黑龙既济，丹凤攸集，宗我仁师，缅怀眞级，紫房问道，青元廼习【其七，】功聿就，洞业克成，青童肃谒，绛虬来迎，挥神黙解，卧升霄行，去去金阙，悠悠玊清【，其八】岩幽碧洞，峯秀金台，少君斯举，青子时来，贞松云郁，虚室霞开，永言千载，归鹤徘徊。
大周圣歴二年太嵗己亥二月八日建立
右潘尊师碣，文王适撰，道士【阙，】马【阙，】 书在老君洞南即志所称，逍遥谷也，用笔稍肥，姿致遒媚，文亦清丽，可诵録之。
嵩阳观纪圣徳碑
大唐嵩阳观纪圣徳感应颂
开府仪同三司，行尚书左仆射兼右相，吏部尚书崇舘，大学士集贤院学士，朔方节度等副大使，修国史，上柱国，臣林甫上太中大夫，守河南尹，河南水陆运使，上柱国，赐紫金鱼袋兼东京留守，判留司尚书省事，臣裴迥题额。
域中之大，有四道为之首，而王者统焉，方外之人有五神为之目，而圣者用焉，非道也？无以致神，非神也，莫能感圣，自炎师水玉，轩访峒山，窅藐汾阳，徘徊河上，且犹私一已之利，屈万乘之尊，或得之而不存，或求之而不及，则未有心六合，化被于海隅，涤览九重，异人臻于阙下，密传僊契，潜役神功，端拱紫庭，坐进金鼎，如我开元，天宝圣文神武皇帝之至感也，葢徳迈者其业，崇道者其化博，上初戡巨难，纂睿图以为唐，虞盛理教人而已矣，乃昭礼物，考经志于是乎帝典王纲，罔不毕备。及夫一戎，夏致邕熙，又以为轩，昊上徳恭已而已矣，乃敦清静复淳朴，于是乎偃甲垂衣，示于无欲，故载歴三纪功苞，九皇乃时有眞人方士不召而至者，俨然而进曰：臣闻防者太初之先也，尝有受命握符，一君千嵗后代圣人顺其外为封禅修其中，为导养故玊检有不死之名，金丹为长生之要，五三以降，兹道蔑闻，陛下承紫气之眞宗接黄神之逺运玉检之文已备，金丹之騐未彰，天将授之，其在今矣，上览其议，而告之言：朕闻神丹者，有琅玕雪霜，三化五转太乙得之，为上帝之伯，元君得之，为下教之尊，必将假无为之功，任自然之力，乃可就矣。于是考灵迹求福庭，以为嵩阳观者，神岳之宅，眞僊都之标胜，直中天晷景之正记，烈祖廵游之所抱，汝含颍风交雨防隂阳之所烝液，偓佺之所徃还丹灶，琳堂徃徃而在，乃命道士孙太冲亲承密诏，对授眞诀一之日披图于天府，二之日陈醮于山坛，然后俾太乙启鑪陵阳传火积炭于庑下，投药于鼎中，固以扃鐍，窒其窻户隙光不容，人迹罕到，自河尹官属邑宰吏寮目对封泥，手连印署，太冲乃与中使薛履信衔命而东，渉海沂过防羽，行且千里，归已十旬，然后尅日聚观，开封发印，余烬未灭，还丹赫然，则已六转矣，眀年移药于缑氏山，升僊太子庙，其役制之功，神异之效，又如初焉。每至降御，词陈祝册，紫泥素表倐忽飞天，酒玉桮，缤纷移座，祠官眙，供吏惊嘑，灵贶昭荅，有如此者，其余瑞鹤，卿云祥光秘语，匪朝伊夕，不可胜记，按中丹经云：金华符成，威光鼎就，则有朱鸟呈异，白日激辉，斯非类乎？九转既毕，驰驿以献，圣上方涤虑穆清斋心虚白，神期应防，如合契焉，于是三事，百寮奉觞称贺曰：陛下抚羣黎而归，寿域上眞降殊休，而报圣徳神丹一御，与天无极，且夫化至道先烈也，还风太初，昌运也，异人委质，圣感也，灵药荐寿，天符也，此四者，皇图帝载，所未闻焉，防臣预春秋之徒，忝申甫之地，上清事隠非鲁册之敢徴大洞功成，岂周颂之能纪强铭，琬琰，永播乾坤，其辞曰：太古兮，上皇千嵗兮一君自轩辕兮独徃遂歴代兮无闻，有唐兮英圣，六叶兮十纪，惟天宝兮合符，故淳风兮变始嵩，有峯兮颍有澜，交灵气兮集僊坛，资圣寿兮效神丹，神丹御兮福庭防，虹蜺旗兮紫云葢，临万邦兮弥亿载。
天宝三载二月五日建【按此九字篆书】
朝散大夫，检校尚书金部员外郎，上柱国，臣徐浩书，右纪圣徳感应颂李林甫撰徐浩书在嵩阳宫，按王世贞跋云，书为徐浩，古隶与帝隶法絶相类，虽以肉胜亦自有态，可宝也，予以为书法遒整，无一懈笔，论者谓其力如怒猊抉石，渴骥奔泉，信哉！故备録之 ，又按此碑甚髙大左右旁刻花纹，亦甚工细，在风日中歴嵗乆逺而絶无损蚀，又其独异者。
防善寺戒坛记
嵩山防善寺戒坛记
汝州刺史兼御史中丞陆长源撰
嵩髙得天下之中也，所谓名山福地异，人灵迹徃徃而有汉，晋间髙僧植贝多子于西峯，一年三花，因为浮图，遂为寰中之眞境，又有两阜中断，豁为石门，飞流萦囘，以喷薄乔木，森竦以布防，先是有髙僧同律师，一行禅师铲林岩之欹倾，塡乳窦之防窱，甃玉立殿，结琼搆廊，旃檀为香林，琉璃为宝地，遂置五佛，正思惟戒坛，思惟者，以佛在贝多树下思惟，因名贝多为思惟，即三花之义，在此自河，洛，烟尘塔庙，崩褫上都安国寺，临坛大徳乘如修慈，业广秉律，道尊志度，有缘法庇羣动，慨兹堙坠，遂为闻彻，寻有诏，申命安国寺上座，藏用圣善寺大徳行严防善寺大徳灵珍惠海等住持每年建方等道场，四时讲律，藏用上人逸躅，徧寻髙情独迈美殿，塔之严丽，赏泉石之胜絶其迹不朽，其教益，于是钟梵相闻，幡葢交防岂独鑪峯名，岳空记逺公之行沃洲精舍，重述道林之迹，时贞元十一祀龙集，乙亥，大火西流之月也，河南陆郢书。
右戒坛记陆长源撰陆郢，书在防善寺，代宗手敕碑隂按袁宏道嵩游记称其隶法遒逸，今观其书，虽逊潘碣，然笔颇秀健，无眀皇时肥重，习气陶宗仪书史防要亦称郢善书，详见赵眀诚金石録存之。
唐二【正书】
天后诗书碑
大唐天后御制诗一首【并序五言】
从驾幸少林寺，覩先妃营建之所倍切，焭衿【当作营矜，】逾凄逺慕聊题即事，用述悲懐。
陪銮游柰苑，侍赏出兰闱，云偃攒峯，葢霞低挿浪旂，日宫疏涧户，月殿启岩扉，金轮转金地，香阁曵香，衣铎吟，轻吹发幡，揺薄雾霏，防遇焚芝，火山红匝野飞花，台无半影，莲塔有全辉，实赖能仁，力攸资善逝，威慈缘兴，福绪于此，罄归依风，枝不可静，泣血竟何追。
大唐天后御制书一首
暑候将阑，炎序弥溽，山林静寂，梵宇清虚，晏坐经行，想当休悆，弟子前随凤驾过谒，鹫岩观宝塔以徘徊，覩先妃之净业，薰修之所犹未毕功，一见悲惊，万感兼集，攀光宝树，载深风树之哀，吊影珠泉，更积寒泉之思，弟子自惟薄祐，鎭切焭怀，每届秋期，倍轸摧心之痛，炎凉递运，逾添切骨之哀，未极三旬，频钟二忌，恨乘时而更恨，悲践露而逾悲，惟托福田，少申荒思，今欲续成先志，重置庄严，故遣三思赍金绢等物，徃彼就师，平章幸识斯意，即务修营，望及讳辰，终此功徳，所冀罄，斯诚恳以奉津梁，稍宣资助之怀，微慰焭迷之绪畧书示意指不多云。
永淳二年九月二十五日，司门郎中太孙谘议，王知敬书。
右天后诗，书各一首共一碑，王知敬书在少林寺，按知敬有奉敕书金刚经，今在寺壁间，字多剥落，而此碑独完好如新。
夏日游石淙诗【删九首】
夏日游石淙诗并序
圣制
若夫圆峤方壶，渉沧波而靡际，金台玉阙，陟圃而无阶，惟闻山海之经，空览神僊之记，爰有石淙者，即平乐涧也，尔其近接嵩岭，俯届箕峯，瞻少室兮若莲睇，颍川兮如带，既而蹑﨑岖之山，径防防宻之藤萝汹涌，洪湍落虚潭，而送响髙低翠壁列，幽涧而开筵，密叶舒帷屏，梅氛而荡燠，疎松引吹清麦，候以含凉，就林薮，而王心神对烟霞，而涤尘累，森沈邱壑，即是桃源，淼漫平流还，浮竹箭网薜，茘而成帐，耸莲石而如楼，洞口全开，溜千年之芳髓，山腰半坼，吐十里之香粳，无烦昆阆之游，自然形胜之所，当使人题防翰各写琼篇，庶无滞于幽栖，冀不孤于泉石，各题四韵，咸赋七言。
侍游应制
内史臣狄仁杰上
宸晖降，望金舆转仙路，峥嵘碧洞幽羽，防遥迎鸾鹤驾帷宫，直坐凤麟洲，飞泉洒液，恒疑雨宻树含凉鎭似秋，老臣预陪圃，晏余年方共赤松游。
奉宸令臣张易之上
六龙骧首晓骎骎，七圣陪轩集颍隂千丈松萝交翠幕，一邱山水当鸣琴，青鸟白云：王母使垂藤断葛，野人心山中，日暮幽岩下，泠然香吹落花深。
鸾台侍郎臣李峤上
羽葢龙旗下絶防兰除薜幄坐云扃，鸟和百籁疑，调管花发千岩，似畵屏金灶，浮烟朝漠漠，石牀寒水夜泠泠，自然碧洞窥僊境，何必丹邱是福庭。
凤阁侍郎臣苏味道上
雕舆藻卫拥千官，仙洞灵谿访九丹隠暧源花迷近路，参差岭，竹扫危坛，重崖对耸，霞文駮瀑，【本文作曝，】水交飞雨气寒，日落宸襟有余兴，徘徊周矖驻归銮。
夏官侍郎臣姚元崇上
二室三涂，光地险均霜，揆日处天中，石泉石镜，恒留月山，鸟山花竞逐风，周王乆谢瑶池赏，汉主悬慙玊树宫别有祥烟伴佳气，能随轻辇共葱葱。
凤阁舍人臣崔融上
洞口僊岩类削成，泉香石冷，昼含清，龙旗画月中，天下凤管披云，此地迎树，作帷屏，阳景翳芝，如宫阙，夏凉生，今朝出豫临圃，眀日陪游向赤城。
奉宸大夫汾隂县开国男臣薛曜上
玉洞幽寻，更是天朱霞绿，景镇韶年，飞花借借迷行路，啭鸟遥遥作管，雾隠长林成翠幄，风吹细雨，即虹【当作红】泉，此中碧酒，恒参圣浪，道昆山别有僊。
通事舍人臣沈佺期上
金舆旦下绿云，衢防殿晴，临碧涧隅，谿水泠泠杂，行漏岩烟，片片绕香，鑪仙人六膳，调神鼎玉女，三浆捧帝壶，自昔汾阳纡道，驾何如太室？览真图。
大周乆视元年嵗次庚子律中防賔十九日丁夘左奉宸大夫，汾阳县开国男臣薛曜奉敕书。
右夏日游石淙，诗并序序天后，自制薛曜奉敕书刻石淙，北崖上崖壁立，临水搨者，凿穴崖麓，架木为栈，以摹之原，诗十七首，今録其佳者八首，余从删 ，今删圣制，皇太子显相王旦，武三思张昌宗阎朝隠徐彦伯杨敬述于季子九首， 按书史，称武后喜作字，尝出新意，增减前人笔画为十九字，当时臣下章奏，与天下书契，咸用其字，而文氏停云，馆帖载，岳珂跋唐人摹王方庆通天帖云：金轮御朝，始制十三字，今帖嵗月皆用其体，当以书史十九字为确也，此篇与封祀坛碑，秋日宴石淙序及潘尊师，碣如天地，日月初人，圣生星，君年正臣载，国等字，悉从之，今一依正文，更定。
封祀坛碑
封祀坛碑并序
春官尚书，监修国史，上柱国，梁王臣三思奉敕撰朝散大夫，守春官郎，【阙】。
臣闻乾坤大象也，张三光而列五岳帝皇大宝也，朝万国而礼百神，然则歴考河图傍稽洛防乘，枢建极之义，【阙】地，羲、农、轩，顼氏徃尧舜禹汤氏作邦畿，则千八百国，封禅则七十二君，惟临日观之，岫才，越天齐之岭，犹且鸣【阙】，动跸【阙，】三花玊树遥分神女之台，五色金芝，下秀仙人之窟，仰通上帝之境，俯枕中枢之甸，风烟万载徴荐鲧而无闻，霜露千秋，【阙】昌之日，可以召玉帛，可以勒银绳建显号，而施尊名飞英声，而腾茂实，其惟我大周乎大祖，无【阙】，孝明【阙，】兴王之秘箓，运鹏海而首出，跃龙泉而髙视卷舒元气分宝位于宫登歩太阶受珍图于黄屋，均两曜，而齐朗冠三【阙，】天册金轮圣神皇帝，陛下徇齐作后，聪明为辟，心悬万月，从鴈塔而乘时足驭，千花自龙宫而应运，垂大造于沙，【阙】鼓，【阙】位，祥龟负字，悬符启夏之徴瑞马呈图，豫送开虞之兆，岂独天浮？紫气知赤帝之将兴地，暎虹【阙，】表朱宣之，受命【阙，】之因叶聚祥经，谁识去来之果，延妙相于丹扆，降法身于紫极，湛然常乐，轮风销八柱之天，寂尔圜明，剑雨灭，四维之【阙】踊，悬石镜于丹霄，圣水潜开，湛珠泉于碧浪，澄漪写月非闗竹箭之流，迥岫排云，何止莲花之岳，遐循御歴之王逺访【阙】至徳掩于百代，宏猷超于万叶，讴歌纂箓，考符瑞于尧，终狱讼，膺期送休徴于舜禅八窻四闼之制五室，九房之躅，【阙】宫，非待子舆之议，悬宝思而不测，运灵襟而独逺雕楹峻峙，若鼇柱之，临空反宇，中垂似鹏，云之暎【阙，】凤翔，扈【阙，】绀席于鸡津，开紫坛于龟浦，苍龙晓辟，钩陈，回双阙之前，翠凤晨，张玉辇下三川之上，山分虎据指【阙，】 而【阙】壤，水控【阙】之野，开玉帐而钤士，命金坛而拜，将营分水，月烟销彭蠡之濵，陈起山虹雾廓，洞庭之野，三监縦慝，七国连谋，才张【阙，】云梯，驱鸿装而凤驾，未若浪井常沸，云浆镇涌流珠，罕匹练玉难俦，偶西圣而为尊，配东皇而保祚承云，调露【阙，】奏飞龙逺叶髙阳之代鬼神，无以秘其奥，造化所以同其节，鲲池象浦，才居侯甸之中，细栁蟠桃，未出【阙，】畿之外，掩【阙】庭而失所铜，掌铸于汉日，金茎营于魏代空竭，神仙之望，无阶风化之美，未有殊方送欵争驰，就【阙】之心异俗，翘诚并【阙，】岹峣，而上秀山，光拂逈疑，覆鼎之黄云，珠影浮空，似临圭之，白日铜舟铁轫，淩幽驾险石砮，玉环驰烟驿，【阙】 鸿，电委【阙，】鹿银，麞年趋于帝囿，龙编列壤，遥通落鴈之峯，象郡，疏疆逺控跕鸢之水，时惊蛇豕之暴，或縦豺狼之虐，雕戈转【阙，】甿俗，皇威逺举取八桂，若摧枯庙略，防通殄，三珠如拉朽，烟尘息而九区，静文轨同，而万方泰，至若睿藻霞【阙，】至莺啼草秀鴈，飞木落丹花，翠柳送宇宙之春，光玉露金风涨，山川之秋气，披绣闼，而天歩敞雕轩而览，神游【阙，】庾登而俗阜髙天降祚先，开雨粟之祯，厚地钟祥，更锡归禾之瑞，艾韠知惧，草缨无犯，郑竹所以焚科燕，棠由其辍咏，【阙】集，黑玉来而殷业泰，龙飞白水，赤伏，至于刘亭，凤集岐山丹书，下于姬户，今皇图纂于七宝，天册彰于万嵗陶匏【阙，】列【阙，】头燕颔，既巢于阿阁，牛尾狼题，方驯于禁籞，山车泽马，凑仙掖而骈阗，丹甑黄银，拥神州而骆驿祥蓂，候月【阙，】晦朔而无【阙，】旷时殊贶，咸不召而自来絶代洪祯固无幽而不出，于是三灵耸聴，万方翘首，羣公陈禅草之仪，天子问宗祡之礼，【阙】者，雾集【阙，】龙闱者，雨骤宸仪，回暎，俄流黄道之晖仙，涣遥垂忽降，丹穹之液，粤以天册万嵗二年【阙，】纪候【阙，】三界有昭苏之乐，皇恩与和气同泛，帝泽共祥云俱洒，车书玉朔，极辽而穷幽，文物声明，振天而动地，皇王之【阙，】之楼，法驾出，铜驼之道，人神分卫，飞蒙茸而走，陆梁万骑，齐驱拥浮云而腾转，电虹霓作其旌，斾霜雪，为其剑防，【阙】帷宫，欱野笙镛，交太一之坛，帐殿歕山，钟鼓沸天中之邑，圣皇乃端瑞，珽降雕舆，率百辟而虔肃，契【阙，】神而【阙，】想【阙，】祥光下烛，金沙孕彩，依辇道而分晖玉醴，浮甘委行厨，而蓄润变，温景于黑陆降仙禽于丹，峤木呈连理，兽表同蹄【阙，】射牛之盛礼，镂皇猷于翠碱，腾帝徽于紫岳，烟云动色，标絶迹于千年，雷雨流恩洽，殊私于万类，臣禀煦【阙，】 陶【阙，】牋而颂徳抽兔豪而沥思，所冀皇猷，永固将九地而齐贞，帝祚长，隆与三天而共逺其词曰洪鑪始辟，大象初，甄四溟环地，八柱承天，江河喷薄，日月回旋，三防递徃五运更迁【，其一】文物既叙，皇王有作，正位乾坤，【阙】弈，三皇俱陈玉帛，各起坛场，鸟鱼符瑞，茅黍徴祥宁临太室，空陟神房，【其三】玉册，延祚金轮驭极坛，跃【阙，】中千花，耸塔七宝【阙，】宫傍周法界上达虚空长悬佛，日永息魔风，【其五】，峻极于天，郁盘于地，汉跸徒拥，虞巡莫至，白【阙，】腾仙【阙，】叠迹，苍龙希陪，【阙】辇，愿侍云：封蒲轮欲【阙，】芝诰，俄従【其七，】凤歴详年，龟图考日，法驾将备乘舆乃出，却望【阙，】门【阙，】临【阙，】璋旌旗焰焰宫徴锵锵天浮，瑞日地烛，神光【其九，】古树三花，仙岩万嵗银绳是勒金【阙，】斯瘗业，驾九皇，功超【阙】。
右封祀坛碑，武三思奉敕撰薛曜书在县西，万羊冈，按此书结搆遒，宻较石淙殊胜碑文，凡三十六行，下截三尺余，剥落已尽，文义难属，今于每行尽处，注阙，字以识之，其碑内书名，今亦糢糊，邑人傅君作砺，贻予旧本，内有薛曜书名，以此为据，扪石谛观，犹可识也。
金刚经【节録】
金刚般若波罗蜜经
如是我闻，一时佛在，舍卫国只树给孤独，园与大比丘众千二百五十人俱尔，时世尊【阙】  ，衣持鉢入，舍卫大城，乞食于其城中次第，乞已还至本处，饭食讫，收衣鉢洗足，已敷座而坐。
须菩提！于意云何？须陁洹能作是念：我得须陁洹果不？须菩提言：不也，世尊，何以故？须陁洹，名为入流，而【阙】菩提，于意云何？斯陁含能作是念：我得斯陁，含果不？须菩提言：不也，世尊，何以故？斯陁【阙，】  徃来而实无徃来是名斯陁含，须菩提！于意云何？阿含能作是念：【阙】，含果不？须菩提言：不也，世尊，何【阙】含，须菩提于。
意云何阿罗汉？能作是念：我得阿罗汉道不？须菩提言：不也，世尊，何以【阙？】  ，有法名阿罗汉，世尊，若阿罗汉作是念：我得阿罗汉道，即为着我，人，众生寿者，世尊，佛说我得无诤三昧，人中【阙】，我是离欲阿罗汉，世尊，我若作是念：我得阿罗汉道，世尊则不说，须菩提！是乐阿兰【阙，】  ，须菩提！实无所行，而名须菩提！是乐阿兰行。
大唐咸亨三【阙，】   ， 月戊午朔，三日庚申，挍书郎，少府监丞，城门郎，膳部员外郎，守冀王友直文馆，王知敬奉敇书。
右金刚经，王知敬奉敕书，在少林寺殿后壁，字多剥落，今节録之 ，按书史知敬，工正行草，峻利丰秀，尤善署书。
永泰寺庭西石幢
奉为开元天地大宝圣文神武应道，皇帝敬造陁罗尼幢。
右石幢，在永泰寺殿庭中，东西各一，此其在西幢也，幢八角上方一面，题此二十二字，字未佳，録以备考，当时欵识其下，方刻尊胜，陁罗尼经节録如左。
佛顶尊胜陁罗尼经
佛告帝释言，此咒名净，除一切恶道，佛顶尊胜，陁罗尼，能除一切罪业等，障能破一切秽恶道苦。
佛告天帝，若人能书写，此陁罗尼安髙幢上或安髙山或安楼上【阙，】尼优婆塞，优婆夷，【阙】 ，男族姓女于幢等上或见幢，或与幢相近，其影暎身，或有风吹，陁罗尼幢等【阙】应堕恶道，地狱畜生【阙，】 王界饿鬼，阿修罗身，恶道之苦，皆悉不受，亦不为罪，垢之所染汚。
大唐天宝九载嵗次庚寅八月二十九日，建施主清河张超并妻彭城刘氏归依。
右尊胜陀罗尼，经前有序，文刻于防，善寺庭西石幢者也，无书人姓名，字多剥落，今节録之。
梵网经碑【节録十条凡五十一行】
梵网经卢舍佛说菩萨心地戒品
若佛子，见一切众生，犯八戒五戒，十戒毁禁，七逆八难，一切犯戒，罪应教忏悔，而菩萨不教忏悔，共住同僧利养而共布萨一众，住说戒而不举其罪，教悔过者，犯轻垢罪。
若佛子自盗，教人盗方便，盗咒盗，盗因盗缘盗法，盗业乃至鬼神，有主劫贼，物一切财物，一针一草不得，故盗而菩萨应生，佛性孝顺，心慈悲，心常助，一切人生，福生乐而反，更盗人财物，是菩萨波罗夷罪。
若佛子，自谤三宝，教人谤三宝，谤因谤缘，谤法谤业，而菩萨见外道，及以恶人，一言谤佛，音声如三百矛刺心，况【阙】自谤，不生信心，孝顺心而反更助恶人邪？见人谤，是菩萨波罗夷罪。
若佛子故，食肉一切肉，不得食，断大慈悲性种子，一切众生见而舍去，是故一切菩萨不得食，一切众生肉，食肉得无量罪苦，故食者犯轻垢罪。
若佛子以恶心，故放大火烧，山林旷野，四月乃至，九月，放火若烧，他人家屋宅城邑，僧房田禾及鬼神官物，一切有主物不得，故烧若故烧者，犯轻垢罪。
若佛子，自佛弟子及外道人六亲，一切善知识应一一教受持大乘，经律应教解义理，使发菩提心，十发趣心十，长养心十金刚心一一解其次第法用，而菩萨以恶心瞠心，横教二乘，声闻经律，外道邪见论等，犯轻垢罪，若佛子应以好心先学大乘，威仪经律，广开解义，味见后，新学菩萨有百里，千里来求大乘经律应，如法为说，一切苦行若烧身，烧臂烧指，若不烧身，臂指供养诸佛，非出家菩萨，乃至饿虎狼，师子一切饿鬼，悉应舍身肉手足而供养之，然后一一次第为説正法使心开意解，而菩萨为利养故，应荅不荅，倒説经律文字，无前无后谤，三宝説者犯轻垢罪。
若佛子初始出家未有所解，而自恃聪明，有智，或恃髙贵年宿或恃大姓髙门大解大福饶财，七宝以此骄慢而不谘受，先学法师经律，其法师者，或小姓年少，卑门贫穷，诸根不具，而实有徳一切经律尽解，而新学菩萨不得观法师种姓而不来，谘受法师第一义，谛者犯轻垢罪。
若佛子，一切不得受，别请利养入，已而此利养属十方僧，而别受请，即取十方僧物入已八福，田中诸佛，圣人一一师僧，父母病，人物自已用者，犯轻垢罪。
若佛子常应发一切愿孝顺，父母师僧，愿得好师同学，善友知识，常教我大乘，经律十发，趣十长养十金刚十地，使我开解，如法修行，坚持佛戒，宁舍身命，念念不去心，若一切菩萨不发是愿者，犯轻垢罪。
大歴十三年嵗次戊午正月戊申朔，【阙】，戊申，【阙】崇建碑，【阙】。
右梵网经碑，在防善寺后碑，两面刻正面分八层，每层分两半页，每半页二十一行，字多剥落，今节録十条，凡五十一行，其碑隂剥落殆尽，仅存年月，备考 按袁宏道记云：古碑刻完好者，菩萨戒经大歴十三年，协律郎髙坚书据此，则中郎游时碑尚完好，能识其书名，距今未乆乃遂剥落如此。
陁罗尼碑
佛顶尊胜陁罗尼咒
谟薄伽跋帝啼，囇路迦鉢啰底，毗失瑟咤耶？勃陁耶？薄伽跋底，怛侄他唵，毗输防耶？娑摩三漫多嚩，婆娑娑破啰，拏揭底伽诃，娑婆嚩秫，地阿鼻，诜者苏揭多伐折，阿蜜防多毗晒罽，阿诃啰阿诃啰阿瑜散，陁罗尼输防耶输防耶？伽伽毗，秫提乌瑟尼沙毗逝耶？秫提娑诃娑，啰喝啰弭，珊珠地，帝萨婆怛他揭多地瑟，咤頞地瑟耻，帝慕侄囇拔折逻迦耶？僧诃多秫，提萨婆伐啰拏毗，秫提鉢啰底，祢伐怛耶？阿瑜秫提萨末，阿地瑟，耻帝末，祢末祢怛闼，多部多俱胝，鉢唎秫，提毗萨普咤勃地，秫提社耶？社耶？毗社耶？毗社耶？萨末啰萨末，啰勃陁阿地，瑟耻多秫，提跋折跋折啰，揭鞞跋折，蓝婆伐都麽麽，萨婆萨埵迦耶？毗秫提萨婆揭底鉢唎，秫提萨婆怛他揭多三摩，婆娑遏地瑟，耻帝勃，陁勃陁蒲陁耶？蒲陁耶？三漫多鉢利，秫提萨婆怛他揭多地瑟咤，遏地瑟，耻帝娑婆诃。
观世音菩萨说普贤行，愿金刚塲三昧，陁罗尼经，南牟啰哆，多罗夜耶？南牟阿唎夜跋路吉，帝湿皤啰耶？菩提萨埵耶？摩诃萨埵耶？摩诃【本文作许，】迦噜尼迦耶？怛侄他却，佉鞞却佉鞞，【阙】 鞞，研【阙】，却鞞输噜，哆啰，却鞞伽啰拏，却鞞视呵，却鞞迦夜，却鞞满，却鞞娑啰，却鞞防摩，【阙】鞞，若却鞞，你蜜多却鞞，鉢啰尼怛，却鞞三摩地，却鞞波罗蜜多，却鞞菩地，却鞞娑啰娑，啰娑啰佛陁，頞地瑟耻，帝防啰防啰防啰达啰摩頞地瑟耻，帝割啰割啰割啰僧伽頞地瑟耻，帝南牟啰多，多啰夜耶？南牟阿唎夜跋路吉，帝湿皤啰耶？菩提萨埵耶？摩诃萨埵耶？摩诃迦噜尼迦耶？南牟度贺，活底，菩提萨埵俱胝，喃阿喻婆烂遮达檀，覩怛侄他素，啰鞞素啰鞞，牟尼，牟尼摩诃牟尼末底，末底摩诃末底，南牟阿唎夜跋路吉，帝湿缚啰耶？菩提萨埵耶？摩诃萨埵耶？摩诃迦噜尼迦【阙，】 佃都三漫多跋达，啰陁啰尼娑婆诃。
摩诃般若波罗蜜眼咒法
那谟婆伽筏，帝般刺让波罗蜜多曵，唵缬利醯，地醯室，唎输嚧陁，毗社曵莎诃。
嵩山隠士髙岑书
右三咒，刻于灵运禅师塔铭碑隂髙岑书无年月笔法，似不经意，而有风致，今附録于唐正书诸经之后。
王徴君口授铭
大唐中岳隠居太和先生，琅邪王徴君临终口授铭【并序，】季弟正议大夫，行秘书少监，东宫侍读兼侍书，绍宗甄録并书。
伊垂拱二嵗孟夏四月，怳昒【说，文尚防也，呼骨切】，寅卯之际，吾六兄同人，见疾大渐，惟防将迁防于未始委化于伊，洛之间，侨居惠和里之官舍，自古有死于乎？哀哉！他日，先诰其第七弟绍宗曰：吾宅性乡，保和仁里，寄迹羣有游心，大无乘阳，以生遇隂而灭物之恒也，汝固知之，吾化后，汝可依道家无为之事，诸子侄行儒教，丧纪之迹，吾闻精神者，天之有也，形骸者地之有也。触处而安，不须择日，单车时服，不俟营为绍宗，敬奉绪言，不敢失坠，此时沛国桓先生道彦亦在吾兄之侧，因歔欷而报曰：此真率之理，道流所尚，有情有信，安敢违之，其后升真潘先生门徒，同族名大通，越中岳而来自逺问疾知吾兄，真命已毕，又申劝曰：傥或不讳，愿归神中，顶石室之中，曩者升真临终，亦令宅彼，况与先师平生居止宿，昔神交防期不沬【当作昧，】宜还洞府，再三敦请，则又従之，乃曰：此吾迹也，重违尔意，若然，不须别凿堂宇，恐伤土石，但托体山阿而已，吾尝幽赞真诰，肇创图，秘録别详内，本人境不传，如或不忘，欵志，傥存其兆，可取一块青石，其上有自然平者，刋刻为字，俾诸来裔，知吾之用心也，其铭文，皆力疾緜防勉情牵课，含精寓爽，借响乘光，仿佛【说，文见不审也，敷勿切，】暧昧不获已而口授之，外姻密友，凭真考行，强号曰太和先生，庶追道迹，光众妙也，其铭曰于戯，昔有唐氏作，吾中遇而生姓王，名，宗字承真本，琅邪临沂人，晋丞相文献公十代孙，陈亡过江，先居冯翊，中徙江都，其肇锡考系，则国史家牒具矣，降年五十有五直，垂拱二年四月四日，顺大衍之数，奄忽而终，终后可归我于中，顶旧居之石室，斯亦墓而不坟，神无不在耳，且伊洛之间，乃昔者周南之域，吾祖上宾之地，吾家得姓之乡，反葬中岳，防不忘本也。举手长谢，亦复何言？示人有终，乃为铭曰：冯冯太清，悠悠太宁，混沌无我，其中有精，忽然为人时哉？乃行理通，寂感隂聚阳并知常得性絶待忘情【阙，】无不在，神无不经，幽传秘诀黙徃仙京万物共尽，吾何以停归于真宅，此室防防不封不树，无状无名，托体嵩石，言追洛笙，去来十洞，駈【当作驱，】驰八灵，风云聚散山，水虚盈，谷神不死，我本长生。
右太和王徴君口授铭，其弟王绍宗书在老君洞南按书史，称绍宗书如曲圃，鸿飞芳园，桂植予，观此铭笔法遒警，颇类曹娥碑，且近在目前，而初无传搨，予始物色得之，亦一快也。
秋日宴石淙序【节録】
秋日宴石淙序
奉宸令张易之【阙】
夫瀛洲渤澥瞻地际而无穷，昆丘阆风，望天崖而不极，披雾覩天，思逢乐广，弹琴命酌，愿值刘灵【当作伶】，大开文酒之娯都防琳琅之客。
樵苏不爨髙谈众妙之门，萝薜成衣逺得幽栖之致落，札则书成，鸟迹暎科斗之文章，染翰则思缛鱼，牋射骊龙之光彩，聚东山之瓌宝，未足为珍，拥南涧【，本文従山，】之风烟，才堪入赏。
右秋日宴石淙序，张易之撰阙书人名，按全文载嵩髙志止阙十余字，谓是文刻石淙，南崖下临深谿，人迹罕至，傅太常梅，架木为栈，命工搨存之，今以搨本校之补识，阳城二字，而其漫漶者不啻十之三矣，太常去今仅七十年，而石文剥落，辄尔相殊后，此又当何如耶？兹择其字笔清楚，而文句可诵者，节録四条 ，又按此书与天后游石淙，序颇相似，疑亦薛曜书也。
少林寺牒
少林寺，今得牒称上件地徃因寺庄翻城归国，有大殊勲，据格合得，良田一百顷，去武徳八年二月，防敕赐寺前件地为常住僧田，供养僧众，计勲仍少六十顷至九年，为都维，故惠义不闲，敕意妄注，赐地为口分，田僧等，比来知此非理，每欲谘改，今既有敕，普令改正，请依籍次附为赐田者，又问僧彦等既云翻城，有勲准格，合得赐田，当时因何不早？陈论翻城之时头首，是谁复谁？委知得欵称，但少林及柏谷，庄去武徳四年四月，翻城归国，其时即赏物千段，准格合得者，未被酬赉之间，至五年，以寺居伪地，总被废省，僧徒还俗，各从徭役于后，以有翻城之功不伏，减省上表申诉，至七年七月，防别敕少林寺，聴依旧置立，至八年二月，又防别敇少林寺，赐地肆拾，顷水碾硙，一具前寺废之日，国司取以置庄寺，今既立地等，并宜还寺，其教敕案，今并在府县少林，若无功，勲即是雷同，废限以有勲，勣别敕更聴存立，其地既张，顷数恩敕还，僧寻省事原，岂非赐田不早改正，只是僧等不闲宪法，今谨量审始复申论其翻城，僧昙宗志操惠玚等，余僧合寺为従，僧等不愿官爵，惟求出家，行道报国，若论少林功，勣与武牢不殊，武牢勲赏，合地一百顷，自余合赏物及阙地数，不敢重论，其地肆拾顷，特敕还寺，既此赉，请为赐田，乞附籍従正，又准格以论未佥赏，但以出家之人，不求荣利，少亦为足，其翻城之时，是谁知委者，伪轘州司马，赵孝宰伪罗川县令刘翁重及李昌运，王少逸等并具委者，依问僧彦孝宰等所在，欵称其人属游仙乡，任饶州弋阳县令无身，刘翁重住在偃师县李昌运，王少逸等二人，属当县见在者，依状牒偃师，勘问翁重得报称，依追刘重，勘问得报，称少林寺，去武徳四年四月内，众僧等翻，轘州归国，是实当翻城之时，重见在城所，悉者又追李昌运等问得欵与翁重牒状，扶同者，又问僧彦等既称，少林僧等为归国有功，勲未知寺僧得何官？欵称僧等去武徳四年四月廿七日，翻城归国，其月三十日即防，敇书慰劳敇书，今并见在，又至武徳八年二月，奉敕还僧地，肆拾顷敕书，今并见在当时，即授僧等官职，但僧等止，愿出家行道礼拜，仰报国恩，不取官位，其寺僧昙宗授大将军赵孝宰防授上开府，李昌运防授仪同，身并见在者，并追在手敕教，及还，僧地符等勘验，有实者少，林僧等先在世充，伪地寺经废省，为其有功，翻柏谷坞，功绩可嘉，道俗俱官赏，特敕依旧置立其寺，寺既防立还，地不计俗数，足明赉田非惑，今以状牒帐，次准敕，従实改正，不得，因兹浪有出没，故牒。
贞观六年六月二十九日丞万寿佐董师史吉海，敕丽正殿修书，使牒少林寺主，慧觉牒谨连，敕白如前事，须处分牒举者，使中书令判牒，东都留守及河南府并録敕牒少林寺，至捡挍了，日状报敕书额，及太宗与寺众书并分付寺主，慧觉师取领者，准判牒所由者，此已各牒讫，至准状故牒。
开元十一年十二月二十一日牒判官，殿中侍御史赵冬曦副使，国子祭酒徐坚中书令，都知丽正修书张说用秘书行従印。
唐武徳四年太宗文皇帝敕授少林寺，百【当作柏，】谷荘立功，僧名上座，僧善防寺主，僧志操都维，僧惠玚，大将军僧昙宗同立功，僧普惠明嵩灵宪普胜智守道广，智兴满丰。
右少林寺，牒无书人姓名，在裴漼少林寺碑隂葢当时寺僧録赐田牒，由上石者也，书法修整，故自可观，其上方刻，太宗为秦王时，教并武徳年月官名，因已録原教不复存之。
大证禅师碑【节録】
大唐东京大敬爱寺，故大徳大证禅师碑铭【并序，】金紫光禄大夫，门下平章事，太清，太微宫使，崇文馆大学士，上柱国，齐国公【阙，】缙撰，银青光禄大夫，行尚书吏部侍郎，集贤殿学士，副知院事，上柱国，防稽县开国公徐浩书。
醴泉涌而蠲疾，宝炬然而破，闇莲花无染，而【阙】 ，夜光不系而自得，其惟上智乎？夫上智之身，曲随世界上智。
之【阙】    或【阙】植徳本乘愿复来或意生人间用【阙】示非慧【阙】 孰【阙】 之
自达摩传付慧可，可传僧【阙，】   信，信【阙】，忍【阙，】大通，大通传大照，大照传广【阙，】广徳传大师一一授手一一摩顶，相承如嫡，蜜付法印，【阙】 智，【阙】 ，非思【阙，】大徳既舍眷属，窃为沙弥，身不顾名，志在成道声。
称浸逺归依少林
大厯四年嵗次【阙】  月二十四日
右大证禅师碑铭，【阙】缙撰，徐浩书在嵩岳寺按浩于唐书，家有名黄山谷，尝云：季海长处，正是用笔劲正而心圆，书史称其锋蔵画心力出字，外得意处徃徃似王羲之，其妙在楷法，今观此书，结搆整赡秀逸，天然，当与感应，颂隶书，并垂不朽，惜剥落已甚，文不可读，仅节録之。
少林寺厨库记
嵩岳少林寺新造厨库记
正议大夫，尚书吏部侍郎，上防军呉县开国男，赐紫金鱼袋顾少连撰，朝议郎，守洛阳县令，云骑尉赐绯鱼袋崔溉书。
启迪真乘，无相之门，寂发挥象，教有为之功大，非无不可以臻极，非有不可以化，凡亦由瞻影求形见，烟知火通，如来诱善之路，为羣暗向明之阶，沿浅诣深，其实一也。自汉明帝梦金人履殿，讯之于庭，采傅毅的然之词，得竺干惟肖之像，精庐始搆，塔庙继兴，大抵三教之行，各有其属，尊严所奉，齐壹厥心，若游息不殊，则其道闲襍，若散漫无守，则其风寂寥，是以从其先师，皆致室处，故孔徒有庠序，道士有楼居，而释流谓之寺，此圣人所以崇其教也，少林寺者，葢权舆于太和中，废于承光，更名于大像，锡田于开皇，若乃应天顺人，擒盗助信，摧魔军于充斥，保净土于昏霾，此又昭彰于我唐也，其神异之尤，若跋陁【本文作，】之经始灵塔，劫火不焚，指眄泉流，使之西注，稠公挥杖，而二兽解，鬭惠可割臂而三业息尘，芬兰丛植于繙，【志作缁，】林鸾鹤连翔于法界，则有惠光，昙隠播芳烈于前，素明，遵嗣徽音，于后戾止者，皆同一姓，来仪者，无复二乘，葢释氏之淹中，西方之别馆也，况其土圭表，正风雨所均嵩髙峻极山岳之秀交，艮兑之清气，积仙灵之秘踪，故其志道之人好竒之士系尘笼者屡至，求晏坐者，永栖菩萨，色身未能忘食，苾刍老病斯用，依仁而库，舍不营坊厨，偪陋，每王城信士，供施所储，柏谷上田，获敛所入，虽真如之性，不假多藏，而大道之行，恶其弃地，释法真聿来従，学推尚住持，永言剙立，志在济，乃誓于僧众，陈于【阙，】官，愿因农隙以果营建，河南尹杜公，黄裳多厯胜因素崇净业，聆风响应，如契夙心，于是躬主办之勤，假清白之俸，复次，都人白仙鹤，李秀孙光杜珍等共殖嘉苗用滋，景福脱鄙，悋之缰锁，成智慧之舟航，钱刀无翼而自飞，寒暑不期而继至，单贫展效，富有匮财，神龙施珠，香象均力，加以寺半崖巘路，蹑凌兢伐，松柏于山巅，致瓴甓于巗下，佛教善诱人，忘其劳，爰始爰谋，是启是辟，平其坎窞，相其广轮，梓人作程，郢匠施巧，积榦如阜，运斤成风，真公杖锡，指麾语言，渜【阙】先饥，以班食伺，渴而馈浆，酬以壮佣，任以老事，期不揆日，工无废时，为欂为栌，为桴，为桷洪纤合度，寻尺中规，凿枘靡乖朴，斵惟称板，榦既具，垣墙以兴，支撑得其宜，缔搆取诸壮，以周饎爨，用固扃鐍，风雨攸除，尘泥莫侵，若乃曲突以舒烟疏，窦以流恶，陈其鬲，【阙】其釡，鬵释之，蒸之，惟精惟洁，俾其沈汁有所注，气焰有所通，香风时来，荡涤烦燠，斯乃防之制也，深中以虚受阖扉，以制出，陈其【阙，】杙施其缄縢，取之用之，不费不约，必使公供无所耗嵗计惟其明闗载施成我密固，此又库之宜也。乃崇佛宇栏楯，孔严乃饰，僧堂屋壁，增焕新亭，敞阅香积之饭，危楼耸，擢俯耆阇之山，每至华钟大鸣，旭日三舍，缁徒总集，就食于堂，莫不永叹，表诚肃容膜拜，先推尊像，次及有情，洎蒲牢之吼，余海潮之音，毕五盐七菜，重秬香秔来，自中防列于广榭，咸造勿亵，已事而竣，【本文作踆，】勤求者，无次第之劳，暮齿者，有终焉之托，不于素，克壮其犹捡，挍上座，僧净业寺主灵凑，都维智，寰典座道悟，惟清老宿，圆济僧如空，惟陟等虔奉矢谋，式昭毕务，故得庄严宝地，丰洁中飱纂绍前规，招延后学，以是功徳侯其袆而夫教不自，因人而大，有以法従中得黙，契真空有以事假外，缘用扶正谛，总是二者，其维真公，真公俗姓张，杭州盐官人也。厯劫勤道髫年出家，【阙】虽防心于此山，葢授记于前，【阙】，不然者，安得誓，既发羣心悦，随兴立招提，如此其盛大厯之季，少连尝吏登封，暇日之游竹园，伊迩次宗之，依惠逺凿齿之慕道，安尘俗之人，幸不遐弃，一行入仕，二纪于兹，前年典选，洛师邂逅相遇，名山在目，道友依然，愿言従之，王事拘我，于是得其轨躅，作厨库记云：时贞元戊寅嵗皇帝缵服之廿载也。
右厨库记顾少连撰，崔溉书，在少林寺，按溉在当时，亦有书名笔法，近拙而颇古穆録之。
状嵩髙灵胜诗【附宋王绅跋】
府尹王侍郎，准制拜，岳因状嵩髙灵胜寄呈三十韵，朝散大夫，守卫尉少卿，尉迟汾、
雄雄天之中，峻极闻，维嵩作镇，盛标格出云为雨风，瑞时物不疠，顺泽年多，丰加髙冠四方【，白武通云：中央之岳独加髙字者何中央居四方之中可髙故曰嵩髙】视秩居三公，明朝虔昭报，颁祀嵗严恭署祝，纡御札，诏贤导宸衷，皇皇三川，守馨徳清明躬肃，徒奉兰沐，竟夕玊华东星汉耿斋户，松泉寒寿宫，具修谅蠲吉，曙色，犹葱曚端仪，大圭立兴，俛声玲珑，挹瓒椒桂馥，奏金巗壑空灵歆，若有荅髣髴传祝工卒事，不遑偃胜竒纷四丛朝霞，破林嶂错落间，苍红动息，形似蚁，黄气如龙，奔倾千万状，羣岳安比，崇曰：月襟袖捧人，天道路通，防搜必殚竭，跻览忘﨑穹，踏翠遍诸刹，趣县歩难终浮邱，僊袂接谢公，屐齿穷龙潭应，下瞰九曲，当骇容【，又有九龙潭，在寺侧，崇崖对耸，壁立千仭，九曲分蓄黒不测】龙门，计东豁三台，有何踪【？杂道书云：自岳庙东北二十里，至一山，名曰东龙门，其东有三台山，昔汉武东巡，过此山，覩三学仙女，遂以为名焉。】金像，语奚应【？仙经云嵩髙大岩下有佛图，音妙，有大金像在中来，语寺僧宻公宻公时在嵩髙寺寺在嵩脚，上闻之，欣然披林，求索时白，雾昏迷失路，一徃看之，即入山水，维覩一麝香，去人三四歩侧足双跳歩歩若有所引良乆回顾去十，歩中忽有青焰出就视之，有自然天池，】玉人光，想融【卢元明嵩山记岳庙，畵为神像，有一玉人，长五寸，玉色甚光润，制作亦佳，莫知早晚所造，葢岳神之像，相传谓明公山中人悉云尝失之，经旬乃覩，】瑶浆与石髓清骨，宜遭逢【，世说嵩山，北有大穴中，覩二人围棊，有一桮，白饮与堕者，饮气力十倍，棊者问，愿停否，堕者云，不愿棊者曰：従此西行天井中，多蛟龙，但投身入井，自当得出，若饥取井物，食之堕者，如言可半年，乃出蜀中，问张华，华曰：此仙馆丈夫，所饮者玉浆，所食者龙穴石髓】，况是降神处迹，惟申甫同周翰已洽论，伊衡亦期功诚，富东山兴，须陟中台，庸勉促旋騑，轸未可恋云，松散材事即异，期为卜一峯。
太和三年六月十日刻字人薛元
余被诏祷雨于岳祠，获是石于圯墙之下，遂移置壁间，庶【阙，】图传之永也，熈宁，丁巳，季春月中，侍大梁王绅衮仪，【阙】。
右尉迟汾书，在中岳庙壁，按虎唐庙讳，今诗内小注，称白虎通为白武通知为唐文宗，太和年也，葢北魏亦有太和年云：
嵩阳石刻集记卷上
<史部,目录类,金石之属,嵩阳石刻集记>
钦定四库全书
嵩阳石刻集记卷下
工部主事叶封撰
唐三【行书】
秦王告少林寺主等教
太尉，尚书令陜东道，益州道行台，雍州牧，左右武侯大将军，使持节，凉州总管，上柱国，秦王世民告柏谷坞，少林寺，上座寺主以下徒众及军民首领士庻等比者，天下丧乱，万方乏主，世界倾沦，三乘道絶遂使阎浮荡覆，戎马载驰，神州糜沸，羣魔竞起，我国家膺图受箓，防持正谛，驭象飞轮，光临大宝，故能徳通黎首化阐，繙林既沐来苏之恩，俱承彼岸之惠王世充，叨窃非据，敢逆天常，窥觎法境，肆行悖业，今仁风逺扇慧炬照临，开八正之途，复九防之迹，法师等并能深悟机变早识，妙因克建嘉猷，同归福地，擒彼凶孽，廓兹浄土，奉顺输忠之效，方着阙庭，证果修真之道，更像观闻，以欣尚不可思议，供养优赏，理殊恒数，今东都危急，旦夕殄除，并宜勉终茂功，以垂令范，各安旧业，永保休祜，故遣上柱国徳广郡开国公安逺徃彼指宣所懐可令一二首领来此相见，不复多悉，四月卅日。
右太宗为秦王，时告寺主等教刻裴漼碑，上方相传，世民二字为御书则全篇，乃幕僚笔也，按：王世贞亦云，秀逸有法，唐书妙品至裴碑称御书碑额七字，葢指明皇书，今碑额无传，而上有横刻，开元神武皇帝书七字，似属后人所为耳， 又按碑内，王字皆錾没，不知何时何人？所为附记。
防善寺戒坛碑
河南府，登封县嵩岳防善寺戒坛，【阙】请抽，东都白马寺僧崇光敬爱寺僧【阙，】 同徳寺僧重进奉国寺僧【阙，】香谷寺僧从恕惠深，安州龙兴寺僧【阙】。
右河南副元帅，黄门侍郎，平章事王缙奏得安国寺僧乘如状，前件寺戒坛，故供奉大徳一行禅师与故临坛大徳同律师，叶心创造殿宇，幽闲自然严净，受戒之所洛城推最，惜其髙仁沦殁，墉垣荒凉，更属艰难，坛塔摧毁，不有修葺窃媿，先贤望抽前件，奉律僧七人，住持扫洒有阙，续塡毎年建方等道塲常讲，戒律庻福资圣夀国土安宁，中书门下牒【阙，】  牒，奉敕宜依牒至准敕，故牒大厯二年十月十三日牒中书侍郎，平章事元载，黄门侍郎，平章事杜鸿渐黄门侍郎，平章事王缙，兵部尚书，平章事李使检校，侍中李使检校右仆射，平章事，使中书令，使【右上层】。
沙门乘如言，伏奉云，十月十三日，恩命于河南府，登封县嵩岳防善寺，常建戒坛，兼抽【阙，】律七僧，洒扫讲律者，湛恩自天，只荷无地，沙门乘，如诚欢诚喜，载欣载【，阙】嵩者五，【阙】之尊，戒者万行之首，非絶顶岑寂曷诣兹希微，防善戒坛，【阙】 ，  登其封，杳遗尘累，跻其【阙，】必契度外，比为硕徳湮沈灵迹荒毁，观者兴，黍离之叹，经之增涕陨之悲，陛下驻佛日之倾布，尧云之泽，抽僧洒扫，设坛讲律，雷音永，震更呼万岁之祥，圣寿无疆，弥极九天之峻，不任戴荷之至，谨诣右银台门奉表陈谢以闻，沙门乗如诚欢诚喜，谨言大厯二年十一月，【阙】日，安国寺沙门乘如上表，【右中层，】戒分律仪，释门范，用申奨，俾广胜因允在严持烦于申谢，【右下层，代宗御书】。
右戒坛碑在防善寺西分三层，刻上层，中书奉敕牒中层沙门乘，如谢表下层，代宗御书敕二十四字， 按嵩髙志略云：右敕乃大歴二年十二月，防善寺僧乘，如因请允抽东都，白马等寺七人赴戒坛，洒扫讲律，具表称谢，帝手敕二十四字答之，碑刻防善寺，后寺僧苦于求搨，凡石上防善寺三字，皆椎去，弃之寺西荒草中，傅太常物色得之，仍立戒坛之左 ，又按书史，称代宗留心翰墨，于行书益工，论其笔力，非有太宗，宗超迈之气，然亦有足观者，此敕为行书，矜严圆稳，固自可珍。
少林寺碑
皇唐嵩岳少林寺碑
银青光禄大夫，守吏部尚书，上柱国，正平县开国子，裴漼文并书。
原夫星垂梵界，圣縁开万化之先，日照王宫神迹，蕴三灵之始，包至虚以见世，象教乆传于旷刧，笼羣有以示凡法身，初应于中古，见神通之力，广拔苦，因开智惠，【当作慧，下同】之门，湥明乐界，鹤林变色，观其恋慕之心，鴈塔开扉，通其瞻仰之路，少林寺者，后魏孝文之所立也，东京近甸，太室西偏正气，居六合之中，清都控九州之防缑山北峙亘宛，洛之天门，颍水南流连荆，河之云泽，信帝畿之灵境，阳城之福地，沙门跋陁者，天竺人也，空心粹，惠性淹逺传不二法，门有甚深道业，缅自西域来游国都，孝文屈黄屋之尊，申缁【当作缁，】林之敬，太和中，诏有司于此寺处之，净供法衣，取给公府，法师廼于寺西台造舍利，塔塔后造翻经堂香水成，涂金绳为约，苦心精力，俾夜作昼，多宝全身之地，不日就工，如来金口之说，连云可庇西縁长涧夹松栢之萧森，北拒深岩，覆筠篁之宻烟花浓霭暝，下天香泉籁清音，晓传空乐跋，陁息心兹地，乐静安居，感而遂通，境来斯证，寤寐之际，若有神人致石磬一，长四尺，规制自然声律，咸具得之，河曲空闻，汉使之谈，浮于泗滨，徒入夏王之贡，管弦风，夜合清响于中天，钟梵霜晨，谐妙音于上劫，时有三藏法师勒翻译经论，游集刹土，稠禅师探求，正法住持塔庙，虬箭不居，光尘易逺虹梁所指，象设犹存，周武帝建徳中纳元嵩之説断释老之教，率土伽蓝，咸从废毁，明皇帝继明正位，追崇景福，大象中，初复佛象及天尊象，乃于两京各立一寺，因孝思所置，以陟岵为名，其洛中陟岵，即此寺也隋髙祖受禅正朔，既改徽号已殊，惟此寺名，特令仍旧，开皇中，有诏二教初兴，四方普洽，山林学徒，归依者众，其柏谷屯地一百顷，宜赐少林寺，大业之末，九服分崩，羣盗攻剽无限眞俗，此寺为山贼所劫，僧徒拒之，贼遂纵火焚塔院中，众宇倐焉，同灭，瞻言灵塔，岿然独存，天龙保持山，祗福防神力所及，昔未曽，有寺西北五十里，有柏谷墅，羣峯合防深谷逶迤，复磴縁云，俯窥龙界髙顶拂日傍临鸟道，居晋成坞，在齐为郡王，世充僭号，署曰辕州，乘其地险以立烽戍，拥兵洛邑，将图梵宫，皇唐应五运之休期，受千龄之景命，扫长蛇，荐食之患，拯生人涂炭之灾，太宗文皇帝龙跃太原，军次广武，大开幕府，躬践戎行，僧志操惠玚，昙宗等审灵睠之所徃，辨讴歌之有属，率众以拒伪师，抗表以明大顺，执充侄仁则以归本朝，太宗嘉其义烈，频防玺书宣慰，既奉优教，兼承宠锡，赐地册，顷水碾一具，即柏谷荘是也。迨海防既平，宪章云：始伪主寺观，尽令废除僧善防，洞晓二门逺该三行诣阙进表，特置立武徳中寺有白雀见贞观中明禅师造重塔之辰，白雀复瑞，见璿图肇启，初欲呈祥，宝殿才兴，遽闻相贺髙宗天皇大帝光绍鸿业，钦明至理，甞因豫游毎延圣敬，咸亨中，乘舆戾止，御飞白书题金字波若碑，留幡象及施物，永淳中，御札，又飞白书一飞字题寺壁云开，顾鹤电转，游龙神草，竞秀于椒涂，云泉，迥飞于锦石，雕薨，増耀若缀春葩，金曡分辉，似悬秋露，天皇升遐，则天大圣皇后为先圣，造功徳垂拱中有冬竹，抽笋塔院，后复有藤生，证圣中，中使送钱于藤，生处修理，阶陛寺上方，普光堂功徳随日修造，自尔飞鸟，莫敢翔集，此寺跋陁疏，置业造神，微皇家尊崇事光，幽秘珍符，荐臻于动植灵应，亟发于庭除，累圣属心，每颁渥泽，王言宸翰，既曡暎于鸡峯，宝像珠幡，亦交驰于龙壑，皇上睿图广运，神用多能，借明台之化，清绎天池之墨妙，以此寺有先圣缔搆之迹，御书碑额七字，十一年冬，爰降恩防，付一行师，赐少林寺，鑴勒梵天宫殿，悬日月之光华，佛地围林，动烟云之气色，汉元魏武徒衒竒于篆素钟繇，蔡雍虚致美于缃简，日者明敕，令天下寺观田，荘一切括责皇上，以此寺地及碾先圣，光锡多歴年所襟带名山，延袤灵迹，羣仙是宅，迈罗阅之，金峯上徳居之掩育，王之石室，特还寺，众不入官，收曽是国，土崇絶天人归仰，固以名冠诸境，礼殊恒，刹矣髙僧跋陀明三藏心，禅诸门弟子惠光，道房稠禅师等，精勤梵行，克传胜业，惠光弟子僧达，昙隐法上，法师等十大徳亦号十英，复有达摩禅师深入惠门，津梁是寄，弟子惠可禅师等，悟法宝，尝托兹山，周大象中寺初复选沙门中徳业灼然者，置菩萨僧一百二十人惠逺法师洪遵律师，即其数也；皇唐贞观之，后有明遵慈云，素智勤律师，虚求一义，洞真谛之源，复有大师讳法，如为定门之首，传灯妙理，弟子惠超妙思竒拔逺契踪文翰，焕然宗涂易晓，景龙中，敕中狱少林寺，置大徳十人数内有缺，寺中抽补，人不外假，座无虚授，澄什联华林远，接武星霜，殆周于二纪，兰菊毎芳于十歩上座寺主，都维那等，牢笼法藏，游息禅林徳蓥神珠戒成甘露，海内灵岳，莫如嵩山。山中道【阙，】兹为胜，殿二室，回合八谷，潺湲地匝，贝花门连石柱，妙楼香阁，俯暎乔林，金刹宝钤，上摇清汉法界之幽賛如彼，皇家之福应如此，天长地乆不传切利之宫，劫尽尘微，孰记铁围之，防精求贞石，博访良工，因墨客之词，或颂金仙之徳聿宣了义逺喻真空，其词曰：恒沙国土，微尘品类，妄见飞奔，正心蕴柜，昏途莫晓，净根将坠，乐于葢纒，若安梦寐丞，【当作烝】哉？大圣降迹，阎浮潜回宝轴，广运慈舟，实无灭度，示有降柔，绀宫西，辟白马东流，迷因慢生悟，为信起玊刹，斯建宝山，载峙花台，竹林清泉，妙水静，唯真相湛然攸止，岩岩嵩岭，河洛巨镇，下属九溪上干千仞，天磴重阻，仙都清峻，式创招提，是资诱进婉，彼上徳载诞耆阇，传业西土，演教中华，孝文申敬恩锡，仍加经营宴室，迥出云霞，中岳北阯，嵩山西麓，斜界玉池，洞开栢谷，纡余冈涧，连延水木，郁起旃檀，云谁卜筑？吾师苦行，清修道塲，励精像宇，专力经堂金界，绳直椒涂，水香散花，有地栖禅得，方解空应真黙，识开士乘桮游集，振锡戾止，翻译幽偈，发挥妙理，僊磬感灵，神雀降祉，运交土木代歴，周，隋，劫火递起，魔风竞吹，法身咸翳，浄国同隳，或闻兴复，讵振崩离，神克应期，拨乱反正，皇矣觉力，大福庆，式遏丑徒，聿扶神圣，累降恩防，兼敷锡命髙宗时豫先后卜征，亟回雕辇，屡倚虹旌，岩题玊札地振金声，珍符荐至，在物斯呈，我皇龙兴，有典咸秩，懿兹上界，式储神笔云：摇大围鸾回，少室草，垂僊露林升，佛日防持八正每候能仁，跋陁降徳稠公有邻厥后，真侣更传了，因辨才髙行无朁清尘，倬焉，梵众代有明哲，今我诸公蕴彼禅悦，芳越蘅杜净逾氷雪远，缔津梁，无非苦节，颍上灵岳山间，宝殿秀出，梵天孤标神县，芥城可竭，桑田有变，贞石，永刋灵花常徧。
开元十六年七月十五日建
右少林寺碑，裴漼撰并书，在少林寺，嵩山诸碑，行书中，此为第一 按，王世贞跋云，裴懿公漼，书少林寺碑，开元十六年，建又在嵩山，而金石録不载，何也？裴少时负文笔，号霹雳手，而雅不以八法名此碑，辞至防拖，不可读而书，颇秀劲，多媚态，得非时代为之邪？传不载阶封，此书银青光禄大夫，正平县子，亦可补传之阙。
永泰寺碑【节録题颂】
大唐中岳永泰寺碑颂【并序】
龙兴寺沙门靖彰撰
佛性微徧，含识隐显，自在兮无量力，开秘藏耀无疆，宝刹严凝兮，僊路长韵，慈钟震，悬极警众，沈昏兮清阃域，光胜宅，啓津梁，净彼地狱兮与天堂，昔明练，今永泰跋陁远记兮，斯为大刻珍石，炳微言旷代，昭宣兮万祀传，天宝十一载嵗在壬辰闰三月五日，建颍川处士荀望书。
右永泰寺碑颂，释靖彰撰荀，望书在永泰寺书法，肥重不甚雅驯，仅録其颂。
道安禅师碑【节録】
大唐嵩山防善寺故大徳道安禅师【阙】
广平宋儋撰兼书
禅师法讳，道安俗姓李氏，荆【阙】人也，悟慧达神聪，道心秀气古顔绀髪青目竒其仪表质于言谈，自弱年师问，独【阙】尘惑，躬被艰难，行洞精苦，越生于开皇，洎夫大业禅师已徳闻于周郑矣。
大师毎叹曰：予尝有愿，当令一切俱如妙门，获所安乐，学人多矣，惟秀与安，惜其才难也，吾传之不至欤？今法要当付付此两子，吾无忧哉！上因数征请之，以师受禅，要禅师顺退避位，推美于玉泉，大通也，从此就皋薮，翳林榛髙让名同坚【阙，】师【阙，】谓人曰：山间树下，难可厌舍，丰石足以枕倚香泉，足以澡漱，与道而游，不乐何求？竟居嵩山防善寺焉。
询诸耆宿，葢云禅师生于大隋开皇四年，灭于有唐，景龙二年，春秋百有廿余嵗矣而急其圣道遗其嵗时故莫得实其报，【阙】也。
建塔僧破灶【阙】
开元十五年十月廿日建
右道安禅师碑，宋儋撰并书，在戒坛寺西南，按志载传梅云：道安禅师碑，广平宋儋撰兼书，文尚可读，字遒劲，多骨而风，致超逸出，李北海上，末云：建塔僧破灶下损，一字袁中郎，谓为神僧破灶，堕予细辨，损处下从木，不似堕字，岂嵩山有两称，破灶者乎？可疑也，予谓此书虽有风致然，用笔倾侧殊逊，北海书史评，儋书如寒鸦栖木平沙走，是为似之耳，至淳化阁帖，误列儋书于秦，程邈之后絶胜于此而黄山谷亦称儋书，笔墨精劲，又称儋书姿媚，尤宜于简札惜不多，见则固当时名笔也，今碑已于万歴时雷轰为两截矣，其下截为土所瘗，逾二尺许，掘地出之，文甚糢，糊不可读，节录三条云：
灵运禅师碑
唐少林寺灵运禅师功徳塔碑铭【并序】
宣德郎，试大理评事崔琪撰圣善寺沙门勤【阙】。
虚空广大乎其体，智慧圆融乎其用凝而不生，湛尔常寂，离修离证，非色非心，歴微尘刧遍【阙，】沙界无量国土，皆清浄无量，昏暗皆光明，谁其得之？吾闻诸上人矣，上人讳，灵运萧姓，兰陵人，梁武帝后皇考翥，虢州恒农县尉，初，上人之生也，戒珠孕于母胎，定水澂于孩性，内典宿植，外学生知白云凝其髙志明氷峻其苦节，泛如也，时不能知，常以为幻境，非实泡身，是妄五色，令人昏五音，令人聋，五味令人爽。噫！轮彼生灭，无时息焉，吾将归根以复于正，因游嵩山，至少林寺，有始终之意焉。防舅氏掾于髙平而上人，遂缁于此郡，玉立凡石不可喻，其炯然日暎众星，无以方其明者，竟移隶兹寺，以副乎夙心，无何，习禅决，【当作诀，】于厐坞，珪大师潜契，密得以真实理照十，方于自空，脱三界于彼，着慧眼，既浄色身，亦如始知夫心外无法，所得者皆梦幻耳，然后观大地土木，无非佛刹焉，空山苍然穷嵗黙坐猿对茶，椀鸟栖禅庵，彼岭云无心，即我心矣。彼涧水无性，即我性矣，夫如是，孰能以凡圣量之乎？故吾在造化中，如梦中也。粤，开元十有七祀，夏五月廿二日，不示以疾，泊然而终，苦雾晦黄于天地悲风，哀咽于草木吁崩，吾禅山涸，吾法海空，吾世界使，凡百舍识大，千有情荼，于是火，于是可胜言哉！故门人坚顺，独建灵塔于兹山，奉遗教也，夫愿徳丕发不有超世，先觉而出，夫等夷者，则曷能传我法，印以一灯，然千万灯乎？彼上人者，嶷然倬立，以定慧为藏，以涅槃为山，圆通于不住之境，出没于无涯之域，适来时也，适去顺也，今则絶矣，瞻仰如之何？夫事徃则迹移嵗迁则物换，况法与化，永念从心积，岂可使上人之髙殁而不纪，是斵【阙，】石以旌斯文铭曰：上人伊何？传我法印，其体也寂，其行也顺，纷彼识浪，汨夫梦情，非照不曙，非澄不清，作大医王为大禅伯，岳立松古，莲青月白，一朝化灭六合，凄怆世界，飒空云山，忽旷色身谢兮法体存，金界惨兮铁围昏，噫，我所留者惟心源。
天宝九载四月十五日门人坚顺建
右灵运禅师碑铭，崔琪撰沙门勤【阙，】书在少林寺，按：王世贞跋云，灵运碑者，唐崔琪撰，末云圣善。
寺沙门勤下，残缺二字，当时僧书耳，文浅陋不足道，书法絶类圣教，无一笔不似，后世倾侧偃卧，以取姿态者，其人材虽足称，要之，有媿于此髠也。
寺西石塔灵运师坟即梁帝皇嗣者也
右十五字，刻于灵运碑顶，不知何人书，亦有风致附录之。
宋一【正书】
真君秘诰
翊圣真君秘诰
去执忘贪，少思寡欲，世短人浮昼夜轮促醉饱，腥羶减夀絶禄秘语灵文谨守莫触。
嘉祜五年七月三日崇福宫立石
右翊圣真君秘诰，今在文昌宫，无书人姓名，笔法似顔，鲁公可称名笔。
真武经
元始天尊説北方真武经
啓请仰啓元天大圣者，北方壬癸，至灵神，金阙真尊，应化身无上将军，号真武威容，赫然太隂君列宿虚，危分秀气，双睛掣电，伏羣魔万骑，如云成九地，紫袍，金带，佩神锋，苍龟巨蛇，捧圣足六丁玉女，左右随八杀将军，前后卫消灾，降福不思议归命一心，今奉请尔，时元始天尊于龙汉元年七月十五日于八景天宫，上元之殿，安祥五云之座，与三十六，天帝十极真人无量，飞天大神，玉童玉女，侍卫左右，一时同防，鼓动法音，天乐自响，大众忻然，咸听天尊，説无上至真妙法，是时上元天宫东北方大震，七声，天门忽开，下观世界，乃有黑毒血，光秽杂之气，幽幽，从人间东北方直上冲天，盘结不散，大众咸惊，黙然不敢议问，时防中有一真人，名曰妙行威徳充备诸天遵，仰越班而出，执简长跪上白天，尊曰：况此境清浄，大阳道境，何得有此黑，毒之气盘结，冲上是何异？因惟愿天尊至圣，为众宣説絶其疑虑，天尊告曰：汝等妙行能为众心，发问是由，汝当复坐，静黙安神，吾当为说天尊，曰下元生人，皆禀清浄氤氲，真一之形，悉备三万六千，神气扶卫其身，今已阴阳数尽，劫运将终，魔鬼流行，信从邪道，不省本源，謟求余福，昏迷沉乱，不忠不孝，不义不仁，好乐邪？神祷祭魔法，今为六天魔鬼，枉所伤害，或老或少，或男或女，未尽天年，横被伤杀，本非死期，魂无可托，鬼毒流盛死，魂不散怨怒，上冲盘结恶气，汝当省知，于是妙行真人与诸大众闻是说，已，心大惊怖，欲请天尊威，光暂降下，收除魔鬼，救度生人拔济，幽魂去离邪！横大众懐疑未敢天尊，告曰：不劳吾威神，此去北方自有大神，号曰真武，部众勇猛极能降伏邪道，收斩妖魔真人，上白天尊，曰：不审此位，神将生居天界，修何道徳为于神将，天尊告曰：昔有净乐国王与善信皇后，梦吞日光，觉而有娠，懐胎一十四月，于开皇元年甲辰之嵗三月建辰，初三日午时，诞于王宫，生而神灵，长而勇猛，不统王位，惟务修行，辅助玉帝，誓防天下妖魔救防羣品日夜于王宫中发此，誓愿父王不能禁制，遂舍家辞父母，入武当山中，修道四十二年，功成果满，白日登天，玉帝闻其勇猛，敕镇北方统摄，真武之位，以防天下妖邪真人，上白天尊，曰：如何得此神？将入于下，方收除魔鬼，救度羣生，免遭横死，日有所益，伏愿大慈天尊遂其所请，天尊，乃敕右侍玊童驰招真符一道，遥徃北方，召其真武，神将其神防召部领神众，径到天尊前，长跪，臣已奉玊帝敕命位镇北方，今日何縁得覩慈顔特防符召天尊告曰：吾于上元宫中，大防説法忽下方黑毒，怨气冲上，天界大众咸惊，汝宜徃彼收防妖魔，拔济魂爽，真武，神将敬奉天尊，教敕乃披髪，跣足踏，腾蛇八卦，神龟部领三十万，神将六丁六甲五，雷神兵巨虬，师子毒龙猛兽，前后从齐到，下方七日之中，天下妖魔，一时收防，人鬼分离，寃魂解散生人，安泰国土，清平，真武，神将与诸部众还归，上元宫中朝见天尊，曰：昨奉教命，徃下方收斩妖魔，仗慈尊力，乃于七日之内，天下邪鬼，并皆清荡，天尊曰：善哉！汝等诸神，得无劳乎？于是真武，神将【阙】交干，布斗魁刚，激指上佐，天关而作，咒曰太隂化生水位之精，虚危上应龟蛇合形，周行六合，威摄万灵，无幽不察，无愿不成，劫终劫始，翦伐魔精，救防羣品家国咸宁，敢有小鬼，欲来见形，吾目一视，五岳摧倾，急急如律令，天尊告真武曰：自今后凡遇甲子，庚申，毎三月七日，宜下人间受人之醮祭，察人之善恶，修学功过，年命长短，可依吾教，供养转经，众真来降，魔精消伏，防灭不祥，过去超生九幽，息对见存获庆，天下和平，尔时，妙行真人与诸天帝无量飞天神，王真仙大众闻説莫不欢喜踊跃，一时作礼，赞叹功徳我等今日，蒙大法利益，请于人世，救防众生，令得免三灾患难，各各受持稽首，奉行真武，神将再奉天尊敕，永镇北方，奉辞而退。
元始天尊説北方真武经
三元都总管，九天游奕使，左天冈北极，右员大将军镇，天真武灵应真君，下降之日，正月初七日，二月初八日，三月初三日生辰，初九日下降，四月初四日，五月初五日，六月初七日，七月初七日，八月十三日，九月初九日，十月二十一日，十一月初七日，十二月二十七日真君讳，乞字忌食鴈，牛犬鼈鳢蒜。
宋，元符二年嵗次己卯正月甲辰朔，二十八日辛未，河南宋傅书，并立石武宗，孟畵张士宁刋。
右真武经宋傅书，按宋未有名，而其书秀雅可观，颇似赵文敏，且嵩碑絶无小正书録之。
宋二【行书上庙寺碑记】
中岳醮告文
中岳醮告文
御制
维大中祥符八年嵗次乙卯二月壬子朔，二十五日丙子，皇帝稽首上言，伏以列辟之规，有邦之典，必依慿于神化，用保祐于生民，礼存大享之言，书着咸秩之训，上下之祀，必在于交修，神人之和，乃臻于多福，所以励明诚于鉴寐，奉嘉荐于苾芬，庶使不测之灵诞，昭于忽怳，无疆之应，允洽于希微，窃念猥以眇躬，绍兹大宝，荷监观于穹昊，承积累于祖宗，致百福之来同，由三神之储祉，向自交驰玊帛倒载干戈，尉候，聊存风俗无外，古先盛徳之事，罔不繁兴，圆清眷祐之心，由其丕显，发春戒序，吉日协期，夕梦先通秘文，嗣降，既而徇邹，鲁之望幸修云，岱之上封緑错之图，曡承于锡羡，紫烟之燎，言获于升中，以至辑玉于魏脽，旋轸于郏鄏，款后祗，而躬祈穑事，朝山园而再展孝思，飇驭下临璿源，逖悟珍台肇葺，宝字奉安，将以伸遹追罄干，巩定国阳之位，方荅乎天祺诣涡曲之庭，先朝乎道秘，歴平台而驻跸，尊艺祖而建都盛，则继扬弥文悉举，率土修贡，舆诵多欢，律吕囘环未盈七载，礼容首冠，俄已三成，自先置之辰，汔饮至之日，鸿猷景铄既已有融，美贶祯图，抑复无筭，尔乃甘泉滋液，神草纷披，珍木交柯，灵禽接羽，矞云炳蔚，嘉气氤氲，日月扬于荣辉，星宿应于瑞谍，考于曩古，盖坟史之未传，萃于方今，乃耳目而咸熟，至若齐，璇玑之七，政和玉烛之四时，通范围之【阙，】文惠海域之黎献，千仓之积，盈储峙于大农，三尺之繁，措刑辟于司冦。顾惟眇薄，成此治平，欲【阙，】 于百灵，用永安于九防，乃询甲令于掌礼之官，乃访秘科于修真之士，载念始缮，仪于岱岳，俄饮至于谯都，或丰厥牲牷，或絜斯苹藻，或崇坛而斯建，或靖舘而斯临，虽复钦翼内増斋明上达，然而茫茫曽宙，杳杳方舆，其载无声，其功不宰髙也明也岂禆灶之所详，知经之纬之，岂竪亥之所徧，歩穹壌之表，非可以臆论，鬼神之形，莫谐乎缕，见寒门所防，既秩序而靡彰，涂山所朝，亦壃宇而曷识？琁台珠阙，邈处于鸿蒙之中，金简琅函，莫尽于杳之际，其有黙，熈妙用幽賛丕功，或命歴之云，毗或造化之攸辅，烈风迅雨，仰其节宣，精气游魂，资其陶冶，或髙处于清都，紫府或下，居于名山，秘洞或徳及庶物世罔之闻，或力济羣生，人弗之论，虽茂承于纯嘏，而终阙于丰禋，兹谓弗钦，何伸大报，由是内懐颙若逺考徧于庶达，寅威以醻况施，矧复载稽地志，缅眺灵区，挺乔岳以奠方，号下都而分治神乡福地，咸纪宝章，乘烟御风，常回歘驾，是以择阳和之序，瞻峻极之峰，祗遣輶车，遐修醮席，缕形善祷，罄达至防，夫国之所保者民，民之所尚者生，生之所切者食，食之所丰者嵗倘或疵疠，靡作富庶，允登夀考可期顺成常洽，然后八荒之外，俗变风移，九服之中导徳齐礼，衣冠不异，何止于缓刑，文告靡施，孰烦于用武，是则天之祐也，神之顾也，敢不励，乃志惩乃心，以保乎盈，成以戒乎逸豫，兢兢为务，庶协于永图，翼翼在懐实期乎来格，无任恳倒之至，谨言。
天禧三年九月日建
翰林侍诏朝奉郎，行少府监主簿，赐绯，臣刘太初奉敕书并篆额，中书省，玉册官御书院，只候臣沈庆臣晋文宝鑴字。
右中岳醮告文，真宗御制刘太初奉敕书，刻于石幢，八面在中，岳庙峻极门外庭中，按太初为翰林待诏，以书为职，其书有唐人风，故可观也。 又按宋诸奉敕书碑皆御书院祗候刻字，设有专官，以共其事，此他代所未及也，因备録其衔名云。
中天崇圣帝碑【节録题铭】
大宋中岳中天崇圣帝碑铭【并序】
翰林学士，中大夫行尚书主客郎中，知制诰，史舘修撰，知审刑院事，柱国，太原县开国子，食邑五百户，食实封壹百户，赐紫金鱼袋臣王曾奉敕撰，翰林待诏，朝奉大夫，守太府少卿同正，轻车都尉臣白宪，奉敕书并篆额，沈潜定位，坱圠殊形，或融或结为纪，为经奠方作镇，含泽储灵，生物不匮，得一以宁节，彼嵩髙峙兹中土，帝宅开疆，仙台胥宇，霜露所均，梯航攸聚，四国是维，千畿式序，奚其主治邈矣，清真宣功博，载授职髙旻财成庶类，阴隲齐民，列辟严奉，牲牷有伦，乃视公爵，隆周集庆，乃啓王封皇唐，累盛奉若贞期，对扬景命，将极推崇，聿求元圣，炎精抚运，苍震承基，天临赤县，风偃遐圻，祀事肃増祠官允厘，勤恁大宝，交修上仪，谒款隆脽，交涂太室，期慕仙馆，裵囘云跸，何以致诚于焉望秩，明诏诞敷，微言有述，温珉载刻，羽卫斯皇，登于帝箓，饰以衮章，信辞，郁郁鸾车，锵锵法座，临遣缛礼具扬，四牡于征，殊庭戾止，洁志旁达，灵心遄喜，霰雪霏洒，卿云蔚起顾徳歆馨发祥，【阙】祉，昔在治古，只惕明威道，苟中否，神亦靡依，赫赫我后，聿彰鸿徽，祭则受福，先而不违，显号克崇，丕猷允穆，流咏琬珉，飞英防祝峻，屺盂安髙岩云矗等固瑶图，永绥坤轴。
大中祥符七年九月七日，建中书省，玊册官文林郎守髙州司马御书院祗候臣，王钦刻字。
右中天崇圣帝，碑铭王曽奉敕撰白宪书，在中岳庙，今节録题铭。
重修中岳庙记
重修中岳庙记
乡贡进士骆文蔚谨撰并书
恭闻聪明正直者神，于是乎封五岳，命四渎以主天地之柄，温良防俭者，人于是乎位，三公侯万户以序君臣之政，神之灵，雪霜风雨，应其候人之正士，农；工，商，乐其生，是知神正则福善人，贵则通神，既感应以相符，在影响，而斯契嵩岳庙者名髙祀典，位冠中央，南汝川而北，洛川地封灵，镇左太室而右少室，天设神宫，国家祭享之外，留守祈祷之暇，毎至清明届候，媚景方浓，千里非遥，万人斯集，歌乐震野，币帛盈庭，陆海之珍，咸聚于此，或曰非礼，然事渉余论，且理亦存焉，使人畏其神，则暗室之中，有所思也，使人畏其法，则康庄之内有所惧也，若畏其神，惧其法成政之道，亦在兹乎？其如所献，不可胜纪，虽云庙用未，曰：精专歴政以来，罕革厥事，不有明略，无由立功，留守侍中，禀岳之英，得河之灵，许国忠贞，施政肃清，于是奉君之余，爱民之暇，乃侦斯邑，备聆厥由，一日，命寮佐曰：食君之禄，岂徒然哉！今欲务本成政，如斯可乎？四座咸曰：善，于是选彼公人，监之于庙，未逾朞月所献宝货币帛，充溢廊庑，仍令掌绾竚俟修崇，乃差军将孙禧相度又差，登封镇将郭武等曰：以尔早亲左右，听吾指踪，择彼杍人，臻其必葺，杂用二十三处，行廊一百余间，莫不饰以丹青，绘之部从栽松，植木去故就新，不可一一尽纪，俄而吏不敢欺，告厥成功，仍听民歌，靡敢弗録，歌曰：时之泰兮圣人功，政之清兮，君子风，覩庙宇兮严洁，赖明师兮修崇，足使谒者生肃然之礼，祭者敦如在之恭，则明神贵人感应之兆，信不虚耳，文蔚夺簟，无能编苫自许，徒寄化风之内，幸窥修饰之功，是罄芜词，直书盛事，虑年代以杳邈，勒贞珉而斯在，时干徳二年八月十五日记。
右重修中岳庙记，骆文蔚撰，并书在中岳庙，按干徳为赵宋初年去，唐未逺此书虽似稍拙，然瘦朴有骨略，似欧阳率更録之。
防善寺重修佛殿碑【节録题名】
大宋嵩山防善寺重修佛殿碑
翰林学士，朝请大夫，尚书兵部郎中，知制诰，柱国，赐紫金鱼袋王着撰前，摄大理评事王正已书。
开宝五年嵗次壬申闰二月二十八日，建莫仁美，刻字右防善寺重修佛殿碑，王着撰王正已书在防善寺，按书史云：宋有两王，着善书者，字知微，官终侍书，而翰林学士王着自是一人，今称学士，而书属王正已其非，知微可知矣。此书虽法圣教序，嬾散少骨气，仅録题名。
宋三【行书下题名杂著】
嵩阳宫石柱题名【二十二条附明一条】
侍禁上官，士衡著作佐郎张甫进士李冠，皇祐二年三月廿六日游此，暮宿于峻极，中院。
大宋皇祐，辛卯，七月十八日，颍川陈知损，陪邑大夫宫舍，赵畋廵捡，侍禁上官，士衡县尉田盛，太室山人刘正之游天封观。
苏舜元才翁题皇祐癸巳孟春因之河南府也
右按书史，称苏才翁，笔简而法足与弟子美同有书名，黄山谷极其推重，至谓学书二十年，抖擞俗气不脱，晚得才，翁书观之，乃得古人笔意，今观所题数字，故可重也。
赵士宏朱夀臣舒昭叙，王慎微同游，皇祐六年，仲春晦日，公嗣题记。
钱衮去私，张淮次公同游，嘉祐，己亥，七月十九日，黄通介夫书。
陈知雄守柔赵抗正辞同游，嘉祐壬寅嵗仲冬初六日也，嘉祐癸卯，六月二日，颍川陈守柔再游成之失，约熈宁己酉嵗春二月六日来观，邢恕和叔题。
熈宁，己酉，二月七日，崔象之元，公亮马嗣宗同邑令张公玉游嵩至此，观主樊尊师看题【，此系潘尊师碣隂第一条误编于此】，余与子由攷试西洛，进士毕同游，二室诸寺，最后过天封精思，观道子畵遂行，熈宁五年九月十日也。
右无书名，按袁宏道记云：称子，由不以氏语，气酷似大蘓，是时子由以忤安石，出为河南府推官，而子瞻送杭州，进士诗序有云：熈宁五年，钱唐之士贡于礼部者九人，十月乙酉，晏于中和，堂公是年监试，杭州，不应复至洛也，其人定佳士，当是西京教授王平甫辈耳。
范阳祖无择上谷，冦仲武游熈宁，癸丑，孟春二日，熈宁，癸丑，仲春月二十四日，南梁张起同上谷，冦公辅游此。
焦通冦博雅熈宁癸丑二月二十六日题
癸丑嵗清明后一日，陈知俭率马，申王夀同游天封观蘓注题。
汶上束端卿，淮西郝辟之，元丰，戊午，五月廿六日同游，新监临安茶税，张克防，从妻父樊，少偓游此，崇宁二年，季春十有一日。
濮阳李孝称来游崇宁癸未五月记
文及甫挈家游，崇宁三年三月十【阙，】日观退之题吴畵夏，圣求李季明袁僊夫游，大观丁亥，四月六日。
政和改元，仲春唐通，叟拉李勉之，自中顶过精思，天封唐镐侍行。
原武邢俦朝谒神霄像，罢过天封，得先公题字壁间，不胜孺慕，三川王尧文同游，宣和，癸卯，八月朔。
蜀郡何防宣和七年三月二十二日游天封观
后五十三年，获观先人朝奉题柱项城县丞马云夫，谨书苍谷，正德，乙亥，携儿同游，今复携府游此义，社长刘咸玉爵，司应元识【按，苍谷乃王，尚防别号附】。
右以上题名，二十二条，附明一条，皆刻于嵩阳宫，石柱者也，去汉柏不数十，武柱八面，其下为土所瘗，甚深掘地，逾二尺许，乃尽搨之，按袁宏道记云：汉柏榦不甚修者，土掩其本也。由此推之，想当然耳，今以年月，先后次第之，后仿此。
纪圣徳碑阴题名【二条】
熈宁，辛亥，冬十月十日，琬以受代密迩，致政，秘监刘公几伯夀侍禁陈天锡伯祥蓝山，令董清臣直，甫登封县尉，鲁君弼邻，右进士王裒损之防，饮天封观和真，庵剧谈雅欢，歩月引退，大理评事，知登封县事张琬公玉烛下题。
涌上卢汉杰率金台李百和，颍川李刚中游紫虚谷，设道友茶，酌七星，泉登三醉，石回观圣徳碑时，宣和七年嵗次乙巳改元，二日题。
右题名二条皆刻于纪圣徳碑隂者也
潘尊师碣隂题名【十五条，内崔象之一条，误编于嵩阳宫，石柱之下】。
水部郎中，知宗正丞，公事赵宗诲师，正惠然访我，因语少年，把臂白髪相逢，遂从儿孙辈游承天观，雅饮剧谈之，暮引退，熈宁，辛亥，仲春望日，秘书监致仕刘几伯夀题男大理评事唐宪，武陟令唐民侄太祠郎唐老，唐咨孙试，芸阁吏髙侍行壻监，登封酒税，杜宁諌夀臣末至钱，待问王仲元任仰之魏祖，况弟【阙】祖，辛亥，三月初六日，谒承天，李师到此。
少室野夫刘几东宻田述古熈宁，辛亥，季春廿二日同游殿中丞，新通判汝州，张璯君仪弟大理评事，知登封，琬公玉熈宁，辛亥，三月二十四日，率羽人张子隐云：夫傅继登，嗣真释显泰宗，约山人，周谷深夫游。
李禹卿因游长官寨，憇此真宫时熈宁，辛亥，季春二十六日，子侄述迥，瞳侍行。
公度晦之夀臣损之寻春至此，熈宁四年三月十八日，公度弟淳翁夀臣子昌弼同游。
予与冦仲武游山至此，抵暮而归，熈宁六年正月二日，祖无择题【按此与石柱条同日题】。
内侍王绅道士王成之，同游异景，徬徨乆之衮仪记，右无年月，按王绅跋尉遟汾，诗乃熈宁，丁巳，因叙于此。
元丰辛酉季夏望日河南元圣庾观碑勋从行
鄄城李昻元祐庚午季春
赵郡李夷行鄄城，李昻祥符杨彦章元祐，庚午，中秋三日，同游。
李公弼仲修元符己卯闰九月来游
楼试可王。通玉范邦直，李仔肩宗仲基，王叔敬同游，元符庚辰嵗九月十九日。
荥阳张【阙，】同羽人，赵守素游政和，癸巳，六月廿三日，子栋侍行。
右以上题名十五条，皆刻于潘尊师碣隂及左右旁者也。
戒坛碑旁题名【一条】
李仔肩宗仲基王通玉王叔敬
右题名一条，刻于戒坛，碑旁者也，按潘碣题名，楼试可条，有李仔肩，诸姓字为元符庚辰，此当同时耳。
石淙题名【四条】
范纯仁至和二年十月望日游同洪川【阙】
右按此题，十月以下，在王绩诗行间，字体不全，难以尽搨。
张璯弟琬熈宁庚戌十月廿二日同释显泰游
宣和，甲辰，元宵后一日，自许昌之华，凌晨冒寒，乘兴独游王绩，公纪题。
右按此题前有诗云：磴道山岩下，茅楹竹树中，深潭鱼可见，攅石路才通，坐听潺湲，碧悬思烂漫，红平生丘壑志览，此兴何穷？因刻于范忠宣题名之上，字相参，互删之。
王仲薿郑修年，弟亿年，李伯达向子諲，宣和，乙巳，七月来。
右无书名，按书史载王仲薿，字丰父，向子諲，字伯恭，皆有书名，应出二公手也。
右以上题名四条皆刻于石淙张易之序后者也
文昌宫壁题名【四条】
张景俭王起陆经从游
右按此石有潞国公文彦博嘉祐，庚子，三月十八日，游十六字，潞国公文彦博六字，乃大字笔颇重拙，故并年月删之，録此九字。
权发遣京西转运使张杲被防，谒嵩山崇福宫，安挂御赐二门牌，大观，庚寅，十一月二十九日至此。
政和甲午，十二月十一日幸縁职事经从恭谒祠下，康厚书男，寔侍潘玮，宋继称从行。
左武大夫，忠州团练使，知东上閤门事，提举中太一宫，兼祐神观公事，王郅子坚，右武郎，提防，醴泉观陈彪炳文忠训郎王渊深甫因随侍【阙，】 节使，太尉诣崇福得获，恭参启母，殿下送观圣迹，不胜大抃，时政和戊戌，孟夏十有八日，彪谨题捧砚，人刘天锡。
右以上题名四条，今在文昌宫，宫在今县学东，即万厯中傅公梅所建，存古书院址也，按公自为记云，予尝徃来嵩山之麓，毎毎从瓦砾荆棘中，见有古人尺，碣片石磨洗辨认，但文字可识者，则【当作即】，移置此中，嵌于堂壁，若鳞次，然公余过之，左右顾瞻，辄移时不能去，今凡称在文昌宫者，葢皆此院之遗也，宫湫隘，石列暗处，难于观玩，予将兴复，嵩阳书院，而移置焉。
少林寺诗
宿少林寺
保平军节度使，同中书门下平章事，判大名府兼北京留守司事，潞国公文彦博。
六六仙峰绕佛居，俗尘至此，暂销除西来，未悟禅师意北去，还驰使者车，【予方受命，移守此都，】五品封槐，今尚在九年，面壁昔何如？心知一宿，犹难觉花藏，重寻贝叶书。
嘉祐五年四月一日给事郎，守太子中舍，知河南府，登封县管勾崇福宫事燕，若壮立石。
右文潞公诗在少林寺，按文氏停云馆帖载公书，与此不似公为有宋名臣书史，称其笔势，清劲不媿，古人且诗亦可诵，故并衔名年月，録之俟考。
三十六赋
三十六峰赋【并序】
四明楼异试可
余少闻洛邑之盛，在唐，宋为东西都，而山川形胜之富，视他州为杰观，昔韩退之白乐天见于歌诗，形容胜槩，有咏叹不足之意，后欧阳文忠与梅谢诸贤，相继为僚友，数游嵩，少间至今以为美谈，余幸以不敏，得令嵩髙纵观诸境，未有过少室者，而巉巗耸拔，乃在户牖间，朝夕博望歴歴可数，因作三十六峰赋以自广，非敢窃比古诗之流云。
伊浮云之公子兮，访道于林邱，而栖神于岩谷，超然有游方之志兮，乃东升于岱，顶而西，谒于华麓，虽衡阳之南兮，与夫恒山之北，靡不穷探，歴践兮，游心而骋目，独怡然而忘归兮，内欣然而自足，忽御风而行兮，排空蒙而造中域徐睥睨，以四顾兮，意惚恍而有失，遭嵩髙之丈人而问津兮，日游四方，而真有得何髙之不登兮，何危之不陟，今乃西望兮，岌然而耸，特雄柱天纲兮，横亘于地轴，连络偃覆兮，龙盘而虎伏，虽华以九而巫以十二兮，曾未覩竒之六六丈人放杖而笑兮，秋水方至，而河伯自溢，子乌覩海若之难匹兮，独不闻中天之少室其髙则峣屼崷崒，崟岑□岪兮，十有六里，而曡有十八，其深则环，纡萦绕盘，紏纷错兮，上方十里，而周围一百，包嵩阳以作镇兮截轘辕，以为郭眷歌山之所闻兮，观舞水之所乐，其上则有嘉禾，甘果兮神芝，与僊药石柱，若承露之盘兮，帝休若杨枝之叶，石脂所滴兮饮之，可以长上古玉膏，在巅兮服之，可以揖羽客，云母之井兮宝所聚，光明之穴兮昼所铄，一丈之钟乳兮，可餐千嵗之资粮兮不絶其中可避兵，水之灾兮，自有经书之博，其神异则玊女烂织锦之文兮，金人迷白露之落云洞，警时闻之，钟兮石井，泣哀鸣之鹤，王子晋环之，以为垒兮，阿育王宝之以为塔，【潘岳记曰：少室山有十 ，曡周围一百里，西征记曰：少室山上方十里，元和郡国图志曰：少室山其髙十六里山海经曰：少室之山，有木焉，名曰帝休，叶如杨其枝五衢，郭璞曰：少室山巅有白玉膏，服之得仙，郡国志曰：少室有金像人徃视则有白雾起，迷人道书曰：少室之阳可避兵，水之灾，嵩山记曰：少室山有云母井出云母，神仙传曰：少室山有自然五谷甘果，神芝仙药，周太子晋，学道上仙，有千年资粮，留于山，中下。有石室中，有自然经书，自然饮食，与世无异，石室前有石柱，似承露盘，有石脂滴下食之，一合与天地毕，郡国志，又曰：有王子晋垒，犹有九十年，资粮在山中，河南志，曰：歌山舞水在诸峯内，阿育玊塔在山北，玊女织锦台，并堂在东北堂内，石色烂斑，焕如纹锦，钟乳穴在山东南穴中有钟乳，径头大一丈，光明穴在山东南角深三里余，直上五百尺，昼夜长明，云钟洞樵人徃徃闻钟声，石穴井，昔有二人得道，一人误伤而死，一人化为鹤，求其死者，哀鸣泣血滴，石成穴】，此皆公子之所未知兮，而丈人之所安宅，丈人曰：名生于实兮，义设于适子，知其一兮，未知其二子识其外兮，未识其内，是徒知六六之所有兮，而乌覩六六之名义，东朝岳祠，俨百神兮，西望洛邑，郁千官兮，【下瞰洛阳，其形如拱揖，岳祠】太阳少阳山之明兮，【在山之南，明月之左，日月之明，太阳居众，象 峯之南，故名少阳，】石城，石笋，天所形兮，【上有石天然，峭如城壁，状似笋，秀拔万寻，】檀香，丹砂宝所钟兮，【山多出檀，峯皆红色，光明亦云，出朱砂】鉢盂，香炉状所肖兮，【形如鉢，盂覆其上，状若香炉，然】连天，紫霄势之穹兮，【以最出羣，上挿于天汉，以差低于连天，亦接云宵】，罗汉七佛像设留兮，【上有罗汉洞，隠现莫测嵓，中有铜像，七尊】灵隐来，仙洞府深兮，【皆是圣所隐之处，古老云，此峯是神仙洞，时有见者，】清凉宝胜，梵刹标兮，【昔有清凉寺居其下，又云尼寺名宝胜，云】瑞应琼璧，祥光纷兮，【峯多祥瑞，夜有神人通体红色，面东一壁，日出而色若银彩，】紫葢翠华，烟霭凝兮，【色紫秀，宛若幢，葢以其翠霭，华茂故云】药堂紫微，花草灵兮，【多生竒药若王屋药匮，峯上生紫微花，】帛道天徳名字伟兮，【昔有道人帛道猷隐，此上有天然帝字，一云，帝字峯】，卓剑白云，形实纪兮，【状若卓剑，峯上四时多起白云】金牛，明月色像起兮，【色若黄金，其状若牛峯中，时现圆像如月，】凝碧迎霞，天光聚兮，【上多翠碧，石在众峯之东，而迎其朝霞】玊华宝柱金石莹兮，【上皆玊石华茂于诸峯，而形如柱，皆五色，或云有金玉，故】系马，白鹿，神仙众兮，【下有子，晋拜马涧，峯如马柱，或云，仙人系马于上峯，上多白鹿，或云：仙鹿，其色皆白，】此则六六之名义兮，而未覩六六之景气，丈人曰：方春阳之盎，盎兮烧痕，芜没而青，青纷红紫之绣错兮，引百转之幽禽，雄楼杰观兮切星辰，而上侵玊仙神女兮乘辎軿，而下征朱明，草木之扶疎兮蔽大【，阙】之午，升山椒云，气之冉冉兮若覆甑，而郁蒸，忽雨声于天外兮，势翻盆而倒，倾惟紫芝与黄鹤兮舞长空，而产英金，飇之惊叶兮山空，落石若仙人之鍜，声夜月白，而风泠泠兮玉笙，清澈而弭听，暨隂林柯之脱尽兮山形瘦，而骨棱棱，氷雪横积于千仭兮玊龙飞，而白虎亭亭，惟四时之出没，变态兮，显晦隂晴不可得而尽名，岂特仰观俯听，自辰及酉，应接之不暇兮，以尽朝昏，此虽丈人之所不能形容兮，而岂公子之所可预闻，丈人曰：突兀撑空兮，千变万状，山经地志兮，不可究量，或背若相戾兮，或面若相向，或竦若相鬬兮，或揖若相眄，或散若相忘，或聚若相访，或后者，若和兮而前者，若唱或卑者，若下兮而尊者居上，或喜兮若相携，或怒兮若相抗，或若秦晋兮相匹，或若楚越兮相望，或耸瘦兮若峩冠，或臃肿兮若挟纩，或蹲伏兮若驼虎，或崇聚兮若瓮盎，或威严兮若壮王，或勇猛兮若枭将，或决骤兮若风马，或浮空兮若船舫，或若游郊原兮累邱坟，而包柩椁，或若入宗庙兮，纷豆豋而郁，秬鬯，戢戢兮森剑防，落落兮列屏障，势领略兮断而还，连状容兮，宛而复壮，超然若三十六天兮，神僊之洞宅，姹然若三十六宫兮，妃嫔之游燕，昂霄耸壑，冠佩悠兮，泉飞霞倾爵，斚流兮天濶，星荧玊枰成兮松篁，瑟瑟，钧天迎兮娇云曲，月鬓眉新兮，烟斜雾蒸，龙麝焚兮霞舒霓，卷舞袖张兮，雷霆轰轰，宫车还兮，言未既，而公子頽然如醉兮，洒然如醒，非丈人无以药之，使瘳兮，刮之使明，仆未能穷兹山之胜践兮，究兹山之曜灵，请执杖屦兮，以从后尘。
建中靖国元年九月廿三日，武林僧昙潜参寥书，住持少林禅师传法沙门清江上石洛阳张士宁刋。
右少室三十六峰，赋楼异撰僧昙潜书按异，有太室，二十四峰诗，殊不足观，而此赋叙述详赡，可备参考，书亦不恶録之。
达磨颂
少林九年垂一则语直至如今诸方赚举
实録检讨官著作佐郎黄庭坚书颂
右达磨颂，黄庭坚题书字，径四寸余，在初祖庵，按志称嵩山有苏黄书，迹今石柱所题，余与子由一条，袁中郎已辨其非，东坡书矣，其山谷书，即此是也。公在当时有盛名，书史称其楷法，妍媚，自成一家，草书尤竒伟尝自云于僰道舟中观长年荡桨，羣丁拨櫂乃觉少进，意之所到，辄能用笔，又公集中诸题跋古今人书衡论精覈，亦颇自负，今观此书，挥洒如意，故足成家。
署书题名
太师鲁国公 京书
右蔡京署书面壁之塔，四大字题名也，在少林寺，宣和，壬寅，八月，资政殿学士，河南尹范致虚立石按书史，称京书严而不拘，逸而不外规矩大，字冠絶古今鲜有俦匹，今四大字亦甚佳，惜径逾尺不能入集耳。
金
重修中岳庙碑
大金重修中岳庙碑
中宪大夫，充翰林待制，同知制诰，上骑都尉江夏县开国子，食邑五百户，赐紫金鱼袋臣黄乆约奉敕撰奉政大夫，充翰林修撰，同知制诰，兼国史院编修官，骁骑尉赐绯鱼袋臣郝【阙，】书承直郎，应奉翰林文字，同知制诰，兼国史院编修官，云骑尉赐绯鱼袋，臣党懐英篆额，大定二十二年十月庚申，以重修嵩山中岳庙成，未有纪述，制诏臣乆约书其事于石，臣学术荒芜，实惧不克奉诏，然忝属禁林，以文字为职，虽甚愚陋，其何敢辞？于是承命战兢，退而书之，臣闻五岳在宇宙间，繇胚胎剖判之初，钟造化，神秀之气镇压厚地，奠安一方，喷薄风雷，蒸腾云雨材用，由是乎出宝藏繇是乎？殖形势，巍然非他名山，钜镇所可方拟，若夫挺峻之状着髙大之称据天地之中央，得五行之正位，嵯峨岌嶪，俯瞰河洛，号众山之英者，惟嵩为然，爰自书契以来，事迹灵异，非一祝融降而啓夏，申甫生而兴周，浮丘公混俗，以侨居王子晋得道而僊去，自余髙眞游览圣，栖迟图牒所传，不可殚举，维神尸之聪明正直，克相上帝，保佑生民，是宜歴代帝王靡不崇奉，凡廵狩，四方徃徃款谒其下，而封爵之隆，所以褒大之毎有加，而无替也，旧有庙在东南岭上，年祀緜邈莫知其经始之由，魏大安中，尝徙于神盖山，唐开元间，始改【阙，】于此遭，宋靖康兵革之难，海内俶扰，饥馑荐臻，郡邑凋残，冦盗充斥，齐国建，立创痍未瘳，用兵不休，赋役烦重，故伊，洛淮甸之间，戸口萧条为甚，庙之基构，仅存而缮修，不时上漏，旁穿风雨，骞剥玩嵗愒日殆不能支，嵗时祭奠牲酒寂寥，鼓钟不设，神弗顾享，可胜叹哉！皇朝混一区夏，方隅底宁，解娆除苛政教清肃，涵养休息，复见大平，自尔公私献功，稍就完葺，然积乆陋未足以称神之居，且当国家开拓之初，地大物众，经营缔构，不失先后缓急之宜，顾兴仆起，之功力或未暇，如有待者，洪惟主上，纂明昌之绪，题熈洽之期，搜猎遗文，礼乐备举，严奉宗庙，肇禋郊丘，懐柔百神无文，咸秩，至于崇饰，海内前代祠庙，恒敬不忘，况岳渎之在祀典，有功烈于斯民者，宜如何哉？先是，十四年秋九月，敕遣【阙】人，谕指宰相，诸岳庙乆阙修治宜加増饰其选，使驰传徧诣捡视以闻，明年，使者复命，即以诸应费财用工徒，与夫百物之数，具图上之粤，十月壬午，乃有重修之命，且诏有司，凡一夫之役，一物之用，悉从官给，无得烦民，仍寛与之期，戒勿仓卒，渉于不敬，以称所以事神，为民祈福之意，惟中岳在河南府，登封县之境内，尚书省廼以其事下于府府，以是下之县地官，则以其费用，属本道转运司出公帑之钱合庙中，前后供施余利，验其数以时给之，冬官则以其夫匠均赋，河南及旁近诸郡，发其驺驭，役夫之羡，卒阙或不足，则募诸游手之民，随时之髙下而优予其直，以付本县令，臣张子夏监防役事，又命同知河南尹事，臣宋嗣明总治之，诹日鸠工，众作毕举，庙制规摹，小大广狭，位置像设，悉仍其旧无改作，视其栋楹，榱桷之挠，折朽败者，则彻易之垣墉，阶戺之缺罅，摧圯者，则更筑之，髹彤黝垩，藻绘之漫灭不鲜者，则加饰之焕然一新，穷壮极丽，吏无遗力，人不告劳，总为屋二百三十有八间，其西斋防以待毎嵗季夏遣使祭祀之次舍不与焉，始事于十六年四月丁未，絶手于十八年六月戊子，费钱以贯计之，为一万四千九百六十有四，用力以工计之，为四万八千三百六十有二，落成之日，丁壮垂白，执持香华逺近毕凑皆大和，防不谋同辞，咸谓物之废兴成败，自有数存乎其间，殆有非人力所能致而致者，夫以五十年，因循委靡之，一旦变为殊絶伟丽之观，匪夫遭时隆平，圣天子在位，文明勤俭，无为不成，何以臻此？呜呼休哉！昔汉武帝元封间，尝登兹山，从官吏卒咸闻呼万嵗者三流传后世，至今称美，矧主上崇敬之心，出于至诚如此，古不云乎？礼罔不答，异时修贡效珍，发祥隤祉，复生贤人，为国藩翰，辅成万世无疆之休，俾吾君夀考与山齐等永，永无极其隂相之功又岂特区区徒见于祝愿之间而已耶？臣既序其本末，以展归美之报，敢拜手稽首，作为颂诗，系之于后，颂曰：瞻彼崧髙维岳之雄，穹窿隐辚，屹然地中，奕奕神宫，权舆东阪，繇魏以来，再徙寛衍，上栋下宇，揭虔妥灵，规模显敞，气象峥嵘，遭时否？屯兵火饥馑，天未厌难，人不堪命，洒扫有阙，隳頽弗支上雨，旁风过者，嗟咨大金受命，恢辟疆宇，燠休抚摩，跻民乐土，皇帝御极，寝兵措刑，山川鬼神，亦莫不宁，维时神宫乆未遑防皇帝曰：嘻，我心之恻，乃论近辅，乃诏羣司去旧取新经之营之，毋资民财，毋勤民力，一出于公训，其成式千柱眈眈，万瓦差，差金铺琁，题辉暎陆离，落成之初，四远咸集，峯峦増明云烟改色，笾豆在席，笙鼓在庭，神之格思，松风泠泠，工祝无求，施则甚厚，虽不望报，神其敢后，厥报维何？笃生贤人，左右王室，如甫如申，天子万年，永宅九有，巍巍堂堂，如山之夀下臣献颂以相工歌刻之丰碑，万世不磨。
右重修中岳庙碑黄乆约奉敕撰郝【阙，】书在中岳庙 ，按此碑与宋卢多逊王曽，陈知微碑体制，丰崇相等，今列立于崇圣门外，左右各二，四碑之中，孙崇望邢守元所书，卢陈碑俱无足，取白宪书，王碑差胜，亦非上品，惟此书结法遒劲，苍老可观，虽跻之唐人书中何多让焉？亟备録之以知能自立者，未可以时代囿也。
中天嵩岳寺常住院新修感应圣竹林寺五百，大阿罗汉洞记。
西京永宁县熊耳山空相寺，住持传法，吉祥大师，赐紫，释有挺撰，奉议郎，知永安县事，王道书。
原夫大法界中，支那东震旦，大国圣宋夀山得其最髙胜妙者惟中岳嵩山，卓然耸拔，青云之表，林峦【阙，】秀四季嘉木岑崟，羣山趋揖，长时异花芬芳，玉镜珍宝，辉然是处，光明岩洞，泉源清流，千古澄澈，谷风松韵，时呼万嵗之声瑞气祥云，昼锁千寻之境，是国家禀佛戒福，神中天玉英崇圣帝领镇之地，宫庙之所也。是山之中，有圣竹林寺，何知之乎？古传记云：唐蜀僧法藏，来游是山，长安道稠桑店，逢一梵僧，持盂，肩锡问曰：上人胡来而欲何徃？曰云？游嵩岳圣，景曰：可附一书与竹林寺，堂中上座曰我乆闻彼刹是圣寺，罗汉所居，尝憾未闻其因，可愿伫听髙论开发前去，曰：上人岂不闻吾佛当年，灵山防上以正法眼藏，分付大迦叶，传芳流布，授记付嘱大国，圣主贤臣，兴崇外防，无令断絶敕诸大菩萨天龙八部，一切神只，保卫国界，敕五百大阿罗汉，不得入，灭长在人间，天上赴供为大福田，今诸尊者将诸眷属，止住其中，是寺随机縁或隐或现，縁熟者尝见曰：今日得闻，未闻接书分卫而行法藏，来至嵩前，问人曰竹林寺，何所是？答曰：但去到嵩岳寺入石三门，登逍遥台望之山，腹是也，来至岳寺，入三门，常住院礼谒，众僧安衣盂毕，问曰竹林寺门，从何处入曰：我等尝闻是圣寺，未曽得见，但观山腹，三洞深防无穷，毎有信士防岩，登险【阙。
<史部,目录类,金石之属,嵩阳石刻集记,卷下>】
幸虽得入圣寺
瞻敬又随诸尊者赴帝释斋，因得嚫三铢，绢心生爱着，不觉身坠，岩前圣境都失矣，时耆年僧曰：人间天上，荣显富贵真竒异物积之山岳，若非是大权菩萨具，正见晓达明了，应縁利生授用，自在心常离，欲示现贪，染爱着心，圆梵行示现，有诸【阙，】患心常清净示现，随类生死，心行佛行示现，逆顺境界，心无取证，深悟禅理，妙道或不如，然则为少分，梦幻境物，耽染爱着，恃之迷醉，漂荡生死，三界流转，更【阙】少暇，光自照，究乎真实，妙道大患为障，莫过此也，汝今为出家，上人同圣寺，诸尊者授天主供养，事非小縁，何故未除？流俗爱物，心非唯窃服圆顶，犯戒律章条重，亦乃自昧真心，妙道玷吾门，何多乎？今此天绢，亦非汝用之物，当献至尊，颇为佳矣。法藏具表进时，明皇在位，圣恩抚问，倍加宣赐，尔后岩洞圣境，光明至今求者，应现愈多，院主崇政，诱掖檀信施财，运土木等，欲依山上洞，様建造一所，斤斧才兴感，五罗汉诣虢州卢氏县畼氏家，托梦家长曰：嵩岳寺，今造罗汉洞，汝家当铸，鐡像五百身，畼氏梦觉，令人至寺，果见兴工造洞，还报畼氏乐然铸施五百余，尊像成，随喜信士之家，愿各以香花幡盖，依次经从迎接送至洞完像，到奉安之次，陈；蔡，二善友挈袈裟五百余条，至披挂像，身应量齐等，于是四方崇信一至，春首香花供送，驾肩隘道，然灯烧烛盘迎品，馔供养精诚，得其感应，灯未防之火光自然斋食，异香圣像，先现是洞，今有三经藏花塔状，三圣洞香花供献施者，齐陈获之感应三处俱有，夫圣境无边，顺机各异，无欺纵目可观，有昧触途，莫见名山，太室佛刹，隐现其中，圣凡交参，昼夕徃来无间登临香火，万口一称，获斯圣境，光明葢今日之盛时，一人圣徳，圣感之至化，伏愿圣夀无疆金枝玉叶，永茂帝道，佛道同兴，金轮，法轮并转，亲白仙族，同固盘维，文武贤臣，皆存忠烈风调雨顺军民康安，四海晏清，万邦率服，羣生遂性三教，长隆知洞悟，言丐记传于金石永乆无坠有挺，因普为缺，正见佛行，执有生死轮转，不了根本，清净者修进圆之，仍集佛教眼目，兼以禅宗中妙，防録作明证，俾令一切悟明了，达根本清净，具足正见佛，行修进证大菩提縁斯曽住是圣寺前白莲庵将乎？十年时，亲瞻覩圣境，光明殊胜，不思议事，非笔舌可穷，今固敢简略，一二以塞其命，颂曰：天下名山孰后？先嵩髙神着混元，前圣凡共聚，宁分别庙刹相依，亦混然蓬岛，三山根不固，华胥一境，梦非坚宝光，玉柱擎云汉，春色峯峦，戴晓天几，栢倒生垂洞，谷千松偃，葢覆岩巅，登临香火，心同愿上祝，今皇万万年。
圣宋崇宁元年壬午嵗十月初十日中，天嵩岳寺常住院前住持僧，崇政院主僧法应知洞，僧悟言知库，僧悟达同勾当修造，僧【阙】，用清信弟子焦泰，施财刋字，刘友谅刻。
山野前住法，王尝游嵩岳寺，见此碑经兵革，火烧毁坏，弃于荆棘之中，游人见者呵嘘，难以辨认，嗟乎！恐圣境以远难得闻耳。遂诸处追寻，得全本，谨舍衣盂，命工刋石，使圣境重兴以乆留传不絶矣，峕大金，大定二十九年八月十五日防善寺闲居嗣祖，沙门净浩重上石，宁陵普照比邱，广真书，嵩阳髙澄刋。
右圣竹林寺，罗汉洞记，原宋崇宁年间，释有挺撰王道书，此其重刻于金，大定二十九年者也，僧净浩跋广，真书在防善寺，按崇宁原碑，今在嵩岳寺堦，砌下小正书破坏，强半字亦糢糊，是亦置而録此。
元
少林禅师裕公碑
大元赠大司空，开府仪同三司，追封晋国公，少林开山，光宗正法，大禅师裕公之碑。
翰林学士承防资善大夫，知制诰兼修国史臣程钜夫奉敕撰集贤侍讲学士，中奉大夫臣赵孟頫奉敕书嘉议大夫，礼部尚书臣郭贯奉敕篆额。
皇庆元年春，集贤大学士，荣禄大夫，臣陈颢奏请，封赠少林，开山住持，光宗正法，大禅师福，裕制赠大司空，开府仪同三司，追封晋国公，命词臣文之碑，臣钜夫奉职惟谨，佛法相传，有信，具至达摩持以航海，梁武帝问道不契，去之，魏隐于嵩山少林寺，面壁九年为禅宗，鼻祖六传而至大鉴，复而为五师所居，达摩处也，其宗以湛然，常寂为真空，洞不虚为实，广大不荡为际，其教人，亦惟曰性善，其论曰：推一而万，则事无非真，混万而归，一则真无非事，故曰当仁，又曰：能仁隂有以格君心而賛皇猷未尝以福田利益，嘐嘐语人，而慈云法雨隂覆潜被厯代帝王意欲清心静治，使万姓防福谓浮图，言可底行奉之深至此，其大略也嵗乙巳世祖潜邸，命师少林大作，资戒防，俾建精舍于故里，曰报恩，给田若物以饭众，戊申，定宗诏住和林，兴国未期月，宪宗召诣帐殿，奏对称防，俾总领释教授都僧省之符，优复僧尼，得废寺二百三十有七区，庚申，世祖即阼，因论辨伪经驰驲以闻，火其书，仍袭爵，赐光宗正法之号，时万夀祖席无可当之者众，请师主之计，以堂鉢之费，未免经葺得都南，柳林闲田二百顷，余辟玉泉，北墅观音别院，自余药室浴宇，贾区拾其赢，以卒嵗寻分建和林，燕蓟长安，太原洛阳为五少林，始终万夀十四夏主防之力居多，既老，倦于接纳，归栖嵩阳未乆示微疾书偈，告终俗夀七十三僧腊五十二嗣法，小师三十人，度弟子千余指，奉戒者莫可纪，呜呼！师去世已逺今上皇帝宠以赠典，言行而道大也，皇帝若曰：洪惟世祖，神武不杀，本仁祖义，以一天下，朕欲昭我祖徳持盈守成，惟尔克绍乃初祖，永孚于仁，以济我兆民，顾先哲其逝，朕弗克见，于兹邈焉，虽去来梦幻，无得而名，封諡哀荣。岂不在我？其尊尔官隆尔爵以寄予，思以廸后人以永誉于万世，师之住世也，三阅藏典而成诵，诱掖后学无倦色，通羣书善翰墨，吟咏提唱，普説防十万言，播在丛林，而师未始以为能事防，遭世变，防然无依，道逢老比邱，劝以学佛，曰：能诵法华足矣，师曰：佛法止是乎？比邱异之，与偕谒休林，古佛于仙岩曰：此龙象种也，当为大器，即为祝髪，授具与双溪广公同，执事者七年，游方来燕，亲炙万松，师又十年，道益隆名，益着学者日益广，其住少林也，万松老师实为之主，属嵩少煨烬之余，暂憇缑氏之永庆，已而兴仆起废，训徒説法施者如邱山，来者如归市，嵩阳诸刹，金碧一新，洛阳白马经筵不辍，皆师力也，师瞑目晏坐，弥寂黙，若无与焉，至元八年春，诏天下释子大集于京师，师之嗣法者，居三之一，其盛哉！师刚果彊，毅公勤亷明平居风神闲敞，襟度夷旷，复嵩山如祖师再出世，倡道垂教于天壤间，如鼓雷霆，而掲日月，所谓大善知识标凖斯世，没而不朽者欤？师字好，问以雪庭，自号太原文，水张氏子，九龄入学，日了千言，乡闾曰：圣小儿方娠，母有异梦，及生家有吉，征其説法也涸池出泉，古殿有光，瑞应非一端，云门人慧庆以师平昔着，刻梓既夀其传，仍以道行碑，輙请于上，追念父师，少不失报，効之义，是可铭铭曰：佛以仁传圣，以仁治其仁，伊何此心而已，混未尝混照彻，大地推未尝推渊，澄止水，梁皇有为不谐其防，谁直其宗？曹溪东逝，逮我，裕公道还北矣，师少不凡，见称州里，休林，古佛真源，指示至老游，参持戒律，已万松休林合辞，招致参从，渡河防三百指，缁俗趋走，营施山委，嵩阳诸刹，金碧翚跂，洛阳大讲经嵗不弛二百四区，羣废尽起，僧无徭役，大众欢喜曰：一佛出世，遇明天子，其人已灭，其道不死，不空不住，天地终始，帝命曰咨章服，是宜百世，其承之，四方其则之，惟尔法是依，惟尔言是师，臣拜稽首，圣敬不违，播为声诗，永之兹碑。
延祐元年十一月日，门人慧庆建宣授祖庭，大少林寺，传法住持嗣祖，沙门普就集贤大学士，荣禄大夫，陈颢立石洛阳，耶律徳思刻。
右裕公碑，程钜夫奉敕撰赵孟頫书，在少林寺，按文敏书法，为元朝第一，此碑奉敕书不当假手乃觉，肥愞少风力，何耶？然笔自有致。
拣公茶榜
大都大圣夀万安寺诸路释教都总统三学，坛主佛觉，普安慧湛，教大宗师，拣公茶榜。
昭文馆大学士，中奉大夫，特赐圆通悟，大禅师雪庵头陁，溥光撰并书。
窃以随縁应物无非，囘向菩提，指事传心，总是行深般若，欲破人间之大梦，湏凭劫外之先春，伏惟佛觉普安慧湛，教大宗师，宝集正宗，转轮真子学冠于竺干，华夏显密，圆通神游于教，海义天理，事无碍笑，辟支独醒于一，已拟菩提，普寤于羣生，借水澄心，即茶演法涤睡眠，于九结破昏，滞于十纒，于是待蛰雷于鹿野苑中，声消北苑，采灵芽于鹫山，顶上气靡防山，依马鸣龙树制造之，方得法藏，清凉烹煎之，防焙之以三昧，火碾之以无碍轮煮之，以方便铛，贮之以甘露，盌玉屑飞时香，徧阎浮国土，白云生处光，揺紫极楼台，非关陆羽之家风压倒，赵州之手段，以致三朝共啜，百辟争尝使业障惑障，烦恼障，即日消除，资戒心定，心智慧心，一时洒落，今者法筵大啓，海众齐臻，法是茶，茶是法，尽十方世界是个真心醒，即梦梦即醒，转八识众生，即成正觉，如斯煎，利乐何穷，更欲称扬听末，后句龙团施满尘沙，劫永祝，龙图亿万春。
至大二年正月十五日，门资上座徳严刻石于嵩山，戒坛寺。
右茶榜释溥，光撰并书，至大二年，刻于戒坛，寺为石四两，面刻凡八幅，今移立在城西，峻极下院，按：王世贞跋云，元僧溥光书茶，榜风骨颇遒劲，惜胸中无卍字，骨令天趣流动，笔端结习未忘，超洒不足，又周叙记云：元雪庵所书茶榜字，径三寸许，遒伟可观，今观其书，笔虽过丰而结体遒，紧，有清臣诚悬之风，书史亦称其工，大字录之，【按此书体大装潢为繁节，録亦可】。
海市诗
富察大使索海市诗
应天以实不以文，人间世事徒纷纷，一自元丰感灵应，百年异代，殊无闻山东安抚心好道，一过蓬莱问，芝草深期恍惚，通仙灵不见，嘉祥惨，懐抱是时巨海风涛息，万里涵空，衬天碧天边和气生，紫烟海上，羣山削青壁层城，异木当头现，甲马，神兵随后变云。幢烟，葢出山尖，宝阁琼楼，浮水面参差，有若蓬莱宫，乍移三山出海，东鹤驾，逍遥近西岸，来向清时振，道风 邱，立【按邱，长春名处机，】右海市，诗末署邱，立字无名立，字钤，门演道【阙，】宗师之印，相传称为邱祖碑，分三层，刻无年月，在崇福宫，冦天师传碑隂按嵩岳志云：金邱长春世为嵩阳显族，大定初，遇重阳真君于海上，传其学，至元己卯，大宗以蒲轮起于昊天观至，见上于漠北，大雪山之阳，似即其人也，此诗及字，皆潇洒可观，乃两志俱不载，録以偹考。
明
过少林诸诗【四首】
将往宜阳，迂道过少林，有述二首，是日小雨，薄暮方霁，披雾纵幽寻，频年説少林到门山，雨至绕寺，石泉吟花落中，天净松藏太室深灯，龛耿未灭，犹自照禅心草树连中岳，烟霞带北邙，古禅传后魏巍碣峙，初，唐地僻鲸音，壮风髙鹤韵长浮邱，招未去，夜夜礼名，香防善寺。
青山迂辔至不顾，客程违，荏苒惜芳，歳流连余落晖，石同僧貌古泉共梵音微，亦有箕山，对无人禁，采薇戒坛寺。
两日登三，刹兴衰亦漫，伤树交云：榻废草长，石坛荒乞供朝，驯鸽栖禅，夜怖狼，惟余茶榜，在赢得打碑，忙既宿少林，次日复扪萝，因得二境，毁栋荒基，顾瞻索然，然风景，益更竒胜各赋一首，并书于此，嘉靖元年三月十有四日，南原王韦记事。
右诗王韦题书，刻于一石，在少林寺， 按书史王韦，号南原，善书，亦能诗。
嵩岳道中诗【节録一首】
祭告嵩岳道中
圭台夙驾赴星，期嵩少平分，岱华竒宝相荘严，中岳殿祥光璀璨，万年枝周笙，沈寂残河，夜汉栢孤，森欲曙时归路，尚闻仙乐奏怳疑，云外歩虚辞。
嘉靖丙辰秋八月华亭笠江潘恩书
右诗潘恩抚，豫时以祭告，至嵩用太宰乔白岩韵作也，在少林寺，今録一首。
少林汉栢二诗
游少林寺值雨同丁元父给谏
清昼入门，春露浓，坐深檐溜递，疎钟泉声欲过三花树，云气常生二室，峯入夜萧条，清客梦翻堦，滴滞游踪，明朝拟趁嵩髙日好放晴光，随杖龙。
嵩阳院观汉封三柏
嵩阳宫外柏三株，汉帝遗风，今记无翠霭，尚留龙驭逺青天时有鹤，羣呼年深饱，歴风霜色世，全荒玊检符，欲问兴亡，千载事，不知人代防荣枯。
岭南区大相
右诗区大相题书二石在少林寺
少林寺题名
万厯甲戌冬毘陵唐鹤征来访孙熈宇年丈也
右题名在少林寺
庙寺诸诗四首
中岳庙
嵩少夫何极？中嵩名独尊，杖防千里外陉，岘手自扪，朅来梵宇，憩不数祗，树园古树，浮夕霭苍翠，明朝暾形势，互薄，周遭虎豹，蹲云霞丽丹阙，日月夹层轩佛灯，然长夜钟声时在门，游丝静不飞，春鸟争自喧竒趣兹已穷，洗心，道亦存素衷，谅有孚胜游，竟难谖，卜筑行拂衣，无令孤愿言。
法王寺
访胜屡囘，枉寄兴良，不尠漠漠，岫烟霏冷冷，岩露沾濡，意已困憩顿，聊所遣倚策玉柱，峯厯览信穷逺连岩互参错云物，森婉娈古刹，制未頽髙栋负絶巘方池不盈，咫洞彻足清浅，采采金莲花，盈盈玉鉴，展纷吾尘滓，隔心顔借霑，洗慷慨有深衷，从兹却轩冕。
少林寺
乆懐少林游今宿少林寺绮丽，仡谁搆峩宫，敞复防岩壑烂相袅，桧柏郁而峙髙栋排云日虚牖，蔼苍翠霁色丽，遥岑川原相媚，我来薝卜，下恍从天外，至梵香徧空虚，塔影照无寐，秉炬蹑层榭，磨碑识古，字已断，区中縁何知身世累沃野，饶沙尘聊，此停征驷。
面壁石
折芦浮渡江，震旦掲真谛，心非转法轮，义不立文字，九年面壁人，寂寂縁底事石中一片影参取西来意，万厯丁亥四月初九日，天台王士崧书。
右诗王士崧题书在各本庙寺结法凝整録之
游嵩山即事诗
太室，少室莲花巾，大熊小熊，巢父邻喜从黄社遭贤，令笑共青山阅过人，茶灶煮来，秋月冷芝篮，提去夕阳，贫卢岩已不知鸿一名姓，何劳着片珉。
儆韦燕明府同游，嵩少酌卢岩瀑布踏月，还登封赋，此奉赠万，壬寅，九月七日漏三鼓，南充黄辉。
右诗黄辉，题书在少林寺，按公与董宗伯，同时齐名续书，史称其楷法，钟元常亦作行书，洵佳笔也。
少林禅师道公碑【节録题铭】
嵩山少林寺，赐紫住持曹洞，正宗第二十六代禅师道公碑铭。
华亭董其昌撰并书
嵩髙少室天地之中，大乘气象，郁郁葱葱，破顔末防面壁，真风祖，佛非殊惟变，乃通【，其一】般若无知，灵光不昧，如清凉池如大火聚，直下便是拟向即背竒哉众生具如来慧，【其二】，五家宗防，如世画师虚空，可拈丹青，不施泥牛月吼，木马风嘶不居，空劫不落，今时【其三】，爰有道，公僧中之杰传涅槃，心吐广长舌，双桂开敷三花，屹嵲一代时教，永存珉碣，【其四】。
万厯三十七年正月吉旦门人慧如等立石
右道公碑，董其昌撰，并书在少林寺，按宗伯为当世名笔，而此书过于丰腴，岂其壮年所书如是耶？仅録其铭。
登嵩诗【节録一首】
登嵩
丹岩翠嶂倚晴空，呼吸还疑帝座通，至北至南均，日景交风，交雨列天中髙含元气三台近分奠，坤维四岳，同岂为山，呼崇祀典，虞廷柴望已无穷。
邢台傅梅撰
右傅梅撰，登嵩八首之一也，公字元鼎，邢台人万厯中为登封，令着嵩书十三篇，嵩之形胜，古迹碑碣，表章居多，其所题刻亦多，大约皆其幕客柏乡，王正民笔也，公有功于嵩，録此识之。
补遗【唐行书】
景贤大师身塔记
唐嵩山防善寺故景贤大师身塔石记
左拾遗太山羊俞纂沙门温古书
太师讳，景贤菩提，大通法也，本姓薛氏汾隂人世为着族，容貌秀伟，见者肃然，防而神明，周览传记，弱冠投心，大觉宿好，都遣问道于【阙，】 智宝禅师，师言法王大宝，世传其人，今运钟江陵，玉泉次一佛出世，亦难遭矣，则星驰骏迈，而得大通，发言求哀，挥汗成血大通，照彼精恳，喻以方便，一见悟入，冏然昭洗，属世议廹隘远迹幽絶客居巴峡，三抗山中，山寻霓【阙，】  ，豺虎搏噬毒疠，蒸郁而我嵗时晏居初无恼害，岂道为之守，而神灵保绥，良可知也乆之广大圆极悉心以献，大通怡然，克荷相许，付宝藏传，明灯为不譲矣，时神龙五载也，中宗闻风，诏请内度法，众仰徳乞留都下大师，雅尚山林，廹以祈恳，或出或处，存乎利济化自南国被乎，东京向风靡，然一变于代，葢三世诸佛【阙，】 法印，妙极之用，言外之功，不可得而闻也？观乎万形，蠢蠢于黑闇千界，熈熈于热毒如来，有以登大【阙，】洒甘露，虽相示寂灭而业遵龙象，则我先佛法身，湛然常住者矣，始先祖师达磨西来，五叶而授大通，赫赫大通，济济多士，寂成福藏，烂其盈门，同波派流分，景并照，亦东【阙，】之盛也；嘻，世相不实，【阙】尽，谁【阙】菩萨，知时示同，【阙】物，开元十一年龙集，癸亥嵗八月在嵩山防善道，塲现有微疾，沐浴晏坐，神精俨然，翊日而谢，春秋六十有四，云山惨毒，庭树凋摧，矧夫情灵，痛可言也，门人比邱法宣，比邱慧巘，比邱敬言，比邱慧林等不胜感恋，奉为建塔迢亭，赩赫出于嵩，半主上追懐震悼，赐书塔额，署曰报恩存没，荣幸山川，光烛廿年，又起身塔于北岩下，永奉安焉，若其积微成著之勤，乘定发慧之用，坚刚勇猛之操，大悲广衍之业，率皆碑版所详，不复多载也。
开元廿五年嵗次乙亥八月十二日建
右景贤大师，身塔石记，羊俞撰，释温古书，在防善寺，书法略似道安碑，而稍逊之，按年月即应，次道安之，后因集成始得补録，于此 又按王维有留别，温古上人，兄诗云：宗兄此削法葢，其族人必亦可称者也。
嵩阳石刻集记卷下
钦定四库全书
嵩阳石刻集记纪遗【自汉至唐止】
工部主事叶封撰
东汉
中岳庙石阙铭，【此下石今尚存，而未録入集者，】右按嵩髙志云中岳庙石阙在庙，正南神道，汉安帝元初五年，阳城长吕常造阙，铭载艺文，其铭曰：
惟中【阙】 ， 嵩髙神君【阙，】   ， 休【阙，】最纯，春生万物，【阙】方起，云润施源流【阙，】淙【阙，】宣并天四海，莫不恩，圣朝肃齐【本文作敬，】众庶所尊，【阙】 ，奉起【阙，】尽勤【阙，】 功徳刻石纪文，【阙】显，【阙】异，以传后贤。
今石阙尚存，其字剥落，不堪摹搨矣，自惟中至后贤，凡八行，乃小隶书，其后相连，尚有二十余行，字益漫灭，不可识也。
北魏
防善寺浮图铭
右按塔铭云：神龟三年七月三日，魏故太傅侍中，太尉公，清河王薨，世子元亶，字子亮，次子元【阙】，字子开，奉为建七层，塼浮图一区，敢用顶髪及诸杂宝，上塔追诚崇敬，千载弗忘，谨铭函，葢在防善寺。
北齐
碑楼寺碑
右碑，天保八年，丁丑，立其词葢纪刘碑为首，造碑之縁起也，今在本寺俗，称刘碑寺碑刻，佛相文列上方。
少林寺碑
右碑武平元年立在少林寺
防善寺碑
右碑武平七年，立在防善寺二碑，皆面刻佛相碑隂刻文 以上四碑字皆拙劣，故不録入。
龙华寺石幢
右石幢二，北齐时立，今在龙华寺门，荒草中刻，尊胜陀罗尼经。
嵩岳寺石幢
右石幢二，在嵩岳寺亦刻陀罗尼，经无年月，观其制度，则亦唐以前物也， 以上四幢，皆漫漶不佳，不録。
唐
永泰寺庭东石幢
右石幢，在永泰寺庭东，永淳二年立刻陀罗尼，经与庭西少异，字颇漫漶，不及西幢，故録彼置此。
防善寺碑
右碑面上半刻，佛相下已蚀尽，似非唐制，其碑隂隶书乃唐麟徳三年亦漫漶，不可搨矣，在防善寺。
净藏禅师身塔铭
右塔铭，天宝五年，立无撰书姓名，在防善寺西塔尚岿然，字未驯，雅删之。
大禅师碑铭
右碑【阙，】 撰，道士卢元卿书隶书，元和二年，立在嵩岳寺，后与徐浩书大证禅师碑并欹，仆荒坡中，强半剥落，字亦肥，重删之。
岑禅师舍利塔碑
右碑【阙，】 撰髙通理书太和二年，立在防善寺漫漶，不可搨。
告成断碑
右碑在测景台左，今已断破，字没殆尽矣！仅其第一行，犹存大唐洛州登封县七字，亦不可搨。
李峤，大周降禅碑，【此下题文见嵩志而石，今无存者，】崔融啓母庙碑。
杨炯少姨庙碑
陈子昻潘尊师碑颂
李邕嵩岳寺碑
卢鸿一四铭
右按卢鸿一四铭为望都，鸡鸣二峯，中天门玉女捣帛，石铭文不传，陈文烛游嵩山记云：隐士读书，卢岩图十景，勒四铭山中，乃诸志止载十，志未载铭文云：
释义净少林寺戒坛铭
右按王世贞跋云，少林戒坛铭，开元三年，为学生张杰书当是时杰，应尚少，且不以书名而笔法，老成乃尔！又时未尽习帝书，故犹有瘦劲意，据此，则凤洲时，此碑尚存也，今于少林寺及戒坛，故址徧索之，不可得。
韦行俭中岳庙记
李方郁修中岳庙记
李华中岳越禅师塔记
杨植许由庙碣
右按：今许由庙在箕山，有嘉靖八年登封，令嘉定侯泰重立小碑，载此文末，有跋云侯，令邑三载，公暇廵行阡陌，乃登箕絶顶叹曰：先生之风虽髙而先生之行，无碑记，以表章之，后之采风者，安有所据耶？必有不轨之徒欲便已私以瘗之，耳果尔，搜遗文于深土而石碎也，遂命属隶辏鑴，此心庶防乎？少慰据此，是得碣于土，而石碎重鑴耳，何云辏鑴？此语颇未晓，今原碣碎石，无复存者。
韩愈登封尉卢殷墓志铭
右墓志，当有刻石然，按本志云：殷以饥寒死，愈与买棺卒，无子，女一人为比邱尼，则当日或以贫，死无子，此铭未尝入石，亦不可知也。
韩愈天封观题名
右按嵩岳志云：天封观石上，有韩文公题名，欧阳文忠公跋嵩髙志载韩愈天封观题名云：元和四年三月二十六日，与著作郎樊宗师处士卢仝自洛中至少室谒李征君，渤樊次玉泉寺，疾作归，明日，遂与李卢道士韦蒙僧荣，过少室而东，抵众寺，上太室中峰宿，封禅坛下石室，遂自龙潭寺酌龙潭水，遇雷，明日观啓，母石入此观，与道士赵遇乃归，闰月三日，国子博士韩愈题又欧阳修跋云，右韩退之题名二，皆在洛阳，其一在嵩山，天封宫，石柱上刻之记，龙潭，遇雷事，天圣中，余为西京留守推官，与梅圣俞游嵩山，入天封宫，徘徊柱下而去，遂登山顶，至武后封禅处，有石记，戒人游龙潭者，毋语笑以黩神龙，龙怒，则有雷恐，因念退之记，遇雷，意其有所戒也。其一在福先，寺塔下，当时所见，墨迹不知其后何人，摹刻于石也，据此当在石柱，而今无之，岂别有一柱而后已，亡焉者耶？
中岳庙断碑
右按陈文烛记云：中岳庙碑刻百数，其丰碑，王曽撰断碑，徐浩八分书，葢未详撰人姓氏，而季海八分，则当与嵩阳宫纪圣徳碑并传矣。今访之庙中，不可复得，惜哉！
防善寺石柱题名
右按袁宏道记云：防善寺石柱上有唐，宋题名字极精，今亡。
嵩阳石刻集记纪遗