钦定四库全书     史部十四
法帖释文       目录类二【金石之属】提要
【臣】等，谨案法帖释文十巻宋刘次庄撰次庄，字中叟，长沙人，崇宁中，尝官，御史曹士冕法帖谱系，云：临江戏鱼堂帖，元祐间，刘次庄以家藏淳化阁帖十，巻摹刻堂上，除去巻尾，篆题而増释文曽敏行，独醒集志曰：刘殿院次庄，自幼喜书，尝寓于新淦，所居民屋牖墙壁题写殆徧，临江郡库有法帖十巻，释以小楷，他法帖之所无也；观二书所记，则次庄之作法帖，释文本附注，石刻之中，未尝别为一集，此本殆后人于戏鱼堂帖，中钞合成帙，而仍以阁本原第，编之者也，陈振孙书録解题又称武冈人，尝传刻绛州潘氏帖，嘉定中，汪立中又取刘本分入二十巻，中官帖所无者増附之葢绛帖本阁帖而广之，故立中释文，亦因次庄释文而广之，与此又别一书矣，乾隆四十五年七月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
法帖释文巻一
宋 刘次庄 撰
汉章帝
辰宿列张盈昃，海咸河淡，鳞羽翔龙师火，帝鸟官人，皇始制文字乃服衣遐迩，壹体罔谈，彼短无恃已，长尺璧，非尚寸隂是竞孝当竭力忠兴，温若思慎终，宜令学优登仕，摄职从政，都邑二京，背芒面洛，浮渭既集，坟典亦。
晋武帝
省啓知既下，须防具具扬州，寒到有者，比尚拟之动静，更啓也，数遣信还。
西晋宣帝
之白阿史病转差未皆外曹尚书云得书法
东晋元帝
安军未报平和之如何深可为事也
八月九日，睿顿首忽中秋，但有逺懐便微冷恒何如？比殊不能佳，惟勿得慰抱，念及不多，司马睿顿首。
东晋明帝康帝哀帝简文帝，文孝王，武帝书皆楷法，故不复释。
宋明帝
郑脩容有凡防，今成服，汝可令汝内人知之，再报休祐，休范二家，内人知也，彧报。
齐髙帝
吾今至破，堈在路粗可，寻还迟，见卿不逺愿信知卿深意也。
梁武帝
数朝脚气转动，不得多有忧悬情也，二谢处委曲，复当有情，故旧数有书问，不可复有兴也，知何时再言话报之。
梁髙帝简文帝
唐太宗
胷气 参具 忌欲怕死 欲似死  遽操翰墨故斯表意 为善之暇相足怡神  不知信复  今为北边动静  遣无 久婴沈疾虚弊何言昨旦临朝略无劳惙 不佳旦来何似 轩丘御扆六相宣其
景化妫水乗时五臣济其鸿业，     ，数日来气发，今旦服一饮子，不得相见。
髙宗
太子无事欲僻洛城西门仗聼更不须覆
陈长沙王叔懐
云须□，吾既不司此行，极是园中梅始发，既无工力，治未花之与□，今付此不多，叔懐答自足，何用此花？
永阳王陈伯智
热甚，汝习读为劳，吾疾劣，遣不具，伯智疏寒严，比气力，何似仆疾？劣甚情想，遇今信防此不多，陈伯智疏。
法帖释文巻一
钦定四库全书
法帖释文卷二
宋 刘次庄 撰
汉张芝
知汝殊愁，且得还为佳也。冠军蹔畅，释当不得极踪，可恨吾病来，不辨行动，潜不可耳，终年纒比，当治何理耶？且方有诸分张，不知，比去，复得一防不讲，竟不竟，可恨汝还，当思更就理，一昨游悉谁同？故数徃虎丘不？此甚萧索，祖希时，面因行药欲数处看过，还复共集散耳，不见奴粗悉书云：见左军弥数论聼故也。今欲归，复何适报之？遣不知总散  ，侍郎耶？言别事，有及过谢忧勤。
二月八日，复得鄱阳等多时不耳，为慰如何？平安等人当与行不足，不过彼与消息。
八月九日芝白府君，足下不日，秋凉平善，广深弥迈，想思无违前，比得书，不逐西行望逺悬想何日，不懃捐业，漂没不当行李，又去春送举防到美阳，须待伴比，故遂简絶有縁复相闻，餐食自爱，张芝幸甚，幸甚！
崔子玉
贤女委顿积日，治此为忧，悬憔心，今已极佳，足下勿复忧念有信，来数附书，知闻以解其忧。
魏钟繇
吴皇象
文武将坠，乃俾俊臣，整我皇纲，董此不防古，君子即戎，从身昭其果毅尚其桓桓，师尚七十，气冠三军，诗人作歌，如鹰如鹯，天有泰一，五将三门地。
臣象言，顽闇容薄，加以年老，凡百乖秽，无所闻，宜特防哀伤，殊异之，遇安感骑乗之懽游息之燕，淳和足使忘躯命荣观，足以光心膂，延望翘翘，念在効报而 走，垂须终何才力以答新恩，唯尚有借近赵走，文过首贫，尚寻天恩，智方当私成无任顔爱自弥文，唯。
晋张华
得书为慰，仆诸惛疾己甚，蹔西卧归还，乃悉比将念反不具，张华呈。
桓温
大事之日，仆在都谓无所复见，慰劳，又计时事也，逐节郎来，已具言意，余所慰劳，诸相具答，边将粗当尔耳。仆无所使，治度意。
王导
省示具，卿辛酸之至，吾甚忧劳，卿此事亦不蹔忘，然书足下所欲致身处尚在彀中，王制，正自欲不得许，卿当如何？导亦天明徃。
导白改朔，情増伤感湿蒸，自何如颇小觉，损不帖有应，下悬耿连哀劳，懑闷不具，王导。
王敦
敦顿首顿首蜡节，忽过嵗暮感悼伤悲，今邑想自如，常比苦腰痛，愦愦得示知意，反不以悉王敦顿首顿首。
王洽
洽白辱，告承问洽故尔劣劣，冀以复叙，还日不具，王洽再拜。
洽白向感塞，不成叙得告，承问殊乏，劣白不具，王洽再拜。
王珉
十八日珉，白以二书，蹔至未更近问，悬情不适，似可不吾羸疾故尔。忧深力书，不具王珉，敬问  得书，至之吾亦。
今欲出耳，吾此月急遣廿四，是王济祖日欲必赴，卿可尅过明，吾当下解相待，餐出，亦遣报既至，王家毕，卿可豫檄，光公令作一顿美食，可投其饭也，王珉相报。
王珣
三月四日，珣顿首未冬，众感得七月，书知问，即日何如秋弊？忧之劣不具，王珣顿首白。
王廙
廿四日廙，白唯久白，想适妙来，行未面迟，想得示知同云。冀何生相见？近及不多，王廙白。
七月十三日，告借之等，近日遣王秋书不言月行，复半念汝 ，思不可堪，居柰何？柰何？雨凉不差。
防何如汝？所患遂差，未悬心不可言，阿母防恩，上下悉佳，宜可行 疟，如复断，要取未断，愁人宜复具，日发与别，罔罔不可言，今遣使未北，反书不足白，复防日消息廙疏。
郗鉴
郗愔
九月七日，愔报比得章，知弟渐佳，至庆想，今渐胜食进，不新差难，将适犹悬，忧遣不具愔报。
廿四日，愔报比书，想悉达日，谅弟佳，不及数字，愔报逺近何 王右军竟去，不付石首干一节。
想亲亲悉如常敬，豫何当来耶？道祖故未善，差恒在尚书，不见来多日。
郗超
卫瓘
顿州民卫瓘惶恐死罪，中阙音敬望，想想懐在外累年，始尔得还，情甚踊跃，旦望卅里上领节度，明日乃入，奉说欣承福祚，得白不具，瓘惶恐死罪。
卫恒
一日有恨知问未面为叹欲七日去耶恒白
谢安
柰何柰何临书凄闷
谢万
汝等各可可知，近闻邑邑，吾渉道动下乏，劣力及不具，具告父疏。
法帖释文卷二
钦定四库全书
法帖释文巻三
宋 刘次庄 撰
晋庾亮
媞音氏又音啼弟江淮呼母也
庾翼
飞也，音榻， 吾哀劳，何頼爱防时，不足下顷气力，熟若别时。
沈嘉
嘉顿首顿首嵗有感懐深寒切想各平安，仆劳弊遣不具，沈嘉顿首顿首。
杜预
十一月十四日，预顿首嵗忽已终别久，益兼其劳道逺书问又简间得来说，知消息申省，次若言面。
亲故数移转想，祖父白具云也，祖父如足下来，言小大云具絶汝亲亲也，有信数附书，信以慰吾心也。
王循
七月廿四日，循 顿首秋月，感思深得近，示为慰余热，比复可不仆，疾患故尔不平，复顿勿力，书不尽王循顿首。
刘超
谢璠伯
此计江东精兵，不可卒得，唯当善养见者，而事虑日多，如比来忧懐实己万端。
王徽之
得信承防疾，不减忧灼，寜复可言，吾便欲徃恐不见汝等，湖水泛涨，不可渡，遂复隔絶不然，寻已徃彼，故遣疏知吾逺懐不具徽之等告。
谢庄
弟昨还方承，一日，忽患闷，当时乃尔，大恶殊不易追，企怛想诸治，昨来己，渐胜眠食，复云何顷日，寒重春节，至居患者，无不増动今作何治眼风不异耳。指遣承问，谢庄白呈左仆射。
司马攸
刘瓌之
瓌之顿首，顿首末阳逺感闰知有患，耿耿知以自屈，恨不相见，力及不比望瓌之。
王坦之王涣之王操之王凝之
索靖
载妖防过臧灾甾莫告咎臯陶 士绳罪报鞠按 据号裁割辜戮羞屈愬谩逆曲归想辍寂鬪争念复鞉鼔肆陈爱 于 琴瑟以咏歌其命禽爵翔荣兽乃歌舞声翳丽城越动飞走脉土处农姬业掌稷
七月廿六日，具书靖白，虽数相闻，不解劳倦，信具得书。
云宅及计来东言展有期索靖白
刘穆之
所欲足下家弊耳，仓卒无禄，故推迁，不得不相用事，已御出寜，复吾所得，回复足下，且当就之，公还，当思更律，啓申师情事也，刘穆之白。
王劭
纪瞻
瞻白昨信来  ，今盖又贫家，无以将意，今粉二斗，少香所谓物，微意全者也，力书不多，纪瞻顿首。
王廞
张翼
廿三日 卿，翼顿首节过多，懐得近书为慰，意以何如深劳弊顿，曵力还不具。
陆云
三月十六日，云白春节，余不适得示，知足下平安，为思面，未如何由如何？信数之？及卿既清，防可之经髙言人叹之，当今征南取之也。
王防
王恬
得示知足下问吾故不差殊劣劣力不具王恬白
山涛
卞壸
足下佳，不朝 郎，上获诸诚文墨，至便在舎事许改爱子纸下物，知此草勿令一人见也，吾今勑书事令不发，亟付卿发，发便宻令人传之壸白。
谢发
未欲防问悲酸悒悒想不久可得还耳执笔恻感
王昙
昨服散差耳，然不过佳请和，所宜如更増剧恐难为力耳。未能令遣俗有余念顿耳，王昙答和南。
羊欣
书欲何言
孔琳
日月深酷，抚膺崩，叫心肝分，脍寻绎懊憹，触感陨絶孤思悒悒，自郡地最当，柰何不孝？柰何念痛悼难胜，得去月二示知君所患，故尔不差，甚有幽悒热盛，比复何似？想已转佳眠，食极胜也，善将治之，孤子并疾患，叹具悒悒，脚中转剧，近明散未觉，益惙顿，何頼扶力？迷甚不次，孤子孔琳，柰何顿首！
王僧虔
法帖释文卷三
钦定四库全书
法帖释文卷四
宋 刘次庄 撰
王筠
沈约
今年约垂  始得此  沈约白十一月十六日
阮研
道増至得书深慰，己热，卿何如？吾甚匆匆，始过峤，今便下水，未因见卿为叹，善自爱，异日当至上京，有因道増行所具少，字不具，阮研顿首。
萧确
故以孝事君则忠，以敬事长则顺，忠顺不失以事其上，然后能保其禄位，而守其祭祀，盖士之孝也，诗云：夙兴夜寐，无忝尔所生。
萧思话
一月二日，思话白节近说，寒切，足下复何如比何？一渉道久当诸恶耶？少首望近，吾所患犹尔，思话白。
萧子云
陈逵
十二月廿五日，逵白嵗终感惨寒切，足下何如？遣不悉陈逵。
伯礼啓明愿问讯足前许借 纛今遣请受愿付 佳仰于悚息谨啓
禇遂良
诸何足言 更得汝状 汝悉也
虞世南
率一两日 访问愿为奉答
贤兄处见临，乐毅论便是青过于蓝，欣忭无已，数愿学耳，世南近，臂痛发书，不堪覼缕也，虞世南呈十三日，遣书谨空，得书为慰，可言也。
潘六云：司未得近问莫耶？数小奴等计，不日当有状来。
欧阳询
吴君何当至 定须寄信意     未能平复极欲知君等
柳公权
未即展豁尚増  后使送徃耶
李邕
禇庭诲
薛稷
徐峤之
陆柬之
近得告为慰，上下无恙，恙不得吴兴，近问悬心，得药书，散势耿耿尝也。
薄绍之
知弟定欲 江参军 薄绍之白
法帖释文卷四
钦定四库全书
法帖释文巻五
宋 刘次庄 撰
苍颉
夏禹
仲尼
史籕
李斯
程邈
宋儋
卫夫人
古法帖
兄子皆佳能数为也
隋朝帖
智果
奕奕皆有一种风气 爽爽如有神力 岂须文谱范懐约真书有分草书无功故知简牍非易 志其名李斯见重一时耶
何氏
吞声饮气，不劳顿尔，他便生异议，速自详答取竟，勿滞留也。
去留深情，故当所尔余散，軰停嵗积故切思归，三月下旬还非赊，冀叙不遥， 路行，乃寂絶伤心。
蔡琰
我生之初尚无为我生之后汉祀衰
古法帖
孤不度德量力，欲 义于天下，而措术浅短，遂至昌蹶然，至于今日，志犹不息，君谓计将安出？
亮白董卓已来，豪杰并起，跨州连郡，不可胜数，曹操比于袁绍，则名微而众寡，故能克，绍以弱为强，今日拥百万之众，协挟天子而令诸侯，诚能不可与争锋也，右帖四前二具载王献之帖中，此不复释，后二帖亦与献之笔法同。
懐素
右军云，吾真书过钟而草，故不减，张仆以为真，不如钟草，不及张所为，世之所重，以其能懐素书之不足以为道，其言，当不虚也。
张旭
足下晚后不知疾痛如何深，极忧难比也。上下安之，必得发耶？
得足下十五日问为慰仆前患差张旭书
古法帖
既移屋近西蔷，微援里地，成大寛援里，起小三架，如步廊，政可一丈，梁得使二家通出入作门閤也，此屋之东，故应作墙，直步廊一壁，太单空园中弥，宜移三间屋，故当不甚难重复，粗尽图如别耳。
足下既有意适闲旷，亦当恶暑耶？游瞩，疎数慰对告，今少吾今年病垂耳，始小差大，小防使疾，惛忽移日耳，每毎深望逺言慰尚赊，慨然过， 之音介，忽忽书复既与直人理略絶何縁复有周旋理，长史断阔，亦不减卿，唯公事，时相瞻望耳，吾面信，遂至今不着，不可解计至，故应必有香，但不知好恶云何耳？须得！
法帖释文卷五
钦定四库全书
法帖释文巻六
宋 刘次庄 撰
王羲之
适得书，知足下问，吾欲中治甚愦愦，向宅上静佳眠，都不知足下来，一甚无意，恨不蹔面王羲之。
知欲东先期共至，谢欲处，云何欲行？想忘耳，过此，如命差凉，君可不今日寔，頋不迟面力，知问王羲之。
比奉对对兄以释，岂一汝不可言，未知集聚日，但有慨叹，各慎防前与防试求屏风，遂不得答。为也。
奄至此祸，情愿不遂，缅然永絶痛之深至，情不能已，况汝岂可胜任，柰何？柰何无由叙哀，悲酸。
日月如驰，防弃背，再周去月，穆 大祥，奉瞻廓然，永惟悲摧，情如切割，汝亦増慕省疏酸感。
兄灵柩垂至永惟崩慕痛贯心膂痛当柰何计
慈顔幽翳垂卅年，而吾忽忽不知堪临，始终不发，言防絶当复柰何？吾顷至忽忽比加下。
省别具，足下小大，问为慰多分张，念足下悬情，武昌诸子，亦多逺宦足下兼懐并数问不老，妇顷疾笃，救命恒忧虑，余粗平，安知足下情至。
旦夕都邑，动静清和，想足下，使还  ，时州将桓公告慰情，企足下数使命也，谢无奕，外任数书，问无他仁，祖日徃言寻悲酸，如何可言。
欲想防安和，自下悉佳松上，下至乖隔，十八年，复得一集，且悲且慰，何指喻防疾，至笃忧懐甚深穆松，难为情地，自慰犹小差，然故忽忽，冀得凉渐和耳。
诸从并数有问，粗平安，唯脩载在逺音问不数，悬情司州，疾笃不果，西公私可恨，足下所云皆尽事势，吾无间然，诸问：想足下别具，不复一一。
此诸贤粗可，时见省，甚为简 逺须异多小患，而吾疾笃不得，数为叹耳。
宰相安和，殷生无恙，时面兄，当宣兄懐 噉豆鼠，伤如佳，今送能噉不？
得足下旃，胡桃药二种，知足下至戎盐，乃要也是服食所须，知足下谓须服食方囘，近之未许，吾此志，知我者希，此有成言，无縁见卿以当一笑。
秋中感懐异雨冷，足下各可耳，胛风，遂欲成患，甚忧之，力知问王羲之顿首。
又不能不痛，熙孝 政尔，复何于求之度，政当求之内事，余理不絶求之一条，当有冀不信，罔然前涂，愿乙乙诲之以悟其心疾，不退潜损，亦当日深，岂可以常理待之，此岂常忧不审食，复何如云肌色可可所堪，转胜复以此慰驰竦耳。
吾有七皃，一女皆同生，婚娶以毕，唯一小者，尚未婚耳，过此一婚，便得至彼，今内外孙有十六人，足慰目前，足下情至委曲，故具示。
省足下别疏具，彼土山川诸竒扬雄蜀都左太冲三都殊为不备，悉彼故为多奇，益令其游目意足也，可得果，当告卿求进，少人足耳，至时示意，迟此期真，以日为嵗想足下镇彼土，未有动理耳，要欲及卿，在彼登汶，领峨眉而旋，实不朽之盛事，但言此心以驰于彼矣。
云谯周有孙髙尚不出今为所在，其人有以副此志，不令人依依，足下具示。
严君平司马相如扬子云皆有后不
夫人遂善平康也，足下各可不冀行，复面王羲之顿首想，小大悉佳，蔡家賔至，君情感益深，唯当拨遣之耳，知足下散势小差，此慰无以为喻，云气力故尔。复以胡怛，想散患得差，余当以渐消息耳。
吾顷无一日，佳衰老之弊日至，夏不得有所噉，而犹有劳务甚劣。
昨得熙廿六日书云患气悬情
知足下连不快，何尔耿耿善将适，吾积羸困而下，积日不断情，虑尚深殊乏，自力不能悉。
小佳更致问一一适脩载书平安
羲之白奉告慰反侧，伏想比安和伯，熊过见之悲酸，大都可耳，惟垂心羲之，平平一日，白比具，羲之白送此鲤鱼，征与敬耶？不在，不乃邑邑不。
月半哀悼兼至，柰何，柰何得告承复下悬，耿至匆匆，愿不具，王羲之再拜。
今遣乡里人徃口言也，行成旅以从，是月也，景风司至，星火殷宵伯，赵鸣而载隂爽鸠习而扬武时，可以升髙逺望礼可以出宿饯行，有诏具僚，爰开祖、
廿二日羲之报，近得书，即日又得永兴书甚慰，想在道可耳，吾疾故尔。沉滞忧悴，解日面近不具，羲之报四月二十三日，羲之顿首，昨书不悉君，可不肿剧忧之，力遣不具。
羲之顿首，阔别稍久，眷与时长寒，严足下何如？想清豫耳，披懐之暇复何致？乐诸贤从就理当不疎，吾之朽疾，日就羸顿，加复风劳，诸无意頼促膝，未近东望慨然，所冀日月易得还，期非逺耳深敬宜音问在数遇信怱，遽万不一陈。
旦极寒，得示承夫人复小欬不善得眠，助反侧小尔，复进何药？念足下犹悚息，卿可不吾昨暮，复大吐小，噉物便尔，旦来可耳，知足下念王羲之顿首。
卿与虞休意书有所问，足下防为致诚，答令防意致来，勿忘此意自决，今以资严知，小大疾患，念劳心。
四月五日，羲之报建安，灵柩至慈，防幽絶垂卅年，永惟慕痛彻，五内永酷，柰何无由言？昔临纸摧哽，羲之报吾昨得一日一起，腹中极调适，无所为忧，但顾情不可言耳。
侍中书书徐侯遂危笃恐无复冀深令人反侧
敬豫乃成委顿令人深忧
适十五日，问清和为慰，复得南后问，不想二庾速王之始兴，奴长就令人邑邑，想无所至耳，还具示问，追寻伤悼，但有痛心，当柰何？柰何得告慰之，吾昨频哀感，便欲不自胜，举旦复服散，行之益顿乏，推理皆如足下所诲，然吾老矣，余愿未尽，惟在子軰耳，一旦哭之，垂尽之年，将无复理，此当何益？冀小却，渐消散耳，省卿书，但有毁塞，足下念顾言散所豁多也，王羲之顿首。
不得临川，问：悬心不可言，子嵩之子来数有使，冀因得间问示之。
得袁二谢书，具为慰袁生，蹔至都已还，未此生至到之懐吾所也。
想小大皆佳，知賔犹尔耿耿，想得夏节佳也，念君劳心贤姊，大都转差 ，故有时呕食不已，至足下年衰疾久，亦非可仓卒，大都转差为慰，以大近不复服，散常将陟厘也，此药为益，如君告。
适太常，司州，镇军诸人廿五六书皆佳，司州以为平复，此庆庆可言，余亲亲皆佳，大奴以还吴也，冀或见之，司州供给寥落，去无期也。不果者，公私之望无理，或复是福，得大等书慰心，今因书也，野数言疏平，安定太宰中郎。
近因得里人书，想至知故面肿耿耿，今差不吾比日食，意如差而髀中故不差，以此为至患，至不可劳力，数字今弟知问耳。
疾患差也念忧劳王羲之顿首
想弟必有过理，得蹔写懐若此，不果役，期欲难冀，临书多叹，吾不复堪事，比成此书，便大顿。
廿日羲之顿首，节日感叹，深念君増伤灾雨君可也，仆可耳力数字王羲之顿首。
定聼他母子哀此遂不还可令来也
适重熙书，如此果尔，乃甚可忧！张平不立，势向河南者，不知诸侯何以当之？熙表，故未出不说，说荀侯疾患，想当转佳耳，若熙自勉，此一役当可言，浅见实不见，今时兵任可处理。
二谢在此，近终日不同之，此叹恨不得方囘，知幸知幸，后问令人怛怛。
法帖释文巻六
钦定四库全书
法帖释文卷七
宋 刘次庄 撰
七月一日，羲之白忽然秋月，但有感叹，信反得去，月七日书，知足下故羸疾，问触者逺涉忧卿不可言，吾故羸乏力不具，王羲之白。
得都下，九日书见桓公，当阳去月九日书久当至洛，但运迟可忧耳。蔡公遂委笃，又加防下，日数十行，深可忧虑，得仁祖廿六日问疾，更委笃深可忧，当今人物眇然而艰疾若此，令人短气。
谢光禄亦垂命，可忧念二朝，奄忽伤人，懐今年雕落，可哀叹。
徂暑感懐，深得书，知足下故顿乏食差，不耿耿吾故尔耳，未果为结力不具，王羲之。
月半念足下，穷思深至，不可居忍，雨湿体气，各何如参军，得针灸，力不甚悬情，当深寛割晴，通省苦遣不具，王羲之白。
长素差不悬，耿小大佳也，得敬豫九日问故，进退 之深，知念许君，与足下意政同，但今非致言，地甚勑勑，亦不知范生以居职，未以卿示輙便及之，吾尚不能惜小节目，但一开无解巳，又亦终无能为，益适足为烦渎，足下呼尔不？
每念长风不可居，忍昨得其书，既毁顿，又复壮温深可忧，谢生多在山不复见，且得书疾恶冷，耿耿想数知，问虽得还，不能数可叹！
初月二日，羲之顿首，忽然今年感兼伤痛切心，柰何！柰何？念君哀穷不巳，羲之皇恐！
足下时事，少可数来，至人相寻，下官吏不东西，未委若为言叙乖，足下不返，重遣信徃问，愿知心素。
吾恠足下，参朝少晚，不审有何事情？致使如然也，王羲之再拜。
前从洛至此，未及就彼，参承愿夫子勿悒悒矣。当日縁明府共饮，遂阙问，愿足下莫见责，羲之顿首。
十一月廿七日，羲之报得十四十八日二书，知问为慰寒，切比各佳，不念忧劳久，悬情吾食，至少劣劣力，因谢司马书不具羲之报。
十月七日，羲之报前过，足下所得其书，想殊有劳弊，然叔兄子孙有数人，足慰目前，情至取答委曲，故具示，可令必达，以副此志，且山川甚有，形势逺想慨然又出药精要有騐信次可致，当大惠也，从弟分别，吾深忧虑，卿女轗轲，想何可处？差充喜言不多耳，羲之。
皇象草章防信送之勿三当付良信
逺妇疾犹尔其余可耳今取书付想具
阮生何如此麤平安数絶问为慰
羲之白君晚可不想比果力不具王羲之
得逺嘉兴书计，今日必度喜迟，可言足下至慰，今有书想足下有防信别告具之。
云足下尚停数日，半百余里，瞻望不得一见卿，此何可言！足下疾苦，晴便大热， 恒中至不易，可得过夏，不甚忧卿，还具示问。
得告承长平未佳，善得适适，君如常也，知有患者，耿耿念劳心，食少劳甚，顿还白不具，王羲之再拜。
足下小大佳也，诸疾苦忧劳非一，如何复得都下，近问不吾得，敬和廿三日书无他，重熙徃定为善，谢二侯，省飞白乃致佳，造次寻之，乃欲穷本无论小进也，称此将青于蓝。
知比得丹阳书甚慰，乖离之叹，当复可言，寻答其书，足下反事复行，便为索然，良不可言，此亦分耳，迟面具，具太常，故患胛灸，俞体中可可耳，仆射事己行，以表让未知，恕不未复，司州防告悬竦，鄱阳嵗使应有书而未得。
向亦得万书，委曲备悉，使人慨然见足下，乃悉知叔虎，克昨发月半略必至，未见劳参军者。
热日更甚，得书，知足下不堪之同，此无頼早且乗凉行欲徃迟散也，王羲之。
知贤室委顿，何以使尔甚助，耿耿念劳心，知得廿四，问亦得叔虎，廿二日书云：新年乃得发，安石昨必欲克潘家，欲克廿五日也，足下以语张令，未前所经由足下，近如似欲见今送。
七月六日，羲之白多日，不知问邑邑，得二日书，知足下昨问耿耿，今已佳也。
期已至，迟还，具足下问耳，当力东论道，家无縁省苦，但有悲慨不得东，此月问。
信云：舍子送别，乃是北方物也，何以欲？此欲几许？致此四纸，飞白以为何似？能学不？
月未必徃迟见君无以为喻
乡里人择药，有发简而得此药者，足下岂识之不？乃云服之令人仙，不知谁能试者？形色，故小异莫与尝见者，谢二侯。
昨见君欢，后无喻，然未善悉想，宿昔可耳，胁中云何？一善消息，值周转胜也，耿耿疾患小差，与逺俱诣迟共写懐王羲之。
承足下还来已久， 欲参慰，为染患不能得，徃问眷仰情深，岂此委具一两日少可寻，冀言展，若因行李，愿存故旧，今遇贤弟还，得数张纸，劳动，幸不恠耳，谨此代申，不具释智永。
此帖世多论为差误盖
太宗皇帝取其书类右军，遂参列其间，所以贵之耳。
太宗于草圣最为深妙乃特不晓此释智永字耶
雪候既不已，寒甚盛，冬平可苦患足下，亦当不堪之转，复知问王羲之。
知逺比当造次，迟见此子，真以日为嵗足下得审问，防令吾。
荀侯佳不未果，就卿深企懐耳，安好音信那可遇，得归洛也，计令解 悬休寻。
知君当有分住者，念处穷毒，而复分乖尚可居，情想反理断当。
旦反，想至所苦，差不耿耿仆脚中，不堪沈隂重痛不可言，不知何以治之？忧深力不具，王羲之顿首。
深以自慰，理有大断其思，豁之令尽，足下勿乃忧之，足下殊当忧，吾故具示问。
晚复毒热，想足下所苦，并以佳犹耿耿，吾至顿劣，异凉意散力，知问王羲之顿首。
足下家极知无可将。接为雨，遂乃不复更诸弟兄问疾，深防之，不具，王羲之白耳。
仆近脩小园子殊佳，致果杂药，深可致懐也，傥因行徃希见比二处，动静故之常患驰情，散骑防转，利庆慰姊，故诸恶反侧，永嘉至奉集，欣喜无喻，余可耳，得华直疏故尔。诸恶不差，悬忧顺，何似未复？庆等近消息悬心，君并何为耶？此犹未得尽集，理行大克，迟此无喻，龙保等平安也，谢之甚迟，见之。
离不可居叔当西耶迟知问
知彼清晏嵗丰又所使有无乡，故是名处，且山川形势乃尔，何可以不游目。
朱仁处今何在？徃得其书，信遂不取答，今因足下答其书，可令必达。
爱为退临书但有惆怅知足下行至吴念违
彼盐井火井，皆有不足，下目见不为，欲广求异闻，具示足下，今年政七十耶？知体气常佳，此大庆也，想复懃加頥养吾年垂耳顺，推之人理得，尔以为厚幸。但恐前路转欲逼耳以尔，要欲一游目汶，领非复常言，足下但当保防以俟此期，勿谓虚言，得果此縁一叚奇事也。
法帖释文卷七
钦定四库全书
法帖释文卷八
宋 刘次庄 撰
王羲之
羲之死罪，小大悉以来未 ，不可懐未复谘诲问，悬情计賔，命行应至迟，卞公逺具承问妺，极得散力以为至，慰期等故尔耳，因縁不多白，羲之死罪。
不审定何日当北遇信复白迟承后问
伏想清和，士人能佳，适桓公十月末书为慰云，所在荒甚可忧，殷生数问北事，势复云何？想安西？以至能数面不？或云顿歴阳尔耶？无縁同为叹迟，知问运民不可得而要，当得甚虑叛散。
顿为此足劳人意八日，羲之顿首多日，不知君问得一，昨书知君安，善为慰仆，似小差而疲剧，昨若耶观望，乃苦舆上隠痛前后未有此也。然一日一昔劳复不极，以此为慰耳，力不。
乡里人乐着县户，今送其名，可为领受君顷，就转佳不仆，自秋便不佳，今故不善差，顷还少噉脯，又时噉麫亦不以为佳，亦自劳弊，散系转久，此亦难以求泰，不去人问，而欲求方外，此或速弊，皆如君言。
便大热，足下晚可耳，甚患此热，力不具，王羲之上此书，因周常侍，想必至。
吾唯辨辨，便知无复日也。诸懐不可言知，彼人已还，吾之犹有小小徃来不欲来者，其野近当徃就之耳，不大思，其方不见，可久理而任之者悠然，此可叹息得西，问无他想，彼人甚平安，此粗佳度来，数日为慰。
中郎女颇有所向，不今时婚对，自不可复得，仆德意，君颇冷不大都，此亦当在君耶？发疟，比日疾患，欲无頼，未面邑邑，反不具，王羲之。
得书知问肿不差乏气忽忽面近羲之报
足下各如常，昨还殊顿，匈中淡闷干呕，转乱食，不可强疾髙难下治乃甚忧之，力不具，王羲之。
得书知足下问吾既不佳贤内妹未差延期
须狼毒市求不可得，足下或有者分三两，停须故示得书，知问吾夜来腹痛不堪，见卿甚恨，想行复来，脩龄来经日，今在上虞月末，当去重熙，旦便西与别不？不可不知安所在？未审时意云何甚？今人耿耿。
一昨得安西，六月书无他，无所知表，亦复常言耳，阔转久劳，想岂舍知足下常得之，卒未近縁如何足下？数令知问。
十一月四日，羲之白冬中感懐深始欲寒，足下常疾何。
如不得近问邑邑，吾故苦心痛不得食，    ，虚顿力及不具，王羲之白。
周益州送此笻竹杖，卿尊长或须今送 ，不得执手，此恨何深？足下各自爱数，惠告临书怅然。
阮公故尔。可忧时放恕大事，今令速言，何方守笃？大灸不得力而从事，以至甚无计，自必出，唯须小佳铁石，今出取救，足下可复助旦，令得通。
家月末当至上虞妹亦俱去
此蒸湿，难为人得示，知足下故尔堪行，想不成病耳，吾至无頼，行克王羲之顿首。
不得西问耿耿
近令送此宅图云，可得卌亩，尔者为佳，可与水丘共行视佳者，决便当取问其贾谢生，多在山下，不复见，且得书疾恶冷，耿耿想数知，问虽得还，不能数可叹不审，比出日集，聚不一尔，缅然恐东，旋未期，诸情罔飞白，不能乃佳，意乃笃好，此书至难，或作复与卿。
羲之白昨，故遣书当不相遇，知君还，喜慰足下，时行想今善，除犹耿耿仆时行，以十一日而不保，如比日便成委顿，今日犹当小胜，不知能转佳不积，不卿至劣，劣力还不具，王羲之白。
不审复何似？求日多少看未九日，当采菊不至，日欲其行也，但不知当晴不耳，伦等还殊，慰意増慨知足下疾患小佳，当惠縁想必能果迟，此善散，非直思想而已也，寻复有问，足下以数示由为诸力不具。
月半哀感，柰何？柰何？念邑邑罔极之至，不可居处，比日何似痹差？不悒悒力，知 王羲之顿首。
知彼乃尔切切，汝乃独坐，但有忧色悬逺不能得遣人，且吾无复久意，果去当南，视汝等也。
一昨得安西六日，书无他，无所大说，故不复付送让都，共表亦复常言耳，如见子书，道嵩自必果，今复与书督之，足下勑令至，并与逺书也奉黄甘二百，不计佳想，故得至耳。船信不可得，不知前者至不。
尊夫人不和，想小尔，今以佳念累息，卿佳不吾，故劣劣力，知问王羲之敬，问：
日五，期结极以大先师之言皆着，推此言之，无騐如此事君，当欲知故及宜停宅。
先生适书亦小小不不能佳大都可耳
三月十六日羲之白，一昨省不悉雨快，君可不万石，转差也，灸得力不不得，后问悬，悒不知懐君云当有防信迟，望其至仆劣劣，故遣不具，还具示王羲之。
取卿女知耳为长史休种知何似耿耿
适欲遣书云得示，知足下得凉，以为佳甚，慰知多疾，患念劳心，吾故不欲食，几以为事，恐不可久邑，邑思面行故果之王羲之。
此郡之弊，不谓顿至于此，诸逋滞非复一条独坐，不知何以为治？自非常才所济，吾无故舍逸而就劳，叹恨无所复及耳，夏人事请托，亦所未忽，小都，冀得小差，须日当何理。
法帖释文卷八
钦定四库全书
法帖释文巻九
宋 刘次庄 撰
王献之
相过，终无复日，凄切在心，未尝蹔掇，一日临坐，目想胜风，但有感恸，当复如何？常谓人之相得，古今洞尽，此处殆无恨于懐但痛神理与此而穷耳，尽此感深，殆无处常恨，况相遇之难，而乖其所同，省告不觉，灌流既已徃矣，亦复何言？献之。
诸舍复何如？吾家多患忧，面以问慰情，不知可耳，承永嘉，比复患下，上下诸疾患，乃尔燋驰，岂可懐不审，今复何如？防即平和耳贞夀不成病不鵞，还慰姊意，今已尝向发，分张诸懐可言，殊尝复忧，悬婢腹痛，见差不刘家疾患即差，秀已还也。
诸女无日事悬心阮新妇何日至慰姊目下
献之死罪，授衣诸感悲情，伏惟哀慕兼恸，痛毒难居，见徐隽，并使君书，承比极胜，但承此防，问：当复大顿耳，比日忧驰无复意，不审尊体云何？脚及可痛，气得此哀号，何如先大恶，时灸创特不堪此不？乃为患眼，食几许，使君今地，实难为识，然所以为识，政在此耳。
献之白奉别，告承安和，庆慰极冷，不审尊体，复何如献之比日，如复小胜，因夜行，忽复下，如欲作防今服药尽温燥，理冀当可耳。然异极都不得复小失和，卿恶亦不复得妄近生冷，体气顿至此，令人絶叹行有佳酒便服，想彼悉佳，汝复见诸女不？此近下故尔耳。
献之白承姑，比日复小进退，其尔不得一极和，忧悬犹深，不审以服散未必得力耳。比驎相闻，故云恶縁懐使君数得书也。
献之白思恋，触事弥至，献之既欲过，余杭州将，若比还京，必视之，来月十左右，便当发奉兄无复日，比告何喻？愿复尽珍重，理献之白。
献之白节过嵗终众感纒心，防惟同之奉，月初告承极不平，复头眼半体，疹恒恶兄告说姊，故殊黄瘦忧，驰可言寒切，不审尊体复何如？眠食转进，不气力，渐复先耳，迟复防告，献之故尔。献之。
愿余上下安和，知婢日夕疏慰意育，故羸悬心，倪比健也，适奉永嘉去月十二日动静，故常患不寜，诸女无复消息，献之。
再拜，夏节近感，思深惟穷，号崩絶不可忍处晴快，不审体中何似食噉？复多少甚驰，情不审诸舍，复何如未复？西动静不寜，此多患反侧，愿深寛勉，故承问。
思恋无徃，不慰省告，对之悲塞，未知何日，复得奉见，何以喻此心，唯愿尽珍重理迟，此信反复知动静。
十二月廿七日，具疏操之，献之再拜嵗尽无复日，感思兼懐不自胜，兄亦同之，柰何？柰何？奉十二日告承掾，安和慰驰，情姊三兄，诸患故尔不损忧驰情快，不审尊体，并复何如？迟复来告，操之故平，平已再复散，冀得力献之，亦恶愦勿谨，拜疏不具，操之等再拜。
卫军犹未平，和而哀劳，殊未得尽消息，理常以不寜仆射得散力甚慰，表解台职，不知得恕，不复冠军，告悬企。
献之白兄，静息应佳，何以复小恶耶？伏想比消息，理尽转胜耳，礜石深，是可疑事，凡喜患散，輙发癕势为，积乃不易，愿复更思献之，唯頼消息，内外极生冷而心腹中，恒无他，此一事是差，但疾源不除，自不得佳，论事当随宜思之也，献之姊性纒绵，触事殊当，不可献之方，当长愁耳。
献之白不谓鄱阳一门艰，故至此，追寻悲惋，益不自胜，柰何？柰何？政坐视其灭尽，使人悲熟，頼子髙在此不尔无可成，献之。
阮新妇勉身得雄甚善散骑殊常喜也
虽奉对积年，可以为尽日之欢，常苦不尽，触颇之畅，方欲与姊极当年之足以之偕老，岂谓乖别至此，诸懐怅塞实深，当复何由？日夕见姊耶？俯仰悲咽，实无已无已，唯常絶气耳。
夏日感思兼悼切，割心懐痛当柰何？柰何得思道书慰意薄热，汝比各可不吾并，故诸恶劳益，勿勿献之白疏。
献之白思恋，转不可言，瞻近而未得奉见，但有叹塞，迟诸攸还，具动静献之白。
白东告具，天寳疾患，问：何其仓卒乏，子孙常欣，伦早成家，以此娱上下，岂谓奄失此女，愍惜深至，恻切心懐防哀念当可为心，情愿不可保，使人惋惋悲政，常随事豁之耳，嫂先积弊，复有此痛，心不审，不乃恶不甚以忧驰，眠食复多少，愿遣无益，尽消息理。
吾十一日发，吴兴违逺兄姊感恋无喻，庆等别不可言，比奉告故多患姊经，感极顿忧，驰益深适谘议，十六日告风疾，故尔反侧余可行，未东动静不寜，吾宜速吴与丞，别兄进犹恋罔，劳亦极恶，驰情二女晚生皆佳未复，华姜疏，比来得直疏故恶，故足当视华也，汝儿女并可不。
廿九日献之白，昨遂不奉恨，深体中，复何如弟甚顿，勿勿不具，献之再拜。
承服肾气丸，故以为佳。献之比服，黄蓍甚勤，平平耳，亦欲至十斋当可知。
得书为慰，吾先夜，遂大得服汤，酒诸治渐相，故顿极难劳，知足下便去，不得面别，怏恨深保爱，临书増懐王献之。
度时徃来以此为慰，兴公使适还，数日，具都下问，人情所忧，良可叹息，诸吴数问龄前来，经日极为差，云：仁祖欲请为军司，不知行不。
慕容有易頼意耶
薄冷，足下沈痼，已经嵗月岂宜触此寒耶？人生禀气，各有攸处，想示消息。
益部耆旧传令，送想催驱，写取了，慎不可过，淹留吾去，月从孙家求信，次顿尔，频为乱，反侧饧大佳，柳六惠言，饧可常饵，亦觉有益耳。
前告先以陈事意，必是更有家，信未知期，说见德逺书所致人耶？何可足下？今耶！
郁郁涧底松，离离山上苖，以彼径寸茎防，此百尺条，世胄蹑髙位英隽沈下僚。
一月廿九日告仲宗，奉世诸皃祸变无常，黄门陨背，哀痛摧剥，不自胜任，柰何？柰何及书感塞，父姑告。
念外甥欲问郗新妇更笃忧虑深
献之白思恋，转不可言，瞻近而未得奉见，但有叹塞，迟诸信还，具动承冦军故尔。不觉转胜，灸无所觉，忧驰深汝，燋悚可耳。
可必不耳。企迟，此大都如常秀，顺至慰意，顺心痛委顿，燋劳诸舎不能集防深哽塞，仰料静婢，自常不和，知从事甚简，致此佳也。
法帖释文卷九
钦定四库全书
法帖释文卷十
宋 刘次庄 撰
王献之
吾当托桓江州助汝，吾此不辨得遣人船迎汝当具，东改枋三四，吾小可者，当自力无御，迎汝，故可得五六十人，小枋诸谢，当有便是见，今当语之大理，尽此信还，具白胛痛，可堪而以作书絶欲不可识。
疾不退，潜处当日深，岂可以常理待之，此岂常忧不审食，复何如？肌色可可所堪，转胜复以此慰驰疎耳，消息亦不可不恒，精以经心向秋，冷疾下，亦应防也。献之下断来，恒患头项痛，复小尔耳。
省前书，故有集聚，意当能果不足，下小大佳，不闻官前逼遣，足下甚急，想以相体，恕耳，足下兄子以至广州耶？当有得集，理不念悬心也耳。
近与铁石，共书令致之，想久达不得，君问以复经月，悬情岂可言！顷更寒不适，颇有时气，君顷各可耳，迟防问仆大都小佳，然疾根聚在右，髀脚重痛，不得转动，左脚又肿疾，候极是不佳，幸食眠，意事为复可，可冀非藏病耳。
知铁石前徃快作乐，诸君善处世，一达于当年，不复过此，仆端坐将百日为尸，居解日耳，不知那得一散懐何其相思之深，临书意塞。
度何来迟，深足人忧悬耶？常谓有理，因祠监多感足下，事甚善，然所造极难，想足下每思先后，公岂须言亲亲不已意耳，安石停此过半日，犹得一宿，何物喻之？一十当浦送近道，所以致叹，阳诸懐皃不可言，且不复得卿，送有诸叹，今此贪上道，忽动小行，多书夜十三四起，所去多，又风不差，脚更肿，转欲书疏，自不可已，唯絶叹于人理耳，二妹复平，平昨来山不差静，政当还委曲，前书具，想胜常也。诸人悉何如？承冠军，定入计，今向逹都，汝奉见欣庆，但恐停日不多耳，庆等已至也，鵞差不甚悬心，宜道寻去奴定西诸分张少言。
新妇服地黄汤，来似减眠食，尚未佳忧，悬不去心，君等前所论事，想必及谢，生未还，何尔进退不可解，吾当书问也。
鸭头丸故不佳明当必集当与君相见
不审阿姨所患，得差否极令悬恻，想东阳诸妹，当复平安，不审顷者情事渐差耶？彼郡今载甚，不能佳，不知早晚至当，遂至郡，深想望。
斁奴此月唯省一书，亦不足慰，懐深悉足下情素耳，七月二日献之，白孙权据有江东，以歴三世，国险而民附，贤能为用，斯可与为援，而不可图也。益州天府之地髙祖因之以成帝业，荆州北据汉、沔，利尽南海，西连巴蜀，东通吴防，此用武之国，而其不能治天，所以资将军，将军既是帝室之胄，信义着于四海，来之大国，诚难至也，鄱阳书停诸舍，便有月未具，散骑书知情至，草草未发，遣奉去，月问承妇等复不能差，深忧虑耳。
献之白不审，疾得损未极，忧及更能出入未前书云，至于散情嫂疾苦，疗得所深喜，慰想必为问，敬和晚际，似差耶诸舎也能向诸弟各也。
献之白极热，敬惟府君，此月内得书来，时几得问，希此消息，极闷闷军中，复如何患脓不能溃，意甚无頼，君有好药必时复与府中多少，极济事也。
承冠军故尔。不觉转胜，灸无所觉，忧驰深汝，燋悚可言。
服油得力，更能噉数，麫只五六日，停也，不至絶艰辛也足下明当必果想，即日如何？深想忆。
近奉阿姑告知平，安极慰人意，献之遂不堪，暑气力恒惙，恐是恶风，大都将息，近似小却。
白承舍，内分违近豫，遂就难以喻痛，济理献之，白复面悲，积蕃首以不佳，耿耿仆近动散委顿，虽转折犹惙然，发止尚以未定日，冀以言首力还，不复耳。
还此，今有书何以至？不知诸舎故多患念劳，以今差也，得领军书，故在风丹阳书，常疾动耿耿，亦足得鄱阳近书为慰，丹阳疾者，不果来，甚怅怅。
得西问不寝复云何令人邑邑具示
东家尚未欲下，李参军无政，日有此议，能自来此方寸，无使闻上极不妙之事，献之顿首。
八月十九日，具疏操之，献之再拜，昨日诸愿悉达奉奉告慰，驰心极冷，不审尊体，复何如操之创，故不差，常恶亦故尔。愦愦献之，昨来复下，如欲作防殊乏，极服石的丸，冀得力谨，谨不具，操之等再拜。
献之白不审，尊体复何如？昨夜眠多少，愿尽寛喻理忧，驰可复言，若得消息者献之，嫂等承更恶，不审顷痊复，不必须散时，终得力耶？此药甚佳，想姊举体不能行，履服遂差，安西且无恙，府君属有和稀，久滞行路，同人絶得此心，故当携其长，防诣汝上下，知彼骆驿有书，示不足以慰吾意耶？冬间，必欲至足下所居，承使君明练，不谓渐有胜也，君散集骤然，其大都可耳，吾止于月半间耶。
鄱阳归乡承脩，东转有理，吾贤毕欲事，必俟胜欢慰于懐耶？吾终权宜，至承今年饥馑，仰唯年支都乏，絶不谓乖又至于此耶？吾脚尚未差，极忧也。
献之等再拜，不审海监诸舎上下动静，比复常忧之，姊告无他事，崇虚刘道士鵞羣并复归也，献之等，当须向彼谢之，献之等再拜。
敬祖日夕还山隂与严使知闻，颇多嵗月今属天寒，拟适逺为当柰何？柰何？尔岂不令念姊逺路不能追求耳。
太宗皇帝尝遣使购募，古先帝王名臣，墨帖集为十卷，淳化三年冬，诏刋之后，大臣登二府，皆以赐焉。欧阳修云：往时禁中火灾，焚其板，或云尚在，但不赐元祐四年，臣得本于前，金部员外郎臣吕和卿命工摹刻之，后二年，复取帖中草书世所病，读者为释文，十巻并行于时。所以上广，太宗皇帝垂意，训示天下后世之学者耳，元祐七年五月十九日前，承议郎臣刘次庄谨题。
太宗皇帝深于草书，尝论之，智永帖中矣，真宗皇帝亦善草圣，仁宗皇帝喜飞白书飞白盖，王羲之以为难，而不敢自以为善者，仁宗皇帝乃独善之，英宗皇帝最喜书，儒臣王广渊以书得侍从，神宗皇帝喜徐浩书熙寜，元丰间，天下化之，臣为宗正，时闻先帝大喜，钟，王书天下，复将化之矣，七月八日，臣次庄书。
法帖释文卷十