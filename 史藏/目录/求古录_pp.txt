钦定四库全书     史部十四
求古録        目录类二【金石之属】提要
【臣】等谨案求古録一卷
国朝顾炎武撰，炎武有左传杜解补正，已著录炎武，性好逺游足迹几徧天下，搜金石之文，手自抄纂，凡已见方志者，不録现有拓本者不録，近代文集，尚存者不录，上自汉曹全碑下至明，健文霍山碑，共得五十五种，毎刻必载全文，葢用洪适，释之例，仍皆志其地理攷，其建立之由，古字篆，一一注释其中，官职年月多，可与正史相叅，如茶荼准，准张弡等字，亦可以补正字书之讹，炎武别有金石文字记，但载跋尾，不若此编之详明也，惟曹全碑题，中平二年十月丙辰，造以后汉书考之，灵帝本纪，是年十月有庚寅距，丙辰，前二十六日，天文志，是年十月，有癸亥距，丙辰，后七日，其间不得有丙辰，颇疑是碑之伪，据潜硏堂，金石文，跋尾以长厯推之，始知是年十月丙申朔，丙辰为月之二十一日癸亥，为月之二十八日，实无庚寅，倂证以谯敏碑，称中平二年三月九日戊寅，灵帝本纪及五行志并称中平三年五月壬辰晦，干支日数，一一相符，乃本纪之误，非碑之伪，炎武犹未及详辨，是则考证之偶，踈耳乾隆四十六年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
求古録原序
予自少时即好，求访古人金石之文，而犹不甚解，及读欧阳公集古録乃知其事，多与史书相证明，可以补阙，正譌殆不但词翰之工而已，比二十年间，周游天下，所至名山巨镇，祠庙伽蓝之迹，无不搜寻登，危峰探窈壑，扪落石履，荒榛伐頽垣畚朽，壌其可读者，必手自抄，録得一文为前人所未见者，辄喜而不寐，念古人遗刻，且日逺日湮后之人未必如予，即如予而数十百年之后，又当磨灭，防许又欧阳赵氏二録仅有其目而不着其文，良以巻帙浩繁，难以尽载，而好古之君子，不无遗憾。乃取箧中所得重为删正，去其大半，择可传者録之以贻诸后，人其髙文大篇已见于方志者，不録碑刻之摹拓，而传于世者，不録近代词人之作，多有文集者不録在乎阐幽，表微备史乗之遗存前古之制，然以布衣之贱出，无仆马，往往懐毫防墨踯躅于山林，猿鸟之间，而北方之人，鲜能识字，其或限于闻见，窘于日力，而山髙水深为登涉之所不及者，即所至之地，亦岂无挂漏，又望后人之同此好者，继我而録之也，昆山顾炎武序。
求古録原序
钦定四库全书
求古録       昆山 顾炎武 撰唐景云二年勅
景云二年六月二十三日，皇帝敬慿太清观道士杨太希于名山，所烧香供养，惟灵蕴秘，凝真含幽，综妙类髙旻之亭育，同覆载之，陶钧蓄泄，烟云蔽亏，日月五枝，标秀八桂，流芳翠岭，万防青溪千刃，【古仞，刃两字通用，魏横海将军吕君碑，仞字作刃，】蜺裳戾止，恒为碧落之庭，鹤驾来游，即是玉京之域，百祥覃于逺迩五福被于黎元，往帝所以驰心前王，由其载想，朕恭膺寳位，嗣守昌图，恐百姓之不寜，虑八方之未泰，式陈香荐，用表深，寔冀明灵，降兹休祉，所愿从，今己后浃，防常安朕躬，男女六姻，永保如山之夀国朝官寮万姓同符，击壌之欢，鱼鸟，遂性于飞，沈夷狄归心于邉，徼实希灵鉴，用副翘诚，今因链师，遣此不悉，右唐岱岳观碑文之一，泰山之东南麓，王母池有唐，岱岳观，今存茅屋三楹，土人称为老君堂，其前有碑二髙八尺许，上施石葢合而束之，其字每面作四五层，每层文一首或二首，皆唐时建醮造像之记，周环读之，得显庆六年一首，仪凤三年一首，天授二年，一首万嵗通天二年一首，圣厯元年一首，久视二年一首，长安元年一首，四年二首，神龙元年一首，景龙元年一首，三年一首，景云二年二首，开元八年，一首大厯七年一首建中元年一首，其空处，又有唐代人题名书法不一，东侧面有诗一首，其下题名，西侧面题名，亦有诗一首，中二侧，面皆无字，唐碑存于防山者，唯此及宗，泰山铭苏颋东封朝觐颂，二文皆磨厓，刻于山上，而此碑在山下，以小而双束，故不仆书，非名笔，故摹拓者少，而独完至今，因叹，唐时六帝一后，修斋建醮，凡二十许，共此二碑，亦异乎近代之每嵗一碑以劳人，而灾石者矣，但不知赵徳甫金石録何以不收？恐古人碑记失传者，正多耳碑下，为积土所壅，予来游数四，最后募人发地二尺，下而观之，乃得其全文，而此敕文辞藻斐然，固予之，所亟録而传者也，其记及诗及题名，各载其一。
景龙三年记
大唐景龙三年嵗次己酉三月戊午朔，十九日景子奉勅令，虢州龙兴观主杜太素，蒲州丹崖观，监斋吕皓仙，京景龙观大徳曹正一等三人，于此泰山，岱岳观，建金箓大斋报赛，前恩追济，兖等州大徳四十九人，七日七夜，转经行道，设河图大醮，更祈后福，以申告请，七日之中，遂呈四瑞，白鹤腾辉，拂霞庄而矫，色黄云覆，彩映岩穴，以通光丝雨，飞祯家，示九年之蓄，乌曦抱戴夀延千载之君，纪时日于青郊勒竒工于翠琰，夹纻像一铺，十一事，二圣本命，镇彩修造。
右唐岱岳观碑文之一，唐讳丙，改丙为景，二圣中宗及韦后也。
博城县令诗
早春陪勅使麻先生祭岳 守博城县令马【阙】
我皇盛文物，道化□埊，先鞭挞走神鬼，玉帛礼山川，忽下州，使来游紫洞，前青羊得处所，白鹤【阙，】时年防恳，飞龙记，昭彰化鸟篇，【阙】风半，山水【阙，】气緫，云烟光抱升中□霞明，五色□，山横翠微，外室在緑潭，邉缇幕灰，□□焚林火欲然，□光着草树春色换山泉，伊水来何□？嵩岩去几千，山疑小□下，是防神仙叶令乗鳬入浮丘，驾鹤旋，麻姑几□嵗三见海成田。
右在岱岳观碑，东侧面其文，剥蚀不全，久视二年，记所称神都，青元观主麻慈力，即其人也，武后遣之，至观修醮神都，即东都，故有伊水，嵩岩之句。
又按碑，凡大周年者，天作□地作埊，人作，圣作□年作，□月作□亦作，日作□授作，□初作□，唯字无可考，疑是应字，凡数字作壹贰，叁肆捌，玖等字，皆武后所改，及自制字，其□厯年记有云，设金箓寳斋河图大醮，桼□桼古七字，太经攡曰：运诸桼政，棿曰：棿拟之二桼，方言曰：吴有桼娥之台是也。后人不知，妄于左傍，添凿三浅而大，又稍偏知非一笔，唐碑书七字，亦有作漆者，后又省笔作防册府元龟，载唐宗，先天二年三月癸巳，诏制勅表状，书奏，牋牒年月等数作一十二，十三十四十字是知，前此皆王圆题名借壹，贰等字矣，不知其始于何年也。
淄州刺史王圆山人王昌宇大厯十四年二月廿七日，同登泰岳，时真君道士卜，皓然万嵗道士郭紫微，各携荼药相候，于廻马岭，同【阙，】于王母池，登临之兴，无所不至。
右唐岱岳观碑题名之一，此碑有开元十九年二十年，建中元年，贞元十四年题名，都督兖州诸军事，任要行博城县丞，公孙杲二诗俱不工，不録此碑前文，从右方起，后诗并题名，或从右方起，或从左方起，每层髙下多寡参错不一，以文意笔法求之，乃可辨其起讫，凡唐人纪游题名，皆就旧碑之隂及两旁书之，前人已题，后人即于空处揷入大小髙下俱无定凖，宋初亦然，自大中祥符以后题名者，乃别求一石，刻书字体，始得舒，纵亦不与，旧又相乱，然石小易于搬取，故题名愈多而存者愈少，今之沟渠碾磨之间，皆是物矣，此碑西侧面又有宋政和，甲午，题名一条。
又按荼荈之荼，与荼苦之，荼本是一字，古时未分，麻韵荼，荈字亦只读为徒，东汉以下，乃音宅，加反而加字音，居何反犹在歌，戈韵梁以下，始有今音可见，唐时，字体尚未变，尔雅槚苦荼，广韵九麻，中有荼字，又有茶字，注曰：俗是也。又任要题名，曰：贞元十四年正月十一日立春，祭岳，遂登太平，顶宿，其年十二月廿一日立春，再来致祭，荼宴于兹曰：荼宴者，葢唐时祭毕犹不用酒，今不然矣。
宋董元康题名
长清，董元康权，宰奉髙挈家游瑶池馆，观元功弟题字怆然，久之，政和四年七月二十一日，质贽侍行。
右小石刻在岱岳观，予既録唐碑往还数四，道士谓予曰：昨发地得石刻二，请观之，其文亦可采，同附焉，下题因此。
盛勋题名
政和戊戌，仲夏二十九日，被防决狱，恭谒祠下，飰此转运判官，盛勋公达，题男志修侍行。
右小石刻在岱岳观，戊戌，乃政和八年，其年十一月己酉朔，改元，重和曰：决狱者谳而决之，古无仲夏，斩决之事也。
宋真宗广生帝君讃
若夫典治乔岳，表正灵祗，司生发于东方，仿聪明于上帝，宜乎名冠，仙籍徳被蒸民飨祀典于萧芗，镂徽称于金石者也，属以防修封，礼恭答神庥，荐显号以致诚，述斯文而颂美讃曰：
节彼岱宗，奠兹东土，生育之地，灵仙之府，爰有髙真允司明命至神不测，防诚斯应，茂实克昭，储祥是繄，式奉嘉名，用伸精意。
大中祥符元年十月二十七日御书院，奉勅模勒，刻石右碑，在泰山南麓，青帝观中，宋真宗御制广生帝君，讃并序其文，及篆额皆御书，青帝即礼记月令所谓其帝太皥，而史记封禅书，秦宣公作宻畤于渭南，祭青帝者也，夫帝者一而已矣，易传曰：帝出乎震，齐乎巽，相见乎离，致役乎坤，说言乎兊战乎干劳乎坎，成言乎艮，是周流于四时，八卦之中，而其为帝者一也，家语载孔子之言曰：丘也问诸老耼曰：天有五行，水；火，金，木，土，分时化育，以成万物，其神谓之五帝，古之王者易代而改号，取法五行，五行更王，终始相生，亦象其义，故其生为明王者死，而配五行，是以太皥配木，炎帝配火，黄帝配土，少皥配金，颛顼配水，于是有五天帝，五人帝之説汉儒因之，遂立感生帝之名，谓帝王者，先祖皆感太微五帝之精，以生郑康成述春秋纬説苍帝灵威仰，赤帝赤熛怒，黄帝含枢纽，白帝白招拒黒帝叶光纪，则王子雍诸儒所排駮，而后世虽存，五帝之祀，亦不遵用其名者也，岂若易传之言，简而当哉？若真宗之事，又所不足论云。
加青帝懿号诏
勅中书门下名岳配天，乃众山之推长盛徳在木实品物之资生，唯真宰之斯存，葢灵篇之攸纪，青帝真君职司煦育，道叶冲虚賛化于髙明庇羣生于溥率真祠，夙建方志，可征属严，驾以时巡，爰秘封之成礼，式瞻神馆，冀笃防休，祗举典章，载扬懿美，奉徽名而昭荐，旌徳于无方，用表钦崇，永绥福祉，宜尊懿号曰青帝，广生帝，君观宇，特加修饰，故兹诏示，想宜知悉。
大中祥符元年十月二十五日下
御祝文
大中祥符元年嵗次戊申十一月戊午朔，四日辛酉，崇文广武圣明仁孝皇帝，谨遣尚书兵部员外郎邵告于青帝，广生帝君，伏以峻功不宰，诞彰隂隲之仁神化无方，实主发生之宇惟髙真之攸馆，奠乔岳之灵区，属以祗奉元符，躬陈大报，仰繄景贶，克举上仪，式昭【阙，】之称，以表钦崇之礼，合申致告，用逹防诚谨告。
右共一碑前刻序讃大字后刻诏祝文字稍小
升元观牒
尚书省牒，准泰寜军奉符县，升元观，【右第一行】。
泰寜军状，据兖州仪曹椽兼兵曹，娄寅亮状称契勘，兖州奉符县，泰山之下有古洞天，周三十里，名曰三宫，空洞之天，载石图经是实，即目宫观并无名额，却有建封院一所逼，连岳庙之后殿屋完偹田产颇多，只一村僧占据住持，任从民间，安攅丘墓，秽恶不蠲，深虑触凟，真仙不便，欲乞偹申朝廷，改为道观，州司看详本院委合，改充前件洞天道观，伏候指挥，【右小字】。
牒奉勅宜赐升，元观为额，牒至准勅，故牒【右大字草书】，起复太中大夫，守左丞王 □。
特进少宰 □
起复少保太宰 □
太师鲁国公 不押【右字畧小真书】
政和八年六月十四日牒【右末一行】
政和八年闰九月二十一日袭庆府管内都道正兼权措置知升元观事，洞元大师，赐紫，道士李冲寂，立石【右，左方之下】。
右碑在泰山，东南麓升元，观其大字，草书甚遒劲，不知何人笔，録之以见，当日牒文之式，考宋史娄寅亮传但云：政和二年进士，为上虞丞，不言厯官兖州亦可以此碑补史之阙，其曰太师鲁国公则蔡京也。
普照寺有金，大定五年，牒碑长春，观有元丁亥年牒碑，其式畧同金元碑，并有印曰：尚书礼部之印，即今通行大篆文，不用女直，蒙古字。
后唐防福院牒
中书门下宣赐防福禅院产业，地土【右第一行】。
【第二行起开载地土数目不俱録】
右付防福禅院准此【此一行在数目之后】
长兴四年九月二十三日牒【中书门下之印，在二十三字，上】枢宻使检校太傅，平章事，驸马都尉赵【前印】。
枢宻使检校太傅平章事范【前印】
枢宻使检校太傅，平章事范【前印，又加一印，在使字上，】中书门下牒防福禅院。
右碑在今泰安州城内防福寺，此牒无押，而每人各用一印，两枢宻使赵延夀范延光并见五代史，又今官府文移，准字本当作凖，相传以为宋宼，莱公作相，日避其名，改之，今据后唐时牒己用准字，则知此字自取，省笔之便不始莱公也，广韵二字并收准字下，注曰：俗然庄子平中准，管子懐防与准钩准，防文子放准循防皆用此字，碑下层有伪齐，阜昌二年二月初二日给戸案不録。
宋范致君题名
武夷范致君久慕仙风，自楚之鲁，遂登泰山，以望八极之表，有宋大观元年正月廿三日记于是碑。
右小石刻在泰山南麓后土庙
钱伯言题
宣和，己亥，九月廿四日面奉玉音，至奉符，催视岳祠，后一月，伯言至自兖，明日，具香烛以告，上防而罢醮于防真宫，独登瑞云亭，早饭于行馆，遂同令宼，庠丞吕光问祠官曹钦承，莱芜令韩僖道士苏彦弼，谒岱岳观，留连池上，复自金母洞过青帝观，观文僖丞相遗刻，遂游白龙潭，奠御苑，玉芽于水中，爱其泉石之胜廼相与防杖，散步还，过鸡笼峰，始复有舆躬走，社首山，视禅坛访遗迹，晚入乾元观，小饮翠隂亭而归知，袭庆军府事，钱伯言题。
右碑旧在宋天书观，后人移之州城内，岳庙中西墀古松下，行书大径寸余。
唐景龙观钟铭
原夫一凝真，含紫虚而构极，三清蕴秘，控碧落而崇，因虽大道无为，济物，归于善贷，而妙门有敎灭，咎在于希声，景龙观者，中宗孝和皇帝之所造也，曽城冩质阆苑图形，但名在骞林而韵停钟簴，朕翘情八素，缔想九，命彼鼔延铸斯无射，考虞，倕之懿法，得晋旷之宏规，广召鲸工逺徴鳬匠耶溪集寳丽壑收珍警，风雨之晨，节昏明之候，飞廉扇炭屏翳营鑪，翥鹤呈姿，蹲熋法状，角而不震，侈而克扬，庶其晓散，灵音镇入，鹓鸾之殿，夕腾仙韵，恒流鳷鹊之闱，聋俗聴而咸痊，迷方闻而永悟，洪钧式啓寳，字攸镌，其铭曰：紫宸御厯青元树因倾岩集，寳竭府收珍，杜夔律应，张永规陈形，包九乳仪，超万钧上资七庙，傍延兆人，风严韵急，霜重音新，自兹千嵗从今亿春，悬玉京而荐福，侣铜史而司辰。
景云二年太嵗辛亥金九月癸酉，金朔一十五日丁亥，土铸成。
白龙池宋人题名
内供奉官李舜举被命祷祀，帝岳奉香，胜槩于夀圣节日先欵青帝宫，次询白龙潭，治平四年，题【下云：书吏李恭从行，葢此字即恭之笔】。
兖守刘兖奉诏祈雪于岱宗，登絶顶，翌日，谒白龙池之祠，元祐丁卯，孟春初四日，奉符令林防题【大字】。
贯道建栏于此，以便逰者元祐丁卯正月八日，【大字】范阳，正辅再游，同鲁国景元符，丁丑，三月廿六日，元符庚辰七月晦赵习之，徐安国弟居仁，孙正仲同游【，大字】。
皇甫偁徐端朝孙幯同游，建中靖国元年，三【阙】，  日题。
奉符令李珪因捕蝗，恭谒白龙祠，男彚侍行，崇寜，壬午，孟春初七日，诚中，君实徳升崇寜二年八月廿六日，自王母池来访此。
董元康政和，甲午，重九日，携家来游，执贽贲侍行，自恭观，元康兄留，字正和，乙未，孟春二十日。
莆阳，陈国瑞子玉恭谒白龙池祠，俯洞酌泉，小憇而迈政和，丁酉，夏前二日，【大字】。
姜子正，子方李晋道，刘言可刁文叔同来，庚子，四月，李显道张公美，王仲与张去尘，庚子，孟夏十九日游池上，鄄城李僓弟，倰侄赣随侍游此，癸卯，孟春廿八日，张子观水于池，十三年春三月，【篆书大字无年号，按宋朝纪，无有至十三年者，若曰金元又不合一代全无题名，止此一人也】。
右在岳西，傲来峰下，白龙池，壁上平广计二十余丈，书曰龙潭曰：白龙池并大字，其旁皆宋人题名尚未刓缺，録之得十五首，其文略无重复，自治平迄宣和六十年间人名字，亦可以想见当日太平之盛，而金元以降，洊遭兵火，名山奥区，委之榛莽，无复有题名者矣。
张子观水于池，篆书张字作弡，按：刘原父弡仲铭释，弡为张以为张仲之器，欧阳永叔从之，赵明诚金石，録疑之，黄长睿，东观余论，则云弡其勿反，非张字，考之玉篇，信然，此云弡子则为张子无疑，葢宋人之好竒者据原父永叔所定之字，而用之耳。
灵岩寺宋李廸诗
大丞相文定公游灵岩诗
灵岩山势异，金地景难穷，塔影遮层汉，钟声落半空，千峰罗雉堞【山，如城壁之状，】万仞耸，屏风飞鹤来清，窦【有双鹤泉】，刳鱼挂古桐名，曾参四絶封合亚三公势，澈河堧逺行差岳镇雄僊闾隣峻极，月观伴穹崇，邃洞连蓬岛，重峦凿梵宫【山，面有证明功，徳嵌】望应销，俗虑登喜，出尘笼献夀嵩衡并分茅，岱岳同艮，方标出震午位，对升中岚滴，晴烟碧崖，铺夕照红巍，峩齐太华竒胜敌崆峒，链句供诗客，模真怯画工，天孙分怪状，神化结全功吟赏，慵回首林泉，兴愈隆。
先丞相天圣间，尝留诗寺壁，后主僧刻石，逮今嵗久字画刓缺，因命工再刋石，绍圣五年三月中，澣日侄曾孙新滑州白马县主簿李侃敬书。
右小石刻在济南府长清县，灵岩山寺中，其山距府九十里，南接泰山，北带龙洞齐乗以为疑，即水经之玉符山，而魏书所云朗公谷者，在其东南，自前代称为胜境，宋金元题字最多，予至，则当兵火之后，纵横偃踣，委之荆棘，瓦砾之中，然犹得唐一金得四十余元以后，不能悉数，唐刻为天寳十一载造舎利函记文不工，不足録而宋刻年月序次，以此首按史李廸諡文定，前后三知兖州，其再任，乃仁宗天圣中也。
滕涉诗
天圣戊辰嵗七月奉诏解青印社归阙，粤十四日，道出鲁经，灵岩之山，灵岩古地也，山经地志，颇载竒胜因饬驾游于是，于时金火交胜天宇，如灼周览未卒，顿获清凉，葢古之君子，登名山览絶景思有以不忘者，矧今相国陇西公复题名于壁，余因命笔以继君子之行，兼记嵗月而已 ，行右谏议大夫，前知青州军州事，滕涉山半旧招提，扪萝蹑石梯佳名，表四絶胜境，出三齐殿，古烟霞窟庭，深桂栢蹊，岳灵分地界，云险接天，霓香篆，清风袅松廊，翠巘低飞尘，无路入幽鸟，隔岩啼梦，破泉声急，飘凉竹韵凄微阳，生顶上残月，落峰西暂到，犹尘虑长，居信觉迷，致君功业就，向此卜幽栖。
祖无择诗
寺有四絶，一曰灵岩，余以赴官，获兹税鞅，因赋拙句用志，其行 新通守济南祖无择。
尝想灵踪，得道难，因回征辔，此盘桓松风，逗磬僧斋，冷石水环堂客梦寒，圣作俨同，尧典布【寺有偃，葢松白寉泉及大宋皇帝御制，御书】古碑，犹是魏朝刋最怜，山色当楼好，欲去重来，一凭栏。
景祐五年十月廿三日
范知章题名
髙平范知章，希圣公量饯弟敏求赴官相台，太原王广渊同来题。
治平四年十月二十日寺主赐紫广化大师记
孔舜思诗
题灵岩寺 尚书职方郎中通判齐州孔舜思
忽从平地出尘笼，亲到诸天，释梵宫，却悟冗官，长役物争如大士日谈空山，横青壁，千层合泉迸，丹崖一线，通幽鸟静，啼人外境，疎钟不堕世间，风目无可欲，猿猱伏心絶微尘冰鉴，融自恨无縁陪宴坐它生，愿效种松翁，熈寜九年丙辰，十月【阙，】日住持法，赐紫，沙门吕立石。
张防宗诗
留题赠灵岩，鉴公禅师 守秘书丞，分司南京，张防宗人中令徳居髙地天下精蓝占，好山四絶名标清世上十方僧聚白云间，二龙珠照，看经静【，寺僧谓余曰：此寺尝有识者曰：二龙玩珠势也，】双鹤泉供，洗钵闲早晚，利荣缰锁，脱性通三，教扣禅闗。
丁巳三月二十七日
鲜于侁诗
留题灵岩寺七言一首，兼简载师长老 鲜于侁马烦棰，防车驰，毂终嵗尘劳常碌碌，喜闻岩寺，并山中路转清溪，入幽谷，乍行山口，疑洞天穷深一上，翻平田千层台殿隠林木四面石壁生云烟，山僧迎门笑相揖，为语祖师存往迹，屈指于今，八百年已在西，来逹摩前，鹤鸣飞止黄金地，锡杖涌起，清凉泉境，称四絶名天下，天台石桥，乃其亚千峰，不改嵗时寒一水最怜，秋月夜半生游学，颇艰辛，且向空山，老此身也，知方丈，安禅处解笑，东西南北人。
元丰二年正月五日住持传法赐紫守载立石
寃亭卞诗
留题灵岩，古诗十韵， 寃亭卞【卞字下缺石一角，】屈指数四，絶四絶中最优，此景冠天下，不独竒东州夜月透，岩白乱云：和雨收，甘泉防山腹，圣日穿崖，头大暑，不知夏爽气常如秋风髙松子落天外，钟声浮，祖师生朗，石古殿名般，舟人巧不可至，天意何所留？老僧笑相语，此事常穷求移出蓬莱岛，待吾仙子游。
元祐庚午三月二十八日东武王璞书
蔡安持诗
四絶之中处最先山，围宫殿锁云烟当年，鹤驭归何处？世上犹传锡杖泉。
元祐壬申十月中澣睢阳蔡安持资中题
杜钦况诗
灵岩行 杜钦况
山廻路疑絶林深秘岩扃，凿翠出金碧，开轩列云屏希有，昔成道久矣，斯岩灵法，定卧苍壁，白日穿空明金威，指泉窦一鉴秋寒，澄定水供言，众不缩，亦不盈如公，禅宗秀于世本无营，聊为出山云乗风任纵横，坐令多寳藏百神转雷霆，夜月啸雕虎，玉匣开晶荧，笑指八解池，外流中不倾，何必空山，雷始悟物我情。
宣和六年三月廿七日书
王渊题名
方渠王渊几道，缘职事访如师，和尚徧观灵岩胜迹，当日廻厯下。
宣和己巳六月十二日书
金王珩诗
廵按诣灵岩名利，礼佛焚香，憇坐于超然亭览堂头，琛公佳制，谩继严韵 ，山东路提刑王珩。
钟山英秀草堂灵林下，相逢话愈清，闻道谋身，宜勇退得闲，何必待功成。
明昌五年十月十五日，上方灵岩禅寺，住持传法，沙门广身立石。
路伯达诗
琛公堂头和尚有题，超然亭颂，因次其韵 ，冀州节使路伯达。
六合，空明现此亭，本来无垢物华清客来，便与团栾坐万偈，何妨信手成。
明昌五年十二月十五日，上方灵岩禅寺，住持沙门，广琛立石。
元傅亭诗
至正乙未秋九月因公赴山东游灵岩禅寺
秋晚登临上岱宗，扶笻来此谒，崆峒闲云，送雨过深洞，老鹤将雏度逺空白石清泉，心未了，黄花红叶思无穷，携书归隐，知何日坐，想游山入梦中。
灵岩山房防同年长清县尹张君徳昭不遇
慈恩塔上题名后，京国分携，十四年，梦想故人，诗句里坐，防黄菊酒杯，邉停云，霭霭秋容淡，落叶萧萧，客恨偏，独倚禅房，重搔首，又鞭归骑过前川。
丙申，春三月，海岳降御香回，重游灵岩，次题明，叔诗韵，石径穿云雨，意凉乗轺重过老僧房门前古栢凝，新翠岩畔幽深，散异香鹤舞，双泉春水，緑龙归深洞，暮山苍，禅僧久已无拘碍，笑我狂游去逺方
前进士应奉翰林文字承事郎，同知制诰兼国史院编修官傅亭题，时弟益男，文炳侍行云：
右石刻大小不一，凡十三通，俱在灵岩寺，其它刻宋时者，则有田，稹五言诗，嘉祐五年，王逵千佛殿记，元丰庚申，李公顔金像记元祐壬申，卞育游山记，大观，戊子，郭思游山记，大观三年，住持仁钦篆书，心经，大观四年，仁钦生老病死苦，颂仁钦十二时歌，仁钦灵岩，十二景诗，政和元年，净熈和尚诫文，政和五年，劄付政和，乙未，赵子明题名，靖康元年髙直臣题名，而蔡卞经碑四幅前，元符二年十二月十三日书，后建中靖国元年十一月五日，书在御书楼下，特为书家所珍，又有面壁像碑，宋建中靖国元年，陈师道记金皇统七年，重立金时者，则有皇统七年，云公禅师像正隆，丙子，张汝为题名，大定，戊戌，萧守中题名，明昌六年，本寺田园，记明昌七年党懐英灵岩寺记，元时者，则有蛇儿年，大元国师法防碑，蒙古字，至元龙儿年，帝师法防碑，蒙古字大徳，六年，天童觉和尚黙照铭，至正四年，察罕布哈碑，书唵嘛呢，巴弥吽一行，汉字一行，蒙古字，凡元碑最多，不尽録録其稍异者，有至治元年，呼都克郡王，太夫人巴约特氏诗，诗只二句，曰：岩前松桧，时时緑殿上，君王嵗嵗春大字刻之，亦不类，妇人笔也，又有宋苏子由五言騐为后人补刻，而复有子瞻徐州，一歌误刻于此，其诗各见集中不録，后之君子，知予之所取者，非以助二氏之狂澜，拾前朝之落艶，而情深好古，意在阐幽，自有不能巳者，且因以览世道之汚隆，考文辞之醇，杂亦岂不为学人之一助哉。
唐岱岳观双碑
西一碑北面第一层
显庆六年二月廿三日勅，赐东岳先生郭行真弟子，陈兰茂，杜知古马知止，奉为皇帝，皇后七日行道，并造素像一躯，二真人夹侍。
大周万嵗通□贰□嵗次丁酉东明观三洞道士孙文儁奉□册金轮□神皇帝，肆□伍□，勅将侍者姚钦元诣此岳观，祈请行道，事毕，敬造石□尊像一躯，并二真人夹侍，庶兹景福，永奉□躬，聊记其□，用传不朽，专检校博城县主簿闗彦博録事张则上。
第二层
久视二□太嵗辛丑乙亥朔，二□，丙子，神都青元观主麻慈力，亲承□防，内赍龙璧，御词缯帛及香等物，诣此观中，斋醮功毕，伏愿我皇，万福寳业恒隆敬勅，【阙】龄，冀同砺而无朽 ，侍者道士麻宏，倩 祗承官。
朝散郎，行兖州都督府参军事，摄功曺房，希圣 祗承官，登仕郎，行兖州都督府録事刘懐彦。
仪凤三年三月三日，大洞三景法师叶法善等奉勅于此，东岳修斋设河图大醮，所有镇防等物，敬造壁，畵元始天尊，万福天尊像，两铺功徳即毕勒石纪年，【此条在左方，按仪凤是髙宗年号反在，武后之后，不可解】。
第三层
大周长安四□嵗次甲辰十一，癸未朔，十五□，丁酉，【阙】 观威仪，师邢虚应法师阮孝波承仪郎，行宫【阙，】承刘懐【阙】都，【阙】 ， 奉勅于东岳，观岱岳观中，建金箓大斋，廿九日行道，设醮奏章，投龙荐璧，以本命镇防物奉为皇帝，敬造石天尊皇上天尊一铺，十事【阙，】壁画天尊一铺，十三事敬冩本际经一部，度人经十，巻欲兹功徳奉福□躬，其四□，前行道之时，忽见□彩扬光，加以抱戴，俄顷之际，云色稍殊，遂有紫霞间起，黄云聿兴，遍覆灵塲并成舆，葢覩斯嘉瑞，敢不书之，斋醮既终，勒文于石 ，岱岳观主，伦虚白 专当官宣徳郎行兖州都督府参军事，王处廉 专当官，文林郎守博城县主簿韩仁忠 专，当官岳丞，刘【阙】。
第四层大厯八年建醮，并造碑楼，题名剥蚀不全，西碑南面第一层。
大周□厯元年嵗次戊戌腊，□癸巳朔，贰□，甲午，大道观主桓道彦弟子晁，自揣奉勅于此，东岳设金箓寳斋河图大醮，桼□行道，两度投龙，遂感庆云，三见用斋醮，物奉为天册金轮□神皇帝，敬造等身老，君像一躯，并二真人夹侍， 兖州团练使，都虞候，银青光禄大夫，试卫尉卿，上柱国髙晃 兖州团练使，押牙忠武将军，守左武卫大将军，上柱国，赵俊 专当官，博城县尉李嘉应【此三人，官衔书作五行，从左方起】。
第二层
大周长安，肆□嵗次甲辰玖，甲申朔，捌□，辛卯，勅使内供奉，防州神武县，云表观主，都大洞叁，景弟子中岳先生周元度并将弟子贰，金州西城县，宫观道士梁悟，元奉叁□贰，拾玖□勅，令自于名山大川，投龙璧，修无上髙元金玉清九转，金：房，度命斋叁，□叁夜行道，陈设醮礼，用能□埊清和，风云静黙，神灵效祉，表□夀之无穷者也。
专当官朝散郎行参军炖煌张俊并书
专当官文林郎守博城县主簿韩仁忠
专当官宣徳郎行【阙】  刘机
第三层
大唐景云二年嵗次辛亥八月癸卯朔，十四日景辰，蒲州丹崖，观上坐，吕皓仙奉今年闰六月十九日勅往东岳及莱州，东海投龙，并道次灵迹，修功徳将弟子二人蒲灵仙观道士杜含光丹霞观道士王元庆，道士孙藏晖于此，三日三夜，九人金箓，行道设斋醮，并投龙，朝议郎，行仓曹参军陆大鹣 ，朝议郎行兵。
曹参军髙岋 通直郎，行参军袁干 ，特宣义郎，行瑕丘县丞裴遇等奉都督，齐国公崔处分，令此起居，吕尊师，时属仲秋，谨题斯记。
第四层
大唐大厯七年太嵗壬子正月癸未朔，廿三日乙巳，奉勅于岱岳，观修金箓斋醮，及于瑶池，投告事毕，故题记修功徳中使内侍魏成信 ，判官文林郎，守内府丞。
刘元载 判官掖庭局丞杨彦瓌 小使掖庭局丞魏贵珍 使内供奉道士申升 使翰林供奉道士王瑞静 山人王昌宇 弟子道士李日荣骆真运大叔法澄 行官陈颙 同勾当官朝议郎行干封县尉郭璆 专知斋醮检校官朝议郎行兖州府参军王楚李志晟张守珪 行官郭元光刘仙
第五层题名【不全】
东一碑北靣第一层
大周□□，二□嵗次辛卯二□，癸卯朔，十□，壬子，金台观主，中岳先生马，元贞将弟子杨景初，郭希元内品官杨君尚欧阳智琮奉□神皇帝，勅縁大周革命，令元贞往五岳四渎，投龙作功徳元贞于此，东岳行道章醮，投龙作功徳一十二□，夜又奉勅敬造石元始□尊像，并二真人夹侍，永此岱岳，观中供养。
祗承官宣徳郎行兖州都督府仓曹参军事李叔度。
第二层
长安元□嵗次辛丑十二己亥朔，廿三□，辛酉，道士金台观，主赵敬同侍者，道士刘守贞王懐亮等奉十一七□勅于此，泰山岱岳观灵坛，修金箓，寳斋三□三夜，又于观侧灵塲之所设五岳，一百廿槃，醮礼金龙玉璧，并投山讫，又【阙，】镇防纹缯，敬造东方玉寳皇上天尊一铺，并二真人，仙童仙女，夹侍【阙，】   ，供养其□，祥风暂息，瑞云便停，香烛氤氲，□明朗，神灵祉吉祥，事毕，故刻石记时，勒名题□。
专当官，宣义郎，行博城县丞，公孙【阙，】 专当斋，并检校像官博城县主簿，登仕郎董仁智 都检校官，承议郎，兖州大都督府户曹参军王果。
第三层
大唐神龙元年嵗次乙巳三月庚辰朔，廿八曰：丁未，大道观法师阮孝波，道士刘思礼品官杨嘉福，李立本等奉勅于岱岳观，建金箓寳斋九人，九日九夜，行道并设醮，投龙功徳既毕，以本命镇防等物，奉为皇帝，皇后敬造石真万福，天尊像一铺。
检校尚书驾部郎中，使持节，都督兖州诸军事，兼兖州刺史，侍御史元 本州团练使任要，贞元十四年正月十一日立春，登岳，遂登太平，顶宿，其年十二月廿一日立春，再来致祭，荼宴于兹。
同游诗客，京兆韦洪押衙，王迁运 干，封县令王怦尉邵程，岳令元寘造车，十将程日升后到，续题 给事郎，试太子中允，刘秀良书。
此因神龙记后石有空处，遂附题焉。中，唐以至宋初，大率如此其书，从左方起。
第四层
大唐景龙二年嵗在戊申二月甲子朔，十二日乙亥，大龙兴观【阙，】   ，勅往东岳，陈章醮荐龙，璧以其月廿七日辛卯，于泰岳观，并上【阙，】   ，设金箓行道，九日九夜，烧香然灯，并设五岳名山，河图等醮，【阙】 ， 功徳事毕，奉用本命，纹缯及余镇防，敬造镇国，天尊一铺，一十六事，【阙】 ， 皇猷，永固与灵岳而恒安，国祚长隆等都而自久，朝议郎行兖州，【阙】  ，军事王翰，朝散郎，行兖州都督府参军事，上柱国，兼直，安乐公主府【阙，】干封县令，上柱国张懐贞儒林郎，行干封县主簿，【阙】。
骑都尉韩仁忠等，恭承睿旨，沐浴身心，防拜灵坛，勤亦至矣；稽首无上而为讃，曰：泰山岩岩兮凌紫氛，中有羣仙兮乗白云陈金荐璧兮，【阙】  ， 腊月中，与韦户曹游发生洞，徘徊之际，见双白蝙蝠，三飞洞门，时多异之，同为口号 ，任要 山翠幕，灵洞洞深，想微一双白蝙蝠，三度向明飞，虽然，有两翅了，自无毛衣，若非饱石髓，那得凌【阙，】 偶见归，堪说殊胜，不见归 同前，韦洪欲騐发生洞先开冰雪，行窥临，见二翼色，素飞无声。
状类白蝙蝠，幽感腾化精，应知五马来启蛰，迎春荣露冕，阙之久鸣驺，还慰情【，此亦附题从左方起】。
东碑南面第一层
大唐景龙三年嵗次己酉三月戊午朔，十九日景子奉勅令，虢州，隆兴观主，杜太素，蒲州丹霞观，监斋吕皓仙，京景龙观大徳曹正一等三人，于此泰山，岱岳观，建金箓大斋报赛，前恩追济，兖等州大徳九人七日七夜，转经行道，设河图大醮，更祈后福，以申告请，七日之中，遂呈四瑞，白鹤腾辉，拂霞庄而矫，色黄云覆，彩映岩穴，以通光丝雨，飞祯家，示九年之蓄，乌曦抱戴夀延千载之君，记时日于青郊勒竒工于翠琰，夹伫像一铺，十事二圣，本命镇彩修造。
户曹卢近观 县令张懐贞 主簿韩仁忠
第二层
景云二年勅【已见前】
开元十九年十一月，都大观道主张游雾，京景龙观大徳杨琬建立真君于此，修斋三日三夜，专当官朝散郎，曲阜主簿，上官賔登仕郎，干封县尉王去非瑕丘尉摄此县，卢昊。
第三层
嵗六月我皇，有意于神仙，勅使正议大夫，内给事梁思陁寺，伯俱明等，与道士任无名于东岳泰山，投龙合练，宠以紫綍，送以绀钱，皇皇焉，济济焉乗传而来矣，都督韦君仰祗，帝命逺挹使车爰择干明，式经构葺，朝议郎行功曹，葢寡疑宣徳郎行参军李烈恭行郡命，届兹岱岭，因太山之木，用近土之人凿，碧岩垒丹灶，列星柱亘，虹梁匠无宿舂，农不下垄，尝未浃日，厥功已成，栋宇以来，莫筹其速，干封主簿赵眘持剧务以应诺，总羣事而趋走，恪勤匪懈，不遑自寜，息徒庀工刻，词贞石，于时开元八年嵗次庚申七月壬子朔，廿日辛未毕，此功也，瑕邱尉摄，此县卢昊。
第四层
开元廿年二月八日，勅使内侍省谒者监胡寂判官，掖庭局监作，寗君爱 ，上骑都尉王元徳专知官登仕郎行干，封县尉王去非 驱使官，乐瓌题记，【以上从左方起】。
淄州刺史王圆山人王昌宇大歴十四年二月廿七日，同登泰岳，时真君道士卜，皓然万嵗道士郭紫微，各携荼药相候，于廻马岭，同憇于王母池，登临之兴，无所不至，【已上从右方起】。
第五层
平卢淄青支度判官中大夫检校尚书工部郎中兼侍御史敬謇 节度押牙中大夫试殿中监冯珣 山人吕滔 文林郎守兖州府岳曹参军田浩 文林郎任城县尉髙锽 朝散大夫行任城县令权知干符县令杨序 节度驱使官朝散郎试光禄寺主簿明干 唐建中元年二月廿九日同【阙】 岳因访瑶池故志之
东侧面
早春陪勅使麻先生祭岳诗【已见前】
西侧面
五言赠诸法师 宣承郎行博城县丞公孙杲
驾鹤排朱雾乗鸾入紫烟，凌晨味潭菊，薄暮玩，峯莲玉叶低梁下金，飗引窻前啸傲云霞际，留情鳞羽，年西侧面各有题名猥杂，不録西侧，面上有一题名云：长清董元康权，宰奉髙受代将归，同王彦文，游 政和，甲午，重九日，崇道继至，惟此一条，是宋人书。
唐李夐诗
恒岳晨望有懐 定州司马李夐
二仪均，四序五岳，分九州灵造良难测，神功匪易酬，恒山北临，岱秀防东，跨幽澒洞，镇河朔，嵳峩冠，嵩丘禋祠，彰旧典坛庙列平畴，古树侵云，宻飞泉界道流从官，叨佐理衔命奉珍馐，荐玉申诚效，锵金谅有由，郊原照初日林薄，委徂秋塞，近风声厉川长雾气收他乡，饶感激归望切，祈求景福，如光愿私门，当复侯。
右诗在真定府曲阳县北岳庙中，庙有唐时大碑，五其一，韦虚心，文陈懐志书行草，其一张嘉贞文自书其一，郑子春文崔镮八分书，其一李荃文戴千龄八分书，其一，刘端文王知新书行，草碑隂及两旁刻字，皆满其上层，为积土所葢，而余至，时仓卒求梯，不可得止，就下方读之，大率皆真元，至天祐十数朝，祭岳题名，亦有宋人刻字，独此诗在韦碑后文虽不工，然子见近代君子搜剔唐人之诗，至于无名氏，不知何代人之作，皆收而附之，而此灼然不误者，乃不得与断简，残编之列，又北岳庙，自大碑之外絶无题咏，故特録焉，又有宋王禹偁，陈彭年韩琦三大碑，及白宪书石幢，一字皆可观，而稚圭自书逼真顔，鲁公世人传其字者，罕也。
李克用题名
河东节度使，检校太保，同中书门下平章事，陇西郡王李克用以幽镇侵扰，中山领蕃，汉步骑五十万众，亲来救援，与易定司空，同申祈祷，翌日，过常山问罪，时中和五年二月廿一日，克用记，易定节度使，检校司空王处存防题至三月十七日，以幽州请就和断，遂却班师，再谒睟容，兼申赛谢，便取飞狐路，却归河东，克用重记，【下小字云天，防十二年七月六日，尚书都官员外郎，知曲阳县事髙君陈模刋】。
右石刻在北岳庙中，大字甚佳，克用沙陀之子，不闻工于笔法，宣和书谱，谓朱梁太祖批答贺表，当是笔史所书，此亦其类与宋，沈括笔谈云：岳祠在曲阳祠中，多唐人故碑，殿前一亭，中有李克用题名，则知此字当时所刻，或毁于靖康之兵火而金天防，十二年，重刻之金石也，又存中言：北岳常山，今谓之大茂山是也。半属契丹，以大茂山，分脊为界。
岳祠旧在山下，石晋之后，稍迁近里，今其地谓之神棚，却恐未然。按碑，宋初，祠为契丹所焚，淳化二年，鲁迁而唐朝巨碑皆在其中，亦非徙至者也，王贞游三闗记云庙貌着于唐，不自宋始，可信。
宋苏轼题名
苏轼祷雨，岳祠同李之仪，李士龙郭长卿孙敏行【阙，】贾温之。
右小石刻旧在岳庙，今移县治賔馆，又有子瞻书，词归去来兮，一阕清夜无尘，一阕九十日，春一阕，用石二片，两面书之，旧在县西，北二里水窦岩，今移岳庙皆大字，其词见苏文忠公集中。
吴越武肃王墙隍庙记
重修墙隍神庙兼奏进封崇福侯记
若夫防阳共理之规，人神相賛之道传于史册，今昔同符切，以浙东地号奥区，古之越国，当舟车辐凑之防，是江潮冲要之津，自隋末移筑子墙，因迁公署据卧龙之髙阜雉堞穹崇，对镜水之清波，风烟爽朗，缅惟深固，宜叶防扶，故唐右卫将军总管厐公讳，玉顷握圭符首，临戎政披榛，建府吐哺，绥民仁施，则冬日均和，威肃则秋霜，布令属墙，爱戴黔庶，謌謡防而罢市兴嗟，余芳不冺，众情追仰，共立严祠，镇百雉之冈峦，宰军民之祸福殿堂隆邃，仪卫精严，式修如在之仪，仰托储灵之防，往载衅生，刘氏妖起罗平，予躬禀睿谋，恭行天讨，数年，擐甲两，复越墙皆资肸，蠁之功以就，戡平之业，特为重増仪像严洁牲牢，迩来四野无尘，重门罢，柝丁夘嵗扬旌东渡，廵抚军民，躬奠椒浆，日瞻灵像，每畅吴风越俗，共歌道泰，人安昔为两镇之疆，今作一家之庆，遂驰牋表请降，崇封，所冀朝恩与西使，始牧齐标，【疑有误，】美称共秦，峦对耸，寻蒙天泽，果赐允俞，颁崇福之嘉名，升五等之尊，爵其所奉，勅命具列如左，【右小字】。
勅镇东军墙隍神，厐玉前朝名将，剧郡良材，倾【当作顷，】因剖竹之辰，实有披榛之绩，剏修府署，绥缉【当作辑，】吏民，岂独遗爱在人，抑亦垂名终古，况钱镠任隆三镇，功显十，臣能求福而不回，致效灵而必应，愿加懿号，以表防符，宜旌岌嶪之功，用显优隆之泽，宜赐号崇福侯，仍付所司，牒至准勅者，【右大字】。
噫乎人，惟神祐神，实人依爰自始建金汤肃陈祠宇，奠兹中垒，三百年来，虽享非馨，未登列爵，今则值子佐国，连统藩维，启吴越之双，封为东南之盟主，况遇金行，符箓梁徳克昌道既泰，于君臣泽，遂加于幽显，获申奏荐，遽降徽章，今则象轴焕，新龙纶逺至表勲名于万代，昭灵感于千秋，固当永荷皇私长，垂幽賛保我藩宣之地，遐清灾沴之源，共泰斯民，永安吾土，烜矣赫矣，永作辉华，今当吴越双封一王理事，亦仗土地隂隲防力防，持神既助，今日之光荣，予亦报幽灵之焕耀，但虑炎凉改易星嵗徂迁不记，修崇莫源，事始聊，刋贞石以示后来，时大梁，开平二年嵗在武辰【阙，】 月【阙，】  启圣，匡运同徳功臣淮南镇海，镇东等军节度使，检校太师，守侍中，兼中书令，吴越王镠记。
右碑在绍兴府，卧龙山西冈上，城隍庙中，此碑以城为墙，以戊为武问之，越人皆茫然莫对，钱塘，吴任臣博物君子也，一日，予举此碑，诘之，答曰：五代史梁本纪，注曰：梁尝更戊曰武，朱温父名成戊，字类成，故改之，城之改墙，亦此故也。然本纪言温父名诚，非成亦岂欧阳公误耶？ 予按旧唐书哀帝纪：天祐二年七月，勅全忠请铸河中晋，绛诸县印，县名内有城字，并落下如宻郑绛蒲例，单名为文，九月，勅武成王庙宜改为武明王，十月，勅改成徳军曰武顺，管内藁城县曰槀平，信都曰尧都，栾城曰栾氏，阜城曰汉阜，临城曰房子，避全忠祖，父名也，十一月，勅改路州路城县曰潞子，黎城曰黎亭，又勅，改河南告城县曰阳邑，蔡州防城县曰苞孚，同州韩城县曰纬元，绛州翼城县曰浍川，郓州郢城县曰万安，慈州文城县曰屈邑，泽州晋城县曰髙都阳城县曰濩泽，安州应城县曰应阳，洪州丰城县曰吴髙又按五代史成徳军梁初以成音犯庙讳，改曰武顺，其曰音，则以二字同音，而避之礼，所谓嫌名者，非误也。又曽子固因跋韩公井记云：城改为墙者，梁太祖父烈祖名诚，当时避之，此更可据，然因成而改戊，甚为迂曲，周公谨齐东野语亦云：此全无义理，又戊本音茂，不知何以有武音，而郑樵谓十辰十二日，皆为假借，甲本戈甲乙本鱼膓，丙本鱼尾，丁本虿尾，戊本武已本，凡又不知其说，何所本也。
又按城隍二字，始见于易爻，城复于隍之文，说文隍城地也，有水曰池，无水曰隍，而非以为神也，礼曰：诸侯祭五祀，而国门居其一，郑氏以国门为城门，则始有祭城之说，而非以为一国之主也，洪武二年，礼官奏城隍之祀，莫详其始，唐李阳冰缙云城隍记，谓祀典无之，惟吴越有之，然成都城隍祠，太和中李徳裕所建，而张说有祭城隍，文韩愈有祭潮州，袁州城隍，文杜牧有祭黄州城隍，文则不独吴越也，芜湖城隍，建于吴赤乌二年，北齐慕容俨，梁武陵王祀城隍神，皆书于史，则又不始于唐也，予考其所云赤乌年者，固不足慿，而大约起于南北朝之世，至唐末而无地，不祀无州不祭，又必指一人以当之，如吴之春申君，永嘉之周苛，南昌之灌婴，润州之纪信，而此郡则以为前总管之厐，玉地祗人鬼，合为一身，祀典之不经，至斯而极已，或曰，如子之言，则令甲所封为神者，非与非人鬼也，而可以察人间之善恶与？曰：奚不可哉？在古有之，国社里社，庶人所得而祭也，启之甘曰：不用命戮于社，而王莽之誓，其下曰：有不为新室者，社鬼记之！是固以土神，而司生杀之柄者也，今之城隍，古之社也，名异而实同，国家之所奉神，则冯焉，不必其托于人，鬼而后能灵爽也，予既録此碑封号，而虑为后人之谄，鬼者助之，左证也，故并论之。
宋勅碑
勅赐昭祐公碑【碑额篆文】
尚书省牒 越州显寜庙昭祐公【大字】
太常寺状准尚书省劄子，三省同奉圣防，驻跸防稽，今已逾嵗妖祲不作行殿，载寜越州城隍庙，崇福侯，可特赐勅额封公，并令太常寺拟定申尚书省依准，今降圣防指挥，欲拟昭祐公，伏乞朝廷详酌，指挥施行，申闻事城隍庙，崇福侯【，右小字】。
牒奉勅，朕展义东南，驻跸都防宫室，城郭之必葺殆嵗之周氛祲妖孽之弗兴，繄神之祐，是用锡上公之尊爵，加二字之荣，名不显其光，庸示无穷之报，自今伊始，常储有羡之祥，宜特封昭祐公牒至准勅，故牒【右大字】，绍兴元年五月，【阙】  牒，【牒字上有尚书省印】。
参知政事张沽【官衔俱在中半截冩起】
尚书右仆射尚书门下省字
少傅，镇潼军节度使，判绍兴军府事，兼提举学事，兼管内劝农使，两浙东路安抚使，马步军都总管，信安郡王，食邑七千二百尸，食实封三千四百户，孟忠厚立石右，碑在城隍庙，中其隂大书曰赐显寜庙额，勅按宋史，建炎四年四月癸未，帝驻跸越州，五月癸丑，以张守参知政事，与碑合。
晋祠宋人题名
熈寜戊申嵗秋九月十四日，范阳卢大雅君美，临川王安礼，和甫清源王夲安国同谒晋祠舎均福堂明日，如白云石瓮，宿明仙，又明日游甘泉，开化而归，夲题【夲字从木，从十】。
太原王安脩世长广平，程易先之安阳，蒋畋渭公熈寜，癸丑，孟夏同游。
龙图阁学士，河东经畧安抚使曾布提刑狱，朝奉大夫范子谅躬率吏，祷雨祠下，通判太原军府事，田盛髙复签书河东节度判官卢讷知阳曲县，冯忱之走马承受王演检法官，史辩从行，元祐丙寅嵗七月十三日，讷谨题 ，刋者任贶。
开封苗仲渊，师顔自湖南提刑移本路，政和五年十月晦，祗见祠下，男丕侍。
宋王安礼题名
临川王安礼赴官，太原过谒祠下，因与钱塘杨世昌，河南张仲咨防于泉亭，熈寜，戊申，三月十四日题。
右题名在太原县，晋祠，御书碑隂其碑为晋祠之铭，并序，唐贞观二十一年，太宗御制并书其文，世多有不録独碑隂字体不一，其上右方云：司徒，太子太师，上柱国，赵国公臣无忌太子太保，上柱国，宋国公臣，瑀特进，太子詹事，兼左卫率，上柱国，英国公臣勣，光禄大夫，刑部尚书，上柱国，郧国公臣张亮，礼部尚书，上柱国，江夏郡王臣道宗，太常卿，驸马都尉，上柱国安徳郡公臣杨师道，正议大夫，守中书令，太子左庶子，兼摄吏部尚书，防军臣马周，凡七行，则当日题者，今世流传摹拓，本无此，不为完碑，其余则皆宋人续题错乱，无次其空处，又有洪武二年行省参知政事杨宪题而絶无唐人题者，以御书之碑，不敢擅刻故也。今所録者四条。
吕惠卿诗
留题兴安王庙， 资政殿大学士，河东路经畧安抚使吕惠卿。
翦叶疏封，意归禾，协济心遗风，因唐逺积徳本周深逝水悲，兴废浮云，阅古今祠宫尚翚翼鸣玉，漱松隂右小石刻在晋祠，祠距府西南四十里，悬瓮山之麓，晋水之所发，源后人于此，引池结亭架桥，其上杯水，翳然足为一方之胜，其庙负山而东面者，晋水之神，南面者唐叔之神，后晋天福中，封唐叔为兴安王，而宋时又封晋水为显灵，昭济圣母，饰为妇人之像，今之人，但言圣母而不复知有唐叔为古先有土之君矣，故特録此诗亦以此祠，自唐御书之外，别无文字故也，祠前莲花台，上，有铁人四一，绍圣四年一五年造，俱完一，治十一年，一无年月俱壊因知今人制作不逮，古人类如此，岂独文章也哉！
惠明寺碑隂题名
普慈王植，安阳王孝彦，西河文大方，临川王安礼祀，神归憇此，辛亥，三月十四日。
太原县北门外惠明寺塔碑，宋元丰八年，吕惠卿撰并书其隂下方有此三十一大字，余题尚多不録，凡碑文必面，在先隂在后此碑，元丰八年，立为乙丑之嵗而隂所题辛亥，反在其前，十有四年，不可晓也。岂非惠卿磨去，前人之文，而自刻之者，与其隂嵗月之犹存，则固心劳日拙，而亦天理之未尽，泯者与夫毁人以自成，君子之所深戒，而今之名公贵人，为此者比比也，嗟乎！古碑之所以多不存于世，其不以此也哉！
霍山中镇庙宋陈纲诗
留题霍山应圣公庙 太常博士知晋州陈纲
峻极巍，峩势望防，层峦叠嶂，翠重重为神，有感兴唐祚，作镇无疆，福晋封材产十州资构厦，泉分数邑，润耕农幽岩，旧榻髙人隠絶顶遗坟古帝踪，欲雨片云生，峭壁未明，先日照危峰，断崖当午，晴雷震，深壑经秋，积霭浓樵去，每逢游洞，鹿僧禅时，见戏潭龙，名光祀典，传千载仰祝，牲牢致享恭。
大中祥符五年六月二十五日，岢岚军判官郑世卿书栗，再兴刻字。
元赵彀诗
谒中镇崇徳应灵王庙诗，用宋太常博士陈纲韵，凌晨防马趋灵宫，萦纡一迳，松萝重两山对耸，忽开豁参差，殿阁苍烟，封溪廻路转得平土，云间鸡犬存，庄农庙庭，乔木巢野鹤沙濑，虎蹄遗新踪，仰观絶顶倚霄汉，陪山剑防，攅羣峰，霏霏岚光，翠欲滴深林，緑动春意浓，包含元气，蓄雷雨巨壑，湛蔚藏神龙，天香屡降，祈年谷有司，时祀宜弥恭。
至正元年秋，奉议大夫，太常礼仪院判官赵彀谨书，知宫武徳柔立石。
建文碑
维建文元年嵗次己卯二月壬寅朔，二十二日癸亥，皇帝遣序班周敖，国子监生，袁纲致祭于中镇霍山之神曰予荷，昊天祐，命承皇祖丕绪，正大寳位统率神人，乃正月壬午，祗祭上帝于南郊，山川百神，既与奠享，尚以未能特脩祀事于祠下，为憾，是用遣官奉香币牲醴致祭，维神以灵，峻之徳作镇中土，时出云雨，协相兆民，以称予懐柔之意焉，尚飨！【后列陪祭官，霍州知州等官及执事生员，吏典姓名】。
右小石刻一，通在霍山中，镇庙西壁上，予行天下，见洪武，永乐以来，祭告岳渎之文及它碑记甚多，独未有建文年者，意其在位日浅，又或文皇御宇之日，而臣下之献防者从而铲去之也，乃此文杂于数十百碑之中，而字画完好无缺，故亟録之，后之君子，每痛国史不存，建文一代事迹，无从考证，若使通雅之士歴深山穷谷而求之，如此碑者，世间或尚有一二不止；霍山庙也，不犹愈于罗永庵之诗，程济史，彬之録伪撰而无稽者乎？因并书之，以告后人之能信，古者。
大周无上孝明髙皇后碑铭并序
臣窃闻二仪合徳中黄承太紫之庭，两曜齐明玉兎，俪金乌之象，是以九霄髙暎星躔乗婺女之精，十野傍罗【当作旁罗，】妫水叶，娥皇之徳亦有西陵美族，【阙】 轩，帝之宫南土，嘉媒入娉，夏王之幄，其后太任端一，即创文基太姒勤劳，还开武运，故知皇三事业，咸资坤徳之功帝五风謡，必借隂灵之化无上，孝明髙皇后农，仙掌【阙，】出自有周，盖唐叔虞之后，【阙】，原夫赤乌流火丹雀衔。
书乍开梦梓之祥，旋茂翦桐之业，自唐郊徙邑，晋野裁封，即胙土而承家，启，祯符而得姓周，则志为大将，承九代之余资，秦则欵为上卿，居七城之重任，岂直【阙】 ，丹毂金莩，舄奕于都畿，四代白环玉，绪蝉聫于海县子云，博识吐凤，摛词伯起髙材衔鳣袭祉，诞【阙】不坠，降灵相属，神基与紫微争髙仙派共黄河俱逺所以【阙，】隆钟鼎，【阙】积，衣冠五公，则异代相传，八子，则殊时闲出，详诸【阙，】可略而言，曽祖讳，定后魏都督歴新兴太原二郡太。
守并州刺史晋昌穆侯，宏材卓荦，峻局深沉，丹山有象，【阙】之彩，緑【阙】，见遗风之步，褰帷，按俗风行，驭竹之郊，露冕临【阙，】化偃焚林之阜，岂直邓攸罢郡深叹，鸡鸣刘宠，辞官方忧犬吠，祖讳绍，后魏征西将军，金紫光禄大夫，兼通直散骑常侍，骠骑大将军周开府仪同三司，封傥城郡公，鄜、幽、燕三州刺史，赠使持节、大将军成文，扶，邓，洮五州诸军事，成州刺史，諡曰信声，飞渐陆响逸，鸣臯器重，南金材横东箭，谋深八阵，勇冠三军，既隆投石之勲，果践衔珠之秩，加以金结纽，铜虎【虎，字再见，末笔俱短，篪字号字亦然，】分符，转扇扬风，停车待雨，童儿结要无欺，一【阙，】 之期亲友论刑，自得二【阙，】 之咏，父郑恭王讳达，周内史中大夫，隋开府仪同三司，黄门内史，吏部，刑部二侍郎，尚书左、右丞赵，鄯二州刺史，工部，吏部二尚书，纳言营东都大监，将作大匠武衞将军左光禄大夫，遂寜恭公，赠吏部尚书，唐赠尚书左仆射，垂拱二年，封郑王，食邑一万户，依旧諡曰恭，即雍州牧，司徒观徳王之季弟也，量包江海，气逸烟霄，文则吕氏春秋武，则孙吴兵法，箕裘代袭锵锵，万石之君，礼乐基身，翼翼千金之子鸾回玉札，雁落雕弓，激水张鳞，遥浮渤澥抟风，理翰直上，扶揺累践崇阶，频升显秩，鞬北阙，位总貔貅曳履，南宫声髙鹓鹭貂冠入侍，气应连珠，隼斾分班荣，参执玉，加以累仁，钟祉积徳延祥四履，开封宠及九泉之路千乗【阙】礼，恩覃万古之前，棠棣相辉，鹡鳹交映，刘家两骥，誉满寰中，荀氏八龙名髙海内通门向术，冠盖成隂甲第当衢，歌钟就列，伏惟无上，孝明髙皇后资灵，【阙】魄，毓粹【阙，】宫承茂祉于瑶筐，降仙仪于金屋，声驰卝【当作丱】嵗潜流梦【阙，】之祥誉，表笄【阙，】暗积扪，【阙】之贶，兰襟散馥，蕙问扬翘懿，则重于邦家，柔仪冠于今，昔忠图孝，范援翠竹，而凌霜媛徳婉容引青松而冒雪，礼枝含秀，藻七诫于情田，行叶分芳，笼九师于性府，徽猷内湛，韶姿外发，悬明镜于积水之间，振青飊于长松之上，贞规汉逺亮节秋髙翠楼红【阙，】从来未重，龙梭凤杼，本自多轻简素，鄙绣之工静黙，尚韦编之道，明诗习礼，岂惟秋菊之铭，阅史披图寜止，春椒之颂，学标天纵，开道徳之清闗业契生知入文章之妙境，曾于方寸具冩千言总游雾于毫端，穷偃波于笔，杪芝英，云气入，魏帐而分辉，龙爪鱼形，映张池而散彩，甞题一简宻记贞心置以缄縢，藏之屋壁，云：当使恶无闻于九族，善有布于四方，指此立身，期之必遂，后因修宅，匠者得之，恭王见而叹曰：此隆家之女矣，昔者书堂欲壊唯闻丝竹之音，剑匣将开空，覩蛟龙之气，未有仁心，暗彻睿徳防通横宇宙而无违，满乾坤而自应，若乃行该【阙，】义孝极【阙】经，亲枕席而忘疲，候晨昏而靡倦，及乎风枝不静，露蓼哀，【阙】厚，【阙】而无追仰，曽穹而莫报，思欲托三乗之妙果慿五演之，宗永奉严亲，长栖雅志，昔隋季防乱，海内沸腾，伏鼈垂【阙，】风尘暗起，羣龙战野旗，皷潜张白骑，于是争驱青犊，由之竞扰，尤则餐沙食石，项羽则索铁申钩，赤眉探盆子之筹黄巾聚【阙，】师之米，夫三才合契，惟神膺大寳之名大位乗时惟【阙，】运洪鑪之徳唐髙祖神尧皇帝材雄鹊起，业峻龙飞，用丹扆而寜【阙，】将朱旗而拨乱【阙，】纲既纽，竟牧龙鳯之图，【阙】角，咸清遂翦豺狼之毒，无上孝明髙皇帝观时有作，应运而生，先知赤伏之言，预识黄【阙，】之兆功深，坐树绩茂，披荆负伊，鼎而陈谋，入张帏而建防，龙钤独运，当赤【阙，】之三千，兽节长驱，偶皇【阙，】之百六息，昆山之巨燎，并借中权，定沧海之横流，咸资上防，志同鱼水，契若盐梅，如魏武之得，荀攸似汉光之逢邓禹，虽英图盛烈，昭鹤鼎于髙门而阃则嫔风阙，鱼轩于中馈髙祖神尧皇帝位，膺元首任切股肱，利涉大川，寄隆舟檝，式崇勲旧为结，潘杨酬功，草昧之时，赏効云雷之【，阙】髙后以孝诚纯至，雅操虚冲，拒缛礼于移阙，誓闲襟于【阙】，县六：尘不染孤标，水上之花四谛，方披独晤，【阙】中之【阙】，洎乎凤凰，开繇犹坚，匪席之心，乌鹊成桥，果廹如纶之命，于是使桂阳公主为婚主，礼聘所须，并令官给，既而三【阙】叶兆，百两邀欢，与松萝而比茂，谐瑟琴而流响风，闺少女袭，兰蕙而驰，芬月幌，仙娥韵珩璜而动，步光生绮殿，比桃李而増鲜影发春楼，视云霞而掩色八纮，钦其雅躅，四海挹其鸿徽，犹羽翼之宗，鸾凤风云之随龙虎者矣，庙见斯毕，即拜应【阙，】夫【阙，】从班例也。于是帝图肇建，王业【阙，】基三户，亡秦觉风尘之始，定四门辟，舜识雷雨之将，调【阙】无鬭，【阙】之妖，【阙】息，崩山之祸，主上方勤庶政，属想羣黎将贻共理之忧，式广求贤之务无上，孝明髙皇帝以勲兼竹帛，义重金兰，备歴文武超升，内外三践，八元之位，四临九伯之途中台，飞署劔之荣，南服总班条之任髙后以业光图史，道叶埙篪，欲启神明，实资隂助是以【阙】  ，海令未发而风移，化穆荆衡，泽将流而【阙】悦，呼鹰台下，尚隔去思，抵鹊岩前，始歌来晚，俄而髙祖晏驾瞻，脱屣而无留，太祖崩，号奉遗弓，而积慕沉绵遽轸，终无就【，阙】之期，痼疾遄淹，忽切乗【阙】之衅髙后哀深杞堞，誓切柏舟，悲一剑之先沉，怨双桐之半死，昔时寳镜怆对孤鸾，旧日瑶琴，悲闻独鹤衔寃茹痛抚繐帐而増号吊影伤魂，践霜闺而凝慕，方祈净业，敬托良縁慿慧炬于幽途，舣慈舟于觉海，于是心持寳偈手写金言字落贯，花词分半，【阙】龙藏，岂及象负难胜，将佛日而长，悬共慈灯而不灭，及龙旌首，次绋遵途，永惟慿附之诚，愿托丘榛之侧，方冀鹓栖，梓树丘接，埏庭鹤舞，松枝傍【当作旁，】依路，特以【阙，】上【阙，】居膝下，爱切掌中理，借劬劳方资，顾复宣和，谕善屡积，葭灰【阙，】就【阙，】频移柘火，至永徽六【阙，】 上母仪，万【阙】， 位六宫。
将开练，【当作链，】石之基，乃遂頽沙之祉，大帝以西京，命赏平原之秩未，东汉崇恩，新野之封犹褊，于是广流霈，大启黄扉，稽石窌之遗尘，裂寳符之【阙】 ，即以其【阙】十一阙，册拜代阙，夫【阙】食汤沐邑一千户，品【阙】第一，位在王公母妻之上，鱼轩水【阙，】飏轻影于龙池，翚服霞明，下鲜文于凤掖，荣由徳被位匪恩，升骤应嘉名，徙昭洪泽，以显庆五【阙，】十【阙，】转拜荣【阙，】夫【阙】，寻改封鄼【阙，】夫【阙，】自家疏，槐里门，荷椒庭，累沐殊辉，频移茂典，南邻夜【阙，】奏钟磬于髙台北里晨通，列笙竽于广榭，门有摄珠之客，家丰馔玉之防，恒处逸而思劳，每将升而必降，緑墀青锁，特忿王根，火布金蛇，深非梁冀谦防之美，万国仰而知勤，端洁之风，九围钦而取，则智周寰宇，识洞古今，思所以匡【阙，】庇【阙，】济时轨物，嘉谟谠説屡发于神，襟厚利，丰功频彰于帝念，奏便削藁【阙，】莫能知，每以孔光秘言合为【阙，】之道，山涛宻啓得事宜之要，可久可大，置黔首于生成，惟几惟深，顿苍元于覆冒，至若縁情体物，属事比辞，取之以义方，先之以风化，清词海富，缛藻云繁，凡所著述，皆成典训，其动也，方其静也，直其恩也，若春雨之流，津其威也，若秋霜之应节，接上以礼，逮下以仁，君子懐其徳小人懐其惠【阙，】机独转灵台，迥烛虚鉴，与日月齐明，神理共隂阳比奥洋洋乎不可得而称也，既而离宫雾辟，遥横【阙，】乳之山，别馆云开，上戴【阙，】眉之宿，甘泉避暑方陪万乗之游景福追凉，更扈六龙之驾，不谓灾纒雾露，疢积膏育，丹扆凝慈，召名医而接轸，紫霄流渥，下珍药而相望，玉釡徒煎，竟乏长生之术，金丹莫就，终无驻夀之期，咸亨元【阙，】八【阙，】二【阙，】崩于九成宫之山第，春秋九十有二，【阙】，上以身跻霄极，礼阙晨昏恋，隔九重望长筵而下泣，心驰五起，瞻厚褥而衔悲，大帝虑不胜哀，秘兹凶问，苴筵欲对，仍流不次之恩，葈服将临，更下非常之泽，仍改封衞【阙】夫【阙，】以谕【阙，】上之忧悬也，后疾将大渐，【阙】落髙舂雅志无昬，神情不挠，影随灯灭，自此长辞，魂逐香销，终无暂反，以为合葬，非古礼贵从宜，将追罔极之慈，愿在先茔之侧，【阙】上，奉遵遗防，无忝徽音，割同穴之芳规，就循陔之懿躅，即以其【阙】，庚午，闰九【阙，】辛丑朔，廿一【阙】，辛酉，迁座于雍州咸阳县之洪渎，原郑恭王旧茔之左，礼也，尔其郊原，坱【阙，】林薄阡眠，秦【阙】闗河迥接寳鸡之野，汉家坟垅平，依金狄之川，松槚，森沈何【阙，】鸟住风烟萧索，几代【阙，】亡，于是凝恨，九【阙】，废朝三【，阙】空山露泣，痛结飞行，旷野云愁悲，纒草树，乃下制赠鲁【阙】，太夫【阙】，諡曰忠烈，仍令司刑太常伯卢承庆摄同文【阙】卿，监防大使，右肃机皇甫公义等为副，赐东园秘器，每事官供，务从优厚，仍令西台侍郎道【阙，】公戴至徳持节吊祭，京官文武九品已上及诸亲，命妇并赴宅吊哭，仍送至渭桥，葬事并依王礼，给班劔四十【阙，】羽葆，皷吹仪仗，送至墓所，往还官为立碑，亲纡御札，【阙】上，因心转切，锡类方，希申莫大之懐，冀展饰终之请，乌坟欲列思增茅土之仪，鹤陇将崇，愿广山河之誓，遂得五云飞，彩坠仙液于松茔，十【阙】，廻光被曾辉于蒿里，乃下制赠太原郡王妃，余如故，所司备礼册命，太常亲御横门，开轩悲哭，紫宸哀痛，黄屋凄凉，【阙】 ，为之寝光，烟云由其辍色，【阙】，上以幽明永隔，屺岵长辞，终无再见之，因镇结千秋之恨，奔曦已逺荐霜堇而无【阙，】逝水难追，馈冰鱼而未【阙】，又以严规早坠逺卜厝于乡坟，慈防重倾，近陪亲于京，垅陵茔，隔长悬两【阙，】之悲闗塞遥分每切百身之痛，遂命大使备法物，自昊陵迎魂归于顺陵焉，游冠逺降坠舄遥，迁方移，沛邑之魂，更启桥山之域，白云朝起，乍伴龙輴，明【阙，】宵悬时低，卫文明元【阙，】 上临朝，其年九【阙】，追尊先妃曰：魏王妃食邑一万户，实封加满五千户，改咸阳园寝，曰顺义陵，大名【阙】启奥，壌【阙】分，古树捎云，近对黑龙之水，荒坟映【阙，】傍【当作旁，】邻丹凤之城，徽号既崇，园陵【阙，】广属以图书河，洛，负凤衔窻闼方圆，云攅雾矫，合宫重屋，既布政而严禋，玉辇金舆，且廵河而拜洛，永昌元年，追尊先妃曰忠孝太后，既而讴歌允集，狱讼，知归【阙，】垂革命之符，【阙】涌，受终之箓，元珪锡禹还，逢揖譲之，【阙】黒玉归商即启休明之运，九茎仙草，依汉殿而抽芳，五色祥云绕轩营，而布彩下从民望，上应天心乗寳位于通三，建瑶图于得一，黄琮苍璧，祀地郊天，复庙重檐，宗文祖武，鸿名肇创，光凤阃于幽泉，茂礼将加饰，鸾闱于长夜，【阙】 ，元【阙】，追尊曰孝明髙皇后陵曰顺陵，复以祥分贝叶瑞，演龙花金容开十，【阙】之图，玉相告三空之防，龙轩黯黯，俄为兠率之宫，凤阙岧岧，忽似须弥之座金轮既转，玉镜方悬式，诠无上之文，【阙】显，崇亲之义长夀二【阙】，后位之上，又加无上两字，寻又下制改顺陵曰望凤台，东京故事，西汉遗尘，封树空存，追崇未广，岂若宸襟镇结长，懐露序之哀，睿念恒纒水，积霜旻之慕，遥瞻凤野，式建嘉名逺望鹑郊长悬美称，且夫功成翼賛尚画云台，勣擅勲庸，犹题麟阁，况乎倪【阙】茂徳贯【阙】殊祯，垂母则于寰区，导嫔风于邦甸，岂可使炎凉暗积，陵谷潜移，唯栽舞鹤之松，不刻盘龙之石【阙，】上凝懐万化长想千龄，恐【阙】轴之西，廻惧二闗之北转方图琬琰，式降丝纶，永嗟仙鹤之歌，用固灵之卜，微【阙】，攀辉【阙，】树沐润，【阙】潢，荣忝緑车，职兼青史，奉先追逺恒积慕于丹诚，相质披文，忽承恩于紫诰，是用恭抽弱，思敬述洪猷，屑瓦徒勤生金，媿妙挥毫夺魄，陈万一而寜穷，伏纸惊魂，辞再三而不获，逡巡拜首，乃作词云：
邈矣，上古悠哉，厥【阙】 ，廻紫府【阙，】转黄舆隂阳荡薄【阙，】居诸灵，负防寳凤衔书【，其一】大位，既陈三才，乃立帝。
皇鬱起，后妃更袭蛟电遥，凝虹【阙，】下入渭涘，疏派，涂山是葺，【其二】，明明髙后奕奕辉光，白环代鬱，丹毂家昌，灵基岳峻，曽派河长扪，【阙】集，祉浴【阙，】开祥【，其三】，爰自生育，早彰尊贵，【阙】出，【阙】流，青龙翠气，金屋是贮玉衣方萃，燕卵非竒鸡珠寜异【，其四】芝兰吐叶，桃李开花黄云，白气夜【阙，】朝霞贤明，自负仁孝，无加曾霄，降药秘箧，飞沙【，其五】，聪晤【阙，】资惠才神，与河汉灵匹潇湘，帝女笔动鸾，廻弦调鹤儛，涤想金【阙，】 心寳聚【，其六】仙容婉婉，艳质峩峩，【阙】妃，耻出【阙，】媛羞过，椒花入颂，柳絮萦歌词峰秀，岳学海驰波【，其七】，鲂鲤成诗，凤凰开兆，琴瑟既合，室家斯绍，两鹤齐飞，双龙并绕徳行方肃言，容是【阙其八，】九围，母则六合嫔风，恩留海内，化被区中，银镮，晓上金阙  ，祥开梓阙，位冠椒宫，【其九】，习礼明诗，披图阅史，汉朝马邓，周【阙，】姙【当作任，】姒隂化聿宣坤仪，【阙】理贯，【阙】腾，瑞惊雷送祉，【其十】髙舂忽坠上夀俄褰【当作骞，】金丹不熟，玉釡徒煎黄泉，九【阙，】白【阙，】三【阙，】六宫，恨积万【阙，】哀纒【，其一十一】寂寞，丘陇凄凉，原，隰，毕，【阙】难追，终【阙，】靡及薤露晨，【阙】 ，  急，伏纸衔悲，挥毫洒泣，怨【阙，】贤之同尽，感昏明之递袭，纪盛徳于丰碑，冀神猷兮永立【，其一十二】。
长安二【阙】嵗次壬寅金【阙】 ，己巳，木朔五【阙】，癸酉，金【阙】建。
右武后革命，时所立顺陵，碑首曰大周无上，孝明髙皇后碑铭并序，特进，太子賔客，监修国史，上柱国，梁王武三思奉勅撰，太子左奉裕率兼检校安北大都防相王 旦奉勅书。
唐顔真卿蔡州书
真卿奉命来此，事期未竟，止縁忠勤，无有旋意，然中心恨恨，始终不改，游于波涛，宜得斯报千百年间，察真卿心者，见此一事，知我是行，亦足达于时命耳， 人心，无路见时事，只天知。
右唐顔鲁公书一通，并画像，有题于书之上，像之下者，曰：观此笔迹，不显嵗月以事实攷之，葢使李希烈时也，希烈以建中元年，陷汝州，卢杞建议遣公奉使至正元元年八月丙戌，公不幸遇害，困踬，贼庭者逾二十年，刃加于颈，而色不变，度无还期，誓不易节，葢书此以自表云，重既摹，公之像于蒲，绘而祠之，又访得此石本，状貌老矣，公以乾元元年，自同徙蒲，至奉使，时垂三十年，气节不衰，而状貌非昔也，乃刻石而寘之祠室，俾观者有考焉。靖康元年七月壬申，朝散郎，秘阁修撰，知同州军州事，唐重书。
唐褒封四子敕
勅门下，昊穹眷命，烈祖降灵，休昭之仪，存乎记典，庄子列子文，子庚桑子列在真仙，体兹虚白，师元之圣敎，大道于人寰，观其微言，究极精义，比夫诸子谅絶等夷，其庄子宜依旧号曰南华真人列子，号曰冲虚真人，文子号曰通真人，庚桑子号曰洞灵真人，其四子所著书，并随号称为真经，宣布中外，咸使闻知。
天寳元年二月廿日
宋颁于庄子牒
中书门下【阙】牒【阙】   庄子并释文
牒奉勅庄叟言，理归于冲漠，郭象为注义，造于精微既广，风，实资至治，朕仰崇大道，俯劝烝民，言念此书，盛行于世，尚多踳駮，已命校雠将永，焕于缣缃，宜特滋于雕篆牒至，准敕故牒。
景徳三年八月五日
右谏议大夫参知政事赵
兵部侍郎参知政事冯
工部尚书平章事王
唐李肇国史补曰：天寳中天下屡言圣祖见，因以四子列学官，故有伪为庚桑子者，其辞鄙俚，非圣贤书。
刘汾诗
谈宻授函闗吏万古终南，一草楼，陵谷依然，人世换冷烟丛，栢卧青牛 ，刘汾、
右説经台之左有碑，前为老子，函谷度闗图元大徳，庚子，刻后为希声堂碑八分书，延祐二年，朱象先撰，而此诗则在碑之左，旁亦八分，书不着年月，详其风致，当为元人之作，草楼之前，传有老子系牛栢，后人琢二石牛，置其下，故末句云然。
永夀王诗
隠隠楼台云外，重一溪活，水过仙宫，上师已化，青牛老万木惊秋，坠晚风。
正徳己夘仲秋下旬，九日予，圣上准奏容浴温泉，便道楼观既出，乃登说经台，但见白鹤飞空，苍松夹道，予喜不胜，又覩钦差镇，陜刘内辅公佳制，不揣僣鄙，强和一絶以发一时之兴，耳永夀王题并书，【后有印，文曰永夀王章】。
汉曹全碑
君讳全，字景完，敦煌效谷人也，其先葢周之胄，武王秉干之机，剪伐殷商，既定尔勲，福禄攸同，封弟叔振铎于曹国，因氏焉。秦，汉之际，曹参夹辅王室，世宗廓土斥境，子孙迁于雍州之郊，分止右扶风，或在安定，或处武都，或家陇西，或居炖煌，枝分叶布，所在为雄君髙祖父敏举孝廉，武威长史，巴郡朐忍令张掖居延都尉，曾祖父述，孝廉谒者，金城长史夏阳令蜀郡西部都尉，祖父凤孝廉，张掖属国都尉丞，右扶风隃麋侯相，金城西部都尉，北地太守，父琫，少贯名州郡，不幸早世，是以位不副徳君童龀好学，甄极毖纬，无文不综，贤孝之性，根生于心收养，季祖母供事继母，先意承志，存亡之敬，礼无遗阙，是以乡人为之谚曰：重亲致欢，曹景完易，世载徳不陨其名，及其从政，清拟夷齐，直慕史鱼歴郡右职，上计掾史，仍辟凉州，常为治中，别驾，纪纲万里，朱紫不谬，出典诸郡，弹枉纠邪？贪暴洗心，同僚服徳逺近惮威建寕二年，举孝廉，除郎中，拜西域戊部司马，时疏勒国王和徳弑父簒位，不供职贡，君兴师征讨，有吮脓之仁，分醪之惠，攻城野，谋若涌泉，威牟诸贲和徳面归死，还师振旅，诸国礼遗，且二百万，悉以簿官，迁右扶风，槐里令遭同产弟忧弃官，续遇禁罔潜隠家巷，七年，光和六年复，举孝廉，七年三月，除郎中，拜酒泉禄福，长訞贼张角起兵，幽、冀，兖、豫、荆、同时并动，而县民郭家等复造逆乱，燔烧城寺，万民骚扰，人懐不安，三郡告急，羽檄仍至于时，圣主谘诹，羣僚咸曰：君哉转拜，郃阳令收合余烬，芟夷残迸，絶其本根，遴访故老商量，儁艾王敞，王毕等恤民之要，存慰髙年抚育鳏寡，以家钱籴米粟，赐癃盲，大女挑婓等合，匕首药神明，膏亲至离亭，部吏王宰，程横等赋，与有疾者，咸蒙瘳快，惠政之流，甚于置邮，百姓襁负反者如云，戢治廧屋，市肆列陈，风雨时节嵗获丰年农夫织妇，百工戴恩，县前以河平元年遭白茅，谷水灾害退于戌亥之间，兴造城郭，是后旧姓及脩身之士，官位不登，君乃闵缙绅之徒不济，开南寺门，承望华岳，乡明而治，庶使学者李儒栾规程，寅等各获人爵之报，廓广聴事官舎廷曹廊阁，升降揖譲，朝觐之阶，费不出，民役不干时，门下掾王敞，録事掾王毕，主簿王歴户曹掾，秦尚功曹史，王颛等嘉慕奚斯考甫之美，乃共刋石纪功，其辞曰：
懿明后徳义章贡王庭，征鬼方，威布列，安殊荒还，师旅临槐里，感孔懐赴防纪嗟逆贼燔城市，特受命理残圯，芟不臣，寜黔首缮官寺，开南门阙，嵳峩望华山，乡明治惠沾渥，吏乐政人，给足君髙升极鼎足。
中平二年十月丙辰造
宋神宗诗
赐彦博【彦字上用御书之寳】
四纪忠劳，着三朝闻望隆，享兹难老，祉报在不言功，富矣，勲弥大居焉，貌甚冲，西都旧士女白首，瞻公。
文潞公记
御赐诗记
元丰三年季秋，皇帝行大飨之礼于明堂，臣方守魏，被召侍祠，大礼庆成，后四日，特蒙制恩，进位太尉，保厘洛郊，臣犬马之年七十有五，前此累年，章十数上以求致仕，圣慈俯怜旧物，曲念老臣，皆未之许，今复优进，公位，俾守别都，自顾衰残，非敢充当俯伏辞逊，至于再三，讫不获命，乃以闰月二十三日，陛辞，翌日出都，仍赐宴于琼林苑，悉以二府大臣押伴，既又临遣中使内出寳器俾釂天醴，以极鱼藻之乐，及赐御诗以宠其行，臣伏思防厚恩，荷殊渥，自近世逮本朝来，未有其比。则有弼，臣惇奉诏作序，事义详矣，臣虽穷极语言，不能尽意，惟知负戴天地生成之徳感极而继之以泣防，惟陛下聪明睿智，焕乎有文，帝庸作歌，光绍前典，伏自临御以来，十有四载，而英韶之韵，云汉之章，百执愿闻，万物思覩者久矣，曾未之得，夫何老臣首防天赐，至荣至，幸超絶等伦，始在都门，则已布传于宫省，寻抵洛宅，又得珍示于吏民，是用图金，刻石以永其传，将与日月齐明，天地同久，复使臣之子，子孙孙相继率。
励保之守之，亦克永世，至于老臣为不朽矣，元丰四年正月三日，河东节度，管内观察处置等使，守太尉，开府仪同三司，行太原尹，判河南府事，西京留守司公事，兼畿内劝农使，上柱国，潞国公，食邑二万三千六百尸，食实封一万一百户臣文彦博谨记。
金王庭筠诗
帝遣名山防此邦千家，瑟瑟，嵌西窻山僧乞与山前地招客，先开四十双，【四十字作卌 ，四畆为双辍耕，録】挂镜台西，挂玉龙半山，飞雪舞，天风寒，云直上三千尺，人道髙欢避暑宫。
王母祠东，古佛堂人传，栋宇自隋，唐年深寺废，无僧住满谷，西风栗叶黄。
手拄一条，青玉杖，真成日挂百钱，游夕阳，欲下山，更好深林，无人不可留。
右在汾州府学宫凡四，通其未云，黄华老人王庭筠行草四诗，刻石于汾之学宫者，殆五百年矣，嵗久石泐字画漫漶，嘉靖乙丑之，秋分守左参政，余姚，宋公岳，省览咨惜，令州守王大经，同知赵崇儒，别砻石四靣，以新安儒生，程本模勒判官杨守公经理刻成，仍増置一庭贮之，庭筠书，号称墨妙，几废之余，逢此翻缮，焕若神明，顿还旧观矣。郡人孔天允记。
志云：黄华老人王庭筠字子瑞，金大定十六年进士，官至翰林修撰，尝买田林虑读书黄华山寺，因自号焉，父遵古，为汾州观察使判官，省亲至此，行书诗石二面，史称书法，学米元章，端雅过之。
司马公祠堂诗
司马，晋州待制，哀辞 ，太常博士，通判延州军州事马端。
志古流难，合谈髙道自明风波，直恩分【公，为郡牧倅，当曽之迁也，人以公始尝坚辞其辟，当自为辨，公恻然谢曰：今日正宜从其行也，卒不以辨，识者韪之，】鍼石尽交情，【公与人交必尽规，諌始若不胜其言，退则敦义弥笃，】譲节蒙知厚，【公在凤翔，日被召，知谏院公力辞之，自是深简上心焉，】华班絶绮荣【公，生平特立，至为侍从，皆出宸选，】贱生懐感遇当路，假晶荧，【端辱公，以八使慰荐，遂蒙改官】累，次青油幕，【端在益昌，及岐下，皆预賔席，】中闲白玉京，吏文容议缓，【端在幕府，每奉公议，特被优假，】邦事，卹言轻【，戊寅，年端輙奏疏论事，公时在京师，尝见悯孤直】，自此嗟流梗，何期苦见兵，【是嵗别公出宰郾城，明年，移倅邉郡】塞垣，心易动，漳浦，信弥惊【，今春得三堂，信知公属疾，】玉蘂悲无騐金台望忽倾嵗防云惨淡天迥泪纵横，世有真忠亮，今亡至直清旧僚，知葬日，投此吊佳城，嘉祐元年十月三十日著作佐郎，管勾河东路机宜文字，雷宪书。
右小石刻在夏县司马公祠堂西馆中
谒司马温国公墓诗【并序】
予到官之五日，拜司马温国，文正公墓，顾瞻良久，而有是诗，寔至元改元，闰十二月既望也，洞羊后学，范庸顿首书。
苍苍中条山，悠悠涑河水，哲人生其间，而有司马氏山水秀，且明桑梓故乡里，宋朝入相时，天下闻之，喜通鉴一编书名，分尽乎礼，天地大是非以礼为纲纪，大哉，君臣道逆顺，合条理，遂令千载下惊惧，良有以禹，都鸣条冈，丘坟峙髙垒大儒世臣家，何处孙与子，我时来瞻拜，昆仲没荆杞，考古询寺僧懐贤心未已，党人仆其碑，今日果谁耻？杏花防，趺异事，入青史细读，东坡铭文章剰襃美廻首，悲风来商声，振林起。
大元至元四年四月九日，余庆禅院，尊宿僧行，选立石。
右小石刻与马端诗同嵌一壁
求古録