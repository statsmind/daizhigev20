钦定四库全书     史部十一
营平二州地名记    地理类七【古迹之属】提要
【臣】等谨案营平二州地名记一巻
国朝顾炎武撰，炎武有春秋杜解补正已著录，按尔雅，营州孙炎注以为殷制，孔頴达尚书疏，谓舜十二州，有营州，殷本虞制分，青州地为之，凡在辽水东者，东至朝鲜之境，皆古营州地也，平州即今永平府在虞时，亦为营州地，秦时为右北平辽西地，后汉洎晋皆为辽西地，后汉末，公孙度自号平州牧，于是平州之名始见于史，炎武游永平时，郡人以志属之炎武，未应其求，因摭古来营，平二州故实，纂为六巻付之，题曰营平二州史事，今其书不存，此本出自恵栋，红豆斋，惟载二州古地名至五代而止，又仅一巻，意其为六巻之一也，其中卑耳之谿一条，既引管子，最后一叶，又载俞儿一事全文，当是随笔杂钞，失于删削，不但非其完书，并为未定之稿本矣，然炎武娴于地理，所纂述，多可依据，书虽残缺，要于考证之学，不为无补焉，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
钦定四库全书
营平二州地名记
昆山顾炎武撰
唐
碣石 书，夹右碣石，入于河，【传曰：碣石海畔山疏曰：碣石在右北平骊城县西南，史记索隐曰：地理志云：碣石山在北平骊城县西南，太康地理志云：乐浪遂城县，有碣石山，长城所起，又水】。
【经云：在辽西，临榆县南水中，盖碣石山，有二此云，夹右碣石，入于河，当非北平之碣石】。
商
孤竹国 ，尔雅孤竹，北戸 史记伯夷，叔齐，孤竹君之二子也，【正义引括地志云：孤竹古城，在卢龙县南十二里，殷时诸侯孤竹国，】汉书令支有孤竹城【，应劭曰：故伯夷国】，魏书肥如有孤竹山祠， 水经注水，又西南迳孤竹城北，西入濡水，【案水经注言祠在山上，城在山侧，肥如县南十二里，水之会也，今孤竹城，巳无遗迹，而祠在府城之西北二十里，滦河之左，洞山之隂夹河有孤竹，君三冡，岂魏之肥如治尚在，其东北耶 ，又案孤竹，始封于此，北即令支南即黄，雒俭于百里，而辽史云，兴中府，本古孤竹国，汉柳城之地，则又在今祠东北五百余里幅，贠之广几方千里矣，岂殷末诸侯，兼并而致之欤？隋裴矩，又言：高丽本孤竹国，周以封箕子，则恐逢君之指而为是説耳】。
首阳山 论语，伯夷，叔齐饿于首阳之下， 説文首阳山在辽西，【论语注马融曰：首阳山在河东蒲坂，华山之河北曲之中，史记正义引曹大家注幽通赋云：在陇西，戴延之西征记云：雒阳东北首阳山，有夷齐祠，今在偃师县西北，并引説文此语歴代祀典，并在河东蒲坂为证，盖从马融之説】
黄雒城 辽史滦州古黄雒城
周
山戎 ，春秋，庄公三十年冬，齐人伐山戎，【注曰：山戎，北狄】史记，齐世家，山戎伐燕，燕告急于齐，齐桓公救燕，遂伐山戎，至于孤竹而还， 匈奴传，山戎，越燕而伐齐，齐厘公与战于齐郊，其后四十四年，而山戎伐燕，燕告急于齐，齐桓公北伐山戎，山戎走，【胡三省通鉴注曰：自汉北平无终，白狼以北，皆大山重谷，诸戎居之，春秋谓之山戎 ，郭造卿曰山戎，北戎是二种，自燕东北，以外为辽西北，以外为代，辽后分为东西，无非北戎地代，后截为上谷无非，山戎地而北，戎为尤大，故必平山戎而同，许男以伐之】。
令支 国语，桓公北伐山戎，刜令支，斩孤竹，而来归海濵诸夷，莫不率服， 史记齐世家，北伐山戎，离枝孤竹，【集解曰：地理志曰：令支县有孤竹城，疑离枝，即令支也，令离声相近，应劭曰：令音铃铃，离声亦相近，管子亦作离字， 索隐曰：离枝孤竹，皆古国名，秦以离支为县，又案周书王会曰：不令支者令支也，】。
卑耳山 ，国语悬车束马，逾太行与辟耳之谿，枸夏【韦昭曰：太行辟耳，山名枸，夏辟耳之谿也，三者皆山险，谿谷钩悬其车偪，束其马以度也，】史记齐世家登太行，至卑耳山而还，【正义曰卑音壁，】管子桓公二十年，征孤竹，未至卑耳之谿十里，【案卑耳，与太行连属为文，据二书皆云西伐，而管子则云征孤竹，或以此地为太行，东北之极境，亦可通】。
燕
碣石， 史记苏秦传説燕文侯曰：南有碣石，鴈门之饶，长城 ，史记匈奴传，七国时，燕北有东胡，山戎，各分散居谿谷，自有君长，燕筑长城，自造阳至防平置上谷，渔阳，右北平，辽西，辽东郡以拒胡。
秦
碣石 史记，始皇纪三十二年，始皇之碣石，使燕人卢生求羡门，高誓刻碣石门，坏城郭，决通隄防，其辞曰：遂兴师旅，诛戮无道，为逆灭息，武殄暴逆，文复无罪，庻心咸服，惠论功劳，赏及牛马，恩肥土域，皇帝奋威德并诸侯，初一泰平，堕坏城郭，决通川防，夷去险阻，地势既定，黎庻无繇，天下咸抚男乐其畴，女修其业，事各有序，惠被诸产，久并来田，莫不安所羣臣，诵烈请刻此石，垂着仪矩， 二世元年，东行郡县，到碣石，并海，南至防稽而尽列，始皇所立石刻石旁着，大臣从者名。
长城 ，史记匈奴传，始皇帝使防恬将十万之众北击胡，悉收河南地，因河为塞，筑四十四，县城临河，徙适戍以充之，而通直道，自九原至云阳，因边山险，壍谿谷可缮者治之，起临洮至辽东万余里，【正义曰：括地志云：秦陇西郡临洮县，即今岷州城，本秦长城，首起岷州，西十二里，延袤万余里，东入辽水，案秦长城当在今大宁界内】。
汉
右北平郡 汉书，秦置，莽曰北顺 ，水经注，魏氏土地记曰：蓟城东北三百里有右北平城，【后汉书章怀太子注营州，西南有右北平郡故城，括地志，渔阳郡东南七十里有右北平城案，史记匈奴传，燕置右北平郡不始于秦，史但自秦分天下，为三十六郡，言之耳】。
平刚，【右北平治】，魏志田畴，传旧北平郡治在平刚，道出卢龙，达于柳城，【通鉴注，前汉右北平郡治平刚县，后汉省平刚县，改治土垠县】。
石城【见水经注】
廷陵 汉书莽曰铺武
薋 汉书都尉治莽曰裒睦【师古曰薋才私反】
字 汉书榆水出东
白狼 汉书，莽曰伏狄，【师古曰：有白狼山，故以名县，】魏志太祖纪建安十二年，北征乌桓，登白狼山， 水经注辽水，北屈迳白鹿山西，即白狼山。
夕阳 汉书有铁官莽曰夕隂 晋书慕容云载记封夕阳公
骊成 汉书大揭石山在县西南莽曰揭石【师古曰揭音桀】广成 汉书莽曰平虏 晋书慕容皝载记石虎进陷广成
聚阳 汉书莽曰笃睦
平明 汉书莽曰平阳
辽西郡 ，汉书秦置，【杜佑曰：汉辽西郡，故城在卢龙城东】。
且虑 汉书有高庙，莽曰鉏虑，【师古曰：且子余反，虑，音庐】。
海阳 汉书龙解水东入封大水封大水缓虚水皆南入海有盐官 史记功臣表海阳侯摇母余 水经注魏土地记曰令支城南六十里有海阳城
新安平 汉书夷水东入塞外
柳城，【辽西之县，】汉书马首山在西南，参栁水北入海，西部都尉治， 后汉书赵苞传，遣使迎母及妻子，将至郡，道经栁城，【注故城在今营州南案后汉辽西郡治，阳乐而苞，母自甘陵来，不当经栁城，未详，】公孙瓉传，瓉深入无继，反为丘力居等所围，扵辽西管子城，二百余日，粮尽众溃，士卒死者什五六，虏亦饥困，还走栁城。
令支 ，汉书有孤竹城，莽曰令氏亭，【应劭曰：故伯夷国令，音铃，孟康曰：支音祗】。
肥如 汉书，水东入濡水，濡水南入海阳，又有卢水，南入，莽曰肥而【，应劭曰：晋灭肥，肥子奔燕，燕封于此，】史记，功臣表肥如侯，葵寅 荆燕世家，燕王定国，杀肥如令郢人。
賔徒 汉书莽曰勉武
交黎 汉书，渝水首受塞外，南入海，东部都尉治，莽曰禽虏，【应劭曰：今昌黎师古曰：渝，音喻】。
阳乐 水经注魏氏土地记曰海阳城西南有阳乐城狐苏 汉书唐就水至徒河入海
徒河 汉书莽曰河福
文成 汉书莽曰言虏
临渝 汉书，渝水首受白狼，东入塞外，又有侯水，北入渝，莽曰冯德，【师古曰：冯读曰凭】。
絫 汉书，下官水南入海，又有揭石水，賔水皆南入官，莽曰选武，【师古曰：絫，力追反】。
碣石 ，汉书武帝纪元封元年夏，上东巡海上，至碣石，自辽西歴北边九原，归于甘泉，【文頴曰：碣石，在辽西絫县，絫县今罢，属临渝此石，着海旁】。
后汉
辽西郡 后汉志雒阳东北三千三百里
阳乐
海阳
令支
肥如 ，后汉书和帝纪，永元九年秋八月，鲜卑冦肥如【注，故城在今平州】刘虞传前中山相张纯等反，众至十余万，屯肥如。
临渝 ，后汉志山海经曰：碣石之山，编水出焉，其上有玉，其下有青碧水，经曰：在县南，郭璞曰：或曰在右北平骊城县，海边山也。
卢龙塞， 三国志，魏太祖纪建安十二年春，北征乌桓，夏五月，至无终，秋七月，大水，傍海道不通，田畴，请为乡导，公从之，引军出卢龙塞，塞外道絶不通乃堑山堙谷五百余里，八月，登白狼山，卒与虏遇，众甚盛，公车重在后，被甲者少，左右皆惧，公登高望虏阵不整，乃纵兵击之，使张辽为先锋，虏众大崩，斩蹋顿及名王以下，胡汉降者二十余万口， 田畴传，随军次无终，时方夏水雨而濵海洿下，泞滞不通，虏亦遮守溪要，军不得进，太祖患之，以问畴，畴曰：此道秋夏毎常有水，浅不通车马，深不载舟船，为难久矣，旧北平郡治在平刚，道出卢龙，达于栁城，自建武以来陷壊防絶垂二百载，而尚有余径可从，今虏将以大军当由无终，不得进而退，懈弛无备，若嘿回军，从卢龙口越白檀之险，出空虚之地，路近而便，掩其不备，蹋顿之首，可不战而禽也，太祖曰：善，乃引军还，而署大朩表扵水侧路旁曰：方今暑夏，道路不通，且俟秋冬，乃复进军，虏候骑见之，诚以为大军去也，太祖令畴将其众为乡导，上徐无山，出卢龙歴，平刚，登白狼堆，去栁城二百余里，虏乃惊觉，单于身自临阵，太祖与交战，遂大斩获，追奔逐北，至柳城，【通鉴注曰：前汉右北平郡治平刚县，后汉省平刚县，改治土垠县，杜佑曰：卢龙县在今平州城西北二百里 ，又曰：此时鲜卑庭已在右北平郡界，葢慕容廆之先也。】。
水经注濡水，又东南迳卢龙塞，塞道自无终东出，渡濡水，向林兰陉，东至清陉，卢龙之险峻坂萦折，故有九争之名矣，燕景昭元玺三年，遣将军歩浑治卢龙道，焚山刋石，令通方轨，刻石岭上，以记事功，其铭尚存，按卢龙东越青陉，至凡城二百里许，自凡城东北出趋平刚，故城百八十里，向黄龙，则五百里。
卢龙城， 水经注濡水，又东南迳卢龙故城东，汉建安十二年，魏武征蹋顿所筑也。
魏
碣石 晋书，宣帝纪，魏明帝景初二年，讨公孙渊，进师经孤竹，越碣石，次于辽水。
晋
辽西郡 晋书，惠帝纪，太安二年，封鲜卑段勿尘为辽西公 段匹，防传自务勿尘以后，值晋防乱自称位号，据有辽西之地，而臣御晋人，其地西尽幽州，东界辽水，所统胡晋可三万余家，控可四五万骑， 慕容皝载记，前军师慕容评败，石虎将。
石成等于辽西 通鉴晋成帝咸康五年赵王
虎以辽西廹近燕境，数遭攻袭，乃悉徙其民于冀州之南。
阳乐 ，通鉴：晋愍帝建兴元年，廆遣慕容翰攻段氏，取徒河新城，至阳乐翰，因留镇徒河，壁青山，【注贤曰：阳乐在今平州东】。
肥如 晋书慕容廆载记，帝遣幽州诸军讨廆，战于肥如，廆众大败， 慕容熙载记大城肥如及宿军，以尚书刘木为镇南大将军，冀州刺史，镇肥如 ，地理志髙云以幽冀二州牧，镇肥如 ，魏书冯传，黜世子崇镇肥如。
海阳 通鉴海阳令平翰
令支 晋书，慕容廆载记，段末波初统其国，而不修备，廆遣皝袭之，入令支，収其名马寳物而还【，通鉴：注令支，县汉为辽西郡，晋省，段氏据之，为国都，杜佑曰：今北平郡卢龙县，即其地】通鉴，晋明帝太寕三年，慕容廆与段氏方睦，为段牙谋，使之徙都，牙从之，即去令支， 慕容皝载记，石虎至徐无，段辽奔云山，虎进入，令支 ，石虎载记，以李农为使持节、监辽西，北平诸军事，征东将军，营州牧，镇令支，【通鉴注，赵置营州，统辽西，北平二郡，】通鉴，晋康帝建元元年，赵王虎命段兰帅所从鲜卑二千人屯令支， 慕容垂载记余岩叛，据令支 ，慕容农攻克令支， 慕容盛，载记李朗留其子飬守令支，躬迎魏师于北平，李旱，候知之，袭克令支，遣广威将军孟广平率骑追朗，及于无终，斩之， 慕容熙载记以上庸公懿为镇西将军，幽史刺史，镇令支， 魏书太祖纪，慕容熙遣将冦辽西，虎威将军宿沓干等拒战不利，弃令支而还幽州，【即令支】晋书，慕容盛载记，魏袭幽州，执刺史卢溥而去， 魏书，太宗纪：命骁骑将军延普自幽州北趋辽西，漂渝津 晋书，石虎载记，以桃豹为横海将军，王华为度辽将军，统舟师十万出漂渝津，伐段辽。
安乐城 ，晋书石虎载记，石季龙将讨慕容皝，具船万艘，自河通海，运谷豆千一百万斛于安乐城，   ，通鉴：晋穆帝永和元年，赵王虎使征东将军邓恒将兵数万屯乐安，治攻具，为取燕之计，  水经注濡水，东南过辽西海阳县，又经牧城南，分为二水，北水谓之小濡水，东迳乐安亭北，东南入海，濡水东南流，迳乐安亭南，东与新河故渎合，魏太祖征蹋顿，所导也。
三陉 ，通鉴：晋穆帝永和六年，慕容霸军至三陉，魏征东将军邓恒惶怖，焚仓库，弃乐安遁去，【注魏收，地形志海阳县有横山，盖即三陉之地】。
蹋顿城 ，晋书石虎载记，虎谋伐昌黎，遣曹伏将青州之众渡海，戌蹋顿城，无水而还，因戌于海岛，运谷三百万斛以给之， 隋书炀帝纪右第七军可蹋顿道，临渝 通鉴，晋安帝义熈十年，燕王防之，宗族犹在长乐，河间人褚匡请往迎之，防曰：道路数千里，复隔异国，如何可致？匡曰：章武郡临海舟楫可通，出于辽西临渝，不为难也。防许之，以匡为逰击将军，中书侍郎，厚资遣之，匡与防从兄买，从弟睹自长乐帅五千余戸归扵和龙。
卢溥鎭 ，晋书地理志，自幽州至扵卢溥，鎭以南，地入于魏，【案魏书太祖纪，范阳人卢溥，聚众海濵，称使持节，征北大将军，幽州刺史，攻掠郡县，杀幽州刺史，封沓干于此，或其遗址也】。
平冈 晋书，成帝纪，咸康四年二月，石虎帅众七万击段辽，扵辽西辽奔于平冈， 慕容皝载记，遣扬威将军，淑虞攻乌丸悉罗侯于平堈。
卢龙塞 晋书，慕容儁载记，儁率诸军南伐，出自卢龙，次扵无终 ，魏书慕容儁传凿山除道，入自卢龙克蓟城，而都之 ，通鉴：晋穆帝永和五年，赵王虎卒，国内大乱，慕容霸上书燕主儁请伐赵儁曰：邺中虽乱，邓恒据乐安，兵彊粮足，今若伐赵，东道不可通也。当由卢龙，卢龙山径险狭，虏乗高断要首尾为患，将若之何？霸曰：恒虽欲为石氏拒守，其将士顾家人懐归志，若大军临之，自然瓦觧，臣请为殿下前驱，东出徒河，潜趋令支，出其不意，彼必震骇，上不过闭门自守，下不免弃城逃溃，然则殿下可以安步而前，无留难矣。儁从之 ，六年二月，燕主使慕容霸将兵一万，自东道出徒河，慕舆于自西道出蠮螉塞，自中道出卢龙，塞以伐赵，命慕舆埿槎山通道， 水经注燕，景昭元玺二年，遣将军步浑治卢龙道，焚山刋石，令通方轨，刻石岭上，以纪事功 ，通鉴：晋孝武太元二十一年，清河王会使征南将军库傉官伟，建威将军，崇将兵五千为前锋，伟等屯卢龙近百日，【注辽东新昌县，有卢龙县，唐为平州卢龙县，慕容令所谓守肥如之险，即其地也，此辽东新昌，后人置于汉，辽西郡界，非汉旧郡县地也，】。
蠮螉塞 ，晋书慕容皝将图石氏，从容谓诸将曰：石虎自以安乐诸城守，防重城之南北必不设备，今若诡路出不意，冀之北境，尽可破也。于是率骑二万出蠮螉塞，长驱至于蓟城，【通鉴注，自龙城取西道入蠮螉塞】，通鉴：晋孝武太元十年，燕主垂遣慕容农出蠮螉塞歴凡城赵龙城，讨余岩。
平州 ，晋书地理志，后汉末，公孙度自号平州牧，及其子康，康子渊并擅据辽东，东夷九种皆服事焉，魏置东夷校尉居防平，而分辽东昌黎菟，带方，乐浪五郡为平州，后还合为幽州及渊，灭后有防，东夷校尉居襄平，咸寕二年十月，分昌黎，辽东菟，带方，乐浪等郡国五置平州， 平州初置，以慕容廆为刺史，永嘉之乱，廆为众所推，及其孙儁移都于蓟，其后慕容垂子宝徙平州，昌黎郡 ，晋书汉属辽东，属国都尉，魏置郡，统县二，【通鉴注，昌黎汉交黎县，属辽西郡，后汉属辽东，属国都尉，魏正始五年，鲜卑内附，复置辽东属国，立昌黎县以居之，后立昌黎郡，】武帝纪，太康二年十月，慕容廆冦昌黎 ，二年三月，安北将军严询败慕容廆于昌黎， 康帝纪，建元二年二月，慕容皝及鲜卑帅宇文归战于昌黎，归众大败，奔扵漠北， 慕容廆载记，元帝承制拜廆散骑常侍，都督辽左杂夷流人诸军事，龙将军，大单于，昌黎公，慕容皝载记，皝将乗海讨仁乃率三军从昌黎践凌。
而进后徙昌黎郡
昌黎
賔徒 晋书吴王晏传贬为賔徒县王 慕容垂载记苻坚以为冠军将军讨賔都侯【通鉴作賔徒】
紫防川， 晋书慕容廆载记其先有熊氏之苗裔，世居北夷，邑于紫防之野。
棘城 晋书，慕容廆载记曾祖莫防防，魏初率其诸部入居辽西，从宣帝伐公孙氏有功，拜率义王，始建国于棘城之北，【通鉴注，棘城在昌黎县界，是后慕容氏置棘城县，元魏太平真君八年并棘城，入昌黎郡，龙城县，杜佑曰：棘城，在营州城东南一百七十里，】廆以大棘城，即帝颛顼之墟也，元康四年，乃移居之 ，大素延率众十万围棘城，平州刺史崔毖隂结高句骊及宇文，段国等共攻棘城，连营三十里， 慕容皝载记，石虎进军至棘城，戍卒数十万，四面进攻。
文昌殿 晋书慕容皝载记起文昌殿
朝阳门 ，晋书慕容皝载记，立籍田扵，朝阳门东，【案当在棘城】。
徒河 晋书慕容廆载记，太康十年，廆迁于徒河之青山，【通鉴注徒河县，汉属辽西，后汉属辽东属国，魏晋省并入昌黎郡，后慕容氏复置徒河县，魏太平真君八年并徒河，入昌黎郡，广兴县，杜佑曰：徒河，青山在营州城东百九十里，】慕容皝载记，段辽冦徒河，皝将张萌逆击败之， 慕容垂载记，石虎遣将邓恒率众数万屯于乐安，营攻取之备，垂戌徒河，与恒相持。
柳城 晋书，慕容皝载记，段辽弟兰与翰，冦柳城都尉石琮击败之，句余兰翰复围柳城，皝遣寜逺将军慕容汗及封奕等救之，为兰所败，兰复攻柳城，为飞梯地道，围守二旬，石琮躬勒将士出击，败之，兰乃遁归。
龙城 晋书，慕容皝载记，使阳裕，唐柱等筑龙城，构宫庙，改柳城为龙城县 ，通鉴：晋成帝咸康七年正月，燕王皝使唐国内史阳裕等筑城，扵柳城之北，龙山之西，立宗庙宫室，命曰龙城，【慕容廆居徒河之青山，后徙棘城，今自棘城徙都龙城，杜佑曰：营州柳城郡，古孤竹国也，春秋为山戎，肥子二国，地慕容氏，龙城在其北，柳城县有白狼山，白狼水，又有黎扶县，县故城在东南，其龙山即慕容皝，余龙所也，有饶乐水汉徒河县城】 ，八年十月，燕王皝迁都龙城，其时有黑龙，白龙各一，见于龙山，皝亲率辽属觇之，去龙二百余步，祭以太牢，二龙交首嬉翔，解角而去，皝大悦，还宫，赦其境内，号新宫曰和龙，立龙翔佛寺，扵山上 ，慕容暐载记慕容桓率鲜卑五千退保和龙， 苻坚载记，遣后将军俱难与邓羌等率步骑二十万，东出和龙，讨代王涉翼犍， 苻雒率众七万发和龙， 使石越率骑一万，自东莱出石迳袭和龙，海行四百余里， 慕容垂载记，慕容农还屯龙城， 通鉴，晋孝武太元十年，燕主垂以农为使持节、都督幽平二州北狄诸军事，幽州牧，鎭龙城 晋书，慕容垂载记，建留台于龙城，以高阳王隆録留台尚书事， 慕容宝载记，垂之伐魏，以龙城旧都，宗庙所在，复使宝庻子清河公会鎭幽州，委以东北之重 ，宝率百数骑驰如龙城， 慕容盛载记，慕容奇引军至横沟，去龙城十里， 魏书，世祖纪延和元年，车驾至和龙，临其城，发民三万人穿围堑以守之， 二年，遣抚军大将军，永昌王健，尚书左仆射安原督诸军讨和龙，健三年，抚军大将军，永昌王建，司空汝隂公长孙道生，侍中古弼督诸军讨和龙， 太延元年，诏骠骑大将军，乐平王丕等五将率骑四万伐和龙。
正阳殿， 晋书慕容儁载记燕巢，扵儁正阳殿之西，椒新昌殿， 晋书慕容盛载记，宴其羣臣，扵新昌殿，承华殿 ，晋书慕容熈载记，为苻氏起承华殿，高承光一倍，负土于北门，土与谷同价。
光门 ，晋书慕容熈载记，拟邺之凤阳门作光门，累级三层， 通鉴，晋安帝义熈三年，冯跋等与左卫将军张兴及苻进余党作乱，推夕阳公云为主，跋弟乳陈等帅众攻光门，鼓噪而进， 五年离班，桃仁等弑燕主云，冯跋升洪光门以观变，【案当作光门】。
龙腾苑 晋书慕容熈载记大筑龙腾苑广袤十余里役徒二万人起景云山于苑内基广五百步峯高十七丈又起逍遥宫甘露殿连房数百观閤相交凿天河渠引水入宫又为其昭仪苻氏凿曲光海清凉池 熈至龙城攻北门不克遂败走入龙腾苑防服隐于林中景云山 逍遥宫 甘露殿 天河渠 曲光海 清凉池【并见上】
白雀园 ，晋书慕容盛载记，有雀素身绿首，集于端门，翩翔东园，二旬而去，改东园为白雀园。
大单于台 晋书，慕容熈载记，改北燕台为大单于，台社 晋书，慕容宝载记，皝之迁扵龙城也，植松为社主，及秦灭燕，大风吹拔之，后数年社处，忽有桑二根生焉，先是，辽川无桑，及廆通于晋求种，江南平州桑悉由吴来，廆终而垂以吴王中兴，宝之将败，大风又防其一龙，陵 通鉴，晋穆帝升平四年，燕葬烈祖于龙陵，【慕容儁，号烈祖】。
宣平陵 通鉴，晋孝武太元二十一年，燕章武王宙泰世祖，及成，哀段后之防，葬于龙城，宣平陵【慕容垂号世祖，】徽平陵 晋书，慕容熈载记，苻氏死制，公卿以下至于百姓，率戸营墓，费殚府藏，下固三泉，周轮百里内则图画，尚书八坐之象，号曰徽平陵。
长谷陵 ，魏书冯跋传，跋父安东徙昌黎，家于长谷，通鉴：宋文帝元嘉七年，燕塟太祖于长谷，陵【冯防号太祖，】凡城 晋书，石虎载记，平北将军尹农攻燕凡城，不克而还， 慕容皝载记，遣子恪击败石虎乗胜追之，斩获三万余级，筑戌，凡城而还， 虎又使石成入攻凡城，不克，进陷广城， 慕容儁载记，徙代郡人于凡城 ，凡城献异鸟，五色成章， 地理志慕容熈以并州刺史镇凡城， 魏书，世祖纪延和二年，将军楼勃将五千骑围凡城，守将封羽以城降，收其民三千余家。
白狼 晋书，石虎载记，自幽州东至白狼，大兴屯田，【通鉴注白狼县，汉属北平郡，后汉，晋省魏收，地形志太平真君八年置，建德郡注白狼城，其地在唐营州柳城县界，】慕容皝载记，皝遣其司马封奕攻鲜卑，朩堤于白狼，慕容盛载记兰汗，二子鲁公和，陈公杨分屯令支，白狼，地理志高，云以并州刺史镇白狼，【通鉴作并州牧，】通鉴晋安。
帝义熈六年，燕广川公万泥，上谷公乳陈据白狼叛，通鉴：宋文帝元嘉十三年，魏人攻燕，白狼城，克之，宿军，晋书地理志，慕容熈以营州刺史，鎭宿军【，通鉴注，宿军城，在龙】。
【城东北，】慕容熈载记，大城肥如及宿军以仇尼倪为鎭东将军，营州刺史，鎭宿军 ，通鉴：晋安帝元兴元年，高句丽攻宿军，平州刺史慕容归弃城走，【案当作营州，】魏书冯传宿军地，然一夕而灭。
新城 晋书慕容熈以青州刺史鎭新城
乙连城 ，晋书慕容皝载记，材官刘佩攻乙连不克【，通鉴注乙连城，段国之东境也，在曲水之西，】筑好城于乙连东，使将军兰勃，戌之以逼乙连，又城曲水，以为勃援 ，通鉴：晋成帝咸康三年，段连以车数千两，输乙连粟，兰勃击而取之， 慕容宝载记，宝发龙城，以步骑三万次于乙连 ，慕容盛载记，慕容奇击灭兰汗兄子全进屯乙连 ，通鉴：晋安帝义熈十四年，魏长孙道生等拔乙连城，进攻和龙，建安 ，通鉴：晋安帝隆安二年，燕主宝北行，至建安，抵民张曹家，【注建安城，在令支之北，乙连之南，】晋书慕容盛载记，慕容奇聚众于建安， 辽西太守，家朗叛，遣辅国将军李旱率骑讨之，师次建安，召旱旋师。
北平郡 ，通鉴：晋孝武太元十六年，北平人吴柱聚众千余，立沙门灋长为天子，破北平郡，转冦广都入白狼城，高阳王隆遣安昌侯进将百余骑赴白狼城，柱众溃，穷捕斩之，【注魏收地形志，广都县，属建德郡，在汉右北平白狼县， 隋省入辽西石城县】石城郡，【见下】。
石城县 ，通鉴：晋安帝隆安元年，燕主宝帅数百骑二百里，晡时至龙城，防遣骑追至石城，不及【注石城县，汉属北平郡，后魏属建德郡，隋并入柳城县，】晋书慕容熈载记石城令高和。
建德郡 魏书，世祖纪冯，石城太守李崇建德，太守王融十余郡来降， 抚军大将军，永昌王健攻建德，拔之。
冀阳郡 晋书，慕容廆载记，时二京倾覆，幽冀沦陥，廆刑政脩明虚懐引纳，流亡士庻多襁负归之，廆乃立郡以统流人，冀州人为冀阳郡，【通鉴注，当置于汉右北平，平刚县界，】豫州人为成周郡，青州人为营丘郡，并州人为唐国郡 ，通鉴：晋成帝咸康四年，冀阳流寓之士，共杀太守；宋烛以降，赵 魏书世祖纪，骠骑大将军，乐平王丕攻冀阳，拔之，营丘郡 ，通鉴：晋成帝咸和四年，营丘内史鲜于屈遣使降赵， 晋书载记韩恒传迁营丘，太守 皇甫真传守辽东，营丘二郡太守， 魏书，世祖纪徙营丘成周，辽东，乐浪，带方，菟六郡民三万家于幽州， 水经注渝水，又南迳营丘城西。
成周郡 通鉴成周内史崔焘
唐国郡 通鉴唐国内史阳裕
辽东郡 晋书，慕容廆载记，廆率骑讨鲜卑素连朩津，大败，斩之，二部悉降，徙之棘城，立辽东郡而归。
乐浪郡 ，通鉴：晋成帝咸和四年，乐浪太守鞠彭以境内皆叛，选乡里壮士二百余人共还棘城，【注乐浪，非汉古郡地也，慕容廆所置，以五代志攷之乐浪，冀阳营丘，郡朝鲜武寜等县，当尽在隋辽西郡，柳城县界】。
莵郡 通鉴莵太守刘佩
兴集县 寜集县 兴平县 育黎县 吴县 晋书慕容皝载记罢成周冀阳营丘等郡以勃海人为兴集县河间人为寜集县广平魏郡人为兴平县东莱北海人为育黎县吴人为吴县悉燕国
武原县 通鉴武原令常霸
武寜县 通鉴武寜令孙兴
朝鲜县 通鉴朝鲜令孙泳
新昌县 晋书载记韩恒传出为新昌令
和阳县 武次县 西乐县 晋书慕容皝载记斩仁所置守宰分徙辽东大姓于棘城置和阳武次西乐三县而归
榼卢城 ，通鉴，晋成帝咸康五年，燕王皝以榼卢城人悦绾为御难将军，授兵一千，使守凡城，【注即水，经注榼伦水也，】榆隂城 安晋城 ，晋书慕容皝载记，宇文乞得归，为其别部逸豆归所逐，奔死于外，皝率骑讨之，逸豆归惧而请和，遂筑榆隂安晋二城而还，【通鉴注榆隂城盖在大榆河之隂安晋城在威德城西南，】宇文归入，冦安晋【，又见曲水亭下】。
威德城 ，晋书慕容皝载记改涉奕，干城为威德城，通鉴，晋海西公太和五年，慕容令帅谪戌，士东袭威德城。
广安 ，通鉴：晋成帝咸和八年，慕容皝引兵讨宇文乞得归军于广安，【注广安在棘城之北】。
武兴 晋书，慕容皝载记，段辽遣其将李咏夜袭武兴，遇雨引还。
兴国【见五官水下】
临川 通鉴，宋文帝元嘉十三年，高丽屯于临川【注，临川在和龙城东】。
曲水亭 ，晋书慕容皝载记，段兰拥众数万屯于曲水亭，将攻栁城，宇文归入，冦安晋为兰声援，皝以步骑五万击之，师次栁城，兰归皆遁，遣封奕率轻骑逰击败之，收其军实，馆谷二旬而还，谓诸将曰：二虏耻无功而归，必复重至，宜于栁城左右设伏以待之，遣封奕率骑潜于马兠山诸道，俄而辽骑果至，奕夹击，大败之，斩其将荣保，【又见乙连下】。
马兠山【见曲水亭下】
遏陉山 ，晋书冉闵载记，闵既至龙城，斩于遏陉山，山左右七里，草朩悉枯。
九城山 ，晋书隐逸传，公孙凤隐于昌黎之九城山谷，青岭 晋书，慕容熈载记，苻后好防田，熈从之，北登白鹿山，东过青岭，南临沧海，士卒为豺狼所害，及冻死者五千余人。
牛尾谷 ，通鉴：晋成帝咸和九年，慕容汗与段兰遇于牛尾谷，汗兵大败。
黄榆谷 ，晋书慕容宝载记宝奔于广都，黄榆谷，索莫汗陉 ，通鉴：晋安帝隆安二年，燕主宝至索莫汗陉，去龙城四十里。
饶乐水 ，后汉书鲜卑传以季春月大防于饶乐水上，【注水在今营州北】。
浇水 ，通鉴：晋明帝太寜三年，宇文乞得归据浇水以拒皝，【注浇水，即浇雒水也，】。
浑水 晋书，慕容皝载记，涉奕干率骑追战于浑水，败之。
五官水 ，晋书慕容皝载记，段辽遣将屈云攻兴国，与皝将慕容遵大战于五官，水上云败，斩之。
羌，胡固 魏书，世祖纪冯，尚书高绍率万余家保羌胡固，车驾讨绍，斩之。
魏
平州 魏书晋置治肥如城 肃宗纪熈平二年九月城平州所治肥如
辽西郡 魏书，世祖纪延和元年，冯长乐公崇及其母弟朗，朗弟邈以辽西内属，遣将封羽围辽西， 二年，抚军大将军，永昌王健督诸军救辽西。
肥如 ，魏书二汉，晋属，有孤竹山祠，掲石武王祠令支城，黄山濡河。
阳乐 ，魏书二汉，晋属太平，真君七年并令支，合资属焉，有武歴山覆舟山林，榆山太平真山，【合资二字未详，汉右北平有薋县，疑即薋字之误，】。
海阳 魏书二汉晋属有横山新妇山清水
北平郡 魏书，世祖纪，慕容渇悉隣反于北平，攻破郡治，太守与守将击败之。
朝鲜 魏书二汉，晋属乐浪，后罢，延和元年徙朝鲜民于肥如，复置属焉。
新昌 ，魏书前汉属涿，后汉，晋属辽东，后属。有卢龙山，【案前汉涿郡有新昌去，辽东絶逺后汉志辽东郡，新昌，下亦不言故属涿。盖名同而地异，魏史误也。】黄山 ，魏书高宗纪：太安三年十月，诏太宰常英起行宫于辽西黄山 ，四年正月，东巡平州，庚午，至于辽西黄山宫，游宴数日，亲对高年，劳问疾苦， 常英传，英之徴也梦日坠其所居黄山下水中。
碣石山 ，魏书高宗纪太安四年二月丙子，登碣石山，觇沧海，大飨羣臣于山下，班赏进爵各有差。改碣石山为乐，逰山筑坛记行于海濵， 世宗纪自碣石至于劒阁，东西七千里，置二十二都尉，【又见濡水下，水经注】。
濡水 魏书，太宗纪：泰常元年库傉官斌先降，后复叛归冯跋，骁骑将军延普渡濡水讨击，大破之， 世祖纪延和元年，车驾伐和龙，至濡水， 水经注濡水，出御夷鎭东南，其水二源双引，夹山西北流，出山合成一 ，又西北迳御夷故城东，鎭北百四十里，北流左道则连泉水注之，出故城东，西北流，迳故城南，又西北迳渌水池南，其水潭而不流，其水又西，屈而北流，又东迳故城北，连结两池沼，谓之连泉浦，又东北注难河，难河右则汗水入焉，水出东坞南，西北流迳沙野南，北人名之曰沙，鎭东北二百三十里，西北入难河，濡难声相近，狄俗语讹耳，水又北迳沙野西，又北迳箕安山东，屈而东北流，迳沙野北，东北流迳林山北，水北有池，潭而不流，濡水又东北流，迳孤山南，东北流，吕泉水注之，水出吕泉坞西，东南流，屈而东迳坞南，东北流，三泉水注之，其源三泉，鴈次合为一水，鎭东北四百里，东南注吕泉水，吕泉水又东，迳孤山北，又东北，逆流水注之，水出东南导泉西流，右屈而东北注，木林山水会之，水出山南东注逆水，乱流东北注濡河，濡河又东，盘泉入焉，水自西北，东南流注濡河。濡河又东南，水流逥曲，谓之曲河，鎭东北三百里，又东出峡，入安州界，东南流迳渔阳白檀县故城，又东南流，右与要水合，水出塞外三川并导，谓之大要水，东南流迳要阳县故城东，又东南流，迳白檀县，东南流入于濡，濡水又东而南，索头水注之，水北流，南迳广阳侨郡西，魏分右北平置，今安州治，又南流注于濡，濡水又东南流，武列水入焉，其水山川派合，西源右为溪水，亦曰西藏水，东南流出溪，与蟠泉水合，泉发州东十五里，东流九十里，东注西藏水，西藏水又西南流，东藏水注之，水出东溪，一日东藏水，西南流出谷，与中藏水合，水导中溪，南流出谷，南注东藏水，故目其川曰三藏川水曰三藏水，东藏水又南，右入西藏水，乱流右防，龙泉水，水出东山下，渊深不测，其水西南流，注于三藏水，三藏水又西南流，与龙蒭水合，两出于龙蒭之溪，东流入藏水又东南流，迳列溪谓之武，列水东南歴石□下左层峦之上，有孤石云举，临崖危峻，可高百余仭，其水东合流入濡，濡水又东南，五渡水注之，水北出安乐县丁原山，南流迳其县故城西，本三会城也，其水南入五渡塘，又南流注于濡，濡水又与高石水合，水东出安乐县东山西流，歴川三会城南，西入五渡川，下注濡水，濡水又东南迳卢龙塞，塞道自无终东县出渡濡水，向林兰陉，东至清陉，卢龙之崄峻坂萦折，故有九峥之名矣，濡水又东南迳卢龙故城东，又南黄洛水注之，水北出卢龙山，南流入于濡，濡水又东南，水名合焉，水出卢龙塞，西南流注濡水。又合屈而注得去，润水又会敖水，二水，并自卢龙，西注濡水，又东南流，迳令支县故城，魏氏王地记曰：肥如城西十里有濡水，南流注迳孤竹城西，右合内也，谓之小濡水，非也，水出肥如，东北溪，西南流迳其县东，东屈，南转西回，迳肥如县故城南，俗又谓肥如水，非也，西南流，右会卢水，水出县东北沮溪，南流谓之大，沮水又南，左合阳乐水，水出东北阳乐县，又西南入于沮水，谓之阳日，沮水又西南，小沮水注之，发冷溪，世谓之冷池，又南得温泉水口注之，东出北温溪，自溪西南流入于小沮水，小沮水又南流，与大沮水，合而为卢水也，卢水有二渠，号小沮大沮，合而入于，卢水又南与温水合，水出肥如城北，西流注于水，地理志曰：卢水又南入水，水又西南，迳孤竹城北，西入濡水，故地理志曰：水东入濡，盖自东而注也，濡水自孤竹城东南迳主乡北，瓠沟水沟注之，出城东南，东流注濡水。濡水又迳牧城南，分为二水，北水枝出，世谓之小濡水也，东迳乐安亭北，东南入海，濡水东南流，迳乐安亭，东南与新河故渎合，自雍奴县承鲍丘水东城谓之盐关口，魏太祖征蹋顿，与洵口俱导也，世谓新河矣陈夀魏志以通河海也，新河又东北絶庾水又东北出，迳右北平絶泃渠之水，又东北迳昌城，又东为二水，枝凟东南八海，新河自板渠东出，合封大水，谓之交流合，水出新平县西南流迳新平县故城西，【当作新安平】，又东南流，龙鲜水注之，水出县西北，世谓之马头山，二源俱导，南合一川，东流注封大水，地理志曰：龙鲜水东入封大水者也，乱流南防新河，南流于海，地理志曰：封大水于海阳县南入海，新河又东出海阳县，与缓灵水会，水出新平县东北，世谓之大笼山，东南流，迳令支城西，西南流，与新河合，南流注于海，地理志曰：缓灵水与封大水，皆南入海，新河又东与素河会，谓之白水口，出令支县之庐山，南合新河，又东南入海，新河又东至九遇口，枝分南注海，新河又东迳海阳县故城南，又东与清水会，水出海阳县，东南流迳海阳城东，又南合新河，又南流一十许里，西入九遇注海，新河东絶清水又东，本究水出焉，南入海，新河又东，左迤为北阳孤淀，名又絶新河南海注新河，又东会于濡，濡水又东南至絫县，碣石山，地理志曰：大碣石山在右北平骊城县西南，汉武帝甞登之以望巨海，而勒其石于此，今枕海有石，如埇道数十里，当山顶有大石如柱形，往往而见，立于巨海之中，潮水大至，及潮波退，不动不没，不知深浅，世名之天桥柱也，状若人造，要亦非人力所就，韦昭亦指此以为碣石也，濡水于此南入海。
卢龙塞 ，魏书常景传杜雒周反于燕州，以景兼尚书为行台，与幽州都督，平北将军元谭御之，景表求勒幽州诸县悉入古城，山路有通城之处，权发兵夫，随宜置戌，以为防遏，肃宗从之，别勑谭，西至军都关，北从卢龙塞，据此二崄，以杜贼出入之路，又诏景山中崄路之处，悉令捍塞。
营州 魏书，治和龙城，太延二年，为镇太平，真君五年改置，永安末陷，天平初，复 肃宗纪，熈平二年九月，城营州所治和龙，昌黎郡 ，魏书晋分辽东，置太平真君八年，并冀阳属焉。
城龙 魏书，太平真君八年并栁城，昌黎棘城属焉，有尧祠？榆顿城，狼水。
广兴 魏书，太平真君八年并徒河，永乐，燕昌属焉，有鸡鸣山，石城大栁城。
定荒 魏书正光末置有鹿头山柗山
建德郡 魏书太平真君八年置治白狼城
石城 ，魏书前汉属右北平，后属太平真君八年，并辽阳路大乐属焉，有白鹿山祠。
广都 魏书，太平真君八年并白狼，建德望平属焉，有紫金城。
阳武 魏书正光末置有三合城
冀阳郡 魏书，太平真君八年并昌黎，武定五年复平刚。
柳城
营丘城 魏书正光末置
冨平 魏书正光末置
永安 魏书正光末置
长城 ，魏书长孙陈传为羽林郎，征和龙，贼自西门出，将犯外围，陈击退之，追斩至长城下。
渝水 ，白狼水 ，水经注辽水，又右会白狼水 出右北平，白狼县东南广成县，北流西北屈，迳广成县故城南，俗谓之广都城，又西北石城川水注之，水出西南城石山，东流迳石城县故城南，北屈，迳白鹿山西，即白狼山也，又东北入广成县，东注白狼水，白狼水北迳白狼县城东，又东方城川水注之，水发川西南山下流，北屈迳故城西，世谓之雀目，城东屈，迳方城北，东入白狼水，白狼水又东北，迳昌黎县故城西，高平川水注之，水出西北平川，东流迳倭城北，又东南迳乳楼城北，盖迳戎乡邑，兼夷称之，又东南注白狼水，白狼水又东北，自鲁水注之，导西北逺山东南注白狼水，白狼水又东北迳龙山西，燕慕容晃以柳城之北，龙山之南，福地也，使阳裕筑龙城，改栁城为龙城县，白狼水又北迳黄龙城东，十三州志曰：辽东属国都尉治，昌黎道，有黄龙亭者也，魏营州刺史治，魏氏土地记曰：黄龙城，西南有白狼河，东北流，附城东北下，即是也。又东北滥，真水出西北塞外，东南歴重山，东南入白狼水，白狼水又东北出，东流为二水，右水疑即渝水也，地理志曰：渝水首受白狼水，西南巡山，迳一故城，以为河连城，疑是临渝县之故城，渝水南流，东屈与一水会，世名之曰榼伦水，疑即地理，所谓侯水北入渝者也，十三州志曰：侯水南入渝，地理志言，盖自北而南也，又西南流注于渝，渝水又东南迳一故城东，俗曰女罗城，又东迳营丘城西，其水东南入海，地理志曰：渝水自塞南入海，一水东北出塞，为白狼水，又东南流至房县，至于辽魏氏土地记曰：白狼水下入辽也。
思燕佛图 魏书，后妃传立思燕佛图于龙城，刋石立碑。
隋
北平郡 隋书旧置平州
卢龙 ，隋书旧置北平郡，领新昌，朝鲜二县，后齐省，朝鲜入新昌，又省辽西郡，并所领海阳县入肥如，开皇六年又省，肥如入新昌，十八年改名卢龙，大业初置北平郡，有长城，有关宫，有临渝宫，有覆舟山。有碣石，有水，卢水，涅水，闰水，龙鲜水臣梁水，有海。
辽西柳 ，隋书旧置营州，开皇初置总管府，大业初废府。
柳城 隋书后魏置营州于和龙城，领建德，冀阳昌黎，辽东，乐浪，营丘等郡，龙城，大兴永乐，带方，定荒石城，广都，阳武防平新昌平，刚柳城，富平等县，后齐惟留建德，冀阳二郡，永乐带方龙城，大兴等县，其余并废。开皇元年，唯留建德一郡，龙城一县，其余并废。寻又废郡，改县为龙山，十八年改为柳城，大业初置辽西郡，有带方山，秃黎山，鸡鸣山，松山，有渝水，白狼水 ，王世勣传辽东之役，与汉王并为行军元帅，至柳城，遇疾疫而还， 虞绰传行宫，次于柳城县之临海顿 ，李景传，景在北平为高开道所围，独守孤城，外无声援，辽西太守邓暠率兵救之，遂归柳城， 靺鞨，传渠帅度地稽率其部来降，拜为右光禄大夫，居之柳城。
临渝宫 ，隋书炀帝纪大业十年三月癸亥，次临渝宫，亲御戎服，祃祭黄帝，斩叛军者以衅鼓。
卢龙塞 ，隋书隂夀传开皇初，高宝寜引突厥攻围北平，令夀率步骑数万，出卢龙塞以讨之， 梁文谦传，领武贲郎将，为卢龙道军副。
临渝鎭 ，隋书突厥传，营州刺史高宝寜作乱，沙鉢略与之合军，攻陷临渝鎭。
渝关 隋书，高祖纪开皇三年二月癸亥，城榆关【，通鉴注，临渝关在平州，卢龙县东一百八十里，新唐书：营州城西四百八十里，有渝关守捉，五代史云幽州北七百里有渝，関下有渝水，通海，循海有道，狭处才数尺，是所谓临渝関也，宋白续通典曰：汉石城旧县，取碣立如城以名之，唐贞观十五年，于故临渝县城置，临渝县万嵗通天二年，改为石城，今史文多误作榆，】贺娄子干传，高祖以子干晓习边事，授榆关总管十鎭诸军事，高丽传汉王谅讨高丽，餽运不继，师出临渝，関复遇疾疫，王师不振。
泸河镇 通鉴，大业七年，帝将讨高丽，发民夫运米，积于泸河懐逺二镇【注，新唐志曰：隋于营州之境，汝罗故城置辽西郡，领辽西，泸河懐逺三县】隋书，观王雄传出辽道，次泸河鎭。
怀逺镇 隋书薛世雄传帝至栁城，以世雄为东北道大使，行燕郡太守，镇懐逺 高丽传，高丽遣使乞降，帝许之，顿于懐逺镇受其降，欵 唐书高祖纪，炀帝征辽东，遣高祖督运粮于懐逺鎭
临海顿 ，隋书观王雄传，帝令綝于临海，顿别有所督，望海顿 ，通鉴：大业八年，勑运黎阳，雒口太原等仓谷于望海顿，【注望海，顿当在辽西界】。
黄龙 隋书高祖纪开皇三年行军总管隂夀破高宝寜于黄龙 赦黄龙死罪以下 长孙晟车骑将军出黄龙道赍币赐奚霫契丹等
白狼塞 ，隋书于仲文传诏，仲文率兵屯白狼塞以备胡。
唐
平州 北平郡 ，唐书地理志平州北平郡，下，初治临渝，武德元年，徙卢龙，土贡：熊，鞹，蔓荆实人葠 ，有府一，曰卢龙，有卢龙军，天宝二年置，又有柳城军，永泰元年置，有温沟，白望西硖石，东硖石，渌畴米砖，长杨，黄花紫防，白狼，昌黎辽西等十二戌受川，周爱二镇城，东北有明□関，鹘湖城，牛尾城。
卢龙 ，唐书地理志中，本肥如，武德二年更名，又置抚寜县，七年省。
石城 ，唐书地理志中，本临渝，武德七年，省贞十五年，复置万嵗通天二年更名，有临渝関，一名临闾，関有大海，関有碣石山，有温昌镇。
马城 ，唐书地理志中古海阳城也，开元二十八年置，以通水运，东北有千金冶，城东有茂乡镇城。
碣石 唐书唐休璟传休璟以儒者号知兵，自碣石逾四镇，其间緜地几万里，山川夷坦，障塞之要，皆能言之，故行师料敌，未尝败。
渝关 唐书，高丽传帝总飞骑入临渝关，皇太子迎道左 ，郭英杰传与禆将吴克勤，乌知义，罗守忠帅万骑及奚众讨契丹，屯渝关，契丹酋长可突干拒战都山下，官军不利，知义，守忠引麾下遁去，英杰，克勤力战死，契丹传营州都督许钦澹以州甲五百合奚君长李大酺兵共攻可突，干不胜钦，澹惧，徙军入渝关， 奚传，契丹可突干反，胁奚众并附突厥，鲁苏不能制，奔渝关，李忠臣传攻长杨，战独山，袭渝关，北平 通鉴，后梁均王干化三年，初，幽州七百里，有渝关，下有渝水，通海，自关东北循海有道，道狭处才数尺，旁皆乱山，高峻不可越，北至进午，口旧置八防御军，募土兵，予之田租，皆供军食，不入于蓟，幽州嵗致缯纩以供战士，衣每嵗早获清野，坚壁以待契丹，契丹至，辄闭壁不战，俟其去，选骁勇据隘邀之，契丹常失利，土兵皆自为田园，力战有功，则赐勲加赏，由是契丹不敢轻入，冦及周德威为卢龙节度使，恃勇不修边备，遂失渝，関之险，契丹每刍牧于营，平之间 五代史渝关，东临海，北有兎耳，覆舟山，山皆斗絶并海东北有路狭，仅通车，其旁地可耕植，唐时置东硖石，西硖石渌畴，米砖长杨，黄花紫防，白狼城以扼之， 宋白续通典渝，関関城下有渝水，入大海，其関东临海，北有兎耳山，覆舟山，山皆斗峻山下，循海岸，东北行狭处，才通一轨，三面皆海，北连陆関，西乱山，至进牛栅，凡六口栅戍相接，此天所限内外也。【通鉴注引金国节要燕山之地易州西北，乃金坡関昌平县之西，乃居庸，関顺州之地，乃古北口，景州之东北，乃松亭関，平州之东，乃渝关，渝关之东，即金人来路也，此数关，皆天造地设，以分蕃汉之限，一夫守之，可以当百，本朝复燕之役，若得诸関门，则燕山之境可保，然関内之地，平；滦，营三州，自后唐陷于安巴坚改平州为辽兴府，以营，滦二州之，号为平州路，至石晋之初，耶律徳光又得燕山檀，顺，景；蓟，涿，易诸州，建燕山为燕京，以辖六郡，号燕京路而与平州自成两路海上，议割地，但云燕云两路而已，初谓燕山路，尽得関内之地，殊不知燕山平州，尽在関内，而异路也，破辽之后，金人复得平州路据之，故斡里雅布，后由平州入冦，乃当时议，燕云不明，地理之故，又金国行程云：滦州故无之，唐末安巴坚攻陷平，营，刘守光据幽州暴虐，民多亡入敌中筑，乃此城营州古柳城郡，舜所筑也，乃殷之孤竹国，汉唐辽西地，其城外多大山，高下皆石，不产草木，地当营室，故以为名。自营州东至渝，関并无保障，沃野千里，北限大山，重冈复岭，中有五関，唯渝関居庸，可以通饷馈，松亭金坡，古北口，止通人马，不可行车，其山之南，则五谷百果，良材美，本无所不有，出関未数里，则地皆瘠卤，岂天设此以限内外乎？】汉武台， 唐书，太宗纪：贞观十九年九月戊午，次汉武台，刻石纪功。
西硖石 ，唐书契丹传诸将战，西硖石黄麞谷，王师败绩。
东硖石 ，唐书王孝杰传军至东硖石谷，与贼接，道隘虏众，孝杰率鋭兵先驱出谷整阵，与贼战，而后军总管苏宏晖以其军退，援不至，为虏所乗军溃孝杰，随令死士相蹂且尽， 契丹传，武后更诏，夏官尚书王孝杰，羽林卫将军苏宏晖率兵十七万讨契丹，战东硖石，师败，孝杰死之。
营州 柳城郡 ，唐书地理志营州柳城郡，上都督府，本辽西郡万嵗通天元年，为契丹所陷，圣厯二年侨治渔阳，开元五年，又还治柳城，天宝元年更名，土贡：人，葠麝香，豹尾骨， 有平卢军，开元初置，东有镇安军，本燕郡守捉城，贞元二年，为军城西四百八十里，有渝関守捉城，又有汝罗懐逺巫関防平四守捉城， 唐书，宋庆礼传，初，营州都督府治柳城，扼制奚，契丹，武后时，赵文失两国情，攻残其府，更治东冶阳城，宗时，奚，契丹欵附，帝欲复治故城，宋璟固争不可，独庆礼执处其利，乃诏舆人子詹平姜师度左骁卫将军邵宏等为使，筑裁三旬毕，俄兼营州都督，开屯田八十余所，追拔渔阳，淄青没戸还旧田宅，又集商胡立邸肆，不数年，仓廥充，居人蕃辑。
柳城 ，唐书地理志中，西北接奚，北接契丹，有东北镇医巫闾山祠，又东有碣石山。
都山 ，唐书契丹传可突干盗边，幽州长史薛楚王等率万骑及奚击之，战都山下。
摘星山 ，唐书契丹传，钦德入冦，幽州刘仁恭穷师逾摘星山讨之，【通鉴作摘星岭】。
白狼河， 唐书奚传，其地东北接契丹，西突厥，南白狼河，北霫吐防真河， 安禄山传率河东兵讨契丹至，吐防真河，昼夜行三百里，次天门岭，【通鉴注，自雄武军东北度滦河，有古卢龙镇，有斗陉岭，自古卢龙，北经九荆岭，受米城，张洪隘度石岭至奚王帐六百里，又东北傍吐护真河，五百里至奚，契丹牙帐，乂出檀州，燕乐县东北百八十五里，至长城口，又北八百里有吐护真河，奚王牙帐也，】紫防川， 通鉴，宗开元二十二年，张守珪出师紫防川，大阅以镇抚之，【注据晋书载记，秦，汉之间，东胡邑于紫防之野，唐书地理志平州有紫防白狼，昌黎等戍，盖平州之北境，契丹之南界也，】。
伐孤竹
桓公北伐孤竹，未至卑耳之谿十里，闟然正瞠然视，援弓将射，引而未敢发也，谓左右曰：见是前人乎？左右对曰：不见也，公曰：事其不济乎？寡人大惑，岂有人若此者乎？管仲对曰：臣闻登山之神，有俞儿者，长尺而人物具焉，霸王之君兴，而登山神见，且走马前，疾道也，袪衣，示前有水也，右袪衣示从右方涉也，至卑耳之谿，有賛水者曰从左方涉，其深及冠，从右方涉，其深至膝，若右涉其大济，桓公立，拜管仲于马前曰：仲父之圣至若此，寡人之抵罪也久矣，管仲对曰：夷吾闻之，圣人先知无形，今也有形而后知之，臣非圣也，善承教也。
营平二州地名记