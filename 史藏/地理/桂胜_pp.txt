钦定四库全书    史部十一
桂胜        地理六【山水之属】提要
【臣】等谨案：桂胜四巻桂，故八巻明，张鸣鳯撰鸣，鳯有西迁，注已着録是二书，并成于万厯，巳丑，桂胜序题，七月朔桂，故序题五月六日，刘继文序称，前十六巻，为桂胜志，桂槩也，后八巻为桂，故志故实也，鸣凤桂胜，自序亦称外桂，故八巻用辅以行桂，故自序称余志，桂胜窃迹前事云云，则二书相因而作，实一书也，今以其巻帙烦碎，文义防缺，并桂胜为四巻，而桂故则仍其旧，按桂胜以山水标目，各引证诸书，叙述于前，即以厯代诗文附本条下，而于石刻题石之，捜采尤详，又随事附以考证，多所订正，董斯，张吴兴，备志朱彛尊，日下旧闻，即全仿其体例，于地志之中最为典雅，桂，故分郡国，官名先政，先献游寓，襍志六门，郡国考厯代沿革，详列史志辨，今之桂林，非古之桂林，官名则胪举厯代之制，盖疆域明则先献，有所断限职制，明则先政有所徴騐乃不至如他志书，人物名宦，附防牵合，故以冠于首，其先政先献，人各为传，大抵镕铸旧文，剪裁蔓语，务取其有闗是土而不滥，涉其生平，又多采金石之文，不尽取诸史籍，故其词简而不支，博而有据，其防寓杂志，亦多据题名碑碣姓名，年月厯厯可稽在明代舆记之中，于康海，武功志韩邦靖，朝邑志外自为别调，可以鼎立，而三他家，莫之逮也，二书所载，皆止于南宋，盖年逺者易湮时，近者易滥，详人所畧畧人所详其书，乃博赡而有体，是又鸣鳯创例之防意欤？乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
桂胜序
粤自神禹铸鼎象九州，凡防内山川，载在职方者，葢详矣哉！然其大者固按牒可攷，若阻逺幽窅或闚眺，所未及即书，不具载，载不加详，而山川之胜，槩与夫徃哲之芳迹，徃徃防于垔防希纵方外者，恒三窃叹云：余不佞，性耽幽癖，每见一泉一石，辄恋恋不能舍去，殆自防已然，比筮仕云，江躬系簿书，不遑逰览，即青原之胜未遂，登临迄今，不无怅想，后繇省垣，出参浙藩，总储务公署，即倚吴山下，时邀客飞觞，得快心于十景之巅，寻迁右辖入闽，则与武夷君为莫逆，凡三徜徉，扵九曲，迨致江右，政归偕同年王敬美遨逰匡庐寻鹿洞天池之胜，再信而行，自是得反初服，囘思防内奇观，浙曰吴山，闽曰武夷楚，曰匡庐，景胜甲天下，余宦辙所经，具得托足逖览，而其间峙者流者，幽者怪者收填胷次庶防乎？夙愿可偿，既归田，暇豫辟百亩之园为頥庸之所邑，故多奇石，手自抡选，平地为山，随意区画，名曰巻石，小境盘桓终日，自适其天容与将九载，偶扵夣寐，中神逰攀岩陟巘，非生平所覩，又或夣有餽奇石，盈堪赏，既寤，直以夣视之，未几，奉诏起西川，扪参厯井鸟道，天梯厯经艰险，及入，粤见风洞华景，诸岩佳胜寰中，罕俪又靖，藩诸王孙间，以奇石相遗，恍若徃日夣中景象，因公余周览，桂林之胜，陟降峦岩，遡洄洲屿，靡匪奇遘，其胜以山计者曰：独秀曰漓，曰雉，曰南溪，曰伏波之，凡十有八，以川计者曰漓江，曰阳江，曰南溪，曰弹丸，曰：訾家洲之，不一而足，且磨崖镵字，皆古名人诗赋其上，每临眺间，则簇峯澄练与目谋，松笙涧，瀬与耳谋，而诗篆之幽丽奇絶者又与心谋，色色象，象总命曰山川之胜而丛聚于桂林，即吴山武夷匡庐，当不少譲，顾彼三胜者，炳炳圗志中，而桂独无有，窃为山灵怏怏，因别驾张君羽，王素称博雅，且世居漓山下，为山川主人与余有旧，谊相过，遂以志属焉。君逊谢不能，因讽以有胜如此，不如无有之语，又请为君供副墨之需，而藩使管君世臣徐君，君羽复从防焉，君扵是旁，捜博采援古质，今凢诸山之防，岏诸川之邈絶及数百年之古文遗事，郡国政绩文献流寓彚摩，编成帙凢二十有四，巻前十六巻，为桂胜，志胜槩也，后八卷为桂故，志故实也，二志作而山川之幽僻，古迹之几，于沉晦者，至是悉显直与吴山武夷匡庐，诸志相彪炳，俾宦逰兹土者，得按圗，揽胜则胜与志合，见与闻合，幽懐益畅而咏，赋益増即未涉足于桂者，亦展巻了然如指诸掌，而山川借是永有闻于四方矣，张君之功甚伟，而不佞之幽癖，及夣所感徴庶不孤哉！庶不孤哉！是可为桂之山川贺矣，余因命临桂何令，太庚授之，剞劂氏以广其传云，峕万厯，庚寅，孟春之吉，钦差总督两广军务兼理粮饷，带管盐法，兼廵抚广东，地方兵部右侍郎，兼都察院右佥都御史，中都节斋，刘继文撰。
右司马兼中丞，两广督府灵璧，刘公去嵗冬初东下，装严过故吏，张子语之曰：自不谷有事于四方，见所在一泉一石，粗足寓目，其人莫不有志记，用表厥胜，乃云峰烟溆，叅错如绣，如子桂者，顾反独无有，胜如此，不如无有子，山中人，盍图诸？语讫惊起，谢不能具白，今南都大司马连江，吴公按浙侍御华容，蔡公先后见属，一如今指，皆固谢已之，公咲谓曰：子云不能恶乎在？对曰：地胜固尔，抑人也，殊胜，桂虽乏人，拥朱轮乘独轺迭徃迭来，岂乏四方之英儁乎？抚有山川，以其余闲，或陟在巘，或降在原，亦或泛川，溯洄洲屿，或抚景以兴咏，或纪逰以见名山川借之，故永有闻此，岂非殊胜耶？不此志记焉得胜？公曰：然，又曰，日不谷家居，尝夣入山，睹山四壁徧，有题刻子，今言与夣合，顾曰：不能得无虑抄榻，不给故耶？不谷是任，慎勿让，明日，公果遣麾下四出搜致，比临发，授意藩使，鄞管公为过，申命更选抄者，俾益具録，既又以一人领众山，不胜其书，檄县行视，亟议以济，居无何，叅藩云间，徐公以代行藩，事至陆续抄榻，十得六七书，亦草具四五叅，藩公闻之，以暑著书，时枉劳苦，又属县以增广未备，县令南海何君，奉檄唯谨，选诸生稽古者挟搨工与俱，廪从优厚，于是峥嵘之杪，絶之滨人争猿攀鸟集，赍楮墨以徃数百年之古文遗事，出布人间，张子既幸骤得，未睹又辱，公近檄府，给以笔札，叅藩公间，日趣取草，亲为校定，府丞吕君与诸大夫亦间过视，虽则不敏，敢不厉志，况前被公激发，以有胜如此，不如无有之语哉？书凡十六巻，因名桂胜所为巻第，以先奉公，授独秀诸搨，本家漓山下，日就手写，所得次之，余悉按抄，搨至者之先后，以为巻第外桂，故八巻用辅以行，其意亦具桂故序中万厯已丑，秋七月朔漓，山人张鸣凤序。
钦定四库全书
桂胜巻一
明 张鸣凤 撰
独秀山
踞城稍东，凝秀独出，颇与众山逺故曰独秀，国初考卜其阳，爲靖江宫殿朱邸四达，周垣重绕，苍翠所及，皆禁籞间地，以故彤亭，画观上出云表，下渐清池，最爲诸山丽观焉，外人鲜得至者，山故刻有孔子像，按图乃元人所爲，及见郑叔齐记，则即山建学，自唐已然，莫休符谓其时有从事所居，似唐以前府治亦在是，有岩曰读书，以刘宋时始安太守顔延之著名岩前，故有五咏，堂镌顔五君咏。
风土记云：独秀峰，在郭中髙耸直上周廻一里余，虞衡志云：读书岩在独秀峰下，直立郡治，后爲桂主山，傍无坡阜，突起千丈，有便房石榻，石牖如环堵之室。
靖江府图云亭，有清樾，喜阳拱秀，望江台，有凌虚馆，有中和室，有延生轩，有可心所有修，门有拥翠平矗，拱辰朝天，其上则武阁，次则观音堂，三官庙山，半则灵官及山神祠，皆其所礼，神处其下，有池曰月牙，可用泛舟，又有乐山，探奇瞻云，三处可备清，眺穿云，则其将陟巅之道也。
诗
六朝宋顔延之 未若独秀者峩峩郛邑间
顔二句见唐郑叔齐记中惜未睹其全，然兹山发，咏自顔始，他盖未之及，故特存之，见经名贤赏异，独秀最先矣。
唐张固 孤峯，不与众山俦，直入青云，势未休防，得乾坤融结意，擎天一柱在南州。
宋沈晦 老鹤下，遥天昻昻，在林表霜毛，临野人逸气，秋天杳矫矫顔，始安不受冠带，绕清真自嵇，阮一醉，万事了，读书空谷中，生刍白驹皎，长哦五君咏，极目送飞鸟。
吕愿忠 洞口，防云恣，巻舒石岩相对，一蘧庐赋才，晋宋多夷旷，好景古今难贮储茗，盌巳惊，浮雪浪斋厨，俄听响，鲸鱼子云：识字终何用？且读人间未见书，绍兴甲戌，三月二十七日知府事，吕愿忠访顔氏读书岩，瀹茗鼓琴，裴回久之，预者四人，机宜刘襄监郡，朱良弼，司理叶仁。
文
唐监察御史里行郑叔齐新开石岩记
城之西北维，有山曰独秀，宋顔延之尝守兹郡，赋诗云：未若独秀者峩峩郛，邑间嘉名之得，盖肇于此，不借不倚，不骞不崩，临百雉而峙立，扶重霄而直上仙，挹石髓结而爲膏，神凿嵌窦呀而爲室，嚣滓可逺幽偏自新，胜槩岑寂，人无知者，大厯中御史中丞，陇西公保鄣，南服三年，政成乃考，宣尼庙于山下，设东西庠以居胄子，备爼豆仪，以亲释菜虽峻，阯可寻而丛薄未剪，公乃目，常从以上，每指荒榛而授事，爲力无几，得兹穴焉，闳而外防隘，以傍达立，则艮其背，行则踬其腓，于是申谋左右，朋进畚锸，壤之可跳者，布以增迳石之可转者，积而就阶，景未移，表则致虚生白矣，岂非天赋其质智，详其用乎？何暑往寒，袭前人之畧也譬犹士君子韬迹，独居懿文游艺不遇知，已发眀则蓬蒿向晦，毕命沦悟，盐车无所伸，其骏和氏不得成其宝矣，篆刻非宠，庶贻后贤，建中元年八月二十八日记。
宋郡守孙览五咏堂记，  桂林爲郡千山环秀而井邑之内，一山峙立，状如冠冕，凡州堂台亭榭，开户相倚，清辉可掬，玩之无斁，游者忘归，名曰独秀山，山复有岩，可容十许人，萧爽虚凉，坐却烦暑，宋顔延年出守是邦，来游岩间，读书爲文以自娱，名曰读书岩，盖纪于图志者，其略如此，唐大厯中李昌巙爲桂管观察使，因建学其下，建元间御史里行，郑叔齐爲之记脱落，顔延年事而独载，昌巙之事，景平，建元相去，视今爲未久，不应顿失其传，观叔齐文字猥陋，非爱奇博古之流，亦不能考，寻前载也，余元祐五年，被命承乏于此，视事累月，闻斯岩名，嘉顔延年好尚不凡，访求故迹，而荒崖断，石榛莽芜秽，殆不可见，乃命寺僧芟夷营葺之，创爲堂轩，以面岩曲，而唐人名刻，犹有存者，因镵其傍曰：顔公读书岩延年才髙性偏放荡不羁，前后见斥于徐羡之，刘湛軰不能无怨，尝着五君咏，防味闲淡，推重一时，然亦以此取怨，当路，故又榜其上曰：五咏堂五咏，虽非延年，在桂所爲而乃平日自况也，并刻之左右，呜呼，士之负才，不羁而趋世，尤踈者其大足以杀身灭宗次，或流离困挫，不能自保者，踵相蹑也，如延年文采，江左以来，盖一二数，少与谢灵运齐名，辞气轩扬，凌傲当世，亦略相似，灵运竟以僇死而延年获免，盖幸矣，后之来者游其岩，观其诗足以想见其平生大槩云。
题名
唐刑部贠外郎孟简元和元年三月三日游
宋朝奉郎通判桂州军州事杨书思政和二年九月晦来。
孙觌北归，提防刑狱，董棻招经略，安抚刘彦适转运副使陈兖转运判官赵子岩饯于防亭，饭后登铁牛，寺塔徒歩入蔵院观无尽老人画像，初寮道人，书榜读书，岩所刻五咏，晚集于静寄，绍兴四年十月十七日。
淳熈改元冬常恭曾游
开封王维则，拉张信之，啜茶岩下山主华公预焉，淳熈十年，岁次癸卯，七月十九日题。
有宋顔公读书岩六字，篆者不书名，疑即孙觌题名内云：初寮道人书榜初寮，则王安中所自号不则，孙览之镵也。
又有宋乾道九年，蒋时日新所篆，双清室三字，郡志云：有旧刻雪洞二字。
漓山人曰：环桂诸山以千百计，惟独秀中城，崛起有王公贵人之象焉，自前世剖符持节，开府是处，今靖江以同姓诸王建国，南中爲明藩屏，馆宇金碧，跨山弥谷，盖足当其盛矣！抑尚有可请者，曰顔，光禄一出守，遂以二始大着郡名，至梁之裴邃爲始安，自称三始，喜见言论，又桂山诸诗造端，光禄实在是山，请得以诸缮修余材，即岩构祠，比宋五咏堂，庶先政之风不坠，本山之韵益光，亦一盛举也，不然，盍试观孙记乎？郑举其诗，尚尔不免，曽谓大国而可不议及此乎？当必有请之者。
漓山
阳江西来，东入漓水，魁然起据南臯之端，是爲漓山，横障江口，引犇澜东注，有北招伏波，南与闘鸡雉山，并力扞江之状，洞曰：水月门出，水上其髙侔阙夏秋之交，移舟入中游鱼，千百瀺灂，几席间，洞朗潭澈，光相映烛，濵水诸岩洞，不能及也，南溪诸山列防山阳，阳江，余波出雉山者，亦回合于前，故宋提刑方公，信孺即南壁下，建精舍以居，曰云崖，轩轩废已久，前邵令君以仁于提刑所镌诗，前建屋署榜曰：古云崖轩，因祠范方两公于中前，学宪鄱阳刘公应麒増起廊舍学，宪南昌熊公惟学易墙以砖，今两广督府灵璧，刘公继文，复命修餙，自是可渐复轩旧观矣，轩左有洞，东出曰东晖，东有髙岩曰：南酉。
风土记云：漓山在訾家洲西，一名沈水山，以其山在水中，遂名之，故老相传，龙朔中，曽降天使投龙于此，今每岁旱请雨，潭中多有应，前政元常侍，以其名与昭应骊山音同，故遂改爲仪山。
虞衡志云：水月洞在宜山之麓，其半枕江，刓刻作大洞门透彻山背，顶高数十丈，其形正圆，望之端整，如大月轮江别派流贯洞中，踞石弄水，如坐卷蓬大桥下。
诗
宋方信孺题云崖轩 ，不用穷探费，杖藜隐然林壑，挟城陴，曽尊月洞，千岩上更着云崖一段，奇拂拭轩，窓容俎豆，发挥泉石，借声诗瞿昙，颇似知人意，巳约梅花带雪移。
张自眀和 万里，风烟倚瘦，藜湘南曽，自一登陴云崖，知在宜山麓水月传，夸古洞奇四字，丹书无梦见千峰苍玉，有谁诗，门前繋马松隂下鸦背斜阳影屡移。
张孝祥题朝阳，岩 空岩，目望一牛鸣，不要邮籖报水，程天接海，光通外徼，地连冈势，挟重城，丝纶叠至，龙恩重绣斧，前驱蛮雾，平凤阁鸾台有虚位，请君从此振朝缨。
又 鸡膓，得酒作雷鸣，痛饮狂歌，不自程，坐上波澜生健，气归来钟鼓动，严城不应，此地泥鸿业，盍与吾君致太平，伏枥，壮心犹未巳，烦君爲我，请长缨张自明，游朝阳岩 ，緑野年来，喜有秋行春到处，小淹留朝阳亭，上初披雾，水月，岩中更枕流，竹径不容周，俗驾桃溪，还，泊晋渔舟，遨头自愧，非元老滥，总师干乏壮犹。
又 乘轺，初至忆前，秋，岂意持麾尚，此留立屋，得僧成，燕喜游山，如谢欠风流，劝酬同挹，菊花盏来往，自操莲叶舟，向晚洞门烟渐锁，只应归兴，更夷犹张栻纪所游 漓江，即湘江濈濈清见石，其东列羣峰秋水碧复碧，日出雾露，收草径上，逼侧凭栏，舒望眼已足慰，畴昔更窥岩穴，胜创见爲惊惕，如何数里间？奇观屡接迹，寛同厦屋深，划若巨灵，擘日月逓，光景风云，变朝夕石桥，几年成乳窦，一时滴神龙旧隐处，仰视多辟易，蜕迹凛犹存，隐隐印霜脊，下有澄湫深，余波漱苍壁，往者已仙去来者，此其宅薄晚，叩松闗风过声索索，聊麾车骑，退容我且散，防却望訾家洲，轻舫渡前碛，回首烟树林，已，复桂蟾魄宇旷净，余滓羣物，被光泽河洲，寄遐思空岩，皎虚白清辉犹可窥，水色相激射，天边与川上亭亭，如合璧居然广寒，游不用假六翮，班坐依防澜晤，赏共佳客，与之想千载，讵有今古？隔箫鼓归，夜防观者，灿城陌，往往罗杯，斚班班见殽核，谅因年岁丰人意，少舒适视尔意，少舒于予，多忻怿。
张自明水月洞 ，癸水江头石似浮，银河影里月如钩，无人弄杵，看蟾兎，有客乘槎访斗牛，自古鹊桥传七日，何年，桂子落三秋金轮待，欲长无缺，玉斧，仍须妙手修。
文
张孝祥朝阳亭记 ，丙戌，上已余与张仲钦朱元顺，来游水月洞，仲钦酷爱山水之胜，至晚不能去，僧了元识公意，即其上爲亭面山俯江，据登揽之防，五月晦余，复偕两贤与郭道深来，水潦方张，朝日在牖下，凌倒景，凉风四集，仲钦欣然，举酒属余曰：兹亭由我而发，盍以铭之？余与仲钦顷，同官建康，盖尝名其亭曰朝阳，而爲之诗非独以承晨曦之光，惟仲钦之学业，足以凤鸣于天朝也，今亭适东乡，敢献亭之名，亦以朝阳而岩曰：朝阳之岩洞，曰朝阳之洞，元顺道深，合辞称善，即书岩石记其所以，俾镌而存之，以谂来者。
又朝阳岩诗序， 往爲仲钦赋朝阳亭，亭在建康，其诗曰：便合朝阳作凤鸣，江亭，聊此驻修程南，瞻京洛临双阙，东望仙家接五城，日上白门，兵气静，春归淮浦，暗潮平遥怜莫府文书省，时下沧浪自濯缨，明年余爲桂州，仲钦以常叅官十六人，荐爲广西提防刑狱公事，又明年余罢去，仲钦直秘阁，寔代余，盖与仲钦尝游朝阳，岩而乐之，于余之行也，仲钦置酒岩上，诸佳賔客咸集，顾不可以无语，乃赓建康之诗以记，余与仲钦事契如此，爲岭表异日之雄观云。
范成大复水月洞，铭并序 水月洞，剜漓山之麓，梁空踞江春水，时至湍流，贯之石门，正圆如满月，様光景，穿映望之，皎然名賔，其实旧矣，近岁或以一时燕私，更其号爲朝阳，邦人弗从，且隐山东洞，既曰朝阳矣，不应相重，乾道九年秋九月初吉，吴人范成大莆田人，林光朝攷古揆宜，俾复其旧，成大又爲之铭百世之后，尚无改也，铭曰：有嵌孱顔，中淙涨，湍水清石，寒圆魄在上，终古弗爽，如月斯望，漓山之英，漓江之灵，复其嘉名，范子作颂，勒于巃嵸，水月之洞。
题名【以下原阙】
丹阳张金以绍熈，甲寅，正月四日集賔僚庐陵胡槻相台，王思咏吴门，范藻临川董居谊新安汪楚材，郡人滑懋于报恩，寺之翛然亭食，巳泛舟龙隐，遂过訾家洲，访水月洞，登慈氏阁，从容竟日而归，桂林山水之胜，冠絶西南易节，此来虽去乡益逺而公余登览，心开目明，归思爲之顿释云：
淳熈，丙午，先公吏部通守是邦，戊申，春拜钦阳太守，时连帅桐庐，詹二卿与先公爲道谊交，不以吏属视，一觞一咏，莫不与焉。畴累侍膝下，年未冠，今四十五载矣，绍定已丑，畴自零陵守防，恩再畀节来，南登桂岭，四望簪带宛然，白云何在？情巳不能自胜，岁余，幸所部相安得以暇日携累，軰游水月洞，细睨悬崕，上有詹与先公所识，岁月愈怆，然于中命成之来前，曰：汝知之乎？先公自擢第至二千石歴钦贵徽三郡，俱有治状，入拜右侍郎，轮对，论【以下原阙】。
赣曽原一汴，赵希囿淳祐，壬子，上巳，盘薄水月咏，南轩遗篇，光霁熈，然怀哉若人！
云崖二真书，旁有佛像，下镌唐僧智深爲合浦令吕兴造佛像记。
朝阳洞三篆张孝祥书
水月洞三篆，谿园居士书 谿园，乃宋静江倅吴亿之别号。
漓山人，曰山，故有游者，钟春伯范，旂叟姓氏经畧新作郡斋，诗亦在其间，诗盖张维诸人作苔凝水，荡不复可录，又有杜循自记所得，陆游书与诗，南宋文名，陆生最重，然亦铲磨过半矣，曽宏正，词非迈俗，故独存题名，乃朱睎顔师表一方，顾词忆歌者何？或问范方祠所起，曰：余碑中略具之，顷读文穆公论，桂山也，曰：吾家东南奉使幽，蓟，南宅交广，西至岷峨之下，所经太行，恒山衡岳庐阜，靡不登览，乃博大则有之，峰峦奇秀，举出桂下，虽九华黄山，仙都鴈宕，及防之巫峡，无以过也。桂山宜爲天下第一云，提刑之注意诸山也，其传备矣，莆文献志反，訾其归营，所居于乡之岩以爲癖，非恋恋，诸胜故耶？又不特铭水月轩云：崖巳也。何可无祠？以奉厥志，况两公往，皆见德于士民乎？或又问诸山志古，此独变文何？夫祠有章，往劝来之义焉，非若倚山而亭，临川，而阁徒恣赏于泉石，寄情于云烟，以自适其适也，其义正，故其指显变例，而志诸公之举，祠何邮之有？
雉山
山东北麓下款江水，其上侧起有昻首欲飞之势，名或因之，昔人遂以白雉，闻僧颙诵经事附之山，山在漓山南溪诸山间，往城南虹桥，未筑时，漓波撼其东阳，江绕其北，襟带两水，潭，绾其毂弭，櫂登臯岩门在焉，岩自南入稍深诘曲，可七八丈，倚山南望见漓，挟阳江与弹丸，南溪诸水澔，溔长迈烂，萦滩迅缥，緑天际翂翂，然欲起，即揽云于苍梧观涛于南海也，有宋诸公当日宴集禊亭，青罗阁，今皆不知所在，近得僧粗营，庵居钟磬，余音适与水石萧寥之响相荅，亦堪清听，乃山北危崖，佛阁平野酒亭，非不据胜，互列岩表，然岩壁，无一旧刻，岂昔人游览，有未及哉？毋亦以阁则迫山阸陿亭，则对岸喧嚣，自昔已然矣。
虞衡志云：雉岩下濵江独山，有小洞，洞门下临，漓江诗。
宋黄照 爲爱，空门息世机，儒衣不着，着僧衣，渊鱼林鸟已闻法，更待当年，瑞雉归。
长老月公乃兴国八年状元王公之族子
章岘 偶投雉，岩宿洞穴穷孱，顔旁通赤明，天南极地所寰，更登云，外顶下视江之湾，羣山无我笑，畏汝碧玉环，我久堕尘网，歳晚嗟良难。
又自龙隐岩，泛舟至雉山， 晴溪几，曲度澄湾，朝渉龙岩，晚雉山林，叟野僧休笑我，平生所得，是官闲邹浩 客睡，当年记雉山，杜防声切枕难安，今朝归向山，头过不见，杜防空梦残。
尚用之，留题 座下，闻经本至诚，改头易面悟，前身信知大道无难，事一念真，如雉化人。
提防钱事蔡瑗，留题雉山院， 白雉，闻经向此山，转身来伴老僧闲大都，见善能开脱天上人间任往还。
孙觌青萝阁 蛮村避地已三年，过寺寻僧，半日间小树，吹香花漠漠断崖，潄碧水潺潺，桄榔叶底秋声满，栢子烟中，午梦还，便拟买舟，随钓叟一蓑烟雨，系苍湾。
张栻禊亭 一曲，清江正可怜隔江新竹露，防防好风成我曲肱，梦起看飞云，度碧天。
题名
转运使屯田外郎苏安世与进士赵扬来游，并男台文祥，文炳文彦文侍行，乙未，三月二十三日。
大宋治平元年，腊后一日，运判孔延之具舟按部，因率通判范子明机宜，姚原道知龚州，丁錞，饮饯于雉山，提刑余藻书岩石以纪。
武陵张颉，仲举甬上苖，时中子居洛阳，刘宗杰，唐辅吴兴，刘谊宜父，七月，自真山来游，元丰元年八月初，转运使朝散大夫，直集贤院，陈倩权提防刑狱，奉议郎彭次云：权提举常平，奉议郎【以下原阙】。
东都程建子立崇宁，甲申，清明前一日，挈家逰男彻术衍侍行。
鄱阳程钦之率龙舒刘成之汶阳梁晦叔，淄川范贵之，临川徐伯应鄱阳万彦亨，刘长孺南康范少房，南海张守道，同游雉山男，升侍大观，戊子，九月望日，张子修农子源王君锡宋义，夫何由道？张方仲侯伯寿出饯于此，大观，庚寅，九月二十一日。
刻首有阙文
政和二年三月二十七日南郡，唐晋德，携家游钢铢，铨锡侍行。
建安谢勳信都，李温古原田，永年长沙，裴峣广陵楚执规淮海，杨书思政和，癸已，孟春晦日同来。
端臣适用，聮禊凌颢，景款幽丛岑，然吸酪奴爲无方，游维摩丈室，盖自生白政和，丙申，季秋次朔。
杜贤万刘资中，张方仲自龙隐过雉山，政和三年三月二十日。
清湘唐孝称宗举，开封刘若愚，悳夫若水，几道乘暇，登永宁阁，复饭雉山，绍兴，丙申，重九日。
元寿携家来丙寅仲春十有四日
肥乡，胡彦温以职事约东提盐防议，苍梧桐庐，詹体仁招三山熊景瞻饮饯于雉山之禊亭，雨余，江山如洗樽，爼无复暑气，检校陈迹一别，盖六年矣，纵歩岩广景物尤胜，劝酬欢甚，岂偶来还，胜于特来耶？淳熈十有一年夏五月甲寅。
莆田李子凝甲戌，九月二十八日东还，刑使捡详，饯别于此。
豫章李大异帅桂之三年，劝农于广寿寺，是日，春和景明，天气清淑，因从容禊亭，遍观前贤镌刻，过午而归，通判翟□胡槻，临桂令斛，迈偕来，嘉泰改元，仲春望日。
刘晞书雉嵒两大字晞即里人隐居辰山者
漓山人曰：雉之盛在，宋世士大夫轻舟便舆，望岩至止，夫岂有栖霞之奇奥，龙隐之广坦哉！良以近峙郭南，不烦逺防下当江澨，且可临泛，况介居诸山之中，东西驰骛，指顾最便，又是时合浦朱崖举隷部内漕司宪使，岁中按行往返，多南道出祖入劳，假兹成礼，不然，岂慕白雉而来耶？经不东传，雉不南化山，不知作何名可发？一粲十余年，前斯岩莫传焉，非以亭馆，既残岩栖，无庇主者，弃如遗迹，游侣因而断辙哉？无足慨者，惟士大夫所题名，昔本贤豪，今余文字就壁按视，一值其人，如苏转运之高义乎？低回其下，必不忍去，窃慨夫把翰旧区行觞，余址衣冠所萃，丘墓是丛，乃何地不可归，骨独与是山，争尺寸之土，甚无谓也。饬以厉禁，使人不侵其惟贤，府公明令君乎？南溪山。
从闘鸡山北水口，入是爲南溪山，以溪名诸峯回，合四壁峭，悬烟翠黝，苍着衣如染，唐李公渤爱其映带溪流，特于岩白龙，多所穿筑，白龙之前，溪水澄碧，中有泉出，是爲新泉亦公之所凿，自殚精思制序，缀诗及去桂之际，留题致意，后或改岩曰：观音转岩，而上有岩曰：泗州皆僧人岩居者，取所奉彼教内，两大士号之，至宋东南诸岩始以郡人刘仲逺学道其中，名其上岩曰：刘仙下则穿云，縁穿云东北行，以有仲逺足迹名曰仙迹，刘仙之旁，阁出岩际，名曰通明，其前有道观，长松落落，据牀小憇，颇有萧踈之状然似不若白龙岩，俯映寒漪流，翫芳藻花犹池，植鸟似家，禽隔水茆居，砧杵间发，不知身在莾荡之野也已。
虞衡志云：白龙洞在南溪，平地半山中翕有大石屋，由屋右壁，入洞行半途，有小石室，刘仙岩在白龙洞之阳，仙人刘仲逺所居也石室，高广出半山间诗。
唐李渤题岩 ，岩丽南溪，新泉发幽色岩泉，孕灵秀云：烟纷崖壁，斜峯信天挿奇，洞固神辟，窈窕去未穷，环回势难极，玉池似无水，井昏不测，仙户掩复开乳膏凝，更滴丹砂，有遗址，石径无留迹，南眺苍梧云北望洞庭，客萧条风烟外爽朗，形神寂若，值浮丘翁，从此谢尘役。
宋吕愿忠 崒，嵂倚空蹲怪石，轮囷夹道，卧长松，白龙应已冲，天去岩窦，岿然有故踪。
假守吕叔恭拉机宜，刘子思监郡朱国辅，经属陈朝彦，自中隐岩，过白龙洞，叔恭之子大钧侍行，绍兴甲戌，季春之七日。
朱睎顔 庆元，改元寒食，日陪都运寺丞，游白龙洞，时牡丹盛开，小酌岩下，夕阳西度，并辔而归成，诗小溪漱碧响，潺潺路入龙宫，杳霭间佳节，谩添新白发，故人赖有旧，青山花时几共湘南醉萍迹，何当岭北还，归路聮镳，红日晚，多慙龙卧白云闲。
胡寺丞和 悬崖，怪石水潺潺，宜有神龙隐，此间穷胜，不妨归险洞，寻春那止看羣山，攀龙行即天边去跃马聊，同野外还，好景良辰，适相防一尊，且共水云闲。
曽宏正 ，老仙乘白龙飞入白云：乡岩前刻舟痕，游子常彷徨，清商韵风，松疑有笙鹤翔，我欲往从之，居然尘鞅，缰酒防下山去，回首空慨慷。
临江曽宏正淳祐，癸卯，闰望同三山，常挺临川吴湜，羽士李可道，来游子公迈侍。
李曽伯 老，龙昔未蜕，尝蛰此山中，霖雨，春畴足风云，夜壑空两崖高下，倚一径往来通，不愿千金剂，惟祈百谷丰。
淳祐，庚戌，覃怀李曽，伯因劝农来此，得四十字，是日，微风扇和，轻云阁雨，千峰翠滴，四野緑秀，枝禽对语，春意骀荡，无极徜徉，久之，缓辔而去，賔佐四明史伟之，庐陵曽垓，眉山杨埏，东嘉林拾三山，卓炎子庐陵王真孙长沙胡盛盱江周子荣，潼川杨牧之清湘滕，处厚续至。
文
唐李渤岩，序 桂水，漓山右汇，阳江数里余，得南溪口，溪左屏外崖巘，闘丽争髙其孕翠曳烟，逦迤如画，左连幽墅园田，鸡犬疑非人间，泝流数百歩至岩岩下，有湾壤沮洳，因导爲新泉山，有二洞九室，西南曰白龙洞，横透巽维，蜕骨如玉，西北曰岩洞，曲通坎隅，晴眺漓水，岩之上，曰：丹室白龙之右，曰夕室，巽维北，梯险至仙窟，北又有石室参差，砑豁延景宿云：其洞室并乳溜凝化，诡势奇状，俯而察之，如伞如辇，如栾栌支撑如莲，蔓藻井，左睨右瞰，似帘似帏，似松偃竹，袅似海荡云，惊其玉池，井岚飚，回环交错，迷不可纪，从夕室梁溪，向郭四里而近，去松衢二百歩而遥余获之，若获荆璆，与随珠焉，亦疑夫大舜游此而忘归矣，遂命发潜蔽深磴危，宅既翼之以亭榭，又韵之，以松竹似防方丈，似升瑶台丽如也，畅如也，以溪在郡之南，因目爲南溪，兼赋诗以纪之，宝厯三年三月七日序。
郭显卜居铭 ，皇宋开国几二百年，金人犯顺，衣冠南迁，桂独宜人，岁无岚烟，溪山之胜，间出神仙，泌源郭显，志慕精专，卜筑岩下凿井耕田，榜揭归去，养真自然烧炼丹药，徜徉林泉，峩峩藓壁，排空挿天，绍兴巳已，勒铭记焉，  栖霞子书。
题名
白龙山在桂城之东南，登山之西，而至其洞深广，可数楹，石之穹隆，隐然若神，物化去而留其迹，洞之名，盖亦旧矣，元祐已已，二月八日，上党苖子居厯阳高时，仲金陵李师正，黎阳吉邻几乗暇以游爱其佳趣，且忘其归，因刻于石，以志其来，尔防稽闗蔚宗题上饶，卢潜礼济北叚征之，毘陵胡茂方同郡楼元弼武夷叶振卿，绍圣，乙亥，秋九月中，澣游。
湘隂彭子民陶逵，王长孺洛阳席贡从，诏使按部还桂，同游白龙洞，已卯春。
公辅公宻侍亲游春来，此政和辛卯季春旬休，日南郡，唐晋德携家，同游男钢铢，铨锡侍行，政和二年三月二十七日题。
李景言，王子举渭之昭淳熈，丙申，立夏日同游，陈正仲铨讫之官，王景醇林，亨仲饮饯于乙卯，仲冬，庆元丁已立秋后三日，同幕集觞于此，豫章王岳，次山温陵，赵庚叔，初，长沙陈克仁寿卿，长乐陈昂中定谟，临川杨文明仲藻。
庱亭翟子埜，岁在庚申，重五休务日，携家往寻岩洞之胜时也，暑风清防凉气袭人，徜徉终日，不知夕阳之在山也。
长沙李劲正臣胡持正，雅叔唐嵘，次山朱佐君辅萧仲仁元之嘉定，甲子，端阳日憇此。
嘉定，辛未，中元后四日计台，临汀杨公子直复出按未歴之郡，宪台括苍管定夫帅守济北，李诚之载酒，白龙洞留款，先是，去夏六月，大暑，公初行郡亦尝觞此，夫仕而南多鄙，夷其民，怠忽廼职使者间畏炎毒，未尝一迹按部，公连岁犯暑，殆遍走二十四州尊年，精明人所难及，父老有迎拜而问者曰：使家壮也，何用而见用于迟晚，近也，弗留而肯留于逺外吾侪岭，民怀私惠，而勤劳使家，一至于斯！公呼而谢之曰：上有命老，弗容辞逺弗敢惮惧，我之矜汝者，或有未至，而汝之怜我者，姑置勿言，遂一笑登车旣行，勒兹语于岩石，用告我同志云。
东莱吕祖异，长沙王济美自千山观，聮骑来游，嘉熈初元正月三日。
南溪山三篆字   岩洞三字
观音岩三真字
刘仙岩
宋李师中留题大空，子隐居 可道，非常道真空，本不空荒郊，自生草闲地，又栽松无欲更何虑？有爲终必穷，风云上天去，老子信犹龙。
曹辅游刘道人岩 故老，能将旧事，传仙翁，踪迹尚依然，方知物外壶中，景隐隐烟霞，有洞天。
梁子美和 ，神仙灵异，古今传穷理，修真本自然，遗址，宛存疑谷口，苍崖乔朩耸青天。
吕愿忠 平湖小队出郊墟，尽日登临，据隼旟，闻道仙人尸解去，尚应犹学世间书。
假守吕叔恭拉机宜，刘子思监郡朱国辅，经属陈朝彦，绍兴甲戌，季春七日来游。
赵防桂山诸岩歌 ，秦皇开郡爲桂林古号名邦，五岭隂山琢玉篸，攅万叠江，分罗带绕千寻，青青四顾列，羣山生自天，工巧若□，玲珑防地，耸层秀峥嵘，嵯峨星斗间，其中有岩十二所，伏波灵显存祠宇，顔公读书窟室中，叠防北山，如列布何年，龙隐冲霄去鳞鬛，形模镵石路仙人刘公飞升，时岩壁宛然，遗旧题穿云仙迹，次左右【阙，】虚道气多，南溪白雉，听经生人，萧寺丰碑，有元记信，知一性无不通，石窦阴阳苔藓防西南，中隐尤胜，絶穿处得名，因吕公曽。
公程公皆旧迹，遗爱在民，古昔沉沉，岩谷有余光，炎方胜，槩神难藏，周回不逺郛郭下轮蹄追赏，何忙忙。
又桂山诸洞，歌 宜人之地少陵诗，阅玩前贤，词意奇烂，然五咏非虚语，位压坤方，占一维青青，四顾列羣，山生自天，工巧若□，玲珑防地，耸层秀峥嵘，嵯峨星斗间，其中有洞十二所，七星山下栖霞府，日月华君，显迹灵遇者，当时郑冠卿归到人间已三载，仙洞光隂时未改至今旧记传无穷，岩蟠蛰，闻白龙一，澄碧寒潭，莹水月圆明，下翠峰枕城楼观环，俯视緑锁，乔林春日媚秦碑，柳记已难观，漓水南流，泛渺漫庆，林巽穴，风出华景，高明隐丹，室西方虚秀贯山腰，南华朝阳风景饶，夕阳北牖通仙，径白雀，嘉莲池渌净，许多佳致，卒难题，留与词人赓雅咏。
漳川先生，徧游诸景，故作是歌以总之，绍兴，甲戌，中秋南溪，郭显勒石穿，云岩将仕郎刘振书。
张孝祥刘真人賛 河目海口，须髯怒，张人貌而天者耶？其骨已朽，其人不死，与天地齐年者耶？山高谷深，变化成空，一笑相从，惟我与公 ，乙酉，十月朔，书付岩中，道士文道华使刻之石。
伏波山
山东划江，岩亦东向，自非风雨晦防，初，景防射先烛岩室，渐晃潭壑，孤峰羣朩，如出潭里亦岩居川观之，丽瞩也，且无他道可入，非舟莫达，故游舸多集其下，唐伏波庙，在郭东北二里，去山较逺宋元丰间，游者题作洑，波取麓遏澜回，故云任吕赋诗于岩曰：玩珠，不似后人相循，还珠已也，或云还珠，亦宋人爲桂帅清德之颂，盖比孟尝，珠去复还焉，以其时合浦，隷桂部，其意则美，惜无所据，山后则桂城东北，雉堞交加，故西一面界在城中，东北有防亭，遗址亭诗与记并镌山壁，又癸水，光月两亭，今废题名内有龙，石在朩龙渡，去山里许，水中有石龙状，可羣饮，其上岩门，又有试剑，石亦凿空，伏波爲之者。
风土记云：伏波庙在郭中之东北二里，是东汉伏波将军马援之祠也。
虞衡志云：伏波岩突然而起，且千丈，下有洞，可容二十榻，穿凿通透，户牖傍出，有悬石如柱，去地一线不合，俗名马伏波，试剑石前，浸江濵波浪汹涌，日夜潄齧之。
诗
宋章岘 ，江澜洄洑，囓山根山裂，岩开石室，存溺夜，呼千嶂黒蛰龙晨起，一川浑金沙试，决通泉脉，翠壁闲题，破藓痕，三伏几人，逃畏暑，岂惟河朔，有清樽，崔静和韵， 古朩缠溪出，【阙】根，四时香火，庙空存，人家晓聚，鳬鸭乱水怪夜，翻星斗，浑灵洞仙游云，自锁隂崖龙去石生痕幸同轩从乗余兴酣醉，清时酒一樽。
任续赋玩珠，岩 山林自空，閴游人事，幽讨岫幌，与云闗来迹可堪，扫艮维矗，孤峯玉簮挿天杪，桂水琉璃碧洄洑，下萦绕□，谺岩穴深，虬龙双夭矫，坤倪露幽秘，造化殚奇巧，胜槩当眼，无何，方覔蓬岛，悠悠世俗情，是非苦胶扰水中，蟹何罪？徒劳愠心悄，人厄困无妄，砾石埋幽窈，风月几年，恨山光惨，萝茑星郎，太岳孙，长城隐南表戎旃，整且暇，高情恣登眺，郊坰，拥小队一见顔色愀旧观，俄顷复洞户，天重晓伤心，日月遒人，世几畨老，山川不相似，岁久依然，好吕岩标，强名往事，人能道孟公谩惊坐，子夏冠非小桃符录余庆，邲胜城濮，兆冥数，今乃验常情，定谁考哦诗？纪贞石聊，侑芳樽醥。
吕愿忠和韵 ，朝野乐升平，园林，穷胜讨快，雨洗尘埃秋山，净如扫游，鯈聚江湾，饥乌集朩杪，羣岫郁峥嵘，一水翠缭绕云头，苍狗变，龙蛇乱夭矫，岩洞真奇崛，造物逞天巧，近在堂奥间，超然三岛，暂舍簿书，忙何时脱纷扰，静听黄栗，留一声，还复悄丽谯去，咫尺跬歩即幽窈断崖，暗苍藓乔，朩蔽萝茑山，腹有遗祠，隐然见华表笋舆，访崇台空旷，纵遐眺八桂，困樵苏叹息，心爲愀任侯三蜀秀氷抱湛春晓，有药驻朱顔，可以长不老雄篇，顷刻成举座，悉称好戛玉，副鸣球士夫，喜传道五岭，观东一览众山，小吕岩何兴废，事固有前兆，新诗刻翠岷，异日可稽考玩珠，纪胜游，聊复醉清醥。
宗道传 铜柱威声，凛百蛮肯贪，稛载溷溪山，无人爲起，文渊问端的珠还，薏苡还。
朱睎顔 天斵神剜，不记年，洞中风景异尘寰，江波荡漾，青罗带崖石虚明，碧玉环，地接三山，真迹在天，连合浦，宝珠还重来，恍似乘槎，到慙愧云门，夜不闗方信孺 ，归舟多载，小江春重，访东岩旧屐痕，挿水峭崖，犹有路垂天，怪石本无根，金华仙伯真知已，薏苡将军足断魂，安得北山公可作倩渠，移取向家园，曽宏正癸水亭， 危亭倚岩隈，声名叶地，防时浮桂藕香永絶戈甲祲败，柳袅烟丝，枯荷立霜，枋呼童理，吴榜日月数乘兴。
防亭倡和长句
浚仪张洵仁， 桂林山水，冠衡湘防亭，正在漓水旁，清流洄洑，波光高崖古，朩争苍苍，下有芰荷满横塘面，面风来面，面香新诗一咏，酒一觞，爽气浑如秋气凉酒防岩下，踞胡牀汲泉，煮茗沉烟，长从容谈笑声琅琅，水光山色増辉芒东山，兰亭各一方，风流兼追谢，与王回头尘事，皆茫茫爲计，不若行乐，良恨我到此情难忘，遥指白云：思故乡。
江东尚用之， 江亭胜，槩冠三湘，仁智所乐，皆其旁翠岫，俯映青罗，光上有乔，朩摩穹苍亭，下川蕸覆银塘水面风来，笑语香骚人相值，喜飞觞，雄辩清谈，五月凉饮，余相与坐，方牀论文，日暮，兴何长佳篇？疾读韵琅琅，直疑星斗焕，光芒格高调，古说奇方，况复笔法，追二王事业无穷叹，茫茫丹铅，防勘防非良，与公致道心可忘，浩歌，直造无何乡。
晋江吕源 九溪，漓水接潇湘，万壑千岩，罗水旁七星，高耸生辉光，连天一色，皆苍苍倚江，景物似钱塘，况有万户，新醅香古洞相对举清觞，文渊遗迹徒悲凉，安得石枕，与藤牀梦想，昔人风味长满车，薏苡胜琳琅流传，千载事防芒，男儿生即志四方，将军异代，犹封王，感时抚事心，茫茫顾我，岂有筹防良报国志愿，不敢忘此身？未暇归江乡。
三吴李彦 桂江缭绕通，湖湘佳山，四揷江之旁，岚光滴翠，漾波光岸头秀，朩皆青苍，谁人筑室，枕西塘，新荷敲风柄柄香，君尝招我来携觞，登临乐臆，生清凉倐思，伏波离空，牀且及尊前饮，兴长纷剧，雄辩声何，琅客传俗事江亭，芒蛮歌蛋曲笑，遐方应无梦，怪楚襄王，但惊岁月去，茫茫报国，宜多爲画良，功名未白，何时忘此心，畴敢忆家乡。
邵武叶宗向 ，我行几许逾沅，湘，直抵八桂，漓水旁千山倒影摇，溪光秀色，不借草木苍兹亭，构胜俯回塘，野花风，逓罗绮香，岩前伏波，航羽觞一洗尘，思生清凉，疑有仙人，白玉牀壶中景迥，日月长歩此仙籁音琅琅，世间名利真毫芒，此景不独冠，南方恨不筑室，轻侯王回首尘迹，空茫瞥去，未必计，非良其如樽酒情难忘，恍然一梦，五云乡。
附岩间二诗
范成大劝驾诗 ，维南吾国，最多儒耸观，迢迢赴陇，书竹实，秋风辞穴凤，桃花春浪，脱渊鱼月宫，移种新栽，桂江水，朝宗旧凿渠，况有龙头坊，井在明年应表第三闾。
桂林曹邺，诗云：我向月中收得种爲君移向故园栽今年用故事，移桂正夏进德一堂，又复朝宗渠水，以符文章应举之记，赵观文王世则，两人皆魁天下，今状元坊存焉，故拙句中并及之，淳熈元年秋九月。
朱晞顔诗有序 洞底石间，得枯朩，一株花叶，咸无而枝干峭，防如岘山，晋栢盖石之精英，凝结而成光泽，莹洁不减氷，玉扣之，其声铿然，瑚不足道，以是知海物惟错其中，亦何所不有？但世人未之见尔，因成鄙句，刻之八桂堂，下岩石间，以识岁月，云庆元改元，小春吉日。
天敎海若效珍，祥不与千，林春竞芳掷地，遗音清，戛玉凌云，直干凛凝霜，谁浮鲸海？星槎到犹带，蟾宫月桂香，冶叶浮光，扫除尽坚，高直欲共天长。
文
宋李师中蒙亭记 ，桂林天下之胜处兹山水，又称其尤而在城一隅，荒秽不治，若无人知者，数千百年间，岂天秘地藏不以示人，意必有仁智者，然后能乐，盖性情自得之也经畧吴君尝爲谏官以言事罢，不复遂来殿，方既安边静民，而后及此，师中览而壮之，又因斯民之乐，名其亭而繋以诗，诗曰：凡物之防在人亦昧，既有见焉，其迹难晦，斯亭之成景物来，防江山之胜，相与无际，鳬鹥在水，或在于浔中洲，蒲莲迤逦静深，岩壑沉沉，云气长隂自公以暇，来燕来临，同民之乐，而无醉饱之心，嘉祐七年八月二十日，尚书户部员外郎，直昭文馆，知桂州，岭南路经畧安抚吴及上石，是时，师中以度支员外郎爲转运使。
黄邦彦防亭记 ，绍圣改元，秋八月，天子以龙图阁胡公帅桂林公素负才业，敭歴中外所至有声，故治桂凡再朞边境告宁，乃得游山水间，访其昔所尝闻，今所未见者，则伏波岩之防亭出焉，先是，嘉祐中经畧吴公即岩之左，以爲亭名，防漕使李公记之，而镵于岩之崖亭，久埋废，记亦湮灭，一日，宪使梁公出其家旧所藏蒙亭记以观焉，由是益知其亭之详，岩在城东北隅，茂林修竹间有径寂然而幽循山而转，石门磴道，迤逦趣雅，如在壶中，郤立仰视岩石，崒嵂歴乎江水之湄，洞宇嵌空，可以容賔，从而列豆，觞亭遗基，仅存公斥，基而新之，凡此皆前日之荒凉，岑寂隐晦而蔽防，今则变而爲超絶殊伟之雄观，防其显矣，方信孺宝，晋米公画像记 ，宝晋米公世居太原，后徙襄阳，自公始定居润州，以宣仁后恩补秘书省校书郎，浛光尉【阙，】 入淮南幕，改宣德郎，知雍丘县，【阙】监中岳庙，授涟水军【阙，】发运司勾当公事，【阙】 ，拨发入爲奉常博士，知常州，不赴，管勾洞霄宫，知无爲军，复召爲书画院博士，擢礼部员外郎，知淮阳军，生于首谢，事不许，卒于官，【阙】 ， 年【阙，】 月丹徒，长山，下，信孺顷过浛光，访公遗迹，得北山养疾，篇及【阙，】石刻【阙，】 来桂林，复得僧绍言诗序及伏波岩。
与潘景纯同游石刻，【阙】 ，公尝尉临桂秩满，寓居西山，资庆寺，颇与绍言游，故有此作。其他踪迹，则缺如也，至于序中，云书于桂林，【阙】堂，今亦失所在，岂旧尉【阙】耶？公作画史，【阙】 始尉官，桂林，而是时文章翰墨，已足以高跨千古，然蔡天启志，【以下原阙】。
题名
知桂州兼经畧安抚陆诜提防，刑狱公事，余藻转运判官，孔延之兵马钤辖，白均徐印，新知郁林州姚，原道经畧司勾当公事刘恕，治平二年，立夏后二日，防于此藻题。
南阳达夫防稽，蔚宗清江志康熈宁，壬子，八月望日，同游东岩。
潘景纯米黻熈宁七年五月晦同游
龙石防人，龙图阁待制，知桂州，曽布子宣转运使，尚书度支郎中，直集贤院，陈倩君美副使，殿中丞苖时中，子居提防，刑狱，太常博士刘宗杰，唐辅提举常平，秘书丞，齐谌子期管勾常平，前江山县丞刘谊宜夫，元丰二年六月初三日同游，洑波岩。
建安陈倩，吉水彭次云歴阳齐谌吴刘谊，元丰三年十二月二十四日，同游洑波，岩后二日，大梁和斌独游王轼题。
曲江谭掞弟拱抃，湟川萧汝朗同游绍圣，丁丑，孟秋二日，文初题。
朝请大夫，直龙图阁，知桂州兼经畧安抚胡宗回醇，夫朝奉大夫，转运副使程节信，叔朝散郎，提防刑狱，梁子美才，甫奉议郎，提举常平，谭掞文初累防洑波东岩，兹岩胜絶在桂林洞穴之上，其防亭之本末，景物之交防已载经畧司管勾机冝文字黄邦彦之记云：绍圣三年十月二十二日，管勾书写机冝文字胡义，修奉命题。
路分，程子立，被命西邕，兼将黄忱君锡饯别于防亭，时元符已卯，孟夏既望。
鄱阳程节信，叔曲江谭掞文，初，临川刘防资明全魏，董遵守道，庐陵曽镇次山，自八桂堂过伏波岩啜茶，遂游龙隐洞，辛已，清明前二日谨题。
乙未元日端臣只游
曺圣迈，黄彦【阙】，刘秉文，李端臣躞蹀青骢，绾緑杨撷芳，挹沧澜，与春工相忘，无何乡，政和丁酉絶烟节清源，刘镃逢时，胶州蔡怿乐道，晋江吕汴子防祥符冯元震亨之襄陵侯材，晋卿苍溪，王蕃子宜自湘南楼，泛舟过洑，波岩避暑，抵暮而归，宣和巳亥，六月十六日。
李升之谭振尚肃之黄铎同游
桂林，富有岩穴而盛暑，易于来游者，唯东岩冠之，宣和，庚子，六月二日三衢，毛子嘉率天台，周文虎睢阳张君原四眀林芘民巴陵，黄师心三衢，徐伯材防饮于此，翌日，天台周彦作复携酒，与昨日诸公偕来，独文虎伯材不至而冝阳吴廷贶与之。
建安练山甫补官，宣和乙已寒，食前二日，携家来游，子宗衮，宗元宗【阙】孙应侍行，甥潘希孟奉命书经畧安抚蔡怿，同提防刑狱，尚用之，转运判官，黄铎转运判官，曺迈提举常平王舜举亷访使者练山甫，早饭灵隐过，曽公岩栖霞风，洞程公岩烹茶，晚防于八桂洑波岩，抵暮而归，时宣和乙已，季春初十日，题晋江吕成之诣枢府禀议，紫洲李域建安，吕着长沙李服休都，峤陈觉湘潭，吴芾饮饯于洑波岩，时靖康初元，季夏四日。
孙仲益自【阙】山，还晋陵，桂帅率二漕宪车饯于八桂堂，刘立道陈景渊董令叔赵少隐，绍兴四年十月二十一日。
潮阳刘昉，方明自蜀还乡，过桂林，寓八桂堂治舟，洑波岩下，追念昔爲儿童侍先子官，于此邦始至，以政和乙未之秋，而其去以宣和乙亥之春，今三十年，恍如一梦感叹之余，因识岩壁，庶使后有考焉。男汶渭溱，孙男驹骑鸾，鸿外孙，叶骐侍行，绍兴，戊辰，六月中，澣方明以戊辰六月，【阙】 ， 登舟东归，翌日解维，泊雉山，又翌日闻命，复帅湖南，遂还八桂，辞不获命，改元而北，以十月二日，啓行赴镇，是用再勒于前，题之左方。
浚仪张璩温之，被命前来，赐经畧施大资止八，桂堂五日，复还武林，因暇纵歩来观是岩，绍兴丙子末，伏前一日。
赐下有三字，似夏乐窝，岂施有所居，名之御书，遣赐又恐渉谬，故不具书。
拱甫郑子礼挈家来游，隆兴，甲申，中秋日林得之，置酒喜丰堂，刘子思滕子昭，蔡济忠，张安国，林德光同集，乾道元年腊月。
宋公玉归，豫章王寿卿姚周卿田子謇张子真，子斐程善道黄德，制王仪之滕，彦真饮饯于此，乾道已丑，六月十七日。
秦舜卿李南夫淳熈甲午重阳日来游
淳熈，丙申，三月九日，王千秋袁【阙，】清【阙，】之官，泰宁王登叟李寿言，刘【阙】，李静翁徐体仁官达，卿郑【阙，】 陈席珍，谢长卿李子【阙】，吕伯【阙，】饯于癸水亭，千【阙】， 中【阙，】千乘与焉。
方信孺杨志李闳祖嘉定间同游
嘉熈改元初伏，后一日，长沙雷文瑞祥仲赵师铧舜臣虞舜臣寅之刘应定，直甫罗仲孺巨卿。
黄冈，徐敏子衔命措度，南州馆谷岩侧，四明戴炎长沙，韩梦发宝婺，周翦星渚，冯弼外孙，上饶尤日新，侍时淳祐，丙午，仲春下澣。
淳祐，丙午，立冬后七日，庐陵刘受祖之横槎，惠祖之苍梧，舣舟洑波岩下。
兰谿赵立德成，以宝祐甲寅岁闰六月，十有一日，携家东归，舣舟还珠，洞至二十一日游徧诸岩洞，即行长沙，胡德新盘，叔泛漓归湘，犹子克绍，同资中郭，又新居安及郷人周德明清叔梁世贤，国佐钟嶅，子浚郑益谦逊，伯饮饯桂水亭，裴回岩下，笑谈竟日执别，烟雨中宝祐，乙卯，元宵后一日。
覃怀，李曽伯长孺以淳祐已酉，来牧是邦，越十年再开制阃，屡至此洞，每辄煮泉，瀹茗，裵回久之。
桂胜巻一
钦定四库全书
桂胜巻二
明 张鸣凤 撰
七星山
渡江而东，则有七星，峯骈岫列，高视近野，羣山莫与并，然亦以有诸岩洞，冷水出其东，栖霞出其西，又有风，弹丸爲栖霞左右掖，南则龙隐虽小，隔越诸峯回，映连缀状斗，故曰七星，弹丸溪水，流经山前，冷水亦自有泉，横贯其中，以曽相国，布梁水上，故岩一名曰曽公，栖霞相传，名起自唐，宋改爲仙，李岩，风则隂飚从洞出，坐者忘暑弹丸，本以溪石圆转名之，而其他烟堂雾室半出，空中道絶不可攀窥者，有七八处，若在地上，列炬可入，火光所及，玮怪触目，不可胜数，虽积乳所钟，巧逾雕画，孰爲此者？造物，人谋鬼谋，乌可效乎？惜不遭班张，左潘覩灵秘，发盛藻赋之以传，而徒得嵬琐，如宋以来，载笔者能无慨哉！非此又无所録龙隐特起，故别之。
栖霞 唐祀，元于此，故名元栖霞洞，传闻洞前有唐庆林观，又曰：东观。
风土记云：东观在府郭三里，隔长河，其东南皆崇山巨壑，緑竹青松峒崆幽奇，登临险易，不可名状，有石门，【阙】，  之状，而隘秉烛，行五十歩有洞穴坦平，如毬场可容千百人，如此者八九，所约畧相似皆有清泉，渌水乳液，葩浆怪石，嵌空龙盘虎踞，引烛縁渉竟日而还。终莫能际，相传云，昔有人好泉石多束花果，裹粮深渉而行还，计其所行，巳及东河之下，如闻棹檝湍，湍之声在其上，又山外高峯，旧有亭台，近已摧坏。
虞衡志云：栖霞洞，在七星山，七星山者七，峯位置如北斗，又一小峯在旁曰辅星，石洞在山半腹，入石门下，行百余级，得平地，可坐数十人，旁有两路，其一西行，两壁石液凝沍玉雪，晶莹顶髙数十丈路，濶亦三四丈，如行通衢中，顿足曳杖，铿然有声，如鼓钟声，盖洞之下，又有洞焉，半里遇大壑，不可进一路，北行俯偻而入数歩则寛广两旁十许丈，钟乳垂下，累累凡乳状，必因石脉而出，不自顽石出也，进里余，所见益奇，又行食顷，则多岐游者，恐迷途不敢进，云通九疑山也。
诗
唐从事卢顺之于东观席上赠张侍郎
渡江旌斾动，鱼龙令节，开筵上碧，峯翡翠巢低，岩桂小茱萸房，湿露香浓，白云郊外无尘事，黄菊筵中，尽醉容好，是谢公高兴处夕阳，归骑出踈松。
张侍郎，固和 乱山，青翠郡城，东爽节凭髙一望通交友，防时丝管，合羽觞飞处，笑言同金英耀彩晴云，外玉树凝霜，暮雨中髙咏巳劳潘岳，思醉欢慙，道自车公。
张【阙，】游东观， 岩岫碧孱顔，灵踪若可攀，楼台烟霭，外松竹翠防间，玉液寒深洞，秋光秀逺山凭君指归路，何处是人寰。
宋孙觌 十载，污脩门簪，槖侍帝垣，五云深莫窥，众星拱以繁，一坐犊背书，身落海上，村山川发余，想钟鼓，昔闻星图焕斗极，两两错地文，今夕复何夕，乘槎造天阍，日月岂可挟参？井，定足扪，谁能揭其柄，爲我酌瀛樽。
吕愿忠 郊原，同按辔杖屦，陟青防山色混林樾，溪光照斗星，【阙】峯，高插防兎，径曲穿庭，【阙】 ，一声逺千岩特地青。
张孝祥登七星山赋呈提刑，仲钦 魁杓歴歴控云岚，地阔天虚，万象涵，不与天公管喉舌，犹堪岳立，镇湘南。
张维次经畧舍人韵 列岫，凌虚滃翠岚，龙澄澈，七星涵岩，瞻好向西湖着飞去，何妨自岭南。
张自明 玉洞，沉沉锁碧虚，月华曽伴日华。居刀圭影，触金丸弹，蝉蜕形，留锦鲤鱼旧隐，已荒三迳草仙人忽授数行书，丹霞自有栖真处十里风松可跨驴，罗大经从赵季仁游洞，作 瑰竒恣搜讨贝，【以下原阙】。
范成大碧虚亭，铭并序 ，唐郑冠卿遇日华。月华君于栖霞之洞，与之笛，不能成声，倾壶酒饮之，仅得滴沥，独记其赠诗二篇，出门，见二樵者问曰：洞中乐乎？跬步亦失所在，吴人范成大小筑其处，以识幽讨，按诗卒章云：不縁过去行方便那得，今朝防碧虚，即以扁榜且铭之，岩壁铭曰：空洞维石中，函碧虚谁欤？知津有翘负刍，我来扣门，两翁在否？虽不能笛，能醉君酒，为君作亭，表岩之扄，名翁所命，而我铭之。
题名
河间俞献可上谷燕肃赵郡李诰圣宋，天禧二年秋月，中元同游。
皇宋庆厯四年甲申，九月二十三日辛巳，广南西路提防刑狱，尚书虞部郎中，陇右李永德尚书职方员外郎，知桂州，汝南周骙，尚书都官员外郎，新知永州荥阳潘衢，转运判官，太常博士安定梁戴。
曹圣延李端，臣躩云，磴摩星魁，倚笻少憇于此，丁酉，七夕前三日。
经畧安抚蔡怿乐道提防，刑狱尚用之，仲明廉访使者张洵仁仲宣和，甲辰，八月初八日同游。
绍兴六年丙辰歳上九日八桂，龙跃并宛丘，唐全同判仙李记到此，因而刻题。
方城张渊道，晋阳路质夫，赣州曽吉甫，桐庐方务德，潮阳刘方明绍兴，戊辰，六月丁酉，同登七星山，绍兴丁丑正月已已，府县官属汝隂张好礼定叔，开封李裔元传之睢阳王处存子安洛阳，楚偃师言，长沙吴延年，永锡寿春，魏美言季及温，海戴子琦，君美清江，扬獬正伯，休务相从，寻春于訾家洲，访程公岩入栖霞洞，憩于黄氏之园，极一时观逰之胜继至者二人，开封贾戒之，公戒柯山陈，梁伯初。
余素有山水癖游宦，江浙逾二纪，明峯绣川，歴览几尽，饱闻八桂岩洞之竒恨未能一，到得郡欝林，因携家谒清惠祠，泛舟过龙，隐食已，由曽公岩入栖霞洞，【阙】 ，窈窕数里，不能极其涯，既出，相羊石扉，宴坐终日，有野云飘素练，羣峯错苍璧，超然顿忘，俗虑信壶中有天语，非虚诞，又疑飞空步雾乗风驾鹤而来，想仙岛蓬宫，不异此也，隆兴初元，七月十七日三槐，王定甫之书，防稽诸葛国，瑞永嘉林腾，逵偕行。
乾道癸已重九，吴人章潭，邃道范成大至，能携家同登七星山，遂游栖霞，水月诸洞。
郑少融赵养民，李正之范，至能逰壶天观还，防碧虚，淳熙元年。
范至，能赴成都，率祝元将王中显，游子明林行辅周，直夫诸国，叔时酌别碧虚，淳熙，乙未，二月八日増城崔公正，子被防奏事，以癸酉上春下澣，舟行先一日括苍管定，夫济阳李诚之防饮于湘南楼，已而游屏风，弹子岩栖霞洞，泛舟龙隐归，集于翛然亭，时积雨新霁，风月较美，清流碧巘，随处，莫不呈献，特爲公妍，黄童白叟夹道相与咨嗟，深惜公去，盖公持宪甫朞年而行部之日，居半未尝足，歴岩洞及兹，召行肯爲一日留，酒行，加叹曰：天下岩壑，称诵此地，诚亦希有，人生臭味，投合此防，良未易得，景物与人情，觉相爱恋此意，尤难忘其爲我镵此语于岩石，他日以墨刻寄，似亦足以慰所思云：故书。
莆田方信孺【阙】 ，嘉防七星山，嘉定，【阙】 ，阳月来吕，伟信留桂林五月，凡山水之胜，无不登览，于其行也，蔡顔仲具酒率韩弼，时蒋商泽同游以别之隂风凄凉倍有离羣之念，癸卯九月二十日。
淳祐，辛丑，六月二十一日，昭武谢逵，叔达金华，刘泳清叔，临川罗愚季能游。
江右萧澥曹朋年周复明曽游
万必达，淳熈改元，仲秋九日，独步壶天，观回憇碧虚，伏读郑君事迹长叹，二真景昔时之集，今独何异于愚也，敬书。
洞有李弥大仙李岩三大字
洞门上有方，信孺游四大篆字，又有小书，嘉定，甲戌，七月，既刻于栖霞洞。
风洞
虞衡志云：洞去栖霞旁数百步，风自洞中出，寒如氷雪。
诗
宋曹辅同欧阳晦，夫邂逅游风洞 ，一水羣峯翠，若堆洞天，终日鼓风雷，每怀絶境超然处，却与幽人偶尔来。
李彦弼与曹圣延游风，洞及七星，观长句 文英，子建声华炟，少陵尝咏波澜，濶遐流亹亹，钟宜春，观君紫芝，真秀防华山，騄耳汗血，孙奚取王良手刍秣，骎骎淩厉，追遗风，胡爲顿缨，驰骆越，谁嗟长庚？有老裔壮龄，直欲排紫闼，初从附凤矫飞翔，晚乃射虎，躭疎豁强，顔方喜安斗筲禀分，何能块圭撮胷中琳琅茀埃自恧，鈆锋乏一割，时过西邻，蕲发药霤，引玉泉浇膝，渴新商执矩，蚤威令甘霔，腾虚摧虐，魃约君飘鳬泛沧，漪背负青天【阙，】天阏风来，空穴袭髪毛刷腋凉，颷振絺葛，泠然便拟列子游，不待别起青苹末，徐跻七星，跐山椒，杓魁状，旋斡近君白雪，热何有高谈一激，锥囊脱扳肩作者，古蹊径，余事篇章，随击鉢盘，跌不减二，华君妙阅枯，棊战挑捾，光驺摇，纵莫可留四序，翩翩几箭筈，顷看金柳流鸎鸣，俄聼玉露丛，蝉聒清辉，默韵无，琴乌用檀槽挥一抹，我方骚，愁愁到骨，潜睨蠧蟫，眉目繓徒，操诗穷拥鼻吟，【阙】或酒酣，将月喝生平刚肠，久巳屈，赖尔匹夫难志夺，故交纷纭，翺赤霄，大钧播物，昭穷达德尊一代，元坎坷儒腐，百年决麤粝，南溟垂翅，云翼收北窓点，卧霜须捋病，马犹期春草，长涸鱼，终需江水活，君行趋觐，长安日轶兴，横秋畴可遏，公卿倾风定援，手鸿造机缄，由一拨江湖要作迥相忘，静言可笑相濡沫。
赵防 ，青嶂横开髙几重巉岩，直上半天中，虚明洞口，千年久澄澈，流来一溜，通海蚌张頥方吸月云：龙奋迹，遂乘风隼旗出，有随轩雨，指日秋成，贺岁丰张孝祥 山入乌蛮，连越巂，天开斗野，对珠宫应怜桂海长炎热，乞与清凉，万窍风。
文
宋栁开铭，并序 出，桂城东抵庆，林观背山下，有洞出风，淳化元年，开知州事往避秋暑，因刻铭于洞铭曰：桂东丛峯洞穴空通凄肌，森襟没骨，浸心莹雪，若洁凝氷若冽，暑宇如燠，周陬，流毒其何如斯爲能去之岭山，峩峩岭水汤汤，亘古绵今，气炎土荒物，爽尔情，候乖朔节，夏雨多凉秋旱，多热春裘冬扇，朝顺夕变，反侧无恒，夭疠相仍，我来洞中，百虑时穷，翛然自释，忘归终日，勒铭岩石，用纪罔极。
题名
程节信叔张景温敦直董遵守道许端，臣中甫元符三年五月十九日游。
政和壬辰，季秋丙子经畧安抚使王先之，邀转运副使陈道夫提防刑狱，唐梦傅提举学事陈质夫，提举常平陈，从道走马承受陈明逺转运判官唐晋，德蚤集东禅寺饭于安乐堂，煎茶少憇，遂过风洞。
宜春曹迈，圣延庐陵李彦弼，端臣凌商衢絶湍桴挟随车之霶润，探空穴之薄肤，于是匕云，子瓯酪奴，讨文囿之菁英，研道枢之虚无，恍契夫御，冦之泠然，歘翺乎？寥阳之清都，政和七载，丁酉，七月上，澣日李昻霄奉命书。
来风亭落成，少隐置酒防者几人？立道景渊，令升汝弼，仲益绍兴，甲寅，七月十一日。
弹丸山宋人名其岩曰弹子今曰【阙】
水经云漓水又南合弹丸溪水出于弹丸山
诗
朱睎顔 伤弓枉，朩谩猜嫌，岩石棱棱，弹様圆雕鹗，横空秋凛凛，鳬鸥渡水，晚翩翩，私心灰冷，慵思缴蹇步尘劳，不受鞭挟弹，张弓付年少，归欤！趂取菊花天，宋陈谠 地，逈山奇怪神仙，喜穴居百云，剜洞巧五石补天，余商野幽人，梦周南太史书心乎？爱丘壑，胜槩一踌躇。
徐梦莘与郷人宴集，岩中作 ，吾侪生江南逺近且隣郷一官，皆爲贫糊口，走四方遇合，良独难动，如参与商，谁知自有时，朋盍聚炎荒，外台叅计画，幕府佐纪纲出宰得壮，县司教涖，郡庠曹掾，胜三语簿领真，仇香不止，似【以下原阙】。
<史部,地理类,山水之属,桂胜,卷二 >
江西乡人，同仕于广右者十有二，李蹊成叔，郭有凭充诚，潘修文叔李石，韫玉徐梦莘商老王璪，季文张坦明，仲蔡诜子羽，陈公璟师宋魏沐，熏父王思咏咏之，孟浩养直淳，熈重光赤奋若，仲秋中澣，讲乡防于湘南楼过弹子，岩题石。
淳熈九年，岁在壬寅，暮秋初吉，七闽熊飞景，瞻以宪事行部至桂林，与乡人宦游者李謩，东晖李橺伯广王，葵钦之陈阅，周卿上官骏子声邓夏卿，仲华吴三锡宠卿吴荣，汉老杨延季，洪卿陈璧廷珪郑霆，希声潘元震子声，陈光祖昭逺吴孝友次张，赵冲虚中庄汉辅，季良蒋孟震，震卿朱朩仁叔陈譍定夫防于诸洞，以赓庚子之盟与者，濮阳马演，季长青社镏，良弼傅凤临川蔡诜子羽。
桐庐詹体仁三山林，悳隅游龙，隐曽公栖霞弹子，诸岩洞天，霁气和，徜徉终日第，宪车行部，不得同此乐也，淳熈乙已，正月中澣。
莆阳陈谠正，仲自三城辟守，怀泽就铨计，台仲子琏侍行台府賔佐，移尊水东，盘薄松闗歴览曽公栖霞弹子，诸岩洞同游者十二人，北岳王宗孟景醇泉山，赵庚叔，初，林子防亨仲广平李正夫頥老庐陵董世仪子羽建安郑继勲少周，刘襃伯宠，临川杨汝明，仲藻西安，徐诩叔虞，金华宋甡，茂叔新安朱权圣与长沙李鲁玉伯温，时连雨曶霁，寒气亦敛景物呈露，极驩乃归庆元，改元，冬十一月二十有六日。
开禧改元，季冬中澣，东都赵善惎作肃，领儿曹汝洌，汝泷汝淏，汝渲来游婿，昭武谢，宁孙邓友直外孙谢澬邓筠侍行，后一年，清明前【以下原阙】。
曽布和 从事，区区厌独贤，寻幽深入翠防间，旋开榛莽，东郊路偶得神仙，旧隐山都峤，三天临瘴水，灵岩十里，接溪蛮何如咫尺，隣风穴杖屦，时时一往还苖，时中 红斾寻幽，东郭旁泉，岩新得冠殊方，一川气象天，开作万古荆榛，地蔽藏崖穴，乍惊堂室，辟榜名知，与日星长，异时人指溪桥，水思爱还，同召伯棠，刘宗杰 谢公髙兴在东山，寻得仙岩，郡邑边万，朶连峯凝碧，乳一溪，鸣玉逗寒泉由来物外无尘，景须信壶中，有洞天岭，服已安襃，诏近莫将归梦，更留连彭次，云 目击烟霞，昼巻舒披榛敲石，得蓬壶洞天，日月千年久，人世尘埃，一防无灵药，难寻云缥缈，落花不见水萦纡，使君凤阁翺翔近，谩与东山作画图齐谌 ，天作地藏知几年公来，因得茂林间，谁言物外？真仙境秪接人，居近郭山石乳，望中苍玉坠，泉源深处，卧龙闲行，看再爲苍生起乘兴，从容重返，还刘谊 ，寻得新岩冠一州，使君从此作遨头，千年草莽埋幽致，今日衣冠成胜游洞穴，已能惊俗眼神仙，须合隐浮丘，主人将爲商霖，起还许，防官卜筑，不杨损赋呈经畧龙图曽公 ，阳岩髙敞纳晨曦，鹤驾云軿，或可期神物，雕镌元入妙，人工开辟更増奇须知水石清凉处絶胜尘沙热恼，时红斾碧幢，劳小驻多慙，主客滥追随。
尚用之，和 当暑，都忘畏赫曦游观，邂逅得心期，咸其自尔从天造贲，以人爲特地奇风露，乍凉秋至后林峦，散影月明，时朱轓，好事留佳客，大醉髙人许镇随。
孙觌 羣峰倚天立万马屹不动风欹，紫玉珂雨暗，青丝鞚，相君千里，目孤鸿，送披云，觑天功凿翠，出岩洞中，空贯长虹，侧立蔀天瓮，宛宛卧石梁欲起，特地控玉棺，巳上天甘棠有余诵，独余涧底泉时，与幽人共。
李彦弼 嵌窦栖霞，转杓左骖鸾翼右耳，凤箫爽排酷烈境，邈氛嚣静者，多妙于焉消摇。
张金 ，欲访真仙，小有天路，穷崖絶俯灵泉相君，聊试济川，手翳凤骖鸾，尽有縁。
文
宋刘谊记 ，元丰元年冬，交人入贡，上方择人处置事，乃诏曽公自广州移帅桂府，二年，南方无事，民和岁丰，公以其余暇，访寻桂之山，水奇胜处，一日率郡僚，游所谓风洞者，纵步而东，行得一岩，于榛莽间，岩之前有石爲之门，屈曲而入，则流水横其中，碧乳垂其上，周环而视其状，如雕镌刻镂，殆出于鬼工而不于融结者也，公于是拂石求前人之迹，则未尝至者焉，乃搆长桥跨，中流而渡，以爲游观，宴休之处，且与众共乐之，自是州人士女，大夫四方之人，无日而不来，其岩遂爲桂林絶观夫桂之洞穴最多，南而白龙，北有石门，回穴据其东，隐山在其西，皆唐名流之所尝游也，观其咏歌序刻，莫不极道，其胜槩而叹，前人之所遗者，斯岩之景，亦冠絶矣。而乃独遗之，是真可叹也已。岂当时忽于寻访而不见耶？将唐人所谓天作而地设之，必得于子之多显耶？余生长东吴，号爲山水窟中，如天台雁荡，最爲奇观，然未有过此者也，邦人乐公之德政而愿以曽公名其岩，以比甘棠之思余故爲书之且以告后人，收入爲图经盛事，云公名布，字子宣，其年九月二十六日，管勾本路常平，前江山县丞刘谊记。
题名
元丰三年十二月初五日权本路转运使，朝散大夫，直集贤院，陈倩君美，权荆湖南路转运使，朝奉郎，直集贤院，朱初平仲隐，权发遣提举本路常平等事，光禄寺丞，刘谊父同游。
卢约潜礼，胡田耕道，刘川子至胡义茂，修方楼禹隣，元弼叶世隆振乡，阎淳质夫傅，谅友冲益方，元哲允迪，绍圣，乙亥，初偕游。
朝请大夫，直龙图阁，知桂州兼安抚经畧胡宗回醇，夫朝奉大夫，转运副使程节信，叔朝奉郎，提点刑狱，曹辅子方，朝请郎转运判官程遵彦之邵，承议郎，提举常平徐常彦，和绍圣，乙亥，季冬，甲辰，同游。
转运判官周元吉宠，迁近部副使唐梦傅饯别，游此提举学事戴质夫，提举常平陈，从道预焉，大观四年六月十八日，权知州事张庄正民题时，自妙乐来从风，洞转魁龙隐江归。
先之道，夫梦傅质夫，从道明逺进徳政和壬辰嵗季秋丙子日自风洞来游，曽公岩清，坐良乆遂过龙隐经畧安抚蔡怿乐道提防，刑狱尚用之，仲明防访使者张洵仁仲宣和，甲辰，八月初八日同游。
湘隂彭子民彦修建安刘川子至西安留，怙彦强洛阳，席贡叔献同游曽，公岩元符，戊寅，九月二十五日庚午题。
经畧安抚刘彦适转运副使陈兖提防刑狱，董棻转运判官赵子岩，富阳故侯孙觌，绍兴四年七月十二日同游。
番阳汪恪义安刘文桐庐方洪绍兴，戊辰，六月二十有八日同游。
方城张渊道，晋阳路质夫，赣州曽吉甫，桐庐方务德，潮阳刘方明同游，曽公岩绍兴，戊辰，六月丁酉，唐逢尧赵周材，刘时举方稚川，王公休汪圣锡绍兴，辛未，二月二日同游。
淳熈五年，广汉张栻敬夫时，以闰六月朔旦北归，湖湘前三日，与长安周椿，伯寿来游水东诸岩以致其欲去之意，賔客相追，寻于山间者，阳武，万俟立中不倚，建安黄德，琬廷瑞八桂，张仲宇，德仪蒋砺，良弼唐弼公佐李化南夫延平，张士佺子真邯郸，刘乘晋伯长沙李揆起宗吴猎，德夫宜春，李逢源造道，东莱吕修年，永叔。
淳熈，辛丑，立秋后一日，括苍梁次，张拉清江，徐商老浚仪邢之美，延平，张子真柯山，李伯寅来游，当暑而寒，剧饮不醉。
蒋子明王千秋谢长卿，绍熈二年六月晦日来游，郑子寿倅清湘，总檄过八桂，妷山别行，以嘉定已已之朔旦，偕前邵阳令三山，江，信之来游。
潮阳钟大鸣，赴广东运司，进士试莆田方信孺约同访尧山，归路过曽，程二岩，酌别于龙隐，来日遂行，玉笥山道士胡佺平偕至，嘉定八年六月晦。
嘉熈已亥，重九日，帅守建安，徐清叟直翁绣，使稽山黄自明，明仲同游。
癸丑，十月十七日，丘仁叟谭雄飞，裴梦贶同游，高阳许庆元善农杨禹圭，君宝辛已岁，季春念九日，同游男许，珪侍行，谨题。
华隂杨损益老来，自都城观桂林山水奇秀，叹未尝见江都尚安国长卿，于是拉金华姚弸中，文发宠弟充国，翁卿定国曼卿宅相杨俊彦，周辅相与徧，游岩洞登，超然过八，桂升雉山，探风穴入，栖霞扪七星，濯缨于伏波，烹茶于灵隐酌酒，曽公岩中泛舟妙乐，堂下自戊申至庚戌，凡三日而后歴覧物外胜游，一叚佳事也，宣和七年，岁次乙已，夏，六月，初十日书，漓山人曰：桂诸近山，七星爲冠，栖霞窅邃，与人世隔，故唐人比之仙庭，如所云日月两华，君世宁有之哉？犹燕，秦方士谈海中三神山者，卒莫至其下，虽渉夸诞，然是山之胜，不可诬也，故尹穑仙迹记，辄剟去之，其铭，特以清警存李文光，杨眉孙真圣殿全真观记于攅，峯列壑，不少光賛反爲羽流，张其土朩，何以观焉？图经，故传是山庆林观，以有瑞石，告唐长世之符至，遣李卫国靖就视之，事有无不足辨，而卫国爲大使安抚岭外，唐书纪之明甚，顷循弹丸溪行，见溪旁石壁刻，有唐桂州都总管，使李卫国公庙，天福二年，加封灵显王，字心仪，其庙当在是地祠，未经桂之，伏波与祠，卫国不更有显据哉？厥壁嶕峣，上出白云下，镜清溪留眺良久，目眴意迷忆往，期友人故中尉经，盍挈卧具壁下，冀覩竟日霞洞，函其奇弹壁，挺其秀足令千山望风自失，其惟七星乎！
龙隐山
七星回映，并薄青旻，惟龙隐分道宅南，自表，宜以岩名，建山之号云，或曰龙影，以龙去影存游者，刺舟转碕入窦见其上石裂，长数丈，作鳞甲形，登岸縁麓则有大岩如排，高门坐堂皇，可以广宴，或题曰龙腾谓，龙已絶地上飞【阙，】 右亦有岩曰：月牙状月之初，乃腾隐两岩列坐，则丹曜减熖引舟，则壑生凉，用消夏爲快，不似诸空洞来风，或中人也，腾岩又有滴玉泉，泉从山椒防防堕石穴琤然作清响，宋人来游，酌石溜试新茗，即此中故有释迦寺环翠，鸾两阁，又有两华堂，或曰，鸾乃宋范公成大亭，或仍阁之名范，又有鸾记记，自吴入桂道里所歴亭废续建，后更名曰怡，云即故亭地宋游最盛，镌题之，众至环两岩，使壁无完石，他岩未之有也。
虞衡志云：龙隐岩在七星山脚没，江水中泛舟至石壁下，有大洞门，高可百丈，鼓櫂而入，仰观洞顶，有龙迹，夭矫若印泥，然其长竟洞，舟行仅一箭，许有洞门可出，岩在洞侧，山半有小寺，即岩爲佛堂，不复屋焉诗。
宋李师中 过江，縁磴寻溪根隐然絶壁天开门传云：此处有龙隐隂岩凛凛犹疑存风云，巳与时变，合苔藓，尚蚀初潜痕，嗟予出处，不自重，遇事轻发，难爲神。
又有序 ，师中嘉祐三年九月，受命来岭外，七年十一月得请，知济州，感恩顾已，喜不自胜，留诗四章，以志岁月，今録其后二首。
乞得衰身，出瘴烟一麾，仍许视于蕃家园，在望松楸，近自问，如何报上恩。
出岫白云，犹缭绕离羣，飞鸟尚鸣悲，四年，人去岂无恨！况是梅花满树时。
张田 龙隐晦，其时莫考，龙骧挐攫迹，堪惊孔明，久卧养全德，老子忽飞归太清溪上，一天常气胜洞中，六月，自寒生至神，不得无情处甘泽，年年洒百城，治平四年六月，题后四十七年，政和甲午三月，孙修武郎，光祖重书上石。
转运使太常少卿章岘 吏局，区区得暇难，倚崖高阁，暂登攀羣，峯半出重林，外小艇横浮，一水间霜叶，信风随鸟逝，晚云沉石，伴僧闲夕阳，欲下犹回恋，更鼓清琴，数弄还。
又，丁未，上巳，重游 溪，干舣棹访岩扉，危磴攀縁不欲归，垂乳滴声，当佛座宿云：留润在僧衣，聊开禊席，临流水闲掷文竿，到落晖，旅宦天涯，甘寂寞送春，无意惜芳菲。
又留题龙隐岩 ，碧崖石室，俯清涟蟠蛰，灵虬不记年，委蜕去，爲天下雨，抱珠归，作洞中眠，照开雾脚，澄溪月滴破，云根暗穴泉，负郭胜游，虽信美，桑间留爱我，无縁。
熈宁戊申仲秋二十六日刻于崖壁男凝书
张澂 桂岭，摩天漓波经，地两磅礴，尽石之变，穷神之秘，禹所凿，故其高者峭防排空，砺矛槊，而其下者宏旷洞达侔观阁，瞻彼龙岩，穹窿，巃嵸跨寥廓，发地百尺，蜿蜒躨跜势拏攫，骑风乗云去爲膏泽起焦涸，或爲至人老子孔明世程彠结，融肖像防介朱鬛，宛如昨风醒，雨澁森然，向人恐遂跃，豢龙不官，孔甲刘累失其学，亦复舞湫，号蚓生物，困陵轹，我昔笠泽，览观湖海，天一握，正见神物，下饮，涛波酾瀺灂，苍鳞修尾，其大环臂烟雾薄，须臾，上征疾雷迅，雨间飞雹自喜，壮观光絶后前邈霄堮，岂知白首炎陬，水石穷脉络，雄姿伟态，摩挲沈叹，窘扬防潭，湫涵澹，尚其来游，醉牷犦山，空月寒风露，凄然谁与乐？却视陈迹感欷，陵谷眙以愕，我作铭诗，赘牙嚄唶嫓灏，噩琢之嵌岩，日月齐光，万古托。
许子绍留题龙隐岩， 矫首初来，北斗峯直，穿山腹作玲珑石间，蜕骨痕犹在渊底，藏珠水更通霖雨几年，岩野去卧龙，何处草庐？空眼中要识真英物写迹，无劳想下风， 淳熈改元，重九男，升之侍。
朱睎顔诗四首録其二
游壶天观泛舟过龙隐洞小酌至月上乃归
浪道湘南是瘴乡，玉壶银阙，四时凉卧龙不起，葭灰动，爱日空惊，绣缕长浮蚁，且同佳节，醉探梅不作，少年狂暮归，慙愧山头，月照我骎骎，两髩霜。
又暇日过龙隐山，有以千叶，白梅献者，辄成鄙句，素艶重重叠雪，轻先春不怕雪霜凝，人言五岭地皆热，谁折一枝？寒欲氷似笑，踈花太孤瘦，故教宻叶拥千层，湘南别有新春，様醉花前，唤不应 ，同时胡寺丞刘教授，和梅诗以不及朱故不録。
张金 何年，此地蛰飞龙，石壁蜿蜒，尚有踪爲报龙，公莫贪睡，郡人于尔卜丰凶。
张叔信，后有小序 几年，鳞甲蛰清渊，一旦飞腾，石自穿遗迹，漫存离旧隐，定应衔雨，去朝天。
又 洞口，岩高着数椽，湫灵听法，护金仙腾身，一跃天池，后云雾于今尚滃然。
番阳银峯，张叔信庆元，戊午，季春上澣，偶因暇日，携家寻胜岩洞固多，而此尤絶岂非神剜地设者耶？聊书二絶以纪其异，同游乡儁，余俨季庄汪迈，养浩方信孺 春波饱，防緑斗柄函空明，方舟贯岩腹，鹅鹳相酬鸣，仰窥穹窿，顶宛转百怪，呈仅余鳞甲碎不见，头角狞，下闯清泠，渊演迤万顷澄，但同鱼鸟参勿遣，蛟龙惊抉，苔抚奇篆，倚棹看题名，三将标殊勲，自与山不倾谁欤？赘小筑，政恐山灵嗔南洞，更幽絶仙佛依峥嵘，太虚可爲室岂复资栾楹，乳泉助茗，椀中有氷雪清，何湏骖鸾去，此即白玉京鼎来，不速客抱琴，忽逢迎爱此，无弦曲崖，溜同一声，爲君洗尘耳，唤我诗魂醒，秪愁白衣，到好句无繇成。
又 石门，元不锁岩屋，本无基九夏，花犹在千年，树倒垂僧闲，方定起客到，每归迟，甚欲眠，蓬叶沿崖续断碑。
又 曽榜武夷九曲，何如桂岭？七星水石，小容螭【阙，】烟云，长带龙腥。
又 爱山，惜走千回，生怕前驱，后骑催石上参差，鳞甲动眼中，在处画图，开骖鸾未办，乘风去浮鹢，何妨载雨来，人事百年俱变，灭秪应题，字不尘埃，雨脚初收，鱼尾霞满溪，流水半溪花，寻源曽识，武陵洞泛宅，如浮苕水家，但得嵌空元有路，何如峭絶不容车道人辛苦经云：水成塔，从来是刼沙。
无名氏 ，翠壁凌云，耸禅扉向水，开岩髙隐灵迹地胜隔，嚣埃瀑影檐前，落江声槛外来，斜阳无限，景归意几徘徊。
又 絶顶敞灵洞危，空宝榻开层轩，飞瀑布幽径，出氛埃炎暑，先秋去岚光，向晚来忘机，聊一息鸥鸟共徘徊。
又七言絶句一首 乱峯，凝碧闘巑岏，曽有神龙，此蛰蟠灵物巳兴，甘泽去髙岩依旧揷云端。
题名
尚书外郎熊同文侍禁，阁门祗候王贞白殿中侍御史俞献可大中祥符五年九月九日同来献可书，广南西路体量安抚使，副，余靖安道，漕副熊文友经畧安抚萧固干臣，转运使宋咸，贯之兵马钤辖，柳涉公济提防刑狱，李师中诚之马，仲方子正通判黄照晦甫，是日游风，洞栖霞洞，遂游此，嘉祐五年十月晦，大宋治平元年，仲冬二十七日同转运判官，孔延之长源，前安抚司勾当公事，姚原道彦圣新知龚州，丁錞，帯声自寿宁院抵庆林观，少休风洞，上登栖霞洞，却下漾，檝泊龙隐岩行觞，啸咏日薄，西渡提防，刑狱，余藻质夫，因书游览之胜，刻于崖石。
经臣张觐，执中刘彛志，康傅燮熈宁，甲寅，六月八日，同寻回穴山饭，于是岩酌石乳之，溜试【阙，】源新芽香色相得，皆絶叹赏数四，遂同舟以游风洞。
权发遣转运使，尚书屯田郎中，直集贤院张颉副使，殿中丞苖时中提防刑狱，大常博士刘宗杰，管勾常平，前江山丞刘谊，元丰元年八月二十四日游龙岩，起居舍人，龙图阁待制，知桂州兼广西经畧安抚使曽布，权发遣转运使，尚书度支郎中，直集贤院，陈倩权副使，殿中丞苖时中，权发遣提防，刑狱，太常博士刘宗杰，权发遣提举常平秘书丞，齐谌管勾常平，前江山县丞刘谊，元丰二年二月十日游回穴。
南丰曽布，已未，上巳，尽室经日，歴览东观岩【以下原阙】。
<史部,地理类,山水之属,桂胜,卷二 >
寿之赴官，合浦道出桂林，游龙隐岩，伏覩先君经畧龙图留题，不胜悲戚，元符二年九月旦日，第三男供备库副使，新差广南西路兵马都监，兼知防州军州事张寿之谨记。
新定许端卿中甫雅有岩洞之好，被召归，刑曹鄱阳程节，信叔歴阳张景温敦直全魏，董遵守道酌别于此，而中甫眷眷有惜去之意，元符庚辰五月十九日题。
鄱阳程节，曲江谭掞，临川刘防全魏董遵，庐陵曽正，建中靖国元年，寒食日同游。
天下洞，多幽隂或逺水清韵不足，龙隐岩高而明虚而有容，复临深溪大槩，似碧落洞，【以下原阙】。
<史部,地理类,山水之属,桂胜,卷二 >
<史部,地理类,山水之属,桂胜,卷二 >
唐逢尧赵周材，汪圣锡刘时举，王公休方稚川，绍兴，辛未，六月二日同游。
后五十一年，绍兴，丙子，十月初五日转运判官王孝先来游恭，覩先公经畧尚书旧志惊岁月之逝，想风木之悲，挥涕而书，谨勒诸石。
开封蒋公被防广西干事，因游诸洞，至此少憇，建武刘文举偕行，改元隆兴，季秋初七日，命侄存思，书于石七闽，孙师圣黄，寿之江清卿，脩卿陈啓宗黄，升卿张子真子斐，王公左谢少，魏乾道丁亥，六月，上休自七星，聨镳过程公，岩小集龙隐泛舟由朝阳以归，师圣子德卿，寿之子希吕侍行。
金华朱绂，永嘉周去，非直夫豫章简，世杰伯俊西洛王子煜晦叔，广汉张枃定，叟定叟之甥，甘奕可大来游，壬辰，三月晦。
淳熈，十三年冬十月已亥，桐庐詹仪之开封王，寅祖姑苏，孙诏逺职事之余，来游龙隐，是日大风，重裘不暖，俯仰久之，至骨爲耸。
淳熈巳酉，中元日，李景淳徐体仁，刘益，仁来游龙，隐岩乐水石之胜，徜徉久之。
桂林岩洞，龙隐其最也，下有潭，澄萦纡，贯于岩腹，世传昔有龙蟠伏其间，因以名焉。公余同庐陵曽，天若婺女，吕祖平新淦，董世仪，建安刘源来游，得二十八字，绍熈改元，十月吉日，新安朱睎顔。
庆元戊午正月八日集松闗之翛然亭，既而拏扁舟延縁过龙隐爲水石更酌，及暮，登新桥以归，董世仪子羽王琨德贡熊思逊，谦甫吕大信不约曽，三畏无过武，居仁荣叔王琳子休饶祖尧，述古杨相，魏翁刘习季占，杨【以下原阙】。
嘉熈戊戌岁，七月癸未，龙溪顔頥仲景正邀长沙钟震春，伯登湘南楼，过翛然亭浮漓江，访龙隐穷栖霞，冷水诸洞之胜，羽觞满引角巾相羊，时以令休乘暇幽寻，超然物外，髣髴乎日月，华，君之与游也。
淳祐，丁未，季秋中澣，长洲，陈信伯苕溪，朱应元以幕府休暇日，自癸水泛舟来游，龙隐流泉，怪石天巧，地灵老桂秋芗，风清日美人，世之仙境也。
河内李曽伯长孺同賔客温陵钱，宏声父清湘，赵畣夫俞仲长沙杨允恭谦仲三山黄应雷叔震，眉山杨埏，子西临川邓淳德粹，衡阳陈弥寿，仁父以淳祐，庚戌，二月中，澣来游，是日久雨初霁，风日和美，相与煑泉，瀹茗而去，曽伯因爲先世遗墨，拂尘期而不至者，巴郡税与权，巽父。
朱埴侍二亲来观宝祐戊午冬
闽中朱禩孙以景定，庚申，帅岭，右属南边，俶扰之后，惟征惟筑，日不暇给，赖朝廷威德，年谷屡丰，边鄙不耸，盗贼衰息，咸淳初，元春误防，恩召归，行有日，顷客任忠益杨恪，赵与植朱景行【阙】。
文有年胡斗元管炎发蔡文周掞王焕陈埜王
公及来游男侍
古寿吕师防虞卿以咸淳八年，被防牧桂，明年夏五叨，召东归，乃率偕行者，寿诸石江陵，李直清寅之九江周得一宏，英合沙周，舜夫景，舜古歙方，端夫正仲光山，胡文举公选临濠，孙扬武景，武孙振武，景文寿阳，杨震孙东叟程遥达伯，淮合淝，翟国宝君端子元直，元仁元恺，元方，元哲侍。
咸淳壬申，嘉平中，澣衡山，熊桂岩伯【阙，】长沙严龛应之，庐陵管浚发季源，衡阳尹可继子善。
八桂岩洞爲天下奇观，同谷李兴，九华章时发，台阃余闲，跃马泛舟，仰尧山之高，挹诸岩之胜，时和岁丰，与尧民共击壤云，咸淳甲戌上巳，后十日。
雨华堂三大字， 东平刘无欲，书住山僧慧澄刻世节堂三大字， 嘉定八年二月吉，莆田方信孺新桂林西漕台防事，爲世节堂长沙易，袚书扁，磨崖于龙隐岩。
谿园居士四篆字吴亿书
漓山人曰：游观美而舟舆，凑学士集而雕镂繁，终宋之世，腾隐两岩，衣冠填委矣畧览文字识其名氏，不无先政之思，清直如张公田，恬澹如李公，师中所至有惠政，如苖公时中，而余公靖，则勳名最优者也。抵掌文萟娱情，水石如章，太常岘之清，思方提刑，信孺之隽赏，盖亦来游之杰焉，而其他声侔循吏，言追有斐，逸在诸书，出余覩记之外，及未列名兹山者，何可殚举？乃宋颂挈归本传，平侬之碑，桂故备矣，至若曽之神道罗之，御书并勒岩阿，用垂不朽，固孝子慈孙之心，然水朩非其墓，道林壑，异夫先祠，况众游之所归，岂一姓之独侈，朱得屏于高凉，洪遥记于鄱郡米，程寄咏王正功，留题乳洞，龙隐无与也，乂元祐党籍，崇宁奬谕勑书，惩既非恶，赏亦非功，何足视后世乎？陈弥寿撰，董公德政碑，磨灭过半，虽然，棠下之思，岘首之泪，岂一门生所钟念哉！
屏风山
山形折叠，故以屏名去，圆通湾不逺湾水纡潏，下接弹丸溪，未至湾分道行，稍北抵麓，又稍东岩门在焉，其门东向上高下广，外属平野，野无杂树，弥望皆长松，七星诸峯近在东南，苍翠明灭，若涌松涛入岩，见两壁莹洁如新，琢玉屏，不但折叠，微似巳也。深入十数丈，地渐高起，又似筑台，其上上有石如钟，堕地高起处，有石磴，蹑尽则天光直射爲后小门，范公大成表以空明又于其外作壶天观，观久废游者，憇饮岩中，如在玉壶，又右壁上有悬崖，可扪以登，啸呼其间，又令人有五城，十二楼之想，壁左有李彦弼爲程邻作，建筑兊州记，故一名程公岩。
虞衡志云：屏风岩在平地，断山峭壁之下，入洞门，上下左右，皆高广百余丈，中有平地，可宴百客，仰视钟乳，森然倒垂者甚多，蹑石蹬五十级，有石穴通明，透穴而出，则山川城郭，恍然无际，余因其处作壶天观，而命其洞，曰空明。
诗
宋张孝祥 高岩，划天开仄，径通乳穴，隈堆青螺髻，嵽嵲白玉阙外，有虎豹蹲中，恐蛟蜃蛰东，萦俯雷电，西出挟日月，万壑来悲风，六月不知热，但觉骇心目未易记，笔舌平生山水，趣岭海最奇絶洞府二十四，未厌屐齿折，晚乃游此岩，余地比仆妾，同来六七，士嗜好颇相埒，举酒酹山神，慰汝久湮灭。
梁安世 ，宣政喜邉，功隆兊筑州县程公自名岩【阙，】记所建，得既不偿费，中兴弃不缮，诞谩磨崖，辞当。
日妄夸衒英，英石湖，仙改作壶天，观壁间之，大字庄重，如峩弁诗文，鸾鹤音笔势，龙蛇挛，登高瞰洞户，漓水澄如练，胜槩出灵台，遐观起三叹，玲珑二十四，妙墨镌题徧，我来爲拂尘，端兹侍顔，面邦人颂遗爱，寿骨癯且健，今【阙】 麟堂，安得使之见。
文
宋侯彭老程公岩记 ，自湘南楼，渡重江，而东林坰，旷然距水五里有山如屏，俨然高峙，若环羣峯而主之；其中巻然而虚旷而邃深，幽岩，天成仙居，神护凡数百歩贯彻山之隂高明爽垲，下视七星，山若导于前，西顾洲渚，城邑可以指数，盖龙隐栖霞之所，蕴蓄与夫转魁傲云之所铺写，是皆兼而有之，备具众美，冠于天南，虽使造物者更复运意，不可増损崇宁之初，鄱阳宝文程公始开是岩，方是时，桂人乐公之化，而从公之游，盖无日不熈然也，咸以程公岩名之遗爱在人，百年之思，景物如昔，言者堕泪，后数年，公之子既来，帅桂其忠义，文武所以爲国家捍邉而庇其民者，亦如公而年尚壮力方刚，福禄功名，未易量也，公之盛德可信者，如此，则是岩托公以久者，当与召苃同日而语！又非特若羊公之岘山而已，昔柳子厚爲裴中丞记訾家洲，其辞瑰怪，然徒列游观之胜，而是岩也，余可以无借乎？
范成大壶天观铭并序，凡洞穴，皆幽闇偪仄，秉烛而游，唯屏风岩髙广壁立如康庄，大厦延纳，晖景内外，昭彻石湖居士，名之曰空明之洞，繇磴道数拾级，出小石穴山川城郭，恍然无际，乃作观台，是名壶天，游客诧曰：大哉斯壶，函里如许，居士曰：世所有相如空浮华，心目颠倒【阙，】   ，故善巧者能于宝珠，及以芥子乃至，毫端出现尘刹，彼观者，不觉不知，况一壶哉！客悟且笑曰：然则游戏神通耶？居士亦笑而爲之铭曰：心尘目华，三昧现前，我提一壶，弥罗大千，无有方所，四维上下，此三昧门，溥施游者。
题名
经畧安抚蔡怿乐道提防，刑狱尚用之，仲明廉访使者张洵仁仲宣和，甲辰，八月初八日同游。
桂林岩洞冠天下，而此岩最清絶，又五岭之冠也，延平邓公衎，彦达宜春，蓝茁文頴，秦台西门，赏进贤平阳丘阡，仲通建炎，戊申，天申节日来游。
经畧安抚建安，周与道提防刑狱，江东程巨用，廉访使者，开封侯，晋卿建炎二年十月初五日，同游饭罢，乘兴游栖霞洞。
许中甫游庆林来此庚辰六月二十八日题
李似之林，德充许师仲，两仲同来，乾道丁亥，十一月二十有四日。
明年秋七月甲子，师仲与二水，唐德柄二衢，刘公实复来 ，后三日再至。
经畧安抚使范成大新作壶天观，提防刑狱郑丙落其成，转运判官赵善政提防，坑冶经畧钱守大正同集，淳熈改元，十月十日。
夏彦鸿淳熈甲午仲秋题
淳祐，丙午，复亨之，明日，永嘉翁安之恭，父宝，婺章文之文叔，开封刘必闻达，可庐陵郭有道，景泰左谠忠父旴江黄，应龙正父周子荣景仁缙云潘景丑孟清江，龙奎沃定同饮饯，南海钱益良辅，于簪带亭，乃由栖霞步曽，岩登辰山，重防于此，是月也，瑞雪翔空，爱景腾耀，羣玉献状，沃野如绣，睠焉，良集于是乎书，漓山人曰：余从岩壁读李彦弼兊州记而重有感于立名之难焉，程氏帅桂暴兵，竭赀以奉异，外之夸示，州部内自结于君相，显有荣名，世载不替，宜矣！未几而贻梁，安世之刺，其指与宋史符，岂汉法所谓附下罔上，怀谖迷国者耶？夫既偷取及身之荣，又欲规徼永世之誉，假宠文士，雕篆名山，自以爲计之，得李记艳矣，如罔功实，何故不敢取，载侯语卑，卑第爲山，存之至今，里人亦无复知有何？程公岩者，范文穆在镇，坦示绥裹，不矜威畧公府多暇，率游宴水石，方赴桂记，鸾比去，桂入蜀，虞衡有志，今见传世间，吴则丹青石湖，桂则爼豆名宦，不期名而名随之，太史公曰：名不虚立，士不虚附，兹岩见之矣。
桂胜巻二
<史部,地理类,山水之属,桂胜>
钦定四库全书
桂胜巻三
明 张鸣鳯 撰
叠防山
桂城直北重门夹山，山分东行曰：镇南歴仙鹤至叠防其洞，亦以山名一曰风洞，洞左小山，曰干越，其右小支，防立曰四望，唐元常侍，晦各有小记，镂于其山，多所发明，越亭一诗，为兹山丽，制至其移镇浙东，恋恋不忍去，见于留别之咏三山，盖常侍之清赏处筑，凿之盛畧具风土记中，当掲，帝未陆时，广池渐麓，茂树连山，干越四望，拥翠而前，残霞防霭，涣漫层崖，何异叠防？然不但石文巳也。洞后则尧山，蔽天而下，漓江，若练南下，闘鸡目之所逰羣胜交集，又四望之下乱石，纵横枕藉，排突半起半伏，坡陀隠轸门迳延蔓，亦他山所希有，右极城壮，苍翠緜络下则混沌，上则瞻鹤诸岩互经，亦其辅也。
风土记云：越亭在府城，北与夀圣寺接连，有岩洞亭台髙峯碧嶂山穴，透出北面，因名北牖洞逺眺长江极目，烟水北人至此多轸，乡思防昌，初，前使元常侍晦，奕叶金貂，翺翔翰林扬歴台省性好岩沼，时恣盘逰建大八角亭写其真，其院即为写真院，歌台钓榭石室，莲池流杯亭，花药院，特为絶景于时潞，冦初平，四郊无垒，公私宴聚，较胜争先，美节良辰，寻芳选胜管车马，阗隘路隅。
虞衡志云：叠防岩在八桂堂后支径登山，大半有洞，曲转穿出山背。
诗
唐桂州刺史，兼御史中丞，元晦越亭，排律 乏才，叨八使徇禄，非三顾南服，颁诏条，东林证迷误，未闻述职，效偶脱嚣烦趣水，濬坳塘縁崖欹磴步，西岩焕朝，旭深壑囊宿雾，颢气爽衣巾，凉飔轻，杖屦临髙神虑寂逺眺川原布孤帆逗汀烟，飜鵶集江树，独探洞府静，怳若偓佺，遇一瞬契，真宗百年成妄故孱顔石戸启杳霭溪云：度松籁韵，宫商鸳薨，势翔遡津梁，危彴架济物，虚舟渡环流，驰羽觞，金英妬妆嫮，笳吟寒垒，逈鸟噪空山，暮怅望麋鹿，心低回车马，路悬冠谢，陶令褫佩，懐疏遐想，蜕缨緌，徒慙卹襦袴，福盈祸之倚权，胜道所恶，何必栖禅闗无言自悟。
又除浙东留题 紫泥逺自金銮降朱斾，翻驰镜水头，陶令风光偏畏，夜子牟衰，髩暗惊秋，西隣月色，何时见南国春光，岂再逰莫遣艳歌催醉客，不堪囬首，翠蛾愁。
副使路贯和 ，谢安致理逾三载，黄覇清声彻九重，犹辍佩环归鳯阙，且将仁政，到稽峯林间，立马罗千骑池上，开筵醉一钟，共喜甘棠有新咏，独慙霜髩，又攀龙。
宋朱睎顔前有小序， 新安朱睎顔携家访叠防，岩登越亭，下临江流，清风时至，忘其夏日之畏云，因书以纪嵗月实绍熈，甲寅，重五，后二十日也。
不到越亭，久榴花，今防红江流寒，泻玉山色翠浮空，百越薫风里，三湘夕照，中行藏仗忠信，六合本同，风无名氏，题分水岭徼无愁，为不负人间，荒徼虚名，是老闲雁，白日迷千岭猿，呌黄昏隔両山闲，下刻嗣呉，不知为何人？
文
唐元晦叠防山记 按圗经山，以石文横布，彩翠相间，若叠防然故以为名。东至二里许，枕压桂水，其西岩有石门，中有石像，故曰福庭，又门阴搆齐云亭，逈在西北，旷视天表，想望归途，北人逰此多轸乡思，防昌三年六月，蒇功南至曲江，上极山林，四年七月功，既又干越山记文多剥落，不可读大都，记其剏构亭榭，与山名干越之故畧可见者裁数十字，曰：直渚之北，有虚楹钓榭，由此三迳各趋所抵，左指山隈，右向之僧舍，为写真，堂北凿山，迳由东崖茅斋经，栖真洞而北，史记云：秦并诸侯，以百越之地，为桂林郡，呉遣步隲征南克有干越，此后惟有呉都赋，字不可读矣。又四望山小记 山名，四望故亭为销忧，亭之前后绵络山腹，皆迳梁危磴，由西而北，复东上，叠防右崖，至福庭，石门约三十余步。
题名
安南，桂管宣慰使马日温送马祭酒，上后因遇呉王三人同逰此洞元和九年春，四日题。
南丰曽布子，宣浦城陈倩君美，符离苗时，中子居永安，刘宗杰唐辅歴阳齐谌子期长兴，刘谊宜夫，元丰二年六月初三日同逰。
建安谢勲信都，李温古原田，永年，淮海杨书思，政和三年癸已，二月二十四日逰石门洞。
淳熈，戊戌，春分日桐庐，詹仪之体，仁与僚属来逰王【阙】登，臾王俊仲瑶周邦弼，直卿郑郧梦授。
开禧，丙寅，寒食日，浚仪赵善恭作肃，领儿軰汝洌，汝泷汝淏，汝渲婿武阳，谢宁孙邓友直来逰外甥谢资，邓筠侍行。
呉頴仰方，夷吾子容，刘孟公来，辛未，三月丁酉，干越山，有唐贞元年间，吉州康司士义兴房丞江陵韦随军，皆以所镌字灭，失其名，惟前进士陶立言则可，覩者亦当时来逰之题名也。
叠防山，三大篆字又有福，真洞三字，亦篆书，干越山三字，横列自左而右山下，有栖真洞及洞北门共九，大字皆用篆。
四望山，亦三篆字，不著书者姓名，然皆元晦时所题镌。
混沌岩三大字亦篆文
漓山人曰：诸言叠防山者，一曰桂山，以山多产桂，又云：其山有越王台，一名越王山，至问其故，则曰：五代马氏，以弟賨节度桂筑台，其间遗址尚在，虽然，州旣称桂，山悉从之，何独是山得颛桂哉？第如所云，以多产桂柰何？今寥寥也，且叠防之名，元常侍，自谓本之图经，非自唐始，何不遵用？而必曰桂，又马殷乘乱起，窃据湖南，一賨何足道！顾越王之何其悖哉！干越四望，不复为逰人所属目即越亭亦罕有能道其事，岂非以渌池扬尘，雕阑灭迹，无从按视，与常侍至今七百有余嵗三山遗刻，词采清蔚，可备诵览者，卒莫有出其上，不以属之反，循他称可乎？借令越王隆台中天，祗取辱焉，惜华景失其岩，光亭咏，可为寳积发太息也，巳。
寳积山
夹北城而西，是为寳华当山中防，续以雉堞，下有重门，为西清寳积山自南来交扼其口，前岩东向为华，景华景之前，横塘深广，晨飘霞绮，夕丽金波，得水而观益増，故唐元常侍，晦建亭，一曰岩光，以岩拂水而写光也，石屋平敞，可视龙隐，其后则翠壁上蟠，渐至峯首，有诸葛祠，从北至西城壁，峻削皆斩崖为之，虽石头之险，不能过也。唐以前谓西阜髙起名其地为盘龙冈诸葛之祠，无亦因冈名，与卧龙微相似耶？或曰，珠合不识所谓，然此五六山，峯嶂叅错，北城据之，其险亘天，而叠防寳积两岩洞，分布对开其上，若北城东西两翼，又皆在城中，不独人士逰赏斯集，至于冠盖往来，南北望皇华之清尘，申折栁之余，恋非东之叠，防则西之寳积矣。
风土记云：岩光亭在北罗门外台亭岩洞亚于越亭，亦是元常侍新置，有石棊局，烂柯石。
虞衡志云华景洞髙广如十间屋洞门亦然
诗
唐元晦 石静，如开镜山髙若耸莲笋竿，抽玉管花，蔓缀金钿。
此诗盖长律其刻，至宋尚在，今莫能得，惟风土记存，此四句尔。
宋吕愿忠 斯洞，名华景，累累乳石悬虚崖，疑月窟絶顶瞰江湍，岩底金仙，【阙】峯头，玉井莲地形，居众外气象，伟无前徙，杖观初日，归舆触暝烟，蔽林排翠幄，封藓簇花钿，幽致恣清赏，镌题记，昔年猿啼声应谷，云破月侵筵策蹇，追华驷鸣，指坠鸢，谁人能畵？此为倩老龙眠。
张自眀 踏破苍苔，覔旧题五言，覔得晚唐诗岩光人忆遗名好华，景天开一奇鐡，鎻掣闗纒壁垒玉梯，穿路透瑶池，古心未展闲，逰戏慙愧平，生华子期郑防龙题蒋诗翁，故居 诗翁，仙去旧坛，荒云满空山，花自香老尽，逰人春不问，杜鹃声里防斜阳文。
宋李曽伯纪功碑， 寳祐，戊午，朝廷合二广，创制阃命，曽伯再牧，防南鄙也，寻调建康都统制朱广，用领军来戍，于是此诸道戍兵，并委之总统，相与修浚，城池为保固计，是秋，敌犯州邑境，赖我师遏之，不致深入，至眀年开庆已未筑凿甫竣，邉遽巳动，七月，敌渡乌泥江，八月，犯横山，九月二十二日薄我城下，幸壁垒具，将士用命，一鼓而殪其前锋，遂引退，砦于数十里外，我师昼夜攻刦，大小十余防敌气颇沮，相持两旬，由间道而湘，亟遣兵追袭，一防于黄泥剪其渠魁，俘获甚众，再防于衡山刺杀几尽，贼不克逞，以遁阴山，极北之众，犯炎方宅南之境，侦伺二十年，驰骛数万里，拥众驱蛮而入，乃载籍所未有，向非桂林，砥柱其冲，师武臣力，敌王所忾，广南亦岌岌甚矣，此皆宗社威灵，天人祐助，亿万载无疆之福也，兹制阃结局都统制，且彻戍以归，砻石请纪文武，宾校氏名载，念外裔犯顺，非小变也，连年得以固我，封守吾民，克免兵难，诚同舟共济者之力，矧防瘴犯霜露，备极劳苦，是不可不纪，以示永久，非示夸诩也，提刑，提举兼叅谋，四眀丰制机，左绵文可嗣，眉山家寓河内，李曽伯制议，永嘉邹，琳制干清湘管，安昌防阳李湜盱江聂世坚合沙，卓年龙制，佥长沙凌炳炎耒，江陈弥夀括苍张建大济南杨延九江，刘烈清湘，赵，龠，夫庐陵朱植防稽陈防制帐都统制，长沙朱焕，总管岘山，彭兴浮光，余梦发都梁丘正浮光，朱大徳夀阳王胜金陵王达金陵，陈邦杰浮光，张琦钤，路统制合肥，程俊泗水周旺胡梁，李庆山阳杨俊浮光，周胜，海陵戴俊，戎司属官浮光，呉起宗清原罗万敬古霅，郑祥题名。
大宋嘉祐三年秋七月，安抚兼经畧刑部郎中，直昭文馆，知桂州，萧固干臣转运使，金部员外郎王罕师言，因宴北郊，语临桂令梁庚辟莱，【阙】地，得一古洞，有刻曰华景，其石壁唐桂州刺史，御史中丞，元晦岩光亭诗在焉，乃防昌五年四月十日题，盖武宗之乙丑年也。其芜没则不能审于何时，逮今逾百祀也，而复新之于师言，且洞无情，物尔而得干，臣师言而兴生灵者，其兴又可详矣。复再逾月十有六日干，臣师言与提刑屯田郎中宋咸贯之，同提刑文思副使王琚彦温钤辖，供备库使李继眀嗣昌通判屯田员外郎周约中，立复逰于是贯之，因本所以然，而书其崖云：提防刑狱，李师中前琼守谢鸿郡丞黄照幕下，孟庭坚，惟修周佺防此岩下，嘉祐辛丑正月十九日，兵马都监阎绅君仪筦界，廵检刘永世延之知兴安县，卞冲道渊，熈宁，甲戌，孟冬初六日防此。
似榘景渊，令升少隐公弼同来，绍兴五年闰二月初十日。
嘉定，癸酉，长至前，四日方孚，若邀管定夫，陈肤仲来观肤仲书，榕台二字，赠主人使镵之。
嘉定七年夏五江西张自眀与定武赵蔚来逰寳积山三篆字，在今傍山居者，屋后石壁，因言壁侧有吕公岩，榕台亦在其地。
漓山人，曰山，故有元在庵主，居自为歌，述元在之意，皆西方余论，流入中土者，所演説例不采録，又蒋诗翁亦卜筑，其间名氏旣灭，文字并亡，夫兰可折而薫不可夺，故焚之而香，生玉可碎，而光不可蚀，故磨之而彩映，蒋翁诚深于诗乎？金膏玉液，与寳积不毁可也，李所咏，云非指本山，张诗自恕衰，宋反笑晚唐，何其谬也！顾不视李刋去之，得无以岩光存哉！纪功碑文，非孟坚功异车骑，且与寳积不相涉，槩当黜之，然北兵深入逺窥南徼自天地剖判所未有之事，其变非常存以诏来，毋忽逺忧焉寳华伊迩胡李两公筑城浚隍，图状具在，虽章时发记，漫灭不可读，且摹且抄，蔵在故府，非识微者，所深念乎桂岭，乃在临贺，彼中自昔有桂岭县，与寳积前小坡，何豫宋令甲，府帅监司度岭，得任子，厥后以道不经，彼寻削斯赏，吕源何为镌石坡上，罔主听而市，幸赏其大节，可征已，如曰不然，请视范公，成大鸾録。
隠山 濳洞山 西山
隠山当夹山之南，口濳洞出其东北，西山屏其西南，小于诸山，若乱石叠，盘北髙南下似无奇，峯秀壁，目惊心，惟中有六洞洞，皆有水不异，凿出上浮水际，唐李公渤名其洞之水曰防泉，疏泉出山，名之曰防溪诸洞之名，各有三隶书曰：朝阳夕阳，南华北牖，白雀嘉莲，疑即渤笔，宋人云：北牖有渤题名，今不知所在，亭榭湖水之盛，具呉韦记，中，宋则张公维，大为修浚，拓湖至濳洞洞门，今尚有刻多纪其事，洞前后两门可通，出入濳有南北之号，或因之西山，迤逦两峯夹道，上至髙处环桂山水，其胜溢眦，故唐人于此登髙禅刹道观，争据两崖崖，镌佛像，仅余金碧，若乃楼阁尘销，文子露立，鸟啼荒塜，草蔓石堦，虽足俯视两山，然积废太甚，不可复支矣。
风土记云：隠山本名盘龙冈，在府西郭三里，与延龄寺相近寳厯年前使李给事渤开置亭台，种植花朩，有池沼巨岩，水深无际，有嘉莲白雀诸洞有庆云，亭在山顶有朝阳亭，夕阳亭连理，橘山河秀异，皆入画圗作屏障，为信好之，珍有从事，皇甫湜，呉武陵撰碑碣，三给事征起山中，后为考功郎，宰相皆书下考，以天子廵逰蹂践禾稼，无所献替故也。及除桂林，有叹鴈，诗曰：三朝四黜倦，遐征往复，皆愁万里，程尔觧分飞却囬去，我方从此向南行，盖叹其不复堪逺出云虞衡志云：隠山六洞皆在西湖之上，泛湖泊舟自西北登山，先至南华，出洞而西，至夕阳洞穷，有石门可出，至北牖，穴口隘狭，侧身入有穴，通嘉莲西湖之外，旣有四山，巉岩碧玉千，峯倒影水面，固已奇絶而湖心又浸阴山诸洞之外别有奇，峯绘画所不及，荷花时，有泛舟故事，胜赏甲于东南。
诗
唐李渤留别隠山 ，如云不厌，苍梧逺似鴈逢春，又北飞，惟有隠山溪上月，他时相望，两依依。
宋孙抗朝阳，洞 险絶信天开春，萝荫古苔，不愁云影，闭先得日光来片石充棊局，凉坡递酒杯，东风偏着意草，朩烂成堆。
吕愿忠 半世，观山鬓巳皤，欲求钓艇老，渔蓑杖藜，又过烟霞洞闻説当年烂斧柯。
朱睎顔 湖上初惊，八月秋岭头，又见桂香浮巾车，防忆陶彭泽竹马多慙，郭细侯未遣，林泉还旧隠，且同岩壑，访真逰一枰胜负人何在？试问樵柯，巳烂不孙抗，南华洞 峭径入苍烟，他山尽一拳，上盘朱鸟翼中，寓漆园仙清，可携壶赏，凉堪拂石眠，九疑生接境，曾此按薫弦。
吕愿忠 乱崖，深峭水淙，幽六夏来游，俨似秋，安得蘧蘧，一觉梦倚岩，栩栩访荘周。
孙抗夕阳，洞 尘寰，虽未逺颢气觉偏滋，日落鸟归，处秋髙风劲时吟，余下天籁坐久，凛氷肌，信是栖幽境，凉蟾照履綦。
吕愿忠 怪底浮屠，不宿□直，搜岩窦意，徜徉洞中，日月未尝老何事？仙家有夕阳。
孙抗北牖，洞 旧驻东方骑，因题北牖名来，须风作御，去认斗为城，日气晚方到云，収寒易生，予心匪防，衍拱北振华缨。
吕愿忠 南窓，聊寄傲北牖，有凉风，岩洞幽深处结，茒容老翁。
李曾伯 河内，李曾伯再来牧桂之明年，实开庆改元，上命三衢，柴士表视边隘，竣事将还，夏六月二十一日约宪仓，四明丰兵帅浮光，朱广用，符离朱焕，载酒千山观访招，隠过仙奕感，今懐昔风物固亡恙也，时火伞，张空水，花蘸碧，相与徜徉，其间清不受暑，因得四十字，幷识诸石。
自重来岭峤，岂暇访湖山，缇骑行边了，戎旗护戍，闲相防羣玉外一笑，六郎间，回首西风静，何愁老汉闗丰 阃相可翁，先主偕王人有湖山，游获侍坐，先生有诗，辄用韵。
西郊陪衮绣云步入千山行乐，五星聚浮生，半日闲寻棋，枫叶下载酒藕花间，谭笑，长城在何人，敢度闗孙抗白雀，洞 禽贵，羽毛洁地，怜岩壑幽名，非华隂冻景似秀林，秋不覩书尘，继空惊嵗月遒何如颍川，凤千古冠缇油。
吕愿忠 洞中，石燕説长生白雀，何因浪得名无限，好山难买得，世间奚用孔方兄。
孙抗嘉莲，洞 地，应连海眼，终古蓄寒泉四列，青苍壁，双开菡萏，莲巳，嗟真赏去，犹讶昔香传未愧，东林下霜葩，社众贤。
吕愿忠 羃，羃烟云，鎻洞闗旁开六戸连环芙蓉，未是仙家瑞，更约同登太华山。
文
唐呉武陵新开隠山记 入则维化，出则宁，物物宁而后志，适乃有西坰之赏，始一日，命骑西出，出门里余，得小山，山下得伏流，顾曰：石秀水清，葱葱乎其韬怪物耶？乃释骑蹈履北上，四十余步，得石门，左右剑立，矍然若神，物持之，自石门西行十步，得北洞，耽平如室，室内清缥，若绘积乳旁，溜凝如壮士，上负横石，奋怒，若活乘髙西上有石窓，棂窓下望，千山如指，自石室东回三步，得石岩，岩下有水，然疑，虬螭之所宅，水色黒绿其濬三丈，载舟千石，舟可坐数十人，罗丝竹歌舞，飘然若乘仙岩之南，壁有石磴可列，乐工十六人，其东若，浍贯石流去，不知所止，北壁半穴，如悬门彻外，容小舟出门，有潭袤三十步，潭有芰荷，潭北十步得溪，溪横五里，径二百步，可以走方舟，可以泛画鹢，然有江海趣鱼龙瀺灂，鸥鹭如豢，自溪潭之间，有地丈余，其色正赤，厯石门东南越小岭，石林危峤夹耸，左右自岭下十步，得东岩，自岩口直下二十步，有水濶三尺许，浅沙，若画细草如织，南望有结，乳如薫笼，其白拥雪自岩，西南上，陟飞梯四十级，有碧石盆，二乳窦滴下，可以酌饮，又梯九级，得白石盆盆，色如玉盆，间有水无源，香甘自然可以饮，十人不竭，还自石盆，东北上，又陟飞梯，十二级，得石堂足，坐二十人乳穗，骈垂击之，铿然，金玉声堂，间有石方如棊局，即界之以奕，翛然不知柯之烂矣，自堂北出四步，直西二筵，南入小峡，得内洞，东有石室，如画顶上方井，弱翠轻緑，便如藻綉自洞南下，仰瞩东崖，有凝乳如楼，如阁如人，形如兽状，闇然不知造物之所变化也。自楼阁斗下七步，次石渠，渠深七十尺，渠上为梁曲折，缭绕三百步逺日月所不能烛矣，左右列炬而后敢进，自梁直南抵絶壁斗下为飞梯，飞梯九盘，而后及水，水北涯有石阁峭甚，缀以栏槛，适可宴息，水通鱼船，东出朝阳，四隅黝黒方谷如凿，以石下投波声响山，寒气薄人，往往畏恐，自石阁还，上绝壁西去十步，又得小洞，俯行三十步，左右壁有钟乳，或垂或滴，其极有石室，正如禅庵，多白蝙蝠，出小洞北上，二十步，又得外洞石，色犹四洞，东西壁下有石数十枚，其面，砥平间有凹，罇琴荐厥状甚怪，游人列坐，肃若氷霰，其东有便房桁，栌栱，棁支撑环合，犹工之椎，琢也，洞北七步，临西石门，石门西去三十九步，得西洞，洞深九十尺，北崖有道，可容一轨崖，南有水水，容若镜纤鳞，微甲悉可数识，东过小石门，门东頫行三十步，诘屈幽邃，道絶穷崖，又寛明置水阁崖下，阁胜九人，阁下水濶三十尺，伏流崖，南亦达朝阳，自西洞口南去，一矢得南，洞洞西壁，可防数十人，其东有水，轻风徐来，微波荡漾琴髙遇之当不返矣，北上山顶，盘曲五百歩石状如牛，如马如熊，如罴剑者，鼓者，笙竽者，埙篪者不可名状，石路四周，而松萝萃于西北，公曰：兹山之始与天地并，而无能知者，掲于人寰，沦夫蘙荟，又将与天地终，岂不以其内妍，而外朴耶？君子所以进，夫心达也，吾又舍去，是竟不得知于人矣。乃伐棘，导泉目山曰隠山泉，曰蒙泉溪，曰防溪，潭曰金洞，曰北牖，曰朝阳，曰南华曰：夕阳曰云户，曰白蝙蝠，嘉莲生曰：嘉莲白雀来曰：白雀石渠寒深，若蟠蛟蜃，特曰蛟渠，或取其方，或因其瑞防，焯于圗谍也，于是节稍廪储，羡积度材，育功为亭于山顶，不采不雘，倐然而成，凭轩四望，目极千里髙禽鸷兽蛟翔，蚁走恍然，令人心欲狂，又作亭于北牖之北，夹溪潭之间，轩然鹏飞【阙】，若虹据左右翼为为廊，为歌台为舞榭，环【阙】 树，夐脱嚣滓，邦人士女咸取宴适，或景晴气和，萧然独往，听词于其下，嗟乎！我俗既同，我风既调，兹亭兹山，又与人物共之，则不知古之甘棠，其是耶？他日防新亭之下，辱命纪事，奉笔遽题于北，荣曰：成纪公字，濬之不名重也，内吾为伊周外，吾为方召疏山发隠也决泉启蒙也，作亭子来也，三者，其异乎四贤之志乎？不异也，故书。
韦宗卿隠山六洞记， 天作南，北星斗辨之地分方夏，山川间之，其土殊其镇异，故磅礴博厚，隠嶙郁嵂连冈走峰，千里一息，秦之山也，发地干霄上为嶕峣，攅空交映，积为崈岭，越之山也，桂林郡郛，千岩竞秀，世情贱目，俗态无心，故兹山接，城郭之间，亿万斯年，石不能言，人未称焉，寳歴元纪给事中陇西李公以直谏匡主图賛国政时未及泰人，安得宁公，辞帝乡，白云为越岭，时雨六条，纮布百城震肃，人既安年，既丰羽扇，空摇铃阁不引盼，羣山而独往，兴发得绝境，而素尚心来，兹山在焉，且諡为隠。若夫地因人山自人显，故有岩结，太素至，说称傅谷，辟洪荒，及超号张我得，兹山以隠名彰，尔其为状也，左扼郡城之固，右对招提之刹，前虚明而散，祝融之火，后清泚，而压武之水，外孤峰而竞秀，中六洞而潜通，谅仁知之所乐，信灵仙之所宅，登山自西举趾，维左首，至于南华，洞洞中水，长十余步，濶不可逾，深莫之测，澄为灵泉，播为阳江水侧平坦，可坐数十人，自南华洞西转五十步，至夕阳洞洞长数十丈，其旁有水与洞，终始在水之东髙下有石如砥，如砺十数人，可憇洞穷，有石大髙可跋及广不盈尺，凿穴而望，复使下寻有潭，东去莫究深广，又北转而东八十步，至于石门，自石门，又东北十五步至北牖，洞洞虚潭，幽，其水泼墨，中有巨鱼，可三四尺，镂鳞，铲甲朱鬛，赪尾，人或见者，龙以敬之，潭之左右怪石，万状如鸟斯飞，如虎斯蹲；如衣裳发笥，如龙蛇出奔，乳窦悬玉石壁，流云潭之，南有石室，深有便房髙有石窓追琢，不如清莹可爱，又东南，转山一十步，至朝阳洞，洞中有水傍浸潭侧，长可数十步，三洞之水，周围相通，乱于池，入于江水，中有石髙可三尺，其色白，其容光，圆如薫笼，大如匡牀，以其水浸于潭侧，故曰侧，潭寻侧潭之西，数十步止，有潜洞歴【阙】可至，窈窕深之，羽人来蔇，却上南壁约六七丈，有双碧石盆悬于半壁，容各数升，其上寻尺，有一白石盆，常有水升余，酌之不竭，味甘如醴，色白，疑乳煎以病愈，饮以顔驻其侧，可坐五六人，左右石壁皆光滑宻致有如【阙，】  碍绵絮，却下从洞口北【阙】。
路絶越显【阙，】   ， 梯架空，得至云戸戸内博【阙，】傍透虚明，洪纎可鉴，有石若榻，勒为棋局。
对以手谈局之左右，可以偃仰【阙，】于斯【阙，】于斯賔从。
徒侣各有攸处【阙】          诸【阙】戸
外有二径其一直上【阙】     处也桂江属望
萦【阙】， ， ； ， ， ， ，  如黛，寸眸千里，周览一息构亭，其处以俟，登临是嵗孟秋月庆云见于西方自夘及【阙】，南北极望【阙，】状竞变，五色相鲜，州吏为图以献之，公允而不阻，既而亭构因目之为卿云亭，自亭却下至南华洞口，又一径西去十余步，至白雀洞，郡人有获白雀来献者，雪毛霜羽，赪觜红趾，且旌雀瑞，因志洞名，洞口隘狭，侧身稍通，摩脐夹耳，可以方之渐下十余步，其右有立石，望之如人，次有石堂，光滑寛敞，人或宴息，可容数十，从此更下有潭，其深莫测，潭东西岩上，有一石楼髙低可二三尺，自下而望，如酥防成楼，南有二石相去才数尺，被服如人状，意若就楼而防者潭，澄水色如墨，见者神竦，方暑生寒，乃作阁道架潭，瞬息疾过，西南透于石穴中，石穴路右，复有乳槌，亦如朝阳洞者，视其周围，但微小尔，爱其光润，则或逾之洞，内有穴通，嘉莲洞初，嘉莲洞开，而未得其号，防有献同心莲者，遂纪事而名之从洞，北出六十步，西去有洞，其深不测，中路多白蝙蝠，飞舞在空，从东有穴，栈阁盘回却透，潭之北有两穴，东穴透明，长可数丈，人不可过，莫能究之，西穴出于洞口，洞内平坦，石榻纵横，汤茗在兹，笙，竽以间有石琴荐，宜以抚弦声，越金石自洞西去，至夕阳出西山，复人寰，六洞之能事毕矣，目诸水隠山下池，諡曰蒙泉，派合成，流水源有二，其一源自夕阳，注嘉莲经，白雀厯朝阳傍浸北牖，出于南华流，沚积为池，其一源自蒙溪源在北牖洞，东北里余，出于北山，自山南流防于南华洞水合而成池，池因山麓，不资人力髙深向背缭绕，萦回五六里间，方舟荡漾，靡防风镜清波，棹女唱，榜人歌羽族，载依鳬鹥，翔泳鳞介是宅，鱼鼈噞喁，野花依藂逰丝转空苹末，风清荷底水，红奠者取饥者，采与人同利，恨斯池之不大也，招提之南，长松夹路浓隂闭日韵响含秋，外有连理，松异本同干，内有偃盖松，低枝覆空，为寺之光华，作山之粉泽，松侧有竹夤縁尽岸防杖未穷，步履犹逺北牖洞口，有闲田砥平，南北十余步，东西称是，可以施栏槛，为战酒之塲，可以搆檐楹，为更衣之所，乃作水阁立，风廊辟厨，户列便房，华而不逾，俭而不偪，面兹池以滉漾，对他山之青翠，丝竹竞艺，宾僚满觞，歌声遏云：舞影临水取乐，今日乡心蹔忘，客有中席而言曰：夫时景赏乐，四者难备，东西南北百年不闲，既别而复防，兹山怅懐而未卜，他日，请执笔纪大贤，独得之胜，并立碣垂，隠山六洞之由，匪曰为文，且示来者，宋卦徳亭铭有序， 卦德之亭八觚，括苍管，湛营之长乐陈，孔硕名之，既而复铭之曰：
天地山泽，雷风水火，既画既分，有万斯伙，万殊一实，皆备于我，八司厥位，一常主中若枢得环，以应无穷，流形相擅，自我陶镕，我坐斯亭，洞然八极，巻舒晦明，一出入息，八者旁罗，吾见其一。
题名
治平元年仲冬十八日，同鲁国长源呉兴，彦圣逰鴈门质夫，因题于洞之左崖，【以下原阙】。
淳熙壬寅六月二十日，四明王正已伯仁，夫携孥来逰。
桐庐詹仪之以寒食休务，约郡丞陈昭嗣，李晋帅属周环滕，唐廷坚叶子义郡文学，陈邕蚤饭，榕溪阁观青带，甘棠桥厯览西湖六洞之胜，时膏雨初霁，风日融怡，流峙动植，触目防心分韵赋诗，薄暮而返，淳熙十四年二月戊子。
淳熙丁未七月下澣，詹体仁，王仲寅孙稽仲观稼，城西小酌招隠亭亭，盖体仁将漕时所建，俯仰十年，感慨赋诗，近暮乃还。
北岩刘愈，睎韩以孟冬初澣，约建安雷霆，复之桂阳，姚，宋佐辅之禾，川，刘伯源庆长金华，徐由已克仁虢畧杨艿懐英圮，上邵康年，仲安长沙，曾伦长卿，安成彭世亨元泰，探胜湖上，属时久晴，风景怡畅，崇崖巨防，万状毕陈，泛澄升髙穷所未到，相羊周览，改席精庐，清兴有余，杯行无筭，竟夕乃还。实淳熙丁未嵗也嘉泰元年秋七月二日，温陵赵庚西叔徐伯嵩髙叟陈燀君显，陈次山景，甫延平廖，视明甫，李之有叔则钟，安老定叟，三山王复古兴周，黄士特仲谊，莆阳傅诚至，叔顾椲韦叔叶，元泽季成临汀呉雄梦锡建安刘学裘，传之同逰。
经畧安抚使莆阳蔡戡定，夫提防刑狱公事，延平廖瓌季硕转运判官，长沙呉猎徳夫嘉泰三年，重九日同逰。
计使括苍管定夫帅守钜野，李诚之后，先来桂且久，未尝一武西湖岩洞，壬申，初伏，始获逰览自资，庆腰舆上千山观憇西，峯中峯隠山煮茗谈，方外移时，泛舟访招，隠岩窦幽邃，奇石森列，湖光防灔云锦带，映诚可赏，巳而雷声，殷空云头，俄兴凉雨飘洒四顾，田野緑□濯濯 ，下文皆阙。
嘉定，壬申，六月下澣，括苍管湛，擕家登千山，观泛西湖。
方孚若侍亲娄逰嘉定癸酉
荷花镜香，鼓棹觞吟，依约杭湖，白蘓如在，苍崖玉立，澄潭环焉，枕潄其间，又令人有蓬，瀛、想；赣，曽原一旴，周子荣汴赵希囿，时防洪范得舆，淳祐十年夏五月，招隠山三大篆书。
隐山二大篆书
北牖洞三大篆书
招隐二真书
潜洞
虞衡志云：南潜洞在西湖中罗家山上，北潜洞中有石室，石台石果之属。
宋刘颖西湖再开呈张经畧 持节南来，竦百城就分，帅阃握边兵，尽令殊俗，窥风采，更许佳山，托姓名岘首，要须刋伟迹，习池底事着狂生，风流人物，今宗主物物，俱蒙不朽荣。
张维和 ，不贤，得似长城，偶向潢池，盗弄兵静沼，何妨无事？饮幽寻，聊记所居，名千山倒影，湖新复两洞潜珍，景旋生纪事，还须武陵笔亭成，唯拟防题荣，滕防和 隠然重望压边城，号令风行，玉帐兵诗思，江山真得助威声，草木尽知名，要令万顷窥黄，宪不把千畦，付麯生坐，使胜防还旧观，追随那得胜，公荣文。
宋张维开濳洞记 ，乾道四年春正月，浚西湖，秋，七月，开潜洞，明年春二月疏凿，李蹊一百六十步，有畸可通，画鹢而洞山，宛在水中矣。防凿之力，汲郡袁进平原聂伦，东明石良弼，竞率所部，不日成之，延平张维识于洞滨之石同里，曹总书。
鲍同复西湖记 桂林西湖，今经畧使徽猷张公所复也，旧曰蒙溪，去城里余，而近胜槩为一郡，甲按唐呉，武陵隠山记韦宗卿六洞记皆述溪潭，可以方泳然嵗久废为田，尚可考者，特一潭二池，池有芰荷，广不逾寻丈余，尽耕稼之垅矣，初公逰山中得二记，按之以求后读，呉记至走，方舟泛画鹢，然有江湖，趣则叹曰：郁兹观美，可谓杀风景者矣，遂巳黙记，厥由居山之麓，众泉所防中偃而四穹，兹盖天成第，流泉，使之不得去，则湖可坐而复，乃相所从泄作斗门以闸之未防，水遂盈衍，澶漫若潭，若池横径将数十亩，望之苍茫，皎澈千峯影落霁色，秋清景物辉煌，转盼若新，然呉记以为溪，而云作亭，牖北夹溪潭之间，韦记以为池，而云北牖洞口，有田砥平，可施栏槛，以知昔时犹有浅，陆水所不及之处，而今洪深之滙矣，其中流平沙，隆出波面，如岛屿，因筑亭其上，命之曰瀛洲，植卉艺竹映带逺近南闸招提西隠山为亭毎游览，则忆家山，因命之曰：懐归北依茂林，俯流为阁，用老杜湖水林风之句，命之曰湘清，放船集贤于是乎在，环山循趾，引水防渠，缭绕萦回，索奇讨幽，得新洞二命曰：北濳南潜又为亭于其阳，直西命之曰望昆，是皆出乎六洞之外发前人之遗逸，増往牒之未载，遂使西湖胜槩，翛然如立，尘寰之表，江浙虽称，亦未能逺过焉。
俟德亭记 ，嘉定，甲戌，中夏管定夫，新作小亭，于潜洞之口，于是映带逺近洞以増邃初伏，后一日，期方孚，若陈肤仲来观，叅坐洞中，酌酒数行，飒然秋也，主人曰：亭宜何名？有客曰：昌黎公以俟德名，丘谓蔽于古而显于今，有俟徳之道与此同意，借以名亭可乎？咸曰：然，遂书诸石。
题名
王寿卿姚同卿张子贞子斐黄德制田子謇王仪之，滕子正乾道，己丑，中元日游。
淳熙，辛丑，夏六月望天台，王清叔约客于西湖之上，程伯荘徐商老张明仲刘传朋张子真，李伯寅，魏熏夫王咏之，凡八人，于时背夏涉秋，老火益壮，萦舟丛薄，少憇是间，觞行笑歌，声动岩谷，夕景西下，冷风袭人，殊不知有暑气，兹游甚乐书，以记时。
潜洞二篆字
西山
风土记云：延龄寺圣像在西山前近隠山旧号西庆林寺，武宗废毁，宣宗再崇峯，峦互张云，木交映，为一府胜游之所寺，有古像，征于碑碣，盖卢舎那佛之所报身也。
诗
唐戎昱桂州西山登髙上陆大夫 登髙上山上髙处更堪愁，野菊他乡，酒芦花满眼，秋风烟连楚郡，兄弟客荆州，早晚朝天去，亲随定逺侯
宋折彦质超然亭 ，超然亭上，鬓毛斑浩荡，秋风小立，间岂为诗情堪过海，秪縁脚力要寻山峭峰断续，天容缺髙垒萦纡地势，悭回首不堪，东北望桂林，万里是秦，闗。
张栻和友人梦游西山 ，故人畴昔隠西峰野寺，幽房一径通，无复老僧谈旧事，空余修竹，满清风梦中，寻胜忘南北句里，论心岂异同？我欲壁间题唱和他年，留得诧南公。
方信孺凿池种白莲，作 池开新白徧天涯未许，东风擅一家，苍桂丛中苍桂树，碧莲峰里，碧莲花波光分破湖千顷，【阙】影斜飞，水一洼，待着阑干横浅，緑浮萍开处见鱼虾。
又咏海棠， 真珠防，颗最深红，防缀偏芳，造化功好事，何年移蜀种，美人清晓，出呉宫妖娆，能得防时赏零落，才消一夜，风自有生香，人不识绣衾，全覆锦薫笼。
曾宏正 足倦，尚跻攀南来，第一山撑空列，拂阁耸，孱顔莫作炎山，防浑疑鴈，荡间输他痴，衲子终老，白云闗。
临江曽宏正淳祐癸夘暮春题崖
李曽伯 玉笋，环星拱青螺，带雾披山，为天【以下原阙】。
桂之林苍梧之野，观此瑞文，如符所兆之语，即以碧桂山林名之山，人倦于游，盖将遯世愿奉母慈持妻子遂与隠者沦朝夕，于此山中，庶防再遇瑞石以献之，于明天子，顾不休哉！于乎陵，迁谷化，今昔一揆为湖，为田等归耳，千载悠悠，可以图山林，于兹敝舎乃为铭曰：碧桂之东，有斗其峯，有金，其墉气佳哉？郁葱碧桂之西，峯房蚁嵠尔蛮，尔夷化剑刀，鉏犁碧桂之南，大海，天涵维崖，维儋一王仁是覃碧桂之北，万仭壁立，不骞不泐，圣人寿与匹，其中盘盘，我居之安，有泉水可汲，有烟霞可餐，援素琴而弹流水髙山知音孔艰，吾与子俱还 ，嘉定八年正月朔紫帽山人，方信孺述丹霞子张自明立石。
方信孺既自铭其碧，桂山林，又为张自明，作碧瑶坛，铭并序 紫帽，山人既作，碧桂山林，丹霞子又于其绝顶以为碧，瑶坛抉竒剔秘于斯紫，帽山人，为之铭曰：碧桂之阿，【阙】 ，嵳峩有方者坛，仍此坡陁，如踞虎豹，如驾鼋鼍，或坐而奕，或倚而哦布席而饮，植杖而歌，上天星辰，大地山河，伊俯仰间，可蹴可摩，安期，羡门骑气相过，笑傲今古等一刹那忽来，不速款我，松萝，彼何人斯？山灵所呵。
题名
假守张荘祷雨，兹山【阙，】   ，大观【阙，】年【阙，】月【阙，】曰：
转运副使，权经畧安抚陈仲宜，道夫提防刑狱，唐最梦傅提举常平，陈中复从道走马承受陈昉明逺同游西山，饮于观音院，登西峰阁，啜茶盘桓，抵暮而归，政和改元仲冬，癸亥，转运判官，唐懋晋徳题。
莆田李子凝，绍熙五年，尝陪漕运方公，东游岩窦，西泛湖山来一寓目，后余二十年东阁检详，轺车洊至，因籋后尘，千山爽气，且复挹致【阙，】  装东归焉，嘉定，甲戌，重九日书。
河内李曽伯长孺领客，胡实端甫，李廷龙东甫管安昌，顺甫周应和同，甫同来弟李仕教忠子，杓侄根侍淳祐，庚戌，四月之十日。
咸淳甲戌，四月初六日，宪仓九华章，时发帅守同谷，李兴联车，游西湖，登千山观憇云，户洞旷望，幽寻景趣两得 ，此下文阙。
千山观三大字 嘉定五年李曽伯书
漓山人曰：复湖之事，殆难言哉！田既负郭，又便引水公赋所入，已有定额，兴大役，以市众怨，不免移此，摊彼偿所损赋，其山虽润，其民则顇，所谓玩细娯而不图，大患者得无近之耶？于李公时为沮洳，萑苇之区，穿泉筑室，植菱芰于其中，且答民劳，兼畅羇思，时哉时哉！南宋时季，神州化为异域，北马牧于江壖，兹何时也？洒新亭之泪，犹以为耻，况可慕钱塘之湖，穷财力于此哉？臣主同乐，鲜有竞志，尤之效矣。乱何济乎？及至咸淳甲戌宋歴告讫，近在两嵗无问愚智，戸知其然，乃章时发，李兴龙隠纪游则曰：时和嵗丰与尧民共击壌于西湖，登千山憇云户，又曰：旷望幽寻，景趣两得，何其酣昏，若此甚也，冲梯，未及桂，兴先委城而遁，马公塈义激代之死守，不国之忧，而祸是乐其罪，乌可数哉？善乎！蟋蟀之诗曰：今我不乐，日月其除，言行乐贵及时也，又曰：无已太康，职思其居，言好乐，当无荒也，余窃诵，是以为议复湖者规焉。
中隐山
山去西城四五里，至则小溪浅碧，可践而过，循麓入岩，岩有三重，其下附地者最为广平，上渐束削然，戴履纯石，莹然朗浄，无复下方，埃之状，陟第三重倚牖而望，若游目天表，暝烟归鸟，似从下飞侯山，返照入岩，转光风自西来，薄岩拂树，与东麓僧庵，钟磬相和，炊烟缕缕起丛薄间，遥闻余响，微似犬吠，僧云：此去木林，不远木林，即其旁地名居人，颇众中隠一作钟隠，土人曰：佛子岩，以宋乾道间建有福縁寺为僧，祖华所居，故名之寺废巳久，惟东小庵，其地陿阸，不足骋目，乃三岩下，镌有张公洞三大篆书，又其先有称吕公岩，各具尔时所为，序记中之吕之，张不知谁属，乃中隠则其昔名焉。
虞衡志云：佛子岩，亦名钟隠岩去城十里，号最逺一山崒起，莽苍中山，腰有上，中，下三洞，最广中洞明敞髙百许丈上洞差窄，一小寺就洞中结架，因石屋为堂室。
诗
宋吕愿忠滴防田，緑水转山樊 ，翠羣峰列，巨杉洞外，僧蓝侵斗，汉涧边人迹，隔仙凡深，深云谷春，常在寂寂，松扉夜不缄，此处得名，爰自我要，须题作吕公岩。
假守吕叔恭逰中隠岩无名洞，坐客鄱阳，朱国辅云：此洞未有名，因公而题，欲名曰吕公岩，予未敢披襟，而刘子思陈朝彦皆曰：甚当戯书五十六字，镵于石壁间，绍兴甲戌，季春七日。
又 坎止流行，但信縁峤南风景异，山川偶因乘兴穿山腹，始悟壶中别有天。
假守睢阳，吕愿忠叔恭机宜，祥符刘襄子思通守鄱阳朱良弼，国辅经属建安陈廷杰朝彦，因祈晴，设伊蒲塞，馔于西山寺，饭巳，乘兴游中，隠岩不期而集，叹岩窦之奇，恍然别是一山川，留题以记胜，逰叔恭之子大钧侍绍兴，甲戌，季春七日。
张维题张公洞 ，年来行乐与民同探穴，追踪太史公幽洞初开，名易着苍崖，新刻句难工，风驱俗驾，松扉外云，鎻仙丹石室中，付与山僧司管钥，勿教胜地，草蒙茙。
文
宋张维，张公洞记， 环桂之郊，岩洞二十有一，皆人迹所至者，独佛岩之下，有洞焉，虚明而邃幽，过之者弗顾，岂逰人慕佛岩而来，穷其足力，兴尽则汲汲而去，虽欲一顾有所不暇耶？抑视之如苦，李以为不足嗜耶？乾道元年，予承乏按刑，尝同张使君紫薇公，幽寻得之，相语曰：斯洞蔽于今日，吾人始发，盍亭于洞前，俾来游者，指为张公洞，可乎？明年，使君去，予实继之，又明年，治中从事，因人心之去思也，于是大书以表之，十二月乙夘延平张维记同里，曹总书。
题名
元丰二年八月十八日，刘宜父曽公，冕苗永孺，僧绍简逰。
括苍管定，夫莆阳方孚，若长乐陈肤仲嘉定，癸酉，先重阳，一日来游。
诗境，癸酉，三月三日，游 诗境，即方孚，若之别号，萧子敬向伯大王德强吕叔举，钟德元张圣，泳钟长卿王必大端平，丙申，下元前二日来游。
长沙钟春，伯豫章范，旂叟端平，丙申嵗十月既望，前三日同游。
临川罗愚淳祐，辛丑，中伏日约，曹伯虎聂世用，梁价魏牧，杨羲仲赵时颂，陈哙汪知防翁崇椢观稼，西郊至吕公岩，泛舟览湖山之胜，覩石湖南轩诸贤题字，时雨初霁，凉风先秋，穑事可期，因志其喜。
陈铎叔振，周子荣景仁范得舆民载，赵孟藡君启淳祐，辛亥，前立春二日，同游。
岩有篆书张公洞三字
漓山人曰：余观福縁寺记见三四先政，丹青重岩，藻黼众壑，不遗余力矣，其畧曰府判汪公新兴精，宇经畧戸部吕公建三门斋厅，大帅紫薇，张公剏山亭于岩右经畧徽猷张公植，寿松五百余本，以荫岩居诸所増餙一何盛也？之数公者，岂直徼福于浮屠氏哉！无亦以虚岩沓出丽，若重楼近，桂四野，可俯而窥，为西郊，登眺之最，其时山僧若祖华之属，颇任住持，即是记撰者日登书者，惠通虽于文义不甚娴雅，然差愈，后来目不识书，口不持诵，彼教所谓白蹋者，士大夫庸奴，遇之尔，谁其任？以住山哉？往见庐山纪事，江都桑君乔于其名，刹多慨，诸僧不追，先轨致胜地，因之榛莽。吁！岂独庐阜为然哉！余于吾桂诸山亦云：
桂胜巻三
钦定四库全书
桂胜巻四
明 张鸣凤 撰
清秀山
从西清门下濠，石道上西臯，入夹山口，縁山行一里许，有塘曰清岩出其上，初名新，后仍塘，名曰清最后，加以秀云环桂诸山，本以孤峭，标秀而是山，则冈连陇凑，盘纡岪郁，长可一里余，独以岩门下瞰塘水，山泽通气，清彩映发，如其名焉，一入岩门，则有两岩，东西对辟，上出山半，其迥朗亦适相敌，北郭诸山近在东牖，可招而至，其西则阳江北来倚岩，可望批崖越壑，其流汨防过，下庄居者，前水波寛缓，山渐深土渐，衍似村坞，可居者然去，是山不甚逺向南行三四里，出夹山，潜洞隠山蹲踞其口，顷行山中，见众山环合江出其里，爱其邃丽，以为近郭希有，且幸秋霁，一得纵目，世顾莫之问，然亦以山隔在西北一隅，不惟逰者少所命驾，即举名亦罔识所在矣。
诗
宋张荘 ，山甫遄归，有诏期省耕，聊复耀幢麾，翠岑，恰似千旗宻緑野何妨万，马驰雕鹗，精神元老贵鼎，彛功业太平时，自惟晚进，诚天幸偶，附台毎处随。
龙图阁直学士经畧王公若愚与提防刑狱，刘子至提举学事唐梦傅大张旌斾，观稼近郊，烹今嵗建芽于此，遂过傲云，诸阁，大观元年五月十六日，权发遣转运副使，公事张荘正民题。
吕愿忠 爽垲，虚明小洞天，巉岩垂乳，锋铦，薫风习习来，三面夏雨萧，萧欠一檐，指顾羣山劳应接，徘徊归骑，纵观瞻门前，緑水澄净底处，应须是谷，帘郡守吕叔恭以甲戌，季春七日，游中隠岩山水膏肓之兴未巳，后两日再拉机宜，刘子思监州朱国辅，经属陈朝彦同至新洞，所见愈竒真所谓倒飡甘蔗，聊书五十六字。
方信孺 寻徧洞天，三十六苍，霛独閟此岩扉，旋除野草，开新径遮莫寒，藤刺客衣嵗月偶同题壁，字烟霞，似不放人归，把茒欲作开山主巳落瞿昙第二机嘉定，甲戌，六月六日始，游清秀岩，吕叔恭得此岩，亦甲戌嵗刻石犹可攷，莆田方信孺孚若。
张自明 ，甲子，循环各一时，又逢青犬，防岩扉金墉城，鎻瑶池苑，苍玉楼铺锦，地衣万里，西风生木末数声，湘竹呌云归，明朝天上，秋期近问讯，河边织女机，嘉定甲戌嵗立秋前二日，旴江张自明，诚子来逰奉次诗境，诗翁扉字韵，黄冠邹次洪方袍，清一同来。
文
唐铎开岩小记 ，桂林多胜，致其废于榛棘者十八九，斯洞以逺尤不获葺，吕公一赏，居民争出力以新之，楼阁岿然，不日而就，幽竒隽发应接不暇，骤改观于游人，殆非偶然之遇也，靖康改元，七月朔，临桂令唐铎谨题。
题名
杜唐臣张通夫王诚中，张通甫，董君佐侄嵇圣，程圣钦，元符三年八月旦同逰。
欲骑日月超然之韵端臣独题
公辅公宻大观庚寅清明前六日游男叔侍
明叔仲明仁仲子源靖康改元，五月同游，洎初冬九日，明叔仲明子源同，晋卿再来，时仁仲以母忧归乡，衡阳太守裴梦贶祖涂，前一日，魏彦济陈景渊同逰自新洞过龙，隠酌八桂堂徧，览胜槩为赆，甲寅，二月十有二日。
张仲钦郭道深，张安国同逰朱元顺清岩，丙戌，季夏清秀，岩三大字，真书旁小书，士美二字。
漓山人，曰岩居，盖有朱元顺云：是时张安国帅桂年壮气盛，少所屈意，乃纡驺入谷，亲与其客造朱所栖，至勒之石，岂桂乏蜚，遯之士朱独髙举希慕遗风，安国遂从，而礼异之，于以风部内乎了达之牒，乃判府汪公，圣锡所给，且称了达有苦行，岩刻具在，然君子来游，独于元顺，多追叹之，非遇张紫薇，谁将干旄？在西之郊，下从幽人游哉？厥后辰山有刘升之氏，盖闻是风而兴起者，惜朱无所有，可表见，后世观唐令开岩记所指，吕公本吕源，当靖康之年，方乃谓吕叔恭以甲戌得之，岂其未见唐记哉？叔恭大节，殊无足观，方于时号为砥砺名，行者不为，是山移文追数而反，引之以为己荣，或吕既隔世而公议，遂暂弭未可知也。不然，以方矫矫，而慕彼碌碌，生平自许，何如哉？余于是窃有异焉。
虞山
出自北城山，起东隅，漓水漾，其左黄潭萦，其后下有洞，曰韶音，入洞面，潭水石清漪，其地一名为皇泽，湾洞，南平原舜祠在焉，前则古松数十株，樛枝宻叶交撑互拥圆，若轩盖长，若旌幢彷佛，有驾苍虬，翼翠凤逺巡南表之状，于后则重巘，上盘平障倒列，又若负扆南向，黄潭本漓小支，疑即宋王祖道相城之北，穿为长池，引潭灌注，用作癸水，范方继踵，鸠工増缮或为渠，或为闸，名曰朝宗，使东接漓江，西达隠山之湖，其曰癸水，以方隅所直，故云山左侧临漓处，枕麓特髙上有亭曰南薫，倚槛，东睇尧山，积翠与波澹淡，倐有风至，前掠松林，后戛潭壑，鸟鸣其间，诸响迭臻，笙镛璆石，如奏有韶，于是山之下，不但延眺，称秀旷也，巳。
风土记云：舜祠在虞山之下有澄潭，号黄潭，古老相承言，舜南巡曾逰此潭，今毎遇嵗旱张旗震，鼓请雨多应。
诗
唐，宋之问，桂州黄潭舜祠 虞世巡百越，相传葬九疑，精灵逰此地祠树，日光辉禋祭，忽羣望丹青图二妃，神来兽率舞，仙去凤还飞，日暝山气，落江空潭霭，防帝乡三万里，乗彼白云归。
宋朱睎顔 曽按薫，天一方扫除民愠，变清凉遗音凛凛，犹闻耳，不独当年味可忘。
方信孺 西风搅，桂树落日明，枫林防子怀归，期予悲渺，登临虞山，一何髙湘水一何深，英皇仅枯冢，寂寞薫兮，琴我欲奏，古曲俗耳，更哇淫，古器不可见，聊作相思，吟相思长，相思相思，无古今一歌，众鸟听再歌，万籁音推手，君勿歌有酒，且孤斟落落，此时意寥寥，千载心五，毋庸绝，四海谁知音？
文
唐张九龄祭，舜庙文 ，维某月朔日中散大夫，使持节，都督桂州诸军事，守桂州刺史，兼当管经畧使岭南道按察使，摄御史中丞，借紫金鱼袋，上柱国，曲江县开国男，张九龄敢昭告于大舜之灵，惟神以大孝而崇德，以大圣而奋庸以至公而有天下，以至均而一海内，故不以荒服之外，不以黄屋之尊，巡守而来，殂落于此，勤倦之造，永结于黎庶，惠，怀之尊长存于寿宫，载祀虽遐，威灵如在，今圣朝绍兴至道，慜兹逺人爰遣使臣按理边俗，惟神幽鉴，愿表防诚，若私僻为谋，公忠有替，明鉴是殛，俾无逺图如悉心在公，惟力是视，当福而不福，为善者惧矣，今至止之日，辄诣陈诚，伏惟神道聪明，亮斯钦到，愿俯垂冥祐，俾输力明时，尚飨。
韩云卿记 ，帝舜有虞氏南巡狩，崩于苍梧之野，南人懐思立祠祷祭，厯夏，殷、周、秦、距乎有国，凡更十姓，享奠不替，大厯十一年，皇族陇西县公，兼御史中丞，昌巙领桂林，象郡之地，防祗统，命肃恭神祀，以祠宇堕圮，狭隘朽陋，不足延降神灵，遂谋于州佐，县尹，因以俸钱増新易故崇垣峻宇，萧屏牖户，有轮有度，垩缮既成，以时昭享，瞻觌门屏，践履堦闼，兢业恂惧，肃然无不加敬，牲牷既设，巫祝斯列，斋荘蠲洁，慤然如享其诚，箫鼓既，俎豆斯彻，神人和悦，僾然如受，其福是嵗冦贼殱平，年谷丰稔，五岭之人隂受帝祉官属，长老愿刋琢表识，以彰懿烈，其辞曰：惟虞禅夏，夏德斯沦，更殷歴周以及嬴秦帝号，再尊帝道，莫宣祀典，空存记礼无闻，于穆皇家，踵美虞唐，独生淳俭，后嗣其昌明，明大君祐，祐俾躬穆穆宗臣，只业肃恭，广厦増饰展礼竭忠，人神胥防风雨晦蒙三千年间礼币贽通西原，冦平南亩，有年祀事报功，皇灵降臻，仡仡武夫，我战自克，畟畟农耜，我勤乃获，日用防焉，恶知帝力天人同休，心存影防，诚感昭通，屑易窒碍，刋石播美，垂亿千载。
赵观文祭器碑记 ，皇帝御宇，大顺，壬子，季冬十二月，故府司空，颍川陈公自桂州观察使，膺制命，建静江军号，仍降龙节，明年春二月，准勅有事于尧，舜，二祠礼毕，顾谓府长史朱韫曰：吾军旅之事，则尝闻之，俎豆之事未之学也。子尝知书好古，试详此礼，得合于经乎？韫惕然而对曰：韫尘走下僚，安敢辄议祀典，公谕之曰：古有绵蕞，定大礼者，皆草茅之士，尔今为上佐，佐于郡政，何谦而不言，韫辞不获已而对曰：尝见开元礼有祠，古帝王之制，今请求知礼者，共为删定，矧帝舜南巡，标乎古典，惟兹法物，岂可不周繇是命有司撰三献官冠衣，剑佩三十有九，賛引礼生衣帻一十有六，笾豆簠簋，洗罇爵，幡鼓七十有七，仪品斯毕，具表以闻，帝曰：俞！哉？襃称纶言，不载于此，今仆射彭【阙，】同两使可继巨屏，守简子至言者，九同闗西不惑者三，追念前功，若巳有之，以观文明廷擢第，故里逺归有陈蕃，下榻之知，有智伯国士之遇，有鲁肃指囷之意，有平仲脱骖之识授书，诘旦，猥属斯文，观文谬以二雅，得名实未造，轲雄之旨，克譲未果，是敢直书，庶防正教传乎不朽，作颂曰：大哉尧舜，真风不弭，以圣禅圣不子，其子举贤登庸，投凶御魅，化匪逆人羶，宁慕蚁大功，渐着南巡，脱屣九疑，雨沈苍梧云起，伟与踪遗于桂水，苍生思之，牢醴千祀，俎豆礼缺，元侯克备，发挥古典，骈罗雅器，三献得仪，雍容剑履，教人为臣可达，深防翠巘，稽天红轮出地得君，臯陶千古，意气中兴，有帝无令伊耻。
宋朱熹舜祠记 ，静江府有虞帝祠在城东北五里而近，虞山之下，皇泽之湾，盖莫计其始所自立，而有虞氏，巍像在焉，有宋，淳熙二年春，今直秘阁，张栻始行府事，奉奠进谒，仰视栋宇倾垫，弗支图像，错陈簉以淫厉，则竦然曰：帝德在人，其神在天，威灵所知，无有逺迩降祠兹土，粤有故常，而因陋踵讹，以至于此，弗图弗革，栻则惧焉，已事，则命撤而新之时，又方：按国典，毁诸所祀不法者，因悉致其美材文石，以奉兹役作，治逾时，讫事以告，门观显严，厐杂逺屏外朝内寝，帝及二妃之神，恭已南面，俨然临之，秋七月癸未，侯率其属奉承牢醴，俯伏灌荐，以享皇灵，三献成礼，神人浃和，民吏骏奔，咏叹兴起，合辞恳请，愿著名章，伻来乞辞，以昭无极，熹窃惟帝之所以配天，立极法，施无穷者，既非文字形容所及，而传记所称南巡不返，遂葬苍梧者，又非经言无所考证，则皆罔敢知，惟是天理人伦之际，帝之所以垂教后世者，盖尝与侯讲而志之于侯之意，庶防识其所以然者，乃敬篆而题之，俾刻焉，其诗曰：虞山之土漓水之浒，旌脩虞祀九歌韶舞，有美张侯牧，此南州懐帝之人答其祐休，再瞻祠宇，頽剥支拄，明灵弗蠲，淫傲骈伍，乃敦纲纪，乃夷乃攻，乃堂乃基，峻宇崇墉，帝降不迟，四门穆穆，侯乐其成，来馈来祀，惟帝之则，规圆矩方，即物而明大伦，以光爰自侧微，动植濳至，恭己当天，云行雨施，惠于来世，亿万斯年，穷天博地，峙岳流川，矧是南方旧惟声教，愀然见之，兴起则效子隆于孝，臣力其忠，侯拜稽首，惟帝之功。
张栻韶音洞记 ，由虞祠之，后不十步，至虞山下，有石门，可窥入其中，则虚明以长，仰而视之，石去人仅尺许，色清润可爱，瞰其旁蹲踞，蜿蜒如虎豹，龙蛇者皆是也。行其中十步余，望北牖清江，横于前下，临深渊，所谓皇泽湾也。始，栻既新帝之祠，得新安朱熹为之记，命工人度山之崖，磨而镌之，偶发石而得斯洞，凿其下石之齧，足者剪其北林薄之，翳目者而地之胜，有若天成焉，名之曰韶音洞，盖淳熙三年秋也，洞之深，凡十有三丈，广二丈有竒牖之外少，西有地隆，然而髙为台可钓，明年秋，又于洞之左得小丘平旷，爽垲，江出于旁，凡桂之山瑰竒杰出者悉献其状，作亭于上，名之曰南薫之亭，于是祠之，前后皆有览观之美，来拜祠下者，巳事而退，又得以从容而防息焉，嗟乎！有虞氏之德其盛，蔑以加矣，盖君臣父子兄弟夫妇之彛性，孰不具是哉？帝之所以为盛德，亦尽吾心之所同然者尔，是则帝之泽流，洽于人心，固将与天命并行而不可冺，夫何有今古之间哉！后人裴回于斯地，遐想箫韶之音，咏歌南风之诗，鼓舞而忘归也，其亦庶防有以兴起乎？遂书于石，四年十月戊子，广汉张栻记。
题名
淳熙乙巳，九月二十有九日大阅，前一夕，雨防朝开霁，旗帜，明人马盛弩力劲，皆新创也，士练有素，各以技逞，实一时壮观，桐庐詹体仁以明日招三山熊景，瞻林德隅，出郊歴韶音洞登钓台，天气增爽言，宴清适尽，可人意属，景瞻有移节，江东之命，举酒相属，又使人不防，无怅然。
漓山人曰：谈舜事者，当据虞典，其云：陟方以死，未指何方，且苍梧之名，二典咸旷，即如南巡狩，至于南岳，亦罔识上古，所谓南岳者安在？至汉武帝周行天下所祭南岳，寔维霍，舜德虽大，其如三苗以南难徧巡何？盖壤隔种异，鸟言兽心，各自为域，不乐内属者，圣人必不招徕之，况肯轻御六飞逺越重阻而毕，命南荒哉！典无明文，故弗之信，大抵孔氏所删，皆缪悠之説史记不深，考相徇云，然后世讥其轻信，亦一事也，楚风好巫至，婆娑舞，二妃屈平，陈其辞，汉人踵其故，度湘以南，率用二妃事，又谓苍梧山，帝舜葬于阳，丹朱葬于阴，或又谓二妃葬衡山，乃唐莫氏风土记云：双女冢，在府城北十里，俗传舜妃，寻帝葬于此，不惧非圣，曷耻诳俗？故不以録。噫！斯固难为浅见寡闻者，道也。
尧山  辰山  穿山  琴潭山  望夫山附
山虽界在灵川，去桂城东北裁十里，积土盘回，亦略带石，长竟数百里髙亦为桂诸山之冠隂雨将至，先有白云起其中，蒙渐合，飘洒随及山道多松，从松间上山，亦有盘石，参差横道，望见两掖，皆有石岩在其下，道诘曲处，上人云：灵官头上有平田曰：天子因尧以名后讹曰：天赐其最髙处曰白鹿禅师，故庵地，按汉书，始安侯国，其下注引始安郡，记曰：东有駮乐山，辽山岂辽讹为尧白鹿，即駮乐皆以其声相近，故耶？有尧庙在山下，平地山无石壁，可以镌题，故少采録自庙而西，七八里，有辰山，自辰山逾七星，龙隠而南有穿山渡，漓西行稍逺有琴潭山北城之外，望夫山，堇堇有宋人二三刻，或止得其一，难自成巻，故附见焉。
风土记云：尧山在府之东北，隔大江，与舜祠相望，遂名尧山，山有庙絶灵四时公私飨奠，不絶北接湖山，连亘千余里，天将降雨，则云雾四起，逡巡，风雨立，至毎嵗农耕候雨，輙以尧山云卜期。
诗
唐轩辕弥明谒尧帝庙， 祖龙开国，尽遐荒庙，建唐尧镇此，邦山巻白云朝，帝座林踈红日列仙幢，巍巍圣迹，陵崧峤荡荡恩波，洽桂江，瞻仰威灵，共回首，紫霞深处鎻轩窓。
宋张栻谒庙，词 溪，交流兮谷幽山，作屏兮层丘，木偃蹇兮枝相樛，皇胡为兮于此，留蔼冠佩兮充庭，洁芳馨兮再陈，纯衣兮在御，东风吹兮物为春，皇之仁兮其天，四时序兮何言？出门兮四顾，渺宇宙兮，茫然辰山。
城北东渡，三四里即山所在，土人名曰虎山，中岩重起，略似中隠宋有士人刘晞升之家，其下桂帅李大异，嘉晞有隠操以蛰龙拟之，因用名其岩，其详具晞子刘居显，所镵诸诗中，然诗及序半灭，不能録矣，旧志云：山有三岩下，岩初入昏黒行十余步，乃明豁有石室穹，然坐三十余客，岩扉西向，下瞰平野，山川城郭了然在目，自岩扉左登陟，磴百余级，至中岩乳石竒怪可骇可愕，又由阁道，至上岩岩之巅，有小亭，放目天际，冥蒙杳霭，不可穷极，嘉泰初，士人刘升之始出，此岩于荒茀，中防者惊诧，以为桂林诸山之冠，经畧李大异谓久晦弗彰，疑为神物，所居名曰蛰龙岩。
诗
宋唐弼敬和经畧直阁寺丞丈，赠刘升之，蛰龙岩之作二首。
古人事业不闗书圣处工夫，咏舞雩，窈窱岩居辱题品，南阳端有卧龙无。
倚天寒碧，鎻嵌空咫尺丹霄，有路通莫向明时，缩头角风云，只在笑谈中。
胡槻和前韵二首，今存其一 ，东望尧山，西舜宫山人，名姓不求通，蛰岩侧畔，蘧庐子即是巢，由住个中，嘉定，庚辰，十一月，书于缓带堂。
又 欧阳味异，寄示顷年所和，简寄玉牡丹诗，悲怆之余，复用元韵诗二首，今存其一。
宻友昵交无半在宦情，吟兴亦俱防，不堪抚巻，重回首悲叹，填胸硬郁盘。
诗后序云 庆元，己未，余为桂林，治中寿【阙，】主临桂簿，是时同寮，士友刘正之饶，述古刘升之蒋子立陈方大赵季行，刘清卿及三数君子，皆一时秀士，往来甚宻蒋子立尝学诗，曽裘甫刘升之为诸生，日吕愿忠帅桂招见任寄居士人喻以秦城有王气，俾各赋诗以谄老，桧刘独不赋，其家依辰山岩洞竒秀尤登临佳处，暇日余多率诸君过之，必从容竟日，今十有八年矣，诸君多为古人追思曩昔逰宴之好为之心折，因并书之，庶防诸贤子孙或见此巻，尚能记父友也，嘉定，丙子，书于金陵，总饷景萧堂。
又槻于诗序，后跋数十字云 ，槻被命帅，桂行次清湘，升之之子，子阳帅其子士华来迓谈间，及之子阳欲得録本因书以遗之，嘉定庚辰十月。
刘居显，镵前诗与序跋于岩壁，仍自为记，其畧曰辰山峙，结讫千百年莫或异，顾大谏，李先生贻扁蛰岩，而重以诗，是山之举，籍籍矣，先君以为是，固无意斯世者，所宜蛰也，盖尝从南轩张先生游讲，闻义利之辨有日，宜郡以褎然计偕，举竟尼莫前，其介如之，素若此荐厯二纪居显，政惟先志，行涉芜泯是惧，无何，天眷南顾命，先生重镇旧治，公余首检校，昔防慨彼往事，如梦之叹，所以惠顾，乃复眎前孔，稠一日，以其和大諌，李公韵并总饷金陵懐旧十篇，宠遗居显，薫沐跪，讽其感槩，词气烂溢，毫楮且掲，巢许髙躅俦先君九原有知，敢冒是畀乎？虽然，士君子出处，未尝不相表里，臯稷谟谋，则箕颍肥遯宜也；尧，舜君民事业，有先生以身之则洗耳髙卧先君其奚辞！噫！古人生死交情，反复手间，而先生不间，存没所为，感奋飞跃，何如耶？岩石増辉草木吐气，潜德幽光，真不朽矣！世谓盘谷以愿显，安知以昌黎之序，显山阴尘迹，后人何酷，挂诸牙颊，毋亦右军，一记难磨，与欲刻之石崖，使来者悉先君之隆，遇其知斯岩，始终隠显有自来矣嵗值阏逢涒滩，是月也，重光恊洽之，既望契家，侄刘居显，拜手谨书。
题名
赵悦道翁，子东李叔逢余仲庸钟定叟，嘉泰甲子，月夕前七日来游。
穿山
浮舟，漓水南下，鬭鸡山，其东水口，即弹丸溪，【以下原阙】。
空明山三大篆字
月岩二大字嘉定五年胡伯圆书
琴潭山
其山在西郊闗外下有空洞，洞有流水，触石成响，如闻雅弄，故以琴潭名，旁有茘枝，岩窅然深秀，乳凝多竒状亦佳境也。
题名
方孚，若再至桂林厯穷胜践，最后始得清秀，玉乳茘枝琴，潭四岩而琴，潭水石，又诸岩之冠冕，且川原平衍，羣峰环抱爱之，防不能去，安得此为莵裘地耶？嘉定，甲戌，七月二十日同来，李子凝，张玉父林时可子左廷左车侍。
望夫山
山去北城外不逺刻有宋饯别姓氏，或曰，在望夫之旁，明月山洞，亦以明月名，或又曰，刘安一作留庵，姑两存之。
题名
庐陵刘彦登允升，通判静江，秩满还朝，以绍兴已已，二月六日启涂，连帅桐庐，方公载酒酌别于城北邮亭，翌日，又命僚佐作饯为终日之集，防者十有四人，清湘，唐时逢尧莆田，戴纬对甫，临川刘振时举邽阳董辨，审言汴阳，邓建义成真定，贾杰次之，夷门王邦翰，宪卿番阳汪恪端中，雒阳李津元映程佑之，申夫陆庚【阙，】 豫章，黄拱辰賛甫建安胡实正虚，同安朱彦德继善。
漓山人曰：桂诸山，尧特以髙广称其他，则洞穴空邃，或纳行云，或枕流水，可备濳夫之卜，然负防郊行，往往而是其名，难以徧举，故于今志所主在，有金石刻刻，主唐，宋以世代寖逺姓名易灭，故多方访録，非独以补文献之阙，亦以成前列，立名之意，不然，何山不岩，何岩不佳？奚直取此十数山为耶？乃余最好，述潜夫事无可摭据以当实録者惟辰山，刘升之有，李公大异，表其岩扉，有胡公槻，光，以诗序有子居显，具刻岩石，此岂不足征哉！即所刻漫漶，过半矣，犹然掇拾不少，汰弃审以其诗文，尔雅乎髙士独善之风，当涂旌贤之典，执友笃故之谊，孝子扬先之心，一举而四善集焉，故谨志之，将以厉世，又非槩刻之取已也，夫用之则行，舍之则藏，藏可必也，而行为难，能藏则不丧，吾寳若刘升之氏，邦伯契合，则欣然与之游，至诱以媚灶，诗独引却不应，亦近乎知藏者，余故假以终诸山云。
漓江 阳江 南溪 弹丸溪 訾家洲 朝宗渠附
桂川曰：漓与湘同源，出兴安阳，海山至县之北，酾为二流，漓则经灵渠南出，缭绕桂城东北，城之西南，带以阳江，从漓山下，入于漓水波，寛广为桂，金汤之固，岸旁数山，或扼其冲，或遮其去，故间有乱石及沙潭处清浅为滩，湛碧为潭，余虽深至一，二丈，其下石杂，五色草兼诸种，所有游鱼羣嬉，水面间没，叶底停桡，少选，种状可尽，别以此水最清，洞澈无翳，飞云过鸟，景不能遁，南中人士自祓禊之外，良辰，吉日浮舟宴集，乃其故俗，观宋之问，三月三日诗，自唐为然矣，至宋诸公，或有乘月泛防，播之歌咏，良以清景娯，人且无风涛之恶故也。诸楼亭堂馆，并水为胜，其诗及文随各水后附焉。
桑钦水经云漓水亦出阳海山
郦道元水经注云：漓水与湘水出一山而分源也。湘，漓之间，陆地广百余步，谓之始安峤，峤即越城峤也，峤水自峤之阳，南流注漓，名曰始安水，故庾仲初之赋，都云，判五岭而分流，汉书所谓出零陵下，漓水者也。
诗
唐宋之问桂州三月三日其篇末云
始安繁华，旧风俗帐饮，倾城沸江曲，主人丝管清且悲，客子肝肠断还续茘，浦蘅臯万里余，洛阳音信絶能疎故园，今日应愁思曲水，何能更祓除作伴，谁怜合浦叶思归，岂食桂江，鱼不求汉使金，嚢赠愿得佳人，锦字书。
张九龄巡按自漓水南行 理棹，虽云逺饮氷寕有惜，况乃佳山川怡然，傲潭石竒峯岌前转茂树，隈中积，猿鸟声自呼，风泉气相激，目因诡容逆心，与清晖涤纷，吾谬执简行郡将，移檄即事，聊独欢素，懐岂兼适悠悠咏靡盬，庶以穷日夕。
宋李升之夜，逰漓江上 漓江，开遍四时花逰览都忘屐齿赊，风景虽宜秋，向老闗山无柰客思家，漏传楼上三通鼓，水落滩头，防尺沙京国未归乡信断阵，鸿何处贴云斜。
章岘和 ，自笑无钱，对菊花，天寒欲冷慢令赊，桄榔叶暗临江圃，茉莉香来醸，酒家月雾，空蒙萤照水，霜风萧瑟，鹭眠沙归，寻独秀山前路城角参横，斗柄斜漓，经城东楼，冠其上，唐曰东楼。
文
唐于邵九日陪防使卢端公宴东楼序
国家以桂林重镇，呉越襟带，有郡县可以纲纪，有蛮夷可以羁縻，朔南声教，盖以此始皇上缵承大位之明年，启谟羣后，载命连率，是以范阳卢公自京而来，条察二十八州诸军事，千里之地，遂无外虞，三军之士皆务前敌，然后赏必劳，罚必害，官不易法，府无留事，封畧既静公堂自闲，况重阳美景，得不为乐，大合宾佐髙张郡楼红尘，发地青山，坰牧连天，涨海来接，苍梧凭髙而翠霭转防送逺而白雁看没，泛椒菊而筭爵，顾丝桐而闲奏，宾醉月上，主待露晞，想彭泽之独游，怅马台之陈迹，今日之防，何其盛与余负累谪居，卒起庭府黜，叅佐之体，陪上罇之，娯韩灰巳，然邹谷自暖，奉命为序，冠于羣篇，辞之所难，敢谢不敏，请分赋五韵，书诸即事，云：
东楼之北有楼曰逍遥亦下枕漓
宋之问登逍遥楼诗， 逍遥楼上望乡闗緑水澄云雾间北去，衡阳二千里，无因鴈，足系书还。
宋改逍遥曰湘南
李彦弼，湘南楼记 ，上登位之明年，有诏经畧安抚程公，进直龙图阁，所以奨忠勤励，勲阀也，公自以逺守藩城获膺嘉命，德上之，赐顿首感荣，惟是庶防夙夜，恪恭厥职，而公于府事，无问巨细，咸与区处，邉陲晏休，铃斋多暇，顾无足以摅胷懐者而公黙恢逺虑谓桂西南防府为襟，峦带海用兵，遣将之区，然自皇祐中，侬贼噬边，始大城桂，故其隍池楼橹之列，有瓌鸿侈丽之势阅嵗滋久城东之门，欹頽腐挠公，乃因旧基而鼎新之兴于建中靖国之秋，成于崇宁，初，元之夏下，拔峻墉，上耸丽谯，霍若云兴，峩而山峙，骧檐牙，以挂斗旁崇栏楯，以跃林杪，赪湖丹绮，与朝日争辉髙牖疎棂与游氛袭气，观者忡愕，谓是功不訾矣，工既落成，文武宾士咸列在席，公举觞属庐陵，李彦弼曰：兹楼掲孽轮，豳压百雉之纾，徐爽豁空，蒙睇千里之超忽，平开七星之秀，峯旁搴八桂之逺嵿前横漓江之风漪，后踊官府之云屋，叠众皱以荡漾，环羣山而孤鶱，若神腾而趭，若波骇而龙惊，兹亦胜槩之绝伦者矣，昔之赋客，诗人咸指桂林为湘水之南，尝试以湘南命焉子，其为我摛藻，而碑之惠，兹楼为不朽，可乎？彦弼敬复公曰：昔李太白人中仙才，而以不识韩荆州为羞，韩退之天下文伯而以不到滕王阁为恨，盖慨夫心赏之难遭也，今仆之来，借碧幢之余，防踵珠履之后尘，时为髙明之防写凡襟而寓遥瞩，阅飞动而接，混茫参豪，振英与山川淑气相为友朋，斯岂寻常之遇哉？夫气象之优嘉，此亦造物之所深惜也，然其有所谓神龙之洞，渊真仙之寓宅，名山巨川，往往于此遐州，眇邑之陋，幽林哀壑之荒，轨迹不得而经者，此亦物象之不幸也。今湘南之景骏，骋雄张环，辏城郭，而云烟之变化，风月之朝，昏千态万状，惟公以一楼临之，倚栏，转瞬之顷，尽得于眉睫之间，则虽使造物欲韬光匿竒秘藏而惜之，乌可得哉？公识量虚明，礼贤扬善，英俊之士，翔集府下，号为冠盖之盛，则公之睠，睠于兹楼，岂造物者特所以露，怪变之豪，而侑觞咏之乐哉？因复系之以辞，辞曰：伟桂林之通都兮，邈三湘之岭，南控蛮陬，而辖海【以下原阙】。
通于尘垢之外兮探虚无旷莫于周耼嗟景
物之恋，贤牧兮，遑恤主人之留，淹望尧云，于庆霄兮，接何时而昼？三冀我公之横槊兮，拱凝旒于邃，岩风流千载，兹楼兮桂人志，德以无厌。
唐人从城东至北建有三亭，亭皆据漓，其一为东山亭。
风土记云：府之东门，有大亭，枕江与望月楼接，最近子城。
一为拜表亭
风土记云：北接碧浔，南连望月，东俯长河西，隣雉堞前政，山北卢尚书匡建置。
一为碧浔亭
风土记云：大中初，前韦舍人瓘剏造在子城东北隅十余步，接连逍遥楼前近大江，馆宇宏丽，制作精致髙下敞豁冠诸亭院，后有去思馆，旧名青桂，馆前政吏部，张侍郎鷟除替，饰装于此，遂改为去思，馆韦舎人年十九，入阙应进士举，二十一进士状头榜下除左拾遗，于时名重缙绅，指期直上，马相为长安令，二十八度，候谒不防，一见后任廉察桂林，裁半嵗而马相执大政，寻追懐旧事非时，除宾客分司，怅望留诗于碧浔亭。
唐韦瓘 半年，领郡固无劳，一日为心素所操，轮奂未成，绳墨在规模巳，壮闶闳髙理人虽切才常短，薄宦都，縁命不遭从，此归耕洛川，上，大千江路，任风涛曹邺，碧浔宴，上有懐知己 荻花，芦叶满溪流，一簇笙歌，在水楼金，管曲长人，尽醉玉簪，恩重独生，愁女萝，力弱难逢地，桐树心孤，易感秋莫怪，当欢却惆怅，全家欲上五湖舟。
漓所挟诸水，阳江为大，其在郭西，领杉木，诸塘水，滙为澄潭，歴西南文昌三石梁东出漓山，与漓合，对岸即城，宋于城下，搆亭曰阳亭。
宋张栻仲春过阳亭 ，亭古临危，岸林幽巧，近城烟容，随雨住花片，着溪清春事，巳如许客，懐谁与倾亭前，防株树满，意欲敷荣。
漓南流至鬭鸡山，南溪之水，自西南来，出山隂入漓从水口上泝白龙，刘仙登岸，径便白龙洞，前将军桥下水中，有泉甘冽，宜茗稍东，为金莲港，毎夏秋间，其花盛发，摇漾水面，郁若金，粲亦临泛佳处。
唐李渤留别，南溪 常叹春泉去不回，我今此去更难来，欲知别后，留情处，手种岩花，次第开。
弹丸溪上接，圆通湾水下，合流小支，流经七星龙隠至穿山下，所出水口，当鬬鸡亦注于漓。
訾家洲起，漓水中，近城东隅，唐元和中，裴中丞，行立剏建亭阁于其上。
风土记云：訾家洲在子城东南百余步，长河中，先是，訾家所居，因以名焉。洲毎经大水，不曽淹浸，相承言其浮也。
唐杨尚书宴游诗 ，桂林云物尽漫漫，雨里花开雨里残，惟有今朝好风景，樱桃，含笑栁眉攅。
从事陆，休 新春，蕋绽訾家洲，信是南方最胜逰酒满百分，殊不怕人添一嵗更堪愁鸎，声暗逐歌声，花态还，随舞态羞莫惜，今朝同酩酊任他，鹤与蜉蝣。
欧阳宾 旧业，分明桂水，头人归业，尽水空流，春风日暮江头立，不及渔人有钓舟。
宋张孝祥 一雨，便清凉风回，百草香，云山米家画水竹辋川，庄僧赋，蠲新帖墙榛，斩旧行归鞯，乘晚霁空翠满轻装。
唐栁宗元上裴中丞撰訾家洲记启
右伏奉处分，令撰訾家洲亭记，伏以境之殊尤者，必待才之绝妙，以极其词，今是亭之胜甲于天下，而猥顾鄙陋，使为之记，伏受严命，不敢固譲，退自揣度，惕然汗流，累奉防宴，窃观物象，涉旬摹拟，不得万一，窃复详忖，进退若坠，久稽篆刻，则有违慢之辜，速课空薄，又见踈芜之累，期废事，尤所战栗，谨脩撰记上献，退自局蹐，不知所裁，无任陨越惶恐之至。
宗元訾家洲记 ，大凡以观防名于代者，不过视于一方，其或傍达左右，则以为特异，至若不骛逺不陵危环山，洄江四出，如一夸竒竞秀咸不相譲，徧行天下者，惟是得之桂州，多灵山，发地峭竖，林立四野署之，左曰漓水，水之中曰：訾氏之洲，凡峤南之山川，达于海上，于是毕出而古今莫能知，元和十二年，御史中丞裴公来莅兹邦，都督二十七州诸军州事，盗遁奸革，德惠敷施，朞年政成，而当天子平，淮夷定河，告于诸侯，公既施庆于下，乃合僚吏，登兹以嬉，观望攸长，悼前之遗，于是厚货居甿，移于闲壤，伐恶木，刜奥草前指，后画心舒目行，忽焉若飘浮，上腾以临云气万山面内，重江束隘，聮岚含辉，旋视其宜，常所未覩，倐然互见，以为飞舞奔走，与逰者偕来，乃经工庀材，考极相方，南为燕亭，延宇垂阿，步檐更衣，周若一舍，北有崇轩，以临千里，左浮飞阁，右列闲馆，比舟为梁，与波升降，苞漓山，含龙宫，昔之所大蓄在亭内，日出扶桑，云飞苍梧，海霞岛，雾来助防物，其隙则抗，月槛于回溪，出风榭于篁中，昼极其美，又益以夜，列星下布，颢气回合，邃然万变，若与安期，羡门接于物外，则凡名观逰于天下者，有不屈伏退，譲以推髙是亭者乎？既成，以燕欢极而贺，咸曰：昔之遗胜，槩者必于深山穷谷，人罕能至而好事者后得以为已功，未有直治城挟，阛阓车舆，步骑朝过夕视讫，千百年莫或异，顾一旦得之，遂出于他邦，虽博物辨口，莫能举其上者，然则人之心目，其果有辽绝，特殊而不可至者耶？盖非桂山之灵，不足以瓌观，非是洲之旷，不足以极视，非公之鉴，不能以独得？噫！造物之设是久矣，而尽之于今，余其可以无借乎？
朝宗渠，宋人于城北，当道穿渠，使其流东接漓江西，入西湖，达于阳江，用补形胜之所不及，张仲宇盛事，记云：王公祖道洫，子癸之流以注辛戌，环城有水，如血脉之荣，一身遂闻之，朝故大观二年，准敕着令壅隔，新洫者以盗决黄，汴二河隄防法坐之，其年，桂士得举者众，范公成大又复修之具，劝驾诗序中方公，信孺至，又为缮筑，然今湮塞巳尽，土人至，以朦胧桥，呼之近嵗于桥旁掘得石，记其文曰：
嘉定【阙，】年【阙，】月，提举河渠公务方信孺脩复古渠，筑渠闸二，石堰一，灵溪之水，大至畧城而西达于阳江，董事者，昭州立石县尉，丁似雄邉，军统辖孙恢，迄工六旬，縻费万钱，因采范石湖诗以朝宗名，且志于石嘉平，月【阙】日。
西清寳贤其壕水，春夏之交，奫沦山麓，崖花水藻丛发清绮，隔水百十家，隠见木末后负【以下原阙】。
嵗时载榼提醪口，箫腰鼓以游遨，燕赏为事，然而羣山蜿蟺，环辏郛郭，幽岩邃壑，穷栏宻槛多栖于烟岚，风磴之外，不足以容邦，人车盖之盛，舆情患之，龙图阁，鄱阳程公自绍圣五载，拥旄开府，今阅五春矣，公渊沦胸襟，恬澹坛宇，阖开权谋，不运声气而威扬，泽霑瘴尘消，廓卧鼔邉亭于是裘轻带缓，时为逍遥游，因欲以豁邦人郁纡之情，乃度州治东北隅有隙野焉，兰臯芜原陂陀轩，霍万景献秀可以圃，而堂之，尔乃薙莽斸榛，扫除猩猱，鼯鼬，所以嘷风啸雨之区，而为穹台曲榭，峥嵘瓌丽之观，独秀屹其孤，伏波嶫其伟，前缭以平湖，为菰蒲菡萏之境，中辟以广庭为车骑乐舞之塲，右峙迎曦，以宾朝暾，左开待月，以呼夕魄，山川满目，桃李成蹊，铺迟日以采蘩，激光风而转蕙而对植，丹桂为苍苍之林，散蟾窟之天馨，飘薄于几席之间，是为八桂堂也，轮吸清漪，筒渀迅注，泛兰舟而载，雕觞环嘉宾，而筭醇醪，是为流桂泉也，凿方沼而耸，中洲叩浅栏，而数游鳞，翛然有濠上之趣不减惠，荘之真是为知鱼阁也，因冈为台，凭髙徙倚蘸波影于檐楹，潄滩声于眉宇，而峻以青琼荡空而嬉，士女喧咽，心醉物华，不知珥堕而簮遗，是为熙春台也，公乘休暇，则驱貔貅抗幢，斾引贤士大夫而来游，相与傲清昼，撷芳鲜酌，桂浆之金波，浮先春之玉，乳投骁壶，而敲芳枰西晷，頽光鸣珂而归，夹道之人，仰公髙致邈在物表，谓公雍容燕衎，坐镇数千里，于樽俎之上，若将与民相忘者，虽山季伦之醉习池，羊叔子之登岘山，风流之敏妙，僚侣之英华，未足多谢，彦弼乃招稠人而语之曰：尔知公之所以游乎？夫君子长者之于人，未有不先同其忧而后同，其乐者盖数炊，秤爨足以己享而不足以享人，此小知之士所以长见笑于大方之家，公之帅桂也，明政事，练甲兵，销患未萌，而人无骇，舆之变，此先同其忧也？公之辟圃也，敞扉通途，无隔塞之禁，而不忍擅一身之私，此后同其乐也，惟忧乐与斯人共之，是为公所以建八桂之意，与于是众口嗟咨，感公盛德，谓山石可泐，川湍可涸，斯堂之景，岂有既乎？虽然，景则无时而尽公，则有时而去，一日归拜明光宻侍严凝，则吾人思公之心，亦岂有既乎？愿得公之文，以纪无既之景垂，无既之思，仆曰：公手植八桂于堂之砌，异时公归在朝，尔邦之人，拥翠榦，而培深根徘徊，抚翫于浓隂之下想风采而泳，芳馨期为勿剪之千龄，则是真甘棠之思也，顾吾之文，亦何与哉？谨记。
漓山人曰：桂以山，闻山以岩洞，得称秀绝，防漓为之池，不但气之盘郁，无所宣泄，而山亦偏枯，何所丽以増其清韵也，且城据之以为险，人因之以为利，其北走，洞庭南出，番禺城下，轻赍重装，水道是由即军国所须，鲜不取济，漓之功用大矣哉！又不特増诸山之美巳也。汉书郡国志注及郦道元水经注指，漓所出昭矣，宋人又从而为之説至以湘为上为先，以漓为下，为后，又谓湘漓为名，是取也，是所假也是从义也是有因也。何其骋辨？不审要一至此乎！不惟其文猥冗，而于义亦无当，虽今昔郡志，采以为证，心窃非之，故无取焉。乃莫公休符风土记，于桂诸山，多所发明，至灵渠条下，驳人言，马援郑开渠之谬，是矣，其谓戈将军严助，则失考史记所云故归义越侯二人为戈，下厉将军，出零陵，下漓水，乌得有严助哉？余亦不之録，世固不乏，是古非今者，故详探往録着，考见同异，如此。
桂胜巻四
书桂胜后
是书粗成，深惟两广，公暨当涂，诸公加意文学，遣使搜访，以此休烈，方之勒山，其名孰长乆也抑山虽神不能自言，文无胫，不能自至，余何由得寓目哉？第诸文亦有真赝，如龙隐，题名有髙平希文安阳稚圭，广平，子京则韩范，宋三公，字黄金，岩有妄僧作苏，内翰碑，余并置不録，以数公未一，至桂，假令至矣，安得同时，即伏波米元章之题，心疑程李两家父子所为，以经方提刑，力辩之，姑取入焉，诸所不録，意指具书中，不然，则以抄搨难给故尔。且古人往矣，存之不足以见徳去之不足以贾怨，亦何乐为？此钩摭哉？昔鲁以赝往荆，以真弃今一踵，故窃恐知言拊掌四至矣，且置诸公授简，盛意于何地？兹属书成，复视所为不得已者如此云。
万厯已丑九月四日漓山人张鸣凤识
<史部,地理类,山水之属,桂胜__桂故>
钦定四库全书
桂故目录
巻一
郡国
巻二
官名
巻三
先政上
巻四
先政中
巻五
先政下
巻六
先献
巻七
防寓
巻八
杂志
桂故原序
余志桂胜，窃迹前事，久之，释书而慨曰：嗟乎，峤岫森剡潭，瀬交萦，太皥以上非耶？山川不改，人生其间，与帝者更废兴殆千万年于今矣，乃按壤之旧，而问先民，唐以前靡闻焉，又不有剖符建节，南面临人，曽为此中，士民所式瞻者乎？或前史轶其行事矣，甚或名氏亦与其人俱灭，余并悲之，顷得诸山所镌，及他书间出者，因籍其人，广为探讨，或睹其逸事，与其乡里莫不縁饰俾列之传而媺恶，亦附见诸名不挂于桂，胜者亦不之，及其他不能为地阙如也，或曰，先郡国官名者何？余曰：今桂林非古也，又世无郯子，官失其名，著志者，两失之不得不首举焉，呜乎？旧学己矣，方来茂秀，乌可忽诸？设令当涂贵人拥传而来，不习故事，有所召问，举全蜀之郡掾，述防稽之书佐，何可谓阖郡无是夫哉！或曰，书曷云，故余对以昔人称鲁侯能政，每咨故实，汉有掌故之官，用备，郡国长吏访所不及，是书纂録一因旧典，上下千百年间，桂诸史传，粗足披览，虽故实失载，掌故不设借，是以应顾问，十可得一本出旧典，曷不云故或者又谓如恶分明，何曰：前载纷纷，非是我作故也。往裴行立以罔上，祠名宦，朱禩孙以降，元祠宣成之侧，名实堕风教，主者过举，若此，又况遐陬小生，鲜所指视哉？故不得不端议之，桂虽蕞尔，寕独匪民，抚遗勒仰前轨，一见先政，卓尔有嘉声者，岂无遗爱之感耶？况先民之良，亦可涉，目得二三，氏余輙自谓胜，故两书庶足弥缝，吾桂之阙，至于其中差有脱漏，非贮籍不充，则凝视易勌，后世载笔，傥有亮乎？而日剏造者难为功，则余惧可释也，巳万歴己丑五月六日，漓山人张鸣鳯序。
凡例
一先政先献畧为之传，盖既识前言，须稽往行，故曰不知其人可乎？然非遗言在桂，留名在山无所啓，余心矣。
一传中先献不及先政十分之一，非贵逺贱近也直以乡乏遗文，后无的据，即如所载，张秦诸公记，文微放史，汉主父严徐以所上书为传尔。
一传中如题名某，山及与某人同游，某山之，书重言复，岂不是厌？第以斯志，新出多非旧闻，不一一指视所在，将谓任臆何？杜众口。
一是书，前后颇有辩驳，非企赏音，用觧耳食畧寄应仲逺作风俗通之意也。
钦定四库全书
桂故巻一       明 张鸣鳯 撰郡国
桂故荆属本南楚之境，为郡为国，皆以始安，名与秦所置桂林，虽土壤相接，然楚自楚越，自越名称昈分，着在前史，不可营乱失，自唐起如通典，风土志诸书，本唐人所撰畧不披图按求故地，遂一切曰桂，秦与魏，晋桂林，郡县几沦灭矣！所以失者，盖因梁置桂州，刾史于始安，刾史虽可假，桂而置始安，顾可循桂而并没，其称耶？此不涉史者之过也，兹特备列用，以举正焉。
前汉地理志
零陵郡所领县十
一始安
后汉郡国志
零陵郡所领十三城
一始安侯国
按志注云：属荆州，刾史夫始安属荆，则当时桂林区别明甚，随考汉志属交州者为鬰林郡，领县十二，一曰桂林，其郡名下，注云：故秦桂林郡，武帝更名曰鬰晋，至隋，皆因之。
三国吴志
甘露元年十一月以零陵南部为始安郡
晋书地理志
始安郡 注云吴置统县七
始安 始阳 平乐 荔浦 长安 熈平 永丰宋书州郡志
始建内史 注云宋明帝改今名领县七
始安 熈平 永丰 荔浦 平乐 建陵 乐化齐书州郡志
始安郡 注云宋名始建今改之领县六
始安 荔浦 建陵 熈平 永丰 平乐
梁书武帝纪
天监六年七月丙寅分广州置桂州
大同六年，置桂州于始安郡，督南桂林等二十四郡按始安，初属荆州，中属湘州，后改属广州，受彼刺史所督察，未有桂称其设州，称桂为部，刺史治所，自梁始，曰南桂林，即秦桂林也。
陈书无志
隋书地理志
始安郡 注云：梁置桂州，平陈后，置总管府，大业元年府废，统县十五。
始安 平乐 荔浦 建陵 阳朔 象 隋化义熈 龙城 马平 桂林 阳夀 富川 龙平豪静
唐书地理志
桂州始安郡，中都督府至徳二载更名曰建陵，后复故，至大顺三年始建府，号曰静江军，领县十一。
临桂 理定 灵川 阳朔 荔浦 丰水 修仁恭化 永福 全义 古
其阳朔下注云武徳四年置归义县
按隋以前首县，皆名始安，未有桂称，惟隋第十一县曰桂林，注云：大业初并西寕县入，至唐，乃改首县，名曰临桂，注云：本始安武徳四年置，后因之。
五代史职方考
桂州静海军初属湖南马氏后属南汉
宋史地理志
静江府，本桂州始安郡，静江军节度，大观元年，为大都督府，又陞为帅府，旧领广南西路兵马钤辖，兼本路经畧安抚使绍兴三年以髙宗潜邸陞府，宝祐六年，改广西制置大使，后四年废，复为广西路经畧安抚使，领县十。
临桂 兴安 灵川 荔浦 永福 脩仁 义寕理定 古  永寕 南渡后无永寕县
漓山人曰：世之议者，必云屠睢之所击，任嚣之所戍，翁居之所监，非此桂林明矣，史禄凿渠，厥壤安在？夫浚漓之流，以开饷道，为伐粤之资，非置郡后，而始凿也，无足疑者，或者又以古有八桂为言，山海经曰：桂林八树，在番禺东质，今吾桂果番禺东耶？西耶名之不正，遂令郡志以吴桂林太守修允牵入抑，何其轻信已，或又谓余之著书，亦桂始安何？夫绛之有故也。犹丰之有新也。名从其新，实存其故，执故以非新则僣，狥新而防故则愚，广置诘难为，以秦所开设乱楚，旧疆云尔，甚者又妄附交南，必以唐中叶有安南，桂管宣慰使之官，不知尔时或因交南不庭，遥为抚喻，或荡定之后，徙其人于桂旁地，不则桂当交人贡道，贡使始入，一慰劳之也，邕交邻境，尚不得争咫尺，无故而举桂数千里之外附之为误，孔甚用以牖，愚岂惮渉僣，抑万世后，独无觧者耶？有则昔人所谓旦暮也，已奚其僣？
桂故巻一
钦定四库全书
桂故卷二       明 张鸣凤 撰官名
夫为民师，而命以民事，昔谓之纪，近廻覧前策，莫有问者，以指名可知其职，非若上古摹云，譔鸟象火纪水难厝思也，故问者不惮，越国传者，自谓颛门，即如周礼一书，总之所载，不过六卿诸属与其所受之事，文古义深，刘歆虽独识，不能鋭精至，郑贾觧行犹多遗阙，孰谓官名？乃细故耶？唐，宋以降，事不师古，冗流猥众，官号不雅，毋假考古者皆知之顾志者，往往不为别白，如宋经畧安抚转运，提刑所在，并设皆纲纪，全部之上，其外又有常平，诸官颇相颉颃，故诸山题名迭为先后，恐见者有所不觧，因并籍记亦以补志者之阙焉，诸官首举，始安令，何名见前史，自县起，示有先也。
前汉
始安县，县有令，或长公卿表云：县令长，掌治其县，万戸以上为令，秩千石至六百石，减万户为长，秩五百石至三百石，皆有丞，尉，秩四百石至二百石，是为长吏，后汉、
始安侯国，国有相，百官志云：每县邑道大者署，令一人，千石，其次署长，四百石，小者署长三百石，侯国之相，秩次亦如之。
三国吴
始安郡其职名，不见于志，乃他郡或有之，大抵仿汉所置也。
晋
始安郡职官志云：郡皆置太守，诸王国以内史掌太守之任。
宋
置始建国内史
齐
改始建为始安郡仍置守
梁
始置桂州刺史
陈
因梁之旧亦置刺史
隋
平陈后，置总管府，百官志云：总管刺史，加使持节，唐
所置不常，如都督府则称桂州都督，开耀间，改称管内经畧使后复置都防御观察招讨处置等使，大顺三年，陞桂管经畧使为静江军节度使，盖其季也，乃常称：或检校尚书及中丞，桂州刺史兼桂州防御观察等使而已，天宝元年，改州为郡，改刺史为太守，至德一载，复诸州及官名，州属则有别驾，长史，司马，録事叅军，而节度之属，又有副大使，知节度使，行军司马，副使，判官，支使，掌书记推官，廵官衙推官之。
五代楚
马氏初称桂管观察使，后以其弟賨为静江军节度使宋。
知桂州，率以诸馆阁秘殿，兼经畧安抚司使，绍兴三年，为静江军，则称知静江府，提举学事管内劝农使，充广南西路兵马都钤辖经畧安抚使兼提举买马不一，自桂及琼，并受节制，戎机民事，小则颛决，大则奏请，后并黔南为一路，所部益广，故称帅府及宝祐改制置大使兼转运，则又称制阃矣，其属有干当公事，主管机宜文字，凖备将领，凖备差使，而通判于州郡为上佐，云转运使，副使，判官各一人，掌经度一路财赋嵗行所部检察储积，凡吏蠧民瘼，悉条以上，及专举刺官吏之事，其属有主管文字，干办官各一人，文臣武臣凖备差遣，差使多寡无定数。
提防刑狱公事掌察所部狱讼，凡禁系淹延不决，盗窃捕窜不获，皆劾以闻，及举刺官吏之事，旧制，叅用武臣，熈寕初罢之，六年，置诸路提刑司捡法官，绍圣初，以提刑兼管坑冶，乾道八年，以人言，诸路经总制钱，并委提刑官督责，后又以人言广西所部州军最多，提刑，或照原降指挥，分上下半年就鬰林州与静江府，两处置司，其属有捡法官，干办官。
提举常平司提举学事，颛摄不一，后或罢第，令兼摄走马承受旧经畧安抚司嵗一入奏，有事则不时，驰驿上闻，崇寕中，始召不，政和六年，改称亷访使者与经畧安抚等夷矣，靖康初，罢之。
县置皆同，两汉百官志令长而下，惟有丞尉独无主簿，列传内始有署为主簿之文，厥后因之，乃注为定员，在尉上。
梁，陈以后，有都督广、交、越，桂诸军事，或督湘，衡、武，桂诸军，又衡桂成，合四州诸军，权出兼督，又有遥领至宋遥领益众，其行军摠管，所有长史，司马，皆以行军立号宋，又有体量，安抚经制贼盗，诸使及招安捉贼，捉杀等名，皆以征南至而唐之桂管，安南都防盖因交南有事，间一置之，路分兵马都监兵马钤辖，管界，廵检等官，皆戎臣备邉盗者，宋末又有都统制，兼大使，遣暂摠戍，虽非常设，以有名诸山，故附列之篇。
漓山人曰：余为官名，见汉世之文，辨物正辞，义该事举，由周而后文，讫于此，盖尝学之研精史汉，旁及黄图杂记诸书，嘉所称谓寕，张局署吏间哉！宫殿楼观舘舎防亭被以一字，咸极精雅，论者美之。谓炳焉，与三代同风，信矣，唐至中叶，六典失守，羣盗擅节镇，厮舆滥侯王，使名重防，几至百字，宋初稍惩，又经元丰更定官制，犹不能澄汰，故习至其后，领兼纷纷，而名号浊恶，亦孔之甚！盖宋自景德庆歴四五十年间，运钟隆盛，人亦太康国体之堕废，吏治之茍，且始不庄议，后相曲狥，不思更化矫俗，党同妬异，小人乗之遂煽党祸其极也，举翠华而污黄沙，岂可令熈丰首事者，独任其咎哉？不独谈治讲学，亦尔将亡之主，请谥为理，何理之遵？安坐待尽，文物不振，恒必由之，观桂胜，诸所録出自宋者，何可掩也。
桂故巻二
钦定四库全书
桂故巻三       明 张鸣鳯 撰先政上
记事之书，国史而下则有外志，如汝南三辅，华阳诸书，皆州郡之所采辑，郡县之所甄列，大者侯牧，次则令长，其颁示科条，与夫治迹，着在境内者，罔不借记，虽年代荐更，而伊人如在，近可述其善政逺可咏其流风，不以异姓灭，彼名籍如齐，起太公上，泝蒲姑歴逄伯陵至于季萴卒，推本爽鸠氏歴歴有防晏子故博物君子，不有典籍，藏在旧府，何由黙识而取办立谭哉！两汉，令相史盖阙，録追寻末从，良可惜也，故本诸史及他书与名，勒诸山者，或摭其本传，或循其遗咏，防以数语畧存风槩为诸先政传，叅佐从事，亦颇豫焉。乃任华杨衡，李商隠数君子其迹，若覉游其名，实在桂府，且于时府主得自辟选诸君例沾奉廪，故不敢附之游寓。
张九龄字子夀曲江人自洪州都督，徙桂州，兼岭南按察选补，使谒虞山，舜庙有文，其诗则廵按自漓水南行者甚称，山川之佳，至云目，因诡容逆心，与清晖涤惊叹，其胜如此，刘禹锡乃谓九龄为始，安有瘴疠之叹，非也。禹锡盖因九龄当国时，曽建言宜峻迁客之防，禹锡屡经谪外，又久不得，量移内地，故追憾九龄，且云无后，况不安瘴疠乎？
李昌巙大歴间以御史中丞，桂州刺史，兼桂管观察防御使，有讨西原，贼潘长安功吏士，为刻平蛮，颂镇南山下，又尝修饰舜祠，祠后虞山亦有碑，其时韩云：卿以文韩秀实以书李阳氷以篆知名当世，二刻皆三人，所为独秀山，又有监察御史里行，郑叔齐为昌巙，作新开石岩记中，言昌巙即山建学，大兴诵，昌巙于桂，盖多可称者，寻以荆南节度使，讨梁崇义任华于桂，称昌巙忠义特达，有文武才畧或者谓之实録。
任华，其诗尚竒如赠李翰林杜拾遗两诗，古无其体，在桂送祖，评事赴黔府，序云出饯何许？舜亭峩峩凭槛窥，鼋鼍之窟，酹酒滴，鱼龙之背，及序送宗，判官归防，又云：二三子出饯于野，霜天如扫，低向朱岩，加以尖山，万重平地，卓立黒是鐡色鋭如笔锋，复有阳江，桂江畧军城而南走，喷入沧海，横浸三山，则中朝羣，公岂知遐荒之外，有如是山水，山水既尔，人亦其然，华是时为昌巙，府中叅佐，同时有苏侍御澣，武功人佐，前御史中丞张公为判官。
戎昱，荆南人，登进士第，衞伯玉镇荆南，辟为从事，后复应桂府之辟，有登西山上，陆大夫诗又两有李大夫，诗陆失其名，李则昌巙，然于李深感其恩，亦足以徴昌巙之能容士，昱后官辰，防二州刾史。
孟简，字几道，德州平昌人。简工诗，尚节义，以善交闻所知，既殁，多防其家，一时名士，栁宗元韩愈诸人皆乐与之，逰晚节燥竞，佞佛最甚，颇为时所诮，独秀山，曽有题名，但称刑部员外郎，疑是时或倅桂州云。
马总字防元，其家庙碑云，以御史中丞都防日南，以国子祭酒观察桂州，史称其都防安南亷靖不挠用儒术，教其俗，政事嘉美，獠夷安之，后从桂入为刑部侍郎，官终戸部尚书总喜读书，虽视吏事，书不去，前即所辑，意林其涉猎，亦颇众矣，叠防山，有安南，桂管宣慰使马日温送马祭酒，刻日温无所考马，祭酒者必总也。
栁宗元，字子厚，其先河东人，文名爵位，详具唐书中，其自永州司马，为栁州刺史，曽一至桂，有桂州城北望秦驿，手开竹，迳至钓矶，留待徐容州诗曰：幽迳为谁开？美人城北来，王程傥余暇，一上子陵，防又为裴行立记訾家洲，其文于时，与韩齐名，若登髙而赋义深，语丽有魏，晋间风藻，则韩无以过也逺谪蚤死宦学未竟，匪人是抑，天亦忌之，悲夫！
裴行立自安南经畧使徙桂管观察曽，讨平黄峒贼，即城东漓江中，訾家洲造梁构亭，跨洲抗水，为一时馆宇之最，属栁子厚记之，然行立议讨西源，初，妄谓蛮弱首请发兵尽诛叛者，欲徼幸有功，宪宗许之，行立兵出击，更二嵗妄奏斩获二万，罔天子为觧自是邕容士民，以战戍疾疫，死者甚众，而调费至无所给，其祸由行立，阳旻二人，当时莫不咎之韩愈，亦谓自行立，旻建征讨生事，诡赏邕，容两管，日以雕，人神共嫉之，不知后来，何以行立？祀名宦，盖不考史，而徒读栁文者故尔。
李渤，字濬之，宝歴间为桂管观察使，渤与兄涉早隠庐山中，徙少室，元和初，戸部侍郎李巽，諌议大夫韦况交章荐之，以右拾遗召河南少尹杜兼遣吏敦促，渤上书谢不至，洛阳令韩愈遗书规，渤心善其言，始出山，家于东都，久之，以著作郎召，遂起嵗余迁右补阙，渤自山人召起奋发敢言，用荅时望，封章日上，天子颇狥所请，擢给事中，赐金紫服，后出为桂管濬灵渠，广水道，又为桂奏请设常平，以其暇日开隠山防南溪，賔佐往游，踵为胜集，隠山相传有皇甫湜吴武陵韦宗卿所为记，湜文不存，南溪则渤自序，与其诗并传，涉有诗名，曽至桂省，渤其弟淑，渤亦有喜再至，歌吴武陵慷慨尚竒李渤请为倅故事，副车上任，具櫜鞬通谢，又数日，毬塲治宴，酒酣，武陵致词云：奉约同游山水，奈何责望以故事乎？渤不得己，强从之，己乃于坐间褰衣咲语，渤醉益怒，命左右捽送衙司斩之，时都押衙米兰以为不可，遂引共寝，渤半夜闻家人哭声怪问，所以家人告以闻，杀武陵，渤遽起召兰，乃知亡恙，比明，渤至武陵寝所，卑词引过，遂欢好如初，先是，武陵居永州，栁宗元贤其为人，及后为裴度所知，每为度言，宗元久斥蛮中，当量移使得优游江湖，又为书与侍郎孟简言宗元久斥不还，一旦蒙雾露而死，栁氏无后矣，后出为韶州，刾史以赃，贬潘州司户，叅军卒然武陵好文防旧，其于宗元有古节士之风，在桂时为渤记，隠山又有韦宗卿者，作六洞记，宗卿亦自藻赡，然不知在桂为何官？
元晦相国，稹从子，其自吏部郎中受諌议大夫，制称其往在内庭，尝感先顾奋发，忠恳不私形骸，俯伏青蒲，至于雪涕，盖敢諌之士，出为御史中丞，桂管观察使，见叠防山，有干越四望，左右廻翼心，大乐之引水穿沼，治亭院，其间晦自命名，其小记与题篆，似皆出其手，宝积山，亦建一亭，曰岩光，晦镵有诗，今失所在，又尝以漓山不可与温泉骊山，并称改曰仪晦，于元氏亦秀而文，有胜抱者，乃杜牧之荐，其友人韩乂云：乂恶晦之为人，将有所扬，必有所抑，又絶无指实恐牧之斯言，非笃论也，卢匡桂管观察时，以九日集诸叅佐，登东楼宴饮，长史于邵为序，邵字相门，以諌议大夫，知制诰，进礼部侍郎，朝有大典，防必出其手，为三司使，治薛邕，狱忤上防，贬桂州长史，复为太子賔客，与时相陆贽不平，出为杭州刺史，再贬衢州，徙江州，卒，邵于桂，着文最多。
韦瓘，字茂，仕累中书舍人，其自桂管观察使，除賔客分司，以少时傲忽马植，比植柄政，追怀旧事，乃以分司罢归洛，详具风土记。中，唐书谓瓘与李德裕善，李宗闵恶之，德裕罢贬瓘，明州长史，防昌末，累迁楚州刺史，终桂管观察使，误矣。洪氏随笔有辩瓘，浯溪留题云：其官位与见恶，宗闵质李徳裕罢相年嵗皆不合且自言旁考诸书，竟不知瓘去国，坐何事，岂未见风土记耶？杨汉公，字用乂，桂管观察使于訾家洲，宴游赋诗，从事陆鸿休和之。
张固亦桂管观察使，大中间以重阳节宴于东观，观在今七星山从事卢顺之即席，赠固以诗，固亦有和章独秀山，亦有固咏所着，有幽闲鼓吹，唐史遗事，通考云固懿，僖问人。
郑亚，大中初，为桂州刺史，御史中丞，桂管防御观察使，辟李商隠为判官，居府中，典其书记，以与李徳裕善德裕罢相，坐贬循州。
李商隐字义山，怀州河内人，或言英国公世勣之裔孙，第进士，调农尉，后依桂管观察使郑亚府为判官，亚谪循州商隠从之，凡三年乃归，李德裕，故与令狐楚有隙，商隠早事楚，后依亚亚，以德裕党斥外，楚子绹，憾商隠不置商隠文名髙于一时忌者以绹，故目为轻薄商，隠竟与世坎，终其身，在桂诗文甚多，其自桂林奉使江陵，途中感怀之作，有曰：既载从戎，笔仍披选胜襟泷通，伏波柱帘对，有虞琴宅与严城接门，藏别岫深阁凉松，冉冉堂静，桂森森，此数句状府廨，与独秀相接，如在目中，若西溪及流杯亭，恐他处皆有难定，指以为桂，杨衡者，吴兴人在桂与陈羽念，别有云碧，桂水连海，苍梧云满山及送公孙器自桂林归蜀，则云桂流浅，复碧潺湲半露，石似亦曽，临清流而兴咏者，其少时与符载同隠载有送衡，自江陵下南越，序自言其学，得衡指授最多，孟郊亦有哭，衡诗曰：君生霅水清君死，霅水浑，其为流軰所重如此。吴兴志不着其名，桂亦莫有知其诗者，惜哉！
莫休符，其自序所着，桂林风土记云：前贤撰述，有事必书，故有三国志，荆楚嵗时记湘中记奉天记，惟桂林事迹，阙然无闻，休符因退居粗録见闻，曰：桂林风土记，聊以为序，时唐光化二年九月二十三日，休符封州，开建人序前，自列官位，所至银青光禄大夫，检校左散骑常侍，使持节、融州诸军事，守融州，刾史，御史大夫，以桂胜多引其书，故附之传末。
漓山人曰：唐诸先政，若王晙裴怀古韩佽三四公，或爱利着于屯田，或信顺格于黠贼，功庸茂矣，乃弃不録，顾歆李元之经营，任吴之序记者何？曰：此志桂胜非循吏传也，夫隠山南溪显于西南，叠防宝积，光于东北，繄二公是頼哉？李则入山而有隠操立朝而有风议，元事不章，其授諌议之制，谓其奋发忠恳，伏諌雪涕，亦非无所指而然也。又其文采皆可照耀岩壑，任才跌宕，似出吴右，均于吾桂，山水多所润色，乃谈者独取昌黎篸，帯之咏，不几浅之乎？其涉耶？古语有之，百闻不如一见，昌黎盖闻者，即斯两句，本非诗苑之极，则何足述哉？又郡志所采诗，多自他处送人至，桂质以身游，目覩殊科，则余不尚隃糜，所操殆与射声者异矣。
桂故巻三
钦定四库全书
桂故巻四       明 张鸣鳯 撰先政中
桂在西南一隅，非四战之地，议者必曰中原有故，足可保险，偏安十数年，动引庸妄人，癸水之防以为证其説近是而实非也，盍试一上观，唐，宋，五代之际乎？宣晟始乱，马氏继之，至番禺，刘氏父子而止五六十年间土易三姓，如反覆手，其人得自脱于剑防之锋矢石之惨者无几，譬之人身中夏腹心也，邉隅四体也。未有腹心受病，而四体愉快，如常者偏安之説其可信乎？后頼宋称制，加以寛政夷节镇，建州府黜侯王，置牧守觧去武健颛任，儒生原野，无战尘之扬，海峤有惠风之扇，经略转运，提刑诸大夫政刑具平，聴覧斯暇，或以省耕省敛，或以送往迎来，或泛于舟，或命乃驾，不东之七星，则西之隠山诸处来游接轸，勒名选石，其抄録至者，余得按之节，具为传焉。
苏安世，字梦得，开封人。为三司戸部判官，太常博士，时欧阳修以甥女狱事相连，权贵人恶修者，欲因而挤之，使安世与中贵杂治，安世竟白其寃修得不坐，权贵人迁怒，安世诬以治狱不直，黜监泰州税，安世久在外，不蒙召还，终广西转运使王安石志其墓，言安世十五年，不求磨勘，其澹于荣进，如此雉山，有题名，且及其诸子，台文等与进士赵，即其壻台文，弟兄皆歴官，中外余靖，字安道，曲江人，以文学称，乡里自潭州，改桂州，时侬智高反，召以广南西路委靖经制靖测，智高必结援交阯，胁诸峒以自固，乃遣使谕交阯，防兵击贼，又募侬黄诸姓酋长皆縻以职，使不与智高合，其后狄青，孙沔讨平智高，论者谓靖先谋，剪智高羽翼，功居多焉。徙知潭，青两州，以交阯申绍泰之变，靖复安抚广西龙隠岩有题名，熊文友萧固宋咸桞渉李师中马，仲方黄照皆同游者，宋咸，李师中自有传。
宋咸字贯之，建阳人，歴广西提刑转运使，嘉祐三年，知桂州萧固转运使王罕命，临桂令梁庚复开华景洞，时咸以提刑为记之石，仍载武提刑文思副使王琚钤辖供备库使李继明，通判屯田员外郎周约。
李师中，字诚之，楚丘人提防，广西刑狱，凿灵渠奏罢，邕管马军，初，邕州萧注，宜州张师正谋徼邉功，注欲以所管蛮峒酋豪往讨交阯，云不烦朝廷兵食经畧使萧固转运使宋咸为注所饵，合词称便，诏以注奏付师，中规画可否，师中诘难注，其议乃阻，擢转运使，摄帅事，师中尝着宋颂三章，其一神武颂，太祖曰：于□神武，不显其功，天命在躬，图惟厥终不卜，不谋付命，太宗惟帝之心，天地之公，其二文明颂，太宗曰：于昭文明继序，其皇既有典，常底定四方，清庙用章德音，不忘其三，仁功颂，真宗曰：于穆仁功，已任天覆万民，靡不夀怀尔戎狄，以及鸟兽，吁嗟仁功，草木溃茂，如文王之囿，颂在龙隐岩镌者，前知合浦县陈惇，师中政尚清净，不喜用兵，多于诗中见意，其颂亦尔，非为惩格注议然也。
栁开字仲涂，大名人自全，知桂所着，有风洞铭及湘，漓二水説亡何坐前在全有卒讼开，开即杖背黥，靣送阙下，有司言：卒罪不及徙，召开下御史狱，狱具以上，削二官，黜为团练副使，开于时，有文名。
王罕，字师言，其先蜀人徙家于舒，为桂州转运使，名在华，景岩罕所莅，号精敏，然寛雅有局，士民莫不爱戴之，王氏子孙显闻于舒，自罕始。
孙抗黟县人，举进士，为尚书工部郎中，广南西路转运使，以文学见于世，诗在隐山。
吴及，字几道，通州静海人为右司諌，以劲正称，遇事无大小，輙言乆之出为工部员外郎，知庐州，进戸部直昭文馆，知桂州，于伏波山北，建蒙亭李师中记之。
陆诜，字介夫，余杭人，熈寕初，以集贤殿修撰，知桂州，奏言：邕去桂十八驿，往时经畧使未尝行，饬武备，臣愿得一往使，羣蛮知有大将号令，因以声震南交，诏可，自智髙定后交人浸骄，守帅常姑息，诜至部，其使者黎顺宗来，蹇如故态，诜绌其礼，因谕以所当为，慑伏而去，诜遂至邕州，集左，右江四十五峒首诣麾下，阅简壮丁五万，补置将吏，更铸印给之，军声益张，交人滋益，防遣使入贡，召为天章阁待制，知諌院，命张田代之，英宗戒以毋得改诜法，诜在桂时，一与僚佐游，伏波山提防刑狱，余藻为其题名，岩中与者，孔延之白均，徐印姚原道刘恕。
孔延之新喻人，宣圣四十七世孙防孤贫，昼则带经耕锄，夜则然松读书庆歴间举进士，为广西转运判官，伏波雉山，隐山皆有名，所撰瘗宜贼记，镵城北镇南山，姚原道，通州人，自县尉有声，迁职方郎中，曽知鬰林先为经畧司管勾机宜文字。
俞献可新安人为桂转运使，九月九日宴龙隐，献可自书石其篆，大有徐铉笔意。
刘恕，字道源，筠州人，恕少頴悟，年十三，欲应制科，从人假汉，晋书阅月皆归之，善説经义尤精史学，司马光编次资治通鉴，引恕共事，恕于魏，晋以后事，考证差谬，最为精详，与安石有旧，欲引寘三司条例，恕以不习金糓为辞，因言：天子方属公大政，宜恢张尧舜之道以佐明主，不应以利为先，又条陈所更法令不合众心者，劝使复旧，至面刾其过，安石怒恕不少屈，然性喜读书最甚，宋敏求知亳州，家多书，恕枉道借覧，闭阁昼夜，口诵手抄，留旬日，尽其书而去，目为之翳，熈寕初，曽为桂经畧司勾当公事，与陆诜游伏波山。
和斌，字胜之，濮州鄄城人。任广西钤辖，平侬智髙有战功改秦，鳯广西以蛮事乞留，秦州亦请之，诏留广西累嵗徙泾原召对，议者谓交州可取，斌盛言有害无益，愿戒邉臣无妄动，神宗叹曰：卿质直如此，乃知两路争卿，为不诬矣。在桂时，斌独游伏波山。
萧固，字干臣，新喻人为广西转运使察侬智髙有反状，豫条上覊縻之防于枢府，时不能用。后智髙反一如所料，人始服其有先识，名列华，景宋咸所为记中。
张田，字公载，澶渊，人知庐州，治有善迹，移桂州，异时蛮使朝贡，假道经桂，与方伯抗礼，田乃厚犒之，绌其仪，蛮不敢校，土人刘纪，卢豹素为邉患，终田在官慑然敛迹，或告交阯盛兵袭特磨道，诸将请益兵，田曰此虗声也必其国有故，张以恐我，尔后果如田言，冝州人魏利安负罪亡命，西南龙蕃，从其使入贡，凡十反，至是龙以烈来，复从之，田因其入，诘责之，枭其首，欲并斩以烈，叩头流血请命，田曰：汝罪当死，然事幸在新天子即位赦前，汝自从朝廷乞恩，乃宻请贷其死，熈寕初，加龙图阁，知广州，治尚清，起钦贤堂，绘古清刾史于中，日夕拜之，苏轼尝读其书，以侔古亷吏先是唐介，司马光交劾之，介以田奏减执政而下，祫享赉费，论其亏损上恩光，遂指为倾险，然史着田为人伉直自喜，好嫚骂，使气陵人，故多失士大夫意及身死，而人亦不哀名，在龙隐岩后，其子夀之赴官合浦，道出桂林，覩田题名，悲感为记，其孙修武郎，光祖后四十年再至，重为书之。
燕肃，字穆之，益都人，迁中侍御使，提防广南西路刑狱，与俞献可李诰同游七星山。
孙覧字传师，高邮人，以宝文馆代制，知桂州，所着有独秀山五，咏堂记及雉山，有题名。
曽布字子宣，南丰人，元丰元年，知桂州，二年，开七星之东，岩与其僚属游管勾，常平刘谊为记布，自作诗转运副使，苗时中提防刑狱刘宗杰彭次云，提举常平齐，谌皆和之，杨损尚用之，亦继有诗，布为人详具，奸臣传苗时中，字子居，其先自壶关徙宿州之符离，遂为符离人，所至皆有政，其为广西转运副使，师讨交人罪，次富良江，久不进，时中曰：师无进讨意，贼必从间道来乗我不备，冀万一之胜，可宻备之，既而果从上流来，及战败，始纳欵，后加直龙图阁，知桂州，进宝文阁待制，仕学规范载，时中曽为临桂令，顷于诸山所镌，得宋知临桂者梁庚，唐铎西门赏陈，舜韶斛迈其名，皆不见于郡志，仅存送临桂令，戴若讷一诗而己惜无能述，时中以下治邑所施行者。
刘谊，字宜父，长兴人，熈寕中，持节南方请罢买沉香减，塩价四十余事，上称其论事，有陆贽之风，王安石鋭意新法极諌，不便坐黜以归，乃隐居三茅山，有文集，奏议行于世，桂林志亦载其奏免役钱为桂名宦，云与谊同时游曽公，岩者洛阳，刘宗杰歴阳齐谌吉水彭次云：又有尚用之，江都人，郡志谓用之爱桂风土，因留家焉。张颉字仲举，其先金陵人，徙鼎州，桃源为广西转运使，颉谓建广沅为顺州无益，朝廷从其议，坐捽骂叅军沈竦罢归，未几，以直集贤院知齐，沧二州，进直龙图阁，知桂州，入觐，帝首言：卿向者论顺州不可守，信然，时有献言者谓：海南黎人陈被盖五峒酋领异时盛强，且为中国患，今请出兵自効，宜有以抚纳之，命颉防其事，颉使一介往呼之，出补以牙校，喜而去，诏问何赏之薄？对曰：荒徼蛮蛋无他，觊得是足矣，寻罢兵，海外讫无事，久之，转运使马黙劾其经理宜州蛮事失宜，罢职知均州，哲宗立，还故职，知鳯翔广州，召为戸部侍郎颉所歴以严致理，而深文狡狯，右司諌苏辙论其九罪，执政以颉虽无德而才可用，不报。龙隠岩有颉名。
周骙，汝南人，知桂州，与转运判官安定梁戴，提刑陇右李永德为七星之逰，永德惟清，次子家世在惟清，本传谭掞，字文初，曲江人，提举广西常平歴转运副使，曽徧游诸山最爱龙，隠手自题石伏波，有其两弟，拱抃名，又有谭振，或掞族也，雉山游者，有刘暐亦其里人。
曹辅，字子方，海陵人，与苏轼，秦观游为广西提刑于风，洞有遇欧阳晦，夫诗晦，夫名辟，桂州人，自有传。留怙字彦强，西安人，元符间，与府帅黄忱同游龙，隠衢志称其亷逊歴事五朝，仅至刑部郎戴安仁质夫亦衢人提举学事。
章岘浦城人提防，广西刑狱，龙隠伏波雉山，皆有诗，姑苏志称其兄岷与岘及弟岵，嶙皆以文词清丽，有名当世。
彭子民湘隂人为广西察访董必之属官，时苏轼谪儋州，董媚时宰，欲遣人害之，彭顾泣曰：人各有子孙，董感悟，止令小使臣廹出官舎子民，官至员外郎，曽于南溪诸山，与陶逵诸人游子民，字彦修。
刘防，字资眀宜黄人提防，广西刑狱，为人清洁，不可干以私，所得补官，先二弟而后二子，在桂时与程节游龙隠岩镌有名。
胡宗回字醇夫，用廕登第，绍圣初，以直龙图阁知桂州，进宝文阁待制，坐系平民死，降集贤殿修撰，知随州，名在伏波山。
徐常，字彦和，浦城人，绍圣间，提举常平，从知桂州胡宗回游龙隠。
李宗仪，字唐辅，江夏人，与从弟宗儒四世同居，相友爱，好学独行，尝为广西提刑龙隠有宗仪与张觐关，杞诸人名。
关杞，字蔚宗，防稽人，熈寕间提举常平，先是，有提刑余藻，与其同时人游诸山，凡所题名，多杞与藻手笔王祖道，字若愚，福州人，以直龙图阁知桂州，蔡京开邉祖道，诱王江酋杨晟免等使纳土，张大其词，言向慕者百三十峒，五千九百家十余万口，宜开建城邑，制百蛮，以武臣为守，置溪峒司主之。诏以为怀逺军且颁诸司使至殿侍，军将告命，使第补其首领，置二砦为立学，又开置允格，第州与张庄先后其事，共要官赏。
张庄者，应天府人，字正民，为广南西路转运使，希祖道防鋭意拓邉，寻代祖道，以集贤殿，知桂州，自撰平允，从州城赛记，归功祖道，论者以为虚美，中书舎人字文粹中言：祖道及庄擅兴师旅启衅，徼功妄言，诸蛮效顺，纳欵得地，当时柄臣揽为绥抚四夷之功，奏贺行赏，张皇其事，自昔欺君，无大于此，朝廷既追贬祖道，庄责舒州团练副使，永州安置，再贬连州，其后有程邻亦袭庄迹而起。
程邻，字钦之，鄱阳人也，父节，绍圣间，帅桂缮脩逍遥楼，更名曰湘南，复于掲帝塘上，建八桂堂皆李彦弼为之记，邻代父政，仗其才智，欲招徕外夷，以视广土，遂建筑隆兑之议，论者以为得不偿失，大抵祖道及邻皆以拓地受上赏，而朝廷受其蔽云，祖道与庄及陈遘诸人，游龙隠者二祖道，被召与庄，游清秀者，一龙隠有节小像，彦弼賛之曰：玉立千仞，陂注万顷，神抱天倪明，韬内景巻舒幄筹，阖开蛮岭声，纒斗南功篆金鼎，又有崇寕间，奬谕书，文多不载节，字信叔，有与米元章往来诗邻，则无足称者。
陈遘，字亨伯，零陵人，转运判官，从王祖道游龙，隐遘在真州，曽收治花石纲，扰漕河者，风裁凛然后死于中山之难，陶逵与弟逈皆零陵人。
米芾，字元章，其先防阳人，建中靖国元年，真州东园，以诗送教授推官，李彦弼兼简，桂帅程节节亦有诗答之，彦弼将芾与节，所答并镵之，龙隐岩伏波山，镵有芾小像，旁有芾与潘景纯熈寕，七年同游名，备考其年，是时，芾仅十七八嵗方信孺谓其尉临桂来游，疑无是事，史与蔡天肇所为，芾墓志，但云尉浛光题名，或好事者为之，信孺好竒力辨非一，像有髙宗賛乃芾曽孙秀实为静江府支使，所携至者，景纯嘉兴人，熈寕间曽，知永州李彦弼，字端臣，庐陵人，才藻横放，恒自拟李翰林白然譔制特尚新竒亦其癖也，在桂当程氏父子之间作湘南楼，八桂堂筑兊州三记皆侈丽可观，又曽与曹迈逰风洞有长句，镌之壁，乃其子昻霄书，大抵彦弼父子皆喜，效米芾书米，亦有送彦弼教授，桂林诗，留桂最久，其官惟见称，权通判桂州军疑，或止此吉志，仅载其科名，不及其为人，必负才陵物，不为乡里所称道者，时从事周刋记，释迦寺然才微逊李。
谢勲，字致逺建安人政和三年春，与同时李温，田永年裴峣楚执规，杨书思游雉山，及叠防之，石门洞，勲举进士，而有军功，其破黄安俊，亲巢穴，擒安俊，斩之，以功转右武大夫，建寕志谓其膂力过人，云：
朱辂，字国器，郴人，政和间，曽与韩靖诸人，游龙隐吴亿，字大年，蕲春人，漓山之水，月洞及龙隐皆有亿所篆，但自称为谿园居士。
沈起，字兴宗，以天章阁待制，知桂州，先为转运时，与提刑章，岘游隐山。
刘彞，字执中，福州人，直史馆，知桂州，龙隐有彞，与张觐诸人，题名桂自萧注始建灭交之防，其后起彞相继，欲规以为功，交因宼邉，寝不可制，事闻，贬起团练使，安置郢州，徙秀卒，彞贬筠州团练副使，安置随州，又除名为民，编循州，徙防州。
洪彦升，字仲逵，饶州乐平人，尝辟广西经畧府或称其材，擢提举常平，御史中丞石公弼荐其提举广西学事，与谭掞及其乡人程邻，以腊月游龙隐。
李升之为转运副使，与谭振尚肃之，黄铎游伏波，有诗乗月泛漓江，明日，以诗视章，岘，岘欣然为和，宋史赵良嗣传言，良嗣已窜栁州，诏广西转运副使李升之，即所至枭其首。
张徴以监察御史亦临斩童贯，贯时窜吉阳军徴于桂闻贯未至，乃往南雄，诛之徴有龙隐岩诗。
董必字子疆，宣州南陵人，时章惇与蔡卞将大诛流人，遣吕升卿往广东必往，广西察访，哲宗既止不治，然必所至，犹以惨刻按胁立威，谋遣人渡海害，苏轼以其属彭子民，泣諌而止，必与孙覧诸人一宴游雉山。
蔡怿字乐道，胶州人，宣和间，知桂州，伏波七星，曽公龙隐，皆有所至之迹，与之游者，提防刑狱尚用之，仲明亷访使者张洵仁仲又有清源，刘镃逢时，晋江吕汴子防祥符冯元震亨之襄陵侯材，晋卿苍溪，王蕃子宜张洵浚仪人，许彦先，字觉之，南雄，始兴人，累官殿中丞，迁广南西路转运使，熈寕六年，与张觐诸人，游龙隐，彦先自题名于石，其官称，但曰察访广西公事，似以使至，尚未为转运时也。
林保字芘民，鄞人，两辟主管机宜文字，时将士率俘平民冒赏，保覈正之，全活为多，家居十余年，安贫著书，后官至权吏部侍郎，假本曹尚书，以敷文阁待制，奉祠，伏波山有保，宣和庚子同三衢，毛子嘉等所题名。
漓山人曰：老子有言，治大国若烹小鲜，嗟乎！大国尚尔，况理小国者乎？又云：小国寡民，使有什伯人之器而不用，使民重死而不逺徙虽有舟，舆无所乗之虽有甲兵，无所用之，信斯言也，盖莫若以简静，风教哉！况桂全部曽不当江，河南北一大郡，山童而不材，水浅而无所畜，加以苗夷，时肆毒螫，不有长者，防视之，寛其徴发薄其调敛，苗非深入，不轻议兵民，胡以有乐生之心一反，此道骚然烦费，欲求安富，何日之有？故曰：民之难治，以其上之有为，是以难治民之轻死，以其求生之厚，是以轻死夫民，轻死则难乎为上矣，至谓佳兵不祥，孰谓伯阳而不达于治国哉？汉文最称，明主曹平阳亦贤相国略用之，以臻清净之治，宋因制法，要在保民如传中，栁开黥卒不应条，收下御史狱，胡宗回妄系平民至死，亦罔不按以劾祖道诸人伸国威，以恢王略，何不可者？宋史力诋其非，似皆不能坐进此道者也，或曰：子儒而谈老，可乎？曰：吾桂小国也，简静者，是使桂乐生之方也，是孔老之所同也，不然，何以敬简？临民之言为然也。
桂故巻四
<史部,地理类,山水之属,桂胜__桂故>
钦定四库全书
桂故巻五       明 张鸣凤 撰先政下
宋自宝鼎没于金源，翠华飞于浙水，土宇既蹙，干戈是寻，内则有战士之奉，外则有虏，币之征，视昔全盛，不能稍减，加以盗讧，其中潭衡而南，半遭钞掠，曹成且逼，几被蹂躏，桂事亦孔棘矣，不知当时羣公所以安集本土，捍御外虞，上之给国赋，下之纾民力，其防安在？况吾桂西南，举足夷境，其人恒侦伺中国盛衰，以为叛服，民或咨詈，夷必陆梁，一夫盗兵，阖城旰食，宁得揆吉日休公事，偕我同好，称彼兕觥，方舟而泳，清川连骑，而窥碧岫，以行乐哉，故观司府之雍容，则知闾阎之暇豫，厥后増楼橹以与天翔，浚池隍以絶地脉财不告诎，民不告病，天下詾詾，为元灭宋，桂独守义，効之以死，不由羣公，当俶扰之秋，施绥辑之政，能致此乎？惜无纪述，令人繙书，而重慨焉。
周因字与道，浦城人，建炎间，直徽猷阁，知桂州，先是，因任湖南转运使，上语及谿洞事，对曰：有边事，边臣之福，无边事朝廷之福，时初得燕蓟，故语及之，因在桂曾游屛风山，与栖霞洞，其名在屏风。
李弥大，字似举，吴县人。知静江府，奏广西边防利害甚悉，上多采用之，召为工部尚书，广西提刑韩璜劾其在静江日断盗引绞入，斩坐贬两秩，曾易栖霞洞，名曰仙李，其客尹穑为之铭，文甚清警。
尹穑者，字少稷，尝侍其父于桂官廨，故有仙李铭，仙迹记皆在栖霞洞中，龙隠亦有尹温叔所题字云：子穑侍游温，叔即其父也，穑后官殿中侍御史，历迁谏议大夫，力主和议，论者多非之。
刘彦适，字立道，绍兴初，知静江府，与陈兖董棻，赵子岩，孙觌游曾公岩，是时，孙觌自象州放归，道经于桂，诸人以其有时名，乐与之游，兖字景渊，子岩，字少隠。
董棻，字令升，父逌，以博达，闻于古书画，尤所精鉴，今世传书防画防，皆逌所论著，棻世其业，著述亦广，有广川家学燕闲，常谈诸书，棻与孙觌，游时为提防，刑狱张宗元，字渊道，方城人，事在赵鼎，传鼎以桧恶，徙居吉阳军，三年，门生故吏无通问者，宗元和静江，常遣兵校渡海往视，餽米醪者相继，七星山有题名，所与同游路，彬曽几方滋，刘昉皆闻人。
路彬，字质夫，晋阳人为提刑，时上章乞减广右上供布钱见桂人张仲宇所为，盛事碑中。
曾几，字吉甫，贑人也，绍兴间两为运判，一迁副使，治尚清净，不携土物，人称其廉，贑志谓几为文醇正雅健，尤工诗方滋，字务德，桐庐人，其在静江于诸迁谪宻为营，防遂物故者少，移番禺，亦谨事桧，尝制异香，爉炬遗之，桧闻其善视流，人谓有观望意，偶问所亲以其人，善对乃已，桧死，坐罢，随值胡铨，召还，感滋旧恩，延誉朝右，滋因得复职诸山有方洪，字稚川，亦桐庐人，必滋弟也。
刘昭，字方明，潮州人，先侍父允，在桂宦邸，昉时尚幼，不及游诸山，最后从蜀还，潮泊舟，伏波山下，闻复帅湖南之命，乃自题伏波山志其事，潮志称允，其学该贯，歴有吏迹，第不及在桂为何官？
刘彦登，字允升，庐陵人，绍兴间，通判静江府，帅方滋雅重之，比满装行，滋为祖道，又命僚幕申宴为别，在坐十有四人，内程佑之，字升夫，自洛阳家，此盖二程之后，其人亦以学行为桂人所推重其名，俱在北郭外，望夫山，吕愿忠字叔恭，知静江府诸山多有诗謟事，桧以李光胡铨为桧所怨，两人并贬在其部内，愿忠欲搆害之以快，桧即奏光在贬所，与胡铨诗赋倡和，讥讪朝政，乃移光昌化军，他日又妄言秦城驿有王气，率桂衣冠，为诗颂桧，且欲致推戴之意，诸与游者刘襄朱良弼叶仁，陈廷杰亦阿愿忠意至，改中隠山为吕公云，宝积山诸葛亭下，亦有岩曰：吕公不知何吕也。
汪应辰，字圣锡，信州玉山人，通判静江府，逾期不得代，乃防檄归省其母，史称应辰刚方正直敢言，不避曽一游龙，隠给清秀岩僧劄曰：判府状元，汪公应辰少年举进士第一，同知枢宻刘珙言于上曰：汪应辰，陈良翰，张栻学行才能，臣所不及，其为名流所称引如此。
张孝祥，字安国，歴阳人，英悟絶人，绍兴中，廷试，主者首荐，桧子上亲擢孝祥第一，后积官集贤脩撰，知静江，声绩日茂，尤以文翰为当世所歆羡至，不敢名，但称紫微，云以孝祥，故紫微舍人。
张维，字仲钦，延平人，同时张孝祥有才名，与维同官，建康独器异维赋，朝阳亭诗以赠之，孝祥知静江，维为提刑，两人相得驩甚，同游山水，多有题咏，及维代，孝祥知静江，孝祥因改水月洞为朝阳，复赠以诗，用申前期，维亦改玩珠为还珠，以孟尝比孝祥又题中隠为张公洞，以致恋别，孝祥之意，维开西湖潜洞与张公洞记，皆其里人曹摠书摠，后以朝散郎，知衢州，维一字振纲，见延平志。
范成大字，至能，吴郡人，乾道间，知静江首，奏裁漕司，行盐不便民者，次禁部内勿得暴露遗骸，仍籍记僧道舍歴年寄棺无主者葬之，遣官以祭其文曰：维乾道九年嵗次癸已辛酉朔，二十五日乙酉，朝左奉郎，充集英殿脩撰，知静江军府事，提举学事兼管内劝农事，充广南西路兵马都钤辖，兼本路经畧安抚使兼提举买马吴县开国男，食邑三百户，赐紫金鱼袋范成大谨遣左廸功郎，临桂县令陈舜韶，左廸功郎，司法叅军郑郧，以清酌庻羞之，奠祭于新塜，诸君之灵，呜乎！圣人有言，卜其宅兆而安厝之，则凡死无宅，兆者不得其安可知也？形魄降于地骨，归复于土，然后其魂气，无不之也，故曰：人死曰者，归也，不得其安，不得其归魂，覊而无托，天下之至悲也，桂林之俗，或不葬所亲，寓其骨于浮屠，而颡莫此也，与夫逺游客死遗骸，委骼狼籍，散乱而弗收者，不知其几也，呜乎！若尔，诸君生何罪于天？而今乃至于此也，太守之来，恻然动乎其心，若已手之而弃也，属吾同僚，出公帑营燥刚，实觉华之原，钟官之墟，郁然砥然，以为诸君之墓隧也，举凡无归之骨，而竁之域于前列者，有官君子也，分封于两旁者，姓字不传，防漠君之也，祭之虽非其亲，藏之虽非其里，有以安而归之？何异于其亲与里也，日吉辰良，肴芬而酒防魂兮即安，无南无北，无东西也，牛羊弗践，樵薪避焉，诏于终古勿毁，勿夷也，呜乎！哀哉成大帅，桂可纪者非一，以斯事史不载，故特着之。
张栻字敬夫，广汉人，家世学业，具宋史，中其知静江，籍诸州黠卒，敎以战法，又时檄谕溪峒酋豪弭怨睦邻，毋相杀掠，猺与诸夷无敢为梗，已乃缮饰尧山，虞山祠，时与賔佐临眺山水，其留题颇众，又有劝农诗二十四章以多不能录，弟枃，字定叟，亦官帅幕龙隠有枃与其甥甘奕同游名。
郑丙，字少融，长乐人，性劲特，欲以直谏显名于世，又孝宗在御，喜纳言得丙，所奏请汰冗滥，章制下，亟行如丙，奏廷臣侧目，巳乃因事劘切，上下不谓忤，寻以駮陈年女狱词及阻，韩子师援曾觌，起废两事，言者诋为卖直，上不聼召，丙谕曰：朕自喜给，舍得人矣，丙立朝风节类此，其官广西范成大张栻，乐与之游，名在西，霞水月洞，宋史以其论道学，事遂薄，丙为人极力指斥，然亦不审于名实之辨矣。
梁安世字次张，括苍人屏风，岩有安世诗，其自序云：与范成大同举进士，曾于弹丸，岩赋乳牀赋曰：吴中以水为乡，岭南以石为州，厥惟桂林岩空穴，幽玲珑嵳，峩磊落雕锼，欲縻绳而篝火，窘粮絶而道悠石有脉，其何来泉春夏而渗，流积乆而凝附赘垂疣，或击斯钟，或振斯裘，或莲斯葩，或笋斯抽或胡而龙，或脊而牛或象之嗅，或鼋之浮，或麟其角或马其驺，或跃而鱼，或攀而猴，或粲金星或罗珍羞，或肺而支或臂而瘤，或釜之隆，或囊之投，或溜而塍，或叠而丘，或凿圭窦，或层岑楼，或贾犀贝，或农锄耰，或士冠缨，或兵兠鍪，或下上而相续，或中阙而未周，稽本草之乳，牀特精觕之不侔，尔抑尝以嵗而计之十万年而盈寸，度寻丈之积累嵗合逾于千万，肇开辟而距今，邈春秋，其几换蜡屐之士，倐来亟散，讶泉乳之能坚，若朝菌之暮旦，孰知顽矿，天理宻运自立于岱，能言于晋，望夫而化殒星，而镇生公谈妙而防头，初，平叱羊而争进，凡如剑如佩，如绅如弁，如拱而侍，如坐而盻，既具，人之形体，葢阅世而黙，见吾将灰心槁质，孱顔畔岸，兀坐嵌岩之侧，观融液之流转，自分及丈，十百而羡髙低聨属柱擎，防建小留侯，济北之遇玩蓬莱，六鼇之抃，俾磨崖刻画之，子孙当语之以老人，大父之贵贱虽盖倾而舆穿，戴一姓之奄甸，傥谓瘴乡之不可乆居夫岂知处夷险，而其志不变者耶？赋后有序，曰淳熙，辛丑，长至括苍梁，安世拉清江，徐梦莘刘昌诗，柯山李秩，严陵邵端程金华，徐之茂，宜春孟浩来游，因论乳泉凝结，书此刻之，安世在桂与梦莘最友善。
徐梦莘，字商老，清江人。主管广西转运司文字，常与乡人宦游桂者十二人，集湘南楼，约共砥砺，为诗见意，且镵之弹丸，岩梦莘曾从广西安抚干官，朝廷直与东西漕司于境上，议塩法力，执广西官搬法为便，时绌其说，不三年，竟复如梦莘，言梦莘喜著述，为书甚多。
孟浩，字养直冝春人与徐梦莘同时在桂同修乡里防，袁志称其防介为文有法度，先是，奉新有王从言，辟桂宪幕，亦与其同时诸人逰龙隠题其字曰：师孟奉新志称其防退。
詹仪之，字体仁，桐庐人襟度，夷简自转运，知静江在桂甚乆遇暇集僚属造诸胜处，故诸岩多所镌名。
陈畴其父昭嗣，淳熈间通判，静江时，畴未冠，侍昭嗣宦邸，亲见昭嗣，每从詹帅仪之逰及畴自知永州，为广西南路转运判官，经水月洞，覧仪之与昭嗣题名，感伤追记，然零陵志亦载畴，在官有善状。
刘焞，眉州人，淳熈间帅，桂有平反贼李接功，曽见弹丸，岩前平畴广野，谓可骋眺，因买以为圃，缮亭造梁于其间，乘暇宴集，提刑梁安世为之记。
林光朝，字谦之，莆田人，为广西提防刑狱，范成大复水月洞，铭其序中言与光朝议合乃复之，光朝有集二十巻，陈宓，序称其森严奥羙精深简古，上叅经训，下视骚词，刘克庄亦谓髙处逼檀弓，谷梁平处，犹与韩并驱，世亦不以其言为过云。
朱晞颜，字子渊，新安人，绍熈间，知静江府，晞顔为人豪爽自喜，然最倾意于当世，有文名者，其赴桂经，鄱阳留访洪迈在桂得石屏，又以遗迈得迈，石屏记，乃自为防，镌之龙隠又诸山多晞顔，所题。
刘頴，字公实，衢州人屏风山之逰以其字与诸人镌之壁，頴于衢，声为力学。
杨獬，字正伯，清江人，名在栖霞洞，临江志称其有学行，为其鄊后学所师法。
蔡戡，字定夫，莆田人，其帅静江，与提刑廖瓌运判，呉猎逰隠山戡在府，着有分野，总论至今，言分野者多述之，呉猎醴陵人，字德夫，张栻雅知猎，以平南簿，檄摄静江，教授刘焞代栻，辟为本司凖备差遣，其后擢转运判官，及开府，江陵有捍御功，方信孺以猎往为运判，知其父崧卿前判运多干略，因请撰崧卿祠碑刻之龙隠文多磨灭，故不载。
方信孺字孚若，莆田人，其大节在宋史，自道州擢为转运判官，父崧卿，先为运判，甚有治声，桂人祠之，及信孺至，大为增缮，请呉猎记其事，莆田柯梦得撰迎送神曲，其褒扬先漕如不及，人以为笃孝，他日于西山，择最胜处，创起馆宇，期欲奉母偕隠其下名所营，曰：碧，桂山林自为之，铭其文，今尚在山中，又爱琴，潭水石题以示志曰：吾何得此为菟裘之地，乃漓山云崖，则亲筑轩于崖之阳，乘兴独往，往则必留，曾语守轩僧了，真曰：先祠在永宁，去此不逺庶防神灵，谓不肖孤在近，或喜得暂依也，间屏驺从小休轩下，伸帋濡毫有所撰述，不移时，草具当其得意处，望崖而叹曰：平生方提刑，以好山水，闻孰信兹山，寓笔研哉？最后以提刑至，故于桂诸山探赏屐，徧制文赋诗，曾不停思，然亦往往有宕逸之气，其兴学厉士，宜州多纪之具，龙谿书院，图与养士田记中张自明，字诚子，江西建昌人，治行在宜州甚着，或有称其仙去者，盖以自明，雅好仙故尔。桂诸山多自明，所镵诗。
邹应龙，字景初，邵武，防宁人，举进士第一，嘉定间，知静江龙隠有与客同逰名应龙后，官至端明殿大学士知枢宻院事权叅知政事，卒，赠少保，諡文端。其为人具，宋史本传。
柯梦得，字东海，蒲田人，以善楚辞为其乡名辈方信孺所知，曾从至桂，信孺请其为撰，先运判崧卿祠中，迎送神曲，其祠曰：思公不见兮我心愁，八荒兮逺逰严祀事兮嵗修几来下兮，淹留勤恤，祈天兮惠泽，周如父母兮子孙谋，非公休我兮，我何以休？谁知公心兮，不独桂人是忧，衡杜兮荐羞，桂醑兮芬浮，临飨兮谁酢？酬胥乐兮，和气流是感，是慕兮无昭幽，惠我桂人兮百千秋，菲荐毕陈兮，歆斯鉴斯，歌鼓方洽兮，送歌继之，拥翠云兮祥风驰，乘雾毂兮，扬桂旗，秀峙兮莹澌，可逰兮可嬉来，何从容兮去莫追，怅望不及兮天一涯，化灾沴兮，景贶绥，愿修尔兮，祀事孔时，其刻在今栖霞洞。
夏鸿，池州人，尝与弟鹏撰十三代史略，后辟为团练推官，其题逰以字彦鸿，镵之屏风山。
赵与懽字恱道勤人曾与翁子东诸人，逰辰山后立朝，有清直名，拜少卒，赠少师，追封奉化郡王，諡清敏，累赠太师，隠山有豊和，李曾伯诗亦鄞人。
管湛，字定夫，括苍人为广南西路提刑，擢知静江亭，隠山曰：卦德潜洞，曰俟德，其时提刑方信孺转运判官陈孔硕，皆一时之良，故湛每逰必与两人俱。
陈孔硕，字肤仲，长乐人为广西转运判官，以时医者，惟诵脉诀，不知有脉经为覔，善本刻之漕司。
许子绍，字季绍，歴阳人也，藻思轻隽，有留题龙隠诗洪氏随笔中谓子绍监左藏库，时欲得太常丞，时相抑不用，乃出为静江府通判。
王卿月，字清叔，临海人。淳熈间，以奉议郎，直秘阁，知静江，曾招徐梦莘诸人泛西湖，列名潜洞。
杨方，字子直，临汀人以出按所部，管湛等觞之，白龙为勒，其语于岩石。
赵崇模，字履规，丞相汝愚诸子也，水月洞，勒有德政碑，先是，其兄崇宪知静江有羙声宋史贤之略不及崇模，大抵贤者之后，克肖固自多也，崇宪，字履常。
张金丹阳人，为转运使，时喜与郡人滑懋逰懋镵金所为诗于龙，隠金亦自纪，与懋等名在水月。
赵孟藡，字君啓，曾与陈铎诸人逰中隠南安志载孟藡知南安军，有惠爱。
曾原一字子实，贑之，宁都人，诸山镌有与赵希囿辈同逰年月原一慱学，工诗，从当世知名者，结江湖吟社，所着有选诗衍义苍山诗集。
陈谠，字正仲，莆田人，莆阳文献传云，谠于羣籍，无不该贯，赋诗属文，不为险语，而雅有典则，尤工书法，其大字遒劲处不减，蔡君谟弹丸，岩有谠诗与其所书题名，宋史吕祖防传中言殿中侍御史陈谠请杖黥，祖防如程松言，乃杖之百，配钦州牢城，谠亦附侂胄者。
姚宋佐，字辅之，桂阳人，郴志云：郴人与刘愈诸人泛舟西湖，郴志谓宋佐有诗名，然其性防介，虽两仕，而家仍贫同，逰有曾伦长沙人，詹仪之帅，桂从逰者郡文学陈邕，邕亦长沙人。
崔与之，字正子，增城人，事具宋史，其为广西提刑，廵行所部，即荒徼大海，传车皆徧，号为匆匆，不及作诸山之逰者及被防奏事，管湛饯于七星山，至今刻在山中，李大异豫章人，庆元间，知静江曾以劝农之雉山，从容与僚佐宴语移时，又嘉郡人刘晞居辰山，有隠者之节为题所居曰蛰岩，因赋诗以宠之。
胡槻，字伯圆，庐陵人先曾通判静江后，以右文殿修撰为府帅，笃于雅故，时刘晞乆殁见其子孙，怆然念之，追叙其往，昔论交之谊，书巻授之，戒勿相忘！仍録与晞诗，晞子居显刻之辰，山槻于穿山，书月岩及题名，或云穿山诗即槻作祖铨，即上封事，请诛桧者，槻与弟榘官皆至尚书。
曽宏正，临江新淦人，以直秘阁为转运判官诸山多其诗，又以父忠节公，三聘神道碑刻之龙，隠后临川罗愚，亦以其父防所得御书，并其遗像于龙隠刻焉，所不采录，具龙隠山论中。
李闳祖，字守约，为临桂主簿，辟古田县令再辟，广西经干曾与方信孺逰伏波山。
徐清叟，字直翁，嘉熈三年，以朝奉郎集英殿修撰知静江，是年九日，与提刑黄自明，逰曾公岩自明，会稽人，字明仲，寻于淳祐初亦知静江，先是，龙溪顔頥仲于嘉熈二年，亦帅桂与长沙钟震为龙，隠诸岩之逰頥仲字景正，范应龄，字旂叟，豊城人歴仕以清直闻，为广西提刑，庐陵罗大经时在幕下，亲得其为人，见大经所著书中大经，字景纶。
钟震，字春伯，长沙人与顔頥仲范应龄逰诸山震尝刻父将之，登峨眉亭两词。
董槐，字庭植，濠州定逺人官至右丞相兼枢宻使事在宋史龙隠岩有廸功郎，监广南西路经略安抚司犒赏库门生陈弥寿所为，德政碑以磨灭不可读，故不录弥寿，字仁父，衡阳人。
李如圭，字宝之，吉水人，与临江刘正之，豫章黄铢宴集，龙隠正之，字子正，铢字公权，如圭正之，后皆有闻魏郡王，子羽时亦在坐。
赵师恕字季仁，端平初，以朝请大夫，直焕章阁，知静江勒诗，穿山乃其去官，与僚属别者，龙隠亦有郡人秦祥，发所为师，恕碑罗大经，曾从师恕逰栖霞洞赋诗师恕，闽之长乐人，白龙洞，曾宏正题名，内有三山，常挺挺亦闽人，后官至叅知政事。
李曾伯，字长孺，河内人，淳祐九年，知静江府兼经略安抚使，其后以湖南安抚使兼广西制置使，移司静江府，逾年，以广西经略司官属，改称制置司官属，曽伯城筑关隘，训练民兵，旁及峒丁，申严防遏，开庆元年，进曽伯观文殿学士，曽伯先后帅桂，故诸山镌题颇众，后坐元兵从他间道经部内曾伯婴城自守，不能备御，罢去，家于嘉兴，然曾伯于宋末，所在扞边，足称劳臣矣。或惜其见忌于贾似道云：
胡頴，字叔献，湘潭人自广东移节广右，与李曾伯先后在镇，筑浚城池，其劳居多，有提刑章，时发所撰记在城北，宝华山，文漫灭不可录，其图尚在。
杨允恭，字谦仲，长沙人为道州教授，时胡頴移湖南，允恭上谒，頴以其夜坐歴验无语，允恭，允恭对曰：以为无则无矣，从而察之，则是又疑其有也，頴甚善其言，允恭在桂，从李曾伯逰龙隐坐间有赵畣夫，俞仲，全州人徐敏子，黄冈人，提刑淮西，以贪削秩，安置江州，后起帅桂复以劾罢乆之给事中张镇上言：敏子肆杀黩货，流毒桂府，诏仍旧覊管，敏子先以奉使至桂题名伏波山，吕师防，宋末帅桂闻其叔父吕文焕以襄阳降，元上章待罪，乞觧所任不许乆之召赴阙，謟贾似道，即以师防权刑部尚书，都督府叅賛军事任中流调遣，命下二日，即遣人诣蕲请降，闽人朱禩孙亦尝帅桂后，擢荆湖宣抚以江陵，降元吕与朱并以其名题之山。
朱广用，以建康都统制调戍桂刻其所得奬勑于华景之壁，其文曰：勑，广用蠢彼防戎，敢干王略，肆猘狂之侵轶，乘边塞以驿骚，蹂躏蜀淮，窥闯襄广，翘萌芽傲霜雹，自速天诛，陈师旅，如霆雷维扬，我武，頼阃臣之指授，暨守将之扞防，张貔虎之威，厉熊罴之士，联首尾而相应，一心力而有勲，凯奏屡驰，狡谋莫逞，然焦获尚为整居之，计幕南，未闻逺遁之期欲底肃清，正严备御，斥候望烽燧不得卧，将吏被甲胄不得休，暴露郊原，蒙犯矢石，属此沍凝之候可胜劳苦之情，霏雪来思深念，采薇之戍，多寒附勉，庶同挟纩之温，夫推恩施惠，则人忘其劳，均食同服，则士奋其勇，咨尔统戎重任，体予当馈之怀，勤务抚循，俾皆豫附各效，摧锋之力益坚，敌忾之忠，荡涤腥氛，靖安疆场，伫战多之来上，廸懋赏以报功，故兹抚谕，想宜知悉，汝比好否？遣书指不多，及广用表谢，亦以其表附刻勑下，李曾伯隐山之逰广用及汪光皆豫焉。汪光亦兵帅龙隐，又有总制出师军马，防路马，副军副总管，诸人之刻其名，并铲去之，岂以在戍主客相嫌，不用约束哉？或残忍不职，为桂人积怨故也。
漓山人曰：南宋逰者名书诸山，大略具是矣。终之以兵，帅何？夫治乱逓乘，譬之糺纆兵，盖士大夫所讳言者，设令边圉檄飞山亭烽举，可遂不下堂，皇以却之，耶手握筹，防躬擐甲胄，本非所习，其驱之前列者，又多市人望风而溃，亡足异也，不得不驾言，主兵脆弱，借之他所，及客兵集而祸有不可胜，言者逺则厐勋之廻戈，近则昭州之拥甲，此非其覆辙乎诸衞将校世授爵秩髙皇帝任以御侮，为万世之规，岂独行一时之赏哉？一谓将门出，将不烦外索，一谓生长彼中，能其水土，且山川险易，技击长短，皆习知之，幼诵韬钤于武学，长试弧矢于监司，又惧宴安鸩毒，抏精损力则有不得乘肩舆，及挟牀上马之条，列圣为此，虑深逺矣顾久弃莫举，又何诚及今修复故事，明视令甲，每当选用，颛主武健不器之，以儒雅庶，纨绮之态渐销，果毅之气益奋，行之数年，主兵自张猝有叵测，母烦士大夫亲驱市人而战，意者其道或在兹乎？盖兵无勇怯，在将校所用尔，不亟是图，至恶客帅，勒名相髙吁一何见之晚也！
桂故巻五
钦定四库全书
桂故巻六       明 张鸣鳯 撰先献
桂在前世南际朱厓，西连黔府东北。与楚为界，地防数千里采山，入水列方物，充内贡者，与他所驿使，项背相望，独于名贤鲜可，覩记汉暨六朝逺矣遡唐讫宋，亦裁十数公而止，虽然，此其不名，在山必论，著有与是志相发明者，不然，何弃彼取此，抑桂旧俗，微涉不好学，故曰：邑有忠信，不如好学，信矣，夫茍好学，进足扬国，休退，足端里议，所谓文献于是乎存传不云乎？不有君子，其何能国？谓之君子，别于众庶，岂独为其拥显号，高赀尔哉？故因诸山，略序先献章，斯志所由起焉；其或不详，盖无所征矣。
唐
曹邺，字邺之，自云魏武之后，不知徙桂所从起，其寄监察从兄及贾驰诗述邺西园皆云，我祖即名字，并取邺，必其后也。颇慕建安，七子诗，故其所为亦多古体大，中间进士及第，歴祠部终洋州刺史，然邺始为太常博士，时相髙璩白敏中相继薨，邺建言璩交防丑杂进取，多蹊迳諡法不思妄爱曰刺，请諡为刺。又责敏中病不坚退，且逐諌臣举，怙威肆行，諡曰丑。邺之持论不阿，略见两人传本家，阳朔后居桂城，阜财坊坊，在市西门，其时令狐观察以邺，所居改为迁鸎，坊邺于桂，有碧浔亭宴，上诗唐两诗人家桂州，其一名唐，字尧賔，太和间进士，曽辟为府从事。
赵观文临桂人，干宁二年，状元及第，陈太保可环拥节南土，改其所居坊曰：进贤以表之，观文起自逺所入取髙第意欲借以渉要地，多所干济，值宦寺窃柄，大盗蜂起，遂归家，赍志以殁，郡志谓其官终侍讲，则不知之矣，至今尧山，虞山两庙有观文祭器碑。
宋
张仲宇，字德仪，临桂人，绍兴间，里人黄齐以知昌化军入见上，请增郡所举士，比前多二人，又见齐言折布事，里中称便，仲宇羙之记其事于中，隠岩壁其文曰：桂林为广，右二十五州之都防风俗淳古分野，宁固自秦，汉以来，无干戈之患，和气所薰，山川秀发，城北七十里，冈岭盘纡，即始安原脉，熈宁初，频有祥烟，紫气葱其上，父老异之而莫之识，未几果符，今皇帝建封兹地中兴，海防验，今推昔信，芒砀之云：不为虚应也，崇宁间，尚书王公祖道来，帅是邦，念郡庠湫隘，风教未敷，乃辟而广之，诱进学者，又采堪舆家之说，洫子癸之流以注辛戌，环城有水，如血脉之荣，一身遂闻之，朝故大观二年，准勑着令壅隔，新洫者以盗决黄，汴二河堤防法坐之，距今应举之士，十倍前日乡贡旧额八人而巳，秋闱校艺，主文者，每有遗才之叹，绍兴二十六年，知昌化军事，黄公齐邦之先达也，入觐宸扆，首言静江，属兴王开府，圣泽所沦，士才日茂，而取不及下郡之半，乞稍优之，上可其奏，増解二名，先是，宪使路公彬上章言：广右土产瘠薄，乞减静江夏税上供布钱以寛民力，然不及军装布，至是黄公复乞之上，亦依奏，迨今二年，疋输一缗，二侯之请也。昔子产为政于郑，舆人诵之曰：我有子弟，子产诲之，我有田畴，子产殖之若此，邦之民沐，圣恩寛惠，膏泽濡，皆二三大夫推仁教养之意，而独无志，谨书其事，镌于名山，传之于后，于以昭示来世，尔潜洞亦有仲宇记范公成大谕民及时举葬文，盖其人以文名于时者，齐字义卿，举进士，初，尉富川歴知昌化军，与防州以能吏闻仲宇，官爵无所见，自仲宇后四十余年，乃有张茂良。
张茂良，雅有著作才，又笃躭古，故为文气髙语洁削去，宋季朽琐之态，惜时亡传者，独余有漓山，所刻为广西经略，显谟赵公德政，颂序曰：绍定四年秋，有诏帅广西赵公，进直显谟阁，易镇宝婺，桂人德公之久结恋不释，即无量寿佛宇，西偏肖像建祠，寓其去思，犹以为未足，乃相与诵述善政，刻之水月洞石崖，此石永存，德名不朽，公丞相忠定公之子，名崇模，字履规，屏翰我邦，六阅嵗纪政先仁恕，镇静不扰，捐利子民，恩惠周浃，本端末整，阖境晏清人，享和平之福，形诸歌颂，理则宜然，颂曰：帝奠区宇，粤居南土，连帅之尊，桂其治所始，时桂人憔悴数罟，诏公于蕃，拯其疾苦，宣上恩防涤，以膏雨防剔蟊，蠧民胥蹈舞喧喧歌，謡谓来何莫？帝曰：嘉哉，寛我忧顾，赐玺增秩，事循汉故维公之德，不茹不吐，施于有政，威以仁，寓安民之安，弗庸，钩距耘耨，缉绩仓箱，筐筥，赋尔代输，屡捐帑贮，环堵晏眠，吏母扣戸平价发廪，以哺饥阻，敛散循环，邑有髙庾攻坚易朽，加惠黉宇，有羙南轩绍其遗矩，吁嗟先贤，魑魅是御，揭祠烝尝，兰借椒醑，风化所系人心，起慕什伍，其旅廼搜廼补筑室万楹，蠭屯分部，粤俗禨，妖巫防貐，发摘窜斥絶其根绪邻，荒民流，襁负蓝缕，赋粟，结庐于时，处处槥敛，道殣，分命缁侣，嘬免狸，蚋惠及胔腐，凿石他山，康庄坦歩虹梁广济，屹若砥柱，南渠可舟，濬堙防淤，潭潭督府，匠石斤斧，丽谯凌云，铁瓮安堵，篸带改观，水亭坡墅，游刃所及，百废具举，民不知役，约巳有裕江，闽、湖、湘，跳梁狗防，逾岭以南，寂然桴鼔莫猺岛居种蔓，盘瓠易扰难安，頫首妥附，为政以德计，效如许稚，耋相告公，我父母，今舍我去，如孩失哺，我言匪私，感在心膂，俾炽而昌，奚斯颂鲁公寿无疆，受天之祐，爰作声诗，磨崖江浒，崖石岩岩，昭示千古颂后列，茂良仕为潭州，善化主簿才髙位诎识者，深惜之，后有秦祥发，然非茂良匹也。
秦祥发，端平间，为广西经略安抚焕章，赵郎中德政碑，其略曰：端平更化，一洗贪俗，唯广右边郡，去天万里，贪官黩吏，肆毒犹炽，郡将多右班寡防鲜耻，抑又甚焉，人人无不思得贤帅为上宣德意，振桂所急，判府经略安抚焕章，赵郎中下车之初，不假外羙不沽虚誉，问民间之疾苦，询官政之得失，知乡民苦于征求，规画便利，亟与厘正，其有事诣府者，尤苦胥徒，居中多方留难，公皆汰去之，又严约所部官吏，勿殖货厉民，宾守不如约，风令自上祠以去，宾人绘公像祀焉，贺时有他盗，公即为之，调兵往□，贺得以无恐，宜阳兵变，亦赖公应时平定公讳，师恕寓居长乐曽，宰余杭倅，常德守荆门，持节防子湖，右剖符，江西宜春，所至有惠政，民皆德之，刻石七星，山祥发于文后，自称乡贡进士，先是，绍熈中有滑，懋所生介在一张之间，亦莫考其名位，所至独有防张金七诗。
滑懋者，其先自洛阳来，家于桂，懋则桂人也，以文学为转运使，丹阳张金所器，接以上宾，金常偕懋及诸僚幕泛舟漓江，徧眺诸胜，明日，独以所赋诗，视懋懋感其意，刻之龙隠复为之记曰：绍熈四年秋，丹阳张公来，主饷事，公家世人物，文学议论，推重一世，而尤精于吏道，始至，思有以广上恩，苏民瘼，首议脧塩额于支郡，以杜【阙五字，】送使于总司，以寛漕计，次则阁版籍之负教，编户之稚，津送落南之孤，以出领置腰铺增驿卒，凿井植朩，以便道途之往来，凡剔蠧栉弊，锄奸扶伏，无不顺民所愿，欲其厪恳备至，疑若日不暇给，而公乃从容如平常，间则与客登髙访古赋诗饮酒，以极其欢，懋间亦缀在席末，公尝手书是诗以见遗，翰墨芒寒，照映圭荜，求观者，迨今其未巳，盖公之诗，精深婉转，能写难状之景，如在目前，含不尽之意，见于言外，如前修所云者，故一言一句，人以争先覩之为快，是用镵诸岩石，以传示方来，时公以中秘帅东广去桂，盖逾年云懋，字和仲，因金水月洞题名，始知为桂人。
辰山隠者刘升之，或曰，晞其名也，有雉岩两字，在雉山旁刻，刘晞书按晞以明始升为义，或所云殆是桂虽多山，其依岩结室，非防僧则方士里中士人，托以遯世者絶少晞独居辰山，又先为诸生时，桂帅吕愿忠强晞共赋，秦城王气诗，晞不与赋，后帅李大异闻而嘉之，题辰山之岩曰蛰，或又曰，蛰龙且为二诗，以旌晞同时唐弼胡槻皆为之和，清岩有朱元顺，见礼于张孝祥，似亦山居者。
唐弼，字公佐，张栻帅桂时，弼与里人蒋砺李化皆从之，逰旧志载栻祭秦致政，文秦失其名，伏波山有秦，舜卿李南夫淳熈，甲午纪逰南夫乃化字则舜卿必致政字也，辰山刻，弼和经略寺丞，赠刘升之二诗，弼与蒋李三君必当时里中名士，栻于曾公，岩亦刻有三君名，先是，欧阳辟当熈，宁元祐间亦有名，辟灵川人。
欧阳辟，字晦夫，早从宣城梅圣俞学诗，因以知名，苏轼海外还，赠辟有诗，时为石康令，海陵曹辅提刑广右，偶遇辟风洞，亦有赠辟，顾独不得见，辟所为诗仅存辟，刘仙岩记唐少卿，遇仙事而巳，因附之，羣公之末，唐全龙跃名，见栖霞诸山，复有陈方，彦张大成白永晖于周，唐世则尹士通，胡师文黄泽廖頥秦光李经余亮，张伯通冯杰，刘敏孙璋，陈德仁，黄宗贤尹绍先诸葛升秦藻唐文雅于邦杰，周汝砺丁长民刘上德李用章张子翼，贾守真傅臯軰，惟陈方彦，故武翼大夫李经，故助教于邦杰，则进士，然皆莫能缘名，可摭其实者。
漓山人曰：余传先献，好事者将谓略本实，而采浮华似矣，然士固各有本实也，抑人有言玉产山润珠，生川媚，士患所怀宝或尔，审得其真，其精光，虽与天地敝可也；曹先生碧浔亭诗，与善化簿，君颂皆吾桂所未有，夫岂无本真哉？学不积文不茂，故曰：不如好学，若曹先生，岂直以文翰华国哉？亡论相国擅势以逞其子弟，姻亲根据朝署，蹑迹持柄者，非其门生，则其故吏曹先生裁一，太常博士尔，又南中孤生，独持正议驳两贵，谥至今读之，犹使人不寒而栗，假令当开元佐明皇其劲风直气，与曲江公方轨并骛，无不可者，乃郡志，猥以文士抑之，下列，彼恶知曹先生哉！彼恶知曹先生哉！
桂故巻六
钦定四库全书
桂故巻七       明 张鸣凤 撰防寓
桂与湖南水道相接，风气不殊，非四裔之境，可投畀罪人者，唐间有之，盖以朝贵列华要，一奉严谴，走畏涂，即近在三辅，亦嗟失势，况江，岭以南乎至宋，则多屏之昭，象州郡逺且恶也曰迁谪，曰：安置所坐，各有名，故不复钩校，其案与其人行事，惟行李所经，间有属咏，及从是中士大夫防名著诸山者，略掇为传，与夫方外，缁黄之流，或标笔苑之锋，或齿华防之末，又或以老夀谓有道术，身曾栖山，或足迹一再至，故亦得附见，或曰，寄寓独无防，士何曰：唐桂府例得辟举，宋诸阙官，惟军府所选补，又可署摄防者入境，易注名于官簿，如唐杨衡，戎昱李商隠诸贤雍容幕府，非浪寓也，而他或寓者，于山川不相渉，故不志。
唐
宋之问，字延清，汾州人，与同时沈佺期比律，藻各擅丽则齐名，朝廷曰沈，宋云在桂诗数首，多思归之叹，则以侍从日久，希恩恋贵，不自知止足，然诸诗最凄切，可讽与应制较异，亦得之逺徙者为多，自宋相传真山观，乃之问遗宅，今观亦失所在。
宋
黄庭坚，字鲁直，分宁人。以覊管冝州过桂见诸山，惊叹竒絶遂赋之诗云：桂岭环城，如雁荡平地，苍山忽嵯峨，李成不生郭熈死，柰此百嶂千峰，何惜庭坚，是时以罪放所至，督遣不得危，峯揽飞翠，如生平读书，石牛洞与徧，署凤栖岩诸石名。
邹浩，字志完，常州人，初以章惇诋浩狂妄，覊管新州，徽宗立，召还，后为蔡京所恶，谪衡州，寻窜昭州，有重经雉山诗。
孙觌，字仲益，毗陵人，早以文得名，其四六与同时，汪藻并出诸著作，右觌以罪谪归州，后再安置象州，则坐尹临安，无防声焉，比防赦还，刘彦适董棻，诸人招防诸山，觌自纪防于铁牛寺藏院观无尽，老人畵像初寮，道人所题榜，无尽老人，乃故相张商英初寮，则王安中也，商英盖未至桂僧院，以商英素事佛，故多绘，其像安中，先觌亦安置象州，或曰安中所题榜，即今独秀山，有宋顔公读书岩数字，则其篆也；安中亦文士。
折彦质于桂，有超然亭诗，亭在西山，当时以最胜闻，而彦质固尝以宣抚摠十余万师，扼金人于河上，师寻溃者，防死云幸，何论窜南，为乃后坐，赵鼎姻党安置桞州，岂前溃大势适然，后遂波及也，彦质签枢宻权叅知政事，自桞州赦还，复其官，史不立传，或以师溃，故琼志又谓其曾谪居昌化军，此诗亦云过海岂往反，昌化时耶？郭显者，不知何所人。居桂南溪之刘仙岩，一称住山道，民一称南溪，郭显然，卒无可踪迹之者，独有南溪，卜居铭首言：士大夫以金兵之故多南迁，似避地中言，志在神仙，似方士末言榜揭归去，又似弃官入山者，迄今莫知，显为何如人也？显铭自云，泌源郭显，盖今泌阳人张孝祥在桂，其客有郭道深朱元顺，又尝与道深访元顺所居清岩，元顺必山居可称者，惜皆不见其名，或曰道深乃显，字华景，又有蒋诗翁亦宋人。
赵防以二十四岩洞歌，镌南溪之穿云岩，歌非竒作或以其摠，括附近诸岩洞名，故镌之，或谓防为赵贤良，又有诗赠海陵佘公防自称曰漳川，居士山间诸诗，惟风洞所作，足自立于宋，人间郡志谓防自南迁北还，经此防，盖亦绍兴中迁者，所云贤良，或其发身之科，然皆莫可考矣。时有将仕郎刘振为防书岩洞歌，其书髣髴顔真卿多寳防迹振，字时举，临川人。
方外
僧智深唐垂拱三年，为合浦令吕兴记漓山阳所镌佛像，书亦出，智深手其书与贞观间，呉人朱子奢相似，乃智深名不振，岂以为僧，或隔在逺所也。
寳珍宋西峯住持僧喜学，篆笔特雅劲，其时桂府贵防有所勒石，必引寳珍篆其额，今雉山华景，镇南峰，皆有寳珍笔。
了真亦宋，嘉定间，僧方提刑，信孺尝过漓山，憇了真所居爱其居后，青壁廻秀，每至必临顾良久，亡何，捐奉独建云，崖轩于其处，他日，信孺至，喜而赋诗，且曰：后世谁相知？方生笔研，寓哉了真随，奉信孺诗刻之壁，复为之防，张孝祥记朝阳亭，亦有僧了元名。
元在庵主人，亦宋华景洞居者，洞有石堂歌，伏波山光，月亭亦有诗，虽乏髙韵然其人似防方以外者名字，俱匿莫辨，僧与道，或以为蒋诗翁，然歌指大抵禅者绪言也，故槩列僧中。
宋诸僧又有绍简者，刘谊苗时中与之防张自明，防清秀岩，亦有清一着，诗话一巻者曰德淳，方信孺言，西山资庆寺僧绍言有米芾，所与诗郡志着桂，僧景淳亦工诗，此外又有齐月，仲修，仲堪了达祖华，西山海印，大师赐紫日登似皆能住持诸山者，而齐月则有黄通判，照所赠诗尚在，雉岩中。
轩辕弥明，唐元和中，在南岳与进士刘师服，校书郎侯喜，夜聨石鼎诗，昌黎韩愈竒其事叙之以传，且曰：弥明盖隠君子也，桂州尧庙有弥明，开元二年，谒庙诗，自宋镌石，在今郡学中弥明往来湖，湘间多止衡岳，人因谓之衡岳，道士始防桂时，必年二三十至，元和七年，殆一百二十余嵗竟不知其所终，同时虎丘，有清逺道士自为诗，述生商，周之际，则二千年人也，顔真卿序而刻之，虎丘，且颂以诗，或曰，即弥明，其后罗浮又有轩辕集亦数百余嵗何唐两轩辕，并以寿称而弥明独有两诗传于世。
刘景字仲逺临桂人曽防京师，馆贾相国昌朝宅二十年，后归家，入南溪山，即山南岩以居，自称大空，子提刑李师中往访之，留诗于岩天台，张平叔是时随陆诜居桂亦过就仲逺以谈为作真人歌，赠之仲逺亦自着有金歌，后年至一百十八嵗乃终里人名所居，岩曰：刘仙旁有仙迹，岩相传仲逺礼斗处其石上，至今有足迹佘先生，其名与里居无可考，居刘仙岩，讲求仙术，岩有赵贤良，赠先生诗贤良，即赵防佘亦自着，有金液还丹歌，平叔悟真篇，自宋及今祖述者众，脩真者皆宗之。故不具论。
宋道士邹次洪李可道以防山，附名张子真，李道隆以建筑立碑，玉笥山胡，佺平以随潮阳钟大鸣，至乃若真山，黄行，观正悟师举，虽号出家，然并以职名，覊縻官府者。
漓山人曰：唐宋于前代，见谓有道，至遇迁谪，无足言者，乃我明独矜全之德，何盛也？夫士起南亩，谒北阙，解裘褐，列冠带，内则备侍从，外则领州郡，所以为士人，光宠者何厚，一有不肖之迹，轻在流窜，稍重遣戍，廷论明白，不复追，按其以言事忤防，或权贵侵冤者，旋被召还，不次显用，未有颛命，遣使及授意所在，咨行诛戮，如唐周利贞之害，袁恕巳惨酷，不忍言以忠厚，立国如宋，董必犹得希惇，卞之意，谋遣人杀苏轼，吕愿忠诬劾李光，胡铨欲致之死，以快桧钱，宏祖欲为史弥逺杀胡梦昱，甚至如胡舜陟怒，古令髙登不承意，建桧父祠文致，登不复生，又况迁谪至者，当虎口也，乃今有一于是乎宋诸事皆在桂，故追论之，为当时防寓，诸公危并着我朝，贷曲全，其深仁盛德，视唐，宋真天壤哉！
桂故巻七
钦定四库全书
桂故巻八       明 张鸣凤 撰杂志
或曰：诸故备矣，益以杂举，何曰：夫桂阻山为固，土石相揉，物产不豊，田圃所出，仅足自奉，故其俗多俭俭，故鲜邪心，其民畏上，唯所指使，一遭多故，并力以敌王忾，及大事去而阖城，抗节不忍，有二志，乃陏巳然，宋元尤烈，着在史録，何可诬也？昔汉髙帝见鲁不下，谓为守礼之国桂歴数朝，大义暴白，亦何慙于守礼哉？嘉靖中学，使呉人袁逰桂诸山反，以名世不生，而蛮种是繁，为山川羞，余窃愤，尔时，无掌故者出，请陈土风与其遗事，使得听覧，庶山川，不枉受讥，至今焉，叅以一二平蛮碑何，盖桂仅自给，幸诸贤大夫，加意拊循，膏雨时行，猛政不施，壮者毕力生计，老得终其天年，亦一乐国也，所患为疆场之警者，蛮是巳诸蛮既平，民乃不惊，故终之以平蛮。
隋
李袭志，字重光，其先本陇西狄道人，五世祖避地，更为金州安康人，仕隋始安郡丞，大业末，盗起，袭志倾私产募士，得三千人，乘城拒盗，萧铣，林士屡攻之不下，闻炀帝防乃与士民缟素三日临，或说曰：公临郡久，士大夫悦向，蛮夷畏威，虽曰隋臣，实君长也，今四海分裂，自王者非一人，今遂据岭表，取百粤，何遽不若尉佗乎？袭志曰：吾世隋室，臣江都虽沦，宗社尚有奉，诸君当相与戮力刷耻，岂随众圗不义哉？吾宁蹈忠死，不逆节以生，尉佗不足为吾法也，欲斩说者，众谏乃止。遂固守凡二年，力穷援絶为铣所防，袭志亦以铣故萧梁子孙，乃权依之，武德初髙祖赐书命其子嗣召之，袭志约岭南酋永平郡守李光度潜图归国，帝复以书谕曰：公朕之宗，不可与异姓比，宜及子弟，并豫宗正属籍，及铣平，岭南六十余州，皆送欵乃袭，志诱而致云，赵郡王孝恭承制授桂州总管，五年来朝，进柱国，封始安郡公，江州都督，后讨辅公祏，为水军总管，转桂州都督，袭志守桂二十八年，政尚清省，南荒便之。
唐
周元静为静江军节度使，见唐末所在兵起，章表道防明约部内，守令将校，各以广农，辑兵为务，当俟间图勤王，四境信向如平时，不见他盗，安州防御使，宣晟乱人也，以计入桂诡夺所领，元静不从，与其部将刘士政率众以战，不胜，死之，部众咸就死，无弃去者。
宋
马塈，宕昌人，咸淳中，塈知钦州，徙知邕，邕地接六诏，安南傍通诸溪洞，抚御少失宜，往往召乱，塈镇抚诸蛮及治関隘，皆有条理，大理不敢越善阐，安南不敢入，永平诸洞，皆上帐册，边陲晏然，广西经略李兴上其功，加阁门宣賛舍人，未几，以佐武卫将军，征入朝，巳而宋亡，塈因留静江，总屯戍诸军，护经畧司印守城，至元十四年，平章阿尔哈雅攻广西，塈发所部及诸洞兵守静江，而自将三千人守严关，凿马坑防岭道，大兵攻严关，不克，乃以偏师入平乐，过临桂，夹攻塈，塈兵败，退保静江，平章使人招降，塈发弩射之，攻三月，塈夜不解甲，前后百余战，城中死伤相借，讫无降意，城东隅稍卑，大军阳攻西门，以精兵夜决水，牐攻东门，破其外城，塈闭内城城守，又破之，塈率死士巷战，刀伤臂被执，杀之，防其首犹握拳奋起，立逾时始仆。
邓得遇字达夫，卭州人，淳祐十年进士，调宁逺主簿改知南昌县，通判隆兴府，监行在藏库，出知昭州，迁广西提防，刑狱逾年，摄经略事兼知静江府，德祐元年，长沙被兵，得遇遣都綂马骥，马应麒赴援，骥潜叛而还，得遇斩之，军事悉委之应骐，未几，马塈行阃，议事不合，二年，移治苍梧，静江破，得遇朝服，南望拜辞，书幅纸云：宋室忠臣，邓氏孝子不忍偷生，宁甘溺死，彭咸故居，乃吾潭府，屈公子平，乃吾伴侣，优哉悠哉！吾得其所，遂投南流江而死。
刘子荐，字贡伯，安福人，父梦骥，以进士歴官知澧州，没于王事，子荐以父勲任湘乡尉，以获盗功调抚州司録决王应亨疑狱，事闻，颁谕天下之为理官者，改知赣县，监行在左藏库，通判常德府，知融州以亷静着闻主管仙都观，广西经畧司檄为叅议官，德祐二年十一月，北兵至静江，权经畧使马塈遣子荐提猺兵药弩手守城，城东门势不支，时瀛国公巳入燕，子荐取笏书其上云：我头可防，膝不可屈，登城北望再拜，取所服衣袍瘗之，语左右曰：事急不可为，吾惟有以死守，或讽子荐遁去，子荐曰：死事义也，何以遁为竟死之。
平蛮颂 ，朝议郎，守尚书礼部郎中，上柱国，韩云卿撰，○朝议郎，守梁州都督府长史，武阳县开国男，翰林待诏韩秀实，书○州府戸曹叅军李阳氷篆额。
惟大厯十二年，桂林，象郡之外有西原，贼率潘长安伪称安南王诱脇夷蛮连州邑，鼠伏蚁聚，贼害平人，南距雕题，交趾，西控昆明，夜郎北洎黔、巫、衡、湘，弥亘万里，人不解甲，天子命我陇西县男昌巙，领桂州都督，兼御史中丞，持节招讨，斩首二百余级，擒获元恶，并其下将率八十四人，生献阙下，其余逼逐，俘虏二十余万，并给耕牛，种粮，令还旧居，统外一十八州牧，守，覊縻反覆，歴代不賔，皆受首请罪，愿为臣妾，嘉其自新，俾守厥旧，商农渔樵各复其业，悼耋鳏寡，各安其宅，变氛沴为阳，煦化崄，阻为夷途，五岭之人，若出泉，而观白日，如蹈烈火而防清【阙，】飞书上闻，复诏嘉焉，公卿百辟将校耆艾，咸愿歌颂，勲烈以铭于石，其辞曰：皇帝嗣位，十有五载，淳风横流，声教无外，蠢兹蛮陬，肆其蜂虿恃逺怙险为人蟊害，爰命陇西，挟节讨绥，训我师徒，如虎如貔，巻旗释甲，先喻德泽，稔恶弗惩，含虿弗息，矫矫陇西，励尔矛鋋，鼓奋重泉，兵扬九天，出其不意，亿万踣颠来者，面防亡者染锷，搜洞索穴，覆其巢宅，若鼓洪炉燎，彼毛毳，若振飘风摧乎？朽脆海峤，蒙蒙再开天光，俾祲作咊，化戎为农，三军卧鼓，四鄙罢柝，原野萧条，万里澄廓，明主是嘉，罢人是康，铭之岭门，用垂无疆。
平蛮碑 广西经畧使余靖撰
圣宋体天法道钦文聪武圣神孝德皇帝在位之三十一年，天宇之内，海渚之外，氊裘卉服，罔不率俾，粤，五月，蛮贼侬智髙防邕州防其郛，贼虐衣冠，驱虏稚艾，遂沿郁江东下，所过郡县，素无壁垒，倐然防至，吏民弃走，因得焚荡，剽钞无所畏惮，乃攻围广州五十余日，不克，大掠其民而去，然所存者官舍，仓库而巳，百年生聚，异域珍玩，扫地无遗矣。国家于岭南，不宿重兵，故贼起三月而后师集，蒋偕张忠义号骁将，相继而覆没，由是畏懦者望风溃走，贼锋益炽，逼连贺毁，昭賔再穴于邕矣，驿骑继闻，上甚忧之，枢蜜副使狄公青，以为将帅之任，古难其才，若再命偏禆事一不集，则二广之地，患炽而不解矣。亟自请行，天子韪之，遂改宣徽南院兼荆湖南，北路宣抚使，都大提举广南东，西路经制贼盗事，九月拜命，既授禁旅，仍启以旧镇兵及荆湖鋭卒从行，十二月，至桂林，督部伍，亲金鼓，然后兵知节制矣，明年正月甲辰，至賔州，先是，钤辖陈曙领歩兵八千溃于昆仑之关公，推其罪首，斩曙及佐吏巳下三十一人，然后人知赏罚矣，兵将股栗，咸思用命，是月巳未，引师至邕城一舍，贼悉其徒以逆战，公之行师，虽仓卒道途，皆有行列，贼至，驻先锋以接之，公慿髙望防骑兵以翼焉，贼徒大败，追奔十五里，斩首二千二百余级，生擒五百人，尸甲如山，积于道路，伪署将相死者五十七人，是夕智髙焚营自遁，复入于蛮中，先是，命湖南西路安抚使，枢宻直学士孙沔入内押班，石全彬过岭，与广西经畧使余靖同共经制东西路盗贼，故命公都大提举然，孙石賛谋而军中悉禀公之节制贼之，再据邕也，农者辍耕商者，辍行逺迩惶惶不聊，其生及公之拜命也，朝野之论，中外欢然以方召之才，兼机轴之重，出翦狂蛮，无噍矣，贼之巢穴，曰广源州交趾之附庸也，父为交趾所戮，遂弃其州，奔南蛮界中，渊薮悖傲，以僣称号，自名其居曰云南道，又曰：南天国再名，其年曰景瑞曰：启厯杂名其左右之人，自侍中开府，以下署之，其主谋者，黄师宓侬建侯，侬志忠等战没于阵，未有翦其羽翼而能飞，刳其腹心，而能全者也，故宵遁矣，呜呼智髙之谋十余年间，招纳亡叛，共图举事，十余月间，连破十二郡，所向无前，夫岂自知破碎奔走，在于顷刻之间，乃知名，将攻取真，自有体哉！二月甲戌，改乘辕，其月丁亥，至桂州，诏徙护国置节度，复以枢宻副使召仍，曲赦岭南，民得休息矣，遂磨桂林之崖石，以书其勲，其辞曰：有宋之大，天覆地载，四海正朔，百蛮冠带，蠢兹狂防，起乎徼外，父戮于郊，逃死獠界，招纳亡命，浸淫边害，边臣罔上失职，以懈卒防邕郛，乘流东迈，志图全越，肆其锋虿，广城言，言梯冲附焉，攻之五旬，掠民而旋，贼锋一至，千里无烟，还据于邕，五岭骚然，天生狄公辅圣推忠，情存义烈，志嫉顽凶，请缨即路，仗节临戎英材，遂集猛将，风从贼之敢闘，实惟天诱，来迓于郊，奄防羣丑，当我推锋，易如摧朽，僭补伪署丛然授首，羽翼既翦，心腹既刳，虽欲再举，人谁与图？焚庐而去，回巢以逋六亲不保，日献其俘，厥惟邕边，南国之纪，九洞襟带，列城唇齿，险固一失，兵粮无峙，庶民蚩蚩，鸟惊兽跂，我公之来，雷扫云，开叛蛮斗，破纲领重恢，师成庙筭，民得春台，天声逺振繄公之材。
平交趾记 提防刑狱李师中撰
嘉祐五年六月，交趾甲洞申绍防率众犯邕州境，廵检宋士尧等逆击，死之。上闻，乃召侍郎余公靖于青州，面谕曰：以卿熟岭南事，今授卿体量安抚使，亟往无辞，继以如京，使知邵州贾侯师熊副之，择材勇者自从，即荆湖兵以行，其年冬至邕，遣介召交趾用事者费，嘉祐于麾下，诘之，嘉祐诉云：本无恶心，但近边种落苦，邕人侵扰，含怨不能自明，乃相聚以起，误犯官军，以地逺不易知，请归就治，自今敢入防者斩，约束定乃去。噫！五刑不明，小雅尽废，则蛮夷猾夏，防戎奸宄作矣，自责深者，其心恕自任重者，其功逺惟天眷佑，下民惟君，奄有天覆，一物失所，当自计利害，劳费力，与蛮夷较胜负，真忍人哉！韩愈罪，徼功之人，李固驳用兵之议，其有意于根本矣，今既黜邕，守用亷重仁明者，公又画一为令，以谨疆里，尽去前时猺役之害民者，使后人知胜计，在此不在彼，专于自治，以抚斯民，外安物情，中葺边备，公之虑逺矣哉！既还，老幼遮道曰：我公无归，以保我生，师中旧学于经，得褒贬之义，顾桂之北，青壁万寻，砻而刻诸以为公作记其威令，有未究者，公将复命，固请师中不敏，尚能为公志之。
桂州瘗宜贼首级记
广西去国既逺自有边事，主兵之臣怀诈，事上专用姑息，以取官赏，民益受弊，贼益得计，以至于不可救疗，庆厯四年正月十三日宜之，环州有贼欧希范挟怨聚党攻其州，下之，明日，破带溪普义，又明日，破镇宁，逐其【阙三字，】自称神武，定国令公，桂牧内倚世，贼防赶深沟髙壁乘宜州无备，将以【阙四字，】龙江而揺二广也，于时主者出兵捍御，虽颇攘定，而贼方缮完器甲，张【阙二字】劳安抚纳故事，四月，以刑部员外郎，集贤杜公杞为转运按察使，得便宜追讨，八月十二日，公至自京师，渉桂蹈宜驻旄于环经，沉谋揆逺【阙字】谓安化种类，频至深入，使吾数千里之氓，夫耕妇织，不能供命而濵于死者，赶实为之地，今不并诛，是虽得希范，犹不得也，亦既禽赶，明年正月七日，防希范于荔波之，古绾寨十三日，械至环州，二十九日，诛希范防赶及其伪，置官属二百四十有三人，于宜州之城下，配之外，并前斩首，摠一千四百九十四级，公命分送诸郡，【阙字，】之以示众，而临桂居四分之一，于是桂之官吏，相与谋曰：古之诛大恶者，必为京观，所以示戒惧于其后也，今此小丑，敢行称乱，恶巳钜矣，宜敛而封之，以应古谊，然后尽以所命即北郊而瘗之，章大戮焉。公之成功，藏在册府，异时死者得生者得息，含哺鼓腹，无征输之患，传诸父老之口，而不见公之顔色，又无纪述，以形盛德之美，何以慰南人之思哉？因畧取其粗而着之，石云：时乙酉三月六日，钦州军事推官，将仕郎，试秘书省校书郎，权节度推官，孔延之记。
漓山人曰：守国设险，必资形胜，自古记之矣，桂虽多山然，皆特起不任，屏蔽江濑之浅可渉而过其险恶，足恃哉？虞庆则一时狂言，实速自毙，故李袭志坚拒僚佐，据桂之防可谓英识，虽然，遭世隆平，防内熈豫鸿雁不歌于侧，戎马不生于郊，山川虽小，亦足防咏，不惟可畅，越乡之怀，间行周覧，土壤之腴瘠，民居之多少，了然在目，因事创画，广为便利，得防防豫之助不少，有事则紏合士众，为国家守封疆，万一不济，如周马诸公去千百世，风烈如在，虽倡义，自诸公恊心戮力，不辱斯土者，非桂之人乎？余故以为不忝，有礼之国，乃若诸蛮非我族，怙乱不翦，耕牧无所抑，四境卧不安席，命驾造野，只以搅心，或曰张庄平，允，从州程邻筑兊州蛮，且乐附山，有丽篆，何可废诸？曰：开边徼功，为国生事，宋史非之，张虚羙而导侈心，不得不黜之以塞祸源，焉乃若周马诸公举祠与否，非野人所敢议，盖章节表忠，用劝来者，其柄在上，即国初死，元事之人逺慙安豊近愧，东莞然律以大义，各为其主，亡足怪也。
桂故巻八