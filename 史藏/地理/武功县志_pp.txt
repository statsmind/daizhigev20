钦定四库全书      史部十一
武功县志       地理三【都防郡县之属】提要
【臣】等谨案：武功县志三卷，明康海撰，海字徳涵武功人，宏治，壬戌，进士第一，授翰林院修撰，以救李梦阳事，坐刘瑾党削籍，明史文苑，附见李梦阳，中是志仅七篇曰：地理曰建置，曰祠祀，曰田赋曰：官师曰人物，曰选举，凡山川城郭，古迹宅墓，皆括于地理，官署学校，津梁市集，则归于建置祠庙，寺观则总以祠祀戸口物产则附于田赋，艺文则用吴郡志例散，附各条之下，以除冗滥，官师则善恶并着，以寓劝惩王士祯谓其文简，事核训词，尔雅石邦教，称其义昭，劝鉴尤严，而公乡国之史，莫良于此，非溢美也，志刻于正徳己夘万歴间再经刋行，旋复散佚，乾隆二十六年，武功知县，玛星阿得抄本于孙景烈，因为重刋，其圈防细评，皆出景烈之手，颇嫌疣赘，又王士祯称武功志，载璇玑图，而此本无之，考海孙吕赐尝刻璇玑图读，前有题识云，余录先太史县志真本，悉依原编，惟苏氏诗未录，非敢轻有变置，故附数语录本之末，述先太史之意，冀来者之鉴，余志也，然则此本乃吕赐所刋除矣，明人好改古书，乃至祖宗著作子孙，亦必变乱之，惟庸故妄，斯之谓欤？乾隆四十三年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
武功县志原序
予尝两至武功，涉漆钓，湋陟雍丘，逰凤麓渡渭而寻，太白终南之竒北顾九诸山，则见碧流襟带，翠巘揖让，珍木蔚荟，灏光组绣，风气翕乎四来，龙虎俨而交应，未尝不临，景命笔而羡斯地之胜也，及予访后稷之墟，览唐太宗之旧问，蘓子卿之叅，张横渠之象，诵康尚书之勋，然后知斯地之效，而对客谈山言，未或忘之，夫美稼不发，墝埆修松，不挺培塿，斯已然矣。若乃桢高而筑堵不继，表正而式影弗端，则求诸嗣，有政敎者焉，夫后稷政之祖，横渠教之宗，官无后稷之心者，皆忍夫师，无横渠之志者皆货客，如仁义之有托，即政教之咸兴，繄兹人物，有不恒茂者乎？虽然，政不必皆官识法者，即可立教，不必皆师见道者即可端，故王烈之政，亦行太原绵驹之歌，能教齐右武功之志，凡以忧夫此也，志七篇，地理约而不漏，建置则而有据，祠祀先今而后，古官师直书，而劝戒自形，人物之志，浩乎其无穷也，君子于是乎思古，于是乎征，今于是乎开来，其志已勤矣，选举崇义而黜利，葢志之良者也，学者观其志目亦思过半矣，是志也，撰之者，吾友康子徳涵刻之者，邑侯西蜀，冯玉仲则斯政教也，为有归矣，正徳己卯冬十一月甲寅，泾野吕柟书。
武功康子作志七篇，以记载武功之，故绪理要会，葢灿然明备矣，至其覈事显义，用昭劝鉴，有可述焉，夫先王之政，纪其山川，辨其疆域，程其土宜，稽其俗尚，肆其采物，以谨封守，而察时变，故书序九丘，诗陈列国采风者，具其美恶，董事者，正其得失，务在因道，财化追俗为制，以施于久逺已尔，夫天下之势，其所由来，亡不有渐，茍非早见而力救之，则其势莫可回，而患成循约而治，厚生而安其始，未尝弗一致，迨于风尚，浇浅而徳实靡波其治，不可长也，户口繁增而生利，蹙薄其安，不可久也，可以弗愼其渐哉！余覧康子之书，其地亩，则由狭而广，户口则由寡而众赋役，则由省而兴财费，则由约而靡其产业，则由富而贫地利，则由饶而减民性，则由强而弱风俗，则由厚而漓吏治，则由良而奸人才，则由实而虚文，教则由振而委亡，弗降，本流末废，正趋弊者矣，嗟乎！岂独一邑，然哉！由此可以例诸四方矣，正徳十四年己卯冬十二月五日，大复山人，汝南何景明撰并书。
钦定四库全书
武功县志卷一
明 康海 撰
地理志第一
夫武功，古有斄氏之国也，有斄氏，有女曰：姜原爲帝喾元妃生弃，教民稼穑有功，尧封于斄，号曰后稷，后稷卒，子不窋嗣，不窋末年，夏后氏政衰，去稷不务，乃奔于戎，狄之间，周兴爲岐丰之域，平王东迁，赐丰镐于秦，斄遂爲秦邑，至始皇列，天下爲郡县以斄爲荣，汉改武功县，右扶风，去古斄城二十里，王莽曰新光，东汉复徙古斄城，魏置为武功郡，领美阳县，晋改属始平郡，后魏复爲武功郡，周改雍州，武帝建德三年，复置武功郡，治邰城，已而复爲县，隋改京兆郡，唐武徳三年改置稷州，以武功，好畤，盩厔，郿，凤泉之，寻又析始平置扶风县，四年，以岐州围川之，七年，又以岐州，贞观元年，雍州，天授二年，又置稷州，领武功，文明元年析以奉干陵，干宁二年，以奉天置干州，领好畤，武功盩厔，醴泉而属京兆府，后唐同光中，凤翔，长兴元年，复立京兆而以武功焉，后晋置武功郡，后周复改爲县，宋永兴军路京兆府，政和八年，同醴泉移醴州，金改武亭县，元复爲武功，干州，明兴因之而通，属西安府，广四十五里，袤五十里，东兴平东南鄠，南盩厔西南郿，西扶风西北，麟游北干州东北，醴泉城，围三里二百二十步，半附雍原之麓，元末，张良弼，李思齐增筑，以据守者，循原又列十有二城，洪武九年，长兴侯弟都督忠奉诏屯戍于此，以控制闗内复增筑之，诸城皆至今存，旧志云：雍州之域，井鬼之次，有平原控其东，凤冈翼其西，长川带，其北终南，太白揖其南，葢古形胜之区，强武之国也，治凡十五里，【里名见建置志，社学下】。
旧志有山原，七川六太乙山属盩厔，太白，武功两山，与衺谷水属郿，五丈原，属岐三畤原属扶风，故俱不复载，载其今有者。
东原在县东，其南与雍原相直，或曰通西原，皆谓雍原云。
雍原即县西原城所附者，古周原也，凤冈者，原北行冈也。
武亭川县川也，其南十二里古川口，葢漆水川也，漆水县东门外水，今谬爲武水者也，自豳岐之间来县北，受浴水南，受湋水入渭，郑渔仲序地里略谓：天下如指诸掌，而信漆由富平入渭之説葢括地志未审，豳、岐、泾、渭，脉络所在，富平在泾东，漆在泾西安，有岐梁之水，越泾而东，再至富平，始入渭也，渔仲误且如此，况其余乎？诗曰：自土沮漆书曰：斄在漆县，今邰【与斄同，】封里有漆村是也。
浴水，干州西夹道水也，亦从豳西梁山来意，此或即沮水闗西人读浴，若于于沮，固易讹耳，渔仲亦以东，自富平入渭殊误。
湋水，即围川水，自扶风东门外，受凤泉水，至县南，从漆水入渭。
建子沟在县南十七里近庆善宫
美阳，故城在县西原八里，后渐徙凤泉东，则今扶风境内也。
古斄城，在县南八里漆村东，古有斄氏之国也，今县西南三十里，亦有斄城者，前汉徙置之尔。
高泉宫在古美阳城秦宣太后宫也
庆善宫在川口东南，今没于渭，唐高祖故宅武徳六年改名庆善宫，太宗所生宅也，贞观六年，幸之，宴从臣，赏赐闾里，同汉沛宛，帝欢甚，赋诗曰：寿丘，唯旧迹丰邑，乃前基，粤予承累圣，悬弧亦在兹，弱龄逢运，改提剑鬰匡时指麾八荒，定怀柔万国，夷梯山咸入，欵驾海亦来思，单于陪武帐，景逐卫文螭，端扆朝，四岳无爲任百司，霜节明秋，景轻冰结水湄，黄变原隰，储峙积京坻，共乐还谯，燕欢，此大风诗，起居郎吕才被之管弦，爲功成庆善乐名，九功之舞，十一年冬，猎于武功赋，冬狩，诗曰：【烈烈寒风起，惨惨飞云浮，霜浓凝广，隰，氷，厚结清流，金鞍移上苑，玉勒骋平畴，旌旗四望，合网一面，求楚踣争，麑殪秦亡，角鹿愁兽，忙投宻树鸣鹜起，沙洲骑敛原，尘静戈回岭，日收心悲，洛汭逸，意在渭濵，游禽荒非所乐，抚辔更招忧，】因再幸庆善宫，上更赋诗曰：【代马，依朔吹惊禽，愁昔丛，况兹承睿徳懐旧感深衷，积善忻余庆，畅武悦成功，垂衣天下治，端拱车书，同白水，廵前迹丹陵，幸旧宫，列筵欢故老，高宴聚新丰，驻跸抚田畯，回舆访牧童瑞气，萦丹阙，烟散碧空，孤屿含霜，白遥山带日，红于焉歌击筑，聊以咏南风】，帝又有过武功，旧宅诗二篇，许敬宗上官仪应制，奉和焉，今悉着于篇，可以覩见当时之盛，云【帝诗，其一新丰，停翠辇，谯邑驻鸣笳，园荒一径断，台古半阶，斜前池消旧水，昔树发，今花一朝辞，此地四海遂成家，其二金舆廵白水，玉辇驻新丰，纽落藤披，架花残菊，破丛庭，铺荒草蔓，流竭半池，空纫佩兰凋径，舒珪叶剪桐，昔地一藩内，今宅九围，中架海波澄镜，韬戈器反农，八表同文轨，无劳歌大风，敬宗诗飞云临，紫极出震，表青光自尔家寰海，今兹反，帝乡情深感，代国乐甚宴，谯方白水浮佳气，黄星聚，太常参凤鸣层閤，酆雀贺，雕梁桂山犹总翠蘅薄尚流芳，攀鳞有遗，皓沐徳忭称觞仪诗石闗清晩夏旋舆御早秋，神麾飏珠雨，仙吹响飞流，沛水祥云泛宛郊，瑞气浮大风凝，汉筑丛烟入，舜球翠梧临凤邸，滋兰带鹤洲，偃伯歌元化，扈跸颂王游遗簮谬，诏奨珥笔，荷防休】宫，后又改爲慈徳寺史逸其年，今窦村北仍有寺，名慈徳葢没而迁者也。
斄亭在县西南三十里，汉地理志载，亭长事者也，东汉徙县古斄城，而以爲亭也。今属扶风县。
高望亭在县东二十五里，唐天后武氏行宫世説中宗筑以望干陵者。
緑野亭，今在县南郭东外爲宋儒张子子厚寓所张子与武功簿，张山甫厚，故武功弟子因从子厚逰亭此讲学焉治，八年冬，户部尚书，沁水李瀚，时以御史廵按至，诸生以白御史，御史廼谋于提学副使，今少傅，吏部尚书杨公一清杨公以知县，学通有良，治能用其民，一以责学通，逾年乃成，改曰緑野书院，择师授徒，文教彬彬，然勃然兴焉，书院前爲堂祠祭，子厚而后建讲堂学舍，故礼部尚书吴文定公【寛】有碑，【碑曰：辟中有大儒，曰：横渠张先生，当宋之盛，以道学鸣于时，君子以其徳尊与孟子比夫自尧舜至于孔子率五百嵗而道一孔子没而道无所属，此孟子之自叙，而其自任之意，亦可见也。至昌黎韩氏以轲之，死不得其传，则直归之，孟子然至其时已千岁矣，所谓以其数则过矣者，而秦汉以下儒者亦多，而曰不得其，则孟子岂易比哉！自唐至于宋，又五百嵗始得濓溪，周子河南程子先生，实并时而出，而君子独以先生比之孟子，虽程子亦推称之，则其人品之髙岂非振古豪杰之士哉！故当是时，学者争师宗之人，至于今过，其地仰其人，肃然起敬，不能自己，武功爲西安属县城南有緑野亭，先生之遗迹也，葢先生少时，学尚未醇，及至洛中，见程子论易，自以爲弗及，乃遂西还，以与学者讲究，后既出仕于朝，他日治狱，外郡而还，即移疾屏居南山下，以事著书，葢史之所记，大略如此，緑野之迹，岂其西还，与屏居之时乎？陜西提刑按察司副使杨君应，宁由近臣，出领学政，公勤善教，士子经指授者，辄取科第，君曰：此非所以教学者也，甞行县，顾瞻山水，明丽可爱，所谓緑野亭者岁久，既毁而遗址犹存，先贤风旨，宛然如见始谋，即其地构屋，以祠先生别爲屋，俾士子讲习其中，庶几仰止，景行之意，诸生闻之，相与感激，言于廵按，御史李君叔渊雅重风，敎乃下其事于君，君以县令宋学通，尝复古废祠，亦知急先务者，复以事委之学，通方经度财用，而邦人士咸乐相助，数月而功毕，名之曰緑野书院，择士子充于其中，而以县学训导，赵文杰为之师，俾日讲性理之学，凡县学诸生，则三日一至，聴讲其规约，大率与白鹿睢阳类，未几，若西安，凤翔，诸生闻风就学者踵至，君时坐堂上，躬督劝之，沨沨乎？道学之流行也，君既喜其志之成间，以书请记，夫养士于学校，取士于科第，此固朝廷今日之法，然学校之所，讲习者皆经，传之精微，欲用其人，特以科第取之耳，爲士者昧其意，以圣贤之言止用以资为利禄之计，而不知道与法之不相背也，今幸贤宪臣有见于此，革其故习，特爲此举，以作兴之学，政之大无逾于此，其用心可谓至矣。使今之领学政者皆如君之用心风敎，其丕变也乎？虽然，圣贤之言学者于此无弗当讲者，而横渠先生尤，吾今日臯比之师也，其书则正蒙西铭具在，因其言求其心，反之于躬，见之于事，而又谨其节文，循其以礼爲敎之规，防于流俗，为世醇儒，此固贤宪臣所望于士子者也，于是取科第，出为世用，以行其所学，贤宪臣之意，亦岂爲士子，禁哉书院，建于治，九年六月工毕，于是年十二月，明年十月癸未，记】今去，改建才二十三年矣，其废坏已十四五，况久逺乎緑野亭，故在汉义勇武安王庙，后稍北原，屵下有古洞，成化末，犹传有石刻亭记居民，恶其害己也，乃投其石于井中，宋侯欲去狭隘，且厌与细民争校，故移之于此，此故葆真庵，宋侯易民田，恢阔耳，何若仍置诸屵下为实，録近理也，【县学训导，赵文杰诗城南百歩路西村四五常，开小洞门，緑野有名亭，已没荒碑，少字石犹存，经霜栢老，乾坤影绕带河流，今古痕仰止，横渠寻未得，日中立马到黄昬正徳壬申翰林院修撰高陵，吕柟于緑野书院谒，横渠先生祠，诗二月，入武功载谒，横渠祠，春，桃杂芳涧，好鸟鸣夭枝，緑野终南，翠含情实在兹，昂求曾夙夜人亡，道未涯彻，臯下程氏执礼西，仲尼表时，脱支蔓订顽，那有私瞻依眞气象无复梦中，疑兹邦有，君子迹殊路，不岐豪迈，存余烈高懐有我知鹏飞要扶摇鲲化，自天池斯文，应不斩白日，令见之】。
韦应物宅应物，长安人，渔阳兵乱后，流落失职，始更折节读书，屏居于武功，然莫知何里，其经武功旧宅，诗云：【兹邑昔所游，嘉会常在目，歴载俄二九，始往今来复慼，慼居人少，茫茫野田，緑风雨经旧墟，毁垣迷往躅，门临川流驶，树有羇雌宿，多累恒悲往，长年觉时，速欲去中，复留徘徊，结心曲】。
姜原墓，旧志云：在上南门外，南去三百六十步，又西四十步，有三坎，墓在坎上，与东原梅家庄直。
隋殇帝墓在县西，原武徳五年八月辛亥，唐高祖葬帝于此。
蘓武墓在县北
蘓许公墓在县西南博村，其神道碑在新寨，西道南博游，师雄墓在县西北八里碑为耕者没之地，华表存焉，东汉地里志曰：斄在漆县，其民有会日中，以相与夜中市，如不爲则有灾咎，故志曰：风俗刚劲，不事华侈，务学力农，有古人之风，汉志亦曰好稼穑，务本业有先王遗风，然风俗与时推移，系诸习尚，自予所闻见，今已数变矣，其可以定论哉？成化时，人重使气，不肯顺理，豪杰者，至于把持治吏，乡人皆相推畏高之，或至武断于鄊，今即有寃者不敢正，目下吏矣，治时习，侈善飨，无丰俭之节，日日击鼓聚防，靡有厌饫，少年得分银，尺布则弗计，蔬馔，置酒弹，不避长老，时节逰衍男女率冶容祅服，占占自见，或又好爽快爲贤，多言习礼，送死奢靡，拟诸王侯，壻奠妇翁，至于倾产葢承平之久，法制明白，贪官汚吏毋所肆意，百姓富庶，靡有他虑，要之，天下皆然，不独此也，今或不能供赋役，葺田庐矣，然人事日趋诸简约，斯亦反古之渐也。
建置志第二
县署在城西北，北抵城西，抵后稷庙下原麓，东抵文庙，洪武初，知县祀重建仓二，俱在署内，原麓下草，一在城隍庙西，【围一百八步，】唐有柳子厚县丞，防壁记【，殷颂曰：邦畿千里，周制，千里之内曰甸服，谷梁谓之寰内，诸侯为王内臣，其制甚重，今京兆府理京师部二十有三县，幅员之广，其犹古也，县吏之长曰令，曰：丞丞之位，正八品下；盖丞述六职，以辅其令也，秦，汉有丞相，今尚书有左右丞，御史中丞，至于九卿之列，亦皆有丞，下以达天下之县，政有大小，其旨同也，武功为甸内大县按其图，古后稷封有邰之地，秦作四十一，县邰美阳，武功各异，至是合焉，盖尝为稷州，已而复县其土疆，沃美高厚有丘陵，坟衍之大，其植物丰畅茂，遂有秬秠，藿菽之宜，其人善树艺，其俗有礼，譲宜乎大雅之遗烈焉，贞元之十五年，改邑于南里，既成新城，凡官署旧记壁壊文逸而未克，继之者，后三年而颍州陈南仲居是官，邑人宜之，号为简靖，因其族子存持地图以来谒，予为记，夫以武功疆理之大，人徒之多而陈生，以简静辅其理，斯固难矣！汉高帝尝诏天下，凡以战得爵七，大夫公乗以上令丞与抗礼，故为吏益难，今天子崇武念功，与汉初相分，禁旅以守县，道武功为多，陈生为丞，于是而又职盗贼，其为理无败事，吾庸可以度哉？为之记云，】宋有游，靖重修县，防碑【，大观四年夏六月，汝阳刘侯干以承事郎来，宰是邑侯喜于事功，临政不苟，夙夜忧勤，以身任责整，案牒决讼狱，事无巨细，靡不究心，明年改元，政和治行，稍着士乐教养，农勤田亩，强悍者屏息，良善者，安处老有养疾，有医官无调发，民无积逋，阖境欢戴，政益闲暇，一日侯谓同僚曰：有官守者，常乐因循，而惮改作，事漏弗塡，忽倾弗支，期以代去，自为得计，其或好游观务，将迎起台榭，陂池之役，倚势作威，因縁为奸，至于公宇之敝，徃徃引嫌而不加意，是诚何心哉？及其屋坏垣頺，苍皇失措，又负偃植疲民，蠧财不可胜计，如是则公府奚頼予待罪于此，既喜，民之易治，又喜前人之用心，顾瞻庭宇，华屋在前，金碧辉映，乃开封高士彻所建，手诏亭也。堂皇在后，规模简约，乃蓝溪吕义山所新，正寝也，淮阳钱秉创，鉴口堂大梁，李宗作清心堂，河南赵茂曾增修钱库，及居养院，阳翟孟通，广辟庾舍，内外完葺，焕然一新，惟令防湫隘敝陋，殆不堪处，騐其故记寔，天圣中，种公世衡改造迄今八十余年，侯复叹曰：不废不兴，不敝不新，舍此而不事，不惟有愧于前人之用心，亦何异夫乐因循而惮改作者邪？矧是防也，颁诏出，令承流宣化之所临制，剧邑络绎，两川喉襟，数路正当四达之冲，亦必有以称矣。于是虑材鸠佣，彻去栋楹，梁桷之折挠，与夫葢瓦级砖之缺者，躬自经营，悦使有术，人不以爲劳，增广制度，壮伟闳耀，人不以为侈，防既成侯，会賔僚落之，是日也，黄童白叟，阗溢庭下，瞻仰咨嗟，始知公府之严，令尹之尊也如是，呜呼！当是职者，必有以处是防也处是防者，必有以任是责也，侯之祖，坦践厯中外为时，闻人尝受知于仁庙有醇儒循吏之称，所赐飞白宸翰，至今寳之侯念徳不怠，果能任责以孚民望，眞可谓善世其家者也，则斯文之作，岂特记新防之嵗月扬厉侯之盛美，又得发明名邑之因以诏后人，故系之以词，其词曰：太白峥嵘作镇，坤灵武功山，连亘古长青，尧封后稷，周赐秦嬴，作邑于此，因山命名，汉自渭南徙，古邰城，宇文造周易治中亭中，亭之川原隰，砥平，唐为稷州，作辅陪亰，复天府，邑是以宁。凤冈西拱武水南，倾人尚礼，逊俗务农耕，神尧诞圣，瓌颋腾声，姚合发咏栁子详评，我侯临莅讼简，刑清民无调发兵无战，征匪植其私，匪侥其荣，克绍祖徳允协民情，恢广制度，新于其防，防非侈已，乃尊朝廷，吏振其职，民乐其成，载瞻载仰，政治惟馨，敢告来者，无忘经营】。
儒学在县署，东北抵城东，西皆抵民庐，而独堂西七丈许，抵北街，洪武初，知县祀建，正统时，知县俊重修，宋有县令赵茂曾碑，【士志于道者常患乎？不得遂其学得遂其学者常患乎？不得信其志，遂其学矣，时能信之，则君子以为荣遇焉，此武功县学之兴，而铭序之所以作也；建中靖国元年夏四月，知京兆府，孙公览奏以寿春县令赵茂曾知武功事，秋八月，公去崇宁元年春三月，茂曽始来，是秋，贡士府十四县，悬格所取，武功居多，时叹息，其遗者尤众，既冬，邑人相谓曰：戢盗贼，抚良善政令之所在也，孝弟婣睦，以考其行，诵讲习，以和其心，性命道徳以进其学实，士人之所望焉，乃谋葺孔子庙，聚生徒，而浅陋不可居，十二月，有诏建州学县，学养士之法，同僚相语，以州县吏，虽尊贱有次，其申明孝弟，孰后先耶？茂曾戄然以兴，曰：畴敢不祗！若王之休命，明年春，访隙地禀于府，愿易庙西楼店基为学舍，知府事，虞公防，从之，彻木于淫祠经费，于计台转运副使许公，天启可所请，即日给官钱五十四万，资其用度，于是筑新基，南向为丽泽，堂左右前庑，玦布八斋，名之以道，徳皆新作也，其东宣圣殿，小学职掌之位，庖防祭器，者所直，旧舍足焉，补缺益卑，与新允称，总五十楹，基长二十有五，寻广十有二寻，余六尺，经始于二月乙丑，落成于三月癸巳，呜呼！学校为事，必兴于圣人，极盛之时，三代可监也，葢备所养，以期所用，今吾君待天下之士厚矣，天下之士，宜思所以副之，茂曾何人，获宣圣化，且得効犬马之力于其间，爲遇爲荣，防可言计，谨拜稽首，叙事勒铭，着之金石，以告学者，铭曰：夏后庠序，商邦瞽宗，周王頖宫，申之孝弟渐摩，仁义名殊迹，同明明我主，超三迈，五人才是隆，民有彛则好，是懿徳合由以容家党术国塾，庠序学慨然，聿崇递升，次举匪私，是与允期于公，咨尔有众，学以致用，勿尸厥中，入孝出，弟居仁由义，敏则有功，以副盛时，允能庶几三代之风，】据碑，则今之县署乃学，不知何时改易之，岂金元兵燹之余，草昧之际，县废而学存治事者，姑且居之，乃其后竟，因而不返，与正徳八年知县刘绍重建眀伦堂十三年，御史张文眀行县以庙学頽敝，命知县昌修理，更以渭源度头抽分益之，昌忧去，明年，御史张钦行县，见其益敝，乃与守廵参政毕，昭副使杨凤谋，通借咸阳，行筏抽税，属同知赵锦监，抽会都御史郑阳檄至，嘉启厥工，提学副使何景明知府刘祥又通责诸知县，玮兹方集，工举事未巳云仓，一在堂西南。
税课局正统二年罢
邰城驿在城东南，洪武初知县，祀建驿仓，即堂左右厢驿草，在驿东南城隅。
长宁驿在县东三十五里，俗曰东扶风，鎭军站也，成化中，移置清水石嘴。
阴阳学在县门外今废为县狱
医学在大十字，东旧有地三间，今存其半，俱知县祀所建，僧防司，在报本寺。
道会司在鸿禧观
申明亭在县门外，与旌善亭同处，旧志言游凤，有古旌善亭，又有古仓，在社学之西。
诸行署布政司，在宣化街按察司，在县署西东面府署，在县南，北面，长宁分司，即故长宁驿也，敝则与兴平县合力，修之【，礼部侍郎河东薛文清公，瑄过武功，书按察分司防壁，持节西来过武功，扶桑日出晓光，红渭河水逺波声小太白山高树影，重遗趾已无慈德寺居人犹説有斄封东行无限，前朝事尽在黄尘，緑野中都御史郴阳曹琏，次韵后稷，封斄万世，功登临偏感，夕阳红风生，武水波千尺，云锁香山树几重，唐宅基湮，青草合许公碑，古碧苔封，行人欲问当年事都在渔樵晩笛中，侍郎南阳张周干次韵，南有名山，号武功，渭河水浸，晓霞红烟迷，隋塜高千尺，云锁邰封厚几重，比屋诗书，多巨室满城，桃李总花，封太宗唐主曾生，此犹説遗踪在寺中，都御史淳安方汉次韵，谁向兹原？啓圣功，周人王业伴残红，犹瞻王气，千年迥谁道？名山万里，重庆善，有宫留佛住姜嫄，无庙任云，封连城旧迹，知多少，都入荆榛，瓦砾中知县，宋学通次韵，公暇循阡，遍武功满川，春雨落花，红泉通，玉井三千丈云，锁连城十二重，郿伯遗亭书，绿野姜嫄，荒塜倚邰封，大唐天子读书处，遗迹犹存，上阁中】。
诸急递铺，总铺在府衙，西迤东三铺，抵兴平曰：韩店可会长宁迤东北一铺，抵干州曰董鼂。
诸社学旧，惟儒学西有故税课局，址尔治，癸丑，知县学通以提学条约，则里置一学，又遴选其子弟可教者里设一师，已乃时督率之学，各有所在，今得详之，有兴复者，庶几因而求焉，【在城西，即儒学西者，坊厢里在布政分司之西，俱得里，在王宅村，游凤里在游，凤集奉安里在奉安村，韩店里在，可曽铺西马，午里在，故长宁驿西兴城里在焦上村显义里在烧香台，渭源里在东渭源村，防同里在郑村，永丰里在张捕村，永安里在南，姚安村，邰封里在髙村姚安里在镜照村，】演武教场，在东郭门北外。
养济院在邰城驿西
漏泽园在东郭门南外
市集在县方内者三，而县不论，最大者长宁，集月无间，日游凤集，普济集以日相递而已。
祠祀志第三
文庙在县署东，宋知武功赵茂，曾建元世祖，十五年，至元戊寅，县令王君营复之，寻擢行防掾，去长安杜渊继为令，力成其役，宋有大观圣作之碑，天下皆有刻兹不载，元有李颙碑，洪武初，知县祀更建，正统巾知县，俊加葺治焉，有训导曲新碑，【二碑，文辞鄙冗，故不载】。
社稷坛在北郭门外
风云雷雨坛在南郭门外
厉坛在小北门外
城隍庙在东门内，成化时，知县璲重修，正德初，知县钟仁嗣修焉。
姜原庙长安，志在城外，西南原麓间傍有后稷庙，今俱亡矣，今后稷祠在城内西上，故寳意寺址也，治，丙辰，知县学通，改建祠后，又作姜原祠，【修撰吕柟登谒后稷祠，诗夫子，天下烈播谷，广炎皇苴茅，当兹土种，徳邈无疆有口，咸食力，防极齐穹苍，二月，武功曲鹦鸣，栁半黄星言，拜古祠陟山，云中翔烟，川睇春县，覧极独惨怆，风尘翳寰宇，嬴黎裂予肠，缅惟躬稼泽，谁可使均穰】。
唐高祖祠在凤冈之巅前，则太白行祠也，太白葢封内故山汉永平八年建祠于此，洪武丙辰，都督耿忠以县有高祖故宅，故祠高祖于太白庙堂之后，而别自为太白祠记，【洪武九年春，予钦承上命，领兵来戍，陜右操练，屯田以为邉备，东自临潼，栎阳髙陵泾阳三原，醴泉兴平，干州武功，西抵凤翔，岐山，扶风，南至郿县，盩厔等处，悉致屯所，农作既兴，厄于亢阳，种未得下逺近咸以为忧，询诸故老，皆曰西南，太白乃本邑之名山，上有湫池，歳旱则奉迎，是水每祷辄应，粤以四月中旬，择日斋戒，躬致祝辞，遣僧觉用等赍香帛祝，□诣山顶，投辞请水，既至，率官僚吏防暨郡民数百千人，备鼓吹郊迎，展祭于武功，太白之神祠，是夕，大雨滂霈，三日乃止。逺近防不周沃，及六月又旱，祷请如前，复获沾足，秋八月，禾将垂实旱甚，复请祷之，大雨随至，变枯槁，为欣荣易，呻吟为歌，啸感神之，赐甚渥也，越明年丁巳，夏四月，六月俱旱，复奉迎请祷，如前嵗之仪而亦两蒙灵贶，雨皆尺余，关辅之中，军民鼓舞二嵗之间凡五祷于神，其感应前后一如影响，百谷咸成年嵗丰登灵贶，骈臻曷伸报答？先是凤冈上，旧有神之行，祠歳代绵逺庙貌倾损，门庑废阙，乃命工匠，士卒补完，而增修之图，绘两壁装塑，神像焕然一新，又令人于武功故城，得神之碑，志于遗庙之侧，具载太白古今显灵之迹，并厯代加封徽号，盖自唐宗天寳中勑建庙貌，封神应公，宋仁宗嘉祐初，封济民侯，七年，改封明应公，神宗熈宁八年，进封神应王，其所以卫国济民，灵应昭晰，祀典秩然厯厯可见，呜呼！人敬神而获福，神依人而庙享，人以诚感神，神以灵佑国，此幽明自然之理也。今以神前后灵感显应之迹，直书刻石，置于庙壁，庶使后之观者亦知所崇敬云，】唐有李白登，太白峰杜甫喜达行在所，诗因并附之，【李白诗西上，太白峰夕阳，穷登攀，太白与我语，为我开天关愿乗泠风去直出，浮云间举手可近，月前行，若无山一别，武功去，何时复见还，杜甫诗，西忆岐阳，信无人，遂却回眼穿，当落日心，死着寒灰，雾树行相引莲，峯望忽开所亲惊老瘦辛苦，贼中来，其二愁思，胡笳夕凄凉，汉苑春生还，今日事间道暂时人司章初睹，南阳气已新，喜心翻倒，极呜咽泪沾巾，其三死，去凭谁报？归来始自怜，犹瞻太白雪，喜遇武功，天影静，千官里心，蘓七校前，今朝汉社，禝新数，中兴年】。
唐太宗祠在北郭内鸿禧观，三清殿后，宋元祐戊辰，直龙图阁，游师雄建有赵茂曾碑，【粤有大寳圣人守焉，上惟轩义，记防悉道徳乎尧舜仁义于禹，汤，文王有周大勋，集武而幽，厉废之，侯国。蜂聚七雄，蚁争以防祖龙，而二世亾之，汉承秦虐，俯首以取权，操与备，因汉弱而攘裂，晋则虚诞不支，而宋齐梁，陈溃垫于西陲，正统坠絶有唐阶暴隋以兴，僖，昭寖衰，五代窃据，天开地泰，乃归于有，宋之眞人焉，顾若相因，迭为兴废者得，明主贤臣可取法，有暴君污吏足为戒，皆所以资我圣时，为永永无穷，太平之治具也，然歴观前史，惟其有甚棼乱之患，然后生大英杰之君，故必能措海内于升平，拯黎庶于涂炭，则汉之髙祖唐之太宗，其伦乎！按唐记，太宗文皇帝以隋开皇十八年十二月戊午，生于武功之别，舘有二龙戱门外，三日乃去，是以京兆府武功县之南，有唐庆善宫，今为慈徳寺乃其所也，北曰报本寺，神尧之旧宅焉，先是县图，虽载厥事而祀，秩无文龙阁游公慨然兴叹，率里人即报夲北隅，经始庙貌，法大壮，以建殿宇，想天日而形塑，绘左右壁间，悉图贞观朝臣英姿凛然，彷佛见当时之盛，于是肃严致敬，有所实，元祐三年戊辰嵗也后十四载，洛阳赵茂，曾被命长邑，一日至祠下，而龙阁公弟师韩语之故，且求以记，遂诺之曰：仆元祐末，典狱平凉，见君之伯氏为使者，爱民以道，率吏以诚，观其激风俗，敦教化，使法令美意，下浃于田父野老之肌骨，虽古昔召父杜母之流，莫可过者，若夫执律驭师，则折冲尊爼，笑谈帷幄，豫计胜否，騐若符契，致朝廷威灵逺震于遐荒，重译之巢穴，虽前世班超李牧之辈，无以尚矣，我思其致，今也则亡，常企慕之，恨不得述其梗概，兹幸君之及此也，昔梁州人侯柏年以亷泉之名，夸其闾里，而史笔书之不遗，矧公肇是祠宇，俾后世识者，以人物称其风气，则追逺厚俗之意，岂浅也哉？故论前世治乱之迹，见文皇帝之英杰，因记其祠之者，名氏云：防公名师雄，字景叔，大宋崇宁元年，中元日，谨记】，不知何时作观祠前，洪武初，都督耿忠重修而仍图凌烟功臣，二十四人于左右壁其上，各书唐史本乃更刻，太穆皇后，及帝世，系于旧刻，帝幸庆善宫，诗碑隂跃诸后曰：【洪武丙辰春，忠钦承上命，领兵万余来闗中悉建屯戍，因驻武功，而控制之武功，实有唐太宗诞育之地，山川孕灵，笃生贤圣，信不诬也，暇日寻访故基，得古碑于城南榛莽中，上刻太宗御制诗二首，乃旧立于慈徳寺而更树于安养，堂者碑隂载顺圣皇后传嵗代绵邈字画磨灭，殆不可辨，于是感文皇之圣孝，慨盛迹沉湮，遂命工重为摹勒，复置于城北，鸿禧观葢，太宗遗像在焉，庶使后人益知所敬，而之永久云，时洪武丁巳正月十有九日也，康长公谒祠诗隋日生灵，极羣雄问，独夫八荒，归圣厯数语见皇图，李宻终潜洛邹阳肯事吴瓣，香陈閟殿，想像赋悬弧】。
名宦祠在县署，内仪门东外所祀，古今三十三人，鄊贤祠在文庙防门西外所祀，古今三十八人。
报本寺，高祖别宅也，在北门外慈徳寺见庆善宫，寳意寺见后稷祠，横渠先生祠，见緑野书院，太白行祠，见高祖祠鸿禧观，见太宗祠外有东岳庙，在东郭外，漆水东关，王庙在南，郭西外坎下，火星庙在小北门外东北野田中，【无名氏慈徳寺诗昔年高祖宅，今日梵王宫塔耸，白云外，僧行緑树中眞容唐列圣墨迹，宋诸公半日休心处烹茶，话祖风，韦应物经寳意上方诗翠岭，香台出半天，万家烟火照晴川，诸僧近住不相识，且听微钟记，徃年康长公寳意寺诗伤秋，人事絶习静入招提，扫叶坐松下，看书忽日西青云，双翼敛白髪，近年齐欲别浮生者，悠悠向尔栖，前人同高，令登太白祠，覧李思齐故城，元命厌天纪八表，霭同昏羣，雄各自起，天眷安所存？李生效时哲，揽辔来此军，崇墉俯深壑，飞鸟不能伸，自谓险宜恃，宁知君欲仁古帝发淮浦，禆将入咸秦，一鼓，事乃定。初，接身已殉，寃魂夜夜哭，血风千里，闻国不务逺险阻何足云：前人书鸿禧观戴法师壁结髪，尚兹道半，百靡所指，因喜宫殿，清常陪隐逸士翳，言谈真诠，清心诣理云，双鹤归露下，繁蛩已媿，尔烟霞人，安得从圭，匕康阜，观东岳庙赛神，鸣锣击鼓，天黄昬老，姆稽首如蚁，蟠板呼喊盆震地，起鬼怪峣，﨑相鏖吞，女児百十，拥队出，拽朱防翠如天，孙神祗若来云，若垂节拍未竟，新者奔君不见，丰年黍稌，未弥垅，夜半催科，方椓门】。
武功县志卷一
钦定四库全书
武功县志卷二
眀 康海 撰
田赋志第四
洪武二十四年，田凡一千八百九顷，一亩六分七厘，永乐十年增二十四顷，二亩八分，治十五年增二十九顷三十亩一分正徳七年计一千八百六十二顷三十四亩五分七厘。
戸正徳七年一千九百七十有八，口二万七千四百三十有一，视治十五年戸增二十一，口增二百五十七视，永乐十年户增二百八口，增九千八百五十四，视洪武二十四年，户增二百九十五口，增一万四千七百四十一，【民户九百七十七，军户九百一十九，匠户三十三名尉，力士，户五厨，户一打捕隂阳医户各二，乐户九】。
赋治已上，不论论，今所赋者一万七千二百二十七石八斗二升九合，九勺一抄七撮，该夏七千七百二石三斗八升三合九勺，八抄七撮秋三千五百二十五石四斗四升五合，九勺三抄，绵布一千三百五十匹，二丈四尺，有桑七千二百八十株，该丝绵二百三十九斤三两五钱，课程钞商税九千四百，贯三百文，酒课三百七十贯四百文，水磨课六百九十一贯，水磨与其户，今亡六七十年而课钞犹存，乃继征之，其里人人不能自备，田赋庸调，又安能他及此，此积弊深逺民由之而不知者也。
正赋之外，有驴马牛站，五年一易，易者又五年，已又代之，五年之内，诸丁赋嵗调力役事，无一免焉，故站户多至流移，豪右者，或据其业为已有，不然，即张大声势，流移者惧，自恐弗逺遭逼也故益抵僻，壌有终其身，不能问坟墓，识田庐者矣。
丁赋有户口食盐钞八万九千三百一十六贯，贯折银三厘，计二百六十七两，九钱四分八厘，栢子仁五十斤，贝母七斤石膏二斤，菖蒲五斤，瓜蒌根七斤金银花四斤，共折银七两，绵羯羊十只，十两，又有军器银四两，布价银六两，通计二百九十四两九钱，四分八厘，而其余嵗调不与焉，赋役之事，徃予不可晓也。自所及见者，其纷纭谬乱，何可胜道？予窃伤之焉，长吏乍服官政，平居未尝觇识民隠一旦据案执笔，老书黠算，反覆相幻，则不胜其烦懑，至有举手以付者矣，豪民巧为规避，交倚贵重，买官鬻吏无所不至，户以已为昂而已反趋低，故低者益昂，昂者益低，愚民辗转相慕至，以为能不如此，不可以自快也。此其敝岂一日之渐哉。
物产五谷，皆美种而瓜果蔬菜亦嘉木，宜桑柘榆，栁椿樗桐栢，楸梓白杨竹药称芫花，小蓟甘遂地黄半夏香附车前，益母薄荷鸟兽，惟所恒畜亦有狐，兎鹳鹊鸠，隼，鹑雁燕雀，然在在有之，非特产也，地东南大，宜木绵桑，故蚕织之业广焉，然多为细人，觊觎营利，故其人反贫甚，至寒不得衣绁绨，谚曰：物丰于所聚，利竭于所产，岂不诚然乎！
官师志苐五
唐韦维，字文纪，进士对防高第，擢武功主簿督役，干陵防嵗饥维均力劝功，人不知劳，终太子右庶子，与宋之问同时。
骆賔王义乌人七嵗能赋诗，初为道王府属，王令賔王自陈所能不答，厯为武功主簿，裴行俭总管洮州，辟掌书奏，不应调长安簿，徐敬业败，賔王亡命，不知所之，毛若虚，绛州太平人，眉长覆目，性残鸷，天寳末为武功丞，年六十余，肃宗还京师，擢监察御史，后至御史中丞，有罪贬賔化尉，死。
李憕并州文水人，举明经高第，授成安尉，会母丧免，自武功尉，以政尤异迁主簿，累官京兆尹，禄山防东京蒋清害之，赠司徒，諡忠懿。
薛播，河中寳鼎人，擢进士，累授殿中侍御史，迁武功令，温敏而裕，与人交有常，官至礼部侍郎，卒，赠本部尚书张署，贞元中举进士，博学宏词，为校书郎，寻为武功尉，治有政绩，擢监察御史，贞元十九年，贬郴州临武令，寻移江陵，掾京兆府司録参军，迁尚书刑部员外郎，出为防州刺史，与韩退之同时终河南令。
陈南仲颍川人，贞元十八年，为武功丞，邑人宜之，号为简靖。
姚合硖石人，中书令元之孙也，元和中，进士及第，调武功尉，善诗，世号姚武功，迁监察御史，累转给事中，厯陜虢观察使，终秘书监，合有武功，县居诗三十首，宋张及王頥为令，皆继刻石置县，署中【县居诗，其一县去京城逺为官与隠齐马随山鹿放，鸡杂野禽栖连舍，惟藤架侵堦，是药畦更思，嵇叔夜不拟作诗，题其二方拙天，然性为官，是事踈惟寻向山路，不寄入城书，因病多収药縁溪学钓鱼飬，身成好事，此外更空虚，其三微官，如马足，秪是在泥尘到处，贫随我终年老，趁人簿书，消眼力杯酒耗，心神早作归休，计深居飬此身，其四簿书，多不会薄俸，亦难消醉卧，慵开眼闲行，懒系腰，移花兼蝶，至买石得云饶，且自心中乐从，他笑寂寥，其五，晓钟惊睡，觉，是事便相关，小市柴薪贵，贫家砧杵闲读书，多旋忌，賖酒数空，还长羡，刘伶醉，高眠出世间，其六性疎常爱，卧亲故笑，悠悠纵出，多携枕，因衙始裹头上山，方觉老过寺暂忘，愁三考千余，日低腰不拟休，其七，客至，皆相笑诗，书满卧床，爱闲求病，假因醉弃官，方鬂发寒，惟短衣衫瘦渐长，自嫌多检束，不似旧来狂，其八，一日看除目终年，损道心，山宜冲雪，上诗好帯风，吟野客嫌，知印，家人笑买琴，只都随分过，已是错弥深，其九隣里皆相爱门开，数见过秋凉送客逺夜静咏诗，多就架题书目，寻栏记药窠，到官无别，事种得满庭莎，其十穷达天应，与人间事，莫论微官，长似客逺县岂胜村，竟日多无食，连宵不闭门，斋心调笔砚，唯写五千言，其十一县僻，仍牢落逰人到便回，路当邉地去村，入郭门来，酒户愁偏长，诗情病不开，可曾衙小吏，恐为踏青苔，其十二，自下青山路，三年，着緑衣官卑，食肉僭才短，事人非野客，教长醉高僧劝早归，不知何计？是免与本心违，其十三日出，方能起庭前看种莎，吏来山鸟散，酒熟野人过，岐路荒城，少烟霞逺岫多同官，数相引下，马上西坡，其十四作吏，荒城里穷愁，欲不胜病多，惟识药年老渐亲，僧梦觉空堂，月诗成满砚，氷故人多得路，寂寞不相称，其十五，谁念东山路，栖栖守印床，何年得事尽终日，逐人忙醉卧，谁知呌闲书不着，行人间长检束，与此岂相当？其十六朝，朝眉不展多病，怕逢迎引水逺通涧垒山髙过城秋澄照树色，寒雨落池声，好是吟诗，夜披衣坐，到明其十七簿籍，谁能问风寒，趁早眠毎旬，常乞假隔，月探支钱还徃嫌诗僻，亲情怪酒颠，谋身须上计，终久是归田，其十八闭门风雨，里落叶与堦，齐野客嫌杯，小山翁喜枕低听琴，知道性，寻药得诗题，谁更能骑马闲行，祗杖藜，其十九腥羶都不食，稍稍觉神清夜犬，因风吠隣，鸡帯雨鸣，守官常卧病，学道别称名，少有洞中路，谁能引我行其二十，宦名浑不计，酒熟，日开封，晴月消灯色寒，天挫笔锋，惊禽时并起，闲客数相逢，旧国萧条，思青山隔几重，其二十一，假日多无事，谁知我独忙，移山入县宅，种竹上城墙，惊蝶遗花，蕋游蜂，帯蜜香，惟愁明早出，端坐吏人，傍其二十二门外，青山路，因循自不归养闲，宜县僻説品喜官微净，爱山僧饭，闲披野客衣，惟怜幽谷，鸟不觧入城，飞其二十三一官无限日，愁闷欲何如？扫舍惊巢燕，寻方落壁鱼从僧乞净水，慿客报闲书，白发谁能镊？年来四十余，其二十四朝，朝门不闭，常似在山，时賔旅抽书，读儿童斫竹骑，久贫还易，老多病懒，能医道友应相，怪休官日已迟，其二十五戚戚常无思，循资格上官闲人，得事晩常骨觅仙难愁卧，疑身病贫居，觉道寛新诗，久不写，自算少人看，其二十六谩作容身计，今知拙有余，青山迎驿使白髪忆山居道友怜蔬食，吏人嫌草书，须为长久，事归去自耕锄，其二十七主印，三年，坐山居百事，休焚香开敕库，踏月上城楼，饮酒多成病，吟诗易长，愁慇懃问渔者暂借手中钩，其二十八，长忆青山下深居，遂性情叠堦，溪石净烧竹，灶烟轻防，笔图云，势弹琴学鸟声，今朝知县印，梦里百忧生，其二十九，自知狂僻性吏事，固相疎祗是防山立无因出，县居印朱沾墨砚，户籍杂经书月俸，寻常请无妨乏斗，储其三十作吏，无能事为文，旧致功诗，标八病外，心乐百忧，中拜别，登朝客归，依链药翁不知还徃内，谁与此心同，又有防春诗十二首，皆作尉时，诗也，其一正月一日后，寻春更不眠，自知还近僻，众説过如颠看，水宁依路登山，欲到天悠悠，芳思起，多是晩风前，其二卑官常少事僻县，又无城未晓，冲寒起迎春，忍病行树枝风掉软，菜甲土浮轻，好个林间鹊，今朝足喜声，其三诗酒，相牵引朝，朝思不穷，苔痕雪水里春色，竹烟中迎雨，缘池草催花，倚树风，尽非名利，事爱此少人同，其四尘中主印，吏谁遣有髙情趁暖檐前坐，寻芳树底行土，融凝野色，氷败满池，声渐觉春相泥，朝来睡不轻其五，疎顽无异事，随例但添年旧厯藏深箧新衣，薄絮绵暖风，浑酒色，晴日畅琴，同伴无辞困，游春贵在先，其六，看春常不足，岂更觉深劳，寺里花枝净山中，水色髙嬾云轻似絮，新草细如毛并起，诗人思还应，费笔亳，其七悠悠，小县吏顦顇，入新年逺思遭诗恼，闲情被酒，牵恋花林下，饮爱草野中眠，疎懒今成性，谁人肯更怜其八，处处春光，遍逰人亦不稀，向阳倾冷酒，看影试新衣，嫩树行移长，幽禽语旋飞，同来皆去，尽冲夜独吟，归其九朝，朝看春色，春色似相怜，酒醒莺啼里诗成，蝶舞前摘花盈手，露折竹满庭，烟亲故多相笑，踈狂似少年，其十卑官还不恶，行止得逍遥晴，野花侵路春，陂水上桥，尘埃生暖，色药草，长新苖看，却烟光散，狂风处处飘，其十一身被春，光引经时，更不归嚼，花香满口，书竹粉沾衣，弄日莺狂语，迎风蝶倒，飞自知踈懒性得事亦应稀，其十二晓脱青衫，出闲行气味长，一瓶，春酒色数顷，野花香，朝客闻应羡山僧见亦狂不将僮仆去，恐谓损风光书县丞，旧防宫殿，半山上人家向下居古，防眠易魇老吏，语多虚雨，水浇荒，竹溪沙拥废渠，圣朝收外府，皆是九天除县中秋宿皷絶门方掩萧条，作吏心露垂，庭际草萤照，竹间禽棋罢，嫌无月眠，迟聴尽碪，还知未离，此时复更相寻】。
宋张及举进士，爲殿中丞，祥符八年，出爲武功令，有政绩，喜文学，及慕姚武功之爲人，于是刻姚武功，县居诸诗四十余首于石。
种世衡洛阳人放兄子也，初以放防补将作监主簿，天圣中，知武功，天性严眀，政令皆縁人情本土俗，凡所行先与民约，度其可必行，始布下之，民以为便，已也，乃更求民所疾苦，与祛洗之，夏人犯边，自新平以下，时被屠掠民汹汹，莫能自保，或欲避南山崄僻，中世衡集僚佐父老告曰：敌所以敢凌我者，徒以民未习战，骑射俭寡，尔顾关中人，何有难是者，于是选其子弟可教者数千人，置标的与子弟约束骑射，乃铸金钱悬标的，上令曰中钱孔者，以钱予之，初三四人，中钱孔各予一钱，数日则三四十人，中钱孔再逾月，则数百人，皆连中钱孔，故当时称武功人，无弗善射者，世衡之所教也；初，武功人数拒吏治，吏苦于追集，世衡曰：官慢令易信，故百姓不就此长吏之罪也，我今请易之，有所呼集，但以片纸榜其门曰：县追某人期，某时到追者，即持所榜趋县，毋后期者其威信，在人如此，至今犹之后，置制环庆，鄜延邉事皆有竒绩官止东染院使，环庆路兵马钤辖，卒，赠成州团练使，羌人朝夕哭临者数日，青涧及环人皆画像祠之。
王颐为大理丞，治平中，迁武功令，端重该博，治有良绩，以县故有姚武功诗刻，久且蚀矣，乃更以五体书刻而识之。
高士彻，开封人。为令有治绩，迁监察御史，后复贬知县事，已而复迁御史，给事中官至御史大夫。
吕义山，兰谿人，擢进士，初爲泾阳主簿，迁知武功，百姓亲之，后迁监察御史，至户部侍郎。
钱秉淮阳人知武功，爱民愼罚，民畏之如神，眀私无敢犯，令者三年，卒于官。
李宗大梁人，举进士，爲鄠簿厯岐山武功令，所至有政声，后知庆阳卒。
赵茂曾洛阳人，先为寿春令，建中靖国元年，知京兆府，孙览奏更武功，崇宁元年春，始至官，用法平恕，三年治成，百姓咸服。
孟通阳翟人，以仁厚治县，号为得体，民乐其用，修缮城郭，官署学校，不刑一人，人趋事赴工，唯恐有不悦也，官至谏议大夫。
刘干汶阳人，大观四年，知武功，临政不茍，行已治事，以身为先，时民感焉，详见防靖碑。
张山甫偃师人，熈宁间，除武功主簿，时朱光庭簿万年，程伯淳簿，鄠三子者，齐名闗中号三杰焉，与张子厚善，故武功，因有子厚緑野亭。
元王君志，失其名，世祖至元中，为武功令，建置庙学，工欲成，擢行台掾去。
杜渊长安人继王君知武功能继成王君之事
明兴，有耿忠者，凤阳人，长兴侯从弟也，洪武九年，诏统凤阳军万余人屯戍，关内而居，控于武功，号令严明，士无敢易，暇日问俗，广教民忻忻，兴礼譲焉，学校城郭，皆所议置，旋师之日，父老送者以数万计，民至于今，犹称之曰：耿三官人云：终都督佥事，浒西子曰：耿都督，非武功吏以有治及武功，故予得载之焉。
知县自建置初至撰，志时得之于故志及父老所谈説与所身见者二十有七人，具以所闻者，稍列其行事严祀，凤阳人，洪武初，除故志称其临事简，爱民诚然，官署学校，与坛墠，祠庙皆所创作草昧，更革之际，而能如此，则可以知其志矣。
赖礼南康人第进士除知武功故志称惠焉
宫廷静乐，人有明政，予少时于父老，闻其事实，今防之矣，终九年，无细过去。
曹俊静乐人，父老云：其行事无忝于官，亦九年去蘓，孝渑池人，正统时，除有平政于民，民徳之严公以后，凡言知县者无以加，蘓公也，然善亷克谨事无大小，无敢忽，即不怒，民无弗威弗恵，民无弗怀，天顺，壬午，卒于官，卒之日，百姓若丧考妣，故志载祷神事絶騐其精诚所感，岂不信哉！今可以附见其微细，正统甲子当乡试，蘓公梦神人告曰：汝县合举二人，明日，萃当试者十一人，置十一，以二花事内之曰：得花者举，已而李纪张翺得，后果二子得举寇如圭，宜賔人，性刚毅，明辨迎事而决，无有防滞，甞曰细民，何可令耐烦如许，九年，致仕去，民咸思之。
刘志，河内人，为人仁厚有礼，凡所施行，务存长者，民服其教，毋忍私违也，尝值嵗旱闻太白灵湫身徃祷之，或以山多隂气恐其羸惫，冒寒别有他咎，止之，不听，卒致湫来，雨随至，各沾足，其所未至，则絶无防滴百姓迎劳道左，以数万计，见雨来则争，以雨具授公，公麾去曰：此神贶我民者，我何可防？易不敬，九年致仕去，老幼妇子哭，逐扳号者，不可胜数，语曰：民可以诚动，不可以诈劫其言，岂不足信哉！
李玉西江人
张英沁水人
孟琰，大名人三子者，虽少不逮前数公，要其无恶，声云邉铎，藁城人，善骂尠威仪，以赃罢去。
刘彛盐山人美仪宇治尚整肃民敬畏之
高璲繁峙人爽慨明允政无冗焉
张宏内乡人，成化中除为政，严毅有断，凡所约束，民畏之，犹鬼神尝曰：守令之职，治民事神而已，治民弗以礼，敎是弃民也，事神不能蠲，防职业虽诚，然犹慢也，夫刑罚以禁奸止邪，或加诸无辜，则何以训方来，故其行事皆于言，毋少戾矣。予少时闻长老谈，述张公之事，则私自识记，为政有纲纪，文章若张公，其庶乎哉！后乃以诽罢去，至今咸以为寃，成化时，知县能显名久逺者顾独有张公。
刘翼介休人，朴鲁无威仪，乃为百姓侮成蛊肿，亟归则死，诸涂中。
陈润泗水人好侠，喜用计数，民初亦易之，然能先人急难，仗义有口，成化甲辰歳大饥，民相食，流移者十已六七，润集父老豪杰，垂涕告曰：润虽不才，尚頼仓有余粟可以活父老子弟今悉去，将安舍之，况父老素无资蓄，一旦他委沟壑，何若死首丘乎？于是发仓赈焉，士大夫百姓頼以活者万计，而其家实不肯私纳一钱，是时盗贼恣横，属豪杰者四捕之，虽束薪，立磔诸市，由是比县亦无盗矣，乃喜怒无常，遇士大夫或尊礼已甚，即又嫚骂，无忌已，即又佯若未骂者，故士大夫多不直云，官至应天府推官。
王翼，辽东人，成化末，除寛易善谑，好遇士大夫必尊礼之，焦上村逆旅，主人隂杀旅人匿其货，置尸遍满数井，翼悉发治之，时以为能。
王琰祥符人，治二年，除目盲不能任事，居两年，以忧去。
宋学通，字文渊，永川人，治四年，除善治威仪，与人接言笑，一无所茍，左右虽久侍，莫能揣摩，意向性，蠲防谨守畏法令，尝曰：政在去其所害而兴，其所利耳，他皆细故虽多，无足校也，于是极意砥砺，至里老书算与诸在官人终其官，莫得民杯酒者矣，诸赋役事，期在均平，或百方筹计，善奸极巧之人，毋能肆其夤縁呼集公事，简约省易，止责诸直年余，尽燕坐无扰，地里逺近皆有定约，故卒无后期者，又喜劝励学校，日自督责诸生，诸生即有所毁誉，心不以易也？曰：我职葢若此，后稷祠，緑野书院，皆所创建，民欢忻，向工若赴绹，涂居九年，以诬罢去，人莫不寃之然益可以证其行事矣，浒西子曰：予为生员，时宋侯执守庄严，盖凛不可易云，有贵势者，得罪人之赂，以宋侯与善也，托解之焉，侯卒不肯，或曰，此不可失欢者，公升止旦夕，倘弗利奈何？侯曰：彼良善无辜而死，觊有以雪之，今予明知其事，又茍且弗决，是上负邦典，下负无辜，鬼神谓何？竟坐法不少贷，后所以成，是诬者，此贵势隂为之尔宋侯，去后遗法，故行中材之吏，取而行之，亡弗效者，至正德十二年，始尽变无有矣，语曰：知之非艰，行之惟艰，行之非艰，守之为艰，岂不诚然乎！
党茂，忻州人，治十二年，除性淳笃，质直而善缄黙，御吏治民，不责于人情之外事，完令行而已，中更刚正，不畏强御誉来，不喜谤至，不怒，有长者之道焉，当路者以为才劣于县，改渭源檄至嘅，然委任以去人，至今称其贤，茂后九年而有濮，刘氏益表，表然长者也。
欧阳让，吉水人，治十五年，除能揣摩，事体凢有所施行，惟所私计，计定，即羣呼噪于前，佯唯唯耳，卒不以易也？事大小多寡亡，有与吏一语者，吏饶敏慧，给辨莫能窥识所指，故吏皆殊穷，浸润者终其官，杂费无纪，实不能钩致一钱，尝自言曰：已既不能亷又使人纵虐下民，此何为者？去之日，民亦无有怨者。
王志，辽州人，治十八年，除寻以忧去，改南郑，迁金州知州。
谷钟仁，字寿卿，临颍人正徳元年除有竒志喜张大燿，凡所设施，惟恐人弗骇异也。中顾好贤乐士，暇则延士大夫，置酒高会，赋诗言志，其乐陶陶然其意，翛然非筐箧刀笔，所拘絷也，再逾年，以忧去。
崔杰，定州人正徳四年自凤翔丞迁，未几，以病罢去，刘绍，字继芳，濮人端谨，诚笃人也，正徳，五年，除有书手作弊，绍发治之，逾月，书手死，其家人诬以为杖死也。舁其尸，来请金为葬寮佐，怒欲治之，绍不肯，曰：人死杖木之下者宜不少，设果非病死，吾为民父母，何忍其死无葬也。于是以金予之，哀矜恻怛，犹数月未平也，绍在官当涂者，咸礼重已甚，而居已治民，乃一切以长厚临事，又能镇静防躁，壬申癸酉之际，蜀汉有警，西征将士，供亿不可胜冗，他邑皆先期饬备，人不堪命，而至多弗称，绍待其至，始徐为之，民不知劳，而士皆称足曰：民不可先事久劳人情，劳久则避，故弗能为用也，与人无间言，接士大夫，恭而有礼，公私宴，防辄引饮，不辞即甚醉，益从容不放闲居，未尝出一妄言，十二年，以病告归，小大一诚，终始无媿，古称淑人君子，其仪一兮，心如结兮，盖绍之谓也，至其犯而不校，毁誉不形，虽故称长厚者，亦未能或之先也。
孙昌，字启宗，陜州农人正徳十二年除。明年，有忧报至，即日解印持丧，然贫莫能归，昌因士大夫告廵，抚公廵抚，公乃移檄县吏，约为治行，典史张进者隂狡无状人也，适代署县事，新与昌忌昌曰：若予典史，治吾事，吾亡行之日也，于是索其派户，来自治之，或多所低昂，民由是益不直昌，或怨言矣，进又妄把持昌至，指为防阙，不得行，士大夫以理喻之，始已易曰，苦节不可贞，贫蹇屯乏之际，诚已难居者哉！
冯玮字玉仲遂宁人正徳十三年除
县丞有襄陵贾盛南阳，冦铨蜀，蔡华田济项城，魏信任丘，刘琮汾州吕彦士，邓州刘钦清平王江惟铨，信终九年，去而彦士，能禁辑强横，凡所施行，防于影响，有机辩，人咸畏之，虽亷介不足，亦一时之能吏也，居三年，以忧去，钦继之，能道説法令有犯者，虽过误悉，按法不少贷，今有刘防，钧州人正徳十二年自三原簿迁。
典史有董英，常泰郭自经，董广刘英，张仪，张进，董英沁，人有才畧民敬畏之，及罢去，犹服用毋敢后也。董广藁城人，与宋侯同时宋侯恒用之，二，董之后畧无足观者，张仪，仪封人刻薄狡险，善虐其民，取之极骨髓，及语百姓，则曰：吾为吏廉士大夫不知也，即有弗亷我安敢昧城隍，城隍灵，当使我父子横死，同日不逾年，果父子同日死，壮兵祗候仪宅者，是夜未寐，见二长须人，皂衣持鎻，突入仪寝兵，以为同事者，俄传仪子死兵亟，寻持鎻者，内无有也，乃仪亦暴死日中，张进固安人科索，歳无虗日民不能堪也，乃益恣肆不悛，至长吏不敢制，或有所不称，数持刃击令丞户凶狠，百种骂令丞，夜以继日，毋有倦也。孙昌为令，时进以私赃举发，已逃去，一年及觇知定妥，乃复来昌，矜其逋久，且贫委曲，与収俸治事，及昌忧去，乃更以虚妄把持昌，明年，御史行县汰去，夫进视仪，其恶甚不少也。顾其报独浅于仪，何哉？
教谕有谢，茂实富顺人，性严重，不茍为笑语，日鸡鸣而起，寒暑风雨无少怠，是时士习尚侠重，武后则多畏惮，不敢肆矣。
杨春，安岳人勤以教人，而严以守之，士畏敬感激，无异存日。
王文解人，颇以刚毅自居，然善忌多疑所私，比者往往隂中人过失，文即以为谤已，谩骂无已，以此士多不直，或怨憾矣。
林士云：卭人勤学，善教嵗无暇日陈润知县，时有所防，集僚佐及诸学官或不敢正目，而士云独易之，陈亦不以为慢已也，九年，致仕而去。
刘相成都人性，乐易有容，喜论説终日千万，言无倦也，又克勤善教，士多爱之，后累迁唐府右长史。
曹山，字东阳，蜀荣县人，性敏易，有学善问，辩理道教人，恳恳亟亟，惟恐弗皆贤也，当是时，士习尚渐，实不浮靡，放恣矣，曹先生继林，刘二君而造诣更逺故士益趋于学，浩浩乎莫之能御也，浒西子曰：曹先生时，余正为生员，亲被其教，其同时有赵先生为训导，邃庵虎谷，两君子，又躬自督责，士之遭际，已过盛矣，故宜其汲汲于学也，曹先生后至，工部员外郎。
俞鼎，字伯器，洛阳人，能使诸生亡犯所令，至号整齐，六年，迁鉴安知县，有政绩，寻改咸宁，再迁甘肃行太仆寺丞。
金嘉玉字廷献富顺人正徳十二年补除
训导李善者，楚人也，有盛徳克勤善教，今去已百年，而人思之，如在后，又有曲沃，人田礼曲，新二子皆有令名，其莱芜人张显孟人张宪，泌阳人，鲁文蜀人，周吉，不闻其行事，故无能述焉。
金鼎，字大器，榆次人，颀貌伟容，博学善辩，以条理约束诸生，故诸生毋敢违者，日坐斋室，心休休焉，弗知其卑官矣。
赵文杰，字士英，内江人性直，遂防计而甘贫嗜学，寒署颠沛，不少易也，初来时，察诸生皆可教，乃殚尽心力，敢后者，则痛挞之，诸生方喜纵恣自得，故亦多私怨，谩赵先生者赵先生，乃不嫌其怨，谩已顾督责益严，时邃庵先生以緑野书院新成，士就学者日广，方遴择学官，知无如赵先生者，于是以赵先生主緑野书院，赵先生益自砥砺，故诸生至今能趋向于学焉，浒西子曰：昔余为诸生，时赵先生顾独爱余特厚为责索，余时视科举绩学，若秋毫浮烟，以赵先生为厉已也，或数梗之赵，先生乃遂讐视余而余亦数年不直，赵先生然赵先生意在研精覃思，以成余之恢廓也，顾余卒戾其指意，今夷思其行事，黙数其所恒覩其何能彷佛？赵先生，孟子曰执徳不囘，非以干禄；葢赵先生之谓矣，后赵先生，迁云梦知县，有悍民赵，先生力窜徙之，后竟以其党所防，罢去此，故成败之际，何可论赵先生也。
陈厚，字熈载，合州人，承诸先生之后，其学又富赡，可师也，故诸生咸爱敬之，其同时有王廷凤，宜阳人，后又有建昌，李咸，蔚州张仁，然安能若陈先生者，今有杨锦荣河人。
医虽小道，然有足观者，其表表然显名于时，若扁鹊仓公列诸迁史，况郡县乎？今得其二人，附官师之末，杨珣长安人，以名医召入，太医院，授武功医学训科，诊治殊騐所着有伤寒撮要针灸详説行于世康佐，余从祖也，以医推择为训科，善方脉，能与病者逾年，决死生歴千百人亡一谬者，有医问三卷，杂治畧五卷诊法一卷。
武功县志卷二
<史部,地理类,都会郡县之属,武功县志>
钦定四库全书
武功县志卷三
明 康海 撰
人物志第六
史记，后稷名弃，其母有邰氏女，曰姜原，姜原为帝喾元妃，姜原岀野，见巨人迹，心忻然说，欲践之，践之而身动如孕者，居期而生子，以为不祥，弃之隘巷，马牛过者，皆辟不践，徙置之林中，适防山林多人，迁之而弃渠中，氷上飞鸟，以其翼覆荐之，姜原以为神，遂収养长之，以初欲弃之，因曰弃，弃为儿时，屹如巨人之志，其游戯好种树麻，菽麻菽美，及为成人，遂好耕农，相地之宜，播谷者稼穑焉，民皆法则之，帝尧闻之，举弃为农师，天下得其利有功，封弃于邰，号曰后稷，帝舜曰：弃，黎民始饥，尔后稷播时百谷，别姓姬氏，后稷之兴，在陶唐，虞，夏之际，皆有令徳，后稷卒，子不窋立。
唐高祖神尧皇帝姓李氏，讳渊，字叔徳，陇西成纪人，凉武昭王暠七代孙，自暠五世有名，天赐者，为魏幢主生，虎有功于周，与李弼等八人皆拜柱国，号八柱国，周受魏禅，追赠唐国公虎生昞，昞生髙祖独孤皇后髙祖之从母也，故文帝与高祖相亲爱，大业中，为岐州刺史，治于武功，而家焉。所谓庆善宫也，太宗实生于此，大业十三年髙祖为太原防守，时炀帝南游，盗贼蜂起，太宗知隋必亡隂结豪杰举大事惧，帝不从，因与裴寂选晋阳宫人私事，帝乃告之，五月，以诈杀副防守王威髙君雅与突厥连和，遂起兵而有天下在位九年，之太宗，太宗皇帝讳世民，神尧次子，母曰太穆后窦氏，开皇十八年己卯十二月戊午，生帝于武功，宅有二龙之瑞，方四岁，有书生谒髙祖曰：公在相法，贵人也，必有贵子，及见太宗，曰：龙凤之姿，天日之表，年几冠，必能济世安民，书生去，高祖惧其语泄，使追杀之，不知所徃，因以为神，乃采其语，名之曰世民，大业中，突厥围炀帝于雁门，帝年十六，应募往救，遂将军云定兴，部下设疑示突厥，遂引去。后高祖起兵，狥西河，斩其郡丞高徳儒至霍邑，防天久雨，高祖欲还兵，太宗谏曰：义师为天下起也，宜直入咸阳，号令天下，今守一城，是为贼耳，高祖不纳，太宗哭于军门，髙祖大惊，召问之，曰：还则众散于前，敌乘于后，死亡须臾，所以悲耳髙祖悟曰起事者，女也，成败，惟女遂进兵，克长安定四方，累进中书令初髙祖起太原，非其本意，而事出太宗及取天下，太宗功益髙髙祖屡许以为太子建成惧废，与齐王元吉日谋害太宗，九年六月，太宗以兵入武门，杀太子建成及齐王元吉，高祖闻之大惊，遂以太宗为皇太子，八月甲子，即皇帝位，帝聦明英武，其除隋之乱，比迹汤武，致治之美，庶几成，康，自古功徳兼隆汉以来未之有也。
史周富辰，襄王大夫也，襄王十三年，郑人伐滑，王使防孙伯服如郑请滑，郑人不听王命而执二子，王怒，将以翟伐郑，富辰谏曰：凡我周之东徙，晋，郑焉依，子頽之乱，又郑之由定，今以小怨弃之，王不听，十五年，王降翟师以伐郑，王德翟人，将以其女爲后辰又谏王，王弗听，后大叔通于翟后，王绌翟后，翟人来诛杀谭伯，富辰曰：吾数谏，王不从，如是不出，王以我为怼乎？乃以其属死之。
汉蘓建其上世，因封居故蘓城，蘓忿生为周司，冦居河内，后徙武功，杜陵故建或称为杜陵人，以校尉从大将军青击匈奴，封平陵侯，以将军筑朔方，后以卫尉爲逰击将军从大将军出朔方，后一岁，以右将军再从大将军出定襄，亡翕侯，失军，当斩，赎为庶人。后为代郡太守，卒官，有三子：嘉，奉车都尉，贤骑都尉，中子武，自有传。蘓武字子卿，少以父任为郎，稍迁至栘中廏监，时汉连伐匈奴，通使相窥，匈奴留汉使，前后十余辈，及匈奴使来，汉亦留之，天汉元年，且鞮侯单于初立，恐汉袭之，乃尽归汉使，武帝嘉其意，遣武以中郎将使持节亦送匈奴使归，因厚赂答单于，单于见汉币遗益骄，方欲发使送武等，会缑王与虞常谋反匈奴中，单于使卫律论，虞常欲因以降武，武不动，律更曲为説武武骂絶之律，知武终不可胁，白单于，单于益欲降武，置武大窖中，絶其饮食，天雨雪，武卧，齧雪与旃毛并咽之，数日不死，匈奴以为神，乃徙北海上，牧羝羝乳，乃归李陵，降后单于，又使陵徃説武陵因武有悲心焉，昭帝即位，遣使求武阳，言天子射上林，得雁足系帛，知武所在，单于惊始还武，及其官属尚在者，恵等九人，始元六年春，武至京师，拜典属国子元坐法死，以别子通国为郎。
赵禹以佐史补中都官用亷爲令史事，太尉周亚夫，亚夫为丞相，禹为丞相史，府中皆称其亷平武帝时，禹以积劳，迁为御史，上以为能，至中大夫，与张汤论定律令，禹为人亷裾为吏以来，舍无食客，公卿相造请，禹终不行报谢，务在絶知友宾客之请，孤立行一意而已，尝中废，已为廷尉，始条侯以禹贼深，及禹为少府九卿，酷急至晩节事益多，吏务为严峻，而禹治加缓，名为平，王温舒等后起，治峻禹，禹以老，徙为燕相，数岁，誖乱有罪，免归，后十余年，以寿卒于家。
后汉蘓竟字伯况，平帝时以明易为博士，讲书祭酒，善图纬，能通百家之言，王莽时，与刘歆共典校书，拜代郡中尉，时匈奴扰乱，北边多罹其祸，竟终完辑一郡，光武即位，就拜代郡太守，寻拜侍中，以病免，初，邓仲况拥兵据南阳隂县为冦而刘歆兄子龚为谋主，竟时在南阳，以书晓之，于是仲况龚降，竟终不伐其功，濳乐道术作记，诲篇及文章于世，年七十，卒于家。
蘓纯字，桓公建六世孙也。有高名，性强切，而持毁誉，士友咸惮之，至私相谓曰：见蘓桓公患其教，责人不见，又思之，三辅号为大人，永平中，为奉车都尉，出击北匈奴，车师有功，封中陵乡侯，官至南阳太守。
李育，字元春，少习公羊春秋，沉思専精，博覧书，知名太学，深为同郡班固所重，固奏记荐育于骠骑将军东平王苍，由是京师贵戚争往交之，州郡请召育到，辄辞病去，常避地教授，门徒数百，颇涉猎古学，尝读左氏，虽乐其文采，然谓不得圣人深意，以为前世陈元范升之徒更相非折，而多引图谶，不据理体，于是作难，左氏义四十一事，建初元年，卫尉马廖举育方正，为议郎，后拜博士，四年，诏与诸儒论五经于白虎观，育以公羊义难，贾逵徃返皆有理证，称为通儒，再迁尚书令，及马氏废，育坐为所举，免归嵗余复征，再迁侍中，卒于官，蘓章字孺文，纯子也，少博学，能属文，安帝时，举贤良方正，对策髙第为议郎，数陈得失，其言甚直，出为武原令，值岁饥，辄开仓廪，活三千余户，顺帝时，迁冀州刺史，故人为清河太守，章行部按其奸臧，乃请太守，设酒肴，陈平生之好甚欢，太守喜曰：人皆有一天，我独有二，天章曰：今夕孺文与故人饮者，私恩也，明日，冀州刺史案事者，公法也，遂举正其罪，州境望风畏肃，改幷州刺史，以摧折权豪，忤防坐免，隠身乡里，不交当世，后征为河南尹，不赴，卒于家。
蘓谦章兄孙也，初为郡督邮，时魏郡李暠为美阳令，与中常侍贝瑗交通，贪暴为民患，前后监司畏其势援，莫敢发问，及谦至，部案得其臧，论输左校，谦累迁至金城太守，去郡归乡里，后私至洛阳，暠为司校尉，为暠所害。
蘓不韦字公先，谦子也，年十八，征诣公车，会谦见杀，载其丧归，瘗而不葬，仰天叹曰：伍子胥何人也？乃藏母于武都山中，变姓名，募剑客刺暠，不克，又潜凿地旁，逹暠寝杀暠，值暠在厠止杀其妾及其子留书而去，更以其父首祭谦暠，因愤恚死，不韦始改葬行丧，后不韦竟以暠客防死。
魏蘓则字文师，汉平陵侯后也，少以学行闻，举孝亷茂才辟公府，皆不就。起家为酒泉太守，转安定武都，所在有威名，太祖征张鲁，过郡悦之，使为军导，鲁破徙金城太守，太祖崩，西平麴演，文帝以其功，加防校尉，赐爵闗内侯后演，复结旁郡为乱，则悉平之，进封都亭侯，邑三百户，征拜侍中，董昭尝枕则膝，卧则推下之，曰：吾膝非佞人枕也，初则及临菑侯植闻魏代汉，皆发服悲哭，文帝闻植，不闻则也，问曰：吾受禅，而有哭者，何也？则须髯悉张方正论极对，傅巽搯曰：不谓卿也。于是乃止。文帝以前炖煌献径寸大珠，复欲求市，则对曰：陛下化治中国即不求自至，求而得之，不足贵也。帝黙然后从帝猎槎桎，防失鹿，帝怒，収督吏将斩之，则稽首曰：陛下欲隆唐尧之化，而以猎戏杀羣吏，臣敢以死请！帝曰：卿直臣也，遂赦之，然以此见惮，黄初四年，左迁东平相，未至，道病薨，諡刚侯。
晋蘓愉，字休豫，魏侍中则第二子也，兄恬袭，侍中爵为都亭侯，恬死无子，愉更袭封都亭侯，晋受魏禅，以为太常卿，迁光禄大夫，至尚书，卒。
后魏蘓稚，字天祐，魏侍中则之后，位至中书侍郎，玉门郡守。
蘓祐稚子也官至泰山郡守
蘓协亦稚子爲武功郡守
蘓亮，字景顺，祐子也，少通敏，博学好属文，善章奏，与弟湛让及从弟绰皆著名西土，初举秀才，齐王萧寳夤引为参军，寳夤败，孝武西迁，迁吏部郎中，大统二年，拜给事黄门侍郎，领中书舎人宜都王为秦州刺史，文帝以亮为司马，谓亮曰：黄门侍郎，岂可为秦州司马，直以朕爱子出藩，故以心腹相委耳，赐以御马，八年，封临泾县子，除中书监，领著作，修国史，亮有机变，善谈笑，周文帝为丞相，甚重之，有所筹议，率脗会其旨，记人之善，防人之过，荐逹后进，如恐弗及，故当世敬慕焉，歴秘书监大行台尚书，出为岐州牧，七年，征拜侍中，卒，所着文都数十篇，行于世，子师嗣，起家黄门侍郎。
蘓湛，字景儁，少有志行，颇涉羣书，年二十余，举秀才，除奉朝请，领侍御史，加员外散骑侍郎萧寳夤讨闗西以为行台郎中，寳夤反令姜俭报湛，湛举声大哭，俭止之，湛曰：百口居家，即时屠灭，云何不哭？王以穷鸟依人，朝廷假王羽翼，荣宠至此，今国步多虞，不能竭忠报徳乃欲乗人间隙以羸，败之兵守闗问鼎破亡之期，不旋踵矣，湛不能以积世忠良之基，为王族灭也，愿乞骸骨，还鄊里，寳夤知湛不为已用，于是听还武功，寳夤败荘帝徴湛拜尚书郎，谓之曰：闻卿答萧寳夤甚有美词，湛顿首谢曰：臣与寳夤周旋契阔，言得尽心，而不能令其守节，臣之罪也，庄帝大悦，加散骑侍郎，寻迁尚书，孝武初，以疾卒扵家，赠散骑常侍，镇西将军，雍州刺史。
蘓让字景恕，幼聪敏好学，初为本州主簿，稍迁别驾，武都郡守镇逺将军金紫光禄大夫，周文帝为丞相，引为府属，甚见亲待，出为卫将军，南汾州刺史，有善政，卒于官，赠车骑大将军，仪同三司，泾州刺史。
后周蘓绰，字令绰，后魏武功郡守，协子也，绰少好学，博览羣书，尤善算术，从兄让为汾州刺史，周文为魏丞相饯于都门外，谓曰：愿言君家子弟可任用者，让因举绰，召为行台郎中，凡台中公文，皆绰与条式，台中称能焉，仆射周恵达与文帝论事，乃绰所量定，文帝异之，曰：孰与为此议者？恵达曰：郎中绰也，后文帝与公卿观鱼昆明池问故，仓地得绰对，愈益敬礼，乃更泛论天地造化之始，歴代兴亡之故，并马徐行，及池，不渔而返，询访政道，夜以达曙，整衣而坐，不觉其膝之前也，即拜大行台左丞，参典机宻大统十一年，授大行台度支尚书，领著作监，司农卿，文帝方欲革易，时政务行，强国富民之道，故绰益尽智能，牧守令长，非通绰六条及计帐，不得居官，文帝厌文章浮蕐，因魏帝祭庙，羣臣毕至，乃命绰为大诰，奏行之，其文与六条俱见本，绰性俭素，不事产业，家无余财，以海内未平，常以天下为已任，文帝亦推心委任，十二年，卒于位，年四十九也。子威嗣。
蘓椿字令钦，绰弟也，性亷愼沉勇有决断，魏正光中，关右贼乱，椿应募讨之，受荡冦将军，以功累迁中散大夫，赐爵美阳子，大统初，拜镇东将军，金紫光禄大夫，除都督，行农郡事，椿当官强济，特为文帝所知，十四年，置党州乡师，自非乡望允当众心，不得预焉，乃令驿追椿领兵，其年破槃头，氐有功，除散骑常侍，加大都督，十六年，征随郡，军还，除武功郡守，既为本邑，以清俭自居，小大之政，必尽忠恕，进爵为侯，位骠骑大将军，开府仪同三司，大都督，卒，子植嗣。
隋蘓威，字无畏，魏度支尚书，绰子也，袭爵美阳县公，仕郡功曹，周革命，宇文防以其女新兴公主妻焉。初，威恶防专权，乃逃入山中，未几，授使持节、车骑大将军，仪同三司，改封狄道县公，宣帝嗣位，就拜开府，高祖为丞相，高颎屡言其贤，召入卧内，与语大悦，髙祖受禅，征拜太子少保，追赠其父为邳国公，以威袭焉，寻兼纳言，民部尚书，多谠言直论，语在本传，炀帝立加威，上大将军杨感反，帝曰：此儿聦明将不为患邪？威讽之曰：所谓聦明者识是非，审成败也，感麤，何谓聦明直恐乱自此阶耳，与宇文述对盗贼事，威曰：徃但据长白山，今近在荥阳，泗水耳，复问伐辽东，威请赦羣盗遣讨高丽，上益怒，值御史大夫裴蕴希防劾威，诏威除名，寻从幸江都，帝欲复用威，蕴等奏威昏耄，乃止，宇文化及弑帝，以威为光禄大夫，开府仪同三司，化及败归，李宻宻败归东都，越王侗以为上柱国，邳公，王世充僭号，署太师，太宗平王世充，威请谒见，称老病不能拜起，太宗遣人数威曰：公隋室宰辅，政乱不能匡救，遂令品物涂炭，君弑国亡，见李宻王世充皆拜伏舞蹈，今既老病，无劳相见也，寻归长安，请见高祖，高祖又不许，卒于家，年八十二嵗。
蘓防，字伯尼，威子也，起家为太子通事舎人杨素竒之素毎戏威曰：杨素无儿，蘓防无父，后与郑译，何妥议乐，不行着乐志十五篇以自见，仁寿三年，诏天下举达礼乐源者，晋王昭为雍州牧，举防与诸州所举五十余人谒帝，帝指防谓侍臣曰：唯此一人称所举，于是拜晋王友，帝嗣位，歴太子洗马，鸿胪少卿，关中盗起，诏防廵关中，以功进位通议大夫，坐父事除名，后会丁母忧，不胜哀，卒，时年四十九。
唐刘文静，字肇仁，父韶，仕隋战死，赠上仪同三司，文静以死难，子袭仪同，倜傥有气畧大业末为晋阳令，与晋阳宫监裴寂善，寂夜见逻堞传烽，叹曰：天下方乱，吾将安舎文静笑曰：如君言，英豪所资也，吾二人可终羇贱乎？高祖为唐公，镇太原，文静察有大志，深自结纳，既又见秦王谓寂曰：唐公子，非常人也，豁达神武，汉高祖，魏太祖之徒欤？俄坐李宻亲系狱，秦王顾它无可与计者，私入视之，文静喜挑言曰：丧乱方剡，非汤武高光不能定也。王曰：今过此非児，女子相爱，直欲与共大计，文静曰：上南幸兵填河，洛，盗贼蜉结，大连州县，小阻山泽，诚能投天防机，奋义大呼，则四海不足定也！今汾晋避盗者，文静素知其豪杰，一朝号召，十万众可得也，加尊公府兵数万一下令，谁不愿从？鼓而入闗以震天下，王业成矣，王笑曰：君言正合吾意，于是卒起兵，以文静为司马，竟平隋有天下，后为裴寂所搆，与弟文起并坐法，贞观十三年，诏追复官爵。
蘓世长祖彤，仕后魏通直散骑常侍，父振，周岩州刺史，建威县侯，父死王事，诏世长袭爵，入隋，为长安令，大业末，为都水少监，帝被弑，发丧，恸闻行路，更为王世充太子太保，戍襄阳，高祖与之，数遣使喻降，世长辄杀之，洛阳平，始归帝，帝诮世长，世长对曰：古帝王受命，以比逐鹿，一人得禽，万夫敛手，岂有获鹿后忿同猎者，问争肉罪耶？帝笑释之，授玉山屯监，引见武门，与语平生，后又拜谏议大夫，帝欲猎武功，时武功新经突厥之冦，世长谏之，不听，后与宴披香殿，世长曰：此殿帝作耶？何雕丽底此，帝曰：卿好谏似直，然诈也，顾以我所作，为炀帝邪？对曰：臣闻琼宫鹿台，非受命，圣人所为者，陛下武功旧第，才蔽风雨，时以为足，今天下方厌隋侈，以归有道，宜刈淫奢，复朴素，乃雕饰如此，欲易其乱，得乎？帝咨重其言，歴陜州长史，天策府军咨祭酒，引爲学士，贞观初，使突厥与颉利争礼不屈，拒却赂遗，朝廷壮之，出为巴州刺史，舟败溺死。
蘓朂字，慎行武徳中为秦王咨议，典籖文学，舘学士，尚南康公主，拜驸马都尉，迁魏王泰府司马，博学有美名，泰重之，劝开馆引文学士，著书名家，歴吏部侍郎，太子左庶子，卒。
蘓良嗣世长子也，高宗时，为周王司马，王年少不法，良嗣数谏王，以法绳府官不职者，甚见尊惮，帝异之，迁荆州长史，帝遣宦者采竹莳上苑，所过纵暴，至荆，良嗣囚之，上书言状，帝下诏慰奨，取竹弃之，徙雍州，垂拱初，迁冬官尚书，拜纳言，封温国公，留守西京，赏遇尤渥，尚方监裴匪躬建言，鬻诸苑果蔬储利，良嗣曰：公仪休防葵去织，未闻天子卖果蔬与人争利，遂止，迁文昌左相，同凤阁鸾台三品，遇薛怀义于朝，怀义偃蹇，良嗣怒，叱左右批其颊，曳去，武后闻之，戒曰：第出入北门，彼南衙，宰相行来，毋犯之，载初元年，罢左相，加特进，仍知政事，与韦方质素不平，方质坐事诛，引逮之，后辨其非，良嗣悸，谢不能兴，舆还第，卒，年八十五，诏百官徃吊赠开府仪同三司，益州都督。
苏瓌，字昌容，隋仆射威曽孙也，擢进士第，厯朗，歙二州刺史，来俊臣贬州参军，人惧其复用，多致书请瓌，瓌叱其使曰：吾忝州牧，能过待小人乎？俊臣恨之，由是连外徙，不得入，神龙初，始入为尚书右丞，再迁户部尚书，拜侍中，防守京师，中宗复政力敺，郑普思流儋州，累拜尚书右仆射，同中书门下三品，进封许国公，中宗崩，遗诏太后临朝，相王以太尉辅政，宗楚客阻之，瓌正色曰：遗制乃先帝意，安得辄改？韦氏败，睿宗即位，进左仆射，景云元年，老病罢为太子少傅，卒，年七十二，赠司空，荆州大都督，谥曰文贞，开元二年，擢中子乂左补阙，六年，诏配享睿宗庙庭，太和中，録旧徳官其四代孙翔。
蘓干瓌从父朂子也，擢明经，授徐王府记室参军，王好畋，毎谏止之，垂拱中，迁魏州刺史，河朔饥，前刺史苛暴，百姓流徙，干检吏督奸，劝课农桑，由是流冗尽复，以治称。拜右羽林将军，迁工部尚书，来俊臣素忌之，诬干与琅邪王冲，通书系狱，发愤卒。
蘓颋字庭，硕瓌子也，幼敏悟，一览千言，能覆诵，第进士，调乌程尉，再迁监察御史，被诏覆来俊臣寃狱多所洗宥，迁给事中，修文馆学士，拜中书舎人时瓌同中书门下三品，父子同在禁苑，朝廷荣之，宗平内难，凡制诏皆颋所为，又迁工部侍郎，以父丧不拜终制，后诏以为中书侍郎，知制诰，始给政事，食寻袭封许国公，开元四年，进同紫微黄门平章事，修国史，与宋璟同当国，璟刚正，多所裁决，颋能推其长帝前敷奏，璟有不及，辄助成之，故帝皆纳焉，璟曰：吾与蘓氏父子同为宰相，仆射长厚，自是国器，若献可替否，事至即断，公不顾私，则今丞相过之，八年，罢为礼部尚书，又检校益州大都督长史，按察节度剑南诸州，从封太山，诏颂朝觐坛，世咨其文，还，分主十铨事，卒，年五十八，诏赠右丞相，諡曰文宪，文章与张説齐名，时号燕许，大手笔云：
蘓诜，字廷言，颋弟也，举贤良方正高第，累转给事中，时颋为紫微侍郎，固辞，帝曰：朕自用诜，卿奚不若祁奚也？出为徐州刺史，治有良迹，赠吏部侍郎。
蘓震诜子也，以防补千，牛十余嵗强学有成人风，累迁殿中侍御史，长安令，禄山防京师，震与崔光逺杀开逺门吏弃家出奔，会肃宗兴师灵武，震昼夜驰赴行在，帝嘉之，拜御史中丞，迁文部侍郎，广平王为元帅，以震为粮，科使二京平，封岐阳县公，改河南尹，累封岐国公，拜太常卿，代宗幸东都，复以为河南尹，未行，卒，赠礼部尚书。
富嘉谟，举进士，长安中，累转晋阳尉，时新安吴少微亦尉晋阳，既相友善，有魏谷倚者为太原主簿，并负文辞，时称北京三杰，天下文章尚徐庾浮俚，独嘉谟，少微本经术，雅厚雄迈，人争慕之，号呉富体，豫修三教珠英，韦嗣立荐嘉谟，少微并为左台御史，已而嘉谟死，少微方病，闻之为恸，亦卒。
蘓源明，初名预，字弱夫，少孤，寄居徐兖，工文辞，有名天寳间及进士第，更试集贤院，累迁太子谕徳，出为东平太守，召为国子司业，禄山防京师，源明以病不受伪官，肃宗复两京，擢考功郎中，知制诰，值禁中祷祠，穷日夜，而史思明防洛阳，诏幸东京，亲征源明，上疏极谏，帝嘉其切直，遂罢东幸，以秘书少监，卒。
蘓弁，字元容，瓌从孙也，擢进士，调奉天主簿徳宗出狩县令计事，在府官属，皆惶恐，欲遁走，弁曰：昔肃宗幸灵武，至新平，安定二太守，坐伏匿，斩以狥，诸君知之乎？众乃定，车驾至储偫毕给，帝嘉之，试大理司直朱泚平，进监察御史，累擢仓部郎中，判度支裴延龄死，帝召弁见延英，赐紫衣，金鱼，以度支郎中副知度支事，位郎中上，度支有副自弁始，弁通学术，吏事精明，承延龄后，平赋缓役畧烦苛人頼其寛，久之，迁户部侍郎，判度支，改太子詹事，寻坐腐粟，贬汀州司户参军，是时，兄衮为賛善大夫，冕京兆士曹参军，以弁，故贬衮永州，冕，信州皆司户参军，衮年老暝不能视，帝闵之，听还，又有称冕才者，帝悔不用重追冕，遂不复用，数年起弁为滁州刺史，卒，弁聚书至三万卷，手自讐定，当时称与秘府埒云：蘓鹗，未详其行事，崔豹古今注云：有行义集十卷，元让擢明经，以母病不肯调，侍膳不出，闾数十年，母终，庐墓次，废栉沐，饭菜饮水，咸亨中，太子监国，下令表阙于门，永淳初，廵察使表让孝弟卓越，擢太子右内率府长史，歳满还乡里，人有所讼，皆诣让判，中宗在东宫，召拜司议郎，入谒，武后望谓曰：卿孝于家，必能忠于国，宜以治道辅吾子，寻卒。
苏检，字圣用，举进士，厯中书舍人，昭宗天复二年，拜工部侍郎，同中书门下平章事，朱全忠崔反复为奸，朝廷急于累卵，检以韩偓，有才辨，数言于李茂贞，欲以相偓偓隂附知事，不可不肯拜，初，茂贞与诸宦者，恐上自别用人，故协力荐检，明年二月丙子，与全忠竟害检。
夫苏氏除世长至弁，史各有，予读唐书宰相世表，覩其人至繁衍，显盛也，今畧序之使好事者得诵説焉按表蘓氏犹有秘书监一人，践言都督一人，琛驸马都尉二人，彦伯云：郎中二人，绾【工部，】献【驾部，】刺史八人，亶【台州，】澄【沁州，】均【防州，】务寂【，梓州】妙【，泉州】易【，黄州】奕【，光州】系【滁州，】太府卿一人，憻太守一人，顔【淮安】骁卫将军，一人，韪国子司业一人，防王傅一人盈，而其系推自平陵侯检别为苏氏，非平陵侯后。
宋苏晓，字表东，父瓒，仕后唐厯秘书少监，晓宋初为淮南转运使嵗入百余万缗，开寳三年，迁司勲郎中，改西川转运使，仍掌京城市征发李守信赃，拜右谏议大夫，判大理寺，卒年七十三，然深刻少恩，非长者云。
游光济，官至大理寺丞，赠朝请郎，子师雄最知名，苏昞字季明，与防师雄同学于张载乃后，昞又卒业，二程元祐末，吕大忠荐之，起布衣为太常博士，坐元符上书入邪，籍编管饶州，卒。
游师雄，字景叔，第进士，为仪州司户参军，徳顺军判官，与鄜延诸将计议边事，頼以无患，元祐初，为宗正主簿，议弃四砦，事甚力，执政弗从，迁军器监丞，夏人谋分据熈河，师雄语刘舜卿制之之策，已而皆大防，斩获几四千人，掳鬼章及其大首领九人，迁陜西转运判官提防，秦凤路刑狱，夏人侵泾原，复入熈河，师雄议于定西，通渭之间，建三栅，及防耕七砦，以固藩篱，为无穷之利，诏以师雄议付范育，入拜礼部员外郎，加集贤校理，为陜西转运使，计转输事，上皆从之，有诏诣阙，哲宗劳之曰：洮州之役，可谓隽功，但恨赏太薄耳，拜卫尉少卿，上数访边防利病，师雄具庆厯以来边臣施置之臧否，朝廷谋议之得失，及方今御敌之要，凡六十事，名曰绍圣安边防上之，出知河中府，进直龙图閤，知秦州，未至，夏人扰边，诏摄熈河，与使者及秦帅共谋之，师雄志在筑城守御，而使者方鋭于讨击，然卒用师雄策，自复洮州之后，于阗，大食，佛林，邈黎诸国皆惧，悉遣使入贡，未几，还秦，徙知陜州，卒，年六十，师雄慷慨豪迈，少有文学，事横渠张载益得其奥，及被委用，有志事功，议者以用不究才为恨，弟师韩亦以英俊知名，子靖，竑竚竦，皆举进士，其家。
游靖举进士，为河南府佐军，廵判官管勾，秦凤路机宜文字，有学行，克肖厥父，文章简易顺理，时以为工，元康氏，讳廷瑞，字子安，读书长寕西门原上，有弟子数百人，宗师子安，明性理之学，于是称之曰：西原先生，后辟为兴化，训导其行事，见于家谱，大孙讳，汝楫在皇明最有勲徳。
皇明康氏，讳汝楫，字济川，洪武初，举明经，为县学训导，太祖皇帝选天下文学知名之士教太子，诸王乃以训导为燕王相参，録其军国事，洪武末，出为安岳知县靖难后，太宗皇帝征赴行在，拜刑部左侍郎，留北京辅皇太子，凡城守置，治事皆听便宜行之，侍郎，有大勲徳上将封之为侯，固死不拜，比卒，又上表乞勿赐赠諡，上竟皆允之，一日，上召其子俱来，值中子年贾在外，乃以长子讳爵为上林苑，监左监正，季子禋为监副，又赐中子年千金镪，数十千贯，勅闗津吏徃来不得诘察，上谓廷臣曰：侍郎忠其子孙，必忠闻侍郎，尚有孙俟长，当并官之，又曰：二子初仕或未谙悉法禁，锦衣卫可记名，有过勿刺，洪熈元年，赠工部尚书，讳爵字以徳在上林即条陈山西苑户久役之苦，上皆从之，累迁南京太常寺卿，禋，字以敬，有文名，官至右通政，太常子讳健，字自强，天顺初，有诏起尚书孙应祀者，受通政司知事，知事子讳镛，字振逺世称康长公以文章名世，目曰关西，夫子仕为平阳府，知事，其言语行事，并见家谱，大子阜，字德瞻七嵗能诗十八嵗死以次子海赠翰林院修撰。
马京字子髙少学于康尚书，以文学知名，洪武十三年进士及第，授翰林院编修，永乐初，拜行部右侍郎，未几卒，仁宗皇帝，赠少傅，礼部尚书，諡文简京，为人方正有才思，立朝多所建明，上嘉纳之，然取之囹圄之中，而卒于效，用之始故其美大莫究，时论惜焉，子健以防为太常寺典簿，后至兵部主事，天顺末，主事孙昭举乡试，后为武邑知县，昭子，安以例为国子生，终荣河知县列女，帝喾元妃，姜原有斄氏女也，初无子，与帝喾，禋祀郊禖，以求有子，出遇巨人，迹悦而践焉，震动有孕，乃生后稷，是为周人，生民之祖，诗曰：厥初生民，时维姜原，葢此之谓也。余见史记？周本纪。
太姜者，周太王妃有邰氏女也，生太伯，仲雍王季，太姜有色而贞顺，率导诸子，至于成童，靡有过失，太王谋事，必于太姜，太姜相，太王修复后稷之业积徳行义至其孙，武王遂有天下，此太姜之徳也。
苻秦窦滔妻蘓氏名蕙，字若兰，陈防令武功蘓道质，第三女也，年十六，归于窦氏，滔甚敬之，苻坚冦襄阳，以滔为安南将军，留镇襄阳，滔携宠姬赵阳台徃蘓氏怨之，不肯与俱，而滔竟与断音问，后蘓氏悔恨自伤，因织锦为回文，纵广八寸，计八百余言，纵横反覆，皆成文章，因以寄滔襄阳，滔览之感其意，于是迎蘓氏来，襄阳而归，阳台于闗中恩好愈笃焉，着有文词五千余言，隋乱，不止，其囘文囘，文有武后记言，蘓氏事甚详。
皇明丁氏乔铨妻铨死，无子，守节四十余年，始终无玷，正徳二年知县钟仁以闻，后八年，命始下，知县绍表其门。
乔氏李鋭妻鋭死，贫无以依，挈其女居，故族兄禄家织絍，自活几四十年，女子已嫁，值壻死，乃更与女居，节操庄严，士大夫累言，诸有司知县玮至始，上闻于朝云，王氏周村人郝让妻，让少丧父母，武氏年二十余，寡居，辛苦万状，匍匐至让成，立为娶妇，有子子夭，乃让亦死，王氏亲党多劝之，嫁不从，曰：有姑在，不可无与，养也，姑乃更劝之，王氏曰：姑昔值舅亡有盛年，艾容誓死不更人，所以极辛苦者，徒以让尔，今让不幸死，无能终老母之养，妾为之妇，忍姑更匍匐耶？于是卒意自守，力作养姑，终身不衰。
选举志第七
武功代有豪俊，其被与选举，要不尠矣，自传记所覩载者，魏有苏则举孝亷后魏有蘓亮，苏湛举秀才，唐蘓瓌蘓颋，蘓践言，蘓绾蘓献，富嘉谟，蘓弁蘓亶，蘓奕蘓憻，蘓顔蘓防蘓检举进士，蘓干元让蘓澄，蘓均蘓务，寂蘓妙蘓易蘓，系擢明经，蘓诜蘓盈，举贤良方正，宋防师雄游靖游，竑游游，竚游竦元，张泰皆举进士，泰子张缉孙张显举乡贡，明兴，科举之制未定，其举明经，有先尚书，公举进士，有马文简公举人材有吉安府同知，王玺，瑞州府同知文显徳安仓大使，康举自科贡之制，定士非此不能仕，今列诸科贡者于篇，使后世足览焉，科洪武十二年一人，马京【见前】三十年，二人黄琮，【岳州府通判，】成礼，【涪州训导，】三十三年，三人张羽【显子文水县知县】李源，【高唐州，吏目】董严，【长清县，知县】。
永乐元年一人舒忠，【朔州学训导，】三年一人李钦【骁骑卫经厯】六年一人，景升【房山县主簿】九年，二人张纯于岩，【武邑县学训导，】十二年，一人赵庸，十五年，二人魏浩谯，忠，十八年，三人杨时张敏，武成二十一年，二人刘征【引礼舍人】王兟。
宣徳元年一人符信【以子泰封郑府右长史】
正统三年一人，符泰【洪洞，永平学训导林偃城学教谕，郑府右长史，】六年，一人丁璿【，乙丑，进士行人司行人，】九年，二人张翺【清逺肃寜县县丞，绛州判官，】李纪【，赵州学训导，】十二年，一人景丙。
景泰元年二人张辅【羽子太原府推官，】刘缙【临县，知县】四年，二人陶清，马昭【京孙武邑县知县，】七年一人，马骥【潞城，学训导房山南部县知县】，天顺三年一人，丁仕能【璿，从子滩，县平陆，富顺学教谕大同县知县，】六年，一人李琳，【、蠡，武强县知县】。
成化元年二人，李得春【平阳，南阳府学训导壶闗榆次县学教谕，】马騆【，骥弟二十年进士，户部主事员外郎，河南按察司佥事，布政司右参议，四川左参政，进右布政使，致仕，】七年，一人魏玺，【潞城鹿邑，学训导吴江，商河学教谕宻云卫学教授国子监助教，代府右长史，】十六年，一人文朴，【显从曾孙浮山县，知县】。
治二年，二人侯相【，蒲州学正汤隂县知县】杨和【阆中，临淮训导，玉田县知县，谪涪州判官，】十一年，三人杨秉中【舟子正徳六年进士，行人司行人，监察御史】康海【，十五年进士，翰林院修撰，】刘臣【丹棱县知县，】十四年，一人李尧賔，【得春子】，十七年，三人康浩，【銮中子正徳六年进士，户部主事】吴世瞻，【铜梁县知县，】张舜举【羽，孙太原，麻城学教谕，仪封内乡县，知县】。
正徳二年一人，赵雍熙【壶闗任丘学教谕清逺县知县】五年，二人杨瑁，【景怀子，许州学正，】朱维屏，【聦子伊阳县学训导，】十一年，二人牛兆祥，【经子】，李朝纲，【阳曲县学教谕，】十四年，二人耿儒耿朝用。
贡洪武时十人郑岩【，十七年，安邑县知县，】张宪【，十九年，刑部主事】袁溥【，二十一年，浙江按察司佥事，】王裾，【二十三年，仁寿县知县】崔裕，【二十五年，荣曷学训导？】杨贞【二十七年，户部照磨】，王用【二十九年，刑部员外郎，】邓忞【三十一年，山四按察司经厯】杨凯【三十三年，铜梁县知县，】张贞【三十五年】。
永乐时十八人张谦【二年，广南府检校】郑讷，【四年，】耿辉【，六年，府军前卫经厯】王郁【八年，】刘钧【，十年定兴县，县丞】杨沂【，十二年，留守千户所更目】徐智【，十四年，】何玉【，十六年，四川安抚司吏目，】马健【，十八年，鸿胪寺引礼舍人】虎文，【二十年】。
洪熈时一人文郁【元年隰州吏目】
宣徳时六人李璿，【二年，】宋瑀【四年，】王佐【六年，】何着【，八年，垫江县主簿，】朱琛【，九年，】董琏，【十年】。
正统时十四人，邓信【元年，】李茂【二年，】宇文泰【三年，光禄寺监事，徐州判官，】马良，【四年，】包整【，五年，富州吏目】宇文政【六年，】李恭【七年，】李俊【八年，】段暹【，九年，曲阳县主簿，】李耔【，十年，平阳府通判，】殷伦【，十一年，】张本【，十二年三万卫经歴四川布政司都事，】王瑾【，十三年府典仪，】 张隆【，十四年】。
景泰时，七人赵兴【元年，大同县丞】许敬【二年，】刘福【，三年，江都县主簿，】党恵【，四年，泽州学训导，隆庆卫学教授，】郑荘【五年，榆社县丞，】冯寅【，六年内乡县丞，赠兵马副指挥，】张凤【七年】。
天顺时四人，曹俊【二年，】李永【四年，顺庆府推官，】王翰【，六年，江宁县主簿，】申靖【，八年，荻水，镇廵检】，六年，又许贡四十已上者十人郭维新，【东昌府知事，】尚望【中城兵马副指挥，顺天府推官，】侯清【防城县丞，】茍容【，綘州税课局大使，】李尚义，葛瑶【，卫辉递运卫大使，】春杨福，【河隂县训导】，刘彧【温江县主簿】任和。
成化时，十一人张绘【二年，安庆府山口镇河泊所，官】于寿【，四年，】李文圆【六年，序班临胊县主簿，】康长公【讳镛，八年见前志，】马负图，【十年，杞县丞，】康演【举曾孙，十二年，】段子玉【，十四年修武县主簿，】康锡【长公弟十六年，藁城县丞，】张通【，十八年，岳池县主簿，】李迪【二十年，卫辉府知事，】刘振【二十二年，防州府检校】。
治时十一人，阎秀【元年夏县主簿，】杨舟【，三年夏，县学训导，封监察御史】张巽，【羽孙五年】丁，丙【，七年，大同左卫学训导，郑府伴读，】李本【，九年，金堂县主簿，】朱聦【十年，贵州蛮夷长官司吏目，】牛经【，十一年，常州府经歴】康锦【长公季弟，十二年，长洲县丞，】党资禄【，十三年，富顺县丞，】刘大经【十五年，大同县丞】冯义【寅子，十七年，南城兵马司副指挥，】正徳时张鸾【翺，继子元年，朔州山隂学训导】蔡兰【三年，宜阳学训导】康，永嘉【演子五年，】符珽，【泰子五年，西乡贡】赵章【七年，奉化学训导】杨珂，【景隆子九年，顺庆府学训导】党旺，【恵子十一年，汜水学训导】张儒珍【，十三年，河间县训导】张秉【，翺中子十五年，】武功之士所进用于昌时者，如是而已，旧志不列其行事，夫国家承平百五十年，诸君子岂无表？然在人者，今已不述，后何以观焉？余于是惧，因乡先生，各道其所知，乃畧着其行事，于乎盛哉！録不及其存者，君子事定于葢，棺之后也。
张宪美仪羽，倜傥有气，年十八嵗贡入太学，太祖爱之，以为刑部主事，上每以部中事问宪，宪应对，殊有条理，同官有罪者，或引及宪，上曰：是我小主事邪？必非若比，遂置不问，乃后竟以引逮谪戍，巩昌至孙，瑛有功，陞百户。
袁溥，字汝公，为浙江按察司佥事，有令名，讼者至，则迎刃而决，无有凝滞，以罣误左迁，吴县知县，后又坐，解户失金谪戍。
黄琮，字伯玉，通周易，为岳州通判，能其官，人称亷平归时行李萧然，若诸生时也。
张羽，字仕仪，为文水知县，政令严眀，发摘若神，桀民有称十虎三彪，一太嵗者羽悉按法徙之，时以为能，王用初为刑部主事，用法平恕私门，无所交接，事闻，太祖皇帝嘉赏之，因迁员外郎。
李耔为平阳府通判平阳人云有遗爱焉
符泰，字伯亨，信子也，举时年十八，在太学闻，母忧，徒跣至家，庐居墓侧者五百日，父命徙归，乃更庐于中门外，免丧，除洪洞，训导能以礼教诸生，自令丞士大夫以下皆殊敬之，有继母忧，改永平学，天顺初，上言十一事，极论时政得失，训导满迁林县教谕，先是，吏部以泰拟选御史，防目眚不预，再有继母忧，改偃城，摄偃城县民以为平，乞为令廵抚，累疏荐补，不报，教谕满乃拜郑府右长史，在郑府，多有谏正，王敬纳之，详见家集，泰笃厚恭谨，孝友天成，居乡守官，人无间言，年六十七，卒于官，子珽为西乡学，生正徳五年贡太学。
丁璿，字大器，第进士，除行人，为人温恪防躁，所交人无小大，皆敬信之，卒后，士大夫过者必哭，加赙焉，成化甲辰饥，李侍郎来，赈关中行县，至则首访其家，拜其妻叹曰：吾大器乃如此，天乎？善人何尤，即以所有资俸，尽与之后，其妻亦以贫死，子绍先，读书无成，死无子。
张翺，字凤仪，为清逺县丞有恵政士大夫，至今传诵其贤，改肃寕治效，若清逺后迁绛州判官，益为绛，人所爱子，秉鸾皆嵗贡
李纪以贫为赵州训导，质朴无，教人勤恳，详至罢归，后乃益贫，又不欲干谒，人犹聚徒教授取给焉，可以知其志矣。
冯寅，字子敬，未仕时聚，童子为小学之教，凡洒扫应对之属，曲尽其节，后为内乡丞，归已足以自飬矣，犹孳孶敎人不惮烦碎，有古昔乡先生之风焉。今士大夫谢仕以居者，或不欲自课其子孙，况凡民童子哉。
尚望，字周臣，为中城兵马副指挥，有胆气，能不夺于豪贵，禁奸止暴，令出唯允中城人，殊敬畏之，至今犹以为良兵马云，有刘原者，故无子，以养子治业及原有子原，未几死矣，养子私其蓄积，毋肯与原，子原妻厯诉皆为养子，请托失理，一日，妻梦原令诉望所妻来诉，望已先梦原诉，指其匿货所在，随发得之，人以为神，迁顺天府推官致仕，年七十卒。
马骥，字汉房，潞城训导，迁房山知县，有父忧，改南部，性爽慨，重然诺，好义有气，邻里婚丧，多所成助，出百金，急人之难，无恡色笃爱同气，老而不悔，罢南部，归日与士大夫故旧游宴，相乐曰嵗月如坂上走丸，直不可不遣也，年六十五，卒于家。
杨福，字宗善，甘贫嗜学，居寳意上方从游，及门者，若将百人，福毎鸡鸣而起，寒暑风雨无所间，后除河隂训导以所教于寳意者教之士子沛然从焉，至今河隂人犹称福善，教不防也，福后卒于河隂。
李得春，字时魁，初为平阳训导，年甚少也，能自治，威严诸生，咸畏惮之，后改南阳金城段，先生坚知南阳，独礼重之，段先生号有理学，故得春，益造诣防，谬迁壶关，教谕以忧改，榆次致仕归，贫至居敝不葺，人以为难，未尝请托，长吏闻居咏歌，古昔絶不谈世事，年八十卒，魏玺，字廷寳厯潞城鹿邑，训导吴江，商河教谕，所至皆有严惮，迁国子助教，再迁代府右长史，卒于官，玺为人质直好义，嗜学秉礼，平日未尝妄言，谩论闻非礼之言，则耳颊俱赤，待人无众寡，小大各得所敬，曰：施报之际，固宜若此耳，年六十八卒。
侯相，字良弼，以亲老求为蒲州学正，学正满迁汤隂县知县汤隂道冲政繁相，欲以简易为理，遇当涂者或至濶畧体面当涂者，乃以为迂，相益自信，不肯易，居二年，有忧归，寻罢县，贫居尚志，年五十八卒。
其以例入监者，天顺六年四人，王聚【大同府，知事】张礼，【南皮县，县丞】宇文缙【，大宁前卫经歴广安州同知，】宇文庆，【通江县主簿】。
成化二十年八人郭友，【鸿胪寺序班，】王缙【聚子鸿胪寺序班，】马万国，【骥子双流，曹县主簿，】马万衢，【骥子清丰县主簿，】陈纪伊徳马安【昭子，东安主簿莱县，县丞荣河县，知县】王大经，【聚子伊府典仪，正】。
正徳三年十人，王佩【昭子，】马万域，【骥子】，魏镤【玺子】，刘玑【大经，子】马执中，【騆侄】王官，丁诰，【绅子】张世翀，王继祖【大经，子】王堂，【玑子】十年，三人张仲儒马正中【騆子，】马存信，【安子】掾史入官者，成化以上县，不过数人，今益多，不可胜纪矣，取其卓然名于官者，列诸篇焉。
张辉【广陵县典史，】李能【内乡县典史，】杨景隆【凤阳，广济闗河泊所官，】景徳章【南乐县，县丞】杨景怀【，光禄寺监事，涿州判官，】丁绅，【邯郸县典史】贺，澄【蠡县典史，】杨景新【河津县主簿】王昭【，丹棱县典史，】张翺【，济南递运大使，】宋得山，【溧水县典史，】魏经【髙县典史】武职，赵兴【，蔚州卫指挥同知，】靳通【，定辽后卫指挥佥事，】秋敬【，会州卫千户，】王大【，秦州卫百户，至子英陞，洮州卫千户】杜安【开平卫副千户，】马记，【留守前卫副千户，】张瑛，【宪孙，巩昌卫百户，】佘四【，凉州卫百户】李贵【寛河卫百户】贺，胡儿【河州卫百户】李忠【兴隆，左卫百户】。
封赠尚文英，【望父赠中城兵马司副指挥】马，肃【騆父，赠户部主事，】康銮【长公弟浩父赠户部主事】。
耆民马，宗禄，【有信义，持是非，乡人服焉，年九十三殁，】康和【，举子长厚有礼，于物无所忤，常自言曰：人唾吾拭人，打吾避人骂吾谢，吾何较乎？人至今称其言，】党端【，富财好义，喜怒不形，有偷儿夜入其廥，端察得之，谓曰：不足，何不告我而若此，更以所偷令子弟予而遣之，终身不肯言，偷儿名】，乔鼎【谨厚详审，于人无所争，弟鼒并有良名，又皆颀貌美髯，乡人目曰：大髯小髯，云】张朋举【，亲宗睦邻，无所怨恶，殁时年八十有九】。
浒西子曰：余为武功志，其义例皆见诸篇，余不知其详与畧也故犹望后之君子，继而正焉，志作于正徳，十四年秋七月，朔日成于是，秋八月三日，冬十月十九日，陇郡冯韶，书成入梓。
武功县志卷三