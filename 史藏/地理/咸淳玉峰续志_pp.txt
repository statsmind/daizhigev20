咸淳玉峰续志·序
石湖先生，志吴郡尝与龚滕周三君子相铨次，有某人持某事求入，志不得遂，哗曰：志非石湖笔也，石湖笑不辨，昆山之作，向出于二人之手，事词或未一，今夏不揆续修，将以厘前误而纪新闻，或有议其擅者，其与议吴志者，若相反焉，于此可以知后进之，视先达天地之相辽绝也，于其锓梓之毕，书以自讼，此意边实敬书。
玉峰有志尚矣，淳祐壬子编类于边，君宜学之笔，刊镂传信，距今逾二十稔，咸淳壬申，余捧檄代庖斯邑，繙阅是书，颇有遗佚，若派买之，公田拨隶若学校之创，主学建直舍，或述前辈之诗，而曰载诸杂咏者为不见，全璧之叹，或题伦魁之名而不编入人物者，有斡弃周鼎之疑，是皆累于时之所不及，失于见闻之所不逮尔，余因以续志属之边君，君曰：某有志于此久矣，敢不自力，迺会粹古书，披搜，今籍三阅月而书成，增入者三十余条，改定者二十余条，混混乎风土之宜，总总乎事物之备，理该文核，纲举目张其长公训导，铨择杂咏，亦一新之，余重乡拜观，不忍释手，谨命工绣梓以寿，其传后之，览者与我同志，嗣而续之，庶知文之不泯也，是岁中秋日，合沙玉渊，谢公应谨跋。
玉峰续志
山川
前志载昆山在华亭境，而在昆山者，乃马鞍山，其说已详，今以刘澄之扬州记，考之谓娄县有马鞍山，天将雨，辄有云来映此山，山亦出云应之，乃大雨，益信马鞍山在昆山之境，而山外之云，自相感召，乃他山所未闻，岂不为胜地乎？
前志载吴松江，三江口之说，皆按古以验今者，若摭今而证古尚有说，盖江宗于海，谓之江口，当于海求之，今大海自西，甲分南北，由转料而西，朱陈沙谓之扬子江口，由徘徊头而北，黄鱼垛，谓之吴松江口由浮子门而上，谓之钱塘江口，虽无三江口之总名，而三江口之迹，显然可考，况杨子江下流属于浙，钱塘吴松江，分隶苏杭，俱与震泽，水势相入，实妄谓以海□□甲为三江口，以此三江，为禹贡三江，其说粗有考于韦昭，姑录之，以质证于览山川者。
前志载阳城湖，包湖傀儡，荡三水，合为一水，今按其迹，考之阳城湖在县西北，□□里与常熟接境，南出尤泾，真义浦，黄渎浦，通至和塘，北自陆泾，入傀儡，荡归上元，泾入于县，傀儡，荡去阳城湖有□，□里自尤泾，朱昌泾，南入大虞，梁里浦通吴松江，包湖乃巴湖又在西北，□□里，此三水势，脉虽相通，中有支港，贯穿其闲，然未尝合为一也。
前志载淀山湖在县东南八十里，今考证得水，在华亭北岸，属本县。
前志载陈，湖在县西北七十里，此自界浦渡头浦入吴松江，今考证得湖中，有涂上有庙，名三乡垛，盖昆山吴江，华亭三县分界之处。
前志载，百家瀼大驷，瀼在县北，□□里，鳗鲡湖在县西北一十八里江家瀼，在县西北二十里，昔皆深阔旱涝，藉以潴溉，今多成围田，所存不过白荡，仅存其名，而百家瀼，大驷瀼之迹，并不可考矣。
前志载新洋江，在县东南六里，近年为浑潮壅涨，屡塞咸淳，戊辰，乡贵象山，陈令君明，复尝筑堰于桥之南，虽足以障浑，潮之入而堰外，泥积遇旱涝，尚资通掘云。
前志载小，虞浦在西栅，南出吴松江，北通诸湖，近年亦为浑潮涨塞，咸淳戊辰，郡守黄侍郎，万石尝发钱，置闸于严村，湾之北初意，障浑潮而潴，清水为费，踰二万金，然闸去江远，且当港为启闭不能杀浑，潮外泥易满，加之潮浪冲啮，屡至坍圮，亦有拘没，废寺田租，拟充修治。
前志载至和塘，自县西栅至界首，二十七里，近年壅塞尤甚，咸淳戊辰，乡贵郑开国，竦尝作小斗门于问，潮馆前欲障浑潮，而亦无益，若界首，西至夷亭，九里地属长洲，本县开浚，而不及尤于民，旅非便，或谓于塘南曹泾界浦，荐浦三港，各立堰闸障断，浑潮则吴泾陆市浦诸港，湖水不南下而东注，日夕自浚，不惟至和塘不塞而并利于小虞浦，其议颇是，然其闲多邸第湖田，每虑捺断，则湖水无泄，恐致渰田，而围田于北，潮者羽翼，其说以阻挠，殊不知置闸启闭，初无所害，郡守黄侍郎，万石置小虞闸，时常议及之，将上其事于朝省，会黄公他除，事遂寝。数至而人出，当有任事者，又或谓此说终不可行，则三岁须一浚，有能办阡，亩之租，积三岁而兴一役，不科扰于田主，不妨碍于庄舍，以种田之佃，凿田头之河事，＜闲，＞役平，久而无弊，此说不独可行于至和塘，而近年所开河处皆可仿而行之，姑录刍荛之言，以俟后之采择者。
郡国志载娄县山下，有巫咸故宅，止言娄县而不言，何山按娄县诸山，今隶本县者，止马鞍山，无巫咸故宅之迹，他如昆山之类，分隶华亭者，恐故宅在其下，然考云闲，志亦不载，此不知志郡国者何所据？而云姑录以俟博，古者问之。
风俗
前志载之详矣。然皆全盛时气象，时异事殊，巨家上室，公私交困，率多替，徙市井萧索，如岁忏，迎神，双林无碍，会皆仅存其名而取镫于郡，与角抵，观潮等不复见矣。然士风愈淳，民俗素朴，士以到讼庭，登酒垆为耻，民以务孝养，勤本业为事，心业有常，古今如一，则他邑所不如云。
户口
前志载主客共管，户四万五千三百六十八，口一十三万四千五百，可以称壮邑矣，今踰二十年，切料为数，未必增益，盖富者迁避，贫者转徙赋役，既缺团甲，多废未从，以考其实，恐贻虚增之诮，姑仍其旧云。
学校
前志载之亦详，继是则开庆闲知县，袁玙创建直舍，且拘拨田租数十石有畸，咸淳闲知县林桂发重修创，尊道贵德两祠于讲堂，东西移四贤，六先生祠增广，而崇奉之，近者权县，谢公应考核顽，佃包占之租，申明台府拘增一十，□石有奇，又每遇丁祭，助以县库钱二百余贯，酒三十余斗，及以县库钱酒，增赏堂，补前名朔旦讲书，又率主簿赵时鼎照礼经，重饰俎豆，亦可见其留意学校，然自朝廷创，主学为专官，遂分养士之半以供官吏，咸淳己巳，知县张复之始，裁定主学俸，给月支省，米一十九石，更不支钱，自训导以下职事，岁给有差，以校定分数为升黜以殿，谒丁祭为行实，月轮前廊，兼掌教养，尽革前时，分弦之弊，行之三年，莫得而易，亦实与诸长上同，所建明云。
坊市
前志所载三十二坊，仅踰二年而废者大半，今书续创者于后。
孝感坊，在县市片玉坊内宝祐，乙卯，邑人曹椿年刲股疗母病，知县胡棨白于郡，郡守赵右司，汝历立坊以表之，及借补椿年为承信郎，节制司淮使坊今不存扁，藏于椿年家县于安怀坊，岁给米赡之。
旌孝坊，在县市忠正坊北，咸淳壬申，六月，邑人荣□，刲股救母，权县谢公，应照条支犒钱米，仍具酒醴，以鼓乐迎引，是月建坊，继是又有张□，亦刲股救母，县家如前，表犒之。
公宇
县衙已见前志，继是所修改者读书堂，改为清心堂，知县陈绍方于堂后，新创一堂，雄壮于前，咸淳戊辰，知县林桂发，创乐全堂于园内，取前令张文定公所号以为名，吴必大为记，壬申，权县谢公，应种竹，其前尤清閟可爱，云：
主簿厅，已见前志，淳祐，己酉，九年，主簿吴坚创高士轩刻，晦庵先生作同安簿，事实于壁闲，宝祐，甲寅，主簿施丙创书院于西偏。
尉司已见前志咸淳壬申县尉于泰重修
主学厅在县东北咸淳戊辰知县林桂发建
县仓已见前志，及于税赋，门载纳苗之详，继是十石以下，苗亦赴府仓，此仓遂无用，每岁惟修夹一两廒，以纳职租而随收随支，亦无可久贮者。
酒税务，已见前志，自淳祐，丙午，知县徐闻诗以坐贾包税及移酒库，归县司存，遂废仅存，门厅务官，权泊其中，赡兵酒库，在县治东，即近民馆也，自知县徐闻诗，移酒务归县，创清酒库积，政仍之后，归郡家，差官置吏，始创名赡，兵权不隶县，不可自县治而入，乃从近民馆，开门库官，就廨其中，揭以扁额，遂为一司存，后虽拨归本县，而事体仍旧，于是近民馆松竹林皆不复为候，宾读书之所，甚为创建者惜之。
安怀坊已见前志，元管岁租五百余石，后为吏卒侵蠹，不能续老者之食，咸淳辛酉，仓使董左司，扑因坊老有词行，下，本县委，寓士提督革旧图新，量入为出，今以百员为额，终岁均得一饱，始不孤，前人安怀之本心云。
本县有户部犒赏所酒库，已载前志，此外尚有本府节制司酒库，如太仓巴城，许墓高墟，各有一库，郡帖差人措置月解径诣郡，于县无预。
税赋
苗税已见前志，后因朝省派买公田，常赋随减，今以重修明管催者列于后。
秋苗额管五万四千四百五十七石二斗一升六合。
内折苗二千七百零三石一斗二升三合
内糯苗三千九百二十二石一斗二升三合
内粳苗四万七千八百五十一石九斗七升
夏税额管绢七千一百四十四疋一丈一尺二寸
和买
绸
绵
役钱除派买田外，续改拨积善，乡隶丞厅，借充弓手。
庸钱今本县额管催
丞厅管
课利
课利之取办者酒税也，坐贾包税，始自徐宰闻诗，其后邬秀实，以长洲丞摄邑，为东倅厅，取以供月解，力不能争，由是税官具员而已，若酒息则郡家岁拨折，改粳苗一千一百五十一石，借充酒本，以新版帐以酒息多寡，为月解亏足，近年郡家不复借拨苗钱，且酒库事权，属郡县者不定所赋，不足以供所解，凿空而办，官吏难之，解发之数，则见前志，今亦大同小异，有增无损。
官租
闱营等，田已载前志，景定甲子，朝省派买，浙郡公田，本县所买，□十□万□千□百一十亩，租额斗器，各随朝差职事官分司各州任其事，始差庄官催运，继改上户丞佃人置催租，官以为属近，俾宪台兼同提领官田所，遂省分司及催租官，而拨还本府，慎苗额者，为田□千□，百□十□亩，则隶郡家自催，若东乡垦地为田租，则景定闲知县陈绍方之所考核，为田□百□，亩亦隶郡家云。
令佐题名
县令题名已载前志，令以项公宰而后者载于此，而丞，簿、尉，主学则以各厅壁记录入虚，其后以俟续书云：
知县
项公泽  楼昺  胡棨
袁玙  李寿  何处宽
何九龄  杨盍  陈绍方
林桂发  张复之  杨源
县丞
楼璩  郭王□吴  吴洵仁
孟益  向准  宋彦振
欧阳佐世  何浚明  王干
向子广  盛＜闲＞修  刘嶷
洪晓  李耆俊  莫俱
赵善侍  邢铢  宴解
李稷  吕察问  谢深甫
赵善稼  楼鋐  李津
赵盛  范公甯  陈蕃孙
黄博文  赵希倧  赵师晃
张传霖  翟彬  蔡汝揆
纪极  范大雅  张广年
赵师汯  高衍孙  秦鋐
万保先  蔡汝弼  赵櫄
张本  赵□□徵夫  林靖之
主簿
郭正仲  俞远  蒋谊
赵师云  陈壁  赵希懋
余申  张余庆  李坚
项稚宾  汤遇  王显宗
赵希隽  张飞卿  吕宗元
赵若王□旃  唐震龙  吴坚
施丙  何垓  丁鉴
陈大用  赵崇潚  逯梦龙
赵崇台  赵时鼎
县尉
施广勤 王齐舆  王万枢
颜光道  赵伯方  仲度远
赵明夫  冯必度  陈子冲
葛洪  曹溥  强遵
余＜王易＞  赵希爽  程涣
应泰之  安舆  姚洽
王友辅  尹彦仁  洪起宗
清要位文昌跻琐闼今以杂学士奉祠
进士题名
前志已载，进士百二十有八，今自文天祥榜续列于后，宝祐四年，文天祥榜。
边云遇龙光应升子  王体文尧章上舍
开庆元年周振炎榜
林文龙用雨
景定三年方山京榜
淩万顷叔度  张熹子明
咸淳元年阮登炳榜
郁绍定  高烈和父上舍释褐
人物
自晋以来，已见前志，然尚有所阙遗，如龚立道之有文，有学安贫乐道，乡人称为龚山长，名公赋咏，多载杂咏，名不逮，才识者惜之，前志仅于龚默，甫之下书曰：昱马少，伊文笔鸣一时，当司金耀勇退，家食以觞咏自乐，号曰得闲前志，仅于马伯，忠之下书曰：先觉绍兴进士范良遂次卿事，叔刚为兄，而文学过之，笔研不灵，卜筑江上，且耕且读书，与学俱晓，自号墨庄，有诗集，刊于家，吴荆溪，为序前志，并泯其名而仅于叔刚之，下书曰：侄庆。
邹宗俊  郁良显  张宗己
赵汝钦  柳开  潘应申
陈肖孙  赵汝容  俞火□章
李振之  富宗礼  沈起潜
吴登龙  谯□□  叶□□
赵孟玳  于泰
主学
倪龙跃  包应许  戴成大
名宦
自梁以来，已载前志，然葛洪尝为尉谢深甫尝为丞，俱有政绩，后登廊庙，此则前志失于纪载者，事具国史，不复重录，自壬子以后，若项若吴，今则修入云。
项公泽，字德润，永嘉人。淳祐闲自长洲丞辟宰昆山，昆宰自李桄满秩，后更十三任不以善去公泽，由童科擢第，以文学饰吏事，留意学校，买田养士，为政廉敏，百废具举，凡所增创，分载前志，词见生祠记，秩满造朝，尝丞国子宗正，知安吉州，今淹家食见，谓未足以尽其才，云吴坚，字彦恺，天台人。淳祐中为簿，留意教养，诣学讲肄无虚日，遵晦庵先生簿同安之法，以厚风俗，正人伦，明义利，辟奸邪为先务，有所增创，分见前志，尝登畿甸，历家庆家，次卿子也，陈正父为端平名，执政垂大拜，而薨于位，事固已载国史，而前志略不及其一，二卫，清叔易名，文节而前志，书曰文穆，李彦平达于生死，前志载其作手书遍别亲友，戒其子毋作佛事而不书其问，天色向同，秉志笔，由今而观，谁执其咎？不当以笔之不专，而自恕也，至若失于记载，或载而未详者，今则以类增入，并自序实之世，系于诸老先生之后云。
张汇，字朝宗，其先濮人，文潞公诸寿隽为洛阳耆英，会有龙图阁直学士张焘即汇之祖也，汇当南渡，初为浙漕，时宰臣开督府，分道遣兵，诏汇随军应副，不限以路汇，历江淮归，浙建台玉峰，因家焉。尝卿棘寺，以刑清得诏，有体好生之德，行宽大之书之语其家，今藏此诏，后洊历麾节，终于中大夫，直宝文阁，由是其子孙为昆山人，文脉至今不坠云。
刘过字改之，自号龙洲本，庐陵人，客昆山，依妻家而居，过为人尚气节，喜饮酒，为词章，豪放英特，如斗酒彘肩，风雨渡江，岂不快哉！等词皆行于世。至扣阍一书，请先皇过宫，言极剀切，尤诸公所称许死，葬于马鞍，山东斋之西岗陈止，安志其墓，其后诗人即东斋为祠，每暮春县官，率士友酬祠下，二卿汤□□，□□□中，尝作文遣祭及骚人墨客吊咏甚多，俱留祠壁，邑人吕大中尝裒诸诗作楚些，遗音行于世。
陈振字震亨，其先古灵之后，父遵来赘，李乐安之女，遂家于昆山，振幼孤而贫，遵死无以葬，得片地于县南六里之圆明，卜者谓葬则不利于长子，长子即振也，振曰：使亲藏得甯，或不利于某，则二弟尚可为主祭，乃即其地以葬后振为绍熙进士，历朝把麾弟拱，亦登端平科，阴阳家，遂指此墓为邑，地最吉，振天性至孝，而禄不逮养，刊木以祀一饭，必先祭乡人尤以此称之。工于作文，而诗词尤高，雅好楷书，虽小＜闲＞，只字亦不草草，人传为式，至今爱之，居乡急，义乐善好，汲引后进，然有过失者，未尝不规之以正，仕至太府寺丞，历知永瑞州，以朝议大夫致仕，自号止安居士，有文集五十卷行于世，子昌世继有文声，尤优吏事，由大府丞知信州，以吏郎召，升见之日，穆陵有一廉可喜之裦，后知瑞州，终朝散大夫，昌世中年后即绝，欲自奉极澹薄，故自号澹轩，居官初至，有遗爱，皆以节用爱人，为本家非甚有余粟，而每于贵籴之时，损直济民，乡人德之，子师尹，明复俱绍先烈，明复宰象山，垂四年，士民尝借留当路，以达于朝，师尹亦通闱，籍显扬未艾，识者谓其后必大云：
郑准，字器先，开封人，华原郡王之诸孙，祖父皆寓居昆山，准由荫补魁铨闱，登庆元进士第，历仕知袁州，终于中奉大夫，准生长，王，侯家气象如儒素，薄于功名，厚于道义，轻财好客，赴人之急，如己尤加意姻族，仿佛范文正公义庄之意，买田给赡，至今其子孙仍之不替，子＜立需＞，今守高邮，自试吏至典藩，所至以廉称行报，郡最显达，未量侄竦，尝知泰邵，韶三州，今以奉直大夫奉祠，里居尤谦和乐易，不与物忤，未尝见其疾声遽色，人以是许之，年开八袠，福寿未艾，诸子俱俊敏能官，其后将益昌云。
赵綝字君善，丞相忠＜闲＞，公之曾孙，父监来赘，范端明之女兄，因家焉。监终于知兴国军，綝读书好学，至老不倦，而谦恭退默，真世所谓吉人者，蚤由上庠登第，历官宗正丞，都官，郎官理皇，尝谓执政曰：好一谏官，有沮之者，出知吉州不上，赋祠官禄，六年，遂挂冠，除直秘阁，进直宝章以朝散大夫，终年七十有八，自号顿庵，又号如舟，清修寡欲，室无妾媵，家之于财，非若历朝把麾者，惟藏书万卷，手自校讐则人所难有，未死数年前，尝自志其墓死，前一夕，尚领宾论文，是夜洞泻，次早翛然而逝，后有人梦其旌旗，箫乐导骑甚都，疑为仙班，中人使其果然亦平日为善之报子序，孙勤俱世其贤。
王圭，字君玉，本安吉人，父迈来，赘昆山，因家焉。迈登乾道第终，通判太平州，迈死圭幼，忍贫力学，孝于其母，登嘉定进士，主松阳簿，就为令，讲行经界，井井有条，不惟当时便之，至今版绘，其式制行于天下，为经界者，准则后知常州，入为司封郎官，终朝散大夫，自号静观，有文集十卷存于官，其居官廉，家无余赀，死无以敛，子敏学强学，俱以圭荫历任，亦廉谨云。
刘必成，字与谋，居邑之湓浦，其先福安人必成，少游京庠，即驰隽声，嘉熙，丁酉，有七士同扣阍，极言时事，必成实为之倡，是年七士，俱预计偕，而必成为武举解魁，戊戌，遂魁天下，己酉，常中锁厅，盖以文武全才自负者，尝入阁舍两轮，升对慷慨，言边事援古证今，玉音裦奖，次日，宣谕宰执，谓刘某所言极好，其后俱见于用，历守清浔，终于湖南副使，自号爱闲，翁有三卷，诗稿行于世。
自序
昔在喾，以木德为高辛，帝次妃，＜闲＞，狄生契契，以功封于商，赐姓子氏，裔孙成汤为商兴王，至二十九世，帝乙生微子启，周封于宋，其地睢阳是也，自微子传国二十三世，为平公名，成生御戎，字子边，其孙卬以王父之字为氏，左传？昭公二十二年，宋以边卬为大司徒，自是始有边姓，其后分见于汉，晋，隋，唐，五代迨乎？我朝世不乏人，而所居不一，居蓟门者，澶州刺史，退思生，户部尚书归谠居太原者，中武节度，嗣生御史中丞光范惟居楚丘者，则出于陈留，陈留之，有边氏自韶始，韶自号经笥，让进以文才，谓诗书之泽，所源委也，韶让而下，其名字之可考者，由景祐至于今，凡十有三世，景祐生徽，徽生延肇，肇生忠告，忠恕，忠告登汉乾祐高科作，周显德循吏，赠礼部侍郎，生肃雍，俱登进士第，肃为咸平，景德名目，一时人才，号为二十四气者，肃居其首，国史有传。澶渊之役，肃时守邢，内则地震，城隳陴木□，虏不具，外则角鸣，梯舞邻坏已破，乃以孤城死守，折篦誓天与家人诀，至密诏令便宜择利，亦匿不宣布，今诏书石刻，子孙犹藏焉，卒全一城，俘获千计，而镇魏深，赵、磁、洺六郡，筑门坚壁，民流城下，开门受纳来者，如归其所全活十万余人，及戎人请盟，玺书趣召便殿，赐对，超拜枢密直学士，勒名勋臣，行且柄用，以谗左迁，遂成赍志，肃生调登景祐第仕  ，仁宗朝尝尚讼父冤，赠肃为兵部尚书，调终于福建转运使，赠开府仪同三司，生瑀球，珣珉琦，而所居分为三派，国子博士，瑀居毗陵，中散大夫，球将作监簿，琦居开封，朝奉大夫，珣太子中舍珉，居姑苏中散，监簿而下，中原乱离，谱牒无传，居苏崇者图系可考，其续世科者，常则有察密烈，蓟则有知章，知白，知白仗节使虏，闻欲寇蜀歌，蜀道难以讽，由是虏辍西南之役，归式，夫官兴贡举卒，赠少师范石湖志，吴郡尝载入人物，门珉生静，赠承事郎，静生惇德，□居于昆，已见前志，生隆深瀛，况济深况，蚤卒，隆词翰学行，表表一乡，济幼孤，鞠于诸兄志学，好修里闾，称为吉人，莫年，以子为进士，该庆典，拜初品官，济生应升，应登明经作赋，联翩乡书，陈止，安指为籝金，边氏书脉自此复振，应登早世，应升为实，先君子自少颖悟，力学自奋，重然诺，寡言笑，于伦纪备尽，不取一毫，非义之财，规行矩步，真得四非之戒者，乡士师式，学子蔼然有成，陈筼窗王修斋，皆其座主周山房，卢蒲□卫后乐，敖瞿巷曹东甽，陈习庵蒋实斋，诸老先生皆所器重，不惟许其文笔，而每与人言，必指操行为可敬，岂料食太仓不踰年而终，实昆仲凡三，皆先君子自训迪，未尝他有北面事门，业经父子师友人指边氏为读书之最，以是伯氏明亦以戴经连捧三荐，见傒试南宫，仲氏云：遇以伏经魁，乙卯，乡举登丙辰乙科方仕于时，独实无似，庚午，垂预解额，以次荐写，题一字之侧，考官破法摽出，人甚惜之，实自安于命而已，然显扬之望，此念惕焉，退念乡邦，书脉不绝如缕，何敢尽诿于气数，有能作而起之，使百年文物，复还旧观，吾侪有子，或可为箕裘之绍，推原谱系，读祖父未尽之书，获齿于乡人之列，则中原衣冠不至，澌绝不然，深有可惧者焉，实不自揆，二十五年，前尝同执志笔，缅想旧事，恍然如梦，更二十年，未知又在何处？自序先世之始末以识之，而属摄令谢玉渊，以书先讳云。
封爵
自吴以来已见前志今以续封者列于后
郑竦奉直大夫封昆山县开国男
寺观
前志载国一，禅师道钦受业于景德寺，国一禅师者，姓朱氏，昆山人，元素禅师为之祝发，授学与元素别，戒之曰：汝乘流即行，逢径即止，钦至临安，见东北一山秀出，樵夫曰：此径山也，钦遂居之为开山禅宗尝入内庭，得师号云。
前志载慧聚寺殿柱，雷火篆书，悉爇于淳熙之火而不载，雷篆云何？今考通鉴纪事本末则云：慧聚寺大殿二柱，有天书，如今之大篆，非刊刻者，一勣溪火，三十一蛇蜒蟠结，若符篆而不可考，在柱里向人所不见，字大小，近尺许，好事者或模印之，今□□于此，今寺山门两廊，稍备于前，邑士边明，尝作大殿记向全盛时，寺僧星居凡八十余，房五百余僧，今房废僧少不及三分之一，云：永怀报德，禅院已载前志院，有诸天阁，相传僧翟道川为尉，卒时纵囚，贼使归，及道川，募缘建阁至海上，与贼遇，与之巨篾，遂以建阁范浩为阁记，却不载此说，咸淳辛未，寺廊遭回禄，火势屡及阁而屡止，或谓道川愿力之重，所以能保全云。
惠严禅院，已载前志，自如说去，后主非其人，至与舍，田家不肖子盗卖院租，事至有司，郡守黄侍郎万石，改拨为成，淳闸开浚，用欲坼废院，乡寓郑开国，竦念此寺之创，出于其乃祖知郡益疑之意，力白于郡，乃得复存，止□易院额为成淳庵，以其先世元舍田租八十石，专奉郑氏，香火所拨隶闸局米，仍收贮院廊，相传山祖僧□，□坐亡埋于方丈，后数年，曾发视，俨然如生，而手指甲，反长于生前，亦异事云。
宝庆院十六，观堂方修志时，略无废坏，不数年，殿堂佛像，下至庖湢，荡无片瓦，计其兴，不满一十年，殊不晓，今其地归城中，北寺前志载，其地本逸，野堂故基，其实非也。
荐严资福禅寺，已载前志，咸淳□，□主僧道元募缘创七石，塔于寺门之南，移屋三楹于东南，欲以障阴阳家所谓巽风者，其规摹窒塞，彼谓欲气聚而识者，未然之东斋，已见前志，亦尝载僧道川，拄锡之地，今考道川为弓手，翟超以勇力名被差，捕贼宿士山，卜将军庙，忽有所悟，径投东斋，为僧遍游江，湖，闲道遇虎，不为动，虎亦驯伏其旁，一日大书四句云：我有一条铁，楖＜木栗，＞纵横妙用，无人识，临行拨转上头关，轰起一声春，霹雳危坐脱去，其徒法全亦昆山人。号无庵尝行，惠应庙前，以首触柱，云有所得，旁观者，见其精采，烨然而全不自觉，后为名僧云。
玉虚道院，在县西南，卜山，下，本月华道堂，道人陈正真草创，以馆云游，咸淳闲，邑民彻而新之，以奉真武，请于礼部，得玉虚为额，奉吏部陈澹轩像于旁近迹，又创北斗梓潼，魁星祠于其中。
广孝寺已载前志，始者甲乙住持继，因僧徒纷扰朝省，更为十方教士寺，及观常楞，子院悉并归寺云。
衍庆荐福院，已载前志，继是邑寓卫司，令指请为，乃祖文节公功德寺，敕赐今额，主僧师仰，创建甚多。
祠庙
尊道祠在明伦堂之东，先是，淳祐，辛丑，朝旨州县学，各建六先生祠，昆学正，绘濂溪伊川，明道晦庵，横渠南轩之像于从祀，壁闲至，己酉，权令吴坚，始建祠于东庑，咸淳丁卯，知县林桂发重修县学，增祀康节涑水东莱共为九人，移其祠于堂东，扁以今名。
贵德祠在县学，明伦堂之西，淳祐，己酉，权令吴坚，建六先生祠，遂祠陆龟蒙张方平范仲淹，李衡名先贤祠，与六先生祠对峙，咸淳丁卯，邑令林桂发重修县学移，张方平于守令，祠增祠，范成大卫泾，陈振共为六人，祠于堂西，扁以今名，仍与六先生祠相对。
惠应庙已载前志，继是淳祐闲，加昭德妃加助顺，宝祐闲，加灵感妃，加赞德未改封灵祐将军，为武信侯，近者，邑人有请，欲申八字之号，有司已核实奏审，行锡徽封云。
祠山庙，在永怀寺已载前志，庙貌踰百年，咸淳辛未，□□五夜，火寺皆不焚，独殿宇像设顷刻，爇尽见议重创，巫侯祠已载前志，宝祐，癸丑，邑士不忘项，公泽之教养，尝创祠于学，与此祠对峙，咸淳丁卯，知县林桂发重修县学，遂并为一祠，及其毕工，又增祠桂发与郡守黄侍郎万石，总以贤守令祠名之。
园亭
郑氏园已载前志，继是史君创退耕，堂水竹环茂，可容数十客，樗寮张，即之为书，扁西磵叶丞相，又为书园厅之扁曰：玉峰佳处，园内西南又有道院庭植，洛花数百，本吴中所无，花时史君领客，觞咏其闲，留题甚多。
陈氏园在县东，□后归澹轩，陈史君恕斋，洪端明尝扁以四时佳景澹轩之子，师尹号石岩，增创宽洁有堂曰光风霁月，与郑园退耕不相上下。
四贤堂，已见前志，君子之泽，不能五世，堂随宅售像，不复设，幸其孙，桂高能文，好学，取四贤绘像，藏于其家，喜廉堂在邑人陈吏部昌世家，吏部自信，守召为郎，入对天语，闻卿一廉可喜，后归家，以名其堂。
承训堂在邑人郑史君准家，今其子高邮守＜立需，＞葺而居之，盖其不坠先训，以肯堂之责自任云。
止足堂在邑人郑史君竦家，史君薄于荣，于家食踰十年，不复作宦游，想就其家西南筑宅一区，取知止，知足之义，以名其堂西磵叶，丞相为之书扁。
传清堂在邑人陈令君明，复家讷轩，程丞相书，扁纪咏甚多，令君尝刊集于家，盖取其祖父清白，相传之义，以为堂名。
玉峰续志  江阴后学缪荃孙校勘