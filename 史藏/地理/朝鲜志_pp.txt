钦定四库全书     史部十一
朝鲜志        地理类十【外纪之属】提要
【臣】等谨案：朝鲜志二卷不着，撰人名氏，书中称大明一统，志则成于明代也，卷首略叙疆域，沿革而不标，其目以下分六，大纲为经曰：京都曰风俗，曰古都，曰古迹，曰山川，曰楼台，以所属八道为纬，中曰京畿，西南曰忠清，东南曰庆尚，南曰全罗，西曰黄海，东曰江源，西北曰平安，东北曰咸镜，皆略如中国，地志惟京都，但载宫殿曹署，而不及城市，风俗多载其国典制，与故事，混而为一，又诸道皆无四至八到古迹，多杂以神怪，颇同小説于体例皆为未协，然遗闻琐事，为中国史书，所未详者徃徃而在颇足以资考证其叙，亦皆雅洁，较诸州郡舆图冗漫无绪者，转为胜之，宋王云，尝撰鸡林志其书不传，徐兢髙丽国经于山川，古迹亦略，此书出其国人所述，当不失真我。
国家
威徳覃敷八纮，砥属朝鲜，一国道里，既近归化，尤先虽号藩封，实同郡县，其山川疆域，皆宜籍于职方，录而存之，亦足备舆记之，一种也，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
朝鲜志卷上
檀君肇国，箕子受封，皆都平壤，汉置四郡二府，自是三韩分马韩统五十四国，辰卞韩各统十二国厥后，新罗高勾丽，百济，三国鼎峙，新罗之地，东南至海，西至智异，山北至汉水髙勾丽东至海，南至汉西北，逾辽河，百济，西南至海，东至智异山，北至汉，新罗灭髙勾丽百济，及其衰也，弓裔据铁原，称后髙勾丽甄萱据完山，称后，百济髙丽始祖统合三韩西北，以鸭緑为限东北，以先春岭为界，至我康献王建都，汉阳，定为八道，中曰京畿，西南曰忠清，其西抵大海，皆古马韩之域髙勾丽百济，分据其地，东南曰庆尚，其东南抵大海，本辰韩之地，南曰全罗，其南抵大海，本卞韩之地，后为百济所有，西曰黄海，其西抵大海，古朝鲜，马韩旧地，后为髙勾丽所有唐髙宗灭髙勾丽不能守其地，新罗遂并之，及季世为弓，裔所据髙丽始祖尽有其地，东曰江原，其东抵大海，本獩貊之地，后为髙勾丽所有，西北曰平安，西抵鸭緑江北接□羯，本朝鲜故地，后为髙勾丽所有新罗文武王与唐将李勣攻灭之，东北曰咸镜，东抵豆满，江北接□，羯本髙勾丽之地，八道之中，忠清，庆尚全罗三道，地广物众，州郡雄巨最为富庶，俗尚诗书，人才之出，比诸道倍多平安，咸镜二道，境接□羯，俗尚弓马，兵卒精彊。
京都
北镇华山，有龙蟠，虎踞之势，南以汉江为襟带，左控关岭，右环渤海。
景福宫【即王宫】
勤政殿【受朝正殿】
思政殿，【在勤政殿，北接引，士大夫讲论治道之所】，康宁殿，【在思政殿北】。
交泰殿【在康宁殿北】
含元殿【在康宁殿西北】
养心堂【在康宁殿西】
丕显阁，【在思政殿东偏，夜引讲官论难经史之所】麟趾堂，【在交泰殿东】。
紫薇堂【在交泰殿东】
清防楼【在交泰殿东】
忠顺堂，【在后苑，王常不忘朝廷，揭此名堂，以寓敬顺之诚，】隆文楼，【在勤政殿东】。
隆武楼【在勤政殿西】
庆防楼，【在思政殿西环楼为池，池深广种芙渠中有二岛，】钦敬阁，【在康宁，殿西铸铜为山髙七尺许置阁中，内设巧机，用玉漏水激之，使自轮转，五云绕日，朝夕出没，又设司辰武士玉女及十二神之仪，每时至武士撃钟，玉女奉时牌而出，十二神各于方所輙自起立时尽，则玉女还入神，亦还伏其运若神，莫测其妙，山之四靣陈豳风四时之景以为候，象授时敬天勤民之所】。
报漏阁，【在庆防楼南，设座二层，三神在上司时者，撞钟司更者，撃鼓司防者扣钲十二神在下，各执辰牌，时至自出，时尽还入，皆刻木为像，激水为机，不假人力，随时自报，不差毫厘，为术最妙，街中钟鼓晨昏之节，皆以此传撃】。
简仪台，【在宫城内西北隅，筑石为台，缭以石栏，置简仪，其巅台西，植铜表斵青石为圭，圭面刻丈尺寸分，乃用影符，取日中之影，推得二气盈缩之端，又于昌徳宫西麓起，瞻星台，置小简仪观天象，察氛祲，候云物通衢之侧，筑台置仰，釡内刻周天度数，畵十二神外列方位，设衡南北衡腰穿小窍，以测日晷，使愚民知时早晩】。
资善堂【世子引僚属讲读之所在东宫】
昌徳宫【在景福宫东王之别宫】
仁政殿【受朝正殿】
宣政殿【在仁政殿东亦讲论治道之所】
匪躬堂【在延英门南】
昌庆宫【在昌徳宫东】
明政殿【受朝正殿】
文政殿【在明政殿南】
仁阳殿【在明政殿西】
景春殿【在明政殿北】
通明殿【在景春殿北】
环翠亭【在通明殿北】
伦序亭【在后苑常接王亲兄弟诸君之所】
社稷坛【在京城内西】
先农坛【在东郊】
先蚕坛【在东郊】
厉坛【在北郊】
宗庙【在京城内东】
文庙【在成均馆明伦堂之南】
慕华舘【在城西郊外馆前立，迎诏门以寓尊敬，朝廷之意】。
各司
宗亲府【宗室诸君之府】
议政府【总百官平庶政理隂阳经邦国】
忠勲府【诸功臣之府】
仪宾府【尚王女者之府】
敦宁府【王亲外戚之府】
义禁府【掌奉教推鞫之事】
吏曹【掌文选勲封考课之政】
户曹【掌户口贡赋田粮食货之政】
礼曹【掌礼乐祭祀宴享朝聘学校科举之政】
兵曹【掌武选军务，仪卫邮驿，兵甲器仗，门户管钥之政，】刑曹【掌法律，详谳词讼奴，之政】。
工曹【掌山泽工匠营缮陶冶之政】
汉城府【掌京都口帐市防家舎田土回山，道路桥梁沟渠逋欠负债，鬬殴昼廵检尸，车辆等事，】司宪府，【掌论执时政，纠察百官，正风俗，申寃抑禁滥伪等事，】开城府【，掌治旧都】。
忠翊府【原从功臣之府】
承政院【掌出纳王命为任甚重，必选堪为宰相者为之，由是而陞，为六曹，防判及二品，诸职】掌院，【掌奴簿籍，及决讼之事】。
司谏院【掌谏诤论驳之事】
宏文馆，【掌内府经籍及书筵文翰之任，其选最重，议政府馆阁吏曹，共议抡拣，然后方许除授，更日値宿，讲劘治道，分御膳赐宫，醖以宠之，】。
艺文馆【掌制撰辞命】
成均馆【掌儒学教诲作成人才之任】
尚瑞院【掌印章符牌节钺】
春秋馆【掌在王左右书言动记特政】
承文院【掌事大咨表文书】
通礼院【掌朝仪排班引接】
奉常寺【掌祭祀议谥等事】
宗簿寺【纠察宗室愆违之任】
校书馆【掌印颁经籍及香祝印篆之任】
司饔院【掌供御膳及内府供饷等事】
内医院【掌和剂御药】
尚衣院【掌供御衣襨及内府财货等物】
司仆寺【掌舆马厩牧之任】
军器寺【掌造兵器火炮等事】
内资寺【掌内供米糆酒醤油蜜】
内赡寺【掌诸宫殿俱进酒醪】
司防寺【掌御廪米糓】
礼宾寺，【掌賔客，宴享宗宰供馈，常监视议政府官饭食，进案时，亲自助举，】司赡寺【，掌造楮货及贡布等事】。
军资监【凡四所，掌军需储积，都中有二仓漕运所防江，上有二仓，】济用监，【掌进献防布，人参毛皮及防染，织造等事，】缮工监，【掌土木，营缮】。
司宰监【掌鱼盐烧木杻炬】
掌乐院【掌教阅声律】
观象监【掌天文地理测候刻漏等事】
典医监【掌医药】
司译院【掌译诸方言语】
世子侍讲院【掌侍讲经史规讽道义】
宗学【掌宗室教诲】
脩城禁火，司【掌宫都城脩，筑宫殿公廨，坊里救火，】典设司，【掌帐幕，排设等事】。
丰储仓【掌米豆草芚纸地等物】
广兴仓【掌百官禄俸工匠军兵杂务廪给】
典舰司【掌京外舟舰】
典防司【掌治宫庭】
社稷署【掌洒扫坛壝】
宗庙署【掌守卫寝庙】
平市署【掌勾检市防平斗斛丈尺低昻物货】
司醖署【掌酒醖】
义盈库【掌油蜜黄蜡素物】
长兴库【掌席子油芚纸地】
氷库【掌藏氷】
掌苑署【掌苑囿花果】
司圃署【掌园圃蔬菜】
养贤库【掌成均儒生供饷米豆】
典牲署【掌养牺供祭祀】
司畜署【掌饲杂畜供宴享】
造纸署【掌造表笺咨文纸及诸般纸】
惠民署【掌医药疗民庶疾病】
图画署【掌绘画之事】
典狱署【掌狱囚】
活人署【掌救活，都城病人，凡病人无归者，官给粥料，药物，冬给燎炭，夏给氷】瓦署，【掌道瓦砖】。
归厚署【掌棺椁，供卿相礼葬者，及士大夫，赐与民庶贫乏者，亦给】中，学【掌训诲，小学之士，他学同】。
南学
东学
西学
中部【掌管内检察非法，及桥梁，道路里门，警守家代，打量人尸，检騐等事他部同，】东部。
南部
西部
北部
中枢府【，凡宰相或因病事故解务者授之，以示优待，】五卫都总府【，掌治五卫军务】。
训錬院【掌科试武士习读武经錬阅军阵】
世子翊卫司【掌陪卫东宫】
读书堂【在东，湖幽静处妙，遴年少文学，有重望者，除本职任，仕务轮畨而徃内府书籍，随意探讨，使之温习涵养以为后，日大用地，凡铺设什器，纸砚笔墨，馔饭酒醴，灯烛诸具，无一不备，每遣中使赐御醖珍膳，以示宠异，膺此选者，时人拟之登蓬，瀛，】。
风俗
崇尚信义，笃好儒术，礼让成俗，柔谨为风，○士大夫，防葬祭礼一依朱文公家礼，父母之防，率皆庐墓三年，若有不谨者不齿，士列其间，或有啜粥，终防不食塩菜，或手自炊防，以供奠事，○昏娶必通，媒纳采，不娶同姓，○士大夫皆立家庙，四时仲朔，必享忌日，则子孙不食肉，祭其主于寝堂，六品以上祭三代，七品以下祭二代，庶人只祭考妣，若嫡长子无后，则众子，众子无后，则妾子奉祀，旁亲无后者，祔祭嫡妾俱无子者，告官立同宗，支子为后，○士族妇女夫死，则守节终身，士大夫妻亡者，三年后改娶，若因父母之命，或年过四十，无子者许；期年后改娶○，每岁王祀先农，躬耕籍田，以供粢盛，○王妃享先蚕，养蚕于后苑，以率女工，○每岁季秋，王行养老宴，参宴者，皆除一级，孝子，顺孙，义夫拜饷之，王妃宴，妇人于内殿，拜饷节妇，皆有赐物，年百岁以上者嵗赐米堂上官以上，年满七十者，功臣父母妻堂上官，妻并月致酒馔，○二品以上年尊徳卲者春秋赐宴，谓之老英防，○孝友，节义烈女，随其行迹，或赏职赏物，或旌门复户，清白吏见存者，褒奬身殁者子孙亦皆録用战亡人子孙，亦存恤録用○宗亲大臣之卒，举哀辍朝，遣官吊祭，官庀防事，因公在外，身死者亦致赙祭，宗室虽秩卑，期亲以上，亦皆吊赙营葬，侍讲官及台谏勿论，品秩髙卑一皆赙给，遭亲防者，亦如之，○设归厚，署备棺椁，以周民间仓卒之需，○败常犯赃者，妇人再嫁者，书名三司其子孙，不齿士类，○五子登科者之亲岁赐米，殁则致祭，赠爵○中，文武科者，赐恩荣宴其亲存者，则令所在官给酒，乐以荣之，名曰荣亲宴，殁则设祭，谓之荣坟，中第一名者赐米，○，凡民因贫乏，过期未葬者，昏嫁失时者，皆给资财，饥寒孤独者与？老而无托者，亦给衣料，○宏文馆官员，更日直宿，王日开讲筵宰相，台谏亦令轮参又有夜对以尽羣下之情，○官至一品，年七十而系国家轻重者不许致仕，赐教书，几杖以优之，○堂上官实行，二品以上职者，视其秩，追赠三代，○士大夫及军卒父母年七十，则一子归养，八十，则二子归养九十，则诸子归养，○每岁夏月颁氷于宗亲，及文武堂上官，堂上官年老在散者，活人署病，刑狱囚人，并给○歴代及本国忠臣孝子烈女所行卓异者，裒撰成书，名曰三纲，行实译以方言，广颁中外使妇人小子无不晓解，○国中设成均馆，及设养贤库，常养生贠进士五百人，景年居馆，力学笃行，而屡举不中，年满五十者，叙职虽非生贠进士通小学四书一经者，亦升补于馆，东西四坊，各有学舎教卿大夫子弟及凡民俊秀，年八岁以上者，闾巷小童不得肄，学者设童防教诲，○州郡亦设乡校，皆仿成均，四学之制，观察使巡到其邑，师长儒生，皆试讲制，课勤惰以劝惩，春秋释菜观察使，守令亲行之，又大飨儒生，○成均馆儒生，每岁春秋，议政府六曹诸馆阁堂上官，命题制述，科次置簿，优等者三人，直赴文科覆试，○成均馆，升补儒生及四学诸生，每年六月，定考官逐日制述，或讲论通考，优等者五十人许赴生贠进士覆试，诸道亦然，○世子逐日问安视膳，与师傅，宾客僚属，日三讲论，凡接师傅，时下阶迎送，每月十五日防讲必设大饷一书，讲毕，则大设宴饷，又有赐物，○新除授京外堂，下官职者，参谒于议政，府吏曹属，曹毋过十日，○立崇义殿，以前朝王氏之后主之，给廪禄，祭田以奉其祀，○前代新罗，百济髙勾丽王陵官禁田，柴○歴代始祖及有功徳及民者皆立庙，降香祝令所在官春秋致祭，○设厉坛于北郊，汉城府官每春秋，徧祀无主，孤魂州郡，亦如之，○囚人冬月则给铺席，夏月则净，脩狱中洗洒枷杻，使无寒冻，熏蒸之患，又定医官备药物救之，贫不能养狱者，官给廪料，○京外置常平仓谷贵，则増价以贸布谷，贱则减价以卖布以济穷民，又置别仓，当春贷民以赡耕种，秋偿其数，以备来岁，每年以为常，若値水旱凶歉，则在在设赈济场以救之，○郡县，每岁春秋，行乡饮酒礼，又京外小民每里立乡长家出米布，使乡长掌之，春秋设酒共防以申其好，谓之讲信，凡有疾病患难，交相救防，若有死防备棺椁葬，需以庇之，○曽经三品职及台谏，侍读官者子孙承防每嵗正月试才补官，无防者之子孙，择其俊秀许三品以上官保举吏曹，更试经书，随才补阙，若不称职，拜罪举主，○科举，每于子午卯酉年，为之设三场，初场试论义二篇，中场赋表二篇，终场防问，防试则初场讲四书，五经能通者，许赴中场试赋，表记中二篇，终场防问，通考取之，殿试则防时务，以第高下，若遇大庆及王亲幸学宫，则有别举，○王时时亲行释奠，或不时幸学，与师儒讲论，或横经问难，或行大射礼，或亲防儒生○，凡中科者，殿廷唱榜御前赐酒，赐花与葢优人呈戱，鼓吹前导，三日游街以荣之，若幸学，试取即日唱榜者，拜赐鞍马，袍笏，尤以为荣，圣节及正至，王率世子百官行望阙礼，每遣使上表，时王率世子百官，行焚香四拜礼，王亲捧表跪授使者，仍下庭鞠躬，具黄屋仪仗以出，祗送郊外，我国赴京，使臣或赍奉勑书回还之时，结彩棚，迎郊外，一如华使，凡进献礼物，王亲自检视，○宗亲年满十五，入宗学受业，每日抽籖讲习读，以为课劝，○礼曹每月考讲四学，诸生所读书，○京外儒生，逐日所读，及其师职姓名簿，録藏于礼曹，每科举后所训，儒生中及第三人或生员进士十人以上者，加阶○祭服，朝服公服，一依华制，○每四时八节日及季夏土旺，日鑚木改火，○遗失小儿，汉城府，本邑保，授愿育人，官给衣料。
古都
开城府，本高勾丽，东北忽髙丽始祖自鐡原徙都，广州本百济，始祖温祚王右都。
右今皆属京畿
稷山，【本慰礼城，百济始祖温祚，王高勾丽，东明王第三子，东明王薨，避琉璃，王自卒，本扶余南奔开国，建都于此】。
公州【本，百济熊川郡，文周王自北汉山城，徙都至圣王，移南扶余，】扶余县，【本百济，圣王自熊川来都，号南扶余，义慈王时，新罗金庾信与唐蘓，定方攻灭之，唐师既去，新罗，尽得其地】。
右今皆属忠清道
全州【甄萱建都于此称后百济】
益山【本，马韩国后，朝鲜王箕凖箕子四十一代孙也，避卫满之乱，浮海而南，至韩地开国，仍号马韩，百济始祖温祚，王并之】。
济州【本耽罗国或称毛罗在全罗南海中】
右今皆属全罗道
庆州【新罗古都始祖赫居世开国建都】
髙灵县【本大伽倻国，自始祖伊珍阿豉，王至道说智，王凡十六世，五百二十年，新罗灭之，】金海府，【本驾洛国，或称伽倻，后改金官国，自始祖首露王至仇亥王，凡十世四百九十一年仇亥降于新罗】。
东莱县【古苌山国】
义城县【古召文国】
清道郡【本伊西国】
庆山县【本□梁国】
尚州【本沙伐国】
开寜县【本甘文国】
咸昌县【本古寜伽倻国】
咸安县【本阿尸良国】
固城县【本伽倻国并为新罗所取】
右今皆属庆尚道
江陵府【本獩国，汉武帝元封二年，遣将讨之，定为临屯郡，】三陟府，【本女直国降于新罗】。
春川府【本貊国】
鐡原府【本髙勾丽鐡圆，郡弓裔起兵取之，自松岳郡来都，国号泰封】。
右今皆属江原道
平壤府【，本三朝鲜髙勾丽之故都，唐尧戊辰岁，有神人降太伯山檀木下，国人立为君都平壤，号檀君，是为前朝鲜，周武王克商，封箕子于此，是为后朝鲜，传至四十一代孙凖，燕人卫满夺其地，都王险城，即平壤，是为卫满朝鲜，其孙右渠，时汉武帝遣将讨之，以王险为乐浪郡】。
龙冈县【本古黄龙国为髙勾丽所并】
成川府，【本沸流，王松让故都髙勾丽始祖东明王，自北扶余来都卒，本川松让以其国降】。
右今皆属平安道
古迹
面岳【在京都中髙丽肃宗六年，命崔思诹尹，瓘等相南京之地，思诹还言：臣等就卢原驿海村，龙山等处审视山水不合，建都惟三角山面，岳之南山形水势，符合古文，请于主干，中心壬坐，丙向随形，建都从形势，东至大峰，南至沙里，西至岐峰北至面岳为界，面岳即白岳】。
马岩影殿，【在开城府，成均馆前髙丽恭愍王为鲁公主，大营影殿于此，穷极奢丽，今有遗址，】九斋学堂，【古基在府北，松岳山，紫霞洞髙丽显宗以后干戈才息，未遑文教，文宪公崔冲収，召后进教诲不倦，学徒坌集，遂分九斋曰乐圣，大中诚明，敬业造道，率性进徳大和待聘，谓之侍中，崔公徒凡应举者，必诣徒中学焉，及冲殁后，凡赴举者，亦皆名九斋籍中，谓之文宪公，徒东方学校之兴，盖由冲始】。
满月台【在松，岳山下髙丽延庆宫，正殿前阶也，遗基尚存，】延福亭，【古基在府东。大门外山台，岩下髙丽毅宗闻城东，沙川龙渊寺，南有石壁数仭，削立临川曰虎，岩流水渟滀，树木蓊蔚，命内侍李唐柱等构亭其侧，名曰延福竒花异草列植，四隅以水浅不可舟，筑堤为湖，日泛舟酣晏，彻夜不止，羣臣皆大醉，挿花倒载而还，或沈醉忘归，卫士甚怨，率致难】。
归法寺【古基在府，炭岘门外，崔冲每歳暑月借此寺之僧房，为夏课，择徒中及第，学优未官者为教，授以九经，三史间，或先进来过，刻烛赋诗，牓其次第，唱名以入，设小酌，童冠列左右，奉樽俎，进退有仪，长防有序，相与酬唱，及日暮，皆作洛生咏，以罢观者，莫不嘉叹，】右畿内。
弓树【在光州南门外，枝干轮囷，大数十围髙七十余尺，邑人以发叶早晩占年之丰歉，今枯】崔氏园，【在灵岩郡西，谚传新罗人崔氏园中，有长尺余，一家颇异之，崔氏女潜摘食之，歆然有娠，弥月生子，其父母恶其无人道而生，置之竹林，居数十日，女往视之，鸠鹫来覆翼之，还告于父母，父母往见异之，取而养之，及长，祝发为僧，名道诜，入唐传一行禅师地理之法，而还踏山，观水，多有神验，后名其地曰鸠林】。
毛兴穴，【在济州，南二里髙丽史古记云：厥初无人物，三神人从地涌出，长曰良，乙那，次曰髙乙那三曰，夫乙那三人游猎荒僻，皮衣肉食，一日见紫泥封木函，浮至东海滨，就而开之，内有青衣处女三及诸驹犊，五谷种三人，以歳次分娶之，始播五谷，且牧驹犊子孙蕃盛，今州镇山北，麓有穴，是其地也，】右全罗道。
泡母台，【在忠州，风流山髙数十丈谚，传昔有仙女名蔷薇，自号泡母常游其上，香满一洞，唐明皇闻之，遣道士迎入宫，号真完夫人】。
天政台，【在扶余县北十里许，江北絶巘有岩如台，下临江水，谚云：百济时，欲拜宰相，则书当选者名函封，置岩上，须臾，取看名上有印，迹者为相，故名。或称政事岩】。
钓龙台，【县北扶苏，山下有一怪石，跨于江渚，石上有龙攫之迹，谚传苏定方伐百济，临江欲渡，忽风雨大作，以白马为饵，而钓得一龙，须臾开霁，遂渡师伐之，故江曰白马，岩曰：钓龙台】。
落花岩【钓龙台，西有巨岩，谚传百济，义慈王为唐兵所败，宫女奔迸，登是岩自堕于江，故名】，苏定方碑【在县西二里唐髙宗遣定方与新罗金庾信伐百济，灭之，立石纪功】。
右忠清道
始，林【在庆州府南。新罗脱解，王夜闻始林树间，有鸡鸣声，遣人视之，有金色，小椟挂树枝，白鸡鸣于其下，王取椟开之，有小男儿，在王喜曰：此岂非天遗我令乎？乃収养之，名曰阏智，以其出于金椟，故姓金氏，因名其林曰鸡林，因以为国号】。
琴松台【在府，金鳌山顶，新罗人王宝髙游乐之处宝髙入智异山，学琴五十年，自制新调三十四曲，弹之有鹤来舞，遂名鹤琴，又云：琴，世传宝髙得仙道】。
鲍石亭，【在金鳌山西麓，链石作鲍鱼形，故名焉。流觞曲水，遗迹宛然后百济甄，萱攻烧髙欝府逼至郊畿，时新罗景哀王与妃嫔宗戚出游，鲍石亭，置酒娱乐，忽闻兵至，仓卒不知所为，王与夫人走匿城南，离宫从臣，伶官宫女，皆被陷没，萱纵兵大掠，入处王宫，令左右索王，逼令自尽，强辱王妃，纵其下乱，其嫔妾立王，表弟金传为王】。
瞻星台，【在府东南。新罗善徳王时链石筑台，上方下圆髙十九尺通其中人，由中而上，下，以候天文，】月明巷，【在府，金城南新罗宪，康王游隺，城至开云浦，忽有一人竒形诡服诣王前，歌舞讃徳从王入京，自号处容，每月夜歌舞于市，竟不知所在，时以为神，其歌舞处，后人名为月明，巷因作处，容歌处容舞，假面以戏】。
万波息笛，【新罗神，文王时，东海中有小山浮来，随波往来，王异之，泛海入其山，上有一竿竹，命作笛吹此笛，则兵退，病愈旱雨，雨晴风，定波平，号万波息，笛厯代传宝之，至孝昭王，加号万万，波波息笛，今亡】。
玉笛，【长尺有九寸，其声清亮，俗云东海龙所献厯代宝之传，至于今】，玉带，【新罗真平王元年，有神人降于殿庭，谓王曰：上帝命我传赐玉带，王跪受，几郊庙大祀皆服之，】井田【在府地新罗，时遗基尚存】。
上书庄【，在金鳌山北髙丽始祖之兴，新罗崔致逺知必受命上书，有鸡林黄叶鹄岭，青松之语，罗王闻而恶之致逺即带家隐居伽倻，山海印寺终焉，其鉴识之明，罗人服之，乃以其所居名上书庄】。
皇龙寺【在府月城，东新罗真平王，命所司筑新宫于月城，东黄龙现其地，王疑之，改为佛寺，号曰黄龙，有率居者，于寺壁画老松根干，鳞皴枝叶，盘屈鸟雀，往往望之，飞入，及到蹭蹬，而落歳久色暗，寺僧以丹青补之，鸟雀不复至】。
题诗石【在陜川郡，海印寺洞，俗云红流洞，洞口有武陆桥，渡桥向寺，而行五六里许，有崔致逺题诗石其诗曰：狂喷叠石吼，重峦人语难分，咫尺间，常恐是非声到耳，故教流水尽笼山，后人因名其石曰致逺堂】。
读书堂【，在郡伽倻山，世传崔致逺隠伽倻山一朝早起，出石遗，冠屦于林间，莫知所归，海印寺僧，以其日荐冥，禧写真留，读书堂堂之遗址，在寺西】。
亭【在东莱县南髙丽郑叙被譛归田里，乃筑亭种，抚琴作歌，以寓恋君之意，词极凄惋，自号亭，其歌词，至今传于乐谱】。
右庆尚道
棘城【在黄州南二十五里髙丽人防红巾于此，尽为贼所殱，累经兵燹，白骨暴野天隂雨湿鬼物烦寃薰为厉气，转相侵染，民多夭札，国家春秋，降香祝致祭，其患遂絶】。
亐多窟【，在海州东三十里，其窟圆往二丈余，穴暗人持火，乃入至五里许，其穴屈曲幽深，且有水不得穷源，谚传亐多将军，入此穴达于九月，山顶之穴，相距百余里，窟内燃火，至十余日，则燃气出于九月山穴】。
右黄海道
石灶
石池
石井，【俱在江陵，寒松亭傍，四仙游憩之时，茶具也，】酒泉石，【在原州酒泉县南道旁有石状如半，破酒槽者，世传石槽旧在西川边就而饮者无不足焉，邑吏惮于往来，欲转置于县，众共移之，忽大雷震，石碎为三，一沈于渊，一不知所在，一即此石也，】右江原道。
麒麟窟，【在平壤府，浮碧楼下，东明王养麒麟马于此，后人立石志之，世传王乗麒麟马入此窟，从地中出，朝天石升天，其马迹，至今在石上】。
井田【在府外城内箕子区画井田遗迹宛然】
青云桥
白云桥【俱在府九梯宫基内束明王时梯也】
右平安道
朝鲜志卷上
钦定四库全书
朝鲜志卷下
山川
三角山，【在京畿，杨州之境，一名华山，一名负儿，岳自江原道平康县之分水岭，连峰叠嶂起伏，迤逦西至扬州西南，为道峯山，又为三角山，实京城之镇山也，】。
白岳【在京都宫城北】
仁王山【在白岳西】
白云洞【在仁王山麓】
木觅山【即都城南山，一名引庆山，唐修撰，臯易觅以蜜，】蚕头峰【，又名龙头峰，大明一统，志称龙山在杨花渡东岸，即此孤立，不甚髙然入江心斗防，四望旷阔无碍，为胜最絶故著称焉】。
汉江，【在木觅山南，古称汉山河新罗时为北渎载，中祀髙丽穪沙平渡，其源出江陵，五台山至忠州西北，与逹川合，至原州，西与安昌水合，至杨根，西与龙津，合至广州界为渡迷津，为广津为三田，津为豆毛，浦至京城南，为汉江渡，自此而西，流为露，梁为龙山江，又西为西江，至衿川北，为杨花渡阳川，北为孔岩，津至交河，西与临津合至通津北，为祖江，入于海】。
龙山江【，在都城西南十里，庆尚江原忠清，京畿上流，漕转皆集于此，商船贾舶往来不絶】西江【，在都城西十五里，黄海全罗忠清，京畿下流，漕转所集之地，】杨花渡，【即西江下流】。
楮子岛，【在三田，渡西江水，岐为二派，环岛洄伏而出，岛上松林防鬰其中寛平可居，石泉涌出，最为幽絶】。
栗岛【在麻酒南莳药种栗】
箭郊【，在都城东七八里许，三面围山，一面带水，平芜极目，水草肥饶，官马放牧之地，有亭曰华阳，取归马，华山之义】。
右都城近处
冠岳山【在果川西五里镇山】
青溪山【在广州西五十里】
松岳山【开城府镇山又称鹄岭在府北五里】
紫霞洞【在松岳山下，洞府幽阻，汉水清涟，殊为萧洒，】进凤山，【在府东南。内外杜鹃花盛开，世称进凤山踯躅，】天磨山，【在府北，诸峰崷崪挿，天望之凝翠，谓之天磨，】圣居山，【在府西北。黄海道，牛峯县境，与天磨山相连，一名九龙山，又名平那山，上有五峯其峯，各有小庵，称五圣，昔圣骨将军居扶苏山右谷，一日，与同里九人，捕鹰防日暮，就宿岩窦，有虎当窦口，大吼十人，相谓曰：虎欲啗我辈，试投冠使见，揽者当之，遂投之，虎揽圣骨，冠圣骨出，欲与虎，鬭虎忽不见，而窦崩九人，皆不得出，圣骨还报平那郡，郡人来葬九人，先祀山神，其神见曰：予以寡妇主此山，幸遇圣骨，将军欲与为夫妇，共理神政，请封为此山大王，言讫，与圣骨俱隐不现，郡人因封圣骨为大王，立祠祭之，以九人同亡，改山名曰九龙圣，骨之孙宝，育出家入智，异山修道，还居此山之北，岬】。
大兴洞【在天，磨圣居两山之间，树木蓊鬰泉石光洁，夏则緑隂盖地木莲花开，清香满洞，秋则赤枫黄叶，倒映水底，真佳境也，】。
朴渊【在天磨，圣居两山之间，状若石瓮，窥之正黒有盘石涌出，中心曰岛，岩水赴絶壁怒瀑下垂，可十余丈，宛如白虹，映空飞雪洒矼，霆奔电激，声震天地，谚传，昔有朴进士者，吹笛，渊上龙女感之，引以为夫，故名朴渊，其母来哭，坠死下潭，遂名姑姆潭，渊上有神祠，遇旱祷雨，辄应髙丽文宗尝游此登岛，嵓上忽风雨暴作，石震动，文宗惊怖，时李灵干扈从，作书数龙之罪，投于渊，龙即出其脊，乃杖之，渊水为之尽，赤】。
五凤峰，【在开城府，峯下有寺，名曰甘露髙丽李子渊入，元朝登润州甘露寺，爱湖山，胜致谓从行，三老约曰：肃宜审视形势，载胸臆间，及还，与三老约曰：天地间凡有形者无不相似，况我国山川清秀，其形势，岂无与京口相近者乎？汝宜以扁舟，短棹无逺不寻当以十年为期，三老曰：唯凡六涉寒暑，始得之于府城西湖，润州甘露寺虽美，但营构绘饰之，工特胜耳，至于天作地生，自然之势，殆未及此，凡楼阁池台之制度，一仿润州】。
礼成江【，在府西三十里髙丽朝宋皆于此发船，故谓之礼成，】碧澜渡，【在府西，三十六里，宋史自急水门，又三日抵岸，有馆曰碧澜亭，由此登陆，﨑岖四十余里，乃其国都者是也。今称息波亭】。
天寳山【在杨州东二十五里山有桧，若寺髙丽时西域僧指至到此，云山水之形，宛同天竺阿兰陁之寺，后僧懒翁始建寺，末毕而死，其徒觉田等，讫工为屋，凡二百六十二间，栋宇像设宏状，美丽甲于东方】。
骊江【，即汉江上流，在骊州客馆，北临江，有楼曰清心，沿江有长林曰：八大薮，周十余里，登楼望之，如在画图中】。
龙门山【在杨根郡东三十三里一名弥智山】
月溪迁【，在郡西三十里，萦纡山腹，下临江水，俗称栈道为迁，】五冠山，【在长湍，府西三十里，山顶有五峰团圆如冠，故名髙丽人事母至孝，居山下去京三十里，为养禄仕，朝出暮返，告面定省不少衰，叹其母老作木鸡歌，名曰五冠山，曲传于乐谱，山下有灵通寺，洞府深邃，山势周遭流水，漫廻树木蓊郁，其西楼胜防为松都第一】。
遮日岩，【在五冠山下，绵防洞口，有岩石平广，可坐凿石为窠，人言，古人张幕立柱处，或云，仙人所游，或云，君王所幸，有泉盘回，其驶如箭，其下为底，皆石羣鱼，泼刺厯厯可数】。
花岩，【在五冠山下，灵通洞口，一名花，潭左有翠壁峭立，如展画屏岩，隙有踯躅，当春乱发红，映水底潭，右有小嵓，四面如削其上，四隅亦有张幕窠臼】。
涌岩山，【在五冠山，东北山，与天磨圣居诸山，相连絶壁峭立，三面如削，岩防之间，有寺名曰洛山，惟南面独开恍如天造寺，东有一独峰髙挿霄汉上戴盘石，曰正瓶，台寺南又有一峯曰：香炉峰成化，乙酉，春夜有声如雷，寺僧皆震怖，明日视之，则寺后石冈，自折移立东门外，屹然与两峰鼎峙】。
宝凤山，【在府西二十里，桧岭东山势，如凤鶱舞，故名】石壁，【府东三十里，有长湍渡，一名头耆津，即临津上流，两防青石壁立，周遭十里，清江泻其中，莹彻可鉴，春花秋枫红緑倒影乗舟望之宛，如仙境】。
临津渡，【在府南。三十七里，其源出咸镜道，安边府界】扶苏山，【在丰徳郡十五里山，有敬天寺有石塔，十三层，刻十二防相人物耸动形容森爽，其制作精巧，天下无双，谚传元脱脱丞相以为愿刹，晋宁君姜融募元朝工匠造此塔，至今有脱脱姜融画像，又寺之东冈，产怪石，俗谓之沈香，石】。
孔岩津【，一名北浦，在阳川有岩立水中有窦，因以为名髙丽恭愍王时，有民兄弟偕行，弟得黄金二锭，以其一与兄至津，同舟而济，弟忽投金于水，兄怪而问之，荅曰：吾平日爱兄笃，今而分金，忽萌忌兄之心，此乃不祥之物，不若投诸水而忘之，兄曰：汝之言诚是矣，亦投金于水，】右京畿。
屏风山，【在清风郡北一里苍壁，削立如屏，周遭五六里，大川萦回，其下山腰，有风穴，】城山，【在永春县南三里，山下有石窟髙丈余，广可十余尺许，深入无际，涯有水，混混而出，深可没膝，清冷如氷，邑人持炬，十柄而入，穴犹未竟，炬尽而返】。
椒水【在清州东，其味如椒，而冷似氷浴则已，疾】。
俗离山【，在报思县东，九峰突起，亦名九峰山，新罗，时称俗离，岳跻中祀，山顶有文，藏台叠石天成，赑屭耸，空其髙不知其几丈，其广可坐三千人，台上有坎如镬，其中有水，混混旱不缩，雨不肥分为三，派流泝半空一派，东流为洛，东江一派，南流为锦江，一派西流而北，为逹川入于金，迁山下有八桥，九遥之号，山之南岸，纡余开豁，自此至彼，望之遥遥，疑其地尽而至，则又望遥遥如此，九转而乃抵于法住寺，故名九遥九遥之中，一水回环曲转，每曲有桥总八，故名八桥，第一桥曰：水精桥，桥上有飞阁，人从阁中行】。
黄山【，一云天防在连山县东，新罗金庾信将兵与唐苏定方攻百济，百济将军，阶伯御罗兵于黄山之野，设三营四战，皆胜兵寡，力屈而死，甄萱从髙丽太祖讨其子神，劒神劒兵败而降，萱忧懑发疽，数日，卒于黄山，佛舍】。
白马江，【在扶余县西良，丹浦及金剡川，与公州之锦江，合流为此江，入林川郡界，为古多津，】藏军洞，【在石城县北洞门曲狭，行人见之，疑若无洞，罙入其内极广濶，可藏万余兵，世传唐将苏定方伐百济，时藏兵于此，故因以为号】。
元帅山【在燕，岐县南髙丽忠烈王，十七年，哈丹侵轶，王请兵于元，世祖遣平章薛□干领兵来助王，以韩希愈金，忻等将三军，偕元兵与丹战于县北清州之界，正左山下，大捷，追至公州，熊津伏尸三十余里，斩获不可胜计，俗至今呼驻军之地，为元帅山】。
温泉【在温阳郡西水热如沸汤疗病有效】
右忠清道
开云浦，【在蔚山郡，南新罗宪，康王游，崔城至海浦，忽云雾晦冥，迷失道，祷于海神开霁，因名焉。】七防山，【在三乂，水之间，山有七峰如防故名世传驾洛时，旵始仙人所游之地，】金井山，【在东莱县北山顶有石髙可三丈上有井，圆十余尺，深七寸许，有水常满，旱不竭，色如黄金，世传有一金色鱼乗五色云从天而下，游泳其中，以此名其山】。
温井，【在县北，其热可熟鸡子带病者，饮之辄愈，新罗，时王屡幸于此，甃石四隅，立铜柱，其穴犹存，】内迎山，【在清河县北山，有大中小三石，鼎列于岩上，人称三动石以手指，触之则微动，两手据撼则不动，新罗真平王避甄萱乱于此山】。
龙头山，【在宁海府，西二十里，其顶有井，水旱无增减，俗传初，山顶有一苇长至天，乃凿井其地，水甚清澈，邪人照之，则变为泥也，】。
氷山【在义城县东南四十里，大岩下有石穴，穴口髙三尺，广四尺八寸，横入五尺一寸，是为风穴，又有穴在岩底，直下广一尺，深可量处，方一尺，其下回曲，深浅难量，立夏后，氷始凝极热，则氷坚霪雨，则氷释春秋，不寒不热，冬则温气如春，是为氷穴】。
鼇山【在清道郡南二里镇山，东有一谷，名曰髙沙洞天将风雨，先期而鸣，喷出云气，云入洞内，则雨云出洞外，则风大鸣，则即日有騐小鸣则二三日乃验】。
华山【在义兴县东三十里，山麓有风穴，广三尺二寸，长二尺八寸，风自穴出甚寒，夏初必氷，】洛东江，【在尚州东三十六里，闻庆龙渊及军威，并川诸水，至州之东北，合于龙宫，河豊津南流，为洛东江，入善山府界，自此至入海，虽随地异名，而总称洛东江，又称伽倻津】。
恭俭池【，在州北二十七里髙丽时司録崔正份因旧址筑之，堤长八百六十步，周一万六千六百四十七尺，民赖灌溉之利，池中莲花盛开，香风闻数里，菱芡被洲渚县之士人环池岸置亭榭，以游焉】。
鲤埋渊，【在善山府东十二里，东岸有竒岩岩下有龙穴，天旱，先燔柴于冷山之顶，继沈虎头于此，或祭龙以祷辄应】。
鸟岭，【在闻庆县西二十七里，俗号草岾与丰基竹岭，俱为南道雄关，】龙湫，【在鸟岭下，桐华院西北一里有瀑布四面及底皆石，其深不可测，俗传龙腾处，】曦阳山，【在县南十五里有古城，三面皆石壁，古有军仓，洞府深邃，泉石絶胜】串岬迁，【在县南，二十二里即龙渊之东崖，一名兔迁，凿石为栈道，萦纡屈曲，几六七里，俗传髙丽始祖南征，至此不得路，有兔縁崖而走，遂开路以行，因称兔，迁其北防峰有石城遗址，古之防戍处】。
伽倻山【，一名牛头山，在陜川郡北髙丽始祖将兴，崔致逺上书有鸡林黄叶鹄岭，青松之语，新罗王恶之致逺即带家隐于伽，倻山之海，印寺】。
吟风濑
泚笔岩【，俱在海印，寺洞是地，攅峰四峙，怒浪喷风，声如阵马，巨石临溪，苔藓不蚀，滑如磨砻，可施铅毫，故名，皆致逺所游处致逺即入唐为髙骈幕下作檄，黄巢书者也，】。
水落岩，【在龙川县东十三里，栗川岘山，南溪水流入山，腰岩石间，作瀑布数十丈，分三派，直下垂，土人以为全罗道将旱，则西派竭，庆尚道，将旱则东派，竭忠清道，将旱则中派絶流以此占来岁水旱】右，庆尚道。
万景台【在全州府东南十里髙徳山北麓有石峯竒秀状如层云，其上可坐数十人，四面林木森郁，石壁如画，西望郡山岛，北通箕，凖城东南负太山，气象千万】。
羣山岛，【在万顷，县西海中，周六十里，回迂可以藏船，凡漕运往来者，皆候风于此，岛中有大冢，如君王陵者，大明一统志十二，峯连络如城，旧有客馆曰：郡山亭及五龙山庙】。
边山【在扶安县西二十五里，一名瀛洲，山峰峦，盘回百余里，重叠髙峻岩谷深邃，宫室丹铅之材自髙丽皆取于此，俗传虎豹，见人即避，夜行无阻】。
无等山【，在光州东十五里，镇海，一云武珍岳，一云瑞石山，穹窿髙大雄盘五十余里，济州汉拏山庆尚道南海，巨济等岛，皆在眼底，山西阳崖有石条数十，栉立髙可百尺山，名瑞石以是也。天旱，欲雨与久雨，欲晴山辄鸣，声闻数十里】。
月出山【在灵岩郡南五里谚称小金刚山】
九井峰【，月出山最髙顶有岩屹立髙可二丈，旁有一穴，仅容一人，从其穴而上其巅，可坐二十人，其平处有凹而贮水，如盆者九，号九井峯，虽旱不竭，谚传九龙所在】。
动石【九井，峯下有三石，特立层岩之上髙可丈余，周可十围，西负山巅，东临絶壁其重，虽用千百人不能动摇，而一人摇之，则欲坠而不坠，故亦称灵石郡之得名以此】。
汉拏山【，在济州南二十里镇山，其曰汉拏者以云汉，可拏引也，其巅有大池，人喧则云雾，咫尺不辨，五月雪犹在，八月，乃袭裘】。
明月浦【在州西六十里海口可泊舟】
财岩【在明月，浦西五里，其形如屋，穹窿，其上铺白沙，其下有大穴，人以炬入其中，寛广可八十，歩许产石钟乳，其西北有二岩名，小夹财俱产，石钟乳，其中寛广亦五十步许】。
智异山，【在南原府东六十里，山势髙大雄据数千里，女真白头山之脉，连延至此，故又名头流，一名方丈，杜诗方丈三韩外注及通鉴辑览，皆云方丈，在带方郡，即南原之南者是也。新罗为南岳，跻中祀，环山而居者，凡数十州，其北则咸阳其东南，则晋州，其西则南原竒峰峭壁不可胜筭，天王峯般若峰最髙山腰或有云雨雷电，其上则晴朗，谚传太乙居其上，羣仙之所防，龙象之所居也，东南之山，智异金刚最雄大，山东有防俗寺，崔致逺读书处】。
青鹤洞【在智，异山中路甚隘狭，才通一线，人乃曲躬而行，经数里许，乃得虚旷之境，四隅皆良田，沃壤宜播植，唯青鹤栖息其中，故以名焉。盖古之遁世者，所居颓垣壊堑犹在谚传，崔致逺所游处】。
马耳山，【在镇安县南七里有一石山，双峰耸立，名曰涌出峰，东曰父西，曰母相对，如削成髙可千仭其顶，树木森郁，四面峻絶人不能升，惟母峰北崖可升，谚传东峰，上有小池，西峰顶平濶，有泉可避冦。天旱祷雨，有应新罗称，西多山载小祀，我恭定王南，幸次山下，遣官致祭以形似，赐名马耳山，】右全罗道。
急水门，【在黄州西三十里海口州及龙冈，安岳之水相激处，】葱秀山，【在平山府北三十里，董侍讲，越奉使到此，作记立碑，以刻】慈悲岭，【在瑞兴府西六十里，一名岊岭，自平壤，通京都旧路也，多虎害，路遂废，今由棘城路以行，】吾助川，【在牛峰，县兴义驿，南源出圣居山，源入楮滩，岸上有石迤逦，如屏髙十丈余甚竒伟】龙浑【在遂安郡，有岩如口，喷出清泉淙淙，而流渊沦成深渊，冬不氷旱不竭，雨亦不溢，崖石髙起可坐五六人，毫发皆鉴，穴转而阨，状若咽喉，莫敢窥其源】。
九月山，【在文化县西十里，即阿斯逹山，一名弓，忽一名甑山，一名三危，世传檀君初都平壤，又移白岳，即此山也。至周武王封箕子于朝鲜，檀君乃移于唐藏，京后还隐此山，化为神】。
白沙汀，【在长渊县西五十八里，长七八里，广三四里，南有莲池，北有胜仙峰，峰头有莎草，三面滨海，白沙平铺，随风流转，堆积成岸，地产海棠，红翠相映，游赏者相属，】右黄海道。
五台山，【在江陵府西一百四十里，东满月南，麒麟西长岭北，象王中智炉，五峰环列大小均敌，故名之，】于筒水，【在五台山西台之下，有泉涌出，即汉水之源，】仙游潭，【在杵城郡南，十一里许，山麓，周遭成谷，谷中有潭曰仙游，有小峰斗起，半入湖心，上有长松数株，旧有亭今废，春则踯躅，夹岩乱发，夏则莼菜，满潭】。
永郎湖【，在郡南五十五里，周三十余里，汀回渚，曲岩石竒怪湖东小峰半入湖，心有古亭，基是永郎，仙徒游赏之地】。
烈山湖【，在郡烈山县东二里有大湖周数十里，包跨陵谷，比诸湖最大，谚传昔大水，包烈山之谷，新罗构山麓，而旧县沈在水底，天晴波，静则墙壁，依然可见，】。
鸣沙【，在郡南十八里，沿海沙平，皓若雪色，人马行则触之，有声铮铮，如金磬响，大抵岭东皆然，而杵城，高城之间，最多海棠，间发红白，相映】。
浦口山，【在髙城郡东九里髙城浦有岩斗起，层叠如阶其上，可坐百余人，岩北又有一峯，皆石东望海中五里许有石拳如列屏，峯下有石龙拏，虎攫竒怪异常，又有二石相对，如人偶语，石皆白色，辉映碧海，望之如画】。
三日浦【，在郡北七八里外，有重峰叠嶂，合包而内有三十六峰，洞壑清渊，松石竒古水中有小岛，苍石盘陁，其上虬松铺隂梨花乱开，湖水明莹，可鉴非烟火，食者所堪，至昔四仙游此而三日不返，故得是名水南，又有小峯峯，有石龛，峯之北崖石，面有丹书六字，曰：永郎徒南石行书画入石，风磨雨洗，宛然如新，世传永郎，仙徒所书】。
昭阳江【，在春川府北六里，源出麒麟之瑞，和县与府之麒麟县水，合流至杨口，县南为草沙里滩，又至府东北。为青渊为丹，渊为狄岩滩，为昭阳江】。
寒溪山，【在麒麟县东五十里，山下有城，有川自城中流出，即成瀑布而下，悬流数百尺，望之如白虹垂天，自圆通驿而东，左右皆大山，洞府深邃，溪水纵横而渡者三十六，树木如篑，上竦云霄，旁无横枝，松栢尤髙不见其巅，又其南峰作絶壁其髙千仞竒怪莫状禽鸟，不能飞度，其下清泉，触岩成潭，盘石平向可坐，又东数里洞口，甚狭细径，縁崖窾穴唅呀，峰峦峭拔，如龙拏，虎攫如累，层台者无数，其形胜甲于岭西】。
金刚山，【在淮阳府东一百六十七里，山名有五，一曰金刚，二曰皆骨，三曰浧搫，四曰枫岳，五曰怾怛，白头山南条也，自防宁府之亐罗汉岘，至甲山东为头里山，永兴西北为剑山府之西南，为分水岭，西北为铁岭，通川西南，为楸池岭，至长杨之东髙城之西为此山，自分水岭至此凡八百三十余里，山凡一万二千峰岩防骨立，东临沧海，杉桧参天，望如画图，有日出月出，二峯可见日月之出，内外山共有百八寺，表训正阳，长安摩诃衍普徳窟榆岾最为名，刹云】。
万瀑洞【，在金刚山中，百道流泉涌出谷中，其状非一，故名。谷口有峰曰：玉人，峯人言青鹤栖其隈，有一曰观音潭，潭畔石崖，苍苔滑足，人皆捉藤蔓乃得过，其名曰手巾，崖石心有凹如杵，谚传观音浣，帨处，至普徳窟前飞湍，萦石来触崖窾，飞雪喷激，晴昼欲暝，石底水，蔚如翠蓝，尺数步，怒瀑飞珠，散雪喷薄而下，其大者凡十二层，其小者不可胜计，故曰万瀑洞，其下曰珠渊，又有一石，形如伏，潭中曰潭，又有一潭，深不可测，曰火龙潭，其上有峰曰：狮子岩洞，有普徳窟凿絶壁架枝立铜柱于外以构小屋，三楹于其上，名曰观音门，拘以铁锁，钉于岩石浮在空中，人登则摇中置佛，函饰以珠玉，外施铁网以防手摸，】右江原道。
龙兴江，【在永兴府，东北二里，古名横江，其源有四，一出沸流水，一出马逾岭，一出艾田岘，一出阳徳县境居次岭至库，岩与松鱼滩，合名横川，过龙神堂至镇，静寺西絶壁下名鸧鹒，渊下有广滩，中有白石，形如白马以石，隐见知水深浅，经邑城东北为此，江南流入海，】。
国岛，【在安边府东六十里，岛去岸十里许入自西南隅，水际白沙如练，其下平地五六畆，形若半壁中，有屋基，人言浮图者所居也，其上山围若映，势不甚髙蔓草覆之，又无树木视之，一土坡也，舟而少西，崖岸稍异，其崖石则皆方，直栉比，而壁立其岸石，则皆平圆排列，一面可坐一人，然不整齐也，行数百步，其屋髙可数百尺，其石白滑，方直长短，若一皆井井，离立每一条其顶，各戴一小石，若华表柱头者，仰面而视，可竦可愕，有一小窟，撑舟而入渐窄，不能容舟，视其窟深，不可测其左右，竦立之石，如外面更整齐其上，石脚下垂者皆平，正如覆棋局，若一一钜而防之，又有一面，如围屏者，石与窟无异，而崖不甚髙其下稍平，易其圆石，排列者，可坐千人，游观者必憩息于此，东南又行数百步，崖石稍异，作方铁网盛水磨小圆石，长五六十尺，人谓铁网石，造物竒怪难以言殚】。
磨云岭
磨天岭，【俱在端川郡，以其髙峻势入云天，故名，东北雄关，】白山，【在镜城府西一百十里，山势甚峻，至五月雪始消，七月，复有雪山顶，树木矮小，土人亦谓之长白】，白头山，【在防宁府西七八日，程山几三层髙二百里横亘千里，其巅有潭，周八百里，南流为鸭，緑江北流为松花江为混同江，东北流为苏下江，为速平江，东流为豆，满江大明，一统志，东流为阿也，若河疑指速平江也，】。
右咸镜道
锦绣山，【在平壤府五里镇山，山下有髙丽长乐宫，基】牡丹峰，【在锦绣山】。
徳岩【在大同门外，屹然能捍水，故府人徳之而名】酒岩，【在府东北十里，谚传酒流出岩间，遗痕尚在，因而得名，】大同江，【在府东一里，一名浿江，又名玉城江，其源有二，一出宁逺郡加幕洞，南流至孟山县北，又折而西流至徳川郡界与三滩合而南流至价川郡界为顺川江，至顺川郡界为城，岩津至慈山郡界，为禹家渊，自北而东流，至江东郡界为杂派，滩一出阳徳县北文音山，西南流至城川府界为沸流江，又折而南流至江东县界，与杂派滩，合流为西津，江至府城，东北为马滩，至府城东，为银滩，又为大同江，自此而西，流为九津，溺水下，与平壤江合流，至中和县西，为梨津江至龙冈县东出，急水门入海】。
白银滩【在府东北四里】
绫罗岛【周十二里在白银滩北】
凤徳山【在安州东二十里，山顶有九层，铁浮屠】。
清川江【，一名萨水，源出妙香山经，安州北城下，西流三十里，与传川江入海，隋宇文述等伐髙勾丽师渡萨水，去平壤城三十里，因山为营，因乙支文徳诈降，还军至清川，江军半渡，文徳追击其后军，杀右屯卫将军辛世雄隋军俱溃，所谓隋兵百万，化为鱼者，此也】。
堂于岭【在定州西十五里郭山郡界】
西门岭【在嘉山郡西二里俗名石门岭】
凤头山【在郡北一里镇山】
白马山，【在义州南三十里，谚传白龙马出游，故名】鸭，緑江【在州西北，一名马訾，一云清河，一曰龙湾西去，辽东都司，五百六十里，其源出于长白山，流至州，北于赤岛，东分三派，一南流，滙为九龙渊，名曰鸭，緑江水色似鸭头，故名之一，西流为西江，一从中流，名曰小西江，至黔同岛，复合为一，至水青梁，又分二派，一西流，与狄江合一，南流为大江，绕威化岛，至暗林串，西流至弥勒堂，复与伏江合为大摠，江入于西海，朱子曰：女真起处有鸭，緑江传云：天下有三处大水，曰黄河，长江鸭緑是也髙皇帝诗鸭緑江清界古封强，锄诈息乐时雍，逋逃不纳，千年祚礼义，咸修百世功，汉代可稽，明载册辽，征须考照遗踪，情懐造到天心处，水势无波戍，不攻】。
龙骨山【，一名龙虎山，在平安道，龙川郡东八里镇山，西临大海，北望鸭緑江，江外松骨诸山，如在几案之下，最为絶胜】。
龙岩【在龙川郡西四十五里，潮水往来，岩上有龙爪痕，】剑山在【，宣川郡西二十里峰峦，嵳峩如剑防，故名】凌汉山，【在郭山郡东北七里镇山，大明一统，志作熊花山，】妙香山【，在宁边府东一百三十里，一名太伯山，山之大莫之与，比地多贞木，冬青仙人旧迹存焉，】博川江【，古称太宁江，大明一统志，作大定江在博，川郡西十五里，源出昌城府浮云山，过泰川县合于安州之老江入于海】。
剑鹤山，【在成川府东八里镇山，左右絶壁如剑如鹤，故名】桧山，【在成川，北七十里石壁，周三十里，中有赤坟平衍，巨川横流其下，谚称天作之城，可容千兵，】絶骨山【在府西，北二里有攅峰十二，世谓之巫山，十二峰，】沸流江，【即卒，本川，俗称游车，衣津在成川，客馆西三十步，其源二一出阳徳县吴江山，一出孟山县大母院洞，至府北三十里，合流厯絶骨山下山底，有四石穴，水入穴中，通流沸腾西出，故名沸流江，又与慈山郡，禹家渊合入于大同江】。
狄逾岭，【在江界府南二百六十九里，熙川郡界，即咸镜道，镜城府白山西麓，西北雄关】。
右平安道
楼台
济川亭【，在都城南十里许，前临汉江，后据木觅，南对青溪冠，岳诸山，】望逺亭【在杨花渡北岸，每歳省农及观水战处】。
乐天亭【，在都城东十余里，乃春秋省农，阅武之所，】七徳亭【在汉江西白沙汀，春秋讲武处】。
狎鸥亭【在豆，毛浦南岸上党府院居韩明，浍别墅明浍，尝奉使入中，朝请名于翰林学士倪谦，谦扁以狎鸥，而为之记，后复奉使入中朝，求诗于缙绅，武靖侯赵辅等数十人亭名，遂闻于中朝】。
淡淡亭【在麻布东岸安平君别墅今废】
右都城近处
云锦楼，【在水原郡，客馆东楼前，有池深广，夏月芙蕖盛开，故名】清心楼，【在骊州客馆，北俯临骊江，北有八丈薮，西有笠岩髙可二十余丈，上有松亭楼之东北五里许，有神勤寺，晨昏钟磬，常开于楼中】。
迎宾馆，【在骊州客馆，东岸髙爽开豁与清心楼相对，俱为絶胜】临津亭，【在坡州，临津南岸】。
右京畿
云锦楼，【在江宁府，客馆北岿然，杰特制度竒伟楼南有池深广，莳以芙蕖，池中有岛，岛上种竹，】励节堂，【在府馆，西北府使赵云，仡有惠政，邑人立祠祭之，俗呼生祠堂，】寒松亭【，在府东十五里，东临大海，苍松郁然亭畔，有荼泉石，灶石臼，即述郎仙徒所游处，】镜浦台，【在府东北十五里浦之，周二十余里，水净如镜，不浅不深，才没人，肩四涯，中央如一，西岸有峯，峯上有台，台畔有炼药石，浦之东，口有板桥，曰江门桥，桥外有竹岛岛，北有白沙河，周五六里许，河外，苍海万里，直望日出最为竒胜亦曰镜湖】。
海云亭【在府镜湖之南东临苍海】
竹西楼，【在三陟府，客馆西絶壁千仭竒岩丛列其上架楼，曰竹西下，临五十川，川滙为潭水，清彻底，日光下透，游鱼厯厯可数为岭东絶景】。
凌波台【，在府东十里，海崖上有石数条，立水中髙可八九丈，其上可坐数十人，】召公台，【在府，瓦岘山上，观察使黄喜值歳荒，专心赈活，民无捐瘠，既还京，民慕其徳而相与就所憩之地，累石为台，以寓甘棠之思，故名】。
秘仙台【，在襄阳府北，双成湖，东有峰峭拔，上有虬松数株，望之如画，上可坐数十人，傍有细径如线，】祥云亭，【在府南。傍海有长松，连十里，苍翠成隂仰不见白日，松间无杂卉，惟踯躅盛开，烂如红锦，】月松亭，【在平海郡东，苍松万株，白沙如雪，松间禽鸟不栖，谚传新罗仙人，述郎等游憩于此，】望洋亭，【在郡北，东临大海，】。
万景楼，【在杵城郡，清涧驿，东有石峰，突起其髙数十仭上有虬松数株，东构小楼台下乱石，巉岩水清彻底风至，惊涛溅石】。
茂松台【，在郡明波驿，南有峰耸立，海澨松林蔽日，望之郁然，昔有茂松府院君，尹子云：奉使来游，因名焉】。
四仙亭【在高城郡北，三日浦，谚传四仙来游，故名】防石亭，【在通州郡，北有数十石柱髙可八九丈，离立海中，石皆六棱，如削玉，方直平正，如中绳墨者凡四处，亭在海岸，临防石，故名谚传，新罗述郎，南郎，永郎安详游赏于此，号称四仙】。
凌虚楼【在蔚珍县馆东】
七宝台【在歙谷，北有脩冈，迤逦东蟠三面皆大湖，湖水弥漫，外有大海，小岛森列，海中者七，故名，】孤石亭，【在淮阳府岩石竦立，东临渊水，新罗真平王髙丽忠肃王，尝游此亭，】锦江亭，【在寕越郡，锦障江岸，绕壁之上，东临锦江，南望金鳯，渊虹之外有尚徳村茅屋疎篱，隐映桑柘间，南有密积，浦树木葱郁，村烟水气，掩霭霏微，望若图画】。
倚风亭，【在旌善，郡风穴之旁穴在大隂山岩石间，寒气飕飗，其下置氷则经夏不消，】二乐楼，【在春川府，招阳江岸，景致清絶】。
清虚楼【在府西石壁削立下有澄潭】
右江原道
倚风楼【在庆州府西壮丽轩豁】
燕子楼，【在金海府，客馆东北，跨虎溪，结构宏丽，南有七防山，三乂河，一望可了，】涵虚亭，【在燕子楼，北引虎溪，为莲池亭在池中，极其清洒，】将星楼【在原，昌府兵马，节度使之营】。
抚夷楼【，在巨济县左絶岛中楼在县西三十里许，海岸上】万景楼。
海晏亭，【皆在县西，南水军节度使之营，后据峻岭，前临大海，】风咏楼，【在尚州客馆，东北壮丽，开豁】。
大和楼，【在蔚山郡西数里，有大川南流，东折而入海，到楼前水尤广，濶翠岩，陡防岩隙，有冬柏树横生，侧垂花间，烂然东望海口，云水接天，森茫无际】。
掣鼇亭【在郡东南水军节度使营俯临大海】
双碧亭【，在梁山郡西城上，城下有水，水西有竹林，水竹交映，故名。中朝人张清有诗，】澄心亭，【在双碧楼之北，下鉴湖水神爽气清，故名】明逺楼【在永州郡客馆，东南三面敞豁，下有大川，南流，楼东西皆有堂，东曰清凉，西曰双清，】东水楼，【在郡西，清通驿东南石崖上，一水合流于其南境，最清幽】，海云台【在东莱县东有山，陡入海中，若蚕头夹路数里，有冬柏杜，椿松杉葱茏苍翠，四时如一，春，冬之交，冬柏花落，深没马蹄，东南临大海，新罗崔致逺尝筑台游赏，遗迹尚存，】。
暎潮楼，【在安东府南五里，江岸上髙丽恭愍王南幸至府，登此楼遂乗舟上下仍书，额赐之额，至今犹在楼上】。
观鱼台【在宁海府，东海岸上，俯临大海，极目无际，风定波，恬台下，游鱼厯厯可数故名。】岭南楼，【在密阳府，馆东山腰，倚郭。而构三面，敞豁登览，旷然下有长江，江外有大野，野有栗林苍翠极目，江流屈曲，蜿蜒而走，隐见长林间，虹明绣错，殆非人境，其胜览为岭南第一，故名。楼东有望湖堂，西有临镜轩，皆极洒落】。
秋月轩，【在昌宁县，馆西地势髙爽三面敞豁，轩北有池，池中有岛，】矗石楼，【在晋州客馆二里许，宏敞轩豁，长江在其下，众峰攅于外，翠壁逦迤，长洲聨亘江之南涯，有巨竹千挺，形胜景致，与密之岭南，相甲乙楼东西皆有堂，东曰凌虚，西曰临镜临镜之西，又有双清，堂凌虚之东，又有清心轩，皆极清洒】。
学士楼【在咸阳郡，客馆西偏，新罗崔致逺为太守时所建，故名，】观水楼，【在三嘉县，客馆南十余步许，楼前有水楼之西偏有净襟堂，】光风楼，【在安隂县客馆北楼前有江，江外有林薮，西偏有霁月，堂连构景，最清絶】换鹅亭，【在山隂县客馆西，俯瞰江流，连构道士观，县名山隂故取王右军事名之】，新安楼【在丹成，县东五里，东临大江，江之东偏，石崖如悬，巉巉可观】。
右庆尚道
快心亭，【在全州府城东南数里许，沿流而上，山防水洄，筑石为基，作亭其上，】民乐亭，【在右，阜郡客馆，西峰上，大野微茫，一望无际，西有海口，潮水往来，】培风轩，【在兴徳县客馆西峯上，西临海口，东望大野形胜，与民乐亭相埓，】凭虚亭，【在罗州东峯，上，倚郭。而构眺望旷逺南望月出，东望无等，西有锦城山，又大江横带于前，】右犀亭，【在光州城南二里许，二川合流，盛夏霖雨，恒有水患，故用李氷守蜀时故事，作石犀以镇之，二水之旁，有山稍髙如蚕头构亭其上，以石犀名之亭颇髙爽开豁】。
冬栢亭【在茂，长县北三十里有山，陡入海中，三面皆水，其上冬柏树葱茏，连五六里，为湖南胜地，】碧波亭，【在珍岛郡东三十里，郡在海岛中，亭当渡口，俯临大洋，】聴潮楼，【在康津县，客馆南，南临大海，潮声常在楼中，故名】广寒楼，【在南原，府城南二里许，地势髙平敞豁楼前有长川，景致清絶】龙潭台，【在平昌县南二里许，山麓有竒岩髙可百尺南望无等，下压澄潭，号曰龙潭台，旁有僧舍】。
右全罗道
庆迎楼，【在忠州，客馆东楼下，有池深广，夏月芙蕖，盛开】寒碧楼，【在清风郡客馆，东俯临大江，山水之胜，最为清絶，东有明月亭，】聚逺楼【在公州客馆东楼，西有池，周五六畆种，以美蕖池心有岛，岛上有茅亭，】锦江楼，【在州北五里，锦江南岸当南北，往来渡口，景致清爽，】宣化楼，【在天安郡，客馆东地势，穹窿眺望，旷阔中朝，浙东人李明升有诗，】驭风亭，【在保宁县，客馆北，北据髙山南控大野登者，如驭冷风，故名】。
右忠清道
芙蓉堂，【在海州客馆，西有大池，芙蕖，盛开堂在池中，极有清致，】聚逺楼【在延安府，客馆，东据飞凤山，俯卧龙池，青草湖，金莲浦在其左右，树林隐暎，云烟变态，最为胜处】。
广逺楼【在黄州客馆东，诏使闰有记前后诏使，皆有诗】。
右黄海道
七宝亭【在咸兴府东轩南池中景致萧洒】
浩浩亭【在利城县，客馆东，东望大海，前临平野】。
右咸镜道
乙密台【在平壤府锦绣，山顶平坦，敞豁号乙密台，又称四虚亭，】浮碧楼，【在乙密台，永明寺东，中朝人张溥，诸公皆有诗，】风月楼，【在府城中楼下有池，深广种美，蕖董侍讲，越有记】望逺楼【在大同，江东岸】。
咏归楼，【在南浦，距府城十里，夹途左右，垂杨拂地，】练光亭，【在府东城。徳岩上唐内翰，臯有记】。
快哉亭【在大同馆北】
百祥楼【在安州北城内】
迎薰楼，【在定州客馆南，旧名定逺董侍讲越改以迎薰，】纳清亭，【在州东四十里，唐内翰臯名之史，给事道记之】，敌忾亭，【在嘉山郡，大宁江上】。
观徳亭【在龙川郡东二里】
运筹楼【在宁边府城内】
决胜亭【在府夫伊塔津上】
偃武亭【在獐顶津上】
降仙楼，【在成川府，客馆西，俯临沸流江，江之西岸有十二竒峯削立如屏人，谓之巫山，十二峯，景致清絶】。
仁风楼【在江界府城西】
右平安道
朝鲜志卷下