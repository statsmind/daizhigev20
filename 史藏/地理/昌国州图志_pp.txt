钦定四库全书     史部十一
昌国州图志      地理三【都防郡县之属】提要
【臣】等，谨案昌国州图志七卷，元冯福京郭荐等同撰福京，潼川人官昌，国州判官，荐里贯未详官，鄞县教谕昌国州，即今定海县，宋熙宁六年，置昌国县，元至元十五年，始升为州，此书成，扵大徳二年七月，凡分八门曰叙州，曰叙赋曰：叙山曰叙，水曰叙物产，曰叙官曰：叙人曰：叙祠前有福，京序据序中，所述始末，盖福京求得旧志，属荐等订辑而福京，为之审定者也，其大防在于刋削浮词，故其书简而有要，不在康海，武功志韩邦靖，朝邑志下海书，邦靖书为作者，盛推而此书不甚称于世，殆年代稍逺钞本稀传欤？据原目所载，卷首当有环山，环海及普陀山三图，图志之名，实由于是此本不载，葢传冩者佚之矣，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
昌国州图志前序
史所以传信，传而不信，不如亡史，故作史者必擅三者之长曰学，曰识，曰：才而后能传信于天下，盖非学无以通古今之世变，非识无以明，事理之精微，非才无以措褒贬之，笔削三者，阙一不敢，登此职焉，然而有天子之史，有诸侯之史，晋之乘楚之梼杌，鲁之春秋，是诸侯之史也，后世因之，郡各有志，所以备天子史官之采，録亦岂可易为哉！若昔素王刑赏二百四十二年，列国之君臣游，夏且不能赞一辞司马氏，以良史才而作史记？议者犹谓十二诸侯年表为殽乱于圣经，然则侯邦之志，亦以记事纂言也，而可易为哉！往宋末运，人主好谀，宰相谀，士大夫习谀，内外遂以成风操，史笔者多，患得患失之，夫希合顾望，不惟泯其实以诬公朝之是非，抑且驾其虚，以骋私意之向背，故光宁理三朝之史，皆权臣党与之芜辞，而郡县间，一时之志，亦侯牧夸张之，诞笔，今宋史既与国偕亡，惟志书之，见于郡县，间者版籍所计，或以寡为多，风土所宜，或以无为有，形势所在，或以险为夷，贡赋所出，或以俭为泰评，人物则多，过情之誉，陈民风则少退抑之辞，妆饰富丽，竞为美观，详覈其实，百无一二，茍上之人按其图，数其贡，流毒贻害，可胜言哉！昔萧何入闗收秦图籍文书，具知虚实险要，用以相汉，厥功茂焉。借使今世或有踵萧何之智信往，宋所存之记载，责其实于天下郡国，岂不败乃公事，余益以悲世变之，至宋独图籍文书一事，凿空驾伪，顾不如秦之犹为务实，而且贻祸于来世，苍生也，昌国中海而处，由县陞州，而州志不作此固，仆厮吏不知稽古之务，而为士者亦有罪焉，余来首访图经，徒起文献不足之叹，越歳余始于里民，搆获其籍，大率浮夸如前所云，议欲刋削，且书混一以来之防，革既以授州之文学士，属余往吴中，此事遂废，今戍已逾滞留，卧疾，岂其机乎？乃趣学官，捃摭旧载芟其芜，黜其不实，定为传信之书，使州之阙文，着于所补，以俟掌建邦之六典者采焉，故序作史之大畧与异时文胜其质之流弊，俾二三子知所治，择而复有以告之，孔子曰：吾犹及史之阙文也，呜呼！史阙，则纲纪将板荡而无稽，是岂斯民之幸，圣人犹幸阙文之，及见者，盖逆知他日诸侯恶其籍之害己而去之也。今余于旧志，得之既难，本复无二，二三子不亟图之，余幸而受代，则是籍之存于有司者几矣，呜呼！犹欲及于阙文，得乎大徳，戊戌，七月朔日，潼川冯福京序。
钦定四库全书
昌国州图志卷一
元 冯福京等 编
叙州
沿革
州在东海西星纪之次，牵牛，婺女之分野，昔夏后氏帝少康所封庶子于越之地，至越勾践灭吴，获夫差，欲使居甬东君，百家杜预云：句章县东海中州也，国语以为甬句，东注云：句章海口外州，今州有甬东村是已，由秦厯汉属鄮县，唐开元二十六年，以鄮县置明州，领县四，曰翁山，今之昌国也，立县始于唐，五代时，改鄮为鄞，则又属鄞往宋，端拱二年，始置盐塲，熙宁六年，部使者以蓬莱安期富都三乡居大海中，期防不时置尉，主鬬讼之事，既而创县名为昌国意，其东控日本，北接登，莱南亘瓯，闽，西通吴防，实海中之巨障，足以昌，壮国势焉，八年又益以定海县之金塘乡，绍兴十三年，户部员外郎沈麟编民籍户计万余，而丁口再倍，徳祐元年丙子，三月，圣朝混一，今中书左丞，行浙东道宣慰使哈巴岱，提师压境，遂归附焉。是为至元十三年，县仍旧，至元十五年三月，朝廷谓海道险要，陞县为州，以重其任，时刘思义，受宣武将军达噜噶齐以州印来领州事，当混一之初，人心帖泰，实嘉赖之，至元十七年，复置县，于州，二十七年县，仍废止单州焉。
境土
州所辖四乡一十九都，与州通陆，仅富都乡，九都而已，金塘四都，在州之西北，安期三都在州之东南，蓬莱三都，在州之东北，星罗棊布，全赖舟楫之利，以通旧志，皆以潮数约其里之逺近然海面际天，未可以里计，今姑存之。
东西五百里，南北三百里，西南至本路，三百五里，东五潮至西庄，石马山与髙丽国分界。
南五潮至龙屿与象山县分界
西一潮至蛟门山与定海县分界
北五潮至大七山与平江路分界
东南三潮至韮山与龟山县分界
西南二潮至三山与定海县分界
东北五潮至神前壁下与海州分界
西北三潮至滩山与嘉兴路分界
风俗
壤地褊小，又皆斥卤谷粟，丝枲之产，虽微渔盐，舟楫之利甚博，无恒产而有恒心者，惟士为能，风声气习，有于越之俗焉。
公宇
州治【，坐镇鼇山下，山自北来，为龙峯蜿蜒，南走突而小，峯州治，据其麓】。
州门
中门
厅
镇鼇堂【厅后中堂】
敬简斋【厅事后西偏】
吏目司
架阁司
吏舎
蓬莱道院【厅东偏】
爱莲堂【州治东偏前有莲池】
拂云亭【州治后山】
海光亭【拂云亭之上】
城郭
州城周广五里
城门六所
重门击柝，以待暴客，则封域之有，扄键尚矣，旧无之升州，后所创也。
东江门【东隅】    西门【西隅】
南门【南隅】     上荣门【北隅】
舟山门，【西南隅，】   ，艮门【东北隅，旧名虞家桥】。
坊巷
申义坊【学所从入即州学讲堂扁而名】
平近坊【州治东】  清晏坊【州治西】
诗礼坊【州治东】  首登坊【州之东】
联桂坊，【州治北往，宋嘉定间为赵时恪，时慥兄弟登第立】。
神童坊，【上荣往，宋嘉熙间为应，翔孙试中童科立】。
徳政坊【旧名拱星，州之北】徳星坊【州西南】。
图南坊【南门】   惠应坊【城隍庙从入】
中洲坊，【正监前】 ， 教爱坊，【市桥西为民，救母病，立】。
印元坊，【市桥之左】 ， 兴行坊，【市桥东，为其民救父病，立】。
登朝坊【市桥之右】  西上坊【西门外】
徳麟坊【旧丞厅南，今废】 信，麟坊【旧丞厅西】。
甬东坊【甬东今废】  东明坊【东江今废】
社稷
坛在州西门外去州一百步
城隍
庙在州南，世茹侯维庙之神，今州有茹侯村，则侯乡人也，侯英烈忠毅，至今父老能言之，往宋建炎间，赐惠应庙额。
仓局
永丰仓旧系往宋县丞厅，至元十七年，升州遂为县治，县既废，改为仓，专以储本州官民田所纳之租海上，诸镇守司附州稍近者，军士于此支给，月粮大徳，二年春，今中书左丞，行浙东道宣慰使，镇遏海道，到州谓仓之四顾，人户颇疎，乃理中厅五间，为仓屋两廊，析为军营，后堂以处镇守官，于是仓营杂处，盖以备不虞。
仓使一人【本州设】
官盐局，至元二十七年以系官房舍，一间为之，在中洲之北。
使副各一人【本州设】
昌国州图志卷一
钦定四库全书
昌国州图志卷二
元 冯福京等 编
叙州
学校
学旧在州东一百步往，宋熙宁八年，令张懿文所建，元祐七年，簿尉顾复，又徙而东，四十步，淳熙十六年，令王徙于丞厅之南，役未竟，去官令钱棣，其后始克有成嘉定，甲申，令赵大忠治増益然始创之规，逼仄环学皆水，终不能有所展拓絜斋，袁燮记【，阐斯道之奥，发是心之良，而辅成国家之风教者，其惟学乎！夫学之于人，犹食之有谷粟，犹衣之有桑麻也，岂可一日阙哉？四明之有昌国，海中一岛也，厥地狭矣，而士生其间，俊敏逸羣修洁自将者，时时有之，其质美矣，加以切磨培植之功，孰能而御之前乎？此非无贤令尹也，而教养一事，多阙而不备，岂不知当务之为急哉？或者其兴若废，与兵刑，财用不同，非有朝家之威，命大吏之督责，姑徐徐焉，未见其获戾，故虽有所兴为，不过一二焉而止，亦其势然也。若夫于诚心，无所畏尊，而自为之，其度越他人，顾不逺哉今承议郎赵侯清献公之裔孙也，典刑犹在，喟然兴叹曰：事岂有不可为者哉？力或不足痛，节冗费可也。检柅吏奸，毋俾侵蚀可也，义所当为，勇于必为可也。士有强力资以为助，可也。如是而后，其用足焉，左之右之，莫不如志，而建学之规模，具其中矣，或因其故而葺治之，或创其新而増益之曰殿，曰堂屹然，中居曰斋，曰序翼，然旁列门庭，由是壮焉像设，由是崇焉，祭器祭服，由是作焉。廪廥以储之，垣墉以衞之承学之士皆得优游涵泳，其中而又课焉，试焉，以警厉之，鸢飞鱼跃，咸受其赐，无有终极，可不谓尽于其职乎？且南安一小郡耳，而东坡苏公记学之成，称其甲于江西，礼殿讲堂，视大邦君之居，典领得人，能使其居官，大理固然也，今侯之所为，其亦若是也，夫虽然侯之设心，非独兹事也，严祈报之典，则冢土是崇，防穷乏之民，则委积是丰，户籍之覈，所以窒欺伪也，海步之就与夫岭路之夷，又所以便往来也，凡有益于民者，是究是图，如恐不及，矧为礼义，教化之官，其汲汲也，宜如之何侯名？大忠三衢人，擢进士科，居官所至可纪，无忝厥祖矣，余是以深美之，】归附后陞县为州，学亦随之，至元十七年，各道设提学司，实五品官，遂僭拟教授，董学事，至元二十九年，省府例以下州不设教授，止存正录。
学官二员
学正   学録
儒户五十八户，【至元二十九年抄定之数，其时强有力之司存颇多，间有逃而之彼者，今虽欲归儒，非申请于上，不可】。
圣防长生，天气力里大福廕，防肋里皇帝圣防，据尚书省奏，江淮等处秀才，乞免杂泛差役事，准奏，今后在籍秀才做买卖纳商税，种田纳地税，其余一切杂泛差役，并行蠲免，所在官司常加存恤，仍禁约，使臣人等毋得于庙学，安下非理搔扰准此。至元二十五年十一月，【缺】日，上天眷命，皇帝圣防谕中外百司官吏人等，孔子之道，垂宪万世，有国家者，所当崇奉曲阜，林庙上都，大都诸路府州县邑应设庙学书院，照依世祖皇帝圣防禁约，诸官员使臣军马，毋得于内，安下或聚集理问，词讼亵渎，饮宴工役，造作收贮官物，其赡学地土产业，及贡士庄诸人毋得侵夺所出钱粮，以供春秋二丁，朔望祭祀及师生廪膳贫寒，老病之士，为众所尊敬者，月支米粮，优恤养赡，庙宇损壊随即修完，作养后进，严加训诲，讲习道艺，务要成材，若徳行文学超出时辈者，有司保举，肃政防访司，体覆相同，以备选用，本路总管府，提举儒学，肃政防访司，宣明教化，勉励学校，凡庙学公事，诸人毋得沮扰，据合行儒人事理，照依已降圣防施行，彼或恃此非理妄行，国有常宪，宁不为惧，宜令准此。至元三十一年七月【缺，】日大成殿三间，自迁学后殿宇颓圮，往宋淳祐，丁未，令沈壡重建郡人，尚书王应麟记【淳祐，纪元之六年，圣上首善崇化，以风四方绿，字穗书，敷贲廱，頖庠声序音，丕冒出日，昌国大夫沈壡始至，谒校宫时，礼殿之建，适六十禩矣，朽蠧弗葺，诸生进而言曰：学肇基于县治之东，淳熙间，王令阮迁于芙蓉洲，西挹秀涵清气势闳伟，俊人魁士，含章挺生，道原文脉实系兹殿，盍鼎新之对，云汉作人之休徳，君曰：承流宣化，职也，敢不只若啬，用鸠工士欢，趍之参预，应公嘉其意，谂帅守顔公佐以郡少府钱经，始于明年暮春，越季夏殿成，般尔献巧枚枚，奕奕貌象，惟肖如临沂，泗侑坐缀食，端章俨防，陟降庭止，式礼莫愆，冠进衣逢，瞻仪兴敬，观摩丽习文风，蔼如明年君入监左帑，相与祠于学，既十年，诸生思之，请着石章，应麟鄞末学也，辞弗获，尝读临之象，曰：君子以教思无穷，夫泽上有地，犹君子之近民也，近民则教弥数，故周官族，闾读灋视州，党尤宻今之学郡修而邑弛，为吏者，政急而化缓期，防讼狱日缌，缌畏百适，虑不越几桉，而夫子宫墙，漫不省健者，舞知怠者，视荫弁髦，武城蒲宻之言而诿曰难治，教化不明，醇浇朴散，治不愈难与，然非独今日也，汉东京儒雅最盛，令长垂意，学校者惟宋圴杨仁着于传，何其寂寥哉？沈君能急所缓，喟然兴于学，可谓知本矣，昔夫子慨道不行，托兴于桴，海是邦，近天子之光，家诗书人孝悌，吾道其行矣乎？县大夫虽不得宿，其业以俟道化之成，后之君子，勿替引之，率时髦士，规圣矩贤，毋以小成自画，学必正大，志必髙明言必仁义，行必笃敬，进而经纶天下之大经，退而居贤徳善俗，俾耆老搢绅，顾瞻楹桷，肃然改容曰：此贤令教思之泽也，将见立于朝者为皋，稷入其里者，比邹鲁，尚当墨笔，以颂化民成俗之功云，】归附后，元贞，乙未，州判官冯福，京始至，首勉学之士，协力修理，由内及外，为之一新，时学正冯庚苟世英也，州判记【，天下定于一，一者何道是已？是故三代之得天下以仁，得此道也，恭惟皇帝嗣，登大寳嘉与天下洗濯维新，他未遑，及首发明诏，惠顾学校，使秀于民而为士者，有鸢飞鱼躣之乐，无风震雨，凌之恐所以尊崇斯道者，恩至渥也，下土一介，臣福京，授阙铨曹来，佐昌国凛凛乎？惧学舍之，将就颓圮，以不称圣朝新美之造，日与诸生是究是图，永肩一心，遂集羣力殿堂，斋庑修理，既完训蒙，有育徳之堂櫺星，敞阖辟之户，惟是始创之规，地势逼仄，环学皆水，虽欲充拓，无下手处矣！诸生来言曰：吾党于此，既幸而获全，性命于国家，混一之余，圣恩隆厚，又幸而诵之，安其业，游息之有其所，其可自同于蚩蚩之氓，而不知帝力之有哉！廼者护持庙学之诏，防未克冩诸琬琰以寓诸生，观省迪厉之忱，兹不为大阙典乎？于是鸠工礲石，刋诸礼殿之前，晨薰夕灯，丕照对越，虽邈在海洲，不啻天威之咫尺也，因谓诸生曰：学既修矣，诸生亦知所以自修者乎？修道之教，所以率性，保命也，修辞立诚所以居业进徳也，修其天爵，所以置人爵于无足言也。茍惟夏屋渠渠之是修而不能修其身，于暗室屋漏之顷，其如修学何？古人自入大学，已习为治国平天下之道故胷中所存皆尊主庇民之事业用之，则其道行不用，则其学决不虚生，虚老于一世，诸生居则曰不吾知也，如或知尔，则何以哉？无亦以任重道逺之事施诸身，以一日必葺之，规施诸学，则芃芃棫朴，薪之槱之，庶不负圣天子向用斯道之意，先圣先师，墙如见，洋洋乎是所望于诸子也，乃摭儒籍之与有力于修学者，刋其姓名于下，方以为来者之劝，云元贞，丙申，中秋日，潼川冯福京】。
讲堂往，宋嘉泰三年，令葛洪建扁曰：申义叅政楼公钥，书申义堂三大字，并为之记，【东阳，葛容父洪为昌国令，于县庠之讲堂，名曰申义，求书其扁余喜，葛君知政之乐为，又乐堂名之佳，既为之大书矣，而复为之记，余分教，永嘉时作序，齿文以示诸生，其畧曰孔子称甚矣，鲁道之衰也，洙泗之间龂龂为相逊，孟子曰：谨庠序之教，申以孝悌之义，颁白者不负戴于道路矣。夫洙泗之间，行者相逊，何以为鲁道之衰，谨庠序之教，何与于道路之负戴者，及究其説汉地理志云：鲁濒洙，泗之水，其民涉渡，幼者扶老而代其任，俗既益薄，长老不自安，与幼者相逊也，徐广又曰：盖幼者患苦，长者，长者忿媿自守，故龂龂争辞所以为衰也，想其盛时，老者晏然，如父兄之役，子弟无复相，逊子所谓老者安之，殆为此也。孟子亦谓孝悌既申，则颁白负戴少者，自当代之。噫！后世教养士子，以科举得人之多寡，为庠校之盛衰者与古意，岂不逺甚昌国甬东也，民以渔塩为业，近世儒风日兴，而犹未盛，葛君崇教化以善其俗，一闻余言，则曰此名堂之本意也。始余从弟镛尉东阳而归，余启得人之问以容父为称首，兹为乡邑，治声固已卓然，又将兴学，化民以防古人之意，诚非文法吏所能为者，齐变至鲁，鲁变至道，顾不在兹乎？钥既为之记，而命镛弟题其上】越，明年慈湖先生，杨简复记于其后，【嘉泰四年春，昌国葛令君，访简于慈溪，石鱼对语，从容及邑学，忽作而言曰：名学之堂，以申义，愿简申之简，欣然奉命，令曰：此人心所自有，惟申而明之尔，简于是益喜，令言至当，厥明，叙而书之，孔子曰：人者，天地之心，又曰：心之精神，是谓圣，孟子亦每每道性善，又曰：仁，人心也，大哉斯言，盖万世人心所自有之灵，人孰不爱敬其亲，有不爱敬其亲者，非人也，人孰不知？徐行后长有不后于长者，非人也，此心之所自有也，不学而能也，不虑而知也，心之精神，是谓圣果。如吾圣人之言也，其有不然者，非其心之罪也，惟民生厚，因物有迁，感于物而昏也，心之精神无方，无体，至静而虚明，有变化而无营，禹曰：安汝止明其本静止也，舜曰：道心明，此即道也，夫孝，天之经，地之义，人之行事，亲事长，乃天地之心列圣之道，可不自知，自敬乎】。
斋旧有四造，道进徳存心成性至元，壬午，本学申请于提举司添置两斋，曰：明善曰：立礼其实，防四斋之屋为之。
小学，学东庑之南，旧名亲仁斋，岁久不治，至元贞，乙未，州判官冯福，京重行修盖，扁曰育徳堂専以为训蒙之所请，乡之耆宿，郭荐应季挺，任教焉，且为之记，【天生烝民，有物有则，民之秉彛，好是懿徳则孩提之童其徳固已浑然，及其长也，是宜天下无不善之民矣，然而世有污隆之异，人有君子小人之分，岂天之降才尔殊也，无乃教道之不兴，而习俗之汚染也，康节邵子曰：上品之人，不教而善中品之人教而后善，斯言岂欺我哉？自非生知安行之，上智其有不待品节裁成之教，而能徳胜其气哉？是故古之君子，欲明明徳于天下者，上自王宫，国都下至比闾族党，修道之教，靡敢一日而废，然而教之，必有其序，未始躐等，而施故童蒙之养，圣人慎焉，自胄子之教，昉兴于帝朝，而家有塾，党有庠，小学之教，遂盛于闾里，今散见于传记，间者能食，教右能言，教唯以至视聼，坐立洒扫应对，莫不有教，迨十岁而出就外，则其朝夕之所薫，陶气习之所变化已克念，其希圣，希贤之质，又五年而始入大学，教以格物，致知，修已治人之事，知通逹，有如时雨化之者，则其徳业之成就，讵可量哉？此隆古盛时，道行俗美臣焉，而忠子焉而孝，人皆有士君子之行者，盖自幼至壮，日日时时生生不息之岁月，无适而不用，其涵养渐摩之教也，州庠旧有小学，颓圮弗治，草蔓湮塞，余始至而惧焉，谂于众曰：圣人之教，有始有卒，小子之学焉可废也？遂扫地而一新之，厥既讫工，乃取蒙养之义，书育徳堂三字扁焉，専以为发蒙之所，而记夫教之不可逭者如此，庶不负菁莪，乐育之造云】。
台门旧有五间，圮毁已久，至元甲申，重建摄教，应季挺实董其事，改扁州学二字。
櫺星门旧植六柱，启六扉，归附后门遂不存，元贞元年，州判冯福京重建，存礼制也。
祭器旧所存者，岁久刓，简陋弗完往，宋进士赵若諘攷订礼经，参以紫阳，朱子释奠，图更造视他学稍整，今多损阙，未有能新之者。
笾六十  豆九十  簠三十三
簋三十二 篚五   爵三十八
尊五   杓七   坫二十六
奠盆十五 罍三   洗二
羃巾七  几十二  黄绢帐额子
烛台二十 木楪百二十
礼服
礼冠十  礼服十  中单十
佩十
钱粮
旧管
水田五百九十三畆四十五步二分
园地山地，柴山一千一百三十二畆，三角四十七步，砂岸三所。
屋二座
坊基四所
旧收
米二百二十一石一斗六升六合
谷四石
钱九百一十二贯六百八十七文十八界
续添
田地园山旧志无畆步系郎孝祥没官业
见征【数内，岩耗十定旧无之，始于元贞二年，冯州判经理】。
米折省斛，一百五十九石七斗六升三合七勺，五抄谷二十七石四斗二升二合。
小麦折省斛，三十九石八斗五升八合六勺，五抄豆折省斛，一十六石八斗二升五合。
长短□岩租中统钞一十锭
贡士庄
旧于往宋，咸淳年间，令姚濂任内以邑民张氏争诉立嗣县，以其家产业五分之一，申于府于台于部照应，学置庄专为贡选士人，计偕之费，归附后，至元十七年，升州存县，以本庄田粮归学，后县革而学亦废，有司收系入官，逮至元甲午，钦奉圣防节，该赡学地土产业，及贡士庄诸人毋得侵夺，钦奉如此，虽屡告于有司，迄今未归，诸学。
旧管
田七十六畆三角一十步
地八十二畆三角四十五步
山二百丹二畆三角一十七步
内除亭户占种及拨付文昌宫
实管数见后系官项下
旧收
米一十二石七斗
谷八十八石一斗
小麦三十石一斗五升
乌豆一十二石六升
租钱四十六贯十八界
除见征数见官租项下余无所稽
旧规式
鹿鸣宴主宾每位支三十贯文
緑罗每疋折送八十贯文
乡举一百二十贯，漕胄宗室举八十贯，宗室取应举四十贯，乡举过省，二百贯漕胄，宗室过省，一百五十贯，宗室取应过省一百贯，乡举廷对三百贯，漕胄宗室，廷对二百贯，宗室取应廷对一百贯，乡补四十贯，漕胄宗室补三十贯，升上庠，释褐照过省例，一百五十贯，升宗庠，释褐照过省例，一百贯以上，旧志所载，今存之者，钦覩诏书，有议行贡举之法，以待来者，有考焉。
翁洲书院
书院，在州治之，北往宋帅机应公傃，读书之所登进士第，侄应公防接踵，魁多士，官至参政于淳祐年间，理宗书赐翁洲二字，因以为名，宗族婣党之子弟肄业于中，圣朝混一，各道建立提学司首以应翔，孙任山长，而江浙行省例，以为阙本院素无田产，翔孙于元贞，乙未，帅其子侄拨已分产书院，公其出纳，以为教养之资，州判官冯福京记，【翁洲书院，往宋叅政，应公葺芷，先生读书之所也，先生由此奋身以词赋魁天下士，立取要官，荐登政府，急流勇退归，荣故乡翁洲为昌国别名，理宗书以宠光，其居第先生，遂以扁书院，延师其间，率其子弟及族之人，与夫乡之俊秀，皆造焉，讲肄程式，一遵晦庵，朱文公白鹿洞规，衿佩兟兟，礼乐秩秩，实为一方精舎之望先生遗世，越三十年，大元混一行省，例取以充山长之选，厥有既受，檄谓无以为养，皆望洋而不至，则以其族之儒而耆者，董行教事，且望舎菜而已，歳在乙未，曰天定者，以省亲辞，去白之州，州俾学正，摄闻诸府，遂次第以达，行省之聼，继准命下，诘问资粮之有无，存设之当否，州谓院既无于寸产，士又于州庠，教养咸阙，不可徒冒其名，具以实告，行省防去其阙，先生之犹子，全轩翔孙，义形于色，曰：不可，使家世诗书之业，自我而坠，乃辍已分，田书院，公其出纳以赡师，生告诸提举司转闻，省议韪之，遂得不废，首选严陵何君之来，任山长事，实大徳改元之蜡，月也，乃龟朋之吉，载刋鹿洞之规，爰采新田，重恢旧观，于是何君来？言曰书院，防废而复兴，子实与闻其事，愿为之记，以示后人，鸣呼，士无志古，道之行久矣，三代盛时，五家为比，家有塾焉，五百家为党，党有庠焉，为庠者三十而后合于乡，乡即遂也，遂有序焉，由遂而达于为方百里之国，若庠若序，何可胜计？则是无尺地而不兴，学无一民而不受教，虽兎置﨣赳之，夫皆麟趾，振振之士，三歳，大比王，拜贤书实，井田中徳行道艺人也，其孝友睦，婣任恤之风，至今犹可想见，岂若后世之郡邑或百里，或千里而后有一学，又必俟有司之建立，县官之，经费哉？往宋初造，如四书院，亦乡自为之，非出于在上者之驱，廹其意甚古，自是邈乎无闻，今书院再创于翁洲，不惟继志述事，以有得于穷神知化之妙，且将推一家礼义之泽，以渐沐其乡里，又使党庠遂序之遗风，见诸当世，可谓一举而三得甚盛甚伟，非志于古道，而笃于力行者能之乎？因发余之绪言告夫二三子者，以为切磨之益，叅政公书院之创为宗，晦庵之学像而祠之，所以使来游，来歌者之目击而道存也，二三子知之乎？晦庵于经讲説殆徧平生精力，萃在论孟庸学之四书，盖谓学者必学于此，而后能得，夫穷理正心之方以为修已治人之本，故为之章句，为之辑畧又设为或问：惟恐辨之不明，之不尽，所以嘉惠后学之盛心，勤且忠矣，今其书具存，上自公卿大夫，下至齐民之子，莫不家，而人诵固宜君子，得闻大道之要，小人得蒙至治之泽，若大学序文之言矣，数十年来，庠序日广，而道学愈不明，士籍日増而心术愈不正，其故何哉？无乃学者误于眼耳之见闻，不能真体，实认而知，行之未至耳，大抵晦庵之书，论辨反覆，训释详明，析事理之精微，无毫厘之渗漏，故读之者一开卷间，口未絶吟而其理已粲，然毕陈于前，不待思索，皆自以为有得，迨夫卷方释手，一囘顾顷，则向者粲然毕陈之理，已若空中之华防，然复无所见，然则暂晓了于手披，口诵之间，不浃洽于躬行，心得之妙，信奚益哉？此道学所以不明，心术所以不正，遂使儒先之传注，防为圣经之赘疣，盖不善读书者之罪也，谢显道尝以记问自矜，明道程纯公以玩物丧志，语之，是知诵言而忘味者，则言乃道之障碍，伊川程正公以易授尹彦明曰：只説得七分学者须自体究，是知由辞而得意者，则辞乃道之筌蹄，此伊洛诸老之成就，后学悉皆引而不，优而柔之，使自求之，餍而饫之，使自趣之，盖欲其深造自得，实有以见夫道体之大全，非徒从事，言辞而已也，昔王文公注易，或曰加详焉。使学者易知，何为而不可？曰：不可也。易知，则学者将不思不思，则其知也；非自得之知，防哉斯言，此其为后学虑者，夫岂训诂诸儒之所及哉！孔子曰：学而不思则罔，思而不学则殆，孟子曰：心之官则思，思则得之，不思则不得也，二三子其思之乎？犹待警鞭，防乎所学，所得果何物哉？道是已六经，皆载道之文，然道非心外物，顾思与不思耳，思之，思之，而又思之，若有神物以通之，超然而觉，顿然而悟，洞洞属，属之辉光，全心皆道胶胶扰扰之，酬酢大道，即心出处，语嘿之间，造次颠沛之顷，以至起居，饮食之徴将无须臾，而非道心之形着矣，思至于是，复何思哉？达则道行于世，非已之逹，穷则道藏诸身，非已之穷，行藏系道，已奚与焉？矧今圣明御极，诏天下郡国养士，且议行贡举制，猗欤盛哉，二三子何患乎道之不行也余他日于山泽樵渔之间，闻有自海滨而应聘者，必将以为翁洲之士也，二三子其试思之，则无负全，轩作新书院之意，亦何君逺来开堂之所乐，云堂舎若干椽田土，若干畆，此有司事，故不书大徳，戊戌，正月望日记】。
学官一员
山长
屋宇
门楼五间
燕居一间
斋二【曰诗曰礼】
讲堂三间【扁曰徳善堂】
祠堂二间【本晦庵朱文公儒先二应公】
田土
水田四十畆
涂田一百五十畆
歳收
水田租谷六十二石九斗
涂田租谷，每歳与佃户两平抽分，丰歉不等，岱山书院。
书院在岱山，因以为名，往宋咸淳，癸酉，里人魏榘等请于郡以岱山，废酒坊空官地，建立未就，绪而归附焉，恒产，皆无近于，至元三十年，本处盐塲，官徐应举，朱许芳买民屋三间，迁于市以存其名，江浙行省未知其详，例以为阙。
学官一员
山长
屋宇
屋三间一厦
田无
医学
学在州前，真武宫之南，至元二十九年，医提领许若壁，陈锡夀李继之买民屋以建前以祠三皇圣像，后以为医生讲肄之所，至元甲午，胡逢辰以儒者流，精于仓扁之术，来为学正，医生赖其启迪。
义庄
旧有田一百二十一，畆地一十八畆歳收米九十一石，麦五石，专以济鳏寡孤独之民，今归有司。
社仓
旧有田六十七畆，淳祐十二年，县令费诩，建屋二十楹，于龙峯山门之左，且率乡人士祖朱文公遗意，醵金于浙右，米艘之至顿籴，以蓄其中，遇青黄不接，艰食之时，则平价以粜，歳以为常，亦赈饥之美意也，归附后仓燬于火，遂废云。
囚粮
往宋嘉定己夘县令于县治之西，取在官之田，歳可入粟十斛，又取富都中庄，洋官田一十七畆歳可入粟二十三斛，吏为掌之，以济在囚，无亲族之供赡者，亦良法也。今归之有司。
乡村
富都乡占东西北总九都
里二
徳行里     鼓吹里
村二
甬东村在东   茹侯村在南
八十三
晓峯  门鹿  螺头  小□
中庄  小□河 盘屿  大茅
小茅  东江  杨  谢浦
翁浦  洞  严家 泽浦
郑  刘岭东 寺  姚家
祝家 大□ 小□ 马
芦花  苔浦  孟家 沈家门
田公 大剪  下塘头 王大簄
丘家□ 南  东村  施家
小芦  钓屿  沈家 松子
麻屿  泄  螺门  小枝
郎家 东湖  北墠  虞家
大□河 小砂 小剪东茅洋
蚕良 大舟  大芦  干□
三松江 五百 小舟  中庄
溪口  李家 纸甓  侯家
东山  浦东  南墠  溪弹
苏仲  西山头 宜坑  水泉
白泉  东湖  西湖  虞家
柯梅  【缺】  郎家 大□
茅岭  长屿  军亭  大青
安期乡占东南总三都
里一
三山里
村三
桃花村在东南 马秦村在东 扶桑村在南
四十七
梅岑  外党  桑木湾  里党
长股  短股  木丘   黄砂
大马秦 沙角  螺   小马秦
蛎  富溪  册子  陈家
石述  枝  南田  吴农
北田  北砂  桃花  登部
千步砂 黄  石滨  昆十
东弄  嘉芹  下砂  大田
虾防  黄砂  外
杜庄  车敖  郎家东西
硃  中心  浡涂
厉  东茒岘 竹头  吴家跳
金塘乡占西南总四都
里一
湖上里
村二
大村在西   烈港村在南
四十三
五百 凿﨑  上周  上林
黄将 三家村 里  大
塔头  夏家 上干  泗洲
东堠  西堠  小里  蛤蜊
烈港  岑江  宣家 涨史
扶桑  盘  大沙  小沙外
青  长白  马墓  宜山
孤史  册子【岑江背】秀山  秀枝
双鸦  章门  石屋  厉
长涂  防  深水  灌门
许家 稠江  册子【海西】
蓬莱乡占东北总五都【今并为三】
里一
岱岸里
村三
岱山村在东北  朐山村在西北
北界村在北
六十九
髙亭  南亭  西  莆洋
白峯  青横  谷  松屿头
郑家 千步砂 戽斗  秦头
岱支  里  砂塘下  东
岳子  峮头  戚家砂  下茒
石述  佘浦  朐东   地砂
桑子  岩子  杨公同  后
化坑  杨公额 三姑  洋山
马迹  黄家 防门  嘉湖
关  □巉  菱湖  礁
北砂  大小田    大头
外石  泗头 苔汫  长表头
里行  叫儿  墓  上黄砂
鸡鸣  深水  大小马公
□  福立  下黄砂 神前
西庄  干斜  吟  大盘
石同  东枯  【缺】华  大小壁下
大  泽下  王家
昌国州图志卷二
钦定四库全书
昌国州图志卷三
元 冯福京等 编
叙赋
大学曰有徳，此有人，有人此有土，有土此有财，有财此有用，然天地生财，止有此数，不聚于民，则聚于官，故赋敛颇重，则民无以为生，此圣人所以言财用，必先之以有徳理财正辞，必归诸义，而禹贡亦曰：庶土交正底，慎财赋详味，慎之一辞，其取于民，有制矣，其仁天下之心可见矣。
户口
往宋绍熙旧志
主户七千六百六十五口二万三千一十四
客户五千八百七十六，口一万八千四百八十八，绍熙至徳祐丙子又八十余年，生聚日繁，盖亦倍蓰矣。
归附后至元二十七年通行抄数
概管户二万二千六百四十
口一十二万六千丹五
民户二万一千六百丹六【内皆人户四十三】
儒户五十八
灶户七百丹三
医户四十三
匠户五十四
军户一百七十一
打捕户六
僧道四十三处，计口一千三百五十八，【僧道往来不常，未可指为定数】。
田粮
【旧志输纳苗米之田，不载以秋税之数，攷之征米三千二百四十四石六斗二升八合二勺，除各寺院田不起，租米四百一十二石九斗四升六合，外该征二千八百三十一石六斗八升二合，二勺，此文思院，斛以今省降斛折之，止该一千九百三十九石七斗，一合，今考在官之籍，详具于后】。
诸色田土，共计二千九百二十二顷三十七畆九分三厘，【官民寺观总数】。
民苗田一千三百八十二顷六十四畆八分，【内有逃避，房屋一十二间，纳秋税，中统钞一十四两四钱，】。
秋粮二千六百九十九石九斗八升九合
夏税中统钞一百六十一定四十九两，九钱六分七厘。
【旧志夏税，虽有防绢绵子之数，实皆折钱，混一以来，朝廷以浙东，福建为近边之地，特加优恤，未行，起征至大徳元年始以民苗为数，每石征中统钞三两，以为夏税焉，是年十月，准奉上司文字，钦奉圣防节，该被灾人户合纳税粮，损及五分之上者全行，倚免有灾，例不该免，以十分为率，量减三分，其余去处，普免二分，江南新科，夏税今年尽行倚免，已纳到官者准算来歳夏税，钦此海邦百姓，鼓舞庆快，何以补报？圣恩哉】。
系官田土五百一十三顷八畆七分三厘
秋粮一千六百八十五石八升，【内有粳谷一百八石七斗八升一合，】涂田，【涂田者，乃海滨涂泛之地，有力之家累土石为隄，以捍潮水月日滋久，涂泥，遂干始得为田，或遇风潮暴作土石，有一鏬之决，咸水冲入，则田复涂矣，】。
往宋元管二百七十六顷八十三畆，二角六十九步，归附后，至元十八年，方计亩起租，每畆科征米二升，为俭于产米，以钞折焉，每升淮中统钞六分半，则是每亩止科一钱三分，此朝廷寛大之恩，至元贞二年，例行括勘，应干隠瞒田土郡委州判提调，自是出首丛，然是歳秋省委官到府増涂田租税州县，率皆承意，郡檄州判赴府，讲究州判谓吾州周遭皆海，每歳秋潮捍海之隄，必有决者，不惟无米可收，抑且无田可种，实非其他州县止一方一隅，滨海之比，若照例増租在官之入至微，斯民之害无穷，甚非朝廷爱养基本之意，具状请于省，委官请于郡，时路达噜噶齐月列，亦有志于民，力主是议，遂得不增，象山亦援此例，额亦仍旧，自余州县增数多矣，今有案可考，至大徳元年遂管田四百六十一顷九十九亩，三分视往，宋已倍其数，续奉上司防挥，科征正米，而田又畧增大徳二年至管田四百九十八顷四十六亩八分，实征米九百九十六石，九斗三升三合，四勺四抄，由是无寸，田尺土之遗矣。【州判讲究，涂田租米状， 昌国州判官冯福京照验，八月十一日，承奉总府防挥为涂田租额，勾请当职赴府，定拟事奉此于今月十七日到府，与各州县官讲究得海，涂田畆各各州县地势髙低不等元科租额不同，窃照昌国，在环海中，概管四乡一十九都，除富都一乡，与本州连陆外，其余三乡都分俱各散在海洋，不比其他州县止是一边靠海所有，涂田周围，皆咸卤浸灌，民自备本筑隄岸，使涂为田，茍失时不修，隄岸崩漏，田复为涂其近隄，岸田畆与咸水为邻，止可种稗，其去隄岸稍逺与山脚相接，方可种稻，若遇久旱，则咸气蒸郁，禾尽枯槁，设或久雨，则山水泛溢，禾尽淤，没惟雨水调匀，方可得熟，并不及其他州县下等所收之数，又兼本州别无淡水河港，其山水注下去处，皆与潮通，咸水易以冲入，以此并无肥田，近据民户，毕信等告亡，宋时毎畆纳蛮防十八界五百文，归附后起，征省米八合，七抄有零，折中统钞一钱二分，以中熟，年分秋成，价数言之，亦可买折省米二升，今拟涂田，每畆科征，折省米二升，似为相应 ，观此申述，则州民之贫乏，亦可想见，岂忍重赋之哉！】！
广惠院田土，一顷四十四畆一分院，在庆元路往宋县，以是田所入之租悉送上府，以助供给孤老之用，亦良法也。
贡士庄田土一顷六畆五分【详见前学校后】
社仓田三十九畆二分【始末见前】
义庄田土一顷三十六畆六分【始末见前】
义役田土一顷七十七畆
往宋时众役户，捐已田歳一人掌之，专以助有司科调之用，曰义役。
河堰田一十亩五分，【坐落富九林，唐十二处，】又四畆【坐，落安一都，张家】往，宋未尝起租。
户絶田   亩四分
断没田   十四亩六分
逃避户田  八亩九分三厘
岱山教塲  十亩
旧以【缺】   教阅弓兵之地
职田田土四十一亩四厘
以荒闲田土分拨州官充圭租之余
系官地山荡共计二十顷六十七亩四分
租钱中统钞九定六两三钱五分五厘
户絶逃避断没，地一顷七十九亩，九分五厘八毫，六丝该租钱中统钞四定一十四两二钱三分五厘。
荡二亩五分该租钱中统钞三钱二分五厘
户絶逃避断没，山一十八顷八十七亩，四分该租钱中统钞四定二十二两六分。
寺观田土一千丹五顷九十七亩【不曾起租】
僧寺一千五顷一十一亩
道观八十六亩
【以上俱系省局报过数目】
食盐
始于至元二十七年抄数之后，应诸色人户，计口请买歳该二千五引一百四十三斤二两四钱，每引中统钞五十贯，民户间有逃移，物故乡都凋瘵，实艰于钱大徳元年冯州判沿郡檄至，行省适上司，增添盐价，每引通该六十五贯，州判谓州民贫乏，而盐价顿增，甚非海乡之利，具以闻，诸省防歳减十分之二，实卖一千六百四，引一百一十四斤，海乡之民既寛，一年之内，至大徳二年运司，以盐课壅滞，遂【缺】，  増二千五百六十引，本州遂分【缺，】  四千三引二百八十五斤，是【缺】。
千四十八引使昨歳无一分【缺，】  歳有如【缺，】之増。
吏与民，岂不殆哉！若将来盐法流通，则横增之数，必在削去，仍办八分之数矣，【省劄，减盐防挥 ，江浙等处行中书省，该据昌国州判官冯福京呈本州，坐落海心所辖四乡一十九都，除富都乡，九都与本州连陆外，其余三乡十都，并各散在海洋，止是小小山岛，并无膏腴田土，其间百姓止靠，捕鱼为活。别无卖买，生理钞两，实为艰得，每年计口请买食盐，勾追笞贵重，费经营，自二十七年抄数诸色户计有二万二千四百余户，计一十万三千五百余口，歳买食盐二千零五引一百余斤，无问大小，每口月该食盐一十余两，因此近年以来，逃亡事故民户，比元数已亏，而盐额如故，多是里正，主首及见在户口代为闭，买年复一年，已皆靠损兼海岛，别无蔬菜，惟食咸水，鱼鲜贫户无盐，亦可度日，况今盐价，每引増上二十五贯，则二千零五引比旧该増六百余定，必致愈见生受，盖海山之民多无常产，若不从宜均定，不惟失悮官课，将恐民不聊生，流为盗贼，深系利害，乞照详事得此行，据两浙都转运司申：照得昌国州周歳该盐二千五引一百四十三斤二两四钱，今拟十分中量减二分，该盐四百一引，二十八斤，一十両八分外，实该办盐一千六百四，引一百一十四斤八两三钱二分委为官民两便，省府除己行下，两浙运司准申外合下仰照验行，下合属验，本州管下，乡都元食盐数，目以十分为率，从实普例，均减二分，毋得因而作弊，椿配仍严切，禁治不致买食私盐，侵视官课违错，须至劄付者】。
渔盐
歳办不等，旧实无之，盖附海之民歳造鱼鮝多买，有引客盐为用官，未赏置局也，自至元三十年，昉于燕，参政【南康人，】之奏于海边捕鱼，时分令船户，各验船料大小赴局，买盐淹浥鱼，鮝然船户，亦有不为渔者，非官司驱迫，鲜有乐于请买，自是歳严一歳买数愈增，大徳元年至买及八百余引。
酒课
周歳散办一百一定四十九两八钱八分，以民苗之多寡，为起课之，嬴缩其无田而沽卖者亦在其数。
茶课
周歳起催三，定丹五两六钱四分，旧实无之，始于至元三十年，茶提举司，到州取勘，为无茶园及磨茶户，姑令各都认办此数。
厯本钱
每年止奉上司发下厯本数目解钱，大厯每册中统钞五百文，小厯每张中统钞五十文，此官定价数也。
沙鱼皮
歳纳九十四张，本州实无所产，至元十八年，海都船户，以其力之髙下请于官愿输其数，以免差发，乃在他处买纳，遂以为例，厥后差发仍存，而皮犹纳焉。
富五都五张    富七都六张
安一都二张    安二都四张
蓬一二都二张   蓬三四都四十一张
蓬五都三十四张
狸皮
该二十张系捕户每年送纳至元二十八年起征
鱼鳔
歳纳八十斤于出产，都分科征，始于至元三十年，金一都一十斤 ，  金二都一十斤。
金三都二十斤   金四都二十斤
蓬三四都二十斤
税课
往宋以海乡散漫，止产鱼盐商贾之所不至，故无征禁，至元二十五年始置，每月柜办，中统钞一定一十八两六钱，今增至三，定半有竒矣。
昌国州图志卷三
钦定四库全书
昌国州图志卷四
元 冯福京等 编
叙山
余闻山有南北条列，如人之脉，然有近而不相连有逺而实相续者其逺而相续者隔江河而不絶故大江以南之山皆来自梁，绵延过九江，接扬州，分为二支：其一由彭蠡接闽，其一过湖口接吴，然则南条阳列之山至定海而絶矣，昌国之山，何自而来哉？信知其为瀛洲方丈之属也。
镇鳌山在海中，屹然有六鳌背负之势，州治据其趾而坐镇焉，因以名其堂。
黄杨山，在州东北，通陆之处，极巉岩崄峻，一峯杰出，人目曰黄杨尖。
翁山，一名翁洲，去州东一舎抱朴子论古仙者之药，以登名山为上，而以海中大岛屿，若会稽之东翁洲之者次之。
梅岑山在海之东，世传梅福炼丹之所，因以名此山【，一名补陀，落迦山佛书所谓海岸孤絶处详见寳陁寺记】。
舟山在州之南有山，崒如枕海之湄，以舟之所聚，故名舟山。
大椎山，即州治照山，俨若屏障在前，四望其形如一，州民卜居者面，此山为风水。
岝峉山在海之东山之巅，产白艾重午，人竞采之，详见本草。
石门山，在州东通，陆逈絶处名极乐屿，下瞰大海，无涯际，旁有两山，对峙如门出入，此彼则有两都之隔，惰农老人陈明可过此，有诗题其石云，两山对立石为门，疑隔桃源，旧日村抬手欲敲，终不得烟，封雾锁过黄昏，双髻山州，山之最髙者距州治仅十里，层峦耸结，宛如双髻。
乌岩在州之西山有一石状如龟
竹屿山，与舟山对境，两山夹峙，上有丛竹，附潮而上者，由此谓之竹屿门。
云屿山，与竹屿对峙，山势稍崇，云气常滃郁附潮而下者，由此谓之云：屿门。
盘屿山，与竹屿山相左，右中有一小聚落，田可耕海，可煮编亭，置灶于内，以其山势环拥，故曰盘。
丁家礁，繇舟山解缆，一饷可到，左大茆港，右螺头洋乱石，崭然起乎中间，潮溢则礁，没而不露，舟人弗戒，或与石遇，则维楫俱亡，令王与善为之，攻坚植表以示来者，屹然中流之砥柱。
螺头山，去州半潮，有岛突起海心，其状拳然如螺，东藿山在海之东北，环以大洋，世传徐福至此山有石，宛如一枰，修竹森立，风枝拂扫，常无纎尘。
桃花山在海之东南，世安期生炼丹之所尝以醉墨洒石，成桃花纹，因以为名。
马迹山在海之东北安期生之洞在焉
石同山在海之东北有石玲珑故名
岱山在海之北，传所谓岱舆蓬莱，或者名始于此，马秦山在海之东南，昔有碧云庵，马耆禅师修道于此，与黄给事龟年等联句，刻诸石有曰：深锁碧烟笼，【马】安隠禅居瑞气，中【黄】万顷，沧浪终夜月【，张居士光】，更于何处觅？天宫【黄承事，岳年】。
莲花峯，与马秦山，碧云庵对峙，三石层出，如莲花，上有佛脚迹，拄杖印马迹，痕山之四隅各有小浮图，地产草一种名长生不死云。
顺母山在海之东，山侧有石形如牛方，外人谓石牛之口。
箭岩在马秦后砂上有箭孔故名
黄公山在海之南，峯极峭峻，絶顶有石碣，字漫灭，读不句，或云，晋时隠者黄公善神术，制白虎毙于此山，故名塔岭山在黄公山之南，土人登山，尝见老僧趺坐石上，因垒石为塔，以拜之，去岭数十步，有石妇人状，春月多杜鹃花。
鼓吹山，在州东三十里山之隂曰战洋曰：马偃王祠在其前，其巅平如掌，可容数百人，风雨晦防之，时隠隠有鼓吹声。
葛仙峯在州之金塘，乡一潮可至，葛仙翁陈禅师金信郎，同憇此山，山之巅，产桃一株花而不实，旧有三僊堂，遗址犹存，仙翁炼丹井，亢旱亦不枯。
刑马□在岱山之东北，名秦头父老相传，谓昔隋骠骑陈将军，奉命伐流求国，领兵至此，刑马祭神，今之英感庙，灵济侯是也。
洋山在蓬莱乡之大海中，因祠隋焬帝于此，凡草不生白石磷磷，殿前有池，产緑毛如钱大，若有神司之，好事者不可得。
玉峯在岱山，鹞子尖岭下岗，峦秀抜林樾苍润，时有白雾蒙其巅，人以为福地，往宋干徳四年徙超果寺于其麓，见之楼叅政记。
寺钟山在秀山，去州隔一，潮山之顶，有古佛殿基，堦砌俨然，旁有井甃以砖，存而不毁，凡遇隂晦隠隠闻钟声，因以为名。
书字岩在寺钟山之侧，一名桂竹屿，危岩悬覆，若坠若浮，俗传罗隠尝畱题故名书字字，迹犹髣髴可见佛，屿山在秀山上有一峯表，表特立望之，俨如丈六金，身相旁睨，如背负一小佛，状甚怪。
响岩在马，秦去州隔一潮岩石，玲珑遇隂晦则空洞有声。
歇轿岩在马，秦上有石平，阔五丈许，昔黄给事结庵山侧，往来停车于此。
乌石塘在马秦，绵亘百余丈，髙可二丈许，枕海之滨，表里皆青圆石，子如龙之鳞甲，然下注民田，皆成沃壤，天色晦防，则光怪间错，父老相传，谓旧无此塘，一夕暴风雨，挟而至。
黑碁子湾，在乌石塘之左，其形圆巧，绀滑欲得之者，必祷于神，撒黑豆易之。
白碁子湾与黑碁子湾相望，螺蚌之甲随潮上下，淘洗成质，莹洁光润，欲得之者，撒白米易之。
香火礁在马，秦大海中，每歳三月间大鱼杨鬐鼓鬛，从大洋来防于礁之下。
十二峯在朐山，去州三潮山，有十二尖，若巫山，然铜礁在朐山礁之右，如铜水，绀碧色。
碓砧山属岱山北海至险处以山之形名之中有磁石西兰山   大箬山   柽岸山
□石山   滕山   小竿山【以上在南】
大竿山   兰山    昆斗山
【缺】 山   蛟山    登部山
黄砂山   徐公山   双屿山
石珠山   石马山   东勾曲山
石牛山   山【以上在东】
浪港山   深水山   莆山
陀山    竹山    洋山
东兰山   西枯山   东晓山
东枯山   桑子山【旧名桑石】 石蜀山
东朐山   川石山   北壁山
西湏山   须皓山   落华山
青防山【以上并在东北】
大碛山   东乳山   东岱山
西朐山   大洋山   钓屿山【以上在北】
囘峯山   西良山   长涂山
三姑山   滩山    长白山
西岱山   正防山   吴农山
如岸山   横子山   册子山
西桑山【以上并在西北】
大茆山   小茆山【以上在东南】
叙水
天地至大海，次焉，州中海而立，有崇山峻岭，居其中者，但见青天四，忽波涛怒起，万怪毕陈，而风月光霁，一平如掌，不观于此，岂知有江淮河海之众，细而归诸大哉！
蜃，池在州治，前周十数丈，方广如一，亢阳不枯，旧蜃潜其中，一名笔砚池。
东龙潭，在州之东，介万夀衍庆两山间，据山之顶，清澈无底，上有龙王祠，遇旱则祷之。
泄潭瀑布在州东北三十六里，据山之腰往，宋宣和中，歳旱簿尉刘佖，投以诗曰：未跃天衢，卧寂寥碧潭，流溢海山腰，埋藏头角虽多，日鼓动风雷，在一朝，既若有心成变化，岂能无意泽枯焦，神踪许，为苍生起，愿击香车上九霄诗沈而雨至，【又薛主簿，寘有诗云秋髙水壮雪飞，涛岩木招风怒，窍号不是，玉虹低涧饮，白龙拖雨，下山腰】。
小潭，在州西三十里余，遇旱则祷之，有蜥蜴出焉，漩潭，在州北五里仅一堂，坳水汲之不竭，遇旱则祭之，青龙潭，在普慈寺之后，山一镜，如祷雨则出青蛇，以显其异。
九节鳗潭，在州东五里，畦塍间一古井耳，有人于其中得一鳗，归而脔之，析为九将，投诸釡，怪风倏起，视其鳗无有也，他日复汲于井，则鳗洋洋而出，九节显然，乡人神之以为龙，遇旱必祷焉。
菖蒲潭，在州西岑，江之别屿，其潭深，不可涯涘，有菖叶生其中，歳旱则祷之。
郑山龙潭，在州东大剪村，有山危峭，不可跻攀山之巅，旧有石罅，一村民，因采樵浣垢衣，其间视之，则绀碧状及其归，若有所慿，依谵言触龙之怒，故然后遇旱，祷之有金丝，蜥蜴者出。
髙嶅山在州之岱山，东南藏经云：东海有山，名曰髙嶅乃娑竭，龙王所居之地，上有亭宇，遇旱，乡人祷之，岱山龙潭，依山之麓，其潭有三，相去数步，阔不寻文深，不盈尺祷旱，投以尺书，则有物若蠏捧而入，间有状如鳗者，跃而出，或诚不能感则既沈之书，复浮于水，惠泉井，在州北一里，深可二丈许，往宋端拱二年所凿也，大旱不枯，间有白蛇出现井之灵欤。
圣母池在道隆，观圣母殿之前，方广仅寻文旧，创岳祠，邑有急足洪姓者，诣兖州东岳山，取杯水归凿，斯池以潴之，人有祷者，携纸钱一束投其中，神或顾歆，则倏然而坠，若有掣之者，不然，则泛泛于上，或者视此，以为祸福之验。
髙大山龙潭，去州东三十里，父老相传，有白龙乘云而下，双睛驻地，遂成龙渊，卷石勺水旱暵不竭，有青蜥蜴，常现潭上，遇旱则祷焉。
白泉湖在州东北，旧周广三十里，潴水灌田，源泉沕涌，值旱则桔槔辐辏。
黄马溪，在州西北十五里南墠，水从茶岭，发源流注于海，民田赖以灌溉。
下塘在州束芦花村，与补陀山，相望隔一海，旧有此塘，父老相传，天气晦防凡三日，划然开霁，自青山头至横山，突起一塘一百余丈，其中皆小，黑白石子，岂非天作地设者耶？
灌门，去州两潮，屹乎中流，有一砥柱，望之如人，拱手而立，水汇于此，旋涌若沸，舟行者必浮以物，杀其势而后过焉，风雨将作，有声如雷，震惊百里，歳旱有所祷，则持铁篆以投之，水辄腾起，雨随应，或者为蛟龙之窟宅云，嘉芹，去州两潮，在黄公之北，其水多芹，取古人食芹之义，因以名。
圣池在黄公之南，旧传此地聚落未成时有二尼，筑庵于古木下，修浮屠业，不知何许人，因后徙居者众，二尼遁迹而去，遗趾尚存，中有池潴水，清洌可食，至今以圣池名云。
岑江港，去州西北三十里，旧谓之六国港口，南北舟舶，辐辏于此，亦海州之一镇云：
桥梁
市桥旧名状元桥往宋绍熙三年令王阮剏建
第二桥
第三桥，皆在州市之南往，宋明道初，陈氏居士文，谅自开封，徙居于此，捐资建此二桥，人不病涉，目为陈太翁桥。
晓峯桥，去州西五里往，宋淳熙十五年，西监盐人，鲍谓建。
东江桥去州东五里，旧亦陈太翁所建，圮于风潮，厥后太翁诸孙行觉，城居士重为建造。
东新桥东江桥之第二桥
虞家桥去州北三里
虹桥去州北十里枕大溪形如卧虹
南墠桥去州北二十里
毛家桥去州北三十里岑江市心
葛家桥去州二十里翁浦
甬东桥去州十五里
津渡
舟山渡   竿缆渡   泗洲塘渡
册子渡   金塘渡   沈家门渡
井
舟山，井州南沈山之趾，去海不半，武泉甘美可爱，山海相接，而咸淡之味，夐异岂泉脉有自来哉！
四眼井州治之北一井而四穴汲者竞趋焉
东井    周庄井   滕坑井
碶堰
庆丰碶   岑江碶   和尚碶
翁浦碶   芦花碶   甬东碶
金鱼碶
叙物产
土地所生，风气所宜，不可以不书，而多识于鸟兽草木之名，尔雅之注不可诮也。
五谷【田之近山者多，旱干近海者多斥卤，粳与糯咸不宜焉。则平土，能有几何？故歳得上熟，仅可供州民。
数月之食全借浙右客艘之米济焉】
粳  糯  大麦 小麦
荞麦 黍  麻  粟
黑豆 菉豆 赤豆
布帛，【斥卤之地，桑麻，皆非所宜，民户间有髙阜之地始能种植，可以株计，故丝枲之利，絶少】绢  ，苎布 麻布。
禽
频伽【佛书著名补陀有之】鹊  鸽
鸠  山鹊 雀  鹰
鹳  鸥  鹭  莺
燕  鸬鷀 姑恶 婆饼焦
野鸭 畵眉 鸲鹆 白头翁
绣眼 黄头 山鹧 百舌
雪姑 红鹤 蜡觜
海族【，海物惟错，此固禹贡之所赋州，虽在海中，错物视台，温及闽中最少，未可防以海锴贵之，是州今书。
其实有者】
魟鱼 鲈鱼 鮵鱼 鲳鱼
梅鱼 春鱼【似石首而小者】 鳙鱼
石首鱼【，一名鯼，又名洋山，鱼】  ，鳇鱼【可为鲊】。
带鱼 鮆鱼 □鱼 箬鱼
比目鱼   泥鱼 短鱼
华脐【，一名夀鱼一作绶，一名老婆鱼，一名琵琶鱼，以其形似之】。
乌鱼 鲻鱼 鲥鱼 邵洋鱼
乌□ 防鱼【一名河豚一名乌郎】书篦鱼
黄鱼 鲎 海鲫  马蛟鱼
黄鲫 鳗  水母 竹夹鱼
章巨   望潮 香螺
赤虾 苔虾 蛤蜊 淡菜
蝤蛑 赤蟹 □  桀步
彭越 蛏子 白蟹【有子者曰子蟹】
白虾 瓦垄 辣螺 丁螺
拳螺 生防 地青 龟脚
弹涂
河塘鱼
鲤  鲫  鳝  鳅
畜
牛  羊  犬  豕
鸡  鸭
兽
獭  野豕 麂  猴
陵里甲
花
牡丹 芍药 海棠 山茶
丁香 兰  瑞香 锦带
紫笑 望春 八僊 棣棠
紫荆 山丹 酴醿 月计
绯桃 郑花 石竹 千叶桃
蔷薇 荷花 蜀葵 紫薇
薝卜【即栀子花】  鸡冠 丽春
凤仙【又名满堂红】 莺粟 萱【又名忘忧草】
玉屑 木屑 丹桂 芙蓉
菊  荪【即秋兰也】梅花 红梅
水仙 苔梅 玉簪
果实
樱桃 杨梅 梅  李
  棃  莲  葡萄
枣  枇杷 杮  椑
银杏 林檎 桃  栗
橘  枨  杏  香栾
石榴
竹
斑竹 苦竹 紫竹 淡竹
筯竹 南竹 筀竹 桃枝竹
四季竹   公孙竹
药
艾  黄精 磁石 白蒺防
半夏 苦参 天南星 香附子
蔬菜
冬 梢 黄 笋
瓠  茼蒿 苋  苦藚
荠  菘  菜菔 芥
葱  薤  韭  芹
茄子 蒜  莙荙 菠薐
紫菜 香菜 蕨  道士裙
鹿角 白菜 油菜 芸台
木
樟  槠  檡  栋
松  杉  栢  桧
梧  枫  梼  栁
朴  橡  防桃 楮
欓椒 乌桕 皂角 黄杨
槿  柘  木兰 防
桑  槐  女贞【一名冬青】
昌国州图志卷四
钦定四库全书
昌国州图志卷五
元 冯福京等 编
叙官
体国经野，设官为重，官有内外崇卑之殊，然皆为民计也。一命以上，可不慎哉！
州官
逹噜噶齐一员【俸钱月三十贯中职田四顷】
知州一员【同上】
同知州事一员【俸钱月十五贯职田二顷】
判官一员【俸钱月十三贯职田一顷半】
巡捕司
判官兼大徳二年五月始创【弓兵三十名】
镇守【五所】
【后始每歳一更有请正军也】
本州  岱山  三姑
北界  浡涂
僧司正
正副各一员
盐司
唐有十盐富都居其一今正监是也
宋熙宁六年，析监为三，曰正监，曰东江，曰芦花，又有三子，塲晓峯则正监，甬东则东江，桃花则，芦花，此与州连陆场分也，距州南潮有岱山场，距岱山十五里有髙亭场归附后，置管勾每塲各三员，至元三十一年，朝廷议汰冗官，遂以东江属正监髙亭属岱山，浙东盐使司，元贞元年废，各道盐使，改塲为司，置司令，司丞，管勾各一员，铸从七品印，以重其事。
正监盐司，【往宋东西监额，止六千七百八十三袋，每袋三百斤为一引】。
歳办盐六千二百六十一引三百六十九斤，每一引四百斤。
工本钱每引中统钞一十贯
本监旧皆铁盘，取土于六月，两汛之间，八月始起，煎亭户，虽有上半年之逸，若两汛，时分隂雨稍作则歳计，遂误大徳元年管勾，黄天祐始以上命巧出方略，改铁盘，旧制，用篾盘，随时取土，一如他所，春即起煎亭，民遂得时用其力，预期补办无歳，终积欠敲扑之，峻实多便之。人皆称黄天祐之有才，亦典史刘子敬顔园潘厚处置，规画之力云。
芦花盐司【往，宋额止四千袋，每袋三百斤为一引】。
歳办盐
岱山盐司【往，宋额止七千二百袋，每袋三百斤为一引】。
歳办盐
七千七百六十九引【每引四百斤】
巡检司五处【巡检月俸一十贯田一顷】
螺头【在州之西隅七里弓兵三十名】
岑江【在州之金三都弓兵二十名】
三姑【在金塘乡之烈港弓兵二十名】
岱山【在蓬莱乡之一二都 兵三十名】
北界【在蓬莱乡之第五都弓兵三十名】
税使【司】
都监一员，【省差】  ，副使一员，【本路总管府差】。
医提领所
提领二员
昌国州图志卷五
钦定四库全书
昌国州图志卷六
元 冯福京等 编
叙人
黄金丹砂，明珠白璧，瑚紫贝，玳瑁，翡翠纹，犀象齿之物，皆山海之藏，所产也，昌国据鼇背压鲸波，挟潮汐之膏腴，旁日月之光景，而地负海，涵之所泄，薧鱻醎卤之外，无一物之可贵，何哉？葢精气所生，在于人而不在于物也，故往宋南渡后，人才辈出两，有跻政地者，不亦贵于物欤？
进士题名
旧有名石所以荣稽古，而劝方来也，往宋绍熙癸丑应傃，始登进士第，破天荒，自是举不乏人，至元甲午，钦覩圣防，内一欵节，该中书省议行，贡举之法，钦此，故特存之，以备他日题名故事云。
应傃【绍熙四年陈亮榜】
徐愿【太学，开禧元年，毛自知榜】，  余开，【同上】。
赵时慥【嘉定四年赵建大榜】
赵时恪【，嘉定七年，袁甫榜弟时慥，】 孙枝，【同上】。
孙起予【同上父枝】
应防【，嘉定十六年，蒋童珍榜伯傃，】 余，天赐【同上】。
王文贯【太学，寳庆二年，王防龙榜，】 赵崇侜，【同上】。
赵崇佾【同上弟棠侜】
任严【绍定五年徐元 榜】   孙愿质【同上父枝】
赵时悟【同上】     林虙【同上】
王安道【寳祐元年，姚勉榜兄文贯】 ，刘应老【寳祐文天祥榜】。
应埜【，太学内舍同上，】   ， 王一桂，【景定方山京榜】。
应翼孙【，太学同上，祖傃】 ，  赵若诚【，宗学同上】。
赵时吉【，咸淳元年，阮登炳榜】  ，赵若諘【，宗学同上，父时恪】。
赵必□【同上】     赵必暰【同上兄必□】
范应发【咸淳四年陈文龙榜】  陈【同上】
陶回孙【同上】
名贤
任奕会稽典，録云立言，粲盛则有御史中丞句章，任奕梁宏，会稽典録称为处士。
沈治唐乾元二年进孝经十卷授校书郎
俞勉字勉道，宋政和间，入太学，年才十有八，时学在东京，夏昞为博士，乡之游上庠者，昉于此。
郭受贯河南府，官至奉议郎，终于长沙，判官宋建炎间，其子维徙居于此，以北学教授诸生，从者如云，于西湖之原，榜曰：郭先生墓，其先以易学四世登科，两尚主，冇官厯尚书及国子博士。
薛寘字持志，自号耘斋，少以文鸣，及长，以圣人执权，赋预乡荐，登庆元五年第，调衡阳簿，时史公弥坚帅湖南，黑风洞，冦相挻而起，公被檄往抚谕，将至洞有及其姓名者，其酋忽言曰：非四明作圣人执权赋，薛寘耶？乃投戈而退。
应傃字自得，自号兰坡幼，頴悟才四歳，黙诵语孟六歳赋江路野梅香，有横斜淡月，黄昏漏泄，早春消息之句，乡老咸异之。登绍兴癸丑进士第，调乌程尉，议毁滛祠独存，徐孺子庙徳清有沈氏兄弟讼财郡，俾公按实，公委曲开晓，沈有子适魁乡荐，因赋诗警之曰：嘉木灌丛，春意好可怜，不种紫荆花兄弟感动，其争遂息。官至文林郎，湖南抚机子后，字道，从安晩郑先生游，见义必为乡论推许，壮游江，淮，信庵赵公一见竒之俾与筹幙，禆赞维多制府，上功将命，以文学不果，就右阶官至修武郎，孙名翼孙，字子燕，以词赋入太学，登景定三年进士第，仕至修职郎曾孙实，元贞元年，诣阙上书，授海南安抚副使，奉使苏龙国，乡人艶之。
徐愿字恭先，居岱山，以诗学入太学，登开禧元年进士第，居官以廉平称，分牧平江，继而除福建提举适黄勇，变起帅漕，皆束手退避，独公晏然无惧色，身撄其锋，温辞抚谕，乱卒列拜于前曰：提举活佛也，乃宻指授虎翼，都统周喜者，殱其渠一方遂平，入为司农卿，兼都曹，人谓公政事，文学出于絜斋先生讲贯之素云。
孙枝，字吉甫，防于文尝撰普慈寺罗汉阁记笃素，张公大参见之，称赏曰：海角有此竒士以兄之子妻之，尝登考亭，夫子门有答孙，吉甫书，二子，长起予，字商友，与父同登甲戌进士第，郡太守程公覃为立重，桂坊，初筮昭武，户曹防有卒伍，啸呼于市，公出抚谕，众乃曰：孙司户清廉好官员，不得相犯，一州遂平。立朝为监察御史，终太常少卿，官至朝散大夫，次愿质，字去华，未弱冠，入太学，作赋有声繇舎选登绍定，壬辰，进士第，初任分教池阳厯清要，除谏官入中书，官至朝散大夫。
应防字之道，自号葺芷兰坡先生之犹子也，少颖悟，长刻志于学，凡经子史集，与百家传记，靡不研览，从迂斋楼公，先生游自是文声日振，咸爱敬之，两请漕荐嘉定，癸未，以词赋魁南省，初调清江校官，次京教列属上庠，横经朱邸，入袐丘直，鼇署，既而丞玉牒，兼南宫舎人淳祐四年冬，四被除宠，史馆经筵，翰林从槖，官至中大夫，叅知政事，封临海郡侯，有子灋孙，请乡漕，官至承议郎，余天锡，字纯父，自号畏斋，世居甬东村，其先少傅涤领袖，邑庠公擢癸未进士第，立登要津，荣典乡郡，官至叅知政事，待宗族有义廪薨，赠太师，諡忠惠。
余天任，字子大，自号退斋，忠惠公之弟尝请漕举以覃恩授初秩，暨治郡有声，官至兵部尚书，赠正议大夫赵时恪，字恭仲，自号茝坡，嘉定，辛未，擢右科越，甲戌，再登进士第，调池州青阳丞，三仕于京，荐甫及格，竟以疾终，伯氏时栗，弱冠魁漕，荐以覃恩授官隠徳不仕其子，若诚于景定元年，宗学推恩，季氏时慥，登嘉定四年进士第，调广徳建平簿次，惟扬法掾，既而司键左帑令髙邮兴化改倅，抚州乡人以联桂荣之。
任严，字汝翼，父正之，早膺乡荐，隠徳弗耀公忍贫力学，预乡荐一举，擢进士第，初调徳安民曹试令建阳，分刺台城，迁匠簿，知广徳军。
王文贯，字贯道，以诗学鸣，弱冠荐于乡，登上庠，占公闱首选，擢寳庆丙戌进士第，调仪真校官，秩满，司钥左帑，寻除架阁掌教麟，庠添倅东越，弟安道先以来，名与公同领乡书，甲午，再荐擢寳祐癸丑进士第，终于婺女学官。
名宦
王安石往，宋皇祐元年，知明州鄞县事，尝捧郡檄至此题，回峯寺诗云：山势欲压海禅，扄向此开，鱼龙腥不到日月影，先来树色，秋擎出钟声，浪荅回，何期乘吏役暂此，拂尘埃后，熙宁四年入相，封荆国公。
栁永字耆乡，尝为晓峯盐，官其鬻海歌云：鬻海之民何所营，妇无蚕织，夫无耕衣食之原，太寥落牢盆，鬻就汝输征，年年春夏，潮盈浦潮退，刮泥成岛屿风干，日曝醎味，加始灌潮波，塯成卤卤浓醎。澹未得闲采樵，深入无穷，山豹踪虎迹，不敢避朝阳出去，夕阳还船，载肩擎未皇，歇投入巨灶，炎炎热，晨烧暮烁，堆积髙才得波涛，变成雪自从潴，卤至飞霜，无非假贷充糇粮，秤入官中得微直一缗，往往十缗偿，周而复始无休息，官租未了，私租逼驱妻，逐子课工程，虽作人形，俱菜色，防海之民何苦辛，安得母富，子不贫本朝，一物不失所愿，广皇仁，到海滨甲兵，浄洗征输辍，君民余财，罢盐铁，太平相业，尔惟盐化作夏，商，周时节，官至屯田员外郎。
史浩本郡人往，宋绍兴戊辰年为正监盐官，淳熙五年入相，官至太师，赠越王，諡忠定，绍定二年，祠于道隆观东偏，榜曰真隠旧游叅政余公，天锡记【，心之精神，是谓圣佛，与人同此，精神也，佛虚明圆觉，即人之英灵，慧智佛庄严福徳即人之富贵利逹故俊哲挻生，谓之一佛出世而观音，大士能现宰官身者，人与佛一而二，二而一也，彼霞锦，蜚空云花，绚目异香芬郁于无色，幻象呈露于有朕，岂佛之精神，自尔发见哉！向非徳诣乎充符，心寥乎天一，透三乘之，正觉，缔五梵之殊，因未易精，契神交于儵忽之顷也，四明寳陀环海一絶岛乃观音大士示现威神之地，四方来竭，敬者祈一，覩瑞相而莫得，岂大士灵感固靳于人，特人之精神不足以感大士耳，惟我太师，丞相忠定越王摄事，昌国一日航苇而至，防心作礼，顾瞻徘徊，寂无所见，归与澜师论文殊圆通，童子入法界事，再至洞下，有比丘指之曰：岩有窦可以下瞰，王攀援而上，万象洞豁，瑞相倐现，金色玉齿，毫彩灿然大圆镜中，恍如悟对，既而邂逅神僧，揖而前曰：公有结里，冦莱公也，言讫而退，竟失所往，意者大士百亿化身妙耶？世皆以公台之贵，现兆于此，不知精契神交，脗合无二，故王以超世证佛已，径入文殊圆通之场，而佛以应世委，王不得辞，莱公结里之瞩，事之颠末，固已留题于绍兴，戊辰之寺壁矣，绍定改元，春邑令詹，仁泽发扬秘竒即道隆观东偏，建宇而祠之，鸠工虽力，翚飞未就，冬，赵汝浥实来，弦歌静闲刃，硎游裕公余藏，敬伏谒祠下，睨其基诚拓矣，则庳而弗崇也，阅其图，诚工矣，则龊而弗敞也，耿光辅尉也，林燀知监也，左之右之，经之营之，巍剏一室防硕，且颙丹雘辉，煇用妥，王灵堂列三楹，实辟实闳，可瞻可仪，廊翼两庑，实衍实修可群，可趋西附羽宫而通车备洒扫也，东临积水，而建阁憇游观也，大门峙，前新堤通道规模，壮丽百倍于前，向时岩窦，下瞰之瑞，相传久为实，録阑于独倚之胜赏，尽萃于目前，顾不韪哉？尝闻之，佛之为教，烁羣昬而独耀度般若，而先渉潜通，而广被宻赞而显现百千万亿河沙世界，无不普济，功亦楙矣，及其离性离相，空想空识，欲敛万冇于一无前诠，后译非不夸诩，曾不足以扶植世教，王以慈悲为心，虚静为性，一游兰若，精契神交，眡货利，如蚁培等，名爵如鸿毛一佛再见于佛国者厯三朝至再相，三十六年间，相业精神，焜燿赫奕，烝从诒侑，巍然为淳熙独相庆，泽流衍与宋无极，三台符采再光，奕世自嘉定更化以来，大政令大纪纲雷霆，众聴日星，群目太平，咸观登闳乎？帝王之域，亦既增光，前闻人矣，及手扶日，毂再奠神器，殊勲伟绩，又有以申国家无疆之休了，此一大事因縁真有佛力所不能到，一念流通，今在在精神矣，是佛国固有待于王，而王岂有待于佛哉？】：
葛洪往，宋嘉泰二年，为昌国令，官至叅知政事生祠，有记【始于弱冠，登东莱先生门四方从游之士以千计，人受其教，如羣饮于河，随其分量充然，各有所得，其后出处虽不同，至莅官行法，多有足观者，人望之知其为吕氏之学子也，而葛君容甫与余年齿，甲乙相得驩甚，后余试尉，东阳容甫适满秩，归里考徳问业尤为详宻，既而各东西去，嘉泰二年，余自越归，其冬容甫为令于吾州之昌国，昌国，古甬东也，中驶而立去，余所居鄞，虽若甚逺然舟遇风，而海朝发而午，可至邑，邑多余亲，故颂容甫之政者不容口，容甫之政，视民如子，惟恐伤之，视民之父兄，犹其父兄，视其害民者，不啻如害己者，民以讼至庭，不忍鄙夷之为之，明辨曲直，了无毫髪，枉遇事明敏，吏之奸欺，莫能迯，然而不深，穷其窟穴，只使不病民而已，民既感服，每当受赋租，第书其所入之数授之，与之约，不以吏扣门，民如期而输，无肯负者，山涯海濒絶不见吏迹，父老叹谓，前此令君固多贤，若公则自冇邑以来未之有也。容甫知民安其政，思有以善之，始新学宫，以申义名堂，吾兄文昌公为之记，全州史君，杨公又演其説其所以加意于邑人厚矣，防于同年生应君傃自得，方里居容，甫自山间以礼聘之，致舘于邑西之筠坡帅邑人之子弟从焉，公退至其处，课其惰勤，有小善，奬之惟恐不及，业有未精，亦循循诱之大畧薄汉能吏以为不足为，又不屑以循吏名者，居三年，其効使民有余蓄，而吏日贫，豪强敛手，单弱者得职，言相与为善者，至耻入官府人，务农立本，不肻轻犯法，非容甫中心诚然，学道爱人，安能使其効卓然如此哉？容甫将终，更诸儒父兄咸惜其去，因民之欲，绘其像于学，以系邑民无穷之思，使无忘焉。属记于予记，未成容甫知之，以书来言，邦人非知我者，且吾何以堪之？吾将禁使勿为记，毋庸作自得，亦曰：吾无补诸生，愿无载吾事，又曰：容甫知为政而已，无愧于心，不负其学，容甫责也，它何庸知之？且自欲辟名，而没人之实，不可因谓诸儒父兄立祠是也。虽非令君意，且为之劝，谨勿为令，君所夺祠，竟立记有成焉，容甫耻自，鬻为人端严简静，洁已廉甚，譬如兰生深林，不求人知其馨，终不可得而閟，两受郡侯荐，墨皆未尝有，请列防状，其政于朝，竟莫知所从来，此又近世所罕闻，是宜特书，以告世之驰骛者容甫名，洪其学业，未易量也，开禧元年十一月旦日，从政郎新，差充广徳军军学教授，楼镛记】。
昌国州图志卷六
钦定四库全书
昌国州图志卷七
元 冯福京等 编
叙祠
明有礼乐，幽有鬼神尚矣，故五等诸侯，皆得祀境内山川之神，此祠事之所由作也。
寺院
寳陀寺在州之东海梅岑山，佛书所谓东大洋海西紫竹，防檀林者是也。两潮可至，繇陆则七十里至沈家门，止一渡之隔，唐大中间有西域僧来，燔尽十指顶礼洞前，亲感菩萨现大人相为説妙法授以七色寳石神通变化已显于此，厥后日本国僧慧谔自五台山得瑞相，欲返故国，舟抵新螺，礁不为动，谔祷之曰：使我国众生，无縁见佛当从所向，建立精蓝，有顷，舟行竟泊于潮音洞，下有居民张氏，目睹斯异，亟舎所居双峯山，卓庵奉之，俗呼为不肻，去观音院，郡闻，遣幕客迎其像置城中，为民求大吉祥己而有僧，即大众中求嘉木，刻像扄户，弥月工竟，而僧不见，今之俨然，趺坐于殿者是也。往宋，元丰三年内殿，王舜封使三韩，至是有大龟负舟，不听，去望山作礼，忽龟没而舟行，洎还，以其事上之锡，今额绍兴元年，易律为禅，辛亥，真歇了，禅师解防长芦，南游浮海于此，结庵榜曰：海岸孤絶处由是飞锡此山者，皆具曹溪正法眼藏，畴非禅林之秀，嘉定七年，宁宗锡圜通寳殿四字大士桥三字，载新梵宇，八年徳绍以佛照禅师法嗣，来主丛林，值中殿，赐金钱，喧动都城，缁白从【缺】 ，乃裒所施，剏龙章阁，惟大士以三【缺，】 应身入诸国，土现八万四千首，臂目接引，羣生与五台之文，殊峨眉之，普贤为天下之大道，归附后，至元十【缺，】年住持僧如智，捐衣鉢之余，建接待寺一所，于沈家门之侧，以便往来者之宿顿，朝廷歳遣使降香，相属于道。
潮音洞，【东大洋海西西大洋，海南有洞在焉，嵌嵒下瞰，回顾无畔，岸去寺三里，由寺至洞下地皆黄，砂，佛书所谓金砂铺地者是已，向有大士桥亘乎？洞前为潮所啮，今未之葺，有待于来者】。
善财洞【，潮音洞，右亦神通显见之地，嵒有罅峭峻，而蹙狭其中，窈不可测，外有石壁立，泉溜如滴珠，久而不竭，人谓之菩萨，泉瞻礼之人，必以瓶罂盛而去，目病者可洗】。
盘陀石【平广，可坐百余人，下瞰大海，正扶桑日出之地，烛龙将驾，天光焕发，五色烂然，顷焉一轮，徒海底涌出，其大有不可得而名者，瞻洞之余，必于此而观马】。
三摩地【寺之雨，偏登山者，由此有亭曰极清，浄嘉木森秀，清泉绀冽，乱石错出，有耸而立者，有踞而伏者，诡形怪状，不可摹冩逰憇于此者，往往不减灵鹫，马】。
真歇庵【寺山之深处旧了，禅师修道于此，圆寂兹山冢，塔犹存】。
无畏石【真歇庵之前，突如一石，其形方而广峻不可涉，亦一竒也】。
狮子岩【无畏石之侧其形蟠踞如狮子然】 正趣峯 灵鹫峯
观音峯
前越王史公曩官西监时，因浮海诣潮音洞，下焚香作礼，大士具正法，眼显见竒特声闻空中有结里，冦莱公之语，异日所到，光辅两朝格天事业，果验不诬，越王尝记所见于寺壁，今模而刋诸石可考也， 绍兴，戊辰，三月望，鄱阳程休，甫四明史浩由沈家门泛舟，遇风挂蓆，俄顷至此，翼蚤恭诣潮音，洞顶礼观音大士，至则寂无所覩，炷香煮茶，但碗面浮花而已，归寺食讫，与长老澜公论文殊简，圆通童子入法界事，晡时，再到洞下，俯伏苔磴，凝睇嵚空，惟乱石累累，兴尽欲返，有比丘指曰：岩顶有窦，可以下瞰，攀縁而上瞻顾之际，瑞相，忽见金色照耀，眉目了然，二人所见不异，惟浩更覩双齿，洁白如玉，于是咸怀庆快，作礼而退，既而治舟还甬东，惧此话无，用书于壁，庻几来者，观此无疲，厌心不以一至不见，而遂已也。
一谓天将暮，有一长僧来访云，将自某官厯清要，至为太师，又云：公是一好结裹底文潞公，他时作宰相官家要用兵，切须力谏，后二十年，当与公相防于越，遂告去，送之出门，不知所在，往宋乾道，戊子，以故相镇越，一夕，典客报有道人称养素，先生旧与丞相接熟，不肻通刺，疾呼欲入谒，亟命延之貌，粹神清谈论锋起，索纸数幅，大书云黒头潞相重，添万里之风，光碧眼神，僧曾共一霄之清话，遽掷笔不揖而行，公大骇，徧遣兵吏寻覔，不复见追忆，补陀之故，始悟长身僧及此道，人皆大士，见身也，今附于此。
田【缺】
涂田【缺】
地【缺】
山【缺】
普慈寺距州治三里许之，寺以统诸刹，始东晋时仅一小庵，以观音名，唐大中十四年，号观音院，栋宇畧具往宋皇祐中智，韶来主斯席，治平间，遇恩霈，锡今额寺，燬于庆元间寸椽，无遗黒山明公禅师极力营建，越，淳祐五年，复厄于刼烬，山门独存，足翁麟师，繇庐山飞锡至此，又从而鼎剏焉，视昔增壮，自庆元迄淳祐，垂七十年，而寺之燬者再，前明后麟有功于寺，立敬，实堂里人，参政应防为记，【嘉熙，戊戌，夏四月，龙峯普慈寺作堂于雷音堂之西像黒山明老师而敬之，以已瑄两勤，旧配扁曰：敬实住山雪，牕禅师访邑人应防而请曰：祖日幸偹扫溉兹山，承雕弛之余，毕力振饰，积蠧宿，一刮絶去愤作壊者众，慨兴剏之难，念不可不章明前续，此堂所为作今成矣，愿有以记之，防惟先人旧庐，在镇鼇山之东，距龙峯百余武，暇日数往游焉，故于山中事多，所覩记黒山之来寺，且燬三年矣，经禅顿尽，龙象悲泣黒山披瓦砾，薙草莽，而营度焉，勦形殚智，以溃于成规模，位置一出，意匠栋宇，奂荦照映林谷，见者无不讃叹黒山作胜事，已，移锡他之报恩，既乃复归示寂，塔于山之青龙之口，若有夙昔縁人皆曰黒山有功，兹山甚大，先是寺不足于食干，淳闲监寺，妙已以转食轮为已任，隄大海之滨，化为美田，播厥嘉谷，歳取三千以充香积供梅，有庄名已，公示弗忘也，宣献楼公，记石虽燔裂墨本，故在黒山营缮后，佛菩萨天及防法主林御侮，力士之像，种种庄严，皆都寺徳瑄袪囊中金为之，复以余力甃山路千丈，造石桥十三所，深得佛氏慈悲济人，本防之，二僧者，于寺信有劳，可以配黒山矣。夫学浮屠氏之法者，凡能出力办事，必有廉以律身，勇以立志，勤以率众而为之本者曰：公公私不两立，公则万善集私，则百病生兴废成毁，所由判也，黑山名，觉明与之餁熟，见其天材髙有苦洁之行，所居甁拂外萧然，无长物于私，则铢黍不蓄，人信其廉，故施之者不倦，始至指山而誓曰：所不能还，复旧观者，有如此山，人皆笑其孟浪畧不退转一念勇猛，故其事竟成，御众如御，兵取材木，负瓦石，身亲倡役，虽犯寒触热不惮，故其徒欢趋，此非公以存心者能之乎？前已后瑄得之，闻见有足称，録亦本诸此而已，呜呼！有堂规，如有像俨如晨薰夕灯，展如肃如登斯堂，瞻斯像，使一毫愧于心颡，且有泚矣，此雪牕意也，于是乎书，五月一日记】。
归附后增葺殊胜，为本州祝圣道，大徳元年住持觉明，建龙峯亭，【于山门内】。
田三十六顷二十畆
地一十顷四十八畆
山六十五顷一十二畆
吉祥寺，去州三十里，富都乡之锦沙，九峯环列，一名九峯山，始寺之未剏，山之南有香，栢岩极峻峭，人迹罕到，常隠隠闻钟磬声，唐开元间髙僧惠超居其中，草衣木食，戒行精苦，阅十三代往宋，咸平有真，有悲者继之，善诵神咒，乡民归敬，丁县尉渐为舍，基请真公，迁其居于山之麓，便民祈祷，庆厯改元文珍，嗣其业，丁县尉，因改为院，治平元年赐额，吉祥自是层观杰阁，金碧辉煌，茂林修竹荫，荟防宻为一方名刹，咸谓之小天童，建炎初，给事中黄龟年施辟支佛牙，舍利盈，缀时见五色，绍兴十八年，法宁建阁藏之，嘉熙三年，余参政，天锡请以显忠崇孝为额，归附后大徳元年住持僧浄怡，重建选佛堂，州判冯福京为记【，昔明道程纯公尝入僧堂，适覩饭次趍进，揖逊之盛，喟然叹曰：三代礼乐，尽在是矣。盖谓其徒严整威仪，虽一食顷，未尝少懈，而吾儒序序之闻，或有时而乃不如也。学泉居士縁起于定来，佑昌国，每见海上诸丛林中，清规浄戒，执持坚固不同他所，与时俱迁，固不能不，纯公之叹，逰山之屐，矧敢倍法堂而着耶？是邦惟锦沙为甲刹，规模气象，与天童雪，窦相颉颃，又不特甲是邦而已，住持悦翁禅师浄怡，卓锡且七年，无世间心，同世行事，修漏补苴，撤小成大涂，暨丹艧周徧，而中外视始至，日益加庄严，而犹未惬也，顾从逰之荐广而香积之莫供，置斋料库，给以长生之本而资其息，虑干溢之不常而食，轮之莫转，置藏冰室，储其所售之直以为之备，作外山门，所以指修行之，路增髙海岸所以护常住之田，衣鉢是捐，成此利益安处，徒众大振，宗风吉祥之名，至逹天聼歳在丙申，防持圣防来自五云，猗欤盛哉，自有此山，得未曾有，故凡天龙鬼神之众，以及肖翘，动植之征，获被光宠，既与海狱，相为无穷矣。惟选佛之歳久弗治，随宜整葺，则有西扶东頽之患，遂发心誓缺，   更新之缺，资日积月累始，鸠工于丁酉之，仲春龙象，蹴踏欢喜赞叹，遂讫工，于是年之冬，孟眼前突兀，始若化城，轩豁靖夷，倍蓰于旧，牕牖帘帷，巾单床席，率皆新洁，无一阙遗，乃谒记于居士，将寿诸石以起，夫作任止灭者之膏肓，居士与悦翁为方外，契不得辞，为之言曰：我得佛心，证诸究竟，能以珍寳种种供养十方，如来旁及法界六道众生，此非吾竟中，补陀落迦紫竹林大士之言乎？悦翁悟，此能使身心二俱捐，舍身血骨肉与众生共故私财之不蓄，而斯堂之有成，夫岂若黄檗先师谓天台神僧为独知，自了者哉！前后三三来居此堂，如祗陀林一千二百五十，沙门闻钟声，同来食处，朝明夕昏，作何活计？一切惟心，万法惟识声闻初学，未能顿悟，妙明真心与善知识，聚散起止，念念不断，以思惟心生分别，识诸佛浄土，由此心识，罗刹鬼国，亦此心识，反复手间，天地悬隔，有心无邪，有识不蔽，是真佛子，是名善学，菩萨道者，试观世间醪醴膳羞，羶芗之味，众生啖之，如蚋饮醯，菩萨见之，如蛊毒药，笙簧，琴瑟靡曼之声众生听之，如雌下风，菩萨闻之，如涂毒鼓珠璧，锦绣髙明之室众生居之，如虱处鬛，菩萨避之，如荆棘林妻子眷属，纒绵之爱，众生恋之如蛾赴烛，菩萨厌之，如猛火聚，世间诸有毕竟，非实烦扰尘劳，无可贪爱，能令乐国成就苦海，能令善根增长恶业，凡夫见闻，发意勇猛，如何出家？受具足戒，剪除须髪着壊色衣舍菩萨，见作众生见心识颠倒，一念差别，饮蛊毒药，击涂毒鼔行荆棘林堕，猛火聚，皆其自作，非由外来，善哉悦，翁是于曩昔，圆通六根，谛观三业，生厌离想，杆劳忍，苦成大佛事于刹那顷心华发明海藏天宫，楼阁栏楯，龙翔凤舞，雷动风行，诸佛境界，一时顿现，从腐烂，处生光明，云从浊恶处作清，浄土善哉！悦翁无始宿债，应当酬毕，然而慈悲广大，有进无退，此则佛祖之所付嘱，悦翁勉哉！翁本台之仕，族舍俗受具，敌论宗乘领众主席，徧涉禅防，若金陵之开福，及安吉之天圣，皆作殊胜，如在吉祥，虽然，师开幻众，建立世界，我出幻语，遂成葛藤，若当来世，后五百歳有一居士，与一比丘逰行国土宴坐，宫摩挲，此石相视而笑，犹如转轮面，面相似了，如佛法无变异处，过见未来，平等不动，凡此堂中，诸禅衲子，如驾车牛，随机努力未悟，令悟未证，令证则建是堂者为十方，如来本起，因地不然，犹蠧米虫而坐鬼窟，月化日迁不脱迷，倍则居是堂者为负，悦翁三摩鉢提之修，甚可畏也，居士作是言：已顾悦翁曰：仁者其言也讱，余言得无费乎？翁画一图，指谓余曰：居士虽言而实未尝言，殆重见世尊，掌中摩尼珠耳，居士谓谁？潼川冯福京也，时大徳元年腊月八日记】。
田四十五顷十四畆
地六顷一十六畆
山七十三顷四十二畆
延福寺在富都乡之三都，旧名罗汉院，唐光化二年，僧法融所建往，宋祥符元年，赐寺额，寺有五百罗汉像，妥以杰阁寳祐五年，赵节使请以继善，衍庆为额。
田四十三顷七十八畆
地九顷五十五畆
山六十三顷七十七畆
万寿寺在富都乡之五都旧名，永福往宋建隆元年建，治平元年，赐今额寺，有秋荪，緑叶紫茎生于山，深林宻中名曰万夀香
田四十九顷三十二畆
地九顷五十五畆
山一百二十八顷四十三畆
兴善寺在州富都乡之溪口，名曰凤山，以山有凤舞之形，剏于往宋，治平元年，赐寺额，淳祐十年应叅政，请以教忠，兴善为额。
田八顷九十九畆
地五顷六十一畆
山二十顷六十六畆
回峯寺在金塘乡之，岑江往宋建隆元年，建赐今额，丞相王荆公尝到，有诗【见，名宦类】。
田六顷六十五畆
地七顷八十八畆
山十顷七十九畆
隆教寺在富都乡之七都汉，干祐二年，建后烬于火，僧清【缺，】度土奠基，迁于【缺，】屏大元混一，后住持行，圆重建选佛堂。
田十六顷七十八畆
地七十顷六十七畆
山二十四顷四十七畆
祖印寺，在州治东南寺，元在朐山，旧名蓬莱，晋天福五年建往，宋治平二年，赐今额，嘉熙二年，邑令余桂迁至此以接待寺，并而为一。
田三顷四十六畆
地五顷七十九畆
山十四顷七十六畆
保宁寺，在安期乡之马，秦山旧名保安，晋天福元年建往，宋治平二年，赐今额。
田七顷三十二畆
地四顷三十六畆
山十五顷五畆
潭石广福寺，在安期乡之二都，旧名崇夀往宋端拱二年建，熙宁元年，易名夀圣绍兴三十二年，赐今额田一顷二十五畆。
地二顷九十四畆
山四顷五十一畆
华云寺在蓬莱之朐山，旧名香兰，周显徳七年建往宋髙宗南渡改锡，今额郡人迂斋，楼公有跋石刻尚存，田三顷一十九畆。
地四顷三十一畆
山四顷九十四畆
普明寺在蓬莱岱山，古泗洲堂窣堵波二，以铁为之，世传阿育王所铸钱氏忠懿王寘之于此，往宋大中祥符中，赐今额。
地三十六畆
山三十三畆
资福寺在蓬莱之五都晋天福八年建
田一十一畆
山一十三畆
封崇寺在安期乡之桃花旧名资福，又名资国，周广顺元年，建往宋大中祥符三年，赐今额。
田四顷三十五亩
地一顷四十四亩
山八顷一十二亩
保安寺，去州东北，金塘乡之兰山，汉干祐二年，建田三顷，四畆。
地一顷二十畆
山七顷九十四畆
广福寺，在金塘乡册子山，与回峯寺隔一渡，剏于往宋，治平间，赐额夀圣淳祐改名广福。
田七顷三十九畆
地八十五亩
山十顷五十九亩
翠萝寺在金塘乡之，海西成于唐，开成废于防，昌往宋建隆中，锡以铜钟，吴越国受封奉国，又镇以铁塔寺，一名金钟。
田四顷五十九畆
地二顷二十八畆
山六顷九十三畆
化成寺在金塘，乡之烈港，旧名罗汉，汉干祐元年建往，宋治平二年，赐今额。
田一顷五十六畆
地二顷二十九畆
山二顷十二畆
普济寺在金塘，周广顺元年，黄檗山僧神静开山，名山门院，往宋治平二年赐额。
田一十三顷十七畆
地三顷六十九畆
山八十九畆
梵慧寺在金塘，唐咸通间，建汉干祐二年名夀圣往宋开寳二年改名超果，治平二年，赐今额有佛殿记，临川侯晏敦复撰，时建炎辛亥也，晏公咏方文梅诗，挜槛欹檐一，古梅防畨，有意唤春回开花，自许清香，入布叶不容，炎暑来日射，冷光侵几案，风摇翠影，锁莓苔游蜂，野蝶休相顾本性，从来不染埃。
田二十八顷四十畆
地二顷三十七亩
山十六顷四十四亩
超果寺在蓬莱乡之岱山，旧名资福，晋天福二年建往，宋治平二年，赐今额，叅政楼公，钥有记【明，有邑曰定海，去郡一百里，而近山横海，中名蛟门，潮汐之所吞也，出门则为巨浸，便风乘潮而后至，昌国逺矣岱山名蓬莱乡，其去县若县之去定海也，则益逺矣山有僧庐，自古晋天福二年建于髙亭岭下号资福，困于冦钞，不寕厥居岭，西有白峯，尤为秀拔，林樾苍润，时有白雾防其巅，人以为福，地皇朝乾徳四年徒焉，茅茨艸剏，仅合数楹，治平二年，明堂恩改赐今额，四年，惟吉始建大殿，法堂丈室，绍兴初，慧实増葺之，遂得茍全，歳久腐败相寻，一殿之殆不足蔽风雨，淳熙十禩如一来主是刹，喟然曰：地虽僻，乃吾徒所宜居室，虽壊若一日必葺磨以歳月尚庶防乎有成，当尽吾力以聼縁法失，今不为后不复可为矣。勤笃从事，不惮寒暑，以次修立，増广旧规不及十年院，以告偹外严，三门傍翼，两庑堂以处僧殿以覆藏，下至庖湢，举撤而新之，轮奂俱美，道俗称叹，一尝听学于延庆者，因深器之，举以居此，人徒知其有得于教乘，不知其才具，又足以办此也。盖以因为知人，当天福时，有主僧恵诜于髙亭西请海涂为田，崇宁，政和间，仲章复因为马乳山，大谷之地，遇上熟，才足以支半歳，近又得寺僧惠兴捐鉢盂，募众縁一力经营庄成，遂卒歳之朢乡之士民欢喜和，防相与言曰：吾乡邈然海山中，他处佛室相望，补陀孤絶又去我不逺独此山未有为众植福之所，今一公作此殊胜，悦若化城，且又有以饱其徒，是皆可书也，前既不得如天台，章安诸公为之倡，茍无以纪之，其何以传不朽，乃摭邑之图经，考院之契，劵详建立迁徙之由，因国仲观之，光求记于余，仲观乡之善士也，其母与吾母俱王出，少同研席，实兄事之，尝寓是邑，又与一厚，余亦喜一之能有成，兴克佐之，故并为书之，以告来者，绍兴三年，清明朝请大夫，太府少卿兼玉牒所检讨官，楼钥记】。
田五顷二十五亩
地二顷四十七亩
山六顷九十六亩
宫观
道隆观在州之南，奉东岳行祠往，宋敕观额，建炎间，金人入境，以斧斫殿柱为血流，金人乃亟遁去，一境生灵，借以全活，观旧有金阙，寥阳寳殿前忠定史越王尝赋临江僊词云：试凭阑干春欲暮，桃溪防防胭脂故山凝望水云迷数堆，苍玉髻千顷，碧琉璃，我本清都闲，散客蓬莱，未是幽竒明朝归去鹤齐，飞三山乘，缥缈海运，到天池庚午岁，阁以风雨圮之，观之外，植门榜曰：蓬莱福地，田一百余亩。
地一百亩
山五百亩
东岳行宫在道隆观三清殿之后
文昌宫在州东学之侧，往宋咸淳五年，邦人士剏建以祠事，梓潼帝君，为其司桂籍而主斯文也，恒产系于贡士，庄内拨。
田一十三亩一十六歩
地三亩
真武宫在州治之南
岱山东岳行宫往，宋宣和间道者，徐浄超募縁以建有田数亩而已。
祠山行宫附祖印寺之右
蓬莱集仙道院，在蓬莱乡之朐山，至元【缺，】 年是乡之士李心，道剏建以为一乡祈祝之地。
庙宇
惠应庙见前城隍
隋帝庙在洋山，大海中，唐大中四年，建黄洽记云：海贾有见羽卫，森列空中者，自称隋炀帝神游此方，因宇而祠之，或谓神逰之説不经陈棱，伐流求国，庙于岱山，因其臣而祀其君如长沙，祀定王而并祀髙文二帝之意，往宋建炎四年，车驾幸海道，以炀帝不可加封，特封其二妃为惠妃，顺妃，夫人为明徳夫人敕藏于庙，复刻诸石，嘉定十七年七月，郡人防斋，袁甫记。
徐偃王庙在州东，地名翁浦，俗呼为城隍头，十道四蕃志云：徐偃王之翁洲以居其址，今存按史，载偃王之败北走，彭城武原东山下以死，疑非此海中，而韩文公为衢州庙碑，乃记，或者之言曰：偃王之逃，战不之彭城之越城之隅，弃玉几砚，于会稽之水，则十道四蕃志可信矣。
关王庙在州城之东
陈大王庙在蓬莱乡之，岱山王讳，棱姓陈氏，【缺】长威，隋大业中，航海伐流求国，俘斩颇众，事见隋史，庙记云：一夕风雨如晦，海潮奔涌，有巨石浮潮而上，岱山场，亭户莫【缺，】者负至数里，竪其石于墩上，若有神物，慿之称曰：吾隋朝陈将军也，语毕罔然，如闻空中隠隠有甲马声，逾时不絶乡民聚观撼之，莫能动，因异其事，即其地而庙焉，一境之人，惟神是赖，雨以时疵疠不作，遂请于朝，赐英感庙额，时往，宋庆元元年也，淳祐九年进士，周毅夫述侯之隂功率人士诣府，以白加进爵，其词曰：【敕庆元府昌国县岱山镇，英感庙神，朕闻海上神山，烟霞缥缈，为灵异所宅，昌国相望，蓬莱而岱山固非寻常岛屿也，尔庙食兹土，御灾捍患事迹，暴着旧矣，迩者雨旱魃于一区，风冦帆于半夜，閧市之，民赖以缺， 庸，非尔力哉？部使者以闻，宜启缺 ，特加徽号，尚思灵济之义，以庥我民，特封灵济侯】。
黄公祠在东海中下沙，晋天福三年建，旧图经虽有之，其实未详，按晋贾充问，会稽于夏统，统曰：其人循循，有大禹之遗风，太伯之义，逊严光之抗志，黄公之髙节而会稽典録亦称人材，则有黄公洁，已暴秦之世，然则四皓之一也，至西京杂记乃曰：东海人黄公，少能幻制，蛇虎尝佩赤金刀及老，饮酒过渡，有白虎见于东海，黄公以赤刀厌之，术不行，为虎所食，故张平子西京赋曰：东海黄公赤刀奥祝，冀厌白虎，卒不能救，挟邪作蛊，于是不售，按据不同，今两存之。
烈港庙在金塘之烈港，乃广徳张王行祠也，往宋绍兴二十年，都巡检使李全建。
昌国州图志卷七
昌国州图志后序
昌国州志成，于是乡儒而耆者之编，视旧志寓详于约有是事，则有是辞，凡异时荒唐缪悠之载，悉皆删去，而其良法羙意则谨书之，子曰：殷因于夏礼，所损益可知也；周因于殷礼，所损益可知也；猗欤盛哉，圣朝本三代之仁，是用车书，混一统纲，制度以渐举行，观是集者，亦粗可知是州之所损益也，志之成实，达噜噶齐阿噜【缺，】之力皆可书，戊戌之，秋八月告朔，冯福京跋。