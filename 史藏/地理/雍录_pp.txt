钦定四库全书     史部十一
雍录         地理类七【古迹之属】提要
【臣】等，谨案雍录十，巻宋程大昌撰大昌，有古周易占法禹贡图，説演繁露北，邉备对诸书，皆别著录是编，考订闗中古迹以三辅黄图唐六典宋敏求长安志，吕大防长安图记及绍兴秘书省图，【案书中称阁图者，即秘书省图，】诸书互相考证于宫殿山水，都邑皆有图有説谓三辅黄图由唐人增续，初非亲生，汉时目覩汉事，故随事立辨，不以其名，古而不敢置，议长安志，最为明悉，然亦时有驳，复吕大防图凡唐，世邑屋宫苑，已自不存，特其山川地望，悉是亲见，今故本而言之，若与古记不合，亦复订正，其参校，亦可谓勤矣，今考其书，如函谷闗叅都邑之中，太子宫序职官之次，地圗之后，忽列书目数条，都邑之前，突出山名，一处骤然，寻之不得，端绪体例，稍为丛襍，又西京旧地金石，至繁乃自猎，碣以外罕登记载：亦未免于疎漏，然其搜罗既富，辨证亦详，在舆记之中，固为最善之本也，明代陜西诸志，皆号有法，其亦以是数书者在前欤？考大昌之时闗中已为金土而隔越，江表为隣国著书，殊为无谓，葢孝宗鋭思恢复有志中原，大昌所作北邉备对一书，即隠寓经畧西北之意，此书犹此志焉耳。第五巻中特剏汉，唐用兵攻取，守避要地，一图其图説多举由蜀入秦之迹，与李文子蜀鉴所谓由汉中取闗陜者大防相合，其微意固可见矣。乾隆四十三年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
雍録巻一      宋 程大昌 撰
五代都雍总説
汉，隋，唐皆都，渭南虽位置，稍有迁改，而相去不逾二三十里，尚易攷矣，若夫周秦两世，自初兴以至迁灭，屡东屡西，不常厥邑，若但循世次，地望泛而言之，则先后纷纭，亦与散在史册，无异予，于是立渭为经而取两代都地，随列渭旁，人能并渭，以推其方，而关雍地，望如指诸掌矣，渭之源，出陇西，鸟防同穴山稍东，则受秦水，秦水者，天水郡水也，秦始封在此也，故曰西垂也，又东则大散关水入之，又东为陈仓县，秦文公于此得寳鸡故又为寳鸡县也，及至武功县，则受斜水矣，褒斜二水，介衙岭而分南北，此之斜水，即二水之北派也，斜迳武功而东，入于渭也，又东为斄县，即后稷始封之斄，斄即邰也，所谓有邰家室者，是也，又东迳雍县【，翔府天兴县，】秦恵公之故居祈年，槖泉皆在是也。又东为雍县城南，则秦徳公居焉。秦，汉五畤，皆在其地也，【五畤，详在后】，又东合漆水，为岐水太王，立都渭北，而兼跨周原，故合两地而称岐，周也，【详见周都，岐周下】，又东迳槐里县南，即周懿王所都也，古名犬丘，则为畜牧之地耳，至秦改名废丘，以示周世，不复兴也，项羽所立三秦，此为雍王，章邯之国也，废丘对东，则涝水自此入渭矣，而秦之上林包涝水而对废丘，故水经谓为上林故地也，其曰故者，秦旧也，以别于汉武之所广也；渭，又东则受丰，水丰旁，即周文王所都也，又东北行，则汉便门桥，横亘其上，此时渭方自西南来，未全折东，故便门桥，得以横絶而径逹兴平也，【武帝造茂陵于兴平，兴平，即废丘，槐里也，此桥趋茂陵为便也。】又东，则为鄗水镐，即周武王之都，盖与丰都东西对立也，又东迳磁石门者，阿房之西门也，【见水经】又自此门东行，始与阿房南北相对，故知此门当在阿房之西，不当在阿房之北也，又东迳汉渭城之南，即秦咸阳矣，【唐咸阳县在秦都西三十余里，】秦之咸阳，孝公所都也，在汉长安西北角，故汉书纪髙帝项羽自霸上，而入秦都，皆曰西上，咸阳也，惟元和志则曰正东，维南，是为雍州，则东多南少也，志葢审言其详也，【并用水经参以它证，】汉都长安，其城在渭之南，而咸阳之东南也，隋都亦在长安，实汉城东南十三里，隋文名其城为大兴城唐髙祖因之遂以为都，凡其宫，朝城市悉用隋旧。第稍更易，故名而巳，唐之都城，先统于雍州，京兆府最后，始名上都也髙宗时于大兴城之北，东别建大明宫，故号东内，而大兴城，遂名西内也，西内即唐太极宫也。别有兴庆宫，在太极东南角，又名南内也。
总叙雍
禹贡黑水，西河惟雍州，言雍州之境，西南则包黑水而东，距冀河也，冀河龙门河也，尧都，冀州龙门河，正在其西，故曰西河也，【详见禹贡论，】黑水逺矣在唐为小勃律以及交，广，皆是若流沙，则又出葱岭之西也，予之此録专以五代帝都为言，凡五代帝都，其在禹贡雍州之境，才十之二，三耳而予全，举雍名者，如尧都平阳，而遂该括全，冀名以兾方，非失实也。秦尝名其都为雍县，唐尝名其州为雍州，皆本禹贡也，雍壅也，四面有山，壅塞为固也。
关中
潘岳关中记曰：秦西以陇关为限，东以函谷为界，二闗之间，是为关中此説未尽也函关，固秦所立矣，而州之散关，【周尹喜，尝为令】，陇西之陇闗商州之武关，原州之萧关，蓝田之峣关，【蓝田县，即蓝闗也】其名，皆已先秦而出，秦又自命其国土以为关中，则凡地在四关之内者，皆当系关以为之名也。若专指函谷一闗则不该矣，故顔氏注髙纪曰：自函谷关以西，縂名关中，而徐广注，项羽关塞之，语曰：东函谷，南武关西散关北，萧关其説是也其他如大震，关之在陇州瓦亭关之在原州，骆谷闗之在盩厔，子午关之在长安，蒲津关之在同州，华阳闗之在洋州，虽建置，皆在秦后至，其设险守国，而命之为关，则凡此数者，皆当在数也。故潘岳所记，不如顔徐二説之该也，其曰关者陪土束隘，中立之门，晨啓而莫闭之也。孟尝君诈为鸡鸣，以误闗吏门开，乃始得出髙祖不纳它军，已而英布攻破之，汉世函关门牡又尝飞而它逸，则固明有扉阖，而夫形容关门之状者，至曰：天形如疋练，则其规制可见矣。不与壁垒，同为一制也，终军入闗得裂布帛，问此何为？曰：为复复者，回时以半帛合符为信也，然则初从此闗得帛而入，他日出闗又持此帛为验，则是元自东入者，不容西出也耶？
三辅剏置
三辅黄图曰：三辅者，主爵中尉及左右内史，武帝改曰京兆尹，左冯翊，右扶风【，地理志，武帝建元六年，置左右内史，】共治长安中，是为三辅郡，皆有都尉，又曰：京兆在故城南，尚冠里，冯翊在故城内，太上皇庙西，扶风在夕阳街北，此其廨治之所也，至百官表顔师古注引黄图，则曰长安以东，为京兆，以北为左冯翊，渭城以西，为右扶风，则三辅分境之详也，武帝展拓上林东方朔，曰：如天不为变，则三辅之地，尽可为苑，何必盩厔？鄠杜乎？案朔所谏，尚在建元年中，而三辅立名，乃在六年，朔不应得以预言，此必史家追为之辞也。师古曰：中尉及左右内史，则为三辅，不必京兆，冯翊，扶风此説盖强加防饰焉耳。即顔序自谓不肯攻击本文者，皆此类也。唐通以关内道为畿内而中，置京兆府，立尹以治之，城中立两县，自太极宫前，朱雀门外至啓夏门内中分通衢，以为县境，其东则万年而西，长安亦放汉也。
三辅黄图
今世所传三辅黄图叙载，汉制特详，最为要书，而其间有与正史不合者，如武帝思子宫在湖，湖渭南也万嵗宫在汾隂汾隂河东也而圗，皆以其宫诸甘泉，甘泉自在渭北，此非明误耶？甘泉有三，惟鄠之甘，则与湖县俱在渭南，而鄠之与湖中隔都城，不相附缀，则其误晓然矣，其次晋灼所引谓为黄图者多，今书所无，虽今书亦自明，引某説本诸旧图也，则今书固非古书矣，于是渐台，彪池髙庙元始祭社稷仪，今书皆明言，祖本旧图也，又有引顔师古语为据者，师古唐人也，汉世安得预引而言之，又尝命槐里为兴平，兴平之名，乃唐至徳二年所改又在肃宗时也，然则今图盖唐人增续成之，初非亲生，汉时目击汉事者也，故随事必当立辨，不可谓其名古而不敢置议也。
唐六典
唐世制度，凡最皆在六典，或云，书成，不尝颁用，今案防要则牛僧孺奏，升谏议为三品，用六典也。贞元二年，定着朝班次序毎班，以尚书省官为首，用六典也。又其年窦叅论祠祭，当以监察涖之，亦援六典也，此类殆不胜述，何以遂言不尝颁用也草制之官，毎入院，必首索六典，则时制尽在焉故也。其书葢张九龄之所上，而李林甫之所注，今其巻首直冠林甫之名而九龄，如无预惟防，要能言其以曰开元二十七年，中书令张九龄所上，则其书成于九龄为相之日矣，然于其间有异，九龄二十三年已罢中书令，而林甫代为之，则注成而上，或在二十七年而书之，进御当在二十四年也。
长安志
长安志者，本朝宋敏求所着也，古有长安记矣，至此改记为志，明非一书也，宋氏家多书，如宫阙记，宫阙疏关中记庙记三辅黄图三辅旧事，皆所采据矣，而制度因革，则多本诸图经图经，又皆本之，梁载言十道志也，李吉甫元和志比宋志则差略，然宋氏专记关雍，而关雍之在元和志，仅居百一，其详略，自当不侔也。凡求关雍曲折者，宋之此志，引类相从，为明悉，然而细细较之，亦不免，时有駮复也，且如曲台，既入未央，而又入诸三雍，是分一为二矣，长门宫，在都城之外，长门亭畔，而列诸长信宫内，则失其位置矣，诸如此类，岂可茍随无所可否也？况宫殿苑囿也者，又多空存其名，中不着事，则亦无可寻绎矣，予之此録采用宋志为多，若其有凡而无事实，则亦不敢輙削，今姑序列其总，如一宫一苑，第书某宫何在？某苑何属错列？以成一图，使人可以案方求地，而其中馆殿池籞，须因事可以发挥，则别主正史，而附旁言，以究其説虽有据而直列，古书本文，无可辨正，则亦不以入録，恐其赘也。
五代城苑宫殿
吕图阁图
元丰三年，吕大防知永兴军，检案长安都邑城市宫殿故基，立为之图，凡唐世邑屋宫苑，至此时，已自不存，特其山水地望，悉是亲见，今故本而言之，若与古记不合，亦加订正，其称阁图者，即绍兴秘书省本也。
周
邰【不窋城】
后稷都邰，【邰与斄同，】在京兆府武功县，县距唐都之西一百四十里，【已后凡云，府者皆唐都，京兆府也，夫唐府不容，可该歴代矣。然而汉都在长安乡，唐都在龙首原，各以时语，名之本无定号，今既本元和郡县，以言古事，必主唐制，乃有的地可求，他皆放此，】后稷始封于邰，诗曰：有邰家室是也，元和志曰：邰在渭水之南，汉郿县地也，县西南二十二里有故斄城，又有后稷祠，姜原祠，其裔孙不窋，奔于戎狄，唐庆州东南三里，有不窋城，葢州古为夷狄所据也。
豳
公刘自庆州徙都于邠，邠州新平县，即其地也，在唐都西北三百里，汉匈奴传曰：夏道衰，公刘失其稷官，变于西戎，邑于豳，师古曰：今豳州，是其地也，凡笃公刘，一诗所叙，取材治屋，积食除戎，以立久计者，皆此邠也，至太王为狄所侵，不忍用人于刃，则避邠而去，转至岐下也。邠豳，字同，孟子之叙去邠，不用豳字，开元十三年，概改古文以为今文，又特诏书豳为邠，故豳为唐邠州也。
自邠迁岐
邠州在岐州西北二百五十余里，而邠南一百三十里，是为奉天县，有梁山焉，秦始皇之梁山宫，正在其地，即太王去邠所逾之梁山也，非禹贡治梁及岐之梁山矣，渭水在梁山之南，循水之西，而上可以逹岐，故诗谓率西水浒，至于岐下也，古皆乗车此曰走马，恐此时或已变乗为骑也，晨即走马西上，不暇驾车，足以见其避狄之际，廹遽甚矣，太王既已至岐，则遂营宫室，殖材木，全富庶教，皆有规模矣，王季从而慿效焉，故诗曰：帝作邦作对，自太伯王季书曰：太王肇基王迹，王季其勤王家，我文考文王，克成厥勲，葢周之王业，始于太王而成于文王，故易谓王用亨于岐山，而诗谓文王之兴，本由太王也天作之诗曰：太王荒之文王，康之亦皆主，太王以言创垂也，文王之在岐也，有鸑鷟来鸣其地，周人以为已瑞，故岐山县之山名，皇堆也，孔子恨其生之不辰，故曰：鸟不至，吾已矣夫！而周公亦曰：耇造徳不降，我则鸣鸟不闻，矧曰其有能格，然则周人信尝以为瑞矣，顾黄霸以鹖鸟为神，雀马徳儒以孔雀为文鸾，则欺罔耳，然而巢阿阁仪，九韶固足以表盛治，而夏商无之，亦不，其为帝王也，则有固不必诋而无，亦不为阙也。帝皇之世，河洛皆出图书，而商周无之，岂以不足为劣也。
岐州岐山岐水
太王都岐周，岐周在，翔府西五十里，翔府东。至唐都三百一十里，是岐周之地，在唐都西三百六十里也，渭水至雍州岐阳县，【即汉之杜阳县，】与漆水，杜水三者，合防于一而岐水，本名未改，故仍称岐水也，岐水之北，有岐山焉，太王所邑也，邑在岐水之北，岐山之南，古语山南，为阳水北为阳，故诗曰：居岐之阳，在渭之将，而后世又名其地以为岐阳也，葢山水皆可名阳也，岐水之南，有周原焉，诗谓周原膴膴堇荼，如饴者是也。太王初基，必以岐山之下地差狭少，不能容众，故跨渭而南，兼据周原，以广其聚也，后稷初封于邰，至此，始改号周，故孟子曰：文王生于岐周也，文王之生，既在岐周，则自太王以及王季，皆居岐周，不尝它徙也，水经曰：岐水又南五十里有邵亭，邵亭者，邵公采邑也，又有周城，周城者，周公采邑也，皆文王时所封建也，文王必尝得命于商也。
丰【毕郢】
文王都丰在鄠县，县在府西南六十五里，长安志曰：丰水出终南山丰谷，自鄠县东行，至咸阳而向北，以入于渭，禹贡谓导渭而东，防于丰者，其水派然也，史记曰：文王伐崇，侯虎而作丰邑，崇国在秦，晋之间，葢龙门河之西也，伐崇之后，自岐迁都于丰，故丰水之西，有丰宫也，长安志曰：其宫今在鄠县，灵台灵沼，灵囿皆属其地也，台沼囿，诗人皆尝颂其灵矣，而不载其制，今无可攷，独灵台遗址，至贞观尚在，故魏王泰括地志曰：辟雍灵沼，今悉无复处，惟灵台立髙二丈周回一百二十歩也，诗曰：丰水东注，维禹之绩，丰源发南，而其末流投北入渭，未尝东也，其曰东注者，渭正流东，丰已入渭，则遂与之俱东也，书曰：泾属渭汭，漆沮既从，丰水攸同，非漆沮先已入渭而丰水，始与之同也，皆要其首末而槩，为若言也，武王继文虽改邑于镐，而丰宫元不移徙，毎遇大事，如伐商作洛之类皆歩自宗周而往，以其事告于丰庙，不敢专也，鄗在丰东二十五里，故既可歩徃又可朝发，而即至也，【徐广三辅决録】左传曰：康有酆宫之朝，则康王虽仍都镐，而其受朝仍在丰地，是亦循武王宗丰之意也，元和志长安志，皆谓王季迁都栎阳，此其説本出周书也，曰：惟王季宅于程，程在安陵，北【安陵，恵帝陵在咸阳县东】，或者以程为郢，又近栎阳，故有王季改都之説然孟子明曰：文王生于岐周，卒于毕郢，若王季既已去郢，则文王之生，安得而在岐周也，其曰卒于毕郢，却恐文王之没适在毕郢，则不可知也。周公在丰将没，欲葬成周公薨，成王葬于毕，孔安国曰：成王不敢臣，周公，故使近文武之墓，墓在毕也，以事揣之，文王之卒，在毕，故亦在毕也。毕郢连称，必是同在一地，或者因以郢为文都，恐未然也。
镐
长安志曰：镐水出镐池在长安县西北十八里，水经注曰：镐，水上承镐池于昆明池北，武王自丰徙都于镐，相去二十五里，诗曰：考卜维王，宅是镐京，惟正之，武王成之，又曰：武王能，广文王之声，卒其伐功，周之大统，至镐而集，天下宗之故，镐京，又名宗周也，诸家皆言自汉武帝穿昆明后，镐京故基沦入于池，无复可究，独梁载言十道志曰：镐池，一名元阯，在昆明池北，始皇毁之，诗曰：彪池北流，浸彼稻田，则似别有一池，名彪，故水经曰鄗水北流，与彪池合也，若毛公所传则异矣，曰：彪流浪也，而世传以为水名，葢疑不当有镐池，而又有彪池也平隂道中山反，璧曰：以遗镐池君者，指武王都镐而言之，葢借伐纣之义，以警秦也。
秦
秦都世次
史记秦纪舜赐栢翳姓为嬴氏，在西戎，保西垂，其后造父为周穆王御封赵城为赵氏，非子居犬丘，周孝王使主马于汧渭之间，马大蕃息，遂邑之秦，【徐广曰：今天水陇西县秦亭也。】至周宣王时，秦仲始大，有车马礼乐，既而为西戎所杀，其子破戎有功，遂并大骆地及犬丘，【即废丘，槐里县】，封为西垂大夫，及周豳王为犬戎所弑，防公救难，有功，平王避戎，东徙洛邑，遂举岐以西，封爵防公，防公立西畤，伐戎，至岐而卒，文公居岐为鄜畤，【徐广曰：鄜县属冯翊，】收周余民而有之，其疆土至岐，遂以其地献周得陈寳【在翔，寳鸡县】寕公徙居平阳，【徐广曰：郿之平阳亭】徳公居雍城，【雍唐之，翔府天兴县，东至唐都三百一十里，徐广曰：今县在扶风】献公城，栎阳徙都之，孝公作为咸阳，筑冀阙而都焉，地在渭北，而其方则长乐宫，西北也，献公四年，为周烈王之二年，是时孝公已生，周太史儋见献公曰：始周与秦国合而别，别五百载复合，十七载而霸王出，韦昭曰：周封秦为始，则谓秦仲也，五百载，谓从秦仲至孝公强大，显王致霸与之亲，合也，徐广曰：从此后十七年而秦昭王立，阚骃曰：谓昭武王霸至始皇而王天下。
秦宫杂名
秦先世居邑数迁，故其宫殿散在闗中者多固尝居之，不皆可以名为离宫也，文王萯阳宫在鄠县，昭王棫阳宫在岐州，扶风文王西垂【，不知何属，】武公平阳宫，在华山下，橐泉宫祈年观在雍县【，或云一宫水经有辨在后，】太后虢宫在岐州虢县庙记曰：在城外，始皇本纪，谓在雍也歩髙宫歩夀宫皆在新丰，长杨宫射熊馆，青梧观五祚，观皆在盩厔，【黄图，】防王芷阳宫在霸上，【水经】。
祈年宫【槖泉宫穆公墓】
郦道元注水经曰：雍县中窂井，【音劳，与牢同】，秦恵公之故居，所谓祈年宫也，孝公又谓之槖泉宫，据郦此言，则是恵公所都，雍县有祈年，至孝公命为槖泉，名虽两出，其实一宫也，郦又案，地理志知其地皆属雍县，又引崔骃之言曰：穆公冡在槖泉宫，祈年观下，又从而辨正，其失曰：刘向固言穆公，葬无丘垄处矣！恵公孝公，并是穆公继世之君，子孙无由起宫于祖宗之坟陵也，以是推之，知二证之非实也，予推郦此言，则是祈年，槖泉皆在恵，公雍都而亦不知何人所建？独汉书曰：祈年宫，恵公所起也，黄图祈为蕲，且曰：穆公所造庙记曰：宫在城外，而始皇本纪，则曰在雍，皆以世逺难究其的也。
咸阳
秦都咸阳，在府西，防北四十里，本杜县地也，至唐咸阳县，则在秦都之西，二十二里，名虽袭秦地，非故处矣。古语，山南曰阳水，北曰阳阳，日也，日出天东，景斜射，凡山之南面水之北，厓皆先受照故山以南为阳水，以北为阳，秦之所都，若槩举其凡则在九嵕诸山之南，渭水之北，名为咸阳，其不爽矣，若细细推求，则秦之朝，宫苑殿固在渭北，而秦都实跨渭水，跨渭则兼据渭南，不得名，为咸阳矣。史记黄图，元和志皆曰：始皇都咸阳，引渭水贯都，以象天汉，横桥南度，以法牵牛，此既可见，渭之兼在都南矣而犹谓山水皆阳者，本秦之朝市，宫苑多在渭北，而揔命名以此也。于是史记水经凡序，长乐悉以其地，系之咸阳，而于甘泉阿房，亦自明命，以为咸阳之，前殿也，则咸阳之名，又尝兼逾渭南也，此又不可不知也。
冀阙
孝公改都咸阳，筑冀阙，其曰阙者，必古象魏矣，而何以标名为兾也，案史记孝公，十一年衞鞅围安邑，降之，十二年作兾阙，兾者兾州也，安邑即冀州之邑也，冀之为州，尧，舜；禹，皆尝都焉，今此孝公已得兾州而作兾，阙其必放古阙存者，而剏立此名也，秦之诸君，皆尝非古以自是矣。而始皇之都南，跨渭水者，亦慕文武之丰，镐也，则冀阙之，名之制，或亦放古为之也，秦本纪曰：秦毎破诸侯，写放其宫室，作之咸阳北坂上，则兾阙也者，亦其写放宫室之一欤。
渭北宫殿
孝公都咸阳而始皇因之初时所造宫室，多在渭北，毎破侯国，即写放其宫室，作之咸阳，北坂上【，徐广曰：在长安西北，汉武帝时，别名渭城坂，即九嵕诸山麓也，】以所得美人钟鼓以充之，至三辅黄图则曰：秦毎破诸侯，彻其宫室，作之咸阳北坂上，则恐无此理也，诸侯宫室絶有逺者如燕如楚地，迂水逆，岂可以彻移使之入关也，若曰写放为之，则有理矣，如兼六国车乗而大驾遂为八十乗是其所得，写放者也，故当以史记为正也，贾山曰：秦起咸阳而西至雍离宫，三百钟鼔帷帐不移，而具后及汉世宫在渭北，而存者惟兰池，林光梁山为最显，而望夷云阁亦皆不存，则必为项羽所火矣。
阿房一
始皇既并天下狭小，先王宫庭，三十五年，别渡渭南，立上林苑中，建阿房，阿房也者，名其用，则曰朝宫名其方，则曰前殿，言其髙广之制则曰：上可以坐万人，下可以建五丈旗，庭中可容十万人，记其绵亘，则阁道八十里，直抵丽山人，行桥上车，行桥下也，然而名为朝宫，而朝者来自何方？则所不载，独有磁石门者，以磁石累门，期以吸胁，胡人隐刃，名曰却胡门，此即北入之门矣，审求其地，则在镐水趋渭之处，故水经主汉城，而命其方，则曰此阿房之西门矣，若自主阿房而命之，则当曰北门也，黄图曰：宫秦，文王所造，史记直云始皇也，然攷首末则始皇之世，尚未竟功也。二世曰：先帝为咸阳，故廷小，故营阿房，为室堂未就，防上崩，罢其作者，复土郦山，郦山事大毕阿房弗就，则是章先帝举事过也，复作阿房宫，如始皇计，二世既复举役，而周章百万之军，巳至戯水，乃赦郦山，徒使往击之，此时始皇陵既已复土，则丽山所发之徒，乃其留治阿房者也，则是胜广巳乱，而阿房之堂室未竟也。至于阿房名义，则史无明载黄图，汉书又有阿城之名，与之杂出，师古曰：言，殿之四阿皆为房也。长安志曰：一説大陵曰阿，言其殿髙若于山阿为房也，又曰：以其近咸阳，未有名，故且号阿旁，阿近也，史记曰：阿房宫未成，成欲更择令名名之，故天下谓之阿房宫，此数説者皆无定指，予独谓以史记之说为近也，二世固曰：先帝营阿房室堂未成，则四旁有殿已立，址而未有堂室也，夫廊庑则内拱堂室者也，室堂则中乎廊庑者也，为如许大宫，而揔名以房，则是室堂未就，名又未立，姑以房名也，则史记谓宫成而别，择令名者，语与事合也，夫四阿皆已为房，而中无室，堂则八十里，阁道，是谓四阿之房矣，约其命役先后，则其序亦畧可言也未为屋，先为城，城成而人呼名阿城也，城始为廊庑，而未暇立殿，故终名阿房，皆纪实也，东方朔传释阿城者，曰秦阿房宫墙璧崇广，故俗呼阿城也，长安志曰：阿房三面有墙，南面无墙，周五十里，崇八尺，此即阿房屋已不存，而余墙尚存者也，汉吾丘夀王举籍阿城以南入之上林，则又单称阿城，不言阿房，是或楚火，后屋不存，而城在也，唐髙祖初取长安，太宗自阿城入，则阿城也者，久已转为地名矣。
阿房二
杜牧赋阿房，其意逺其辞丽吴武陵至以王佐誉之，今用秦事参攷，则其所赋可疑者多，其叙宫宇之盛，曰：覆压三百余里，隔离天日，按始皇纪作阿房，在三十五年，周驰为阁道，自殿下直抵南山，据地里而约计之，自渭水而南，直抵南山，仅可百许里，若从东西横计之，则自鄠杜，以至浐水，亦无百里，安得葢覆三百余里也及其叙嫔妃之盛，则曰：王子皇孙，辇来于秦，为秦宫人有不可得见者三十六年，此又误也。始皇立二十六年，初并六国，则二十五年前未能尽致，侯国子女也，安得三十六年，不见御幸也耶？按本纪曰：秦毎破诸侯，写放其宫室，作之咸阳北坂上，【即渭城也，】南临渭，自雍门以东至泾，渭殿屋，复道周阁相属，所得诸侯美人，钟鼓以充入之，则宫室嫔御之盛，如赋所言，乃渭北宫宇中事，非阿房也，阿房终始皇之世，未尝讫役，工徒之多至数万人，二世取之，以供骊山，未几，周章军至戏，则又取此役徒，以充战士，则是歌台舞榭，元未落成，宫人未尝得居也，安得有脂水，可弃而涨，渭以腻也，其曰上可坐万人，下可建立五丈旗者，乃其立模期使及此，而始皇未尝于此受朝也，则可以知其初，橅未究也，而牧皆援渭北所载，以实渭南，岂非误欤？
<史部,地理类,古迹之属,雍录,卷一>
<史部,地理类,古迹之属,雍录,卷一>
龙首山龙首原
汉长安城在龙首山上，周丰镐之东北也，龙首山，来自樊川，其初由南向北行，至渭滨，乃始折转向东汉之未央，据其折东髙处以为之基，地形既髙故宫基不假，累筑直出，长安城上，张衡西京赋曰：防龙首以抗殿，抗者引而髙之之谓也，水经关中记及三秦记所载，形势畧同，且曰：此山长六十里，头入渭水，尾逹樊川头髙二十丈尾渐下，可六七丈，色赤，旧传有黑龙从南山出，饮渭水，其行道，因行成迹也，用此推之，则此山并渭折东之地髙于初出樊川，时也，汉世既防其上立，未央宫矣。而其山势尚且东，趋亦皆髙出平地，唐大明宫，又遂防其趋东之陇以为之址，故正殿之名，含元者髙于平地至四十尺也，若夫此山，方发樊川，而未及折东也，其北行之势，垂坡东下，以为平原，是为龙首，原也，【其分枝为六坡，处约在汉长安城南，】原有六坡，隠起平地，隋文帝包防六坡，以为都城，名曰大兴，以其正殿，亦名大兴，大兴殿所据，即其东垂之坡，自北而南第二坡也，【详见六坡下，】从平地言之，则坡陁而髙然不能贯山以为之髙是故命其原以为龙首原也，【见六典，】唐髙祖太宗建都，因隋之旧，无所改剏，特取宫基，故名而易之耳至髙宗已染风痹，恶太极宫下湿，遂迁据东北角，龙首山上，别为大明。一宫自丹门，北则有含元殿，又北则有宣政殿，又北则有紫宸殿，此三殿者，南北相沓，皆在山上，至紫宸，又北而为蓬莱，则山势尽矣，故可引水以为蓬莱山池也，此其大畧也【含元殿前丹，门已在平地，含元宣政，紫宸，则在山上，蓬莱殿，必在山北，平地详在金銮坡下】。
雍録卷一
钦定四库全书
雍録巻二       宋 程大昌 撰
长安宫及城
汉髙帝自栎阳徙都长安，长安也者，因其县有长安乡而取之以名也，地有秦兴乐宫，【亦名长乐】髙帝改修而居之，即长乐宫也，此本秦之离宫，故不立城郭，至恵，帝始大起，民丁城之，盖年而后讫功也，皇覧曰：秦有小城，至恵，帝乃始大之理固然也，凡离宫皆不为城，第有缭垣，张衡西京赋曰：缭垣绵聨四百余里，华清宫缭墙，周乎丽山，是其例也髙帝徙都长安，而不即治城，岂其忽于设险以天下方定，爱惜事力，亦犹怒责萧何之意耳！唐之禁苑，至为广袤，亦仅有垣墙而已，李晟平朱泚自光泰门，隤苑垣入，贼伐朩塞之，史万顷防栅而入无城，可攻故也。
横门【东市横桥】
以黄图，考之长安城北面从西数来，第一门名横门，门外有桥曰横桥，【横音光，】吕相长安图亦同，杜甫髙都护騘马行曰：青丝络头为君老，何由却出？横门道，言兵不北出，【自横门，渡渭而西，即是趋西域之路】，则此马之能无地以施也，又黄图长安有九市，其三在道东，司马季主卜于东市，晁错朝服，斩于东市，皆其道东之市也，市在突门，夹横桥大道，水经曰光门，亦名突门，在长安西，从南来，第三门，正与黄图吕图之，谓横门者，隅角相次故黄图吕图之，谓在北者，即与水经谓突门光门为在城西，面者相应也，今去古逺不敢以何为定？
<史部,地理类,古迹之属,雍录,卷二>
緫説
天子之居，当为正宫，其外皆离宫也，汉都长安，若未央，则其剏为至长乐，则因秦而加葺治者也，两宫初成，朝诸侯羣臣，乃于长乐叔孙緜蕞葢首施乎？此不在未央也至髙帝登假亦在长乐则长乐也者，既以为居，又以受朝无异乎？正宫矣，然自恵帝以后，人主皆居未央，而长乐常奉母后，则虽长乐亦当命为离宫而未央，当为正宫也，故凡语及长乐者，多曰东朝，则其名固已分乎正宫矣，至于甘泉，虽在长安东北三百里外，为夫方士辈多云古帝王之所尝都，故武帝立朝邸，其上而藩侯夷酋，有来朝者亦皆受之于此，若其常制，则类以五月徃八月还，盖避暑耳，此外如建章，桂宫，北宫之类，虽在都城，亦离宫矣。况其逺城者乎黄圗曰：汉畿千里内外宫舘一百四十五所，班固西都赋曰：前乗秦岭后越九嵕，东薄河，华西渉岐，雍宫舘所歴百有余区，秦离宫三百，汉武徃徃修治之黄山，长杨歩夀之类秦有之，汉亦有之，为此故也。【此类复出者，不系事要，则不详载】。
未央长乐位置
未央在汉城西隅，而长乐乃其东隅也，秦樗里子百年前已尝言之，汉兴，其言果验，据元和志所言，则曰两宫相距，中间正隔一里，【志云：未央在唐长安县西北十五里，长乐在长安县东十四里，】此一里所，即武库，樗里子墓，介乎其中者也，及至水经，则曰：鼎路门，北对未央而杜门，北对长乐也，杜门者，城南面东来，第一门也，鼎路门者，南靣东来第二门也两门正相次比，则中隔一里，不失其为相，并也至黄图之，与吕，圗则异矣，谓长乐南直杜门，则其方乡不误，至谓便门北对，未央，则可议也。葢便门者，城南面东来，第三门而鼎路门者，南面东来，第二门也水经谓未央对第二门而黄图，吕图云对第三门，则逓差一门矣，予细以地里求之，然后知数説者皆是也。何以知其然也？黄图曰：长安城，经纬皆三十二里，则城中四面纵广，皆三十二里也，黄图又曰：未央，周回二十八里，围三径一，则毎当九里而赢也，长乐周回二十里用三，一法度之则毎面，亦当七里而近也，积两数而分求之，两宫横亘城中，自为十六里，其在都城之内，东西自占半城矣。元和志谓为相距一里者，命其垣墉，相抵之地，故其广轮狭于水，经也，水经吕图谓东西相望者，举其横亘之数，故比志为濶也，予故曰三説皆是也括地志亦曰：未央在城中，近西南隅，其説亦同也。
未央宫
已下皆徒名不着事迹者
宣室 麒麟 金华 承明 武台 钩弋 夀成万嵗 广明 椒房 清凉 永延 玉堂 夀安平就 宣徳 东明 飞雨 凰 通光 曲台白虎 増成 昭阳 髙门 猗兰 飞羽 敬法麒麟阁 天禄阁 金马门 青琐门 武阁苍飞阁 朱鸟堂 画堂甲观  延年 合欢四车 宣明 长年 温室 昆徳 神明 渐台织室 凌室 武台
右见三辅黄圗
东阙 北阙 司马门 掖门端门 武库 太仓金马门 白虎门 长秋门 青门 髙门殿猗兰殿 承明殿 清凉殿 宣室殿 温室殿金华殿 玉堂殿 白虎殿 飞羽殿 敬法殿麒麟殿 宴昵殿 长年殿 神仙殿 曲台殿兰林殿 合欢殿 披香殿 凰殿 鸳鸯殿含章殿 朱雀殿 安处殿 常寕殿 茝若殿发越殿 蕙草殿 夀成殿 万嵗殿 广明殿永延殿 夀安殿 宣徳殿 东明殿 通光殿僡殿  髙明殿 延年殿 四车殿 朱马殿龙兴殿 椒房殿 昭阳殿 增成舍 椒风舍月景殿 云光殿 鸣銮殿 开襟阁 临池观栢梁台 承明庐 天禄阁 石渠阁 麒麟阁兰台  渐台  仓池  紫宫  养徳宫凌室  织室  武台殿 东山台 西山台朱鸟堂 画堂
右见长安志，【已上二书，聚着宫殿名称，而不系时政，故仍其凡最聚见于此，若其中有尝附出时事者，随事具之于后】。
未央宫着事迹者
东阙北阙
师古曰：未央殿虽南向，而上书奏事，谒见之徒，皆诣北阙，公车司马亦在北焉，是则以北阙为正门，而又有东门东阙，至于西南，两面无门阙矣，关中记曰：未央，东有苍龙，北有武阙，武阙即北阙，已，又有阊阖门止车门，有门无阙也。至庙记，则曰未央，有白虎阙属车阙，按汉书，苍龙元武既为东北阙名，则夫白虎也者，当为西阙矣，不知所记，孰真也？若夫阙之得名也，以其立土为髙夹峙宫门两旁，而中间阙然也，周官象魏，春秋两观，皆其物矣，秦始皇表南山为阙，取峯峦凹处，名之为阙也。东晋寓金陵，或欲造阙，王导指牛首山曰：此天阙阙也，则阙之为制，可想矣，长乐建章皆有阙。
端门掖门【謻门 侧门】
凡宫之正门，皆可名端门，文帝初，入未央宫，有谒者持防端门，师古曰：殿之正门也，西京赋注曰：端闱正门也，黄图曰：秦宫室端门四逹，昌邑王传防舞端门，师古曰：正门也，则是殿之四面，凡其正出之门，皆可名为端门也，汉书曰：朱虚侯章从太尉勃请卒千人，入未央宫掖门，师古曰：非正门而在两旁，若人之臂掖也，御覧曰：出禁省为殿门外，出大道为掖门，则不特夹立正门之旁，乃为掖门，虽殿门外，他出之门，皆可名为掖门也，汉薛宣，宣子况令杨明遮斫，申咸于宫门外，廷尉直议曰：本争私变，虽于掖门外，伤咸与凡鬬无异，此则殿外有门可出通衢者，皆名掖门之证也。唐门下北省，在日华门名左掖，亦名东省，中书北省在月华门名右掖，亦名西掖，此之日华。月华者，立门自在，宣政殿东西两廓，出门未是宫外，而亦以掖名之，则是殿门自正门外旁或有门，皆为掖门也，又有謻门者，宫中便门之称也，张衡赋曰謻门曲榭，注曰謻门，氷室门也，东都宣阳门内有氷室也，沈氏笔谈曰：案字训謻别也，别门，故以对曲榭，无定处也。诸侯王表周有逃责之，台刘徳曰洛阳南宫，謻台是也。则台之别出，亦可名謻也，唐大明宫朝堂外，左右金吾仗之侧，有曰侧门者，以其在端门旁侧也，景龙中，于侧门降，斜封墨敕授人，以官号斜封官，又十三年，敕谏官，如要侧门论事，即令引对，宗时，诸王退朝于侧门候进止，其后又于侧门受词讼，开元元年，敇都督，刺史之官，皆引面辞，侧门取进止，十二年，御史出使于侧门，进状取处分，【防要六十二】，皆取正殿，旁侧为义也。
公车司马门【禁中 省中】
汉书，章邯使长史请事，至咸阳，留司马门三日，师古曰：凡言司马门者，宫垣之内兵衞所在四面皆有司马，司马，主武事，故揔谓宫之外门为司马门，又初元五年，令从官给事宫司马中者，得为大父母，父母兄弟通籍，应劭曰：司马中者，宫内门也，司马主，武兵禁之意也。师古曰：司马门者，宫之外门也衞尉有八屯衞侯司马主衞士徼廵宿卫，毎面各二司马，故谓宫之外门为司马门，毎面二司马，是四面八司马也，又张释之为公车，令太子与梁王共车入朝，不下司马门，释之，追止劾奏之，如淳曰宫卫，令诸出入殿门，公车司马门者皆下，不如令罚金四两，成帝永始四年，未央宫东司马门灾。案此即是宫门，四面皆有司马门，自司马门内则为禁中，孝元之后，父名禁，避讳改禁中为省中禁者，有所禁止也，省者察也，【省本为省察之省，今转为省府之省，亦如古今通呼尚书之尚为常仆射之，射为夜，皆一类也，】汉制官于禁中者皆有二尺，竹籍记人之年，名字物色，垂之宫门，案省相应，乃得入也。【古今话，】初元之制，凡从官给事宫司马门中者，得为亲属通籍，非通籍不得入，则夫禁中之门，立籍以行，案省者，正以防禁省，察为义也。
宣室【殿阁 夜对】
长安志曰：贾谊传上方受厘，坐宣室苏林曰：宣室未央，前正室也，武帝为窦太主置酒宣室，东方朔曰宣室者，先帝之正处也，非法度之政，不得入焉，宣帝甘露四年未央宫宣室阁灾，刑法志曰：宣帝常幸宣室，斋居而决事，如淳曰宣室，布政教之室也，晋灼曰：未央宫中有宣室殿，师古曰：其殿在前殿之侧，斋则居之，淮南子曰：武王杀纣于宣室，汉亦用古名也耶？【长安志，】合此数者观之，文帝以受厘而前席，贾谊，宣帝斋居，而程决政事，则师古为侧斋之室，信矣，凡汉阁多附殿为名，如麒麟殿，则有麒麟阁，故宣室殿亦有宣室，阁古朝羣臣，必以大所昼，以访问者是也。虽以文王之勤亦曰，自朝至昃，不遑暇食，而巳夕以修令，亦必使人臣为之，而半夜对臣下，攷求未见其始，书曰：以旦夕承弼厥辟，虽曰专责，侍御仆从，然而承弼通乎旦夕，则夜亦见君也，诗曰：邦君诸侯，莫肯朝夕，左传曰：朝而不夕则责其一日而不能两朝耳，非夜见之文也，唐世内诸司日，仍两朝者，是其遗制也，亦给事中夕入青琐，门对拜者也，汉文帝久不见贾谊，而于宣室夜半前席焉，则前此所无也。或者是时已有夜直备，问：如待诏公车，金马者耶？而被宣入问者，偶所不书耳，汉武防宴后庭，外臣所不得至，则以宦者逹内外，此中书令之所由置也，孝宣五日一聼事，丞相已下，以次奏职，则亦昼朝而已，至唐太宗，则洪文学士十八人分三畨逓宿，以备引对，则不间昼夜矣，此制后不废栁，公权夜对烛尽，宫人濡蜡纸以继也，至代宗又别开延英，非受朝日亦对羣臣，此则太宗遗训也。
玉堂
扬防晋灼曰：黄图有大玉堂，小玉堂殿，李寻待诏黄门，得预入直，而曰：久污玉堂之直者，言直庐在玉堂外也。
承明殿
承明殿，师古曰：在未央宫中，翼奉曰：孝文时未央宫，又无髙门麒麟之殿，独有前殿，曲台渐台，温室承明耳，则承明有殿先乎？武帝之世矣！霍光太后车驾幸未央宫承明殿，盛服坐武帐，期门武士陛防陈列殿下，罪状昌邑王，则其地非燕间，常御之地矣。然则待诏承明，而庐于石渠门外者，此之石渠，必与承明，相距不逺也。
曲台
秦有曲台宫，邹阳曰：秦倚曲台之宫，悬衡天下，画地而不犯，应劭曰：秦皇所治【，亦不云台在何地？】汉书孟喜，举孝亷为郎，曲台直长，【直之本，字讳】，师古曰：曲台殿名也，为长者，主供其事也。又孟卿后仓説礼数万言，号后氏曲台记服，防曰在曲台校书着记，因以为名，黄图及师古皆云，殿在未央宫，又艺文志，如淳曰：行礼射于曲台，后仓为记，故名曲台记，汉官曰：大射于曲台，晋灼曰：天子射宫西京，无太学于此，行礼也，汉书曰：成帝行幸曲台，临飨代去衞士枚乗防曲台临上路，不如朝夕之池，张晏曰：曲台在长安，防临道上，然则述礼之士，预射之，众与夫术士辞代而去，皆在台侧，则其地必当行冲要，不在宫中，深邃之地矣。长安志于曲台，凡三出其一，则在未央其一，则列乎三雍之次，又其一则杂叙在宫，舘之数以予考之，本止未央有此台，而志误分三也。
石渠阁
三辅故事，曰：在未央大殿之北，砻石为渠，以导水中藏萧何所得，秦世图籍以水，经约其地，望则沧池在未央西南，此之为渠，必引沧池下流转北以充成，其为渠也，水之又北，遂转行乎明光，桂宫之间，谓之明渠也，又益趋东，则长乐之有酒池都城之东有王渠，皆此水也。宣帝甘露中，五经诸儒杂论于石渠阁。
天禄阁
三辅故事，曰：在未央大殿之北，天禄异兽也，即扬防校书处。
麒麟阁
未央宫有麒麟殿，又有麒麟阁，张晏曰：武帝获麒麟作此阁，师古引汉防则曰萧何所造也？然以汉语攷之晏説是也麒麟必先有殿而后阁名，附之以出，如直承明，而为承明之庐，直玉堂而为玉堂之直，正其类也，翼奉传曰：孝文时，未有麒麟，武台等殿，则安得谓为萧何所造也？宣帝图功臣，霍光等于麒麟阁，则以藏书之地，清贵可尚，而章显功臣于此也，哀帝置酒麒麟殿宴，董贤父子，黄图曰：未央有麒麟殿，藏秘书，即扬防校书处【防，以校书为任，故天禄麒麟，皆可得而至】。
兰台
汉百官表，御史中丞，在殿中兰台，掌图籍，秘书外督部刺史，内领侍御史，受公卿奏事，举劾按章，西京赋曰：兰台金马，逓宿迭居，案此兰台正在殿中石渠，天禄皆在殿北。
説【金马门 唐翰林御史  柱史】
右自玉堂至兰台，在汉皆为藏书，延儒之所而有殊异，班孟坚两都赋曰：天禄石渠，典籍之府，名儒故老，讲论乎六艺，稽合乎同异，此则石渠天禄，専以雠校，典籍为职，葢今之舘阁也，又曰：承明金马，著作之庭，大雅宏达，启发篇章，校理秘文，此则承明金马不止，校理秘文，而又譔述篇章，故云著作之庭也，此近今之史舘也，孝成时，客有荐扬防文似相如者，召防待诏承明之庭，师古曰：承明殿在未央宫，夫客以文荐防而防得待诏承明，此则唐世供奉翰林之所始也，尚书郎起草，相如眎草，皆汉世制作之任，已然防自言其待诏之地，直曰：承明之庭，而武帝谓严助厌直，乃曰：承明之庐，张晏曰：承明庐在石渠阁外直宿所止，曰：庐，故其云庐者以更直之地，言之也？曰：庭者以受诏作文之地，言之也，亦如李寻，待诏黄门，而曰：臣久污玉堂之直也，玉堂，人臣可得而至矣。玉堂之外，别有直庐，人臣乃可得居也，玉堂之有直也，承明之有庐也，其类一也，宦者直，即是中官之处乎？黄门者也，百官表有中黄门师古曰：谓阉人居禁中，在黄门之内，给事者也，后汉舆服志曰：黄闼天子门，中官主之，以黄涂门，如青琐之用青也，其门有东门京所献铜马，故号其门为金马【，又言：武帝得宛马，铸象立此门，】防之，待诏，其解嘲曰：登金门上玉堂防时，待诏承明，故得由宦者，直入金马门，以上玉堂也，吾丘夀王以善格五召待诏，坐法免，上书愿养马，黄门金日防与弟伦没入官，输黄门养马，师古曰：黄门之直，职任亲近，以供天子百物在焉，故亦有画工又武帝令黄门画者画周公负成王图以赐霍光，则是黄门之地，凡善格，五者能养马者，能绘画者皆得居之，故知唐世杂艺之士，供奉翰林者，正用此则也，以此推之，则玉堂殿承明殿金马门，黄门宦者直必相附近也，苏武传召武待诏宦者直，师古曰：百官表少府属，宦者令丞，以其直亲近，故令于此，待诏也，有待诏公车者，东方朔尝为之，所谓奉一囊粟，月钱二百四十者是也。朔在公车，绐朱儒以自见，乃始从公车，得待诏金马门，已乃为常侍郎，则虽得待诏于金马门，其时亦未以为官也，此汉制之凡也，若夫著书之所则不一，其地矣，即时事而占，寄委之轻重，则兰台之比诸阁，又为亲近也，葢兰台正在殿中，而诸阁皆在殿外也，【石渠，天禄在未央，北已见上文】，此其为地，固以亲于诸阁矣，今之御史，本以典掌人主书籍为名，内史外史柱下史，皆其任矣。而其寖以贵重至宰相，亦为学士则极矣。惟夫御史也者，不独主典，古来蔵书仍且省，眎内外章奏，故诸史皆为清官，而御史兼防清要也。鱼豢魏略载，薛夏之言曰兰台，为外台秘书为内阁，此时御史所掌秘籍，已不在禁中，故命为外台，若周则直在柱下，汉则直在殿中，故殿中中丞，皆以未有外台，时为凖而名官以中也，【御史台常兴秘书为隣，唐世蔵书皆具数申御史台，葢故则也。】。
未央宫至唐尚存【通光殿】
唐贞观七年，帝从太上皇置酒故汉未央宫，帝奉觞上夀曰昔汉髙祖亦从太上皇置酒，此官妄自矜大，臣所不取也。予尝怪是宫建于汉，至贞观间几八百年，中间离乱甚多，理自不存，又刘圣公，王莾败，惟未央宫被焚，故更始居长乐朝羣臣，则后汉之初，未央已焚矣，何为尚有未央，可以置酒，已而熟考之石虎，建武十一年，发梁雍十六万人城长安未央宫，又隋文帝移都大兴城，因其遗址増修宫侧未央池，【即汉之沧池，渐台也，】汉武库及樗里子之墓，【并两京记】，用此推之，则虽多更防乱，僣窃迭居，必谓髙帝遗迹可慕，故葺治者，多是其久不废，絶之因也，若夫建章也者，其规摹所措，悉尝过越未央矣，无几，即为王莽所毁，取其材以立九庙，不闻尝有增葺赏，慕者则徳泽浅深于此可见也。唐先袭隋之旧都，于大兴则未央包在内苑，故于防宴为便，敬宗寳歴二年修未央宫，掘地获白玉床，其长六尺，则寳歴固尝葺治矣，【防要】，武宗防昌元年，因防畋至未央宫，见其遗址，诏葺之，緫三百四十有九间，作正殿曰通光，其东曰韶芳亭，西曰凝思，亭立端门，其内门掲未央宫名，命翰林学士裴素撰记，【长安志，】案此防昌间葺治之，时既称遗址，则故屋之不存者多矣，又别立两亭，皆非旧名，独内门之扁，揭未央旧目，则所谓二百四十九间者，其为剏造必多，故吕图易未央宫以为通光殿者，因防昌所名也，案黄图及长安志未央，自有通光殿，防昌于未央，门内治殿而名以通光亦采，旧名也。
长乐宫
徒有名不着事迹者
鸿台 临华殿 温室殿 长信宫 长秋 永夀永寕殿
右见黄图
宣徳 通光 髙明 长秋 永夀 永寕 长亭林华 温室 建始 广阳 中室 月室 神仙椒房 大夏【并殿名】
右见长安志
长乐宫【东朝 东宫 长信 长秋永夀 永寕殿】
汉长乐宫，本秦离宫，名兴乐宫，【详已见汉宫緫説】黄图曰：髙帝尝居长乐，后皆母后居之，自孝恵至平，帝皆居未央，此其为説是也。恵帝自未央朝长乐【，叔孙通传】，武帝亦曰：东朝廷辨之，【灌夫，】七国反，景帝往来东宫间，天下寒心，师古曰：谓咨谋于太后也，【张汤】，则长乐多为母后所居矣，黄图曰：长乐殿西有长信宫，长秋永夀永寕四殿，而水经亦云殿西有长信，长秋永夀永昌等殿则长信，长秋皆在长乐宫中也，长安志，别出长信等七宫不以统诸长乐，殆疑耶！
阁道甬道复道夹城【唐附】
史记秦作宫室，自雍门【雍门长安城西面门，】至泾，渭殿屋，复道周阁相属，又作极庙，道通丽山，作甘泉前殿，筑甬道，自咸阳属之案髙纪六年，帝从洛阳南宫，复道望见诸将偶语，如淳曰：上下有道，故谓之复，应劭注史记甬道筑垣墙，如街巷，元和志曰：始皇作阁道，至丽山八十里，人行桥上，车行桥下，用此参观，则汉之命，为复道者，即秦之阁道也，为其阁上阁下，皆有行路，故名复道也，若夫丽山之甬道，即唐之夹城也，两墙对起，所谓筑垣墙，如街巷者也，至于辇道也者，第取其歩辇可行而名之也，或阁道，或甬道皆一制也。
汉诸宫复道
汉之复道不止，未央，长乐有之，未央之北，有桂宫，北宫明光之属，皆各自为宫，而能常相往来者，中间皆有复道也，庙记曰：桂宫，有紫房复道通未央宫北，周回四十里，中有明光殿，殿有复道从宫中西上，至城上建章宫神明台【，太平寰宇记】案建章宫者，在长安城外，其与未央，诸宫隔城相望，故跨城而为阁道，尤与常异也，三辅故事，曰神明，台在建章宫，故垂栋飞阁，从宫中西上，跨城而出，乃逹建章也，孔光传，哀帝祖母定陶傅太后居北宫，有紫房复道通未央宫，太后从复道朝夕至帝所，凡有宫即有复道也。
建章宫
徒名不着事迹者
馺娑殿 骀荡殿 枍诣殿 承光殿 竒华殿鼓簧殿
右见长安志
阊阖门 左阙 右神明台 璧门 建章骀荡  馺娑殿 枍诣   天梁 竒寳鼓簧宫 玉堂  神明台  防园 鸣銮竒华  铜柱  函徳殿
右见黄图
建章宫
萧何之营未央，曰：毋令后世有加武帝之造，建章也度髙未央前殿为千门万户，及其成也，下视未央前殿，则真能度越之矣，此殆因毋令有加之语而激之，使汰也，三辅旧事及关中记，皆言建章，周囬二十余里，在长安城西者，上林之地也，东方朔传曰：陛下以城中为小圗，起建章，左阙，右神明号称，千门万户，长安记曰：王莽壊城西苑中建章十余所，取其材为九庙，师古曰：自建章以下皆在上林苑中，关中记上林苑中有宫，十二建章其一也。建章如此，其侈而正史，少曽正书，临幸，则皆从飞阁越城以出也。
甘泉宫【一曰云阳宫】
徒名不着事迹者
甘泉殿 髙光殿 林光宫 长定宫 竹宫通天台 通灵台 迎风舘 露零舘 储胥舘甘泉苑 昭台宫 长门宫 永信宫 中安宫大台宫 葡萄宫 夀宫 梁山宫 黄山宫回中宫 集灵宫 扶荔宫 五柞宫 宣曲宫鼎湖宫 思子宫 万嵗宫 首山宫 明光宫池阳宫 养徳宫
右见黄图
甘泉宫【林光宫 磨盘山 车箱坂桂宫  北宫】
古以甘泉名宫者，三秦之甘泉在渭南，一也，汉之甘泉，在云阳县磨石岭上，二也；隋之甘泉，在鄠县三也。长安志曰：磨石岭山，有甘泉，十道志曰：甘泉出石鼓西原也，汉甘泉宫在山上，即秦林光宫旁也，此则取石鼓甘泉，以名者也。隋宫在鄠县西南二十里，对甘泉谷【，元和志长安志，皆同】鄠，即扈也，扈即夏之有扈也，古有甘亭，唐有甘泉乡，即啓讨有扈而誓战于甘者也，此皆取甘亭之泉，而立为此名也，惟秦之甘泉，史尝明言在渭之南而无言，其在渭南，何地者，秦始皇本纪，迎太后于雍，而入咸阳，复居甘泉宫，徐广曰：表云咸阳南宫也，秦时咸阳跨渭南，北【，详见咸阳，下，】则此宫不在渭北之咸阳，而在渭南之咸阳也，又本纪曰：始皇诸庙及章防上林皆在渭南，已而更命为极庙，自极庙道通郦山，作甘泉前殿，筑甬道，自咸阳属之则甘泉，前后必近上林，即鄠县也，则秦之甘泉与隋之甘泉，正同一地，安知隋宫不袭秦旧耶？予故得以详言也，秦之林光，至汉犹存，汉武元封二年，始即磨盘岭山，秦宫之侧，作为之宫，是为汉甘泉矣，孟康注，郊祀志曰：甘泉，一名林光，师古曰：汉于秦林光旁起甘泉宫，非一名也，师古之説是也。元封二年以前史之所记，文；景，皆尝临幸甘泉，而不曰甘泉，有宫可幸，当是秦之林光逺在磨盘岭，上不烬于火，而尚可用也。战国策，范雎説秦王曰大王之国，四塞以为固，北有甘泉，谷口，南带泾，渭，右陇，蜀，左闗阪夫雎指甘泉谷口，为秦北面之塞，即云阳县甘泉山也，甘泉山，即车盘岭也，武帝虽别剏甘泉一宫，而秦之林光如故也。则谓甘泉宫，在林光宫，旁者是也，且武帝之为此宫也，不独以防眺也，采信方士明庭之语，求以自通于仙故增之，又增之，如泰畤，如仙掌露盘，及泰一，诸画象尽在其上也，此山髙出它山南，距长安已三百里而能望见，长安城堞，其上有通天台，云雨悉在台下，自武帝后山上宫殿台观，略与建章相比而百官皆有邸舎故帝以五月避暑八月乃归也。元和志曰：当其登山，必自车箱阪，而上坂在云阳县西北三十八里，萦纡曲折，单轨财通上坂，即平原宏敞，楼观相属也，以其萦纡曲折，故名车盘也，匈奴入冦，而烽火通甘泉，长安两地者，以人主时往甘泉，不敢主定其处，故烽火两通也。
桂宫【亦曰四寳宫】
明光殿 神明台 莱山【宫在未央宫北黄圗】
北宫
夀宫 明光宫 太子宫【黄图】
明光宫【粉省 赤墀】
汉有明光宫，三一在北宫南，与长乐相连者，武帝太初四年，起即王商之所指，借欲以避暑者也，别有明光，宫在甘泉宫中，亦武帝所起发燕赵美女三千人充之，苏文忠戯作画象，诗曰：佳人自控玉花，騘矫如飞燕，踏秋鸿，金鞭争道，金钗落何人，先入明光宫，葢因妇人画象，用宫女事也，至尚书郎，主作文书起草，更直于建礼门内，则近明光殿矣，建礼门内，得神仙门，神仙门内得明光殿省中，省中皆胡粉涂壁，【即后世名为粉省，】以丹漆地，谓之丹墀，【即赤墀也，】尚书郎，握兰含鸡舌香奏事，此之明光殿，约其方乡，必在未央正宫殿中，不与北宫甘泉设为竒玩者比，则臣下奏事之地也，建礼门神仙门明光殿，此三名者，吕图及长安志皆无之，惟长安志有神仙殿而无神仙门至歴代宫名之书，则于后汉门名，有建礼门，岂此之所载明光殿者，东都之殿耶？
雍録巻二
钦定四库全书
雍録巻三      宋 程大昌 撰
栢梁台【七言诗体 铜柱鳯阙】
汉书元鼎二年，起栢梁台，三辅旧事，云以香栢为之，香闻数十里，郊祀志曰：铸铜为柱，三秦记曰：上有铜鳯，名鳯阙，汉武作防，诏羣臣二千石能为七言者，乃得上七言者，诗也，句各七言，句末皆谐声，仍各述所职，如丞相则曰緫，领天下诚难哉！大司农，则曰陈粟万石，扬以箕，它皆类此，后世诗体句为一韵者，自此而始，名栢梁体。
长杨宫射熊舘【五柞青梧】
黄图曰：长杨宫，在盩厔县东南三十里，夲秦旧宫汉修饰之宫，有垂杨数畆，因为宫名五柞，宫之与长杨，相去八里，张晏曰：有五柞树，故以名中间有青梧观，又以梧名也，若夫射熊舘者，即长杨宫门也，故黄图曰：长杨宫门曰射熊，舘秦汉游猎之所也。汉书曰：武帝好自击熊，相如从至上林，上疏谏，元帝永光五年，幸长杨射熊舘，【射音食亦反，】扬雄传，成帝大夸胡人以多禽兽，载槛车输长杨射熊馆，令胡人手自搏之，雄从至射熊馆，还，上长杨赋，师古曰：长杨宫中，有射熊馆也，合此数者言之，乃知长杨在上林苑中，而射熊馆，乃在宫门之防上黄图所记是也。搏兽射熊，必在此馆者，为其馆在门上，凡兽可前，人力可及也，是故言长杨宫者，必及射熊也。
兴平县黄山宫
槐里，县南有黄山宫，惠帝二年，起东方朔传曰：武帝微行，西至黄山宫，【在涝水入渭之下，渭在宫南】，扬雄甘泉赋曰：北绕黄山。
回中宫
孝文十四年，匈奴入萧闗至彭阳【宁州彭原县，】使骑兵入烧回中宫，候骑至雍，【雍县，即是鳯翔府天兴县】甘泉，【云阳县】，武帝元封四年，行幸雍，通回中道，遂北出萧闗，应劭曰：回中在安定髙平有险阻，师古曰：回中在安定应説是也。【在原州，】其中有宫，孟康曰：北地【宁州，】有山险，武帝宫也，黄图曰：宫在汧，【陇州，】元和志曰：秦回中宫，在鳯翔府天兴县西，予总诸説而参以事理则应顔谓回中在安定者是也。安定在萧闗之南雍县之西北，而甘泉之西南也，匈奴方入萧闗未达安定，先遣骑兵深入，至安定，即烧回中之宫，以张声势，汉候骑见之，急以分告两地，故汉之候骑至雍亦至，甘泉也，然则所烧之宫，既不在雍，亦不在甘泉也，若所烧之宫，果在雍境，则雍县巳自被兵，岂止仅有觇报而巳耶？故予谓回中，必在安定，应顔之説确也，其后武帝于幸雍，后通回中道，以出萧闗则是史家着其自雍出闗路径次第焉耳。于是自雍而次安定，至安定，而通回中，其有险碍，则皆平之，如壍山堙谷，使可通行，是其所以为治也，则应氏谓回中有险，有宫，其言皆可信也，若元和志谓宫为秦宫，则亦有理，若孟康，谓为武帝之宫，则误矣。文帝时回中之宫，巳为匃奴所烧，则岂武帝所营也哉？或者元封通道之后，再即回中起宫，则不可知耳。汧在陇州，此一役也，匃奴自萧闗入不自陇入也，垅坻在萧闗之南也。
唐都畿内外宫殿及四靣闗要皆尝案六典立图，【在前】，此外又有兴仁，宣猷崇道恵训昭徳，安礼正礼，宣光通福，光昭嘉猷，华光晖仪夀安绥福等门，薫风就日翔，鳯咸池，临照，望仙鹤羽，乘龙等殿，凌烟翔鳯等阁，无方隅次比，不容入图也，宫依都都依山川，故并闗要图之贵有考也。
<史部,地理类,古迹之属,雍录,卷三>
<史部,地理类,古迹之属,雍录,卷三>
説【未央 太极 大明禁苑 内苑】
汉都城在长安乡，乡在渭水之南，杜县地也。隋，唐都城，在龙首原，原盖汉都城东南十三里也，隋都城中正宫以及正殿，皆名大兴，至唐改名太极宫，太极殿也，宫之北有内苑有禁苑，而宫居都城之北，内苑又居宫北禁苑，又居内苑之北也，禁苑广矣，西面全包，汉之都城，东抵霸水，其西南两面搀出太极宫前，与承天门相齐，承天门之西面排立，三门，皆禁苑之门曰光化，曰芳林曰：景耀皆南向，【芳林十哲，即自此门入内也，】此西内太极宫及宫北内苑，禁苑地望之详也髙宗即太极宫东北取苑地，建大明宫，其广袤，亦及五里，五里之东，尚有余地，可以为苑，故大明东面有东内苑，苑中有龙首殿，龙首池也，此之内东苑者，包大明宫之东面，而向南直出，与大明宫城之丹，鳯门相齐，其苑之南，亦有三门，延政门在正南，太和门在东，左银防门在北，此苑之北，亦抵禁苑，也是汉唐三宫之别，而唐世三苑之分也。
大兴城
大兴立名之由，传者不一，或曰，隋文帝尝封大兴，故以名【，见长安志，京城下】，或曰：宫之太极殿，夲大兴村，故因用其名也，【见韦述记】，或曰：隋文梦洪水浸没都城，故改营大兴，洪水者髙祖名渊故也。【见通鉴，】两京道里记曰：炀帝梦太子勇领徒持兵问杨广何在，帝遂幸洛阳，终身不敢留长安，此数语者，未知孰是？然韦述谓夲大兴村名者，其説近之盖尝有僧坐大朩，下曰：此后当为宫殿也，大朩即在大兴殿基上也，亦如汉髙帝因长安乡名而立为都名也。
唐城内外凡三重【图附见隋唐大兴太极宫】
六典唐都城三重，外一重名，京城内一重名皇城，又内一重名宫城，亦名子城，子城之内，入殿者为殿门也，长安志，叙载内外制度，固为周悉，而其辨方命位尤有伦，要顾品彚繁伙，易以昬紊，今分别言之。
<史部,地理类,古迹之属,雍录,卷三>
唐西内太极宫【即隋大兴宫】
唐都夲隋都也，在汉长安故城东南，南直终南山子午谷，北据渭水，东临浐霸，西次沣水，隋文帝开皇二年，营建【，此之四面皆六典，以山川方望言之，非能包有其地，】至三年三月移入新都，名其城曰大兴，城正殿曰大兴殿，宫曰大兴宫，宫北苑曰大兴，苑唐髙祖武徳元年改大兴殿为太极殿，宫门为承天门，【隋名昭阳门】，景云元年，以京大内为太极宫，宫城在皇城之北，后又即东北建大明宫而此宫，遂名西内，吕图曰：西京记云：大兴城南直子午谷，今据子午谷，乃汉城所直，隋城南直石鳖，谷则巳微西不正，与子午谷对也，古今水道有移改，山无移改也。此语盖吕氏亲见之，详可据也。
唐太极宫，皇城承天门之南，至皇城之朱雀门北【，太极宫皇城】。
自太极宫南出，而得承天门，【宫城之门也，】由承天门，南至朱雀门北，是为宫城之内，隋文帝立制，士庶不得杂居，此门之内，故宗庙官寺，兵卫悉在此地也，官寺也者，自三省以及监库皆是也。兵卫也者，凡其南衙而为诸衙者皆是也。至北司，则在宫北，惟南面尚书省自占一坊，盖六曹皆入统，故今附处其旁也，若夫自朱雀门以南，而至明徳门以北【此举，南北两门以槩，其余】即槩为京城坊巷矣，故朱雀门外始，有士庶第宅，庙市寺观也。
唐朱雀门外坊里
京都四郭之内，纵横皆十坊，大率当为百坊，而亦有一面，不啻十坊者，故六典曰：一百一十坊也，今别其位，置而言之，纵十坊【，纵谓自北而南也，】坊皆南北相呇，每坊之南，皆有横街，横街之北，是为诸坊之南，诸坊之南，皆有门，自东西以出，横街而坊，北无门，其説曰北出即损，断地脉，此厌胜术也，隋文帝多忌讳，【如改浐坂，为长乐坡，改胡牀为交牀胡，为黄之类，】故有司希意为此也。坊之若东，若西即坊之左畔，右畔也，又有直街，自南亘北，其最当城中，而南者为朱雀门街，亦直贯明徳门是名朱雀街也，既有此街，透贯城之南北，而四面坊里，衢道皆可分，方命位以识其处矣！朱雀东十坊，【纵而数之，】皆有直街，北自宫城之安，上门而南极乎？京城南面之隂【明徳之左】是为朱雀街，东之第一街也，朱雀街西十坊之西，亦有直街，自北彻南，是为朱雀街西第二街，自余十坊，可随朱雀东西，而命其方矣！一街可数，而它皆可通矣。吕图所布与志略同，故知其传，信可据也。城中古今事迹，名称甚多，不容尽举，姑取其系利害之大而闗善恶之最者，时摭一二散，标坊里之中使逺近迂直有可参防而巳，吕图宋志，大抵交相表发而稍有不同，今故参防蹙为小图，以便稽证。
唐宫总説
唐都城中有三大内，太极宫者，隋大兴宫也，固为正宫矣，髙宗建大明宫于太极宫之东北，正相次比，亦正宫也，诸帝多居大明，或遇大礼大事，复在太极如髙宗宗每五日一御太极，诸帝梓宫，皆殡太极，亦有初即大位，不于大明，而于太极者，知太极尊于大明也，太极在西，故名西内，大明在东，故名东内，别有兴庆宫者，亦在都城东南角，人主亦于此出政，故又号南内也，此三内者，皆尝更迭受朝，而大明最数，自余如兴庆者，虽有夹城，可以潜达大明，要之，隔越衢路，亦当名为离宫，而巳华清宫，在丽山最为奢盛，百司皆有邸第，宗常以十月往幸嵗竟乃归与汉甘泉略同，则又离宫之大者也。
<史部,地理类,古迹之属,雍录,卷三>
右案吕图位置，以立此图，承天门之南，朱雀门之北，宗庙社稷，百僚舍，列乎其间，六省，九寺、一防四监十八卫，以坊里准之，此两门内外，南北各占两坊，不为民居，自朱雀门南，即市井邑屋，各立坊巷，坊皆有垣，有门随昼夜鼓声，以行启闭，即上文约为百坊者，是也。故吕图深嘉，隋文立坊之制，启闭有时，盗窃可防也，其城内外皆有古迹，可攷如圆丘，灵防在汉，则长安故城之外，在唐则为城内也。都城既改，则古迹易位，他皆可以类推矣，唐世始以三元放灯，放灯之夕，即通晓不闭门，故苏味道，诗曰：金吾不禁，夜玉漏莫相催，夲朝仍之故，李允则守雄州，夜开城门，纵辽谍入城，此恐援据不审也，唐世弛禁，恐止是坊门而城门，未必在数也。更详之。
<史部,地理类,古迹之属,雍录,卷三>
<史部,地理类,古迹之属,雍录,卷三>
龙首原六坡【都观 裴度宅附】
都观在朱雀街西之第一街而街之，自北向南之第，五坊也，【名安善坊，】宇文恺之营隋都也，曰：朱雀街南，北尽，郭有六条髙坡象乾卦六爻，故于九二置宫殿，以当帝王之居，【即隋之大兴宫，唐之太极宫，】九三，立百司以应君子之数，【即朱雀门内，百司庶府，皆是】九五贵位，不欲常人居之，故置都观及兴善寺以镇其地，刘禹锡赋看花诗，即此也。裴度宅在朱雀街东第二街，自北而南，则为第四，坊名永乐坊，略与都观，东西相对，而其第基之比，观基盖退，北两坊不正相当也，唐实録曰：帝城东西，横亘六岗，【此六岗，从龙首山，分陇而下，东西相带，朱雀街，自北而南，为街所隔，故山岗防为十二也。】符易象乾卦六爻度之，永乐里第，偶当第五岗，又防度在兴元，自请入觐，李逢吉之党有张权舆者，出死力，上疏排之，云度名应图防，宅据干岗，不召而来，其防可见，盖权舆之谓宅，据干岗者，即龙首第五坡之余势也，【长安志】，然而度之，所居张説在其西尤与都观相近，而张嘉贞之第，正在坊北，何独指度以为据，占干岗也，小人挟私欺君，皆此类。
右案六典为图，此外又有麟徳凝霜承欢，长安僊居拾翠碧，羽金鸾蓬莱含凉，珠镜三清含氷水香，紫兰等殿，武明义，大角等观郁仪，结邻承云，修文等阁，六典虽着，其名不立，方乡无据，可以立图，又縁此之名品，凡阁本及诸书，因事与相干及者多，故附寘六典图，贵易参订。
唐东内大明宫
大明宫地夲太极宫之后苑东北面射殿也，地在龙首山上，太宗初，于其地营永安宫，以备太上皇清暑，九年正月，虽尝改名大明宫，然太上皇仍居大安，不曽徙入也，龙朔二年髙宗染风痹，恶太极宫卑下，故就修大明宫，改名蓬莱宫，取殿后蓬莱池为名也，至三年四月，移仗御蓬莱宫之含元殿，二十五日，始御紫宸改，咸亨元年，改蓬莱宫为含元殿，长安五年，又改为大明宫，宫南端门名，丹鳯则在平地矣，门北三殿，相呇皆在山上，至紫宸，又北则为蓬莱殿，殿北有池亦名蓬莱池，则在龙首山，北平地矣，龙首山，势至此而尽不与前三殿同其髙敞也【详见唐宫总説及螭头下】六典，曰大明宫，在禁苑之东南，其西接宫城之东北隅，夫其宫城正西，乃与大明东北相接，则凡大明，一宫皆在太极宫之东北也，故长安志，叙载其地，比太极宫，承天门则退北三坊，取此三坊地，而中析之，以为六坊中，六坊地以为丹，鳯中门正，街西有横街，【详在唐宫总説】可以达于承天，南即朱雀正街矣，其如百司庶府居民第宅，悉仍大兴，都城之旧，无所更易，故东内大明，虽曰剏营而朝市，悉仍隋旧。无所増移也。
汉唐宫殿据龙首山
龙首山，首枕，渭之南岸，尾达樊川首髙尾下尾在汉长安城南，逶迤而北，至建章宫，上下乃始折北而趋东，汉世未央宫在折北，向东之地，其基巳髙故宫殿皆出长安城上，而张衡曰：疏龙首以抗殿也，未央，又东龙首愈増髙而唐大明宫，尤在髙处故含元殿基髙于平地四丈，含元之北，为宣政宣，政之北为紫宸地，每退北輙又加髙至紫宸则极矣，其北遂为蓬莱殿，殿有池则平地矣，大明之东有苑苑，有池龙首，渠水自城南而注入于此，则可见其不在山上也，惟其三面皆低，而大明之基独髙故长安志曰：大明宫北据髙原南望爽垲，视终南如指掌，在京坊市，可俯而窥也，未央夲亦甚髙不减大明。惟其取土为城，故殿基稍低，三秦记曰：长安城地皆黒壤今城赤如火，坚如石闗中记曰：取山土以为城也，括地志曰：山首在长安，故城中自汉筑长安城及营宫殿，咸以堙平，其余即今宫城太仓以东也，按括地志者，太宗子魏王泰所为也作记之，时唐止有西内，【即太极宫也。】未有东内，其谓余山之在太仓以东者，其后大明宫，据以为基者也，説皆相应也，若太极宫在未央之东南，大明宫之东北，而遂卑湿不爽者，盖其基在南，舍山而就平地也，以方求之，太极宫进前而在大明西北角，则其低可想矣。
<史部,地理类,古迹之属,雍录,卷三>
龙尾道
龙尾道者，含元殿正，南升殿之道也，贾黄中谈録曰含元殿前龙尾道，自平地凡诘曲七，转由丹鳯北望，宛如龙尾，下垂于地，两垠栏，悉以青石为之，至今石柱，犹有存者，两京新记曰含元殿，左右有砌道盘上，谓之龙尾道，按此即龙尾之形像，名实皆昭然矣。【详见后文】康，骈剧谈録曰含元殿，左右立栖鳯，翔鸾二阁，龙尾，道出于阁前，殿门去南门二里，元防来朝者，仰观玉座，如在霄汉。
含元螭头
殿前螭头盖玉堦，扶栏上压顶，横石刻为螭头之状也。唐都城中有三大内，皆尝受朝而螭头也者，惟大明宫有之，为其据髙而道峻故峻，道两旁有石扶栏也，既有扶栏，则其下必立石柱，既有石柱，其上必有压顶横石，横石南出，突兀不雅驯，故刻螭以文之，此螭头之所从起也，王仁裕自蜀入洛，过长安记其所见，曰：含元殿前玉堦，三级第一级【予，今变级为层，贵与小级之文不相混，】可髙二丈许，每间引出一石，螭头东西鳞次，一一皆存，犹不倾垫，第二，第三级各髙五尺【仁裕所分三级，以自上而下为次，】莲花石，顶亦存阶，两面龙尾道各六七十歩方达第一级皆花塼，防有亏损，仁裕此记，比贾康所记，最为详明也，予于是合三説而言其制，盖含元殿南防阶升殿，凡为三大层，自下而上，其下两层，皆培土铺，塼为坡陁，斜道不防小级，其铺塼处逶迤，屈曲凡七，其转故自丹鳯门北望，则如龙行而垂其尾，是以命为龙尾道也，龙尾云者，亦附并龙首山，为义而立，为之名也。此之龙尾也者，其培土处，合为一阶，而阶上所铺，塼道则分而为两，可以引班对上，故仁裕曰：阶两面龙尾道各六七十歩也龙尾道者，其两畔亦有石栏，石栏柱之顶，止刻莲花，不刻螭头矣，【两省官，每朝分班对立于此，详见后諌坡下，】此两层之上，又有一大层，则仁裕之谓第一级者矣，【通数小级，共为一层，庶与仁裕语相应易见，】与殿墀相接其髙二丈故制度，不与下两层同，盖下两层培土砌塼，而上一层，则列石为级也，此之小级，两旁各有石扶栏，扶栏上压顶横石，即刻螭者也，其谓东西鳞次者，足以见小级，皆有螭首也，故左右二史，立则直第二螭也，【自殿北数来第二小级也，】凡此螭头龙尾皆含元之制，而宣政紫宸，叙载在后。
宣政紫宸螭头
含元螭头王仁裕所记，与贾黄中之説合则可据矣。而宣政紫宸，螭头，唐志虽不明，载其制，亦尝因事及之，尚可攷也，唐志曰：天子御正殿，则起居郎，舍人分左右立有命，则俯陛以听，退而书之，夫正殿者，宣政也，既曰俯陛听命，则是命出墀上，人立墀下，故可云俯也，志又曰：若仗在内阁，则夹香案分立殿下，直第二螭首，和墨濡笔，皆即坳处，夫内阁者紫宸殿也，第二螭者紫宸殿前自上而下第二小栏横顶之饰也，坳处即栏石之洼，防而礲不尽平者也。故既可即以和墨，又可渉笔而书也，唐之三殿，合二者而求之，紫宸之螭志，巳明载而二史之在宣政，必皆俯陛，乃可听命，则陛峻必有石螭，自可因事想制矣，盖三殿也者，南北相重，先含元，次宣政，又次紫宸，皆在龙首山上古记，龙首山，近渭处髙二十丈，今含元殿墀髙于平地四十尺，则四丈耳，【康骈剧谈，録曰殿，凿龙首岗，为基髙五十余尺，】是含元虽髙犹未据极也，故其后两殿相重，为宣政为紫宸地，转北则阶愈髙愈髙则其升殿也，不容不为峻道而峻，道必有扶栏，与夫压顶石螭，是皆不待察察以言，而其制可想者也，若夫紫宸，又北则为蓬莱殿，蓬莱殿后，虽有蓬莱山，然此山耸起池中，是用穿浚之土絫，成其髙焉耳。至其能钟为池，必借外水自外而来，乃可注之入池也，相其髙下必是地势斗低，乃始可受，不然，不可也。故知龙首山冈势，至蓬莱而尽，遂为平地也，【此与金銮坡説相贯】宪宗泛舟蓬莱池，欲猎苑中，疑李綘必谏而止，盖此池在东内之北，其欲往，猎则禁苑也，禁苑又在东内苑之北也，若夫东内苑有龙首池，池上有龙首殿，则以此水自龙首原来，故夲其源而名之，以为龙首池也，龙首渠在平地，平地之水，既能注入以为之池，则知其池，巳在平地，不在山上矣。
左右史立螭头
唐制，每遇朝日，左右史皆入分立，赤墀之下，【丹淹泥，以涂殿墀，】郎左舍人右，不与今时分日入侍，而立乎殿上者同也，【详见予演蕃露，文多不録】，李肇国史补曰：两省谑起居，为螭头，以其立近石螭也，郑覃传曰：记注操笔在赤墀下，杨嗣复言：故事，正衙起居注在前，张次宗传，文宗始诏左右史立螭头下，韦绚，初除右史，中谢置笔札于玉阶，栏楯之石，趋而书辞，拜舞焉，【绚嘉话，】即此数事，而参观之，则唐史所记，立螭之制，虽不甚备，而予前之所云，皆粲然在目，不待防説矣唐志又曰：宣政朝日，殿上设黼扆蹑席，薰鑪香案，而宰相两省官对班于香案前，百官班于殿廷，人主既御坐宰相，两省官拜讫，乃始升殿，则是香案自在殿上向之，两省对班，而直案前者，乃从殿下准望而言其所直，非夹立殿上，香案两旁也，其曰拜，巳升殿，即可见已，【班之在龙尾道上者，详见諌坡下，】又曰：入閤夹侍，香案，此则巳升殿后，实立香案，两旁也。
<史部,地理类,古迹之属,雍录,卷三>
西内两閤
案六典载东内大明宫甚详，故宣政之左有东上閤，宣政之右，有西上閤，二閤在殿左右，而入閤者，由之以入也，至其记西内，太极宫则略矣，故两仪殿，左右有东西閤门而两廊下亦有日华。月华门也，其曰閤者即内殿也，非真有阁也，则凡唐世命为入閤者，仗与朝臣虽自两閤门分入，入竟，乃是内殿前世多有于此地求閤，以应古语，而竟无之，此误也。【入閤，止是入殿，详在后】。
説
右唐大明宫御殿，入閤之制，欧文忠着诸五代史李琪传其説虽明今既夲六典三殿，次第而立为此图，又夲太极殿入閤説别立一图，随为之説。
五代史入閤
欧阳文忠五代史李琪传曰：自唐末丧乱，朝廷之礼，壊天子未尝视朝，而入閤之制亦废，常参之官，日至正衙者，传闻不坐，即退，独大臣奏事，日至便殿，而侍从内诸司，日再朝而巳，明宗初即位，乃诏羣臣五日一随宰相入见内殿，谓之起居，曰：吾思所以数见羣臣也，不可罢，而朔望入閤可复，然唐故事，天子日御殿，见羣臣曰常参，朔望荐食诸陵寝，有思慕之心，不能临前殿，则御便殿，以见羣臣曰入閤，宣政前殿也，谓之衙，衙有仗，紫宸便殿也，谓之閤，其不御前殿，而御紫宸也，乃自正衙唤仗，由閤门而入，百官候朝于衙者，因随以入见，故谓之入閤，然衙朝也，其礼尊閤，宴见也，其事杀自干，符巳，后因乱礼阙，天子不能日，见羣臣而见朔望，故正衙常日废仗，而朔望入閤有仗，其后习见，遂以入閤为重，至出御前殿，犹谓之入閤，其后亦废，至是而复，然有司不能讲正其事，凡羣臣五日一入见中兴殿，便殿也，此入閤之遗制，而谓之起居，朔望一出御文明殿，前殿也反谓之入閤，琪皆不能正也。
古入閤説
欧文忠，叙载入閤之制甚明，然有可疑者，贞观元年制，自今中书门下及三品以上入閤议事，皆命谏官随之，有失辄谏，则贞观中巳有入閤之语，不待开元间退，御紫宸受朝，乃云入閤也又徳宗贞元制，自今后五月一日，御宣政殿，与羣臣相见，是则贞元间五月朔旦，未尝退避，宣政也，宗时，优人以伎术得服绯，而设説以求赐鱼者，宗曰：鱼袋者，五品以上入閤则合符，汝则不可，故武后时，崔神庆上防曰：今五品以上佩者【，后改鱼用，】为别敕宣召，恐有诈妄，故内出合，然后应命，又六典曰鱼符，以备别敕宣召，则是时奏事不于正殿，而于便殿巳云：入閤矣，则入閤之语，亦又先乎？开元矣，案宋庠之论曰：唐制，每遇坐朝日，即为入閤，及其叔世务从简易，正衙立仗遂废，其后或有行者，人所罕见，乃复谓之盛礼，不知庠谓，御殿皆名入閤，何所据而云也；予又即庠言而细推之，其铺陈入閤次第，自含元以至宣政紫宸，皆在大明宫中，大明宫者，东内也，其唤仗入閤，与欧公同，而太宗时巳有入閤之名，则庠之言，亦遂不尝语及也，予案六典，西内太极殿，即朔，望受朝之所，盖正殿也，太极之北，有两仪殿，即常日视朝之所也，太极殿两庑，巳有东西二上閤，则是两閤，皆有门可入，入巳，又可转北而入，两仪也，是太宗时巳有入閤之制也，然予又有疑者，通典叙述隋制，有曰：隋文帝欲斩大理，吏来旷少卿赵绰固争，帝乃拂衣入閤，绰又矫言，欲理他事，帝命引入閤，绰曰：臣夲无它事，而谬言求入，死罪也，防献皇后在坐，命赐绰酒，据此言之，即是隋时巳有入閤之名，唐初仍之而巳，既曰拂衣入閤，则是閤在殿内，故曰谬言求入也，既巳入閤，献皇后在坐，则是深在宫中也，用其语，以想其制，则是人主燕坐之地，皆可名閤也，欧宋二公所指，唐世之谓閤者，其在东内，则为紫宸，其在西内，则为太极而往，古之谓便殿者皆閤也，县甫夲唐实録旧语而记，谏官随大臣奏事，不言入閤，但言入内，是内殿，皆可命为入閤也，夲朝宫殿不与，唐制相应，如紫宸殿，自在太极殿东偏，不可与唐制参论。
閤门慰贺
案唐防要，天祐二年，勑自今月五日后，常朝出入，取东上閤门，或遇奉慰，即开西上閤门此制，至今閤门承用，有贺则东诣有慰，则西诣遂为定制，然以唐制攷之则天祐，此制巳在废罢，入閤之后，盖二閤，在宣政殿东西两序分立，朔望避宣政不御，而御紫宸，则宣政所立之仗，听唤而入，先东立者，随东仗入自东閤，先西立者，随西仗入自西閤，暨至防于紫宸殿下则复分班对立也，由此言之，则东西两閤，皆是百官分入趋朝之路，无由两班，并入东閤，而西閤独闭也，此可以见天祐间，全失入閤，夲制乃至如此也，若贺慰乆分两閤则行之，巳熟于旧制无失。
雍録巻三
<史部,地理类,古迹之属,雍录>
钦定四库全书
雍録巻四      宋 程大昌 撰
延英殿
髙宗初剏蓬莱宫，诸门殿亭，皆巳立名，至上元二年，延英殿，当御座，生玉芝，则是初有大明，即有延英殿，顾召对宰臣，则始于代宗耳，代宗以苖晋卿年老蹇甚，听入閤不趋，为御延英，此优礼也，案六典宣政殿前，西上閤门之西，即为延英门，门之左，即延英殿，故阳城欲救陆贽，约拾遗王仲舒守延英殿，閤上防伏閤不去也，案朝于宣政，即名入閤，而延英又便殿之在西偏者无閤，可伏也，其曰守閤者，西上閤之西，即是延英殿门，故守此之閤，乞开延英，以受其对也。至防要所记则直曰：城等数人守延英门，上疏也，史家必言伏閤者，以入延英之路，言之也，钱希白南部新书记，唐制曰：凡内有公事，商量即降，宣付閤门开延英，即此可见，凡对延英，必自閤门而入也，长安志曰：延英在紫宸殿东吕图，引李庚赋为据，曰：东则延英耽耽，因谓延英当在殿东，而反诋六典，谓在西者为误，此失之矣，予案会要，元和十五年，诏于西上閤门西廊，内开便门，以通宰臣，自閤中赴延英路则延英不在，紫宸殿东亦巳审矣，六典会要，皆唐人自记唐制，其为可信，岂不愈于李庚之一赋也哉！或者失攷六典会要，致有此悮也，至于长安志者，宋敏求自言其书皆本诸长安图经，又夲诸梁载言十道志则志之信，岂如六典会要之审也，僖宗时，尝易延英之名，以为灵芝，其必因上元所产之芝，而制为美名也，及自蜀还，仍名延英。
延英召对
代宗召苖，晋卿对延英，晋卿宰相也，羣臣初无许预之例，贞元七年，诏：每御延英，令诸司官长奏夲司事，则百官许对延英矣，八年，葛洪夲正衙奏私事，徳宗诏今后有陈奏，宜延英门请对，勿令正衙奏事，则羣臣亦得乞对延英矣，故宪宗时，元稹为拾遗，乞于延英访问也，其后诸州刺史，遇开延英，即入延英，陛辞，则是外官亦得诣延英辞也，【防要，开成敇】，元和四年，御史防奏延英开日，羣臣皆不得前，知遇陛下坐时，方进状请对，则是凡开延英，初无定日，直俟御宣政紫宸，临时奏请也。钱希白之言曰：凡内有公事，商量即降，宣付閤门开延英，閤门飜宣申中书，并牓正衙门则临时不可预拟其日矣，至天祐元年，诏：今后每月许一五九开延英，如有大叚公事，中书门下具牓子奏请开延英，不计日数，则是天祐后方定一旬，三开延英之制，前此未也，若宰臣奏开延英，其来乆矣韩臯为御史中丞，常有所陈，必于紫宸，未尝诣便殿，上谓之曰：我与卿言，不尽可来，延英与卿从容，则是特许其对也。元和五年，义武军节度使张茂昭举族归朝，故事，双日不坐，是日，特开延英，十五年十月，下元假召宰臣，对于延英，议邉事也，唐文宗纪賛曰：唐制，天子以只日眎朝，乃命辍朝，放朝皆用双日，此之双日，假日，皆特引对，是有为为之，非常制也。
长生殿
二张受诛之地，通监云在迎仙宫，长生殿唐五王传则言在迎仙宫，集仙殿，未知孰是也？长安志有长生殿，但云：肃宗终于此殿而不指言，此殿之在大明，或大极也，东宫，有集仙殿，后为丽正，集贤是东宫一宫固在太极宫城之内矣，【详见东宫，】当髙宗时大明宫巳成，武后擅国，不应犹在东宫，养病予，故谓当在大明正宫也，太子之巳，诛二张也，入后所寝长生殿白之后，谓之曰：孺子诛可还宫，夫天后既自长生殿，遣太子还宫，则可以见长生殿之与东宫不同，一宫矣。肃宗不豫，张后召越王系，授甲长生殿，使讨李辅国，肃宗在长生殿，使使者逼张后下殿，则长生也者，必寝殿也，其位置与事为可，想而知也，丽山别有寝殿，亦名长生，在华清，不在大明也，【详见华清宫下】，故东宫丽山之集仙殿者，皆非武后寝疾之地也。
凌烟阁
南部新书曰：凌烟阁在西内，三清殿侧，画功臣皆北面阁中，有中隔内，面北冩功髙侯王隔外面次第功臣，案西内者，太极宫也。太宗时建阁，画功臣在宫内也，画皆北向者，阁中凡设三隔，以为分际，三隔内一层，画功髙宰辅外一层冩功髙侯王又外一层，次第功臣，此三隔者，虽分内外，其所画功臣象，貌皆面北者，恐是在三清殿侧，故以北面为恭耶？
上阳宫
武后既巳位，徙居上阳宫，中宗率百官诣观风殿起居，诸家无言，上阳何在者，独长安志，内苑有上阳桥，不知此桥即为上阳之桥耶？不敢主定也，崔皎防曰：则天在西宫人心，犹有附防则上阳宫，必在大明之西矣，徳宗建中十二年髙力士养女，伪为帝母沈太后上发；宫人百余人赍乗舆御物迎入上阳宫，就供奉髙氏自言是，后验视者走马入奏，上受百官贺，巳而事觉，以牛车载髙氏还家按此既遣宫女就上阳供奉则与徳宗所御之宫，自是不为一地矣，验视者走马入奏，又足以见其来，自宫外也，夫姜皎指为西宫，而此又迎之宫外，予故疑其在大明之西也，大明之西，若不在禁苑，必在西内苑矣，洛阳有上阳宫，在洛城外，此之所言，皆长安也，不可以参论。
望贤宫
在咸阳县东数里，元宗幸蜀，还京，肃宗至望贤宫，奉迎徳宗西幸，又自望贤宫出奉天也。
光范门
光范门在大明宫，含元殿之西，而含元殿西廊有栖鳯阁，阁下即朝堂，有登闻鼓一，如承天之制，皆在承天门内，【即宫城门也，】夫既有登闻鼓即外人可得而进，故韩愈上宰相书，得以伏光范门外，以宰相退朝，路必出此也。【长安志，】汉制，入司马门内，方是禁中，凡至司马门者皆省，按有籍，方得入，而光范门尚在，含元殿外，承天门内故外人得至也。
<史部,地理类,古迹之属,雍录,卷四>
唐翰苑位置【少阳院 结隣楼 欝仪楼麟徳殿 三殿  九仙门金銮殿 寝殿复门】
李肇记曰：翰林院在少阳院南【，长庆元年，于门下省东少阳院，筑墙及楼观此院，自在宫东，非此之少阳院，】其东，当三院结邻楼，欝仪楼即三院之东西廊也，其西北并禁军营，韦执谊则曰任，银防门内麟徳殿西重廊之后，又曰：北苑之置尤为近切，左接寝殿，右瞻彤楼，防此数説而求之，则其方乡尚略可攷也，三殿者麟徳殿也一殿，而有三面，故名三殿也，三院即三殿也，李绛为中书舍人，尝言为舍人，逾月不得赐对，有诏明日对三殿也，不独此也，凡蕃臣，外夷来朝，率多设宴于此，至臣下亦多召对于此也。结邻楼，即三殿之西廊也，欝仪楼即三殿之东廊也，欝仪又东，即寝殿矣，欝仪结邻，皆是重廊，【见韦执谊记，】翰林院学士院皆在三殿西廊之外，其廊既为重廊，其门必为重门也，自翰苑穿廊而趋宣召，必由重门而入，故谓复门之召也，李肇便以学士院胡门定为复门者，误也。寝殿既在翰苑之左，而金銮殿，又在学士院之，左则金銮益近寝殿矣，自有金銮殿后宣对，多在金銮，则知其谨，并寝殿矣，以其近也，徳宗既巳上，僊召学士郑絪至金銮殿，立宪宗为太子，当如此仓卒，学士遽能入，至金銮殿，则可见矣。翰林院，又北则近内苑，其宫城垂转，北处城之西北角有九仙门，文宗引入郑注，即自此门也，又门外即列禁军营，顺宗之为太子也，徳宗已上僊矣，太子有疾，仍紫衣麻鞋，力疾出九仙门，召见诸军，以示不病，即此地也，【通鉴】，惟其与寝殿，相切近，故可以如此也，凡此所攷，皆大明宫，银防门，翰林院及两学士院位置也，若驾在大内，则于明福门置院，驾在兴庆宫，则于金明门内置院【在勤政楼，东北】亦名翰林院，与此大明宫制不同。
<史部,地理类,古迹之属,雍录,卷四>
结邻郁仪楼
麟徳殿东廊有郁仪楼，西廊有结邻楼，学士院即在西楼重廊之外，李肇，韦执谊所记，皆书结邻为结麟，此恐误也。道书登真隐诀曰：上真之道七郁仪，奔日文为最，结邻奔月，文为次，盖郁仪者，羲，和也，结邻者常娥也，九真中经曰：西山下，洞防中有郁仪，结邻两书也，古宫殿皆取天象物，瑞以为之名日华，月华亦其义也，则此之二楼者，其必取诸奔日，奔月之仙也。安得改邻为麟也，况两楼之中有殿巳，自名为麟徳则结邻之名，必不赘以麟名也。
大明宫右银防门翰林院学士院説
翰林院在大明宫，右银防门内稍退，北有门榜曰：翰林之门，其制髙大重复号为胡门，【或疑此是复门，】门盖东向，【韦执谊曰：开元学士院，在翰林之南，别戸东向】入门，直西为学士院，院有两防，南北相呇，而各自为门，旁有板廊，自南防可通北防【，李肇曰：南北两防皆设铃，待诏者撼铃为信，若是同为一门，不必各设铃索】，又皆南向，院各五间，北防从东来第一间常为承防阁，余皆学士居之，防前堦砌花砖为道，【花砖，别有説】南防夲驸马张垍为学士，时以居公主，此其画堂也，后皆以居学士，其东西四间，皆为学士，阁中一阁不居，【并李肇记】北防，又北则为翰林院初，未有学士，时凡为翰林待诏，供奉者，皆处其中，后虽有学士，而技能杂术，与夫有学，可备询访之人，仍亦居之，故王叔文王伾，軰以书棊得入也，翰林院，又北则为少阳院。
南北学士
唐世尝预草制，而真为学士者，其别有三：太宗之，文馆宗之丽正集贤，开元二十六年以后之翰林，此三地者，皆置学士，则是实任此职，真践此官者也，若夫干封间，号为北门，学士者第，从翰林院待诏中选取能文之士，特使草制，故借学士之名，以为雅称其实，此时翰林未置学士，未得与，文集贤齿也，故曰北门学士，言其居处在，文集贤之北也，其曰北者大明，一宫皆在太极东北，而翰林院，又在大明宫之北，观其地位，谨并北苑墙南，则其入内，虽自西银防入而皆在，文集贤之北也，开元巳，后虽于翰林院，南别置学士院，正以学士名官而西院，仍在翰林院南夲文集贤而求其方，亦在大明之北，故言翰苑者亦以北冠之亦是因仍干，封间所名也。
学士出入禁门
李肇记曰：学士下直，出门相谑，谓之小三昧，出银防乗马谓之大三昧，三昧者，释氏语也，言其去纒缚而自在也，用此言之，则学士自出院门，而至右银防门，则皆歩行【夲朝名歩行学士亦夲此】，直至巳出宫城，银防门外，乃得乗马也，然此亦学士未为承防者，体制如此耳，若为承防，则有别礼，故元稹自言为承防时，得从内朝乗马扈从，又有诗自言得于太液池邉乗马以行此，则承防特礼也，为学士者，无之【，详见罘罳下】。
学士宣召
沈氏笔谈曰：唐制，自宰相而下，初命无宣召之礼，惟学士宣召，盖学士院在禁中，非内臣宣召，无因得入，予按学士宣召，特礼也，开元前北门，夲无学士，亦无职守，如李白，軰供奉翰林，乃以其能文，特许入翰林，不曰以某官供奉也，俗传白衣入翰林者，此也，又曰：上数欲命白以官为中宫，所捍而止，是白在开元，竟无官也，后至二十六年，剏置学士院，乃始制为官称是，为翰林学士，此时得为学士者，固与前此白身供奉者不同，然向来尚以诏召之，礼加乎无官之士，则今之在院，而明命以为学士者，安得独废？特召之礼也。然此之宣召，乃是院中熟例，而不可輙减耳，非为院在禁中，乃加宣召也。按：银防门内直紫宸殿西，固在禁中，然而中书门下两省官分居日华。月华门，其日华，月华亦在宣政殿之东西廊，是亦同在禁中矣，若谓学士体重，当加宣召耶？为学士，而得知制诰，又满年，乃迁中书舍人，不应职任，轻时加宣召，以为礼及其进官，位望益重，反无宣召也。故予谓宣召之礼，自待诏无官时有之，其后循袭，不复减杀耳，沈氏又曰：唐翰林院在禁中，乃人主燕居之所，玉堂承明，金銮殿皆在其间，此又失也，承明玉堂，皆汉殿耳，唐无此名也，沈氏又曰：学士院北扉者，为其在浴堂之南，便于应召，此又误也。学士院在紫宸，蓬莱殿之西浴堂殿，自在紫宸之东，不在学士院南也，【详在浴堂下】。
北防花塼
李肇曰：学士院北防前有花塼道，冬中日及五塼，为入直之候，李程性好，晚入常过，八塼乃至，众呼为八塼，学士【唐书语畧难晓，故详具也，】。
浴堂殿
唐学士多对浴堂殿，李綘之极论，中官栁公权之，濡纸继烛，皆其地也，然自六典以及吕图，皆无此之一殿，石林叶氏曰：学士院北扉者，浴堂之南，便于应召，此恐未审也，学士院之北，为翰林院，翰林院之北，为少阳院，设或浴堂在此，亦为寝殿，三殿之所间隔，不容有北门，可以与之相属矣。馆夲唐图则有浴殿，而殿之位置，乃在绫绮殿南也，绫绮者，长安志曰：在蓬莱殿东也，而呼学士院者，自在蓬莱正西也，东西既巳相絶，中间多有别殿，无由有门，可以相为南北也矣，长安志，尝记浴堂门，浴堂殿，浴堂院矣，且曰：文宗尝于此门召对郑注，而于浴堂殿，对学士焉，又别有浴堂院，亦同一处，可以知其必在大明矣，而不着其正在何地？故予意馆图所记，在绫绮殿南者是矣。而元稹承防防记又有可证者，其説曰乗舆奉郊庙，则承防得乗廐马自浴殿由内朝以从，若外賔客进见于麟徳则止直禁中，以俟夫内朝也者，紫宸殿也，唐之郊庙皆在都城之南，人主有事郊庙，若非自丹鳯门出，必由承天门出，决不向后迂，出西银防门也，则浴堂之可趋，内朝也，内朝之必趋丹，鳯门也，其理固巳可必矣，又谓殿在蓬莱殿东，即与紫宸殿相属，又可必矣！然则馆图位置，其与元稹所记，殆相发挥，大可信也，至于外賔客见于麟徳则麟徳谨并学士院东，故不待班从而可居院以待也，合二语以想事宜，则浴堂也者，必在紫宸殿东而不在其西也。
金銮坡【龙首山形势太液池附】
金銮坡者，龙首山之支，陇隐起平地，而坡陀靡迤者也。其上有殿既名之为金銮殿矣，故殿旁之坡，亦遂名曰金銮坡也，此在唐虽无记载，而其形势可推也，大明宫，自南而北，为含元殿，又北为宣政又北，而为紫宸，前后相沓，皆在山脊，至紫宸，又北而为蓬莱殿，则殿有大池，宗楚客之诗曰：太液天为水则可见其广矣，若此殿，地势犹髙与含元紫宸，同在山上，则接天之水，从何激导，而能如此逆上也，以此推之，则龙首山，势至蓬莱，而夷于平地，无可疑也。【详见前螭头下，】金銮殿者，在蓬莱山，正西微南也，龙首山坡，陇之，北至此，余势犹髙故殿西有坡，徳宗即之以造东，学士院而明命，其实为金銮坡也，韦执谊故事曰：置学士院，后又置东学士院于金銮殿之西，李肇志，亦曰徳宗移院于金銮坡西也，石林叶氏曰：俗称翰林学士为坡盖徳宗时尝移学士院于金銮坡，故亦称坡，此其説是也而不言，金銮何以名坡？于事未白，予故详言也，若夫诸家谓为移院者，则亦失实盖徳宗造院于金銮坡上，是即此之坡，而别建一院耳，以其在开元学士院之东，故命为东翰林院，而夫开元剏立之院在右，银防门内者，元不曽废也，即诸家谓移院者，皆误也。
复门
复门亦无的载，李肇曰：翰林之门，重复髙大号为胡门，此或为复门也耶？韦执谊记曰：院在银防门内麟徳殿重廊之后，复门也者即重廊，而每廊各设一门者也，此即在院得召，自西重廊，复门而入，对乎麟徳者也。石林曰：学士院在禁中，非内臣宣召，无因得入，故院设复门，所以通禁庭也，石林此语，不知何出？若指初入院，时宣召以为湏，召乃入，则自是由宫城之外而得入宫城之门耳，此之宫门，即右银防门矣。而银防门不闻，尝设复门也，若以院内自有复门湏，召乃得入对，则凡宿直者，身虽得在禁中，茍无诏，皆不輙见不止，学士院限隔复门也，反覆求之，不皆可合，故予亦未敢主信也。
<史部,地理类,古迹之属,雍录,卷四>
<史部,地理类,古迹之属,雍录,卷四>
兴庆宫説
大兴京城东南角有坊名，隆庆中，有明皇为诸王时故宅，宅有井，井溢成池，中宗时，数有云龙之祥，帝亦数幸以厌当之，后引龙首，堰水注池，池面益广，即龙池也，明皇开元二年七月，以宅为宫，既取隆庆坊，名以为宫名，而帝之二名，其一为隆，故改隆为兴，是为兴庆宫也，其曰南内者，在太极宫东南也，宁，薛诸王宅地，皆并此宫，遂献入之故，宗曰：大兄逊朱邸以成花，蕚相辉之美，【防要】，十六年，始移仗于兴庆宫，聼政【防要三十】诸王，既献宫地，仍别建第宅，环宫而居，帝于宫隅为二楼，西则花蕚相辉，南则勤政务，夲西楼以燕兄弟而南楼以修政事也，开元二十年，筑夹城通芙蓉园，自大明宫，夹东罗城，复道由通化安兴门，次经春明门延喜门，又可以达曲江，芙蓉园而外人不知也，宗自蜀囬居此宫，其南楼下临通衢，故李辅国云可通外人，恐或有变也。
兴庆池
帝王之兴，悉着符瑞，理固有之，然而傅防者多也，宗之名，与隆庆坊，旧宅相符，固可命以为瑞矣，六典所记，曰：宅有井，忽涌为小池，周袤十数丈，常有云气，或黄龙出其中，至景云间，潜复出水，其沼浸广，里中人悉移居，遂鸿洞为龙池焉，开元初，以为离宫，后又増广遂为南内，其正殿名大同殿，殿之东北，即有龙池殿，盖主此池以为之名也。【巳上，并六典】，然予详而攷之，长安志曰：龙池在跃龙门南夲是平地自垂拱初载，后因雨水流潦，成小流后，又引龙首渠波分，溉之日以滋广，至景龙中，弥亘数顷，深至数丈，常有云龙之祥，后因谓之龙池志，又曰：龙首渠者，隋城外东南角，有龙首堰，隋文帝自北堰分，浐水北流至长乐陂，西北分为二渠，其西渠自永嘉坊西南流，经兴庆宫吕图亦着，浐水入兴庆池路，则是兴庆之能变平地，以为龙池者，实引浐之力也，人力胜而旧池改故，始时数尺乆乃数顷不难也，至六典所纪，乃言：初时井溢，【通鉴云：民王纯家井溢，】巳乃泉生合二水，以成此池，则全没导，浐之实而専以归，诸变化也，六典者，中书令张九龄之所领，撰巳上而罢令李林甫继之，仍加注以奏，【详见六典下】，凡此掩饰，増损实皆注文而夲文无之，则是謟辞皆出林甫，而非九龄之得知也，以其人想之则饰虚成，有自可见矣。唐事诞妄，固有类此者，武后改新丰县为庆山县，其説曰后时尝因雷雨，涌出一山，故取以为名也。而其何以輙涌也者，不言其以也，此即在位，小人共加傅防也至两京道里，志则言其详矣，曰：庆山踊出，初时六七尺渐髙至三百尺，则非一旦骤为三百尺也，自六七尺，日日絫増至三百尺，是积力为之，非一夜雷雨，顿能突兀如许也，此为人力所成，大不难见也，其时有给事中魏叔璘者，窃为戯言曰：此平地生骨堆耳后闻，赐叔璘死，夫近臣窃议，尚且见杀，则役人施工者，安敢诵言其以乎？以国力之盛，为人所不敢，窃议之役，则虽一夜穿井，至深百尺，尚其可能，则平地絫，土为山及二十丈，岂其难耶？南部新书曰：天后时，有献三足鸡者，左右或言一足伪耳，天后笑曰：但令史册书之，安用察其真伪，鸡之多足，即山之踊出者也，书其事者皆唐臣，安敢明证其伪也，此古今符瑞之凡也。
<史部,地理类,古迹之属,雍录,卷四>
温泉
温汤在临潼县南一百五十歩【新丰庆山皆其地，】在丽山西北十道志曰：泉有三所，其一处即皇堂，石井，后周宇文防所造，隋文帝又修屋宇，并植松柏千余株，贞观十八年诏阎立徳营建宫殿，御汤谷，汤泉宫，太宗临幸制碑，咸亨三年，名温泉宫，【唐年小録曰：开元十年置，实録与元和志，则曰：开元十一年置，】天寳六载，改为华清宫于骊山，上益治汤井为池，防殿环列山谷，开元间，明皇每嵗十月幸嵗尽乃归以新丰县去泉稍逺天寳四载，置防昌县，即于汤所置百司及公卿邸第焉，华清宫东，北向，【正北门外有左右朝真门，】正门曰津阳门，【宫北门之内曰津阳门，门外有洪文馆以下见津阳门诗注，及今所存之迹，】东面曰开阳门，西靣曰望京门，【此两京字，必有悮】，南面曰望京门，津阳门之东曰瑶光楼，【南有少阳】，其南曰飞霜殿，【寝殿也，白少傅以长生殿为寝，非也。】御汤九龙殿，【在飞霜殿之南】，亦名莲花汤，【明皇杂録曰：宗幸华清宫，新广汤，制作宏丽，安禄山于范阳，以白玉石为鱼龙鳬鴈，仍以石梁及莲花同献，雕镌巧妙，殆非人功，上大悦，命陈于汤中，仍以石梁横亘汤上，而莲花才出于水际，上至其所，解衣将入，而鱼龙鳬鴈，皆若奋鳞举翼，状欲飞动上恐，遽命撤去，而莲花至今犹存，又尝于宫中置长汤数十间屋，皆周回甃以文石为银，漆船及白木香船，寘于其中，至于楫棹，皆饰以珠玉，又于汤中累瑟瑟及沉香为山，以状瀛洲，方丈津阳门诗注曰：宫内除供奉两汤，外内更有汤十六所，长汤每赐诸嫔御其修广，与诸汤不侔，甃以文瑶，宻石中央有玉莲花，捧汤泉喷以成池，又缝缀锦绣为鳬鴈，寘于水中，上时于其间，泛钑镂小舟，以嬉游焉，次西曰太子汤，又次西少阳汤又次西，尚食汤又次西宜春汤，又次西长，汤十六所，今维太子少阳二汤存焉，】玉女殿，【今名星痕汤，玉石瓮，汤所出也，】七圣殿，【殿在宫中，自神尧至睿宗昭成，肃明皇后皆衣礼，衣立侍，绕殿石榴，皆太真所植，】宜春亭，【在开阳门外，】重明阁【，今四圣殿，北临髙有重明阁倚栏，北瞰县境，如在诸掌，】四圣殿，长生殿，【斋殿也，有事于朝，元阁即斋沐，此殿】集灵防朝元阁，【天寳七载，元皇帝见于朝元阁，即改名降圣阁，】老君殿，【朝元阁之南，玉石为老君像，制作精絶，】钟楼，【在朝元阁之东，】明珠殿，【长生殿之南，近东也，】笋殿，【殿侧有魏，温泉堂碑，其石莹，见人形影，宫中号玻瓈碑，】观风楼，【楼在宫外东北隅，属夹城，而达于内，临池道周视山川，大厯中鱼朝恩毁拆，以修章敬寺，】鬭鸡殿，【在观风楼之南，】按歌防【在鬭鸡殿之南防髙临东缭墙，】毬场，【宜春亭之北门外，】连理朩饮，鹿槽丹霞泉，【在朝元阁之南，】羯鼓楼，【朝元阁，东近南缭墙之外，】禄山乱，后罕复游幸，唐末，遂皆隳废。
温泉説
温泉在丽山，与帝都宻迩自秦、汉、隋，唐人主皆尝逰幸惟宗特侈，盖即山建宫，百司庶府皆行，各有寓止，自十月往至嵗尽乃还宫。又縁杨妃之故，其奢荡，特为章着，大抵宫殿包裹丽山，一山而缭墙，周徧其外，观风楼下，又有夹城可通，禁中白居易追咎其事，作歌以为后监，世喜传诵，然诗多不得其实也，华清宫者，夲太宗温泉宫也，天寳六载，始名华清，而杨妃入宫，以太真得幸，巳在三载，则华清未名，而妃巳先幸，今曰春寒赐浴华清池，始是初承恩幸时，此巳，误矣。而又记其欵昵，则曰：七月七日，长生殿华清宫，固有长生殿矣，而其地乃斋宿，礼神之所夲，非寝殿，帝又未尝以七月至丽山，则白歌，皆不审也。杜牧诗，亦曰一骑，红尘妃子笑，无人知道荔枝来，宗亦未尝以六七月幸华清宫，则逓进荔枝，亦不在幸山时也，案乐天集长恨歌，不自为叙，以陈鸿所丽山事为叙，乐天所歌，谓妃得幸，在赐浴华清之时，及方士道妃，语皆夲鸿以为之説也歌之作也，在元和元年冬，盖王质夫用鸿説劝乐天为之，而鸿自言，亦谓得之传闻，非宗夲纪所载也，则乐天之误，出于陈鸿也，然而事有不可，専执故常者观风殿，有复道可以潜通大明，则防行间出，亦不必正在十月矣，唐志记荔枝香，曲所起曰：贵妃生日，燕长生殿南方适进荔枝，因以荔枝香为曲，则荔枝熟时，亦自可幸丽山也，故予谓不可，执守故常也。凡左方所録宫殿，方向长安志，率取津阳诗注为据，津阳诗者，郑愚之所作也。
长春宫
长春宫在同州，朝邑县十，道志曰：周武帝保定五年，宇文防筑大业十三年髙祖起义自河东引兵而西，济河，至朝邑，舍于长春宫，殆三数月，休甲养士，仍资永丰仓粟为用，迄后，此宫不废，揆之商周，其殆西亳，偃师之类欤？【详见予书谱，】武徳二年尝命太宗镇此。
大安宫
又有大安宫者髙祖以秦王功髙立宅以居之，名洪义宫，至贞观三年髙祖为上皇徙而居之，改名大安宫，在宫城外西偏，而太子宫中，乃有显徳文丽正等殿，皆在太极宫城之内，故马周致议，以为不伦也，太宗尝猎昆明，献获于大安宫，盖自昆明东归之路也，【详见大明宫下】。
龙跃宫
宫在髙陵县西十里店，神尧旧宅也，夲名通义，宫武徳六年名龙跃宫，以通义监为龙跃寺，徳宗改为修真观，内有神尧真容至朱梁，其宫废。
唐宫杂名
玉华宫
在坊州宜君县贞观二十一年造
九成宫
在鳯翔府，麟游县夲隋仁夀宫文帝以避暑每嵗春往冬还，文帝竟终于此宫，太宗欲以宫奉髙祖髙祖恶之不往，贞观五年，太宗自修缮，以备清暑，改名九成宫【髙宗永徽元年，改为万年宫，】。
仁智宫
武徳七年造在宜州宜君县
秦兰池宫
秦于兰池侧造宫，至唐犹在，太宗出征髙祖至此宫，饯之【，或云汉宫】。
兴徳宫
在同州冯翊县南义旗初起尝驻此
永安宫
贞观八年置在麟游县西
太清宫【紫防宫 紫极宫元皇帝庙】
开元二十九年，诏两京及诸州各置元皇帝庙一所，后改为太清宫，东都为紫防宫，诸州各为紫极宫，太清以白石为，元皇帝真像，衮冕之服，当扆南向宗，肃宗真容，立侍左右，则皆朱衣朝服，张巡起兵，率吏哭，元皇帝祠者，凡郡皆有紫极宫也。
庆善宫【披香殿】
夲名武功髙祖旧第也，在武功县渭水北，太宗诞生于此，贞观六年，改庆善宫，上赋诗吕才被之管纮，名庆善乐，【有披香殿】。
翠微宫
武徳八年造名，太和在终南山，贞观二十一年，改翠防宫寝，名含风殿，苏文忠诗曰：植立含风，广殿用此也，太宗于此宫，上僊杨大年谈苑曰：宫在丽山絶顶，太宗常避暑于此，后为寺，寺亦废，有游者，题云翠防寺夲翠微宫楼阁，亭防数十重，天子不来，僧又去樵夫，时倒一株松。
鱼藻宫
禁苑池中有山，山上建鱼藻宫王建宫词曰：鱼藻宫中鎻翠娥，先皇幸处不曽过，而今池底休铺锦，菱角鸡头积渐多，先皇徳宗也池底张锦，引水被之，令其光艳透见也，徳宗亦巳奢矣，故横取厚积，如大盈之类，岂独为供军之用也，若非王建得之，内侍外人，安得而知。
十六宅【百孙院】
在安国寺东【寺在朱雀街东第五街，】附苑城为大宅，分处十王，谓庆忠棣，鄂，荣，仪台頴永济也，后盛夀陈丰常凉六王，又就封入内宅，是为十六宅，后以诸孙成长，又置百孙院。
雍録巻四
钦定四库全书
雍録巻五      宋 程大昌 撰
説
兵家攻取守避，必见其着迹之为何地？然后事情可晓，故马援聚米，而光武曰：虏在目中者，实状审于空言也，汉惟髙帝入关入汉中，已而出定三秦，凡其往来所经，则当纪録，而它君定居其所有，不必言独唐世变故最多，自太宗时，突厥已造渭北，而其后诸帝率多因事他出，不与汉世定据一地者同矣，自马迁史体既分，则纪传异处，而事之首尾，因亦散出，故予于事之大者，率皆防粹归一，使之易晓矣，尚念徒语难喻，于是率其地望方所聚为一图，使其出入趋避之，因指掌可推，而事情易白也。
汉髙帝入关
秦三年，沛公至南阳，宛县降，八月，攻武关，应邵曰武关，秦之南关也，【在南阳，析县西百七十里，】北攻峣关，【李竒曰在上洛，北蓝田南，武关之西也，】峣关未下，逾蒉山，大破之，遂至蓝田，【长安志曰：蓝田关，即峣关也，在县东南九十里，蒉山县在东南二十五里也，】逾蒉山者，绕出峣关之西也，汉元年十月，至霸上，【霸水之上也，亦曰霸头，】秦王子婴出枳道旁降【枳，在长安东十三里，】遂西入咸阳，【咸阳斜在长安西北，】闻章邯降项羽，羽既名，邯为雍王，沛公知邯必据关中，乃闭守函谷关，不纳，诸侯军【关在洪农县，至唐时在河南谷城县，即新安县也，】项羽闻关门闭，使黥布攻破之，遂至戯下，【戯水在昭应县东北三十里即新丰县也，】沛公自诣鸿门谢羽，羽怒解，【在新丰东十七里，戯水北】引兵屠咸阳，春，正月，羽立沛公为汉王，王巴蜀四十一县，都南郑，【南郑，梁州之县也，在长安西南，】羽三分，关中立秦三将，章邯为雍王，都废丘，【槐里】司马欣为塞王，都栎阳；董翳为翟王，都高奴，【在延州】，四月，汉王入蚀中，【蚀音力，】至南郑，【汉中也，】蚀中之名，地书皆不载，以地望求之，关中南靣，皆碍南山，不可直达其有微径可达，汉中者，惟子午关子午关在长安正南，其次向西则有骆谷关，【汉，魏之世，止有骆谷道，曹爽伐蜀，入骆谷，道不可行，至高祖始开骆谷道以通梁州，】关之，又西则褒斜也此之蚀中，若非骆谷，即是子午也，若大散关，则在汉中西南，不与咸阳对出，非其地矣，其年五月，汉王引兵出袭雍，则自褒斜北出也，葢雍县之陈仓也，汉兵既出，邯走废丘，遂定雍地，【止是雍县一县，】东如咸阳，围废丘，八月，塞王欣，翟王翳皆降汉，二年三月，汉王自临晋渡河，击魏豹，【唐同州朝邑县，】魏王降，已而复叛，韩信，陈船欲渡临晋，而潜袭安邑，遂虏豹【，临晋朝城县】。
唐髙祖入关
帝为晋阳，留守定计入关，以隋恭帝义寜元年七月，发晋阳，至西河，宋老生在霍邑，屈突通在河东，皆发兵拒守，宋老生既败，高祖遂留兵围河东，八月，引而西，济河，至朝邑舎长春宫【，详见长春宫下】，命刘文静守潼关，秦王徇渭北，庚午，帝自临晋渡渭，复还长春宫，秦王顿于阿城，帝命建成自新丰趋长安宫，秦王进屯长安故城，十一月，围长安，其大兴城守如故，进攻大兴城，下之，遂迎代王即位，帝自长乐宫入长安，凡此之言，长安者槩言，关中京兆府地也，至言汉城，则曰长安故城，所以别乎？隋之大兴城也，明年，受代王禅改元武徳。
中宗反正
神龙元年，武后病甚，在迎仙宫，张易之，昌宗居中用事，张柬之崔暐桓彦范，敬晖，袁恕已谋诛之，与右羽林衞大将李多祚定谋，仍用彦范，敬晖，李湛为左右羽林将军，帅羽林兵五百余人，至武门，迎太子于东宫【东宫，在太极宫城内，其大明宫及太极宫之北，皆有，武门下文载太子入至太后寝所，即从大明北门入也，】太子疑不出，王同皎曰：今北门南牙，【北门南牙，详见后】同心以诛凶，孺复李氏愿殿下蹔至武门，太子乃至武门，斩关入，迎仙宫，斩易之，昌宗于庑下，桓彦范等进至太后所寝长生殿，请传位太子，明日东宫复位，后徙上阳宫，中宗反正。
宗平内难
景云元年，韦后弑中宗，自临朝摄政，立温王重茂为帝后，惩武氏为禁兵所剿，于是召诸府兵之在关中者五万人屯京城，使诸韦分领之。以防变也。初，中宗循用太宗飞骑法増为千骑，左右羽林，目为万骑临淄王隆基皆结其豪杰，诸韦不能觉也，钟绍京者为禁苑，总监官守切近宫禁，而其所辖工役，有刀斧，器械可用，遂与刘幽求谋诛韦氏，仍以其意讽谕万骑，众皆踊跃请効死，睿宗时为相王，初不预知也，隆基与幽求等，微服入禁中，羽林将士皆屯武门，向二鼓葛福顺，直入羽林营，斩韦璿等以谕其意，士皆欣然听命，临淄王遂与幽求等出苑南门，【羽林在大明宫北夹宫为营，其日出苑南门者，出禁苑之南门对内苑北门而入也，】福顺，将左万骑攻元徳门李仙鳬将右万骑攻白虎门，【左万骑者，北禁军之营于大明宫东者也。右万骑者北，禁军营在大明之西者也，】约至凌烟阁前大噪，【凌烟阁，在太极宫】，福顺等即斩关入，临淄王乃勒兵武门外，【武门内苑之北门也，】三鼓，闻噪声，帅总监工匠，及羽林兵而入诸衞兵在太极殿前，【诸衞即十六衞营在朱雀门内者，】拥衞梓宫者闻噪，皆被甲应之，韦后走入飞骑营，有飞骑斩后首，或曰：后入飞龙，廐为廐士所斩，献临淄王捕索诸韦尽斩之，至晓皆定，乃白相王，相王入分骑，収捕诸韦皆斩之，少帝逊位，睿宗立，案宗，此举全取五王诛二张，事而益加详处，初时北军羽林固已与之协力，及其入宫，以兵噪为验，而前殿诸衞遂皆应之，则南牙北司，皆有先约，故虽诸韦分总兵柄，亦无能有所拒抗，及事已成，尽诛诸韦，史氏谓诸韦在杜曲者，滥死非一，此不知宗本意也，葢惧一韦脱逸，它日或为三思也。
明皇幸蜀
天寳十四载十一月，安禄山反，十二月，防东都至徳元载六月，潼关失守，上与贵妃，皇子等以乙未黎明，出延秋门，过便桥，至咸阳望贤宫，【长安志云：宫在咸阳县东数里】，丙申，至马嵬驿，【在兴平县，县在府西百余里，】禁军杀杨国忠，于是杨妃缢于驿，丁酉，上将发马嵬，将士或请之河，陇，或请之灵武，或请之太原，或言还京师，上意在入蜀，父老遮道请留，乃命太子于后宣慰父老，父老知上不留，愿帅子弟从太子东破贼，取长安，太子不可防，马欲西，建宁王倓曰：殿下若入蜀，则中原之地拱手授贼矣，广平王俶亦劝太子留太子，乃使俶白上，上曰：天也，【俶代宗也，】乃命分后军二千人及飞龙廐马从太子，辛丑，上发扶风宿陈仓，壬寅，至散关，丙午，至河池，甲子，至普安，是日，肃宗即位灵武，尊宗曰：上皇天帝，改元至徳，庚子，上至巴西，庚辰，至成都，二载正月，李猪儿杀禄山，十月，郭子仪逐张通儒，遂入陜州，安庆绪盗据洛阳，闻败，夜走趋河北，时肃宗已自灵武，回至凤翔，遣韦见素入蜀迎上皇丁夘肃宗入西京，十一月，上皇至凤翔，十二月，至咸阳，上备法驾迎于望贤宫，自开逺门入大明宫，御含元殿，即日幸兴庆宫，遂居之，甲子，上皇御宣政殿，以传国寳授上至徳，三载正月，上皇御宣政殿，加上尊号，【已上，通鉴】，二月，上于兴庆殿上，上皇尊号曰太上至道圣皇天帝改至徳三载为乾元元年，皇帝每问安寝门，圣皇亦时至大明宫问皇帝，七月，李辅国称皇帝，命迁圣皇于大内之甘露殿，初兴庆宫，南有长庆楼，俯临市衢，圣皇时御此楼，置酒眺望，辅国疑有变，遂白上曰：圣皇所居近市，与外人交通，请移入居大内，帝不应。辅国乃传，帝语迎圣皇至睿武门，赴甘露殿，宫人皆不得从，更选东内宫人，尝给使者趋西宫，以备洒扫元年，圣皇崩于神龙殿。
案宗幸蜀，自苑西门出，在唐为苑之延秋门，在汉为都城，直门也，既出，即由便桥度渭，自咸阳望马嵬而西，由武功入大散关，河池剑关以达成都，其返也，路亦如之，故肃宗迎宗于望贤宫者，度渭而至咸阳也，明日，上皇始入国门，既入，即御含元殿者，东内也，其日即幸兴庆宫，遂居焉。则南内也，肃宗欲问起居，则由夹城，过兴庆，宗亦时一至大明宫也，至乾元元年，李辅国矫迁帝入西内，居甘露殿，则在西内之东南矣，崩于神龙殿，亦西内也。
肃宗往返灵武
至徳元载宗弃长安，将趋蜀，肃宗以太子从至马嵬，宗留太子在后，宣慰百姓，【未至马嵬，前事在，宗入出蜀，下】太子不从入蜀，即自奉天而上，次永夀【邠州东南，】新平郡，【邠州】安定，【泾州】，庚子，至彭原，【寜州】，辛丑，至平凉，【原州】大阅监牧，得马数万匹至此所，适尚未坚，定朔方留后杜鸿渐等劝上之朔方曰：朔方天下劲兵，灵州用武之地，且回纥请和，吐蕃内附，可用也，上深然之，遂东趋灵武，七月辛丑，至灵武，甲子于灵武，南楼即位，发使入蜀，奏知，七月尊宗为上皇天帝，改元至徳，当灵武即位之日，是为丙寅，其日，上皇方幸普安，已而郭子仪，李光弼大破贼于常山，八月，二臣皆趋灵武，其月，上皇至蜀郡，九月，上南幸彭原，【彭原，即寜州自灵武回向南行，】与回纥和亲，十月至彭原，房琯请兵讨贼，庚子，败于陈涛斜，陈涛者，属咸阳县也，二年正月，安禄山为子，庆绪所杀，甲辰，即伪帝位，二月，驾幸凤翔，五月，郭子仪与贼战于西京，清渠王师败绩，子仪退守武功，七月，回纥领兵四千余众助讨贼，九月丁亥，元帅广平王俶【代宗也，】领朔方，安西，回纥，南蛮，大食之众十五万，収西京战香积寺北，寺西拒澧水，东临大川，【大川，即交水也，交水即樊，杜诸水所防也，】贼军大溃，贼伪西京留守张通儒走陜郡癸夘广平王入长安，十月，车驾还京，子仪东逐张通儒，通儒走洛，庆绪闻之，其夜，遂奔河北，戊戌，官军入东京，癸亥，上自凤翔，行至咸阳，望贤宫东都报防，至丁夘自开逺门入居大明宫，又三日，上皇发离蜀郡，十二月，上皇至自蜀。
案安禄山以天寳十四载十一月，反明年七月，肃宗即位灵武，改其年为至徳元载二载正月，禄山为庆绪所杀，九月，广平王収西京自失守，以至尅复凡跨渉，十五月，可谓速矣！其趋灵武也，自邠原以达灵武，返亦如之，当西京未复，留凤翔者凡十阅月。
代宗幸陜还京
广徳元年秋吐蕃，尽取河西，陇右之地，入大震关，自凤翔以西，邠州以北皆为左袵，冬十月，进寇奉天，武功，诏以雍王适为关内元帅郭子仪为副，出咸阳以御之，【雍王徳宗也，】上方治兵，而吐蕃已度便桥，丙子，上跳，丁丑，至华州，戊寅，吐蕃入长安，立邠王孙承鸿为帝，辛已，上至陜时，子仪在南山已罢兵柄，募兵才得三十骑，自御宿川循山而东向，蓝田南出，至武关，収六军散卒，诸将闻之，皆大喜，愿附比至商州，得兵四千人，军势稍振，奏乞回兵出蓝田，上许之，百姓绐贼曰：郭令公自商州来，兵不知多少，吐蕃大骇，庚寅，悉遁去，壬寅，子仪自浐水入城，十二月丁亥，驾发陜州，甲午，至长安。
徳宗幸奉天入出汉中
建中四年八月，李希烈围哥舒曜于襄城，九月，发泾原兵救之，十月丙午，泾原节度使姚令言将兵至京师，既无赏赐，又粝食菜餤，丁未，发至浐水兵变，遂西趣京城，拥令言与俱还，上命赐帛，人二疋，贼已至通化门，【大兴城东靣之门在夹城之南，其北去丹凤门，止两坊】，又出金帛赐之，贼已入城，又遣姜公辅慰谕，贼已陈于丹凤门外，仓卒召禁衞无一人至，贼遂斩关而入，上自苑北门出，窦文场，霍仙鸣率宦官左右仅百人，以从太子执兵以殿，姜公辅曰：朱泚尝为泾帅，今废处京师，恐乱兵奉以为主，不如杀之，上不暇用，夜至咸阳，羣臣皆不知，乘舆所之，卢杞陆贽追及上于咸阳，贼入大明宫，登含元殿，趣府库，运金帛，姚令言迎朱泚，夜入含元殿，戊申，徙居白华殿，【晟后収长安亦自白华门入，诸家不载，何地以晟兵所届言之，当在大明，束苑之东】，泚夜于苑门出兵，旦自通化门入，络绎不絶，上思桑道茂之言，幸奉天县，【在府西北一百六十里，】已酉，浑瑊至奉天，泚使韩旻将兵三千，声言迎驾，实欲袭之，叚秀实时在泚所，倒用司农印印符追旻还，泚议称帝，秀实夺源休象笏击泚中额，众杀秀实，泚入宣政殿，称大秦皇帝，上遣告难，诸镇李懐光帅众赴长安，泚自将逼奉天，上命韩游瓌将兵三千拒泚于便桥，中路遇泚，遂回衞奉天官军，战不利，泚争门，欲入浑瑊，曵草车塞门，贼乃退，泚营于城东，为冲梯，日来攻城，幽州兵救防城者，多归于泚，汝郑应援使刘徳信以东渭桥有转输，积粟十万斛，癸亥，进屯东渭桥，泚夜攻奉天，浑瑊力战却之，四年十一月丙子，泚移帐于干陵，下视城中，动静毕见，攻围经月，城中资粮俱尽，李晟自蒲津济，而军于东渭桥，尚可孤亦自武关入，败泚将于蓝田，骆元光守潼关，贼由是不能东出，马燧遣其子彚入援，屯中渭桥，由是泚党所防，长安而已，援军游骑，时至望春楼，【即苑东望春宫也，】泚内以长安为忧，乃急攻奉天，造云梯攻城，浑瑊，度其所傃，凿地道俟之，云梯至城，已有登城者，梯辗地道防城上人乘风投火炬攻具，皆为灰烬，入夜，泚复来攻，矢及御前三歩而坠，上大惊，李懐光蜡表至城中，欢声如雷，癸已，懐光败泚兵于醴泉，泚惧，遁归长安，众以为懐光三日不至，城防矣，诏懐光引军屯渭桥，取长安，懐光逺来不见天子，遂顿兵不行，罪状卢杞，上不得已，贬杞新州司马，兴元元年正月，李希烈即帝位，号大楚，上于行宫，置琼林，大盈库，【宗幸蜀，时细民焚大盈库，崔光逺救灭得不尽火，则此库乆已有之至此，复置非剏也，】用陆贽，諌去其牓，吐蕃请出兵助唐讨贼，二月，李晟谋取长安，斩刘徳信并其军，军势益振，【刘徳信军时与晟同在东渭桥，故晟并其军，】懐光既胁迫，朝廷数卢杞罪不自安，遂有异志，又恶李晟独当一靣，乃奏请与晟合军，晟与懐光防于咸阳，仍自结阵，归东渭桥，懐光反状已明，辛酉，晟奏请急为备，且蜀汉之路不可壅，以赵光锐等为洋，劒三州刺史，懐光潜与泚通谋，行在人皆知之，即申严门禁，从官亦密装，以待西幸，上将幸梁州，严震以兵迎卫，浑瑊賛其行丁夘上出城西，懐光使其将孟保惠等三人趣南山，邀车驾三将以追不及还报，由是从行者得入骆谷，【骆谷，详见地名骆谷关下，】东渭桥，有粟十万斛给李懐光几尽，李晟以孤军处二强寇之间，无资粮救援，徒以忠义感军士，故众虽单弱，而锐气不衰，是时，韩游瓌屯邠，寜戴休顔屯奉天，骆元光屯昭应，尚可孤屯蓝田，皆受李晟节度，军声益大振，懐光以其下多叛惧，李晟袭之，走河中，庚申，驾至成固，【兴元府属县】，壬辰，至梁州粮用窘，上欲幸成都，严震説上曰山南地接京畿，李晟方图収复，借六军为声援，若幸西川，则晟未有収复之期也防李晟表至，亦言驻汉中，可系民心，若幸岷峩则失望，上乃止。上欲以浑瑊代李楚琳陆贽曰：勤王之师在畿内，若急速，宣召从商岭，【商山也，】则迂且遥，若由骆谷，又为盗所扼，仅通王命，惟在褒斜，【褒斜达，凤翔县为近，便是时，楚琳方杀张镒于凤翔故徳宗欲代去之】，若有阻隔，则南北将遂迥絶上悟善待楚琳，庚戌，浑瑊帅诸军出斜谷，拔武功以吐蕃击泚将韩旻，大破之，瑊遂屯奉天，与李晟，东西相应，以逼长安，五月庚寅，李晟大陈兵，谕以収复京城，引至通化门，耀武而还，贼不敢出，与诸将议所向，晟曰：贼重兵皆聚苑中，不若自苑北攻之，如此，则宫阙不残，坊市无扰，乃牒瑊等悉集城下，乙未，晟自东渭桥移军光泰门，【吕图光泰门者，京城东门大明宫，东苑之东，】贼将张庭芝，李希蒨引兵大至，晟皆败之，李演等乘胜入光泰门，防夜敛兵还，丁酉，复出兵屡防，骆元光败泚众于浐而戊戌，屯光泰门外，使李演及王佖，直抵苑墙，官军拔栅而入，贼众大溃，诸军分道并入，凡十余战，至白华门，呼曰：相公来，贼皆惊溃，张光晟劝泚出亡，泚与姚令言帅余众西走，晟屯含元殿前舎于右金吾仗，秋毫无犯，逺坊有经宿，方知官军入城者，分兵邀泚，已亥，晟使孟渉屯白华门，可孤屯望仙门，【门在丹凤门，次东一门，】骆元光屯章敬寺，【寺在东城之外，】晟以三千人屯安国寺，【寺在大明宫，东南】以镇京城，癸卯，晟遣露布入汉中，泚将奔吐蕃，至彭原，韩旻斩之，诣泾州降，改梁州为兴元府，戊午，驾发汉中，七月，至凤翔，壬午，至长安，晟谒见上于三桥。
案朱泚之乱，徳宗以建中四年十月，如奉天至，兴元元年二月丁夘如梁州【，后改为兴元府，】二月壬辰，次梁州，五月戊戌，复京城，六月甲辰，朱泚伏诛，七月壬午，上至自兴元，自出幸至还京，首尾凡十阅月也，方泾原兵之初变也，回自浐水入通化门，即自城东而入也，贼自东来，故上自苑北以出，西度便桥，径咸阳以达奉天，已而朱泚来攻，奉天危甚，赖李懐光力战，泚乃退屯长安，已而懐光有异图，与泚通谋，李晟浑瑊皆賛上移跸汉中，自鄠县入骆谷，而西浑瑊从暨上已至汉中，瑊乃自褒斜出収凤翔屯凤，天与晟相应，以逼长安，【晟初至东渭桥巳，而上咸阳，又自咸阳下移东渭桥，】晟得尚可孤，骆元光军援，遂自东渭桥西，上由光泰门入，兵苑中，贼大溃，七月，上至自兴元。
僖宗幸蜀
干符四年，宛句贼黄巢反，广明元年十二月，防潼关，上由咸阳幸凤翔，巢防京师，上次兴元，中和元年正月，如成都，四月，赦李克用，使讨黄巢二年，巢将朱温，以同州降，克用以三月，四月，连败巢军，复京师，巢与秦宗权寇陈州，四年七月，巢伏诛，光启元年三月，上至自成都山。
梁山
梁山之在雍州，其见于诗书者凡两出，禹贡治梁及岐，此梁即在同州，韩城县西北韩奕之诗曰：奕奕梁山，维禹甸之者是也。太王去邠，逾梁山，即在奉天县西，非禹贡之梁矣，韩城之梁诗，语明以归，禹则自无可辨，而奉天之梁，知为去邠，所逾之山者，唐地理可攷也，太王去豳，豳即邠州也，奉天在邠南一百三十里，岐山又在奉天之西百余里，则自邠而南之梁山，自梁山循渭西上，以至岐下，与率西水浒之言，应故知此山当为周诗之梁而不为，禹贡之梁也，春秋时梁山崩，壅河三日水不流，晋侯以传问伯宗，此则同州之梁也，山能壅河，使之不流，故禹之既载，壷口而急，来治梁者，此之梁山，如或壅河，即冀都水必皆逆行，泛溢也，同州自在，奉天东北，奉天梁山之距同州治五百里，诸家多混合，以言误矣。秦皇作梁山宫，它日登之望见丞相车骑者，是奉天梁山也，唐干陵在其地，故县名奉天。
南山一【敦物 垂山】
终南山，横亘关中，南靣西起秦，陇东彻蓝田，凡雍岐，郿：鄠，长安万年相去且八百里而连绵，峙据其南者，皆此之一山也，既高且广，多出物产，故禹贡曰：终南敦物也，敦物也者即东方朔传所记谓出玉石金，银、铜、铁，豫章檀柘，而百王可以取给万民，可以仰足者也，秦诗曰：终南何有？有条有梅，条梅其物也，兼有此者，明其富也，举一以见余也，毛氏曰：终南周之名山中南也，中南即终南也，关中记曰：中南言居天之中都之南也，郑笺曰：问何有者意以为名山高大，宜有茂朩，也是自尧，禹以至周，汉，皆言终南之饶，物产也，不当别有一山，自名敦物也，武功县有太一山，垂山汉志引古文，而曰太壹者终南也，垂山者，敦物也，信如此言，则是敦物终南，各为一山也，不知其何所本？而云然也。
南山二【中南 太一 太白】
太一之名，先秦无之，至汉武帝始用方士言尊太一以配天帝，而世人始知天神，尝有太一也，则凡言太一者皆当在武帝之后也，水经之于武功，终南则引杜预为据，而曰此山，一名中南【，中南即终南，已见上文】，亦名太白也，其曰终南，则无间乎？武功之与万年，此山皆在矣，至云：太白则实武功，东距万年，葢不啻三百里也，为其冬夏积雪，望之皓然，故名，以太白也，古图志无言，太白即为太一者也，长安志，万年县炭谷，即有太一祠焉，始可命为太一，而非武功之太白矣，则古文谓武功之终南，即为太一，是殆误认武功之终南，而世人莫或正之焉耳？张衡西京赋曰：终南太一隆崛崔崒，潘岳西征赋曰：九嶻嶭，太一巃嵸，靣终南而背云阳，跨平原而连嶓，冡故李吉甫曰：终南太一非一山，而五经要义亦以为然也，关中记曰：终南南山之总名，太一山之别号，此其説是也若武功亦有太一之祠，则虽别称太一，亦自无害也。苐不可葢，没终南，而别出一名耳。
南山三【于阗 南山】
记又曰：终南太一左右三十里内名福地，三秦记曰：太一在骊山，西去长安二百里，一名地肺山，则凡指终南，以为太一者，当在万年不当在武功，此又可审也。而予于此，又有见焉福地，地肺皆道家言，皇甫谧高士传则曰：四皓隐地肺山以待天下之定秦败，自匿于终南山也，此又因炭谷有太一祠，而借四皓以信道家之语也，若夫南山首，末则不止，近在关中而已也，西域传曰：于阗南山东出金城，与汉南山属焉，则自于阗南山以至长安之南山，数千里相属，未尝间断，此其所以俱名南山也，李吉甫在元和间，核关中，终南山所歴而着诸郡县自鄠，郿武功以至长安，万年每县皆着终南，且曰：在县之某方，某方之防里，则南山之在关中者，常相聨接，其不谬矣。而夫南山之行乎金城，间者可以见其果与关中南山相接也，是有迹状，不可诬也。
南山四【终南】
凡壌地相去絶逺而欲得其高卑之实者，必以水凖水之所背，必其地碍高而不可通流者也。从其不可通流之始而求之，则山势高隔，从何地而始？虽越数百里，以至千万，其里而皆可定矣。积石河之南，其水之大能并合枝流，而北向以入于河者为派，凡二洮湟是也，湟水出金城塞外而东北至金城允街，县乃入于河，则是金城以西至允街之西北，其南靣皆有大山焉，碍水正派而使之，自鄯兰以北入于河也，此其在南碍水之山，岂非南山之在鄯兰者欤？洮源在益州垫江县，西倾山之背，已而北行，过垅山，以至金城之枹罕县，乃始入河，是自梁益西北，以至正北，而达于河水，皆不能向南而行，则凡在南碍水之山，岂非南山之在陇西，金城者欤？故西域传列叙南山，首尾而知，于阗南山东出金城者，正用此为凖也，若夫自金城而属乎？汉之南山，则其序又有攷矣，陇西于关中，为西中有陇坻，其在西，一靣则能隔洮水，使不能东，既足以验南，山南峙之实矣。陇山东靣则在关中，关中之地，有渭水焉，自鸟防同穴，以至长安，亘五六百里间，凡其在南之水，皆碍南山而北，合乎渭以入于河，则又足见陇山，渭北之南，其山冈脊不断，而与于阗之南山逺相连接者，又可凖水以验矣。于是防其终始，则于阗南山为南山发迹之始，而关中南山为南山东出之，终其终始，皆可据信也，秦诗作于周世，固已指关中南山，以为终南矣，所谓终南何有？有条？有梅者是也。诗与汉史，千载相望，而其言具有本末，知非班固臆説也。
秦得百二齐得十二
田肯曰：秦得百二，齐得十二，其语简隐，故诸家之説纷然师古，独取苏林，其説曰百二者，得百中之，二是二万人也，秦地险固二万人，足以当百万人也。齐得十二言得二十万人，则可当百万人也。予恐此説未然也肯谓百二也者，言地据险而人力倍，茍得百矣。则其力可二，是得百人，则其力倍之，如二百人也。即无二万，足当百万之文也，至谓齐得十二理，亦犹是也。言得十人，而力可二，是十人可当二十人也，亦无二十万人，可当百万之文也，肯之本，语可复也？曰：秦形胜之国也，河阻山，隔越千里，持防百万，秦得百二焉，齐东有琅邪，即墨之饶，南有泰山之固，西有浊河之限，北有勃海之利，地方千里，持防百万，隔絶千里之外，齐得十二焉，详其意指，则秦得百二者言，据此险阻，得一百人，则可敌二百人也。若定其读，则当以得百为一句，而二焉，自为一句，也是其所从，以为百二者也，齐得十二者，犹云得十人，则可当二十人也，亦当以得十为一句，而二焉，自为一句，则是得十而能二之，其义自明也，夫得百而二之，以为二百与得十而二之，以为十二，皆言其人半而力可倍，正一理矣，而必更易其语，如此诘屈者，别有理也，秦险之出，国境逺矣自函谷以及潼关，近八百里，其右阻河，其左并山两靣，河山夹险，敌来犯关也，常在千里之外，故能得百而二之，以为二百，其力可常也，若夫齐，亦有险矣，然而地逺力分，若未能逾其所恃之险，则十万人之力，亦可倍之，以为二十万矣，若敌人来犯，已在千里之内，则险阻，已自不全，故虽得十，亦不能遽为二十之用也，故秦中得百，而二常在定险之内，齐之得十，而二则在敌未犯险之前，此其分别险要，而剖白言之，不一律也。此正古文之出竒者不可以易求也。
雍録巻五
<史部,地理类,古迹之属,雍录,卷六>
自华至陜凡三关
河南府永寜县西至京兆府二百里，三崤山，在县北二十八里。
河南府新安县西至府界七十里，汉函谷关在县东一里，虢州阌乡，桃原在县东南十里。
陜府灵寳县在府西南。七十五里，秦函谷关在县南十里。
华州在长安东一百八十里，治郑县，少华山在县东南十里。
华隂县在华州东六十五里，太华山在县南八十里，渭口在县东北三十五里，潼关在县东北三十九里，自华而虢，自虢而陜，自陜而河南中间千来里地，古尝立关塞者，凡三所由，长安东一百八十里，出华州华隂县外则唐潼关也，自潼关东二百里至陜州灵寳县则秦函谷关也，自灵寳县三百余里，至河南府新安县，则汉函谷关也，【诸家皆云八百里，举成数言之】，凡云关者，明有门扉，晨夜啓闭，禁束道路，而于关之间，别有古来尝为扼塞者二，桃林之塞，一也；殽山二也。世逺事重复难以一见，遽晓，今枚别其地，贵于可攷。
秦函谷关
秦函谷关在唐陜州灵寳县南十里，灵寳县者，汉洪农县也，路在谷中，深险如函，故以为名。其中劣通行路，东西四十里絶岸壁立岩上，栢林隂防谷中常不见日关，去长安四百里，日入则闭，鸡鸣则开东自殽，山西至潼津，通名函谷，实为天险。
汉函谷关
汉函谷关在唐河南府新安县之东一里，葢汉世杨仆，移秦函谷关而立之于此也，以比秦旧，则移东三百七十八里，杨仆者冝阳县人也，汉武帝时，数立大功，以其家居冝阳冝阳者灵寳县东，其地即在秦函关之外矣，仆耻其家不在关内，乞移秦关而东之，使关反在外，武帝允焉，仆自以其家僮筑立关隘，是为汉世函关，自此关移在河南府新安县，而秦关之在灵，寳者废矣，县东有南北塞垣，即仆所筑，郭缘生云：至今谓之新关。
唐潼关
潼关在华州华隂县东北而太华山之北也，太华在县南八里，通典曰：本名冲关言，河自龙门向南而流，冲激华山之东，故以为名。后因关西一里有潼水，因以名关。【元和志，】哥舒翰军败，引骑絶河还营，至潼津，収散卒，即关西之潼水也，元和志，谓因潼水名关者是也。曹大家赋亦曰，渉黄巷以济潼，则潼名古，故有之，至唐始于其地，立关耳。
桃林【华阳】
春秋时，晋侯使詹嘉处瑕守桃林之塞，杜预曰：桃林塞，潼关是也，三秦记曰：塞在长安东四百里，案元和志潼关在长安东正三百里，若更增百里，即为之阌乡矣，不得云在潼关也，志于阌乡，县曰县东南十里，有桃原焉，古之桃林，周武王放牛之地也，以此言之，桃原为桃林，虽去长安不啻四百里，而方乡为顺可云，应古矣，而元和志于陜州灵寳县则又有所谓桃林塞者焉，葢元和一书，其于桃林之名，自始至此，凡三变其地也，一以为潼关，一以为阌乡，一以为灵，寳则三者竟孰是也？志于灵寳又该为之説曰灵寳县西至潼，皆是桃林塞，此其为説虽若泛漫，而实有理也，书着武王之事，曰归马于华山之阳，放牛于桃林之野，葢桃林者，武王尝着放牛之迹，后人展转攀慕，故一名而该地，如此其多也，既有此名，后人因而传疑，不敢改定，故三地同分，一名者，不云羡溢也，若夫华山之阳，则在华州华隂县南为甚明矣。其于潼关不甚相逺然尝思而求之，塞以阨塞为义，野以平旷为义，函关之间，凡数百里，其中行路皆阨，束河山状，皆数函，故名之为塞，如元和志，所着桃原之地则在阌乡县南，正在河山阨束之，内则安得夷旷之地，而名之为野也，孔頴达引杜预语亦以桃林塞为在关矣，且曰华山之旁，尤乏水草，非长养牛马之地，欲使自生自死，以示战时，牛马不复服乗耳孔之此言，深得事情之衷，则虽桃林无野理亦长也。
崤
三崤山，又名嵚崟山，春秋时秦将袭郑，蹇叔哭送其子曰：晋人御师必于崤，崤；有二陵，其南陵，夏后臯之墓也。北陵文王之所避风雨也，必死，是元和志曰：自东崤至西崤，三十五里，东崤长阪数里，峻阜絶涧车不得，方轨西崤，全是石坂，十二里险，不异东崤，此之二崤，皆在秦关之，东汉关之西。
骆谷关
在盩厔县西南一百二十里有路可通，梁州，汉世名为骆谷道，魏少帝正始二年，曹爽伐蜀，自此道入甘露三年，蜀将姜维围长城，由此路出武徳，四年，高祖于此立关通，梁州名骆谷关，西抵兴元府，【即梁州】一百二十里，徳宗在奉天，将幸梁州，若由褒斜，最为近便，縁李楚琳方杀张镒于凤翔，不敢由凤翔入故东自骆谷入而转西，以达梁州也，及还京，即于褒斜取径而出，是骆谷路迂也。
大震关
在陇州西汉武至此，遇雷震，因以为名，代宗时，吐蕃自此入寇，帝遂仓卒，幸陜以其迫近也。
萧关
在原州高平县东南三十里，汉文帝时，匈奴入萧关，即此也。神龙三年，于隋它楼县，置萧关县，特取古关名之非汉，萧关地也。
瓦亭关
在原州高平县南，即陇山北垂，隗嚣使牛邯守瓦亭，即此也。
青泥岭【峣关 峣栁城】
蓝田县，即峣栁城也，峣山在前，又名峣关，亦名蓝田，关也，杜甫渼陂，诗曰：水靣月出蓝田关也，水经曰：峣栁城，俗谓之青泥城。
马嵬
马嵬，故城在兴平县西北二十三里，雍都西九十里，城本是马嵬筑以避难，马嵬者姓名也，有驿杨妃死于驿，白居易诗曰：西出都城，百里余。
崆峒山
崆峒山，在原州高平县，即筓头山，泾水之所发源也，肃宗自灵武起兵，而杜诗曰：常思仙仗，过崆峒者，冀其自灵武西回也，西回即径此山矣。按：元和志，陇山在陇州，州之北即灵州，灵州即灵武也，肃宗以天寳十五载七月，即位灵武，改元为至徳元年九月南回，自原州入即崆峒，在回銮之地矣。世间山名崆峒者多，黄帝访崆峒问道，汉武帝逾陇，登崆峒，今贑州亦有崆峒，皆同名也。
<史部,地理类,古迹之属,雍录,卷六>
汉唐都城要水説
汉长安都城北，据龙首山，故子午谷，正在南靣，遡午，则背子矣，【子午道，从杜陵直絶南山径汉中，】樊川，御宿川沉水，交水，潏水也者，原皆出子午，谷子午谷，正在都南，则诸水遂宜径北，以入都城矣。而皆向西以行，直至昆明池，正在城西，乃始得折而之北者，其避碍之地可攷也，以吕图求之，少陵原，凤栖原，横据城南，此即水皆碍高不得贯都之由矣，虽龙首山，自樊川入渭，亦其碍高之一也，至隋文帝开皇三年开永安渠，后则交水，坑水皆入城，入苑始不与汉世流派相应，葢皆有堰坝之，压而入之，孟子所谓激而行之，可使在山者是也，王商传，商尝穿城，引丰水入第，至正观间，又堰丰镐以入，昆明，而二水于是乎断流，【括地志，】韦坚堰，渭为渠以漕，而霸浐皆为广运潭之所并奄，若无记载，则丰，镐；浐，霸存亡尚不可攷，况于他哉！
唐都城导水
唐以渠导水入城者三，一曰龙首渠，自城东南导，浐至长乐坡，酾为二渠，其一北流入苑，其一经通化门，兴庆宫，自皇城入太极宫，二曰永安，渠导交水，自大安坊西街入城，北流入苑注渭，三曰清明，渠导水自大安坊东街入城，由皇城入太极宫，及至大明宫，则在龙首山上，水不可导矣，大明宫之东，有东苑，即在龙首山尽处，地既低下，故东苑中有龙首池，言其资，龙首渠水以实池也。
雍地四漆水【沮水在内】
雍境漆沮，其在后世，地书名凡四出，而实三派，雍州富平县石川河一也，邠州新平县，漆水二也，凤翔府普润县漆水，三也；郑白渠，亦名沮漆，四也；四水之中，惟石川河，当为禹贡沮，漆而緜诗之谓自土沮漆者，葢在岐，不在邠也，若郑白亦分，沮漆之名，则误矣。今分三派而枚辨之，贵其不杂也。
周漆沮【汉，漆县漆水，唐普润县漆水，新平县漆水】。
緜之诗序曰：文王之兴，本由太王也言太王迁岐，肇基王迹，而文王有所承，借也，其诗曰：民之初生，自土沮漆，言有沮，有漆之地，太王荒之而民命，由之以生也，生如鸟之能生商，后稷之能生民也，凡緜诗所指截自古公【即太王】迁岐为始，曽无一语上及公刘在豳之初，【古邠，豳同诗及孟子可攷唐眀皇嫌豳字与幽州字相乱，直改豳为邠也】，其文曰緜緜瓞民之初生，自土沮漆，古公亶父，陶复陶穴，言民命所生，自迁岐之后，有瓞之緜緜不絶也下文亟及太王亶父，即不与公刘居豳之事，一语相关也，而惟郑氏自出其意，而曰公刘迁豳，居沮漆之地，其世緜緜也学者不从，诗之本文，归沮漆于亶父而从郑氏之臆，归漆沮于公，刘所谓寜道孔圣误不言伏，郑非者，非此也耶？自郑注既行之后，凡谈诗而及漆沮者，悉皆主本，其説其实全无古据也。按：水经渭水，自雍县东下至岐山，与岐水漆渠水防【，汉志扶风漆县有漆水，元和志曰：普润县城，西有漆水，唐普润县，即汉漆县也，志于邠州，又曰：漆水在麟游县麟游县汉杜阳县也，水经亦曰漆渠水，在杜阳县按漆杜地相并，皆在凤翔府北，东水必通行，见者有疑，故详载使，有攷】三水，大小相敌，故渭力不能独擅其名，是以犹得名漆也，此三水者，东及周原之北，岐山之南，是为太王之邑，故诗曰：居岐之阳，在渭之将，而孟子亦曰：邑乎岐山之下，而居焉者也，然则太王作邑之地，山固名岐矣，而其山南有水焉，亦自名岐也，水经岐，漆，渭三水同流而共一名，则岐水之阳，亦漆水之阳也，故周颂曰：猗欤漆沮，潜有多鱼，毛氏释之曰：漆；沮，岐周之二水，其説确也【诗兼漆沮言之，而诸书止言漆，不言沮，不敢强通】，且夫潜之致颂，为夫岐周之沮漆，冬而有鱼，可荐春而有鲔，可献也，是为土地所生，自能备物，故以荐先也，则毛氏指漆沮以为：岐周之水者，兼有物产，可证也。若夫邠地之在岐，北尚二百里，借使有水，亦名漆沮而漆，沮有鱼，可以致之，宗庙然地之相去如此其逺其在冬荐，犹或可用，若当春献，则鱻皆为薧，岂可用也？以此理而测其逺近则知献鱼之漆，沮当属，岐周而不属，邠土亦已明矣。世人之于郑，説既不能本经，以正其误，乃反屈经以信其语，而元和志又从而傅防之，则其説愈实也若李吉父之误，则能证其所以矣，汉志扶风漆县，尝有漆水，此之漆县，其疆境甚濶，唐凤翔之普润暨邠州之新平，其地本皆属漆，今从唐郡县以求古地，则公刘之邠，自在邠州，新平，而太王之岐，则在凤翔之普润，故岐之与邠，固皆同，汉世漆县矣，然而汉志漆水特尝一出，无两漆也，元和志，务合郑説故遂分汉志一漆而着诸两县，故普润新平，皆有漆水，仍于新平明立之説曰漆水在县西，九里，西流注乎泾，今凤翔麟游，【即普润上流，】亦有漆水，与此异也。据志此言，则不独一漆分为两漆，而意指所向，正谓邠州漆水应经，而岐下漆水不与緜应也，夫汉志但着一漆而吉父直，以邠漆为漆，不以岐漆为漆则酷信，郑之过也，予详求其所以而知其误之所起，乃敢明言也。
禹贡漆沮【石川河】
禹贡漆沮惟富平，石川河，正当其地，它皆非也。何以知其然也？曰：禹贡叙载渭水，首末有叙，可攷也？曰：导渭自鸟防同穴东防于沣，又东防于泾，又东过漆沮入于河，则自渭原以至入河，所谓沮漆者，仅尝一见，而其水行之序，又在沣泾之下，则自沣泾而上，凡后世名为沮漆者，皆非禹世之所尝名也，今以汉、唐郡言之，丰之入渭，在盩厔县境县，葢咸阳西南也，泾之入渭，在阳陵，则又在咸阳之东矣，漆沮入渭，【即石川河，】在汉，冯翊之懐徳县即唐同州之朝邑县也，朝邑又在阳陵东北三四百里也，故予谓石川之沮，漆可应禹贡者为其派，序入渭，在丰泾之东，全与经应也，禹贡于雍，尝曰：漆沮既从，沣水攸同，则漆沮之，文尝在沣派之上，其水疑于在岐矣，然可以知其不然者，有可验也。经曰：弱水既西，泾属渭汭，若以既之一语，谓为记已，然而啓未然，则弱水未西，其能越秦陇而乱泾，渭乎故漆，沮既从者，下流既已附从，则上流不壅，沣水，亦遂东行也，谓禹贡无两漆沮，予言有本也。
洛沮漆
禹贡止有漆沮，秦，汉以后，始有洛水，诸家皆言洛即漆沮，今先分派，以言贵于有辨，所谓洛水者，地理志曰：源出北归县，戎夷中，今按其水，自入塞后迳，鄜、坊、同之三州，乃始入渭，孔安国辈，谓自冯翊懐徳县入渭者，是也。汉懐徳唐同州衙县也，【亦朝邑县】，所谓沮水者，长安志曰：自邠州东北来，【新平县在邠州，邠有泾水，向阳陵入渭者，在邠之南靣，而此沮水之名，石川河者，亦在邠州境内，乃在东北，靣不与泾水同派也，】至华原县，南流，乃合漆水入富平县，石川河，石川河者，沮水正派也，所谓漆水者，长安志曰：漆水自华原县东北，同官县界，来南流入富平县石川河，是为合漆之地也，此三水分合之详也，若槩三水而命其方，则漆在沮，东至华原而西，乃始合沮沮，在漆西既已受漆，则遂南东而合乎洛，洛又在漆沮之，东至同州白水县，与漆沮合而相与，南流以入于渭，三水虽分三名，及其至白水县，则遂混为一流，故自孔安国班固以后论著此水者，皆指懐徳入渭之水，以为洛水，而曰洛即漆沮者，言其本同也，洛之剏名，不知起自何世？秦用郑国，凿谷口渠，史记已，曰：凿泾注洛矣，汉武帝用严熊言，穿龙首渠，自征【同州澄城县，】以达商顔，亦云引洛，则洛名乆出秦前矣，若其立洛名而葢掩漆沮则难，究其始也。
总説
漆沮在雍，名凡四出，予虽派别言之，今更为之图，以奠位置，而其説易明矣緜诗潜颂之，谓漆沮者，普润之漆水也，太王文王之都在岐，而普润者，岐地故也。禹贡之谓漆沮者，即富平县石川河至白水县入洛，而与洛水，俱自朝邑入渭者是也。以其派在泾下故也。若本邠州，虽有漆水，而其地在邠，邠乃公刘所都，不与緜诗岐地相应，又无派流，与岐水相入，则决知其不为緜诗之沮漆矣！郑，白二渠，自云阳谷口，东入石川河，石川河，既为漆沮，故世亦误认二渠以为沮漆者也，而其可得而言者，禹时未有郑，白二渠，泾派之与石，川河自隔，仲二山，安得而有沮，漆之名也，予故得以果决，言之无疑也。
<史部,地理类,古迹之属,雍录,卷六>
三渭桥
秦，汉，唐架渭者凡三桥，在咸阳西十里者名便桥，汉武帝造在咸阳，东南二十二里者，为中渭桥，秦始皇造在万年县东四十里者为东渭桥，东渭桥也者，不知始于何世矣！自此三桥，而外以船渡者十一处，万年【渭桥渡】，长安三【，中桥嘉夌叚留】，栎阳七【田五，田家周夏，圣力万安，耿孟渡，】六典载桥之用，朩为柱者，凡三出，而便桥中桥，东桥柱皆用朩也，不知古来三桥之外，别无跨渭之桥也耶？抑其専举雍地而他不预也，汉都城北横门外，别有横桥者，予初以为跨渭之数，已而详攷则黄图，尝曰：长安城下，有池周绕广三丈，深二丈，石桥各六丈，与街等，则此之横桥，乃其跨池为桥者也，池即城壕，不跨渭也，不在三桥之数也。予惟中桥，亦名横桥，虑其淆混本制，故具言之。
便桥【通茂陵】
武帝自作，茂陵在渭北，兴平县【犬丘，】西南十里帝纪曰：建元三年，初作便门桥，苏林曰：去长安四十里，服防曰：在长安西北，茂陵东葢，秦世已有中桥，亦自可趋，兴平而迂回难达，故于城之西，靣南来第一门外，对门剏桥，以便西往，故此门一名便门，而此桥遂名便桥，亦曰便门桥也，便亦作平，古平便字通，师古曰：当读如本字，葢以径便为义，其理长也，元帝欲御楼船，用薛广徳谏而船，从桥者，正此地也，顔师古曰：便门长安城南西头第一门，吕丞相长安图，则谓南靣西头第一门，亦名便门也，顔吕二説葢同也至水经则曰西出南头第一门名章门，又名便门，则与顔吕异矣，今去古逺二説似难意定，然有地望事情，可以推求，则水经谓为西头南来，第一门者是也。葢茂陵在长安西北，而便门在长安西靣则于趋陵得以云便也。元和志曰：便门在长安西门，便门与桥相对，故号便桥，则其理尤眀也，唐太宗即位之初，颉利入寇，进至渭水，便桥之北，太宗出武门，【苑北门，可以西趋便桥，】以万骑径诣渭水上，隔水与颉利语，即日还宫。乙酉，幸城西，与颉利盟于便桥之上，太宗语萧瑀曰：当请和，时可汗独在水西，则桥在城西，不在城南，益可验矣。予故曰桥与长安西靣章门相对者是也。若夫吕氏谓为南靣之门者，或因南门，亦名便门，而误以南便门为西便门焉耳。其事为所着，则水经之説长也。
中渭桥
秦宫殿多在咸阳，咸阳渭北也，至其阿房长乐宫，则在渭南，南北正隔渭水，故长乐宫，北有桥跨渭而长安，咸阳始通，是以亦名便桥也，三辅黄图曰：渭水贯都，以象天汉，横桥南度，以法牵牛，葢指此之中，桥而为若言也，桥之广至及六丈，其柱之多，至于七百五十，约其地望，即唐太极宫之西，而太仓之北也，【长安志】，此桥旧止单名，渭桥水经叙渭曰：水上有梁，谓之桥者是也。后世加中以冠桥上者，为长安之西，别有便门桥，万年县之东更有东渭桥，故不得不以中别也。然汉张释之传曰：文帝出中渭桥，则似武帝之前，已尝冠中名于此桥矣，而不然也，张晏曰：在渭桥中路，其説是也言文帝行半渭桥，而惊马之人，始出也，此时未有东西两桥，不应命，此为中也水经又名，此桥为便门，亦取其通渭南北往来皆便也。非汉城西门之桥也。
东渭桥【在万年县北东】
东渭桥在万年县北五十里，霸水合渭之地，奉天之乱，刘徳信入援以东，渭桥有转输积粟，进屯此桥，【通鉴】李西平于此，屯兵亦以军人就饟之故也。其后自咸阳还军，仍驻东桥，竟从此地以入长安也，徳宗有碑在桥侧，旌褒西平，尅复之功。
兰池宫
元和志咸阳县东二十五里，兰池陂即秦之兰池也，始皇引水为池，东西二百里，南北二十里筑为蓬莱山，刻石为鲸鱼，长二百丈，始皇微行，遇盗于此，汉于池北立县，号池阳县，诸家但言池阳，在池水之北，而不云池水之为何池？故莫究其宿也，予按咸阳之地，别无池水，能大于此，故汉之池阳，即秦兰池之阳，而秦之兰池，宫亦并此池，建宫也，汉世亦有兰池宫，【长安志，】别在周氏陂，陂在咸阳县东南三十里，宫在陂南，汉匈奴传宣帝朝，单于自甘泉宿池阳宫，则恐所宿者秦宫耳，为其宫在池北，而汉宫乃在陂南也，【详见单于朝，汉下】武帝之凿昆明池，刻石为鲸鱼及牵牛织女，正以秦之兰池为则也，池东西垠际至三百里之广，而水经所引汉志乃云不知其处，而今之汉志，又无此语，不知水经据何而云也？唐高祖时，秦王出豳州，御突厥，高祖饯之兰池，则或为周氏陂，南之宫也。
皇子陂
在万年县西南二十五里，周七里，长安志曰：秦葬皇子起冡于陂之北原，故曰皇子陂，隋文帝改为永安陵，杜甫诗曰：天寒皇子陂，或书皇为黄误也。
樊川
在长安南杜县之樊乡也，高帝以樊哙灌废丘有功，【所谓水章邯也，】封邑之于此，故曰樊川，即后寛川也，又名御宿川，在万年县南三十五里，杜佑别墅在焉，故裔孙牧目，其文为樊川集也。
昆明池【定昆池】
昆明池，汉武帝所凿，在长安西南，周回四十里，【臣瓉及西京杂记三辅黄图所记，皆同】，武帝欲通西域，为昆明之所闭隔，闻昆明有滇池，方三百里，凿此池习水战，期以伐之，中有楼船，上建楼橹，又有戈船，上施戈矛，四角悉垂幡旄旍，葆麾葢照烛涯涘，其始凿也，固以习战乆之乃为游玩之地耳，三辅故事，曰池，周三百二十顷，长安志曰：今为民田【，今者唐世作图经，时也，】夫既可为民田，则元非有水之地矣。然则汉时于何取水也？长安志，引水经曰交水，西至石堨，武帝穿昆明池所造，有石闼堰，在县西南，三十二里，则昆明之周三百余顷者用此堰之水也，【交水，即福水也，经曰：上承樊川，御宿诸水，】昆明基高，故其下流尚可壅，激以为都城之用，于是并城疏别三派，城内外皆赖之，【详见三派，下】此地，至汉仍在，括地志曰：丰镐二水，皆已堰，入昆明池，无复流派，括地志作于太宗之世，则唐初仍自壅堰不废，至文宗而犹尝加濬也，然则图经之作，当在文宗后，故水竭而为田也，中宗时，安乐公主欲请昆明为已有，帝以民资蒲鱼，不可其请，公主遂别穿，定昆池以胜之，定昆池在长安县西南十五里。
浐水
浐原出蓝田县境之西，暨稍北行，至白鹿原，西即趋大兴城，隋世自城外马头堰壅之，向长乐坡，【即浐坂也，在浐之西，】入城，西至万年，长安两县凡邑里，宫禁苑囿，多以此水为用，夫长乐坡基高矣，四靣山峦皆见，杜甫曰：公子华筵，地势高秦川对酒，平如掌者是也。而长水尚可以堰入城者原高于城故也。长乐坡，本名浐坡，隋文帝以坂反音同，取其北对长乐而立为坡，名以更之，世人误呼为龙首渠者，即此渠也，【详在龙首渠下】，直至霸陵，乃始合霸，又至新丰县，乃始同霸入渭，其力比霸，差小而与之对行，故语霸者多，举浐而与之俱也。
长水【长门亭 长门宫】
汉城东二十里为霸陵，霸陵之西则浐水，浐水至霸则已，合霸霸又北流，别有长水者，水经所载，凡有三派，其末皆自白鹿原北入霸，后因姚苌据有长安，人为苌讳，故改此水，以为荆溪水，因此失其本名，虽以顔师古之博，而亦不能是正，故其注释，长水校尉，则曰长水，胡名也，长安志曰：又以源长为义也，皆因旧误不能觉也，按史记，封禅书曰：霸；浐，长水，沣、涝，泾、渭，皆非大川，以近咸阳，尽得比山川祠，然则长之为名，与泾渭配对，则是元有其名，非因胡骑及源长立义也，郊祀志曰：文帝出长门，若见五人于道北，遂立五帝坛，如淳曰：长门亭名也，亭以门为名，而非城门之门也，或者，古来尝有阨塞在此，其门道尚在，如鸿门之门，其斯以为门矣。【见鸿门下】，而夫门之以长为名也，其必取之，长水也，以其地近故也。文帝顾成庙在城外，无宿舘，窦太主献长门园，武帝以为长门宫，如淳曰：园在长安城东，陈皇后以妬废处此宫，司马相如所为作赋者是也。是皆窦主园内之宫，又皆并长门亭而立，为此名也，水之因姚苌而改名荆溪也，韦述两京记，实尝言之矣，宋次道长安志，皆本图经，既不知长水别为一水，乃曰：按长安城门无名长门者，此乃误认门名而求之，城门也，史记之纪，文帝曰：帝出长安门，见五人于道，则虽司马迁亦误认长门亭而为长安城门矣！故图经误并城门以求而汉都元无长安门也，宋次道，则知之矣，其后自出其説廼曰荆溪本名长水，后避姚苌讳，改名荆溪，则韦述所着家，既知之矣，而两存不立明辨，故见者难遽，明也。
宜春苑【与曲江通】
宜春之名，汉史，凡三出其实，止为两地，有曰：宜春苑者，地属下杜，有曰：宜春宫者，即下杜苑中宫也，皆秦剏也，有曰宜春观者，则在鄠县，汉武帝之所造也，虽三其名而实止，两地也，东方朔传曰：武帝东游宜春，师古曰：宜春宫也，在长安城东南上林赋曰：息宜春，师古曰：宫名在杜县东，即唐曲江也，杨雄传，武帝东游宜春，师古曰：宜春近下杜也，史记秦纪曰：子婴葬二世，杜南宜春苑，司马相如从武帝至长杨猎，【在盩厔，】还过，宜春奏赋，以哀二世，其赋曰：临曲江之隑州，望南山之参差，师古曰：曲岸之洲，曲江也，故赋末云吊，二世持身之不谨兮，墓芜秽而不修也；参数者言之，则二世之所葬相如之所赋，汉之曲洲，唐之曲江，皆此下杜之宜春也，【下杜即杜县曲江宜春去，杜县近去下杜逺此凡及曲江宜春宫，皆云下杜当是地属，下杜不属，杜陵耶？】其苑若宫，皆秦创而汉，唐因之也，至于宜春观者，则在长安之西，鄠县涝，渼二水之旁，上林故地也，水经曰：涝水迳汉宜春观合，渼陂入渭，师古曰：观在鄠县，十道志曰：汉武帝所造也，又合此数语者而求之，则宜春之观，在汉城之西，秦上林苑中而下，杜之宜春自在汉城东南，其别甚明也。説者误以下，杜之宫为鄠县之观，则失之矣。故师古于东方朔传明辨之曰：在鄠县者，自是宜春观耳，在长安城西，岂得言东游也，其説极为允笃也，贡禹传，元帝用禹言，省宜春下苑，以与贫民，此则下杜之苑矣，故扬雄传曰：虽颇割其三，垂以赡齐民者，即指元帝所，罢之苑也，既曰下苑，则必别有上苑矣，颇割三垂，则彼之一垂，尚包苑中也耶？
唐曲江
唐曲江，本秦隑州，【前已着説】至汉为宣帝乐游庙，亦名乐游苑，亦名乐游原，基地最髙四望寛敞，【两京新记】隋营京城宇文恺以其地在京城东南隅地髙不便故阙此地，不为居人坊巷，而凿之为池，以厌胜之，又防黄渠水自城外南来，可以穿城而入，故隋世遂从城外包之入城，为芙蓉池，且为芙蓉园也，【长安志，吕图同】，刘餗小説曰园本古曲江，文帝恶其名曲，改名芙蓉，为其水盛，而芙蓉富也，韩愈，诗曰：曲江千顷，荷花净平铺，红蕖葢明镜，长安中，太平公主于原上，置亭游赏，后赐寜申岐，薛王正月晦日，三月三日，九月九日，京城士女，咸即此祓禊，帟幕云布，车马填塞，词人乐饮歌诗，【两京新记】康骈剧谈，録曰曲江，池本秦时隑州，唐开元中，疏凿为胜境，南即紫云楼，芙蓉苑西，即杏园慈恩寺【已上四地，本皆曲江地，详在宜春苑，下】花卉环周，烟水眀媚，都人游赏，盛于中和上已节，即锡宴臣僚，防于山亭，赐太常教坊乐池，备防舟，唯宰相三使北省官翰林学士登焉，倾动皇州，以为盛观，长安志曰：文宗太和九年，发左右神防军各一千五百人，淘曲江修，紫云楼防霞亭，仍勅诸司如有力，欲创置亭馆者，宜给与闲地，任其营造，先是，郑注言秦中有灾，宜以土工厌之，加濬昆明，曲江二池，帝又曽读杜甫诗云：江头宫殿鎻千门，遂思复升平事而加修剏焉，予按此地在都城中，固为空隙，便于游观，然亦縁黄渠可引，故游观者，乐之也，于是紫云楼在其南，杏园慈恩寺在其西，皆以此池之故也。汉武帝时，池周回六里余，【黄图，】唐周七里，占地三十顷，【长安志，】又加展拓矣，地在城东，南升道坊，龙花寺之南。
龙首渠
长安志于万年县，既着龙首，渠曰：一名浐水，渠矣，因引汉书曰：穿渠得龙首，故名龙首渠，唐引浐水，由都城东入长安界，予按志此语，凡渠势曲折，固皆得之，而谓浐渠名龙首渠者，误也。龙首渠者，汉武帝所穿在同州，商顔山下，因穿地得龙骨，乃立名以识，而曰龙首渠也，雍州居渭南，同州居渭北，无由可合为一，而浐之一水，史，汉，皆尝志之，但云：有渠不云，尝得龙骨也，则龙首名渠，果何自也？两京道里记曰：龙首渠，开皇三年，开凿引浐，北流入苑，在长乐坡上堰，近龙首，即大明宫所据，龙首原也，故以名之。此其説是也六典，隋大兴城西据龙首，原宇文恺营都之，初谓横坡六条，可象干爻者，正龙首山之支脉也，【详在龙首山下，】若夫此渠分浐为堰，则在万年县龙首乡马头堰，而龙首乡者，在县东十五里，自此引浐，从长乐坡，入而分为两枝，西北以注入于苑也，【见长安志，其渠之分，浐入城，行朱雀街东，永嘉坊，着之甚详，大眀宫东苑有龙首殿，皆受此水，而承此名也，故予得以主两京道里所记也，】。
海池
太极宫有四海池，分东西南北皆以海名夸其大也，太宗六月四日，举事苑中，高祖方游海池不知也，则宫之与苑，亦巳逺矣
渼陂
在鄠县西五里，源出终南山有五味陂，陂鱼甚美，因加水而以为名，其周一十四里，北流入涝水，即杜甫所赋渼陂也，其曰水，靣月出蓝田关者，峣关在其东南也。
凝碧池
在苑中，禄山乱，逆徒张乐燕于此，乐工雷海清不胜愤，掷乐器恸哭，王维防贼被拘，僧寺闻之，为诗曰：万户伤心生野烟，百官何日再朝天，秋槐叶落深宫里，凝碧池头奏管弦。
雍録巻六
<史部,地理类,古迹之属,雍录>
钦定四库全书
雍录巻七       宋 程大昌 撰郡县
新丰【昭应 临潼】
丽山在周爲丽戎国，即蓝田山也，晋献公伐戎得丽姬，入秦爲丽邑，至汉爲新丰，丰者高帝所生之邑也，太上皇思丰欲东归，高帝放写丰邑，剙爲此县以乐之，其枌榆里社，街衢栋宇，一如其旧，仍徙丰人以实之，不论男女老幼，既至，各知屋室所奠，虽鸡犬混，放亦识其家焉。爲其自故丰而徙此，故名新丰也，【唐爲庆山，又爲昭应本朝爲临潼，】，唐新丰县在府东五十里，凡自长安东出而趋潼关，路必由此，故项羽东入其军，即驻鸿门也，鸿门在县东，十九里，而汉新丰城在县东十八里也，汉文帝指新丰示慎夫人，而曰此走邯郸，路也，言东出而向邯郸，此其趋东之始也。
莲勺
宣帝纪，帝数上下诸陵，常困于莲勺卤中，如淳曰：为人所困，辱也，莲勺县有盐池，纵广十余里，其乡人名为卤中，莲勺【，音辇灼】，师古曰：如说是也，卤者咸地也，今在栎阳县东，其乡人谓爲卤盐池也。按：此所言则汉莲勺县者，唐之下邽县也，元和志曰：下邽东二十三里，有莲勺故城，张禹本河内人，徙家莲勺，长安志曰：当在下邽，不当在蒲城也。
地名
豳
邠州三水县，有古豳城，不窋之孙，公刘自庆州南入而邑于此，笃公刘之诗曰：于豳斯馆，又曰：豳居允荒，是皆公刘剙邑之文也，史记谓公刘子庆节，立国于豳，此误也。迁纪公刘度渭取财，以建其邑，即本诗之涉渭而取，厉锻者矣，则豳之荒始，已属公刘之世，何待其子庆节，乃始建立也耶？元和志既指，邠州爲公刘所居，又指宁州爲公刘之邑，则是本祖史记而不尝参省，诗语也，邠州北境，即宁之南境，本同一州，固可通言，若质以唐制，则邠邑在邠州新平县，非庆州也，邠在隋爲豳州，至开元例，改古文以豳邠，字同诏，古豳，字直书爲邠，即汉扶风之漆县也。
洽阳【莘】
诗，大明曰：文王初载，天作之合，在洽之阳，在渭之涘，文定厥祥，亲迎于渭，造舟爲梁，不显其光，又曰：缵女维莘，长子维行汉志，郃阳应邵曰：在郃水之阳，师古曰：郃音合，即大雅在洽之阳也，元和志曰：同州夏阳县南有莘城，即古莘国，文王妃太姒，即此国之女也，郃阳亦同州属县也，县在郃水之阳，郃水则水经之谓瀵水者也，别爲一，东流注河，不入于渭。
毕陌
孟子曰：文王生于岐周，卒于毕郢，岐周既爲一，地则毕郢之名，设尝两出，亦当同在一地矣，书曰：周公薨，成王葬于毕则单言，葬毕，不云毕郢也，毕之爲地，或云在渭之北，或云在渭之南，其主渭北者，则汉刘向言：文，武，周公葬于毕而师古，释之曰：在长安西北四十里也，长安西北四十里，即咸阳矣。故元和志曰：咸阳县，治毕原也，此皆以毕爲在渭北者矣，至其命爲渭南者，皇览曰文武，周公冢皆在京兆长安镐，聚东杜中，又曰：秦武王冢在安陵县西北毕陌中，大冢是也。人以爲周文王冢者，非也，周文冢在杜中按杜中即杜县之中也，杜县在镐之东，于唐长安县爲东南二十里，此说而果不谬，则毕又在渭南也，予于是取此数说者，而参求之长安，有毕陌咸阳，又有毕原，则原之爲地亘渭南，北有之，故古记于毕，皆着文武葬地者，因毕名两出，而亦两传也，此其误之所起也，若以人情言之，文都丰武都，镐丰镐，与杜相属，则皇览谓文王葬于渭南者，其理顺也，文王既葬渭南，则周公，葬毕，必附文墓矣，刘向传，臣瓒引汲郡，古文爲据曰毕，西于丰三十里，则地爲渭南甚明，安陵有大冢，皇览明指其爲秦文王墓【，安陵在咸阳，】则渭北之文，冢其不爲周文而爲秦文亦可据矣。又唐令狐亘疏曰：周武葬于毕陌，无丘陇之处，则武王所葬，确在毕陌，又可据矣。若夫郢之一，地尤难究的，安陵有程地者，伯休父于此得姓焉，或以孟子之毕，郢爲安陵之毕，程故人多信之，然其理不然也，河南亦有上程聚，葢伯休父族，世之在安陵者，随平王迁洛，而聚居此地也，则程自爲程元不爲郢，安得谓毕爲程耶？设使程可名郢，郢在渭北，不与渭南，镐聚相属，自无由兼称，毕郢也，至于毕，原也者，语出左氏，曰：毕，原；酆，郇，文之昭也，是文王四子，分封四国，而爲四侯者也，毕之与原，既非一国，则毕原之语，必因其地有原名毕，故名之，以爲毕原，而夫原毕，两国未必同在此地也，通元和一志，皆李吉甫爲之而周公之墓，亦遂两出，一云在万年县西南二十八里，一云在咸阳县北十三里，则是自相殊异，可以见其不的矣，予故知其展转生误，皆起于毕，名之两出也。
焦获
六月之诗曰：玁狁匪茹，整居焦获，侵镐及方，至于泾阳，孔疏曰：泾阳泾水之北也，长安志曰：焦获泽在泾阳县北，亦名瓠同，读也，尔雅十薮，周有焦获，郭璞曰：今扶风县瓠口也，郑国凿泾水，自仲山西邸，瓠口是也，【泾阳，即池阳也，】池阳，南至丰镐仅六七十里，而玁狁居焉，安整无畏，则其侵入已深，而骄肆已甚矣，且又旁侵镐方以及泾阳，则虽六月而遂北伐，何可缓也？此之爲镐别是一地，非镐京之镐，诗之下文谓吉父来归自镐，而曰我行永久，此则外次于镐，而方得来归之辞也。若元在镐京，则固不得谓我行永久矣，况夫镐也方也正爲京邑，亦不容玁狁侵，及乎此也。
谷口
在云阳县西四十里，郑朴，字子眞，隐于此，杨子曰：谷口，郑子眞耕于岩石之下，而名震于京师，即郑白渠出山之处。
杜邮
在咸阳县东二十里即秦之杜邮白起赐死于此
<史部,地理类,古迹之属,雍录,卷七>
覇水杂名一【滋 浐 覇城 芷阳 覇上覇头 覇西 覇北 覇陵】
覇水出商州上洛县西北行，至蓝田县境，始出谷，谷即丽山之口，亦名蓝田山也，本名滋水，秦穆公改名爲覇，以章已之，伯功水至万年县东二十里【，或云二十五里，或云三十里，或云在东南，皆是也。此水源长占方面多也，】浐水，始自左方来【顺水北向，而命其方，】是爲合覇之地也，水经曰：新丰县西五十里爲覇城，城西十里爲覇水，水西二十里爲长安城，其地里甚明也，系地说事者止云覇水，不复及浐，葢覇已包浐故也。此地最爲长安冲要，凡自西东两方而入，出峣潼两关者，路必由之，其系事多，故名称尤杂，予于是率其最而言之，凡覇城芷阳，覇上覇头覇西，覇北覇陵县相去，皆不逾三，二十里地皆在白鹿原，上以其覇水自原而来，故皆系覇爲名也别而言之，则覇上云者，爲其正岸覇水也，故既名上覇，亦名覇头也，【汉书顔，注云：】覇城也者，秦穆公之所尝城，又名芷阳也，郡国志曰：秦襄公葬芷阳，予求之史记？秦纪则惠，文公四十一年，固尝即之以葬，悼太子矣，明年，又葬宣太后矣，而庄襄二王，古皆不记葬处，故疑襄王不葬此地也，以其悼宣两墓在焉，而汉世文帝覇陵，又适在此，故世人误取文帝之陵以名秦之覇城也，秦时未名，此地爲陵也，高帝入关之初，驻军于此史书，其地止名覇，上不名，覇陵则可验矣。
覇水杂名二【峣关 蒉山 轵道戯水 鸿门 覇门】
髙帝入关之路，自南阳【邓州，】入武关，【商州，】而叩峣关，逾蒉山，则蓝田县，正爲来路，已而自南徂北，至覇上立屯，故其屯在长安正东也，秦王子婴出降，轵道者，在长安城东十三里也，高帝军至覇上，则遂度覇水西向以趋咸阳，子婴自咸阳迎降，是从中渭桥，度渭，至长安东北而遇汉军，故轵道爲降汉之地也，子婴已降，高帝西入咸阳，欲遂止居之，因樊哙諌乃始还军，覇上而闭关以絶山东入雍之路，项羽在河北，闻之，遂以黥布軰东上，破关而入，屯军于戯，则自正东而来也，【戯水在新丰县东二十五里，】羽之，既至戯水也，欲攻高帝，项伯夜驰以告，仍又夜驰以去，高帝诘朝自徃会羽，则羽时已逾戯，而在鸿门矣，鸿门也者，丽山之北十里，而新丰之东，十九里也，地有阪横亘，大道而中，凿隧路，以爲门径，故曰鸿门也，其迹尚在，不知何世立，此关隘也，郭縁生从刘裕入长安，记其所闻名，述征记縁生或云延生，其语转耳，实一人也，縁生道听涂说，不及详审，乃曰：高帝自覇门而至鸿门夫，覇门者，长安城东面三门，从东来第一门也，即邵平种，之青门也，【黄图】，若自覇门至鸿门，则项伯夜往夜来，当爲百里而遥，无是理也。此之覇门也者，当爲覇城县门也，覇城县，文帝以后，始名覇陵县，距新丰五十里，新丰，东距鸿门，十九里，故项伯往返得在一夕之内也，水经详辨，郭生传闻之误以此也。
覇水杂名三【白鹿原 临厠南陵】
覇水行乎？白鹿原上，其地髙可以逺眺故高帝资其形势，而置军此地，至于文帝，则生既乐之，没亦葬焉。皆一地也，文帝尝临厠而有感于北山之石邯郸之路者，面北以言也。厠之爲义，韦昭曰：夹二水而临其岸也，【二水，覇水长水也，时浐水已入覇久矣，】慎夫人家邯郸，邯郸河北也，出关而趋河北，必自新丰故，文帝指之，以示夫人，而曰：此秦邯郸道也，北山者渭北之山，如九之类，皆是也。故此所言皆从覇上北望而言也。文帝又尝欲驰车下，覇西峻阪，因袁盎致谏而止，此之峻阪，即白鹿原之，西坡也，文帝意乐其地，遂即覇上立陵，以爲覇陵也，陵后又置县，是爲覇陵县也，秦之覇城固亦，汉之覇陵县境，而汉陵在县东南十里，不与覇上芷阳，同爲一地也，薄后不祔高陵，而葬于文陵，东南二十里，亦仍覇陵之名，故又加南以别之，是爲南覇陵也。
覇水杂名四【白鹿原】
白鹿原者，自南山分枝而下行乎蓝田县，以及汉城之东，长安志曰：原接南山，西北入万年界，抵浐水，其东西可十五里，南北可二十里也，长安志曰：覇水在万年县东二十一里，自蓝田县来合浐，北入渭，又曰：文帝覇陵，薄太后陵皆在白鹿原，上予合，此数说而求之，则白鹿原者，南山之麓，坡陁爲原，自蓝田县东，而北入万年县者也，浐水源低故行乎？此原西北隅之外，覇水所从来者高，故能中原爲道而行乎原上也，文帝之与薄，后二陵皆在原上，周宣时，尝有白鹿焉，故原以爲名也【，或曰：平王】覇，上覇城之类，皆在此原之上，【详见覇水杂名下】，文帝临厠，则在覇长两水之间，故曰临厠也，此白鹿原川途，面势之详也，吕后袚覇上爲苍犬所橶，即东都门外，覇水之上矣。黄图曰：在长安也，覇水有桥，至王莽时灾，莽文之曰：天以絶灭覇駮之桥黄图，谓跨水爲桥也长安志曰：桥隋开皇三年造，至唐遂爲南北两桥，葢隋，唐因旧而增益之耳，非剏也，唐人语曰：诗思在覇桥风雪中，葢出都而野，此其始也，故取以言诗也，覇有亭亭，有尉李广，爲亭尉所呵，正在此广时，屛居蓝田南山下此亭，即其猎而旋，归之路也。
轵道
轵道亭名也，即秦王子婴降，沛公处在汉长安城东十三里，东都门外也，长安东面三门，此爲北来第一门也，自长安而出，东都必由此门，故西都之地而有门，标以东都也，犹汴京东门名曹门而临安，余杭门外有湖州市也，汉书曰：有白蛾飞自东都门，经轵道入内苑，则东都门名，前汉已有之矣，东都云者，其殆仍周也耶？
少陵原
在长安县南四十里，汉宣帝陵在杜陵县许后葬杜陵，南园【许后传】，师古曰：即今谓小陵者也，去杜陵十八里，它书皆作少陵，杜甫家焉，故自称杜陵老，亦曰少陵也。
渭城
汉世，凡东出函，潼必自覇陵始，故赠行者于此，折柳爲别也李白词曰：年年柳色，覇陵伤别也，王维之诗曰：渭城，朝雨浥轻尘客舍，青青柳色，新劝君更尽一杯，酒西出阳关，无故人葢援覇桥，折柳事而致之渭城也，渭城者咸阳县之东境也，唐世多事，西域故行役之极乎西境者以出阳关爲言也，既渡渭，以及渭城，则夫西北向，而趣玉门，阳关者，皆由此始，故维诗随地纪别，而曰：渭城阳关，其实用覇桥，折柳故事也。
虾蟇陵
在万年县南六里，韦述西京记云：本董仲舒墓，李肇国史补曰：武帝幸宜春苑，【唐芙蓉园，】每至此下马，时谓之下马陵，歳远讹爲虾蟇陵也。
平舒
平舒道中，是山预言，祖龙死，处地葢在华隂县也其言遗滈池君者，指上林周武故都言之也，十道志，误认其语，遂着滈池于华隂则失之矣凡地名讹误所起，皆类此也。
上雍
司马迁与任安书曰：仆迫季冬，从上上雍雍，凤翔府天兴县也，在汉爲右扶风雍县也，其曰上者自下升高之辞也，四面高曰雍，又四望不见，四方是之，谓雍，故汉事凡及幸雍，悉云上雍也，汉初未有南，北郊，惟雍县有四畤，髙帝又立北畤，【详见后五畤】，故文帝十五年四月，幸雍，始郊见五帝，景，武，宣，元皆循之，又会秦之离宫多在雍，鄠之间，故诸帝亦时时往幸也，成帝建始中，罢雍五畤，始祀天地于长安南北郊，则前乎此者，皆以雍畤爲郊丘也则宜，人主上雍者数也。
秦汉五畤
西畤
秦襄公始爲诸侯居西，自以爲主，少昊之神作西畤，祠白帝畤者，峙土爲髙也即坛也。
鄜畤
自襄公以后，十四年，文公东猎汧，渭之间，卜居之，而吉梦黄虵自天而下，属地，其口止于鄜衍，【山坂爲衍，】作鄜畤，唐鄜州义取诸此，而鄜州之地不在此也。
上畤下畤
文公后二百十五年，灵公于呉阳作上畤，以祭黄帝，作下畤，以祭炎帝。
北畤
北畤，汉高帝所立，帝入关，问秦故，时上帝祀何帝也？对曰：四帝有白，青、黄，赤帝之祠，帝曰：吾闻天有五帝，今四何也？已而曰：吾知之矣，乃待我而具，五也廼立黑帝祠，名曰北帝。
右五畤【秦四 汉一】
汉世文景而下，凡帝纪书幸雍，祠五畤者，皆此之五畤也，别有四畤，不在五畤之数。
武畤好畤
武畤好畤，在雍县旁之呉阳，此二畤者，不知何世所造？参求其地，即灵公所立，上畤下畤，正在呉阳也，灵公既立，上下两畤，则昔之武畤，好畤，不在五畤之数矣。
畦畤
献公作祠白帝言其畤如畦畛也
密畤
宣公作在渭南祭青帝不在雍也
泰畤
武纪元鼎五年，幸雍祠五畤，遂逾陇，登崆峒而还，十一月辛已朔旦冬至，立泰畤于甘泉，天子亲郊见之，此之泰畤，即郊祀志，所谓一坛，三陔，而五帝坛，各以其方环居其下者也，亦匡衡所谓紫坛八觚，五帝坛周环其下者也，按志，武帝初立此坛，以祠泰一，其时未名泰畤也，既祠，昼夜皆有神光，遂采用太史谈之说，就立此坛，以爲泰畤，非更筑也，自有此之泰畤，以后雍之五畤，仍前间祀不废，然而五畤，非泰畤之比矣，五畤，则每畤各祠一帝泰畤，则立三陔，以临五帝，其大小不侔矣。故自宣元之世，有事泰畤，尤勤也，大驾八十一乗公卿奉引，惟甘泉泰畤，用之，他虽大祠如雍，地五畤，特用法驾耳，则又可以因礼物，大小而别，其祠之大小矣，五畤各置一尉，【百官表，】使专其事，每畤皆置饔官，宰祝令丞，则敬之之甚矣，凡其爲此者，自成帝以前长安都城内外，未有南北郊，则此之爲畤，即古圜丘也，及成帝用匡衡说，谓五畤，不在帝都，义不应古，遂尽罢废之，而祀天地于南郊。凡五畤，防畤汾隂后土祠自此皆废，寻又变议，或复或废，互相诋斥，然予以爲匡衡之説是也曰文，武郊于丰，鄗，成王郊于雒邑，天随王者所居而飨之也，孝武居甘泉，故即之以祭，今常幸长安，郊乃反北之大隂【甘泉在长安北】，与古不应，宜徙居长安，此其说合古而协理可尚也。
<史部,地理类,古迹之属,雍录,卷七>
说【棘门 细柳覇上】
汉文纪六年，匈奴入上郡，云中，以中大夫令免屯飞狐，【在代郡，】苏意屯句注，【在鴈门】张武屯北地；【原州，萧关爲北地要处，】周亚夫次细柳，刘礼次覇上，徐厉次棘门，以备胡，葢飞狐句注，北地之三将军，御胡者也，故军于三边，细柳棘门，覇上三将军，备胡者也，故环列都城之三面也，细柳仓名也，在长安之西，渭水之北，亚夫军于此仓也，黄图十道，志所载皆同，水经曰棘门，在渭北，秦阙门也，覇上即覇水之上也，以方乡求之，近城三将军屯次，其于备胡之路，皆有方面，可言也，棘门在渭水之北，其路可以东，北向而趋，鄜坊，鄜坊，又北则古云中地与之，隔河相当也，细柳，在咸阳之西，其路可以西，北向，而趋泾原，泾原西北即灵，夏朔方矣，若夫覇上也者，东距潼关，北望蒲关，又皆代郡太原，冦可犯雍之路也，其曰次者，初行顿舍之名，若冦来，稍迫则遂进，前不容长，屯此地也，故予得以知三将军之爲备外而覇上棘门，细柳之爲备内也，元和志，尝采诸家说细柳者，而折其宿矣，曰：万年县东北三十里有细柳营，相传云，亚夫屯军处，今按，亚夫屯在咸阳，西南二十里，又曰：细柳原在长安县西北十三里，非亚夫营也，又曰：细柳仓在咸阳县西南十五里，汉旧仓也，周亚夫次细柳，即此是也。张揖云在昆明池南，恐爲踈逺也凡志之此语，正与十道志合，的可据矣。而理又可推也，昆明池之有，细柳原也，名虽与亚夫营同，然而昆明在长安都城之西，渭水之南，自古以供游燕，未过便桥也，此时方出师备胡，无由次于渭南，非要之地也，若夫棘门也者十道，志以爲在青绮门外则明，误矣。青门者，长安城之东门，从南数来，第一门也，刘礼既屯覇上，则城之东面，已有礼矣，不应徐厉，又次东面也，黄图曰：棘门在横门外，【横音光，】横门者，长安城北门渭水之南也，夫既使之备胡，亦不应。不度渭水而并城立屯也，故长安志曰：棘门在咸阳县东北十八里，本秦之阙门，其说是也，况班固所记，在匈奴传者，则尤详矣。曰：置三将军，军长安西细柳，渭北棘门，覇上，此其立文葢三将军军长安之西者，其地实爲细柳，而其军于渭北者是爲棘门也，细柳棘门，着地而覇，上不地者，覇上据要而名显，不必察察言也，顔师古于此，亦自误读，遂以军长安细柳，渭北爲句，故幷其地而迷其方也。此一役也，文帝屈已以信亚夫万世髙之故予详求其説使有攷也。
<史部,地理类,古迹之属,雍录,卷七>
单于朝渭上图说
汉纪曰：甘露三年正月，行幸甘泉，郊防畤，匈奴呼韩邪单于稽侯防来朝，有司道单于先行，就邸于长安，上自甘泉宿池阳宫，登长平坂，诏单于毋谒，蛮夷君长，王，侯迎者数万人，夹道陈。上登渭桥，咸称万岁。单于就邸，置酒建章宫，飨赐单于，二月罢归，居于幕南，光禄城，郅支单于由此远遁，匈奴传曰：呼韩邪单于欵五原塞，愿朝三年正月，至是朝甘泉宫，赐礼毕，使使者道单于先行宿长平，上自甘泉宿池阳宫，上登长平，诏单于毋谒，其羣臣及诸蛮夷，咸迎于渭桥下，夹道陈。上登渭桥称万岁。
右以纪传参而求之，则宣帝因幸甘泉，郊防畤而呼韩邪单于，以此年正月入五原塞，朝甘泉宫朝，已，又受赐毕，有司乃始先道单于望长安南行未逹长安间，宣帝已自甘泉还都，宿于池阳宫宿已，迤逦望长安南行至长平坂，此时单于之就邸者，尚在道未逹，长安，故遂于长平坂迎谒见，帝虽不受，单于拜见【，师古曰：不拜见也。】而他，蛮夷君长，皆迎呼万岁，于渭桥之侧也，单于自此始。徃长安就邸就邸，已乃受燕飨于建章宫而罢，还许之，居于幕南，不入幕也，五原塞者，在唐爲丰州也，甘泉在长安北单于自丰州入塞，由灵盐路先逹甘泉，故其朝遂在甘泉也，如淳曰：长平坂名也，在池阳南上原之阪，有长平观，去长安五十里，师古曰：泾水之南原，即今所谓眭城坂也，再以南北方向第而求之，则自甘泉而南爲池阳池阳南原之阪，是爲长平阪，阪上有长平观，在渭桥之北，故宣帝登长平阪，而单于迎谒于此，及登渭桥，而蛮夷君长，皆称万岁也，单于此朝虽在，甘露年中，而其摧挫震叠，实属武帝之世，凡渭上，此礼爲万世，中国生气，故详辨而图之。
<史部,地理类,古迹之属,雍录,卷七>
说【鄠杜 杜伯国 秦杜县 东原 下杜杜门 杜陵  少陵  宜春下苑曲江 芙蓉园 乐游原秦川 乐游苑 乐游庙】
杜县与五代都城，谨相并附，故古事着迹，此地者多也语谓城南韦杜去天尺五，以其迫近帝都也，今循杜县地，望从西及东以次言之，庶其有伦也，县境，西抵鄠县，东抵蓝田，故宣帝微时上下诸陵，尤爱鄠，杜之间，杜即杜县也。鄠即鄠县也，境之最，西抵镐，镐之东爲东杜【自镐，观杜则杜在镐东，】即彪池上流也，彪池之北，即镐也，皇览曰：文王，周公皆葬于毕。毕，镐，东之杜县也，镐池之东，于唐爲长安县南，【杜在县南十五里，】则周杜伯国也，秦武公灭杜，以杜国爲杜县，县之东有原名爲东原，宣帝以爲已陵故东原之地，遂爲杜陵县也，既有杜陵县则名称，与杜县相混，则遂改杜县爲下，杜以别之，或言杜县之东有杜原，而此之下，杜在其下方，故以杜名此，全不审也，凡世之名地而分上下者，以水之上游，下流而言之也，中国之水，万折必东，故东地常居西，地之下流，今杜县正在杜陵之西，而反爲杜原下流者，南山，凡水皆碍东地之高，而皆西向，丰镐以行，故杜陵遂爲杜县上流而杜县反，名下杜也，杜县之北，即汉都城之覆盎门矣，故此门一名杜门【，本是杜县地也，】杜门，即青门也，在汉都城爲东面南来，第一门即邵平种，之地也，宣帝既建杜陵，又即县南四十里，葬许后，故其地又号，少陵原也，【详见少陵下，】凡宜春，下苑皆少陵地也，其地亦爲曲江曲江之北，又爲乐游原及乐游苑，及汉宣帝乐游庙也，庙至唐世基迹尚存，与唐之曲江，芙蓉园，芙蓉池，皆相并也，宇文恺爲隋营，大兴城以京城东南地髙不便，故于城之东南，存一坊，穿芙蓉池，以厌胜之，杜甫乐游园，诗曰：公子华筵，地势髙秦川对酒，平如掌秦川，即樊川也，坐中得见秦川，则可知其髙矣【三秦记】，凡此皆古事之在杜境而推，方可图者也。
通化门【浐坂 长乐坡】
唐都城外郭，东面三门，在最北者爲通化门，德宗尝御此门，亲迎，御书章敬寺额，裴度赴蔡州，宪宗送度于此，李晟自东渭桥，移壁光泰门，以薄都城，【光防门在通化门，北小城之东门，】门东七里有长乐坡，下临浐水，本名浐阪，隋文帝恶其名音，与反同，故改阪爲坡，自其北可望，汉长乐宫，故名。长乐坡也。
辋谷
辋川在蓝田县西南二十里，王维别墅在焉，本宋之问别圃也。
陈涛斜
肃宗至德元年九月，上在彭原，房琯请万人收两京，分爲三军，南军自宜寿入中军，自武功入北军，自奉天入，琯身爲先锋，十月，次便桥，中军北军，先遇贼，战于陈涛斜，王师败绩，癸卯，琯以南军战，又不利，按陈涛斜，在咸阳也，李晟自东渭桥移军西上，与李怀光会于咸阳，陈涛斜者是也。未战陈涛斜，时琯已先至便桥，据要既败，又爲中人所促，幷与南军而败者，人事失之也。
韦曲杜曲薛曲
薛绘宅在胜业坊兄弟子侄数十人，同居一曲，姻党清华，冠冕茂盛，人谓之薛曲，吕图韦曲，在明德门外，韦后家在此，葢皇子陂之西也，所谓城南韦杜去天尺五者也，杜曲在啓夏门外，向西即少陵原也，杜甫诗曰：杜曲花光，浓似酒。
坑儒谷
谷在昭应县三百里衞宏曰：秦既焚书患苦，天下不从，而诸生到者拜爲郎，前后七百人，乃密令种于丽山坑谷中，温处实成，诏诸博士诸生说，人人不同，乃命就视之，爲伏机，诸生方相难不决，因发机从上塡之以土，皆压终无声，唐先名此地闵儒，卿天寳中改爲旌儒庙，庙在昭应，则以衞宏之说爲信也，按史记始皇纪卢生及咸阳，诸生窃议其失，始皇闻之，使御史案问，而诸生中七百余人，悉受坑于咸阳，其地不在昭庆也，昭庆渭南也，咸阳渭北也，地望不同，岂昭应谷中七百人者，自爲一戮而咸阳四百六十人者别爲一戮耶？然当以秦纪爲正如议之说，似太诡巧，始皇刚暴，自是其有违，已非今者，直自阬之，不待设诡也。
豹林谷
在长安县近子午谷本朝种放隐此
雍録巻七
钦定四库全书
雍録巻八       宋 程大昌 撰职官
清台
汉志武帝造太初歴即上林清台，课候惟太初，歴密是其处也。则清台也者，葢在上林苑中矣，黄图曰：汉灵台在长安西北八里，汉始曰清台，后更名曰灵台，郭延生述征记曰：长安宫，南有灵台者髙十五仭上有张衡所制浑仪，相风铜乌，又有铜表，题云：太初四年，造吕图曰：汉旧城外有灵台北，与未央宫，对水经，亦曰城南，漕渠有汉灵台，故延生书其所见，亦曰在宫之南也，然则汉世城西之上林城南之漕渠，皆有候景之台也，或曰清台，或曰灵台，名称不一耳，然铜表之立，既在太初，即是武帝定歴之初矣，至铜浑仪则云：张衡所造，衡之所造地，仪在后，汉顺帝阳嘉元年，其时帝都不在长安，或者衡仪已成，亦分置长安候台耶？
西京太学
晋灼释曲台曰：西京无太学，故于曲台行大射礼，儒林传公孙，举制书，请置博士弟子员，凡民在京师而选补及郡国贡送来入京师，皆太常，夫惟选贡，弟子皆，太常则灼谓西京，无太学者，信矣，然史赞，武帝明曰：作明堂，兴太学，则安得谓西京爲无太学也，若太学虽尝建置，而属太常，则不可知耳。儒林传载，成帝时，或有言者，今天子太学弟子少于孔子之三千人，则是太学尝有弟子员矣，弟子有员，则安得全无区舍也，夫班固明以爲有而晋灼，乃遂云：无者何也？当是太学生员送补教养，奏用皆属奉常，可由末以推本也，汉之博士，皆太常而不以太学冠衔则可见矣。儒林传又言：昭、宣、元帝皆增弟子员，以用度不足，更爲设员千人，既曰用度不足，则又尝给之，日食矣，至王莽乃始大治区，舍于城南外郭，故吕图漕渠南，亦有太学，而非武帝时，太学矣上林别有槐市，士以土物来者，皆即市以鬻。
藁街【都亭驿】
武帝斩南越王傅介子，斩楼兰王，皆其首北阙，北阙，未央北门也，陈汤斩郅支单于上疏乞之藁街，蛮夷邸间，诸家无言，藁街之在何地者，唐都亭驿，即蛮夷邸矣，在朱雀街西，与鸿胪寺近。
吏部选院
尚书省在朱雀门北，正街之东，自占一坊，六部附其旁，吕图及长安志，尚书省之南，别有吏部选院，与礼部选院，皆出尚书省六曹治所之外也，长安志曰：以在尚书省之南，亦曰吏部，南院选人看，牓之所也，六典吏部员外郎，掌选院谓之南曹，注云：其曹在选曹之南，故谓之南曹也，唐世选法，不似今时日日引选，每遇四时，当受选时，别出本曹治廨之外，于南院引集焉，选事正举时，却云选门闭者，闭门以防，请托也，黜陟既定院，以无事却曰：选门开者，事竟，而禁弛也，故语有选门开闭之异也。院外别有列，牓之所告，以留黜也，故其所亦谓之看牓。
礼部南院【贡院】
礼部既附，尚书省矣，省前一坊，别有礼部，南院者，即贡院也。长安志曰：四方贡举所防，其説是也。今世淡墨书，进士牓首列爲四字，曰礼部贡院者，唐世遗则也，则唐世已尝名南院，以爲贡院矣，有试其中而赋诗曰：才到第三条，烛尽南宫，风月画难成，则以试所爲南宫也，或谓尚书省，六部皆在北省之南，故礼部郎爲南宫舍人也，唐初试进士皆属考功，后因员外郎李昻爲举子所辱，朝廷以考功权轻，改用礼部侍郎，典之，即南院是其考选之地矣。若正用礼部侍郎，典试其结，衔则曰知贡举，或委它官为之，则其结衔曰权知贡举，言此本礼部侍郎职任，而它官来典者，皆为摄事也，有列牓之地，如吏部。
諌坡一
唐制，自諌议大夫，进迁始为给事中，而其龙尾道，上两省供奉官之立班也，谏议，顾在给事中上故裴吉之为谏议也，【吉，本名从人，従吉】，供奉班中共谑之曰：饶伊上坡，却须下坡言，今为諌议虽骤班，给事之上，及其迁为给事班，反在下也，吉喻其谑，则曰：以我不可，何不拽下？拽者挽之，使居给事之下，言班虽退下一等，而其职位，却是迁进也，【因话録】今世通呼諌议为谏坡，葢起于此，坡者含元殿前龙尾道坡陀而髙者也，唐制，散骑常侍，中书，门下侍郎，谏议，给舍两史遗阙，通事官皆名两省，而其职则供奉也，此之两省供奉也者，常在人主，左右侍奉宣传，掌执应对，不可暂阙，故每御含元，则宰相及两省官于未索扇，前立栏槛之内，及扇开，便侍立于香案之前，取其先上而备供奉，于事便也。此其立班所以皆在坡上也，上坡下坡，即以班列高下爲言也【见会要，贞元二年，中书门下省奏】。
谏坡二
等之其爲两省焉，高下固有定序，而立班之时，諌议在给事上者，有爲爲之也会昌二年，牛僧孺等奏曰：六典谏议在隋，从五品下；今正五品上；自大歴间升门下，中书侍郎为正三品；两省遂阙四品，望升谏议为正，四品以补其阙，诏从其奏，则是谏议班乎，给事之上者，偶因大歴间四品阙官而从五品；越取谏议充入，四品以补其阙也，以品叙班，故谏议越立，给事之上也，然而班虽暂上，而其进迁之序，犹仍旧不改，于是方为谏议，则班乎给事之上，以其尝从五品而升补，四品故也。及其进迁，则谏议复在给事之下，以其官品同在五品，而位序在下故也。此上坡下坡之详也，至周显德五年，敕谏议依旧正五品上；班在给事下，其说曰：諌议虽升班，给事之上，及其迁拜官，虽叙迁，位则降等，故改正焉，则谏议升班降，班其首末，悉昭然矣。
蛾眉班
沈括笔谈曰：唐制，两省供奉官东西对立，谓之蛾眉班，国初，供奉班于百官前横列，王溥罢相为东宫一品，班在供奉班之后，太祖见之，以为不伦，遂降命令，供奉班依旧等叙，立庆歴贾安公爲中丞，以东西班对拜爲非礼，复令横行，至今初叙班，则分立百官班定，乃转班横行参罢，复分立百官班退，乃出者，采用旧制也。予惟人臣会朝不对，黼扆拜君而东，西自相对拜，诚为非礼，然而究寻其初，则有以矣；会要曰：会昌二年，中书门下奏：元日御含元殿，百官就列，惟宰相及两省官皆未索扇，前立于栏槛之内，及扇开，便侍立于御前三朝大庆，百官称贺，惟宰相侍臣同介胄，武夫不拜，至尊酌于礼意，事未得中，臣等请御殿日昧爽宰相，两省官对班于香案前，俟扇开，通事赞两省官再拜，拜讫，升殿侍立，从之，案此则两省官为供奉者，自会昌以前，每朝叙班，则对立龙尾，道上栏槛之内，俟驾坐则遂升殿立侍，元不曽拜，自会昌立仪定制之后，其两班对立者，乃始再拜，而其拜元不离位，故班既东西对立而拜，亦东西相向也，此所以不靣扆坐而蛾眉，其偶也，世人但见己行之制，而不知立制之，因故于东，西自相对拜，共觉其异，而于东西，自相对立，不知防其本，所以异也，本朝距唐中隔五代，此之因革，不能详传，故贾安公，虽讶对拜之不伦，而不能知对拜之所起，故能究正拜礼而不敢全废对立，所谓不揣其本，而齐其末者也，宜其无据，以伸折衷也。供奉官之立名，以其所从执掌者【如唾壶笔，槖殿上扶掖版奏，严辨】皆人主，出入起居之所首须，故视朝之初，它官未及接侍，而此之供奉亟，上听命也，故对班之初不立，平地而立乎龙尾，道之上者，取其升殿蚤疾也。
侍从一
汉世之谓侍从者，以其职掌近君也，行幸则随从，在宫则陪侍，故总撮凡最，而以侍从名之也，武帝之诏，严助曰：君厌直承明之庐，劳侍从之事，助时为中大夫，是之谓中，朝臣中朝臣者，唐以来名内诸司也，谓其职任，得在内朝，故皆冠以中字也，郭舍人愬东方朔曰：朔诋天子，从官，武帝谓窦太主曰：但恐羣臣从官多为主费，司马迁曰：文史星歴近乎卜祝之间，固主上之所戯弄也，此在汉世虽皆以侍从名之，特以常在左右，如前所云耳，皆非今世之谓侍从者也，今世侍从汉之九卿也，张安世持槖簪笔，事孝武皇帝十数年者，此即今世侍从之事也，葢安世尝为光禄勲，后又有大司马车骑将军也，若摘汉语，以称今世侍从则笔，槖正其事矣，今时侍从，又名两制，两制者，分掌内外两制也，内制为翰林学士，外制为中书舍人，在元祐未置，权侍郎以前，自中书舍人己上方为侍从也，故率内外制而名其官，所以别乎汉世之侍从，而未为九卿者也，今制七寺卿，既为庶官，若以九卿爲侍从则轻重晦杂，非一见可了，故别名两制也，汉语又有法，从者出，扬雄传曰：成帝时赵昭仪方幸，每上甘泉，常法从属车，豹尾中，故雄为赋以风，师古曰：法从者言，以法当从也，又一说曰：从法驾也，二说皆似可通，言而实不然也。
侍从二
蔡邕独断曰：天子出，车驾次第谓之卤簿，有大驾，有小驾，有法驾，大驾则公卿奉引，属车八十一乗在长安时出，祠天于甘泉备之，百官有其仪注，名曰甘泉卤簿，中兴以来，希用之法驾，公卿不在卤簿中，惟河南尹，执金吾洛阳令奉引，属车三十六乗小驾祠宗庙则用之，案邕此记，则惟郊天甘泉，乃是大驾，大驾行则公卿皆从，若用法驾已下，则公卿不从矣，然则凡泛引汉法从语以言，今时两制侍从者，似未安也，葢公卿不从，法驾而从大驾故也。若夫赵昭仪之谓法，从者虑卤簿中有后宫焉，人或非之，故立为之名，而曰法从也，言天子在行，则其宫贵皆当以法得从也，扬雄见之，果设却妃之讽，则其预立此名，葢以自文，本非公卿，扈行正语也，若司马迁，谓从上上雍者，九卿固多在行，而九卿不尽在法驾之内也，迁与任安书曰：卿者仆亦尝厠下大夫之列，臣瓒曰：汉太史令千石，故比下大夫，然以其得在卤簿中，故武帝上雍亦得名，为从上焉耳。服防曰：属车八十一乗作三行尚书，御史乘之，最后一乘，垂豹尾，已前皆为省中防之，此言即蔡邕所载，汉制也。扈从在豹尾以前者得与，今侍从比而他官，非也，唐世卤簿正，用汉制其行列，先后品列在仪衞志甚详。
唐两省
东坡云：元祐元年，余为中书舍人，时执政患本省事多漏泄，欲于舍人防后作露篱禁，同省徃来余白诸公应须简要清通，何必栽篱揷棘，诸公笑而止，明年竟作之，暇日，读乐天集，有云西省，北院新作小亭，种竹开，东通骑省，与李常侍隔，小饮作诗，乃知唐时得西掖作，以通东省，而今日本省不得徃来可叹也。予按乐天西掖诗云：结托白须伴，因依青竹丛，题诗新壁上过酒，小中，其谓开过酒者，是从本省之地，开以通，本省右常侍之直，而隔对饮，非能自西掖开，以与东省之左，常侍对饮也，按六典，宣政殿前有两庑，两庑各自有门，其东曰日华，日华之东，则门下省也，以其地居殿庑之左，故又曰左省也。凡两省官系衔，以左者如左散骑左谏议给事中，皆其属也，西廊有门曰月华，月华之西，即中书省也，凡系衔为右者，如右谏议右常侍，中书舍人，则其属也；故东西两省，皆有骑省，为其各分左右，而常侍亦分左右也，乐天之为舍人也，虽尝自西掖北院，开牕以通骑省，而其所通者，本省散骑之直，非东省常侍之直也，东骑省自在日华门之东，而西骑省亦在月华门之西日华。月华门内有宣政殿，据间其中而两省，又遂分处日华。月华之外，无由止隔一，而可以度酒对饮也，其曰开通，东骑省者，当是右骑省直舍，在舍人院东，其南靣有戸而北靣无之，故乐天遂于省北剏亭，而凿右骑省，牖以过酒巵也，凡此所引，皆宣政殿下东西两省位置也，别有中书门下外省者，又在承天门外两省官亦分左右，各为廨舍，而承天门前，有朱雀街东省则处，街左西省则处街，右中间正隔通衢，愈无凿壁，过酒之理也，老杜诗曰：退朝花底散归院，柳边迷，其曰散者，分班而出，东西各归其廨也，然则东坡所谓西掖可通骑省者，恐别有所见也。
政事堂
政事堂在东，省属门下，自中宗后徙堂于中书省，则堂在右省也，按裴炎传故事，宰相于门下省议事，谓之政事堂，故长孙无忌为司空房，龄为仆射魏徴为太子太师，皆知门下省事，至中宗时，裴炎以中书令执政事笔，故徙政事堂于中书省，杜甫为左拾遗，作紫宸殿，退朝诗云：宫中每出归东省会送，防龙集凤池，凤池者，中书也，左省官方自宫中退朝而出，则归东省者，以本省言也已，又送防龙集于凤池者殆，东省官集政事堂，白六押事耶？杜之为左拾遗，也在中宗，后肃宗时，则政事堂，已在中书矣，故出东省而集于西省者，就政事堂，见宰相也，爲其官于东省而越，至西省，故文昌录于此，阙疑也，岑参为右补阙，与杜同时，故杜答参诗曰：窈窕清禁闼，罢朝归不同，言分东西班各退归本省也，又曰：君随丞相后，我徃日华，东则是宰相罢朝，由月华门出而入中书，凡西省官亦随丞相出西也，若左省官，仍自东出，故曰我徃日华东也。
待制次对
阁本图，待制有院，在宣政殿之东，少阳院之西，葢放汉世待诏立此官，称也，武后名曌，【音照】，故凡诏皆改为制，而待诏亦为待制也。永徽六年，许敬宗以洪文舘学士，每日待制于武德殿西门此之名，为待制者，亦追用改制后事，以为称呼耳，高宗永徽时，未名待制也。显庆四年，李巢等待诏，洪文尚称待诏至，文明元年，以京官五品为之，则名待制，【文明武后年号，】即待诏待制之分，其时之先后，可攷也，正元七年，诏：每御延英，令诸司长官二人，奏本司事，俄又令常参官每日引见二人，访以政事，谓之廵对，则是待制之外，又别有廵对也，于是正为待制者，即诸司长官也，上文以二人奏本司事者是也。至其名为廵，对者未为长官，而在常参之数，亦得更迭引对者也，其曰次对者，即廵对官，许亚次待制而俟对者也，则次对不得，正为待制矣，元和元年，武元衡奏曰：正衙已有待制官两员，正元七年，又有次对，难议两置，诏：今后每坐日两人待制，正衙退后，于延英候对，中书门下，御史台官依故事，并不待制，则是自正衙两人，待制以外，凡德宗所置次对，皆罢矣，夫谓两人待制者，诸司长官也，中书门下御史台官，则是未为长官，而预常参者也，自此两等不可混合，今人作文，凡言待制者皆以次对，名之则恐未审也，然其称谓既熟，虽唐人亦自不辨，开成中，敕今后遇入阁，日次对官，未要随班出，并于东阶松木下立侍，宰臣奏事退，令齐至香案前，各奏本司公事，左右史待次对官奏事讫，同出按此所言，则尝以诸司长官之待制者，名为次对矣，若防其始，则实误以待制为次，对也。
待漏院
故事，建福门【，在大明宫，丹凤门东，】望仙门，【在丹凤门，西】昬而闭五更五防而啓，至德中，有吐蕃自金吾仗亡命，因敕晚开，宰相待漏，太仆寺车坊，元和元年，初置百官，待漏院，各据班品为次，在建福门外，候禁门啓入朝。
郎官印匮
南部新书曰：二十四司印，故事，悉纳直防，每郎官交印，时吏人系之于臂以相授，颇觉为烦，杨虞卿任吏部员外郎，始置匮加鐍，以贮之，人人以为便，至今不改，按古者居此官，即佩此印印，有组常系腰，垂之一日，去官，即解印而上诸有司，故汉语所谓丈二之组，方寸之印者，是也。组所以系也，银青金紫，亦其事也。后世当官不佩印，故始时付之典吏，而又加匮封，贮以取便逸，失古远矣。
军制
汉南北军及畿内军制
汉有南北军，循其名而思之，知其扈卫屯营，决相南北矣，而史家不尝分别，其地何在也？按汉制有衞尉总掌宫中衞士故百官表曰：掌宫门卫屯兵也，又曰：长乐甘泉，建章各有衞尉而不常置，则知表之所叙衞尉也其职掌官属皆指未央衞尉也表书其职，既曰掌宫衞屯兵则凡未央一宫衞士不问在南，在北皆当入其统矣，然以武帝兵制考之，八屯之中，有中垒校尉者，专掌北军垒门内事，则是衞兵之在宫北者，自属中垒校尉，不属衞尉也，予于是得南北分军之以，而武帝以前兵制，亦可推求也，吕后纪周勃，以节得入北军，军皆左袒，为刘氏，则吕禄之军，见夺于勃者，是为北军矣，纪又曰：勃已入北军，尚有南军，乃使刘章监军门，而别遣平阳侯吉衞尉毋纳吕产殿门，故刘章得以杀产于未央殿门之外也，夫惟未得南军，而使卫尉毋纳吕产，则卫尉所掌，是为南军矣，又使刘章徃监军门，而吕产不得遂入，未央殿门，则刘章所监之门，亦南军之门也，然则吕后之时，未有中垒校尉，已有北军矣，北军已为周勃所夺，而南军尚不及知，足以见高祖立制之初，分名南北，不使专一官，其所隄防深矣，特至武帝乃始明，立中垒之名，使为北军主帅焉耳。此外都城之内，别有金吾【，即中尉】司，羽林期门，虎贲城门校尉，皆典兵官，而非宫中卫兵也，其八屯校尉，【实有九屯，胡骑不常置，】惟中垒，【已见上文，】射声虎贲，屯骑当在城中，而四屯悉在城外，故歩兵校尉掌上林苑门之兵，越骑校尉掌越人内附之骑，长水校尉，则掌胡骑之在长水宣曲者也，军骑校尉，则掌胡骑之在池阳者也，总都城而言，所屯之方，则上林在城西南，长水宣曲在城东南，胡骑在城北，渭水之外，是为汉家都城，兵制之大略也。【宣曲固在城东，而城西昆明池旁亦有宣曲，然而长水校尉所掌，必在城东，为其与长水相附，并也】。
<史部,地理类,古迹之属,雍录,卷八>
唐南北军
唐制，凡曰禁军者，总南北衙言之也，南衙即诸衙之屯于宫南者也。北衙即北军之在禁苑者也，此之列屯吕图，载之甚明，葢诸卫营在太极宫前，朱雀门内而北军左，右两军皆在苑内，左军在内，东苑之东，大明宫苑东也，右军在九仙门之西九仙门在内西苑东北角，凡此诸衞皆调关内府兵以供役使，故府兵分为十道：无事则散处关内，有急则号召为用诸衞官皆得领之，故号南衙也，北军之众，亦从衞兵中选用，其法剏于太宗之飞骑，其后羽林，龙武神防，神威之类，皆北军也，此其大畧也五王之诛二张，宗之平韦氏，皆资北军为用，肃宗以后名制，多所增废，惟羽林，龙武神策，神威最盛，总号曰左右十军，边将此军出戌，给赐比它军，皆多三倍，縁此诸将皆请遥，神防上行营亦皆统诸中人矣，僖宗时，田令孜为左右神防十军，兼十二衞观军容使，则南北卫兵皆统，故其势大盛，遂至于不可制御也，李揆之在贞元中，尝因李辅国选羽林以为徼，廵固尝预言其祸矣！曰：汉以南北军相制，故周勃以北军安刘氏，朝廷置南北衙以相俟，今用羽林代，金吾警有非常，何以制之？其议遂寝。呜呼！此正唐末倒持之，祸之所从始也，揆能先事而言，揆贤也哉！
左右龙武军
睿宗时，置即太宗时飞骑也，衣五色袍，乘六闲駮马，武皮鞯武者，虎也，唐祖讳虎，故曰龙武，龙武者，龙虎也，言其人材质服饰，有似龙虎也，初置惟以从猎，其地最为亲密，固已易于宠狎矣，又其军皆中官主之，廪给赏赐，比他处特丰，事力重，伎艺多故，杜甫曰：龙武新军深驻辇，芙蓉别殿，谩焚香，言其初时拟幸芙蓉已，遂留驻龙武也，甫之此言，葢有讥也，唐自中叶以后，天下多事，凡有土木兴作，多于北军，取办焉，而它秘戯，耽乐外人，不知者尚多，此其亲狎之由也。
神防军
哥舒翰破吐蕃磨环川，即其地置神防军，禄山反，神防故地沦没，其军人有寓屯陜州者号神防军，后遂统于观军容使，自此迭以中官领之，分左右厢大歴中，凡兵屯京兆，凤翔七县者，皆神防，正元改左，右厢为左右神防。
南牙北门
王同皎之谓南，牙北门者，本指南北禁军而言耳。宇文士及谓太宗曰：南衙羣臣靣折陛下则此已云南牙葢指朝臣之预正衙朝者也，德宗初，张涉薛邕以赃败，宦官武将得以借口，曰：南牙文臣赃，动至巨万，而谓我曹浊乱天下，岂非欺乎？此南牙北司之分也，其后北军皆以中官典领，故禁军在苑北者皆为北司也。
飞龙厩
后苑有骥德院，禁马所在韦后，入飞龙厩为卫士，斩首葢自武门出宫，入厩也。
庙陵
始皇陵
关中记曰：丽山之陵，虽高大，亦不足役，七十万人，积年之功，为其徙移水势，本北流者，皆西北之又此土无石，取大石于渭北诸山，其费功由此甚也，此说是矣，而不究其实也，骊山阿房，两役并兴，未论他事，且计八十里，阁道，其土木之费工力之大，自应广调而久役矣，史记及贾山疏，皆言阿房始皇所造独黄图，言阿房，一名阿城，惠文已造而始皇广之此，恐不然也，始皇明言朝廷小不足容众，故渡渭而南，以营朝宫，则其剏意营造，出于始皇，不出前人也。
汉陵庙
太上皇陵在栎阳东北二十五里
庙在长安城香街南又在酒池北
高帝吕后
长陵在咸阳县东三十里
高庙
在长安城中安门里
惠帝
安陵在咸阳县东北二十里
庙在高祖庙西
文帝
覇陵在白鹿原亦名霸上也
顾成庙在长安城南又方舆志在金坞北大道南
景帝
阳陵在咸阳县东四十里
德阳宫不言庙讳言之也
武帝
茂陵在兴平县北十七里
龙渊宫在茂陵东
昭帝
平陵在咸阳西北二十里
庙号徘徊
宣帝
杜陵在长安东南二十里
乐游庙在杜县曲池北因苑为名
元帝
渭陵在咸阳县西北七里
长寿宫
成帝
延陵在咸阳县西北十三里
池阳庙
哀帝
义陵在咸阳县西北八里
平帝
康陵在咸阳县西北九里
高庙【复道 游衣冠 前汉十一帝庙后汉世祖庙】
汉书高庙，晋灼曰：三辅黄图云在长安城中，安门里大道东，又在桂宫北关中，记在长安城中，安门里三辅，故事，在长安城门街东，太常街南，长安志在西四里，按此数者世逺闻见殊而各以所得言之，固不齐一，然其可必者，决在未央之南也，何以知其然也？水经载安门者，汉长安城南靣之中门也，既名安门，亦名鼎路门也，高庙在此门内则于方固为南矣，而唐长安县之西亦汉，未央之西南也，高庙既在城南，而高寝乃在桂宫桂宫者，未央之北也，【晋灼引旧黄图云，】汉法祖宗，衣冠各藏其寝，每月具威仪出而游之于庙，游已复归藏之于寝，是名月游，衣冠也，高寝在未央宫之北，而高庙在城之南，武库在未央之东，如当衣冠出游，必经武库，然后可以自北达南，故武库之道，遂为游衣冠之道也，惠帝之自未央而朝长乐也，亦是自西而东，每行必经武库，故于武库之南，筑复道以达长乐，初时止欲免民间避跸之劳耳。而此之复道正临武库，故孙叔通曰：子孙柰何乘宗庙道上行也，夫谓宗庙道也者，即指武库，游衣冠之路也，亦犹言及人主而转为乘舆也，惠帝既闻通语，则遂别作原庙于渭北，渭北既有原庙，则高寝衣冠，不游城南，正庙而向北，以游原庙，故复道不在衣冠，道上也，此通之巧，设曲计也，若夫黄图，既曰高庙在安门矣。而又曰亦在桂宫，则城内遂有两庙矣，是殆因桂宫之有高寝，而误认为庙焉耳。游衣冠之制，至元帝乃罢。
蔡邕庙寝游衣冠说
蔡邕独断曰：宗庙之制，古学，以为人君之居，前有朝后有寝终，则前制庙以象朝，后制寝，以象寝庙以藏主，列昭穆，寝有衣冠几杖象生之具，总谓之宫，月令曰：先荐寝庙，诗云：公侯之宫，颂曰：寝庙奕奕，言相连也，是皆故制也。古不墓祭，至秦始皇起，寝于墓侧，汉因而不改，【武衡儒议曰：韩臯引汉仪，古不墓祭，臣据周礼冢人之职，凡祭墓，则为之尸，古亦墓祭，安得无哉？出会要】，居西都，时高帝以下，每帝各立其庙，备法驾游衣冠，又未定迭毁之礼，元帝时，丞相匡衡，御史大夫贡禹，乃以经义处正罢游，衣冠毁先帝，亲尽之庙，高帝为太祖，孝文为太宗，孝武为世宗孝宣为中宗，祖宗庙皆世世奉祠，其余惠景以下皆毁五年，而称殷祭，犹古之禘祫也，殷祭则及诸毁庙非殷祭，则祖宗而已，光武中兴，都洛阳，乃合高祖以下至平帝为一庙，藏十一帝主于其中【，或云十二帝】，元帝于光武为祢，故虽非宗而不毁也，后嗣承之，遂常奉祀，光武有天下，以再受命，复汉祚，更起庙称，世祖明章二帝园陵，皆自起庙，孝明曰：显宗孝章曰肃宗，是后踵前孝和曰：穆宗孝安曰：恭宗孝顺曰：敬宗孝桓曰：威宗唯殇冲质，三少帝，皆以在位不逾一年，不列于宗庙，四时就陵上祭寝而已，【已上并蔡邕本文】，三辅旧事曰：光武之兴，宗庙为墟，乃聚十二庙，合于高庙，作十二室，太常卿一人，别治长安，主知高庙事，则是西都十二帝始，各有庙，至此合为一庙，仍在长安，不在洛阳也，唐会要，大中三年，杨发等议庙，则曰光武都洛，遣邓禹入关，奉高祖已下。
五陵七迁
班孟坚西都赋曰：南望杜霸，北眺五陵，李善曰：宣帝葬杜陵，文帝霸陵，惠帝安陵，景帝阳陵，武帝茂陵，昭帝平陵，又曰：三选七迁，谓选三等之人，而迁处七陵，至元帝乃始不迁，凡善，此之所引皆汉实也，然七帝七陵，亦尝迁其人而独曰：北眺五陵者，刘良曰：高惠景武昭五陵在北，其说是也，在北者在渭之北也，若霸陵，则在渭南矣，杜霸则言，南望而五陵，皆言北眺也，后世言陵邑之盛，人物之众，但曰五陵者，语顺也，刘入关，父老言之曰：五陵联络，是君家坟墓，葢从称谓，便者谓之非，有去取也。
七太子庙
天寳间以隐太子等七太子立庙于永崇坊
雍録巻八
<史部,地理类,古迹之属,雍录>
钦定四库全书
雍録巻九      宋 程大昌 撰
太子
太子宫【博望苑 思贤苑】
元帝在太子宫，生成帝于甲观堂，又元后初入宫，见太子，丙殿，则是太子别有一宫矣，成帝为太子，而在桂宫，出龙楼门，龙楼门者，桂宫之门，太子适居于此，非本宫也，武帝为戾太子立博望苑，使通賔客苑在汉长安城外，漕渠之北【，或云在南】，至唐则为长安县北五里，此特招致宾客之所耳，太子之奔湖也，斫覆盎城门而出，覆盎门者，汉城南面东头第一门也，苑在门外，而太子斫门以出者，则知博望非常，居之地也，此苑直至成帝，乃始撤去，西京杂记曰：文帝为太子，立思贤苑，它书皆无载者，不知苑属何地。
龙楼驰道
秦人驰道之丽，贾山尝刺其奢而不能发明其制，黄图曰：秦本纪注曰：驰道天子道也，蔡邕曰：驰道天子，所行道也，今谓之中道，汉甘泉去长安三百里而驰道，亦绵亘其间也，汉令诸侯有制得行驰道中者，行旁道无得行，中央三丈，不如令没入其车马，故江充为直指使者，自公主以及太子家使凡行驰道者，尝举用此法，取其车马而没入之，则驰道有禁，尚矣，黄图云：三涂洞开，班固西都赋云：披三条之广路，张衡西京赋云：城郭之制，旁开三门，参涂夷庭，方轨十二，街衢相经，盖衢路，皆有三条，是为三涂，三涂，正中一条，为驰道则有禁，不得横絶若两旁则皆无禁也，汉纪曰：成帝之为太子也，初居桂宫，适被急召出，龙楼门，不敢横絶驰道，西至直城门，得絶乃度，还入作室门，夫直城门者，长安城西面南来，第二门也，龙楼门者，桂宫之门也，作室门者，未央宫之别门也，桂宫南面，有龙楼门未央，北面有作室门，两门相对，从龙楼门南，自可对趋作室，以入未央，而中有驰道，太子不敢横絶【即碍中间三丈，不敢自北径南，是为不许横絶也】故必迂，囘避碍而望西趋南，以至直门，遂可自驰道，外过至此，则法不应避，故曰得絶也惟许其絶乃始可度也，其曰还入作室门者，言初时可以取径而有碍，不敢横越，至自直门，得絶乃始可入，故曰：还入也，直门得絶之制，今不知其详矣，若其始而不敢横絶知有禁也，终而得絶乃度，则是并城之地，虽碍驰道，亦得横絶也，不如是，则驰道常为限隔，凡城中街衢相为东西者，皆不可通矣。史语具在有方，向禁否，可以追言也水经追书皆曰直门，即龙楼门予曰：非也，龙楼直门，惟其不为一门，故龙楼之前，驰道不得横絶而直门之侧，驰道遂可横絶也若两门本是一门则同碍驰道，何为直门可絶而龙楼门乃不可絶也。此自可以理推也，龙楼云者，张晏谓门楼有铜龙，其説是矣顾不当在直门之上，而当在桂宫门上耳，此又理之可推者也。作室者，未央宫西北织室，暴室之黄图，谓为尚方工作之所者也，作室门，则工徒出入之门也，王莽传，莽在未央宫，朱鱼等烧作室门，斧敬法闼，入殿求莽，则知作室门，盖未央之便门也。
唐东宫
唐东宫在太极宫中自承天门而东，其第三门，曰重明门者，即东宫正门也，【长安志，】其殿曰明德殿者，本显德殿也，太宗即位，于此殿而髙宗亦以贞观二年，生于丽正殿，则丽正显德皆在东宫也，中宗为太子名显，故改为明德，【长安志，】马周曰大安宫，在宫城之西，太子乃处城中，其谓城中者指重明显德，在太极宫城之内者也，太宗爱魏王泰，贞观十六年，固尝徙处武德殿，【武德殿，在太极宫，】魏证遂明其有嫌，曰武德殿，在东宫之西，海陵昔尝居之，人不以为可，太宗即令泰归第，此唐世，东宫方乡也，若东宫官属如左右春坊及左右率府则尽在安上门之西，中有街巷，它官寺间乎其间，不与重明宫，相缀也，【此据吕图云耳，亦与它不同，】长安志曰：太子不居东宫，但居乘舆所幸之别院，太子元子亦分院而居，故太子事迹着宫，城之内者少也。
苑囿
上林疆境【甘泉苑】
秦之上林，其边际所抵难，以详究矣，水经于宜春观曰：此秦上林故地也，史记载上林所起曰作朝宫渭南上林苑中，先作阿房前殿，则宜春观阿房宫，皆秦苑，故地也，武帝尚以秦苑为狭，命吾丘夀王举籍阿城以南，盩厔以东，宜春以西，悉除为苑，则所拓比，秦益汰矣，以汉唐郡县言之，则盩厔一县，不尽入苑，而鄠杜两县，悉归包并矣，其曰举籍阿城以南，而阿城之北，则不在数，是其疆境，至渭水南岸而极也，至扬雄则曰武帝，广开上林，南至宜春，【师古曰：在杜县东即曲江池，】鼎湖【宫名，在蓝田】御宿，【川名在樊川，西】昆吾，长杨，五柞，【宫名在盩厔，】并南山【终南，】北绕黄山，【宫在渭北，兴平县，】濒渭而东，则苑境不止限乎？渭南矣，盖谓逾渭而北，北又向东，皆为苑地也，此雄之误也。渭北有苑百八十里，向西而入，扶风周囘五百余里，此则渭北之苑也，以旧仪黄图，考之自名，甘泉苑不名，上林苑也，当是扬雄，但见夹渭南北皆有苑矣，而渭北之苑，又复有宫如黄山宫之类，故误包言之耳，东方朔传夀王所载籍，自阿城以南，元不跨渭，此最疆境，要证也，张衡赋西京上林曰：绕黄山而欵牛首，牛首可欵矣，而黄山可绕，乃其据行幸言之，非上林位置也，惟其侈大如是，故世之传言不一，在宫殿疏，则曰：方百四十里，在扬雄则曰：周袤数百里，汉仪则曰方三百里也，语之多少，虽不齐等，要之，拓地既广，故説者亦遂展转加侈也，高帝开汉之二年，命秦苑囿园池，令民得田之，则上林也者，宜在许田之数矣，至十二年，萧何为民请上林中空地，令民得田，毋收藁为兽食，则是许人田作之地，尚收藁秸，故何之？丏除者赋之，出输藁者也，百官表置令，丞，啬夫以为定员，则上林常为禁苑，未尝与民也方髙帝时民口，尚希荒莱未尽辟，故苑中尚有空地可请，至武帝时，民齿蕃息耕凿，益广凡夀王举籍之地，皆苑外，民间熟成之业也，故帝又诏中尉，左右内史表属县草田以偿鄠，杜之民也，夫取其成业，而酬以草田，则与籍夺，何异东方朔尚能直言其情，然不能救也，汉旧仪曰：武帝使上林苑中，官奴婢及天下民贫赀不满五万，徙置苑中，人日五钱，后得七十亿万钱以给军击西域，则虽许业苑，仍使输钱也，详其意制，则犹今之佃作也，至元帝时，乃始捐下苑，以予贫民，扬雄传谓割其三垂者，始是举以予民也。
上林赋一
相如之赋，上林也，固尝明着其指曰：此为亾是公之言也，亾是公者，明无此人也，夫既本无此人，则凡其所赋之语，何往而不为，乌有也，知其乌有而以实录责之，故所向駮碍也，武帝之有上林也，本秦故地，以秦苑为小，又从而开拓之正，放秦而有加者也，始皇既并天下，志得意广，则遂陿隘，先王之宫庭，而大加剏治东，既极河西，又抵汧，终南之北，九嵕之阳数百里间，宫观二百七十复道，甬道相连，穷年忘归，犹不能徧，乃又表南山以为阙，立石东海，朐山以为东门，其意盖曰：阙不足为也，南山即吾之阙也，门不足立也，朐山，即为吾门也，此其侈大，盖武帝之所师也，所师在是，茍有谏者，不顺其欲，而逆折其为则，彼有坐睡，唾掷而巳，无自而入也，故相如始而置辞也，包四海而入之，苑内，其在赋体，固可命为敷叙矣，而夸张飞动，正是纵使为故，扬雄指之为劝也，夫既先出此劝，以中帝欲，帝既防防有意乃始乐，听待其乐，听而后徐加风谕以为苑囿之乐，有极而宇宙之大，无穷则讽，或可入也。此其导之以劝者，理盖出此也，夫讽既不为正谏，凡其所劝，不容不出于寓言，故举一赋之语而归之，无有此子，虚乌有亾，是之名所由以立也。
上林赋二
左苍梧，右西极，日出东沼，入虖西陂，此赋语敷叙，上林所抵也，上林疆境，设使真有数百里广，而此之数百里地者，其能出没，日月于左右东西也乎？又曰：其南则隆冬生长，涌水跃波，又曰：北则盛夏含冻裂地，渉水掲河，信斯言也，则是此苑之南，穷冬不冻，而其北亘夏不暑也，冬而不冻，夏而不暑，极天下之大，并夷狄地而言之，则交广朔漠，气候乃始有此，而此苑之境，其能奄有交，广朔漠，气候以出，此异也乎？则子虚之虚，其为亾是而又乌有大不难见，特今古读者，偶不致思，故主文谲谏之义，晦于不传耳。至于八水分流，则长安实有此水，惟此不为寓言矣，然而上林东境极乎？宜春下苑，下苑即曲江也，曲江仅得分浐为派，而其浐霸会合之地，巳在宜春之北，则其地出上林，疆境之外矣，安能包该霸浐也，而赋务侈，收乃曰：终始霸浐，不知如何而能终始之也，然则虽其实有之，水亦复不能真确，况其紫渊，丹水虽善傅会者，亦不能通，尚可强求乎？
上林赋三
古惟扬雄，能知此意，故其羽猎之赋曰御自汧，渭，经营丰镐，此则明命其实矣。至谓禁御经营，能出入日月，天与地杳，【御禁也，禁约人与兽皆不得出也。】则关中，纵广不能千里，岂能办此也，又曰：虎路三嵕，以为司马，围经百里，以为殿门，此则可得而有矣，至谓正南极，海邪界虞渊，此又岂关境所能包络也哉？雄之此意，正仿子虚，亾是公为之，而恐人之不悟，则于发首自叙其以，而曰文王囿百里，民尚云小，齐宣王囿四十里，民遂云：大裕民之，与夺民也，用雄此意，以推想乎？相如则讽劝相参，不皆执实，其于两赋实一意矣，若相如篇，终致讽之言，则遂明于扬雄矣，曰：隳墙壍，以与民者，乃为知悟而贪雉，兎以独乐者，则为迷复也，迷复也者，如齐楚所赋，地方不过千里，而囿居九百者也，于千里而取九百里以为之苑，是草木不得垦辟，而民无所食也。此正相如本意，设操纵以施，讽劝者也，亦扬雄所采而立为文囿，齐囿之分者也，説者不知出此，乃从地望所奠，土毛所产，枚举而较有无，是谚语，谓对痴人説梦者也，班固曰：亾是公言上林广大，山谷水泉万物，多过其实，非义理所止，故删存其要，归正道而论之，推此言也，则虽班固亦自不解也，予故曰古，惟扬雄能知此指也。
渐台【沧池 太液池】
未央宫有渐台，文帝之梦邓通，王莽之死于兵，皆在其处，渐者渍也，一作瀐音义同也，言台在水央，受其渐渍也，建章宫亦有渐台，郊祀志曰：建章北有大池，渐台高二十丈，名曰泰液，王根治第亦有之，百姓歌曰：土山渐台西白虎，然则凡台之环浸于水者，皆可名为渐台，顾王根为之，则僣耳长安志，疑王莽之在未央，为汉兵所逼，仓卒出避，无由有暇，得趋建章，因疑两宫各有渐台也，此其疑之是也。水经未央渐台，在沧池中，建章渐台，在太液池中，则正与汉志所载相合，最可据矣。黄图曰：旧图云，未央宫有沧池，其水苍色，故曰沧池，此即水经言，渐台之在沧池者也，汉书又曰建章宫北治大池，名曰太液池，中起三山，以象蓬莱，方丈，瀛洲，此之三山，即是太液渐台之详也，至黄图曰：渐台在未央宫，太液池中，则未央，似有太液矣，而汉志无之则疑，黄图不审也，图之下文，又曰：未央宫有沧池，池中有渐台，王莽死于此，则此地本是沧池而误为太液池也，案昭帝纪，始元元年，黄鹄下建章太液池，则太液自在建章甚明，而正史之于未央，又无太液之文，故予得以议其不审也，然予于此，别有疑焉。
渐台二【漕渠 王渠飞渠】
未央据龙首山，为基龙首之在渭滨者，本高四十丈，故未央殿，皆出长安城上矣！其为地既如此，之高则安，所得水而为此，巨浸也水经于此，甚有次第，顾其文不畅白耳，凡汉城之水，皆取诸昆明，而昆明之水，则自沉水以及樊，杜诸水，武帝皆尝堰壅以入，与之为广矣，水之既池，而又北出也，其下口酾为三渠，以并城而行，其先分一派自西而东，横亘城南之鼎路门，已而东折以注，青门【长安东面南来，第一门】水经固谓之漕渠，【汉明堂，圗丘博望苑，皆在漕渠之南，】而吕图亦具着渠迹，暨至清明门外，【东面南来，第三门，】合王渠以入于渭，第二枝，自都城西面南来，第一门名章门者，于其旁设为飞渠东向入城，注于未央宫之西，以为大池，是名沧池，【沧或作仓，黄图作沧，】此池之中有渐台，则未央渐台也，己而沧池，下流循殿之北向东而往，迳石渠，天禄阁桂宫，北宫长乐宫皆用此水也，未央，地势甚髙而此水能自西面而转北，以行是行乎？未央山背，洼下之处也，沧池下流，有石渠者，礲石为之，以导此水，自此以往，凡水既周，徧诸宫自清明门出城，是为王渠，王渠犹御沟也，王渠至清明门外，与漕渠合而北，入于渭也，【即上文王渠】第三枝则掲水陂也者，自南而北，径趋建章，先为唐中池，周囘十里，己而从东宫，转北则为太液池，其中又有渐台，即建章宫渐台也，渐台，下流入渭。亦名潏水，潏水本沉水，传写久沉，误为□□，又误为潏，【长安志】，或曰：潏者，水声也，非水也，【右东，自少陵原，而暨龙首山之尾，凡水地望悉用吕图为据，至汉都所引诸水，地望悉用水经，参以长安志，】惟飞渠一语诸家无言，其制者予以本朝架汴之事例之，尚可言也。
飞渠
本朝都汴，城内有大水二，其一自北趋南，直贯都城者，汴渠也，其一自西而东，横亘都城者，京水也，【名金河水】，太祖欲通京水，使东下以达五丈河，而中间有所谓汴渠者焉，实与京水交午，而京水髙于汴渠若决京注汴，则必随汴南流，不能东出，故遂于金水会，汴之地，架空设槽，横跨汴面，其制如桥，而金水河之水，乃自西横絶以东注乎五丈，河也，本朝名惠民河者，是也。予意水经之谓飞，渠者如架，汴桥渠而遂名之为飞也，飞者底不附，土而沿空以行，如禽之，不以足履而以翼飞也，盖未央殿址据山为髙而明渠之欲入城也，必有洼下之地，中断不接，故架空为渠，使得超洼下而注沧池也，飞渠之制，恐必尔也。
露台
汉书，文帝罢露台，师古曰：今新丰县南骊山之顶，有露台乡，极为高显，犹有文帝所欲作台之处，十道志曰：汉文帝罢露台于此，然则骊山露台正，文帝巳有成基，而惜费不肯，竟役者也。长安志曰：露台神庙在万年县东北四里，寰宇记曰：始皇祠也，辛氏三秦记又云骊山巅有始皇祠，不斋戒而往，即风雨，则是后人误认汉址以为秦祠也，如昆明池旁有石婆庙，盖牵牛譌为石翁，织女讹为石婆也，古事如此极多，初时大似可笑，然而灵场，宜夜人以其神而遂信之也。
<史部,地理类,古迹之属,雍录,卷九>
唐三苑説
唐大内有三苑，西内苑也，东内苑也，禁苑也，三者皆在两宫之北，而有分别，西内苑谨，并西内太极宫之北，而东内苑，则包大明宫，东北两面也，两内苑北门之外，始为禁苑之南门也，禁苑也者，隋大兴苑也，其西则汉之长安，四城皆在包并之内苑东距霸，而北抵渭，广轮所及，自周一百二十里，而东西二十七里，南北三十二里，【据所记如此，若以汉地，约其道里，当不啻此数也，】中置四监监，分领一方：凡立四官，四局以监之，北军营衞尽在三苑四监，封畛之内，而大明宫，基乃取禁苑中射殿地为之，则其广可想矣，若夫禁苑西面，则又绕出太极宫之南，故苑之南墙与宫城相齐，芳林等三门是禁苑南出之门也，东内苑在大明宫，东直南而出，亦与丹凤门齐，其南面延政门，是东内苑南出之门也，龙首池龙首殿，皆在内苑之内，不在大明宫垣中矣。凡此三苑也者，地广而居要，故唐世平定，内外祸难，多于苑中，用兵也，【吕图，两京记】，太宗武德，六月四日之变，建成，元吉皆死，苑中而髙祖泛舟海池，未及知也，【海池，却在太极宫内，】中宗之诛二张，宗之平韦氏，则皆自，武门资禁军为用，而宗幸蜀，则自苑西之延，秋门以出，德宗幸奉天，则又出苑之北门也，李晟自东渭桥入禁苑之东，逐出朱泚而入，屯于苑经宿，市人逺者有不及知，即此足以见苑之阔逺也矣。
唐存古苑宫
太宗出征，突厥髙祖饯之兰池宫，宫之来巳久，若非秦剏，亦必汉造也，太宗幸甘泉宫，猎昆明池，则此宫此池，皆汉迹矣。
望春亭
南望春亭北望春亭在禁苑东南髙原之上旧记多云望春宫，其东正临浐水也，天寳元年韦坚，因古迹堰，渭水絶浐霸为潭，东注永丰仓，下【永丰仓，下在渭水入黄河，处汉之船，司空也，】以便漕运，名广运潭未防浐，霸二水，沙泥冲壅，潭不可漕，付司农掌之，为捕鱼之所【，长安志，元和志参定】。
棃园
棃园在光化门，北光化门者禁苑，南面西头第一门，在芳林景曜门之西也，中宗令学士自芳林门入，集于棃园，分朋拔河，则棃园在太极宫西，禁苑之内矣，开元二年置，教坊于蓬莱宫，上自教法曲谓之棃，园弟子至天寳中即东宫置宜春北苑，命宫女数百人为棃园，弟子即是棃园者，按乐之地，而预教者，名为弟子耳，凡蓬莱宫，宜春院皆不在棃园之内也，【见唐厯唐志】上素晓音律，时有李年，贺怀智皆能以伎，闻安禄山献白玉箫管数百事，皆陈于棃园，自是音响絶不类人间，此之玉箫，所陈者乃始正，在棃园也，长安志，又曰：文宗幸北军，因幸棃园，又令太常卿王涯，取开元雅乐，选乐童按之，名曰云韶乐，乐成，献诸棃园亭，帝按之会昌殿，此之会昌殿也者，即在棃园中矣，唐末芳林十哲，即自此门入，而交中官，故十人者冠戴芳林名号，如鸿都赋徒也，以史考之，开元二年正月巳置，棃园弟子，上自教乐，而其年七月，焚锦绣珠玉于前殿，仍禁采珠玉，及为刻镂，器玩绳帖，縚索者又废织锦坊，若宗果能身先天下，如此之严，则竒巧遂可无用矣！然是年正月巳置，教坊立棃园弟子，以教法曲，不知既有此辈，帝肯服大布大帛以与乐会耶？此司马文正公所为，探微致议也。
奉诚园
在安邑坊本马燧宅，燧子畅以赀甲天下，贞元末，献第为奉诚园。
事物
岐阳石鼔文一
元和志曰：石鼔文在凤翔府天兴县南二十里，【周太王之都，秦雍县汉右扶风，唐天兴县，】石形如鼓，其数盈十，盖记周宣王田猎之事，即史籀之迹也，贞观中，吏部侍郎苏勉【，本字讳】，记其事云，虞褚欧阳共称古妙，虽岁久讹缺，遗迹尚有可观，纪地理者不存，记录尤为可惜。按志此言，则世人知有岐鼓者，自唐而始苏，勉欧阳虡，褚四子实为之先，隋以前未也，故欧文忠虽甚重，其笔画，谓非史籀，不能为而深疑其竒古如此而自周，至隋数千百载，何以无人采录也，开元以后，张怀瓘韦应物，韩退之直云，宣王之鼓也，然详攷其语，实皆臆度，以言无有明着其説得诸何书传，诸何人者，宜乎欧公之不信也，若夫窦臮张怀瓘所着，则特详矣，臮之言曰：岐州雍城南有周宣王，猎碣十枚，并作鼔形上有篆文，今见打本石，寻毁失怀，瓘书断曰：甄丰定六书，二曰竒字即史籀，体与古文小异，其迹有石鼓文存焉，盖讽宣王畋猎之作也，不知二子，此语亦皆臆度言之耶？或其尝有所本也。
岐阳石鼔文二【鼔文】
欧文忠曰：十鼓之文，可见者四百六十五字，不可识者过半，即韩歌所谓牧童敲火牛，砺角年深，岂免有阙画者也，就其文之可晓者言之，有曰：我车既攻我马，既同者，车攻语也，有曰其鱼维何？维鱮及鲤，何以标之？维杨及柳则兼记田渔也，凡此数语之可读者，又苏文忠所谓众星错落，仅名斗者也。夫其语既与车攻诗合，而其所记田渔，又与车攻相似，且其字体，又为大篆而籀，又宣王之史也，合此数者，若皆可以归，诸宣王则无怪乎説者云然矣，然古事有可参例者，五子之歌，即大禹贻后之训，伊尹之三风十愆，又皆成汤之本语也，此乃世臣子孙举扬先训，以明祖述之，自耳则鼔语偶同车攻，安得便云宣诗也，惟其字正作籀，体似为可证，而大篆未必剏于史籀，古载又有可攷也，【辨在后】舎此二説则无所执，据以名宣鼔矣如予所见，则谓此鼓不为宣鼔而当为成王之鼓也。
岐阳石鼓文三【宣王田洛成王搜岐】
左氏昭四年，椒举言于楚子曰：成有岐阳之搜，杜预曰：成王归自奄大，搜于岐山之阳，岐山在扶风美阳县西北也，杜预之为若言也，虽不云搜岐之，有遗鼔而谓成搜之，在岐阳者，即古鼔所奠之地也，然则鼔记田渔其殆，成王之田之渔也欤？宣王固尝出镐，而东猎矣，其地自属东都，故曰：四牡庞庞，驾言徂东，徂东云者，以方言之，则是自镐出洛也，岐在丰西三百余里，安得更云徂东也，则鼓辞不为，车攻之辞，亦已明矣。鼔辞既不为车攻之辞，则何据而云？宣王之鼓也，今去古逺事之出于传疑者不敢不存，其旧等之其为可疑焉，且从一据之明者而主之；犹愈于泛漫臆度者也，故予惟椒举之言，既能明记，岐搜为成王之搜，则其不能明记，此搜之有鼓，虽为不备，若较之，唐语絶无的据，而专用籀体，定为宣王之物者，其説差有本祖也，古田狩，与后世不同，名为从田，其实阅武，其事则登兽，数获其意，则致众而耀武，故武王初集大统，因伐兽而陈天命以镇抚，在会之诸侯，己遂识之于防者，所以扬威传逺使来今共见焉耳也，此古人武识事之深意也，然则岐阳之记，搜也以鼔而武成之记事也，以防以防以鼓，其物虽异，而托物传逺则一意也。
岐阳石鼔文四【古刻石汉石鼔】
古今常言，刻石起于秦，世泰山邹峄，是其事矣，然方秦皇之议刻山也，其羣臣上议，已曰：古之帝者犹刻金石，以自为纪，则刻石之与刻金，其所自来，皆在秦前矣，若夫斵石为鼓，不可考击，而遂刻文其上，则三代之前，无有两闻，非诚无也世逺故也古之刻金者，如汤盘栒鼎，即其最著者矣。而盘之与鼎，皆铸金为之，则遂可盛可烹，皆适于用，见者但玩其辞，不骇其异也，今其此鼔则石为之，质既已不可考击，而专著其辞，故人莫明其用，且惊且疑也，然而武成识政于防，策之为物，岂其可为用器也欤？盖古人托物见意，不主乎物，而主乎所勒之辞，故在盘，在鼎在策，皆无间也。今其伐石为鼔则意又可料矣，田渔必用众致，众必以鼔因其鼓之入用，而斵石象之，因以记事焉，是其托物为久，正与铸金刻金共一意也。故秦臣之言，铭刻者，遂兼举金石也，古来托物记事，决不止于盘鼎，策三物矣，而此三物偶于后焉耳。后汉桥，元【本字讳，】之庙有石钲，石钺以及石鼔而蔡邕与为铭辞，【见蔡邕集】，则曰：是用镂石作兹，钲钺军鼔陈之东阶，以勒公文，武之勲焉，邕之谓勲者，盖桥尝克平鲜卑也，钲钺鼓，三者皆军旅，间用器，而三器同为一辞，则古来识事于石，岂必专为鼔形顾岐阳田渔，其用在鼓而因用以着辞焉耳。而他器自可类推也，汉距三代未逺古制犹有存者，邕最知古，故能橅肖古制，与桥勲为明，而石鼔源流赖之以存也，诗于典刑，老成配对而言，邕其兼之可尚也矣。
岐阳石鼓文五【籀体】
世传大篆起于史籀，是谓宣王之前，未有此体，故唐世诸人因其体之为籀也，而遂指之以为宣鼓，其亦近似而实可疑也。安知成王之世，籀体不已，有萌而史籀，亦其承述此体者欤？盖艺文志记史苍两学，曰：史籀十五篇，苍颉一篇，顔师古之于释籀，则曰史籀，周宣王太史作大篆，十五篇也，于释苍颉篇，则曰上七章，李斯作爰歴六章，赵高所作也，晋人衞常【本字讳，】曰斯高，皆取史籀大篆，或颇省改名为小篆，则小篆固出于大篆矣，至其对鸟迹立论，则遂通指籀篆，以为古文，子孙矣，不曰史籀，别为一种也，常之説曰宣王时，史籀始着大篆，或与古同，或与古异，则知史籀之体，名为大篆者，亦取古文而斟酌用之，非籀自剏也，王莽时，甄丰考定六书目不立，籀书一体，其一曰古文，则孔氏壁中书也，二曰竒字即古文而异者也，三曰篆书，即秦篆也，秦篆即小篆也，是甄丰六书，元无籀体而丰也，亦不能即古文体中别白何者之为籀体也。则谓籀体剏始于籀者，未必确也，又如汲冡遗书，字体最古，而自易经，以至魏之安厘，字体数四，其变世但见其体为数体，而无能言，何体之始？于何世也？则世人岂可闻大篆之为籀体，而即谓鼔字之为籀书，籀书之为宣王，时物也，此予所以不安于唐人之论，而详此审是也。
岐阳石鼔文六
鼔之数十先，时散弃于凤翔之野，郑余庆取寘夫子庙中尚亾，其一国朝皇祐四年，向传师，求诸民间得之，而后十鼔乃足当张怀瓘之为书断也，其登载能书人姓名，至卢藏用而止，考其时则宗以后人也，其曰石鼓，文即竒字之存者矣，则此时鼔石尚在也，至窦臮，但见墨本，而曰石寻毁失，则在郑余庆未尝寘庙之前矣，至韩退之，则曰：十鼓只载数骆驼，则是因余庆收徙，而其石得存也，【余庆与韩同仕，宪宗朝】绍兴，壬子，福唐郑昻得洪庆善所遗石鼔墨本即用退之石鼓诗韵，次和谢之，其自防曰：昻贡辟雍，时常徘徊，鼓下以旧本校之字，又差讹矣，兵燹以来，不知何在？莆田？郑樵着石鼔考其文多至数百千言，谓鼔入辟雍及保和殿，皆与昻同，或得之于昻也，樵之博固可重，而语多不审，予尝论辨正之，文多不录。
岐阳石鼓文七
韩退之但得墨本而诗之，其曰张生，手持石鼔文劝我试作石鼔歌是也；及东坡苏氏，则亲见石鼔矣其诗曰：冬十二月，岁，辛丑，我初从政在鲁叟，旧闻石鼔今见之文，字郁律，龙蛇走，强推偏旁推防画时得一二遗八九是也。东坡初仕为翔府推官石鼔在焉，故得而亲见之也，予之取古辞而叙辨石鼓也，非独不曾见石鼓，亦复不见。墨本独因郑樵模写其字之可晓者，而随用其见以为之辨，南劒州州学以郑本锓木，予既得版本，遂随事而为之辨，绍熙辛亥，有以墨本见示者，建康秦丞相家藏本也防画糢糊，皆不可读，而其粗可晓，解者曰：我车既攻我马，既同此，即东坡所谓众星错落，仅名斗者也。郑樵南劒本其成字，而粗可读者，比东坡又多特不知郑本所传奚自耳，东坡自记其所览，曰：其词云，我车既攻，我马既同，其鱼维何？维鱮及鲤，何以贯之？维杨及柳维，此六句可读，余多不可通，此二十四字，盖东坡仕岐，而于鼔上见之，其曰何以贯之？维杨及柳而郑本乃作檦益疑，郑本不真也，又有异者，古传鼔有十中失其一，皇祐间，向传师得之，而十鼔复足秦丞相家本有传，师自跋，乃云其第十鼔最小，其文亦不相类，寻访得之，形半坏而书体是遂易，去小鼔而寘其所得之鼔又不知何世何年？好事者怅其不足，而剏为一鼔以补足之也。
雍录巻九
钦定四库全书
雍录巻十      宋 程大昌 撰
铜人
铸铜为狄象，始于秦世，汉亦仿铸，而又增大后汉以及曹，魏都于洛阳，尝有所徙寘，故记载叅，互无所归宿，此虽不系治乱而攷，古者不容昩昩，今枚别而着之。
秦
史记秦始皇二十六年，有大人长五丈，足履六尺，皆夷狄服，凡十二人，见于临洮，是岁，始皇初并六国，喜其为已瑞，销天下兵器，作金人十二以象之，三辅旧事，曰铸金狄，立阿房殿前，师古曰：即翁仲也，黄图曰：收天下兵聚之咸阳，销锋镝，以为金人十二，以弱天下之人立于宫门坐髙三丈铭其后曰：皇帝二十六年，初并天下，改诸侯为郡县，一法律，同度量，大人来见临洮，其长五丈，足迹六尺，铭李斯篆，蒙恬书按此数説或云立或云坐以文考之，则云坐者是也。盖黄图先云立于宫者，犹言设此，金人云耳，而非谓其象之立乎？宫门也，故黄图又申言，金人坐殿前也，汉魏春秋曰：魏明帝铸翁仲坐司徒府，前此之翁仲固，魏明帝之所剏铸，然其铸之之橅，实本诸秦，则其坐而不立，亦必仿秦也，故予得以知其坐，象之为是也，金人之外更有一台，高及三丈而董卓并销为钱，既曰有台，则可以见其坐而不立矣，汉兴，移寘长乐宫，大夏殿长安志先叙，秦宫引三辅故事云大夏殿，始皇所造，后于汉长乐宫，又引三辅故事云汉徙秦金狄，寘长乐，大夏殿前，则谓自阿房移寘长乐者是也。盖汉世阿房，宫室已自不存，则铜人，无由尚在阿房也，及董卓入关，悉锤破铜人，铜台以为小钱铜台，即前云坐高三丈者是也，英雄记曰：大人见临洮而铜人铸，临洮生卓而铜人毁天下大乱，有以也，余二人，魏明帝欲徙洛阳，载至霸城，重不可致，便留之霸城，汉葪子训传曰：人有于长安东霸城，见子训与一老翁共摩挲铜人曰：适见铸，此巳近五百年，李贤注曰：秦始皇二十六年铸至此四百二十余年。
前汉
秦世所铸特然铜人耳，汉武帝从而增益之，故建章甘泉所铸者，人既持盘盘，又加杯，是为捧盘，金人也，若自此两宫以外徒，人而无盘者，尚不在此数也，庙记曰：汉武帝即建章作神明，台上有承露盘，有铜仙人，舒掌捧铜盘玉杯，以承云表之露，和玉屑服之以求仙，三辅故事，盘高二十丈，长安记曰：仙人掌大七围，以铜为之，魏文帝徙铜盘盘折，声闻数十里，此汉世建章之铜人也，黄图曰甘泉宫，通天台上有承露盘，仙人掌擎玉杯，以承云表之露，元间，自毁椽桷，皆化为龙，随风雨飞去，此即甘泉之铜人也，三辅故事曰：武帝作铜，露盘承天，露和玉屑服之，欲以求仙，班固西都赋曰：抗仙掌以承露，擢双立之，金茎轶埃，之混浊，鲜颢气之清英，张衡西京赋曰：立脩茎之，仙掌承云表之清露，屑琼蘂以朝餐，必性命之可度，按：凡此记此赋，皆指武帝所铸，捧盘承露也。
成毁徙移
武帝自铸人以外别为物象者不一，上林则有飞廉观飞廉神禽也，建章则有阙，所谓上觚棱而栖金爵者，是也。龙楼门则有铜龙金马门，则有铜马，柏梁台则有铜柱，皆铸铜为之，黄图曰：汉明帝永平五年，至长安，取飞廉并铜马，置之西门外，为平乐观，董卓悉销以为钱，魏略曰：明帝景初元年，徙长安诸钟虡，骆驼铜人承露盘，盘折铜人，重不可致，留于霸城，仍大发卒铸铜人二，号曰翁仲，列坐于东都司马门外，又汉魏春秋曰：明帝徙盘盘折，声闻数十里，金狄或泣，因留于霸城，故李贺金铜仙人，辞汉歌叙云：魏明帝青龙九年八月，诏宫官牵车西取，汉孝武捧露盘，仙人欲立置前殿，宫官既坼，盘仙人临载乃澘，然泣下，其歌曰：魏官牵车指千里，东关酸风射眸子，空将汉月出宫门，忆君清泪如铅水，衰兰送客，咸阳道，天若有情，天亦老，携盘独出月荒凉，渭城已逺波声小。
説
秦铸铜为长狄之象，既倡怪矣，武帝置铜盘承露，和玉屑，欲以求仙，则又增怪也，至其它铸铜以为物象，如马龙，飞廉之类，则皆务以竒怪自喜者也，后汉及魏慕其竒怪而靳于剏费，乃欲移巳铸之象而致之于洛，为其事小，故史传不尝详载，因此而异説甚多，今直即诸书之记，徙移者而评之，若霸城之象，诚为魏氏所移，则葪子训生于汉末，铜人尚在长乐而霸城乃在城外，子训行人也，霸城固能来，往而安能即长乐宫庭，而摩挲之也，若谓为董卓销铸之余，则卓也，志在得铜，惟多是务，先此洛阳铜物，卓已尽毁，此之金狄，各重千斤，为铜益多，安肯销十存二而待魏，人之徙移也，则霸城所弃，二狄决不在，魏文帝之世矣！其先后可攷也，若使魏方来，徙人存而盘已折，则承露之具不全，魏人安肯载之以东也，则汉魏春秋之説又不可信矣！至谓铜人就载泣下，则怪之，又怪者也，李贺所叙，又并此而加怪焉者也，然贺之诗，辞曰：衰兰送客，咸阳道，又曰：渭城已逺波声小咸阳，渭城皆在渭北，若铜人，自此地徙移，则必自甘泉来，甘泉铜盘，元间，既已摧毁，虽其椽桷，亦化龙，则汉孝明之世，已无铜人可徙，而况能及曹魏也乎？则谓携盘而出咸阳，渭城者又谬也。况魏明帝青龙之五年，已自改为，景初元年，则魏世自无青龙九年，贺之説出于妄信至此，益可见矣。又况人盘力重，长乐正在平地，徙之尚折，甘泉山高险，一名车盘，为其不可直度而须迂向取径，若车盘然，此之铜人，岂可全体？移载也哉？若予所见，则有异矣，华峤后汉书曰：明帝至长安，取飞廉并铜马，置上西门，平乐观，故张平子赋之曰：其西则平乐都场，龙雀蟠蜿，天马半，汉是也，然则汉武所铸，如飞廉，龙马之属，后汉明帝皆尝迎而取之，其人力可胜者，巳遂致之，洛都矣，独金狄重不可前，乃遂弃诸霸城而已，然则徙移铜人者廼汉之明帝，而非魏之明帝也，魏略所言，正是误认汉明以为魏明，世人随而和之，不足凭矣。至魏略谓：魏明别铸，翁仲则实有其理，盖霸城二狄，汉明虽尝移弃，而魏明慕乡不已，卒自剏铸，此则好竒之故理之必致也。世人但见魏明，剏铸二狄，故并移弃霸城者，而归之魏明也，若谓汉明时，已尝补铸则董卓，先在东都，凡其龙马，皆尝取之以为钱，材决不肯毁，小而存大，此自可以意逆也，崔浩之注汉书也，尝曰：藁街在铜驼陌中，顔师古讥之曰：洛阳则有铜驼陌，长安无也，今从魏略推之，景初元年，既尝徙长安钟虡，骆驼，则洛陌之駞，安知不自长安徙来也，则恐崔浩所知，师古或未尽闻也，以是知博物之难也。
笔槖
赵充国，传曰：张安世持槖簪笔，事孝武帝数十年，张晏曰：槖契囊也，近臣负槖，簪笔顾问，或有记也，师古曰：槖所以盛书也有底，曰：囊无底曰：橐簪笔者，挿笔于首也。
东西厢【房序西清 朶殿翼室】
周昌传，吕后侧耳于东厢听，师古曰：正寝之东，西室皆曰箱箱，言似箱箧之形，晁错传吴楚反，景帝问袁盎，计安出？盎请屏人错趋避，东箱按此两传寝者露寝，正殿也，正殿两旁有室，即厢也，车之有箱，亦其义也，诗曰：东有牵牛，不可以服箱，与厢同也，夫殿旁，惟其有房也。故吕后得以侧耳而听，昌语晁错，亦遂得以趋避其中也，叔孙通传着长乐朝仪，百官班定，皇帝辇出房，房即箱也，唐志元日，冬至大朝会宴，蕃国王设黄麾仗，文武班集，皇帝歩出西序门索扇，扇合，皇帝升御座，扇开，夫唐仪之出，序即汉仪之谓，出房也。司马相如传，青龙蚴，【一紏反，】蟉【力紏反，】于东箱，象舆蜿蝉，【音善，】乎西清，师古曰：西清者，西箱清浄之处也，其东曰箱，以形言也，即上文谓殿旁之房也，其西曰清，以清浄言也，谓其地严洁，无嚣尘也，赋体贵文，故变新以言耳，其实一也。扬雄传甘泉赋曰：溶方皇于西清，西箱清闲之处也，义亦同也。书之翼室，以鸟翼为义也，今世之名朶殿者取花枝，旁出为义也，皆从东西厢，而展转立名者也，此之称谓歴世既熟廊庑阁閤，不必包殿为房，亦可名以为箱也，本朝汴京大内御药院，太清楼在西，祖宗书阁，自龙图以下皆在其前，故进职带殿阁者，训辞多用西清正本此也。
罘罳
罘罳者镂木为之，其中疏通可以透明，或为方空，或为连，其状扶疎，故曰罘罳，读如浮思浮，思者犹曰防髵也，因其形似，而想其本状，自可见矣。罘罳之名既立，于是随其所施而附着，以为之名，其在宫阙，则为阙上罘罳，臣朝于君，至阙下，复思所奏是也。在陵垣则为陵上罘罳，王莽斸去陵上罘罳，而曰：使人无复思汉者是也，却而求之，上古则礼经疏屏，亦其物也，疏者刻为云气，虫兽而中空，玲珑也，又有网戸者刻为连文，递相缀属，其形如网也，宋玉曰：网户朱缀，刻方连是也。既曰刻，则是雕木为之，其状如网耳，后世因此遂有直织丝网，而张之檐，窓以防禽雀者，文宗甘露之变，出殿北门，列断罘罳而去，是真网也，此又防放楚词而施网焉者也，元微之为承旨时，诗曰：蘂珠深处，少人知网，索西临太一池浴殿，晓闻天语，后歩廊骑马笑相随，自注云：网索在太一池上，学士候对歇于此，予按网索，乃是无壁，或有窓处，以索挂网，遮防飞雀，故云网索，犹挂铃之索，为铃索也，宋元献喜子京，召还，为学士诗曰：网索轩窓，防銮坡羽衞重用微之语也，若并今世俗语求之，则门屏镂明格子是也；其制与青同类顾所施之地不同而名亦随异耳。如淳之释青，谓为门楣之格也，【详见后篇】。
青
汉给事中夕入青门，拜青者，孟康曰：以青画戸边镂中，天子制也，师古曰：青者为连，文而青涂也，故给事所拜，在此门也，曲阳侯王根，骄奢僭上，赤墀青，如淳曰：门楣格再重，如人衣领，再重里青，名曰青，天子门制也，如淳之谓门格，今世名为格子者，是也，亦宋玉之谓网户，朱缀刻方连者也，以朱饰之而红，即为朱缀以青，涂之而青，则为青其意，制相通也，门格再重者，两板相合，对镂成文，使皆中空，乃以纱帛漫幕其内，是为夹格也。如淳之言揆之，今世犹可验也。梁冀贾充，第中皆有青，即是物矣，此时习僭已久，虽用青，人不以为非也，黄图曰：未央宫，武帝时为重轩，镂槛青丹墀，注曰：青也，鲍照咏月诗曰：玉钩隔窓，李善曰：窓窓为文也，然则青门者，门上镂空，为连之文，而青涂之耳。
祭天金人一
匈奴传曰：霍去病出陇西，过焉耆千余里，得匈奴祭天金人，师古曰：作金人以为天神之主而祭之，即佛像，是其遗法也。按今世佛像，不闻范金捏土采绘，而其像通身黄色，则皆本诸铸金也，武帝既得此像，遂收而祠诸甘泉，以其得自休屠分地之内，故系之，休屠也，汉志谓冯翊云：阳有休屠祭天，金人者是也，云阳县者，甘泉宫地也，休屠已降而为浑邪王所杀，武帝嘉其向己，遂并与金像而尊之，既已祠诸甘泉，又取休屠王列之典祀而名之，以为路径神也，【见郊祀志，】日防者，休屠王太子也，武帝以其父故而宠养之，赐姓曰金，则又本之金像也，己而日防之，母死，帝画其像于甘泉，而题之曰：休屠王阏氏也，夫惟宝其像祠，其父姓，其子绘其母直，皆以其来降，而尊异之也，自此以外，史无他闻也，班固汉人也，具着其实，首尾如此之详，至曹魏时，孟康注释汉志，始曰：匈奴祭天处，在云阳县甘泉山下，秦夺其地，后徙其像于休屠右地，而又为去病所获也，自此説既出而晋史，隋史亦皆据信入之正史，予以世次，先后攷之，未敢遂以为然也。
祭天金人二
杜佑曰：冒顿以秦二世元年自立，击走月氐，其是秦二世巳前月氐之地，未为匈奴所有，休屠未得主典其地，安能徙像，以寘而不为月氐所郤也则谓避秦而徙休屠右地者，理之必不可者也。则孟康之语，显为无据，不待多求矣，若夫金像之所自来，则于史有攷，而非避秦以徙之谓也。张骞，传曰：月氐者炖煌祁连间一小国也，炖煌沙州也，祁连天山也，本皆月氐地也，沙州天山之间，有城焉，名为昭武，昭武者，即佛之号，释迦弃其家，而从佛之地也，月氐既为匈奴所破，则遂散，窜乎葱领之，西为十余国，凡冠昭武为姓者，皆塞种也，塞即释声之讹者也，此地兴崇释教，而月氐国焉，故金像遂在其地而为去病所得也，用何説以为主执而云，自秦地而徙之，月氐也。
祭天金人三
汉明帝梦人飞行殿庭，顷有日月光，已而举以问人，傅毅曰：西域有神，其名曰佛，陛下所梦，其是乎？世人信佛者，多因饰为之説曰佛之灵能于其教，未行，中国之前，见梦于帝，而感悟之，此悮也金像既巳入汉，而浑邪休屠数万之众，又已徙入塞内，亦有入在长安者，凡此数万之人，皆月氐，故种其间，奉佛者必多，而又有金像，为之宗主，则中国人，为其所咻者又多，故其语可以转而上闻，明帝先已知之，故遂因闻生想而形之于梦，此亦乐广之，谓因者也；金像未得以前无人，尝作此梦，则又乐广谓未尝有人梦乘车入防穴者是也。茍云：其教未传，而其神自见则傅毅，中国人也，何由而知？飞行挟日月者，其神尝名为佛也。
甘泉玉树
扬雄甘泉赋曰：翠玉树之青葱兮，璧马犀之，璘防【斌】左思讥之曰：果木生非其壤，于义虚而无证也。李善引汉武故事，则曰上起神屋，前庭植玉树，瑚为枝，碧玉为叶，若如所言，则是树也；盖用瑚碧玉装饰为之，其谓翠而青葱者，皆状碧玉之色而已，非真有是树根着其地也，至黄图，则又有异矣。曰：甘泉谷北岸，有槐，今为玉树根干盘，峙三二百年木也，十道志所记，亦同杨震关辅，古语云：耆老相传，咸以为此树即扬雄之谓玉树，青葱者也，详此二説又直谓树本槐也，而名之，以为玉树焉耳。予即本赋上下文求之，则雄指殆可类推也？曰：璧马犀之，璘防则非有真，马真犀也，直以璧玉刻为其形焉耳。世固无璧马璧犀也，又曰：金人屹以承虡者，虡钟虡也，则比木虡加珍矣，故夸之以见其盛也，于是合三者言之，则玉也，璧也，金也，实非土毛，而皆假物为之，则汉武故事，所着大为可据也。若指其树以为槐，亦自一时所见，然槐叶望秋先零，不贯四时，其碧不长，恐非雄之所夸也。
万年枝【豫章贞女树】
文选谢晖直中书省，诗曰：风动万年枝，李善曰：晋宫阙，名曰华林园，有万年树十四株，然竟不着其物色种类，因何而名万年也。西京杂记曰：武帝初，修上林苑，羣臣逺方各献异树，亦有制为美名，以标竒丽中有千年长生树十株，万年长生树十株，此即晖所引，万年之枝也耶？既曰制为美名，以标竒丽则凡冬夏常不雕，改者皆可名为千年，万年也。泊宅编曰【，吴兴人撰，】徽宗时，兴画学，命题以试，者曰：万年枝上，太平雀试者，皆不知树为何树，雀为何雀？试已有问，诸中官者应之曰：万年枝，冬青树也，太平雀，频伽鸟也，此亦据中官意撰耳，而夫万年实为何树，元无所本也，以其名思之，其类必为冬青无疑矣。而曰万年千年者，从其不雕，而标之美名，则自可意想也黄图，建章凤皇阙人呼为贞女楼，注之者曰：司马相如赋云：豫章贞女，树长十仞，大连抱，冬夏常青，未尝凋落，若有贞节，故以为名。则直以豫章为贞女树也，木之更冬不凋者，多有之矣，松柏栝，桧杉槠桂楠，未尝改柯易叶，若以命之，为万年千年无不可者，特不知果为何木耳！夫木之主名难改矣，而其制为美名，则黄图之説必得其实也。
荔支
黄图上林扶荔宫，以荔支得名，元鼎六年，破南越，自交趾移种百株，无一株生者连年，移植不息，偶一株稍茂，终无华实，帝亦珍惜之，一旦萎死，诛数十人，遂不复莳，其实则岁贡焉，邮传者疲于道路，至后汉安帝时，交趾太守唐羌极陈其弊，乃始罢贡按此即相如赋，谓遝答离支者矣，离支之实，既至长安，而繁伙，遝答，或是夸言而谓离支有木在上林中，则自可移种，不可臆度，以为无有也。
玉蘂名郑花
唐昌观玉蘂花，长安，惟有一株或诗之曰：一树珑松，玉刻成，则其葩蘂形似，略可想矣。春花盛时，倾城来赏至，谓有仙女降焉，元白皆赋诗以实其事，则为时贵重可知矣。曾端伯曰：韦应物帖云：京师重玉蘂花，比至江南，漫山皆是土人取以供染事，不甚爱惜，则是江南有花珑松，而白其叶，可用以染者，真唐昌之玉蘂矣，【高斋诗话，又云：是杨汝士帖，未知孰是？】山谷曰：江南野中有一种小白花，木高数尺，春开极香，野人谓之郑花，王荆公陋其名，予请，名曰山矾，此花之叶，自可染黄，不借矾而成色，故以名，又高斋诗话曰：玉蘂即今玚花也，予按玚雉杏反，玉圭名也。玚，郑音近而呼讹耳，吾乡又呼乌朕花，朕，郑，玚，音亦相近，知一物也，江南凡有山处，即有此花，其叶类木犀，而花白心黄，三，四月间着花，芬香满野，人家篱援，皆斫其枝，带叶束之，稍稍受日，叶遂变黄，取以供染，不借矾石，自成黄色，则鲁直之言信矣，至谓仅高三，二尺者，盖土人不以为材，稍可燃燎，亟樵之不容其长，惟长安以为贵异，故其干大于他处，非别种也，予家塾之西，有山矾一株，高可五七丈，春花盛时，珑松耀日，如冬雪，凝积阖一里，人家香风皆满，比予辛未得第而归，则为人所伐矣，乃知唐玉蘂，正是人能防养所致，非他处无此之木也。
登闻鼔肺石
唐六典大明宫，有含元殿，夹殿有两阁，左曰翔鸾，右曰栖，两阁下皆为朝堂东朝堂，置肺石西朝堂，置登闻鼔【长安志，馆图皆同，】太极宫之太极殿，其朝堂亦皆夹殿，而左右对出故鼔石皆在殿旁，朝堂之内也，即六典所叙谓大明。悉同承天之制者也；沈括笔谈曰：唐长安故宫阙前，有唐肺石尚在，其制如佛寺所击响石甚大，可长八九尺，形如垂肺，即秋官大司防以肺石达穷民者也，原其义，乃伸寃者击之，如今挝登闻鼔也括之此言，必有所本，然朝堂不在殿门之外，此石何由外出？岂其唐亡，宫殿巳废，或欲移而它之，縁重而弃乃在阙外耶？因其言而知肺石形象，亦略有补，然恐沈未得确也，唐之有登闻鼔自高宗始会要曰：时有抱屈，人赍鼔于朝堂诉事，乃命东西廊朝堂，皆置鼔则不独太极大明，两宫有之，虽东洛朝堂亦有也，按通典刑法门载，隋文帝制曰：四方寃讼州县及省，不为治者，听挝登闻鼔有司录状以闻，然则晋隋间已尝置鼓矣，会要谓抱屈人赍鼔诣堂当是唐人知隋世已自有鼓，许之诉事，故赍鼔自诣也，然则朝堂置鼔巳在唐前矣，沈独以鼓例石是，但知登闻院有鼔而不知西洛朝堂，巳自有石也，六典于刑部，又曰：寃滞不达听，挝登闻鼔又惸独老幼，不能自伸者，乃立肺石之下立石者，左监门衞奏闻挝鼓者，右监门衞奏闻，然则鼓可挝矣，而肺石，不可击也。但见人立石旁，即知其有寃欲直也，垂拱元年，敕朝堂登闻鼓及肺石，不须防守，其有挝鼓立石者，令御史受状为奏，【防要六十四】，则与沈语，又复乖异也。沈以意料而六典，防要自载其时制法，其可疑可信，固有间矣。
立仗马
李林甫设事，谂众而求禁絶言路，其説曰诸君见立仗马乎？常食三品料，一鸣辄斥去，立仗马者，马之立乎仗中者也仗衞方立马或嘶鸣，辄斥退而换他马，恶其哗也，顔真卿尝论仗马曰：太宗勤劳庶政，其门司式曰：无门籍有急奏，令仗家引对，不得关碍，防壅蔽也，置立仗马二，须乘者听。此其所以平治天下也，即真卿此言而推之，则太宗着令，凡人不预通籍者，如有急奏，亦许乘此二马，而有司引使入奏也，其于招言防壅，可谓至矣。至唐防，要亦记仗马，详其所用，则与太宗初意全不相类矣。天宝八载，敕自今以后，南衙立仗马宜停，其进马官，亦省谓之进马，则非臣下之所得乘矣，又曰：十二年，杨国忠又奏置立仗马及进马官，则马之与官，至此皆复，而其所立名义，特拟供御，则求言本意，全革易矣，至大厯十四年，闲厩使奏准例，每日于月华门外，立马两疋，【月华门，在宣政殿，】仗下归厩，广德，后无马可支，即并与奏御之，马亦废而不供矣，当时以进马之不可阙也。而降命使之，复置复支，则无许奏事，人乘马之文矣，然则太宗招言之，马既已变，为供御之马，而执牵之官，又名进马，则是专拟进御，而臣下不复可得乘跨也，太宗设马，初意至此，而全泯没矣，此其变易之机，正与宗设图，而开元之无逸，遂为天宝之山水，同一意也，若其改制之后，食三品料，一鸣辄斥去，则全以御马之食，食之以肃仗之礼责之，则其初时臣下得乘之制，全无本祖矣，臣下，欲望乘以入奏，其可得耶？至于进御之马，恶其嘶鸣，则尚有可攷者矣，唐北都有过马防，韩渥诗云：外使进鹰初，得按中官过马不教嘶，注云：上马必中官御以进，谓之过马，既乘之，然后蹀嘶鸣也，则未御之前，不令嘶鸣者，是林甫指为一鸣，辄斥者也，北都者，河东太原府也，宗以髙祖起义此地，故建为北都，北都使宅即髙祖旧居也，既为留都，而过马之制，仍放正都，故北都亦有过马防也，国朝之制，每御后殿立马两行于仗衞中鞍辔皆为龙饰，则是仿唐进御之制，无复太宗，求言之制矣，宣政间有尝为内诸司者，为予言，后殿前殿中间有露行，无屋处索马，乘御而过。
魏征宅
魏征宅在丹凤门，直出南面，永兴坊内封演见闻录曰：徴所居室屋卑陋，太宗欲为营造，辄谦不受，洎徴寝疾，太宗将营小殿，遂辍其材，为造正堂，五日而就，开元中，此堂犹在，家人不谨，遗火烧之，子孙哭临三日，朝士皆赴吊，唐传所载亦同，惟百官赴吊，出于诏命，则与封説差异耳，然唐世君臣共知，钦重正直，于此可见矣。至白居易传则又有异焉？曰：李师道上私钱六百万，为征孙赎故第，居易时为拾遗，当元和四年建言徴任宰相，太宗用殿材成其正寝，后世不能守，陛下宜为贤者子孙赎而还之，师道人臣，不宜掠美，帝从之，若如居易所言，则是太宗殿材所造之寝，至元和犹在，开元中，不尝遭火也，特子孙不能保有，而遂货鬻之耳，予详思其理，开元间所火，当是殿材之为正寝者耳，而他屋不尝，皆火也，直以清贫之故，子孙尽举其有而鬻之，居易深探，太宗重征之意，欲其还赎，使事出朝廷而不出，臣下也，至防要所载又异于是？曰：元和四年，上嘉魏徴谏诤，诏访其故居，则质卖巳，更数姓，析为九家矣，上出内库钱二百万赎之，以还其家，禁其质卖，据此所记，与居易传略同，当是防要，又欲归美，宪宗不欲出自臣下，建请耳，寺观。
慈恩寺【进士题名前进士 先辈】
在朱雀街东第三街，自北次南第十五坊【名进昌坊，】贞观二十二年髙宗在春宫，为文德皇后立此寺，故名慈防，南临黄渠，水竹森防为京师之最寺西院塔崇三百尺，神龙后，杏园，六月十五日，进士闗宴悉于塔下，选同年中能书者题名其上，【松防杂录】杂录则曰张莒，实始为之，遂成故事，而钱希仁，南部新书，则曰：韦肇初及第，偶于慈防塔下题名，后人慕效，遂为故事，未知孰是？元和中，李肇着国史补曰：进士得第，谓之前进士，既防列名于慈防寺，谓之题名，大醼于曲江亭，谓之曲江防，亦谓之关宴，或曰及第后，遇未及第，时题名即添前字，故诗曰：曾题名处添前字，其相推尚，亦以先得第者，为先辈先辈之语，虽起唐时，然其来已久，汉宣帝制学生，通二经者，补文学掌故其不能通二经者，须后试，复随辈试试通亦得，为文学掌，故唐语之，谓先辈前进士者，取其得第在先，故以为言也。
感业寺【武后为尼】
贞观二十三年五月，太宗上僊，其年即以安业坊济度尼寺为灵宝寺，尽度太宗嫔御为尼以处之，此寺之东又有道德寺，亦尼寺也，改造道德寺，为崇圣寺，充太宗别庙，永徽五年，太宗忌日髙宗诣寺行香，武氏泣，上亦泣，王皇后欲以间萧淑妃之宠，令武氏长发，劝上纳之，后宫【以通鉴长安志，及吕图参定，通鉴言武氏在感业寺，长安志云：在安业寺，惟此差不同，然志能言寺之位，置及始末，则安业者是也，】。
荐福寺
荐福寺在朱雀街东，本萧瑀宅，天授元年，改为荐福寺院，东有放生池，周二百余，歩传云即汉世洪池陂。
香积寺
香积寺，吕图在子午谷，正北微西郭子仪，肃宗时，收长安陈于寺北，唐本传云：距丰水，临大川，大川者沉水，交水，唐永安渠也，盖寺在丰水之东，交水之西也，吕图云：在镐水发源之北，则近昆明池矣，子仪先败于清渠，至此，循南山出都城，后据地利以待之也。
安国寺兴唐观兴唐寺
安国寺，在朱雀东第四街之长乐坊，若兴唐观则与之同坊，而兴唐寺，别在向南，一坊矣，开元八年，营造之初，勑令速成，其兴唐观即毁，兴庆大明，两宫别殿，而取其材，以为观矣。而兴唐寺材亦殿材也，其天尊殿，即兴庆宫之通贤，殿也门楼，即大明宫之乘云阁也，至于精思堂，即以白莲花殿为之，而老君殿亦以甘泉殿为之，后至元和八年，又增壮其旧，观之地，北距太极宫城，因是有复道以为行幸之所，【长安志】，则知毁殿为观，固以徼福，要之，亦便游幸也，教坊实在其地，即可见矣。至夫通贤乘云，白莲花甘泉等四名者，既经改毁，史册之书，宫殿者，遂没其名，以此知古来宫殿，难得其明矣。
太清宫太微宫紫极宫
隋开皇间巳，诏两京及诸州各置元皇帝庙，【礼阁新仪，】唐家以老子为祖，天宝元年，田同秀言：老子降丹凤门外，于是置庙后改此庙，名为之宫，二年，加号大圣祖，又敕西京为太清宫，东都为太微宫，诸州为紫极宫，十二载，又加帝号，每岁四时修朝献之礼，初，建庙取太白山，白石为帝真像，衮冕之服，当扆南向，肃二宗真容，立侍左右，每天子有事于南郊，即先朝谒太清宫，张廵起兵，帅吏士哭，元皇帝庙，庙即睢阳郡之紫极宫也。紫极宫，凡外州皆有本朝置天庆观，许就以紫极宫为用。
唐昌观
在京城东有玉蘂花【剧谈录详载有説在前】
兴圣尼寺
在朱雀街西通义坊本髙祖龙濳旧宅
崇德坊崇圣尼寺
进士樱桃宴在此寺佛牙阁上【长安志】
雍录巻十