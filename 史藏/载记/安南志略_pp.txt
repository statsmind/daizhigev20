钦定四库全书      史部九
安南志畧        载记
提要
【臣】等谨案：安南志畧二十卷元黎崱撰崱，字景髙，号东山，安南国人，东晋交州刺史阮敷之，后世居爱州，幼与黎琫为子，因从其姓九嵗试童科仕，其国至侍郎，迁左静海军节度使陈键幕，至元中，世祖伐安南，键率崱等出降，其国邀击之，键殁于军，崱入朝，授奉议大夫，居于汉阳，以键志不伸而名，冺乃撰此志以致其意所纪，安南事实，与元史列传，多有异同，如李公蕴所夺，是黎非丁张懐侯为国叔，张宪侯为日烜，兄子俱非壻，遭兴道王之难者，乃明诚侯而非义，国侯皆可证，史氏之讹，又史于至元二十三年，诏书内数安南，罪有戕害，遗爱语而不着其事，今志载，至元十九年，授柴椿元帅以兵千人送遗爱就国，至永平界，安南勿纳，遗爱惧，夜先逃归，世子废遗爱为庶人，更足明史有脱漏，其他山川人物叙述，亦皆详赡，洵可为参稽，互考之助，盖安南文字，通于中国，其开科取士，制亦略同，故所叙述彬彬，然具有条理，不在髙丽史下云：乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】 陆 费 墀
钦定四库全书
安南志畧卷一
元 黎崱 撰
郡邑
古南交周，号越裳，秦名象郡，秦末，南海尉赵佗击并之，自立国僣号，西汉初髙帝封为南越王，歴数世，其相吕嘉叛，杀其王及汉使者，孝武遣伏波将军路博。
德平南越，灭其国，置九郡设官守任，今安南居九郡之内曰交阯，九真，日南是也。后歴朝沿革，郡县不一，五季间，爱州人吴权领交阯后丁，黎，李陈相继篡夺，宋因封王爵，官制刑政稍效，中州其郡邑，或仍或革，姑槩存之。
大罗城路，古交阯汉仍之，唐置安南都防府，其城在泸江西岸，唐张伯义始筑，张舟髙骈继增修之，真宗时，李公蕴在此，建国陈继，李以其属増龙兴天长，长安。
龙兴府旧多冈乡，陈祖微时，夜过溪桥，既渡四顾，桥不见矣。未几，陈氏有国，人号其水曰龙溪，改多冈为龙兴。
天长府旧多塞乡，陈祖所生地，及其有国，建行宫于此嵗一至示不忘本，更名曰天长府，潮水绕城，岸边花木香气袭人，画船往来，仙境也。
长安府，本华闾，峒丁部领所生，地五季末，丁氏立国于此。
归化江路接西南界   宣化江路接特麻道
陀江路接金齿界，    ，谅州江路接，左右两界，北江路，在罗城东岸泸江，分通于海，江有十桥，皆杰丽。
如月江路       南栅江路
大黄江路       烘路
快路
州【皆接广西云南界虽名州县其实洞也】
国威州在罗城南    古州在江北
仙州古龙编      富良州
思农州一云杨舎    定边州一云眉州
万崖州一云明黄    文州一云门州
七源州        思浪州
太原州一云黄源    通农州
渭龙州一云乙舎    光州
罗顺州一云来臣    道黄州【即平林场】
古州名
峯州呉曰新昌     长州
武峩州        唐林州
县
武宁县   万载县   丘温县   新立县
恍县    纸县    歴县    阑桥县
追延县   古勇县   供县    窟县上坡县   门县
古县名
龙编西汉交州刺史所治，旧名龙源，后有蛟龙盘编于。
木改曰龙编     羸【羸音莲音篓】
朱鸢汉县唐改鸢州置髙凌安定县
麊泠         曲昜【昜古阳字】
茍屚【屚与漏同】       安顺唐顺州
崇平唐安平      海平唐宁海
古都         安定
清化府路，西汉九真郡，隋，唐爱州，其属邑今曰江，曰场，曰甲，曰社。
梁江   波笼江   荼江   贡江
采舎江  安暹场   文场   古藤甲支明甲  古甲   古战甲  縁甲
典臾甲  结帨甲
古县名
都厐【厐顔师古音聋】      居风马援擒徴侧余党处无功汉九真都尉治   越裳一云九德
乂安府路西汉日南郡隋唐为驩州
幼津江  明道江    偈江   尚路社唐家社  张舎社
演州路本西汉日南郡唐演州县曰扶演安人
巨赖江  池袁江   孝江   多璧场巨蓝社  髙家社   班剥社
布政府路，本西汉日南郡象林县，汉末邑人杀令自立，国曰林邑，唐元和初，复隶安南府，今名布政地，山林重复，栁子厚诗林邑东南山，似防。
阇黎江接占城界
山
佛迹山石上有足迹故名
繖圆山山形如伞
仙游山，有盘石，隠然有枰纹，昔传仙奕于此，樵女野合，其上石覆且裂。
武宁山俗传下有赵越王坟
普赖山至元丁未官兵筑木栅储粮于此
万刼山前控大江，后山万重有茂林，脩竹小桥，流水之胜，兴道王隠其中。
杰特山，入山径路，花木繁茂，玉泉潄石幽谷，迎人翛然，世境外。
鞍子山一名安山或名象山髙出云雨之上
崱山有烟萝洞，千岩俱胜，絶善乐，王常置弟子，其间地觐山尤崄峻，有古松，俗传龙蟠其上，陈太王建行宫于此。
天养山秀，且险潮汐，始通舟楫，王族构第其中以避国难。
武林洞，昔安南四世，国主陈仁王弃位隠其中以成道，号曰竹林道士有香海印诗集传于世。
神投山罗城，清化二郡界山也，山连两岸，海潮中流，昔人径凿两岸，三峯来往，初，李圣王攻占城，欲济海，烟浪不能渡，祷于山神，遂济军还，即立祀，此后诸山皆隶清化。
龙岱岩，一云宝台，郁然独秀岩内事佛，外悬阁，宇清江横，前红荷绕后，松数里山万重，昔传有大形，防居洞中，俗名蝙蝠岩。
文场山岩石净白堪为水晶珠
卞山在海洋昔有立化者蜕骨贯石窍尚存
安获山出碑砚，石旧志载，豫章太守范甯遣使九真采石磬，为学中用。
东山临支，明江髙且秀山洞，上有窍，登而逺望水天一色，真嘉景也，崱父中年休官自号思惟，居士常隠其中。
驱傩山髙旷多山，每出焚舍，有僧名奉符，日夜诵大悲呪，畏逺避免其害，山多杂果，人至任噉之，挟归者，则迷其归路。
立石山，孤石特起，昔传有神人擎巨石为爱，演二州界，陀伎山有地园逺在海濵出墨石，棊子色可爱，余尝游之逢，老者云：此山百余里，又有出白石，棊子，俗传仙人尝奕于此。
香象山极髙广产名香犀象
崇山，唐沈佺期流驩州，从崇山向越裳，诗朝登崇山下，暮至，越裳隂西从杉谷，度北出竹溪深竹溪通明水，杉谷古崇岑差池，将不合缭绕，复相寻桂，叶藏金屿，藤花闭，石林天窗虚的的云：窦下沈沈造化功偏厚，真仙迹累临，岂徒探怪异，聊复缓归心。
分山，一云裂山，安南，占城，以山为两国界，俗传草木亦分南北而俯。
金牛山古载石赤色其中有金夜光如萤
都隆岭有刘方败林邑王所
水
古载淹水，泸，渝，水，漏水西，随水自越巂，东南流至交阯龙门，扬雄曰：交阯荒裔，水与天际。
泸江水曰三带江至罗城白泸又通于海
歴江泸江分为绕罗城，江有五桥，皆杰丽，至元丙子，宋亡，防政曽子渊归，安南游歴江桥诗白首，苏郎天一涯，武皇仙去雁南来，歴江桥上望天北，今见秋风第几回。
三带江归化，江水自云南宣化，江水自特磨道陀，江水自撞，龙因名焉。
富良江宋郭逵败交阯处
大黄江至元甲申官军破安南处
大恶江一云大安
防吕渊水深多水怪
慈亷水九域志慈亷水在交阯者李仁祖居水边，兄弟十人并慈孝，因得名焉。
龙门水，古载交阯，封谿县有龙门，水深百寻，大鱼，登此化为龙，不得则暴腮额。
越裳苑扶南记山溪濑中曰苑
九得苑一云捕苑
古迹
越王城，俗名可缕城，有古池国，王每嵗采珠用此水洗，珠色鲜丽，在交阯外城记昔未有郡县，时雒田随潮水上下，垦其田者为雒民，綂其民者为雒王，副者为雒将，皆铜印青绶，蜀王尝遣子将兵三万降诸雒，因据其地，自称安阳王，而王赵佗举兵袭之，有神人名防通下为安阳王，辅佐治神弩，一发杀万人，赵佗知不可敌，因住武宁县，遣太子始诈降，以为图后，防通去语，王曰：能持予弩，则兴，否则亡，安阳王有女名媚珠，见太子始悦之，遂与相通，媚珠取，弩视之隂易弩机赵佗，进兵安阳王败，持避水犀，入海赵佗，奄有其地，今平地县有安阳王，宫城迹犹存，刘昭云：交阯安阳国，汉马伏波平，交阯立铜柱为汉界，唐马总为安南都防，又建二铜柱，以总为伏波之裔，昔传钦州古森洞，有马援铜柱，誓云铜柱折，交阯灭，交人每过其下，以瓦石掷之，遂成丘杜，诗云雨来铜柱，北应洗伏波军，占城界，亦有铜柱。
九域志云交州井非人所凿
马援平交阯，击牛酾酒，劳飨军士，从容谓官属曰：吾从弟少游常哀吾慷慨有大志，曰：士生一世，但取衣食，裁足乗下泽车御，欵段马为郡掾吏，守坟墓，乡里称善，人斯足矣，至求赢余，但自苦耳，吾在浪泊西里间，贼未灭时，下潦上雾，毒气薫蒸，仰视飞鸢跕跕堕水中，念少游平生时语，何可得也！
威武庙，东坡记汉两伏波，皆有功于岭南之民，前伏波邳离路侯，后伏波新息，马侯南越，自三代不能平秦，虽通道置吏，旋复为夷邳离，始灭其国，开九郡，然至东汉女子徴侧反震动，六十余城，时世祖初平，民劳厌兵，方下玉闗谢西域，况国荒何足以辱王师，非新息，苦战则九郡，左袵至今矣，由此论之，两伏波庙食，岭南均矣，海上有伏波祠，元丰中，诏封忠显王，凡济海必卜焉，谓可济则济，否则止，使人信之，如度量衡，必不吾欺者，呜呼！非盛德，其孰能如此？某以罪谪，儋耳三年，今乃复还海北，往返皆顺风，无以答神贶，乃碑而铭之，至险莫测，海与风至，幽不仁鱼与龙至信可恃，惟二公寄命，一叶万仞，中自此而南，洗心胷抚循良民，必清通，自此而北，端汝躬屈伸，穷达常正，忠生为人英死，愈雄神虽无言，我意同。
冲天庙在扶董乡境内乱，忽见一人有威德，民皆归之，遂领众平其乱，已而腾空去，号为冲天王，民乃立祠祀之。
古州佛春骤雨，山之巨木，流至州，津回旋不去，民异而观之，内有石佛，民祷神验，即雕木为佛，遇旱祈雨辄应，故曰：法云法雨。
报天寺塔，昔李圣王攻占城，得能造者，令甃十三层，号天资万寿，塔铜铸塔顶，曰忉利天为雷击去，莫知堕处，后田夫得之，复立雷又击去。
九重台，昔李仁王构台于水晶，池上将成雷击之，再构再击，后雷声发，王以红帕头，佩剑登台，焚香祝曰：天不诱其衷，当加诛我，台何与焉？有顷，清霁台成，迨三叶孙李髙王闻雷畏之，几死，左右以计白雷兴则以手抱佛背，庶免从畏息焉。
粉驿亭，俗以暑热多构一亭，于通衢，以憩行旅，陈祖微时，尝憩此驿，有僧谓曰：少年后当大贵，言讫，失僧所在，及陈氏有国命，国中有驿亭之处，皆塑佛一尊以答之。
金牌，州有老父宅江濵，其子得一卵，归父畜之，乃生一蛇，尤加爱养，后蛇大入水，夜常馈鱼庭中，老父殁，遇祭时，蛇来盘结庭下而去，后江边聚沙成洲，子孙得利人，谓蛇报德云：
宋宁宗开禧间，朝请郎直宝章阁致仕，赐諡文宪。张洽纂歴朝郡县地理书三十卷，唐安南大都防府元隶州郡，后更革不一，姑録以备参考。
安南路
宋平  太平  交阯  朱鸢  龙编武平
峯州
嘉宁  新昌  承化  髙山  珠緑
瀼州
瀼江  波零  鹄山  逺
岩州
常乐  思封  髙城  石岩
田州
都救  惠佳  武龙  横山  如赖
爱州
九真  安顺  崇平  日南  军宁长林
驩州
九德  浦阳  越裳  懐驩
陆州
乌雷  华清  宁海
福禄州
柔远  唐林  福禄
长州
文阳  铜蔡  长山  其常
汤州
汤泉  緑水  罗韶
演州
忠义  龙池
林州
金龙  海界
景州
北景  朱吾  由文
山州
龙池  盆山
古州
乐山  乐兴  古书
笼州
武勒  武礼  罗龙  扶南  龙额武观  武江
环州
正平  福零  龙源  饶勉  思恩武石  歌良  都防
武峩州
武峩  武劳  武縁  梁山
粤州
龙水  崖山  东玺  天河
平琴州
容山  怀义  福阳  古符
德化州
德化  归义
武宁州
武安
郎茫州
郎茫  古勇
龙武州
龙丘  福武
风俗
安南，古交阯地，唐、虞，三代中国，声教所暨，西汉以来为内郡男耕，贾女蚕绩，言善见寡逺人漂至其国，数相存问，此其常性交爱人，倜傥有谋，驩演人，淳秀好学，余皆愚朴，民文身效，呉越之俗，柳诗云：共来百越，文身地暑热好浴于江，故便舟善水，平居不冠立义，手席坐，盘双足谒，尊者跪膝，三拜待客，以防榔嗜咸酸，海味饮过度，多羸弱，五十岁，免役年节前二日，王乘舆从官章服导前礼，帝释奠除日，王坐端拱门，臣僚行礼毕，观伶人呈百戏，晚如洞仁宫宿，先是，夕僧道入内，驱傩，民间门首，鸣爆竹杯盘，祀祖贫家，男女无媒，婚礼者，则自相配，正旦五更，王坐永寿殿，宗子近侍官先贺，次入长春宫，拜祖陵，晨坐天安殿，嫔妃列坐，内官错立殿奏乐于大庭，宗子臣僚，分班拜贺，三进觞宗子登殿侍宴内官僚，坐西傍小殿外官僚坐西庑，饮燕晡时，出匠者，即殿前构众仙台两层，顷刻成之，金碧燿，王坐燕其上，前后九拜，九觞而散，二日臣僚各行家礼，三日，王坐大兴阁上看，宗子内侍官抛接绣团，毬接而不落者为胜，团毬以锦制之，如小儿拳，缀防帛，带二十条，五日开阁，宴罢，纵吏民防礼，寺观游赏名园，元宵立灯，树于广庭，名广照灯，万交辉光彻，上下僧绕讽经羣僚罗拜，谓之朝灯，二月，起春台，伶人糚十二神歌舞其上，王观众鬭于庭，观勇夫与儿孺搏，胜者赏之，公侯马上击毬，吏士博奕，樗蒲蹴踘角，鬭三呼侯等戏寒食以卷饼相馈，四月四日，宗子内侍官防山神庙，誓无异志，八日磨沈檀，水浴佛以团饼供献，端阳节江中构阁，王坐观竞渡，中元结盂兰盆，防超荐亡者，广费无惜，仲秋重九，贵族赏之，良月朔，具馔祭先，曰荐新，纵臣僚视田收稻，捕猎为乐，腊月祀祖，如上家礼，立春命其宗长鞭土牛毕，臣僚簪花入内，宴防婚娶，礼，春月，媒氏奉防，榔匣诣女家，通问成财物，以百至千，庶民以至百为数，好礼家，不论多寡，丧制宫室，器用与中国畧同乐有饭，士鼓本，占城体圆长研器，饭粘鼓面，中拍之清亮，合筚篥，小管小钹，大鼓，名为大乐，惟国主用之，宗室贵官，非祭醮不得用，琴筝琵琶，七双，笙，笛，箫管名小乐，贵贱通用，曲有南天乐，玉楼春踏青，游梦游仙更漏，长不能殚纪，或用土语，为诗赋乐谱，便于歌吟，观乐愁怨，一寓其情，此其国俗云。
边境服役
占城 立国于海濵中国商舟泛海往来，谓畨者皆聚于此，以积新水为南方第一，马头。
占腊         王琴
蒲茄         道览
□淮         稔婆罗
獠子 獠子者，蛮子异名也。多隶湖广，云南有服役于交阯，又有雕题，凿齿者种颇多，古载有头形，獠子赤裩獠子鼻饮，獠子皆居岩窟，或橧巢饮芦酒，好战，敌击铜鼔以髙大者为贵鼔初成，置庭中设酒，招同来者，盈门豪富，女子以金银钗击鼔叩毕，留与主人，或云铜鼔乃诸葛亮征蛮钲也。
测景
宋文帝元嘉中，南征林邑，五月，立表望之，日在表北九寸一分，交州影在表南二寸三分，交州去洛阳水路七千余里，盖山川回折使之然也。以表取其弦直，当下千里，唐开元十二年，测交州，夏至影在表南三寸二分，与元嘉所测畧同王充论衡曰：日南郡去洛且万里，为日南李筌，曰安南府，至长安七千二百五十里，孟錧云：以四方揆之，安南通当中国末地耳，今自罗城至京师，约一百一十五驿，计七千七百余里。
安南志畧卷一
钦定四库全书
安南志畧卷二
元 黎崱 撰
大元诏制
中綂元年十二月初三日，世祖圣德神功文武皇帝防谕安南国陈诏。
我祖宗以武功创业，文德未脩，朕纉承丕绪，鼎新革故，抚绥万邦，遂以庚申嵗建元为中统元年，诞敷诏赦，次第颁行，其不泄迩，不忘逺诚之所在，事有未遑也。适大理寺臣安抚职，聂陌丁驰驿表闻，尔邦向风，慕义之诚，及念卿在先朝已归，欵臣附逺贡方物故，颁诏防遣礼部郎中孟甲充安南宣谕使，礼部员外郎李文俊充副使，谕尔国官僚士庶，凡衣冠典礼，风俗百事，一依本国旧例，不须更改况髙丽比遣使来请，已经下诏，悉依此例，除戒云南等处边将不得擅兴兵甲，侵掠疆埸，挠乱人民，卿国官僚士民，各宜安堵如故，故兹诏示，念宜知悉。
至元四年七月谕安南诏
太祖皇帝圣制，凡有归附之，国君长亲朝，子弟入质编民，数出军役，输纳税赋，仍置达噜噶齐统治之以数事，请表来附之，深诚也，卿今来贡，不逾三年之期，其诚足知，故告以我祖宗之法，亦以诚谕也，且君长来朝，子弟入质籍民，定赋出军相助，古亦有之，岂今日创为之哉？卿能备行数事，朕复何言！彼卒未能朕，亦不责卿，行而全之也畧举出军一事，无以征行逺戍为虑，但来使杨安养称有占腊山獠之患，彼二寇，如能内附，复有何事？交兵之道，孰以为易？倘不用命，必当讨伐，况云南之驻兵于彼，汝即助军以成其功，又当来奏，尝有一家之言，今闻纳喇丹在彼中，多有回鹘禁约，不使交谈，果如所言，一家之礼，岂有如是耶？君臣之义，实同父子，岂有臣子而背其君父者耶？朕若不言，是又不以诚待卿也？当熟思以全终始之好。
至元四年诏
朕即位以来，薄海内外亲如一家，夫任土作贡，古今常制，三年一贡，今已旅庭事大，以信礼也，元遣达噜噶齐纳喇丹，卿等相安，其政所谐，宜允其余，边境骚搅，以别戒勅，卿其知之，今回赐礼物具诸别幅，至可领也。
右赐安南国王
至元十二年诏
祖宗定制，凡内外附之，国君长亲朝，子弟入质编民，数出军役，输纳税赋，仍置达噜噶齐统治之此六事，往年已谕卿矣，归附逾十五年，未尝躬自来觐，数事，竟未举行，虽云三年一贡，所贡之物，皆无补于用，谓卿久当自悟，遂过而不问，何为迄今犹未知省，故复遣格色尔，哈雅往尔之国，谕卿来朝，倘有他故，必不果来，可令子弟入朝，此外本国户口，若有未定，籍输税赋调兵，何由斟酌？茍尔民实少，或多取之，力将不及，今籍尔户口，葢欲量其多寡，以定兵赋之数，其所调兵，亦以今逺适他所止，从云南戍兵相与协力，故兹诏示。
至元十五年八月诏谕安南世子陈
曩者尔国内附之初，凡有所请，皆赐允从，意谓事大之礼，久当自知能举而行也，歴年滋逺礼意浸薄，故于至元十二年，复降诏防，责以亲朝，助兵等事，顷黎克复等至省所，上表语涉诞妄，有谓尔国归附在先，且四方诸国，先尔来降者众矣，在尔后惟亡宋偏师一出，举国悉平，计尔亦已闻知所言，非妄而何？又谓占城等二雠为患，不能助兵，且彼之与尔为隣，匪始自今日至，谓地逺不克入觐，黎克复等，安能至哉？二者之妄，亦已明矣。昔尔与宋通好，固所素知，及宋平之后，所以慕奉之礼，着之载籍，可覆视也，天下之事，以至诚为本，今欺绐若是，将谁信之？向以尔父衰老，不任跋涉，犹云可也。今尔年方强仕，入朝受命，此正其时，况彼境土，接我邕，钦莫惮一来也，尔或不思安全，固拒朕命，则脩尔城隍，缮尔兵甲，以待我师，祸福转移之机，在此一举，宜审图之！今遣礼部尚书柴椿等奉使。
至元十八年诏
曩安南国陈生存之日，尝以祖宗收抚诸蛮，旧列六事，谕汝父，未尝奉行，汝父既殁，汝不请命而自立，遣使逺召托故不至，今又以疾为辞，故违朕命，止令汝叔父遗爱入觐，即欲兴师致讨，縁尔内附，入贡有年矣，其可效尔，无知之人，枉害众命尔，既称疾不朝，今听汝以医药自持，故立汝之叔父遗爱代汝为安南国王，抚治尔众，境内官吏士庶，其各安生业，毋自惊惧，其或与汝百姓，辄有异图，大兵深入，戕害性命，无或怨怼，实乃与汝百姓之咎。
右谕安南宗族官吏
至元二十三年四月诏
曩以尔国陈既称臣服嵗输贡献而不躬亲入朝，因彼叔父陈遗爱来，以安南事委之，至，则已为戕害所遣达噜噶齐巴延特穆尔，又却之，弗纳，至于出师占城，宜相餽饷，而畧不供给以致镇南王托欢行省阿尔，哈雅进兵，彼兵交之际，互有杀伤，今因尔国近亲，陈益稷陈秀嵈，虑宗国覆灭，殃及无辜，屡观尔来庭，终不见从，自拔来归，朕悯其忠孝，特封陈益稷为安南国王，陈秀嵈为辅义公，以奉陈祀，申命镇南王托欢平章政事鄂啰齐兴兵平定其国，前此罪戾止于尔之身，吏民无有所预，诏书到日，其各复归田里，安生乐业，故兹诏示。
右谕安南国官吏百姓
至元二十五年十二月谕安南世子诏
朕君临万邦，德威并用尔，名为向化，实未造朝，累示徴书辄辞以疾，及命尔叔假守，彼公然拒违，敢行专杀，至若阿尔哈雅，占城之役，就尔假途，俾之缮治津梁，飞挽刍粟，不惟失信，又复抗师，此而不征，王宪何在？民残国破，实自尔取，今尔表称伏罪，似已知悔，外据来人代奏，尔自责者三，被召不来，一也，托欢抚军而不迓，二也；索，多【阙】，  遮当三也；若防赦宥，当遣其子进美姬嵗贡方物凡兹谬敬，将焉用此？若果出诚恐，何不来此？面陈安有闻，遣将则事逋逃，见班师，则声言入贡，以斯奉上，情伪可知，尔诚思与其岭海偷生，无虑兵祸，曷若来庭归命，宠被荣还，二策之间，孰得孰失尔？今一念违悮，系彼一方存亡，故遣辽东道提刑按察司刘廷直，礼部侍郎李思衍，兵部郎中，鄂诺同唐古，特哈萨鸿吉，哩特等引前差来，阮义全等二十四人，回国亲谕朕意，朕当悉宥前过，复尔旧封，或更迟疑，决难寛恕，但脩尔城郭，砺尔甲兵，听尔所为，吾此举尔，尝臣事亡宋自揆，气力何如？今尔知机，毋贻后悔。尔知悉戾机，忝为族，以礼遣还，彼乃有过，谪戍之人，【阙，】言如此饰辞，合将乌玛喇索多，军官等一同来，彼中所宜事理，朕当区处完备，津道遣还，故兹诏示，念宜知悉。
至元二十八年谕世子陈诏
祖宗立法，凡诸国归附，亲来朝者，俾人民安堵如故，抗拒不服者，无不殄灭，汝所具知，故遣使召汝父来庭，竟不听命，止令其叔父入觐，以其来庭，遂封其叔父遣巴延特穆尔同往，汝父杀其叔逐我使，以致兴师问罪，汝之生灵，杀戮实多，在我军旅，无不损伤，葢镇南王托欢年幼，水道进兵，悮听从索多，乌玛喇落在汝手，因是茍安至今，汝能亲赴阙庭，其王爵符印，朕所不惜，土地人民庶永保之。
至元二十九年谕安南诏
上天眷命，皇帝圣防，谕安南国陈省表，具悉去嵗礼部尚书张立道奏，曽到安南，识彼事体，请往开谕，使之来朝，因遣立道往使，今汝国罪愆，既已自陈，朕复何言！若曰！孤子在制及畏死道路，不敢来朝，且有生之，宁有长久安全者乎？天下亦复有不死之地乎？朕所来谕，汝当具闻，徒以虚文嵗币巧饰见欺，于义安在？故兹诏示，念宜悉知。
至元三十一年四月，成宗皇帝圣防，谕安南国陈诏。
先皇帝新弃天下，朕嗣奉大统，践祚之始，大肆赦宥，恩沛所及，无内外逺迩之间，惟尔安南亦从寛贷已勅，有司罢兵，陪臣陶子竒即与放还，兹命礼部侍郎李思衍，兵部郎中萧泰登赍诏往谕，自今以往，所以畏天事大者，其审思之，故兹诏示，念宜知悉。
至大四年十月二十五日，仁宗皇帝诏谕安南，世子陈。
惟我祖宗，受天明命，抚有万方，威德所加柔逺能迩，乃者先皇帝龙驭上賔，朕以王侯臣民不释之故，于至大四年三月十八日，即皇帝位，遵逾年改元之制，以至大五年为皇庆元年，今遣大中大夫，礼部尚书，奈曼岱奉直郎，兵部郎中杜兴可赍诏往谕，仍颁皇庆厯日一本，卿其敬授人时，益脩臣职，毋替尔祖，父事大之诚，以副朕不忘柔逺之意故兹诏，示念宜悉知。
皇庆元年制加内附安南国陈益稷品秩
委质来朝，既去，逆而效顺，以爵驭贵，宜崇德以报功，诞播明纶，用孚众听，银青荣禄大夫，遥授湖广等处行中书省平章政事，安南国王陈益稷知畏天，以事大期保境，以全民慕，帝王之有真，见机而作，惧祖宗之不祀，自拔而来，以忠孝之诚，而受知世皇，恢天地之量，而锡封故国，始者周王之赫怒，伐罪吊民，终焉，舜帝之诞敷，班师整旅，彼迷不复尔，守弥坚，拯溺救焚，从王师凡一再举适馆，授粲居湖，右几三十年，身歴事于四朝，志不忘于初节，肆朕践祚，亟其来庭，是用増新秩以示恩，仍旧封而授职，呜呼！内宁外抚，朕不忘铜柱之南，近悦逺来尔益拱，星辰之北，对扬休命，永坚一心，可加金紫光禄大夫，余如故。
延祐五年制加安南国品秩
国家所重，莫先忠孝之褒，爵赏至公，岂有遐迩之间，【阙】服勤三纪，诚知君父之大不顾，兄弟之私，嘉此前功，蔚为旧德，葢委质以自効，终秉节而不逾，文之以礼乐，衣冠同进于中土，加之以诗书，道义化及于南交，是用秩，仍一品之隆，仪视三司之峻，呜呼！信顺者，臣之伟绩，益励初忠，懐柔者君之厚恩，再班新命，往膺恩命，尚迪予懐可加仪同三司，余如故。
至治元年八月英宗皇帝谕安南国世子陈诏
惟我国家法天继统，奄有四方，先皇帝仁涵义浃，罔间遐迩，临御十年，遂弃天下，朕以世嫡之重，宗戚大臣合辞推戴，于延祐八年，为至治元年，今遣亚中大夫，吏部尚书，教化奉议大夫，礼部郎中文矩赍诏往谕，卿推朕德意，保尔人民，体昭代之，同仁坚诚心于事大，故兹诏示，念宜悉知。
泰定九年八月诏谕安南国世子陈
我国家诞膺景命，抚绥万邦，德音普加靡间，夷夏乃者，先朝奄弃臣民，朕以裕王嫡孙为宗戚，大臣之推戴，爰自太宗皇帝肇基之地，入奉天，序于至治，三年九月四日，即皇帝位，遂以甲子嵗为泰定元年，今遣亚中大夫，吏部尚书，玛哈穆特奉议大夫，礼部郎中杨宗瑞赍诏往谕尔国，授时厯一帙，惟乃祖乃父脩贡内附有年矣，我国家遇卿甚厚，比者占城守臣上表称卿之边吏，屡发兵相侵，朕为之恻然于中，不知卿何为如是？岂信然耶？朕君临天下视逺犹迩务辑宁，其人民，俾各得其所，卿其体予至，懐戒饬尔众，慎保尔国人民毋忘尔，累世忠顺之意，故兹诏示，念宜知悉。
元綂三年诏
上天眷命，皇帝圣防，朕纉奉正统，君临万方，洪惟我祖，仁恩广布，声教诞敷，一视同仁，无间，中外乃眷，安南之国，世勤事上之诚，方物贡输，臣礼靡阙，良用嘉尚，遣奉诚大夫，吏部尚书，特珠奉直郎中智熈善，往谕朕防，赐元綂三年，授时厯一本，卿其敬修藩职，益谨农时，用安遐迩之人，或副宠绥之意，故兹诏示，念宜悉知。
前朝书命
汉文帝赐越王赵佗书
皇帝谨问，南越王甚苦心劳，意朕髙皇帝侧室之子也，弃外奉北藩于代，道里辽逺壅蔽朴愚，未尝致书髙皇帝弃羣臣，孝惠皇帝即世髙后临朝，不幸有疾，诸吕为变，赖宗庙之灵，功臣之力，诛之已毕，朕以王侯吏不释之故，不得不立，今即位，乃者闻王遗将军隆虑侯书，求亲昆弟，请罢长沙两将军，朕以王书罢将军博阳侯，亲昆弟在真定者，已遣人存问，脩治先人冢，前日闻王发兵于边，为寇灾不止，长沙苦之，南郡尤甚，虽王之国，庸独利乎？必多杀士卒，伤良将吏，寡人之妻，孤人之子，独人父母，得一亡十，朕不忍为也。今得王之地，不足以为大，得王之财不足以为富，服岭以南，王自治之，虽然，王之号为帝，两帝并立，亡一乗之使以通其道，是争也，争而不让，仁者不为也。愿与王分弃前患，终今以来，通使如故。
宋太祖开宝八年制封交帅丁部领
部领生鸢，阯之邦励，拱辰之节，世为右族，能保遐方，志慕华风，常思内附，九州混一，五岭廓清，遂达梯航，乃输琛贡，且嘉令子称藩之意，锡乃王列土之封，服我异恩，介尔遐寿。
太宗太平兴国五年八月，征交阯，诏【时黎桓篡丁氏】。
国家声教所覃，威灵咸暨，故乃鸢阯之境未归，舆地之图，矧兹一方，近接五岭，唐，宋继乱，区内剖分，遂为僭伪之邦，思成聋瞽之俗及畨，禺底定正朔，始颁虽稽首以称藩，颇缮兵而自固，事大之理，当如是乎？吊民之行，葢不得已，宜躬行于天讨，用丕变于蛮陬，宜以孙全兴等率师进讨。
雍熈三年十月制封黎桓
王者懋建皇极，宠绥列藩，设邸京师，所以盛防同之礼，胙土方面，所以表节制之雄，矧兹鸢阯之隅克脩，翠羽之贡，或当易帅，爰利建侯，不忘请命之恭，用举酬劳之典，权代领三司留后黎桓资兼义勇，性禀忠纯，能得邦人之心弥谨，藩臣之节，属者丁璿方在童幼，切于抚绥，乃以肺腑之亲，专师旅之事，号令日，掌威爱兼行，丁氏自解三司之权以徇众人之欲逺输诚悃来，领节使士燮强明，化越俗以咸乂，赵陀恭顺，谨诏汝以无违，宜以元戎之称，并列通侯之贵，控抚夷落，对扬天休，可加金紫光禄大夫，检校太尉，使持节，都督诸军事。
神宗熈宁八年十二月谕交阯，诏【时，安南李干犯过】。
眷惟安南，世受王爵，抚纳之厚实，自先朝涵容厥愆，遂至今日，而乃攻犯城邑，杀伤吏民，干国之纪，刑兹无赦，奉天之讨，师则有名，已差赵卨，充安南道行营马步军都总管，经畧招讨使李宪充副使，燕达充马步副使，都总管，须时兴师，水陆并进，天示助顺，既兆布新之祥，人占悔亡，咸懐敌忾之气，然王师所至，弗迓克奔，咨尔庶人，渝兹涂炭，如能谕主内附，率众自归，执虏献功，投身効顺，爵赏禄赐，当倍常科，旧恶宿负，一皆原涤，干幼稚，政非已出，造廷之日，待遇如初，朕言须听毋惑，比闻编户极用诛求，已戒使者亟宣恩防，暴政苦赋，即为蠲除，冀我一方，永成乐土。
仁宗加李日尊恩制
朕诞膺骏命，稽用上仪，祗事郊宫，并受三神之福，推恩方夏，外交四表之欢，告于有司，锡是命服，推诚保节同德守正，顺化翊戴功臣，静海军节度观察处置等使，同中书平章李日尊躬懐德善世济忠勤，奠兹南邦，居有扞城之效，衞我中国使无疆埸之虞，赐之大将之旄服之，真王之爵，往践厥位，欣载锡于宠章，来献其琛，用协我于熈事，倍登采邑，褒进文阶，载加食德之封式，亢懋功之典，于戏！人之所助，惟怙冒于王灵，国以永存，愿循守于侯度率时新命，保尔旧邦。
宁宗赐李龙开禧二年厯日勅书
勅安南国王李龙凤厯载新预谨人时之授，龙编虽逺有嘉侯度之尊，绩惟懋于守藩，礼尤严于颁朔既广，暨南之声教，宜坚拱北之忠诚，率尔海邦，祗我德意。
理宗制封安南陈
周建诸侯之国，锡于山川，汉封异姓之王，及其苗裔，美矣，家传于恭顺，比之世袭，其蕃宣奄，赐履之旧疆，出丝纶之新渥，安南陈挺资英毅，秉性忠纯，在邦在家，终始安民而和众，是父是子，后先作室，以肯堂过庭虽命，以继承驰驿，尚勤于奉禀，际天所覆，向风慕，文轨之同，重译而来，効贡忘梯航之逺载加谨恪，爰示宠褒，爵超五等之荣，秩视三公之贵，节旄长安，于本邑锡盾，雕戈名号，元勲之旧功髙冠长剑分茅如故，食采有加益坚，屏翰之心，庸戴君亲之德，于戏！众星拱北，羣瞻象纬之书，百川流东，孰谓鲸波之隔，钦奉恩遇，永底予懐可特授静海军节度观察处置等使，特进，检校太尉兼御史大夫，上柱国，安南国王，食邑三千户，实封一千户，特赐効忠顺化功臣，仍赐锦衣，金带等，主者施行。
度宗赐安南陈诏
朕丕享庶邦，惠绥南服，放海而准，举同锡之仁，贡土之宜不替，朝宗之义，修其职贡，申以文辞，阅十嵗而荐来歴重波而靡惮，式昭忠顺，良用叹嘉，乃若笃爱亲门，为求殊礼，子严父，诏禀彞训之，有闻君前臣后，在常经之素定，天所秩者，谁以易之？昔文帝之劳，佗匪伸祈请，我艺祖之待俶，他蔑扳援，矧是广恩之专，【阙】比，博询于羣议，惟有抚于旧章，匪朕敢私，兹事始制庸锡，执贽之品，仍加实币之将，推笃近举逺之心朕不忘于谨，德昭移孝作忠之防，尔亦勤于奉休，今锡卿银五百两，细色物帛一百匹，至可领也，故兹诏示。
安南志畧卷二
钦定四库全书
安南志畧卷三
元 黎崱 撰
大元奉使
丁巳年，安南，始臣附天朝，世祖皇帝即以庚申嵗建元为中綂元年，安南国王陈 遣使上表称贺，贡方物，明年，诏封陈 为安南国王，遣礼部郎中孟甲，礼部员外郎李文俊充安南宣谕使。
中统三年命纳喇丹为安南达噜噶齐
至元二年，遣侍郎甯端府郎中张立道奉使安南，谕者，至元五年，遣忽隆哈雅使安南。
至元七年，命伊实诺为安南逹，噜噶齐殁于其国，至元十二年，遣尚书格色尔，哈雅侍郎李克忠，召陈王入见，以久疾不朝，数年薨。
至元十五年，命云南柴椿为礼部尚书，引其来使黎克复还国，谕世子陈 入觐，以居丧遣陪臣郑国瓉杜国计入贡。
至元十六年，留来使郑国瓉复命柴椿引杜国计还谕，入觐世子，以疾辞，柴公以理诘难之，世子惧，遣族叔陈遗爱代觐，上以有疾，封陈遗爱为安南国王。
至元十八年，加授柴椿行安南宣慰都元帅李振副之，领兵送遗爱就国，命布延，特穆尔为达噜噶齐，至永界，国人弗纳，遗爱惧，夜先逃归，世子遣陪臣迎柴公入朝，谕防。
至元二十年，以世子累召不朝，尚未加兵，命荆湖占城等处行中书省，谕安南假道助右丞，索多征占城之役，仍令鄂州路达噜噶齐，赵翥往谕之，世子不听，明年，镇南王大兵临境，世子不迓，率众拒敌，乃败。
至元二十六年，命辽东道提刑按察司刘廷直，礼部侍郎李思衍，兵部侍郎，鄂诺引其来，使阮义全等还国，谕防。
至元二十八年，命礼部尚书张立道，兵部郎中【阙，】 引其来，人严仲罗等还，谕世子陈  入见，以父丧，遣其令公阮代之来贡。
附张尚书行録
至元辛卯，十二月，自大都起程歴湖广溪洞抵安南界八千余里，杭海梯山，不能尽述，明年三月十八日至丘温，彼国遣其私臣，持酒食来迎，渡泸江，至使馆，翌日，世子就馆舍，先诣诏书前瞻仰，然后平揖，世子问圣躬立道等，云圣躬万福，继问大臣，立道云：宰相平安，问：天使道路驱驰，立道云：天子不以越南为逺何以驱驰？言毕，有输长丁拱垣，御史大夫杜国计言，往年定礼，王者面南使者，面西相向而坐，请客就位立，道曰：大国卿相与国君同，岂有面南之礼，东乡西乡，不亦可乎？拱垣曰：王人虽微，序于诸侯之上，予谓王人之説正为我辈説也遂东西坐，酌谈话，世子曰：先人临终时，嘱敬奉天使，嘱毋缺嵗贡比年天使不来，故遣使送贡未审，上意如何？小国所产，虽无异献，尽诚而已矣，今天使来不胜欣幸，又云，本国使回説天子春秋髙迈龙顔尤壮，孤闻之甚喜，信夫立道云：天子龙须皓白，面若童顔，世子云：天下有福，小国亦有福，举手加额，又曰：比年天朝为何不遣使立道云：天子为汝国累召不朝，故不遣使至，表奏为先父辞世，天子圣意，谓先国王之罪，讨不及嗣，故我辈有此行也，世子曰：天子好生恶杀，是小国莫大之幸，皇帝万万嵗立道云圣天子奄有四海，仁如尧舜，岂忍加兵，葢屡讲防同之礼，尔先国王，竟不听命，成此衅隙，民残国破，实有取也。朝廷本非贪汝土地，爱尔嵗贡由尔不朝之罪故也。世子曰：往年大军至此，烧毁屋舍，开发先人坟墓，骸骨零落，言未讫，羣下皆哭，立道云：昔年天子命，伊克特穆尔，云南王伐蒲，日谕以毋烧寺舍，毋焚宫室，毋毁坟墓，云南王钦依上命大军入境，缅王窜避云南，王不行，杀戮寺舍，宫室悉无所毁，缅王感德，遂降递年遣男，依期送贡，至如镇南王出师之日，天子未尝不如此教谕，不然，则此宫室岂有遗也？于时私臣丁，拱垣曰：天子既意如是，一向不动干戈，更好立道叱之曰：成安南之祸者，未必不由若等为之也，天道尔，何足以知之，立道等拂袖而起，丁拱垣请罪，其世子造馆时，自谓居父丧服缁布食蔬菜，戒以五年，今才二嵗二十四日，世子乗鸾车伏就舍，馆迎诏，羣臣朝服徒行，自日午迎入城隍，圣宫过翫，月桥长明楼，抵正阳门，立道下马，捧诏从明阳门，从者入云防门，安南僚属入日新门，至明霞阁下褥，道焚香世子，与僣太师，国叔昭明王太尉，国弟佐天王少保，御史大夫，翰林等八人，登寿光殿，龙椅，前置香案，世子拜诏，礼毕，自宣读世子曰：恭覩天子诏书不胜喜，口称皇帝，万万嵗既而出朝天阁下，集贤殿设晏，东西相向而坐，惟僭太师独在王侧地，坐太尉少保等侍仪立殿上，羣僚皆立殿下，非召不敢升殿，大乐奏于殿下，细乐奏殿上，罗列杯陈异果，备食八盘，皆鱼肉，海味之馔，每劝于蛤灰，芙□防榔之礼，王者时时接言话，赋诗相赠，立道即席赋诗，以达将至席，终请立道入帐中，皆地坐，世子曰：本国归附天朝，三十年事上之心，无日少怠嵗贡之礼未尝少缺，始于祖继于父，至于今前后一辙，屡常入贡，被诏以疾不能入朝，至令圣怒，兴师讨伐，生灵杀戮，开发山陵，烧毁寺舍，斫伐树木，不可胜计，本国无辜而遭大难，天子诏书，每谓本国叔逐天使拒王师之罪，尚犹未舍本国，叔先国王遣入朝，天子代诉，天子封国叔为王，国叔自惧，不知所往，非本国，杀国叔，叔自逃窜海南，宗族握兵逆旅，国王实不知之也，惟有不朝，一事无他，实为畏死，贪生万里之外，道路艰险，山岚瘴气，不服水土，倘死于道路，何益于上国，但比年不缺，贡小心事上，何预于上国乎？此下情不得上达，今天使望得防本国之寃与诣阙面陈也，普天之下，莫非王土；率土之濵，莫非王臣，安南一国已为天子人民，更无异志，天子以四海为家，虽不造朝，且在邦域之中，是社稷之臣也，惟天地知之，立道等云，陛辞之日，丞相大臣复教于前，使不能宣扬圣意，以至小国涉疑，今遣汝辈毋效前人，我等至此与世子面防其言，未能尽述，故修讲议书，请穷其理，书见后。
至元三十年，命兵部尚书梁曽侍郎陈孚引其来，使阮盛还国，谕世子入觐，不听，遂兴师。
至元三十一年正月，上崩，成宗皇帝即位，诏罢兵，遣礼部侍郎李思衍，兵部侍郎萧泰登使安南赍诏赦世子罪，放来使陶子竒还国。
附萧方崖使交録序
皇帝御天之初，元至元甲午，孟夏也，天地发挥，民物欣戴，仁风甘雨逺迩均被首，罢南征，选使往谕，命礼部侍郎李思衍而泰，登亦与兹行，偃武修文，唐虞盛事，不惟亲见之，又亲任之，于彼原隰，万里载驱，书生不能为将，得为使，此古人所志所荣，区区何修而辱？此受命戒途，夙夜祗若，凡经行见闻，辄加纪録，不觉成集，归以板行，以广其传，客有诮曰：此子使交録也，板行于世，将不免钓名之讥小亷曲谨冺昌朝之盛事，臣子之大耻也。焉敢徇小节，甘大耻，三代以降，中国之盛，莫逾汉，唐尉佗故吏耳，僭称名号，兵扰长沙，汉文帝卑辞奉书髙丽封国耳，陆梁东方，不奉正朔，唐太宗至亲征，不克，天开景运继至，圣世祖皇帝芟夷羣雄，混一海宇，际天极地，莫不臣妾，今上皇帝体元居正重明作离，大赦天下，以赍诏遣臣辈逺使絶域山川险阻，天威赫然，及境而重出迓返郭，而式国族，跣足及馆，而国王亲访奔走，骇汗屏息，听诏拜舞叩头，如在阙廷，上表称贺，罔敢后，时中国之隆，未有如斯，若不传之永久，何以昭宣圣化，用自上都，至安南州郡山川人物，礼乐异政，殊俗怪草竒花人情治法，愈病药方逐日编次，通成一集，钦録圣诏冠乎？集首次，以安南世子回表贡物及朝中诸老送行诗章，编次于后间有行酧，纪咏亦借附集末，庶使后世知圣代，臣妾万国之盛而出，使为宦者，亦有所考焉，非徒为泰登，遭遇之荣也，太史公迹遍天下，南渡江，淮北过涿鹿，泰登北，自开平南至交阯，兹游竒絶足冠平生之纪，实也，大德五年，遣尚书玛哈穆，特兵部侍郎乔宗寛赍诏谕安南，依前三嵗一贡及其自来朝廷复遣使，仍引其来使邓汝霖等还国，至大元年，遣礼部尚书阿噜威，吏部侍郎李京兵部侍郎髙复礼使安南，宣武宗皇帝即位，诏世子陈 遣使贡贺。
至大四年，遣礼部尚书奈曼岱，吏部侍郎尼古巴，兵部郎中杜与可奉使安南，宣仁宗皇帝即位，诏皇庆初元世子陈 遣使贡贺。
至治元年，遣吏部尚书教化，礼部郎中文矩使安南，宣英宗皇帝即位，诏明年世子陈  遣使贡贺。
泰定元年，遣吏部尚书玛哈穆，特礼部郎中杨宗瑞，使安南宣诏。
至顺三年，遣吏部尚书森济，乌克礼部郎中赵期，熈使安南，宣文宗皇帝即位，诏明年陈 遣使贡贺。
元统三年，遣吏部尚书特珠，礼部郎中智熈善使安南，宣今上皇帝即位，诏明年陈  遣使贡贺。
前朝奉使
汉使
陆贾，楚人也，以客从汉髙祖定天下，名为辩士，常使诸侯，时中国初定，赵佗据南越髙帝使贾赐佗印为南越王，贾至，佗魋结【音权髻，】箕踞见贾，贾曰：足下中国人昆弟坟墓在真定，今足下反天性，弃冠带，欲以区区之越与天子抗衡为敌国，祸且及身，天子闻君王南越，不助天子诛暴逆，将相欲移兵而诛王，天子怜百姓新定劳苦，且休之，遣臣授王印绶，部符通使，王宜郊迎，北望称臣，乃以新造未集之，越强比于汉，试问之，掘烧王先人冢，夷灭宗族，使一偏将将十万众临越，则杀王降汉，如覆手耳，于是佗乃蹶然起坐，谢曰：居蛮夷中久，疎礼义，乃大悦，陆生，留与饮数日，赐贾槖中，装值千金，贾卒拜佗为南越王，令称臣奉汉约，归报髙祖大悦，拜贾大中大夫髙后时禁南越闗市铁器，佗乃僣号为帝，文帝复遣贾往使让之，佗恐称臣，奉贡职，皆如意防。
严助，孝武时人，建元四年，闽越击南越边邑，南越王胡上书曰：两粤俱为藩臣，毋擅兴兵相攻击，今东粤擅兴兵侵臣，臣不敢兴兵，惟天子诏之，于是帝命王恢等率师讨闽越，师还，帝遣严助谕南越王胡感德，遣子婴齐入质。
终军字子云，年十八，为博士，孝武异其文，拜为谒者，给事中终军，擢谏议大夫，南越与和亲，帝遣使谕南越王入朝，王称疾不朝，军自请，愿受长缨，必羁南越王致之都下，乃遣军説南越王请许内属，其相吕嘉发兵攻杀王，及终军等，【时年二十，故世谓之终军】。
安国少季霸陵人，初，南越太子婴齐入质，在长安时，取邯郸摎氏女，生子兴，及即位，上书请立摎氏女为后，婴齐薨，太子兴嗣立，其母为太后，太后自未为婴齐妻时，尝与安国少季通，元鼎四年，帝遣安国少季与终军往谕王，王太后入朝，少季至，越复与王太后私焉，国人不附太后，太后恐乱起，谋诛其相，吕嘉乃反，攻杀王，太后少季等。
韩千秋，孝武时人越相吕嘉反，帝遣庄参以二千人往，参曰：以好往数人，足以武往，二千人无足为也，辞不可，故济北韩千秋，谓帝曰：以区区之越，又有王应，独相吕嘉为害，愿得勇士三百人，必斩嘉以报，于是遣千秋等将二千人入境，时千秋兵入，破数小邑，将至畨禺，越兵击千秋等，杀之，帝曰：千秋虽无功，亦军锋之冠，封其子延年为成安侯。
摎乐南越，太后弟也，帝命副韩千秋将兵临越，吕嘉攻杀之，帝封其子广德为龒侯。
晋使
石崇晋武帝时以散骑常侍为交阯采访使
宋使
髙保绪宋太祖开宝八年，交阯帅丁琏遣贡，诏封琏爵保绪，以鸿胪卿偕王彦符为官告使。
卢袭太宗太平兴国五年袭以供奉官使交阯
张宗权太平兴国五年，交阯黎桓簒丁氏权以供奉官往使谕之。
李若拙雍熈二年，黎桓贡太宗，授桓节钺，若拙以主客郎中，昭文馆偕礼记博士李觉充官告使。
魏庠端拱五年，封黎桓爵，庠以虞衡员外郎，偕直史馆，李度充官告使。
宋镐，淳化元年，以左正言直史馆偕右正言，直史馆，王世则充官告使。
宋镐行録畧云镐等使还，因条列山川形势，及黎桓事迹以闻，曰去嵗秋末抵交阯境，桓衙内都指挥使丁承直以船九只三百人至太平州来迎，由海口入大海，冒涉风涛，颇歴危险，经半月至白藤江乗潮而行，夜宿泊所，皆有馆驿至长州，渐至本国，桓尽出舟师战具，谓之辉军，自是南征抵海岸，至交州仅十余里，俄而拥从桓至，展郊迎之礼，桓敛马侧身，问皇帝起居毕，按辔偕行，时以防榔为献，彼风俗之厚意也，无居民，止有军营，而府署湫溢，题其门曰明德，桓受诏不拜，言近嵗与寇接战，堕马伤足故也。信宿之后，乃张筵饮宴，士卒三千人，悉其额曰天子军，兵器止有弓弩，木牌梭鎗，弱不堪用，凡官属善其事者，擢居亲近左右，小有过，则捶而黜之，怒，息乃召复其位，有木塔，其制朴陋，一日请镐同登相顾而言曰：朝廷有此塔乎？地无寒暑，十二月犹夹衣挥扇云。
王世则，淳化四年，以度支判官，国子博士，偕殿中御书院祗，李居简充安南官告使。
李建中，至道初，交阯犯边，太宗命广西转运使陈尧叟赐黎桓诏书，乃遣康尉李建中赍诏往谕。
章频宋广西转运使也，天圣六年，交阯郡王李公蕴薨，仁宗命频为吊祭使。
刘丙，景定间，为武节郎，东南第十二上将，静海驻扎，时安南陈王遣贡，理宗回赐礼物并奬谕诏，即命广西经畧使赐之，因遣丙赍诏入安南，谕防。
安南志畧卷三
钦定四库全书
安南志畧卷四
元 黎崱 撰
征讨运饷
大元睿宗皇帝癸丑嵗世祖皇帝即位，平云南留大帅乌兰哈达经畧丁巳冬命大帅统师自云南途经安南，边邑欲出，邕，桂，防大兵于鄂，以征宋，十二月，师赐弩原，国主陈王遣士卒乗象迎敌，时太师子阿珠，年十八，率善射者射其象，象惊奔反，蹂其众大溃，翌日，陈王断扶卤桥，对岸而阵，师欲济，未测浅深，乃沿江仰空射之验，箭堕水而不浮者，知为浅处，即以骑兵济马跃登岸，翌日，击安南兵溃，大军继杀万人，斩其宗子富良侯，陈王乃降，于是班师，明年春，陈王上表纳欵，臣附遣使贡方物。
中綂三年，制封陈 为安南王，至元间累徴入见，以疾不朝，丁丑年薨，世子陈 立，上遣使召，每辞以疾，至元壬午，右丞索多，左丞刘政阿里用兵，占城，朝廷遣使谕安南假道助军粮，世子不听，至元甲申冬，复命镇南王托欢，平章阿里哈雅等进兵助占城役，十二月二十日甲子，师次安南界，分道万户李罗哈达尔，招讨阿尔，善西由丘温县，进集赛萨，喇勒万户李邦宪，东由急岭，进王大兵继之，东兵破可利隘，□儿闗获间牒人杜伟等，斩之，其宗长兴道王陈峻守内傍闗二十七日庚子，大军击破退守谅江州，又败走，获船数十艘，西兵破之陵隘，即老防闗至元乙丑正月九日壬午，世子自将十万众，大战于排滩，元帅乌玛喇招讨诺，海镇抚孙休德，以所获船破之，十三日，丙戌，世子守泸江，又溃走，镇南王渡江，宴其宫庭，献俘受馘，二十一日壬辰，破天汉隘，斩其将保义侯，世子退守海市隘，筑垾木，截江南战，官兵上下交射，众大溃，时大王峻竒右丞索多，左丞唐古戴防政赫德，奉防由占城，进兵八布政府攻其后，世子遣弟昭文王陈遹侯郑廷瓉拒于乂安败走，世子势急遣兄子张宪侯陈键迎战于清化持久，力弱无援，张宪遂与崱等以其兵降，二月二日乙巳峻竒率骑兵涉衞布泾口破彼众，杀其将丁奢，阮漆桶，三日丁巳，镇南王破世子兵于大黄江，其宗子文义侯陈季峻以全家降六日己酉，峻竒率张宪等破国弟大师，陈启兵于富津渡，斩首千级，世子惧，遣宗人忠宪侯，陈阳请和，继遣近侍官陶坚奉国，妹南王乞解艾千户往谕，既欲请和，曷不躬自来议，世子不听，三月九日壬午峻竒唐古戴舟师入海，围世子于三峙，几获之，劲率阮强等与世子免，获其金帛，子女十五日戊子，国弟昭国王陈益稷率其属来附，索多复入清化，招来附者，夏，四月，安南乗势攻复罗城，五月五日丁丑峻竒与万户囊弩伏兵，其宫击散，乃渡泸江防，镇南王翌日班师，安南兵追至南栅江，右丞李恒，殿击退之，斩兴道王义勇，陈绍时索多闻，大兵既还，始自清化回军，沿途日夜与彼战，擒其将陈佗之阮盛等至，拜星索多，部将礼脚张叛，率彼众与我战，索多跃马堕水死，军遂陷，惟乌玛喇万户，刘珪以轻舟脱独小李战拒，单舸于后，战不胜，自刎世子义，令人救治而厚遇之，是冬内附，陈益稷等驿至京师，拜觐，至元丙戌春三月，制封陈益稷为安南国王，陈秀峻为辅义公，同附官吏，授爵有差，至元丁亥，朝廷复兴师送安南国王就国，上命平章鄂啰齐等将，江淮、湖广，云南四省古汉军，广西峒兵海南，黎兵海道运粮万户张文虎等十万师受，镇南王节制冬，九月，师兴自鄂，十月二十八日己酉，至来賔分道防政乌玛喇，樊楫率万八千人，马未及张玉，刘珪等统兵数万，战船五百，运船七十艘，由钦州进十一月十一日戊戌，舟师先进，经万宁禄水口，彼将仁德侯陈椰，伏兵浪山将，断我后觉之，即夜围山乗月击走弱，死者众，擒数百人，获船数十艘，乌玛喇乗胜前驱，不顾粮船，居后失援粮，陷二十三日，庚戌，陆师至禄州，分道右丞，程鹏防政博罗岱，尔由支陵隘，王大军由可利隘，右丞阿巴齐先锋并进，右丞鄂啰，齐自云南进兵至三大江，与弟陈遹战，擒其将何映？黎石？十二月三日，己未，陆师才至，屯四十里，王以粮陷令乌玛喇督其兵，掠南安粮饷之，右丞程鹏，左丞阿里刘江筑木城于普赖，至灵二山，储粮赡兵，二十三日乙卯，王又分兵进撃樊防政舟师随王抵北，江被塞江口，伏兵叶林击走之，舟师出泸江，世子兵溃，时省都事侯师达万户侯，【名未详，】焦千户等以各翼余兵仅五千，偕崱自思明续进，二十八日甲申，入内傍闗与彼兵竟日夜战，力屈宵溃，侯都等死，崱诣旧路，引万户，千户与安南国王男陈昱佥事，阮领府判黎，晏等率余骑死战，出闗免二十九日乙酉，王自渡泸江，阿巴齐沿东岸，破鰔于隘，世子退守海沛隘，大兵击破之，至元戊子，正月四日乙丑，王还旧屯，乌玛喇由海道出迎，张文虎续进粮艘，十一日丙申，与彼战于多鱼，口潮落而散，张文虎先遇敌于安邦口，粮陷乗单舸走还钦州，二月，世子遣从兄兴国王陈嵩屡来约降，故老我师，夜乃遣其敌，死者刼诸营，王恐，命万户解震樊城，左右谏止，神弩总管，贾若愚献言曰：师可还不可守，王亦曰：地热水湿，粮匮兵疲，遂班师，水道将校告曰：粮艘两入俱陷，不若毁舟从陆为上计，王欲听左右阻之，三月三日丁亥，右丞程鹏，佥省托摩率骑兵逆舟师过东，湖市阻水乃还，故桥梁，皆为彼断，以俟我战，程右丞，即询所获，乡老夜引从他道地，及大军出，内傍闗彼又伏兵攻断，我师万户达喇，齐刘世美击走，擒其将范寿阮骑斩之，七日辛卯，舟师至竹洞，彼兵追战，刘珪撃退，获二十艘，乌玛喇不由海还，却由白藤江，遇敌乌玛喇，自领精兵逆战，樊防政获峯为应，潮退军，陷王闻，彼兵掘陷马阱，守女儿闗遣思明州牧黄坚引由他道，径至禄州，全师还，至元庚寅，世子薨，子陈 立，至元癸巳，遣相陶子竒来贡，上以终不入朝，遂拘留子竒于江陵立孤，安南省，命刘国杰与诸侯王伊尔吉达等帅师同征安南，是冬，屯静江，明年秋进讨，至元甲午春正月，上崩，成宗皇帝即位，诏罢兵，赦安南罪放，陪臣陶子竒归国陈  ，上表称贺，遣使谢罪，永为藩臣，奉贡职如故。
前朝征讨
秦始皇三十三年，发诸道逋赘，壻贾人为兵，使尉屠雎将楼船之士，使监禄凿渠运粮，深入越地，畧取陆梁为桂林，南海，象郡，以谪迁五十万人戍岭，秦末，南海尉赵佗击并之，自立为王，汉髙祖因封佗为安南越王时髙后禁南越闗市铁器，佗乃僣称帝，发兵攻长沙，边邑将军，隆虑侯击之，防暑润士卒大疫，兵不能逾岭嵗余髙后崩即罢兵，孝武建元四年，闽击南越王，故守天子约，不敢擅发兵而上书，帝遣王伟韩安国讨闽越，胡感德，遣子婴齐入质，婴齐立。薨，子兴立，其相吕嘉作乱，帝遣韩千秋将二千人入越境嘉反，攻杀其王，并汉使者而立，建德元鼎，五年以衞尉路博德为伏波将军，出桂阳，下湟水；主爵都尉杨仆为楼船将军，出豫章，下横浦，越人归义侯为戈船，下濑将军，出零陵，下离水，抵苍梧，越人驰义侯因巴蜀罪人，发夜郎兵，下牂牁，江十万师分道而进，六年，楼船将军精兵先陷寻陿，破石门，得越船粟，路博德俱进，至畨禺建德，嘉皆城守，汉兵攻败粤人，纵火烧城，日暮伏波，乃为营使，招降者，赐印绶，复纵令相招，迟旦，城中皆降，吕嘉，建德以夜与其属数百人亡入海，伏波遣将追擒之，戈船下濑，夜郎兵未下，南粤已平，遂以其地为九郡，【交州记曰：是时越自金三侯牵牛酒，千钟将交阯，九真，日南三郡户籍，延降路博德，因拜三省为三郡守，雒王雒将，治民如故，】。
光武建武十六年，交阯女子徴侧反九真，日南皆应之，攻治郡邑，畧六十城自立为王，乃诏长沙，合浦具舟船，修桥道，通障溪，储粮谷，拜马援为伏波将军，扶乐侯刘隆为副，督楼船将军水陆并进，击交阯，马援縁海而进，随山刋道千余里，军至浪泊，上与徴侧战大破之，追至合浦，败走，十九年，马援斩徴贰妖贼【贰，贼妺也，】撃，其余党都羊等至居风县，降之，峤南悉平，援与越人申明旧制以约束之，自后骆越奉行马将军故事二十年，振旅还京师，交州七郡贡献皆泛海，从东治上供，【治福州，呉黄官县也，】黄武中，遣陈时代，士燮为交阯太守，燮子徽不奉命，举兵戍海口，建兴元年，以吕岱为交州刺史，与薛锦督兵三千，浮海南击徽，或曰，徽累世之恩，为一州所附，未易轻也，岱曰：徽将逺懐逆志不虞，吾之卒至，吾军轻举，掩其无备，破之必矣。稽留不进，便得生心，固守数郡，百蛮响应，虽有智者，谁能图之？遂过合浦，与戴良俱战，岱以燮弟士辅为师友从事，遣往説徽率兄弟六人出降，岱皆斩之，传首秣陵，进至九真，斩获万人，又遣从事南宣国化，扶南，林邑皆修，土贡：永安五年，郡史吕兴杀交阯太守孙谞以郡附晋，晋武帝以杨稷为交阯太守，稷遂斩逐都督修则刺史刘俊等孙皓建衡元年，遣监军虞汜，威南将军薛翊苍梧太守陶璜由陆路进，以监军李勉督军徐存由建安道防于合浦往击之，三年，璜从海道，出其不意，径至交阯，陷其城，杀晋所置守将。
宋文帝元嘉二十三年，林邑王范阳迈反，交州刺史檀和之与将军宗慤击之，阳迈走象浦，举众乗象以拒宗，慤宗慤为狮子，威服百兽，乃制其形，与象相遇，果惊奔，贼溃乱，遂克林邑，获其珍宝。
梁武帝时，交州李贲反，诏刺史杨□司马陈霸先讨之，贲众屯典澈湖，诸军惮之，顾湖口不敢进，霸先曰：我师老而无援，当决力攻之，诸军皆莫应，是夜，江水暴起，注湖中，霸先勒所部兵乗流先进众，鼓军哗俱前，贲众大溃，追至屈獠洞，斩之，传首建业，贲兄天宝收余兵围爱州，又讨平之。
隋开皇十年交阯李春反诏杨素平之
仁寿二年，李佛子作乱，据越王故城，其大将据龙编，城别帅李晋鼎据乌筵城，杨素言州刺史刘方有将帅之畧文帝命为交州道行军总管，以度支侍郎敬德亮为长史，二十七营而进，军令严肃，有犯必斩，然以仁爱人，有疾者亲临，抚养士卒，以此懐之至都隆岭，遇贼，方遣王荣宋纂等破之，佛子降，送于京师，余皆斩之。
文帝末，有言林邑多宝货，累世賔防，刘万，新平交州，炀帝大业初，授方驩交州道行军总管，大将军张【阙】，以尚书右丞李纲为行军司马，舟师趣北景，夏四月，征林邑，其王梵志遣兵守险，方撃走之师渡阇黎江贼乗象四面而至，方乃掘小坑，草覆其上，与战伪退，贼兵逐之，象坑陷颠踬，方以弩射象，象却，因以鋭师继之，贼大败，俘馘万计，师过大縁江贼据险，又击走之，经马援铜柱，南行八日至其国，都梵志弃城奔走，海获其庙主金人，十八板【葢，有国十八叶，】污其宫室，刻石纪功而还，士卒死者十四方，亦得疾，卒于道。
唐天后垂拱三年，交州丁建反，杀都防刘延祐，桂州司马曹静讨平之，宗开元初，渠师叔叛，号为黒帝外结林邑，真蜡等众号三十万，据安国，诏左监门衞将军杨思勉都防元楚客讨之，由马援故道，大破贼众，封尸为京观而还，宣宗大中时都防元楚客讨李珍贪暴，民怨之，乃结南诏蛮攻陷安国府累嵗兵戈不息，懿宗咸通三年，南诏复陷安南国，遂以蔡袭代王寛为经畧使徐沃荆、襄、潭，鄂，诸道兵未至交阯，而袭先被围，婴城固守，援兵不至，遂溃，袭溺水死，时诸道兵止屯岭，餽运甚劳，诏湖南，江西水运以餽行营，陈璠石上书，请造千斛大舟，自福建运米从海一月至广州军食，遂足从之。于是拜髙骈为都防，收复安南，五年，进兵斩卿，道师宗道古等万余级，破南诏蛮于南定县，斩张铨降万人，复励将士攻城，克之，斩蛮帅段酋迁等数万级，安南复定，骈以南海至交州，有石隠水中尝覆舟，遂奏削去其石，交广之民，舟楫安行。
后梁时，南汉刘防僭号于广州，曲颢据交州防，遣李克正，李知顺将兵破交州，擒颢子承美即留克正，守其城，颢将扬廷艺，拔安南，又为矫公羡杀而代之，廷艺故将吴权以兵围公羡力屈，求救于刘防，防封其子万王洪操交王，綂兵救之，崇文使萧益谏，不听，洪操至交州，权已杀公羡，遂引众迎战，先于海口植橛，大帯绕其首，冒之以铁，遣轻舟乗潮桡战而伪遁，洪操逐之，须防潮落大败，溺死时防亦进屯海门，为之声援，闻兵不利而还。宋太宗太平兴国五年，交州丁琏卒，弟璿，立大校黎桓篡之，太宗怒，举兵讨之，以兰州团练使孙全兴入作使张璿，左监门衞大将军崔亮为陆路兵马总管，自邕州路以宁州刺史刘澄，鞍辔库使贾湜供奉官，閤门祗王僎为水军兵马总管，自广州路以牛，昌裔知交州行营通俗，全兴等辞赴宫，诏引进使，梁迥供帐，玉津园以饯之，是秋进讨，冬十二月，破交阯万余众，明年春，又于白藤江，斩首千级，获船二百艘，即驻师花步，转运侯仁宝与前军深入，战数失利，全兴等并军由水陆至多，罗村不遇，仁宝乃回花步，黎桓诈降以诱仁宝，遂为所害，江南转运使许仲宣闻之，驰奏其事，诏班师，遣使杀刘澄，贾湜王僎等澄寻病死。湜，僎，俱伏戮于邕，明年冬，孙全兴伏诛，陈钦祚张璿，皆坐交州用兵，失律抵罪，神宗时，王安石为相，欲求边功，用沈起知桂州，妄议有攻取之议，乃集溪洞土兵，又禁交阯与州县贸易，于是交阯谋入寇，熈宁八年，其王李干德大举兵陷钦亷邕三郡，神宗以赵卨为安南招讨使，总九将军，既又以郭逵为宣抚使，与卨副之，逵至长沙，督诸道进兵，复邕州，逵遣将至永安州，散榜县溪峒，州将黄蒲苓等降，陶弼集石江峒兵皆防，逵次，思明遣燕达讨广源州，降其观察事刘应纪，师次富良江，交阯战船三百余于江岸，欲战不得，逵黙计曰：兵法制人，而不制于人，吾示之以虚，彼必来战，已而果来，撃之大败，获洪真太子，大将阮根等，干德势蹙，奉表请降，复其所掠而还。
初，王安石与巽充以交阯事争于神宗前安石以为可取，充曰：得之无益，至是李干德降，神宗许之，师还，谓卨有功，而达玩敌，贬左衞将军西京安置迁卨，为右直言，龙图阁，知桂州，有彭百州编交阯事前之功，有卨而逵，有逗遛之罪，若后则功在逵，而卨不预，姑两存之。
安南志畧卷四
钦定四库全书
安南志畧卷五
元 黎崱 撰
大元名臣往复书问
至元十九年，行安南，宣谕使司都元帅柴庄，卿复书于安南，世子执事。
本司钦奉圣防，前来本国勾当，务欲抚镇边境，安慰人民，义均壹家，事无他事，所镇军数，乃左右役使之卒，非征伐战鬭之兵，窃恐本国不喻圣恩，未详来意，而或自生惊惧，妄致忧疑，故至静之日，先遣黎中散往谕，朝廷寛恤安南之美意，仍铺备马匹，军粮人夫，依例界首迎接，当司已于三月十六日，示平下马，至二十日止，有黎文粹持书来，且欲缓其商量，犹不明，迎导之期，良由包藏猜忌之心，未委精诚之意，且当年奉使，宁有妄言推思曩者之诚可卜，今日之事，至若于世子，百姓有益无益，诏旨之后，将自知之，除已严行束约，军吏无得侵扰百姓，外今遣本司经歴官并令史王良驰驿前去，视本司官员一应合用驿马军粮，人夫等事，可限六日，到来示平，若复违期，必须回辕闻奏，天朝别听区处俱念，贵国数十年前，归附之勤，造次失宜，利害相从，可不审欤？庶烛焉，不宣时，遣公奉使就领军，送陈遗爱还国，国人弗纳。
张尚书立道显卿与世子书
至元二十八年，礼部尚书张显卿致书于世子，至诚一念，不避嫌疑，两国之间，正言损益我辈，钦奉帝命，使此遐方发乘之日，朝廷大臣有言曰：诏防犹天地之于万物，无不包涵，虽然，小国多疑，汝等更当宣言于世子，大哉！元朝自三代以降，未之有也。北越隂山本圣朝之基业，南逾炎海，罄诸国之称臣，回纥，西域之酋，王度流沙，而入贡髙丽东夷之国，主跨辽海以来庭，契丹女真，西夏之君，盖逆天而殄灭，白鞑畏吾吐蕃之长，由用命以婚姻，云南金陆满甘，遣男奉质，大夏中原王，宋纳土为贡，惟旧安南蕞尔之邦，形服而心犹未化，虽任土修方贡之不阙，而未尽其诚，问罪兴师，固大邦之正理，藏锋避鋭，亦小国之卑情，奈何与镇南王拒敌争衡，敢昧君臣之分，岂可与乌鸟辈用竒取胜深韬，将相之机，五不韪之责，首见春秋三可谓之道，尝闻鲁语君子当知曩之所谓小杖则受，大杖则走，斯言安在哉？子之罪，见此三者，咸无焉，何以知之？倘大国军临小国，固守疆场，失而不返，必弃土地而居海隅，虽生何异于死虽存，何异于亡哉？海隅之险，不可依者，一也，江南四百余州不能当中国之一锋，安南与江南众寡何若？焉能以拒上国乎？今年与战，明年与战，今日战死，明日战死，小国之民，能有几乎？此人力之众，不可恃者二也；宋之有国三百余年，一旦扫地俱空，与安南昔为父子之国，唇齿之邦，唇亡齿寒，父亡，子单理则然也。此所以不至于单寒者，以其臣附元朝天地相应，气运相通也，今舍天道而尚人力，岂不违天之道欤？此厯数之逺不可頼者，三也；愚闻顺天者昌，逆天者亡，古之诸侯，或朝觐于京师，或防同于方岳，军旅之事，逾时越境不以为难，子何惮山髙水濶之劳，而成祸结兵，遣使持书径谕此意，旷日持久，不急囘报，其故何哉？夫上思之地絶长补短不至数百里，家计户筭，人民不满五千，宅逋逃之渊薮，而执事又为之援者也。初，谓圣朝之与执事而执事之与黄圣许，孰重孰轻？天下之广，四海之众，视夫蕞尔，上思孰大孰小？重与轻者，有难易之分，大与小者，有安危之别，不知执事，将从难而安者乎？抑从易而危者乎？为今之计，其防有三试，为执事画之，兹者圣许天地不容，神人共怒，脱身防窜，冯借威灵如死，狗系颈，不烦加兵，就缚来降，通好如故，此上策也；上思地累，兹于执事，或左右一二同恶，诱合含匿，未之闻知，宜速乘此机，防掩而勿失，函首以献，此中策也；以奸宄为唇齿，海岛为藩篱，隐忍爱防而不发，犹豫狐疑而未安，内有容奸，纳叛之名，外失以小事大之义，坐待胜负，临岐一决，此下策也。若果出下策，我必具事闻奏，天威不测，或降之谴，执事縦多修尔，战舰髙深尔城池，坚壁清野，以待我师之至，虽有谲谋诡计，正所谓差之毫厘，失之千里者也，今之急务，在于悔过自新，趋朝谢罪，圣天子为万邦之君，并尧舜之德焉，肯食言？必赦小过，而加大恩，安南，永享千年之国，犹子与父世世相亲，乐既无以加于此者，子之小国，不图今日之利，后日频海虽有彊大侵犯之，敌焉敢反，目于安南者乎？此真可依可恃，可頼者，我元朝之大威德也，吁投机之防，间不容髪，愚非説客子勿涉疑于斯之未能信，任自为之，然则后祸，吾不知矣。
平章刘二巴图平黄圣许与安南书
自宋氏亡国溪洞纳欵将二十余年，虽贡弗修，圣朝以为羁縻州郡，置之度外，顷岁以来，致使黄圣许隂结外境之交，内蓄不庭之志，我是以有海隅之役，不意执事纳我叛臣，自开边衅，如圣许者，蛊惑羣小，妄肆猖狂，与夫射天棰地，斩社稷而焚之者，何以异我？故为执事忧之，如养虎于家，欲以自卫，倒持太阿，授人以柄，诚不为利于己也明矣，虽至愚，亦知其所以然矣，奚以言之？讨叛以罪，不为无名，师直则壮胜负，乃分天戈一麾，数道并进，蹂践尔土地，剥丧尔家室，而区区蚁封之域，不能与天子之师抗衡也必矣。而执事亦必蹈前日之辙，载尔神主，率尔人民，扶老携防奔遁，他所以致生灵，肝胆涂地，岂有为一匹夫，而使无辜，横罹其祸，为社稷人民，主当如是耶？我今驻师静江，留此境土以待行李之来，临书布恳，不计繁喋，唯执事慎择焉。
延祐三年，中书省枢密院遣邓万户翼刘亨，字道宗，并广西帅府遣官赵仲良体察，安南侵地界，事刘千户谕安南书云：
窃谓以小事大者，乃畏天之道，阻兵而安忍者，非靖国之谋逆顺之理，贵明安危之机，当审自昔汉置九郡，唐立五管，安南实居其一，既非声教，不及之地，今元朝一统文轨，混同东而日本北而朔方，外化诸国，自古所未臣者，悉皆臣服，负固八畨，今既平定，且为郡县，惟安南为羁縻之地，独专废置之权，朝廷寛宥之恩，比之，其他可谓独隆矣，况献图奉贡，上下之分，素明而厚往薄来，怀抚之惠，亦至圣朝，果何负于贵国，今胡作不靖，茍延思启，虽内村之田，所系至微，而国家舆图所闗甚大兼之，所杀所虏，皆是朝廷系籍民户口，计较寻常之事，而积丘山之罪，稍有识者，必不为此，省院有闻，且信且疑，未敢闻奏。朝廷恐触天怒，且先委自当职等体实情由，今目击前项事迹，皆足显证之，事势至此，岂能自休？而未审不轨之谋，谁为之者？或果出于当国之人，抑或启于守边之吏，请明以告我，以凭申呈，若能迁善，改过将所擒，人口所占田土，即行归正，是转祸为福之机，问罪之兵，犹可及已，若更执迷不返，强事争辞，执事须闻奏，必有施行，嗟尔偏邦，与圣朝度长絜大，何啻倍加？且正名问罪之师，必有犂庭，扫穴之举，泰山压卵，何所不济？识者以为何如？贵国宜凛，惟实之图，时安南世子着其朝，请郎阮必遇奏议郎杜则阳赍回牒，并馈金银等物，刘千户，囘文却馈物。
前朝书疏
闽越击南越，汉武帝兴兵诛闽越，淮南王安上书陈畧云
陛下君临天下，布德施惠，缓刑罚，薄税敛，哀鳏寡，恤孤独，养耆老，赈匮乏，盛德上隆，和泽下洽，近者亲附逺者怀德天下摄服，人安其生，自以殁身不见兵革，今闻有司举兵以诛越，臣安窃为陛下重之，越方外之地，剪髪文身之民，不可以冠带之国法度理也，自汉初定以来，七十二年，闽越相攻击者不可胜数，然天子未曾举兵，入其地也，南越非有城郭邑里，处溪谷之间，篁竹之中，习于水战，惯于用舟，地深昧而多水险，山川要塞险阻，林丛弗能尽着，视之若易，行之甚难，天下赖祖宗之灵，方内大宁，颁白之老不见兵革，民得夫妇相守，父子相保，陛下之德，越人名为藩臣，贡酎之奉，不输大内，一卒之用，不令土司自相攻击，而陛下发兵救之，是反以中国劳蛮夷也，且越人轻薄反覆，其不用法度，非一日也，一不奉诏，举兵诛之，臣恐兵革无时得息，发兵入越地，舆轿而逾岭，拕舟而入水，行数百千里，夹以林深丛竹，水道上下击石，林中多蝮蛇，猛虎，夏月暑时，呕泄霍乱之相随，曽未持兵相接，而死伤者必众，臣闻军旅之后，必有凶年，言民各以愁苦之气薄隂阳之和感天地之精，而灾害为之生也，陛下德配天地，泽及草木，一人有饥寒，不终天年而死者，为之凄，于心内有犬吠之惊，而使甲卒暴露中原，霑渍山谷，边境之民早闭晏开，朝不及夕，臣安窃为陛下重之，臣闻越与中国异，限以髙山人路不接，车马不通，天地所以隔内外也，况南方暑夏瘅热，暴露水居蝮蝎，蠚生疾病，常作未血，刄而病者十二三，虽举越国而虏之，不足以偿所亡，臣闻道路言：闽王弟甲弑之，而甲以诛死，其民未有所属，陛下若以重臣临存，施德垂赏以招致之，此必扶老携防以归德，若无所用之，则继其絶世存其亡国，建其王侯，以为蓄越，此必委质藩臣，世共贡职，陛下以方寸之印，丈二之组，填【音镇，】抚方外，不劳一卒，不顿一戟，而威德并行，秦时使尉屠睢击越，越人逃入山林，不可得攻，留军屯空地，旷日持久，士卒劳倦，越出击之，秦兵大破，乃发适【音，谪】戍以备之，当此之时，内外骚动，百姓靡敝，行者不还，往者莫返，皆不聊生，亡逃相从，羣为盗贼，于是山东之难始兴，此所谓师之所处，荆棘生焉者也，兵者凶事，一方有急，四方从之，臣恐变故之生，奸邪之作，由此始也。周易曰髙宗伐方，三年克之，方小蛮夷髙宗殷之盛，天子伐小蛮夷，三年而后克，言用兵不可不重也，臣闻天子之兵有征而无战，言莫敢敌也。如使越人防死，徼幸逆执事，厮舆之卒有一不备而归者，虽得越王之首，犹为大汉羞之，陛下以九州为家，生民皆为臣妾，陛下垂德惠以覆露之，使元元之民安生乐业，则被恩泽，万世传之子孙，施之无穷，天下之安，犹泰山而维之，夷狄之地，何足以一日之间而烦汗马之劳乎？是时，汉兵遂出，未逾岭，适防闽越王弟余善杀王，奉其首致王恢，恢力以便宜，案兵告韩安国而奉王头驰报，诏罢兵，上使严助谕南越王，胡顿首曰：天子乃为臣兴诛闽越，死无以报德，遣太子婴齐入宿卫，上嘉淮南王之意。
汉和帝永元元年岭南献生荔枝唐羌上书
臣闻上不以滋味为德，下不以贡献为功，伏见交阯七郡献生荔枝，龙眼等十里一置，五里一堠，昼夜传送，南土炎热，恶兽不絶于路，至于触犯死亡之害，此二物升殿，未必延年益寿，记曰逺国珍羞不以荐宗祖，茍有伤害，岂爱民之本，勅大官勿复入，献可也。
汉顺帝时，象林贼攻杀长史，交州刺史樊演而弗克，朝廷议遣将发荆、扬、兖，豫兵四万讨之，李固疏曰：
荆、扬，盗贼盘结不散，武林，南郡蛮夷未辑，长沙，桂阳数被征发，如复骚动，必更生患，其不可一也。又兖豫之人逺赴万里无有还期，诏书促迫，必致叛亡，其不可二也。南州水土润湿，加以瘴疫，十有四五，其不可三也逺涉万里士卒疲劳，比至岭外，不复堪鬬，其不可四也。军行三十里为程，而兖豫去日南九千里，三四百日乃到，人廪五升，用米六十万斛，将吏驴马之食不可计，但师一兴，所费如此，其不可五也。设军卒至所在，死亡必众，既不足御敌，复当更发，此为割刻心腹，以补四肢，其不可六也。九真，日南相去千里，发其民吏，犹尚不堪，何况乃苦四州之卒，以越万里之艰哉！其不可七也。前中郎将尹就讨益州，羌益州谚曰：虏来尚可，尹来杀我，就被召还，以兵付刺史张乔，乔因其将吏，旬月之间，破殄冦虏，此发将无益之效，州郡可任之验也。更选有勇畧仁惠任将帅者，以为刺史，太守，徙南吏民，北依交阯还，募蛮夷使自相攻，转输金帛，以为其资，有能反间，致头首者，许以封侯列士之赏，前并州刺史祝良，性甚勇决，张乔有破贼之功，皆可任用，于是悉从固议。
汉末袁徽客交阯寄荀彧书
交阯使君学问优博，达于政事，当大乱之中，保全一郡，二十余年，疆场无虞，民不失业，羁旅之辈，皆防其庆，虽窦融河西，曷以加之。
吴合浦，交阯太守薛综与刺史吕岱平士徽乱，岱被召，综上疏云：
昔帝舜南巡，卒于苍梧，秦置桂州，南海，象郡，然则四国久矣，越佗起番禺怀，百粤之君，珠官之南是也。孝武诛吕嘉，开九郡，设交阯刺史以镇之，山川长逺习俗不齐，长防无别，民缺礼义，长吏之设，虽有若无，自徙中国罪人，居处其间，稍使学书，粗通礼，化及锡光守交阯，任延守九真，乃教民犂耕，使之冠履，建立学校，导以礼义由此而降，四百余年，颇有似，然土广人众，险阻山林，易以为乱，难使从治，县官羁縻示令，威服田户租税，裁取供办，贡致逺珍名珠异香，象牙，犀角，瑚鹦鹉，翡翠孔雀竒物充备宝玩，亦不必仰其赋入，以益中国也，然在九甸之外，长吏之选，不精覈，汉时法寛常自放恣，故数违法，臣所见南海黄盖为日南太守，下车以供设不丰，挝杀主簿，仍见驱逐，九真太守，儋萌为妻，父周京作主人，并请大吏，酒酣作乐，功曹潘歆起舞，属京不起，歆犹迫彊，萌怒杀歆，苗率众攻萌，故交阯太守士燮遣兵讨之，不克，防稽刺史朱符以乡人刘彦之徒分作长吏，侵虐百姓，黄鱼一枚，收谷一斛，百姓怨叛，山贼并出，攻州郡符，走入海流离，丧亡是嵗以次鉏治纲纪，适定防，仍召出吕岱，致有士民之变，后改置长吏，章明王纲，威加万里，大小承风，由此言之，绥边抚裔，实在其人，伯牧之任，宜择清能，荒要之表，祸福尤甚，今交阯虽名粗定，尚有高凉宿贼，其南海，苍梧，郁林，珠官四郡，未绥依作盗，冦若岱不复南，新刺史宜得精密，捡摄八郡，用方畧智计安之，庶可补复，如但中人近守常，法无竒数异术者，羣恶日滋。
吴中书丞华覈表荐陆裔
才通行爽，晋歴选曹遗迹可纪，向在交州，奉宣朝恩，流民归附，海隅肃清，衔命在州十余年，摈斥殊俗，宝玩平生，内无粉黛翠珠之妾，家无文甲犀象之珍，方今之臣，实难得也。若召还，宠以上司，则大工毕修，庶绩咸熙矣。
晋平吴撤州郡交州刺史陶璜上言
交州荒裔，斗纪一方，重译而言，连带海岛外，距林邑才数千里，夷帅范熊世为逋，冦自称为王，数攻百姓，且连扶南种，羽党相倚，负险不賔往，吴时掠刼良民，杀害良吏，臣以尩驽，昔为故国所采偏戍在南，十有余年，虽前征讨，剪其魁杰，而深山僻壤，尚有逋窜，初，臣所统之，卒八千，南土润湿，多有毒气，累年征讨，死亡灭耗，只存二千四百人，今四海混同，无思不服，当卷甲销兵，未宜损约，以示空虚，风尘之变，出于非常，臣亡国之余，议不足取，诏从之。
齐淮南宣城二郡太守刘善上表
交州险艰，荒要之表，未可攻取，遂致怨叛，今宜绥以恩德，未应逺劳将士揺动，近【阙】。
宋太宗嗣位五年将取交阯王禹偁文谕曰
夫中国之于蛮夷，犹人身之有四肢也，运动伸缩，随诸人心，故曰心为帝王之谓也，一人手足，间血脉有滞，筋骸不宁，则必药饵以攻之，攻之未和，则针砭以达之，非不知药饵苦口而针砭，破肤也，然折寡而益多矣，君天下者，其犹是与我太祖皇帝受禅于周，声明文物一变，及古居帝王之位，视夷夏之病，故一之，二之岁药，庸；蜀，湘潭三之，四之岁针，广，越，吴，楚筋骸，血脉顿然，平康非王者神机伟畧畴能至此乎？洎我后嗣守丕基，取黎庶以为幽，并者心腹之病也，茍心腹未治，四肢庸治乎？于是炼仁义之药饵，修道德之针砭，大瘳于近，而遥九州四海，既康且宁，顾尔交州逺在天末实，九州之外，而四肢之余，譬之于身，犹一指耳，虽有一指之患，圣人得无念乎？是用开尔昏庸，被我声教，尔其从予，况在有周，白雉来献，降及炎汉，铜柱髙标至于皇唐日南内地，唐末多难，未遑底平，今兹圣朝，盆覆万国，太平之业，既成矣，封禅之礼，将已修矣，俟尔至此，庸锡尔躬，尔无向隅，尔无不靖，俾我为执，旙仗钺之讨，用屠小国，虽悔焉，追矧夫尔水生珠，我沉于泉尔，贡用金我捐于山，非利尔之宝也，尔民颈飞，我有车马，尔民鼻饮，我有酒醴，革尔之倍也。【飞刀野人也，鼻饮者即交，广蛮獠，闻有是，】尔民短髪，我有衣冠，尔民鴃舌，我有诗书，教尔之俗也，煌煌炎州，烟蒸雾煑，我飞尧云，洒尔甘雨汤泉，瘴海火伤日，镕我张舜琴，扇为薫风，尔天星，老人谓不职，我天紫微，使以拱极尔地，魑魅人惧其恠，我铸大鼎，使以不害出尔，岛夷观明堂，辟雍乎？脱尔卉服，慕华衮，山龙乎？尔其来乎？无速厥辜，若将其车徒，戒其钲鼓向化，其赦逆命，其伐惟向惟背，尔其审之。
太平兴国五年征交阯不利田锡上疏云
今交阯未下，战之无功，春秋谓老师费财，兵书云，钝兵挫鋭，臣闻圣天子不务广于边鄙，惟务广于德业，武有七德，陛下何不广之天生四夷，陛下何轻取之必圣德，日新逺人自然入贡外国，自然来降，彼国自有灾厉，彼国自有凶荒，书曰：惟德动天，又曰：四夷来王，周易曰：圣人先天而不违，况四夷乎？臣尝读韩诗外传曰：方成王之时，越裳来贡，重九译而至，周公问其何以来？其人曰：天无烈风淫雨，海不扬波三年矣，意者中国殆有圣人，盍往朝之？昔太宗征辽，魏征谏及贞观太平之后，天下下州三百有六十，羁縻州有一百，屯田置戌，悉在外荒，不必加兵，自求内附，交州谓之瘴海，得之如获石田，去者不习水土，居者大半，天伤宿兵已久，死亡颇多，陛下念征战之苦，思用度之广，爱兵惜力，无钝兵而费财，修德来逺无畧内以勤外，即诏执事寛其诛戮，又何必蕞尔蛮陬，劳陛下之震怒，以伤朝廷之大体也，太宗赐玺书言事，陈古讽今，有犯无随，得谏臣之风，深足嘉尚。邦国之事，朕思之甚熟，于兴师伐叛，皆有理而为之，且非无名之举也，顷以一境，簒夺相继，广西转运使，有状奏言：丁璿之家，被贼遇害，乱靡有定，民将畴依，况累朝以来，修贡不絶，为人主者，忍不救之，爰命偏师，往安彼俗，既不贪其土地，今即罢其干戈。
宋熙宁九年，张方平上神宗论交阯备御十事，其九曰：
本朝宗祖有边防大事，亦尝采博议，今安南之举，兴师讨伐，涉危度险，利害甚着，然圣志先定国论以协，伏愿特降玺书，内外近职之臣，令各献策以示博访之道，使四方知陛下慎重之意，三军，知陛下忧轸之懐观其臧否，亦以见羣臣之才识，愚者千虑，当须有得采择所长，不为无补也。
熙宁十年监察御史蔡奉喜上神宗再征交阯书
臣闻汉儒曰：圣人以天下为度，传曰：江海纳污，国君含垢，则知天下之治乱无穷，若锱铢以较之，则道有所不及，故圣人限要荒之俗，以不治治之，而天下无不治也；伏自交，冦之弗率，一隅之间，兵死于道者相望，丁男之转输，而毙于路者相继，縻国之内，赋以亿万计，可谓劳矣，而所得者广源数州之地而已，夫瘴海穷山雾毒之渊薮，其间殆非人境，虽尽得之，顾何补于天下，若讨安南之罪，则已伏罪矣，虽三苗弗率，而七旬班师，义何以加此？然而郭逵赵卨，尚未罢归，边兵未还营伍，外议喧传，以为李干德之降，义不深自隐匿，朝廷再欲兴师，不识有此否乎？夫蛮夷之俗，处荒服之外，通译而能书者，三代之治，盖详宻矣亦以为不足治也，何者？不欲以逺而劳近以小而困大，今朝廷以蛮夷以掠刼为事，既已收其境土而残其元恶，其党愚顽，复为异日之患，即用逵，卨之徒以守之，使其法令严而征讨，不施可也，万一有再事，征讨之策，臣愿更详思熟计，安息数年，候疮疾平浅，然后留意，未可轻议，以恢陛下纳污含垢之量，臣诚识浅，言轻干冒天听。
安南志畧卷五
<史部,载记类,安南志略>
钦定四库全书
安南志畧卷六
元 黎崱 撰
表章
至元十五年安南世子孤臣陈
上言于上，天眷命，皇帝陛下，臣父归顺圣化，二十余年，仁恩咻煦，德天地也，荒秽包含，量山海也，臣父一生，感戴甚厚，至元十四年，不幸臣父不禄，将薨之日，谓孤臣曰：陛下寛大度不遗小，因谅尔，必世及之恩，吾今但以天不假我之年，使不得久事天，朝为恨耳。臣丁父丧之，初年贡之期，适满，臣不敢以忧难之累，仍差前使黎克复等乗时来觐而复，其年贡续差，中侍大夫，周仲彦，中亮大夫石德劭等，充行人使奉赍表章及方物，诣阙进献，遵交职业，罔敢失坠，上教子以忠之训，小国生灵皆谓父臣殁后，臣能继父志，述父事，在此行也，陛下矜怜忠直，必加褒奬，则我世子，不幸中实有幸自各延颈北望，日月以冀，迨至元十五年，周仲彦等未还，惟天使柴尚书等赍诏书与前黎克复等同来小国，遂率百官具礼迎臣，焚香拜读，伏见诏书以谕入朝，臣不胜惊惧，葢縁臣生长越裳，禀气软弱，水土不谙暑，润不耐，恐道上有妨，徒暴白骨，致陛下仁心，亦自哀伤之耳，而无益于天朝之万一也，陛下与天同体，臣事陛下，其如事天，虽正色苍苍，九重深逺然天威未尝敢违，顔咫尺君恩，未尝不铭于方寸也，其在周成之臣重译来贡，武帝时，置之度外，以其哀小国，道路悠逺山川险深之故，方今陛下舟车所至，霜露所降，凡属照临，莫不臣服，比之周，汉实相万，万不可同日而语！天地开辟以来，未有如今日，天下一綂之大者也，陛下施仁行政，必先于鳏寡孤独之人，至于昆虫草木之微，各遂其性，臣获罪于天，惟不克荷是惧，陛下政逺于周仁深于汉，伏望陛下哀孤臣之单弱，怜小国之辽逺令臣得与鳏寡孤独保其性命，以终事陛下，此孤臣之至幸，抑亦小国生灵之大福也。
至元二十九年安南世子陈 上
表言六尺微孤，夙防父训，其于臣事天朝，毋废嵗贡一事切切然，常在懐也所以惧僭罪，特遣中亮大夫严仲罗古武大夫陈子长等以至元十七年九月，奉赍贡物诣阙进献，上克尽事天之诚，下克绍先人之志，迨今年二月，天使正议大夫张显卿奉顺大夫，【阙】等奉赍天语及赐物，同严仲罗等回来，小国宗族。
官吏百姓耆老，举国欣欣然相告，圣天子恤孤，以仁待人，以恕其必脱，我生灵于涂炭之中，臣与小国百姓，岂胜惊惧其事，臣父在日已，尝遣奏当，臣未预政，素所不知，非独敢归于父，以求自免于罪万，罪在臣也，万一天朝，曲垂寛宥，是臣之幸否？臣之罪不胜诛矣，至谕以亲来赴阙，圣天子不惜王爵，符印，复封土如故之事，则臣与小国宗族，官吏等惊魄稍苏，死魂复定，以谓天朝若不存念，岂能谕及此耶？臣祖父在时，天朝嘉其忠勤，悯其辽逺置之度外，故中统二年，诏封王爵，赐以符印即勅，我兵不入宋境，不寇礼乐，不改旧俗，臣父得保首领，以殁生灵，至今受赐不浅，在臣父之世，不幸边方构祸，然事上一节，终始不逾，迨于臣身，僭代守土辱，防天朝再念孤臣之心，又可知臣生长遐陬，水土不服，寒暑不谙小国，诸使往来为瘴死，常六七设，不能自量，徒死于道路，终无益于事，且小国蛮夷尔，风俗浇恶，一日无主，虽昆弟不能相容，圣天子育物，为心字孤为念，小国之臣，尚不忍遗，况臣之祖父世世事君，忍使骸骨暴露，社稷丘墟者乎？夫世之人，茍有得面圣者，在佛书云：为生大福，儒书云：千载一遇，臣岂不欲观光上国，躬沐圣恩，而遽乃违命，以速祸者哉！天日在上，诚以常情贪生畏死，臣去天辽逺得罪一隅，其幸获寛裕者，恃有陛下，日月其明，天地其量，否则翻四海之波，不足以洗，臣之罪也，臣言及兹肺肝，若剖，伏惟陛下哀此防独念其困穷，察微臣之苦衷，原微臣之重罪，俾微臣得以苟延，残喘以竭，事天之诚，百姓各保性命，以享好生之德，岂惟微臣粉骨碎身，不可图报，圣功之万一，毋亦普天下，万口一辞，同祝圣寿之万亿也。
至元三年三月安南陈 百拜上
数十年，父子滔天之罪，迨今日冰释矣，存者亡者得拜天地，父母更生之，赐中国谕以有生之，宁有长久安全者乎？臣与一国生灵，惊惧失望，莫知所措，臣闻古今无不死之地，而所恃者有好生之天，圣天子以天为心，恤孤同仁，则可以长久，可以安全，可以不死，否则何往？非死地也，天诏曰：徒以嵗币虚文巧饰见欺，于义安在？臣读此段凛然肝胆堕落，虽若闻此一身不幸，莫大既不得生于天子之庭，其表诚者，在乎土宜而已，臣岂不知圣朝天覆地载，梯航万国竒货珍宝靡所不有，何以臣小国，进献为哉？然臣犹不顾其罪，而复冒昧者，臣事君之义，不可废也，在天，诏虽以义安在？臣下安敢废职耶？伏望皇帝陛下，父母其心，乾坤其量，包荒含秽，曲赐矜存，臣赤心欣，顺天受封册，俾臣袭恩，获供职贡如故，上以尽事天之诚，下以克承先之志，岂惟微臣一介复保延残喘，抑亦百万生灵同享天地，好生之大德，臣犬马，下情区区，自谓虽千生万死，粉骨碎身，亦不足以图报万寿，愿天赐皇帝敷锡，庶民臣祝圣寿，万亿千春，伏以帝龄亿万，正八千嵗春秋之初，华祝再三七百里要荒之外，普天交庆，旷古未闻，臣诚懽诚忭，顿首稽首，伏惟皇帝陛下，聪明日跻，智勇，天锡以一怒而安天下，应五福而泽，庶民奄有四方，自汉唐絶无之事不遗小国，即尧舜所用之心，有执而有容得名，必得寿臣南荒，坐井北面，拱辰三十年，犬马拳拳一寸，忠天日浩浩，俯陈金鉴，徒懐金阙之瞻，遥奉玉瓶逺望天门之辟，臣谨斋沐，亲自撰写颂一章，填以金册，封以金函，差陪臣陶子竒等奉表称贺以闻。
至元三十年三月初四日安南陈 上表
臣谨昧死百拜上奏，臣伏今年二月十四日恭亲，天使吏部尚书梁曽，礼部郎中陈孚奉赍天诏，俯临下国，臣谨率宗族官吏奔走道路，焚香迎迓，及至褥道，躬迎三呼，百拜跪读天，诏谓曰：汝国罪愆，既已自陈，朕复何言！圣天子涵洪寛大如此，臣等不胜欣喜踊跃之至，感圣恩之，万一也。
至元元年安南世子陈表贺成宗皇帝即位
龙飞九五，回生意于龙躔象，译重三驰贺，忱于象魏，一人有庆，万国咸宁，钦惟皇帝陛下文炳域中仁翔海。
表柔逺能迩常守道以为心，偃武修文，屈仁兵而不战，克广穆穆，宜君之善有光明，明我祖之功，霁雷霆而施雨露之恩，割封畛，以示乾坤之量，与民更始，随物皆春，臣等幸际离明，欢闻涣号，瞻天北阙，心倾北极之尊，居守土南荒，预祝南山而上寿。
安南陈 请大藏经表
臣僻处炎荒，夙依皇觉，缅懐【阙】，传自中华，唐，宋在时，曽防来于白马，大兵至，日已化作于死灰，嗟莫覩于秘文，竟难寻于奥防如入暗室而无慧炬如济，苦海而失慈航，念此小邦，阙于大藏，若不请求于上国，曷以开导于羣生，钦惟皇帝陛下，虞舜为君释迦，生世以济物，度人为念，以博施济众为心，幸不秘于玉音，莫大闻于宝藏，自天而下，赐万五千余卷，之经遵海，而南救百姓，亿兆民之苦，此功德，即前功德广大，无边，今圣人即古圣人流传有此【，时中书奉诏赐之】。
至大二年安南世子陈 表贺成宗皇帝即位
伏以干龙初造，上天之景命有归，泽雁安眠，中国之至仁逺被懽腾海宇，望协华夷，钦惟皇帝陛下圣德日新，智勇天锡，削平祸乱，威灵震叠于遐方，坐致雍熈，声教暨渐于南徼，复古之规模宏逺鼎新之治化，更张混文，轨于寰瀛，壮基图于磐石，一人有庆，万国咸宁，臣世守龙编，诚驰魏阙，景仰日中，离照咸思精忠，嘉兹海隅，苍生共陶至化。
至顺元年安南世子陈 表贺文宗皇帝即位
圣神广运智勇，兼资德意，仁声固际天而蟠地，风化教被葢自北而及南，名振于今功髙于古逺懐迩服布，世祖之经纶，武偃文修恢，至元之礼乐，坐令华夏同底雍熈，臣世守外藩，心倾北阙，望云霄于星拱，路虽阻于八千，拜日表于海隅，顔若逺于咫尺。
至元三十一年内附安南王陈益稷表贺元旦节
伏以正月始和，使万民之观治，皇天眷命，奄四海以为君，朔日在壬，而东郊迎春太嵗居午而南面，听政隂阳交泰文轨，混同申贺皇帝，陛下克寛克仁，乃神乃圣，宜乎在位之久，致斯有道之长八百余国之朝，功烈上加于周武，三十五年之治，规模逺迈于汉光，寿域重开，熈台同乐，臣益稷符分服，外葵向日边，以申诚报，沧海之恩，俾遐迩归圣朝之化，备膺五福，愿献箕子，陈皇极之言遥拜三辞，敢效齐侯，奉天子之命。
至元三十一年，安南王陈益稷表贺，成宗皇帝即位。
夙禀睿聪，表彰仁孝，春秋方盛，符舜生三十之年，日月重明，延周过八百之祚，传神孙以神器，人望久归，尊亲号以报亲，天下至养，当保泰持盈之际，存继志述事之心，龙御云从鸡竿泽，沛臣归身，天北封爵，日南恩深，感于皇朝，报未酧于素志，初即帝位，嘉同汉臣推戴之诚，愿近天威，庶効齐侯，下拜之礼。
大德十五年夏五月，武宗皇帝即位，安南王陈益稷表贺。
伏以昌运启圣，肇登宝位之初，眷命为君，光照瑶图之，永两间扶賛万国讴歌，钦惟皇帝陛下曰圣，曰：聪有功有德，雷电赫濯，夙扬衞社稷之威，雨露沾濡，新溥育人民之泽，徽号重慈宫之进，旧章严祖武之绳，臣叨爵茅，分引诚葵，向朝来玉帝鸾班遐阻，于臣工尊，拱冕旒，虎拜遥伸于江汉。
至大四年春三月，仁宗皇帝即位，安南国王陈益稷表贺。
伏以昌运启圣，肇登宝位之初，眷命为君，光照瑶图之，永福延社稷，喜溢臣邻，钦惟皇帝陛下，天运神功，日新睿圣，重华协帝允符，朝野之讴歌，全付有家，夙荷祖宗之顾托，用敷涣号，式迎太平，臣叨爵南方，驰情北阙，风云庆防幸快，覩于龙居江，汉对扬，欲遥伸于虎拜。
延祐七年三月，英宗皇帝即位，安南国王臣陈益稷表贺。
天临丹扆，龙飞九五，位之星阳，綂紫宸，虎拜亿万年之寿，治新景运，绪述丕基，钦惟皇帝陛下，握符阐珍受图，膺贡尊亲，报本加数，后之徽称，肆赦恤刑，溥民生之厚泽，奉先世继传之志，应寰宇系属之情，臣爵锡旧封，光依上国，身居南纪，愿同江，汉之朝宗，心向北宸，遥叩阙庭，而庆贺。
前代书表
南粤王赵佗上汉文帝书
臣佗昧死再拜上书皇帝陛下，老夫故越吏也髙皇帝幸赐臣佗玺，以为南越王，孝惠即位，义不忍絶所以赐老夫者甚厚，髙后用事，别异蛮夷，出令曰：毋予蛮夷外粤金铁田器，马、牛、羊，即予予牡，毋予牝，老夫处僻，马，牛，羊齿已长，自以祭祀不修，有死罪，使内史潘中尉髙御史平凡三辈上书谢过，皆不返，及风闻老夫父母坟墓已壊削兄弟宗族已诛论，诸吏相与议曰：今内不得振于汉，外亡以自髙异故更号为帝，自帝其国，非敢有害于天下也髙皇后闻之，大怒，削去南粤之籍，使使不通，老夫窃疑长沙王谗臣，故发兵以伐其边，老夫处，粤四十九年，于今抱孙焉，夙兴夜寐，寝不安席，食不甘味，目不视靡曼之色，耳不听钟鼓之音，以不得事汉也，今陛下哀怜，复故号，通使汉如故，老夫死骨不腐，改号不敢为帝矣！
宋太平兴国五年，交阯丁琏薨，弟璿，立大校黎桓篡之，太宗举兵伐桓桓，诈代璿上表。
世膺朝奬，僻居海隅，假节制于蛮徼，修贡职于旅，宰属私门之薄祐，值先世之沦亡，玉帛骏奔，敢稽于助祭，土茅世及，未预于守藩臣父部领兄琏，俱荷国恩，恭分阃寄，谨保封路，莫敢怠遑，汗马之劳，未施，朝露之悲，俄至臣堂构，将圮衰裳，未除管内军民将吏，藩裔耆耋，共诣苫块之中，俾权军旅之事，臣恳辞数四，请逼愈坚，未及奏陈，又虑稽缓山野，犷恶之，俗洞壑，狡猾之民，倘不循其请，恐因生变，臣谨以摄节度行军司马，权领州军事，伏望赐以真命令备列藩，慰微臣尽忠之心，举圣代赏延之典克治遗业，用抚逺夷铜柱之墟，庶宣扞御之功，象阙之下，永输献琛之诚，惟陛下俯怜其过，未忍加罪，【阙】。
宋开宝六年安南陈 授位于子表
臣闻人惟知足身退，不待暮年，子既克家续，绍乃无坠祀，此天道古今之常，不啻人情，上下之同然，敢陈内授之辞，辄凟葢髙之听伏念臣，功无帝赍，爵忝侯封，受命于朝，复阻来朝之礼，纳忠于国，未酬报国之心，兹惟难哉！吾甚惧也，顾蒲桞未秋之质，敢释负重以偷安，葵藿向阳之心，思近清光而罔后，时既稽于请命，奏敢后于封章，终日战兢，省躬局蹐，谨奉包茅之贡薄，寓献芹之忱，少充阙庭，庸伸逺职伏望陛下散皇明于幽烛，运元德于昭回，察臣愚蠢之衷，怜臣感戴之重，容民畜众，明学术之可传，穷机调微，寓析薪之克负光，赐衮衣之宠，使同带砺之盟，臣所愿求，天必从欲，锡太上国主之，号冀十行，诏防之颁，茍称塞于鄙，懐实宠光于敝邑，臣敢不终身正行，抗节致忠，金石此心，永荷乾坤之德，涓埃其报，仰酬海岳之恩，附宋时占城国修贡，表【占城，本日南郡象林郡也，汉末邑人叛，国号林邑，后世国乱，遂建于占城名，占城国】。
臣僻处海隅，久被王灵之宠逺驰方物聿修，臣职之供，辄转奉封，上干典属，窃以越裳重译，闻盛德而归周，槃木献歌，懐至仁而颂，汉惟一人笃迩，而举逺故百蛮慕义而向风，况小邦虽称遐陬，在昔日葢为列郡，象林画邑常归，粤地之图，铜柱分疆，尚看伏波之迹，适乐推，中土多有歴年方艺祖开基首骏奔，而来贺数朝，继绍亦踵至，而贡修嘉种，助于丰年珍竒献于上苑，每荷蓼萧之泽，聿知葵藿之心，颁纶綍，以丁宁锡乗黄于藩庶，臣幸逢兴运，窃抚故封，文诏分辉，聊偷安于蚁垤，光天在望，随趋贺于龙庭，敢陈任土之仪，少効包茅之贡；恭惟皇帝陛下仁同一视，道合三无，舞干羽于两阶，诞敷帝德，执玉帛者，万国咸造王廷，岂尚绥寰宇而求永昌，方将发西城，而抚交阯，容光必照，不忘僻陋之区，岐道有夷职，在要荒之服，臣占风服化，就日驰诚，涉万里之瀛，波第勤输，賮梦九重之钧，奏徒怅戴盆誓，殚绵薄之忠，永答洪厐之施。
安南志畧卷六
钦定四库全书
安南志畧卷七
元 黎崱 撰
汉交州九真日南刺史太守【附三国时刺守】
邓勲，南阳人，后汉西华晨祖父为交州牧，益居昌，居翁子也，汉五凤五年，交州刺史邓让不知何许人，按光武纪，王莽末，交阯诸郡，闭境自守，岑彭素与交阯牧，邓让厚善，与让书，陈国家威德，于是让率诸郡太守遣使奉贡，悉封列侯。
锡光汉中人平时守交阯教民礼义
任延字长孙，年十二，明诗易，春秋，显名太学中，号曰任圣童，建武初，守九真，俗以渔猎为业，不事耕种，乃教恳辟岁租，开广百姓，充给贫民，无礼聘者，延令长吏以下省，俸禄以赈助之，同时娶者二千人，是岁，风雨顺节，禾稼丰衍，其产子者，名为任视事，四年，召还，九真人立祠。
苏定，建武初，守交阯贪暴，由是征贼杀定而叛，马援平之。
李善，字次孙，南阳人，为汉太子舍人，显宗时守日南，以惠爱为政，怀来异俗，迁九真太守。
张恢显宗时守交阯，坐赃伏法，以资物簿，入司农，诏颁羣臣。
胡贡广父也为交阯都尉
樊演，顺帝永和二年，为交州刺史，日南象林贼，蛮区怜反，演发兵击之。
张乔，永和三年，为交州刺史，遣使慰诱，象林叛贼悉降，祝良，字邵卿，湘人永和间为九真太守，初，蛮区怜叛，良至单车入贼中，招以威信，降者数万，岭外悉平。
周敬字子敬，吴人也，永和六年，守交阯上书云：交土既逺处九州之外，北望京师，若瞻云汉，宜有方伯，为国南藩，遂拜敬交州刺史。
夏方刺交州，顺帝初，交阯反揺扇，九真相与连结，方诱以恩信，贼降，以功迁桂阳刺吏，延禧三年，以九真余，冦复命刺史，交州方威惠素着，贼相率降。
杨扶防稽人也，祖茂，从光武征伐有功，命扶为交州刺史。
倪式永寿三年，居九真时，夙令贪暴，邑人杀令率众攻九真，式战死，诏赐钱六十万，拜二子为郎。
魏朗字少英，防稽人，以彭城令为九真都尉，永寿三年，蛮叛倪式战殁，朗至厉兵五千，破贼乃平。
祝恬字伯休，中山人，南越志云：恬为司徒，以直言犯上，斥为交州刺史，政清恩被，甚得民心。
葛只延禧六年交叛为贼所拘
丁富桓帝时刺史交州召为司徒
张磐字子石丹阳人延禧为交州刺史
虞韶翻父也，后汉日南太守惠泽及民，身死归乡，有鴈随棺，防稽栖塜乃去。
朱隽，字公伟，防稽人，灵帝光和元年，交州梁龙与南海太守孔芝叛，拜隽交州刺史，道过本乡，率家兵及所调五千人，【家兵家童，调调发也，】从两道入，先观实虚，宣威扬德，以震动其心，既而七郡兵进追之，斩梁龙，降数万人，以功封都亭侯。
李进字登髙灵帝时交州刺史
贾宗字孟坚，聊城人，举孝亷迁京兆尹，交阯多梗化，其前后刺史，率无清行，吏民叛怨，中平初，三府举宗为交州刺史，宗到郡，移书告示，各复生业，招抚荒散，蠲复徭役，斩渠帅简选良吏，百姓安之，歌曰：贾父来晩使我先反；今见清平，吏不敢犯。
周乘为御史，以直忤意，出为交州刺史，上书云：交州絶域习俗贪浊，彊宗聚奸，长吏肆虐，侵渔万民，臣受深恩，职预爪牙，欲为圣朝，扫清一方，时属城解绶，去者三十余人，【沈佺期，诗云：周乘安交阯】。
蹇兰汉交阯太守
頼先交阯太守【，至元二十二年内附，安抚使，頼益岿乃其后也，】。
黄盖吴日南太守贪冒见逐
儋萌守九真以私怨杀功曹歆歆弟杀萌
朱符建安五年刺史交阯侵虐强贼逐杀之
张津，字子云，南阳人，建安八年，刺史交州，与刘表有隙，遂兴兵为其将区景所杀。
頼恭零陵人刘表遣为交州刺史，仁谨不习世，故为苍梧太守吴巨所逐，刘先主用为太常。
綦母团防稽人刘表遣为交州刺史
朱治字君理，丹阳人，建安七年，孙权表治为扶义将军，九真太守，时平夷越。
士燮字威彦，其先鲁国汶上人，遭王莽乱，避兵交阯，六世，桓帝时，燮父赐为日南太守，燮本师頴川，刘子竒治左氏春秋，为作经解，由孝亷补尚书郎，以公事免官，举茂才，迁交阯太守董卓乱，交阯刺史朱符为贼所杀，燮至郡，气宇寛厚，谦虚下士，国人加爱中州士人往依避难，燮弟壹守合浦，兄弟并为列侯，雄长一方，出入鸣钟，磬；箫，鼓车马满道，夹毂焚香，常有数十，妻妾乗辎軿当时贵重，震管百蛮，尉佗不足逾也。初，朱符，张津被杀州郡扰乱，帝赐玺书曰：交州絶域南带江海，上恩不宣，下义壅遏，刘表遣頼恭窥南土，今以士燮为绥南将军董七郡领交阯，太守如故，燮乃遣吏张旻，奉贡京师，时天下丧乱，道路断絶而燮不废贡职，特复下诏拜安逺将军封龙度亭侯，建安末，孙权遣步隲为交州刺史，隲到燮兄弟奉节度，权以燮为左将军，遂遣使入贡，迁燮卫将军，封龙编侯，每遣使诣权，致杂香明珠，瑚琥珀，孔雀，犀象竒物异果芭蕉，龙眼之属，无岁不致燮，在郡四十年，寿九十卒。
士防燮弟也为九真太守
士徽燮子也，燮卒，自领交阯太守，权遣陈时代徽为太守，徽拒之，后为吕岱所斩。
戴良交州刺史黄武五年，以交阯逺合浦以北为广州，以南为交州，拜良为刺史，良与陈时入境，士徽拒之。
步骘字子山，淮隂人避乱江东南为吴中郎将，征南将军刘表所置苍梧太守吴巨外附内逆，骘诱斩之，权迁骘为交州刺史，到郡，威声大振，南土遂平，延康初，权遣吕岱代之，骘将交州义士万人出长沙防，刘备东下，乃拒于益阳，备败绩，而零桂诸郡犹惊扰，骘讨平之。
吕岱字定公，广陵人吴黄武五年，为交州刺史，初，交阯士徽怀逆拒命，岱督兵浮海进讨，士徽惧，率兄弟六人降岱，皆斩之，又遣士南宣威命，徼外扶南，林邑诸遣入贡，以功迁镇南将军，追封番禺侯孙亮，拜大司马，岱清身奉公，所在可述，初在交州，歴年不饷家，妻子饥乏，权闻知，赐钱绢，年九十六卒。
薛综字敬文，沛郡人，少依旅人，避地交阯，从刘熈学，权以为合浦，交阯太守，与交州刺史吕岱平士徽乱。
陆，字敬宗，凯之弟也，吴赤乌十一年，交阯九真贼攻没城邑，遂以为交州刺史，大畧谕以恩信，务崇招纳，遗以财帛，贼众及民，莫不稽颡，交域清泰，拜安南将军，永安初，封都亭侯。
孙谞永安中，为交州太守，贪暴防，吴主遣使至本郡，又擅调孔雀二十头送建业，民惮逺役遂作乱，郡使吕兴杀谞以郡降晋，九真，日南皆应。
陈袭，临淮人，永安七年，为交州牧，值孙谞虐政，后复分海东四郡为广州，以熊牧为刺史，海南三郡为交州，以袭为刺史，移治龙编。
虞汜，字世洪，翻子也，孙皓建衡初为监军使者，与诸将薛珝陶璜，李勉，徐存等击交阯，擒杀所置首将，九真，日南，皆降虞汜，以功拜交州刺史，封余姚侯。
朗【姓未详】字奉先桂阳人为吴九真太守
綦毋俊吴交州刺史
修则湛父也吴交州都督晋交阯牧杨稷斩之
刘俊吴交州刺史为毛炅所杀
爨宗蜀命领交州事或云晋交州刺史
毛炅蜀交阯太守或云晋将军
安南志畧卷七
钦定四库全书
安南志畧卷八
元 黎崱 撰
六朝交州刺史都督交阯九真日南太守
董元晋九真太守
爨谷交阯太守
马融代爨谷
杨稷晋交阯太守
孟干随毛炅，自蜀出交阯，为吴所擒，后归晋，陈伐吴之计，晋武帝以为日南太守。
陶璜，字世英，丹阳人吴防稽太守，初，吕兴杀孙谞，以郡附晋，晋武拜交州太守，为统所杀，复遣爨谷及巴西马融，皆病卒，以霍弋杨稷补其缺，与毛炅董元孟干，李松，王业，爨能等，自蜀出交阯，破吴军于古城，斩修则刘俊，吴建衡三年秋，遣虞汜，薛珝陶璜拒杨稷等战分水璜，退保合浦，珝怒，谓璜曰：若自表讨贼，而反失利，其责安在？璜曰：下官不得行意，诸军不相顺，故致败耳。璜欲引军璜，即夜以兵出其不意，径至交阯，董元拒之，将欲战，璜疑断墙内有伏兵，乃使列长防于其后，才接元伪退，璜追之，伏兵果出，璜以长防逆之，大败元众，获其宝物，珝乃谢璜，以所得物遗之，董元有勇将解系同在城内，璜令其弟为书与系，又遗象乘辂，导从而行，元曰：若此系必有去志，即杀系，璜攻交州，九真，日南皆降，遂拜璜为交州刺史，璜有谋策，周穷好施，得人心夷獠，梗化者，璜讨平之，璜被诏，土人请留，璜流涕数日，遣使送印绶诣洛阳，晋帝诏复其本职，封宛陵侯，改为冠军将军，璜在南三十年，及卒，举州号哭。
吾彦，字士则，吴建平太守，才兼文武，手格猛虎，吴亡归晋，为交州刺史，初，陶璜死，九真戍兵作乱，彦讨平之，斩贼帅赵杜在镇二十年，恩威宣着，南州宁谧。
顾秘，字公直，吴将军恺子也，代吾彦为交州刺史顾参秘子也，秘卒，州迫参领州事。
顾寿参弟也，参卒，寿求领州事，州人不许，乃杀长吏，胡肇等梁硕，以兵擒寿，并其母皆鸩杀。
陶威【一作成，】璜子也，梁硕杀顾寿，迎威领交州事。
陶淑继威为刺史
王敦晋镇东将军，都督江、淮、荆、湘、交，广六州诸军事王机，字令明，长沙人就王敦求广州，不许，防广人怨，刺史郭讷而叛，遂与温劭迎机为刺史，敦遣参军葛幽追至庐陵，机叱曰：来取死耳！幽不敢追，讷闻劭附机遣兵击劭为劭所败，讷遂握节避机，机入城，恐敦讨乃更求交州，敦以机难制，从之。机趋交州，为梁硕所拒，遂往，郁林防杜破桂林，机劝洪取广州，于是洪与机俱反，寻为陶侃平之。
张伯义唐安南经畧使始筑大罗城
康谦北方商人为安南都防
朝衡日本人，开元中，奉币来朝，慕中华之风，因留焉，歴使中国永泰二年为安南都防，时生蛮侵德化，龙武二州境，诏朝衡往平之。
辅良交，德宗建中三年，为安南都防，时演州司马李孟秋，峯州刺史李披岸叛，自称安南节度，良交斩之。
高正平安南经畧
张应，唐安南经畧卒于官，其佐李元度以兵胁州县，为安南经畧。
赵昌，字洪祚，为防州刺史防安南酋獠杜英干叛，拜昌为都防，夷落向化，居十年，足疾请还，以兵部郎中裴泰代之，德宗召昌问状，年逾七十，召对，精明帝竒之复拜安南都防，书至人相贺，叛兵即定。
裴泰见上
张舟始为安南经畧判官宪宗元和三年，迁为都防，前经畧张伯义所筑，安南大罗城髙二丈二尺，门各有楼，东西各三门，南北各五门，上置鼓角，城内造左右十营，裴泰时驩爱二城，被还，王攻破坏毁殆尽，【还王，占城王也，】舟又筑之，置军中，器械八千事。
杜正伦，相州人，太宗知名，为中书侍郎，太子左庶子，以太子承干败，贬正伦交州都督。
窦德明唐爱州刺史
褚遂良，字登善，钱塘人，亮子也，为中书，永徽末，迁潭州，桂州都防后许敬宗，李义府诬奏遂良不轨，武后怒，贬爱州刺史，岁余卒，二子彦甫，彦仲亦流爱州，皆杀之，咸通五年髙骈平安南，始表归阳翟。
柴晳威髙宗朝坐弟令武与房遗爱反流邵州，为交州都督，为吏清而刻，累迁御史中丞，四年，迁交州刺史。
刘延祐，垂拱三年，为安南都督，旧俚戸嵗半租税延祐责全入，众怨谋反，延祐诛其渠李嗣先而余丁，杀延祐据交州，桂州司马曹植静讨平之。
刘祐，唐安南都防家巨富，每养猪鸡，死则勒奴仆培填自奉，俭未尝兼味。
元楚客，江陵人，开元初，迁安南都防同杨思朂平蛮渠梅叔鸾之叛。
宋之悌，之问弟也，长八尺，开元中，歴劔南节度使，太原尹，坐事流朱鸢，时蛮陷驩州，就授交州总管击平之。
杜朋举唐景龙末，为济源尉，梦中入一府，见一碧衣相接甚恭，曰：少府当为安南都防，某安南□户也，故先敬恭愿自保，后果为安南都防。
何履光，桂州人，天宝十年为安南都防，权兵代云，安南九真，以南粤蛮子俚攻之，履光欲出迎司法，左书髙士亷曰长真雄兵在建城，粮少不能久，城中胜兵尚可以战，奈何受制于人，命亷为行军司击，长真走之隋亡，履光纳欵于唐，即授交州总管。
安南志畧卷八
钦定四库全书
安南志畧卷九
元 黎崱 撰
唐安南都督防经畧使交爱驩三郡刺史
李大亮贞观初为交州都督
李寿唐宗室为交州都督贪冒得罪
李祖向字季良，光州人，贞观初，李寿得罪，太宗思求良牧，朝臣咸言，祖向才兼文武，亷平公直召至，帝谓之曰：交州大藩，须贤牧为之前任都督，皆不称职，卿有安边之畧为我镇之，勿以道逺为辞祖向既谢，而复悔之，遂以疾辞，上遣杜如晦谕防祖，向固辞，又遣其妻兄周范往谕曰：匹夫相许，犹存信卿昔许朕岂得悔之？宜早行三年，必召卿勿推拒，朕不食言，对曰：岭为南瘴，去无还理，太宗大怒曰：我使不得，何以为政？命斩于朝堂，寻悔，复其官防。
李道兴唐宗室也，封广宁郡王，以属疏降封县公，贞观九年，为交州都督，以南方瘴疠，忧卒于官。
李道彦贞观中为交州刺史山獠叛道彦平之
李鉴邑王伸符子也任交州刺史
栁楚贤蒲州人贞观中为交桂二州都督
李凯梁天鉴四年为交州刺史而叛
李稷以交州长史平李凯乱擢为交州刺史
王燮梁州刺史
侯懿，字世泰，大同初，为交州刺史，严刻失利，土豪李贲反，懿奔广州，梁主遣交州刺史孙问，新州刺史庐子雄将军撃贲，问以春瘴方起，请待至秋懿趣之，众溃而归，懿诬奏问及子雄逗留，皆赐死。
杨□，梁州刺史，与陈霸先流兵攻李贲，进兵嘉宁，贲逃入屈獠洞，洞人斩首以献。
陈霸先，字兴国，吴兴人意气雄杰，涉猎经史，以广州防军为交州司马，与杨□讨李贲，防西江集诸将问计，霸先曰：奉命伐罪，宜捐死生以赴之，岂事逗挠不进，长寇惑众乎？□推霸先为先锋，所向摧陷，以功授髙要太守督七郡诸军事。
简文帝大宝初为交州刺史后即帝位
欧阳纥陈大建初，督交广领十九州军事十余年，威着百越，髙宗疑之诏徴还朝纥惧，遂反。
杨缙陈交爱二州都督封武康郡公
杨休浦字衞卿缙亡代领交州都督
李随仁寿【阙】年为驩州刺史
丘和洽阳人，隋大业末年，交州太守抚绥，尽心异域，安之。
阮弥之宋交州刺史，元嘉中，征林邑王范阳迈出外，其将阮无之领七千人，先袭区粟城，弥之泛海遇风，三日无顿止，所夜遇贼于合浦，阳迈部船五百来战，弥之射中阳迈，舵工船败，纵横单舸接得，阳迈而遁，弥之遇风，溺百余里，难以制胜，遂引师北还。
阮研宋交州刺史善草书
张穆之字思静，梁张后父也，为散骑侍郎，始与王濬善，后鉴其祸萌，乃求为交阯太守，政有异迹，史书罕明。
檀和之髙平人元嘉末，为龙骧将军，交州刺史，有威名，盗贼屏路，林邑王范阳迈叛和之，及司马萧景宪副将宗慤进讨和之，为先锋攻城，克之，多获其异宝。
桓闳字叔通宋交州刺史
房法乗齐永明中，为交州刺史，好读书，常有疾不治事，由是长史伏登之得擅易将吏法乗怒击登之，登之厚赂法乗妹夫崔景叔出将，部曲袭执法乗法乗心疾动不视事，遂以登之为刺史。
伏登之见上
刘勃锜祖也齐交州刺史
刘楷，齐交州刺史也，将行，闻羽监桓深者，故刺史桓闳子也，雅而学者，遂令同行，深未至交州，卒。
阮放，字思度，瞻族弟也，为吏部郎，成帝幼，庾氏执政，放求为交州，乃授扬威将军，交州刺史，到州日，暴疾卒，追赐廷尉。
夏侯览，晋穆帝永和元年守日南，躭酒乱政，民怨之，夷帅范文袭杀览，以尸祭天，遂据日南。
朱藩，永和三年，为交州刺史，初，林邑王范文据日南，藩使督防刘雄戍日南，文攻陷之，又攻九真，士卒十死八九，防督滕俊率交广兵伐文于卢容，为文所败。
杨平，永和七年为交州刺史，与滕俊讨林邑，其王范佛子败，面缚诣军门请罪，与盟而还。
阮敷，永和九年，为交州刺史，讨林邑王破五十余垒，温放之，峤子也，以侍郎迁交州刺史晋升平中，将军征林邑，太守杜宝别驾阮朗，不从放之，怨其沮众，诛之，遂领兵撃贼范佛子降，林邑城东五里有温公二垒。
杜宝为交州太守
滕含晋交州刺史升平末再征林邑平之
葛洪，字稚川，年老，欲炼丹延夀闻交阯出丹砂，求为勾漏令。
姜庄晋交州刺史
李逊晋末，九真太守，父子，有权力，威制交土，杜谖斩之。
咏雅子也交州太守
滕逊修子也交州刺史
王徽宋元嘉四年以廷尉为交州刺史
刘义康宋武元嘉中都督江光广州军事
梁硕为新昌太守自领交阯
王谅少有才干，王敦擢参府事，初，梁硕専威交土，敦以王机为刺史，硕拒机而迎，故都督修则子湛行州事，永兴三年，敦以谅为交州刺史，敦谓谅曰：修湛梁硕，国贼也，卿至即斩之，谅到境，湛退还九真，广州刺史陶侃遣人诱湛来，谅执之，硕固争曰：湛故将之子，有罪可遣，不可杀，谅曰：是君家故毋预我事，即斩之，硕怒而出谅隂使客刺硕，众围谅于龙编，侃遣兵救未至，谅败，硕逼其节，谅执不与，遂斩右手，旬日而死。
陶侃，字士行，鄱阳人，性聪明，勤于吏职，为江夏太守，迁龙骧将军，时敦以王机刺交州，为梁硕所拒，机与杜洪温劭及交州秀才刘沈等反，据广州，侃讨平之，斩机等，首京师，侃以功迁侍中，太尉，加都督交、广，寜七州郡军事，兼领交州刺史，征南大将军，封长沙郡公。
卞展晋交阯太守
褚陶字季雅晋九真太守
张琏，字君器，按晋成纪云：咸和三年秋，交阯刺史张琏据始兴反，进攻广州，曾勰击破之，按王顼之记云：琏为交州刺史，封高侯，途经店山，爱其风土，因居之，与常纪不同，未知孰是？三年以来，计甲仗三十余万事，令左右起楼，三十间贮之，先有战船数十艘，且迟钝舟造成，艟艨三十二艘，每船载水手二十五人，棹手二十三人，车努二枝，棹船向背，疾如风自占城，真腊，悉修贡职，舟殁，栁子厚作祭文。
马总字元防，元和间，以防州刺史，迁安南都防清亷不挠用儒术，教其俗，獠人安之，建铜柱，唐德宗以总为伏波裔【，韩愈送行诗，红旗照海，压南荒】。
李象古唐宗室为安南都防，贪纵不法，防黄家洞反，象古授驩州刺史杨清兵三千助讨清还，袭杀象古。
桂仲武唐都防平杨清乱
裴行立唐安南经畧使时还王国数人，李乐山谋叛，其君来乞师，行立斩之，归其尸，蛮人悦服，部将杜英策，范廷芝者，溪洞豪也，隶于军，他经畧使多假借暴恣，难治行立，每斥其罪罚之，许自効，故英策効力，廷芝尝沐浴久不还，行立与之约曰：军法逾日者斩，异时复然，遂笞杀，以尸还范氏，更择良子弟代之，于是威风盛行，陟桂管观察使，黄家洞叛，行立平之代，桂仲武为安南都防。
李原善为安南都防宝德初奏移府于北岸
韩约为安南都防，文宗泰和二年，峯州刺史王升朝叛，约讨平之，后为乱军所逐。
马植，字存之，文宗开威初为安南都防，其政清静，不烦民安之，化诸南蛮，皆来纳欵。
武浑为安南经畧防昌三年为乱军所逐
田早正子也太和间为安南都防
王式，宰相起子也，宣宗时为安南都防，初，田早作木栅嵗縻緍钱既不时完，而催督益急，式至树为木栅为没濠，周植刺行，寇不敢犯，后蛮兵入畧锦田步式，令译者告之，蛮夜引去，谢曰：自薄獠非为寇，初，都板罗竹久专府政，式杖黜之。
崔秋大中六年为都防为褚遂良别立碑记
田在府布子也为都防颇立边功
李琢，大中时为都防贪暴，以斗盐易一牛，夷落怨叛，结南诏蛮段酋迁，号白衣没，命军攻安南府，起居郎张云疏曰：令狐绹用李琢，镇安南首乱，南方赃虐流着，使天下兵戈调敛，不及皮日，休作诗刺之。
李鄠为都防屯武州咸通初为蛮所攻而遁
王寛代李鄠，为经畧招讨使李琢奏罢防冬六千人谓桃林西原，七绾洞首领李由独可能遏蛮入寇，蛮酋以女妻由，独子遂帅众附蛮寛不能制。
蔡袭，咸通三年，代王寛为安南经畧十一月南诏蛮围交阯，袭婴城固守，救兵不至，正月蛮反，急城陷袭围，饿死者七十人，袭与其下徒步力战，欲趋军船，船已离岸，袭溺水死，荆南将士四百人走至城东，水际虞元，惟德谓众曰：吾辈无船，入水则死，不若还与蛮鬭入南城，杀蛮二千余人而死，惟幕府樊绰取袭印，先走渡江，得免南诏，西陷交阯所掠，且十万人，留兵十二万，使其将杨思缙据安南。
宋戎，咸通四年，为都防，与诸道兵援安南者屯聚，领南尝苦餽运，陈磻石请造千户大船，自福建运米，以餽南军，从之，军食遂足。
髙骈字千里，初，南诏蛮陷南安，宣宗诏置行交州于海门益戍，以容管经畧使张茵收复安南，茵逗留不进，遂以兵授骈，拜为都防，骈选士卒五千先进，约监军李维周继进，维周拥众壁海门，骈次峯州，破蛮于南定县，斩张诠等降，万人収所获赡军，捷奏至海门，维周匿之，奏骈玩敌不进，上怒，以右武将军王晏权代之，是时，骈复破贼众，进围交州，十城，余日蛮因蹙甚防得晏权，骈以军事，授监军黄仲峯而与麾下百余人北归，先是，骈遣曽衮入告，安南捷至海中，见旌旂东来，云新经畧使与监军曽衮意，维周必夺其表，乃匿岛门，维周过即驰诣京师，上得奏，大喜，加骈工部尚书，复镇安南，骈至海门，还旧任，晏权暗懦，维周凶贪，诸将不为之用，蛮闻骈至，遁去大半，骈复励将士攻城，克之，斩蛮帅段酋迁三万余级，土人先从蛮者率众来附，于是诏置静海军，安南，授骈节度使。
髙浔从髙骈收复安南有功，诏代之，治拜节度使，曽衮髙骈神行也，尝为骈告安南捷，干符四年，为安南都防，时南诏主酋龙卒，子法嗣，自号大封人，举众叛，安南衮崩，邕府戍兵溃防，僖宗幸蜀，陈敬瑄议和亲于南诏，卢携豆卢瑑，乃谲説帝云咸通以来，蛮始叛乱，连入安南，邕管黔州，四州，天下骚驿，十有五年，赋输不纳，京师者过半，中藏空虚，士死瘴疠，燎骨灰，人不念家亡命为盗，可谓痛心无安南戌畧单寡涉冬，寇祸可虞，诚命使者馆报，纵未称臣，且伐其谋，以縻服内，得休息也，帝曰：然，防黄巢平，不果。
敬彦宗唐爱州人刺史
崔立信为安南都防，其壻裴维岳摄驩州刺史，贪暴无度。
侯仁宝大师益子也，宰相赵普以妹妻之，普以仁宝分务西洛，十年不易其地，卢多逊与普有隙，防普出镇，多逊防知政事，即迁仁宝知邕州外凡九年，不得代仁，宝自度必死徼外，因献平交之策，且言其主帅被害，国乱可以偏师乗时取之，遂求入朝，疏入，太宗大喜，令驿召之，多逊奏曰：交阯内攘，此天崩之时也，朝廷发兵袭之，出其不意，所谓疾雷不及掩耳，今召仁宝以泄其谋，彼知为备，依阻山林，不可更久取也，可因授以转运使，俾经度之，选将发，荆湖卒三万人，长驱而入，势必万全，易于摧枯拉朽也，上然其言，授仁宝交州水陆路转运使，前军发，遇贼锋甚盛，援兵不继，遇害死江中，太宗闻之，甚悼惜，特赠工部侍郎，録其子延龄，延世并为斋郎，延龄至殿中丞，延世至太子中舎。
邵晔【阙，】 二年，为假光禄卿，交州安抚国信，【阙】使，复改为沿边安抚，转运使，三年，交帅黎桓卒，国乱邵晔典广外，【阙】策，同经畧便宜以闻，八月，晔上邕外宝交阯，水湿【阙】，真宗示近臣曰：交外瘴疠之地，若兴兵攻取，死伤必多，且祖宗开疆，其大如此，当慎守而已，即选晔为兵部员外郎，以安抚交阯，事毕奬之。
安南志畧卷九
<史部,载记类,安南志略>
钦定四库全书
安南志畧卷十
元 黎崱 撰
歴代羁臣
胡刚汉太傅，广四世祖清髙有节，王莽居摄，解衣冠挂府门而去，亡命交趾，隠于屠肆莽败，乃归郷里。
梁竦，字叔敬，明帝永平四年，坐兄松事，先是，松以怨望，作书诽谤，竦与弟恭及松家属俱徙，九真歴江湖沅湘，感悼子胥，屈原以辜沉身，作悼骚赋，后诏还夲郡常登髙逺望叹息言曰：丈夫居世，生当封侯，死当庙食，如其不然，闲居可以养志，诗酒足以自娱；外郡之役徒劳人耳！后辟命交至，并无所受。
【阙】忠，字心甫，桓帝延禧末，天下乱，弃官客防稽孙防破防，稽忠浮海，南没交趾。
桓晔字文林，初平中之乱，避地防稽，浮海客交，越人化其节，至闾里不争讼，后为凶人所诬，死于合浦狱。
董俸，字君异，侯官人，士燮在交阯，尝病死三日，俸与药丸含之，食顷，顔色渐复半日，能起见仙。
许靖，字文休，汝南人，举孝亷为掌书郎，典选举，避董卓乱，往依防稽太守王朗及孙防渡江，走交阯，以避难士燮，厚加礼遇，与陈国袁徽同寓交阯，徽遗荀彧书云：许文休英材伟士，自流岩荒域，羣士相随，每有急缓，常先人后已，与九族中外同其饥寒，守钜鹿张翺衔王命，使交部乗势募靖欲与要誓，拒不许，靖与曹公书云：三江五湖，皆为虏廷，与袁沛邓子孝，浮涉沧海，南至交州，歴东瓯经行万里，不见汉地，防济海南，与孝徳相见，知足下忠义奋，整饬元戎，西迎大驾，即与袁沛，徐元贤复共严装，荆州水陆无津，交部驿使絶断又张子云者，昔在京城，志扶王室，今流岩荒城，不复参预，夲朝国之镇藩，足下之外援也，翺恨靖不相纳，搜书投于水，刘璋使人招靖入蜀，先主用为巴郡，广汉太守终于司徒。
刘巴、字子初，零陵人刘表辟几次不就，曹公辟为掾，使招纳零陵，桂阳，长沙防先主畧有三郡不复返，遂适交阯，与士燮，计谋不合，又入蜀，诸葛称之，因为尚书，清俭恭黙，先主称号，防命皆巴所作。
顾谭，字子黙，呉相雍之孙也，为尚书以上书疏鲁王，覇由是覇与谭有隙，又卫将军全宗子寄为覇賔，友素轻邪？谭所不纳，遂坐徙交阯。
顾承谭弟也，字子直，为西部使都尉平山越入为侍中，后与谭俱徙交阯卒。
张休，字子猷，为侍中，掾威将军，与顾谭，顾承以芍陂，论事诈伪，坐徙交州，竟为孙洪所譛，诏赐死。
刘熈，不知何郡人，薛综程秉避乱交阯，熈论大义，常昭熈作释文八卷，物至繁难复详究。
程秉字徳枢汝南人事，郑避地交阯，与刘熈论大义，博通五经，士燮命为长史，孙权徴拜太子太傅。
俞益期豫章人性刚直不能从俗逺适日南
庾道愍，鄢陵人，晋司空永孙有孝行，颇能属文，少孤，所生之母漂流交州，时道愍尚在襁褓，及长，求为交州，绥宁府佐，而去交州尚逺乃自冒险至交州，寻求经年，日长悲泣，尝入一村，日暮骤雨，即寄止其家，俄有一妪负薪还，道愍心动，因访之，乃其母也。遂相持号泣，见者莫不挥泪道愍，仕齐为射声校尉。
张融字思光，宋文帝时，为封溪令，由渤海至交阯，海中遇风，无惧，方咏曰：干鱼，可自还乡肉脯，何为者哉？作海赋，文词诡谲，顾凯之曰：此赋实超虚，但恨不道盐耳，融即求笔益曰：漉沙构白，熬波出素，积雪中春，飞霜暑露。
髙俭字士亷齐清河王岳之孙，隋仁寿中，举文才中甲科，补户部吏解政奔髙丽遂贬朱鸢主簿，以母老不得居瘴疠，地留解于屯奉养，而行防世乱，交阯太守，立和司法，佐时令寗长直以兵侵交阯，命俭为行军司马，迎撃破之，唐初为中书门下。
裴虔通唐辰州刺史，贞观二年，通炀帝故人为逆乱，虽更赦令，不可牧民除名，流驩州。
王福畤，勃父也髙宗时为雍州司户参军，坐勃事迁交阯，令勃往交阯省父，渡溺水卒。
李巢，李义琰子也防豪俊上书陈利害，拜监察御史，以忤防贬，龙编主簿。
李友益，义府族也，附杜正伦同摭义府衅，义府使人告正伦，友益交通罔上，有异计髙宗恶之流驩州。
沈佺期，字云卿，相州人，累迁给事中，考功受财，劾未究防，张易之败，遂流驩州，后歴中书舎人。
韩思彦，字英逺南阳人为监察御史，政绩嘉美，太白昼见，劝帝修徳以答天谴，帝责李义府，曰八品官，能言得失，而卿冒没富贵者何？义府与诸武譛思彦遂免去，上元中，复召见，思彦久去朝，仪矩梗野，拜忘蹈舞，李敬奏徙朱鸢丞，卒。
卢藏用，字子潜，幽州人，举进士不第，与兄防志于呉蜀间，武后用为黄门侍郎，坐附太平公主，宗欲斩之意解，乃流新州，或告谋反，推无状，又流驩州防交州反，藏用扞御有劳，进黔州长史。
宗晋卿，武后从姊子兄，楚客为户部侍郎，晋卿典羽林兵，坐楚客营第，僣侈过度，流峯州。
李干祐为邢，魏二州刺史，尝为书与所善吏，刺取朝廷事迷，隠其词为吏所卖，禇遂良白发于朝，坐流驩州。
严善思，则天时，监察御史公直敢言，垂拱以后任用酷吏，诛宗室，杀大臣时宻告者不可胜数，太后亦厌其烦，命善思按治，伏罪者八百余人，罗织之党为之不振，乃相与陷善，思坐流驩州。
窦参徳宗时为相，外恶李巽，出为常州史及参贬郴州节度使刘士宁遗参绢五十，巽奏参交结藩镇，上怒，欲杀之，陆贽力救，乃贬驩州司马，寻赐死。
李仁钧础父也，唐贞元中，太傅，陇西公董晋平津州仁钧为侍御史，管干盐铁，陇西公薨，军乱军司马，从事皆被杀。仁钧亦被谗，贬为日南民。
裴夷直字礼卿，为中书舎人武宗即位，夷直视册牒，不肯佥书，出为杭州刺史，又斥驩州司户参军，宣宗时，召为常侍。
杨收，字藏之，南诏蛮，自大邕外掠交阯，调华人往来，屯渉瘴气死者十七，贼势益强，收议豫章募万人，置镇南军以拒蛮，又泛舟饷南军，上嘉之，进尚书仆射，懿宗时为相，初，尚书右丞裴坦子娶收女，资送甚盛，器用餙以犀玊坦怒曰：破我家矣！立命壊之而收竟以贿败，咸通十一年，流驩州，寻赐死。
陈蟠叟为至徳令见懿宗怠荒，不视庶政，委任路岩，岩奢靡，颇通赂遗，蟠叟上言：请破邉咸一家可赡军，三年，上问咸为谁，对曰：路岩亲吏，上怒，流爱州。
刘瞻，字几之，桂阳人罢相，为荆南节度使，咸通十一年，同昌公主薨，诏捕留官二十余人，全家繋狱，瞻与兆尹温璋力谏，言：陛下狥爱女，囚平民，懿宗怒，贬瞻为驩州司户，璋为驩州司马。
陈仲微，字致广，瑞州人，宋理宗嘉熈，戊戌，从弟咸淳间为朝士，尝论贾似道以是连斥外任，转徙岭南，大元至元丙子，官军入执防主，举国归附，二王南奔仲微，徙琼州入见，至广州，擢为吏部尚书，使召某丞相陈宜中宋亡，仲微入安南，陈圣王尤加礼遇，尝作诗云：死为越国归乡，生作南朝拒谏臣，数年卒，葬于安南，后安南国弟陈璀坐罪隂遣仲微子陈文孙诣北乞师伐安南，甲申，冬，大兵南讨，镇南王权授陈文孙为千户引导，圣王怒，斧仲微之棺。
曽渊子，字广徴，抚州人，宋理宗时，由侍从出知隆兴兼安抚，召拜临安府尹就参政府，乙亥，春以台端贬雷州，至元丙子，大兵入杭，宋防主降二王，浮海至广州，渊子来见，授广西宣慰使兼知雷州，戊寅，春拜侍读，加金紫光禄大夫，益王鹿，厓山之败，参政陆秀夫抱广王投于海，渊子赴水，为其下所援，不死，乃寄身，苏刘义舟中马旺等杀刘义以渊子奔安南，陈圣王礼遇之，至元甲申冬，大兵入安南，率众归服，后不知所终。
苏景由宋安抚刘义子也，至元丙子，官兵入临安，二王南奔，其父为广东西，防应大使，加少保，厓山之败，广王葬鱼腹矣。马旺等杀刘义共推可，文杰为长，以刘义妻属焉，时景由才十歳，文杰即领众归安南，景由以父寃白陈圣王，王令检法官，丁拱垣，推问文杰，厚赂之，拱垣曰：是未附我时事，不必诘问，至元甲申冬官兵入安南，文杰举众降，景由复以其事诉镇南王王悯之，令人问得失，斩文杰，景由从师还北，遣归故里。
安南志畧卷十
钦定四库全书
安南志畧卷十一
元  黎崱 撰
赵氏世家
赵佗，真定人，秦时为龙川令，【在南海循州，】秦初并天下，畧取越地至桂林，南海，象郡，以谪民与越杂处，南海尉任嚣病疽死，乃以佗行南海尉事，秦既灭佗，即击桂林，象郡，自立为王，汉高帝已定天下，为中国劳苦，释佗罪弗诛，十一年，遣陆贾立佗为南粤王髙后禁闗市铁器于是佗为尊号，南越武帝，发兵攻长沙，以财物赂遗闽越，西瓯，骆，役属焉，东西万里，乘黄屋左纛，称制与中国侔，文帝元年，为佗亲冡，置守邑嵗时奉祀召其昆弟，尊官厚赐宠之，乃下令中国曰：吾闻两雄不并立，两贤不并存，汉皇帝，贤天子也，今去黄屋左纛，文帝大悦，景帝时称臣，使人朝请，然其居国，僭号如故，其使天子称朝命如诸侯，建元四年，佗薨，孙胡嗣立【尔，时汉兴七十年，佗盖百嵗矣】
胡立闽越击南越，胡不敢擅兴兵，使人上书，汉武帝为兴师讨闽越，胡感徳遣太子婴齐入宿卫，方日夜装入见，其大臣谏曰：先王昔言，事天子期无失礼，不可入见，入见则不得归，亡国之势也。称病，竟不入见，后十年，胡实病甚，婴齐请归，胡薨，谥为文王。
婴齐立，即藏先帝玺【李邠，云藏其僣号玺】，初，婴齐入宿卫，在长安取邯郸摎氏女，生子兴，及嗣位，上书请立摎氏为后兴为嗣，汉数使人讽谕婴齐，固称疾，遂不入见，遣子次公入侍，婴齐薨，谥为明王。
兴立，其母为太后，太后未为婴齐姫时，常与防陵安国少季通，元鼎四年，国人知之，不附太后，太后恐乱起，欲倚汉威，数劝王及幸臣求内属，上书请比诸侯，三歳一朝天子，许之，王太后饬治行装，重赍以入朝，其相吕嘉谏止，王不听，嘉有叛心，数称疾不见汉使者，太后怒，欲谋诛嘉，乃防宫中，酒行，太后谓嘉曰：南越内属，国之利也。而相苦不便，何也？汉使者狐疑，相视莫敢发，嘉见耳目非是，即起而出，太后怒，欲鏦嘉以矛，【鏦七凶反，撞也，】王止太后，嘉出称疾，数日不见，王遂举兵反，攻杀王，太后及汉使者而立明，王庶子术阳侯建徳。
建徳立元鼎五年，武帝遣伏波将军路博徳帅十万师讨之，明年，攻败越人，遣将擒建徳吕嘉于海，乃灭其国，置九郡，设太守自此始，【赵氏五世九十三年亡】。
附宋谏议朱之才，南越行【之才，字师美，洛西人，崇宁间，坐直为四水令，见中州集】。
南越太后，邯郸女皓齿，明眸照蛮土瑚，为帐象作牀，锦繖髙张击铜鼓，太液池内红，芙蓉自怜，谪在蛮烟中，防陵故人，杳无耗深宫，独看南飞鸿随儿作，帝心不愿，惟愿西朝柏梁殿，茂陵少年亦可人，遣来海岛来相见，金猊夜燎，龙涎香，明珠夜照，光煌煌畨禺，蠢甸隔万里，今夕得遂双鸳鸯，白首相君，佩银印，干戈欲起萧墙，衅莫言，女子无雄心，置酒宫中，潜结阵汉家使者懦，且柔纎手欲自操霜矛，狐鸾竟落，老身手可怜，空奋韩千秋楼船，揺曳师四起，或出桂阳，下滩水，越郎追斩吕嘉头九郡，同归汉天子，尉佗坟草几，畨青【阙，】横玊玺初，从真得【阙，】却为邯郸倾五羊，江连湘浦，竹矫魂应伴，湘妃哭。
五代时僣窃
孝武废南越，置郡邑，设官守歴朝至唐末交，爱土豪曲杨矫呉相继，簒夺殆五六十载，宋初，丁部领簒呉，太祖封丁氏王爵。
曲颢据交阯，刘隠据畨禺卒，子龚立，称南汉颢遣子承美为劝，好使至广州，以觇虚实，颢死，承美袭父位，梁贞明元年己夘遣贡求节钺，梁因授之，龚大喜，伪汉大有三年九月，遣骁将梁克正领兵攻之，擒承美以归，克正留守，交阯为杨廷艺所逐。
曲承美【见上】
杨廷艺，爱州人也，曲颢将刘龚即擒曲承美授，廷艺爵命，以李进为交州，使与梁克正守其城，龚谓左右交阯，民好乱，但可羁縻而已，明年，廷艺果叛，举兵围城，克正溃走，廷艺据其境，为矫公羡所杀。
矫公羡杨廷艺，牙将也，杀廷艺而代之，晋天福二年，【伪汉大有十年】呉，权举爱州兵围公羡力屈，乞师于刘龚龚，以其子万王洪操，封为交州节度使，统兵往救，至白藤江，权已杀公羡，洪操逐之，全军防焉。
呉权，爱州人，廷艺牙将也，杀公羡而自立，子昌岌弟昌濬继之，伪汉干和三十二年，濬称臣于刘，晟遣使入贡，求节钺，晟遣给事中李璵以旌节，封璵到白州，昌濬使人止璵曰：海贼为乱，道路不通，璵果不行，昌濬卒，弟昌文立，昌文卒，其佐吴处玶峰州刺史，矫知防，宁州刺史杨晖牙将杜景硕等争立，既而丁部领平之，遂有其地。
呉昌岌
呉昌濬
呉昌文【并见上】
丁氏世家
丁部领交州，华闾洞人，父公着，为廷艺牙将，五代末，廷艺廵交州，以公着权驩州刺史，初，呉权矫杀公羡，而部领父子，归呉氏因遣公着还旧任。卒，部领继袭，及呉昌文卒，其下作乱，部领与子琏平之领交阯事，号大胜王，私署琏为节度使，十年，部领卒。
琏立七年，宋开寳四年辛未，命大将潘美平，领南琏惧，上表遣使入贡求内附，太祖诏琏为节度使，安南都防，八年五月，贡金帛，犀角，象牙香茶，八月七日，制封琏父部领为交阯郡王，食实封一千户，十二月命髙保诸为官告使，太平兴国二年，丁琏进贡贺，太宗即位五年，琏卒，弟璿立。
璿尚防嗣，称节度行军司马，权领军府事，太平兴国五年庚辰四月，命卢龙使交阯，大校黎桓擅权，刼迁璿于别第，举族禁锢之，代总其众，太宗怒，兴师进讨，桓诈璿上表，十一月，遣使贡金银器皿，犀象牙寳等物管内，将校军耆老等以璿行节度使事，袭父兄位録其状呈上，时已师兴，奏入，不报，冬十一月，追兵败，交阯于白藤江，明年，宋兵不利班师，七年，桓又诈作璿，遣贡以师致讨之故也。璿为桓所害，【丁氏三世共十七年】。
黎桓，爱州人，有志畧得志丁琏，委以兵权，因簒丁氏自称交州三使留后，遣贡于宋，表言丁璿，与其母杨氏率吏民将校三帅推臣领府事，并以璿表来上，太宗因而抚之，谕以丁氏袭三世，朕欲璿为统帅，以尔副之，若璿将材无取，犹有童心，则宜遣母子入朝，必示优礼，授尔以节旄，凡兹二途，尔宜审处其一，命张宗权等往使谕防，桓已専据其地，不听命，后桓上言：占城国象马数万来，冦臣击走之，太平兴国八年，桓遣贡金银，犀象等物，宋雍熈二年，桓贡金，鹤香炉，象牙，白抹绢万疋，贺干明节，赐其使衣各一袭，银帯鞍勒马五匹，桓贡金银方物，十月庚申，制授桓金紫光禄大夫，检校太保，使持节，都督诸军事，安南都防，充静海军节度，交州管内观察处置等使，上柱国，京兆郡国侯，食邑三千户，仍赐号推诚功臣，命李若拙等充官告使，端拱元年四月，制桓进封开国公，加食邑一千户，命魏庠等充官告使，闰五月，桓遣贡，淳化元年，制加桓进封，命宋镐等充官告使，十月，桓贡七寳装椅子犀象等物，四年三月，制封桓交阯郡王，命王世则等为官告使，五年三月，桓遣使贡后恃险阻，屡为冦害，失藩臣礼，至道元年春，广西转运使张观奏，钦州如洪镇掠居民，刼廪食而去，其夏，桓所管蘓，茂州兵五千，冦邕州所管禄州，廵检杨文杰击走之，太宗志在抚宁荒服，不欲问罪，观又言：风闻桓为丁氏斥逐，拥余众海岛间，未知所据，故以冦钞自给，今桓已死，观仍上表称贺，诏太常丞陈士隆为采访使，按其实，始知尚存，而传闻之误，二年，诏劾观，观寻病卒，论斩，卫昭美等于如洪镇，是夏，命陈尧叟充广西转运使，因赐诏书，仍遣李建中赍徃，先是，钦州如洪咄，如昔三镇皆濵海，交州潮阳民卜文勇等杀人，合家亡命，如昔镇将黄令徳等匿之桓，令潮阳镇，黄成雅进，捕之令徳不遣，于是摽掠而去，尧叟至如昔，镇得藏匿之由，乃尽擒获，凡男女老小百三十户口潮阳吏黄成雅得其人，以状谕尧叟，桓遂上章感恩，且言已约勒溪洞，不复搔动矣，七月，太宗复遣李若拙赍诏以玉帯赐桓，初，建中至交州，桓礼甚薄，因附表起居，且言刼如洪乃外境，海贼尔即执，蛮人不晓，华言者二十七人，送转运使，及桓表至，故遣若拙往使始至，桓出郡迎，词气颇慢，谓若拙曰：昔刼如洪乃外境，尔皇帝知否？倘交州构叛，则当先广州及闽中诸郡，岂止如洪镇而已，若拙从容答曰：主上闻如洪被，冦未能辨其虚实，以足下拔自牙校，授之节钺，礼合尽忠，岂有他志！始执送海贼，其事甚明，然大臣同议，以为朝廷建郡，以宁海表，今海贼之乱交州，力不能独制，宜发精兵数万，防州军同击海贼俾絶后患，帝虑交州不测，朝防或致惊骇，不若専委是故不复防兵，桓愕然曰：海贼犯邉守臣之罪也，圣人寛大恩过父母，未即诛责，自今愿禀恭朝化，肃宁瘴海，因北望稽首称贺，三年四月，制加桓兼侍中，进封南平王，以真宗即位，覃恩也，九月，桓贡金银七寳椅犀角象牙细绢，诏以方物，发于万歳之殿灵坐，仍许其使人行奠之礼，是歳，占城，冦邉桓击退走，乃上表贺畧云夲道境接占城，一二年间，隣部骚动，掠近乡之税户，侵邉境之驯良，累发兵戈，御彼捍御，致稽朝贡，深负宪章，优诏答之，仍赐帯甲马，真宗咸平元年九月，桓献驯象，四年十二月，制加桓功臣，四年，贡驯象犀，七寳装金瓶谢加恩也，五年十一月，制加桓保节功臣，六年三月，钦州言交州城场民及头目八州，使黄庆集等挈其属四百五十余口入居州之勇，步江鸟土村，诏遣使尉抚之，令黄还本道，黄庆集等惧罪不还，遂居钦州，海崖景徳元年六月，桓遣其子黎明提来贡，二十七日对于崇政殿，复召于便殿劳问之，即授黎明，提金紫光禄大夫，检校太保，驩州刺史，上柱国，二年正月，诏上元节日赐明提钺，令与占城，大食，使观灯宴饮，是月，赐黎桓应大藏经，从其请也，三年三月，桓薨。
龙钺桓仲子也嗣立为弟龙廷杀之
龙廷桓防子也，杀龙钺而自立，其兄龙全忿之，刼库财而遁，防率扶兰寨兵相争，攻立未定，初，黎明提入贡，以国乱不能还，驻广州，知府髙驿罢给舘劵，真宗别赐诏钱五十万，米一百五斛，续给馆劵，六月，知广州凌防言凖，诏以交阯兵乱，令臣与沿邉安抚使，卲晔同经度使宜以闻，臣等至白州，遇广州部送州，到交阯黄庆集等百姓千余口，具言黎桓既死，诸子各集兵散，设寨官属离拆，人民忧惧，庆集等以不从驱率，戮及亲族，今奔来告，乞粮出兵平定交州，庆集等愿为先锋，刻日攻取，臣等防议，若朝廷允其所请，乞以广南诸州屯兵，益以荆劲卒五千，水陆齐进，立乞平定，真宗四年，黎桓既修贡，亦尝遣子入觐，海阳宁谧，不失忠顺，今闻桓死，未加予恤，遂伐其防，岂王者所为，乃诏防等依前诏安抚，务令谧静，其庆集等计口给廪食时服，赐令补职，冬着条例以闻，当优与恩命，乃令致书交州，谕以朝廷威徳如自相鱼肉乆无定位，偏师问罪，则黎氏无遗种矣，龙防惧，即奉龙廷主军事，七月，卲晔上言：龙廷公牒至，自称静海军节度观察处置等使，检校太尉，开明主，请以八月遣弟入贡，臣以龙廷未授真命，不敢回报，帝以穷荒异域，不识大体，卲晔谕令削去伪官，方许入贡，黎明，提尚驻广州，卲晔以其国事及龙廷奏报谕，令削去就，愿归给劵，赐钱遣之，二十三日，卲晔上邕州至交州水陆图，真宗以示近臣曰：交州瘴疠，若兴兵攻取，死伤必多，且祖宗开疆，广大若此，当慎守而已，何必劳民动众，贪无用之地，如照临之内，有叛乱者，则不得不除耳，又言：交州黄庆集等先避乱归化，种族稍多，若复遣还，恐遭屠戮，望就赐恩秩，乃授三班借职，抑州监税，四年七月，权安南静海军节度观察处置留后，黎龙廷遣弟黎明，昶与掌书记，黄成雅贡，龙廷表乞九经及佛经一藏，从之，八月十七日，制授龙廷检校太尉，静海军节度使，安南都防交州郡王，赐推诚功臣，赐名至忠，又赠故静海军节度使，南平王黎桓，中书令，追封南越王，布帛羊酒为之，赙礼制，初授交州，惟加节钺，未赐王爵，真宗以逺俗须朝廷恩命，方可镇服，特命赐之，十八日授黎明，昶为持节、州诸军事，副使黄成雅为朝散大夫，殿中丞，知安南，使明昶以兄降制命，求赴崇政殿告谢，乃召升殿，帝抚问之，九月，铸交阯郡王印，诏广南转运使就赐之，大中祥符元年正月，制加至忠翊戴功臣，九月，交州王言，真腊，商贾二人为交州所逐，遁至州境，欲配夲州，真宗曰逺方之人穷而来归，诏给时服缗钱，遣使伴送归国，十二月，制授至忠依前检校太尉，同平章事，安南都防交阯郡王，充静海军节度观察处置等使，二年十二月，至忠贡金银器，驯犀方物，真宗以犀逺至违性将还之虑，逆至忠意，令使人回，纵之海濵至忠表求甲胄，金具装，从之，又移牒转运使，求于邕州互市，真宗以濵海之民数被交阯，侵冦仍前，止许亷州及如洪互市，盖为邉隅控阨之地，今或直趋内地，事颇不便，诏夲州以制诰谕之，三年三月，至忠薨，一子方十歳，遂为李公蕴所簒，时至忠所，使犹在京师，真宗以其状谕之，如欲服亦听，使人掩之而已，【黎氏三世共三十年】。
安南志畧卷十一
钦定四库全书
安南志畧卷十二
元 黎崱 撰
李氏世家
李公蕴交州人【，或谓闽人，非也，】有韬畧黎至忠用为大将，亲信之，大中祥符三年庚戌至忠薨，子防弟明，昶争立，公蕴逐而杀之，自领交州事，称安南静海军权留后，广西转运使何亮言：公蕴移文言见率方物，贡等请降制，宋真宗曰：至忠不义而得，公蕴尤而效之，益可恶也，即诏亮安抚邉民，察军机以闻，十月，制授权静海军，留防李公蕴特进，检校太傅，安南都防节度观察处置等使，交阯郡王，食邑三千户，实封一千户，兼御史大夫，上柱国，特赐推诚顺化功臣，仍赐袭衣、金器币，十二月，公蕴遣使贺祀汾隂后土又表乞大藏经及御札八体书法，从之，仍赐大藏经，太宗御书一百轴，降诏书奨谕，四年正月，授安南进奉使梁任文等以爵，诏从汾隂成礼而还，五月，以汾隂恩制加公蕴同中书门下平章事，五年四月，公蕴遣李仁美贡金银，纱罗，犀角，象牙等物，对于崇政殿，仁美乞赴诸寺观烧香瞻礼，及观天竺国所进狮子，仍遣使臣馆伴，五月，授仁美爵，十一月，制加公蕴开府仪同三司，翊载功臣，赐器币鞍勒马，七年二月已奉祀制封，又加保节守正，臣七月十日，诏书交阯，占城，大食阁防，三佛齐等诸国遣使进奉，所在差使臣接伴越阙，邮供给，务令丰备，时交阯入贡，沿路舎供给卤莽，四年七月十日公蕴上言：鹤柘蛮三万众于夲州界至寨图夲道臣发人骑与战于茅林，贼众大败，擒其主军杨兵防及蛮獠人马，遣使诣阙，贡马六十疋，献防召见崇徳殿赐其使人冠帯器币有差。八月，公蕴贡方物，仍求赐介胄及大藏经，从之，十二月，广西转运使髙惠连上言：交州冦钦州如洪寨，钞人畜甚众，诏惠连移牒交州，遣追索之，先是，獠户张防者避罪来奔，知钦州穆重頴召之，中路复拒焉，都巡检臧嗣，遂令如洪寨，犒以牛酒，交州愤其事，因捕獠，故来冦钞，遂诏诸州自今不得诱召蛮獠，及行宴犒，以致生事，天禧元年二月以上金号毕，封公蕴为南平王，加食邑一千户，二年五月，赐公蕴道藏经，从其请也，三年，遣弟鹤来贡，十二月，加公蕴检校太尉，干兴元年，制加公蕴太师崇仁功臣，因以仁宗即位，遂及之，公蕴遣李寛泰来贺，厚赐遣还，天圣二年十二月，加公蕴食邑功臣，【阙】。
三司言作坊物料库估，交州人，使进纳香药价钱二千八百六十贯，诏回赐五千贯，示懐逺也五月广南西路转运言，公蕴擅令子弟与女壻，申承贵等领众人夲道摽掠邉民，累行根寻，并不放还，刼去人口虑乆后转为邉患，今欲量添差夲路教阅兵士，与部巡检部领防合，请溪峒，壮丁以取索刼，去人口为名，接便检去恶党，直下夲路更刼勘，防承贵等，若委实拒抗，占留刼去人口不还，即与邕州同其体量，如须合剪除取刼，去人口仰，预先宻切探候，彼不作支吾，即依所奏施行，六年三月三日，公蕴薨，子徳政遣使来告哀，自领留后事。
李徳政旧名开天，既袭父位，其时广西转运使，奏开天弟开国，潜畜兵甲，势必争立，乞于邕，钦广惠稍益兵戍以备非常，诏夲司暂勾桂，宜等州巡检张斌领所部兵士就近防之，候伊宁静，即依旧，天圣七年四月，安南静海军留后事李徳政言父既没，合管叅佐将士，耆寿诸臣权领州镇，遣使入贡，诏广西转运使章频充吊祭使，赠公蕴侍中追封南越王授徳政官如公蕴，初，景祐三年交阯，冦思陵等州，掠马牛，焚庐舎而去，诏遣问令捕首领正其罪，寳元元年冬十二月封徳政为南平王，皇祐元年秋九月，岭南蛮侬智髙冦邉交阯，请出兵取讨，初，余靖以为便，宜许，请于朝，及狄青为大将，遂奏曰：假兵于外以除内，冦非我利也，以智髙横残而力不能制，乃假外境兵，其或因而起，乱何以御之？愿罢交阯，兵五年正月，诏止交阯援兵，从狄青之请也。至和二年，徳政薨，子日尊立【徳政在位三十年薨，谥大王】。
日尊立仁宗，就降封静海军节度，交阯郡王，嘉祐三年，贡异兽，白麟，英宗即位，加同平章事，神宗进封南平郡王，加开府仪同三司，熈宁四年曰尊薨，子干徳遣使告哀。
干徳立宋加封，用为交阯郡王，熈宁八年冬十一月，交阯冦邉防钦亷等州命赵卨及内侍李宪讨之，先是，知桂州沈起刘彛相继遣官入海，峒集土兵，为里保甲，继命于海濵集舟师预教水战，禁止州县，与交人贸易，交人疑之，遂举众分道入，冦众号八万，围邕州，十月陷钦州，王自陷亷州所破城邑，必为露布，揭之，擢路言所部叛入中国者，官吏庇匿，诉于桂管，不报，故我帅兵追捕叛者，又言：桂管阅溪峒丁，言欲见代，又言中国作青苗，助役之法，穷困生民，我今出兵，欲相急救，安石怒，发赵卨为安南招讨使。
总九将进讨李宪，燕逵为副，仍自草制，谕之制词，有云天示助顺，既兆布新之祥，人知悔亡，咸怀敌忾之气，安石最不信，洪范灾异之説彗星乃推交阯云正月陷邕州，广西都监张守节率兵救邕州。
败于昆仑闗死之州被围四十日，知州苏缄日夜行劳士卒，缄以神臂弓，躬杀交人，不可胜计，交人欲引去，防有教贼囊土附城而登者，遂陷缄曰：吾
义不死贼手，乃还廨，命其家三十六人，皆先死，藏尸于坎，纵火自焚，贼至，求缄不得杀，吏卒民丁五万余人并钦亷死者十万人，并毁其城，初州受围久，储粮既竭，井泉皆涸，饥渴饮水，多病死，相枕而民无叛志，寻赠缄奉国军节度，諡忠勇，赐京城甲第一区，上田十顷，官其亲族七人，以其子元为閤门祗候，特召服募舟师副将，赐对便殿，上抚慰甚至，且言：邕州若非卿，父守御，如亷，钦二州，贼至必破，乘胜奔走，则象郡，桂林皆不得保矣，昔张巡许逺以睢阳蔽捍江淮，较之卿父，诚不逺矣初安石秉政，欲立边功，于是有献言者谓交阯已为占城所败，众不满万，亦可计日取安石，乃以沈起知桂州，起于南方，妄擅招纳，以罪罢之，安石又用刘彛代之，彛至复生事，于是交人举冦，乃窜起郢州，彛随州，九月二日，以郭逵为安南招讨使赵卨副之；冬，十一月，交阯纳欵，元丰元年秋九月，交阯入贡，哲宗即位，加平章事，元祐中，进南平王干德，在神宗朝犯边，复歴哲徽两朝，方不犯顺，徽宗宣和九年，加封司空，靖康初，干德尚无恙，高宗绍兴元年，干德薨，【居位五十九年，諡仁王】。
阳焕仁王子也立，绍兴二年春三月，封交阯郡王，七年，阳焕薨，【居位七年，諡神王】。
天祚神王子也，立绍兴八年春三月，封交阯郡王，二十五年秋七月，加封南平王，赐衣二袭六事，御化花金帯银匣，涂金银，金器二百两，衣着二百疋，鞍辔一，副马二匹，天祚遣贡，故有是命。二十六年，天祚遣子来贡，秋八月，加封检校太师，三十年冬十二月，献驯象髙宗谓大臣曰：朕不欲以异兽劳逺人可令帅臣详谕，今后不必以入贡，孝宗隆兴二年秋八月，交阯入贡，赐安南国名【自此始，】加封南平王三年是歳，天祚薨，【在位三十九年，諡英王】。
龙立【，音干，】英王子也，淳熈，六年冬十月，封安南国王，光宗绍熈，五年秋八月乙夘加封恩忠功臣，是冬十二月甲子，复加济美功臣后，李氏威声不振，冦盗蜂起，合围罗城，龙走归化，江倚何髙家外戚陈昆弟集乡兵平其乱，迎王还宫，宋宁宗嘉定五年夏五月癸酉，龙薨，宋遣使吊【，居位三十年，諡髙王子昊旵嗣立】。
昊旵【五成切】，时国威州贼，沅年号金天大王，与烘路人段摩雷叛，陈与弟建国击之，既克，乃说摩雷和亲，并力攻年，反为所败，年死，乱平，以功为子求尚其王女昭圣，从之，昊旵无后，立昭圣为嗣，退居真教，寺学佛薨。
昭圣立，一年庚寅歳，以国政授子，天陈凡李氏宗族与齐氏姓李者，令更为阮以絶民望，【李氏传至三世，宋王称作，东都事畧交阯附録云黎桓刼丁氏三世而国亡，公蕴篡黎氏，数世而未殒，岂非幸欤？今李八世共二百二十余年，无子，国归其壻，迨今祠祀不絶又其幸哉】。
安南志畧卷十二
钦定四库全书
安南志畧卷十三
元 黎崱 撰
陈氏世家
二世陈【阙】 ，交阯人李氏外戚也，李乱末，陈与弟建国击贼有功，以为太尉，建国为大将军，子尚李惠王女昭圣因有国【卒，追諡太祖，二名讳也，】。
【阙】，太祖仲子也，寛仁聪慧，文武兼备，以李壻袭国，昭圣后无子，复娶其妹，生三子，长仲季宋，绍定初，遣贡，理宗封为安南国王，加特进，检校太尉兼御史大夫，上柱国，赐效忠顺化保节守义懐徳归仁慕治奉公，正恭履信功臣，静海军节度观察处置等使，食邑一万一千户，实封四千二百户，寳祐六年上，世袭表，景定二年，又遣贡仍下诏，奨谕遣使，赐金并法锦。
大元丁巳歳，十二月，太师乌兰哈达帅师自云南经安南，邉邑国人拒之，官军击破俱降，戊午歳改名遣陪臣，上表纳欵，奉贡职，是歳逊位于子，陈道立书谕入见，明年遣陪臣入阙请罪，待终父防，而朝三十年，上命兵部尚书梁曽等谕入见，以疾辞，遣其相陶子竒来贡朝廷，留子竒于江陵立南行省，以平章刘二巴图等总兵屯静江，明年秋进讨，三十一年春正月，世祖崩，夏四月，成宗皇帝即位，诏罢兵，命礼部侍郎李衎等赍诏赦罪放，陪臣陶子竒还国，元贞二年，遣贡上表求封王爵，不允，乞大藏经，赐之大徳，五年，命尚书玛哈穆，特等引其来，使邓汝林等还国，谕安南，依前三年一贡，临期自来，朝廷不复遣使，明年春，遣黎克复来贡，至大元年，复遣贡朝廷，尚书宴【阙，】 等颁武宗皇帝即位，诏使至，李已先薨，【居位十五年，寿五十三】。
五世张道立，遣使贡贺，至大四年，又遣贡，是冬，朝廷又遣礼部尚书马【阙，】 等宣仁宗皇帝即位，诏使至，先率兵攻占城国，擒其王，皇庆壬子，六月，兵还，迎拜诏书，遣使贡贺，上表谢罪，延祐元年，朝廷回赐礼物，延祐六年薨，【谥英王】。
六世袭国，延祐七年，遣贡至治元年，英宗皇帝即位，遣使贡贺，防定元年，遣吏部尚书玛哈穆特郎中杨宗瑞赍诏徃谕遣使来贡，至顺元年，遣使贡，明年，朝廷遣吏部尚书森济，乌克等宣文宗皇帝即位，诏明年遣使贡贺，至元元年，朝廷遣吏部尚书特珠等宣，今上皇帝即位，诏时已委国于子，退而学圣朝，中统六年，制封陈为安南国王，降虎符，国印，至元八年，遣贡朝廷遣使赍诏谕安南，三歳一贡，回赐礼物并谕入觐，以疾辞，至元十四年薨，【居位，十八年寿六十，谥太王】。
三世先讳世，太王仲子也魁竒雅量戊午歳父老代立，遣贡于宋，寳祐间，理宗封为安南国王，初，父子臣附天朝，父薨，世子不请命而自立，至元十五年，帝遣礼部尚书柴椿，谕入见世子，以疾辞，委国于子，【阙】 ，十七年，命柴椿再诏世子惧，遣从叔陈遗爱代觐，帝以不庭立，遗爱为安南国王，十九年，授柴椿行安南宣慰使都元帅，以兵千人卫送，遗爱就国，下谕安南，宗国族人官吏，世子不听，废遗爱为庶人，十九年，复遣谕入见，且假道进兵，占城令，助军输粮，世子辞乆疾不能入见，国小无军，耴二十一年冬十二月，镇南王大军压境，世子举国迎敌，战败，遂弃城遁，近亲陈益稷陈键，陈秀峻陈文弄等降，明年四月，国人乘势攻复罗城，五月，镇南王以水潦班师，二十一年，上表谢罪，朝廷留其使，帝命镇南王统师再征，十二月，大兵至，世子战败，逃匿海岛，伺便掩击，明年三月，镇南王以暑湿班师，世子遣子倍代谢罪，贡方物，二十七年，遣贡，帝命提刑按察司刘廷直等赍诏谕意，明年，世子薨，【居位二十一年，寿五十一，諡圣王】。
至元十五年，以父老立后，表乞诏袭，帝不允，二十八年，遣礼部尚书追号大虗子凢表章进贡必用名，至元五年，又遣贡。
内附侯王
陈益稷太王，第五子也。聪俊好学，其国封诏国王，为大将军，掌沱江令路至元甲申冬，镇南王大兵入境，其兄世子举国拒敌，败走，明年益稷挈家内附，五月，随师归北，秋，入觐，至元丙戌春二月，帝悯其忠孝，特赐益稷为安南王，光禄大夫给符印，赐钱五万缗，长子伯懿，授嘉议大夫，遥镇沱江路安抚使，赐衣物，弓矢，鞍辔马疋丁亥歳支给月俸，冬，随师还国，明年正月，大兵破其国，都世子逺遁官军欲战不得，三月，镇南王以暑湿班师，安南国王随师还鄂，秋，入见，给衣褥，赐钱万缗，至壬辰，加授湖等处行中书省平章政事，癸巳，始遣使进表贺天寿节，甲午春帅师南讨，防寝兵还居鄂，夏，四月，成宗皇帝入见，赐五万缗，大徳，辛丑，又入见，赐钱五万缗，赐其属官五千缗，乙巳，春，正月，遣使赴都进呈，白兎，帝召其使至玉徳殿廷慰回，赐内币，大紫金段二疋，丙午歳赐田二百顷，属官安抚勅王议等田二百顷，丁未，秋遣頼益，岿黎崱进表贺，武宗皇帝即位，皇太子正位东宫，冬入见，至大戊申，加银青荣禄大夫，赐银一百五十两，辛亥春三月，仁宗皇帝即位，秋进表贺皇庆，壬子，入见，加金紫光禄大夫，赐钱五万缗，金第一，金段四延祐，戊子，入见，加仪同三司，延祐庚申春三月，英宗皇帝即位，遣使进表贺，回赐礼物天厯，戊辰，文宗皇帝即位，进表贺，锡赉有加，明年四月薨，寿七十六，葬于汉阳，贺家山湖广行省奏闻，帝悯其忠，追谥忠懿王，赐钱五千缗，赙其葬，王喜佛老，工于诗，有拱极乐，吟集行于世。元统，甲戌，子沱江宣抚使陈端午入见，今上皇帝命，袭父爵为安南王，宠袭而还，陈秀峻，安南国王侄武道侯子其国封文绍侯，更文义侯秀，而文至元甲申冬，大兵至，明年春，秀峻劝其父母卒，归顺，四月，入见于出国，道亡者八，悼章三世八防，千古痛，一身万里，百年孤，九月，至京师，帝嘉之，诏封秀峻为辅大夫，公资善大夫，给虎符，赐钱五千缗，子徳新遥授安南府路宣抚使，嘉议大夫，表弟頼益，岿遥授南栅江路安抚使，嘉议大夫，至元乙亥，各赐弓矢钱物，鞍马，随师南讨，明年，还居汉阳，镇南王初纳其妹，陈氏为次妃，生宗子二，至元乙丑，夏五月，卒于粹，山吟稿后。
陈文弄国，叔统国王太师陈度之孙，仁诚侯悦子也，夲国封彰懐上侯谦恭温粹，用为大将，守三帯，江至元甲申冬，镇南王大兵至，明年，文弄挈家内附，天朝，授嘉议大夫，遥授归化江路宣抚使，赐钱帛，弓矢，鞍马，随师征进，効力有功，至元辛丑，入觐，钦授宣命，降虎符，大徳，辛丑，再觐，钦授宣命，陞中大夫，遥授广西道宣慰使，赐钱二万五千缗，金段二大徳丙午罢支，其属月粮，赐田一百顷以自养，皇庆壬子，入见，转正奉大夫，职如故，明年二月卒，葬于汉阳，马家湖子孙，时祀不絶陈键太国王孙清国王子也，夲国封彰宪，上侯貎颀，哲读兵书，善骑射，代父领静海军节度，娶太师，昭明王女，琼徽生墨侯，至元甲申，因与世子子佐天王有隙，托荘老学隠居仁睦乡，是冬，镇南王大军入境，世子战败，右丞索多复自占城进，其后世子仓皇无防，乃起键率兵拒索，多力弱无援，时世子存亡未可知，键谓崱等曰：世子被召，不朝以致讨，危在旦夕，执迷不悟其忍，国覆家亡乎？明年正月，率崱等数万众献兵器，降镇南王嘉賔袭衣，鞍辔，夏四月，遣莾赉萨巴，伴彰宪等入见驿马，至支凌国人昼夜围攻，偕伴官彰宪等破围突出，前又为被追，撃辎重，掠尽彰宪，谦恭雅量，待下以恩，人民莫不哀慕之，不幸中道殒越，不能以其事达朝廷，生封死，赠之典，不及初出，国时尚有母国始黎氏及亲从在行间，为国人杀获，岂胜痛哉！惟其母乆以世子亲兄仅免。
安南志畧卷十三
钦定四库全书
安南志畧卷十四
元 黎崱 撰
学校
赵佗王南越，稍以诗，礼化其民，西汉末，锡光治交阯，任延治九真，建立学校，遵仁以义汉，唐时尝贡进士，明经者李琴张重姜公辅是也，至宋安南立国，李氏设科举法，三歳一选状元，榜眼，探花即为典故，给章服驺从，以荣其归。
官判
丁氏以来，始受宋封王爵，其国则窃称号名，仿赵佗故事，自封其国，有王侯设官，有正有接者，品从也。
王       嗣王
上侯      侯
按侯      内明字【近侍官加内字】
明字      接明字
内大僚班    大僚班
大僚      亲王班【国亲爵名】
内寄班     寄班
内诸卫     诸卫【以上文武相参】
文内员外郎   员外郎
武内郎将    郎将
文内令书家   令书家
武内上班    上班
武内上制    上制
武内供奉    供奉
武内侍禁    侍禁
文校书郎权冕恭侯书舎【舎一作家】
武内殿直    殿直
文恭侯舎人   书舎
文舎人     师翁
武借职     借职官
文都曹     兵曹
僣宰执
太师      太尉平章事
太傅      太保
辅国      少师
少保      少傅
左右仆     参知政事
武帅
都元帅     节度使
大将军     副元帅
副节度     副将军【以上族宗为之】
内殿前指挥校  招讨使
偏将      禆将
文职
御史台官    翰林院官
检法官     安抚使
尚书      东上阁门使
安抚副使，   ，三司院官【一，宣清二肃宪，三刑政，乃问讼所】，安抚司官人。
近侍官
入内判首侯【管近侍官】 上品侯
上品明字    上品大僚官班
上品奉御    中品奉御
下品奉御    侍卫人化头
侍卫人勇首   侍卫人
分权官     太师太尉衙都官【乃其辅也明字
为之】       王侯衙行遣【决衙内侍】
王侯衙管，甲【，行遣也，又一文一武，各有所管】。
方镇
上路寨主【侯明字为之，】 副寨主【，俗呼行遣，又呼尚书明字，大僚为之】。
知州      观察
察海      押狱官
镇遏
世袭乡邑官
管甲【上中下三等大僚诸卫郎将为之】
大撮      小撮
主都      泮官【学官用下第举子主之教养生员】
僧官
国师      僧统
僧録      僧正
大贤官
道官
道録      威仪
都官
章服【黻，黼粉米，华虫组绶，垂佩，方心曲领，冕旒稍，中州】。
国王之冠，曰平天冠，卷云冠，芙蓉冠服衮衣，全龙领挂，白罗蹙锦嵌金珠，方心曲领，手执圭凢节礼受臣拜贺，王冠三级，侯冠二级，明字冠一级，名拱宸冠，上缀金蜂蝶，大小踈宻有差，亲王着销金紫服，侯明字着，凤鱼诱服大僚班而下，衮冕，各有级等，【文班加金鱼，】员外郎，郎将戴金银问道，冕令书舎至校书郎，上制侍禁，皆戴银冕，冕大礼则用之，常礼止幞头，紫服如恭侯书，舎翁也帯或犀或金，各依品等，象牙笏，同职官，借职等幞头，紫服，角帯无笏，义手拜国主平居戴唐巾，常服贵白，国人着白者为僣制，惟妇女不禁其装饰，王侯及庶民常着团领元裳，白罗纨绔，鞋尚革王侯私谒国主，不巾示其亲贵，庶民并不得侍近内官上品，戴扬棠冠，缀金蜂蝶踈宻不同着服，中品冠服制色稍减下品素扬，棠冠紫服，皆叉手拜无笏，上品常戴之巾，以紫绒间碧，为六须缀巾，后横帯，示其贵也，中品紫须下品，皂须环以紫磨金，玳瑁为之异矣。
刑政
法谋反者戮亲族，杀人者偿命，捕奸者得自専杀，近代始令奸，夫以钱三百贯赎，死罪滛妇断归，其夫为婢，许自典卖杀，有官者騐髙卑偿钱赎罪，仍杖皆八十重者，杖六十，杀与奸同例，詈有官者，量轻重，令犯人出钱，拜牛酒为谢，杖如之，前同鬬伤，罪先殴者，伪造非法者，以罪名黥其面，杖而逺徙强盗者斩！窃盗者绞，犯皆杖八十，黥犯盗二字，元盗之物，一偿九分，不能偿者，没其妻孥，再犯者，刖其手足，三犯杀之，诬告者反罪，公田则以歳入民歳例，纳身役钱及贺正月，七月节料鱼米参用。
农商不徴税粮【地狭人众，前世建此法以寛民赋】。
官吏亷明能决讼者考功迁官
度量权衡与中国同。惟金银段疋，丝枲药物，诸货【阙，】计而已，交易用唐，宋时钱七十文为一伯七，伯文为一贯，逋负者得自禁锢，尽归夲息始释穷民，不能自给者，许典赎于人。
兵制
军无定籍，选民丁壮者为之，五人为伍，十五为都，又推健役者二，掌习武艺，调则出，暇则归农。
亲军
圣翊都     神翊都
龙翊都     虎翊都【并文其项】
奉卫官职都【职主捕録同罪以上皆有左右】
防军
铁林都     铁舰都
雄虎都     武安都
王侯家□
全侯都     跃童都
山獠都【余不载】
歴世遣使
赵氏遣使
汉髙帝时南越赵佗使其内史潘中尉髙御史平軰上书谢罪，皆不返，佗乃僣号，子孙仍之。
元鼎中，南越为内地，署官府，任歴朝弗变【，五代乱变，交阯丁部领，即据其地，】。
丁氏遣使
宋初，丁部领遣贡，太祖封部领为交阯郡王，宋开寳年丁琏袭父位，遣郑琇王绍祚江巨瑝，贡金帛，犀、象，黎氏遣使。
宋太平兴国五年，黎桓簒丁氏遣赵子爱张绍，凭贡方物，太宗封桓为交阯郡王。
宋景徳元年黎桓遣子黎明提入贡，召至便殿，劳问之，授明提爵，三年三月，桓卒，子龙庭，立遣弟黎明防与掌书记，黄成雅来贡，召升殿，抚问乆之封龙庭以王爵，赐名至忠，授明防等职名。
李氏遣使
宋大中祥符三年，李公蕴簒黎氏，真宗封为交阯郡王，公蕴遣陪臣梁文任黎再严来贡，授任文等爵命，五年遣李仁美陶庆文陶硕呉懐嗣来贡，俱授以官，天禧三年，公蕴遣弟李鹤入贡，干兴元年，又遣李寛泰阮守强来贡，贺仁宗即位，天圣二年，优诏回赐公蕴钱物示懐逺也
陈氏遣使
大元丁巳冬大师，乌兰哈达兵至南安，陈太王遣使陪臣院李士表贡方物，中统二年，己酉，陈太王遣大夫阮深，阮演来贡，四年癸亥，遣殿前范巨地，陈乔来贡象，优诏令安南三歳贡。
至元三年丙寅遣大夫杨安养武桓贡
至元戊辰歳遣大夫范崖周覧贡
至元庚午遣大夫黎佗丁拱垣贡
至元辛未遣大夫冯荘阮元贡
至元壬申遣大夫童子野杜木贡
至元乙亥，遣大夫黎克复黎文梓，贡防大兵平宋，明年，克复等由湖广还国。
至元十四年丁丑，陈太王薨，子立遣大夫周仲彦呉徳劭来贡，明年，世祖皇帝，命礼部尚书柴椿，召世子入见，以疾不行，遣其大夫郑廷，瓉杜国计入贡，留廷瓉于京师。
至元庚辰，再命柴尚书引杜国计还谕防，世子惧，遣其从叔陈遗爱代入觐，黎仲佗副之，十九年壬午，世子遣大夫黎努邓右来贡。
至元癸未遣大夫阮道学来贡
至元壬午间，右丞索多征占城，甲申，冬朝廷遣使谕世子假道进兵，俾兵输粮，世子惧，遣大夫陈谦甫陈均，赴荆湖占城行省求缓师，不允，复遣段晏，黎贵入贡，大兵既发，留晏等于京师，继遣阮文翰乞止师，是冬，镇南王大兵临境，以文翰导前，破内傍开，喜释文翰，还谕其主，早附弗听，乆乃诱宗子文义侯陈秀峻，挈家归顺，明年，朝廷授文翰中顺大夫，遥授归化江路宣抚使，至元乙酉正月，官兵下罗城，世子遣宗人忠宪侯，陈汤大夫阮鋭副之，来请和，即留军中，五月，镇南王以暑潦班师，将鋭北归，鋭逃伏草泽卒伍，获斩之。
至元丙戌，遣大夫阮义全阮徳荣贡朝廷以世子不朝，留义全于京师。
至元丁亥，遣大夫阮文彦白舎来贡防王师再举，留文彦等，数年放还国。
至元戊子春，镇南王班师，世子遣近侍官朱修改可容贡方物谢罪。
至元己丑遣大夫谭众来贡明年世子殁
至元辛夘世子遣大夫严仲维陈子长贡
至元壬辰，世子遣令公阮代之中散，何维严来贡，至元癸巳，遣其相陶子竒大夫梁文藻来贡，朝廷以被召不朝，留子竒于江陵立南行省讨之，明年，成宗皇帝即位，赦世子罪，释子竒还国。
元贞元年乙未遣大夫阮孟宪陈克用贡
大徳元年丁酉遣大夫阮文籍范葛贡
大徳戊辰遣大夫邓不文武不轨贡
大徳庚子遣大夫邓汝霖阮必来贡
大徳壬寅遣其相黎克复大夫陶永贡
大徳甲辰遣大夫阮若拙蘓欣贡
大徳丙午遣大夫费木铎黎元宗贡
至大元年，戊申，遣大夫阮克遵范，敬资贡贺，成宗即位，俊薨，子立。
至大乙酉世子遣大夫童应诏谢大董来贡
至大乙亥遣大夫黎仁杰武子班贡
皇庆二年，遣大夫阮文琰黎时髦，贡贺仁宗皇帝即位，延祐元年甲寅，遣大夫邓国用呉元老贡。
延祐丁巳遣大夫尹世村丁观贡
延祐庚申薨世子遣陪臣邓恭□杜士逊来贡
泰定二年乙酉遣大夫黎老吾阮维翰贡
至治元年辛酉陈遣大夫莫节夫頼惟旧贡
天厯元年戊辰遣大夫阮处乐谭吾少贡
至顺元年庚午遣大夫段子来黎克逊贡
至顺壬申遣大夫邓世延贡贺文宗皇帝即位
元统三年甲戌，改至元元年，遣大夫童和卿阮固夫贡贺，今上皇帝即位。
至元丁丑遣大夫潘公直阮必炤贡
至元己邜遣大夫陈国寳贡
安南志畧卷十四
<史部,载记类,安南志略>
钦定四库全书
安南志畧卷十五
元  黎崱 撰
人物
受中国爵命者
吕嘉越人也，为赵佗相辅政三世，嘉年已老，男尚王女，女嫁王子兄弟居国中甚重，越人多信之，得众心愈于。
王上书求内属，比内诸侯，三歳一朝除邉闗天子许之，赐嘉银印及内史，中尉，太傅印，余得自置除其黥，劓刑，用汉法，使者皆留镇抚之，王太后欲入朝，嘉谏止，王弗听，遂有叛心，数称疾不见汉使者，皆注意嘉，势未能诛，王太后亦恐嘉先事发，置酒介汉使者，【介因也，】权谋诛嘉，乃防宴宫中，坐间酒行，太后谓嘉曰：南越内属，是国之利而相君苦不便者，何也？以激怒使者，嘉觉而避，太后怒，欲鏦嘉以矛，王止太后，嘉遂出，介其弟兵就舎称疾隂与大臣作乱，王素无意杀嘉，以是数月不发，太后独欲诛嘉，力又不能，天子闻嘉不听王，王太后孤弱不能制，使者怯弱无决，又以王已附汉，独嘉为乱，不足以举兵，故遣终军，安国少季往谕使者，嘉遂反，下令曰：王年少，太后，中国人也，又与使乱専欲内属，尽持先王寳器入献天子以自媚取悦，一时之利，无顾赵氏社稷，乃与其弟将卒攻杀王，太后及汉使者而立越妃之子建徳是时韩千秋兵未至，番禺四十里，嘉击千秋，遂灭之，使人函封汉使节置塞上，【大度岭也，】发兵守要害处，帝闻之，命伏波将军路博徳统师进讨，攻败越人，嘉等亡入海，遣其故校尉司马，蘓追获建徳封为海常侯，越郎都稽得嘉，封为临蔡侯，【越郎南越，郎官也，都稽表曰：孙都】。
李琴，交州人，汉献帝初平中，宿卫在台，遂乡人卜龙等以夲郡所举孝亷数寡，正旦诣殿下称曰：皇恩不平，上问状，琴曰：南越偏不为皇天所覆，厚地所载，乃以茂材一人为泸江，六合令琴终司校尉。
张重，日南人举计入洛，正旦大防，晋明帝曰：日南北视日耶？重曰：今郡有云中者，不必有其实，日亦在东井耳，至于风气，暄暖日影，仰于民之上，重为金城太守。
杜文，慧度子也，宋文帝命为镇逺将军，交州刺史，以寛和得众，袭爵龙编侯，元嘉四年，以廷尉王徽代之，文有疾被徴肩舆就路，或劝待疾愈，行文曰：吾仗节三世，常欲投躯帝庭，况被徴乎行至广州，卒。
杜英防溪峒豪也唐徳宗时为安南副都防
仕中国者
杜瑗，字道言，朱鸢人【，或云夲属京兆，祖元守合浦，因居交阯，】东晋末为日南，九真太守，斩前守李逊，州境获宁，帝拜龙骧将军，交州刺史卢循据广州，遣使通好，瑗斩其使。
杜慧度，瑗第五子也。晋安帝义熈七年，除交州刺史，诏书未到，其年春，卢循破合浦，径趋龙编，慧度拒循于石碕，循众败走，时李逊子李弈等奔窜石碕，盘结俚，獠，循知弈与杜氏有隙，遣使招之，弈等受循节度，六月庚子，循晨造南津，令三军入城，慧度悉出宗族私财赏军士，自登髙舰掷雉尾，焚其舰，以步兵夹岸射之，遂溃，循赴水死，斩循父嘏，并二子首建业，封慧度龙编侯，进号辅国将军，宋武帝永初二年，拜交州刺史，慧度布衣蔬食，俭约素质，禁淫祠，修学校，歳饥，以私赈给，为政纎宻吏民畏爱之。卒，赠左将军。
杜慧期慧度弟也为交州太守
黎囬爱州人为洛阳尉
姜神翊爱州人为舒州刺史
姜公辅神翊孙挺子也，唐徳宗朝第进士，补校书郎，以制防异等，授右拾遗，翰林学士歳满当迁，以母頼禄养，求兼京兆户曹参军，公辅髙材每见敷奏，详亮徳宗器之朱泚还京师，公辅谏曰：陛下不能坦懐待之不如诛之，养虎无自遗害，帝不从，俄而泾师乱，帝自苑门出，公辅叩马谏曰：泚尝帅泾原，得士心，向以朱滔叛，夺其兵权，居尝怫欝请驰捕以从，无令羣凶得之，帝仓卒不及听，既行，欲驻凤翔倚张镒，公辅曰：镒虽信臣，然文吏也，所领皆朱泚部曲，渔阳突骑，泚若立，泾原为变，非万全防也，帝遂之奉天有言，泚变者，请为备守，卢杞曰：泚忠正笃实，奈何言其叛？伤大臣心，臣以百口保之，帝知羣臣劝泚奉迎乗舆者，乃诏诸道兵距城一舎而止，公辅曰：王者不严羽卫，无以重威灵，今禁旅单寡，而士马处外，为陛下危之，帝曰：善，悉内之，泚兵果至，如所言，乃擢公辅谏议大夫，同中书门下平章事，帝徙梁长女唐安公主道薨，上欲造塔，厚塟之，公辅表谏，以为山南非乆居之地且宜俭以济军中之急，上谓陆贽曰：公辅正欲指朕过失，自求名耳，贽曰：公辅官谏议职，宰相献替，是其夲务立辅臣，朝夕纳谏，违而弼之，乃其所也，帝曰：不然，以公辅才不足以相而自求说，朕既许之，内知且罢，故卖直售名，遂迁太子左庶子，以母防解，复为右庶子乆不迁陆贽，相公辅数求官，贽宻谓曰：丞相窦参尝为公，拟官屡矣，上不悦，公辅惧，请为道士，帝问故，公辅不敢泄贽语，以参言为对，帝怒，贬泉州别驾，遣使责参，顺宗立，拜吉州刺史，未就官卒，姜公，复公辅弟也，终比部郎中。
名人
廖有方，交州人，栁子厚送诗人廖有方，序交州多产金，银，珠玑，玳瑁象犀，其产皆竒怪至草木亦殊异，吾尝怪阳徳之炳燿独发于纷葩，瓌丽而罕，钟乎人，今廖生刚健，重厚孝悌，信让质内，而文乎外，其余诗有大雅之道，夫固钟于阳徳者耶？是世之所罕也，今之世多恒人，其余纷葩，瓌丽则已，知贵之矣，其亦有贵生者耶？果能如是，则吾不谓之恒人，实亦世之所罕也。
安忠王李氏宗室也，好学，寛仁着闻士名末，下诙谐滑稽，每抵牾之不以为介，安忠舟行，夜泊桥下，闻歌者曰：西风冷冷，【阙】衣着无常，耿耿，时光迅速老催人，百事无成，谁复省，乃豁然顿悟，弃家修学成道。
威明王李宗子也，随李圣王攻占城，道过布政，威明以楯鼻戏扬沙碛，倐尔成山，又以剑截瓮之中，断而水不泄，观者惊异，兵还，卒于布政，郡人哀之，立祠祭祷，輙应郡有攘窃者，即立死，民谓威明殛之，其俗至今，道不拾遗。
黎晓爱州水，山乡人，少雄勇，昔古碑谭舎二鄙争地界，以兵相尚，晓谓古碑人曰：我独能击众，父老惊讶，具酒馔食之，晓一饭数斗，饮且过量，既而挑谭舎战晓耸身，拔树横击，损伤者众，谭舎大惧，还古碑田李，王闻，召用为将，有外敌，巨舶至海口，将图其国，晓治舟百艘，载铦首巨木贼进晓驾，木撞破贼舟，敌人溺死，王嘉赏之，晓曰：爵不欲，愿得立水山，上还，掷大刀騐刀堕官地内赐以作业，王从之，晓登山顶，一掷逺数十里刀堕多糜，乡即以赐之，晓斫乆枯木二倒植为界，木生枝成大树髙约十丈轮囷皆然，夏行者，休其下百余人，木开白花，胜木绵，乡人采之以作寒服，晓没乡立祠祀之，祷輙灵国，或将难祠，中夜闻戈甲声，果应。
陈览李圣王，近侍官也，王构阁江中听草堂，国师法，览藏身筏，下窃听王觉，欲以枪捘鏦之师，止曰：彼亦有縁毋庸杀也，即授览以水法王逰海道命览掌膳，以食器投空中，凡至泊所器，即涌舟侧，取供膳王，又托令具巨木览一夕至百株，乃命匠断木流血，入水去。
陈遂陈太王，甥国封威，文王聪明好学，自号岑楼，有文集，世诗云：古来何物不成？土死后，惟诗可胜金，挽侄文宪侯云山，岂忍埋成气玉，月空自照，少年魂，遂年三十四卒，国人惜之。
陈普太王用为左藏迁翰长尝作越志
黎秦，爱州人，温恭博学，太王用为翰长，丁巳冬，随王拒乌兰，哈达兵败，与王并马驰至，获具反，树有范具，只领兵救王，官兵杀具，只太王走免，至冷美津，才登舟，骑兵追至乱射王，秦以舟板翼之，仅免，以功封秦为保，文侯入内判首。
黎休才行俱备为昭明王傅迁检法官修越志
节妇
金节妇，安南贼师陶斋亮母也，常以忠义诲斋，亮顽狠，又不受，遂絶之自田而食，绩而衣，州里为请，唐大厯初诏赐两丁侍养，令本道四时抚问。
万春妃姓名，未详父母，居万春里，因名焉。少清淑，长将嫁同里，文士萧雅，国主闻其美，纳入宫中，宠幸为次妃，十载余而万春独念萧之聘，虽居宠贵，非志愿也，尝托疾求出宫，医疗国王，许之，俾还故里，时雅已出仕，有政绩，擢清化府路安抚使任解归，偶防由是妃与雅复为夫妇，如初仅十年，雅卒，停柩于家，毎以吉葬无期，日夜抚棺号泣，三年气絶而死，国人哀之。
方外
梅圆照禅师尝作参徒显该畧云一日堂前坐次，忽有僧问佛之与圣，其义云何？曰：篱下重阳，菊枝头淑气，鸎多此。
空路觉海，二师甞入大国，化铜铸钟归，得神人拥舟，一夕抵故山，遂铸大小二钟，于普頼山寺，撞之，声闻他境，传知中国未几，其大者入排滩，汉涨雨涌水上，僧恐小者亦去，乃以铁钉之尚存，【俗传空路能腾空，觉海善屏水】。
草堂随师父客，占城，昔李圣王攻占城，获之，与僧録为奴，僧録作语録置几而出师，窃改之，僧録异其妙，闻于王，遂拜为国师。
徐道行儒生，好吹箫，日与友登临幽赏，夜读书达旦，一日入佛迹，山见石有右足迹，乃引足履其上，如一归别，其母入山中，结庵修道，李王乏嗣，命名僧祈之，有一僧者，不与有厌术，国王闻捕境内，僧师亦下狱，宗子力救师，免宗子曰：我亦无嗣，请师为我祷，乃语宗子遣夫人入浴室，师过室外，夫人感而有孕，及产宗子，召师已坐化，夫人乃生一子。
竒伟李王以为嗣师肉身今尚存
戒珠成行，精严祈雨，輙应陈太王尝置瓮庭中，师致雨盈，瓮内外无涓滴，王加礼之。
还元儒人学佛，又归俗尚国，姑瑞姿陈太王，封为列侯，常律瑞姿以正，由是反目，寻为道士，工诗赋，爱浙泉石，王命为道録【，俗呼道録侯】。
叛逆
徴侧交阯麊泠县，雒将女也，其夫诗索，朱鸢县，雒将男也，后汉太守苏定以法绳之，侧怒，与妹徴贰反攻畧六十五城，自主为王，马援斩之。
赵妪九真军宁县，女子少不嫁，乳长三尺，置于背外着金搨齿履乗象头与敌战，居山中，聚党为盗，交州刺史陆裔诛之。
李贲，交州土豪梁大同初，侯谐为刺史，严刻失和，贲反谐奔广州，贲僣号，置官，建万春台居之，武帝命刺史扬□司马陈霸先讨平之。
杨清，交州人，唐开元间，为驩州刺史，都防李象，右忌之，召为牙将，郁郁思乱，防黄家同叛象，右授清兵助讨清，与男志烈，还袭象右，寻为杜仲武斩之。
侬智髙广源州人，其先全福知傥犹州，弟全禄，知万崖州，俱服役交阯，一日，全福杀全禄而并之，李太王怒举兵，掳全福及子智聪以归，其妻阿侬嫁交阯，商人生智髙年十二杀其父曰：天下岂有二父耶？因冒侬姓乆之复与其母出，据傥犹州，建国曰：大厯交阯拔之释罪，使知广源州，居四年，内怨交阯，袭据安徳州宋仁宗皇祐元年智髙僣称南天国，改年景瑞，四年夏五月，陷邕，横等州，伪建大国南，僣号仁惠皇帝，改年启厯，赦境内，其党黄师宓称中国官名，于是进图广州，五十余日，不克，复还邕州，秋九月，命狄青讨之，五年春正月，青大军至賔州，以一昼夜絶昆仑，出贼不意，阵归仁铺智髙列阵以拒青，击破之智髙复趋邕，是夕，烧城走，入大理国，迟明，青按兵入城，枭师宓等首收金帛，牛马钜万，获其母阿侬氏，弟智光，子继宗，继封槛至京，后智髙死乃悉弃市，【初謡曰：侬家种】。
物产
田土
【任延云：田种白谷，五月，作十月登赤谷，十二月作四月，登所谓国税两熟之稻，乡贡八蚕之绵麻，粟地狭种籼，二麦无之】。
蚕桑
【刘欣期交州记一歳八蚕蚕出，日南桑则大小二种，小桑孟春培之，枝叶繁茂，自三月至八月，皆养】。
盐
【煮海取盐，其白如雪，边民服役，安南者皆盐铁利也，】。
黄白金
【富良广源等州，虽产金银，而采金户苦其役，纳不足则买诸他州输之】。
明珠
【蚌生东海，监采官祷其神，辄获大珠，海贾云中秋有月，是年，藏珠多，孟尝守合浦，先时太守多贪檅，采求无厌，珠渐徙于交阯，甞到官，易前，求民利病，去珠复还，民称为神明，陶弼还珠亭诗，合浦还珠，政有声，使君方似古人情，胎中蚌蛤珠，常满泽下，鱼龙睡不惊，唐贞观四年，林邑献火珠，有司以来表词不頥请讨之，太宗曰：好战者亡，如炀帝颉利皆所亲见，小国，胜之不武，况未可也，】。
瑚
【赤黒二种在海直而软，见日曲而坚，汉初，赵佗献赤瑚，号火树】。
丹砂
【晋葛洪欲炼丹，求为勾漏，令杜诗云：交阯丹砂重，韶州白葛轻】。
玳瑁
【状而两殻稍长其足有六后两足无爪】
香
【古载，日南有千畆林，产名香，南越志，交州有香，不欲取先斫待终年皮烂，取木心，及节坚黒沉水者为沉香浮水者为鸡骨，一名半水，粗者为毛香】。
金顔
【一名甘麻然俗烧辟邪】
排香
【以根合台佳】
香附子
【一云鸡头海岸者佳】
降真香
【乆年者胜】
安息
桂
【皮薄肉厚】
紫草
【中州载麒麟，紫草，乃蚁之所造，如蜂作蜜，紫草色赤面黄，似松枝交州志，紫草与血竭俱出于交而非一物明矣，夲草云二物，主五脏邪气，止痛破血，愈金疮】。
诃黎勒
【中州载出交爱，花白，子似栀，皮肉相着，味无毒。主治气腹胀满】。
常山
【二种俗名黄刀白刀】
蒲黄
【刀伤以末干敷即愈】
阿魏
茶
【古载出谅州古都县味苦难为饮】
薏苡
【马援征交阯载归，能化五溪，余毒坡诗云：伏波饮薏苡，御瘴传神良。能除五溪毒不救，谗言伤】。
风姜
【切片贴额左右止头痛】
火姜
【色稍紫俗独用为酒麫絶美】
髙凉姜
【夲州髙凉交州亦有之，雷州产者佳，江左曰杜若，味大温，治积冷腹痛，剉末防炒米饮调服，霍乱吐防，用五两重煨熟，击碎净洗，入酒一升，煮三、五沸，服之立效。益声气，好顔色豪家煎汤饮之】。
黄姜
【夲草海南生者，蓬术味辛，苦，大寒，无毒，主心腹结积，除风热消臃肿，生噉治气，千金方治疮癣，始生积痒，以一两重入桂，酿三两作末，醋汤调下】。
鬰金
【味辛苦寒，主血积冷，下气生肌，止血，刘禹锡云：单用治女人宿血，心气痛：冷气结聚，温醋磨服，病后为末，调粥服】。
通天犀
【刘欣期交州记，犀毛如豕，头有三角，鼻上角短额上，角长异物志，角中时有光耀，白理如线，自末达夲为通天犀】。
辟水犀
【旧传安阳王有七寸，文犀战败，投犀于海水，开王入水，免祸】。
辟寒犀
【唐开元二年冬至，交阯进犀角，一株色黄如金，使者请以金盘置殿中，暖气袭人，上问其故，使者对曰：此辟寒犀也，隋文帝时，尝进一株至今日，上悦，厚赠之】。
象
【林邑出，象其出，还于占城，俗以象驼载，今有布政郡，乃古日角象县也，土豪杀令立国，曰林邑，宋理宗时，安南贡象，公卿上表贺太学生献诗三象，都来八尺髙江潮万里，防民劳，公卿尽上升平表，惟有鲰生诵旅獒，至元丙子，朝廷平宋驿，桂始近安南，屡贡焉，雄者两牙，雌无之力，辛丁鼻，王命人物，以鬭胜负，取象者，以驱其雌，入山后以甘蔗诱其雄至，设穽以陷初甚咆哮，收教之渐解人意。过节礼仪，奴以锦覆象，背令跪拜，国主防则被锦鞍，流泪成旬，性极灵居山林，毎雄拥雌四五十以为强，好饮酒，以鼻穿山民壁，饮尽而气不损，若二者行得一物，而均分之喜，浴于江月，夜戏浮水及归林，民从后击锣鼓，喊闪惊之，羣象争走径路，狭处陷沟壑，中不能起，民刺杀之，其牙纹色，浄丽自死，及退落之牙，不以为贵，林邑人杀象，象怒，布阵以圈，人人斫树，取衣挂枝，縁他树而走，象见衣以为人，有以鼻汲水灌其枝，倒不见人，怒路碎其衣而去，象病首必向南而死，肉粗连皮煮易熟，牙笋足，掌肉稍佳】。
兕
【交州记出九徳生一角长二尺，汉灵时，九真献竒兽至元间，安南尝贡焉】。
白鹿
【，晋元康初，白鹿见交阯武宁县，宋文帝元嘉末，交阯献白鹿】。
潜水牛
【交州记，勾漏县有潜水，牛上岸则角软，入水则复坚】。
猩猩
【南中志狗形，人面在山谷中，行无常路，百辈为羣，人以酒并草屦，数十相连结，置于路间，猩猩见之，即知其人，先祖姓名，呼而骂曰：奴故张我亟舍去，已而复还相呼，尝酒着草屦，进一，二升，大醉，屦辄绊，倒即擒之，昔人饷封谿令，令问有何物猩猩？曰斗酒，并仆耳】。
狒狒
【郭璞云：出交州山中，状如人面，长背黒身有毛及踵被髪，迅走食人，见人则笑，左思云：佛佛笑而被格者也，】。
蚁子盐醢
【古载交州溪洞酋长多收蚁盐，以醤非官及亲族不得交接，郊特牲称腶脩，用蚁盐祭统云，陆产之醢，谓蚁蝝之属也，周礼，醢人馈食之豆，有蚳，蚁子也，范蔚云中国失求之四夷，非夷，诏也】。

蜡
铅
铁
锡
安南志畧卷十五
钦定四库全书
安南志畧卷十六
元 黎崱 撰
杂记
唐防昌五年举格节文安南所送进士不得过八人，明经不得过十人，按唐式，职方之掌，安南都防与峯等州捉搦陆路，勿令真腊国人来市，器仗及马入藩，岭南溪洞有生梗处，须镇压者，交；广，邕、桂，容五都督，毎三年一度领兵巡压至时，仍以状奏闻，诸邉郡须有接行，及引接诸藩，丈首领应备仪式者，蜀郡南海安南，各听三百骑以下桂广，邕容安南，黔南等都督府管内首领，有强宗部落大问，取甲兵头数及兄父具景行，干能文武才畧毎年各以名闻，应追宿卫，量事处分。
安南桂管等官身及家口赴任给传乘
一品【马十匹，驴十头】 ，  二品，【马九匹，驴九头】。
三品，【马八匹，驴八头，】   ，四品，五品【马四匹，驴四头】，六品，七品，【马二匹，驴二头】 ，八品，九品【马一匹，驴一头】。
口少者准见口给之
掖垣丛志云：四夷君长内属者，若封王爵及建节，惟夏州交阯入学士草制，余则否。
史通云：十室之邑，必有忠信，欲不朽之在人，何者？交阯逺居南裔越裳之俗也。炖煌僻处西域，昆夷之乡也，求诸人物，自古阙载，盖由地居下国，路絶上京史官注记，未能及也，既而士燮着録刘炳裁书，则磊落英才，灿然盈眸矣，向使二贤不出，两部无记，则邉郡之君子，何以闻于后世乎？是知著述之功，其力大矣，岂与夫诗赋小技，较优劣哉。
陆宣公奏议论南岭，请于安南，置市舶中使状 ，岭南节度经畧使奏：近日船头多往安南市易进奉事大，实惧阙供，臣今欲差判官就安南收市，坐定一中，使与臣使司同勾当，庶免隠欺希顔奉先圣防宣依者逺国商贩惟利是求，绥之斯来，扰之则去，广州地当要防，俗号殷繁，交易之徒，侵克过深，则必招懐失所曽，无内讼之意，更兴出位之思，玉毁椟中，是将谁咎？珠飞境外，安可复还？书曰：不寳逺物则逺人格今既欲如此，宜其殊俗不归，况又将荡士心，诵降中使，示贪于天下，延贿通于朝廷，卑汚清时，捐圣化，法宜当责事，故难依且岭南，安南莫非王土；中使外使，悉是王臣，若縁军国所须，皆有令式，慎制，人思奉赋，孰国阙供？岂必信岭南而絶安南重中使，而轻外使，殊失至诚之体，又伤贱货之风，皆押不出。
柳子厚为安南杨侍御祭张都防文 ，维年月日，故吏某职官，某敬祭，故都防御史中丞张公之灵，交州之大，南极天际，禹绩无施，秦强莫制，或宾或叛，越自汉世圣唐宣风，初鲜宁岁，稍臣卉服，渐化椎髻，卒为华人，流我恺悌，士燮之理，惟公克继，勤劳远图，敷赞嘉惠，铜柱南，表前功载修空道，北出式遏蛮陬，梯航连连旌，斾悠悠辐辏，都防皇威以流，方荷天宠，宜公宜侯声驰帝乡，魄降炎州，呜呼哀哉！公昔试吏，时推清能，公昔乗轺【音笤使车，昔公为安南经畧巡官】人，知准绳鳏寡，以安征赋，用登柱史，稍迁郎曹既升，程功佐理海裔，斯澄乃纪南方専任是凭，礼分五玊恩锡百朋，【尚书修五礼，五玉毛诗菁菁者莪，锡我百朋注，古者货贝，五贝为朋，言得禄之多】，开府辟掾，羣英攸属，顾兹防陋，敢厠甄録既受筐篚，载加命服，赐有楚冠，用慙豸角，星言赴命，注望帏幄，视险如夷，瞻望非邈，伯氏左宦，爰滞中途，流连隠忧，言念涕濡，子姓莫在使命顿殊，兢魂吊影，敢废斯须，情留江徼，梦结天隅恩切，有义乖从役，顾慕长恸，展转増惕膂力犹在中肠，屡激方俟消忧，永期投迹谦徳不福法星降灾，廷悬遽彻驿，讣爰来，抚躬益恨，循顾増哀瞻容莫及，报徳何阶輤【音，茜防车也，】车北辕，申奠克谐，望拜，徒至音容，永乖南州，斗酒，庶写幽懐。
唐郑畋，字台文，僖宗朝为相，初，交；广，邕南兵旧取岭北五道米，往饷运之，船多败没，畋请以岭南盐铁委广州节度，韦荷歳煮海取盐直四十万缗，市防吉米以赡安南，罢荆，洪等漕役，军食遂饶，后以王师甫为岭南洪军副使，师甫请兼总兵而嵗加献钱二十万緍，畋曰：荷且有功，而师甫以利啖朝廷，谋夺其兵，不可罢之。
宋许仲宣，字希粲，青州人，汉干祐中举进士，中等，解褐曹州主簿，初调引对于便殿，太祖闻其名，擢授太子中允，知北海军及征南马步军转运使，太宗兴兵讨交阯，不利，仲宣以交阯，炎热瘴疠，士卒未战死者十二三，虽得之不能守，抗疏极陈其事，又恐论奏稽缓，即以便宜从事，罢其兵屯诸郡，开府出缗钱赏给，士卒自劾矫诏之罪，太宗嘉之，降玺书褒谕，仲宣即草檄以谕交州，渠帅遂送款内附，修职贡，迁仲宣谏议大夫，领军使如故。
宋杨交绍兴初，为钦州太守，以交阯遣使争田地界，交植铁鎗于庭曰：若必要地界，请鏖战一塲，交使惕息而退，其邦人犹志之，呼为杨铁鎗。
大元延祐七年，海南穷民掠百姓，女子入安南鬻为婢，国王闻之，遣人擒获，追其元鬻人口，遣使送还，海北海南元帅府。
歴朝名贤杂题
陆士衡赠交州刺史顾秘公直
顾侯体明徳清风肃已，迈发迹翼藩后，【藩后天王】，改授抚南裔伐鼓，五岭表扬旌，万里外逺绩不辞小立，徳不在大髙山安足凌？巨海犹萦，惆怅瞻飞鸢，引领望归斾。
沈佺期贬骧州
我来交阯郡南与贯胸，连四气分寒少，三光置日，偏尉佗曽取国，翁仲乆逰泉邑屋遗甿在鱼盐，旧产传。越人遥捧翟，汉将下看鸢，北斗崇山挂南风，涨海牵别离，频破月容鬓，骤催年昆弟，推由命妻孥割付縁梦来魂尚扰，愁委疾空，纒虚道崩城，泪明心不应天，【度安海入龙编】，自昔闻铜柱，行来向一年，不知林邑地，犹隔道明，天雨露，何时及京华，若个邉思君无限泪堪作，日南泉【达，驩州】。
权徳舆送都防裴秦
忽佩交州印，初辞列宿，文莫言，方任逺且喜主忧分，逈转朱鸢路连飞，翠羽羣戈船，航涨海旌，斾卷炎云絶徼褰帷识名香，夹毂焚懐来通北戸长养洽南，薫暂叹同心，阻行看，异绩闻归，时无所欲，薏苡或烦君。
皮日休刺都防李琢虐政民叛
南方不择使致我，交阯覆聨，绵三四年，流为中夏辱，儒者鬬即退，武者兵则黩，军庸满天下，战将多金玉，刮得齐民，癕分为猛士，禄雄健许昌，师忠武冠，其族去为万骑，风住作一川肉，时有残卒回千门万户，哭哀声动闾里，怨气成山谷，谁能听昼鼙，不忍看金镞，念此向谁羞？悠悠颍川緑。
韩愈越裳琴操
雨之施物以孳我，何意于彼？为自周之先，其艰其勤，以有疆宇，私我后人，我祖在上，四方在下，厥临孔威，敢戏以侮，孰荒于门？孰治于田，四海既均，越裳来臣。
许浑登尉佗楼
刘，项持兵鹿未穷，自乘黄屋，岛夷中南来，有国任嚣力，北向称臣，陆贾功。
李郢送友之岭南
关山迢逓，古交州歳，晏怜君走马逰谢氏海邉逢姹女，越王台上见青牛，嵩台月照啼猿曙石室，烟含古桂秋，囬首长安五千里，刺桐花下莫淹留。
张籍山中赠日南僧
独向双峯，老松门闭两涯，翻经上蕉叶，挂衲落藤花，甃石新开井，穿林自种茶时，逢海南客蛮语，问谁家。
司马【阙】题伏波庙
汉令班南海蛮兵避郁林，天涯分柱界，徼外贡输金坐失奸臣意，谁明报主恩，一棺忠勇，骨漂泊瘴烟深。
曽渊子客安南见进奉使回口占
安南莫道是天涯歳歳人从蓟北回江北，江南亲故满三年不寄一书来。
安南志畧卷十六
钦定四库全书
安南志畧卷十七
元 黎崱 撰
至元以来名贤奉使安南诗
侍郎李思衍两山世子燕席索诗
乾坤气运，防贞元皓月腾空息，瘴烟北阙，星驰新诰命，南交春转旧山川，存诚乃可以事，帝保国无如是畏天光觐紫宸归化，近山河帯，砺保千年。
世子和前韵有自顾不才，慙锡土，只缘多病，欠朝天之句，即席次韵。
雨露汪洋，普汉恩，凤衔丹诏出红云拓开地，角皆和气，浄挟天河，洗战尘，尽道玺书十行下，胜如琴殿，五薫乾坤，兼爱无南北，何患，云雷复有屯。
行赆，有礼辞之，世子举陆贾事，亹亹勉受谢，纪以诗。
丝辔南来，奉玉音，九重恻怛，为民深蜀人，爰命相如，檄越使何求？陆贾金氷雪，孤忠臣子事，乾坤生物，帝王心从，今但得天从欲，航海梯山，歳献琛。
观棊
地席跏趺，午坐凉棊邉袖手，看人忙防，榔椰叶，又春緑送到谁家，橘柚香【安南，柚花甚香，如茉莉岭北所无】。
儒学提举徐明善佐两山使交春夜观棊赠世子
緑沉庭院月娟娟，人在壶中，小有天身共一枰，红烛底心，逰万仭碧霄边，谁能唤醒迷魂者，頼有旁观，防手仙战胜，将骄兵所忌，从新局面，恐妨眠。
尚书张显卿
迢逓蛮烟，鎻暮霞，市朝人逺隔諠哗孤虚庭院，无多所盛茂，园林只一家，南注雄津，天汉水东开髙树木棉花，安南虽小，文章在，未可轻谈，井底蛙。
尚书梁贡父荔枝花
一日二日香色异千里，万里驲程，逓皇朝本为责包茅不作汉，唐无益事。
郎中陈刚中
老母越南，垂白髪病妻燕北，待黄昏蛮烟瘴雨，交州客三处相思一梦魂。
离交州与丁少保
一雨随车，瘴海烟大鹏，何止水三千，南来未了，维摩病北度，空思达磨禅，使节寻常铜柱外，天威咫尺，玉阶前临岐，握手无他，嘱留取丹心照万年。
侍郎李仲賔和洞妙自真世子韵
笋芽先自称龙种，文彩斑斑，出土新一日，朝天便成竹，此君百倍，越精神。
郎中萧方崖即席和世子韵
春风花雨落賔筵，送子归期，看着鞭从此安南，成乐土小心，长与戴尧天。
侍郎李景山
来从日下到天涯，九万扶揺快一飞，率土皇风，初，浩浩去程，春日正迟迟，人心天意，谁能问厯数讴歌自有归，明代保民如赤子，不须忧国，重颦眉。
郎中杜希望
天诏飞来，彩凤衔绣衣，持节使安南，翺翔幸得从龙便矍铄，元知上马堪异域，江山归杰句小邦，臣子听髙谈还朝不辱，君王命茅屋，青山分亦甘。
郎中文子方
至治龙形，帝泽新海邦万里，使华临中天，日月颁王正下土，风雷耸徳音敬慎不言，藩国礼，迩遐无外，圣人心犹知物物闗人意不在梯航逺贡琛。
赠世子太虚子
文章世子玉为神，冠服雍容，古佩绅仙苑，露葵初向日，海州琼树，独留春歴阶再拜，钦明诏式燕，多仪礼上賔，从此君臣保民社主恩，长畀越南人。
郎中杨廷镇答太子世子韵
奉防遄，驱海上山，朔风初作，瘴烟寒闗河动色先春意，倪旄归心尽欢，顔诗咏白狼周徳广书驰丹凤楚，天寛好乗奕世摅忠荩，独励丹忱，对两间。
郎中张子期和太子世子韵
三山瀛海雪，涛深税驾，尘寰一降，临鸣鹤在隂元有子闲云，出岫夲无心国中，调燮多余暇，笔底经纶自好，音昨日离筵，相接近情，懐恋恋酒频斟。
郎中智子元
嗣圣敷皇极，深恩惠逺臣九重颁正朔，万里听丝纶，日月中天曙风烟絶域春仁恩同一视，珍重爱斯民。
安南喜雨
丹凤衔言，下九霄遐荒，氛气已潜消乾坤，雨露通元气，海岳风云逐使轺，杨仆楼船，何用入马援铜柱，不须标欲知恩泽，涵濡逺看取村村满緑苖。
广州教授傅若金佐尚书铁柱等使安南
冬入安南国，云迎使者，轺郡闻秦日置柱念汉时标江路，篁犹箨山田，稲半苖，恩波涵逺近行役岂辞迢。
志喜
元统三年颁正朔，诏书逺到极南开，使旌逾岭，青云动仙盖，临江，白日回谕俗，岂劳司马檄朝周，终见越裳，来还家，耆旧应相问文化，如今遍九垓。
安南志畧卷十七
钦定四库全书
安南志畧卷十八
元 黎崱 撰
玉堂诸公赠送天使诗序
翰林学士李谦受益送尚书柴荘卿序
至元十五年，安南国王上表，以隣境侵虞，不克，躬觐王没，世子不请命而自立，朝廷议遣使而难其人，适金齿，安使柴公荘卿自云南至大臣荐其材，上召问其父兄皆旧臣，且辞意慷慨，熟彼风土，即日拜礼部尚书，奉使，仍赐锦衣，弓矢，鞍马，以宠其行，荘卿至安南，且宣上意，开谕再三，执迷不悟，卒无来意，荘卿归上言，不忍加兵，诏谕兾一来，三年三往返是歳，入觐者，陈遗爱国王之弟世子之叔父也，上曰：世子拒命，国人何罪焉？宜以遗爱立，以抚绥其民，乃授防命仍授荘卿宣慰使都元帅，将兵卫，遣遗爱还国，将行，翰林诸公，皆作诗送之，仆承乏翰林，凡诏书申谕表章上，来者皆与闻之，遂为之叙，其事而赠之，言曰：自古非有才之难，而择才之不易，今主上知荘，卿纯茂辩给，毅博洽，许之，以任重致逺使于四方，不辱君命，故敬寄以阃外，委之以絶域凡师旅之事，得以専制之，而又以振文李公为之贰，李君之意，其无愧诸公期望之辞，抚循招讨，实在兹行，余数日，公于都门之外，而贺曰终军，陆贾勿専美于前矣，时至元十八年十一月日。
翰林学士奉防王盘鹿庵
单车奉使柴尚书龙潭虎穴如坦途，丹青明着，使外国，不减汉朝，张与苏共山，李生有志谋乐，执鞭防同驰驱，但愿皇恩弥宇宙，不须珍异输天都。
翰林奉防髙唐阎淳子浄
柴侯身许国，志意何深，淳昆弟使絶域渥洼双玊麟谈笑万里，侯剑气青云，畏途走康，荘异俗犹四隣，至元浄遐荒，包茅贡来臣，奈尔三不朝，废置，良有因鳞介易衣裳岛夷，皆臣民威徳不胜用仰，辅吾仁君。
翰林学士王构肯堂
定逺归来拜上卿，又持符节，海南行，使星遥照苍龙野，驿骑相搀鸿鴈，程湖雾岛烟开，夙瘴狼贪，防窃避先声，马前领取，安南长未结中原，父子盟。
翰林学士胡祗遹绍闻
炎方一万里，轩盖几回来，海徼称忠节，江神识俊才竒勲能竭力大阃，欲谁开？竹帛垂名字，人生亦快哉！
集贤学士梁曽甫
铁石孤忠，付白麻，六朝人品五侯家已全苏武天边节，又得张骞海外槎诗笔，强凌铜柱，月归鞭正，及越城花安南，虽小文章在，未要轻谈，井底蛙。
国傅建安王载
金石丹，忱动藻旒，马谙旧路，壮英逰车无薏苡亷声着贽有包茅，职贡修，指按地图，朝北阙口传天，诏到南州，此行不待长缨，请好继班，生万里侯。
学士王之纲子维
三锡恩，醲沛九重，弟兄郡【阙，】姓名同一门，忠义古稀有，千载宠荣，谁比隆壮？歳已知酬素节遐方元自仰髙风里闾闻望从兹盛，更着垂名，竹帛中。
燕山庾恭
人说交州最极边，何劳定逺一挥鞭虎睛耀日，黄金劵凤，口衔香玉【阙，】宣孤剑，辟开千嶂路片，防飞过九溪烟，此行识得君王命，要补西南半壁天。
王希贤
将门贵胄，幽；并，豪，志节云，万丈髙金虎分符，重恩宠太山，一掷轻鸿毛，长缨致，越非难事，寸舌强秦，君不劳万里，乘风君好去，愧将槖笔老吾曹。
夷门李清三秋
行人捧檄过南柯，宛胜当年，马伏波服逺自应文徳在五溪何必动干戈。
殊音异服，岂无情亦解，逢人説太平我有一言，君试听古来定逺是书生。
李宏
车轨文书，海外同安南，元在版图中九天逺遣皇华使万 同朝，紫极宫博望重来，人更喜桂林初复路，还通中原，春好花如锦，不必淹留，【阙】到桐。
河南侯宗礼
跪拜天，朝列上卿，又持麟节，郁林行数行，丹诏千钧，重万斛，明珠一哂轻，正要襟期，量湖海，不须辞气吐纵横，安南世子无多虑，早早连镳，入帝京。
覃怀侯谦
驿路秋风马足，轻虎符，斜揷绣衣，荣丹心报主，惟忠义金紫盈门，显弟兄，此去暂持，苏武节归来，定有伏波名，徒劳我辈真堪笑，终世区区儿女情。
翰林奉防九门董文用送李两山【二絶】
防载鲸波战，燧红老臣一语，百蛮通如天，自是吾皇福闲在髙楼八面风。
东浙生民，望紫翁紫，翁心事，与天同好将一卷交州稿，刻在天台鴈荡中。
翰林奉防髙堂
往年御节使荒遐，凤节堂，堂众所夸，万里朱厓，鳞介北一星，银汉斗牛，槎转输已息，江南郡烽燧还清，瘴海涯垂槖，归来见天子，又携恩诏抚皇华。
翰林学士嘉兴张伯淳送李仲实萧太望序
安南古越地，虽在九州之外，或以禹旧服也，自昔置刺史，若守若牧，政化所及，故其俗知文物，当不昧于尊君亲上之义，而自入皇元抚，万民以来，其于事君，亲上之义，若未究焉者，使所以相属于道，夫以堂堂，国家于里志之地，顾有所遗哉？大抵柔逺懐德与威徳懐徳者古人所先威徳者古人所不得已，舜敷文徳于两阶，文王修教而降垒时也，天子御六龙霈，大泽不以安南逺服而外之谋，所以布宣徳音者，于是礼部侍郎李君仲实使，而以兵部郎中萧君则平为辅行，于是乎是选也，人谓此行易余独以为难，奚言其难？向者谕防，于是邦孰不晓？以君臣大义，与祸福利害之几，彼挟其惧心以听，则言易入，不然，归而报闻，吾尽吾职，国家固自有以处之，今二君跋涉数千里，播尺一书，开其自新而已，倘于于而去，于于而来，是夫人而能为安事我辈？况人情积弊之余，一旦自拔于无过，则不胜喜，然喜者玩之萌也，吾就其所喜而能使之入舎其迟回不决之旧，而新是图，斯不负皇华，礼乐之，遣仲实尝班尚书郎，则平尝为副使者平昔所乐所行何事？今行侯伯匪躬，蹇蹇之操，无入直刺，刺之态，其人能办，人之所艰，决然无疑矣。于客中不堪听阳闗不欲效儿曹作加餐，相忆语姑，叙以识别，至元三十一年七月朔日，书上都玊堂之署。
内翰杨载仲宏送李侍郎
九秋天色晚，万里送君行，马首寒，云起腰间寳剑横奉持，天子诏慰答逺人情宜度，蛮江水炎方，一日清。
翰林奉防董文用送萧郎中
乌台空发行台，封司农一载归，鼇峰十常八九不如意，人生处处欢旧，逢帝膺天命，念赤子楼船，未忍忘蛮，烽古来毎重皇华，遣萧君礼貌，先雍容文学，【阙】言，当此举宰相见之皆悦，从安南小邦等鳞介早赴绛阙，朝真龙。
翰林奉防信汝召
选材特防赴轺车，六一先生共里闾，星丽秋旻，新宠数，风清瘴海，旧名誉两阶，干；羽，修文日万里，梯航听诏书，此语端能动殊俗，涂山玊帛亦踌蹰。
集贤书士河东宋渤【二絶】
尧仁穆穆，若为昭寛，制新颁出治朝髙选俊英持节去，今知初不间荒要。
海濵诸越自浮沉，本不须频诏，使临尽报两班，征戍去太平长御汉文心。
翰林学士庐山刘岳
喜拜龙形，年第一薫，风拂拂栁，依依香含粉署，星辰，近恩重皇华，礼乐辉北阙，初颁温，诏下南荒，愧谢逺人归太平气象，弥寰宇役事言，还入紫防。
翰林直学士陈俨
都门祖道挽征骖，歌彻皇华，酒半酣玊节拜恩辞阙下，金函持诏使，安南新诗，定见鸡林重，壮志宁辞，虎穴探谕蜀，相如公事了，早回烟棹过湘潭。
翰林应滕賔送李景山词【夺锦标】
老气盘空，才名照万里，西风行色人物，朝中第一，司马题桥，班超投笔记，承流宣化，早威声，先驰殊域，【旧为乌蛮宣慰，】看吟鞭，笑指闗河歴歴当年曾识，自古人心忠义，百水朝东，众星拱极铜柱，无端隔防天南，天北念瞻丹阙，捧红云，金泥香【阙，】俟明年归对西山，细説安邉【阙】。
翰林学士欧阳送傅与砺佐使安南
省台交荐，尽名公使者，南轺载与同马自羣先定价，鹏从海运且培风，槖如陆贾，无他寳拄念文渊有旧铜此去，新诗千百首，时时北望寄征鸿。
艺文监丞揭傒斯
【阙】 ， ； ， ， ， ， ， ， ， ， ， ， ， ， ， ， 犹郡县，今逢尧舜阻羁【阙，】诗人逺佐皇华使朝士闻吟白雉诗，海不扬波，无风雨，始知文徳遍蛮夷。
博士王沂
光色动，南溟文星，逐使星鸡林秀句铜柱，勒新铭落日，鲸波白春风瘴海青，请缨应幕下，拭目待云軿。
宋沂子
皇帝三年颁正朔，使君万里向交州，瑶池天濶，龙光满铜柱，云低蜃气收，陆贾独能持节往，终军因得弃繻游幕中，为惜悬河辩，毛遂归来，坐上头。
翰林侍讲学士虞集送南宫舎人赵期熈
三年颁正朔，五月，向南交将命，方离阙，陪臣已在郊衣裳，鸿羽渐干戚，虎皮包瘴雾，冲风散泷，湍急雨消，朱鸢窥土室，白雉下橧巢，夜浦蛟停织阳闗荔拆苞【阙】。
翰林修撰苏天爵
圣徳隆千古皇威，奠九边金门，颁凤诏玊节使龙编，博雅资専对才华属，妙年郎中，初遴选省府，昔周旋文治中华盛，仁恩漠国宣，清风消瘴雨丽日，浄蛮烟跋，渉思铜柱，委蛇跨锦，韀尧天新正朔，禹贡旧山川声，语时难解，雕题倍可怜，明年春色早归，拜御阶前。
集贤大学士王约彦博
寸舌摧骄悍，忠诚信可施，勲名标柱，日慷慨请缨，时非止包茅，贡终防薏苡，私此行君有防，防见静王师。
安南志畧卷十八
钦定四库全书
安南志畧卷十九
元 黎崱 撰
安南名人诗
陈太王送天使张显卿【张两使其国】
顾无琼报，自懐慙极目江，臯意不堪马首，秋风吹剑，铁犀梁落月照书庵，幕空难住，燕归北地暖，愁闻鴈别南此去，未知倾盖日篇诗，聊赠当髙谈
内附安南国公善乐老人【五首】
山国
当年扶义出南，邦耿耿丹忠对，彼苍不是，文公逃晋难，庶防防子慨殷亡，箕裘未冺，先君烈简防应留后世芳，寰海车书，防同日故家延祀，越山长。
大明殿侍宴
班陪玉笋，侍红云日表熈熈，瑞气温万派，朝宗沧海，濶众星逺拱紫宸尊，雍容湛露，歌诗什彷佛，钧天入梦魂，孤孽秋毫，皆帝力，愿殚忠赤报深恩。
万歳山宴是日值雪
碧汉鸣鸾，不动尘玉京，缥绕防星辰舞回，鼇背三山雪，酒上龙顔，万国春物，被仁风荣御苑，水涵圣泽，溢天津，越南羁旅，陪班列咫尺，光昭日月新。
还国
防年，出国杳云，沙身寄狨鞍，暂到家，簇簇楼台空，日影盈盈，珠翠各天涯，真成东海归辽鹤，敢望南门，入郑蛇，人物凄凉，何处问江，风吹老荔枝花。
赠天使张显卿使还
西风吹梦到龙编，回首相逢，又隔年马退，轻尘还日下，鴈随痩影出云，邉四方専对诗三百，五岭归来路，八千尽道，朝廷用文士，尚书志气杳秋天。
三世陈圣王挽宋臣陈仲徽【宋亡入安南卒】
痛哭江南，老钜卿春风收泪，为伤情无端，天上编年月不管，人间有死生万叠，白云遮故国，一堆黄壤，盖香名回天力量随流水，流水滩头，共太平。
四世陈仁王竹林道士【四首】
馈天使张显卿春饼
柘枝舞罢，试春衫，况値今朝，三月，三红雪，雕盘春菜饼，从来风俗，旧安南。
送天使李仲实萧方崖
灵液吹香暖饯筵，春风无计，驻归鞭，不知两防轺星，福防夜光芒照越天。
送天使玛哈穆特乔元朗
轺星两防落，天南光引台夜绕三上国，恩深情易感，小邦俗薄，礼多慙节，依瘴雾身无恙，鞭挂春风，马有骖鼎语，愿温中统，诏免教忧国，毎如惔。
和乔元朗韵
飘飘行李岭，云南春入梅花，只两三视一同仁，天子徳生无世，丈夫慙马头风雪，重回首眼底，江山小驻骖，明日，泸东烟水，濶蒲萄嫩，緑洗心惔。
五世陈英王送天使阿鲁威李景山
聚轺光射海涯，拂开泪眼，【光世子近没，】覩飞骑，料知炎徼，闻名逺敢恨春风照校迟，五岭山髙人未渡三湘水，濶鴈先归，太平有象，烦君语喜溢，洋洋入两眉。
六世陈太子虚【四首】
赠天使森济乌克文子房
至治改元新初，颁到海濵倾心效葵藿，扶病听丝纶，光照岚溪，夜温回草木春归，当再前席，幸不外斯民。
谢天使玛哈穆特杨庭镇
马蹄万里，渉溪山玉节揺，揺瘴雾寒，忽覩十行，开凤尾，宛如咫尺，对龙顔，汉元初纪时方泰，舜厯新颁徳又寛更得三公成一欵，却添春色，上眉间。
再用韵呈天使
九鼎，尊安若泰山，时旸时雨，瘴烟寒溥天玉帛归尧舜，比屋歌，学孔顔铜柱不烦劳，马援蒲鞭，谁复美？刘寛圣恩浩荡，慈云：濶化作甘霖满世间。
送天使森济乌克赵子期
驿骑行行瘴雾深海边，光照使星，临四方専对男儿志，一视同仁，天子心越国，山河供杰句，周家雨露，播纶音明朝，相隔云南路，今日休辞酒满斟。
老国叔昭明王乐道先生【二首】
赠天使柴荘卿李振等
一封凤诏下，天庭咫尺，皇华万里，行北阙，衣冠争祖道，南州草木尽知名，口衔威福，君褒贬身佩，安危国重轻，敢嘱四贤均，泛爱好为翼，卵越苍生。
送柴荘卿
送君归去，独徬徨马首骎骎，指帝乡南北，心旌悬返，斾主賔道，味泛离觞，一嗟谈笑，须分袂共唱，骊驹惜对牀，未审何时重覩面殷懃，握手叙凄凉。
内附封辅义公陈粹山【二首】
登岳阳楼
髙楼百尺倚云端，扶病登临，试一看，望眼忧穷，燕塞逺吟肠频贮洞庭，寛乌沉谷口千林暝，龙战波心，六月寒多少羁懐无处话平芜，漠漠水漫漫。
朝京还栾城遇雪
风霰严凝，透袖寒阶前咫尺，对龙顔一言让国，声名逺万里朝天富贵，还守土职，居南海外，传家心拱北辰间，马蹄奋迅归期，好直到，冬深望粹山。
内附安抚使頼益岿【二首】
元日朝防
圣日垂光，被越南驿亭，官栁许停骖车书，今混四方一冠佩，咸呼万歳三香，吐翠云龙阙，润酒翻金海，凤箫酣羣臣，舞蹈，天顔近眷顾恩深，雨露涵。
赓参议许公咏东山飘然楼诗
秋兴亭前，月去时满楼山色索新诗，心如栁絮沾泥早，身似莲花，出水迟经卷已输居士乐酒樽宜与可人期，倚阑看遍郎湖，景尘俗纷纷，总不知。
崱【十五首】
内附，【至元甲申，官军入境，世子遣兄子新虑侯率崱等拒之，力弱，遂降】。
十丈楼船下，粤泷将军，系组列城降，中朝一统，有今日南国，小臣如此江，自入羽毛州，赋后须忘鳞介土【阙，】当年百岁，秦佗老何事？诗书滞一邦。
朝防
万国衣冠，拥建章，黄金满袖，帯天香祥开黄道，乾坤阔瑞，拱红云日月光，圣寿松椿，元不老臣，心葵藿自难忘，只今举似封人祝歴世尧仁，宝运长。
喜诏
黄鸡催唱晓，珑尺五，飞来紫禁中，遂使尧言布天下，始知汉诏感山东金瓯，已付经纶手，玉烛均调鼎鼐，功人颂，太平无事日村，村秔稻飐香风。
侍宴【皇庆初元】
玉阶仙仗，晓班催日，上彤章宝扇开，雷动乾坤，三祝寿春生，雨露九霞杯元年新记黄龙瑞重译，今传白雉来，从此南荒，深感德不劳，铜柱立崔嵬。
都城
天象分明，散晓霞，故人骑马入京华云：开阊阖，三千丈雾暗，楼台百万家，寒尽宫花初着蕊，春深官柳已藏鸦太平气象，今如此始信皇图福未涯。
重九懐张宪侯
久废，登临不赋诗，却来重九看花枝犹思，马上西门，哭不记螯边，左手持双鬓，岂堪频换？色一樽，当及未衰时，纷纷蜂蝶，知春事，明日，秋风好付谁。
赠尚书森济乌克使安南还
安穏梅花道，尚书向此还，人烟两边树，客思万重山，陆贾通南越，张骞度玉关皇华，君善事维，喜近天颜。
送郎中赵子期
下国瞻辰极，交州有使星梅花，南北景，篁竹短长，青殊俗，诗难写荒村酒易醒，翩翩赵公子，终不愧朝廷。
送侍郎智子元使安南
桂林，南去接交州，椰叶防榔暗驿楼，使者持书行絶域侍郎鞭马照清秋元年，诏下黄龙，汉九译人归，白鲤周便化，文身作章甫，归来陆贾説前旒。
送文史傅与砺佐天使安南
尚书文史，济时才匹马，仍随使客来沧海龙飞天子，诏青溟鹤下，赵王台诸溪，篁竹参差动，五岭梅花，准拟开政，使风烟殊百粤，未应佳句，不能裁。
寿安南国王【七月三日】
明河秋露，照华篸，天雨仙花，优鉢昙恩重，鹏程转溟北，丹成，鸡犬在安南长生籍内千秋八善，乐堂中，七月三白发，门徒珍重意，流霞拍手，借春酣。
用载道韵晚游郎中湖
踈苇长堤接短篱，日来湖上欠支离，鸥边人立城隂晚柳外花明水，浄时世事纷纷惊倦，眼客怀草草説新诗荒词为喜，文翁笑好酹，南羌一片碑。
赠傅与砺使安南还
竹里莺啼岭啸猿，安南使者下龙船，诏颁鸢阯倾心拜诗，致鸡林好事，传绛节，司存新雨露，青春来往倦风烟，江头客髪垂，垂白犹见南来，陆贾年。
大别山咏禹柏
今古朝昬，意自闲人传，禹柏未曾刋，神功四载，殷，周，上元气一枝江，汉间骨峻铜龙，天饮海根沈石虎雪连山摩挲，拟问胼胝，事遗庙朝，乌去不还。
挽安南国王
当时侍坐谈客，今日到门，灯照灵重，对画屏魂，或返毎看遗稿泪交零，西门旧路，花应白南国新阡草，易青无限，越吟招不得纸钱，风急树防防。
安南进奉使题桂林驿【五首】
杨柳长亭，又短亭，春风吹斾着江城，无人相识，客对客有事可知，情度情千里，乡心蝴蝶梦一船行，色鹧鸪声，不知拥节，明朝去，又是烟波几日程。
夏日江城，气蕴隆，使华期限，苦悤悤万，程去路马嘶，外一掬归心，蝶梦中在我，有懐深感慨，彼天无语，问穷通，平生不作锥囊计，惭愧寻常，五尺童。
逆旅萧萧，夜籁沈芭蕉叶上动秋心，一鞭马影随风逺故国梅花入梦，深客里月，明偏识面，天涯雁断，少知音凌云，未遂平生志，击节不胜，时朗吟。
十日蒸云，似桂林薰风，何处不披襟，树蝉争响，客懐苦庭菊未开，秋梦深醉里，乾坤新使节吟边，山水旧知音无端，夜半空阶，雨滴碎乡闗万里心。
踏尽崔嵬路几千，停车逆旅，自年年安危，非我所能及语，黙随人深可怜，浇破乡心，桑落酒吟消，客恨草堂篇，自惭补国无丝发两度，春风马一鞭。
尹恩府入贡别弟之作
一分北去，一南还，双影茫然，寄马鞍塞外，云深鸿雁断原头风急，鸰寒几声，夜雨连牀，话万斛，乡心借酒，寛我守节，旌君扇枕，从来忠孝两全难。
安南使人应潮广省命赋诗
猎猎风吹，拂面沙潭，潭官府建髙衙贪看百二闗河濶不顾八千，途路賖樽，柱盘开【阙，】  ，衣冠礼乐愧皇华人，生聚散如，南北同乐，清朝厚德嘉。
大夫阮固夫应省府命席上赋诗
远邦，慕化来旬，宣春温盎，盎董职，筵圣朝元首至明圣，股肱承弼，俱良贤寛洪博大等天地，包荒纳污，育元元防生，何幸覩盛世，诚欲述职来朝，天盈盈，金樽沐恩渥，薰陶涵泳，随恭谦台光，咫尺奉德意，满堂酬酢相周旋，洪钧一立，转天地八方四海，登陶甄，岂惟我辈受其赐，遐荒，亿兆乐业，长绵绵。
安南使别伴送官诗
欲别情怀意，黯然暮云，春树两堪怜，昔非命【阙】。
今识荆州，亦是天对酒，岂同徐孺榻论文共载，李膺船，要知别后相思近长，在光风霁月前。
安南志畧卷十九
钦定四库全书
安南志畧卷二十
元 黎崱 撰
图志歌
安南版图数千里，少是居民多山水，东邻合浦北宜邕，南抵占城西，大理古来岭南，号蛮夷肇自陶唐，有交阯，其在成周，为越裳重译，曽来贡白雉，秦名象郡，汉交州，九真，日南接其地，汉初，赵佗总雄据，乃命为王，免诛，徙继因髙后禁关市，佗复怙强，随僣伪即称帝，与中国忤戕害邉民，严武备，汉家自是起兵戈毎，战无功，罢力士，汉文修徳不事武释罪不诛，封赵氏佗因感徳称藩臣遂使婴齐来入侍，方物珍竒歳贡输袭，子孙给五世，吕嘉谋叛，暗兴兵，故杀其王，并汉使武皇一怒奋，天戈千里，精兵扫凶秽，路侯博徳勇有谋破，越如同破竹势，分为九郡，置官守南越，从兹，国乃废中华，教化遍九州，渐教逺人通礼义，光武初，除新室难未遑，选擢南方使麊泠二女，逞奸雄，姊名徴侧妹徴贰招呼要党据南交，威服百蛮，无与比侵邉，冦灭六十城，一立为王，一立帅堂堂，汉将马伏波苦战，三年常切齿，分军驱逐，到金溪贼酋授首悉平，治广开汉界，极天南铜柱髙标汉史，命官遣镇，其民徳政清新，多惠施，至于士燮，善抚绥，贵重一方，人所思国政，纷纷呉蜀，在事为壁垒，陈交界境，入汉制，守齐梁兴，诛相承如一，执悠悠阅世，迨隋，唐始号安南，今乃是张舟始作都防将修筑罗城，制军器髙骈威信行在彼北，邦人人多慢易，咸通末，歳中国乱转运，遐方肆骄恣，呉权曲颢，矫与杨簒夺相争，民力匮，宋初，丁氏始封王，下纪转封黎与李，李九世，一百年嗣，有陈王来袭，位太平日乆重儒风礼乐，衣冠畧初似皇元一统，自古无徳服万邦恩泽，被陈王纳欵三十年，后嗣不道，违上防，甲申，假道征占城，令助军器共饷馈，居然逆命，相抗衡拒捍，王师心懐异陈王子侄二三人，慕义来归，沐恩赐兴师伐罪，出有名千里，鹰扬耀旗帜，进兵数道防于交势若雷电，驰万骑，其王逃海匿山林，旁及无辜，遭罪戾，师还伏罪，进表章犀象，玺珠常踵至，圣心荡荡，念斯民罢战，休兵合天意，南陲从此悉安然亿万生灵防其庇逺人懐徳自心归天下为家，当盛际，小臣居沔拜皇恩，窃禄素餐，心自愧乗闲缀缉旧所闻写作，安南风土志。
叙事
崱安南人，东晋交州刺史阮敷后也，世居爱州，曽祖坤，李氏用为东上阁门使祖徴陈初徴为外郎父逺望科为令书舎娶诸卫许收孙女，生崱义与外祖舅诸卫黎琫为子，教习书九歳，试童科陈太王【阙，】 能记，留左右诵诗，长娶诸卫，张灿女，仕至侍郎，迁佐静海军节使，彰宪上侯幕，安南自中统前纳欵，臣附天朝贡献方物，积有年矣，至元癸未有占城之役，上遣使谕假道，给军输以助右丞，索多征役，世子不听，甲申冬，镇南王偕平章阿里哈雅奉命进兵，十二月，临境世子，拒敌大败，乙亥春正月，上复遣谕索多自占城进兵，其后世子势蹇遣兄子彰宪侯陈键，率崱等数万众拒索，多于清化，战不利，彰宪曰：小不敌大，弱不敌强，防子归周，良有以也。余乃国孙其忍，国覆身亡乎？遂与崱等率众降附，镇南王嘉赏四月，遣明望昔班师，彰宪等入见驿马，至支凌寨，彼兵攻急，官军夜战，突出伴使，遇彰宪，鏖战势逼，戕马上，崱抱尸驰数十里，出丘温瘗之，属吏被杀，防半崱随班，望阙防同馆，使引大明殿宴，总赐伍千缗，分赐伍百缗，丙戌春，上悯其忠，特封国弟陈益稷为安南国王，同降官，受符有差，崱祗受勅从侍郎遥授纸县令尹丁亥歳安南国王等属官，月奉赐弓矢，鞍辔马匹，令送还国，上命镇南王暨平章鄂，啰齐率师进讨，九月三日，自鄂起师，十一月，至安南，世子迎敌溃走，崱时以疾留，思明随后军省都事，十二月二十八日，破内牙闗进安南平江，背水阵，焚庐室，乱射药箭，五更溃，省都事侯都等数千人俱陷，独崱引还，万户名讳，未详焦千户，佥事院，领府判黎，晏马上抱安南王九歳男大叔侯，共六十余骑，杀其守闗卒而北晏马力乏，而殿防为所获，崱以自乗壮马换与晏等骑后鞭晏马，前驱逸去，前途又为被害，众夹攻间闗万死日驰数百里，夜半至，黎明诣州，诏阙拜贺，戊子，歳旦已而万户千户，具酒馔，以燕崱各执银帛谢曰：君主出闗使我軰存，是更生我也，黎晏引大叔侯执玺顶，嵌碧尼石，细藤防致谢，崱曰：吾属防死而获生，天也！皆辞而弗受，晏长崱七歳拜崱为父，以黄泥石壹颗髙丽布贰段谢，又却之。俱还思明，听候军役，宣慰赵脩作诗而称焉，毎领兵廵邉邀崱同行，宣力三月，镇南王以安南炎瘴班师，崱众还居汉阳，闽中士友朱凯，初，偕宋臣曽渊子投安南，从彰宪侯归顺，朝廷授爵秩，赐钱帛，从军出力还，与崱处数年卒，崱哀无所归，买凤栖山，地殡之时，至今矣，防安南王念崱军前，効力荐之，壬辰，歳祗受勅牒，奉事郎，遥授同知安暹州事，初夲国乱，父母家属离散，崱来中州十歳，始娶前国宗女李氏李随义父彰，懐侯陈宣慰内附，官支饮膳给时服，后罢衣粮，赐田二顷，养膳，癸巳歳，朝廷立安南行省有征，本国平章刘二巴图遣崱与省郎胡祖，广汉卿万户胡继殷驰驿江浙，计防军务，又由杭歴【阙】。
安南志畧卷二十