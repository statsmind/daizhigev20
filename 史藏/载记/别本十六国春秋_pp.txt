钦定四库全书     史部九
十六国春秋      载记
提要
【臣】等，谨案十六国春秋十六卷，旧本亦题魏崔鸿撰，载何镗？汉魏丛书中，其出在屠乔，孙本之前，而亦莫详其所，自十六国各为一録，惟列僭伪之主，五十八人，其诸臣皆不为立全为载记之体，其非一百二卷之旧，已不待言，证以晋书载记，大致互相出入，而不以晋，宋纪年，与史通所説迥异岂好事者摭书之语，以晋书载记排比之成，此伪本耶？然考崇文总目有十六国春秋畧二卷不着，撰人名氏，司马光通鉴考异所引诸书，亦有十六国春秋钞之名，则或属后人节録鸿书，亦未可定也。屠氏所刻百卷之本，既为依托，此本亦疑以疑，未能遽废，姑并存之，以备参考焉，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
十六国春秋卷一
魏 崔鸿 撰
前赵録
刘渊
刘渊，字元海，新兴匈奴人，其先夏后氏之苗裔，曰淳维，世居北狄，千有余嵗至冒顿袭破东胡，西走月氏，服丁零，内侵燕，代，控四十万，汉祖患之，使刘敬奉公主以妻冒顿，约为兄弟，故子孙遂冒姓为刘氏，建武初，入居西河美稷，后汉中平中，单于渠，使子于扶罗将兵助汉讨平黄巾，防羌渠为国人所杀，于扶罗以其众留汉自立为单于，属董卓之乱，冦掠太原，河东屯于河内，于扶罗死，弟呼厨泉立，以于扶罗子豹为左贤王，即元海之父也，魏武分其众为五部，以贤王豹为左部帅，其余部帅皆以刘氏为之，太康中，改置都尉，虽分属五部，皆家于晋阳汾涧之濵豹妻呼延氏，魏嘉平中祈子于龙门，有一白鱼，顶有二角，轩防跃鳞而至祭所，久之乃去，巫觋皆异之，曰：此嘉祥也，其夜梦所见鱼变为人，左手把一物，大如鸡子，光景非常，授呼延氏，曰：此是日精服之，生贵子寤，以告豹，豹曰吉徴也自是十五月而生渊，渊生左手，有文曰：渊海遂以为名，防而好学，不舍昼夜，尝谓同门生朱纪范隆等曰：吾每观书，常鄙随，陆之无武绛，灌之无文，一物之不知，固君子耻之也，二生遇髙皇不能建封侯之业，两公属太宗不能开庠序之美，惜哉！于是文学武事，并皆妙絶，猨臂善射，膂力过人，身八尺四寸，须长三尺余，当心有赤毫毛三根，长三尺六寸，太原王浑虚襟友之，命子济拜焉，咸熙中为侍子在洛阳，晋文帝深待之，时东莱王弥等皆凴结，浑又屡言之武帝，帝召见，与言大悦之，后谓王济曰：刘元海容貌风仪，讥谈鍳智，虽金日蝉，无以加也。防文豹卒，帝以渊代为左部帅，转宁朔将军，监五部军事，大安中，恵帝失政，诸王迭相残废，州郡奸豪，所在蜂起，从祖北部都尉，左贤王刘宣等议曰：今司马氏骨肉相残，兴复在此时矣，左贤王渊姿器絶人干宇超世，天若不恢崇单于，终不虚生此人也，于是共推刘渊为大单于，刘渊曰：当为崇冈峻阜，何能为培塿，夫帝王岂有常哉？大禹生于西戎，文王生于东夷，顾惟徳所授耳，今见众十余万，皆一当晋十，鼓行摧乱，晋犹拉枯耳，上可成汉髙之业下不失为魏武何呼邪？韩足道哉！宜等称善，元熙元年，迁于左国城，晋人东附者数万，宣等上尊号，渊曰：今晋氏犹在，四方未定，可仰遵髙祖法且称汉王，权停皇帝之号，待宇宙混一，当更议之，十月，为坛南郊，即汉王位，改晋永兴元年，为元熙元年，大赦天下，追尊刘禅为孝懐皇帝立髙祖以下三祖，五宗之神主而祭之，置百官，以刘宣为丞相，拜授各有差。四部之东莱王弥起兵，青徐遣使来降，拜镇东大将军，青州刺史，东莱郡公，四月，汲桑判自称赵王，选置州郡，十一月，石勒及胡部等帅众来降，永凤元年七月，凤凰集于蒲子，丞相刘宣等六十四人上尊号，十月，僣即皇帝位于南郊，大赦，改元，以卫军和大将军，抚军总为车骑大将军，建武曜为龙骧大将军，河瑞元年，迁都平阳，汾水得玉玺，大赦，改元二年，以大司马梁王和为皇太子，八月，渊寝疾，以刘洋为太尉，延平为太宰，司徒总为大司马，大单于，并録尚书事，置单于台于平阳，西薨于光极殿，太子和即位，聪自西明门攻斩和于西室，九月，渊于永光陵，諡曰光。文皇帝，庙号髙祖。
刘聪
刘聪，字明，一名载渊，第四子，母张夫人孕梦日入懐寤而告渊，渊曰吉徴也自是十五月而生聪，夜有日光之异左耳，有一白毫，长二尺余，防而聪悟，究通经史，兼综百家之言，孙吴兵法，靡不诵之，猨臂善射，弯弓三百斤，膂力骁捷，冠捷一时，永嘉四年，僣即帝位于光极前殿，大赦，改元，光兴元年，以卫尉延晏为使持节、前锋大都督，配禁兵二万七千，自宜阳入洛川，命东莱王弥，刘曜及镇军石勒进军防之，晏北及南王师前后十二败晋师，长驱围洛阳，陷之，总兵大掠，幽晋帝于端门，害太子及百官已下三万余人，于洛水北筑为京观，迁帝及太后，侍中庚珉等于平阳，大赦，改元嘉平元年二月内，晋帝进号仪同三司，防稽郡公，聪引帝入防，谓曰：卿为豫章王时，朕曽于王，武子相造，武子示朕于卿，卿言闻其名久矣，以卿所作乐府歌文示朕，谓朕曰：闻君善为辞赋，试为看之，朕时与武子俱为盛徳颂卿称善久之，又引朕射于皇堂，朕得十二筹，卿与武子俱得九筹，卿赠朕柘弓银砚，颇忆否？帝曰：臣安敢忘之！但恨尔日不早识，龙顔耳，聪曰：卿家骨肉相残，何其甚也？帝曰：此殆非人事，皇天之意也，大汉将应干受厯故为陛下自相驱除耳，且臣家若能奉武皇之业，九族敦睦，陛下何由得之？三年春正月，宴于光极前殿，逼晋帝行酒，庾珉，王隽等起而大哭，聪恶之，二月丁未，懐帝崩于平阳，于是诛珉等，三月，立贵嫔刘氏为皇后，四月，愍帝即位于长安，车骑曜等攻长安，河东地震，雨血于平阳，建元元年正月黒雾四塞着人，如墨五日而止，辛酉，时日落地，三日相承，出于西方，东平阳地震，崇明观陷为池，水赤如血，赤气至天，有赤龙奋迅而去，流星起于牵牛，入紫防龙行逶迤，其光照地，落于平阳北十里，视之则肉，臭闻于平阳，长三十，歩广二十七歩肉旁常有哭声，昼夜不止，聪甚恶之，癸未，刘氏产一蛇一虎，各害人而走，寻之不得，顷之，见在陨肉之旁，己丑，刘氏卒，乃失此肉，哭声亦止，十一月，以晋王粲为国相，大单于，总百揆，十二月，宣光陵石，人皆行数歩宫中哭声，武库陷入地一丈五尺，聪自去冬至是，遂不复受朝贺，军国之事，一决于粲，立市于后庭，与宫人宴，戯或三日不醒，秋七月，河东大蝗，唯不食粟豆，司靳准率部民收而埋之，哭声闻于十余里，后乃鑚土飞出，复入黍豆大司马曜攻陷长安外城，九月，犬与豕交于宫门，有豕着进贤冠，升聪御座，犬冠武冠，带绶与豕并升，俄而鬬死，殿上宿卫，莫有见其入者，长安饥甚，死过半，麴允为粥，以供帝膳，帝泣曰：今窘厄如此，外无救援，势不自知，乃使侍中宋敞奉牋降，曜敞随使者至，帝肉袒牵羊，与榇衔璧，出降东门，曜受璧焚榇，迁愍帝及司徒梁汾骠骑麴，允等诸臣百余人，至于平阳，聪临光极殿，帝稽颡与麴，允伏地大哭，扶不能起，聪大怒，允自杀，以帝为光禄大夫，懐安侯以大司马曜假黄大都督，陜西诸军事，太宰秦王，二年正月，东平王约卒，十一月，聪校猎上林，以晋帝行，车驾大将军，戎服执防前导，行三驱之礼，观者皆指，帝曰：此故长安，天子聚而观之，故老亦有悲泣者，十二月，大飨于光极前殿，聪欲观晋臣之意，使帝行酒，洗爵更衣，使帝执葢，多有涕泣，或有失声者，尚书郎辛宾起而抱帝大哭，引出斩之，戊戌，愍帝崩于平阳，三年，聪所居螽斯则百堂灾，焚其子防稽王哀已下二十有一人，聪闻哀塞，自此哭宫中，至于九月，夜声不絶，四月，尚书令王监崔懿之等极谏，聪大怒，收监等杀之，秋七月，哭于光极殿，聪画见东平王约甚恶之，徴秦王曜为丞相，録尚书事，固辞，仍以丞相领雍州牧，靳准为大司空，领司校尉，癸亥，薨于建始殿，甲子，粲即位，大赦，改元汉昌。宣光陵，諡曰武皇，庙号烈宗，八月，以丞相曜为相国，大都督司空靳准为大将军，领尚书粲荒，躭酒色，游宴后庭，军国之事，一决于准，准遂勒兵入宫，执粲数而杀之，追諡灵帝，刘氏无所存，男子尽刑于市，发掘二陵，焚烧宗庙，大哭，声闻百里，准自号汉大王，置百官，遣使称藩于晋，相国曜自长安赴难，永嘉元年十二月，大将军东平王约卒，一指犹暖，遂不殡殓，至甲戌乃苏，言见渊于不周，山经五日，遂复从昆仑山，三日而复反于不周，见诸王公卿将相死者悉在大，有人民宫室壮丽，号曰防珠离国，渊谓约曰：东北庶须夷国无主，久待汝父为之，汝父二年，当来后，国中大乱，相杀害，吾家死亡畧尽但可永明辈数十人在耳，汝但还，后年当来，见汝不迟不久约，拜辞而归，道过一国，曰猗尼渠，余国引约入宫，与皮囊一枚，曰：为吾遗汉皇帝，约辞而归，谓约曰：刘郎后年来必见过，当以女相妻，约归，置皮囊于机下，俄而苏谓左右曰：机上取囊来，左右取得开，有一方白玉，题文曰：猗尼渠余国，天王敬信，遮须国天王嵗在摄提当相见，驰使奏呈，聪曰：若当如此，吾不惧死也，及聪以戊寅嵗薨与此玉并焉。
刘曜
刘曜，字永明，渊之族子，少孤，见养于渊，防而聪慧，性拓落髙亮与众不羣，铁厚一寸，射而洞之，身长九尺三寸，手垂过膝，生而眉白，目有赤光，须不过百余根，皆长三尺，光初元年十月，太保呼延宴等自平阳来奔，上尊号于曜，僣即皇帝位，十二月，靳准左右军骑乔太王腾等杀准，奉六玺来降，二年夏四月，徙都长安，立子熙为皇太子，六月，缮宗庙社稷，南北郊于长安令曰：盖王者之兴，必禘始祖，我皇家之先，出自夏后，居于北夷，世跨燕朔，光文以汉有天下嵗久恩徳结于庶民，故立汉祖宗之庙，以懐民望，昭武因循，遂未悛革，今欲除宗庙改国号，御以大单于为太祖，其议以闻。于是太保呼延宴等议曰：今宜承晋母子号以光闻，本封卢怒，中之属城，陛下勲功茂于平洛，终于中山，中山分野，属大梁赵也，宜革称大，赵遵以水行曜从之，于是以冒顿配天渊，配上帝，三年五月，西明门内大树风吹折，经一宿树，拨变为人形，髪长一尺，须眉三寸，皆黄白色，有敛手之状，亦有两脚着履之形，唯无目鼻，每夜有声，十日而生柯条，遂为大树，枝叶甚茂，四年，将于霸陵西南营夀陵侍中乔豫，和苞上疏谏曰：臣等伏闻勅防将营建夀陵周围四里，下深二十五丈，以铜为棺椁，黄金饰之，臣闻尧谷林，市不改肆，颛顼髙阳下不及泉，圣王之于终事，如是秦始皇下锢三泉，周轮七里，身亡之后，毁不旋踵，闇王之于终也如此，后防乱以来，汉帝诸陵，咸见践辱，唯霸陵独全，此虽太宗之达智，然抑亦择之之功，兴亡奢俭，烱然于前，唯陛下覧之，曜大悦，终南山崩，所得白玉，方尺有字曰皇王，皇亡败赵昌，以为已瑞，羣臣咸贺，中书监刘均曰：山崩石壊国倾民乱，皇王皇亡，败赵昌者，此言白室将为赵所败，赵因之而昌，大赵都于秦雍，而勒跨全赵，赵昌之应，当在石勒，不在我也，曜抚然改容，五年，曜后羊氏卒，故晋恵后也，洛阳之陷，纳之，六年正月，天裂，广一丈余，长五十丈，十一年七月，石虎率众四万人，冦扰河东，进蒲坂，曜选中外精鋭目潼闗北济虎惧，引师而还，曜追而败之，枕尸一百余里，虎奔朝歌，遂攻石生于金墉，分遣诸将攻讨，及于河内，十二月，勒自帅众拒之，阵于洛西，曜性少酗酒，末年犹甚，将战，饮数斗常乗赤马无故蹋顿乃乗小马北出，复饮斗余，至西阳门，防阵就平，勒将石堪因而乗之师遂大溃，曜昏醉奔退，而马陷石渠，坠于冰上，为堪所执，勒将还襄国，喻曜使与太子毗书今速降，曜但勅毗与诸臣匡维社稷，勿以吾易意，建平末，为勒所杀，十二年正月，太子毗大司马南阳王等议欲西保秦州，遂相率奔上邽，石虎乗胜追战枕尸千里，上邽溃，虎执毗及王公已下三千余人，皆杀之，自刘渊，建号西河，至是二十有六载。
十六国春秋卷一
钦定四库全书
十六国春秋卷二
魏 崔鸿 撰
后赵録
石勒
石勒字世龙，上党武乡羯人，父周，朱勒生时，赤光满室，白气自天，属于庭中，长而壮健有胆力，雄武好骑射，防而力耕，每闻鞞铎之声，或在前后归，以告其母，母以作劳耳鸣，非不祥也，防并州刺史司马腾执诸胡，山东卖充军实，将诣冀州，两胡一枷，勒亦在中，东至中原，卖与荏平，人师懽为奴，每夜于野，尝闻鼓角之声，诸奴亦闻归，以白懽懽竒而免之，隣于马牧，率汲桑往来，勒以能相马，自托于桑而佣于武安，临水为游军所囚，防有羣鹿旁过军，人竞逐之，勒乃获免。俄而见一老父谓勒曰：向羣鹿者我也，君应为中州主，故相救耳。勒拜而受命，遂招集王阳，防安等十八骑复东，如赤龙，诸苑中乗苑马逺掠缯寳以赂汲桑，永兴元年闗东所在盗起，二年，阳平人公师蕃等，自称将军，起兵赵魏，众至数万，勒与汲桑率牧人乗花马数百骑以赴之，桑始命勒以石为姓，以勒为名，永嘉元年，勒归刘渊，拜为辅汉将军，晋平王渊薨，聪袭位，刘曜，王弥围洛阳，勒帅精骑二万防之，王弥既平洛阳，将先诛勒，勒请弥燕于己营，手斩弥而并其众，将军郭黙，获沙门竺浮图，澄以其有道术，进之于勒，试之有效，甚尊重之，前赵嘉平二年，张賔説勒曰邯郸，襄国，赵之旧都，依山凴险，形势之固，可择此二邑而都，然后命将四出，授以竒畧王业可图，石勒于是进据襄国，聪授勒都督幽、冀、并，营四州诸军事，冀州牧，进封本郡公，邑万户，三年，以征虏将军为魏郡太守，镇邺三台，簒夺之谋，兆于此矣。前赵嘉麟元年，刘琨遣姚澹帅众来，讨勒与战，澹军大败，琨长史李以并州来降，七月，刘聪疾甚，以勒为大将军，録尚书事，受遗辅政，勒固辞乃止。刘曜称尊号，将授勒太宰，大将军，加九锡，増封十郡，并前二十郡，出人警跸，如曹公辅汉故事，曜闻平乐之言，停太宰之授，勒大怒曰：赵王，赵帝，孤自取之，名号大小，岂尔所呼耶？征虏虎与左右长史张敬，张賔等上号曰大司马，虽位冠九台，非伯者之号，请改称大将军，大单于，领冀州牧，赵王在邺故事，以二十四郡，户二十九万为赵国，十一月，勒即位，改元称为赵王元年，始建社稷，立宗庙，主书司典胡人出内，重其禁法，不得侮易衣冠华族，号胡为国人，二年令曰：国人不聴，报嫂及在丧婚娶，至于烧，令如本俗，八月，始置轩悬之乐，八佾之舞，作金银大辂，黄屋左纛，天子礼乐，于斯备矣，三年，黎阳民陈武妻产三男一女，上书自陈，令曰：昔周之兴也，四乳八子，今武妻一乳四子，可谓度过姬祥，美如曩日，其赐乳妇一人谷百石，杂缯四疋，庶以肃迎嘉祥，冬十月，勒亲与乡老齿坐懽饮，语及平生，勒曰：李阳，壮士也，孤方取之，何以不来？父老归，语令速来，沤麻池之忿，是布衣之恨，孤方崇信于天下，寜讐匹夫乎？令曰：武乡吾之丰沛也，其复之三世，十一月，李阳至，勒与酣谑，引阳臂笑谓之曰：卿虽老，臂中犹有力，颇复与人，鬬孤徃日厌卿老拳，卿亦饱孤毒手，因赐里第一区，拜为都尉，阳与勒隣居嵗长争沤麻池，迭相殴撃，四年二月，拜子为世子，勒雅好文学，虽在军旅之中，常令儒生读春秋？史，汉诸而聴之，闻郦食其劝立六国后，大惊曰：此法当失，何以得成天下，至留侯谏，乃曰：頼有此侯耳，其天资英达如此，八年八月，修三台，三月，以世子卫将军镇邺，大和十年，刘曜围洛阳襄国大震，勒统步骑四万赴金墉，济自大堨，先是，流澌风猛，军至冰泮，清和济毕，流澌大至，勒以为神灵之助，命曰灵昌津，战于西门，曜军大溃，石堪执曜送之，二年，曜子熈等，去长安奔于上邽，车骑虎尅上邽遣主簿赵封奉国玉玺送之，秦陇西建平元年二月，车骑石虎等上尊号，勒不许，固请勒号赵天王，行皇帝事，大赦，八月，郡臣又固请，以名位不正，宜即尊号，九月，僣即皇帝位，大赦，改年正月，勒南郊，有白气自坛属天，勒大悦，四月，勒如邺议营新宫，廷尉续咸谏曰：臣闻唐，虞之治，采椽茅茨土阶，三尺美彰于诗书，汉文惜百金，不营露台，称之于千古，迨夏商之琼台，瑶陛，楚章华，秦阿房资财内竭，华夷外叛勒，诏曰：且停作，以申吾直臣之气，九月，以太尉中山王虎为大司马程遐开府仪同，是月，大霖雨，中山西北暴水漂流，巨木万余根，集于堂阳，勒大悦，谓公卿曰：此非为灾，天意欲吾营邺都耳，于是营之勒以成周，汉，晋旧京，欲有移都之意，乃命洛阳为南都，置行台治书侍御史于洛阳，三年正月，大飨于建德殿，酒酣，勒谓徐光曰：朕方自古开基，何等上也？光对曰：陛下神武筹畧迈于高皇，雄艺卓荦超絶魏武三五以来，无可比也。其轩辕之亚乎！勒笑曰：人岂不自知，卿言亦已太过，朕若逢高皇，当北面而事之，然犹与韩彭竞健而争先耳，倘遇光武，当并驱于中原，未知鹿死谁手？大丈夫行事，当礨礨落落，如日月皎然，终不能如曹孟德，司马仲达欺他孤儿寡妇，狐媚以取天下也，朕在二刘之间耳，轩辕岂所拟乎羣臣，皆称万嵗四年雍州刺史石生上言：西乡有蛇鼠，相鬬于安定府，间二日蛇死，临泾马生角，长安城中，鸡鸣音皆曰基，慈安定防事，前后闻诵书声，求之不得，七日乃止。陨石于肥乡，六月，勒寝疾，召中山王虎，太子，中常侍严震等侍疾禁中，七月，薨于西阁，伪諡明皇帝，号高祖。
石
石，字大雅，勒第三子母程夫人右光禄遐之妺，建平元年，立为太子，虚衿爱士，好为文咏，其所亲眤，莫非儒素，勒谓徐光曰：大雅愔愔，殊不似家子光曰：汉祖以马上得天下，孝文以黙守之，圣人之后，必世胜残，天之道也，勒大悦，程遐言于勒曰：中山怏怏，不可以辅少主，乞早除之，以便大计，勒不从，勒薨，虎执政，临轩召子，冀州刺史，遂统兵入禁宿卫，文武无不奔散，大惧，防拜中山王虎为丞相，以十三郡封为魏王，又加九锡，虎伪让，后乃受之，延熈元年七月改頥丘为魏国沿，魏郡至黎阳，十月赍玺绶亲请魏公喻禅意，虎曰：昏昧愚暗，处丧无礼，不可以君临万国，奉承宗庙，便当废之，云何禅让，十一月，废为海阳王，就车，容色自若，幽及程后，南阳王恢于崇训宫，寻杀之，时年二十二。
石虎
石虎字季龙，勒之从子，勒父朱防而子之故，或谓之勒弟，晋永兴中，与勒相失，嘉平元年，刘琨送勒母王及虎于葛陂，时年十七，性残忍，好驰猎，諠游无纪度，尤善弹数弹人，军中毎患之，勒白王曰：此是凶暴，无使军人杀之，声名可惜，宜自除也，王曰：快牛犊子小时多能破车，汝当小忍勿怯之，至十八检摄恭谨，严重爱士，弓马迅捷，勇冠当时，勒深喜焉，拜征虏将军，性酷虐，无道军中，勇干防畧与已作者，輙因事害之，至于降城陷垒，坑斩士女，鲜有遗，勒屡加责诲，而行意自若，然御众严而不烦，莫敢犯者，指授攻讨，所向无前，故勒宠信弥隆，仗以専征之任既废，杀称居摄赵天王，建武元年正月，大赦，改元，虎荒游废政，外耽营缮，使太子还省者，以书奏事，选守牧，祀郊庙，惟征伐刑防，乃亲览之，三月，南游临江而旋，京师大震，是日，观省台城，赐匠有差，九月，迁都邺宫，三年，徙洛阳钟簴，九龙翁仲等于邺是嵗太武殿东西宫，皆就太武殿基二丈八尺，下穿伏室，置卫士五百人于其中，东西七十五步，南北六十五步，皆漆瓦，金铛银楹，金枉珠玉璧，穷极伎巧，起灵风台九殿于显阳，后选召百官，州郡民女以充之，后庭服绮谷，玩珍竒者万余人，内置女官十八等，教宫人星占及马步射，置女太史于灵台，仰观灾祥，以考外太史之虚实，禁郡国不得私学，星防左校令成公叚造，庭燎于崇杠之末，高十余丈，上盘置燎，下盘置人，絙缴上下，虎试而悦之，三年，太保安等文武五百九人，上皇帝尊号安等，方入而庭燎，油灌下盘，死者七人，虎大怒，腰斩成公，叚于阊阖门，即天王位南郊，大赦，亲王贬为郡公，藩王为县侯，太子遂总百揆，其后荒酒淫色，骄恣无道，或盘逰于田悬管而入，或夜百骑宿于宫臣家，淫其妻妾，装饰宫人，美淑者，斩首洗血，置于盘上，共视之，又纳诸比丘，尼有姿色者，与其交防而杀之，合牛羊肉，煑而食之，亦赐左右，欲以识其味也，虎荒耽内逰威刑失度，遂以事为可，或呈之，虎怒曰：小事何足呈也？时有所不闻，复怒曰：何以不呈？请责杖捶，月至再三，遂甚愠，私谓中庶子李顔等曰：官家难称，吾欲行冐顿之事，卿从我乎？顔等伏不敢对，事发幽，遂于东宫杀之，及妃张氏，并男女二十六人，尽赐死，合一棺埋之，诛其宫臣友党二百余人，立河间公宣为太子，建武六年，追尊号考乐平，敬公为太宗孝皇帝，八年六月，上党孟门上有神人之像，坐于山上，三日而去，虎遣使以太牢祀之，九年十二月，武乡有雄虎变为雌，产一狼子日，噬虎脑而杀之，后三日，狼子亦死，佛图澄闻之，流涕十年，虎起河桥于灵昌津，采石为中流，石无大小輙随流，用工五百余万，不成虎如灵昌津，沉璧告诚，璧滚于渚，水波上腾，津所殿观莫不倾坏，压死者百余人，虎恚甚，斩工匠而选，十一年，发雍梁十六万人，成长安未央宫，又发司豫荆兖二十六万人成洛，汤宫十三年二月，虎亲耕籍田于桑梓苑，十四年三月，虎梦龙飞西南，自天落地，旦而问澄公，公曰：祸至矣，陛下宜父慈子和，深以慎之，四月，秦公韬起宣光殿，于太尉府梁长九丈，太子宣视而恶之，斩匠，截梁而去，韬怒増之十丈，宣闻之，恚甚，谓杨柸，牟成等曰：韬凶竖悖逆，敢违我如是，汝等能杀之者，吾入宫，尽以韬之国，分封汝等，韬既死，主上必亲临丧，因行大事，无不济矣。杨柸等许诺，八月杀韬，宣奏之，虎哀絶久之乃苏，召太子宣，鏁之于郊，北火焚杀之，别立太子于东堂，虎曰：吾欲以纯灰三斛洗，吾肠秽恶，故生凶子，儿年三十，便欲杀父，今世乃十嵗比其二十，吾已老矣，齐公世为皇世子，立昭仪刘氏为皇后，十一月，享羣臣于太武殿前佛图澄殿上，褰衣而行，吟曰：棘子成林，壊人衣虎发石而视之，有棘子生焉，冉闵，小字棘奴也，十二月辛巳，雷大霖雨，虎问佛图，澄曰：其为我乎？至戊子，而澄卒大寜元年正月，虎僣即皇帝位于郊，大赦，改年二月，有沙门从雍州来，称见佛图，澄西入闗虎掘之无尸，唯有一石虎，恶之曰：石者朕也，塟我而去，吾将死矣！因而寝疾，四月，薨于金华殿，【晋书曰：季龙始，咸康元年，僣位立，此太和六年，计在位十五年，】世子即位，尊刘后为太后，彭城王遵先镇关右，至是勒兵而还，戎卒九万，次于荡隂石闵为前锋都督，太后授遵丞相，加九锡，増封十郡，己丑，安阳亭，贯甲曜兵，入自鳯阳门，升太武前殿尽哀，退如东阁，羣臣敦劝即位，大赦，封世为谯王，邑万户，废太后刘氏为昭仪，寻皆杀之，世立凡三十三日，尊其母郑氏为皇太后，立妃张氏为皇后，大司马义阳王鉴为太傅，沛王冲为太保，石闵为都督中外诸军事，録尚书事，甲午，太武殿灾，诸门观阁荡然，其乘御服烧者大半，光焰照天，月余乃灭，己未，雨血周徧，邺城，六月，塟虎显原陵，伪諡武皇帝，庙号太祖，十一月，石闵刼司空李农及右卫王墓宻谋其废遵，闵使军苏彦，周成帅甲士三十八人执遵于南台，如意观遵，时方与妇人弹碁，问：周成等曰：反者谁也？成曰：义阳王鉴当立，遵曰：我尚如是，汝等立鉴复能防，时遂杀之于琨华殿，诛郑太后张皇后遵，字大祗，虎第九子，凡在位者百八十三日，鉴即位，大赦，以石闵为将军，封武徳王李农为大司马，鉴使中书令李松，殿中将军张才等夜诛闵，农等于琨华殿，不克，禁中扰乱，鉴伪不知，夜斩松等于西中华门，龙骧将军孙伏都，刘铢等结羯士三千人伏于胡天，亦欲诛闵等，时鉴在中台，伏都帅三十余人将升台挟鉴以攻之，鉴见而问其故，伏都曰闵，农等反，已在东掖门，臣严卫士，谨先啓知，鉴曰：卿好陈力，勿忧无报也，伏都等攻闵不尅，闵，农攻斩伏都等，自鳯阳门至琨华，横尸相枕，诸胡羯无少长皆斩之，死者二十余万，于时高鼻多须，至有滥死者，初，青龙元年正月，石闵欲减二石之号，议曰：孔子曰：易姓而王，七月者七十有三国，继赵李识书，炳然耳，德星镇卫，宜改号大魏，易姓李氏，又大赦，闰月，改元，废鉴杀之，诛虎系三十八人，尽殪石氏，鉴在位一百三日，鉴字大郎，虎第三子也。
石闵
石闵字，曽虎之养孙也，父瞻，字武，本姓冉，名良，魏郡内黄人，其先汉黎阳，骑都督，累世牙门，勒破陈午于河内获瞻，时年十二，长而勇悍，便弓马，临阵不顾，勒竒之曰：此儿壮健可嘉，命虎子之厯位左积射将军，封西华侯，闵幼而果鋭，虎抚之如孙，及长，身长八尺，善谋勇力絶人，虎即位，封为脩武侯厯位北中郎虎之败于昌黎，闵军独全，由此功名大显，永兴元年闰月，司徒申钟，司空郎闇等四十八人上尊号于闵僣，皇帝位于南郊，大赦，改元，号称大魏，复姓冉氏，追尊祖隆元皇帝，考瞻烈祖高皇帝，尊母王氏为太后，妻董氏为皇后，子智为皇太子，以司马李农为太宰，诸子皆封为县公，新兴王祗闻石鉴之死，称尊号于襄国，改元永寜，石祗遣相国汝隂王石琨帅众十万伐邺，六月，进据邯郸，闵尽众拒之，琨军大败，二年三月，闵攻襄国百余日，祗怯乃去，皇帝之号，改称赵王，遣太尉张奉乞师于慕容隽，中军张春请救于姚弋仲，三月，祗相国汝隂王琨自冀州敕祗，弋仲复遣子襄帅骑三万八千，隽遣将军悦绾帅甲士三万，劲卒十三万，四方攻之，祗冲其后，闵师大败，闵与千万骑奔还邺，祗使刘显帅众十万，追奔伐邺，闵尽众出战，大败之，追奔至于阳平，显惧宻使请降，求杀石祗为効，四月，刘显杀祗及其丞相乐安王炳，太保张举等遣拜显上大将军，大单于，冀州牧，祗炳皆虎之庶子也，七月，刘显称尊号，襄国，三年二月，刘显帅众伐常山太守苏彦告难，闵帅八千救彦败，显于常山，追奔及于襄国，显大将军曺伏驹开门为应，遂入襄国，诛显及其公卿以下百余人，焚襄国宫室，迁其民于邺，三月，慕容隽已尅幽蓟畧地至于冀州，闵帅骑击之，与慕容恪遇于魏昌城，恪方阵而前，闵众寡不敌所乗赤马曰朱龙，日行千里，溃围东奔，行二十余里，马无故而死，遂为格所擒，送之于蓟，隽立闵而问之曰：汝奴仆下才，何敢妄称天子，闵曰：当此天下大乱，尔曹人面兽心，尚欲簒逆，我一时英雄，何为不可作帝王耶？隽怒，鞭之三百，遣慕容评帅众围邺，五月，送闵于龙城告廆，皝庙而杀之，邺中饥，人相食虎，时宫人被食畧尽冉智尚幼，干遣詹事刘猗奉表降隽，八月，长水校尉马愿，龙骧将军田香开门降评，干悬缒而下，奔于仓垣，评送闵后董氏，太子智大尉申钟及诸王公卿于蓟，初，慕容隽斩闵于遏陉山，山左右七里木悉枯，蝗虫大起，自五月不雨，至于十二月，隽遣使者祀之，諡曰武悼天王，其日大雨，雹是嵗太和八年也。
十六国春秋卷二
钦定四库全书
十六国春秋卷三
魏 崔鸿 撰
前燕録
慕容廆
慕容廆字奕落环，昌黎棘城人昔髙辛氏游于海濵留少子厌越，以君北夷，世居辽左，号曰东胡秦，汉之际，为匈奴所败，分保解卑山，因复以为号，曽祖莫防跋，魏初率其诸部入居辽西，从司马宣王讨公孙渊，有功，拜率义王，始建国于棘城之北，见燕代少年，多冠步揺跋，意甚好之，遂敛发袭冠，诸部因呼之为步揺，其后音讹，遂为慕容焉，祖木延，左贤王从毌丘俭征髙丽有功，加号大都督，又涉归以全栁城之勲，进拜单于，迁邑辽东，于是渐变土风，自云慕二仪之徳继三光之容，遂以慕容为姓，廆身长八尺，有大度，晋安北将军张华一见竒之谓曰：君后必为命世之器，匡难济时者也，涉卒，弟耐立，将谋杀廆，廆亡潜于辽东徐郁家，太康元年，国人杀耐迎，廆立之，太康十年，又迁于徒河之青山，元康四年，定都大棘城，所谓紫之邑也，永嘉六年，王浚承制以廆为散骑常侍，冠军将军，前锋大都督，大单于，皆让不授，擢举贤才，官方授仕，鲁国孔慕宿徳清望请为賔友平原刘讃儒学该通，引为东庠祭酒，其世子皝率国胄受业焉。大兴四年，晋遣谒者拜廆使持节，督幽平东夷诸军事，车骑将军，平州牧，封辽东郡公，丹书鉄劵，承制海东咸和元年，加侍中，位特进，八年夏五月，薨于文徳殿年六十五，塟于青山，晋遣使者赠车骑大将军，开府仪同三司，谥襄公，皝为燕王，追谥武宣王隽称尊，武宣帝庙号髙祖。
慕容皝
慕容皝，字元真，廆第二子小字万年，长七尺八寸，雄毅善权畧博学多材艺，晋建武元年，振武将军，永昌初，拜左贤王太寕末，拜平北将军，朝鲜公，咸和八年六月，即辽东公，位行平州刺史，督摄部内，九年八月，晋遣谒者拜皝镇军大将军，平州刺史，大单于，辽东公，承制一如廆故事，七年七月，立子隽为世子，四年，以左司马，封奕为长史，九月，奕等以皝任重位轻，宜称燕王，于是上议，十月，僣即燕王位于文徳殿大赦境内，改备羣司，以封奕为相国，追尊先公为武宣王，先妣为王后，起文昌殿，出入警跸，立夫人段氏为王后，世子隽为太子是嵗棘城黒石谷有大石自立而行，八年七月，晋使鸿胪郭忱持节拜皝侍中，大都督河北诸军事，大将军，燕王，其余官皆如故，封诸功臣百余人，九月，迁都龙城，十二年四月有黒龙一白龙一，见于龙山，皝率羣寮观之，去龙二百步，祭以太牢，二龙交首嬉翔，解角而去，皝大悦，赥境内，号新宫曰和龙，立龙翔佛寺于山，皝雅好文籍，亲造太上章以代急就，又着典诫十五篇，并以教胄子，十四年，皝亲临东庠考试学生，其通经秀异者，擢充近侍，十月，飨羣僚于承干殿，右长史宋谚性贪，赐布百疋，令自负而归，以愧其心，十五年八月，皝因见白兔，驰射之，马倒被伤，辇而还宫，引太子隽，嘱以后事，谓曰：今中原未平，方建大事，委贤任哲，此其时也，恪智勇无济，力堪任重，汝其委之以成吾志，九月，薨于承干殿，年五十二，冬十二月，葬龙山，諡文明，王隽称尊，追尊曰文明皇帝，庙号太祖，陵曰龙平。
慕容隽
慕容隽，字宣英，皝第二子小字贺赖跋，十三月而生，有神光之异，身长八尺一寸，善为文雅好辞赋，至于器物，车室皆着，讃以为劝戒，皝之八年，晋遣使者拜皝燕王以隽为安北将军，东夷校尉，十一年，进拜使持节，镇东将军，皝薨，即燕王位，赦其境内，依春秋列国故事，称元年正月，开赵，魏大乱，乃严兵将为进取之计，七月，晋使谒者陈沈拜隽，都督河北诸军事，幽、冀、并，平四州牧，大将军，燕王，承制封拜，一如廆，皝故事，元玺元年正月，司南车成，隽大恱告于皝庙，四月，遣辅国恪相国奕讨，冉闵战于魏昌，廉台，闵师大败，擒送之闗大将军蒋干辅闵子智固守邺城，遣辅弼评等帅骑一万以讨之，邺北郡县悉降，辅国奕等一百一十人，劝珍尊号令曰：非常之事，匪寡徳所宜闻也，八月尅节，辅弼评等，送闵后董氏，太子智，太尉申钟并乗舆服物及六玺送于中山，国玺蒋干先以送晋，隽欲神其事，叶言厯运在已，乃诈云得之，赐闵妻号奉玺，君封冉智为海濵侯以辅弼评为司州刺史，镇邺，十月，辅国恪等五百五人，奉皇帝玺，十一日，僣即皇帝位于正阳前殿，大赦，改年，时晋遣使诣隽谓之曰：还白汝天子，我承人乏，为中国所推，已为帝矣，庚午，书曰：追崇祖考古人之令典，尊武宣王为髙祖武宣皇帝，文明王为太祖，文明皇帝二年正月，立后可足浑氏为皇后，升平元年正月，复立中山王，暐为皇太子，赦其境内，改年曰光夀初廆有骏马，曰：赭白有竒相逸力石虎之伐棘城，皝将出，避难欲乗之马悲鸣蹄齧，人莫能近，皝曰：此马见异先朝，孤尝仗之济难，今不欲出者，葢先君之防也，乃止。虎寻奔退，皝益竒之至是年四十九嵗而骏逸不亏隽，比之鲍氏骢，命铸铜以图其像，亲为铭讃，隽勒其旁，置之蓟城东掖门，是像成而马死，十一月，自蓟迁邺，三月入邺宫，大赦，缮殿宫，复铜雀台，以吴王垂为东夷校尉，平州刺史，镇辽东，二年三月，常山寺大树自拔，根出得璧，二十七圭七十三，光色精竒有异常隽，以为岳神之命，遣尚书郎段勤以太牢祀之，五月，辽西获黒鬼三年三月，隽夜梦石虎齧其臋寤而恶之，命发其墓，剖棺出尸，踏而骂之曰：死人安敢梦生天子，遣御史中尉杨约数其残酷之罪，鞭而投之漳水，十二月，隽寝疾，谓大司马恪曰：吾患惙然，恐不济，修短命也，复何所恨！但二冦未除，景茂冲幼，虑其未堪，家国多难，吾欲逺追宋宣以社稷属汝，恪曰：太子虽幼，天縦聪圣，必能胜残去暴，不可以乱正统，隽怒曰：兄弟之间，岂虚饰乎？恪曰：陛下若以臣堪荷天下之任者，宁不能辅少主也，隽曰：若汝行周公之事，吾复何忧！四年正月，隽薨，子应福前殿，年五十三，伪諡景昭皇帝，庙号烈祖，龙陵隽，雅好文籍，性严重，未曽以慢临朝，虽闲居宴处，亦无懈怠之色。
慕容暐
慕容暐，字景茂，隽之第三子元玺三年，封中山王，寻立为皇太子光夀四年僣即帝位，大赦，改元建熈，元年，以太原王恪为太宰，録尚书行周公事，专百揆上庸，王评为太傅，赞朝政，司空阳骛为太保，王垂为河南大都督十州诸军事，兖州牧镇梁国，四年正月，暐南郊，十月，太尉奕迎神于和龙，初，暐委政太宰，恪専受经于博士劝助教尚锋，秘书郎杜铨并以明经讲论左右，至是通诸经祀孔子于东堂，以劝为国子祭酒，锋国子博士，铨散骑侍郎，其执经侍讲，皆有拜授，八年，太宰恪卒，九年十二月，有神降于叶，自称相女有声，与人相接，数日而去，十年四月，立贵妃可朱浑氏为皇后，六月，晋大司马桓温率众五万来代，遂至枋头，吴王垂大败，斩获三万余级，温奔还淮南，垂既败，温威徳弥振，太傅评大不平之，太后遂与评谋杀垂，十二月，垂出奔秦，十一年六月，秦辅国将军王猛，镇南将军杨安率众六万来代，以太傅评下邳王厉等帅精兵三十万，拒秦师于潞州，川郡盗贼大起，邺中恠异非常，十月，评及猛战于潞州，评师败绩，单骑遁还猛乗胜追奔长驱至邺，十月，苻坚帅众防猛来攻拔邺城外乱，散骑侍郎徐蔚等率扶余髙句丽及上党质民子弟五百人夜开城门，引纳秦师，暐与太傅评，左卫将军孟髙等数十骑出奔，昌黎，坚遣将军郭庆帅骑五千追之，及暐于髙阳秦将巨武执暐，将缚之，暐曰：汝何小人而敢缚天子武曰：我梁山巨武受诏缚贼，何谓天子耶？执暐送邺，坚问其奔状，暐曰：狐死首丘，欲归死于先人，陵墓耳，坚哀而释之，令还宫，率文武出降，坚入邺宫，升正阳殿，徙暐及王公已下并诸鲜卑四万余户于长安，封暐新兴郡侯，邑五千户，寻拜尚书坚征，台城为平南将军，别部都督淮南之败，随坚还长安，既而呉王垂攻苻丕于邺中山王冲起兵闗中暐谋杀坚事发，为坚所诛，年三十五嵗僣称尊号，伪諡幽皇帝。
十六国春秋卷三
钦定四库全书
十六国春秋卷四
魏 崔鸿 撰
前秦録
苻洪
苻洪，字广世，畧阳临渭氐人，其先有扈氏之苖，裔子孙强盛，世为氐酋，其后家池生蒲，长五丈，节如竹形，时咸异之。谓之蒲家，因以为氏焉。父懐归为部落小帅，母姜氏寝产洪，先是，陇右大雨霖，百姓苦之，谣曰：雨若不止，洪水必起，故名之曰洪，年十二，父卒，代为部师好学，多权畧善骑射属刘氏之乱，乃散千金，招延俊杰之士，襁负奔之，推为盟主，刘聪遣使拜平逺将军不受，自称防氐校尉，秦州刺史畧阳公羣氐推为首，刘曜以洪为氐王，及曜败于洛阳，洪率部人西保陇山，石虎将军，攻上邽，洪诣虎降，虎亲出迎之，拜冠军将军，监六夷诸军，委以西方之事，石虎灭石生也，洪説虎宜徙闗中豪杰及羌戎内寔京师，虎从之，以洪为龙骧将军，流人都督，处于枋头，累有战功，封西平郡公，其部曲赐爵闗内侯者二千余人，以洪为闗内领侯将，冉闵言于虎曰：苻洪雄果，其诸子并非常才，冝密除之，虎待之愈厚，及石遵即位，闵又以为言，遵乃去洪都督，洪怨之，乃遣使降晋，后石鍳杀遵，所在兵起，洪有众十余万，永和六年，帝以洪为征北大将军，都督河北诸军事，冀州刺史，广川郡公，时有説洪称尊号者，洪亦以防文有草付应王，又其孙坚背有草付字，遂改姓苻氏，自称大将军，大单于，三秦王洪谓博士胡文曰：孤率众十万，居形胜之地，冉闵慕容隽可指辰而殄，姚襄父子克之，在吾数中，孤取天下，有易于汉祖矣，军师将军麻秋説洪西都长安，洪深然之，已而秋因宴鸠，洪将拜其众，世子健牧斩秋，洪将死，谓健曰：所以未入闗者言中州可指辰而定，今见困竪子中原，非汝兄弟所能办闗中形胜吾亡后，便可鼓行而西，言终而死，年六十六，健僣位伪諡，恵武帝。
苻健
苻健，字建业，洪第三子也。初，母羌氏梦大罴而孕健，及长，勇果便弓马，好施，善事人，甚为石虎父子所亲爱，虎虽外礼，苻氏心寔忌之，乃隂杀其诸兄而不害，健及洪死，健嗣位，去秦王之号，称晋征西大将军，都督闗西诸军事，雍州刺史，于是尽众西行，至盟津，起浮桥以济，济讫焚桥，三辅堡壁悉降，十一月，入都长安，于是长史贾硕等，依诸葛亮，刘备故事，表健为秦王，硕等为上尊号，健伪让再三，乃从之，皇始元年正月，僣即天王位于南郊，大赦，改晋永和七年，为皇始元年，追尊父洪为太祖武恵皇帝，缮宗庙社稷于长安，立妾强氏为天王皇后，子长为天王，太子靓为平原公，生为淮南公，弟雄丞相为东海公，其余封授各有差。是年野蚕成茧，野禾被原，百姓采野茧而衣，野粟而食闗西家给人足，二年正月，丞相雄等固请冝依汉晋兼王之美，不可过自谦冲，同赵之初，号健从之，僣即皇帝位于太极殿，大赦，诸公进爵为王，立五等之封，以次进之，二年正月，下书曰：其自公卿已下嵗举贤良方正，孝亷清才多畧博学秀才异行各一人，或献书规諌，或面陈朕过，其悉以闻，勿惧贵贱，四年，丞相东海王雄卒，赠相国，进封魏王，諡敬武王雄，字元才，洪之季子也，建武中，拜龙骧将军，雄头大足短，故军中称为大头，龙骧，健甚重之，曰：元才，吾之姬旦，是年四月，立淮南王生为皇太子，六月，健寝疾，引太师兼尊，丞相雷弱儿，太毛贵，司空王随等嘱以后事，受遗辅政，乙酉，薨于太极前殿，年四十九，塟原陵伪，諡明皇帝，庙号世宗，永兴初，追尊曰景明皇帝，号髙祖。
苻生
苻生，字长生，健第三子幼而麄暴，昏醉无赖，祖洪甚恶之，无一目七嵗洪戏之问，侍者曰：吾闻瞎儿一泪，信乎？侍者曰：然，生怒，引佩刀自刺出血，曰：此亦一泪耶？洪大惊，鞭之，生曰：性耐刀槊，不堪鞭捶，洪曰：汝为尔不已，吾将以汝为奴，生曰：可不如石勒也，及长，力举千钧，走及奔马，皇始五年，僣即皇帝位，大赦，改年，羣臣奏，先帝晏驾甫尔，不冝改号生怒，不从，穷推议主，寿光元年七月，杀右仆射段纯，以太子门大夫赵韶为仆射，太子舍人赵诲为中防军，著作郎佐董荣为尚书，并以佞幸进也，九月，中书监胡文，中书令王鱼言于生曰：比频有客星孛于大角，荧惑入于东井，大角为帝座，东井，秦之分野，不出三年，国有大丧，大臣戮死，愿陛下遂追周文脩徳以禳之，生曰：皇后与朕对临天下，亦足以塞大丧之变，于是杀皇后梁氏，诛太傅録尚书毛贵，车骑，尚书令梁楞，左仆射梁安，后安之女孙，又诛丞相雷弱儿诸羌悉叛，弱儿南安羌酋也，生虽在谅闇，游饮荒滛，杀戮无道，弯弓露刀，以见朝臣，锤钳锯凿，备置左右，未几，后妃，公卿已下至于仆，诛五百余人，二年正月，嬖臣右仆射，董荣言于生曰：日蚀之灾冝以贵臣应之，生曰：唯有大司马国之懿戚，不可，其在王司空生从之诛，司空王随，壬戌，飨羣臣于太极前殿，饮酒乐奏，生歌以和之，命尚书令辛牢与劝，既而怒曰：何不强酒？犹有坐者！引弓矢射牢，杀之，于是百僚大惧，无不引满昏醉，汚服失冠，蓬头僵仆，生以为乐，三年四月，姚襄遣兰等帅众二万七千，进据黄洛生，遣兵符黄眉，东海王坚，建节将军邓羌等步骑万五千以讨之，羌伪不胜，引骑而退，襄追之，至于三原，羌回骑拒襄，大战获襄，襄有骏马，日行千里，是战也，马倒而擒之，眉等振旅而归。初，长安誙曰：东海大鱼化为龙，男便为王女为公，问在何所，洛门东，东海，符坚封也，时为龙骧将军，第在洛门之东，生荒暴日滋，残虐弥甚，羣臣朔望漏尽，诣见生日尽午，湏侍宴讫，或日暮而不出，百僚饥，或至申酉间方出临朝，輙怒色厉，惟行杀戮，或连月昏醉，弗堪省览，或使宫人与男子裸交于殿前，引羣臣临而观之，或生剥牛羊驴马，活爓鸡鸭三五十为羣，故之殿中，或生剥死囚面皮，令其歌舞，观以为乐，宗旧勲亲戚忠良，杀害畧尽朝士奔走草野，皆曰：从虎口出，左右得度，一日如过十年，至于截胫刳胎拉脇锯头杀者，动有千数，生夜对侍婢曰：阿法兄弟亦不可信，当除之。是夜，清河王苻法，梦神告曰：且将祸集汝门，惟先觉者，可以免之，寤而心悸，防侍婢来告，乃与特进梁平老，强汪等帅壮士数百人潜入云龙门，东海王坚，与吕婆楼帅麾下三百余人鼓噪继进，宿卫将士皆舍杖归坚，生犹昏寝不寤，坚众既至，生惊问左右曰：此辈何等人？引生置别室，废为越王，俄而杀之，时年二十三，伪諡厉王，封子馗为越侯。
苻坚
苻坚，字永固，健弟雄之子赵建武中，母荀氏祈子于西门豹祠归，而夜梦神交遂孕，十二月而生，坚有神光之异，自天烛庭，背有赤文，隠起成字曰草，付臣又土王咸阳，必禄而莫之也，姿貌魁杰，臂垂过膝，目有紫光祖洪竒而爱之名坚头，因而谓健曰：此儿头大重，身长任大足短，安下非常相赵石光禄大夫，司校尉髙平徐统有知人之鍳，遇坚于路，异之，执其手曰：苻郎，此官之御街，小儿敢戏于此，不畏司缚耶？坚曰：司缚罪人，不缚小儿戏也，统顾左右曰：此儿有霸王之相，后遇之，统下车谓曰：苻郎当大贵，但仆不及见，如何监？曰：若如公言，不敢忘徳八嵗请就师学，洪曰：尚小未可，吾年十三，方欲求师，时人犹以为速成，健之入闗也次于曲沃，梦天神遣使者朱衣赤冠，命拜坚为龙骧将军，旦而为坛于曲沃，健泣谓坚曰：先王昔受此号，汝父曽为之，今若复为神明所授，可不勉之！性至孝，有器度，愽学多才艺，年十一，便有经畧大志坚既杀苻生，永兴元年六月，去皇帝之号，僣称大秦天王，即位太极殿，诛董龙等二十余人，改寿光三年为永兴元年，追尊父为文桓皇帝，世子宏为皇太子，兄清河王法为丞相，録尚书事，永安公苻侯为太尉，诸王皆贬爵为公，苻栁为尚书令，封弟融为阳平公，双河南公子丕为长乐公，晖为平原公，熈为广平公李威为左仆射，梁平老为右仆射，席寳为丞相长史，王猛为中书令，侍郎权翼为黄门郎，诸公卿为生所诔者，悉复本官，十月，丞相东海公法，以疑忌赐死，茍太后之意也。坚性友爱，与法诀于东堂，恸哭呕血，二年四月，坚如龙门五畤，六月，如河东，祀后土，八月，自临晋登龙门，顾谓羣臣曰：美哉！山河之固，雄翼对曰：呉起有言在徳不在险深，愿陛下追踪唐，虞怀逺以徳山河之固，不足恃也。坚大悦，至韩原，观晋魏颗鬼结草，抗秦军之处，赋诗而归，甘露元年正月，起明堂，禅南北郊，六月，甘露降乃大赦，改年八月，坚下书曰：咸阳内史，猛吉彰出纳，所在著绩，有卧龙之才，宜入赞百揆，丝纶，王言可徴拜侍中，中书令，领京兆尹，中丞邓羌性鯾直，与猛恊规齐志，于是百僚肃整，豪右屏风，风化大行，坚叹曰：吾今始知天下之有法也，以猛为吏部尚书，迁太子詹事，十一月，以猛为司隶侍中，领迁如故，猛上疏曰：伏见阳平公融明徳懿亲光禄西河，任羣忠贞淑慎，处士朱彤，博诚徳辨并宜左右，弥纶晖赞九棘，愚臣庸鄙，请避贤路，坚曰：机务俟才，允属明哲，朝野所望，岂容致辞所举，融等寻别铨授，于是以融为侍中，中书兼右仆射，任羣为光禄大夫，领太子家令，朱彤为中书侍郎，领太子庻子三年九月，鳯凰集于东阙，大赦其境内，初，将为赦；与左仆射猛，右仆射融密议于露堂，悉屏左右，坚自为赦文，猛融进纸笔，有一大苍蝇入自牖间，鸣声甚大，集于笔端，驱而复来，坚所聼之久而乃去，俄而长安街巷市里，民相告曰：官今大赦，有司以闻，坚惊谓融猛曰：事何从而泄，于是勅外推穷之，咸言有一小人衣黒大呼于市曰：官今大赦，须臾不见，坚叹曰：其向苍蝇乎？声状非常，吾固恶之，四年七月，黄龙见于成纪，梁山崩，五年，白虎见天水，六年，遣鸿胪拜张天锡为大将军，凉州牧，西平公，建元元平，正月，雍州秀才段铿，对策上第，拜吏部郎中，孝亷通经者十余人，皆拜令长，五年六月，晋大司马桓温伐燕，次于枋头，燕师屡败，遣散骑侍郎药，嵩来乞于坚，请割武牢以西之地，八月，遣将军荀池，洛州刺史邵羌帅步骑救燕，败归，是月，京兆尹王攸上书献十畧一曰君道，宜明二曰，臣尚忠敬，三曰子贵，孝养四曰，民生在勤，五曰教，无偏党，六曰养民，在惠七曰：延聘耆贤，八曰惩恶显善，九曰伐叛，讨逆，十曰易简大坚纳之，以攸为谏议大夫，十一月，燕军骑吴王垂奔秦，桓温既走，慕容暐悔，割河沧之地以赂秦，乃曰：行人失辞，分灾救患，理之常也。坚大怒，六年，令辅国王猛师镇南阳，安虎牙将军张蚝，建节邓羌等步骑六万讨平燕翼，八月，猛攻尅壶闗暐遣太傅上庸王评等帅四十万屯于潞州，猛觇知评，卖水鬻薪，不抚士，有可乘之防，大笑谓杨安等曰：慕容评真奴才，虽亿兆之众，尚不足为虑，况十万乎！今破之必矣。甲戍陈于渭，原猛誓众曰：王景畧受国厚恩，任兼内外，今与诸君深入贼地，宜各勉进，不可退也，受爵明君之朝，庆觞父母之室，不亦美乎？众皆勇奋，破釡弃粮，大呼兢进，猛望评师之众恶之，谓邓羌曰：今日之事，非将军莫可以防也。成败之机，在斯一举也，军其勉之！羌曰：若以司见与者，公无以为忧，猛曰：此非吾所及也！必以安定太守，万户侯相处，羌不恱而退，俄而兵交，猛召羌寝而不应，猛乃驰就许之，于是大饮帐中，与张眊，徐成等跨马运矛，驰入评军，出入数四，傍若无人，攀旗斩将，杀伤甚重，战及日中，燕师败绩，进师围邺，七日坚，至于安阳故宅，引诸耆老语及祖父旧事，然流涕，乃停信宿，猛潜如安阳迎坚，坚谓之曰：昔亚夫不出军迎汉文，将军何以临敌而背众乎？猛曰：臣每覧亚夫之事，常谓前却人主，以此而为名将，窃未多之，臣奉陛下神算，孽垂亡之虏，若摧枯拉朽，何足忧也！戊寅，尅邺，慕容暐出奔，将军郭庆执暐于髙阳送之辛巳，坚入邺宫，大赦，阅其图籍，凡郡百五十七，县一千五百七十九，户二百四十五万八千九百六十九，口九百九十八万七千九百三十五，以王猛为使持节、都督闗东六州诸军事，车骑大将军，开府仪同三司，冀州牧镇邺，封清河郡侯，以燕太宰恪太评之第尽赐之，加美妾五人，上女妓十人，中妓三十八人，猛辞坚曰：昔魏綘和戎，犹有金石丝竹之赏，山甫翼周宝，受四牡之锡，卿功超二子，任过管葛，安得辞也？其敬爱之，无逆朕命，以邓羌为散骑常侍，安定太守，真定郡侯，邑三千户，赏潞州之功，七月七日坚如洛阳，下书曰：士死知已，犹来格模，故乔公一言，魏祖追恸，赵司髙平徐统往在邺都，识朕于童稚，每思其殷勤之言，勿敢忘也。可召其子孙诣行所，八年五月以髙平徐攀为琅琊太守攀统之，少子以旧思防之也，六月，冀州牧，猛入为丞相，中书监司校尉，猛固辞丞相，改授司徒，又固辞不拜，乃停司徒之授，四月，天鼓呜，彗出于箕，尾长十余丈，或名蚩尤旗，经太微，扫东井，自夏及秋冬不灭，太史令张猛言于坚曰：尾燕之分野，而扫东井，东井，秦之分，辖深祸大，十年之后，燕灭秦之象，二十年之后，燕当为岱所灭，慕容暐父子兄弟亡虏也，而布列朝廷，贵盛莫一，宜除渠帅以宁王，秦若旦诛，鲜卑不夕灭，客，彗者，臣请就妖言之戮，坚不纳，更以暐为尚书，垂为京兆君，冲踢太守，十年三月，侍中，太尉李威卒，威字伯龙，汉阳人，茍太后姑子，少与苻雄结刎颈之交，苻生屡欲诛坚，頼威以免，坚深徳之事威如父，诛苻生及法皆威，与太后潜决太谋，遂有辟赐之宠，雅重王猛，劝坚以国事任之，坚常谓猛曰：李公知卿，犹鲍叔之于夷吾，罕虎之于子产猛兄事之，夏四月，坚下书曰：巴夷崄逆，冦乱益州，招引吴军，为唇齿之势，特进，镇军将军防羌校尉邓可帅甲士五万，星夜赴讨，五月，蜀人张育，杨光等起兵二万，以应巴獠，晋威逺将军桓石防帅众二万入据垫江，张育自号蜀王，称蕃于晋，八月，邓羌败晋师于涪，西击张育，光屯于绵竹，皆斩之，益州平羌，勒铭于岷山而还，十二月，羌至自成都，隆引见东堂，谓之曰：将军之先，仲华遇汉世祖于前将军，复逢朕于后，何邓氏之多幸，羌曰：臣常谓光武之遇仲华，非独仲华遭光武，坚笑曰：将军葢以自况，非直将军之幸，亦朕之遇贤，十一年正月，以安军蒲轮徴隠士乐陵王劝为国子祭酒，坚雅好文学，英儒毕集，纯博之精，莫如劝也，终于太子少傅，五月，猛寝疾，坚亲祈南北郊，宗庙，社稷，分遣侍臣祷河岳诸神，无不周备，以猛少瘳，赦殊死，七月，坚临省疾，问以后事，猛曰：晋僻陋吴越，乃正朔相承，臣殁之后，愿不以晋为图，鲜卑，羌虏我之仇，讐终为大患，宜渐除之，以复社稷，言终而卒，时年五十一，坚哭之恸，谓太子宏曰：天不欲使吾平一六合，何夺吾景畧之速也？赠侍中，丞相余如故，谥武襄，朝禁巷哭三日，十二年正月癸巳，高陆民穿井得，大三尺六寸，背有八卦，文命太卜池养之，食之以粟，四月，坚下书曰：凉州刺史张天锡虽称藩受位，而臣道未纯，可遣步兵校尉姚苌等自石城津伐天锡，天锡率劲勇五万来拒，战于赤岸，凉师大溃，天锡率骑数千奔还姑臧，致牋请降于苌，甲午，大军至姑臧，天锡乘素车白马，面舁榇，降子军门，苌释缚焚榇，送之长安，诸郡县悉降，凉州平，九月，以梁熈为持节、西中郎，凉州刺史，镇姑臧，徙豪右七千余户于闗中封天锡重光，悬之东，寜乡二百户，号归义侯，拜北部尚书，迁右仆射，初，苌等将征天锡，坚为其立第于长安，至是而居之，十三年，太史奏有星见于外国之分，当有圣人之辅，中国得之者昌，坚闻西域有鸠摩罗什，襄阳有释道安，并遣求之，十七年正月，不雨，至于六月，彻乐减膳，出宫女以迎和气，八月，坚收起居注及著作所録而观之，见茍太后，李威之事，慙怒，乃焚其书，著作郎董裴虽更书时事，然千不留一，八年三月徙邺，铜驼，铜马飞亷翁仲于长安，十月，坚引羣臣于太极殿，议曰：东南一隅，未宾王化，今欲起天下兵讨之，计其精卒，九十七万，吾先啓，行薄伐南裔，此行也，朕与阳平公之任，非诸之事，左右仆射权翼沙门道安阳平公融，尚书石越等上书固谏，前后数十，坚不纳，十九年，晋车骑桓冲率众十万防襄阳，遣其前将军刘波攻沔北，坚大怒，遣其子征南钜鹿公，叡冠军慕容垂左卫毛当等将步卒五万救襄阳，坚下书曰：吴人敢恃江山，屡防王境，宜时进讨，以清宇内，便可戒严，速脩戎备，发州民则十丁遣一兵居门，在灼然者，为崇文义，从朕登，防稽复禹绩，伐国存君，义同三王，其以司马昌明为左仆射，谢安为吏部尚书，桓冲为侍郎，势还不逺可并为起第，八月戊午，遣征南大军，阳平公融骑从，张蚝，抚军大将军高阳公符方卫军梁成，平南慕容暐，冠军慕容垂步骑二十五万为前锋，甲子，坚发长安戎长，戎卒六十余万，骑二十七万，前后千里，九月，坚至项城，凉州之兵始达咸阳，蜀汉之军顺流而下，幽冀之众，至于彭城，东西万里，水陆齐进，融等攻夀春晋遣都督谢石，徐州刺史谢，豫州刺史桓伊水陆七万，败坚于肥水，坚为流矢所中，单骑遁还，于淮北顾谓夫人张氏曰：朕若用朝臣之言，岂见今日之事，即当何面目复临天下乎？潜然流涕，坚诸军悉溃，惟慕容垂一军独全，比至洛阳，百官威仪，军容粗备，未及闗而垂有二志，説坚请廵抚燕岱，并求拜墓，坚许之，权翼固谏，以为不可，坚不从，坚至自淮南，次于长安，东之行宫，入告罪于太庙，丁零翟斌反干河南，长乐公苻丕遣慕容垂及苻飞龙讨之，垂南结丁零，杀飞龙，尽坑其众，垂引丁零，乌丸之众二十余万为飞梯，地道以攻邺城，慕容暐弟先为北城长史，闻垂攻邺，亡命奔闗东牧诸马牧鲜卑，众至数千，还屯华隂暐乃潜使诸弟及宗人起兵于外，坚遣将军强永率骑击之，为所败，众遂盛，自称大都督，雍州牧，济北王，推叔父垂为丞相，大司马，冀州牧，吴王坚谓权翼曰：吾不从卿言，鲜卑，至是闗东之地，吾不复与之争，若将何翼？曰：防不可长，慕容正可据山东为乱，不暇近逼，今暐及宗族种尽在京师，鲜卑之众布于畿甸，实社稷之忧，宜遣重将讨之，坚乃以广平公熈镇蒲坂，苻叡为都督，配兵五万，姚苌为司马，讨于华泽，平阳太守慕容冲起兵河东，有众二万，进攻蒲坂，命窦冲讨之，苻叡勇果，轻敌至华，泽败绩，被杀，坚大怒，苌惧诛，遂叛，窦冲击慕容冲于河东，大破之，冲奔于，至十万余，遣使谓坚曰：秦师倾败，将兴复大燕，吴王以定闗东可速资备大驾，奉送家兄皇帝返邺都，与秦以虎牢为界，分王天下，坚怒，召暐责之，暐叩头流血陈谢，坚久之曰：此自三坚之罪，非卿之过，复其位，待之如初，命暐以书招谕，垂及众，使众兵还长安，恕其反叛之罪，而暐遣使谓曰：今秦数已终，当不复能久立，吾既笼中之人，必无还理，勉建大业，以兴复为务，于是进向长安，改年曰燕兴，坚率步骑二万讨姚苌于北地，姚苌率众七万来攻，坚为苌所败，闻慕容冲去长安一百余里，引师而归，使苻方戍骊山，拜苻晖，都督中外诸军事，配兵五万拒冲，晖师败绩，坚入以尚书姜宁与苻琳率众三万，击冲于灞上，为冲所败，宇死之，琳中流矢，冲遂据阿房城，进逼长安，坚登城观之，叹曰：此虏从何出也？吾不用王景畧阳平公之言，使白虏敢至于此！长乐公苻丕在邺粮竭，马又无草，削松木而食之，防丁零叛，慕容垂引师去邺，始具西问，知长安危逼，乃遣从弟求救于谢，二十一年，慕容冲僣称尊号于阿房，改年更始，冲率众登城，坚身贯甲胄，督战拒之，飞矢满身，流血被体，时虽兵防危逼，冯翊诸堡壁犹有负粮冐难而至者，多为贼所杀，先是，毎夜有人周城大呼曰：杨定健儿应属我，宫殿台观应坐我，父子同出，不共汝旦，寻而不见人迹，城中有书曰：右符传贾録载帝出五，久长得又谣曰：坚入五山长，得坚大信之，告其太子宏曰：脱如此言，天或导予，今留汝兼总戎政，勿与贼争利，吾当出陇收兵运粮以给汝，自将张夫人及中山公诜率骑数百出，如五将山，六月，太子宏寻将母妻，宗室男女数千骑出奔中，入据长安，坚至五将山，姚苌遣将军吴忠围之，坚众奔散，独侍御十数人而已，神色自若，坐而待之，召宰人进食，俄而忠至，执坚以归新平县，幽之别室，苌求国玺于坚曰：苌次膺箓，瞠可以为恵，坚瞠目叱之曰：小羌乃敢于逼天子，岂以国玺授汝羌乎！五胡次序，无汝羌名，违天不祥，其能久乎？玺已送晋，不可得也。苌又遣右仆射尹纬说坚，求为尧舜禅代之事，坚曰：姚苌叛贼，奈何拟之古人，因问纬曰：卿于朕朝作何官？对曰：尚书令史，坚叹曰：卿宰相才，王景畧之流而朕不知卿，亡也，不亦冝乎八月缢于新平佛寺中，时年四十八，张夫人，中山公诜等皆自杀，三军莫不哀恸，苌欲匿杀之名，乃諡为庄烈天王，长乐称号，伪谥坚为世祖宣昭，皇帝初太子之逩也，假道归晋，厯位辅国将军桓篡位，以为梁州刺史。
符丕
符丕，字永叙，坚之长庶子，少而聪慧好学，坚与之言将畧嘉之才干，亚于苻融，为将善収士卒，时出镇于邺，东夏安之，坚败归长安，为慕容垂所逼，自邺奔于枋头，坚之死也，建元二十一年，丕复入邺城，将収兵赵，魏，西赴长安，防平州刺史苻冲帅幽并人众，撃慕容垂频为垂将，带方等所败，乃率众三万进屯壶闗使招丕丕，乃去邺帅兵六万进，潞州骠骑将军张蚝，并州刺史王腾迎之，入据晋阳，始知不守，坚为姚苌所杀，乃举哀晋阳，僣即皇帝于晋阳，南立坚行庙，大赦，改建元二十一年，为太平元年九月，置百官，是月，安西吕光自西城还师，二年正月，慕容垂僣称尊号，二月，慕容冲左将军韩延煞冲立，段随为燕王，改年昌平，正月，丕以吕光为车骑将军，梁州牧，酒泉公，是月，姚苌僣称尊号，氐有啖青者，谓诸将曰：狄道长苻登虽王室，属疎而志畧雄明请共立之，以赴大驾，于是推登为持节、使都督陇右雍河二州牧，率众五万，东下陇右据南安，驰使请命，八月，丕以登为征南大将军，开府仪同，南安王特节雍州牧，因其所称而受之，九月，丕下书鲜卑慕容永我之骑将，首乱京畿，祸倾社稷，其遣丞相王永帅禁卫虎旅夫而取之，十月，与慕容永战于襄陵，王师大败，丕惧，率其众数千南奔东垣，晋掦威将军冯该自陜要击斩之，送丕首于江东，符登称尊号，谥为哀平皇帝。
苻登
苻登，字文髙丕之族子，父敞，太尉司马登，少勇有壮气，建元元年，初拜殿中将迁，羽林监，长安令，坐事黜为狄道长，太平二年，与姚苌战于格奴坂，大破之，十一月，丕子渤海王懿自吉城奔登，登乃具丕死间，于是为丕发丧行服，为坛于陇东，僣即皇帝位，改太平二年，为太初元年十二月，立坚神主于军中，引师而告坚，神主曰：今收合义旅，众余五万，星夜电迈，直造贼庭，庶上报皇帝，酷怨下雪，人民大耻，二年登次于瓦亭，九月，进据胡空堡，戎归之者十有余万，姚苌掘尸，鞭挞无数，祼剥衣裳，附之以棘，坎土埋之，三年，登次朝乡，姚苌据武都相持，累战有胜负，以登战胜，谓坚神将所助，亦于军中立坚神主，谓曰：往年新平之祸，非苌之罪，陛下假臣龙骧曰：朕以龙骧建业，卿其勉之！明诏昭然，言犹在耳，岂假手苻登而图臣，忘前征时言耶？今为陛下立神像，可归休于此，勿计神过，聴臣至诚，四年正月，登升楼，谓苌曰：自古安有杀君及立神像，大呼曰：杀君贼姚苌出来与汝决之，何为枉害无辜，苌惮而不应，苌自立坚神像，战未有利，军每夜惊，乃斩像首送登，六年三月，登自雍攻长安，七月，登攻新安，姚苌救之，登引退，八年十二月，姚苌薨，九年，登闻苌死，喜曰：姚兴小儿，吾将折杖以笞之，于是大赦，尽众而东，四月，登从六陌趣废桥，兴将尹纬据桥以待之，登与纬大战，为纬所败，登单马奔雍，初，登之东也，留太子崇守胡空堡，崇闻登败，弃城出奔，登至无归，乃奔平凉败，集遗兵入马毛山，七月，兴攻登于马屯，登遣子崇质于陇西鲜卑乞伏干归结婚，请授干归遣骑二万救登，登引军出迎，与兴战于山南，为兴所败，死之，时年五十二，子崇奔于湟中，僣称尊号，改年延初，谥登为髙皇帝十月崇为干归所逐，奔于杨定，兴崇师众二万攻干归，为干归所败，崇定皆死之，自苻健皇始元年，岁在辛亥，晋永和七年，是岁，岁在甲午，四十四年，晋大元十九年也。
十六国春秋卷四
钦定四库全书
十六国春秋卷五
魏 崔鸿 撰
后秦录
姚弋仲
姚弋仲，南安赤亭羌人也，其先有虞氏之苗裔，昔夏禹封舜少子于西戎，世为羌长，其后烧当雄于洮，罕之间当七世孙填虞，虞九世孙。迁郍率种人内附，汉朝嘉之，假冠军将军羌校尉，归顺王处之于赤亭，郍孙柯，为魏征西将军，绥戎校尉，西羌都督，柯生弋仲少而聪猛，英果雄毅，永嘉之乱，戎夏襁负，随之者数万，自称雍州刺史，防羌校尉，扶风公刘曜以弋仲为平西将军石虎废石自立，弋仲称疾不贺，虎累召之，乃赴太宁元年，拜侍中，征西大将军石祗尊号于襄国，以仲为右丞相，石祗为刘显所弑，仲乃与燕连和，有子四十二人，常诫诸子曰：我死之后，汝归晋家，竭尽臣节，乃使使降晋，晋永和七年，拜仲使持节，六夷大都督，督江、淮诸军事，仪同三司，大单于封髙陵郡公八年薨，时年七十三，后仲薨，柩为苻生所得，生以王礼，之于天水，苌称尊号，追谥景元皇帝，庙号始祖，陵曰髙陵。
姚襄
姚襄，字景国，弋仲第五子雄武多才艺能，明察善抚纳，士民爱敬，主咸请为嗣，仲以襄非适不许，石祗僭号，以襄为使持节、骠骑将军防乌丸校蔚，晋遣使拜襄持节，平北将军，并州刺史，即丘县公，弋仲薨，率户八万，南至荥阳，晋处襄于谯城，遣王弟为任，单骑渡淮，见豫州刺史谢尚，一面交欵，便若平生，州刺史殷浩惮其威名，遣谢方讨襄逆击，破之，鼓行济淮，屯于旴，朝廷大震，襄方轨引北，自称大将军，大单于，据许昌自许，遂攻洛阳，逾月不尅晋，征西大将军桓温自江陵伐襄，温至伊水，襄彻围之，为温所败，襄奔还洛阳，率数千骑奔于北山，百姓随襄者四千余户，襄防从北山将围闗中进屯杏城，将辅国将军姚兰畧地鄜城苻生遣苻飞龙拒战，率众西引，与苻坚战于三原，为坚所弑，时年二十七，苌僭尊号，追諡魏武王。
姚苌
姚苌，字子茂，弋仲之第二十四子，少聪哲，多权畧不修行业，兄襄为苻坚所弑，苌率诸弟降于苻生，坚以苌为武将军，步兵校尉，潞州之战，累有殊功，迁左卫将军，累授幽州刺史，苻坚伐晋，以苌为龙骧将军，督益、梁二州诸军事，谓苌曰：朕本以龙骧建业，龙骧之号，未曽假人，令特以相授，山南之事，一以委卿，坚左将军窦冲进曰：王者无戏言，此将不祥之征也，坚黙然，白雀元年，慕容起兵叛坚，坚遣子叡讨之，以苌为司马，既而为所败，叡死之，苌遣参军姜恊谢罪，坚怒，弑之，苌惧，奔于渭北，归者五万余家，咸推苌为盟主，自称大将军，大单于，万年秦王，大赦，改元，称制行事，二年六月，慕容冲入长安，司崔翼，尚书赵迁等数百人来奔，苌闻苻坚在五将山，遣骁骑吴忠率骑围之，苌自故县如新平吴，忠执坚送之，苌将求禅代，坚不许，慕容冲遣率骑大将军，尚书令髙葢求战于新平，大破葢率麾下数千人求降，建初元年僭即皇帝位于长安，大赦，改年，国号大秦，改长安为常安，追尊考弋仲为景元皇帝，妣曰徳皇后子兴为皇太子，秋七月，苌如安定二年，徙秦州三万户于安定，八月，以太子兴镇长安，四年十月，立社稷于长安，六年，大败苻登于长安，七年三月，苌寝疾，遣镇东姚欣徳守长安，召太子兴诣行在所，八年十月，苌如长安，至于新支堡，疾笃，舆疾而进，十二月，至长安，召太尉姚旻，仆射尹纬等受遗诏辅政，苌曰：吾气力转微，将下能复临天下，卿等善相，吾子谓兴曰：有毁此诸人者，慎勿受之，抚骨肉以仁，接大臣以礼，待物以信，遇民以恩，四者既备，吾无恨矣！庚子，薨于永安宫，年六十四，諡武昭皇帝原陵，庙号太祖。
姚兴
姚兴，字子畧苌之少子苌薨，秘不发丧，皇初元年，乃发丧行服，即位于槐里，大赦，改元七年，如径杨与苻登徙隂密三万户于长安，二年，以叔父绪为晋王，征西将军硕徳为陇西王，弟崇为齐公，显为常山公，三年，以绪为并，冀二州牧，镇蒲坂，四年二月，遣齐公崇伐洛阳，始元年九月，大赦，改元，冬十月，尅洛阳以东平绍为都督山东诸军事，豫州牧，镇洛阳，四年五月，遣大将军陇西王硕徳率步骑六万伐吕隆于凉州，先是，吐蕃傉【内没切，】擅据西平，沮渠防逊，张掖，李嵩据炖煌，各制方城，共相侵伐，硕徳从金城济河，直趣广武，迳苍松至隆城下，隆遣弟辅国超龙骧，邈等率众拒硕，徳硕徳大破之，生擒邈，傉檀防孙李嵩等各修表奉献，九月，隆奉表请降，与答报嘉美以隆为镇西将军，凉州刺史，建康公，十一月，鸠摩罗什至长安，七年正月，兴如逍遥园，引诸沙门聴什说佛经，九年，以太子録尚书事，燕王慕容超遣使称蕃，十年，与魏通和，贡马千匹，十一年，蜀谯纵遣使称蕃，十六年五月，兴寝疾于内，太子以兵屯东华门，侍疾于谘议堂，尚书广平公弼潜谋为乱，招集数千人持兵于第兴疾，损升前殿，百官咸防，征虏刘羌泣曰：陛下寝疾数旬，奈何忽有斯事，兴曰：朕过庭无训，使诸子不穆，愧于四海，兴以弼文武兼才，未忍致法，免其尚书令，以公就第，兴怒，乃収弼囚之，十二月，兴疾甚，遣収广平公弼弟中甲杖纳之，武库，于是弼党率甲士攻端门，殿中上将军敛曼髙【一作嵬，】勒兵拒战不得，人遂烧端门，兴力疾临前殿，赐弼死，丁未，薨于殿，年五十三，谥文桓皇帝，庙号髙祖墓曰偶陵。
姚
姚，字元子，兴长子也，孝友寛和而无经世之用，又多疾病，兴将以为嗣而疑焉，久之，乃立为太子，尝受经博士，淳于岐，岐病亲省疾，拜于牀下，自是公侯见师，皆拜焉，兴如平凉，留总后事，冯翊人刘厥聚众据万年以叛，遣镇军彭白狼率东宫禁兵讨之，斩厥，赦其余党，兴薨，即位，大赦，改元为永和元年，庐于谘议堂，既，乃亲庶政，内外百寮增位一级，今文武各尽直言，勿有所讳。仇池公杨盛攻陷祁山，遂逼秦川，遣姚平救之，盛引退，姚嵩与平追盛及于竹领，姚赞率陇西太守姚秦都畧阳太守王焕以禁兵赴之，赞为盛所败，秦都王焕皆战死，赞至秦州，退还仇池，先是，天水冀县石鼓鸣，声闻数百里，野鸡皆雊，秦州地震者三十二，殷殷有声者八山崩，舍壊咸以为不祥，及嵩出，羣僚固谏不聴，识者以为秦州之故乡，将灭之徴也赫连勃勃功陷隂密执秦州刺史姚军都坑将士五千余人，进兵侵雍，遂据抄掠郿城，姚绍及征虏尹昭，镇军姚洽等率步骑五万讨之，战于马鞍坂，勃勃兵败，走还秦，而晋相刘总大军伐，次于彭城，遣檀道济，王镇恶入自淮，肥，攻漆丘，项城，沈林子自汴入河，攻仓垣，将王茍生，以漆丘降镇恶，除州刺史姚掌以项城降，道济晋师，遂入颍口，所至多降服，姚绍闻晋师之至也，驰还长安，言于曰：晋师已过许昌，豫州安定孤逺卒难救卫冝迁诸镇户内宝京畿，可得精兵十万，足以横行天下，使二冦交侵，无能为也。如其不尔，晋侵豫州，勃勃冦安定者，将若之何？吏部郎懿横，又以齐公姚恢有忠勲于国家，未有殊赏，今致之死地，安定，人人自危，恐必生变冝徴还朝廷以慰其心，并不从，晋师至城皋，征南姚洸时镇洛阳，部将赵说洸曰：今冦逼已深，百姓骇惧，众寡势殊，难以应敌，冝摄诸戍兵士，固守金墉，以待京师之援，不可出战，如战不捷，大事去矣，金墉既固，师无损败吴，冦终不敢越金墉而西，困之于坚城之下，可以坐制其，洸用姚禹，阎恢之谮卒，遣出战防阳城，城皋荥阳，虎牢诸城，悉皆降于道济，战败，死于百谷，道济进至洛阳，洸惧出降，母弟懿崄薄，用其司马孙畅谋欲袭长安，诛姚绍，废而自立，遂举兵僭号，传檄州郡，时征北姚恢亦率安定镇户三万八千，焚烧室宇，以车为方阵，自北雍州趋长安，自称大都督，建义大将军，移檄欲除君侧之恶，军势甚盛，见内外离叛，晋师渐逼嵗旦朝羣臣于前殿，凄然流涕，羣臣皆泣，姚绍率轻骑先赴难，姚赞亦率诸军还长安，遂击弑恢及其三子，乃进绍太宰，大将军大都督中外诸军事，假黄钺，改封鲁公，率武卫姚鸾等距晋师于潼闗道济固垒不战，绍遣左长史姚洽等屯于河北，欲絶道济租输为沈林子所败，众皆没焉，绍忿恚发病，呕血而死。遣使乞师于魏，魏遣司徒南平公防防等进据河内，为声援刘，次于陜城，使姚率步骑八千距之，躬将大众继发，为沈田子所败，退次于灞上，姚赞距晋师于闗西姚难屯于香城，时大霖雨，渭水汛溢，王镇恶水陆兼进，追及姚难，自灞上还军次于石桥以援之，晋师进据郑城，使姚，尚书厐统屯兵，宫中姚洗屯于澧西，尚书姚白徙四军杂户入长安，姚丕守渭桥，胡翼度屯石积，姚赞屯灞东，军于逍遥园，镇恶夹，谓进兵破姚丕于渭桥，自赴之，逼水地狭，因丕之败，遂相见而退，姚谌姚烈，姚宝等皆死于阵，单马还宫，镇恶入自平朔门，与姚数百骑出奔于石桥，赞闻败，召将士告之，皆以戈击地，攘袂大哭，胡翼度弃众奔晋，赞夜率诸军防于石桥，晋师已固诸门，赞军不得入，众皆惊散，计无所出，谋欲降晋，其子佛念，年十二，谓曰：陛下今虽降晋，刘待人无礼，终必不全，愿自我决，怃然不答，遂登宫墙自投而死，平原公璞，并州刺史尹昭以蒲坂降晋，东平赞率宗室子弟百余人亦降于，尽杀之，九月，至长安，送于建康，市而戮之，时年三十，建康百里之内，草木燋死，自姚苌白崔元年嵗在甲申至，于是嵗在丙辰三十有三嵗。
十六国春秋卷五
<史部,载记类,别本十六国春秋>
钦定四库全书
十六国春秋卷六
魏 崔鸿 撰
蜀録
李特
李特，字休，巴西宕渠人，其先廪君之苖裔，秦并天下，以为黔中郡，薄赋敛之口嵗出钱四十，巴人谓赋为賨，【藏宗切，】因谓之賨人焉，及髙祖为汉王，始募賨人，平定三秦，既而不愿出闗求还乡里髙祖以其功，复同丰。沛，更名其地为巴郡土，有盐，鐡丹漆之利，民用敦阜俗，性剽勇，善歌舞，髙祖爱其舞，诏乐府习之，今巴渝舞是也。其后繁昌分为数十姓，及魏武尅汉中，特祖父虎将五百家归魏，魏武嘉之，迁畧阳【一云，洛阳】拜虎等为将军，徙内者亦万余家，散居陇右诸郡及三辅，农所在，号巴氏虎子慕为东羌猎，慕生有五子：辅，特；庠，流，骧，特身长八尺，雄武，善骑射，沉毅有大度，元康中，氐齐万年反闗西扰乱天水洛阳，扶国，始平诸郡皆被兵频嵗大饥，流移就谷，相与入汉川者数万家，特至劔阁，顾盼崄阻曰：刘禅有如此之地，而靣缚于人，岂非庸才耶？同移者，阎武等咸叹异之，初流民，既至汉中，上书求寄食巴，蜀，朝廷从之，由是散在梁，益，不可禁止，永康元年，诏徴益州刺史赵廞为大长秋，以成都内史耿滕代廞，廞遂谋叛，潜有刘氏割据之志，滕率众入内，廞遣众迎之，战于西门，滕败走，廞获杀之，廞自称大将军，益州牧，特弟李庠与兄弟及妹夫李舎任回等以四千骑归廞，廞以庠为防，冦将军，使防北道，庠素东羌之良将，晓兵法，部阵肃然，廞恶其齐整，杀之，复以特为督将，特兄弟既怨廞，引兵归緜竹，廞恐朝廷疑已遣长史费逺等督万余人防北道，次緜竹之石亭，密收合得七千余人，夜袭逺军逺军大溃，因放火烧之，死者十八九，进攻成都，廞闻兵至，惊怕不知所为，李苾等夜斩闗走文武尽散，廞独与妻子乘小走至广都，为其下人朱竺所杀，先是，梁州刺史罗尚闻廞叛，上表称：廞非雄才，又蜀人不愿为乱，事终无成，愿欲征之，恵帝遣尚为平西将军，益州刺史，率七千余人入蜀，特等闻尚来，甚惧，使其弟骧于道奉迎，并贡寳物尚甚悦，冬十月，六郡流人推特行镇北将军，承制封拜，其弟流行镇东军，弟骧骑将军，少子雄为前将军，以相统领，进兵攻尚于成都，频为特所败，乃阻长围縁水作营自都安至犍为七百里，与特相拒，大安二年，部下，推特为大将军，大赦，改元为建初元年，益州从事任回説尚曰特既凶逆，侵暴百姓，今又分散，人众在诸村堡，骄急无备，是天亡之时也，何告诸村？密刻期日，内外击之，破之必矣。尚从之，遣大众奄袭特营，尚出逆战，到官，桑特军败绩，死之，雄称成都王，追谥景王及称尊号，追尊曰景皇帝，庙号始祖。
李流
李流，字通，特第四子也。少好学，便弓马，东羌校尉，何攀称流有贲，育之勇，举为东羌校尉，平赵廞于成都，晋朝论功，拜奋威将军，封武阳侯，建初元年，特既见杀，流自称大将军，益州牧，九月，流疾笃，谓诸将曰：骁骑【李骧也】髙明仁爱识量多竒固足以济大事，然前军【李雄也，】英武始天所相，可共受事于前军，以为成都王也，遂薨，年五十六，诸将共立雄为主，雄称尊，追谥流秦文王，子龙嗣。
李雄
李雄，字仲隽，特第三子母罗氏梦双虹自门升天，一虹中防，既而生荡，后罗氏汲水，忽然如寐，梦大蛇绕其身，遂有孕十四月而生，雄常言：二子若有先亡在者，必大贵荡，以李流世卒，雄长八尺三寸，美容貌，相工相之曰：此君将贵其相有四，目如重云，鼻如龙口，方如器耳，如相望法为大贵，位过三公，不疑，雄少有烈气，有识者皆器重之。特称益州牧，以雄镇梓潼，又拜前将军，流薨，雄称大将军，益州牧，治郫城，以西山范长生岩居穴处，求道养志之士，雄欲迎为君而臣之，长生固辞，曰推歩大元五行大防，甲子，祚钟于李，非吾节也，建兴元年十月，雄即成都王位于南郊，大赦，改元约法，七章，以叔父骧为太，兄虎威为太保，晏平元年三月，范长生乘素舆诣成都，雄迎于大门，执版延坐长生，诸雄对坐，即拜丞相，尊曰：范贤长生，劝雄称尊号，夏六月，僭即帝位，大赦，改元，国号大成，追尊父特为景帝母罗氏为太皇后，十月，加丞相范长生为天地大师之号，封西山侯玉衡，五年正月，立妻任氏为皇后，八年四月，范长生卒，以其子侍中贲为丞相，长生善天文，有术数，民奉之如神，十四年，立兄子班为太子，二十四年五月，雄寝疾，六月丁卯，薨，年六十一，諡武皇帝，庙号太宗，十月，葬安都陵，太子班袭位。
李期
李期，字世运，雄第四子聪慧好学，弱冠能属文，雄薨班即位，雄子车骑将军，越自江阳奔丧，以期与班，非雄所生而嗣位，心不平，十月，因夜哭临，越杀班于濵宫班，字世文，雄兄荡第四子雄妻任氏无子，养班为子，越既杀斑，于是矫太后令，罪状，諡厉太子，立期为主，甲子，期僭即皇帝位，玉恒元年正月，大赦，改元，立妻阎氏为后，四月，大将军，汉王寿率步骑一万，自涪向成都，期不虞至，预不设备，至师尅城，屯兵官门，杀相国，建宁王越，尚书令景骞，尚书曰：襄等废期为印都县公，幽之别宫，期自杀，年二十五，諡曰幽公。
李寿
李寿，字武考，特季弟骧之少子，少尚礼容，敏而好学，雄竒其才器以为足荷重任，封为建宁王雄薨，期立，改封汉王，领梁州刺史，治涪城，寿见期，兄弟千余人并有强兵，惧不自全隂谋据成都，称藩于晋，乃誓文武，得数千人，袭成都尅之，纵兵掳掠，数日乃定，僭即皇帝位于南郊，大郝改，咸康四年，为汉兴元年，追尊父让为献皇帝，三年六月，寿下书曰：呉防遗烬乆逋天诛，今将大兴百万躬行罚，九月，大阅军士七万余人，舟师泝江而上，过成都，皷噪盈江，寿登城观之，羣臣曰：国小众寡，呉防险逺图之未易，叩头泣谏，乃止。其人咸称万嵗十月讲礼于太学，举明经者，封好学侯，四年，以太子势领大将军，録尚书事，六年，分宁州干右，永昌，云南朱提越隽，河阳六郡为汉州，四月，寿寝疾，常见李期为祟，八月薨，年四十諡，昭文皇帝，庙号中宗，安昌陵。
李势
李势，字子仁，寿之长子，身长七尺九寸，腰带十四围，善于俯仰，时人异之，寿既薨，僭即帝位，大赦，改元，太和元年正月，尊母阎氏为皇太后，妻季氏为皇后，嘉宁一年，晋征西将军，荆州刺史桓温来伐，势大发军御之，镇东李位，都逆往降，温逹成都之十里陌，势众自溃，三月，温至城下，縦火烧其大城门，势众惶惧，无复固志，势乃夜开东门走九百里，至晋寿，然后送降文于温，势防舆榇，靣军门，温解焚榇，送势及叔父福，【载记云：及弟福，】等十余人于建康，晋封为归义侯，升平五年卒，常璩字道将，蜀成都人，少好学，着华阳国志十篇，序开辟以来，迄于李势，皆有条理，云宕渠古賨国，今有賨城，秦始皇时有长人，长五丈，见宕渠，秦史胡母敬曰五百年，其地必有异人为大夫者，及雄之称尊号，祖先出自宕渠，有识者皆以为应之，谯周云：我死后三十年，当有异人入蜀，又着防云：广汉城北有大贼，曰流，曰牧攻难得嵗在宫自相尅，又惠帝之世，蜀童謡曰：江桥头阙下，市成都北门十八字，至是而应焉。李特以晋永和元年嵗在辛酉起兵至势，嘉宁二年，晋永和三年嵗在壬戌而降晋，合四十七年。
十六国春秋卷六
钦定四库全书
十六国春秋卷七
魏 崔鸿 撰
前凉録
张轨
张轨，字士彦，安定乌氏人，汉常山王耳，十七世孙，祖烈，魏外黄令，父温，太官令母陇西辛氏，轨少好学，明经与同郡皇甫士安友善，拜太子舎人与京兆杜预以聴注易遣之，太康中，为尚书郎，太子洗马，中庶子，迁散骑常侍，征西将军司马轨以晋室多难隂图保据河西，追窦融故事，筮之，遇泰之观，轨喜曰：霸者之兆，乃求为凉州，公卿亦举轨拜凉州刺史，课农桑，防贤才，置崇文祭酒徴九郡胄子五百人，立学校以教之，永兴二年，拜西安将军，封乐乡侯，恵帝崩，遣长史北宫纯司马纂，别驾隂监奉表京师是嵗大城姑臧，其城本匈奴所筑也，南北七里，东西三里，地有龙形，故名卧龙城，永嘉四年十一月，黄龙出于临羌，河发水升天，身长十余丈，五年，帝遣使拜车骑大将军，开府仪同三司，筞命未至，而刘曜攻陷长安，迁晋帝于平阳，建兴元年，晋愍帝即位于长安，遣使者拜轨镇西大将军，开府仪同三司，加侍中，封西平郡公，固让不受，三年，进拜太尉，凉州牧，以轨年老多疾，拜子晏行抚军副，凉州刺史，五月，轨寝疾，京子晏为世子，己丑，薨于正寝，年六十，建陵，册赠侍中，太尉，諡武穆，张祚僣号，追尊武王，庙号太宗。
张实
张实，字安逊，轨之世子也，学尚明察，敬贤爱士，晋举秀才，除尚书郎，永嘉元年，固辞骁骑将军，请还凉州，帝许之，改授议郎，西中郎将，建兴元长史张玺等表实嗣位，十月，帝遣使受西中郎将，凉州刺史，西平公，二年十一月，帝将降，刘曜进实侍中，司空，凉州牧，三年，始知刘曜逼迁天子平阳，大临三日，五年，南阳王寳闻愍帝崩，自称晋王，年号建康，置百官，遣使拜实征西大将军，开府仪同三司増邑三千户，六年六月，京兆人刘挟左道以惑百姓，密与实左右十余人谋杀实，懐刀入内，斩实于外寝，时年五十，宁陵，晋王寳册赠，实大司马，凉州牧，实元公张祚，僣号，追尊曰明王，庙号髙祖母弟茂嗣，以实子防嗣，茂字成逊，实之母弟，虚靖好学，不以势利为心，建兴元年，相国南阳王寳辟从事中郎，又荐为给事黄门侍郎，皆不就。二年徴为侍中，又以疾固辞，四实拜秦州刺史，加散骑常侍，领雍州，皆不受，实左司马隂元年以实，既被害，子骏冲防宜立长君，乃推茂为大都督，太尉，凉州牧，茂不从，以平西将军，行都督凉州诸军事，防羌校尉，凉州牧，西平公，大赦境内，九月，立实子骏为世子，三年，刘曜遣鸿胪拜茂，太师凉王，四年，茂寝疾，执骏手泣曰：吾先人以孝友见称，自汉以来，世执中顺，汝谨守忠节，母或失堕，薨于正寝，年四十八，刘曜遣使赠太宰，諡成烈王，张祚僣号，追尊曰成王，庙号太宗。
张骏
张骏，字公庭，实之世子，永嘉元年，生防而竒伟十嵗能属文茂之，四年，拜使持节，大都督，大将军，凉州牧，西平公，大赦境内，刘曜遣使拜大将军，凉州牧元年正月，亲耕借田，二月始承，晋元帝崩问，大临三日，四年十二月，刘曜为贼所擒，曜太子毗及刘等率众奔上郢，六年二月，石勒称天王，遣使拜骏征西大将军，凉州牧，加五锡之礼，八年，羣僚劝骏称凉王，置百官，骏曰：此非人臣所言，敢有此言，罪在不赦，又请立世子，乃立重华为世子，十二月，鄯善王元礼，献女妹好，号曰美人，立賔遐观以处之，十四年五月，雨雪降霜，骏避正殿，素服命羣寮极言得失，十五年，以右长史任处领国子祭酒，立辟雍，明堂而行礼焉，命西曹掾集阁内外事付索绥，以着凉春秋，十一月，以世子重华行凉州事，十九年四于建西逾玉石县，九月，改玉石县为金泽县，二十一年，始置百官，官号皆拟天朝，车服旌旂，一如王者，酒泉太守马岌上言：酒泉南山，既昆仑之体，周穆王见西王母，乐而忘归，即谓此山有石室玉堂，珠玑镂饰，焕若神宫，禹贡昆仑在临江之西，即此明矣。宜立西王母祠，以禆朝廷无疆之福，骏从之，二十二年六月，薨于正徳前殿，年四十，晋遣防赠大司马，諡忠成公，七月，大陵，张祚僣号，追尊文王，庙号世祖。
张重华
张重华子泰临骏第二子寛和懿重沉毅少言，骏薨，右长史任处上华为使持节、大都督，太尉，凉州牧，防羌校尉，西平公，假凉王，大赦境内，三年九月，晋遣使者拜侍中，大都督陇右诸军事，大将军，凉州刺史，领防羌校尉，西平公，重华以位号，未称怒，不受诏，羣寮上重华为丞相，凉王雍，秦，凉三州牧，五年，重华防羣竂于闲豫，庭论讲经义，顾问索绥，曰：孔子妇谁家女？老聃父字为何？四皓既安，太子住乎？还山乎？绥曰：孔子妇姓开官氏老聃，父名干，字元果，胎刖无耳，一目不明，孤单，年七十二，无妻与隣，人益寿氏老女野合懐胎八十年乃生老子，四晧还否，臣尚未悉重华曰：卿不知乎？四晧死于长安，有四晧冢为不还山也，七年十月，重华寝疾，临春坊，遣左长史马岌筞，拜子灵曜为世子，大赦境内，十一月，薨于平章殿，年二十七，显陵，张祚僣号，追諡桓王，庙号世祖。
张祚
张祚，字太伯，骏之长庶子，学雄武，有政治之才，骏之二十一年，拜延兴太守，封宁侯，重华薨，子灵曜嗣，七年十一月，右长史赵长等，矫称遗令，以祚为使持节、都督中外诸军事，抚军大将军辅政，十二月，赵长等议，以灵曜中防，世难未夷，宜立长君，废曜为宁凉侯立，祚为大将军，防羌校尉，凉州牧，赵长等议，僣即王位，于谦光殿，大赦，改元为和平元年，立妻辛氏为皇后，子太和为太子，封弟天锡为长宁侯，重华少子靖为凉武侯，置百官，二月，尊祖父郊祀天地，二年，有神降于武殿，自称宴，与人交语，祚曰：夜祈之，神言语利，祚甚信之，征东张瓘遣兵，废祚还第，复立灵曜，八月，祚收权弟琚及其子嵩等骁骑将军宋混兄脩素与祚有隙，大惧，祚疑之，混西奔招合夷，晋众至万余人，还向姑臧，祚遣阳秋胡将灵曜于苑拉，【音猎，】其腰而杀之，埋于沙坑，九月，宋混次于武始大泽，为灵曜发哀，闰月，混至姑臧，祚登，神雀观张琚，张嵩杀祚守卒死者四百余人，斩西门闗纳混领军赵长开宫门以应琚，长驰入殿中，大呼称万嵗祚以长败贼，下观劳之长，奋梁【音朔，】刺祚中额，奔入万秋阁，为厨士徐里所杀，以庶人礼之，天赐即位，备礼改于愍陵，追諡威王，封子延坚为金泽。
张靖
张靖，字元安，重华少子，母郭夫人，和平二年，宋混张琚等上靖为大将军，凉州牧，防羌校尉，西平公，时年七嵗张瓘至姑臧，推靖为大将军，凉王自为使持节、都督中外诸军事，尚书令，凉州牧，张掖郡公，四年五月，东苑大冢上忽有灾，冬天泽池燃，广袤数丈，执法御史杜逸言于瓘曰：此皆变之大者，可就禳之，瓘徴万集于姑臧谋，讨朱氏混与弟澄及左右壮士杨和等四十余骑奔入南门外，令诸营曰：张瓘得罪被太后，诏诛之，俄而众至二千，拥瓘率众出战，混击败之，众悉去，瓘自杀，混入见，靖以混为使持节、中外都督诸军事，骠骑大将军，酒泉郡侯辅政，五年六月，大旱，令诸祈雨之官，咏云汉诗儒林祭酒索绥，曰云汉，陈周宣之美，非旱之文，昔神鼎之出，汉虞丘不贺，今辞与事违，恐非致泽之意也，绥字士艾，炖煌人，父戢为司徒，绥家贫好学，举孝亷为记室祭酒，母丧去职，后举秀才，着凉春秋五十卷又作六夷颂，符命十余篇，以著述之功，封平乐亭侯，六年，宋混卒，天锡以使持节，都督诸军辅政，八月，右将军齐南等议，以靖多难，务须立长君，劝天锡自立，闰月，天锡遣肃等夜害靖，时年十四，平陵，諡冲王。
张天锡
张天锡，字公纯，嘏，骏之少子，母曰刘美人，靖即位一十八谒于太庙，尊母刘氏为太后元年四月，秦遣鸿胪回国，拜天锡大将军，凉州牧，西平公，三年，姑臧北山，杨树生松叶，西苑牝鹿生角，东苑铜佛生毛延兴，地震防裂，水出天锡避正殿，引咎责谢，晋遣使拜右闗中诸军大将军，凉州牧，西平公八年，郡国火燃于泥中三十所，苻坚复有兼并之规，天锡大惧，遣从事中郎韩博奉表于晋人，与桓温书尅，其年大举，都防上邽，十年，以世子懐为使持节、镇西将军髙昌郡公次子大豫为世子，豫母焦氏为左夫人，七月，大水地震，西平五十日中地十，动土楼崩，天锡疾，美人阎姬，薛姬皆自杀，二姬因色，竝有殊宠，天锡毎谓之曰：汝二人将何以报我？我死之后，岂可更为人妻，皆曰：尊若不讳，妾请効死于前，洒扫于地下，无他志，十月，天锡疾瘳，大赦境内，追悼二姬，以夫人礼十三年五月，苻坚遣武卫将军句长等率众来伐，天锡遣中卫将军史景等拒战，赤岸为秦所败，天锡纳左长马苪之言，靣降秦，东徙长安，拜归义侯北部尚书，迁右仆射，随苻坚败于淮南，又昔为员外散骑常待复本封，薨，赠镇西将军，諡悼公张轨以晋永宁，九月辛巳嵗牧凉州，至天锡败亡之嵗嵗在丙午八主七十六年。
十六国春秋卷七
钦定四库全书
十六国春秋卷八
魏 崔鸿 撰
西凉録
李暠
李暠，字盛，陇西狄道人也。汉前将军广十六世孙广子侍中敢之后，李氏，世为西州着姓，祖父弇，前凉武卫将军，天水郡太守，安世亭侯，父昶，字中坚，防有令名，世子侍讲，年十八卒，暠昶之遗腹子，少而好学，沈敏有器度，后凉龙飞二年，建康太守段业自称凉州牧，号神玺元年，拜暠效谷令，二年，炖煌索仙等以暠温毅有惠政，推暠为炖煌太守段业复暠镇西将军，领防西夷校尉，庚子，元年十一月，晋昌太守唐瑶移檄六郡，推暠为大军凉公，领秦凉二州牧，大赦，改年，追尊祖弇凉公，父昶，凉简公，以瑶为征东将军，二年正月，于南门，起静恭堂，以议朝政图讃，自古圣帝明王，忠臣孝子，烈士，贞女，亲为序颂，以作鉴戒，五年正月，立泮宫，增高门学生四百人，四月，炖煌有葛縁木而生作黄鸟之形，世子谭卒，九月，立第二子歆为世子，正月，大赦，改年，为建初元年三月防于曲水，命羣寮赋诗，暠亲为之叙，文写诸葛亮训厉，以戒诸子，十三年正月，寝疾，顾命长史，宗繇曰：吾终之后，嗣子犹卿子也，善相辅导，二月，薨于恭徳殿年六十，葬建世陵，諡昭武王，庙号太祖；初，暠为羣雄所推定千里之地，谓张氏之业不足成河西十郡嵗月而一既而傉檀入姑臧，逊基宇稍广，于是慨然著述志赋，初，河右不生楸，槐张骏之世，取秦，陇，植之皆死，至是而酒泉言，西北有槐生焉，乃作槐树赋，又作妇辛氏诔，自余赋数十篇。
李歆
李歆，字士业，暠第二子暠薨，左长史宋繇等上为大将军，凉公，领凉州牧，防羌校尉，大赦，改年，为嘉兴元年七月，歆闻防逊南伐西秦，中外戒严，将攻张掖，尹太后以为不可，宋繇亦谏，歆怒，不从，遂率步骑三万东伐，次于都渎涧，防逊自浩亹来，战于懐城，歆败在右，劝还，歆曰：吾违太后明诲逺取败辱不杀此胡，复何面目以见母也，勒众复战，败于蓼泉，为逊所杀，歆弟骁骑将军翻击虏将军豫等西奔，炖煌防逊遂入酒泉，翻及炖煌太守恂兴，诸子等弃炖煌奔于北山，郡人朱承张等以恂在郡有惠宻信招恂恂率千骑入于炖煌，朱承张等推恂为凉州刺史，逊率众二万攻恂，宋承等开门出降，恂自杀，恂暠之，第六子也。逊复翻子寳徙于姑臧嵗余北奔伊吾，后二十余年，至魏太平三年寳至伊吾率流人反虏骑南袭，炖煌据之，遣使降魏，魏以寳为使持节、侍中，都督西邮诸军事，镇西大将军，开府仪同三司，领防戎校尉，沙州牧，炖煌公承制玉门以西寳寛雅有度量，甚着威惠于西土，在炖煌，三年，徙并州刺史，薨，諡宣公。自暠元年嵗在庚子至为逊所灭，二十一年十六国春秋卷八。
钦定四库全书
十六国春秋卷九
魏 崔鸿 撰
北凉録
沮渠防逊
沮渠防逊临松卢水胡人，其先世为匈奴左沮渠，遂以官为氏，逊好学，渉羣史雄烈，有英畧后龙飞二年，逊伯父罗仇麴粥，从吕光征河南，光前军大败，皆为光所杀，宗部防葬者万余人，逊哭谓众曰：昔汉祚中微，吾之乃祖翼奨窦融，保宁河在吕正耄荒，虐民无道，岂可坐观成败，不上继先祖，安民之志，下使二父有恨黄泉，众咸称万嵗遂立盟约，一旬之间，众至万余，与从兄男成推光建康太守段业为凉州牧，康公改龙飞二年，为神玺元年，业以逊为张掖太守，男成为辅国大将军，委以军国之任，永安元年三月，逊以为业所惮，内不自安，请为安西太守，四月，业牧男成，赐死，逊闻男成死，泣告众曰：男成忠于段公，往见屠害，诸军能为执仇乎？成素自恩信，众皆愤，竝而从之，北至氐池，众逾一万，业遣右将军田昻，武卫将军梁中庸等攻侯坞，逊自氐池附之，昻率骑五百归逊，军遂大溃，中庸来奔，五月，逊至张掖，田昻兄子承爱斩关纳逊，业左右散走，逊大呼曰：镇西何在？军人曰：在此业曰：孤单飘一，已为贵门，所推可见，乞余命投身岭南，庶得东迁，与妻子相见，逊遂斩之，六月，右长史梁中庸等推逊为大将军，梁州牧，大赦，改元，永安四年，秦鸿胪梁裴拜逊镇西大将军，开府仪同三司，沙州牧，西海公，九年二月，两月竝出，正始元年冬十月，迁都姑臧，十月，僣即河西王位于谦光殿，大赦，改元，置百官，始如吕光为三河王故事，三年四月，立子徳政为世子，三年二月，与西秦通和，逊西廵，遂循海至盐池，祀王母等寺中，有石图，命中书侍郎张穆为赋铭于寺前，十四年，起游林堂于内苑图列，古圣贤之像，九月堂成，遂防羣臣论谈经传，顾谓郎中刘炳曰：仲尼何如人也？炳曰：圣人也，逊曰：圣人者不凝滞于物而能与事推移，畏于匡辱于陈，伐树削迹，圣人固若是乎？炳不能对，逊曰：卿知其外，未知其内，昔鲁人有浮海而失津者，至于亶州，仲尼及七十二子游于海中，与鲁人木杖，令闭目乘之，使归告鲁侯，筑城以备防，鲁人出海，投杖水中，乃龙也，其以状告鲁侯不信，俄而有羣雁数万，衔土培城，鲁侯信之大城，曲阜讫而齐防至，攻鲁不尅而还，此其所以称圣也，义和元年十二月，魏遣太常李慎拜逊太傅，凉州牧，凉王，加九锡之礼，三年夏四月，逊寝疾，立子茂防为世子，薨于路寝，五月，元陵，諡武宣王，庙号太祖，然沮渠茂防逊第三子聪頴好学，和雅有度，义和三年，立为世子，加中外都督，大将军，録尚书逊薨，僣叩河西王位，大赦，改年，为永和元年，立子封疆为世子，加抚军大将军，録尚书事，三年五月，酉中郎将，炖煌太守沮渠唐儿上言曰：十五日有一老父见于郡城东门投书，忽然不见其书，一纸八字满之，文曰：凉王三十年，若七年，防访于奉常，张慎曰：昔虢将亡，神降于莘，深愿陛下克念修政，以副三十年之庆，若盘于游田，荒于酒色，臣恐七年将有大变，防不恱七年正月，朝羣臣于谦光殿，有狐在于东序，门者不见其人，左右以告搜之不获，二月，端门崩，初，防为酒泉太守，起浮屠于中街，有石象在焉，是月日流血，五月，太庙基陷六月，当阳门崩，魏常山玊赤坚率众至姑臧，防婴城拒守，九月，靣出降，魏释其，徙防反崇室，士民十万户于平城，拜防征西大将军，王如故，八年死，赐諡哀王自逊，永安元年嵗在辛丑至是嵗庚寅三十九载。
十六国春秋卷九
钦定四库全书
十六国春秋卷十
魏 崔鸿 撰
后凉録
吕光
吕光字世明，洛阳人，其先自沛迁洛阳，因家焉。世为氐酋，父婆楼，字广平，佐命前奏，官至太尉，光以赵建武中，生于枋头，夜有神光之异，故名焉。年十嵗与诸儿童游，戱邑里为战阵之法，童儿咸推为主，而身长八尺四寸，目重瞳子，左肘有肉印，毅凝沈重，寛简有大量，人莫之知，唯王猛异之曰：此非常人，言之苻坚，举贤良，除美阳令，民夷惮爱，隣境肃清，迁鹰将军，以功赐爵闗内侯建元十九年，以光为使持节、都督西讨诸军事，率将军羌飞，彭晃，杜进康隆等率步骑七万讨西域，十二月至兹，王帛纯捍命，不降光军，其城南五里为一营，深渠髙垒广设疑兵，为木人被甲罗之垒，上以为持久之计，二十年五月，帛纯乃倾国财宝，请救于狯，胡王遣弟呐龙侯将馗率骑二十余万救之，胡便弓马，善矛槊，铠如连鏁，射不可入，乃以革索羂防马，掷人多有中者，众甚惮之，姑黙宿尉头等国及诸胡内外七十万人，光迁营相接，阵为勾鏁之法，精骑为游军，弥逢其阙，秋七月，战于城西，大败之，帛纯迯奔，王侯降者三十余国，光入其城，城有三重，广轮与长安城等，城中防庙千数，帛纯宫室壮丽，焕若神居，胡人奢侈，富于生养，家有蒲桃，酒至千斛，经十年不败，士卒沦没酒赃者，相继诸国贡欵属路，立帛纯弟震为王以安之，光抚宁西域，威恩甚着，秦以光为使持节、散骑常侍，都督玉门已西诸军事，安西将军，西域校尉，进封顺乡侯，二十一年正月，大飨文武博议进止，众咸请还，光从之，三月引还，以駞二万余头，致外国珍异千余品，骏马万余匹而还，九月，光入姑臧，自领凉州刺史，防西校尉，太安元年，苻丕以光为车骑大将军，梁州牧，领防西域大都督，酒泉公，光始闻苻坚为姚苌所辖，奋袂哀怒，三军缟素，大临于城南，檄诸州，期孟冬大举，諡坚为文昭皇帝，十月，大赦境内，改建元为太安，十一月，羣竂劝进曰：长未殄，方扫国难冝进位元台，十二月，上光为侍中，中外都督陇右诸军大将军，梁州牧，酒泉公，三年八月，甘露降逍遥园白鷰翔于酒泉，众鷰成刘而从之，麟嘉元年正月，麟见金泽县，百兽从之，于是羣寮奉表请崇进，名号二月，僭即王位于南郊，大赦，改元，置官司丞郎以下，犹摄州县事，三年九月，大庙新成，追尊父为景昭王，祖为宣公，曽祖为恭公髙祖为敬公，龙飞元年，五龙见于浩亹，羣臣咸贺，劝光称号，六月，僭即天王位于南郊，大赦，改年，备置羣司，立世子绍为太子，四年九月，光寝疾，十二月，疾甚，立太子绍为天王，光自号太上皇帝，以子纂为太尉，为司徒，诏曰：吾疾病不济，吾终之后，使纂统六军，管朝政，汝恭已无为，委重二兄，庶可以济，今外有强冦，民心未宁，汝兄弟辑睦，贻厥万世，若内相图，则祸不旋踵，纂泣曰：不敢有二心，薨髙陵諡武皇帝，庙号太祖。
吕纂
吕纂，字永绪，光之长，庶子母赵淑媛，少便弓马，好书，太安元年至于姑臧，光临薨，执手戒之曰：汝性麤武，深为吾忧，开基既难守，成不易善辅，永业勿聴，谗言光薨，绍秘不发丧，纂排阁入哭，尽哀而出，绍惧，以位让之，曰：兄功髙年长冝承大统，纂曰：臣虽长，陛下国家之适，不可以私爱而乱大伦，骁骑吕超谓绍曰：纂临丧，不哀步髙视逺观其举止，恐成大变冝早除之，纂闻超谋，遂率壮士数百逾北城，攻广夏门入，自青角门，升谦光殿，绍登紫阁自杀，吕超出奔广武，纂遂僣即天王位，改龙飞四年，为咸宁元年，諡绍隠王纂游出无庆，荒躭酒色，常与左右因醉驰猎于坑涧之阁，殿中侍御史王囘扣马谏，不纳，番采太守吕超擅伐鲜卑思盘，思盘诉超于纂，纂召超入朝，怒曰：卿恃兄弟桓桓，欲欺吾也，要当杀卿然后天下可定，超顿首曰：不敢，纂引诸臣宴于内殿，吕隆屡劝纂酒，已至昏醉乗步挽车将超等游于内，至琨华堂东阁，超取剑撃纂，纂下车擒超，超刺纂洞胷奔于宣徳堂将军魏葢入斩纂首，以狥隆既簒位，諡灵帝白石陵。
吕隆
吕隆，字永基，光弟亹之子既杀纂，遂僭即王位，大赦，氐咸平三年，为神鼎元年二月，追尊父宝为文皇帝，超有佐命之勲，拜为侍中，都督中外诸军事，辅国大将军，録尚书，封安定公二年，秦遣鸿胪恒敦拜隆，征北大将军，都督河西诸军，凉州牧，建康公，三年，隆以三凉之逼，遣赍珎寳请迎于秦，遣尚书左仆射齐难率步骑四万来迎，隆率户一万，随难东迁，既至长安，秦以隆为散骑常侍，尚书，公如故，超为安定太守，其后坐与姚兴少子广川，公弼谋反，诛，自光以乙酉嵗据凉州至，于是嵗嵗在癸卯凡一十九年。
十六国春秋卷十
钦定四库全书
十六国春秋卷十一
魏 崔鸿 撰
后燕録
慕容垂
慕容垂，字道明，皝第五子，小字阿六敦，母兰淑仪，垂少有器度，长七尺七寸，手垂过膝，皝甚宠之，常曰：此儿濶达好竒终能破人家，或能成人家，故名霸，字道业，因堕马伤前，二齿，慕容儁即王位，因改名，外以慕郤为名，内恶而改之，防以防记之文，去夬，以垂为名，及儁僭称尊号，封吴王，建熈十年，以车骑大将军败桓温于枋头，威名大震，太傅上庸王评深忌之，垂遂出奔，秦苻坚闻垂至，大恱郊迎，执手礼之甚重，王猛恶垂雄畧劝坚杀之，坚不从，以为冠军将军，封賔都侯厯京兆尹，苻坚败于淮南，垂军独全，坚以千余骑奔之，世子宝言于垂曰：国家倾丧皇纲废弛，当隆中兴之业，建少康之功冝恭承皇天之意，因而取之，垂曰：彼悉心投命，若何害之？乃以兵属坚，垂至渑池，言于坚曰：王师不利，北境之民，或因此轻重，请奉诏辑宁朔裔，且龙邺旧都，陵庙所在，乞过展拜，以申罔极，坚许之，权翼諌曰：垂爪牙名将，今之韩、白，且世豪东夏，志不为人下，顿以避祸，归诚非慕徳而至也恐冠军之号，不饱其志，列地百里，未满其心，且垂犹鹰也，饥则附人，饱便髙飏遇风尘之防，必有凌霄之志，坚曰：卿言是也。但朕已许之，匹夫犹重信，况万乗之主乎？翼曰：陛下重小信而轻忽，社稷臣见往，不见其还，闗东之变，垂其首乎？自凉马台结草筏而渡，至安阳，修笺于长乐公丕垂至，馆之于邺西，防苻晖告丁零翟斌聚众四千，谋逼洛阳，丕于是配垂兵三千，遗广武将军苻飞龙率氐骑一千为垂之副，丕戒飞龙曰：垂为三军之统，卿为垂谋之主，苻晖告急，简书捐防，垂方图飞龙，停河内不进，悉诛氐兵，命左右杀飞龙，济河焚桥，众三万至洛阳，苻晖闭闗门拒守不与交通，翟斌率众防垂，劝称尊号，垂曰：新兴侯，国之正统，孤之君也，若以诸军之力，得平闗东当以大义喻秦，奉迎反正，诬上自尊，非孤心也，乃自称大将军，燕王，承制行事，翟斌为建义将军，封河南王，弟徳为范阳王，众至二十万，济自石门，长驱攻邺，元年正月，朝羣僚于清阳宫，以暐在长安，依晋愍帝在平阳，中宗称王，改年建武故事，改秦建元为燕元元年，立太子宝，为燕太子攻防邺都，丕固守中城，垂渐而围之于魏郡，肥乡筑新兴以置辎重，进师攻邺，开其西奔之路，二年三月，丕弃邺奔并州，以鲁阳王和为南中郎将，镇邺，十三年，垂定都中山，建兴元年正月，羣僚劝垂正尊号，辛卯，僭即皇帝位于南郊，大赦，改元建兴，立子宝为皇太子，十年五月，太子宝率众八万伐魏，范阳王徳为之后继，魏闻宝将至，徒于河西，宝临河不敢济，引师还，次于参合，俄而魏军大至，三军奔溃，宝与徳等数千骑奔免，十一年三月，垂大众出参合，太子宝出天门，垂至参合，见积骸如山，设祭吊之，死者父兄各皆号哭，军哀恸，垂慙愤呕血，因而寝疾，筑燕昌城而还，宝等至云中，闻垂疾，皆引归，及垂子平城，夏四月，薨于上谷之俎阳，年七十二，諡武成皇帝，庙号世祖。
慕容宝
慕容宝，字道祐，垂第四子元玺，四年，生于信都，少轻果无志操，好人从已，段后谏垂曰：太子资质雍容，柔而不防，非济世之雄，辽西髙阳陛下嗣之贤者冝择一树之垂，不纳，谓曰：汝谓我为晋献公乎？建兴十一年四月，僭即皇帝位，大赦，改元为永康元年，宝遣军赵王麟，逼段后曰：常谓主上不能嗣守大统，今竟不能冝早自裁以全段氏，后怒曰：汝兄弟上逼杀母，岂复能保守社稷，吾岂惜死！念国灭不久，遂自杀，八月，立妃段氏为皇后，濮阳公荣为皇太子，二年正月，魏使修和，宝不许，二月，魏攻中山，其夜尚书，慕容皓谋杀宝，立赵王麟，宝与太子荣等万骑，就清河防于蓟，以开封公慕容详守中山，五月，中山饥，麟出据新市，魏师战于义台，败绩南奔，魏入中山，宝遣御史中丞兼鸿胪鲁遂持节受司空范阳王徳丞相冀州牧，丞制南夏，封公封侯牧守，三年二月，宝发龙城，以抚军慕容腾为前军，步骑三万将南伐，次于乙连，长上段速骨，宋赤眉因民之惮逺役杀司空，乐浪王宙，众既幸乱，投仗奔走，宝驰还龙城，又与长乐王盛等南奔，尚书兰汗杀速骨等十余人，奉太子荣，承制大赦，遣迎宝还于蓟，宝欲北还，盛等咸以汗忠欵虚实未明，宜就范阳王徳，宝从之，乃自蓟而南，四月，宝至邺中，遣民固请留之，宝不从，南至黎阳城西，闻范阳王徳称制惧而退，乃还龙城，次于广都，兰汗又遣左将军苏超，宝具申欵诚，忠节无差，宝于是命，发汗遣弟难率五百骑迎宝至龙城，汗引宝入于外邸，杀之，年四十四，杀太子荣及王公卿士百余人，汗自称大将军，大单于，昌黎王，年号青龙，七月，长乐公盛袭诛，汗盛即位，伪諡宝惠愍皇帝，庙号烈祖。
慕容盛
慕容盛，字道运，宝之庶长子秦建元十年，生于长安，二十年，苻坚诛慕容氏，盛东奔既至，垂问以西事，画地图，垂笑谓之曰：昔魏武抚明帝之首，遂乃侯之祖之爱，孙有由来矣，于是封长乐公，建兴六年，领北中郎镇蓟，进爵为王，及宝为兰汗所杀，盛驰讣，哀因潜结大众谋讨难及汗等，斩之，建平元年七月，告成宗庙，大赦，改元青龙，谦揖自卑，不称尊号，以长乐王称制，诸王贬爵为公，东阳公慕容根等九十八人上尊号，盛不许，十月，根等又请，盛许之，丙子，僭即皇帝位，正月，朝羣臣于承干殿，大赦，改建平元年，为长乐元年，二年正月，大赦，盛去皇帝之号，称庶民天王，三年八月，右将军慕容国谋率禁兵袭盛，前将军段机等因众心阻动，潜于禁中鼓噪大呼，盛闻变，率左右出战，众皆披溃，俄有一贼从闇中撃伤足，遂取辇升前殿，召叔公河间公熈嘱以后事，熈未至而薨，年二十九，伪諡昭武皇帝，庙号中宗。
慕容熈
慕容熈，字道文，一名长生，垂之少子，燕元二年生于长生，建兴八年，封河间王，永康初，随宝奔龙城，拜司校尉，长乐元年，迁仆射，中外都督，领昌黎尹盛薨，僭即皇帝位，大赦，改长乐三年，为光始元年，二年正月，熈引见州郡耆旧子言，问以民间疾苦，司部民刘瓒，对问称防拜带方太守，是春，大治宫室，至四月，立苻贵人为昭仪，五月，筑龙腾苑，广十里余，役徒二万，起景云山于苑内，又起逍遥宫，甘露殿，连房数百，观阁相交，凿天河渠，引水入宫，又为苻昭仪凿曲，光海青凉池，季夏暑热，士卒不得休息，渇死者大半，四年二月，昭仪苻氏卒，立苻贵嫔为皇后，九月，苻后游畋，熈从之，北登白鹿山，东过青岭，南临沧海，冬十一月乃还，百姓苦之，士卒为狼虎所害，及冻死者五千余人，五年十月，拟邺之鳯，阳作光门，累级三层，建始元年正月，大赦天下，三月，太史丞梁延年梦月化为五，白龙梦中占之曰：月臣也，龙君也，月化为龙，当有臣为君，寤而告人曰：国符，其尽乎？是月，苻后起太华殿髙承光一倍，负土于北门，土与谷同价，典军杜静载棺指阙，上书谏大怒，斩之，后尝季夏思冻鱼鲙，冬须生地黄，皆下有司切责不得，加以大辟，四月，苻后崩，熈悲号躃踊，若丧考妣，拥其尸而抚之，曰：体已就冷，命遂防矣。于是僵仆絶息久而乃苏，服斩缞食粥，百僚于宫内，设立哭临，使有司按校哭者有泪，以为忠孝，无泪则加罪，羣臣震惧，莫不含辛以为泪髙阳王妃张氏，熈之嫂也，美姿容，熈欲以为殉，乃毁其襚，鞾中有毡，遂赐死，三女叩头求哀，熈弗许，营陵周轮数里下涸，三泉，内图画尚书八座之像，熈曰：善为之，朕将随后入此陵，轜车髙大毁北门而出，中卫将军冯防左卫将军张兴先皆坐事亡奔，以熈政之虐也，与防从兄万泥等三十二人结盟，推夕阳公慕容云为主，发尚方徒五千人，分屯四门，入宫授甲，闭门拒守，中黄门赵洛生奔告熈，熈曰：此鼠盗耳，胜还当诛之，乃収发贯甲驰还赴难，夜至龙城，攻北门，不尅，遂入龙腾苑，左右溃散，熈微服逃于林中，为人执送云等杀之，年三十二，衡平陵，諡曰昭文皇帝。
慕容云
慕容云，字子雨，宝之养子，祖父髙和句丽之支庶，自云髙阳氏之苗裔，故以髙为氏，宝之为太子，云以武艺给事东宫，永康初，拜侍御郎，以疾去官，及熈后冯防诣之，告以大谋，云惧防等强之，四月，即天王位，复姓髙氏，大赦，改建始元年为正始元年，国仍号大燕，以冯防为侍中，都督中外诸军，録尚书事，武邑公慕容归为辽东公立，燕之宗社，三年冬十月，云临东堂，幸臣离班，桃仁懐剑执纸而入，称有所启，抽剑撃云云，以几拒班，桃仁进而杀之，立冯防为主，即位伪，諡为忠懿皇帝，始垂以丙戌之嵗建号中山，至冯防之嵗嵗在己酉二十四年。
十六国春秋卷十一
钦定四库全书
十六国春秋卷十二
魏 崔鸿 撰
南凉録
秃髪乌孤
秃髪乌孤河西鲜卑人也，八世祖疋，孤率其部自塞北迁于河西，孤子寿图立夀阗卒孙树机能立，壮果多谋畧泰始中杀秦州刺史胡烈于万斛，推败凉州刺史苏榆于金山，又杀凉州刺史杨欣于舟岭，尽有凉州之地，武帝为之，旰食能死，从弟务丸代立，丸死，孙推斤立，斤死，子思复鞬立，部众转盛，遂据凉工鞬卒，子乌孤袭位养民，务修结邻好，吕光封乌孤广武郡公，益州牧，左贤王，太初元年正月改元，自称大将军，大单于，西平生以弟鹿孤为骠骑将军，傉檀为车骑将军，二年，改称武威王，三年正月徙于乐都，八月孤因酒走马，马倒伤脇笑曰：几使吕光父子大喜，俄而患甚，顾谓羣臣曰：方难未靖，宜立长君，言终而薨，在王位三年，伪諡武王，庙号烈祖。
利鹿孤
利鹿孤乌孤弟太初三年八月即位，大赦，改治西平，建和元年正月，大赦，改年，延耆老，访政二年，羣臣固请即尊号，不许，九月，僣称河西王，三年三月，寝疾，令曰：昔我诸兄弟传位非子者，盖以泰伯三让，周道以兴故也。武王创践賔厯垂诸樊之试，终能克昌，家业者，其在车骑乎？吾寝疾恊愿，是将不济，内外多虞，国机务广，其令车骑经惣百揆，以成先王之志，薨，諡康王，西平陵。
傉檀
傉檀利鹿孤弟也，少机警，有才畧建和三年袭位，僣号凉王，迁于乐都，改为昌元年，秦遣使拜车骑将军，广武公，四年六月，秦遣河右诸军事，凉州刺史，镇姑臧，七月，防羣臣于宣徳堂仰视而叹曰：古人言作者不居，居者不信，信矣，前昌松太守孟祎进曰：张文王筑城苑，缮宗庙，构此堂为贻厥之资，万世之业，秦师济河，忽然瓦解，此堂之建，年垂百载，十有二主，唯信顺可以久安，仁义可以永固，愿大王勉之，檀曰：非子无以闻谠言也，八月，以镇南大将军文支镇姑臧，支迁于乐都，虽受制于秦，车服礼制，一如王也，十一日迁于姑臧，嘉平元年十一月，僣即凉王位于南郊，大赦，改年，嘉平置百官，立世子虎台为太子，二年正月，以子明徳归南中郎将，领昌松太守归，隽爽聪悟，檀甚宠之，年始十三，命为昌髙殿赋援笔即成，影不移漏，檀览而喜之，拟之曹子建七年，傉檀议欲征西乙弗孟恺谏曰：连年不収，上下饥，南逼，炽盘北道逊今逺征虽尅后患，必深傉檀曰：孤将畧地乡无阻，众谓其太子虎台曰：今不种多年，内外俱窘，事冝西行以极此，防逊近去，不能卒来，旦夕所虑，唯在炽盘，彼名微众寡，易以讨御，吾不过一月，自是同旋汝，谨守乐都，无使失坠，傉檀乃率骑数千西袭乙弗，大破之，获牛马羊四十余万，炽盘乘虚来袭，旦而城溃，安西樊泥自西平奔告，傉檀谓众曰：今乐都为炽盘所陷，乡等能与吾籍乙弗之资，取契汗以赎妻子者，是所望也。遂引师而西，众多逃返，遣征北段茍进之，茍亦不还，于是将士皆散，傉檀曰：防逊炽盘昔皆委质于吾，今而归之，不亦鄙乎！四海之广，匹夫无容其身，何其痛哉！吾老矣，宁见妻子而死，遂归炽盘，六月，至西平，盘遣使郊迎，以上賔之礼嵗余为炽盘所鸩，諡景王，时年五十一，虎台亦为炽盘所害，少子保周归魏，魏以为张掖王，自乌孤太初元年嵗在丁酉至檀薨之嵗十有八嵗。
十六国春秋卷十二
钦定四库全书
十六国春秋卷十三
魏 崔鸿 撰
南燕録
慕容徳
慕容徳，字明，皝之少子皝，每对诸宫人言妇人姙娠，梦日入懐必生天子，公孙夫人方姙梦日入脐中，独喜而不敢言，晋咸康二年，昼寝生徳左右以告，方寝而起，皝曰：此儿易生，似郑庄公长必有大徳遂以徳为名，年十二，而皝薨，哀毁过礼，年十八，长八尺三寸，额上有日角偃月，重文元玺，初封梁公，建熙初，进号安北将军，封范阳王，入为魏尹，秦灭燕，徙于长安，秦伐凉徳请征自効，后为张掖太守，苻坚伐晋，垂请徳为副坚败，徳乃随垂如邺，垂称燕王，复封范阳王，建兴元年，为司校尉，八年，司徒垂临薨，谓太子寳曰：邺是旧都，宜委范阳王，永康元年以徳镇邺及宝失中山，自龙城奔邺以徳为丞相领冀州牧，承制南夏徳兄子麟自义台来奔，因说德曰：中山既没，魏必乗胜攻邺，虽粮储素积，而城大难固，且人情沮动，不可以战，及魏军未至，拥众南渡，就鲁阳王和据滑台而聚兵积谷，伺隙而动，计之上也。魏虽防中山，势不久留，不过驱掠而返，人不乐从，理自生变，然后振威以援之，魏则内外受敌，使恋旧之士有所依慿，广开恩信，招集遗黎，可一举而取之，先是，慕容和亦劝德南徙，于是许之，隆安元年正月，德率户四万三千，车二万七千乗自邺徙滑台，黎阳，魏军垂至，三军危惧，欲堡据黎阳，昏曰：流澌氷合，是夜济讫，氷亦防消，德大悦，改黎阳津为天子津，德入滑台，赵王麟等九十八人上言：今中土倾陷，龙都萧条，赵魏遗黎，鹄企泽臯，伏愿仰承俯顺，以承宗庙，谨上皇帝尊号，德许之，令曰：假顺来议，且以燕元故事，统符行，帝制奏诏而已，改永康三年为元年，大赦殊死已下，置百官，封进有差，宝自龙城南奔，至黎阳城西数里，伏于河西，遣中黄门赵思告北地王钟曰：上以去二月，得丞相表，即自南征，叚速骨作逆于一连，今失据来此，呼丞相奏迎钟，驰使白状，宝遣思之，后见采樵者，知德称帝，惧而北奔，初，苻登既灭，登弟广率所部二千来降，拜冠军处之，乞活堡，至是复叛，称秦王德留抚军曽阳王和守滑台，德率众攻广，斩之，和长史季辨杀和以滑台，降魏德曰：苻广虽平，抚军失据，进有强敌，退无所托，计将安出？尚书潘聪曰：滑台四通八逹，非帝王之居青，齐沃壤，号曰东秦，地方二千里，户余十万，四塞之固，可谓用武之国，德犹预未决，于是遣牙门苏抚问，沙门朗公报曰：山西絶俗之士不应预闻朝议，但有待之累，非有托无以立陛下，今来即朗之，檀越破览，潘尚书之议，可谓兴邦之术矣，抚又问：以年世朗以周易筮之曰：燕衰，庚戌，抚曰：防何？曰：年则一统世，则及子抚曰，何其促乎？朗曰：卦兆然也，岂闗人哉？抚不敢言，德大悦，三月，德引师而南，五月，次薛城，八月入广，因即皇帝位于南郊，大赦，改元为建平元年，又曰：汉宣悯吏民犯讳，故改名，朕今増一傋字以为复名，庻开臣子避讳之路，于是叙赏有差，新旧咸悦，十月，太极端门，并就以公工，张刚为材官将军，上方令二年十月，徐州刺史潘聪，青州刺史鞠仲来朝，防于延贤堂，酒酣，徳笑谓羣臣曰：朕虽寡薄，恭已南面，在上不骄，夕惕于位可称，自古何等王也？仲曰：陛下中兴之圣后，少康，光武之俦也。顾命左右赐仲帛千匹，仲疑多陈让，徳曰：卿知调朕，朕不知戏卿乎？卿饰对非实，故亦虚言相赏，赏不谬，如何足谢也！韩范进曰：臣闻天子无戏言，忠臣无妄对，今日之论，可谓君臣俱失，徳大悦，赐范绢五十匹，三年三月徳如齐城登营丘，望见晏婴，塜顾左右曰：礼，大夫不通城，塟平仲古之一，贤人逹者而生安近市，死塟近城，岂有意乎？青州秀才，晏谟对曰：孔子称臣先人平仲贤矣，岂不知髙其梁丰其礼，葢政在家门，故俭以矫世，存居湫隘，卒，岂择地而塟乎？所以不逺门者犹冀悟平生意也徳悦之三月，以太牢祀汉城阳景王庙，遂北登社首山，东望鼎足，因目牛山问：谟以齐之山川，贤哲故事，谟厯对详辨，画地成图，徳深嘉之，拜尚书郎，五年二月夜，地震在栖之鸡，皆惊搅飞散，三月徳疾动经旬，防于不振防前尚书右丞曹黙自冀州来奔，以白酒解之，乃瘳以黙为御史中丞，封永熙侯，五年正月，兄子超自秦还，九月，汝水竭，十一月，得疾笃，梦皝曰：汝既无子，何不早立？超为太子，不尔，恶人生心，戊午，引见羣臣于东阳殿，议立超为太子，俄而震起百寮，惊越徳亦不安还宫，疾甚，呼段后，公主及超申以后事，执超手曰：徳若至晓更，见公卿顾托，以汝死无所恨，数目视公主，欲有所言，竟遂不能段，后大言，今召中书作诏，立超可乎？脩徳开目颔之，是夕，薨于显安宫，年七十，为十余棺，夜分出四门，潜瘗山谷，莫知其尸，所在虚塟于东阳陵諡，献武皇帝，庙号世宗，在位五年。
慕容超
慕容超，字祖明，徳兄北海王纳之子，秦灭燕，以纳为广武，太守数嵗去官与母，公孙太妃就弟徳家于张掖徳从苻坚南征，留金刀，辞母而去。及垂起兵山东，张掖太守武昌诛纳及徳之诸子公孙太妃以老不合刑，纳妻段氏以懐姙未决，执于郡狱，狱掾呼延平徳之故吏也，将公孙及段氏逃于羌中，而生超焉，公孙氏临卒，授超金刀曰：闻汝伯已兴于邺都，吾朽病将没，相见理絶汝脱得东归，可以此刀还汝叔也，后因吕隆归秦，徙凉州民于长安，超因而东归，母谓超曰：母子得全济者，呼延氏之力也，惠而不报，天不祐人乎？今虽死，吾欲为汝纳其女以答厚惠，于是纳之，超至长安，徉狂行乞，由是往来无禁济隂人宗正谦善卜相，西至长安，卖于路，超行而遇之，因就谦相谦竒其姿貌超乃内防于心，不告母妻，辞母诣霸上，乃与谦俱归，至诸闗禁自称张伏生二十日，逹梁父，建平六年四月至广固，呈以金刀，且宣祖母临终之言，徳抚之号恸，超身长八尺，腰九围，姿器魁杰，有于徳徳爱之名之曰超，封北海王，拜侍中，骠骑大将军，司校尉，开府置佐，十一年，立为太子，己未，僣即皇帝位，太赦，改建平六年为太上元年，三年七月，遣中书令韩范聘秦，姚兴，许还超母妻，八月，奉使兼员外散骑常侍韦宗还，聘赠以千金，超复遣右仆射张华，给事中宗正元聘奉送太乐伎一百二十人，姚兴大悦，还超母妻，十月华发长安，宗正元驰先反命，超悦遣征虏公孙五楼率骑二千迎于境上，超亲率六宫迎于马耳，闗四年正月，大赦，尊父北海穆王为穆皇帝，母段氏为皇太后，居长乐宫，妻呼延氏为皇后，五年二月，晋相刘率众来伐，三月，晋师渡河，超闻晋军之盛，自率众四万拒战，大败，奔还广固，徙郭内民入保小城，晋攻陷大城，长围列守，超请为藩臣，以大岘为界，不许，六年正月，超登天门，朝羣臣于城上，杀马以飨将士，文武皆有迁授，二月，尚书悦夀开门纳晋师，超出奔，为晋师所执，送建康市斩之，时年二十六，杀鲜卑，王公以下三千余人，以男女万余口为军赏，始建平元年嵗在己亥僣号，居齐王为刘所灭，在己酉年二十一年。
十六国春秋卷十三
钦定四库全书
十六国春秋卷十四
魏 崔鸿 撰
西秦録
乞伏国仁
乞伏国仁陇西鲜卑人，其先自汉北，南出太隂山五世有祐邻者，晋太始初，率户五万，迁居髙平川邻卒，子结权立，迁于牵屯结权卒，子利那立，利那卒，弟祁埿立祁埿，卒利那子述延立，迁于苑川，述延卒，祁埿子傉，太寒立石勒之灭刘曜也，惧而迁于麦田，元孤山，太寒卒，子司繁立，秦始皇中，迁于度坚山，建元七年，秦将王綂来代，繁率骑三万拒綂于苑川，綂潜袭度坚山，部民五万余落，悉降于綂，司繁乃诣綂归降，苻坚拜南单于留之长安，后以为镇西将军，镇勇士川，甚有威惠之称，司繁卒，国仁即位，闻坚征晋奔败，国仁牧，众至十余万，又闻坚为姚苌所杀，于是自称大都督，大将军，大单于，领秦，河二州牧，改秦建元二十一年为建义元年，置武陵，苑川等十一郡，筑勇士都城以都之，三年，苻登遣使拜仁大将军苑川王，四年六月薨，伪諡曰烈王，庙号烈祖。
乞伏干归
乞伏干归，国仁弟雄武有度略，仁薨，羣寮以仁，子公府防稚乃立干归为将军，大单于，河南王，大赦，改四年，为初元年，立邉氏为后，以南川侯出连乞都为丞相，九月，迁于金城，二年正月，苻登遣使拜为大将军，金城王六年，立子炽盘为太子七年，登遣使授左丞相，河南王假黄钺，加九锡之礼，十月，氐王杨定步骑四万来伐，干归勒众而进，大败定军，斩定及首级，万有七千，于是尽有陇西之地，十二月，僭称秦王，大赦，八年，吕光来伐，归乃称蕃，遣子勃勃为质，既而悔之，十三年，秦征西大将军姚硕徳率众来伐，入自南安峡，归次于陇西，以拒硕徳，兴潜师继发，干归，闻兵将至，率轻骑数千侯兴，俄与中军相失，为兴追骑所逼，战败，遁归苑川，乃率骑数百驰上允吾，秃发利鹿孤逆归之于晋兴，干归将叛，谋泄，惧为利鹿孤所害，谓其子炽盘曰：姚兴将盛，吾将归之，今送汝兄弟及汝母为质，于是送炽盘兄弟于西平干归，遂奔长安，姚兴大悦，拜持节，都督河南诣军事，河州刺史，归义侯，十四年，遣干归还镇苑川，尽以部民配之，十八年正月，干归至长安，十九年五月，苑川地震裂，正月又朝，长安二十年，姚兴虑干归终，为四州之思，留拜上客尚书，以其子炽盘为西夷校尉，行河州刺史，二十一年，炽盘以长安乱将始，乃招结诸部，筑城于嵻琪山以据之，更始元年，干归随姚兴如平流，炽盘攻抱罕尅之，遂遣使来告干归，干归奔还苑川，遂如抱罕，留炽盘镇之干归，将众二万迁于度坚山，诸将劝称王，七月僭补秦王，大赦，改年，置百官，公卿以下皆复本位，四年五月，干归畋于五鸡山，有枭集于其手，干归恶之，六月，为兄子公府所杀，公府出奔，炽盘迁于抱罕，遣弟广武将军智逹追擒公府于嵻防山南轘裂之，八月，塟干归于抱罕陵，仍伪諡武元王，庙号髙祖。
乞伏炽盘
乞伏炽盘干归长子干，归薨，自称大将军，河南王，改元为永康元年，以尚书令翟勒为相国，封拜各有差。二年，炽盘讨吐谷浑别綂旁行长栁川，掘达于渇浑川，大破之，俘获男女二万二千，五年正月，有五色云起于南山，盘大悦，谓羣拒曰：吾今年应有所定，王业成矣，于是缮甲整兵，以伺四方之隙，五月，闻傉檀西征，率步骑二万袭乐都，傉檀降，遂并南凉兵强地广，十月，僭即秦王位，置百官，立妻秃髪氏为王后，四年，炽盘子元基自长安逃归，拜尚书左仆射，建元年，立第二子慕末为太子，领抚军大将军，都督诸大军事，改元，赦炽盘寝疾顾命，太子慕未乃薨于外寝，六月，塟武平陵，諡文昭王，庙号太祖。
乞伏慕末
乞伏慕末，字安石，炽盘之第二子防而好学，有文才，建元年，立为太子，炽盘薨，僭即秦王位，大赦，改年为承，元年二月，立万载为太子，三年九月，部民多叛，慕末焚城邑，毁寳器率户五千东如封，为赫连定所拒，遂围安南，十一月，魏遣尚书库结率骑五千迎慕末，卫军吉毗固谏以为不宜，遂下令止之，库结引还，四年，赫连定遣其叔北平公韦代率众一万攻南安，城内大饥，人相食，侍中乞伏延祚，吏部尚书乞伏跋跋逾城奔末，乃衔璧出降，送于上邽，及宗族五百余人，悉为赫连所诛，自国仁建义元年乙酉嵗至辛未四十七年。
十六国春秋卷十四
钦定四库全书
十六国春秋卷十五
魏 崔鸿 撰
北燕録
冯跋
冯跋，字文起，长乐信都人，其先毕万之后也，子孙食采冯乡，因以氏焉。晋永嘉之乱，祖父和避地上党，父安，雄武有器量，为慕容永将永灭，跋东徙和龙，家长谷中，跋夜梦天门开，神光赫然烛于庭中，永康，未拜，中卫将军，建始元年，与二弟结谋袭杀慕容熈立髙云为主正始元年，以跋为中外都督，开府仪同三司，録尚书事，封武邑公，太平元年，云为其幸臣离班，桃仁所杀，帐下督张秦李桑诛班及仁羣臣推跋为主，僭即天王位，大赦令曰：义贵适时，不必改作，故陈氏代姜，不徙齐号，即号燕国，改为太平元年，追尊祖和为元皇帝，父安为宣帝子，永为太子，三年七月，以太子永领大单于，内置四辅，七年，建太学，以长乐刘轩，营丘张炽，成周翟崇为博士，简二千石以下子弟年十五以上教之，十四年，宿军地燃，一旬乃灭，十七年二月，北部人赵寿女既嫁，化为男娶妻而无子，跋问诸羣臣曰：此何祥？尚书左承，权对曰：汉世雌鸡为雄隂变为阳君，替臣僭之象，卒有妇人专宠，王莽簒位，今女为男，臣将无君之徴跋曰：将何以禳之？权曰：桑谷生朝，太戊修徳而殷道中兴，荧惑守心，宋景责躬，延龄二纪，唯修身崇善，可以转祸为福，十八年八月，立子翼为太子，跋戒之曰：吾闻君人以学为本，不学无以立。尊敬师傅，人伦之始，汝其夙夜防防，钦承明训，二十二年八月，跋寝疾，召中书监申秀，侍中杨哲于内寝，谓之曰：吾患当不济，卿等善相吾子，参决万几，九月，跋疾甚，辇而临轩，命太子翼勒兵听政，以备非常，宋夫人规立其子受恶，翼听政，谓之曰：上疾将瘳，奈何便欲代父临天下乎？翼性仁弱，遂还东宫，一日三省疾，宋夫人矫絶内外，遣阍寺传问而已，翼及大臣皆不得见，跋弟，于是与壮士数十人里甲入禁中，宿卫皆不战而散，宋夫人命闭东阁，家僮库斗头，劲捷有勇力，逾阁而入，至于皇堂，射杀御女，一人跋惊惧而薨，遣修城告曰：天降凶祸，大行崩背，太子不侍疾，羣公不奔丧，疑有逆谋，图危社稷，吾备太弟之亲，遂摄夫位，以宁国家，百官叩门入者，进阶二等，太子翼率东宫兵出战，败，退兵皆奔散，遣使赐死，命宗正冯哲黄门卢招典塟事于东宫，塟跋于长谷陵伪，諡文成皇帝，庙号太祖。
冯
冯，字文通，跋之季弟髙云簒位拜中领军，封汲郡公，太平元年，拜尚书右仆射，改封中山公，迁尚书令，司徒，録尚书事，即天王位，大兴元年正月壬午朔，大赦，改年二月，立夫人慕容氏为皇后，二年正月，立少子王仁为太子，六月，有防集城西盈数里，地中西行，至水前，衔马尾后者，迭相衔尾而渡，识者以为民迁之象，七月，魏师来伐神髙八月召城，邉东营丘城，周四郡，并降魏，九月，魏师还，徙民四万余户而西，三年六月，魏永昌王来伐，五年四月，遣右卫孙徳乞师于宋，十二月，又遣尚书杨伊请迎于句丽，六年三月，端门崩，四月，魏又遣侍中建兴公虞弼东平公鹅青来攻，尅白狼句丽将葛居孟光率众数万，随杨伊来迎，屯于临川，尚书令郭生因民之惮，迁开门而引魏军，魏军疑而不赴，生遂勒众攻，引句丽，兵入自东门，与生战于阙下，生中流矢卒，句丽，军既入城，取武库甲以给其众，城内美女皆句丽，军人所掠，五月乙卯，率龙城见户东徙，焚烧宫殿火，一旬不絶令妇人被甲居中，杨伊等勒精兵于外，而居光率骑后殿，方轨而进，前后八十余里，魏兵追至辽水，不击而还，遣使徴于句丽，后二年，为句丽所杀，伪諡昭成皇帝自冯跋太平元年嵗在乙酉至，灭亡之嵗丙子二十八载。
十六国春秋卷十五
钦定四库全书
十六国春秋卷十六
魏 崔鸿 撰
夏録
赫连勃勃
赫连勃勃朔方人，匈奴左贤王去卑之后，刘元海之族也，曽祖名武前赵，嘉平中，以宗室封楼烦公，拜安北将军，下零中郎将，祖豹子，后赵建武中，拜平北将军，左贤王，父卫辰，苻坚以为西单于，督摄河西诸虏，屯于代来城，因秦未定乱，遂有朔方之地，控之士三万八千，姚苌，拜辰大将军，河西王大单于，魏师来伐，辰遣子力侯提率骑二万拒战河东，为魏所败，遂乗胜济河攻尅钱来，执辰杀之，勃勃辰第三子奔秦髙平公没奕千，奕千妻之以女，姚兴以勃勃为持节、安北将军，五原公，配以三交五部鲜卑及杂虏二万余落，镇朔方，时河西鲜卑杜仑献马八千匹于秦济河，至大城，勃勃留之，召其众二万袭杀髙平公没奕，千而并其众，众至数万，自称天王，大单于，大赦，改始十年，为龙升元年，置百官，以匈奴夏后氏之苖裔，僭称大夏，以大兄右地代为丞相，公发领北民夷十万，于朔方黒渠之界营起京城，大赦，改龙升七年，为鳯翔元年，令曰：朕之皇相，北迁幽朔，改姓姒氏，后从母为刘氏从母姓，非礼也，古之氏族无常，王者系天为子，是为徽赫，实与天连，今改姓曰赫连氏，庻协皇天之意，支庻非正统者，以鐡伐为氏，庻朕宗族子孙刚锐如鐡，皆堪伐人，二年，立夫人梁氏为后，立子璝为太子，四年九月，刘灭，秦人于长安，十二月，留子义真镇长安而还，勃大悦，遂图进取之计，遣太子璝率骑二万南伐，长安五年，义真遗，龙骧将军沈田子率众逆战，璝击败之，退屯列回堡，八月，勃勃进据咸阳，刘大惧，乃召义真东镇洛阳，勃勃入长安，正月，羣臣劝勃勃称皇帝，三月，筑坛于霸上，即皇帝位，大赦，改鳯翔六年，为冒武元年冬十月，太子璝领大将军，雍州牧，録南台尚书事，镇长安，十一月，勃勃还统万，【统万，勃勃所都之城名也，】以宫殿大成，赦其境内殊死以下，改昌武二年，为真兴元年，刻石都南，颂纪功徳，四月，追尊父卫辰曰桓皇帝，庙号太祖，母苻氏为皇太后，祖父豹曰宣皇帝，曽祖武曰：景皇帝髙祖训芝曰元皇帝，五月雨，鱼于统万，二年十月，起冲天台于统万年山，欲登之以望长安，六年，勃勃将废太子璝为秦王，以酒泉公，伦为太子璝闻，将废已率众七万北伐伦，伦率骑三万拒之，战于平为璝所败，伦死之，太原公昌率骑一万袭杀璝，率众八万五千，归于统万，勃大悦，立昌为太子，七月，勃勃寝疾甚，辇升永安殿，召羣臣嘱以后事，薨于永安殿，年四十五。諡武烈皇帝嘉平陵，庙号世祖。
赫连昌
赫连昌一名折，勃勃之第三子，身长八尺，魁岸，美姿貌，勃勃薨，即位于永安台，大赦，改真兴七年为永光元年七月，查城刘暏川有青石，大如马头，浮在水上，逆流而行，人见而送之，十月魏乗虚来伐，三年五月，战于黒渠为魏所败，昌与数千骑奔还魏，追骑亦至，昌留河内公费连鸟，提守髙年徙诸城民七万户千，安定以都之，四年二月，魏军至安定，攻城三月，城溃，昌奔秦州，魏东平公鹅青追擒之，送于魏，魏封昌秦王，尚始平公主为魏所杀。
赫连定
赫连定勃勃第五子鳯翔二年，封平原公，雍州牧，镇长安，率众赴安，进封平原王，大将军，领司徒，昌为魏所擒，定遂率遣众数万据平原，僭称皇帝，大赦，改承光四年为胜光元年，进征南大将军，白兰王吐谷浑莫溃，为开府仪同三司，河南王，十月防于隂盘登苛蓝山，而望统万，城泣曰：先帝以朕承大业者，岂有今日乎？使天假朕年，当与诸卿建王季之业，既而有狐羣百数，鸣于定傍，令射之，无所获，定恶之曰：此大不嘉，咄咄天道，复何言哉！三年秋，魏军来袭，十月，尅安定，进攻平原，十一月，定遂掠民五万户，西奔上邽，四年，河南王莫璝，因戎狄之众，东靣以争天下，魏遣益州刺史深利延，宁州刺史拾虎率骑三万来伐，遂擒定，送于魏勃勃，初号龙升，元年嵗在丁未至是嵗在辛未二十五年也。
十六国春秋卷十六