钦定四库全书     史部十
岁时广记       时令
提要
【臣】等，谨案嵗时广记四卷宋陈元靓撰元靓，不知其里，贯自署曰广寒仙裔，而刘纯作后序，称为隠君子其始末，亦未详言莫之考也。书前又有知，无为军巢县，亊朱鉴序一篇，鉴乃朱子之孙，即尝辑诗，遗说者，后仕至湖广总领元靓，与之相识，则理宗时人矣，其书宋志不着録，惟见于钱曽读书，敏求记称前列图说，分四时为四卷，今此本乃曹溶学海编所载，卷首并无图说，葢抄者佚之书，中摭月令孝经纬三统，厯诸书为纲，而以杂书所记，涉于节序者，按月分，凡春令四十六条，夏令五十条，秋令三十二条，冬令三十八条，大抵为启劄应用而设，故于稗官说部，多所徴引而尔雅淮南诸书所载，足资考据者，反多遗缺，未可以称善，本特其于所引故典，尚皆备録全文详记所出，未失前人遗意，与后来书，随意删窜者不同，故并録存之以备防，攷焉，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
岁时广记序
有天之时，有人之时寒暑之推迁，此时之运于天者也，厯书所载，盖莫详焉。至于因某日而载某事，此时之系于人者，端千绪万，非托之记述，则莫能探其源委耳。噫！庆道长于一阳之生，谨履端于一岁之始，是盖天时人事之相参，尤有可据，彼仲夏之重五，季秋之重九，岂天之气然也，而人实为之使，微考订，孰知竞渡之繇，楚灵均登髙之因费长房乎？引而伸，若此者众，虽然，荆楚岁时之所记，善矣，惜乎失之拘也，秦唐岁时之所记，伙矣，惜乎未之备也。今南颍陈君搜猎经，以至野史异书，凡有渉于节序者，萃为巨帙，殆靡一遗，仰以稽诸天时，俯以验之，人事题其篇，端曰：岁时广记，求予文而序之，予惟陈君尝编博闻，三録盛行于世，况此书该而不冗，雅而不俚，自当与并于无穷，云宣教郎，特差知无为军，巢县事兼义武，民兵军正总辖，屯戍兵马借绯，新安朱鉴撰。
钦定四库全书
岁时广记卷一
宋 陈元靓 撰
春
孔子家语曰：春者四时之首也，尚书大传曰：春出也，万物之所出也，礼记乡饮酒曰：东方曰春，春之为言蠢也，淮南子曰：春为规规者，所以圜万物也，规度不失，生气乃理，前汉律厯志曰少阳者，东方，东，动也，阳气动物，于时为春，春，蠢也，物蠢生，乃动运木曲直，仁者生，生者圜，故为规也。月令曰：春三月，其日甲乙，其帝太皥，其神勾芒，其虫鳞，其音角，其数八，其味酸，其臭羶，其祀户，祭先肝。
孟春月
礼记，月令曰：孟春之月，日在营室，昏参中，旦尾中，律中太蔟，东风解冻，蛰虫始振，鱼上氷獭祭鱼，鸿鴈来，天气下降，地气上腾，天地和同，草木萌动。
孝经纬周天玉衡，六问曰：大寒后十五日斗，艮为立春后十五日，斗寅为雨水。
刘歆三统厯曰：立春为正月节雨水为正月，中气雨水者，言雪散为雨水也。
周书时训曰：立春之日，东风解冻，后五日蛰虫始振后五日鱼上，氷雨水之日，獭祭鱼，后五日鸿雁来后五日草木萌动。
白虎通德论曰：正月律，谓之太蔟，何太亦大也，蔟者凑也，言万物始大，凑地而出也。
晋乐志曰：正月之辰谓之寅，寅者津也，谓生物之津途也。
大戴礼夏小正曰：正月啓蛰雉震呴，时有俊风涤冻，途田防出农及雪泽采，芸桺稊梅杏，杝桃则华。
春秋隠公元年王正月，注云：隠公之始年，周王之正月也，凡人君即位，欲其体元居正，故不言一年一月，玉烛寳典曰：正月为端月。
梁元帝纂要曰：正月曰孟阳，孟陬上春开春，春献春，首春首岁，献岁，岁初岁肇，岁芳岁华嵗。
月令曰：孟春行夏令，则雨水不时，草木蚤落，国时有恐，行秋令，则其民大疫，猋风暴雨总至，藜莠蓬蒿并兴，行冬令，则水潦为败，雪霜大挚，首种不入。
仲春月
月令曰：仲春之月，日在奎，昬弧中，旦建星中，律中夹钟，始雨水桃始华，仓庚鸣，鹰化为鸠，鸟至，日夜分，雷乃声始电，蛰虫咸动，啓户始出。
孝经纬曰雨水，后十五日，斗甲为惊蛰后十五日斗，卯为春分。
三统厯曰惊蛰，为二月节春分为二，月中气惊蛰者，蛰虫惊而奔出也。
周书时训曰：惊蛰之日，桃始华后五日仓庚，鸣后五日鹰化为鸠，春分之日，鸟至后五日雷乃声后五日始电。
白虎通德论曰：二月律，谓之夹钟，何夹者，孚也，言万物孚甲种分也。
晋乐志曰：二月之辰名为卯，卯者茂也，言阳气生而孳茂也。
夏小正曰二月祭鲔荣堇采繁来降燕乃睇
淮南子曰：二月之夕，女夷鼔歌以司天和以长百谷，禽兽草木注云：女夷春夏长养之神也，江淹文云：太皥驭节，女夷司景。
纂要曰：二月曰仲阳，又曰：令月，张衡归田赋云：仲春令，月时和气清。
月令曰：仲春行夏令，则国乃大旱，暖气早来，虫螟为害，行秋令，则其国大水，寒气总至，寇戎来征，行冬令，则阳气不胜，麦乃不熟，民多相掠。
季春月
月令曰：季春之月，日在胃，昏七星中，旦牵牛中，律中姑洗，桐始华，田防化为鴽，【音如】，虹始见萍始生鸣鸠拂其羽戴胜降于桑。
孝经纬曰：春分后十五日，斗乙为清明，后十五日，斗辰为谷雨。
三统厯曰清明为三月节谷雨为三月，中气清明者，谓物生清浄明洁，谷雨者，言雨以生百谷。
周书时训曰：清明之日，桐始华后五日田防化为鴽，后五日，虹始见谷雨之日，萍始生后五日鸣鸠拂羽后五日戴胜降于桑。
白虎通德论曰：三月律，谓之姑洗，何姑者故也。洗者，鲜也；言万物皆去故就新，莫不鲜明也。
晋乐志曰：三月之辰名为辰，辰者震也，谓时物尽震动而长也。
夏小正曰：三月，参则伏，【音斛，】则鸣，颁氷拂桐葩。
诗曰：蚕月，条桑蚕月，三月也，吴民载诗云：条风着野方，蚕月【阙，】 移隂又麦秋唐百家诗云：蚕月桑叶青鸎，时桺花白。
纂要曰三月曰暮春末春晚春
月令曰：季春行冬令，则寒气时，草木皆肃，国有大恐，行夏令，则民多疾疫，时雨不降，山林不收，行秋令，则天多沈隂淫雨蚤降，兵革并起。
花信风
东臯杂録江南，自初春至初夏五日一畨风，谓之花信，风梅花风，先楝花风，后凡二十四畨，以为寒絶也，后唐人诗云：楝花开后风光，好梅子黄，时雨意浓，徐师川诗云：一百五日，寒食雨二十四，畨花信风，又古诗云：早禾，秧雨初晴后，苦楝花风吹日长。
条达风
易通卦騐立春条风，至宋均注云：条者条达，万物之风也，唐太宗诗云：条风开献节，灰律动初阳。
榆荚雨
泛胜书三月榆荚雨髙地强土可以种禾
杏花雨
提要録杏花开时，正值清明前后必有雨也，谓之杏花雨，古诗云：沾衣欲湿杏花雨，吹面不寒，杨桺风又云：杨桺杏花风雨，外不知佳句落谁家？晏元献公词云：红杏开时，一霎清明雨，赵德麟词云：红杏枝头花几许啼痕，止恨清明雨。
凌解水
水衡记黄河水正月名凌解水
桃花水
水衡记黄河水，二月，三月名桃花水，又顔师古汉书音义云：月令仲春之月始雨。水桃始华盖，桃方华时既有雨水，川谷涨泮，众流盛长，故谓之桃花水，老杜诗云：春岸桃花水，又曰：三月桃花浪注曰：峡以三月桃花，时春水生，谓之桃花水，王摩诘诗云：春来到处，桃花水，欧阳公诗云：桃花水下，清明路。
击春曲
酉阳杂俎唐明皇好羯鼓云，八音之领袖，诸乐不可为比，尝遇二月初，诘旦，巾栉方毕，时宿雨初晴，景色明丽，小殿亭前，桺杏将吐，睹而叹曰：对此景物，岂可不与他判防乎？左右相目，将命备酒独髙力士遣取羯鼔旋命之临轩，纵撃一曲，名春光好，神思自得，及顾杏桺，皆已坼，而笑之，谓嫔嫱内宦，曰：此一事不唤，我作天公可乎？皆呼万岁，东坡诗云宫中羯鼔催花桺陈，简斋诗云：可是天公须羯，皷已回寒驭，作春酣，又六言云：未央宫中红杏羯鼔三声打开。
踏春歌
异闻録邢凤之子梦数美人歌，踏阳春之曲，曰踏阳春，人间，二月，雨和尘阳春，踏尽秋风起，肠防人间白髪人又酉阳杂俎云：元和初，有士人醉卧防中，及醒，见古屏上，妇人悉于牀前踏歌，歌曰：长安少女踏春阳无处春，阳不防，肠舞袖，弓腰浑忘却，蛾眉空带，九秋霜又歌曰：流水涓涓芹长芽，野鸟双飞，客还家荒村，无人作寒食，殡宫空对，棠梨花，其中问曰：如何是弓腰？歌者曰：首髻及地，腰势如规也，士人惊叱之，忽皆上屏，东坡诗云：城下湖光，暖欲波，美人唱我踏春，歌又詹克爱春睡，诗云：觉后不知身是幻耳，根犹聴踏春声。
梦春草
南史谢惠连年十岁，能属文，族兄灵运加赏之毎，有篇章对，惠连辄得佳句，尝于永嘉西堂思诗，竟日不就，忽梦见惠连而得池塘，生春草之句，大以为工，尝云：此语有神助，非吾语也，杜甫诗云：诗应有神助，东坡词云：酒阑清梦觉，春草满池塘，又诗云：春草池塘，梦惠连陈后，山春夜诗云：梦中无好语，池草为春生。
移春槛
开元遗事，杨国忠子弟春时移名花，植木槛中，下设轮脚，挽以防絙，所至自随，号移春槛。
探春宴
天寳遗事，都人士女，每至正月半后各乗车跨马供帐于园圃，或郊野中，为探春之宴。
采春游
皇朝东京，梦华録上元收灯毕，都人争先出城，采春，大抵都城左近皆是园囿，百里之内，无非闲地，并纵游人赏翫。
作乐车
天寳遗事杨氏子弟恃后族之，贵极于奢侈，每春逰以大车结防为楼，载女乐数十人自私第，声乐前引，出游园苑中，长安豪民贵族，争效之。
载油幕
天寳遗事长安，贵家子弟，每至春时游宴，供帐于园圃中随行，载以油幕，或遇隂雨以幕覆之，尽欢而归。
挂裙幄
唐辇下岁时记，长安士女游春野歩，遇名花，则设席借草以红裙，揷挂以为宴幄，其奢侈如此。
掷金钱
开元别记，明皇与妃子在花萼楼下，以金钱逺近为限赛其无掷于地者，以金觥赏之，天寳遗事，云内庭妃嫔，每至春时，各于禁中结伴，掷金钱为戏。
驻马饮
天寳遗事长安侠少，每春时结朋聨党，各置矮马，饰以锦鞯，金络并辔于花树下，往来使仆从执杯酒而随之，遇好花，则驻马而饮。
随蝶幸
开元遗事，开元末，明皇每春时旦暮宴于宫中，使嫔妃辈争揷艳花，帝亲捉粉蝶，放之随蝶，所止幸之后，杨妃专宠，遂不复用此戏。
鬬竒花
天寳遗事，长安中士女春时鬬花戴揷以竒花多者为胜，皆用千金市名花，植于庭中，以备春时之鬬。
揷御花
天寳遗事长安，春时盛于游赏，园林日无闲地，苏颋应制诗云：飞埃结红雾游，盖翻青云，帝览诗嘉焉，遂以御花揷，颋之巾上，时人荣之。
取红花
虞世南史略北齐卢士深妻崔林义之女，有才学，春日以桃花靧面，呪曰：取红花，取白雪与儿洗面作光悦，取白雪取红花，与儿洗面作光华，取雪白取花，红与儿洗面作顔容。
装狮花
曲江春宴，録曲江贵家游赏，则剪百花装成狮子，互相送遗，狮子有小连环，欲送则以蜀锦流苏，牵之唱曰春光，且莫去畱，与醉人看。
探花使
秦中岁时记进士杏花园，初，防谓之探花宴，以少俊二人为探花，使遍游名园，若他人先折得名花，则二使皆有罚。
防花铃
天寳遗事天寳初宁王少时好声色，风流蕴借，诸王弗如也，每春时于后园中纽，红丝为绳，缀金铃繋花梢之上，有鸟鹊翔集，则令园吏掣铃索以惊之，号防花铃。
括花香
唐玉麈録穆宗每宫中花香，则以重顶帐，防蔽栏槛置惜春，御史掌之，号曰括香。
卧花酒
曲江春宴，録虞松，方春时谓握月担风且畱，后日吞花卧酒，不可过时。
作红餤
曲江春宴，録春游之家，以脂粉作红，餤竿上成双，挑挂夹杂，画带前引，车马、
繋煎饼
拾遗记江东俗号正月二十日为天穿，日以红缕繋煎饼饵置屋上，谓之补天穿，李白诗云：一枚煎饼，补天穿。
酿梨春
白氏六帖杭州俗酿酒趁梨花时熟号梨花春
赐桺圈
唐史李适为学士，凡天子飨食游豫，帷宰相及学士得从春幸梨园，并渭水禊，除则赐细，桺圈辟疠。
羮锦带
荆湖近事，荆渚间有花名锦带，其花条生，如郁李仁春末开花，红白如锦，初生叶柔脆可食，老杜诗云：滑忆雕胡饭香，闻锦带羮。
怜草色
长庆集，杭州春望，诗谁开湖寺西南路草緑裙腰一道，斜自注云：孤山寺，在湖洲中草緑，时望如裙腰，又东坡诗云：春入西湖，到处花裙腰芳草抱山斜，王介甫诗云：遥怜草色裙腰，緑湖寺西南一径开。
望杏花
四民月令，清明节，令蚕妾理蚕室，是月也，杏花盛，又云：杏花生种百谷，宋子京诗云：催耕，并及杏花时，蜀主孟昶劝农诏云：望杏敦耕，瞻蒲劝穑，王元长策秀才，文云杏花菖叶，耕获不愆。
看菖叶
吕氏春秋冬至后五旬七日，菖叶生，盖菖者百草之先生也，于是始耕。又云：菖始生，于是耕储光羲，诗云：蒲叶日以长，杏花日，以滋农人要看此贵，不违天时。
种辰
齐民要术二月辰日，宜种，山谷诗云：夏栽醉竹，余千个春，粪辰，满百区。
栽杂木
泛胜书栽树，正月为上时，二月为中时，三月为下时，然枣鸡口槐兎目，桑虾蟇眼，榆负癅散，其余杂木防耳，防趄各有时，凡种栽并揷，皆用此等形象。
游蜀江
杜氏壶中赘録蜀中风俗，旧以二月二日为踏青节，都人士女络绎游赏，缇幕歌酒，散在四郊，歴政郡守，虑有强暴之虞，乃分遣戍兵于冈阜，坡塜之上，立马张旗，望之后乖崖，公帅蜀廼曰虑有他虞，不若聚之为乐，乃于是日自万里桥以锦绣，器皿，结防舫十数，与郡僚属官分乗之妓乐数船，歌吹前导，命曰游江，于是郡人士女骈于八九里间，纵观如堵，抵寳歴寺桥出防于寺内寺前，剏一蚕市，纵民交易，嬉游欢乐，倍于往岁，薄暮方回。
售农用
四川记同州，以二月二日与八日为市四逺村民毕集，应蚕农所用，以至车檐椽木果树，器用杂物皆至，其直千缗，至万缗者，郡守就子城东北隅龙兴寺前立，山棚设幄幕声乐，以宴劳将吏，累日而后罢。
鬻蚕器
栾城，文蚕市诗序云：眉人以二月望日鬻蚕器，谓之蚕市焉，东坡先生诗云：蜀人衣食常苦艰，蜀人行乐，不知还十夫，耕农万夫，食一年辛苦，一春闲闲时，尚以蚕为市，共牵辛苦，遂欣欢，又张仲殊词云：成都好蚕，市趁遨游，夜放笙歌，喧紫陌春，邀灯火上红楼，车马溢，瀛州人散后，茧馆喜绸缪，柳叶已饶烟，黛细桑条，何似玉纎？柔立马看风流。
騐岁草
黄帝问师旷曰：吾欲苦乐，善心可知否？对曰：岁欲甘，甘草先生；荠是也。岁欲苦，苦草先生；葶苈是也。岁欲雨，雨草先生；藕是也。岁欲旱，旱草先生；蒺藜是也。岁欲流，流草先生；蓬是也。岁欲恶恶草，先生水藻是也。岁欲病，病草先生；艾是也，皆以孟春占之。
占雨雾
占书正月朔，雨春旱，人食一升，二日雨，人食二升，三日雨，人食三升，四日雨，人食四升五日，雨主大熟，五日内雾谷伤民饥，元日雾岁必饥。
禳鸟
荆楚岁时记正月夜，多鸟度，家家槌床，打户捩狗耳，灭灯烛以禳之，中记云：此乌名姑获一名天帝女，一名隠飞鸟，一名夜游，好取人，女子养之，有小儿之家，即以血防其衣以为志，故世人号鸟，荆湖弥多，斯言信矣。
饮雨水
本草正月，雨水，夫妻各饮一杯，还房，获时有子神助也。
去妖邪
西京杂记贾佩兰，云在宫中时，正月上辰出池，邉盥濯食蓬饵，以去妖邪？
辟官事
厯书二月上丑日，取土泥蚕屋，宜蚕；上辰日，取道中土泥门，应辟官事。
照百
荆楚岁时记正月未日夜芦，茝火照井，厠百皆走。
岁时广记卷一
钦定四库全书
岁时广记卷二
宋 陈元靓 撰
夏
礼记乡饮酒曰：南方曰夏，夏之为言假也，养之长之假之，仁也；太经曰：夏者，物之修长也，董仲舒策曰：阳常居大夏以生育，长养为事，淮南子曰：夏为衡，衡者，所以平万物也，前汉律厯志曰太阳者，南方南，任也，阳气任养物，于时为夏，夏，假也，物假大乃宣平，火炎上，礼者齐，齐者平，故为衡也。月令曰：夏三月，其日丙丁，其帝炎帝，其神祝融，其虫羽，其音征，其数七，其味苦，其臭焦，其祀灶，祭先肺，孟夏月。
礼记，月令曰：孟夏之月，日在毕，昬翼中，旦婺女中，律中中【音仲，】吕蝼蝈鸣蚯蚓出王生苦菜秀靡草死麦秋至孝经纬曰：谷雨后十五日斗指，巽为立夏后，十五日斗指已为小满。
三统厯曰：立夏为四月节小满为四月，中气小满者，言物长于此，小得盈满。
周书时训曰：立夏之日，蝼蝈鸣，后五日，蚯蚓出，后五日，王生小满之日，苦菜秀后五日靡草，死后五日麦秋至。
白虎通德论曰：四月律谓之中吕，何言阳气极将，彼故复中难之也，晋志云：吕者，助也，谓阳气盛长，阴助成功也。
晋乐志曰：四月之辰，谓之己巳者，起也，物至此时，毕尽而起也。
夏小正曰四月昴则见
诗七月曰：四月，秀葽注云：不荣而实曰秀，葽草也，西京杂记曰阳徳用事则和气皆阳，建已之月是也。故谓之正阳之月。
又曰：四月阳虽用事，而阳不独存，此月纯阳，疑于无隂故亦谓之隂月
纂要曰四月曰首夏维夏
文选注郑曰四月为除月
月令曰：孟夏行秋令，则苦雨数来，五谷不滋，四鄙入保，行冬令，则草木蚤枯，后乃大水，败其城郭，行春令，则蝗虫为灾，暴风来格，秀草不实。
仲夏月
月令曰：仲夏之月，日在东井，昏亢中，旦危中律，中防賔小暑至，螳螂生，防始鸣，反舌无声鹿角解，蝉始鸣，半夏生，木堇荣。
孝经纬曰小满后十五日，斗指丙为芒种，后十五日，斗指午为夏至。
三统厯曰：芒种为五月节，夏至为五月，中气芒种者，言有芒之谷，可稼种也。
周书时训曰：芒种之日，螳螂生，后五日防始鸣后五日反舌无声，夏至之日，鹿角解，后五日蝉始鸣后五日半夏生。
白虎通德论曰：五月律谓之防，賔何防者，下也，賔者，敬也，言阳气上极隂气始賔敬之也。
晋乐志曰：五月之辰谓之午，午者长也，大也，言物皆长大也。
夏小正曰：五月，参则见良，蜩鸣初昏，大火中，注云：大火，心星名也。
诗七月曰：五月鸣蜩，又曰：五月斯螽动股注云：蜩螗也，斯螽，蚣蝑也。
吴子夜四时歌曰郁蒸仲暑月
东坡诗云飞龙御月作秋凉注云谓五月也
月令曰：仲夏行冬令，则雹涷伤谷，道路不通，暴兵来至，行春令，则五谷晚熟，百螣时起，其国乃饥，行秋令，则草木零落，果实早成，民殃于疫。
季夏月
月令曰：季夏之月，日在桺，昏火中，旦奎中，律中林钟，温风始至，蟋蟀居壁鹰乃学习，腐草为萤土润溽暑大雨时行。
孝经纬曰：夏至后十五日，斗指丁为小暑，后十五日，斗指未为大暑。
三统厯曰小暑为六月节大暑为六月中气，小暑，大暑者，就极热之中，分为小大，月初为小月半为大。
周书时训曰：小暑之日，温风至后五日蟋蟀居壁后五日鹰乃学习大暑之日，腐草为萤，后五日，土润溽暑，后五日，大雨时行。
白虎通徳论曰六月律，谓之林钟，何林者众也，万物成熟，种众多。
晋乐志曰：六月之辰谓之未，未者味也，谓时万物向成，有滋味也。
夏小正曰六月鹰始挚
诗七月曰：六月莎鸡振羽，又曰：六月食郁及薁，注云：郁棣属薁，蘡薁也。
纂要曰六月曰徂暑
月令曰：季夏行春令，则谷实鲜落，国多风欬，民乃迁徙，行秋令，则丘隰水潦，禾稼不熟，乃多女灾，行冬令，则风寒不时，鹰隼蚤鸷，四鄙入保。
黄梅雨
风土记，夏至雨名黄梅雨，霑衣服皆败，黤四时纂要云：梅熟而雨曰：梅雨，又闽人以立夏后，逢庚日为入梅，芒种后逢壬日为出梅，农人以得梅雨，乃宜耕稼，故谚云雨不梅，无米炊，碎録，又云：芒种后逢壬入梅，前半月为梅雨，后半月为时雨，遇雷雹谓之断，梅数説未知孰是？又陈氏手记云：梅雨水洗疮疥，灭瘢痕，入酱，令易熟，沾衣便腐，澣垢如灰汁，有异他水，江淮以南地气卑湿，五月上旬连下旬尤甚，梅雨壊衣当以梅叶汤洗之，余并不脱，杜甫诗云：南京犀浦道，四月熟，黄梅，湛湛长江去，细雨来，欧阳公诗云：春寒欲尽黄梅雨，东坡诗云：不趁青梅，尝煮酒要看，细雨湿黄梅，又云：佳节连梅雨，又云：怕见黄梅雨细，时严维诗云：梅天一雨清。
送梅雨
埤雅，今江湘二浙，四，五月间，梅欲黄落，则水润土溽，柱磉皆汗，蒸郁成雨，谓之梅雨，自江以南，三月雨，谓之迎梅，五月雨，谓之送梅林逋，诗云：石枕凉生菌阁，虚已应梅润，入图书。
濯枝雨
风土记仲夏雨濯枝，荡川注云：此节常有大雨，名曰濯枝雨。
畱客雨
陆机要览昔羽山，有神人焉，逍遥于中岳，与左元放共游，蓟子训所坐，欲起子训，欲畱之，一日之中，三雨，今呼五月，三雨亦为畱客雨。
香雨
李贺四月词依微香雨青氛氲腻叶蟠花照曲门
暴涷雨
尔雅暴雨，谓之涷雨，郭璞注云：江东呼夏月暴雨为涷雨，离骚经云：令飘风兮先驱，使涷雨兮洗尘，【涷音东】。
海飓风
南越志，熙安间多飓风，飓风者，具四方之风也，常以五六月，发未至时，鸡犬为之不鸣，国史补云南海有飓风，四面而至，倒屋拔木，每数年一作郑，熊番禺杂记云：飓风将，有微风细雨，先缓后急，谓之链风，又有石尤风，亦飓之，韩文公诗云：雷威固已加飓势，仍相借，又云：飓风有时，作掀簸真差事，又云：峡山逢飓风雷电，助撞捽【，飓音具】。
落梅风
风俗通五月有落梅风，江南以为信风，李白诗云：天长信风吹，日出宿雾散。
黄雀风
风土记南中，六月，则有东南，长风止时，海鱼化为黄雀，故俗名黄雀风。
麦黄水
水衡记黄河水四月名麦黄水
瓜蔓水
水衡记黄河水五月，名蔓水，生蔓也，东坡诗云：河水渺緜瓜蔓流。
山矾水
水衡记黄河水六月名山矾水
麦熟秋
月令章句百谷，各以初生为春，熟为秋，故麦以孟夏，为秋山谷，诗云：生物趋功，日夜流园林，才夏麦先秋赵师民诗云：麦秋晨气润，槐夏午隂凉
分龙节
图经池州，俗以五月二十九，三十日为分，龙节雨则多大水，闽人以夏至后为分龙，雨各有方。
龙生日
岳州风土记，五月十三日，谓之龙生日，栽竹多茂盛，又前辈作苍筠云，筠每岁惟五月十三日独醉，或为人迎置他处，不知也，当时谚曰：此君经年，常清斋一日，不斋醉如泥，有时倒载，过晋地，茫然乗坠俱不知，宋子京种竹诗云隂地围墙植翠筠，疎枝茂叶与时新赖逢醉，日终无损，正似徳全于酒人，晏元献公诗云：竹醉人还，醉蚕眠，我亦眠又云：苒苒渭濵族萧萧尘外，姿如能乐，封植，何必醉中移，又东坡诗云：竹是当年醉日栽。
竹迷日
笋谱，民间説竹有生日，即五月十三日移竹，宜用此日或隂雨土虚则鞭行，明年，笋茎交至，一云竹，迷日栽竹，年年生笋刘延世竹，迷日种竹，诗云：梅蒸方过有余润，竹醉，由来自古云：掘地聊栽数竿，玉开帘，还当一溪云，然则竹迷，亦此日也。陈简斋种竹，诗云：何须俟迷日可笑！世俗情。
樱笋厨
唐辇下，岁时记四月十五日，自堂厨至百司厨，通谓之樱笋，厨又韩偓樱桃诗注云：秦中谓三月为樱笋，时陈后山诗云：春事无多，樱笋来，又古词云：水竹旧院落，樱笋新蔬果。
临水宴
因话録李少师与賔僚饮宴，暑月临水，以荷为杯，满酌密繋持近人口，以筯刺之，不尽，则重饮防罢，有人言，昨饮大欢者，公曰：今日言欢，则明日之不懽，无论好恶，一不得言。
霹雳酒
醉乡日月，暑月大雷霆，时収雨水淘米，炊饭酿酒，名曰霹酒。
寒筵氷
醉乡，日月盛夏，初昏于井，侧安镬，用大水晶一块，大如拳，无瑕衅者，以新汲水炽火，煑千沸，取越瓶口小腹，大者满盛，其汤以油帛，密封口，勿令泄气，复以重汤煮千沸，急沈井底，平旦出之，破瓶氷已结矣，名寒筵氷【，又见杜阳杂编】。
壬癸席
河东备録申王，取猪毛刷浄，命工织以为席，滑而且凉，号曰壬癸席。
澄水帛
杜阳编，同昌公主，一日，大防暑气将甚，公主命取澄水帛以水蘸之挂于髙轩满座皆思挟纩，澄水帛，长八九尺，似布细明，薄可鉴云：其中有龙涎，故能消暑。
氷丝裀
乐府杂録唐老子本长安富家子，生计荡尽，遇老妪持旧裀，以半千获之，有波斯人见之，乃曰：此是氷蚕丝所织，暑月置于座满室，清凉，即酬千万。
消凉珠
拾遗记黒蚌珠千年一生，燕昭王常怀此珠，当盛暑之月，体自轻凉，号消暑招凉之珠。
辟暑犀
提要録唐文宗夏日延学士讲易，赐辟暑犀，章简公端午帖子云：已持犀辟暑，更鬬草迎凉。
迎凉草
杜阳襍编，李辅国，夏则于堂中设迎凉草，其象如草而榦，似若竹叶细如杉，虽若干枯，而未尝雕落盛暑，挂之户间，则凉风自至。
白龙皮
剧谈録李相尝因夏日邀同列，及朝士宴，时畏景赫曦，咸有郁蒸之苦，既延入小斋，列坐开尊，烦暑都尽，清飇凛冽，如渉髙秋及昬而罢，出户则火云烈日，熇然焦灼，有好事者，求亲信问之，云：此日以金盆贮水，渍白龙皮，置于座末，龙皮者，新罗僧得自海中。
犀如意
杨妃外唐宗夏月授杨妃却暑犀如意
洒皮扇
开元遗事，王元寳都中巨豪也，家有皮扇，制作甚精，寳每暑月宴客，即以此扇，置于座前，使新水洗之，则飒然风生酒筵之间，客有寒色，遂命撤去，明皇亦曾差，中使取看，爱而不授，曰：此龙皮扇子也。
服丸散
抱朴子曰：或问不热之道曰服，氷丸，飞雪散，王仲都等用此方也。梁刘孝威，苦暑诗云：氷术难验，赤道漏犹长。
环罏火
桓子新论元帝被病，广求方士，汉中逸人王仲都者，诏问所能为，对曰：但能忍寒暑耳，因为待诏至，夏大暑日，使暴坐，又环以十罏，火不言热而身汗不出。
入寒泉
括地图，天毒国冣大暑热，夏草木皆干死，民善没水以避日，遇时暑，常入寒泉之下。
激凉风
唐书拂菻国，盛暑之节，乃引水潜流，上通于屋宇，机制巧密，人莫之知，观者唯闻屋上泉鸣，俄见四檐飞澑，悬波如瀑布激气，成凉风。
没水底
抱朴子葛洪从祖仙公毎大醉，及夏天盛热，辄入水底，八日乃出，正以能闭气胎息耳。
开七井
云林异景志，霍仙鸣别墅在龙门，一室之中，开七井，皆以雕镂盘覆之，夏月坐其上，七井生凉，不知暑气。
乗小驷
开元杂记，宗幸洛，至绣岭宫，时属炎暑，上曰：姚崇多计，令力士探廻奏曰：崇方袗绛乗小驷按辔木隂下乃命小驷顿忘繁溽。
卧北
晋书陶潜，字渊明，諡靖节，先生尝言：夏月虚闲髙卧北之下，清风飒至，自谓羲皇上人，东坡诗云：一枕清风，直万钱，无人肯买，北眠，又云：只应陶靖节防聴，北眠，又云北仙人卧羲轩，又云北髙卧等羲炎。
书新裙
南史羊欣，字敬元，长于书，父不疑为乌程令，欣时年十二王献之为吴兴，守甚知爱之，尝夏月入县，欣着新练裙昼寝，献之书裙，数幅而去，欣本工书，因此弥善，东坡诗云：载酒无人过，子云掩闗昼卧客书裙，翟公巽睡乡赋云：客书裙而满幅。
作夏课
南部新书，长安举子落第者，六月后不出，谓之过夏，多借浄坊庙院，作文章曰：夏课时语曰：槐花黄，举子【，又见秦中记】遯斋闲览云：谓槐之方花乃进士赴举之时也，唐翁承赞诗云：雨中装防望中黄勾引蝉声，送夕阳，忆得当年，随计吏马蹄终日为君，忙又稼轩词云：明年，此日青云路，却笑人间举子。
逐树隂
北齐书仆射魏収，字伯起，初习武不成，改节读书，夏日坐板，牀随逐树隂讽读累年，牀为之鋭减，遂工辞令也。
练萤囊
晋阳春秋车，字武子，家贫，读书不常得油，夏月则练囊盛数十萤，以夜继日。
颁氷雪
止戈集长安氷雪，至夏月则价等金碧，每颁氷雪论筐，不复偿价，日日如是。
赐朱樱
唐史李适为学士，凡天子飨食游豫，唯宰相及学士得从夏宴，蒲萄园赐朱樱。
献雪瓜
唐列传明崇俨以竒技自名髙宗召见甚悦，盛夏，帝思雪，崇俨坐顷取以进，自云往隂山取之四月，帝意瓜，崇俨索百钱，须臾以瓜献曰：得之缑氏，老人圃中，帝召老人问故，曰：埋之瓜失之，土中得百钱。
沈瓜李
魏文帝与吴质书浮甘瓜于清泉，沈朱李于寒水杜诗云：翠瓜碧，李沈玉甃注云：玉甃井也。
赋杞菊
提要録陆防自号天随子，常食杞菊，及夏五月，枝叶老硬，气味苦，涩，犹食不已，因作杞菊赋以自广云尔，杞未棘尔，菊未莎，其如余何？东坡诗云：饥寒天随子，杞菊自撷芼。
调寝餗
摄生月令，四月为干，万物以成，天地化生，勿冒极热，勿大汗后当风，勿暴露星宿，皆成恶疾，勿食大蒜，勿食生薤，勿食鸡肉蛇鳝，是月，肝藏以病神气不行，火气渐临水力渐衰，稍补肾助肺，调和胃气，无失其时。
收蚕沙
河图甲子，收蚕沙于宅内亥地，埋之，令人大富，得蚕又甲子日以一石二防镇宅，令家财千万。
求蛇医【蛇医即蜥蜴也】
酉阳杂爼王彦威镇汴之，二年夏，旱，李玘过汴，因以旱为言，李醉曰：欲雨甚易，可求蛇医四头，石瓮二枚，每瓮实水浮二，蛇医以木盖，密泥之，置于閙处，瓮前后设席烧香，选小儿十岁以下十余，令执小青竹，昼夜更撃其瓮，不得少辍，王如其言试之，一日两夜雨，大注数百里，旧説龙与蛇医为亲家焉。又张师正倦防録云：熙宁间，京师久旱，按古法令坊巷，以瓮贮之，揷桺枝泛，蜥蜴小儿呼曰：蜴蜥蜴蜥兴云吐雾，降雨滂沱，放汝归去，翰府名谈云：宋内翰祁镇郑州，夏，旱，公文祭蜥蜴于祈所，即时大雨，告足，民乃有秋，东坡诗云：瓮中蜥蜴为可笑。
占蝗旱
四时纂要，四月辰雨，皆为蝗虫大雨，大虫小雨，小虫二日雨，百艸旱，五谷不成，三日，雨小旱，风从西来，麻吉四日雨，五谷贵，五日，六日雨，有旱处，四日至七日，风者大豆，吉八日防雨熟，俗云：八日雨，斑阑髙低尽可怜，此月自一日至十四日恶风者，皆不可种豆。
岁时广记卷二
钦定四库全书
岁时广记卷三
宋 陈元靓 撰
秋
礼记郷饮酒，曰：西方曰秋，秋之为言愁也，愁之以时，察守义者也，太经曰：秋者，物皆成象而聚也，管子曰：秋者隂气始下故万物收，说文曰：秋禾谷熟也，淮南子曰：秋为矩矩者，所以方万物也，前汉律厯志曰少隂者西方西迁也隂气迁落物于时为秋，秋，也，物敛，乃成熟金，从革改更也，义者成，成者方，故为矩也。月令曰：秋三月其日庚辛，其帝少皥，其神蓐收，其虫毛，其音商，其数九，其味辛，其臭腥，其祀门，祭先脾，【子由反】。
孟秋月
礼记，月令曰：孟秋之月，日在翼，昏建星中，旦毕中，律中夷则，凉风至，白露降，寒蝉鸣，鹰乃祭鸟，天地始肃农，乃登谷。
孝经纬曰大暑，后十五日，斗指坤为立秋后十五日，斗指申为处暑。
三统厯曰：立秋为七月节，处暑为七月中气，处暑者，谓暑将退伏，而潜处也。
周书时训曰：立秋之日，凉风至后五日白露降后五日寒蜩鸣，凉风不至，国无严政，白露不降，民多欬病寒蜩不鸣，人臣力争，处暑之日，鹰乃祭鸟，后五日，天地始肃后五日，农乃登谷。
白虎通徳论曰七月律，谓之夷则，何夷伤则法也；言万物始伤，破刑法也，欧阳公秋声赋云：其在乐也，商声主西方之音，夷则为七月之律，商，伤也，物至老而伤悲，夷戮也，物既盛而当戮。
晋乐志曰：七月之辰谓为申，申者身也，言时万物身体皆成就也。
夏小正曰：七月狸子肇，肆肇始也，肆遂也，言其始遂也，诗七月曰：七月流火，又曰：七月鸣鵙，又曰：七月，烹葵及菽，又曰：七月食瓜，注云流下也，火大火也，李白诗云：火落金风髙谢灵运诗云：火逝首秋节，七命云龙火，西頺提要録曰：七月为兰月。
纂要曰七月曰首秋上秋兰秋肇秋
月令曰：孟秋行冬令，则阴气大胜，介虫败谷，戎兵乃来，行春令，则其国乃旱，阳气复还，五谷无实，行夏令，则国多火灾，寒热不节，民多疟疾。
仲秋月
月令曰：仲秋之月，日在角，昏牵牛中，旦觜觿中，律中南吕，盲风至鸿雁来鸟归羣鸟养羞，日夜分，雷乃收声，蛰虫坏户，杀气浸盛，阳气日衰，水始涸。
孝经纬曰：处暑，后十五日，斗指庚为白露，后十五日，斗指酉为秋分。
三统厯曰白露为八月节，秋分为八月，中气白露者隂气渐重露浓，色白。
周书时训曰：白露之日，鸿雁来后五日鸟归，后五日羣鸟养羞，鸿雁不来逺人背叛鸟不归，室家离散，羣鸟不羞，臣下骄慢，秋分之日，雷乃始收后五日蛰虫坏户，后五日水始涸，雷不始收，诸雨淫汰，蛰虫不坏，民靡有赖，水不始涸介虫为害。
白虎通徳论曰八月律，谓之南吕，何南者任也，吕者，拒也，言阳气尚有任生荠麦也故隂气拒之也。
晋乐志曰：八月之辰谓为酉，酉者，綇也，谓时物皆綇缩也。
夏小正曰：八月辰则伏丹鸟，羞白鸟，白鸟蚊蚋也，崔豹古今注云：萤火，一名丹鸟，腐草化之羞，进也，谓食蚊蚋也。
诗七月曰：八月雈苇，又曰：八月载绩，又曰：八月其获，又曰：八月剥枣，又曰：八月，断壶注云：蒹为雈葭为苇，载绩者丝，事毕，而麻事起也，其获者，禾可获也，剥撃也，壶瓠也。
提要録曰八月为桂月
纂要曰八月曰仲商
月令曰：仲秋行春令，则秋雨不降，草木生荣，国乃有恐，行夏令，则其国乃旱，蛰虫不藏，五谷复生，行冬令，则风灾数起，收雷先行，草木蚤死。
季秋月
月令曰：季秋之月，日在房，昏虚中，旦柳中，律中无射，鸿雁来賔雀入大水为蛤，菊有黄华，豺乃祭兽，戮禽草木黄落蛰虫咸俯在内，皆墐其户。
孝经纬曰：秋分后十五日，斗指辛为寒露，后十五日，斗指戌为霜降。
三统厯曰寒露为九月节，霜降为九月，中气寒露者，言露气寒，将欲凝结。
周书时训曰：寒露之日，鸿雁来賔后五日雀入大水后五日菊有黄华，霜降之日，豺祭兽，后五日草木黄落后五日蛰虫咸俯。
白虎通徳论曰九月之管名无射，射者出也，言时阳气上升，万物收藏，无复出也。
晋乐志曰：九月之辰谓为戍，戌者，灭也，谓时物皆衰灭也。
夏小正曰九月内火注云大火心星也
诗七月曰：九月授衣，又曰：九月叔苴，又曰：九月涤圃，又曰：九月肃霜，注云：叔拾也，苴麻子也，肃缩也霜降而收缩万物也。
国语曰：至于元月，注云：九月，为元范蠡曰：王姑待至于元月，汉韩明府修孔子庙器，表碑曰永寿二年霜月之灵説者疑是九月。
提要録曰九月为菊月
纂要曰：九月曰暮秋末，秋暮商，季商杪秋，亦曰霜辰，亦曰授衣。
月令曰：季秋行夏令，则其国大水，冬藏殃败，民多鼽，行冬令，则国多盗贼，边境不宁，土地分裂，行春令，则暖风来至，民气懈惰，师兴不居。
仙掌露
前汉班固传，武帝建章宫承露盘，上有仙人掌承露，和玉屑饮之，金茎铜柱也，神农本草云：繁露水，是秋露繁浓时也，作盘以收之，煎令稠，可食之，延年不饥，汉武帝时，东方朔得露青黄二露，各盛五合，帝赐羣臣老者皆少病者，皆除东方朔曰：日初出处露皆如糖，可食，后武帝立，金茎作仙人，掌承露盘取，云表之露，服食以求仙，文选子坚西都赋云：抗仙掌以承露，擢双立之，金茎张平子，西京赋云：承云表之清露。
青女霜
淮南子秋三月也气不藏百虫蛰青女廼出以降霜雪，注云：青女乃天神，青腰玉女主霜雪也，杜甫诗云：飞霜任青女，赐被隔南宫山谷，诗云：姮娥携青女一笑，粲万瓦李商隠诗云：青女素娥，俱耐冷，月中霜里，鬬婵娟，吕夷简诗云：花愁青女再飞霜。
蓼花风
月令章句，仲秋白霜节，盲风至郑，云疾风也，秦人谓之蓼花风，梁文帝初秋诗云：盲风度函谷，坠露下，芳枝。
裂叶风
洞宴记裂叶风乃八月风也
离合风
陆机要覧，列子御风而行，常以立春日归于八荒，立秋日游于风，穴风至，则草木皆生去，则草木揺落，谓之离合风。
鲤鱼风
提要録鲤鱼风，乃九月风也，李贺诗云：楼前流水，江陵道鲤鱼，风起芙蓉老，又古词云：瑞霞成绮映，舴艋棹轻，鲤鱼风起。
黄雀雨
提要録九月，雨为黄雀，雨罗鄂州词云：九月，江南秋色黄雀雨，鲤鱼风。
豆花雨
荆楚歳时记豆花雨乃八月雨也
荻苗水
水衡记黄河水七八月名荻苗水荻花正开也
登髙水
水衡记黄河水九月名登髙水
一叶落
淮南子一叶落而天下知秋，韩文公诗云：淮南悲叶落，今我亦伤秋，唐人诗云：山僧不解数甲子一叶落，知天下秋韦苏州诗云：新秋一叶飞。
草木衰
文选宋玉九辩，悲哉！秋之为气也，萧瑟兮，草木摇落而变衰，憭栗兮，若在逺行登山临水兮，送将归泬寥兮，天高而气清，寂防兮，收潦而水清，李白诗云：深秋宋玉悲老，杜诗云：揺落深知宋玉悲陈，简斋诗云：宋玉有文悲落木。
警鹤鸣
风土记鸣鹤，戒露白鹤也，此鸟性警，至八月，白露降即鸣而相警，东坡诗云：由来警露鹤。
石雁飞
南康记平固县覆笥，山上有湖，中有石雁，浮在湖上，毎至秋飞鸣，如时也。
鳜鱼肥
海録碎事楝木华而石首至秋风起而鳜鱼肥
蟋蟀吟
天宝遗事，毎秋时宫中妃妾，皆以小金笼闭蟋蟀，寘枕函畔，夜听其声，民间争效之。
亲灯火
昌黎文韩退之送子阿符读书城南，诗云：时秋积雨霁，新凉入郊墟，灯火稍可亲，简编可卷舒。
围棋局
西京杂记戚夫人侍儿贾佩兰，言宫中，八月四日，出雕房北户，竹下围碁，胜者终年多富，负者终年多病，取丝缕，就北辰星求长命，乃免。
献菊酒
唐书李适为学士，凡天子飨防游豫，唯宰相及学士得从，秋登慈恩浮图，献菊花酒称寿。
思莼鲈
晋文苑传，张翰，字季鹰，呉郡人，为齐王冏，东曹掾，见秋风起，思呉中菰米莼，羮鲈鱼鲙叹云：人生贵得适志，何能羁宦？数百里外，以要名爵乎？乃叹曰：秋风起兮木叶飞，呉江水清，鲈鱼肥，遂命驾而归，后齐王败，人皆谓之见机，又海物异名记云：江南人作鲙，名郎官鲙，言因张翰得名，东坡诗云：浮世功名食与眠季鹰，直得水中仙，不须更説知机早直，为鲈鱼也，自贤，又送人归，呉有词云：更有鲈鱼堪切鲙山谷，诗云东归止，为鲈鱼鲙，未敢知言，许季鹰，王荆公诗云：慷慨秋风起，悲歌不为鲈。
收兎毫
墨薮笔，取崇山绝，仭中兎毛，八，九月收之，笔头长一寸，管长五寸，锋齐腰彊者，挥襟作之，屈曲真草，皆须尽一身之力而送之。
騐美玉
地镜经，八月中草不死，有叶，枝下垂者，必有美玉，又云：八月后草不死者，亦有玉。
防艾杖
文昌杂録唐歳时节物，八月一日，有防艾杖卢公，范馈饷仪云，防艾杖以棃枝为之，及银盏中，有朱砂银枝子也。
厌儿疾
荆楚歳时记八月十日，四民以朱，防小儿头，名为天灸，以厌疾也。
取栢露
续齐谐记郄绍八月朝入华山，见一童子以五防嚢承取柏叶下露，皆如珠子，且云：赤松先生取以明目，今人八月朝作露华，明是也。又荆楚歳时记云：四民以锦，防为眼明嚢云：赤松子以八月嚢承栢树，露为宜眼，后世以金箔为之，逓相饷遗。
结丝嚢
隋，唐嘉话，八月五日，明皇生辰，号千秋节，王公戚里进金镜，士庶结承露丝嚢相遗，又述仙记云：八月作五明嚢，承百草露以洗眼。
登南楼
晋史庾亮，亮镇武昌，诸佐史殷浩之徒，秋夜乗月共登南楼，俄而亮至，诸人将起避之，亮徐曰：诸君少住，老子于此，兴复不浅，便据胡牀与浩等谈咏竟夕，其坦率如此，陶侃曰：亮非惟风流，兼有为政之实也，老杜诗云：月静庾公楼。
懐故里
提要录王粲观秋月，懐弟妹故里而伤神，老杜诗云：晓莺工迸泪，秋月解伤神，注云：春莺秋月，人所赏玩，而莺所工者，在于迸人之泪，月所解者，在于伤人之神乱离，疾病之所感也。
悲游子
南史江淹过灞陵，秋深叶脱，乃叹曰：向眼风物寥落，祗悲游子，故园之思，老杜诗云：风物悲游子，江山忆故人。
叹谪仙
文粹李白，秋兴歌，我觉秋兴逸，谁云秋兴？悲贺知章见之，曰：是子谪仙人也。
赏白莲
天宝遗事，明皇八月，太液池有千叶白莲，数枝盛开，帝与贵戚宴赏，左右皆叹羡，久之，帝指贵妃示左右曰：争如我解语花，古词云：翠葢盈盈，红粉面叶底荷花解语。
水晶宫
渔隠丛话呉兴，谓之水晶宫而不载之图经，惟呉兴集有之，刺史杨汉公，九月十五夜，絶句云江南地，暖少严风，九月炎凉，正得中溪上玉楼，楼上月清光，合在水晶宫，疑因此而得名也。
歳时广记卷三
钦定四库全书
嵗时广记卷四
宋 陈元靓 撰
冬
礼记乡饮酒曰：北方曰冬，冬之为言中也，中者，藏也，管子曰：冬者隂气毕下故万物成，尸子曰：冬为信，淮南子曰：冬为权，权者，所以权万物也，权正而不失，万物乃藏，前汉律厯志曰大隂者北方北伏也，阳气伏于下，于时为冬，冬，终也，物终藏，乃可称水润下，智者谋，谋者重，故为权也。又月令曰：冬三月，其日壬癸，其帝颛顼，其神防，其虫介，其音羽，其数，其味咸，其臭朽，其祀行，祭先肾。
孟冬月
礼记，月令曰：孟冬之月，日在尾，昬危中，旦七星中，律中应钟，水始氷地始冻雉入大水为蜃，虹藏不见，天气上腾，地气下降，天地不通，闭塞而成冬。
孝经纬曰：霜降后十五日，斗指干为立冬后十五日，斗指亥为小雪。
三统厯曰：立冬为十月节小雪为十月中气，小雪大雪者，以霜雨凝结而雪，十月犹小，十一月转大。
周书时训曰：立冬之日，水始氷后五日地始冻后五日雉入大水小雪之日，虹藏不见，后五日闭塞而成冬，白虎通徳论曰十月律，谓之应钟，何钟动也？言万物应阳而动，下藏也。
晋乐志曰：十月之辰谓为亥，亥者，劾也，言时隂气劾杀万物也。
夏小正曰：十月黑鸟浴黒鸟乌也，浴也者，谓飞乍上乍下也。
诗七月十月陨萚，又曰：十月蟋蟀，入我牀下，又曰：十月获稻，又曰：十月纳禾稼，又曰：十月涤。
左传？庄公十六年，公父定叔出奔卫。三年而复之，使以十月入曰：良月也，就盈数焉。
西京杂记曰隂徳用事则和气皆隂建亥之月是也。故谓之正隂之月又曰四月阳虽用事，而阳独不存此月，纯阳疑于无隂故亦谓之隂月
欧阳公词云十月小春梅蘂绽
纂要曰十月曰上冬
月令曰：孟冬行春令，则冻闭不宻地气上泄，民多流亡，行夏令，则国多暴风，方冬不寒，蛰虫复出，行秋令，则霜雪不时，小兵时起，土地侵削。
仲冬月
月令曰：仲冬之月，日在斗，昏东壁中，旦轸中，律中黄钟，氷益壮，地始坼，鹖旦不鸣，虎始交，芒始生荔挺出，蚯蚓结，麋角解，水泉动。
孝经纬曰：小雪后十五日，斗指壬为大雪，后十五日，斗指子为冬至。
三统厯曰大雪为十一月节，冬至为十一月中气周书，时训曰：大雪之日，鹖鸟不鸣，后五日虎始交后五日荔挺出，冬至之日，蚯蚓结，后五日，麋角解，后五日，水泉动。
白虎通徳论曰十一月律，谓之黄钟，何黄中和之色也；钟，动也，言阳气动于黄泉之下，动养万物也。
晋乐志曰：十一月之辰谓之子，子者，孳也，谓阳气至此更孳生也。
夏小正曰：十一月，王狩言王狩之时也，冬猎为狩，吕氏春秋曰：仲冬，命之曰畅月，注云：畅，充也。
月令曰：仲冬行夏令，则其国乃旱，氛雾，雷乃声，行秋令，则天时雨汁，瓜瓠不成，国有大兵，行春令，则蝗虫为败，水泉咸竭，民多疥疠。
季冬月
月令曰：季冬之月，日在婺女，昏娄中，旦氐中，律中大吕，雁北乡鹊始巢雉鸲，鸡乳征鸟厉疾氷方盛，水泽腹坚，日穷于次，月穷于纪，星回于天，数将几终，歳且更始孝经纬曰：冬至后十五日，斗指癸为小寒后，十五日斗指丑为大寒。
三统厯曰小寒为十二月节大寒为十二月中气小寒，大寒者，十二月，极寒之时，相对为大，小月初，寒为小月半寒为大。
周书时训曰：小寒之日，雁北向，又五日鹊始巢，又五日雉始雊，雁不北向，民不怀生，鹊不始巢，国不安宁，雉不始雊，国乃大水，大寒之日，鸡始乳，又五日，鸷鸟厉疾，又五日水泽腹坚鸡不始乳，淫女乱男，鸷鸟不厉，国不除兵，水泽不腹坚言，乃不从。
白虎通徳论曰十二月律，谓之大吕，何大大也？吕者，拒也，言阳气欲出隂不许也吕之为言拒者旅，抑拒难之也。
晋乐志曰：十二月之辰谓之丑，丑者，纽也，言终始之际，故以纽结为名也。
夏小正曰：十二月，驹贲，驹蚁也，贲者走于地中也，纂要曰：十二月曰暮冬，亦曰杪冬，涂月暮节，暮歳穷稔穷纪。
月令曰：季冬行秋令，则白露蚤降，介虫为妖，四鄙入保，行春令，则胎夭多伤，国多固疾，命之曰逆，行夏令，则水潦败国，时雪不降，氷冻消释。
一色云
韩诗外传凡草木花多五出，雪花独六出，雪花曰：霙雪云曰：同云同谓云隂与天同为一色也，故诗云：上天同云，雨雪雰雰。
一丈冻
郭义恭广志北方地寒氷厚三尺地冻一丈
千里雪
楚词层氷峨峨，飞雪千里，王逸注云：北极常寒也，东坡诗云：峨眉山西雪千里，谢爕雨雪曲云，峨峨六尺，氷飘飘千里雪。
千年氷
杜阳编，顺宗即位，年拘弥国贡常坚氷云：其国有大凝山，其中有氷千年不释，及赍至京师，洁冷如故，虽盛暑赫日，终不消，嚼之与中国氷冻无异，又神异经云：北方有层氷万里，厚百丈，又尸子曰：朔方之寒，氷厚六尺，北极左右有不释之氷，又汉五行志云：元和间，琅邪井氷厚丈余。
绀碧霜
拾遗记广延国，霜色绀碧，又云：嵰州霜，绀色，汉武帝内传曰：仙家上药，有霜绀雪。
入液雨
琐碎録闽俗，立冬后逢壬日，谓之入液，至小雪，出液得雨，谓之液雨，无雨则主来年旱，谚云液雨不流箨髙田不要作，又谓之药雨，百虫饮此水，而蛰林公弁，诗云液雨初生小院寒。
复槽水
水衡记黄河水十月名复槽水落复故道也
蹙凌水
水衡记黄河水，十一月，十二月，名蹙凌水氷，断后结蹙，起成层也。
宝砚炉
天宝遗事，内库有七宝研炉一所，曲尽其巧，每冬寒研冻，置于炉上，砚冻自消，不劳置火，帝常用之。
暖玉鞍
天宝遗事，岐王有玉鞍，一面毎，至冬月则用之，虽天气严寒，此鞍在座下，如有温火之气。
暖金盒
裴铏传竒进士张无颇遇，袁天罡女袁大娘授药，以暖金盒盛之，曰：寒时但出此盒，则一室暄暖，不假炉炭矣，金盒乃广利王宫中之宝。
却寒帘
杜阳杂编咸通九年，同昌公主下降，锡钱五百万贯，仍罄内库宝货，以实其宅，更赐金麦银粟数斛，堂设连珠之帐，续真珠以成也，却寒之帘，玳瑁斑，有紫色，云却寒鸟骨所为也，则未知出何国？
却寒犀
杜阳杂编同昌公主堂中设却寒犀，又缀五色玉香，嚢贮辟寒香，前辈诗云：辟寒犀，外冻云平。
御寒毬
提要録太祖登极，九州各贡方物，燕国刘大王守光遣使进御寒，毬一具。
辟寒金
古今诗话嗽金鸟，出昆明国，形如雀，色黄，魏明帝时，其国来献，饲以真珠，及兎脑常吐金屑如粟，宫人争取为钿，谓之辟寒金，此鸟不畏寒也，宫人相嘲曰：不服辟寒金，那得帝王心不服，辟寒钿，那得帝王怜古乐府云：谁似辟寒金，聊借与空牀暖。
辟寒香
述异记，汉武帝时，外国贡辟寒香，室中焚之，虽大寒必减衣。
衣狐裘
吕氏春秋卫灵公，天寒凿池，言不寒，宛春曰：君衣狐裘，坐熊席，四隅有火，所以不寒。
设罴褥
拾遗记周灵王起昆昭之台，设狐腋素裘，紫罴大褥一人，以指弹席上而暄风入室，裘褥皆弃台下。
揑凤炭
天宝遗事，杨国忠以炭屑用蜜，揑塑成双鳯，至冬日则焰于炉中，及先以白檀木铺于炉底，余炭不许叅杂。
置凤木
杜阳编，李辅国严凝之时，置凤首木于髙堂大厦中，其木髙一尺而雕刻，如鸾凤之形，和煦之气如二三月，故别名曰常春木。
呵牙笔
天寳遗事李白，常于便殿对明皇撰诏诰，时十月，大寒笔冻，莫能书字，帝勅宫嫔十人，侍于李白，左右令各执牙笔呵之，白遂取而书诏，李白之受圣，眷也如此之厚。
得玉马
臧荣绪晋书，新蔡王腾于并州于常山之真定县，遇天大雪，平地数丈，雪融不积，腾怪而掘之，得玊马髙尺许上表献之，藜藿野人，立春诗云：玉马自能销朔雪土牛，更为春风。
炷暖香
云林异景志宝云：谿有僧舎盛冬若客至，不燃薪火，暖香一炷，满堂如春，詹克爱题西山禅房诗云：暖香炷，罢春生室，始信壶中别有天。
吐气火
葛仙翁别传公与客谈话时，天气大寒，仙公谓客曰：居贫不能人人得炉火，请作一大火，共致暖者，仙公因吐气，火赫然从口中出，须臾火满堂，皆热脱衣也。
煑建茗
开元遗事，逸人王休居太白山下，日与僧道异人往还，每至冬时，取氷敲其精，莹者煑建茗，以共賔客饮之。
饮羔酒
提要録世传陶谷，学士买得党，太尉家，故妓遇雪，陶取雪水，烹团茶，谓妓曰：党家应不识此，妓曰：彼麤人，安有此景，但能于销金帐下，浅斟低唱饮，羊羔儿酒耳，陶黙然愧其言，东坡诗云：试问髙吟三十韵，何如低唱两三杯。
作妓围
天宝遗事申王，每冬月苦寒之际，令宫女宻围于坐侧，以御寒气，谓之妓围。
揣妓肌
天宝遗事，岐王每冬寒，手冷不近火，惟于妙妓怀中，揣其肌肤，谓之暖手。
选肉阵
开元遗事，杨国忠选婢妾，肥大者行列于前，令遮风谓之肉阵。
暖寒防
开元遗事，巨豪王元宝，毎冬月大雪之际，令仆夫扫雪为径，躬立坊前迎揖，賔客具酒炙，宴乐为暖寒防。
送腊粥
皇朝东京，梦华録，十二月，都城卖撒佛花，至初八日，有僧尼三五为羣，以盆器盛，金铜佛像，浸以香水杨柳洒浴排门，教化诸大寺作浴佛防，并送七宝五味粥，谓之腊八粥，都人，是日亦以果子杂料，煑粥而食。
省燎火【燎力召反】
前汉纪冬，民既入，妇人同巷，相从夜绩，一月相从，以省费燎火，同巧拙而合习俗也。
温母席
搜神记罗威字徳行少防父，事母至孝，母年七十，天大寒，常以身自温席而后授其处。
暖母枕
东观汉记黄香，字文疆，江夏安陆，人事母至孝，每冬寒，则身暖枕席，夏则扇枕使凉，东坡诗云：愿子聚为江夏枕，不劳挥扇，自宁亲。
扣氷鱼
孝子传王祥少有徳行事后母至孝，盛寒氷冻，网罟不施，母欲得生鱼，祥解褐扣氷求之，忽氷开，有双鲤跃出，祥获以奉母，时人谓之至孝所，致黄民本后章云：卧氷泣竹慰母心。
号林笋
楚国先贤传左台御史孟宗，事后母至孝，母性嗜笋，及母亡，冬节至，宗入林哀号而笋生，以供祭祀，杜甫诗云逺传冬笋味更觉，防衣春。
问歳余
魏畧董遇好学，人从学者遇不肯教云，当先读书百遍，而义自见，从学者云苦渇无日，遇曰：当以三余或问三余之意，遇曰：冬者歳之余，夜者日之余雨者，晴之余【，又见任彦升】山谷，诗云：皇文开万卷，家学陋三余，东坡诗云：醉饱髙眠真事业，此生有味，在三余。
足文史
汉书方朔，自言年十三，学三冬，文史足用，注云：贫子，冬日乃得学。
歳时广记卷四
岁时广记后序
识贵乎博书，患乎略，故入邓林，则知杞梓之良，窥武库，则识甲兵之富，此太平事迹，所以广其记也，然或纪録虽详而采择之未精，或条目虽备，而顚末之多舛，览者病焉，峯之麓，梅谿之湾，有隠君子广寒之孙，涕唾功名，金玉篇籍，采九流之秀润，撷百氏之英华，辅以山经海图，神録怪牒，穷力积稔，萃成一书，目曰歳时广记搜节物之异闻，考风俗之攸尚，手编心缉，博而不繁，补白孔之或遗，续晏曽之未备，亦后来杂家者流之竒书也，诚使操觚之士得之，非特可施于竿牍之贻，抑且有助于江山之咏，至于芳辰，丽景懐古感今以心镜之澂，敷中散之辩，随叩随应，取之不穷，当有久不见异人，必有得异书之叹者矣！其有询故实，则笔阁而不书，质异闻，则口呿而莫对，此记问不广之由，故曰：书不负人，而人负书文林郎，新行在太平惠民和剂，监门刘纯君锡撰。