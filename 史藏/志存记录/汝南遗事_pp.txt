钦定四库全书     史部五
汝南遗事       杂史
提要
【臣】等谨案：汝南遗事四卷，元王鹗撰鹗，字百一，东名人，金正大元年，登进士第一，哀宗时为左右司员外郎，金亡降元，官至翰林学士承防事迹具见，元史本是编，即从哀宗在蔡州，围城所作，故以汝南命名所记，始，天兴二年六月，迄三年正月随日编载，有纲有目，共一百七条，皆所身亲，目撃之事，故纪载最为详确，其称哀宗为义宗，则用息州行省所上諡也。金史哀宗本纪及乌库哩镐【，金史作乌古论镐，今改正】完，顔仲徳张天纲等皆全，采用之足徴其言皆实録矣，鹗身事，两朝不能抗，西山之节，然本载其祭，哀宗一事，犹有惓惓，故主之心，其作是书于防乱流离，亦但有痛悼而无怨谤，较作南烬，録者犹为末减焉，自序云四卷，元史本作二卷，葢刻之譌，今仍从自序所言，编为四卷，乾隆四十六年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
汝南遗事卷一      元 王鹗 撰
诏蔡息帅臣来迓
天兴二年六月甲戌朔，六日，己卯，上既诛富，察固纳【，本姓伊，喇被掳归国，为忠孝军都统，升总帅归徳作乱，尽诛大臣及近侍授枢宻副使叅知政事，】遂决意迁蔡，宻诏蔡，息、陈、颍，便宜总帅乌库，哩镐【，小字喀喇，东北路招讨司防衞岀身】及征行，总帅内族洛索，【时在息州，】各遣军马来迓，俱谕以行期，道路之约。
遣乌库哩富森如蔡【十日】
癸未，诏左右司郎中乌库，哩富森【，字嘉甫，正大四年，策论进士】如蔡督治，巴纳【国，俗呼行在为巴纳】，因其州廨，毋使扰民，且令宻计军马刍粮之数，初，睢阳解围，【固纳破，赛音济，苏布哈军子城，亊在四日，】侍从官属久苦饥窘，闻蔡州城池坚固，兵众粮广，咸劝上南幸，惟固纳以去岁尝从殿前都防检内族色埒黙过，蔡【奉御出身时，权叅政奉命约，恒山公武仙赴援，至郑州，败绩，仅以身免，走洛阳，】知其备御不及睢阳，力争以为不可，复令于众曰：敢言南迁者斩！众以固，纳为无君，讽上使早为计，上素不平，固纳遂以计诛之，及其党，故叅政赫舍，哩要赫德，男阿里哈之，至是遣富森出觇虚实，则城池兵粮，果不足恃，富森以闻，时上巳在道，及抵蔡颇悔之，至其受敌，始以固纳之言为然。
叅政张天纲以亳州之变便宜迁授【十八日】
辛卯，上发自归徳，舟行百余里，壬辰，至亳，癸巳，南幸亳，有铁甲百副，有司征民负行，仍备糗粮，以资老防，留吏部侍郎，权叅政张天纲【，字正卿，固安人，崇庆二年词赋进士，】左右司郎中王大济【，字既洛，阁门祗候，出身】董其事，时亳人新附未安，集庆军节度使王进【，亳之黥兵以复亳，授世袭千户，节度，本军】，同知节度使事，王賔【字徳卿，贞祐三年词赋进士，以与王进同，复亳州，授世袭穆昆，颖州防御兼见职，】复为事不法，失军民心，镇防军有曰：崔卉者率众攻进等，杀之，城中大扰，天纲以空名宣命，授卉节度，其余迁授有差，即令缓其负甲，粮资之役，郡人乃安。天纲遣人驰奏，且伏专擅之罪，上是之。
韩铁珠溺水死【二十一日】
甲午，户部侍郎韩铁珠【，字伯坚，燕京人，奉御出身】迎上于奉和县之介沟，雨潦积，深沟浍交溢，马跌溺水死，上闻而惜之，初，上之入归德也，命铁珠趣恒山公仙来援，【仙姓武，赐姓完顔，权叅知政事，时在邓州，】仙既逗遛不行，因留铁珠，闻崔立之变，铁珠求还，归德及蔡，以路阻不进，娶妇居焉，其母妻时困，汴梁人以为非，闻其死者，莫不快也。
舒穆尔嵩拜上于马前【二十三日】
丙申，次新蔡县之姜塞县令舒，穆尔嵩【，字企隆，兴定二年经义进士，】拜上于马前，上问嵩出身，左右以经义乙科对，因奏为礼部尚书，兼翰林侍读学士，世勣之子也，【字进卿，承安二年词赋，经义两科进士】，时世勣亦扈从，兵乱之后，父子始相见，上嘉之，未几，授嵩应奉翰林文字，以便养亲。
完顔锡里库以应办不职被决【二十四日】
丁酉，次平舆，蔡州观察副使完顔，锡里库，【防衞出身】以应办不职，决杖四十，时平舆县残圯，县无一民百物，必须取给于蔡，怱遽之际，实不能办，上意固安之，而近侍左右有不容者，互出恶语，以恐官吏，锡里库惧而匿，上怒，因是有罸。
上入蔡【二十五日】
戊戌，上入蔡，蔡之父老千余罗拜于道，伏地呼万岁，见上仪衞萧条，无不涕泣，上亦歔欷者久之，自上发归德，连日暴雨，平地水数尺，军士漂没甚众，及入蔡，始晴复数月，大旱，识者以为不祥。
诏尚书省约会征进【二十六日】
己亥，诏尚书省为书寄，恒山公仙约防征进之期，上览书问宰臣，谁为之？尚书右丞兼枢宻副使仲德【姓完顔，后有传，】对曰：前应奉翰林文字王某也，【某丁忧，居蔡州】，上曰：朕即位，时状元耶？即赐召见，翌日，授尚书省都事，某辞以祖母防服未除，不拜，寻命起复授焉。
兖王用安请幸山东【二十九日】
壬寅，山东行省，兖王用安，【姓国氏，赐姓完顔，仍附借元名，用安上易之，小字耀尔，】知上欲迁蔡，遣人以蜡书言其六不可大率以谓归德，环城皆水，卒难攻击，蔡无此险，一也，归德，虽乏粮储，而鱼芡【音俭，】可以取足，蔡若受围，廪食有限，二也；敌人所以去归德者，非畏我也，纵之出而蹑其后，舍其难而就其易者攻焉，三也；蔡去宋境不百里，万一资敌兵粮，祸不可解，四也；归德不保，水道东行，犹可以去，蔡蔡若不守，去将安之？五也；时方暑雨，千里泥淖，圣体丰泽，不便鞍马，仓卒遇敌，非臣子所能救，六也；虽然，陛下必欲去归德，莫如权幸山东，山东富庶甲天下，臣畧有其地东连沂，海西接徐，邳，南扼盱，楚，北控淄，齐，若銮舆少停，臣仰赖威灵，河朔之地，可檄而定，惟陛下审察，上以其言示宰臣，宰臣奏用安反复，本无匡辅志，此必叅议张介等议之，【字介甫，平州人，正大元年经义进士第一】，然业巳迁蔡，无可议者，遂寝。
曲赦蔡州
秋七月癸卯朔，曲赦蔡州境内，制曰：天方悔祸，少寛北顾之忧，人亦告劳，爰启南廵之议，惟今蔡郡实古，豫州干戈以来，市井如故，久以孤墉而抗敌，出于众力之输勤，及闻临幸之初，逾谨奉迎之礼，人以至于垂泣，朕亦为之恸，懐宜霈恩私，曲加慰浣，自天兴二年七月一日昧爽以前，据蔡州管内支郡，属县杂犯死罪以下，并行释免官，吏军民各覃恩两重，归德以南经过去处，曾经应办者迁一官，百姓逃亡户絶者抛下地土，听人恣耕，并免差税，自来拖欠官房地，基军须等钱，俱免追征，连年兵饥，多有暴露骸骨，仰所在官司，如法埋瘗，呜呼！奉畜尔众，敢辞，亳邑之迁，时迈其邦，尚获周家之助，咨尔有众，体予至懐，故兹诏示，想宜知悉。
遣近侍宣谕州民
是日，复遣近侍宣谕州民，弛门禁，通众货【，镐之保蔡，门禁甚严，委用樵夫，必识其面，人有以钱出者十分，中官收一分半以赡军，或有为上言之，至是，俱罢】，时敌兵去逺商旅颇行，小民欢呼鼓舞，以为复见太平，公私宿酿，一日皆尽。
乌库哩镐等进职【初三日】
乙巳，以银青荣禄大夫，蔡，息；陈，颍等路便宜，总帅兼镇南军节度使乌库，哩镐为御史大夫，总帅如故，正奉大夫，尚书吏部侍郎，权叅知政事张天纲为御史中丞，仍权叅政，龙虎衞上将军大司农卿内族药师为镇南军节度使，兼蔡州管内观察使，【药师行止在后】。
右丞仲德谏修见山亭【初六日】
戊申，右丞仲德言，自古人君遭难，播越于外者，必痛自刻苦，过自贬损，然后可以动天，感人克复旧物，昨臣朝退，道逢民夫数百人荷畚，【音本器也，】挿杖数入宫，问知将修见山亭，【在州东北，】及治葺同知衙，以为游息之所，此必非陛下意，殆近侍官，谕有司为之，臣愚以为不可，敌人犯河南，几二年矣，京师防没，诸郡皆残圯，所保完者独一蔡耳，蔡之公廨，固不及宫阙万分之一方之野处露宿，则为有余，况车驾将行之，时已尝劳民治之，今兹不辍，恐人心解弛，不足以济大事，上遂命止之。
富森等进职【初七日】
己酉，以荣禄大夫，遥授中京副留守，兼尚书左，右司郎中乌库，哩富森兼息州刺史，权元帅左监军，行元帅府事，金吾衞上将军遥授同知归德府事，征行元帅，权总帅内族洛索签枢宻院事。
卢进等以进物迁赏
青尖山，卢进【郾城之豪，常为县弓手，青尖山属舞阳，旁近迁避者至万家，杀其长吏，自称招抚使，以前开陜总帅府经歴范天保为副使，】遣范天保来朝，仍进表叚三百疋，及獐鹿脯，茶蜜等物，诏进充宣差招抚使，赐之金牌，天保加少中大夫，同知息州事，充元帅府经歴官【天保，字元质，磁州阳人，贞祐三年词赋进士，】自此进物者甚众，皆量其多寡迁赏。
仲德谏选室女【初十日】
壬子，内侍殿头，宋规【阉人之最贤者，正大间，以直谏称】宻奉诏与御史大夫，镐夫人富察氏，选择室女，已得数人，将进御，右丞仲德言礼重，内则诗本后妃所以承宗祧，广继嗣也，顷闻遣人求良家子以充后宫，臣知陛下必不为色，为社稷计耳，然小民无知，更相传讽，以谓汴京防没之后，七庙乏祀，两宫播迁，陛下行幸蔡州，志图刷耻，然驻跸以来，不闻逺略而先求处女以示久居，臣愚以为民愚而神，不可不畏，况征进有日，艰于从行，宜俟退敌，更求配耦，上谕防曰：朕六宫散失，左右无人，或以蔡郡独完，故令采择及承规诲，敢不敬从，今止留识，解文义者一人，余皆放释，卿宜谅知之。
诏荅恒山公仙请诛魏璠【十三日】
乙卯，诏荅恒山公仙曰：得卿奏章，以魏璠专擅间谍，君臣请诛之以厉其余，【璠字邦彦，浑源人，贞祐二年词赋进士，】朕非曲宥，此人但以罪在赦前，【六月六日，诛固纳赦，】赦【，案此赦字疑衍，文】不可失信，然朕迁蔡，时弃之睢阳，无复录用矣。初，璠被命与其侄昌哥领忠孝军数人，【昌哥充牌印丞，应时权奉御忠孝军提控柴荣等六人，】夜冲敌营，征仙入援，璠至西山，适仙与敌战，大败军溃，璠矫制招集散亡至数千仙，闻恶之，及与语，璠正色厉辞，责仙不赴君父之难，仙初不为动，叅议王佐，转运使石玠等怒之深，【佐字之才，真定故吏玠字子坚，河中人，崇庆二年词赋进士，后为仙所诛，】日夕交搆，以谓璠请行，时宻计不济则刺杀之，仙乃忌璠等拘于空谷中，日给麦仁数升，隆冬雪飞，冻馁殊甚，仙闻固纳为变，谓上已亡，屡欲杀璠，睢阳路通乃纵归，璠见上，具道仙短，寻仙亦遣人奏璠罪，上虽嘉璠忠，而重违仙请，乃留璠以本官充归德府元帅府经歴官复以此语，诏荅仙【，璠本官翰林，修撰】。
富森舒噜负祖宗御容来【十五日】
丁巳，前防衞富森舒噜负太祖，太宗及妃后御容，五至自汴梁，敇有司奉安于乾元寺，一切礼仪，务从省减，左宣徽使温腾七十五【，本姓王，赐姓两宫，太后之姊 案，赐姓下有脱字，两宫句未详，】奏奉安吉礼，合无用乐，上曰：乐须太常，奈何七十五曰市有优乐甚都，姑假用之，其孰曰不可？时权左右司员外郎王鹗侍侧，上目之鹗，进奏曰：世俗之乐，岂可施帝王之前，乃止。
富察世逹等来归
是日，前御史中丞富察世逹，西面元帅把萨哈等及其家属五十余人，自沃来归，【世逹，字正甫，泰和三年策论进士把萨哈世袭，穆昆尝为防城元帅】。
赐尚书省米麦盐麴【十六日】
戊午，上以省院事繁，终日不得休息，诏有司量给岁赐钱为饮馔，费宰臣以百官军士俸薄，固辞从之，然月赐米麦，盐麴有差。
刘昌祖请伐宋【十八日】
庚申，扶沟县招抚司知事刘昌祖【，字绍先，贞祐三年，经童出身，】上封事，请大举伐宋，颇合上意，【大畧云官军在前，饥民在后，南践江，淮，西入巴蜀，言虽辨义则疎矣，】上谓叅政，天纲曰：朕观此人似可用，卿可更为面诘，观其蕴，借天纲与语，不甚竒之，然重违上言，且恐阻碍贤路，奏以为尚书省委差官。
温腾察逊等奏恒山公无勤王心【二十日】
壬戌，殿前左副都防检温腾察逊【，行止在后，】近侍局直长尔，佳安等【，字仁卿，枢宻院令史出身，】约会恒山，公廻奏仙军士虽众，散漫山谷，自营粮食，无甚纪律，且信其左右，小人之言畧无勤王心，但欲邀致主上，挟之以自大耳，上恶闻之，然素知仙短，内以察逊等言为是。
钦定四库全书
汝南遗事卷二      元 王鹗 撰
乌凌噶瑚图克弃中京【二十二日】
甲子，中京留守，权叅政乌凌噶，瑚图克【，尝为破虏都尉，钧州兵败，退保少室，中京行省色埒黙死，有诏代之，】以洛阳不可守，弃其家属，选精鋭数十骑赴行在，上召见，慰问良久，而内薄之防，唐州元帅乌库哩和欢，【行止在后，】屡遣人告急，即命瑚圗克，领忠孝军百人，就征西山招抚乌库，哩和琢，黄八儿等义军为援，【和琢亲军出身死，于是役八儿土豪，国亡归宋矣，】。
定进马迁赏格【二十五日】
丁卯，定进马迁赏格，每甲马一匹，迁一官，升一等二匹，二官二等三匹，三官三等，止散官职事已及三品者，进数虽多，一官一等，止把军头目自愿进献者，逓升官职，【千户升万户，副总升都统，提控升总领之，】无牌者，给银牌，已带银牌者易金牌，左右司官，伊喇克忠等，【克忠，字成之，崇庆二年词赋进士，】以赏格太优，请于右丞仲德，仲德谓上意已定，无可更者，盖仲德宻劝上西幸秦，巩，故厚其赏以来马，由是西山帅臣范真，姬汝作呼延实等【真登封人兄弟归于大朝，汝作，汝州人，本姓宋，监察御史端修之犹子为部下所杀，实亦土豪，国亡归宋，】各以马进，寻又定罪，拘括，凡得马千余匹，以签枢宻院事权叅政，穆延，乌登统领之，【乌登世袭，穆昆防衞出身国亡归宋矣，】。
遣使诸道选兵
是日，遣使分诣诸道选兵赴蔡，凡得精鋭万人，【亲衞路分都尉，镇防保甲，凡五等】。
诏珠嘉耀珠监修器甲
上以器甲不完，诏并工修缮，以工部侍郎兼军器监使珠嘉耀珠【劳，効出身以为监官，精于制造，以面目严冷，俗呼为隔年笑，】监督之，不逾月，造成军威稍振。
论世逹等除授【二十七日】
己巳，以前正奉大夫，御史中丞富察世逹为尚书吏部侍郎，权行六部尚书，世逹尝为左司郎中，同签枢宻院事，翰林直学士，充益政院官，皆称上意，上幸归德，遣世逹督运，陈州粮防陈有变，世逹亦预胁从，寻间道之汴，闻上南迁徒歩赴行在，上念其旧，故录用之，左右司官，因奏萨哈舒噜合，无任用【二人，与世逹同时自拔归国，】上不荅，久之，乃曰：世逹曲从，非出得已，然朕犹少降资级，以示责罸，彼萨哈掌军一面，舒噜宿衞九重崔立之变，不闻发一矢而束手受制于人，今兹来归，赐以不死，足为被恩，又安得与世逹等，虽然，萨哈老矣，量用其子可也，舒噜但当酬其负御容之劳，至于任使，朕徐思之，未几，以萨哈为北门都尉，男沙尔充本军都统舒，噜复收充防衞。
诏给养恒山公防男【三十日】
壬申，舞阳县民舒懐信等六人，负恒山公防男，【时年十二，】至自汴梁，诏尚书省给衣食，养于近侍局，大使巴纳赛音家，【巴纳赛音字，良弼以郡王丞相瑚噜子充省内史】，仍遣谕仙曰：防乱以来，闻卿家属散失俱尽，今有子逺来朕甚喜焉，即欲驰送，使父子相见，以路梗未通，兼卿男饥病羸瘠殊甚，俟稍安，好续当遣人由便道防送以往。
议遣张俊潜复京城
是月，议遣沈邱元帅张俊【平阳，人劳効出身，国亡归宋矣，】防鄢陵，扶沟，尉氏，通许，陈留县等处义军潜复京城，如不能守，焚其宫室以还，大臣难之，遂止。然但行移附近京诸县招抚而已。
以纽赫乌珍权叅政
八月癸酉朔，以秦州元帅纽赫乌珍【，字世昌，防和三年策论进士】权叅知政事，行省事于陜西，且以蜡丸为诏，期以九月中聚集，大军与上防于饶丰闗出其不意，取宋兴元，【按宋史作饶风闗金史与此同，今从之，】。
卢进报王楫使宋还【初二日】
甲戌，青尖山招抚卢进奏，顷有敌骑百余，杂以宋人北行，获觇者谓北使王楫以奉使还，宋复遣人议和，辎重礼物甚多，以军防防故也上闻之惧。
上阅兵【初五日】
丁丑上阅兵于见山亭
以司天台武亢充长行
右丞仲德奏前司天台管勾，武祯男亢【，徐州人氏，】习父之业，精于占候，宜召赴行在，以备谘访，上遣人召之，既至，屏人与语，大悦，即命为司天长行，所以资给甚厚，亢数言灾咎，动合上意，朝士见其倨傲，往往非之，九月，敌人围蔡，亢预奏，今年十二月初三日敌人攻城，及期，果然，上复问，何日当解？亢曰：直至明年正月十三日城下，当无一人一骑，上喜，但宻计粮食使至不阙，明年正月十日，城防十三日撤营，去城下无一人一骑，其术数，精妙如此。
诏尚书省牒，宋中书省借粮，仍谕阿固岱等【初七日，按此事金史哀宗纪系之，九月癸卯朔，疑有误】。
己卯，前降授蔡州都军致仕内族阿固岱，【牌印出身，宣宗朝帅河中，以弃城应死，议亲获免，降七品官职，祖母宋人也，】言，宋人与我和好，百年之久，以先朝边将生事，是致两国只矢相加，今我困惫，南走去，彼不逺若不较名分，与之结和好，但得兵粮，见资足以御敌，倘南北先和，并力来攻，我之受祸，不浅矣，臣虽老，缪乞与辩士李裕，周鼎奉使【裕，字好问，邢州唐山人，兴定二年词赋进士，鼎，蔡州人，正大七年词赋，解元未仕，】不得助兵，则得助粮，必不得已，犹可以间南北之和，缓腹背之敌，惟陛下省察，诏尚书省牒，宋中书省借粮一百万石，因假阿固岱镇国上将军，同签大睦亲府事，裕充知事，鼎令史男阿林亦侍行，陛辞，谕防阿固，岱曰：宋人负朕深矣！朕自即位，数戒边臣无扰边界，边臣有自请讨伐者，朕未尝不切责之，向得民州，随即见付，近日淮阴来归，彼欲多，输钱帛为赎，朕若受财，是货之也，秋毫不犯，付以全城，今乗困据我寿，泗既诱我邓州，又攻我唐州，虽然，彼所以为谋亦浅矣，敌人灭国四十，以及于夏，夏亡则及于我，我亡则及于宋，唇亡齿寒，自然之理耳。为彼之计，不若与我连和，同御大敌所以为我者亦为彼也，卿至其以此意晓之。
仲德杖忠孝军李德【初十日】
壬午，忠孝军提控李德率十余人乗马入省大呼，左右司官，责以月粮不优，兵吏约之不去，迭出慢言，几于诟骂，郎中伊喇克忠不能堪，趋白右丞，仲德大怒，缚德堂下，谕以朝廷刑法名分之，重杖六十，其长有诉于上者，上谕防仲德曰：此军得力，方欲用之，卿何不委曲容忍，而责罸乃尔！仲德奏曰：方时多故，录人之功，而隐其过，此自陛下之德，至于将帅之职则不然，小犯则决大，犯则诛虽强兵，悍卒不可使一日不在纪律中，盖小人之情，纵则骄，骄则难制，睢阳之祸，岂独固纳之罪，亦由有司纵容之太过耳。今欲改更前辙，不宜爱克厥威，赏必由中罸，则臣任其责，上黙然，军士闻之，怖惧，至于亡不敢犯。
寿州帅府官迁授【十一日】
癸未，寿州元帅楚防奏，臣昨奉诏与经歴官高鉴复立寿州事于蒙城，【防防城土豪鉴，字君镒，辽阳人，正大元年词赋进士，前防城县令，县废，鉴为敌所掳，比归防已完，复授元帅职让鉴，鉴不受，遂奏以为经歴官矣，】臣从宜与宋连和，置立塲，贸易诸物，是致军民粮食不阙，又增修城郭，敌人不敢犯，今将逾年矣，臣本农民，不愿官爵，乞量赏军士，以慰其心，诏迁赏有差，州县权官，皆令真授。
宋人防唐州乌库哩和欢死之【十三日】
乙酉，宋人攻防唐州，元帅右监军乌库，哩和欢死之和，欢以亲军入仕，常为唐，邓元帅府把军官，天兴初，唐州刺史内族萨，鲁以病卒，【萨鲁奉御出身，前河中府帅阿固岱之子】，时朝廷道梗，帅府承制以和欢权刺史，行元帅府事，二年，邓帅伊喇，瑗以全城叛归于宋，【瑗字庭玉，小字聂赫，河间路世袭千户，】宋人，徙其民襄，汉间，复以旧亡人寔，邓，瑗授武功大夫，令为书招和欢，和欢杀其使者，不报，宋人率兵攻唐，数月不能下，和欢闻上迁蔡，遣人求救，上命权叅政瑚，圗克将兵以往，既至，宋人避路，纵其半入城，合撃之瑚，图克兵大败，仅存三十骑以还，城中乏食，和欢杀其爱妾以啖士，士争杀妻子城，防壮士仅千余人，和被执，宋人诱之使降，和不可，遂被害。
遣叅政乌登息州行省仍谕之【十四日】
丙戌，息州帅府，报宋人对境，重屯军马，有窥息之意，乞益兵为备，诏权叅政，乌登签枢宻院事洛索领忠孝军三百，蔡州总帅府军三千，行省院事于息，以礼部员外郎温特赫锡喇，尚书省都事完顔努克特户部主事王英为首领官，【锡喇，字秀之，兴定二年策论进士努克特，字显之，省令史出身，王英，字世杰，省令史，后归宋皆被害，】将行，谕之曰：塔坦用兵，所以常取全胜者，恃北地之马力，就中国之伎巧耳，朕实难与之敌，至于宋人，何足道哉？柔懦不武，若妇人，然使朕得甲士三千，可以纵横江淮间，卿其勉之。
乌库哩镐权叅政瑚图克为防检【十五日】
丁亥，以御史大夫兼蔡，息，陈，颍等路便宜，总帅乌库，哩镐权叅知政事军马，行省院权叅政，乌凌噶瑚图，克为殿前都防检罢权叅政，初，镐保蔡有功，上闻，遣人褒谕，赐以大信牌，自元帅升总帅，而镐亦自奋厉，上之南渡也，满城之败，征行军马总帅内族洛索【，俗呼小洛索，】领败亡数百骑，由徐，永间济河，时雎阳已被围洛，索等奔蔡，镐素知洛索防，扈辞以无中防弗纳，内族洛索怒，复奔息息，帅舒穆尔，玖珠纳之，【玖珠，字汉卿，奉御出身】，未几，玖珠与洛索有隙，洛索诬玖，珠将害己，并诸僚属皆擅系狱，镐以其已数，移文理辨，不报，遇诛固纳，赦乃释之，及上将幸蔡征蔡，息军马来迓，以蔡重镇，且欲为行在，虑有不测，诏镐勿逺迎令别将领军以来，故洛索独得见，上于防沟，且拜且泣，屡诬镐罪，上虽不言而心薄之，既到，蔡从官近侍，率皆穷乏，至于面有饥色，体无完衣者，人往往取给于镐，镐之妻富察氏，素称鄙悍，而镐畏之，近侍有干求不满其意者，日夕交谮于上，甚以尚食酱阙求之，不得为言，上愈怒，虽擢拜御史，而召见特疎，镐亦自知被谗，忧愤郁抑，常称疾在告，防前叅政什嘉纽，勒緷【防衞出身归德行院，上幸归德，拜叅政后为固，纳所诛矣，】侄某以叔纽，勒緷无反状，偶为固纳所忌，而滥诛之状，白尚书省，求改正左，右司官以闻，上曰：朕尝谓纽勒緷反者耶？而无迹可寻，谓不反耶？朕方南走，遣人求援军，彼留精鋭自防而发，其羸弱者以来，既到睢阳，彼厚自奉养，使朕醯酱有阙，朕为人君，不当语此细事，但四海郡县，莫非国家所有，坐保一城，自臣子本分事，彼靳固自负，而有骄君上之心，非反而何？然朕方驾驭人材，当录功忘过其治，正之左右司官，揣知上意之在镐也，数为右丞，仲德言之，仲德每见上，必称镐功业，宜令预叅机务，又表荐镐自代，上素直，仲德怒少解，及乌登行，故有是命。瑚图克强愎自任，前后败绩，亦改授焉。
总帅王仓儿等升职【十六日】
戊子，以蔡州忠义军都总帅王仓儿为安平都尉，义胜军都总领，石禄为荡，冦都尉，其余军职，以次升迁，皆右丞仲德之荐引也。
<史部,杂史类,汝南遗事>
钦定四库全书
汝南遗事卷三      元 王鹗 撰四隅讥察官【十日】
庚寅，设四隅，讥察官秩，视随朝从八品，以左右司员外郎王某统领之。初，左右司官，数奏拟前郎中王大济除授，上皆不许乆之始授西上閤门使一日，郎中伊喇克忠奉使，岀独员外郎王某从上谓某曰：朕所以踈大济者，汝知之乎？某以不知奏，上曰：近侍腹心也，御史耳目也，兼是二者非宰相首领官乎？宰相大臣，事或有所不知，知之者惟左右司郎官耳，向固纳将变，朕已微闻其端，以大济尝与从游屛，人问之，大济对以不知，复称道其忠，不数日变作，朕之旧人，诛戮几尽，彼为奏官，不称至此，朕不能杀之，第以河朔相从首领数人皆不反，独大济存焉，【左右司郎中，内族鄂和字进徳张君冕名兖崇庆，进士完顔，呼拉剌，字仲亨，与进徳皆省令史出身，皆死于满城之败，】故隠忍至今授以散职，今朕迁蔡，宰相百官皆似旅寓，惟汝尝为汝阳令，又尝为帅府弹压官，蔡人情伪，想已备悉，朕以几事责汝有闻，即奏无若大济然，某奏蔡自迁避以来，人物丛杂且宻迩宋境，奸觇不无，乞依省院例设讥察官専一，紏察奸细，臣虽不才，愿总其事，上从之，故设焉。
仲徳以天旱辞避仍荐富察和勒端等
右丞仲徳以天旱上表辞避，乞止充军职，上不许仲徳因荐京西路，大司农卿，富察和勒端【，字显之，泰和六年，策论进士】可充执政官，汝州元帅府经歴官吉鼎【，字仲器，平阳人，泰和三年词赋进士，】可充戸部官兼理民讼，时和勒端，鼎皆在西山，亟遣人召之，后以路阻不至。
息州行省遣人奏防并赦张闰罪【二十日】
壬辰，息州行省遣人奏中渡店之防，初，防政乌登等赴息，既至之夜，潜遣忠孝军百余骑袭宋人营于中渡，宋人骇愕，望风奔溃，斩首数百，得牛马军食甚众，复奏，元帅张闰不遵约束乗鋭逺追失军士十数人，乞正典刑，上方与宰相议而行院，洛索表闰无罪，为乌登所诬，上遣人赦之，比至，已死狱中矣，【闰洛索腹心也，刚愎无上，内族洛索等玖珠之狱，皆因闰发之，乌登至息廉得其事，及是因失律以诛之，】。
万年节【二十三日】
乙未，万年节，【上之生辰，】上思太后泣下，左右悲感，不能仰视，时州郡上表称贺者犹二十余处，敌人大势已过，钧许矣。
遣富珠哩洛索等领军赴息【二十五日】
丁酉，遣颍州总帅富珠，哩洛索【，世袭穆毘】，陈州元帅富察哈达，【劳効出身，】领军五千，就食于息，未至，闻敌人将来，亟命徴还。
赦王仓儿罪【二十六日】
戊戌，安平都尉王仓儿领军千余防送蔡州征行军家属赴息，【粮食不寛之故，】至平舆，闻有敌人游骑而还，有司奏处仓儿以死，上赦之，复议遣行。
完顔药师卒【二十八日】
庚子，镇南军节度使，药师卒，药师内族人便僻巧慧，以尚书省祗郎君，出身既歴州县颇有声誉，累官龙虎卫上将军，京南路，大司农卿奏徴歇役税积数十万石，【镇防军拨地而不输税，官军死，或罢补税应入官，有司多不知，至是积徴谓之歇役税，】所至骚动，然威名素着，吏不敢欺，正大八年冬，朝廷遣行省哈逹【姓完顔，为平章政事，】行院布，呼【姓伊，喇为枢宻副使】领大军数十万，迎敌人于邓，虑粮道不及，特命随军应办，既败，药师走唐州，寻迁息州，上幸蔡来见，即命节度镇南军，仍充宣差省院镇抚军民都弹压，以老疾常在告，复多娶妇，竟死于色，议者鄙之。
富察哈逹败绩【二十九日】
辛丑，遣陈州元帅富察哈逹领疲软军三千，及其家属赴息，翌日，遇敌军于马香店，【在州南六十里，】力战终日，我师败绩，哈逹被擒，安平都尉王仓儿以战殁将士，诛戮几尽，惟安平副都尉安广领百余人，被创以还。
设四隅和籴官
是日，设四隅和籴，官比市价增二分，凡籴粮一万七千石有余。
设惠民司
上以军士多病，药饵艰得，设恵民司于市，以太医数人更直药从官给，仍择年老进士二人为医药，官【孙权，字明之，张翊字万纪，皆邢州人氏，正大元年，三举终塲各恩赐同进士出身】。
更易蔡州官
九月壬寅朔，以正奉大夫，尚书吏部侍郎，权行六部尚书，富察世逹兼权镇南军节度使，嘉议大夫，监察御史乌库哩呼敦珠【，字国保，兴定二年策论进士】同知节度使事，太中大夫，尚书户部员外郎李献甫，【字钦用，河中人，兴定五年经义进士】为节度副使，昭武大将军，遥授同知颍州防御使事，富察黙尔，根【令史出身，】为观察副使，朝列大夫，许州郾城县令郝简为观察判官，【简，字飞卿，代州人，贞祐三年词赋进士，】时议戒严，而节度使，药师卒节度，同知观察判官亦无正员，节度副使李玮【，字子明，燕京人，泰和三年词赋进士，】观察副使完顔锡里库复疲软不胜任，惟节度判官，田秀【劳効出身，】颇办事，余皆择人授之，县令録事亦更易焉，【县令石伯玉，礼部令史，録事高聪劳，効出身】。
世逹请并収晩田
行六部尚书，富察世逹以敌兵将至，奏请抚谕军民，并收晩田不及者践毁之，毋令资敌，制可。
王璧请上复幸归徳【初三日】
甲辰，归徳府总帅王璧【，字国寳，曺州人，劳効出身，】遣经歴官魏璠请上复幸归徳璠见上屏人委曲，具陈利害，词甚切至，上虽然之，而不能行也。
高埓克来见【初五日】
丙午，宿州副总帅高埓克，【镇防军】既平，老婆潭之贼，【潭在灵璧境，王义深防之，高埓克会，邻郡军共讨平之，】领精鋭数十骑来见，上嘉之，留而弗遣。
元志以军来援【初七日】
戊申，鲁山元帅元志领军千余来援，时诸帅皆知敌人赴蔡徃徃拥兵自固，惟志防山数百里，且战且行，及蔡几防其半，上表异之，即日赐大信牌，升为总帅。
减定官吏军兵月俸【十五日】
丙辰，诏尚书省裁减冗，贠沙汰软军及更定官吏，军兵月俸，自宰执以下至于皂，人月支粮六斗。
括城中粟【十八日】
已未，括粟于城中人存粮八斗，十岁以下五斗，敢匿斗升者处死，以行六部尚书，富察世逹总帅富珠，哩洛索为括粟，官宂地仆墙少不容贷，凡得粮二万五千石有余，然犯法者众，狴犴为充上，皆怜而释之，寻以所括民粟，诏依进献例迁加。
禁公私酿【二十日】
辛酉，禁公私酿，惟省院不禁，右丞仲徳请禁之，上不许，曰：将士无他，赏立功者，时赐之酒，犹足为劝。
分军防守，四面并子城，【二十三日， 案此事，金史哀宗纪：系之九日，完顔仲徳传与此亦同，疑系本纪，有误】。
甲子，分军防守，四面并子城，以总帅富珠，哩洛索等守东南都尉，内族承麟副之，【承麟，字君祥，小字呼敦，令史出身，行从第七，俗呼七令史，防政丞立异母弟也，汉王某之后，】御史大夫，权叅知政事，乌库哩镐守南靣总帅元志副之，殿前都检乌凌噶，瑚图克守西，靣忠孝军元帅蔡巴尔副之，忠孝军元帅，权殿前右副都检，王沙尔守北靣元帅赫舍哩，栢寿副之，【栢夀亲军出身，】殿前右卫将军，权左副都检内族色埒黙，守子城，【色埒黙，防尉出身，】都尉王爱锡副之，仍遣防卫，奉御各一人，随门监视。
月给固纳母妻家粮【二十六日】
丁夘诏尚书省月给固纳母妻家粮
更造天兴寳防【，初七日 ，案此目内，戊寅，上脱，十月二字】。
戊寅，更造天兴寳会同见银流转一钱二钱三钱五钱凡四等，以楮为之，伪造者斩，时物价腾踊，钱币不行，市肆交易，唯用见银，而畸零尤难，故立楮币救之，然支多收少，不逾月，法壊。
拜新等出降【十六日】
丁亥，敌人复以大军薄城东门，防尉拜新北门，奉御富森布哈，【时以世袭权副都尉】各单骑出降，有司鞫问，其属连坐甚众，诏止诛预谋者，余皆赦之。
徴诸道兵防战【十七日事】
戊子，遣人赍矾书徴兖王用安，恒山公仙【，俗呼武相公也，】京东行省萨布【行止在后，】与陕西行省乌珍息州行省乌登并陈，颍宿夀泗州等官军及诸山寨义兵，期以来年正月旦日防战，中外举火，三以为騐，及期，无一人至者。
教射于子城【二十日】
辛夘上教射于子城中者，赏麦有差，【人射十，箭一中者，赏麦三升，但上垜者二升弩亦然，弓一百二十歩弩二百歩四面及子城，率五日一教阅】，初，有司减定军粮，军人颇怨望，上闻之，欲分军为三，上军月支粮八斗，中军月支粮六斗，下军月支粮五斗，然恐官吏及下军复不均，乃立射法而上，中军多受赏，连中者，或面赐之酒，人益为劝隂有所增而人不知，且得教阅劝激之法，右丞仲徳之谋也。
温腾察逊战殁【二十五日】
丙申，殿前左副都检温腾察，逊以战殁，察逊皇太后之侄，卫尉六十五之子也，本姓王氏，姑为宣宗后，乃改赐焉，察逊为人短小精悍，性复恺悌，雅为上所知，宣宗朝，与其弟珠尔俱授奉御，上即位，累迁诸局分固纳之变，近侍旧人多被杀戮，乃令提近侍局将幸蔡，改授检敌人围城，数引兵潜出，廵逻常得觇者，时上食须鱼，汝河鱼美，上以浮尸东下，恶之，城西有积水，曰练江，鱼大且多，然距城数里，必以军卫翼乃得捕察，逊日领军，以徃所得动千余斤，进余分赐将士，将士徳之敌人觇知，左右设伏，伺其归击之，我军败走，察逊力战不退，遂被害。
赐义军战殁被创者麦【二十七日】
戊戍义军，招抚毛佺等【佺劳効出身，】乞以本军夜刼敌营屡出，屡败而还，诏战殁，被创者赐麦有差。
珠勒根伊锡哷镇抚军民
十一月辛丑朔，以殿前右副都检珠，勒根伊锡，哷【宫中出身，】为宣差镇抚军民都弹压，别设四员，弹压副之，【张大亨，傅楫纳兰和勒端乌库，哩色埓黙，】四隅讥察亦焉，仍制职官六品军官提控以下并聼伊锡哷处决，时谷价日腾，斗米白金十两空街，浄巷徃徃缢人而食之，军卒尤甚，至有鬻其肉者，伊锡哷，乃立高竿于市，衢有犯者，钩其首悬之，犯者少止，然遇夜亦不能禁。
宋人助敌以兵战于城南，【初五日 ，案此条目内乙己上脱十一月三字，】乙已，宋人遣襄阳太尉江海枣阳，太尉孟珙以兵万人助敌耀于城南，且以箭射书入城中，招谕军民，右丞仲徳得之投诸水中，忽敌兵数十卒至城下，几及门，我军逆战，敌人甚勇，俄两翼伏发，矢下如雨，敌惧突围，夺桥道以出，唯二人不及，为我军所得。
瑚图克以奴降乞解军职【初六日】
丙午，殿前都检，乌凌噶瑚图，克之，奴曰：禄尔者窃瑚图，克之金牌，夜缒城降敌，朝士喧播，以瑚图克，纵之徃将有异志，瑚图克闻之，内不自安，上表乞解军职，上谕防曰：卿父子兄弟为帅臣，【父某，章宗时为西北路招讨使，兄和啰噶前镇南军节度使，权鹰扬都尉，天兴元年战殁，】荣被国恩，不为不厚，顾卿岂有降敌理邪，卿在洛阳，不即投降，而千里逺来降于蔡，亦岂人情也哉？闻卿遇奴太察，且其衣食不甚丰腆，此自奴軰徃求饱暖计耳，卿何歉为哉？因赐酒馔，以慰其心。初，瑚图克罢机政，颇有怨言，左右劝上诛之，上不许，及四面分守，复以瑚图克守西城，瑚图克犹怏怏，至是铭感上恩，无复他虑矣。
钦定四库全书
汝南遗事卷四      元 王鹗 撰
乌库哩先生令军民服元气【十五日】
乙夘妖人乌库哩，先生因阉竪白上，乞在城军民皆服元气，不费官粮，可以经久抗敌，右丞仲徳知其妄乃奏：昔田单守即墨以一贱卒，充天师动静必咨，至于退燕军，而复齐七十余城，事固有以权诈成功者，况用兵乎？愿陛下赐以真人之号，华其供帐，每事假之，敌人好巫，知必骇异，旋出竒计或可立功，上颇然之，叅政天纲力辨，以为不可，遂止。
诛伊喇瑗子侄【十八日】
戊午，前邓州元帅伊喇瑗宻遣人诱其子侄出降，【子奉御侄护卫，以瑗反俱罢，宿卫】，事觉，并诛之，弟寜古适卧病，闻之，亦以忧悸卒，【寜古，字仲仁，提近侍局】。
宰臣论舒穆尔呼尔破敌计【二十三日】
癸亥，军吏有舒穆尔呼尔者，求见右丞仲徳自谓有竒计退敌及见出马面具，如狮子状而恶，别制足尾，皆麻布为之，饰以青，因言敌人之所恃者马而已，欲制其人，先制其马，如我军先以常骑迎之，少战，寻少却，彼必来追，我以驯骑百余皆此状，仍系大铃于颈，选壮士乗之以逆彼骑必惊逸，我军鼔噪继其后，此田单所以破燕也仲徳见上言：上以问叅政，天纲，天纲曰：敌众我寡，此不足恃，纵使惊去，安保其不复来乎？恐枉费工物，只为识者笑耳，上从天纲议。
徐州降敌萨布丞相死之【二十六日】
丙寅，徐州降敌，右丞相萨布死之，萨布状貌魁伟，沉厚有大畧初补亲军，章宗即位，选充护卫，本姓完顔，氏宣宗朝自陈元出始祖，懿宪景元皇帝之后，乃附属籍，萨布常为枢宻副使平章政事，皆以醇谨，得大体见称，正大初，进拜尚书右丞相，雅与叅知政事李蹊相得【蹊，字适之，辽阳人，明昌五年词赋进士，正大元年，拜叅知政事，后拜为左丞，扈从北征，还至归徳为固纳所诛，】及蹊，以罪出尹京洛，萨布数荐于上，至比唐王，魏不可令去，朝廷蹊以复命，三年，宣宗庙成，将禘祭，议功臣配享，朝士纷纷，莫有定论，时萨布充大礼使，因奏故丞相福兴死于王事，齐钦谨守河南，以迎大驾，【福兴内族人齐钦姓布，萨氏宣宗实録皆有传矣。】余皆不足道也，兴定四年，吏部郎中杨居仁上封事，【居仁，字行之，燕京人，泰和三年词赋进士，】言宰执皆具僚不足以倚大事，乞择人授之，辞甚切至，上以语大臣曰：相府不得其人，此自御史谏官所当言者，彼吏曺郎官，职在铨衡，常调而已，何与此哉？神色甚厉，尚书右丞舒噜素嫉居仁，希防以为僭，【舒噜字闰之名，天泽姓延扎氏，明昌五年防论进士从其言，以居仁使北】萨布徐进曰：天下有道，虽刍荛得尽其言，况郎官乎？陛下寛宏容下有来谏之徳故不应言者犹言之，则应言者可知矣。其言可用，陛下当致用，不可用则置之不必，臣等知也，上多之，五年，行尚书省事于京兆，数上表求致仕，许之，天兴二年，复拜前职，车驾北征，自愿从行，至雎阳，诏徐州行尚书省事，闻上迁蔡，上书乞赴行在，不从，蔡既受围，徐州节副郭叶噜与敌境，沛县主帅，鹿琮通谋内应，破之，萨布遂越城，投河不死，被执自缢。
恒山公仙军溃兖王用安叛降
是月，敌兵千余败，恒山公仙军于淅川，仙仅以身免，与数十骑防山北遁，兖王用安，亦以海沂涟，邳数州降敌，西山帅臣完顔努克特等多叛降焉，【努克特，防卫出身，时为申州刺史，五朶山一带宣抚使，与其副陈纪，归宋纪字之纲】。
敌人决练江，宋人决柴潭入汝，【初七日 案，此乃天兴二年十二月事原本盖于目内脱去，十二月三字】。
丁丑，敌人决练江，宋人决柴潭以入汝，西南二面，不复顾矣，【蔡之东北，皆汝水，而西南二面，滙水以为固，汝岸深浚故决之以入】。
洛索瑚图克权参政【十一日】
辛已，以总帅富珠，哩洛索殿前都检，乌凌噶瑚图，克皆权叅政，洛索与尚书右丞仲徳同事瑚图克，防守如故，复以都尉内族承麟为东面元帅，先是，敌人攻东城，洛索随机，备御二日，敌不能前，移攻南城，权叅政乌库，哩镐易之，炮击城楼，几仆，右丞仲徳率军救援，经画有法，敌乃罢攻，寻四面受敌，仲徳艰于独援，遂荐承麟代洛索守东面，而乞与洛，索同救应，瑚图克失外城，颇惭恶声，言力小不能令众仲徳亦荐之，故有是命。
敌人克西城【十八日】
己丑，敌人复大至，克其西城，城中前期筑栅浚壕为备敌，虽克之不能入，但于城上立栅自蔽，仍南北相拒，凡敌所占百余歩敌帅芬辰【，小字恩彻，哷】复令军中毋速攻，意欲蔡人自变生致上也，然军士踊跃，视死如归，人以不得出战为愧。
以御用器皿赏战士【十九日】
庚寅，上欲赏战士，而府库空竭，乃悉出御用器皿，然后聼百官进献，不足则敛于民，又虑将士衣甲，有不完者，尽括民衣袄赐之，谓之软纒，诏军民弹压珠，勒根伊锡，哷办其事，伊锡哷素苛暴，有犯必诛，血流于市。
杀妖人乌库哩先生【二十一日】
壬辰，杀妖人乌库，哩先生本贯人家奴婢喜学道，为全真师，大得房中之术，居汴梁佯为狂态，祼头露足，缀麻为衣，自谓麻帔，先生豪门大族，率皆敬奉，宣宗尝召入宫，由是益无畏惧，常出入大长公主家【，公主乃哀帝之姊，驸马都尉图克，坦阿哈尚之】殊有秽迹，上防闻之，勅有司掩捕，则已逃去，上恐恶彰，使勿追正大末，从乌库哩，镐来官汝南，镐馆于其家，人皆知与镐妻通，而镐不知，生闻之，不自安，求出镐为营建道宇，率在城官吏僧道，耆老亲为出送，生既居外，饮酒食肉，靡所不为，上幸蔡，生欲走避，防敌兵梗路不能出，蔡既受围，因阉竖求进，赖叅政，天纲言：乃止，至是复求入见，谓有诡计，可以退敌，乃见上，但长揖不拜，且多大言，无君臣礼，其言大畧妄自尊夸，欲出説芬辰自为脱身计生出，上问左右司官识此人否？郎中伊喇克忠贠外郎王某素丑生，行具以向者麻帔为奏，上怒甚，命缢杀之。
杀尚廐马分犒将士【二十四日】
乙未，杀尚廐马五十疋，官马百五十疋，分犒将士，尚廐饲马止十疋，百官唯执政四五人，与都弹压，伊锡哷乗马余皆徒行矣。
撤民屋
时西城上下増置呆楼硬棚，公私材木俱罄，大小杂树，斩伐亦尽，乃撤民屋，用之自城及市几四五里相望，空墙而已。
仲徳礼觋僧以安人心【二十八日】
己亥，有狂僧号菩萨，自言能退敌，有司问之，但咍笑不答，数日，忽不见，又有女觋，亦作鬼语，称有救兵，自西南来，右丞仲徳皆遣人致礼，以安人心。
议诛忠孝军之为刼者
自敌人攻城，昼夜相持，几月余，军士皆喜，战而忠孝军尤致死力，宣差镇抚军民，都弹压伊锡，哷尝奉宻防忠孝军罪应死者，当具奏，俄城中有巨刼七八人，屠人之家，而夺其食，事觉，连系有忠孝军提控，都统二人，伊锡哷以闻，上欲曲宥之，其帅王沙尔，奏曰：法者，天下之公共，非人君所得以私，况谋故刼杀，罪在不赦，国家蓄养，若軰用在一日，身死锋镝，理固其宜，岂可以一军之私而伤天下之公乎？虽陛下自以为恩，臣愚以为过矣。因泣下固请，乃命诛之，是月，四城将士战殁者总帅一元帅三都尉二总领提控以下不可胜纪。
祭柴潭神，仍赐号【初二日 ，案此乃天兴三年正月二日，原本盖于目内脱去正月二字】，壬寅，诏叅政天纲，祭柴潭神，仍赐号曰护国灵应潭，在城南水深，长数丈，【按汝南志曰：潭有龙居遇嵗旱则蔡人多驱水牛以入，谓之搅潭，常得雨焉，】宋人分攻南面，决之潭几涸，一日云雾障潭，潭水暴涨，至是，及丈余，上神之后，有是命。
出宫中官承应人等守城，【初五日 案，哀宗以八日戊申，传位承麟，九日已酉，城即破，故王鹗纪遗事，止于此】。
甲辰，上以将士多战殁，尽出宫中官，承应人等分守四面至，令舍人牌印及省部令史，拽炮上之使令数人而已，有奉御卓诺，护卫扎鲁等皆踈俊年少不任，执役乗夜缒出投降，上亦不知也。
总论
义宗皇帝在位十有一年，伤王室之浸，防先朝之积，吏政失于苛细，也不破法，以情【徃，兴定间，陈州防御吕子羽因取会逃户致秋税有不足者，丰衍库官赵某以应入库物，未足寄民家，罪皆怠慢的决，追解而已，有司附会丞相高琪苛细生事，以子羽不以军储为意，即系不以社稷为念，某官物不即入库，意望入已委曲生意，皆处以死，正大初，赦文首一欵，有司不得以私情破法，自是无复寃狱矣，子羽，字唐卿，大兴人，明昌二年词赋进士，】将士利于征，战也不逞，兵以忿【，自兴定初，宋人岁贡不入，宣宗连年出师征讨，国家精鋭几尽防而利归将士，义宗即位，一意约和，十年无一兵犯南界者，宋人亦未尝见侵，大朝兵入宋，始侵矣，】朝臣有罪，则薄示降罸，未尝妄戮一人，【丞相高琪，驸马阿哈叅政伊埓图，行院时全，皆以将相大臣为前朝所戮，其余不言可知。正大，天兴未常有此，大臣有犯，但省会休闲，出守外郡而已，】母后，无宫则畧加补修未常，辄营一殿，【直左掖门，有曰明俊殿者，旧试进士因之为夀圣宫慈圣太后仁圣太后合居焉，廊庑阶庭，一切仍旧，但易其名曰徽音】，而又敦崇儒术，【前政内外官及省令史，叅注吏员，富察哈准王阿里李涣，郭浩軰皆以倾险小人，致位通显，遇正大改元，潜革其弊，虽格法如常，而不令小人骤进，至于近侍，亦必叅用儒生，如鄂吞阿古提，近侍局完顔苏哷为近侍局大使贾庭杨充奉御之，阿古，字舜卿，故叅政忠孝之子，大定二十八年，防论进士苏哷，字伯阳，崇庆二年，防论进士状元庭，杨字升之，平定人，正大四年经义状元，】遴选武臣，【南渡之后，军政殊不修，随处虽设行院帅府而握兵柄者徃徃不得其人，兵亦冗杂，动辄失利，正大中选，近上把军官十余员充都尉，秩视正三品；每一都尉，将万人人各试补廪给有加，故当时号为得人，司各有名，如殄防破虏宣节，折冲鹰扬，安平之，其将如完，顔珠尔樊泽，高英内族大洛索，皆勇鸷有谋，战无不克，天兴初，皆死于王事，】罢猎，地以裕民，【旧制，附京百里禁捕猎，扈逻官军所至骚扰，正大五年，勅令罢之，】开经筵，而论道【，正大三年，设益政院取献替有益于政之义，以翰林学士杨云翼直学士完顔苏哷富察世逹费摩阿固，岱待制史公奕吕造六人充院官，日以二员，宫直或二日，或三日或四日，或五日进讲尚书，贞观政要，资治通鉴，或以机事，特赐访问，院官复编尚书要畧大定遗训，万年镜録三书以进，皆摘取英华，切于时政者，上酷好之院，以学士院兼经筵在，仁安殿西杨云翼，字之美，平定人，明昌五年经义状元，词赋亦工苏哷，字伯阳，崇庆二年，防论状元世逹，字正甫，泰和三年策论进士阿固岱，字仲寕，与世逹同年进士，公奕，字季宏，大定二十八年词赋进士，造字子成，承安二年词赋状元，时云翼足疾，每进见，必赐之坐，】以六事，课县令，田野辟，而赋税均，【辟举县令法，自先朝已行之，然随朝七品，外路六品已上官，或有不识人材，因私妄举者，正大间，复立举主法，品秩虽应举，仍委司农司监察体究本官，堪充举主，然后聼举县令，县令以此得人，仍以县令殿最，升降举主，故举主亦尽心焉六事，为田野辟，赋税均军民和，户口增盗贼息，狱讼止】，分三路，设司农善良，进而奸邪退【，大司农司兼采访公事，在京设大司农一员，正二品；多以宰职兼领京东、西、南三路各设卿一员，正四品；少卿一员，正五品；丞一员，正六品；卿已下迭出本路，廵按察吏治，臧否而升黜之，每一经过，奸吏屏息，故所在官吏知所劝惩，】是致家，余蓄积户益，丁黄，虽未洽于太平，亦可谓小康，小息者矣，属天开一统，地入大朝，遂至灭亡，犹足称颂，曷尝不亲驭六辔抚廵，三军出器皿，以旌战功，杀厩马以充犒赏，所以人百其勇，视死如归，父既受刄于前，子复操戈于后，大臣如仲徳义所感者几千人，近侍如经，锡气不夺者以万卒死于社稷，上下一同，书之简编，古今无愧，某起繇冷族，滥窃科名，始以词赋待罪于玉堂，终以奏官，承乏乎？兰省厚顔，腼面诚为我軰之羞，镂骨铭心惧，泯吾君之善，况承都元帅之命，且惟大中书之言，敢不追想前编，直书实事，【某在蔡已有目録，】谨以亲所见闻，撰成汝南遗事四卷，计一百七事，冗长不文，故不足取，庶几他日为史官采择，若夫正大，天兴本末之详，则天下自有公论，非某陋儒所敢与知，庸俟将来，必有秉笔者焉。