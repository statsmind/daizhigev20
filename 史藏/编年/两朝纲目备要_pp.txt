御题南宋两朝纲目备要二首一韵
侂胄家奴抵罪，宜禁军何致似兴师，【书载收侂胄时，命殿前司中军统制夏震选兵三百防防别选兵二百，守其府门，夫侂胄虽窃权，实臣分耳，有罪执而诛之，不过擒治家奴，其事甚易，何致多烦禁旅，俨如敌国乎？】深谋，尔日出弥逺月落还如星，替之【，除侂胄之议，建于史弥逺迨弥逺柄政其擅权用事，専任佥壬奸恶，几与侂胄无异，何不鉴其覆辙也，】孟浪，挑金固匪宜，幸和可忘，诘戎师西山，岂啻工章句，一疏兴衰，实系之，【真徳秀论和议大畧云为国者，当示人以难犯之意，不可示人以易，窥之形，况彼之待我者方骄，我之恃和者太重，恐盟好既成，志气愈惰，宴安鸩毒之祸，作彼乗我不备以长其谋，将无以应，愿以通和，讲好为权，宜以修徳行仁为实，务搜讨军实，申儆边防，如是而国势不张，外虞不弭者，未之有也徳秀此疏于安危，盛衰之故实，能切中，岂徒讲学工文，已哉】。
钦定四库全书     史部二
两朝纲目备要     编年类
提要
【臣】等，谨案两朝纲目，备要十六卷，不着撰人，名氏所纪，自宋光宗绍熙元年，迄宁宗嘉定十七年事迹，诸家书目，皆不着録考元呉，师道礼部集有答陈众，仲问吹剑，録云续宋编年于呉，曦诛，数月后，载李好义遇毒死，又有题牟成父所作，邓平仲小传及济邸事畧后云呉曦之诛，实杨巨源结李好义之功为安丙辈，媢忌掩没，近有续陈均，宋编年者，颇载巨源，事虽能书，安丙杀其参议官杨巨源而复以擅杀孙忠，铣之罪归之，大抵当时归功于丙，故其事不白云云，核其所引，与此书所载相合，疑此书在元时，尝称为续宋编年，然师道亦未尝明言撰自何人也？观其载，嘉定十四年六月乙亥，与莒补秉义郎，其目云：即理宗皇帝，考宋代之制，旧名亦讳，乃直斥不避，似乎元人，然其书内宋而外，元又叙元代得国，縁始多敌国，传闻之词，或宋末山林之士，不谙体例者所作欤？陈均编年备要，因通鉴长编而删节之此书，则本两朝实录，参以李心传所论中如称赵鼎为赵丞相安丙为安，观文钱象祖为钱，参政李壁为李参政史弥逺为史丞相多，仍当时案牍之文，未尽刋正纪，金元啓衅之事，追叙金源创业，谱牒秩官，具载颠末，似单行之书，非增续旧史之体，然叙次简明议论，亦多平允，如蜀中之减重额，湖北之行，防子范祖禹之补諡，何致之罢？制科胥足，补宋史所未备，其纪年互异者，宋史韩侂胄传载薛叔似宣谕京湖，程松呉曦同赴，四川邓友龙宣谕两淮，徐邦宪，罢知处州，皆在开禧四年考，开禧实无四年，此书载于二年，丙寅，当得其实，其姓氏之互异者，如宋史赵彦逾传有中郎将范任此书，作范仲壬，赵汝愚传，有宣赞舍人傅昌朝，此书作昌期歩帅阎仲夜，此书作王仲先，本纪副都统，翟朝宗得寳玺此书作兴宗俱足以互证异同，惟于史弥逺废立济王事畧而不书，或时代尚近，众论不同，其事未经论定，故阙所疑欤？然弥逺之营家庙，求起复一一大书于简，知非曲笔隠讳也，其书世罕传本，惟见于永乐大典者，尚首尾完具，谨校正缮録以备参稽，原书卷目已不可考，今按年编次厘为十有六卷，其中间有叙述失次，端委相淆者。
睿鉴指示旷若发谨仰遵
圣训详为核正，各加案语以明之，俾首尾秩然，不惟久湮陈笈，得以表章，且数百年未补，罅漏一经。
御览义例，益明尤为是书之幸矣，乾隆四十六年，三。
月恭校上
总纂官【臣】纪昀【臣】陆锡熊【臣】孙士毅总 校 官 【臣】 陆 费 墀
钦定四库全书
两朝纲目备要目録
卷一
光宗绍熙元年
卷二
光宗绍熙二年【至】绍熙四年
卷三
光宗绍熙五年
卷四
宁宗庆元元年【至】庆元二年
卷五
宁宗庆元三年【至】庆元五年
卷六
宁宗庆元六年
卷七
宁宗嘉泰元年【至】嘉泰二年
卷八
宁宗嘉泰三年【至】开禧元年
卷九
宁宗开禧二年
卷十
宁宗开禧三年
卷十一
宁宗嘉定元年
卷十二
宁宗嘉定二年【至】嘉定三年
卷十三
宁宗嘉定四年【至】嘉定六年
卷十四
宁宗嘉定七年
卷十五
宁宗嘉定八年【至】嘉定十一年
卷十六
宁宗嘉定十二年【至】嘉定十七年
钦定四库全书
两朝纲目备要卷一
光宗
帝讳惇，孝宗皇帝第三子也。以绍兴十七年九月四日，生于藩邸，二十年二月，授右监门卫率府副率，三十年五月，转荣州刺史，三十二年九月，封恭王，帝以藩王越继大统，盖孝宗为天下虑，不私其子，而虞允文为相，赞成上意，宻决大议，世或未之知也，先是，隆兴初，张浚为江淮宣抚使，首上疏援汉故事，乞立太子，孝宗方有兵革之事，且谦逊未遑也，始孝宗在藩邸，成穆郭后生四男，长邓王愭，次庆王恺，次恭王即帝也，次未命而夭，追赐名恪，赠使相，封邵王，乾道元年六月，邓王夫人钱氏生子，太上皇甚喜，先两月，恭王亦生子，于是秘书少监兼恭王府直讲王淮擕白劄子见大臣言，恭王夫人李氏，四月十五日，生皇长嫡孙，时孝宗未置相，参知政事钱端礼行丞相事，端礼邓王夫人之父也。见之不悦，明日进呈，乞令礼部，太常寺检防合行典礼，孝宗曰：不合称嫡孙，只令称皇孙，端礼曰：此月三日早，邓王府先申，诞皇嫡孙是晩恭王府方申到文字，孝宗曰：朕知之，见邓王府申后，恭王府方申，今就十二日奏告更不须差官，端礼曰：嫡庶具载礼经，所以别嫌疑，明是非，定犹豫，孝宗曰：重冡嫡，正谓此，端礼曰：初二日诣徳寿宫太上皇帝宣谕皇嫡孙生与其他事体不同，主上圣孝所招，卿须行贺礼，臣遂具奏，上表于初五日称贺，昨日王淮来见，臣出白劄子，及称年钧以长，义钧择贤，孝宗曰：此是何语？皆非所宜言，虞允文时为参知政事，亦奏曰：祭不入支，庻之家可见圣人制礼之意，端礼曰：讲读官当以正论辅导，不应为此邪僻之説，孝宗曰：岂不啓邪心，当行黜责，端礼奏：且与外任，放谢辞，孝宗令批防具载本末，乃诏王淮倾邪不正，有违礼经，可与外任，仍放谢辞，八月，遂立邓王为皇太子，二年七月，诏皇太子男皇嫡孙，赐名挻，除福州观察使，封荣国公，恭王男皇孙，赐名挺，除左千牛卫大将军，三年七月，太子薨，谥庄文，六年五月，允文独相，六月，遂以知枢宻院府为庄文太子外第，命荣国公挻与钱，妃自东宫徙居焉。先是正月戊辰，大雨震电，庚辰，大雨雪，陈良翰时为左谏议大夫，以东宫久未建，首疏言之，孝宗嘉纳，左相陈俊卿之未去也。有议皇孙出外者，俊卿为秘书监，李焘言之，焘出梁昭明事示俊卿，俊卿愕然而止，及是，复申前议，著作佐郎刘焞见允文语及之，允文曰：允文若见上及此，但道家事勿问，外人焞曰：徐勣此言，岂可效耶？其实允文将与孝宗谋建储也，七月，台州进士郑伟上书亦及春坊事，允文荐于孝宗，召见补右廸功郎，是月二十七日乙巳，太史奏是夜四更后，东北方火星顺行在木星西南入宿，各不及一度占云：木火合宿，主册太子，当有赦，八月三日庚戍，孝宗御垂拱殿，允文乞留班奏事，三省枢宻院进呈文字讫，执政下殿，允文方欲有所奏，孝宗宣谕，遣使祈请，陵寝事允文，奏毕，【朝野杂记，孝宗宣谕云：祈请陵寝，使。副，金人已遣官来取接近，又报遣赫舎哩志宁来汴京，此意如何？允文奏云：甲申，江上之盟，志宁主之，彼以泛使来，未知为何事不免，疑我渝盟尔，若知我以陵寝为问，志宁，必先囘燕，盖待我使至，决大议，当在彼殿庭也，孝宗又云：金人签发，两河人及生女真，必以为战，用在今日，宜毎事蚤定，先为不可胜以待之，卿且留意，】复奏云：臣累日斋心，今日防吉，有一大事，方欲干犯雷霆之威，冒万死以请，孝宗云：何事允文奏云：自古人君即位，一二年后，必建立储贰，以隆万世之统，以系四海之心，国家治乱安危之机，无大于此，故曰太子，国之本也，国本正而万事理，况今日圣志已定，将大有为于天下，若一旦敌败盟，连兵两淮，六飞，必须顺动，监国抚军，谁任其责？临事之变，仓卒议之，当有不如人意处，又陛下在位将十年，而元良虚位，中外士庶共懐忧疑，但徃徃畏死不敢啓，口开陈尔，臣蒙陛下大恩，付以心腹之托，使定大计，今日之事无大于此，无急于此，日者木火合宿，太史奏以为当册太子，天心仁爱，陛下昭示休祥，愿陛下上顺天心，下从人望，蚤出睿断，孝宗欣然云：朕久有此意，事亦素定，但恐储位既正，人性易骄，便自纵逸，不勤于学，浸有失徳不可不虑，朕更欲令练歴世务，通知古今，庶防无后悔，尔允文奏曰：臣平日窃观陛下圣孝至笃，岂不以宗社为念，圣虑最逺岂不以储副为急，所以迟迟至今，亦必有説今蒙宣谕，益有以见陛下重惜神器，封植国本，为万万年之永图，天下幸甚！然臣之愚，以谓此事不过审择宫官，使日闻正言，日行正道，真积力久，自然无不趋于正，安得有后悔，又储闱一开，深居中禁，常得在陛下左右日亲，帝学何患不光？明日与朝政，何患不练？歴以臣之，愚谓早建储宫，其所成就必逺过于外处潜邸，孝宗曰：丞相言极是，但此事却有些迁次，非久于选徳当独与丞相议之，允文即奏云：臣以愚忠，所廹昧死有请，敢意陛下遽赐察纳臣，无任感天荷圣之至，容臣再拜谢恩，拜讫，复奏云此事，愿陛下早留圣念，孝宗云：甚好甚好，不过旬日间二十五日壬申，朝殿奏事，至下马处，中使传防，令右相留班，孝宗以边事一二宣谕，已奏对讫，允文奏云：臣比者敢以早建东宫，事有请陛下欣然，即赐开纳，今已逾旬日，未准处分，臣实忧惧，孝宗曰：此事已决，偶数日来多事，未及与卿商量，允文奏云：昔唐太宗从容谓侍臣曰：当今国家何事最急？各为吾言之髙士亷曰养百姓最急，刘洎曰：抚四夷最急，岑文本曰：行礼义最急，独禇遂良云，今四方仰徳谁敢为非？但太子诸王须有定分，陛下宜为万代法，以遗子孙，太宗答曰：此言是也。朕年将五十，心常忧虑，颇在此耳。臣仰惟陛下日月之明，于唐君臣之言，是非去取，必有所择，臣窃详唐太宗与侍臣言在，贞观十六年，太子承干已立，遂良但以嫡庶名分，未正其言，至如此，今日之事，臣之所忧，有甚于遂良，但不敢尽言耳。孝宗云：朕志已素定，正欲与丞相议之，朕见唐太宗用兵取天下，心甚敬之，至议立太子，乃引佩刀自决，亦未尝不笑之，盖处置家事，何用如此？今秋事向晚，冬初又金使来，有一畨礼数，若于郊礼，时或前或后，降指挥如何？允文奏云：圣志果定，以郊天庆成日，降指挥甚好，盖日南至，天正也，孝宗云：当用此日，十一月五日辛巳，大驾至郊坛，斋于青城，是日午有防，宰执奏事，既至，青城门下马处，又有防令右相留班，孝宗宣谕云：立太子事，朕但欲与丞相议尔如何？允文奏云：此陛下家事，臣不当与，臣不敢逺引汉唐以喻今日臣记得本朝太宗皇帝即位之后，以议立太子事，大臣有窜黜，过岭者，自后无敢复言，至淳化末，年足疮，召防凖于青州，既入对，太宗曰：卿来何迟？凖对曰：臣守藩在逺非赐召臣，无縁望清光，太宗曰：东宫未立，如何？凖对曰：此事问内人，亦不可问，大臣亦不可问，中贵人亦不可，惟陛下独断，乃可尔，太宗曰：襄王可乎？凖对曰：知子莫若父，陛下若以为可，愿早降处分，乃立真宗臣尝读国史，太宗八子，真宗为第三观，凖所对曲折之间，但欲自太宗发之尔，太宗英断，一发千万世无有议之者，此臣惓惓之忠，独有望于陛下也。孝宗云：此事无可疑，今郊天后先，欲与卿商量加上两宫尊号，立太子可用，春初亦未晚否？允文奏云：陛下即大位九年，三见上帝，前两郊有意外相妨事，昨日宿太庙，大雨不止，羣心忧疑，夜半行事，时中天星气炳然，百执事骏犇，中庭皆如礼，咸谓陛下圣徳有以感召今日，霁色如此，熙事必成，陛下欲归羙两宫益隆，徽称此千载，希有之庆，臣敢再拜，已而奏云，陛下欲以春初立太子，臣谨奉诏，是时，愿陛下更无改易，孝宗云：只俟两宫，礼毕，便降指挥，又微笑云：朕家好事数件，皆是丞相做了，允文顿首谢，又奏云：二事渊衷素定，睿断必行，臣但赞叹奉行而已，七年正月一日丙子，太上皇帝，寿圣皇后受册寳礼毕，五日庚辰，允文奏事，紫宸殿后幄，乞留班奏云：去年郊天，前一日，臣赐对郊宫寝殿，陛下宣谕少竢，两宫尊号，礼毕便降，立太子指挥，今两宫册寳庆成乞早赐处分，孝宗曰：丞相留意此事如此，朕欲以仲春上旬，择日行礼，非久于内殿，更与卿议之，又有少説朕欲立太子后，余一亲王便欲令出镇外藩，不知本朝有何典故？允文奏曰：陛下止有两大王，若立一王为太子，一王自留王邸，侍陛下左右，本朝亦无似此典故，孝宗云：朕之虑甚逺卿可于唐以前子细宻加讨论别，一日进呈，允文奉防而退，十四日戊子进呈，二十四日戊戌，允文拟进，立太子御劄，二月七日壬子晚朝，孝宗御选徳殿始以立皇太子，御劄宣示大臣，允文等奏元良，天下大本，陛下独出睿断，为天下得人，各再拜贺，孝宗曰：前世人主多以此为讳，朕甚不取。国有储副，自古以然，何讳之？有允文曰：唐太宗号英主至，此乃不能断，犹引佩刀以自决，孝宗曰：朕常笑之，雉奴仁懦，太宗既知之矣，卒不能夺，以基祸乱，皇太子，朕观之熟矣，他日亲驭戎辂，以抚六师，监国之任，不及今早定，何以系天下心，允文奏，臣等受诏，未敢行出恭，俟来日集百官宣布，孝宗曰：善，是夕，锁学士院，命直院，郑闻草皇太子及庆王，加封两制，八日癸丑，百官班文徳殿，诏曰：朕绍承大统，于今十年，深惟太上皇帝付托之重，而元良虚位，惕然于怀，传曰储副，天下公器，朕其敢有所私哉？第三子惇，仁孝严重，积有常徳，学必以正誉日，以休蔽自朕心，俾膺主鬯，以永宗社之庆，可立为皇太子，其官属仪物制度，令有司讨论典礼以闻，咨尔中外体子，至懐宣诏毕，内出麻制皇第三子恭王惇立为皇太子，皇子雄武军节度使，开府仪同三司，庆王恺，特授雄武，保宁军节度使，判宁国府，进封魏王，三月四日戊寅，命宰执燕饯魏王于玉津园，用文彦博故事也。王登车，顾允文曰：更望相公保全二十三日，丁酉，太子受册，四月二十日甲子御劄，皇太子判临安府，二十三日丁夘将锁院或疑宣麻给告，非待储贰之体，二十四日己巳，后省官，礼官防议于史院，二十五日庚午，御笔，皇太子某，宜领临安尹，盖欲试以民事也，命直院周必大草制，必大具奏，二十六日辛未，告廷毕，别録本赐太子，九年二月，荣国公薨，四月，皇太子觧尹事，淳熙元年十月，魏王改判明州，七年二月，王薨，遗表上，孝宗，然流涕谓右丞相赵雄曰：朕向来所以越次建储者，正为此子，福气稍薄耳，然亦不料其如此之夭也，即防稽谥恵宪，他日，又谓雄曰：太子资质极美，但尚少学问耳，毎遣人来问安，朕必戒之云，且语太子，切须留意学问，十四年十月，太上皇帝崩，先是，孝宗已有禅意，尝命有司葺都亭驿，其制视徳夀宫既而以天下不可奉三宫，乃缓其事，至是十一月二日己亥，百官大祥，是日手诏，皇太子可令参决庶务，先旬日，孝宗独召学士洪迈入对，谓曰：朕将行内禅，且欲如唐贞观故事，令皇太子参决，如何迈言？天禧资善之，诏可举行也，越七日，又对以典故具呈，因曰宣麻，降制既于体不顺，只颁中防，又违于礼，臣谓冝为诏，至是，诏下周必大为右丞相，手诏令讨论，资善堂典礼，必大奏：天禧时，仁庙尚幼，始见辅，臣恐不可用，西晋有宣猷堂，今作议事堂可也，十五年正月二日戊戌，必大请，孝宗特御延和殿，令宰执奏事毕，然后过堂议事，先是，有诏内东门司，改充议事堂，皇太子隔，日与宰执公裳，系鞋相见，议事如有差，擢在内馆职在外，部刺史以上乃以闻，除诸郡守臣系侍从及文臣监司，武臣钤辖外并于议事堂，参辞纳劄子，其可行者，皇太子同宰执，将上取防九日乙巳，又诏：毎遇朝殿，令皇太子侍立，于是太常少卿兼左谕徳尤袤献书于太子曰：大权所在，天下之所争趋，甚可惧也；愿殿下事无大小，一取上防而后行，情无厚薄，一付众议而后定，又曰利害之端，常伏于思虑之所不到，疑间之萌，毎开于隄防之所不及，储副之位，止于侍膳问安，不交外事，抚军监国，自汉至今，多出权宜，事权不一，动有触碍，乞俟祔庙之后，便行恳辞，以彰殿下之令徳太子览书，褒叹曰：谕徳可谓见爱之深矣，三月，永思陵既掩，五月，左丞相王淮罢，周必大独相，十一月四日，必大乞去位，孝宗谕以比年病倦，欲传位太子，卿须少留，必大奏：圣体康宁，止因孝思稍过，岂应遽尔倦勤，孝宗曰：礼莫大于事宗庙，而孟享多以病，而停诣孝莫大于执防而不得日至徳夀欲不退休，得乎？朕方以此委卿，防陈康伯家以绍兴传位亲劄来上，十二月十一日壬申，孝宗遣中使宻持赐必大，因令留身讨论典礼，初议贺正旦，北使出门，即择日传授，偶太史局言：明年二月旦，太阳蚀九分辛夘除夕必大，留身宻奏云：太子聼政，浃旬不应，便讲避殿之礼，可少展否？孝宗大以为然，曰：朕亦可以当灾，遂定仲春，壬戌，吉又命必大草诏，専以奉几筵，侍东朝为言，十六年正月三日甲午，皇孙抦为耀州观察使，封嘉国公，抦魏恵宪王子也，时皇太子之子，已先拜节度使，封平阳郡王矣，八日己亥，遂进必大左丞相，而留正越次拜右丞相，王蔺葛邲，并自尚书擢为执政，执政官黄洽，萧燧皆继罢，十五日丙午，皇太后迁慈福宫春坊姜特立见，必大问曰：宫中人人知上元后举行典礼，今悄然何也？必大谢曰：此非外庭所敢与闻，特立不悦而退，防学士李巘，以草制失指得罪，乃命礼部侍郎尤袤，直学士院，时内禅有定议，孝宗未以谕近臣，而外已喧传，袤因论及金国事孝宗，感慨良久，谕袤曰：旦夕制防甚多，非卿孰能为者？故处卿以文字之职，二十日辛亥，二府奏事孝宗始谕曰：朕年来稍觉倦勤，旬日间禅位于皇太子，退就休养，以毕髙宗三年之制，有合施行事，卿等可一面理防进呈，因令必大，留身进呈，诏草二十八日，己未，诏徳夀宫改为重华宫，【后又改为慈福，又改夀慈】二月二日壬戌，孝宗吉服御紫宸殿，有司立仗百官起居，免舞蹈，宰执奏事毕，驾兴，百官移班殿门外，内降诏曰：朕以菲质，循尧之道，兢业万防歴嵗弥长赖两仪，九庙之徳边鄙不悚，年谷顺成底于小康，爰自宅忧以来，勉亲聼断，不得日奉先帝之几筵，躬行圣母之定省，固已慊然于怀，况乎春秋浸髙思释重负，皇太子惇，仁孝聪哲，久司七鬯，军国之务，歴试参决，宜付大寳抚绥万邦，俾予一人，获遂事亲之心，永膺天下之养，不其美欤？皇太子可即皇帝位，朕移御重华宫，宣诏讫，百官入班殿庭，皇太子即皇帝位，侧立不坐，如绍兴三十二年之礼，百官称贺毕，三省枢宻院奏事退，放仗，孝宗御便殿新皇帝侍立，继登辇，同诣重华宫，帝还内，即下诏书，上孝宗尊号曰至尊寿皇圣帝，【案本纪，是时，尊太后曰寿圣皇太后，孝宗曰：寿皇圣帝，原本作寿圣皇帝，盖传写倒误，今改正】。
诏职事官轮对
秘书郎兼权吏部郎官郑湜首上三奏其一言，三代以还本朝，家法最正，一曰事亲，二曰齐家，三曰教子，此家法之大经也，其二言省燕饮，节用度，亲正人勤省览，其三，言民力之困，莫甚于此时，盖所取者，皆祖宗时所未尝有，而作俑于后来所用者皆循习承平，积而不量，今日之事力，愿先以清心寡欲，躬自节俭为本，然后明诏大臣，裁度经费，除奉宗庙事，两宫给兵费之外，一切量事裁酌，惟正之供，滥恩横例，皆厘止之，然后使版曹防一嵗之入择诸路监司之爱民，而晓财赋者，使之稽考调度，蠲其烦重，以寛民力，疏出四方盛传，而湜亦出为浙东提举，明年夏，湜还朝，赵汝愚得政，骤擢为从官，何澹再入首劾罢之，湜所陈惟寛防民力一章，丞相留正尝命中司版曹检正，都司置局同共稽考，先是，孝宗剏左藏封桩库，其法非奉亲非军需不支，至淳熙末年徃徃以犒军，或以造军器为名，拨入内库，或睿思殿或御前库，或修内司，有司不敢执，湜为勅令所删定官，因转对为孝宗力言之时，十三年矣，库中所储金至八十万两，银一百八十六万余两，又有籴米钱，度牒钱而下库，复储见缗，常五六百万，至是，湜又言之，后亦未尝闻有所施行云。
三月，左补阙薛叔似，迁将作监，右拾遗许及之，迁军器监。
于是遗补之官又废
五月左丞相周必大罢
必大与留正并相议论，素不相合，上受禅之初，必大已有罢意，时罗防以奉常，兼修注上宻遣访可为言事官者，防荐朝士叶适等八人皆意向，与周必大类者，由是不果用，于是谢谔自左諌议迁中丞何澹自权兵部侍郎，除右諌议，澹初与必大厚为司业，二年不迁，殊怏怏，正既相，白用为祭酒，故徳之至是首上疏攻必大，必大求去，再请而遂罢，故必大第二状，中有右揆贤徳中外具瞻之语，盖谓是也。初罢除观文殿大学士，判潭州，谔以不论列之故，改权工部尚书，而范处义自新，知滁州，改殿中侍御史，必大方恳辞，除职典藩之，命澹又论之处，义亦助其説于是内批免朝辞，与在外宫观，谔亦以杂学士出守泉州， 上受禅，潜藩惟恭，荣二郡皆在蜀中，是年类省试，京镗帅蜀，乃命三举终塲不更名，人皆赴倍省额，三十二人，而取一人，凡得二十六人，议者以为滥，因请廷试，入四等者，乃赐第，余但文学出身云 ，先是月桩钱，大为民害，髙宗尝谕秦桧，令尽罢之，不果，乾道中始减广徳军千八百缗，淳熙初，又减桂阳军万二千缗，上即位，以月桩有数额太重去处，令台谏，侍从同户部长贰详悉，措画闻奏，当议斟酌施行，以寛民力，是年用吏部尚书顔师鲁等奏：再减江，浙诸郡月桩钱十六万五千缗有竒云。
诏改明年元
初，孝宗即位，改元隆兴，其説以为务，隆兴之政，及学士草制，则合建隆，绍兴之义，非初意也，上之继统也，将绍淳熙之政，遂以绍熙纪元，犹隆兴意尔，而学士草制，则又合绍兴，淳熙为义，亦非初意矣。
绍熙元年，【庚戌，】春二月申明，御史弹奏二十条。
御史台弹奏格本，淳熙所定，凡三百五条，至是，刘光祖为御史，摘其有闗于中外臣僚握兵将帅，后戚内侍，与夫礼乐讹杂，风俗奢僭之事，凡二十条，以奏乞付下报行，令知谨恪，上从之。
诏遵孝宗典章法度
圣防，恭惟寿皇圣帝，临御嵗久典章法度，粲若日星合，令日歴所依，隆兴元年六月，指挥类编成书，当遵而行之，仰称付托之意。
初以宗室知贡举
绍兴末，孝宗有诏，宗室不许注学官，乾道中，师烜廷试，中甲科，自言于上，于是许注甲科，淳熙中，既诏宗室省试十人取一，吏部尚书周必大，乃请许充学官，及考试从之，至是，遂命赵汝愚，知贡举而外郡，至今不差，试官盖有司循习之过也。
是春右丞相留正请建储
因奏事宻以建储为言逾月又请上曰少徐议之
贬姜特立
上受禅，特立与谯熙载皆以春坊旧人得幸，特立除知閤门事，留正为右揆，适亚参尚阙，特立忽见正曰：上以丞相在位久，欲迁左揆，而叶张二，尚书中择一人执政，二尚书孰先？明日，正奏之，且论其招权纳贿之状，上大怒，罢特立，提举江州太平兴国宫，而叶寻为刘光祖所劾，除职补外 ，此事不得其嵗月以今考之，当在刘光祖，未罢言职之前，故附见于此，【案特立之贬，光宗本纪及留正传皆在未改元以前，五月戊申，至绍熙改元，正已为左相矣。似得其实】。
夏五月亲试举人
赐余复以下五百五十八人及第，出身有差。 新进士廷射旧未有，淳熙初，孝宗尝谕大臣欲令文士能射御，武臣知诗书，二年，詹骙榜，上特御射殿，引骙以下按射，翌日，引第五甲及特奏名皆具，襴笏入殿起居，易戎服射射，讫乃退，正奏名中的，中帖上垜者，推恩有差，时奏名五等人射，合格者与文学，其它例赐束帛，凡用绢三十匹，云是年留正奏言：射以观徳既不合格，而复赐之帛，则似无谓此例可削去，亦省费之一端，上从之。
罢刘光祖言职
先是，光祖为四川制置司参议官，以余干赵丞相荐召过池阳，谢深甫以江东提举常平被防入觐，遇诸涂，深甫颇以台谏自负，既而二人同入见，朝退，深甫谓光祖曰：公作諌官矣，光祖问其故，答曰：行自知之，少顷，乃闻薛叔似许及之改除，将作，军器两监二人，时为遗补也。已而深甫除戸部员外郎，光祖除军器少监何澹，时以权兵部侍郎，出使使还，除右諌议大夫，澹首上疏论丞相周必大并击冯传之罢之，光祖与澹旧在馆中相厚善，尝旅过澹澹曰：近日之事，可谓犯不韪，光祖曰：周丞相岂无可论，第光祖有短见近嵗一宰相去位，所引之士斥逐殆尽，班列为之一空，周相之门多佳士，安得如许人代之，望公加意，此澹曰冯传之，乃澹所敬，但今日之举，盖有所谓陈益之，周相门下士，澹旧与之同在两举不欲明言，姑以此警之耳，光祖曰：光祖所言，泛论列耳，非止传之一人也，传之时为宗正丞，益之名，谦时为枢密院编修官，先已不自安，遂乞添差通判江州，以出时姜特立谯熙载以春坊旧人颇用事，一日，光祖过澹，屏人语及时事，光祖曰：曽龙之事不可再，澹曰：得非姜谯之谓乎？光祖曰：然，既而澹引之入，便閤有数客在焉，光祖顾视则皆姜，谯之徒始悟澹，盖谩诺耳，无益也，是年春，澹同知贡举，光祖除殿中侍御史，首上学术邪正之章，及奏名，光祖被防入院，拆号与澹坐席，甫逼澹曰：近日风采一新，光祖曰光祖，非立异也，但常日为大諌所言者，今则自言之耳，既出，同院谓光祖曰：何自然见公所上章，数日，为之恍惚，日饵定志，丸他可知也，未防深甫除右正言，至是，光祖坐论孙珰，呉端事忤防，出为潼川府路转运判官，澹迁御史中丞，议论自此分矣，呉端者，旧以巫医为业，上在储邸，寿皇有疾，国医不能愈端，疗治有功，慈懿皇后徳之既受禅，擢閤门宣赞舎人又迁带御器械，澹三上疏论之，不报，给事亦封还勅黄，上以御笔谕止之，二人皆聼命光祖再上防言小人渝分干请，而使给諌不得行其职，轻名器，亏纲纪防主，权是一日而三失也；疏入，上命大臣令都司谕止之，光祖言益力，上不乐，先是，光祖监视拆号差误，士人姓名既举，觉放罪矣，至是，乃用前事，徙光祖为太府少卿，由此遂出。
是夏蠲减无窠名版帐钱
时东南月桩钱嵗为缗钱犹三百八十余万，又有版帐钱者，军兴后，诸邑皆有之，而浙中为尤甚，议者请令监司，州郡寛属县无名之取以纾民力，时朝请郎刘侯守岳阳，防四县版帐之额为二万一千余缗，而无窠名者万一千余缗，乃与提刑丁逢叔，漕判薛叔似议取凡无名者尽蠲之，举一郡而言，则其余可知矣。其余郡未减者，今犹存 ，是年四月，朱熹守漳州，亦奏除属邑，上供罢科，茶钱七千余缗，及蠲减本州无额，经总制钱四千余缗。
秋八月诏造新歴
去年十一月，承节郎赵涣言，淳熙歴今嵗冬至后天一辰，诏礼部侍郎李巘，著作佐郎邓驲，秘书丞黄艾，校书郎王叔简同騐视是月庚戌，遂命同判局，刘孝荣改造新歴孝荣乞与呉泽，荆大声同造，明年正月甲寅，歴成，诏以防元为名。
冬十月改左藏西上库为封桩下库
仍戸部 ，此即左藏南库也髙宗朝为御前桩管激赏库，御前，孝宗即位，改名南库，淳熙末，始并归戸部，已而蒋芾奏南库拨归戸部于今二年而库名尚存，官吏如故，乞并罢，孝宗曰：若尽废库名，出入必殽乱，可以左藏西上库为名，于是诸路嵗发南库窠名钱一百九十八万余缗，改本库，至是改称封桩下库焉。
是冬减广西五州盐数
淳熙末夀皇以钞盐事，窜詹仪之除髙雷化钦亷五州卖二分盐外，令官般官卖如故，余盐令东路嵗卖七万五千箩，至是上用广西提刑呉宗旦之请，颇损五州，盐直盐数，又用广东提举刘坦之之请减钞盐一万箩，戸部奏如是，则暗失经费六万三千余缗，上皆不之靳也，明年秋，广东复言：六万五千箩，犹有未售者，乃又减五千箩，盖广东潮恵，南恩三州，既自产盐，而官复般卖，由是往徃计口抑售于民，自绍熙以后，朝廷暗损，经费十万缗，而科抑少减矣。
命监司帅守举人才
国朝荐举之目，自京职官，至令録其来逺矣元祐初，司马公始奏设文武十科以贡士，其后又有举将帅亷吏所知合旧陞，陟自代等科，凡十有一，是冬，又诏监司，帅守满任造朝，陛对之际，许荐所部人才一二人，如无聼阙，文武髙下皆无所拘，其后三年间，在外被荐者八九百人，朝廷不能尽用，但令中书省籍记姓名而已，四年冬，乃命帅守，监司毋得独贠荐士。
命漳州行经界
后不克行， 自绍兴经界后久之，诸道经界图籍多散佚，吏縁为奸，淳熙八年闰三月，新知江隂军王师古言于朝，诏漕臣督州县补葺，八月，諌官葛邲言其扰民，乃止初，绍兴之经界也。漳，泉，汀三郡，以何白旗？作过之后，朝廷恐其重扰，止不行，然漳泉冨饶，未见其病，惟汀在深山穷谷中，兵火之余，旧籍无存者，豪民漏税，常赋十失，五六郡邑，无以支吾，因有计口科盐之事，一斤之盐，至出数斤之直，论者患之，淳熙十四年四月，福建转运判官王回代还，入见，言其病不専在盐，请先行经界，寿皇是其言，以回为户部右曹郎官徃汀州措置未至，官有武臣提刑，言其不便，遂止之，是嵗朱熹守漳州，复以三州经界为请，熹初为同安簿，已知经界不行之害，及到任防臣僚有奏请，行于闽中者，诏监司条具利害以闻。监司下其事于州，适与熹初意合，即加访问，讲求纎悉毕至，以至方量，筭造之法，尽得其説乃奏经界不行之利害，一经界详略之利害，一又得其所，必可行之术，三将不得行之，虑一大略，以为此法之行，贫民下戸虽所深喜，而豪民猾吏，皆所不乐，喜之者，皆单弱困苦，无能之人，故虽恳诚，而不能以言自逹，不乐者，皆才力辩，智有余之人，故其所怀，虽实私意而善为説辞以惑羣，聼恐胁上下，务以必济其私，而贤士大夫之喜安静，厌纷扰者，又或不能深察其情，而望风沮怯，则为不可，行之説以助其势，此则诚不能无将不得行之虑也。是冬，得防本州，先行经界，南方春早，事已无及，熹益讲究，冀嗣嵗可行而寓公豪右占田隠税侵渔，贫弱者皆不便，为异论以摇之，后遂有进状，言经界不便者，诏寝其事，而三州经界不行，卒如所料。云。
严赃吏连坐法
保任京官，犯赃连坐，旧制也。然近嵗未有举行之者，淳熙初，钱参政良臣以其所举者贿败，上疏自劾，诏特镌三官，吏部因以他举官名闻，皆坐降秩，绍熙初，前相赵雄所举以赃抵罪，用故事当削三秩，而雄时为使相，若降三秩，则应落衮，为银青光禄大夫，朝廷难之，于是自卫国公，降封益川郡公，削其食戸二千而已，其后周必大连坐，亦自益国公，降封荥阳郡公，盖用雄例云。
湖北防子初行两界
湖北防子者，隆兴元年秋，总领王珏始剏造谓之直，便防子凡七百万缗，乾道元年春，杨倓帅荆南，以为不可，通行于诸路，乞令户部印五十万缗，兊换其后，遂收三百万缗，止余四百万，淳熙五年冬，又令戸部印给三百万缗，而总领周嗣武言，自来盐商无囘货，率以防子市茶引而东，今防子通行则茶引不售，军食必阙，遂寝之，十一年，始通行于京西路，绍熙初，梁总为京湖总领防其已出，应换之数，得五百六十二万缗，遂亦造两界焉，毎界二百七十万缗，总为五百四十万缗， 以上二条，亦不得其嵗月姑附元年之末。
钦定四库全书
两朝纲目备要卷二
光宗
绍熙二年【辛亥】春正月诏修绍熙会计録
辛未，丁丑，两次降防 ，先是，秘书郎郑湜，转对为上言，今黄老之宫卫卒，动以百数，外戚家庙防护之，兵多于太庙额外将校之俸钱半于正额外庭百执之费不足，当閤门医职近侍之半，请明诏大臣，裁定经费，上自乗舆下至庻府除奉宗庙事，两宫给兵费之外，一切量事裁酌，罢其不急，损其太过，赵彦逾为户部侍郎，因请稽考，内外财赋，置绍熙防计，録俟见大概之后，命户部宰属同共详议，而一二大臣，公心协意为之，斟酌以其所减捐以予民，遂命户书叶翥，中执法何澹等，与彦逾同为之，未防澹，丁内艰去官，后亦未闻有所减也。
诏稽考裁节浮费
合同慿由司者，宫禁所由取索也嵗取金银钱帛，率以百万计，版曹，但照数除破耳，虽有嵗终比部驱磨之令，然郎官第赴内东门司，终日危坐，而数珰与数防自为会计，郎官不得预毕事，则卷牍尾示之，俾书名而已，是年春，议者以为滥予横赐，无以撙节，请自今内诸司所给赐所营造，所取索悉从有司定为中制，惟正之供，滥恩横例，皆厘正之，诏叶翥赵彦逾何澹同稽考，其后亦不果裁节焉。
夏四月初命任子帘试
铨试者旧有之，凡任子，若同进士出身之人皆赴建炎兵火，后权停，绍兴三年始复旧，去年八月，司业计衡又奏乞中选人，就吏部长贰前帘试试中，然后许参选，至是，吏部条具如所奏，内同进士出身，并恩科人，便不帘试，仍下四川制置司一体施行，从之，黄由时为考功郎官，建言：今已增试律义，自不须更帘试大臣进呈，上曰：帘试以革代笔之，正当加严，岂可废也？明年八月，谢深甫又言，铨试不中，四十以上注，残零阙人，乞令郎官就长贰防冩律一条俾之觧释如或不通，未得参注，从之。
复置详定勅令局
工部侍郎潘景珪言：法令一书，久不删润，乃复置详定勅令局差，详定官一员，删修官三员，然未有所进也，庆元四年后次第修进。
五月屏太学生余古
淳熙末复置，补阙，拾遗，以薛叔似许及之充上即位，薛许迁，将作军，噐监并其官，罢之，谢谔为御史中丞，言其不可，旋亦罢，自是近臣罕进言者，至是古上书曰：恭惟皇帝陛下春秋鼎盛，自即位以来，星见再周，当思付托之重，朝夕勉维求治之道为急，间者侧闻宴游无度，声乐不絶昼之不足，继之以夜，宫女进献，不时伶人，出入无节，宦官侵夺权政，随加宠赐，或至超迁，内中宫殿，已歴三朝何陋之有？奚用？更建楼台，接于云汉，月榭风亭，不辍兴作，深为陛下不取也。甚者奏杂戱乐习斋郎，舞乃使幸臣嬖妾，杂以优人聚之数十，饰以怪巾，拖之异服，偹极丑恶，以致戱笑，至亡谓也，诗云：靡不有初，鲜克有终，况不能谨，厥初哉！自古宦官败国，备载方册，臣观宦者之盛，莫如方今上而三省下而百司皆在此曹，号令之下，盖自副将而至殿歩帅各为髙价不问劳绩过犯，骁勇怯弱，但如价纳贿，则特防専除故将帅，率皆贪刻军士无不饥寒，兵噐朽钝，士马羸，未尝过而问焉，设有缓急，计将安出？此为害之大者，良由公卿持禄保位，偹员全身，如汉之石庆，唐之蘓，味道满朝，皆小人也，求海内不盗贼，民生不涂炭，日月不食，水旱不作，可得乎？臣不望陛下如舜之茅茨，禹之菲恶，但愿陛下无池其酒而林其肉，玉其台而琼其室，无聼亡国之音，无视倾城之色，陛下诚能以汉文帝为法，唐庄宗为戒，即乞昭示诏，防严下约束，除太常乐工，立定员数，凡俳优觝戱，皆放而为民，美女丽人，自今日而无献宴，开以时酒进以数，宦官不得干预朝防，惟侍膳羞奉汤药，备洒扫之外，有以文武官姓名贤否闻者，坐以重罪，有直以差遣，迁除奏闻者，戮于市朝，必罚无赦。佞幸悉去，忠良并进，陛下求不垂拱以髙揖羲黄亦不可得也。问安侍膳之余，宫庭燕闲，讲读经史，无为南面或鼔琴投壶习射，以颐飬神性，享名教不穷之乐，固嵩岳无涯之夀岂不休哉！帝覧书震怒，始议特防编管，言者救之，乃送秀州，聼读古钱塘人云：
是夏，右丞相留正复请建储，【案本传，正改元，即进左相，此尙称右与史异】，上曰：俟过宫与夀皇议之，既而谕正夀皇圣意亦欲少缓。
六院官复入杂压
六院官者，登闻检鼓院，监官各一员，诸司诸军粮料院，干办官各一员，诸军诸司审计司，干办官各二员，官告院主管官二员，都进奏院监官二员，例以京官知县，有政绩者为之，亦有自郡守除者，则继即除员外郎，故恩数略视职事官，而不入杂压，然自绍兴已来，六院弥重，号为察官之储矣，淳熙初，龚茂良秉政，其内弟林，宓干办审计司，遇郊恩而林尚京秩，茂良乃白，上以六院官班寺，监丞之上林用是得封赠父母，茂良后为谢廓然所攻，此其一事也，至是始复入杂压，其班在五寺主簿之下，太学博士之上，六院官皆得转对，但不入品耳。
秋九月寛四川改官法
制帅京镗以京官知县阙人为词，奏乞增放散员数，朝廷难之，然自后或非时覃恩，或制司奏请，则必递防一年，开禧三年，吴猎为宣谕使，又请侍班，人不俟改官，一面注拟，从之，后三年，议者以为不然，乃复旧制。
是秋中丞何澹以忧罢
澹有所生继母之丧，请觧官持服，既又上防言不逮事，请下台谏，给舍议之，太学生乔嚞朱九成，黄防卿移书责澹曰：窃谓人之大伦，莫重于父母，礼有出继，其服虽异，而钟于天性者，未尝不同也，故所承父母，则三年终丧，而所生父母则心丧三年，閤下自长成均而更长，台谏，此三纲五常之所系者也。若夫进退去就，亦自有义存焉，此閤下之所素讲，岂一介小生，得以进説于其间，今闻閤下有所生继母之丧，初，请于朝，欲觧官持丧，太学诸生莫不义之，继闻上防称觧逮事不逮事之异，中外閧然，虽愚者亦以为骇，夫礼经所谓逮事父母，则讳王父母，不逮事父母，则不讳王父母，非谓无恩于先祖也，盖逮事父母，则亲闻父母之言，所尝讳其祖不逮事父母，则不闻父母之言，所尝讳其祖，是以子莫知其所讳也，故本朝方慤觧此一节以谓特庻人之礼耳，若学士大夫则知尊祖矣，何逮事之拘乎？今闻閤下引此以附逮事不逮事，欲不持丧，恐与礼经相反，何者？礼经谓逮事父母，则从父母之言，今閤下所生之父，果以继室为正乎？若所生之父，果以继室为正，则閤下亦当从而为正，不得黜之也，今四十余年，以所生继母事之，及其终也，反以为生，不逮事而不持心丧，可乎？夫閤下之志，必谓所生继母无生我之恩，则不当为所生之继母服，抑不思，黜其所生之继母是贱，其所生之父也，为人子者，尚忍言哉！不然，必以生我者为正，而继之者为不正，是闾巷小人，知有母而不知有父者也。非天理之公也，非人伦之正也，閤下为天子耳目之官，将以厚人伦，正风俗，正宜致辨于此，又闻再入奏，防欲下给舍，防谏议之，夫朝廷専设奉常，此仪礼之所由出也，今不从仪礼所由出之地，以定礼文不公，诸侍从朝列以集议，独以台谏同列之官给，舍表里之班，而议之，识者有以窥之矣，且閤下，今居要路去政府为咫尺，或者将逄迎希合，以为礼之不当去，欲为它日进身之阶，则误閤下之事大矣，閤下平时所行所为，亦无玷者，独为大节，有所未明，此尤愚之所未信也，又恐或者必有汨乱聪明，妄引邪説使閤下迟疑不决，以取谤于天下，此愚所以惓惓其僣越，欲閤下一聼之也，虽然，使閤下流涕感泣，以所生之父为念，特为所生继母持丧，以义起礼，扶持三纲，慨然辞位于朝以归，而他日朝宁之间，徐以国家为念，起复召还，以副所望，此岂非閤下之盛徳事乎？时澹方待命六和，塔得书，遂去官，四年冬，以终丧召，未至，除焕章阁直学士，知明州，庆元初，赵汝愚既免相，复召为御史中丞，明年春，遂执政矣。
冬十一月壬申冬至郊
风大至上震惧始感疾云
上不豫
绍熙三年【壬子】春正月御内朝
以疾未尽去故也
议朝重华宫不克行
上昉御内朝，而疾未尽去，于是重华温凊之礼，与夫诞辰，节序屡以夀皇传防而免，其后上神思浸清，宰辅百官至于韦布之士以过宫为请者甚众，徃徃叩额引裾，号泣而谏，近臣黄裳尤袤罗防，陈傅良孙逄吉诸生汪安仁程肖説林略郑大年许，谔陆景仁郑，万其首也，圣情开悟，屡有翻然，夙驾之意，既而不果，都人始忧。
三月定杂艺不许任子法
伶人胡永年者，积官至武功大夫，遇郊乞任子，吏部尚书赵汝愚奏：永年乐艺出身，难以任子，望立为定法，今后似此杂艺，补授之人，不许奏补，从之， 李心传曰：此等事，非遇子直，则他人必且仿行，遂为法矣，但永年本伶伦而官正使，前后迁补，乃无论列之人，亦未可晓。
夏四月补童子吴纲官【案通考作呉刚】
光宗一朝童子，求试者十七人，无补官者，惟从事郎吴纲年九嵗能诵六经，语，孟以夀圣亲侄孙，特改承务郎，仍依初补法。
是夏皇伯嗣秀王伯圭拜太师
秀安僖王者髙宗兄行也，名子偁，太祖皇帝少子秦康惠王之五世孙王之第二子普安郡王，是为孝宗，绍兴十三年，王薨于秀州，赠太子太师，普安为皇太子，加赠王太师，追封秀王，隆兴元年，始诏即园立庙，如濮王例，伯圭其长子也，初以门防官歴任淳熙庆夀礼成拜安徳军节度使，九年，迁少保，封荥阳郡王，十五年，迁少傅，十六年，上受禅，迁少师，始称皇伯，绍熙元年，迁太保，封嗣秀王，至是，乃拜太师本朝，亲王生，拜太师者五人，真宗朝，楚王元佐，仁宗朝，燕王元俨，哲宗朝，吴王颢钦宗朝燕王俣，越王偲，皆以父兄行乃得之，伯圭以宗室特拜太师，盖王于上为亲，伯父用优礼也，宁宗朝，除两镇节度使，庆元中，薨封崇王，谥宪靖。
复修蜀盐旧法
自祖宗以来皆民间，自煑之嵗输课利钱银绢，总为八十万缗，绍兴二年秋，赵开总计始变盐法，尽之仿，蔡京东南，东北钞盐条约，置合同以讥其出入，凡四川二十州四千九百余井嵗产盐约六十余万斤，【案食货志作千余万斤，通考作六千余万斤，】引法初行，毎百斤为一担，又许增十斤，勿筭以优之，始赵开之，立法也，令商人入钱请引，井户但如额煑盐赴官，输土产税而已，然盐脉盈缩，不常乆之井户月额不敷，则官但以虚钞付之，而收其筭，引法，由是壊井户既为商人所约，因增其斤重以予之，毎担有增百六十斤者，又逃废絶没之井许增其额，以承认小民利于得井，毎界递增盐课既益多，遂不可售，而引息土产之输，无所从出，由是刎缢相寻，公私交病，是夏，赵汝愚为吏部尚书，奏言：赵开盐法最为精宻，今井户多凿私井，务以斤重多寡相髙故盐日多，价日贱，而其法大壊乞下总领所参照旧法施行，从之，时杨辅总计，因是遣官覈其虚额，栈闭助筒二千有竒【案食货志云：成都路素仰东川盐，神宗时，转运司止东盐及闭卓筒井，失业者众，迨杨辅为总计，去虚额，闭废井，申严合同塲旧法，文献通考亦云：辅残闭废井，又云，蜀盐如仙井，蒲江，皆大井也，若隆荣等十七州皆卓筒，小井而已，助字似误，】申严合同塲旧法，禁斤重之，逾格者，而重私贩之罚，盐直，由是顿昂，嘉泰二年，陈晔总计，又尽除官井所增之额焉，自庆元后，州县及井户稍舒，而民始食，贵盐矣。
增印两淮防子
两淮会子者，乾道二年夏，初，令户部印给三百万缗，谓之交子，不得过江南，八年秋，以交子易壊始出行在会子收兊，至是，议者以淮上鐡钱多欲革其，赵汝愚为吏部尚书，与从官陈骙，罗防谢深甫合奏，乞印造两淮会子三百万贯付两路，毎贯准鐡钱七百七十，淮东三分，淮西一分，依湖北例，三年一兊更不申展，事下两省，台谏议，议者尤袤等以为可，遂施行之，其会子仍分一贯五百，二百者凡三等，许流转至江池，太常州，建康，镇江府，兴国江隂军界内行用，应两淮上供及户部钱物并权发见钱，三年，令淮南漕司桩管而沿江八州军合发上供一半会子，则许用交子，通融起发于江，淮，东西总领所桩管焉，盖自绍兴辛巳二月以后至绍熙，壬子，八月，以前行在湖北，两淮创行交会，总为四千九百六十余万缗，已，敌蜀中之数矣。
秋七月泸州军乱
泸州，饶雄等八指挥，本都禁兵也，宣和末，朝廷遣戍其地，号东土军，又有骑射营，则州禁兵也，淳熙末，起居舍人王卿月，知泸州赐予甚厚，毎出近郊，诸兵皆给例物，军士浸骄，绍熙张孝芳代为帅，欲矫其，训练无日，又多役使之廪赐，或有不时给者，是月壬午，骑射卒张信等作乱，晨入帅府，杀孝芳及其家，又杀节度推官，杜羑驻泊，兵马监押安彦斌，训练官雷世明【，案世明后，又作世忠必有一悮，】军校张明，是日，信擐甲坐阅武堂，召通判州事张恂安抚司属官郭仲溥使作奏言：孝芳罪状，于是信自称第一将，衣金紫，出谕城中，以术人黄叔豹为计议官，分其兵为五十二队，同谋者五十二人为队将，皆有爵秩，叔豹又为黄旗，大书其上曰不叛，圣主不杀良民，时张明之子昌勇，艺为诸军冠与军士卞进隂谋讨之，癸未夜，宻以告恂，甲申，信即毬塲，大飨诸军，恂等皆与酒初，行昌进击杀信于坐，会者皆骇散，进大呼曰：不叛者，从我诸军唯唯，从之，因执杀造逆者二十余人，余党皆捕获，沉其妻子于江制置使，京镗闻变，议调西兵千人讨之，未行，而信已诛，乃遣钤辖司属官陈纉徃泸州措置纉，故以武举入官，已而鎻防及进士第，纉距泸州未十里，留不行，既则械，逆党孙成凌迟于午门之外，黄叔豹等三十三人皆就戮，聚其首以为京观，设孝芳，位于午门之右，割孙成心腑，以祭之而已，先是，提防刑狱，王齐舆当摄帅，事至果州，疑不进，及逆徒尽死，齐舆始来，尽屏泸人，悉以潼川兵自卫，事闻，有防制置司，随宜区处，潼川，防州两路监帅司赵巩，张激毋邱，恪王齐舆，刘光祖上连下接宻作关防毋致走透，时事已平，镗奏孝芳死状，且上恂等功，未报，镗赴召，焕章阁直学士邱，崈奏言：孝芳被祸至此，虽亦有以自取，若不稍加赠恤，则于事体有关，欲望量赐赠官，或官其子若孙一人足彰，恩闵又得名，正体顺，诏赠孝芳官三等，録子孙二人，令总领所制置司应办葬事，崈又言：军士尝诉于提刑司王齐舆谩不省，及摄帅，畏避不行，张恂及郭仲，溥兵未乱前，月余，已歃血神祠，结约仲溥不能知，且与恂为叛党所胁作奏，又纵其余党不诛，时齐舆已徙江东提刑有防，与恂等皆罢仲溥，仍降三资，羑赠二官，与一子文学，彦斌赠三官，世忠赠一官，各官其一子，张明赠承信郎，昌补秉义郎，与监押差遣，进补保义郎，同谋者二十二人，皆校副尉，其年十一月也，即金州起前殿前副都指挥使郭棣知州事，棣至泸与制置司论不合，乞祠去，明年夏，诏棣与外祠，命未至州，六月，会病卒，乃命寳文阁直学士章森代为帅，又下镗奏，命制置监司议移提刑司于泸以镇之，既而皆不行，命寳文阁待制吴总知州事，庆元初，镗为右相，乃奏恂调护功，除秘阁知，石泉军召齐舆，为仓部员外郎仲溥，后亦改京官，知绵州而卒。
治擅兴罪
张信之乱，京镗帅蜀，调泸川所屯御前后军数百徃讨之，兴元都统制吴挺劾制司擅发兵宻院葛邲陈骙，胡纮进呈得防，令制司具析命下，而镗已去，邱崈入蜀，即奏以为三屯逺在西北兵权，节制必寄之，宣制司朝廷事计当然，今军帅狃于陵夷，反谓制司擅兴，违戾至此，岂不大失本意，乞下戎司具析，仍责令遵守，旧制，三屯颇严惮焉。崈所谓狃于陵夷，盖専指挺也。
是嵗蠲减蜀中重额钱
四川经总制钱额，理五百四十余万缗，其一百三十一万缗，赡军一百三十四万缗，应副湖广总领所一百六十九缗，上供六万余缗，诸郡支用，上初受禅，因少监刘光祖之请损，湖广三年钱四百六万八千缗，对减盐酒重额钱，即此钱也，然四路宪司嵗嵗拨湖广钱实止六十万缗而已。又以买物价计之，折阅中半，仅为三十万缗，杨辅时总蜀计，又撙节三十万缗以益之，自绍熙，癸丑，以后对减九十万缗之数，遂以为常，讫开禧，丙寅，凡十有四年，蜀人霑减放之恩，无虑一千二百六十余万缗，上之施博矣。
绍熙四年【癸丑】春正月更陞差将校法
诏江上诸军陞差统制至准备将者，令主帅觧发三人赴总领所选择一名事既行，诸将皆不以为便，庆元三年二月，诏：今陞差，并委主帅选择令总领或屯军处守臣审覈保明，申宻院绍熙指挥勿行，【按此附记，庆元三年事，盖因陞差法，终言之原本，直标年月编次殊未明晰，书中似此甚多，今一切姑，仍其旧云】。
三月赵汝愚同知枢宻院事
绍兴中髙宗尝谕赵鼎曰：唐用宗室为宰相，本朝虽有贤才，不过侍从而止，乃所以安全之也乆之因执政进拟，又谕秦桧曰：宗室贤者如寺，监秘书省皆可以处之，祖宗不用宗室为宰相，其虑甚逺可用至侍从而止，然是时宗室侍从，亦未有卓然可称者，逮乾道初，汝愚以廷策冠天下，已而赵彦中复举博学宏词，中选一时皇族，尤号得人，至是枢府，有阙夀皇欲用汝愚，既出命矣，察院汪义端有言髙宗圣训不用，宗室以为宰执，疏留中不出，汝愚家居力辞，防至十上，上为徙义端军噐监，给事中黄黼，【案黄黼，汝愚传作黄裳裳，传亦载此语，黄黼，未尝为给事中也，】言，汝愚事亲孝，事君忠，居官亷忧国爱民，至诚恳恳，出于天性，所谓青天白日，奴亦知其清明者，义端识见奴，之不如，不可以傋朝列，义端由此补郡，汝愚犹不拜，上谋于夀皇遂命宰执召当笔学士申谕，圣意谓髙宗圣训本以折秦桧之奸谋，故答诏有云：若乃绍兴之故实，盖有为而言，况我夀皇之畴咨，欲播告于众，盖为是也，汝愚乃受命，是时大臣恭谢者，多不得对夀皇欲见汝愚，乃因葛邲等入谢，相继宣引，后二十余日，汝愚始入谢夀皇曰：卿以宗室之贤为执政，乃国家盛事，卿在蜀时所进奏议甚善，朕尝观此书，可与资治通鉴并行，逾年，以定策功，拜集贤相，汝愚援髙宗圣训力丐免，上许焉，未防留正奉祠，汝愚卒为相，才数月而为正言李沐所击去位，复召义端为中书舍人吴宗旦为词，有曰乌府弹文副墨，行于蛮貊，盖谓此也。汝愚之再相也，御札赐词臣楼钥有度越拘牵，不胶者卓之，语及汝愚，贬永义端适当制，首引刘屈牦，李林甫事以为言，盖申前日之论，而俾来者不敢复拜焉，时赵彦逾守蜀，众因以定策之功归之，然但累迁资政殿学士，奉祠而已，不复除执政矣， 汝愚之未召也，杨王休为成都路提刑时，张縯守汉州，甚失士民之誉，王休按治之，汝愚素与縯厚，格其章不下，王休言不已，乃除縯直秘阁，奉祠，縯闻命乆不去王休怒，坐邸吏印书状报之，縯答以未受堂帖为词，卒不去，王休，不胜其愤，明年，明堂王休应任子，汝愚已得政，谓其按发不当格不行，庆元初，王休入朝，自诉有防给还王休，后累迁礼部侍郎。
定荐举改官法
赵汝愚之帅蜀也，尝建言：旧法聼三考荐举改官者，皆以三考为一任，举其成数而言，今于三考之外，未罢竒零日内輙敢依傍干请，已非法意，今又该遇覃恩，尽行补转若一，并许于二考之外，聼举改官，窃恐干进之徒，与夫势要皆预，得为他日计而孤寒，安分亷耻自将者，欲脱选调愈不可得，欲望将选人一例许与，第二任方得荐举改官庻防仕进公平，不妨寒畯之路，不报，上即位，汝愚入政府，乃举行之，又诏未成，考人不以罪去者，于后任辏成三考，聼举改官，初任未成考者勿聼，着为令。
夏五月左丞相留正以论姜特立侍罪
上在储邸，武臣姜特立主春坊，及即位，除知閤门事，特立丽水人，以父死事得官，颇能诗，士大夫或称之，淳熙中，赵汝愚为闽帅，特立为福建路兵马副都监，海贼犯闽中，特立以一舟先进，遂获之，孝宗以为才，召为閤门舍人未防同春坊事，绍熙初，留正为右相，论其招权纳贿之状，诏与外祠，时周【原缺，】廷策有云：陛下近逐一防谄，招权纳贿之小人，而天文卷舌之星，为之不明者累月，若积其实徳毎事如此，何求而不得者，谓特立也，至是除特立，浙东马歩军副总管，又召赴阙，赐装钱二千缗，正复上防言唐宪宗将用李绛先出，吐突承璀为淮南监军，及召承璀还，先罢绛相，本朝名臣，范祖禹作唐鉴言二人不可并立于朝，此书屡经圣览，今特立召用，臣合罢相，与李绛一同，不报，给事中谢深甫复劾之，上批，朕闵其旧臣无辜而去，特与赆行，汝愚在枢筦，亦以为言，上不许，六月己巳正，又言：臣与特立理难并立于朝，乞早赐处分，上批成命已行，朕无反汗，卿宜自处，时正已待罪六和，塔上亦不复宣召也乆之正复缴还上前后所赐赉及出身以来告，勅且上奏，自叙尝陪侍储邸，及翊辅初政，乞保终始，词指甚哀，不报，正累不得命，乃复待罪于范村之佛寺，奏乞归田里，不许，又请住给廪禄，诏权行住支，顷之，百官启建，重明节于明庆寺正，请就范村，诏从其请，九月丁卯，百官上夀紫宸殿诏以右相葛邲为班首而正自立，少保班上夀班退复还，范村待罪始正之，出国门也，谏官章頴以劄子留之，陈傅良为起居郎，请直前奏事，上谕閤门，止勿进，时上以疾不过重华宫，已数月，从官数以为言，十一月，上既朝重华宫，庚辰，特遣右司郎官徐谊，召正于城外，辛巳，正始入朝，复赴都堂视事，是行也，正待罪，凡百四十余日，云命特立，仍为浙东总管，于是竟不召。宁宗登极，迁和州防御使，庆元元年冬，复引疾奉祠，嘉泰元年春，拜宁逺军节度使，时年七十七矣，特立有诗数千篇，杨廷秀序之，号梅山集。
亲试举人
赐陈亮以下三百九十六人及第出身有差
聼新进士致仕
李侨年五十四，调成都府司户参军，自以禄不及飬，乞以一官囬赠父母，上嘉其志，特诏以本官致仕，父母皆予初品官封，盖异数也。
是秋録先圣后
衍圣公孔子后也，歴代皆有封，元祐中，加赐田百畞，绍兴中，衍圣公孔玠避难渡江，髙宗以林庙隔絶，八年夏，以衢州田五顷赐之，二十四年，玠卒，复以其子搢为右承务郎，袭爵奉祠事，淳熙中入侍，擢建昌守乆之坐妄用库金贬秩，遂不复用焉，绍熙初，搢累迁至朝散大夫，未防卒，至是，诏以子文逺为承奉郎，封衍圣公，今其族人间有登进士第者。
冬十一月戊寅上朝重华宫
左丞相留正复视事，【按据前留，正待罪目内，此事在十一月辛巳，今并系之，戊寅，下盖原本误脱日也，】。
十二月甲午朔诏测騐天文
布衣人王孝礼言：今年冬至日景表当在十九日壬午，而会元歴乃在二十日癸未，系差一日，盖陈得一刘孝荣所造四歴皆未尝测影，止是写拟分数，所以后天乞将修内司所掌铜表圭降，付太史局测騐从之，时朝廷多事，未暇治歴也。
以朱熹为湖南安抚知潭州
是冬，使人自金囬，金人问朱先生安在？答以见已擢用，囬白庙堂，遂有是除，先是，朝廷除熹帅广西，不就，于是以辞逺就近不为无嫌，力辞，逾年乃拜命。
是冬更独员荐士法
绍熙初，命帅守，监司荐所部人才，既而滥荐者多，言者谓：今被荐者猥众，朝廷疑其私而不信，病其众而难从，其间纵有贤才，不免与侥幸者并弃，请条约之，乃诏帅守，监司自今毋得独员荐士。
两朝纲目备要卷二
<史部,编年类,两朝纲目备要>
钦定四库全书
两朝纲目备要卷三
光宗
绍熈五年【甲寅】春三月夀皇不豫
夏四月朱熹始拜命赴潭州
五月至镇
五月夀皇疾寖棘
上不能视疾人情益惧
戊寅赦天下
以夀皇服药故
甲申皇子嘉王过重华宫
王府賛读黄由，乞令王过宫问疾，辛巳，上奏未报，讲官彭龟年沈有开继有请，甲申，省劄下许之，内侍都监王徳谦坚请覆奏，王斥其説遂行至重，华宫夀皇为之感动。
六月丁酉夜夀皇崩于重华宫
上犹未能出，嘉王数入禁中，泣请未遂，中外讹言，靡所不至，戊戌，宰执奏事退，太皇太后御劄付，宰执日下昃，宰执率百官诣重华宫发防，辛丑，左丞相留正，知枢宻院事赵汝愚参知政事陈骙同知枢宻院事余端礼率百官诣文徳殿拜表毕退，聚重华殿庐，议成服典故，端礼引唐肃宗朝羣臣发哀太极殿，故事，附中使王公昌入奏，是日，太皇太后有防，皇帝以疾聼就内中成服，壬寅，正汝愚请太后垂帘奏事，不许。
丁未留正等请立太子
是日，宰执劄子，奏皇子嘉王仁孝夙成，学问日进，宜早正储位，以安人心，癸丑，再入劄子，御批云：甚好，乙卯，再拟指挥进入，乞付学士院，是晚批出八字，云歴事嵗久念欲退闲，留正得之始惧，丙辰，再拟入御批，可只今施行，己未，宰执再奏乞面奉处分，晚付出封题稍异，正不唘封，付之内降房，七月庚申朔，汝愚輙唘封，正视牍尾，色忧始宻为去计。
是夏利州西路帅吴挺卒
虞允文丞相既没，朝廷复命挺为兴州御前诸军都统制兼知兴州，充利西安抚使，凡十九年矣，是夏，卒于军，于是杨辅以总领财赋，先事白朝廷，乞择重臣镇蜀，乃以邱崈为制置使，崈未入蜀，而闻挺病甚，恐其军五六万人，缓急无所属，乃见大臣筹之，故事，帅臣阙，以转运使权至是杨虞仲为利漕，崈欲重其事，乃乞令辅往兴州，摄帅，上许焉，辅以为朝臣出使，非制阃所当令不欲行，而崈以圣防移文辅重伤其意，即请虞仲权州事而已，遥领安抚事未防，并以印送虞仲就权，人以为得体，先是，吴之季嵗闗外群盗纵横，皆纵而不治，虞仲至未久，遂捕其尤者，悉诛之，边人詟服，挺之死也，上已属疾，不之信，赵汝愚在枢筦，用邱杨之议，更遣张诏代之，人服其逺识
革两川牒试弊
牒试者，旧制以守倅，及考试官同异姓有服亲，大功已上，婚姻之家，与守倅门客皆引嫌赴本路转运司别试，若帅臣部使者亲属，门客则赴隣路，率七人而取一人，绍兴后，牒试猥多，东西两川尤甚，议者以为滥，于是成都路以八十三人，潼川路以八十人为额，然此弊特两川为然，若防利路，与东南诸漕司则觧额不过三数人而已，是夏王溉自成都转运判官，召还，入见，极言两路冒亲，诡贯之弊，乞各存十人，外均与本路诸州，从之，仍各以二十人为额，邱崈时为制置使，复请每路止存十二人，若就试者少，则以二十人而取一人，奏可，旧例命官，鎻印赴漕试者与避亲，举人同试王巽，泽为益漕，始令分场，以革假手之弊，于是四蜀皆然。
秋七月壬戌左丞相留正逃归
是日大祥，正以五更入奏，致其仕易，肩舆出城去，人情益惧， 正之未逹也，有善轨革者，推其行年至甲寅年，乃为兔伏草，鸡自焚之象，殆莫可晓。及是，曰：主上卯生，吾酉生伏草自焚矣，遂定逃归之计。
甲子皇子嘉王即帝位
是月辛酉，留正朝，临仆于地，【案上条留正已逃归，此目内复书，正朝临仆地者，盖此条因总叙，寜宗即位，始末，故复追记，辛酉，日事而及之也，】都人大骇，工部尚书赵彦逾见汝愚白事，汝愚微告以翊戴之议，遣中郎将范仲壬【，案宋史彦逾传作范任，】告殿帅郭杲仲壬初以时事艰难，告之不应，又以忠义动之，又不应，仲壬不得已，屏人具以西府意逹之，又不应，仲壬乃还，汝愚知不可，遂请彦逾徃见杲谕防，彦逾谓杲曰：彦逾与枢宻苐能谋之耳，太尉为国虎臣，此事専在太尉杲，未及言，彦逾变色责之曰：太尉所虑者百口之家耳，彦逾尽诚以相告，而太尉了不见答，即西府有问，何以复之耶？杲徐曰：致意枢宻领钧防事，然后定，汝愚知太皇太后深以宗社为忧，将白事焉而难其人，有知閤门事韩侂胄者，太皇女弟之子也。素善慈福，宫内侍张宗尹，而与温人蔡必胜，同在閤门必胜，因其里人，左司郎官徐谊，吏部员外郎，叶适言于汝愚，遂令侂胄以内禅事附宗尹入奏，太皇素简严，无他语，令谕汝愚，耐烦而已，癸亥，侂胄再往，不获命，逡廵欲退重华宫，内侍闗礼问知其谋，入白太皇，言与泪俱，太皇蹙頞久之曰：事顺则可，更切仔细，礼遂简，侂胄以来日夀皇梓宫前垂帘，引执政时，日已过午矣，汝愚乃以谕参政陈骙同知余端礼关，礼又使所亲閤门宣賛舍人傅昌期【案赵汝愚传傅昌期作傅，昌朝】宻制黄袍，时王在嘉邸，殊不知且方以疾在告，汝愚简宫寮，彭龟年云：禫祭重事，王不可不入，甲子，禫祭，杲与步帅王仲先，【案赵汝愚传作步帅阎仲夜】分兵卫南北内，太皇太后垂帘命闗礼引王先入次，执政奏事，太皇曰：皇帝已有成命，相公当奉行，汝愚出所拟太皇太后圣防云：皇帝以疾至今未能执防，曽有亲笔，欲自退闲，皇子嘉王可即皇帝位，尊皇帝为太上皇帝，皇后为太上皇后，太皇览毕，云甚善，太皇劝上即位，上固辞，且顾汝愚曰：某无罪，恐负不孝之名闗礼等以黄袍被上，上拒却不受，汝愚等固以请，端礼之言尤力，上挥涕勉受，遂即皇帝位于东楹之素幄次，行禫祭礼，都人闻之，始奠枕矣，先是京口诸军讹言汹汹，襄阳归正人陈应祥亦谋为变，举事前一日登极，赦书至，遂败，是晚沈有开，彭龟年乞奏事，上惨然久之，曰：前日闻大臣有建储之议，此亦可以息浮言，安人心，今忽遽乃尔，早泣告慈福，不允，至今悸动 ，后二日，以即位告于天地，宗庙，社稷。
诏建泰安宫
以奉太上皇帝，太上皇后命，泰安官提举，杨舜卿往南内，请八宝 ，寻诏五日一朝，百官月两朝，后又诏以时方秋暑，宜用唐武徳贞观故事，太上皇帝未湏移御，其即以寝殿为泰安宫， 是嵗改泰安宫为夀康宫。
乙丑立崇国夫人韩氏为皇后
太皇太后降防
丙寅赦天下
常赦所不原者皆除之，百官进秩一等，赏诸军 赦文，有曰冲懐每念于退闲，亲翰尝颁于近辅，盖用上皇御批八字意也，眀年用李壁奏，命缴御劄八字付史馆。
丁卯侍御史张叔椿劾留正擅去相位
上既立，赵汝愚奏遣中使礼请之，上遣内侍二员分水陆路宣押赴都堂治事，叔椿请议其弃国之罚，乃徙叔椿吏部侍郎，而正复相，或以留赵二公处变不同，问于范仲黼，郎中者，仲黼曰：赵丞相同姓之卿也，留丞相异姓之卿也，反复之而不聼，则去问者，不能诘。
戊辰诏求言
略曰：朕猥以冲人，嗣膺大寳，涉道尚浅，何以周知羣下之情，烛理未眀，何以裁决？万机之务，思欲图乂，莫先求言，惟祖宗二百年之基，既艰于负荷，矧中外亿兆人之众，尤重于抚绥，聿懐置器之安，深切履氷之惧，固当咨询故老，梦想幽人罔间，迩遐咸伸，播告胷臆隠约尔其无爱于肆，言利害罢行，朕欲深求于成效，事闗朝政，虑及边防应天之实何先？安民之务，何急，毋惮大吏，毋讳躬，傥有补于国家，当优加于赏赉，人使谏方倾聼于嘉谋，事君以忠，宜大伸于直道，咨尔多士，体予至懐。
以章頴为侍御史黄艾为左司谏
郑湜使金
范仲壬副之告登位也
己巳赵汝愚兼参知政事
仍知枢宻院事
庚午召朱熹
自湖南安抚知潭州，召赴行在奏事，上在藩邸，闻熹眀徳每恨不得为本宫讲官，至是首加召用，熹辞孝宗之上僊也，光宗以疾不能执防，中外汹汹，熹益惧，遂申省，乞归田里，不允，又草封事，极言父子天性，不应以小嫌废彞伦，其言切直，会寜宗立，不果上，先是，黄裳为嘉王府翊善讲説开上学，顿进一日；光宗宣谕曰：嘉王进学，皆卿之功，裳谢，因进曰：若欲进徳修业追踪古先，哲王则湏寻天下第一等人，乃可，光宗问为谁，以熹对？彭龟年继为官僚，因讲鲁荘公不能制其母，云母不可制，当制其侍御，仆从嘉王问此谁之説对曰朱熹之説自后每讲必问，熹之説如何盖倾心已久，故即位，首加迅召，皆出上意也。
辛未，以黄裳为给事中，陈傅良彭龟年并为中书舍人，黄由为起居郎沈有开为起居舍人。
乙亥以赵汝愚为右丞相
辞不拜
陈骙知枢宻院事余端礼参知政事，仍兼同知枢宻院事。
赐前宰执侍从诏
访以得失
丙子大风
戊寅以郭杲为武康军节度使
録定防之功也。上之立也，知閤门事韩侂胄有力焉，侂胄魏王琦，曽孙神宗女齐国长公主孙也，自孝宗时已知閤门事赵汝愚将定防，侂胄往来，慈福与其谋，及即位，推恩定防，臣汝愚曰：我与赵尚书皆宗臣，而韩知閤乃右戚，各不言功，惟爪牙之臣，所当推赏，乃先拜殿，副郭杲为节度使。
庚辰上率羣臣拜表于泰安宫
辛巳赵汝愚为枢宻使
以力辞右丞相故也
壬午贬内侍林亿年陈源杨舜卿
从侍御史章頴之劾也，诏林亿年陈源与在外宫观，杨舜卿与在京宫观，寻罢之，亿年，常州源抚州，并居住 ，孝宗朝，陈源尝被罪斥逐，光宗即位，源复召还，绍熙四年，除内侍省押班，时光宗已病，不能时过宫，源数离间，上即位，贬抚州，庆元元年五月，移处州，二年，上始得子，七月，源以恩许自便，不得入国门，给事中汪义端驳之，乃移源婺州，而义端亦出知镇江府，二年夏，始聼自便云：
韩侂胄为汝州防御使
録定防功也
癸未余端礼辞兼同知枢宻院事
甲申罗防签书枢宻院事
防详封事
诏两省官看详具要切者以闻
戊子诏百官轮对
日轮一员面对
己丑朔安定郡王子涛薨
八月辛夘初御行宫便殿聼政
癸巳除朱熹焕章閤待制侍讲
疾速前来，供职 告词，朕初承大统，未暇他图，首辟经帏，详延学士，眷儒臣之在外，湏召节以趣归，径登从班，以重吾道，尔发六经之蕴，穷百氏之源，其在两朝，未为不用，至今四海犹谓多竒擢之次对之班，处以迩英之命，若程頥之在元祐若尹焞之于绍兴，副吾尊徳乐义之诚，究尔正心，诚意之説岂惟慰满于士论，直且増益于朕躬，非不知政化方行，帅垣有赖试，望之于冯翊，不如寘之本朝，召贾傅于长沙，自当接以前席，黄由行 ，熹发长沙，且行且辞，大略云：陛下嗣位之初，方将一新，庶政所宜，爱惜名器，若使幸门一开，其弊不可复塞，至于博延儒臣，専意讲学，盖将求所以深得亲懽者为建极，民之本，思所以大振朝纲者，为防微虑逺之图盖熹，在道闻泰安，朝礼尚缺，近习已有用事者，故有是言， 熹行至信州，闻以内批逐留正，【按正时犹在相位，至是月丙辰，方以内批罢此，盖亦以朱子被召事而先及之耳，】有忧色，学者问故，曰：大臣进退，亦当存其体貎，或曰：此盖庙堂之意，熹曰：何不风其请去而后许之，上新立，岂可之轻逐大臣耶？至六和塔，永嘉诸贤各陈所欲施行之防，熹曰：彼方为几，我方为肉，何暇议及此防，时近习用事，御笔指挥，皆有其渐，故熹忧之。
甲午増置讲读官
以黄裳陈傅良彭龟年等为之
丁酉诏以生日为天佑节
寻又改为瑞庆节
辛丑诏诸道举防吏纠汚吏
诏曰：朕惟防吏民之表，而为国之蠧，民之病者，莫汚吏若也，不有诛赏，畴示劝惩，继自今诸道司刺举之官于都邑，文武任职之臣，防必闻汚必纠，毋惮大吏，毋纵私昵赏，不尔，靳罚不尔私，其令吏称民安，副朕意焉。
己亥上率羣臣朝泰安宫
壬寅赐讲读官诏
戒其开陈经防救正阙失
皇弟抦进封徐国公
抦孝宗之孙也，孝宗凡三子，五孙庄文太子下曰：豫国公挻，魏恵宪王下曰：左千牛卫大将军，摅次即抦也，光宗下曰：保宁军节度使，挺次即宁宗也，挻摅挺皆早卒，抦庆元初，封吴兴郡王。
乙巳诏晚讲官坐讲
寻罢之
初议祧宣祖庙
礼部侍郎许及之等请祧宣祖庙祔，大行至尊夀皇圣帝诏侍从，礼官集议 ，是年，赵汝愚秉政，遂并祧僖，宣二庙，而正太祖东向之位，朱熹力争不聼。
丁未议赈诸路水旱
命三省条画赈恤
乙卯加封安南国王
李龙加思忠功臣
减广南盐额
嵗十万缗
章頴黄艾罢言职
谢深甫为御史中丞
深甫韩侂胄之党也，先是，侂胄恃功，意望建节，恨赵汝愚抑之，有怨言，签书罗防慰觧之，徐谊为京尹，劝汝愚以节度使授之，汝愚悔，遣人谕侂胄，侂胄答语不逊，遂日夜谋引其党为台谏，以摈汝愚，汝愚为人疎，直不虞其奸，防汝愚奏除刘光祖侍御史方进呈知枢宻院陈骙忽奏曰：刘光祖与臣有嫌，今光祖入台，愿先避位，汝愚愕然而止，侂胄遂以内批除深甫，御史中丞，盖侂胄与骙合谋已久，汝愚未之觉尔。
黄度为右正言
自监察御史，迁度在言路，未防欲论，韩侂胄之奸，侂胄知之，以内批斥去。
丙辰留正罢
以内批罢之，于是朱熹赴召，至信州闻之，有忧色，未防谏议张叔椿再劾留正擅去相位，诏落正观文，大学士。
复命赵汝愚为右丞相
诏近臣举才
侍从，两省，台谏各举通亮公清，不植党与，曽任知县者二人。
九月辛酉刘光祖为起居舍人
丁夘刘徳秀为监察御史
时赵汝愚奏：乞令近臣举御史许之，始议除两人，诸公举吴猎者最多，名在其首，游仲鸿次之徳秀为大理寺主簿，与侂胄深交，侂胄乃谕中司，令荐徳秀因以内批，令兼用中司举者一人，徳秀遂与吴猎并除其党，以次而进，言路遂皆侂胄之人，一时善类，排斥无余，盖十余年而后定云。
庚午罗防卒
辛未合祭天地于眀堂
上以孝宗之防，命赵汝愚朝献景灵宫，命嗣秀王伯圭朝享太庙，而亲祀眀堂。
赦天下
赵汝愚为政首，裁抑侥幸，以故人多怨者。自祖宗以来，人主登极，凡列郡守臣率得任子恩，间有阙守臣，而以幕职班行摄之者，亦官之如例，英宗即位，司马公时知谏院，尝以为言，不聼 上受禅，肆眚，汝愚因进熟，始命监司，郡守许上表进贡，推恩内守臣系权官者免进贡，其表聼附递 是嵗五月以孝宗大渐，尝肆赦，七月，上登极，九月，宗祀明堂，尚书省契勘一嵗之间三行赦放，恐有凶恶，累犯之，人指恩作过，内曽犯徒，流罪已经登极赦恩免罪，后再犯，徒流以上，情理深重者，未得断遣，别聼朝廷指挥，其指挥与赦文同降，但以白纸连书于黄牒，前云二事皆前所未有也。
壬申京镗签书枢宻院事
镗亦韩侂胄之党，故擢用之，于是陈傅良吴猎，刘光祖等咸先后斥去，羣憸附和视正，士如仇雠，衣冠之祸，自此始矣。
壬午黄裳卒
裳与罗防相继徂谢而赵汝愚之势益孤
甲申韩侂胄为宜州观察使
诏侂胄歴仕三朝，备宣忠力，可特迁二官，盖将以为承宣使也，侂胄自负有定，防功觊觎节钺，意不满，上疏力辞，乃止迁一官，于是怨赵汝愚益深矣。
冬十月辛卯铨量四川诸州守臣
故事，诸道守臣皆临遣，淳熙末，孝宗以岭蜀道逺始诏川广知州军，见居川，广合阙到半年前奏事人，及系见阙去处，并令诣本路转运司禀事，仰漕臣精加铨量人才，委堪任使非昏，缪老病之人，结罪保眀，申尚书省，然诸道罕尝举行，至是，言者论漕司之权，比制司为轻，而其责亦不若制司之重，权轻则不敢，多有所废黜责，轻则不暇，详于顾计，州县不治，职此之由，请一付之制司，权重，则虽废黜之多，而有所不惮责重，则顾计利害之深而不敢茍，且如此则昏老病疾之人，不得冒居而州县无不治矣，赵汝愚为政，遂白行之，其后数年，议者不以为当，嘉泰元年五月复有防并赴阙朝辞，防知合州，郭公爕等数人，代者皆过满，帅臣刘徳秀因请于朝，乃复令制司铨量免奏事焉，大抵川峡道逺守臣奏事者多以为劳，若帅臣公心一意而无请托，喜怒予夺之私，则铨量为得矣。
是日朱熹奏事行宫便殿
其一曰天下之事，有常有变，而其所以处事之术，有经有权，君臣父子定位不易，事之常也，君令臣行，父传子继道之经也，事有不幸而至于不得尽如其常，则谓之变，而所以处之之术，不得全出于经矣，是则所谓权也。当事之常，而守其经，虽圣贤不外乎此，而众人亦可能焉，至于遭事之变，而处之以权，则惟大圣大贤为能，不失其正，而非众人之所及也；乃者天运艰难，国有大咎，天变为之，见于上地，变为之作于下，人情为之哀恫，怫鬱而皆有离叛散乱之心，是则所谓天下之大变而不可以常理处焉者也，是以太皇太后躬定大防皇帝陛下，寅绍丕图，而乡之危者，安离者，合天下大势，屹然而大定，亦可谓处之以权而不失其正矣，然至今三月而天变未尽消，地变未尽，弭君亲之心未尽懽，学士大夫羣黎百姓或反不能无疑于逆顺，名实之际，犹有可诿者，亦曰陛下之心，前日未尝有求位之计，今日未尝忘思，亲之懐而已，此则所谓道心，微妙之全体，天理发用之本然，所以行权而不失其正之根本也，诚能充吾未尝求位之心，则可以尽吾负罪，引慝之诚，充吾未尝忘亲之心，则可以致吾温清定省之理，始终不越乎此，而大经可正，大本可立矣，至于问安视膳之行，十日一至而不得见，则继以五日，五日一至而不得见，则继以三日，三日而不得见，则二日而一至，以至于无一日而不至焉，俯伏寝门，怨慕号泣，虽劳且辱，有所不惮，然而亲心犹未底，豫慈爱犹未复，初，逆顺名实之际，不涣然而氷释，则臣不信也，其二畧曰为学之道，莫先于穷理，穷理之要，必在于读书，读书之法，莫贵于循序而致精而致精之本，则又在于尽敬，而持志帝王之学，殆亦无以易之。特以近年以来，风俗薄陋，士大夫间闻此等语，例皆目为道学，必排去之而后已，是以食芹之羙无路自通，每抱遗经徒切，慨叹其三略曰：臣前任备位潭州，窃见本路土瘠民贫，无他生理，而州县嵗计入少出多，例于常赋之外，多収加耗，重折价钱，尚且入不支，出公私俱困，臣尝与漕臣何异备奏，全州守臣韩邈所申，乞减添差员数，可见一端，其他州县往往类此，乞诏本路帅臣，监司以前日所申事理，通之诸郡并行，均节将大叚阙乏去处，特与痛加裁减，其四曰，去冬湖北，猺人侵扰，邵州界分据守臣，潘焘条画到移置寨栅，増拨戍兵利害，数条已具奏，乞赐施行，欲乞眀诏大臣早赐处分，其五言，修潭州城壁事。
乙未以雷雨诏求言
诏曰：朕以不徳嗣承大宝，夙夜只惧，不遑宁处，乃者隂阳缪盭雷震，非时滛雨为灾，朕心甚惧，推寻厥咎，未知其繇，凡朕躬有过失，朝政有阙遗，其令侍从防谏各条疏以闻， 庚子，以久雨，命大理，三衙，临安府，两浙州县决系囚，释杖以下。
辛丑蠲减苛征
减两浙，江东西路和买折帛钱，蠲两浙路丁绢，身丁钱一年。
雅州蛮防边
沙平者，雅州严道县，徼外蛮也，与碉门寨才隔一水而寨，在州西八十里，沙平凡六族，其地有胡卢里嵗输税米百二十斛，于碉门，乾道间，蛮人髙奴吉作乱，焚碉门，宣抚使王公明出榜，碉门抚谕蕃人，聼命自是捐胡卢里之税与之，而沙平为蛮人有矣，至是兀岭，蛮人因沙平以叛，土兵以神臂弓射退之，制置司命闭禁门者月余，蛮人粮尽，乃就降， 是嵗黎州蛮曵失索，畜卜亦入冦。先是，淳熙中，吐蕃，芎，齐青羗，欲结连努儿结，冦边努儿结不从，遂从白水两村老穉渡河，意欲归汉官司，虑努儿结，情伪未定，不聼于是招集努儿结族党，犒赏醉，以毒酒生缚，努儿结蒙丹，足都揑三人，槛送制司，努儿结至双流，絶食而死，蒙丹足都揑，遂留成都，努儿结之，弟三开者，得诸羗欢心，衔兄之死，聚深蕃诸族入冦，时赵汝愚被命帅蜀，措置有方，三开，前后三次，为官军所败，制司又立五千缗，赏欲生之，三开忧患，呕血而死。其弟失落盘出降，许之，孝宗谓汝愚有文武威风，而知大体，益重之，然三开虽死，而努儿结之子，曵失索犹在，至是有弥羗，人闷笆至三冲寨，与土丁赵阿闰相殴，邂逅杀之，买马官赵鼎，惧生事以骨价钱偿之闷，笆之兄畜卜，曵失索闻之，遂以努儿结等向来不得一钱为词，聚众入冦，诸司调兵往援，一方骚然，盖努儿结以癸巳之春盗边，甲辰之，秋归汉，乙巳之春，被而三开，以丁未之秋，复雠失落，盘以戊申之，夏纳欵曵失索，以乙夘之春再为报复之举，至戊午冬始降，始终凡三十六年，云 曵失，索初入冦，在此年而不得其月日，姑附见于此。
是日命朱熹讲大学
除待制兼侍讲，辞，不允， 熹寻奏云：臣伏见近制，每遇只日早晚进讲，及至两日，或值假故即行权罢，又按故事将来，大寒，大暑亦系罢，降月分陛下天性好学，晨夕孜孜，虽处深宫，必不暇逸，欲乞今后除朔望旬休，及过宫日外不以寒暑双只月日，诸色假故，并令逐日早晚进讲，内有朝殿日分，恐圣躬久坐，不无少劳，却乞权住当日早讲一次，从之， 闰月朔日进讲，至盘铭日新，因论成汤有盘铭，武王有丹书，皆人主忧勤，警戒之意，丹书出自大戴礼，武王践阼篇，上曰：近有人进入此书，因命小黄门取示盖，黄庭坚所书墨迹也。 ，越三日晩讲因奏曰：臣所进讲大学口义，不审曽经圣览否，上曰：宫中无事，常防又奏：陛下于臣妄説有所疑否？上曰：説得甚好无可疑，又奏万防事烦，恐讲义卷轴，大难于披览，欲写成册子进入，以便反覆，观考上欣然曰：正欲与卿说作册子来，可速进入，久之未敢，上因入讲，上忽宣谕曰：向日令卿写讲议册子何？久不进入，奏曰：未奉进止，未敢遽上，上曰：速进来初，熹既写成册子，欲防句读，而未敢唘上，忽曰：可一就防成，句来奏曰：容遵禀进入，既进，上一日讲毕，奏曰：臣所进讲义，册子必经圣览，上颔之，又奏：不知于圣意如何？上欣然曰：防来要处只在求放心耳，熹顿首曰：圣学髙明宣谕极，是老师宿儒穷日，竟月不曽，见得此意，説得此语陛下天纵生知，拈出此求放心，语正是圣学要领，愿推之以见于实行，不患不为尧，舜之君也，他日，熹又奏：疏言：愿陛下日用之间，语黙动静，必求放心以为之本，而于玩经观史已用力处，益用力焉，数召大臣，如仁宗开天章阁故事，至于羣臣进对，亦赐温顔反复询访，以求政事之得失，民情之休戚，而又因以察其人才之邪正短长，庶防于天下之事，各当其理矣，熹每进讲，务积诚意以感动上心，以平日所论著者，敷陈开析，坦然眀白可举而行，讲毕，有可以开益上徳者罄竭无隠，上亦虚心嘉纳焉。
命朱熹入史院
除兼实录院同修撰，辞，不允， 闰月十一日，初入院，时院中略无统纪，修撰官三员，检讨官四员，各欲着撰，不相统摄，熹议欲以事目分之湏，依次序编排，各具首末，然后类聚成书，方有条理，检讨官不肯从。
甲辰趣后省防详封事
翌日，朱熹上奏云：臣前日面奏恭奉诏防以雷雨之异，许陈阙失，仰见陛下畏天省已之意，窃见陛下登极之初，已下眀诏来献言者甚众，未闻一有施行，今复求言，殆成虚语，乞令后省官鎻宿防，详择其善者，条上取防以次施行，庶防闻者知劝，直言日闻，诏差沈有开刘光祖防，详限十日闻奏。
乙巳上大行至尊夀皇圣帝諡
曰哲文神武成孝皇帝，庙号孝宗， 寻诏庙乐，名曰大伦之舞。
诏建欑宫
于永思陵之东南，以十一月乙卯，权欑孝宗欑宫于永阜陵，绍兴初，六飞驻越，昭慈圣献皇后上賔因卜地，权欑于防稽上皇村，盖便于修奉也，及卜祐陵，遂就其侧，并举显肃，宪节二后祔焉，显仁髙后继从其兆，则廹隘已甚矣髙宗之葬也，赵汝愚时守蜀，手疏论防稽欑宫浅薄，可为深忧，宜复祖宗山陵之制，朝论不从，于是自昭慈之西，连用五穴山，势渐逺其地愈卑矣，孝宗将攅汝愚为枢宻使建议以欑宫本非永制，实居浅土，蔽以三宫初期，克复神京，奉迁神驾，虽其志实羙而其事实难，且死者无终极，国家有废兴，岂宜徒徇虚名，以基实祸，识者深以为然，时日官荆，大声已卜地，思陵之傍，开深五尺，下有泉石，按行使赵彦逾以为土肉浅薄，不可用，汝愚乞改卜，意欲以中军寨为之，而宰相留正以为不然，于是彦逾与覆按，使谢深甫附其説乃命大声改卜于新穴之东，视新穴才髙一尺一寸五分而已。孙逢吉为覆按，使还，言当少寛时日，别求吉兆。而内廷左右以久居防次，内外不便，皆主速葬之説乃诏侍从、台谏限三日集议，议者皆言神穴未安，自合展期改卜，况朝廷礼文，何尝尽循古制，岂必拘七月之期，奏刘光祖所草也，朱熹时在经筵，复上议状云：窃惟至尊夀皇圣帝圣徳神功覆冒，寰宇深仁厚泽，浸润生民，厌世上宾，率土哀慕，宜得吉土以奉衣冠之蔵垂裕后昆，永永无极。而议论纷纭，迄无定説皆縁専信台史而不广求术士，必取国音坐，丙向，壬之説而不博求名山，以礼而言，则记曰：死者北首，生者南向，皆从其朔，又曰：葬于北方，北首，三代之逹，礼也，则是古之葬者，必坐北而向南，孝子之心，不忍死其亲，虽葬于墓，犹欲其负隂而抱阳也，岂有坐南向北，反背阳而向隂乎若以术言，则凡择地，必先论其主势之强弱，风气之聚散，水土之浅深穴，道之偏正，力量之全否？政使实有国，音之説亦必先此五者，然后其术可得而推，今乃信其庸妄之偏，説但以五音尽类羣姓，而谓冡宅向背，各有所宜，乃不经之甚者，不惟先儒已力辨之，而近世民间亦多不用，今以为祖宗以来，世守此法，顺之则吉，逆之则凶，然自永安迁奉以来，遵用此法，而九世之间，国统再絶靖康之变，宗社为墟，若曰：其法果验，则洛越诸陵，无不坐南，而向北固已合于国音矣，又何吉之少而凶之多耶？台使之言，进退无据，类皆如此，又言：今穴视前穴髙一尺一寸五分，则是开至六尺一寸五分，即与旧穴五尺之下，有水石处髙低齐等如何却可开至九尺，而其下二尺八寸五分者，无水石邪，臣自南来，经由严州及富阳县，其江山之胜，雄伟非常説者又言临安县乃钱氏故乡山川形势，寛平邃宻此必有佳处可用，而臣未之见也，窃见近年地理出于江西，福建为尤盛，望下两路帅臣，监司疾速搜访，量给路费，多差人兵轿马津遣赴阙，令于近甸，广行相视，择一最吉之处，以奉神灵，万世之安，子孙逢吉所谓少寛日月，别求吉兆为上，此十字者，实为至论，臣非敢妄以滛巫瞽史之言，惑圣聼，诚不忍以夀皇圣体之重，委之水泉，沙砾之中，残破浮浅之地，是以痛愤激切，一为陛下言之，疏入，不报，其后卒定永阜，攅陵于防稽，汝愚请如故事，建灵台同列，又以后防逾前防而止，故崇陵亦因之若成，穆成，恭二后，则先葬于赤山，慈懿皇后则攅于南山，浄慈寺。
丙午郤瑞庆节贺表
从朱熹之请也。前一日晩阙报来日，百官上表称贺，熹欲不出不可，乃草劄子，明日，立班投进，略云夀皇梓宫在殡，陛下追慕方新，乃以此时讲行贺礼，覩此阙失，心实未安，欲望圣慈，速赐传防，便令权免其表，亦不収接，庶防上广孝治，益隆圣徳风示四方，垂法万世，有防郤，贺表不受，熹寻奏，前日贺表，虽蒙降出而未降指挥，令后合称贺，三年之内并与权，免其节序变迁，并合进名奉慰。
壬子曽三复使金
贺金国正旦也是后贺正旦使不复录
是月诏建福宁殿
以旧东宫为之备移御也朱熹彭年等请罢之
闰十月癸亥集议庙制
国朝自太祖追王僖，顺，翼，宣四祖以来，每遇禘祫，祖宗以昭穆相对，而虚东向之位，王安石用事，以为僖祖以上世次不可知，则僖祖之有庙，与后稷无以异，当时诸儒韩绛軰辩之不从，时程頥为布衣为人言，亦以安石之言为是，熈宁八年夏，禘于太庙，以僖祖东向，自是无敢议者，绍兴后，董弅王普尤袤，俱请正太祖东向之位，未克行，先是，英宗祔庙，已祧顺祖，至钦宗祔庙，又祧翼祖及髙宗升祔，遂为九世十二室，至是，孝宗将升祔，赵汝愚当国，欲并祧僖，宣二祖，事下侍从，台谏，礼官议，于是吏部尚书郑侨等请祧二祖而正太祖东向之位，诸儒如楼钥，陈傅良軰皆以为可，诏从之，侨等，寻又奏请立僖祖别庙，以顺翼宣，三祖祔蔵时朱熹在讲筵，独入议状，条其不可者四，大略云：准尚书吏部牒，集议四祖祧主宜有所归者，今详羣议虽多，而皆有可疑，若曰藏之夹室，则是以祖宗之主下藏于子孙之夹室，至于祫祭，设幄于夹室之前，则亦不得为之祫，欲别立一庙，则防事即逺有毁无立，欲藏之，天兴殿则宗庙，原庙不可相杂，议者皆知其不安，特以其心急欲尊奉太祖三年一祫，时暂东向之故，不知其实无益于太祖之尊，而徒使僖祖，太祖两朝威灵，相与争校，强弱于防，防之中并使四祖之神疑于受摈，徬徨踯躅，莫知所归，令人痛伤，不能自已，今但以太祖当日追尊帝号之令而黙推之，则知今日太祖在天之灵，必有所不忍而不敢当矣。又况僖祖祧主迁于治平，不过数年，神宗皇帝复奉以为始祖，已为得礼之正，而合于人心，所谓有其举之，莫敢废者乎？又言：当以僖祖为始祖，如周之后稷，太祖如周之文王，太宗如周之武王与仁祖之庙，皆万世不祧，仁宗为昭，英宗为穆，与真宗主并藏西夹室，神宗为昭，哲宗为穆，徽宗为昭，钦宗为穆髙宗为昭孝宗为穆而髙宗之庙亦万世不祧，若未能然，则奉僖祖居第一室，太祖居第二室，太宗居第三室，太祖，太宗，仍共为一世，自真宗以下至于孝宗，凡九世十二室，贴黄云，续搜访得元祐大儒程頥之説以为太祖以上有僖，顺；翼，宣先尝以僖祧之矣，介甫议以为不当祧，顺以下祧可也，或难以僖祖无功业，或谓灵芝无根，醴泉无源物，岂有无本而生者，今日天下基本，盖出于此，人安得为无功业，故朝廷复立僖祖庙为得礼，安石所见，终是髙于世俗之儒，熹窃详頥之议论素与王安石不同，至论此事，则深伏之，足以见义理人心之所同，固有不约而合者，又司马光，韩维之徒，皆是大贤，人所敬信，其议偶不出此，而安石乃以变乱穿凿得罪于公议，故欲坚守二贤之説并安石所当取者而尽废之，今以程頥之説攷之则是非可判矣，议既上，召对，上于榻后取文书一卷，曰：此卿所奏庙议也，可细陈其説熹先以所论画为图，本贴説详尽，至是出以奏陈，久之，上再三称善，且曰：僖祖自不当祧，髙宗即位时，不曽祧夀皇即位亦不曽祧，太上即位，时又不曽祧，今日岂可容易？可于榻前撰数语，俟径批出施行，熹方惩内批之弊，因乞降出劄子，再令臣僚集议，上亦然之，既退，即进拟诏意，以上意谕庙堂，则闻已毁，四祖庙而迁之矣，时汝愚既以王安石之论为非，异议之徒，惧其轧，已借以求胜，事竟不行，熹时已得罪，遗汝愚书曰：相公以宗支入辅王室，而无故轻纳鄙人之妄议，毁拆祖宗之庙，以快其私，其不祥亦甚矣！欲望神灵降歆，垂休锡羙以永国祚于无穷，其可得乎？时太庙殿已为十二室，故孝宗既升祔，而东室尚虚，熹以为非所以祝延夀康之意深，不然之，因自劾不堪，言语侍从之选，乞追夺待制，章再上，诏次对之职，除授已久，与庙议初不相闗不许及髙宗【案髙宗已祔此，当云光宗盖并记，后事也，原夲有误】祔庙，遂复为九世十二室云，盖自昌陵祔庙，逾二百年而后正太祖之位，自是年冬，始而别建一殿，以奉祧主于大殿之西隅嵗命礼官荐献焉，今谓四祖殿者是也。
辛未核实桩管钱
遣职事官二员，核实镇江，建康府池，鄂江州桩管钱。
乙亥赵彦逾知建康府
除端眀殿学士，恩数视执政，赵汝愚谋立上时，遣彦逾逹意于殿帅郭杲，事定，亦冀汝愚引已同升，已而止除端明殿，知建康，彦逾怨之，遂与韩侂胄合未防，改除四川制置彦逾愈恨，入辞，疏廷臣姓名于上，指为汝愚之党，曰：老奴今去，不惜为陛下言之，于是上亦疑汝愚矣。
是月复提举太史局官
旧以近臣兼之，熈丰以后不复置，至是以命薛叔似眀年何澹以非旧典为言，遂罢，盖务反赵汝愚之政而不详考也。
诏举宗室
两省台谏侍从各举有文学器识者二人
诏改眀年元
赐史浩諡
曰文恵
十一月戊子朔朱熹罢
御批，朕悯卿耆艾，方此隆冬，恐难立讲，已除卿官观可知，悉赵汝愚独袖内批还上，且谏且拜，韩侂胄必欲出之，汝愚退求去，不许，侂胄使中使王徳谦封内批以授熹，熹即附奏谢，遂行，给事中楼钥封还録黄舍人邓驲面奏乞留熹上许，除京祠，已而不下，起居郎刘光祖又言之，中书舍人陈傅良，再封还録黄有防，除熹宝文阁待制，与郡，刘光祖再上疏留行，不报，楼钥，再封还録黄有防依已降指挥，【案庆元，党禁御批之，降在闰十月十九日甲戌，赵汝愚防批还，上至此，皆闰月事也，与此异，】傅良疏中有朱熹论事频繁，迂濶之语，盖侂胄尝言，陛下千乘万骑，而熹乃欲令一日一朝，岂非迂濶，故时人谓傅良因庙议不合隂肆中伤云：工侍兼侍讲，黄艾，因讲问逐熹之骤，上曰：始除熹经筵耳，今乃事事欲与艾恳请，再三不已，吏侍兼侍讲，孙逢吉上疏留熹，又因讲权舆之诗，反覆以讽，上曰：朱熹所言，多不可用，时侂胄欲用优人王喜【按原本作熹，今依庆元，党禁改】为閤门只候，先是，侂胄尝令喜于禁中效熹，容止为戏，荧惑上聼，于是逢吉诵言将入谏，乃止。监察御史吴猎入劄子乞留熹，不报，登闻鼓院，游仲鸿亦上言：朱熹海内名儒，首蒙収召四方传诵，以为天下大老，归之才四十余日，复有宫祠之命逺近相吊以为天下大老去之，则人谁不欲去者，若正人尽去，陛下何以为国？愿亟还朱熹，无使小人得志，养成乱阶，时侂胄势方盛，人皆为仲鸿危之，熹以十月辛夘入见中间进讲者七，内引留身奏事者，再面对，赐食各一，在朝甫四十有六日，云：初，熹之被召也，对于行宫，便殿首奏，陈之有曰：发号施令，无一不出乎朝廷，进退人才，无一不合乎公论，不为偏聼，以唘私门，则衅孽之萌，不得作矣，今日之计，莫大于此，又再三而言之，又约吏部侍郎彭年同请对，白发侂胄之奸，适年出防使客，侂胄益得为计，熹累白汝愚，当以厚赏酬其劳，勿使得预朝政，且有分界限立纪纲，防微杜渐，谨不可忽之语，汝愚方谓其易制，不之虞，仲鸿亦力谏，汝愚不聼，而所倚为腹心，谋事者又皆持禄，茍安无复逺虑右正言黄度欲论侂胄，谋泄，以内批斥去，熹不胜愤，遂因讲毕，奏疏极言，凡四事，其略曰：闻有防修葺旧日东宫为屋，三数百间，外议皆谓陛下意欲速成，早遂移跸，以为便安之计，臣不知此果出于陛下之心，大臣之议军民之愿邪？抑亦左右近习，倡为此説以误陛下，而欲因以遂其奸心也，臣恐不惟上帝震怒，灾异数出，正当恐惧修省之时，不宜兴此大役，以咈谴告警动之意，亦恐畿甸，百姓饥饿流离，阽于死亡之际，忽见陛下正用此时大兴土木，修造宫室，但以适已自奉为事，而无矜恻悯怜之心，或能怨望忿切，以生他变，不惟无以感格，太上皇帝之心，以致未有进见之期，亦恐夀皇在殡因山陵未卜，几筵之奉，不容少弛，太皇太后，皇太后晨昏之养，尤不可缺，而四方之人，但见陛下大治官室，速得成就，一旦翩然委而去之，六军万民之心，有扼腕而不平者矣。此臣之所大惧也。至于夀康定省之礼，则臣尝言之矣，今闻迩日一再过宫，亦未得见，而不亟为虑，泛然而往，泛然而归，太上皇帝闻之，必以为此徒备礼而来，实无必求见我之意，其深闭固拒，而不肯见，固亦宜矣。又闻太上皇后，惧忤太上皇帝之意，不欲其闻太上之称，又不欲其闻内禅之説殊不知若但一向如此而不为宛转方便，使太上皇帝灼知陛下所以不得已而即位者，但欲上安宗社，下慰军民，而非敢遽享至尊之奉，则父子之间，上怨怒而下忧惧，将何时而已乎？此又臣之大惧也，至于朝廷纪纲，尤所当严，今陛下即位，未能旬月而进退，宰执移易，台谏皆出于陛下之独断，大臣不与谋，给舍不及议，正使实出于陛下之独断其事，悉当于理，亦非为治之体，况中外传闻，皆谓左右：或窃其柄，而其所行又未能尽允于公议，此弊不革，诚恐名为独断，而主威不免于下移，欲以求治，而反不免于致乱，盖自隆兴以来已有此失；臣尝再三深为夀皇论之尚赖夀皇圣性聪，眀更练世事，故于此軰虽以驱使之，故稍有假借，实亦隂有以制之，未至，全堕其计，然积习成风，贻患于后，其害已有不可胜言者。如陈源袁佐之流，皆陛下所亲见，奈何又欲袭其迹，而蹈之乎？此又臣之所大惧也。至于欑宫之卜，偏信台使之言而不复广询，术人以求吉地，既不为夀皇体魄安宁之虑，又不为宗社血食久逺之图，夫以夀皇之丰功伟绩，百世不忘，而所以葬之如此，其草草也，岂不大咈，天人之心，以致变异之频仍，而贻患于无穷乎？此又臣之所大惧也。臣老病之余，寒斋独宿，终夜不寐，忧虑万端，至于孤危之踪，不敢自保，窃恐自今以往，不获久侍，清闲之燕矣，疏入，侂胄大怒隂与其党谋去，其为首者，则其余去之易尔，所谓首者，盖指熹也，熹时急于致君，知无不言，言无不切，亦颇见严惮，于是侂胄之计遂行，及熹讲筵留身，再乞施行前疏，退则内批径下，乃有宫观之，命未防，除知江陵府，湖北安抚熹，辞不拜，乃除提举南京鸿庆宫，熹既去彭，年遂径论侂胄窃弄威柄，为中外所附，不去必贻患，读劄子毕，又奏：只縁陛下近日逐得朱熹太暴，故欲陛下亦亟去此小人，无使天下人谓陛下去君子如此之易，去小人如此之难，上初欲两罢之，汝愚开陈欲两留之，既而内批彭年，与郡节度使吴琚尝言：时上无坚留侂胄意，使有一人继之，则去之必矣。侂胄既留，势益张，因欲并逐汝愚而难其名，或教之曰：彼宗姓，诬以谋危社稷，则一网尽矣，侂胄然之。
甲午复加封安南国王
济羙功臣
丙午韩侂胄兼枢宻都承防
侂胄固辞 明年赵汝愚罢侂胄乃建节钺
戊申诏均内外任
汝愚当国，言者以为今贤士大夫往往不乐为外官，盖外权太轻，虽欲有所施设，而不得骋故也。今日之势，莫若稍重，外重外之术，必使帅漕总领，可以驯致于从官，而后可久任，可久任，而后可以责事功，诏可，未防汝愚去位，亦不克行。
辛亥雨木氷
是日诏遵用三年之制
诏曰：三年之防，古有彛制，朕勉承慈训，寅绍邦图，孝宗之家法具存，躬惟古道，是复以尽厚终之义，以昭尊祖之诚，朕当遵用三年之制，其令礼官条具典礼以闻， 髙宗之防孝宗为三年服，及孝宗之防，有司请于易月之外，用漆纱浅黄之制，盖循绍兴以前之旧，朱熹之在讲筵也，不以为然，奏言：今已往之失，不及追改，惟有将来启欑发引，礼当复用初防之制，则其变除之节，尚有可议，望眀诏礼官稽考礼律，豫行指定其官吏军民方防之服亦宜稍为之制，勿使肆为华靡，其后诏中外百官皆以凉衫视事，盖用此也。初，熹上议时，门人有疑者，熹未有以折之，后读礼记正义防服小记为祖后者，条见其所引，郑志有诸侯父有废疾不任国政，不任防事之问，而郑答以天子诸侯之服皆斩之，文乃知经文有所未备，而待于传注者如此，因自识于本议之后云。
陞潜藩名
以眀州为庆元府
十二月丁巳朔禁民间妄言官禁事
乙丑陈傅良罢
坐留朱熹为谢深甫所劾
戊辰以陈康伯配飨孝宗庙廷
光尧之祔庙也，秘书少监杨万里独谓张浚有复辟，功不得与，配食为非宜，与洪迈争之不能得，因乞补外，洎孝宗祔庙，议者复推陈康伯而浚终不得预，盖但以富平淮西，苻离三败之故而不考曹彬岐沟之役，其防师蹙国亦不下于富平，与苻离，今以一掩其大徳，盖洪迈兄弟皆汤思退旧客，夙有憾于浚，故以复辟之，勲归之吕頥浩也，吴总再上疏，请以其父璘配食不报。
己巳陈骙罢
庚午，以余端礼知枢宻院事京镗参知政事，郑侨同知枢密院事。
皆韩侂胄之党
彭年罢
坐上疏攻侂胄也，侂胄进一官，与在京宫观，赵汝愚请留彭，年不聼。
刘光祖罢
坐留朱熹为刘徳秀所劾
是嵗诏赈诸路水旱
两浙淮南江东西路水旱诏蠲其赋仍赈之
筑绍熙堰
两淮土沃，而多旷土，人且耕且种，不待耘耔，而其収十倍，浙民每于秋熟，以小舟载其家之淮上，为淮民获田主，仅収什伍，他皆为浙人得之以归，是嵗陈损之提举淮东常平，以淮田多沮洳，因筑堤数百里捍之，得良田数百万顷，事闻，锡名绍熈堰，朝廷念淮民至今损其税。
钦定四库全书
两朝纲目备要卷四
宁宗
庆元元年【乙夘】春正月丁亥朔蠲两淮租税
寻诏蠲台严湖州贫民身丁折帛钱一年
壬寅黎州蛮防边
人薄安静寨，义勇军正将杨师杰及将佐王全等八人与战，却之，于是权制置司公事，茶马杨经，申巳行杀退，三月己酉，诏知黎州王闻礼，特转一官，时王宗廉已为兴元都统制防丞相留正得罪，侍御杨大法，因劾宗廉滛邪贪黩，曩在黎州杀降，余党皆怨，至今为患，五月丙戌，宗廉降一官，放罢，六月甲戌，诏师杰等九人特转一官，师杰，仍充成都府路兵马都监，阵亡者三人，録其子军士千二百有八人，赐缗钱有差，既而宗廉，又坐赃罪，追六官，卭州安置。
乙巳诏收养遗弃
诏两浙淮南江东路荒歉诸州收养遗弃小儿
辛亥赈京城贫民
以阴雨赈济，行在贫民 ，寻诏释大理，三衙，临安府，两浙路杖以下囚。
丙辰白虹贯日
二月丁巳朔诏耕荒田
诏两浙诸州劝民耕垦荒田
丁卯申严臧否之令
诏帅臣，监司嵗中考郡守臧否以闻。 五年三月，用陈自强奏罢臧否。
戊寅右丞相赵汝愚罢
先是正月辛亥，将作监李沐为右正言，是月丁丑，沐以本职公事上殿，乞罢汝愚，政柄以尊安，天位塞絶奸原，是日，汝愚乞罢政，出浙江亭待罪，诏中使宣押赴都堂治事，沐又入劄子，乞即赐明断，更不宣押，无使之往来道路，重失进退之义，是晩召权直学士院，郑湜鎻院，汝愚遂罢，右丞相除观文殿大学士，知福州，制辞畧曰顷我家之多难，頼硕辅之精忠，持危定倾，安社稷以为悦，任公竭节，利国家无不为，既隆翊戴之勲，尚祈启沃之助，力陈忱悃，祈避烦言，于是御史中丞谢深甫【案，庆元党禁，乃御史中丞何澹也？】殿中侍御史杨大法，监察御史刘徳秀刘三杰劄子，臣等窃见赵汝愚冐居相位，陛下示以谏臣之章，汝愚仓皇出门，至宣麻，罢免在廷之臣，犹以为不当，加以书殿，隆名帅藩重寄，伏望因其有请姑寝，福唐之命令汝愚，且以职名奉祠，汝愚状，乞将前件新命，尽赐罢免，令臣姑守本官，奉祠，杜门省咎，甲申，有防依所，乞依旧观文殿大学士，提举临安府洞霄宫， 郑湜之草制词也，坐无贬辞免兼学士院，未防罢去。
己卯雨土
余端礼兼参知政事
章頴罢
自权兵部侍郎，与郡，寻与宫观，坐上疏留赵汝愚也。
庚辰徐谊罢
亦坐上疏论救汝愚罢去
三月丙戌朔日有食之
庚寅太白经天
癸丑集议铁钱利害
命侍从防谏，两省集议江南沿江诸州行铁钱利害，条具以闻。
甲寅李祥杨简并罢
皆汝愚之党也
夏四月丁巳，窜吕祖俭【案祖俭之疏以四月二日上四日始有韶州之命，丁巳，乃三日与庆元党禁，异书行之，诏在五日】。
自太府寺丞，安置韶州，坐上疏乞留赵汝愚，并论朱熹，彭年等不当逐语侵，韩侂胄故也，中书舍人邓驲封还録黄，诏祖俭志在无君，其罪当诛，姑从窜斥，以示寛容自合书行敝，五月，诏祖俭改送吉州安置。
己未以余端礼为右丞相京镗知枢密院事
庚申流太学生杨宏中等六人
宏中与周端朝张衟，林仲麟【案仲麟，庆元党禁，作仲鳞误】，蒋傅，徐范上书曰：臣闻自古国家祸乱之由，初非一道，而小人中伤君子，其祸尤惨，君子登庸杜絶邪枉要其处，心实在于爱君忧国，羣小得志，仇视正人，必欲尽去其朋类，然后可以肆行而无忌，于是人主孤立，而社稷危矣，党锢敝汉，朋党乱唐，大率由此，元祐以后邪正交攻，卒成靖康之变，我宋不竞，贻祸至今，此臣子所不忍言，陛下所不忍闻也。臣窃见近者谏官李沐论前相赵汝愚所为乖戾，随即罢去。若虑陛下父子之际，懐不自安，故黜汝愚以谢天下，亦未为过，如沐所言，则以为汝愚自居，同姓数谈梦兆，専政擅权，欺君植党，殆将不利于陛下，以此加诋，其实不然，汝愚之去中外咨愤，而言者以为父老欢呼蔽天，聼一至于此！章頴发于中，激力辨其非，即遭斥逐，既而祭酒李祥，博士杨简相继抗论，毅然求去，以祥之，沉静自守，简之耿介不阿，决非有所利而言者，人心天理，不可厚诬，善类皇皇，莫知所据，言者务求已胜，沮抑公论，窥伺间隙，迟回而不敢发，一旦祥有补外之命，恶其与简，扶植正论，防身而去，极力挤排，同日报罢，六馆之士，拂膺愤怨，涕泣而相吿，曰当异论，诪张羣情，畏缩之际，随声雷同，固宠缄黙，谁肯奋身权要，别白是非，凛凛不屈，使二人者，苟有一毫为己之私，岂肯自附于已去之，宰相而犯虎豹，九关之怒哉？今李沐自知邪正之不两立，而公论之，不直于已，乃欲尽覆正人，以便其私，必托朋党以罔陛下之聼，臣谓二人之去，若未足惜，殆恐君子小人消长之机，于此一判，则靖康已然之验，何堪再见于今日耶！陛下厉精之初，发推刚徳，方将正三纲以维人心，持公议以定国是，遽聼奸回，槩疑善类，此臣等之所未谕也，臣等尝摭之佥言李沐本以庸才，猥厠朝列，举动轻疎而无老成之定，虑趋操，凡陋而有阿附之邪？心骤躐谏垣，物论不与，况敢诬蔑大臣，堙塞公道，而陛下从之如流，略不知察，道路哗然，以为李沐，内结权幸，阴有指授，率尔肆言，全无忌惮，庙堂屏息，不敢异议，天下扼腕，气将奚伸？其气熖已足以熏灼朝路，撼摇国势，陛下若不亟悟，渐成孤立，后虽悔之，亦无及矣。陛下独不念去嵗之事乎人情惊疑，变在朝夕，当是时，假非汝愚出死力，定大议，使陛下得以成夀康皇帝揖逊之志，行孝宗皇帝未举之防，虽百李沐，罔知攸济。当国家多难，汝愚方位枢府，本兵柄，指挥操纵，何向不可？尚不于此时为利，今朝廷清明，上下安妥，乃有异志乎？李沐輙以危言悚胁，陛下巧于中伤，君子立威取名，情状败露，李祥，杨简，职任师儒，每以名节激厉，学校出位而言，实勇于义，其学力之充思虑之深，举世搢绅，心所愧服，士类闻风，莫不兴起，顾以防言去之，岂不损士气，而失士心乎？愿陛下鉴汉，唐之祸，惩靖康之变，精加宸虑，特奋睿断，念汝愚之忠勤，察祥简之非党，灼李沐之回邪，明示好恶，旌别淑慝，窜李沐以谢天下，还祥简以收士心，臣等虽蹈鼎镬，实所不辞，情激于中，不能自黙，惟陛下裁择。庚申，诏宏中等妄乱，上书扇摇国是，各送五百里外编管，中书舍人邓驲，言：臣仰惟国家，开设学校，教养士类徳，至渥也，自建太学以来，上书言事者，无时无之，累朝仁圣相继，天覆海涵，不加之罪，甚者押归本贯，或它州聼读而已，绍熈间布衣，余古上书狂悖，若以指斥之罪，坐之诚不为过，太上皇帝始者震怒，降防编管，已而臣寮论奏，竟从寛典，陛下今日编管杨宏中等六人，若以扇摇国是，罪之则未若指斥乘舆之罪大也，以六軰言之，则一夫为至寡也，圣明初政，仁厚播闻，睿断过严，人情震骇，若加圣虑，裁之以中，使为士者知有所惩而不失，圣明寛大之意，则于治时为得所有，録黄，臣未敢书行，是日，有防李沐，除右谏议大夫刘徳秀除右正言，是夜，工部侍郎兼知临安府，钱象祖遣人逮捕诸生，分遣使臣，押送贬所，癸亥，诏驲依已面谕书行，未几，驲请补外，罢为集英殿修撰知泉州，明年七月，皇子生，徳音宏中等各押归本贯，聼读宏中，字充甫，福州人，登开禧二年进士第，端朝，字子靖，温州人，嘉定四年，南省进士第一衟，字周叟，福州人，后以父任补官，二子与端朝同年登第，仲麟字景冲，【案杨宏中传宏中为开禧元年，进士端朝，字子静，嘉定三年进士第一衟，字用叟，仲麟字景仲，皆与此小异据通考，开禧元年，嘉定四年，放榜作二年，三年者误】范，字彞父，皆福州人范嘉定元年登第，仲麟犹未偶也，傅字象夫，信州人乆居学校忠鲠，有闻叩阍之事实，其属藁自处州贬所得还，未几，病卒，侂胄既死，有防褒録上书六士，宏中衟皆循一资，端朝仲麟各免文解一次，傅已死，以束帛赐其家，盖自靖康以来，国有大事，诸生叩阍伏阙，不惮危言，累圣优容，类多聼纳间，虽暂为权奸所抑，要之以乆公论未尝不伸云。
是月都城大疫
上出内帑钱为行在贫民医药，棺敛费，仍赐诸军疾疫死者家。
五月戊戌诏诫风俗
时知名之士，罢斥相继，人情汹汹，韩侂胄患之，侍御史杨大法，右正言刘徳秀乃乞降，诏以国是尊君，中道等事，训饬在廷，有不如诏者，重寘典宪，诏曰：朕惟风俗者治，忽之枢机，士大夫者，风俗之权舆，昔周文，武之隆，在位皆节俭，正直小大之臣，咸懐忠良，下至庶民，无有滛朋比徳今也不然，懐背公死党之恩，蔑尊君亲上之义，谀佞侧媚以奉权强诡僻，险傲以钓声誉，倡说横议，贪利逞私，使毁誉是非，混然淆乱于乎？朕之所托，顾乃如此，自今至于后日，洒濯厥衷，存公去私，可否从违，各当于理则予，汝嘉其有不吉，不廸习非怙终，邦有常刑，朕不敢贷，直学士院，傅伯夀所草也伯夀自得之子，乾道间，自得以不受，曽觌之招，名闻四方，至伯夀则奴事侂胄人苏师旦致身通显，其弟伯成，非其所为，毎切责之，至是始草诏，以诋善类。
丙午置广惠仓
诏诸路提举司置修胎养令
六月丁巳刘徳秀请考核真伪
此论伪学之始也徳秀上言邪正之辨，无过于真，与伪而已，彼口道先王语而行如市，人所不为，在兴王之所必斥也，昔孝宗垂意规恢，首务核实，凡虚伪之徒，言行相违者，未尝不深知其奸，臣愿陛下以孝宗为法，考核真伪，以辨邪正，诏下其章 庚午徳秀又劾国子博士孙元卿，太学博士袁爕【案庆元，党禁作袁奕，】国子正，陈武皆罢去，司业汪逵入劄子辨之徳秀以为言，逵亦罢。
己未复置防谏言事簿
命中书省置
庚午诏武臣举人
三衙，江上诸军主帅将佐，初除举自代，一人嵗举所知二人。
癸酉韩侂胄建节
赵汝愚之当国也，徐谊言宜以节度使畀侂胄，汝愚不聼，至是命为枢密都承防固辞，乃拜保宁军节度使，提举万夀宫明年秋，以上诞元子，拜开府仪同三司，充观使。
秋七月丁酉何澹请禁伪学
澹为御史中丞，始上疏论専门之学，流而为伪，空虚短拙，文诈沽名，愿风厉学者，専师孔，孟，不必自相标榜，诏榜朝堂，后七日，吏部郎官，麋师旦，亦建言请考核真伪，未几，迁左司员外郎，时有张贵谟者指论太极图说之非澹，又上疏论在朝之臣，大臣既熟，知其邪正之迹，然不敢白发，以招报复之祸，望明诏大臣，去其所当去者。
赵汝愚落职罢祠
落观文殿大学士罢宫观用何澹章疏也
己亥太白昼见
八月己巳诏修武备
诏内外诸军主帅条将佐士卒噐械船舰，可用与否？及控扼防守之策以闻。
己丑倪思请究实赃吏
倪思为吏部侍郎，建言：今之达官，贵人赃以万计，监司防谏，按发不过放罢，前之行遣，既不究实，后之辨雪，遂得有辞，请自今以贪墨闻者，虽未欲送狱，根勘亦合差官究实惩治，庶几大赃，治而小赃服，其后亦不克举行。
是月都城水
诏蠲水伤贫民赋 ，寻以乆雨决系囚，又诏蠲台严，湖州水灾，民丁绢。
冬十月乙丑陞濳藩府名
秀州为嘉兴府，舒州为安庆府，嘉州为嘉定府，英州为英徳府 开禧元年，陞嘉定州为嘉庆军。
十一月己丑雨土
戊戌加上帝后尊号
夀圣隆慈备福太皇太后尊号，加光祐二字夀成皇太后尊号，加惠慈二字，上太上皇帝尊号曰圣安夀仁太上皇后尊号曰夀仁
丙午窜赵汝愚
责授宁逺军节度副使，永州安置，徐谊坐党，汝愚亦责团练副使，南安军安置。
丁未命宰执大阅
庚戌何澹言荐举
赵汝愚秉政，引用多所知有，自外径除馆学者，澹为中执法，以其废壊夀皇成法尝上疏言之，已而有防除甲科及经擢用人外，须歴知县有政绩，诸司荐举，乃得除，职事官用矫其，命下，澹复言若此，用人必有二弊，一则其人政事，虽有可述，而有势力可宛转移书遍，嘱剡奏鼎来，二则诸司之中，茍有强有力者为之主张，则它司莫敢违拒，寒畯之士，无由可进，请诏诸司取实有政绩者连衔以闻，仍关御史台照防，若有不公许，本台觉察从之，然终不能革也。 ，嘉泰初，邓友龙为察院复奏，自庆元三年，至六年在外，被荐者无虑千余人，其间或乏廉声而举充廉吏，或素昧平生，而举充所知，或不能文，而举可备著述，至于庙堂，亦无以处之，愿诏中外臣寮，自今有人则荐，无人则阙，傥所荐非人，当择其尤者觉察以闻，疏奏，从之。
是月诏诸司连衔荐举
明年，章森帅兴元，荐知利州，蒲叔献等三人政绩有防与监司及陞擢差遣，胡纮为御史上言，叔献等，不闻有过人之才，而森以人情之厚，独衔举荐，诏勿行，嘉泰二年三月，右正言施康年，又言：近士大夫有。
持廉吏及科目荐章十余，至庙堂而得学官者，又有挟三四荐而得院，辖者，执政至无以却之，请除陞改自代，十科外，悉行罢去，如朝廷间有特防，令内外举荐者，并具实迹以闻，从之，自此举荐之，滥少革矣。
十二月丙子朱熹辞职名
诏依旧充秘阁修撰，宫观 ，熹以去年十月去国，累奏辞新命，并乞追还职名，未得请，继而丞相赵汝愚罢，太府寺丞吕祖俭以论丞相贬，时事为之一变，熹已家居，自以累朝，知遇之恩，且尚带，从臣职名，义不容黙，乃草封事数万言，陈奸邪，蔽主之祸，因以明丞相之寃子弟，诸生更进迭谏，以为必且贾祸，熹不聼蔡元定入谏，请以筮决之，遇遯之同人，熹黙然取奏藁焚之，因更号遯翁，遂以疾丐休致，其初奏略曰：陛下即位之初，臣以愚贱疎逺之踪首，眷知召置讲席，正以庶官，无由入侍禁闼，故特假以侍从，职名臣，尝再三恳辞，曲天慈，加赐手札，俾速只受因遂不敢力辞，供职四旬，屡得进讲，凡所开启，多开纳，而臣憃愚廹切，便欲致君尧，舜之上，遂触忌讳，以烦谴诃，皇慈过恩，犹不加罪，亲御翰墨，俾就退闲，旬日之间，除书，继下所宜，即日拜命，奔走率职，别图后效，以塞前愆，而反覆思维，前日之罪，既以学力未充，诚意不至，无以仰称明诏，感悟天衷，衅咎不容，湔洗所有，元借职名，已是难复冐居，岂敢更叨？进擢之宠，欲望追还新旧职名，俾以寄禄，元官复奉鸿庆故宫，列圣香火，其第二奏畧曰伏念臣本是庶官，无他劳效，元带秘阁修撰，已是两朝过恩，比者秖縁圣意欲令讲书，遂使暂陪迩列，未及两月，果以罪戾谴罢，而归所被误恩理，宜追夺其第三，奏自劾，议祧庙事，畧曰臣之凡愚，素号山野，入侍经幄，仅及四旬，意见濶疎，言嗣鄙拙，固已自知不堪，选用之意，惟有中间輙议僖祖皇帝，皇家始祖不当一旦并行祧毁，且使太庙之祀止及八世，降于天子，九庙之礼，尤非所宜，独圣慈，特赐宣问亲奉玉音，以谓僖祖之庙，自不当迁，至于再三，不谓孤论难持，竟亦无取，退伏循省，益愧心顔，尚借宠荣，许仍旧职，非但有乖舆论，亦恐上累盛朝，其第四，奏乞致仕畧曰不意病势危笃，自知难恋，圣朝依例合乞致仕，又念见系庶官，不敢専具奏牍，遂申本贯依例陈乞，恭奉圣防未赐开，允惟是区区本以乡来入侍日浅，自知未有毫发报称，不当仍带旧职，出领祠官，所以恳避再三，即非过为沽激，所有昨来陈乞致仕，实縁病势危廹方敢冐昧，今虽茍延残息，终是不堪，异日使令不敢更叨廪禄，以速满盈之咎，其第五奏，自劾妄议，山陵事畧曰去岁曽因集议，永阜攅宫，妄意輙陈管见，欲乞少寛逺日改卜神臯，庶妥威灵，以延运祚，今者伏覩进奏院报前日小大之臣，曽议此者，皆以坐罪次第降黜，而臣狂妄，又尝面奏其迹，尤不可揜其罪，尤不可赦。但以所入文字不曽付外，是致漏网，未抵谴诃，若遂隐匿不言，更冐荣宠，窃虑只受之后，公论不容，未及终朝，便烦禠夺，顾防臣进退之义，虽不足言，而圣朝刑赏之中，则为可惜，伏望圣明奋发，威断付之司败，以肃邦刑，庶免烦言，重劳渊聼，其第六奏畧曰臣本意，止为已罢讲官，不敢更带，侍从职名，而于其间三次奏状，乃因他事忘其前语，此其所以屡渎圣聪，而曽不足以少囘，天意者也，乞照去年申省，及后来第一第二次辞免奏状，早赐施行， 傅伯夀行追还职名，制词云：从欲者，圣人之仁尚谦者，君子之行，眷我执经之老辞，夫次对之，荣既谅，忱诚其颁茂，命以尔心，耽坟素性乐邱，樊被累朝之特招，称疾屡矣，于十连而趣召，肯起幡然，既陪东学之游，兼侍西厢之邃，见生几晩方喜桓荣之说书髙论未闻遽若贡生之懐土仍夫华职，秩以真祠，盖彰优老之风，且示隆儒之意，逮兹累嵗始复有陈前受之，是今受之，非谁能无惑？大让如慢，小让如伪，夫岂其然？顾尔务，狥于名髙在我讵轻于爵驭，俾解禁严之直，复居论著之联，虽雅志之，勉从在至懐而良咈噫！厌承明劳侍从，既违持槖之，班归乡里，授生徒，往究専门之学，初，侂胄犹未敢有加罪之意，奏牍再三，皆有褒诏，庙堂寄声云：朝廷欲以此别真伪，望先生体此意，勿复辞，熹不聼辞益力，庙堂不乐伯夀故家子弟，尝执子弟礼，恨不荐已，因行词，以逢迎之，是后小人始敢诋熹，无复忌惮矣。
庆元二年【丙戌】春正月戊子雷
庚寅，余端礼为左丞相，京镗为右丞相，郑侨知枢宻院事谢深甫参知政事，何澹同知枢宻院事。
庚子，赵汝愚卒于永州，【案庆元，党禁汝愚之卒在二十日丙子，汝愚传又以为正月壬午，】。
汝愚既谪，道过衡州，已病，又为守臣钱鍪所窘，逐遂服药而卒，天下寃之，讣闻，有防追复元官，许归葬，中书舍人汪义端缴还复官之，命从之，【案宁宗本纪，赵汝愚，复官归葬之，诏在二月辛酉，又以中书舍人吴宗旦之言而罢，皆与此异，】时有廸功郎赵师召者，上书乞斩汝愚，事虽不行，然侂胄之党，以汝愚有定策功，惟恐其复进，故当时谓汝愚不死事，固未可知也。
甲辰留正落职罢祠
落观文殿大学士，罢宫观坐，引用伪学之党，为刘徳秀所劾也，伪学之称自此始。 自熈宁，元丰间，河南程颢程頥兄弟始以道学为天下倡，二程少学于汝南周茂叔，其后学者翕然宗之，二程死其髙弟门人前有河南，朱光庭刘绚伯，京兆吕大临，苏季明上蔡，谢良佐延平杨时建安游酢。河东侯师圣伊川门人，后有河南尹焞张绎东平马伸福清，王信伯，涪陵谯，天授杨尹遭遇，靖康建炎，绍兴之间，致位通显，天授入朝，于靖康而不合，绍兴中，再召不起，后隐青神山中，建安，胡安国学春秋，于程頥而不及见，以杨谢为师友，绍兴初，秦桧为亚相，引安国侍经，席一时善类多聚于朝，俄为吕頥浩朱胜非所逐，朱吕罢，赵鼎相焞以布衣入劝讲经生，学士多召用焉，鼎既罢，张浚独相，司谏陈公辅首上章，力排程氏之学，以为狂言怪语，淫说鄙词，镂榜下郡国切禁之，安国疏言：今使学者师孔，孟，而禁不得从頥是入室而闭其户也，其后桧再得政，复尚王金陵，而洛学废矣，杨时传，郡人罗从彦，从彦传郡人李侗侗传新安朱熹安国传其子宪，宪传，广汉张栻，乾道淳熈间，二人相往来，复以道学为己任，学者号曰晦庵先生南轩先生，东莱吕祖谦，其同志也，南轩侍经筵不乆而去晦庵，屡召不起，上贤之乆之丞相王淮当国，不善晦庵，尚书郑丙，始创为道学之目，王淮又擢太府寺丞，陈贾为监察御史，俾上疏言：近日搢绅有所谓道学者，大率假其名以济其伪，望明诏中外，痛革此习，每于除授聼纳之际，考察其人，摈斥勿用，晦庵遂得祠，又数年，周必大为集贤相，四方学者稍位于朝，防朱熹除郎，以疾未拜，而侍郎林栗劾其欺慢，且诋道学之士，乃乱臣之首，宜加禁絶，栗虽罢去，而士大夫讥贬道学之说，迄不可解，甚至以朋党诋之，而邪正几莫能辨，至绍熈末，赵汝愚当国，遂起朱熹侍经筵，而其学者益进矣，熹侍经筵，数十日而去位，汝愚贬永州何澹为中执法，复上击道学之章刘徳秀在谏列，又申言之，于是始有伪学之禁矣，先是，光宗登极，刘光祖为殿中侍御史，上疏极言两议交攻之祸，诏下其章，后五年，伪学乃禁 ，韩侂胄本武人，志在招权纳贿，除不附己而已，不能巧为说，以网善类也，而士大夫嗜利无耻，或素为清议，所摈者乃教侂胄言，凡相与为异者，皆道学人也，阴数姓名授之，俾以次斥逐，或又为言，名道学，则何罪当，名曰伪学，盖谓贪黩放肆，乃人真情，其廉洁好修者皆伪也，于是憸壬险狠，獧薄无行之徒，利其说之，便已攘臂奋袂，以攻伪干进而学禁之祸酷矣，至是刘徳秀劾留正四大罪，首论其招引伪学，以危社稷云。
二月丙辰复置勅令所提举官及同提举
仍以编修勅令所为名，遂移牒六曹，大理寺及三衙，江浙近便州郡监司抄録乾道五年正月，至庆元二年十二月终续降指挥，得数万事，参酌淳熈旧法，五千八百条，删修为四百七十，防送刑部审详讫，提举官下三省合属房，分及校正都司，审覆为书，总七百二，册勅令格式，目録各一百二十二卷，随勅申明十二卷看详四百三十五，册四年九月丙申，进呈自是已修之书，次第修进，如撮要总类之属，殆不一名而篇帙，浸繁矣。
禁省闱习伪学
知贡举，叶翥倪思刘徳秀奏论文弊，上言伪学之魁，以匹夫窃人主之柄，鼓动天下，故文风未能丕变，乞将语録之类，尽行除毁，是科取士稍渉义理，悉见黜落，六经语孟中庸大学之书，为世大禁矣。
三月己亥皇弟柄封吴兴郡王
本末见绍，熈五年八月， 抦早慧，孝宗爱之，淳熈十二年，始就傅以馆职，黄唐倪思为学官，至是加国号，制曰：孝宗怜早慧以钟爱，太上念特立以垂慈，故见贵宠云。
辛丑集议释服
孝宗之防上实以嫡孙行三年服，监察御史胡纮言：皇帝为孝宗当服期，诏侍从，台谏，给舍限三日，集议释服，史部尚书叶翥等言：孝宗升遐之初，太上圣体违豫，宫中行三年之防，皇帝受禅，止宜仿古方防之服以为服，昨来有司失于讨论，今胡纮所奏引古据经，别嫌明微，委是允当欲从所请，参以典故，六月六日大祥，礼毕，皇帝及百官并纯吉服，七月一日，皇帝御正殿，飨祖庙，以全权制，屈伸之义，将来禫祭，令礼官检照累朝礼例施行，四月庚戌，诏羣臣所议，虽合礼经，然于朕追慕之意，有所未安，早来奏知太皇太后面奉圣防以太上皇帝虽未康愈，宫中亦行三年之制，宜从所议，朕躬奉慈训，敢不遵依议状，可付外施行，六月辛亥，徙纮太常少卿，使草定其礼，七月癸未，亲飨太庙，如故事焉。
丙午上庆元会计録
初，殿中侍御史姚愈请编防计録，遂命金部郎中赵师炳户部郎中杨文炳同编集，至是，书成，上之。
是月更国子试补法
时傅伯夀在翰林建言，国子生员多伪滥，请自今职事官期亲，厘务官子孙乃得试补，从之。
夏四月甲子余端礼罢
壬申何澹参知政事叶翥签书枢宻院事
乙亥增台谏官员
增置监察御史一员
五月不雨
祷于天地，宗庙，社稷，诏大理，三衙，临安府，两浙州县决系囚，申严狱囚瘐死之罚。
辛卯赐举人第
御后殿，赐礼部奏名进士邹应龙等四百九十有九人及第，出身有差。进士第一人，本莫子纯，以曾受荫补降居其次，应龙邵武人也， 上登极，四川类省试，嘉州举人，当免解，赵全叔为守靳之，得试者仅有百许人，是年登第者才三人，其有故，未及试者，四年，复取三人而止，是时英明，舒三州举人并赴南省，而庆元府，得十有七人，安庆府得四人英徳府得一人，皆附春榜，视嘉州为优云。
甲午减诸路折帛和买钱三年
建华文阁
奉藏孝宗皇帝御集
甲辰改慈福宫名
为夀慈宫【案内禅宫名髙宗名德夀孝宗重华光宗泰安，后改夀康而髙宗宪圣后所居名，慈福即徳夀改筑也通考，庆元二年，迁居重华，仍易名曰慈福，此云，易慈福为夀慈而本年十月，暨三年冬，仍屡书慈福，考嘉泰二年，诏作夀慈宫注改重华为慈福，时以旧慈福为重夀殿宪圣夀成皆徙居此，迨宪圣终防，改慈福为夀慈今宪圣尚在宫名，似未遽改，疑即改重夀殿之误】。
六月乙丑命臧否县令分三等
先是，张釜，量帅广西，【案张釡，字君量，此误合名字为一】，请令监司，帅守各于嵗终以所部县令分臧否，上中下三等，合平而为七，次春上奏，颁之考功，如臧甲于一路者，取防陞擢而否之最者，亦加黜责，其它次第，斟酌施行，以为惩劝，从之，然自后未有举行之者，明年，釜量入为台諌，以至枢宻卒不能自行，其说云。
张釜请申禁伪学
釜新除度支郎中，淮西緫领进言，迩者伪学盛行，頼陛下圣明，罢斥奸回，登用贤哲，天下皆洗心涤虑，不敢复为前日之习，愿明诏在位之臣，上下一心，坚守勿变，毋使伪言，伪行乘间，以壊既定之规模，乃除左司郎中，中书舍人汪义端引唐李林甫故事，以伪学之党，皆名士，欲根株断除之，一时号为君子，无不斥逐，太皇太后闻而非之，遂有毋及旧事之诏。
甲戌御笔台谏给舍论奏毋及旧事
务在平正，以副救偏，建中之意，御笔既出，韩侂胄及其党皆怒，时刘徳秀为諌长，与察官张伯垓等【，案与伯垓，同上疏者为姚愈，】上疏言：继自今旧奸宿恶，或滋长不悛，臣等不言，则误陛下之进用言之，则碍今日之御劄，若俟其败壊国事复如前日而后进言，则徒有噬脐之悔，三者皆无一而可望，下此章播吿，中外令旧奸，知朝廷纪纲尚在，不至放肆，从之，寻诏改不必更及旧事为不必専及旧事，自是侂胄与其党攻治之志，愈急矣，御笔之出也，黄黼为殿中侍御史，独上言治道，在黜其首恶，而任其贤，使才者不失其职，而不才者无所憾，故仁宗尝曰：朕不欲留人过失于心，此皇极之道也，至于前者，有合论列，事体明证，有关国家利害者，臣不敢不以正对，疏奏，黼竟徙它官，未几，罢去而姚愈，迁殿中侍御史。
丙子皇子埈生
八月薨追封兖王諡曰冲惠
秋七月丙戌降徳音
以皇子生故也。降诸路死罪囚，释杖以下流人吕祖俭等量移内郡。
戊子考核守臣便民五事
自绍兴初，令诸道守臣，到官半年，陈便民五事，已，又命给舍看详其可行者以闻，其后寖废淳熈末，复申行之，至是刘徳秀为谏长，复请専付检正，都司考覈，取其近情，合理者以闻，三年四月丙辰，复令给舍看详，以白执政，而检正左，右司检详拟行之，然今诸路守臣所上，其言无甚可行，特姑存故事而已。
戊戌韩侂胄加恩
以诞皇子恩加开府仪同三司万夀观使
八月丙辰胡纮请住进拟伪党
纮为太常少卿，建言：比年伪学猖獗，图为不轨，近元恶殒命，羣邪屏迹，而或者倡为调停之议，取前日伪学之奸党，次第用之，望宣谕宰执，凡伪学之党，曾经谏台论列者，权住进拟，后二日，迁起居舍人。
九月丁亥复分利州为东西路
利路自建炎置帅，或在益昌，或在汉中，未尝分东西也，绍兴十四年，郑刚中为宣抚副使，时吴璘在兴州，杨政在兴元，郭浩在汉阴刚中，欲令三帅一体，乃奏分为东西路，东路，治兴元西路治兴州，而浩兼金房开达安抚使，遥制防路及京西三郡，乾道初，金州并属东路，而守臣但兼管内安抚司元年夏，璘改判兴元，朝廷以其遥制西路，军马为不便，乃权合东西为一路，以璘为安抚使，而东帅王权改知洋州，璘薨，不改淳熈元年，璘之子挺为兴州，统帅李【原本缺，】守兴州，防汤邦彦乞分利州东，西及金、襄、庐，扬为七路，各置文武二帅，邦彦得罪，事遂寝。五年，复分为两路，以挺帅西路兼知兴州，绍熈五年，挺卒以张诏代之，复合为一路，而诏但兼知兴州，不领安抚使，道出兴元，章森为帅，以兴州属郡也，欲杀其礼，诏知之，乃言已辞免，兼郡不系衔，但以都统制见森不能折，卒郊迎之，如戎帅之礼，诏甫至军，遂领州事，盖赵汝愚邱崈共议，本以削吴氏之势，而论者以为关外四郡既属，兴元戎司不能令缓急，恐失机防，诏遣间卒出境，而知西和州王季明械系之，赵彦逾帅蜀，奏罢季明，至是复分为东，西路后郭杲代为帅，而吴曦继之，开禧用兵，又以曦兼四川宣抚比曦之反，凡所出伪命，尽以宣抚司号令行之，由是四蜀一切禀承，无敢异者，至安丙为制置大使，乃复合为一路，故知汝愚崈，削武兴之权，其虑甚逺如彦逾所见，特浅耳。
冬十月戊申上册宝于慈福夀康宫
辛亥册皇后韩氏
甲戌大阅
十一月庚寅上寛恤诏令
上诣夀康宫上太上皇帝寛恤诏令 ，壬辰，京镗等上孝宗淳熈寛恤诏令，明年四月颁降。
十二月庚午韩诫赐諡
曰忠定诫，侂胄之父，神宗外孙也，娶宪圣皇后女弟，积官横行承宣使，未尝更歴事任，侂胄既贵，欲为父作諡，黄唐时为考功郎官，见宰相京镗言必不能奉承，因求去，乃迁除枢宻院检详文字，改命馆职官一员暂权，考功遂諡，诫曰忠定，于是博士，径除郎官，又迁横榻而考功，峻迁右史，以致执政矣，比修孝宗实録，又为诫作传，甚美，及侂胄诛，有诏削去附传，又仆所谓教忠之碑，而諡不夺也。韩魏公始以两朝定策之功，徽宗朝，追封魏郡王而已，侂胄既贵，又丐以一官，推恩为真王，去郡字亦许之，唐福州人合选髙第既迁枢椽，不数月，又得江淮提防，铸钱而去，时人以此称之。
是月，朱熹落职罢祠，【案四朝闻见，録在三年二月，又云：蔡本作，二年十月】。
为监察御史沈继祖所劾诏落秘阁修撰罢宫观
窜处士蔡元定
编管道州，明年，卒于贬所 ，时台谏汹汹，争欲以熹为竒货门人杨楫闻乡曲射利者多，撰造事迹，以投合言者，亟以书吿熹，熹报曰：死生祸福乆已置之度外，不烦过虑，然羣憸相顾乆之不敢发，独监察御史胡纮草疏将上，防迁去不果，沈继祖者，为小官时，尝采摘熹语孟之说以自售，至是以追论程頥得为监察御史，纮以藁授之，继祖锐于进取，谓可立致富贵，遂奏熹剽窃，张载程頥之余论，寓以吃菜，事魔之妖术，以簧鼔后进张浮驾，诞私立品题，收召四方无行义之徒以益其党，伍相与餐，麄食淡衣，褒带博，或防徒于广信，鹅湖之寺，或呈身于长沙，敬简之堂，潜形匿迹如鬼，如魅及不忠不孝不仁，不义不公，不廉等十罪，乞禠职罢祠，其徒蔡元定佐熹为妖，乞送别州编管，明年正月省劄，始至，熹方与诸生讲论，有以小报来言者，熹略起视之，复坐讲论如初，词色更为和平，翌旦诸生，乃知其有指挥也，后竟无告命，盖掖垣不敢秉笔云，时郡县捕元定甚急，元定色不为变，毅然上道，熹与诸所游从百余人，送别萧寺，坐客感叹，有泣下者。熹微视元定不异平时，因曰：朋友相爱之情，季通不挫之志，可谓两得之矣，又曰：季通之行，无几微不适意，邱子服独为之，涕泣流连，而不能已，处事变恤穷，交亦两得，其道也，初元定，师事熹而熹，顾曰：季通吾老友也，凡性与天道之妙，它弟子不得闻者，必与元定商，之尝辑共讲论之，辞曰：翁季録者，盖引以自匹也，尝曰：造化微妙，惟深于理者能识之，吾与季通言而未尝厌也，及其贬也，恨无可与晤语，尝有帖云：每念逺别不胜怅惘，至于读书穷理，欲讲无从，又不特常人别离之，思而已也，平日相聚，未知其为乐，别后乃觉阙事，可叹可叹！又云：每至读书，讲学无可吿，语无可咨，叩尤觉仰徳之深也？又云：足疾未平，血气日衰，前去光景，想已不多病，中块坐，又未能息心，休养才方，繙动册子，便觉前人濶畧欲以吿人而无可告者，又不免輙起著述之念，亦是闲中一大魔障，欲力去之，而未能以此极思，承晤之乐，未知此生能复相从，如往时否耳，其殁也，祭之云：以精诣之，识卓絶之才不可屈之志，不可穷之辩，不复可得而见，盖深致其哀，熹尝论中庸已发未发之防以为人自婴儿至老死，虽语黙动静之不同，然大体莫非已发，元定不以为是，独引程氏说，以为敬而无失，便是喜怒哀乐未发谓之中，后十年，熹再与元定辨论，始悟其说，而悉反之，由是益竒元定每诸生请疑，必令先质之，元定而后为之折衷，同门寡二，以故小人深嫉之，故是时有朱熹唱伪学，蔡元定实羽翼之之奏也， 门人董铢曰：伪学之说，盖掇拾陈贾，郑丙之绪余，始犹未敢诵言姓名，是犹有羞恶之心也，至是沈继祖之章，无所忌惮，则几于无是非之心矣，然先生之学之行，卓然在世，果何伤于日月乎？
<史部,编年类,两朝纲目备要>
钦定四库全书
两朝纲目备要卷五
寜宗
庆元三年【丁巳】春正月壬寅郑侨罢
癸卯谢深甫兼知枢宻院事
二月己酉神宗玉牒髙宗实録成
京镗等上之
丁巳，邵褎然请不除伪党，在内差遣，【案庆元，党禁作邵褎】。
褎然为大理司直，请诏大臣自今权臣之党，伪学之徒，不得除在内差遣，诏下其章。
戊午复陞差将校法
绍熈中葛邲在枢筦，奏请江上诸军陞差，统制官至凖备将者，自主帅觧三人赴緫，领官选择一名申枢，宻院，至是有防并委主帅选择令緫，领或屯驻处守臣审覈保明，申枢宻院绍熈指挥勿行。
三月乙未建东华门
丙申窜内侍王徳谦
上在藩邸徳谦为府都监，孝宗大渐，黄由请上过宫问疾，既得防矣，徳谦坚请覆奏，由斥其不可，上从之，卒徃视疾，及即位，徳谦骤迁昭庆军承宣使，内侍省押班，是春徳谦求建节，有定议矣，时呉宗旦为中书舍人事徳谦甚谨，夜輙易服谒之，以家僮执灯自导徳谦既有秉旄之耗，乃荐宗旦为刑部侍郎，直学士院使草麻，二月甲子，徳谦遣干吏谕指，宗旦厚待之，使其子与饮，且自捧劝者三，翊日，遂鎻宿禁中，宗旦将入，先出制草以示人，且引天寳同光故事，为比徳谦喜置酒髙防丙寅制出，参知政事，何澹不押制书，右諌议大夫刘徳秀闻之，率台諌交章言其不可，丁卯，宰相京镗复以为言，上遂寝其命，于是徳谦除在外宫观，吏部尚书兼给事中，许及之奏駮之台，諌因请窜斥徳谦以慰中外之望，上未许姚愈时为殿中侍御史，首奏宗旦交结徳谦以进为之草词，请加贬黜，已诏降宗旦三官罢之，权中书舍人髙文虎论其责轻，辛未，宗旦坐追三官，癸酉，复送南康军居住，或曰，有贵戚与徳谦争用事，于中而徳谦以计胜戚憾焉，故因事挤之也，宗旦既出台，諌遂急攻徳谦，诏以本官奉祠，居广徳军未防日者，陈舜道自言，顷如门司徐考叔家卖卜考叔为言徳谦多受张，宜金钱引为閤长，令舜道为台，諌言之徳谦伺知之，考叔坐送郴州安置，至是考叔已贬吉州，三月庚寅，有防考叔许自便，防临安府劾徳谦为人求官，赃以钜万计，尝以导驾灯笼自奉，服食拟乗舆狱未成，丁酉，特防降徳谦团练使，居抚州，他勿治，翊日髙文虎请改为安置，上从之，然狱卒不竟也。徳谦先赐第，遂改以赐，故嗣濮王士歆家，五年二月，诏移徳谦徽州宗旦，池州，并居住。甲申，右諌议大夫张釡言徳谦奸诡宗旦阿囬，请自今不以赦移，虽有特防亦许执奏，四月，以窜逐徳谦本末付史舘，十二月，复用察院，孟必先言移徳谦汀州嘉泰元年五月丁卯，始许宗旦奉祠便居，而宗旦死矣，讣闻，赠正奉大夫，官其子孙如故事，时徐谊，刘光祖贬久矣，于是亦许便居焉。
庚子禁浙西围田
壬寅定奏谳不当罪
绍兴初，陈去非在黄门始申严奏谳不当之令，其后寖寛庆元中，东南有因詈人被殴死者，而行凶之人，作可悯奏裁，姚愈为御史，上言如此，是詈人之罪，重于杀人，乃诏：自今有司奏谳，死罪不当者，论如律。
夏四月丙午雨土
旱
壬子祷于天地宗庙社稷
乙丑雨雹
闰六月甲戍申严铜噐之禁
内出铜噐付尚书省毁之，民间旧有者，限两月赴官投卖，每两以三十钱酬之，民间多不尽输，再限两月，不复酬以钱，违者许人告，湖州旧鬻，镜行于天下，至是官自铸之，因复置神泉监，以所括民间铜噐铸当三大钱，仍权工部，惟严钱直输行在，而建韶饶，赣州，皆自提防所泛湖，由江入漕渠，输之京帑焉，然祖宗时内帑虽嵗収新钱一百五万，而毎年退却六十万，三年一郊，又支一百万，赴三司是内帑，毎年得一十一万六千余缗，而左藏得九十三万三千余缗，也今嵗额止十五万，而封桩者半，内藏者半，左藏咸无焉，宜版曹之日，困也，【按复置神泉监，事在八月戊子，纲内，此因禁铜而详及之】。
甲午贬留正
分司西京，邵州居住，先是，六月癸卯，言者论三十年来伪学显行，场屋之权尽归二三，温人所谓状元省，元两优释褐，若非其私徒，即是其亲故，望诏大臣审察其所学，而后除授，时有宣教郎，钱文子者，以太学两优释褐，一任囬当召试，径就部注，潭州醴陵知县而去，时人称之。是月戊寅，朝散大夫刘珏，【案庆元，党禁作刘三杰，薛应旂宋元通鉴亦作三杰，并系其入见，上言于甲午日】，以故御史免防入见上言：前日之伪党，今又变而为逆党防之，不可不至，且献消之之防，及论留正共引伪学之罪，韩侂胄大喜，即日降防，除右正言，正坐贬邵州。
是夏，大溪山岛民作乱，【案本纪及宋元通鉴俱作大奚山】。
大奚山者，在广东海岛中，是夏，广东提举茶盐徐安国遣人入岛，捕私盐，岛民不安，即啸聚千余人入海为盗劫，副弹压髙登为首揭，牓防安国之罪，掠商旅，杀平民百三十余人经畧使雷潨与安国素有隙，及是安国乞遣兵讨之，而潨则用钱，酒醪以犒劳，且以安国生事闻于朝，是月戊子，诏安国别与差遣，防安国上疏自辨，癸巳，诏提防刑狱唐弼究实以闻，于是给事中许及之言统领林墉弹压林，通造谋以倾安国，诏二人皆罢，七月甲寅，下诏召潨还，既而右諌议姚愈，又以为言，乃并安国，罢之，而弼与宫观，八月庚辰，以军噐监钱之望，为秘阁修撰，知广州，丁亥，以刑部郎中陈研为提刑，知潮州，陈宏规为提举言者复奏岛民擅杀平民之罪，辛卯，命之望，究治之之望，尽执岛民，戮之无噍类，议者或以为过云。
秋八月戊子复置严州神泉监
甲午均诸路职田
九月壬寅蠲四川民赋
以旱诏制置总领诸司蠲放民赋
乙丑申严臧否之令
令帅臣监司臧否郡守
是月禁伪党改官
丁卯，言者又论伪学之祸，望申饬大臣，监元祐调停之説杜其根源，时有诏监司，帅臣荐举改官，并于奏牍前声，説非伪学之人，且结朝典之罪，秋当大比，漕司前期取家状，必欲书委，不是伪学五字，于后时有柴中行者为抚州推官，独申漕司，云自防习易，读程氏易传，未委是与不是伪学，如以为伪不愿考校，士论壮之。
是秋，太学生削何澹题名治其罪，【案庆元，党禁，太学生削澹题名，事在六年，吕祖泰决配事，后】。
太学生某人者，于斋生题名中削去，何澹名字？以其尝排道学也，澹时已显贵，大怒，于是京尹因其出，使不逞者与之，閧遂捕治之，时太学生敖陶孙为文【，案据下文所载，陶孙诗，则此文字应作诗字，】以吊，赵汝愚而侂胄未得其名，俾士人并承之，辞不伏，乃移送大理寺狱丞劾其事，掠治无完肤，狱竟不就，犹坐不应，削澹名送岭南编管，陶孙诗云：左手旋干右转，坤诸公相顾尚流言，狼胡防疐伤姬旦，渔父沉沦，吊屈原一死，固知公所欠孤忠，頼有史长存九原，若遇韩忠献休説如今防世孙，陶孙，福州人，后数年登进士第，狱丞用此，除工部郎官，云：
冬十月癸酉雷
丙申赦
以夀圣隆慈备福光祐太皇太后违豫故也
十一月辛丑上孝宗徽号
加绍统同道冠徳昭功八字
是日太皇太后崩
于慈福宫，诏服期 ，明年，加谥宪圣慈烈皇后攒于永思陵。
癸卯日南至祀天地于圜丘
绍兴中国学初建，内出镇圭，以奉文宣王，至是，上将行大礼，而内府无圭，乃下国子监，借文宣王，玉圭用之。
赦天下
壬子车驾还大内
自慈福宫
十二月丙子始御正殿
丁丑蠲绍兴府身丁钱
以太后攒宫故蠲贫民身丁折帛绢绵钱
甲申土
丁酉籍伪学
知绵州，王沇乞置伪学之籍，仍自今曽受伪学，举荐闗陞及刑法亷吏自代之人，并令省部籍记姓名，与闲慢差遣，从之，于是自庆元至今，以伪学逆党，得罪者凡五十有九人，宰执四人，赵汝愚右丞相留正少保，观文殿大学士王蔺观文殿学士，知潭州，周必大少傅，观文殿大学士，待制以上十三人，朱熹焕章阁待制兼侍讲，徐谊，权工部侍郎兼知临安府，彭年，吏部侍郎陈傅良，中书舍人兼侍讲，【案庆元，党禁陈傅良舍人兼侍读，】兼直学士院，薛叔似权户部侍郎兼枢宻都承防提举太史局章颍权兵部侍郎兼侍讲，郑湜权刑部侍郎，楼钥，权吏部尚书，林大中，吏部侍郎黄由权礼部尚书黄黼，权兵部侍郎何异？权礼部侍郎孙逢吉，权吏部侍郎，余官三十一人，刘光祖起居郎兼侍读，吕祖俭太府寺丞叶适太府少卿，总领淮东财赋，杨方【案续通鉴作芳，】秘书郎，项安世秘书省校书郎，沈有开起居郎，曽三聘，知郢州防仲鸿军噐监主簿呉猎，监察御史李祥，国子祭酒杨简国子博士赵汝谠，添差监左藏西库，赵汝谈前淮西安抚司干官陈岘秘书省校书郎范仲黼，著作郎兼权礼部郎官，汪逵国子司业孙元卿，国子博士，袁燮，太学博士陈武国子正田澹，宗正丞兼权工部郎官，黄度，右正言张体仁，太府卿，【案庆元，党禁作詹体仁，此及嘉泰二年，赵汝愚复官，党人见在者皆先后复职，詹亦与其列，詹本传建寜浦城人，以太府卿直龙图阁罢，后复直阁，除司农卿，则为詹无疑，宋元通鉴作张考绍，熈初罗防荐士八人，有张体仁，见本纪，】蔡防学，福建提举常平茶事黄灏，浙西提举常平茶盐公事，【案庆元，党禁无黄，灏系脱误，宋元通鉴有之，】周南池州，州学教授，呉柔胜新，嘉兴府府学教授，李校书郎王厚之直，寳谟阁【案，庆元党禁，作显谟阁，】江东提防刑狱，孟浩知湖州赵巩秘阁修撰，知扬州，白炎震新通判成都府，武臣三人，皇甫斌，池州都统制范仲壬【案，续通鉴作危，仲壬误】，知金州张致逺江西兵马钤辖，以上并见于台，諌章防者，士人八人杨宏中，周端朝张衟，林仲麟，蒋傅，徐范蔡元定吕祖泰，事既行，黄由为吏部侍郎，建言：人主不当待天下以党与，不必置籍，以示不广沇，故资政殿学士，诏曽孙也，未防擢沇利路转运判官，时由权礼部尚书防出帅蜀，张岩为殿中侍御史，奏由阿附权臣植立党与，遂降，由杂学士奉祠焉。
是嵗复铨试取人数
依旧制二人而取一 ，故事，春秋再试十人而取七，乾道二年后，止春试二人而取一，绍熈末，议者病其寡学，乃请三人而取，一是嵗谢源明为吏部侍郎，上言：今世禄之家，已留意学问，请复旧制，诏从焉，今蜀中铨试甚寛，凡假手者率费七百缗，又势要子孙，鲜不与选，或谓宜悉赴吏部，然吏部亦不免此，要当如祖宗时，先试而后命可也。
革宻白补授弊
旧制枢宻院事并过门下省，乾道元年十二月癸卯，言者请自今枢宻院已被防文书并闗中书门下依三省式画黄书，牍以示钦，重出命之意，从之，然宻院机速事，则不由中书直闗门下省谓之宻白是年枢宻院以宻白迁补潜邸，医官二人，给事中许及之以非旧典，争之，遂寝其命。
庆元四年【，戊午，】春正月丙辰，赵师，除工部侍郎，【案宋元通鉴师之，除在八月误，此目内有都市，行灯之语，则为正月无疑，庆元党禁谓除，命在正月十八日者是也。】韩侂胄妻早死，有四妾，皆得郡封，所谓四夫人也，其次又十人，亦有名位去嵗秋冬之间，有献北珠冠四枚者，侂胄喜以遗四夫人，其十人，皆愠曰等人耳，我軰不堪戴耶？侂胄患之，师时以列卿守临安，防闻其事，亟出十万缗，市北珠甚急，是月辛亥，侂胄入朝，未归京尹，忽遣人致馈启之，十珠冠也，十人者大喜，分持以去，侂胄归左右，以告侂胄，未及有言，十人者咸来致谢，遂已，翼日，都市行灯，羣婢皆顶珠冠而出，又明日，语侂胄曰：我曹夜来过朝天门，都人聚观，真是喝采郡王，奈何不与赵大卿，转官耶？翼日，又言之，故有是命。侂胄尝与众客饮，南园过山荘，指其竹篱茅舍而谓曰：此真田舍间气象，所惜者欠鸡鸣，犬吠耳，少焉有犬，嘷于丛薄之下，亟遣视之，京尹赵侍郎也，侂胄大笑，其后京尹，坐他事罢，诸生为诗，诮之有也，曽学犬吠村，荘之句，即指此也。
丙寅叶翥同知枢宻院事
丁卯诏恤流民
以两浙、江、淮、荆湖，四川民流，诏有司举行寛恤之政。
二月辛未诏近臣举才
两省，侍从，台諌各举所知一二人，毋举宰执子弟亲党。
三月己丑降徳音
以宪圣攒宫之役蠲临安绍兴赋租税有差
是月经筵进读寳训
臣寮劄子，恭闻诏防已择，今月十一日开讲，望陛下遵用，仁宗髙宗故事令侍讲之臣，仰稽三朝，寳训如李淑，所举外治数条详悉，讲明以备观覧，凡武备之设，何者为先？军旅之制，何者为重？邉圉治守，孰为要害？敌国情伪，孰得要领？考古验今，有至计商畧而施行之，足以为思患，预防之防，上从之。
夏五月己亥韩侂胄为少傅
赐玉以朝以宪圣攒宫复土迁也
己酉诏禁伪学
先是，右諌议姚愈上言：近世行险侥幸之徒，倡为道学之名，权臣力主其説结为死党，愿下明诏，播告天下，諌议张釡亦以为言，从之，遂命直学士院兼中书舍人髙文虎草诏曰：向者权臣擅朝，伪邪朋附，协肆奸宄，包藏祸心，頼天之灵，宗庙之福，朕获承慈训，膺受内禅隂谋壊散国势复安，嘉与士大夫厉精更始，凡曰：滛朋比徳防其自新，而歴载臻兹，弗廸厥化，缔交合盟，窥伺间隙，毁誉舛忤，流言间发，将以倾国是，而惑众心，甚至窃附于元祐之众贤而不思实类乎？绍圣之奸党，国家秉徳康寜不汝瑕殄，今惟自作弗靖，意者渐于流俗之失，弗可复反欤？将狃于国之寛恩而罚有弗及欤？何其未能洗濯，以称朕意也。朕既深诏一二，大臣与夫侍从，言路之官，益维持正论以明示天下矣。谕告所抵，宜改视囬聼，毋复借疑似之説以惑乱世俗，若其遂非不悔，怙终不悛，邦有常刑，必罚无赦。布告天下，无忽愈上此奏，韩侂胄大善之未防，遂迁兵部尚书，御史中丞。
是月禁女冠毋入大内及三宫
先是，江州僧道隆者，自言能知人休咎徃徃或中豪民贵戚，竞施之号，风和尚，道隆饮酒食肉，多蓄美妇，俗又以散圣目之，庆元中徃来都下有倡妇马换师夀康宫幕士，詹恩妻也，号马部头，既入夀康宫以病归外舍，道隆因之使求，赐金于北内，以为建塔费，陈淑妃亦使其母徃拜之，安康郡主，适罗氏者，舘诸其家，予金钱以万计，府尹赵师闻之，执以属吏，録其槖得金钱三万缗有竒狱成有防杖黥，英徳府土牢収管，仍以狱词徧示诸路是嵗四月壬申也，道隆既斥，故有是诏。其后兴国军，有女巫又以符水出入贵势之家，所谓九宫山是也。
秋七月己未丁逄请勿用伪党
逄以都大川，秦茶马入见，极论元祐建中调停之害，且引苏辙，任伯之言为证，时薛叔似叶适坐，汝愚党久斥，皆起家为郡，故逄有是言，宰执京镗，何澹大然之，翌日，遂除军噐监。
辛酉叶翥罢
八月久
丁卯命决系囚
丙子，谢深甫知枢宻院事兼参知政事，许及之同知枢宻院事。
淳熈末及之，与薛叔似同擢补遗皆为善类所予，党事既起，叔似累斥逐及之，乃更迁给事中，吏部尚书，既而逾二年不迁，乃间见侂胄叙其知遇之意，及衰迟之状，不觉涕零，继以屈膝，侂胄恻然，语之曰：尚书才望，简在上心，行且进拜矣，不数日，遂有是除，侂胄尝值生辰，羣公上夀既毕集许，及之为吏部尚书，适后至，阍人掩闗拒之，及之大窘，防门闸，未及闭，遂俯偻而入，当时有由窦尚书，屈膝执政之语，传以为笑。
庚辰白气亘天
丙戍诏诣夀康宫上夀
以太上皇帝圣躬清复率羣臣上夀后不果行
九月壬寅太白昼见
癸卯太白经天
丁未庆元重修敕令成
京镗上重修敕令格式申明诏颁天下， 国朝法令，大抵从寛政和后，始有御笔，特断刑名，是盖多出于三尺之外矣，靖康元年九月，议者请参用嘉祐，元丰旧法，以竢新书之成，奏可。防诏律令依嘉祐断刑，依元丰明年四月，复诏政和海行法，非御笔修立者许引用，建炎三年，复辟赦举行，仁宗法度，即嘉祐元丰法，有不同者赏格，聼从重条约，聼从轻，时吕頥浩张浚始为政也，明年六月，范宗尹相乃奏，命有司以嘉祐政和勅对修成书，绍兴元年八月上之，其后乾道淳熈，庆元之际，率十余嵗一修然大概以绍兴重修勅令格式为凖。
是月诏造新歴
太史言月食于昼，而草泽言食于夜验视，如草泽言，有防改作，仍命秘书省正字，冯履参定，明年五月壬辰朔，歴成，赐名统天，盖自建隆迄庆元二百五十年之间，歴十四变，上距黄帝之歴凡五十变矣，而知歴者谓统天新歴尤复疎谬，昔洛下闳太初歴成自言八百年当差一度，其后未及八十年固已差一度矣，李淳风曰：一气差三度，九日差一刻，又曰：自太初下至麟徳差四日自太初上及僖公差三日一行，亦曰：刘洪歴四十五年差一度，梁武帝歴百八十六年差一度，以前人歴术之精，犹不免此，况贱工之草创者乎？大抵唐末以后律歴之法不传，士大夫无所从受，而星翁歴人类多鄙浅，是以不足以推明其学也。
冬十二月丙戍再蠲临安府身丁钱
三年
是嵗育宗室与愿于宫中
艺祖皇帝十世孙，燕懿王后也，时年六嵗后赐名曮，又更名帱，立为皇太子，后又更名。询云。
庆元五年【，己未，】春正月庚子，蔡琏诬告赵汝愚异谋，琏初为枢宻院直省官赵汝愚定防时琏从旁窃聼欲行漏泄，汝愚觉而囚之，上即位，遂从轻决配，去年冬，窜归辇下，用事者闻之，以为竒货乃使琏排日供具，汝愚当定，防时有异谋，凡徃来宾客所言，共七十余纸，文书既就，乃议送大理，五年正月七日，中书舍人范仲艺【案，韩侂胄传作张仲艺，】方下直，忽工部尚书兼给事中，谢源明过之，问曰：闻蔡琏之事否？曰：未也，源明具以告，且曰：仪同之意，欲呼近上者三数人，问之以实，此事近上三数人，谓彭年，徐谊沈有开曽，三聘叶适，项安世軰也，仲艺曰：当如何？源明曰：公必为缴章如此，建请但畧令源明与其事，公缴録黄留録白付门下可也，仲艺姑应之曰：诺。明日词头，果下张孝伯为吏部侍郎，过仲艺曰：蔡琏之事，仪同意，毋它第，欲呼近上三数人，一问之以实，此事舍人，盍分别言之，仲艺力言其不可，孝伯曰：见无礼于君者，如鹰鹯之逐鸟雀，使数人之事，成置主上，于何地？舍人？奈何欲庇之耶？仲艺曰：不然，自顷嵗已来朝廷行遣诸人不为不尽，今无故捕从官，朝士数十人付之有司，岂不骇四方之观，聼孝伯唯否而去，其后乃知孝伯已见，侂胄力争之，而姑以见试耳，夜仲艺直后省，遂草駮奏，翼日，防録黄以谒侂胄语之曰：相公今日得君，凡所施为，当一以魏公为法章，蔡之权，不为不盛，然至今得罪于清，议者以同文之狱故耳。相公勲业如此，胡为蹈之，侂胄曰：某初无此心，以诸公见廹不容但已，问其人，乃知京镗诸人，与吏部尚书刘徳秀实主此议，仲艺具以告，孝伯之説告之侂胄，释然曰：録黄何在？仲艺曰：在此侂胄，取而藏之，事遂格，既而諌官张釡，陈自强御史刘三杰张岩，程松连防有请，诏以累经赦宥，于是彭年追三官勒停，曽三聘追两官，而蔡琏补进义副尉，云【，嘉定元年，汝愚子崇宪讼于朝，乃配琏赣州牢城】。
乙卯果州学官王莘罢
坐考昌州春试举人，而以尚书断章为问，题也，先是，去年三月，莘与西充县丞任逄俱被檄，考春试，莘，昌州逄滤州，逄当发防问今日内外轻重之弊，其末云汉，唐之际，亦有当王鳯辅政，虽为所举，非鳯专权，不亲附鳯者，亦有因重梨园乐工请觧官出外洁介自守，不诣牛仙客者，今欲居班列者，各知所以砥节厉行，销去私意，无入而不知出之病，无愧于不附，鳯不诣，仙客之人，何术可以臻此防，题申至礼部侍郎胡应期，摘其语为韩侂胄言之，侂胄怒，先是发防相类者三人，一在蜀，一在广一在闽，其二人，则陈一新，林复之也，执政欲并治之，张岩为监察御史，即奏防论，去年诸路觧试举人有义，题断章及防题纰缪，援引失当，中有防蓄不尽者，意不在莘也，中书舍人范仲艺初闻其事以告，礼部尚书黄由由诣宰执京镗谢深甫何澹许，及之诸公争之，皆不纳，由不得已，作书，具陈利害，为侂胄言之，侂胄虽勉从，而犹未平也，然逄坐是得免，而莘所出问题，自夏暑至，文王谟当时实恶暑，祁寒之语，而但以断章为名，故有是命。于是执政怒，逄未巳又移书蜀帅袁説友欲料理之宾客，诸公多为之请，时部使者欲举逄改京秩者数人，皆惧而止，然事竟释矣，是秋，岩迁起居舍人，又余月复为殿中侍御史，始何同叔代应期，为礼部侍郎，具知其事，谓岩曰：黄尚书年来，可谓大有定力，如去年置籍事，今年防题事皆能囬用事者之聼防由除蜀帅冬初，陛辞，因上奏论治蜀当以安静和平，为先而治天下，兼同此道，上下其奏，岩即击之，由坐奉祠者，此也。
辛酉初命漕臣无出身者勿差官考试
王莘既黜，时漕臣汪徳辅故相伯彦孙大府卿，召嗣子也，议者谓汪，以祖任入官，故择考官不善，张岩为监察御史，因请自今漕臣不由科第进者，更委它监司一员，选官校试，仍择有文学士望者一人为防检官，専掌命题去取之事，即有不称，加以重罚，从之，盖自嘉泰元年始。
壬戍建玉堂
二月乙丑胡纮罢
绍熈末，纮为进奏院，未为人所知，防赵汝愚夺职，居余干，韩侂胄意未快，有荐纮可备鹰犬者，遂迁司农寺簿，除秘书郎，监察御史，汝愚永州之贬，用弦章防也，时侂胄欲论朱熹，无敢先发者，纮鋭然任责物色，无所得，经年醖酿，章疏乃成，防建方防之议，迁太常少卿，纮遂以藁授，沈继祖云。
庚午雪
癸酉白气亘天
乙酉贬刘光祖
去嵗光祖撰涪城学记，【案庆元，党禁光祖撰，涪城学记，即在本年】，有世方以道为伪，而以学为弃物，夫好恶出于一时，是非定于万世，学者盍谨所先入，以待豪杰之兴之语，至是諌议张釡劾光祖佐逆不臣，蓄愤懐奸欺世慢上五罪，诏光祖落职，房州居住， 八月壬戍，察院朱元之言，国是已定，要当坚执毋事纷更，以底安静之治。
三月甲午罢监司臧否郡守之制
孝宗淳熈中始严，监司臧否郡守之令既申，牧伯部使者数人，稽缓之罚，时赵雄守荆林栗，守潭为上所礼，特下诏趣之，然行之十余年，其后士大夫徃徃以人情之厚薄，为臧否，论者颇患其不公，去年十一月庚申，新知汉阳军蒋用之朝辞，上疏稍论其伪，朝廷是之，至是，陈自强复以为言，于是臧否遂罢。
戊申四川行对补钱引法
自天圣立川交子法，毎再嵗一易令人户输纸墨，费三十钱，绍兴十一年，诏増为六十四，毎界无虑一百七十万缗，其更易不尽者，号水火不到，钱亦二十余万缗，悉令计司取之，以备邉用，然钱引属总所而钞，纸场钱引务，成都漕司，故更易不尽者，总漕屡争之，其后卒归总所焉，绍熈二年，上念蜀民之劳，诏权展一界，乃易庆元四年冬，丁逄自四川茶马代还，入见【案，逄入见，在四年秋七月，此云冬疑误】言，川交子二年一兑，毎引纳贯头钱八十文足，民甚苦之，今计所多羡财，请毎界展一年，永为定制，章下制置司袁説友为帅上言，今民间毎兑钱引一千，贴纳钱引六十四文，足毎界总领所収贴头钱凡百八十万缗，今欲展年，当求对补之，防其一绍，熈初増印百七十万缗，今凡八年，则兑界两三次间暗増贴头钱已三四十万，其一去嵗増印百万缗，异时毎界増贴头钱亦近七万，此二者畧可相当兼总所，每界拨还漕司工墨钱十九万缗，今既展年，不复对拨，而又每界水火不到之缗，防十万，皆总所得之，若展一年所不到者，又倍，凡此皆可以对，补展年所亏之数，至是有防许之，然六年冬，兑界，水火不到，钱才七万五千四百四十八缗，嘉泰二年，陈为总领，谢源明为帅，请诸朝，复以二年一兑，盖军饷所仰，不可复展矣。
夏四月定理官歴县法
初改官人必作令，谓之须入，绍兴中，数申严之后，亦或废，孝宗在位，持之甚严，庆元初，复诏除殿试上三名，南省元外并作邑，至是，又用察院程松言：诏大理评事已改官未歴县人并令亲民一次，着为令。 旧捕盗，改官人并试邑，是月，正言陈自强请初任未终之人，先注签判一任，方许亲民，从之，自后虽宰相子，殿试甲科，人无有不宰邑者矣。
朱熹致仕
去冬十二月有请，至是，得命 熹，初疑犹在，罪籍不敢有请，继以尚阶官，义当纳禄，朝廷许熹始用野服见客。
五月壬辰朔新歴成
赐名统天，新歴京镗为丞相时所上也；初，防元歴既成而布衣王孝，礼言刘孝荣未尝以铜表圭面测影，故冬至后天一辰，朝廷然之，未暇改作，去年九月，太史言月蚀于夜而草泽，言蚀在昼，验视如草泽言，【案，庆元四年九月，造新歴目云：太史言月食于昼，而草泽言食于夜騐视如草泽言，与此互异，宋志不载】，乃改造歴以秘书省正字，冯履为参定官，履字叔常，临卭人，尝从故直徽猷阁张行成为数学，故以命焉。歴未成，是年正月癸卯，监察御史张岩言，履倡为诐辞，摇撼国是，遂罢去，三月庚戍，乃诏诸道有通晓天文歴算者，所在具名来上，至是歴成歴经凡三卷，防歴他书十七种，凡二十九卷，又上临安进士侯望重校，万年歴十七卷纲目二卷 嘉防二年，日食五月朔，太史以为午正而草泽，赵大猷言午初三刻半日食，三分【，案宋志，是日太阳午初一刻起亏，未初刻复满，统天歴后天一辰有半，与此时刻颇异】，诏著作郎张嗣古监视浑仪，秘书丞朱钦则著作郎王容测验，起居舍人俞徴覆验卒如大猷所言，史官乃抵罪焉，盖自渡江后歴差者多矣。
戊戍亲试举人
赐曽从龙等四百十有二人及第，出身有差。 旧例，廷试举人，暮者许赐烛，然殿深易黒日昃则殿上烛出矣，是年，上初防士，江西正奏名进士黄实，严州特奏名进士皇甫鉴纳卷，最后亷州特奏名进士刘嘉猷赐烛，至一更，四防御药院言：故事，赐烛正奏名降一甲，如在第五甲降充本甲末，名特奏名降一等，如在第五等，与摄助教，诏如故事，世传张子韶尝扣殿陛，赐烛纳卷，最后上取其防观之，叹其鲠亮，遂擢为榜首，其实不然。
都城疫
丁酉，以久，民多疾疫，命临安府赈恤之，【案本纪，命临安赈恤在戊申】。
壬子命诸州学置武斋
武学，自祖宗以来，京师有之，乾道七年七月庚寅，诏武学该赴觧试人以五十人为额，然郡国未之建也，至是，言者请即诸州州学置武士斋舍，选官按其武艺，且籍在官荒田，以备饩廪，从之，然后亦不克行。
六月丁逄罢
何澹为参知政事，其弟涤新除通判临安府，自行在舟行归处州，舟人江乙市私盐万余斤，以徃东梓廵检司，逻卒林广等捕之，涤仗劒伤，广事至临安，司农卿丁逄知府事，当乙杖罪而广以受贿，杖编管，时庆元五年六月也，程松为监察御史，上防劾之，戊辰，诏逄与宫观，而以工部侍郎朱晞顔知府事，且命大理劾江乙以闻，毋得观望生事，辛未，澹乃丐免，上批其奏畧云遽以小嫌，力求引去，卿初无预，朕亦何心！澹乃即起视事，上防批付大理，以伏暑，恐致淹延，命有司据见追到人结絶，秋七月，狱成，甲午，涤降一官，为朝奉郎，罢通判，逄降一官，罢祠，乙未，澹上防言，臣顷为中丞，首论枢宻使王蔺不能钤束其弟，蔺遂去国，今训饬无素，罪何所逃？望赐黜责，诏不许，明年闰二月，澹知枢宻院事，七月，逄遂奉祠，十一月，复逄直寳文阁知婺州，嘉泰元年四月，以涤通判建寜府。
是夏盗窃太庙金寳
自休兵后，太庙创册寳殿，凡帝后寳册洎郊庙，金玉礼噐皆藏焉，始时令太常寺官一员，季然第省阅文歴而已，乾道五年春，因有盗窃，礼噐者，中书门下始奏令毎季取索赤歴防检足备用印封，鎻具有无，损失申省，是夏，太常寺奏，太庙遗失，皇后金寳二，命大理寺治之，六月庚寅，降防，既而庙之卫卒赴有司，自言坐狱死，盖故事册寳以中人领，其工作及盗，去凿而售之，中乃铁胎也，繇是事败，自后朝廷益谨其事，月以察官，礼官，中官各一员检视，谓之寳礼噐中瑶爵玉瓒，二事絶佳人间所未有，其它圭璧，大抵多水浆色也，册寳中惟昭慈圣宪皇后谥册，以象牙，余皆珉玉，又有徽宗皇帝谥寳玉色尤温粹，嘉泰四年九月得四圭，有邸玉一，诏藏于太常。
秋七月癸丑刘徳秀罢
徳秀初以重庆守入朝，不为时相留正所知，著作佐郎范仲黼正客也，请为之地，仲黼见正言之，正曰：此人若留之班行，朝廷无安静之理，时京镗已为刑部尚书，正不得已，下除徳秀大理寺簿徳秀怨仲黼，荐已不力并憾之，防上登极，镗与韩侂胄深交，不数月，侂胄擢徳秀监察御史，而镗继为执政，正是时甫去位也，又数月迁徳秀右正言仲黼时为防路提刑徳秀遂建言诸路宪臣，非尝歴守令及他司官者，请皆与郡。从之，仲黼坐是左迁知汉州，二年春徳秀迁諌长，首劾留正四大罪，又奏仲黼附和，伪学奴事，陈傅良自入仕为防州教授，年余，即入舘学，俸入无防为防路，宪仅三四月，乃于郫县双流之间，大殖良田，皆平日受赂所致，仲黼遂坐免。
甲寅严铜钱渗泄禁
禁髙丽日本商旅博易铜钱
八月癸亥白气亘天
辛巳太庙太祖夹室柱生芝
壬午京镗率百官赴太庙观芝
上过夀康宫
上夀始得见太上皇帝成礼而还 ，上以重明节，前十日诣夀康宫进香徳音降诸道流罪以下囚，释杖以下，百官及庶人推恩有差，诸道赃赏钱悉蠲之，加赐行在诸军如雪，寒钱例，宰辅皆进官一等，右丞相京镗为少保，封郑国公，韩侂胄为少保，封平原郡王，保信军节度使李孝纯为保大军节度使，昭信军承宣使李孝友为奉寜军节度使，保顺军节度使，谢渊为太尉，入内内侍省押班，甘昺以两宫宣力，备竭忠勤，特迁二官，其余次第行赏，初，上之未见夀康也，御史胡纮因劾赵汝愚请以行遣，汝愚之事，奏之，太上庶防太上懽然，尽释前憾，怡愉如初，汝愚遂有永州之贬，及是过宫礼成，百官监司，郡守皆上表称贺焉，中兴外戚封王者，自信安孟王忠厚始，其后平乐。
韦王渊大寜呉王益，新兴呉王，盖永寜郭王师，禹皆以元舅之贵，乃得之，韩侂胄以中宫从曽祖【案，侂胄为韩琦，曽孙琦为韩后六世祖，则侂胄乃中宫从祖非从曽祖也，】封平原郡王，盖殊命也，甘昺，昪之弟也，上过夀康昺与有力焉，颇贵宠。
戊子立沿邉诸州武举取士法
冬十月丙子金使来
金遣兵部尚书布萨琦，吏部郎中张汝猷来贺瑞庆节。诏金使见辞并令韩侂胄随班侍立。
是月陈自强上要政目
三十事，人才财用，军旅风俗，蓄积学校，爵禄教化，命令赏罚，法禁諌诤，荐举科举礼制祭祀，铨选狱讼，税赋农田邉备奉天，奉祖宗任相，任将任官，监司，守令御外患荒政，马政，请令侍从，两省讲读官进故事，日于前项政事条目内选择一事为题，先叙前代帝王施行，得失而证，以祖宗故事，然后论今日事体所宜，断以己意，俟其进入，编为一书，如一旬而讲一事，则一嵗之间便有三四十事，不过二年，朝廷之大政，讲究毕矣，疏奏，从之，已而翰林学士髙文虎又以二十事上之如前，请稽古勤政，威断防刑，恵民久任，考课选吏，捄弊宗庙，宗室兵制，文章歴法钱弊漕运，奉亲茶盐常平义仓。
十一月己丑诏复右司一员
十二月庚午建安仁宅恵济仓库
于广东水土恶弱诸州以给士大夫之死而不能归者。
是冬编庆元寛恤诏令
明年五月，书成，并役法撮要，上之 始，绍兴二十二年八月，王瞻叔知荆门军，代还，入见，请命有司编集中兴以来寛恤诏令，而知恵州，郑康佐者亦言：守令奉行诏书，不防请编类成书，以赐从之，二十五年九月乃成，凡二百卷，号绍兴寛恤诏令，其后淳熈庆元，皆仿此为之。
是嵗赈诸州水灾
信饶江抚，严，衢，台州，建昌，兴国军及广东诸州大水，命赈之。
钦定四库全书
两朝纲目备要卷六
宁宗
庆元六年【庚申】春正月己亥皇子坦生
八月壬寅薨追封邠王谥曰冲温
二月戊辰降徳音
以皇子生故也。降诸路杂犯死罪以下囚，释杖以下。
己巳雨土
闰月丁未亦如之
戊寅上太上皇帝玉牒圣政日厯防要
宰相京镗等上之上率羣臣恭上于夀康宫
乙酉雪
闰二月庚寅，京镗为左丞相，谢深甫为右丞相，何澹知枢密院事兼参知政事。
乙巳留正致仕
复少保观文殿大学士
辛亥吴曦建节
曦璘之孙，挺之子也，以殿前都指挥使，为昭信军节度使。
理前宰执举状为职司
以待执政之子弟焉， 祖宗时执政，子弟皆得任内外，清望官，但不为台谏，两省耳。自蔡京父子共政，秦熺继之，由是典制大坏，孝宗恶焉，淳熈八年八月，始诏见任宰执，台谏子孙并与宫观。岳庙理为资考，至是，又诏许用前宰执举状为职司云。
三月甲子朱熹卒
先是，庚申，熹脏腑防利邑宰，张揆来见，有餽熹却之，谓知县若寛得百姓一分，即某受一分之赐，盖揆借时相之势，凶焰可畏，百姓甚苦之，故熹有是言，辛酉，改大学章句，诚意一章，此熹絶笔也。是日午刻暴下，自此不复出，书院矣，壬戌，脏腑尤急，癸亥，诸生入问疾，熹起坐谈论，为学功夫，顾谓蔡沈曰：某与先丈病证一同决，不起疾沈答，先人病两月余日，先生方苦脏腑，然老人气体易虗不可不急治，疗诸生退，夜分，令蔡沈检，巢氏病源医生刘择之云：待制脉絶已三日矣，只是精神定把得如此分明，是夜五鼔令蔡沈至卧内，熹坐于床，沈侍立，熹以手挽沈衣令坐，若有欲言而不言者乆之命移寝中堂，黎明，诸生复入问疾，熹索纸笔及取至，伸纸握笔，坚谨如平时，然已不能运，少顷，置笔就枕，误触巾目，蔡沈使正之，挥妇女，无得近诸生揖而退，熹上下，其视方瞳，烱然，徐徐开合，气息渐防，良久，恬然而逝，是日，大风防木，洪水頽山哲人之萎，岂小变哉？诸生近者奔赴逺者相与为位而哭，禁锢虽严，有所不避也。十月壬申，于建阳县，唐石里之大林谷，黄干主防礼，蔡沈主防役，时伪党禁严太守，则韩侂胄之党，傅伯夀也然防葬者，亦防千人，先是，正言施康年言：四方伪徒，期以一日聚于信上，欲送伪师朱熹之葬，臣闻伪师徃在浙东，则浙东之徒，盛在湖南，则湖南之徒，盛毎夜三鼔聚于一室，伪师身据髙坐口出异言，或更相问答，或转相辨难，或吟哦怪书，如道家步虗之声或幽黙端坐，如释氏入定之状，至于遇夜则入，至晓则防，又如奸人事魔之教，观其文，则对偶偏枯，亦如道家之科仪，语言险怪，亦如释氏之语録杂之，以魔书之诡秘，倡之以魔，法之和同，今熹身已殁，其徒不忘生，则画像以事之，殁则设位以祭之，容有此事，然防聚之间必无美意，若非妄谈世人之短长，则是谬议时政之得失，望令守臣约束，仍具已施行，申尚书省，从之，门人范念徳为铸钱司主管官沿檄检视坑场，因便道防葬率同门之士诀祭于墓隅，其词曰：天之生贤，盖亦不数储精，孕灵及河，维岳厥惟孔艰，是以殊邈先生之生黄河，其清先生之亡，维岳其頽，不知何年复？此胚胎徒役，纷集窀穸，告期山哀浦，思风惨云：悲临穴一恸，万古长辞，念徳归，未至鄱阳，有旨镌官，罢任，盖台察劾其离次，防葬云 先生平居惓惓，无一念不在于国，闻时政之得失，则戚然有不豫之色，语及国势之未振，则感慨，以至泣下，然谨难进之礼，则一官之拜，必抗章而力辞，厉易退之节，则一语不合，必奉身而亟去，其事君也，不贬道以求售，其爱民也不狥，俗以茍安，故其与世动輙龃龉，自筮仕，以至属纩，五十年间厯事四朝，仕于外者仅九考，立于朝者四十日，道之难行也如此，然绍道统立人极，为万世宗师，则不以用舍为加损也，自先生没，其道愈久而愈彰，其学愈久而愈盛，亦可见此理之在人心，未尝冺也。
辛未幸聚景园
车驾从夀成惠慈皇太后同幸
夏四月辛亥，邓友龙请毋用伪党，【案庆元，党禁友龙之请，在五年四月，】友龙时为监都进奏院，请明诏大臣，用舍从违，谨所决择友龙，寻除察官 ，十一月乙亥，殿中御史陈谠请明诏，大臣于进拟人才之初，审其邪正，而毋事乎？缴駮 ，十二月甲午，议者又言：令奸伪之徒，呼啸朋侣，以图报复，当戒其渐，望自今回心向道者，姑与外祠，使知小惩大戒之福，其长恶弗悛，负固不服者，必重寘典宪，投之荒逺庻防咸知惩创宿道向方【，案乙亥甲午二事，庆元党禁亦在五年，】 ，嘉泰元年二月己亥，议者又言伪学之徒，余孽未能尽革，愿于聼言用人之际，防防杜渐。
初置资善堂小学教授
以命国博，萧逵，时东宫才，封卫国公，未正名故也。旧制，资善堂称翊善，若皇孙则为皇太子宫小学教授，至是参用之逵，字景伯，淳熈十四年，廷试第四人，庆元四年冬，除太学博士，眀年迁国子，又明年春，兼实録院检讨官，遂为学官之选，数月，除秘书郎，不数年，累迁至礼部尚书云：
五月旱
丙辰，决中外系囚，除茶盐赏钱 ，癸亥，避殿减膳，置寛恤局 ，丙寅，诏大理，三衙，临安府及诸路阙雨州县释杖以下囚。
戊辰诏求言
旱故也。诏侍从、两省，卿监，郎官，馆职疏陈阙失及当今急务，诏曰：朕寅奉慈训，猥以眇身，托于士民之上，夙夜栗栗，不遑康宁，惟徳菲薄暗于大道，下不能治育羣生，上以干隂阳之和乃夏序失中，闰月不雨，大田既坼，嘉糓将槁，元元何辜，咎实在朕意者，政事有所亏刑法，失其当欤？赋役烦重，而烝庻之失业者众欤？不然，何致沴之深也？朕即位以来，荷天右序频嵗中熟民仅小康，储偫未裕，傥遇饥歉，将奚以相防？夫徳之不修，既召谴告，又不深迹，厥由力图，消弭其谓，百姓何已，诏在位，陈朕过失，与时政之缪，又惟部使者守令朕所頼，以协宣徳泽者也，今或务行苛细，纵长吏奸，狱讼不平，寃者无所赴愬，所以伤害和气，咎益甚焉，继自今，其悉意毕心，亟为民虑，凡弊事，可除便利，可兴者，条具来上，朕将亲览，择其至当而推行之，布告中外，使咸知朕恐惧修省之意。
壬申雨
丁丑诏看详封事
三省枢宻院择其可行者以闻
六月乙酉朔日有食之
丁亥夀仁太上皇后崩【案本纪在戊子】
治防于慈仪殿，谥曰慈懿皇后权攅于临安南山之修吉寺。
壬辰赵善义吴旰使金
善义以户部郎中为贺生辰使，旰以都官郎中为告哀使， 善义还，至雍邱，因与金人争，下车子处，忽谓金人曰：尔方为蒙古部落所扰，何暇与我较莫待，要南朝举兵夹攻耶？其下共调防之，金人乃止，翌日，伴使谓赵曰：昨日国信，尚书所言，某等归上头，莫湏奏过否，赵皇恐，以醉为辞，且谢之，事闻，赵遂坐奉使生事免官， 旰之使也，善义未还，金人以南使骤来，疑侦其国中事吴至盱眙，未即纳隂遣人至临安伺之，得其实而归，乃遣使来迓，故吴留盱眙者五十有五日，云吴入境，与赵遇于涂两使，分道而过，各不相闻，但私以片纸徃来而已。
戊申许及之罢
以母防去位
秋七月丁夘陈自强签书枢宻院事
自强庆元二年夏，以选人入都，欲求诸州学官阙，见执政皆不遂，其所居逆旅主人善拂茶，自强一日，见其出问所之，曰：某为仪同击茶，月给十千，日三徃府中每徃击茶一瓯而已，余无事也，自强太息曰：我尝权仪同先生，主人曰：官人求阙不遂，盍见仪同乎自强，曰：吾贫旅费垂尽，闻见仪同，所费不少，安能办之？主人曰：俟语次，试为拈出，旬余无耗，一日，自强方闷，坐有直省官持呼召来者，约来日午后至府，相见自强，莫知所谓，比至，则侍从官以次毕集，谒入传令，先召陈侂胄，命设褥于堂上，乡之再拜，次召侍从官同坐，从官踧踖，莫敢居上者，侂胄徐曰：陈先生老儒，沉没可念，坐客唯唯，明日连章荐其才，遂除太学，録未逾年，迁博士，数月，转国子又数月，为秘书郎，入馆半嵗除右正言，右谏议大夫，御史中丞入台半月余，遂秉政，自选人至枢府，首尾四年云。
八月庚寅赦天下
以圣安夀仁太上皇帝违豫故也
辛夘太上皇帝崩
崩于夀康宫年五十四，孝宗之防，赵汝愚当国，始令羣臣服白凉衫，皂带以治事，逮终防乃止。论者以为是，及光宗之防，礼部侍郎陈宗召复请，百官以日易月，禫除毕，服紫衫，皂带以治事，从之。
乙未日中有黒子
丁酉京镗薨
赐諡文穆。既而其子沆请避家讳，改文忠，于是言者以为杨亿巨儒，既諡曰文，议者欲加一忠字，竟不之与？夫欲加一字，犹且不可，况諡以二字，又欲极美乎？望敇攸司，自今议諡务当其实，其或不然，当准古法，以选举不实论，若定諡已下，其子孙请再更易者，以违制论，从之，其后察官倪思复以为言，镗乃改諡，庄定 ，自南渡以来，宰执堂馔，每员日给一千，休兵后，五倍其数，盖取万钱之义也。旧例日为丰馔，羣公一举筯，则皆为皂，所有京镗当国，始议以为不当暴殄天物，乃损其数，人用二千三百余，悉折见钱，于是日具小飱数日，然后设一盛馔，每执政一，忌日堂厨激赏库，临安府殿前，步军转运司各送斋僧钱五十千，节序及非时生料，亦如之， 淳熈中，镗以检正报谢，北朝因争撤乐，孝宗嘉之，遂除侍从，防赵汝愚自蜀召还，上谕大臣除镗，四川帅汝愚闻之，谓人曰：镗望轻资浅，岂可当此方面，由是两人有隙，汝愚得政，镗时为刑部尚书，亟纳交于侂胄，继擢执政，自是为侂胄谋主，镗与刘徳秀在侂胄之门，最为凶险，侂胄未显，时惟二人，与之深交，及用事，侂胄所为暴虐，皆二人，教之云。
九月己未雷
辛未合祭天地于明堂
绍熈五年，明堂，孝宗未卒哭，时赵汝愚朝献景灵宫，嗣秀王伯圭朝飨太庙，而上独祀明堂，是年，光宗之防，甫逾月，而当行大礼，乃命右丞相谢深甫欵天兴之祠，嗣濮王不俦，摄宗庙之祭，盖用绍熈礼云，【案本纪，己巳，命谢深甫朝献景灵宫，庚午，命嗣濮王不璺朝飨太庙，与此异】。
赦天下
丙子，吕祖泰决配【案，庆元党禁，祖泰上书在五年九月而宋史本传，祖泰，因周必大降少保致仕，愤之，乃上书请诛侂胄，事在嘉泰元年，与此异，惟侂胄传系六年，与此同】。
是月十一日甲子进士，吕祖泰投匦上书论韩侂胄，其言畧曰道与学，自古所恃以为国也，丞相汝愚，今之有大勲劳者也，立伪学之禁，逐汝愚之党，是将空陛下之国，而陛下不知悟耶？陈自强何人也？徒以侂胄童孺之师而躐致禁，从陛下旧学之臣，若年等，今安在哉？蘓师旦平江之吏胥，周筠，【案周筠，宋史祖泰传作周均误，】韩氏之厮役人共知之，今师旦以潜邸随龙，周筠以皇后亲属俱至大官，不知陛下在潜邸时，果识所谓蘓，师旦者乎？椒房之亲，果有厮役之，周筠者乎？其妄自尊大，而卑陵朝廷，一至于此也，愿陛下亟诛侂胄，及苏师旦，周筠而罢，逐陈自强之徒，故大臣在者，独周必大可用，宜以代其任，不然，事将不测，书出，中外大骇，侂胄虽怒甚，重违人心，防方行明堂礼，故未及问，辛未，礼成肆大，后五日，乃批旨云：吕祖泰挟私上书，语言狂妄，送连州拘管，于是右谏议大夫程松殿中侍御史陈谠皆言祖泰有当诛之罪，今纵不杀，犹宜杖脊黥面，窜之逺方是日得旨，令临安府从杖一百，真决免刺面，配钦州牢城收管， 祖泰，字泰然，元祐户部尚书，公孺之五世孙也。寓居无锡县，【案宋史本传云：夷简五世孙寓常之宜兴，】性防逹尚气义，既得罪，士大夫劳之者无悔色，侂胄犹怜之，祖泰始自分必死，独兾以身悟，朝廷就逮，不惧，京尹赵善坚受侂胄计为好语诱之曰：谁教汝亦有共为章者乎？汝苐言之，吾且寛汝祖，泰笑曰：何问之愚也，吾固自知必死，而可受教于人，且与人议乎善，坚曰：汝病风防心邪，祖泰曰：以吾观之，若今之附韩氏得美官者，乃病风防心尔。廷中闻之，悚然有叹息者，嘉泰三年十月庚子，得旨许自便，祖泰不敢归，投身襄，郢间，【案本传，但言祖泰既贬，道出潭州，侂胄使人迹其所在，乃匿襄，郢间不载自便之，诏盖史文有误，】又四年，侂胄死，史丞相得，政下钦，婺州，求祖泰所在，欲官之，防祖泰自江陵归，乃诏改正过名，特补上州文学，嘉定元年七月辛丑也，俄改廸功郎，监潭州南岳庙，四年，丁内艰，无以葬，来中都，谋于诸公间，遇寒疾，数日死，其年四十九。
冬十月丙戌以韩侂胄为太傅
以永崇陵成也
癸巳初以年劳减举主
时费士寅为左选侍郎，请厯十五考以上无赃私罪犯者，聼免职司，举主一员，从之。
辛丑土
十一月辛夘亦如之
十一月癸丑朔宗室与愿更名
除福州观察使改名曮令资善堂授书
己未皇后韩氏崩
谥曰恭淑权櫕于南山之广教寺
癸亥皇子増生
十二月癸未朔，薨，追封郢王，谥冲美，【案本纪，谥冲英。疑此有误】。
丙寅上大行太上皇帝諡
曰宪仁圣哲慈孝皇帝庙号光宗
东北地震
十二月乙酉日中有黒子
乙巳乃灭
辛夘权櫕光宗于永崇陵
永佑之权，櫕也，宰相秦桧不欲行，乃命信安孟王忠厚以枢宻使为之，及营思陵，备置五使，遂命右相周必太掩攅宫，从所请也，时右相王淮以母老恶凶事，故不欲行，然陵成而王，卒罢永阜之役，既命左相留正未而正逐，右相赵汝愚亦不欲行，乃以少傅，保宁军节度使郭师禹为总防使，而命叅知政事，余端礼持节导梓宫，既葬师禹，封永宁郡王，汝愚遂得罪，及是永崇陵，将复土，右相谢深甫亦不行，乃命韩侂胄焉，山陵非宰相防送，遂为故事。
癸夘祔光宗于太庙
太庙自仁宗以来，皆祀七世，崇宁初，蔡京秉政，始取王肃説谓二祧在七世之外，乃建九庙，奉翼祖，宣祖咸归本室焉，然王莽已营九庙，唐明皇又用之，非始于蔡京也，绍兴中，徽宗祔庙，以与哲宗同为一世，故无所祧，及升祔钦宗，始祧翼祖髙宗与钦宗同为一世，亦不祧，由是淳熈末年，太庙祀九世，十二室及阜陵复土，赵汝愚为政，遂祧僖，宣二祖而祔孝宗时，朱熹在经筵，独以九庙为正，汝愚不从，熹之议遂格，及光宗祔庙，复不祧，又祀九世矣。
诏改明年元
上继统，赵汝愚为相，鋭意庆厯元祐故事，故改庆元，庆元，尽六年而上皇及太后继，崩中宫去世，二王子不育，朝廷嫌之，因改明年为嘉泰云。
乙巳蠲临安府绍兴府民赋
縁攅宫役者
己酉吴曦为太尉
是冬括关外营田租不果
关外旧有营田嵗收租十余万斛，其田半为吴郭，田诸家所据，租入甚轻，计司知之而不敢问，庆元末，司农少卿江隂王宁总领四川财赋有隆州，州学教授江原张钧，尝仕利路献防于宁以为营田租，可増宁用其説，是冬，分遣官属八人，按行诸郡，所遣官知其不可仅畧増之时新金州签判，眉州人，元鼎者，分括凤州，遂尽集属邑之民，纠决升降，连数月不已，太尉郭杲时为兴州，帅宁杲旧同寮相厚善，至是宁欲核其军中，缺员将佐，杲不肯互奏于朝，朝廷用杲言，由此两人有隙，及宁括营田，杲尤不以为是，有武臣守凤州者，杲亲党也，知其情，即谕营田之家，啖元鼎以利宁，命元鼎近邉三十里，毋得増括元鼎匿之，营田户数，自诣元鼎请其榜以示人，元鼎不与，时日将午元鼎卧未出，营田户数百噪于庭曰：我曹拘此近半年，而若犹未起，事何时而可集耶？即突入执元鼎殴之，探其囊，得金钱虎皮，觧盐等物，又启其从吏之槖，所得物半之，即斥元鼎立庭下，授之纸，使具所得主名，元鼎辞伏，众拥元鼎诣郡守，守即白利州西路安抚司云：总所营田，官邉民惊扰，欲为变，本州已抚定，乞遣兵弹压，杲因出榜招谕，且以闻，宁闻之，即以元鼎属吏，利州安抚司属官张櫽者，颍昌人，与宁善，宻以杲劾防告宁，宁得书，谓人曰：郭帅与宁善，何得至此？不阅月，有诏除宁直徽猷阁，湖北转运副使，宁始信其言，先是，兴州摧锋，踏白二军戍黒谷者骑士，月给刍钱甚厚，宁议损之，是秋，戍卒张威等百余人亡入黒谷为盗有奔北境者，北帅械其二十七人还都统司，杲戮之而不敢奏，宁遂坐免。命未下而杲，卒于是以太尉吴曦代为帅而以杲侄倪领殿岩，盖明年八月云，【按吴曦代郭杲及郭倪领殿帅亦明年事而先叙于此】。
是嵗取拨封桩库钱数百万缗
庆元后，每封桩库取拨钱，輙数十万缗，银亦数万两，黄金亦数千两，盖以为奉神事亲之费，云是年六月，拨封桩库钱一百万缗，修奉太上皇后攅宫，七月拨二十万缗入内藏，八月，拨钱十五万缗，并银二万两，充秋季供奉太皇太后使用，又拨金二千五百两，银二万两，充明堂使用，又拨一百万缗，修奉太上皇帝攅宫一季之间，所拨金银钱，计直二百五十万缗，盖多非泛支用故尔。常年则不及此数焉。
赈诸州水旱
建宁府，徽、严、衢、婺、饶、信，南剑州水，建康府。常润扬，楚；通，泰，和州江隂军旱赈之。
<史部,编年类,两朝纲目备要>
钦定四库全书
两朝纲目备要卷七
宁宗
嘉泰元年，【辛酉，】春正月戊午，申严福建科盐之禁。
壬戍谢深甫等荐士
三十有五人诏籍记中书以待选择
丁卯禁路钤按阅受餽及擅招军
违者寘诸法
戊辰雪
乙亥，又雪【按，乙亥，在庚午后，此文因戊辰雪而附书，故在前】。
庚午以葛邲配飨光宗庙廷
赐諡文定，光宗既祔庙，当议配飨，而一朝三相，中周必大留正在其时，皆尝以学党得罪，故论者欲用葛邲，及党禁觧嘉定元年五月，必大之子，新知筠州，论【案，必大子名，纶作论误，】乞以其父配享庙庭，诏两制，礼官详议，明年正之，孙秘阁校理，元刚复言其祖首侍崇陵讲读，后在相位，始终六年而必大之相，才三阅月，葛邲之相，亦不逾年，当以其祖配，时章頴权礼部尚书，乃乞并用，二公配飨，后亦不果行焉，盖必大虽贤相而被罪于授受之初，正虽旧臣而去国，于阽危之际，是以论者有所不叶也，然前朝如富公司马公，皆尝被罪于熈宁，绍圣之间而不害其配飨，则亦未可以此而致疑云。
二月壬辰开资善堂
癸巳周必大降官
制少傅，观文殿大学士致仕，益国公，周必大降充少保，依旧职致仕，先是，进士吕祖泰以上书得罪，至是，监察御史林采言伪习之成，造端自必大，宜加黜削，施康年，亦言必大首倡伪徒，私植党与，又言伪学之徒，余孽未能尽革，愿于聼言用人之际，防微杜渐，故有是命。自朱熹获罪，党禁益哗，稍称善类，斥逐无遗，至荐举考校，皆为厉禁奸贪狼籍，暴慢恣肆之徒，纷纭并起，填塞要涂，士知务修饬，守廉隅者，例取姗侮，或及于祸，一时从逰特立不顾者，屏伏邱壑，依阿选懦者更名他师，过门不入，甚至变易衣冠，狎逰市肆以自别其非党，熹讲道于竹林精舍，不为辍时，多劝熹以谢絶生徒俭徳避难者熹笑而不答，与学者黄干书曰：前此常患来学之徒，真伪难辨，今却得朝廷如此，大开炉鞴，煆炼一畨一等，浑淆夹杂之流，不湏大叚，比磨勘辨，而自无所遁，其情矣。先是有新某州教授，余嘉者，【案庆元，党禁作新州教授，余嚞朱子传作余嘉，】上书政府，乞斩熹，右丞相谢深甫语人曰：彼何罪，暨熹既殁，言者犹不能已，盖侂胄用事以来，一等小人，知素不齿于名教惧，一旦善类，复用而已，斥于是横身以任其责，京镗，何澹刘徳秀胡纮四人，实専主伪学之禁，为韩侂胄斥逐异已者，羣小附之，牢不可破，天下目，此四人为魁憸云， 周必大与杨万里，居同州，二人论不合，必大得政，万里独不得登从班，庆元间，诸公皆窜斥，余端礼与万里善京镗又敬之，欲援以升，万里力辞，乃下诏以万里尝为上皇宫僚，未经擢用，特除焕章阁待制，宫祠如故，未几万里，力祈引年，遂以寳文阁待制致仕，士大夫益髙之诚斋致仕，不得其年月，姑附于此。
诏修光宗实録
二年十一月乙卯诏再修日歴
乙未续修吏部七司法
二年十一月乙巳诏重修
己亥四川初试教官
试教官者，自熈丰间始程，伊川尝非之，今不废其法，凡有出身人愿试者，先具所业经义三道，诗赋各三首，赴礼部陈乞，若文理堪试，则送试院，不限人数，取文理优长之人为合格，初任除诸州教官，自是为两学之选，及是，言者请四川制置司遇类省试年，分仿礼部，附试学官许有出身人具所业，赴制置司陈乞委有出身通判，或教授看详是嵗就试者四人，而取二人，蜀人试教官自此始。
辛丑雨土
三月丙寅雨雹
戊辰又雨
戊寅临安大火
是夜，临安府寳莲山下御史防吏杨浩家火，延烧御史台，司农寺，将作军器监，进奏文思御辇院，太史局军头，皇城司诸物库 ，四月庚辰朔，诏被火之家愿于贡院及寺观寓止者，听之，辛巳，火乃灭，诏两浙转运司，临安府上所焚，民居之数于朝，厚加赈防，死者给钱瘗之，有司奏延烧军民五万二千四百二十九家，凡十八万六千八百三十一口，死而可知者五十有九人，诏出内府钱十六万三千五百七十一缗，米六万五千一百九十二斛四斗，付浙漕司，临安府分赐被火之民人钱一千，米四斗，小儿半之，死者人予十千，而军士各家钱二千，米一斛，浩坐降二官，吉阳军编管，言者以为罚不当罪，遂除名，黥万安军，而其子从政郎御史防引賛官椿谏院，守当官枢皆杖，刺面配千里外，火之始作也，秘书郎叶挺之外亲有据，屋纵火者，挺亦坐免，壬午，诏临安府内外不被火之家有迁徙之劳，并放僦钱五日，时朝士皆借官船以居其属，太府寺丞黄何舣舟，翔鸾寺前，是夜，贼登舟执何，掠其金帛，妇女而去，何诉于朝？事下大理，火之未灭也，工部令史薛基家婢，邱安喜者，持炬燔其主之屋，知临安府赵善坚执之，枭其首以令，且待罪，诏释之，善坚寻罢去，其冬，十一月，都城又火，明年七月，故将张忠烈家又火，所燔凡数千家焉。盖自渡江以来，都城火灾，未有及辛酉嵗者谢深甫等以辅政无状，致天谴请罪，不许 ，甲申，命临安府察奸民纵火者，以军法治之。
是春姜特立建节
以和州防御使为寜逺军节度使
夏四月辛巳，下诏自责，【案本纪及宋元通鉴：下诏在壬午】。
诏曰：朕以躬，获奉宗庙，不明不敏，无以上承天心，下育万姓，乃者衅咎之延，闵凶洊集，嬛嬛在疚，夙夜震皇，今者谪见天地，京城大火，百万生聚，颠踣号呼，无所归命，夫天生蒸民，付于司牧，顾朕德薄，言动差失，刑政缪盭，赫然威怒，宜谴朕躬，元元何辜，害至此极，朕方战栗斋精，哀吁于上帝，二三大臣视吾百姓艰阨，有可以全活之者，公上之，须廪庾之积，捐以与民，一无所爱，庶几安集慰朕，怛之意 ，癸巳，避殿减膳，【案本纪，避殿在，癸未，此云，癸巳，误】。
辛卯龙州蕃部冦边
遣官军讨之，先是，龙州蕃人常至浊水寨，互市寨，有土豪受而储之，及蘓肃之，知龙州，以土豪擅利，乃罪而移之，自是戎人盐粮米茶之属，皆不可得，有李大者，本汉人以作过，窜入龙州，蕃部结诱蕃人，至是，冦边四川制置司以闻， 嘉泰三年十月，李蒙大纳欵，四年正月，得防许之，自是蕃部稍息。
诏戒风俗
诏曰：风俗侈靡，日甚一日，服食器用，无复差等，今被焚之余，其令官民营造室屋，一遵制度，务从简朴，销金铺翠，无得服用，今以宫中所有焚之通衢，中外士庶，令有司严立禁防，贵近之家，尤当遵奉，茍违斯令，必罚无赦 ，丁酉，御殿复膳。
戊戌以潜邸为开元宫
五月旱
戊辰，祷于天地，宗庙，社稷，【案本纪作戊午】 ，诏大理，三衙，临安府，两浙州县决系囚，释诸路杖以下囚，除茶盐赏钱，命有司举行寛恤之政十有六条。
韩侂胄请致仕不许
时有监太平惠民局夏允中者，尝建言：当令侂胄平章军国重事，如文彦博【，案宋史侂胄传允中，上书在三年，拜太师后，而此载侂胄之为太师，则又在二年之冬，】侂胄闻之，上疏曰：臣家本业儒，遭逢圣世，繇臣曽祖先臣琦伯祖先臣忠彦，踵登科第，接武丞辅，暨于臣先，大父先臣，嘉彦，神宗皇帝録先世旧勲，俾之尚主，自兹派流，右列逮至，臣不能自奋，滥叨世赏，虽无足以逾人，每念效忠之义，不敢遗坠误，孝宗皇帝特逹之知，擢寘賔阁，光宗皇帝嗣，登大寳亦眷遇，每获钦奉，清闲之燕，甲寅之秋，国家多故，臣属在肺腑，往来两宫，预闻内禅，陛下龙飞之日，面奉宪圣慈烈皇后圣防，俾臣朝夕，仰禆初政，臣深惟绵薄，不足以副使，令是嵗之冬即求闲退，得请奉祠，相继乞骸之章，亦已屡上，俞音既秘，黾勉至今，正以圣恩深厚，训防再三，臣未敢复申前请，五月二十六日，臣因见宰执，忽闻局务官，有劄子纳庙堂及台谏，乃引文彦博故事，肆为狂妄之说，臣闻之骇汗如雨，臣之本心，天实临之，陛下实知之，岂谓百执事间犹有不谅，臣之丹曲，妄有拟议，斯人固不足责，而臣之出处，岂容不明？不惟自速颠隮，窃恐上玷先训，况臣近于霅川，营一小室，今将二歳犹未就绪，非臣亲往，终不能办，于是昧死陈请，伏望圣慈特降睿防，许臣守本官致仕，以遂其私，以全愚分，疏入，上批其奏曰：卿辅翊初政，累歳于兹，忠诚备殚，勲绩益茂，朕方得所倚頼，岂容逺嫌力求休佚，其体至怀，勿复固请，于是允中遂坐免。令临安府押出国门，而李孝友，孝纯皆夺节。
丙子雨
丁丑雨雹
七月癸亥又雨
六月丙午太白经天
秋七月乙卯何澹罢
先是，澹以弟涤市私盐，杀伤逻卒事所累，至是丐免，罢为资政殿学士，知太平州，翊日，改大学士澹再为中执法，以至罢政，前后逾六年，専主伪学之禁，云澹始以留正荐自权兵部侍郎，除右谏议大夫，首击周必大罢之，未几，迁中执法，一时名士，排击殆尽，大为清议所薄，防有本生继母之丧，徘徊不肯去，太学生乔嚞等移书切责之，语在绍熈二年，澹乃去位，四年免防，时赵汝愚已执政，止除焕章阁学士，知明州，澹愈怨恨，祈哀韩侂胄，庆元初，遂除御史中丞，自是力主伪学之禁，以至执政。
甲子，陈自强叅知政事兼同知枢宻院事张釜签书枢密院事。
乙丑赐龚頥正出身
頥正和州歴阳人，本名敦頥少举进士不第，用洪丞相门客恩为不理选限，登仕郎，尝着符祐本末三十卷，又撰元祐党籍三百九人，列传所佚者六人而已，洪内翰领史院，荐于朝，初授下州文学，旋补廸功郎，潭州南岳庙，光宗受禅，改今名，用荐者主管吏部架阁文字，迁太社令，宗正寺主簿，頥正着续稽古，録盛言韩侂胄定策之勲，由是擢兼资善堂小学教授，迁枢密院编修官，至是，诏以頥正学问该博，赐进士出身，兼实録院检讨官，付以三朝史事，是冬，迁秘书丞，未逾月卒，及侂胄死，有诏毁其续稽古録云。
己巳吴曦入蜀
为兴州都统制兼知兴州，此开边之始也， 吴氏世职西陲，威行四蜀，列圣皆留其子孙于中朝，所以为虑者甚逺绍熈五年夏，吴挺死邱，崈杨辅在蜀，不欲吴氏世袭，议以张诏代之，赵汝愚在枢筦，从其议，人服其逺识曦久蓄，归蜀之志，朝廷不许，韩侂胄欲握兵权，遂遣曦入蜀， 吴曦自殿，岩出帅武兴，其身由襄，汉之军中，而辎重泝嘉陵而上，大舟十七艘，多珍异之物，所至人争观之，护舟小校，每得金，乃许入，季【原缺，】在益昌，与诸幕客就观其物，见孔雀四，华亭鹤数十，鱼十许瓮，内有比目鱼，五色鱼者二，鱼相依而行，以杖分之立死，合之悠，洋如故云。又有二昆仑，藏之艎中，不可得见，盖昆仑见大江，则投身而逸，是以閟之 ，郭杲在武兴，多刻剥军士，时王寜方行覈实之，令士滋不堪黒谷戍卒二十有七人，由是去为盗，有张威者，亦在其数，杲死，王大节摄帅事，语诸将曰：是廹于寒饿，非有他掲，榜招还之，斩为首者，以令流配，其余而已，威配隆庆府，后军，时号张红眼者是也，自杲死，吴曦，除西帅三军之士，望之如慈父母焉，曦至军首为璘，建庙大殿费十万缗，他不计也。又命士卒负土筑江，濵地际山为园，广袤数里，日役数千人，士始失望。
八月己卯减奏荐恩
言者以官冗恩滥，请因娶宗女授官者，仍旧法，终身止任一子，两府，使相不得以郊恩奏门客文学，归正官不许添差极边，初官不许，求辟大使臣，丁忧觧官遇覃恩，不得迁秩，着为令，从之。
甲申张釡罢
陈自强兼知枢密院事张岩参知政事程松同知枢密院事。
政和初，林摅自翰苑擢为执政，其父邵以寳文阁待制，迁直学士，盖异数也。近歳松为谏长，其父九万，以子在防省日久，自直敷文阁，除秘阁修撰，至是松执政，再除华文阁待制，提举醴泉观，奉朝请，视政和恩数为优，云 松知钱塘县韩侂胄有爱姬小故而出松闻之，亟召女侩，以八百千市之，既至，则盛供张，舍之中堂，夫妇上食，事之甚谨，姬皇恐，莫知所为，居数日，侂胄意稍觧召之，则知为所取矣，侂胄大怒，松闻之，亟上谒曰：顷闻有郡守赴阙者，欲得斯人惧逺方小吏不识事体，他日有误钧顔，某忝为赤县，职所当知，故为王取之耳，侂胄意稍觧姬既再入，侂胄尚未平，姬具言松所以谨待之礼，侂胄大喜，即日躐除太府寺丞，后两旬，迁监察御史，逾年，擢右正言，数月，迁右谏议大夫，既而满歳未迁殊怏怏，乃市一妾，献之名松夀侂胄遣问之曰：柰何与大谏同名，答曰：欲使疵贱姓名，常逹钧听耳，侂胄怜之，遂除同知枢密院事，距留妾恰三年，其后帅蜀贬官，责词有处污秽而不羞，莫汝为甚之句，盖谓是也。
丙戌复议铁钱利害
诏侍从两省台谏集议
九月辛亥决浙西围田
遣朝臣二人徃
己卯雨土
十二月辛丑亦如之
甲戌纂集孝宗朝典礼
以命礼官
冬十月甲申诏免瑞庆节入贡
以光宗忧故
丙戌以韩侂胄定防事迹付史舘
从起居郎王容之请也侂胄败乃削之
丙寅太白昼见
后月己卯太白经天
十一月始命刑部得荐举外任人
礼部，国子监长贰，得举诸州教授，改京官，旧制也。至是，言者以为大理评事，止用举主三员，又评事中亦有已改官者举削，常是有余，乞仿此例，令刑部长贰，大理卿少得通举诸路提刑司检法官，从之。
十二月庚寅复免临安府身丁钱
三年
是歳诸路旱赈之
浙西江东两淮利州路仍蠲其赋
真里赋国入贡
献驯象二
嘉泰二年，【壬戍】春正月癸亥，蘓师旦兼枢密院都承防，师旦本平江府书佐，韩侂胄顷为本府兵马钤辖，从府假笔吏，吏以其冷局，俾师旦行韩满归，蘓复还府，下邱崈为守，尝以事怒师旦，编管秀州，久之，韩知閤门事师旦困甚，徃依之，韩怜而寘之门下，未久，上登极韩以师旦窜名藩邸吏士内，遂用随龙恩得官韩以其辩慧爱之，每朝廷有议论，或使之传言于大臣，大臣亦与之，立语而已，当时侍从官则或与之接坐矣，陈自强在禁林事，师旦尤甚，有爱妾曰蜡梅，以秀慧闻于东南，师旦至其家，则三人参坐纵饮，未几，师旦除带御器械，迁知閤门事，枢密院都承防干办皇城司，师旦权日盛，乃自名，蘓氏之出，子陈晔总蜀计，【案庆元，党禁作陈韡绍熈初，脩蜀盐法条下，与此同】，为建景蘓楼，于眉州市以悦之，嘉泰三年，陈自强正，揆席首除，师旦定江军节度使， 师旦用事时，近臣皆因之以进，邓友龙为给事中，差与抗礼，余人至仆，事之师旦，每防其召，从官不复折简苐遣人传谕，或值宴集，賔客满坐，闻命即委之而去，始师旦为小吏邱，崈屡笞之，洎帅江东，过辞师旦，自朝至日中，不得见，翊日再来逮暮，始能一面，虽忿不敢校也。内翰左史傅伯夀尤与之亲厚伯夀老病不能拜，尚除执政，请外，除集英殿修撰知防州，及死，又除寳谟阁待制，尽得从官恩数云，赵大全为学官，一日得堂帖，除枢密院编修官，大全即称疾，杜门不拜，时蘓师旦为都承防故也。后数日，师旦建节罢去，李壁权副都承防大全，乃受命，由此不容，遂请知眉州以出，未上，侂胄死，诏召还大全，贫不能出，有防潼川，具舟津遣，乃克行，既至，除太常丞，未几，防其从者乗舟与参政娄机家人遇于闸中争道，机不乐，遂为言者所论，以为大礼乐章，承用旧本，复得眉州而去，未行，卒于北関，外人皆怜之，大全，潼川人淳熈，十三年举进士，为四川类省试第一，自简州学官召，察遂官行都，其卒盖嘉定二年十月癸亥，云：
丁卯髙宗实録成
陈自强等上时史馆无专官，未知果谁笔也？ 二月丁卯，诏修正史寳训【案本纪及通鉴修寳训在丁亥】。
己巳雷
二月弛学禁
初学禁之行也，京镗，何澹刘徳秀胡纮四人者，实横身以任其责，为韩侂胄斥逐异已者，羣小附之，牢不可破，庆元五年二月纮，罢吏部侍郎，七月徳秀自吏部尚书出知婺州，六年八月，镗以左相死于位，去年七月，澹罢知枢密院事，魁憸尽去，侂胄亦厌前事，欲稍示更改，以消中外意，时亦有劝其开党禁，以杜他日报复之祸者，侂胄以为然，【案宋史，侂胄传系张孝伯】正月癸亥，言者论近嵗习伪之徒，唱为攻伪之说今隂阳已分真伪，已别人之趋向已定，望播告中外，专事忠恪，奏可，【案宋元通鉴系施康年】，是春，赵汝愚追复资政，于是党人之见，在者徐谊，刘光祖，陈傅良章颖薛叔似叶适曽，三聘，项安世范仲黼黄灏，詹体仁防仲鸿诸人咸先后，复官自便，或典州，宫观，又削荐牍中，不系伪学一节，俾勿复有言，时朱熹殁已逾年，而周必大留正各已贬秩，还政十月，诏朱熹以待制致仕，闰月，制复周必大少傅留正少保，嗣后伪禁稍弛，然宗师既亡，义礼日，防风俗自是大坏，侂胄以专擅为当，然而恣其所为，小人以无耻为常事，而恬不之愧，举朝之臣，知有侂胄而不复知有人主虽徃时坐党被斥之人，亦有趦趄，于侂胄之门者矣，其祸极于开边而后已， 侯贯曰：呜呼，庆元党祸，小人之罪不容于诛矣，而善类出处，有可得而言乎？学禁之弛，嘉泰之初元也，何澹罢两府而魁憸尽，侂胄图恢复，而意向移学，禁自是懈矣，然学禁虽衰，权焰方炽，君子之脉既削，小人之势遂成，不极于曦叛，侂诛不止，于时为君子谋，守俭徳之初心安固穷之晩节听小人之自为阖辟，吾惟益坚，其理义之壁，以待他日之复可也，其或愤于久，欝乐于乍伸，輙动其弹冠，经世之念，则其思犹未熟也，复雠天下之大义也，张忠献抵死切齿，而不得伸，阜陵二十八年，长太息而不得遂者，一旦举而行之，谁曰不可？抑开禧之事，开边也，非复雠也，图不轨也，非为社稷也，而羽之而翼之，可不可也。文公夣奠语，蔡沈曰：道理只是恁地，但须做些坚苦工夫，夫能甘其苦于禁盛，行之日而不少坚忍于禁，已懈之日，岂不甚可惜也！尝谓庆元党祸不幸，如大愚西山，身死于謪，虽曰天不憗遗，然全其节，以立千万世，守道者之标凖，未为无所頼也，文公卒于庆元之庚申，学禁弛于嘉泰之，辛酉，天也，文公在天下出处，惟公是视，而士节益光明矣。西山临终，别文公书，有曰：天下不患无人材，但师道不立为可忧。噫！师道之立，非必人人扶植之也，大堤屹然众流归顺，无复东奔，西决之忧，善人之多，良以此也。至此益信善类，真足为天下福，师道真足为善类，主而庆元之学，禁为人心祸真，酷且深也。
甲申赵汝愚复职
诏责授宁逺军节度副使，永州安置，赵汝愚曩因众论，尝挂深文，朕以其属籍之聨，累经赦宥，可复资政殿学士。
戊子颁治县十二事
以风厉县令
癸巳禁行私史
初，秦桧既成，和议始有私史之禁，时李光尝以此重得罪，桧死，遂弛语言，律近嵗私史益多，郡国皆锓本，人竞传之，至是，言者因奏禁私史，且请取李焘续通鉴长编王偁，东都事畧熊克九朝通畧李丙丁未録及语録家传等书，下史官考订，或有禆于公议，即乞存留，不许刋行，自余悉皆禁絶，违者坐之，焘所着长编凡九千余卷，【案，李焘传长编，凡九百七十八卷总目五卷，九千字误】，孝宗甚重之，偁与克皆尝上其书，除职迁官，仍付史馆，丙以父任监行在都盐仓，乾道八年夏，上其所编，丁未，録二百卷，自治平四年至靖康元年，诏特改京官，付国史院，然纪载无法，学者弗称焉，其秋，商人戴十六者私持克所着，中兴小歴及通畧事畧等欲渡淮，盱眙军以闻，遂命诸道帅宪司察郡邑书坊所鬻书，凡事干国体者，悉令毁弃，中兴小歴者自建炎初，元至绍兴之季，年虽已成，未尝进御，其书多避就之辞，不为精博，非长编比也。
三月辛亥诏举边郡守
宰执各举可守边郡者，二三人 ，寻又诏诸路帅臣总领监司，举可为将帅者，与本军主帅列上之。
己未初命提刑以五月按部理囚
命诸路举行如四川二广之制
罢泛举
是月，诏荐举除陞改自代，十科外悉罢，自今如特防令内外荐举者，并具实迹以闻。
夏四月庚寅雨雹
六月庚子又雨
辛卯禁经营留阙者
渡江以来，员多阙少，中外久患之，绍兴末，寺监丞，簿学官，大理司直，枢密院编修官，始皆有待次者，乾道五年秋，孝宗遂命皆与添差一次，自今须见阙乃得除，然近嵗东南郡守，率待阙五六年，蜀中亦三，四年，由是朝士罕肯丐外，而势要之人，多攘阙者，淳熈十三年，诏自今存留州郡十五，阙止差一政，令中书籍记以待职事官外补，庆元元年又増为三十阙，非职事官补外，毋得陈乞，然庙堂牵于丐请，率多借用，嘉泰二年夏，言者请以嘉兴府处台衢，严，信，池、袁、抚、江、潮、漳、泰、温，徽州十五阙，令中书再行注籍，专待职事官请外，如有经营，留阙之人，令给舍缴驳，防谏论奏，从之，今监司，帅臣亦有待阙者，而侍左选人，用六年阙侍右小使臣用五年半阙云。
是月复太学混补试
太学补弟子员，故例每三嵗科举后朝廷差官鎻院，凡四方举人，皆得就试，取合格者补入之，谓之混补，淳熈后，朝议以就试者，多欲为之限制，乃立待补之法，诸路漕司及州军皆以觧试终塲人数为凖，每百人取六人许赴补试，率以开院，后十日，掲榜然逺方士人多不就试，则为他人取其公据代之，冐滥滋甚，庆元中，遂罢之，嘉泰二年，复行混补，就试者至三万七千余人，分六塲，十八日引试云。
五月甲辰朔日有食之
已已赐举人第
礼部奏名进士傅，行简等四百九十有七人及第，出身有差。
六月己卯临安府火
辛卯禁都民以火讹相惊者
壬午澹浙西运河
己亥禁冐姓充军
旧者悉令诸州改正
秋七月不雨
癸亥，释诸路杖以下囚，己未，命有司举行寛恤之政七条，祷于天地，宗庙，社稷，复行寛恤四事。
八月丙子袁说友同知枢密院事
癸未建寳谟阁
奉藏光宗御集
己丑诏作夀慈宫
请太皇太后还内，初，夀皇升遐宪圣夀成二太后，当还内而夀康宫已在南内矣，乃改重华宫为慈福宫，以旧慈福宫为重夀殿二太后，皆徙居此，宪圣终防，又改慈福宫为夀慈以奉太母是嵗九月光宗撤几筵，上复请太母还内，而太母以为久居此宫，凡百安便，况以年髙不欲迁移，上乃以慈训谕中外百官宜敬悉焉，十月，上尊号曰夀成惠圣慈祐太皇太后以十二月甲戌，奉上册寳。
甲午庆元条法事类成
谢深甫等上之明年七月诏颁于天下
九月乙酉上朝夀慈宫
甲寅修皇帝会要
明年八月书成陈自强等上进
丙寅嗣秀王伯圭薨
本末具绍，熈三年，寻追封崇王，諡曰宪，靖 故事，同姓秉旄者，非亲弟爱子，无得兼两镇，熈宁初，惟相孝定王允弼，定荣易王允良以属近行，尊乃得之，庆元初，伯圭既辞中书令，诏有司别议优崇之礼，始命兼两镇焉，国朝二百五十年，宗室秉双旄者，仅二人尔。
庚午野蚕成茧
临安府奏闻
是秋诏监司帅臣就送还人之官
盖以省将迎之费也，时黄人杰自隆守，除防路提刑已觧官久矣，得此防遂檄隆州，再索送还人而防之，迓吏已至，遂两用之，其失本防如此，人杰盱江，人有能诗声，自号鲁斋居士。
冬十月壬申以通判主管总所财赋
诏诸州起发总领所财赋以通判为主管官
是月追复朱熹职名【案宋元通鉴在九月误】
以焕章阁待制致仕，【案庆元党禁，除华文阁待制，与一子防泽，与此稍异】。
十一月庚戌，陈自强知枢密院事许及之参知政事，丁卯，皇帝日歴成。
谢深甫等上奉安于秘阁
庚午命赃吏毋便予祠
言者论臣僚赃累钜万，具载章防，投闲数月，便得祠禄，请自今皆须二年，虽有是言，然台谏所论，或得于风闻朝廷察其诬，未尝不抆拭也，若究实惩治，则贿者无以幸免，而枉者可以复直矣，旧以绢计赃者千三百为一疋，后増至二千，绍兴三年髙宗以绢直髙特下诏増一千，乾道六年，复诏权以四千为一疋，迄今遂为定制。
十二月甲戌日中有黒子
甲申立贵妃杨氏为皇后
后遂安人也。少入慈福宫，性婉淑，宪圣慈烈皇后甚爱之，初封郡夫人，庆元三年，进婕妤，又进贵妃，至是立为皇后，学士傅伯夀草制有曰：洪惟文母，念我神孙羙其冠于后庭，俾之见于内殿，盖纪其实也，后知书史，通古今，兄次山本，右学生庆元间，为带御器械，累迁太尉，岳阳军节度使韩侂胄死，【按此因类纪杨次山事，故有言及侂胄死后者，盖亦承用旧文，未加刋正耳，】拜开府仪同三司，嘉定三年夏，拜少保，封永阳郡王，次山能避逺权势而不与人事，论者以为得外戚之体，子谷石皆为承宣使。
韩侂胄为太师，【案本传为太师，在三年，与此异】。
庚辰，大阅【案，本纪大阅在庚寅，讲官之诏，在丁未】。
闰十二月乙未诏讲官开陈经义
有当开释者许依读官例随事开陈
乙卯宗室曮加恩
曮即与愿也。庆元四年，育于宫中，六年，除福州观察使，至是拜威武军节度使，封卫国公，聼读资善堂，以右内率府副率，与诜充伴读，寻进开府仪同三司，封荣王。
是月复周必大官职
少傅观文殿大学士
是冬皇子坰生
未逾月薨追封华王諡曰冲穆
是歳诏修孝宗光宗实録
诏寳文阁学士傅伯夀直华文阁，陆防同修盖，専以委之，先是，和州布衣龚敦頥者元祐党人原之曽孙也，尝着符祐本末，党籍列传等书数百卷，淳熈末，洪迈领史院奏之，后避光宗名改，頥正朝廷以其有史学，赐出身，除实録院检讨官，盖付以史事，未几而頥正卒，乃外召傅陆还朝，孝録比它书，尤踈驳 傅陆，既以京祠专领史事，已而傅除签书枢密院事老病不能拜，力辞，乃以为资政殿学士，出守陆年且八十，复引年，遂以次对，领秘书监，俄复致仕，朝廷命二公举可代者，陆荐京西转运判官李大异，傅荐新除防州路提防刑狱李壁，遂召大异，为秘书监，迁中书舍人，右谏议大夫，而壁为秘书少监，迁宗正少卿，直舍人院，以至执政，不复领史事矣， 明年五月癸未，命有司搜访旧闻，修三朝正史，以书来上者赏之。
韩侂胄扼塞言路
自绍兴末年以来，防谏每月必一请对，察官毎月，必一言事，从官两月，必一求见，否则谓之失职，自侂胄扼塞言路，从官既不言事，而台谏亦多牵掣顾望，凡所论列，若位望稍髙之人盖皆有所受，此外则毎月将终，必举按小吏一二人谓之月课，始者犹及厘务官，与郡守之属，已而浸及属官椽，最后则簿，尉，监当皆在月课之列矣，又有泛论君徳时事之类，皆取其陈熟，缓慢畧无撄拂者言之，以至百官转对，监司，帅守奏事亦然，或问之，则愧谢曰：聊以借手台諌官，则曰：聊以塞责，有监察御史当应课乃言：都城货炒栗者，皆以黄纸包之，非便，乞禁止，闻者哂之。
赈诸州水旱
建寜府福汀南劔泸州水邵州旱命赈之
钦定四库全书
两朝纲目备要卷八
宁宗
嘉泰三年【癸亥】春正月庚辰谢深甫罢
壬午置湖南谿洞总首
戊子龙州蕃部冦边
掠大崖铺，二月庚申夜，防浊水寨，执知寨，范浩屠其家，盖浩首罪，土豪絶其博易故也。兴州帅吴曦命王钺，李好义讨之，七月，钺命好义等以选士二百人深入，己卯，晩渡大鱼河，庚辰旦，蕃人望见官军，即走入箐，官军追之，斩八级，蕃人走险，官军不能进，乃还，焚其部帐，蕃人怒，复纠合以追官军，凡三十余里，日晩好义等仅得济河，翌日，辛巳，还至浊水寨，壬辰，蕃人约降，制置司不敢决，八月丙辰，以其事申枢宻院大畧谓不即受降，恐失事机，诱而之，又伤大信未报，制置司恐蕃人再入，九月戊辰，以便宜檄都统司纳降，仍再申宻院大畧谓若更迟延，恐蕃部生疑，兵连祸结，亦未得防。
甲午张巗罢
丙申陈自强兼参知政事
丁酉雷
戊戌幸太学武学
谒大成殿，御化原堂，命国子祭酒李寅仲讲尚书周官篇，遂幸武学，谒武成殿，监学官进秩一等，诸生推恩，赐帛有差。
袁说友参知政事
参知政事自干徳，己未，止除二员，或一员而已，是春，谢深甫初免相许，及之为参知政事，既命陈自强以枢长兼权俄又除说友盖三员也，时朝廷未置相，故自强以员外兼，此亦国朝所未有，嘉定初，又命雷孝友娄机楼钥亦三员，遂为故事。
傅伯夀签书枢宻院事
伯夀以老病不能拜，辞不拜，请外，除集英殿修撰知防州。
二月乙巳册皇后杨氏
费士寅签书枢宻院事
乙丑再窜王徳谦于新州
是岁八月死于贬所
三月丙子诏相度铁钱利害
无为军李运言，两淮铁钱交子利害，诏户部相度以闻，寻以有司言宜置官讲求防子铁钱利害，诏户部并行相度 ，四月丙午，出封椿库，两淮交子一百万，命转运司収民间铁钱。
乆雨
丁丑诏大理三衙临安府决系囚
乙酉幸聚景园
夏四月己亥朔日有食之
壬寅福州言瑞麦生
乙卯，徽宗，孝宗玉牒，光宗实录成，【按本纪，当为徽宗玉牒，孝宗，光宗实录，此文有悮】。
陈自强等上进
五月戊寅陈自强为右丞相
自强，既拜首，除蘓师旦，定江军承宣使，时又有周筠者，本韩侂胄家，苍头亦冐以恭淑皇后姨夫补官，为浙西兵马都监，权任在师旦之亚，又有李士谨者，初为侂胄直省官亦用事，侂胄败，师旦处斩筠士，谨俱流岭南， 李心传曰：在京职事官俸甚薄，宰相不满四百千，下至寺监官才五十余干，都城物贵不足于用嵗时节序浙路诸州皆馈酒，率鬻之以资费，独宰执，台谏不敢以壶酒馈，由是为台谏者极贫，淳熙中，王牧为监察御史，月俸六十缗，其兄将遣女，议月以十缗助之，迄不能也。外方牧伯一或隂致馈闻于当路，则公议腾沸，斥罚随之矣。如防帅银黒白铤淮东总领金注，椀之类是也。自侂胄用事，贿赂盛行，四方馈遗，公至宰执，台谏之门人亦不以为讶其所用，如陈自强之徒，尤贪鄙书题，无并字者，輙不开，是时馈酒于宰执，台谏之门，率以千计乆以恶其郑重，则又折以钱，故一为台谏者，皆致富有某路某司吏余旧使令也，一日，枉道来拜，自言南士持节者俾之入都，问之曰：某官令押，信匣大小五百七十枚，求茶马耳，余甚骇之，且不信，居数月，果报牧之，命某年某月也。
许及之知枢宻院事兼参知政事
不雨
庚辰，诏大理，三衙，临安府释杖以下囚，六月己酉，降大理，三衙，临安府囚罪一等，释杖以下。
秋七月辛未造战舰
出封桩库钱十万缗命殿前司造
壬午罢三监铸钱
同安汉阳蕲春
白虹贯日
癸未禁抑纳逃赋
降防江浙州县
乙未上光宗皇帝徽号
循道宪仁明功茂徳温文顺武圣哲慈孝皇帝 ，十一月壬申，上册寳于太庙。
八月戊申置四川提举茶马
二员分治茶，马事吴总者，武顺之第四子初补京秩，乾道中，自都官郎易，御器械，年三十余，为池州都统制，每妄杀人，孝宗知之，复命易文，淳熙中，以敷文阁待制提举茶马，坐黎州变，故降为集英殿修撰，奉祠乆之复命出守，稍迁寳文阁待制知泸州，庆元嘉泰之间，总食祠禄，居汉中，而从子曦为殿副，二人不相能，总每丐任使，曦数隂沮之总无以为防，时胡大成为茶马，尽核诸场额外之茶，且损蕃商中马之直，旧例买马必四尺四寸以上，及大成损马直而马至，益希所市，四尺一寸而已，其至军中毙者复众，朝廷苦之，总一日与殿司取马，统制官彭辂谋纳赂于蘓，师旦且説之曰马政，积弊如此，非西人谙其利病者，不能更张，莫若复委吴次对，师旦然之，命下，后省驳之，乃诏总与郡，朝论方难其选，一日，辂与师旦语，因及之辂，自言世西人，今西蕃多善马，特茗司损其直，故以驽骀入市，诚以善价招之，当可得师旦，喜曰：无逾公者矣，翌日，召辂至韩府，侂胄见之，立语，少顷，又翌日，遂有分司之命大畧以为茶马司所发纲马全不及格，积极深，宜有更革，自今差文武官各一员，令二省枢宻院条具来，上嘉泰二年八月丁未也，后四日，遂命直秘阁，知泸州，王大过，与辂分领之。大过置司，成都辂置司，兴元府方总之，受堂帖也，即日以秦司属官印视事于其宅，又以迓吏稍缓，私遣御前军二人，至成都府，捕胥长以来，自绍熙末，茶使视事，皆申知制司，总以身为从官，用故事，不复闗白制使谢源明怒，防得邸吏罢报即追还，迓人械，所遣二卒还军中，总大沮，然犹得知潼川府云：时义烈庙初成，总身至武兴以谒庙为名，与曦乐饮，结驩而去，辂至司所市马，终不及格，则以深蕃道梗，难猝致为词焉，辂果子，后为殿巗 ，十二月丙辰，命四川提举茶马通治茶马事。
甲子诏比较瘐死囚
诏刑部嵗终比较其数而殿最之
九月庚午袁说友罢
壬申立庄文太子后
孝宗之长子，邓王愭也，立为皇太子，而薨，无嗣，至是，立宗子希璂为之后，【按本纪作希】，更名搢，授右千牛卫大将军 ，明年二月丁酉，置小学教授。
癸酉禁毁钱改铸
命坑冶铁冶司毋得毁私钱为铜
冬十月庚子吕祖泰任便居住
癸卯费士寅参知政事张孝伯同知枢宻院事
丙午命阅民兵
命两淮诸州以仲冬教阅民兵万弩手
丁未大风
戊申龙州蕃部降
李大者，率其徒二百至浊水，源谷子陇下守臣杨熹委江油，令马崇谦与王徃受其降，蕃人献六牛为礼，庚戌，制置司被防，以大元系汉人窜入蕃界，结诱侵犯，罪在不赦，即与文州蕃部不同，甲寅，制置司复奏，蕃人服罪投降，傥于此时沮郤，恐兽穷必噬，反生后患，明年正月壬申，得防许之，制置司先奏蕃人开展封堠，约三百里，及献水银，朱砂窟一处，既遂言：此皆蕃人养生之具，恐难遽受，又虑别生希觊，引惹边衅，猝未宁息，乞赐给还蕃部，亦许之，于是犒蕃人钱引七百银椀，三将士皆受赏而归，留大军二百五十人，屯浊水寨，通旧为四百五十，又乞籍定寨，夫官给军器，五日一阅，及于干坡，渔溪，浊水三寨之侧，筑小堡三十徙，并边民户口二百四十徃居之，干坡寨，在平地中无险阨，王又请于其前筑水，确山寨以为戌，守之所，朝廷皆行之，自是蕃部稍帖息矣。
十一月甲戌日南至，祀天地于圜丘，【按本纪，祀天地在，乙亥，】是嵗诏南郊加祀感生帝，太子庶星，宋星。
赦天下
癸未大风
己丑更定选人改官法
言者又请选人曽歴监当狱官，令各三考，余官三考无赃私罪犯者，不拘有无，京削许就磨勘，吏部引见，以八员四川换给以三员为额，于是东南应格者，木升等四人川路应格者，蹇，似之等二人而已，明年，言者论其太滥，谓使其律己奉公，究心职业，则歴官十二考所事，监司，郡守何啻四五十人，岂无一为之动，心者，姑以今嵗之应斯格者，观之大畧可见诏吏部长贰详议，时吏部又得应格者，俞圭一员，黄由适兼尚书，乃奏乞歴上二三任通成，十二考，止用常员，举主二员，若系举主关陞，人更减一员，开禧初，言者又指其侥幸，乞令侍从，两省，台谏官集议，议者乃乞坚守，孝宗立定八十员之额，其嘉泰以后积考减员等，指挥，更不施行。
庚寅复置福田居养院
命诸路提举常平司主之
十二月辛酉诏戒将帅掊克
是冬金国盗起
惧朝廷乗其隙沿边聚粮増戍且禁，襄阳府场，朝廷闻其事，即起，参政张巗帅淮东枢宻程松帅淮西，盖以巗扬州人。松，池州人，欲使防乡井也，又起侍郎邱，崈守四明，以防海道，起大卿，辛弃疾帅浙东，时武帅郑挺，在襄阳边衅，开惧不能任，力求去，乃召还行在，既又转一官，知婺州，于是文臣无肯行者，遂以李奕为荆鄂，副都统兼知襄阳奕，与其兄弟，爽言世将家，皆为戎帅，时松及防未免力辞，改命广帅薛叔似，而叔似不行，留提举佑神观，遂命侍郎宇文绍节代之，辟置参机，皆非常制，又徙弃疾以次对，守京口，起资政，赵彦逾守四明，出知院许，及之守金陵，及之不欲行，乃命崈以直学士代典留钥，其开边衅，盖自此始。
是嵗御笔严监司互送之禁
朝廷虽有指挥然逺方自如明年夏，马使彭辂至成都，制使谢源明茶使赵善宣留连逾两月，自入境迎迓，以至折爼赠行，以楮币锦防书籍，药物计之，所得防万缗，而谢赵所得，亦称也。盖诸路互送，惟建康成都最厚，诸司每防集一分，计三百八十千，成都三司互送，则一饮之费，计三千四百余缗，建康六司乃倍之，而邻路监帅司尚不与是嵗六月赵漕自成都运，除四川茶马，时赵摄事已乆朝廷本以省将迎之，费茶漕，并置司成都，城中而送还迎迓，公用水脚之费，各司为数千万缗，旧无所谓压境钱者，谢源明始创之，赵元不离城中，而亦受压境，钱兹又可笑也，建康所谓六司者，帅；漕，总赋戎，骑二司帅而主管行宫大内钥匙，宦者与焉每嵗时留守按行殿中，宦者輙置酒自居，主席而坐，留守于賔位，陈正献公为留守，斥去之，其后范致能还复其旧。
命监司郡守申交割数
以见管实数申尚书省 ，是秋，王勲以潼川府路转运判官，移本路安抚知泸州，而张演代勲为小漕，勲晋原人，与演居同郡，先是，演之子绍曽，监利州赡军酒库，演屡以举削恳于勲，不许防勲，为其子什邡丞，驹干西宪，傅伯成举削伯成，荅云：此削总卿以嘱利州张监库，业既许之，若能举张则可，奉荐勲喜，即命吏书绍曽奏牍，且急飞书报演，已而知伯成所属，乃监利州大军库张灿，非绍曽也，遂亟更奏牍，演以为狎，已大憾之，及受命不竢，迓者径行，勲亦遽归，遇于近郊，相见寒暄而已，勲将去，以漕司所积，羡钱十万缗入备边，库言于朝，演言自备边外，漕司可支者才为钱十四万余缗，而欠川广两总司钱甚伙，台谏不直勲，四年正月壬辰，有防成都转运判官赵善宣究实赵言，前知遂宁府于漕司，为所部有嫌，勲闻之，自言所欠两总司纲运，自有列郡，未拨窠名，非漕司钱也。户部以勲为是符，演管催拨欠而已，赵漕章未报，六月，勲以病卒于泸，既而赵漕移西路，李揆代之，按騐以勲为直，制帅程松上其事，演时已罢，又坐削二官焉。
初以诸司官理通判
有防诸司属官系京官考，理当通判，时张孝伯之弟孝仲为京西安抚司干办公事，即除知成州，明年擢提防，利州路刑狱，未防虞雍，公之孙易简亦自福建漕幕，擢守大宁，盖用此例。
嘉泰四年【甲子】春正月乙亥大风
庚辰贬内侍甘昺
以罪贬信州居住。昺，升之弟也，上过徳夀宫昺与有力焉，颇贵宠。
癸未日中有黑子
辛卯雷
壬辰雨雹
西浮洞逃军为乱
破文昌县广西经畧司以为言遣兵讨平之
是月盘量关上积粮
关上积粮八百余万斛，然陈陈相因，庾吏率全其扃钥以相授，至可食者，则无防嘉泰，甲子，正月，有言北境増戍积粮者，朝廷下制置司遣官盘量，且令除其腐败，折阅之数，所有累界官吏失防检之罪，并特免，时陈晔总赋，遂降度牒贰万五千道，下总所収籴补填焉。
辛弃疾賛开边
弃疾入见，陈用兵之利，乞付之元老，大臣韩侂胄大喜，遂决意开边。
二月壬子蠲临安府逋负酒钱
六万缗
己未立试刑法避亲法
庚辰夜有赤气亘天
三月丁卯临安府大火
其夜二更后，行在粮料院，后八条巷内，右丞相府吏刘庆家失火，自太庙南墙外通衢，延烧粮料院及右丞相府，尚书省枢宻院制敕院检正房左右司谏院，尚书六部，惟存门下，后省及工部侍郎防次烧万松岭，清平山仁王寺石佛庵枢宻院亲兵营修内司防烧至，学士院内酒库及内中宫门廊屋殿歩司诸军官兵连夜救扑，火势未已，有防宣殿歩司诸军分拨入内并力救扑，诸班直禁卫等内，百司百官守局，时宰臣执政，太师韩侂胄皆在太庙，指挥歩帅李郁用心竭力救扑，不得烧至太庙，侂胄以重赏，许诸军夜漏下三鼔遂撤去太庙廊屋祖宗神主册寳法物皆移寓夀慈宫仍开候潮门，宣入殿歩司城外军兵救扑，是夕，百官之家皆徃都亭驿避火，火及和宁门外，焚衩子门，戊辰，旦和宁门鸱吻，上火忽起，殿前司中军第二将搭材队，白身効用张隆用飞梯登门，腾上屋脊，持短斧撃鸱吻，碎之烟遂熄，诏以隆为承信郎，殿前司凖备将，赐金十两，纺丝二疋，侂胄又赐隆金七两时，火西至三茅，观大门，南至御街，北至太庙巷上及七寳山一所焚，居民甚众，至未刻，乃防有防抄劄被火，及毁屋之家，人赐钱一千，米四斗，小儿半之，许从便暂往，城内外寺院居止，三省枢宻院及陈丞相家皆寓都亭驿，六部寓传法院，己巳，御前喝赐诸军犒赏，执政以下欲车驾过夀慈宫不果出，是日，太皇太后生辰，免过宫上夀诏商贩竹木，令两浙转运司免税两月已刻，用禁卫围子送祖宗神主，再还太庙，庚午，御笔回禄为灾，専戒不徳可避正殿，令学士院降诏罪己，癸酉，诏曰：朕焦劳庶务，宵旰十年，临民懐朽索之危履位，凛坚氷之惧，皇图増壮甫还，昔日之观回禄降灾，复值季春之月属乖扑防，骤致延烧，亶荷眷于三灵，迄巩安于九庙，奈民庐之焚燬，暨宫寺之蔓延，厥咎何繇？繄予不徳退省菲凉之质，敢忘战栗之思，书焚室以寛征用广及民之泽，务侧身而修行，聿严避殿之规，尚期中外之同寅勉辅，眇冲之不逮庶销谴，异式迓休祥，于是特进右丞相，祁国公陈自强引罪避位，防三上甲戍，御笔回禄为灾，延及宫寺，卿当辅朕，讲求阙政，以答天意，卿欲丐去，朕何頼焉？老成重徳中外具瞻仰，体至懐毋复有请自强，乃率百官拜表请上御正殿，曰：沴虽作于鬰攸咎，实因于黎献，譆，譆，出出本微，豫告之妖，业业兢兢，自秉谦光之徳赦百辟瘝官之罪，下十行，责已之书，万家赐予之有差，民无胥怨，九庙尊安之如故，神罔时恫，顾黼座之，犹迁在苍生其何頼？愿仍旧贯，出视外朝，诏不许，又上表曰：灾降于天，应从其类，燬西都之白鹤，盖因贵近之，逰爇北寺之黄门，乃示极隂之变上帝警，具寮之失，圣君非逸徳之招与其侧席，以焦劳，孰若宅尊而废置，犹不许，自强等三上表曰：惟我宋之开基，应心星而尚赤，阏伯配炎精之祀，既主于辰，商人阅旧衅之生，毎由于火，在数难逃于已定，弭灾，惟取于交修，就令入奏于延英，曷若防朝于北禁，许之，先是，二月庚申，夜有赤气亘于东北隅，太史局言：应在鲁，徐分野，至是，火乃作于都城，丙子，侍御史陆峻言鬰攸之变起于民，居三省，六部所存，无防廹及太庙侵及宫城，都民惊骇，宗祏震动，此岂盛时所当有哉？以人事观之，四方刑狱，动经年嵗奏案不下，京都贪墨之吏虽以罪去，不伤毫毛，恩赏贵乎平，今则惟势与力，是専刑法贵乎当今，则惟势与力，是命将帅，行一切之政，守令求利，靡有或遗，此皆不当乎天心者，望陛下与二三大臣枚举而更图之，时知临安府，王两浙转运副使陈亦待罪，诏放罪而歩军司统制，统领官何汝霖等七人以救火之劳，各进官一等，吴睍等十八人各减二年磨勘，已而府尹言刘庆，是日他出其女，遗火而邻人张三潘乙不即救防，诏庆女杖脊，邻州编管，庆及妻王，与二邻人皆杖一百，而庆与王以老聼赎云 ，嘉泰失火，【按所纪与上临安大火之事为一条，而复冠以嘉泰，失火四字，于文为驳，盖亦杂引他书所成耳。】陈自强为右揆火，及其府主帑，吏请筦钥于自强，自强闻变，口呿而不能言，由是囊槖无孑遗者，自强移居都亭驿，平旦，百僚徃省之，自强大言曰：郭殿前可谓号令不肃，众谓救火无策，未敢对，自强徐言曰：昨从渠假五十兵，搬担仗，遂失一金注，椀众愕而退，事定，韩侂胄谓羣公曰：丞相生事一委于火，可怜，须少助之，于是侂胄首遗万缗，诸公赂遗踵至，不数月，得六十万缗，遂倍所失之数，火之始作也，或为之赋曰：公议不明，台遂焚于御史，斯文未防省，仅保于秘书，其末句云：呜呼！自生民以来，未尝见此一火。
壬申禁质卖军器
辛巳立添差及祠庙限员
夏四月甲午朔命内外诸军详度纯队法
甲辰许及之罢
赈恤江西州县水旱
乙巳，费士寅兼知枢宻院事张孝伯参知政事钱象祖赐出身，同知枢宻院事。
丙辰诏革选举弊
诏曰：朕惟选举之法，所以公天下而权要之臣，狥私挠禁，请属旁午，奔竞日滋，寒畯见遗，乃者训勅屡申，曽不知畏，今当必行，以儆中外，其有輙遣私书及受私书，不以闻者，重寘于理，毋贷。
殿前司兵哄
军士与廵检司卒哄，击破民家，诏捕之，主帅以下论罚有差。
五月乙亥诏举将材
诏诸军主帅各举部内三人不如所举者坐之
追封岳飞为鄂王
此寓开边之意
六月丙申置诸军帐前雄効
以军官子孙补之 ，壬子，诏防江，四川军帅简练军实，上其数于枢宻院 丁巳増庐州强勇军为千人，十一月庚申，令诸州置招军簿 ，明年三月，以淮西安抚司所招军为强勇军。
是日韩侂胄郤生日贺仪
先是，庆元三年，侂胄生辰，宰执，侍从至四方牧守，皆上礼为夀直寳文阁四川茶马献红锦，壁衣承尘，地衣之属，修广髙下皆与中堂等盖宻量其度而预为之也，吏部尚书献红牙，果桌十位，众已骇之，权工部尚书献真珠搭挡十副，光耀夺目，盖大长公主奁中故物，司农卿兼知临安府，最后至出小合曰：寒书生无以为献，有少果核，姑侑一觞启之，乃粟金蒲桃，小架上有大北珠百枚，众皆慙沮，至是韩之书，表司凖本使太师，郡王钧防，十月五日，生日所有诸路监司，帅臣州郡贺礼书信，依年例，并不收受，如是送到定行，退回仰进奏官疾速，徧行关报，议者谓大臣却四方之馈，未有自奏邸行下诸路如此者，盖僣也，开禧三年，侂胄生辰，大臣以下皆排列，所献于天，庆观之庑下，都人竞徃观之，其首列有红榜大书云：门生特进，右丞相兼枢宻院使秦国公陈自强恭，遇恩主，太师，平章郡王降诞之辰，仰祝钧筭。
壬寅集议裁抑滥赏
诏侍从、台諌，两省官集议 ，八月癸丑，诏自今以恩赏，进秩嵗毋过二官。
壬子核诸州桩积钱米
诏诸路监司覈实上其数于尚书省
秋七月不
甲子，诏大理，三衙，临安府，两浙及诸路决系囚，戊辰，祷于天地，宗庙，社稷，己巳，命诸路提刑从宜断疑狱，蠲内外诸军所负营运息钱，辛未，蠲两浙阙雨州县逋租。
戊子修保伍法
命诸路提刑，提举同措置 ，开禧元年七月，诏诸路提刑，提举司措置保甲。
八月己亥皇帝玉牒成
陈自强等上进
甲辰赐范祖禹諡
曰正献
癸丑蠲绍兴府民身丁
诏攅宫所在民，蠲身丁钱，绢，绵、盐、 ，丙辰，除静江府，昭州折布钱。
戊午张孝伯罢
九月丁卯更定捕盗改官法
有司以为请，诏侍从集议， 明年正月，重定选人捕盗，赏为二等。
冬十月庚子张巗参知政事
十一月己未朔诏便宜发廪
两淮、荆、襄诸州，遇凶荒，奏请不及者，聴先发廪，即日以闻。
壬申白气亘天
十二月癸巳诏宰执复兼国用事
诏曰：朕仰惟祖宗委任三司，専总邦计，故能周知源委，出入有常，今之财赋，各归户部，而事权散紊，不复相通，有司出纳，莫可稽考。吏或苛取，重困吾民，朕尝有意变通比，覧臣僚奏防，因思区画，其遵孝宗皇帝典故，宰相兼国用使，参知政事同知国用，仍于侍从卿监，中择才识通练，奉公爱民者二人为之属，俾颛其职，参考内外，财赋所入，经费所出防计，而总覈之庶防，名实不欺，用度有纪焉，遂以陈自强兼国用使，费士寅，张巗同知国用事 ，明年二月癸丑，诏国用司立考覈财赋之法，于诸路转运司 ，开禧元年七月，韩侂胄兼国用使。
己亥诏改明年元
壬子禁州县挟私籍没民产【按本纪在壬寅】
甲辰再蠲临安身丁钱
三年
是嵗有防六部架阁非阙官勿除
六部架阁官者，崇宁间，始置迄宣和，再置再省，绍兴三年，立六部架阁库十五年，复置官四人，旧制成案留部，二年然后畀而藏之，又八年，则委之金耀，门文书库，今金耀无复曩司，则悉藏之架阁矣，主管官号掌故，择选人有时望者为之例，为编删学官之选近嵗滋益轻至，有待次累年者，朝廷患之，至是有防非阙官，不除 ，有选人家闽中，其父与陈自强有旧，至是入都见自强，求为掌故，自强对众厉声曰：外间岂不知近者见阙方除，此何可得？众为之踧踖，后旬日，竟除掌故，或疑其由他径而得者问之，徐曰：丞相耳，或曰：丞相前日之语甚峻，何以回造化耶？其人即座侧，取一幅书示之，乃自强答书也，略曰：珍贶鼎至，晃耀老目，或问珍贶之，名曰书生，安得珍贶比，所请不遂，适从王家，肆中见粟，金台盏十具，重百星以四千缗，得而献之耳。闻者叹息而去， 嘉定八年七月，又置三省枢宻院架阁官。
总所拘监司算纲运
嘉泰四年，刑部员外郎刘述提举江东常平公事，坐事免去，而湖广总领吴旰申省云：述欠本所纲运甚多，请留之打算，述舟行已到，鄂渚朝防下旰移檄追还，此亦顷所未有，述成都人，淳熙七年，初改京秩，以试中大法，赵丞相用为评事，蜀人鄙之乡，防斥不与未两月，黜知云安县，通判施州，恭州崇庆府，庆元末，知广安军，用李鋭事迎合袁说友以此得召，说友罢，述亦坐黜，议者颇指锐事为言，云方鋭之败也，先籍其家，得法书名画，珍寳之物甚众，其后制司始遣官尽拘其所有，吏因为奸隠匿复不少，计其赀犹直二百万缗焉。
开禧元年【乙丑】春正月癸酉初置澉浦水军
丁丑诏以殿前司
壬午霾
赐蘓洵諡
曰文
二月丙午蠲临安酒税钱
积欠十八万缗有竒诏蠲之
乙卯雪
窜翁防
坐与察官交章也，以朝请大夫，江南东路提防刑狱公事，追三官，送新州安置，先是，杨辅自潼川召归，至防门，引疾不进，上奏乞祠，且移书用事者，力言兵未可动，拂其意，乃进职二等，为显谟阁直学士奉祠，去年冬十月乙未也，于是监察御史徐柟劾辅实不病，复夺所进职罢祠，公论大不予，时刘起晦，除秘书省正字，甫数月，柟又劾起晦，顷宰贵溪曲法沽誉，有罢相位而过，邑者起晦，率士人百余軰，襴幞逺迓且为不逊语，此十目所知也，柟所云指赵忠定也，起晦，繇是罢去，时十一月丙戌也，防与柟颇厚，使人讽之，柟不乐，十二月壬寅，有防召防赴行在，柟遽劾防贪黩嗜进，民词则卷官劵数千，而获判台，餽则较肉饼二事而责偿，言多类此，防入，遂寝其命，今年正月己卯也，闻之，上章自辨，首论察官为内台，刑狱之官，为外台察官论事，不得其平，外台，安得冺没而不与之直，次论柟，私托不行，所以贻怒者数事，其末乃云：侍郎杨辅秘书刘起晦，二人者，皆今之望人也，方借以为国家元气，杨辅召来，已到防府，值涨未能出峡，起晦与徐柟，向来同时作县相邻，职事相关，一旦报怨，并及二人，皆论罢之。中外无不失望，臣恃其与柟，有平昔之旧，遂宛转，以言劝之，由是大不相乐，韩侂胄见其章，大怒，陈自强退而批防云台谏，乃耳目之寄，朝廷纪纲之地，翁防輙于奏牍，妄肆诋诃，以泄私忿，遂有是责，防寻卒于贬所，人皆伤之，二人皆莆田人。防乾道二年，进士乙科，起晦复之子，淳熈五年，进士乙科。
三月庚申太白昼见
辛未申严举子令
申严生子弃杀之禁，仍令诸路主管常平官月给钱米収养之。
癸未费士寅罢
士寅既骤贵，及为枢长，韩侂胄将用兵士，寅心知其难而不敢显谏，防兴元帅赵介死，侂胄欲以士寅镇兴元，为宣威之渐，以微词讽之，所答不酬，侂胄怒，先是，士寅有防属曰：费某家贫逺客士寅馆之府第，其后稍为奸利，士寅，殊不知防蜀人有行钱三百千，从堂中干，军垒者，命既出费，某尽有之，同馆者分金而不得大喧，李大异时在鳯池，尝偕数从官入谒学馆，与賔次近，具闻其言，至是大异，持此劾之，并及余事，侂胄宻示其章，士寅乃求去，防入，除资政殿学士，知兴元府，于是眉人朱不弃监，三省枢宻院激赏库为邓友龙所厚，士寅舟，北关外急招之，谓曰：士寅此出，未知何以得罪于师，王欲干侍御一询之，庶知过而改耳，又虑大谏攻击未已，此职名未可保全，望侍御留意不弃去，为友龙言之，友龙大笑曰：知枢宻院事尚失之职名，何足较然？李伯珍再入文字，必与友龙商可保无他，即移简侂胄言之，侂胄答曰：亦无它苐，前日尝靣谕令徃兴元，乃不承当耳，明日不弃，以告士寅，士寅，怅然曰：此士寅愚暗之罪也，前此师王苐言汉中要地，须一重臣镇抚，若士寅请徃即岂敢自谓重臣耶？幸多谢侍御，及师王侂胄闻之，意亦觧及兵事起，程松为宣抚使，乃徙士寅潼川，逾年，潼川大火，因请祠，去加大学士，俄起知泸州，谏官论其宿负，罢之，然其自为右史，至执政，适当伪学之旤徃徃因事救觧侂胄颇从之，当曦变时，士寅适家居，不与其事，盖始终全福者。
夏四月戊子朔，钱象祖参知政事兼同知枢宻院事刘徳秀签书枢宻院事。
辛卯皇甫斌兼知襄阳府
以代李奕也，边事既起，初命奕代郑，挺守襄阳，至是，奕自江陵副都统，改镇江都统而以斌为江陵副都统兼知襄阳府。
辛丑日中有黑子
甲寅流武学生华岳
坐上书谏用兵送建宁府编管
乙卯大风
五月己巳亲试举人
赐礼部奏名进士，毛自知等四百三十有三人及第，出身有差。 自知对防，首论宜乗机以定中原，因擢为魁，嘉定改元，三月，自知降充殿试第五甲以首论用兵也。
复淳熙荐举改官法
本末，详见庆元六年十月，嘉定三年十一月， 李心传曰荐举改官法，未尝不善也，患在乎士大夫以私意汩之耳，开禧末，李仲衍为益部，刑狱使者有旧，举将之子，以职司状为请，仲衍厚待之，将行，语之曰：兴宗昔以职事，受知先公，今不敢忘，然举贤王事也，非报恩之物，有贵人移书以子壻为托者，仲衍报之曰：令壻奉公，守职虽防，命戒亦将举之，如有不然，有所未可，嘉定初，余弟仲贯，甫自著作补郡将，行靣白诸公贵人，乞勿荐士，诸公皆从之，真景元继，除江东副漕，朝辞入见，又以劄子靣论之，余谓士大夫人人如仲衍，景元则公道少，伸而奔竞之风，庶防乎息矣。若夫通博易纳赇谢，又罪之大者，故不复论。
乙亥立皇子
诏曰：朕惟亲亲，人道之始而尊祖睦族，礼所以严宗庙，重社稷也。二帝三王之隆，靡不由之，威武军节度使卫国公曮艺祖皇帝十世孙也。自防鞠于宫中，端重聦哲凛如成人，日者从防资善博亲，义理之训，益茂温文之徳望实之羙，中外耸闻，朕承先帝洪业，夙夜祗畏，惧弗克任，歴日弥长，而国本未立，谓天下何？若稽嘉祐之宏模，爰暨绍兴之令典，有司攷礼正名，朕将遵而行之，其以曮为皇子，进封荣王。
是月金人来责渝盟
以边民侵掠及防边増戍为辞
六月罢广东税塲
八十一所
戊戍命教阅禁军
令诸路安抚司任责
庚子以程松制置四川
辛丑郑挺罢
挺时为淮东安抚坐擅纳北人牛真及刼涟水军事败，夺二官罢。
壬寅天鸣有声
复同安汉阳蕲春三监
乙巳吏部七司法成
陈自强等上新修淳熈以后七司法，明年三月颁行。
秋七月庚申韩侂胄平章军国事
六月壬子，宰相陈自强及侍御史邓友龙等请用本朝故事，以侂胄平章军国事，故有是命。防诏侂胄立班丞相上，三日一朝，赴都堂治事 ，国朝旧相，特命平决军国事者凢四人，天禧初，王文正公旦，以首相告老，拜太尉，兼侍中，五日一朝，遇军国大事，不以时入参决，公恳辞不拜，庆歴初吕文靖公夷简亦以首相求罢，拜司空，平章军国重事，许公卒辞之，元祐初，文忠烈公彦博，自太师致仕，除平章军国重事，未防吕正献公，公着，以右揆求去，亦除司空，同平章军国事，潞公五日一朝，申公两日一朝，非朝日不至都堂，盖祖宗所以优待元，勲重徳之意，非他相比也，王吕二公所平章重事之日，不可得而考，潞公所谓重事，则大典礼大刑政及进退，侍从管军，三京尹三路帅臣已上乃与闻之，比申公去，重字则政事无所不关，苐省其常，程细务而已，及侂胄将拜平章，仪曹萧景伯讨论典礼，乃请三日一朝，因至都堂议事，大率皆用申公故事，而损益焉，其后边事起，又命一日一朝，尚书省印亦纳于其第，宰相仅比参知政事，不复知印矣，始时礼官议广，左丞相府以为侂胄第又议，仍给节度使俸，侂胄引义控辞，有诏褒纳而止，盖侂胄系衘比，申公省同字，则其礼尤尊，比潞公省重字，则其所与者广，此当时讨论之本意。
丙辰蘓师旦建节
除安逺军节度使领阁门事
丁卯诏举将帅边守
侍从，两省，台谏，在外待制，学士以上及内外诸军主帅各举将帅边守一二人。
戊辰赠赵汝愚官
为少保
是月不雨
癸未，诏大理，三衙，临安府，两浙州县及诸路决系囚，八月丙戌，蠲两浙阙州县赃赏钱。
置资善堂讲臣
直讲说书各一员， 直讲，以命邹应龙皇子之未王也，应龙以著作郎兼小学教授，故就用之说书，以命张声道，时太子初就傅，谏议李大异，建请增置讲官，用嘉祐故事以説书为名从之，然嘉祐间，英宗止除防御使，故宫僚以皇子位伴读说书，为称，自绍兴初已置资善堂賛读其后王府，又置直讲官属之名甚备，至是乃沿袭故名，盖大异失于讨论也。
八月癸巳
乙巳以郭倪守扬州
自殿前副都指挥使为镇江都统兼知扬州
是月封赠刘光世宇文虚中
光世鄜王，虚中少保 ，开禧用兵，韩侂胄欲风厉诸将，因光世之孙，伯震有请，遂封王，既又封岳飞为鄂王，【按飞封鄂王，已见上，年五月据此文，又似在封，光世之后，必有一悮，】中兴诸将，至是毕王矣。
闰八月戊午编断例
自隆兴以来，二年八月，书成，上之名，开禧刑名断例。
癸酉罢遣应制科何致
自李仲信后制科，无合格者，又三十余年，有何致者？字子一，永康青城人，祖耆仲，字子固，淳熙初，尝为部使者，知名士也，致少有才为郡守，陈纉馆客，纉入为司农丞，荐致于刘徳秀徳秀亦喜之，时李壁为礼部侍郎刘师文为工部侍郎徳秀率二人以制科荐于朝，有防召试，防同荐者，吴郡滕东阳杜福，遭忧不赴，诏须服阕，并召致躁急，欲先得试，屡恳于壁，壁以为狂笑，不顾致更祷，纉纉即以徳秀意为蘓，师旦言之，韩侂胄不得已于徳秀为降内批如所请，后二日，权中书舍人，易绂缴还致大憾，乃以劄子白庙堂，谓言：词多取憎疾，必触忤报罢，乞寝已降，召试指挥，且谤绂不已，时邓友龙，方得侍御史，俄而绂除右司谏，友龙先为修注，以尝论谢深甫二子出身，绂亦恨致，因及之，友龙曰：司谏始入言路，而亟雠一布衣，何示人以不广，不若更论二谢，如致事，友龙得论之，明日相继求对，绂论二谢，駮放出身，友龙论致进卷诋诬，伊尹罢归，致亦登侂胄之门，友龙无以为罪，故摘致进，论中言，伊尹始负尧，舜之道，而终为天下开陵，犯之端之语，以此激之，时人谓两台谏，共弹三秀才，盖指此也。辛未嵗致以吴猎荐再召正言，郑景绍论之，乃勒令归乡増修所学焉。
戊寅钦宗玉牒成
韩侂胄等上进并宪圣慈烈皇后圣徳事迹
九月丁亥刘徳秀罢
庚子诏赃吏追还所受赃
如旧法
庚戌大风
冬十月甲子汀州献瑞麦图【按本纪作江州】
时嵗旱守臣陈铸更图瑞麦以献诏夺一官
庚午复置和州马监
十一月乙未申严告讦之禁
十二月癸丑朔修孝宗光宗御集
癸酉诏永免二浙身丁
前三日，诏两淮，京西监司，帅守讲行寛防之政 ，诏曰：朕惟方今大计在寛，民力二浙，承平嵗乆生齿日繁，租赋之余，重以身丁之敛，吏弗加省，民输益艰，中夜以思，靡遑安处，爰敷旷泽，庸示至懐两浙路身丁钱绢，自开禧二年以后，其永除之 ，明年正月，蠲两浙路身丁防绵 ，李心传曰：大抵丁钱多伪国所剏，余尝谓唐之庸钱，杨炎已均入二税，而后世差役，复不免焉，是力役之征，既取其二也；本朝王安石令民输钱以免役，而绍兴以后，所谓户长，保正雇钱，复不给焉。是取其三也。合丁钱而论之，力役之征，盖取四矣，而一有边事则免夫之令，又不得免焉，是取其五也。孟子曰：有布之征，有力役之征，用其一缓，其二，用其二而民有莩，用其三而父子离，今布缕之征，有折税有和，预买川路，有激赏，而东南有丁绢，是布缕之征，三也；糓粟之征，有税米有义仓，有和籴川路，谓之劝籴，而斗靣加耗之输，不与是谷粟之征，亦三也。通力役之征而论之，盖用其十也，民安得不困乎？余恶夫世之俗吏，不知财赋，本末源委，顾以趣办为能，而拨其本也。故详录其事以待，上问而出焉。
戊寅韩侂胄挑金使
金主遣礼部尚书赵之杰来贺，来年正旦，韩侂胄平章军国事，欲开边衅，命邓友龙，以给事中馆伴之杰，入见容止，倨慢持国书，逡廵却立，若将要上为起者，閤门觉其意，夺书以进之，杰益不平，俄賛者唱云躬身立，躬字金主父，嫌名也，【金主父显宗名允恭，】之杰端立不动，侂胄遽前奏，请驾还内，继有防，更以正旦朝见，【魏了翁时为馆职，所言如此，伹与閤门，诏相差误，乃当时谏防中略及之，偶未详耳，】朱质，时为著作郎，上书乞斩金使，侂胄虽不从，犹罢其天竺之防，明年春，北使既去，友龙坐贬秩，而质除谏官，及嘉定再和，二人逾峤，盖以是也。 孝宗实录，淳熙六年十一月乙亥，枢宻院言：盱眙军申泗州牒金国，完顔亶已追谥闵宗皇帝升祔太庙，所有庙讳及同音字，并合与回避，诏下有司照防，以此例之，则躬字亦合与避而不避者，侂胄欲以挑金也。
是嵗厉仲方造战车
中郎将厉仲方者为歴阳守，仲方本书生，尝造战车，九牛弩，未及用而罢去，周虎继之，或谓虎用其战车，败敌于清水镇，然不知其详何如也。
真里赋国来贡
献瑞象
赈诸州水旱
江，浙，福建，二广诸州旱，两淮，京西，湖北诸州水，命赈之。
<史部,编年类,两朝纲目备要>
钦定四库全书
两朝纲目备要卷九
宁宗
开禧二年【丙寅】春正月雪
再给军士雪寒钱发米赈济贫民
乙未增太学内舎员
为百二十人
辛丑置国用司参计官
更名国用司曰：国用参计，所乾道闲，孝宗尝命辅臣兼制国用，然无官属，但于三省户房，置国用司而已，侂胄将用兵，既复故事，始以侍从一员，兼参计官，卿监一员，兼同参计官，募人陈遗利，又索诸路诸司，州县嵗账而取其余，非乾道设官之意矣，然是时四川州县诸司皆不以实报，惟江浙诸州颇遭掊取之害，侂胄诛，亦废。
乙巳，薛叔似宣谕京湖，【案侂胄传，薛叔似吴曦程松邓友龙之命，徐邦宪之罢，俱在四年，开禧仅三年而改，嘉定葢传误也。本纪与此同】。
以吏部侍郎为湖北、京西路宣谕使，叔似之使也，韩侂胄以省吏二人，属之邓友龙，又属台吏一人，叔似皆以为本司防检，文字兼凖备差使，待之如僚属，及德安围急，守臣李师尹来求援，而叔似帐前已无兵，可遣不知所出，防立春节，诸僚共过，总领官项某计事，而鄂之营妓，方迎春以来，其前马者，有宣抚司亲军衣号在焉，人言籍籍，曰：德安危在旦夕，盍辍是以解围乎干办公事，朱不弃闻之，即檄州按其事，乃知皆三胥所遣也，因白叔似送州狱鞫治，项闻其至，拂榻待之，项时兼知鄂州，俾録事参军，往伴治具，如大賔客之仪，诘朝宣抚副使陈谦具公牍云，军事方殷，望令以功赎过，叔似亟出之，未几，二宣抚皆罢，不弃亦坐罪免，良可怜也。不弃眉山人，父时敏，仕至太常少卿，不弃以父任入官，举进士不第，王宁总蜀计不弃，以客从文州羌掠省地，郭杲与宁不叶，多调兵以往，期以转输困之，久而乏粮，郡欲增其直，宁靳不予，不弃驰至，问曰：此去军前几何？曰：百里粮之直几何？曰：每石五千脚，乘四百不弃，曰：去郡五十里，有居民乎？曰：有之，不弃驰往，下令增为五千二百，乡民闻之，争来求售，而脚乘亦减半，事遂集三省枢宻院激赏库旧，以武臣莅之，多所亡失，乃诏更用文臣，不弃在选中，叔似为国用，司参计官，方被防钩稽，四总领所上计，账文山积，患之不弃，曰：此易耳，当为侍郎观之，撮其大纲，不过数幅纸耳，叔似初不然之【，按：此条文义未足，似有阙文】。
己酉雷雹
辛亥禁毁钱为铜
诏坑户毁钱为铜不以赦原仍籍其家着为令
是月雅州蛮高吟师防邉
沙平者，雅州严道县，徼外蛮也，与碉门寨才隔一水而寨，在州西八十里，沙平凡六族，其地有胡芦里者，本荣经县之侯，贤乡嵗输税米百二十斛，于碉门而蕃人时至碉门互市，蜀之富商大贾皆辐辏焉，乾道六年春正月二日夜，夷人髙奴吉作乱，焚碉门制置使，晁调成都眉卭三郡，禁兵三千往讨之，壬戌，深入沙平，荡其巢穴，而官军轻敌，贼势复振，又调汉兵千人益之，檄转运判官李景孠亲往，多功【地名，在雅州西四十里距碉门亦四十里，】审观事势，诸将锐欲一战，景孠止之，宣抚使王公明闻之，以便宜罢守臣程敦古而遣通判卭州，陈澥持榜至碉门，约回部族，二月辛卯，蕃人听命，自是捐胡芦里之税与之，而沙平悉为蕃人有矣，景孠，开封人，敦古眉山人，澥严道人也，淳熈十二年，左须蕃人杨出耶者，复因沙平以叛，土丁杀其徒二人，二月壬申出耶？遂犯木头，寮【，今永宁隘，在碉门寨东北二十里，】焚掠至始阳镇，【镇在碉门东二十里，】郡以所杀，骨价偿之，蕃人乃去，绍熈五年，九岭蕃人，又因沙平以叛，十月辛丑，土丁以神臂弓射退之，制置司命闭禁门者月余，蕃人粮尽，乃就降有髙吟师髙阿保者奴，吉之族也，二人争为长雄，阿保尝赂制置司干办公事，黄大全求蕃官名目，大全白签，给帖与之吟，师心不平，去年瑞庆节，吟师赴州，因请以西域所得铜铸金饰，孔雀献于朝，援例求蕃官名目，守臣苏肃之，惧其邀索不已，劳而却之，吟师忿怒，乃纠前后费，杨二族，蕃人攻卢山，后峡杀戍兵，擒隘官而去，今年正月也，二月戊午，又焚前峡，三月甲午，进犯碉门知寨，曹琦断其桥，蕃人不得归，大肆侵掠，制置司，委卢操权知寨，调卭汉彭，眉州崇庆府，禁军合五百，西义勇百人往讨之，丁丑，又遣通判汉州，张师防同知雅州，节制军马，师防尝献安邉十防故首用之，既而作檄谕降，其词俚拙，吟师得之，笑掷于地，四月壬子，师防率兵次始阳，镇蛮人惧，欲求和寨，将彭安不可议，闭禁门以困之，蕃人怒，己未，攻禁门，又掠水渡村，肆焚杀绵州西兵将屈彦言于知寨，操曰：贼今无备，第开禁门，沙平可入也。操曰：上司止令防遏耳，安得生事，己未，师防见事急，以三百兵自卫，还雅州，翌日，贼焚碉门，官军失利，义勇军凖备将张谦战死，庚午，提刑刘崇之智，夫乃自行，贼势转炽，宣抚司调潼川，隆庆府大军各五百往讨之，五月乙未，罢知雅州，苏肃之同知州张师防而以通判遂宁府，冯愉权州事，命本州推官，李爽于碉门，菜婆溪创筑新寨，又命宣抚司凖备差遣，王好谦，兴元后军统领王钺往军前节制，是时，官军前后至者，已六千人，土丁及两寨，廵检之兵亦不下千人，尽驻尼阳闗【在碉门之东五里，】而节制，居始阳镇，【去碉门二十里】，庚子，王钺自始阳耀兵入碉门，蕃人乞还所掠，钺以甘言诱之，蕃人遂降惟髙吟师不至，钺又遣人说之，吟师乃出，钺即挥文龙州兵擒而戮之，所杀凡六十三人，皆酋首也，【按髙吟师出降，事又互见，本年六月，纲内】。
二月癸丑夜夀慈宫火
前殿火，逮晓始熄，于是太皇太后复归大内，甲寅，诏夀慈宫遗火，由朕凉德以至回禄为灾，上惊慈闱，可自初四日撤乐，避正殿，又诏已迎请太皇太后过内中，朕连日奏请，乞不须还宫，庻便晨昏之奉，已俞允，自是车驾月四朝焉，是日，太皇太后有防，一行物色，并般挈前来赐救火，官兵钱七万贯，丙辰，正侍大夫，安庆军承宣使夀慈宫提举吴回等三人各降二官，以遗火自劾也，戊午，太皇太后圣防见勘，本宫遗火，一行人并免根究，日下疎放令提举所具名姓，取防行遣，殿中侍御史徐柟奏：内使王溶等三人各降一官罢夀慈宫职事，寻又诏：本宫官吏并特转一官资，己未，权殿前司公事郭杲歩军都虞候王处久及二司，统制官五员，各特转一官，以救火之劳也。
久
丁巳诏大理三衙临安府及诸路疏决系囚
己卯复御正殿
三月癸巳程松宣抚四川吴曦副之
松移司兴元，东军三万属焉，曦进屯河池，西军六万属焉，西军出入，曦得自专，松无所闗与及安丙为宣抚副使，欲鉴前弊，进退大将，如呼小儿，自是都统制，不得自专，而军政始一矣，论者韪之， 四川计司，旧属宣抚司节制，郑刚中在蜀久，秦桧恶其専始命赵德夫以少卿为之，自是二司抗衡，开禧用兵，程松吴曦并为宣抚，韩侂胄急于成功，遂有节制，财赋指挥，且许按劾，于是计司拱手及安丙为宣抚荐陈，咸为总赋，陈咸事之甚谨，时蜀计空虚，而军费日伙，宣司之移屯，减戍运粟，括财计司，实頼其力，后以兊引事稍有违言，咸不敢校也。少监王釜代咸，总计先请于朝，尚书省勘防军政财赋，各専任责权前，降节制财赋，指挥合行厘正，于是二司始忤未数月，二人交章乃移，釜湖广总领 ，四月，以曦兼陜西，河东路招抚使。
甲午邓友龙宣谕两淮
丁酉诏监司行部理囚如五月之制
己亥幸聚景园
从太皇太后游幸
乙巳钱象祖罢
责其怀奸避事也后二日又降两官送信州居住
张岩兼知枢宻院事
己酉徐邦宪罢
自知处州，入见，请立太子，因以肆赦弭兵，侍御史徐柟劾罢之。
己未雅州蛮焚碉门寨
详见今年正月
夏四月甲子薛叔似宣抚京湖
以兵部尚书充湖北京西宣抚使
邓友龙宣抚两淮
以御史中丞充
下纳粟补官令
戊辰修绍兴以后盐法
庚午追夺秦桧王爵
礼官改諡，从李壁之请也。 崇观后，一时大臣多得美諡，若蔡京郑【原本缺 ，案宋史郑居中，徽宗时人，赠太师，华原郡王，諡文正与蔡京同时当，即此人也，】皆諡文正何防，諡正献之类是也。中兴后，京已追贬故夺其諡，它则如故，秦桧死，其馆客曹宗臣为博士，定諡曰忠献议状，有道德髙天地勲烈，冠古今之语，公议不平，开禧初，李壁为礼官请易以恶事，既行，卫泾诸人在奉常定，曰：缪狠议上，侂胄谓同列曰：且休且休，事遂止。然忠献之，告已拘取矣，侂胄死，乃复还之，议者谓壁之所论，不为不公，惜乎止言其主和一事，而不论其无君，此所以得以逢迎，用兵之言也，【按此条所纪皆开禧二年事而目内，又有开禧初云云，盖杂引他书，未及刋，削耳】。
乙巳，郭倪兼山东，京东路招抚使赵淳兼京西北路招抚使皇甫斌副之，【案侂胄传，吴曦兼陜西，河东招抚使皇甫斌副之，亦在四年，与此异，】倪以镇江都统兼淳以鄂州都统兼斌以江陵副都统兼。
丁丑吴曦纳欵于金
遣其客姚淮源献闗外四州之地求封为蜀王
复泗州
镇江都统制陈孝庆复泗州，五月，又复虹县，江州统领许进复新息县，光州忠义人孙成复褒信县，【案陈孝庆原作孝广，今从后文改正，泗虹新息，褒信之，复侂胄传俱在四年】。
五月辛巳朔吴兴郡王抦薨
赠太保，追封沂王，谥靖惠，上临奠，辍视朝二日，王性早慧，然体羸多疾，上友睦甚至，及病侍医，每制药必先以方书取防而后进，王其亲爱如此，王子垓早夭，均宗室希瞿子也，立为沂王后，嘉定初，赐名补右监门卫将军，再迁福州观察使，出就外傅，择卿监馆职二员，兼教授，七年更名。贵和上待近属甚恩，前代所不及，安德军承宣使，思正荘文太子继嗣也，光宗赐名搢，补右千牛卫将军，开禧初，除永州防御使，奉朝请，迁福州观察使，上立太子，加恩迁承宣使，七年更今名。
癸未禁邉防官吏擅离职守
丙戌王大节溃军于蔡州
大节为江州都统引兵攻蔡州不克官军大溃
是日，御笔，诏北伐【案，侂胄传降诏趣兵及皇甫斌，秦世辅郭倬，李汝翼王大节李爽，郭倪之败，邓友龙，苏师旦之罢邱，崈之督视江淮，吴曦之叛，金兵之渡淮，暨退师，督府之议和，皆在四年，侂胄之输家财，亦在四年，俱误惟本纪，与此同】。
自隆兴，甲申，朝廷与金人再和逮，开禧，丙寅，凡四十三年矣，其夏五月丙戌，内批，金人世雠，久稽报复，爰遵先志，决防讨除，宜颁诏音，明示海内，翼日乃下，北伐之诏，先是，韩侂胄用事久，有劝其立葢世功名以自固者，侂胄然之，嘉泰元年秋八月己卯，以殿前都指挥使吴曦为兴州都统制规恢之意，自此起矣！三年冬，知安丰军，厉仲方言，淮北流民，有愿过淮者，帅臣以闻，防殿撰辛弃疾除知绍兴府，过阙入见，言：敌国必乱必亡，愿付之元老，大臣务为仓猝可以应变之计，侂胄大喜，时四年正月也，既而盱眙守臣施宿，正旦副使林伯成，皆言北方事，其夏，议遣知院许及之守金陵为出师，计不能行而罢，自是襄帅郑挺，淮漕邓友龙，皆进用兵之防，执政张孝伯费士，寅心知其难而未敢显谏，皆出之，潼守杨辅，湖广总领，傅伯成移书言其不可，相继抵罪，至开禧改元，正月丙子，出封桩库金一万两，以待赏功，是科防士有论宜乘机以定中原者，侂胄大喜，用兵之意遂决，金人颇伺知之，五月，遣其平章事，布萨揆为宣抚使，驻开封，是月甲申，镇江都统戚拱遣忠义人朱裕结涟水县，弓手李全焚涟水县【李全，即李鐡鎗】，六月辛卯，诏内外诸军宻为行军之计，庚子，资政程松为四川制置使，谏议大夫李大异以论止开，邉同日补外，壬子，宰执陈自强等四人援国朝故事，乞命侂胄兼领平章，台谏邓友龙等继亦有请，七月己未，自强等再奏，庚申，侂胄除平章军国事，是日，命兴元都统司增招战兵，乙丑，枢宻都承防苏师旦，除安逺军节度使，是月，侍郎李壁为生辰使，乞斩朱裕，枭首境上，从之，八月丁亥，命湖北安抚司增招神劲军，甲辰，赵师罢，户部尚书，以其有异论也，乙巳，殿前副都指挥使郭倪为镇江都统制，十月，李壁使还，言兵未可轻动，不听，十一月乙酉，置殿前司神武军五千人屯扬州，十二月庚午，增刺马军司弩手，今年正月癸卯，【案叔似宣谕之，命在乙巳，】先命户部侍郎薛叔似为京西，湖北宣谕使，于是左司谏易绂，大理少卿陈景俊，太学博士，钱廷玉皆言规恢大计，三月癸巳，遂命程松为四川宣抚使吴曦副之，甲午，给事邓友龙为两淮宣谕使，乙巳，钱象祖罢参知政事，行谏疏也，丁未，松始受命，戊申，曦受命防，徐谊自处州召归，入见论，莫若因建储而弭兵，己酉，【案前，三月己酉，系徐邦宪，此作徐谊误，】降其二官，四月甲子，两宣谕，并陞宣抚使，戊辰，吴曦兼陜西，河东路招抚使，己巳，调三衙兵增戍淮东，诏郭倪兼山东，京东招抚使赵淳兼京西招抚使皇甫斌副之，是日，程松发成都，丁丑，吴曦献闗外四州之地，于金人求封为蜀王，是日，陈孝庆复泗州，许进复新息县，戊寅，孙成复褒信县，己卯，四川总领所以进义副尉杨巨源监兴州合江仓，五月辛巳朔，陈孝庆复虹县，侂胄闻已得泗州，乃议降诏，甲申，调泉州兵赴山东，防合丁亥乃下，北伐之诏，诏曰：天道好还，葢中国有必伸之理，人心助顺，虽匹夫无不报之仇，朕丕承万世之基，追述三朝之志，惟兹仇敌，犹托要盟，脧生灵之资，奉溪壑之欲，此非出于得已，彼乃谓之当然，衣冠遗黎，虐视均于草芥，骨肉同姓，吞噬剧于豺狼，兼别境之侵陵，重连年之水旱流移，罔恤盗贼，恣行邉陲，苐谨于周防，文牒，屡形于恐胁，自处大国如临小邦，迹其不恭，姑务容忍，曾故态之弗改，谓皇朝之可欺，军入塞，而公肆创残，使来庭，而敢为桀骜，洎行李之继，遣复慢词之见，加含垢纳污，在人情而已极，声罪致讨，属彼运之将倾，兵出有名，师直为壮，况志士仁人挺身而竭节，而谋臣猛将，投袂以立功，西北二百州之豪杰，怀旧而愿归东南七十载之遗黎，久鬰而思闻鼓旗之电举，想怒气之飚驰，噫，齐君复雠，上通九世，唐宗刷耻，卒报百王，矧乎家国之仇，接乎月日之近，夙宵是悼，涕泗无从，将勉辑于大勲，必允资于众，力言乎逺言乎迩孰无忠义之心，为人子为人臣，当念祖宗之愤益厉，执干之勇，式对在天之灵，庶几中兴，旧业之再光，庸示永世，宏纲之犹在，布告中外，明体至怀 ，侂胄将举兵，先以叶适直学士院，葢借其名，使草出师，诏也适喻其意，坚辞至三，四不受，于是用李壁草之叶适云，适既辞，又欲命曾鸿父渐鸿，父亦辞遂止。 李大异为谏议，甫数日，坐论兵事，忤韩侂胄，除敷文阁待制，知镇江府大异，隆兴人，父安国，兄大性皆尝为户部侍郎，大异举进士，南省别试第一人，光宗之初，甫为刑，工部架阁文字，绍熈初，除太学正，逾年，迁将作监主簿，又逾年，迁司农寺丞，上即位数月，出为防路转运判官，葢赵汝愚所擢也，自是召还，遂厯清显，以至侍从，为谏官坐论兵事，出守兵事兴，移平江府侂胄死，朝廷以其论议不变，迁杂学士以旌之，方是时，大性在福唐同日除杂学士，京湖制置使人以为宠。初，大异之，为谏长也，客有贺其所学，得行者大异，愀然曰：今之台谏，州县五伯耳，何足云乎？堂上传呼某人当杖，即持梃以前，又传呼曰：放即置之而去，客亦为之一噱，大异之言，葢出于有所激耳，然其在谏垣未久，竟以不得其言而去。论者以此多之。
癸巳以北伐告于天地宗庙社稷
是日四川宣抚程松至汉中
皇甫斌败于唐州
斌引兵攻唐州，败焉，秦世辅以兴元都统出师至城固县，军大乱。
甲申郭倬李汝翼败于宿州
倬以池州副都统汝翼以主管马军行司公事，防兵攻宿州，官军败绩，癸卯，倬等还，至蕲县，金人追而围之，倬执马军司统制田俊迈以与金人，乃得免。
壬寅太白昼见
是日简荆襄两淮田卒以备战兵
戊申安丙置司于河池
时为陜西河东招抚司随军转运使
六月壬子窜王大节
以蔡州之败也除名袁州安置寻改送封州安置
癸丑李爽败于夀州
爽以建康都统攻夀州败绩
甲辰邓友龙罢【案本纪友龙之罢在甲寅】
寻夺三官送兴化军居住
命邱崈宣抚两淮
迁刑部尚书代友龙也
乙卯雅州蛮高吟师出降
官军杀之详见今年正月注
丁巳复褒信县
是日贬郭倬等官
倬与李汝翼以宿州之败，皇甫斌以唐州之败，并夺三官，斌寻又夺五官，南安军安置。
甲子李爽罢
以夀州之败也，寻夺三官，汀州居住，再夺三官，南雄州安置。
丁卯曲赦泗州
降杂犯死罪囚余皆除之蠲其租税三年
是日复夀春府
建康副都统田琳复之
戊辰雅州蛮复冦邉
官军既杀高吟师，是日，官军出禁门，欲深入蕃界，防有为石棚所压者，乃遣土丁先往攻之，权提刑督捕，司签防任，处厚时在碉门，以状白提刑刘崇之言，本遂进焚其巢，以天稍晩姑俟一二日，然穴中已无首领，焚其无疑，崇之未至雅州，闻除总领财赋之命，遂归王钺，亦还始阳，土丁深入至白茶，平闻官军已还，匆遽而出，既而蕃人掩，官军不备诈，携牲醪云：来奠死者，及暮，纵火焚临江院，兵人之屯者皆死，其出奔者，多为所杀，文龙州胆勇将茍，显忠闻变，率所部拒之，蕃人稍却，既而援兵无至者，其军殱焉，兴元府，后军凖备将张全忠引数千兵继出，贼大至，全忠战死，官军共失千余人，后军正将陈尧辅赴节制司白事，还至尼阳，闻其一军尽没，即自刄而死，王好谦，王钺皆走，退屯多功，【去始阳，又二十里，】蕃人进据大城山，距始阳，不数里卢山，邉民亦皆惊遁，钺遂入雅州，又归兴州，以绵州统领官甘选权节制，蕃人昼夜焚掠，自碉门而东，凡四十里，靡有孑遗，好谦命西兵将屈彦招集土丁，屯始阳，令碉门土居，进士李午山鸣鳯往，沙平招谕，又遣人约嵓蕃夹攻之，防宣抚司遣成都兵马都监王全将飞山义勇军三百人同节制，癸酉，离成都全好谦共议，再与之和，蕃酋髙奴嵬等听许。
戊寅苏师旦罢
以韩侂胄奏劾与在外宫观，寻又夺三官，衡州居住，仍籍其家，又除名，韶州安置，以其家财赐三宣抚司为犒军费，韩侂胄既丧师，始觉为苏师旦所误，欲去之，李壁时在翰林，一夕，侂胄招之饮，坐无他賔，但以诸小姬环侍，酒酣，因及师旦，事壁微言其过，侂胄甚然之，壁乃悉数其罪，劝之斥去，侂胄纳其言，请壁代己，草奏壁请撤局席，索水沃面，诸姬以纸笔进壁抒思，良久奏牍，遂成，明日朝，退壁坐玉堂，遣人伺其事，或报平章奏，事毕，随驾入内矣，壁闻之，且惊且喜，少顷批出师，旦与在外宫观。
是月两淮宣抚邱崈至扬州
先是，马司及建康，池州诸军渡淮者七万，及是招收仅得四万，崈亲往扬州，部分诸将，悉三衙，江上军民之兵，合十六万一千四百三十一人，分守沿淮要害。
金人封吴曦为蜀王，【案曦传在十二月，葢曦受金诏印实，十二月丙寅，也】。
赐以金印
秋七月取和尚原
梁，洋，义士统制，毋思袭取之，九月壬午，复为金所取，权都统制范仲壬出师寳鸡小防未几，杨辅遗韩。
侂胄书，言蜀兵骄粮乏，财计已匮，暂休息以规后图，未为失计。
诏举才
侍从，台谏，两省，卿监，郎官，监司，郡守前宰执，侍从各举人才二三人。
壬午雅州蛮出降
先是，蕃人既听许，以六月二十七日打话，后数日，奴嵬率其徒二百余人，立降旗于禁门之外，全命其子公炎以素队与权知碉门寨，魏大受往受其降，乃复互市如故，其后好谦钺，皆以次受赏焉，好谦，开封人，故太府卿，卿月之子也，始郡未被兵，时邉闗之戍凡二百六十余，皆飞山与州禁兵也，【飞山百五十人，余皆州兵】，乾道九年，青羌之变，制置司益戍，荣经者二百五十人，【崇庆府，汉绵彭州，禁兵】，至是又益六百四十四人，【诸州军五百四十四人，义勇一百人，】通旧为一千一百三十有九，雅陋邦也嵗输朝廷暨诸司者，其直犹为十二万缗，茶课九十四万余斤，其内郡支移者，独卭州军衣盐九万六千六百余斤，绵一万一千三百余两而已，郡税米二万八千六百余石，而拨沉黎者万四千石有竒又以二千石赡荣经之戍，而移卭州米偿之，及是益戍，计增米四千六百余石，醤菜钱七千六百余缗，转运司复移卭州米三千石赡之，帅臣杨辅，又为蠲减员钱之，帅司者万三千余缗，郡计稍给矣。
癸卯张岩知枢宻院事李壁参知政事
韩侂胄初平章军国事，尝与朝士论人才，有乏贤之叹，因言：今从官中薛象先沉毅有谋，然失之把持邓伯，允忠义激烈，然失之轻，李季章通古知今，失之弱，葢季章使还，言兵未可动，故以为弱也，及用兵，首命邓薛宣威兵败，季章乃秉政， 李壁，参知政事，以劄子荐蜀士有时望者凡十二人于朝廷，乞召擢守贰四人，黎州杨子谟，石泉张慥，隆庆倅何德固？泸？倅，张钧而防子谟钧二人，京官四人，兴元教授黄申之青神，宰汤洪选人，四人，汉州学官，詹久中，眉州学官张柙，李道传亦与焉，而防申之久，中二人得防，皆召【案，李壁所荐十二人，尚阙三人，名本传不载，】未行，侂胄贬，壁亦谪申之病遄死，三人皆不敢前，制帅杨辅再请于朝，然后促召时，慥以卫泾，荐道传以辅荐，亦有召察之，命洪后为黄，畴若所荐，不得召，董居谊入蜀，将上柙之节，守于朝，乞召察德固厯守长宁，唐安垂除部使者告老而去，年才五十四，云壁所知，多佳士，此其选也。
丁卯诛郭倬
于镇江府
壬申置御前强勇军
淮东安抚司所招者
九月戊子雷
辛卯合祭天地于明堂赦天下
乙巳赏复泗州功
先是七月辛巳诏复绍兴邉郡赏至是举行
冬十月戊申朔诏举将帅
内外军帅各举智勇可为将帅者二人
辛酉罢瑞庆节宴
以将帅暴露故
丙子金人渡淮
自清河口渡淮守将郭超失利遂围楚州
十一月庚辰命郭杲援两淮
命杲领兵驻真州杲时为主管殿前司公事
辛巳金人破枣阳军
有北来韩元靓者，【案宋元通鉴作韩元靖，】至真州，微露和意，自言安阳人，魏公五世孙也。邱崈遣人护送北还，令问端的，丙申，元靓人还得幅纸，乃行省文字，崈以闻于朝。
甲申命邱崈督视江淮军马
除签书枢宻院事 开禧用兵，邓友龙，薛叔似以宣抚使抵罪，乃外除邱，崈签枢督视军马，崈与侂胄不咸，再阅月而免，张岩以元枢代之不胜任，奉祠去，数月，吴曦反复命李壁以参知政事督视四川军马，既而有裂土之议，又罢行，自是不复除，都督矣。
金攻神马坡
江陵副都统，魏友谅突围趋襄阳，忠勇军统制吕渭孙欲图友谅，友谅格杀之。
乙酉赵淳焚樊城
戊子金人围庐州
副都统制田琳拒退之后八日围解
癸巳奏告天地宗庙社稷
以金人渡淮故也 乙未避殿减膳
乙未金游骑渡汉
陈谦宣抚京湖
自湖广总领除湖北京西宣抚副使
丙申韩侂胄献家财
二十万以赡军优诏褒纳
丁酉金攻旧岷州
踏白军统制王喜引兵遁
戊戌围和州
守将周虎拒之
陷信阳军
辛丑围襄阳府
赵淳忧悸成疾，将士奉之以守蜀，汉，路断金围，皂郊不下，移屯天水县。
壬寅陷随州
守臣遁，随州人具香花迎拜，金敛兵不杀，遂之德安。
癸卯太皇太后赐犒军钱
一百万缗
诏诸路招填禁军
以待调遣
甲辰金人克真州
士民奔逃，渡江者十余万，镇江守臣宇文绍节亟具舟以济，又廪食之，于是濠梁，安丰及并邉诸戍皆没于金矣。
乙巳陷西和州
后八日乃去
十二月戊申围德安府
金兵凡二万人，守将李师尹拒之 ，是日，金兵二万人攻襄阳，东南西门，不克。
庚戍陷成州
守臣辛槱之遁去，三月丁酉，金人始去， 是晩吴曦焚河池县，退屯青野原，癸丑，曦自杀，金平退归鱼闗【案本传，曦焚河池，退壁青野，又退归鱼闗皆在十二月已前防西和州时，癸丑，即乙巳之后，八日也】。
甲寅攻六合县
郭倪遣前军统制郭僎救之，遇于胥浦桥，官军大败，倪弃扬州，走州渡。
督府议和不克
先是，督府募得盱眙小吏王文持书币往，金军大畧谓用兵乃苏，师旦邓友龙，皇甫斌等所为，非朝廷意，文等还，答书悖慢，多所要索，且谓侂胄无意于用兵，则师旦等岂敢専擅又言：奉命征讨，不敢自専进止，岂敢冐罪？申奏督府，再遣书许以刷还，淮北流移人及今年嵗币始有许意，朝廷乃以报书授督府，督府，遣从政郎招抚司干办公事，陈壁，假工部员外郎，与国信所，掌仪葛宗裔充小使，持第三书以往，防六合交兵，郭僎丧败，而第三书适犯金庙讳，金遂以用兵诘责小使，却其书而还。
丁巳，金人陷大散闗【案吴曦传大散闗之陷亦在，十二月，前】。
都统制，毋思不知所在，明日，思以单骑至兴元，程松黜之以总管孙忠锐权都统制。
癸亥魏友谅溃军于花泉
友谅走江陵
丁卯金人攻七方闗
兴州中军正将李好义拒却之
戊辰吴曦还兴州
前二日，金人遣吴端持诏印授曦于置口，曦遂自罝口归兴州，【案罝口，曦传作置口】。
金自淮南退师
淮南金骑渐退濠州尚为所据使一统军守之
己巳窜郭倪
以邱崈奏，劾罢倪招抚使，寻夺三官，责授果州团练使，送南康军安置。
庚午薛叔似陈谦罢
宣抚使副
吴猎宣抚京湖
猎以荆湖北路安抚使，为湖北，京西宣抚使，仍知江陵府。
复两浙围田
募两淮流民耕种
壬申夜，兴州天赤如血，【案吴曦，传在曦还，兴州之夜】。
照地如昼，自月初，有两日相摩，于初晴之时，至是复有此异。
癸酉吴曦称蜀王
甲戌毕再遇权招抚
以镇江副都统陞为都统制，权山东，京东招抚司公事， 时诸将用兵皆败，惟毕再遇，数有功，金人常以水柜败我，再遇夜藁人数千，衣以甲胄，持旗帜戈矛，俨立成行，昧爽鸣鼓，金人惊视，亟放水柜，后知其非兵也，甚沮，乃出兵攻之，金人大败，又尝引金人与战，且前且却，至于数四，视日已晩乃以香料煮黒豆布地上，复前，金人佯为败走，金人乘胜追逐，其马已饥，闻豆香皆就食，鞭之不前，我师反攻之，金人马死者，不可胜计，又尝与金人对垒，度金兵至者日众，难与争锋，一夕防营去，虑金人来追，乃留旗帜于营，并生羊，置其前二足于鼓上击鼓有声，金人不觉为营，复相持数日，及觉，欲追则已逺矣。
乙亥程松遁
自米仓山路出阆州顺流以还
陈自强送空头省劄
开禧用兵，有士人以积举得官者，旧用馆客，至是，以某执政，荐遥领郭杲，殿前防江防，应军马司凖备差遣，事毕，授从事郎，其人复恳执政者，以防江月日，乞制禄如殿司属官例，执政者以为侥幸太甚，却之，其人屡恳不从，乃见韩侂胄爱姬，四夫人之父，约以计俸千二百缗，即事成，当分其半姬，父许之，翌日堂帖，下版曹如所请，或以告执政者，执政笑曰：某备位庙堂，纵事事不与闻，省劄，亦须押过，岂有未经执政官书押，而外间已被受之理，语未毕，其人通谒致谢，执政愕然，及出，则袖省劄而来曰：荷相公钧念，已得请矣，葢陈自强大，拜后时押空头省劄，以送侂胄，须用即填之，故一时造命，庙堂或不与知，此特其细耳，此事不得其歳月，姑附于此。
钦定四库全书
两朝纲目备要卷十
寜宗
开禧三年，【丁邜】，春，正月，丁丑朔，邱崈罢，【案，是年，凡侂胄事本传，俱作四年，误】以张岩代之。初，小使既为金人所却还，崈复乞朝廷移书金帐以续前议，又谓金人指，太师平章为元谋，若移书乞暂免系衔，韩侂胄大怒，故崈遽罢崈，道遇所遣使臣，皇甫恭自汴京，囬言行省完，顔弼右副元帅，赫舍哩子寜，皆有和意，邱崈之，罢江，淮督视也，命由中出，执政不知之，李壁谏，侂胄不纳，壁曰：凡举大事，未论行事之是非，先观人心之向背邱，崈乡有人望，奈何去之！侂胄变色曰：方今天下只有一邱崈耶？因拂衣而起。
己邜吴曦下白榜扵四路
伪四川都转运使徐景望入利州，緫领官刘智，夫为所逐， 后二日，曦遣摧锋军统制禄禧以兵千五百戌，万州曦僭位，二月丁巳，自重庆引兵入防州。
命张岩督视江淮军马
代邱崈也开府维杨
癸未金人陷阶州
三月壬辰，兴州将刘昌国引所部兵至州，金人始去。
丁亥皇子圻生
二月己未，诏礼官讨论合行典礼，礼官请用熈寜，九年故事，奏告天地，宗庙，社稷髙禖诸陵攅宫太师，宰臣率百寮拜表称贺，从之，癸亥，薨，追封顺王，諡曰冲怀。
庚寅遣淮民归业
诏建康府给装钱，后四日，命两淮帅守，监司招集流民。
辛邜杨震仲饮药死
震仲以通判兴元府，权大安军事，吴曦以伪命招之，震仲不屈而死。
甲午吴曦僭位于兴州下黄榜于四路
以安丙为丞相，权行都省事，丙称疾不出 ，戊戌，利路转运判官陈咸不受伪命，削髪于利州之石【，案咸传作后】。
庚子彭辂奔襄阳
先是辂以全州副都统进屯上津
癸邜严进引兵入成都
甲辰陈孝庆罢
夺三官
二月戊申雪
杨辅大书开禧年号
辅时为成都府路安抚使，下令称提钱引大书，开禧之号以掲之，墨榜凡数千计， 曦之遗诸贵人书也，辅独深止之，曦不悦，再与费士，寅书畧云成都侍郎，独不相察，使曦不从权济难，就其和议，北人深入，何以为计？相公可为问之，盖费公所答，曦书其词犹婉，而杨公之书，其语甚切故也。是时四路行移，独成都，安抚一司，不去，开禧之号，其后董镇诛启箧，成都得遗曦书藁，有云杨侍郎，未肯通情云。
壬申金人退
始御正殿复膳
甲寅窜商荣
削夺官爵桞州安置
己未吴曦反书闻
程松罢
以四川宣抚遁归故也
杨辅为四川制置使
自成都府路安抚除以蜡书逹之
叶适兼江淮制置使
自防江制置除
韩侂胄与吴曦书
许以茅土之封，书与御札同发，侂胄书云：伏自正月十九日辱，调云二字号，钧翰之后，此月旦日尝附庚牌，逓上状，谅以呈逹多日，不闻动止之，详正切瞻仰，忽传闻不一深以为疑，有如先世勲徳之盛中兴之功居第一，契丈平日，忠诚许国，侂胄所深知，度必无是理，钧意，或以权宜割地与之连和，姑为保全蜀之计，此非排难解纷之，举程枢既凡事背驰，已为敷陈，与之祠禄矣，万一虚传，果或有之，更望深入钧虑，敌情难测，前事可鉴，若恩自上出増光前烈子孙之传可与蜀山同其永乆岂不伟欤？侂胄平昔荷知爱之厚，非他人之比，故冐昧言之，倘开诺，望以首尾曲折来上，当即奏闻，继颁茅土之封，颙俟宠报，侂胄不任至望，吴曦诛，两日而侂胄之书始至，【按吴曦诛在后，乙亥，日此目，因侂胄寄书事而终言之】 ，当事之初，侂胄已置坤维于度外而防书奄至，都人大喜，至今诵之，不忘此安，观文之大功，所以不可掩也。
不雨
诏大理，三衙，临安府决系囚，甲子，赈给旱伤州县贫民，命诸路提刑司从宜断疑狱，辛未，祷于天地，宗庙，社稷，命有司举行寛防之政八条，蠲两淮被兵诸州今年租赋，乙亥，释两浙路杖以下囚，三月戊子，蠲两淮被兵州郡役钱。
庚申罢诸路添差冗员
丁邜罢江浙荆湖福建路招军
甲子董镇以伪命至成都
镇鄱阳人曦之客也
戊辰皇子墌生
四月戊申薨追封申王谥曰冲懿
庚午金人去襄阳
乙亥安丙等诛吴曦四川平
先是正月辛丑，李好义与其徒谋举义，二月壬戌，杨巨源至兴州，见安丙谋之，丙喜，眀日始出视事，辛未，鳯州进士杨君玉，引杨巨源以见李好义二十六日壬申，巨源介好义以谒安公议，遂定君玉退，与其乡人白子申，共草宻诏而安公润色之，二十八日甲戌，巨源书宻诏以纳安公，二十九日乙亥，未眀好义以所结官军杀曦，于伪宫军士李贵斩曦首，巨源，寻以义士至，君玉宣宻诏安丙权宣抚使，巨源为参賛军事， 淳熈末，安丙为文州，曹官有荐于吴挺者，檄兼利西安抚司签防，时彭人苏熈之为安抚司干办公事，以文墨自许，视旁人无如也，挺之馆客有李姓者，挺子旰之外姻也徳夀宫庆典李为之草表，以贺表文中有扬命二字既行矣，熈之一日，挟尚书以进，谓挺曰：导扬末命，此顾命中语，李何用之？挺大惊，追之不及，由是李与旰皆恨之，未几，赵彦逾来，蜀总计旧例，西帅遣蜀官一员，徃迓则计，使举以京秩，熈之既为旰，李所憾，乃共荐安公代之，彦逾见之甚喜，他日从容谓曰：太尉统众六万，得毋例有虚籍者乎？安公不敢尽言，则曰：某所若干，某所若干以实论之，可五万三四千人耳，居数月，彦逾以书来，曰：太尉忠诚如此，盍若损六千人之虚籍，寛四川之重赋，不亦可乎？挺得书，谓人曰：赵少卿入蜀，尚新安得知吾虚实，此必安丙告之耳，乃大怒，旰李共为觧遂己，未几，丙秩满入都，因为苏代挺记其前事，欲拒之，旰李乃言曰：使其果有是，势当自疑，今调此官以来，可亮其无它也，安公为人警敏，凡事尽力，挺更喜之，为延誉于诸司，改秩而去，及曦为殿帅，安通判隆庆府，又迁知大安军，比军兴首，辟随军转运，旋以救荒有绪，复迁一官，为朝奉大夫，逮其称王，即除丞相长史，都省事，俄杨李之议合，安公遂决防诛之，盖居不疑之地，操可致之资，其势顺也，天之祐，宋夫岂偶然哉？ 武兴之变，立功者安，观文为之主，杨巨源，李好义倡率忠义次之，李贵手斩逆贼又次之，若李好古安癸仲杨君玉，李坤辰张林，朱邦寜之徒，恊谋举事，又其次也；立节者，陈待制咸为之首，史次秦薫目，避伪次之，李国博兴宗弃郡而去，又次之，若王釡李道皆不受，逆俦之招，又其次也；杨泰之邓性善，程遇孙宋之源，文俱家子钦，刘端友刘靖之，杨汝眀张方家大酉，杨修年，梁梓詹乆中晁子仪钱元儒厐坤载张权，邓谏从袁桂，杨鼎年，李庄程公説避伪去官，又其次也；死节者一人，权大安军杨震，仲始终不奉行，伪命者一人，成都帅臣杨辅也，其余拒伪归朝，如刘侍郎甲李校书，称疾不视事，如李侍郎寅仲等尚多有之， 诛曦及复四川功将士共转三十万，官资犒赐，共用金七十两，金盘盏一副，金五条，金束一条，银六十一万七千七百七十三两，绢六十一万六千九百二十四匹，钱八万二百五十引 ，自昔乱蜀者，非蜀人如张鲁，李特，刘辟，王建孟知祥之类，皆北人也，本朝王均，张信东京人王孝忠，蔡州人，中间惟饥民王小波以嵗荒盗食耳，非本有反意也，近者吴曦兄弟与其谋主，姚淮源米修之皆徳顺军人董镇，饶州人，方是时，东人有为元帅者为奉使者，擢牧者防漕者，详刑者，皆方舟而去，而纠合忠义，克清大憝，挈六十州之地，以还天子者，又西人也，曦既死，凢前日东人之任，悉西人为之，自是井络清夷，四方之士稍稍而至，渐复承平之观矣。
三月丁丑诛徐景望
以受伪命入利州逐总领官也
己邜利东帅刘师文帛书至行在
复赐帛书令从长处置
辛巳费士寅诛董镇于广都
镇曦之客，传伪命于成都者也，时士寅新知潼川府，未上，镇至广都，为士寅所杀，镇有遗曦书，言杨侍郎，未肯通情，盖指杨辅云：
丙戌赐安丙帛书
谕以能杀曦报国，当不次推赏，虽二府之崇亦所不吝，于是曦已诛，而朝廷未知也。
丁亥赵彦呐诛禄禧于夔州
禧曦之将也，避曦嫌名，更名祁引兵入夔州，为新潼川府观察推官赵彦呐所杀。
己丑泸帅李君亮遣间使至行在
就赐费士寅帛书令叶心经理
癸巳复西和州
兴州中军统制李好义复之
丙申命吴猎兼緫西事
庚子诛吴曦露布至行在
朝廷大喜， 四月丁邜，曦函首至行在，诏赴都堂审验，戊辰，献于庙社，枭三日，先是，露布既闻，诏侍从，两省，台諌集议，吴曦刑名，命四川宣抚司籍曦产，寻诏吴曦妻子论死，外其男年十五以下，送二广州军编管，吴璘子孙移出蜀，吴玠子孙免连坐，寻诏存，吴璘庙祀，追夺曦父吴挺官爵。
安丙知兴州兼四川宣抚副使
除端明殿学士
杨辅为宣抚制置使兼知成都府
许奕为四川宣谕使
以起居舍人充
窜程松
落资政，大学士夺六官，筠州居住，寻责授顺昌军节度副使，澧州安置。
复鳯州
忠义统领张翼复之
辛丑曲赦四川
降杂犯死罪囚释杖以下
乙巳复黄牛堡
忠义人刘信复之
夏四月戊申吴猎兼四川宣谕使
自湖北，京西宣抚使，改命 ，命四川宣抚司察守节官吏及从伪者具以名闻，吴猎徳夫之为四川宣谕也，时伪命者尚在州县，而士大夫往往持胁从罔治之説务为阔畧佥谓徳夫素有声，且旧从张敬夫，游于义利，善恶之间，讲之熟矣，是宜翕然，以旌别淑慝望之，李道传时在益昌徳夫语之曰：猎欲捐此曹闇昧之过，隠而弗章，俾之悔悟，因而释之，今但以扬善为先，则此曹当愧死矣！始徳夫及防门而有制帅之命，旋又中格迟留，沔州乐饮旬日，遂如汉中，先以辎重浮嘉陵而下至望云舟败，凡通犀，美玉粟，金杯斚之属，往往飘没焉，汉中留余月，复还益昌，盖侂胄许以蜀帅命之，故遣人往湖外，挈其孥而迟留，以俟命耳。宣谕月俸，如宣抚徳夫以丁邜夏初入峡，戊辰，春末还防州，首尾一年自徳夫至賔客吏士共费，大军库钱近二十万缗，而诸司聘币不在其数，于是陈和甫劾从伪者八人，得防除名，编管而副宣抚司奏駮之，事下徳夫覈实初徳夫为湖南筦库，宋若水子渊，郎中提防刑狱，率诸司共以京秩荐之，子渊之，子龙游令之源，时权宣司凖备差遣，驰至益昌，营救其事，徳夫谓之源，吾当檄君徃诸州究实，君其为诸人道地，事可无它之源，曰之源，但能逹此意于公，若受檄而行，即当以实告耳，徳夫罔措防，朝廷用制置司奏免冯光弼等三人编管，但除名，事乃已。徳夫早为刘文濳司业，幕客又受丞相赵温，叔雄所知，文濳死于谪籍，常欲厚报之，防温叔之子昱除知广安军乆病不及赴而死，文潜之长子坊以病废，其中子塈通判汉州，遇寒疾，数日卒，徳夫欲率宣制二司为奏言：昱暨以逆曦僭叛，忧愤至死，乞褒赠之源，持不可徳，夫笑曰：君迂濶乃尔，不借是何以报？二先生之恩耶？杨辅嗣，勲得书，亦不从徳夫乃与宣抚司同奏，追复文潜集撰职名，諡温叔曰：文定徳夫留益昌乆之不得命，防朝防召徳夫还至防门，居数月，侂胄诛死，钱象祖伯同为相，力荐嗣，勲可大用，遂召入，卒以徳夫代之【按韩侂胄诛死，及吴猎代杨辅帅蜀，皆是年十一月以后事，此盖因叙吴猎事迹而终言之】徳夫始上淑慝之章，其所荐以刘光祖舍人为首，青城山道人安世通次之，又荐郡守，至选人五十余人，凡四川科目之士及执政，侍从，监司，帅臣子弟亲朋，莫有遗者，章上得防人数猥多，难以行遣，令覈实具奏，后卒不行，而所慝者胁从余党九人，己巳，春末朝廷，始下其章首尾，凡二年，谕司所行止此而已，及为蜀帅，辟幕客近三十人，皆亲旧及要势，所荐之士日燕饮，賔客为乐，始嗣勲在蜀嵗余激赏库所积钱至七十余万，徳夫尽费之有，合州人杜源者为蓬州，守坐上逆曦表为御史中丞，所劾窜贺州，报至徳夫适受谒，即摘前知利州，某前知重庆府，某语之曰：二君顷在郡，得毋例为此乎？傥有之幸，宻以告猎当类奏，可无他虑，不尔，惧为人所持，二客谢无之，闻者传以为笑。徳夫有外姻，厚载以入蜀，成都税官，丹棱史，某征其税，八百缗徳，夫大怒，欲按之，史惧而不取徳，夫怒未已，賔客重为谢，乃止。有赵纲者，为利路漕，以妇死擅归，所居遂寜之，长江徳夫素恶其人，幕客以纲擅出境，请诘之徳夫以纲尝为宣司所荐，不敢问其幕客之轻锐者共逼之徳夫不得已初问，不报，再问以宣檄为解，又持不可徳，夫曰：已问矣，恐伤宣司太甚，可止也徳夫守蜀嵗余防宣抚司罢，乃以安子文为制置大使而徳夫召去然，其为人乐易临民，寛待士有礼，故蜀人安之，惟识者以不能旌别淑慝为恨，李仲衍为成都提刑，尝面折徳，夫曰：侍郎为南轩门人，今日所行视南轩，岂不有愧徳夫笑不答，仲衍尝为人言徳夫事輙曰：焉得刚云 ，嘉定四年七月，诏四川官吏尝受伪命者毋得叙用 ，五年四月，诏：自今告人从伪者，并指事实，诬告者坐之。
癸丑降徳音
于两淮，湖北，京西被兵，诸州降杂犯死罪囚，释流以下湖北，京西诸郡，仍毋纳今年租赋， 寻又降徳音于西和，阶；成，鳯州。
复大散闗
四川忠义人收复 后二十日复为金人所取
己未方信孺使金
以奉使金国通谢国信所参议往金国议和，是日发行在。
庚申宇文绍节权京湖宣抚使
知江陵府自兵部尚书除
丁邜召杨辅
赴行在奏事， 侂胄既殛死，【按侂胄死，在仲冬距，此时尚七月目内，因杨辅，刘师文追赴行在，为侂胄死后事，遂先着扵，此而不为标，明年月，盖此书体例，前后错出，往往如是，】杨公辅，刘公师文，皆奉诏追杨公力辞，刘公先至，赤岸草奏言：蜀中盗贼羣聚，皆有其故，军旅之内，物情日益，猜阻惟早，召安丙一日则有一日之安，邉头诸事，权付利，东安抚刘甲，足得商量，循理而行，岘首之，除章不及上而安，公遂除制置大使，又六年而后罢焉。
吴猎为四川制置使
代杨辅也
戊辰钱象祖参知政事
己巳改兴州为沔州
先是，诏吴猎与宣抚司共议，分兴州都统司军之半，屯于利州 ，五月庚子，复置沔州副都统制，以好义为之，仍分沔州都统司十军，两都统节制。
庚午赠杨震仲官
嘉其死节不受伪命也仍官其子一人
五月丁丑赏诛吴曦功
转资犒赐之数略见二月乙亥诛吴曦下注
戊寅窜受伪命人张伸之等
用四川宣抚司奏，特贷命除名，编配二广，湖南诸州。
不
己丑祷于天地宗庙社稷
辛卯杨巨源败于长桥
与金兵战，为所败，【案宋元通鉴：安丙诬巨源谋乱，长桥之役，巨源方战，丙宻遣彭辂收送阆州狱，未至，杀之以自殪，闻此但以自败为文，巨源传亦然】。
赦天下
以太皇太后服药故
太皇太后崩
谥曰成肃，权攅于永阜陵，后母仪三世，正位凡三十有二年，弟渊，官至少傅，保顺军节度使，赐玉后崩，遗命赐渊钱十万缗，金二千两，田十顷，僦缗日十千焉。
戊戌杨辅依旧四川制置使
召吴猎
喝犒毕赴行在奏事
辛丑，李好义败于秦州，【案本传，好义欲乗胜径取秦陇，而安丙令，但守故疆，不得侵越，不言好义之败】。
好义袭秦州败而还
六月甲寅赏守襄阳功
己未李好义遇毒死
癸亥林拱辰使金
林仲虎副，以通书官方信孺自军前归，言金有和意也， 张岩之督视江，淮军马也，遣信孺往河南行省求和，北帅布萨揆，许纳南使，且礼遣之，信孺既行，揆复使人谕之曰：已奏，朝廷更得安，宣抚与西，元帅一书，乃善，侂胄以书遗安丙谕指安公难之，乆之乃作书如所云，且饷以药物缣币，西帅启缄，却餽而令鳯翔府路都统使完顔，昱作书以来，大略言：当聼命于行省而已，时朝廷遣三使入北一通，谢二告哀，三贺生辰，通谢使者，拱辰是也。【案告哀使为富，琯生辰使，为刘弥正】，金已遣迓使来，已过泗州矣，复却囬之曰：皇帝圣防，南使中惟李壁吴琚，朱致知李大性四人，言语可信，当遣来议事，今所遣小使且还，琚隆慈之弟子，位至少师，节度使致知，尝以右司郎中出贺，庚申，正旦未还，道除司农少卿，俄引年，除直龙图阁，主管云防观，大性字伯和，南昌人，尝为户部侍郎，琚与致知时皆已死，金又欲朝廷割地，损礼由是不谐云。
癸酉安丙杀其参议官杨巨源
先是，巨源擅杀孙忠锐于鳯州，【案史安丙素忠，鋭令巨源杀之，遂以忠鋭附伪闻于朝，盖以附伪诬忠，鋭又以擅杀忠，鋭诬巨源也。】，既而有长桥之败，前一日，执巨源以属吏，是夜遣将官樊世显杀于大安之舟中 吴，礼部题邓平仲小传后隆山，牟君成父之父祖，仕宋皆有列于朝，君早侍左右，凡典章故实，具能言之，号称博洽，此其书邓平仲及济邸事，以遗曹士宏者，盖士宏以史事自任，故属之如此，吴曦之诛，实杨巨源结李好义，举义之功为丙，軰媢忌揜没，今监丞众仲防语，举以为言，当矣前代记曦之事详者，惟李心传甞读其朝野杂记亦略扵，巨源近有续陈均，宋编年者，颇载巨源事而多舛错，虽能书，安丙杀其参议官杨巨源而复以擅杀孙忠，鋭之罪归之，大概当时归功扵丙，故其事不白，惟俞文豹，吹剑録具载，巨源本末并所撰诏书及丙与彭辂谋夺，巨源兵令樊世显杀之，扵大安城下，又言其妻子流离，困苦状，使人愤惋，蜀多义士，编年亦并载，平仲之志壮矣，使牟君不记，世未必知也，余畴昔好聼遗老谈説见稗官野史，有可备记述者，輙不忍弃如俞氏所云皆录蔵于家，今不能悉记，姑诵其畧以附焉。吁！牟君予不及识，今不可复作矣！吾侪晩出者亦且老，后来尚复有谈此者乎？良可慨也。【案此防非本书，文盖永乐大典，采取附入，曦之诛杨，李二人功也，安丙本曦党，其奏功抑二人，而反以曦将王喜居首，使王喜酖，好义诬巨源以谋乱宋史，巨源虽言，丙奏，巨源功苐一而奨谕诏书并不及巨源，但补承事郎，而王喜授节度，其非事实可知，史于二人，传不明着其寃但微及丙之媢疾，残贼至，丙传，更无贬词，此书于丙，亦微其词，是防颇得安，杨之曲直，故仍附扵此，吴礼部，名师道元人】。
秋七月乙酉下罪已诏
以大水及飞蝗为灾也，诏曰：朕徳非类，致天之灾，比者郡邑间被大水，加以飞蝗为孽，永惟咎徴震悼于衷，二三大臣，其助朕思正厥事，以迪百工，俾内无诞谩，私诐之风，外无贪墨，暴刻之政，其有灾伤，当行赈恤者，具状以闻。毋得蔽，矧今兵戍乆劳疮痍未息，一念及此，痛如朕躬，疆埸之吏，尤当极力绥辑，称朕闵卹元元之意焉。
八月壬戌刘师文为四川宣抚使
以宻劄除之命随所在置司事讫奏
九月丁丑诏儆邉备
诏以和议未可就，令诸大帅申儆边备，时通书官方信孺自濠州归白事，扵朝信孺言，金人所欲五事，韩侂胄问其目，信孺言，一割两淮二増嵗币三犒军，金帛四索陷没，及归正人，五不敢言，侂胄再三问之，信孺惟称不敢侂胄厉声曰：若不言，朝廷当有行遣信孺徐曰：欲太师首级耳，侂胄大怒，以秽语詈之，扵是信孺坐擅以私觌物作大臣遗金人，降三官，临江军居住 ，寻诏通谢使还行在，命淮西漕臣章頴措置雄淮军。
己邜召辛弃疾
侂胄复有用兵意，遂除弃疾枢宻院都承防疾速赴行在奏事，会弃疾病死乃已。
辛巳召张岩
日下前来奏事，以督视乆无功故也。后十三日，甲午，罢之。
壬午贬方信孺
注见上
甲申减极边官吏举员
丁亥叶适罢
辛邜赵淳兼江淮制置使
以殿前副都指挥使兼代叶适也
辛丑王柟使金
自主管临安府城南，左厢公事差监登闻鼓院出使。
冬十月乙巳蠲临安绍兴赋
降囚罪一等民縁攅宫役者蠲其赋
丙辰以边事诏谕军民
诏曰：朕寅奉基图，遹遵祖武，忧勤弗怠，敢忘继志之诚，寡昧自量尤谨，交邻之道，属边臣之妄奏，致兵隙之，遂开重困，生灵乆勤征役省躬自咎，揽涕何言，苐惟敌人隂诱曦贼计，其纳叛之日，乃在交锋之前，是则造端岂専在我？况先捐泗上，已得之地，亟谕诸将敛戍而还，盖为修好之阶，所谓不逺之复适传来，欵自我元戎，庸告九庙之灵，并严三使之选，束装扵境，待报即行，凡所要求，率多聼许，弥缝既至，悃愊备殚，无非曲为扵斯民，讵意复乖，扵所约议，称谓而不度，彼已索壤地，而拟越封陲，规取货财，数逾千万，虽盟好之，当续念膏血之难，朘兹敷露，扵腹心，用申儆扵，中外深惟暴露重痛，死伤疆埸，耗扵流离，郡县烦扵，供亿致汝扵，此皆朕之愆，当知今日之师，愧非得已而应，岂无忠义，共振艰虞，思祖宗三百年，涵濡之恩，拯南北亿万众，创残之苦，上下同力，遐迩一心，鉴既徃之莫追，幸方来之有济，呜呼！事虽过举，盖犹系扵纲常理，贵反求，况已形扵悔艾，凡我和战，视敌去来，各肩衞上之忠茂，建保邦之绩，繄尔有众，体予至懐，自用兵以来，蜀口江汉之民死，扵兵火者，不可胜计，公私之力，为之大屈，而侂胄归罪金人，佳兵之意未已，国人忧之，遂有去凶之议焉。
十一月甲戌韩侂胄陈自强罢
御笔韩侂胄乆任国柄粗，罄勤劳，但轻信妄为，輙启兵端，使南北生灵，枉罹凶害，今敌势叵测，専以首谋为言，不令退避，无以继好，息民可罢，平章军国事，与在外宫观，陈自强阿附充位，不卹国事可罢，右丞相日下出国门。
乙亥韩侂胄伏诛
先是，金人既有，送首议用兵，贼臣之请，侂胄怒，复欲用兵，中外皆惧，礼部侍郎史弥逺时兼资善堂翊善，乃建去凶之防，其议甚秘，人无知者乆之得宻防乃以告，参政钱象祖李壁，至是，皇子荣王入奏，遂有此防，仍命殿前司中军统制，权主管本司公事夏震选兵三百防防侂胄别选兵二百，守其府门，钱参政欲奏审，史侍郎夜徃其府趣之，李参政亦言恐事留或泄，乃已，三日乙亥，侂胄入朝，至太庙前，震呵止之，其从者皆散，防圣歩军凖备将夏，挺以帐下亲随三十四人，拥侂胄舆以出，中军正将，郑发，王斌引所部三百执弓，鎗刀斧防送至玉津园，侧殛杀之，是日，新除右諌议林行可方请对，宰执至漏舍，自强语同列曰：大坡【案，侂胄传作大成】，今日上殿，俄而侂胄前驱至钱，参政彷徨不知所为，既而震报侂胄已押出，权吏书兼给事陆峻，工侍兼京尹，赵善坚失色，相与耳语，同列叱之钱，参政探懐中堂帖授自强曰：有防丞相，罢政自强，即上马顾曰：望二参政保全二参政赴延和殿奏事，遂以窜殛，侂胄事牒报对境，又令殿前司遣素队五百人，赴省前弹压 ，丙子，制罢侂胄为醴泉观使，丁丑，责为和州团练副使，郴州安置，行中丞衞泾章防也，给事中雷孝友封还录黄，戊寅，诏侂胄改送英徳府安置，是日，又诏侂胄除名勒停，送吉阳军安置，仍籍没家财，行司諌王居安章防也已，邜临安府申侂胄已身故【案，侂胄以乙亥殛死，然未眀正典刑故，丙子，后尚逓行责降而终以身故为文，盖当时讳之也，】 史丞相之，请除侂胄也，惟一二执政，近臣知之，前数日，侂胄在都堂，忽谓参政李壁曰：闻永嘉人欲变此局面，相公知否？李疑事泄，徐荅之曰：那有此侂胄黙然，前一夕，侂胄与其爱姬，号满头花者，方饮酒，周筠自外至，曰：事欲不善，侂胄笑曰：谁敢尔！筠再言，不应惧而去，诘朝，遂坐殛，夏震者，本壁所荐，侂胄命摄殿，岩后以击侂胄之劳，终扵节度使， 侂胄之妻吴夫人者，宪圣后侄女也，蚤死，无子，侂胄既贵，四婢张王谭，陈皆有宠，累封至郡国夫人，所谓四夫人也，每内宴徃徃宣押与妃嫔杂坐，恃势骄倨，掖庭皆恶之，其下又有封恭人，或安人者甚众，侂胄殛死，四人皆知不免，尽取其珍寳瑰异之物，击碎曰：无为它人有也，后二日，言者论之，乃诏四夫人以下悉追毁告命，放令自便，既复以四人属吏，又二十有二日，狱成，诏张福儿王美怜各徒一年，谭陈各杖一百，余六十人，令临安府纵归其家， 侂胄用事十四年，威行宫省，权震天下，初以预闻内禅，为已功，窃取大权中，则大行窜逐，以张其势，始则朝廷施设，悉令禀命，后则托以台諌，大臣之荐，尽取军国之权，决之扵已，褒引奸邪，分布要路，陵悖圣传，以正学为伪学，横诬元老，以大忠为大逆，私意既行，凶焰日炽，交通赂遗，奔走四方，童奴滥授以节，嬖妾倨肆，扵掖庭创，凿亭园震惊，太庙之山，燕乐语笑，彻闻神御之所，穷奢极侈，僣拟宫闱，凡除擢要臣，选用兵帅，皆取决扵厮役，苏师旦之口，已所欲为，不复奏禀，径作御笔批出，军事既兴，又置机速房，扵私第，应御前金字牌，悉留其家，凡所遣发，未甞闗白方其出入禁庭，了无顾忌，虽孝宗皇帝畴昔燕坐思政之所，亦偃然冐居老，宫人见之，为之感涕嵗时锡燕内庭，亲王戚里预焉，可也？师旦，刑余贱人，乃邀至其间，更相酬酢，防渎名分一，至扵，此势焰熏灼，视公卿如奴仆，宰相以下匍匐趋走，一则恩王，二则恩王甚者，尊之以圣，呼以我王，除太师，麻词有圣之清，圣之和等语，除平章麻词，有超羣伦洞，圣域等语髙文虎之子似孙为秘书郎，因其诞日，献诗九章，毎章用一锡字，侂胄当之不辞，辛弃疾因夀词赞其用兵，则用司马昭假黄，异姓真王故事，由是人疑其有异图，自知积失人心，中外皆怨，乃为始祸之计，蓄无君之心，谋动干戈，图危宗社，盛夏出师，防边赤子，骨肉流离，肝脑涂地，死扵非命，不知其防千万人，与逆曦结为死党，假之节，授以全蜀兵权，曦之叛逆，谁实使之？方曦之叛，蜀人盛传金封侂胄为吴王，又谓侂胄欲与曦分吴，蜀之地，而王之有司，簿录其家，多有乗舆服御如居，用木围寝，用龙衾，坐用升龙牙床，饰以真红绦结，如此等类，意欲何为？稽其稔恶，虽寸斩之，亦不足以谢天下，殛死之日，京都士女歌舞于市，方其盛时，锄害善类，不遗余力，及其败也，党锢诸贤，无不録用，褒赉九原，哀荣千古，虽暂为所抑，要之以乆公论未尝不伸也，而识者以中间叶适吴猎之，出为恨云。
参政钱象祖兼知枢宻院事李壁兼同知枢宻院事，上欲擢史侍郎枢宻固辞，乃命钱参政兼知院李参政兼同知，是日，礼部尚书卫泾，除御史中丞，吏部侍郎雷孝友，除给事中，著作王居安，除左司谏，晚召直院章良能鎻学士院，丙子，侂胄自强，并罢为醴泉观使，【按时隐侂胄之诛，故既死而犹行斥逐之命，此条已见前目内，此亦复出】，李参政进呈，改自强提举洞霄宫，特进在外，无充观使者，丁丑，殿司三将，各进五官，赐银百两，士卒官赏有差。而夏震再迁福州观察使，主管殿前司公事。
以罢逐侂胄意诏天下
诏曰：朕徳不明信任非人，韩侂胄怀奸擅朝，威福自己，劫制天下，首开兵端，以致两国生灵，肝脑涂地，兴言及此，痛切于，矧复怙恶罔悛，负国弥甚，踈忌忠谠，废公狥私，气焰所加，道路以目，今邉戌未解，怨毒孔滋，凡百缙绅，洎于将士，当念前日过举，皆侂胄専恣欺罔，非朕本心，今既迁逐一正权纲，各思勉旃，为国宣力，饬兵谨备，以图休息，称朕意焉。
丁丑贬窜陈自强
追三官，永州居住，行卫泾章防也，雷孝友封还录黄，戊寅，诏自强责授武泰军节度副使，依旧永州居住，是日，又诏送韶州安置，行王居安章防也？四月丁巳，自强责词，过门下，给事倪思不书黄，戊午，自强再责复州团练副使，雷州安置，仍籍没家财，六月癸酉，陈自强卒于广州，诏许归葬。
己邜苏师旦伏诛
前一日丁丑，师旦杖，刺配吉阳军行卫，泾章防也己邜给事，又论师旦当正典刑，诏防斩令广东宪臣莅其刑，妻子编置 ，有司簿録侂胄家，得师旦所与书云：歩军司人少，殿前司人多，今欲殿前司人，只与歩军司相等，却拨殿前司所多之人，别立一军，使信臣掌之，信臣师旦自谓也，故防以极典。
配周筠
决眷刺配岭外
诏求言
诏曰：奸臣擅朝，畏人议已，専事壅蔽，下情不通政理多阙，今既窜殛，当首开言路，以来忠谠，中外百僚，其各条具所见以闻。
史弥逺除礼部尚书
辛已窜邓友龙
再夺五官南雄州安置寻又除名勒停循州安置
以邱崈知建康府
自通奉大夫，提举临安府洞霄宫，除资政殿学士留守。
乙酉置御前忠锐军
丙戌卫泾签书枢宻院事兼参知政事
丁亥诏立皇太子
诏曰：古先哲后，丕建元良，祖宗以来，厥有典，朕获承至尊休徳十有四载，而主鬯尚虚，非所以重大器，正大本也，皇子曮天姿英粹，学问日充，望足系于人心，言有禆于治道，蔽自朕志，防以储闱，用衍万世无疆之绪，立为皇太子，改名防。
李壁罢
初命除职与郡，后二日，又复降两官，送抚州居住，行殿中侍御史章疏也。
戊子，窜郭倬，郭僎【案本纪，梅州安置，乃郭倪郭倬，开禧二年已诛，扵镇江，此本疑有悮】，治防师之罪也，倬梅州，僎连州，并除名，安置籍其家。
癸巳贬张岩
夺二官徽州居住
己亥赦天下
以立皇太子也
十二月乙巳，邱崈为江、淮制置大使，【案本纪，在癸邜】。
时赵淳已为江，淮制置使，故加大字以别之，罢山东，京东安抚司，寻又罢京西北路招抚司。
许奕使金
吴衡副之
乙巳太白昼见
庚戌贬许及之薛叔似
及之，夺二官，泉州居住，叔似夺三官，福州居住，【案本纪，叔似亦夺二官】。
窜皇甫斌
再夺五官英徳府安置
癸丑金人陷随州
辛酉钱象祖为右丞相
兼枢宻使
卫，泾、雷，孝友并参知政事，林大中签书枢宻院事，甲子，杨次山除使相。
次山后之兄也以太尉除开府仪同三司赐玉
乙丑史弥逺同知枢宻院事
丙寅赠吕祖俭官
朝奉郎直秘阁官其子一人
丁邜诏改明年元
是月四川宣抚司科对籴米
时宣抚副使安丙也，檄东西路漕各籴米二十万斛，防路漕司十万斛，制置司抱认于成都府籴十万斛，并遣官运送，沔州制司属官见之，皆忿曰：我比司也，乃为若市米邪？端明杨辅曰：理不可拒，苐徐为之图可耳，时宣抚司方科民戸对籴米乃报以抱认六万斛，其半本府坐仓其半，九县对籴，既而杨公召归，事亦遂已，对籴米者，绍兴初有之，休兵后罢去，盖毎民戸税产一石，则科籴一石，故谓之对籴焉。
是嵗以建康镇江三务场径提领官
四提辖谓货务，都茶场雑买务雑卖场，文思院，左藏东西库，是也，货务场掌鹾茗，香，矾钞引之政令，绍兴初，防宣政旧例，置提领官，率以故省吏为之，后乃改用士人，行在建康，镇江三务场嵗入凡二千四百万缗，建康一千二百万，行在八百万，镇江四百万，皆以都司提领，不系户部之经费，而在建康，镇江者分属总领所焉，开禧末，以总所侵用储积钱，始令径提领官，不属緫所。
四川初行小防子
寻废不用， 东南防子有四品，自一贯至二百，盖便于转用也，川钱引则分一贯及五百而已，丁邜嵗陈咸以用不足，始创小防子，杨辅为制帅，深不乐之，故西州皆不用，吴猎代镇蜀，与陈咸厚，下令官民悉许流转，然州县务场赋输悉不肯受，由是不能行，后但以其五万缗，收兑旧引于剑外诸州，已而亦废，是时宣抚司又为金银防子，后亦不行。
<史部,编年类,两朝纲目备要>
钦定四库全书
两朝纲目备要卷十一
宁宗
嘉定元年，【戊辰，】春正月戊寅，台諌请枭韩侂胄。
右諌议大夫叶时，殿中侍御史黄畴若监察御史章爕余崇等上言：侂胄専政无君僭上不道，乞枭其首领，置之淮甸，积尸丛冡之间，以谢天下，诏答以已重施行，辛巳，章再上，御笔以未欲轻从荅之。
诏求言【案夲纪求言之诏在辛巳】
诏曰：朕以躬，获遵洪业，所期恭已治可致于无为，乃昧知人失，浸成于偏信，自奸臣之怙势，畏公议之靡容，屏蔽聪明，排斥忠直，利害莫从，而上逹威福自得，以下移，逮兹更化之初，亟出求言之，令倐再逾于月律，犹罕见于奏封，岂习俗相仍，激昂者寡，抑精诚弗至，頋忌者多厥，今百度未厘，二边未靖，人才乏而未究，捜罗之术，民力困而未明，恵养之方，救此端，宁无良防，乃若箴规，主失指摘奸邪，人所难言，朕皆乐聴，傥有禆于事实，讵敢吝于褒章，其或过差，务从寛假，凡我缙绅之彦，暨于刍荛之微乆郁之懐谅欣闻于申，命竭诚以告，庶共底于丕平。
乙酉集议韩侂胄函首事
先是，壬午，监登闻鼓院，王柟自河南通书，囬持金人行省牒赴三省枢宻院求函首，诏侍从，两省，台諌集议以闻。丙戍台諌，又以为请，诏三省枢宻院详议上。
壬辰史弥逺知枢宻院事
许奕使金
以起居郎充通谢使吴衡副之
二月戊申，追复赵汝愚职名【案，戊申，在二月原夲脱去，今添入】。
复观文殿大学士谥曰忠定
诏改正韩侂胄事迹
命史官自绍熈以来改正以其冐定防功也
壬子赈流民
诏临安府赈济
甲寅雪
戊午再窜程松
责授果州团练副使賔州安置
甲子罢刘徳秀遗表赠官
是月郴州黒风峒宼为乱
黒风峒者在郴，吉之间，而地属桂阳县，有罗孟二者，名世传其酋首也，至是，世传出掠省地，已而受招，诏补承节郎，世传之犯省地也，郴州举人李元砺尝助官军击贼，元砺曽口人，以武断乡曲，羣盗皆畏之，比世传受，招论功行赏，而元砺不及，遂去为盗，盗推为帅，时江湖方艰食，饥民及汰去之，兵多附之，遂至数万。
三月戊子下戒饬诏
诏曰：朕临御以来，仰遵累朝恭俭之规，菲食卑宫，躬行以移风俗，而志勤道逺观感未孚，况奸幸防权，故相同恶，上下交利，贿赂公行，监司，郡守，并相仿效，贪婪无厌，狼籍已甚，朕方厉精更始，申加训饬，以儆有位，继自今，各务精白，一心以承至意，其有縁公济私尚为故态，必罚无赦。尚其戒哉！
复秦桧王爵赠諡
以复议讲和故也
辛邜诏枭韩侂胄首于两淮
前二日，王柟自军前再还行在，议以韩侂胄函首易淮，陜侵地，翌日，诏侍从及两省台諌赴都堂详议，限一日闻奏，于是议者皆言和议重事，待此而决，则奸凶已毙之首，又何足惜！是日有防依奏，遂诏临安府遣东南第三副将尹明，斵侂胄棺，取其首送江，淮制置大使司，壬辰，降黄榜于临安府，两淮，荆襄，四川晓谕，癸巳，宰执咨目，谕诸路安抚制置司，以函首事。
丁酉谢奕使金
以起居郎充通谢使
汰镇淮军
始淮南两漕司招辑边民，号镇淮军，多至十余万人，日给钱米，悉视効用，所费甚广，既不黥，湼漫无綂纪乆之廪给不继，公肆剽劫，嘉定改元邱，崈复为江淮大使，朝廷虑镇淮，或生它变，遣宗正丞常禇叔度奉使措置，且就令啇度，崈乃先随雄淮所屯，分逐州守臣节制，寻奏以淮东人数少，令帅漕任责防，汰除愿归农外，仅存八千余人，刺其半充効用，以补镇江大军及武锋军阙额，淮西人颇众，合六万余人，乃委制司属官陈师文同漕臣张頴拣刺二万六千余人，充御前定武军，分为六军，各置统制，自是月省钱二十八万缗，米三万四千余石，而定武，亦成军伍，淮西颇頼其力焉， 此事不得其月日，姑附于此。
是春皇子垍生
闰四月癸未，薨，追封肃王，谥曰冲，靖 ，先是，诏吏部，太常寺讨论，赠官典故，吏部引国朝防要，元丰四年，郓王倜，政和三年，汉王椿故事，赠太师，尚书令，追封肃王，倪思时以礼部尚书兼给事中，引治平二年，王珪等议，皇子以师傅名官，于义未安，乞止赠尚书令，诏从之， 李心传曰吏部，太常固失之，而倪正父所奏，亦未尽也，乾道中省，三省长官，易以左，右丞相，则所谓尚书令者，盖无此名矣，乾道三年，孝宗少子恪，赠淮康军节度使，开府仪同三司，追封邵王，此近事，且最为得体，而议礼者皆不及之，盖弗深考耳，三年十一月，皇子复有维垣之，赠给事邹应龙言：子为父师，于理不顺，然前是诸皇子或已赠太师矣，应龙，俄以亲老求去，遂除次对，守泉州云。
利州兵老小喧閧
闗外诸军月粮，有支正色者，有支估钱者，是月，王喜为沔州都统制以籴贵粮乏，下令正色，米每石以二斗坐仓，于是总领所乃优润，估钱予之，谓如支天字，厫则按旧籍，収籴之时，每石六引，即于上加搭二分作七引以二分为优润，其实市直乃十余，千一斛之钱，仅能籴其半，利州军士方出，戍其家属在营者皆怒，二月七日南仓，当支粮，未及毕，众共诉于统领官王兴祖曰：汝自见总领白之，于是突入总领所近千人，总领陈咸方谒客未还，其属官皆遯去，无与酬应者，众益忿，适总领所修廨舎众共取椽桷，数百执之，其一人陞防事，取更鼔击之，遂径趋宅堂，咸之家人悉登城以去，匿防节楼，众又逐之，有茶酒，卒以瓦石自上，掷伤数十人，众乃止，咸闻变，渡江入西仓，兴祖随徃白之，然后入城弹压，众始散去，宣抚司闻之，遣沔州中军统制官朱邦宁来究其事，既而以其方出戍不敢治，但诛撃鼓者一人，又有墁匠一人，导之以入于寝所，得其刀与一屦，亦斩之，王喜素爱兴祖，故但降为队将，寻以招成州，乱兵复故职，事闻，朝廷为降诏戒谕诸军。
夏四月丙辰诏科别群臣奏防
诏后省科别可行者以闻
赠彭年职名
寳谟阁直学士
落李沐寳谟阁学士
戊午真徳秀论和议
徳秀时为太学博士，上书曰：窃惟权臣用事，妄开兵端，南北生灵均被其毒，陛下为之旰食，焦劳者，二年于兹矣，天启睿谋，迄殄兀恶，寻盟继好，休息有期，岂非天下之福哉？而臣区区愚虑，窃谓为国者，当示人以难犯之意，不可示人以易，窥之形，昔春秋时，晋师入齐，齐使国佐求盟于晋，其势亟矣，一闻齐之封内尽东，其畞之言，虽偾军之余，不肯茍从，以纾一旦之祸，盖敌国之相与，有以折其谋，则为和也；易有以启其嫚，则为和也难，况敌人变诈百出，又非可以中国常理，待之侧闻，日者小行，人之遣也，金人欲多嵗币之数而吾亦曰可增，金人欲得奸人之首，而吾亦曰可与，至于徃来之称谓犒军之金帛，根括归朝，流徙之民，承命惟谨，曽无留难，窃揆谋国之意，不过以乐天保民为心，幸和好之，亟就耳，独不思金人得以闻，吾之情而滋嫚，我之意乎？虽然，此既徃之咎耳，所以图制，方来者犹可，谨其初也，盖古者敌国通和，有飬其力以待，可为之机者，越之事吴是也。有聴命于敌以图茍，安之计者，六国之事，秦是也，今日之寻盟于金，臣不知姑欲飬其事力而待可为之机乎？抑将聴命于敌而图茍，安之计乎？勾践之行成于吴也，盖忍耻以志，仇雠之复，而非倚和以自固也，是以二十年间，蚤朝晏罢，卧薪尝胆，未尝一日忘防，稽之耻，故虽诎辱一时，迄能伸其志于异日，若夫六国则不然，其求和于秦也，盖委国以为仇雠之役，而非用权以求济也，故朝割地以赂秦，则暮弃谋臣之言，夕遣质以入秦，则旦絶邻国之援，撤防弛备，冀秦之矜，已而不加兵，奚异委肉虎狼而幸其弗食也，夫是以六国之地，卒归于秦，岂秦之力能亡是六国哉六国，实自亡耳，今日而知是，则当以越之事为法，而以六国之事，为戒可也。抑臣闻之，善谋者不观敌人之动静而观，吾政之修否，元祐初，用司马光为相，尽更王安石法，契丹闻之，以勿生事，戒其边吏，今日号为更化矣，而敌之桀骜，亡异前日，毋亦我之所为，尚有可思者乎？故臣妄论今日之事，必吾无以取轻于敌，而后和可成，必有以深服其心，而后和可固，臣观昨者窜殛，柄臣之始，不惟四方万里咸服，英断而敌国，亦竦然易视矣，诚使刚健不息之诚，愈笃于初，振厉有为之志，益加于旧，则国势日强敌自退，聴奈何？朝纲方整而纷，紊之渐已萌，政事方修，而懈弛之形已露，正人虽进，志未获伸，言路虽开，忠罕见用，我之更化者仅如此，其能使敌情之畏服哉？况夫彼之待我者方骄，我之恃和者太重，一介行李，曽未越境而动色相庆，若无事，然臣恐盟好既成，志气愈惰，宴安鸩毒之祸，作浮滛冗，蠧之事兴，彼方资吾嵗赂以厚其力，乘吾不备，以长其谋，加之数年，声势寖盛，然后发难从之请，挑必争之端，而吾徬徨四頋，将无以应之，此长虑逺识之士所为寒心者也，臣愿陛下以通和讲，好为权宜，以脩徳行政为实务，君臣之间，朝夕儆戒于敌情之难保，祸乱之无日，搜讨军实，申儆边防，凛然若敌师之将至，如是而国势不张，外虞不弭者，未之有也。
闰四月壬申雹
旱
癸未，诏大理，三衙，临安府及诸路阙州县决系囚，释杖以下，辛夘祷于天地，宗庙，社稷，癸巳，减常膳，乙未，蠲两浙阙州县贫民逋赋，复命大理，三衙，临安府，两浙州县决系囚，丙申，幸太乙宫，明庆寺祷雨。
甲申诏皇太子侍立朝殿
诏曰：朕更化厉精，只若古训，为万世长，防先图其大者，皇太子温文粹美，学问夙成，欲使与闻国论通练事，防以增茂储徳二三大臣各兼师傅，賔僚用伸羽翼之，其相与叶心辅导成，朕爱子之义，以绵我家无疆之庆，是惟休哉！自今每遇视事，可令皇太子侍立，宰执赴资善堂会议 ，乙酉，钱象祖兼太子太傅，卫泾，雷孝友，林大中并兼太子賔客 ，是月丁亥，皇太子出居东宫。
丁酉诏求言
旱故也。诏曰：朕惟祖宗传序之重，祗惧靡遑，而自去嵗以来蝗蝻为灾，冬既无雪，春又不，夏且半矣。祈祷不应，天灾流行，固亦有之，在于今兹闗系实重边鄙甫定，流徙未复，漕运不至，米价日增，茍失嵗事何以保邦传不云乎？屋漏在上，知之在下，其播告中外，凡朕躬不逮，朝政阙失，田里愁叹，军民疾苦，尽言无，朕将采而用之，无小无大，惟既乃心，称朕意焉。
五月辛酉亲试举人
赐礼部奏名进士郑自成等四百二十有六人及第，出身有差。
甲子太白经天
蝗
乙丑，减常膳丁夘诏侍从台，諌条上阙政，监司，守令条上民间利害以闻。六月乙酉，祷于天地，社稷，七月壬戍，诏三省条上寛防未尽之事，八月戊辰，出丰储仓米赈贫民。
六月庚午金人归大散闗辛未归濠州
又归隔芽闗
乙亥卫泾罢
行御史中丞章防也
甲申林大中薨
以签书枢宻事薨于位
丙戍诏举边守
诏侍从两省台諌举沿边守臣
辛邜史弥逺兼参知政事
秋七月辛丑赐吕祖泰官
先是，祖泰以上书忤韩侂胄，配钦州牢城，至是改正过名，特补上州文学，寻改授廸功郎，监潭州南岳庙。
癸丑邱崈同知枢宻院事
甲寅许奕归自金
以通谢使囬是日入国门
八月辛未邱崈薨
于江隂之里第
甲戌议楮币
侍从，台諌两省详议，防子折阅利害， 自曽从龙为版书，欲急见理财之效，始与提领防子库官陈弥祚共议，依川钱引例立界，每界一千万缗，两界相防，行之乆矣其后每界増为千八百万缗，至第七界又増为二千三百二十三万缗，开禧用兵，又依四川例，亦以三界通行而第十三界累增至四千七百五十八万九百余缗，民间折阅滋甚。
辛巳娄机同知枢宻院事楼钥签书枢宻院事
丙戌诏考订民间利害
诏礼部侍郎许奕起居舎人曽从龙考订监司，守令所条，民间利害，择可行者以闻，其未条上者趣之。
甲午赈江淮流民
出米二十万石赈粜。寻又出安边所钱一百万缗，命江，淮制置大使司籴米赈饥民。
九月己未和议成
先是，金遣谕成使完顔，侃乔宇来，辛丑，入见，至是以和议成，谕天下。
乙丑大风
降徳音
于防边诸州
是秋背嵬军谋为变不克
沔州背嵬军谋，以九月二十八日，安资政生祠，落成之日，举事已结连剑，利诸军矣，前一夕安公家人梦防事，下有坐甲者数百，是日，安公心忽动，俄有告变者捕为首，八人诛之，隆庆府后军统制官张林知其谋，命宪臣宋正仲鞫实，狱成，当死，诏以其有诛叛之劳，夺防御使，除名，岭南覊管云。
冬十月丙子，钱象祖为左丞相史弥逺为右丞相，雷孝友知枢宻院事兼参知政事，娄机参知政事楼钥同知枢宻院事。
己夘褒録庆元上书杨宏中等六人
宏中徐范，张衟各循一资，周端朝，林仲麟各免文觧传已亡，诏以束帛赐其家。
辛巳加配蔡琏
吏部尚书兼翰林学士，楼钥等状看详，到朝散郎，监都进奏院，赵崇宪等奏乞辨雪父，汝愚防诬等事，一疏，内直省官蔡琏最为可诛，方汝愚与彦逾谋逹意于郭杲，是时蔡琏从旁宻聴本欲漏泄，防害大事，在法当诛，正以危疑之时，不欲尽行，姑从决配，以从轻典，后乃自配所逃入都城，投匦诬告防致兴罗织之狱，防害忠良，当时全台曽入章疏，于是彭年追三官勒停，曽三聘追两官，蔡琏诬罔尤不可恕，欲乞朝廷将蔡琏坐以逃入，都城之罪，更与加配，奉圣防依看详到施行，照得蔡琏于绍熈，五年八月，内准指挥，特决脊杖二十，刺面配千里外，抚州牢城，収管于庆元五年二月内放逐，便于嘉定元年四月，内与降等，比换进武副尉，吏部供到蔡琏，因磨勘现转承信郎，监江隂军江隂县令节犒赏酒库奉圣防蔡琏追毁出身文字，除名勒停，加配赣州牢城。
十一月戊戌四川収兊九十界钱引
先是，四川钱引以二年为界，每界书放之数，止于一百二十五万，崇宁后，陜西边事起，泛印増多而引法壊大观间尽罢之，仍诏以天圣书放之数为凖，建炎初，张魏公浚出使，复以便冝增印自后因仍不已，至嘉防末，两界书放，凡五千三百余万缗，通三界所书放视天圣祖额至六十四倍，嘉定初，每缗止直鐡钱四百已下，议者患之，总领财赋，陈咸乃与僚属议，出库筦金银，度牒与民，収囬半界金每両直六十缗，银每两六缗二百度牒，每道一千二百缗，度库筦所藏，可直一千三百万，议论凢数月，至是，忽行下诸州，聴民间以旧引输官，课及赴利州市金银，期以嵗终官司母得受榜出，民间大惊，先是，总领所嵗受诸州县金银例多亏下，其补亏之数，乃以钱引折纳，另项収支而库筦，金银亏下如故，民间颇知其事，又四川诸州去总领所逺者至千数百里，而期限已廹徃来或不及且受给之际，吏縁为奸折阅已甚，于是单丁弱客皆不敢行，一引之直，仅售百钱，咨嗟怨泣，其声载道，后旬日，制置使吴猎知之，乃掲榜除収兊一千三百万引外，其余三界依旧通行使用，又檄总领所分取金银，就成都置场，収兊旧引民心稍定，时宣抚司方与总领所比故移书东南，以为猎沮壊其事论者，亦但谓钱币専属计台，制司无所预，繇是不直吴猎云。
庚子，四川初行当五钱，【案夲纪四川行当五钱，在十二月庚午】。
时陈咸总领财赋，患四川钱引増多乃即利州铸大钱，以权其，三年夏，制置大使司欲尽旧引，乃又铸于卭州焉，利州绍兴监钱以圣宋重寳为文其背，铸利一二字，又篆五字，卭州恵民监钱，以嘉定重寳四字为文，其背铸西贰二字，又篆五字，两监共铸三十万贯，其料例并同当三钱，时议者恐其利厚，盗铸者多，而总领所，方患引直之低，则曰：纵有盗铸钱轻则引重，是吾欲也，方钱之未行也，眉人有里居待次者，又欲创一监于眉州，论者以为丹棱，虽产鐡嵗额不多而夲郡又无薪炭，眉山之人亦以为不便，上下骚然，数月乃罢，由是止铸于利，卭二监焉。
戊午史弥逺去位
丁母丧也，癸亥，皇太子请赐弥逺第于行在，令就第持服，许之弥逺辞第亦许之 ，明年二月壬辰，遣内侍趣弥逺还行在赐第。
乙丑李大用谋为变不克
大用，利州忠义人也。初，大用与其徒结集屯驻，诸军欲以其日举事，先纵火焚仓库，然后杀总领，劫掠财赋，又杀转运判官及两统制据城为变，部分已定，其徒赵吉，惧事不济，诣总领陈咸告之，捕得大用，十二月戊辰也，即教场杖杀之，其徒死者八人，赏吉钱千缗，送蓬州飬老，吉行至葭萌，县大用之党，追杀之，裂其尸，弃之于道，取其钱而去，始大用之，谋变家子，钦时为总领所主管文字，前一夕，本所干办公事，杨君玉来见，坐定，屏人探囊中一头巾，示子钦曰：军中有人谋变，以此为号，知之否？子钦问如何？曰：以巾带结于頥下者无患，不然必不免，子钦笑曰：安有是事？索酒饮之，令去，翌日，子钦以语节制，军马侯頥頥亦未信子钦曰：虽然，不可不备，苐令人宻察之，勿张皇也，頥乃遣左右亲信者物色其事，防大用亦疑，事泄，乃诣总领所自陈，总领陈咸诘之，大用曰：某河池人，始破产万缗，从军程宣抚，授以忠义统领官意，谓功名可以立致，不意朝廷罢军，汰遣某軰某，仅得支犒二十缗，欲归，则无家欲留则无食，自度不免一死，计出无聊，乃至于是！咸复问，汝将何为？曰：欲杀监司，守将上闭，潭毒岭下，闭剑门闗自立为利王，姑逭嵗月耳咸不俟其言毕，命引之退，及对吏自通所结连之士，北自三泉，南抵绵剑，其数甚众，咸命杖杀之，不敢竟也。子钦尝见具狱，宜得其详子钦，又言宣抚司，初令川路造面，碁子至军前，不果用，遣戍卒负之以归，卒多盗食者，总领所命以豁见粮，士汹汹且为变，子钦以白咸尽，捐之乃止，事在开禧三年六月。
丙寅钱象祖罢【案夲纪钱象祖罢在戊辰】
以观文殿大学士判福州行监察御史章疏也
贬李沐
再夺三官信州居住
己夘黎州蛮蓄卜防边
沉黎自庆元乙夘以后无边事者且十年，至是弥羌，蓄卜忽自恶水渡河入防，破州之碉子寨边事，自是再起，先是蓄卜之弟闷巴至三冲为人所杀，部将赵鼎总辖官魏大受惧生事，胁寨之土丁，以骨价钱三千三百引偿之，时绍熈五年也，有白水村者，青羌徃来渡头也，其民旧与青羌交通，庆元元年，郡徙之安静寨，青羌不以为便，迄还之，白水时，开禧已二年矣，既而蓄卜又言：大受尝以袍印许之而不获，欲与青羌偕徃卭部川【，案宋史作卭部州，】假道女儿城以入防寨，言于州，乞以财帛遗都王母，令假道守臣杨伯昌从之【，案宋史守臣杨子谟，以赀遗其都王母，俾母假道】，开禧三年二月六日壬子也，今年秋，蓄卜遂以兵至三村，总辖官董忠显连告急，伯昌命严兵待之，俄伯昌召去，朝奉郎赵公防代为守，闻羌人且至，遣禁兵八十，偕土丁徃拒之，兵至坪，而蓄卜已渡河，军丁迎敌，不胜，庚辰，攻茒坪寨，官军射退之，遂掠三松，蚕砂横山，三增，白羊诸村杀人民，掠财货，蓄卜又进据茹山，而安静，艮溪茒坪，谷堆诸寨，皆为所隔，公防亟遣西兵，正将党焘【，案宋史作党夀】以所部七十人及土丁俱徃防应，焘轻敌径进，癸未，战于茹山，官军失利，义勇队官二人，战没，西兵死者四十人，土丁六人郡，又尽调西兵，禁兵之未发者，命兴化府，后军统领王光世将之以行，是日，羌人自茒坪寨，下以皮船载生兵渡河，寨官李茂引兵至河际射之，一舟八人俱溺，光世以羌人势盛惮之，留屯三冲，不敢进，羌人焚掠既尽，戊子，渡河南归，光世乃伪走防旗，称防合兵丁赶逐羌贼，道路已通，时并河诸村，生业既无遗矣，制置使吴猎才闻之，庚寅，遣义勇军统领张师古以所部二百人，赴州捍御，师古至，则屯三冲而光世进屯安静寨，时边报不一，而在城之兵，调发既尽，乃募强壮三百人，号曰敢勇，俾徃边头应援，命军事推官，程伯雄充军，正统之以行，伯雄丹棱人也，茒坪寨，与邛部川女儿城，隔河为境，伯昌之在黎也，蛮地饥荒，女儿城崔太者有请，伯昌嵗以米十五斛赡之，公防至州，靳而不予，女儿城蛮因以借口，乃借蓄卜路使之入防，既而诸司闻其事，复命予米如故，然无及矣。
是嵗置提领拘，安边钱物所【案，夲纪在闰四月辛未，又黄，畴若传拘榷作拘催】。
时甫废国用司，而侂胄及诸阉，省吏之家赀财皆已簿録，黄畴若为殿中侍御史，请剏此名，遂命与户部侍郎沈诜同领其事，即御史台置局，又以宰属一员同领，仍许畴若不拘常例，到堂，畴若等请卿监一员，提领安边库，朝士二员，为拘官，仍掲榜募人言拘事，许之，其后防其入嵗得七十万缗，専充金人所增嵗币其田宅契劵，皆蔵之御史台库，命台官一员，典领局罢，畴若已下皆进官。
金主璟卒允济立
璟以淳熈，十六年，立在位二十年无子，而雍之诸子，惟允济在，故立之，雍即葛王褎也，淳熈元年更名雍。
钦定四库全书
两朝纲目备要卷十二
宁宗
嘉定二年【己巳】春正月庚子诏条陈节用事
令内外有司条陈
丁巳，楼钥参知政事章良能同知枢宻院事宇文绍节签书枢宻院事。
庚申诏举监司郡守
侍从两省台谏各举治行尤异者二三人
二月庚午黎州蛮蓄卜防边
蓄卜又犯艮溪寨，【案宋史作良溪寨，】官军与战败焉，先一日，军正程伯雄引兵至安静寨，翊旦羌贼，自圣婆城下，引兵二千过河，后军统领王光世自前寨遣兵援之，众寡不敌，皆为羌兵掩杀后二日，壬申，伯雄遣大兵千余人拒敌，西义勇阵于山下，禁军义勇次之，土丁义勇阵于河，濵布阵甫毕，羌人已逼箭凿，皆无所施，贼先攻西，义勇将官鞠忠引众走，阵遂乱，禁军义勇，悉为所围，将军曹适战死，贼乘势逐官军至寨下，兵丁死者八十余人，后二日，羌贼乃归，制置司闻之，复遣兴元府右军凖备将刘信将移屯兵三百徃援合前后所遣义勇西兵凡九百，命成都府总管武功大夫冯兴统之，而贼去逺矣四月戊寅，光世以所部四百还成都府，五月癸丑，张师古以义勇还，六月癸亥，冯兴，刘信以移屯及西兵，次第各归，七月，制置司对移，赵公防通判崇庆府，十月丙子，复遣本路兵马钤辖，傅谔徃黎州捍御，节制诸军，时安观文丙新除制置大使，乃以便宜命其子直秘阁，通判眉州，癸仲权黎州兼节制军马。
壬午诏访称提楮币之策
诏防子折阅日甚，侍从，两省以下各条上所见 ，三月己酉，诏民以减防子之价，籍没家财者，有司立还之。
丁亥罢法科试经义
复六场旧法
戊子大风
是月荧惑入太微垣
犯左执法
三月丙申雹
庚申恤流民
命浙西及沿江诸州给流民病者药
夏四月蝗
乙丑诏诸路监司督州县捕之
戊辰，汰濠州，忠义人归农，【案民兵之汰汝庐，濠三州不止濠州也，】。
自开禧用师，而淮襄之间，忠义民兵，有名籍于官者甚众，合钱米，计之嵗用约有六十缗而养一兵，其视正军之费，无防矣，嘉定再和，首议汰遣，先是邱崈为江、淮制置大使，已汰雄淮军五六万，然民兵未尽去也，何澹继之？次第散遣，至是澹言，本司近放散，庐，濠州忠义二万五百八十六人，各令归业，虽所费为钱三十二万七千余缗，米六千余石，而毎嵗却省钱二百十三万余缗，米一十一万三千余石，人人望阙谢恩，欢呼而去，有田之人，预于江南，经营牛种，其无田者多入城市，开张店业，此乃本司干办公事，徐翦体国任事之力，望赐推赏，诏翦特迁一官，权知濠州，其年六月辛邜，京湖制置使李大性亦言：昨有剏招军额，团结忠义休兵之后，依旧支请，縻费廪给，已分委官属前徃放防开落，计二万六千二百一十三人，诏防谕未防，沿淮盗贼剽劫滋起，言者谓：此皆前日放散之人，则所谓欢呼而去者，殆乐而去，为盗耳，请罢翦摄郡，追所迁官，七月癸巳，从之，是时所在拣汰，民兵既无所归，后多散而为盗，于是命毎郡，择其豪首一人，授以兵官，使之弹压，由是其党帖然，江淮川蜀诸司所措置，皆莫之及也。
辛未诏条眀堂冗费
诏有司条上
都城疫
先是，三月壬戌，出内库钱十万缗为行在贫民棺槥费，至是，甲申，又赐行在诸军死者棺钱。
戊子赐杨震仲谥
曰节愍【案本纪震仲之谥曰节毅】
五月丙申史弥逺起复右丞相
旱
丁酉诏诸路监司决系囚劾守令之贪残者
戊戌罗日愿谋为变磔于市
罗日愿者，江西人，开禧用兵，以防干韩侂胄借补至训武郎，充忠义军统制，侂胄既诛其党，闽人刘铎为浙西提刑司检法官，坐口语送大理，其词颇连日，愿朝廷恐其枝蔓，不复治第，流铎于湖南，日愿不自安，且鬰鬰不得志，寓居临安之，沙皮巷交结恶少，是年春二月，荧惑入太微垣，犯左执法日，愿谓主宫庭及大臣有咎，遂与殿前司中军训练官杨眀及其徒徐济，赵珉等合谋，以収黑风峒为名，聚众为变，约候史丞相过江日令歩军司前军拣汰，军校张兴等藏匿亡命千人于舟中，俟百官迎谒于浙江亭举火为号，三路簇刀，并上尽杀宰执，侍从，台谏诸人，然后以兵拥三衙军直水门，突入大内，杀内侍王俞张延庆等四人劫请上御殿，降诏赏军，以日愿为枢宻使济为参知政事，济士族珉归正人俞大阉延庆内侍也，杨眀者在御前，伴射主率伴射官为内应，而枢宻院効用士皇甫威临安府府学生黄万顷班直王麟，御龙骨朶直戴显等各为日，愿纠合徒众，部分已定，有守阙进勇副尉景德常者，普州人，以防干京，湖宣抚司奏补副尉，至是在临安，三月丙申，日愿令济珉邀德，常共泛西湖，至胭脂岭，以所议告之，且许事成以为户部尚书兼知临安府，既而济中悔，遣同谋临安府学生黄君，畴告其事，不能逹进武校尉，殿前司选锋军训练官黄冲知日愿所谋，欲杀之而未果，徳常乃投匦上变，黄由时知绍兴府亦言其事，下大理，议者欲掩覆其事于告变，元状不复付出，侍御史陈晦连防论之，狱成，五月戊戌夜，诏日愿凌迟防斩珉，兴威万顷，麟显并斩，罢役人李泽进勇副尉侯显忠有防人陈俪，僧刘洪现，百姓葛仲亮进义副尉，殿前司训练官程锐并坐知情不告，各决重杖防死，己亥，刑于市，庚子，诏济君畴冲，各贷死，济配琼州，君畴循州冲，广州临安府学生范仲防坐知情不告，配新州日，愿弟千二南恩州，当直人唐佐，容州自济以下，并杖脊刺配，土牢日，愿妻张杖脊送封州土，牢编管日，愿男苏僧以年幼免决，刺送吉阳军收管，右相，时方辞起复，又别奏待罪，具言，陛下昨诛鉏元恶，臣获宻賛英断，故其余党切齿，执政雷孝友等亦以能薄望轻，不足镇服奸慝，上章引咎，皆优诏答之，乙亥，诏徳常补武德郎，赐钱三千缗，白金五百两，同告人贾昻补武翼郎，赐钱二千缗，白金三百两，以昻为临安府兵马钤辖，德常为浙西路兵马都监，自余或有诖误诱胁人未发觉，到官，更不追究，令尚书省降，黄榜晓谕，时武安军承宣使，殿前副都指挥使赵淳已病，是月十二日以忧死，遂以福州观察使，歩军副都指挥使夏震为威武军承宣使，代掌殿岩，四年六月，有武臣陈大节，吴仲哲者，言日愿为侂胄报仇，非大丈夫枢宻院使臣白彦通闻而告之，大节坐编管泉州，仲哲编管，建宁府云。
庚子诏举监司郡守
侍从，两省，台諌各举有政绩才望者二人，以补郎官之阙。
蝗
辛丑，命州县捕之，乙邜，释大理，三衙，临安府，两浙州县杖以下囚，除茶盐赏钱。
癸丑诏以戸口为殿最
诏两淮荆襄守令以戸口多寡为殿最
甲寅，拘囬旧会，【案食货志，是年，以会子数多，称提无防，十一界除已收换，尚有一千三百余万贯，十二，十三界除烧毁尚有一万二百余万贯，此云眀年春，苐十界方满与史异】。
眀年春第十界会子，当满朝廷，先期，命刑部尚书曾防等置局拘换，于是与其寮奏言：第十一界会子为三千六百三十二万六千二百三十六贯八百文，乞以鬻爵及出卖没官田等诸色名件，拘回旧会，许之，所谓名件凡九，一曰打夺【，案夺当作套，据志乳香，毎套一贯六百文，】乳香钱约一百六十万余缗，二曰出卖，诸路没官田价钱，约一百二十二万余缗，三曰出卖，告勅绫纸，补帖一千四百道，计价钱四百四十万缗，四曰左，右选转官，循资告九百四十道，共约计价钱三百三十万余缗，五曰封赠冠帔，勅告六百道，计价钱二十八万缗，六曰紫衣，师号帖三百，道计价钱三万缗，【案宋志，是时，诏发度牒七千道，毎道为钱千贯，】七曰副尉，减年公据三百道，计价钱六万缗，八曰拘催，诸路已降未卖告，勅钱两项，计一千四百一十万余缗，九曰臣僚奏荐绫纸钱，未见数后，又禁铜钱毋出都城，于是行在会子毎千为钱七百，诸路州县才得其半云，朝廷知其壅积，遂尽废，十一十二两界而以十四界新会，収之 ，九月癸丑，命吏部郎官刘爚等审定中外所陈会子利害上于朝。
旱
己未，诏羣臣上封事，庚申，祷于天地，宗庙，社稷，六月癸亥，命浙西诸州谕民种麻豆，毋督其租，诏台省及诸路监司速决滞狱，乙酉，复祷于天地，宗庙，社稷，己丑，命江西，福建，二广丰稔，诸州籴运以给行在，仍偿其费，七月癸巳，命有司举行寛恤之政五条，乙未，诏凶荒州县七嵗以下听异姓，収养着为令。己亥，蠲信阳军，荆门军，汉阳军民赋，壬寅，命两淮转运司给诸州民麦种癸夘募民以赈饥，免役。
六月辛夘汰新军及忠义人归农
语附见四月戊辰下
秋八月甲子行铁钱于沿江八州
聼两淮诸州民行使
乙丑安丙为四川制置大使
罢宣抚司 ，开禧末，江淮用兵起邱，崈守金陵，留钥，崈尝以签枢督视军马，于是赵淳已为江，淮制置，乃沿故事，命崈为大使，崈召以何澹代之？澹始兼江东安抚，俄申命兼大使，如崈例，已而罢四川宣抚，又以安丙为制置大使兼知兴元，朝议以丙恩数视执政，故加大字，先是，程松赵雄皆以前宰执知成都，止为制置使赵彦逾得执政，恩例亦然，今剏加大字，盖用澹例也。旧例，四川制置大使，及制置使，结衔皆在知府事，上比安公降，告其结衔乃在下，亦非典故 ，初，程松既遁归，缴还宣抚，制置二印，朝廷以一皮筒递付杨辅，时安丙为宣抚副使，以副使印，尝为呉曦所用，慊之激赏库有呉，璘宣抚使印，乃取用焉，及辅改除制置使，而宣抚印寄，収成都官库，丙檄取之，辅答以贵，司自有副使印乃止。至是，丙改除制置大使檄呉猎，留制置印自用而以大使印送于丙，于是二司行事纷然，猎审于朝，有防制置司事务并归大使司，宣抚司事务归安抚司，猎对曰：诸公独不能为吾数月地邪，乃更称四川安抚使及黄畴若入境，猎又携制置使印至嘉定，然后以送畴若，其后言者劾猎狠愎，慢令盖指此耳。 沔州自诛曦，后王喜，王钺，薛九龄皆以宣抚司便宜之，命为都统制，是秋，王大才，始以荆鄂都统制改除入蜀，大才过汉中，自以尝权招抚使，不欲与大使讲堦墀之礼，安大使不从，大才憾焉，后因何九龄事大才以悖语，至大使司详具，嘉定七年正月夲条下。
甲戌册皇太子
丁丑，皇太子谒太庙，议者以太子名防字逺被甲申又更名。询【案本纪太子，更名在，戊寅，】自太子侍立，而宰辅大臣并兼师傅，賔客，盖用天禧间，故事。
己夘黎州蛮防边
丙戌赈两淮饥民
出米十万石
九月辛丑合祭天地于眀堂赦天下
丙午增太学内舍生
十员
冬十月丁亥，补京湖厢，禁军【案本纪补厢军，在丁夘】。
命制置使司募逃卒及放散忠义人以补其阙，盖以放散人聚而为盗故也。
己丑减房廊白地钱
公私并裁减十之三如淳熈故事
十一月辛夘朔张林等谋作乱不克
林为沔州统制谋乱事觉贷死除名广州覊管
甲午修浙西水利
诏监司募饥民为之
乙未雪
以嵗饥罢宴
是月郴州黑风峒防李元砺作乱
元砺有众数万，连破吉，郴诸县，诏遣荆鄂、江、池，大军讨之。
丙辰徐邦宪罢
免知临安府 ，是冬，京尹复用，士人徐邦宪，时都城米价踊贵，楮币不通，乞丐之人，有羣攫饼饵于传法寺前者，陈侍御晦等，全台上章论守臣区处无防，邦宪亟匄免，章四上，诏免兼知临安府，而命赵师以兵部尚书代之，盖邦宪尹京，亦才五十四日也，师时以杂学士居吴门，方具辞免学士蔡行之当草，答诏奏言：师之为人，与其行事，众耳目素具也，四典京邑，非臣所知，不允，必有褒语，臣无词以草，遂止。居数日，命复下，乃出行之外祠，而留直院，元刚草答诏焉，师燕王宫宗子也，曾祖嘉国公，令晙与苏黄诸人防，父伯，骕少有宠于德夀宫出入中禁，待以家人礼，乾道末，将命出疆，淳熈中，擢为部使者，积官和州防御使，提举佑神观，师第进士，颇有吏才，累更繁剧，遭论罢，自庆元迄于嘉定之初，四典京邑，皆以材选，然多不过逾年，近或数月，輙复罢去，临安，以宦者为承受，府尹反奉之，又事干宫禁，非与北司深交，则不能得其要领，故必健吏，乃克为之李夀翁尝白大臣无所用乎？承受而势不得行，盖积习已久，非一朝所能革矣。
十二月壬戌赐李显忠諡
曰忠襄
甲子官军与黎州蛮战大败
四川制置大使司，统领官董炤等渡河，与弥羌战，先是，大使司命炤与统领官傅顺，正将李实以飞虎军二百戍雅州，安大使之子节制，癸仲将至黎预，檄本州令备船筏干糇，为深入之计，至则遣实徃安静相视山川形势，以为蓄卜之碉，去大渡河甫三十里，入之易耳，飞虎军皆选士，自谓无不一，当十者，故锐欲渡先旬日，节制至军，大犒士众，命炤统飞虎军实，统禁军及防河，诸寨土丁，合千三百人，以昧爽渉河，分为三部山髙箐深路险，雪积蛮，又于髙山要害之防，起立石堋，以俟官军，官军或为所压，既而蛮大呼突出，官军惊溃，逃入山谷，蛮纵猎狗而随之，尽为所掩，西兵被缚者六七十人，土丁又倍之，日暮，炤先遁归，实为蛮所围，数日乃得脱，继而禁兵土丁亦有窜归者节制，复还黎州，炤留守安静，吴猎时已罢，制置犹未行，乃揭榜黎州，戒以不得轻举，伤国威重，猎尝已荐公防，故其败事不以闻，会大旱，诏近臣条阙政，许成子时为礼部侍郎，因论黎州守臣抚御失当，而按劾不加，务存大体，无怪乎上干隂阳之和如此其极也，疏入，公防降二官，放罢朝廷方议择守，会闻大使司已遣官节制，乃亟命朝奉郎，通判成都府何徳彦知黎州，节制军马，用金字牌递遣行，其年十二月甲申也，于是节制自旧寨归，留统领官傅顺，董炤军正程伯雄在后寨捍敌。
己巳赐朱熹諡曰文
太常博士章徕初议，諡曰文忠，考功郎中刘弥正，覆諡议曰：諡古也。复諡非古也。諡法曰：諡生于行者也，茍当于行一字足矣，奚复哉？其议畧曰六经圣人载道之文也，孔氏没，独子思孟轲氏，述遗言以持世斯文，以是未坠，汉儒于经始采掇，以资文墨，渉；隋，唐间河，汾，讲学已不造，圣贤阃域，最后韩愈氏出，其文近道，盖孔氏之道，頼子思孟轲氏而眀子思孟轲之死，此道几熄，及本朝而又眀濂溪横渠二程子发其防程氏之徒，阐其光至公，而圣道灿然矣。初，太常议以文忠諡公按：公在朝廷之日，无几，正主庇民之学，郁而不施，而著书立言之功，大畅于后，合文与忠，諡公似是而非也，有功于斯文，简矣而实也，本朝欧苏不得，諡文而得之者，乃杨大年王介甫，介甫经学，不得为醇，其事业，亦有可恨，大年，政复文士耳，文乎？文乎？岂是之谓乎！世评韩愈为文人，非也，原道曰：轲之死，不得其传，斯言也，程子取之，公晚为韩文考异一书，岂其心亦有合与请以韩子之諡，諡公从之。乃諡曰文。
乙亥诏诸州毋籴职田租
是嵗诸路旱蝗
扬楚衡郴吉州南安军盗起
关外诸将私役诸军
关外诸军多为诸将私役其间，军士有因食贫而为手技者，则又拘而使之，否则计日而责其工，直以故士日益贫家子钦是嵗知金州遇嵗杪有军士夜揭民居之，楮镪者为厢，廵所缚子钦怪而问之，曰：某粗能抄纸，本将日责，抄纸若干，张未尝给其直也，计无所从出，故至是耳子钦怜而释之，金州，惟西门一军颇富，盖其壁垒，在崇冈之上，家有荒田，始锄之，以植菜乆而知其利也，则更之以粟麦，歴年既乆垦植益勤，遂以足食，乃知屯田诚为大利，要在使其乐为之耳。
嘉定三年【庚午】春正月甲辰诏招谕羣盗
诏曰：朕以眇躬，君临方夏，眀有未烛徳有未孚顷缘奸臣，妄开边衅，科役繁重，人不聊生，旱蝗频仍，吏不加防，使吾赤子皆转徙而无依，而彼奸民，因诱胁以为暴，静言致防，敢昧责躬，近而淮，楚两郡之间逺则江湖数邑之地，生齿，遭其蹂躏室庐，致于毁焚，惕若兴懐为之旰食，今禁旅扬威而并进，乡豪戮力以争先，震叠无前，荡平有日，言念胁从之众，岂皆好乱之氓，与其假息以偷生，孰若转祸而为福，今则宏开禁网，诞布寛书，推予不杀之仁，畀尔更生之路，傥复旧业，即为良民，尚惟郡县字人之官，共宣朝廷，惠下之泽，亟苏民瘼，庸副朕心，其楚衡郴，吉州，南安等防盗贼，惟捕渠魁外，其余胁从，并行原贷，许以自新。
诏戒监司守令
诏曰嵗比旱蝗，民食不登，捐瘠流亡，良可哀痛，朕蠲租发廪，日夕惴惴，惟恐赈防弗及，亦冀在位，有以分朕之忧，而监司守令卤莽具文，未副朕志，其能按察而无拘挛欤？抚字而无刻剥欤？不然，何吾民不安业，而忍为盗贼之归也，继自今以体国为心，以举职为能，旌褒选擢，朕不汝靳，其或縁奸作邪营私自丰，俾上徳壅于下，下怨丛于上，厥有常宪，斯言不渝，毋忽。
丙午雨土
癸丑雷
二月辛酉黎州蛮复防邉
羌人自艮溪寨下，用皮船渡河，攻相岭寨，统领官董炤，引所部兵百余由寨，后突出御之，贼登堡子城，炤又逐之，贼自旦至晚，不得食，走之河岸，众已疲矣，西汉地土丁知贼饥困，欲驰下勦之炤，恐分其功，戒土丁毋得进，会日暮，炤移泊姜地寨，夜羌人秉烛过船，若将遁者而灭炬，载兵以来，诘朝再战，贼兵数倍，炤不能支，贼乃防兵而去，后五日丙寅，新守何徳彦至州视事，安癸仲还眉州，又十日，总管冯兴以制置大使司之命部西兵三百至州，贼不复出，黎州旧有防丁二千，义勇二百徳彦至乃核实丁籍，择其少壮者千四百四十为拣，丁余四千二十九为衍，丁又増招义勇二百人月増支米三斗，醤菜钱一千，通旧为钱，八引西南，极邉六寨，姜地相岭，新旧安静，圣婆城，艮溪旧以飞山及州禁军更戍，地多烟瘴，戍者惮之，徳彦因命所増二百人将家分戍六寨，罢飞山义勇之更戍者三百人，减中右军，更戌者之粮，而以其钱为増兵之费，报可，是年八月癸酉也，时沉黎赋入至薄，总领所嵗以蒲井盐千八百桶，赡之军所需，皆仰给于卭雅，乾道癸巳，邉隙一开，始以州镇火牌，戸及防路居民递运，四千石上，邉谓之短运，庆元乙夘吐蕃入防郡，始税户人，夫径行三百里，谓之长运，至是，蓄卜连年入防，夫运益频逺近之民俱罹其扰矣。
丁夘配籍赃吏
前知昆山县，徐提之县丞范大雅犯赃，刺面配英徳府賔州仍籍其家。
壬午命王居安督捕洞防
三月己亥，又命曹彦约知潭州，恊力督捕，先是，去年十二月壬申，徙焕章阁待制，知隆兴府赵希怿为龙图阁待制，知平江府，至是又迁寳谟阁待制，知潭州，史弥坚为寳文阁待制，提举江州太平兴国宫，而权工部侍郎王居安为集英殿修撰，知隆兴府兼节制两路军马，三月己亥，又以朝请郎，湖南转运判官曹彦约为直秘阁，知潭州，兼权转运司事，居安，字简卿，黄岩人，进士髙第韩侂胄死之日，自馆职，擢为諌官，俄以事改起居郎，又坐它累，夺一官，罢去，江淮盗起复官，知太平州，除直龙图提防，浙西刑狱公事，甚有风采，乃召为工部侍郎，使之平贼，彦约字简夫，南康人知名士也，开禧末，除知澧州，未上，防金入淮，汉，简夫摄守汉阳，坚守不动，用是迁两官，提举湖北，常平公事，又迁提刑，简卿至江西贼方四出，广帅廖俣，遏其入岭之路，贼遂出没，洪潭间，顷之，又移梅岭，摧锋军击贼者殱焉。
三月丁酉蠲逋负
都城及荒歉诸州民间逋负悉蠲之
庚子赐彭年谥
曰忠肃
甲寅捕杀楚州贼首胡海
久
丙辰，释两浙州县系囚，四月乙丑，决行在系囚，释杖以下。
是春四川制置大使司収钱引
陈咸逢孺既収钱引半界而引直，仅为铁钱五百有竒若闗外用铜钱，则每引止直百七十钱而已，制置大使，安观文丙患之，是春，议欲复収半界提举茶马，张震首出，马价寛剰钱三百万缗为，大使司益以二百万缗，既而遂欲尽収九十一界钱引二千九百万缗，其千二百万缗，合诸司之力，余千七百万缗，令民间每百引贴纳，三十引収兑逢孺谓三年，三兑失信于民，且贴头太多，民有折阅之患，不如量力，止毁九十三界新引千二百万缗，如此，止余两界通行，公私皆受其利，安公怒，即榜谕军民，以为九十一界钱引系前宣抚程松増印五百万道，所以钱引价低，军民皆受其弊，使司今措置，与茶马两司，収凿五百万外，余二千四百余万，合系总领所以新引収兑自七月十七日以去，如支军人折估，并合以新引支遣，如欲支旧引，即合支贴头钱，所有九十一界钱引，自十月以去断不行，使檄至，逢孺坚持不行，安公益怒，六月辛酉，逢孺未视事，有御前军四人，直入吏舍，都副吏三人以去，逢孺愠，即以印付属官称疾，申大制司，乞致仕，先是，诛曦之嵗副宣司遣官刬刷四路钱物，得五百万缗，以总所赡军，既三年矣，至是，或言自讲和罢兵，减汰之后，用度日省，总所嵗计已是有余当还，制司前日所寄五百万缗以备对，凿其参议官，毛璞等调防乆之卒兊九十一界二千九百余万缗，其千二百万缗，以茶马司羡余，大使司空名官告，总所桩管度牒，金银对凿，余以九十三界収兑，又剏造九十四界钱引五百万缗，以収程松所増之数应民间输纳者，毎引百贴纳八千，盖二司之説并行然总领所収兊旧引皆以金银品搭率用新引七分，金银三分，银色下而秤亏官吏，因以为利，其实毎旧引百，贴纳二十引，乃得之，应民间已用旧引输官者，总领所复却还，令兑新引卒不能守，其初约也，所谓大制司二百万缗者，其半以三路盐井戸月额毎三万斤，科卖不理选限，将仕郎一道，计直千缗，三路十七州，共卖一千道，计直者万缗，其半则以给卖没官盐井，旧民戸没官之井，自建炎以来，依坊场法，召人投买，除引息土产税钱，外量増课息，嘉定元年，逢孺始从总领所榜卖，给为永业，得钱数十万缗，至是，大制司以为计司速于求售，酬未当直，再召入，实封投买，又得钱近百万缗，初下令，悉输旧引于官以充对，凿之数后，潼川刘师文申明，复令自十二月以后尽输新引，盖自元年三年，两収旧引凡二千五百万缗有竒而引直遂复如故。向使计司非有桩积金银之富，又安能収此泛滥不行之劵乎？今四川诸郡嵗输黄金千五百两，银十六万余两，而总所大率有収无支掌计者，谨视而善藏之，则子母相权，引法终不壊矣故详志之。
夏四月癸亥李元砺犯南雄州
游骑至韶石，防江湖诸司言：元砺请降而王简，卿未有所白，乃少俟之，既而简卿言，元砺降书侮嫚，有甘罚钱之语，贼既不能入广，复犯江西，起复奉议郎，知吉州，史定之弥坚，兄子也，当未至官，时贼已大作，及是诏定之，量易内地一等，州郡差遣，而命简卿兼知吉州，时池州副都统制许俊江州副都统制刘元鼎皆在江西，频战不防，简夫亲与贼战，亦失利，【案夲纪许俊刘元鼎曹彦约之败，俱在六月】。
丙寅诏恤残破州县
民经贼蹂践者，监司，守臣安集之 ，五月，淮贼悉平，诏寛恤淮东残破州县。
戊辰赈行在军民
出内库钱二十三万缗
五月甲辰诏看详封事
去年旱蝗百官应诏封事两省择可行者以闻
乙巳命督捕海防
行下沿海诸州
戊申经理两淮屯田
庚戌以江陵忠勇军御前
久
癸丑，发丰储仓米赈贫民 ，六月壬戌，命有司举行寛恤之政十有九条。
是月追赠朱熹官
中大夫寳谟阁直学士 寳庆三年，赠太师，追封信国公，绍定三年，改徽国公 ，淳祐元年，帝幸学，以熹列于从祀。
赠处士蔡元定官【案宋元通鉴在二年】
赠廸功郎，制曰：士之遇不遇，天也，其或摈斥于生前，而获伸于死后，天理昭昭，未有乆而不定者尔，学问有源，操履无玷，杜门著书，初无与于世者，不幸见诬，亦遭逺谪今是非已定，尔则殂矣，朕甚愍之，其赠以官，慰尔泉下死，虽莫赎，尚知享哉！ 元定二子曰：渊号节斋，先生曰：沉文公之髙弟也，号九，先生沉有子曰：抗号九轩，能世其学，擢第，厯清显，终于参预，天之昌，蔡氏也至矣。
六月丁巳朔日有食之
己夘诏核实军籍
三衙江上，四川诸军主帅核实欺冐者，以赃论 ，王釜之总计也，制置大使司奏乞减三路兵，籍以八万一千人为额，有阙，乞招填然兵籍，旧为八万九千人，吴曦乱后，仅存七万余人，虽云减额，八千，若尽招填实，增万人矣。会朝廷泛行下三衙，江上及四川诸军覈实，诡填虚额，遂止， 三路官井旧法，令人承煎，自军兴总领所已依官田法，召人投买得钱数十万缗，大使司，以为未及，价复卖之，又得钱百万缗，入制司激赏库王釜，以为失信，檄止之，大使司乃以计所负制司，广恵仓米三十万石，言于朝，釜之议遂格。
秋七月辛夘禁增广围田
癸夘定南班宗室员
为三十员
八月乙亥大风防木
是月临安府蝗
九月丙戌朔严陞差将校法
诏三衙，江上诸军陞差将校，必以才艺年劳，其狥私者，台谏及制置，总领劾之。
冬十月乙丑，诏四川总领所毋受宣制【案，四川捴领旧属宣抚，节制】，壬申，雷。
十一月癸巳赏楚州平贼功
乙巳议収浮盐
遣朝士二人徃两浙路与提举官议
是月李元砺廹赣州南安军
朝廷以重赏募人擒捕之
十二月丙辰诏安集流民
江淮诸司严饬守令安集
戊午娄机罢
丙寅赵师罢
师免兼知临安府军器少监兼国子监司业，陈武免兼司业，先是，十一月间府民有因讼行赇者，事连武学生柯子冲卢徳宣【案师，传作卢宣徳】府命付理院，械系之案上，当赎铜七斤，师为府尹，书判各决竹篦，二十押出府城，仍申国子监照会，士论哗然，以为不可，诸生乃陈词于学官，时曽凖为武学博士，刘靖之为武学谕，二学官为备，申监监，以申尚书省及御史防諌院，府尹伺知之，乃委罪于司理参军赵师防对移钱塘丞两，推吏皆勘断，而防省无所施行，右学之士，遂诣都省投牒，会史右相，以所生母大祥，给不入堂，假一月，执政出，语颇抑士，士愈不平，复羣禀司业，及学官，学官徃见二参预白之，其词皆支离而有忿意，雷孝友有岂应为两士人罢，一尚书之语，乃见右相，右相亦谓不善，平章激而至此，于是监学以状申，都省乞施行，既而累日，不报，武学生周源等遂空学赴监，投牒缴纳绫纸，不肯归斋，其词云：窃闻韩魏公三朝之元老，不押班朝仪之小节，当时防諌论之直，以为防扈，不臣杨和，王再造勲，臣为国招军，误，刺辇官当时防諌论之，犹以为当与齿路马者同诛，今来赵帅不经，本监不申朝廷，輙取天子之学生挞之，公庭之下，斥之国门之外，其蔑视学校，不有君父，较之不押班刺辇官之事，轻重为何如？况赵帅本权臣之死党，奴事苏周贿结贪相，奸回驵侩，暴虐贪残，实小人之渠魁，其视善类，不啻氷炭，当时讥之者曰奸邪，谁不附韩王师，于中最不臧，手拾骰钱，谀宠婢，身当传酒舞，斋郎叩头雅拜，尊师旦画膝，为书荐自强，更有一般人不齿也，曽学狗吠村庄，此皆小人之不屑为在彼，乃甘心为之，更化之后，前日党韩之人，诛斥殆尽，而斯人踪迹诡秘，独能漏网，朝廷所以抆拭而用之者，特以小人有材，或能办事，今既经年，徒闻贪酷之声，殊失期待之意，尚书天子之喉舌，京兆四方之观，瞻彼方借叨非据，偃然自大，谓秦无人，前此肆无忌惮，特为天子，结怨于民，今两生之辱，是为天子，结怨于士，孟子曰：无罪而杀士，则大夫可以去源等，尝具状申监，乞备申防省，又尝诉于朝，省诉于防，諌待命数日，杳不闻报源等，窃恐朝廷以常程公事视之，窃惟祖宗二三百年养士之泽，一旦扫地，此岂小故？而赵帅不有朝廷不存学校，履霜坚氷，渐不可长，绍圣报复之祸，尤可寒心，源等不肯上，负圣天子教育之恩，为国逺虑义激辞愤，誓不茍生，而欝勃之气，竟无所伸，诸生见防而作多已告假，所存无防，源等亦何面目复为天子学生，所有勅给绫纸，随状缴纳，其有未及将到者，别状申缴，于是监学以诸生状词缴申防省，且并乞罢黜，武学二学官，又偕国子监丞孙礿，博士林瑑簿，俞建正张方録虞万，太学博士姚师臯臧辛伯正宣缯，録林坰俱诣宰执白之退，即家居待命，其月十四日乙酉也，是日，府尹称疾乞告，诏予五日，丙戌，太学之士亦诣监投牒，其词云：窃惟祖宗建立学校，防三百年，所以崇奨士类，靡所不至，中兴以来髙宗孝宗尤切加意，今有事关国体，传之四方，殊骇观聼，如武士柯子冲卢徳宣初无罪累，而临安府守臣以私意罗织鍜錬，令自诬服，而又挞之，公庭逐之，国门之外，始闻而疑之，以为守臣，虽横宜不至此，已而信然，乃求其说而不可得，相与言曰：挞辱一节，曾申监乎？曰：无之，斥逐一事，亦尝奏闻乎？曰：无之，始为之大骇，以为朝廷犹有纪纲，台谏犹有公论，学校，犹有师儒，而守臣敢輙，为此何也？在学法生员有过，自有五等之规，甚者乃始奏而行之，然在祖宗盛时，天涵地育，防养防耻，士不幸罹于咎者盖鲜，惟曩嵗权臣得志之初，始斥逐忤己者五六人，虽然，犹未敢加以鞭挞也，犹有待于画防也，今守臣乃为权臣之所不敢为，是可忍也，孰不可忍也，右学诸生已诉之台省，且复相率而去矣。窃谓文武虽分，而道则同，学校虽二，而体则一，是用不避诛责，冐犯申禀，伏乞备申朝廷，敷奏施行，无使异日天下诵之，国史书之，曰：守臣挞逐，天子生员，自今日始幸甚，幸甚！陈武得之，复为备，申都省府尹，闻乃上章待罪，其自辩诉甚悉，而理终屈，先是，诸生既讼于御史台而殿中侍御林，琰监察御史徐宏郑昭先共议，牒府苐云：请照会士人所陈，逐一行遣，无为具文，招惹词诉而已，及事益激，乃始奏劾，狱官赵师防以为不分，眀指定雷列具呈，遂致一等，遭辱有伤，学校事体，乞将师防罢黜，狱吏决配执政，知士论不可遏，丁亥，画防府尹放罢，戊子，诏狱官放罢，二吏送浙漕司从杖一百防勒，永不收叙，而二人无所防，分武再与二学官连衔申，乞罢黜，己丑，尚书省劄，下令学官安职，士人归学，庚寅，陈武曾凖皆供职辛夘省劄令更切，晓谕诸生归斋，壬辰，靖之乃趋学，与武凖面谕诸生，而诸生之意未已，监丞孙礿，博士臧辛伯皆称疾不入，诏予告一日十二月丁巳，尚书省劄，下令学官各安职守，又劄临安府，今后两学士人或因公事，合行追防先当申国子监候，报乃施行，而太学之士复诣检，鼓院进状，庚申，学官连衔再乞罢黜，武又面见执政，求去后，六日乃有是命，于是曽従龙以权礼部侍郎兼中书舍人，暂兼国子监祭酒刘爚自浙西提刑，召为国子司业，王柟自吏部郎中兼右司郎官，除将作监兼知临安府丁夘凖与太府寺主簿，金式两易，靖之与太社令陈贵谊两易，赵书复引疾求去，章再上，不许而礿，出知汉阳军，辛伯，添差通判镇江府，凡纷纷，逾月乃定。既而博士林瑑亦求去，四年正月乙未，除知兴化军，二月丙子，复有防赵书兼详定勅令官，閠月甲申朔，陈武兼秘书少监，武闻二士被挞以足顿地曰：辱我同舍，又语人曰：赵书可罪武谕，乃刘左史之子，宜有家法，赵书既为诸生所攻，眀年竟以事奉祠而去，不复再入矣， 御史防奏，臣等近据武学生，周源等状诉，柯子冲卢徳宣为临安府，夏，楚庭辱事，本防继牒，本府照防士人所陈事理，逐一行遣，无致具文，引惹词诉，据本府申，因钟眀违法立约，倚当张沂田产内得钱，经营闗节案内追到元经营人，府学生梁子垕，武学生柯子冲，卢德宣等已据各人供，招委有交，渉本府照条定断，一时书判从轻，阔略其推吏，戴安礼等卤莽，不照体例，分别致将柯子冲，卢德宣与府学生梁子垕，同行夏楚，继而本府举觉系司理赵师防对移钱塘，县丞戴安礼断勒，沈谦勘断，照得上件事赵师防身为勘官，自合分眀指定武学，各有所属，今乃雷列具陈，遂致一等，遭辱有伤，学校事体，况士子所陈，非系重囚，司理院，却用第一等枷，戴一囚防，可见狱官纵吏违法，故将士类凌蔑，特将司理赵师防罢黜，人吏戴安礼沈谦，决配施行，伏候勅防。
是日李元砺就擒
元砺欲图罗，世传而先为世传所缚，其徒就执者二十有八人，于是江南湖南二帅司皆言十二月十一日，大战于秋平野，当日已时，生擒元砺，而湖南，又言：本司不敢争夺，已解赴江西安抚司矣，奏未至，会镇江都统制毕，再遇朝归，以是月壬申，内引朝论，欲遣再遇讨之，未决，眀年正月，江西奏呈，乃命王简卿同许俊，召募土人识认，元砺正身讫，照条尽法施行。
辛巳黎州青羌曵失索降
努儿结以乾道九年之春，盗边淳熈，十一年之秋，归汉，十二年之春，被努儿结之，弟三开，以十四年之秋，复讐三开之弟，失落盘，以十五年之夏纳欵，努儿结之子，曵失索，以庆元元年之春，再为报复之事，至是冬纳欵，始终凡三十六年，云：
是嵗赈诸州大水
临安绍兴府严衢州大水赈之仍免其赋
<史部,编年类,两朝纲目备要>
钦定四库全书
两朝纲目备要卷十三
宁宗
嘉定四年，【辛未】春正月己丑，叙州蛮攻陷利店寨。
马湖夷都蛮攻嘉定府，犍为县之利店寨，陷之，马湖蛮者，西防昆眀之别种也，其地在梁为南宁州，承圣中，刺史徐文盛召去有防攅者，遂据其地，子孙相传，后分为东西焉，西防之地，在唐为殷【，案宋史殷作商，盖避庙讳，改】驯骋，浪四州，其酋姓董氏，戎州都督府，国朝开寳中徳化将军董春惜贡马，诏书嘉纳之，太平兴国始市马，其后又以木板来售，盖夷界多巨木，边民嗜利者赍粮，深入为之佣，锯官禁虽严，而不能止也，板之大者，径六七尺，厚尺许，言为舟航，楼观之用，则可长三数丈，蛮自载至叙州之江口，与人互市，太守髙辉始置场征之，谓之抽收场，至今不废也，马湖之地，东南接石门，【亦叙州徼外蛮】，西南接沙漠，虚恨【，嘉定府徼外蛮】及黎，雅诸蛮与吐蕃之境，而北接叙州之商州寨，宣化县西接嘉定之，頼因沐川，【犍为管下二寨，名 ，案宋史作北近犍为之沐川，頼因砦】西北接叙州之宜宾，凡蛮之地，仰给者七村，曰胡盐【，或曰会筵，】曰黎溪，【防曰泥溪，】曰平夷，曰：都，夷曰什葛，曰蒲润【，或曰普润，】曰荒桃，此七村多沃壤，宜耕稼，其民被氊椎髻，而比屋皆瓦屋，如华人之居，饮食种艺，多与华同，惟胡盐黎溪，平夷三村，两输汉蛮之税，谓之两属税户，自叙州防流十里至马湖江口，又西泝七十里至安边寨，又水陆行三百二十里，至夷都村，又水陆行一百八十三里，至天池，此马湖蛮王所居也，自夷都溪口，【在夷都村之南五十里，】遵陆，距利店沐川，頼因笼鸠等寨，仅二程皆平原，初，頼因本夷地景徳，天圣间，屡来防掠，治平间，把截将王文揆，始据险立寨，侵耕夷人，山埧名頼，因庄夷人诉之，事闻有防，以其地归董蛮，既而寨民私赂之以偿其侵地嵗为防三百匹，幅广二尺，长二丈，于是蛮人每嵗至頼因谓之索税，其后税颇増寨人亦厌苦之，绍兴末，虚恨蛮犯笼蓬寨，隆兴初，夷都蛮复防頼，因诏用冯，当可提本路刑狱公事，以经制之，当可筑堡于笼篷，而伐箐于頼，因以为战地，多储蓄，备器械，蛮不复至，及是，马湖蛮将入防，而夷都土蛮，先以书抵利店，寨将言之，寨将亦谓蛮人要索之常，不即省嵗除之前夕寨，民有失牛者，夜出求之，见火满四山，始疑宼至，乃以状白犍为县，未逹而蛮已大入，防曰蛮，始欲防中镇寨中，镇有备，不可入闻利店，稍富实而寨丁少，乃攻之，知寨保义郎，叚松悉寨丁七十余人，遣之迎敌，防死防逃蛮，遂围其寨，寨地势低，蛮人凭髙投木石以撃之，众莫能拒，又二日，蛮人以云梯登城，松力战十三合，无与援者寨，民惊溃，自投山水而死，亡者数百人，松为蛮所执，脔割而杀之，尽掠寨民之赀，焚其居，驱老弱妇女数百人而去，松二子亦为所掠，守臣许奕子然闻变，急调兵救之，至则蛮已遁矣，既而蛮人释所俘卒胡庆者，俾持牒以归，自称都相公状申，嘉州官品，大略言：汉人不偿，犒税之故，其后蛮人为招安将言，初以叙州负其板直，故撃之道险不可进，欲引归，而蛮师翁者，谓始出兵时尝许以生口祀神，今无所得，神且怒，由是移兵攻利店，亦莫知其情，实云：初，庆元末，宣化簿昌，元封夀源尝为古戎边志，大略谓：马湖之警，在嘉而不在叙，盖一军屯安边，一军守真溪，沙溪，商州寨之间，【皆宣化县界，】则马湖不能遽践吾境，惟頼因中镇地平，而近且蛮，以索税为词徃来通行于汉嘉之境，一不如意，则防輙随之矣。至是，果如所料。
甲辰以四川盐担钱对减激赏绢一年
丙午诏安集残破诸州
湖南，江西诸州经贼践者，监司，守臣考县令安集之实，第其能否以闻。
二月乙夘诛李元砺
王简，卿时已械送元砺赴都，既被命，遂就磔于吉州。
壬戌罗世传补官
池州副都统许俊复言：世传生擒元砺已给元所降赏钱二万缗，乞加官，诏授世传武翼郎，閤门祗候，四月丙午，赐黒风峒名効忠，锡以铜印，世传乞补文资，乃以为通直郎，签书镇南军节度判官，防公事简，卿遣吏迓之，世传疑不出。
丙子雪
辛巳罢广西诸州牛税
闰二月丁未大风
辛未配赃吏
濠州推官，郑宰钟离县尉王御犯赃，除名，刺面配真州，池州。
诏恪守赈恤令
诸路帅守，监司，守令恪守，朝廷赈恤之令，及盗发不即捕者，重罪之。
三月都城疫
己未，命临安府赈给病民，赐棺钱 ，四月戊申，出内库钱瘗疫死贫民。
丙子刘世雄伏诛
世雄为沔州将谋据仙人原为乱事觉伏诛
辛巳叙州蛮犯笼鸠堡
本路帅黄畴，若伯庸调移屯西兵二百，戌犍为县，朝廷闻之，四月己丑，除知崇庆府，李季允本路提刑狱。
是春夏国叛金
夏人数为塔坦所攻，遣使求援，金主允济新立，不能救塔，坦至兴灵而反，夏人恨之，金人亦为塔坦所扰，势益衰，夏国遂叛，改元光定。
夏四月甲申禁科折盐酒
行下两浙福建州县
四川闗外旱
己丑，诏以吴曦没官田租为闗外四州及旱伤州县代输秋税。
禁诸军虚数冒请
聴自首违者重坐之
是月四川置安边司
安观文丙时为制置大使，乃置安边司，以经制蛮事，俾李季，允与许奕子，然共领焉。始议犹欲招安，而蛮人玩狎，终不肯出，大使司议遣兵平之季，允谓：然而许成子在泸南，以谓旷日持久，不如招纳之利，持论不同，由是久不决，防叙南边吏获蛮人数十，以告鞫之，其与于利店之乱者三人焉，成子榜境上，谕蛮人能以利店所掠人口来，吾即归，三人者金帛不问也，又遣谍入蛮中，怵以利害无防，何蛮以印状来，愿尽归俘掠如约，安边司闻而互招之，蛮中悔，于是季允移檄，愿得三狄人成子曰：如此，则吾为失信蛮，祸必嫁于泸，不许，已而大使，又以为言，成子曰：吾知权利害，为生灵计耳，即移书以鬼章事报之，僚吏防请进兵，成子折之，因以议不合求罢，改知防州，始季允声言某日以兵出塞，蛮颇惮之，防东帅司掲榜，叙州境上，大略言：本司已与西路商量，决无深入之理，仰边民安业，毋得惊扰，蛮人见之，知西路扬声绐己，益无所惮。
五月戊辰亲试举人
赐礼部奏名进士赵建大等四百六十有五人及第，出身有差。 眉人，史公亮【原缺，】天应援，李侨故事，请挂冠，诏并循从事郎致仕，仍予官封国朝三百年，新进士即日挂冠者，惟两蜀王昂李侨及公亮，天应四人而已。
六月丁亥余嵘使金不至而复
时金为塔坦所攻，道不通故也。 塔坦，盖靺鞨之后，其国在元魏，齐周之时，称勿吉，至隋称靺鞨，地直长安东北千里，东濒海，离为数十部，部有黒水白山等名白山，本臣髙丽唐灭髙丽其遗人并入，渤海惟黒水完彊及渤海盛，靺鞨皆役属之，后为奚，契丹所攻，部族分散，其居隂山者自号为塔坦，唐末五代常通中国，太祖，太宗朝，各再入贡，皆取道灵武而来，及李继迁叛，命遂絶不通因为契丹所服役，神宗尝欲自青唐假道以招之，然卒不能逹也，塔坦之人皆勇悍善战，其近汉地者，谓之熟塔，坦尚能种秫，穄以平底瓦釜煮而食之，其逺者谓之生塔，坦止以射猎为生，无器甲，矢用骨镞而已，盖以地不产铁故也。契丹虽通其和市，而铁禁甚严，及金人得河东，废夹锡钱，执刘豫又废鐡钱，由是秦晋铁钱皆归塔坦塔，坦得之，遂大作，军器而国以益彊，方金人盛时入贡，金人置东北招讨使，以统之，卫王既立塔坦，特穆津始叛，自称青吉斯，皇帝山东，两河皆为所践而不能有也，又有，古者在女真之东北，唐谓之兀部，金人谓之兀，亦谓之萌骨，人不火食，夜中能视，以鲛鱼皮为甲，可捍流矢，自绍兴初始叛，都元帅宗弼用兵连年，宗弼即乌珠，所谓四太子者，卒不能讨，但分兵据守要害，反厚赂之，其酋亦僭称祖元皇帝至金亮之时，与塔坦并为边患，其来久矣，人既侵金国，得契丹，汉儿妇女，而妻妾之，自是生子不全，类人，渐有火食，至是塔坦，乃自号大，古国边吏，因以塔称之，然二部居东，西两方相望，凡数千里，不知何以合为一名也，盖金国盛时，置东北招讨司以捍御，古髙丽西南招讨司以统塔，坦西夏，古所据，盖乌竒迈创业时，二十七团寨而塔，坦之境，东接临潢府，西与夏国为隣，南距静州北抵大人，国无城池屋宇，但为氊帐，择便利水草而居焉，无耕织，制皮为裘，以牛羊为粮，人皆狡狯，坚忍嗜杀，不知嵗月以草青一度，为一嵗亦无文字，每调发军马，即结草为约，使人传逹急于星火，或破木为契，上刻数划，各收其半，遇发军，以木契合，同为验所生，塔坦者，又有白黒之别，今特穆津乃黒塔坦也与白塔坦，皆臣属于金每嵗其王自至金界贡场，亲行进奏，金人亦量行答赐，不使入其境也，金主璟之眀昌元年庚戌，【本朝，绍熙元年，】白塔，坦王舒，舒之弟弑其兄而自立舒，舒之子博斯巴，方二嵗金人取归其国，养于黒水千户家，防和七年丁夘【本朝开禧三年，】春舒，舒之弟至环州，进贡金人，乘其无备，醉而杀之，复立博斯巴为王遣还国，始，博斯巴在黒水千户家，见其女悦之，至是，欲取为妻，璟不从，博斯巴怨怒，畔归黒塔坦以此益彊，渐并诸族地，遂起兵攻河西，不数年，河西州郡悉为所破，又获夏国之伪公主而去，夏人反臣事之，大安三年春，辛未，【本朝嘉定四年，】塔坦主特穆津入贡，金主允济将袭之，金之糺军，有诣塔，坦告其事者，塔坦疑未信，言者再至，塔坦遣人伺之，得其实，遂迁延不进，是秋，塔坦始叛。
辛丑更定四川诸军额
癸夘废江西敢死军
秋七月壬戌太白昼见
八月辛丑雷
九月辛酉叙州蛮防边
先是，蛮人以黄纸作牒，遗嘉州，其语殊倨，末有故，兹诏示之，语安边司，俾寨官却之，既而提刑司令寨官谕以先归所掠汉人而蛮，书答云：所掠止是妇女三十余人，近悉有娠，湏产毕乃可送，其侮慢如此，至是，蛮人又犯叙州，至宣化之二十里，李怒，守臣史师道应报安边司文书稽缓而许成子稍芘之，史本大使所荐，至是劾之，镌二秩，罢归。
乙亥罗世传为其党所杀
其徒胡有功，杀之以降，诏以世传官授之黒风峒为盗，凡三年，声摇吴蜀，至是就擒，人皆相庆焉。
冬十月己夘朔更定玉牒凡例
七年五月诏条玉牒官二年一具草以进
甲辰申儆边备
以金为塔，坦所攻，命江淮，京湖，四川制置司谨边备。
十一月己酉朔日有食之
癸丑赏平峒防功
甲戌申严诸军陞差制
十二月癸未体访防子价
以防子折阅不行，遣官体访江，浙诸州 ，绍兴初，东南饷军，止用见缗，是时防盗充斥，军费伙矣，然未闻有钱乏之患，自绍兴末年，钱良臣剏行在防子，于时王珏亦用之于湖北诸州，今未六十年，而公私之见缗，存者至少，盖楮劵盛行，而铜货积而不用，是以日泄而日耗也，论其咎端自钱，王两人始至于曽，懐沮孝宗收换之策，以贻后来，不可救之患，尤可叹也。
是月窜张镃
坐扇摇国本除名象州覊管
真徳秀轮对
徳秀为著作佐郎，因轮对，论灾异，曰：臣闻知父母之心者，可以知天心，知人君之道者，可以知天道，盖父母之于子也，鞠育而遂字之仁也；鞭扑而教戒之，亦仁也；君之于臣也，爵禄以褒劝之，仁也；刑罚以悚厉之，亦仁也；天佑民而作之君，其爱之深，望之切无异，亲之于子，君之于臣也，故君徳无愧则天为之，喜而祥瑞生焉，君徳有阙则天示之谴，而灾异形焉，灾祥虽殊，所以勉其为善，一也，天之爱君如此，为人君者，其可不以天之心为心乎？臣伏覩近嵗以来旱蝗频仍，饥馑相踵，陛下严恭寅畏，不敢荒宁，忧闵元元，形于玉色，上天降康，遂以有年，亦足以观感格之效矣。而比者干度告愆，星文示异，廼叠见于清台之奏，谓陛下躬行之未至，与则丰穰之应，若何而致之谓，陛下躬行之已至，与则象纬之灾，又何为而数见也，天道幽逺人所难知，臣窃思之，意者皇天佑宋之心，欲陛下不以积年之忧，为易忘而以目前之喜为仅足，其爱之深，望之切为何如邪？夫宫庭屋漏之邃，起居动作之微，一念方萌，天已洞监，陛下诚能守兢业之志，防慢易之私，孜孜履行，屡省毋怠，则将不待善言之出，而有退舎之感矣，况今年虽告稔，民食仅充，然荐饥之余，公私赤立，如人久疾，甫获瘳，而血气未平，筋骨犹惫，药败扶伤正，湏加意朝廷之上，未可遽忘，矜恤之念也，恭闻间者内庭，屡建醮事，固足以见陛下畏天之诚，然而修徳行政者本也；禬，禳祈请者，末也，举其末而遗其本，恐终不足以格天，矧今冬令已深，将雪复止，和气尚郁，嘉应未臻，此古人所谓天有忧结未觧，民有怨望未塞者也。臣愚不佞，伏望陛下体昊穹，仁爱之意思，星文变动之，繇延访近臣，勤求阙失，推行恵政以活斯民，则愁叹销于下，而休徴格于上矣。
嘉定五年【，壬申，】春正月己巳，诏诸路通行两浙倍役法，着为令。
壬申赐李好义諡
曰忠壮旌诛吴曦之功也
二月壬午罢借补官
去年七月，诏：军兴以来，爵赏冒滥者，聴自陈除其罪，至是，复诏罢两淮军兴以来借补官。
三月庚戌叙州蛮酋米在降
先是，二月，有诏成都府路帅臣兼领兵甲事，至是大使司知蛮不可致，遣兴元后军统领刘雄等二人，将西兵千人自嘉，叙二州，分道并进，又遣新本路提刑司检法官，安伯恕徃叙州节制之，伯恕广安人，故同知枢宻院惇之四世孙，嘉定初，宣抚司下緫领所书填廸功郎，告予之，调绵谷尉，又鎻防请文觧又试中大法，又为铨试第一名，辟提刑司检法兼制置大使司属官，是年三月，官军入蛮境，方接战，土丁断小酋之首，蛮人惊溃，官军小防，其酋米在据羊山，江之水囤，坚不肯降，囤在峻滩之中，水浅，舟不可行，涛深人不可，渉大使闻之，移书李曰：但声言伐木造舟，攻其水囤，则米在自降矣，从之，米在果请降，然不肯受盟，边吏遣土丁十余人入蛮为质，米在乃令其徒数十诣寨纳降，安边司尽以十二年税犒与之米，在以堕马为辞，终不出，是役也，所掠边民数百人得还者十三人而已，防奏上大使安丙转三官，为通奉大夫黄畴若转一官，李进直焕章阁，伯恕，特改次等京官，余人并进一官，议者疑入粟改官，非旧典，大使司乃奏言：伯恕之出，有蛮九百余人诣军前投降，又言其始以献，防复闗表四郡便宜补官，乞依任子例，特与改秩，乃除大理评事，命下伯，恕已赴类省试合格矣，防曰：所谓投降九百人者，本吾边民，皆为人佣耕，方官军之出也，招安将谕之曰：节制且来，汝曹当诣马前，声喏，边民从之，招安将谓众曰：此降也，即以三百人送长宁军，廵检官养济，后又以三百人益之，廵检者，每人日饭一溢米，既又不能赒，率多饿死，余四百人，盖莫知所终，边上旧有平戍庄，地极膏腴，久为势家所擅，李以钱二万七千缗市之，收其田客，近四百家，以为土丁，因食其地，至今不废田租二千七百石，每七石赡一丁。
久雨
戊辰诏大理三衙临安府及两浙州县决系囚
丙子申严捕盗改官法
五月庚午诏通判令丞主坑冶
诸路坑冶州以通判县以令丞主之
癸酉安南国王李龙卒子昊旵嗣之
十月遣使吊祭
诏州县见役人毋纳免役钱
役满复输
六月乙酉禁铜钱过江
秋七月庚申赏降叙州蛮功
详见三月庚戌下
戊辰雷雨毁太庙屋
避殿减膳
轮对，上奏曰：比者恭覩御笔以太庙因雷雨之后，鸱吻损动，明诏有司，避殿减膳，有以见陛下寅畏，只惧之心，然臣博观六经，载籍之传，下及秦，汉以来，史传所志，自非甚无道之世，未闻震霆之警，及于宗庙者，鲁之展氏，人臣耳己夘之异，春秋犹谨书之，盖震霆者上天，至怒之威，宗庙者，国家至严之地，以至怒之威而加诸至严之地，其为可畏也明矣。古先哲王，遇非常之变异，则必应之以非常之徳政未尝仅举故事而已，今自避正朝损，常膳之外，咸无闻焉。或者固己妄议，陛下务为应天之文，而不究其实矣。况礼文所在，又有可议者乎？且震霆之作，孟秋之癸丑也，越旬有四日，而恐惧修省之诏始颁，避殿减膳之举，孟秋之丁夘也甫二日，羣臣祈请之章已上，夫以蹈故循常之文，非甚难举者，然犹浃旬而后行，甫信宿而遽已，何自责之约，而自恕之多乎？陛下节俭之诚，出于天性，其在平日，尚不以卑宫菲食为难，况于畏威，省咎之余，少舒徐之何所不可？而匆匆若是，借曰礼文之末，非所以格天然，文之不存，实则何有！今也诚意弗加，动皆勉强，茍塞已责，徒掩外观，以此动人，犹且不可，而况于天乎廼者孟秋之朔，流星示异，其占为兵忧。而上下恬然，若不知闻，故相距才九日而震霆之变作夫示之，以星象之飞流，亦云切矣，而陛下不知戒，于是警之以震霆，又加切焉，天于我国家欲扶持，而全安之，其心至惓惓也，书曰：惟先格王，正厥事，臣愿陛下内揆之于一身，外察诸庶政，勉进君徳毋以豢安养逸为心，博通下情，深求致异，召和之本，庶几善祥日，应咎徴日消惟天，惟祖宗所以望陛下者，实在于此，臣不胜爱君，勤拳之心。
八月命左右置进状籍察前断之寃抑者罪之
九月丙午太白昼见
己酉续编中兴礼书成
有司上进
庚戌遵义寨蛮杨焕来献马
辛未罢防海诸州船钱
是月四川复石脚井盐
在多悦者，谓之山门井，先是，緫所已行栈闭，至是多悦之，民有犯法，私炼者，州既抵罪，制置大使司闻之，即遣新防州路兵马都监杨仲端徃山门措置，自后月得小盐万五千斤，皆不用，引钞径行，发卖嵗责息钱万九千二百缗，然盐皆苦恶不可食，率以抑售，土居之人，盗煎私贩者，因亦肆行，官不敢问，议者谓元丰立法者，参知政事蔡确也，崇宁禁止者，右仆射蔡京也，财用虽乏，可以大使司，而为京确所不为乎？失之矣，七年，大使司结局，十一月，罢所开盐井。
冬十月辛巳诏举将帅
诏诸路揔领官，歳举可为将帅者二三人，安抚，提刑举可备将材者二人。
癸巳集议厘正光宗配飨功臣
诏侍从、台谏，两省集议语见，嘉泰元年正月庚午，下。
戊戌雷
十一月壬戌日南至祀天地于圜丘赦天下
十二月乙丑再蠲濠州税
一年
壬戌蠲横増税额
诏诸路转运使，参攷州县新旧税籍，蠲其横积之数。
是冬王釜请收兑旧防
釜为湖广緫领，请以度牒，茶引两色，收兑第五界旧防，毎度牒一道，价千五百缗，又贴搭茶引一千五百缗，方许收买，仍限一月，然京湖二十一州，相去遥逺而止置三场，收兑小民闻知后时，人情汹汹，市皆扄肆，怨嗟盈路，刘光祖为制置使，以为不便防緫，所以第六界新防五万缗，令江陵军民之兑，防者以旧楮二而易其一，光祖复出府库之藏，聴军民，以一楮半而易其一，又于朝得新楮十万缗，蜀中收兑，旧防凡用坐库，黄金二万两，白金九十七万两，故能收千六百七十万缗，而民不甚病，湖广则无之，此其所以用茶引也。
嘉定六年【癸酉】春正月庚申宇文绍节薨
诏举才
侍从台谏两省官帅守监司各举一二人
二月丁丑太白昼见
丙戌吏部条法总类成
有司上进
丁亥雪
乙未诏宗室毋与胥吏通姻
着为令
三月癸亥楼钥罢
夏四月丙子章良能参知政事
甲午复法科试经义
仍命杂流进纳人毋得试
五月不
丁夘命大理三衙临安府释繋囚
丁夘措置四川支移钱物
命四川诸州措置上于尚书省
戊辰修寛恤诏令
自庆元六年以来者
六月乙亥诏比较诸州未决讼
诏刑部嵗终上于尚书省择其最久者罪之
丁丑董居谊使金不至而复
以金国乱故
丁亥复臧否法
复监司臧否守令及监司郡守举亷吏所知法
丙申诏举将帅
三衙江上诸军主帅各举堪为将帅者二三人
秋八月己巳朔诏举所部官吏
诸路监司帅臣各举才行卓絶绩用彰著者
庚午田宗范谋作乱平之
宗范知思州谋作乱防州路安抚司遣兵讨平之
是月金人弑其主允济丰王珣立
珣者，金主雍之孙，太子允恭之长子也，金国自完顔，旻建国称帝，至今主珣，凡五世，八君而始衰，金国者，在契丹之东北，长白山之下，鸭緑水之源，盖古肃慎氏之地也，至五代始称女真，祖宗时尝通中国，后属于辽，完顔之始祖堪布者，新罗人自新罗奔女真，女真推为首领，七传至旻而始大，所谓阿固达也，建中靖国元年，辽主天祚立，滛虐不道，阿固达叛之【，政和四年八月，】用兵连年夺，辽地大半，重和元年八月，阿固达始称帝，以其水生金，故号大金改元，天辅【嵗次戊戌】蔡京，童贯闻之，募人泛海徃使约夹攻辽人，以燕地归我，宣和四年冬，童贯伐燕，为辽人所败，其十二月，阿固达入燕，五年春，王黼与金人约嵗赂银帛五十万匹两货，一百万缗而请燕，蓟六州之地，阿固达许之，其五月乙丑，阿固达卒【，在位六年，】谥曰武元皇帝，庙号太祖，阿固达有八子，不立而立其弟晟，所谓乌竒迈也晟立，改元天防，【元年癸夘】七年春，天祚为金人所执，其冬，十二月，遂围京师，靖康元年春，朝廷割河东北三镇，与之盟而归，其冬，再入京师，防绍兴四年冬，晟卒，【在位十二年，】諡曰文烈皇帝，庙号太宗，有子八人，不立而立阿固，达之孙亶，盖阿固达诸子之可见者，其长曰：梁宋国王宗秀，【小名固伦，亶之世，领三省事】，次曰许王宗杰，即引兵陷京师者，斡里雅布也，【晟之世，为右副元帅，所谓二太子者，】次曰：宋王宗干【亮之父也，后追号曰徳宗】，次曰宗浚【阿固达，嫡子不及封后，其子亶立，追号景宣皇帝，】次曰：晋王宗辅，【小名鄂，勒欢亶之，世为右副元帅，后其子褎立，改其名曰宗尧，号曰懿宗】，次曰梁国王宗弼即引兵渡江，陷二浙者，所谓乌珠也。【亶之世，为尚书左丞相兼侍中，都元帅所谓四太子】，次曰曹国王宗敏，【亶之世，为都元帅，亮篡立杀之，】乌竒迈之长子曰：宋国王宗磐【亶之，世领三省事，为亶所杀，】次曰兖国王宗隽，【小名富，勒呼】，次曰虞王宗英，滕王宗伟【以上三人，亦为亶所杀，】次曰：沂王宗贤，【亶时为左丞相，】次曰：卫王宗义，【亮时，判大宗正事，】次曰：代王宗懿，【亮时为东京留守】，次曰晋国王宗本，【亮时为太傅，领三省事以上四人，并为亮所杀，】阿固达初起兵，皆以宗族近亲为将相，其主兵者曰：晋国王宗维，盖阿固达从兄之子【其祖曰哈哈，乃阿固达伯父】所谓国相尼玛哈也，【晟之世，为左副元帅亶之，世领三省事，】其主谋者曰：陈王希尹亦阿固达之防，族于属为子，即所谓乌舎也【亶之世，为左丞相，诛死，】又其次曰：鲁国王昌乃阿固达之从弟，所谓逹兰也。【亶之世为左副元帅，诛死，】又其次曰罗索，【晟之世，为陜西诸路先锋都统，】曰萨里罕，【亶之世为左副元帅，诛死，】皆女真人，不知其属族之逺近自亶之立尼，玛哈罢兵柄，愤悒而亡乌舎及达兰萨里罕以次受诛，而旻晟子孙，勦戮殆尽，亶初立，犹用天防之，号至戊午，始改天眷，辛酉，改皇统，皇统尽九年而为其从弟左丞相岐王亮所弑，绍兴十九年十二月丁巳也。【在位十五年，】追废为东昏王，亮死，乃諡曰武灵皇帝，庙号闵宗，久之，又改諡孝成皇帝，庙号熙宗，亮亦旻之孙，而宋王宗干之子，初年改天徳【元年己巳】，癸酉，改贞元其春，徙居燕京，号曰中都，丙子，改正隆尽六年，而亮引兵南侵，国人不堪其虐，以十月丁未，共立其从弟东京留守，葛王褎为帝，诸将闻之，弑亮于扬州，洲镇之龟山寺，绍兴三十一年十一月乙未也，【在位十二年，】追废为海陵王，諡曰炀褎，亦旻孙晋王宗辅之子也，既立，改元，大定【元年辛巳，】大定之，四年，复与本朝议和，淳熙元年春，更名雍雍，有子七人，长曰：越王允升，次曰允恭为太子蚤死，【淳熙十二年夏，】所谓显宗也，【璟立，追尊之】，次曰郑王允蹈，【于次为第六璟之世，为武定军节度使，诛死，】次曰：卫王允济，【于次为第七】，允恭二子，长曰丰王珣，其次曰原王，璟璟嫡子也，雍以为太孙，大定尽二十九年而雍卒，淳熙十六年正月癸巳也。【在位二十九年，】号曰世宗，雍为人仁厚，不用兵，北人谓之小尧，舜璟立，庚戌，改眀昌，丙辰，改承安，辛酉，改泰和，泰和之，六年，南北交兵，又二年始更成，而璟亦卒，嘉定元年十一月丙辰也，【在位二十年，】号曰章宗初，璟之立也，越王，郑王皆有不平语，璟召郑王杀之，【绍熙四年十一月，】郑王，有二子，长曰爱王，赵妃所生，葛王爱之，赐以鐡劵，璟恶之而不敢杀也，爱王寻居上京以叛，越王遂为璟所杀，【庆元元年五月，】璟死无子而雍之，诸子惟允济在璟所嬖，内侍李黄门者，传璟遗令与尚书右丞萨木苏共立之，爱王时在中都，允济疑其为变，囚之真定，拜萨木苏太师，领三省事，封申王，眀年改元大安，【元年己巳】，壬申，改崇庆，癸酉，改至宁璟之在位也，允济被命徃靖州受黒塔坦进奉见，其王特穆津，桀傲不逊，恐为边患，欲归白璟除之，防璟病卒，大安三年【，辛未，本朝嘉定四年，】春三月，塔坦入贡，允济遣众分屯山后，欲就进场，袭杀之，然后引兵深入，防金之糺军，有诣塔，坦告其事者，塔坦遣人伺之，得实，遂迁延不进，秋七月丁酉夜，全军猝至，与金人战于灰河，凡三日，胜负未分，特穆津选精骑三千驰突，金军乱，特穆津，自以大军乘之，允济急命西京留守赫舍哩，执中领大兵迎敌于大胜甸，执中者，老将也，知兵善战，自允济之立，心常不服，至是不肯力战，其下观望，遂大败，执中以百骑奔还，允济怒罢之，塔兵至翠平口，金又大败，九月十四日，攻奉圣州，后二日，破之，进军野狐岭，允济再遣兵迎敌，以车为阵，兵又大败，十月，塔兵至晋山县，距燕京百八十里，崇庆二年，【本朝嘉定五年】春正月，塔兵至，居庸闗左将军完顔福海弃闗遁允济素鄙吝，士不用命，允济议以细军五千自卫奔南京，【开封也，】防细军五百人自相激厉，誓死迎敌，杀其兵数百，塔兵不敢进，问所俘乡民，此军有防何乡民绐之曰：二十万塔，坦惧，遂敛兵而退，至宁元年，【本朝嘉定六年，】秋七月，塔坦复至山后，都元帅完顔福兴迎敌而败，允济黜之，八月，起赫舍哩，执中为右副元帅，将武艺军三千，复徃迎敌，戊子，发燕京，先是，左副元帅南平者迎合，允济之意，沮格军赏，众共怨之，执中因人心之愤，欲废允济，遂回军以诛南平为名，壬辰，军至东华门外，召南平议事，手刃杀之，宫中闻变，门皆不开，执中召细军大将金夀语之曰：吾此来特，诛乱臣耳，非有叛意也，俄而细军俱来救驾夀谕止之众，惮执中威名，无敢动者，独闗西大汉军都统完顔善延引所部五百人至，皆为武艺军所杀，执中以善延骁勇，召其父福海令招之，善延大呼，告其父曰：老贼欲反，朝廷何为降之？复力战，自旦至午，手杀数十人，身中数矢而死，军民相杀，流血满地，执中遂进，入东华门，允济遣其子蒋王持诏书，投于门下，募能杀执中者白身，除大兴尹，世袭千户，军民皆无应者，执中欲纵火焚门，守门将军，和卓啓之，执中引兵入宫，侍卫皆散走，进至大安殿，允济望见之，遥呼曰：圣主令臣何？徃曰：归旧府耳，允济入后宫，邀其后俱出，后留之曰：出则被杀矣。执中见其久不至，遣兵就执之，并其妻子，囚于旧府，遂召丰王珣之长子谭，扎，玛以御寳付之甲午夜，执中遣内侍李监丞者，弑允济于其府，九月丙午，丰王至燕京，执中率百官迎拜于道，遂立为帝，改元贞祐，降允济为东海郡侯，拜执中，太师，都元帅领省事，封泽王，塔兵至，紫荆闗距燕京二百里，执中欲诱其兵，南至涿，易乃聚兵撃之，塔坦破涿，易至皂河之西，欲渡桥，执中方病足，乘车督战，塔坦大败，翌日再战，执中疮甚，不能出，遣左监军果勒，齐以糺军五千拒之，失期不至，执中欲斩之，珣以其有功，谕令免死，执中益其兵，令出曰：胜则赎罪，败则诛无赦，果勒齐出战，自夕至暁，忽北风大作，吹石扬砂，不能举目塔坦，乘风纵火，驰撃之果，勒齐军大溃，自度必为执中所杀，遂引糺军围，执中之府，突入其卧内，杀之，退诣应天门待罪，十月辛亥也，珣以果勒齐掌兵权，不敢加罪，尽收从执中弑逆之人，杀之，于是塔坦，主特穆津，留其大酋萨木哈围燕京，而自将所降杨伯遇，刘伯林汉军四十六都统同塔，坦大军分为三路，攻取河北，河东，山东诸州郡伯遇者，蔚州吏伯林者，集宁县射士也，是时，中原诸路之兵皆佥徃山后一带防遏，无兵可守，悉佥乡民为兵，上城守御塔坦，尽驱其家属来攻，父子兄弟徃徃遥相呼认，由是人无固志，所至郡邑，皆一鼓而下。
九月甲辰蠲京湖逋负
诸州逋负所蠲二十万缗有奇
是月初以京朝官监省门
三省枢宻院监门官，旧以小使臣为之，至是，谏官郑景绍言，部以京朝官则省门事体尤重，遂亦命京朝官曽经作县，通判资序人为之。
闰九月戊辰诏御史台考课监司
丙戌诏谨边备
以金主新立为塔坦所攻诏四川谨边备
己丑诏赈恤旱伤
时湖北旱伤诏监司守令赈恤
癸巳雷
乙未大雷
甲午上仙源类谱
史弥逺等上三祖下七世仙源类谱髙宗皇帝寳训皇帝玉牒，防要。
丙申下罪已诏
以雷故也。诏曰：朕钦若天命，矜爱元元，夙夜靡宁，惟恐有阙，乃后九月，气已属冬雷，未收声，将以警朕惕，若只惧只省厥愆，二三大臣，其悉心叶力，交修不逮，庸副朕躬，仰承天戒焉， 史弥逺请罢政不许。
冬十月丁酉朔申严互送禁
戊申真徳秀使金不至而复
庚戌李使亦不至以金国乱故也
十一月癸未虚恨蛮防中镇寨
虚恨蛮犯嘉定府，峨眉，县中镇寨，寨在羊山，江南去府二百五十里，硬寨在江之北，先是，蛮人数为边害，乍降乍叛，嘉泰二年夏，其都王崖烈者始欵，中镇请五年犒物【，自庆元四年以来者，】刻石作誓而归提刑司，但以四年犒物予之，蛮人数来，欲得本年犒物官，执例不予，蛮人怒，掠边民十四人而去，土丁追之，枭其七级，其年十一月也，制置使谢源明闻之，乃于羊山江南，筑师院平等三硬寨以防其冲突，明年三月，蛮径犯师院平，十月，又犯笼蓬堡寨，将马槱知不可遏，乃遣人与之打话，陈谦提防，本路刑狱，亦欲招安之，蛮人聴许，明年春，遣峨眉令杨鸿徃中镇受其降，蛮至寨未给犒间马槱，以其屡抄掠也，恨之，多所要索，蛮怒而去，槱伺其出塞，俾土丁邀之于道，杀蛮人北二等三十二人，【嘉泰四年正月丁亥，】槱，以功补进义校尉，【开禧二年，】蛮人怨怒，自是不出者十余年，去年夏，李来司臬事，屡招徕之，蛮人终不至，至是宪使杨伯昌郡守，任处厚方防饮，坐中有土丁二人驰报蛮人六七欵塞，愿受犒，且纳蛮刀为信寨，已给降旗矣，或曰：此诈也，翌日，再得报，蛮近寨者已六十余人，午后乃得报，蛮二百余人，夜扣硬寨门求战，已出土丁二千渡江御之矣，槱又言寨有土丁及家人凡五千，皆骁勇可用，不必济师，时知县事宋大椿尉史，子申适，皆沿檄以出在邑者，惟主簿一人，以累举得官，通摄其事，外传，蛮人近塞者，实六七百余人，槱所言非实也，丁亥，得报，蛮人犯硬寨，杀土丁一人，掠二十五人而去，乙未，日得报，蛮人复归巢穴，时土丁被掠者近二百人，提刑司不欲生事，乃遣人自卭部川招安之，伯昌尝守黎州，以信厚为诸蛮所服，卭部川因徃来为之传导。
十二月壬寅蠲琼州丁盐钱
是嵗两浙大水
赈之
钦定四库全书
两朝纲目备要卷十四
宁宗
嘉定七年【，甲戌，】春正月丁邜朔，何九龄袭秦州，大败，先是元年冬，金主璟卒衞王允济立允济尝使塔坦因不为特穆，津所礼愤之，及允济立，特穆津始叛，四年秋，朝廷遣余嵘北使贺，所谓万秋节者，而燕京已爲塔坦所逼，不暇延使者，嵘至涿州而还，去秋济爲其臣赫舍，哩执中所弑，璟之庻兄丰王珣代立，董居谊爲贺生辰使，至沃州而还，继而贺登位使眞德秀正旦使李继抵盱眙，皆不克迓，谍者，言方有内难，议论纷然，朝廷闻之，以御札赐大使安丙及王大才，令益谨守备，毋啓邉衅，有迪功郎，提举皂郊博易铺务兼大使司，签何九龄者，广安鬻爵人也，遽结忠义人谋取秦州，未发前八日，金人先知以檄至秦州，诘问，丙寅，除夕九龄，遂率沔州中军统制强德等以所部夜袭秦州，是月朔旦败焉。
甲戌塔坦遣人至邉
是夜三鼓，濠州钟离县北岸吴团铺，有三骑渡淮而南，水陆廵检梁，实问所由，三人者，出文书一囊，绢畵地图一册，云是塔坦王子青吉斯遣来，纳地请兵，翌日，守臣効用统领李兴等以本州不奉朝防不敢受，谕遣之，又翌日遇诸庙，堈即以筏送之而去，先是，有杨安儿者，李全之妇翁也，【案，安儿乃李全之妇兄，】见金人政乱，起兵叛之，践蹂山东数郡，依山负海，时出时入塔，坦既围燕京，不能下，乃分兵徇山东地，诸盗往往应之，塔兵至济南，遣三十七骑防三人者以来，又以三百兵送之，过邳州，夺舟渡河而西，既爲濠州，所却路絶不得归匿虹县之白鹿湖中，后三日，县遣人捕送泗州，或谓三人者，其一则塔，坦通事，其一，则所掠金人莫州同知，其一则汉儿也，因戒邉吏，后有似此者，即驱去之，违者从军法，且上其事于朝，时特穆津，实已强大，然但居其故地，而于燕云，置行省，命其大臣萨木哈领之，所谓太师，国王者也，其大将曰哈布尔云。
丁丑雷
章良能薨
壬午王大才斩何九龄
大才爲沔州都统制，以九龄啓邉衅斩之，枭首境上，大才初爲利州，统领刘德秀荐之，陞差额外统制，其兄大节爲副帅以嫌移金州，未上，大节，免金州都统制，彭辂即檄大才还任，吴曦以其既去，却之，大才恳，吴之宾客爲言，曦曰：是人固才，然陞差自制司是侵军政也，卒不许。嘉泰四年春，宇文绍节言其堪充将帅，遂擢知安丰军，以至大将，安丙之爲大使也，大才以尝权招抚使，不欲讲堦，墀之礼大使，不从，大才以爲憾，会九龄以袭秦州，丧师大才，执九龄及诸将等七人斩之，以其事闻于朝，且檄报鳯翔都统使，仍关牒川，陜四路监帅司，又遣人往广安捕，九龄之子，世昌亦斩之，防大使司奏，大才图爲宣抚使，设意倾陷，今邉报不一，或有缓急，必致悮事，二月甲寅，诏大才特降一官。
乙未黎州蛮卜笼十二骨降
卜笼者，青羌部族也，性残忍，多器械，专仰刦掠爲生，所谓十二骨者，乃十二种也。
三月丁夘安丙同知枢宻院事
令日下起发赴院治事四川制置大使司结局
董居谊爲四川制置使
以成都路安抚使，除令疾速，前去之任，以知潼川府，刘甲除利路安抚使，时暂权制置司职事，限一日起发，皆未受命也，防大使司遣使臣李大亨王頥往皂郊逮大才，所遣秦州打话人赴兴元问状，己巳，过沔州市，大才执大亨，斩之，纵頥归报后二日，辛未，乃以悖语至大使司云：武功大夫，福州观察使，充沔州驻劄御前诸军都统制兼知沔州，王大才今具相公不顾法令，非理劄下大才，事目开具，下顷一入谋大才，与金人同谋不轨，一入谋大才，与金人私通书信，一入谋大才于广安军，杀何？九龄之子世昌一入，谋大才将兵刼掠到银七十三，铤金一百五两，已纳在大才宅库一，兴元都统李太尉宻与大才下书虞候，孙仪言説称相公已刷，差下二三百人，要得亲来，沔州将大才杀害，一相公日来不时，遣使强横，小人以追人爲名前来，门首厉声呌，閙呼来庭下，将大才百端，防凟靡所不言，此何理耶？未有败壊朝廷纪纲法令，端自相公爲始，伏乞钧照右大才，照得礼乐征伐自天子出，非人臣可得而专，不谓相公同，何九龄擅开兵端，引惹邉，事关系国家利害，至重而又不遵宸翰约束，其所赐御札，诏墨未干，輙敢反乱朝廷，何所不爲所有，何九龄已从条法诛斩了，当独相公未，朝廷施行，如何反将忠臣义士入谋，以不赦之罪，公然形于纸笔，以快私意，天下恐无此理，可见相公包藏祸心，欺罔君父，蔑视朝廷不恤人言，略无忌惮，未审相公端用防日，前来沔州作乱，乞赐明文，行下容大才，道左只候公骖谨，具申制置，相公敢望钧，慈悯念朝廷勿以天日万里，以爲可欺，况恶业贯盈，恐造物不与善，后特未可保，伏乞钧照开正，识眼曲赐防详，癸酉，大使得之，即疏辩，申朝廷且檄四路帅臣，监司委官究实，丙子，董居谊至石首县，被制置使之命辛夘借用潼川府观察使印，交割制置司职事，径之兴元，四月癸丑，安同知发兴元，申乞以刬卖盐井钱三十万缗充公路喝犒诸军之用，不待报遂行，至近畿，乃有潭州之命大才贪庸，凶悖制置使，既不得其柄，反倚重焉，失朝廷临遣之意矣。
庚辰金人来督二年歳币
戊子来止贺正旦使
壬辰诏利路安抚节制本路军马
如两淮安抚之制
夏四月癸夘蠲福建纳盐
恤防海诸州贫民也
癸丑马槱袭杀虚恨蛮库崖等
甲戌春正月，卭部川蛮人速臼，至罗忽寨，言虚恨蛮人有归顺之意，提刑司遣从政郎权本司签封寿，源巴西县主簿李时开，往中镇寨，随宜应接，于是虚恨都王，遣其徒库崖来打话库，崖以马槱尝杀北，二也；疑之，欲得其子弟爲质槱难之，已而大渡河，监渡官刘如眞遣其子与亲属共三人入蛮爲质库崖乃来，四月辛亥，渡河至北岸，库崖欲得十二年嵗犒凡爲绢二千四百匹，盐茶四千七百斤，银百两，铁釡二百，牲酒之属不与焉，又欲得都王，每三年转官告命，金带，紫袍，铜印之属，及北二等三十一人骨价，先是槱之上，世有田在寨之南北岸嵗収租四千余石，后有防，以其田赡邉世选，马氏一人爲寨，将佃戸爲土丁防守邉面，所谓嵗犒者例以邉租七百石市之，自北二死，蛮人不出租税，悉爲槱所私，至是度无以偿，乃好词绐，蛮人归谕都王，因其出塞，遣土丁二百袭之，癸丑，旦至牛渡，遇诸蛮，即纵兵掩杀库崖，与其徒三十六人皆死，土兵被杀者七人，伤者又数十人，蛮人大怒，取质子三人刳裂之，议者因欲以杀蛮爲功，伯昌不可，五月丙子，以槱属吏，槱令其家丁百数诣提刑司讼寃僚吏多请释之，伯昌不从，卒正其罪，狱成，槱坐私用邉租及他罪，计赃当死，伯昌上于朝，有防制置司酌情行遣，制置司寻奏夺槱官，覊管大宁监，其年十月也，于是籍土丁之壮健者二千人，月廪之，俾守诸寨嵗费钱二万四千缗，蛮人闻槱以罪去，怨怒稍觧，既又知邉头有备惮之，自是不复轻抄掠矣。
辛酉核军实
诏三衙江上四川诸军具士马实数以闻
五月丁丑太白经天
乙酉亲试举人
赐礼部进士奏名，袁甫等五百四人及第，出身有差。
壬辰命修禄令
有司考课禄之制裒类成书以爲法式
六月旱
辛丑，命诸路州军祷雨，甲辰，诏诸路监司，守令速决滞讼，丙午，蠲两浙路诸州赃赏钱，壬子，释大理，三衙及两浙路杖以下囚。
丁巳置嘉定府邉丁
二千人以备蛮命制置安抚诸司给其费
秋七月甲子朔郑昭先签书枢宻院事
兼权参知政事
乙亥金人告迁于南京
自贞祐元年冬，【本朝嘉定六年】，十一月至二年春正月，塔坦，凡破金九十余郡所破，无不残灭，两河山东数千里，人民杀戮防尽，金帛子女牛马羊畜，皆席卷而去，屋庐焚燬，城郭邱墟矣，惟大名，真定青郓，邳，海沃顺，通州有兵坚守，未能破，二月塔坦，复还燕京，粮乏军民，饿死者十四五，金主珣遣人议和，特穆津，欲得其公主及防驾将军十人，细军百人从公主童男女各五百防绣衣三千，裁御马三千匹，金银珠玊等甚众，又请左丞相完顔福兴爲质珣，皆从之，特穆津遣人来选，女时公主见在者七人，惟允济少女，小姐姐最秀，遂以予之，又令珣鄕其国，遥拜珣不敢拒，又以萨木哈围燕之久，未尝掳掠，欲得犒军金帛，珣亦从之，塔坦遂归，居庸关在燕京之北，百一十里，路陿隘，守兵数万，欲俟金兵归而击之，而完顔福兴在军中传金主命已与塔坦议和，不许擅出兵，于是无敢动者，塔坦过关，取所掠山东，两河少壮男女数十万，皆杀之，遂引归，是年三月也，河南路统军布萨竒勤者奏乞徙都开封，珣从之，命参知政事胥鼎爲防路排顿使，其侄霍王从彞者，諌曰：祖宗山陵，宗庙社稷，百司庶府皆在燕京，岂宜弃之而去！珣曰：燕京乏粮，不能应办，朝廷百官，诸军今暂往南京，俟一二年间，粮储丰足，复归未晩也，从彞乞自督运，珣不从，从忧愤成疾而死，五月甲戌也，壬午，金主发燕京，出丽泽门自涿，保州中山府而南至真定，留防月复自大名路由新衞州渡河以至开封肆赦境内，塔坦闻之，怒曰：既和而迁，是有疑心而不释憾，特以讲和爲欵我之计耳，秋八月，复引兵攻中原，燕京之糺军叛，与塔坦共围燕京，分兵下中原州郡，又遣使至开封索犒军，金银等珣，皆予之。
庚寅真德秀请絶金人嵗币
略云：窃闻女真以塔坦侵陵，徙都于汴，此吾国之至忧也，盖塔坦之图灭，女真犹猎师之志在得鹿，鹿之所走，猎必从之。既能越三关之阻以攻燕，岂不能絶黄河一带之水以趋汴，臣恐秋风一生，梁宋之郊，已爲战场矣，使塔坦遂能如刘聪，石勒之盗有中原，则疆埸相望，便爲邻国，固非我之利也，或如耶律徳光之不能，即安中土，则奸雄必将投隙而取之，尤非我之福也，今当乘敌之将亡，而亟图自立之防乎？抑幸敌之未亡，而姑爲自安之计乎？夫用忠贤修政事，询羣防収众心者，自立之本也，训兵戎择将帅，缮城池，饬戍守者自立之具也，以忍耻和戎，爲福以息兵，忘战爲常积，安邉之金缯饰，行人之玉帛，女真尚存，则用之于女真，强敌更生，则施之于强敌，此茍安之计也。陛下以自立爲规模，则国势日张，人心日奋，虽强敌骤兴，不能爲我患，陛下以茍安爲志向，则国势日削，人心日媮，虽弱敌仅存，不能无外忧，昔者孔子诵鸱鸮之诗以爲知，道闻沧浪之歌，则使小子聼之，盖安危存亡，皆所自取，若夫当事变，方兴之日，而示人以可侮之形，是堂上召兵户内，延敌也，防臣区区窃所深虑，敢僣爲陛下陈之，古者一士止百万之师，一贤制千里之难，季梁在而随，不可伐宫竒存而虞不可欺，今济济周行，号爲多士，然汉儒所谓骨鲠耆艾，论议动众心，忧国如饥渇者既难其人，间者意见小异，则已成枘凿，论议小激，则日以诪张，岂以朝廷之上，所少者非此耶？夫平居攻文墨，便刀笔名儒宿望，或所不能至于正色，而沮奸萌，立谈以断大事，不以利害爲迁就，不以招麾爲去来，则又非小有才者所能办，惟陛下以尊君重朝，爲心合天下，正人以自助，毋间同异，毋徇爱憎，则鼎吕之势，成金汤之守固，折冲厌难，孰大于斯！臣固曰：用忠贤爲自立之本也，昔勾践之栖于防，稽也，饮食不致味，聼乐不尽声，内则修令寛刑赈贫吊死，折节下士，而厚礼宾客，外则修车马兵甲，而与三军共饥劳之殃，凡可以报吴者，无不爲而非可以报吴者，不暇爲也，国家南渡，驻跸海隅，何异越栖防稽之日，宗庙宫室，本不应过饰礼乐文物，本不应告备也，惟当飬民抚士，一意复雠，而秦桧乃以议和移夺上心，粉饰太平，沮铄士气，今日行某典礼，明日，贺某祥瑞，士马销亡而不问，干戈顿敝而不修，士大夫豢钱塘湖山歌舞之娱，无复故都，黍离麦秀之叹，此桧之罪，所爲上通于天，而不可赎也，今兵马践于中原，烽烟接于境上，危机交急，不同常时，臣愿削去虚文，颛行实政，百司庶府轮奂一新矣，继自今缮营不急之役，姑辍焉可也？簿书期防之士整理有绪矣，继自今常程细之务付之，有司可也，陛下日旰视朝，惟大政是议，辅臣夙宵尽瘁，惟大计是图，则勾践之功可寻，而中兴之烈，可兾矣，臣故曰：修政事爲自立之本也，昔汉有邉鄙大疑，必使羣臣杂议，季布得以中郎将而折列侯，哙狄山得以博士而诘，御史大夫汤北匈奴来求和亲，光武既从皇太子言，却其使矣，而班彪乃以不宜絶北爲言是一司徒掾，而敢与太子异议也，岂非国家大事，臣子皆当尽言故耶？我朝熙宁中，契丹来议地界，时王安石当国，神宗乃以问韩琦，富弼，元祐初，夏人遣使纳欵，时司马光爲相哲宗，乃以问大防纯仁，高宗中兴，内外尤爲倥偬，然无一事，不采人言，建炎四年，尝议防秋矣，绍兴初年尝议便民弭盗矣，五年，则令前宰执各陈御兵之防矣，八年，则令侍从、台谏各上讲和利害矣，夫祖宗之明，非不知独运専断爲神，顾以广谋从众爲得者，凡以尽天下之心，而建久长之防也，今事会之来，日新未已，臣愿颁明诏以敌徙而南，寖迫吾国，凡厥有位，其各尽言，然后博采众长，按爲定论，书曰：好问则裕，自用则小，命诸大夫各以情告，无阿孤者，勾践之所以覇诸侯有忠虑于国，但勤攻己之阙者，诸葛亮之所以贤，惟陛下以勾践爲心大臣，以武侯爲法，则事无不集矣，臣故曰集羣防爲自立之本也，国之元气在人心元气充则外邪却人心固则外患销天地，常经断断不易，陛下亦常察近日人心之舒戚乎？向者法新改，令出加严，虽大爲防禁以示民，非欲峻刑名，而绳下而刺举之官，承迎过当，奏劾来上，类多中以深文，使追褫者，未闻牵复之期，贬窜者尚隔，惟新之望，缙绅之论，畴不嗟咨！臣愿明敕有司，原情差次，稍从释免，以收士大夫之心，厥今州郡监司，莫非才选，然平易中和之政少而操切，击断之意多，以理财自诡，则征利宻于秋毫以行，令自媒，则用刑深于刺骨，夫我朝立国本，尚寛仁，以此毒民，惧者众矣，臣愿选用循良，退斥贪暴，布宣德意，洗涤疮痍，以收百姓之心，君人之柄，惟器与名，当靳而予，则侥幸者，生心宜予，而靳则劳，能者觖望，顷縁军赏多滥，一切难以微文，虽惩僞所以别真而矫枉，亦虞过正，今邉候孔棘，正牢笼武勇之秋，臣谓荆襄，两淮之人，尝以功绩着见爲众所推者，宜命帅守，监司搜扬来上，择其尤异者数人，不次擢用，自余悉下，铨曹审其来，歴茍非妄冒者，悉与随次注拟以收豪杰之心，往者两淮，募兵虽数万计，有如诸军阙额，自可拨分填，而议者以廪给爲忧，急于汰遣，方其例，予缗钱，资之使去，小人寡虑，媮快一时，赀用既空，束手无防，强者遁藏，山泽伺时而爲奸懦者丐乞，道涂偷生而就尽，夫急则望其效死，缓则委弃弗图，后复使人畴肯用命，今宜择其壮健，收寘戎行，非惟増壮军容潜弭奸慝，亦以收忠义之心，自丙寅之役，淮民流离，有司赈卹失时，死亡略尽，虽展上供，贷常赋而凋残，未复生聚絶稀，比闻州县科役，颇繁田赋，虽蠲雑课，仍重民兵，团结衣装弓弩，责其自备教阅资粮，令其自赍呻吟之余，何以堪此？臣愿朝廷深念，保障之重，多方优卹，俾获苏醒，以收邉甿之心，北境遗黎，本吾赤子，日夕南望，如慕慈亲，彼既襁负而来，焉有可拒之理，窃闻疆吏便文塞责，至以锋镝，驱之既絶其向生之涂，是激其等死之，忿又闻秦陇之间，有相率内附者，自湼其面，示无还心，视昔八字之军，何异而入南不受归北，不可兽穷则搏，势有必然，臣恐欲以此靖邉，祗以扰邉，将以无事适爲多事也，臣闻古之有国者患民之不附，而不患民之加多，孟子曰：爲汤武敺民者，桀与纣也，今天下之君有好仁者，诸侯皆爲之敺矣，今中华之民穷而归我，是女真爲吾之鹯獭也，其忍不爲茂林深渊以受之，邪羊祜祖逖之事浅矣，然能务修德信抚纳新附，故吴人悦服，晋土复归，况堂堂巨宋，岂无能任，二子之事者，诚能谨择其人，分镇三邉，务以恩信，懐柔而使逺人欣慕民既我，附士将焉归？恢拓之基，实在于此，臣愿朝廷亟加之意，以収中原赤子之心，夫得天下有道，得其民，斯得天下矣，得其民有道，得其心，斯得民矣，陛下诚能内有以保吾国之民，外有以懐邻国之民，则以守则固，以战则克矣，臣故曰收众心，爲自立之本也，抑臣又闻有自立之本，有自立之具，今连营列戍，虚籍不填，老弱溷殽，教阅废弛，衣廪朘削，憔悴无聊，荆，淮所恃者义勇，民丁而团结什伍，反成绎骚，无以作其超距，翘关之勇，东南所长者舟师战舰，而绘畵图册，徒事美观，而未尝习以凌波，破浪之技，傥非痛扫端，一新戎政，则缓急将无可用之兵，掊敛成风，而士卒之怨，弗卹忌刻，成习而偏禆之长莫伸，或挑于奔北，而威望不足服，人或相与水火而用心，莫能叶一公朝，苞苴之路，絶而别通交结之涂，田宅子女之欲盈，而外窃亷洁之誉，傥非博采众言，精加搜择，则缓急必无可用之将，昔李纲建议以爲欲保江当葺理，荆襄以爲家计，夫荆襄形胜，臣固习闻而两淮利病则尤所深悉，盖军国所资，莫如盐防，而淮有鬻海之饶，兵食所仰，莫如屯田，而淮有沃野之利，其齐民，则天性健鬭，每易视敌兵，其豪民则气槩相先，能鸠集壮勇，使范蠡诸葛亮軰得而用之，力本以务农，教民以习战，虽方行天下可也，其肯委之爲不足守之地哉！中兴之初，志在进取，故不暇修营，泰和之后，束于要盟，又不克经理，然孝宗皇帝所以设捍防，辟空旷者，未尝不留圣心，窃惟今日，实南渡以来，所未有之时，政当乘机自立，继孝宗所欲爲之志，夫高城深池，劲兵重戍，邉之大命也，今淮东要害在清河之口，敌之粮道，实出于兹，而淮隂无寻丈之城，无尺寸之兵，徒以山阳可恃而已，然山阳虽大，前无淮隂之蔽后无宝应之，援若敌以重兵遮前而竒兵断后则髙邮维扬之路絶而山阳之形，孤山阳不守，则通泰危，而江浙震矣，淮西要害，在涡颍之口，敌之粮道，亦自此出而濠梁，安丰城则庳薄，池则堙狭，兵则单虚，徒以庐和可恃而已，然有安丰之屏捍，则敌始不得以犯合淝，有濠梁之遮蔽，则敌始不得以走歴阳借有他径可由，而吾以庐和当前，濠寿断后，彼有腹背之虞，我有犄角之助，其能长驱深入，荡无所限乎？故欲固两淮先防三口，此非臣之臆，説也昔孙氏之保江左，邾城虽小，犹屯三万人，今维扬合淝，两淮之根本，而兵数单弱不及孙氏，一邾城，故李纲尝谓大将拥重兵于江南，官吏守空城于江北，以爲非防，臣谓今日当议徙江上之屯，以壮淮甸之势，或谓果尔，如江面何？夫两淮藩篱也，大江门戸也藩篱壮则盗贼，无闯门之虑，两淮固则戎马，无饮江之忧，第当精阅舟师，布列津要，则表里相应，屹如金汤，其与区区坐守江壖，而使贺若弼之徒得以经营飞渡者，利害何翅？什百哉！虽然，此不足烦圣虑也。古之爲国者，必有重臣以当阃外之寄，故蜀以孔明驻汉中，吴以陆逊守荆渚，皆付以事权，不从中御，故二人者得以乘机制变，而収成功，今江陵建邺，虽有制阃之名而实处内地，邉陲机事，多不即知，至于小有措置，必皆听命于朝，有请輙从尚云可也，请而弗获，抑又多焉。借有异材，何由展布？因循误事，可爲深忧，臣愿于近臣中择其更事任熟军情，威望素孚，文武兼备者二人，一于襄，汉，一于两淮之中，建立幕府，财许移用宫许辟置，其他悉如吴，蜀任二臣，故事，则淮襄之家计可成，而朝廷之忧，顾可释此，陛下所当亟图，而不可忽也。或曰：彼方纷拏，我幸无事，但求镇静，焉用张皇，臣窃以爲不然，夫自古未尝无勍敌，惟有以待之，则不敢窥，未尝无奸雄，惟有以折之，则不敢肆，今不于斯，时大有所振立，万一更生，虎狼之敌，知吾易与潜启桀心，当是时也，不知安邉金缯，行人玉帛，可以窒其无厌之欲乎？夫古今之患非一，而蔽爲甚，昔范仲淹尝谓时方用兵，不当讳言邉事，今朝廷若以张皇爲戒，臣下希防虽有警急，不敢上闻，本恶张皇，乃成蔽，昔云南防师反，以防告原，其积渐不过，如斯盛明之朝，可不鉴此。
是月夏人来议夹攻
不报， 夏国左枢宻使吐蕃路都招讨使，万庆义勇者，令蕃僧戬巴本布赍蜡书二丸至西和州之宕昌寨，欲与本朝合从犄角，恢复故疆，蕃兵总管傅翊，得而上之，时董居谊初入蜀，不之报，由是敌讯中絶。
八月癸巳朔罢关外四州所増方田税
癸卯复建宗学
改敎授爲博士，又置宗学谕一员，九年十二月，诏并宗正寺，博士在太常博士之下，谕在国子正之上，俸给人从，赏典依国子博士及正体例生员，以百人爲额，于是宗室疏逺者皆得就学，彬彬可观矣。 旋有防复存诸王宫大小学教授一员。
金人复来督嵗币
乙巳太白经天
禁州县沮壊义役
戊申以安丙知潭州
先是，六月癸丑，安同知自广安顺水赴行在，至近畿，除观文殿学士，知潭州，癸丑，安同知，行至广德军，得邸报，丁巳，还次黄池镇，被新除之，命上疏力辞，优诏不允，乃遣官赍结局，进册赴行在，盖自开禧三年二月乙亥，晦曦诛安公，权宣抚使，至今年四月癸丑，制置大使司结罢凡二千六百，有一旬有八日云，于是制置使还成都，而兴元帅臣兼节制御前军马。
九月壬戌朔日有食之
太白书见
癸亥雷
乙亥高宗经武要略成
史弥逺等上进
久雨
丙戌，释大理，三衙，临安府杖以下囚，庚寅，释两浙路杖以下囚，除茶盐赏钱，十月朔，出内帑钱赈临安府贫民。
冬十月戊戌废卭州嘉定监
十二月复罢同安监铸钱
丁巳复四川辞见制
命四川监司及大郡知州辞见如旧制
十一月辛酉朔聂子述使金
贺正旦也，刑部侍郎刘爚等及太学诸生上章言其不可，不报。
丙戌赈浙东灾伤
命监司覈灾伤州县蠲放之数发常平米赈之
是月真德秀言五事
德秀除秘阁修撰，江南东路计度转运副使，朝辞奏事，其一有曰宗社之耻，不可忘，臣尝观古之人主于仇雠怨敌之国，有势未能报，而姑事之者，有势虽不敌而不事之者，有势可以胜而遂报之者，有势可以报而反助之者，昔太王之于狄也，事之以皮币，事之以犬马，事之以珠玉，凡其所欲，悉以畀之，盖是时狄强而周弱，畏天保国，其道当然，故孟子曰：惟智者爲能以小事大，然狄之于周，特一时之怨，非百世之雠，含垢包荒，义未爲失此所谓势未能报，而姑事之者也，西晋懐愍二帝俱没于刘聪，元帝间关南渡，立国日浅，外防方炽，内难复兴，故终其身，未遑北讨，然一介行李，未尝往聘，北廷，成帝时，石勒来修好，诏焚其币，此所谓势虽不敌而不事之者也，勾践防稽之辱，举国以臣妾于吴，而能苦身焦思，折节下士，与百姓共其劳，人事既修，天应亦至，吴之稻蟹，不遗种矣，而夫差方观兵中土，与晋会于黄池，勾践得以乘间举兵，遂墟其国，此所谓势可以胜而遂报之者也，晋孝武时，苻坚聚百万之师，志吞吴防，頼谢等，大破之，淮淝坚既狼狈西归，其子丕复与慕容埀相持于邺，使晋之君臣，有志经略，乘机席卷，殆不其难，而谢方且从，丕之请遣兵以救其穷，餽米以济其饥，舍苻氏之深雠，与慕容而爲敌未防，刘牢之等为垂所败，秦既不祀，晋亦以衰，此所谓势可以报而反助之者也。臣窃惟国家之于金，盖万世必报之雠，高宗，孝宗值其方强，不得已，以太王自处，而以勾践望人，今天亡敌人，近在朝夕，旱蝗，频年赤地千里，甚于夫差之时，塔坦羣盗四靣交攻无异，苻秦之季，天其或者付陛下以有爲之会乎？臣常熟思待敌之防，其别有三练兵选将，直捣巢穴，若勾践袭吴之师，此上策也；按兵坚垒，内固吾圉，止使留币外絶敌交，若晋氏之不与，敌和而鍳，其宴安江左之失，此中防也以救灾恤，邻之常礼，施之于茹肝，渉血之深仇，若谢之助，苻丕，此下防也用上策，则大义明混一之机也，用中策，则大计立安强之兆也，用下策，则大势去阽危之渐也，臣不知今日之庙谟，其将安出乎？顾更化以来生聚教训，未有勾践，十年之功，固未可遽图，一战之胜，于传有之，攻不足者守有余，夫以堂堂大邦，方地千里，诚能以待敌之礼，而遇天下之豪杰以遗敌之费，而励天下之甲兵，人心奋，张士气自倍，何惮于彼？而犹事之哉！若乃轻信奸臣，迎合之言，援余孽于将亡，置世雠而不念，非惟忠臣义士沮气，觧体而边徼羌蛮，亦将有轻中国之心，万一贻书诮侮我，将何词以应之，夫重于絶敌者畏召怨而启衅也。然能不召怨于金人，而不能不启衅于新敌，权其利害，孰重孰轻？故臣愿陛下勉勾践之良图惩谢，之失防，则王业兴隆可兾矣，其二曰比邻之盗不可轻，今之论塔，坦者类曰：非有囊括并吞之志，其论山东之盗亦曰，不过鼠窃，狗偷之谋，抑不思刘，石；苻，姚之兴，大抵皆出荒裔，全齐十二之险，昔人用之，尝以霸强，况今中原士民伥伥无主，使盗亦有道，则众将从之，茍得志，而邻于吾，莫大之忧也，乃者僞使之来，轻舟浮海，不十日而抵邉城，舍舟登岸，人无知者，安知不以是觇吾之虚实乎？臣愿朝廷，毋轻二贼，日夜讲求攻守之策，以逆杜窥觎之心，自治之方，无急于此，其三曰，幸安之谋不可恃，今之议者，大抵以敌之存亡，爲我欣戚，闻危蹙之报，则冀其非实，得安静之耗，则幸其必然，重以邉臣喜爲迎合，或曰塔，坦许和矣，或曰：羣盗聼命矣，或曰，还燕有日矣，诚使敌命少延，吾得以因时修备，岂非至愿，政恐奔窜败亡之余，势必不久，皇皇巨宋，初非小弱，顾乃借彼以爲安，是犹以朽壤爲垣，而望其能，鄣盗贼也，臣愿陛下励自强之志，恢立武之经，毋以金存爲喜，毋以金亡爲畏则大势举矣，其四曰导谀之言不可听，臣闻天难谌，命靡常者，伊尹所以训太甲，惟不敬厥德，乃早坠厥命者，召公所以戒成王圣贤，言天不过如此，未尝曰某，星躔某舍，则其业昌某神居某地，则其福应也，自嘉定更化以来，兵偃嵗丰民稍苏息，此诚圣德格天之效，而溺于数术者猥曰：天福太乙实临吴分，审如其言，则治乱兴衰，皆有天数，无关君德，岂不悖哉！今邉事方殷，正君臣戒惧之日，而荐绅大夫工爲谀説或以天福足恃爲言，夫汉之肇造，以寛仁得民，而不在五星之聚，井，晋之却敌，以将相有人而不在嵗星之临吴，矧乾象告愆，迩日尤甚，其可恃防，纬不经之説而忽昭昭之儆戒乎？惟陛下鉴天人之相因，察谀佞之有害，益修其本，以格天休，宗社之庆也，其五曰至公之论不可忽，臣闻公论国之元气也，元气痞隔，不可以爲人，公论堙鬱，不可以爲国，祖宗盛时，用人立政，一揆之众，论而行之以至公，故人心悦服，天下顺治，熙宁之世，以新法爲不可行者，公论也，王安石违而咈之，终以误国，绍兴之际，以和议爲不可恃者，公论也，秦桧雠而嫉之，遗患至今，夫朝廷之举措是而众亦是之者，治世也，朝廷之举措非而众亦非之者，亦治世也，朝廷举措，自以爲是而众莫敢议其非此，子思所以忧卫之君臣也，往者侂胄弄权以威罚，箝天下之口，浸滛既久，附和成风，北伐一事，中外共知其非，而无敢言其效，盖可覩矣，使侂胄能虚心平聼，不以先入爲主而惟公论是从，则国无用兵之祸，已无戮辱之殃，岂不美哉！间者使命之出，外议哗然，从臣争之馆学，争之庠序之士，又争之，或者未必不以爲纷纷多事，臣独曰：此数十年来所无之气象，圣君贤相，优容涵养，致此盛事，岂易得哉？夫天下之大本同一家，人主者，父也，大臣者，宗子也，大夫士者家之众子弟也，至于庶人之贱，一家之陪，父兄有过，子弟争之，子弟有过，陪言之，盖一家之事，休戚实同，凡其次第相规，政欲共成门戸之美耳，君臣之义，何以异此？而自昔恶闻正论者，往往加以归，过卖直之名，夫欲使士大夫畏避，此名务爲缄，黙直易易耳，不知臣子至情，本爲国计，何负于君父，而顾嫉之邪？深惟今日，实公论伸屈之机，朝廷之上，若以言者爲爱君为报国，无猜忌之意，而有聼用之，诚则公论，自今而愈，伸若以言者为沮事，为邀名，无聼用之诚，而有猜忌之意，则公论自今而复屈，夫公论伸屈，乃治乱存亡之所繇分，故臣于奏篇之，终反复极言忘其重烦，天聼之罪，诗曰：心乎爱矣，遐不谓矣，惟陛下亮臣愚忠。
是嵗黎州蛮蓄卜始降
青羌卜笼既降，守臣袁柟知蓄卜势孤，乃令安静寨，总辖杜轸谕之，出汉蓄卜，疑汉人杀之，有卭部川都王之弟，部勒者与之谋，遣汉人入蕃爲质，蓄卜乃来从者凡三百余人，柟与通判州事，周壎聚防受其降，蓄卜膝行而前，抱柟之足，柟以钱帛，厚犒之，蓄卜留州城十日，将渡河，乃送还，汉人十一而去，柟言于朝，得报，下制置司，利东安抚司各常切措置镇抚，务令邉界安静，毋或引惹生事，自蓄卜犯邉至此，更七年而后定云。
<史部,编年类,两朝纲目备要>
钦定四库全书
两朝纲目备要卷十五
寜宗
嘉定八年【乙亥】春正月辛未估籍赃吏家
故淮南转运判官施宿犯赃追夺官爵仍籍其家
诏举将材
侍从两省台谏各举三人
戊子申严金翠禁
二月丙午雷孝友罢
壬子蠲逋负米
平江等五郡凡蠲万三千石有竒贷其系囚
己未雨土
三月辛酉诏举亷吏
大郡嵗举二人小郡一人
旱
乙亥，命诸路州县祷，丙子，蠲临安府茶盐赏钱，释两浙诸州系囚，丙戌，释江淮阙，州县杖以下囚，四月乙未，幸太乙宫，明庆寺祷雨，辛丑，避殿减膳，壬寅，祷雨扵天地，宗庙，社稷癸夘诏中外臣民直言时政得失，甲辰，史弥逺等请罢政，不许，乙巳，德音，降行在及诸路杂犯死罪囚，释杖以下。
辛巳配何致
致扵，开禧元年，应贤良方正直言极谏科，两为言者所攻，罢归本贯，至是，坐妄造事端，荧惑众聴，配广州牢城。
五月辛酉塔坦破燕京
去年塔坦围燕京，是春，金国东平之援兵五万至安次，遇塔军不战而溃，大名之兵八千至固安，亦溃散，惟真定之兵四万合，保；涿，援兵一万，至旋风寨，与塔兵战，凡二日粮，絶而败，自是内外不通，至是，燕京破，都元帅完顔福兴自刭死，山东羣盗大起，杨安儿者，本淄州，皮匠也，金主璟，泰和间，杀人亡命，为盗于太行，有众千余，璟招降之，贷死流扵，上京及塔，坦入防，金人命为副统军，令招必胜军三千人迎敌军败，而往山东聚众，金人讨之，安儿与其徒数人入海，为舟师所杀，又有郝八者名仪，以贞祐二年春，【本朝嘉定七年，】据山东叛，僣号大齐，改元顺天，金人遣花防军，生擒之，磔扵开封，又有刘二祖者，亦名盗也，其女名刘小姐，亦聚众数万，皆为花防军所破，花防军者，金户部令史，蔚州人郭忠率山后军民击塔，坦逐之，金人后名其军为花防军云。
辛未雨
辛巳，避殿减膳，癸未，复命有司祷雨 ，乙酉，出米六万石赈粜。临安府贫民 ，六月丙辰，诏两浙、江、淮路谕民杂种粟麦麻豆，有司毋收其赋，田主毋责其租，丙子，出米三十万石赈粜。江东饥民。
己夘命利路招刺忠义人
甲申诏赃吏毋减年参选
着为令
秋七月庚申置三省枢宻院架阁官
六部架阁者，崇寜间始置，迄宣和，再置三省，绍兴三年，立六部架阁库十五年，复置官四人，主管官号掌故例，为删修学官之选，至是，又置扵三省宻院焉。
辛酉郑昭先参知政事曾从龙签书枢宻院事
壬戌立杨巨源庙
旌诛吴曦之劳也命四川立庙赐名褒忠
戊辰蠲民赋
两淮诸州毋纳今年秋税其极，邉五州，并明年夏税，悉蠲之 ，癸酉，蠲临安，绍兴府贫民夏税 ，甲申，诏职田蠲放如民，违者坐之 ，丁亥，权罢旱伤州县比较赏罚。
八月己丑赐张栻谥
曰宣
庚子申严宗子训名法
己酉禁州县遏籴
是月兰州盗程彦晖求内附
四川制置使董居谊却之
九月辛未合祭天地扵明堂赦天下
乙未命六部类赦书寛防事
乙亥申严浙西围田禁
甲申罢四川试法科
是秋塔坦破潼闗
初，塔坦自河东渡河，攻潼闗不能下，乃由嵩山小路趋汝州，遇山涧，輙以鐡枪相鎻，连接为桥以渡，扵是潼闗失守，金主急召花防军扵山东，冬十月，塔坦至杏花营，距汴京二十里花，防军击败之，塔坦复取潼闗自三门析津乘河，氷合布灰，引兵而渡，自是不复出，金主乃命平章政事胥鼎为大帅，専守闗辅然陕西诸州间，亦有为所破者，惟燕南雄，覇数州，乃三闗旧地塘泺，深阻塔，兵不能入，金将张甫张，进二人据信安军以守之，【北距燕山百八十里，】又有辽东宣抚使萧万努者，本辽人乗女真之乱，自立为帝，据辽东七路，欲引兵并燕，代；魏，晋而有之，塔坦不能破也，然其人贪婪，初无逺畧既破两河，赤地千里，人烟断絶燕京宫室，雄丽为古今之冠，亦为乱兵所焚，火月余不灭，其所积货财，初无所用，至以银为马槽，金为酒瓮，大者重数千两，萨木哈所居，至用金饰龙床，足踏金杌，子奢僣，如此而徴督不已，燕人患之，金主珣南迁之后，累遣使诣塔坦求和，虽未听从，而赂遗不辍，特穆津怜其意，欲许之，而萨木哈耻于无功，坚持不可，特穆津，谓曰：譬如围场中獐鹿，吾已取之矣，独余一兔，汝累年不能取，盍遂舍之？萨木哈不从，遣人谕金主曰：汝欲议和，可去帝号称臣，当封汝为王，而金之羣臣，亦不从，有言于珣，愿以死，雪国耻者，珣亦为之感愤也，金人自阿古达称帝，至是九十有八年而失国，西河既为塔，坦所扰山东畔之，金东阻河，西阻潼関，地势益蹙，遂有南窥淮，汉之谋，兵端复起矣。
冬十二月诏杨巨源李好义子孙各进一官
是嵗两浙江东西路旱蝗
嘉定九年【丙子】春正月乙丑赐吕祖谦谥
曰成
置马军司水军
丙子命诸州招填军籍
辛巳免和籴科籴
罢诸路旱蝗州县和籴及四川关外科籴
二月甲申朔日有食之
丙申雪
辛亥东西两川地大震
三月乙夘又震，甲子，又震，马湖夷界山崩八十里，江水不通丁夘又震，壬申，又震，六月辛夘西川地震，壬辰，又震，乙未，又震，黎州山崩，十月癸亥，又震，甲子，又震。
三月丁丑诏举监司
侍从台諌两省举可为监司者各二人
夏四月戊戌秦州人唐进内附
进与其徒何进等引众十万来归，四川制置使董居谊却之。
五月癸酉太白昼见
六月戊申赈浙西水灾
赈防被水州县寛其租税
秋七月诏边县官许起复
边县择材不拘常法其余并遵三年之制
九月甲申覈实水灾
诏两浙江东监司覈州县被水最甚者蠲其租
冬十一月癸亥命利路备边
以程彦晖攻围巩州，廹近州界命利州副都统刘昌祖移驻西河州以备之。
十二月癸丑以宗学宗正寺
详见七年八月癸夘
丁巳雪
再给诸军雪寒钱
乙丑迁天水军
于旧天水县置知军以下官
是月真德秀论边事
德秀为江东计度转运副使，附奏论邉事云，臣至愚极陋，陛下选擢将漕江东朝夕之所尽心，不过州县间常事，未足仰报大恩，今事有关于宗社之安，危国家之休戚，职有常守在，臣虽不当言，而其义则有可言者，昔欧阳修以知制诰，出为河北转运使，尝请与闻兵事，仁宗许之，臣虽于修，无能为役，然臣亦由词臣出使，且以转饷为职，则邉陲利害，臣敢避越职之罪，畏缩不言，臣窃见金人自失国南迁，其势日蹙，比者塔坦与西夏并兵东出潼关，深入许郑，金人危廹之状，见于其诏所云，近复传闻，敌兵攻围都邑，游骑布满山东，虽探报之辞，不无同异，要其大势，以河南数州仅有之地，而抗西北，二国方张之师，加以羣盗纵横，叛者四起，土倾鱼烂，厥征具形，括马搜粮，公私并竭，交钞数万，仅博一餐，危急如此，不亡何待？臣谨按国史，女真叛，辽在政和之，四年甲午嵗其灭辽也，在宣和之，七年乙巳嵗是冬即入中原，臣窃谓今日天下之势，无以异政，宣之时，陛下所以自治其国，与外御强敌者，亦宜以政宣为鉴，夫以皇皇巨宋，八叶重光，至于政宣，盖太平极盛之日，使朝廷之上，知守成之惟艰，无难之可畏，惕焉戒惧，以祈天永命为心，亲信仁贤，修举徳政则国势，屹然有防山，磐石之固，虽百女真，其何能为？不幸燕安湛溺之余，纪纲荡然，无一足恃，本根既拨，枝叶从之，于是女真得以逞其凶残，攻防我都城，倾覆我社稷，劫迁我二圣荼毒，我蒸民，自开辟以来，祸未有若是之酷也，今将戒前车之覆，永神器之安，其道非他，愿以政宣为鉴而已，臣尝妄论政，宣致祸之由，其目有十失，君臣相敕，唯是宴安，股肱不良，万事隳壊其在虞廷，犹以为戒，自蔡京倡，丰亨豫大之説王黼开应奉享上之门，专以滛侈蛊，上心奢靡，蠧国用土木之功，穷极盛丽，花石之贡，毒遍江南，甚至内廷曲宴，出女乐以娯羣臣，大臣入侍，饰朱粉，以供戯笑，于是荒嬉无度，而朝政大壊矣，其失一也，易曰：师贞丈人吉，又曰：师出以律，否臧凶，自古緫师必得老成重厚之人，用师必有节制，训齐之律，反是则凶也。自童贯髙俅迭主兵柄，教阅训练之事尽废，上下阶级之法，不行溃败者不诛，而招以金帛死敌者不防，而诬以逃亡，于是赏罚无章，而军政大壊矣其失二也；诗曰：敬天之怒，无敢戱豫，敬天之渝，无敢驰驱，自昔未闻，简忽天变而无祸者，政宣之世，灾异数见，大星如月，徐徐南行，日黯无光，汹汹欲动，赤气犯斗，水冐都城，当时羣臣恬不知警，方且以怪孽为嘉祥，变异为休征，此上不畏天戒，其失三也；大舜之圣舎已从人成汤之徳从諌弗咈，自昔未闻，饰非遂过，而不亡者，政宣之际，以言为讳，张根论征敛之烦，散官安置李纲论大水之变逺谪监征于是荐绅不敢言矣，邓肃以进，诗讽諌屏出，太学朱夣説以直言宦寺窜斥偏州，于是布衣不敢言矣，钳结成风，驯致祸败，此下不防人言其失，四也；夫君子在内，其卦为泰，济济多士，文王以寜政，宣用事之臣，専以毁忠忌贤为事，凢累朝老成之望，当代鸿硕之材，不以奸党废，则以邪倿斥不以曲学，贬则以异论逐排沮，挫揠之余，举国无君子矣，虽欲乆安得乎其失五也。开国承家，小人勿用，而难任人，蛮夷率服，政宣之世，京黼继尸，宰柄贯攸滥，厠枢庭，其翺翔台省，布列馆殿，非歌颂，书生即膏粱子弟，非奴事阉尹，即翼附权臣，更引迭援，在廷皆小人矣，虽欲勿危，得乎其失，六也；记曰：四方有败，必先知之，此之谓民之父母，政宣小人，颛为防蔽，以欺上听刘法败死，西陲而童贯，乃以防闻，方腊破东南六郡而王黼匿不以告，郭药师反形已露，而邉臣掩覆于外，女真尅期大举，而大臣讳忌于中，上下相，稔成大患，至敌兵济河，而朝廷犹未之觉，其失七也。书曰：民惟邦本，本固邦寜，政宣小人，専务聚敛以摇根本，朱勔以贡奉扰，浙右李彦以括田困京东，蔡京改盐钞法，而比屋叹愁，王黼创免夫钱，而诸路骚动，人不聊生，散为盗贼，虽无外患，亦必有萧墙之忧，其失八也。诗曰：无竸惟人，四方其训之，古者以一士寝敌谋，片言折外侮，政和初，遣使觇国，而童贯实行，辽之君臣相顾窃笑，已有南朝无人之讥，北事旣兴，遂付戎律，以仆之材，当元戎之任，节制不明，诸将无所禀畏，庸懦不武，敌师得以凭陵，未几副之，以蔡攸易之以谭稹，其为懦怯，又益甚焉，于是女真知中国之无人而异志兴矣。此授任非材，其失九也。昔子产以蕞尔之郑，﨑岖强国间，区区一环，宜无爱于晋，而子产则曰大国之人，令于小国，而皆获其求，将何以给之？一共一否，为罪滋大，大国之求，无礼以斥之，何餍之有？卒不与秦，求地于赵，赵欲与之，虞卿曰：王之地有尽，而秦之求无已，以有尽之地而给无已之求，其势必无赵矣。赵用其计，而秦不能加，盖有国者不幸与强敌为邻，当有以服其心而不当徇其欲，方女真与辽国交兵，虽能毎战輙克，然视吾中国如髙山大海未易测，其雄深，何敢遽有它志，不幸奸臣腐夫，希功寡谋，唯恐无以顺适其意，彼方邀吾嵗币则予以契丹旧数而不辞，邀吾燕地税赋，则予以银绢百万而不靳，至于索犒师，则许以犒师，欲贷粮，则许以贷粮，一事方酬，而一事已生，前请未塞而后请复起，一切顺承，无敢或戾，而南牧之师，已侵寻于境土矣，徒知狥其欲，而无以服其心，其祸固应尔也，或者惟以纳张防结余覩为造衅之由，而不知召侮取轻，其渐非一，虽微结纳之事，其能保盟约之不寒乎？此处置乖冝其失十也。今陛下圣徳清明，万无此失，然臣独怪一人忧勤，恭俭无媿，仁祖之风，而羣臣盘乐怠傲，乃有宣和之习，东南民力耗于军饷者十八，而士卒穷悴，常有不饱之嗟，灾异频仍，修省之实未覩，言路壅塞，谠直之士，弗容，君子非不叅用而正论，未尝获伸，小人非不欲逺而谗谄犹或得志，蔽之风，日炽聚敛之政日滋，此失未除，臣恐后之视今，犹今之视昔也，虽然，臣外有司也，其于内事，不敢尽言，犹请为陛下深陈所以待敌者，臣观塔坦之在今日，无异昔者，女真方兴之时，一旦与吾为邻，亦必祖述女真已行之故智，盖女真尝以燕城归我矣，今独不能还，吾河南之地，以观吾之所处乎？受之则享虚名，而召实患不受，则彼得以陵寝为词，假大义以见攻，女真尝与吾通好矣，今独不能卑辞遣使以观吾之所答乎？从之则要索亡餍，岂能满其溪壑之欲，不从，则彼得借口以开衅端，敌人之情，必出于此，不可不豫，图所以应之也。自三数年来，谋国不深惟长算，而一切幸安，曩者敌在幽燕，吾以嵗时防问已非获已，彼既播越，而南独不可迁延其辞，俟复燕山，然后玉帛徃来如故，乃使大宋臣子拜敌讐于祖宗殿庭之下，其误一也嵗币之弗遣，是矣。然不以还，燕为词，而诿曰漕渠干涸，使得以移文督责，中原豪杰闻之，寜不以寡谋，见哂乎其误，二也。并邉遗民，皆吾赤子，穷而归我，当示绥懐疆吏非人，惟知拒郤，固已絶中原之望，甚者视为盗贼，戮之焚之，上流制阃之臣，明揭大榜，来者即行，勦杀西州总戎之师，杀程彦晖，一家骨肉于黒谷山秦陇之人，莫不切齿，召隣国之侮开，邉鄙之隙，结遗黎之怨，逆上帝之心，孰甚于此？其误三也。积此三误而吾国之威灵，气焰索然矣，汉昭烈有言事防之来，寜有终极，夫误于前者，不可悔而应于后者，犹可为所愿，朝廷毋再误而已，厥今庸人之论，有二不曰：敌未遽亡，犹可倚为屏蔽，则曰：中原方扰，未暇窥我，江淮，凡此皆误国之言，不可不察也。敌之必亡，无愚智俱知之，臣不复重陈，若昔五胡之乱，江左粗安者，盖以羣丑并争，莫能相一，故吾江表得以媮旦夕之安，及苻坚既防慕容旋起，吞晋之谋，元魏已并诸胡，遂萌饮江之志，今塔坦鸱张，尽有河朔，而杨刘羣盗，又皆徃徃服从，臣恐与五胡角立之势殊，未可为江左茍安之计也。或又以为安，邉置所储峙日丰，以此饵敌，何患不济？臣窃谓不然，夫金缯遗敌，虽后世偃兵息民之权宜，然用之于国势委靡之时，则适以召侮而不足示恩，宣和之事，是也。倘不思自强其国而倚赂遗以幸，一日之安，臣知其非防矣，昔孙氏以区区之呉，而当强大之魏，若未易为力者，然其君臣相与防励，遂能挫，曹公虎狼之敌，晋氏东迁，至岌岌也，徒以将相有人处分得所，卒能破苻秦，倾国之师，今国家幅贠万里贡赋云：集带甲百万，江汉为池，岂下于呉晋者，而中外有司忠诚，愤激者少，委靡頽惰者多一闻赤白囊，至则相顾失色，不知所为，少定则又帖然矣，国家平时不爱名器，爵禄以宠士大夫，一旦有急，未见有毅然以戮力王室，自任者，此臣之所以大惧也。夫天下之势，犹长江大河上流，决溃下流，必无独寜之理，今荆淮以北数百里间，干戈抢攘，戎马杂防，正如熊咆虎鬭，仅在藩垣之外，而或者乃曰无与吾事，彼其中心实不谓然，姑欲架漏目前，攫取名器，爵禄而去，至于宗社生灵之忧，则使陛下独当之耳！彼羣臣为一身计可也，陛下为人子孙，任九庙之托，奈何付安危于度外乎？陛下诚欲尊国势以弭外虞，则政宣之十失，必当惩近日之三误，必当戒庸人之论，必当破自强之计，必当立，至诚一心，对越上帝，广谋兼聼，曲尽下情，以収天人之心，以合中外之助，庶天下事犹有可为者，若或上下悠悠，养成深患，机防浸失，事变日殊，臣实未知其所终也。
嘉定十年【丁丑】春正月辛巳雷
癸巳土
乙未大风防木
二月庚申地震
壬戌雪
夏四月丁未朔金人来侵
攻光州中渡镇，执场官盛允升杀之，分兵畧樊城翌日，鄂州江陵府副都统王守中引兵拒之，金遂分兵围枣阳，光化。
戊申围枣阳军光化军
丙辰许李珏赵方便宜行事
珏江，淮制置使，方京湖制置使，诏措置调遣，仍聼便宜。
丁巳许董居谊便宜行事
居谊为四川制置使命酌量缓急便宜行事
辛酉王辛防于安昌寨
辛为庐州钤辖，败敌于光山县之安昌寨，杀其统军完顔掩随州，光化军皆以防闻。
壬戌金人退
乆
辛巳释大理三衙临安府杖以下囚蠲茶盐赏钱
五月甲申亲试举人
赐呉潜以下五百二十有三人及第出身有差
癸夘赵方请下诏北伐
遂传檄招谕中原官吏军民
六月庚戌太白昼见
戊午诏厉将士
诏曰：朕厉精更化，一意息民，岂不知机防可乗雠耻未复，念甫伸于信誓，实重起于兵端，故寜咈廷绅进取之谋，不忍絶使传徃来之好，毎示固存之义，初无幸衅之心，岂谓敌人遽忘大徳皇华之辔，朝遣赤白之囊，夕闻叛卒，鸱张率作如林之旅，饥甿乌合，驱为取麦之师，贪婪无厌，侥幸尝试冝神人之共愤，亦覆载所不容，守将効忠开门而决战，兵民贾勇，防阵以争先，羣雄既殱残党自溃，允赖荡攘之力，迄成绥静之功，然除戎当戒于不虞，纵敌必贻于后患，咨尔有众，永肩厥心，毋忽其既退，而懐茍安毋狃于屡胜，而忘逺略属炎蒸之，在候，念戎役之方，劳虽摧枯，拉朽之非难，而执锐被坚之不易，视尔暴露，如已焚惔，一朝背好，谁实为之？六月饬戎，予非得已，谅深明曲直，逆顺之理，其孰无激昂，发之思，师出无名，彼既自贻于颠沛，兵应者胜，尔宜共赴于事功，若能立非常之勲，则亦有不次之赏，尚其聼命，朕不食言， 以黄榜募京西，忠义人进讨。
辛未东川大水
癸酉太白经天
秋七月丙子朔日有食之
不
戊辰释诸路杖以下囚
甲申雅州蛮复冦邉
焚碉门寨遣官军讨之
庚子罢军士滛刑
诏诸军将佐有罪送屯驻州军鞫之罢军士滛刑
八月乙丑诏举将帅
监司郡守各举威勇才畧可任将帅者二人
冬十月乆
乙巳朔，释大理，三衙，临安府及两浙诸州杖以下囚，癸酉，蠲三衙，江上诸军公私逋负钱。
十一月丁丑大风
庚辰太白昼见
甲申赈贫民
诏浙东提举司出米十万石赈给贫民
戊戌太白经天
十二月戊申募民纳粟补官
以军兴故
乙夘诏武举人毋应文举
癸亥金人侵四川
鳯翔副统军完顔赟以歩骑万人侵四川，戊辰，迫湫池堡。
己巳陷天水军
守臣黄炎孙遁去攻白环堡破之庚午迫黄牛堡
据大散关
统制刘雄弃关遁金人据之
嘉定十一年【，戊寅，】春正月壬午，李全率众来归。
全即李鐡枪也，本涟水县弓手，后充京东路忠义人开禧邉事兴，戚拱尝结之，以焚涟水县，至是来归，诏以为京东路緫管。
戊子金人围皂郊堡
壬辰，利州麻仲率忠义人焚秦州永寜寨 ，丁酉，诏四川忠义人立功，其赏视官军。
乙未出度牒给军费
以一千下四川
金兵攻隔茅关
兴元都统李贵遁去官军大溃
二月甲辰焚大散关
乙巳王大才马蹶死于河池
丙午金兵陷皂郊
死者五万人
丁未防湫池堡
三月丁丑焚之
戊申围随州枣阳军
防骑至汉上均州守臣应谦之弃城走
丙辰白虹贯日
梁昭祖焚金粮舟
昭祖为楚州钤辖，焚舟于大清河，京东忠义副都统，沈铎遣兵助之。
三月戊子复皂郊
先是，二月辛亥，四川制置司招忠义人复皂郊，至是，利州统制王逸等率官军及忠义人収复 ，己丑，沔州都统刘昌祖至皂郊。
郭雄斩金将完顔赟
金副都统制完顔赟包长夀遁去沔州军士郭雄追斩赟首而还长夀仅以身免。
辛夘官军大溃于赤谷口
忠义十余万人出攻秦州，官军继进，至赤谷口，王逸传，刘昌祖之命退师，且放散忠义人军大溃。
癸巳金复攻皂郊
包长夀合长安鳯翔之众，复攻皂郊，遂趋西河州，丙申，刘昌祖焚西河州而遁，守臣杨克家弃城去，昌祖又焚成州守臣罗仲甲亦弃城去，四月戊申，金人去成州。
彭惟城等败于泗州
惟城镇江忠义统制
戊戌金兵陷西和州
四月甲辰退去
夏四月戊申命四川増印钱引
五百万以给军费
侯頥弃阶州
頥本州守
戊午金兵复至大散关
守将王立遁去，兴元都统呉政至大散关，执立斩之。
己未逼黄牛堡
呉政拒退之军声大振
五月乙亥招集忠义人
命四川制置司
癸未蚩尤旗见
其长竟天
丁亥集议邉事
诏侍从两省防諌官集议平戎御戎和戎三防
壬辰严试法官七等之制
六月湖州水
辛酉诏赈恤被水贫民
秋七月乙酉修孝宗寳训
辛夘蠲税役
蠲四川关外诸州税役，甲午，蠲光州民兵战死之家税役。
九月辛巳合祭天地于明堂赦天下
冬十月丙申进呉政等官
政与利州副都统张威各进三官
贬刘昌祖等
昌祖以焚城退遁，罪夺五官，韶州安置，丙午，罗仲甲以弃城罪，夺三官，常徳府居住，杨克家以弃城罪，夺二官，抚州居住。
戊午大风
壬申金人攻黄口滩
属安丰军
是月陜西人张羽来归
是嵗诸路戸一千二百六十六万九千六百八十四，口二千八百三十七万七千四百四十一。
钦定四库全书
两朝纲目备要卷十六
宁宗
嘉定十二年【己邜】春正月戊辰朔召董居谊
自四川制置召赴行在奏事
聂子述为四川制置使
以新利州路安抚使除代董居谊也
庚辰金人攻湫池堡
守将石宣拒退之
甲申攻白环堡
守将董炤拒退之
戊子攻成州
沔州都统张威自西和州退守仙人原， 辛邜焚成州。
庚寅破随州枣阳军
又破信阳军之二寨京西诸将引兵拒之
辛邜逼西和州
守臣赵彦呐设伏待之敌人殱而还
攻安丰军
建康都统许俊遣将拒之 癸巳金兵围之
攻河池
守将张斌遁去
癸巳攻光化军
破郧山县进逼均州
甲午陷鳯州
守臣雷云弃城去金人屠其城
乙未吴政战死于黄牛堡
金乘胜攻武休闗二月癸卯，破之，兴元都统李贵遁还，利路提刑权兴元府事赵希昔弃城去，【案本纪作赵希皆】。
二月戊戍朔金兵破光山县
太白昼见
壬寅围枣阳军
京湖制置使赵方遣统制扈再兴救之，不能进而还，戊申，攻其城，甲子始去。
丁未陷兴元府
己酉遣殿前司军防捍江西
凡八千人
庚戍曾从龙兼江淮宣抚使
除同知枢宻院事
任希夷签书枢宻院事
辛亥金兵陷大安军
守臣李文子弃城去
分畧洋州
守臣蔡晋卿遣兵拒之，不克，洋州陷 ，丙辰，金兵始去，三月癸酉，复入焚其城而去。
壬子董居谊遁
自利州遁去
石宣破金兵于大安军
沔州都统张威遣统制石宣邀击金兵，大破之，金将巴图鲁，安弃军走，为我师所获，敌闻之，遂去。
丁巳我师攻唐邓州
京湖制置使赵方遣统制扈再兴等引兵三万余人，分三道出攻唐，邓州，随州忠义军刘世兴等引兵攻唐州， 三月乙亥，鄂州都统刘世荣防兵攻唐州。
甲子罢董居谊召命
以其遁去故也，四月癸巳，落职，夺三官，七月丙申，复夺二官，永州居住。
乙丑夏人来议夹攻
利路安抚丁焴许之
三月己巳，郑昭先知枢宻院事曾从龙参知政事，乙亥，兴元军士权兴等作乱，犯巴州。
守臣秦季槱弃城去
丁亥太白昼见
权兴等降
甲午金兵退
自旴眙退师
闰三月己未窜雷云
以其弃鳯州也追三官送梅州安置
辛酉赠吴政官
旌其死节也赠右武大夫忠州刺史
壬戍诏抚谕四川官军忠义人
癸亥兴元军士张福莫简等作乱
以红巾为号
是春金兵围安丰军及滁濠光州
江，淮制置使李珏，命池州都统制武师道忠义军都统制陈孝忠救之，皆不能进。
金分兵畧邉
自光州趋黄州之麻城，自濠州趋和州之玉碛，【案本纪作石碛，】自盱眙，至滁州之全椒来安，扬州之天长真州之六合，淮南流民渡江避乱，诸城皆闭，敌逰骑数百至东采石，杨林渡，建康大震，京东緫管李全自楚州忠义緫辖李先，【案李先当作季先，】自涟水军各引兵来援，敌乃解去，全追击败之于曹家庄，获其贵将，或以为金主子婿云。
夏四月庚午张福入利州
四川制置使聂子述遁去，緫领财赋杨九鼎为所杀。
丁丑掠阆州
丁亥掠果州
癸巳曾从龙罢郑昭先兼参知政事
安丙为四川宣抚使
五月乙未朔召聂子述
赴行在
张福迫遂宁府
潼川路转运判官，权府事程遇孙弃城去，己亥，入之，焚其城。
丁酉降德音
降两淮，荆襄，湖北利州路防邉诸州杂犯罪囚，释流以下，仍蠲今年租税。
己亥太学生伏阙上书
何处恬等论，工部尚书胡榘欲和，金人请诛之以谢天下。
戊午张福入普州
守臣张已之弃城去 六月戊辰屯于普州之石山
癸亥诏举文武才
侍从两省防谏各举文武可用之才二三人
六月丙子太白昼见
辛巳又见
辛巳西川地震
乙酉张福就擒
先是，五月甲寅，四川宣抚司命沔州都统张威引兵捕张福，庚午，威引兵至茗山，癸未，福请降，威执之以归于宣抚司。
丁亥金人招谕李全等
全不聼
辛巳太白经天
癸巳丁焴以书约夏夹攻
秋七月丙申张福伏诛
庚子，张威，生擒贼众一千三百余人，诛之，以莫简自杀，言于宣抚司，红巾贼悉平。
癸亥李全至齐州
金知州王赟以城降
八月戊辰复合利州东西为一路
九月丙午，罢江，淮制置司置防江，淮东西制置司寳文阁待制李大东为防江制置使，淮南转运判官赵善湘为主管淮西制置司公事，淮东提刑贾渉为主管淮东制置司公事兼节制京东，河北路军马。
十二月克复州县
壬申，京东路帅司言，克复京东，河北二府九，州四十县。
乙亥筑兴元府城
丁丑雅州蛮入卢山县
辛巳焚碉门寨邉丁大败
己卯议取洮州不克
四川宣抚司遣兵取洮州，诏诸将议出师，招谕中原，豪杰官民劝以归附，乙酉，防金人攻鳯州之长桥，丁亥，宣抚司命罢洮州之师。
己丑京湖制置司出师
遣统制扈再兴等引兵六万人，分三道出境，【案本纪作二道】。
庚寅赏茗山捕贼功
嘉定十三年，【庚辰，】春正月，我师攻邓州，唐州【案，是日为丁酉，】扈再兴引兵攻邓州，鄂州都统许，因攻唐州，不克而还，金追之，遂冦樊城，赵方督诸将拒之。
己亥雅州蛮复掠卢山县
遣兵讨捕之至五月庚寅蛮乃降
戊午夏国复以书来四川议夹攻
三月辛邜雨土
丁巳黎州土丁叛
遣兵讨捕之至七月丙辰四川宣抚司招降之
夏四月庚申朔招谕豪杰
淮东制置贾渉招谕山东两河豪杰劝以来归
戊戌玉牒成
史弥逺等上三祖下第七世宗藩庆系録皇帝玉牒，刋正宪圣慈烈皇后圣德事迹，光宗皇帝玉牒。
六月癸酉亲试举人
赐礼部奏名进士刘渭以下四百七十有五人及第，出身。
安丙为少保
丙子加李全等官
全为左武卫大将军
杀季先
除果州团练使，涟水军忠义副都统，命赴枢宻院奏事，未至，杀之。
秋七月戊戌以守臣空名告付邉郡
以京东，河北诸州守臣空名告身付京东，河北节制司以待豪杰之来归者。
丙午任希夷兼参知政事
癸亥皇太子薨
谥曰景宪
八月壬申安丙遗夏人书定议夹攻
癸未，宣抚司命利州统制王仕信引所部兵赴熈巩州，会夏人遂传檄招谕陜西五路官吏军民劝以归附 ，九月辛邜，夏人引兵围巩，且来趣师，王仕信引兵发宕昌，乙未，四川宣抚司统制质俊，李实引兵发下城，戊戌，四川宣抚司命诸将分道进兵，沔州都统张威出天水，利州副都统程信出长道，兴元副都统陈力【案，宋史作陈立，】出大散闗兴元统制田胃为宣抚司帐前都统出子午谷，金州副都统陈昱出上津，己亥，张威下令所部诸将毋得擅进兵，庚子，质俊等克来逺镇辛丑王仕信克盐川镇，壬寅，质俊自来逺镇进攻定邉城，金人来救，俊等击破之，乙巳，程信王仕信引兵与夏人防于巩州城下，丁巳，攻城不克，【案本纪作丁未】。
甲申复海州
以将作监丞徐希稷知州事
盱眙将石珪叛入涟水军
诏即以石珪为涟水军忠义统辖
九月甲午太白昼见
庚戌金人掠皂郊堡我师失利
沔州统制董炤等与战官军大败
壬子我师攻巩州秦州不克遂退师
程信及夏人攻巩州，不能下，信引兵趋秦州，丙辰，夏人自安逺寨退师十月丁巳朔，程信邀夏人共攻秦州，夏人不从，信遂自伏城，引军还，诸将皆罢兵。
冬十月戊寅诛王仕信
程信以宣抚司之命斩仕信于西和州
罢张威军职
宣抚司怒其不进兵故
十一月甲午诏刋正皇帝日歴
从绍熈五年后刋正以削韩侂胄之矫诬也
庚戍大风
十二月戊午亦如之
壬子临安火
十二月壬申石珪叛
以涟水忠义统辖叛归于塔坦
癸未得寳玺
镇江副都统翟兴宗【，案宋史作翟朝宗】以皇帝恭膺天命之寳来献。
嘉定十四年【辛巳】春正月丙戍朔雪
释杖以下囚
乙未雷地震
犒李全
以全自山东还出缗钱六万为犒赐费
庚子立四川运米赏格
二月戊辰金兵围光州
己巳克五关壬申治舟于团风弗克济
围黄州
分兵破诸县
攻汉阳军
自黄州分遣别将来 ，丁丑，李全弃泗州遁还，甲申，诏淮东京湖诸路应援淮西，防江制置司防守江面，权殿前司职事冯榯将兵救蕲，黄，榯不果行。
三月丙戍朔我师再攻唐州
鄂州副都统扈再兴引兵攻唐州，不克，再兴寻引所部移蕲州。
丁亥金人防黄州
淮西提刑知州事何大节弃城遁而死，【案宋元通鉴：何大节，誓以死守，及城防，众拥之登车，自沉于江以死，时议以大节等于弃城，不加褒赠，此直以弃城遁走，之罪归之，似未的实】，庚寅，李全自楚州引兵救淮西，癸巳，扈再兴趋蕲州，乙未，诏荆湖制置司趣援蕲，黄州。
庚寅长星见
甲午太白昼见
己亥金人防蕲州
知州事李诚之及其家人官属皆死之
癸丑金师退我师追而败之
扈再兴邀击，败之于天长镇，甲寅晦，又败之，四月戊辰，金渡淮而北，李全遣兵击败之，扈再兴亦以防闻。
夏四月乙邜复置诸王宫大小学教授
乙丑命任子帘试
于御史台 十五年二月庚子罢之
五月甲申朔日有食之
壬辰上孝宗寳训
史弥逺等上孝宗皇帝寳训皇帝防要 ，乙巳，上庆元寛恤诏令，诏颁之。
丙申西川地震
六月甲寅朔沿江制置置副使
于鄂州
丙寅立贵和为皇子
贵和，即济王也，诏曰：朕以躬嗣，临大统夙夜，只惧不敢荒，寜荷天之休，海内用乂，而国嗣未建，非所以严社稷，奉宗庙，朕深念焉，皇侄福州观察使，贵和沂靖惠王之子，犹朕之子也，重厚英敏，天禀夙成，属近且贤，闻于中外，蔽自朕志，爰举恩徽，以昭立爱之义，夫计安天下，强本为先，亲亲贤贤，厥有古始，非朕所得，私也，其立以为皇子，改赐名竑，是日，以竑为寜武军节度使，进封祁国公， 丁邜以立皇子告于天地，宗庙，社稷 ，丙子，降京畿囚罪一等，释杖以下。
乙亥与莒补秉义郎
即理宗皇帝也
辛巳大风
秋七月丁亥讨论受寳礼
京东，河北节制司言防国大将献，本朝皇帝恭膺天命之寳，诏礼官讨论受寳礼仪以闻。
辛丑，赵方为京湖制置大使贾渉为淮东制置使兼京东，河北路节制使。
丁未修光宗寳训
八月癸丑赵方卒
乙邜赐史弥逺家庙
乙丑，追封史浩为越王，丙寅，改谥忠定，配享孝宗庙庭。
任希夷罢
壬戌宣缯同知枢宻院事
甲子秉义郎与莒赐名
为右监门卫大将军，赐名贵诚 ，戊寅，除果州团练使，九月癸未，立为沂靖惠王后，明年五月己未，迁邵州防御使。
九月辛邜合祭天地于明堂赦天下
冬十月癸丑复沧州
京东，河北节制司言収复诏以赵泽为河北东路钤辖，知州事 ，甲寅，复以齐州为济南府，兖州为袭庆府。
丙寅夏人复趣防兵
以书来四川
庚午雷
十一月癸未诏左翼军受泉州节制
左翼军元殿司，故 ，先是，知泉州，真德秀以劄子请于庙堂，曰：窃见左翼一军屯驻泉南垂七十载，官兵月粮，衣赐大礼赏给，及将校折酒等钱，间遇出戍借请悉倚办于本州招刺効，用军兵亦例，从本州审騐若无一事，不与州县相闗其实未尝略有统摄，故于军政，全不与闻，兵籍之虚实，舟楫之有无，器械之利钝教阅之勤惰，陞差之当否？本州悉不之知，夫以一军数千人付之，一统制官，殿司既在行都，本路帅司相去亦数百里，军政修废，无由考察，故自十数年来为统制者得以肆意，掊克敛怨，行伍教阅，尽废纪律，荡然州郡，虽知其详，然不敢问，盖縁彼此素无统摄，平居无事，未覩其害，一旦有急，如丁丑春，尼院之灾，守臣亲出救扑，将士偃然不肯用命，必邀重赏，而后肯前，今夏海防陆梁，本州措置収捕，幸统戎得人，军律粗整，且与州郡同心叶力，故能俘获羣丑，向使如前任贺清臣之愚愎，其取败也乆矣窃见比年以来，海盗不时出没，米商舶贾间遭劫掠，今夏一警，尤为猖獗，凭藉朝廷威德，幸遂肃清，近淮帅宪司牒明台，海界复有强冦，正是整饬军政之时，某见具措置事宜，申取朝廷指挥，若本州与左翼军，不相统摄，终恐别生矛盾，无由集事，伏望钧慈俯赐详酌，照殿歩司出戍淮上体例，令左翼军聼本州守臣节制，庶几彼此一家，平日有所施行，可相评议，缓急或有调发，不至乖违，实悠乆之计，寻降指挥，如遇海道，盗贼窃发，许从本州调遣追捕，续又申枢宻院云：昨尝具申乞降，指挥令左翼军聼本州节制，寻准省劄，如遇海道，盗贼窃发，许本州守臣调遣収捕，某敬已遵禀，但有更合申明，事节本军，兼控水陆，若海道有警，方许调遣，万一陆道，或有缓急，本州既难，坐视，若欲调兵追捕，又恐本军以所降指挥止及海道为词，其合申明一也，又军政修饬，全在乎？今若遇警急，始许调发，而平居不考察，有所未便，某前所申利害，窃已详尽，国家施行，若使军无掊克，朘削之害，虽不俟州郡节制，固无不可，其如亷介公勤之，将未易，多得殿司，邈在行都帅宪亦相去数百里，近而可以攷察者，莫如州郡，又以元无统属，不敢过而问焉，则军政之废，壊将有不可胜言者。是以数十年来，士卒不复，如向时之精，鋭舟船器械，不复如向时之整备，正以主将多非其人，而又无从旁督察之者，遂得以肆其贪饕，掊克之私，士卒平时未尝有一日，温饱之适，怨气满腹，无所告诉，设有缓急，欲其捐躯，効命难矣，故为一戍将之私计，则以受节制，于本州为非，便为一军，数千人之公计，则以聼节制于本州为至，便朝廷之上，将为一戍，将之私计乎？为一军数千人之公计乎？况戍将之公亷无私者亦自以本州节制为便，如今统制杨武翼俊是也，某昨申请之，时俊尝与闻，颇以为喜，盖其置军于此事力寡弱，凡百非州郡之扶助有所不可，若或受本州之节制，则用度之窘，缺可以借兑，出师之粮饷教阅之，犒赏可以仰给其有劳，効可借本州之保明，其有利病可望，本州之申述，盖州郡与本军合为一体，凡事相为援助，则在本军为力也，易州郡，本军各为一家，凡事不相左右，则在本军为力也难，且如去嵗海冦之警，用力追捕，虽将士之力，然非本州一一应副，则本军虽欲进前讨捕，有不可得，方其出军之时，本州给以粮饷，犒以酒肉，日接于道，而又合民船以助其势，雇水手以助其用，调度百出，郡之老吏，窃遂私议以为捕冦之事，本州从来，只是移文督责，何湏枉费官钱，盖其习熟，见闻如此，今若仍前不相系属，自今或有缓急，彼虽聼州郡调遣，然初无节制之柄，必不督之向前，州郡既无节制，亦必具文行，移必不肯资以费用，借使统戎得人，犹恐未能独办其事，况一有庸谬之人，滥居其选，既无州郡督责，又无州郡应副，岂复肯尽心竭力以收捕盗贼，为已责乎？其合申明二也；闻昨来，议者以殿司大军不应，聼外郡节制是致，朝廷未聼许，窃照殿司官兵之戍，淮上者，虽小小军垒，皆许节制，借曰淮上，系是邉面捍御北敌，不得不然，本军控扼海道，捍御海冦，亦非闲慢去处，又许浦系御前水军置副都统制，近因浙西提刑申请尚许提刑司节制，况左翼止差，统制官，其海道利害，又与浙西无异，某自准回降，即欲再陈，虑渉招权之嫌，是以不敢，今受代，在数日间，窃念朝廷置此一军闗系甚重，若欲军政，常常修举，非付州郡以节制之权，终有所不可，且将去，而言尤无所嫌，用敢再申前请，伏望朝廷检照，某去年八月内劄子所申事理，早赐施行，实悠乆之利，伏候指挥，小贴云：某今来所请，系欲扶助军政，非欲侵挠，事权如防，朝廷以为可行，即乞明降约束，不许，干预军中钱物，差借人兵，及率意擅自陞差，将佐其统制官与州郡往来，素用賔主之礼，亦合并仍其旧，不得輙有改更庶防，彼此相安，可以协济国事，并候指挥，公既离任，乃得防左翼军，聼泉州守臣节制。
己亥安丙薨
己酉诏以来年元日受寳
诏曰：朕以付托之重，頋瞻中土，怛然于懐惟知修德胜威，夙夜黾勉廼者山东河北连城慕义，殊方効顺，肃奉玉寳来献于京，质理温纯，篆刻精古文曰皇帝恭膺天命之寳稽之图册，登载灿然，实惟我祖宗之旧，继获玉检，其文亦同，今残敌浸防，羣心丕应，先朝之寳复还，非皇穹之眷，方隆列圣之灵有属，岂伊凉德，乃克臻，此书不云乎？以昭受上帝，天其申命用休，朕曷敢不承？其以来年元日受寳于大庆殿，闰月丙午，奉安寳玺于天章阁，命近臣告于天地，宗庙，社稷。
是月京东安抚张林叛
以京东诸郡降于塔坦
塔坦使来
遣格根齐逊等来计事
十二月庚申郑昭先罢
闰十二月辛巳朔，宣缯兼参知政事，俞应符兼权参知政事。
戊申杀华岳
岳为殿前司同正将以谋为变杀之
是嵗赈诸州水旱
浙东江西福建诸州旱沔成阶利水诏赈之
嘉定十五年【，壬午，】春正月庚戍朔，御大庆殿受寳。
十月命有司裒集受寳本末为书藏于秘阁
癸丑立李诚之庙
于蕲州旌死节也 甲寅褒赠蕲州死事官吏官其子孙有差 四月丙午诏蕲州毋纳今年租赋
丁巳诏抚谕山东河北
军民将帅官吏
赦天下
以受寳故也监司，郡守上表称贺，文武官各进秩一等，大犒诸军。
甲戌陞鄂州武昌县为军
名夀昌军
三月丁巳赈江西旱伤
诏本路提举司赈恤旱伤州县
夏五月庚戌太白昼见
甲寅禁州县匿囚
先是，监司至所部虑囚，州县多以罪囚，移徙他所，至是，有诏令劾之。
丁巳加封皇子
祁国公竑进封济国公 ，己未，皇侄贵诚，迁邵州防御使。
壬戍叛将张林遁
知济南府种赟等攻林于青州林遁去
己巳修孝宗经武要略
六月辛夘俞应符薨
秋七月甲子诏条画营田
江淮荆襄四川制置监司条画来上
八月己夘议义役
命户部详议
辛夘诏文武官毋得归宗
着为令
甲午彗出氐
九月辛亥，宣缯参知政事程卓同知枢宻院事薛极赐出身，签书枢宻院事。
癸丑雷大雹
壬戍彗见
辛未太白昼见
冬十月丙子犒忠义人
以收复京东州军犒赏有差
十一月戊午降德音
于京东河北路罪无轻重皆除之
十二月乙亥朔赈临安民
出米五万石赈济，临安府贫民 ，丙子，以雪寒，释京畿及两浙诸州杖以下囚。
丁亥李全建节为京东镇抚副使
除保宁军节度使，右金吾卫上将军， 是嵗诸路户一千二百六十六万九千三百一十，口二千八百三十二万五千七十。
嘉定十六年【癸未】春正月戊申严赃吏法
诏命官犯赃毋免约法
己酉皇子坻生
二月戊戍薨追封邳王谥曰冲美
丁巳雷
辛酉赈山东流民
命淮东制置司赈济
二月戊子雨土
三月戊申张林所部邢德来归
京东，河北路镇抚，节制大使司以为言，诏邢德进二官，复以为京东东路副总管。
丁夘赈道州饥
诏以五万二千五百石赈之
夏五月戊申亲试举人
赐礼部奏名进士蒋重珍等五百四十有九人及第，出身有差。
六月壬午贾渉卒
丁酉程卓薨
秋八月辛巳诏州县经界毋增绍兴税额
癸未申严舶船铜钱禁
九月庚子朔日有食之
乙巳赈江淮水灾
诏江淮诸司赈恤被水贫民
乙夘雷
冬十一月辛亥赈太平州水灾
州言大水诏赈恤之
十二月辛巳募民入米补官
命淮东，西总领及沼江被水州募江西，湖南民入米补官。
壬辰雷
嘉定十七年【甲申】春正月戊戌朔录程頥后
癸亥命提督营屯田
命淮东西湖北路转运司提督
二月癸巳蠲台州逋赋
十万缗有竒
甲午赈贫民
命临安府赈粜
三月癸丑雪
是月金来侵
廹西和州防引兵还
夏四月辛夘赈庐州饥
诏本州赈粜
乙未犒李全等军
赐李全彭义斌钱三十万缗为犒赏战士费
五月戊戌覈兵籍
诏覈实两淮京湖四川江上诸军之数
六月丁夘朔太白昼见经天
辛未皇孙铨生
八月癸未为左千牛卫大将军防薨
癸酉贬尚震午
震午，知西和州坐，冦至谋遁，夺三官，送岳州居住，【案宋史五行志，是年四月丁夘西和州火，焚军垒及民居二千余家，守臣尚震午误以为金人至而遁，则前所谓金人廹西和州者，盖即震午掩饰之词，史官承而书之，未经刋削耳】。
壬辰苏椿等来归
京东，河北镇抚节制大使司言：大名府苏椿等举城来归，诏悉补官，即以其州授之。
丁酉赈福建水灾【案丁酉为七月朔】
命本路监司赈恤被水贫民
八月乙亥罢通州天赐盐场
丙戍上不豫
闰八月乙未朔严输苗过取禁
申严两浙诸州
丙申诏立皇侄贵诚为皇子更今名
济国公竑立为皇子，既四年，储位尚虚，皇侄邵州防御使贵诚德誉日闻，上属意乆之，壬辰，召宰执入禁中，趣定大议，至是，降诏曰：朕以凉菲，获承休绪，念国嗣之未建，尝以皇弟沂靖恵王之子为子矣，审观熟虑，犹以本支未强为忧，皇侄邵州防御使贵诚亦沂靖恵王之子，亦朕之犹子也，聪明天赋，学问日新，既亲且贤，朕意所属，俾并立焉，深长之思，盖欲为异日无穷之计也。其以贵诚，改赐名昀，又诏皇子检校少保，武宁军节度使，济国公竑开府仪同三司，判宁国府，进封济阳郡王，皇子邵州防御使，昀为武防军节度使，封成国公。
赦天下
以帝服药故
丁酉帝崩
于福宁殿，年五十七，明年改元寳庆正月己丑，谥曰仁文哲武恭孝皇帝，庙号宁宗，三月癸酉，权攒于会稽之永茂陵，三年九月，加今谥，【按宋史寳庆二年追上宁宗徽号曰法天备道纯德茂功仁文哲武圣睿恭孝皇帝，此作三年，误又此书卷首疑本冠以全谥，故此文畧而不书，今本无之，已为后人刚节耳，】帝慈仁恭俭，出于自然，蚤亲师儒，留意问学，黄裳在王府，五年，辅导尤为有力，自天文，地理，人事之纪，以及三代，汉，唐治乱得失之数，本朝制度，典章人才，议论之要，莫不为帝言随事献规，率多补益，帝尝曰：黄翊善之言，亦难堪，惟我则能受之，彭年性鲠直，有闻必告，帝亦未尝不从也，即位之日，首召朱熹于长沙，以备劝讲，因议置讲读官十员，各専一书，不以双只日必二讲，又复坐讲之制，皆前所未有也。赵汝愚当国，方欲引裳共政，未两月而裳卒，帝始无所亲倚，韩侂胄以导逹中外之言浸用事，熹年，既以论侂胄而退，贵戚呉琚，谓人曰：上初无坚，留侂胄之意，有一人继言之，去之易尔，而一时台谏皆其支党，执政大臣，又有与之表里者，卒稔其恶，以底大僇，开禧用兵，帝心弗善也，侂胄死，谕大臣曰：恢复，岂非美事，但不量力，圣意可知矣。在位三十年，池台苑囿，无所增置府库之财，未尝妄费，袴，屣虽弊，或加补濯，爱民之心，始终弗替，一遇水旱，忧见顔色，御众临下，率从寛简，故呉曦以世将据蜀不劳，斧钺而授首，江淮湖，岭之区，冦盗或作，旋即底定，皆履信思顺之所致也。升遐之日逺迩哀慕昔先，民邵雍言，本朝之盛，前代不及者有五，而百年四叶，居其一焉，中兴四叶，享国九十有八年，上视先朝同一轨辙，深仁厚泽浃于海隅，垂裕后昆，有衍无极，呜呼！美矣！
皇子成国公昀以遗诏即皇帝位，尊皇后为皇太后，垂帘聼政。