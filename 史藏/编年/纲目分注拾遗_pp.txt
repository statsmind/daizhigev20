钦定四库全书     史部二
纲目分注拾遗     编年类
提要
【臣】等谨案纲目分注拾遗四巻
国朝芮长，恤撰长恤，字蒿子，原名城，溧阳人。初，朱子因司马光通鉴作纲目，以分注浩繁，属其事于天台，赵师渊，师渊讷斋集中载其徃来书牍甚详，即朱子集中亦载与师渊论纲目，书盖分注属之师，渊犹通鉴之佐，以刘范在朱子原不讳言，因流传刋板，未题师渊之名，后人遂误以为分注亦出，朱子间有舛漏，皆委曲强为之词，长恤考究本原知不出，朱子之手，故凡分注之，删削通鉴，以至失其本事者，悉列原文，某句某字之下有某句某字于前而推求事理为之，考辨于下，盖纠师渊非纠朱子也，昔元汪克寛力，崇正学笃信，新安而作考异一编，订讹正舛，至今与纲目，并刋盖是非者，天下之公，茍一间未达于圣人，不能无误，而大儒之心，廓然无我，亦必不以偶然疎漏，生回防之私，是即真出，朱子亦决不禁，后儒之考订，况门人代拟之本哉？且其说皆引据旧文，原书具在，亦非逞臆，私谈凭虚，肆辨如姚江，末流所为者，是亦可为纲目之功臣矣，乾隆四十三年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
纲目分注拾遗原序
愚读子，朱子通鉴纲目于其书，法义理之有疑者，既别录一册，以识之矣。至于分注之类，文繁事，杂疑殆尤多，间尝合温公朱子两书，互相质对，而较其同异之致，审其去取之宜，始知修饰之功，等于创造，固非防常涉猎记识之学所能胜其任，而无弊也，王文宪公尝言：读讷斋，赵公文集间有考亭，往来书问，乃知纲下之目，属笔于讷斋，而昔未之闻，然朱子集中与讷斋论纲目，手书亦复再四，谆切丁宁，指授文宪，必尝见之，而竟不言及，何也？朱子之告讷斋曰：此书无他法，但纲欲谨严，而无脱落，目欲详备，而不繁冗耳，防哉斯两，言者实成书之要领也。顾大书提要之例，朱子裁定为多，惟是众目所列，专属讷斋，依大纲附条件，笔则笔削则削，讷斋任之，当时亦未闻有能赞之者，观其包举羣言，博稽约取上下千数百年，分画布置，如车之有，靷若网之在纲，犂然秩然无他枝蔓，岂非所谓櫽括合度，文质适均者乎？讷斋整顿是书，期于尽善尽美，以为教于天下后世，而其势亦有不得悉如其愿者，葢罗落既多，裁量，又广杂收纪传，或恶密而喜疎，具述説词或厌繁而就简，或志成败而不原，其繇来，或别是非而不究其既定，千百之算，漏遗十一，钧石之内，坠失锱铢，虽于大体或未有所伤，要以称全，瑜则斤斤乎其难之矣，朱子之云美，详备病繁冗，然非偏重之言也，窃计尔时当以详备为主，而于详备之中，去其繁冗，则折之道在焉，若以繁冗为重，而先主于去繁冗，芟夷过量，其弊必流于简畧文省事増空言无当，欲求详备，岂可得哉？且前史于笔墨之间，用意深婉，抑扬反覆，引后学之懐抱进而留连，古人正有言已尽而意未穷者，徒知简畧之为尚则径，情直致，未免牵率旧章，以就一己之私，见节文促缩，事理郁陻，既无以快，读者之心目，而古人之实录，亦无由通贯，而晓晰矣，夫读纲目而止于识统体辨名实，程功罪不过依文释义，得其梗槩可矣，将为致知，格物之学，则必设身论世易地，知人推类，究极一事，失其曲折一语，昧其指归，不敢以为问学之小疵而忽之，虽寻行数，墨弗惜也，钩章摘句，弗辞也，弥缝罅漏，抉剔纎微弗怠也，昔明道读史逐行看过，未尝蹉一字，况朱子之书，又非诸史之比，岂可习而不察，随声记诵，漫不加意已耶？勉斋黄氏曰纲目，仅能成编，每以未及修补为恨，果斋李氏亦曰：予欲晩嵗稍加更定，以趋详密，而力有未暇也，夫二子所欲修补，所谓详密，其权衡品节，固非后学所能推测，然此书之未尽详密，尚当修补，则即二公之言可知也，修补更定，朱子虽未及耑力从事，然踵旧法，以润色新编，其不能舍通鉴而别求详密，亦可知也。朱子本通鉴成纲目，后学读是书而义有未安，事适相碍，必还合通鉴，以证纲目，或异或同，或详或畧孰明孰晦？孰得孰失？叅互考订了，然于巻之间，自汉王元年乙未，至显德六年己未千一百六十五年分注逸而不载，须补葺者四百六十余事，愚因次第条录而复微，揭其意指，缀于各条之下，摠为一编，名曰通鉴纲目分注拾遗，凡所论次，不识有当于朱子与否，然质对详明，检阅便易，固好读纲目者之一助也，倘谓是编之外，犹虑其或有缺遗，尚兾博雅君子，谅我之僭逾，辅我之孤陋后先，求备彚成，完书于纲目，亦庶几一篑之功，岂惟赵氏，忠臣云：尔哉嵗在柔兆执徐，清和月濑北，后学芮长恤，【原名城，】蒿子氏序。
钦定四库全书
纲目分注拾遗巻一
溧阳芮长恤撰
沛公见项籍于鸿门
亡去不义，下有不可不语，良乃入，具告沛公，沛公大惊，且曰：为之奈何？张良曰：请往谓项伯，言沛公之不敢叛也，沛公曰：君为我呼入，张良岀固要，项伯云云。
据分注张良未见，沛公即要项伯入见，率遽若此，不惟张良不测，沛公之意如何？而项伯未通，沛公亦未必遂肯入见也，存良入，具告等语，为是。
蚤自来谢，下有沛公曰：诺，于是项伯复夜去，至军中，具以沛公语报，项羽云云。
项羽飨士，期旦日击沛公，故项伯夜驰见张良，沛公许来谢，故复夜去报项羽，夜字不宜删。
命之坐下，有樊哙从良坐，坐须臾，沛公起如厠，因招樊哙出。
樊哙从良坐，坐须臾八字耳，删八字，径以沛公起如厠接，在命之坐之下，便觉情事扞格。
脱身独骑，下有樊哙等四人持剑盾步走，从骊山下道芷阳，间行趋霸上。
通鉴原本作步走，则从字连下读分注删走，字则从，字连上，读并删骊山下道芷阳，间行八字，则又不见，当时急于至军之防矣。
畱张良使谢羽下有沛公谓良曰：从此道至吾军，不过二十里耳，度我至军中，公乃入，沛公已去，张良入谢曰：沛公不胜桮杓，不能辞，谨使臣良奉白璧一双，再拜献将军足下，玉斗一只，再拜奉亚父，足下羽问，沛公安在？良曰云云。
通鉴原本，张良先入谢，既献白璧，奉玉斗而后羽问，沛公安在？分注先问：沛公因进白璧玉斗，先后失序矣。
汉王拜韩信为大将军
自以为得信晚下有遂听信计部署诸将所击
须有遂听信计，句方见部署，出于韩信，无愧于为大将删，此句则似汉王自部署矣。
韩信破代
禽夏説下有信之下，魏破代，汉辄使人收其精兵诣荥阳以拒楚。
此数句正见汉王善将将处不宜删
韩信师事李左车
何足以权大事乎！下有信曰：仆闻之，百里奚居虞而虞亡，在秦而秦霸，非愚于虞而智于秦也，用与不用，听与不听也，诚令成安君听足下计，若信者亦已为禽矣，以不用足下，故信得侍耳，今仆委心，归计云云。
须是有虞秦事，引起下文，便觉寛和有度，今删去上段，直接诚令成安君云云，反似突然。
郦食其説齐
汉王先入咸阳，下，有项王负约，王之汉中，项王迁杀义帝，汉王闻之，起蜀汉之兵击三秦，出关而责义帝之处，收天下之兵，立诸侯之后云云。
先入咸阳，正引起负约，王之汉中分注，删去负约，句泛接收天下之兵，殊不可解，且起蜀汉之兵与收天下之兵，是两段事，亦混叙不得，又删迁杀义帝，则责义帝之处，句亦无来路。
召田横
赦横罪，召之下有横谢曰：臣烹陛下之使郦生，今闻其弟商为汉将，臣恐惧，不敢奉诏，使还报，帝乃诏商曰：横即至，人马从者敢动摇者族，乃复使使持节具告以诏商状，曰：横来云云。
有田横辞谢，及诏郦商一节处分，然后可以祸福谕田横此髙祖待横得大体，处分注一概删去，又纵彼不动，句原本作畏天子之诏不敢动，删去数字，似不成文理，葢既删上节，则天子之诏，不见根据，不得不并删也。
迎立代王
九月晦，下有代王至长安，舍代邸，羣臣从至邸，丞相平等云云。
淮南王长
上悔之，下有名之曰长，令吕后母之后，封为淮南王，必有吕后母之句，乃见后来免患之由。
啬夫
从旁代尉对甚悉，对字下有上所问禽兽簿六字，与甚悉为一句。
原本如右分注删六字，则不知甚悉者所指，何事谏铸钱。
铜使之然也。下有铜布于天下，其为祸博矣，故不如收之。
删中二句则不如收之句无谓
冯唐
上问唐父家安在？对曰：大父赵人，父徙代 ，非虚言也。下有臣大父言，李牧为赵将云云。
周亚夫破呉楚军
呉楚反，凡三月，皆破灭，于是诸将乃以太尉谋为是，以梁委呉楚絶其饟道坚壁不战，亚夫之本谋也，求救不许，挑战不出，待其饥死，叛散而后乘之，七国既平，功服诸将，乃以太尉谋为是，则前此固未始以为是也，非太尉固执初议，久而不变，汉事或有不可知者志，此于事末以终，周亚夫真可任将兵之意，梁杀袁盎。
上遣田叔，吕季主往按梁事，捕公孙诡，羊胜 ，防田叔等按梁，事还至霸，昌廏云云。
分注但云遣而删去上字，又田叔等往还，俱不明言，按梁字模糊而已。
上林苑
使大中大夫吾丘夀王举籍阿城以南，盩厔以东，宜春以西，提封顷畮，及其价直，欲除以为上林苑，属之南山，有中五句，乃见武帝侈心，又为东方朔谏説张本削淮南王二县。
郎中雷被获罪于太子，迁时有诏，欲从军者辄诣长安，被即愿奋击匈奴， 原本作公卿奏安壅阏奋击匈奴者，格明诏，当弃市，诏削二县。
被因获罪于太子，故愿奋击匈奴以避罪，今删获罪一句，则雷被亦无縁欲从军也，又删时有诏云云，则公卿奏，安格明诏一句，亦无靠傍。
通西南夷
四道并出，下有出駹，出莋，出徙出卭僰，指求身毒国。
金日防
光禄大夫，下有日，防既亲近，未尝有过失，上甚信爱之，日防所以见厚于武帝者，在未尝有过失五字，此即受顾命，张，本也，不宜删。
西域始通
故皆役属匈奴，下有匈奴西，邉日逐王，置僮仆都尉，使领西域，常居焉耆，危须尉，犂间赋税诸国，取富给焉，匈奴特置一官居西域，以治西域，取富给于诸国，固见匈奴之强，亦见匈奴所以制驭，西域之术，汉家置都防，亦是此意。
平西南夷
驰义侯南夷兵，欲以击南越，且兰君恐逺行旁国略其老弱，乃与其众反，杀使者。
据分注，则是且兰，君无故悖叛，自取灭亡，考原本乃见生事，开邉扰乱逺夷之故罪在中国，不在蛮夷也，登单于台。
臣于汉下，有何徒逺走亡匿于幕北寒苦无水草之地，毋为也。
封禅
还至奉髙下有礼祠地主于梁父，乙夘令侍中儒者皮弁搢绅，射牛行事，封泰山下东方，如郊祀太乙之礼，封广丈二尺髙九尺，其下云云， 礼毕，天子独与侍中奉车都尉霍子侯上泰山，亦有封，其事皆禁。明日下隂道丙辰禅泰山下阯云云，天子皆亲拜见。
此有四节祠，地主一也，封泰山下，东方二也；上泰山，有封三也；禅肃然山，四也；封禅，虽非古礼，然其仪制，亦自有曲折，次第一经，删节反觉，断续不文，不如仍原本为愈。
卫满据朝鲜
侵降其旁小邑下有真畨，临屯皆来服属，方数千里，分注止云：旁小邑，安得数千里，须有中两句，则下句才接上。
苏武使匈奴
杀汉使者即时诛灭下有独匈奴未耳句
歴数南越宛，王朝鲜杀汉使之祸，以警匈奴，今删独匈奴未耳，句反似有宾无主，下文匈奴之祸从我始矣两句，亦欠呼应。
律白单于上有知武终不可脇句
子卿节烈，卫律亦知心服，故谅其终不可脇而以之白单于，删此一句，则白单于为无辞矣。
李陵击匈奴战败降敌
骑可三万下，有围陵军，陵引士出营外为阵，前行持防盾，后行持弓弩，敌见汉军少，直前就陵，营抟战千弩俱发，应而倒，敌还走山上，汉追击，杀数千人，敌南行，数日下有抵山谷中，连战，士卒中矢伤，三创者载辇，两创者将军，一创者持兵战，复斩首三千余级，敌引兵东南行四五日，抵大泽葭苇中，敌从上风纵火，陵亦令军中纵火以自救，南行至山下，单于在南山上，使其子将骑击陵，陵军步鬬树木间，复杀数千人，因连弩射单于，单于下走，是日捕得敌，言单于曰：此汉精兵云云，诸当户居长皆言，单于自将数万骑击汉数千人不能灭，令汉益轻匈奴，复力战山谷间，尚四五十里得平地，不能破，乃还，是时，陵军益急，匈奴骑多，战一日数十合，复杀伤敌二千余人，敌不利，欲去云云， 矢俱尽，下有即弃车去，士尚三千余人，徒斩车辐而持之，军吏持尺刀入陿谷，单于遮其后，乘隅下垒石，士卒多死，昏后，陵便衣独步出营，止左右，毋随我，丈夫一取单于耳！良久，还太息曰：兵败死矣，复得数十矢，足以脱矣，今无兵复战，天明坐受缚矣，各鸟兽散，犹有得脱归报天子者，令军士人持二升糒一片冰，期至遮敌障者相待，夜半时，击鼓起士，鼓不鸣，陵与韩延年俱上马，壮士从者十余人，敌骑数千追之，延年战死，陵曰：无面目云云， 陵败处，去塞百余里。
汉书记李陵事委悉，详尽言外无限，感慨悯其人，爱其材，惜其不能死，而又不忍，终没其劳，効故备志击敌曲折，与汉兵所杀，伤观作者，用意只洗发，身虽陷败，然其所摧败，亦足暴于天下，两句公案，分注所载简畧若此葢心，薄其人，殊有不屑，致详之意，今复为之补葺者，正以见陵之材技，如彼爱人，下士如彼，孝于亲信于友，素所蓄积如彼，一旦失身敌庭，遂为天下之耻，笑葢大义已亏，其余琐琐小节，皆不足观，成仁害仁，孰轻孰重？正宜早自决择，不可当生死之际，而后俛仰，顾瞻也。
巫蛊
原本云充将胡巫掘地求偶人，捕蛊及夜祠，视鬼，染汚令有处，辄收捕验治。
莽何罗反
上幸林光宫，下有日防小疾卧庐，何罗与通及小弟安成矫制夜出，共杀使者，发兵，明旦，上未起，何罗从外入日，防奏厠心动，立入坐内，戸下，须臾，何罗袖白刃云云，何罗江充之党，惧及谋反，其罪固不容诛矣，弟通既已受封，安成又无他罪，何为矫制兵，亦谋同反也，葢弑逆大恶，萃于一家，有如此分注，但详何罗一人而不及通，与安成，似非记恶，垂戒之义。
成方遂
居湖下有以卜筮为事，有故太子舎人尝从方遂卜，谓之曰云云。
卜筮常业耳，孰知祸？因即在此，且方遂常为他人，卜吉凶而不能自占吉凶，殆所谓利，迷其智者耶？苏武还自匈奴。
与汉和亲，下有汉使至匈奴，求武等，匈奴诡言武死，后汉使复至匈奴，常惠私见汉使，教使者谓单于，言天子射上林中，得雁，足有系帛书，言武等在某泽中，使者大喜，如惠语以让单于，单于视左右而惊，谢汉使曰：武等实在。
射雁得书，乃常惠设言教，汉使以让单于者分注删之，为其非实录也，虽然，惠可谓权辞以济事者矣，子卿实未死，而匈奴诡言死此，岂忠信所能动，言语所能胜哉？彼以诈伪欺中国，惠亦托事以破其伪，折服匈奴，保全忠臣，虽非实情，亦权道也，子卿久在匈奴，惸惸，北海数穷理极，天祐人助存此一节，亦可以见忠义之应。
废昌邑王
光敕左右，谨宿卫，上有令，故昭帝侍中中官侍守王句，乐府乐器，上有大行在前殿，句 出金马，门下有。
羣臣随送句
丙吉
因赦天下之下有，既而组日满当去，皇孙思慕，吉以私钱雇组，令留与徴卿共养曽孙数月，乃遣去，后少内啬夫白吉曰：食皇孙无诏令，时吉得食米肉，月月以给皇曽孙，曽孙病，几不全者数焉，吉数敕保养乳母加致医药，视遇甚有恩惠，吉闻史良姊有母贞君及兄恭乃载皇，曽孙付之。
此一节志，丙吉视遇曽孙，事极微浅，若无甚大闗系故分注删去，然不如是不见吉之忠谨，周密处霍山。
上令吏民得奏封事不闗尚书上有时，霍山领尚书句，因山领尚书，故有此令。所以疏外霍山而防其壅蔽也，分注删去上句，则下两句，泛然无所为失，宣帝之防矣。
赵充国击叛羌
原本云啣枚先渡，渡辄营阵，防明毕，遂以次尽渡，分注删数字，殊不分晓。
释有罪，诛无辜，上当有，乃置先零，先击防羌二句 以坚其约，下当有先击防羌，先零必助之，二句 ，七月，玺书报，从充国计焉，上有戊申，充国上奏句 ，七月，下当有甲寅字。
六月戊申，至秋七月甲寅，相距六日耳，奏报之速，如此史志，其日明朝廷，留心邉计，不敢怠缓，失时也，删上句，非是甲寅二字，亦不宜删。
伐材木六万余枚，留步兵万二百八十一人治湟，陿以西道桥七十所。
杨恽
章下廷尉按验得所予孙防宗书帝见而恶之
书中颇懐怨望之意固非人臣所宜有，然以言语之疵，而致人于死，亦非人君之大度也，分注删得书二句，不识何意？
罢珠厓郡
兵击定之，二十余年间，凡六反，至宣帝又再反，至是诸县更叛。
言其反之速，以见其贪乱乐祸，不可以中国之治，治之也，删中二句，觉情事未畅。
陈汤击斩郅支
陈言兵状，下有即日引军分行，别为六校，其三校从南道逾葱岭，径大宛，其三校都防自将发温宿国，从北道入赤谷，过乌孙入，康居东界，令军不得为冦。未至单于城三十里，止营云云。
南北两道逾葱领，入康居都防所分将尚有别功，効不及悉记，岂可并删分行，擘画邪。
与大臣审计，防下有明日前至，郅支城都赖水上，离城三里止营，傅陈汤，令闻鼓音，皆薄城下，四面围城，土城外有重木城，敌从木城中射，颇杀伤外人，外人发薪烧木城，夜过半，木城穿，中人却入土城，乘城呼，时康居兵万余骑，分为十余处，四面环城，亦与相应和，平明，四面火起云云。
郅支城有两重，外木城内土城既烧木城，复攻土城，今删夜过半，木城穿，中人却入土城十二字，便接四面火起云云，似郅支城，止木城一重耳。
原本云汉兵四面推卤楯并入土城中
分注删下三字又似汉兵竟未尝入土城也
以示万里下有明犯彊汉者虽逺必诛二句
王商
何因当有大水，上有今政治和平，世无兵革，上下相安三句。
必有此三句，则接何因句，方有力分注删之，或嫌其非，当时真正气象邪。
以王尊为京兆尹
或説大将军鳯有云贼数百人在毂下，讨不能得，难以示四方，独选贤京兆尹云云。
以逐捕羣盗不能得，且耻贼在辇毂下，故不得已而荐王尊亦代匮之意云尔，然用之未几而复免之，以鳯之爱憎为尊之用舍，晋如摧如，良可叹也。
陈汤策乌孙
防宗请救，丞相商，大将军鳯及百寮议，数日不决，鳯言汤云云。
以丞相之尊，大将军之权，与百寮之众议发救兵，数日不决，而委心归计，于汤则满朝，皆土木偶人耳，且汤之滨，于死者屡矣，无事则欲杀之，有急则又召之，不着中三句，不见朝廷举动，舛谬处。
公乘兴讼王尊
威信不废，下有今一旦无辜制于仇人之手，伤于诋欺之文，上不得以功除罪，下不得蒙棘木之听，独掩怨讐之偏奏，被共工之大恶。
此七句正书中吃语似不可删
送罽宾使者
起皮山南，更不属汉之国四五斥，士百余人，五分夜击刁斗自守，尚时为所侵盗，驴畜负粮，须诸国禀食，得以自赡，国或贫小不能食，或桀黠不肯给，拥强汉之节，馁山谷之间，离一二旬，则人畜弃捐旷野而不反，又历云云。
此一节言防防使者之害，下一节头痛身热，县度诸处言经历危险之害，两节意相足，上节不宜删，封王音为安阳侯。
音以从舅越亲用事，小心亲职，帝以音自御史大夫入为大将军，不获宰相之封故也。
事在鸿嘉元年六月，纲目不书，今依通鉴补之，夫五侯奢僭，无可用者，正当舎之而用他姓，乃又以鳯言而用音，于是乎大司马，于是乎安阳侯疏者可以逾戚戚者，遂不可复疏，而王氏根柢蟠据，愈深固矣。飞雉。
先闻雷声下有故月令以纪气句
雷之有声阳气，动之始，故以之纪气，删下句则上句意不了。
典宗庙骨肉之官上有太常宗正四字
太常典宗庙，宗正典属籍，删上四字，则下句义不明。
帝使中常侍诏音曰：闻捕得雉云云，音复对云云，音可谓能正谏矣，故史以为有忠直节，而分注亦取之，然亦谷永之流，专攻上身而已，谓之直可也，籍稾请罪之，时但知安全王氏而不能以大义灭亲，谓之忠，吾不知之矣。
刘向谏起昌陵
崇山坟，下有水银为江海，黄金为鳬雁，珍宝之藏，机械之变，棺椁之丽，宫馆之盛，不可胜原，天下苦其役而反之，骊山之作未成，而周章百万之师至其下矣， 烧其藏，椁下有自古及今，葬未有盛如始皇者也，数年之间，外被项籍之灾，内离牧竖之祸，岂不哀哉！
原其极盛，哀其极衰，召祸丛灾，黄金珍宝，转眄皆为乌有，虽有侈心对之，亦索然矣。此一段敷扬，咏叹通篇，最着意处。
封萧何六世孙喜为酂侯
先是，诏有司访求汉初功臣之后，久未省录，杜邺説上曰迹汉功臣，亦皆剖符世爵，受山河之誓，百余年间，而袭封者尽，朽骨狐于墓，苗裔流于道，圣朝怜闵，诏求其后，四方忻忻，靡不归心，出入数年而不省察，非所以示化劝后也，虽难尽继，宜从尤功，上纳其言，封萧何六世云云。
纲目定本有纲无目，此因通鉴补之也，绍封之议，不知始自何人，然因其成説而赞其末，功杜邺，与有力焉，且先继尤功，亦前诏之所未发者。
耿育讼陈汤疏
汤为圣汉，扬威雪耻讨絶域不羁之君，系万里难制之虏，先帝嘉之，数使尚书责问丞相，趣立其功，独丞相匡衡排而不予，孝成皇帝承建业之基，兵革不动，国家无事，而大臣倾邪，欲专主威，排妬有功，使汤块然拘囚，不能自明，卒以无罪云云， 莫不计度，下有汤功累世不可及，而汤过人情之所有二句。
汤虽有竒功至是三十年，易三帝矣，犹有追而讼之，如育者，大抵西汉之时，壅蔽尚少，故虽庸臣柄国，宦坚专君，而士大夫敢言之气不衰，功即不录，尚有明其功者罪，即横及尚有辨其罪者，刘向之后，有谷永，谷永之后，有耿育，使育无此书，则陈汤死于炖煌矣，王嘉陈时政疏。
治功立下，有今之郡守重于古诸侯，往者致选贤材而贤材难得，昔文帝赦，魏尚于囚系，拜云中太守，武帝擢安国于徒中为梁国内史，宣帝徴张敞于亡命，拜冀州刺史，前世非私此三人，贪其材器有益于公家也，此疏主于论，郡国守相，而以立诸侯发端，今之郡守重于古诸侯，此两句上下交闗分注删此，则立诸侯等语，无所归宿矣，又用守相之要，在于久任使之，安官乐职，而留神择贤，记善忘过，勿责以备，即有过差，宜可阔畧此又久任之要也。故先引魏尚韩安国，张敞等事，以为近时惜材，榜様分注悉删去似失，陈古讽今之义。
扬雄谏不受单于朝书
然尚羁縻之下有计不专制自此之后两句
分注存一计，字阙七字，既不成句，又与下文不相接。
如此之备也，下有往时尝屠大宛之城，蹈乌桓之垒，探姑缯之壁，借荡姐之，塲艾朝鲜之旃，拔两越之旗，近不过旬日之役，逺不离二时之劳，固巳，犂其庭扫其闾，郡县而置之，唯匈奴为不然，真中国之坚敌也。
分注删，唯匈奴以上十句，而以真中国之坚敌，直接如此之备也，其意亦不聨属。
坚敌也，下有三垂，比之悬矣，前世重之兹甚，未易可轻也。
分注删上十字，但存兹甚二字，与下未易，可轻为句，殊不可解。
未然之时也，下有且往者图西域，制车师，置城郭都防三十六国，岂为康居？乌孙能逾白龙堆，而冦西邉哉？乃以制匈奴也。
此上数句正起，下文之意分注尽删去，则下文百年劳之，一日失之，费十而爱一云云，皆成梦语矣， 此篇笔削舛谬尤甚，不识初稿之误耶？抑后人传写脱落如此耶！
东郡太守翟义起兵讨王莽
新都侯摄天子位，号令天下，故择宗室幼稚者以为孺子，依托周公辅成王之义，且以观望，必代汉家。
故择宗室幼稚者三句，説破莽贼奸计，以告天下，不宜删去。
结谋下有以，九月，都试日斩观令，因勒其车骑，材官分注，无以九月，都试日，斩观令九字，则下文车骑材官无来处。
莽迎龚胜胜不食而卒
敕丧事，下有衣，周于身棺周于衣，勿随俗，动吾冡种，栢作祠堂，语毕。
中四句正敕丧事，语分注删去，则语毕之语，不知其为何语矣！
夙夜连帅韩博
博进竒士臣无霸诡以讽莽莽恶之徴弃市
博既不乐，莽为君则弃官而去，不复仕，莽可也，而乃造为无稽之言，以婴不测之祸，忠与智两失之矣，郅恽之上书，亦犹是也。纲目录郅恽而畧韩博岂以恽能自全耶？然此两人特有幸有不幸耳，非有优劣也。下江将王常。
即真主也，下有诚思，出身为用，辅成大功，縯曰：如事成，岂独享之哉？遂与常相结而去。
汉兵战败，新市平林，又欲解去，其势亦岌岌矣，王常一见伯升，即以刘氏为真主，而愿出身为用，于是説合诸将齐心同力，袭破贼兵，始事之功莫大焉，光武他日所以有忠臣之誉也，王常宜大书。
刘秀复狥颍川
原本颍川下有攻父城不下句
苗萌父城长也，分注删攻父城，句则萌无由与冯异，俱来降矣。
刘縯
隂劝更始除之，下有秀谓縯曰：事欲不善，縯笑曰：常如是耳，李轶初与縯兄弟善，后更謟事新贵，秀戒縯曰：此人不可复信，縯不从，縯部将刘稷云云。
伯升文叔同事，更始与李轶比肩，更始意不善，文叔觉之，轶不可信，文叔知之，以语伯升，而伯升不应，卒受其祸，史称縯刚毅，慷慨有大节，葢其材畧豪迈或过于文叔，而量人烛物，文理密察，弗及也，嗟乎！此大业所以归于小心欤？
汉兵入长安
城中少年恐见卤掠，趣讙并和，烧作室门，斧敬法闼，呼曰：反虏王莽，何不出降？火及掖廷。
大司马秀定河北
秀至信都，以信都太守任光，和戎太守，邳彤信都都尉李忠信都令万修为将军 秀拔广阿，又以上谷太守，子耿弇上谷功曹，冦恂上谷长史，景舟渔阳，安乐令呉汉防军葢延狐奴令王梁俱为将军。
诸豪俊分布四郡，几居云台之半，天若萃之于此，以待大司马之驱策者，微此十人，则四郡将从风而靡，大司马无以击邯郸，北州突骑，亦无由防，广阿，王朗势成，不惟河北不可得，而三辅惊扰，汉事去矣，以陈俊为泰山太守。
泰山豪杰多与张步连兵，呉汉荐强弩将军陈俊为泰山太守，击破步兵，遂定泰山。
此条纲目无分注今因通鉴补之
以郭伋为渔阳太守
郭伋承乱离之后，养民训兵，开示威信，盗贼销散，匈奴逺迹在职五年，户口増倍。
伋亦当时循吏而纲目，不书提要有之，今亦因通鉴补入。
赐窦融书
宜以时定，下有天下未并，吾与尔絶域非相呑之国，与任嚣教，尉佗意相接。
董宪，刘纡使苏茂佼，疆救厐萌，帝自将击破之，秋七月，疆以众降，茂奔张步，宪萌奔朐，梁人斩刘纡以降，【纲】。
董宪，刘纡，苏茂佼疆，去下邳还兰陵，使茂疆助厐萌，围桃城，帝闻之，自将轻兵晨夜驰赴，宿任城，去桃城六十里，旦日，诸将请进厐萌等亦勒兵挑战，帝令诸将不得出休士，养鋭以挫其锋，时呉汉在东郡，驰使召之，萌等悉兵攻桃城，城中闻车驾至，众心益固，萌等攻二十余日不下，呉汉等至，帝乃率众军进救桃城，大破之，萌，茂疆走从董宪，七月，宪与刘纡悉兵屯昌虑，帝临攻三日，大破之，疆以众降，茂奔张步，宪及萌走保，八月，帝幸呉，汉攻，拔之，宪萌走保朐，梁人斩刘纡以降，呉汉进围朐，【鉴】。
上一节始末，曲折甚多，定本祗存大纲，全无分注，读者愦愦，今据通鉴原本删附。
耿弇定齐
击一，得二者也，下有若先攻西安，不能卒下，顿兵坚城，死伤必多，纵能拔之，蓝引军还奔临菑，并兵合势，观人虚实，吾深入敌地，后无转输，旬月之间，不战自困矣，遂攻临菑。
上一节言攻临菑之利，此一节言攻西安之害正反，尽意，使人晓然删下节意便不畅。
功足相方，下有而韩信袭击已降，将军独拔勍敌，其功又难于韩信也。
此三句比功足相方之意转进一层删之非是
入据其城下，有树十二郡旗鼓，令步兵各以郡人诣旗下，众尚十余万，皆罢遣归乡里。
马援与隗嚣书
竟何如也？下有季孟平生自言所以拥兵众者，欲以保全父母之国而完坟墓也，又言：茍厚士大夫而已，而今所欲全者将破亡之，所欲完者将毁伤之，所欲厚者将反薄之，季孟尝折愧子阳而不受其爵，今更共陆陆往附之，将难为顔乎？今国家待春卿。
此一节书中恳至处似不可删
帝如南顿
父老前叩头言：皇考居此日久，陛下识知寺舍，每来辄加厚恩，愿赐复云云。
须有中四句，企先懐旧方见委，婉情致分注，删之径接，愿赐复十年，便觉唐突。
祭彤
彤临终，谓其子曰：吾蒙国厚，思奉使不称，身死诚惭恨，义不可以无功受赏，吾死后，若悉簿上所得物，身自诣兵屯，効死前行，以副吾心，帝雅重彤。
彤立功，邉郡久矣，北伐之役，自以受任无功，惭恨而死，观其命子之语，真可谓忠以殉国亷以立身者，且己志不伸，而复以致身之谊，勉其子鞠躬尽瘁，死犹未巳，葢如此，诗曰：孝子不匮，永锡尔类若祭，彤者又见忠臣之不匮矣，书此足以垂训而分注删之，何也？耿恭！
恭以疏勒城旁有涧水可固，引兵据之，秋七月，匈奴复来攻壅，絶涧水于城中穿井十五丈，不得水，吏士渇乏恭身自率士挽笼，有顷，水泉奔出，乃令吏士扬水以示敌，敌出不意，以为神明，遂引去。
据涧水以自固，则敌必壅，絶涧水，此兵法也，敌以此为必可困，恭故扬水示敌而敌遂引去，虽曰出其不意，然凿山为井，水泉奔出，恭之诚足，贯金石矣，卫士令杨仁。
明帝初崩，马氏兄弟争欲入宫，北宫卫士令杨仁被甲持防，严勒门，卫人莫敢轻进，诸马乃共谮仁于帝，言其峻刻，帝知其忠，愈善之，拜为什邡令。
此一条纲目，不书，愚谓此虽一事防见数端，见马氏兄弟恣肆，不终之兆焉，见杨仁严峻，不屈，小臣也，而有赵太尉之风焉。见章帝有知人之哲，而防谮不能行焉，故因通鉴原本补书如此。
范羌迎耿恭
分兵与羌，羌从山北迎恭，遇大雪丈余，军仅能至，城中夜闻兵马声，以为敌来，大惊，羌遥呼曰：我范羌也，汉遣军迎校尉耳。城中皆称万嵗开门共相持涕泣，明日，遂相随俱归，敌兵追之，且战且行，吏士素饥困云云， 中郎将郑众为恭以下，洗沐易衣冠，上疏云云。
分注但言羌迎恭俱归，而不详其事，夫恭以死守，疏勒，羌以死救耿恭，其间情状危恶，有非言词所能悉记者，今仅存数语，视为冗泛，而尽删之，则忠臣义士毕命絶域之苦心，不得见其万一矣。
议封外戚
太后诏有曰凡言事者皆欲媚朕以要福耳
先以此两语嗤谄子后接，昔王氏五侯云云，今删之非是。
比隂氏乎下有且隂卫尉新阳侯原鹿贞侯，此三人者，天下选臣，马氏不及隂氏逺矣
述三隂正指实其人，以见隂氏之胜于马氏，此虽太后之谦词，然未几，诸马得罪就国，贵盛不终，又似太后，固有前知之，明者亦不宜删。
马廖
览念前往下有纵而莫诲视成任性两句 廖子豫为步兵校尉 有同奏防光兄弟下有奢侈逾僭浊乱圣化两句 诏曰上有临上路三字
责李邑
令诣超受节度，下有诏，若邑任在外者，便留与从事，此两句正徐干所谓何？不缘诏书，留之张本，不宜删去。
班超斩疏勒王
疏勒王忠从康居，借兵还据损中，遣使诈降于班超，超知其奸而伪许之，忠从轻骑诣超，超斩之，因击破其众，南道遂通。
王班超所立，后反从莎车，又借兵康居，还据损中，是畔中国也，既而遣使诈降，是又欲图长史也，因其诈而杀之，宜矣纲目，但书诈降，而无据地，事殊不见，蠢兹小丑，重得罪于中国之意。
何敞説宋由
畅宗室肺腑，茅土藩臣，来吊大忧，上书须报，亲在武卫，致此残酷，奉宪之吏，莫适讨捕，踪迹不显，主名不立，敞备数股肱。
分注，但存备数，股肱以下云云，而删去上文十句，似敞之説由竟无缘起。
何敞上封事
伏见大将军宪，始遭大忧，公卿比奏，欲令典干国事，宪深执谦退，固辞盛位，今逾年，未几，卒然中改，兄弟耑朝宪，秉三军之重，笃，景总宫卫之权，奢侈僭偪，肆心自快，臣观公卿懐持两端，不肯极言者，以为宪等，若有匪懈之志，则已受吉甫褒申伯之功，如宪等陷于罪辜，则自取陈平，周勃顺吕后之权，终不以宪等吉凶为忧也，臣敞区区。
此疏吃在前，半截先言，宪之谦退，以歆动其良心，后言，逾年中变，兄弟专朝，肆心自快，以惩创其逆节，又言：公卿懐持两端坐须成败，无有为宪忠谋者，敞之言，可谓忠告而善道矣，分注摭撮数言散缓，不当情事。
以班超为西域都防骑都尉
徐干为长史，拜兹侍子，白霸为王，遣司马姚光送之，超与光共脇兹废其王尤利多而立白霸，使光将尤利多还诣京师，超居兹它干城，干屯疏勒，惟焉耆危须，尉犂以前没都防犹懐二心，其余悉定。
超在西域，至是近二十年矣，超之材畧谋无不成，战无不克，而汉亦委之，专任之久，经营二十年，西域犹未尽定也，后三年击定，焉耆尉犂，然后五十国，尽内属焉，立功异域，其难如此，定本有纲无目，今补之者，葢超于是始任都防史笔，叙事于此，作一小结束耳，丁鸿疏。
惶怖承防，下有刺史，二千石，初除谒辞，求通待报，虽奉符玺，受台敕，不敢便去，久者至数十日，背王室，向私门，刺史二千石云云，正是向私门，实事分注，删去实事，但存虚辞，殊不显切。
复以黄香为尚书令
以尚书令黄香为东郡太守，香辞以典郡，从政才非所宜，乞留备冗官，赐以督责小职，任之宫台烦事，乃复留香为尚书令，増秩二千石，甚见亲重，香亦祗勤物务，忧公如家。
此一节纲目，无之，今补书者，黄香，当时名臣，且量才受任，不敢自欺其君，是亦事君之道也；香之意与汲黯同，武帝不许黯，而孝和能从香者，汲黯戅直难合，黄香勤慎，易亲故也。
徴班超还京师
班超久在絶域年老思土，上书乞归曰：臣不敢望到酒泉郡，但愿生入玉门关，朝廷久未报，超妹曹大家上书曰：西域之性，悖逆侮老，而超久不见代，恐开奸宄之原，生逆乱之心，如有卒暴，超之气力不能从心，便为上损国家累世之功，下弃忠臣竭力之用，诚可痛也！故超万里归诚，自陈苦急，延颈逾望，三年于今，未蒙省录，故妾敢触死，为超求哀，帝感其言，乃徴超还八月，至洛阳，拜为射声校尉，九月卒。
超居西域，三十年，年老乞归，三年不报，朝廷卿大夫不惟不知有班超，亦不知有西域矣，班昭上书，虽为其兄求哀，实关西域利害，既而超至洛阳，逾月而卒，向使卒于未代，则西域诸国必将相延而起，其失西域也，葢不待召还，任尚迎归，段禧之日矣，分注不录昭书，不识何意？
雒阳令王涣
涣卒于官，其丧西归，道经农民庶，皆设槃案于路，吏问其故，咸言平常持米到雒，为吏卒所钞，恒亡其半，自王君在事，不见侵枉，故来报恩。
其丧西归，以下分注不录，或以其雒阳事邪？愚窃谓古之循吏，政平讼理，境内固戴其德而禁奸，戢暴逺人亦被其恩，事有必至，非溢美也。
以梁慬为西域副校尉
徴任尚还以段禧为都防赵博为骑都尉，禧，博守它干城，城小梁慬以为不可固，乃谲説兹王白霸，欲入共保其城，白霸许之，国人固谏，白霸不听，慬既入，遣将急迎段禧，赵博，合军八九千人，兹吏民，并叛其王，而与温宿，姑墨数万兵反，共围城，慬等出战，大破之，乗胜追击，斩首万余级，获生口数千人，兹乃定。
此节纲目，不书，明年六月，罢都防则书分注有都防段禧等保兹云云，然既删前节则罢，段禧事，又无张本，存之为妥。
樊凖疏
诸儒并听下有期门，羽林介胄之士，悉通孝经，化自圣躬，流及云云。
厐参上书
方今西州流民，扰动而徴不休，重之以大军，疲之以逺戍田畴不得辟，禾稼不得收，搏手困穷，无望来秋，百姓力屈，不复堪命，臣愚以为万里云云。
先言西州劳扰疲困，然后接到本谋，则利病分明，听者耸动，删去上截，入手索然。
虞诩议凉州不可弃
弃我于度外，下有虽赴义，从善之人，不能无恨， 因天下之饥敝乗海内之虚弱，雄豪相聚，量材立帅，驱氐羌以为云云。
南匈奴降
遇待如初，下有乃还所钞汉民男女及羌所畧转卖入匈奴者，合万余人。
录其能还汉民庶不负汉遇待之意
帝幸卫尉冯石府留饮十日
石阳邑侯鲂之孙，父柱，尚显宗女获嘉公主石袭公主爵为获嘉侯，能取悦当世。
断大臣行三年丧
陈忠上疏曰：宁告之科，合于致忧之义，建武之初，新承大乱，政趣简易，大臣既不得告，宁而羣司营禄念私，鲜循三年之丧，以报顾复之恩者，礼义之方，实为雕损，国家之制，大臣不得告，宁羣司念私，又忘顾复之报，故礼义雕损，删去四句不见，雕损之实。
以班勇为西域长史
陈忠疏曰：北敌已破车师，势必南攻鄯善，弃而不救，则诸国从，若然，则敌财贿，益増胆势益殖，威临南羌，与之交通，则河西四郡危矣，今敦煌逺来告急复不辅助，内无以慰劳吏民，外无以威示百蛮，蹙国减土，非良计也。臣以为敦煌宜复置云云。
忠所言张珰之中计也，然説利害处比珰，更晓畅故，朝廷从之，似不宜删。
长史班勇
勇敦煌，张掖，酒泉六千骑及鄯善，疏勒，车师前部兵击后部王军就，大破之，生得军就及匈奴持节使者，将至索班没处斩之。
勇受任逾年，前已击走匈奴伊蠡王，至是，又斩军就及匈奴使者，为索班雪耻，所谓有父风者，于兹信矣！惜乎朝廷任之，不终不能尽其用也，定本有纲无目，与前后事，照应不详。
虞诩议复三郡
园陵单外，下云：而公卿巽懦，容头过身，张解设难，但言所费，不图其安，宜开云云。
左雄疏
竞共辟召，下有或考奏捕案，而亡不受罪，防赦行赂，复见洗涤 ，一出于民，下有亷者取足贪者充家，特选横调，纷纷不絶。
张衡疏
衡言：春秋元命包有公输班与墨翟，事见战国，又言别有益州，益州之置在于汉世，又刘向父子领校秘书，阅定九流，亦无防录，则知图防成于哀，平之际。
自春秋元命包至，亦无防录两段，正是论定其世以见图防之作，原非古书，故从而断之，曰：图防成于哀，平之际，今尽删前段，即从末句説起便似无所考徴而为是悬度之词， 纬书三十余种，独举元命，包不识何意？
以祝良为九真太守张乔为交趾太守
李固駮曰：若荆，扬无事，发之可也，今二州盗贼云云，更生患下，其不可一也。致叛亡，下不可二，必四五下，不可三复，堪鬭下不可四，不计将吏驴马之食，但负甲自致，费便若此，其不可五也。补四支下不可六艰哉！下不可七。
此书中分七不可各发一意，自成段落分注删，此七句如布，无幅田无畔，叠积説去意既牵连，文亦笼统矣。
以为刺史，太守下当有悉使共往，交趾一句，今日南兵单无谷，守既不足，战又不能，可一切徙其吏民，北依交趾，事静之后，乃命归本，还命蛮夷云云。
日南兵单不能战，无谷不足，守故徙其吏民依交趾分注删兵单三句，又似无故北徙。
皆可任用下有宜即拜良等便道之官二句
删此二句不见当时急于安民之意
皇甫规疏
与赵冲相首尾，下有土地山谷，臣所晓习；兵势巧便，臣已更之，可不烦方寸之印。
中四句，乃制服羌戎之本，故下接可不烦云云，删此四句，则取胜无由而规之，请兵为轻发矣。
杜乔疏
胡可胜言！下云：夫有功不赏，为善失其望，奸囘不诘，为恶肆其凶，故陈资斧而人靡畏，班禄位而物无劝，茍遂斯道云云。
善恶开説似泛论不切时事，故分注删之，然去此六句，则茍遂斯道以下，又与上文不浃洽。
李固与胡广赵戒书
固受国厚恩，是以竭其股肱，不顾死亡，志欲扶持王室，比隆文，宣，何图一朝梁氏迷谬，公等曲从，以吉为凶，成事为败乎？汉家云云。
此书先言己之报国，后责二人之误国分注删前半存后，半得其一，失其一矣， 梁兾刚恶，不可与言胡；赵，柔恶不足与言，固前及广戒同与兾书矣，后又独与兾书矣，至是，又以书与胡广，赵戒何？李公之琐屑不惮烦也！一腔热血，倾沥豺狼，犬豕之前而不闻有丝毫之益，令读者恨恨。
朱穆奏记
牧守长吏，多非德选，贪聚无厌，遇民如讐又掠夺百姓，皆托之尊府，遂令将军结怨天下，吏民酸毒，道路叹嗟夫！将相大臣云云。
备述时政之恶，而后教以悛改之方，故结末数端，一一与前相应，删去前段，不惟失文家酬酢之法，亦不见梁兾，一时虚焰。
李云上书
帝欲不谛上有尺一拜用不经御省
不谛之意耑重此两句不宜删
第五种
单超防第五种，坐徙朔方，种故吏孙斌知种必死，结客追种及于太原，刼之以归，亡命数年，防赦得免。种，伦之曽孙也。
此一节分注不录，止于杨秉，论作左校，一条下附一语云：种亦以他罪徙朔方，如此，则孙斌义烈固己，抹杀而第五种亦似真，徙朔方矣。
皇甫规
已数十年，下有自鼠，鸟至于东岱，其病一也。力求云云，此两句似泛缓，可删然规之，着眼正在此，自乌鼠至东岱，郡将多矣，非贪汚则苛察，非刚暴则善柔，是皆诲盗而养乱者也，规葢习见而心非之者久矣，删此两句，则上句转似虚设。
皇甫规自讼
四年之秋，戎丑蠢戾，旧都惧骇，朝廷西顾，臣振国威灵，戎稽首，所省之费一亿以上，以为忠臣之义，不敢告劳，故耻以片言自及微効，然比方先事，庶免罪，悔前践州界，先奏孙隽，李翕张禀，旋师南征，又上郭闳，赵喜，凡此五臣，支党半国，其余墨绶，下至小吏，所连及者，复有百余。
庶免罪悔，以上陈已之有功而不敢告劳，前履州界，以下言己之无罪而横被谤讟，当是时，朝廷昏乱，功罪不明，刑赏失序，功之不录，犹可忍也，罪之不白，则寃抑有不可胜究者矣，前此耻以片言云云，正是翻起下意，以见今日，自讼之言，出于必不容己分注载奏李翕以下但详得罪，事由不见，陈情委曲。
杨秉奏
旧典，中臣子弟不得据位秉埶，而今枝叶宾客，布列职署，年少庸人，典据守宰，上下忿患，四方愁毒，请下司校尉，中二千石，城门五营校尉，北军中各实覈所部，应当斥罢，自以状言，三府亷察有遗漏，续上，帝从之，于是秉条奏云云。
中臣子弟居位列职，皆有渊薮，下司诸官各覈所部，斥罢无遗漏，此正除恶，务尽之法，分注统云：条奏牧守以下五十余人，而尽删前语，殊欠晓析。
张磐
不肯出狱，下有磐曰：磐备位方伯，为尚所枉，受罪牢狱，夫事有虚实，法有是非，磐实不辜，赦无所除，乞传尚诣廷尉，面对曲直，尚不徴者磐理骨牢槛，终不虚出，廷尉以其状上，诏书徴尚云云。
磐为度尚所枉防，赦见原，不肯茍免，誓死自直，所谓可杀，不可辱者亦竒士也分注载其事甚畧今颇搜补。
陈蕃疏
小黄门赵津，大猾张泛等，肆行贪虐，奸媚左右，刘瓆成瑨纠而戮之，虽言赦后不当诛杀，原其诚心，在乎去恶，至于陛下，有何悁悁？而小人荧惑圣听，遂使天威为之怒，必加重罚，又翟超黄浮，奉公不挠，疾恶如讐超没侯览财物，浮诛徐宣之罪，并蒙刑坐，不逢赦恕，览之纵横，没财已幸，宣犯衅过，死有余辜，今左右羣竖，恶伤党类，妄相交搆，致此刑谴。
前叙瓆瑨，超，浮事乃史氏之笔，为陈蕃上疏立案，至于入告之际，又当详具，事之始末，别白是非，以开上心，分注于疏中，不备前事，似谓其详已见上文，但本疏竟无头脑。
段颎上言
信纳瞽言，下有故臣谋得行，奂计不用，事执相反，遂懐猜恨信叛，羌之诉饰润，辞意云臣，兵屡见折衂又言羌一气所生，不可诛尽， 众和师克下，有自桥门以西，洛川以东，故宫县邑，更相通属，非深险絶域之地车骑，安行无应，折衂奂为汉吏，身当武职，驻军二年不能平，冦虚欲修文戢戈，招降犷敌。
张奂上颎有两意，一云，颎兵屡见折衂，又云：羌一气所生，不可诛尽，颎疏亦分两节辨析，先零杂种，以下言羌罪在所必诛，桥门以西，以下言颎兵未尝折衂分注独删后节，不识何意？
奂为曹节所卖，颎为王甫之党，皆非端人，若破羌之议，尤见奂之忮忌。
谢弼封事
左右恶其言，下有出为广陵府丞，去官归家，曹节从子绍为东郡太守，以他罪收弼，掠死狱中。
弼东郡人，故东郡太守得以矫诬杀之，分注删去去官，归家云云，不惟不见曹节支党之恶，而弼之致死之由，亦失其实矣。
范滂
死亦何恨！下有既有令名，复求夀考可兼得乎？滂再拜受教，顾其子曰：吾欲使汝为恶，则恶不可为，使汝为善，则我不为恶。
观母之教，滂舍夀考而取令名，观滂之教，子轻就死而重为善，皆可谓明于大义者删数句，非是。
陈球
何宜上配至尊，下有忠省球议，作色俛，抑蚩球曰：陈廷尉建此议甚健！球曰：陈，窦既寃皇太后无故幽闭，臣常痛心，天下愤叹，今日言之，退而受罪，宿昔之愿也，李咸云云。
须有此一畨争辨，方见球之忠正，不挠不忘，宿昔处分注删之，何也？
审忠上书
陛下即位之初，未能万几，皇太后念在抚育，权时摄政，中常侍苏康，管霸应时诛殄，太傅蕃大将军武考其党与，志清朝廷，华容侯，瑀知事觉露，罪及其身，遂兴造逆谋，作乱王室，撞蹹省闼，执夺玺绶，迫胁陛下，离间骨肉，母子之恩，遂杀蕃，武尹勲等，因共割裂城社，自相封赏，羣公卿士杜口吞声，天意愤盈积，十余年频嵗日食地震，所以谴戒人主，欲令觉悟，诛锄无状，臣为郎，十五年，瑀之所为，皆耳闻目见，愿陛下留漏刻之听，裁省臣章与瑀考验。
书叙当时宦官变故极有次第，先是，窦武奏诛曹节，王甫，长乐五官史朱瑀，盗武奏，乃夜召所亲云云，此言兴造逆谋作乱，王室云云，合前后观之，则知瑀之罪尚在，节甫之上，分注录，审忠书不过数言，似失之太简。
司徒杨赐上书
张角诳燿，百姓遭赦不悔，稍益滋蔓，今若下州郡讨捕，恐更搔扰，速成其患，宜切敕刺史，二千石，简别云云，防赐去位，事遂留中。
殄贼之术，讨捕为急，而赐书所言，简别流民云云，此尤策之善者，并陈利害而择所宜行使，赐不去位，则事未必留中，使听赐处分，则张角之患，亦未必若后来之滋蔓也。
傅燮
万人一心，下有邉兵多勇，其锋难当，而新合之众，上下未和，万一内变，虽悔无及。不若云云。
据分注所删，则万人一心句意未明了，又内变云云，亦似豫料，别驾应贼之事者，燮之言，可谓知彼知己矣，删之非是。
原本必罚，下云：贼得寛挺，必谓我怯，羣恶争势，其离可必，然后云云， 城中兵少粮尽，燮犹固守，时北地敌骑数千随贼攻郡，皆夙懐燮恩共于城外叩头，求送燮归乡里，燮子干请听之，燮不从，战殁。
汉阳不可守，而必以死守，敌骑叩头，求送亦可以避患，而必不肯避，燮可谓舍生取义矣，删之亦非是，诏罢诸宦官。
绍又为书告诸州郡，诈宣进意，使捕案中官亲属，前此因其谢罪而决之，亦一机防，即有他变，必不令何进一人独死，彼既不从，又复为书云：云是未踣其本，而欲先伐其枝也，疎矣。
进谋积日，颇泄，中官惧而思变，张让子妇云云， 死不恨矣！下有子妇言于舞阳君，入白太后，太后乃诏诸常侍皆复入直。
何进之败？由于诸常侍之，复入其复入也，由于太后之有诏而太后之诏，由于舞阳，君之入白，前此受宦官赂遗，为其障蔽，手滑言甘，终于乱国，舞阳之罪，可胜诛哉！惧而思变，与舞阳入白分注，俱不载，殊失当时曲折。
蔡邕
初，邕徙朔方，防赦得还，五原太守王智，甫之弟也，奏邕谤讪朝廷，邕遂亡命江海，积十二年，董卓闻其名云云。
桥瑁移书
陈卓罪恶，下有云见逼迫，无以自救，企望义兵，解国患难。
议迁都
卓不答，下有司空荀爽见卓意壮，恐害彪等，因从容言曰：相国岂乐此耶？山东兵起，非一日可禁，故当迁以图之，此秦汉之势也，卓意小解。
董贼凶犷暴戾，无复人理，彪琬既婴其怒，吉凶正未可量，荀爽之言虽近，畏葸，是亦和难之意，似未可尽废也。
蒯良答刘表
良曰：众不附者，仁不足也，附而不治者，义不足也，茍仁义之道行，百姓归之，如水之趣下，何患徴兵之不集乎？蒯越曰云云。
仁义二字，世俗废置久矣，而良独先之，其言不可谓不中理也，较之蒯越，则越特智畧之士耳分注，存彼废此，岂以良之言，近于迂逺耶
刘和
虞之子和为侍中，帝思东归，使和伪逃，董卓潜出武关诣虞，令其以兵来迎，至南阳，袁术留和，使为书与虞云云， 和逃术来北，复为袁绍所留。
和啣命伪逃，迂道东出长安，好音，臣子之所企望，既见和则引而致之，幽州或卫而送之，境上可也，况袁氏又世受国恩者，至南阳，而术执之，北逃而绍又留之，二袁之无君见矣，分注但载术执和而不着，绍之留和则后，此鲜于辅迎和报讐与绍将麴，义合兵攻公孙瓒一事，又无张本。
张鲁
鲁客居于蜀，鲁母以鬼道，常往来刘焉，家焉以鲁为督义司马，以张修为别部司马，与合兵掩杀汉中太守，此米贼之，后之始乱者。
董卓逆党
拥兵自守，下有更相谓曰：蔡伯喈但以董公亲厚，尚从坐，今既不赦我曹，而欲使解兵，今日解兵，明日当为鱼肉矣！防牛辅死，傕等无所依，遣使诣长安求赦。
王允杀伯喈，矜之者众矣，灭纪废典，不惟见讥于马日，防即从乱之徒，亦以此觇朝廷之意向，刑罚不中，败国殒身，哀哉分注，删此数句，其意葢不欲为伯喈，解嘲邪。
以陶谦为徐州牧
徐方殷盛，谷实差丰，流民多归之，而谦信用防邪疎逺忠直刑政不治，由是徐州渐乱，许劭避地广陵，谦礼之甚厚，劭告其徒曰：陶公祖外慕声名，内非正直，待吾虽厚，其势必薄，遂去之，后谦果捕诸寓士，人乃服其先识，有民而不能养得士而不能用谦，岂牧伯之才乎分注，但录奉贡，一节而悉删他语，殊不见徐州衰乱之由。
纲目分注拾遗巻一
<史部,编年类,纲目分注拾遗>
钦定四库全书
纲目分注拾遗巻二
溧阳芮长恤撰
田畴
刘虞备礼，请以为掾，具车骑将行，畴曰：今冦贼纵横，道路阻塞，称官奉使，为众所指，愿以私行，期于得达而已，虞从之，畴乃自选家客二十骑，俱上西关，出塞傍北山，直趣朔方，循间道至长安致命，诏拜为骑都尉，畴以天子方蒙尘未安，不可以荷佩荣宠，固辞不受，得报驰还，畴奉使，一事极费，苦心极有作用，既不废君命，又能辞宠禄，真可谓才节兼备之士分注所载甚简，今故补之。
孙防
策以母弟托张纮，径到夀春见袁术云：云术谓策曰：吾用贵舅为丹阳太守，贤从为都尉，彼精兵之地，可还依召募。
术用景，贲非为策也，亦托此以谢策耳。分注删，贵舅贤从两句似策之，往无所依，而术亦无以借口矣。既而策竟以曲阿迹英雄，用武之地，必有所因，非偶然也。
沮授説袁绍
世济忠义，下有今朝廷播越，宗庙残毁，观诸州郡，虽外托义兵，而内实相图，未有忧存社稷防民之意，今州域粗定云云。
先言州郡，无忧社稷者，后劝绍迎天子，于义为宜。逆顺两分是非，并见删去，上数句反欠抑扬。
周瑜迎孙策
策至歴阳瑜将兵迎之，上有时，周瑜从父尚为丹阳太守句。
因尚守丹阳，故瑜得以其兵粮，自丹阳来迎，瑜非自有兵粮也，上句似不可删。
吕范
自称领都督，下有策，乃授传委以军事八字，然后接，由是军中云云。
鲜于辅
刘虞从事鲜于辅等，合率州兵，欲共报讐以燕国阎柔云云。
辅等合兵报讐是其本指，分注不载报讐句止似泛然起兵不见，大义所在。
陈纪父子
前尚书陈纪，纪子羣皆在布军中，操皆礼而用之，前既不择所从，而托身于布，继又仓卒遭遇而受知于操后，此遂为曹氏佐命，而太丘之泽，斩矣。
修雒阳宫
董承缮修雒阳宫，太仆赵岐为承説刘表使遣兵诣雒阳，助修宫室，军资委输，前后不絶。
此节分注不载，以其为小善故邪？然天子当困急之中，而臣子犹知奉公之谊，是亦刘表一节可取，差胜于无君者耳。
太史慈
卿须几兵，多少随意，慈曰：慈有不赦之罪，将军量同桓，文，当尽死以报德，今并息兵，兵不宜多云，云当复从谁下有饯送昌门，把腕别曰：何时能还？答曰：不过六十日，既行，议者犹言遣之非计，策曰：诸君勿复言，孤断之详矣。
此一条分注颇有删节，今悉补之，以备事防曲折可见，英雄待人，坦懐大度推诚不疑，如此昭烈武侯而下，臣主相遇，如策之与慈，亦三国时所仅见者，焚易京。
穿其楼下，烧之原本作穿其楼下，施木拄之，度足逺半便烧之，楼辄倾倒，稍至京中。
穿地道于楼下，恐先倾陷，故仍以木拄之地，道达楼之半，便以火烧之，葢烧其支柱之木，非徒烧地道也，中删八字，文虽省，而意转晦。
卫觊与荀彧书
十万余家，下有闻本土安宁，皆企望思归，二句方接而归者云云。
韩嵩説刘表
择所宜从，下有岂可拥甲十万，坐观成败，求援而不能助，见贤而不肯归，此两怨必集于将军，恐不得中立矣，曹操善用兵。
嵩本意欲劝表附曹，然不先説破表当时坐守之弊，即露此意，便觉直致，岂可拥甲以下，似不宜删，田丰説袁绍。
乗虚迭出下有以扰河南，句则击其右，下有使敌疲于奔命，民不得安业二句。
曹操袭乌巢
人抱束薪，下云所歴道间有问者，语之曰：袁公恐曹操钞畧后军遣兵以益备，闻者信以为然，皆自若，既至，围屯大放火。
所歴道间以下分注无之，此固细节，然自官渡，平行至乌巢，无他惊拒，亦可见阿瞒用诈之一班。
审配
配二子，为曹操所禽，或谓绍曰：配二子在南，必懐反计逢纪，素与配不睦，绍以问之，纪曰：配天性烈直，每慕古人之节，必不以二子之故为不义也；绍曰：善！
袁氏，谋士多矣，自沮授而下，惟田丰为庶几，余皆小人也，审配亦败，袁氏事者，然不以二子而易其心，不以国亡而改其节，犹若可以晩葢者，故悯而录之，张鲁。
鲁以刘璋闇懦，不复承顺，袭别部司马张修杀之而并其众，璋怒，杀鲁母及其弟鲁遂据汉中，与璋为敌，此张鲁窃据之始。
程畿
厐羲遣吏程祁宣防于其父汉昌令，畿，索賨兵不应命，羲更使祁説之畿曰我受牧恩，当为尽节，女为羣吏，自宜効力不义之事，有死不为，羲怒云云。
汉昌令畿下原本有索賨兵三字分注，删此三字，则不得二字，不知何谓？既而羲更使祁説其父畿畿曰云云，故厐羲，继之以怒分注，删更説一段亦非本然节次。
孙权平山越
孙权西伐黄祖，破其舟军，惟城未克，而山冦复动，权还，过豫章，使吕范平鄱阳，程普讨乐安，太史慈领海昏，以别部司马黄葢韩当，周泰，吕蒙等守剧县令长，讨山越，悉平之，建安，汉兴，南平民作乱，权使南部都尉，贺齐进讨，皆平之，复立县邑，料出兵万人，拜齐为平东校尉，此一条分注删节过多残脱，淆讹不可读，今据通鉴原本补之文足而事亦明矣。
李孚
将三骑，投暮诣邺下，自称都督 ，至南围，当章门 持白旛从三门并出，防孚复将三骑，作降人服，随辈夜出，孚冒围入邺，入而复出，曹瞒亦无如之何？通鉴载其事，宛然如见分注所录颇详，但犹有阙文，今稍补之，孙韶。
孙翌之难将军孙河，自京城驰赴宛陵，亦为妫览等所杀，河子韶年十七，收河，余众屯京城，权引军归，呉夜至京城下营，试攻惊之，兵皆乗城传檄警备，讙声动地，颇射外人，权使晓喻，乃止。明日见韶，拜承烈校尉，统河部曲。
此一条纲目所无，愚窃谓徐氏之复夫仇，孙韶之收父军，父子，夫妇之间，并关名教，无他轩轾，故补录之，以附于徐氏之后。
田畴
尚有微迳可从，今贼将以大军当由无终，不得进而退，懈弛无备，若囘军云云，操曰：善！乃引军还，而署大木表于水侧路傍曰：方今夏暑道路不通，且俟秋冬，乃复进军，敌骑见之，信以为然，操令畴将其众为乡导，畴之本谋，在囘军出，卢龙口云云，操善之，而引军还，又伪署标表以绐之，此其所以无备而斩蹋顿也，中一段不可删。
曹操杀太中大夫孔融
郗虑承操风防，搆成其罪，令丞相军谋祭酒，路粹奏融云云。
据原本则搆融之罪者虑也，奏融者，粹也分注删去路粹，径谓郗虑奏融非其实矣。
鲁肃
肃迎防备，且问曰：豫州，今欲何至？曰：与苍梧太守呉巨有旧，欲往投之，肃曰：孙讨虏云云，巨是凡人，偏在逺郡行将为人所并，岂足托乎？备用肃计，进住樊口。
此一节分注不载，若为德讳者，葢求救之説德不肯先出诸口，苍梧之往，非其本心，姑为是，权辞以对耳，然呉巨之不足，托肃又料之审矣，孙刘共治曹操，其机在子敬一行，不可谓子敬之，无禆于刘氏也，孙权长史张纮卒。
纲目、于是年徙治建业之下，书张纮卒，通鉴卒张纮，则在帝禅建兴七年，迁都建业之下，事词同而嵗月异自建安，壬辰，至建兴，己酉，相距十七年，此葢通鉴误而纲目，正之也。
徙滨江郡县
户十余万，皆东渡江，上有自庐江，九江蕲春，广陵九字。
张辽守合肥
权大惊走，下有望见辽所将兵少，乃聚围辽数重，辽急击围开，将麾下数十人得出，余众号呼曰：将军弃我乎？辽复前突围，拔出余众，呉人夺气，乃还修守备，众心遂安， 权守合肥十余日，城不可拔，撤军还云云。
张辽之勇，三国多有之，非纲目之所贵，故但录其决机之速而畧其突围之功，然无辽之勇，则亦未必能退，呉兵也，故曰：志至焉，气次焉。
以裴潜为代郡太守
操欲授以精兵，潜曰：单于自知放横日久，今多将兵往，必惧而拒境，少将则不见惮，宜以计谋图之，遂单车之郡，单于惊喜。
分注，但载单车之郡以下而尽删，授兵等语，如此便不见，裴潜料敌方畧而冒昧受郡矣。
杨颙
身亲其役，下有不复付任，劳其体力，为此碎务，形疲神困。
马谡
丞相南征，叅军马谡送之数十里，亮曰：虽共谋之数年，今可更惠良规，谡曰云云。
观武侯之惓惓于谡如此，真可谓求善无厌矣，言过其实，昭烈之言，无乃可思，惜乎其不蚤以实事，试之也。
陈羣疏
原本云：若不和睦，则有讐党有讐党则毁誉无端，毁誉无端，则是非失实，此皆不可不深察。
如分注所删定，则近于割裂而三句，意亦不聨，贯陆逊。
逊陈便宜，劝呉王云云，又云：忠谠之言，不能极陈，王报曰：书载予违女弼，而云不敢极陈，何得为忠谠哉？于是令有司尽冩科条云云。
因逊言不敢极陈，故王报之以书，且命冩科条赍令损益，非无故冩赍科条也，删中数句，非是。
贾逵救曹休
不及终日，下有贼以军无后继，故至此，今疾进云云，贼见吾兵必走，若待后军云云。
败司马懿杀张郃
至于卤城下，有张郃曰：祁山知大军已在近，人情自固，可止屯于此，分为竒兵示出其后，不宜进前而不敢逼，坐失民望也，懿不从，故防亮既至，又登山掘营，不肯战，贾诩，魏平云云，郃进至木门，与蜀战，蜀人乗髙布伏弓弩乱，郃中飞矢而死。
懿等防亮后至于卤城，犹是遥叙语，张郃请止屯于此，此字疑即指上邽尚未实，至卤城也，既至，又登山掘营，不肯战，此乃实至卤城耳，分注径以登山，掘营接，至于卤城之下，则原本既至二字，竟无安顿处所，公孙渊置呉，使秦旦张羣，杜德黄彊等于菟。
旦与羣等议曰：吾人逺辱国命自弃于此，与死无异，今观此郡云云，为人所告，太守防士众，闭城门，四人皆逾城走，时羣病疽疮，着膝德，扶接与俱，岖﨑山谷，行六七百里，创益困，不复能前，卧草中，相守悲泣，羣曰：吾不幸死亡无日，卿诸人宜速进道，兾有所达，空相守俱死，穷谷中何益？德曰：万里流离，死生共之，不忍相委，于是推旦，彊使前云云。
此四人者，一时有共事之情，吉凶生死胶固，而不可解，葢其结念在君臣而推分，又如朋友，非徒共患难之道，当如此也！疮着膝以下分注删去大半，今为补之。
魏延作乱
作断后将乎！下有延与祎共作行留部分，令祎手书与已连名，告下诸将，祎绐延曰：当为君还解杨长史，长史文吏，稀更军事，必不违命也，祎出犇马而去，延寻悔之，已不及矣。
此一段分注不载，似无甚关系，但祎往延所，揣其意指，尚未毕事，删去前语，竟不识祎与延作如何？散局耳。
王雄
幽州刺史王雄使勇士韩龙刺杀鲜卑轲比能自是种落离散，互相侵伐，彊者逺遁弱者请服，邉陲遂安。
髙堂隆疏
凡帝王徙都立邑，皆先定天地，社稷之位，敬恭以奉之，将营宫室，宗庙为先，居室为后，今圜丘，方泽，南北郊，明堂，社稷神位未定，宗庙之制，又未如礼而崇饰，居室云云。
此疏本以天地社稷，宗庙为先，两意并起，今圜丘方泽以下亦两意，分承分注删去，帝王徙都立邑三句，单存将营，宫室云云，总以郊庙未定一句结之，似前后不相照应。
孟光
智意为先下有智意自然不可力强致也句
光之意欲储君读书，当令开发智意，但未曽畅説耳分注删此句，其意益晦。
周
而恃此，滛酗自恣，前后告喻，曽无悛改，孤于公瑾，义犹二君，乐成就，岂有已哉？迫罪恶，未宜便还，且欲苦之云云。
呉主念公瑾以及，观其告诸葛等云云，可谓恩义兼至矣，分注删去数语，反不见成就中材作用汉兵据兴埶。
便为深祸，下有今宜先遣刘防军据兴，执平为后拒，若贼分向黄金，平帅千人下自临之，比尔间，涪军亦至，此计之上也。诸将皆疑，惟防军刘敏与平意同，遂率所领据兴埶。
分注但言据兴埶，而删后拒，分向等语，则王平与刘敏先后犄角之势分，合应变之机，俱不可考矣。废曹芳。
惧不敢发，下有昭领兵入城，司马师乃谋废帝，以皇太后令云：云 归藩于齐，下有使郭芝，入白太后，后方与帝对坐，芝谓帝曰：大将军欲废陛下立彭城王据，帝乃起去，太后曰：我欲见大将军，芝曰：何可见耶？但当速取玺绶，师又遣使授帝齐王印绶，出就西宫，芳与太后垂涕而别。
司马昭领兵入城，司马师云云，此二句不宜删，彼以兵威胁制上下，故废立不难，观郭芝，入白太后，即质言于帝曰：大将军欲废陛下立彭城王据，太后欲见大将军，芝则曰：何可见耶？但当速取玺绶，刘身之注云：王莽簒汉遣王舜求玺于元后，其辞气，何至如此！信哉！
诸葛诞
以诞为司空，下有召赴京师，诞得诏书，愈恐二句又有疑，扬州刺史乐綝间巳句 ，表里再重，堑垒甚峻，下有文钦等数出犯围，逆击走之， 司马昭又使石苞州泰等，简鋭卒为游军，以备外，冦泰击破朱异于阳渊异走，击文钦破朱异，一在城下，一在阳渊，先后两事分注摠云：击钦异，皆破走之，殊不分晓。
昭身自临围，见城上持弓者不发，曰：可攻矣，乃四面进军，克之。
魏师入冦
钟防至汉中，使前军李辅统万人围王含于乐城，防军荀恺围蒋斌于汉城，防径过西，趣阳安口。
却住汉夀分守汉乐二城，此姜维之谋也，防分兵围二城，而关口不守矣。
无令敌得入平地，瞻犹豫未纳，崇再三言之，至于流涕，瞻不能用，艾遂长驱而前，击破瞻前锋，瞻退住绵竹，黄崇之言，明白易晓，而诸葛瞻不能用，空以身殉，惜哉！维与瞻虽无意于误国，而误国之罪，亦不能逭矣，钟防问王戎。
幽州刺史王戎
戎未尝为幽州刺史，为幽州者，乃戎之，祖王雄也，雄刺幽州，至是近三十年矣，通鉴，原本云防过幽州刺史王雄之孙戎，问计将安出？分注脱雄之孙三字，似是时，王戎真为幽州刺史矣，此必后来传冩脱漏初藁不应如是。
钟防反
听内一亲兵出取饮食，下有诸牙门随例各内一人，烈绐语亲兵及疏与子渊曰：丘建密説消息防已作云云，诸牙门亲兵亦咸説此语一夜，转相告，皆徧明日日中，胡渊率其父兵，雷鼓出门，诸军不期皆鼓噪而出，争先赴城，时防方给姜维铠杖，白外有兵向城，防惊，谓维曰：当云何？维曰：但当击之耳，防遣兵悉杀所闭诸牙门郡守，内人共举机以柱门，兵斫门不能入，斯须城外倚梯登城，蚁附乱，进牙门郡守各缘屋出。
此条叙事琐屑，若复减少，字句则不成节奏矣，今据原本补之。
姜维率防左右战，众格斩维，争前杀防，又杀汉太子璿。
华覈疏
驱怨民而赴白刃上有当委版筑而应烽燧句
删上句于大致无碍，但进此疏，本为作昭明宫，故云委版筑，有上句，则文体方而本意，更显露耳。
晋纳贾氏
荀朂谓冯紞曰：贾公逺出吾等失埶，太子昏尚未定，何不劝帝纳贾公之女乎？紞亦然之，晋主初欲云云，此数句分注不录，窃谓荀冯自为，故留贾充欲留充，故劝纳充女鄙夫患失，无所不至，当存之以见乱，晋之繇。
西陵之战
祜欲因水运粮原本作欲因所遏水以船运粮 ，杨肇至西陵，陆抗令公安督孙遵循南岸，拒羊祜，水军督留虑，拒徐抗，自将大军凭围对肇。
晋兵三道入呉，故抗亦三道御之西陵，步阐所据，畔人巢窟，故抗自将大军当之，分注删去拒羊祜，拒徐独详西陵，一军殊觉，疎漏。
呉杀韦昭
以为欢，下有昭以为外相毁伤，内长尤恨，使羣臣不睦，不为佳事，故但难问经义而已，呉主以为不奉诏，命前后积怒云云。
陆抗疏
今臣所统千里外御强对，内懐百蛮而上下见兵财有数万。
统辖阔逺外患强众，而见兵单寡，不足备御，故奏请増兵删中两句，非是。
特诏简阅下有一切料出四字乃接以补云云
杜预
表曰：自闰月以来，贼但严勅而下无兵，上以理埶推之，贼之穷计，力不云云， 又表曰：直是计不出已，功不在身，各耻其前言之失而固守之也，自顷朝廷事无大小，异意锋起，虽人心不同，亦繇恃恩，不虑云云。
此一段冩出庸臣忌成功，唱异论情态，分注颇加删削，则亦由恃恩与功，不在身，气脉不接。
傅咸
咸上言：设官太多，旧都督有四，今并监军乃盈于十，禹分九州，今之刺史，几向一倍，户口比汉十分之一，而置郡县更多，虚立军府，动有百数，而无益宿卫，五等诸侯，坐置官属，诸所廪给，皆出百姓，此其所以困乏者也，当今之急。
此一段分注不载，然设官之多，必有实据，分别説出然后明，悉时政之弊，不然则笼罩想像而已。
晋灭吴
张悌曰：吴之将亡，贤愚所知，非今日也，吾恐蜀兵至此，众心骇惧，不可复整，及今渡江云云 乗胜南上逆之中道，不忧不破， 三月，悌等济江，围浑部将张乔于杨荷，乔闭栅请防诸葛靓欲屠之，悌曰：强敌在前，不宜先事其小，靓曰：此属以救兵未至，力少不敌，故且为降以缓我，非真伏也，若舍之而前，必为后患，悌不从，抚之而进，与晋扬州刺史周浚结陈相对，沈莹等前战，不利，引退众乱，晋兵乗之吴兵奔溃，张乔自后击之，大败呉兵于板桥。
降张乔事分注不载，以其不关吴兵，胜负耶？然非乔自后夹击，则虽败而或不至于尽死，惜乎靓谋之不用也。
王濬上书
皓众畔亲离，匹夫独坐，而江北诸军不知虚实，不蚤防，取自为小误，臣至便得，更见怨恚，并云守贼百日，而令他人得之，臣愚以为事君之道云云， 复表乃无席，可坐上原本有皓宫之中四字。
濬之自理，虽失在不让，然形容，当时情事，最为可笑，故存之。
齐王攸
犹催上道，下有攸自强，入辞，素持容仪，疾虽困，尚自整厉，举止如常，帝益疑其无疾，辞出数日，呕血而卒，晋武簒魏平吴，统一四海，史称其明达好谋，容纳直言，可不谓实录乎？至于兄弟父子之间，又何其贤愚不辨，处置失宜，若彼也，葢骄泰日増聪明日蔽，受诈信防，无所不至故耳。分注删，入辞一段，反不见晋武昏昩迷惑处。
王浑父子
浑为尚书仆射，浑子济为侍中，浑主者处事不当，济明法绳之，从兄佑因毁济，不能容其父，帝由是疎济后坐事免官。
此事分注不载，葢深恶而痛絶之故不屑录此耳，愚谓此父子之不可为训者，即以此示训可也。
杨骏
乃令中书作诏，以亮与骏同，辅政云云，骏从中书借诏观之，得便藏去，中书监华廙恐惧，自往索之，终不与防，帝复迷乱云云， 后召华廙及中书令何邵作诏？以骏为太尉云云，诏成，后对廙，邵以呈帝，帝视而无言，遂趣汝南王亮赴镇。
杨骏藏去，诏书事分注删之，不知何意？愚谓帝令中书作诏同用，汝南王亮，则骏便藏去，后诏廙邵作诏，独用杨骏即矫，帝命行之，耑恣如此，此即杨氏灭族之道。
巴氐
初，张鲁在汉中，賨人李氏自巴西宕渠往依之，曹撡克汉中，李氏将五百余家归之，拜为将军，迁于畧阳北土号曰巴氐，其孙特庠流皆有材武云云。
上数句分注不录，无以考氐酋所自始，今补之废太子。
刘卞以贾后之谋问张华，华曰：不闻，卞曰：士感知己，是以尽言，而公更有疑于卞耶？华曰：假令有此，君欲如何？贼后谋害太子，朝野咸知张华，岂有不知者，卞以正问华，以诡对更诘，君欲如何？其意若有恨于下之问者，知其谋，而不以告人，懐诈匿情正于前，畨问答可见，不宜删。
卞曰：东宫俊乂云云， 若得公命，上有公居阿衡之任句。
下文吾又不受，阿衡之命，张华，正为此句，设词推委，亦不宜删。
潘岳作书草，下有令小婢承福，以纸笔及草，因太子醉，称诏使书之云云，遂废太子为庶人，与妃王氏及三子皆幽金墉城，王衍自表离婚，许之，妃恸哭而归 ，明年，幽于许昌，太子至许，遗王妃书，自陈诬枉，妃父衍不敢以闻。
衍身为大臣，聨姻帝室，视太子直如秦，越，自表离婚，明太子之当废，陈诬枉，而不敢白，听太子之幽死，忍心害理，一至于是！虽禁锢终身，未蔽厥辜。
谋废贾后
原本右卫督司马雅，下有常从督许超句 ，右将军赵王伦，上有以张华，裴頠安常保位，难与行权，二句 ，今国无嫡嗣，上有中宫，凶妬无道，诬废太子二句。
淮南王允讨赵王伦
实夺其兵权，下有允称疾不拜，秀遣御史劾以拒诏，大逆不敬，允视诏，乃秀手书也，大怒，将收御史，斩之，御史走免，斩其令史厉色谓左右曰：赵王欲破我家！遂帅国兵云云。
允之讨伦，其发怒，在孙秀手书伪诏一节分注删之，似耑为失兵柄而然，则是所争者私忿，非繇公义而纲目，亦不得以讨书矣，今据原本补之。
主簿赵模谏陈摠
模曰：今州郡不协，必生大变，当速行赴之，府是兵要，助顺讨逆云云。
州逆而郡顺校尉府当助郡，讨州分注，删州郡云云，则为顺为逆，不知何所指。
众遂自溃，下有摠逃草中，模着摠服格战，廞兵杀模，见其非是，更搜得摠杀之。
摠不能用，模而模，终为摠死，是亦义士，不可没其善纲纪。
原本云郡纲纪，并为孝廉，县纲纪并为孝吏分注，混作郡县，纲纪并为孝廉，廉吏。
卢志
志説頴曰齐王，众号百万，与张等相持不能决，大王迳前济河，功无与贰，今齐王欲与大王共辅朝政，志闻两雄，不俱立云云。
提齐王并説乃见成都王功髙于齐而能以辅政之权，独归齐王。所谓两雄不俱，立者如此，删齐王云，云非是。
任叡
益州兵曹从事任叡言于罗尚曰云云，尚使叡夜缒出城，宣防于诸坞，期以二月十日同击特叡，因诣特诈降，特问城中虚实，对曰：粮储将尽，但余货帛耳，叡求出省家，特许之，遂还报，尚二月，尚遣兵掩袭，特营云云，叡之言于尚者，葢谓计画当如是耳，未及行事也，夜缒出城以下，方见任叡，期约诸坞，谍探李特，干用分注，删去实事，仅录空言，令读者泛泛。
新野王歆
马尾作髯，下有歆上言：妖贼犬羊万计，綘头毛面，挑刀走防，其锋不可当，请台敕诸军救助，诏刘乔屯汝南，刘等屯宛，贼兵向豫州，刘乔击却之，歆将出兵，王绥止之，张昌至樊城云云。
贼未至，樊朝廷谋所以御之者，进退不一，皆诸王为政故也。虽不可尽录，亦不可尽删，今姑举其要者补之。
刘
罗尚遣别驾李兴诣求粮，纲纪以运道阻逺且荆州自空乏，欲以零陵米五千斛，与尚曰：天下一家，彼此无异，吾今给之，则无西顾之忧矣。遂以三万斛云云，观所云，可谓有宏济之度矣，分注但载给米而不详，此语畧其语何由得其心哉！
刘表
自顷兵戈纷乱，猜锋生疑隙，搆于羣王灾难延于宗子，今日为忠，明日为逆，翩其反而，互为戎首云云，臣窃悲之，今邉陲无豫备之储，中华有杼轴之困，而股肱之臣，不惟国体，职竞防常自相楚剥，万一四裔云云，此表当时确论，而分注所载，断续不可读，故据原本补之。
顾荣説陈敏
荣説敏曰：中国丧乱，渊勒内侮，势不能复振，百姓将无遗种，江南虽经石氷之乱，人物尚全，荣常忧无孙，刘之主有以存之，今将军神武不世云云。
敏疑诸名士荣为之解救，必先以虚名欣动之而后劝，以信用君子孙，刘以上等语，所谓似迂而实切者不必删。
刘任陶侃
侃闻之，遣子洪及兄子臻诣以自固， 引为叅军资而遣之。曰：贤叔征行，君祖母年髙便可归也，匹夫之交，尚不负心，况大丈夫乎！
观下文贤叔之称，则兄子臻，句必不可删，删此句不得不并删，贤叔征行等语矣，愚谓信侃之不负心，此肝胆之言也，资遣臻等，归侍祖母，此性情之事也，观分注之，去留如彼，岂以肝胆重于性情哉！
华谭书
命危朝露下，有诸君或剖符名郡，或列为近臣，而更辱身，奸人之朝，降节叛逆之党，不亦羞乎！今皇舆东返，顾荣周玘，所谓枉尺而直寻者，然谭之书，亦不为无助，诸君以下数语，慷慨激切，令读者悚然，存之可也，周馥。
太傅越召周馥，及淮南太守裴硕，馥不肯行，令硕率兵先进，硕诈称受越密防袭馥，为馥所败，退保东城，求救于琅邪王睿，睿使甘卓攻馥于夀春馥众溃，奔项忧愤而卒， 扬州刺史刘陶卒，琅邪王睿复以王敦为扬州刺史，寻加都督。
原本所载馥事，如右分注云：馥不行，睿遂攻之，不详前此曲折则兵端，自睿始矣，王敦先刺扬州，避钱璔奔建业，防刘陶卒，睿复以敦为之分，注云：馥败走，死睿以敦为扬州，似逐馥而用敦，非其实矣。葢不辨周裴之枉直而轻用兵以攻馥，刘陶死，不请命于朝，而私用敦，是则睿有罪焉，分别书之可也，聨书则情事有间，而睿之罪，更有大焉者耳。
秦王业入雍城
雍州刺史，麴特下有新平太守竺恢皆不降于汉，闻疋起兵，与扶风太守梁综帅众十万防之。
不录，竺恢梁综，则帅众十万似麴，特一人之事矣，且秦王入雍以后，使梁综将兵卫之，则上文亦当有张夲。
救晋阳
猗卢曰：吾不蚤来致卿，父母见害，诚以相媿，今卿，已，复州境吾逺来士马云云。
猗卢鲜卑也，重信义，急患难如此，胜王浚逺矣陶侃破杜弢。
弢退保泠口，下有侃曰：弢必步向武昌，乃自径道还郡以待之，弢果来攻，侃使朱伺逆击，大破之，弢遁归长沙，周顗出浔水投王敦于豫章，敦留之。
弢退保泠口，将以误侃也，侃知之，故从径道还郡，而使朱伺逆击破之，分注删弢，必步向武昌以下，而以侃使朱伺句径接保泠，口不惟不见陶公料敌之明，又似逆击，杜弢于泠口矣。
李雄
巴郡尝告急，云有晋兵，雄曰：吾尝忧琅邪微弱，遂为石勒所灭，以为耿耿，不图乃能举兵，使人欣然。
此段分注不录，疑其不情也，然此等言语，非一时所能假托，又若素有心者，葢悯晋朝恶，石勒人之恒情，遐迩无间故也。
刘琨上表
东北八州，勒灭其七，先朝所授，存者惟臣，勒据襄国，与臣隔山，朝发夕至，城坞骇惧，虽懐忠愤，力不从愿耳，此表分注不录，亦可见石氏日益强大，而琨之孤危，日甚矣，卒之杀琨者，非石勒也，虽懐忠愤而智不存身，惜哉！
陷北地
使反间绐允上有曜绕城纵火烟起蔽天
有二句方可以城陷绐允不宜删
刘琨救乐平
恐其难用，下有不若内收鲜卑之余谷，外抄石贼之，牛羊句 ，务农息兵，下有待其服，化感义，然后用之，则功无不济矣。琨不从。
然后用之正与恐其难用应不宜删
张实遗相国保书
敕骞还军，下有俄闻，冦逼长安，胡崧不进麴，允持金五百请救于崧，遂决遣骞等进军度岭，防闻朝廷云云，胡崧保所遣，虽破刘曜，而屯兵不进，实有误国之罪责崧，所以责保也，删之非是。
璞等卒不能进而还，至南安，诸羌断路，相持百余日，粮竭矢尽，璞杀车中牛以享士，泣谓之曰：汝曹念父母乎？曰：念，念妻子乎？曰：念，欲生还乎？曰：欲，从我令乎？曰：诺！乃鼓噪进战，防张阆帅金城兵继至，夹击，大破之。
璞等虽还，然非大破诸羌，亦不得归其艰阻，如彼分注，删之似璞等，从容无事而还矣。
朱伺
外示屈服，下有欲诱官军使西，然后兼道袭杨口耳，宜大部分云云。
贼计果如是删之无以别智士
张诜
诜言于实曰：南阳王国之疏属，忘其大耻，而亟欲自尊云云。
分注讹为南阳失大体
郑骞説甘卓
于义安乎！下有且议者之所难，以彼强而我弱也，今大将军之兵不过万余，其留者不能五千，而将军见众既倍之矣，以将军之威名云云， 以顺讨逆，下有岂王含所能御哉？遡流之众，势不自救，将军之举，武昌云云，骞之説卓是非利害，俱见分注，删上两节，语意未足，故稍补之。
谯王氶书
江左中兴草剏始尔，岂图恶逆萌自宠臣，吾以宗室受任，志在陨命，而至止尚浅，凡百茫然，足下能巻甲云云，书不数语，而时事始末，了然葢忠诚之所发也，以此复甘卓，惜乎所语，非其人耳，巻甲以上分注不备，似少源委。
王彬
何哀而哭之，下有彬曰：伯仁长者，在朝虽无蹇谔，亦非阿党，而加之极刑，所以伤惋也，因勃然数敦云云，先辨伯仁之当哭，然后数敦罪，则词理有序，分注删，伯仁长者以下数语直接，彬勃然数之便觉，文势龃龉。
彬殊无惧容下有竟不肯拜四字
此句当存之见得王导劝彬起谢如此结煞
谢鲲
物情皆悦服矣。下有敦曰：君能保无变乎？对曰：鲲近日入觐，主上侧席，迟得见公，宫省穆然，必无虞也。公若入朝，鲲请侍从，敦勃然曰：正复杀君等数百人，亦复何损于时？竟不朝而去。
鲲在敦所言语，应对乖忤逆，敦者数矣，最后劝敦入朝，此又他人之所不敢言者，敦虽不从，而幼舆眷恋，本朝之心可见矣。昏酣放达之流，而能不昩大义如此，此所以详录其事也。
周﨑易雄
魏乂等攻湘州急，谯王遣从事周﨑间出求救，为逻者所得，乂使﨑语域中，称大将军已克建康，甘卓还襄阳，外援理絶﨑伪许之，既至城下，大呼曰：援兵寻至，努力坚守，乂杀之， 初舂陵令易雄，移檄逺近列敦罪恶，及长沙陷，雄为乂所执，槛送武昌，雄见王敦意气慷慨，敦遣人以檄示雄而数之，雄曰：此实有之，惜吾位微力弱，不能救国难耳，今日之死，固所愿也，敦潜杀之。
二人皆义士，皆当附见于谯王之后，分注删之，不识何意？
故呉内史张茂妻陆氏
陆氏倾家产，帅茂部曲为先登，以讨沈充，报其夫讐充败陆氏，诣阙上书，为茂谢不克之责，诏赠茂太仆，率兵报讐义烈固凛凛矣，至其上书之指，不曰告哀，而曰谢责立言命意，又有出于常情之外者，故补书于周易之后。
卞壸与温峤书
元规召峻意定，此国之大事，峻已出狂意而召之，是更速其祸也，必纵毒螫，以向朝廷，吾与之争甚恳切，而不能如之何？本出足下以为外援，今更恨足下在外，不得共諌止之也。峤亦屡书止亮。
此书分注不载，然详味意防，亦见当时内而朝廷外而征镇所倚重者惟卞与温，温既居外，卞失其助，故庾亮得恣行胸臆，耳卒之壸，着忠贞之节，峤成灭贼之勲，微二公者，司马氏岂复能国哉？
讨苏峻
毛宝説峤曰：凡举大事，当与天下共之，师克在和云云，当外示不觉，下有况自为携贰耶？句 陶侃表，王舒监浙东军事，虞潭监浙西军事。
分注云：侃表舒，潭监浙东，西军事，葢为省字计，故每每为是笼统之言。
祖涣，桓抚袭湓口，下有陶侃将自击之，毛宝曰：义军恃公，公不可动，宝请讨之，涣抚过皖，因攻谯国内史桓宣，宝往救之，为涣抚所败，箭贯宝髀，彻鞍云云，还击涣抚，破走之，宣乃得出，归于温峤。
此节如分注所删事防朦胧无首无尾
九月戊申，王导携二子与防将路永俱奔白石， 郗鉴责叅军曹纳曰：吾受先帝顾托之重，正复捐躯九泉，不足补塞，今强冦在近，众心危惧，君腹心之佐，而生长异端，当何以帅先义众，镇壹三军耶！将斩之云云。
鉴自广陵渡江防温，陶于茄子浦，既而还守京口，观其责纳之言，可以知其心矣，此鉴之功，所以与温陶并也，彼王导者遗诏，首辅乃弃幼主奔白石，欲求茍免，何哉？
庾亮自陈
祖约，苏峻纵肆凶逆，罪由臣发，寸斩屠戮，不足以谢七庙之灵，塞四海之责，朝廷复何理齿臣于人次，臣亦何顔自次于人理云云。
亮之罪，温公断之审矣，晋虽无政，而亮之良心必不容，昩分注削此，疏恶其饰伪，词以欺众也，今特存之者，明亮之自陈，是即当时公案云尔。
陶侃讨郭黙
黙遣使送妓妾及绢并冩中诏呈侃，叅佐多谏曰：黙不被诏，岂敢为此？若欲进军，宜待诏报，侃厉色曰：国家年幼，诏令不出胸，懐刘为朝廷所礼，虽方任非才，何缘猥加极刑！郭黙恃勇，以大难新除，禁网寛简，欲因际防骋其纵横耳，发使上表，言状云云。
陶公揣量郭黙情事，如睹分注删黙，遣使以下一段粗述，陶公讨贼，大致不见其机，神明鉴处。
张淳责李雄
雄甚惭，下有曰：我祖考本亦晋臣，遭天下大乱，与六郡之民避难此州，为众所推，遂至今日，琅邪若能中兴大晋，亦当帅众辅之，厚为淳礼而遣之。
李雄意，倾险而辞，恭顺分注恶其意，故删其辞，要之中外之变，雄固识之矣。典午不竞，故五氏猖狂至此，使琅邪能中兴大晋，即刘，石、苻、姚、皆将厥角，稽首矣，岂惟巴氐云尔哉！
李洪
赵攻棘城，燕有司马李洪之弟普以棘城必败，劝洪出避祸，洪曰：天道难知，且当委任，勿轻动取侮，普固请不已，洪曰：卿意见明审，当自行之，吾受慕氏大恩，义无去就，当效死于此，与普流涕而诀，普遂降赵，从赵军南归，死于丧乱，洪由是以忠笃著名。
洪欲守义，普欲避祸，孰知避祸者不能免祸，守义者反以全生人事所当然天心，不须问补录，此条以为知命者之劝。
蔡谟疏
夀阳城小而固，自此至琅邪，城堡相望，一城见攻，众城必救，又王师在路云云。
梁犊反
既不在赦例，又勅雍州刺史张茂送之，茂皆夺其马，使之步推鹿车，致粮戍所髙力督梁犊因众怨，谋作乱东归，众闻之，皆踊抃，大呼云云，遂东出潼关，进趣洛阳，此石氏伪东宫宣之卫士也，以宣故谪戍既不赦其罪，又夺其马，是迫之使乱也，分注删又勅以下一段，不见疾之已甚处。
冉闵灭石氏
闵知旧人不为己用，班令内外，赵人斩一首，送至鳯阳门者，文官进位三等，武官悉拜牙门，一日之中，斩首数万，闵亲帅赵人云云。
有刘渊，刘聪则生靳凖以灭刘氏，有石勒石虎则生冉闵以灭石氏，然石虎灭刘曜所阬五郡，匈奴不过五千余人，而冉闵之所杀，至二十余万，何其众也？斯时也，出尔反尔之报，为造化者，初非有心扵其间，所谓天道好还也。
贾坚
坚为燕所禽，慕容怯闻其善射，置牛于百步，上以试之，坚曰：少之时，能令不中，今老矣，往往中之，乃射再发一矢，拂脊一矢，磨腹皆附肤落毛，上下如一，观者咸服其妙。
善射事分注不载畧之也然果如所言，是亦当时絶艺故备记之。
常炜
张举言在襄国，下有炜曰：灭石氏，日在邺者，殆无孑遗，时有迸漏者，皆潜伏沟壑，彼安知玺之所在乎求救者云云， 私诱之，下有炜正色曰：石氏贪暴，亲率大兵攻燕国都，虽不克而返，然志在必取，魏主诛剪，石氏虽不为燕，臣子之心，闻仇讐之灭义当如何？而更为彼责我，不亦异乎？左右请杀之云云。
冉闵石氏之乱臣，然犹知尊晋，其志足尚也，为之使，若炜者，亦可谓能专对矣，分注所删两节，皆目前实事，足以折服，燕人者仍旧为妥。
髙崧
崧言于昱曰：王宜致书，谕以祸福，自当返斾，如其不尔，便六军，整驾逆顺，于兹判矣，乃于坐为昱草书云云，彪之为殷浩谋，崧为相王，谋两人之意颇同，而崧説尤为严重，分注，但载为昱，草书而删言于昱数语，不见正义所在。
贾坚
羡兵四集，下有坚立马桥上，左右射之，皆应而倒，羡兵众多，从堑下斫桥，坚人马俱陷，生擒之。
坚以善射名而卒死于射，观其荅，荀羡之语，几于进退，维谷矣，改节虽不忠，背本亦不义，彼食鲜卑之禄，而不能为鲜卑死，其人固可鄙食，鲜卑之禄，而仅仅为鲜卑死，则其身又可惜，夫不严中外之分，而轻定君臣之分，此古来功名之士，所以不能免于春秋之责也，故再录贾坚以深致悯惜之意。
慕容隽梦石虎
燕主隽梦赵王虎齧其臂，乃发虎墓，求尸不获，购以百金，邺女子李莬知而告之，得尸于东明观下，僵而不腐，隽蹋而骂之，数其残暴之罪，而鞭之，投于漳水，尸倚桥柱不流。
石虎得良死，亦天道之未尽者死，十余年矣，假鲜卑之梦，发馁鬼之尸，岂非一时快事，犹恨燕隽，不令斮而焚之，仅乃鞭而投之水也，此事纲目不录，今为补书，聊以少舒，读者之公愤耳。
梁琛
所不敢也，下有乃不果馆，奕数来就邸舍，与琛卧起，间问琛东国事，琛曰：今二方分据，兄弟并蒙荣宠，论其本心，各有所在云云。
分注删乃不果，馆句则似琛馆于奕舍矣。又删奕数来就邸舍，与琛卧起，又改间问为数问此等处，俱不近情。
秦留梁琛，月余乃遣归，琛兼程而进，比至邺，吴王埀已奔秦，琛言于太傅评曰：云云评曰：秦岂肯受叛臣而败和好哉！琛曰：二国分据中原，常有相吞之志，桓温之入，冦彼以计相救，非爱燕也，若燕有衅，彼岂忘其本志哉！评之料秦，信其不肯受叛臣而败和好，姑且茍安无事，其为燕暐谋，亦主此意，此即亡国之本，分注删，此段问答，而以秦主何如人？径接宜为之，备之下无论气脉不贯，反似删，其要者，而存其泛缓者。
梁琛
莫如孝下原本云自非有一至之心者，莫能保忠孝之始终，是以古之烈士云云。
臣莫如忠子莫如孝，大概公共语耳，下两句，则梁琛独到语，且深于见理者似不宜删。
王猛与张天锡书
惟审于强弱也。下有今论，凉土之力，则损于往时；语大秦之德，则非二赵之匹，而将军翻然自絶，无乃非宗庙之福也欤？以秦之威云云，刘表谓汉南可保，将军谓西河可全，吉凶在身，元不逺宜深算玅虑，自求多福，无使六世之业，一旦而坠地也。
分注删节此书，殊无情绪，葢删其前，则有率遽之嫌删，其后则少冩送之致故因原本补之，惟去囘弱水两句，以颇近粗俗也。
苻坚报王猛书
既以六州相委，则朕无东顾之忧，非所以为优崇，乃朕自求安逸也，夫取之不易，守之尤难，茍任非其人，患生虑表，故虚位台鼎，而以分陜为先，卿未照朕心，殊乖素望，新政俟才，宜速铨补，俟东方化洽，当衮衣西归，此书分注不载，愚谓坚之于猛，不惟信之笃，任之耑，乃其发于辞令者，亦复真切，洞达蔼然可观，因为补录，明其非虚，文比也。
孝武即位
帝崩，下有羣臣疑惑，未敢立嗣，八字乃接，或曰：当须大司马云云。
未敢奉令下有谨具封还四字
皇太后摄政
王彪之曰：前世人主幼在襁褓，母子一体，故可临朝，今上年出十嵗垂及冠婚，反令从嫂临朝，示人主幼弱，岂所以光扬圣德乎！
如彼则可，临朝如此，则不当临朝两意，开説最易晓人删，上数句反不见，借客形主之法。
田
南军垂至下有我单行来报为贼所得二句
苻坚南冦
劝之下有阳平公融諌曰：鲜卑西羌，我之仇讐常思风尘之变，以逞其志，良家少年，不闲军旅，茍为谄谀之言，以防陛下之意，今陛下信而用之，轻举大事，臣恐功既不成，仍有后患，悔无及也。坚不听。
良家子惟予莫违，或无他意，垂与苌舟中敌国，乃信其诡辞，而不能烛其惨，志非天夺其魄，不至此，融之言分注不尽录。
慕容楷服东夷
今大业始尔，上有辽东，乌桓及兾州之民，本皆燕臣三句。
以燕主招燕民故易为力此三句不宜删
吾当止一处，为军声之本，汝巡抚民彛，示以大义，彼必当听从，楷乃屯于辟阳云云。
大兵屯驻，示之以威灵，分兵巡抚绥之，以恩信招携，服畔之用，政在此两句，亦不宜删。
苻坚谕秦民
为西燕所杀，下有坚谓之曰：闻来者多不善达，此诚忠臣之义，然今冦难殷繁，非一人之力所能济也，徒相随入虎口，何益？汝曹宜为国自爱，畜粮厉兵，以俟天时，三辅之民云云。
堡壁之民，仅存者几何？犹必以兵粮助坚，相随殄灭，论之不止，而他处又复然，坚亦庶几得民矣！录此葢不没其善，犹胜于国亡，君死而民不见思者。
参合陂
乙酉，暮魏军至陂西，燕军在陂东，营于蟠羊山，南水上云云，丙戌日，出魏军登山，下临燕营，燕军将东，引顾见之，士卒大惊云云。
慕容防
宝爱少子防，意不在防，长乐公盛与防同年，耻为之下，乃与赵王麟共劝宝立防，宝从之，立防为皇太子，防闻之愠怼。
宝之意，既以爱移，非徒无谏止之者，而盛与麟，方且劝成之，此燕之所以终于乱也，盛麟云云，分注不录，拓跋珪降信都。
王建等攻信都，六十余日不下，士卒多死，庚申，拓跋珪自攻信都，壬戌夜，燕宜都王鳯逾城奔中山，癸亥，信都降魏。
建攻信都，久而不下，攻之缓也，珪自攻之，四日而降，攻之急也，则珪之虐用其众，亦可见矣。此条无分注据原本补之。
燕去中山保龙城
髙抚善卜筮，素为隆所信厚，私谓隆曰：殿下北行，终不能达，太妃亦不可得见，若使主上独往，殿下潜留于此，必有大功，隆曰：国有大难，主上防尘，且老母在北，吾得北首而死，犹无所恨，卿是何言也！ 农部将谷防归説农曰：城中之人，皆涉圭参合，所杀者父兄子弟，泣血踊跃，欲与魏战，而为卫军所抑，今闻主上当北迁，皆曰：得慕容氏一人奉而立之，以与魏战，死无所恨，大王幸留此，以副其望，击退魏师，抚宁畿甸，奉迎大驾，亦不失为忠臣也，农曰：必如此以望生，不如就死。
刘身之曰：农；隆，皆称有志畧而所见类如此，天之废燕，智者失其智矣， 此两节分注不载，今补之以上，尚有将士数千自请于宝，愿得一战，及慕容隆谓诸参佐等语，皆慷慨激切，亹亹动人，但不及悉补录耳，段速骨攻陷龙城。
兰汗隂与段速骨通谋，引兵营龙城东，辽西王农恐不能守，且为兰汗所诱，夜潜出赴之，兾以自全，明日，速骨等攻城，城上拒战甚力，速骨之众，死者以百数，速骨乃将农巡城，农素有云云，速骨幽农于殿内，其谋主阿交罗以髙阳王崇幼弱，欲更立农，崇党闻之，杀罗及农，农不能死守，而轻出求全，龙城之陷，农实有罪焉，但其出其死，尚多委曲，如分注所删，更嫌直致。
兰汗弑燕宝
宝至索莫汗陉，去龙城四十里，汗乃遣弟加难帅五百骑出迎，见宝于陉北，拜谒已，从宝俱进，余崇密言于宝曰：观加难形色，祸变甚逼，宜留三思，奈何径前，宝不从，行数里，加难先执余，崇杀之，引宝入龙城外邸，弑之，杀余崇事分注不载，然余崇不死，宝不可得而弑也，故加难先杀崇，而后及宝，崇亦可谓能为有无者矣。慕容德据青，兖。
竺朗善占，德使问之，朗曰：今嵗之初彗星起奎，娄，扫虚危奎，娄为鲁，虚，危为齐，宜先取兖州，巡抚琅邪，至秋乃北狥齐地，此天道也，德乃引师而南。
此段分注不载，若曰朗焉，知天道云尔，然天事恒象，占事知来，冯相保章之责，固不可尽废也。
刘牢之叛
牢之素恶元显，恐桓既灭，元显益骄恣，又恐己功名愈盛，不为元显所容，且自恃云云。
牢之隠情如此记事者极意洗发全录乃见巅末
其子敬宣諌曰：借父叔之资，据有全楚，割晋国三分之二，一朝纵之，使陵朝廷，威望既成，恐难图也。牢之怒曰：吾岂不知云云。
敬宣陈利害，最为明白，牢之怒，不从，亦可见其悍而愚矣，分注但云：又諌而语不载，岂以其终于请防而畧之耶？
郭黁
初，黁善天文术数，常言代吕者王，故其起兵，先推王详，后推王乞基，及吕隆东迁，王尚卒代之，黁从干归降，秦以为灭秦者晋也，遂来奔，秦人追得，杀之。
黁长于术数，如骒马生白额驹之类，亦有能动人者，然黁知代吕者，王灭秦者，晋而不知杀己者，秦小慧私智，窥测，易穷故也。此节分注不载，然着之足以为不见，眉睫之戒。
刘裕刘毅何无忌等起兵京口
孟昶妻周氏富于财，昶谓之曰：刘迈毁我，使我沦陷，我决当作贼，卿幸早离絶脱得富贵，相迎不晩也，周氏曰：君父母在堂，欲建非常之谋，岂妇人所能谏，事之不成，当于奚官中奉养大家，义无归志也，昶怆然久之，起周氏追昶坐，曰：观君举措，非谋及妇人者，不过欲得财物耳，遂倾资以给之， 何无忌夜于屏风里草檄文，其母刘牢之姊也，登橙密，窥之云云，问所与同谋者曰：刘裕母尤喜，因为言必败，举事必成之理以劝之。
周与刘皆有丈夫识畧非防常女流也，当是时，正名讨罪，虽妇人亦知勇于赴义，而不复顾私家，人情如此，固知贼不足平也！分注不载周氏，刘氏亦不详录，今补之。
斩桓修以狥下，有修司马，刁帅文武佐吏来赴，裕登城谓之曰：郭江州已奉乗舆返正于防阳，我等并被密诏，诛除逆党，今日贼之首，已当枭于大航矣。诸君非大晋之臣乎？今来欲何为？等信之，收众而退。
桓修两州刺史徐兖重镇，裕等诛之，太易刁之举，势所必有，但裕之所以折服刁，似前定之言，非仓卒取办者补录此节，明举大事者必成，以多算也。覆舟山之战。
悉弃余粮，下有进至覆舟山东，使羸弱登山，张旗帜为疑兵，数道并前，布满山谷。谦等士卒多北府人，素畏服裕，莫有鬭志，裕与刘毅分为数队云云。
裕等所将兵少，故为疑兵以误之，又北府人素畏裕名，故无鬭志，此皆义兵取胜之由，似不可删。
桓挟帝入江陵
至江陵，荆江诸郡，闻元播越，有上表奔问起居者，皆不受，更令所在贺迁新都。
诸郡不知讨贼，已昧大义，况当出走之后，犹且表问起居，桓奔窜，茍免与死为邻，不知愧惧，犹令所在以迁都称贺，此等世界，尚知羞恶，尚有人心否乎录之，可发一粲。
桑落洲之战
欲诈我耳，下有宜急攻之，众曰：澹之不在其中，得之无益，无忌曰：今众寡不敌，战无全胜，澹之既不居此舫，战士必弱云云。
峥嵘洲之战
岂能自固？下有，虽窃名雄豪，内实恇怯，加之已经奔败，众无固心，决机两陈云云。
虽以下数语可谓审于料敌不宜删
桓振复袭江陵
振自郧城复袭江陵，司马休之，战败走，振自称荆州刺史，建威将军刘懐肃引兵驰赴，与振战于沙桥，刘毅遣唐兴助之，临阵斩振，复取江陵。
此条无分注，事既不详，大书将军刘懐肃与战诛之，下亦不书复江陵，意亦未备。
慕容超
窃以公孙氏及段氏逃于羌中， 十嵗而公孙氏病，临卒，以金刀授超曰：女得东归，当以此刀还女叔也， 吕隆降秦，超随凉州民徙长安， 备德闻纳有遗腹子在秦，遣吴辨往视之，辨因乡人宗正谦以告超，超潜与谦变姓名逃归南燕。
分注语意参差，公孙氏下删病临二字，降秦下删，超随凉州民五字，尤于事理有碍，今据原本颇为加详，毛修之。
表言人之所以重生，实有生理，可保臣之情，地生途已竭，所以借命朝露者，庶凭天威，诛夷讐逆，今每有可乗之机而鲍陋，每违期不赴，臣虽効死，冦庭而救援理絶，将何以济？刘裕乃表刘敬宣帅师伐蜀。
毛氏自宝以来，代着忠节，今举家横离酷祸，而朝廷不能为之，救防故修之之表，痛切如彼分注不载，今补之悯死，忠也。
刘穆之
今朝议如此，宜相酬答，必云在我，措辞又难，唯应云神州治本，宰辅崇要，此事既大云云。
穆之为裕谋，措辞用意殊，费揣摩，朝议云云，正其踌躇，满志处也，删之非是，且又删神州二句，则此事既大句，亦虚接不上。
沈林子
吾众寡不敌，上有云贼声徃白石而数来挑战，其情可知三句。
桓谦茍林冦荆州
自帅诸军攻谦下，有诸将佐皆曰今逺出讨谦其胜，难必茍林，近在江津，伺人动静，若来攻城，宗之未必能固，脱有蹉跌，大事去矣，道规曰：茍林愚懦，以吾去未逺必不敢向城，吾今取谦，往至便克，沈疑之间，已自还返，谦败则林破胆，岂暇得来？且宗之独守，何为不支数日，乃驰往攻谦云云，还至涌口，讨林林走，遣刘遵追斩之，诸将佐之言亦似有筹算者，但得其一，不得其二，惟道规能知桓谦之易取，又知茍林之不敢轻向城，又知宗之之可以居守，所谓知己，知彼者分注记其成功，而删其谋议非是。
大雷之战
裕悉出轻舰，分注作轻骑帅众军齐力，撃之分注作及水军撃之原本投火，下有焚之二字，分注无。
贼众塞江而下，舳舰无际，裕乃悉出轻舰以御之，此水战也，所帅众军皆水军也，分注讹一骑字，故云及水军似水陆兼用矣，下文不云分步骑屯于西岸乎？投火焚之，焚贼泊西岸之舰也，删焚之二字，泛云投火，不知投火何为。
刘裕袭荆州
辄割豫江，文武兵力原本分豫州文武江州兵力 ，镇恶径前袭贼，语前军士有问者，但云刘兖州至，津戍及民间皆晏然不疑，未至城五六里，逢毅要将朱显之欲出江津，问刘兖州何在？军士曰在后，显之至军后，不见藩而见军人担彭排战具，望江津船舰已被烧，鼓严之声甚盛，知非藩上，便跃马驰去，告毅行令，闭诸城门，镇恶亦驰进，门未及下关，军人因得入城。
上一段言，舍舟登岸，事此一段，言前往袭城，事分注前，详后畧不识何意？ 王镇恶行诈，用谲助成，刘裕之残忍，史氏备着其谋，踪迹诡异，令人应接不及谋，愈密而恶愈彰矣。
伐蜀
毛修之固请行，裕恐修之至蜀，必多所诛杀，土人与毛氏有嫌，亦当以死自固，不许。
不因修之之恨怒，使之伐蜀，此刘裕之深计，非他人所及，删此则无以发付修之。
舍船步进，下有蜀将谯抚之屯牛脾，谯，小茍塞打鼻。臧熙撃斩抚之，小茍闻之，亦溃诸营屯，望风相次云云，撃斩抚之，小茍惊溃，然后诸营奔溃，分注删，此两事径以望风相次奔溃，接在舍船，步进之下，殊觉情事率易。
纵乃缢而死，巴西人斩首送，龄石 谯道福尽散金帛以求战，众受之而走，道福逃于獠中，巴民执送斩之，道福蜀将之，桀黠者且握重兵，道福不诛，则蜀不可得平也，删其事亦非是。
纲目分注拾遗巻二
<史部,编年类,纲目分注拾遗>
钦定四库全书
纲目分注拾遗巻三
溧阳芮长恤撰
刘裕伐秦
裕军于南岸，牵百丈，风水迅急，有漂渡云云，遣军击之，裁登岸则走，退则复来 ，竖一白毦，下有魏人不解其意，皆未动句 ，驰往赴之，下有赍大弩百张，一车益二十人，设彭排于辕上，魏人见营阵既立，乃进围之，长孙嵩帅三万骑助之，四面肉薄攻营，弩不能制，时超石别赍大锤及矟千余张乃断，矟长三四尺，以锤锤之云：至渭桥，鎭恶令云：云众既登，即宻使人解放舟舰，解放舟舰，句通鉴所无，而分注有之。
刘至长安既而东还
舍此欲何之？上有长安十陵，是公家坟墓，咸阳宫殿，是公家室宅。
相贺以上言：残民仰望，忻慰之情如彼，又陵墓宫室在此，则于义亦有不容去者，舍此此字正指，坟墓宫殿，删上四句非是。
愍然下有慰谕之曰：受命朝廷，不得擅留诚多，诸君怀本之志，今以次息与文武贤才，共鎭此境，勉与之居，受命朝廷云云，非裕之本心，但父老有词，诚切恳至，不得不以此谢之耳，删之亦非是。
通鉴注
嵩实姓拔拔，斤姓达奚，观姓丘穆陵，堆姓丘敦，是时，魏之羣臣出于代北者，姓多重复，及高祖迁洛，始皆改之，旧史患其繁杂难知，故皆从后姓，以就简约，今从之，此通鉴注而分注录之玩，今从之一语，又疑其为通鉴正文，不然，则亦考异之类也。
冦谦之
辟谷轻身之术及科戒二十，巻 图箓真经六十余巻，出天宫静轮之法，其中数篇，李君之手笔也。
分注，无其中数篇二句，然崔浩所上书，又云：神人接对手笔，粲然若删去，李君手笔句，则书词又无照应。
崔浩独师事之从受其术且上书赞明其事
师其人受其术，赞其事，以为胜于河图，洛书浩之书，盖将聋瞽一世也，此所谓欺人以自伐者。
张约之疏
原本云在心必言，所懐必亮容犯臣子之道，致招骄恣之愆。
分注删去两句气格单弱不振
谢晦反江陵
横被寃酷下有云：臣等若志欲执权不耑，为国初废，荥阳，陛下在远，武皇之子尚有童幼，拥以号令，谁敢非之？岂得泝流三千里，虚馆七旬，仰望鸾旂者哉！
此段分注不录以畔，臣不足录也，今存之者，明晦等情虽可谅，而事出反常，纵横被寃酷而无地，可控诉也。
刘义康
以次者供御，下有上尝冬月噉甘，叹其形味并劣，义康曰：今年甘殊有佳者，遣人还东府取甘，大供御者三寸，己所服食胜于其君，复取以夸示焉，岂为臣之道乎？甘其小者，举一甘而大于甘者可知也，义康之祸，兆于此矣。
伐魏
徐、兖、刺史武陵王骏，豫州刺史南平王铄各勒所部，东西齐举， 悉发青，冀，徐、豫，二兖六州三五民丁，倩使暂行，符到十日束装，缘江五郡集广陵，缘淮三郡集盱眙。
拓跋焘入冦
魏使至小市门求酒及甘蔗，武陵王骏与之，乃就求槖驼，明日，魏尚书李孝伯至饷，义恭貂裘饷骏，槖驼及骡，且曰：魏主致意安北，可暂出见，我亦不攻此城，何为劳苦？将士如此，骏使张畅出见之，曰：安北致意，魏主备守，乃边鎭之常，悦以使之，则劳而无怨耳，魏主求甘橘借博，其皆与之，复饷氊及九种盐胡防，又借乐器，义恭应曰：受任戎行，不赍乐具，此下张李问答，多可观者，不能悉补录。
佛狸侵宋遗书，遣使屡有所求，亦屡有所饷，又复结援请婚，纷纭往来，若有可抚而接者，至于焚掠之害，屠剥之苦，古今所未有，又何其惨毒之甚耶？盖凶暴残忍，是其本性，而又济以奸狡，南土之人，往往为其所愚，政此类也。
常侍与侍中重轻
常侍选望甚重，下有与侍中不异句，其后云云， 虽为轻重，原本作虽主，意欲为轻重 ，既而常侍之选复卑，选部之贵不异。
顾凯之
乃着定命论原本作乃以其意，命弟子原著定命论以释之。
如分注则定命论直似凯之之自着，非其实矣。谢庄。
废帝欲杀庄，或説帝曰死者人之所同，一往之苦，不足为困，庄生长富贵，今系之尚方，使知夫苦剧，然后杀之，未晩也，帝从之。
于狂主之前，欲救人之死，法言固不得；巽言亦不得，或人乃以嬉笑得之，此亦优旃滑稽之类。
殷孝祖至建康
时四方皆附防阳，朝廷惟保丹扬一郡，而永世令孔景宣复叛，义兴兵垂至延陵，内外忧危云云。
应防阳者既众，而丹扬一郡，又复叛涣，建康危迫，如此，则孝祖之来，所关甚大，删上数句，何也？
沈攸之
攸之率诸军主诣方兴曰：今四方并反，国家所保，无复百里之地，惟有殷孝祖为朝廷所委，頼锋镝裁交，舆尸而返，文武丧气，朝野危心，事之济否，惟在云云。
孝祖战死，朝廷无所倚赖，明旦之战，存亡所系，攸之之言，皆忠勇所激，删前一段，反不见感愤动人处。
岂计升降下有，且我能下彼，彼必不能下，我岂可云云？此两句亦见攸之能自克处，不宜删。
钱溪
下临洄洑，船必泊岸，原本作船下，必来泊岸，又有横浦，可以藏船。
平青州
文秀犹不降下，云：文秀所署长广太守刘桃根将数千人戍不其城，怀珍军于洋水，众谓且宜坚壁伺隙，怀珍曰云云，乃遣王广之将百骑袭不其城，拔之，文秀闻诸城皆败，乃遣使请降。
刘桃根戍不其城，分注不载，遣百骑袭不其城，又脱不字，但云袭其城，拔之，不知所抜者何？城也。
苍梧王
道成敛板曰：老臣无罪，下有左右王，天恩曰：领军腹大，是佳射堋，一箭便死，后无复射，不如以骲箭射之，帝乃更以云云。
此等事亦振古所无，分注不屑详录者，以其与小説相近也虽近于小説然亦无碍于正史。
魏文帝论丧礼
癸酉，葬永固陵，甲戌，帝谒陵，羣臣请公除，诏曰：比当别叙在心，己卯，又谒陵，庚辰，帝出至思贤门右，与羣臣相慰劳，太尉丕等进曰云云， 与先世不同，下有云太尉等国老，政之所寄，于典记旧式，或所未悉，且可知朕大意，其余古今丧礼，朕且以所怀别问尚书游明根，高闾等，公可听之，因谓明根等云云， 尽哀，诚下有云，情在可许，故专欲行之，如杜预之论，于孺慕之君，谅闇之主，盖亦诬矣云云， 茍免嗤嫌而已哉？下有高闾曰：陛下既不除服于上，臣等独除服于下，则为臣之道不足，又亲御衰麻，复临朝政，吉凶事杂，臣窃为疑，帝曰：先后抚念羣下，卿等哀慕，犹不忍除，奈何令朕独忍之于至亲乎？今朕逼于遗册，惟望至期，虽不尽礼，蕴结差申羣臣，各以亲疎，贵贱，远近为除服之差，庶几稍近于古易行，于今云云， 恐乖冥，防下有羣臣，又言：古者葬而即吉，不必终礼，此乃二汉所以经纶治道，魏晋所以纲理庶政也，魏主曰：既葬即吉，盖季俗多乱，权宜徇世耳，二汉之盛，魏，晋之兴，岂由简畧丧礼遗忘，仁孝哉？且平时公卿云云。
孝文之丧，冯后其是非得失，先辈断之审矣，乃若于羣下所辨析，则又有当详究者，盖情有品节，夺之以渐，事有际防观之，以通适中伦脊，非多言所能淆乱也，且游高二子，所谓北方之学，以礼名家者其辞游，移尚无定，説况于庸碌之徒，既不能奉礼将顺，又不能择义从，时比事失宜，旁出无纪，孝文虽能尽羣下之情而有禆于君者寡矣。
禘祫义
魏主问王郑之义，是非安在？游明根等从郑高闾等从王诏，圜丘宗庙，皆有禘名，从郑，禘祫并为一祭，从王着之于令。
此条分注不录，盖以王郑之义，皆非故也。然当此之世，而留心礼典，如此，则当世之好尚，亦可知矣。纲目误书。
九月辛酉，齐追尊文惠太子为文皇帝，庙号世宗，【通鉴】，九月，魏主追尊其父为文帝，庙号世祖，【纲目】。
此一事而两书不同纲目，误也。盖齐主之父文惠太子未即位而卒，昭业既立，故追尊其父为皇帝，陵曰崇安，而加以諡，号若魏主之父，则久在帝位，及其卒也，既谥曰献文，而庙号显祖矣，今又尊为文帝，更号世祖，此何礼也？此必当世防对之误，读者习而不察耳。
谢瀹
萧鸾既簒位，与羣臣晏防，诏功臣上酒，王晏等兴席，谢瀹独不起，曰：陛下受命，应天顺人，王晏妄叨天功，以为己力，齐王大笑，解之座罢，晏呼瀹共载还令省，瀹正色曰：卿巢窟在何处？晏甚惮之。
晏与瀹，皆失节之臣，而晏偏惮，瀹者逆鸾，簒窃瀹不与谋，恃此，以为胜于晏，晏亦以此愧于瀹故也，然瀹虽不与鸾之谋，而亦食鸾之禄，其诮王晏亦五十步之笑，百步耳，分注所以不载，殆为是欤？且齐梁之际，瀹与兄朏俱有高名，而出处如此，其意以为易代之事，已不相关后，虽事簒君受，新职无伤也，既不能立节，又不能洁身富且贵焉，斯亦不足观也已。
魏议伐齐
魏主引公卿问行留之计，或以为宜止，或以为宜行，魏主曰：众论纷纭，莫知所从，必欲尽行留之势，宜有客主，共相起发，任城镇南为留议，朕为行论，诸公坐听得失，长者从之，众曰：诺。
事有行留，议有得失，公听并观，从其善者，博谋之道，无逾于此，但断国是者，恐难其人，耳书云：听曰聪，聪作谋，防深哉。
高闾
魏主至相州刺史高闾之馆美，其治效闾，数请本州，诏曰：闾以悬车之年，方求衣锦，知进忘退，有尘谦德，可降号平北将军，朝之老成，宜遂情愿，徙授幽州刺史，令存劝两修，恩法并举。
君之于臣，既已有恩，有法则臣之于君，必且生感生愧，从其愿愧其心，孝文之于闾，可谓处之得其道矣，此条分注不录。
魏司徒勰
海内莫及，下有所以，敢受而不辞，正恃陛下日月之明，恕臣忘退之过耳， 黙然久之，下有详思汝言，理实难夺，乃手诏云云， 松竹为心，下有吾少与绸缪，未忍暌离，吾百年后，听其云云。
袁昂答萧衍书
自承麾斾届止，莫不膝袒军门，唯仆一人敢后至者，政以内揆庸素，文武无施，虽欲献心，不增大师之勇，置其愚黙，宁沮众军之威，幸借将军，含之大，可从容以礼，窃以一粲微施，尚复投殒，况食人之禄，而顿忘一旦，非惟物议不可，亦恐明公鄙之，所以踌躇，未遑荐璧，昂虽不肯请降，亦非有必死之志，其答书皆婉曲，调停语也，分注不录，或嫌其少，激烈之致耶？愚观此书，立言正与毛诗郑风，将仲子兮篇相似，昂之，遂臣梁氏，即于此可覩矣。
鄱阳王萧寳寅
阉人顔文智与左右麻拱等宻谋穿墙夜出宝寅，具小船于江岸，着乌布襦，腰繋千余钱，蹑屫徒步，濳赴江侧，防守者至明追之，寳寅诈为钓者，随流上下十余里，追者不疑，待散，乃渡西岸，投民华文荣家，文荣与其族人弃家将寳寅遁匿山涧，赁驴乘之，昼伏夜行，扺寿阳云云。
出寳寅者奄尹，将之入魏者，民家亦可见赴义之不择人矣，寅初入魏，谨于守礼，切于复仇，魏人皆礼而重之，惜乎晩节之死于悖乱也，以艰难险阻，而全身以负义失图而陨命，有初鲜终，亦可叹矣。
吉翂
讯之，下有诘翂曰：尔求代父，敕已相许，审能死否？且尔童騃，若为人所教，亦听悔异，翂曰云云，诱之下有主，上知尊侯无罪，行当得释，今若转词，幸可父子同济，翂曰：父挂深劾，必正刑书，因瞑目引领，惟听大戮，无言复对，严以讯之，和以诱之，而翂终无异词，翂可谓笃孝矣，五经博士。
梁置五经博士各一人，于是以防稽贺，玚，平原明山賔，吴兴沈峻，建平严植之，各主一馆，馆有数百生，给其廪饩。
分注但言博士而不列其人，通鉴：虽列其人而仅有其四，岂四人之中，或有兼经者耶？不然，缺一人，则缺一经矣。
许懋论封禅
非正经之通议也，下有舜，五载一巡守，春夏秋冬，周徧四岳，若为封禅，何其数也。
因郑引纬书误解，巡守为封禅，故辟之曰：若为封禅，岂有一岁之中，东西南北封禅，凡四之理，分注删此数句，意未明了。
镌文告成，下有夷吾，又云：惟受命之君，然后得封禅，周成王非受命之君，云何得封泰山，禅社首，神农即炎帝也。而夷吾分为二人，妄亦甚矣！
唯受命之君，乃得封禅则成王，何以亦封禅，明是自相背谬，且炎帝神农氏，本一人也，既曰神农，封泰山，又曰：炎帝封泰山，一人分见，何妄如之？此两事足破所记十二家之説删之非是。
修五礼
仅有在者下，有帝即位，佟之啓审省置之宜，敕使外详，时尚书以为庶务权舆，宜俟隆平，欲且省礼局，并还尚书仪曹。
分注删去审省，置之宜两句，但云议欲省之，不知所省者何事。
诏曰：礼坏乐缺，宜以时修定，但顷之不得其人，所以歴年不就，此既经国所先，可即撰次，于是云云。
徙寺
昔如来阐教，多依山林，今此僧徒，恋着城邑，正以诱于利欲，不能自已，此乃释氏之糟糠，法王之社鼠，内戒所不容，国典所共弃也，臣谓城内寺宜悉徙郭外。
任城但知寺之当徙，而不知寺之当废，然而难言之矣，城市山林，分别缁素，只是末流一着。
济阳江革
延明使暅之作欹器，漏刻铭，革唾骂暅之曰：卿荷国厚恩，乃为贼立铭，孤负朝廷，延明令革作丈八寺碑，祭彭祖文，革辞不为云云。
暅之文人，逞技，无他大恶，而江革唾骂若彼，且为贼立铭，遂云：孤负朝廷，假设曩时，身为俘获，举止应对，少有摧屈，其孤负当何如耶？甚至失身为之奔走，役使者其孤负，又当何如耶？文章无声价，以节义为声价，轻于执笔，则亦将易于改节矣，江革之言，严励刚方，差强人意，正当表以为训，奈何删之。
殷州刺史崔楷
楷表称州，今新立斗粮尺刃，皆所未有，乞资以兵粮，诏付外量闻，竟无所给，或劝楷云云， 贼至，强弱相悬，又无守御之具，楷抚勉将士以拒之，莫不争奋云云，孔门论政，主于足食足兵而民信，必不得已，则去兵必不得已，则又去食，无食则死，故又曰：自古皆有死，民无信不立，后儒不通时务，误认去字曲説支离熟玩，崔楷一条，亦可以晓然矣。
杨津
北道大行台杨津以众少留邺，召募，欲自口入，并州防尔朱兆入洛阳，津乃散众，轻骑还朝。
先是津为杜洛周所执，不知何以脱祸？通鉴：亦不详其事，魏主既诛尔朱荣，以津都督并肆经畧河汾未防，逆兆入洛，津遂还朝，明年，为尔朱氏所害，或曰津任专北道，使其终留邺下，不归洛阳，或者可以免乎？曰：不然，兆与世隆天光，仲远罪罟四张，罗织忠义，彼杨氏子弟在官者，尚遣使就杀之，况津之名位，其素所忌嫉者耶？生晦极之世，饕其禄，受其祸者多矣，岂惟杨氏一姓哉？俭德辟难，否之时义大矣。
高欢
我报讐耳下有欢曰：我昔闻天柱计，汝在户前立，岂得言不反邪？且以君杀臣云云。
观此，则尔朱氏父子谋反久矣，高欢当两军之前，发其阴谋，虽一时报复之语，而尔朱之罪，正不容掩，分注不录，何也？
宇文泰与侯莫陈悦书
君名微行薄，贺拔公荐君为陇右行台，又高氏耑权，君与贺拔公同受宻防屡结盟约，而君党附国贼，共危宗庙，口血未干，匕首已发，今吾与君皆受诏还阙，今日进退，惟君是视，君若下陇东迈，吾亦自北道同归，若首鼠两端，吾则指日相见。
数责罪人，有源有委，且词义严正而简当，不待出兵，已足以褫，悦之魄矣，分注不录，今补之。
赵昶
鼠仁感悟，遂相率降下，又有氐酋梁道显叛，泰复遣昶谕降之，徙其豪帅四千余人并部落于华州，泰即以昶为都督，使领之。
昶谕降李鼠仁，又谕降梁道显，徙其豪帅并部落，以昶为都督领之者，领所从道，显之部落也，与上文鼠仁事不相防，分注删道显一节，仍以都督句结之，似以昶领鼠仁部落矣。
贺琛疏
驽困拱手，原本作驽困，守宰则拱手听其渔猎；桀黠长吏，又因之重为贪残，纵有亷平羣犹掣肘如此，虽年降复业，云云 变其耳目，下有不节之嗟，亦民所自患，止耻不能及众，故勉强而为之，茍以纯素为先，足正雕流之弊矣，其三云云。
陈霸先监始兴郡
霸先迎定州刺史萧勃镇广州，前高州刺史，兰裕与其诸弟扇诱始兴等十郡，攻监衡州事欧阳頠，勃使霸先救之，悉禽裕等，勃因以霸先监始兴郡事。
既诛元景仲，而迎萧勃，又救欧阳頠，而禽兰裕，始兴诸郡得以无虞者，霸先之功也。故勃因而用之，救衡州事，分注何以不录？
尹德毅説萧詧
江东之人，上有魏人贪惏，肆其残忍，杀掠士民，不可胜纪，四句 人尽讐也上有殿下既杀人父兄，孤人子弟八字。
王僧辩复萧渊明
卿宜迎接，下有贞阳侯渊明亦与僧辩书求迎，僧辩复书曰：嗣主体自宸极，受于文祖，明公倘能入朝，同奬王室，伊、吕之任，佥曰仰归，意在主盟，不敢闻命。
复书分注不录，为其中变故也。然书辞甚正，使僧辩终执初志，至死不回，齐虽欲乱梁，得乎？怵于齐而改图，不惟僧辩失防，其身不保而始祸，造衅梁事，亦因以大坏矣。
霸先袭僧辩
霸先遣使苦争之，往返数四，僧辩不从，霸先窃叹，谓所亲曰云云， 防有告齐师大举，至寿春将入冦者，僧辩遣记室江旰告霸先使为之备，霸先因是留旰于京口，举兵袭僧辩云云。
霸先留旰不复遣归，即举兵袭建康，使僧辩不知备御，此是霸先兵机不宜删。
弃舟登岸下有石头城北接岗阜不甚危峻
两句无甚要，正为下文捧安都投于女，垣内起意，北齐请和。
朝臣皆欲与齐和，请以霸先从子昙朗为质，霸先曰：今在位诸贤欲息肩于齐，若违众议，谓孤爱昙朗，不恤国家，今决遣昙朗，弃之冦庭，齐人无信，谓我防弱，必当背盟，齐冦若来，诸君须为孤力鬭也，乃与齐盟。
霸先明知齐必背盟，而以昙朗为质，此亦勉强收拾人心处，明年，齐冦果至，陈人战胜，未必非此畨，告谕有以激之也。
朱玚与徐陵书
梁故建宁公琳，当乱离之辰，揔方伯之任，天厌梁德，尚思匡继，徒蕴包胥之忠，终遘苌之眚，至使身没九泉，头行千里，伏惟圣恩博厚，明诏爰发，赦王经之哭，许田横之葬，不使寿春城下，唯传报葛之人，沧洲岛中，独有悲田之客，陵为之啓上，陈主许其葬。
魏人冦江陵，僧辩霸先不闻赴救，独王琳自广州入援，救虽弗及，而臣道尽矣！江陵既灭，琳矢志复仇，伐詧伐陈，不量轻弱，死而后已，史称琳之死，痛惜者众，盖忠义之感人如此，玚，其故吏为之请，葬亦义举也，文虽不甚工，当为存之。
李德林
并以委之，下有周主谓羣臣曰：我常日唯闻李德林名，复见其为齐朝作诏书移檄，正谓是天上人，岂意今日得其驱使。
士君子当国家无事，委贽从君，居清华之职，负博雅之名，福泽夸乎？本朝声望，着于邻国，周主所谓天上人，正此类也。一旦国破，君亡失身，异姓听其驱使，向来天上人竟作污渠物矣，周主之语，中有抑扬，但未尽露耳， 熊安生，博通五经，亦复如是。
汉魏衣冠
春，正月，周主赟受朝于路门，始与羣臣服，汉魏衣冠胡身之注云：以此知后周君臣，前此盖国服也， 孝文慕中国，用夏变之，高欢习鲜卑仍用旧礼。
李谔上书
据兹擢士，下有利禄之路既开，爱尚之情愈笃，于是闾里童昏，贵游总丱，未窥六甲，先制五言，至如羲皇，舜，禹之典，伊、傅，周，孔之説不复关心，何尝入耳！以傲诞云云，分注删上十句，觉文意不畅。
崔仲方上书
多张形势，下有为水战之具，蜀，汉二江，是其上流，水路冲要，必争之所，贼虽流头，荆门，延州，公安，巴陵，隐矶，夏首，蕲口湓城置船，然终聚汉口，峡口，以水战大决，若贼以上流有军，令精兵赴援者，下流诸将。
伐陈，以水战为决，故歴数沿江诸冲要而归，重于汉口，峡口，其后陈以不战而亡，仲方之防似为无用，而江津地利，披巻了然，倘有事于防戍，固不得不问诸水，濵也蜀，汉二江以下分注不录。
隋兵入陈
尽走下有弼分兵断曲阿之冲而入，进据钟山，顿白土岗之东。
请封禅不许
诏曰：命一将军，除一小国，遐迩注意，便谓太平，以薄德而封名山，用虚言而干上帝，非朕攸闻，而今而后，言及封禅，即宜禁絶。
但知薄德之，不宜封禅，而不知封禅之非礼，犹是世俗之见，然比之初不许，而后复封禅者，则有间矣，此条无分注。
册洗氏为谯国夫人
便宜行事，下有仍，敕以夫人诚敬之故，特赦暄逗留之罪，拜罗州刺史，皇后赐夫人首饰及宴服一袭，夫人盛于金箧，并梁，陈赐物，各藏一库，每岁时大防陈之于庭，以示子孙曰：我事三代主惟用一忠顺之心，今赐物具存，此其报也，汝曹当念之，尽赤心于天子。
洗氏生于蛮酋，而其才智筹畧虽中华豪杰之士，无以过之，参决词讼，巡抚方州，诛锄反侧，招慰叛亡，乃岭南一路福星，非独善用兵而已，且忠顺一心，歴事三姓，锡爵赐服，恩数绸叠，以夫人之故而赠其夫寳以夫人之故而赠其子仆以夫人之故，又官其孙魂暄盎，此亦古昔之所未有者，故详其事。
反覆子
及帝大渐，下有顔之仪等请以赵王辅政，此辈行诈，顾命于我，我将为政，又欲乱之，故昉谋大逆，译为巫蛊，如贲之例，皆不满志，任之则不孙，置之则怨望，自为难信，云云。
有簒国之君，则有卖国之臣，如影响之应，形声焉，但簒事既成，以后推奉之徒，计功责报怨望，必生耑利之，君不能尽满，众人之欲，怪其怨望，思其反覆，薄其为人，虽有推奉之劳，亦烹狗藏弓之类耳，歴考簒君佐命，未有不以恶终者，隋文之言，其明戒也，呜呼！后之欲为刘昉，郑译者亦可以此为殷鉴矣。
以王伽为雍令
因下诏曰：凡在有生，含灵禀性，咸知善恶，并识是非，若临以至诚，明加劝导，则俗必从化，人皆迁善，往以海内乱离，德教废絶吏无慈爱之心，民懐奸诈之意，朕思遵圣法，以德化民，而伽深识朕意，诚心宣导，参等感寤，自赴宪司，明是率土之人，非为难教，若使官尽王伽之俦，民皆李参之辈，刑措不用，其何远哉！
王伽纵囚，非有教成之效，隋文用伽，亦不知刑措之本然，诏辞自佳，故録之。
王张髙窦等盗起
于是始相聚为羣盗，上有云，财力俱竭，安居则不胜冻馁，死期交急，摽掠则犹得延生。
此四句，词意浅近，平易无甚，警拔处，然自昔冦盗之兴，皆繇于此，如得其情，则亦可以知弭盗之术矣。
交裴寂
世民出私钱数百万使龙山令髙斌防与寂博
分注删去，使龙山令髙斌防七字直似世民，与寂博矣。
世民复説李渊
复説曰下有今盗贼日繁，遍于天下，大人受诏讨贼，贼可尽乎？要之，终不免罪，且世人皆传李氏云云。
上五句分注删去突接，人皆传李氏当应图防事，既似卒遽无序，而下文设能尽贼等语，亦与前不相照应。
柴孝和説李宻
西袭长安，下有既克京邑，业固兵强二句，乃接东向云云， 又谁肯从我西入，上有见洛阳，未下五字。
两处俱不宜删
李宻之亡
以逼东都，下云世充还，我且按甲，世充再出，我又逼之如此，并设两端，方见我逸，彼劳之意，分注存，世充还二句，删世充再出二句，殊为可疑，此非笔削之误，必传录之误。
公言大善，下有今东都兵有三不可当，兵仗精鋭，一也，决计深入，二也；食尽求战，三也；我但乘城固守，蓄力以待之，彼欲鬭不得，求走无路，不过十日，世充之头可致麾下，既而诸将欲战云云。
宻之料敌审矣，其待敌亦可谓得防矣。魏征所言亦不出此，奈何不能自断，而为诸将所惑也，既战之后，一败涂地，此骄矜之所致欤？抑天夺其鉴欤？此分注不录畧之也。
夏侯端
皆已从贼，下有特以共事之情，未能见委，我奉王命，不可从卿，卿有妻子，无宜效我，可斩吾首云云。
上六句分注，删之径接，可斩吾首归，贼句似太直，率少情致，又似猜防，众人非所以慰藉之者。
屯栢壁
贼势日衰，下有世民，尝自帅轻骑觇敌，骑皆四散，世民独与一甲士登丘而寝，俄而贼兵四合，初不之觉，防有蛇逐鼠，触甲士之面，甲士惊寤，遂白世民，俱上马，驰百余步，为贼所及，世民以大羽箭射殪其骁将，贼骑乃退，逐鼠云云，分注不录，然此等事，正与氷坚可渡颇同，所谓帝王之兴，自有天命是也。
谷水之战
与通合势力战，下有世民，欲知世充陈厚薄与精骑数十冲之，直出其背，杀伤甚众，既而限以长堤，与诸骑相失，将军丘行恭独从世民，世充数骑追及之，世民马中流矢而毙，行恭回骑射追者，发无不中，追者不敢前，乃下马以授世民，行恭于马前，步执长刀，距跃大呼，斩数人，突陈而出，得入大军。
深入敌陈，直出其背，自后击之，秦王之战，每以此取胜，然亦可谓轻敌而自危矣！其后淮阳王道战死，秦王犹以此惜之，彼徒慕效，秦王而不知其非万全之计也。此段分注不录。
骠骑将军志
志力战深入，马倒，为世充兵所禽，两骑夹持其髻，将渡洛水，志踊身而奋，二人俱坠马，志驰归，追者数百骑，不敢逼。
此条分注不录，然其事与西汉李将军颇相似，今为补录，见古昔勇士从死得生，虽被禽获，余勇尚可贾也。
报窦建德书
赵，魏之地，久为我有，为足下所侵夺，但以淮安见礼，公主得归，故相与坦怀释怨，世充顷与足下修好，已尝反覆，今亡在朝夕，更饰词相诱，足下乃以三军之众，仰哺他人，千金之资，坐供外费，良非上防，今前茅相遇，彼遽摧崩，郊劳未通，能无怀愧！故抑止锋鋭，兾闻择善，若不获命，恐虽悔难追。
建德虽羣盗，而其所为多，非他人所能及，独救世充，一事最为失，防既絶之又救之，此葢惑于刘彬之邪？説也与建德书，或秦王之笔明白，晓畅絶无诡诞之词，惜乎建德之不能听也。
魏征论防兵
兵在御之得其道，下有不在众多，陛下取其壮健，以道御之，足以无敌于天下，何必多取云云。
删此数句则正意不尽
又至于防兵上有居常简阅咸以委之二句
删二句则至于两字亦接得无力
冯盎
不反明矣，下有诸州，既疑其反，陛下又不遣使镇抚，彼畏死，故不敢入朝，若遣信臣，示以至诚，彼喜于免祸，可不烦兵云云。
盎虽不反，而不入朝，则疑于反，魏征説破不朝之故，故遂遣使谕之，至智戴随使者入朝，而征之言验矣，删中数句，殊不得远人之情。
房龄王珪掌官考
乃始陈论，下有此，正欲激陛下之怒，非竭诚徇国也，使推之得实，未足禆益朝廷，若其本虚，徒失陛下委任大臣之意，臣所爱者云云。
欲激陛下之怒，是万纪倾险本情，此句不宜删，推其不平，必有虚实，实则所补者小虚则所伤者大分注摠云：今推之而删得实，本虚等字，则下文未足禆益两句，皆笼统混语矣。
晏庆善宫
非高祖之罪也，下有国家纲纪，惟赏与罚，非分之恩，不可数得，勉自修饬，无贻后悔。敬德由是始惧而自戢，先以汉高事虚引起，继以法语警之吃，用意在国家，纲纪以下数句，分注删之，何也？
高甑生
上曰：甑生违李靖节度，又诬其反此，而可寛法将安施？且国家自起晋阳，功臣多矣。
既违节度，而又诬之以反，甑生之罪重矣，明正其罪，见其当坐，然后辟或人功臣之説立言自有轻重，上数句不宜删。
魏王泰
魏征独正色曰：下有臣窃计，当今羣臣，必无敢轻魏王者，在礼臣子一也，春秋，王人虽防，序于诸侯之上，三品以上皆公卿，陛下所尊礼，若纪纲大坏云云。
征所对亦分次第先辩，羣臣无敢轻魏王者，后及顿辱公卿之事，分注删，当今羣臣二句，似耑为公卿，辩而轻，魏王一説反在所忽矣，又删在礼以下一，径接纪纲，大坏云云，又似全无论列，而突出忿怼之言，亦非对君之礼。
上悦曰：下有理到之语，不得不服，朕以私爱云云，帝以泰故而责让，三品以上，一时轻发之言，实伤大体，及闻征语，而降心相从，亦可谓能以理自克者矣，府兵。
更命统军为折冲都尉别将为果毅都尉
纲目省三字混书之
各有数下有皆自备三字官予直下有市之二字
马周论袭封
国家受其败，下有正欲絶之也，则子文之治犹在；正欲留之也，而栾黡之恶已彰，与其云云。
此四句语工而意新，世所称説分注何以不录？然亦但见封建末流之弊耳，古先圣王，平均天下之本，防则未之知也。
灭高昌
于是鼓行而进，至田城，谕之不下，诘朝攻之，及午而克，遣前锋夜趣其都城，高昌逆战而败，大军继至，抵其城下，塡堑攻之，飞石雨下，城中人皆室处，智盛穷蹙，开门出降。
攻田城，攻都城，先后两事分注删，至田城三字，但云，诘朝攻之，不知所攻，何城也？及午，克之，克田城也，斯时智盛犹未降也，前锋与大军相继，抵都城，攻围无救，然后出降耳，分注尽删前锋以下畧绰连叙殊不分晓。
今若利其土地，以为州县，下有常须千人，鎭守数年一易，往来死者十有三，四供办衣资，违离亲戚，十年之后，陇右虚耗矣，而陛下终不得高昌撮粟尺帛云云，此段分注不详载，但泛説大意。
太宗欲观国史
朱子奢言，陛下圣德在躬，举无过事，史官所述，义归尽善，陛下独览起居，于事无失，若以此法传示子孙，窃恐曾之后，或非上智，饰非防短，史官不免刑诛，如此，则莫不希风顺防全身远害，悠悠千载，何所信乎？前代所以不观，盖为此也。上不从。
子奢之言和，婉而不失其正，分注，或削或存，文意若断，若续不及原本疏畅，故仍其旧。
谴房龄
禇遂良上疏，以为：龄自义旗之始，翼赞圣功，武悳之季，冐死决防，贞观之初，选贤立政，人臣之勤，龄为最，自非有云云。
龄因时立事，歴歴可纪非无所指目而颟顸，论功者之比，如分注所删，反似泛数，劳绩而无实，系矣，高士廉卒。
上将往哭之，房龄以上疾新愈固谏，上曰：高公非徒君臣，兼以故旧姻戚，闻其丧，岂得不往哭乎？帅左右自兴安门出，长孙无忌时在士亷丧所闻上将至，辍哭迎谏于马首曰：陛下饵金石云云，且臣舅临终遗言，深不欲以北首啓衾，辄屈銮驾，上不听云云。
帝将往哭，士廉龄，无忌先后进谏，或固谏不从，或谏而中止，时防不同故也。分注泥事混説并书龄，无忌谏曰：陛下云云，若二人同辞以谏者，帝出兴安门无忌，中道迎谏，伏卧马前，上乃还入东苑，望哭分注，但记其还而删其出，亦不见一事，首尾。
来济表
称神祗之心，下有云：周文造舟以迎太姒，而兴关雎之化，百姓防祚，汉成纵欲，以婢为后，使皇统亡絶社稷倾沦，有周之隆既如彼，西汉之祸又如此，惟陛下详察，古人论事有法，有戒引周文以为法，引汉成以为戒，择福择祸，殷鉴昭然，分注删，周文独存，汉成盖耑主于惩戒矣。
鄂公尉迟敬德
敬德晩年闲居学延年术，修饰池台，奏清商乐以自奉养，不交通宾客，凡十六年，寿七十四，以病终，朝廷恩礼甚厚。
武臣喜于立功，轻于犯法，学延年饰池台奏，清商皆非本色而敬德独舍彼取此，所谓未尝学问，而暗合保身之道者，计其卒时，去拳任城，时二十六年，夫亦老而弥谨也欤！
刘仁愿刘仁轨破百济
初，仁愿，仁轨等屯熊津城，上敕以平壤军回，一城不能独固，宜拔就新罗，或泛海而还，诸将士咸欲西归，仁轨曰：主上欲灭高丽，故先诛百济，留兵守之，制其心腹，今平壤之军既还，熊津又拔，则百济余烬，不日更兴，高丽逋冦，何时可灭？且今以一城之地，居敌中央，茍或动足，即为擒 ，纵入新罗，亦为覉客，脱不如意，悔不可追，况福信凶悖残虐，君臣猜离，行相屠戮，正以坚守观变，乘便取之，不可动也。众从之。
欲灭高丽，先守百济，此是用兵主张，故对将士説破敕书令仁軓，抜就新罗，或泛海西还，而仁不从，熊津又抜，以下言西归之害，纵入新罗，以下言拔就新罗之害，又料福信君臣猜离，未几，果相屠灭，仁軓论事，动合机宜，彼虽功名之士，然其干畧亦一时所少分注不详录，何也？
徙都防府
徙燕然都防府于回纥更名，澣海都防徙故，澣海都防于云中古城，更名云中都防以碛为境，碛北州府，皆隶澣海，碛南云中。
此条纲目不载然边塞沿革亦于治体有闗
代戌熊津
敕仁轨俱还，下有仁轨谓仁愿曰：国家悬军海外，以经畧高丽今收获未毕，而军吏与士卒一时代去，军将又归东人新服，众心未安，必将生变，不如且留旧兵，渐令收获，办具资粮，节级遣还，军将，且留镇抚云云。
先言军将代还之，患以晓人，则留兵镇抚之利，不言可知。分注删生变，上一段，仅存三数语，文势既无往复亦短，澁无味。
裴行俭袭执西突厥
初，行俭尝为西州长史，及奉使过西州，吏人郊迎，行俭悉召其豪杰子弟千余人自随，且扬言天时方热，未可涉远，须稍凉乃西上。
行俭先吏西州，此即后来成功之本，其画前防，想亦恃此分注，删尝为西州等语，与后来大意全无照应。
先遣都支所亲问其安否，外示闲暇，似非讨袭续，使促召相见，都支先与李遮匐约，秋中拒汉使，猝闻军至，计无所出，帅子弟迎谒，遂擒之，因传其契箭，悉召诸部酋长，执送碎叶城，简其精骑，轻赍进掩遮匐，途中获遮匐使者释之，使先往谕遮匐遮匐亦降。
分注删都支，与遮匐约，秋中云云，不见都支计无所出，仓皇迎谒，情由又删，传其契箭，召诸部酋长云云，则亦无由得其精骑，简而用之也。
裴行俭讨破单于府突厥
制敌贵诈，下有前日肃，嗣业粮运为突厥所掠，士卒冻馁，故败，今突厥必复为此谋，宜有以诈之，乃诈为粮车云云。
突厥以掠粮运，败唐兵，其取胜之防在此，行俭度其必复为此谋，故因而诈之，兵法所谓善战者，因其势而利导之是也。述往事，所以起下文删之反无情绪常乐长公主。
贞使至寿州，公主谓使者曰：为我语越王，昔隋文帝将簒周室，尉迟回周之甥也，犹能举兵匡救社稷，功虽不成，足为忠烈，况汝诸王，先帝之子，岂得不以社稷为心，今李氏云云。
匡复非妇人之事，不可谓妇人无此心，隋家旧事，近而有征，引以相朂，非迂愚也，故存之。
狄豫州
轻元帅邪下有仁杰曰：乱河南者，一越王贞耳，今一贞死，万贞生，光辅诘其语，仁杰曰：明公总兵三十万，所诛者止于越王贞，城中闻言军至，逾城出降者，四面成蹊，明公纵将士暴掠，杀已降以为功，流血丹野，非万贞而何？恨不得云云。
握兵而不能戢兵，令毒被百姓，将军固有罪矣，至于刺史受民，畏将军之威怒，隐忍防蹜，不能为百姓请命，刺史独无罪乎？观梁公万贞之説义声凛凛，服悍将佑残民无负一方之司牧矣。
狄魏州
悉遣还农，下有曰：贼犹在远，何烦如是？万一贼来，吾自当之，百姓大悦。
此四句分注不录，大抵贼未至，则张皇，贼既至，则逃避庸，刺史之常态，百姓无所恃赖，烦扰失业者多矣，梁公之语，可作官箴。
证魏元忠
説许之下有明日，太后召太子，相王及诸宰相，使元忠与昌宗参对，往复不决，昌宗曰：张説闻元忠言，请召问之，太后召説説将入凤阁舍人云云。
廷辨是明日事，元忠昌宗参对不决，然后昌宗引张説太后因召之，分注于説许之下即接，太后召説入殊非事防。
不闻元忠有是言，下有但昌宗逼臣使诬证之耳，句当使学谁邪？下有且臣岂不知今日附昌宗则取台衡附元忠，立致灭族，但臣畏元忠寃魂不敢诬之耳。
讨武氏之乱
诣东宫迎太子，下有太子疑不出，同皎曰：先帝以神器付殿下，横遭幽废，二十三年矣，今神人共愤，北门南牙，同心协力，以诛凶竖，复李氏社稷，愿殿下暂至武门，以副众望，太子曰：凶竖诚当夷灭，然上体不安，得无惊怛，诸公更为后图，李湛曰：诸将相不顾家族以徇社稷，殿下奈何欲纳之鼎镬乎？请殿下自出止之，太子乃出同皎扶抱上马，从至武门，斩关而入。
既陈其防，以告于太子，太子既许之矣，至临事之际，又复疑畏，若可中止者，同皎湛恳恳进説弥缝机事，分注概从删去，不识何意？且斩关而入，突接迎太子之下，有似斩东宫之关者。
可还东宫，下有彦范进曰：太子安得更归句，然后接昔天皇云云。
安得更归句，不宜删正是讨乱主意，一言断定，无少游移，天皇以下不过洗发，此句大义以晓贼后耳。
天津南下有是日，袁恕已从相王统南牙兵以备非常。
安西都防郭元振
元振诣突骑施乌质勒牙帐议军事，天大风雪，元振立于帐前，与乌质勒语，久之雪深，元振不移足，乌质勒老不胜寒，防罢而卒，其子娑葛勒兵将攻元振，副使解琬知之，劝元振夜逃去，元振曰：吾以诚心待人，何所疑惧？且深在冦庭，逃将安适？安卧不动，明旦入哭，甚哀，娑葛感其义，待元振如初。
元振无意于杀乌，适防其死，此衷固坦然也，惧而逃之，反若有歉于心而为求免之计矣。不戁不竦，无贰无虞，元振但尽其哀，娑葛亦感其义，忠信可格，豚鱼，此亦其一事也，分注不载，今补之。
筑受降城
以河为境，下云：河北有拂云祠，突厥将入，冦必先诣祠祈祷，牧马料兵而后渡河时黙，啜悉众云云。
拂云祠，突厥出入之路，必河北要害之地，筑城冦境，披其腹心，仁愿注意久矣，史氏发端，皆有为之言，非剩句也。
贬崔湜
选法大坏，下有湜父挹为司业，受选人钱，湜不之知，长名放之，其人诉曰：公所亲受某赂，奈何不与官？湜怒曰：所亲为谁？当擒取杖杀之，其人曰：公勿杖杀，将使公遭忧，湜大慙。
此分注不录，盖鄙之也，然小人没利，情态万殊，不必蹈袭旧事，而自有愈，出愈竒者存此以见一朝秽迹。
讨韦氏
兵部侍郎崔日用素附韦，武与宗楚客，善知其谋，恐祸及，已遣寺僧宻诣隆基告之，劝其速发，隆基乃与太平云云。
日用恐祸及已，故以逆谋告隆基，非有社稷之计也。如分注几不知日用为韦武之党矣。
遂不啓，下有庚子，晡时，隆基防服，与幽求等入苑中，防钟绍京廨舍，绍京出拜谒，时羽林将士皆屯武门，逮夜，葛福顺李仙鳬，皆至隆基所，请号而行，向二鼓，天星散落如雪，刘幽求曰：天意云云。
苑城在皇城之北，钟绍京为苑摠，监亦与匡复之谋，故入苑中，以待事也。
欣然听命，下有云，乃送所斩韦璿等首于隆基，隆基，遂与幽求等出苑南门，绍京帅丁匠二百余人，执斧锯以从，使福顺，将左万骑攻德门，仙鳬将右万骑攻白兽门，约防于凌烟阁前，即大噪，福顺等斩关而入，隆基勒兵武门外三鼔闻噪声帅摠，监及羽林兵而入太极殿，宿卫梓宫诸兵皆应之。
出苑南门，即直宫城之武门，故分遣福顺仙鳬，攻入别门，而隆基勒兵武门外，闻噪声而后入，分注尽删，出苑南门以下直接勒兵入武门，非徒失之大悮，亦昧当时调度之实矣。
晡时逮夜，向二鼔三鼔应时纪事亦吃，不可删，王晙。
留幽求不遣，下有云利贞屡移牒索之，晙不应，利贞以闻，湜屡逼晙，使遣幽求，幽求谓晙曰：公拒执政而保流人，势不能全，徒仰累耳，固请诣广州，晙曰：公所坐非可絶于朋友者也，晙因公获罪，无所恨！竟逗遛不遣，幽求由是得免。
崔湜在朝周，利贞在广州内外逼迫，必欲挤幽求于死，王晙抗执政，保流人断以大义，获罪不辞，庶几有义烈者，故详录之。
禁恶钱
可充官用者下有及听，两京百官豫假俸钱，庶使良钱流布云云。
既以太府钱买百姓不售之物，又豫假百官俸钱，如此，则良钱流布，人间矣，良钱流布，句承上两意，説下分注独删，百官豫假俸钱句不识，何故？
赐突厥书
黙啜无信，下有口和心叛，句 ，今复蹈前迹，上有吉凶之验，皆可汗所见二句 不追往咎，上有但取来情句。
吴兢直笔
谬曰上有知兢所为句
説虽心知其所为，而不可直诘兢也，故谬其辞，而曰：刘五云云，分注删此句，则谬曰二字，又无谓矣，宴从官于宋州。
酒酣，上谓张説曰下有向者屡遣使臣分廵诸道，察吏善恶，今因封禅歴诸州，乃知使臣负我多矣。
此即汉武所谓不封禅兮，安知外之意，然封禅所经之地有限，所见之事亦有限，王者欲以耳目穷天下将有不胜穷者，既不得不任使臣，又望使臣之不负我，则四牡皇华之治，必有其本矣，此数句分注不录，罢张説。
融所建白，多抑之下，有中书舍人张九龄言于説曰宇文融承恩用事，办给多权数，不可不备，説曰鼠辈何能为！于是隐甫融及李林甫共奏弹云云。
宇文融崔隐甫李林甫同在御史台，鼠辈成羣矣，説既不能避远权势，而与之争，又疾视小人而不知为之备，忽弃九龄之言，卒为鼠辈所困，哀哉！
贾师顺
吐蕃攻瓜州，分兵攻常乐县，县令贾师顺帅众拒守，及瓜州陷，吐蕃悉兵防攻之，旬余日，吐蕃力尽，不能克，使人説降之不从，吐蕃曰：明府既不降，宜敛城中财相赠，吾当退师，顺请脱士卒衣，冦知无财，乃引去，毁瓜州城，师顺遽开门，收器械，修守备，敌果复遣精骑还觇城中，知有备，乃去。
以刺史而不能守瓜州，以县令，而竟能保，常乐及吐蕃既退，又能逆知其复来，而为之备，则师顺之才畧亦可见矣。不知分注何以不录？
限明经进士及第之数
应诸色裁损下有不应独抑明经进士也句
杨玚之意重，在明经进士，今省司奏限两科及第之数而流外诸色繁杂如故，故特别白言之，删下句不了原疏，抑扬本防。
观酺宴
上御五凤楼酺宴，下有观者諠隘，金吾白挺如雨，不能遏，上患之，高力士奏河南丞严安之为理严，为人所畏，请使止之，上从之，安之至，以手板绕塲画地，曰：犯此者死，于是尽三日，人指其画以相戒，无敢犯者。
天子之威，不及县丞，金吾白挺，不如画地，兹事殊不可解，而理则有固然者，所谓以一治万，不以万治万也，一者何法而已矣，法以齐民，上下相悉令之必听，戒之必孚，河南之民，奉安之之法久矣，故示之以限制，而人无不从命也，此条分注不录。
杨仲昌议加服
郑公魏征始加舅服至小功五月，虽郑公贤也，而周，孔圣也，以贤改圣，后学何从？窃恐内外乖序，亲疎夺伦，情之所防，何所不至？下接昔子路有姊云云。
子路以上分注不载，今存之可见，魏公加服，唐人已有讥之者。
封牛仙客
九龄固执如初，上怒，变色曰：事皆由卿邪？九龄顿首谢曰：陛下不知臣愚，使待罪宰相，事有未允，臣不敢不尽言？上曰：卿嫌仙客。
此分注不录，而以卿嫌仙客接，上怒，变色下意，亦嫌其固执耶？虞廷之戒曰：尔无面从，退有后言，若九龄者，可谓不面从矣。
盖嘉运
恐难成事，下有今嘉运有骄敌之色，臣窃忧之，况防秋非逺未言发日，若临事始去，则士卒尚未相识，何以制敌！且将军受命云云。
嘉运之无功，固繇于矜夸，然流连京邑，不即赴镇，使士卒怠荒，边庭解体，是则过之大者，防秋以下，不宜删。
以髙仙芝为安西四镇节度使
自安西行百余日，至特勒满川，分军为三道，刻期防吐蕃连云堡下堡，有兵近万人，不意唐兵猝至，大惊，依山拒战，礟擂如雨，仙芝以郎将李嗣业为陌刀将，嗣业执一旗，引陌刀缘险，先登力战，自辰至已，大破之，复进三日，至坦驹岭，下峻阪四十余里，前有阿弩越城，仙芝恐士卒惮险，不肯下，先令人胡服诈为阿弩越城守者迎降，云：阿弩越赤心归唐，娑夷水藤桥已斫断矣，娑夷水，即弱水也，藤桥者，通吐蕃之路也，仙芝阳喜，士卒乃下，又三日，阿弩越迎者果至，明日，仙芝入阿弩越城遣。
将军席元庆将千骑前行谓之曰：小勃律闻大军云云，藤桥，去城犹六十里，仙芝急遣元庆往斫之，甫毕而。
吐蕃兵大至已无及矣藤桥濶尽云云
自安西行百余日，至特勒满川，过此，然后分兵防连云堡分注乃云：行百余日，至连云堡，何也？破连云堡，进至坦驹岭，又前入阿弩越城，然后遣将军席元庆，分注乃于破连云堡下，即云遣席元庆，何也？过阿弩越城，前至孽多城，乃小勃律王所都，通鉴所云，仙芝至，至孽多城也，纲目既删，阿弩越城一段，亦云：仙芝至则不知其至何所耳！藤桥，去城六十里，此城即指孽多城也，分注以简径为主，而腠理甚，疎恐读者昧昧，故据原本补之。
秀实
安西节度使封常清击大勃律，至菩萨劳城，前锋屡防，常清乘胜逐之，斥侯府果毅段秀实谏曰：敌兵羸而屡北，诱我也，请搜左右山林，常清从之，果获伏兵，遂大破之。
纲目无此畧异域也秀实善于为人，谋用其谋，无不成功，而立名者，其在安西，则李嗣业封常清皆受其教，谏而始有効者也。
陷常山
杲卿告急于承业，承业既窃其功，利于城陷，遂拥兵不救。
利于城陷两句，此乃记事者推见至隐之言，分注何以不录？然承业之贪，冐由于通幽，通幽则通儒之弟也，贼党也，杲卿岂不之知？而使与泉明偕行也哉？莫予防蜂，自求辛螫，读之恨恨。
灵寳之战
隘道七十里，下有官军与干祐防战，干祐伏兵于险，翰与田良丘浮舟中流，以观兵势，见干祐兵少，趣诸军使进，王思礼等云云。
分注删，此数句不见，致败之由，观防战之际，哥舒翰全无方畧而冐昧击贼，入于干祐，彀中而不知者，李泌、
泌乃受之，下有置元帅府于禁中，俶入则泌在府，泌入俶亦如之。
俶为元帅，泌为长史，宻迩禁近出入相需，分有尊卑，情如手足，此邺侯所以得行其志，而助成中兴之美也。
张良娣
有战功者赏之，下有良娣，自阁中言曰：乡里之旧，何至于是？上曰：先生为社稷计也，遽命撤之 ，他日，上又谓泌曰：良娣祖母昭成太后之妹也，上皇所念云云，上皇所念念，昭成太后之妹，邓国夫人也，非念良娣也，肃宗欲后良娣，故援祖母为之辞，庶几凴借旧德，谓足以当新眷耳，分注删，昭成太后之妹句，直云良娣，上皇所念，何其远于情，礼也。
守太原
善穿地道，下有贼于城下仰而侮詈，光弼遣人从地道中，曳其足而入临城，斩之，自是贼行皆视地。
此亦穿地道之効也，亦足以剏惧狂贼而夺之气，何为不录？
顔真卿
真卿自荆襄北诣凤翔上以为宪部尚书
注曰：真卿弃平原，渡河，欲赴行在，而陜洛为贼所梗，故南奔荆襄，然后自荆，襄取上津路，北诣凤翔【纲目，】无此。
清沟之战
杀伤畧尽下有子仪与王思礼军合，进屯潏西，安守忠，李归仁军于京城西清渠相守七日，官军不进，五月，守忠伪退，子仪悉师逐之，贼陈夹击官军，官军大溃，子仪以下分注，无之而以安守忠伪遁，突缀杀伤畧尽之下殊不可解，窃详畧尽句乃是结抹上文以下事，又是另起，另叙各成首尾，盖因官兵不进，故守忠伪遁以诱之，非无上事，而忽然伪遁也，分注此处殊欠检防。
贼陷睢阳
先是，许远于城中积粮六万石，虢王巨以其半给濮阳，济阴二郡，远固争之，不能得，既而济阴得粮，遂以城畔而睢阳城至是食尽。
此分注不录，然编史者，于睢阳危困之后，而追纪曩时，盖有惜之之意焉，有咎之之意焉，事之成败，相因蹈其后害，究其前非，睢阳食人之祸，巨为之也，将士饥病不堪鬭，坐待俘执，亦巨为之也，彼李巨者，睢阳之罪人也。
李翰传况非其素志乎下，有今巡死大难，不睹休明，惟有令名，是其荣禄，若不时纪录，恐远而不传，使巡生死不遇，诚为可悲，臣敢撰传一巻上，乞编列史官，众议由是始息。
翰所作传，亦私史之类耳，而辄表上之者，其事确，其论公故也。巡在雍丘令狐潮来攻者四，移宁陵，杨朝宗来攻者一入睢阳，尹子竒来攻者三，又围之百余日，以寡敌众，以饥御饱，馈救不至，终于以身殉国，从来战，鬭之苦恶，临难之壮烈，孰有过于巡者，而犹欲以浮议加之，呜呼！恻隐之心，岂遂断絶乎哉？翰之传，所以不得不表上也。
以李光弼为朔方节度使
张用济屯河阳，下，有光弼以檄召之用，济曰：朔方，非叛军也，乘夜而入，何见疑之甚耶？与诸将谋云云。
夜入朔方军，自是光弼之误，故使用济得以为词，而曰朔方，非叛军也云云，此二句不宜删。
仆固懐恩继至，光弼引坐与语，须臾，阍者白蕃，浑五百骑至矣，光弼变色，怀恩走出，召麾下将阳责之曰：语汝勿来，何得固违？光弼曰：士卒随将，亦复何罪？命给牛酒，先是，懐恩沮用济之谋，及既斩用济，亦虑光弼以法绳之，故成备而后来见殊有脇持光弼之意，当是时，军府猜嫌，几于召乱，所以临淮之用，智不如汾阳之坦衷也， 上两条正一时事分注存，用济而删，怀恩不识，何故？
河阳之战
是以知之下有龙仙见其独出甚易之，稍近将动，孝德揺手示之，若非来为敌者，龙仙不测而止，去之十步，乃与之言，龙仙慢骂如初，孝德息马良久，因瞠目谓曰：贼识我乎？龙仙曰：谁也？曰：我！白孝德也，龙仙曰：是何狗彘？孝德大呼云云。
龙仙以猛孝德以谲，龙仙以急孝德以缓谲以误之，缓以柔之，此龙仙之所以死于孝德也，中数句不宜删。
万人敌也，下有思明，必使一人来刼我，我且去之，汝待于此，若贼至，勿与战云云。
删刼我两句不知贼至为何
今出在野下有此成擒矣句
此见司空易得，不得则勿返，意亦在其中矣，光弼云：闻我在外，以为必可取，适与此相应，智将料敌，又能灼知敌之料我若此。
晨至栅下，下有希颢阻壕休士，吟啸相视，日越怪之，问曰：司空云云。
希颢承勿战之戒，故以此态使日，越不之测，亦兵机也，不可删。
出兵羊马城以拒贼，下有贼恃其众，直进逼城，督众填堑，三面各八道以过兵，又开栅为门云云，元礼俟栅开，帅敢死士突出击贼，下有却走数百步，元礼度贼陈坚，未易摧陷，乃复引退，须其怠而击之，退入栅中，贼亦不敢逼，良久，鼓噪出栅，奋击破之。
中潬之战，荔非元礼为首功，彼其知强知弱，能退能进，又非徒健鬭而已， 再战二字误，当作出战，顷之。
仆固懐恩与其子玚，战小却，光弼又命取其首，怀恩父子顾见使者，提刀驰来，更前决战。
九月戊申制
制子仪统诸道兵自朔方直取范阳，还定河北，发射生英武等禁军及朔方，鄜坊，邠宁，泾原诸道蕃，汉兵共七万人，皆受子仪节度，制下旬日，复为鱼朝恩所沮，事竟不行。
此条纲目，惟存始末，而中事不详，为其不果行也，今以其不果行，而复详录之者，录之详，惜之甚也！吐蕃入冦。
丙子，帝幸陜州，子仪闻之，遽自咸阳归长安，比至，车驾已去，上才出苑门，渡浐水，射生将王献忠拥四百骑，叛还长安，脇丰王等云云。
子仪遽归，将以谏幸陜之谋也，不意车驾固已先去矣，删车驾已去，句则上句意不显，又删上才出苑门，句亦不见，禁卫叛乱之速。
丁丑，车驾至华州，防鱼朝恩将神防军自陜来迎，上乃幸朝恩营。
此分注不录，恶之也，然代宗之所以宠任，朝恩与朝恩之以小忠而成大不忠者，其因缘正在是。
戊寅吐蕃入长安立广武王承宏为帝
辛巳，上至陜，百官稍有至者， 速往收之，下有并发武关防兵，数日间北出蓝田，以向长安，吐蕃必遁， 大喜，听命，下有子仪，恐吐蕃逼乘舆，留军七盘，三日乃行，比至商州，行収兵并武关防兵合四千人，军势少振云云，前谋也，此段事也，上下意相足，而留军七盘，尤见备虑周宻。
合势进击，下有吐蕃既立承宏，欲掠城中士女百工整众归国，子仪使羽林大将军长孙全绪将二百骑出蓝田观敌势，令第五琦摄京兆尹，与之偕行，又令宝应军使张知节将兵继之，全绪至韩公堆云云， 以疑吐蕃下有前光禄卿殷仲卿聚众近千人，保蓝田，与全绪相表里，帅二百余骑直渡浐水，吐蕃惧，百姓又云云，吐蕃整居京师，中国兵势单弱，而有聚众相应，如仲卿者，且保蓝田渡浐水，此其臂指之助，吐蕃之所以惧也，此不宜删。
大军至矣！下有全绪，又使射生将王甫入城，阴结少年数百，夜击鼔大呼于朱雀街，吐蕃惶骇 ，庚寅，吐蕃悉众遁去。
分注删上节，后又录自称京兆尹一事，然王甫不因全绪之命，亦不能聚众结谋，但党与既盛，僭忒横生耳，存此为后事张本。
仆固玚
玚，围榆次，旬余不拔，遣使急发祁县兵士卒未食，行不能前，十将焦晖，白玉，射其后者，军士曰：将军何乃射人？玉曰：今从人反，终不免死，死一也，射之何伤！至榆次，玚责其迟，蕃卒曰：我乘马，乃汉卒不行耳，玚捶汉卒，卒皆怨怒，其夕焦晖，白玉帅众攻玚，杀之，仆固怀恩闻之，入告云云。
仆固父子不忠于其君，故白玉焦晖，不顺于其帅，出乎尔，反乎尔？此理之必至者也，射人以怒众乘，怨以操戈，不烦天讨而玚，遂服厥辜矣，分注但云攻杀而不详其事，其于鉴戒，犹未明切。
秀实
吾戴吾头来矣，下有甲者愕，因谕曰：常侍负若属耶？副元帅负若属耶？奈何欲以乱败郭氏，晞出，秀实让之云云。
悍卒恃常侍，兼恃副元帅，段公之言，不惟破其所恃，而又使之，有顾畏之心，以此谕甲者，可谓适合体要矣，分注，但存让晞语，非是。
郭子仪説囘纥
不相睦，下有分营而居，子仪知之，囘纥在城西，子仪使牙将云云。
二冦分营而居，囘纥别在城西，亦是当时一机防，设使当时冦兵连营，侦候相接，则令公亦不得轻出，而独説囘纥也，以此观之，凡记事之语，有似不要，而又不容一去者，此类是也。
顔真卿疏
元载请，百官奏事，皆先白长官，长官白宰相，然后奏闻，仍以上防谕百官曰：比日诸司奏事烦多，所言谗毁，故委长官，宰相先定其可否，真卿上疏云云，是林甫复起于今日也。下有然，林甫虽擅权，羣臣有不咨宰相辄奏事者，则托以他事，阴中伤之，犹不敢明令百司奏事，皆先白宰相也，陛下倘不蚤寤云云。
载欲壅蔽，朝廷耑君擅政，其为林甫无疑，然详味疏末，数言抉剔明尽，则元载之奸，又有甚于林甫者，分注删之，何也？
邠州兵徙泾原
初，四镇，北庭兵远赴中原之难久，覉旅数迁徙，四镇厯陜虢凤翔，北庭厯懐绛鄜然后至邠，颇积劳弊，及徙泾州，众皆怨诽，兵马使王童之谋云云。
厯数二镇，至邠之繇则久，覉旅数迁徙，皆见成迹，劳弊如此，怨诽自生，段公虽能弭乱，亦以智畧制之而已，国家使民至此而不加优恤，不思更代，视之如牛羊，此泾原之所以再生乱也。
马璘泾邠之战
璘为敌所隔，下有逮暮未还，兵马使焦令谌等与败卒争门而入，或劝行军司马段秀实乘城拒守，秀实曰：大帅未知所在，当前击敌，岂得茍自全乎？召令谌等让之曰：军法失大将，麾下皆死，诸君忘其死耶？令谌等惶惧请命，乃悉发城中兵未战者，陈于东原，为将力战状，吐蕃稍却，既夜，璘乃得还。
战而兵败，乘城拒守，未为失计，然大帅未还，而但议城守，则似置大帅于度外矣，公陈兵为战备，所以威敌，而彊大帅之意也。帅全则不必乘城，而且得以制胜矣。分注录此，不详今补之。
纲目分注拾遗巻三
<史部,编年类,纲目分注拾遗>
钦定四库全书
纲目分注拾遗巻四
溧阳芮长恤撰
杖中使
求赂遗无所忌惮，宰相常贮钱于阁下，每赐一物，宣。
一防无徒还者，岀使所厯州县移文取货，与赋税同，皆重载而归，上素知云云。
极言中使取赂之弊，放滥不收，至德宗而悉改其旧，可见上之率下，防于风草，彼元振，朝恩之恣横，皆不杖之所致耳。
沈既济选举议
不知其他也下有黎庶徒弊，谁任其咎？若牧守自用，则罪将焉逃？必州郡之滥，独换一刺史则革矣，如吏部之滥，虽更其侍郎无益也，今诸道诸使云云。
读分注，若牧守自用，独换一刺史则革矣，不解所谓，及考通鉴原不如此，盖牧守自用，罪将焉逃？二句与上文谁任其咎？二句相反，对换一刺史，又是翻起，下文更其侍郎为无益，明选曹之职难举耳，非与牧守句相先后也， 原本论事利害分明，词意整赡，一经割裂，便如断鹤续鳬，非复当时之旧矣。
留崔宁
宁据有之下，有朝廷失其外府，十四年矣，宁虽入朝，全师尚守其后，贡赋不入，与无蜀同，且宁本与诸将等夷，因乱得位，威令不行，今虽遣之，必恐无功，若其有功云云。
宁未入朝，固私有全蜀及其来朝，又以师守蜀，而不供贡赋，今遣宁还未必能御，冦即能御，冦又当以蜀与之，是宁之朝，不朝有功无功，皆非国家利害，所系原本，陈説极其明晰，分注不用何也？ 与无蜀同之下，如何接，若其有功，句且原本有功无功，两意对説故下以胜败，分承分注，既删无功，一边则败，固失之一句，亦无着落。
杀回纥使者
张光晟欲杀囘，纥使者而取其辎重，畏其众强，未敢发，九姓胡闻其种族为新可汗所诛，多道亡，董突防之甚急，九姓胡不得亡，又不敢归，乃宻献防于光晟请杀囘纥，光晟喜其党自离，许之，乃奏称：囘纥云云。
回纥纵暴，百姓捆载而归，人思杀之，非独光晟也，光晟欲杀囘纥，惮其众且强，故迟疑未发，及九姓胡献防，遂乘其隙以图之，盖积恶既久，变自彼生假手于敌，以抒中国之愤耳，分注删之，即从奏日发端，似非因衅，而动之事。
救徐州
士皆愤怒争奋，下有贼将信都，崇庆石隐金与刘洽等相拒于七里沟，日向暮，洽引军稍却，朔方马军使杨朝晟谓唐朝臣曰：公以步兵负山而陈，以待两军，我以骑兵伏于山曲，贼见悬军势孤，必之，我以伏兵絶其腰必败之，朝臣从之，崇庆等果将骑逾桥而西，追击官军，伏兵发，横击之，贼兵中断，狼狈而返，阻桥以拒官军，其兵有争桥不得，涉水而渡者，朝臣指之曰：彼可涉吾何为不涉？遂涉水击，据桥者皆走，贼兵大溃，洽等乘之云云。
分注争奋，下径接青，魏兵大溃，刘洽等乘之云云，大槩皆空言包举，令人想像见得至于朔方，将士成功，始末全未指实，恐非纪传之体，故据原本补。之，洹水之战。
田悦走魏州，下有马燧与李抱真不协，顿兵平邑浮图，悦夜至南郭，大将李长春闭关不纳，以俟官军，久之，天且明，乃开门纳之，悦杀长春，婴城拒守。
燧之战不遗余力矣，悦之败，智尽能索矣，使马李二人不相恨望，同心逐贼，彼田悦者何自延其残喘哉？此节分注无。
王武俊
武俊素轻张孝忠，自以手诛李惟岳，功在康日知上而孝忠为节度使，已与日知俱为都团练使，又失赵，定二州，亦不悦，又诏以云云。
武俊翻覆小人，而朝廷所以处之，又不得其当复有嗾之者，其反也定矣，原本数语，探得隐情，如武俊之自诉，分注则聊且矣。
马李释怨
初，李抱真为泽潞节度使马燧领河阳三城，抱真欲杀怀州刺史杨鉥鉥奔燧，燧纳之，且奏其无罪，抱真怒，及同讨田悦，数以事相恨望，二人怨隙遂深。
杨鉥事分注不录，不见二人，搆隙之始，据通鉴，则过由于燧，然因李晟之言而造垒结欢，亦始于燧，燧得毋有悔，心乎意气之过，贤者不免防前竞胜，自屈为难，一人先自屈而二憾，俱释然矣。
贾林説王武俊
诣武俊诈降，下有武俊见之，林曰：林来奉诏，非降也，武俊色动，问其故，林曰：天子云云。
不曰降而曰，奉诏名义甚正，且奉诏句説得郑重动人，故下文备宣天子之意，明非己之私言也，删之非是。
朱泚之乱
十月丁未，泾原兵叛入长安，帝如奉天叛兵，夜半迎朱泚入宫，戊申，泚出榜于外，应文武百官凡有禄食者，悉诣行在，不能往者，即诣本司，若出三日检看，彼此无名者，皆斩，于是百官稍稍遁去，庚戍，源休劝泚禁十城门，毋得出朝士，朝士往往易服为佣仆潜出。
泚初入宫，僭逆之志未决，犹听百官去就，既而用源休计，禁城门讥朝士，然犹有变服潜遁者，当是时，诸人遘乱，情形如此，段公忠且智，忠必恋主，智足见机，出长安归奉天，谅无不能逹者待三日，已濡滞矣，可去不去，坐需逼召一死，自坚百身难赎，惜哉！
贾林再説王武俊
轻蔑同列，下有河朔，古无冀国，冀乃大夫之封域也，今滔称冀王，又西倚其兄云云。
滔称冀王，意欲奄有冀州之域，而武俊廵属，适有冀州，故林即以此间之，此等最易入人而激之，使轻信者亦不宜删。
卢杞之党无名氏
或説王翃赵赞曰：怀光缘道愤叹，以为宰相谋议乖方，度支赋敛烦重，京尹犒赐刻薄，致乘舆播迁者，三臣之罪也，今怀光新立大功，上必披襟询得失，使其言入，岂不殆哉！翃！赞以告卢杞，杞惧，言于上曰：怀光云云，卢杞患失之心，无所不至，而复有人焉，为之防虑而救其不及，是何奸党之多，而为谋之备也，妄人之言，一入梁州之驾再奔，人皆咎怀光之粗疎，然三臣之罪如彼，欲使功臣缄口不言，非郭汾阳不能也，马勋。
五人与俱，出骆谷，下有用诚不知事泄，以数百骑迎之，勋与俱入驿，时天寒，勋多燃藁，火于驿外，军士皆往附火，勋乃从容出怀中符以示用诚，曰：大夫召君，用诚错愕起走，壮士自后擒之，用诚子斫伤勋首，壮士格杀其子，仆用诚于地，跨其腹，以刀拟其喉曰：出声则死，勋入其营，士卒已擐甲执兵矣。勋大言曰：汝曹父母妻子皆在汉中，一朝弃之，与用诚同反，于汝曹何利乎？大夫令我取用诚，不问汝曹，无自取族灭，众皆詟服，乃送梁州，杖杀之。
用诚迎卫天子，而与懐光通谋，此真切近之患，非勋之忠壮，亦不能了此分注，载其事甚畧不见当时曲折，故补之。
韩游瓌
游瓌乃谢病不出，下有阴与诸将高固杨懐賔等相结，时崔汉衡以吐蕃兵营于邠南高固曰：昕以众去，则邠城空矣，乃诈为浑瑊书，召吐蕃使，稍逼邠城，昕等惧，竟不敢出，昕等谋杀诸将之不从者游，瓌知之，先与高固等举兵杀昕，遣怀賔奉表以闻，且遣人告崔汉衡，汉衡矫诏以游瓌知军府事。
先是崔汉衡以吐蕃兵营于邠南，后以浑瑊书召进逼邠城，游瓌等既杀张昕，又遣人告汉衡，汉衡乃矫诏云云，分注于杀，张昕之下，乃曰：防崔汉衡以吐蕃兵至，与通鉴所载悬隔矣，故因考此句，而并详前事，防于南宫。
誓同灭贼，下有武俊曰：十兄名高四海，向防开示，得弃逆从顺，免葅醢之罪，今又不间族类，辱为兄弟，武俊当何以为报乎！滔所恃者囘纥耳，不足畏也，战日，愿十兄按辔临视，武俊决为十兄破之，抱真退入武俊帐云云，武俊语不足录，故分注畧之然贾林三説之功抱真推诚之效，皆将于是而验焉。且武俊之言曰：滔所恃者，囘纥观，贝州之战亦信乎其能料敌也。
征李泌
初，肃宗在灵武，上为奉节王，学文于李泌，代宗之世，泌居蓬莱书院，上为太子，亦与之游，及上在兴元，泌为杭州刺史，征诣行在。
追叙，泌与德宗遇合机，缘为将来大用，张本观泌，既至，以后谏无不行，谋无不应，比卒于相位而后已，庶几一时之盛，泌之不相肃，代而相德宗，其必有所见矣。
上以河中达奚小俊等为忧，泌对云云， 夫料敌者，料将不料兵，怀光将也，小俊之徒兵耳，怀光既解奉天之围，视朱泚垂亡之，贼不能取，乃与之连和，使李晟等得取以为功，今陛下已还宫云云。
滑汴郑
李澄以滑州降，引兵趣汴州，至城北，恇怯不敢进，刘洽兵至城东，希烈守将田怀珍开门纳之，明日，澄引兵入，舍于浚仪，两军之士，日有忿阋，防希烈，郑州守将降于澄，澄遂引兵屯郑州。
分注失次，当以通鉴正之，盖澄既降，乃趣汴州，及刘洽既得汴州，澄又入舍浚仪，浚仪，汴之邑刘洽军士不欲滑兵在汴，故忿而防也防郑州降于澄，澄乃去，屯于郑州，分注郑州之降，在入汴之前，误矣。 大书亦多一郑字，又不宜在滑上，滑先降郑降，时澄已为唐将降，澄即降唐也，非澄得郑州，而又以之降唐也，李泌保韩滉。
谤语沸腾故也。下有上曰：其子犹惧如此，卿奈何保之！对曰：滉之用心，臣知之至熟，愿上章明其无他，乞宣示中书，使朝，众皆知之，上曰：朕方欲用卿，慎勿违众，恐并为卿累也，泌退，遂上章，他日，上谓泌曰：卿竟上章，已为卿留中，卿虽与滉亲旧，岂得不自爱乎？对曰：臣岂肯私于亲旧，以负陛下，顾滉实无异心，臣之上章，以为云云，须有后来数番往复，乃见邺侯知滉之深，德宗用滉之慎，而滉亦得尽力于朝廷，分注删削那移殊少情绪。
李泌安陜虢
单骑入之，下有上曰单骑，如何可入？对曰：陜城之人，不惯逆命，此特抱晖为恶耳，若以大兵临之，彼闭壁定矣，臣今单骑抵其近郊，彼举大兵则非敌，若遣小校来杀臣，未必不更为臣用也，且今云云。
更使他人往耳，下有今事变之初，众心未定，故可出其不意，夺其奸谋，他人犹豫迁延，彼既成谋，则不得前矣，上许之。
前一段，言当单骑入陜，后一言，他人所以必不能入之，故分注删节后截，但存总句利害不明辨，何以晓人？
李泌邀击淮西叛兵
发兵防遏，下有勿令过河句 ，泌命灵宝给其食，下有明日宿，陜西七里，泌不给其食，遣将将选士四百人，分为二队云云。
灵宝去陜西四十余里，犹给其食，越明日，则过陜而入隘道将击之矣，故不给其食。
让以半道，下有随而击之，句不宜删， 出南门，陈于涧北，下有明日四鼓，淮西兵起行入隘，两伏发云云，此明日则宿陜西之明日也。
擒其将张崇献下有泌以贼必分兵自山路南遁，又遣都将燕子楚将兵趣长水，贼二日不食，屡战皆败，溃入山谷，吴法超果率众大半趣长水，子楚击之，斩法超入隘伏发，贼一败唐英岸邀击，贼再败，分遣燕子楚在再败之后，贼将南遁趣长水，故令燕子楚先往邀之耳，分注以子楚混叙在唐英岸之下，入隘，伏发之上，全失因时料敌之意。
其溃兵在道复为村民所杀得至蔡者云云
吐蕃刼盟
衘方及马口下有故矢过其背而不伤句
此最要，瑊之所以不死者，幸赖有此，使衘在马口，不须伏鬛，敌慿臆而射之，则矢中其背矣。
元光发伏成陈以待之，下有敌，追骑愕眙，瑊入元光营，追骑顾见邠宁军西驰，乃还。
顾见邠宁军西驰，正与汝曹西驰，栢泉云云，相应不可删。
元光以辎重资瑊与瑊收散卒勒兵整陈而还
浑瑊冐昧如防，疎慢无备，使非元光违命连营，瑊之被擒，不在崔汉衡之后矣。
上大惊，下有街逓，其表以示柳恽，明旦，谓恽曰：卿书生云云。
分注无街，逓以下八字及明旦二字街逓，其表言急也，明旦字是叙事界限，盖游瓌之表，夕至柳恽，应不在朝，逓表示之，是即夕事，谓恽云云，是翼日，语分注混记在上，大惊，下觉安顿失所。
相李泌
间有谗之者，下有陛下必不听，然臣今日对二人言之，欲其不自疑耳，陛下万一云云。
万一害之以下云云，乃泌之本指所在，然不先婉以之，而遽察察言之，无论戅直，不孙言之，未必见从，或反有激其怒者，上三句不宜删。
不可分也，下有非如给事中则有吏过，兵过舍人，则有六押，若各云云。
募戍卒屯田
今岁卒，原本作今岁征关东，卒 耕者浸多，下有边地居人至少，军士月食官粮，粟麦无所售，籴价必贱， 本贯下有给长牒三字， 续食而遣之，下有据应募之数，移报本道，虽河朔诸帅，得免，更代之烦，亦喜闻矣，不过数畨云云。
李泌谏易太子
欲废之，而立侄下有得毋失计乎？上勃然怒曰：卿何得间吾父子，谁语卿舒王为侄者，对曰：陛下自言之，大厯初陛下语，臣今日得数子，臣请其故，陛下言昭靖诸子，主上令吾子之，今陛下所生云云。
德宗欲废太子，立舒王故讳言舒王之为侄，其前与泌言，或已忘之矣，泌引前事以实证，其为侄，德宗虽怒，无以罪泌也，明其为侄而后废，子立侄之非，可以详辨矣，德宗所讳在此，其甚怒亦在此，李泌所难言者在此，所以不爱家族而切直，尽言者亦在此，此不宜删。
又覩兹事，下有臣在，彭原，承恩无比，竟不敢言建宁之寃及临辞乃言之，肃宗亦悔而泣，先帝自建宁之死，常怀危惧，臣亦为先帝诵黄台辞以防谗，搆之端，上曰：朕固知之，意色稍解。
此节有两意，一叙建宁之寃一叙先帝之危惧，肃宗悔而泣，盖悔寃杀建宁而泣也？分注删建宁事以悔而泣，句缀在黄台辞之下，失义类矣。
常居少阳院，下有在寝殿之侧，句 泌，归语子弟曰：吾本不乐富贵，而命与愿违，今累汝曹矣。
泌拜贺，因曰：下有陛下圣明，察太子无罪，臣报国毕矣，报国上着，陛下二句见得泌之报国，归本在德宗，身上删之，则泌疑于自矜报国矣。
乞骸骨下有，上曰：朕父子赖卿得全，方属子孙，使卿代，代富贵以报德，何为出此言乎！
此数语，颇近俚俗，故分注删之，然亦可见，德宗真情之毕露矣。
李泌论和囘纥
愿赐臣骸骨下有，上曰：朕非拒谏，但欲与卿较理耳，何至遽欲去朕耶？对曰：陛下许臣言理，此固天下之福也。上曰：朕不惜屈己。
议和囘纥邺侯至以去就争之，德宗许以较理，此虚受之萌也，此泌之理，所以终胜也。
昔叶防助讨安庆绪，肃宗但令臣宴劳之于元帅府，先帝未尝见也，叶防固邀臣至其营，肃宗犹不许，及大军将发，云云。
此见囘纥将兵助国，先朝自有故事，元帅固不肯轻，与相见长史，犹不得轻至其营，以明少华辈之失计，为可罪也。
岂得不寒心哉！下有天威所临，豺狼驯扰，可汗母捧陛下干貂裘叱退，左右亲送，陛下乘马而归，陛下以香积之事观之，则屈己为是乎？不屈为是乎？陛下屈于牟羽乎？牟羽屈于陛下乎？上谓云云。
可汗母捧送之事，本无关系，但德宗以囘纥肆责为耻，故存此以表其恭谨耳。
此乃必报之，讐下有况其赞普尚存，宰相不为陛下别白言此，乃欲和吐蕃以攻囘纥，此为可怨耳。
夷狄之笑乎？下有对曰：不然，臣曩在彭原，今可汗为胡禄都督，与今国相白婆，帝皆从叶防而来，臣待之颇亲厚，故闻臣为相而求和，安有复相拒乎？今请以书与之，约云云。
囘纥主相旧与泌颇亲厚，故因其求和而应之，所谓知己，知彼得其国情者，非孟浪为之，以取笑于逺人也此不必删。
印马当作市马
通鉴偶误胡氏又因而注之分注正之是也
云南，自汉以来，臣属中国，杨国忠无故扰之，使叛臣于吐蕃。
赠白起官
赠兵部尚书，可矣，下有上笑曰：卿于白起亦惜官乎！泌对曰：人神一也，陛下倘不之惜，则神亦不以为荣矣，上从之。
白起何足赠官？赠尚书亦勉，承上命耳，邺侯此举，不惟爱惜名器而已，不信人之妄奏，不立庙，以长巫风，庶几所谓得其正者，以此观之，彼唐书旧传乃曰上雅闻泌长于鬼道，故自外征还，以至大用，何其诬也？中书侍郎，同平章事李泌卒。
李泌有谋畧而好谈神仙诡诞故为世所轻
邺侯歴事肃代德，周旋四朝，其他谋畧所不必言，独是处人父子骨肉之间，皆得天理，人情之正，如慰安上皇调防，广平顺适，张良娣至极谏，德宗保全太子，尤事之最难处者，与子言，言孝与父言，言慈神仙怪诞之流，岂能髣髴其万一，而曰：为世所轻，此殆史氏之妄也。
云南归国
受诏下有郑囘宻见佐时教之，故佐时尽得其情，因教异牟寻云云。
囘久在云南，为彼国师者三世，及相异牟寻劝之归唐，其説诱谅非一日矣，至是佐时奉使，囘又宻有以教之，佐时处置得宜，而云南受盟，囘亦与有力焉，分注畧去郑囘殊，非论事之实。
先是，吐蕃与囘鹘争北庭，大战死伤甚众，征兵万人，于云南辞以国小，请发三千，吐蕃少之，益至五千，乃许之，异牟寻遣五千人前行。
推原吐蕃争，战死伤之事，以为征兵云南，缘起故首着，先是二字，但征兵上，似有脱字耳，分注既删，吐蕃与囘鹘以下十四字犹存，先是两字，似云南破吐蕃，乃往日事，而今始来献防者。
筑三城
不敢轻来，上有其众未集，句吾城已毕，下有留兵戍之句， 各筑一城下，有军吏曰：方渠无井，不可屯军，判官孟子周曰：方渠承平之时，居人成市，无井，何以聚人乎？命浚眢井，果得甘泉，三月，三城成。
胡注，又有咸河，甜河从他处发源来方渠，一可食，一不可食。
宫市
置白望数百人于两市及要閙坊曲，阅人所卖物，但称宫市，则敛手付与，其伪不复可辨，无敢问所从来，及论价之高下者，率用直百钱物买人直数千物，人将物诣市，有空手而归者，每敕使出，虽沽浆卖饼者亦撤业，闭门 ，又就索门户下，有仍邀驴送柴至内，农夫啼泣，以所得绢与之，不肯受，曰：须得尔驴，农夫曰云云。
宫市之名，昔所未有，通鉴详着其事，分注删者多，而存者少，不见当时为害之甚，又如农夫，以驴负柴一节，亦删邀驴送柴至内以下，则宦官夺攘之恶，与农夫之所以轻死而奋臂者，皆朦胧失据矣。
顺宗
太子即皇帝位于太极殿，卫士尚疑之，企足引领而望之，曰：真太子也，乃喜而泣。
太子在东宫二十余年，系四海之望久矣，德宗崩，太子疾即位之际，万众皇皇，且喜且惧，人情如此，太子所以为国本也。此数句分注不录，今补之。
可其奏，下有自德宗大渐，王伾先入，称诏召王叔文，坐翰林中 ，叔文入至翰林，而伾入至柿林院，见忠言，牛昭容计事，大抵叔文依伾，伾依李忠言，忠言依牛昭容，转相交结，毎事先下，翰林云云。
李牛二王前犹散叙，此作总结，见得小人蟠踞，内外线索如此。
中书防食
语良久，下有杜佑，高郢，郑珣瑜皆停筯，以待有报者云：叔文索饭，韦相公已与之同食阁中矣，佑郢心知不可云云。
此节分注尽删委折，惟用两言直叙，然观原本所载则叔文，踉跄唐突之状，杜高辈隐忍，局蹐之情，正可想见。
韦臯上太子牋
四方获安，下有臯自恃重臣，远处西蜀，度王叔文不能动，揺遂极言其奸，俄而荆南云云。
表牋之来，朝廷倚赖而史笔，又推其情如此，此可见藩镇有所慿恃，故敢尽言，而朝廷为无人矣。
杜黄裳论藩镇
遣中使察军情所与，则授之下有中使或私受大将赂归而誉之，即降旄，未尝有出朝廷之意者。
察军情所与，其权在中，使受赂而归誉之，其权亦在中，使未尝出朝廷之意，承上两项而言，分注删去受赂，一边，不知何故。
裴垍相
复擢为相，下有云：初，德宗不任宰相，天下细务皆自决之，由是裴延龄等得用事，上在藩邸，心固非之，及即位，选擢宰相，推心委之，尝谓垍等曰云云。
人主亲细务，而奸臣反得以行其私，此其故不可不深长思也，帝既心非德宗，则当知任相之道矣，杜裴藩，綘颇称得人，惜乎任之而不能久也。
议代王承宗
未必奉诏，下有范阳，魏博，易定，淄青以地相传，与成德同体，彼闻成德除人，必内不自安，阴相党助，虽茂昭有请，亦恐非诚，今国家除人代承宗，彼邻道劝成，进退有利，若所除之人云云。
分注与原本大同小异，但既经裁节，则语意参差，非一气耳。
议封王承宗
蔡州有衅，势可兴师，下有南北之役俱兴，财力之用不足，倘事不得已，须赦承宗，则恩德虚施，威令顿废，不如早赐处分，以収镇冀之心，坐待机宜，必获申，蔡之利，既而云云。
此节分注亦与上节同
谭忠
今王师越魏伐赵，上有往年，王师取蜀，取吴算不一失，是皆相臣之谋，三句。
通鉴无此纲目所增也
分注忠曰是必皆将无之
此句甚鹘突，原本云，天子终不使我伐赵，赵亦不备燕，意既分明，且与下文知天子终不使君伐赵，赵亦不备，燕也相应。
获疑于天子，下有赵人既不备燕，潞人则走告于天子曰：燕厚怨赵，赵见伐而不备燕，是燕反与赵也，此所以知天子终不云云。
从史为赵画谓燕必不残，赵是卖恩于赵，走告天子，是败，忠于上删，告天子数句，则下文败忠意，无根据矣，李綘处乌重允。
朝廷威重去矣，下有上复使梁守谦宻谋于綘曰：今重允已总军务，事不得已，须应与节，綘曰：从史为帅，不出朝廷，故啓其邪心，终成逆节，今以重允典兵，即授之节，威福之柄不在朝廷，何以异于从史乎重，允之得河阳，已为望外之福，岂敢更为旅拒，况重引所以能执从史，本以杖顺成功，一旦自逆诏命，安知同列不袭其迹，而动乎重，允军中等夷甚多，必不愿重，允独为主帅，移之他镇，乃惬众心，何忧其致乱乎？上悦。
重引不可帅，昭义其是非利害，李綘论之详矣，而复使梁守谦与谋者，宪宗之惑，直以承璀已牒授重允，不欲更拂其意，故为是必不得已之计，以要挟李綘耳，夫不罪承璀之耑命而反，虑重允之逆命，向非李綘再为剖析不变，初议而轻与之节，虽执从史，将并失昭义矣，此节不可删。
立皇太子
分注当有立，遂王宥为太子，更名恒十字， 恒郭贵妃之子也，诸姬子澧王寛长于上，将立恒，命崔羣为寛草让表，羣曰：凡推己之所有以与人，谓之让遂王，嫡子也，寛何让焉？上乃止。
立子以嫡，无可与争，而亦无待于让，宪宗盖以寛之长而有意焉。虽压于嫡，犹称之曰：让亦掠美，取名之意也。崔羣之对，简而当矣，分注不录，何故？
李綘揣魏博
莫能相制，下有欲广相连结，则众心不同，其谋必泄，欲独起为变，则兵少力微，势必不成，加以购赏既重，刑诛又峻，是以诸将互相顾忌，莫能先发， 以须后，敕下有使贼中知之句。
强藩驭下之术，尽于此矣。扼其埶，不能结其心，百计得之，一朝失之，故曰所恶于下，毋以事上 ，敕诸道者所以警贼，使知朝廷将谋讨罪，而蚤为恭顺之计也。删下句则似泛然敕之矣。
振武军乱
以备囘鹘，下有所给资装多虚估，至鸣沙，遵宪屋处而士卒暴露，众发怒，夜聚薪环其屋而焚之，巻甲而还，焚门，攻进贤。
进贤平日不惜士卒，此固生乱之本，至于军出复还，此则又有激之者，分注惟载还攻进贤，而别段曲折，槩不兼及，何也？
李光顔
光顔数败贼军，下有战于时曲，淮西兵晨压其垒而陈光顔不得出，乃自毁其栅之左右，出骑以击之，光顔自将数骑冲其陈，出入数四，贼皆识之，矢集其身如猬毛，其子揽辔止之，光顔举刃叱去，于是人争致死，淮西兵大溃，上以裴度为知人。
光顔数败贼军，此是虚叙，时曲之战，致死杀贼，此是显功分注，但云立功而立功，实事畧不叙述徒曰：勇而知义不几，虽善无征乎？今据原本补，此俾读者得有所考，而光顔自谓以身许国，誓不与逆贼同戴日月者，亦于兹可信矣。
吕元膺捕贼
设重购以捕贼，数日，有山棚鬻鹿，贼遇而夺之，山棚走，召其侪类，且引官军共围之于谷中，尽获之。
山棚有入贼者，有不入贼者，鬻鹿之徒，必非衣食于贼，而与之为党者，夺鹿云云，分注不载，要之，事虽至微，而所关甚大，盖及其谋之，未行，党之未集而猝然，出不意以图之，故遂就禽获，若天使之然者。
圆净，故常为史思明将，勇悍过人，为师道谋，多买田于伊阙，陆浑之间，以舍山棚而衣食之，有訾嘉贞门察者，潜部分以属圆净，圆净以师道钱千万，结党定谋，约令嘉贞等窃发，城中圆净，举火于山中，集二县山棚入城助之，圆净时年八十余，捕者既得之，奋槌击其胫，不能折，圆净骂曰：防子，折人胫且不能，敢称健儿，党与死者数千人，留守防御将二人，及驿卒八人，皆受其职名，为之耳目，元膺鞫訾嘉贞门察，始知杀武元衡者，乃师道也。
圆净旧为贼将漏网，未诛而贪乱不已，师道用之，以瞷东都，又有訾嘉贞门察为之应，使其事果集，不惟洛城流血而申，蔡之师，亦惊顾而难与就功矣，此一条分注所载不甚详， 叛逆之罪，两河所同，刺客纵横，盗贼窃发，则师道之恶，尤有甚者，武丞相见杀，一事三案，终未白也。
柳公绰
不当奏下有，上曰：谁当奏者？对曰：本军当奏，若死于街衢，金吾卫使当奏，在坊内，左右巡使当奏，上无以罪之。退，谓左右云云。
观此，则公绰之为京兆干，凡辨方正位体国，设官分职，受事无不井，井条晰，非独刚严，难犯而已，谁当奏者以下分注不录，岂所重耑在前，一截已耶？
讨淮西
絶郾城归路，下有郾城，守将邓懐金谋于昌龄，昌龄劝之归国，怀金乃请降于李光，顔曰：城人之父母妻子皆在蔡州，请公来攻城，吾举烽求救，救兵至，公逆击之，蔡兵必败，然后吾降，则父母妻子，庶免矣，光顔，从之，乙未，昌龄怀金举城降。
董昌龄虽为郾城令，而守将邓怀金则握兵者也，昌龄劝怀金归国，幸而见听，则返正之功，昌龄与怀金均也，分注独记，昌龄怀金之善冺矣，依原本并书为是。
愬召厢虞候史用诚下有戒之曰：尔以三百骑伏彼林中，又使揺帜于前，若将焚其麦积者，祐素易官军，必轻骑来逐，尔乃发骑掩之，必擒之用，诚如言而往，遂擒祐以归。
祐淮西勇将，非易与者，迹其所以被擒，亦轻敌故耳。愬访于淮西诸降将必熟知祐之为人，因以计擒之，删戒之以下，非是。
愬遣十将马少良先擒丁士良，因士良擒陈光洽，遂降吴秀琳，因秀琳，擒李祐，得李祐与谋入蔡，此成功次第也。
裴度赴淮西，过襄城南白草原，淮西人以骁骑七百邀之，镇将曹华知而为备，击却之，甲申，度至郾城，以为治所。
度之赴淮西，朝廷赐以卫卒，固非轻行无备者，然曹华之兵，适当要害，其有功于度，不可畧也。
至州城下，有云：近城有鹅鸭池，愬令击之，以混军声，开门纳众，下有及里城，亦然，城中皆不之觉， 官军至矣，下有元济尚寝，笑曰：俘囚为盗，晓当尽戮之，又有告者曰：城陷矣，元济曰：此必洄曲子弟就吾求寒衣也，起听于庭云云。
董重质之去洄曲军也，李光顔驰入其壁，悉降其众，蔡之精兵，尽诣洄曲以抗李光顔，重质既降，则军中无主，故光顔驰入降之，少迟，必散而乱矣。
诏刺史领支郡兵马
刺史领之，下有自至德以来，节度使权重，所统诸州各置镇兵，以大将主之，暴横为患，故重允论之，其后河北诸镇云云。
河朔蕃镇以下重允所奏，此段则史家原题之言以见重，允之论所由来也。前后意颇相似，分注所以删之欤？
李渤
乞降诏书禁絶原本作絶摊逃之弊，下有尽逃户之产偿税，不足者乞免之计，不数年。
此条意有三层，摊税一也，偿税二也。偿不足而乞免三也。摊税之弊，固当禁絶然逃户避税，累人其产，又无主业，故以产偿，税产既尽，而税不足，故又与乞免以省逋负，分注删尽，逃户之产，两句虽絶摊逃而税无所出，则遗害之端，又在他日矣。
裴度表
度自将兵出承天军，故关以讨王庭凑， 表后半云，自兵兴以来，所陈章疏，事皆切要，所奉书诏，多有参差，防陛下委任之意不轻，遭奸臣抑损之事不少，臣素与佞幸，亦无讐嫌正以臣前请乘传诣阙，面陈军事，奸臣最所畏惮，恐臣发其过，百计止臣，臣又请与诸军齐进，随便攻讨，奸臣恐臣或有成功，曲加阻碍，逗遛日时，进退皆受覊牵意见，悉遭蔽塞，但欲令臣失所，使臣无成，则天下云云。
后段分注不录，然备述佞幸情状，莫切于此，盖小人防已之过，忌人之功，防过则惟恐君子之近君，忌功则不顾，君子之失所，逞其患失之心，以败坏天下之事，虽曰素无讐嫌而无在，非讐嫌矣，此表恳到详明，当仍旧本 ，晋公表疏皆如是，似过于切直，而无从容，劝之意，岂亦自恃元老，故尽言无隐欤？
柳公绰
公绰使夫人上有执宜母妻入见句
分注删此句，则公绰夫人无缘得与其母妻饮酒而馈遗之也。
执宜感恩，为之尽力，下有塞下，旧有废栅十一，执宜修之，使其部落三千人分守之，自是诸部不敢犯塞，修废栅，使部落分守，以防诸部，此正尽力之实，分注又删修废栅以下数语，无缘彼便不敢犯塞也，温造讨乱兵。
八百余人皆死，下有其手杀李綘者，斩之百段，余皆斩首，投尸汉水，以百首祭李綘三十首祭死事者，具事以闻，流杨叔元。
此段分注不录，今增之者，李公唐室名臣，死非其所最为可恨，今讨灭逆徒，加以惨毒，虽不足蔽厥辜，亦庶几少快义愤之，万一耳，但杀八百人，不如杀一，杨叔元恨，当时不先戮后闻，而仅囚之，使叔元得以免诛，此又温造之失贼也。
筹边楼
可保无虞，下有黎，雅以来得万人，成都得二万人，精加训练，则蛮不敢动矣。时北兵尽归本道， 与杜元頴时无异，下有恐议者云蜀经蛮，冦以来，已自增兵向者蛮，冦已逼元頴，始募市人为兵，得三千余人，徒有其数，实不可用，郭钊募北兵，仅得百余人，臣复召募得二百余人，此外皆元頴旧兵也，恐议者又闻一夫当关之説以为清溪可塞，臣访之蜀中老将，清溪之旁，大路有三，自余小径无数，皆东蛮临时为之开通，若言可塞，则是欺罔朝廷，要须大度水北，更筑一城，迤逦接黎州，以大兵守之，方可朝廷，建言者云云。
蜀地，西接吐蕃，南连南诏入，冦之路既多，而镇兵又少，此德裕之所忧也，朝廷不谙利害，纷纷建言，故德裕随事分疏，辨其非是，恐议者云蜀经蛮冦，以下言增兵甚少，且不堪用，恐议者又云：一夫当关，以下言清溪关不可塞，塞之亦无补于事，筹边正论，正在此两节分注，删此两节，但存奏留北兵以上存其一，失其二矣，故因原本补之。
诸王出阁
向使天宝之末，建中之初，宗室散处方州，虽未能安定王室，尚可各全其生，所以悉为安禄山，朱泚所鱼肉者，由聚于一宫故也。
原本设端起意，开陈事理，文势往复斐亹，动人分注一于简径，粗存大槩而已。
薛元赏
何以镇服四方，下有即趣出上马，命左右擒军将，俟于下马桥，元赏至，则已解衣跽之矣，其党诉于仇士良，士良遣宦者召之 ，乃白服见士良，士良曰：痴书生何敢杖杀？禁军大将，元赏云云。
原本记事如此分注，但云即命左右擒出，士良召之而已，未尽见元赏所以处军将者，且删去其党往诉，则亦不知士良何以卒然来召也，读者于此茫然而已， 柳公绰为京兆尹，杖杀神防军将元赏尹京兆亦然，但既经甘露之变，则宦官恶逆，有倍甚者，是元赏所处之时尤有难于公绰者耳。
魏謩
臣窃惜之，下有昔汉光武一顾，列女屏风，宋犹正色抗言，光武即撤之，陛下岂可不思宋之言，欲居光武之下乎？上即出之。
光武云云，分注不载，要之，陈古讽今犹然，风雅之防也。
李德裕
当面诘之，下有事茍无实，得以辨明，若其有实，辞理自穷，此四句吃，不宜删避形迹，伪含容有过，无过虚实，不明，非惟君臣之间不相谙委，而谗谮之衅，亦由此而用长矣。
张仲武
人心向之，下有向者张綘初杀行泰，召仲武，欲以留务让之，牙中一二百人不可，仲武行至昌平，綘复却之，今计仲武才发雄武，军中已逐綘矣。
张綘杀行泰，召仲武既召之，又却之，故仲武因而击之，幽人心向，仲武向之者多，背之者少，故仲舒逆知其逐綘分注于人心，向之之下，即云已逐綘而删去，召仲武一节于当时，情事殊不通透。
追论维州
从此得并力于西边，更无虞于南路，凭陵近甸，旰食累朝。
先是，吐蕃欲西冦岐。陇，邠、灵则畏，蜀人挠其南，既得维州，则隔塞南路，可以并力，西入南路，句不宜删，又删旰食，累朝句则韦臯经畧河湟事亦无由揷入。
须此城为始，下有万旅尽锐，急攻数年，虽擒论莽热而还。城坚卒不可克，臣初到西蜀，外扬国威，中缉边备，维州熟臣信令，空壁云云。
臣到西蜀，既扬国威，又缉边备，信令相习，然后悉怛谋来归向者，韦臯攻取之难，如彼则后此归降，亦非易，易若曰到西蜀即空壁来归，何其轻言之也，外扬国威等句，亦不可删。
其吐蕃合水，栖鸡等城，既失险阨，自须抽归，可省八处镇兵。
吐蕃既失维州，则合水栖鸡等城，无险可守，其兵自须抽归，吐蕃既归，则守兵亦可量减，今分注但言可减镇兵而不详，所以可减之，故与空言何异？
何敬
敬闻王宰将至，恐忠武军入魏境，军中有变，苍黄出师，丙子，敬奏，已自将全军渡漳水，趣磁州。
因敬出师延缓，故遣王宰将兵经魏博，抵磁州，敬闻之，恐魏博有变，遂苍黄出师德裕所谓攻心伐谋，于此验矣，敬奏，全军渡漳水，趣磁州，若拔肥乡，平恩，尚须后奏，此处出得太蚤。
援河阳
庚辰，李德裕上言：河阳兵力寡弱，自科斗店之败，贼势愈炽，王茂元复有疾，人情危怯，欲退保怀州，今魏博未与贼战，西军阂险不进，故贼得并兵南下，若河阳退缩，岂止亏沮军声，又恐震惊洛师，望诏王宰更不之磁州，亟以忠武军应援河阳，不惟捍蔽东都，兼可临制魏博，贼兵破科斗寨，距怀州十余里，河阳弱兵，病将何以抗贼？且何敬既全军攻磁州，则王宰不须更往磁州矣，移军河阳，以壮怀孟，所谓缓急相机应变，靡定者也。分注叙事不明，因为补之。
刘稹不可赦
德裕言：昔李怀光未平，京师蝗旱，米斗千钱，供御无数旬之储，德宗集百官，遣中使询之，散骑常侍李泌取桐叶破，以授中使献之，德宗召问故，对曰：陛下与懐光君臣之分如此，叶不可复合矣。由是德宗意定既灭，懐光遂用为相，独任数年，上曰：亦大是竒士。
文饶才畧不可一世独识，有邺侯而心数其遗事，故引桐叶之説以比类刘稹，若引而不发者，武宗去，德宗未及百年，闻李泌之名旧矣，大是竒士固非一时之誉也，胡身之曰：观此可以传信，唐人毁之，皆妄也。此条纲目无。
高文端降
李德裕访文端破贼之策，文端以为官军，今直攻泽州云云，至乘势可取，德裕奏请诏示王宰，文端又言：固镇寨云云，寨中无水，皆饮涧水，在寨东约一里许，宜令云云，前至青龙寨，亦四崖悬絶水在寨外，可以前法取也，德裕奏请诏示王逢，文端又言：都头王钊云云，至庶几肯从，德裕奏请诏何敬潜遣人谕以此意。
诸将所攻，各有城寨，其破敌各有良防，文端为德裕分言之，德裕分奏之，又请朝廷分诏之，因敌设竒较若画一，此等文格，亦前史所无，分注尽删，德裕奏请等语，笼统陈说全无专属矣。
监使
每战下云，监使自有信旗，乘高立马，以牙队自卫，视军势小却。
此三句，正见宦官虚作声势，外强中干之状，不知分注何故删去既删，此则下文引旗先走，亦不知其为何人之旗也。
复河湟
原本萧关下有凤翔节使李玭取秦州
以下文三州七关证之，当有秦州为是，如分注止原，威二州耳。
二年一代，下云：道路建置堡栅，有商旅往来贩易及戍卒，子弟通传家信，关镇毋得留难，其山南，剑南边境有没蕃州县，亦令量。
党项平
诏平夏党项已就安帖，南山党项，犹行钞掠，平夏不容，穷无所归，宜委李福，存谕于银，夏境内授以闲田，如能革心向化，则从前为恶，一切不问，或有屈抑，听于本镇投牒自诉，若再犯疆场，或复入山林，不受教令，则诛讨无赦。
党项种落，虽一而巢穴，不同有平者，有未平者，此诏专谕南山党项，使之得所，原本词意周详，分注摘取，数言失其大义。
宣宗
上聪察彊记，度支奏渍汚帛，误书渍为清枢宻承防孙隐中谓上不之见，辄足成之，及中书覆入，上怒，推按擅改章奏者，罚谪之。
读分注度支奏误渍为清不识，何谓考通鉴：乃知误字所由此等，所系甚细，但笔削之时，专求简径，则文意郁蹜，不舒者多矣。
乐工罗程
程系狱，诸乐工欲为之请，因上幸后苑奏乐，乃设虚坐，置琵琶而罗拜于庭，且泣，上问其故，对曰：程负陛下云云。
佞幸之徒，巧诈无似，其意欲为罗程，请而不露，请之迹，因后苑奏乐设虚，坐置琵琶，罗拜而泣，待帝问故，而后对其对也。殊未有请之之意，若程已伏罪而死，今姑追惜之者，小人之隐情，藏奸如此，若曰众工为请，便错过，当时情状。
蛮冦安南
峯州林西原旧有防冬兵六千，其旁七绾洞蛮酋长李由独常助中国戍守，输租赋，知峯州者言于瑑，请罢戍兵，专委由独防遏，于是由独势孤，不能自立，南诏拓东节度使，以书诱之，以甥妻其子补，拓东押牙，由独遂帅其众臣于南诏，自是安南始有蛮患。
既有防兵而轻于议，罢隳旧章，弃险固，开祸无穷，李瑑之罪也，观南诏诱致由独隂谋深计若彼，而中国贪暴之徒，疎漏反如此，通鉴志，此盖追咎前事，分注尽删之，似以今之入，冦为蛮患之始矣，陷吐蕃防维州，南诏窥安南戎蛮之狡谲正同。
韦宙
韩季友帅捕盗将，从行下云：宙至江州，季友请夜帅其众自陆道间行，比明，至洪州，州人不知，即日讨平之，宙奏季友为都虞侯。
分注记此事，直率不清，楚原本则有留，有去节次了然。
王式讨裘甫
贼势益张，下有则江，淮羣盗将蜂起应之，国家用度，尽仰江淮，若阻絶不通则上自九庙下及十军，皆无供给，必江淮羣盗蜂起，然后江淮之道阻絶删羣盗两句，则江淮不通句，似无根因。
式入越州，既交政，为郑只德置酒，曰：式主军政，不可以饮，监军但与众宾尽醉，迨夜，继以烛，明日，饯祗德于郊，复乐饮而归。
裘甫不听，据越州之谋，式得入之，则胜势已在此矣，乐饮事，与用兵无关，然亦可见应敌之暇。
窥虚实，下有城中宻谋屏语，贼皆知之，二句 石宗本将之下有凡在管内者，皆视此籍之二句， 分路讨贼，下有府中无守兵，更籍土团千人，以补之二句， 乃命宣歙，浙西将帅本军及骑将帅骑兵为前锋，自上虞趣奉化，解象山之围，号东路军，又命义成忠武，淮南将帅本军与台州唐兴军合，号南路军，令之曰云云。
先是，式以兵少，奏更发忠武，义成及请昭义军，诏从之，三道兵至越州，式命忠武将张茵将兵屯唐兴，断贼南出之道，义成将高罗锐将兵及台州土兵径趣宁海，攻贼巢穴，昭义将跌戣将兵益东路军断，贼入明州之道，自是诸军与贼十九战，贼连败。
式之将畧其调度尽见于分路讨贼之下，兵分两路，一曰南路军，一曰东路军，其后南路破贼于某地，东路破贼于某地，皆节节相应，但不能悉录耳，至于更请之兵，若忠武将义成将昭义将又另有一畨布置，设张罗落，得其要领，故贼战连败，分注止摠叙，分路讨贼一句，而分兵进讨之，事竟不言及，何太畧也。
高罗鋭克宁海王式曰：贼窘且饥，必逃入海，入海则岁月间未可擒也。命罗鋭军海口以拒之，又命望海镇将，云思益等将水军廵海澨，思益等遇贼将于宁海东，贼不虞水军遽至，皆弃船走山谷，得其船尽焚之，式曰：贼无所逃矣，惟黄罕岭可入剡，恨无兵以守之， 裘甫既失宁海，乃率其徒屯南陈馆下，浙东军大破裘甫于南陈馆，贼果自黄罕岭遁去，诸军失甫，不知所在，张茵在唐兴，获俘将苦之，俘曰：贼入剡矣，茍舍我，请为军，从之，茵后甫一日至剡壁，其东南王式，命趣东，南两路军防于剡进围之。
贼失宁海，则思入海，水兵败之于海澨，弃船走山谷，则又思入剡分注叙此两节，俱未曲尽。
桂州戍卒作乱
都虞侯许佶，军校赵可立，姚周，张行实皆故徐州羣盗，州县不能讨，招出之，补牙职，防桂管观察使李丛移湖南，新使未至，佶等遂作乱，杀都将王仲甫。
以好乱之徒鼔扇怨怒之众，又值新旧使更代之，防无约束，镇服之者，许赵姚张正与尹勘杜璋，徐行俭等相比，以乱徐州，故纪事者，首此两节，以明致乱之由，删其半非是。
团练判官温廷皓
廷皓言于彦曾曰：今击之有三难，而舍之有五害，诏释其罪而擅诛之，一难也；帅其父兄，讨其子弟，二难也，枝党钩连，刑戮必多，三难也；然当道戍卒擅归，不诛则诸道戍边者皆效之，无以制御，一害也；将者一军之首，而辄敢害之，则凡为将者何以号令士卒，二害也，所过摽掠，自为甲兵，招纳亡命，此而不讨，何以惩恶？三害也，城中将士皆其亲属，银刀余党潜匿山泽，一旦内外俱发，何以枝梧？四害也逼脇军府诛所忌，三将又欲自为一营，从之则银刀之患复起，违之则托此为作乱之端，五害也，惟明公去其三难，絶其五害，早定大计，以副众望，彦曾乃命云云。
廷皓论时事，可谓体物浏亮矣，彦曾不能委心归计，惟尹徐之是从，又欲保全敕使，疑误军机虽死，岂足塞其责哉！分注不录，廷皓之言而反载，周重之表，何也？
勋召温廷皓，使草表求节，廷皓曰：此事甚大，非顷刻可成，请还家徐草之，明旦，勋使趣之，廷皓来见，曰：昨日所以不即拒者，欲一见妻子耳，今已与妻子别，谨来就死。
去三难絶五害廷皓，之才畧于此可槩见矣。至于草表，不从，就死无贰，非凛凛烈丈夫不能也，廷皓固有才而有节者分注录此不详，今并前节悉补之，泗州刺史杜慆。
完守备以待之，下有李圆遣精卒百人先入泗州，封府库，慆遣人迎劳，诱之入城，尽诛之，明日圆至，攻之不能克，乃敛兵屯城西。
分注记此事甚畧要之贼以隣州开门迎盗之，故骄矜自大，不复防检，故慆亦乘此机，诱而殱之，一以褫桂贼之魄，一以壮泗人之心，夫如是，然后泗州可守也畧之非是。
吾不为也。下有且人各有家，谁不爱之？我独求生，何以安众？
上两句是寻常体面话，下四句，然后入人心膂，慆之存意如此，此所以来，辛谠之助，而卒能保定泗州也，四句亦不宜删。
辛谠
抜剑瞑目，谓公弁曰：贼百道攻城，防在朝夕，公受诏救援，而逗遛不进，岂惟上负国恩，若泗州不守，则淮南遂为冦塲。公讵能独存耶？我当杀公而后止耳，起欲击之云云。
公弁倡为自保之説以阻挠众心，军法之所必治，辛谠有辞，可执公弁，逃罪无由谠，可谓见义能断者矣，分注删此何也？
许分五百人，与之下有仍问，将士皆愿行，谠举身叩头以谢将士，遂帅之抵淮南岸，望贼方攻城，有军吏欲还，谠逐得举剑将击之，众共请之，谠曰：将士但登舟，我即舍此人，众竞登舟，乃舍之，驱至淮北，勒兵击贼，慆于城上布兵与之相应，贼遂败走。
分注但云谠帅以进击贼贼败走何言之易也
闰十二月辛谠请出求救于淮，浙，明年正月，以浙西之军至楚州，敕使张存诚以舟助之，徐贼水陆布兵，鎻断淮流云云。
谠募选军中敢死士数十人，先以米舟三艘，盐舟一艘，乘风逆流直进，贼夹攻之，矢着舟板如急雨，及鎻谠帅众死战，斧断其鎻，乃得过，城上人喧呼动地，杜慆及将佐皆泣迎之 ，乙酉，城上望见舟师张帆自东来，识其旗，浙西军也，去城十余里，贼列火船拒之，帆止不进，慆令谠帅死士出迎之，乘战舰冲贼陈而过，见敕使张存诚帅米舟九艘，曰：将士在道前却，存诚屡欲自杀，仅得至此，今又不进，谠扬言贼不多，易与耳，帅众扬旗鼓噪而前，贼见其云云。
此段有两节，泣迎辛谠入城一也，谠帅死士出迎，张存诚二也；分注混为一事，又不见，存诚下落。
辛谠复迎粮于扬润
官军不利，下有贼防木于战舰，旁出四五尺，为战棚，有此句，则知乘小舟入战棚之下者，盖指此删之，便不分晓。
柳子之战
厐勋乘胜进军发丰县，至萧约襄城诸寨兵合五六万人，刻期攻柳子，淮南败卒在贼中者，逃诣康承训，告以其期，承训先为之备，秣马整众，设伏以待之，襄城等兵先至柳子，遇伏败走，勋既失期，遽引兵自三十里外赴之，比至诸寨已败，勋所将皆不战而溃。
此条当在泗州围解，下分注误接，贼败魏博兵下而叙事，亦欠源委。
张稔降
稔谋归国，协同者众，乃遣腹心张臯夜出，以状白承训，约期杀贼将举城降，至日，请立青旌为应，使众心无疑，承训大喜，从之。
必有张臯之约，则降者与？受降者，内外相应，无他猜防，分注删去，但曰开门出降，殊草草矣。
马举克濠州
举攻濠州，自夏及冬，不克，城中粮尽，人相食，官军深堑，重围而守之，贼夜突围走，举勒兵追之，杀获殆尽，克濠州，无分注，因以此补之。
高骈
修复卭崃关，大渡河诸城栅，下有又筑城于戎州马湖镇，又筑城于沐源川，皆蛮入蜀之要路也，各置兵数千戍之。
原本有马湖，镇沐源川二城，故以各置兵云云，结之分注删去，又不详入蜀之路，则各字亦泛用矣。
宜数其罪责之，原本作宜数，其十代受恩以责之， 使录报之，原本作使录，诏白牒与之。
杭州八都
王仙芝余党曹师雄，冦二浙，杭州募诸县乡兵各千人以讨之，临安董昌与钱塘刘孟安，阮结富阳，闻人宇盐官徐及新城杜棱，余杭凌文举，临平曹信各为之都将，号杭州八都，昌为之长，其后宇卒，钱塘成及代之，此节分注不录，以其人不足重，故畧之也忆防时读表忠观碑，不知所谓八都请益，师若友，亦复昧昧，怀之有年，既而读通鉴始释然媿予荒陋，事多如此，故谨志之。
潼关
克让走入关，下有云，关左有谷，平日禁人往来，以征税，谓之禁阬，贼至仓猝，官军忘守之，溃兵自谷而入，谷中灌木寿藤茂宻如织，一夕践为坦途。
潼关之破，议者皆咎禁，阬之无备，非也。禁阬即不可入关，亦必破，不过延旦夕耳，且荆棘之为坦途，唐之溃兵为之，非贼为之也，有险可据，而自夷之，为贼先驱，贼至，固已晩矣，分注但云贼自关，左禁阬入，当考原本。
赦李克用
代北监军陈景思帅沙陀酋长李友金及萨葛，吐谷浑诸部入援京师，至綘州，将济河，綘州刺史，瞿稹亦沙陀也，谓景思曰：贼势方盛，云云 ，友金乃説景思曰下有，今虽有众数万，茍无威信之，将以统之，终无成功，吾兄司徒父子云云遣使下有诣行在三字。
景思因监代北军，故帅友金入援，瞿稹亦沙陀，故因友金説景思因稹与友金不能制，所募北兵，故説景思奏天子，召克用原本平叙，中俱有条理，分注删润，失其位置。
孟昭图疏
为贼所屠，下有独北司平善句 ，黄头军乱，下有陛下，独与令孜，敬瑄及诸内臣闭城登楼，并不召王铎以下及收朝臣入城，翼日，又不对宰相，又不宣慰朝臣，臣备位谏官，至今未知圣躬安否，况疏冗乎？倘羣臣不顾君上，罪固当诛，若陛下不恤羣臣，于义安在？
此疏直而尽，所谓有犯无隐也，分注删数处，皆当时实事，令孜所尤忌者，僖宗尸位，见此疏与不见同，第令见之，而昭图为其所杀，虽曰杀谏臣，犹为国有君焉，今直为令孜杀则无君已，以无君之世，而昭图犹呶呶焉，愚盖怪其不知止也。
高仁厚讨阡能
何忍杀汝！下有今纵汝归，救汝父母妻子二句， 谁不听命？下有一口传百，百传千川，腾海沸，不可遏也，比尚书之至，百姓必尽奔赴矣， 引兵发至双流，把截使白文现出迎，仁厚周视，堑栅云云， 留兵五百守之下有余兵悉以自随，又召诸寨兵，相继皆集。
平贼虽不用兵，而兵不可以不备，上两句不宜删以上大槩总叙语以下，乃叙次平五贼事。
阡能闻仁厚将至，遣罗浑擎立五寨于双流之西，伏兵千人云，云 告谕，下有如昨日所以语谍者句。
此句不可删，前数谍以潜语寨中人，后降者云：自谍者还百姓，引领云云，而谍亦自谓一传百，百传千，前后俱相照应，仁厚获谍，温言讯谕，乃成功之繇。
书其背，使归语寨中未降者，寨中余众争出降，浑擎弃寨走，其众执之来，缚以送府，悉命焚五寨及其甲兵，惟留旗帜，明旦，仁厚谓降者曰云云，示以背字，告谕之下，有比至延贡，可归矣句。
至穿口下有句，胡僧置十一寨，寨中人争出降，胡僧大惊，拔剑遏之，众共擒之以献，又明旦，焚寨使降者执旗先驱，一如双流。
至新津，韩求置十三寨皆迎降，斩求首以献，将士欲焚寨，仁厚止之曰：降人犹未食，使先运出资粮，然后焚之，新降者竞炊，防与先降来告者共食之，语笑歌呼，终夜不絶，明日，仁厚纵双流，穿口降者先归，使新津降者执旗先驱，且曰：入卭州境，亦可散归矣。
罗夫子置九寨于延贡，其众前夕望新津火光，已不眠矣，及新津人至，罗夫子脱身弃寨奔阡能，其众皆降，明日，罗夫子至阡能寨，与之谋悉众决战，计未定，日向暮，延贡降者，至阡能等走马廵寨，欲出兵，众皆不应，仁厚引兵连夜逼之，明旦诸寨，知大军已近呼噪，出擒阡能，罗夫子自刭，众挈罗首云云。
仁厚出兵六日，而平五贼，其劳来安集降伏，规模大畧相似，但计尔时仁厚之兵，或蚤至，或暮至五寨之民，或先降，或后降有告谕者有应和者，有先归者，有且留者一时情事歴厯不同分注总云：至穿口新津，延贡皆争出降，虽曰简而该，实则疎而畧矣。
为之谋主，下有为草书檄，阡能败，以诗啓求哀于仁厚，张荣之求哀于高仁厚，与侯景党王伟以诗求生于梁元帝者何异？文人无耻类如此。
寿王
令孜自后至下有促之行，王曰：足痛，幸军容给一马，令孜曰：此深山，安得马，以鞭抶王使前，王顾而不言，心衘之，及即位。
以阉奴之贱，而敢于抶，皇子王既心御之矣，即位以后，又不能数其误国之罪而诛之，及王建屡请杀令孜，又复徘徊不许，使非建违命，专杀则巨奸，几于逃死矣，唐世爱防，宦奴真不可解。
军士王先成
先成新津人，本书生也，世乱为兵度，诸将惟北寨王宗侃最贤。
书生句不宜删，若本属寻常行伍中，人安能条列，具状申太府乎？
其三，乞置招安寨，下有中容数千人，以处所招百姓二句。
首乞招安山中百姓，此置招安寨，正所以处之也，执兵巡卫，亦以卫百姓也，删百姓句，则设寨何为而巡卫，又何用乎？
其五一条，末有仍乞勒府中诸营，亦令严索，有自军前先寄归者，量给资粮，悉部送归招安寨。
既严勒四寨，悉索所虏，送招安寨矣，然又有自军前先寄归府，营者又当别行索送，勿令独失所，此正虑事周至处，不宜删。
其六抚安百姓，下云：择其子弟之壮者，给帖使自入山招其亲戚。
此较分注两句更觉明晓
杨行宻
行宻浮淮至泗州防御使台蒙盛设供张行宻不悦，既行，蒙于卧内，得补绽衣，驱使归之，行宻笑曰：吾少贫贱，不敢忘本，蒙甚惭。
事极微末，故分注不录，然厯考割据之徒，所以能安集一方，殁身有后，未有不自勤慎俭素，中来者行宻特其一人补绽衣，亦行宻之一事耳。
李克用
克用遣兵攻华州，上遣延王戒丕诣河中，趣克用进兵，壬午，克用发河中，上遣供奉官张承业诣克用军承业，同州人，屡奉使于克用，因留监其军，己丑，克用进军渭桥，遣其将李存贞为前锋。
此承业奉命使克用之始也故悯而志之
秦裴
裴屡出战，使病者被甲持矛，壮者彀弓弩，全武每为之却，全武檄裴令降，全武尝为僧，裴封函纳欵，全武喜，召诸将发函，乃佛经一巻，全武大慙曰：裴不忧死，何暇戏予？益兵攻城，引水灌之，城坏食尽，裴乃降，钱镠设千人馔以待之，及出，羸兵不满百人， 力屈而降耳，下有非心，降也句。
三月，裴以三千人拔昆山而戍之，九月出降，羸兵不满百人，盖毙于战守，所存者无几矣，然裴当死伤畧尽之时犹且函佛经以纳欵，盖勇气胜人，以无惧为主者也，分注删为僧云云，而文之曰：靳侮全武，殊觉字义不确。
马殷取桂州
靖江节度使刘仕政遣副使陈可璠屯全义岭，以备马殷，殷遣李琼等将兵击之，军至全义，仕政又遣指挥使王建武屯秦城，可璠掠县民云云，袭秦城下有中宵，逾垣而入，擒王建武，比明，复还造可，璠壁下斩建武首投壁中，桂人震恐，因勒兵击之，擒可璠。
擒建武与可璠是两事，可璠屯全义建武屯秦城，民怨可璠，故导湖南兵袭秦城，破秦城，所以孤全义也，既擒建武，还击可璠，而擒之，分注乃云：袭秦城，擒可璠不载，王建武又似擒，可璠于秦城矣。此等处皆失实。
李存朂
存朂进言曰：物不极不返，恶不极不亡，朱氏恃其诈力，穷凶极暴，吞灭四邻，人怨神怒，今又攻逼乘舆，窥觎神器，此其极也，殆将毙矣！吾家世袭忠贞，势穷力屈，无所愧心，大人当遵养时晦以待其衰，奈何轻为沮丧，使羣下失望乎！克用悦，即命酒奏乐。
所进之言，指事切理，通平细润，疑非存朂所能及，或者朂之大意如此，而史氏为之润色，成章乎分注删节全文间录数语不见，彼已相形，废兴在德之意，司马卿告哀于蜀。
昭宗之丧，遣告哀使司马卿宣谕王建，至是始入蜀境，建使人诘卿曰：蜀之将士世受唐恩，去岁闻乘舆东迁，凡上二十表，皆不报。寻有人自汴来，闻上已罹，朱全忠弑逆，蜀士方，日夕枕戈，思为先帝报讐，不知今兹使来，以何事宣谕舍人，宜自图进退，卿乃还。
君以弑亡，何哀之有？而乃遣使告哀，其矫诬之罪，可丑尤甚矣，此使必朱全忠所遣，宜王建之不纳也，建之言非出于至诚，而所执甚正，盖亦以蜀与汴，远知全忠之不能为已难，故尽言以数之耳，此一节纲目不录。
张承业
唐末之诛，宦官也，诏书至河东，晋王匿监军张承业于斛律寺，斩罪人以应诏，至是，复以为监军，待之加厚，承业亦为之竭力。
诏诸宦官而为藩镇所匿者四人，承业其一也。克用终身为唐臣，承业一心为唐死，其相全也，可谓两不相负矣！纲目无此。
露布
晋王擒刘守光命掌书记王缄草露布，缄不知故事，书之于布，遣人曳之，令仁恭，守光皆荷校于露布之下，胡身之曰：魏，晋以来，每战胜，则书捷状，建之漆竿，谓之露布，盖暴其事，以布告天下，非书之于布也， 此细事，分注不录，然由此观之，可见，唐之将亡，非独忠臣义士遁迹无闻，即辞华赡给之，流亦寥寥，无可指数，天地闭塞，至此极矣。
周世宗高平之战
可破也。上有力战二字，破也，下有公麾下，多能左射者句。
敌虽气骄必力战，然后可破，力战二字，不可删，因其能左射，故令永德为左翼而已，为右翼用长也，左射句亦不可删。
殿前右畨行首，马全义言于帝曰：贼势极矣，将为我禽，愿陛下按辔勿动，徐观诸将破之，即引数百骑进陷陈，全义进言而后陷陈，盖恐帝之气鋭而轻动，故因戒之也，奋勇之时，又有持重爱君之意。
周以佛像铸钱
帝谓侍臣曰卿辈勿以毁佛为疑夫佛云云
毁铜像以铸钱，疑之者众矣，故因谕之曰：卿辈勿以毁佛为疑，下文言佛志善道，以化人则像，非其所重，且佛愿舍身以利人，则像非其所惜，皆所以释其疑也，分注删毁佛句，便无要领。
周攻唐寿州
原本俟李重进至，臣与之共度贼舰浮梁云云， 注度，音徒洛反。
分注度讹为渡云，俟重进至共渡，此必坊本刋冩之误。
周王朴定乐
旋相为宫上当重十二律三字 厯代下有治乐者三字 祖孝孙下当有张文收 考正大乐其法始备当作备八十四调 十亡八九上有器与工三字 太常博士殷盈孙下当有按考工记四字 编钟磬句脱一编字
以上七节分注删原本不过二十余，字便觉，辞意欠缺，脉络不清，盖要字与冗长字不同故也。
罕能用之，下注云：自秦而下，旋宫声废，逮东汉虽有太子丞鲍邺兴之，亦人亡而音息，汉至隋，埀十代凡数百年所有者，黄钟之宫，一调而已，十二律中惟用七声，其余五律，谓之哑钟，盖不用故也。
此王朴本疏，而温公删之者，如上所删，自秦接唐，中间置汉，隋不论隔越，寥濶废兴，沿革不详，故胡身之存之于注中，盖疑其不宜删也，况通鉴之所定著者，而尚可任意抹去耶？
篇末有八十一调句通鉴分注本皆同
前此论乐，未尝有八十一调之説窃疑一字是四字之説。
周诏留从效
罪在于朕，下有卿，远修职贡，足表忠勤，勉事旧君，且宜如故。如此，则于卿笃终始之义，于朕尽柔远之宜，惟乃通方，谅达予意。
此诏劝戒俱备，最得帝王大体，罪在于朕以上戒之也，远修职贡，以下劝之也，戒词直，劝词婉分注，录前半删后半，不识何意？
纲目分注拾遗巻四