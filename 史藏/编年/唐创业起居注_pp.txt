钦定四库全书    史部二
唐创业起居注     编年类
提要
【臣】等谨案：唐创业起居注三卷唐温大雅撰大雅，字彦宠，并州祁人，官礼部尚书，封黎国公事迹具新，旧唐书本传其书，唐宋志作三卷，通考作五卷，今此本三卷，与唐，宋志合，史称髙祖兵兴引，大雅为记室，叅军主文檄，则此书记三百五十七日之事，所得于见闻者，当独为真确，今与髙祖本纪参较，若刘仁恭为突厥所败，炀帝驿系髙祖此书称髙祖谓秦王曰：今遭羑里之厄，尔昆季须防，盟津之师，是兴师由髙祖而本纪，则谓举事由秦王，又此书载隋少帝以夏四月，诏曰：今遵故事，逊于旧邸，而本纪则系之，五月戊午，凡此之类，皆疑此书为得其实，未可与寻常稗史一槩而论也。乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
唐创业起居注卷上   唐 温大雅 撰
起义旗至发引凡四十八日
初，帝自卫尉卿，转右骁卫将军，奉诏为太原道安抚大使，郡文武官，治能不称职者，并委帝黜陟选补焉，河东已来兵马，仍令帝征彂讨捕，所部盗贼，隋大业十二年，帝之幸，楼烦时也，帝以太原黎庶，陶唐旧民，奉使安抚，不逾本封，因私喜此行，以爲天授，所经之处，示以寛仁贤智归心，有如影响，帝自楼烦逺至鴈门为突厥始毕所围，事甚平城之急，頼太原兵马，及帝所征兵，声势继进，故得解围，仅而获免，遂向东都，仍幸江都宫，以帝地居外戚，赴难应机，乃诏帝率太原部兵马，与马邑郡守王仁恭，北备边朔，帝不得已而行，窃谓人曰：匈奴爲害，自古患之，周秦及汉魏厯代所不能攘，相为勍敌者也，今上甚惮，塞虏逺适江滨反者，多于猬毛，羣盗所在蜂起，以此击胡，将求以济天，其或者殆以俾余我当用长策，以驭之和亲，而使之令其畏威，懐恵在兹一举，既至马邑，帝与仁恭两军兵马不越五千余人，仁恭以兵少甚惧，帝知其意，因谓之曰：突厥所长，惟恃骑射，见利即前知难便走，风驰电卷，不恒其陈，以弓矢为爪牙，以甲胄为常服，队不列行营，无定所逐，水草为居室，以羊马为军粮，胜止求财，败无慙色，无警夜，廵昼之劳，无搆垒，馈粮之费，中国兵行皆反，于是与之角战，罕能立功，今若同其所为，习其所好，彼知无利，自然不来，当今圣主在远，孤城絶援若不决战，难以图存，仁恭以帝隋室之近亲，言而诣理，听帝所为，不敢违异，乃简使能骑射者二千余人，饮食居止，一同突厥，随逐水草逺置斥堠每逄突厥候骑，旁若无人，驰骋射猎，以曜威武帝，尤善射，每见走兽飞禽，发无不中，尝卒与突厥相遇，骁锐者为别队，皆令持满，以伺其便，突厥毎见帝兵，咸谓以其所为，疑其部落，有引帝而战者常不敢当，辟易而去，如此再三，众心乃安。咸思奋击，帝知众欲决战，突厥畏威，后与相逄，纵兵击而大破之，获其特勒所乗骏马，斩首数百千级，自尔厥后，突厥防胆深服帝之能兵，収其所部不敢南入，时有贼帅王漫天别，党众逾数万，自号厯山飞结营于太原之南境上党西河京都，道路断絶，炀帝后十三年，帝为太原留守，仍遣兽【唐讳虎，字】贲郎将王威，兽牙郎将髙君雅为副，帝遂私窃喜甚，而谓第二子秦王等曰：唐固吾国太原，即其地焉，今我来？斯是爲天与，与而不取，祸将斯及，然厯山飞不破，突厥不和，无以经邦济时也，既而厯山飞众数不少，刼掠多年，巧于攻城，勇于力战南侵，上党已破，将军慕容将军罗防之兵，北冦太原，又斩将军潘长文首，频胜两将，所向无前，于是帝率王威等及河东，太原兵马往讨之于河西，雀防谷口，与贼相遇，贼众二万余人，帝时所綂歩骑才五六千而已，威及三军，咸有惧色，帝笑而谓威等曰：此軰羣盗，惟财是视，频恃再胜，自许万全，闘力而取容，未能克，以智图之，事无不果，所忧不战，战必破之，幸无忧也，须防贼阵，齐来十许里间，首尾相继去，帝渐近，帝乃分所将兵为二阵，以羸兵居中，多张幡帜，尽以辎重继后从，旌旗鼔角以爲大阵，又以麾下精兵数百骑分置左右队为小阵，军中莫识所为，及战，帝遣王威领大阵，居前旌旗，从贼众遥看，谓为帝之所在，乃帅精锐竞来赴威，及见辎防，舍鞍争取威，怖而落马，从者挽而得脱，帝引小阵左右二队，大呼而前，夹而射之，贼众大乱，因而纵击，所向摧防，斩级获生，不可胜数，而余贼党老幼男女数万人，并来降附，于是郡境无虞，年谷丰稔，感帝恩德，若亢阳之，逄膏雨焉，后突厥知帝已还太原，仁恭独留无援，数侵马邑，帝遣副留守髙君雅将兵与仁恭并力拒之，仁恭等违帝指踪，遂为突厥所败，既而隋主逺闻以帝与仁恭不时，捕虏纵为边患，遂遣司直驰驿系帝而斩仁恭帝，自以姓名，著扵图箓，太原王者，所在虑被猜忌，因而祸及，颇有所悔，时皇太子在河东，独有秦王侍侧耳，谓王曰：隋歴将尽吾家，继膺符命，不早起兵者，顾尔兄弟未集耳，今遭羑里之厄，尔昆季须防，盟津之师，不得同受孥戮，家破身亡，为英雄所笑，王泣而啓，帝曰：芒，砀山泽是处，容人请同，汉祖以观时变，帝曰：今遇时来，逢兹锢絷，虽覩机变，何能为也？然天命有在，吾应防昌，未必不以此相唘，今吾励谨，当敬天之诫，以卜兴亡，自天祐吾，彼焉能害天？必亡，我何所逃刑？尔后数日，果有诏使驰驿而至，释帝而免，仁恭各依旧检校所部帝之幸江都也，所在路絶兵马讨掩来往，不通信使，行人无能自达，惟有使自江都至于太原不逄，刼掠依程而至，众咸异焉。初，使以夜至太原，温顔将宿扵城西门楼上首先见之，喜其灵速报，兄彦驰以唘帝，帝时方卧，闻而惊起，执彦手而笑曰：此后余年，实为天假，退谓秦王曰：吾闻惟神也，不行而至，不疾而速，此使之行，可谓神也，天其以此使促，吾当见机而作，雄断英謩，从此遂定。帝素懐济世之畧有经纶天下之心，接待人伦，不限贵贱，一面相遇，十数年不忘，山川冲要，一览便忆逺近承风咸思托附，仍命皇太子于河东。潜结英俊，秦王于晋阳，密招豪友，太子及王俱禀圣略，倾财赈施，卑身下士，逮乎鬻缯博徒，监门厮养一技，可称一艺可取，与之抗礼，未尝云倦，故得士庶之心，无不至者，十三年嵗在丁亥正月丙子夜，晋阳宫西北有光夜眀自地属天，若大烧火，飞焰炎赫，正当城西龙山上，直指西南，极望竟天，俄而山上，当童子寺左右有紫气如虹横絶火中上冲，北斗自一更，至三更而灭，城上守，更人咸见而莫能辨之，皆不敢道，大业初，帝为楼烦郡守，时有望气者云：西北干门，有天子气，连太原甚盛，故隋主于楼烦置宫，以其地当东都西北，因过太原，取龙山，风俗道行幸以厌之，云：后又拜代王为郡守以厌之，二月己丑，马邑军人刘武周杀太守王仁恭据其郡，而自称天子，国号定，杨武周窃知帝扵楼烦筑宫，厌当时之意，故称天子防以应之，帝闻而叹曰：顷来羣盗遍扵天下，攻略郡县，未有自谓王侯者焉，而武周竖子生于塞上，一朝歘起，轻窃大名，可谓陈渉，狐鸣为沛公，駈除者也，然甚欲因此起兵，难于先发，私谓王威髙君雅等曰：武周虽无所能，僣称尊号，脱其进入，汾源宫我軰，不能剪除，并当灭族矣！雅大惧，固请集兵，帝察威等情切，谬谓之曰：待据楼烦，可微为之备，冝示寛闲以寜，所部三月丁夘武周南破楼烦郡，进据汾源宫，帝谓官僚曰：兵可戒严，城可守备粮可赈给三者，当今废一不可，须预部分，惟诸公断之，威等计无所出，拜而请，帝曰：今日太原士庶之命，悬在眀公，公以爲辞，孰能预此？帝知众情归已，乃更从容谓之曰：朝廷命将出师，皆禀节度，未有阃外，敢得専之，贼据离宫，自称天子，威福赏罸，随机相时，以此攻城，何城不克？汾源去此数百里间，江都悬隔三千余里，闗河带他贼据之闻奏，往来还期，莫测以婴城胶柱之兵，当巨猾豕突之势，谘文人以救火，其可扑灭乎？公防国之爪牙，心如铁石，欲同戮力，以除国难，公家之利见，则须为俾其无猜，期于报効，所以询议择善，行之是非，惮于治兵，敢辞戎首，威等对曰：公之眀略远近备知，地在亲贤，与国休戚，公不竭力，谁尽丹诚，若更逡廵羣情疑骇，帝若不得已而从之，众皆恱服懽而听命，帝以王威兼任太原郡丞，爲人清恕，令与晋阳宫监裴寂相知，检校仓粮赈给军，戸口髙君雅当守髙阳得无失，脱遣廵行城池，及捍御器械，以兵马铠仗，战守事机，召募劝赏军民征发，皆须决于帝，太原左，近闻帝部分募兵备边，所在影赴，旬日之顷，少长，得数千人，兵司緫帐以闻，请安营处，帝指兴国寺曰勤王之师，不谋而至，此其兴国者焉，宜于此寺安处，恐威雅猜觉，亦不之阅，问私谓秦王等曰：纪纲三千，足成覇业，处之兴国，可谓嘉名，仍遣密使往蒲州催追，皇太子等，是月也，朔方，郡人梁师都，又杀郡官而称天子，初，帝遣兽牙郎将髙君雅与马邑守王仁恭，防遏突厥，雅违帝旨，失利而还。帝恐帝有责，便欲据法防雅雅，是炀帝旧左右，虑被猜嫌，忍而弗问，雅性庸佷，不知慙屈，帝甚得太原，内外人心，瞻仰龙顔，疑有异志，毎与王威，密伺帝隟，有郷长刘龙者，晋阳之富人也，先与宫监裴寂，引之谒帝，帝虽知其防，细亦接待之以招客，君雅又与龙相善，龙感帝恩眄，窃知雅等密意，具以唘闻，帝谓龙曰：此軰下愚闇于时事，同恶违众，必自毙也。然卿能相报，深有至诚，幸勿有多言，我为之所，夏五月癸亥夜，帝遣长孙顺徳赵文恪等率兴国寺所集兵五百人，緫取秦王部分伏于晋阳宫城东门之左以自备，甲子，旦命晋阳县令刘文静导开阳府司马刘正防辞告髙君雅王威等与北蕃私通，引突厥南，冦帝集文武官僚，収威等系狱，丙寅，而突厥数万骑抄逼太原，入自罗郭北门，取东门而出，帝分命裴寂，文静等守备诸门，并令大开不得，輙闭而城上，不张旗帜，守城之人，不许一人外看，亦不得髙声示以不测，众咸莫知所以，仍遣首贼帅王康逹率其所部千余人与志莭府鹰郎将杨毛等潜往北门，隐防设伏诫之，待突厥过尽抄其马，羣拟充军用，然突厥多帝登宫城东南楼，望之旦及日中，骑尘不止，康逹所部，并是骁锐，勇于抄刼，日可食，时谓贼过尽出抄其马，突厥前后夹击，埃尘涨天，逼临汾河，康达等既无出力，并坠汾而死，唯杨毛等一二百人浮而得脱，城内兵数无防，已防千人，军民见此势私有危惧，皆疑王威，君雅召而至焉，恨之愈切，帝神色自若，懽甚于常，顾谓官僚曰：当今天下贼盗，十室而九，称帝图王，専城据郡孤，荷文皇殊宠，思报厚恩，欲与诸贤立功王室，适欲起兵，威雅沮众，深相猜忌，宻搆异谋，欲加之罪，疑其私通境外，岂谓系之二日，【甲子，是十五日，丙寅，是十七日，】突厥果入太原，此殆天心为孤，罚罪非天意也，何从而至？天既为孤遣来还，因为孤令去，彼若不去，当为诸军遣之，无为虑也。帝以见兵未多，又失康达之軰战，则众寡非敌，缓恐入掠城外，居民夜设伏兵出城，以防险要，晓令他道而入，若有来援，仍诫出城将士，遥见突厥，则速防险，勿与共战，若知其战，去必莫追之，但送出境而还，使之莫测，尔后再宿，突厥逹官自相谓曰：唐公相貌有异，举止不凡，智勇过人，天所与者，前来马邑，我等已大畏之，今在太原，何可当也！且我軰无故逺来他又不与我战，开门待我，我不能入，久而不去，天必瞠我，我以唐公爲人复得天意，出兵要我，尽死不疑，不如早去，无住取死，己亥夜潜遁，眀旦城外觇入驰报，帝曰：我知之矣，文武官入贺，帝曰：且莫相贺，当为诸官，召而使之，即立自手疏，与突厥书曰：何所闻而来，何所见而去？自去自来，岂非天所为也，我知天意，故不遣追汝，汝知天意，亦须同我，当今隋国丧乱，苍生困穷，若不救济，緫为上天所责，我今大举义兵，欲寜天下逺迎主上还，共突厥和亲，更似开皇之时，岂非好事？且今日，陛下虽失可汗之意可汗，寜防髙祖之恩也，若能从我不侵，百姓征伐所得，子女玉帛皆可汗有之，必以路逺不能深入，见与和通，坐受宝玩，不劳兵马，亦任可汗，一二便宜，任量取中，仍命封题署云，某唘所司报请云，突厥不识文字，惟重货财，愿加厚遗，改唘为书，帝笑而谓请者曰：何不达之深也？自顷离乱亡命甚多，走胡奔越，书生不少，中国之礼，并在诸夷，我若敬之，彼仍未信，如有轻慢，猜虑愈深，古人云，屈于一人之下伸于万人之上塞外羣胡何比拟？凡庸之一耳，且唘之一字，未直千金，千金尚欲与之一字，何容有恡？此非卿等所及廼遣使者驰驿送唘，始毕得书大喜，其部达官等曰：我知唐公，非常人也，果作异常之事，隋主前在鴈门人马甚众，我軰攻之，竟不敢出，太原兵到，我等畏之若神，皆走还也，天将以太原与唐公必当平定天下，不如从之，以求宝物，但唐公欲迎隋主，共我和好，此语不好，我不能从，隋主为人，我所知悉，若迎来也，即忌唐公于我旧怨，决相诛伐，唐公以此唤我，我不能去，唐公自作天子，我则从行，覔大勲赏，不避时热，当日即以此意作书报，帝使人往还，不逾七日，使至前日所贺官僚，舞蹈称庆，帝开书，叹息久之，曰：非有天命，此胡寜岂如此？但孤为人臣，须尽节，主忧臣辱，当未立功，欲举义兵，欲戴王室，大名自署长恶无君，可谓阶乱之人，非复尊隋之事，本虑兵行以后，突厥南侵，屈节连和，以安居者，不谓今日所报，更相要逼，乍可絶好蕃夷无有，从其所劝，突厥之报，帝书也，谓使人曰：唐公若从我语，即宜急报我，遣大达官往取进止，官僚等以帝辞色懔然，莫敢咨，諌兴国寺，兵知帝未从，突厥所请，往往偶语曰：公若更不从突厥，我亦不能从，公裴寂，刘文静等知此议，以状唘闻，帝作色曰：公等并是隋臣方来共事，以此劝孤臣节安在？裴寂等对曰：傥使伊，吕得尽诚于桀，纣，即不为汤，武之臣，寂防改以事君，不敢拘于小节，且今士众已集，所乏者马，蕃人未是，急须胡马，待之如渴，若更迟留，恐其有悔，帝曰：事不师古，鲜能克成诸贤，宜更三思，以谋其次，六月己夘太子与齐王至自河东，帝懽甚，裴寂等乃因太子秦王等入唘，请依伊尹放太甲，霍光昌邑故事，废皇帝而立代王兴义兵以檄郡县，改旗帜以示突厥，师出有名，以辑夷夏，帝曰：如此所作，可谓掩耳盗铃，事机相廹不得不尔，虽失意于后主，幸未负于先帝，众议既同，孤何能易？所恨元首丛脞，股肱堕哉！欷歔不得已，裴寂等曰：文皇传嗣，后主假权，杨素亡国防家，其来渐矣，民怨神怒，降兹祸乱，致天之罚，理亦其宜，于是遣使以众议驰报，突厥始毕依防，即遣其柱国康鞘利级失热，寒特勒达官等送马千疋，来太原交市，仍许遣兵送帝往西京多少惟命，康鞘利将至，军司以兵起甲子之日，又符防尚白，请建武王所执，白旗以示突厥，帝曰：诛纣之旗牧野，临时所仗，未入西郊，无容预执冝兼以绛杂半续之，诸军矟旛皆放此，营壁城垒，幡旗四合，赤白相映，若花园，开皇初，太原童謡云，法律存，道德在白旗，天子出东海，常亦云，白衣天子，故隋主恒服白衣，毎向江都，拟于东海，常修律令，笔削不停，并以防画五级，木坛自随，以事道又有桃李子，歌曰：桃李子，莫浪语，黄鹄绕山飞，宛转花园里，案李为国姓，桃当作陶，若言陶唐也，配李而言，故云桃花园宛转属旌幡，汾、晋，老防讴謌在耳，忽覩灵騐不胜懽跃，帝每顾旗幡，笑而言曰：花园可尔，不知黄鹄如何？吾当一举千里，以符防防，自尔已后，义兵日有千余集焉，二旬之间，众得数万，裴寂等唘曰：义军渐大，宜有司存，官僚所统，须有肄属，帝曰：布衣之士，或假名窃位，孤实将军，居唐大宇，近舍于此，更欲何求？裴寂等请进位大将军，以隆府号不乖，古今权借威名，帝曰：卿以二立相期，欲孤爲霍光之任，威在将军，何关大也？必须仍旧，亦任加之，署置府僚，长史已下，功次取之，量能受职，裴寂等又请置诸军并兵士等緫号，帝曰：诸侯三军春秋所许，孤今覇业差拟，晋文可作三军，分置左右，谋简统帅，妙选其人，诸军既是义兵，还可呼为义士，昔周武克殷，义士非其薄徳，况今未有所克，敢忘义士者乎？太原，辽山县令髙斌防拒不从命，仍遣使间行往江都，奏帝举兵，帝恶李氏，据有太原，闻而甚惧，乃东都西京，严为备御西河，不时送欵，帝曰：辽山守株，未足为虑，西河绕山之路，当吾行道，不得留之，六月甲申，乃命大郎二郎率众取之，除程命赍三日之粮，时文武官人并未署置军中，以次第呼太子，秦王为大郎二郎焉，临行，帝语二儿曰：尔等少年未之更事，先以此郡，观尔所为，人具尔瞻，咸宜勉力，大郎二郎跪而对曰：儿等早防训，禀教义方，奉以周旋，不敢失坠，家国之事，忠孝在焉，故从严令，事须称防，如或有违，请先军法，帝曰：尔曹能尔，吾复何忧！于时义师初，会未经讲阅，大郎等虑其不攻，以军法为言，三军闻者，人皆自肃兵向西河，大郎二郎在路，一同义士等，其甘苦齐其休息，风尘警急，身即前行，民间近道，果菜已上，非买不食，义士有窃取者，即遣求主为还，价亦不诘所窃之人路左有长老，或进蔬食，壶浆者，重伤其意，非共所见军人等同分，未尝独受，如有牛酒馈遗，案舆来者，劳而遣之，曰：此隋法也，吾不敢颇虑，前人有限，遂为终日不食以谢之，于是将士见而感恱人百其勇，至西河城下，大郎二郎不？甲亲往喻之，城外欲入城人，无问男女，小大并皆放入，城内既见义军寛容至此，咸思奔赴，唯有郡丞髙徳儒执迷不反，己丑，以兵临之，飞梯才进，众皆争上郡司法书佐，朱知瑾等从城上引兵而入，执徳儒以送军门，徳儒即隋之见鸾人也，大郎二郎等，数之曰：卿逢野鸟谬道，见鸾佞惑，隋侯以为祥瑞，赵髙指鹿为马，何相似哉？义兵，今奨王室，理无不杀赵髙之軰仍命斩焉，自外不戮一人，秋毫不犯，往还九日，西河遂定，师归，帝闻喜曰：以此用兵，天下横行可也，是日，即定入关之防，癸巳，以世子爲陇西公为左领军大都督，左三綂军等焉，二郎为炖煌公爲右领军大都督，右三统军等焉，世子乃为太原郡守，命裴寂，刘文静为大将军府长史，司马，以殷开山，刘正会温大雅唐俭，权夀卢阶思徳平武士彠等为掾属，记室叅左等官，以鹰王长阶，姜宝谊毛，京兆长孙顺徳窦琮刘基等分为左右统军副统军自外文武职员，随才诠用，其平旦有僧俗姓李氏，获白雀而献之，至日未时，又有白雀来止，帝牙前树上，左右复捕获焉，眀旦有紫云见于天，当帝所坐，防移时不去，既而欲变为五色，皆若龙兽之象，如此三朝，百姓咸见文武谒贺，帝皆抑而不受，丙申，突厥柱国康鞘利等并马而至，舍之扵城东兴国元坛，鞘利见老君，尊容皆拜，道士贾见而谓同郡温彦将曰：突厥来诣唐公，而先谒老君，可谓不失尊卑之次，非天所遣，此軰寜知礼乎？丁酉，帝引康鞘利等礼见于晋阳宫东门之侧，舍受始毕，所送书信，帝为貌恭，厚加飨贿，鞘利等大恱退相谓曰：唐公见我，蕃人尚能屈意，见诸华夏，情何可论？敬人者，人皆敬爱天下，敬爱必爲人主，我等见之人，不觉自敬，从此以后，帝毎见鞘，利等愈加敬畏，不失蕃臣之礼，其马千疋，唯市好者而取其半，义士等咸自出物，请悉买之，帝曰：彼马如羊，方来不已，吾恐尔軰不能买之，胡人贪利无厌，其欲少买，且以见贫，示其非急，扵马，吾当共之贡市，不用尔物，毋为廹役自费家财，已而髙阳郡灵夀贼帅郄士陵以其党数千人，欵附即授镇东将军，封燕郡公，仍置镇东府，具补僚属，以招抚山东郡县，乙巳，康鞘利等还蕃，乃命司马刘文静报使，并取其兵，静辞，帝私诫之曰：胡兵相送，天所遣来，敬顺天心，欲存民命，突厥多来，民无存理，数百之外，无所用之所防之者，恐武周引为边患，又胡马牧放，不烦粟草，取其声势以懐逺人公宜体之，不须多也。
唐创业起居注卷上
钦定四库全书
唐创业起居注卷中   唐 温大雅 撰
起自太原至京城凡一百二十六日
秋七月壬子，以四郎元吉为太原郡守，留守晋阳宫，文武后事并委焉，义师欲西入闗移营于武徳南癸丑将引，帝立军门，仗白旗，而大号誓众，文曰：夫天地定位，否泰迭其盛衰日月，着眀亏昃，贬其贞满，惟神莫测，尚乃盈虚，矧兹王道，能无悔恡，克先帝世，炎汉商周，拨乱乘干，多歴年所厥嗣坠绪，时属艰危，则其股肱宰衡，藩屏亲戚，戮力同奨，推心翼戴，颠或可扶，糺合而奔，官守恶不可救，废放而安宗社，伊、霍，桓、文，并其人也，率尔踵武，代有其事，布在方防，可得而言，日者苍精云谢，炎运将唘，上天眷命，属乎隋室，于是我髙祖文皇帝，以后父之尊，周亲入相豹变，陕左龙飞，汉东诛尉，逈扵韩，魏则神钲，遏响剿，王谦于巴蜀，则灵山斯镂，四罪咸服，九有乐推，经纶帷幄之间，揖让岩廊之内，造我区夏，不更朞月舜禹以来，受终未有如斯之易者，以故临朝恭已，庶绩爲心，亲览万防，平章百姓，兢兢慎于驭朽，翼翼惧于烹鲜，齐六合爲一家等黔黎于赤子，有陈不率，殄虐政于江湖，獯丑相屠，降封虏于沙漠，其吊民也如彼，其和戎也若兹，马牛于山林，铸剑防为农器，求瘼恤隠讼息刑清，轻徭薄赋，家给人足，仓库流衍于里闾，职贡委输于帑，蔵岂独水衡贯朽，常平粟红而已哉！加以爱民，治国节用，而敦本深根固蒂，因河而践华，肆觐朝宗，止于京邑，元览纵观，弗逾岐下，遐迩叶和，内外禔福，恺泽洋溢，休祥绍至，一世之氓咸頼仁夀二纪之治，可谓隆平，搉往初，歴选前辟诗，书所羙莫之能尚，然圣人千虑失于知子，以正万国，轻易元良，守器之长，立不才之，庶兆乱之萌，于是乎在，异哉？今上之行己也，独智自贤，安忍忌刻，拓狂悖为混沌，茍鸩毒为恣，雎饰非好佞，拒諌信谗，敌怨诚良，仇讐骨肉巡幸无度，穷兵极武，喜怒不恒，亲离众叛，御河导洛肆，舳舻而达江，驰道縁边径长城而傍海离宫别，舘之所在车辙马迹之所向，咸堑山而陻谷，毕结瑶而搆，琼辽水屡征，殱丁壮，扵亿兆伊谷，转输毙，老幼扵百万，禽荒罄于飞走，蚕食穷于水陆征税，尽于重敛，民力殚于劳止，十分天下，九为盗贼，荆棘旅于阙廷，犲狼充于道路，带牛佩犊，辍耕者连孤竹，而防潢池，锄耰棘矜，大呼者聚，萑蒲而起，芒泽青羌，白狄剽夷道而【阙，】 黄巾，赤眉，屠闾左而窃号，曝骸如莽，僵尸若麻，敌国满画鹢之舟，胡；越，绕和鸾之毂，四海波振，而氷泮五岳，尘飞而土崩，踞积薪以待，然钳众口而寄坐明眀皇祖贻厥无人，赫赫宗隋灭爲亡国，某以庸虚，谬防嘉恵，承七叶之余庆，资五世之克昌，遂得地，臣戚里家称公室，典骁卫之禁兵守封，唐之大宇，义无坐观，缀旒之絶不举勤王之师，茍利社稷，専之可也，废昏立眀，敢遵故实，今便兴甲晋阳，奉尊代邸，扫定咸雒，集寜防县，放后主于江都，复先帝之鸿绩，固配天于圜寝，存司牧于苍生，岂谓一朝言及于此，事不获已，追増感欷凡厥士民，义旅豪杰，敏究时难晓，达权谋家怨，国耻雪乎？今日从我同盟，无为贰志，有渝此盟，神其殛之，仍命以此辞，檄喻所在，郡县并命，檄书，勿得因循，妄论军势，帝性简质大度，豁如前代，自矜逺嫌之事皆以恕实行之，不爲欺绐，自然反经合义，妙尽机权，类皆如此，其义士等各以名到先后为次第泛加宣，恵绥徳二尉官，帝谓行之等曰：吾未特为此官，示宣行，恵知绥抚以徳使逺者知有征无战，见我心焉，是夕次于清源，牧马置营，皆据髙险老弱樵采，丁壮休息，虞候觇守之地，飞鸟不通，勿论人也，帝乃将世子及敦煌公等率家僮十数，廵行营幕次比，器仗精粗，坐卧饮食，粮禀升斗，马驴饥饱，逮乎仆，皆亲阅之，如有不周，即令从人借助，亦不责所属典司，顾谓二児曰：天下神器，圣人大宝，非符命所属，大功济世，不可妄居，所以纳揆试艰虞，登帝位，栉风沭雨，夏防诸侯，自时厥后，膺图甚众，啓基创业，未有无功而得帝王者也，吾生自公宫，长于贵戚，牧州典郡，少年所为晏乐，从容懽娱，事极饥寒贱役，见而未经险阻艰难，闻而不冒，在兹行也，并欲备尝，如弗躬亲，恐违天防，尔等从吾，勿欲懈怠，今欲不言而治，故无所尤，庶愚者恱我寛容，智者慙而改过世子，及敦煌公请曰：经纶机务，一日万端，取决英謩，四方辐凑，麾下驱驰儿等承之，自余常事，请付司存，巨细以闻，恐疲神思，又虑将佐等不被委任，颇以自疑，帝曰：是何言与？是何言与？华夷不附，爵赏不行，吾之责也，摧锋蹈刅，斩将搴旗，尔之务也，深沟髙垒谈笑从容将吏之逸也，吾忧责尔，急于务逸乐推，下功名与之贤，自当内省不贤，吾无所愧，然晋阳从我，可谓同心之人，俱非致命之士，汉初，有萧曺而无尔軰，今我有尔軰，而无萧曺，天道平分，乃复如是，行矣自爱，吾知尔懐自是以后记室，奉命宣防，称教部伍间事，给付一物，军书羽檄，赏罸科条，接抚初附，慰恱逺近帝或口陈事，绪手疏意谓，发言折中，下笔当理，非奉进防，所司莫能裁答，义旗之下，毎日千有余人，请赏论勲告寃申屈附文，希防百计千端，来众如云，观者如堵，帝处断若流，甞无疑滞，人人得所咸尽，懽心皆叹神眀谓为天下主也，壬寅，遣通议大夫张纶等率师经略稽胡，离石龙泉，文成等诸郡，丙辰，至于西河，引见民庶等礼，敬耆老哀抚茕独，赈贷穷困，擢任贤能，平章狱讼，日昃而罢，罔有所遗，顾谓左右曰：向之五条，惟皇要道聪，眀文思以之建极，孤所以自强不息，为义兵之先声也，仍自注授老人，七十已上，通议朝请，朝三大夫等官教曰：乞言将智，事属髙年耄耋杖郷，礼宜优异，老人等年余七十，匍匐垒壁，见我义旗，懽逾击壤，筋力之礼，知不可为，肉帛之资，虑其多阙，式加荣秩，以赒其养，节级并如前，授自外，当土豪隽以资除授，各有差。官之大小，并帝自手注量才叙，効咸得厥宜，口问功能，笔不停辍，所司唯给告身而已，尔后遂为恒式，帝特善书，工而且疾，真草不拘常体，而草迹韶媚可爱，尝一日注授千许人，官更案，遇得好纸，走笔若飞，食顷而讫，得官人等，不敢取告，符乞宝神笔之迹，遂各分所授官名而去，乙丑，张纶等下离石郡，其太守杨子崇为乱兵所害，崇即后主从弟也，颇有学识，性理，帝甚惜之，崇性怯而无谟，故及于难，入自雀防谷，次于灵石县，壬戌，霖雨甚，顿营于贾胡堡，去霍邑五十余里，此县西北抗汾水，东拒霍太山，守险之冲，是为襟带，西京留守，代王遣骁将兽牙郎将宋老生率精兵二万拒守，又遣左武候大将军屈突通将辽东兵及骁果等数万余人据河东，与老生相影响，仍命临汾以东诸郡，所在军民城守，并随便受老生，屈突等征发，帝闻而笑曰：亿兆离心，此何为也？老生乳臭，未知师老之谋，屈突胆薄，尝无曲突之虑，自防轻敌，二子有之，阃外相时，俱非其事，且屈突尝破感，时人谓其能兵老生数胜，羣盗自许，堪当勍敌，无识之徒，因相謟附，谓其必能制我，不遣援兵，我若缓以持之，彼必以吾为怯，出其不意，不过一两月间并当擒之，吾无忧也，于时秋霖未止，道路泥深，帝乃命府佐，沈叔安崔善为等，间遣羸兵往太原更运一月粮，以待开霁，甲子，有白衣野老，自云霍太山遣来诣帝，请谒帝达至理，不语神怪，逮乎佛道，亦以致疑，未之深信，门人不敢以闻，此老乃伺帝行营路左，拜见帝，戏谓之曰：神本不测，卿何得见卿非神类，岂共神言，野老对曰：某事山祠，山中闻语，遣语大唐皇帝，云若往霍邑冝东南傍山取路，八月初雨止，我当为帝破之，可为吾立祠广也，帝试遣案行，傍山向霍邑，道路虽峻兵，枉行而城中不见，若取大路去，县十里，城上人即遥见兵来，帝曰：行逢滞雨，人多疲湿，甲仗非精，何可令人逺见且欲用权谲，难为之朽，山神示吾此路，可谓指踪雨霁，有徴吾从神也，然此神不欺，赵襄子亦应无负于孤，顾左右笑以为乐，丙寅，突厥始毕，使达官级，失特勒等先报已遣兵马上道，计日当至，帝曰：地名贾胡，知胡将至，天其假吾此胡，以成王业也。己巳，荣阳贼帅李宻遣使送欵致书，请与帝合从，帝大恱谓大郎二郎等曰：桀贼南柔强胡，北附所忧，此軰今并归心主上，志在过江，京都忧死，不暇天下，可檄而定，何乐如之！初，李宻与杨感同逆，感诛而宻亡命投东郡贼帅翟让，让知宻是蒲山公之子，颇读汉书，纳而礼之，推为谋主，宻以百姓饥说来，据洛口仓，屯守武牢之险宻自复旧封，为魏公号，翟让为司徒公，让所部兵并齐济间渔猎之手，善用长枪，华驺龙廐细马，所向江都者，多为让所劫，故其兵锐扵他贼，加以宻是逃刑之人，同守冲要，隋主以李氏当王，又有桃李之歌，谓宻应扵符防故不敢西顾，尤加惮之，宻虽为让所推，恐其图已，恭俭自励，布衣蔬食，所居之室，积书而已，子女珍玩，一无所取，赈贷贫乏，敬礼宾客故河，汴间絶粮之士多往依之，宻又形仪小让弗之忌，遂谋杀让而并其众，宻以帝不来，翟让已死，坐对敖仓，便有自矜之志，作书与帝，以天下爲己任屡有大言，其书多不録，大略云：欲帝为盟津之防，殪商辛于牧野，执子婴于咸阳，其防以杀后主执代王为意，帝览书抵掌，谓所亲曰：宻夸诞不达天命，适所以为吾拒东都之兵守成，臯之扼更覔韩，彭莫如用宻宜卑辞推奨，以骄其志，使其不虞于我，得入闗据蒲津而屯永丰，阻崤函，而临伊洛东防羣贼鹬蚌之势，吾然后为秦人之渔父矣，记室承防报密书曰：顷者昆山火烈，海水羣飞赤县邱墟，黔黎涂炭，布衣戍卒，耰锄棘矜，争帝图王，狐鸣蠭起，翼翼京洛，强弩围城，膴膴周原，僵尸满路，主上南廵，泛胶舟而忘返，匃奴北炽，将被髪于伊川辇上无虞，羣下结舌，大盗移国，莫之敢指，忽焉至此，自贻伊戚，七百年之基，穷于二世，周，齐以往，书契以还，邦国沦胥，未有如斯之酷者也，则我髙祖之业防坠于地，吾虽庸劣，幸承余绪，出为八使，入典八屯位，未为髙足成非贱素飡，当世俛，叨荣从容，平，勃之间，谁云不可？但颠而不扶，通贤所责，主忧臣辱，无义徒，然等袁公而流涕，极贾生之恸哭，所以仗旗投袂，大防义兵绥抚河朔，和亲蕃塞，共匡天下，志在尊隋，以弟见机而作，一日千里，鸡鸣起舞，豹变先鞭御宇，当涂聿来，中土兵临郏鄏，将观周鼎，营屯敖仓，酷似汉王，前遣简书屈为唇齿，今辱来防，莫我肯顾。天生蒸民，必有司牧，当今为牧，非子而谁？老夫年逾知命，愿不及此，欣戴大弟，攀鳞附翼，惟冀早膺图箓，以寜兆庶，宗盟之长，属籍见容，复封于唐，斯足荣矣，殪商辛扵牧野，所不忍言，执子婴扵咸阳，非敢闻命，汾晋左右，尚须安辑，盟津之防未暇卜期，今日銮舆南幸，恐同永嘉之势，顾此中原，鞠为茂草，兴言感叹，实疚扵懐脱知动静，迟数贻报，未面虚襟，用增劳轸，名利之地，锋镝纵横，深慎埀堂，勉兹鸿业，宻得帝书甚恱示其部下曰：唐公见推，天下不足定也！遂注意，东都无心外略，刘文静之使蕃也，来迟而突厥兵马未至，时有流言者云，突厥欲与武周南入乗虚掩袭太原，帝集文武官人及大郎二郎等，而谓之曰：以天賛我而言应无此势，以人事见机而，无有不为此行遣，吾当突厥武周之地，何有不来之理，诸公意谓何？议者以老生突厥相去不遥，李宻谲诳奸谋，难测突厥，见利则行，武周事胡者也，太原一都之防，义兵家属在焉，愚夫所虑，伏听教防，帝顾谓大郎二郎等曰：尔軰如何？对曰：武周位极而志满，突厥少信而贪利，外虽相附，内实相猜，突厥必欲逺离太原寜肯近亡马邑，武周悉其此势，必未同谋，又，朝廷既闻唐国举兵，忧虞不暇，京都留守，特畏义旗，所以骁将精兵鳞次在近，今若却还诸军，不知其故，更相恐动，必有变生营之，内外皆为勍敌，于是突厥，武周不谋同至，老生屈突，追奔竞来，进阙图南，退穷自北还，无所入，往无所之，畏溺先沉，近于斯矣。且今来禾菽，被野人马无忧，坐足有粮，行即得众，李宻恋于仓米，未遑逺畧老生轻躁，破之，不疑定业，取威，在兹一决，诸人保家爱命，所谓言之者也，児等捐躯力战，可谓行之者也。耕织自有其人，请无他问，雨罢进军，若不杀，老生而取霍邑儿等，敢以死谢，帝喜曰：尔谋得之，吾其决矣，三占从二，何籍舆言？懦夫之徒，防败，乃公事耳，丙子，太原运粮人等，至八月己夘霖止帝指，霍太山而言曰：此神之语，信而有征，封内名山，礼许诸侯有事，乃命所部乡人设祠，致祭焉。庚辰，命诸军曝行装，整铠仗，辛巳，且发引取傍山道而趍，霍邑七十余里，初行雾甚，俄而秋景澄眀，帝谓大郎二郎曰：今日之行，在卿两将，景色如此，天似为人，唯恐老生怯而不战，闭门城守，其若之何？大郎二郎唘，帝曰：老生出自寒微，勇而无智，讨捕小盗，颇有声名，今来居此，必当大防赏劳，若不出战，死在不疑防，骑挑之，无忧不出，如其固守，便可诬其相引，谬为诚节，彼无识解，不知逺大为其左右，体悉凡庸，羣小相猜，自成疑阻，无妨密相表奏，不废首，京都小慧之人，思此觧事以此量之，来战不惑，帝曰：老生不能逆战贾胡，吾知无能为也。尔等筹之，妙尽其实，是日未时，帝将麾下，左右轻骑数百先到霍邑城东，去五六里以待步兵至，方欲下营，且遣大郎二郎各将数十骑逼其城，行视战地，帝分所将人为十数队，廵其城东南，而向西南，往往指麾，似若安营，而攻城者，仍遣殷开山急追马歩等后军老生在城上，遥见后军欲来，真谓逼其城置营，乃从南门，东门两道引兵而出，众将三万，许人，帝虑其背城不肯逺闘乃部勒所将骑兵马，左右军大郎，领左军拟屯，其东门二郎将右军，拟断其南门之路，仍命小缩，伪若避之，既而老生见帝，兵却，谓为畏己，果引兵更前去城里余而阵，殷开山等所追歩兵前军统到方阵，以当老生，中军，后军相续而至，未及战，帝命大郎二郎，依前部分，驰而向门义兵，齐呼而前，红尘暗合，皷未及动，锋刅已交，响若山崩，城楼皆振，帝乃传言已斩，宋老生所部众闻而大乱，舍仗而走，争奔所出之门，门已大郎，二郎先所屯守，悬门不发，老生取入不得，城上人下防引之，老生攀防欲上，去地丈余，军头卢君谔所部人等跳跃，及而斩之，首诣帝，于是兵随所向奋击，禁不可止，数里之间，血流蔽地，僵尸相枕，日欲将落，帝见战士心锐，仍命登城，时无攻具，肉薄而上，自申至酉，遂平霍邑，帝视战地怆然，谓左右曰：河东已来，孤之所，使百姓见义旗有诚节，老生所逼，至于涂炭，乱兵之下，善恶不分，火烧昆山谁论，玉石无妨，死人之内，大有赤心于我者也，取来不得，及此战亡，生未被知，没有余恨，静而思之，良深痛惜，从今已去，当以文徳来之不复用兵戈矣，其破霍邑，攻战人等，有勲者，并依格赏，受事不逾曰：惟有徒一色，勲司疑请教，曰：义兵取人，山藏海纳，逮乎徒，亦无弃者，及着勲绩，所司致疑，览其所请，可为太息，岂有矢石之间，不辨贵贱，庸勲之次，便有等差，以此论功，将何以劝黥而为王，亦何妨也？赏宜从重，吾其与之！诸部曲及徒征伐有功，勲者并从本色，勲授，壬午，帝引霍邑城内老生，文武长防见而劳之曰：老生之外，孤无所咎，纵卿不诚于孤亦当以赤心相仰，乃节级授官，与元从人齐等，其丁壮胜兵者，即遣从军，配左右领军大都督，还取其同色，同党自相綂，防之不为疑异，俘降之徒，不胜喜跃，欣若再生，其有闗中人欲还者，即授五品，官放还，内外咸恱咸思报効，仍命葬宋老生，以本官之礼，自是以后，未归附者，无问郷村堡坞，贤愚贵贱，咸遣书招慰之，无有不至，其来诣军者，帝并节级授朝，大夫以上官至于逸民，道士亦请効力教曰：义旗拨乱，庶品来苏，类聚羣分，无思不至，乃有出自青溪逺辞丹灶就人间而齐物，从戎马以同尘，咸愿解巾，负兹覊鞢，虽欲勿用，重违其请，逸民道士等，诚有可嘉，并依前授人，或以授官太髙諌帝者，帝曰：不恡爵赏，汉氏以兴，比屋可封，唐之盛徳，吾方稽古，敢不遵行，天下之利，义无独飨，率土皆贵于我，岂不益尊乎？且皇隋败壊各归于此，鴈门解围之効，东都援台之勲在难，即许授大夫免祸，则惟加小尉，所以士无鬪志，将有堕心，版荡分崩，至于今日，覆车眀鉴，谁敢効尤？然亦使外寇觊觎之徒，尝授无过此也。又加官慰抚何如？用兵杀戮，好生任赏，吾觉其优，当以不日而定天下，非卿等小见所及，丙戌，入临汾郡，劳抚任用，郡内官民一如霍邑，庚寅，宿于绛郡西北之皷山，此山，帝为讨捕大使，时旧停营所，故逗而宿焉，去绛十余里，绛城不下，是日，晓鼓山，西北有大浮云，色或紫或赤，似华盖楼阙之形，须防有暴风吹来，向营而临，帝所居帐上帝指绛城而谓傍侍曰：风云如此见从，彼何不达之甚，仍命厨人眀日下城而后进，食辛夘帝观兵于绛城，将士等争欲先登，因而纵，上自夘及巳遂取之，而食于正平县令李安逺之宅通守陈叔达己下面请罪，并舍而不问。待之如初，余依临汾郡部分，癸巳，至于龙门县，刘文静康鞘利等来自北蕃，突厥五百人，马二千疋，从鞘利等至，帝喜其兵少而来迟，借之以闗陇谓刘文静曰：吾已及河，突厥始至，马多人少，甚惬本懐，先是，帝使时于此县界见河水清，皇太子又于此界获元狐，扵往县西南，宴见鞘利，并与县内道俗等叙，旧极懽，丙申，至汾隂遣书招冯翊，贼帅孙华，华所部强兵，至余数千，积年，刼掠非常，富实泺水以北，莫敢当之。帝书到华喜而从命，己亥，进营停于壶口，分遣诸军问津，水滨之人，具舟争进，日有数百，仍署水军焉。辛丑，太原获青石龟形，文有丹书四字，曰李治，万世齐王，遣使献之，翠石丹文，天然映彻，上方下锐，宛若龟形，神工器物，见者咸惊竒异帝初弗之信也，乃令水渍磨以騐之所司浸，而经宿久磨其字，愈更鲜眀，于是内外毕贺，帝曰：上天眀命贶以万吉，恭承休祉，须安万方，孤以寡徳，寜堪预此，既为人下，不容以之颁告，宜以少牢祀石龟，而爵送龟人，用彰休庆，是日，又有获嘉禾，而献者教曰：嘉禾为瑞，闻诸往防，逮乎唐氏世有兹祥，放勋获之于前，叔虞得之于后，孤今糺合，复逢灵贶，出自兴平来，因善乐休徴伟兆何其羙与顾循虚薄，未堪当此，呈形之防，须表天休，送嘉禾人，兴平孔善，乐宜授朝大夫，以旌嘉应，壬寅，孙华率其腹心轻骑数十至自郃阳，华年余弱冠，言容质直，帝见而轻之，华毎殷勤诚欵，请先立効，帝乃厚加抚遇，甚得其情，谓华曰：卿能渡河逺来相见，吾当贵卿不减，邓仲华也，关中卿軰不少，名并劣卿，卿今率先从我，羣雄当相继而至，于是拜华，左光禄大夫，封武郷县公，加冯翊郡守，从其来者，仍委华以次授官，颁赐各有差。仍命华先济为西道主人，华大恱而去，仍命左右统军王长谐，刘基并左领军大都督府长史，陈演夀等率师次华而渡，据河西防以待大兵，九月乙夘张纶自离石道，下龙泉，文城等郡获文城太守，莘公郑元璹送焉，帝见元璹，释而遣之。初，王长谐刘基，陈演夀之济河也，帝诫之曰：屈突通今在河东，精兵不少，相去五十余里，而不敢来，足騐人情不为之用，然通虽不武，乆在戎行守法惧罪，终无坐位，不妨伺便，时相邀袭，宜为之备。以折要冲，通若不入闗河东自然归，我分兵向彼我，即击其河东通，若全兵守城，卿宜絶其桥道可谓前扼其喉，后抚其背，首尾相救，非通所堪，若不走之，必成擒矣。吾且按兵，观其进退，至是通闻孙华导，长谐等渡河，果遣兽牙郎将桑显和率骁果精骑数千人夜驰掩袭，长谐等军营，谐及孙华等奉教备预，故并觉之，伺和赴营，设伏分击，应时摧，追奔至扵饮马泉，斩首获生，略以千计，显和走入河东城，仅以身免，仍撤断蒲津桥，帝闻而谓官属曰：屈突遣兵此行，事不获已，今若进逼围之，必不敢出，使刘基，孙华等至闗门断其行路，然后吾于壶口，朝服济河，利渉大川，斯之谓矣。戊午，帝亲率诸军围河东郡，分遣大郎二郎长史裴寂勒兵各守一面，帝登城东原上，西望城内，所为屈突果不敢出兵，闭门自守城髙甚峻不易可攻，帝观义士等志试遣登之，南面千余人，应时而上，时值雨甚，帝命旋师，军人既得上城，遂不时速下，帝曰：屈突宿卫旧人，解安阵队野战，非其所长，婴城善爲捍御我师，常胜人，必轻之，骁鋭先登，恐无还路，今且示威而已，未是攻城之时，杀人得城，如何可用？乃还，命诸将移营河渚，文武将佐等已下定河北，众余十数万，今欲入闗请兼置公府观领太尉，増选僚属，帝曰：兵临蒲坂，诸君欲以舜职见推此意，可知未烦如此，必爲僚属増府任从便，宜加置于是，复领太尉，丙辰，冯翊太守萧造率官属举郡，归义相继有华隂县令李孝常，据永丰仓，遣子弟妹夫，窦轨等送欵，仍便应接，河西关上兵马，又京兆万年醴泉防诸县皆遣使至，帝曰：吾未济者，正须此耳，今既事办，可以济乎？乃命所司以少牢祀河，庚申，率诸军以次而渡，甲子，舍于朝邑，长春宫三秦，士庶衣冠子弟，郡县长吏豪族弟兄老防相携来者如市，帝皆引见，亲劳问，仍节级授官，教曰：义旗济河，闗中响应辕门辐凑，赴者如归，五陵豪杰三辅，冠盖公卿，将相之绪余，侠少良家之子弟，从吾投刺，咸畏后时，扼腕连镳，争求立效。縻之好爵以永，今朝扵是秦人大恱更相语曰：真吾主也！来何晚哉？咸前駈，以死自効，丙寅，遣世子陇西公将司马刘文静统军王长谐姜宝谊，宝琮诸军数万人屯永丰仓，守潼闗备他盗慰抚，使人窦轨等受节度焉，遣炖煌公率统军刘基，长孙顺徳杨毛等诸军数万人往髙陵道定泾阳，云阳武功，厔鄠，诸县等慰抚使人掾，殷开山等受节度焉，先是，帝从弟赵兴公神通起兵鄠县，有众数千，闻义旗渡河，遣使迎帝，又贼帅李仲文遣兄仲威送欵仲文，则魏宻之从父也，以密反于荥阳，縁坐亡命招集，无頼抄劫，郿县之间，众将四五千，厔贼帅何潘児，向善志等亦各率众数千归附冝君贼帅刘旻又率其党数千人降，帝并以不次，封遣书劳之，仍令各于当界率众便受，炖煌公部署，旬日间，京兆诸贼，四面而至，相继归义，罔有所遗，商农工贾，各安其业，京城留守，代王及尚书卫文升将军隂世师京兆丞骨仪等以帝威徳遐振民愿所从，恐京邑之人，一旦去尽，乃闭门拒守，运粮入宫，帝闻而叹曰：吾既平戎于王，翼尊隋室，欲立孺子以报髙皇今被见疑，拒不相纳，方知邵奭不恱于周旦，非徒言耳隂卫羣小负我之深，己巳，帝之蒲津，观河东城，庚午，南过永丰仓，是夜宿扵临晋泺，渭合流之防，将渡渭津，人以见船朽破，不堪帝渡，及于泺水上流数十里，更取好舡苦于水浅沙碛，相次舡行不进，忧怖不知所为，其夜三更，天甚晴霁，忽然觉水暴长数尺，逆流而上，船泛深波，得达津，次及眀帝登船欲渡，乃见逆流不已，津司以闻，众咸骇异，以爲光武滹沱之氷无以异，此并于舟中拜贺，帝曰：此偶然耳。吾何徳以堪之，乃命所司以少牢祀泺，渭并有事于华山，帝至仓所，劳军见箱廪填实，铭题数多，喜谓从者曰：千里逺来急于此耳。此既入手，余复何论？食之与兵，今时且足信，出于己，久行诸将俱谨备守，无为他虑未下马，仍开仓，大赈饥民，辛未，还宫，壬申，进屯冯翊郡，过旧宅，飨告五庙，礼也初，周，齐战争之始，周太祖数往同州，侍从达官随便各给田宅，景皇帝与隋太祖并家于州治，隋太祖宅在州城东南，西临大路，景皇帝宅居州城西北而面泺水，东西相望，二里之间数十年中，两宅俱出，受命之主，相继代兴，时人所见，开辟已来，未之有也。乙亥，炖煌公至厔，所过诸县及诸贼界，莫不风驰草靡，褁粮卷甲，唯命是从，遣使唘帝，请期日赴京，帝曰：屈突东行，不可西归，无路观吾成败，方有所之不可爲虞矣。乃命陇西公量简仓，上精兵自新丰道，趍长乐离宫，令炖煌公率新附诸军自鄠县道屯长安故城，至并各听教，迨上郡雎隂以北咸遣使归欵，丙子，大军西引厯下邽，过栎阳路，左所有，帝行宫园苑及宫人等并罢之，教曰：大业已来，廵幸过度，宿止之处，好依山水，经兹胜地，每起离宫，峻宇雕墙，亟成壮丽，良家子女充仞，其间怨旷，感扵幽眀縻费极于民产，替否迭进，将何糺逖驰道，所有宫室，悉宜罢之。其宫人等，并放还亲属，冬，十月，辛巳，帝至防上，仍进营停于大兴城春眀门之西北，与陇西炖煌等二公诸军二十余万众防焉，帝勒诸军各依垒壁，勿入村居，无为侵暴，若无兵者，恭以俟命，代王与留守卫文升隂世卿等以义兵多而且肃，不令而齐门，防转严拒守愈固，信使不通，告喻事絶，帝虽每遣使至城下，申以尊隋，夹辅之意，愚人俗吏，不达变通，闇于事机，往而无报，如此，向经旬日，诸将相率唘，帝曰：京城不唘，此是隋运其亡，天既亡之非人，能复违天弃日，劳师费粮，坐守愚夫，恐非长防，请进围之，以观其意，帝曰：兵纒象魏，矢及黄屋，人其谓我何哉？诸将对曰：无成王之主，不得行周公之事，又恐巨猾之徒，知义兵已定闗中来争形胜，请更思之，帝乃逡廵未有报，京兆旧贼帅等并以家近帝城不预，元从耻无功，乃各率所部兵分地逼城而上，帝虑其轻脱失利，辛夘命二公各将所统兵往为之援，京城东面南面，陇西公主之西面北面，炖煌公主之，城中见而失色，更无他计，惟冀屈突及东都救援而已，甲午，闗中羣帅等各请率骁锐登城，二公莫之能止，时帝在春明门外，闻而驰入，舍于罗郭，安兴坊以镇之，甲辰，诸军各竞造攻具，以临城，帝又未之许，二公及文武所司等固请曰：太原以来，所过未尝经宿，长驱四塞，罕有不克之城，今至京师，不时早定，玩敌致寇，以挫兵锋，又虑初附之人，私轻太原之兵，无能为也。此机不小，请速部分，帝曰：弩长防，吾岂不许用之，所冀内外共知，以安天下，斯志不果，此外任诸公从民所欲，然七庙及代王并宗室支戚不得有一惊，犯乃下教，有违此者，罪及三族，扵是诸军各于所部营分角，脩攻战之具，云梯竞耸楼，橦争髙百道齐来，千里并进，绕京竹木，殱于斯矣。十一日丙辰，昧爽，咸自逼城，帝闻而驰往，欲止之，而弗及才至，景风门，东面军头，雷永吉等已先登而入，守城之人分崩，帝乃遣二公率所綂兵依城外，部分封府库，収图籍禁掠，军人勿杂，勿相惊恐，太仓之外，他无所干，吏民安堵，一如汉初入闗故事代王，先在东宫，乃奉迎居扵，大兴后殿，是日，帝还移营，舍于长乐宫，浐川上，先是，隋主以枭灭作逆，掘其坟垄，而洿其室隂世师骨仪等，遂以为恒准，乃令京兆郡访帝之五庙，茔域所在，并发掘焉，帝以此憾之，言必流涕，戊午収隂世师骨仪崔毗伽李仁政等并命，陇西公斩扵朱雀街道，以不从义而又愎焉，余无所问。京邑士女，懽娱道路，华夷观听，相顾欣欣，乃命太常促择吉日告髙庙定尊位，立代王之礼，文武将佐等议，请曰：天厌隋徳厯数在唐讴歌，在路被于遐迩，兵起，晋阳逺定秦雍百余日间，廓清帝宅，神武之速，此谓若飞，非天唘圣，孰能如是？昔汉髙入闗不即自王，项羽后至，悔无所及，公虽卑以自牧，须安天下佥议，请依符防上尊号，帝愀然改容曰：举兵之始，本为社稷，社稷有主，孤何敢二刘季不立，子婴所以屈于项羽，今尊奉丗嫡，复何忧哉！壬戌，乃率百僚备羽仪，法物具，法驾迎代王即位。
于【阙】， ， ； ， ，  十余嵗矣大赦天下，改大业十二年为义寜元年，复天下勿出今年租赋，赐民子孙承后者爵一级，是日，仍遥尊后主为太上皇，以少帝在，不言废也。
唐创业起居注卷中
钦定四库全书
唐创业起居注卷下   唐温大雅撰
起摄政至即真日凡一百八十三日
义寜元年冬十一月甲子，少帝以帝为丞相，进封唐王，位在王公上，以武徳殿为丞相府，改教穪令万机，百度礼乐，征伐兵马粮仗，庶绩羣官，并责成于相府，惟郊祀天地四时禘祫奏闻，帝固辞不拜，公卿将佐等请曰：公负孺子当朝，岂得辞乎摄政，公不入相，王室何依？临兹大节，义无小让，帝叹曰：王家失鹿，遂使狐同老狼乃奉诏，受册，乙丑，榆林灵武，五原平源安定诸郡并举城降，并遣使诣义军请命，于是遣书发使慰喻巴蜀，丙寅，置丞相府长史，已下属官还，以大将军府僚，裴寂等依次为之，己夘以陇西公为唐王世子，改封炖煌公为秦国公，四郎元吉为齐国公，仍改太原留守，为镇北府总统山东诸郡，十二月，陇西金城郡，奴贼薛举等破贼，率唐弼于扶风，自称天子，初，弼遣使诣帝，归欵投状，扶风郡而爲薛举所围，帝遣援兵往，扶风未至，弼党在郡城外，为举所图，弼遂被郡守，窦璡所杀，俄而璡及河池郡守，萧瑀相继归京师，于是拜璡为戸部尚书，上柱国，封燕国公，瑀拜礼部尚书，封宋公，是月也，屈突通自潼闗都尉府欲奔东都，闗上刘文静等诸军追而获焉，送之相府，帝见通，舍而礼之，谓曰：公以清贞奉上，臣道不亏，孤所翘心，惟恨得卿之晩通拜欵刘文静等仍定农郡及佐诸县，义宁二年春正月，蜀汉及氐，羗所在诸郡，雄豪并守长等奉帝书感恱竞遣子弟献欵络绎而至，所司报答，日有百余梁，益之间，宴如也，承诏封丞相长史裴寂为魏国公司马刘文静为鲁国公，赵兴公神通为郑国公，永安公孝基为蜀国公，自余将佐殷开山，刘基已下，并以次封开国郡公，县公焉，其日令曰：李宻趦趄巩洛自许，当涂王城如燬，忧心孔棘，东都危逼，有若倒悬，西人之子，理本奔命，其左右大都督府所綂诸军并冝诫严以时式遏，有征无战，是为义师，招谕不从，勿难还也！初年孟月春作方兴，不夺农时，宜知其速，于是以丗子为左元帅，秦王为右，元帅左右二府，诸军十余万众，引于浐水之北，仍以尚书萧瑀为相府司马刘文静为左元帅府长史，尚书窦璡为掾，殷开山为右，元帅府长史，司马，又拜屈突通为上柱国，封蒋国公，检校行军，左右虞候事，军士以下僚佐等，皆选知名者为之，帝亲诣军劳，而遣之，二月，涿郡太守罗艺与渔阳，上谷，北平，栁城等郡诸官民，遣使送欵，先是，平原贼窦建徳聚众数万人充斥河右，渤海髙阳等郡大将军府使人张道源所定，赵郡襄国，武安，清河等郡，至是并陷于贼，道源亦随而没焉，建徳遂僣称王，自号夏国，又南阳朱祭，众有所望，并好食人，自称可达汗，莫知可达，汗之名，有何义理？酷害异常，又有贼萧铣起兵于江陵，扵是以华阳公郑元璹为太常卿，封沛国公，遣将兵出商山，上洛道定南阳，以东诸郡并遣使人，左领军大都督府司兵马元防，慰抚安陆及荆，襄间三月，左右二元帅，军招谕东都城门，不唘李宻又不敢西，冦时逼农月，遂奉令，旋师冝阳新安二郡而还，留行军总管史万宝，盛彦师镇宜阳，吕绍宗任懐镇新安，少帝以帝功徳日懋天厯有归，欲行禅让之礼，乃进帝为相国，加九锡，赐殊物，加殊礼焉，册曰：于戏！维尔假黄使持莭大都督内外诸军事，録尚书大丞相，新除相国，总百揆，唐王夫乾道贞观，四象所以运行坤徳含万有，冯其载育，是以天地交泰，资始由乎圣人隂阳顺成总已归其元辅，故能陶甄品物，代彼天工，息四海之羣，飞廻三灵之掩耀，百揆时序，五典克从，虽伊尹格于皇天，周公光于四表，方斯蔑如也。今将受王典册，其敬听朕命：上天不造，降祸于我国家髙祖弃盛业，而升龙太上释宝图以委御王室，如燬防乱多，数属道消，时钟代季，郊庙絶主有若缀旒，则我祖宗之业已坠于地矣，王应休眀之运从兆人之欲奉七玺于代邸，飞六辔于周京，此乃纲我絶维有大造于皇家者也，曩者塞表，省方羣胡反噬，矢流君侧，围甚，平城沦陷，指期阽危，莫恤王释位同谋，总伐千里，晨炊蓐食，倍道兼行，匃奴逺迹乘舆反正，此则王之功也。厯山飞称兵，燕；赵，妄假名号，河朔响应，山西屯结，王首启戎行，大殱丑类，此又王之功也。夷狄贪婪，属犯闗塞驱廹良善，杀略吏人，王鞠旅理兵，卷甲长驾，追奔逐北，扫地无遗。此又王之功也。王威徒党潜谋逆乱，外交邉裔，内骋奸囬，实繁有徒，倾覆宗社，王収戮凶渠，罪人斯得，此又王之功也。四郊多垒，三辅倒悬，黄巾示宫阙之名，赤眉为园陵之祸，防荒仍嵗荆棘旅庭，王投袂义举，星言电迈，取霍邑如摧枯，举秦闗如反掌，克清河渭，志存匡复，此又王之功也。北荒獯鬻，事借覉縻比者，中原多故，龙堆道絶王式遏有方，欵闗请吏更敦邻睦，复我旧藩，此又王之功也。汾晋地险逋逃，攸聚山藏川，量负罪稽诛，类马腾之，乞活同严尤之，尽赦王懐柔伏叛，杖信示威，交臂屈膝，申其向化，此又王之功也。河潼转漕宻迩闗畿京坻委积，由来尚矣，羣凶据窃一皷而崩，此又王之功也。京师危廹奸臣放命，异一相之居，内同四防之扇祸，王大誓师旅，兴言感慨，荡清上国，拯厥赘旒，暴市焚尸，并枭元恶，此又王之功也。上天贻爱，莫甚乎人，爰祚圣哲，弼予冲防，官守司存社稷有奉，济方割于下垫烁，圎光于上叅，此又王之功也。唐弼防防草窃岐阳，吞噬旧邦，侵逼都鄙，王制以防策，观其携二亲离众叛，我尽収之，此又王之功也。华阳黒水控接岷嶓，山川阻深，尽为逋薮，义风所靡，化行江汉，此又王之功也。薛举崇奸，同恶相济，僣拟舆服，滔天泯夏，西土游魂，秦山肆毒，赫斯授律，咸俘丑类，岐；陇，齐筑京观，汧渭为之不流，此又王之功也。三蜀奥区，一都之防，夷民纷杂，蛮陬荒梗，王发一介之使，降咫尺之书，而灵闗洞开剑阁，无隘，此又王之功也。农甸服，带河，陕，鞠为寇塲，连城阻乱，长策逺振不征而服，此又王之功也。王有济天下之勲，重之以眀徳爰初发迹，肇自鸿阶，峻极比于嵩华清澜，运于溟渤，体兹将圣，道被如仁，在物不失其宜，含灵咸安其所，春生夏长信及四时，地平天成，义兼得一緫，万机之务，因百姓之心，保乂我皇家，济乎？多难者也，是以济济多士，庶政缉熈，穆穆四时，要荒式序，激清风以厉俗，畅和气以调，时神功侔于造化，积徳髙于垂象，朕又闻之，先王之宰物也，尊贤尚徳，茂赏畴庸，五侯専征，九命作伯，周襄光锡桓，文是膺大唘，南阳以表东海，况乃道冠伊稷功髙晋郑酬勲蔑尔，朕甚惧焉。今晋授相国，以河内汲郡，清河，武安，魏郡信都髙阳平原赵郡襄国，通前三十郡，増封唐国，锡兹黒土苴以白茅，爰定尔邦，用建冢社，昔周邵分陕，咸为保傅，毛，毕诸侯入作卿士，内外之任，礼实攸宜，今授相国印绶，唐王玺绂茅土，金兽符第一至第五，竹使符第一至第十，相国礼絶羣后任緫，所司朝班，彛数宜以事革，其以相国总百揆，去録尚书之号，上所假黄内外都督，丞相印绶，又加王九锡，其敬听后命：以王防纪礼度，哀矜折狱，罔不用情，无或迁志，是用锡王大辂，戎辂各一，元牡二驷，以王分地敦本，人天是頼，疏爵务农，所宝惟谷，是用锡王衮冕之服，赤舄副焉，以王风雅所被，獯，戎，咸格隂阳顺理遐迩宅心，是用锡王轩悬之乐，六佾之舞，以王翼宣皇道，义声遐畅，三才所运，四海攸归，是用锡王朱戸以居，以王登贤，命秩裒徳升朝，思帝所难，能官流咏，是用锡王纳陛以登，以王正色持衡，镕范御下，式遏奸宄，荡清华夏，是用锡王武贲之士三百人，以王威同夏日，志厉秋霜，刑厝有期，寛而不漏，是用锡王鈇钺各一，彤弓一，彤矢百，旅弓十，旅矢千，以王霜露，履践禋祀，恭严天地幽通，孝思至感，是用锡王秬鬯一逌，珪瓉副焉，唐国冝置丞相己下，一遵旧式。往钦哉！祗奉大礼，用膺多福，以光我髙祖之休命，可不慎欤？【侍中陈叔达之词也，】帝私谓元从府僚曰：少帝今时可谓吾家所立，本为社稷，上报髙祖冀终隋氏，不失人臣，岂期孺子尚防未复，眀辟侥幸之徒，讽其假孤名器，安有至尊羽仪，天子之礼，假诸臣下，何以为国？孤总朝政，此事不得，不知政由己出，还自锡进，贪天之功以为己力，孤不欺人，敢欺天也！羣僚等固请曰：萧何为相国，鲁公用王礼，前贤不让，请以为不疑，帝曰：两贤遇周，汉之初兴，有大勲于二代，孤属乱离之季世，值隋运之将尽，昏眀时异，授受事殊，拟于其伦，实多慙徳，然诸公欲孤行魏，晋之故事，为豹变之鸿渐，聊为吾子，防而陈之。曹，马之兴，不以义举，英雄鼎峙，角逐争衡，无君之人，欲速大位，逼胁孤寡，假诏自媒，因九锡而论功，矜百辟于殊礼，示难进于谦退，思厌塞于羣情，故路人咸见其心，有识呼为狐媚，斯皆兆庶不推讴歌，不属者也。宋齐蕞，尔防于江湖地，当汉之一郡，自称尊号，可知必以魏晋为模楷，习虞夏而禅让，功微五伯，礼盛二王，于是阿防希防之俦，申敦劝于抗矫饰，非轻薄之子，骋让辞而伟毕，未闻桀纣之，禅于殷，周之初，从此而言，断可知矣。何防易天命以自厚诬孤，毎观前史，见斯事迹未尝不抚掌而笑，嗤彼羣迷，眀贤所弃，见贤思齐，勿循前，时有唘帝者以为即真之渐，旧事因循，相承作故，帝曰：孤闻升天，无阶于何为？渐必如来防事，转成疑，至若河滨侧陋，泗上亭长，令其位次，受终未易享，国所问功徳何如？谁云位之大小，以孤堪守关中，能负孺子见推，相国作镇假王，汉有前踪，不能违众，欲以曹操司马炎为例，九锡殊物，赐加非宜，不愿拟议亦耻，老瞒同，公卿闻帝，此防寤而厚顔，诣府陈谢，帝又谓之曰：魏氏以来，革命不少，鸿儒硕学，世有名臣，佐命兴皇，皆行禅代，不量功业之本，惟存揖让之容，上下相防，遂为故实，寜有汤武接于夏，殷不宪章于尧，舜；晋，魏隔于周，汉；翻，祖述于勋，华，且尧之禅舜，二圣继踵，舜因让，禹以眀尧哲示天下为至公，不私己于尊位，故賔虞以后，若脱屣焉，是知非尧不能让舜，非舜不能命禹，商周徳所不逮，有拨乱反正之功，顺天行诛，逆取顺守，咸以至诚，兼济无隠神祗，三五帝王，称兹四圣，英声茂实，飞腾万古尧，舜不及于子让，徳而称帝，汤武不私于后，力取而为王，故道有降差，名有优劣，然立功立徳，亦各一时，末叶，后来功徳无纪时逄屯否，拥兵窃命，托云辅政，择立余孽，顽嚚支庶，先被推崇睿哲，英宗宻加夷戮，専权任己，逼令让位，虽欲己同于舜，不觉禅者，非尧贬徳于唐虞见过于汤，武；岂不悖哉！魏晋宋，齐为惑已甚，托言之士，须知得失，羣公退而恱服私相谓曰：相王格论絶后光前彂眀典谟，申理诰，可谓君子一言，定八代之，荣辱矣，帝又谓所亲曰：诸人虽复见吾言论，仍自不知至理，吾今匡天下三分，有二入闗形势颇似汉髙且起军甲子，旗帜已革，如何更于少帝之防，却受九锡，而求殊礼，孺子有知，不容肯行，此事既成，无识此乃吾自为之，立身以来，不欺暗室，如何今日诬罔天听，所区别帝王激名理，以惩是古，非今之軰，谬相劝逼，扵是惟改丞相府为相国府，而九锡殊礼，并属诸有司，是月也，宇文化及兼弟智及等并骁果，武贲司马龛，监门郎将裴干通等谋同逆，因骁果等欲还精锐，遂夜率之而围江都宫，杀后主于彭城阁，初，骁果兵等苦于久在江都，咸思归叛，至是，帝知唐据有西京，过江计定，仍先分骁果往，守防稽诳之云：往东吴催米，故化及等因之而作难，于是隋主崩问至，帝乃率文武羣贤僚佐，从少帝举哀于大兴后殿，帝哭哀，甚有諌止帝者，帝曰：吾为人下防，居何可不哀？然亦恨后主，不亡于开皇之末，以延鼎祚耳，化及等本自因思归之众，而行杀逆，及以许公之子，为众所推，至是遂僣称尊号，率其同恶，欲入闗以李宻断成臯据洛口，乃图北取黎阳仓，从白马津而渡，帝乃遣统军张伦将蒲津以东，从兵往，魏郡道招慰，化及等继遣淮安王神通往定山东诸郡，又募犯罪者数千人，听効力赎罪，并张伦等，并是淮安王节度焉，李宻闻化及之趣河北，乃分兵遣别将徐世勣等屯黎阳拒守，化及从宛道渡河，絶粮遂顿于聊城县，淮安王等率众图城，部分失机，行兵不利，退保魏郡，化及众聚，聊城粮无所出，窦建徳知其穷蹙，遂攻破之，获化及兼弟智及，责以弑逆，并斩之，而狥众，帝萧皇后，亦没于贼庭，扵是江都宫人羙女珍宝，金帛及乎玉玺，并建徳有之不逞之徒，因说建徳送萧皇后及宫人等多赍金帛，重赂突厥，市马而求援，少帝年未胜，衣不经师傅，长于妇人之手，时事茫然，既知帝不存，惟求潜逊，夏四月，诏曰：天祸隋国，大行太上皇遇盗江都，酷甚望夷，衅深骊北，悯予小子，奄绍丕愆，哀号永感，五情糜溃，仰惟荼毒，仇复靡申，形影相吊，罔知唘处，相国唐王膺期，命丗扶危拯溺，自北徂南，东征西伐，总九合于一匡，决百胜于千里，糺率夷夏，大庇氓黎，保乂朕躬，繄王是赖，徳侔造化，功格苍旻，兆庶归心，歴数斯在，屈爲人臣，载违天命，昔在虞，夏，揖让相推，茍非重华，谁堪命禹！当今九服崩离，三灵改卜，大运去矣，请避贤路，兆谋布徳顾己莫能，私僮命驾，须归藩国，予本代王，及予而代，天之所废，岂其如是！庶凴稽古之圣，以诛四防，幸值惟新之恩，预充三恪，雪耻怨于皇祖，守禋祀为孝孙，朝闻夕殒，及泉无恨，今遵故事，逊于旧邸，庶官羣后改事唐朝，宜依前典，趣上尊号，若释重负，感泰兼懐假手真人，俾除丑逆，济济多士，眀知朕意，仍勅有司凢是表奏皆不得以闻，章表不通，理难再请，欲召公卿议之，渐以唘谕，于是文武将佐，裴寂等二千人，不谋同辞，并不肯奏诏，乃相率上疏劝进曰：臣闻天下至公，非一姓之独有圣人达节，与万物而推移，故五运逓兴百王，更王春，兰秋菊无絶终古玉疏，石记笔舌，纷纶垂统，有光，焕乎宝箓，伏惟陛下资灵种徳禀庆至真固纵，惟神生知，乃圣量包乎宇宙，智周乎品物，羣生涂炭，跻之仁夀逄百六之厄，创业云雷，追三五之踪，财成天地，仲夏之半，龙跃晋阳，孟冬伊始，凤翔防上鸿志，猬毛之反者，雾委来庭，触柱防山之大盗，风驰献欵，三晋子弟共獯猃，而陪麾咸秦，豪杰连巴，蜀，而响应英声，西被懋徳东渐南谐，交趾北变幽都，躬未戎衣，手不提剑，机务成于雄断，人杰得于才子，威加四海，功出一门，计及万安战穷百胜，小往大来，筭无遗防，时未期月，业倍前王，今古代兴，膺斯拨乱，若兹之举，如兹之速，载籍以来，未之前闻也。臣等诚欢诚喜，顿首顿首死罪，窃以陛下承家，开国积徳累功世济，拟扵髙阳纉绪盛于周武载诞，烛神光之异，仪形表玉，胜之竒白雀呈祥，丹书授歴名合天渊，姓符桃李君尧之国靡，不则天星纪云：周奉时图始，甲子之旦，不俟而【脱，】起兵西北，势合乗干我来自东，位当出震，至八，井深水之图，防堂堂李树之铙歌固，以备在人謡无徳而称者也。且夫体非常之道立，非常之功，实非常之人，有非常之事，不时正位，人神伫式，天命不常，惟徳是与迁虞事夏，抑有前规，臣等敢録旧典，奉上尊号，当今万机，旷主九有困穷，伏愿降鍳回虑，忧世外已上顺天心，祗膺允执，俯从人愿，屈就乐推，变黎庶，于时雍配上帝于宗祀，勿以王者兼济之功，而为匹夫，独美之操，昔之尧佐咸大天工，绩尤著者，飨稷卨，播谷之都，余庆商周，臯陶好生洽人，今兴陛下盛徳有后其若是乎？四，相三王齐名，踵武千年，得一相继，风声符命所钟，有自来矣，愿纳缙绅，慺慺之情，允副亿兆颙颙之望，率土更生，含灵幸甚，臣等诚惶诚恐，昧死以闻，顿首顿首，死罪死罪，所司以表意奏闻，帝退所奏表谓奏者曰：吾固知如是，拒而不答，裴寂等进见，曰：昔桀纣虽复不贤，亦各有子，未闻汤，武臣辅之，龟镜已见兹，无所疑也。先人有言曰：功盖天下者不赏，陛下欲让至尊而为臣下恐，隋朝不然，此事且臣等唐之将佐茅土，大位受之，唐国陛下不为唐帝，臣等应须去官，伏深思，容臣等有地，帝笑曰：裴公何相逼之深，当为审思，亦未之许，裴寂等又依光武长安，同舍人强华奉赤伏符故事，乃奏神人，太原慧化尼，蜀郡卫元嵩等歌謡诗，防慧化尼歌词曰：东海十八子，八井唤三军，手持双白雀头上戴紫云，又曰：丁丑语，甲子，深蔵入堂里，何意坐堂里中央有天子，又曰西北，天火照龙山，昭童子赤光连北斗，童子木上悬白旛，胡兵纷纷满前后拍手唱堂，堂驱羊向南走，又曰：胡兵未济汉不整治中，都护有八井，又曰兴伍，伍仁义行，武得九九得声名，童子木底百丈，水东家井里，五色星，我语不可信，问取卫先生蜀郡卫元嵩周天和五年闰十月，作诗戌亥，君臣乱子丑，破城隍寅夘如欲定龙蛇伏四方，十八成，男子洪水，主刀傍市朝，义归政人，寜俱不荒，人言有恒性也，复道非常，为君好思量，何【阙】 ，禹，汤：桃源花【阙，】 李树起堂堂，只看寅夘嵗深水没黄杨未萌之前，謡防遍于天下，今覩其事，人人皆知之，陛下虽不以介懐天下信为灵効特，此欲作常【阙，】以免须上为七庙，下安万民，既膺符命，不得拘文牵。
防违天不祥，裴寂等言之甚切，帝曰：所以逡廵至于再，三者非徒推让，亦恐羣公面防，退为口实，然汉髙云诸侯王推髙于寡人以为皇帝位，甚便宜于天下之民则可矣，孤亦何能有异之哉？于是寂等再拜舞蹈，称万嵗而出遂与国子博士丁孝乌等数百人具礼仪，择良日，以武徳元年嵗在戊寅五月甲子，皇帝即位于太极前殿，设坛扵长安城南，柴燎告天，册文曰：皇帝臣某，敢用元牡昭告于皇天后，帝生人以来，树之司牧，睠命所属，谓之大宝，歴数不在罔【，一作时，】或偷安，故舜禹至，公揖让而兴，虞；夏，汤：武兼济，干弋而有啇，周事乃殊途，功成一致，后之创业，咸取则焉。某承家庆，丗禄降祉，曰祖，曰考，累功载徳赐履参墟，建侯唐旧地居戚里，门号公宫，不绪建基，足为荣矣，但有隋属厌，大业爽徳饥馑师旅，民胥怨咨，谪见咎征，昭于皇鉴，备闻卑听，所不忍言，某守晋阳，驰心魏阙，授手濡足，拯溺救焚，大举义兵，式寜区宇，惩边荒之辫，髪辑兆庶之离心，以捐躯，救兹生命，指除防乱期之，乂安有功，继世无希，九五，惟身及子，竭诚尽力，率先锋镝，以无二再防，诱克济艰难，电扫风驱，廓清大邑，传檄而定，峨嵋拱手而平闗陇西戎即叙，东夷底定，非唘非賛孰能兹速？尊立丗嫡，翼奉宗，隋戮力辅政，无亏臣莭值鼎祚云，革天禄将移，讴歌狱讼，聿来唐邸，人神符瑞辐凑，防躬逺近宅心华夷请命，少帝知神器有适，大运去之，逊位而禅，若隋之初让，徳不嗣羣情逼，请六宗阙祀七政未齐，罪有所归，恐当天谴，请因吉日克举，前典设坛肆类，祗谒上帝，恵兹下人，翼子谋孙，罔敢愆徳则小则大，无或有违，对越鸿休，伏深慙惧，谨遣太尉公裴寂等，用荐告之礼，瑞册苍璧，秬鬯清酌，芗合芗萁，眀粢嘉蔬，禋祀于皇皇后帝，眀灵降享【阙，】  备，羽仪法物临轩，大赦天下，改义寜二年为武。
徳元年【阙】      践祚有司以子夘不乐请择
他日帝曰嵗在戊寅【阙】      始此为难得至
今遇之，乌可失之且殷，周二代，【阙】 ， ； ， ，  所之，以为大吉，同域之诫，又甲于五行为木，木加于子【阙，】良日，虽欲勿用，其能舍诸故自起军，逮乎入相登极。
咸用甲子焉
唐创业起居注卷下