钦定四库全书     史部二
通鉴胡注举正     编年类
提要
【臣】等谨案通鉴胡注举正一巻
国朝陈景云撰，景云字少章，常熟人，寄籍为吴江县学生是书举正胡三省通鉴音注之误，凡六十三条，而所正地理居多，颇为精核，然如周赧王五十七年，大梁夷门监者，注以夷门为大梁北门，不知史记，信陵君本作东门，又隋帝大业元年，奇章公牛宏注，但引隋书，新唐书作其章县，不知旧唐书本作奇章，谓以县东八里，奇章山得名，又汉明帝永平十四年隧乡，名见汉书，地理志泰山郡虵邱县条下，唐高祖武徳三年溱州见隋书帝纪，大业元年及地理志汝南郡条下，后晋高祖天福四年，康化军，见陆防，南唐书烈祖本纪而注，皆云无考，凡斯之类，尚未悉举，考书后附载，王峻所作，景云墓志称作通鉴胡注，举正十巻而巻末，其子黄中跋亦称书本十巻屋漏，鼠齧之余，仅存什一，然则是编乃残缺之稿，其多所挂漏，宜矣，要此所存诸条，亦未始不足资考据也，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
通鉴胡注举正
常熟陈景云撰
史记田横入海，居岛中，张守节正义曰：海州东海县有岛山，去岸八十里，杜佑通典云：海州东海县田横所保郁洲，亦曰郁洲，汉赣榆县是唐人皆以横所居海岛在海州，胡氏注既引史记，正义之文，又曰：北史杨愔避谗东入，田横岛是岛，以横居之得名，且并以愔亦尝匿此地矣，按北齐书及北史皆云愔潜之光州，东入田横岛，齐神武令光州刺史，搜访以礼，发遣光州，隋改东莱郡，隋志云：东莱郡即墨县有田横岛，是愔匿即墨海岛，史文明甚，至海州之地，此时方南属萧梁，愔不得越境，至此合齐书，北史及隋志考之，则田横所居海岛，自当以三史为是。
刘建元更始更字，前后两汉书注皆不音，盖读本字与刘更生之更同按礼，月令嵗且更始陆氏释文无音，则知当作如字，陈氏集说及胡注，并音平声者非。
诸葛武侯，后出师表，此臣之未解一也，未解，犹言未晓，胡注觧读曰懈，言未敢懈怠，非也。
续汉志州刺史治，九江歴阳而九江，属邑寿春，下刘昭注引汉官云：刺史治，二说互异，胡注言，本治歴阳后移寿春，未详何防通典？复云自寿春移歴阳其説又不同。
晋成帝咸和三年，陶侃诸军讨苏峻，既筑白石垒，又立大业，曲阿庱亭三垒，以分兵势， 注引丁度曰：庱亭在吴兴，按通典云：白石垒在城西，盖即白下也，【张敦颐六朝事迹白，下，本江乗之白石垒也，齐武帝以其地带江山，移琅邪居之，】则大业三垒，必亦与台城相距不逺故更屯军其地，以分贼势，何事逺筑垒于东偏之吴兴乎？又唐武徳，三年，李子通渡江攻沈，发兴取京口，法兴遣兵拒战于庱亭，胡注以庱亭在毘陵西北，此注是 呉志，孙权将如吴，射虎庱亭，盖庱亭，乃自秣陵至吴，所经地，元和郡县志庱亭，在丹阳县东四十里，此其证也。广韵庱字平上二声并收平声，注庱亭在吴兴，上声，注庱亭在晋陵，盖本有二地，胡氏盖失之细考耳。
哀帝兴平元年，凉张天锡遣司马纶骞奉章 注，纶姓谱曰：魏志孙文端臣纶直，按文端当作公孙文懿，即公孙渊也，唐人撰姓谱，因避髙祖庙讳，故举其字，晋书宣帝纪可证，文懿臣纶直，亦见宣纪，而魏志无之，所引书名，亦误。
孝武太元十四年，徐与范书，足下慎选纲纪，必得国士，以摄诸曹，按纲纪乃主簿之軄，见李善文选注盖主簿，即摄诸曹事者，故欲愼其选耳，今注云：郡以僚佐为纲纪，不明悉矣。
安帝元兴三年，桓曰：礼，太祖东向，左昭右穆 注，昭本如字，为汉讳昭，改音韶，按汉代讳昭，未见所出，汉当作晋，【昭本如字，唐李涪语，又见陈髙祖永定元年，周立五庙，注】。
义熙元年，卢循遗刘裕益智粽 注，蜜煮为粽，又云：粽角黍也，按以后宋废帝杀江夏王义恭以蜜渍目睛，谓之鬼目粽，事互证，则前解为长。
九年五月乙亥，魏王嗣如云中乙夘遣刘絜屯西河注，乙亥，丙子，防四十日，五月，无乙夘恐是己夘按丙子乃乙夘之误。
十一年夏，赫连建撃，秦入新平，广平公弼与战于龙尾堡，禽之 注，刘昫，地理志鳯翔府岐山县，唐武徳七年移治龙尾城，按夏秦搆兵战于新平，则龙尾堡，即新平境内地，新平在唐为邠州，与鳯翔岐山之龙尾城，不相涉也。
宋文帝元嘉十三年，杀檀道济，并其子植等十一人诛之，惟宥其孙孺， 注惟宥，诸孙之在童孺者，按宋书孺乃道济少子邕之子，盖尽诛诸子，惟宥一孙。
元嘉十七年，敕西州道上不得有车声， 注宋白曰：汉武帝元封二年，改鄣郡为丹阳郡，置扬州刺史理秣陵，西州槁冶城之间，是其理处，刘繇为州刺史，始移理曲阿孙防号，此为西州，按汉州刺史，理寿春，晋武平吴始移秣陵，非汉武也，刘繇刺州，在后汉献帝初，时寿春已为袁术所据，故渡江驻曲阿，非自秣陵移理也，又为西州之号，始于孙防于史亦无所见，【续汉志州刺史治，九江歴阳而九江，属邑寿春，下刘昭引汉官云：刺史治胡注，又言：本治歴阳后移寿春，与此处所引异，通典云：自寿春移歴阳】。
元嘉二十二年，祸流储宰， 注，盖欲并杀太子劭，按储谓太子宰，谓太宰，司徒江夏王义恭注遗其一。
元嘉二十九年，鲁秀鲁爽，程天祚出许，洛， 注引鲁爽，天祚为魏所获，是年与爽秀，俱来奔，按通鉴上文天祚先自魏逃归爽秀，降宋在后，非偕行者，注所引与前注戾。
孝武孝建二年，魏宗爱召百官于都坐，又大明八年，蔡兴宗于都坐语，顔师伯两都坐俱有注，按之则后注是也。宜删前注，以后条易之。
明帝泰始元年，诛江夏世子伯禽 注义恭命其世子伯禽，是以周公自处按伯禽之名，乃孝武所命，事见宋书，注非。
车驾屡幸贵第，按贵第即指，庆之之第，观下文自明，注谓时贵之，第非。
泰始七年，百姓卖儿贴妇 ，注有两解，后解是，又唐律不许，典贴良人，男女作奴婢驱使，盖典犹质也，贴即卖矣。
齐髙帝建元二年，上汤杀囚 ，注因时有囚行瘟疫，宜汗遂上汤，以蒸杀之，其解似误，当考。
武帝永明二年，为禁司所觉，投之江水， 注禁司主防禁，诸王者按注非也，齐武猜忌诸王，设置防禁事，据通典云，齐朝时建康西有石头津，东有方山，津各置津主，贼曺直水诸贠以检察禁物，此则所谓禁司也，时武陵王晃自南徐还建康，其私载兵仗，为禁司所觉，盖舟过方山，津而津吏，发其事也。
两眼刺史，尚不敢调我，况一眼乎？按陈显达与桂阳王休范兵战于杜姥宅，飞矢贯目，事见废帝，元徽二年，注未之及。
永明三年，巾巻在庭， 注云：巨贠翻武冠也，郑注礼记云：武冠，巻也按注音释俱误，巻当作如字，读宋顔延年皇太子释奠，国学诗云：巾巻充街，按晋制，国子生见祭酒博士，单衣角巾，执巾一巻，故曰巾，巻李善注顔诗云巾箱也，所以盛书亦非。
永明十一年，板王融，宁朔将军 按板字，注有两解，或説是
难可轻，衣裾 注，义与敝同按注説甚晦后汉赵岐娶马融兄女而鄙，融尝与友书曰：马季长不持士节，三辅髙士未尝以衣裾其门，徐勉语殆本此，又史记驺衍适赵平原君侧，行襒席索隠云襒拂也，音疋结反，与襒同。
明帝建武四年，王晏外弟阮孝绪 注外弟，妻弟按外弟乃姑子注非。
永泰元年，王瞻宏之从孙 注王宏之以仕晋，宋武帝辟召无所就，按瞻乃宏，从孙宏之之族，二王俱有，见南史，瞻附宏后。
和帝中兴元年，须来至白门前，当之一决， 注白门，建康西门，西方色白，改以为称，按建康外城十二，门无白门，盖谓白下门耳，白下，在新亭东，犹东府城之称东城也。齐永明中，移琅邪城于此，为屯军要地，是冬，梁武兵逼建康，新亭及琅琊城主相继降附，而都城受围，是明证也。注非。
梁武天监四年，冦城侵淫， 注侵淫，以痈疽为喻侵毒，好肉为淫，按侵淫，犹浸淫也，见汉书，司马相如顔注犹渐渍。
中大通元年，袁昂为吴郡不降， 按吴郡当作吴兴，注未举正。
太清元年，诸将言，侯景之叛由崔暹， 注崔暹劾权贵，诸将恨之，故以景叛为暹罪，按注説犹有未尽，暹为中尉，尝劾侯景，诸将既素憾暹，故因景叛，欲以激变罪之。
杜弼檄荡舟，称力 注引左传，齐桓公与蔡姬乗舟于囿荡公事，非也，论语奡荡舟，孔安国曰：奡多力，能陆地行舟。
简文大寳元年齐立，世宗妃元氏为文襄皇后 注后，东魏孝静帝女按后乃孝静妹非女也。
衡阳王献畅之孙， 注畅武帝之孙，按：畅乃武帝弟非孙也。
敬帝太平元年，齐兵出栅口， 注宋白曰：庐州东南至栅口，今谓之新妇口三百八十四里，按三百八十四里，六字当在至栅口，下下巻王琳至栅口，注可互证。
陈覇先拒，徐嗣徽于白城，按白城即白下城，与东府城称东城同。
陈髙祖永定元年，余孝顷出自豫章，据石头 ，注引汪藻说豫章西石头渚即殷浩投书处，按世説殷洪乔作豫章，临去都下人，因附百许亟，书既至石头，悉掷水中，盖都下人縁殷赴郡附书，而殷甫出都，过石头城，即投之江水，非豫章石头渚也，汪说误 石头城，在建康西，乃赴豫章，孔道至石头渚，在豫章西，如既至石头，则业已越，郡境不当更有投书事矣。
宣帝大建五年，国家待遇淮南，失之同于蒿箭， 注引唐髙祖语按魏文帝以孟达为新城太守，羣臣多以为非宜，帝曰：譬以蒿箭射蒿中耳，此唐髙祖语所本也，注当引之。
六月，齐主游南苑，从臣赐死者六十人， 注史，言齐主淫刑以逞，按北齐书赐当作暍，盖从官多以触热骤毙，赐乃字误耳，注未及正而误觧纲目，亦仍通鉴讹本之误，周宻齐东野语中，已辨之。
终遘苌宏之，谓王琳不识天命，自取违天之祸也，注泛引苌宏，事失其旨矣。
大建八年，王轨骤言于帝， 注不从容而言之，谓骤按骤犹数也，与左传赵宣子骤谏之，骤同注非。
大建十一年事，由乌丸轨，宇文孝伯，因言轨捋防事，注孝伯何为出此言？欲以求免，然终不免按宇文孝伯四字，当属上读，因言者即郑译之言也，注者，误断其句，遂作此觧盖仍胡氏读史管见之踈。
周使伊娄谦与元卫聘齐考异，曰：谦作拓跋伟，今从周书帝纪， 注伊娄与拓跋同所自出，则伊娄谦本传作拓跋不为无据，按考异，自言拓跋伟与元卫纪不同，非谓伊娄拓跋之异也。注误。
长城公至徳二年，张贵妃生太子深，按后祯明二年，废太子，始立，始安王为皇太子，于时未也，太子当作始安王注未举正。
隋文帝开皇十年，越州髙智慧反 ，注防稽郡梁置东州，陈改吴州，平陈，改吴州，后改越州，按平陈下，衍改吴州三字。
开皇十七年虞庆则还至潭州，临桂岭 注，庆则作潭州，按两潭字有一误。
仁寿四年，畜生何足付大事 注，今人詈人，犹曰畜生言，其无识无礼，若马牛犬豕，然特畜养而生，按畜生，犹畜产也，畜产见后汉书刘寛盖言六畜所生也，则以此詈人，其来久矣，注非。
帝大业六年，初，帝欲营汾阳宫考异，曰：张衡云：帝幸衡宅之明年，幸汾阳宫，又云：明年，又幸汾阳宫，本纪皆无其事，疑误按幸，衡宅之明年，大业四年也。是年四月，始诏营汾阳宫，而齐王暕以从幸汾阳，得罪，即此月也，似与衡合，然诏营之后宫，成帝幸不出三旬，恐无是理，则暕传亦误，温公前采暕偶未擿其误，注者亦未能举正也。
大业九年，今段何如 注，今段言自今以后一段事，按今段犹言，今此六朝人常语观，晋以后史可见，注非。
恭帝义宁元年六月己夘李建成等至晋阳，乙巳，郗士陵降，己巳，康鞘利北还，按考异，是年七月己酉朔，则己夘乃六月也，乙巳，二十七日与己酉，相去止五日，其中无己巳，此定有误，注未之及。
唐髙祖武徳元年萧钜，琮之弟子按此语已见前，大业六年，此重出注未之及。
李宻送所获郎将于洪建皇泰主命戮于左掖门外，如斛斯政之法，按于洪建，疑即于洪达，洪达缢，帝见考异所引，蒲山公及河洛记皇泰主，加以惨戮，盖正其弑逆之罪也，但建达互异，当有一误又是年，宇文化及谋逆，同党中有孟秉，及明年，窦建徳擒化及斩逆党，孟景等其名，亦前后不同，盖景即秉字，因避庙讳，嫌名易之。
如以蒿箭射蒿中耳注当引魏文帝语已见前
武徳二年行军总管叚徳操撃败梁师都兵徳操孝先之子 ，注叚孝先柄用于髙齐之季按孝先名，韶当书名，注未举正。
武徳七年合瞑，抱之趋出， 注人睡，则目合而瞑，按合瞑，疑防暝之误，防暝蒙上，向夕言之，谓日光已晦也，注误解，又见后一百九十七，巻契苾何力破髙丽兵追奔数十里，防瞑而罢是也。
武徳九年达官皆来谒，我 注突，言达官，犹中国言显官按突厥中，无达官之称帝，以中国语，指其贵臣耳。
太宗贞观十年，恪为吴王 注，自此以上，皆皇弟也，按此注当在上魏王灵防为燕王下。
正由宇文述虞世基，裴蕴内为謟谀，外蔽聪明故也，注，帝大业三年，令宇文恺作洛阳西苑，述恐当作恺，按恺在当时止董营缮之事，未尝闗预朝政，其为謟蔽聪明，速隋之亡，皆述与虞裴之罪耳，作述为是。
贞观二十年流殃，搆祸乃自运，初 注言：戎，狄之流殃，搆祸乃自唐兴运之初，按运初，即防上与天地俱生，二语言之，下文云混元以降，即谓运初以来也注误解。
贞观二十一年，命修终南山太和废宫为翠微宫， 注杨大年曰翠微宫，在骊山絶顶按史明言修终南山之宫，而云在骊山絶顶，非也，注未辨其误而采之。
髙宗永徽四年，睦州女子陈硕真 注吴，孙权分丹阳立新安郡，按新安当作新都，至晋太康初，新安始立郡。
总章二年，以张文瓘为东台侍郎考异？曰：陈纪在干，封二年 注陈，字必误，按陈乃新字之讹。
天后垂拱四年，堂邑人董寂， 注堂邑，汉县，按博州之堂邑，隋代始置，非汉县也，汉之堂邑，乃今之六合耳，此承后汉书注及通典之误。
先子尝言胡身之注，通鉴于地理，防有功而惜其尚有踈舛，每叹注书之难，因成举正，十巻手稿屡经改窜，黄中频嵗负米逺防未録副本，戊辰，秋居庐之暇，收拾遗书，独此编得于屋漏，鼠啮之，余纸墨漫漶，殆不可辨，补缀零落，仅存什一，藏弆不谨，罪戾实大，视能读父书者，独何人哉？甲戌，夏日男，黄中谨识。
通鉴胡注举正
通鉴胡注举正跋
胡氏音注，通鉴其始，未详于自序中按元袁伯长记其父洪之师友作师友，渊源録胡氏乃伯长先友之一也，称其客贾相家，释通鉴三十年，兵难稿三失，乙酉嵗留袁氏熟手抄定注，今胡序云：乙酉，彻编正与袁记语合，又序末云：书扵梅蠖居，盖即袁氏熟舍也，表记复云：己丑，冦作以书藏窖中，得免，则斯注流于后者亦幸耳，东吴陈景云：