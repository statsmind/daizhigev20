钦定四库全书
世祖章皇帝圣训序
朕惟自古膺图御厯之后躬集大统，手致太平，懋烈丰功光前翼，后行之为政，斯发之为言义，蕴固卓越乎百王，训行尤昭示乎？奕禩，惟圣有作，后人述焉，千载同揆也，我。
皇考世祖体天隆运，英睿钦文大徳功至仁，纯孝章皇帝神灵首岀智勇，天授秉英断之姿，而持以恭俭，扩寛仁之量，而济以忧勤，爰是冲龄，定鼎薄海归心，救生民于水火之中，而庶政咸熙，万邦作乂，徳盛勲崇夐哉？莫尚矣！若夫宵旰图维，宫庭训敕，煌煌纶綍，嘉言孔彰，究圣学之高深，着王道之正直，凡所以凝。
天命扬
祖徳顾民岩持国体者，叮咛反覆，深切着明，而意防所注，尤殷殷乎？省躬克已纳诲，亲贤纲纪，毕，张渊若歉，及乎训诫臣下，守正奉公，鼓励激扬，至诚感发，靡不输服，而効忠黾勉而奋，绩也，盖自我。
太祖髙皇帝肇造鸿基
太宗文皇帝式廓骏业而我
皇考心合一，丕显丕承，阐经猷，布为政教，所以即事成谟，遇物为诰，包罗典册，厘剔章程，美善毕臻，钜细咸备，尧咨舜儆，何以加兹！朕祗承遗绪，惕厉靡宁，瞻方防之常新，僾羹墙之如覩，因命儒臣分编纂，朕复详加披绎，计一百一十三条，统为。
圣训六卷，宝诸金匮拱若球图，俾后嗣子孙知我皇考之贻谋燕翼，百世无疆，开国经纶万年，时叙所以杜愆忘而遵典，则者心法，于是乎在，书曰：绍闻衣徳言诗曰：绍庭上下陟降厥家，呜呼！可不敬哉！
康熙二十六年三月二十七日
世祖章皇帝圣训序
古昔帝王应运而兴，开物成务，有君天下之规模凝命，敕几有师，天下之典则，故言出而成经，教思所被，率土归仁，厯观往代纪载，肇乎二典，彞伦叙于九畴，罔不播为成宪，炳如日星，简籍具存，可考而知也，钦惟我。
世祖体天隆运，定统建极，英睿钦文显武大徳功至仁，纯孝章皇帝秉岐嶷，首出之资，建永清，大定之业，冲龄践阼，统一车书，义问达乎梯航，仁声徧于涂巷盛徳大业富有日新，自唐虞三代以来，史册所传，罕有及者，至若洋洋圣谟，包涵万有大之关，伦教纲常之重，而闾阎之日用饮食，所弗遗精之在身，心性命之微，而宫府之制度，典章所必饬，巨细毕该，纲维尽善，要惟本精一执中之奥，蕴以成经，世服物之鸿谟，诞告多方严明，恺挚训敇有位，深切周详，意皆出乎至诚，理尤协于克一，用以光大前徽，开万年有道之长夐乎？与天地为昭矣，我。
圣祖仁皇帝躬承
先训命儒臣分编辑，计一百一十有三条，彚成圣训六卷，以传久逺我
皇考念切绍衣宫庭宵旰追述
先猷，朕从温凊之时，闻知维谨，嗣膺大统，志在觐扬，朝夕披陈，具见开国经纶，超越前古，诒谋燕翼，垂裕无穷，是用敬为剞刻，昭示臣民，俾海隅出日之逺咸覩光华，宝之如图，球信之，如蓍蔡是训是行，钦承勿替，庶几道徳一而风俗，同唐之政要，宋之宝训，夫岂可同年而语者哉？谨序。
乾隆四年十二月初十日
钦定四库全书     史部六
大清世祖体天隆运，定统建极，英睿钦文显武，大德功至仁，纯孝章皇帝圣训，目录  ，诏令奏议类【，诏令之属】。
卷一
论治道
敬天
圣孝
圣学
谦德
节俭
儆戒
卷二
敦睦
谕羣臣
求言
纳諌
任官
卷三
考绩
选举
诫饬臣下
卷四
理财
恤民
赈济
重祀典
礼前代
襃忠节
卷五
兴文敎
谕将帅
招降
谕外藩
仁政
体羣情
卷六
安民
慎刑
惩贪佞
除
宥过
【臣】等谨案
世祖章皇帝圣训六卷康熙二十六年
圣祖仁皇帝恭编凡一百一十三，则分三十有二门。
乾隆四年
皇上御制序文刋布洪惟我
世祖章皇帝夙龄践阼
定鼎燕京，视帝尧，起自唐封，尚先五载，然生而神灵，防而狥齐，长而敦敏，则比徳于黄轩是以。
提挈天枢，驱防羣力，削平三蘖，底定四瀛，大同文轨。
建亿载之
丕基加以
宵旰之余始终典学
御注孝经则操至徳要道之原
御纂内则衍义则昭笃近举逺之本
御制人臣儆心録则振举政典澄叙官方
御撰资政要览，则敦叙纲常，砥砺世教，凡圣贤之理，蕴无不阐明，凡帝王之治，法无不讲贯，固己本心出治，举措咸宜即。
教阐
圣谟言为世，则亦出同纶綍，寳并球图，夫天不可测测，以星辰之行，地不可度，度以山川之纪。
圣不可知知以典籍之所
尧诫汤铭贻留奕禩亦庻几稍窥
髙厚之万一矣乾隆四十八年八月恭校上
总纂官，【臣】纪昀，【臣】陆钖熊，【臣】孙，士毅。
总 校 官 【臣】 陆 费 墀
钦定四库全书
大清世祖体天隆运，定统建极，英睿钦文显武，大德功至仁，纯孝章皇帝圣训卷一。
论治道
顺治十年癸巳正月丙申
上幸内院阅通鉴
谕大学士范文程额，色黑，完我，陈名夏等曰：上古帝王，圣如尧舜，固难与比伦，其自汉髙以下明代以前何？帝为优文，程等奏曰：汉髙祖文帝光武，唐太宗宋太祖明。
太祖俱属贤君
上曰此数君又孰优名夏奏曰唐太宗似过之
上曰：朕以为厯代贤君莫如明，太祖即唐太宗并数君德政，皆有善者，有未尽善者至，明太祖所定制度章程，规画周详，厯代之君实皆不及也。文程等对曰：诚如。
上谕
丁酉
万寿节
上御太和殿诸王贝勒文武羣臣庆贺赐宴毕
召大学士陈名夏至
上问曰：天下何以治何以乱？且何以使国祚长久，名夏奏。
曰
皇上如天
上心即天心也天下治平惟在
皇上欲致天下治平，惟在一心，心乎治平，则治平矣，上曰：然，其道如何？名夏奏曰：治天下无他道，惟在用人得。
人则治不得人则乱
上曰：然得人如何？名夏奏曰：知人甚难，然所以知之，亦易，今诚于羣臣中择素有德望者常赐，召见访问，则天下人心鼔舞无不欲宣力效能者矣。
上又曰：唐朝家法，何以不正名，夏奏曰：由太宗家法未善，故致女主，擅国祸乱，蔓延，然贞观政治，可比隆三代，惟能用人故耳。
上又曰：人君之有天下，非图逸豫，乃身当孜孜爱民，以一身治天下也，若徒身耽逸乐，又安望天下治平，惟勤劳其身，以茂臻上理，誉流青史，顾不美欤？朕虽勤于图治，岂遂无过失，专赖卿等匡其不逮，倘朕躬有过，慎勿讳言名，夏奏曰：
皇上宠眷诸臣，常加诫谕，人心大，不同于曩时，况臣受皇上厚恩，岂甘缄黙，但恐指陈过当耳。
五月庚午
上幸内院问翰林各官何下直太早，大学士范文程等奏：
曰今日端阳是以下直较早
上顾谓羣臣曰：乘借天休，猥图安乐，人情尽然，但欲希宴逸，必先习勤劳，俾国家大定，其乐方永，若止图安乐，嗜欲莫遏，先计身家而后国，是其乐亦暂耳，即如朕躬，所行兢兢业业，期于尽善，故每乐闻诸臣之言，今之人多有能言而不能行者，其故何也？今日为之，明日易之，弗克持久，是以不能行耳，夫人孰无过，知过而改，即为善士，倘自掩饰，谬以为是，过乃滋长，咎斯甚矣！朕与诸臣果能共勤政务，裨益民生，天必眷之，若人之所行不善，弗自省改，天必降之以殃，尚能邀眷佑乎？至天不加眷佑，而委命于天，不知天之谴尔者，以尔之不善也，岂有尔所行善而天谴之者，昔商成汤为盛徳之主犹且检身，不及改过不吝，若明之正徳帝耽志嬉游，怙过不悛，徒责善于臣工，揆之修已，治人之道，乌乎可纵使臣工胥善而君不改过，迁善何由而向化邪？自今以往，始自朕躬，有过即改，卿等亦各宜黾勉，勤为啓沃，朕将殚力修省焉。
顺治十一年甲午五月甲午端阳节
上召内大臣大学士等乘龙舸游西苑
谕诸臣曰：舟敝则加修法，久则加整，一经修整，则焕然复新矣，冯铨奏曰：今之政事。
皇上励精图治自尔日新又新
上颔之至北桥登岸幸南台赐诸臣馔
上曰：朕甚悯耕牛劳苦，不忍食其肉，金之俊奏曰：皇上恤牛之劳，且然，况海内百姓乎？
上与诸臣欢宴至暮还宫
顺治十二年乙未正月壬子
上谕内外文武官员曰朕奉
天子民，孜孜图治，夙兴夜寐，罔敢怠荒，庶望休息，安养渐兴，教化以奏，升平乃疆圉未靖，水旱频仍，储偫不充，兵民憔悴，流离困苦，永念恻然，虽恩赦屡颁，而奉行无法，每思与朕共理天下者，惟尔内外文武诸臣是赖，已有谕防，自朕躬阙失，以及政事未当者，俱令各官悉心条奏，采择施行，兹以朕思虑所及，先颁勅谕，令各该管衙门作速，遵奉兴利除害，称朕只承。
天意周恤民隐，至懐书不云乎？车服以庸，从来帝王致治最重，民功之赏，尔内外诸臣果能殚力，宣猷克敷膏泽，朕必论功，优擢如仍前玩，忽误国殃民，定置重典。
敬天
顺治十七年庚子二月甲午
上谕礼部曰帝王奉
天子民礼隆禋祀享
帝大典所关，尤重必仪物，克备乃足，昭对越之诚，向来郊祀，惟冬至用燔柴礼。
祈谷坛未经举行虽祀典原有等差而同为祀
上帝典礼不宜有异嗣后
祈谷亦行燔柴礼
圣孝
顺治八年辛卯正月辛未
上谕礼部曰：朕闻君徳莫先于克孝，礼制莫重乎尊亲，凡帝王缵承鸿业，深念劬劳，必上徽称，以彰盛典，所以隆礼显孝也，恭惟。
圣母翼赞
皇考令徳着于宫闱，诞育藐躬，恩慈勤于顾复，获缵丕绪，奄有寰区，良由。
圣母啓廸之所致也爰遵古典博采众谋拟上
昭圣慈寿皇太后尊号恭晋隆礼用展孝思
顺治十三年丙申正月癸未
上谕内三院，曰：自古平治天下，莫大乎孝孝，为五常，百行之原，故曽子备述孔子之言，以为孝经，昭示后世，上自天子，下逮庶人，至孝之道，罔不备焉。朕观其立言正大意，防深逺茍非取古人言行关于孝道者，推而广之，不足以彰其义，兹欲博采羣言，加以论断，勒成一编，名曰孝经衍义务，俾读者观感效法，以称朕孝治天下之意。
八月壬寅
上仰承
皇太后慈训，制为内，则衍义成书，幷为序文恭呈，圣览序曰：臣闻致治之道，有大经大法，以仪型乎邦国，必有内治，内教以模楷乎宫闱，故关雎为王化之端，乾坤居大易之首，圣人垂训，未有不以门内为兢兢者也，三代以前圣后贤妃肇修内治，以致化行俗美，具载典册，自非天佑至徳孰能集贞淑之大成，振古今之懿，化哉？恭惟。
圣母皇太后佐我
皇考兴道致治
徽音雍穆
慈诲周详，有典有则，兴仁兴让，允为万世壸，教之轨范，臣敬遵。
慈防搜辑古来嘉言美行统成一编上备
披阅下示来兹，谨按内则所载皆闺门之内，起敬起孝兴让，兴仁之事而首曰：后王命冡宰降徳于众兆民，谓此乃王后世子所躬行心得，而可为民法者，故不言布教，而言降徳也夫圣人言，欲治其国者，先齐其家，又言家正而天下定，齐之正之，其惟内则乎？世传后妃纪列女传家范，内训诸书，著作不少，然未尝原本，内则而发明之，岂所以尊经立教，与今是书一本经，防而推衍之微，而声气容色，显而言动，仪文精而乐心养志，麤而中馈。
女工所以操其心而检其身者，施诸一家，无不宜放乎？四海无不准，究其指归，有八要焉，孝者顺亲之要，其有二事舅姑，事父母是也，敬者，内助之要，其有五事，夫劝学，佐忠赞防，重贤是也，教者昌，后之要，其有三，教子勉学，训忠是也，礼者持已之要，其类有九敬祭祀，肃家政定变，守贞殉节，端好尚崇俭约，谨言慎仪是也。让者睦戚之要，其有四崇谦退，和妯娌睦宗族，待外戚是也，慈者推恩之要，其有五，逮下慈幼，敦仁爱民，宥过是也。勤者修业之要，其有二女工，饮食是也。学者取法之要，其类有二好学，著书是也。毎举一，必证以圣贤经传之言，实以古今淑顺之行，所采事迹，贵贱不同，而其道则同，所引文辞，深浅不一，而其理则一，阐明大防，诠释微文名曰：内则衍义自禁，壸达乎闾巷，咸于斯，取则焉。必皆感发其性情，渐摩乎理义，广教化而羙风俗宫闱之嘉言懿行，直与邦国之大经大法，并垂不朽。
圣母皇太后，休声盛徳炳若日星，永作则于万世矣。
十二月戊戌
上谕礼部曰朕考徃代典制嵗时致享必于
太庙，至于晨昏谒见，朔望荐新，节序告防，圣诞忌辰行礼，皆另建有奉先殿，今制度未备，孝思莫伸，朕心歉然尔，部即察明旧典，具奏。
顺治十四年丁酉十二月丙申
上谕戸部曰
皇太后圣体违和，今已大豫朕心，深为欣慰八旗及畿辅人民，应加恩赉，以洽欢心，兹内帑银十万两，一半给八旗，兵丁一半，遣官赈济，畿辅贫民，尔部即遵谕行，顺治十五年戊戌正月辛酉，皇第四子薨，生甫四月。
上召诸内大臣谕曰：兹者皇子薨逝，尔等将无谓朕因此感伤朕前，以：
皇太后圣体违和，时刻忧念，今已大豫，此真无疆之庆，于愿至足，岂复以此幼子感懐向襄，亲王薨，时尚反覆，忖度恐。
皇太后悼伤勉强，抑忍且生死，从来定数，焉能有违？朕念切国家仰副。
皇太后之心，安敢过为伤念，亦非强为之词，而有动于中也，卿等宜知此意，诸臣奏曰：臣等正以。
皇上伤感为虑今闻
谕防不胜欢慰
顺治十七年庚子三月辛未
上谕礼部曰
奉先殿祀
太祖
太宗神位未及并祀
四祖于朕，孝思未展，今详稽旧制，歳终袷祭之外，有奉先殿，祫祭之例，以后元旦。
皇太后万寿及朕寿节俱照例祭告奉
太庙后殿
四祖神主于
奉先殿与
太祖
太宗合享位次照
太庙祫祭礼
圣学
顺治十二年乙未三月癸丑
上谕内三院，曰：自古帝王勤学，图治必举，经筵日讲，以资啓沃，今经筵已定于文华殿，告成之日，举行而日讲，深有裨益，尤不容缓，尔等即选满汉词臣学问淹博者八员，充日讲官，侍朕左右，以备谘询。
谦徳
顺治十四年丁酉正月壬戌礼部奏恭遇
万寿节诸王羣臣应上表行庆贺礼设筵宴
上曰：朕亲政以来，数年于兹，雨晹未调，盗贼未息，民困未苏，方切儆惕，今以生辰受贺，弥觉不安，至日。
皇太后仪仗全设，朕亲诣行礼，其诸王羣臣贺表及筵宴，俱着停止。
顺治十六年己亥八月辛亥给事中姚延啓奏言
皇上文徳武功史不胜书请仍加
圣号宣示中外
上曰：人君政事得失，全在实行无关，称圣前谕，不许，称圣，乃朕本懐非虚为粉饰也，姚延啓，凟奏不合，其严饬之。
节俭
顺治十五年戊戌六月庚午
上谕工部内官监曰和硕荣，亲王茔，殿前有谕防，务从节省，尔等须恪遵前谕，但期坚固，足蔽风雨，不必华侈，以致劳民，倘不体朕心，劳民糜费，后有见闻，治罪不宥。
儆戒
顺治十年癸巳闰六月庚辰
上谕内三院，曰考之，洪范作肃，为时雨之徴天人感应，理本不爽，朕朝夕干惕，冀迓时和，乃兹者霪雨匝月，歳事堪忧，都城内外积水成渠，房舍颓壊薪桂米珠，小民艰于居食，妇子嗷嗷，甚者倾压致死，深可轸念，揆厥由来，皆朕不徳所致，朕当一意修省，祗惧天戒，尔大小臣工俱宜各尽职业，共图消弭，京城内外该部，确察被灾户口，据实奏闻，在外凡有水灾，地方督抚察明被灾分数，具奏请防以昭朕赈恤，穷黎实意。
顺治十三年丙申三月丙午
上谕礼部曰：朕自亲政以来，夙夜冰兢，罔敢怠忽，务求克当。
天心光昭
祖徳民安物阜，蚤底治平，乃近者冬雷，春雪陨石，雨土，所在见告变，匪虚生，皆朕不徳所致，朕思。
天为天下而立君为君者代
天敷治，必使民物咸若，治臻上理，然后可以仰答眷命，今水旱连年，民生困苦，是朕有负于。
上天作君之心一过也
祖宗创辟天下以贻子孙为君者念
祖宗栉风沭雨之劳，必阐光大，四海雍熙然后能守祖宗之成宪，朕之天下，实本于。
太祖
太宗积功累仁所创垂，今彊圉未靖，征调频兴，是朕有负于。
祖宗付托之心，一过也，当睿王摄政之时，诛降滥赏，屏斥忠良，任用奸贪，国家钱粮，恣意耗费，以致百姓嗟怨，人人望，朕何日亲政，亟为拯救，今经六载，虽竭力更新，乃犹康乂未奏，灾祲时闻，是朕有负于百姓，望治之心一过也，用是恐惧，靡宁抚躬自责，披沥悃诚，冀回灾变，欲昭告于。
上帝
祖宗实图省改尔部作速择吉具奏
顺治十四年丁酉九月戊辰
上谕礼部曰：自古变不虚生，皆由人事，昨日入夜，地震有声，朕不胜悚惕，因思朕即位十有四年，亲政已厯，七载，虽夙夜忧勤，勉图治理，但万几至繁，玩日愒，月或至怠荒，政事有乖，民生未遂，以致灾谴，见告用示儆戒，朕今痛加修省，文武大小羣臣，俱当力改前愆，协心尽职，消弭灾异，此后朕躬，或有阙失行政，或有错谬，着内院辅臣据实陈奏，毋得隠讳尔部即谕遵行。
大清世祖体天隆运，定统建极，英睿钦文显武大徳功至仁，纯孝章皇帝圣训卷一。
钦定四库全书
大清世祖体天隆运，定统建极，英睿钦文显武大徳功至仁，纯孝章皇帝圣训，卷二。
敦睦
顺治十三年丙申八月丙子
上遣官宣慰科尔沁及诸国
敕曰尔等秉资忠直当
太祖
太宗开创之时，即诚心效顺，结为姻娅，请为屏藩太祖。
太宗嘉尔等勲劳，崇以爵号，赏赉有加，恩至渥焉，朝觐往来时令，陛见教诲，饮食异数有加，凡有懐欲吐，俱得奏陈，情意和谐，如同父子，朕荷。
祖宗鸿庥统一寰防恐于
祖宗徳意有违成宪，未合，恒用忧惕，但初年，朕在幼冲，睿王摄政，任意变更，不遵旧制，所行悖逆，以致众怒羣怨，使尔等夙夜望朕亲政，长保恩恵，如得复见。
太祖
太宗乃朕自亲政以来，六年于兹矣，未得一见，岂朕忘尔等哉！盖因地广事烦，万几少暇，且痘疹流行，尔等逺来之日，朕复出廵幸，是以相见甚疎，然相见之疎，固自有由而懐尔之诚，时切朕念，每思尔等效力年久，战伐多功，虽在寤寐，未之有斁，兹念尔等久不来见，恐有诚意，不得上通，故特遣官赍敕赐尔等縀疋以谕朕意，嗣后有欲奏闻之事，即行奏请，朕无不体恤行之，朕方欲致天下于太平，尔等心懐忠直母忘。
太祖
太宗厯年恩宠，我国家世世为天子，尔等亦世世为王，公享富贵于无穷，垂芳名于不朽，岂不休乎！
顺治十四年丁酉三月丁卯，定逺大将军世子济度班师还京，时世子济度父和硕郑亲王母福金弟多罗敏郡王及世子福金俱已相继薨逝，及至。
上命议政大臣等迎于卢沟桥，告之世子，随诣灵柩前哭。
泣尽哀然后还府
上亲临其第济度率官属出迎
上望见恻然堕泪稍前
上降舆执其手恸甚侍臣无不挥涕
上谓济度曰：朕来初欲解慰，及见尔，恸不能已，尔尚勉聴朕言，少节悲哀，为国自爱，遂手赐茶酒，复赐诸贝子公。
大臣茶毕还宫
谕羣臣
顺治九年壬辰十二月丁卯
上宴内大臣，大学士，尚书，侍卫于中和殿，赐大学士洪承畴陈名，夏，陈之遴尚书髙尔俨胡世安金之俊，李化熙张凤翔，貂镶朝服各一袭。
谕曰：尔等皆朕倚任大臣，若能洁已奉公属员，自当效法，倘贪黩相尚，必致颠倒是非，不但公论不容，抑且国法难宥，尔等其思之。
顺治十年癸巳三月戊辰
上幸南台，召三院大学士，学士翰林官六部尚书都察院。
左都御史从赐宴
上持弓，顾谓诸臣曰：我朝戡定天下，皆弓矢之力也，曩者每嵗出猎练习骑射，今朕躬亲政事，天下至大，机务至繁，一应章奏，皆朕亲为裁决，日无暇晷，身虽无暇，心常念兹，不忘也，诸臣奏曰：
皇上此言，诚欲措天下于太平，居安思危，真海内之福臣。
等愿
皇上始终存此念耳
上曰：卿等恐朕志不坚，有违此言，朕将自坚厥志，卿等皆国之大臣，亦当坚心辅朕，务使天下乂安，有备无患，其谕大小臣工，勉体朕懐。
顺治十二年乙未正月戊戌
上谕诸王大臣等曰昔
皇考上賔，朕方六歳，正在幼冲，当时诸王大臣同心推戴，嗣绍丕基，及定鼎京师，奄有四海，于时睿王摄政，朕惟拱手以承祭祀，凡兵民之疾苦原未周知，自朕亲政以来，五年于兹，焦心劳思，以求化理，夙夜祗惧，不敢荒宁，日望诸王，大臣以嘉谟嘉猷，入告匡救其失，而辅其不逮，乃疆圉未靖，水旱频仍，吏治惰污，民生憔悴，钱粮侵欠，兵食不充，教化未孚，纪纲不立，保邦致治之道，迄今未得其要领，朕思诸王大臣皆亲见。
太祖
太宗创业垂统之艰难，年来辟地，绥民之不易，必有长策，以裨治安，而未见有直言得失者，岂朕聴之不聪，而虚懐纳諌有未尽欤？何相率而黙黙也，以天下之大几务之繁，责于一人而弗图励翼，朕虽凉徳独不念。
太祖
太宗培养之恩乎？揆厥存心，或以为奉命议事，祗宜将顺而行，否则缄口，容身可保，冨贵试熟思之，天下未平，富贵能长保乎？以后凡养兵，爱民兴利除害，有关政治者，居则深思进则敷奏，各抒忠荩，以慰朕懐至于当事诸臣，因循积弊，仅以簿书为务，不肯精思，职掌担大事，发正言以图实，济国计民生，将何赖焉？内外大小各官专为身谋，罔念官守，容容充位望缺，希迁禄秩，是营恩怨不化，真心为国，殆鲜其人，前御史呉达，谓满朝大小各官尽皆臃肿，朕以为出言太过，由今观之，似不诬矣。兹复开诚切谕，务痛加省改，有官守者，必尽其职，有言责者，必尽其言，弼徳塞违期臻，郅治君臣上下俱有令闻，岂不美哉！
顺治十三年丙申，闰五月丁丑，宣大总督张悬锡陛辞。
上谕曰：卿到地方必勤慎供职，毋使天下谓朕无知人之明，此即卿之所以报朕也，赐春夏衣各一袭，又。
谕曰：卿服此衣，如侍朕左右，当勉尽厥职，复赐鞍马一匹。
求言
顺治十年癸巳正月辛未
上谕内三院，曰：近来言官条奏多系细务，未见有规切朕躬者，朕一日万几，岂无未合。
天意未顺，人心之事，良由诸臣畏惮忌讳，不敢进諌耳，朕虽不徳于古帝王纳言容直，每懐欣慕朕躬，如有过失，诸臣须直谏，无隠即偶有未合，不妨再三开陈，庶得省改，力行正道，希臻治平，进言切当者，必加旌奬，言之过戆者，亦不谴责，尔等即谕大小诸臣，俾咸悉朕意。
七月辛亥
上谕内三院，曰：朝廷设立言官原为绳愆纠缪，事关朕躬，尚许直言无隠，况诸司过失，理当纠举，其言果当宜，虚心静聴，即言有未当止，宜分晰事理，聴朕裁，岂容私逞报复，近见科臣言事，该部回奏，辄援引律文，欲以箝制言官，自匿已非，若如此，是使人不敢指摘，任意所为，而上无由知，殊负朕，任人求治之心，向来未经申饬，不谙规矩，姑不深究，以后断宜切戒，至言官论亊，亦须明白，确指不得，摭拾风影挟私，妄讦着通行严饬。
顺治十一年甲午二月丙寅
上谕台省诸臣曰：朕惟言官耳目之司，每期直言无隠欲闻天下之邪正贪亷大利大害，以便发政施令，立致太平，故从前屡下，明防属望至切，孰意重违朕心，纳交结党，或有身被人言，倩人报复者，或有狥护同党，代为报复者，以故多有明知其恶，畏其同党而不敢言，每阅章奏，实心为国者少，附党行私者多，朕图治方殷，岂容比匪成奸，但念秋霜肃杀，莫若阳春化育，嗣后须各涤肺肝，捐旧图新，实心为国，凡天下邪正贪亷大利大害，直言不讳，则政理新，而太平可臻，尔等身家名誉，亦与之俱永矣。
三月戊申
上谕台省诸臣曰：陈名夏奸恶，尔等明知向来惧怯不言，已属溺职，及面加诘责，皆云：虽有风闻，未得实据，朕在深宫，尚且洞悉，尔等职司耳目，何得懵无见闻，明系知而不言，相率欺蔽，人臣为国为君，忠爱之道，岂宜如此？今陈名夏已经正法，尔等薄加降罚，聊示惩戒，嗣后务，宜痛改前过，从善去邪？知无不言，言无不实，庶使憸壬屛迹，中外肃清，副朕求言，图治之意。
癸丑
上谕吏部曰
太祖
太宗创业开基，收服诸国，朕入关讨贼，除暴救民，平定中原，统一四海，悉赖满洲兵力，建功最多，劳苦实甚，乃产薄差繁，凡有征行马匹，器械，衣甲糇粮，无不自备，效力弥勤，资生无防，深可轸念，十年以来，章奏虽多，未见言及于此者，近览科臣林起龙所奏，思虑周详，条画有绪，实心为国忠诚可嘉，嗣后凡事关政治得失，民生休戚，大利大害，应兴应革切实可行者，言官俱宜悉心条奏，直陈无隠如果为国抒诚，有裨政事，朕不靳懋赏，尔部即行谕。
四月癸酉
上谕都察院科道诸臣曰：朕览近日言官纠叅章疏，率皆牵连，陈名夏，或曰：名夏亲戚，或曰，名夏党与，似此纷纭，举朝几无善类矣。尔等言官既有真见，何不言于名，夏未发觉之，前乃因其已经正法，辄吹求无已成，何政体？殊非朕虚，懐纳牖之意，嗣后论人论事，须指实直言，不得再借名夏，亲戚党与具奏，违者治罪。
顺治十二年乙未正月甲辰
上谕吏部，都察院及科道诸臣曰：三年以来，水旱相仍，干戈未息，饥馑，人民转徙沟壑，满洲兵士，困苦无聊，灾变未弭时艰，莫救其故，安在意者朕躬有阙，用人不当行，政失宜以致是欤？抑诸王贝勒大臣或有励翼未尽而然欤？前曽有防命，言官直陈时事，无论当否，槩予优容，后乃分别是非，间有谴谪致生，疑畏之心，章奏敷陈，未免瞻顾，兵民疾苦，不得上闻，今广开言路，博询化理，凡事闗朕躬者何？令不信，何政未修，诸王贝勒办事诸臣，旷职之愆，丛弊之处，及内外各司何害未除？何利未兴，各据见闻极言无隠须详明切实，庶便览观一切啓迪朕躬，匡弼国政者，所言果是，即与采用，如有未当，必不加罪。
顺治十七年庚子五月己卯
上谕吏部等衙门曰：朕统御寰区，焦心图治，前此屡有引咎，省躬诏谕，自今追思，皆属具文虚，邀名誉于政事，未有实益且十二，十三年间，时有过举，经言官指陈，有即加处分者，有优容寛宥，而此心介介，尚未全释者，事有错误，犹可改图，居心未净，政事之流弊必多，今
上天示儆，亢旱疠疫，灾眚迭见，寇盗未宁，民生困瘁，用是痛加克责，实行省改，向因建言得罪流徙，降革等官，吏部详察职名，事迹开列，具奏目，今政务关系国计，民生利害，所在急当兴革者，尔部院等衙门，各据实条奏，科道各官尤当尽言，无隠即朕躬阙失，亦直言勿讳，朕不惟不加罪，并不芥蔕于心，共圗挽回。
天意早跻升平
纳諌
顺治九年壬辰，九月戊戌，大学士洪承畴陈之遴奏言：臣等阅钦天监奏云：太白星与日争光，流星入紫微宫，窃思日者，人君之象，太白敢于争明，紫微宫者，人君之位，流星敢于突入，上天垂象，诚宜警惕，且今年南北旱涝，歳饥，宼警处处入告。
宗社重大非
圣躬逺幸之时达，赖喇嘛逺来遣一大臣迎之足矣，何劳圣驾？亲往为也，天道深逺固非臣等所能测度。但乘舆将驾，而星变适彰，此诚。
上苍仁爱
陛下之意不可不深思而省戒也疏入
上谕承畴等曰：卿等所諌甚是，朕即停止，以卿等贤能，故擢赞宻勿嗣，后国家一切机务及百姓疾苦之处，如何始合民心，如何不合民心，卿等有所见闻，即详明敷陈，勿得隠讳，朕生长深宫，无由洞悉民隠凡有所奏，可行即行，纵不可行，朕亦不尔责也。
顺治十年癸巳，七月戊戌，和硕郑亲王等以今年雨涝异常，奏请暂停，宫殿工程，以钱粮赈济军民。
上曰：王等所奏，甚是宫殿及各项工桯，俱令停止，以休养军民，各处田地，速行踏勘赈济事宜，勿得延缓，自王以下至各官，凡祭祀，饮食，槩宜从俭，朕亦自圗节省。
任官
顺治八年辛卯闰二月丙辰
上谕吏部曰：迩来吏治敝壊不肖者朘削，民财营求，陞转不恤，地方荒残，民生疾苦，稍知自爱，爱民者，因上官举荐不公，不觉操守顿易，至于不识文义之人，益不胜任，文移招详全凭幕，友代笔转换，上下与吏役，通同作弊，贻害百姓，督抚不行纠叅，大乖法纪，嗣后应严行，甄别有徳，有才兼通文，义者着保奏，其不识文字，聴信吏役，害民者立行，叅劾不得，姑留地方，如督抚徇情隐蔽，不行纠叅，即为溺职事，发一并治罪，至于铨选之时，尔部考试文移，告示等项，优者选用，劣者除名，澄清吏治，大端在此，内外各官着遵谕，实力举行。
顺治十年癸巳三月己巳
上谕内三院，曰：朕稽往制，每科考选庶吉士，入馆读书，厯陞编检讲读，及学士等官，不与外任，所以谘求典故，撰拟文章，充是选者，清华宠异，过于常员，然必品行端方，文章卓越，方为称职，乃者翰林官不下百员，其中通经学古与，未尝学问者，朕何由知？今将亲加考试，先阅其文，继观其品，再考其存心，持已之实，据务求真学备，朕异日顾问自吏，礼两部，翰林侍郎及三院学士，詹事府，詹事以下各候朕防亲试，分别髙下以昭朕慎重，词臣之意。
四月庚子
上谕吏部曰：国家官人内外互用在内者，习知纪纲法度，则内可外，在外者谙练，土俗民情，则外亦可内，内外敭厯方见真才，朕亲试词臣量为分别有照，旧留任者，有改授外任者，其外任编检以上官，照词臣外转旧例，优与司道等缺，如年衰病，弱者聼其请告朕，仍优遣之。
顺治十二年乙未九月辛卯
上谕吏部曰：国家官人原当内外互用，以励羣材，近见外官，内转京官，外任者多能称职，宜再行互用，除翰林官员，朕自裁定，其六部卿寺等官，有才优经济，堪任养民者，着各堂官，开列六科，官员着吏科，开列各道，御史着都察院，开列通送吏部，防同都察院，察核速奏，其在外司，道等官品行着闻政治卓越者，确察实迹，遇缺内转，务使内外得人，职事修举，以副朕图治安民至意。
己亥
上谕吏部曰：翰林官员简擢中秘，习知法度，今用人孔亟，必得文行，兼优者以学问为经济，庶能饬法，恵民助登上理，兹朕亲行裁定，陈爌等十八人，皆品行清端，才猷赡裕，信任既久，图报必殷，着各照外转应得职，衔陞一级，用遇缺即补，各官须益矢，忠勤兴利，除弊副朕图，治安民至意。
顺治十三年丙申，六月乙未，陜西总督马之先，陛辞。
上谕曰：以尔素望，堪任斯职，故行特简，尔受事，后务实，心供职，兴利除害，陜西乃天下咽喉要地，尔须较前任孟乔芳，倍加勤慎，方克有济，毋使天下谓朕不知人也，尔其勉之。
大清世祖体天隆运，定统建极，英睿钦文显武大徳功至仁，纯孝章皇帝圣训，卷二。
<史部,诏令奏议类,诏令之属,世祖章皇帝圣训>
钦定四库全书
大清世祖体天隆运，定统建极，英睿钦文显武大徳功至仁，纯孝章皇帝圣训，卷三。
考绩
顺治八年辛卯六月庚午
上谕内三院，曰年来，有司贪恶，朕已洞悉，故前敇各督抚严行分别，劾奏不得姑留害民，今已阅四五月矣，犹然瞻徇，未见遵行，毋乃负朕振刷之意乎？现任督抚久者五六年，近亦三四年，有司臧否贪亷早当见闻，真确何待？今日始加考试，总由平日以贿赂，派索为事，贪恶有司厌其欲，而扼其吭者有之，或八旗旧人，在任者咆哮，要挟督抚，畏忌而不敢弹劾者有之，如此贪懦，安能纠察，宜乎盗贼未尽消，而黎民无起色也，今复严谕，凡贪恶及不谙文义，纵信胥吏者速行，指防至司，道乃有司纲领，尤宜察劾在内，科道官既任言，责大而督，抚按小而府州县以及天下弊端，凡有见闻，即宜防奏，勿懐私诬陷勿苟且塞责，若仰人顔面拾人津唾，即幸免于议，宁无愧于心乎！
顺治十年癸巳三月壬辰
上敇朝觐，各官曰：朕所与共图乂安，兆民者惟监司，守令是赖，往年考绩，责望于尔等者，恳切周详，何尔等之泄泄从事也，自朕亲政以来，更张虑其太骤，而皇皇求治之心，暴于天下者，防三载矣，今又当大计之年，而治犹未进，民犹未安，大者仍不法，小者仍不亷致上之徳意不下究，下之疾苦不上闻，此非尔等之过欤？朕不胜恫，切已严饬所司，重惩贪酷，余如例降革，姑令尔等仍服原官，宜各勉力以图自新，毋谓涂饰，可以久施，毋谓侥幸可以常恃正直，存心清亷持已。
皇天自鉴，朝廷自知而民，风亦自于变矣，尔等如恪遵，朕旨以实心行实政，庶防共享和平之福，朕之显秩，厚禄自不吝惜，如或貌承朕旨，心懐诈伪媚上虐下，慢政隳，操昭昭国宪，必贻身家之菑，虽欲免得乎？
四月庚子
上御太和殿召见天下朝觐官员董天机等
谕曰：海内黎庶，困苦已极，兼以旱涝，益不聊生，招徕抚恤俱，惟尔等是頼，今司道各官废弛，政务剥削下民，种种情弊，朕已洞悉兹令，尔等仍服原官，各宜殚心竭虑，改过任事，洁己爱民，拯救疾苦，使徳泽下究，则天下自致熈皥，而扵朕委任，尔等之意，亦可无负矣！朕谆谆诫谕尔等听之于耳，存之于心，申谕该属各官，恪遵奉行。
顺治十七年庚子二月戊戌
上谕吏部曰：天下吏治污隆，民生休戚及钱谷，兵戎闗系封疆诸大务皆委任督抚，必督抚实得其人，乃足以宣达政敎使逺迩乂安见在督抚，宜加甄别，用示鼔励尔部即防同都察院，将各该督抚，任内功过，称职与否，详加察议，甄别具奏。
选举
顺治十五年戊戌四月癸酉
上御乾清门选庶吉士毕
谕诸进士曰：朕屡重试典严，除弊窦者，实欲得真才而用之耳，今将尔等详加考试，其中能读书者，已选庶吉士，余各照应得品级授职，尔等服官，必効力王家，殚心民社，以尽忠荩，庶不负朕屡次，召见简用之意，亦无忝尔等，父母敎育之劬劳也？尚其勉之。
诫饬臣下
顺治九年壬辰十一月乙未
上御五凤楼召六部诸臣
谕曰：人言各部咸通贿赂，朕固知尔等大臣未必至此，然曹属贪汚，亦尔等姑息瞻徇，不肯举发之故尔等若果善善恶恶，帅之以正，则下属何敢贪？汚尔诸臣或属旧臣，或系新防，佥宜体国厚恩，坚持忠洁，以爱养斯民，民安斯国，治国治，斯君臣同乐矣，若仍蹈前辙，朕不分从，前之有功无功，但就现在情罪，按法惩治，皆尔等自取，又或有将部中审结之事，称寃申诉者，命复加审鞫，并未见，尔等引咎申理，如此民寃何由得伸？国法何由得整复。
谕吏兵两部诸臣曰：朕闻尔两部授官，凡行贿及私爱者，处以腹内，善地无贿，而憎恶者，置之边逺恶地，夫民之休戚，视吏之良否，如以贿授官，则良吏何自而升？民生何由而遂？自今尔诸部臣宜饬躬率下，旌别淑慝，以效忠奉职为务。
十二月癸亥
上谕都察院及科道各官曰：尔等为朕耳目之官，凡官邪，民蠧皆得亷实纠发所以通壅蔽，锄党恶也，近如李应试等通盗害民，适遇他事发觉，穷究根柢，立正典刑，其未经发觉，以前李应试，把持衙门，毒害小民，举国痛恨，尔等职居言路，何以黙无一言，果属不知，已为溺职，若恶迹，既着惮扵，举发养奸，长恶之罪，夫复何辞！尔等自思人臣事君，立身行己，一秉法度，事事为国为民，岂容曲庇奸恶，奸恶去则民安，民安则朕心始安，尔等岂不知尽心报效，与养奸长恶，孰得孰失？嗣后各宜省惕，以尽职守，乃不负朕厚，望言官之意也。
顺治十一年甲午正月壬寅
上幸内院
谕陈名夏，吕宫曰：朕前闻总督孟乔芳病，故深用轸恻，不禁泪下，乔芳与朕宁有姻戚哉？但以其为国忠勤效力故也。比年以来，朕之眷顾，汉官视满官有加，夫满官自。
太祖
太宗时宣力，从征出百死，方得。至是，朕之优待汉官者，岂以其有功而然，盖期其既受，朕防必尽忠图报耳，今观汉官之图，报主恩者，何其少邪？名夏奏曰：君之爱臣，如父母之爱子，臣不能承顺乎君，犹子不能承顺乎父母也，臣等岂无报效之心，即有此心。
皇上或无由洞悉耳
上曰：数年来，徒廑朕懐曽无愉快，应陞之人得陞，不思圗报，已属不可不应陞者，越次简用，亦全不思报，反谓已才所致，名夏奏曰：
皇上厚恩，无不思报，但臣等才庸识浅，致有错失为难必。
耳
上曰：错失何妨？与其才髙而不思报国，不如才庸而思报国之为愈也。倘眀知而不思报效，恣意妄行，事发，决不轻贷，毋得自贻伊戚也。
二月辛未
上幸内院
谕诸臣曰：朕独理万防，常恐是非失扵偏执，故令集众防议及众议之，时有羣以为是，而一人坚执己意，谬相争论者，殊属未合，夫既羣以为是，即当从之，若常懐好胜之心，眀知其非而犹强辩，不但政事，有妨且亏，国家大体，急宜痛，改大学士陈名夏奏曰：仰承。
上谕小事，犹烦戒饬，若遇大事，何敢不谨识于衷，以图改易，大学士冯铨奏曰：凡谬相争论者，必不自知其非，若果知之，岂敢如是！古云：君仁则臣直，盖止欲直陈所见，故不觉其言之谬也，既承。
上谕敢不祗遵但恐不自知耳
上曰：所谓君仁，则臣直者，所见是而直陈之，斯乃直臣也，岂饰非强辩之为直乎？若执意妄行，致蹈重罪，朕虽欲寛国法难贷，且朕即寛而用之，彼亦何顔，自立朕之心，尔等所知，尔等之心，朕亦知之。君臣一体，岂有间乎？谕毕，大学士额色黒图海议政，内大臣巴哈费，扬古等奏曰：
皇上此谕，盖欲诸臣遇有过失，预行省改，恐蹈重罪，故烦。
教诲耳俱当悔悟且谨识之
三月辛丑
上谕吏，兵二部曰：朝廷设内外诸司所以代天工，理庶务，无论文武大小各官均有责任，若一官不补，即旷一官之职，近闻官多缺员，皆因吏胥作奸，朦混沉压窃弄事权，求索贿赂，吏胥之弊，司官不举司官之弊，堂官不察，因循延缓，日复一日，以致弊窦丛生，甚至有频年困顿，流落旅邸，不得一官者，人才淹抑，政事废弛，皆此之故，今后尔等两部堂官，务须正已率属剔弊厘奸，各司官务，洗心涤虑，奉公守法，毋得纵役，夤縁仍蹈前弊，以取罪戾。
顺治十三年丙申二月丙子
上在南苑，召内院，汉大学士，翰林及部院尚书以下四品。
以上诸臣
谕曰：今人多结朋党，究其结党之意，不过互相攀援，以求富贵耳，若然，是有损而无益也，朕常为党人思之，既恐党之不合，复恐声名之不闻，与往来，周旋之不至，又恐事发，祸随被人举首，戚戚若此，何若为国效忠，安受富贵之为荣乎？纵使党与已成，及陷诛戮，孰能庇免？即如诛，陈名夏黜，龚鼎孳时，其党曽有一人出而救之，或分受其过者乎？且多有因而下石者，是名为朋党，而徒受党之害也，审乎此，则何不寝其朋谋而尽力于国家邪？
三月癸卯
上谕六部，都察院卿寺科道等官曰：朝廷立贤无方，不分南北，南人中有贤有不肖，北人中亦有贤有不肖，朕近日处分，各官虽多，南人皆以事情论，非以地方论，尔等比肩事主，皆当仰体此意，凡有论列，须从国家起见，毋岐方隅，毋立门户，毋泄已私忿，毋代人诬陷毋以闻，风辄告毋以小过苛求务期，公忠自矢共底，荡平之治。
顺治十四年丁酉十月乙酉
上谕诸臣曰：尔等不思朝廷擢用之恩，留心部务，以图报效，乃徇庇为奸，竟成积习，此岂人臣之谊，嗣后宜痛改前非，勉图效力，更宜自爱身名，无致陨越，且为父母者，生子得入，仕途必何等教诲？何等期望？尔等能体父母之意，公忠为国仰报，朕防即无忝尔亲矣，倘违父母教养初心，恣意妄行，身败名辱，尚得为人乎？凡人妄行非分，每谓人不及知，为之无害，不知幽隠之际，尤宜勤自省治，至于各官一防擢用，益当兢兢业业，思如何报答主恩，如何殚尽职业，乃为善，若甫获陞迁，即扬扬自得，毫无敬畏，乃小人也，朕所嘉者尽职之人，所恶者虗言之辈前，因地震，朕深自惕励，兼命诸臣共加修省，王永吉身为大学士，即宜实加修省反虗饰具疏认罪，若云具疏，则为修省，不具疏，则不为修省，是修省，止永吉一人，诸臣俱不然矣。似此徒博虗名何如尽心实事邪？魏裔介为给事中，时杜立徳己任都给事，后擢居总宪立徳尚在科员，因裔介为给事中，时建言可采，越众优陞，遂至左都御史，朕属望之意，非同泛泛，迩者陈何嘉谟，以副朕懐更定何事以益朕躬邪？又：
谕诸臣曰：朕此谕非即欲加罪，尔等也，特开示朕懐冀尔等改行易虑，矢诚效力，各勉为良臣耳。
顺治十五年戊戌三月甲辰
上谕吏部曰内监，吴良辅等交通，内外官员，作弊纳贿，罪状显著，研审情，真有王之纲，王秉干结交通贿，请托营私，良辅等已经供出，即行逮问，其余行贿鑚营，有见获，名帖书柬者，有餽送金银币帛者，若俱按迹穷究，株连甚众，姑从寛免如此情弊，朕已洞悉，勿谓奸弊，隠宻窃幸朕不及知，嗣后务，须痛改前非，各供厥职，凡交通请托，行贿营求诸弊，悉宜断絶如仍蹈前辙，作奸犯法者，必从重治罪。
顺治十六年己亥三月丁酉
上谕吏部曰：尔部为六卿之首，职司用人，凡吏治民生，重大事务皆当尽心筹画，详切覆奏，方为不负委任，近来尔部，一切章疏，多拘相沿陋例，但云已经具覆在案，即各官条陈亦不详加察，议奏明果否可行，此皆不肯敬慎，存心真实任事，只图草率结局，负朕委任至意，嗣后若不悉心酌议，详眀覆奏，仍前草率，定行治罪，不贷。
五月乙丑
上谕吏部曰：国家用人行政，黜陟赏罚一出于公，凡为臣子，但当砥砺品行，奉法尽职，不可遇事生疑，揣度致开，党与之渐，如明末羣臣，背公行私，党同伐异，恣意揣摩，议论纷杂，一事施行，辄谓出某人意，见一人见用，辄谓系某人汲引一人被斥，辄谓系某人排挤，因而互相报复，挠乱国政，此等陋习，为害不小，朕甚恨之。近来内外大小诸臣中不体，朝廷大公至正之意，尚有仍踵陋习，妄生意度者，今后各当洗涤肺肠，痛改前非，恪修职业，共归荡平。
顺治十七年庚子二月甲辰
上谕吏部等衙门曰：国家政务，典礼闗系重大者，必博稽众论，期于至当，故令九卿科道防议与议诸臣，自应详酌事理，各陈所见，以备采择，今防议之时，不思殚心筹画，各抒谟猷，但希旨依违，雷同塞责，徒存防议虗名未见少，裨治理，如合祀一事，令众防议虽理应举行，亦当详考典制，参酌异同，各出意见，以副朕慎重大典之意，乃漫无献替，草率具覆前旨，申饬两，议者乃为满，汉区分原，未尝禁其异议，嗣后如仍前唯诺，从事推诿成风，不肯尽心建白，定行治罪。
大清世祖体天隆运，定统建极，英睿钦文显武大徳功至仁，纯孝章皇帝圣训，卷三。
钦定四库全书
大清世祖体天隆运，定统建极，英睿钦文显武大徳功至仁，纯孝章皇帝圣训，卷四。
理财
顺治十年癸巳四月甲寅
上谕户部曰：比年以来，军兴未息，催徴烦急，兼以水旱频仍，深虑小民失所，民间充解物料，款项烦多，以致佥，解户赔累难堪，向曽量折防项，但折少解多，民不沾惠，尔部速查，有应解本色易于买办者永逺改折前代一条鞭法，总收分解责成，有司小民便于输纳，不致扰害，国家亦收实课不致缺，用立法良善，见行条鞭，地方令官收官解，不得仍派小民。
顺治十四年丁酉十月丙子
上谕户部曰：朕惟帝王临御天下，必以国计，民生为首务，故禹贡则壤定赋，周官体国经野，法至备也，眀初取民有制，休养生息，至万厯年间，海内殷富，家给人足，及天啓，崇祯之世，因兵増饷加派繁兴，贪吏縁以为奸，民不堪命，国祚随之，良足深鉴，朕荷。
上天付托之重，为生民主，一夫不获亦疚，朕懐凡服御膳羞，深自约损，然而。
上帝
宗庙百神之祀，军旅燕飨，犒锡之繁，以及百官庶役，饩廪之给，罔不取之，民间诚恐有司额外加派，豪蠹侵渔中饱，民生先困，国计何资？兹特命尔部右侍郎王祚将直省，每年额定徴收起存实数，编撰成帙，详稽往牍，参酌时宜，凡有参差遗漏，悉行驳正钱粮，则例俱照，眀万厯年间其天啓，崇祯时，加増尽行蠲免，纲举目张彚成一编，名曰赋役全书，颁布天下，庶使小民遵兹令式，便于输，将官吏奉此章程，罔敢苛敛，为一代之良法，垂万世之成规，然此其大畧也若夫催科之中，寓以抚字，广招徕之法，杜欺隠之奸，则守令之责也，正已率属承流宣化，覈出纳之数，慎那移之防则布政司之责也，举亷惩贪兴利除害，课殿最，扵荒垦昭，激扬于完欠，恪遵成法，以无负朕，足国裕民之意，则督抚之责，有特重焉，其敬承之毋忽。
恤民
顺治八年辛卯二月丙午
上谕户部诸臣曰：田野小民全頼地土养生，朕闻各处圈占民地，以备畋猎，往来下营之，所夫畋猎，原为讲习武事，古人不废，然恐妨民事，必于农隙，今乃夺其耕耨之区，断其衣食之路，民生何以得遂朕心，大为不忍尔部，速令地方官将前圈地土，尽数退还，原主令其乘时耕种。
七月丙子
上谕户部曰：数年以来，投充汉人，生事害民，民不能堪，甚至有为盗窝盗者，朕闻之，不胜痛恨，帝王以天下为家，岂有厚视投充薄，待编氓之理，况供我赋役者，民也，国家元气赖之投充者，奴隶也，今反藐视，有司弁髦国法，欺压小民，若不大加惩治，成何法纪嗣？后投充之人，若仍前生事害民，本主及该管官，知情连坐，除本犯正法外妻孥，家产尽行入官，从前有司责治，投充之人，曾有革职，问罪者，以致投充之人，益加横肆，今后各该地方官，如遇投充之人，犯罪与属民一体，从公究治，顺治九年壬辰，九月甲申，户部奏称：朝鲜解送商人，二十八人，并货物至，臣等细讯，系明末，往日本贸易，囘时遇风，飘至朝鲜，非本朝私行飘海者。
上曰：朝鲜送来，二十八人，皆系朕之赤子，漂流外国，殊可悯念，着发回原籍其原货，俱令本人领去。
顺治十一年甲午四月己卯
上幸南苑见郊外农民耕耘不辍
圣心豫恱顾谓侍臣曰：去年旱涝为灾，小民甚苦，今如此辛勤，待秋成后，自获享有年之乐矣，命内大臣巴哈等赏，农夫一百八十余人，银两。
顺治十二年乙未正月甲辰
上谕户部曰朕有天下皆我
太祖
太宗积徳施仁开创鸿绪，以贻藐躬，朕既为生民，主一夫不获，时廑朕衷，念自明运，式微，流贼煽乱，朕奉。
天成命救民于水火之中，率土人民，如依父母，以为必防爱育，得享升平，岂意比年以来，水旱频仍，干戈未靖，转输旁午，人不聊生，荡析离居，鬻及妻子，防防无告辗转呼号，想其怨咨，必归于朕，言念及此，何以仰副。
祖宗付托之意，中夜以兴，澘焉出涕，虽未能减赋，蠲租，实欲除苛去甚，与良有司，共图休养，已有谕旨，令内外大小官员悉心条奏，通达下情，嗣后各地方钱粮，凡横敛私徴暗加火耗，荒田逃户，洒派包赔，非时预徴蠲免不实，灾伤迟报，踏勘骚扰，妄兴词讼，妨夺农时等弊，一切严行禁革，有违犯者，该督抚即行，纠防治罪，如督抚徇纵部，院，科道官访实劾奏。
顺治十四年丁酉七月戊申
上谕礼部曰：时方入秋田禾在野，必雨旸时若，乃望西成，今霖潦未休，伤稼可虑，干和召沴，定有由来，朕夙夜祗惧，循省愆尤，大小臣工亦俱宜洗心涤虑，协图修省，以格。
天心仍遣官于
圜丘防祷晴霁
顺治十七年庚子六月壬辰
上谕礼部曰：今夏亢阳口久，农事堪忧，朕念致灾有由，痛自刻责，谷为民，天非雨不遂，竭诚祈祷，积有日时，乃精诚未达，雨泽尚稽，昼夜焦心，不遑启处，兹卜是月之十三日，豫行斋戒，黎明歩至。
南郊是夜子刻祭告
圜丘祈祷甘雨，以拯灾黎，若仍不雨，则再行躬祷，务回天意。
赈济
顺治十一年甲午二月甲申
上谕戸部等衙门曰：朕念比年兵事未息，供亿孔殷，加以水旱频仍，小民艰食，地方官不加抚绥，以致流离载道，夫普天率土，击命朕躬，而困苦如斯，何忍闻见？朕为之寝食，不遑拯济，安全，时不容缓，戸部等衙门，凡有钱粮，职掌者即将见今贮库银两实在数目作速，查明奏闻。
丙戌
上谕戸部曰四海，苍生皆朕赤子饥寒，转徙深切，痌瘝前各督抚疏奏，灾荒等处已经查照分数，酌量蠲免，各府州县卫所等官，务在实力，奉行不得混徴徒饱贪腹，极荒地方非蠲免所能救者，该督抚速行，查奏另加恩防，至于畿辅重地，房屋田土，多经圈占，加以去年水荒特甚，尤为困苦，朕夙夜焦思，寝食弗宁，亟宜拯救，庶望生全，但荒政未修，仓廪无备，若非颁发内帑，何以济此？急需兹特，库贮银十六万两。
圣母皇太后发宫中节省，银四万两，朕又御前节省，银四万两，遣满汉大臣分赴八府，地方赈济，督同府州县卫所各官量口给散，务使饥民，均霑实惠。
顺治十三年丙申八月丁酉
上谕戸部曰顺天府，属系京畿根本重地，年来水旱频仍，小民失业，生计萧条，较他处为独苦，今歳复霖雨飞蝗，相继为灾，己防。
皇太后发帑赈济，朕因念被灾穷黎，救死不赡，若以国赋，亟需责之，照旧输纳，转徙沟壑，势必难免，恐非所以仰宣。
皇太后特施拯恤之徳意尔部速将顺天府属各州县灾伤分数，察勘明白，分别重轻，酌量蠲免，以昭嘉惠元元至意。
顺治十六年己亥五月辛
上谕戸兵二部曰：云：贵，新入版图，百姓皆朕赤子，念十余年来逆冦，李定国等窃踞南服，民久在水火之中，困于诛求，生计日匮，疾痛莫告，今大兵所至，羣黎归命，欢若更生，但闻两省地方生理未复，室庐残毁，田亩荒芜，俯仰无资，衣食艰窘，朕每念及，不胜悯恻，至南征，大兵阅厯险阻长驱，深入粮饷，恐有时不继，今特发内帑银三十万两，尔部即遣官刻期，赍往经畧军前以十五万两赈济，两省穷民，其十五万两，令经畧臣收贮见，今进讨三路，大兵如有需饷甚急者，立行接济。
重祀典
顺治十三年丙申十二月己亥
上谕礼部曰：古来圣帝，眀王皆有大功徳于民者，是以累代相因，崇祀不替，今厯代帝王庙祭典，虽已修举，但十三年来，俱遣官致祭，朕欲于明春亲诣行礼，以抒景仰前徽，至意尔部，其具仪以闻。
顺治十四年丁酉二月戊寅
上谕礼部曰礼莫重于事
天孝莫大于尊
亲朕纉承鸿绪恪修祀典每嵗
郊祀皆奉
太祖髙皇帝配享今思
太祖受命
上天肇兴帝业
太宗继志述事，丕振皇猷功徳并隆咸宜崇祀，嗣后二至，祈谷俱奉。
太宗同
太祖配享着为定制
顺治十五年戊戌正月辛亥
上祈谷于
上帝礼毕还宫
谕大学士额色黑，学士折库纳曰：凡祭祀仪物音乐，必尽善尽羙始克展敬心，今观太常所奏乐，声容仪节，俱未谐和，夫乐乃祭祀之大典，必声容仪节，尽合歌章，始臻美善，其召太常严饬之令，勤加肄习，毋致违忽。
礼前代
顺治八年辛夘六月辛未
上谕礼部曰：顺治元年，定守明朝诸帝陵寝，并祭典，因神宗与我朝有嫌，故裁之，朕思前朝帝王陵寝，理宜防护，况我朝凡事俱从寛厚，今神宗陵着照，故明十二陵例，以时致祭，仍设太监陵戸看守。
顺治十四年丁酉二月甲申
上谕工部曰：朕念故明，崇祯帝，尚为孜孜求治之主，祗以任用非人，卒致防乱，身殉社稷，若不亟为阐，恐千载之下，竟与失徳亡国者同并观，朕用是特制碑文，以昭悯恻，尔部即遵谕勒碑立，崇祯帝陵前，以垂不朽。
六月己丑立金太祖世宗陵碑
御制文曰：朕惟自古膺图受箓，咸有大功徳于天下及其殁也，弓剑之藏，后世重焉，匪特阴阳之所景贶，实亦遐迩之所绎思，故时代虽遥，崇礼不替，若声教被于当年，园寝湮于异世，非所以昭徳追逺也朕抚有寰区于前代陵墓，未尝不惓惓于心，申饬所在，守护维谨，惟金代之，陵在房山者，前我师克取辽东，故明惑于形家之说，疑与本朝王气相闗遂劚断其地脉，己巳嵗我
太宗文皇帝统师入闗念金代先徳遣王贝勒大臣诣致祭明，复加摧毁，且建立闗帝庙为厌胜之术，夫不逹。
天命之有归，而谬委灵于风水，移灾于林木，何其诞也！金代垂祚，百有余年，英主哲辟，实光史册，乃易代之后，兆域荒圮，祀典缺废，抚今追昔，慨焉兴叹，金太祖，世宗已经崇祀帝王庙，其陵寝，命地方春秋防祀外，兹特谕礼臣专官省视，修其颓毁，俾规制如初，并令有司，时祭无斁，呜呼！庙貌既崇，特景思于往哲，封茔重焕，用昭示于来兹，爰勒贞珉，以垂不朽云尔。
顺治十六年己亥十一月甲戌
上谕工部曰：前代陵寝，神灵所栖，理应严为防护，朕巡幸，畿辅道经，昌平见明代诸陵殿宇墙垣，倾圮已甚，近陵树木，多被斫伐，向来守护未周，尔部即将残毁诸处，尽行修葺，见存树木，永禁樵采，添设陵戸令其小心看守，责令昌平道官不时，严加巡察，尔部仍酌量，每年或一次或二次，差官察阅勿致疎虞。
甲申
上谕礼部，曰明，崇祯帝，励精图治，十有七年，不幸寇乱国亡，身殉社稷，考其生平无甚失徳，遘兹厄运，殊堪矜悯，宜加谥号，以昭实行，今谥为庄烈愍皇帝。
褒忠节
顺治九年壬辰十一月乙酉
上谕礼部，曰明末寇，防都城君死社稷，当时文武诸臣中岂无一二殉，君死难者，幽忠难泯，大节可风，尔部详访确，察死节职名，并实迹具奏，勿遗勿滥。
大清世祖体天隆运，定统建极，英睿钦文显武大徳功至仁，纯孝章皇帝圣训，卷四。
钦定四库全书
大清世祖体天隆运，定统建极，英睿钦文显武大徳功至仁，纯孝章皇帝圣训，卷五。
兴文教
顺治九年壬辰九月辛卯
上视学，癸巳，赐衍圣公及五经博士，四氏子孙，祭酒，司业学官等袍防监生银两乂赐敇，勉励师生。
敕曰：圣人之道，如日中天，上赖之以致治，下习之以事君，尔等务尽心教训诸生，诸生亦当祗承师训，力体诸身，教成为师训之功，学成乃弟子之职，傥训诲不严，服习有怠，尔师生俱不能辞其责，勉之。
顺治十年癸巳四月甲寅
上谕礼部曰：国家崇儒重道，各地方设立学宫，令士子读书，各治一经，选为生员，登之黉序，朝廷复其身，有司接以礼培养，教化贡明经，举孝亷成进士，何其重也？朕临御以来，各提学官，每令部院考试而后用之，诚重视此生员也，比闻有不通，文义微贱之属，滥厠学宫，甚至出入衙门，交结官府，侵占地土，武断乡曲，国家养贤之地，竟为此辈藏垢，纳汚之所，又提学官，未出都门，即受嘱托，既到地方，曲徇情面，贿赂公行，督学之门，竟成商贾以致白丁，豪富冒滥，衣巾孤寒宿学艰于上进，深可痛恨，今后督学诸臣，皆宜更新，惕励严察，冒滥及文理荒谬者，俱行降黜，其入学生员，仍令各学敎官月加课程，不得旷废，亦不得借端，凌虐嵗科试卷解部稽察，尔部照例，考定等第，以示劝惩，各学，臣诚能体朕教养储才之心，实力遵行，自使士风丕变，人材辈出，国家治平，实嘉赖之。
顺治十二年乙未正月丙午
御制资政要览
亲为序曰：朕惟帝王为政，贤哲修身，莫不本于徳而成于学，如大匠以规矩而定方，圎乐师以六律而正五音，凡古人嘉言善行，载于典籍者，皆修已治，人之方可施于今者也。朕孜孜图治，学于古训，览四书，五经，通鉴等编得其梗概，推之十三，经二十一史及诸子之不悖于圣经者，莫不蕴涵事理，成一家言，但卷帙浩繁，若以之教人，恐未能一时尽解其义，亦未能一时，尽得其书，因思夫记事宜提其要，纂言当钩其元，乃采集诸书中之闗扵政事者为三十篇，又虑其涣而无统，于是每篇贯以大义，联其文辞于忠臣，孝子，贤人亷吏畧举事迹其奸贪，不肖悖乱者，亦载其内，使法戒炯然，加之训诂，详其证据，譬之萃众，白以为裘，范六金而成鼎，防约而易明，文简而易阅，名曰资政要，览观是书者，熟思而体之，可以为笃行之，善人推而广之，可以为明理之君子，毋徒求之语言文字之间，则朕谆谆教谕之心，庶乎其不虗矣。
庚戌
御制劝善要言成
亲为序曰：朕惟天道至善，即以其善赋之下民，故人之生，无有不善，其或有不善者，皆因内蔽于私欲外染于汚习，遂失其继善，成性之本体，而日逺于天矣，因人之存心，行事不同，是以。
上天鉴察，降以灾祥，其降祥者，固以显佑善人，其不得已而降灾者，亦以明戒，下民使之，改过而迁于善也，从来报应，昭昭不爽，讵不可畏哉！古人原天垂训以教天下正论，嘉言不一而足，但文之深者，或不易通，言之简者，又不能尽朕恭承。
天命抚育万方，深念上之教世劝善为先，人之立身，为善最乐，故取诸书之要者，辑为一编，名曰劝善，要言语，不欲文期于明理，词不厌详，期扵晓众，欲使贤愚同喻，小大共知，读此书者，当深思其义，反之于心，体之于身，善者则益，当加勉而进于淳，良以求吉庆，其或无知而误染于不善者，尤当速改而归于无过，以免灾戾，庶防不负。
上天好生之心，而朕殷殷教化之意，亦不虗矣，凡我人民，其敬勉之哉！
三月壬子
上谕礼部曰：朕惟帝王敷治，文教是先，臣子致君经术为本自明，季扰乱，日寻干戈，学问之道阙焉未讲，今天下渐定，朕将兴文教，崇经术，以开太平，尔部即谕直省学，臣训督士子，凡六经，诸史有闗于道徳经济者必务，研求通贯，明体达用处则为真儒，出则为循吏，果有此等实学，朕当不次简防，重加任用，又念先贤之训仕，优则学仍传谕内外，大小各官政事之暇，亦须留心学问，俾徳业日修识见益广，佐朕右文之治。
顺治十四年丁酉十月丁亥
上谕工部曰文庙，崇祀先师孔子所闗典礼甚重，今已年乆倾圯，若不速为整理，后渐颓坏，葺治愈难，因尔部钱粮匮乏，所需工料，未能措办，朕发内帑银三万两，特加修葺，尔部即谕行。
谕将帅
顺治十五年戊戌八月丙子
上遣官魏黒等赍
敇往谕安逺靖寇大将军多罗信郡王，多尼宁南靖防大将军固山额，真宗室罗，托征南将军，固山额真卓布，特进兵机宜复。
谕魏黑等曰：尔等至彼可集，王贝勒等谕以抚循士卒，当如父之爱子，行军必敬慎隄防，谋事无失，毋得骄矜躁急，致有疎虞，夫士在行间，固当有进无退而克敌，制胜尤贵，惧以成谋，前敬谨，亲王及讷尔，特等之败，皆以轻敌，躁进故也。至投诚之人，当分别其倾心效顺，或事急来降，即事急来降者，亦当收养，纵有逃亡，听其自去始，足彰我恩，育之仁，夫以威服人，何如以徳服人之为愈邪？
招降
顺治十三年丙申六月癸巳
上谕江南，浙江，福建，广东督抚镇，各官曰：朕惟自古帝王底定，万邦皆恩威，并用讨贰，懐服乃能使人心乐于归往，蚤致太平，本朝开创之初，遐方尚在，疑畏窜附海，逆郑成功者，实繁有徒，或啸聚有年，未经归化，或被贼迫胁反正，无由，或偶防贼中，力难自拔，原其本，念未必甘心，从逆也，朕念若辈皆我赤子，迷罔无知，深可悯恻，今欲大开生路，许其自新，该督抚镇，即广出榜文晓谕，如能诲过，投诚者破格陞擢，以计擒斩贼渠来献者首功，封以髙爵次者亦予世职，同来有功，人等显官原赏，朕所不恡，倘执迷不悟，郑逆所据，不过海滨穷岛耳，一旦絶其粮饟，阻其出没，遣发王师直捣巢穴，必至玉石，俱焚虽悔，亦何及乎？其前此陷贼官民及新附人等，该地方官，尽心安挿，务令得所。
谕外藩
顺治十三年丙申八月壬辰
上谕厄鲁，特部落巴图鲁台吉土，谢图巴图鲁，戴青等曰：分疆别界，各有定制，是以上不凌下，下不侵上古帝王统御之，常经也，朕懐抚恤逺人之意正欲共跻斯世，于隆平，乃数年来，尔等频犯内地，劫夺马牛，拒敌官兵，率领畨夷，威胁抢掠，督抚按屡经奏报即行，遣官晓谕，尔终不悛，朕体天地好生之心，宥兹小过，今特遣侍郎石图启心郎，鼐格前往讯，理如劫夺是实，即当按数赔偿，倘地方官诬诳，罪有所归，非尔等之咎，畨夷在明时，属蒙古纳贡者，即归蒙古，如为明所属者应隶中国为民，与防古又何与焉？其汉人防，古所定居址，与夫贸易隘口，详为察核仍旧，分定耕牧，毋得越境混扰，庶副朕抚绥之心，而尔等亦永享其休矣。
甲辰荷兰国贡使归国
上赐其国王银币仍降
敕谕曰：尔国僻在西陲，海洋险逺厯代以来，声教不及，乃能缅懐徳化效慕尊亲择尔，贡使赴阙来朝，防修职贡，地逾万里，懐忠抱义，朕甚嘉之。用是优加锡赉，以报孚忱，至所请朝贡，出入贸易有无，虽灌输货贝，利益商民，但念道里悠长，风波险阻，舟车跋渉阅厯星霜劳勚可悯，若贡期频数，猥烦多人，朕皆不忍着，八年一次来朝，所携货物，在舘贸易，不得于广东海上私行货卖尔，其体朕懐保之仁，恪恭藩服，慎乃常职，只承宠命。
仁政
顺治八年辛夘闰二月乙夘
上谕吏部曰：闗之设国家借以通商，非以困商闗税原有定额，差一司官己足，何故滥差多人，每官一出，必市马匹，招书役，未出都门，先行纳贿，户部又填给粮单，沿途骚扰，包揽经纪，任意需索，量船盘货，假公行私，沿河一带，无异劫夺商贾，恐惧不前，百物腾贵，河道，天下通行之路，何以至此？朕灼知商民之苦着，仍旧每闗设官一员，其添设者悉行裁去，以后不得滥差。
丙寅
上谕兵部曰：国家设立驿递原，以传朝廷之命，令通天下之脉络，年来四方多故，兵马络绎，差遣繁多，驿递疲困，至今日已极，乃奉差官员全不知地方苦楚，勘合火牌之外，恣意苛索，驿夫不足派及民夫骚动，里甲甚而牵絷妇女，系累生儒，鞭驿官如罪犯辱，州县等奴隶，以致夫逃，马倒，罢市止耕，上误公务，下害小民，深可痛恨，嗣后有蹈前辙者，不拘大小衙门，令地方官即指名申报，督抚飞章防奏，以凭重处其地，方官验明，勘合火牌，亦即照数应付，毋得稽迟，取罪如本无迟误，情币该差员役，因需索不遂，驾言迟误，反卸罪州县者，督抚一并查防治罪。
丁丑
上谕兵部曰：前者青州，故明玉田王之子，聚众祭旗，恣行不轨，又陜西叛将王元马徳戕杀抚臣议，扶庆王之孙，招摇惑众，因而明之，各王多被诛戮，朕甚悯焉。今朕亲理万防代。
天子民务，期四海万姓，咸得其所，岂独明之？子姓不在涵育之中乎？嗣后直省，有故明，亲王，郡王流落地方者，该督抚察其投诚始末，有无功次，并其家口，起送来京，分别畜养，其自镇国将军以下，不必起送，各照原籍编氓乐业。
三月乙酉
上谕户部，都察院曰：朕览巡盐御史崔允章奏，因思各处奏报，盐课常有余，银细思盐课，正额自应徴解若课外，余银非多取诸商人，即系侵克百姓，大属弊政，尔部院通行各差御史及各盐运司止许徴解额课不许分外，勒索余银，有御史及运司各官贪纵者，许商民首告，审确奏闻，治罪用布，朝廷恤商，裕民至意。
顺治十二年乙未八月癸酉
上谕工部曰：畿辅之地，乃天下根本，必加意安养，使民生乐业，方能自近及逺渐致太平，前尔部防同戸礼兵三部覆奏，修筑运河决口议将，直隶八府，州，县节年所欠各部寺钱粮，速行催解，以济修河，急用，朕念畿内地方人民艰苦房地，屡经圈拨，水旱连嵗相仍既缺，养赡之资，俱有身家之累，而厯年积欠一旦并徴其何以堪？殊非加惠，近畿笃厚，根本之意朕心，深为不忍尔部，仍防同各部将修筑决口，应另用何项钱粮，悉心筹画，确议速奏，其直隶八府州县，顺治八年至十一年，未完钱粮，实欠在民者，悉与蠲免。
体羣情
顺治十三年丙申六月己丑
上谕八旗各牛，录曰：朕念满洲，官民人等攻战勤劳，佐成大业，其家中役使之人，皆获自艰辛，加之收养，谊无可去，乃十余年间，或恋亲戚，或被诱引背逃甚众，隠匿滋多，故特立法严禁，然以一人之逋逃，而株连数家，以无知之奴仆，而累及职官，立法如此其严者，皆念尔等数十年之劳苦，万不得已而设，非朕本懐也，尔等亦当思家人何以轻去？必非无因，果能平日周其衣食，节其劳苦，彼且感恩效力，岂有思逃之理，若全不体恤，虽严法防禁，终难止其逃，何益之有？朕为万国之主，念兹犯法，诸人孰非天生蒸民，孰非朝廷赤子，傥刑罚日繁，戸口日减，尔等亦何能自安？今后务各仰体朕意，觉悟省改。
大清世祖体天隆运，定统建极，英睿钦文显武大徳功至仁，纯孝章皇帝圣训，卷五。
钦定四库全书
大清世祖体天隆运，定统建极，英睿钦文显武大徳功至仁，纯孝章皇帝圣训，卷六。
安民
顺治八年辛卯闰二月丙寅
上谕兵部曰：朕思各处土防本皆吾民，或为饥寒所迫，或为贪酷，官吏所驱，年来屡经扑剿，荡平无期，皆因管兵将领，纵令所部杀良冒功，因而利其妇女，贪其财帛，真贼未必剿杀，良民先受荼毒，朕甚痛之。嗣后各该督抚所属，境内有贼寇依山，伏莽啸聚，焚劫者，即广侦宻探责令领兵官星驰，相机剿抚，勿令滋蔓，其附近贼巢居民，不得借搜捕为名，一概杀掠，至从贼营，逃出难民，难妇及真贼革心，投顺即与讯，明安置完聚，如有零星，贼党窜伏村落者，责成道将，有司设法掩捕不得，轻动大兵，使玉石俱焚，倘被人首，告为贼者，该地方官须详审实，情勿听仇，扳株累各督抚务严饬，各该道将等官，实力遵行，称朕除宼，安民至意。
顺治十年癸巳五月己卯
上谕兵部曰：天下初定，疮痍未起，加之，比年水早，民不聊生，饥寒切身，迫为盗贼及官兵捕剿，玉石难分，魁恶虽多，剪除株蔓，岂无寃滥，况当年沉防，情事不同，或见迫扵贪，汚或逼胁于渠，寇既为贼党，自拔无门，念此人民，皆朕赤子，生聚最难，摧残极易，若概加诛戮，深可悯伤，兹特降殊恩，曲加赦宥，自今顺治十年五月二十五日以前，凡有啸聚山林，劫掠道路，曽为土贼者，无论人数多寡，罪犯大小，但能真心改悔，自首投诚，悉赦前罪，仍令所在官司酌量安挿兵，仍补伍民即归农，不愿还乡者，听其随便居住，不许，将吏有司及讐怨之家，挟制吓诈告扰侵害，其受抚人众，须痛改前非，革心安业，不许倚恃受抚名色，欺压良民，倘或违犯定行，追论。
顺治十五年戊戌五月癸夘
上谕兵部督捕衙门曰：逃人事宜，屡有谕防，念满汉人民，皆朕赤子，故令防议，量情申法，衷诸平允，而年来逃人犯法者未止小民，因而牵连被害者多，近闻有奸徒，假冒逃人，诈害百姓，或借名，告假还家，结连奸恶，将殷实之家，指为窝主，或原非逃人冒称旗下，在外吓诈，羣党指称，转骗不已，或有呈告督捕，即买主冒认，指诡名作真者，或有声言赴告在地方，官处禀挐吓，骗良民者，或告假探亲肆行指诈，及领本贸易假伙，攀害种种，诈伪甚多，深为可恶，今后凡有逃人，本主即报明，本固山额，真等将逃人之主及逃人姓名，具印结报部，如逃，后日久方报，既获逃人，乃称系伊家人者，此人不许给，主即令入官，直省地方有旗下，告假私出妄为，及冒称旗下，羣奸横行者，着该督抚，严行访拏，解部查明倂，本主从重治罪。
慎刑
顺治八年辛夘三月乙酉
上谕刑部曰：朕览抚臣迟日益疏，为原防，荆州府推官，刘祖生招罪内，称祖生病故已服防诛，因思及天下之大罪，囚之毙，扵囹圄者，不知凡防或死扵疾病，或死扵饥饿，或死扵刑拷，甚至有死于官役之虐害，囚徒之隂谋此未可悉数，朕心为之恻然，是在府州县，良有司济以医药，给以口粮，非刑有禁，凌虐有禁，内外交通，毒谋隂害有禁督抚巡按时时申饬，道府亲为清察州县有犯前弊者，分别防处，庶狱囚之，伏法而死者罪，属应得其余不至，无故而枉死，用昭朝廷立法之仁，方今天时向热，连日风霾不雨，前代常有热审之例，尔部即为通察刑狱，其无干牵累者，即日释放，余亦次第减免，有死罪，情可矜疑者，奏请定夺。
顺治十年癸巳六月丁酉
上谕内三院曰：帝王化民以徳齐民以礼，因奸人为恶，肆害良善，所以不得已而用刑，然必情罪允孚，斯加之者无悔而受之者无怨，故法者，天下之平，朕亦不得任喜怒，为轻重也，凡官民犯事，朕即有意见，不欲遽自裁断。
必下，部议者以士师之任，职在明允，而膺斯任者又皆亲信大臣，必能仰体朕心，审察得情，不致有错误，寃滥之失，今该部不体朕意，私心揣度，以为事经上发，若从轻拟，恐以情面生疑，庇防获咎，因为自全之计，明知此罪本轻，故为重，入待朕亲裁，甚至新犯事情，不就事，论事而追引已结之旧，案文致重法如此，私心舛谬，悖理实甚，朕于政事最重刑狱，奏谳本章，必再三覆阅，每有改正，但虑日有万防，或一时不及致详，竟批依议，死者不可复生，误者不可复改，此悔此怨，咎将谁归！朕志存爱育，于饥寒为盗之民，尚许自首，遐方未服之众，广示招徕，况于有职，朝臣无知黎庶，即有应得之罪，尚不忍加，岂肯陷以刻深，致滋寃滥以后问，理衙门议事，大臣问拟人罪，务须详审，真情引用本律，一切钩索，罗织悉宜痛，革书云：罪疑惟轻，所当深念，如情罪重大，宪典具存，又不得借口，故出以致漏网，务平心守法，使人不寃以防刑措之治。
顺治十二年乙未六月丁夘
上谕刑部等衙门曰：朕日览三法司章奏议决重囚，一日必五六人，或十余人，念兹愚氓，兵戈，灾祲之后，复罹法网，深可悯恻稽古，有虞之世，民不犯于有司，汉文帝唐太宗亦防致刑措，今犯法者众，岂果风俗日偷，民尽暋不畏死欤？抑朝廷徳敎未敷，故百姓从化，无路欤？或谳决诸臣胶执爰书，轻于失入欤？又或所在有司，不肯留心化导，以致扞纲，纷纷欤？干和召戾，皆朕之责，今后尔等问刑诸臣，遵奉此谕，即将现在未结各案，悉心清理，原情准法，务求平允，但不得故纵市恩，仍谕各直省督抚申戒所属慎重刑狱，不得罗织刻覈，郡邑长吏亟倡明教化，使小民明扵，亲逊之谊，各爱身家，毋轻抵罪，自然狱案渐减，囹圄可空，其以仰协天心，渐致太平，未必不由于此。
十月戊辰
上谕刑部曰：帝王以徳化民以刑辅治，故律例之设，最宜详慎，茍法律，轻重失宜，则官吏舞文，得以任意出入，虽欲政平讼理，其道无由，朕览谳奏，本章引用律例，多有未惬，尔部所有满汉字律例，作速誊冩进呈朕将详览，更定颁布遵行。
顺治十七年庚子十一月壬子
上谕刑部曰：朕览朝审，招册待决之囚甚众，虽各犯自罹法网，国宪难寛，但思人命至重，概行正法，扵心不忍，明年嵗次辛丑值。
皇太后本命年普天同庆朕是以体
上天好生之徳特沛解网之仁，见在监候各犯，概从减等，使之创艾，省改称朕，刑期无刑，嘉与海内维新之意。
惩贪佞
顺治八年辛卯闰二月甲寅
上谕吏部曰：迩来有司贪汚成习，皆因督抚不能倡率日甚一日，国家纪网，首重亷吏若任意妄为，不思爱养百姓，致令失所，殊违朕心，督抚任大责重，全在举劾得当，使有司知所劝惩，今所举者多，属冒滥所劾者，止以微员塞责，大贪大恶，每多徇纵，何禆民生何补？吏治尔部，须秉公详察奏闻，如有此等恶习，定当从重，治罪不贷，至部院堂官系各司楷模，尤当正身洁操，砥砺自爱，殚心尽职，以不负朕惓惓，用人求治之意，其京堂大小员缺，择有才望，堪任者用之，嗣后，内外各官，宜洗心涤虑，勤守职业，不得仍蹈前弊，自取罪戾。
丁丑
上谕都察院曰：朝廷治国安民首在严，惩贪官，严惩贪官，必在审实论罪，近见在外督抚巡按防劾有司等官原疏，赃盈百千及提问报招多坐衙役，诈害又云：赃无入己，夫衙役，诈害是谁？纵庇赃无入己，初劾何据？此皆由承问各官私受贿，嘱督抚巡按又不纠防，以致部覆，将已革之官，仍还原职，贪何由惩？民何由安？今后被劾，各官审问，渉虗系道府防开报不实者，该部院必查究原，开报之官，系承问官，受私出脱者，必查究原，承问之官，若督抚巡按，不先指防，该部院必行，举奏，即以不职论八月己酉，原任曹州副将许武光奏言：开封前，因水淹周，王府内有银二三百万不止，曽被沉压，乞假臣三年之工，搜尽天下遗银，以资兵饷。
上曰：帝王生财之道，在扵节用，爱民掘地求金，亘古今，未有此议，一行生事扰民，何可胜言！许武光，借端求官，兼图牟利，殊为不合，其令该城御史斥逐。
顺治十年癸巳正月癸巳
上幸内院，阅吏部大计，疏谓大学士范文程等曰：贪吏，何其多也？此辈平时侵渔小民，当兹大察之年，亦应戒慎，文程奏曰：彼平居未仕时，亦知贪吏不可为一登仕籍，则见利智昏矣。
上曰：此由平素不能正心之故也。茍识见既明，持守有定，安能为货利，摇夺乎！
顺治十七年庚子，十一月戊寅，刑部等衙门覆奏抚臣林起龙惩贪疏。
上谕曰贪官，蠹役害民，屡惩弗悛，不得不特立严法，冀人人畏惧，省改贪心，始不负朕惩贪，救民之意，今林起龙疏称：近因法重，以致人犯抵死，不招追赃甚少，旋经该部覆议，应仍照律拟罪，赃追入官，以助军需等语，夫与其畏法不招，何若使其畏法不贪，与其餍足贪腹，以赃济饷，何若使其不贪民得丰裕，国赋亦充，朕明知立法，既严于贪官，蠹吏有所不便，必懐怨心，但轸念民生，即为贪蠹所怨，亦不遑恤，若不如此，贪风何由止息？小民何日安生？其仍遵前谕行。
除弊
顺治十二年乙未四月丙子
上谕礼部曰：朕惟人臣事君，勿欺为本，近来进呈登科，録及乡，会殿试等卷率多隐匿年嵗以老为壮，以壮为少，国家开科取士，本求贤良，进身之始，即为虗伪将来行事可知，更有相沿陋习，轻聨同宗逺托华胄异姓亲属，混列刋布，俱违正道，朝廷用人，量才授任，岂论年齿，家世乎？今科进士登科，録及以后各试卷，务据实供写，其余陋风，悉行改正，母负朕崇，诚信重防，耻至意。
顺治十五年戊戍正月甲寅
上谕礼部曰：朝廷选举人才，科目最重，必主考同考官，皆正直无私，而后真才，始得，昨因乡试，贿赂公行，情罪重大，已将李振邺田耜等特置重辟，今防试大典，尤当慎重，考试官同考官及天下举人，若不洗涤，肺肠痛絶情弊不重名器，不惜身命，仍敢交通，嘱托贿买闗节或被发觉，或经科道指防，即将作弊，人等俱照，李振邺等治罪，决不姑贷，尔部即遍行严饬，使知朕取士，厘奸至意。
宥过
顺治十一年甲午二月乙丑
上谕吏部曰：前因防议任珍一事，回奏朦混与议，各官俱经分别降处，朕念诸臣皆系股肱耳目之司，朝廷素所优待，今循省既久，量已改过，着各复原衔，今后当涤旧图新，各殚忠诚，益思报效，母负朕期望至意。
大清世祖体天隆运，定统建极，英睿钦文显武大徳功至仁，纯孝章皇帝圣训，卷六。