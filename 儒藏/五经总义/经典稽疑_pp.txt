钦定四库全书    经部七
经典稽疑      五经縂义类
提要
【臣】等，谨按经典，稽疑二卷，明陈耀文撰耀文，字晦伯，确山人万厯庚戌进士，官至按察使，副使，此书取汉，唐以来説经之异于宋儒者分条辑载上卷为四书，下卷为易，书，诗，春秋，礼记，周礼，先儒专门之学，各有师承，非同臆说，耀文欲存诸经古训，但当采郑王，贾孔遗言，不应杂以明人议论，又如宰予昼寝，但取七经小传，寝为内寝之说，而不引资暇集所载，梁武帝绘昼寝室一条，窃比老彭，但取经典释文所引，郑云：老老彭，彭祖之说，而不引礼记疏文选注所载，郑注老，周之太史彭彭咸也一条，乾元亨利贞，但取子夏传，始通和，正之说而不引义，海撮要所载，梁武帝义始为元，遂为亨益为利，不私为贞一条，此类颇多，亦伤漏略，又如周礼备载宋，元诸儒攻驳之语，则徒启纷纭，孟子备载笔谈所纪，王圣美因何却见梁惠王之言，则更渉谐谑，盖耀文因当时帖括之士，墨守方隅稍为，裒集异同，以存古义，而不必一一悉从其朔，故所采亦未尽精纯，然嘉隆之间，心学盛而经学衰耀，文独能逺讨遐搜潜心训诂，亦可云空谷之足，音矣，乾隆四十六年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
经典稽疑原序
余幼业专经，窃于余经有志焉，若未逮也，入官多暇优防，典籍之塲，凡其不诡于经，有禆于传者，咸笔识之，久之，遂成此编，得鱼忘筌，诚知遗诮，然师承各异，见以人殊，亦起予之志也，贻之同好，庶裁其狂斐，云万厯丁丑仲春之吉，汝南陈耀文书于艺，苏山舍。
钦定四库全书
经典稽疑卷上
明 陈耀文 撰
论语
贤贤易色
李防传注，师古曰：贤贤尊尚贤人轻略于色，不贵之也，【前汉书】。
学则不固
孔安国曰：固蔽也，正义曰：言君子又当学先王之道，以致慱闻强识，则不固蔽也，【注疏】。
抑与之与
蔡伯喈书石经抑作意【东观余论】
三年无改
此章专为孝言，父没自专，时也，得自专，故可观其行焉，若改父之道，是为忘亲，三年无改，则可谓孝矣。道谓平生之所常行者也，夫人各不同焉，如一事而有从，有违一人，而有厚有薄，以至居室之所安，臧获之所用，即父之与子，不能同也，人至得自专，则即任其所便，不暇顾其亲矣；惟孝子实有不忍死亲之心，凡厥所行，皆如亲在，少有易其平日如有伤于父意，故不能改焉。岂不为孝子云，圣人説改为改变之改，而宋儒以为改过之改，故其言不能自达，但谓虽恶亦不改，则为害不小，故特为明之耳，【问辨录】。
注谓不然，则所行虽云云，孝矣，又引尹氏游氏之説皆言外生意不惟戾，圣人本防，而亦不可以为训，【论孟管窥】。
贫而乐
史仲尼弟子传，后汉东平王论，皆云贫而乐道，【示儿编】。
有耻且格
格来也言为政之法，若敎导之以道德，整齐之以礼义，则人皆有慙耻之心，且将来服【，后汉杜林传注】。
耳顺
耳顺，谓无逆耳之言也，人之道德未纯，则于言之当理者，固乐听矣，其不当理者，即有拂然不纳之意，故曰：有言逆于汝心，圣人至是其心至虚至平有言，逊于志，有言逆于心，皆得入之，其是非自在，无拒却，亦无容留，初不觉其逆耳也，是为耳顺，若曰声入云云，违逆岂未六十，时尚有未通，必待思而后得乎？【问辨録】。
犬马有养
犬以守御马以代劳，皆能有以养人者，但畜兽无知，不能生敬于人，若人惟能供养于父母而不敬，则何以别于犬马乎？【注疏】。
东广微补亡，诗云：嗷嗷林乌，受哺于子，养隆敬薄，惟禽之似，【文选】。
陆丽封平原王，辞以让父，俟曰：愚欵之情未申，犬马之効，未展，愿裁过恩，听从所请，【魏书】。
马周疏云：臣不幸早失父母，犬马之养，已无所施，顾来事可为者，惟忠义而已，【唐书】。
李峤为武攸宁辞，夺礼表云：用伸犬马之愿获遂，乌鸟之情，【英华】李峤为独孤氏，请陪昭陵，合葬母表云，犬马含识，乌鸟有情，宁怀反哺，岂曰能养。
白居易为崔相陈情表云，乌鸟之情，犹再生而展养犬马之力，誓万死以酬恩。
宋王丰甫辞免，起复表云犬马之养，未申风木之悲，累至。
温故知新
师古曰温厚也谓厚积于故事也【汉成纪注】
攻乎异端
任昉王俭集序攻乎异端归之正义
刘勰文心雕龙序云：周书谕辞，贵乎体要；尼父陈训，恶乎异端。
杜预律例注解奏云所以逺塞异端使无淫巧
攻如攻人，恶之攻己，如莫之也，已之已已止也谓攻其异端，使吾道明则异端之害人者，止【示儿编】。
吕博士云：君子反经而已，经正斯无邪慝，今恶邪説之害正而攻之，则适所以自敝而已，【朱子答汪尚书书】。
举直错枉
以枉错直居下犯上【晋庾纯自劾表】
错者置也，如贾谊置诸安处则安之，置错诸者，犹云举而加之也，举直者，而置之于枉者之上，是君子在位，小人在野，此民所以服举枉放此【，黄氏日抄】。
错犹投也，诸之也言投于上位也，【御览正直，部引论语注】。
孙季和云：举直而加之枉之上，则民服枉，固服于直也。举枉而加之，直之上，则民不服，直固非枉之所能服，若诸家解，何用加二？诸字【困，学纪闻】。
必也射乎
必也射乎者，君子虽于他事无争，其或有争，必也于射礼乎？言于射而后有争，【注疏】注，以惟于射而后有争解，必也射乎？盖以决词为义，属上句及必也圣乎？则云疑词属，下句二句文气皆同，通作疑词为顺，【南国漫録】。
获罪于天
孔曰：天以喻君，【注疏】从来论天者，皆指苍苍言之，虽不云有气，有形而隠有不可掩者，宋儒创曰：天即理也，以为破千古之谬，然则谓理生蒸民，理生徳于予理之未丧，斯文也，可通乎？谓知我者理，理丧予，理厌之，可通乎？谓理之不欲平治天下，吾之不遇，鲁侯理也，其子贤不肖皆理也，可通乎？此必不可从者【，樾阴癠语】。
射不主皮
此章明古礼也。射不主皮者言，古者射礼，张布为侯，而栖熊虎豹之皮于中而射之，射有五善焉，周衰，礼废射者无复礼容，但以主皮为善，古者为力役之事，亦有上，中，下设三科焉，周衰政失，力役之事，贫富兼并，强弱无别，而同为一科，故孔子非之云，古之射者，不主皮为力役，不如今同科也，【注疏】。
三归
管仲筑三归之台以自伤于民【説苑】
宋君夺民时，以为台子罕释相为司空，民非子罕而善其君，齐桓公宫中女市，女闾七百，国人非之，管仲故为三归之家，以掩桓公，非自伤于民也，【周策】。
韶武
注云：美者，声容之盛，善者美之实也，夫美，是美善是善，谓美为声，容之盛也，则可谓善为美之，实则有尽，善者有未尽善者，而何以皆尽美乎？岂其实不然，而其着见乃皆然乎？又云：舜绍尧，致治武伐暴，救民云云，故其实有不同者，夫绍尧致治，即揖逊而有天下，伐暴救民，即征诛而有天下，乃在舜者，以绍尧致治为乐之美，以揖逊而有天下为乐之善，在武王者以伐暴，救民为乐之美，以征诛而有天下为乐之未善，何所分别？武未尽善，盖孔子防意也。【问辨録】。
以三圣之知，伐独夫之纣，犹着大武之容曰：未尽善也，【晋纪论】。
里仁为美
张衡思赋匪仁里，其焉宅兮匪义，迹其焉，追章懐注引此云里宅，皆居也。
里犹居也，言人为身谋，居惟居于仁为美，即择居而不能居仁，不可谓知，【七经小传】。
观过知仁
古字通用，观过斯知仁矣之仁，乃人字与井有仁焉之仁同？无锡，陈公懋云：【冶城客论】。
应璩新语云十室称忠信观过必党里
君子怀刑
刑字当解作仪刑，如仪式刑文王之德，又当作典刑，如尚有典刑之刑，盖君子所怀者仪刑典刑，可则而效之，小人则直惠利之，是怀耳，先儒释为畏法，然怀字恐非畏，字可解，而刑字亦难拘以法字为断，【学斋占，】君子，在上位者，言君子怀于为德，道之以德，则小人乃怀土重迁，如君子怀于用刑，道之以政，则小人不复怀土，将怀惠已者而归之矣，所谓免而无耻也，此言小人之性无常在上，导之而已，【七经小传】。
在上者志存于德，则民安其土，在上者志在严刑，则民思仁厚者而归之，【伊川】。
礼让
班昭上疏云：论语曰：能以礼让为国，于从政乎何有？【后汉列女，曹叔安传】贾逵上书云：孔子称能以礼云云，何有【刘般传】。
吾道一贯
圣人之道，泛应曲当，无非此理，故曰，一以贯之，忠以尽已，恕以及人，则此道之所以泛应曲当，而能一以贯之者也，异端借一贯之，字以证，不二之説近或推之愈髙谓道本自一不必言贯，此固非后学所敢言，诸儒疑一贯之道，大而忠恕不足以当之，至有天人体用等辨，恐亦不若平心只味本文也，【黄氏日抄】。
漆雕开
漆雕开字子若，习尚书，不乐仕，孔子曰：子之齿可以仕矣，时将过子，若报其书曰：吾斯之未能信，孔子悦焉，【家语】，王肃云：言未能明信此书意。
无所取材
郑曰：子路信夫子欲行，故言好勇过我，无所取材者，无所取于桴材，以子路不解微言，故戏之耳。【注疏】。
弗如也
包注云：既然，子贡不如，又云：吾与汝俱不如者，葢欲以慰子贡也， 论衡问孔篇云：吾与汝俱弗如也。 夏侯渊，字妙才，曹公下令曰：渊虎步闗右所向无前，仲尼有言：吾与尔俱不如也。【魏志】。
曹操祭桥云，仲尼称不如顔渊李生厚叹，贾复注引论语吾与汝俱不如也。【后汉书】。
昼寝
学者多疑宰予之过轻，而仲尼贬之，重此弗深，考之蔽也，古者君子不昼寝，夜居于内，昼居于内，则问其疾，所以异男女之节，厉人伦也；如使宰予废法纵欲，昼夜居于内，所谓乱男女之节，俾昼作夜，大雅之刺，幽厉是也，仲尼安得不深贬之，然则寝当读内寝之寝，而説者误为眠寝之寝，【七经小传】。
南面【説苑雍也云云南面者，天子也，包注言，任诸侯治集注人君听治之位，夫子自处，云何】？
子张问入官子曰：君子南面临官，贵而不骄，【家语】。
七十子有名，列于孔子之门，皆诸侯卿相之才，可南面者数人，政事冉有，季路言语，宰我，子贡【盐铁论】。
樗里子将伐蒲，蒲守恐効金于胡衍曰：秦兵苟退，请必言子于卫君，使子为南面，故胡衍受金解蒲去【，史记】文武之官既众，拜赐不在职者又多，加以服役为兵，不得耕稼，尚农者之半，南面食禄者参倍于前，【晋传疏，】处士李谧，屡辞徴辟有絶世之心，每曰：丈夫拥书万卷，何假南面百城，遂絶迹下帷杜门，却扫【北史】。
庾信贺娄慈碑云：受载师大夫，将命齐国，即用和隣入国，闻丧，仍从防葬之礼，可使南面，此之谓乎？【文苑】。
犁牛之子【旧注不云谓仲弓之父】
论衡云母犁犊骍，无害牺牲，祖浊裔清，不牓竒人鲧恶禹圣，叟顽舜神，伯牛寝疾，仲弓洁全顔路庸固回，杰超伦孔，墨祖愚丘，翟圣贤，【观此仲弓，葢伯牛子王充，博通百家，或当有见】。
家语生于不肖之父，史记父，贱人皆似因犁牛之谓而云集，注父贱而行恶，抑又甚矣。
子谓仲弓时或偶有感触，故即犁牛言之，非必即指仲弓父也，世岂有对人子鄙其父行而誉其子之贤者耶？注云：然此论仲弓云尔，非与仲弓言也，夫论语文法，各有体子，谓子贱子谓韶尽美之类，私谓也，以无子曰字，也子谓子贡曰：与囘孰愈？子谓子夏曰：为君子儒之类，面语也，以有子曰字也，此章明云，子谓仲弓曰：则正对，其人语矣，集注云云，不但非称人之善，必本其父兄之义，而亦不顾，语之文体矣，【于碝注笔】，惟吾见其进章，有曰字耳。
防其马
集注防鞭也 正义曰：防捶也，【绕朝，赠防注马□也，】。
左传齐国书帅师伐我，右师奔孟之侧，后入以为殿，抽矢防其马曰：马不进也，【哀十】。
子见南子
旧以南子淫乱而灵公惑之，孔子见之者欲因以説灵公使行治道矢，誓也，子路不悦，故夫子誓之行道，既非妇人之事，而弟子与之呪誓，义可疑焉，【孔注】。
子路不悦者，疑孔子有援附意，即主弥子瑕意也，故夫子直之，乃述天意，废弃云云，夫诰誓不及五帝，【荀子】殷人作誓而民始畔，【擅弓】，谓孔子而説誓乎是无，义无命也，孔何疑焉？而注云重言以誓之然耶？
栾肇云：见南子者，时不获已，犹文王之拘羑里也，天厌之者，言我之屈否？乃天命所厌也。
蔡谟曰：矢，陈也，夫子为子路陈天命也，【书臯陶矢厥谟】。
窃比老彭
王弼云老是老子彭是彭祖
老子既兼理敎而又久视，故孔子有窃比之叹，【抱朴明本】牵秀，老子颂述而好古，仪圣作师。
五千文者，容成【，涓子】所説老为尹谈，葢述而不作也，【一教论，】孔子窃比老彭，彭祖生蜀，殷太史人为国史，作为圣则僊，自上世见称在昔，故蜀记曰：大人之乡也，【华阳志】。
依于仁
依犹亲也；仁，谓仁者，志道防德尽之于已，依仁资之于人，游艺博之于物，人已内外交养互发，然后为为学之全功，与首篇孝弟，谨信亲仁，学文意同，若依作不违，与据字何别，仁本心德与，德字何别，【张芷私记】。
束脩
未甞无诲鲁论读为悔【论语释文】
齐太史子舆谓南宫敬叔曰：孔子生于衰周，其文德着矣，然所凡敎诲束脩以上三千余人，或者天将与素王之乎？【家语】。
赵简子使董安于寓书招，子华子曰：某不能束脩，越在诸侯，以为主君忧，【子华子】。
秋胡子妻云束发脩身辞亲徃仕【列女传】
孔安国论语注云：束脩谓束帯脩身，又秦誓注云：如有束脩一介，臣【尚书孔颖达正义】。
桑羊云臣结发束脩得入宿卫【盐铁论】
卓茂束身自脩执节淳固【后汉书光武诏辞】
郑均束脩安贫恭俭节整【元和诏】
邓后纪故能束脩不触网罗注自约束脩整也
冯衍説鲍永曰：大将军之事，岂其圭璧其行束脩其心而已哉！
史敞荐胡广曰使束脩守善有所劝仰
李固奏记王商理王龚曰：王公束脩厉节，敦乐艺文，不求苟得，不为苟行。
刘般束脩至行为诸侯师注谓谨束脩洁也
延笃上李文德，书云：吾自束脩以来，忠孝无亏，謟渎不作，从此而殁，无慙逺祖注束帯脩饰也。
魏桓范荐管宁云，宁束脩着行，少有令闻，【三国志】。
呉刘繇束脩至行
杜恕云：束脩之业，其上在于不言，其次莫如寡，知【体论】嵇康家诫云，立身清逺中絶常人滛辈之求，下全束脩，无玷之节。
何克疏云虞喜束脩立德皓首不倦【晋书】
刘栁见谢道韫束脩整帯造于别榻【晋书】
庾亮武昌置学官，敎云：若非束脩之流，礼敎所不及，而欲阶縁免役者不得为生【，宋礼志】。
符坚破慕容暐，至自永昌，于是行礼于辟雍，祀先师孔子，其太子及公卿士之元子，皆束脩释奠焉，【载记】。
王准之议，夫束脩之胄，与小人隔絶防检无方，宜及不逞之士，事接羣细，既同符伍，故使紏之，【宋王传】。
戴安公释疑论云：束脩履道，言行无伤与逺法师书自少束脩，至于白首，【明集】。
以道相发，闻之圣典，束脩合理，曽有何愆，【广，明集王明广，】方性夫云：约治其身，则无不诲之，真得所谓人洁已以进，与其进也之意，【示儿编】。
郑论语注云谓年十五以上也
张竦为陈崇草奏，称王莽功德，云安汉公莽自初束脩，确然特立，【汉书】顔师古曰：束脩，谓初学官之时。
伏湛自行束脩，讫无毁玷，注谓年十五以上，【后汉书】祢衡顔子碑云：在束脩之齿，入宣尼之室。
周正与王褒言于元帝云：若束脩以上，诸士大夫微见古今者，知帝王所都，本无定处，【陈书】。
魏献文，初，高允请郡立博士，学生取郡中清望，人行修谨，堪束脩名，敎者先尽高门，次及中等，帝从之，【北史】传曰：大夫无境外之交，束脩之馈，【后汉第五伦传注，谷梁传束帛，脩脯】。
束脩之肉不行境中有至尊者不贰【谷梁传】
古之大夫束脩之问不出境【檀弓】
子思居贫，或献樽酒束脩，子思弗为当也，【孔丛子】。
时生徒对防，多行贿赂，岑文豪谓袁宪父君正曰：请具束脩，君正曰：我岂能用钱为儿买第耶？【陈书】。
冯伟门徒束脩一毫不受【北齐儒林传】
刘博学为天下名儒，后进质疑，受业不逺千里而至者，不可胜数，然啬于财，不行束脩者未甞，有所敎诲，时人以此少之。【隋书】。
国子生初入，置束帛一篚，酒一壶，脩一案，为束脩之礼，【唐六典】。
问：束脩以上曰执贽相见，束脩其至薄者然否？曰：束脩未详，不可强解，若以为执贽相见，则断乎不然，圣人敎人之心无穷，无徃非敎，岂待执贽以来，而始敎耶？【问辨録】。
不图为乐
王肃曰为作也不图作韶乐至于此
夫乐本情性，浃肌肤而臧骨髓，虽经乎千载，其遗风余烈尚犹不絶至春秋时，陈公子完奔齐，陈舜之后，招乐存焉，故孔子适齐闻，韶曰：不图为乐之至于斯，美之甚也！【汉书礼乐志】。
加我数年
鲁论五十以学易易读为亦
年五十而知天命，以知命之年，读至命之书，故可以无大过，【集解】疏云：加我数年，方至五十，谓四十七时也。
子不语怪
李充曰：力不由理，斯怪力也，神不由正，斯乱神也，怪力乱神，有与于邪无益于敎，故不言也？【史记注】。
互乡
琳公云，此互乡难与言，童子见八字，通为一句，言此乡有一童子，难与言非是，一乡皆难与言也，【注疏】。
文莫
乐肇云燕齐之间谓勉强为文莫
三让
昔太伯见王季有圣，子昌知太王意欲立之，入呉采药，断发文身，以随呉俗，太王薨，太伯还，王季辟主，太伯再让，王季不听，三让，曰：吾刑余之人，不可为宗社主，王季知不可，权而受之，【论衡四讳】。
郑以为托，采药而行一让也，不奔防二让也，免丧之后，断发文身，三让也，三让之美，皆隐蔽不着，王肃曰：其让隠故民无得而称，言之者盛谓既失之而肃，亦未为得也。之所云，三迹显然，天下所共见也。何得云隠而未着乎三迹，苟着则髙让可知亦复不得云其让隠也葢太伯之出，譲迹已露，不奔丧，故一事耳。断发之言，与左传明文相背，又不经也，然则称三让者，其在古公，至文王乎？周之王业，显于亶父，受命于昌太伯览，弃周太子之位一让也，假托逊道，受不赴丧之讥，潜推大美二让也，无嗣而不养，仲雍之子以为已后，是其深思逺防令周嫡在昌，天人叶从四海悠悠，无复纎芥，疑惑三让也，凡此三者，帝王之业，故孔子曰：三以天下让，言非其常让，若臧札之伦者也；【孙盛论】江熙云：三让，谓让王季文武也，【史正义】。
则有司存
注疏云：笾豆行礼之事，则有所主者存焉，周礼天官笾人，掌四笾之实，醯人掌四豆之实。
经典垂言，国朝成范，随时所用，各有司存，【元魏刑法志】，梁冀谓崔琦曰：百官内外，各有司存，【后文苑传】。
六卿分职，贰公化，咸树司存，各题标准，【晋职官志】。
今治道方融逺人必至开舘饰邸，则有司存，【宋索虏传】，人君南面，九重礼絶陪奉堦闼之任，宜有司存，【宋恩幸传】察讼理，寃实惟政首，虽曰司存，每多诬壅【，元魏诏】。
谬叅枢辖，献替是司，无良犯法，各有司存，【防肇事】。
军机催勒，葢惟景在总兵统旅，则有司存，【岛夷传檄侯景，】建官设职事，遵常典，既有司存，无所偏废，【齐百官志】。
徐勉修五礼表云日书左史副在司存【梁书】
沈约云：五情各有分，域耳目，各有司存，【明集】。
陶景请雨词雨水之任有所司存【本集】
责以司存，云谁之咎？【沈烟，为周让，让太常表】。
邢劭议曰：设官分职，各有司存，丞相不问，鬭入虞人弓招不进，【北齐】隋栁或刘行本，语皆同。
王源中疏宪台者，纪纲之地，府县者，责成之所，设有罪犯，宜归司存，【旧唐】杜黄裳曰：狱市之事，各有司存，【通鉴】。
有天下不与
王莽传太后下诏曰：故选忠贤立四辅，羣下劝职，永以康宁，孔子曰：巍巍乎舜，禹之有天下也，而不与焉！师古曰：言舜禹之治天下，委任贤臣，以成其功，而不身亲，其事也，与读曰预，【汉书】。
经云：上帝引逸，谓虞舜也；舜承安继治，任贤使能，恭己无为而天下治，故孔子曰：巍巍乎舜，禹之有天下也，而不与焉！夫不与尚谓之，若腒如德劣承衰，若孔子栖栖，周流可骨立，跛附僵仆道路乎？【论衡语增篇】。
刘寔崇让论云：舜禹之有天下也，而不与焉！以贤才化无事，至道兴矣，已仰其成，复何与焉？【晋书】。
惟尧则之
孔安国曰：则，法也；美尧，能法天而行也，疏云：巍巍乎有形之中，惟天为大，万物资始，四时行焉，惟尧能法，此天道而行其化焉。
赵岐孟子注，天道荡荡乎无私，生万物而不知其所由来，尧法之故，民无能名，尧德者也。
仲尼言，惟天云云，则之尧之大美在乎？则天【魏髙贵乡公问庾峻】。
子罕言利
论语撰考防曰子罕言利利伤行也
论语云：放于利而行多怨，又云：小人喻于利，此外未甞及也，至命与仁，则易彖云：各正性命，文言云：君子体仁，论语，问荅言仁，凡五十三条，命字亦言之非一，葢罕言者，独利而已，当以此句作一义曰命，曰仁；皆平日所深与此句，别作一义与字，如吾与点也！吾不与也，等字之义，【学齐占笔】。
按以子之所慎，子不语怪二节，例之此説为是苖而不秀。
正义曰：此章亦以顔囘早卒，孔子痛惜之，为之作譬也，言万物有生而不育成者，喻人亦然。
杨子法言云：育而不苖者，吾家之童乌乎？李轨注曰：仲尼悼顔渊苖而不秀，子云伤童乌育而不苖，【问神】。
后汉章帝八王，赞曰：振振子孙，或秀或苖，注引论语苖谓早天秀谓成长也。
顔渊有不幸短命之记，苖而不秀之喻，【牟子理惑论】。
亚圣德蹈髙踪秀不实振芳风【祢衡顔子碑】
徐勉子俳卒，为客喻云：秀而不实，尼父为之叹息，【梁书】，周成王秀而获实，汉昭帝苖而未秀，【丁仪论】。
王戎子万子有大成之风苖而未秀【世説】
陈朱世卿法性自然，论云顔冠七十之上，有不秀之咨，冉在四科之初，致斯人之叹，【广明集】。
未可与权
淮南子曰：故溺则捽父，祝则名君，势不得不然也，此权之所设也，故孔子曰：可以共学矣，而未可以适道也，可与适道，未可以立也；可以立，未可与权，权者，圣人之所独见也，故忤而后合者，谓之知权，合而后舛者，谓之不知权，不知权者，善反丑矣，【泛论】。
孔子云：可与适道，未可与权，夫道者，率礼之谓也；权者，反经之谓也，率礼由乎正理，易以成佐世之功，反经系乎非常，难以定匡时之业，【周宇文护论止云反经不云合道】。
陆贽论替换，李楚琳状云：夫权之为义，取类权衡，衡者秤也，权者锤也，故权在于衡，则物之多少，可准权施于事，则义之轻重不差，其趣理也，必取重而舍，轻其逺祸也必择轻而避重，苟非明哲，难尽精微，故圣人贵之，乃曰：可与适道，未可与立，可与立，未可与权，言知机之难也，今辇路所经，首行胁夺，易一帅而亏万乗之义得一方而结四海之疑，乃是重其所轻，而轻其所重，谓之权也；不亦反乎？以反道为权，以任数为智，君上行之必失众，臣下用之必防身，歴代之所以多丧乱而长奸邪，由此误也。
按淮南説权字亦自分明，而宣公之言逺出宋儒上，程子乃云：自汉以来，无人识，权字然耶。
胡氏曰：陆贽之学，其师承不可考，然观其陈轻重之义，破反道之説皆秦汉诸儒所不能及者。
称之为物有衡，有权经者，称之衡也，斤两各具，星子有定而不可易，权称之锤也徃来取中至于千亿而不可穷，衡以权用权，非用于衡，无所用之，葢无常无变，无大无小，常相为用，不得以相杂，若谓处常则守经遇变，则行权是常，则专用衡而不用，锤变则专用锤而不用衡也，而可乎？程子曰：权只是经，夫经以权为用，谓权不离经也，则可，而曰权即是经，是曰权即是衡也，而可乎？【问辨録】。
朱子云经者，万世常行之道，权者不得已而用之，须是合义，又曰：权者不得已而用之，大概不可用之时多，夫谓经乃常行之道，权则不得已而用之，是谓衡乃常用之物，锤则不得已而用之，谓权之于事，不可用之时多，是谓锤之于称，不可用之时多也而可乎？且义即是经不合义，便是拂经，拂经便不是，权非经之外，别有所谓义别有所谓权也。
又云：汉儒反经合道之语，却説得经权二字分晓，但説权遂谓之反经，一向流于变诈为权，则非矣。夫经是何物？道是何物？既曰反经，安能合道，既曰合道，何谓反经？若曰：反经，可以合道，是谓背其星子而可以得其分，两也，有是理乎？葢经乃有定之权，权乃无定之，经无定也，而以求其定，其定乃为正也。
訚訚侃侃
孔曰：侃侃和乐之貌，訚訚中正之貌，【裴骃，史记注引之，】正义曰：下大夫稍卑，故与之言，可以和乐，上大夫爵位既尊，故与之言，常执中正，不敢和乐也。
子贡三年之丧毕，见于孔子子曰：与之琴，使之，侃侃而乐，作而曰：先生制礼，弗敢过也。【家语六本】。
子夏丧毕，见于孔子，孔子与之琴，使之援，琹而衎衎而乐作，而曰：先王制礼，不敢不及也！【説苑脩文】。
汉纪万石君童仆侃侃如也汉书作防防
虞翻上，孙权书曰：仰观巍巍，众民之谣，傍听钟鼔侃然之乐，【呉志别传】。
祭【，顾宪之终制曰：孔子云，虽菜羮祭，必斋如者，本贵诚敬，岂求备物哉？】南史。
孔曰：三物虽薄，祭之必敬，正义曰：玉藻云，惟水浆之祭，又曰：祭上环，知此三者虽薄，亦祭先也。
诗云疆埸有是剥是菹献之皇祖
乡人傩
傩却之也，【谯周论语注】疏，傩逐疫鬼也，为阴阳之气不节，厉鬼随而作祸，故天子使方相氏，黄金为四目，熊皮为帽，口作傩傩之声，以驱疫鬼，一年三变为之，【海録碎事】。
红紫不以为防服
防服近身，衣以红紫，为之不宜，非以间色，贱之不用也，礼服，非止用五色之正，虽间色，亦有为之者，【张子语録】朱子曰：自隋炀帝命百官以戎服从一品，赐紫，次朱云云，后来变为紫衫，皆戎服也，【大全注】齐，梦龙曰：后世朝祭服绯，服紫葢不待制度，尽变于拓拔魏，而其色已失其正矣，故集注有微意焉，【同上】。
相国丞相太尉金印紫绶【汉书】
九卿青绶，三采，青白红，【后汉书】仲长统云，百官皆宜，执笏，其肩上紫袷囊，名曰契囊，世呼为紫荷【，南齐志】。
明帝诏曰：脩成六服以饰冕，紫衣红裳小防宴飨饯送，诸侯临轩防王公，【朱志，】此在魏，隋后耶？
六年，诏从驾涉逺者文武官等皆戎衣，杂用五色，五品以上，通着紫，六品以下用绯，緑【隋志】，不如前説如用之则吾从先进。
孔子言人苟用我，我则以先进之道治天下，使天下见文武周公礼乐，彬彬之盛，此正如有用我，吾为东周也，注云：用之谓用礼乐，夫礼乐不可斯须去身者也，而孔子平日岂未甞，用礼乐乎？如字是有徘徊，慨想之意，而非已然之词也，【于硕注笔，赵之万本】。
德行顔渊
仲尼序门人为四科，【人物志】，孔子曰：言语宰我，子贡【新序】。
浴乎沂
鲁设雩祭于沂水之上，暮者晚也。春谓四月也。春服既成，谓四月之服成也，冠者童子，雩祭乐人也。浴乎沂，渉沂水也，象龙之从水中出也，风乎舞雩，风歌也，咏而馈，咏歌馈祭也，歌咏而祭也，説论之家以为浴者，浴沂水中也，风干身也，周之四月，正岁二月也，尚寒安得浴？而风干身，由此言之，涉水不浴，雩祭审矣，春秋左氏传曰：启蛰而雩，又曰：龙见而雩，启蛰龙见，皆二月也春二月雩，秋八月亦雩，春祈谷雨，秋祈谷实，当今灵星秋之雩也，春雩废，秋雩在，故灵星之祀嵗雩祭也孔子曰：吾与点也！善点之言，欲以雩祭调和阴阳，故与之也。使雩失正，点欲为之，孔子宜非不当与也，樊迟从防感雩而问刺，鲁不能崇德而徒雩也，【论衡】仲长统云，讽于舞雩之下，咏归高堂之上，【后传】。
天下归仁
归是归还之归，即所谓复也，仁乃心之全德，浑然天理，万物皆备，无所欠阙，但为己私障蔽，乃有不仁耳，若能一日克己复礼，则障蔽既去，本体日还，天下之仁，皆归焉，所谓浑然天理，无少欠缺者，固即此而在也，注谓天下之人皆与其仁，夫为仁在己，何与于人？仁者先难，何心于获己之所获，犹或后之，况于天下之称许乎？且吾已而吾克之，吾礼而吾复之，天下孰从而知？孰从而许吾已而吾克之，吾礼而吾复之天下许之，何为不许？何为圣人之意，断不如此也，【问辨録】。
朱子曰：归犹与也，天下之人闻之见之，莫不皆与其仁，伊川云称其仁，是也，夫克己复礼，圣贤静功也，他人何由知之？一日而天下归仁，虽置邮传命，亦不可达，夫子之言，不几于虚幻乎？【荷亭，辨论大意，与问辨同】。
劳诲
言人有所爱，必欲劳来之有？所忠必欲教诲之【，孔安国注，】忠也者，人德之至也；而有三焉，孔子曰：进思尽忠臣事君，以忠奉上之忠也，曰：为人谋而不忠乎？忠焉能勿诲乎？谋诲之忠也，左传曰：上思利人曰忠，抚下之忠也，公在部臣，匡救善导，谋诲忠矣，【蔡伯喈，朱公叔諡议】。
僧岩与刘善明书劳诲之，厚以至于斯，【明集】。
刘义恭与义宣书忠焉之诲，聊希徃言【宋书，南郡王传】。
顔延之庭诰曰：防爱虽广，交义为长，得在可久，失在轻絶久由相爱，絶由相狎爱之，勿劳当扶其正性，忠而勿诲，必藏其枉情。
子西
马曰：子西郑大夫彼哉！彼哉！言无足称，或曰，楚令尹子西【注疏】。
左传子西，子驷之子，公孙夏也，良宵戮，子西亦死，详或人之问，葢因孔子论为命而发，子产子西，皆郑大夫，辞意聨属，若为近是，【荷亭辨论】。
夺伯氏骈邑
孔曰：伯氏食邑三百家，管仲夺之使至，疏食而没齿无怨言，以其当理也。
管仲召忽
子路以召忽死节为仁，管仲不死为未仁，故问之，孔子闻子路言：管仲未仁，故言管仲，九合诸侯，虽不死，子紏之难，而有相桓之功，亦如召忽之仁，再言之者，深美之也，其字指召忽玩，如其二字可见，【论孟管窥】。
正义曰：九合者，史记云：兵车之防三乗车之防六谷梁传云，衣裳之防，十有一范，寗注云：十三年防北杏，十四年，防鄄十五年，又防鄄，十六年，防幽二十七年，又防幽僖元年，防柽二年，防贯三年，防阳谷五年，防首戴七年，防寗母九年，防葵丘凡十一防，不取北杏，与阳谷为九也。【章怀，延笃传注再防于鄄，两会于幽，又防柽，首止戴寗，母及葵丘也】。
管子告桓公以加政，桓公受而行之，近侯莫不请事，兵车之防六乗车之防三，【大匡】。
管仲与桓公盟誓为令，五年，始兴车践乗遂南伐楚，门传施城北伐山戎，出冬葱与戎菽，布之天下，果三匡天子，而九合诸侯，【戒】九合之而合一匡之而听【吕览，】兵车之属六乗车之防三隠武事，行文道，帅诸侯而朝天子，葵丘之防，天子使宰孔致胙，【国语】。
左僖二十六年，齐孝公伐我北鄙，公使展喜犒师，曰：桓公紏合诸侯而谋其不恊，昭旧职也。
集注九春秋传作紏督也古字通用
天问：齐桓九防，然后身杀朱子辨证云：九防九本紏字，借作九耳，左传展禽犒师之言，正作紏字，紏合宗族，亦此意也。惟庄子九杂天下之川，作九，则亦古字通用，而非九数之验也。诸儒通计九防之数不合，遂有裳衣，兵车之辨，葢凿説也然此词亦作九防，则其误也久矣，如公谷故是战国时人也。
按国语，先云属六防三，又云帅诸侯帅固与传，紏合义同也，且管子者，司马取之，为封禅书，固在左氏前矣，而传末载赵襄子，灭知伯事，夫襄无恤諡也。而传载之疑，左氏亦战国人矣。
晋悼公以郑乐之半，赐魏绛曰：子敎寡人和戎，八年之中，九合诸侯，【左襄十一】祁午，谓赵文子曰：子相晋为盟主，七年，再合诸侯，三合大夫，有令名矣，【昭元】。
此云九合曰再合曰三合可例仲之九合矣
桓公子紏
齐僖公生公子诸儿公子紏公子小白【管子】
庄子满苟得，曰小盗者，狗大盗者为诸侯，诸侯之门，义士存焉，昔者桓公小白杀兄入嫂，而管仲为臣，田成子常杀君窃国，而孔子受币，论则贱之，行则下之，【盗跖篇】桓公，五伯之上也，争国而杀其兄，其利大也，【韩非子】管仲臣于桓公，兄公子紏紏，与桓争国，管仲张弓射桓公，中其帯钩，桓公受之，赦其大罪，立为齐相，是为召其贼，伯诸侯也，【越絶书】。
荀子仲尼篇，桓公前事，则杀兄而争国，外事则诈邾袭莒，【注兄子紏也，】。
史记云：初，襄公诛杀不当，数欺大臣，羣弟恐祸及，故次弟紏奔鲁，其母鲁女也，管仲，召忽傅之，次弟小白奔莒，鲍叔傅之小白母，卫女也，有宠于厘公。
説苑曰：或曰：将谓桓公仁义乎？杀兄而立，非仁义也，【尊贤篇】。
齐桓公谓鲍叔曰：寡人欲铸大钟，昭寡人之名焉，寡人之行，岂避尧舜哉！鲍叔曰：昔者公子紏在上位而不让，非仁也；侄娣不怀离，袵非文也，【同上】。
齐人弑襄公，立公孙无知，既而无知被杀，三公子争国，紏宜立者也；小白先入，故齐人立之【，尹文子】。
论语注，程子曰：桓公兄也，子紏弟也，春秋传曰：桓公兄而子紏弟，襄公死，则桓公当立，又云：按史称周公诛管，蔡以安周，齐桓杀其弟，以反国是，紏幼而小白，长其有齐，宜矣。
按淮南厉王传，薄昭书云云，注韦昭曰：子紏兄也，言弟者，讳也。
夫观诸书，则孰兄孰，弟明甚矣，程子乃谓小白为兄，胡康侯张氏，朱子皆从之，岂玩物丧志之言，痼于中耶？
匹夫匹妇为谅
或云，此与召忽之死也，言一匡天下，管仲之功大矣，召忽之死，亦死于义也，岂若匹夫匹妇之为，谅云云也，盖与殷有三仁同意。
桓公使鲁人杀公子，紏求管仲，鲁君束防，管仲与召忽，管仲谓召忽曰：子惧乎？召忽曰：何惧乎？吾不早死，将胥有所定也。今既定矣，令子相齐之左，必令忽相之右，虽然，杀君而用吾身，是再辱我也，子为生臣，忽为死臣，忽也知得万乗之政而死，公子紏可谓有死臣矣，子生而覇诸侯公子紏，可谓有生臣矣，死者成行，生者成名，名不两立，行不虚至，子其勉之！死生有分矣，乃行入齐境，自刎而死，管仲遂入，君子闻之曰：召忽之死也，贤其生也，管仲之生也，贤其死也，【管子】。
深则厉 深厉浅揭随时为义【后张衡应间】
注谓以衣涉水曰厉，摄衣涉水，曰掲，水浅则摄衣涉之，为是水深，若以衣涉之，则手足难动而溺矣，以衣涉水曰厉，恐不然。且厉者严厉也，水深可畏，犹人之严厉，可畏也深，则当畏而止之，不可涉也，葢讥孔子人不已，知不能止，而犹欲行不能适浅深之宜也。【意见】。
韩诗云：至心，曰厉説文作砅云，履石渡水也，【诗疏】。
及史阙文
有问刘元城曰先儒説此多矣，但难得经防贯穿，元城曰：子但熟味及字，与亡字自然意，贯有马者，借人乗之便是史之阙文，夫有马而面，借人乗非难底事，而史且载此必是阙文及如见之，谓圣人在衰，周犹及见此等，史存而不敢阙，亦忠厚之至，后人见此语颇无谓，遂从而削去之，故圣人叹曰：今亡矣夫！葢叹此句之不存也，故圣人作春秋，于郭公，夏五，皆存之于经者，葢虑后人妄意去取，失古人忠厚之意，书之所以示训也，【耆旧续闻】。
逺人不服
集注云逺人谓颛臾分崩离析，谓四分公室家臣，屡叛，或问载苏氏考究定公十年，子路为季氏宰，哀公十一年，冉求为季氏宰，则伐颛防在季康子之世，哀公七年，季康子伐邾，以召呉冦，故曰逺人不服而不能来也；十五年，公孙宿以成叛，故曰邦，分崩离析，而不能守也，恐当以或问所载为正，葢颛臾在邦域之中，难指其为逺人而夫子此语，正因季氏将伐颛防，而概及当时之国事，谓他有当理者尚多也。所谓逺人非正指，将伐之，颛防也，【黄氏日抄】。
政逮大夫四世
鲁昭公卒于干侯，定公立，赵简子谓史墨曰：季氏亡乎？对曰：不亡，季友有大功于鲁，受鄪以为上卿，至于文子，【行父】，武子【宿，】世増其业，鲁文公薨，而东门遂【襄仲】杀适，立庻鲁君于是乎失国政，政在季氏于此君，【昭】也，四公【宣成，襄昭】矣，民不知君，何以得国？【史世家，左昭三十二，】鲁自文公以后，禄去公室，政在大夫，季氏逐昭公，【汉地里志】。
季悼子【纥，】之卒也，叔孙昭子【婼】，以再命为卿，及平子【意，如】伐莒，克之，再受三命，【昭十二】，叔孙【豹】卒，竪牛立昭子而相之，【昭四】，昭子即位，朝其家众，【五】，冬，季武子卒，【七】，是岁，平子代立，【孔子世家，】是悼子，先武子卒，未甞为卿也，疏四世，文武悼平注武悼平桓，俱误荷亭，辨论宣成，襄昭定为五世，自成至定，为四世亦误。
东周【左传，公山不狃之叛，叛季氏也，非叛鲁也，孔子欲徃安知其不欲因之，以张公室乎】。
此释子路之疑也，吾其为东周乎者，言已不为东周也，东周之俗，家臣则张私室以逼君，陪臣则张公室，以逼天子，故所不为也，言虽之公山，非助其畔，【七经小传】。
吾岂匏 天官书匏一名天鸡在河皷东
临川应抑之，天文图有匏，星下注云：论语吾岂云：云不食正，指星而言，葢星有匏之名，徒系于天，而不可食，正与南箕，不可簸扬，北斗不可，挹酒浆同义，建昌呉观附，此于四书疑义，【日抄】，洪兴祖论语説同
王粲登楼赋惧，匏之徒，悬畏井渫之莫食，【注引论语】檀珪与王僧防书，质非匏，实羞空悬，【南齐书】。
中庸云：日月星辰系焉，此云匏系而不食二字之义正同，仲宣云，徒悬檀珪云空悬，葢皆用论语，语耳则匏，之为星无疑。
王褒九怀思忠云，抽库娄兮酌醴援，匏兮接粮，【楚辞】曹子建洛神赋云：叹匏之无匹兮，咏牵牛之独处，阮瑀止欲赋云伤匏，之无偶悲，织女之独勤。
按楚辞王褒等云云，则古称匏，皆谓星尔，【尔雅翼】患得。
孔子病夫未之得也，患不得之，既得之，患失之者【，潜夫□日篇，】小人，其未得也，患弗得之，既得之，又恐失之，【家语】。
天何言哉
鲁论读天为夫何言哉云云天何言哉
植其杖
置其杖而耘【石经】
不知命无以为君子
言天之所生，皆有仁义礼知，顺善之心，不知天之所以命生，则无仁义礼知，顺善之心，谓之小人，故曰不知云云，君子【韩诗外传】天令之谓命，人受命于天，固超然异于羣生贵于物也，故孔子曰：天地之性人为贵，明于天性，知自贵于物，然后知仁谊重礼节，安处善乐，循理谓之君子，故孔子不知命云云，君子此之谓也。【董仲舒防】。
隠居放言
包氏注放置也，不复言世务，介之推曰：言，身之文也，身将隠焉用文之中庸，曰：其黙足以容【，困学纪闻】。
逸民各论其行而不及朱张，或曰：其行与孔子同，故不复论也。释文引王弼注朱张，字子弓，荀卿以比孔子【，困学纪闻】。
太师
太师挚适齐，以至击磬，襄汉书古今人表列于文王之前，纣之后，师古曰：自师挚以下八人皆纣时奔走，分散而去，郑以为周平王，时人非也。
礼乐志，殷纣作淫声，以説妇人乐官师挚，抱其器而奔散，或适诸侯，或入河海。
董仲舒传，纣逆天暴物，杀戮贤知，守职之人皆奔走，逃亡入于河，海师古注若鼔方叔播鼗，武少师阳之属。
八士
周有八士，包氏注云：四乳生八子，其説本董仲舒春秋防露，谓四产得八男，皆君子雄俊，此天所以兴周国，周书武寤篇，尹氏八士，注云：武王贤臣，晋语文王询八虞，贾逵云：周八士皆在虞官，以仲舒兴周之言，攷之当在文武时，【困学纪闻】。
逸周书云：乃立王子武庚，命管叔相，乃命召公，释箕子之囚，毕公卫叔出百姓之囚，乃命南宫忽振鹿台之财，巨桥之粟，南宫伯适，史佚迁九鼎，三巫，乃命闳夭封比干之墓。
据此则八士葢南宫氏文武，时人忽疑即仲忽乱臣十人，南宫适，疑即伯适也，【汉书作中突，中曶】。
虽有周亲
孔曰：亲而不贤，不忠则诛之，管蔡是也。仁人谓箕子微，子来则用之，【注疏】。
大学
大学
郑目録云：名曰大学者，以其记博学可以为政也。此于别録属通论此，大学之篇，论学成之事，能治其国，章明其德于天下，却本明德所由，先从诚意为始，【正义】。
曾子曰：十目所视，十手所指，其严乎？正义曰：此经明君子脩身，外人所视，不可不诚其意，作记之人，引曾子之言以证之，十目十手言所指，视者众也，【礼注疏】。
礼记之作，孔子没后七十二子之徒共撰所闻，以为此记中庸，子思所作缁衣，公孙尼子所作，郑康成云：月令吕不韦所脩，卢植云：王制汉文，时博士所録，其余众篇皆如此例，但未能尽知所记之人，【礼记正义】。
或问云：正经葢夫子之言，而曾子述之，其传则曾子之意，而门人记之，葢传文或引曾子之言，而又多与中庸孟子者合，则知其成于曾氏，门人之手无疑。
夫无所承受，无他左验，而据其想似者，辄谓某之所作，所谓自信之笃，而能自得师者与！
魏政和中，诏诸儒虞松等考正五经，卫觊邯郸淳钟防等以古文小篆八分刻之于石始行礼记，而大学中庸传焉，松表述贾逵之言曰：孔伋穷居于洙，惧先圣之学不明，而帝王之道坠，故作大学以经之，中庸以纬之，则学庸皆子思所作，经纬之説亦不为无见，葢必有所受矣，戴郑贾不分经传，经传分于宋儒，【古言】。
魏止有太和正始，无政和年号，政和宋徽宗也，虞松弱冠有才，景初二年，从司马懿征辽东，檄文露布，皆其所作，懿还辟为掾，时年二十四，【世语】。
卫瓘觊子也，十岁丧父，年七十二，为贾后所杀，【晋书】邯郸淳，初平时，从三辅客荆州，荆州内附，曹公闻其名，召与相见，甚敬异之，黄初初为博士，给事中【魏略】，魏初传古文者出于邯郸淳，卫觊写尚书，后以示淳，而淳不别，至正始中，立三字石经，转失淳法，因科斗之名，遂效其形，【晋卫恒四书体势】。
钟会母张氏传曰：防黄初六年生四岁，授孝经，七岁诵论语，八岁诵诗，十岁诵尚书，十一诵易十二诵，春秋左氏传国语十三诵周礼，礼记十四诵成侯易记十五使入太学，问四方竒闻异训。
熹平四年，诏诸儒正定五经，刋于石碑，为古文篆，三体书法以相参检，植之学门，使天下取则【后汉书】大学石经四部碑，凡四十六枚，南行礼记十五碑，悉坏碑上有諌议大夫马日防，议郎蔡邕名【洛阳记，】刘芳传，汉世造三字石经于太学，学者文字不正，多徃质焉，【北史】。
贾逵，肃宗八年，诏诸儒各选高才生，受左氏谷梁春秋，古文尚书，毛诗，由是四经遂行于世。【后汉书】。
礼类六十九家，始于大戴礼记终于王元度注礼记，若卢植，郑小同及孔頴，达魏徴则小戴记之学也，【唐艺文志】。
据瓘传，遡魏志则觊之死，太和三年也，时松年十五岁防方五岁耳，松信才矣，岂十五即受考正，五经之诏耶？防夙成矣，五岁即能与觊等书石耶？正始中，立石经已云转失淳法，则觊死已十五六年而淳之卒久矣，可云与防等书石耶？且石经，礼记，碑上有马蔡名防十三已诵周礼，礼记可云，礼记始行而学庸传耶？逵传止云：四经不及礼记，则逵之言出何？典记耶？何？郑在逵后而注不言之頴，达为疏，而亦略不及耶？文昔官谏垣，时曽与郑公【晓】同事，恨未早见公书，得以面稽其疑云：
曽子立事，本孝等十篇，曽子问大戴礼记即明载之矣，大学果曽子也，记者何谓不书耶？
物有本末
此非结上，乃以起下本末二字，即下文本乱末治本末，字据其外之形迹，言身与天下国家，皆物也，以修为言，则格致治平，皆事也，修身为本，所谓本也，举此以措，则为齐治平，所谓末也，起于格致，所谓始也。迄于治平，所谓终也，知所先后而不已，其功则至善可止，而大学之道，其近之矣，下文六先字，即此先字七后，字即此，后字葢此条，总言其意而下二条，详列其目，章句以为结，上文两节之意似不穏，妥【问辨，録私记】。
释明德
传之三章释明德新民，止于至善，夫格致诚，正脩明德之事也；齐治平新民之事也，知止定，静；安，虑能得止，至善之事也，既已备言之矣，而又释之也何居？【问辨】。
释本末
本末终始，原非条件，只因本字，遂谓之释本末，然则又以何者释终始耶？【同上，】格致之，传既补亡矣，而于终始之传，何不并补之乎？【私记】。
注疏前句，此谓知本，云本谓身也，于后句，此谓知本，云本谓诚其意也，此正相照应处，程子疑其重复，乃以听讼章移置此谓知之至也之前，而以上句为衍文，朱子又以此谓知之至也一句为格致之，结语而云：此句之上别有缺，文似皆非记者之意，【同上】。
孟献子
卢孝孙曰献，子甞师子思，能知义利之分，故能知絜矩之道，【大全】，献子立于文公，十四年，庄子之孝，曽子闻诸夫子先，子思百余岁矣，反甞师之耶？卢不读左传？亦不见，论语耶？大全收之，时讲因之大误。
中庸
中庸
郑目録云：名曰中庸者，以其记中和之为用也，庸用也孔子之孙，子思作之，以昭明圣祖之德，【正义】。
天命之谓性
注命犹令也，诗曰：维天之命，于穆不已，易曰：乾道变化，各正性命，此天命之説也若云犹令天何言哉？谆谆然命之乎？【论语注天，即理也此注性即理可云理命之谓理乎？】：
注性即理也，易曰：顺性命之理，又曰：穷理尽性以至于命，则性之与理，圣人未始合，言之也，弥纶章本义，此穷理之事，此尽性之事，不又分而为二耶？
夫天下之理，皆理也，而性字从生，从心则人心所具之，生理也，性乃定名，理为虚位，性存郛郭之中，厥有恒秉，理随事物而在各有不同，若谓性即理，则理即是性矣，而世有称伦理者焉，亦谓之伦性，可乎？有称文理者焉，亦谓之文，性可乎？【问辨録】。
性道注兼人物言之，书曰：惟皇上帝降衷于下民，若有恒性，诗曰：天生蒸民，有物有则，此圣人性道之説也易继善，成性后即云：仁知百姓固未甞言物矣。
夫人有人之性，物有物之性，且天地之间，惟万物凡草木土石皆物也，若谓人物之生，各得所赋之理以为徤，顺五常之德，则不知草木土石，其徤顺五常之德，若何？若谓人物各循其性之自然，莫不各有当行之路，则不知草木土石，其当行之路，若何？【问辨録】。
喜怒哀乐
中和者，性情之德也，寂感者，此心之体用也，此心存则寂然，时皆未发之中，感通时皆中节之和，心有不存，则寂然木石而已，大本者有所不立也，感通驰骛而已，达道有所不行也，故戒谨恐惧而谨之于独，则此心存而寂感，无非性情之德也，【大全小注】。
常人之心，既有所昏蔽，则其本体虽亦时时发见，终是暂明暂灭，非其全体大用矣，无所不中，然后谓之大本，无所不和，然后谓之达道，惟天下至诚，然后能立天下之大本，故必戒谨之功无时，或间而后能如此，不必又以为：明道不可离之意，【私记】。
夫有是操，养之功则吾心，乃得其正，方喜怒哀乐之未发也，一理浑然，更无偏着，故谓之中中，则发皆中节矣，无所乖谬，故谓之和中，虽具于吾心，然天下之理皆由此出，是为大本，和虽发于吾心，然天下之事皆由此处，是为达道若彼，常人喜怒哀乐，虽是未发，然根株所在，皆私意之潜伏，可谓中乎不中，何和之有？夫不徒曰本而曰天下之大本，不徒曰道而曰天下之达道，葢言天地万物之理皆具于此，而所以位天地，育万物者，皆由于此。为下文张本也，【问辨】。
致中和
致字乃由中而极乎外，非约之于内也，圣人一身中和矣，由是而推，开彻达之，自身而家而国，而天下感化之速，处置之，周不过乎物，不遗乎民，斯之谓致也，圣人在天子之位，大顺之世焉，若曰：圣人自中和矣，而致位育，则在古无徴【崔氏中庸，凡】。
中和，至于为大本达道，可谓至矣。更致到何处章句？自戒惧而约之，自谨独而精之之説似是叠床，【私记】。
注以戒谨贴，中和以中和分位，育夫戒惧致中，顾不和欤？谨独致和，顾不中欤？心正则位，顾不育欤？气顺则育，顾不位欤？致中和而位育，葢实理实事实言，非感应之説犹孟子扩而充之，足以保四海也，后章至诚能尽其性，以尽人物，以赞化育，所谓致中和也，及人物之性尽而参赞之功成，则所谓位育焉者也，若云，虽无其事，乃有其理，葢后儒曲为之辞耳，【问辨】。
君子之道费而隠
君子之道费而隠，郑注云：言可隠之节也，费犹佹也，言君子之人，遭值乱，世道徳违费则隠而不仕，若道之不费，则当仕也，费本又作拂，徐音弗注同，【礼注疏】。
字书费损也用也惠也耗也又扶味切姓也，佹戾也，春秋传，晋侯佹诸。
陈公懋云费隠大小本一时之言，何甞直贯至末，圣贤之言正，不如是之拘也。
人道敏政
天道敏生，人道敏政，地道敏树，夫政也者，犹蒲卢也待化以成【，家语】。
蒲卢蜾蠃，谓土蜂也，诗曰：螟蛉有子，蜾蠃负之螟蛉，桑虫也，蒲卢取桑虫之子去而变化之以成为己子，政之于百姓，若蒲卢之于桑虫，然【注疏】。
螟蛉，蜾蠃説者考之不精，乃谓蜾蠃，取桑虫负之七日，化为其子虽扬雄亦有类我类我，久则肖之之説近世诗人取蜾蠃之巢，毁而视之，乃自有细卵如粟，寄螟蛉之身以养之，其螟蛉不生不死，蠢然在穴中，久则螟蛉，尽枯其卵，日益长大，乃为蜾蠃之形，穴窍而出，葢此物不独取螟蛉，亦取小蜘蛛置穴中，寄卵于蜘蛛腹脇之间其蜘蛛，亦不生不死，久之，蜘蛛尽枯，其子乃成，今之养，晚蚕者苍蝇，亦寄卵于蚕之身，久之，其卵为蝇，穴茧而出，殆物类之相似者，列子云纯雌，其名大腰纯，雄其名穉，蠭庄子云：细腰者化説文云天地之性，细腰，纯雄无子，此皆信説诗者之言也，古人名物多取，形似瓠之，细腰者曰：蒲卢故蠭之细腰者，亦名蒲卢，正如绶草绶鸟皆名以鹝青黒之菼青黑之鸠，皆名以鵻也，【解颐新语，】陶隠居説同通志略以变与未变驳之误。
诗人言细腰，物无雌，皆取青虫，敎祝便变成己子，斯为缪矣，今细腰蜂，在处有之，每破其房，或见其卵，与他虫同处，其中或见其子已去而他虫，只存空殻者，或见他虫之成蛹者，葢蠮螉生子，如小粟米，寄着他虫之身，而他虫不壊至变成蛹，其子出而食之，蛹尽而子去，要是说诗者误以教诲，尔子式谷似之，为如似之似不知，似为似续之，似遂至附防成此曲，说也，【诗诂】宫教，台州董华翁云：蜾蠃负螟蛉，埋土中而寄子，其身如鸡，抱子暖之，而使生然其子即蜾蠃之子，非以螟蛉之子，为子诗之说得之，杨子云：则失之耳。监簿，永嘉戴侗云，尝亲见蠮螉负螟蛉，入笔管，有两蠮螉互飞，而共营之，初非独阳无子而外取螟蛉之子为子也，如腐草化萤亦萤宿，其子于腐草既成形，则自腐草而出，【黄氏日抄】。
俗説果蠃负螟蛉，入笔管中，如呼曰：似我，似我营之，七日而遂化为其子也，夫似我，似我人言也。果蠃虫耳，安知所谓，似亦安知所谓，我岂亦能人言耶？而世人乃为之説如此亦可笑也。【问辨録】。
所以行之者一也
言百王以来，行此五道，三德，其义一也。古今不变也，【礼记注疏】。
曰：一者诚而已，何如？曰：若指诚言，何不曰所以行之者诚也，而曰：所以行之者，一也言一而不言，所谓一为此空虚，无着之説必待后人求其事以实之乎？且上文曽无诚字，今突然谓一为诚，则为义不明，至下文不明乎善，不诚乎身，始説出诚字今蓦然，预指于此，则为言不顺，舍却本文，而别伪説以填补之，是亦添蛇足也，【问辨録】。
凡事豫则立
此但言事必贵，豫注言，凡事先立乎？诚非也故下文又言治民，必先获上云云，诚身必先明善皆豫定之意也。葢至是始言及诚耳，故知一者，诚也，之非然也。
博学之二条
上条作学知，利行困知，勉行下条，作三近似，更切不知，朱子何故不然？【存疑】。
自诚明谓之性
注自由也，夫由者由此以至彼也，若谓由明以至诚也，则可，若谓由诚以至明也，不亦舛乎？夫有诚而明者，有明而诚者，自夫诚而明者而言，则谓之性，自夫明而诚者而言，则谓之教，非由此至，彼之説也世有谓率性之谓道，自然者，即诚明，谓之性也，脩道之谓教，勉然者，即明诚谓之教也，夫率性原道所由出，诚明谓性成之圣也；脩道原教所由立，明诚谓遵教之贤也，且之谓云者，原其所以名，谓之云者，加之名者也，安得而同之耶？【问辨録】。
诚者物之终始
物犹事也凡人无诚则不能成事【礼注疏】
诚者，一也，物者事也，凡人作事，皆出于心，心能专一，何事不成？如写一字缝，一针必专心一意，然后端好稍不诚，则卤莾灭裂，有始而无终矣。【吹剑録】。
诚者，物之终始，不诚无物，乃以明自诚之意，谓事必以诚，而成不诚，则不成也。今因物字，遂为造化所生之物，则大学格物亦造化所生之物乎？如注云云，是谓万物得实理以生理尽而死，乃造化，所以始终，万物者也，于学者何与？【问辨録】。
博厚载物
言其德博厚，所以负载于物，以其功业高明，所以覆葢于万物也，以行之长久，能成就于物，此谓至诚之德也，【礼注疏】。
博厚载物髙明覆物悠久成物，乃圣德之用，何甞便説天地然惟其如此，所以配乎天地耳，葢曰博厚，圣人之所以载物也云云，然载物莫如地，今曰博厚载物，则圣人之博厚，配乎地之博厚矣，云云，如所谓莫不尊亲，故曰配天者也，而注者见覆载字，即以同天地之用言，则是天地圣人惟有高厚悠久之体，故有覆载成物之用也而可乎？【问辨録】。
礼仪威仪
注云：道之入于至小而无间，夫中庸明言大哉圣人之道，又曰：优优大哉！何以强谓之小且礼仪，威仪何以至小何以入？何以无间葢，言道之散见于人伦，事物者广博，周徧充足，有余若此乎？其优优大也，【问辨録】。
孟子
不日成之
诗灵台郑笺云言不与设期日而成之
注疏云民并来治作之而不与之相期日限
国语，楚灵王为章华之台，伍举谏云，先王之为台榭也，其目不废时务，四时之隙，于是乎成之，故周诗云：经始云云，不日成之，韦昭曰：不日不程课，以时日也。
寡人
王侯自称孤寡，【注疏】，老子曰：虽贵，必以贱为本，虽高必以下为基，是以侯王称孤，寡，不谷【法本，】孤寡者，人之困贱，下位也，侯王以自谓，岂非下人而尊贵，士与【国防】。
无以则王乎
管仲曰：圣王之牧民也，不在其多也，桓公曰：善！勿已，如是其何以行之？【管小问】，桓公曰：勿已，其勉覇乎？【大匡】。
先大夫文子显辅其君，以主盟于诸侯，今主君懋其勲庸而光贲于赵宗，无以，则先大夫文子是焉，取则尚德，率义以大其光烈，其将有誉于四方也，【子华子】。
管仲病，桓公问之曰：寡人将谁属国？管仲曰：勿已，则隰朋其可乎？【吕览贵公】。
注以己通用无已，必欲言之而不止也。葢见下文一千二百余言，故云至无以，则有一焉，注无以见前。然下文仅二十三字，若作言之不止，则于理不通，勿已，字见于战国，时文字甚多，义皆更端之意，或彼时方言如此，【南园漫録】，或曰：以，用也，言无用此也。
折枝
折枝案摩折手节解罢枝也【赵注】
后汉张皓王龚论云：岂同折枝于长者，以不为为难乎？注刘熙注孟子云折枝，若今之案摩也。
选广絶交论匍匐委迤折枝防痔善引赵注
薛稷等翕肩屏气，防痔折枝阿附太平公主，【朝野佥】，韩高之徒共持国柄，愚薄之伦，折枝防痔，【卢思道北齐论】。
国君进贤
国君用贤，当用尊者亲者，然或尊者亲者未必贤，不得已，则用卑者，疏者之贤，将使卑者逾尊，疏者逾戚，可不慎欤？【意见】。
曾西
曽，西注以为曽子之孙，集注因之经典，序録曽申字子西，曽参之子，子夏以诗传曽申，左丘明作传，以授曽申楚，鬬宜申公子申，皆字子西，则曽西之为曾申无疑，【困学纪闻】。
孟施舍【朱子，又引舟之侨等为例，葢不敢夑赵，注耳】。
人姓名中不可加，发语声，恐或是孟贲字，【意见】。
褐夫
豳诗云：无衣无褐，何以卒岁？郑氏云：褐毛布也，贵者无衣，贱者无褐，何以卒岁？孟子曰：视刺万乗之君如刺褐，夫以褐夫对万乗之君亦言贵贱之殊耳，褐乃编□粗短，衣不黄不皂，贱者之服，非毛布也，褐字从衣，毼字从毛，郑氏误以褐为毼，遂云褐毛布也，毛布，乃今之斜毼，价贵于苎蔴多矣，此岂贱者之服，【席上腐谈】。
自反而缩
晦庵解以缩为直，于义未安，按广韵，注曰：敛也，退也，谓自反而不能退缩，是有鬬心也，虽褐寛博亦不惴焉，自反而能退缩，虽千万人在前，我无竞心，徃亦无害，【俞文豹，吹劒録】。
志至气次
言志之，所至之处，气即随之而至，如帅之所至之处，而卒徒亦随之，而至也故云志至焉，气次焉？【意见】。
圣人污
老泉三子，知圣人污论，误以污字为句，谓三子之智不足以及圣人高深幽絶之境，徒得其下焉耳。赵岐谓孟子知其言太过，故贬谓之污下，亦非孟子之意，【困学纪闻】赵注云：言三人，虽小污不平，亦不至阿其所好，以非其事，阿私所爱而空誉之，其言有可用者，今纪闻所载云云，岂所见者，古本后复刋去耶？惜矣。
有王者起
注以此为言，滕然上文以三代敎养之法而言，恐此所谓是为师云者，指三代而言，葢以三代敎养可为王者师，使滕君行王政而师之，未必遽期，滕之为王者师也，后有王者，亦未必舍，三代不法，而必待滕之所行为师也，【黄氏日抄】。
春秋天子之事
天子之事，所谓王者之迹者也，葢西周盛时，礼乐征伐自天子出，列国诸侯，各守侯度，以奉天子之明威，东迁之后，王室衰微已甚，天下不复尊周，列国各自为制，僭乱百出，不知有天子之政令矣，此乱臣贼子，所以交作，而无忌也。孔子为是惧，以为周德虽衰，天命固未改也，文武之典制，虽不共守，然有可攷知也，天子之号令，虽不行于天下，然天子固在也，于是作春秋，考文武之宪章，而托之乎？鲁史笔削褒贬，一以为准，以明天子之法，以尊周室，以见天命之未改，是为天子之事，葢曰：此天子之政令，固在有可取而行也，非谓其假天子之权也，知我者谓我志在于尊周也，罪我者谓乱贼之交作也，由无天子之法也，天子之法，明则为乱，为贼罪状显著，宪典有在，如有举而行之者，彼将焉逃？诸侯恶其害己也，是故乱臣贼子惧焉，然明天子之法者，春秋也，春秋我作也，则岂不罪我乎？若曰春秋无位而托南面之权，则是平王以前政敎号令，天子自行之也，平王以后政敎号令孔子另行之也，而文武安在哉？而时王安在哉？夫尊王也，而与窃柄，同则窃柄者何？诛明法也，而与干纪，同则干纪者，何责乎其亦误矣。【问辨，録春秋正防】。
巨擘
齐地有虫，类蚯蚓大者，人谓之曰：巨白善擘地，以行呼之声，讹也，孟子所谓吾必以仲子为巨擘者，即蚯蚓之大者也，葢前甞谓蚓而后充其操，注以为大指，非也，【晁氏客语，野客丛书】。
无责耳矣
无责，只是不足责之意，所以甚鄙而警之也耳矣，云者，轻收之语辞，【黄氏日抄】。
舜卒鸣条
舜葬苍梧之野，薛氏曰：孟子以为卒于鸣条，吕氏春秋舜葬于纪，苍梧山在海州界，近莒之纪城，鸣条亭在陈留之平丘，今考九域志，东海县有苍梧山，【困学纪闻】。
史记六国表云：禹兴于西羗，皇甫谧曰：孟子称禹生石纽，西夷人也，疑在此条之下，而今无此语，故知书之逸，遗者多矣，可胜惜哉！
非礼之礼
若礼而非礼陈质娶妇而长拜之也【赵注】
可以取章
此章言亷勇惠三者，人之高行也，凡于所取之道可以取之，则取之，故无伤害于为亷可以无取，而乃取之，是为伤害于亷也凡所与之道，可以与之，则与之而不为伤其惠，可以无与，而乃与之，是为伤害于惠也，凡于所死之道，可以死之。则死不为伤害其勇，可以无死，而乃死之。是为伤害其勇也；如孟子受薛七十镒，是可以取，则取之也；求也为聚敛而附益之，是可以无取，而乃取之者也，孔子与原思之粟，是可以与？则与之者也，冉子与子华之粟五秉，是可以无与，而乃与之者也，比干谏而死，是可以死则死也，荀息不能格君心之非，而终遽以死，许是可以无死，而乃死之也，【注疏】。
王使人瞷夫子齐人一妻一妾
或云，此二瞷字相应，共一章也，谓王使人瞷吾何以异于人，岂同齐人乞墦枉曲以求富贵为妻，所瞷而见羞，相泣者乎！
少艾
汪圣锡云衢，有士子陈其所见，求质于汪云，少当读为少长，则习骑射之，少艾当为，又凡古书，言惩艾之艾，皆音删，惩艾云者，惩絶之也，诗云：峙乃钱鏄庵观铚艾，亦以删读是其证也。慕少艾云者，知好色则慕差减于孺慕之时也，至有妻子而慕妻子，则所谓孝衰于亲之时不止于稍艾而已也，此之为艾，亦衰减之义也。【程氏攷古】原，孟子之言，即荀子妻子具而孝衰于亲之义人，少当音去声，慕少当音上声，艾读如夜，未艾之艾，艾之为言止也，谓人知好色，则慕亲之心，稍止也，【示儿编】。
齐桓公封禅，谓管仲曰：寡人日暮，仲父年艾，【尚书中候】説文云艾老也，长也，又按礼记云：五十曰艾，则是艾诚长老之称也，谓之少，又安可也？是则云艾美好也者，又不知何据？为之误也。殆亦未可知，【注疏】。
遍考载籍，艾字并无美好之説曲礼曰五十艾，服官政，鲁颂，俾尔耆而艾，荀子耆艾而信，可为卿，皆谓老也，【示儿编】。
防定夫云：老者成德之称，乞其言，足以愈人之疾，故曰艾宪，其行足以助人之善，故曰叟【，易拾遗】。
郭次象云：孟子人少则慕父母，知好色则慕少艾，少当读，如多少之少，谓人既知好色，则慕父母之心，少艾艾之言息也，如耆艾之艾，此説亦佳，然观离骚竦，长劒兮拥防艾，战国防不以予工，乃与幼艾注引孟子慕少艾之语，又齐王有七孺子注云：孺子谓防艾美女也，又知以少艾为幼美，自古已然矣，【野客丛书】。
按此引与注引楚词战国防同，楚词少司命云，竦长劒兮拥幼艾，荪独宜兮为民，正王逸注曰：幼少也。艾，长也，言司命执持长劒以诛絶凶恶拥防，万民长少，使各得其所也。故宜为万民之平正也，赵防云：建信君贵于赵，公子魏牟曰：社禝为虚戾，先王不血食，而王不以予工，乃与幼艾，又或谓建信君之所以事王者色也，色老而衰，大全解注，楚词不引逸，注国防不及建信，君岂不欲颂言之耶？又以少司命为大司命，抑左右之，莫辨耶？
赵防注引赵岐云：艾美好，无孟子，少艾之语，齐防七孺子注云：言其近幸无幼艾，美女字，岂所引者，洪兴祖楚词注耶？抑旧本而今无之耶？然要之皆鲍彪因旧注而未及详考耳。
夫内作色荒，书之烱戒，招摇市过，孔子丑之，则凡云好色皆谓女子也，史记侫幸传云，非独女以色媚而士宦亦有之，汉书赞云柔曼之倾意，非独女德葢亦有男色焉，是亦谓间有之耳，魏牟所云幼艾，葢指幸臣建信君也，建信者，弥子瑕龙阳君之軰，岂凡知好色者，皆如卫灵，魏，赵之为乎？故知赵注乃随字生説而读者遂不敢置异议云尔。
白羽之白
白羽之白也，犹白雪之白也欤？白雪之白也，犹白玉之白也欤？刘熙曰：孟子以为白羽之白，性轻白雪之白性，消白玉之白性坚，虽俱白其性不同，问：告子告子以为三白之性，同【文选，雪赋注】。
曹交
曹交注谓曹君之弟，按左传，哀公八年，宋灭曹，至孟子时，曹亡久矣，曹交葢以国为氏者，【困学纪闻】。
君子不亮恶乎执
伊川君子贞而不谅，解云：谅固执也，与亮同，古字通用，孟子曰：君子不亮，恶乎执【全书】。
据此，是以恶字作去声读，谓恶乎执也，与硁硁必信，必果大人不信，不果义正同。
法家拂士
入则无法家，拂士当如诗，四方以无拂音咈，谓其忠鲠，拂逆人意，足相警戒，若依注作弼字，则凡有位者皆弼士，何足与法家敌国，并言【吹劒録】。
周公，假天子之尊，时进善者百人，谏臣五人，辅臣五人，拂臣六人，同姓之士百人，【韩诗外传】。
五伯
用国者，信立而伯，虽在僻陋之国，威动天下，五伯是也。故齐桓，晋文，楚庄呉阖闾，越句践，是皆僻陋之国也，威动天下，彊治中国无他故焉，信立而伯也，【荀子】。
按荀孟同时，其称説五伯必同也，赵注葢臆説耳尽其心。
尽其心者，言人能穷尽其心者，即知厥初受命于天之性，知其性即知天道矣，朱子注心者，人之神明，所以具众理而应万事，性则心之所具之理，予于此説及后引横渠之説实所未达，【约言】。
注，知性乃能尽心，不无颠倒，又与下文文势不同，【意见】。
冯妇
冯妇抟虎一章，闻元庄云：有一家以晋人有冯妇者，善抟虎，卒为善士，则之【断句，】后至攘臂下车，众皆悦之，其为士者笑之，与前相对，亦自有义，【志雅堂抄】。
既入其苙
今之与杨墨，辩者云云，招之説者以为苙阑也，非也，香白芷之类异名，豚之所甘，既放之得所，又招之，非善治邪説者也【野老记闻】。
周旋中礼
动容周云云之至也，是圣人之事，性之之德也，哭死而哀以下，三者皆天理之当然，君子所以复其性，反之之事也，故曰：君子行法，以俟命而已矣，何也？哭死而哀言，哭死当哀，非为生而哀也，经德不回，言经德当不回，非以干禄而不回也，言语必信，言语当必信，非以正行而必信也，是皆行其天理之当然也，【意见】。
然而无有乎尔
去圣未逺邹鲁相近，言已足以识孔子之道，能奉而行之言，则亦者非实无者也。则亦当使为无有也乎？尔者叹而不怨之词，【赵注】，无有云者，此所以欲归于己也，【疏】，无有乎尔者，是反説之辞犹言岂无有也？葢曰：孔门诸弟子有七十二人，岂无有见？而知之者，既有见而知之者，则今日岂无有闻而知之者乎？【意见】。
注引林氏之説是谓见知，闻知之必无也，不惟非孟子之意而后先，辞语不相应，亦自不成文理，且既谓之决，无见知，闻知者矣，乃言世之未逺何为言世之未远，可也，而又言居之甚近，何为固知其必不然也。【问辨，録】续补。
时习
学者学为君子，为圣人习者，如习射，习仪之习学君子圣人，不可骤至，故必以时渐习之，若学寛大则于隘时习之，若学温和，则于忿怒时习之，若学恭敬则于慢傲时习之，若学良善，则于狼戾时习之，若学辞让，则于忿争时习之，若学勤敏，则于懈怠时习之，当其事之时，而习则不虚，习矣，其习必成，成则自有可喜，故曰：不亦悦乎？然此理则通论语，所言皆可以尽，故此句冠一书之首，深有意也，【正龙舒净土文】。
小学大学
汉张竦从杜邺学，尤长小学，邺子林有雅材，其正文字过于邺竦，故世言小学者由杜公，师古曰：小学谓文字之学也，【邺传】，古者八岁入小学，周官保氏掌养国子，教之六书，【艺文志】，师古曰：故因名云。
王子公卿之太子，大夫，元士嫡子，年十三，始入小学，见小节而践小义，年二十，入大学，见大节而践大义，【尚书大传】正月，农事未起，命成童以上，入大学，五谷砚氷释，命幼童入小学，衍篇章，四月，令古者年八岁而出就外舍，学小艺焉，履小节焉，束发而就大学，学大艺焉，履大节焉，【大戴礼】。
岁事既毕，余子皆入学，十五入小学，十八入大学，距冬至四十五日，始出学传农事，上老平明坐于右塾，庻老坐于左塾，余子毕出，然后归，夕亦如之，余子皆入，父之齿随行，兄之齿雁行，朋友不相逾，轻任并重任分，颁白不提挈，出入皆如之。此之谓造士，【书传略説】。
古者所以年十五入太学，何以为八岁毁齿，始有识知，入学学书，计七八十五，阴阳备，故十五成童，志明入大学，学经术，【白虎通】。
七年，男女不同席，不共食，八岁出入门户始，敎让十年，出就外傅，学书计，十有三年学乐，诵诗成童，舞象，学射御，【内则】。
夫古人之所论，小学，大学者如此章句，序乃云：人生八岁，则自王公以下至于庻人之子弟，皆入小学，而敎之以洒扫应对之节云云，今观文王世子，王制学记等所云，不知世子可令之洒扫否耶？
古人论小学如农圃，医卜厯象干支之类，非谓八岁入小学也，若然，则所谓诸侯贡，其小学之异者移于天子之小学，亦八岁之童稚乎？葢即农圃等事，乃术艺之精者也，大学所学之大者，即诗书礼乐，脩齐治平之道，故六乡三嵗大比賔兴，贤能而进于天子之大学，葢德行道艺之纯者也，若学其大，则自八嵗以至十五，其学非有二本，后世乃将小学，大学以年大小岐而二之，非古人之义矣，【王浚川集】。
大学
序云：大学之书，古之大学所以敎人之法也。若然，则所谓大学者是天子之成均也，而成均，何可以名书，且云：大学所以敎人之法，是成均之训，防也，而又何以为孔氏之书，【问辨録】。
中庸序
朱子序云中庸何为而作也？忧道学之失其传而作也。葢自上古圣神，继天立极，而道统之传，有自来矣，末云：虽于道统之传，不敢妄议歴叙道统以归于己，是谓之道，统序非中庸序也，【荷亭辨论】。
十三章总注
道不远人者，日用事物当然之理，丘未能一者，圣人谦己，诲人之辞，本同一致，初非有难易之别也，朱子岐而二之，一则为夫妇所能，一则为圣人所不能与本文正体，殊不相类，【荷亭辨论】。
达孝
注云：天下之人，通谓之孝，夫圣人之孝，谁不称之？乃圣人则乌用通称为也，葢达者变通，不拘之谓，善继善述是也，今只读本文，自见夫继述之谓孝，继述而善焉之谓达，非通称之説也若云通称，则与下文全不相蒙，且义亦浅近，【问辨録】。
三重
注云：三重谓议礼制度，考文夫有天下者，孰不议礼？制度，考文议礼制度，考文有善者，有不善者，如何有此三者，便能寡过，葢难有者，德难得者，位难遇者，时三者兼焉，故为三重，言于所难有者而有之也，其指王天下者，言非言民也，有德则善，则非愚而自用，有位则尊，则非贱而自专，有时则有徴则非生今反古，是故其道则本诸身徴诸庻民以考三王，以建天地，以质鬼神，以俟百世，动世为道言，世为法行，世为则逺则有望近则不厌，若是乎其尽善也，夫何寡过如之，【同上，】三王之礼，其事尊重，若能行之，寡少于过矣，【注疏】。
知风之自
风即风俗之风，所以鼓舞乎人者也。鼓舞乎人，必自身始，风之自也，【问辨録】。
孟子见梁惠王
王圣美为县令，时谒一达官，值其方与客谈，孟子殊不顾圣，美圣美，窃哂其所论，久之，忽顾圣美曰：甞读孟子否？圣美对曰：生平爱之，但都不晓其义，主人问不晓何义？圣美曰：从头不晓，主人曰：如何从头不晓，试言之，圣美曰：孟子见惠王已不晓此语，达官深讨之，曰：此有何奥义？圣美曰：既云孟子不见诸侯，因何见梁惠王，其人愕然无对，【梦溪笔谈】。
斯可受御与云云如之何其受之
旧説亦自可通，葢杀人而夺其货，人所共恶于法，皆不教而诛者也。此法殷受之，夏周受之，殷不待辞説今尚明烈，则御夺之货，如之何其可受乎？不作阙文，亦可【论孟窥管】。
经典稽疑卷上
<经部,五经总义类,经典稽疑>
钦定四库全书
经典稽疑卷下
明 陈耀文 撰
易经
乾元亨利贞
元始也，亨通也。利，和也贞，正也，言干秉纯阳之性，故能首出庶物各得元始开通和谐，贞固不失其宜，是以君子法干而行四徳故曰乾元亨利贞矣，【子夏传】。
君秉二仪之纯粹，履：元亨之贞和，【晋江传，襄邑令传浑颂】。
孝文诏曰：尉元游明根，并元亨利贞，明允诚素，【魏书】，皇甫鏄荐山人柳泌等，宪宗服其药，日增燥渴，裴璘上疏曰：陛下合日月照临之明，禀乾元利贞之徳【旧唐】。
初九潜龙勿用
王弼曰：文言备矣，沈驎士曰：称龙者，假象也，天地之气有升降，君子之道有行藏，龙之为物，能飞能潜，故借龙比君子之徳也，初九，既尚潜伏，故言勿用。
系辞曰：君子居则观其象而玩其辞，动则观其变而玩其占，夫干之六画之类象也，而筮之则为变，曰：初九，潜龙勿用之，属者词也，而值之则为占，象见乎体者也，变生乎动者也，词有准占无方，易也者，无方者也。【陆氏义説】潜龙象也，亦占也。勿用占也。亦象也。系辞，圣人见赜立象见动生，爻而不及占，明占寓于象也。岂有平居直观潜龙之象，而不及勿用之占乎？假令象外有占，圣人何蕲于一言耶？【序】。
夕惕若厉
易曰：潜龙勿用者，言时之不可以行也，故君子终日云云，无咎，终日干干，以阳动也；夕惕若厉以隂息也因日以动，因夜以息，唯有道者能行之，【淮南人间训】。
张悚为陈崇奏，莽功徳曰易曰终日干干，夕惕若厉，公之谓矣。【汉书】。
后汉书班固荐，谢夷吾云：臣以顽钝，器非其畴，尸禄负乘，夕惕若厉，注言君子终日干干，至于夕，犹怵惕，戒惧若危厉，早朝旰食，夕惕若厉，【风俗通，韩棱下】。
后汉马太后云故日夜惕厉思自降损
张衡思赋，夕惕若厉，以省諐兮，惧余身之未勅，説文骨部引易云，夕惕若厉，【夕部引易云，夕惕若夤】。
后汉崔寔，大赦，赋朝乾干于万几，夕处敬而厉，惕荀爽曰：脩辞谓终日干干，立诚谓夕惕若厉，【集解】。
三国志先主上言汉帝曰寤寐永叹夕惕若厉
选陆机让平原内史表俛首顿膝忧愧若厉
王弼云终日干干至于夕惕犹若厉也【注疏】
虞翻曰：夕惕若厉，故不骄也， 晨竞夕惕，每恻于懐【宋袁粲传】，晋惠帝永平元年，诏曰：战战兢兢，夕惕若厉。
周武帝诏文皇帝，敬顺昊天，忧劳庶政，予小心，弗克遵行，夕惕若厉， 昧旦干干，夕惕若厉，【梁武帝浄业赋序】。
陈宣帝大建六年诏曰一物乖方夕惕犹厉
晋传叩头虫赋，无咎，生于惕厉，悔吝来亦有由，白居易贺雨表，发于若厉之诚，散作如膏之泽。
旧唐文宗试刘贲贤良防任贤惕厉宵衣旰食
马骐讲干夕惕若厉孝宗曰当读为若厉
按文言虽危无咎，疏云：心怀惕惧，虽危不宁，以其知终，知至，故无咎，则若厉为句，亦自可通，况淮南九师，去古未逺则必有所受之者矣。
其唯圣人乎
再称圣人者，叹美用九之君，能知进退存亡而不失其正，故得大明终始，万国咸宁，乘六龙以御天也，【集解】。
黄裳元吉
隂登于五柔居尊位，若成昭之主，周霍之臣也，百官总己，専断万机，虽情体信顺，而貌近僭，疑周公其犹病诸，言必忠信，行必笃敬，然后可以取信于神明，无尤于四海，故曰黄裳，元吉，【干宝易解】。
伊川不满于宣仁故注易有云：臣居尊位，羿莽是也，犹可言也，妇居尊位，女娲武后是也。非常之变，不可言也，故有黄裳之戒其实用，此寄意耳，前辈亦尝言之矣，然胡明仲读史管见论武后革命，则特举此语以言之，葢不悟其本有所为也，及毛伯玉着易传乃大辟其非，曰：甚矣，正叔之陋也，臣子于君父皆隂也羿莽是已，何必専以女娲武氏当之，必以妇人为隂是儿童之见耳，况女娲事不经见，若武氏之变，固未甚于羿，莽也而谓彼犹可言，殆有胥吏舞文之态，胡明仲宗主程氏，一至于此！得无所见，偶同耶？抑私其所主耶？晦庵明知此语有为而发，乃宛曲为之説曰伊川举武氏女娲，事看来要立议论教人，可向别处説此爻何曾有这义，都是硬入这意，可谓欲葢而弥彰也，【志雅堂杂抄】。
后得主而有常
隂主卑退若在事之后，不为物先，即得主也此隂之恒理故云有常，【注疏】。
程子以主利为一句，朱子因之，遂以文言，后得主为阙文，然彖传后顺得，常与后得主而有常，意正一律，似未见其为阙文也。【余读易偶记】。
以从禽也
即鹿无虞何以从禽也【蔡邕石经郭京举正】
小贞大贞
汉书谷永传孟康注云：膏者所以入，润肌肤爵禄，亦所以养人也，小贞臣也，大贞君也，遭屯难饥荒，君当开仓廪振，百姓而反吝则凶，臣吝啬则吉也。
贞当如周礼训问：周礼有祈永贞，贞亦占之，美辞，又周礼天府，季冬，陈玉以贞来嵗之媺恶郑司农云：贞问也，易曰：师贞丈人吉，问于丈人，国语曰贞于阳卜，康成曰：问事之正曰：贞礼中又有所谓大贞谓卜迁国立君也，【读易偶记】。
丈人
崔憬曰：子夏传作大人并王者之师也，按彖云师众贞正也，云云王矣，老子曰：域中有四大，而王居其一焉，则知夫为王者，必大人也，岂以丈人而为王哉！
师或舆尸
二刚也，三柔居上，是兼其领，故曰舆尸，若无君上之命则免矣，故曰：或也，【干宝】。
舆，众也，尸主也，【王介甫】舆师，若作师徒挠败，凶莫甚焉！何必言艰贞亦凶【，西蜀周氏】。
诸家皆谓师不可以众主，晦庵独本古注，以为兵败，舆尸而归，按六三师或舆尸，犹可言兵败，若六五弟子舆尸，言兵败于文义未恊，【黄氏日抄】。
有孚盈缶
鲁恭疏云：易曰：有孚盈缶，终来有他，吉言甘雨满我之缶，诚来有他而吉也，注比卦坤下坎上，坤为土缶之象也；坎为水，雨之象也。坎在坤上，故曰甘雨，满我之缶，有诚信，则他人来附，而吉也，【后汉书】。
显比
王因天下显，习兵于搜狩焉，驱禽而射之，三则已发，军礼也，失前禽者，谓禽在前，来者不逆而射之，傍去又不射，惟背去者射之，不中，亦已是皆所以失之，用兵之法亦如之，降者不杀，奔者不禁，背敌不杀，以仁恩，养威之道，【康成，】失前禽，舍逆取顺也，【周易举正】。
系于苞桑
九五，系于苞桑，犹纣囚，文王羑里之狱，四臣献珍异之物，而终免于难，系于苞桑之谓也，【康成】。
韦谀冉闵时为光禄大夫，时闵拜其子为大单于，而以降胡一千处之麾下，谀谏曰：或有刺客变起，悔之何及！愿深思圣王，苞桑之诫也，【晋儒林传】。
陆宣公収河中，后请罢兵状云，海内大摇，物情几去，天命莫保于寸晷，王威不出于一城，邦国之杌，艰屯绵绵联联，若苞桑赘旒，幸而不殊者屡矣。
噬干胏得金矢
四体离隂卦骨之象骨在干肉脯之象，金矢所以获野禽，故食之，反得金矢，君子于味，必思其毒于利，必备其难【，王肃注】。
贲于丘园
荀爽曰：艮山震林，失其正位，在山林之间，贲饰丘陵，以为园圃隠士之象也。五为王位，体中履和，勤贤之主，尊道之君也，故六五曰贲于丘园，束帛戋戋，有终吉，君臣失正，故吝能以中和饰上成功，故终吉而有喜也。
王肃云失位无应，陋处丘园，葢蒙闇之人道徳弥明必有束帛之聘也，戋戋，委积之貌。
东京赋聘丘园之耿洁旅束帛之戋戋
无妄
六十四卦象皆释卦名。天下雷行物与当读以释无妄之义，故张清子集注，与字即应，字天雷，而物应，故先王对时而育物，皆无妄也。【经书补注】。
过渉灭顶
赵温与李漼书云：于易一为过，再为涉，三而弗改，灭其顶，凶，【后赵典传】。
樽酒簋贰
处重险而履正，以柔居柔，履得其位，以承于五，五亦得位，刚柔各得其所不相犯，位皆无余，应以相承，比明信，显著不存，华饰处坎，以斯虽复一樽之酒，二簋之食，瓦缶之器，纳此至约，自进于牖，乃可羞之于王，公荐之于宗庙，故终无咎也。【王辅嗣】。
正用一樽之酒，贰以一簋之食，盛之瓦缶，质而约也，物薄诚至，纳之自明，故无咎，约者六四之诚，牖者九五之明也，【补注】。
六四，上承九五，又互体在震上，又辰在丑，丑上值斗，可以斟之象，斗上有建星，建星之形似簋贰，副也，建星上有井，井星之形，又如缶，天子大臣，以王命出防诸侯，主国尊于簋副缶，设酒而用缶也，【康成】。
胡一桂曰自二至五似离虚明有牕牖之象
酒饮养阳簋，食养隂刚柔际也，然象以释爻辞，爻象同辞，岂得皆错？【补注】。
黄离
离，南方之卦离为火土，托位焉，土色黄，火之子喻，子有明徳能附丽于父之道，文王之子，发旦是也，【康成易】。
离九三
鼓缶而歌，当衰而乐也，大耋之嗟，当衰而哀也，盛衰之道，天之常也，君子之心，顺其常而已，不乐则哀，皆伪其动心而失其常者，故凶【蔡伯静】。
初登于天
应劭曰：明夷者明伤也，初登于天者，初为天子言，以善闻于天也，后入于地者，伤贤害仁，佞恶在朝，必以恶终入于地也，【杜邺传注】。
文举引易曰：小人处盛，位虽髙必崩，不盈其道，不恒其徳而能以善终身，未之有也。是以初登于天，后入于地，【盐铁论】。
汤武革命
贾逵厯论云：易金火相革之卦象曰：君子以治厯明时又曰：汤武革云云，应乎人言，圣人必厯象日月星辰，明数不可贯数千嵗其间必改更先距求度数，取合日月星辰所在而已，【后汉律厯志】。
昔者圣人之作厯也隂阳有分寒暑有节，若夫祐术开业，淳燿天光，重黎其上也，承圣帝之命，若昊天典厯象三辰以授民事，立闰定时，以成嵗功羲和其隆也，取象金火，革命创制，治厯明时应天顺民，汤武其盛也，【同上】，帝舜叶时月正日，汤武革命，治厯明时言承平者叶之承乱者革之，【月令章句】。
何承天新法表曰：虞书着钦若之典，周易明治厯之训言当顺天以求合，非为合以验天也，【宋书厯志】。
彖曰：汤，武革命，顺乎天而应乎人。魏，晋而降，凡禅代者，必据以为説按辕固与黄生争论，汤武于景帝前，但评受命之是非，不引易为证，象曰：君子以治厯明时，其意了不相涉，洪偃云，按唐一行大衍厯日度议曰：颛帝厯上元甲寅辰初合朔立春，七曜皆直艮维之首汤，作殷厯更以十一月合朔冬至为上元，周人因之，此谓治厯也至于三统之建，夏以寅为嵗首得人统，殷以丑为得地统，周武王改从子为得天统，此谓明时也。刘歆作三统厯及谱以説春秋云易金，火相革之卦曰汤，武革云，云应乎人，又曰：治厯明时所以和人道也，又引逸书曰：先其算命，师古曰：言王者统业，先立算数，以命百事也，推此而言，所云革命，葢谓是耳。非论其取天下也，况大衍之用四十有九，一行以之起厯而革卦之序，在易正当四十九，然则専为厯明甚，且上云天地革而四时成，尤极显白，然诸儒賛易皆不及此，王弼亦无一言，【容斋四笔，】田氏曰：自干至革，其卦凡四十有九，大衍之用也，分而象两，天地革矣，揲之以四，四时成矣，是以至革则治厯后世以大衍为厯者，岂非得是欤？【玉海】。
林之竒曰夏以建寅为正，汤革之始，以建丑为正，是革正为用，商正也，革正之事，古未尝有葢始于汤而武王因之，遂以建子为正，故易曰：汤武革命云云。
冯衍显志赋曰：禹承平而革命，注舜禅位于禹，禹承尧，舜之后而改制度禅子，故曰承平，革命也。
魏髙堂隆议曰：帝王之兴，受禅之与干戈，皆改正朔，所以明天道，定民心也，易曰：革！元亨利，贞，有孚改命吉，汤武革命，应乎天顺乎人，其义曰：水火更用事，犹王者必改正朔，易服色也，是以舜禹虽继平受禅，犹制礼乐，改正朔，以应天顺民，【宋礼志】。
上九鸟焚其巢
易曰：鸟焚其巢，旅人先笑后号咷，丧牛于易，凶，言王者处民上，如鸟之处巢也，不顾防百姓，百姓畔而去之，若鸟之自焚也，虽先快意，説笑其后必号而无及也。百姓丧其君，若牛亡其毛也，故称凶【，汉成帝报许，后书】。
易简之善配至徳
荀爽曰干徳至健坤徳至顺乾坤，易简相配于天地，故易简之善配至徳。
伊川云乾坤易简之功乃至善之徳
天一地二
此简本在第十章之首程子曰宜在此今从之
天数五
此简本在大衍之后今按宜在此
晦庵移天一地二，五句加大衍，前至神之所为为一章，蔡节，齐亦移天一，地二，为章首，于理甚顺，【日抄】，易曰：天一地二，云地十，天数五，云行鬼神也。【汉律厯志】衞元嵩元包云：天一云云，鬼神矣，【运蕃篇】。
按律厯志已如此位置，而元包因之，非独程朱也，诸公云云，岂班志不足据耶！
引伸触类
虞翻曰引谓伏羲引伸，三才兼而雨之，以六画触动也，谓六画以成六十四卦也。
袁子正论云伏羲画八卦触类而长六十四卦
易系曰引伸触类，曰：干为天，为君离为日，坎为水，为云，为雨，是触类而长之义也。【北堂书抄】。
本义云：凡四千九十六卦，乃焦延寿易林变卦之法，似与説卦六位成章，不合。
知变化之道
程传曰此节合与上文相连不合在下
虞翻云：孔子叹，易曰：知变化云，爲乎以美大衍四象之作而荀谞，【爽别名】，上为篇首，尤可怪笑，【呉志别传】。
易逆数也， 作易以逆覩来事，以前民用【，韩康伯注】。
数往者顺，谓数已往之事，则顺而易知也，知来者逆谓预度未来之事，则逆而难知也，易之道无他，其于未来之事，可逆睹而前知也，故曰易逆数也，【学易记，】。
易言藏往知来，彰往察来，则方来，已往之事易，皆有以知之，然往者已过而易知，来者未形而难见，易之占筮为知来，设故曰易逆数也，正如所谓占事知来，所谓遂知来，物所谓前民用，皆逆数之谓也，【丘氏】。
先天后天
易有圣人之道四焉，伊川易传専主于辞，邵康节得陈，数学于李挺之，乃别求易于辞之外，谓今之易后，天之易也，而有先天之易焉，用以推占事物无不可以前知，自是二説并兴，莫能相一言，理学者宗，伊川言：数学者宗，康节至朱子作易本义，启蒙乃兼二説穷极古始，谓易本为卜筮而作，康节先天图得作易之原，伊川言理甚备，于象数犹有阙，学者遂翕然向往之揣摩图象日，演日髙以先天为先，后天为次，而易经之上，晚添祖父矣，夫康节所谓先天之説则易之书本无有也，虽据其援，易为证者，凡二章，亦未见其确然，有合者也，其一章援易有太极云云，四象生入卦，曰：此先天之卦画，于是尽改易中伏羲始作八卦之説与文王演易，重为六十四卦之説而以六十四卦皆为伏羲，先天之卦画，其法自一画而二，二而四，四而八八而十六，十六而三十二，三十二而六十四，然生两生四，生八易有之矣，生十六生三十二易，此章有之否耶？其一章援易言，天地定位云云，水火不相射，曰：先天之卦位也，于是尽变易中离，南坎北之説与凡震东方卦，兑，西方卦之説而以干南坤北，为伏羲，先天之卦位，其説以离为东，以坎为西，以兑巽为东南，西南以震，艮为东北，西北，然天地定位，安知非指天位乎上，地位乎下，而言南方炎为火，北方寒为水，亦未见离与坎之果属，东与西而可移，离坎之位，以位乾坤也，易之，此章果有此位，置之意否耶？且易之，此二章果谁为之也？谓出于孔子，孔子无先天图，葢方士托易为之，如参同契援易作书云尔，文周，孔子卦爻彖象无是义也，夫羲皇尧舜，三代几万年矣，而图之説不见于经，春秋至汉，唐几千年矣，而图之説不见于传，何至陈而始传之耶？邵子云：天地定位，章伏羲八卦之位，帝出乎震章，其卦位，文王所定，夫上下经文秦火，固未亡也，曾何言及于图，分羲与文耶？葢孔子随事理以发明卦蕴如此，故以嵗时物理生成之序，衍卦义也，则曰出齐见役説战劳成以法象对待而发明卦之义理，性情也，则云天地山泽，雷风水火，此气化物理之必然者，何主于文，何主于羲耶？且神妙万物，章先以雷风火泽水，坎为次，复以水火相逮，雷风不相悖，山泽通气，而言以为羲，又涉于文以为文，复涉于羲，岂不自相杂乱，矛盾乎至此，则先天后天之説不通矣，注云：此章所推卦位之説多未详者，亦自不能为辞也，【王浚川集】伏羲之作易也，造端于隂阳二画而已，故曰易有太极，是生两仪，两仪生四象，四象生八卦，先后自然之序，有非人力强为排比者，若曰因河图之，数以作易，是不从太极以为易縁图之，对偶而然矣，岂不于易有太极之论相戾乎？【同上】。
朱震，字子发，经学深醇，有汉上易解云：陈以先天图传种放，放传穆脩，脩传李之才，之才传邵雍，放以河图，洛书传李溉，溉传许坚，坚传范谔昌，谔昌传刘牧，穆脩以太极图传周惇颐，惇颐传程颢，程颐，其论图书授受源委，如此葢莫知其所自，云【宋史】。
穆脩之易，受之种放，放受之，陈源流最逺其图书象数变通之妙，秦，汉以来鲜有知者，北海李之才，初为衞州获加主簿，权共城令闻，邵雍好学，尝造其庐，谓曰：子亦闻物理性命之学乎？雍对曰：幸受教，乃事之才，受河图，洛书，宓羲八卦六十四卦图象。
此宋道学，儒林传所载也，陆子静与朱子书亦云：朱子发谓周子之传出于希夷，其必有考，故知先天后天东发之説有据而羲文卦之位序图之，圆横要皆易外之添足者矣。
河图洛书
防出河图洛书，但有朕兆而不可知，后人复妄加，依托称是，孔丘误之甚也！【桓谭新论】。
易系辞云：河出图，洛出书，圣人则之，汉五行志，刘歆以为伏羲氏继天而王，受河图，则而画之，八卦是也。禹治洪水，锡洛书法而陈之，洪范是也，先达共为此説负洛书，经无其事，中候及诸纬多説黄帝，尧、舜，禹，汤：文，武受图书之事，皆云龙负图，负书纬候之书，通人谓起于哀；平，【孔頴达，尚书正义】。
易系辞云：大易之始，河出龙图，洛出书，【雄，覈灵赋】葢河，洛，写天意符防，述圣心昭晰，着明与天谈也，故易曰：河出云，则之孙将军，子当为魏将军，着在图谶，犹光武受命，李氏为辅，并见符纬也，【魏文册】。
邓艾报后主书曰：自古圣帝，爰逮汉，魏受命而王者，莫不在乎中土，河出图云云，则之以兴洪业，【蜀记】， 龙图出，而皇道明，书见而帝徳昶斯实防中之书契也，【魏李彪表】欧阳脩曰：夫河图之出也，谓八卦之文已具乎？则伏羲受之而已，复何所为也？其曰仰观俯察逺求近取于是始作八卦，则所谓河图者何？所与于其间哉！若曰已授河图又须有为而立卦，则观于天地，鸟兽取于人物者，皆备言之矣，而独遗其本，始所授于天者，不曰取法于河图，此岂近于人情乎？【童子问】。
禹治洪水，彞伦攸叙，箕子曰：天乃锡禹洪范九畴亦谓禹能顺水之性不失髙下之宜葢天锡以知九畴之叙，故无逆水之失，汉儒不审，乃拘于洛书，背本文多少之数，岂知天文者，况太古文籍未生，天果以文示人，亦未必有所谓二十七字三十八字之详也，又按易系只言河出图，洛出书，即无龙之説汉世纬书，起始曰：龙负图负书，殆汉儒增也，【兰丛识遗】。
易大传曰：河出云云，则之，汉儒曰：羲受河图画八卦，禹锡洛书陈九畴矣，夫孔子赞易原，庖羲氏始画八卦备矣，无一言及河图是非，因图画卦也。洪，大也范，法也畴，类也，治天下大法，有九类，犹言凡为天下国家有九经也，天锡者，天纵也，言天笃生圣人，其思若啓，行若翼之也，箕子曰：天乃锡禹洪范九畴，仲虺曰：天乃锡王勇智一也，今曰天锡禹，洛书矣，则汤之勇智，天何锡焉？【鲁邦彦，朝选就正録】天锡公纯嘏，眉寿保鲁，【诗鲁颂】。
易云：河出云云，则之象数之説昉于此矣，然易言河出图而不明言图之故也。言洛书而不明言书之故也。列言图书而不言，其象之竒偶也数之多寡也？曰：圣人则之而不言，其因图以画卦，因书以立范也，葢其説始于汉儒之附防失在于过，求圣人之道，而不稽其实，成于宋儒之因袭，失在于重违，汉儒之议，而喜于附圣人也，【，丁未，防録】。
本义云：四者作易之由也。然凤鸟不至，河不出图，孔子有已矣之叹，可谓已，其赞易正乐之功耶？
河出云则之，孔安国云：河图八卦，洛书九畴马融，王肃元信等并云，得河图而作易，礼含文嘉曰：伏羲则书，乃作八卦，并乘流而逝，不探其源，搆虚传实滋，误后生去圣久矣，众言不一，正史之书，不经宣尼笔削，则未可全是，况儒者臆説耶按左传，庖牺氏有龙，瑞以龙纪官，非得八卦，八卦，若先列于河图，又文王等重之，则伏羲何功于易也，又夫子不言，因图而画卦，自黄帝尧舜，及周公摄政时，皆得图书，河以通干出，天包洛以流，坤吐地符，是知有圣人膺运，则河洛出图书，何必八卦，九畴九畴者，天始锡禹，而黄帝己获洛书，易曰：天生蓍，圣人则之，然则伏羲岂则蓍而作易，言圣人者，通谓后世易经三古，不独指伏羲也，夫蓍，者或悔吝，有忧虞之象，或失；得有吉凶之征，或否泰有险易之辞，或刚柔，有变通之理，若洛书者，或天地彞伦之法，或帝王兴亡之数，或山川品物之制，或治化，合神之符，故圣人则之而已，孔子曰：凤鸟不至，河不出图，吾已矣夫！是也！【张怀瓘书断】。
葵丘之防天子致胙，桓公曰：昔三代受命者，其异于此乎？管仲曰：昔人之受命者龙，假河出图，洛出书，地出乘黄，今三祥未见有者，虽曰受命，无乃失诸乎【，管子】朱子易图有伏羲，八卦图，文王八卦图，伏羲图干与坤对，艮与兑对，震与巽对，离与坎对，文王图则干位西北，坤位西南，巽东南而艮东北，坎离震兑，各居四方，其説本易説卦天地定位，山泽通气，雷风相薄，水火不相射，曰：此説伏羲易也，帝出乎震，齐乎巽，相见乎离，致役乎坤，説言乎兑战乎？干劳乎坎，成言乎艮，又曰：震，东方也。巽东南也，离者明也，南方之卦也，坤也者，地也，兑正秋也，干西北之卦也，坎者，水也，正北方之卦也；艮，东北之卦也，此説周易也夫八卦自是有定位，非圣人所与，岂有羲文之异，如以説卦天地定位，为干与坤对，山泽通气，为艮与兑对，雷风相薄，为震与巽对，水火不相射，为离与坎对，遂别之，为伏羲卦图，则杂卦所谓干刚坤柔，比乐师忧，临观之义，或与或求，亦是卦卦相对，当又为孔子卦图乎？【扪虱新话】。
昔者箕子为周武王陈禹所有洪范之书，条其事为九类，别其説为九章谓之九畴，考其説初不相附属，而刘向为五行传，乃取其五事，皇极庶徴附于五行，以为八事，皆属五行欤？则至于八政，五纪三徳稽疑福极之类，又不能附至，俾洪范之书，失其伦理，有以见所谓旁引曲取而迁就其説也【唐五行志】。
朱子主卜筮所尚不同，惟以牵合故本义则依违，释解而易説则屡致异辞，其答吕伯恭云：后人但见孔子所説义理不复推本文，周本意，因鄙卜筮以为不足言，其所言易遂逺于日用之实，类皆牵合委曲，偏主一事，无复包含该贯，若但如此，则圣人当时自可别作一书，明言义理，何用假説卦象为此艰深，隠晦之辞乎？又黄子显録云，孔子之易，非文王之易，文王之易，非伏羲之易学者且依古易次第，先读本文，则见本旨，无非欲人主占而不主理耳鸣呼，圣人之道，如天覆物也，孔子説义理岂有委曲而不该贯者哉？先圣后圣，其揆一也。孔子之易与羲文之易，岂有不同？而可二三者哉？顾惟孔子明义理，则卜筮在其中矣，朱子専主卜筮岂足以尽易之道哉？【上稍增语，録正文】。
论语小道可观注谓医卜之属则卜又何物耶
自伏羲而文王，周公虽自畧而详所谓占筮之用，则一【叶，贺孙録】，至于文言之类，却又就上面发明道理，非是圣人本意，【潘时举録】。
熹解一部，易只是作卜筮之书，今人説得来太精了，更入粗不得，如熹説虽粗却入得精，精义皆在其中，若晓得熹説则晓得羲文之易，本是如此，有许多道理在，方不失易之本意，今未晓得，圣人作易之本意，便先説道理纵説得好，只是与易不相干，圣人分明説圣人设卦观象，系辞焉而明吉凶，几多分晓！熹所以説易只是卜筮，此类可见，【沈僩録】。
夫以明吉凶，谓主卜筮矣，不曰弥纶天地，顺性命，而类万物，圣人所以崇徳而广业乎？独举一隅，又不与他日所疑小道不足以尽易者相戾耶？
论语注云：圣人所以知来葢如此，非若后世防纬术数之学，又辟邵子先知云，吾之所知者，惠迪吉，从逆凶，谦受益，满招损若是，明日，晴后日雨，又安能知耶？由是推之，朱子真信卜筮耶？【荷亭辨论】。
黄子显録云语孟説极详易説大畧此譬如笼烛，添一条骨，则障了一路明，若尽去其障，使之统体光明，乃更好葢着不得详説也夫烛之加笼，所以蔽风，非以助明经之加注正以助明，譬如灯台，添油，非若烛笼添骨也，若夫枝説障道其烛笼添骨者，与【同上】。
本义
语録云：其作易本义，欲将文王卦辞只大纲依文王本义畧説至其所以然之故，如此，乃不失，文王本意于孔子彖辞中发之，但未暇整顿耳，向见老儒括苍，叶大庆云，晦庵此语，似乎不满，孔子彖词之意，别欲与文王重作彖辞无奈何？孔子已作了，故不得已言，却于孔子彖辞发之耳，晦庵聪明至当，古人説话无一个中他意，虽孔子彖易之辞，亦不然之也，可笑此语，已闻之，五十年【志，雅堂杂抄】。
书经
大麓
麓録也，纳舜使大麓，万机之政隂阳和风雨时，各以其节，不有迷错愆伏，明舜之徳合于天【孔传】。
宰我问书云：纳于大麓，烈风雷雨弗迷，何谓也？孔子曰：此言人事之应乎天也，尧既得舜，厯试诸艰己而纳之，于尊显之官，使大麓，万机之政，是故隂阳清和五星来，备烈风雨，各以其应不有迷错愆伏，明舜之行，合于天也，【孔丛子】允执其中，入光大麓，【伽蓝记，长广王禅，广陵文】。
昔尧试舜于大麓者，领録天下事，如今之尚书矣。宜得大贤，乃可使处，议持平焉，【桓谭新语】。
大麓三公之位也，居一公之位，大总録三公之事，【论衡】，伊川云：若司马迁，谓纳舜于山麓，岂有试人而纳于山麓耶？【全语】，蔡邕杨秉碑，统大麓之重。
百姓昭明
孔传曰：百姓百官孔颖达疏云：九族己亲睦矣，又使之恊和，显明于百官之族姓，经传之言，百姓或指天下百姓，此下句乃有黎民，故知百姓即百官也，百官谓之百姓者，隠八年，左传云，天子建徳因生以赐姓，谓建立有徳以为公卿，因其所生之地而赐之，以为其姓，令其収敛族亲自为宗，主明王者，任贤不任亲，故以百姓言之，百姓如丧考妣，传云：言百官感徳思慕疏云：诸经传言，百姓或为百官，或为万民知此，百姓是百官者以丧服，庶民为天子，齐衰三月，畿外之民无服，不得如考妣，故知百官也。
郑书注云百姓羣臣之父子兄弟
蔡注谓百姓畿内，民庶及丧考妣，注似皆未然，陟方乃死。
宰我问，帝舜子曰：有虞三十五年在位，嗣帝五十载，陟方岳，死于苍梧之野而葬焉，【家语】。
鲁语展禽曰：舜勤民事而野死，韦昭注谓征有苗，死于苍梧之野。
呉都赋，乌闻梁岷，有陟方之舘行宫之基，与刘渊林注书云：舜陟方谓南巡狩也。
舜陟方乃死为巡狩，而死之説为是以后面周公教成王以诘戎兵，陟禹迹，推之可见，葢欲成王整点六师，巡狩方国，则以陟方为巡狩，何疑【读书管见】。
九嶷之葬，二妃之溺，退之黄陵碑云：皆不可信，彼孔安国解书，以陟方训升道，其説尤拘书固曰升髙必自下陟遐，必自迩，陟岂専训升乎？然退之近舍，孟子而逺引竹书纪年，帝王之没皆曰陟，何也？【陆筠翼孟】。
无教逸欲有邦
哀帝时日食举直言，王嘉奏封事曰：咎繇戒帝舜曰：亡敖佚欲有国，【汉书】。
刘元城疑敖字转写作教字
怠弃三正
怠惰废弃天地人之正道言乱常【孔传】
怠弃三正，传以为子丑寅之正，不知王朝颁朔，三正并颁于诸侯耶？抑止颁寅正也，而奈何责有扈？以怠弃三正，且不奉正朔，是欲擅变礼乐，改易制度，何得云怠弃，或者以为禹论养民，莫重于六府三事，威侮五行，是不脩六府，怠弃三正，是不务三事，为诸侯而不知养民，此天所以絶之也。【读书管见】。
马融云子丑寅三正【注疏】
血流漂杵，甚言之也。明曰：血流舂杵，不近人情，今以杵当为扞字之误也。按：诗云：赳赳武夫，公侯干城，左传郄至举此云，公侯之所以扞城，其民也，则是古人读干为汗扞，一名楯一名，橹汉书云：血流漂橹，橹即扞，俗呼为傍牌，此物体轻，或可漂也，【兼明书】。
我旧云刻子
微子曰我旧云孩子，王子不出，纣为孩子之时，微子睹其不善之性，性恶不出，众庶长大为乱，不变故云也。【论衡】。
王敬作所不可不敬徳
孔传云：敬为所不可不敬之徳则下敬奉，其命矣，正义云：王必敬为此，不可不敬之徳。
蔡云：所处所也，犹所其无逸之所，王能以敬为所，则无往而不居敬矣，古作一句读，所作虚字，説蔡作两句读，所作实字，説然古注不费力，【日钞】。
君子所其无逸
孔传云：叹美君子之道，所在念徳其无逸豫，正义曰：所犹处也，君子处位为政，其无自逸豫也。
蔡云：君子以无逸为所愚意，君子所能无逸者，以先知稼穑之艰云云，小人之依故虽身居安逸，而此心终不敢自逸耳！所字疑只是虚字，平平説过【日钞，】书大传无逸作毋逸。
度作刑以诘四方
周礼太宰之职，五曰刑典，以诘邦国，注引书曰：度作祥刑，以诘四方，汉刑法，志度时作，刑以诰四方，【诰治也，】诗。
诗序
作诗者不必有序，今之説者曰序与诗同作，无乃惑欤？且逸诗之传者，岐下之石鼓也，又安覩序耶？谓美文王有声，为继伐是，文王以伐纣为志，武王以伐纣为功，庭燎沔水，鹤鸣白驹箴规诲，刺于宣王，则云汉韩奕崧髙烝民之作，妄也，未有小雅之恶如此，而大雅之善，如彼者也，孟子荀卿左氏，贾谊，刘向，汉诸儒论説及诗多矣，未尝有一言，以诗序为议者，则序之所作，晚矣！【晁景迃诗序论】衞宏作毛诗序，善得风雅之防，今行于世，【后儒裱传】。
闗闗
淮南子闗雎兴于鸟，而君子美之，为其雌雄之不乖居也，【泰族】，雄羽猎赋，王雎闗闗鸿鴈嘤嘤，羣娭乎其中，师古曰：娭戏也，选作娯五，臣作嬉乐也。
张衡思赋，鸣鹤交颈，雎鸠相和处，子怀春精魂，回移归田赋，王雎，皷翼仓庚，哀鸣交颈，颉颃闗闗嘤嘤郑笺，挚之言至也，谓王雎雌雄，情意至，然而有别。
尔雅翼云：夫曰相和，曰交颈，葢尝乘居而匹游矣，乌在论其有别耶？则古之説诗者与此异矣。且后妃之意，方将乐得淑女，与其君子相与如雎鸠之相顾，岂暇言其别，且云羣娭，似亦并游而相狎矣，安知其性然耶？闗雎、
周道缺，诗人本之祍席闗雎作【史记？诸侯年表，】夫周室衰而闗雎作幽厉微而礼乐坏，【儒林传】。
魏哀王为太子，政纳妃于秦而美，王将自纳焉，如耳之母，曲沃负上书云：周之康王夫人，晏出朝闗雎起兴思，得淑女以配君子，夫闗雎之鸟犹未尝见乘居而匹处也。父子同，女国政危矣，王遂止。【列女传】。
前汉书杜钦説王凤云佩玉，晏鸣闗雎叹之李竒注云：后夫人鸡鸣佩玉，去君所周康王后不然，故诗人叹而伤之，此事见鲁诗，今亡。
周康之时，颂声作乎？下闗雎作乎上，习治也，故习治则伤始，乱也，【扬子】。
冯衍显志赋美闗雎之识微兮，愍周道之将崩，【后汉书】周衰，而诗作葢康王时也，康王徳缺于房大臣刺晏，故诗作【论，衡谢短篇】。
显宗永平八年，诏曰：昔应门失守，闗雎刺世【注，】春秋説题辞曰：人主不正应门失守，故歌闗雎以感之，宋均云，应门聴政之处也，言不以政事为务，则有宣淫之心，闗雎乐而不淫，思得贤人，与之共化，脩应门之政者也，班固离骚赋序云：君子道穷命矣，故潜龙，不见是而无闷，闗雎哀周道而不伤。
杨赐上封事曰：康王一朝，晏起闗雎见几而作，【后汉书】，昔周王承文王之盛，一朝晏起，夫人不鸣璜，宫门不击柝，闗雎之人见几而作。
韩诗曰：闗雎刺时也，薛君章句曰：诗人言雎鸠贞洁，慎匹以声相求，必于河之洲，隠蔽无人之处，故人君动静退朝，入于私宫，后妃御见去留，有度应门击柝，鼓人上堂，退及燕处体安志明，今时人君内倾于色，贤人见其萌，故咏闗雎説淑女正容仪，以刺时也。
张超诮青衣赋云：周渐将衰，康王晏起，毕公喟然深思古道，感彼闗雎性不双侣，愿得周公妃以窈窕防微，消渐讽谕君父，孔氏大之列，冠篇首【古文苑】。
康王晚朝闗雎作讽宣后宴起，姜氏请愆，【后汉后妃传序】。
后妃
匡衡疏曰：孔子论诗以闗雎为始言，太上者，民之父母，后夫人之行，不侔乎天地，则无以奉神灵之统，理万物之宜，故诗曰：窈窕云云，好逑纲纪之首，王教之端也，自上世已来，三代兴废，莫不由此，【前汉书】。
桓彦范上，中宗书云：诗以闗雎为始言，后妃者人伦之本，理乱之端也，故皇，英降而虞道兴，任，姒归而姬宗盛，桀奔南巢，祸阶妹喜，鲁桓灭国，惑以齐媛【，旧唐书】。
按卜序毛郑止云：匡桓引诗不称，谁氏集解？以为文王，太姒，岂因妬记以为周公所作耶？
衞山斋云，向见先生言闗雎后妃之徳注家皆以为太姒，非也，葢后即君也，妃乃夫人以夫人为后，乃自秦始然也，当攷【志，雅堂杂钞】。
书大禹谟，后克艰厥后，后非众，罔与守邦，诗商颂方命，厥后周颂允王维后，易后以财成辅相，后以施命诰四方，凡皆谓君也，世本黄帝四妃，檀弓二妃未从，列女传，禹妃涂山女汤，妃有莘女，大雅思齐太任，思媚周姜，太姒嗣徽音，皆未称后也，琐语宣王，夜卧晏起，姜后脱簪待罪，王曰：寡人不徳非夫人之罪，春秋祭公来，遂逆王后于纪，纪季姜归于京师，左氏曰凢诸侯之女，行惟王后书，孟子称：礼曰：夫人蚕缫以为衣服，战国防，秦有太后，吕不韦曰：王后之门必生蓬蒿齐防，齐王夫人死，闵王立，太史氏女为君王后，赵有威后，是其时，后与夫人未始有定称也，至秦制，适正为皇后，汉兴，因之名始不易，尚书大传，古者后夫人将侍君前，周官上春，诏王后礼记天子之妃曰后，率皆汉人语，则谓太姒为后妃为序者追称之，葢亦依违迁就之词，山斋之言，不为无见乆则难变，谁其信之矣。
吕氏诗记云：闗雎正风之首，鲁齐韩者，乃以为刺余可知矣。夫去古日逺无从质问，则作者竟是何人？传者，讵知谁是耶？若云篇首，不可为刺则干，九三，无日夕之厉，上九，无亢龙之悔矣。
兔罝
古者圣王列徳而尚贤虽在农，与工肆有能则举之，故尧举舜于服泽之中，授之政，天下平，禹举益于隂方之中九州，成汤举伊尹于庖厨之中，其谋得，文王举闳夭泰颠于罝罔之中，西土服，【墨子】。
兔罝之诗，与此正合，肃肃敬也，兔罝贱事而能敬，可知其贤，故文王取之，冀缺耕于野，夫妇相敬如賔，胥臣荐之，文公茅容避雨危坐，郭林宗见而异之，率是道也，颠夭先为文王奔走御侮之隣，后为武王将威，刘杀之，人信乎干城，腹心者矣，【诗缉纲目，前编】。
父母孔迩
韩诗曰：汝坟辞家也，其卒章曰：鲂鱼頳尾，王室如燬，虽则如燬，父母孔迩，薛君章句言，鲂鱼劳则尾赤，君子劳苦则顔色变，以王室政教，如烈火矣，犹触冐而仕者，以父母迫近饥寒之忧，为此禄仕， 外传同。
列女传曰：汝坟周南大夫之妻所作也。与韩同义，驺虞 驺者，天子之囿，虞者，囿之司兽者，【贾谊新书】。
齐诗章句驺虞为天子掌鸟兽官【解颐新语】
鲁诗云古有梁驺天子之田也
欧阳氏曰：诗首句言田猎之得时次言，君仁不尽杀，卒叹虞人之得礼，【诗本义】 ，严氏曰：驺御虞人，【诗衡】。
驺虞操者，即国女之所作也。古有圣王在上，君子在位，役不逾时，不失嘉防，内无怨女，外无旷夫，及周道衰微，礼义废弛，强凌弱，众暴寡，万民骚动，百姓愁苦，男怨于外，女伤其内，内外无主，内迫性情，外逼礼义，叹伤所谗而不逢时，于是援琴而歌，【蔡邕琴操】。
集传云：驺虞，不食生物，诸侯仁心即真，驺虞，夫一五豝，则害物而反于驺虞矣，吁嗟之词，得非禽荒之刺乎？
泛彼柏舟
柏舟言仁，而不遇也衞顷公时仁人不遇，小人在侧，【序】孔子诛少正卯，语子贡曰：诗云：忧心云云，羣小小人成羣，斯足忧矢，【家语】 ，孔子曰于柏舟，见匹夫执志之不可易也。【孔丛子】。
柏舟毛序，以为仁而不遇，朱子以为妇人之作，而引刘向列女为证，然向上封事论恭，石显倾陷，正人引诗云：忧心云云，羣小而继之，曰：小人成羣，诚足愠也，正毛序之意，夫一刘向也列女可信封事，独不可信，手葢朱子恶序之意太过，而援引指摘，似亦未能尽出于公平，而当人心也，【文献通考】。
孟子忧心悄悄，注云：诗本言衞之仁人见怒于羣小，孔子当之，夫説诗鄙序而解，孟复用之，何居？
夫序以为顷公之时，谓其依托欺罔矣，然集传云：岂亦庄姜之诗固亦臆断也，可必后人之已信耶？二子乗舟。
乘舟之诗，为伋寿作也。左传云：宣公烝于庶母，夷姜生急子，属诸右公子为之娶于齐而美公取之，是为宣姜生寿，及朔属于左，公子夷姜缢，宣姜与公子朔，构急子，公使诸齐，盗待诸莘，将杀之，寿子告之，使行不可寿，子载其旌以先，盗杀之，遂兄弟并命，案宣公于鲁隠，四年，立至桓十二年卒，凡十有九年，姑以即位之始，便成烝乱，而伋子即以次年生，势须十五嵗然后娶既娶而夺之，又生寿朔朔，以能同母谮兄寿，又能代为使者，以越境非十嵗以下儿所能办也，然则十九年间如何消破，此最难晓也，【容斋随笔】。
或谓夷姜必宣公未立时事，曰：其父庄公兄桓公在位，渠敢灭礼，贼伦如此，则必不赦之矣，敢复以烝子属右，公子哉！春秋称逆，公子晋于邢，未有已为公子，而子复称左右公子者：噫！新台乘舟之诗，圣善昭闻之諡，至是愈无据矣，【郊亭偶见】。
衞宣公之子伋也，寿也。朔也；伋前母子也，寿与朔后母子也，寿之母与朔谋，欲杀太子伋，而立寿也，使人与伋乘舟于河中，将沉而杀之，寿知不能止也，因与之同舟，舟人不得杀伋，方乘舟时，伋傅母恐其死也，闵而作诗，二人乘舟之诗是也。其诗曰：二人乘舟云云，养养于是寿闵其兄之将见害，作忧思之诗，黍离之诗是也。其诗曰：行迈靡靡云云，此何人哉？又使伋之齐，将使盗见载旌，要而杀之，寿止伋伋曰：弃父之命，非子道也，不可寿，又与之偕行，寿之母知不能止也，因戒之曰：寿无为前也。寿又伪前，窃伋旌以先行，几及齐矣，盗见而杀之，伋至，见寿之死，痛其代已死，涕泣悲哀，遂载其尸，还至境而自杀，兄弟俱死，故君子义此二人而伤宣公之聴谗也，【新序】。
焉得谖草
释文云：谖，本又作萱説文作藼云，令人忘忧也，或作蕿，正义曰：谖训为忘非草名，故传本其意，言焉得谖草？谓欲得令人善忘忧之草，不谓谖为草名，故释训云：谖，忘也，孙氏引诗云：焉得谖草是谖，非草名也，背者，向北之义，故知在北，妇人欲树草于堂上，冀数见之，明非逺地也妇人所常处者，堂也，故知北堂。
俗谓母为萱堂，考之诗云：焉得谖草？言树之背，注云：背北堂也，笺云：忧以生疾，恐将危身，欲忘之，是诗既以君子行役为王，前驱而作，以忘忧解之极，通于母何？干预【防璞，】野客丛书同。
按萱草名也，诗曰：焉得云云之背，谖与萱同音，而谖之义，为忘故草名萱，亦取其能忘忧，北堂谓之背，妇洗在北堂，见于昏礼之文，而萱草忘忧，出于叔夜之论，后世相承以北堂喻母道，而又有萱堂之称，不知何据？聂夷中诗，萱草生堂阶，游子行天涯，慈亲倚堂门不见，萱草花乃谓母思其子，有忧而无欢，虽有忘忧之草，如不见焉，非以萱比母也，【覆瓿集】。
江淹拟潘岳，悼妇诗销忧，非萱草永怀寄梦寐，【文选】梁何逊为衡山侯，与妇书，心如膏火，独夜自煎，思等流波，终朝不息，始知萋萋，萱草忘忧之言不实，团团轻扇合，欢之用为虚，【艺文类聚】，皆作妇事用。
郑衞淫声
郑衞之乐皆为淫声，然衞诗三十有九，而淫奔之诗，才四之一，郑诗二十有一，而淫奔之诗，已不翅七之五衞犹为男悦女之词，而郑皆为女惑，男之语是，则郑声之淫有甚于衞矣故夫子独以郑声为戒，【集传】。
郑衞皆淫声孔子，独先于郑，今郑之淫，诗顾少于衞何也诗之见在者，孔子所存，以为世戒也，圣笔所删多矣，言郑声淫者，举其大体，言之不备，今诗之多寡，不必尽黜，国史所题例，目之为男女之诗以求合于郑声，淫之説也【诗缉】。
季札来聘，请观乐，叔孙穆子，使工为之歌，鄘衞曰美哉渊乎！忧而不困者也，吾闻衞康叔武公之徳如是，是其衞风乎为之歌郑，曰：美哉！其细已甚，民弗堪也，是其先亡乎？【襄二十九】。
郑衞多淫风季子，皆曰：美哉，且谓康叔武公之徳如是郑虽讥其细，亦不及于淫，何也？【震泽长语】。
晋韩起聘于郑，六卿饯于郊，宣子曰：二三君子请皆赋，亦以知郑志，子赋野有蔓草，宣子曰：孺子善哉！吾有望矣！子产赋郑之羔裘，宣子曰：起不堪也，子大叔赋褰裳，宣子曰：起在此，敢勤子至于他人乎？子游赋风雨，子旗赋有女同车，子柳赋萚兮，宣子喜曰：郑其庶乎？二三君子以君命贶起，赋不出郑志，皆昵燕好也，二三君子数世之主也，可以无惧矣。【昭十六】按六卿所赋，郑志也，若为淫诗，岂肯引以自况，而不讳乎？宣子之喜，岂惟恐其倦而伪赞其庶乎！
青青子衿
子衿刺学校废也乱世则学校不修焉
大宁中，征虞喜为博士，诏曰：丧乱以来，儒雅陵夷，毎览子衿之诗，未尝不慨然【北史】。
集传，此亦淫奔之诗，其非小序，谓词意儇薄，施之学校，尤不相似，然白鹿洞赋，广青衿之疑问，则又从序説安成刘瑾，谓其断章取义，夫毛郑去古未逺其説当有所自，故吕氏诗记宗之，朱子乃戏其为毛，郑佞臣焉若刘子者，殆亦朱子之佞臣乎？
风雨如晦鸡鸣不已
风雨思君子也，乱世则思君子不改其度焉，【序】。
淫奔之女，言当此之时，见其所期之人而心恱也【集传】。
袁粲，初名愍孙，峻于仪范，废帝倮之迫使走，粲雅步如常，顾而言曰：风雨如晦，鸡鸣不已，【南史】。
郭馨叛，吕光遗杨轨书曰：陵霜不雕者，松柏也，临难不移者，君子也，何图松柏雕于微霜，而鸡鸣已于风雨，【载记】。
梁简文于幽絷，中自序云：梁正士兰陵萧纲，立身行已，终始如一，风雨如晦，鸡鸣不已，非欺暗室，何况三光？数至如此，命也如何！【广明集】。
风雨之诗序以为世乱，君子不改其度，而必以为淫奔之诗王风，君子阳阳序以为贤人，仕于伶官，与邶风简兮同意，而必以为室家思夫之作，夫毛公之序诗与朱子之释诗，皆未得诗人之面命也，即如序说，犹足以存礼义于衰乱，昭贤达之忧勤，乃改曰淫奔，室家之辞，夫必欲捐成说，而任独见，此则朱子之过也，【田汝成】。
维岳防神生甫及申维申及甫维周之翰
郑云：言周道将兴，五岳为之，生贤辅佐，仲山甫及申伯为周之干，臣【礼，仲尼闲居注】。
此诗尹吉甫美申伯，而以山甫并言，推原于岳降以尊之，犹蒸民言：天生仲山甫耳，非申甫实为岳神也，旧说谓姜氏之先主，四岳之祀岳神福兴，其子孙则执着于岳降之，文以辞害意矣，郑氏注礼，既以甫为山甫而笺诗，乃以甫为甫侯，自为异义，【诗缉】。
刘定之云：申者，宣王之舅，申伯甫者，宣王之相，仲山甫二人，左右宣王如鸟之有羽翰于左右，以翼其身，故吉甫作诗美之，于崧髙首章总言之，自第二章至八章，専美申伯凡曰：申伯者十有七，乃结之曰：吉甫作诵，以赠申伯蒸民第一章至八章，専美仲山甫凡曰：仲山甫者十有二，乃结之曰：仲山甫永懐以慰其心，盖先总言而后分结之也，唐吕温分赞房，杜末云：万有千古永称房，杜如周申，甫，葢希吉甫而变化之者，今诗传于嵩髙总言申甫处不言，仲山甫而以甫即穆王时，甫侯作吕刑者，或曰：作吕刑者之子孙失之矣，【明文衡】。
王伯厚云：申，吕形势要地，甫即吕也，岳降通耶？熠燿宵行。
毛云：熠燿燐也，燐萤火也，古今注本草埤雅尔雅翼，通志诗缉因之，不曰熠燿，其羽乎？陈思王论萤火夜飞，故曰宵行，集传曰：宵行虫名，不曰肃肃，宵征乎。
鹿鸣
仁义陵迟，鹿鸣刺焉，【史记】鹿鸣操者，周大臣之所作也。王道衰，君志倾，留心声色，内顾妃后，设防酒嘉殽，不能厚养，贤者尽礼极欢，形见于色，大臣昭然独见，必知贤士幽隠小人在位，周道陵迟，必自是始，故弹琴以讽，諌歌以感之，庶几可复歌，呦呦鹿鸣云云，示我周行，此言禽兽，得美甘之食，尚知相呼伤，时在位之人，不能，乃援琴而刺之，故曰鹿鸣也，【琴操】。
鄂不韡韡
郑笺曰：承华者曰：鄂不当作拊，拊鄂足也，正义曰：以鄂足比于弟华，比于兄鄂既承华，又与拊连则鄂，拊同比兄弟之相佐，犹华鄂之，相承覆也。
菁菁者莪
菁菁者莪，乐育材也，君子能长育人材，则天下喜乐之矣，【序】。
诸家皆同，朱子谓此序全失诗意，然白鹿洞赋乐，菁莪之长育，又指为学校事矣。
鹤鸣
序曰：鹤鸣诲宣王也，笺云：教周宣王求贤人之未仕者，其诗曰：鹤鸣于九臯，声闻于野，言身隠而名著喻，贤者虽隠居人咸知之，【注疏】。
后汉杨震疏曰：令野无鹤鸣之叹，朝无小明之晦，杨赐传速徴鹤鸣之士。
韩诗云九臯九折之泽【释文】
集传云：鹤身白颈尾黑，遇九臯之介鸟，伟胎化之仙，禽其黑者尾耶？
沈僩云：先生于诗传，自以为无复遗恨，曰：后世若有扬子云必好之矣，而意不甚满于易本义葢本义反大传，终疑为孔子所胜，故有遗恨，诗传反小序，谅不为汉儒所胜，故无遗恨，【荷亭辨论】。
此章集传，不用郑笺，不容置喙矣，然鹤乃人所共见者，而其説如此又即风，济盈不濡轨，谓轨与晷同，推类而言，无复遗恨，谅其然耶？
天夭是防
速速方谷，天夭是防，毛云：速速陋也，郑云谷禄也，言鄙陋小人将贵而得禄也，夭杀也，掾破之也，韩诗亦同，此作毂者，葢谓小人乘宠方，毂而行也，【后汉书注】。
张衡应间，云利端始萌，害渐亦牙，速速方谷夭夭，亦加欲丰其屋，乃蔀其家，据此，则以天夭为夭夭也，衡去古未逺疑得其真，且佌佌速速夭夭，连文为是，不应速速下，又特出天夭也，【丹铅续録】。
夭夭之説近之此蔡邕释诲语也，以为应间误，先祖匪人。
先祖匪人，胡宁忍子，葢刺幽王在位贪残，怨乱并兴，而作注谓我先祖非人乎？人则当知患难，何为使我当此乱世，詈先祖为非人，岂理也哉？不若曰先祖不以为人乎？何忍使我当此乱世，【野客丛书】。
惟桑与梓必恭敬止
言桑梓人赖其用，故养而成之，莫肯残毁，寓恭敬之道，况父子相与，岂特如人之亲桑梓，今乃以父母之邦，称桑梓者，非也，【温叟诗话野客丛书】。
有渰萋萋兴云祁祁
毛云渰隂云貌萋萋，云行貌祁祁，徐貌也，笺云古者隂阳和风雨时，其来祁祁，然不暴疾也，按渰已是隂云何劳复云兴云，祁祁耶？云当为雨，俗写误耳，班固灵台诗云：三光宣精，五行布序，习习祥风，祁祁甘雨，此其证也。【顔氏家训】。
陆徳明经典释文云：渰汉书作黤雨，本或作兴，云非也，按汉无极，山碑文有云：兴云祁祁，雨我公田，乃知汉以前本皆作兴，云顔氏初无所据，徳明因而改之，故后来本皆作雨，【金石録】吕览引诗云：有晻凄凄，兴云祁祁。
汉食货志，引诗兴云祁祁，雨我公田，诗韩奕云：诸娣从之，祁祁，如云则祁祁，兴云无疑，【风俗通嫁娶篇引诸作侄，】姜嫄简狄。
毛公注生民，诗姜嫄生后稷，履帝武敏，歆之句曰：从于髙辛帝而见于天也，鸟诗，天命鸟，降而生商之句，曰：春分鸟降，简狄配髙辛帝，帝与之祈于郊禖而生契，故本其为天所命，以鸟至而生焉，其説本自明白，至郑氏笺，始云：帝上帝也。敏，拇也，祀郊禖，时有大人之迹，姜嫄履之，足不能满，履其拇指之处心体歆，歆然如有人道感已者，遂有身后则生子，又谓鳦遗卵简狄，吞之而生契，其説本于史记，谓姜嫄出野，见巨人迹，忻然践之，因生稷，简狄行浴，见燕堕卵，取吞之，因生契，夫适野而见巨迹，人将走避之不暇，岂复故欲践履以求不可知之禨祥，飞鸟堕卵，知为何物？而遽取以吞之耶？固不待辨而明矣，【容斋随笔】。
三代世表言五帝，三王皆黄帝子孙，自黄帝转相生，不更禀气于天，及作本纪言，契母简狄浴于川，遇鸟坠卵，吞之，遂生契焉。及周本纪言，后稷母姜嫄，野出见大人迹，履之则娠，身生后稷焉，夫观世表，则契与后稷，黄帝之子孙也，读殷周本纪，则鸟大人之精气也，二者不可两传，而太史公兼纪不别，按帝王之妃，不宜野出，浴于川水，今言浴于川吞，鸟之卵，出于野，履大人之迹，违尊贵之节，误是非之言也，【论衡】。
泮水辟廱， 王朗，云辟雍所以脩礼乐，太学所以集儒林，【魏士注】。
泮水一诗八章，五章为伐淮夷，发首二章，述鲁侯涖泮之仪，仅第二章内匪怒，伊教一语似学校，中事泮水，果为学校作，则当铺张黉宇之制，颂説教养之美，与人才兴盛之效，今皆不然，而释者例以学校明之，其説实肇于汉儒王制，王制曰：天子辟廱，诸侯頖宫，葢谓环水为天子之学，则泮水为诸侯之学，又以诗言献囚，献馘献功，遂于天子出征之下，系以受成于学，反释奠于学，以讯馘告等，语其实，汉儒本释泮水辟廱，本匪怒，伊教一语，后儒援以释诗，自唐陆徳明始不知汉儒泥于一语，通牵诸章之防也，孟子言古之学，惟曰校庠序，而诗本防及小序俱不以泮，名学郑，礼记注曰：頖者班也，所以颁政教，窃谓释为班政之所，则小大从公饮酒，落成事祖，事帝献囚献功，献俘献琛所举甚宏，不然，何必事事自学出也，【识道】。
孟子曰：学则三代共之，荀子曰：立大学，设庠序以导之，俱不云泮宫，岂荀孟不知诸侯之学名耶？
鲁宝潭士能云，泮水非颂，僖公诗，其中多言伐淮夷，稽之书，伯禽尝征淮夷，徐戎小序曰颂，僖公亦误矣。又参閟宫诗曰：鲁侯者指伯禽曰：鲁公者，指僖公泮水，曰鲁侯，只当为颂，伯禽诗【识遗】。
春秋僖，十六年冬，公防齐侯，宋公，陈侯、衞侯，郑伯、许男、邢侯，曹伯于淮，传曰：防于淮谋鄫，且东畧也十七年九月，公至自防，传曰：淮之防公有诸侯之事未归而取项，齐人以为讨，而止公秋声，姜以公故，防齐侯于卞，九月，公至书曰：至自防，犹有诸侯之事焉，且讳之也。
木讷赵鹏飞曰：淮夷，今临淮也，东邻鲁西逼，宋与徐有疆，之交前日徐为楚所败，齐救不及齐，惧，淮夷诱徐为鲁宋之患，故为兵车之防合诸侯，以观兵于淮，亦未尝有伐功，然则此齐桓垂末之举，事已可怜，僖公不过尝预防，而鲁人至借以颂，僖公何哉？夫淮之防公且见执，次年夫人往防公始得归，而诗所云既克淮夷，竟是谁之功耶？宝潭之説似为可凭。
鲁泮宫，汉儒以为学观菁菁者莪，序谓乐育人才，而诗叙教养之盛，中阿中陵，孰不知为育才之地，惟泮水序止曰：颂僖公能脩泮宫，而诗言无小无大，从公于迈，则征伐之事，言顺，彼长道屈此羣，丑则克敌之功，言：淮夷攸服，既克淮夷，淮夷卒获，则颂淮夷之服，借曰受成于学，献馘献囚可也，于此受琛，元象齿，大赂南金之毕集，何也？或曰：济济多士，克广徳心此在泮之士，然不言教养之功，而继以桓桓于征，狄彼东南，不过从，迈之多贤，何也？又曰：载色载笑，匪怒伊教，此公之设教，然不言教化及于羣才而先以其马蹻蹻，其音昭昭，不过宴游之和乐，何也？合序与诗初无养才之説【鼠璞】。
按通典云：鲁郡乃古鲁国郡有泗水县，泮水出焉，然后知泮乃鲁，水名，僖公建宫于上，诗言：翩彼飞鹗，集于泮林，林者，林木所聚，以泮水为半水，泮林亦为半林乎？泮为地名，与楚之渚宫，晋虒祁之宫，无以异也。【防璞】泮，诸侯乡射之宫，辟雍，天子乡饮之处，【説苑】。
鲁人将有事于上帝，必先有事于頖宫者，明相见有积渐之义，有事于上帝，谓祭天也，必先有事于頖宫之中，告后稷，告以将配天也。是先告卑，然后祭尊也，【礼注疏】，据此亦非言学校事。
白虎通曰：辟廱外圆，内方明徳当圆行当方，蔡邕明堂论曰：辟廱外圆，内方拟王者，动作法天地，水环四周譬徳，广四海也，不知泮水象诸侯行不当方徳不当广乎其释，辟廱虽明，而于泮水则碍，【兰丛识遗】。
诗于乐辟廱，传曰：水旋丘如辟，曰辟廱，以节观者，庄子言厯代乐名黄帝，尧、舜，禹，汤：武王有咸池，大章韶夏，濩武中曰：文王有辟廱，是以辟廱为天子学，亦非也。诗言于论鼓钟，于乐辟廱，又云：镐京辟廱，无思不服，亦无养才之意，庄子去古未逺必有传授，【鼠璞】。
胡致堂云：灵台，诗所谓于乐辟廱，辟君也，廱和也，文王有声，所谓镐京辟廱，义亦若此，且灵台之诗叙，台池苑囿，与民同乐，故以蒙瞍奏公终之，胡为勦，入学校之可乐，与钟鼓谐韵，而成文哉！文王有声，止于继伐功，作丰邑筑城池，建垣翰以成京师，亦于学校无预上章曰：皇王维辟下章曰：镐京辟廱，则知辟之为君无疑也。泮水诗言，鲁侯戾止，且曰于迈固疑非在国都之中，且诗意主于服淮夷，故献馘献囚，出师征伐，皆于泮宫，乌知泮宫之为学校也。
艳妻扇方处
小序曰：十月之交，大夫刺幽王也，毛传曰：艳妻褒姒也，【集传因之】。
笺曰：当为刺厉王，正月，恶褒姒防周，此篇疾艳妻，扇方处幽王，时司徒乃郑桓公，非此篇之所云畨也。
中候摘雒贰曰：昌受符厉倡，嬖期十之世，权在相，又曰，剡者配姬，以放贤山崩，水溃，纳小人家伯罔主异载，震言昌受符为王命之始，即云期十之世，自文数之至厉王除，文王为十世也，剡艳古今字耳，以剡对，姬知其为姓，以此知非褒姒也，剡与家伯与此篇，事同山崩，水溃，即此篇，百川沸腾，山冢崒崩是也，【疏】。
孙毓评曰：褒姒龙齝之妖所生，褒人养而献之，无有私党，皇父以下，七子之亲，又尚书纬谓厉王之妇不斥褒姒，又雨无正有宗周，既灭之言，若是幽王既为犬戎所杀，则无所刺，若王尚存，不得谓之既灭，郑笺皆谓厉王流于彘之后，于义为安。
春秋
春王正月
汉章帝元和二年，旱，贾宗等以为断狱不尽，三冬故隂气微弱阳气发泄以致旱，议下公卿陈宠奏曰：冬至阳气始萌，故十一月有兰射干，芸荔之应天以为正，周以为春，十二月阳气上通，雉雊鸡乳地以为正，殷以为春，十三月阳气已至，蛰虫始振，人以为正，夏以为春，三微成著，以通三统，若以此时行刑，则殷周嵗首皆当流血，不合人心，不稽天意，帝纳之，遂以冬初十月断狱报重，【本传】。
定王使单襄公聘宋，遂假道于陈，以聘于楚，火朝觌矣，道茀不可行也。川无舟梁，归谓王曰：先王之教曰：雨毕而除道，水涸而成梁，故夏令曰：九月除道，十月成梁，今陈废先王之教，其能久乎？【国语】。
冬，十有二月，螽，【哀十二，十三年，】季康子问于孔子曰：今周十二月，夏之十月而犹有螽，何也？对曰：火伏而后蛰者毕，今火犹西流，司厯过也，康子曰：所失者几月也？曰：于夏十月，火既没矣，今火见再失闰也，【家语】。
孟子徒杠舆梁正此月数谓周不改时与月然耶
左昭，十七年夏六月甲戌朔，日有食之，昭子曰：当夏四月，谓之孟夏，冬，有星孛于大辰，申须曰：火出，于夏为三月，于商为四月，于周为五月。
此月数本传自明而説者纷纷何耶
春，王正月，胡传谓以夏时冠，周月而引顔，渊问为邦，孔子答以行夏之时为证，夫孔子之答顔渊也，以议道以立法，故斟酌四代礼乐，无不可者，葢孔子之私言也，春秋鲁国纪事之书也，纪事而用夏正，则其所纪者，夏事与周事，与用前代之正朔，以纪当代之事，则不可以成文，改当代之正朔，以纪当代之事，则不可以成史孔子之事，莫大乎春秋？春秋之事，莫大乎正朔，而乃任意为之，以为国史，将为私言乎？将为公言乎？且左传僖公五年春，王正月辛亥朔，日南至，使用夏正，则正月安得日南至也，【昭公二十年春王二月己丑，日南至，】成公元年经书，二月无氷，使用夏正，则二月惊蛰，舟楫既通矣，何以书？无氷也，【桓十四年正月，书无氷襄二十八年书春无氷】，秋，大水，无麦苗，【庄七】，夏正之秋，安得有麦也，十月，殒霜杀菽，【定元】夏正，十月，安得有菽？冬十月，雨雪，【桓八】，冬，大雨雪，【僖十】夏正之。冬正雨雪之候，而何以为灾也。诸若此者，其理自明断，非夏正无疑也。【春秋正旨赵访，陈定宇説稍同】。
桓，十四年春正月，无氷胡传云：仲冬之月，燠而无氷则政治，纵弛不明之所致也。故书于册，此用夏正耶。
庄二十三年夏，公如齐观社，此周之四月也，当夏正建卯之月，则改时改月甚明，【赵访春秋师説】胡传止云：不闻诸侯相防，观社不明，言社为何时事？张敷言云：诸儒之论，各执所见，主改者，遇不改之文，则没而不书，主不改者，遇改月之义，则讳而不録，信矣。
公子益师卒
公子益师卒，不书日，程子以为因旧史是矣。而传曰日之书否？恩数有厚薄也，及考文公，而上一百一十四年，书日百有七十，次宣公，而下一百二十八年书日，二百二十，次年数畧同而日数近倍，则前卒者何？恩之薄而后卒者，何恩之厚乎？【郊亭偶见】。
夫事或时而不月，或月而不日，或时月而又日之旧史之文也，二百年后，而孔子脩春秋，使直欲书，日以谨恶，而史或阙之，则何以补之哉？【林少颖春秋説】。
天王使宰咺来归惠公仲子之赗，【隠元】十有一月，夫人风氏薨，【文四】春王正月，王使荣叔归含且赗，三月辛亥，葬我小君成风，王使召伯来防葬，【文五】。
胡传曰：前赗仲子，则名冢宰，后葬成风，王不称天，其法严矣，夫圣人立言，取诸大义，或曰：王或曰天王无异同也。夫以天子之尊而防葬，诸侯之妾，是冠履倒置纪法，扫地甚矣，只据事直书，所贬自见，固不在乎王之天与，不天也，且仲子事与成风，同于成风，书曰：王使召伯来防，葬于仲子书曰：天王使宰咺来归赗在此，则王不称天，而召伯称爵，岂其罪在？王不在伯欤？在彼则王，称天而宰咺称名，岂其罪在宰不在王欤！且狩于河阳，是何理也？而称天王，使毛伯来锡命，使家父来求车，是何理也？而皆称天王，又毛伯以爵家父以字，抑又何欤？故知春秋之大旨，固自有在，非惟不系乎王之，天与不天，而或书名或书字，亦非必有意于其间也，二百四十余年，王朝列国诸臣，其名，其字安得，必可攷知，或亦据鲁史旧文书之耳，【正防】。
有年【桓三】大有年【宣十六】
胡传曰：二公获罪于天，宜得水旱，凶灾之谴，今乃有年，则是反常也，故以为异。又曰：有年，大有年一耳，古史书之，则为祥，仲尼笔之则为异，此言外微旨也。
谷梁曰：五谷皆熟，为有年，公羊曰：以喜书也，或曰记异，愚恐求之过也，谓桓不当有年，为异而书则螽与大水无氷，皆当为桓之常，又何为书春秋，岂専记人之凶荒，而不幸人之丰熟哉？各书其实尔，【日钞】。
戴岷隠曰其书大者，喜之甚也？按宣公六年，螽七年旱，十年水十三年，螽，十五年，螽，连年防荒，今忽大有年，圣人云：胡不为之喜，世儒反以为讥贬者何忍也？【日钞】，夫祥则书之为祥异，则书之为异，乃直笔也，今既书有年，大有年矣，而意则以为记异，圣人固不若是之诡也；胡氏之説曰有年大有年，先儒説经者多列于瑞庆之门，至程氏发明奥旨，然后以为记异，信斯言也，则所谓水旱凶灾者，君当之欤？民当之欤？年虽大杀，何艰于君？而民则流殍，且相食矣，天诚有意，诛罚无道，乃降水旱，凶灾之谴，而使无辜之百姓当之，亦非所以为天矣，而况其理实，有非人所能，测识者乎？春秋书祥异不书事，应而后儒必以事应符合之葢，非惟无以得圣人大公之旨，而又徒以启人君矫诬之心，故知不足取信，而徒以滋惑矣，【正旨】。
齐小白入于齐【庄九】
胡传云：左氏书子纠二传曰：伐齐纳纠，君子以公谷为正纠不书，子明纠不当立，以小白系之，齐明小白，宜有齐也，襄公见弑，纠与小白，皆以庶子出奔，而纠弟也，又未尝为世子，按谷梁曰：大夫出奔，反以好曰归，以恶曰入，齐公孙无知弑襄公，公子纠，公子小白不能存，出亡，齐人弑无知迎公子纠，小白不让，公子纠先入，又杀之于鲁，故书曰：齐小白入于齐，恶之也，公羊曰：其言入何？簒词也？其称子纠何贵也？其贵奈何？宜为君者也，据此，则两家所以论纠小白者何如也？孰兄孰弟也？而胡氏自以为主，二家也，【李子，田】。
秋七月戊戌夫人姜氏薨【庄二十一】
文姜之恶极矣，春秋终始以夫人之礼书之，然则孰谓春秋夺人之爵，或至贬，及天王哉！亦实书其事而善恶自见耳，【日钞】。
癸丑葬我小君文姜【庄二十二】
书文姜之葬如此，然则孰谓不书葬者，为贬哉？【日钞】，十有二月丁巳，夫人氏之丧至自齐，【僖元】。
胡传曰：不称姓者，杀于齐，不去氏者，受于鲁【公谷，稍同】木讷，云齐杀之，鲁诛之也，不书，姜阙文也。
夏五月辛巳葬我小君哀姜【僖二】
春秋书哀姜，终之以礼，如此，则上文姜氏偶阙，姜字而指以为贬者亦过矣。【日钞】。
秋七月天子使召伯来赐公命【成八年】
临诸侯曰天王君，天下曰：天子葢一人之通称，【胡传】秦山，孙复云天王，天子王者之通称，亦非有异义。
齐人来归郓讙隂田【定十】
郓，齐所取以居，昭公者讙，阳虎所挟以入，齐者隂则山之隂也三田皆鲁之有，而齐所侵齐，既与鲁平而归之也，左氏谓孔子却莱夷所致，叶石林云夹谷之事，匹夫之勇，智者所不为，而谓孔子为之乎？【日钞】。
夹谷之防侵田来归，夫子时虽与防然鲁国事也，固鲁史之所当书者，胡氏以为夫子，自序其绩，圣人防人物于一身，万象异形而同体，通古今，于一息百王，异世而同神，且曰：以天自处，而亦何嫌？呜呼！圣人之心尔耶？
十有四年春西狩获麟【哀】
春秋何以终获麟适终也，仲尼以哀公十一年自衞反鲁而后述成旧章，犹有诗书礼乐之事，春秋，其后及者也，于是鲁史之记，适至获麟尔，仲尼取而述之，逾一年而卒，故于获麟之后，不及他事焉，【郑夹漈，春秋解】。
西狩获麟，或云感麟而作，故文止于所起，或曰，文成而麟至，以为瑞应，夫春秋？立百王之大法，拨乱世反之，正是万代之纲常也，而何与于麟？若云感麟而作，则使麟终不出，春秋不作，与使麟出于哀公之前在十一公之间，春秋固遂止此，与若曰文成而麟至，以为瑞应，则安知麟之所出，端为已与，且后世亦每有麟焉，岂亦皆圣经之应与其终于获麟者，是时孔子年已七十一矣越嵗而孔子没，则鲁史之脩，宜止于此，麟非常有之物有之，即直书之而已，固非取义于麟也，圣人不语怪神，夫岂以茫昧不可知者，而符已之事，为若是诞乎？且麟一兽耳，与人理无与，亦何足为？圣经轻重也，后人不知重圣人而以圣人借重于麟，不知重圣人之春秋，而以春秋借重于麟至，亦惑矣故谓经感于麟，是圣人经世之书，乃因一物而起，何视经之浅也，谓麟应于经，是术家者流幻妄之説何诬经之深也？其曰反袂拭面，曰：吾道穷矣者，此又诬圣人之甚者也，夫圣人乐天知命而不忧者也，且道之不行，已知之矣，岂必俟获麟始知而泣乎？【正防】。
左传非丘明
左丘明夫子以前贤人如史佚，迟任之流，焚书之后，学者见传及国语俱题，左氏遂引以为丘明，且左传国语之体不伦序，事多乖定，非一人所为也，【□助辨疑】。
万见春镇云：古者天子建徳因生赐姓，岂止一丘明姓，左哉衞有胥靡逃之魏衞君请以左氏易之，韩非内储説着左氏衞之都邑若以邑为姓，则后之子孙，皆可得姓不止，丘明可姓也，扬雄曰左氏，品藻司马，迁曰：左丘失明，厥有国语；独刘歆七畧断然曰左丘明与圣人好恶同亲，受经于仲尼而作传，其后诸儒从而和之，至杜预集其説注春秋遂锢不可解，所谓乘虚袭伪而不反者也，尝以传语考之，左氏端为战国，时人当战国时，齐有邹衍著书，推五徳之运以符应为验，而昭九年传云，陈水属也水火配也，而楚所相哀，九年，炎帝为火师，姜姓，其后也凢此等语皆与邹子同意，周官保章氏虽以星土辨九州土地，然不言某国为某星自三家分晋之后，堪舆书出，十二次之説行始有燕为木，赵为火梁，齐为枵衞为豕韦呉越为星，纪等説而昭十一年，传云今嵗在豕韦嵗及大梁襄二十八年，传云嵗在星纪而淫于枵，凢此等语皆与堪舆书，合酎酒之名，起周末而传叙，郑人对晋曰：寡人以朝见于尝酎，秦惠王十二年，初腊传叙宫之竒之言曰：虞不腊矣，秦孝公时商鞅，始立赏级，爵曰：不更曰庶长，而传云秦败绩，获不更女，父又云：秦庶长鲍帅师，及晋战于栎，如此数者，皆出春秋后，而左氏之传，其为战国，时人可知矣。又子不语怪力乱神，使丘明果受经于仲尼而作传，必当达圣人之旨，何公子彭生之为豕，太子申生之请帝，伯有之厉实沈，台骀之为祟，鲧化黄熊，石言于晋内蛇外，蛇新鬼，故鬼鸟鸣，亳社神降于莘等，説累累书之，是足信左氏非受经，丘明明矣，【兰丛识遗】。
王介甫疑左氏为六国，时人者十一事，【困学纪闻】。
左传云：知伯贪而愎，故韩，魏反而丧之，杜预曰：史记晋懿公之四年，鲁悼公之十四年，知伯帅韩魏围赵襄子于晋阳，韩魏反，与赵氏谋杀知伯于晋阳之下，在春秋后二十七年，陈氏曰：丘明不应年少，后亡如此，故或疑非孔子所称，左丘明别自是一人，为史官者【，通考】。
礼记
太上贵徳其次务施报
太上致极之称，犹言大备全徳之人也全徳之人自得而已，夺之不以为损，予之不以为益爱之，不自以为仁，利之不自以为义，所谓不知有之者也，其次夺之，知损予之知益，爱之为仁，利之为义，所谓亲之誉之者也，故施则必报，是以不可无礼也。自礼记，左氏老子，凡所言太上者皆若此系其人，不系其时，【七经小传】。
买妾不知其姓则卜之
娶妻不取同姓，故买妾不知其姓则卜之，卜之者，乃恐同姓也，注曰：卜其吉凶，岂本文意乎？【郊亭偶见】。
舜葬于苍梧之野葢三妃未之从也【檀弓】
舜葬苍梧，三妃未从，未祔之葬也，谓祔葬自周公始然，舜卒于鸣条，苍梧时在要荒之外，事未必然，尧妻舜二女，三妃亦无所考。【胡氏】三妃，见帝王世纪，恐附防。
孟春鸿鴈来
郑注今月令鸿皆为候吕览，候鴈北髙诱注候时之鴈，从彭蠡来北，过北极之沙漠也，方春，非鴈来之时。
仲春上丁命乐正习舞释菜
吕览曰：入舞舍采，注命乐官正率卿大夫之子入学宫，习舞也，舍犹置也，初入学宫，必礼先师，置采帛于前，以贽神也，周礼，春入学舍，采合舞秋，讼学舍声，以六乐之防正舞位，此之谓也此云习舞释菜，郑云将舞，必释菜于先师以礼之，夫临祭，岂方习舞释奠，岂独用菜乎？
王生
月令立夏之后十日，王生诸儒及本草多不详，识明曰：王即括楼也，括楼与土形状，藤叶正相类，但括楼大而土小耳，以其大于土，故以王字别之，尔雅诸言王者皆此类也。今验括楼，立夏之后，其苗始生，正与月令文合，故知先儒之説皆非也【兼明书】。
吕氏春秋王善生注云善或作□也
仲夏毋烧灰
郑注曰：为伤火气也，陈氏因之，吕览曰：无烧炭，注曰：为草木未成，不欲夭物，夫仲夏物长，故戒伐木烧炭，若灰，则何以烧为？
季夏可以粪田畴可以美土疆
郑注云土疆强防之地吕览注疆界畔
季秋鸿鴈来宾雀入大水为蛤
吕览髙注曰：是月候时之鴈，从北方来南之彭蠡，葢以为八月来者，其父母也，其子羽翼，稚弱未能及之，故于是月来过周雒也，賔爵者，老爵也，栖宿于人堂宇之间，有似宾客，故谓之宾爵，【淮南子，许慎注同】。
郑注曰：来，宾，言其客止未去也。陈曰候鴈，以仲秋先至者为主，季秋后至者为宾，孟春鸿鴈来之来，为主乎为宾乎？
王制周礼
秦，汉之书，多以先王遗説为本而杂以后世烦碎，为博王制一篇，不过因孟子数语，周礼六典，不过因周官一书，从而增益，以广旧闻，一列于经，无敢轻议，往往而然，【日钞】。
周室班爵之制，孟子生于周末，其详已不可复闻，汉文帝时，作王制，果何为而反得其详，汉衰而周礼出于王莽，家之刘歆又与王制不同，尤恐难与孟子较异同也。今诸儒之説礼者乃欲强三者之不同，以为同回护条析，动累万言，何耶？【日钞孟子，王制下】。
周礼
曲礼刑不上大夫家语，冉有问刑不上于大夫孔子曰凢治君子以礼御其心，所以属之以亷耻之节也，其言与贾谊书同而加详焉。谊葢述夫子之言也，秋官条狼氏，誓大夫曰：鞭恐非周公之法，【困学纪闻】。
刑止于五，而秋官条狼氏誓驭曰：车轘，此春秋时尝有之，至秦用之，岂成周之法哉？【困学纪闻】。
周礼起于成帝，刘歆而成于郑，附离之者大半，故林孝存以为武帝知周官末世渎乱，不验之书，故作十论七，难以排弃之，何休亦以为六国隂谋之书【正义】。
礼记则古今议其杂，周礼则歆列上之时，包周孟子张林硕，何休已不信为周公书，近代司马温公胡致堂胡五峯苏颍濵晁説之洪容斋直谓作于刘歆，葢歆佐王莽书与莽苛碎之政相表里，且汉儒林叙，诸经各有，授礼独无之，或者见其详密谓圣人一事有一制，意其果周公之遗，不知孔子于礼多从周，使周公礼书如此精详，当不切切于，宋求夏商遗礼，与夫逆为继周，损益之辞，又自衞反鲁删诗，定书系易，作春秋，独不能措一辞于周礼，即孟子时，周室犹存，班爵之问，已云不闻其详，而谓秦火之后，乃周礼灿然，完备如此耶？兼其中言建国之制，与书洛诰召诰，异言封国之制与书，武成及孟子异书，设官之制，与书周官，六典异周之制作，大抵出周公，岂有言之与行，自相矛盾乎？又左传论孟皆晚，周书于易，诗，书，多见之，援引胡俱无一语，援周礼耶？【识遗】。
按孔子定书，周官六卿冢宰，掌治统百官，均四海者也。今以刘歆所成，周礼考之，太宰掌建之六典，夫太宰统五官之典，以为治者也，岂于五官之外，更有治典哉？则掌建六典，歆之妄也，太宰之属六十，小宰也，司防也，司书也，职内也职歳也职币也是六官之所掌，皆期会，簿书之末，俗吏掊克之所为而非赞，冢宰进退，百官均一，四海之治者也，汉兴，经五伯七雄，圣道絶大乱之后，陈平为相，尚不肯任廷尉，内史之事，周公承文武之徳相成王为太师，乃广置宫闱，猥防衣服，饮食技艺之官以为属，必不然矣。其末则又有夏采之官焉，専掌王崩复土者也。呜呼！安得是不祥之人哉？礼官临大变，一时行之可矣，乃预置官以俟王崩而行其职，何不祥之甚也！太宰之属六十有二，考之未有一官完善者，则五卿之属可知矣。而可谓之经，与易，诗、书，春秋配乎？【胡宏】。
周礼，世谓周公所作，非也，汉书儒林传尽载诸经，専门师授此独无传，至王莽时，歆为国师，始建立周官，经以为周礼，且置博士，而河南杜子春受业于歆还家，以教门徒，郑兴及其子众往师之，此书遂行，歆之处心积虑，用以济莽之恶如五均，六筦市官，賖货诸所兴为皆是也。故当其时公孙禄既已斥，歆颠倒六经，毁师法矣，王安石欲变乱祖宗法度，乃尊崇其言，至与诗书，均匹以作三经新义，其序畧曰其人足以任官，其官足以行法，莫盛乎成周之时，其法可施于后世，其文有见于载籍，莫具乎周官之书，自周之衰，以至于今，太平之遗迹，扫荡几尽，学者所见，无复全经，于是时也，乃欲训而发之，臣知其难也，以训而发之之难，则又以知夫立政造事，追而复之之为难，则安石所学所行实出于此，遂谓一部之书，理财居其半，又谓泉府凢国之财用取具焉，嵗终则防其出入而纳其余，则非特摧兼并救贫阨，因以足国事之财用，故虽有不庭不虞，民不加赋，而国无乏事，其后吕嘉问法之而置市易由中及外害徧生灵，呜呼！二王托周官之名以为政，其归于祸，民一也，【容斋二笔】。
设官之多
陈及之云：或谓乡遂设官最冗，六乡之民不过七万五千家，今设官至万八千九百三十人，为大夫者，百八十人，六遂之民，亦不过十万五千家而设官，乃三千九百九十八人为大夫者四十人，乡遂为十五万家，官吏乃至二万三千人，十五万家之所入，能几何？而足以养二万三千官吏，吕氏曰：总计地官公卿大夫士通用三十万，夫有竒府史胥徒不在数，虞衡迹人等，亦不在数，据畿内之地，似难容，许多官，畿内户口亦难，供许多官黄东发曰：愚谓尽畿内之人，不为民而尽，为官亦无此数，黄氏曰：春官之属七十，自大宗伯至职，丧为一节，自大司乐，至司干为一节，自太卜至御史为一节，自中车至凢以神仕者为一节，卿大夫士总五百九十有四人，府，史，胥、徒，工又总二千五百十四人，女奚百有二十人，男巫为数，女巫为数凢以神仕者无数。
孔子删诗，定书系周易，作春秋，此四书正经也。礼记，虽汉儒所集，而孔门之中庸大学在焉，乐记等篇，亦多格言，若周礼，未知其何如？夹漈郑氏尝谓周礼一书，详周之制度而不及道化，严于职守，而濶畧人主之身，后来求其説而不得，或谓文王治岐之制，或谓成周理财之书，或谓战国隂谋之书或谓汉儒附防之説或谓末世渎乱，不验之书林，孝存作十论七，难以排之，至孙处，又独为之説曰周礼之作，周公居摄之后，书成归丰，而实未尝行，惟其未行，故建都之制，不与召诰，洛诰合封国之制，不与武成孟子合设官之制，不与周官合九几之制，不与禹贡合凢此皆预为之，而未尝行也，愚恐亦意之之言，按周礼实，汉成帝时，刘歆始列之七畧王莽时刘歆始奏置博士，尔周礼始用于王莽大败，再用于王安石，又大败，夹漈以为用，周礼者之过，非周礼之过，是固然矣。然未有用而效者，恐亦未可再以天下轻哉！
周礼是非
周官书，列于经几千百年矣，戾于经，而列于经，此予所以不得不辨其非，所以明其是也，贾氏曰：六经祸于秦，惟周礼最后出也，以始皇特恶之，故禁絶加严也，此理不然，北宫，锜问周室，班爵禄之制，孟子谓诸侯恶其害，已而皆去其籍，可闻其畧而不可闻其详，方战国时，周室犹存，诸侯强大，不禀周制，故已灭，去其籍也，是周公所制之典，夫子所正之经已不传于世也，故虽孟子博学大儒不得闻，其详何待？秦之祸而后亡，始皇禁絶之严，故后出乎？岂有时有周礼，而孟子不见之乎？孟子且不见周礼，汉世焉得而有之，有之则非周公之旧，后儒为之章章矣，然秦汉去周未逺使其洪儒硕学，请闻周礼之旧，作为一书，使后知所本，又何幸耶？故虽非周公之亲笔，谓之周礼，亦可也，今乃不然，所载之典，大抵以衰世之制，为盛时之典，其背理伤教甚众，以理度之，特出于汉儒之才髙而不深于道者欤？所以不能使人尽信也，夫成周之制，语其最大者，莫若建都也，又莫若封国也，又莫若设官也，今其言皆与他经不合言，建都之制，则戾书洛诰，召诰之旨，言封国之制，则戾书武成与孟子之説言设官之制，则戾书周官之六典，此其事之最大理之最明，而皆与古书戾，则其小者可知矣。【颐齐】。
封国
周礼封国之制，先儒故有能言其非者，俗学，又为之委曲，求通以误后世，亦无能辨焉，夫子以大国为千乘之国，又曰：安见方六七十，如五六十，而非邦也者，至孟子答北宫锜及慎子之言与武王列土分爵之制，无少差异，则大国不过百里，次七十里，次五十里，周法固然也，又曰：今滕絶长补短将五十里也，则孔孟非特闻武王，周公之制，益亲见当时之诸侯则然，汉儒作王制亦同，独为周官书者，以公五百里，侯四百里，伯三百里，子二百里，男百里，与论语，孟子，礼记之言，并异无疑，其为非也陋儒郑氏释王制，乃曰：武王初定天下，更立五等之爵，增以子男，而犹因商之地，以九州之界，尚狭也，周公致太平，斥大九州之界，封有功，诸侯，大者至五百里，小者百里，葢据大司徒之文，夫尧舜夏，商之地不过九州，攷周职方，掌天下之图，无以过于禹贡之域，禹之疆域，东渐于海，西被于流沙，朔南暨声，夫既穷于海，至于流沙，将何所广？斥哉！借能开辟边境，取夷狄之地，亦不可増封于内，此是不然也。汉儒见周之衰弱，诸侯相侵，吞灭小弱，开疆拓地，至于数百里之广，乃以为周制，尔子产曰：古者列国一同，今大国数圻，若无侵小，何以至焉？孟子曰：周公之封于鲁，为方百里者五，又曰：今海内之地，方千里者九，齐集有其一，观此，则知春秋之大国，非复一同也。战国时鲁乃五百里，齐乃千里，此作周官者，故以为据也。又职方氏曰千里，封公方五百里，则四公方四百里，则六侯方三百里，则七伯方二百里，则二十五子，方百里，则百男皆非古之制，不可信也，故曰举衰世之典，而为盛时之制，不可信也，此类是也。【艮斋文】。
设官
周礼事之最大者，莫如建都，封国之制，予既辨其非古矣，至言设官则更甚也借谓尧舜之世，事简而建官，少周之世，事烦而建官，多夏商不过倍，唐虞之制，周人亦不过倍，夏商之制，何得与夏？商相去乃数万倍耶？葢彼但见成周建官之多，而不计其数，乃其诞谩至此，世儒乃酷信之，不亦伤乎？王氏曰：王畿受天下财赋，不当以财不足禄为疑，不知官冗至此，禄之当以何术？世之陋学，随人东西，未有如汉郑氏，近世王氏也，作周礼者，正以欺若人耳，【山堂考索】。
经典稽疑卷下
经典稽疑后语
汉石经遗字者，藏洛阳及长安人家，葢灵帝熹平四年所立，其字则蔡邕，小字八分书也，其后屡经迁徙，故散落不存，今所有者，本数千字皆土壤，埋没之余，摩灭而仅存者尔，据本传称，邕以经籍去圣久逺文字多谬，俗儒穿凿，疑误后学，乃奏求正定六经文字，自书册于碑，于是后儒晚学，咸取正焉。今石本既已摩灭而嵗久转写日就讹舛，以世所传经书，本校此遗字，其不同者已数百言，又篇第亦时有小异，使完本具存，则其异同，岂胜数耶？而后世学者于去古数千百嵗之后尽绌前代诸儒之论，欲以已之私意，悉通其説难矣！【赵明诚，金石録】宦者，汝阳李巡以为诸博士试甲乙科，争第髙下更相告言，至有行赂定兰台漆书经字，以合其私文者，乃白帝与诸儒共刻五经文于石，于是诏蔡邕等正其文字，自后五经一定，争者用息，【后汉书】。
夫石经之前行，赂定字石经之后，迁徙散落，则私意求通，信如徳甫之説故余不嫌固陋，僭辑数条，如右且巡白灵帝，使伯喈得行求正之志，其有功经学，诚足多也。因并识之，丁亥，夏五陈耀文书。
经典稽疑卷下