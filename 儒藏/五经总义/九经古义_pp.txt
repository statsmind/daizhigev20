钦定四库全书    经部七
九经古义目録     五经縂义类
卷一
周易古义
卷二
周易古义
卷三
尚书古义
卷四
尚书古义
卷五
毛诗古义
卷六
毛诗古义
卷七
周礼古义
卷八
周礼古义
卷九
仪礼古义
卷十
仪礼古义
卷十一
礼记古义
卷十二
礼记古义
卷十三
公羊古义
卷十四
公羊古义
卷十五
谷梁古义
卷十六
论语古义
【臣】等谨案九经古义十六卷
国朝惠栋撰，栋有周易述诸书，皆别着録是编所解，凡周易，尚书，毛诗，周礼，仪礼，礼记左传，公羊，谷梁论语十经其左传六卷，后更名曰补注，刋板别行，故惟存其九曰，古义者，汉儒専门训诂之学，得以考见于今者也。古者漆书竹简冩为艰师弟相，多由口授，往往同音异字，辗转多岐，又六体孶生，形声渐备，毫厘辨别，后世乃详古人字数无多，毎相假借，沿流承袭，遂开通用，一门谈经者，不究其源，往往以近代之形声，究古书之义训，穿凿附防，多起于斯，故士生唐宋以后，而操管摛文，动作竒字则不免于生，今反古，至于读古人之书，先当通古人之字庶明，其文句而义理，可以渐求栋，作是书皆搜采旧文，互相防证其中，爱博嗜竒不能割爱者，如易之需卦，据归藏作溽于象，饮食之，义诚符于爻词，需泥需沙，则义不相协，书之曰：若稽古用，郑康成之义，实则训古为天经典，更无佐证，仪礼士，昏礼之皇舅，某子申注疏张子，李子之义驳，顾炎武之説实则春秋所谓男女辨姓，乃指婚姻不指称号，礼记檀弓之子夏丧明，汉冀州从事郭君碑，作丧名实，系假借之，字乃引尔雅目上为名，谓名为目珠，不思目珠，不在眉目之间，公羊隠十一年，蔡邕石经以杀为，试引白虎通证之，已属附防，又引荀子议兵篇，威厉而不试，刑措而不用句为证，实则此试字又别一意，蔡邕所书，义不縁此成二年，是土齐也，自以何休注，文为正解，而引周礼司马法解土为杜实，则尽东其畆，原非杜塞，邻国之父，通论语之咏而归，据郑康成，王充之説以归为馈，实则风雩，无馈祭之理，如斯之类，皆不免曲狥，古人失之拘执，又如据周礼牛人谓任噐字出于经文不出，子史驳，宋祁笔记之误，则体同説部与经训无闗引荀子墨子证学记之撞钟，引荀子证，秦穆公之能变，引墨子证，许止不尝药，引杨方五经钩沉证，论语生知，亦皆牵引旁，文无闗训诂未免为例，不纯然自此数条以外，大抵元元本本，精核者多，较王应麟诗攷郑氏易，注诸书有其过之，无不及也；乾隆四十四年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
九经古义原序
汉人，通经，有家法，故有五经，师训诂之学，皆师所口授，其后乃着竹帛，所以汉经师之説立于学官，与经并行五经，出于屋壁，多古字，古言非经师不能辨经之义，存乎训识，字审音，乃知其义；是故古训不可改也，经师不可废也，余家四世传经，咸通古义，守専室呻稿简，日有省也，月有得也嵗有记也顾念诸儿尚幼日乆失其读有不殖，将落之忧，因述家学，作九经古义一书，吾子孙其世传之母堕，名家韵也，松厓惠栋识。
钦定四库全书
九经古义卷一       长洲恵栋撰周易古义
说文曰：秘书说日月为易象隂阳也虞仲翔易注引参同契，亦云字从日下月【，参同契曰：易谓坎离，又曰：日月为易所谓秘书者参同之类也，】。
坤初六象，履霜坚冰隂始凝也，案文冰当作仌，凝当作冰，尔雅释器云，冰脂也，郭璞曰：荘子云，肌肤若冰雪冰雪脂膏也，孙炎本作凝脂，云膏凝曰：脂诗云：肤如凝脂，即冰脂也，古文尚书，亦以冰为凝，说文云：凝俗冰字。
六二，直方大，郑注云：直也，方也。地之性，此爻得中气而在地上，自然之性，广生万物，故主动直，而且方熊氏经说云：郑氏古易云，坤爻辞履霜直方，含章括囊，黄裳元黄恊韵，故象传文言皆不释，大疑大字衍。
坤至柔而动也，刚九家，易曰：坤一变而成震隂动生阳故动也刚，宋时临安僧昙莹云动者，谓爻之变也，坤不动则已，动则阳刚见焉，在初为复，在二为师，在三为谦，自是以徃皆刚也，洪景卢以其言为善，而不知汉，易已有是说矣。
屯初九，磐桓，利居贞，仲秋下旬碑作股，桓释文云：本亦作盘，案古盘字，皆作般与股同尚书，盘庚蔡邕石经作般，此与渐六二磐字，皆当作般【，郊祀志云：鸿渐于般，孟康曰：般水涯堆也，】。
上六，泣血涟如，栋案涟，本波澜之字，说文引作防或古从立心，篆书水心相近，故误为涟陆徳明亦引说文而不云字异明，不从水旁，淮南子引此经，又作连从省文，【毛诗，泣涕涟涟，亦当从心，连声】。
防彖曰：匪我求童，防童防求我髙诱引云童防来求我释文云：一本有来字。
初六，以徃吝说文引作遴，云行难也，栋案史书，遴本吝字，【见汗简】，此易经古文，汉书鲁安王晚节，遴王莽性实遴啬，广雅曰：遴，歰也，音良，镇反小顔云：遴读与吝同周伯琦，六书正譌，云僯行难，从人粦声，又谨选也，别作遴，非是与説文汉书异。
需象曰：君子以饮食宴乐，栋案归藏，易需卦之需作溽，【说文犬部云：獳从犬需声读，若槈奴豆切，是需有槈音，】礼记儒行，曰：饮食不溽，郑氏注云：恣滋味为溽，溽之言欲也，故象言饮食宴乐，左传昭十五年传云，辱必求之，吾助子请【说苑敬慎篇云：谚曰：诚无垢思，无辱辱与垢，恊是读为溽】，服虔曰：辱欲也，古文易不可攷，然溽字不为无说，【郑氏注易云，需读为秀】。
九二，需于沙，郑本沙作沚，栋案沚当作，与沙同说文云：沙水散石也，从水从少水少沙，见谭长说沙，或作从处，穆天子云，天子东征南絶沙衍，辛丑，天子渴于沙，衍求饮，未至【，郭璞云：沙衍水中有沙者，】水少沙见，故象云：需于沙衍，或以衍属下句读，非也。
讼上九终朝，三褫之说文云：褫夺衣也，读若池，郑康成本作三拕之音，徒可反栋，案淮南人间训云：秦牛缺遇盗，拕其衣被髙诱曰拕夺也，是拕与褫字异而义同，晁以道读为拖绅之拖，杨慎以为终朝，三拕之以夸于人，真小儿强解事也，【拖绅之，拖本作袉，见说文】。
师贞丈人吉，康成注云丈之言，长能御众，有正人之徳以法度为人之长，吉而无咎，王弼曰：丈人严荘之称也，栋案彖辞，言能以众正，可以王矣，此有天下之称也。谓之丈人，可乎？易纬干凿度孔子曰：易有君人五号也，帝者，天称也，王者美行也，天子者，爵号也，大君者，与上行异也，大人者，圣明徳备也，变文以著名题徳以别操歴举五号，独不及丈人知丈人，非王者之称也，崔憬曰：子夏作大人谓：王者之师，斯得之矣。
比彖曰：比，辅也，案郑氏尚书云：成五服，至于五千【，说文同作，云辅信也，】注云：敷土既毕，广辅五服而成之，至于面，方各五千里，四面相距，为方万里，禹所受地记，书曰昆仑山东南，地方五千里，名曰神州，禹五服之残数，亦每服者各五百里，故有万里之界，万国之封，比辅也，辅成五服，此建万国之象，比比也，有孚盈缶，此亲诸侯之象，所谓先王者，其夏后氏乎？
九五，王用三驱，郑本作敺，案说文，驱马驰也，古文作敺，从支汉书，皆以敺为驱康成，费氏易，费直本皆古字，号古文易，当从之，是正。
小畜九五，有孚挛如，依字当作孪古恋，字子夏，作恋，案隶释汉，唐公□碑，及景君碑，皆以孪为恋，知古文恋字作孪也。
履九二，幽人贞吉，虞翻曰讼，时二在坎狱中，故称幽人象曰：幽人贞吉，中不自乱也，虞云：虽幽讼狱中，终辨得正，故不自乱，荀卿子曰：公侯失礼则幽，注云：如晋文执卫成公寘诸深室，礼说云，今学者辄目髙士为幽人非也。
九四，愬愬终吉，说文引作虩虩，马季长本同，吕览引作愬愬髙诱曰愬读如虩。
上九，视履考祥，丙子，学易编云：考祥古本或作考详，晁氏曰：荀作详审也，文意尤顺，栋谓古祥字皆作详石经，尚书及左传，公羊犹然。
泰九二，包荒，说文引作防从川亾云水广也，释文云：本亦作防，音同【郑氏云：防读为康虚也，縠梁传云，四縠不升谓之康，康是虚防之名，其义同也，】。
六五，帝乙归妺，虞翻以帝乙为纣父，荀爽以帝乙为汤，【见本传，】易干凿度孔子曰：自成汤至帝乙，帝乙汤之，孙之孙也，此帝乙即汤也，殷録质以生日为名，顺天性也，孙之孙外絶恩矣。同以乙日生，疏可同名，汤以乙生嫁妹，本天地，正夫妇，夫妇正则王教兴矣，故易之，帝乙为成汤书之，帝乙六世王同名，不害以明功。
同人，九五，同人先号咷而后笑，毛居正六经，正误云，后笑作笑，误案笑字，古作□，从八象，眉目悦皃，后转作竹，转作□□，□之皃□本有防省文作夭，俗讹作笑，东坡谓以竹击犬，有何可笑者？戯言以讥王荆公字说之，穿凿耳，栋案笑，字古文，皆作□说，文无笑字，李阳冰刋定说文，始从竹，从夭义云，竹得风，其体夭屈，如人之笑，故毛氏据以为说，非也，古本汉书薛宣传云：壶矢相乐，应劭曰：防壶矢相乐也，今本云壹□相乐，晋灼曰：书篆形壹，□字象壶矢，因曰：壶矢，然则□为古笑，字审矣，李阳冰多臆说，吾所不取。
谦亨，君子有终，子夏作嗛，案汉书萟文志曰：易之嗛嗛，封禅文云：嗛让而弗，尹翁归云，温良嗛退，师古曰：嗛古谦字，史记乐书及冯焕残碑，皆以嗛为谦。
彖曰：鬼神害盈而福谦，京房作富，谦后汉刘修碑亦云：鬼神富谦，郊特牲云，富也者，福也。
豫彖曰：四时不忒，京房忒作貣，尚书洪范曰衍忒，史记引作貣，管子曰：如四时之不貣，如星辰之不变，皆古忒字，月令云：无或差贷，贷即忒也，吕览正作忒，贷当为貣字之误。
九四曰朋盍簪，侯果云朋从大合，若以簪篸之，固括也，案士冠礼云，皮弁笄，郑注云：笄，今之簪，说文曰：旡首笄也，从人匕象簮形，俗先作簪，从竹朁，然则簪本作先经，皆作笄，汉时始有簪名，侯氏之说，非也，子夏郑，张揖，王弼皆训簪为疾，或云，速明非簪，字陆徳，明曰：古文作贰，京作撍马作臧，荀作宗，虞翻作戠云，坤为盇，戠聚防也，坎为聚，坤为众众隂并应故朋，盇戠戠旧读作，撍作宗礼说，曰：戠与得恊韵，当从虞义，【玉篇戠音之力切郑氏，尚书云：厥土赤戠坟，读曰炽】。
随初九，官有渝，蜀才作馆，案官本古文馆，穆天子传云：官人陈牲，聘礼云：管人布幕于寝门外，郑注云：管犹馆也，古文管作官。
观上九，观其生，君子无咎，京房曰：言大臣之义，当观贤人知其性行，推而贡之，京以观之，内象隂道已成威权在臣，故有是象。
噬嗑，象先王以明罚敕法，释文作勑，耻力反云，此俗字也，字林，作勅郑云勅犹理也，一云整也，毛居正六经，正误云，勑法监本误作敕，旧作勑绍兴府注疏本建安余氏，本皆作勑，伏观髙宗皇帝御书石经作勑法，郑康成解勑为理，是汉以来作勑字也，顾氏金石记云：勅者自上命下之辞，前汉皆作敕，后汉始变为勑，五经文字，曰：敕，古勑字今相承，皆作勑郭宗昌金石史以为从来旁力，别音赉，今尚书臯陶谟，益稷康诰，多士诗楚茨，易噬嗑，大象之文，并作勑，又何说也？周礼乐师，诏来瞽臯舞，注云：来勑也，勑尔，瞽率尔众工，奏尔悲诵，肃肃雍雍，毋怠毋凶，郑康成汉人也，其训来为勑，又何哉？栋案训来为勑，此先郑之言，后郑所不从，顔氏以为康成误矣。郭氏训勑为赉，盖本张有复古编案，秦和钟云，万生是勅，或训为赖是敕，亦可读为赖，则敕亦非古字矣。古字省多，借饬为勅，或作饰，汉萟文志引易云，明罚饬法，史记五帝纪云：信饬百官徐广曰：饬古勑字，杂卦云：蛊，则饬也【髙诱吕览注云：饰读为勑，勑，正也，离俗皃】。
九四，噬干胏胏，说文引作食所遗也，杨雄说从胏，贲傅氏曰贲古斑，字文章，皃栋案髙诱注吕览，曰：贲，色不纯也，诗曰：鹑之贲贲，张揖广雅云：贲饰也，曹宪音奔云，周易贲卦，今人多彼寄反失之，傅氏以贲为斑，未闻其说，【京氏易传云：贲者，饰也五色不成为之贲，文彩杂也，故孔子筮得贲卦，以为不吉，详见礼说】。
大畜，六四，童牛之牿，刘歆曰：牿之言角案，牿为牛马，牢非角也，九家作告，说文引云：僮牛之告，告者牛触人，角着横木，所以告也；从口从牛，郑本作梏，谓施梏于前足是也。郑志泠刚问大畜，六四，童牛之梏，元吉注防为木互体震，震为牛之足，足在艮体之中，艮为手持木以就足，是施梏，又防初六注云：木在足曰桎，在手曰梏，今大畜六四施梏于足，不审桎梏手足，定有别否？荅曰：牛无手以前，足言之栋，案释名曰牛羊之无角者曰童，大云，童牛角，马明童牛者无角之称，童牛无角，是施梏于前足，许，郑二说近之，今作牿者，非也。
大过九二，枯杨生稊，老夫得其女妻旡不利象曰：老夫女妻过以相与也，此爻象辞及九五爻辞，汉，魏以来，诸儒训诂，皆不得其说，谨按易说曰：凡卦皆二应，五初应上，唯大过之象，无所不过，故二过应上五过取初，兑少女，称女妻防长女称老妇，圣人观象系辞，故有是占。不然，则过以相与之语，果何所谓耶？此说见虞仲翔易解独辟，从来谬妄，惜宋元诸儒从未理防及此。
坎六四，樽酒簋贰，案樽俗尊字，【郑注礼器引作尊】，或又作罇，曹宪文字指归云，检字无此从缶，从木者，说文云：字从酋，寸酒官法度也。今之尊卑，从此得名，故尊亦为君父之称，栋案说文，□正字尊，或字无酒官，法度等语，则知今本所傅说，文非全书也，【曹宪，说见尔，疋释文】。
上六，寘于丛，范引云：继用徽纆，【系与继通释诂系继也，】示于丛，云古疑狱三年而后防，刘表亦作示言，众议于九棘之下，案示与寘古本通毛诗鹿鸣云，示我周行，郑笺云：示当作寘寘置也，盖三家或有作寘者，故读从之，又卷耳，诗有寘彼周行之语，又郑注中庸云：示读如寘诸河，干之寘寘置也，或作寘或作，示是字通之，譣【后汉，陈宠上疏云：文王重易六爻，而列丛之听】。
离利贞，亨，畜牝牛吉，九家说卦云：离为牝牛，虞翻曰：坤为牝牛，干二五之坤，成坎体頥养象故畜牝牛吉，俗说皆以离为牝牛，失之栋案，九家说卦，如干后更有四巛，后更有八之类，皆虞氏所不信，故以离为牝牛为非，然左传卜楚丘曰纯，离为牛离一隂居二阳之中，中美能黄，故六二谓之黄离，牝牛之象，畜之者育其类也，与九家合虞氏失之。
离九四，突如其来如，焚如，死如弃如，说文引，易曰：突如其来如，不孝子突出，不容于内也，又云：□不顺，忽出也，【周伯，六书正譌云：□它骨切子不顺生冇□之义，俗用突乃灶，囱也，】或从□倒古文，防即易突字，郑康成曰：震为长子爻失正，不知其所如，不孝之罪，五刑莫大，焉得用议贵之，辟刑之，若如所犯之罪，焚如杀其亲之刑，死如杀人之刑也，弃如流宥之刑，【周礼掌戮云：凡杀其亲者焚之，匈奴传云，王莽作焚如之刑，应劭曰：易有焚如，死如，弃如之言，莽依此作刑名也，如淳曰：焚如，死如，弃如者谓不孝子也，不畜于父母，不容于朋友，故烧杀弃之，莽依此作刑名也，】。
咸九五，咸其脢，脢王肃音灰云，脢在背而夹脊，案楚辞招魂云，敦脄血拇，注云：脄背也，脄与脢同，马融亦云背也，从月声，故音灰。
上六，咸其辅颊舌，虞翻本辅作防云耳目之间，说文防颊也玉篇引左氏传云：防车相依，是防与辅同，辅近口在颊前，淮南子云：靥辅在颊前，则好耳目之间为权，权在辅上，故洛神赋云：靥辅承权夬，九三，壮于頄是也。颊所以含物辅所以持口孔頴逹云辅颊舌，三者并言，则各为一物，明辅近颊而非颊，虞以权为辅，许以辅为颊，皆失之。【大招云，靥辅竒牙王逸云：颊有靥辅明，辅非颊】。
上六象曰：滕口说也，郑虞皆作媵虞云：媵，送也不得之三山泽通气，故媵口说矣，郑云：咸道极薄，徒送口舌，言语相感而已，不复有志于其间，栋案滕当读为腾腾也，淮南子曰：子产腾辞，后汉隗嚣云，帝数腾书，陇蜀髙诱许慎皆训腾为媵，本古文腾，字燕礼，曰：媵于賔，郑注云：媵送也，今文媵皆作腾是媵与腾通，又案释诂云：滕，虚也，以虚辞相感，义亦可通。
遯释文云：字又作，案归藏易，遯卦字亦作毛诗云：汉曰寜，俾我遯本亦作，汉书匃奴云，逃窜伏，叙传述賛曰携手秦小顔，皆云古遁，字【说，文遁迁也，遯逃也】。
大壮九三，羝羊触藩，羸其角，马融曰：羸大索也，王肃本作缧音，螺郑虞作累，蜀才作累，张璠作蔂说文，累大索也，与马训同，则羸当为累，或古文以羸为累，所未详也。
晋说文引作防云日出万物进，周伯父鼎防，姜鼎皆然，今作晋者非也，古文竒字作□【释诂云：晋，进也，释文云：本又作防】。
康侯用锡马蕃庶，郑氏云：康尊也，广也，蕃庶谓蕃遮禽也，庶音止，奢反栋案，管子侈靡篇云：六畜遮育，五谷遮熟，则蕃遮犹蕃育也。
明夷六二，用拯马壮，说文引作抍云上举也，子夏本同汉孔碑，亦以抍为拯，李登声类，又作氶【玉篇】，淮南子曰：子路撜溺髙诱曰撜举也，升出溺人，说文云：抍又作撜徐曰：今俗作拯非是，【列子黄帝篇曰：并流而承之，注云：音拯，方言出溺为承】。
暌六三，见舆曳，其牛掣，说文引作觢云，一角仰也，从角防声，郑作防云牛角皆踊，曰：防子夏作契，荀爽作觭虞翻曰：牛角一低一仰，故称尔雅，牛属云，角一俯一卬，觭字林，音丘戯反，云：一角低一角，卬樊光云：倾角曰觭，牛属又云：皆踊觢，郭璞云：今竖角牛释文云：字亦作防字林音之女，反从虞翻说当依荀氏作，觭从郑氏说，当依尔疋，作觢张有复古编云：觢从角契，省别作掣，非觢从角契，故子夏传作契，觭角一低一仰，故荀爽作觭诸家，无作掣者，王弼以为其牛掣者，滞隔所在，不获进，是读为牵掣之，字失之，【玉篇觢或作挈，或作□，从角折折与制通，或从角，或从牛，是掣字当作掣从牛】。
上九先张之，弧后说之，弧释文云：下，弧，字本亦作壶，诸家皆作壶，今作弧者声之误也。【左传狐骀，礼记作壶毛诗，八月，防壶传云：壶瓠也。】，虞仲翔曰：五已变干为先，应在三坎为弧，离为矢，张弓之象也。故先张之弧四动，艮为后，说犹置也，兊为口离为大腹，坤为器，大腹有口，坎酒在中，壶之象也。之应歴险以与兊故后说之壶，案礼说云：古说与设通，虞翻云犹置也，离上与兊三隂相应而家道暌乖，故先疑后释，张弧者，拒之如外，冦【三至五象，坎坎为盗，】设壶者礼之，若内賔壶误为弧，失其义矣。扬子太曰：家无壶妇，承之姑壶者家之礼法，故家无壶妇，无以承姑，妻无以事，夫上九六三婚冓之象，始以为冦也。故先张之弧，非冦乃婚冓，故后设之，壶昏礼，设尊于室，为内尊，又尊于房户，东为外尊，此之谓设壶。
解彖曰：雷雨作，而百果草木皆甲坼，释文云：马陆坼作宅，云根也，郑康成注云：木实曰果，皆读，如人倦之解，解谓坼，嘑【火亚反，】皮曰甲，根曰：宅宅居也，栋案古文宅字作□，与坼相似，故误作坼。马郑皆从古文，非改坼为宅也。
损曷之用？二簋可用享。簋，蜀才本作轨，栋案公食，大夫礼云，设黍稷，六簋于俎西，郑氏注云：古文簋皆为轨，周礼小史云：叙昭穆之俎簋，注云：故书簋，或为几，郑司农云：几读为轨，古文也，说文曰：古文簋或作匦，或作机，蜀才依古文，故作轨又涣之九二云，涣奔其机，机亦古文，簋，涣宗庙中，故设簋。
象曰：君子以惩忿，窒欲释文，惩作徴郑康成云徴犹清也读从楚辞，不清徴其然否左传？襄廿七年，云以徴过也杜氏云徴审也清徴也案惩当作徴读为惩古，惩字皆作徴史记引诗曰：荆荼是徴今毛诗及孟子皆作惩非也。
夬九五，苋陆夬夬，虞仲翔曰：苋说也，苋读如夫子，苋尔而笑之，苋陆和睦也，震为笑言，五得正位，兊为说故，苋，陆夬夬旧读，言苋陆字之误也。马氏，荀氏皆从俗言，苋陆非也，栋案论语莞尔而笑，莞本作苋，见释文，邢昺撰，论语疏依唐石经作莞，从俗作也。古睦字亦作陆，见唐扶颂及严举碑，蜀才所训，与虞同。
萃彖曰：利见大人，亨，聚以正也，荀爽本聚作取，栋案古聚，字或作焣，或作取汉书？五行志云：取不达兹谓不知，注云：取读为聚古文省。
九经古义卷一
钦定四库全书
九经古义卷二      长洲惠栋撰
周易古义
困上六，困于葛藟，于臲卼，说文引作薛虞作防杌，案文当作杌，郑康成注周礼云：古文臬，【古文闑，亦作，见仪礼注，】假借，字尚书曰：邦之杌陧，孔氏传云：杌陧不安，言危也？【说文亦云：不安也，】防本劓，字无攷，杌，皆古文今，臬杌从危旁，当是后人所加。
鼎上九鼎，玉大吉，说文曰：鼏以木横贯，鼎耳而举之，周礼，庙门容大鼏七个，今作扄即易，玉大吉也，又云：举鼎也，易谓之，礼谓之鼏，案仪礼士冠礼曰：设扄鼏，注云：今文扄为古文，鼏为宻又士昏礼注云：扄所以扛鼎鼏覆之，是扃为古文，许叔重以鼏当之，未详。
丰彖曰：日中则，【释文从此，今本作昃，】孟喜本作稷栋，案尚书中握河纪云：昒明礼备，至于日稷，郑康成注云：稷读曰侧，【伏琛，齐地记云：齐城西门侧，系水出故曰稷门古侧，稷音相近耳。】谷梁春秋经云：戊午，日下稷，公羊，左传皆作昃，范曰：稷昃也下昃，谓晡时灵台碑云：日稷不夏，今尚书稷作，夏作暇，是稷与昃通，依说文当作。
丰上六曰，闚其户，阒其无人，栋案说，文无阒字，【今新附有此字，后人妄増也】惟部云，闅低目视也，从门声，农湖县有闅乡，汉书戾太子，云湖阌郷，孟康曰：阌古闅字，从门中，建安中正，作闻音许宻反闅从门声，门与闻通，今俗犹作，闻音也，阒当作闅，与闚义合，【张有复古编云：狊俗别作阒静也，从门狊非古义，当只用狊字】。
上六象曰：丰其屋，天际翔也，翔郑，王肃，虞翻皆作祥，孟喜曰：天降下恶祥也。
中孚九二，吾与尔靡之，虞翻曰：靡共也，孟喜，韩婴皆训靡为共。
既济九三髙宗伐鬼方，汲郡古文云：武丁三十二年，伐鬼方，次于荆三十四年，王师克鬼方，氐羗来賔，故商颂殷武云：挞彼殷武，奋伐荆楚，防入其阻，裒荆之旅，窃疑周之荆楚商时谓之鬼方，古文所谓次于荆者，盖鬼方之地也，世本云：陆终娶于鬼方氏之妺，谓之女溃，是生六子，其六曰季连，是为芈姓，季连者，楚是荆楚，故属鬼方，有冥隘，方城之险，故诗言防入其阻，易言，三年克之，鬼方克而氐人贡，即诗所云有截其所也，丙子，学易编引苍颉篇云鬼逺也又云鬼方言，其幽昧也，皆不以地实之，此臆说也，【诗攷补传云：震用伐鬼方，震挚伯名，未知何据，愚谓震，奋也，犹诗之奋伐，不得以其人实之】。
系辞上八卦相荡，案说文荡为涤器，当从诸家作荡，后汉惟蔡湛碑以荡为荡，从俗作也。【释名云：荡荡也，排荡去秽垢也，则知荡非古，字】。
藏诸用，郑本作臧训为善，非也，此与退藏于宻知以藏徃皆当作臧，读为藏说，文无藏字，【新附有之，非也，】汉书，皆以臧为藏。
圣人有以见天下之赜，九家作册，京房许慎皆作啧栋，案经赜字，皆当作啧，后汉范式碑云：探啧研机，杨子太经云隂阳所以抽啧啧情也，定四年，左氏传云：啧有烦言，贾逵曰：啧，至也，正义云：易系辞云：圣人有以见天下之赜，谓见其至深之处，赜亦深之义也。是古皆作啧，释名曰册赜也，是册与赜通。
言天下之至啧，而不可恶也，荀爽本恶作亚云，次也；栋案古亚字，皆作恶，尚书大传曰：王升舟入水，鼓钟恶观台，恶将舟恶宗庙，恶郑康成注云：恶读为亚，秦恵王诅楚文云：告于丕防，大神亚駞，礼记礼器作恶駞，宋时有玉印曰周恶父印，刘原甫以为即条矦亚父，史记卢绾孙他之封恶谷，矦汉书作亚谷，荀氏以恶为亚，故训为次。
圣人以此洗心，石经作先心，虞翻曰：圣人谓庖羲，以蓍神知来，故以先心，诸家如京房荀爽，董遇张璠，范长生等皆作先心，唯王肃及韩伯作，洗心非也，【管子云，圣人先知无形，尉缭子云，黄帝曰：先神先鬼，先稽我智，皆先心之谓也？】：
备物致用，立成器以为天下利，案成器谓网罟，耒防之属，管子七法篇曰：成器不课不用，荀悦汉纪，引易云，立象成器，非也。
莫大乎蓍，释文大作善云：本亦作莫大，案何休注，公羊汉书，萟文志皆引作莫善，仪礼疏同释文是也；贾公彦云：凡草之灵，莫善于蓍，凡虫之知，莫善于，中山，江水出焉，其中多良，郭璞云：良善也。
乾坤其易之緼邪？案緼者包裹之意，谷梁传云，地緼于晋，虞翻本作韫，云易丽干藏坤，故为易之韫。
系辞下，圣人之大寳曰：位孟喜本作大保，保古寳字汉尚方，鉴云夀比金石之固，保春秋荘六年，齐人来归卫俘，左传俘作寳，正义云：案说文保从人，□省声古文，□不省，然则古字通用，寳或□字与俘相似，故误作俘。
服牛乘马，说文引云：犕牛乘马，从牛防声，栋案犕与服，古字通，春秋传僖，廿四年，王使伯服防孙伯如郑请滑，史记作伯犕，后汉书皇甫嵩传，董卓谓嵩曰：义真犕未乎？义作服，赵世家云：武灵王云，今骑射之备，近可以便上党之形而逺可以报中山之怨，今战国策，云骑射之服，然则史记备当作犕也，特牲馈食礼云，备荅拜焉，注云古备，为复说文云：絥车絥也，或作□从革，葡声是古僃，字有服，音伏字有葡音。
不封不树，虞仲翔曰：穿土称封，封古窆字也，聚土为树，【冡人云：以爵等为丘封之度，与其树数】，檀弓云县棺而封，康成曰：封当为窆，窆下棺也，郑仲师周礼遂人注云：窆，谓下棺时，礼记谓之封，春秋谓之塴，皆葬下棺，也声相似，【封音彼騐反】说文曰：堋葬下土也，从土朋声，春秋传曰：朝而堋，礼记谓之封，周官谓之窆，今读易者皆作府容切失之。
易者，象也，王伯厚曰：昔韩宣子适鲁，见易象是古人，以卦爻统名之曰象，故曰易者，象也，其意深矣。
说卦，参天两地而倚数，郑注周礼引作竒蜀才同栋案倚，本古竒字荀子大儒篇云：倚物怪变，掦倞读为竒汉书外戚传，欲倚两女，史记作竒方言曰倚竒也郭璞曰竒耦参两成五，故云竒【居宜切，】两说文引作防石经作□，文王命厉鼎亦然，两乃斤两字，故汉定陶上林诸鼎，皆作两【，杜子春，周礼，大祝注云竒读为倚】。
妙万物而为言者也。妙王肃本作眇，音妙，董遇曰眇成也，栋案妙字，近老荘语，后儒遂有真精妙合之说，当从王子雍本作眇，陆士衡文赋云：眇众虑而为言，盖用说卦不作妙字，此其证也。【义云章妙字作玅，见汗简，说文云：玅急戾也，从省少声】。
震为龙，虞翻本作駹，云駹苍色，震东方，故为駹，旧读作龙，上已为龙非栋，案周礼，犬人职云：凡几珥沈辜，用駹可也。注云：故书駹作龙，郑司农云：龙读为駹，【周礼，皆以龙为駹，】是古駹，字皆作龙读为駹。
为旉，虞本作専，云阳在初，隠静未出触坤，故専则干静也专，延叔坚说以専为旉，大布非也，案旉，王肃音孚干寳云花之通名，铺为花皃，谓之栋，谓旉当作尃，尃古布字，见说文，延笃说是也，张有复古编云：尃布也，从寸甫别作旉，非芳无切，栋案秦铭，勲钟尃字作旉，是秦以来，始从方也。裴松之云：古敷字与尃相似，写书者多不能别【，古敷字亦作敷，从寸不从，万汗简云：古文敷作尃】，故或作专易经，古文十不存一，闲有存者，又经传写谬误，训诂家不能博攷遗文，随事释义，致使三代遗文，瞢然莫攷，是可慨也。
其于稼也，为反生，虞本作阪，生云：陵阪也，陆绩云阪，当为反栋，案反古阪，字前汉，地理志蒲阪，字作反，刘寛碑隂同此当仍经文作反读为阪。
防为寡发释文云：寡又作宣，虞翻曰：为白，故宣发马君以宣为寡发，非也，栋案攷工曰：车人之事，半矩谓之宣，郑康成曰：头发皓落，曰宣易防为宣发郑易，注云：宣发取四月靡草死，发在人体犹靡草在地。
离为乾卦，郑氏云：干当为干阳，在外能干正也，董遇本作干栋，案列子云：木叶干殻，张湛云：干音干，是干与干同音，故作干。
序卦云物不可穷也，故受之以未济终焉，郑注干凿度曰：夫物不可穷理不可极，故王者亦常则天而行，与时消息，不可安而防危存而防亾未济者亦无穷，极之谓者也。
杂卦云：大畜，时也，无妄灾也，萃聚而升不来也，谦轻而豫怠也，怠京房作治，虞翻作怡治，与怡皆与时来，恊韵小顔匡谬正俗曰：张平子东京赋云：坚冰作于履霜，防木起于蘖栽，昧旦丕显，后世犹怠，况初制于甚泰，服者，焉能改裁【，李善以裁为去声。恊韵】，汉帝栢梁，诗云：日月星辰和四时，梁王云骖驾四马，从梁来，自斯已下，同用一韵，而执金吾，云徼道宫中，禁惰怠，又曹朔作后汉敬隠后颂述宋氏之先，云实先契而佐唐，汤受命而创基，二宗俨以乆飨盘庚俭而弗怠，是则怠懈之字，通有苔音矣。
大有众也，荀爽本众作终，案士相见之礼，曰：凡与大人言，始视面，中视抱卒视面，毋改，众皆若是，注云：众谓诸卿大夫同在此者，今文众为终，史记五帝纪曰：怙终贼刑，徐广曰：终一作众，是众有终音，故或作终也。
惠栋曰：自唐人为五经正义，传易者，止王弼一家，不特篇次紊乱，又多俗字如晋，当为防防当为顨【，从说文】垢，当为遘【，从古文】干，确乎其不可拔，系辞，确然示人，易皆当作寉，【从说文，或作确，见郑烈碑，周伯琦曰：寉胡沃切，鹤字从此俗，用为鹤字非】，坤初六象隂始凝也凝乃俗冰，字古冰，字作仌，【见说文，】屯初九，盘桓渐六二，鸿渐于磐，皆当作般，【与盘同】，六二，乘马班如，当作般【，从郑本左传班马之声，役将班矣，古皆作般，】古文班，匪冦婚媾，当作昏冓，【从郑本】上六，泣血涟如，涟本澜别字当作防或省文作连师，九二象，承天宠也，当作龙，【从王肃，】古文宠，【毛诗蓼萧云为龙，为光左传作宠商颂，何天之龙？郑笺云龙当作宠，】与邦恊韵，【邦读为半】，比初六，终来有他，吉，当作它【释文，宋本皆然，】九五，王用三驱，当作敺古文，驱履上九，视履考祥本作详，【见释文，】古祥，字【古，文祥作详，又见蔡邕尚书石经，】泰初九，以其彚古文作，【释文，】九二，包荒本作防，【说文同】六四，翩翩古文，作偏偏【，王弼本作篇，篇今本与子夏传，同】否？九四，畴离祉当作，【从郑本】古文畴，【见说文，】豫六二介于石古文，作砎【释文，晋孔坦书云：砎石之易悟，】九四朋盍簪，古文作貣，或作戠【，虞翻本】随象，君子以向晦当作郷，【从王肃，】古向字，【说卦向明而治，同左传皆以郷为向，】无妄彖，天命不祐，当作右【，从马融系辞可与祐神同】古，祐字大畜，六四，童牛之牿，当作告【，从说文九家，】或作梏，【从郑本】坎六三险，且枕古文枕，作沈六二樽酒当作尊，离九三日，之离当作，【从说文，今作昃，亦譌丰彖日中，则同】睽，六三，其牛掣当作觢，【从说文，】作防【从郑氏】，上九，后说之，弧当作壶【，诸家皆然，】明夷六二，用拯马当作抍，【从子夏说文，涣初六同，】解彖甲坼，当作甲宅，【从马郑陆诸家】损，二簋可用，享当作轨，【从蜀才，据此，则诸簋字皆当作轨，】古文簋，【见仪礼注，】损象，惩忿窒欲，当作徴古惩字夬九三壮于頄当作頯，【从郑氏说，文无頄字，】姤象，后以施命诰四方当作告，【从说文，京房】古文诰，【见郑氏，礼记注】初六，羸豕孚蹢躅，古文作，【啻与商通，逐与蜀古今，字】萃，彖聚以正当作取古聚，字困六三，据于蒺藜，当作棃【，从唐石经】上六，臲卼当作杌，【古文，臲杌，见薛虞本】丰，初九，遇其配，主当作妃，【以郑虞】既济，六四，繻有衣袽，古文作襦，【释文】系辞，八卦相荡，当作荡【，从诸家】藏诸用，退藏于宻知以藏徃皆当作臧，【从郑刘诸本】圣人，有以见天下之赜，凡赜字，皆当作啧干之策，当作防【从释文，】下同，引而伸之，当作信【见释文，又诗正义亦引作信士，相见礼注云：古文伸作信范甯，谷梁解云：信伸字，古今所共用律，歴志云：引者，信也，】古伸，字【见，韦昭外传注，】圣人以此洗心，汉石经作先心，【诸家皆同，唯韩伯作洗，非】乾坤，其易之緼邪？当作韫【，从虞翻】象也者，像也。像当作象，【从诸家】以佃，以渔佃当作田，【从虞翻】渔当作鱼，【见释文，何休公羊传，亦云田鱼读，如论语之语，】斲木为耜，当作防【从说文】天地，絪緼当作壹，□【从说文朱碑作緼，或作氤氲，亦俗字张有复古编云：壹从壶吉于悉切，□从壶凶于云切，吉凶在壶中，不得渫也，别作氤氲，又作絪緼，并非】因贰以济民，行当作弍，【从郑义，贰本副贰，字】古文，二【见说文，】为道也，屡迁当作娄，【说文无屡字，汉书，皆以娄为屡】。噫！亦要存亾，吉凶当作意，【毛苌曰：意叹也，】兼三才当作材，【石经，又宋本】，下同，说卦参天两地，当作防【从说文两本斤两字，】妙万物而为言当作眇，【从王肃，董遇】震为旉，当作尃【，从延笃】，为的颡当作旳，【从说文，又作馰】防为寡发，寡当作宣，离为乾卦，干当作干，【从郑氏，董遇作干，列子云：木叶干殻，注云：干音干，】释文所载，古文皆薛虞傅氏之说，必有据依，郑康成传费直易，多得古字，说文云：其称易孟氏，皆古文，虞仲翔，五世传孟氏易，故所采三家说为多，诸家异同，动盈数百，然此七十余字，皆卓然无疑，当改正者。
或问曰：子擅易经字数十余条，不防近于僣乎？答曰：某安敢涂改圣经，但据汉魏以来数十家，传易字异者，而折衷焉，思以还圣经之旧存什一，于千百耳，即如数十字之外，如噬嗑，明罚勑法，释文云：勑俗字当作饬【史记五帝纪云：信饬百官徐广曰：古勑字】系辞，掘地为臼，掘当作阙，如此类者尚多，但汉易己，亾改之无据，是用阙疑，以竢来哲，某敢蹈僣妄之咎乎？因赋一诗云汉元穷易已多门，魏，晋诸儒，又触藩，若使当年传汉易王，韩俗字乆无存用以祛守残之陋。
易经古文仅存者，今人皆未之省，或有失读者如屯六二象以从禽也。从古纵字，蒙再三渎，说文作黩，云握持垢也，崔憬曰：渎古黩，字需彖，位乎天位，上位字读曰涖，【从郑义，】谷梁传曰：涖者位也，比九五，失前禽失读，如马牛，风佚之佚，古佚字，皆作失，【见尚书，攷】小畜，有孚挛如，挛古恋字，【中孚九五同】，今音力专反，泰象财成古裁字，【荀爽作裁】随，初九，官有渝，读为管古馆，字复六三，频复厉古颦，字玉篇，颦字下云，易本作频上六有灾，籀文烖，明夷，文王以之，箕子以之，以读为似【从郑氏，】古似字作以【见诗，攷】夬，九四，其行次且，读为趑趄，古文省，姤九二，包有鱼，包读为庖，古文省，【包羲，字从此郑氏，周礼庖人注云：庖之言包也，是庖与包通，】九五以杞包，与匏同升，六四，王用亨于岐山，亨，今读为享困，彖刚揜也，古掩字艮，九四，其形渥，形本古刑，字【见，杨震碑隂】涣九二，涣奔其机，机古文簋，宗庙器贲卦之贲，读为奔明夷，象用晦而明，而读曰如，【从虞义，】蹇六四徃蹇来连，连读曰辇，【从虞氏】损，二簋可用亨，亨许庚反，【从蜀才，】系辞以佃，以渔渔读，为语【髙诱说】不封不树，封音彼騐反【从虞氏】说卦，叅天防地而倚数，倚本竒耦字震为龙，读曰駹，其于稼也，为反生，反读曰阪，司马温公曰：凡观书者，当先正其文，辨其音，然后可以求其义，可谓知言。
凡经字误者，当仍其旧，作某字，读若某，所以尊经也，汉时惟郑康成不轻改经文，后儒无及之者，如易大有九四象明辨，遰也，郑注云：遰读如明星，晢晢系辞，言天下之至啧，而不可恶也，言天下之至啧，而不可乱也，郑于下句注云：啧当为动，劳而不伐，有功而不置，郑云，置当为徳晁氏曰案徳古文类置，字因相乱，圣人之所以极深而研机也，范式碑云：探啧研机，是古易皆作机，郑云机当为几防防也今王弼本直作郑所训字，失其本矣，后儒谓郑氏好改字，吾未之敢信也。
孔頴逹易正义多衍字，譌字及脱落字，如乾卦，不成乎名，衍乎字文言曰：坤至柔，定本无文言曰：三字屯象，君子以经纶，定本纶作论防彖曰：匪我求童，防童防来求我，脱来字，需初九象，利用恒无咎，定本无咎二字衍，泰九三象曰无徃不复定本作无平不陂，谦上六征邑国，衍邑字剥六三，剥之无咎，衍之，字鼎彖，圣人亨以享上帝，定本上帝二字衍，莫大乎蓍，定本作莫善，鲜不及矣。定本鲜作尟，【上文君子之道鲜矣，郑作尟，案汗简尟，本古文鲜字，见顔黄门说文】，刳木为舟，剡木为楫，刳当作挎，剡当作掞，说卦水火相逮定本，水火不相逮，杂卦丰多故也。衍也字。
唐时有苏州司户郭京撰，周易，举正三卷，家无是书，据洪氏随笔所载二十余则皆因王辅嗣韩康伯之注，谬加増损，今以李氏所録汉易攷之，乃知其妄；如云屯六三，象曰：即鹿无虞，何以从禽也。今本脱何字，案从本古纵字，故郑康成黄頴，皆音于用反，【古踪字作纵，见隶释】，不容阑入，何字其妄，一也，师六五田有禽，利执之，无咎，元本之字，行书向下，引脚稍类言字，转写相仍，故误作言观，注义亦全不作，言字释案，虞翻曰：田为二阳称，禽震为言，五失位变之正，艮为执，故利执言，无咎，荀爽曰：田猎也，谓二帅师禽五之利，度二之命，执行其言，故无咎，以言为之信，注而不信经其妄，二也；比九五象曰失前禽，舍逆取顺也，今本误倒其句，案虞翻曰：背上六，故舍逆据三隂故取顺不及初，故失前禽二句，各有取义，以失前禽为舍，逆取顺其妄，三也；贲亨不利有攸徃，今本不字误作小案，郑康成，曰：卦互体坎艮，艮止于上，坎险止于下，夹震在中，故不利大行，小有所之则可矣，虞翻曰小谓五，五失正，动得位，体离以刚文柔，故小利有攸徃，改小利为不利其妄，四也；刚柔交错，天文也，文明以止人文也，注云：刚柔交错，而成文焉，天之文也，今本脱刚柔，交错一句，案此四字是王氏释天文也一句之义，非经文也，虞翻注谓五利变之正成，防体离艮为星，杂日，坎月防为髙五天位，离为文，明日月星辰髙丽于上，故称天之文，玩虞义全无以刚柔交错，为天文之意，其妄五也。蹇九三徃蹇来正，今本作来反，案虞翻曰：应正歴险故徃蹇反身据二，故来反，二在下，故云反改反为正，其妄六也。困初六，象曰：入于幽谷不明也，今本谷下多幽字，案荀爽曰为隂所掩故不明，删去幽字，其妄七也。鼎彖，圣人亨以亨，上帝以养圣贤注云：圣人用之，上以享上帝，而下以养圣贤，今本正文多而大亨三字，故注文亦误増而大亨三字，案虞翻曰：大亨谓天地养万物，圣人养贤以及万民，此正释大亨之义，以为误増其妄八也。丰九四象，遇其夷主，吉志行也，今文脱志字，案虞翻曰：动体明夷，震为行，故曰吉行，若云志行，不容不注其妄，九也。小过六五象曰宻云不雨已止也注阳已止下故也。今本正文作已上，故注亦误作阳已上，故止也，案虞翻曰：谓三坎水已之上，上六，故已上也，郑本作尚，尚与上通，上与长亢，恊改为止，其妄十也。杂卦防稚，而着今本稚误作杂，案虞翻曰：防二阳在隂位故杂初杂而交，故着改杂为稚，其妄十一也，京云曽得王辅嗣，韩康伯手写注定，传授真本，今所举正皆谬悠，荒唐若此，不待阅全书，而知其赝矣，中惟履霜隂始凝也，君子以居贤徳，善风俗，一见魏文帝纪注一见，王肃易前人，固已言之，又姤九四包失，鱼因王注震彖，出可以守宗庙社稷上添不丧，七鬯四字，中孚象，豚鱼信及也，小过彖，柔得中，是以可小事也，既济，亨小，小者亨也，皆望文为义，亦无足取，系辞二多誉，四多惧，注云：惧，近也，尤为诞妄，京创为是书，后儒晁昭徳郑渔仲之辈，多有信而从之者不可以不辨。
隋经籍志有卜子夏，周易传二卷残缺，梁有六卷，七略云，汉兴，韩婴中经簿録云丁寛所作张璠云：或馯臂子弓所作，薛虞记，今所传子夏易传十一卷，以释文及李氏集解校之，无一字相合者，案其文又浅近，或曰，唐人张弧伪作，非也，此书与郭氏易，举正皆宋人伪撰托之子，夏郭京者，唐时汉易尚存，子夏书虽残缺，李鼎祚犹及采之，宋以来，经典散亡，无可攷证，故令二伪书传于世，遗误至今，有志于经，学者急须辞而辟之。
九经古义卷二
<经部,五经总义类,九经古义>
钦定四库全书
九经古义卷三      长洲恵栋撰
尚书古义
康成书赞云：孔子撰书，乃尊而命之曰尚书，尚者上也，葢言若天书，然尚书纬璿玑钤云，因而谓之书，加尚以尊之，墨子明鬼篇云：尚书夏书，其次商周之书，则尚字为孔子所加信矣，孔頴达为伪，孔氏作正义诎，郑氏之说，以为伏生传书，始加尚字，其说非也。
尧典曰：若稽古帝尧，郑康成曰稽同也，古天也，言能顺天而行，与之同功，孔安国曰：若顺稽攷也，能顺攷古道而行之者，帝尧，此说本贾侍中，【安国传，晋人所撰托诸孔氏者】髙贵乡公幸太学，命讲尚书，帝问曰：郑云，稽古同天，言尧同于天也，王肃云尧顺考古道而行之，二义不同，何者为是？博士庾峻对曰：先儒所执，各有乖异，臣不足以定之，然洪范称三人占，从二人之言，贾马及肃，皆以为顺攷古道，以洪范言之，肃义为长，帝曰：仲尼言，唯天为大，唯尧则之，尧之大美，在乎则天顺攷古道，非其至也，今篇开义以明圣徳而舍其大，更称其细，岂作者之意邪？桓谭新论曰：秦延君能说尧典篇目两字之说，至十余万言，但说曰：若稽古三万言，当时尧典发篇，聚讼若此，宜后世异说之纷纷矣。
钦明文思安，安尚书攷灵耀云，放勋钦明文思，晏晏，郑康成注云：寛容覆载，谓之晏，尔雅云：晏晏温和也，栋案春秋，齐景公安孺子古今人表作晏孺子，是安与晏通释名云：安晏也。晏，晏然和喜，无动惧也。
平章百姓，史记作便章，尚书大传作辩章【索隠云今文作辩章，】案下文平秩，字伏生，作便郑，作辩说文云：采辨别也，读若辨古文作□，与平相似于部，云古文平作□，孔氏袭古文，误以□为平训为平，和失之辨，与便同音，故史记又作便汗简，云古文尚书，平章字作□玉篇同，毛诗采菽，云平平左右，左传作便蕃，毛苌曰：平平辩治也，服虔亦云：平平辩治不絶之皃平亦当从古文，作□【，郑注云：辩，别也，亦与毛服义，通】。
鸟兽孶尾，史记作字，微字与孳通微，与尾通，说文曰：字者言，孶乳而侵，多战国策，有尾生髙髙诱以为鲁人，即论语之，微生髙也荘子或作尾，或作微，说文曰：尾，微也，汗简云古文尚书字，作孶是孳，为古文字也，释文云：孶音字，案字本有孳音，士冠礼，字辞云，昭告尔字读为滋与宜之恊，释名曰：尾，微也，承脊之末，稍微杀也，古今人表有□生髙□生晦师古曰：即微生髙微生畆也。
平秩南讹，史记作南譌，司马贞本又作为，云为依字读春，言东作夏言，南为皆是耕作营为劝农之事，孔氏强，读为讹字，虽则训化，解释亦甚，纡回也，栋案譌与讹古，字本通，毛诗无羊曰：或寝或讹，韩诗作譌说，文引诗云：民之譌言，今正月诗作讹，无羊传云：讹，动也，薛夫子云譌觉也，正月笺，又训讹为伪，伪亦与讹通，故王莽传，又作南伪【古文尚书作伪，】索隠作为者，古伪字皆省文，作为见古文春秋左氏传，但此经讹字，当与伪别，淮南天文曰嵗大旱禾不为髙诱曰为成也。禾成于夏故云南为此，与东作西成，皆言农事索隠本是也。
宅西曰昧谷，今文尚书云：度西曰栁谷，【臣瓒汉书注云：案古文宅，度同】伏生书传云，秋祀栁谷【，谷与谷通，庄子云：臧与谷，二人相与牧羊，崔譔本谷作谷】，郑康成云：柳，聚也，齐人语贾公彦曰：柳者诸色所聚，日将没，其色赤，兼有余色，故云柳谷，今郑注尚书，从古文作昧谷，故虞仲翔奏郑解尚书，违失事，目言古大篆丣字，读当为桺，古桺丣同字，而以为昧栋案，史记亦作桺谷，此古文也，郑康成依贾逵所奏定为昧谷，故虞氏驳之，管子防官篇，言春三丣同事，秋三丣同事，说文曰：丣冒也，二月万物冒地而出，象开门之，故二月为天门，古文酉从丣，丣为春门，万物已出，丣为秋门，万物已入一闭门象也，故春言三丣，秋言三丣，桺丣同字，日出于旸谷，入于桺谷，西者陇西西县之八充山【，一曰兊山】秋门之象，故命居之。
鸟兽氄毛，说文引云：鸟兽□髦云，□毛盛也，古文正作□，张有复古编云：□从毛隼书曰：鸟兽□毛，别作氄，非汗简引尚书，又作□案，□与□相似，说文或从此髦，古毛字，既夕记云，马不齐髦，郑注云：今文髦为毛古文尚书毛皆作髦。
共工方鸠僝功，说文引虞书曰：旁逑【，又作救】，【又作孱】功云，逑敛聚也，与孔传同，疑古文鸠字作逑耳，许慎马融，皆云具也，孔氏训为见史记？又训为布案，徐邈音，撰许马说是孔训，非也，尚书中如方鸠功，方施象刑，方告无辜，汉儒皆引作旁【，见白虎通论衡等书】，而方命之字，仍作方读为放，孔传于方鸠，方割皆训为方，方是读，如字，栋谓方当依字读为旁，郑注士丧礼云，今文旁为方是旁，为古文方也，薛宣古文，方字皆作匚，【立政云，方行天下，亦读为旁传云，方四方非也，】。
静言庸违，楚辞天问曰：康回冯怒，地何故以东南倾王，逸曰：康回共工名也，案郑注尚书，以为共工名氏，未闻先祖居此官，故以官为氏，然则楚辞所谓康回者，即书所云，静言庸违也，关书作请言王逸引书云：浅浅请言，公羊亦云：戋戋莫诤，言违与回通诗，大雅云厥徳不回毛传云：回违也，春秋传晏子云：君无违徳【下云若徳回乱明违，与回同】，回邪辟也，论衡引作回徳回邪辟也，故史记云：共工善言其用，僻是训违为辟，与回同也，古庸字或作康，故楚辞言康回秦，诅楚文云：今楚王熊相康回无道，董逌释康为庸是也。【或云，康读为亢龙之亢，谓亢极邪辟也，】。
否，徳忝帝位，史记作鄙徳栋案鄙与否，古通用论语曰：予所否者，天厌之！论衡引作鄙训，为鄙陋之鄙，【释名云鄙否也？小邑不能逺通与论衡，合】故陆氏释文，又音鄙，益稷云：否则威之，徐邈音鄙是否？有鄙音【正义，曰：否，古文不字】。
序虞舜侧微，玉篇人部引作微云，微贱也，案古文防字皆作见防氏鼎及栾，鼎说文亦然，惟石鼓文作防。
賔于四门，郑康成云：賔读为傧，舜为上傧，以迎诸侯，案賔为古文傧，见仪礼乡饮酒礼注，穆天子传云：祭公賔丧注，傧赞礼仪，又云：内史賔侯注，傧相史记苏秦传，必长賔之义，作傧，孔安国以为四方诸侯来朝者，舜賔迎之，读为賔客之賔，非也，【晁氏书，说云：寅賔出日，谓测其出之，景而导之，寅饯纳日，谓测其入之，景而候之，徐邈读賔为傧，是也；古文傧逋作賔，孔氏以賔为导，亦读曰傧，近世乃为賔客之说，非也，】。
舜让于徳弗嗣，徐广曰：今文作不怡，史记作不怿，怡怿也，李善文选注引书云：舜让于徳不台，台犹怡也，汉书音义云古文台作嗣，案嗣与怡音义絶异毛诗子防曰：子寜不嗣音，韩诗作，诒音古怡，诒字皆省，作台古嗣，字皆省，作司髙宗肜日王司敬民史记作王嗣敬民，吕大临考古图，载防姜鼎云：余惟司，朕先姑集古録，刘原父皆释司为嗣，是司为古文嗣，或古司台字相似，因乱之也，【台本音怡，故史记自序云：唐尧避位，虞舜不台】。
在璿玑玉衡案，亰房易略例，及周公礼殿记，孟郁脩尧庿碑，皆作旋机，【孟郁碑作□，与旋同】，伏生书曰旋机者，何也？曰：旋者还也，机者防也缴也其变几微，而所动者大，谓之旋机，是故旋机谓之北极。其说与京房及汉碑字合。
徧于羣神，史记徧作辩汉樊毅脩西岳，庿记云：辩于羣神，仪礼乡饮酒礼，云众賔辩，郑康成云：今文辩皆作徧，是辩为古文徧，为今文也，【荀子脩身篇云：扁善之度，注云：扁读为辨，韩诗外曰：君子有辨善之度】。
辑五瑞，史记作揖魏，脩孔子庙碑，亦云揖五瑞，秦本纪曰：心揖志义，作辑汉碑，皆以揖为辑，马融曰：揖敛也，与孔训同而字异，【古揖字，有作辑者，晋语曰：君辑大夫就车，旧训辑为揖，汉书儿寛寛对曰：陛下统楫羣元臣瓒曰：楫当作辑，师古曰：辑楫与集三字并同，虞书曰：楫五瑞是也。其字从木，瓒曰：当为辑不通，是揖，又作楫】。
嵗二月云云，何休公羊注引尚书曰嵗二月东廵守，至于岱宗，柴，望秩于山川，遂觐东后，【史记亦作遂】，恊时月正日，同律度量衡，脩五礼五玉，三帛，二生，一死贽，如五器，卒乃复，五月，南廵守，至于南岳，如岱礼，八月，西廵守，至于西岳，如初，十有一月朔北廵守，至于北岳，如西礼还至嵩，如初礼，归假于祢，祖【，尚书作艺祖马，王云祢也，】用特，今古文尚书，无还至嵩，如初礼六字，姚方兴本云：至于北岳，如西礼，马融本作如初礼，明上下有脱文，今文尚书不可攷，然何邵公所引，不为无据也。【史记，封禅书于岱宗之下，又云：中岳嵩髙也】。
恊时月，白虎通引作叶周礼，太史读礼书而恊事后，郑云：故书恊作叶，杜子春云：叶当为恊书，亦或为恊或为汁，又大行人协辞命，故书作叶先郑云叶当为汁，方言曰：协，汁也黒帝汁光纪，或作叶【，后汉帝尧碑，以叶为汁，】汉书载洪范曰旪用五纪，伏生书引书云：不叶于极，不丽于咎，说文曰：旪，古文协从，日十防作叶从口。
黎民阻饥，徐广曰：今文尚书作祖饥，祖始也，史记作始，汉书作祖，孟康曰：黎民始饥，命弃为稷官，古文言阻，栋案古文祖，字皆作，且如祖乙卣，盄和钟，文王命厉鼎师，敦皆以且为祖，故曽子曰：祖者，且也古文作阻者，案仪礼大射仪云：且左还，郑云古文，且作阻是古文，又以阻为且卫，撰古文异字，其以此乎？王肃曰：阻难也。马融曰：祖始也，二说并通，今文近之，郑曰：阻读曰俎，阻厄也，郑尚书，即马融本当云祖读为阻，写之误也。
教胄子，说文引虞书云：教育子云，养子使作善也，尔疋曰：育，长也，与孔马同周礼大司乐云，凡有道者有徳者使教焉，郑注云：若舜命蘷典乐，教育子，今周礼注仍作胄，非也，见释文，是郑本尚书，与说文同，马融书云：胄，长也，育亦训长见尔疋，字异义同，郑注尚书，从马本知马本亦当作育，周书王子晋曰：人生而重丈夫，谓之胄子，胄子成人能治，上官谓之士，然则胄子犹国子与。
分北三苖，北读为别古文，北字从二人，别字重，八八□【北，】□【别，】字相似，因误作北，说文于八部，曰□别也，孝经说曰：上下有别，又部曰：□古文别，许君学于贾逵，逵古文尚书，必得其实，虞翻曰：郑注尚书分北三苗，北古别字，又训北言，北犹别也，若此之类，诚可怪也，栋谓北，字似别，非古别字，又北与别异，不得言北犹别也，虞郑皆失之。【苗本一也，分别流之，故有三苗犹三危，本一也，分三苗，分三危之地，亦因分别而名，葢依三居之法，离絶之使不得通也，】。
大禹谟惟影响，依字当作景向刘向奏云：神明之应，应若景向是也，邹季友曰：影古文作，景葛洪始加彡，此天寳三载卫包改，古文以今文时所易也，栋案髙诱淮南子注曰：景古影字，诱汉末人，当时已有作，景旁彡者，非始于葛洪，字苑景，旁从彡，已见顔氏家训亦非卫包所改。
臯陶谟，暨稷播奏，庶艰食，释文云：艰，马本作根，云根生之食，谓百谷栋，案释名云：艰根也，如物根也，则是书本作艰，训为根马，说是古艰，字作囏，【古艰读为根，见唐扶颂】。
扰而毅，徐广曰：扰一作柔字本作扰，从牛夒声玉篇云防驯也，尚书□而毅如此，春秋云：乃扰畜龙，应劭音柔，说文云：防牛柔谨也，从牛夒声，又云：□玉也，从玉夒声，读若柔，管子地员云：其木宜扰，桑扰桑柔桑也，字书，皆音而小反，非也，徐邈音饶，亦误。
予弗子释文云：子，如字，郑氏音将吏反，案乐记云：易直子谅注云：子读，如不子之子徐邈音，子为将吏反，葢从郑读列子说符篇云：禹纂业事雠，唯荒土功，子产弗字，过门不入云云，列子之说，葢本尚书，读子为字，此在未焚书之前，必得其实，郑氏之音，非无据矣。
禹贡荥波既猪，云：荥泽波水已成遏，猪，马，郑，本皆云荥，播既都，郑云，沇水溢，出河为泽卫，狄战在此地，今塞为平地，荥阳民犹谓其处为荥；播栋案荥波，当是二水名，周书职方云：豫州其川，荥；雒，其浸波溠，孔氏以为荥泽波水，非也，郑于周礼注依尚书读波为播以荥，播即荥泽合为一，亦非。
和夷底绩，郑康成云：和读为桓，地志曰：桓水出蜀郡蜀山西南行羌中，【见史记及水经注】，案汉书酷吏云，桓东少年场，如淳曰陈，宋之俗言桓，声如和，故桓表或谓之和，表东京赋云：叙和树表【双植，谓之桓桓，表是也，四植，谓之桓桓楹，是也】。
嶓冡导漾，史记及郑本皆作瀁，说文曰：漾，古文作瀁，地理志曰：陇西氐道县，禹贡瀁水所出，皆从古文，孔氏作漾，非也。
二百里男邦，史记云：任国【汉讳，邦改为国】栋，案白虎通引书云：侯甸任卫作国伯，今酒诰作男，古男与南通，皆训为任，故诗云燕燕于飞，下上其音，子子于归逺送于南又云：凯风自南，吹彼棘心，沈重音南，为乃林反，外周语曰：郑伯南也，先郑司农注云：南谓子男左传？昭十三年，子产云：郑伯，男也，贾侍中，云男当作南，谓南面之君，王肃家语亦载子产语云：男南，古字通用，郑众从左传改南为男，贾逵据外传，易男为南，可以知二字之相通矣，白虎通又云南之为言任也，故孔安国亦云，男任也，今文尚书，皆以任为南太史公以训诂易经文，故亦为任，【正义云：男声近任，故训为任】。
二百里蔡，地里志曰：二百里蔡，刋误曰：蔡读如蔡，蔡叔之蔡，吴仁杰从之，以为当作。
序作帝告，史记告作诰，司马贞曰：一作俈。从先王居，故作帝俈栋，案告古文诰，【见礼记注，】尚书大殷，有帝告篇引书曰：施章乃服，明上下，此逸书之，犹存者索隠据孔氏，以为帝俈别无所见。
序汤既黜夏命，复归于亳，作汤诰，论语云：予小子履，敢用牡，敢昭告于皇皇后帝，孔安国注云：此伐桀，告天之文，墨子引汤誓，其辞若此，【汤誓，依墨子当云汤祝】疏云：尚书汤誓，无此文，而汤诰有之，又与此小异栋案，墨子兼爱篇云：汤曰：惟予小子履，敢用牡，告于上天后曰：今天大旱，即当朕身履，未知得罪于上下，有善不敢蔽，有罪不敢赦，简在帝心，万方有罪，即当朕身，朕身有罪，无及万方，即此言汤贵为天子，富有天下，然且不惮以身为牺牲，以祠祝于上帝鬼神，吕氏春秋九月纪云：昔者汤克夏而正天下，天下旱，五年不收，汤乃以身祷于桑林，曰：余一人有罪，无及万夫，万夫有罪，在余一人，无以一人之不敏，使上帝鬼神伤民之命，于是翦其发，□其手，以身为牺牲，用祈福于上帝，民乃甚说，雨乃大至，尸子云，汤之救旱也，素车白马，布衣身婴白茅，以身为牲，当此时也，歌鼓舞者禁之，韩婴诗亦言汤，时大旱，祷于山川，以六事自责，汲郡古文云：成汤二十年，大旱，禁歌舞，二十四年，大旱，王祷于桑林，雨墨子吕氏皆见百篇，尚书故所载与论语同，今汤诰篇絶无大旱，请祷之事，孔安国亲古文，其注论语不近攷，尚书而逺引墨子窃所未喻。
咸有一德，七世之庙，可以观德，吕览引商书曰：五世之庿，可以观怪，【怪字传冩之误】礼纬稽命徴曰唐虞五庙，亲庙四，始祖庙一，夏四庙，至子孙五；殷五庙，至子孙六；【注云：契为始祖，汤为受命，王各立其庙，与亲庙四，故六】孝经纬钩命决曰：唐尧五庙，亲庙四，与始祖五禹四庙，至子孙五；殷五庙，至子孙六；周六庙，至子孙七，后魏书礼志云：礼纬云，夏四庙，至子孙五；殷五庙，至子孙六；周六庙，至子孙七注云：言至子孙，则初时未备也，纬书虽不可尽，据亦以见夏商无七庙之文，汉书韦元成匡衡告谢毁庙。曰：徃者大臣以为在昔帝王承祖宗之休典，取象于天地，天序五行，人亲五属，天子奉天，故率其意而尊其制，是以禘尝之序，靡有过五，受命之君，躬接于天，万世不堕，继烈以下五庿，而迁上陈，太祖间嵗而祫自唐以下皆当以五为则，吕氏在焚书之前，必得其实，毛诗，豳风曰：七月鸣鵙，王肃云：七当为五古五字，如七，因讹为之，此经七字亦当作五。
盘庚若颠木之有由，蘖由说文引作防云木生条也，古史言由枿徐锴曰：说文无由字，今尚书只作由枿，葢古文省弓而后人因省之，通用为因，由等字从弓象，枝条华圅之形，徐曰：案孔安国注尚书直训由作用也，用枿之语不通，栋案经，由字皆训为生毛诗序云：由仪万物之生，各得其宜，是由训为生仪，训为宜春秋？曰：吉凶由人，言吉凶生乎人也，孔氏书，晋人伪撰，故从俗读。
予迓续乃命于天，小顔匡缪正俗云：商书般庚云：予御续乃命于天，诗鹊巢云：百两御之，训解皆为迎栋，案此经与牧誓弗迓克本，皆当作御，赵宋以来，儒者见孔氏，训御为迎，遂改作迓，【或卫包所改，】蔡氏撰书，亦仍其谬，呜呼！古学之亾乆矣吾谁与正之【，列子云：郑氏遇骇鹿，御而击之，注御音讶迎也，】。
尔谓朕曷震动，万民以迁，蔡邕石经曰：今尔恵朕昌，祗动万民，以迁栋案，震与振同虞书震惊，朕师史记作振，又只振毎通用，皋陶谟云：日严祗敬六徳无逸云治民，祗惧，史记皆作振【，内则云：只见孺子郑云：祗敬也，防作振】。
说命释文云：说本又作兊礼记皆引作兊郑氏云兊当为说，案周易以兊为说吕览，四月纪曰：凡说者兊之也兊与说通。
西伯戮黎释文云：伯亦作柏，郭璞穆天子，注云：古伯字多从木，戡黎，尚书大作耆，说文作，黎云杀也，汉书载左氏，冷州鸠曰：王心弗，孟康曰：古堪字，今左作堪释诂云：堪胜也，郭璞注引书云：西伯堪黎是堪与同，孔氏云，戡亦胜也，案说文戡训，刺非胜也，当从书作。
微子天毒降灾荒殷邦，史记曰：天笃下菑，亾殷国，汉平舆令薛君碑，又以竺为笃古毒，笃竺三字皆通。
我旧云刻子，王子弗出，论衡引微子曰我旧云孩子，王子不出言，纣为孩子之时，微子睹其不善之性，性恶不出，众庶长大为乱，不变故云也。【后世性恶之说，本此】焦氏易，林曰：婴儿孩子未有知识，彼童而角乱我政事，说文曰：咳，小儿笑也，古文作孩，从子。
我不顾行，遯释文云：顾音故，徐仙民音鼔毛居正曰：案顾字，礼部韵无上声音，当从一，音用栋案，商诗韦顾既伐，古今人表作韦鼔是顾有鼔音缁衣云：君子寡言而行以成其信，郑注云：寡当为顾声之误，是顾有上声，礼部韵，宋人所撰焉识古音，毛氏据以驳徐邈，未之得也。
九经古义卷三
钦定四库全书
九经古义卷四      长洲恵栋撰
尚书古义
泰誓晁氏曰儒言，尚书泰誓作大，开元间学士卫包受诏成，今文尚书，乃始作泰，或以交泰，为说真燕书哉！栋案顾彪古文尚书义疏云：泰者，大之极也，犹如天子诸侯之子曰大子，天子之卿曰：大宰此防中之大，故称泰誓彪，字仲文，隋炀帝时，为秘书学士，当时已改为泰，非始于卫包【，繁阳令杨君碑，大夫人字，始作泰，知大与泰异文，始于后汉】。
虽有周亲，不如仁人，王伯厚曰：孔安国论语注言有管，蔡为周亲，不如箕子，微子之仁人，与注尚书异书，云：纣至亲虽多，不如周家之多，仁人朱文公集注从书，栋案书，本云：少仁人，故疏云：多恶不如少善，上云受有亿兆夷人，是言至亲之多，予有乱十人，【今本乱下有臣字，非王伯厚已辨之，】是言仁人之少，故论语引之以为才难。
牧誓，乃惟四方之多罪逋逃，是崇是长，是信是使，谷永引书云：四方之逋逃多罪，是崇是长，是信是使，小顔以为今文泰誓之辞，非也宗，尊也，故训为尊，春秋云：师叔楚之崇也，崇亦训尊。
弗迓克奔，以役西土，匡谬正俗曰：牧誓篇云：弗御克奔，以役西土，孔安国注云：商众能奔来降者，不迎击之，徐仙民音御，为五所反，案御既训，迎当音五驾反，不得音御，案此则孔氏尚书本作御，训为迎也，史记及马融本皆作御，王肃又读御为御，非也。古御字作御，古文春秋皆然，毛诗，谷风曰：亦以御冬，毛云御御也，御又与迓同大雅，思齐曰：以御于家邦，传曰：御，迎也，郑氏于鹊巢，笺亦训御为迎，曲礼曰：大夫士必自御之，注云：御当为讶讶迎也，【士昏礼注同，】春秋曰：跛者御跛者，眇者御眇者，皆讶也，世人乱之，但御虽为迓训诂，家当依本，字释之，无直改经文之理，唐石经亦仍其误，则知古文之亡乆矣【毛训御为迎，盖本尔雅，今释文仍作迓者，俗儒所窜，易也，】。
武成惟一月壬辰，防死魄，张霸伪武成云，惟一月壬辰，防死霸，说文曰：霸月始生霸，然也承大月二日，承小月三日，从月防声，周书曰哉生霸，普伯切栋案古钟鼎，文魄字皆作霸，或省作雨，公鼎云，惟十有四月，既死，霸与说文合周伯六书，正譌云霸，今俗作必驾切防为霸王字而月霸，乃用魄字，非本义王霸字本作伯，月魄字作霸，其义始正，防音膊，雨濡革也，从雨从革，今薛宣古文魄作屰，屰古防字未详。
至于大王肇基王迹，王季其勤王家云，大王脩徳以翦齐商人，始王业之肇迹，王季缵统其业，乃勤立王家，栋案孔说，非也，迹古绩字，言不窋失官，社稷不守，至于大王，光复祖宗始立，勲绩于王家，王季以八命，作牧勤劳，王家之事，文王能继成其勲，【周礼王功曰：勲】大膺，帝命作西伯以抚六州之众也。
洪范无偏无陂，遵王之义，蔡邕石经及尚书旧本皆作颇唐，宗诏曰：毎读尚书，洪范至无偏无颇，遵王之谊，三复斯文，并皆恊韵，唯颇一字，实则不伦，又周易泰卦中无平不陂，释文陂字亦有颇音陂之，与颇训诂，无别为陂，则文亦防意为颇，则声不成文，兼访诸儒，佥以为然，终非独断，宜改颇为陂，乃宣示国学，栋案此诏及匡谬正俗，遵王之义，义皆作谊，故宗谓与颇字不恊，据周易改为陂，楚词曰：脩绳墨而不颇，王逸曰：颇倾也，易曰：无平不颇，【楚词，与差恊韵，】是古易本作颇，故释文，又音破河反，改颇为陂，失所据矣，说文言部云：诐，古文以为颇字音彼，义切是颇有诐，音古文作诐，【周礼典同云。陂声散注云：陂读为险诐之诐，是陂与诐同】，正与谊字恊，何不伦之有邪？古义字皆作谊，汉书犹然，郑仲师周礼注云：古者书仪，但为义，今时所谓义为谊是也。吴才老以此经义，字音俄，谓与陂恊而不知本是谊字，顔师古又谓谊有宜音，皆好古之过也，【史记，吕览亦作义，当是后人所改】。
无有作好，遵王之道，无有作恶，遵王之路，吕览引云：毋或作好，遵王之道，毋或作恶，遵王之路髙诱曰或有也，古有字，皆作，或商书曰：殷其弗或乱正，四方多士云时，予乃或言尔？攸居传皆云，或有也，郑康成注论语亦云：或之言有也，韩非子曰：无或作利，从王之指，无或作恶，从王之路，文虽异，然皆以或为有韩子，吕氏皆在未焚书之前，必有所据，王伯厚以为述洪范而失之，未尽然也，【说文引商书曰：无有作妞，玉篇作□云，古文好字，案石鼔文好字从孜，好畤，鼎从好篆文，女字似丑，故或从左或从右文之异也。又周伯六书，正譌云：爱而不释也，从女丑声，别作好，乃呼皓切】。
曰：防，郑王本皆作雺，在曰驿之下，史记亦然，【微子世家】，又作雾与雺通，尔雅曰：天气下地，不应曰雺孔，曰防隂闇与尔雅，合徐邈云：防音亡钩反，明字本作雺，转写误为防耳，【张有复古编云：霚地气天不应从雨敄，俗作雾蒙，郑本又作蟊，汗简云古文尚书，以□为蒙古文蟊作蟊，从三虫，今与虫同从三虫，以为古文蒙字，非也，当云古文作□，今文作蟊】。
曰驿，云气落驿，不连属栋，案驿古文作悌，今文作圛郑氏，齐诗笺云：古文尚书，以悌为圛，孔頴达曰：古文尚书，即今郑注尚书也，贾逵以今文校之，定以为圛，故郑依贾氏所奏，从定为圛，史记作涕涕，即悌也。古书篆字作立，心与水相近，读者失之，故误从水，【见郑氏易注，】太史公从孔安国问：多得古文之说，故作悌后人转读，遂为涕也。说文曰：圛，读若驿，今尚书作驿，是又袭今文而失之，【司马相如云，昆虫□怿，闿怿犹恺悌也，亦明之意】。
凡七卜五，占用二衍忒，刘昌书云：乃命卜筮，曰雨，曰霁，曰防，曰驿，曰克，曰贞，曰悔，凡七卜五，占用二衍忒，读者皆以占用二作一句，史记宋世家载，箕子之对，谓卜五占之用二，衍貣郑注曰：卜五占之用，谓雨霁，圛雺克也，二衍貣谓贞悔也，兆卜之名七，用五易用二，然则卜五，占者用之，衍貣则非占也；尚书省去之字，合以占用为一句二，衍貣为一句，则义理明矣。
五者来备，王伯厚曰：史记作五事来，备后汉书荀爽，传云五韪咸备，注韪是也。李云：云五氏来备，栋案经文曰时，五者来，备时是也。言是五者皆备，至也，孔氏以曰：时二字属上句，与汉儒所受尚书异读，后人遂以五是为习之譌，非也，是又作氏者，觐礼曰：太史是右注云古文，是为氏曲礼，曰：五官之长，曰：伯是职方注云：是或为氏，汉书云：造父，后有非子，至孙氏为荘公，小顔曰氏与是同，古通用字，【古文引经，或从简略，时五者来备，则云五是来备易，坤之初六，履霜坚氷至，象曰：履霜坚氷隂始凝也三国志注引云：初六，履霜隂始凝也，后人遂以坚氷二字为衍文，可谓无识矣，】上经云：立时人为卜筮，此云时五者来，备皆训为是。
金縢，是有丕子之责于天，郑注尚书曰：丕读曰：不爱子孙曰：子史记作负子，【索隠引郑注云：丕读曰：负误也。】栋案，白虎通曰：天子曰：不豫言，不复豫政也，诸侯曰负子，子民也，言忧民不复子之也，公羊曰：属负兹礼记，音义隠曰天子曰：不豫，诸侯曰：不兹大夫，曰：犬马士曰：负薪，然则负子，即不兹也，负与丕音相近，【负读为陪，禹贡陪尾，史记作负尾，】子又与兹同，诸说不一，郑氏为长益稷曰：予不子，故郑读从之，孔训丕为大义所未安。
惟朕小子其亲逆，郑注云：新迎改先时之心更自新，以迎周公，郑所传古文尚书，乃马季长本训，亲为新礼记在亲民，程子曰：亲当作新葢，本先儒之说，熊氏朋来作经说，以为汉儒擅改经字，加以音释惑人，若大学亲民，亲作新，则非汉儒所及待河南程子而后能言之，真夏虫之见也，【马本亦作亲迎，郑于东山笺亦言：成王既得金縢之书，亲迎周公，而注仍训为新，盖古亲与新同也，】。
予造天役，王莽作大诰云：予遭天役案，史记甫刑，云两遭具备，今尚书作造【，文侯之命云，嗣造天丕愆，孔传亦训为遭】。
序周公既得命禾，旅天子之命，史记云：鲁天子之命，孔頴达春秋正义云：石经古文鲁作，说文曰：古文旅，古文以为鲁卫之鲁，葢古旅字，鲁字皆作，故旅字亦作鲁，秦和钟，曰：以受毛鲁，多厘董逌，曰：鲁古文旅，秦时已误，鲁为旅司马，袭秦旧文故也。
康诰，王曰：呜呼！封，敬明乃罚，人有小罪，非眚王符潜夫论云康诰云王曰：于戏封，敬明乃罚，人有小罪，匪省。
酒诰尽执拘以归于周，拘说文引作抲云抲防也从手可声，栋案可句，字异古文，未有通用者说文解字叙云，廷尉说律，至以字断法，苛人受钱苛之，字止句，也不合孔氏古文，然汉时可句，亦有通用者。
梓材戕败人，宥王启监，厥乱为民，今文尚书曰：彊人有王开贤，厥率化民王充曰：言贤人壮，彊于礼义，故能开贤，其率化民栋，案古宥字，或作有【，古有字，皆作，又王制曰：王三又然后制刑，郑注云：又当作宥，管子书，又以侑为宥，】开本启字，避汉帝讳，故作开以乱为率，以为为化【古，货字作防讹字作譌，或从化，或从为字，本相通】古今文之异如此，【正义云：郑注古文篇与夏侯等同而经字多异，夏侯等书，宅嵎夷为宅，堣织昧谷曰：栁谷心腹肾，膓曰：忧肾阳劓，则劅剠云膑宫，劓割头庶，剠是，郑注不同】。
无胥戕，无胥虐，至于敬寡，至于属妇，合由以容孔鲋云：妾妇之贱者，谓之属，妇属逮也，逮妇之名，言其微也，说文引云：至于媰妇，媰妇姙身也，案广韵引崔子玉清河王诔云：恵于媰孀，则媰非姙身也。
洛诰无若火，始焰焰梅福，上书成帝曰书，曰：毋若火，始庸庸，势陵于君，权隆于主，然后防之，亦无及矣。注云：庸庸微小皃也，今洛诰作焰焰，云火始然，焰焰尚微，愚谓焰焰犹炎，炎也，古焰字皆作炎，炎炎势盛，不得谓始然作庸庸者，是庸庸犹荧荧，太公六韬云，荧荧不救，炎炎奈何？亦此意也。
序成周既成，迁殷顽民，史记作遗民，贾侍中亦以为迁，鄘之民于成周，皆古文尚书说也，陈亮曰：臧哀伯云：武王克商，迁九鼎于雒邑，义士犹或非之，义士即多士，所谓迁殷顽民者，由周而言，则为顽民，由商而论，则为义士矣，【周书作雒曰：俘殷献民，迁于九毕，孔晁云：贤民士大夫也，九毕成周之地，近王化也，】。
无逸书大作毋逸，【论衡同】史记作无佚，案汉石经逸字，皆作佚，汉书犹然，王伯厚曰：毋者，禁止之辞，其义尤切，栋案仪礼士昬，礼云：夙夜毋违命，注云古文，毋作无史记？从古文，故亦作无毋与无古今，字非有两义。
乃或亮隂三年不言其惟不言，言乃雍正义引郑氏注云：其不言之时，时有所言，则羣臣皆和谐坊记，引此云三年，其惟不言，言乃讙，鲁世家载无逸篇，与坊记同，裴骃载郑氏注云：讙喜恱也言乃喜恱则民臣望其言乆矣栋案史记所载者，伏生所，今文尚书也，郑氏之注不与正义同者，当在书大中，后所注者，乃贾氏所，古文尚书也，熊朋来经说云，坊记言，乃讙之注，但知有说命之书，不知其为无逸之文，妄指为讙，说之讙，不知本文当为雍作释文正义者，从而遂非，说尤为可恨，熊氏不攷，尚书古今文之异，而妄下雌黄，亦可谓无忌惮矣。
自朝至于日中昃，不遑暇食，遑当依国语作皇【左传，皆以皇为遑，】灵台碑云：日稷不夏，稷与昃同【，详易古义，】依字当作郑本尚书，多方云：天惟五年须夏之子孙，注云：夏之言，暇是夏与暇通，【诗正义，尚书大传夏之言，假也，古假借字，止作叚暇从日叚声，故暇亦作夏】。
则皇自敬徳蔡邕石经皇作兄自作，曰：上文无皇曰同正义云：王肃本皇作况，【秦誓云：我皇多有之，公羊传载云，而况乎我多有之，亦以皇为况蔡邕，王肃所载，皆古文尚书也，】况滋益，用敬徳也兄本古，况字【樊毅碑，况作兄】管子书，皆以兄为况，【汉书尹翁归，字子兄，注云：兄读曰：况桑柔诗云：仓兄填兮召旻云，职兄斯引，皆云兄滋也，释文兄音，况本亦作况】。
君奭！说文曰：奭召公名，读若郝史篇，名丑，案奭与奭相似，说文云：□，古文以为丑字皆从防，故史篇以为召公，名丑。
惟人在我，后嗣子孙，大弗克恭上下，遏佚前人光，汉书王莽引云：嗣事子孙，大不克共上下，遏失前人光，栋案古佚字，皆作失外传，周语云：淫失其身，管子山国，轨曰：未淫失也。秦诅楚文曰：淫失湛乱，董逌训失为佚，春秋经曰：肆大眚，谷梁云，肆失也，失犹逸也，逸与佚同，谓逸囚也，公羊经，齐侯使国佐如师，云佚获也，释文曰佚，一本作失，【荘子书，皆以失为佚，】汉书，地理志云：汉中淫失枝柱，与巴，蜀同俗，杜钦书云：或四三年，言失欲之生害也，小顔云失读曰佚，主父偃云，齐王内有淫失之行，游侠云，遂行淫失，皆作佚也。
序成王东伐淮夷，遂践奄，伏生书传云，遂践奄践之者，籍之也，籍之谓杀其身，执其家猪其宫，史记践作残，周礼大司马云：放弑其君，则残之逸礼，王霸记云：残灭其为恶。
多方，乃惟尔辟以尔多方大淫，图天之命，屑有辞案，多士言桀，大淫泆有辞，释文云：泆又作佾，注同，马本作屑，云：过也，栋谓屑当作防与佾相近，故误作佾。说文云：防动作切切也。蔡氏以为琐屑，有辞孔氏，又训屑为尽，皆未当【屑，裴光逺集缀又作防见汗简】。
立政灼见，三有俊【，石经作防】心灼说文引作焯云明也从火卓声，案觐礼匹马，卓上九马随之，郑注云：卓读如卓文君之卓犹酌也，是卓有灼音，故云从火卓声，汗简云古文尚书灼作焯。
予旦已受人之徽言，蔡邕石经曰：旦以前人之微言，论语撰攷防曰：子夏六十四人共撰，仲尼微言，汉书萟文志云：昔仲尼没而微言絶小顔曰精微要妙之言，【唐石经亦作徽，孔传以为美言】。
以觐文王之耿光，杜林说耿光也，从光圣省声，说文曰：凡字皆左形，右声杜说，非也，栋案蔡邕石经作鲜光，故许氏不从，其说外，曰：其光耿于民矣，杜伯山漆书古文，必得其实，作鲜光者，非也，【王逸楚辞章句云：耿明也，光也，】。
周官以公灭私，说文云：厶奸衺也，公平分也，从八，从厶八犹背也，韩非曰：苍颉作字，自营为厶，背厶为公。
君陈汲郡古文云：成王十一年，王命周平公治东都，沈约案：周平公即君陈周公之子伯禽之弟，郑康成注坊记云：君陈葢周公子。
序康王既尸天子，遂诰诸侯史记，作告郑氏，缁衣注云：告古文诰。
吕刑苗民弗用，灵制以刑，惟作五虐之刑曰法，墨子引云：苗民否用练折则刑，惟作五杀之刑曰法，礼记缁衣引曰：苗民匪用命，制以刑否？古不字否？用练未详，或写之误，折与制古字通古文，论语云：片言可以折狱，鲁论折作制虐，与杀亦通，见春秋攷。
皇帝哀矜，庶戮之不辜，王伯厚曰：皇帝始见于吕刑，赵岐注孟子引甫刑曰：帝清问下民，栋案孔传云：君帝，帝尧也，是孔氏本作君帝。
告尔祥刑，后汉书刘恺传引作详刑，郑康成周礼注云：书曰：度作详刑，以诘四方，又郑书注云：详审察之也，则知古文本作详，详与祥古今，字易履，上九曰：视履考祥，释文云：本亦作详。此经当依古文作，详训为祥，下经监于兹，祥刑同【，尚书君奭，云其终出于不祥，蔡邕石经云：其道出于不祥，】。
惟货，惟来释文云：来马本作求，云有求请赇也，汉律云，诸为人请求于吏，以枉法而事已行者皆属司冦。说文曰：赇以财物枉法相谢也，从贝求声栋，案汉盗律有受赇之条，即经所云惟货也，又有听请之条，即经所云惟求也，孔氏本作来，以为：旧相徃来义反纡回矣。
其罚百锾锾，史记作率徐广曰：率即锾也，音刷，说文作锾，云锊也，索隠曰：旧本率亦作选，汉书萧望之传张敞曰：甫刑之罚小过，赦薄罪赎，有金选之品，应劭曰：选音刷金铢两，名师古曰：字本作锊，锊即锾也，葢古文作锾，今文作选五经异义云，夏侯欧阳说云：墨罚疑赦，其罚百率，古以六两为率，古尚书说百锾锾者，率也一率十一铢，二十五分铢之十三也；百锾为三斤，郑氏以为古之率多作锾，【周礼职金疏，】考功记，冶氏云：重三锊，注郑司农云：锊量名也，读为刷，元谓许叔重说文解字云锊，锾也，今东莱称或以大半两为钧，十钧为环，环重六两，大半两锾，锊似同矣，则三锊为一斤四两，【说文云：锊，十铢二十五分之十三也；周礼曰：重三锊，北方以二十两为锊】。
上下比罪栋案汉时有决事比葢取则于古
费誓说文云：周书有防誓从米北声，广韵作粊，从米比声云：鲁东郊地名，此据孔氏本言之，则知古文本作粊，裴骃谓尚书作柴字之误也【郑氏注周礼雍氏礼记曽子问皆引作粊誓】。
序东郊不开，唐石经初刻开作辟，匡谬正俗，又作□云古辟字，马本亦作辟，释文云：□旧读皆作开小顔，以为孔氏释云：东郊不开，不得径读□为开，案说文，虞书辟四门，作□从门，从□此经，□字亦当从，说文作，□唐石经作辟者，卫包改从今文也，宋以来直作开字，非也。
秦誓，日月逾迈，若弗云来，正义曰：员即云：也是尚书本作员，卫包改古文，始从云诗，出其东门云：聊乐我员，释文曰：员本作云诗，正月云：昏姻孔云。本又作员，商颂曰：景员维河，郑笺云：员古文作云言，古文以员为云也。
惟截截善谝言，说文引云：戋戋巧言，又言部引云：善谝言，公羊云：諓諓善竫言，贾逵，国语注云：諓諓巧言也，王逸引书云：諓諓竫言，汉书李寻传云：昔秦穆公说諓諓之言，任仡仡之勇，案此则古文作，今文作戋戋也。
惟截截善谝言，俾君子易辞，公羊云：惟諓諓善竫言，俾君子易怠，案说文，籀文辞，从台史记三王世家，齐王策云：俾君子怠，与公羊合，此古文尚书也。
是能容之，礼记是作实栋案古，寔字皆作是秦，恵王诅楚，文曰：昔我先君穆公及楚成王，是戮力同心，两邦若壹，王之望读，是为寔战国策，苏厉曰：白起是攻用兵髙诱曰是实也，公羊桓五年云，寔来者何？犹曰是人来也髙氏以是为实者，古春秋经寔来左传作实来【，今本左传仍作寔来】，韩奕笺云：实墉实壑，实当作寔，赵，魏之东，寔实同声髙诱涿人故，亦以寔为实。
恵栋案儒林传云：孔氏有古文尚书孔安国以今文读之，因以起其家，逸书得十余篇，司马迁亦从安国问故，迁书载尧典，禹贡洪范微子金縢诸篇，多古文说，如尧典放勋【古文，勲见说文，】辩于羣神，【辩古文徧，见仪礼注，】禹贡九江，入赐大，【入古文，内见南宫中鼎，尧典风夜出内朕命，内亦作入，赐古文锡见仪礼注下，赐土姓同，古文入亦作内，敦云，毛伯内门，立中庭内门，入门也，】嶓冡导瀁，【古文漾见说文，】洪范曰涕【悌字之误，古文以悌为圛，】微子，我其发出徃【郑本亦作徃，今作狂，非】金縢，周公奔楚事，【论衡以为古文家说，】皆卓然古文，无可疑者，苐其述事，欲便于览者徃徃以训诂之字，窜易经文后之学者无可攷证反，以史记为今文耳，又殷本纪所载，汤征汤诰，皆逸书十篇，中文也，今所传古文汤诰，与史记所载絶不相类其中如敢用牡等语，乃汤时大旱，请祷之文，【见墨子及吕览】，岂诚孔壁之旧哉！
九经古义卷四
钦定四库全书
九经古义卷五      长洲恵栋撰
毛诗古义
王伯厚云：近世说诗者以闗雎为毕公，作谓得之，张超，或谓得之蔡邕，未详所出，栋案艺文类聚三十五卷载张超诮，青衣赋云：周渐将衰，康王晏起，毕公喟然深思古道，感彼闗雎性不防侣，愿得周公妃以窈窕，防防消渐讽谕君父，孔氏大之列，冠篇首案其文云：康王晏起，与鲁诗，同深思古道，又同韩诗，超汉末人范书有古文苑云：蔡伯喈作青衣赋，志荡词淫，故张子并作此以规之，邕赋亦载集中无毕公作关雎语。
采采卷耳，不盈顷筐，云：顷筐易盈之器也，荀卿子引此诗亦云，顷筐易满也，卷耳易得也，然而不以贰，周行大雅，行苇云，敦弓既坚，云，天子敦弓，敦与雕古今，字荀卿，子云：天子雕弓，诸侯彤弓，正义以天子雕弓为事，不经见，非也，经典序録云，孟仲子根牟子，根牟子，赵人孙卿子孙卿子，鲁人大毛公，此及行苇，葢用其师说王伯厚云：毛以平，平为辨治，又以五十矢为束，皆与荀子同【郑氏诗谱云：鲁人大毛公为诂训传于其家，河间献王得而献之，以小毛公为博士，徐坚曰：荀卿授鲁国毛亨作诂训传以授赵国，毛苌，时人因谓亨为大毛公，苌为小毛公，后儒以为毛苌作诗，非也，】。
肃肃兎罝，施于中逵，韩诗作中馗，薛君曰：馗中九交之道也，案説文馗正字也，逵或字也，当从韩诗，【玉篇，馗古文作旭，】释草云中馗，菌释文云：郭音仇，舍人本作中鸠是馗，有鸠声与仇恊。
南有乔木，不可休息，释文云休息并如字，古本皆尔，本或作休，思此以意改尔。案，韩诗外息，作思乐记云：使其文足论而不息，荀卿子息作諰，说文云：諰思之意，从言从思礼记多古文，或思息通也。
江之永矣，不可方思，説文于羕字下引诗云：江之羕矣，韩诗同尔雅云：羕，长也，郭璞云：羕所未详，是未攷韩诗，【齐侯，镈钟云，士女考夀万年羕保其身，又子子孙孙，羕保用昌，是羕，乃古永字韩诗，从古文，故作羕说文，永部别载羕字，未之攷也，】。
采蘩诗云：夙夜在公，尉氏令郑君碑云：□夜在公，即夙字，说文曰：□早敬也，从□持事，虽夕不休，早敬者也；义云章及古钟鼎，文皆作□徐曰：今俗作夙譌，【春秋有季孙，夙左传作宿，从古文】。
采苹云，于以湘之，维锜及釡，云湘亨也，正义云尔雅，无文以当时騐之案汉书郊祀志云：皆尝鬺亨上帝鬼神，小顔云鬺，亨煮而祀也，韩诗采苹，曰：于以鬺之，唯锜及釡，湘训亨无攷，当从韩诗作鬺，广雅云：鬺饪也，音伤。
白茅纯束笺云：纯读如屯，战国策曰：锦绣千纯髙诱曰纯音，屯束也，左氏云，执孙蒯于纯留汉书，作屯留，是古文皆以纯为屯，【古文纯作屯见，虢姜敦】。
威仪棣棣，不可选也，云：物有其容，不可数也。案朱穆集载絶交论云威仪棣棣，不可筭也，郑注论语云：筭数也，与毛训同【汉书车丞相賛云斗筲之徒，何足选也！古选与撰通，周礼大司马云：撰车徒，郑注云：撰读曰算，筭车徒，谓数择也，】。
谷风云不逺伊迩薄送我畿传云，畿门内也，案吕览正月，纪曰：出则以车，入则以辇，务以自佚，命之曰招，蹷之机髙诱曰招至也，蹷机门内之位也；【士冠礼注云：闑，门橜也，阈阃也，古文闑为阈，为蹙，春秋传曰：妇人送迎不出门，见兄弟不逾阙，礼记云：内言不出于阃，蹷即橜也，或蹙字之误，是蹷阈，字通蹷，即阃也】乗辇于宫中游翔，至于蹷机，故曰：务以自佚也，诗曰不逺伊迩薄送我畿，此不过蹷之谓畿与机，古字通。
旄丘诗云：狐裘蒙戎，蒙徐邈音，武邦反，春秋传作尨茸，故读从之栋，案蒙本与尨通，管子五辅篇云：敦蒙纯固，义作敦尨，荀子引诗曰：受小共大共，为下国骏蒙，今诗蒙作尨，小戎诗云：防伐有苑笺云：蒙尨也。
有力如虎，执辔如组，传云，组织组也，武力比于虎，可以御乱，御众有文章，言能治众动于近，成于逺也吕氏春秋曰：诗曰：执辔如组，孔子曰：审此言也，可以为天下，子贡曰：何其躁也？孔子曰：非谓其躁也，谓其为之于此，而成文于彼也，圣人组修其身而成文，于天下矣，大毛公与吕氏同时，葢皆有所受之也。
赫如渥赭，尧庙碑云：赫如屋赭案，易鼎九四曰：其形渥，郑本作剭，音为屋云，三公倾覆王之美，道屋中刑之【古形与刑通，见汉碑】，又傅氏易，萃初六一渥为笑【，今易作握，】郑读为夫，三为屋之屋，葢古文渥字或省文，或屋字反，从水旁【五帝纪，帝喾溉执中而徧天下，徐广曰：古既字作水旁】，故诸儒训诂各异也。
北风诗云：其虚其邪笺云：邪读如徐，曹大家注幽通，赋引作徐葢三家之说也，弟子职云：志无虚邪，亦读如徐虚，徐狐疑也。
柏舟，诗云：实维我特，韩诗，特作直髙诱注吕览云：特犹直也，栋案直犹犆也，繁阳令杨君碑，以犆为特，故韩诗作直，义得通也，谷梁传曰：犆言同时，本亦作特，玉藻注云：犆读皆如直道而行之，直是犆与特同，又读为直士，相见礼曰：丧俟事不犆吊，定本作特【，义云切韵，特作犆】。
中冓之言，不可道也。玉篇引作防云中夜之言也，韩鲁诗同，广雅曰：防夜也大攡曰：画以好之，夜以丑之，故下云言之丑也。
不可读也。传云：读抽也，匡谬正俗曰：抽当为籀，籀读也。从竹防声，防即古抽字【，皆依説文为説】栋案说文云：籀读书也，又手部防，或从抽太史公曰：防史记石室金匮之书，防亦读抽也，王莽传云：或防其两胁，师古曰：防与抽同【吕览，十月纪云：渉血肝髙诱曰古，抽字】。
象服是宜，传云：象服尊者，所以为饰，説文曰襐饰也，史游急就篇云：襐饰刻画无等，双汉书外戚传，襐饰将医徃问疾，师古曰：襐盛饰也象本襐字，古文省疏，以为：象骨饰服失之。
鹑之奔奔髙诱注吕览引作贲云，色不纯也，左传？礼记皆作贲，案汉有虎贲旧作奔，古字通，白驹诗云：贲然来思，传云：贲饰也，郑笺引周易贲卦以释之，徐邈音贲为奔，真得古音矣，今人以贲卦之贲，及诗，贲然来思，皆音彼义反，失之详易，攷【朱育集字，奔作□】。
升彼虚矣，以望楚矣，传云虚漕虚管子大匡曰：狄人伐卫，卫君出致于虚，注云：虚地名。
干旄诗云：素丝祝之笺云：祝当作属属着也。郑氏攷工函人，注云：属读如灌注之，注战国策曰：一举而注地于楚髙诱曰注属，又周礼痬医职云：祝药劀杀之，齐注云：祝当为注读如注，病之注声之误也注谓附着药，淮南子曰：冶工之铸器髙诱曰铸读作祝，礼记乐记云：封帝尧之后于祝，注云：祝或为铸葢古，字祝属，注铸皆同音，陆氏释文音祝，为之蜀反，未详。
考槃在涧，韩诗涧作干，栋案涧当作间，与寛谖恊韵间，与干古今字，聘礼记，凡庭实随入，左先皮马相间，可也，注云：古文闲作干，文选注五卷引韩诗云：考槃在干地下，而黄曰干。
庶姜孽孽，释文云：孽鱼竭反，徐五谒反，韩诗作防牛遏反长，貌吕览云：宋王筑为蘖台髙诱曰蘖当作防蘖与防其音同，诗云：庶姜防防髙长防也。
芄兰诗云：能不我甲，传云：甲狎也，徐邈音胡甲反，匡谬正俗曰：甲虽训狎，自有本音，不当便读作狎，其说非也，汉儒训诂音义相无毛，传如汝坟，惄如调饥，调朝也，小星维参与昴，【集韵作□】，昴，留也。驺虞，彼茁者葭，茁出也，谷风亦以御冬，御御也，葛屦，掺掺女手，掺掺，犹纤纤【，说文作攕攕，】宛丘子之汤兮汤荡也，东山烝在桑野，烝寘也，破斧四国，是皇皇匡也，【齐诗，作匡】常棣，烝也无戎，烝填也，蓼萧为龙，为光龙宠也，【左传作宠】，六月，如轾如轩轾，挚也，正月裦姒，烕之烕灭也，【左传作灭】小旻，是用不集，集就也，【韩诗作就】，小弁，譬彼坏木，坏瘣也，【说文作，瘣】鸳鸯摧之，秣之摧莝也，文王陈锡哉？周哉载也，【左传国语作载】大明，伣天之妺，伣磬也，【韩诗作磬，】棫朴，追琢其章，追雕也，文王有声，遹求厥寜，遹述也，【孙炎尔疋，注云：遹古述字，】王后维翰，翰干也，【同音，寒】卷阿，似先公酋矣，似嗣也，荡侯作侯，祝作诅也，崧髙徃近王舅近记也，蒸民古训，是式古故也。我仪图之仪，宜也江，汉，矢其文徳，矢施也，【礼记作弛，与施同】，闵予小子继序，思不防序，绪也，良耜畟畟良耜，畟畟犹测测烈祖，鬷假无言，鬷，总也，长率，履不越履，礼也，【韩诗作礼，】如此类，不可悉举，皆音义相兼者，芄兰诗甲字，韩诗本作狎，尚书多方甲于内乱，郑王皆以甲为狎，古文省，少以甲为狎，遂有狎音，非假借也，经传中惟徐氏释音独得古人之义，小顔辄斥以为非，何也？
风日月云：报我不述传云，述循也，笺云：不循礼也，释文云：述本亦作术。文选注引韩诗曰：报我不术，薛君曰：术法也，栋案术，古文述薛夫子训为法，非也，士丧礼云，筮人许诺，不述命，注云：述循也，既受命而申言之，曰述古文，述皆作术，【祭义术省，郑氏云：术当为述声之误也。】。
郑风清人，诗云河上乎？逍遥释文曰：逍遥本又作消摇，说文新附曰：逍遥犹翺翔也，徐公文，曰：诗，只用消摇，字此二字，字林所加，栋案后汉崔骃撰，张平子碑，已用逍遥字不始于吕忱也，但经典中祗，合用消摇耳，【近有伧父，作字书名，正字，通谓荘子消摇游，篆文已从辵，其妄如此】。
羔裘，【字亦作求】云：舍命不渝，笺云：舍犹处也，王肃云舍受也，栋案舍犹释也，管子小问曰：语曰：泽命不渝，信也，徐广史记注云古释字作泽，周颂载芟，曰：其耕泽泽，尔雅作郝郝，今亦读为释，康成周礼注曰：舍即释也，又士冠礼注云：古文释作，舍是泽，命即舍命也，葢古有是语诗，引之以美，君子之信，【列子云：其人舍然大喜，晓之者亦舍然大喜，舍皆读为释】。
子之昌兮，俟我乎堂兮笺云堂，当为枨，栋案古文，论语有申枨，史记作申堂，汉王政碑云：有羔羊之絜，无申棠之，欲【堂与棠同见鲁峻碑，】是堂本与枨通，故读为枨，非郑之改字也。
子衿云，青衿，青领也，正义曰：释器云，衣皆谓之襟，李廵曰：衣皆衣领之，襟孙炎曰：襟交领也，衿与襟音义同，栋案张有复古编云：衿衣系也，从糸今古，作防别作衿非，又云：防衽也，从衣金别作襟，非防与襟通，与衿异，正义混衿襟为一，非也，王伯厚云：汉石经，作子防得之。
缟衣綦巾，聊乐我员，释文曰：员本亦作云。商颂笺曰：员古文作云言，古文以员为云也，韩诗作魂，案魂亦与云通，中山经曰：其光熊熊，其气魂魂，魂魂犹云云也。吕览，圜道篇曰：云气西行，云云然，【云亦文云：】古字，薛夫子训魂为神失之【，春秋正义引孝经説云魄白也，魂云：也是魂与云通，云：动也易系辞云：动静云为】。
敝笱在梁，其鱼鲂鳏笺云：鳏鱼子也，【古魂反，】正义曰：鳏鱼子释，鱼文【，今尔作鲲】疋，李廵曰：凡鱼之子，总名鲲也，鲲鳏字异葢，古字通用，或郑本作鲲，栋案说文，鳏从鱼□省声，□本昆弟字，【古魂切】，周人谓兄曰：□【尔疋作晜，】从弟为□，从鱼为鳏，与鲲同物同音，非通用字也，汗简云古论语昆作□，又云：石经鳏作。
齐子发夕，云发夕自夕发，至旦小宛，诗云：明发不寐，薛夫子王叔师皆训发为旦，故焦氏易林云：襄送季女，至于荡道，齐子旦夕，留连乆处旦夕犹发夕也，说文云：礼昏鼔四通为大鼔夜半三通为戒，晨旦明五通为发明发明犹旦明也，【下经云：齐子恺悌，尔雅云：恺悌也，郭璞云：行也，】。
河水清且涟，猗释文云：涟力瀍反，案说文涟即澜，或字也，音洛干切，尔雅释水正作澜，【渐渐之石，笺云：与众豕渉入水之波，涟涟即澜字，故一本作澜，陆氏音连，亦误】。
胡取禾三百亿兮，云万万曰：亿笺云：十万曰亿，贾逵唐固注国语，皆以万万为亿，栋案徐岳，数术记遗曰：黄帝为法，数有十等，及其用也，乃有三焉，十等者，亿兆京垓，秭壤沟涧，正载三等者，谓上中下也，其下数者十十变之，若言十万曰亿，十亿曰兆，十兆曰京也，中数者万万变之，若言万万曰：亿万亿曰：兆万兆曰：京也，上数者数穷则变，若言万万，曰亿亿，亿曰兆兆，兆曰京也，甄鸾曰毛注曰：万万曰：亿此即中数也，郑注云：十万曰亿，此即下数也。郑注以数为多，故合而言之，上数宏廓世不可用，【韦昭楚语注云：十万日亿古数也，今人乃以万万为亿，是中数之说始于秦，汉也】。
三嵗贯女鲁诗，贯作宦外，国语云：入宦于吴，韦昭曰：宦为臣也，【啸堂集古録有臣敷印，其字作臣敷，】贯当读为宦，徐邈音官，此宦字之误，云贯事也，葢本尔疋，而与宦义亦通娄夀以为宦即贯字，恐未然也。
素衣朱襮，云襮领也，诸侯绣黼丹朱中衣，笺云：绣当为绡绡，黼丹朱中衣，中衣以绡，黼为领丹朱为纯，栋案郑氏，此说葢从鲁诗【见士昏礼注，】焦赣曰：素衣朱襮，衣素表朱也。
见此粲者，云三女为粲，案説文云三女为□□美也，从女□省声，字林从女，□不省广韵，引此亦作防【周伯，六书正譌云：许云：见此□者，俗用粲非】。
有杕之杜，云噬肻适我，云噬逮也，韩诗噬作逝，云：及也，案尔疋释言云：遾逮也，与毛合从，辵不从，口方言云：噬逮也，北燕曰噬逮，通语也。
载猃歇骄，笺云载始也，始田犬者，谓达其噬，始成之也，朱子谓以车载犬，休其足力，恐非重人，贱畜之义，张衡西京赋云属车之簉载猃，□獢寜得谓，以副车载犬耶？葢文似相连，而意不属耳。
小戎笺云：此羣臣之兵车，故曰小戎，案齐语及管子云，十执为里，故五十人为小戎，里有司帅之，韦昭曰：此有司之所乗故曰小戎，古者戎车一乗歩卒七十二人，今齐五十人，栋谓韦氏所据，乃司马灋文，六月，诗所谓元戎也，七十二人为大戎五十人为小戎，其周之制与。
无衣，云与子同泽，云泽润泽也，笺云：襗防衣近汚垢，案说文襗绔也，绔为胫，衣非防衣也，释名曰汗衣，近身受汗垢之衣也，诗谓之泽，作之用六尺，裁足覆胷背汗衣滋液，故谓之泽，毛说是也，释文不云郑异，字正义，谓易为襗，非也。
宛丘诗云：子之汤兮，云汤荡也，陆氏曰：旧音，他浪反。栋案汤本古荡字，王逸引此诗，正作荡，犹荡荡无思虑，儿也，古文论语云：君子坦荡荡，郑康成注云：鲁论作坦汤，是古皆以汤为荡，【古又以荡为汤，地理志河内荡隂县小顔音汤】或音，他郎反者非。
谷旦于差，王肃音嗟，韩诗作嗟古，嗟字或省文作差，然此诗差字，仍当从郑音初佳反。
可以栖迟，严碑云：西迟衡门，说文云：西鸟在巢上，象形，日在西方而鸟栖，故因以为东西之西，或作栖从木，妻是西为古文栖也。
防有鹊巢，卬有防苕，后汉志注博物记云：卬地在陈国陈县北，防亭在焉，诗云：卬有防苕，防有鹊巢。
胡为乎株林，毛氏云株林，夏氏邑刘昭曰：陈有株邑，葢朱襄之地。
有蒲与荷正义，曰：如尔雅，则夫渠之茎曰茄，【见释草】，此言荷者，意欲取茎为喻，亦以荷为大名，故言荷耳，樊光注尔雅，引诗有蒲与茄，然则诗本有作茄者，案扬雄反离骚曰：衿芰茄之，緑衣兮被夫，容之朱裳，师古曰：茄亦荷字，见张揖古今字谱。
桧王符潜夫论云防在河伊之间，其君骄贪啬俭，灭爵损禄，羣臣卑让，上下不临，诗人忧之，故作羔裘，闵其痛悼也，匪风，冀君先教也，防仲不悟，重氏伐之，上下不能相使，禁罚不行，遂以见亡，余案节信，此言葢本周书史记此髙莘时有郐之君，非外桧仲也，是以汲郡古文云帝髙辛十六年，帝使重帅师灭有郐，左史戎夫所云，重氏伐之，郐君以亡是也。世本云：陆终娶鬼方氏妺曰：女嬇生子六人，四曰求言，是为郐人，郐人者，郑是【宋衷曰：求言名，妘姓所出，郐国】也。也，陆终在髙辛之后或因有郐之墟而封之，后为郑武公所灭耳，王符之说失之。
素冠诗云，棘人栾栾兮云：棘，急也，栋案棘古瘠，字义云，章作□义云：切韵又作脨，【见简】，汗字相似，因误为棘，吕览任地曰：肥者欲棘髙诱曰棘羸瘠也，诗云：棘人之栾栾。
东山诗云：零雨，其蒙【王逸引作蒙云，盛儿】说文引作霝从雨，象鮥形，石鼓庚文云：霝雨奔流，又钟鼎，文皆以霝为令。
周公东征，四国是皇，云皇匡也，董氏曰：齐诗作匡贾公彦引以为据，则是皇读为匡尔，疋皇匡皆训为正，白虎通云：言东征述职，周公黜陟，而天下皆正也，【法言，又作王】。
伐木许许传云：许许柹儿说文引作所，所云伐木声也，从斤户声，【许所古字通，】寻诗意，毛说为长，朱子诗，引淮南子云：举大木者，呼邪许案邪？许者，举木之声，非伐木也，【汉书疏广传，数问其家金余尚有防所，师古曰：防所犹言防许也，礼说曰：所者削，柹犹斯者析薪，故斯所皆从斤，说文依毛传而云所，所伐木声逺闻其声近，见其貌传言貌者，以伐木之柹，与缩酒之茅】。
天保云，俾尔单厚传云，单信也，或曰单厚也，笺云单尽也，栋案王符潜夫论引此诗本作亶，故训为信，郑本作单，故为尽亶与单，古今字【，周颂云于缉熈单厥心，单国语引作亶】。
采薇云嵗亦阳止又杕杜云：日月阳止，案董仲舒雨雹，对云：十月隂虽用事而隂不孤立此月纯隂疑于无阳，故谓之阳月，诗人所谓日月阳止者也，郑采薇，笺用董说。
由仪万物之生，各得其宜也，宜束晢补亡诗，引作仪李善，注云：毛苌诗，仪宜也，仓颉篇曰：宜得所也，此与角弓，如食宜饇，文王宜鉴于殷，皆当从韩诗，礼记作仪训，为宜尚书，盘庚曰：若颠木之有由蘖，说文由作□云古文作，由木生条也，是由训为生，故序称万物之生，徐锴云：由本古文□，后人通用为因，由等字。
为龙为光，云龙宠也，案龙读为宠昭，十二年，云公赋蓼萧，叔孙昭子曰：宴语之不懐宠光之不宣令徳之不知同福之，不受焦氏易，林曰：蓼萧露瀼，君子宠光，鸣鸾噰噰，福禄来同，是书皆读龙为宠，王肃周易师之九二象曰：在师中吉，承天龙也，训为宠，今易作宠，知龙为古文宠，故云龙宠也，商颂长曰：何天之龙？笺云龙当作宠，宠荣名之谓。
天保云，吉蠲为饎，释文云：蠲旧音圭案，吕览曰：临饮食必蠲絜髙诱曰：蠲读为圭，葢三家诗本作吉，圭惟饎故髙读从之【，孟子曰：卿以下必有圭田，赵岐曰：圭，洁也】。
六月，云如轾如轩，云轾挚也，攷工云大车之辕挚，其登又难注云：挚，輖也，辀人云：轩挚之任，淮南人间云道者，置之前而不□，错之后而不轩髙诱曰□音志，从车不从，手【既夕，礼云志矢一乗轩輖中郑氏云：輖垫也是□，又作垫】。
搏兽于敖水，经注引云：薄狩于敖，东京赋同徐坚，初学记引作搏狩，栋案狩，本古兽字，故郑笺云：田猎搏兽也，何休公羊注云：狩，犹兽也，淮南览防云，狡虫死髙诱曰虫狩也，汉石门颂云：□虫□狩娄夀曰义作毙兽，若经文作搏兽，郑氏之笺不已赘乎？【唐石经仍作搏兽】。
既伯既祷，说文引云：既祃既禂，云祷牲，马祭也，周礼大司马云：有司表貉先郑云：貉读为祃祃，谓师祭也，又甸祝表貉，杜子春读，貉为百尔，所思之百书，亦或为祃，后郑肆师注云：貉读为十百之百，葢貉读为祃，又读为百，百即伯也，字异而音义，皆同甸祝，又云：禂牲禂马，杜子春云：禂祷也，诗云：既伯既祷，后郑云禂如伏诛之诛，今侏大字栋案，尚书无逸曰：诪张为幻，马融本作辀，尔疋及诗，又作侜【毛云：侜侜张也，】扬雄国三老箴，曰负乗覆餗奸冦侏张，李善曰：辀与侏古字通，然则禂侜诪侏四字，皆同音也。
吉日庚午，翼奉曰：南方恶行廉贞，寅午主之，西方喜行，寛大己酉主之，二阳并行，是防王者吉，午酉也。诗曰：吉日庚午，栋案穆天子云，天子命吉日戊午，又云：吉日辛酉，天子升于昆仑之丘，此王者吉午酉之证也。穆天子书出于晋代，而奉说与之合，当亦之，先达者。
鹤鸣于九臯，韩诗章句曰：九臯九折之泽，楚辞章句泽曲曰臯，王充亦言：鹤鸣九折之泽，孙叔敖碑云：收九□之利娄夀曰本泽字云水，省非也，□即臯字，马文渊所谓四下羊也，【案文当云四下□□音工刀反，从四丰声，汉时已误，□为羊，故马文渊辨之】。
正月云：赫赫宗周，裦姒烕之云：烕，灭也，案灵台碑云：兴烕继絶，驺氏竟铭云：虏殄烕，诅楚文伐，烕我百姓，皆以烕为灭。
十月之交云，蕃维司徒，古今人表蕃作皮，案鲁国有蕃县，应劭曰：蕃音皮，是蕃有皮音，故亦作皮也，仪礼既夕云，设披，郑注云：今文披皆为藩，案披从手皮声，【见说文，】藩与蕃同，故以披为蕃声之误也乡射礼云，君国中射，则皮树中注云：今文皮，树为繁防，是古皮，繁同音，故韩诗作繁白，裒鲁国记云：陈逸子游为鲁相，蕃子也，国人为讳，改曰皮白，裒，晋人未识古音，故有是说，【古蕃繁，皆音婆，春秋有防罢音皮，公羊作颇是皮，亦有婆音】。
家伯维宰，案古今人表有大宰，冡伯是家，伯作冡伯，故郑笺以冡宰释之。
艳妻煽方处【，说文作傓，】煽云，艳妻裦姒，美色曰艳，案鲁诗十月之交，云此日而食，于何不臧？又曰：阎妻扇方处言，厉王无道，内宠炽盛，政化失理，故致灾异，日为之食，为不善也，中擿雒，戒曰：剡者配姬，以放贤山崩，水溃，纳小人家伯防主异载震，孔頴达云，剡艳古今，字以剡对，姬为其姓，以此知非裦姒也，郑从鲁诗为厉王，时事是也。【下经云：皇父孔圣，作都于向，汲郡古文幽王元年，王锡大师尹氏皇父命六年，皇父作都于向，郑氏诗序笺云：作诂训传，时移其篇第毛公，秦人必有所据，未可尽非】。
抑此皇父笺云：抑之言：噫！噫！是皇父疾而呼之，徐邈音噫，韩诗云：抑意也，案意即噫也，周颂噫嘻成王，定本作意，淮南缪称曰：意而不戴髙诱曰意恚声，抑本与意通，蔡邕石经论语云意与之，与古文意作抑【，大雅有抑篇，外传作懿韦昭云：懿读曰抑】。
雨无正云，若此无罪，沦胥以铺，韩诗云：熏胥以痡，熏帅也。胥，相也，痡病也，言此无罪之人，而使有罪者相帅而病之，是其大甚，【后汉书注】汉书，叙云：乌乎史迁，薫胥防刑，晋灼曰：齐，韩鲁诗，作薫薫帅也，从人得罪，相坐之刑也，顔籀曰：韩诗沦作，薰薰者谓相薰蒸栋，谓薰阍也，春秋云防韩起为阍，薰与阍通易，艮之九，三曰厉薰心，荀爽本薰作勲，虞翻本又作阍，胡广汉官解诂，曰光禄，勲勲犹阍也，易曰：为阍寺，是薰与阍通之证，胥胥靡也，汉书楚元王交曰：申公白生谏，不听，胥靡之，应劭引此诗云：沦胥以铺，胥靡刑名也，吕氏春秋曰：傅说，殷之胥靡髙诱曰胥靡，刑罪之名，诗言王赦有罪之辜，而反坐无罪者，以薰胥之刑也，三家诗得之，毛公误也。【荀爽本云厉动心，注云：互体有震，震为动，古动勲字，每相乱乐记，讙以立动注云：动或为勲淳于长夏承碑云策，薰着于王室，刘向说苑曰：大王有圣人之恩，故事，勲育】。
小旻云谋夫孔多，是用不集，发言盈庭，谁敢执其咎？云集就也，韩诗作就【，见传】外，尚书顾命曰克，达殷集大命，蔡邕石经达作通，集作就是集，读为就与咎，恊韵也。
如匪行迈谋，是用不得于道，案左传，襄八年，子驷引此诗，杜元凯注云匪彼也，行迈谋，谋于路人，不得于道，众无适从，顾炎武云：案诗云：谋夫孔多，是用不集，发言盈庭，谁敢执其咎？则杜解为长栋，案此必三家诗有作彼者，故杜据彼为说，雨无正云，如彼行迈，其意略同，顾又云：古有以匪字作彼者，襄廿七年引诗，彼交匪敖，作匪交匪敖，案汉书引桑扈诗亦作匪，又荀子劝学云：诗云：匪交匪纾，天子所予，今采菽诗上匪字，作彼或古，匪彼通用，如顾说也。
九经古义卷五
<经部,五经总义类,九经古义>
钦定四库全书
九经古义卷六       长洲恵栋毛诗古义
小宛诗曰：握粟出卜，是何能谷？古者卜筮先用精凿之米，以享神谓之糈，中山经曰：糈用稌，淮南説山曰巫用，糈借，郭璞髙诱皆云祀神之米，楚辞云：巫咸将夕降兮，懐椒糈而要之，王逸曰：言巫咸将下，愿懐椒糈要之，使筮者占，兹吉凶之事是也。故日者列云卜而有不审，不见夺糈，诗言：贫者不得精，凿之米，贞于阳卜，而但持卷握之粟，求兆于猪肩羊，虽得吉卜，安能为善乎？管子云：守不兆，握粟而筮者屡中，言无与于吉凶也。【糈王逸，郭璞皆音所荘子云鼔防播精司马彪曰：简米曰：精释文云：精一音所，则当作数精非也，此必糈字之误，王伯厚曰：文选注作播糈，故音所崔误云，鼓防播精言卖卜，说文曰：□财卜问曰：防从贝疋，声读若所，然则日者传夺糈当作夺防，胥与疋同 ，墨子曰：有二生于此，善星一行，为人筮者，与处而不出者，其精孰多？公孟子曰：行为人筮者，其糈多精者，精凿米也，汉书五行传云：卜请其漦而藏之，乃吉，于是布币策告之，师古曰：说者以为策者糈米】。
巧言曰：僣始既涵，云涵容也，郑音咸云涵同也，韩诗作减减少也，栋案古咸字作减，春秋云咸黜，不端诸本咸或作减，说文云：涵水泽多也，毛既训涵为容，当从省文作函，函本与咸通周礼，伊耆氏，共其杖咸，郑注云：咸读为函，司马相如封禅文云：上，咸五下登三，徐广曰：咸一作函，汉书，天文志间可椷，劒苏林曰：椷音函容也，毛音含训为容，郑音咸训为同义，竝得通薛君以为减少之减失之。
何人斯云？尔之安行，亦不遑舍，熊氏经说云：舍与车盱，恊音作舒，便合读作舒，春秋哀六年，齐人弑其君荼，【音舒，】公羊作舍字音舒，自古有之，栋案史记，律书云：舍者，日月所舍，舍者舒气也，是舍有舒义，故有舒音。
大田诗云：俶载南畆笺云：俶读为炽，载读为菑，栗之菑，地理志云：梁国菑县故戴国春秋正义曰：古者甾戴声相近，故郑诗笺读，俶戴为炽，甾栋案诗，俶载字不作戴春秋，戴国陆氏释文作载石经，作戴戴与载字，本通丝衣，诗载弁俅俅，笺云：载犹戴也，陈留戴国本亦作载，故隋时置载州，顔籀以为误而驳葢，未知字之相通也，【释名云：戴载也，载之于头也，】。
去其螟螣，说文曰：螟虫食谷叶者，吏冥冥犯法，即生螟，蟘虫食苗叶者，【释虫食叶，】蟘云吏，乞贷则生蟘，【吏乞贷者，周书所谓奸吏济，贷也，】诗曰：去其螟，蟘案螣，古文作，见朱育集，字与毛诗合，唐公房碑作□，孙叔敖碑，作□与说，文略同吕览，五月，纪曰：百螣时起髙诱曰螣读近殆，兖州人谓蝗为螣，其音与说文说亦同。
赡彼洛矣，传云：天子玉琫而珧珌，诸侯璗琫而璆珌，大夫镣琫，而镠珌士，珕琫而珕珌，正义云传，因琫珌歴道尊卑所用，似有成文，未知所出，说文玉部云：礼云佩刀，天子玉琫而珧珌，诸侯璗琫而璆珌，士珕琫而珧珌，又云：琫佩刀上节，珌佩刀下饰，天子以玉，诸侯以金，说文所称礼者，盖逸礼也，栋闻之尔，疋者六经之训诂也，其释器，一则云黄金谓之璗，其美者谓之镠，白金谓之银，其美者谓之镣，又云：以蜃者谓之珧，岂非以礼有成，文而为是说与毛公诗，多识故实，可以补记之缺，学者省之。
桑扈云：兕觥其觩，说文引云：兕，觵其觓从角丩，声云角貌良耜，云有捄其角笺云：捄角貌，谷梁云，展觓角而知伤，范云：觓球球，然角貌则觩，与俅皆当作觓，周伯六书，正譌云：觓从角丩声，俗作觩非。
乐酒今夕，君子维宴，王逸楚词章句引云：乐酒今昔云，昔夜也，昔夕古字通，谷梁曰：日入至于星出谓之昔，崔譔庄子注云：昔夕也，管子小匡云：旦昔从事旦，昔犹旦夕也，【列子曰：尹氏有老役夫，昔昔夣为国君，注云：昔昔夜夜也】。
瓠叶云有兎斯首，笺云斯白也，今俗语斯白之，字作鲜，齐鲁之间，声近斯有兎白首者，兎之小者也，正义曰：宣二年，左传曰于思于思服，防曰白头皃，字虽异，葢亦以思声近鲜，故为白头也，案：尔雅释诂曰：鲜善也，释文云：本或作□沈旋，曰古斯字，又说文雨部云，□从雨鲜声，读若斯，此鲜与斯声近之证，【旋沈约子】。
渐渐之石，云山川悠逺惟其劳矣，笺云山川者，荆舒之国所处也，其道里长逺邦域又劳，劳广濶言不可卒服，正义云广阔，辽辽之字，当从辽逺之辽而作劳字者，以古之字少多，相假借诗，又口之咏歌，不专以竹帛相授，音既相近，故遂用之。此字义自得通，故不言当作辽也，案昭七年，左传云，臣僚服防解谊曰僚劳也，共劳事也，尞劳古音同，故潦水亦作涝，水师古注上林赋潦，音牢劳劳之，语见孔氏，聘辞僚与辽皆从尞声，知古字通也。
文王云于昭于天，正义曰：尚书注云：【郑注尚书】于者，呜声则于呜古今字，案说文及义云，章古乌字皆作□乌本，呜呼！字古文，春秋皆然，□于字相似，因讹为之。
大明云，伣天之妹，云：伣磬也，说文曰：伣譬论也，韩诗作磬磬，譬也，不训为譬，而云磬者葢读，伣为磬也。
殷商之旅，其防如林，说文引此诗，防作旝，春秋云：旝动而鼓，杜元凯以旝为旃，故马融广成颂曰：旃旝森其如林。
檀车煌煌，驷騵彭彭笺云：兵车鲜明，马又彊，则睱且整小疋，出车云：旂旐央央，云央央鲜明也栋，案汉有鲜明，骑见鲁峻石壁残画，又朱浮墓，石壁人物，有鲜明队，【皆见隶续】，司马彪舆服志云：若防耕祠，主县假给辟车，鲜明卒，史记禇少孙撰，任安云，小吏上书言任安受太子节发兵，言幸与我，其鲜好者，索隠云鲜音仙，谓太子请，其鲜好之兵，甲也，汉书辛庆忌云：庆忌，惟好舆马，号为鲜明，此与皇矣笺以畔援为跋扈，【畔援亦作畔，涣叙传云，项氏畔涣，注云：犹言防扈】，皆当时之语，【跋扈将军，见汉人所撰，梁冀别传，范氏作汉史，采入传中】。
防朝清明云，防甲也甲朝者，一朝也，古皆以甲为一，如第为甲第，观为甲观，令为甲令，夜为甲夜，书曰壹戎，殷言役不再籍也，战国策，张仪曰：昔者纣为天子，帅天下将甲百万，以与周武为难，武王将素甲三千，领战一日，破纣之国，禽其身，据其地髙诱曰一日甲子之日也，大公望为号，到牧野，便尅纣，故曰：一日毛公，以意说诗，故训防朝为甲，朝又云：不崇朝而天下清明，不崇朝者不终朝也，后人泥于训诂，或训为甲子之朝，或训为甲兵之甲，皆非毛公之意。
古公亶父，古公者，故公也，说文云：古故也。谷梁云，逾年不即位，是有故公也，犹言先王先公，穆天子云，大王亶父。
周原膴膴，此名国之始也。汲郡古文云：武乙元年，邠迁于岐周，三年，命周公亶父髙诱吕览注云：岐山在右，扶风美阳之北，其下有周地，周家因之，以为天下号也。
乃慰乃止。云慰安案，方言云：慰居也。江淮青，徐之间，曰：慰是慰与止同义。
皇矣，云其菑其翳，云木立死，曰：菑，李廵尔疋，注云：以当死，害生曰菑，栋案菑者，侧立之象，木死不卧，以根着于地，故谓之菑，郑氏，周礼注云：泰山平原，所树立物为菑，声如胾博，立枭棊亦为菑，菑犹事也。
患夷载路，毛读患为串，郑如本，字释之，正义云患夷者，患中国之夷栋，案董仲舒云：书文止于一者，谓之忠，持二忠者谓之患，混夷之人，荒忽无常，故谓之患。夷患夷载路，鸱鸮革响矣，一说，说文无串字，古患字作□，□乃古贯，字晋姜，鼎云：令俾□通杨南仲训为毋与贯同栋，案明堂位云崇鼎，贯鼎大璜，封父，郑氏云：崇贯封父皆国名，贯之与昆同，物同音，故緜诗谓之混，皇矣诗谓之串，尚书大云：文王受命，四年，伐犬夷，六年，伐崇，郑注云：犬，夷，混夷也，皇矣伐崇之诗，时混夷已平，故云载路，崇鼎贯鼎，皆伐二国，时所得之寳故与封父同称，则串夷之为贯无疑矣。
度其鲜原，居岐之阳，周书和寤曰：王乃出图，商至于鲜原，孔晁曰：近岐周之地，汲郡古文曰：帝辛五十二年秋，周师次于鲜原，则鲜原乃商，周之境，郑训为善，非也，正义及苏氏，皆误以为程邑，王氏地理攷亦未及引，葢博物之难如此。
与尔临冲，云临临车也，冲冲车也，案文当云隆隆车也隆髙也巢车之类，盐鐡论云：冲隆不足，为强髙城不足为固，韩诗作隆冲，后汉殇帝讳隆，改隆为临汉有隆虑，县东京为临虑避讳也，【临虑属河内郡，亦作林髙诱注淮南仍作临】，隆之字曰盛，故伏隆为伏盛【，见东观汉记，】孔頴达，以为临者，临下之名，失之左氏，定八年，云：主人焚冲注云：冲战车释文云：说文作防防陈车也，冲车隆髙故可焚。
下，武云：昭兹来许，云许进训，许为进，未详所出，案后汉志载东观汉记引诗云：昭兹来御，蔡邕独防云：御者进也，与合，疑写之误。
行苇忠厚也，周家忠厚仁及草木栋，案汉儒皆以行苇为公刘之诗，班叔皮北征赋曰：慕公刘之遗徳及行苇之不伤，冦荣曰：公刘敦行苇，世称其仁，王符曰：诗云：敦彼行苇，牛羊勿践履，方苞方体，惟叶握握，公刘厚徳恩及草木，牛羊六畜且犹感徳赵长君曰：公刘慈仁，行不履生草，运车以避葭苇长君，从杜抚受学，义当见韩诗也。
既醉云，永锡尔类，云类善也，王逸曰：类法也，案荀卿子礼论曰：礼有三本，天地者，生之本也，先祖者，类之本也；注云类种，襄廿二年云，子展废良而立太叔曰：请舍子明之类，良子明子是类为子吕览，权勲篇云：齐王谓触子，必刬若类，又云：若残竖子之类，皆谓类为子，周语，叔向曰：类也者，不忝前哲之谓也，韦昭云：言能以孝道，施于族类，故不辱，前哲之人，后汉书刘平云，平抱弟仲女云，仲不可以絶类郅恽郑敬云：今幸得全躯，树类注云：树类谓有子嗣，故郑笺改，以为族类是也。
假乐云，民之攸塈。云塈息也，正义曰：释诂云：呬，息也，某氏曰：诗云：民之攸塈。郭璞曰：今东齐呼息为呬，则塈与呬古今字也，栋案说文，塈仰涂也，非休息之谓又说文口部引诗云：犬夷呬矣，东夷谓息为呬正义，以塈与呬为古今字，未知何据，释诂云，□休呬息也，【尔雅释文云：□本或作愒，】玉篇云：□息也，今为憩□，与塈字相似，毛公诗，多据尔雅，说文无憇字，则释诂□字，当依玉篇作□，故某氏于此下引诗云：民之攸塈。大疋民劳，云汔可小愒，云愒息，甘棠诗云：召伯所□释文云：□本又作掲，扬雄赋云：度三峦兮偈棠梨，师古曰：偈读曰□，说文心部云：愒，息也，从心曷声，徐曰：今别作憇非是，然则甘棠诗□字当作愒假乐诗，塈字当作□【泂酌诗同，又谷风诗，伊余来塈，皆从土既，或古字假借，以塈为□】。
公刘云：巘小山，别于大山也，刘熈释名曰小山别，大山曰甗音彦，甗甑也，甑一孔甗，形孤出处似之也，尔雅云：小山别大山鲜，与毛异，毛于皇矣，仍用尔疋，此传或别有所据。
汔可小康笺云：汔，几也，释诂曰：汔也，古几字见碧落文汗简云：
板诗云：天之方难，无然宪，宪云宪，宪犹欣欣也，栋案欣读为轩，古宪献二字皆有轩，音乐记曰：武坐致右宪左，郑注云：宪读为轩，刘熈孟子注，【文选注引】曰献，犹轩轩在物上之称也，左掀公出于淖，徐邈云掀许言反，是古音欣，与轩同郑注内则云：轩读为宪二字又反复相训，【吴时，姚信有昕天论云：昕读为轩，见月令正义，说文昕，读若希，与此异】。
天之牖民如壎，如箎云，牖道也，笺云：王者道民以礼义，则民和合而从之，如此说文曰：牖，谭长以为甫上日也，非户也，栋案甫上日，从昏而明，道民以礼义犹昬而照之，以天光也，【尚书大传云：文王有四隣，以免乎牖里之害，又商传云：太公与三子见文王于羑里，羑本古文诱，字正义，云牖与诱古今字，韩诗外传牖作诱】。
抑诗云：用逷蛮方笺云：逷当作剔剔治也，泮水诗云：狄彼东南笺云：狄当作剔韩诗，作鬄云除也，士丧礼云，四鬄去蹄，注云：今文鬄为剔栋，案逷古文逖，【见说文，】义云章又作悐训为剔左氏，僖廿八年，云纠逖王慝，汉都乡正，街弹碑云，纠剔王□，逖训逺见尔雅或从狄省文也。
桑柔云靡所止，疑云，疑定也，正义云：疑音凝栋，案乡饮酒礼云，賔西阶上，疑立注云：疑读为仡然，从于赵盾之仡疑然立自定之，皃音鱼，乙反正义音凝，非也。
孔棘，我圉笺云：圉当为御栋，案汉书强御，字皆作强圉，又管子书，多以圉为御。
云汉云耗斁下土笺云：斁败也，栋案斁当作殬，汗简云古文尚书斁作殬，故春秋繁露引此诗云耗射下土，射与斁通，斁本训厌毛诗古文作殬，郑随文释之，故训为败。
崧髙云徃近王舅云：近已也笺云：近辞也，声如彼记之，子之记毛，居正六经，正误云，近说文作□，从丌从辵丌音基，辵音绰，今作防音记字讹作近，不敢改也。说文云：防者，古之遒人，以木铎记诗言从，辵从丌丌亦声读，与记同玉篇云：防今作记，今释文，唐石经皆作近，此写之误，【郑读如彼，记之记者，王风扬之水云，彼其之子，笺云：其或作记，或作已，读声相似，故毛训为已，郑读为记】。
蒸民云：古训是式，云古，故训道笺云：故训先王之遗典也。说文引诗作诂训，【言部】云：训故言也，张揖杂字云：诂者，古今之异语也，训者谓字有意义也，郭氏尔雅有释诂，释训樊孙等尔雅，皆为释故【见诗释文，】释训，萟文志诗有鲁故韩，故齐后氏，故孙氏故毛诗故训【，唐石经及正义皆作，诂训释文作，故训正义云：定本作，故】书有大小夏侯解，故皆所谓故训先王之遗典也。小顔曰：故者，通其指义，孔頴达以为古训者，故旧之道，故为先王之遗典，何其谬与周书，大开武曰：淫文破典典不式，教民乃不类，荀卿子引传曰：博闻彊志，不合王制，君子贱之皆谓不式，古训者也，【正义首卷诂训传下，亦引是诗以为证，与此疏异者，顾君寕人所谓诸儒义疏，不出一人之手是也，】。
江汉云匪疚，匪棘笺云：棘急正义云：棘急释言文，彼棘作械，【当作悈，】音义同，案释言云：悈褊急也，注云：皆急狭盐，鐡论引诗云：猃允孔炽，我是用戒，戒即悈也，毛诗戒作棘，是棘与戒，古字通。
瞻卬云，蟊贼蟊疾，释文蟊作蛑，云本又作蟊栋案，蟊本作□，从虫不从防【昆，】古文□作蛑，从虫从牟释文是也。
清庙释文云：庙本又作庿，古今字也，栋案士冠礼，庙字亦作庿，说文云：庿古文庙。
周公既成洛邑，朝诸侯释文，洛作雒，云本亦作洛，字从水，后汉都洛阳，以火徳为水尅火，故改为各傍佳，栋案陆氏，此说见鱼豢，典略然，案宋育集字，以□为雒，则古本有此字，非始于后汉也。
维天之命，于穆不已，正义曰谱云：子思论诗，于穆不已，孟仲子曰：于穆不似栋，案说文以字从反，已，汉书皆作防与□同檀弓，注云：以已字以与已，字本同，又与似相通易，明夷曰：文王以之，箕子以之，郑氏本以皆作似斯干，诗云：似续妣祖笺云：似读如己，午之已正义曰：直读为已，不云字异则，古者似已字同，于穆不已，师徒异读，是字同之验也。【谱云：孟仲子，子思弟子】。
假以溢我，说文引云：誐以溢我，誐嘉善也，广韵引云：誐以谧我左传？又云：何以恤我？【襄廿七年，】毛云：假嘉溢，慎案誐与，何音相近，故讹为何溢，与谧字相类，谧又与恤通，皆训为慎古文，虞书云：惟刑之恤哉！伏生尚书恤作谧，此其证也。
贻我来牟，汉书刘向引作厘麰云：厘麰麦也，始自天降，说文云：来，周所受瑞麦，天所来也，故为行来之来，栋案郭防卿，字指【，后汉中庶子】厘，字从□，徐仙民读与来同。
载芟云，有略其防【，俗作耜，】云略利也，释文云：字书作防栋案防本籀文锷字，故释诂云：防，利也，相有锋锷，乃能炽甾其田畆，略无训利之文，当从字书作防唐石经亦作畧非
万亿及秭，广韵云：秭千亿也，风俗通云：千生万万生亿，亿生兆，兆生京京生秭，秭生垓垓，生壤壤生沟，沟生涧，涧生正，正生载，载地不能载也。
良耜云以开百室，周书作雒曰：都鄙不过百室，以便野事都鄙，谓采地井田六乡，则一族六遂则一，鄼皆百室也，周礼，百室之制，都鄙与乡遂同也。
酌告成大武也，案仪礼汉书作勺，【礼乐志，获赤脽歌云：勺椒浆，灵已醉，是勺与酌同】，左传作汋周礼士师云：八成一曰邦汋，先郑云：汋读如酌酒尊中之，酌陆氏诗释文云：酌亦作汋，正义云古今字。
保有厥士，栋案士古文，土见周牧敦，史记云：有邦有士，告汝祥刑，今尚书吕刑士作土，吕览任地云，后稷曰：子能使吾士靖而甽浴，士乎髙诱曰士当作土。
泮水云薄，采其茆，云茆，鳬葵也，周礼，醢人有茆菹，郑大夫读茆为茅，杜子春读茆为卯，说文引诗云：言采其茆。徐仙民音栁，与说文合案汗简，云古文尚书，以茆为缩，左传缩酒，说文引作莤莤与茆同，与郑大夫说合不得训为鳬葵矣，茆本从丣，不从，卯周礼茆菹，北人皆音栁，非也，【律歴志云：冒茆于卯】。
閟宫曰：后稷之孙，实维大王，居岐之阳，实始翦商，云翦齐也，笺云翦断也，【郑注周礼，翦氏云：翦断灭之言也，诗云：实始翦商，】栋案毛，郑二说，皆非也。尔疋释诂，曰翦勤也，周自后稷受封以来，世有爵土，自不窋失官，社稷防不血食，至于大王，初遭獯鬻之难，自豳迁岐，始能光复祖宗修朝贡之职，勤劳王事，至于文王，三分有二尚，合六州之众，奉勤于商【，见周书程典篇，】武王初循服事之诚，末年，然后受命，皆所谓纉大王之绪也，【杨慎据说文，引诗作戬商解云：福也，以为大王始受褔于商，而大其国，案说文弋部云：戬，灭也，宋本亦然，说与郑氏合无训戬，为褔之文，惟尔疋及天保传云，戬福也，然实始褔商，其说大凿，恐未然也，】。
戎狄是膺，荆舒是惩，史记？建元以来侯者年表云：戎狄是应，荆荼是徴裴骃注毛云：应，当也，郑元云徴艾尔雅云：应，当也，故从之。说文云：膺受也，又训受与异，今作膺者，葢沿孟子之误，孟子多俗字，当以史记所引为正。
商颂鸟云，奄有九有，云：九有九州，韩诗作九域，训与毛同栋案域当作或说文曰：或邦也，从口，从戈以守一一地也，古或字作有有字，作又亦作或【详，尚书攷】，商书云：九有以亾，又云：以有九有之师，皆九州也，【上云：正域彼四方，传云域有也，案域亦当作或】。
武王载斾史记，汤曰：吾甚武号曰：武王斾说文引作坺治也，荀子引作坺与通，【公叔文子名拔，或作见檀弓注】与下恊韵，【周礼大司马中夏，教茇舍，郑注云：茇读如莱，沛之沛沛，与斾皆音浦，贝及与茇舍音通，是斾亦读为沷，古音通也，】。
周颂丝衣，鼐鼎及鼒释文云：鼒音兹，徐音灾，郭音才，说文曰：鼒从鼎才声，郭音是也。史记音义引此诗鼒作哉？云哉！音资案哉？与才通，张平子碑云：徃才女谐，邢昺曰哉？古文作才，鼒省文作才，音资失之。
惠栋曰：王伯厚谓郑康成先通韩诗，故注三礼与笺诗，异案郑志，荅炅模云为记注，时就卢君先师亦然，后乃得毛公传记，古书义，又且然记注已行，不复改之，卢君谓卢子干也，先师谓张恭祖也，续汉书，卢植与郑俱事马融同门相友，本云，又从东郡张恭祖受韩诗，故记注多依韩说，六萟论云：注诗宗毛为主，毛义若隠畧则更表明如有不同，即下已意，案郑笺宗毛，然亦间有从韩，鲁说者，如唐风，素衣朱襮，以绣黼为绡黼，十月之交，为厉王时，皇矣侵阮，徂共为三国名，皆从鲁诗衡门，可以乐饥，以乐为，十月之交，抑此皇父，抑读为意思，齐，古之人无斁，斁作择泮水，狄彼东南，狄作鬄，皆韩诗说也，【郑渔仲以素衣，朱绡为齐诗，未详】。
郑渔仲云：汉氏文字，未有引诗序者，惟魏黄初四年，有曹共公逺君子近小人之语葢诗序，至是而始行，栋案左传，襄二十九年，季札见歌秦，曰：美哉，此之谓夏声，服防解谊云：秦仲始有车马礼乐之好，侍御之臣，戎车四牡，田守之事，与诸夏同风，故曰夏声，【诗正义引之】又蔡邕独断，载周颂三十一章，尽録诗序自清庙，至般诗，一字不异，何得云至黄初时始行于世耶？渔仲又谓诗序作于卫，敬仲亦臆说。
毛公传诗，世谓赵人毛苌撰，而不知为大毛公也，薛君为韩诗章句，世谓淮阳薛汉撰，而不知为薛夫子也，大毛公，名亨，鲁人着故训，见诗谱及初学记薛夫子名方回字，夫子广徳曽孙汉之父也，见唐书宰相世系表：
九经古义卷六
钦定四库全书
九经古义卷七      长洲惠栋撰
周礼古义
天官腊人，注云：腊之言夕也，说文□干也，从残日以晞之，与俎同意，籀文作□从，昔夕古字通，谷梁云，日入至于星出谓之昔，管子云，旦昔从事王逸，楚辞章句引诗云：乐酒今昔，是皆以昔为夕，昔之为物，经夕乃干，故言夕或作乆乆犹昔也外云：厚味实腊毒，韦昭曰：腊，读若庿，昔酒汉之酋乆白酒亦云：昔酒张参五经文字云：说文作□，石经作昔。
大宰六典，二曰教典，以扰万民，注云扰犹驯也，案春秋传云：乃扰畜龙，应劭曰：【史记注，】扰音柔扰驯也，尚书扰而毅，徐广曰：扰一作柔字，本作防见玉篇防有柔音，故史记或作柔，又有驯音，故李轨徐邈皆音寻伦反，或音而小，反失之。
九赋注云：贾人倍算，此汉律也，应劭汉书注云：汉律人出一算，算百二十钱，唯贾人与奴婢倍算。
小宰八成，一曰听政，役以比居先，郑云：比居谓伍籍也，比地为五，因内政寄军令，以伍籍发军起，役者平而无遗脱也，李靖曰：春秋左氏云，先偏后伍，又司马法曰：五人为伍，尉缭子有束伍，令汉制有尺籍伍符，后世符籍，以纸为之，于是失其制矣。
宫正防其出入，注云：谓防呵其衣服，持操及疏数者，释文呵作荷音，呼何反？又音何？毛居正六经，正误云，案阍人注，苛其出入，比长，注呵问秋官，萍氏苛察，环人苛留，凡五处，音义皆同，而字或作荷，或作苛，或作呵，其实一也。古字通用，借用大抵如此，汉书谁问作何责问作呵，亦作诃，刻虐作苛，芙渠作荷栋，案刻虐之苛，字本作荷，毛诗序云：哀刑政之荷，春秋云：荷慝不作，汉书好持荷礼是也。【今本皆作苛，非也，】荷担之，荷本作何易？何天之衢，论语何蒉是也？责问之，呵本作苛，汉乙令有呵人受钱，【见陈羣新律序】，说文云：廷尉说律，至以字防法，苛人受钱苛之，字止句也；苛从止，从句则为□字，经典所无，然古文可与句通，康诰云：尽执拘以归于周，说文引书云：尽执抲，但苛从艸，从可不从，止以苛为止，句故说文以为不合孔氏古文。
内饔马黒脊而般臂蝼，注云：般臂臂毛，有文疏云：郑荅泠刚，童牛之梏，牛在手曰梏，牛无手以前足当之，此马亦然，故言般臂北山，经曰：诸毗之水，其中多水马，其状如马文臂，牛尾，郭璞云：臂前脚也。周礼曰马黒脊而斑臂膢。
外饔飨士，庶子注云：士庶子卫王宫者，若今时之飨卫士矣，续汉书礼仪志云飨遣故卫士仪，百官防位定，谒者持节引故卫士入自端门，卫司马执幡钲，防行行定，侍御史持节慰劳，以诏恩问所疾苦，受其章奏所欲言，毕飨赐作乐，观以角抵，乐阕罢遣，劝以农桑，案前汉飨卫士于曲台，后汉于平乐观。
痬医以五气养之，注云：五气当为五谷字之误也何焯云气订义，音饩，则字不必改，而义得矣，栋案说文，馈客刍米白气，气本饩，字经传，无五气之文，内经云：五谷为养，五果为助，五菜为充，故郑据此五气当为五谷订义，非也。
酒正四饮，二曰医注云：医之字从殹，从酉省也，案文当云从殹从酒省，说文云：殹病声酒，所以治病也，周礼有医酒。
司裘注中秋，鸟兽防毨释文云：防音毛，栋案防当为髦字之误也。郑氏尚书，云中秋鸟兽髦，毨中冬鸟兽，□髦涉下而误耳。
内司服，注六服皆袍，制以白防为里，使之张显，今世有沙縠者，名出于此，释名曰縠粟也，其形足足而踧，视之如粟也，又谓沙縠，亦取踧踧如沙也，【说文云：縠细防也，与郑说合】。
地官廛人注，故书廛为坛，杜子春读坛为廛，说云，市中空地谓廛，民居区域之称，案管子五辅篇曰：辟田畴，利坛宅，荀卿子云定廛宅，是古防字，皆作坛也。
土，训，注：郑司农云：训读为驯案，训与驯古今，字史记五帝纪云：帝尧能明驯徳，徐广曰：驯古训字，又殷本纪，帝舜命契曰：百姓不亲，五品不驯，后汉书，又作训【，古文作愻，俗作逊，】万石君驯行孝谨，亦作训易，坤初六象曰：驯致其道，郑注云：驯，从也，徐爰音训依郑义，汉书韦成，成诗云：惟我节侯显徳假闻左右昭宣，五品以训，训与闻恊，则知训读为驯，先郑之说信矣。
大司徒，以土圭之灋测土深，正日景，以求地中，注云：故书求为救，杜子春云：当为求案，救当作救古文，求说文引虞书云：旁救功，蔡邕石经般庚，云器非救，旧皆以救为求，【古救字作捄，裘字作求】。
其附于刑者，归于士，注云：士谓主断刑之官，或谓归于圜土，郑以古土字有作士者，故复以圜土释之诗，周颂云：保有厥士，义作土世本作篇云：相士作乘马，即相土也，吕览任地云，后稷曰：子能使吾士靖而甽浴，士乎髙诱曰士当为土周牧，敦亦以士为土。
小司徒及三年，则大比注云：大比谓使天下更简阅民数，及其财物也，郑司农云：五家为比，故以比为名，今时八月，案比是也，东观记，元初四年，诏曰：方今八月案比之，时李贤后汉书注云：案比谓案騐户口次比之也，续汉书礼仪志云：仲秋之月，县道皆案户比民，疏云：汉时八月，案比而造籍书，周以三年大比，未知定用何月案，管子度地篇云：令曰：常以秋嵗末之时阅其民，案家人比地定什伍口数，别男女大小，其不为用者辄免之，有锢病，不可作者疾之，可省作者半事之。
乡大夫以乡射之礼，五物询众庶，五曰兴舞，注云：故书舞为无杜子春无读为舞，谓能为六舞，古无与武同音，武又与舞通礼器云：周坐尸，诏侑武方注云：武当为无声之误也。论语射不主皮，马融云射，有五善焉，一曰和志，体和，二曰和容，【疑和字衍，】有容仪，三曰主皮能中质，四曰和颂，合雅颂，五曰兴武，与舞同，汉武梁祠堂，画象云：秦武阳今史记作秦舞阳，知古字通。
牛人共兵车之牛以载公任器，注任犹用也，二老堂杂志云：宋景文公博极羣书，其笔记云：余见今人为学不及古人之有根柢，毎亦自愧，常读式，目中有任器，字注云，未详其任器，乃荷担之具，杂见子史中何言，未详予谓礼，牛人以载公任器，乃六经语，而景文但引子史何邪？
师氏掌国中失之事，以教国子弟，注云中，中礼者也，失失礼者也，故书中为得杜子春云：当为得记，君得失，若春秋是也。三仓曰中得也，【史记索隠】封禅书云：康后与王不相中，周勃，勃子胜之，尚公主不相中，皆训为得，吕览云：禹为司空，以通水潦，顔色黎黒歩不相过，窍气不通，以中帝心髙诱曰中犹得，然则中失犹得失，故郑用杜说而不改字。
保氏五射注，郑司农云：五射白矢，参连剡注，襄尺井仪也，释文云：襄，音让本作让，诸音非栋案，让亦音襄，古字通，大戴记投壶，篇本云弓既平，张四侯且良，决拾有常，既顺，乃让乃揖，乃让，【让从言，襄声】乃隮，其堂乃节其行，既志，乃张是让有襄音，【诗角弓，让与亡叶】。
调人云：凡有鬭怒者成之，郑司农云：成之谓和之也，和之，犹今二千石以令解仇怨，后复相报，移徙之，此其类也。何休公羊注云：古者诸侯有难王者，若方伯和平之后，后相犯，复故罪，此调人成之之法也。成之者何？和之也？王褒集僮约，注云：汉时官不禁报怨，【引见御览】，故二千石以令解之令者，汉令有和难之条，郑云：后复相报，移徙之者，案后汉桓谭疏曰：今人相杀伤，虽已伏法，而私结怨讐子孙相报，后忿深前，至于防户□业，而俗称豪健，故虽怯弱，犹勉而行之，此为听人自理而无复法禁者也。今宜申明旧令，若已伏官诛，而私相杀伤者，虽一身逃亡，皆徙家属于邉，其相伤者，加常二等，不得雇山赎罪，如此，则仇怨自解，谭所云旧令，即先郑所云移徙之法也。
质人同其度量，壹其淳制，注杜子春云：淳当为纯，纯谓幅广制谓匹长案，管子作綧制，制分篇云：衡石一称，斗斛一量，丈尺一綧制，戈兵一度，【上经注云：量度，若今处斗斛，及丈尺，愚谓斗斛属量，戈兵属度，管子是也。】。
掌节皆有期，以反节注云：将送者执此节，以送行者，皆以道里日时，课如今邮，行有程矣，汉书赵充国云，充国陈兵利害，六月戊申奏，七月甲寅，玺书报，从充国计，此邮行有程之证。
遂师及窆，抱磨注云：磨者适歴执綍者名也，疏云：天子千人，分布六綍之上，分布稀疎得所，名为适歴栋谓歴当作秝说文，秝稀疏适也，读若歴稀疎适均，故谓之适歴。
稍人掌令丘乘之政令，注云：丘乘四丘为甸，甸，读与维禹，敶之之敶同其训曰：乘由是改云疏云：案毛诗云：惟禹甸之不为敶者，郑先通韩诗，此据韩诗而言敶，敶是军陈故训，为乘由甸，出车一乘，可以为军，故改云乘不为甸也，栋案敶古文，陈见义云章小司徒，注云甸之言乘也，读如中甸之甸，又甸祝注云甸之言田也，小宗伯注云：甸读为田，古陈田，字同陈，又训乘，又与甸通。
司稼廵野观稼，以年之上下出敛法，注云：敛法者，丰年从正，凶荒则损，若今十伤二三实，除减半疏云：郑举汉法，以况义十伤二三者，谓汉时十分之内伤二分三分，余有七分八分，在实除减半者，谓就七分八分中为实，在仍减去半，不税于半内税之，案后汉纪云：永元五年，诏：今年郡国秋稼为旱蝗所伤，其什四以上，勿收田租；有不满者，以实除之，注云：所损不满四者，以见损除也，然则不满四者谓十伤二三也。十四以上，勿收田租；则不在敛法之内矣。
春官司几筵注云：筵亦席也，铺陈曰：筵籍之曰：席然其言之筵席通矣，大射仪曰：賔升就席，注云：今文席为筵，是筵与席，古今字故云筵席通。
职丧注云职主也周书大聚云立职丧以恤死
大宗伯以血祭祭社稷五祀，五岳注云：故书祀作禩，郑司农云：禩当为祀，案小祝保郊，禩于社，杜子春读禩为祀，说文云：祀，或从禩汗，简云古文尚书，以禩为祀。
五命，赐则注云：王莽时以二十五成为则，方五十里，合今俗说子男之地，王莽云：诸公一同，有众万户，土方百里，侯伯一国，众户五千，土方七十里，子男一则，众户二千有五百，土方五十里，附城大者，食邑九成，众户九百，土方三十里，自九以下，降杀以两，至于一成，五差备具，合当一则案十里为成，成百户，故方百里为万户，方七十里，为四千九百户，言五千举成数也。方五十里为二千五百户，皆与王制合附城，犹周之附庸，自九成至一成，降杀以两，五差计之，合一则二十五成之数，吕览慎势云，三者之封建也，弥近弥大弥逺弥小海上有十里之诸侯附城，一成其古制，与康成谓唯刘子骏识之尔。
小宗伯云：凡王之防同军旅，甸役之祷祠，肄仪为位，注云：若今时肄司徒府也，汉书淮南王，云与诸侯王，列侯防肄丞相诸侯议注云：肄诣也，汉旧仪曰：哀帝元夀二年以丞相为大司徒。
肆师注尚书，曰：王升舟入水，鼓钟亚观台，亚将舟亚宗庙，亚案尚书，大亚作恶，郑注云：恶读为亚施，防石鼓文释云：亚汗简作，亚云古孝经作恶，详易古义。
凡师不功，则助牵主车，注云：故书功为工，郑司农工读为功，古者工与功同字。
凡国之大事，治其礼仪注云：故书仪为义，郑司农云：义读为仪，古者书仪但为义，今时所谓义为谊。
司几筵，设莞筵纷纯，注云：纷如绶，有文而狭者，汉官仪云，绶长一丈二尺，濶三尺，故云有文而狭。
冡人以爵等为丘封之度，与其树数注云：别尊卑也。王公曰：丘诸臣曰：封汉律曰：列侯坟髙四丈关内侯以下至庶人各有差。易大云：不封不树，虞翻注云：穿土称封，封古窆字也，聚土为树，其说与冡人合丘者，丘隧，故曰：王公曰：丘封者葬下棺，故曰诸臣曰：封树数髙下无明文，因引汉律以证之，疏以封为聚土，树为树木，皆失之【，郑注椟，亐仍以封为髙下之数非也，】。
大司乐，凡有道者，有德者使教焉，注云：道多才艺者徳能躬行者，若舜命防典乐，教育子是也；释文云：育音胄，本亦作胄，说文引虞书云：教育子云，养子使作善也，今薛宣书古文亦作育尔，疋育胄皆训长，故马季长注，尚书亦云：胄，长也，教长天下之子弟，详尚书攷。
以乐徳教国子中和，祗庸孝友注云：中，犹忠也，案中与忠通汉吕君碑云：以中勇显名义作忠，后汉王常为汉忠将军冯异作中古文孝经引诗云：忠心藏之，何日忘之？【见释文，】今毛诗作中【，曽子大孝篇云：仁者，仁此者也；义者，宜此者也；忠者中此者也，知忠与中同】。
凡六乐者，文之以五声，播之以八音，注云：故书播为藩，杜子春云：藩当为播读，如后稷播百谷之播，栋案古藩字亦作播，尚书大传，【五行传】云，播国率相行事，郑注云：播读为藩。
令去乐注云：去乐藏之也，春秋曰：壬午，犹绎万入，去籥万言，入则去者不入，藏之可知，案古人皆谓藏为去春秋云去乐卒事，又云：纺焉以度而去之，公羊云，去其有声者皆训为藏，顾炎武云：汉书苏武，掘野鼠，去中实而食之，师古曰：去，谓藏之也，陈遵皆藏去以为荣，师古曰：去亦藏也，魏志华陀，云药以待不祥，臣松之案古语以藏为去。
乐师，诏来瞽皋舞，注云：郑司农云：皋当为告，谓皋之言，号告国子，当舞者舞，说文曰：礼，祝曰：皋登謌曰奏，故皋奏皆从本周礼曰：诏来鼔皋舞皋告之，也先郑读，皋为告者，战国策曰：商君告归，延笃以为告归，今之归寜也，东观汉记，田邑云，邑年三十，歴卿大夫号归罢厌事，少所嗜欲，号归，即告归也，皋读为告，告读为号，皋告同音，故大祝注云：皋读为卒，嘷呼之嘷，汉书记云髙祖尝告归之田，服防云，告音如嘷，呼之嘷是告，又读为嘷，然则臯告嘷三字，同物同音，故二郑所读，亦无两义，【顔籀注汉书以为告字，假为嘷音，并无别义，熊朋来经说，又从郑氏前后异读，皆不识古，音而妄下，雌黄者也。】。
大胥注汉，大乐律曰：卑者之子，不得舞宗庙之酧，除吏二千石，到六百石及闗内侯到五大夫，子先取适子髙七尺以上，年十二，到年三十，顔色和顺，身体修治者以为舞人疏云：既云取七尺以上，而云十二到三十，则十二者误当云二十至三十，又引乡大夫职以为证，栋案刘昭后汉补注引卢植，周礼注所载，大乐律，七尺作五尺，郑注论语云：六尺谓年十五以上，则五尺为十二审矣，贾疏失之。
镈师，凡军之夜三鼜，皆鼓之守鼜，亦如之，注云：守鼜，备守鼓也，杜子春云：一夜三击，备守鼜也，春秋所谓賔将趋者，音声相似，夏官，掌固云，夜三鼜以号戒，杜子春云：读鼜为造次之，造谓击鼓，行夜戒守也，春秋所谓賔将趋者，趋与造音相近，故曰终夕，与燎案鼜，说文作□云，夜戒守鼓也，从壴蚤声礼，昏鼓四，通为大鼓，【注作鼜，引司马法云云，】夜半三通为戒，晨旦明五通为发明【注作昫。】，读若戚，郑于鼓人，注用叔重之说，杜子春，又云：鼜读为忧戚之戚，与说文合贾疏云：言鼜者，声同忧戚，取军中忧惧之意，趋造音相近，长言为趋短，言为戚。
鞮鞻氏掌四夷之乐，注云：四夷之乐，东方曰韎，南方曰任，西方曰株离，北方曰禁，诗云：以雅以南是也。后汉书陈禅云：尚书陈忠劾禅曰：古者合欢【，白虎通作观】之乐舞于堂，四夷之乐陈于门，故诗云：以雅以南，韎任株离，注云：毛诗无韎任，朱离之文，葢见齐鲁之诗也，今亡。
大卜原兆，注云：原原田也，周易比卦云原筮，元永贞干，寳曰原卜也，周礼，三卜，一曰原兆，春秋曰：原田□□，说文云：□艸盛上出也髙卬之田坼如文，故曰原田，兆之璺鏬，有似髙卬之田【，尔雅云髙平曰原】，故曰原兆，贾疏以为原，与原田字同，恐大愦愦也。
大祝六号，五曰齍号，注云：齍号为黍稷，皆有名号也，曲礼曰黍，曰：芗合梁曰芗箕，稻曰嘉疏，案礼记正义云：隋秘书监王劭，勘晋，宋古本皆无稷曰：明粢一句，立八疑十二证，以为无此一句为是，今此注所引，亦无是句当在十二证之一也，又献帝宗庙，祝嘏辞所荐，一元大武，柔毛刚鬛，商祭明眎芗合，嘉疏咸鹾，丰本而不及明粢，又蔡氏独防载祭宗庙礼，牲之别名，及祭号等，皆与曲礼同独无，稷曰：明粢一句。
九，三曰空首，穆天子云，天子赐许男骏马十六，许男降，再拜空首，郭璞云：空首头至于地。
九经古义卷七
钦定四库全书
九经古义卷八      长洲惠栋撰
周礼古义
夏官司爟，说文曰：爟取火于日，官名举火，曰：爟周礼曰：司爟掌行火之政令，从火雚声，或作烜从，亘案司爟，注读如予，若观火之观，【古唤反，】秋官司烜氏，【音燬，】读如卫侯燬之燬，郑氏两读，许君合而一之，葢本贾侍中之说髙诱曰：爟读如权字，汉郊祀志云：通权火。
罗氏云：中春罗春鸟，注云：春鸟蛰而始出者，若今南郡黄雀之属，郭义恭广志云：黄雀脂肥絶美江夏竟陵，常给献大官，【御览】。
司右注司马法曰：弓矢围殳矛，守戈防助，凡五兵，长以卫短，短以救长案，今司马法曰右兵弓矢御殳矛，守戈防助，凡五兵五，当长以卫短，短以救长，贾公彦曰：弓矢围者，围城时也，愚谓围当作圄，古御字作圄，管子墨子书皆然，郑注作围传冩之误今司马法为御字，从俗作也。
方相氏掌防熊皮，注云：冐熊皮者，以惊殴疫疠之鬼，如今魌头也，应劭风俗通曰：俗说亡人防气游扬，故作魌头以存之，言头魌魌，然盛大也，或为魌头为触圹，殊方语也，【御览】，说文云：今逐疫有防头。
大仆建路鼓于大寝之门外，以待达穷者，与遽令注云：郑司农云：穷谓穷寃失职则来击此鼓，若今时上变，事击鼓矣，遽也，若今时驿马军书，当急闻者，亦击此鼓，谓遽令邮驿，上下程品栋，案汉廏律有上变事，及惊事告急，【汉廏律，魏改为邮驿，令】汉书梅福云数，因县道上言变事，求假轺，诣行在所，条对急政，辄报罢，师古曰：变谓非常之事，黥布，贲赫上变事，乘诣长安。
职方氏樊毅，脩华岳碑云：周礼识方氏欧阳永叔云：识字字画分明，非讹阙疑，当时周礼之学，自如此栋，案周礼多古字，如樴字作职，职字作识，识字作志，汉时已不能尽攷，况后世乎！
秋官司圜注，郑司农云：圜谓圜土也圜土谓狱城也，今狱城圜，春秋元命苞曰：为狱圜者，象斗运，宋均注云：作狱圜者，象斗运也，【初学记】。
防氏注，郑司农云：冥读为冥氏，春秋之冥，王伯厚云：汉泰山冥都春秋故云冥氏春秋，案夏本纪，禹姒姓，后有冥氏。
薙氏注云：书薙或作夷，郑司农云：今俗间谓麦下为夷下言，芟夷其麦，以其下种禾豆也，谓薙读如鬀，小儿头之鬀，【说文云：鬀鬄发大人曰：髠小儿曰：鬀尽及身，毛曰：鬄】案甘泉赋云：列新雉于林薄服，防曰：新雉香草也，雉夷声相近，师古曰：新雉即新夷，春秋曰：五雉为五，工正夷民者也，服防曰：雉者夷也。夷，平也，孔頴达云，雉声近夷，雉训夷夷为平薙读，如鬀者，说文云：古文雉从弟篆文，弟夷字相似，荀氏易涣，六四，云匪弟所思，今本作夷。
蝈氏注，郑司农云：蝈读为蜮，蜮虾蟇也，月令曰：蝼蝈鸣，谓蝈即御所食蛙也，字从虫，国声，蜮乃短狐，与案说文，蜮，正字也，蝈或字也，许氏以为短狐。
壶涿氏注云：故书涿为独，郑司农云：独读为浊，其源之浊，音与涿相近，书亦或为浊。
大司冦，凡庶民之狱讼，以邦成弊之注云：邦成八成也，郑司农云：邦成谓若今时决事比也。士师职云：掌士之八成先郑云行事有八篇，若今之决事，比则八成谓邦汋邦贼以下八事贾疏，以为：小宰之八成，非也，东观汉记鲍昱云，时司徒例讼乆者至十数年，比例轻重，非其事类，错杂难知，昱奏定决事都目八卷，以齐同法令，息遏民讼，则知汉时决事，虽多至三百余篇，其都目以八篇为率，故先郑引以为证。
小司冦云：凡命夫，命妇不躬坐狱讼，注云：不身坐者，必使其属若子弟也，杜预僖廿八年注云：曰：王叔之宰，与伯舆之，大夫坐狱于王庭，各不身亲，葢今长吏有罪，先验吏卒之义。
以八辟丽邦法，注云：杜子春读丽为罗，谓丽附也，易曰：日月丽乎天，案丽者，离也，离犹罹也，罗当作罹洪范云：不罹于咎，史记引作离尚书，大引作丽古，字并通。
议亲之辟注，郑司农曰：若今时宗室有罪，先请是也。汉书平帝纪元始元年，令公列侯嗣子有罪，耐以上先请，续汉书百官志云：宗室若有犯法，当髠以上，先诣宗正，宗正以闻，乃报决。
议贤之辟注，郑司农云：若今时亷吏有罪先请，是也。宣帝黄龙元年，诏曰：举亷吏诚欲得其真也？吏六百石位大夫，有罪先请。
议能之辟，说文曰：罢遣有辠也，从网能言，有贤能而入网，而贳遣之，周礼曰：议能之辟。
议贵之辟，郑司农云：若今时吏墨绶有罪，先请是也。后汉光武纪云，建武二年，诏曰：吏不满六百石，下至墨绶长相，有罪先请，蔡邕桥公碑云：迁齐相临淄，令赂财赃多罪，正受鞫就刑，竟以不先请免官。
大賔客前王而辟，郑司农云：若今时执金吾，下至令尉，奉引矣，续汉书舆服志云：乘舆大驾，公卿奉引，太仆御，大将军参乘，乘舆法驾，八卿不在卤簿中，河南尹，执金吾雒阳令奉引，奉车郎御，侍中参乘。
士师掌士之八成，一曰邦汋，郑司农云：汋读如酌酒尊中之，酌国汋者，斟汋盗取，国家宻事若今时刺探尚书事，诗正义云：汋与酌古今，字周颂，酌左传作汋公羊，僖八年，经云：郑伯乞盟，云葢酌之也，注云：酌挹也，谷梁作汋是汋，为挹取之义，沈约曰：写书谓之刺汉制，不得刺尚书事是也。后汉书杨伦尚书奏伦探知宻事应劭风俗通云：司徒韩演，伯南为丹阳太守，坐从兄季朝为南阳大守，刺探尚书演法车徴葢汉律有此条，故郑据以为说。
讶士云：凡四方之有治于士者造焉，注云：如今郡国亦时遣主者吏诣廷尉，议者栋案此请谳之法，当在汉兴律篇中胡广汉官篇解诂曰：廷尉当疑狱，【北堂书引】汉书，景帝纪后元年，诏曰：狱疑者谳有司，有司所不能决，移廷尉，有令谳而后不当，谳者不为失，杜周云：周为廷尉，二千石系者新故相因，不减百余人，郡吏大府举之，廷尉一嵗至千余章，大者连逮证案数百，小者数十人逺者数千里，近者数百里，防狱注云：举，皆也言郡吏大府狱，事皆归廷尉也，陈汤廷尉増夀议以为臣下承用失其中，故移狱廷尉，如淳曰：移狱廷尉，如今谳罪轻重于定国，定国为廷尉，冬月治请谳，饮酒益精，眀是汉时疑狱，皆谳于廷尉，后汉襄楷上疏曰：顷数十嵗以来州郡玩习，又欲避请谳之烦，辄托疾病，多死牢狱，葢自安顺而后请谳之，法稍弛矣。
朝士，凡士之治有期，日期内之治听，期外不听注，郑司农云：若今时徒论决，满三月不得，乞鞫邓展曰：汉律有故，乞鞫司马贞，案晋令云狱，结竟呼囚，鞫语罪状，囚若称枉，欲乞鞫者许之，【新律，序云二嵗刑以上除，以家人乞鞫之制，省所烦狱也，二嵗刑谓耐以上，此魏世所改】。
凡民同货财者，令以国法行之，犯令者，刑罚之注云：若今时加贵，取息坐臧，汉书王子侯表云旁光侯殷坐取息过律，免陵乡侯诉坐贷谷，息过律免，息有程限，过律则坐臧也。
司刑注郑司农云：汉孝文帝十三年除月，刑疏云：所赦者，唯赦墨劓，与刖三者，其宫刑，至隋乃赦也，尚书正义曰：汉除月刑除，墨，劓、剕，耳宫刑犹在，至隋开皇之初，始除男子宫刑，妇人犹闭于宫，崔浩汉律，序曰：文帝除月刑，而宫不易，张斐律，注云：以淫乱人族，序故不易也。栋案汉书鼂错对策曰：除去隂刑张晏曰：宫刑也，则汉文亦除宫刑矣，或后仍复之贾孔之说，葢本崔张。
司刺三赦，注云：若今时律令，年未满八嵗八十以上，非手杀人，他皆不坐，光武纪建武三年，诏曰：男子八十以上十嵗以下及妇人从坐者，自非不道，诏所名捕，皆不得系【，郑氏孝经注云：手杀人者大辟，即汉律所云不道也，】。
司厉其奴，男子入于罪隶，女子入于舂槀，注云：郑司农云：今之为奴婢，古之罪人也，谓奴从坐而没，入县官者，男女同名髙诱曰汉律，坐父兄没入为奴，魏志毛玠汉律，罪人妻子没为奴婢，黥面，说文曰：男入罪曰：奴女入罪曰：婢【初学记引】风俗通曰：古制本无奴婢，即犯事者，或原之减者，被臧罪，没入为官奴婢，获者逃亡，获得为奴婢也，【初学记引】。
掌戮杀王之亲者，辜之注云：辜之言枯也，谓磔之荀子正论云：斩断枯磔，注云：韩子曰：采金之禁，得而輙辜磔，【内储説】辜即枯也，又荘子有辜人，巫咸文云：暴虐不姑，姑与枯通，易大过之九二云，枯杨生荑，郑读枯为姑，谓无姑山，榆是辜枯姑三字，古皆通也，【壶涿氏注，杜子春云：橭读为枯，枯榆木，名与郑注易同】。
条狼氏掌执鞕以趋辟，注云：若今卒辟车之为也，续汉书志云：大使车，立乘，驾驷，从伍百璅弩十二人，辟车四人。
薙氏掌杀草，秋绳而芟之，注云：含实曰绳，释文曰：绳音孕，栋谓绳当为字之误也。管子五行篇，妇不销弃注云：古孕，字大，驯首曰：其膏，人一月而膏，与同玉篇云：或孕字，汗简云古文尚书，以为孕，【孕读如绳，易渐九三妇孕不育，荀爽本孕作乘，乘绳声近，故渐九五云：鸿渐于陵，妇三嵗不孕终莫之胜】。
伊耆氏其其杖，咸注云：咸读为函，古咸与函通，毛诗巧言曰：僣始既涵，韩诗作既减，减犹涵也，司马相如封禅文云：上，咸五下登三，徐广曰：咸一作函，汉书，天文志间可椷剑，苏林曰：椷音函。
大行人云：诸侯之礼立，当前疾毛居正六经，正误云，案车上无名疾者，说文軓，车轼前也，以车凡声，周礼曰：立当前軓，音范疑此近是栋，谨案礼说云：诸侯来朝，行享于庙，入大门下车，所立之位，上公立，当车轵侯伯，立当前侯，子男立，当车衡案侯，俗作疾，【唐石经及宋本皆同】，论语邢昺疏【乡党，】引周礼作前矦云：侯伯立当前，矦胡下又小雅蓼萧章孔疏引大行人亦作前矦，葢说文疾作，□古文矦作□相似，易乱，故前矦讹为前疾，贾疏不详，莫能辨正，俗本流，误人乆矣，又案说文引周礼作前軓云：軓车轼前也，诗小戎隂靷云隂揜軓也孔疏谓：以板木横侧，车前隂映此軓，故谓之隂考工记軓前十尺，谓轼前曲中，下垂柱地，如人之颈，故谓之矦，矦犹胡也，故郑注训为胡，以其在軓前，故曰前矦，然则隂也矦也胡也皆前軓之名，揜軓曰隂曲中曰矦，下垂曰：胡总名为軓，当依说，文定作軓，则前衡后轵，而軓在其间，读者一见而心目了然矣。
凡诸矦之王事，注云：孟子曰：诸矦有王毛氏正误，曰：诸本皆云：孟子曰：诸矦有王案，孟子无此句，小行人注引春秋曰：宋公不王，又曰，诸矦有王，王有廵守此注是也。栋案萟文志，孟子十一篇，赵台卿题辞云：著书七篇，又有外书四篇，性善辩，文说孝经为正，其文不能宏深，不与内篇相似，外篇今亡秦汉诸人，引孟子者，今孟子皆无之，【见王伯厚攷证】，郑氏所引，安知不在外篇乎毛说未是，【刘昌诗云：新喻谢氏，多藏古书，有性善辩一帙，则知与文说孝经为正，是谓四篇，然则孟子逸书，宋时犹有存者，唐时尚未亡也，】。
小行人云：令诸侯春入贡，秋献功，注云：秋献功，若今计文书，防于九月，其旧法，卢植曰：计断九月，因秦以十月为正，故【刘昭注补】。
司仪问，君客再拜对，君问大夫客对，君劳客，客再拜稽首注云：问君曰：君不恙乎？对曰：使臣之来，寡君命臣于庭，问大夫曰：二三子不恙乎？对曰：寡君命使臣于庭，二三子皆在劳，客曰：道路悠逺客甚劳劳，介则曰：二三子甚劳王伯厚曰：此亦见说苑郑氏所述，葢古礼也。贾疏云：未知所出，何文？或云是孔子聘问之辞，栋案襄廿七年，春秋曰：仲尼使举是礼也，以为多文辞服，防云以其多文辞，故特举而用之，后世谓之孔氏，聘辞此书，汉时犹存，故郑引之，或说非无据也。
行夫居于其国，则掌行人之劳辱事焉，使则介之注云：使谓大小行人也，故书曰：夷使郑司农云：夷使使于四夷，谓夷声，案此则夷使犹焉，使也，晋语云：焉作爰田，焉作州兵，淮南子云：天子焉始乘舟，礼记云：故先王焉，为之立制，又云焉使倍之，公羊云，比托始焉尔？又云：吾将焉致乎？鲁国皆训为于篆文焉于相似，故于亦作焉。焉使者言于行人之使，则为之介，刘氏音焉，为夷非也，或以焉属上句，尢误。
考工记作舟以行水，注云：故书舟作周，郑司农云：周当为舟，隶法周作□，又作□舟作□，或作□字本相类，谨案诗说云：大东舟人之子，郑曰：舟当作周，案集古録庚父敦铭有伯，庶父作王，姑舟尊敦，或谓舟为丹，又以为井，董广川，以为朱鲔集字，舟为古文，周字【汗简云：朱育集，字】顾，埜王释亦引诗为证，又史伯硕父鼎铭，亦有王母舟，母四十二字，则舟即为周，舟人之子，即上文西人之子也，诗以舟为周，考工以周为舟，义并通。
轮人以其围之，阞捎其薮，郑司农云：薮读为蜂薮之薮，谓毂空壶中也，案说文曰：橾车毂中空也从木喿声，读若薮，然则薮本作橾，读为薮也。
参分其辐之，长而杀其一，注云：杀衰小之也，案杀犹衰也，【见仪礼注，】衰亦训小，春秋云：其周徳之衰乎？注云：衰，小也，小犹杀也。
辀人大车之辕挚，注云：挚，輖也，案挚本轩轾，字或作□，见淮南子或作垫，见仪礼注，既夕云志，矢一乘轩輖中庐人，注云反覆犹轩輖也，轩輖犹轩挚，毛诗如轾如轩，云轾挚也，【张有复古编云：□抵也，从车执别，作轾非】。
辀欲颀典，注云：颀典坚刃貌，郑司农云：颀读为恳典，读为殄，驷车之辕率尺所，一防恳典，似谓此栋案殄，古文腆字，腆善也尺许一束，一辀五束，故为善也，毛诗，籧篨不殄笺，殄当为腆燕礼，不腆之酒，注云：古文腆作殄。
终日驰骋，左不楗注云：书楗或作劵，谓劵，今倦字也，说文劵劳也，汉凉州刺史，魏君碑云：施舍不劵，是劵与倦同毛，居正六经，正误云券契，字皆从刀，古者刻木为之，故从刀从力者，古倦字考工，记辀人左，不劵是也。
冶氏，案：周有函冶氏为齐大公，置良劒见，战国策髙诱注曰函，姓冶官名也，因以为氏，知铸劒晓，鐡理能相劒。
鲍人云：察其线，欲其藏也，注云：故书线或作综，杜子春云：综当为系防泉，读为絤，谓缝革之缕，说文线缕也，古文作线，【□】，与综相似，汉书功臣表云不絶如线，晋灼曰：线今线缕，字以线，为今文未之攷也。
韗人为臯，陶穹者三之一，郑司农云：穹读为志，无空邪之空，案弟子职云：志无虚邪，或古本虚作空故读，从之，古穹与空同，韩诗白驹，云在彼穹谷，【文选注】今诗，穹作空【，薛君曰：穹谷深谷也。】。
玉人，天子用全，上公用龙，侯用瓉伯，用将注云：玉多则重，石多则轻，公侯四玉一石，伯子男三玉二石説文曰全纯玉也，龙四玉一石也，瓉三玉二石也，将说文作埓埓，玉石半相，埓栋案郑氏之说本逸礼，王度记【引见，白虎通】许氏之说，葢本贾逵，逵作周官解，故许从之受学，故说文，多依其说。
矢人凡相笴，欲生而搏生，谓材生也，古谓初取之材为生，管子曰：栋生桡，韩非子曰涂濡而椽生，皆谓初取之材也，生而者，燥则直是良材也。
梓人为饮器，勺一升，爵一升，觚三升，赵明诚曰：大观中，潍之昌乐，丹水防得爵及觚，二器以觚量之适，容三爵，与攷工记合，郑氏据韩诗以为觚当作觯，【七经小传云：一献而三酬者，献以一升，酬以三升也，并而计之，为四升，四升为豆，豆虽非饮器，其计数则然，此刘氏欲辟郑氏，改豆为斗之说，案文云：爵一升，觚三升，一献而三酬，适合一斗之数，故郑云豆当为斗，如刘氏之说，当云：一献而一酬，乃合一豆之数】。
庐人炙诸墙注云：炙谓柱也，释文云：炙音救，尌也，音树，炙说文引作乆云从后炙之，象人两胫，后有距也，案既夕云，木桁乆之注云乆当为炙士，丧礼云，幂用疏乆之注云乆读为炙谓之葢，塞其口，下注云：以柱两墙之间，挽而内之，与仪礼乆之同义是乆为古文炙，为今文也，【炙从火乆声古文省火】。
车人为耒庛，长尺有一寸，郑司农云：庛读为其颡，有疵之疵，谓耒下岐疏云：俗人谓颡额之上，有疵病，故读从之栋，谓其颡有疵，当在孟子，今书疵作泚，或先郑所据本与赵氏异耳，贾疏失之。
弓人菑栗不迆，注云：栗读为裂繻之裂，毛诗东山曰烝，在栗薪笺云：栗析也，古者声栗裂同也。
九经古义卷八
<经部,五经总义类,九经古义>
钦定四库全书
九经古义卷九      长洲惠栋撰
仪礼古义
士冠礼旅占，注云：古文旅作胪，案周礼，司仪旅摈，先郑曰：旅读为旅，于泰山之旅，后郑云：旅读为鸿胪之胪，陈之也，班固述赞曰：大夫胪岱，侯伯僭畤郑徳云胪岱季氏，旅于大山是也。顔监曰旅陈也，胪亦陈也，胪旅声相近，其义一耳，禹贡曰：蔡防旅平，云祭山曰旅，韦昭音卢卢籀文胪周书，諡法曰：惟三月既生魄，周公旦大师望相嗣王，既赋，宪受胪于牧之野，胪即旅也。
兄弟毕袗，注云：袗同也，者衣，裳也，古文袗为均，栋案袗，即汉之袀袨，司马彪舆服志云：郊祀之服，皆以袀，淮南子云：尸祝袀袨髙诱曰袀纯服，袨墨斋衣也，篆书，袗与袀相似，古文作均，故左氏僖五年，云均服，振振祭服，上下皆，故谓之袀，戎事，上下同服，故谓之均服，【服防注左传以均服为黑服，月令曰乗路郑注云：今月令曰乗轸路似当为袗字之误，是郑意，亦以袗为】。
将冠者采衣紒，汪云紒，结发古文，紒为结，广雅曰：发结也，曹宪曰：案説文即籀文髻字也，古髻字皆作结，汉有假结安，簂结大手结，周礼注结作紒，俗作髻。
主人酬賔，束帛俪皮，注云：俪皮，两鹿皮也，古文俪为离説文云丽旅行也，鹿之性见食，急则必旅行从鹿丽声礼，丽皮纳聘，盖鹿皮也，谯周古史考云，伏牺制嫁娶，以丽皮为礼，古文作离者易离，彖云离者，丽也礼，月令云：宿离不贷，注云：离读如俪，偶之俪，两鹿皮者，士昏礼注云：俪两也，春秋云：鸟兽犹不失俪，是俪为两也。
再醮，摄酒注云：摄犹整也，整酒谓挠之，汉书匈奴云，单于以径路，刀金留犂挠酒，应劭曰：挠，和也，郑以摄酒，有搅挠之事，故举汉法以明之。
眉夀万年注云：古文眉作麋，大戴礼王言云：孔子愀然扬麋，卢辨注云：麋一作眉，荀卿子非相云，伊尹之状，面无须麋，杨倞云：麋与眉同汉书，皆以麋为眉，【欧阳公集古录云：汉故北海相景君碑，有云：不永麋夀全家集录三代古器，铭有云眉夀者皆为麋夀葢古字简，少通用，至汉犹然也，】。
永受胡福，注云：胡犹遐也逺也案诗隰桑云：心乎爱矣，遐不谓矣，礼记引此诗，遐作瑕，郑注云：瑕之言胡也，遐胡互训，古音通，【诗言胡考周礼？諡法弥年夀考曰胡】。
令月吉日，昭告尔字，爰字孔嘉，髦士攸宜释文云：字叶音滋，案虞书鸟兽孳尾，史记作字微，郭忠恕汗简云古文尚书，字作孳，是字本有滋音，毋容协也。
记母追夏后氏之道也，注云：母发声也，追犹堆也，案追古堆，字枚乗七发曰逾岸出，追李善曰：追亦堆字，今为追古字，假借之也，説文云小阜也，徐曰：今俗作堆，河东风陵堆，戴延之谓之风塠。
以官爵人徳之杀也，注云：杀犹衰也，系上曰：古之聪明睿知，神武而不杀者夫！虞翻注云：乾坤坎离反复不衰，亦读杀为衰，淮南説山云上有三衰，下有九杀，衰音近杀故云杀犹衰也，栋案衰犹差也，荀卿子云，相地而衰政，注衰差也。九章算术，谓差分为衰分，説林云大小之衰然，注云：衰差也，春秋云：迟速衰序，又云：其周徳之衰乎？注云：衰，小也，小犹杀也，彼此互训【，文王世子云：亲亲之杀也，注云：杀差也，是差与衰同】。
士昏礼，郑目录云：曰：入三商为昏，贾疏云：商，谓商量是漏刻之名，故三光灵曜，亦曰入三刻为昏，不尽为明，孔氏诗正义云：尚书纬谓刻为商，然则三光灵曜，当作考灵曜，汉三神鉴，铭曰：吾作明镜幽，链三商，盖本书纬。
皇舅某子曰：知录云：士昏礼，皇舅某子，此或諡，或字之称，与聘礼，皇考某子同疏，以为：若张子，李子妇人内夫家，岂有称其舅为张子李子者哉！案经云：妇执笲菜，祝帅妇以入，祝告，称妇之姓，曰：某氏来妇，敢奠嘉菜，于皇舅某子，张稷，若仪礼节，解云疏之意，或以妇新入门，称姓以告，故亦以姓称其舅，春秋云：男女辨姓，其此之谓。
记父醮子命之，辞曰：荀子云，礼父南郷，而立子北郷而跪，醮而命之。
勗帅以敬，先妣之嗣，荀子云：隆帅以敬先妣之嗣，案文隆训盛，义亦通，郑注仪礼作勗者，当由避殇帝讳，改隆为勗，如毛诗，隆冲为临冲，郡国志隆虑为临虑之类，【荀子亦以隆虑为临虑】，汉时经学，皆受之师，时君之讳，随时改易，随文释之，非复故书之义，许叔重説文解字每载上讳不更笺释，亦此例也。上文赞啓防注云：今文啓为开，既夕，请启期同贾公彦云髙堂生所者为今文案，生为汉初人，不应为景帝讳，明经师相，遂为故实，非尽髙堂之旧也。
视诸衿鞶，注云：视乃正字，今文作示俗误行之，曲礼曰：幼子常视无诳，注云：视今之示字诗，鹿鸣曰视民，不恌笺云：视古示字也，古文春秋皆以视为示，贾公彦曰：古文字少眼目视瞻，与以物示人，皆作视字栋，案示本神，只字古视瞻之视，皆作眂，周礼説文皆同【，启母庙石阙铭云：昭眠后昆，以眂为示】，郑所据，古文仪礼知视为古示字，郭忠恕撰佩觿，以郑氏此説大与説文石经相乖，窃所未喻。
士相见礼，众皆若是，注云：今文众为终易，杂卦云：大有众也，荀爽本众作终，史记五帝纪云：怙终贼刑，徐广曰：终一作众，春秋有鲁大夫，众仲明堂，月令云：众雨蚤降，释草云，乐贯众皆读为终，仙人韩终亦作韩，众古众字，皆作终音。
乡饮酒礼，众賔辩有脯醢，注云：今文辩皆作徧，古辩徧通用，史记曰：辩于羣神，今尚书作徧，春秋云：子言辩舎爵于季氏之庙，杜氏云：辨徧也，荀子脩身篇云：扁善之度，注云：扁读为辨，韩诗外云：君子有辨善之度，古徧字皆作辩司马迁从孔安国问故，迁书多古文春秋多古，字古言，故皆以辩为徧，【郷射礼云：司射乃比众耦辩，注云：众宾射者降，比之耦乃徧，是郑亦以辩为徧】。
遵者降席，东南面注云：遵者谓此郷之人，仕至大夫者也，今文遵为僎，或为全【，论语云：异乎三子者之撰，郑注云：撰读为诠诠之言善也，】礼记，冠仪曰：介僎象隂阳也注云古文礼僎，皆作遵，又少仪，僎爵注云：僎，或作驺，【本亦作驯，】古文礼，僎作遵【郷射礼，注云：谓之遵者，方以礼乐化民，欲其遵法之也，】。
公如大夫入，注云：如读，若今之若周礼，旅师职云而用之，以质剂致民，注云：而读为若声之误也。栋案古而与如通，如犹若也，故如而或读为若郑以为声之误，则古读而如若也。
主人释服，注云：古文释作舎大射仪云：获而未释获，注曰：古文释为舎周礼大胥职云：春入学舎菜注云舎即释也占梦职云：乃舎萌于四方，注云舎读为释舎萌犹释菜也。古书释菜，释奠，多作舎字。
郷射礼不贯，不释注云：古文贯作关，栋案吕氏春秋云：中关而止，谓关弓正半而止，即仪礼所谓不贯也，贯与关古今通史记，伍子胥传云：伍胥贯弓执矢，向使者注云：贯乌还反，后汉祭彤传，能贯三百斤，弓司马贞曰满张弓，一云贯谓上也，【古串与患通，又读为贯，故古文患作闷，从心关省声】。
箭筹八十，长尺有握，握素注云：握本所持处也，素谓刋之也，握本以作肤，张稷若节解曰：握本以作肤，以字疑误别本，刋本一作肤亦费解，或刋本一读，义属上向一作肤，指握字有作肤者四指曰：肤与握义同握四指，即四寸，筹长尺四寸，其四寸，则刋之使白也，愚谓案文当云握本或作肤，张氏以为刋本，一读属上句，非也。
唯君有射于国中，注云：古文有作，又汗简云：古文尚书有作，又石鼓，戊文【一作甲文】云：澫澫又鱼董逌，曰：又通作有秦惠王，诅楚文云：又秦嗣王义作有古文，又又作有周易繋辞曰履信思乎顺，又以尚贤也，郑氏易，又作有诗长发，云有防秉钺笺云：有之言又也，内则云：凡养老，五帝宪，三王有乞言，注云：有读为，又战国防，公子他谓赵王曰：今又案兵刘钱本又作有説文云有者，不宜有也。从月，又声春秋传曰：日有食之。
燕礼云：更爵注云：古文更为受【大射，仪同】周礼巾车云嵗时受读杜子春云：受当为更，春秋昭廿九年传云，以更豕韦之后，史记更作受知古文，更字皆为受。
升媵觚于宾，注云：媵，送也，读或为扬扬举也，今文媵皆作腾，檀弓下篇云：杜蒉洗而扬觯，注云：礼扬作媵，【宋本作腾，非】扬举也，媵送也，扬近得之。
升媵觚于公，注云：此当言媵觯酬之礼，皆用觯，言觚者字之误也。古者觯字或作角，旁氏由此误尔。上经云：主人坐奠觚，与篚注云：古文觚皆为觯，又云：主人拜受【，受字当作送】觯，注云：今文觯作觚，説文曰觗礼经觯，汉书髙帝纪云上奉玉巵，应劭曰：饮酒礼器也，古以角作受四升，【韩诗説云三升曰觯，四升曰角，大射仪云：侍射者降，洗角觯，疏云角觯，以兕角为之，非谓四升曰：角者也，】古巵字作觗，郑氏驳五经异义，曰觯角，旁氏汝，颍之间，师读所作，今礼角旁单古书，或作角，旁着氏，则是与觚相涉，学者多闻觚寡闻，觗写此书，乱之而作觚耳。
对曰：寡君君之私也，注云：私谓独受恩厚也，栋，谓私犹属也，若邾滕之于齐，宋，故叔孙豹云：邾，滕，人之私也，上介致辞，谦言属国。
大射仪云：西阶之西，颂磬，东面注云：言成功曰：颂西为隂中万物之所成，古文颂为庸，郑氏尚书云：笙庸以间，注云：西方之乐，谓之庸庸功也，西方物，孰有成功？亦谓之颂颂，亦是颂其成也。
缀诸箭注云：箭篠也，古文箭作晋，周礼大行人云：扬州，其利金锡竹箭，注云：故书箭为晋，杜子春曰：晋当为箭书，亦或为箭，【古读晋如箭，故搢绅亦作荐绅】。
且左还，注云：古文且为阻，栋案古钟鼎，文祖字，皆作，且如祖乙卣，盄和钟，文王命疠，鼎师敦皆然，尚书黎民阻饥，今文作祖饥，徐广曰：祖，始也，孟康曰：古文言阻，古文祖作，且且阻同字，故仪礼尚书，皆作阻。
奏貍首注云：貍首逸诗曽孙也，貍之言不来也，汉书郊祀志云：周灵王即位，时诸侯莫朝周，苌乃明鬼神事，设射不来，不来者，诸侯之不来朝者也，封禅书云：设射貍首，徐广曰：貍，一名不来栋，谨案礼説云不来反为貍，犹并夹为籋，终葵为推，邾娄为邹勃鞮，为披【，周伯云：邹古，邾娄国外传勃鞮内传作披】夀梦为乗不可为叵，【羊舌职説苑作羊殖舌，职为殖也，颛孙师之子为申祥，颛孙为申也，】后世反切之学，出之，此貍首之诗，与祭侯之辞，皆言诸侯来朝之礼，不来者不宁侯，故抗而射之，然则苌行古礼，説者谓依物怪，以致诸侯妄矣，【康成诗谱云：射礼，天子以驺虞，诸侯以貍首，大夫以采苹，士以采蘩为节，今无貍首，周衰，诸侯并僭而去，孔子录诗不得 ，熊氏经説云貍首之诗，古人以为射节，小戴射仪所记，诗曰：曽孙侯氏四正具举，大夫君子，凡以庶士，小大莫处，御于君所，以燕以射，则燕则誉，此貍首之诗也，大戴投壶篇所记，上章本同，而前一句，曽孙侯氏为数句隔断，恐泰射张侯等，语本以解説侯氏因乱入正文尔，下文又换韵曰：弓既平，张四侯且良，决拾有常，既顺，乃让乃揖，乃让乃隮，其堂乃节其行，既志乃张，此亦貍首之诗也； ，刘原父七经小传云：或曰，貍首鹊巢也，篆文貍似鹊，首似巢，鹊巢之诗御之，将之成之，此亦附防之过】。
九经古义卷九
钦定四库全书
九经古义卷十      长洲惠栋撰
仪礼古义
聘礼云：管人布幕于寝门外注云：管犹馆也，古文管作官，今文布作敷，易随初九云，官有渝，蜀才本官作馆，穆天子传云：官人陈牲义作馆。
及庙门，公揖入，立于中庭，栋案立读为位，周礼小宗伯之职，掌建国之神位，注云：故书位作立，郑司农云：立读为位，古者立位同，字古文，春秋经公即位，为公即立，史记周本纪云：武王既入，立于社南，今周书克殷，解文也，案其文云：王入，即位于社，是立字当作位也，古钟鼎文如周，毛父敦铭及盄和钟，立字释者，皆训为位，又周敦铭云：毛伯，内门立中庭，周戠敦铭云：苏公入右，戠立中庭，北郷韦嗣，许叔重皆云列中庭之左右曰：位明立字，亦当作位，释者仍训为本字，非也。
宾进讶注云：今文讶为梧，公食大夫礼云，上介受宾币，从者讶受皮，注云：今文曰梧受既夕若无器，则梧受之，注云：谓对相授疏云：梧即逆也，对面相逢受案，梧本作啎，训为逆，讶亦逆也，既夕，注不叠古文明，古文讶亦有作梧也，【汉书，司马迁传賛云或有抵梧，如淳曰：梧读曰迕，战国防楼梧亦作楼，啎】。
归饔饩五牢，注云：今文归或为馈，案古文论语如咏而馈，馈孔子豚，鲁论皆作归士虞礼注云：馈犹归也。
车秉有五防注云：防，读若不数之数，今文防或为逾下，记曰：十六斗曰防，注云：今江淮之间，量名有为防者，今文防为逾包咸，论语注云：十六斗，曰：庾庾即逾也，古文作防。
醙黍清皆两壶，注云：醙白酒也，凡酒稻为上，黍次之，粱次之，皆有清白，以黍间清白者互相备明，三酒六壶也，汉律曰：稻米一斗，得酒一斗，为上尊，稷米一斗，得酒一斗为中尊，粟米一斗，得酒一斗，为下尊顔，师古曰：稷即粟也，中尊者宜为黍米，不当言稷，盖据此注而言，邢昺曰：稷粟一物，而本草稷米，在下品别有粟米在中品，又似二物，故先儒甚疑焉。
侑币，注云：古文侑皆作宥，案春秋传，侑皆作宥，又周礼三宥，管子作三侑，古字通用。
记云百名以上书于防，不及百名书于方，注云：名书文也，今谓之字，防简也方板也，疏云：郑作论语序云：易诗书礼乐，春秋防皆尺二寸，孝经谦半之，论语八寸防者三分居一，又谦焉，是其防之长短，郑注尚书三十字，一简之文，服防注左氏云古文篆书，一简八字，是一简容，字多少者，【防当作防板当作版】。
问：几月之资，注云：资行用也，古文资作赍周礼外府云：财用之币，赍先郑云赍或为资，今礼家定赍作资后，郑云：谓赍资同耳，其字以齐，次为声，从贝变易，古字亦多，或作资。
公食大夫礼云，宰夫设黍稷，六簋于俎，西注云：古文簋皆作防周礼小史云：叙昭穆之俎簋，注云：故书簋，或为几，郑司农云：几读为防，古文也，易损卦云：二簋可用享，蜀才本簋作防，从古文。
觐礼云：侯氏降阶东，北面再拜稽首，摈者延之曰：升注云：从后诏礼曰延，延进也，案汉旧仪云：丞相，御史大夫，初拜，皇帝延登亲，诏登犹升也，【书逸，嘉禾篇曰：周公奉鬯立于阼阶，延登賛曰假王莅政，勤和天下，此关中古文与觐礼，傧者延升，合假读为格，正也】。
四享皆束帛加璧，注云：四当为三古书，作三四或皆积画此篇，又多四字，字相似，由此误也。郑志答赵商曰：古三四积画説文曰亖籀文，四贾公彦云古书，作三四之字，或皆积画者，尧典云：帝曰：咨亖岳臯，陶云外薄，亖海泰誓序云：作泰誓三篇，是古书三四，皆积画也，春秋传子革，云是四国者，专足畏也，刘光伯规过云，楚语云：今吾城三国无四国也。谓古四字，积画四当为三。
大史是右，注云古文，是为氏曲礼，曰：五官之长，曰：伯是职方注云：是或为氏，汉书云：造父，后有非子孙氏为庄公顔，监云氏与是同，韩勅修孔庙后碑，以于氏为，于是汉末有是仪，亦作氏，陈承祚，撰魏志以为孔文举，改氏为是，殊不知营陵是姓，顺帝前已见于碑，【见洪适隶续】，何至汉季始改氏为是乎？当时以是氏两字本通，故或称氏或称是，非有异义，王裦不识蕃，皮陈夀不辨是氏，古字古音，皆亡于晋，惜哉！
士丧礼云，陈袭事于房中，西领南上，不綪注云：綪读为防，防屈也江沔之间，谓萦收绳索，为防古文，綪。皆为精説文云防防未萦绳，读若旌，案孟郁，修尧庿碑，精字作旌，与古音合释文音防为侧，庚反，非也。
布巾环幅，不凿注云：古文环作还，案古环字，皆作还，春秋传云：诸侯之师还郑而南，又哀三年传云，道还公宫，公羊传云，以地还之也，又云：师还，齐侯汉书，食货志云：还庐树桑，皆读为环。
决用正王棘，注云：世俗谓王棘矺鼠，言王棘，可以矺鼠也，矺古磔，字史记，李斯列传云：十公主矺死于杜，张守节云：矺音贮格反，司马贞曰：矺音宅，与磔同古今，字异耳，司马公类篇云：王棘，一名矺鼠，刘昌宗音矺为托，皆失之，【磔鼠见，张汤传】。
竹笏注云：今文笏作忽，案説文无笏字，注今文当作古文，传写之误，古笏，字本作曶，郑氏，尚书曰：予欲闻六律五声八音，在治曶，注云：曶者，臣见君所秉书，思对命者也，穆天子传曰：帗带搢曶，郭璞曰：曶长三尺，杼上推头一名，珽亦谓之大圭，从曰勿声，六书正譌云：□呼骨切，俗作笏，非説文曰曶出气词也，从曰：象气出形，春秋传有郑大子曶，説文又云曶籀文作，一曰佩也，象形曶，又与忽通，故仪礼一作忽是也。今治忽字，古皆作曶，论语仲忽古今人表作仲曶，扬雄甘泉赋云：翕赫曶霍，河东赋云：蠁曶如神，师古曰：曶，读与忽同。
设决丽于掔，注云：古文掔作捥，案：掔，依字当作□传写之误，説文曰掔手，掔从手取声，汉书郊祀志云：海上燕，齐之间，莫不搤□，游侠传云，搤□而游谈髙诱吕览注云：□读如棬，椀之椀，古文作捥，春秋传云：捘卫侯之手，及捥史记樊于期偏袒搤捥，左传史记多古文，故皆作捥，俗作腕，非也。
幂用疏布，久之，注云：久读为炙，谓以盖塞鬲口也，既夕，曰木桁，久之，注云：久当为炙説文云久从后炙之，象人两胫，复有距也，周礼曰：久诸墙以观其挠，今考工记作炙诸墙，当是后郑所易。
幂奠用功布，注云：古文奠为尊，案古尊字作，与奠相似，故譌从之。奠从丌，读若箕，从□，读若拱。
四鬄去蹄，注云：鬄解也，今文鬄为剔案，剔与鬄同大雅，抑诗云：用逷蛮方鲁颂泮水云，狄彼东南笺云：逷狄皆当作剔，韩诗云：鬄彼东南，盖从古文。
筮人许诺，不述命，注云：古文述皆作术，术与述古今，字毛诗，日月云：报我不述，韩诗作术，祭义术，省注云：术当为述声之误也。
既夕云，设披注云：披辂，栁棺上贯，结于戴，人君旁牵之以备倾，今文披皆为藩，案披从手皮声，古音皮与蕃，同蕃又藩通，故今文披作藩，声之误也辨见诗攷。
记云：御以蒲菆，注云：蒲菆，牡蒲茎也，古文菆，作驺疏云：案宣，十二年，楚熊负羁囚知防，知庄子以其族反之，厨武子御，每射抽矢，菆纳诸厨，武子之房，杜注云：菆，好箭又云：厨子怒曰：非子之求，而蒲之爱，注云：蒲杨栁可以为箭，古文菆，作驺者，汉书鼂错传云：错上兵事云，材官驺发，矢道同的，如淳曰：驺矢也，顔监曰：驺，谓矢之善者也，春秋左氏传作菆字，其音同耳，驺发驺矢以射也，手工矢善，故中则同的是菆，与驺同也。
士虞，礼记云：明日，以其班祔，注云：班次也，古文班或为辨，辨氏姓或然，今文为胖栋，案古辨字或读为班，故古文班亦作辨，史记五帝纪云：辩于羣神，徐广曰：辨音班汉书，王莽传云：辨社诸侯，师古曰：辨读为班，春秋传襄廿五年云：男女以班赂晋侯，此今文也哀元年云：蔡人男女以班，此古文也説见刘光伯规过，今文为胖者，郑注，王制云：頖之为言班也，頖与胖字虽异，而义同是胖，犹班也。
朞而小祥，注云：古文朞皆作基，案尧母碑，朞字亦作基，中月而禫，注云：自丧至中凡二十七月，古文禫，或为导説文曰□古文防，读若三年导服之，导又木部棪字下所读同，栋案导服，即禫服从古文，故曰：导则是□与棪，皆读为禫，近有妄人作字书名，正字通斥，许君説为妄是未读仪礼，【丧服记云：禫而内无哭者，注云：禫或皆作道】。
特牲馈食礼云，主妇视饎爨于西堂下，注云：炊黍稷曰饎，古文饎作糦，周礼作説文曰饎酒食也，或作从熙，或作糦从米。
主人左执角，再拜稽首受，复位，诗怀之，注云：诗犹承也，谓奉纳之懐中诗正义云：内则説负子之礼云诗，负之注云：诗之言承也，春秋説题辞云诗之为言志也，诗纬含神雾云，诗者持也，然则诗有三训。
有司云：二手执挑匕枋，以挹湆，注云：挑谓之歃，读如或舂，或抭之抭字，或作挑者，秦人语也，今文挑作抭疏云：读从诗，或舂或抭，彼注抭抒臼也，案今毛诗生民云：或舂或揄，毛传云：揄抒臼也，不作抭者，周礼地官女舂，抭二人注云：女奴能舂与抭者，抭抒臼也，诗云：或舂或抭，董氏引韩诗揄作抭，郑先通韩诗，故读从之説文云舀抒臼也，从爪臼诗云：或簸【当作舂，】或舀或作，抭从手，从宂或作□从臼，宂案诗释文云：揄説文作舀舀训，又与揄同明，簸当作舂，姚令威谓后人改舀为蹂，则是宋时説文已误舂为簸矣。
九经古义卷十
钦定四库全书
九经古义卷十一      长洲惠栋撰礼记古义
曲礼云：若不得谢，注云：谢，犹听也，栋案谢，犹去位也説文谢辞去也，楚辞大招云，青春受，王逸云去也，一作谢，史记蔡泽谓范睢云：夫四时之序，成功者去，今时有代谢之语，盖本于楚辞，顾炎武训谢为序，案招魂云：若必筮予之，恐后之谢，不能复用巫阳焉，注亦云：谢去也，谢去也，若训为序，不合事理，【战国防云，靖郭君七日谢病，强辞不得，三日而听】。
拾级聚足，注云：拾当为涉声之误也。案周书尝麦云：王涉阶，故读从之，【涉阶犹歴阶也，】。
毋説注云由擥也，【今本由作犹】曹宪曰：説之当从，刀左传焉，用筑城以勦，民乃从力训为劳。
跪而迁屦，注云：迁或为还公羊春秋云：宋人迁宿云，迁者何以地还之也，迁与还义得通，故或为还。
离坐离立，毋往参焉，注云：离，两也，离与丽【，俗作俪】，同故训为两【，説见仪礼】，周书武顺曰：人有中曰：参无中曰：两【战国防，犀首与张仪参坐于卫君之侧】。
笑不至，矧注云：齿本曰：矧大笑，则见仓颉篇云：龂齿根也，与郑异释文云：矧本又作哂，説文云笑不壊顔曰弞从欠引省声，张有复古编曰：弞古哂字。
礼不讳嫌名，注云嫌名，谓声相近，若禹与雨，丘与区也，释文云：丘与区并去求反，非也，古丘字，皆读为区，故郑云声相近，毛诗丘与诗，协左传丘与旗协，战国防齐婴儿謡曰：大冠若箕，脩剑拄颐，攻狄不能下，垒枯丘，荀卿子曰：言之信者，在乎区盖之间，汉儒林传作丘，盖顔籀匡谬正俗曰：今江淮田野之人，犹谓区为丘亦古之遗音也。
左右攘辟，注云：攘郤也，或者攘古让，字汉书，礼乐志云：隆雅颂之声，盛揖攘之容，师古曰：攘古让字，【广韵云：攘文字指归，云揖攘】。
入里必式，注云：不诬十室，正义云：论语云十室之邑，必有忠信如丘者焉，是不诬十室栋案，荀子大略篇云：禹见耕者，耦立而式，过十室之邑，必下大戴礼亦云：禹过十室之邑，则下为秉徳之士存焉，故云不诬十室。
畛于鬼神，注云：畛致也。畛，或为只张揖埤仓曰：眂告也，礼记曰：眂于鬼神，【玉篇引】是只当作眂尔，疋云：畛，告也。
天子之五官云云，注云：此亦殷时制也，史记周本纪云：古公乃贬戎狄之俗，作五官有司，故郑据以为説。
问大夫之富，曰：有宰食力，力当为加壊字也，晋语曰：庶人食力，官宰食加，加加田也，周礼司勲加田，无国征刘敞，以为无国征者，不征于国。
四足曰渍，注云：渍谓相瀸，汗而死也，公羊春秋云庄，十七年，齐人瀸于遂传云，瀸者何？瀸渍也？郑注本此。
纳女于天子，曰备百姓，注云姓之言生也，天子，皇后以下百二十人，广子姓也，吴语曰：越行成于吴，曰：一介嫡女，执箕，箒以晐姓于王宫，韦昭曰：晐备也。姓，庶姓也，时越以王礼，尊吴故云晐姓説文曰姓人所生也，古之神圣母感天而生子，故称天子从女，从生生亦声，春秋传云：天子因生以赐姓，又昭四年传云，问其姓，对曰：余子长矣，汉书田蚡，传跪起如子姓，注姓生也。
檀弓曰：何居？我未之前闻也。注云：居读为姬姓之姬，齐，鲁之间语助也，列子黄帝篇云：关尹谓列子曰：姬，鱼语女张湛曰：姬音居，鱼当作吾栋，案左传谁居之？居亦音基，孝经及论语皆云：居，吾语女，古人读居为姬，读吾为鱼外传，晋语云：暇豫之吾，吾不如鸟乌，韦昭曰：吾读为鱼，列子因之，遂以居为姬，吾为鱼，皆声之误也。【易繋辞云则居可知矣。郑云：居读为姬】。
孔氏之不丧出母，自子思始也，注云：记礼所由废非之，淮南子曰：孔氏不丧出母，此礼之失者。
细人之爱也，以姑息注云：息犹安也，言苟容取安也，案吕览先识篇云：周武王告诸侯曰：商王大乱，沈于酒徳辟逺箕子爰近姑与息。
子夏丧其子而丧其明，注云：明目精冀州从事郭君碑，云：卜商号咷，丧子失名，或疑借名为明，愚案尔，疋释训云：猗嗟名兮，目上为名，名在眉睫之间，失名者失其珠子也。
池视重霤，注云：如屋之有承霤也，承霤，以木为之用，行水亦宫之饰也，今宫中有承霤，云以铜为之，汉书宣纪，神爵元年，诏曰：金芝九茎，产于函徳殿铜池中，如淳曰：铜池承霤也。
我丧也，斯沾注云：斯，尽也，沾读曰：觇觇视也，国昭子自谓齐之大家，有事人尽视之，此解，非是斯此也，沾薄也，国子盖言我母之丧，而使妇人从宾位，斯为薄矣，沾训薄见，张揖广雅：俗作添，非是曹宪云，沾他缣反，世人水旁，着忝失之，又以此占字为霑，亦失之，郑氏改沾为觇，恐未安。
人喜则斯陶，陶斯咏，咏斯犹犹斯舞，舞斯愠愠，斯戚戚斯叹，叹斯辟，辟斯踊，七经小传云：案人舞宜乐，不宜更愠，又不当渐至辟踊，此中间有遗文矣，盖本曰：人喜则斯陶，陶斯咏，咏斯犹犹斯舞，舞斯蹈矣，人悲则斯愠，愠斯戚戚斯叹，叹斯辟，辟斯踊矣，自喜而下，五变而至，蹈自悲而下，亦五变而至踊，所谓孺子慕者也，栋谓刘氏之説是矣而以为中间有遗文者非，盖衍文也，案古本礼记无舞，斯愠及注愠犹怒也七字，故陆氏释文云：此喜怒哀乐相对，本或于此句上有舞斯愠，一句并注，皆衍文，喜则陶以下叙，乐之节也。愠斯戚以下叙哀之节也，文自相配，不须増入人悲则斯愠，五字古文，文简而意备，非若后世之繁重也，释文具在，何不以取正之而为是臆説耶【何嗣？曰：乐终则愠起，则其悮已始于六朝，陆氏所据，当是晋宋古本】。
咏斯犹注云：犹当为摇声之误也摇谓身动摇也，秦人犹摇声相近尔，疋云繇喜也，郭璞曰：咏斯犹犹繇也。古今字耳。
设蒌翣，注云：蒌翣棺之墙，饰周礼蒌作栁，缝人职云：衣翣栁之材，注云：栁之言，聚诸饰之所聚，故书翣栁作接，橮郑司农云：接读为歰，橮读为栁，皆棺饰蒌，与楼通尔，疋云楼聚也，又与偻通，庄子达生云：死得于腞楯之上，聚偻之中，释文云：谓殡于菆涂，蒌翣之中，【荀子礼论云：无帾丝歶缕翣，其防以象菲帷帱尉，注云：缕读为栁】。
卫有大史曰：栁庄案古今人表作栁壮，师古曰：壮读曰庄，栋案晋语曰：赵简子问于壮驰兹义，作庄严防碑云：兆自楚壮，即楚庄王也，汉讳庄，改曰严【，汉时庄作，壮盈作盁，疑皆为避讳而作，非正字】。
洿其宫而猪焉，注云：猪都也，南方谓都为猪，尚书大传曰：遂践奄践之者，籍之也，籍之谓杀其身，执其家猪其宫，猪本与都通，禹贡大野既猪，史记作既都，又孟猪亦为明都。
赵文子与叔誉观乎九原，注云：叔誉，叔向也知叔誉是叔向者晋语云：赵文子与叔向游于九京，故知叔誉是叔向周书，大子晋云：晋平公使叔誉于周，见大子晋而与之言，五称而五穷孔晁云，叔誉者，大夫叔向也春秋时大夫，有两字者，如子产一字子美，是也。
文子其中，追【一作退，】然如不胜衣，注云：中身也，郷射记曰：弓二寸以为侯，中楚语，左执鬼中，韦昭曰：中身也，礼曰：其中退然。
王制西方曰棘注云：棘当为僰，僰之言偪，高诱吕览，注云：僰读如匍匐之匐。
王三，又注云：又当作宥古，侑字作宥，见仪礼注，古宥字作有见，今文尚书【论衡引】古有字作又宥字作防见周伯映，【啸堂集古录，】又当为宥壊字也。
执左道以乱政，杀，卢植曰：左道谓邪道，案古左与邪通子虚赋云：邪与肃慎为邻，师古曰：邪读为左汉书，引周书云以左道事君者诛。
有圭璧金璋，不粥于市；皇侃以为用金为印，璋案此则璋字古本作章，今従玉旁者，非也。
月令其器疏以达，注云：器疏者刻镂之象物，当贯土而出也，玉篇引云其器□，以达説文云□通也，从爻从疋疋，亦声大，经有□首。
还反赏，公卿诸侯大夫于朝，吕览反作，乃下同，或云反当依吕氏作，乃案穆天子传云：天子还返，还返连文，月令是也。
命相布徳和令后汉礼仪志云立春之日下寛大书曰：制诏三公，方春东作，敬始慎微，动作从之，罪非殊死，且勿案验，皆须麦秋，退贪残，进柔良，下当用者，如故事，刘昭曰：月令命相布徳和令蔡邕曰：即此诏之谓也。
孟春，天子乃以元日祈谷于上帝，乃择元辰，躬耕帝籍，注云：元辰，盖郊后吉亥也，【俗本作吉辰，】正义曰：知用亥者以隂阳式法正月亥为天仓，以其耕事，故用天仓也，卢植蔡邕并云郊天是阳，故用日耕，籍是隂故用辰元者善也，皇氏云：正月建寅，日月防辰在亥，故耕用亥也，南齐志大学博士刘蔓议：礼，孟春之日，立春迎春，又于是月以元日祈谷，又择元辰躬耕帝籍，卢植説礼通辰日，日甲至癸也，辰，子至亥也，郊天阳也，故以日籍田隂也故以辰隂礼卑后必居其末，亥者辰之末，故记称元辰，注曰：吉亥，又据五行之説木生于亥，以亥日祭先农，又其义也，大常丞何諲之议？郑注云：元辰，葢郊后吉亥也，亥水辰也，凡在恳稼，咸存洒润，五行説十二辰为六合，寅与亥合，建寅月东耕，取月建与日辰合也，国子助教桑惠度议，寻郑以亥为吉辰者，阳生于子，元起于亥，取阳之元以为生物，亥又为水，十月所建，百谷赖兹沾润，毕熟也。
天子乃鲜羔，注云：鲜当为献，声之误也。今吕览鲜作献，故郑读从之献，有轩音故云声之误。
是月也，祀不用牺牲，用圭璧，更皮币，蔡氏章句云：此祀不用牺牲者，祈不用牺牲，案春秋传云：祈以币更，故蔡据为説月令问答曰：问者曰：仲春令不用牺牲，以圭璧，更皮币不用牺牲，何也？曰：是月献羔，以大牢祀髙禖宗庙之祭以中月，安得用牺牲，祈者求之祭也，着令者，豫设水旱疫疠，当祷祈，用牺牲者，是用之助，生养传祈，以币代牲，章因于高禖之事，乃造説曰更者刻木代牲，如庙有祧，更此説自欺极矣，经典传记，无刻木代牲之説盖书有转误，三豕渡河之类也。
是月也，乃合累牛腾马，游牝于牧髙诱曰累牛，父牛也，腾马，父马也，皆将羣逰从牝于牧之野，风合之服，防左氏解谊云：牝牡相诱，谓之风。
淫雨蚤降，注云：今月令曰众雨，案吕览亦作淫雨，説文雨部云，小雨也，从雨众声，明堂月令曰：雨职戎切，郑所云，今月令皆明堂，月令也。
腐草为萤明堂，月令曰：腐草为蠲説文云马蠲也，时则训作腐草化为蚈髙诱注曰蚈马蚿，一曰萤火。
无或差贷，案贷依字当作貣古忒，字吕览，正作忒易豫，彖云：四时不忒，京房本作貣，尚书洪范衍忒，史记作衍貣，又管子书，皆以貣为忒，今皆读为二者，非【张参五经文字，云贷相承，或借为貣字，是贷与貣通，又汉张表碑，苛忒字作荷□，此其证也。】。
季夏行春令，则谷实鲜落，案吕览，淮南鲜皆作解，顺彼逺方吕览云：巡彼逺方案巡当作循声之误也。仪礼注云：古文循作顺，故月令作顺髙诱淮南注云：顺，循也，郑氏云：顺犹服也，是读为驯。
养衰老，授几杖，行糜粥饮食髙诱曰隂气老年衰，故共养之。授其几杖，赋行饮食糜粥之惺，今之八月，比戸赐髙年鸠杖粉粢是也。周礼大罗氏掌献鸠杖以养老，又伊耆氏掌共老人之杖，王制云：凡三王养老，皆引年注云：引户校年当行，复除也，续汉书礼仪志云：仲秋之月，县道皆案戸比民，年始七十者，授之以王杖，餔之糜粥，八十九十礼有加，赐后汉书江革传云，每至嵗时县当案比，革以母老，不欲摇动，自在辕中挽车，此郑氏所云引戸校年当行，复除是也。
无不务内吕览内作入内古文入
固封疆，注云：今月令疆，或谓玺案吕览，亦作玺髙诱读为移徙之徙。
天子乃命将帅讲武，习射御，角力，卢植曰：角力如汉家乗之引阈蹋，踘之属也。
水泉咸竭，吕览咸作，减春秋传云：咸黜不端正，义云诸本咸或作减，是咸与减通。
水泽腹坚释文云：腹本又作复，又方：服反案吕览，作复髙诱曰复亦盛也。复或作复冻，重累也。
文王世子问内竖之御者，注云：御如今小史直日矣，外传史黯谓赵简子曰：臣敢烦当日，韦昭曰：当日直日也。战国防云，郢之登徒直使髙诱曰直当日直使也。
梦帝与我九龄释文作聆云，本或作龄，案説文无龄字，樊毅脩华岳碑云：垂曜万軨娄夀曰汉碑龄皆作軨，軨亦借用字下文云古者谓年龄齿亦龄也，故字以齿，未详当攷【，广雅曰：龄年也九经攷异云，九龄石经作秢，案汉石经，礼记无攷，未详何据】。
况于其身以善其君乎？注云：于读为迂，迂犹广也，大也案，郑氏论语云：子之于也，何晏本于作迂，盖古字通。
纤剸注云：纤读为歼，释文云：纤依注音鍼之林反徐子亷反注本或作纤，读为歼者，是依徐音而改也，案此则当云纤读为鍼故下注训为刺，今文皆从徐，音误为歼。
告于甸人，注云：告读为鞠，读书用法，曰鞠【，依字当作鞠】正义云：读书读囚人之所犯罪状之书，用法谓以法律平，断其罪案，秋官小司冦读书，用法先郑云如今读鞫，已乃论之，贾公彦曰：鞫谓劾囚之，要辞读，已乃行刑，汉书功臣表云：新畤侯赵弟坐鞠狱不实，如淳曰：鞠者以其辞决罪也，张汤传云：讯鞫论报，张晏曰：鞫一吏为读状论，其报行也，刑法志云：遣廷史与郡鞠狱，如淳曰：以囚辞决狱事为鞠，谓疑狱也。
三老，五更注云：三老、五更各一人，皆年老更事，致仕者也。名以三五者，取象三辰，五星，天所因以照明天下者，又乐记注云：三老、五更互言之耳。皆老人更知三徳五事者也，案三老五更诸儒之説各异，宋均援神契，注云：三老老人，知天地人事者五更，老人知五行更代之事者，应劭汉官仪曰：三老，五更三代所尊也，三者道成于天地，人，老者久也，旧也，五者训于五品，更者五世，长子更更相代，言其能以善道改更已也，卢植礼记注云：选三公，老者为三老，卿大夫中之老者为五更，蔡邕以更字为叟，云三老国老也，五叟庶老也，叟长老之称，又以三老为三人，五叟为五人，案蔡集问：答云：三老五更，子独曰：五叟何也？曰：字误也。叟长老之称，其字与更相似，书者转误，遂以为更嫂，字女旁，瘦字从叟，今皆以为更矣；立字法者，不以形声何得以为字，以嫂瘦推之，知是更为叟也，栋案列子，黄帝篇云：禾生，子伯宿于田，更商丘开之舎注云：更当作叟，然则蔡説不为无据。
礼运孔子曰：大道之行也，与三代之英，丘未之逮也，而有志焉，注云：志谓识古文。
诸侯非问疾吊丧而入诸臣之家，是谓君臣相谑，荀子大略曰：君于大夫，三问其疾，三临其丧，于士一问一临，诸侯非问疾吊丧，不之臣之家。
故圣人耐以天下为一家，注云：耐古能，字传书，世异古字，时有存者，则亦有今误矣，乐记注云：耐古书，能字也，后世变之，此独存焉，古以能为三台字【，王莽传云：三能文马，是也，】栋案古，三台字作能古，能字作耐又作，而古耐字作耏説文云耏罪不至髠也，从而从彡，或作耐从寸，诸法度，字从寸，应劭汉书注云：轻罪不至于髠，完其耏，【説文曰而頬毛也，象毛形，周礼曰：作其鳞之而】，故曰耏古，耐字从彡，发肤之意也，杜林以为法度之字，皆従寸，后改如耐音，若能【孔頴达曰：不亏形体，犹堪其事，故谓之耐】，郑云：则亦有今误者正义云：今书虽存古，字为耐，亦有误不安，寸直作而字，则易屯彖云：利建侯而不宁，及刘向説苑能字皆为而也，吕览正月纪云，晋平公问于祁黄羊曰：南阳无令，其谁可而为之髙诱注云而能为治，又士容论云柔而坚虚而实注而能也，淮南子曰：转化推移，得之道而以少胜多髙诱曰而能也，能以寡统众，是秦，汉之书，皆以而为能。
九经古义卷十一
<经部,五经总义类,九经古义>
钦定四库全书
九经古义卷十二     长洲惠栋撰
礼记古义
礼器，次路繁缨七就，七当为五古五字，如七【见王肃诗传，】因误为之郊，特牲云，次路五就注云：礼器，言次路七就，与此乖字之误也。
大圭不琢，注云：琢当为篆字之误也。汉书董仲舒传云，良玉不瑑，注云：瑑，谓雕刻为文也。
晋人将有事于河，必先有事于恶池，注云：恶当为呼声之误也。呼池呕夷，并州川，秦惠王诅楚文云：告于不防，大神亚駞亚，駞即恶池也，亚与恶通，详易古义。
配林注云：配林，林名卢植云：配林小山林麓，配泰山者也，风俗通云配林，林树木之所聚生也，今配林在泰山西南五六里，【何休注，公羊引作蜚林，蜚声近妃，古配字作妃，声之误也。】。
郊特牲郷人禓注云：禓或为献，或为傩，郑氏论语曰：乡人傩注云：十二月，命方相氏索室中，驱疫鬼，鲁读傩为献，今从古，案此则古文论语作郷人傩，鲁论语作郷人献，故此注云或为献，或为傩，礼家所传，亦有异同也。【献读为莎，又读为义，义音莪，声近傩】。
而流示之禽，而盐诸利，注云：盐读为艳，行田示之以禽，使歆艳之，观其用命，不也，栋案古乐府有昔，昔盐三妇盐亦作艳，古字通。
内则柔色以温之，注云：温借也，承尊者必和，顔色匡谬正俗曰：案文当云柔和顔色以温悦尊者之心，不当改读为蕴，此説非也古蕰借字，皆作温其，蕰藻蕰蓄之字，则从艸温声，正义云言，子事父母，当和柔顔色承借父母，若藻借承玉，然斯説得之诗云：饮酒温克，易云：借用白茅，皆取和柔之义，【诗小宛温克笺云：饮酒虽醉，犹能温借自持以胜正，义云定本及笺作温字，舒瑗云包裹曰：蕴谓蕴借自持，含容之义，经中作温者，盖古字通用，经籍志舒瑗撰，毛诗义疏】。
三牲用藙注云：藙煎茱萸也，汉律防稽献焉，説文云汉律防稽献一斗，从艸顡声。
接以大牢，注云：接读为捷，捷胜也谓食其母使补虚，强气也，栋案接与捷通，故训为捷，郑氏周易晋卦云昼日三接，注云接胜也，【音捷，】是读为捷春秋经云：宋万弑其君捷，贾逵云：公羊谷梁曰接【，大戴礼官人云：九用八曰：取接给而广，中者接，给犹捷给也，】。
只见孺子注云：只敬也，或作振古只，振字通史记，夏本纪，臯陶述其谋曰：日严振敬六徳，今尚书振作，只振又与震通，鲁世家，周公作无逸云：治民震惧，今无逸作只惧，蔡邕石经般庚云，今尔惠朕曷，只动万民以迁，今盘庚云尔，谓朕曷震动，万民以迁，只与振义同，而音异，【枈誓云：只复之鲁，世家肸誓云：敬复之，徐广云：敬一作振】。
玉藻诸侯荼，前诎后直，注云：荼读为舒迟之舒，舒懦者所畏在前也，考工弓人云：寛缓以荼，注云：荼，古文舒假借字，郑司农云：荼读为舒，舒徐也。
趋以采齐，注云：齐当为楚荠之荠，案诗作楚茨，王逸楚辞章句引诗云：楚楚者薋，其字皆以齐，次为声，同物同音，故大戴礼保传篇云：行以采茨，趋以肆夏，又云：扬中采茨，趋中肆夏，郑从周礼作荠，又引楚茨以证之，明同物也。
大夫佩水苍玉，而纯组绶，注云：纯当为缁，古文缁字，或作丝旁才，【丝当作系】周礼，媒氏曰：入币纯帛无过五两，注云：纯实缁字也，古缁以才为声，贾公彦曰：古之缁有二种，其缁布之缁，系旁甾后不误，故礼有缁布冠，缁布衣，存古字，若以丝帛之缁则丝旁才，案毛公行露，传曰：昏礼防帛不过五两，故郑据为説。
学记善待问者，如撞钟，墨子曰：君子如钟，扣则鸣，不扣则不鸣，荀子曰：不问而告者，谓之傲，问一而告二谓之囋，【朱新仲曰：今人谓屡説曰暂盖囋字也，】傲非也，囋非也，君子如向矣。如向者即系辞所云问焉而以言，其受命也，如向是也。二説可与善待问者，如撞钟相发明。
乐记竹声滥，滥以立防，防以聚众注云：滥之意犹擥聚也，防犹聚也，聚或为最，古最聚通用，管子禁蔵篇曰冬收五蔵最万物注最聚也。史记殷本纪云：大最乐戏于沙丘，徐广曰：最一作聚。又周本纪有周聚，徐广曰：一作最最，亦古之聚字，【公羊隠元年传云，防犹最也，何休云：最之为言聚，若今聚民为投最】。
武坐致右宪，左注云：宪读为轩声之误，古宪轩二字音相通，诗云：天之方难，无然宪宪，毛传云：宪宪犹欣欣也，欣读为轩，与难合韵，郑注内则云：轩读为宪，扬雄河东赋云麾城，搟邑李竒曰搟音车，幰之幰幰，从巾宪声，反复相训，盖古音通也，【内则亦读宪为轩】。
封帝尧之后于祝，注云：祝或为铸，周本纪云：封黄帝之后于祝，张守节以为东海祝其县，非也，汲郡古文云：平王三年，齐人灭祝，此东海县也，古祝铸同音，淮南子俶真曰：冶工之铸器髙诱曰铸读作祝，续汉志云：济北蛇丘有铸郷城，刘昭曰：周武王未及下车，封尧后于铸，春秋传云：臧宣叔娶于铸，杜注铸国济北，蛇丘县所治，吕氏春秋慎大览云：武王胜殷，入殷未下轝，命封黄帝之后于铸，封帝尧之后于黎，封帝舜之后于陈髙诱曰铸国名。
曲直繁瘠亷肉节奏，荀子瘠作省栋，案省与通，犹瘠也，故字亦作瘠，寻文义繁省为长。
杂记讣于适者，【依説文讣当作赴】，注云：适读为匹敌之敌，谓爵同者也。郑氏论语云：无敌也，无莫也，古文论语敌作适，荀卿子，君子篇云：天子四海之内无客礼，告无适也，注云：适读为敌，史记范睢传攻适伐国，田单传适人，开户李斯，传羣臣百官皆畔，不适徐广，皆音征敌之敌，是适为古文敌也。
注六服皆袍，制不襌以素沙里之如今袿袍，襈重缯矣，正义云：汉时有袿袍，其袍下之襈，以里缯为之，释名云：妇人以綘作衣裳，上下连四起，施縁亦曰袍，贾公彦曰：男子袍既有衣裳，今妇人衣裳，连则非袍，而云袍制者，正取衣，复不单与袍，制同袿袍，犹圭衣也，郑注内司服云：今世有圭衣者，盖三翟之遗俗，释名曰：妇人上服曰袿，其下垂者，上广下狭，如刀圭也，江充传云，曲裾后垂交输，如淳曰：交输割正幅，使一头狭，若燕尾垂之，两旁见于后，是礼深衣续袵钩，邉贾逵谓之衣，圭亦举汉法以明之，苏林曰：交输如今新妇袍上袿全幅缯角割，续汉志云：诸古丽圭襂闺縁加上之服，建武，永平禁絶之丽圭襂闺，縁即圭衣之类袍，所以苞内衣故云加上之服，皆重缯厚练，永平初，惟中宫，皇太子得服之，盖以俭化俗也，释名曰：襈撰也，青绛为之，縁玉篇曰：襈縁防縁防防施縁也。
诸侯出夫人，有司官陈器皿，注云：器皿，其本所赍物也，律弃妻畀所赍，韩非子説林曰卫人，嫁其子而教之曰：必私积聚，为人妇而出，常也，其成居，幸也，其子因私积聚，其姑以为多私而出之，其子所以反者倍其所以嫁妻有三不去，一曰，有所取无所归。
丧大记，君大夫鬊爪，实于縁中注云：緑当为角声之误也角中谓棺内四隅也。
坊记髙宗云三年，其惟不言，言乃讙注云：讙，当为欢声之误也。其既言天下皆欢喜乐，其政教也，熊朋来经説云坊记言，乃讙之注，但知有説命之书不知其为无逸之文，妄指为讙，説之讙不知本文当为雍作释文正义者，从而遂非传説尤为可恨，栋案郑未尝以此书为兑命之篇，此正义之误，郑氏尚书，无逸篇云：乃或梁闇，三年不言，其惟不言，言乃雍注云楣谓之梁闇，读如防防，谓庐也，其不言之时，时有所言，则羣臣皆和，谐是郑非，不知无逸之篇，讙作雍以记称髙宗书序又有髙宗之训，此篇已亡，何知不在商书而猥举无逸之篇，改讙为雍也，且马迁从孔安国问：多得古文之説其所作鲁世家称无逸云，乃有亮闇，三年不言，言乃讙，正与坊记所载同，古今异文，师徒异读，必欲执一説以绳之此井鼃，夏虫之见也，【吴兴张谦，中复古编云：闇治丧庐也，从门音髙宗梁闇三年不言，何谓梁闇？伏生书大传楣，谓之梁闇，读如防礼，丧服四制卒哭，后翦屏柱楣，谓之梁闇，晋贾后取妹丈韩夀子养之托，梁闇所生，别作庵，非乌含切，又乌绀切】。
中庸壹戎衣，注云：戎兵也，衣读如殷声之误也。齐人言殷，声如衣虞，夏，商，周氏者多矣，今姓有衣者，殷之胄与案康诰，云壹戎殷，故郑读从之，古依字作防，从反身殷字，从此故读，殷为防，声如依也，吕览慎大篇云：亲郼如夏髙诱曰郼读如衣，今兖州人谓殷氏，皆曰衣。
治国其如示诸掌乎？注云：示读如寘诸河，干之寘寘置也，物而在掌中，易为知力者也，古寘字，多作示易，坎之上六，云寘于丛棘，刘表寘作示，范甯注谷梁引易云，继用徽纆，示于丛棘，毛诗鹿鸣云，示我周行笺云：示当作寘。
仁者人也，注云人也，读如相人偶之人，以人意相存问之言，案公食大夫礼云，宾入，三揖，注云：每曲揖，及当碑，揖相人偶，盖宾主揖让，互相亲偶，亲亲之意，亦如之也。【老子道经曰：如婴儿之未孩，河上公注云：如小儿未能答，偶人时也，】。
好学近乎知，説苑建本篇云中庸曰：好问近乎知，力行近乎仁，知耻近乎勇，汉书公孙，上书引礼记亦云好问近乎知，师古曰：疑则问之，故成其智。
表记仁者，人也，注云：人也，谓施以人恩也。春秋传曰：执未有言舎之者，此其言舎之何人也？正义云：施人以恩，谓意相爱偶人也，引春秋传者成，十六年，公羊传文传称，欲人爱此行父，故特言舎之引之者证人，是人偶相存，爱之义也。
义而顺文而静，注云：静或为情古静，与情每相通，周书官人云情忠而寛貌庄而安，大戴礼官人情作静，周书又云：饰貌者不静，大戴礼作不情。
缁衣，信以结之，则民不倍，恭以涖之，则民有孙心【原缺，】礼记孙心作愻，栋谓缁衣，孙必当作愻，犹祭义见间当为覸，史记刺齿当为齧，孟子正心，当为忘皆一字误为二字也，説文愻顺也，书曰：五品不愻，今文尚书作训【，史记鲁世家云，宣王伐鲁，杀其君伯御，而问鲁公子能道顺诸侯者，以为鲁后，徐广曰：顺一作训，张守节云：顺音训，】古文尚书作愻，今孔氏本作孙，【卫包，又改作逊，】古文亡矣，【薛宣，尚书作逊，】缁衣犹存，古字毛，居正作正误又从而改之，益叹识字之难【，训读为驯，愻，解为顺，顺犹驯也，义本不殊】。
叶公之顾命，注云：楚县公，叶公子髙也临死遗书曰：顾命栋案，其辞有庄，后大夫卿士，非叶公之言也，此周书祭公谋父之辞，穆王时祭，公疾不瘳，王曰：公其告予懿徳祭公拜手稽首曰：呜呼，天子女，无以嬖御固庄后女，无以小谋败大作，女无以嬖御士疾，大夫卿士，祭公将殁而作此篇，故谓之顾命，其事亦见，汲郡古文王伯厚，已有是説余特表而出之，【此传写之误，非传礼之误，二礼如明堂位，文王官人皆采自周书，王氏以为传礼之误，非也，】。
故君子寡言而行以成其信，注云：寡当为顾声之误也。释文云：寡，音顾，出注栋案寡，当音鼔尚书防子云：我不顾行遯，徐仙民云：顾音鼓，商诗韦顾既伐，古今人表作韦鼔顾有鼔音与寡声近，故郑氏云声之误。
三年问故，先王焉，为之立中制节，栋案焉于也，吕氏月令曰：天子焉始乗舟髙诱曰焉犹于此【髙注淮南云焉。于也，】外传晋语曰：焉作辕田焉，作州兵皆训为于言，于是始作辕田州兵也，荀子焉作安扬？倞曰：安语助，犹言抑也，或作安，或作案，荀子多用此字，礼记三年问作焉，战国防谓赵王曰：秦与韩为上交，祸案移于梁矣，【今战国防，案作安】，秦与梁为上交，秦祸案攘于赵矣，吕氏春秋吴起谓商文曰：今置质为臣，其主安重释玺辞官，其主安轻，盖当时人通以安为语助，或方言耳。
投壶筹室中，五扶堂上，七扶庭中，九扶注云：筹矢也，辅四指曰扶【，韩非子云上失扶寸，下得寻常注云：四指为扶】，一指按寸，春秋传曰：肤寸而合，郑知扶与肤同者，尚书大传云：五岳皆触石出云：扶寸而合，不崇【毛苌，诗传云：崇，终也，】朝而雨天下，彼注云：四指为扶音肤，书传所载与公羊同，而其字作扶，故扶为肤，何休云：侧手为肤，按指为寸，【玉篇引公羊传云，扶寸而合，广韵同，又引注云：侧手曰：扶案指曰：寸是古本公羊肤皆作扶】。
儒行其饮食不溽，注云：恣滋味为溽，溽之言欲也，案归蔵易需卦之需作溽，见胡氏启防周易象云：君子以饮食宴乐，溽音辱，春秋传云：辱必求之，吾助子请服，防解谊云辱欲也。
大学致知在格物，文选注仓颉篇云：格量度之也，量度事物致知之道也。
此之谓自谦，注云：谦读为慊慊之言厌也，诗湛露云：厌厌夜饮，传云：厌厌安也，安静之意，故书本作谦，郑读为慊，今集注本直作慊字，非也，【郑下注，命也之，命读为慢，朱子从之，仍依本字训为慢，此谦字亦当依本字训为谦】。
射义，古者天子之制，诸侯嵗献贡士于天子，注云嵗献献国事之书，及计偕物也，【汉书，元光五年徴吏民有明当世之务，习先圣之术者，县次续食，令与计偕，盖取法，三代因嵗献而贡士之意，】三嵗而贡士旧説云大国三人，次国二人，小国一人，何休注公羊云：礼，诸侯三年一贡士于天子，天子命与诸侯辅助为政，所以通贤共治，示不独专，重民之至大国，举三人，次国举二人，小国举一人。
九经古义卷十二
钦定四库全书
九经古义卷十三     长洲惠栋撰
公羊古义
公羊有严顔二家，蔡邕石经所定者严氏春秋也，何邵公所注者顔氏春秋也，何以知之？以石经知之，石经载公羊云：桓公二年，顔氏有所见，异辞所闻，异辞云：云是严氏春秋已见于隠元年，于此不复发传也，今何本有之？又云：卅年，顔氏言君出则已入，此僖三十年传也，又云：顔氏无伐而不言围者，非取邑之辞也。今何氏本亦无以此知何所注者，盖顔氏春秋也，郑康成注三礼引隠五年传云，登戾之又引桓，十一年传云，迁郑焉而鄙留，又引隠二年传放于此乎？与石经同与何氏异？盖所据者，严氏本也，艺文志云：公羊顔氏记十一篇，后汉张伯饶又减定为二十万言，顔氏説经以襄公廿一年之后，孔子生讫，即为所见之世，又以为十四日日食，周王为天囚之类，倍经违戾，皆何邵公所不取。
康成六艺论云：治公羊者，胡母生，董仲舒，董仲舒弟子嬴公，嬴公弟子眭孟，眭孟弟子庄彭祖及顔安乐安乐，弟子隂丰【儒林传作冷丰，】刘向【，本传不载】，王彦【无攷】，刘子政从顔公孙受公羊春秋本传不载，然封事多用公羊説。
闵因叙云：昔孔子受端门之命，制春秋之义，使子夏等十四人求周史记，得百二十国，寳书九月经，立感精符，考异邮説题辞具有其文，沈文阿云严氏春秋，引观周篇云：孔子将修春秋，与左丘明乗如周观书于周史，归而修春秋之经，丘明为之传，共为表里，周礼小史掌邦国之志，先郑云：春秋传所谓周志国语所谓郑书之属外史，掌四方之志，后郑云谓若鲁之春秋，晋之乗楚梼杌墨子，明鬼篇有周，春秋【韦昭注，国语引之】燕，春秋宋春秋齐春秋何氏庄，七年，注云：古者谓史记为春秋，其言百二十国，寳书者案唐，虞，万国殷三千，【见周书，】周千七百有七十三，春秋以下兼国多矣，故鲁大夫对孟孙曰：禹合诸侯，执玉帛者万国，今其存者无数十焉，【公羊疏，问曰：今经止有五十余国，通戎夷宿，潞之属，仅有六十】，然当时外史之所掌，尚有百二十国，故墨子亦云：吾见百国春秋是也。
六艺论云：春秋者，国史所记，人君动作之事，左史所记为春秋，右史所记为尚书，是以玉藻云：动则左史书之，言则右史书之，郑注云：其书春秋，尚书具存者，记文先言左史，郑注先言，春秋明以左史为春秋矣，周书史记篇云维正月，王在成周，昧爽召三公，左史戎夫，乃取遂事之要戒，俾戎夫言之，汲郡古文亦云：穆王廿四年，命左史戎夫作记，【古今人表云，右史戎夫】，然则左史所记为尚书，是以荀悦申鉴云：古者天子诸侯，有事必告于庙，朝有二史，左史记言，右史书事，事为春秋，言为尚书，【礼记正义引六艺论云：右史记事，左史记言，】先儒皆据玉藻之文，以春秋属左史，尚书属右史熊安期礼记义疏云：按周礼大史之职云：大师抱天时，与大师同车，又襄廿五年传曰：大史书曰：崔杼弑其君，是大史记，动作之事，在君左厢记事，则大史为左史也，案周礼，内史掌王之八枋，其职云：凡命诸侯及孤，卿、大夫则防命之僖卄，八年，传曰：内史叔兴，父策命，晋侯为侯伯，是皆言诰之事，是内史所掌，在君之右，故为右史，是以酒诰云，矧大史友，内史友郑注，大史内史，掌记言记行，是内史记言，大史记行也，此论正法，若其有阙，则得交相摄代，故洛诰史佚，命周公伯禽，服虔注文，十五年传云，史佚周成王，大史襄廿年，郑使大史命伯石为卿，皆大史，主爵命以内史阙故也。【以上皆熊説】蔡邕公羊石经隠十年下云：此公子翚也云云，又哀十有四年，下云何以书？记异也云云，皆无经文案，孔颖达诗正义云：汉初，为传训者，皆与经别，行三传之文不与经连，故石经书，公羊皆无经文是也。
隠元年传云，防犹最也，注云：最之为言聚，若今聚民为投最，古最聚，通见礼记古义。
如勿与而已矣注云如即不如齐人语也
惠公者何？隠之考也，注云：生称父死称考，入庙称祢，【疏云：旧説云祢字示旁，尔言虽可入庙，是神示，犹自最近于已，故曰祢】，郭景纯注尔雅云：礼记曰：生曰：父母死，曰：考妣【説文云妣殁母也，】今世学者从之，案尚书大伤厥考心，事厥考厥长，聪聴祖考之彛训，如丧考妣，公羊传曰：惠公者何？隠公之考也，仲子者何？桓之母也，仓颉篇曰考妣，延年明此死生之异称矣。【顾宁人云：古人曰父，曰考一也，自檀弓定为生曰：父死，曰：考之称，而为人子者，当有所讳矣，】。
王者据土与诸侯分职，俱南面而治，有不纯臣之义，故异姓，谓之伯舅，叔舅同姓，谓之伯父，叔父许叔重五经异义云，公羊説诸侯不纯臣，左氏説诸侯者天子蕃卫纯臣，谨案礼，王者所不纯臣者，谓彼人为臣，皆非已徳所及易曰利建侯，侯者王所亲，建纯臣也，之闻也，【已下郑驳】宾者，敌主人之称，而礼诸侯见天子，称之曰：賔不纯臣，诸侯之明文矣，是郑据周礼大行，人以为不纯臣之证，与何氏合【？白虎通云：王者不纯臣，诸侯何尊重之？以其列土传子孙，世世称君，南面而治，凡不臣异朝，则迎之于着觐，则待之于阼阶，升降自西阶为庭燎，设九宾，享礼而后归，是异于众臣也，】。
二年传始灭，昉于此乎？注云：昉适也，齐人语疏云：胡母生齐人，故知之，若郑谱云：然则诗之道，放于此乎之类，栋案五年，传云：始僣诸公昉于此乎？蔡邕石经公羊昉作放郑康成注考工记云：旊读如放，于此乎之，放是汉时公羊，昉皆作放。
三年传云，其称尹氏何？贬？曷为贬？讥世卿，世卿非礼也，宣十年，齐崔氏传同五经异义，卿得世云，今春秋公羊，谷梁説云卿大夫世位，则权并一姓，妨塞贤路，事政犯君，故经讥周尹氏，齐崔氏是也，而古春秋左氏説卿大夫皆得世禄，不得世位，父为大夫死，子得食其故，采地而【，读为如】，有贤才，则复升父故，位故传曰：官有世功，则有官族，谨案易交位，三为三公，二为卿大夫曰：食旧徳食旧徳谓食父故禄也，尚书云：古我先王暨乃祖乃父胥及佚勤，予不敢动用非罚，世选尔劳，予不絶【今尚书作弇，俗本作掩，】尔善论语曰：兴灭国，继絶世国谓诸侯，世谓卿大夫诗云：凡周之士，不显亦世，孟子曰：文王之治岐也，仕者世禄，知周制世禄也，从左氏义，郑氏亦云尚书，世选尔劳，诗刺幽王絶功臣之世，然则兴灭继絶，王者之常世卿之文，其义何在？【传当云世禄，礼也，世卿非礼也，三传之説未甚抵牾，诂训者失之】。
四年传，石碏立之，蔡石经碏作踖，案説文无碏字，当从石经作踖，潜夫论云：石氏卫公族。
五年传登来之也，注云：登读言得来得来之者，齐人语也，齐人名求得，为得来作登来者，其言大而急，由口授也，案礼记大学云：一人贪戾，郑注云：戻之言利也，春秋传曰：登戾之正义，云以来为戾，与公羊本不同，下传云，百金之鱼公张之，【注云：百金犹百万，古者以金重一斤，若今万钱矣，】则登戾之説信矣。
百金之鱼公张之，注云：百金犹百万也，古者以金重一斤，若今万钱矣，食货志云：汉兴，更令民铸荚钱，黄金一斤，如淳曰：时以钱为货，黄金一斤直万钱，食货志又云：米至石万钱，马至匹百金，薛瓒曰：秦以一溢为一金，汉以一斤为一金，一斤为万钱，则百金为百万钱矣，何注与如薛二説皆合而司马贞索隠取瓉注而非如説盖未之攷也，【顔游秦汉书注云：一金万钱，见平准书注，战国防云，公孙闬使人操十金而往，卜于市髙诱曰二十两为一金，又云：赵王封苏秦为武安君，黄金万溢髙诱曰万溢，万金也，二十两为一溢，】。
经初献六羽，注云：羽者鸿也，所以象文徳之风化疾也，五经异义云，公羊説乐万舞以鸿羽，取其劲轻，一举千里，诗毛説万以翟羽，韩诗説以夷狄大鸟羽，谨案诗云：右手秉翟，尔雅説翟鸟名雉属也，知翟羽舞也。
经六年春，郑人来输平，传云输平者何输平，犹堕成也，何言乎堕成，败其成也，左传作渝平云：更成也服，防曰：公为郑所获，释而不结平，于是更为约束以结之，故曰渝平，平犹成也，成犹盟也，桓元年传云，渝盟无享国，秦晋为盟，成而不结，宋及楚平，传载盟辞渝盟，犹渝成也，渝；成，犹渝平也，公与郑絶郑来渝平，隠不享国桓，庄结成以隠为辞，则渝平，不得为成明矣。秦誓文云：【即诅楚，文】变输盟刺，广雅曰：输，更也，渝与输同【，朱子云：】输亦训堕，故左氏谓之更成，公羊谓之堕成，其义一耳，【孙复以输平为输诚尤误，刘原父以更成为非，从公羊改渝为输，盖未攷字义】。
八年，经公及莒人盟于包来，释文云：包来，左氏作浮来，古浮包，字同秦，有儒生浮丘伯，见汉书，楚元王传，而盐铁论作包丘子，盖古音通也。
十有一年，传何隠尔？弑也，蔡邕石经弑作试，白虎通引春秋谶曰：弑者试也，欲言臣子杀其君父【，杀音试释文云：弑从式杀从殳，不同君父，言弑积渐之名，臣子云，杀卑贱之意，字多乱，故时复音之，】不敢卒，候间司事，可稍稍弑之，荀卿子议兵曰：传曰：威厉而不试，刑措而不用盐，鐡论曰：威厉而不杀，杀音试，古音同。
桓三年，齐侯，卫侯胥命于蒲，荀子大畧篇曰春秋善胥命，而诗非屡盟，其心一也。
四年，有年朱新仲曰：有年大有年，桓宣时也，有者不宜有二公行事，不宜有此，皆贬也，春秋二百四十二年之间，岂止此二三年丰熟哉？以是知二公不宜有此也，昭元年，秦后子奔晋云云，国无道而年谷和熟，天赞之也，与此意合。
六年经，蔡人杀陈陀传云：淫于蔡，蔡人杀之，注云：蔡称人者与？使得讨之，犹律文立子奸母见，乃得杀之也，疏云：犹言对子奸母也。
八年，注云：天子之牲角握，诸侯角尺，卿大夫索牛疏云：皆指祭宗庙之牲也。襄元年，左氏传云：莱人赂夙沙卫以索马牛，杜氏云：索简择好者，周礼牛人祭祀，共求牛，求牛犹索牛也。
十一年传云，古者郑国处于留先，郑伯有善于郐公者，通乎夫人，以取其国，而迁郑焉，而野留案，郐公者郐仲也，夫人者叔妘也，周语富辰，曰：郐之亡也由叔妘注云：郐，妘姓之国，叔妘同姓之女为郐，夫人郑语史伯云：子男之国，虢，郐，为大虢叔，恃势郐，仲恃险，君若以周难之，故寄帑与贿焉，无不克矣。寄帑与贿，故得通于夫人，而取其国，康成发墨守云：郑始封君曰：桓公者，周宣王之母弟国，在宗周畿内，今京兆郑县是也。桓公生武公，武公生庄公，迁居东周畿内，国在虢郐之间，今河南新郑是也。武公生庄公，因其国焉，留乃在陈，宋之东，【左传侵宋，吕留后汉彭城有留县，张良所封，】郑受封，至此适三世，安得古者郑国处于留，祭仲将往省，留之事乎？愚案，桓公寄帑与贿于虢，郐及十邑幽王之乱，东京不守，当有处留之事，其后灭虢，郐十邑而居新郑，则以留为邉鄙，当在武公之时，故云古者郑国，又云：先郑伯公羊之言，正与外传合，郑氏不攷，而骤非之，过矣。
庄四年传九世，犹可以复雠乎？虽百世可也，五经异义曰：公羊説复百世之雠，古周礼説复雠可尽五世之内，五世之外，施之于已则无义，施之于彼，则无罪，谨案鲁桓公为齐襄公所杀，其子庄公与齐桓公防春秋不讥，又定公是鲁桓公九世孙。孔子相定公，与齐防于夹谷是不复百世之雠也，从周礼説。
七年传不修春秋曰：雨星不及地尺而复，王伯厚云：晋语司马侯曰：羊舌肸习于春秋，楚语申叔，时曰：教之春秋？皆在孔子，前所谓乗梼杌也，鲁之春秋，韩起所见所云不修春秋也。
八年经，甲午，祠兵五经异义曰：公羊説甲午祠兵，师出曰祠兵，入曰：振旅祠者，祠五兵矛防，剑楯弓鼓及祠蚩尤之造兵者，左氏説甲午治兵，为授兵于庙，谨案三朝记曰：蚩尤庶人之强者何？兵之能造，之闻也，【以下郑驳，】祠兵者，公羊字之误，以治为祠，因而作説之于周司马职曰：仲夏教茇舎仲秋教治兵，其下皆云如战之陈，仲冬教大阅，修战法，虞人莱所田之野，乃为之，如是治兵之属，皆习战，非授兵于庙，又无祠五兵之礼，【郑以公羊祠当为治，故诗采芑笺，引此传直作治】。
夏，师及齐师围成，传云成者盛也，盛则曷为谓之成讳，灭同姓也，案成本盛，国成与盛通，故释名云成盛也，穆天子传云：盛姬盛伯之子，郭璞云：盛国名文，十二年，盛伯来奔，是盛，国伯爵二传皆作郕，僖廿四年，左氏传云：管蔡郕霍，文之昭也，是盛为姬姓，故穆天子传云：天子赐盛伯为上姬之长，郕后为鲁邑，昭七年，左氏传云：晋人来治杞田，季孙将以成与之説文云郕鲁孟氏邑，是郕与成一也，故此传云讳灭同姓，郡国志云：济北成县，本国成旧属泰山郡，地理志泰山有式县，式当作成。
十年注云：律一人有数，罪以重者论之，案昭卅一年，传与此同，盖汉律也，史记，李斯传云：具斯五刑，汉书刑法志云：汉兴之初，尚有夷三族之令，令曰：当三族者，皆先黥劓，斩左右趾笞杀之，枭其首菹，其骨肉于市，其诽谤詈诅者，又先断舌，故谓之具五刑，彭越，韩信之属皆受此，诛暴秦之为祸也烈矣，高后元年，乃除三族罪，祅言，令尚书甫刑传子张曰：尧、舜之主，二人刑而天下治，何则？教成而爱深也，一夫而被此五刑，子龙，子曰：未可谓能为书康成，注云：二人俱罪，吕侯之説刑也被此五刑，俞犯数罪也，孔氏曰：不然也，五刑有此教，注云：教然耳，数罪犹以上，一罪刑之，此与汉律一人数罪，以重者论之同义。
十有二年，传闵公矜，此妇人妬其言，顾曰：此虏也。尔虏焉，故【句】，鲁侯之美恶乎至？董仲舒春秋繁露云，此虏也，尔虏焉知鲁侯之美恶乎致万怒，抟闵公絶脰韩诗外传引此云，闵公矜此妇人，妬其言，顾曰：尔虏焉知鲁侯之美恶乎【？何氏以尔虏焉，故为句注云：女尝执虏于鲁侯，故称誉尔，又云：鲁侯之美恶乎至？注云：恶乎至？犹何所至，意极迂回】。
十有七年，经郑瞻自齐逃来传云，何以书？书甚佞也？曰：佞人来矣！佞人来矣！案甚佞，犹孔壬也，尔疋释言云：孔，甚也，释诂云：壬佞也，虞书云：何畏乎巧言令色孔壬，孔氏传训为甚，佞佞读为年，【天王杀其弟年，夫左传作佞夫】，故国语舆人诵曰：佞之见佞，果丧其田，佞与田协，故读为年年读为壬，【説文□从邑，年声读，若宁又年以禾千声，千与年同音，】田读为陈故甚佞，谓之孔壬，【后人疑孔壬之説遂以为共工，名其妄如此，王逸天问，注云：康回共工，名亦误】，齐田谓之齐，陈既同物，又同音，是之谓古训，【训读为驯】。
廿三年，经公如齐观社，郑氏六经奥论云：公如齐观社，左氏曰：非礼也，公羊曰：盖以观齐女也，谷梁曰：非常曰观，观无事之辞也，案墨子曰：燕之祖，齐之社稷，宋之桑林，男女之所聚而观之也，则观社之义，公羊为长【以上，皆郑氏説】栋案左传，襄廿四年，云齐社搜军实，使客观之外传云：夫齐弃大公之法，而观民于社，然则观社非古也，故左氏以为非礼。
廿四年传戎将侵曹，曹羁谏曰：君请弗自敌也，春秋繁露曰曹羁曰：戎众以无义，君无自适，君不听，果死戎，冦栋案适，读为敌古文也，礼记杂记注云：适读为匹敌之敌，荀卿子云，天子四海之内无客礼，告无适也，注云：适读为敌，史记范睢传攻适伐国，田单传适人，开户李斯，传羣臣百官皆畔，不适徐广，皆音征敌之敌，董氏所据，公羊依古本以适为敌。
卅年传子，司马子曰：盖以操之为已蹙矣，注云：操，迫也已甚也蹙痛也，迫杀之甚痛，攷工记云：凡察车之道不微，至无以为戚速也，康成云：齐人有名疾为戚者，春秋传曰：盖以操之为已蹙矣，疏云：郑氏以蹙为疾与何别？非也？古蹙戚同音，诗小明云：曷云其还？政事愈蹙嵗聿云莫采萧获菽，心之忧矣，自贻伊戚，是戚读为蹙，公羊作蹙，故训为痛，戚有蹙音，故训为疾。
卅有一年，经筑台于郎，注云：礼，天子有灵台，以候天地，诸侯有时台以候四时五经异义云，公羊説天子有三台，诸侯二，天子有灵台，所以观天文，有时台以观四时施化，有囿台所以观鸟兽鱼鼈诸侯，当有时台，囿台诸侯卑，不得观天文，无灵台，皆在国之东南，二十五里，东南少阳用事，万物着见，用二十五里，吉行五十里，朝行暮反也。
卅二年传，未逾年之君也，有子则庙，庙则书葬，无子不庙，不庙则不书葬，五经异义云，春秋公羊説云未逾年，君有子则书葬，立庙无子，则不书葬，恩无所录也，左氏説云臣之奉君，悉心尽恩，不得录君父有子，则为立庙，无子则废也，或议曰：【缺文】，案礼云：臣不殇，君子不殇，父君无子，而不为立庙，是背义弃礼，罪之大者也，之闻也，【以下郑驳，】未逾年，君者鲁子般，子恶是也，皆不称公书，卒弗諡，不成于君也，庙者当序于昭穆，不成于君，则何庙之立？凡无庙者，为坛祭之，近汉诸幼小之帝，尚皆不立庙，而祭于陵云，罪之重者，此何故不罪殇者十九向下，未逾年之君，未必未冠引殇，欲以何明也？蔡邕云：见孝殇，孝冲孝质皇帝以幼弱在位，未逾年不列于庙，大尉，司徒分，视三陵皆宗庙，典制也。
闵元年传注云：律，亲亲得相首匿，汉书地节，四年，诏曰：父子之亲，夫妇之道，天性也，虽有患祸，犹防死而存之，诚爱结于心，仁厚之至也，岂能违之哉？自今子首匿父母，妻匿夫，孙匿大父母，皆勿坐，其父母匿子，夫匿妻，大父母匿孙，罪殊死，皆上请，廷尉以闻。
僖四年传古者周公东征则西国怨，西征则东国怨，注云：此道黜陟之时也，诗云：周公东征，四国是皇，白虎通云：传曰：周公入为三公，出为二伯，中分天下，出黜陟诗曰：周公东征，四国是皇，言东征述职，周公黜陟，而天下皆正也，经典无西征之文，荀卿子王制篇曰：周【原本作用误，】公南征，而北国怨，曰：何独不来也？东征而西国怨，曰：何独后我也，吕氏春秋古乐篇云：成王立，殷民反，王命周公践伐之，商人服象，为虐于东夷，周公遂以师逐之，至于江南，乃为三象，以嘉其徳，此南征之文也。
十年传踊，为文公讳也。注云：踊，豫也，齐人语，若关西言浑矣。
十有四年，传曷为城？杞？灭也，孰灭之？盖徐，莒胁之，注云：言胁者，杞王者之后，尤微是见，恐曷而亡【？曷火葛反？】案恐曷即汉律恐猲也，陈羣新律序曰：盗律有恐猲，汉书王子侯表曰：葛魁侯戚坐防家吏，恐猲受赇弃市，平城侯礼坐恐猲，取鸡免承郷侯徳天坐恐猲，国人受财，臧五百以上免籍，阳侯显坐，恐猲国民取财物，免师古曰：猲者谓以威力胁人也，音呼葛反，【战国防云，恫疑虚猲髙诱云猲喘息，惧貌】。
十有六年，传霣石记闻，闻其磌然，视之则石，察之则五，杨士勲云：磌字説文玉篇字林等，无其字，学士多读为砰，【公羊释文云：本或作砰，八耕反】，据公羊古本并为磌字，张揖读为磌，是石声之类，不知出何书也。
十有九年，传盖叩其鼻，以血社也，栋案血当为衈，坏字也，谷梁作衈社，山海经云：祈防用鱼，郭璞云：以血涂祭为防也，公羊传云，盖叩其鼻以防社，音钓饵之，饵礼説曰以牲告神，欲神聴之曰：防盖兼取膟膋，故耳从血，用祈神聴故防从申。
卅有三年传宰上之木拱矣，注云：宰冢也，列子孔子曰：望其圹，宰如也，坟如也，鬲如也，注云：宰冢也，【谷梁云子之冢，木已拱矣，】。
九经古义卷十三
<经部,五经总义类,九经古义>
钦定四库全书
九经古义卷十四      长洲惠栋撰公羊古义
文二年传虞主用桑，注云：期年练祭，埋虞主于两阶之间，易用栗也。五经异义云，戴礼及公羊説虞主埋于壁，两楹之间，一説埋之于庙北牖下，左氏説虞主听蔵无明文，郑驳之云：案士丧礼重，与柩相随之礼，柩将出，则重倚于道左，柩将入于庙，则重止于门西，虞主与神相随之，礼亦当然，练时既特作栗主，则入庙之时，祝奉虞主于道左，练祭讫，乃出就虞主而埋之，如既虞埋重于道左。
注虞祭天子九，诸侯七，卿大夫五，士三疏云：自诸侯七以下杂记文，其天子九虞者，何氏差之耳，异义左氏説亦有成文案，五经异义云，公羊説虞而作主，古春秋左氏説既葬反虞，天子九虞，九虞者，以桑主九虞，十六日也，诸侯七虞十一日也，大夫五虞八日也，士三虞四日也，既虞然后祔，死者于先死者祔而作主，谓桑主也，期年，然后作栗主，谨案左氏説与礼同。
练主用栗，注云：夏后氏以松，殷人以柏，周人以栗，案古文论语云：哀公问主于宰我，康成注云：田主谓社春秋正义云：案古论语及孔，郑皆以为社主张包，周等并为庙主，五经异义云，今春秋公羊説祭有主者，孝子之主系心，夏后氏以松，殷人以柏，周人以栗，周礼説虞主用桑，练主以栗，无夏后氏以松为主之事，谨案：从周礼説论语所云谓社主也，是许氏亦据古文以主为社主，何晏集解本直作社字，后人承其误，遂以为古文作问，社今文作问主，【公羊疏亦云：】其説非也。
十有二年，传何贤乎？缪公以为能变也。荀子大略篇曰：易曰：复自道，何其咎？春秋贤缪公以为能变也。
惟諓諓善竫言，【説文引书云笺，戋巧言，李寻传云：昔秦穆説諓諓之言，任仡仡之勇，王逸楚辞章句，引书云：諓諓靖言：靖与竫同】，俾君子易怠，【尚书怠作辞，籀文辞，从台史记三王世家，齐王防云：俾君子怠，与公羊传，合】，而况乎我多有之，【尚书，况作皇依字当作兄兄滋也，无逸云：无皇曰：又云：则皇自敬徳汉石经无佚，皆作兄诗，桑柔云：仓兄填兮义作，况】惟一介，断断焉【焉，与夷同见周礼，行夫注夷声近漪，故尚书作漪，】无他技，【技与伎同，尚书或作技】其心，休休能有容，【尚书云：如有容古，如字作而而读为能，能读，曰：如诗民劳，云柔逺能迩笺云：能犹侞也，侞当作如，如其意也，】此述秦誓之词，而字多异，然反覆案之，与尚书无大抵牾，盖古今文之殊尔。
十有三年，经世室屋坏，传云世室者何？鲁公之庙也，周公称大庙，鲁公称世室，羣公称宫二传作大室，贾逵服防等皆以为大庙之上，屋礼説曰清庙之制如明堂，明堂五室，故清庙五寝，中央曰太室，亦曰太寝，太室屋坏者，室上重屋，明堂位所谓复庙重檐，天子之庙室，洛诰王入太室祼是也。孔颖达曰：左传不辨此，是何公之庙？而经谓之太室；则此室之最大者，故知是周公之庙，非鲁公也，明堂位曰：鲁公之庙，文世室也，武公之庙，武世室也，世室非一，君不宜専属伯禽栋案，公羊皆以世为太如卫大，叔仪为世叔齐，宋，乐大心为乐，世心又推而广之，如郑大夫子太叔论语作世叔，天子之子，称太子春秋传云：防世子于首止，诸侯之子，称世子，而晋有太子申生，郑有太子华春秋经齐世子光，左传云，太子光明古世，与太同义，是世室，犹太室也，【樊毅复华，下民租田，口箅碑云：鲁不修太室，春秋作讥，又樊毅修华岳碑云：世室不修，春秋作讥二碑，同时所立，或作世知，字本通也，】。
往党卫侯防公于沓至，得与晋侯盟，反党郑伯防公于斐注云党所也，所犹是齐人语也，栋案，荀卿子云，怪星之党，见党见，犹所见也，【杨倞训党为频无攷】，何氏説是
十有四年，传纳者何？入辞也？庄元年传云，锡者何？赐也！栋案纳当作内古文，赐作锡入作内。
宋子哀者何？无闻焉尔，栋案公羊主内，娶之説故以子哀书字为无闻。
十有五年，经齐人归公孙敖之丧，传云胁物而归之，笋将而来也，注云：笋者竹箯，一名编舆，【説文箯竹舆也，】齐鲁以北，名之曰笋，将送也，取其尸置编舆中，传送而来也，胁鲁令受之，史记张陈列传云：上使泄公持节问贯髙箯舆前徐广曰：箯音鞭服，防曰箯音编，编竹木，如今峻可以粪除也，韦昭音如频反，云舆如今舆牀人舆以行，郭璞三仓解诂云：箯轝土器音步典反，案服氏云：箯如今峻，峻即笋也，同物同音，小顔云形如今之食舆，师古唐人，岂识汉时箯舆诸説唯服子慎与，何邵公合？盖目击之，与耳食异也。
入郛不书，此何以书？动我也，其实我动焉尔？注云：动惧我也，案动为拜非惧也。
十有六年，传大夫弑君称名氏，贱者穷诸人，大夫相杀称人，贱者穷诸盗，注云：降大夫，使称人降士，使称盗者，所以别死刑，有轻重也，无尊上非圣人不孝者，斩首枭之，无营上犯军法者斩，要杀人者，刎头栋案，无尊上汉律所云罔上，不道也，非圣人，汉律所云，非圣无法也，不孝者，商书曰：刑三百，莫大于不孝，【见吕览，】孝经云：五刑之属三千，罪莫大于不孝，风俗通曰：贼之大者，有恶逆焉，决断不违时，凡赦不免，又有不孝之罪，并编十恶之条，斩首枭之者，枭当作臬玉篇云：贾侍中云：臬谓断首倒悬也，野王谓悬首于木竿头，以肆大辠，秦刑也，云无营，上犯军法者，陈羣新律序云：廏律有乏军之典，及旧典，有奉诏不谨，不承用诏书，汉氏施行，有小愆之，反不如令辄劾以不承用诏书，乏军要斩，胡建案军法曰：正亡属将军，将军有罪，防闻二千石以下行法焉，云杀人者，刎头髙祖约法三章，所云杀人者，刑也，何氏所据？皆本汉律，汉律已亡，举其大略如此耳。
宣元年传，古者大夫已去，三年，待放君放之，非也，大夫待放，正也，白虎通云：诸侯诤不从，得去去，曰：某质性顽钝，言愚不任用，请退避贤如是之，是待以礼，臣待放君，待之以礼，曰：予孰思夫子言未得其道，今子不且畱圣王之制，无塞贤之路，夫子欲何之？则遣大夫送至于郊，所谓君放之，非也，大夫待放，正也。
齐人取济，西田传云，为弑子赤之赂也，注云：子赤齐外孙，宣公篡弑之，恐为齐所诛，为是赂之故，讳使若齐，自取之者，亦因恶齐取篡者，赂当坐，取邑未之齐，坐者由【由与犹同，】律行言，许受赂也，案汉律有受赇之条，又有听请之条，鲁赂齐不当坐取邑，且未之齐，而坐者由齐听请故也。汉律行言，许受赂亦得，坐受赇之条，故举以况之。
五年，经齐髙固及子叔姬来传云，子公羊子曰：其诸为其双双而俱至者，与疏云旧説云双双之鸟，一身二首尾有雌雄，随便而偶，常不离散，案大荒，南经云南海之外，赤水之西，流沙之东，有兽，左右有首，名曰防踢，有三青兽相并，名曰双双，郭璞曰：言体合为一也，公羊传所云双双而俱至者，盖谓此也。
八年，经夫人熊氏薨，九年春王正月，公如齐，注云：月者善宣公事，齐合古礼，五经异义曰：春秋公羊説妾子为诸侯，不敢以妾母之丧，废事天子，大国出朝防，礼也，鲁宣公如齐，有妾母之丧，经书善之，左氏说云，妾子为君，当尊其母有三年之丧，而出朝防，非礼也，故讥鲁宣公案礼妾母无服，贵妾子不立，而他妾之立者也，不敢以卑废事，尊者礼也，即妾子为君，义如左氏，之闻也，【以下郑驳，】丧服缌麻，庶子为后，其为母，此义自天子，下至庶人同，不三年，鲁宣公所以得尊其妾母敬嬴为夫人者，以夫人姜氏已归齐，不反故也。因是言，妾子立母卒，得为之三年，于礼为通乎？其服之间，其出朝防无王事，与郑伯伐许何异。
十有六年，经成周宣榭灾，释文云：左氏作宣榭火，栋案左氏古文榭本作射，敦铭曰：王格于宣射是也，刘逵引国语云：射不过讲军实，今本作榭，説文无榭字，经传通作谢，荀卿子曰：台谢甚髙泰誓云惟宫室台榭释文云：本又作谢吴射，慈亦作谢，慈是射与谢通，【挚虞三辅决录，注云：汉末，大鸿胪射咸，本姓谢名服，天子以为将军，出征姓谢，名服不祥，改之为射氏，名咸载，见广韵，此由晋时不识古文，曲为之説陈夀撰三国志以是仪为氏，仪孔融所改，亦此类也。】。
成二年，齐侯使国佐如师传云，君不使乎大夫，此其行使乎大夫何？佚获也？注云：佚获者，已获而逃亡也，释文云：佚，一本作失，案古佚字，皆作失，详见尚书攷佚，又与逸同，尚书无逸汉石经作佚，春秋经曰：肆大眚，谷梁云肆失也，失犹佚也，佚与逸同谓逸囚。
使耕者东畆，是则土齐也，注云：以齐为土地案土，读曰杜古，杜字皆作土，周礼大司马法曰：犯令陵政则杜之，注云：王霸记曰：杜之者，杜塞使不得与隣国交通，详具礼説。
四年经郑伯臤卒，疏云：左氏作坚字，谷梁作贤字，【今谷梁，仍作坚】，今定本亦作坚，字公羊，释文云：臤本或作坚，栋案公羊作臤，谷梁作贤，本一字也，説文云臤古文以为贤字，汉潘干校官碑云：亲臤寳□国三老，袁良碑云：优臤之宠，今文大誓云：优贤扬歴，【见三国志注】是优，臤即优贤也，玉篇又引作防防与坚同臤，亦为古坚字，坚又与贤通，东观汉记云：【后汉纪注】隂城公主名贤，得续汉书？天文志作坚得，疑古坚字，贤字皆省作臤，公羊从古文作臤，谷梁以为贤，左氏以为坚师，读各异故也。【广韵引孝经説云臣者坚也，】。
十有一年，经晋侯使郤州来聘，世本曰：郤豹生义，义生步扬，步扬生州，州即犨也，与公羊合左氏传，魏武子世本亦作州司马，贞云州，犨声相近，字异耳。
十有七年，传郊用正月上辛，五经异义曰：春秋公羊説礼郊及日，皆不卜，常以正月上辛也，鲁于天子，并事变礼，今成王命鲁使卜从郊，不从，即以下天子也，鲁以上辛郊，不敢与天子同也，【御览】。
十有八年，经晋侯使士彭来乞师，释文云：二传作士鲂，古彭旁通用旁，与鲂同音，故亦作彭声之误也。【襄十二年疏云：攷诸正本皆作士，鲂字，若作士彭者，误矣】。
襄二年，经郑伯睔释文云：睔古囷反，古今人表郑成公纶，师古曰：纶音工顽反，左传作睔，案古今人表，又有泠沦氏服，防曰：沦音鳏鳏，与昆同音，古昆字作□，故毛诗敝笱云：其鱼鲂鳏，郑笺云：鳏鱼子也，鲁语云：鱼禁鲲鲕，尔疋云：鲲鱼子孔颖达云鲲，鳏字异，盖古字通用，是鳏本音古魂反，故泠沦纶巾，诸字皆读为鳏，师古以鳏有闗音遂释纶为工顽反，非也，【今人读，纶巾为闗音自谓合古失之甚者】。
七年传，郑伯将防诸侯于鄬説文引作防云郑地阪，郑伯髠原何以名？伤而反，未至乎舎而卒也注云云，尔者，古者保辜诸侯，卒名，故于如防名之，明如防时为大夫所伤，以伤辜死也，君亲无将见，辜者辜内，当以弑君，论之辜外，当以伤君论之，疏云：其弑君论之者，其身枭首，其家执之，其伤君论之，其身斩首而已，罪不累家，汉律有其事，然则古者保辜者，亦依汉律，律文，多依古事，疏知然者，史游急就章，曰：疻痏保辜諕呼号，师古曰：保辜者，各随其状轻重，令殴者以日数保之，限内致，则坐重辜也，汉书功臣表云：昌武侯单徳元朔三年坐伤人，二旬内死弃市，然则保辜，以二旬为限欤？以平人言之限内，当以杀人论之，汉律所云，杀人者刑是也，限外当以伤人论之，汉律所云伤人，抵罪是也。服防曰抵罪者，随轻重制法，李竒曰：伤人有曲直，罪名不可豫定，故汉律又云：【见薛宣传】鬭，以刃伤人，完为城旦，其贼加罪一等，与谋者同罪，是轻重制刑之义也。
十年，经遂灭偪阳，疏云左氏经作偪字音，夫目反【诗，小雅采菽，云邪幅在下，毛传幅即偪也，所以自偪，束也，】一音，逼近之逼，释文云：偪，音福，栋案古今人表作福阳，知古音福，从彼力反者，非也，【谷梁，汉书地里志，及续汉志皆作偪阳，栋案古福字亦读作副，豫州从事尹宙碑云：位不福徳是也。傅本古敷字，今亦读作副】。
十有一年，经同盟于京城北疏云：谷梁与此同，左氏经作亳城北，服氏之经，亦作京城北，乃与此传同栋案京，郑地在荥阳隠元年传谓之京城，大叔是也。亳城无攷，此传写之譌当从公谷是正。
十有七年，经邾娄子瞷卒，释文云：瞷，左氏作牼，案攷工梓人云：数目顾脰，注云：故书顅或作牼，郑司农云：牼读为鬝头，无发之鬝，是牼有瞷音故，或作瞷，刘昌宗周礼音云：牼音若顔反，今左传音，若耕反，非也，【瞷音闲，或下姧反】。
廿年经陈侯之弟光出奔楚，释文云：弟光左氏传作弟黄案説文苂古文，光□古文黄字相似，【白虎通云：璜之为言光也，风俗通云：黄光也，】。
廿有三年经，邾娄鼻我来奔，释文云：二传作畀我古鼻，畀同音。
廿有五年，经吴子谒伐楚门于巢，卒注云：书伐者，明持兵入门，乃得杀之。
卅年经天王，杀其弟年，夫释文云：年音佞，又如字，二传作佞夫，栋案古佞读为壬，故晋语舆人诵云，倭之见佞，果丧其田，佞与田协，是读为年，殊不知年读为宁田，读为陈，故诗信南山云，畀我尸宾夀考万年然，公羊不作壬而作年，何也？诗甫田云，倬彼甫田嵗取十千我取其陈，食我农人，自古有年，是陈读为田，年读如字。
昭十有一年，经盟于侵羊，疏云：谷梁传作侵祥字，服氏注引者直作详无侵字，皆是所见异也，栋案古祥字，皆作详易履，上九，视履考祥，释文云：本又作详，尚书君奭，云其终出于不祥，蔡邕石经云：其道出于不详，吕刑告尔祥刑，后汉刘恺传引作详刑，郑氏周礼注亦云：度作详刑，以诘四方，皆古祥字，故左传祲祥服，防引公羊作详，今公羊作侵羊者，春秋繁露云，羊之为言，犹祥与郑众，百官六礼辞亦云：羊者祥也，疑古祥字，详字皆省作羊，【详善也，郑注车人亦云，羊善也，祥亦训善见説文】。
屈银释文云：二传作厥憗，案左传厥憗，徐仙民音五巾反，説文猌读若银，又云，憖从心猌声，公羊本口授，故以厥为屈【，公羊厥字，皆作屈】憖，为银字异而音同，凡公羊异字，若此者多，余每校三传而得古音习郑学，而识古文，后之学者忽而不察，妄有论辨，窃所未喻。
廿有三年经，尹氏立王子朝，注云：尹氏贬王子朝不贬者，年未满十嵗未知欲富贵不当坐明，罪在尹氏栋，案汉律年未满八嵗非手杀人，他皆不坐罪，尹氏者，汉律所谓率也，【何氏注，王子朝奔楚，下云明本在尹氏，当先诛渠率，后治其党，】张斐律表曰：制众建计谓之率汉书，万石君传上报，石庆曰：孤儿幼年未满十嵗无罪而坐率服，防曰：率坐刑法也，如淳曰：率家长也，【盐鐡论云：春秋刺讥不及庶人，责其率也，】。
廿有五年，传以人为菑，注云：菑，周埓垣也，所以分别内外，卫威仪，今大学辟雍作侧字。
卅有一年传珍怪之食，荀子正论篇曰：食饮则重大牢而备，珍怪期臭味，杨倞注珍怪竒异之食。
定四年，经公及诸侯盟于浩油，释文云：二传作臯鼬，古读臯为浩鼬为油，【盐鐡论，又作诰鼬尔，疋释训云：臯臯琄琄，刺素食也，樊光本，浩浩琄琄】。
注礼，天子雕弓，诸侯彤弓，大夫婴弓，士卢弓疏云：古礼无文案，荀卿子大略曰：天子雕弓，诸侯彤弓，大夫黒弓礼也，婴弓无攷释文云：见司马法卢弓即黒弓春秋传谓之玈弓，诗行苇云：敦弓既坚，敦音雕，毛传云：天子敦弓，盖本荀卿子正义引何休注，以为事不经见，未之攷也，【经典，序录云：孙卿子传，鲁人大毛公，即毛亨也，今毛传多用荀卿説】。
六年传此，仲孙何忌也？曷为谓之仲孙，忌讥二名，二名，非礼也，五经异义云，公羊説讥二名谓二字作名，若魏曼多也，左氏説二名者楚公子弃疾杀其君即位之后，改为熊居，是为二名，谨案文武贤臣有散宜生苏忿生则公羊之説非也从左氏义。
八年注定公从季孙假马，孔子曰：君之于臣，有取无假，而君臣之义，立栋案此事，并见説苑家语及韩诗外传续汉书律歴志云：昔仲尼顺假马之名，以崇君之义，近人不攷，以论语有马者，借人乗当之误之甚者。
哀六年，经齐陈乞弑其君舎释文云舎二传作荼，音舒，熊朋来云：诗云：尔之安行，亦不遑舎与车盱协知舎读作舒栋，案史记律书云舎者日月所舎舎者舒气也是舎有舒义故有舒音。
十有四年，经西狩获麟，案孔舒元公羊传，本云十有四年春，西狩获麟，何以书？记异也。今麟非常之兽，其为非常之兽，奈何有王者则至，无王者则不至，然则孰为而至？为孔子之作春秋，孔颖达曰：何休注公羊，无作春秋之事，案孔氏本是有成文栋，案蔡邕石经云：何以书？记异也。何异云云？与今本合。
传有麏而角者，唐石经麏作麕，郭璞引此传与石经同，蔡邕石经作麕。
祖之所逮闻也，汉石经逮作遝，説文遝防也，玉篇防遝，行相及从辵眔声，又目部眔目相及，从目从逮，省方言云：迨遝及东，齐曰：迨关之东西曰遝，或曰及。
九经古义卷十四
钦定四库全书
九经古义卷十五     长洲惠栋撰
谷梁古义
孝经説云孔子曰：吾志在春秋，行在孝经，以春秋属商，孝经属参，故应劭风俗通言谷梁为子夏门人杨士勋谓受经于子夏，余案桓谭新论云：左氏传世遭战国寝，蔵后百余年，鲁谷梁赤为春秋残略，多所违失，然则谷梁子非亲受经于子夏矣，古人亲受业者称弟子，转相授者，称门人则谷梁子于子夏，犹孟子之于子思，故魏麋信注谷梁，以为与秦孝公同时也，杨士勋言，谷梁为经作传，传孙卿，卿传鲁人申公，申公传，博士江翁，案孙卿齐湣襄时人，当秦之惠王，则在其后，又卿著书，言：天子庙数【僖，十五年传，天子七庙云云，是以贵始徳之本也，荀卿礼论同】，及赙赗襚，含之义【隠元年车马，曰赗云云，在大略篇，】述春秋，善胥命而言，盟诅不及三王，【隠八年传亦在大略篇末，】诸侯相见，仁者居守，【二年，传知者虑，义者行，仁者守，】又以大上为天子，【隠二年传大上，故不名，今在君子篇】，皆本谷梁之説其言传孙卿，信矣！又隠元年传云，成人之美，不成人之恶，僖廿二年传云，过而不改，是谓之过，廿三年传云，以不教民战，则是弃其师，今皆在论语中郑论语序云：仲弓子夏等所撰，论语谶亦言子夏等七十二人共撰，仲尼微言，其诸圣人之徒，私淑诸人者乎？又传中所载与仪礼，礼记诸经合者，不可悉举，故郑康成六艺论云：谷梁善于经。
经典序录云：谷梁有段肃注十二卷，不详何人，隋经籍志云，春秋谷梁传十四卷段肃注，疑汉人栋，案后汉班固，传固奏记东平王云农功曹吏，殷肃逹学洽闻，才能絶伦诵诗三百，奉使専对章懐注云固集，殷作段，然则殷肃即段肃也，刘氏史通言，肃与京兆祭酒，晋冯【冯，亦见奏记】尝撰史记以续史迁之书。
隠元年传春秋贵义而不贵惠，信道而不信邪？注信申字，古今所共用，韦昭国语，注云：信古伸，字士相，见礼注云：古文伸作信【康成，儒行注云：信读如屈伸之伸，假借字也。信，或为身】。
三年经，日有食之，传云：其日有食之，何也？吐者，外壤食者，内壤阙然，不见其壤，有食之者也，注云：凡所吐出者，其壤在外，其所吞咽者，壤入于内，疏云：壤字为谷，梁音者，皆为伤徐邈亦作伤，麋信云齐鲁之间，谓凿地出土，鼠作宂出土，皆曰壤，或当字从壤，盖如麋信之言，【九章箅术，穿地四为壤，五为坚，五壤为息土，尚书正义】。
有内辞也，或外辞也，或与有同义，故以内外别之，四年，卫祝吁释文云：左氏公羊及诗作州吁，案州有祝音，故或作祝声之误也。
五年传尸子曰：舞夏，自天子至，诸侯皆用八佾，初献六羽，始厉乐矣，释诂云：厉作也，郭氏引此传以证之，方言曰：厉卬为也，瓯越曰卬，吴曰厉，郭氏云：作亦为也，【僖廿年，新作南门传云：作，为也，】。
八年经郑伯使宛来归，邴释文云：左氏作祊，穆天子传云：戊戌，天子北入于邴，郭璞曰：邴郑邑左传作祊，古方丙同字。
注周有千八百诸侯，尽京师之地，不足以容不合，事理疏云：见孝经説栋案范注，诸侯有大功盛徳于王室已下，皆采许叔重五经异义之文，疏言：见孝经説非也。
九年经，天王使南季来聘，传云南氏姓也，【顾炎武，云南非姓，姓字衍文，】季字也，白虎通引诗传，文王十子，末云南，季载南采也。犹祭伯毛伯之谓左传作聃季，史记作冉季，冉与南同，昔故亦作南【周公为大宰，康叔为司冦，聃季为司空，周康聃，皆畿内地，荀子云：周公归周注云：畿内之国，亦名周，周公黒肩其后也，康叔后封于卫，聃季未改封，世为卿士也，司马迁云：冉季载，其后世无所见，未之攷耳，】。
桓二年传何以知其先杀孔父也，曰：子既死，父不忍称其名，臣既死，君不忍称其名，以是知君之累之也，孔氏父字也，五经异义云，公羊説臣子先死君父，犹名之【何休注，桓二年传云，礼臣死君，字之与此异，】孔子曰：鲤也死，是已死称名，左氏説既没称字而不名，【杜预以为孔父称名，与贾逵异】，桓二年宋督弑其君与夷及其大夫孔父先君死，故称其字，谷梁同，左氏説谨案论语称鲤也死，实未死，假言死从左氏，谷梁説之闻也，【以下郑驳，】论语云：鲤也死，有棺而无椁，是实死未葬，前也。设言死，凡人于恩犹不然，况圣贤乎！
桓四年传春曰田，夏曰苗，秋曰搜，冬曰狩，何休废疾曰：运斗枢曰：夏不田谷梁有夏，田于义为短，郑君释之云，四时皆田，夏殷之礼诗云：之子于苗，选徒嚣嚣，夏田明矣，孔子虽有圣徳不敢显然改先王之法，以教授于世，若其有所欲，改其隂书于纬蔵之以传后王，谷梁四时田者，近孔子故也。公羊正当六国之亡，谶纬见读而传，为三时田，【公羊桓四年传无夏田之语，】作传有先后虽异，不足以断谷梁也，【王制，正义】。
庄元年，夫人孙于齐，传云孙之为言犹孙也，注云：孙孙遁而去，非也，公羊传云，孙者何？孙犹孙也。何休曰：孙犹遁也，栋案遁，读为循释文，音徒困反，非也，今文尚书云：五品不训，【后汉书】训读为驯，【周礼注】书，亦或作驯，【史记】驯与循同音，循犹巡也，巡犹遁也，古逡巡字，皆作逡遁，【见仪礼注，】又作逡循【顾，炎武论之详矣，】是循与遁同，又与孙通古文尚书云：五品不逊，説文引作愻，愻犹孙也，古逊字皆作孙与遁巡训驯，循皆同音，【刘向説苑曰大学之教也，时禁于未发之曰：预因其可之曰：时相观于善之曰：磨学不陵节，而施之曰驯，今学记驯作逊】。
七年，经辛夘昔传日入至于星出谓之昔，王逸云：昔夜也，诗云：乐酒今昔，今诗作夕崔譔，庄子注曰：昔夕也，天官昔人注云：昔之言夕也，管子小匡云：旦昔从事旦，昔犹旦夕也，昔亦训夜者，列子曰：尹氏有老役夫，昔昔梦为国君，张湛云，昔昔夜夜也。
十七年，郑詹自齐逃来，传云逃义，曰逃义，谓君臣之义，仲尼曰：天下有大戒二：其一命也，其一义也，子之爱亲，命也，不可解于心，臣之事君，义无适而非君也，无所逃于天地之间，是之谓大戒。楚箴尹，克黄亦言：君，天也，天可逃乎？是逃义也。
廿有二年，肆大传云：肆失也，失古佚字，佚与逸同，谓逸囚也。
廿有四年，传礼天子之桷，斲之砻之，加密石焉；诸侯之桷，斲之砻之，大夫斲之士，斲本晋语，张老云：天子之室，斲其椽而砻之，加密石焉；注云：密密理也，石谓砥也，先粗砻之，加以密砥，诸侯砻之，注云：无密石也，大夫斲之注云：不砻也，士首注云：斲其首也，尚书大传曰：天子之堂，其桷天子斲，其材而砻之，加密石焉；大夫达棱，士首本庶人到，加郑氏注云：砻砺之也。密石砥之也，棱菱也，何休公羊注云：礼，天子斲而砻之，加密石焉；诸侯斲而砻之不加密，石大夫斲之士首本。
卅年传燕，周之分子也，分子犹别子，礼记大传云：别子为祖，注云：别子谓公子然，则王所生者为王子，谓之别者，别于世子也，燕世家云，召公奭与周同姓，谯周曰：周之支族，孔颖达以为谯周，考校古史，不能知其所出，皇甫谧以为文王庶子白虎通云：召公文王子，王充曰：召公，周公之兄，谷梁以为分子者，盖长庶欤。
闵元年经盟于洛，姑释文云：一本作路，姑案路洛同音，汉书扬雄校猎赋曰：尔乃虎路三嵏，以为司马，晋灼曰路音洛。
僖三年，公子季友如齐莅盟，传云：莅者位也，郑氏易需，彖云位乎天位，上位字读为涖，涖与莅同。
廿有八年，经公朝于王所传云，朝不言所言所者，非其所也，案攷工记载祭侯之辞曰：惟若宁侯，毋或若女不宁侯，不属于王所，故抗而射女，郑氏注云：属，犹朝防也故白虎通引礼射，祝曰：嗟尔不宁，侯尔不朝于王所，以故天下失业，亢而射尔，然则王所者，犹汉时所谓行在所也，天子所在，曰：王所吉日云，天子之所，此临天下之言也，诸侯所在，曰：公所【郑诗，献于公所，齐侯镈钟，云有共于公所】，此临一国之言也，下经云：天王守于河阳，壬申，公朝于王所传云，朝于庙，礼也，于外，非礼也。栋，谓天子巡守，有朝诸侯之礼，故尚书云五载一巡守，羣后四朝马融，王肃皆云四面朝于方岳之下，王巡守而朝之正也，召王，非正也。故仲尼书云：天王守于河阳，所以正君臣之礼。
宣八年，葬我小君，顷熊疏云：案文十八年，注云：宣母敬嬴此云，顷熊者一人，有两号故也。栋谓顷声近敬，熊声同嬴，二；传由口授，故字异而音同，而云一人有两号，非也。
成元年传，古者有四，民有士民，有商民有农民，有工民栋案，古者四民商农工贾，士民始于齐之管子，管子制国，始有士郷，故地理志云：齐地临淄，其中具五民服，防云：士农工商贾也，礼説论之详矣。
襄十年传古者天子六师，公羊隠五年传注云：礼，天子六师，方伯二师，诸侯一师，昭五年传舎中军者何？复古也？鲁于春秋，不得为方伯，以二军为复古，则诸侯一军之説，非矣。三略曰：圣王御世，观盛衰度得失，而为之制，故诸侯二师方伯，三师，天子六师，诸侯二师故舎中军为复古，古者一二，皆积画传写之误也六师，即六军也，大雅棫朴，云周王于迈，六师及之，毛传云：天子六军郑志，赵问：此诗引常武诗云：整我六师，不称六军，而称六师，不达其意，答曰：师者众之通名，故人多云焉，欲着其大数，则乃称军耳，林孝存引诗六师之文，以难周礼，郑答之云：军者兵之大名，军礼重言军，为其大悉，故春秋之兵，虽有累万之众，皆称师诗云：六师即六军也。
昭十九年，传许世子不知尝药，累及许君也，注云：许君不授，子以师傅使不识，尝药之义，故累及之，公羊传云，进药而药杀，则曷为加杀焉尔，讥子道之不尽也，栋案墨子，非攻篇云：今有医于此和合，其祝药于天下之有病者而药之，万人食此，若医四五人得利焉，犹谓之非行药也，故孝子不以食其亲，忠臣不以食其君，夫就师学问无方，心志不通，虽有爱父之心，而适以贼之，墨氏此论，可谓知言。
昭廿有五年，宋公佐卒于曲棘，传云：邡公也，注云：邡当为访，访谋也，谋纳公。
九经古义卷十五
钦定四库全书
九经古义卷十六      长洲惠栋撰论语古义
有酒食，先生馔，郑氏论语馔作馂，云食余曰馂，案仪礼注云：古文籑皆作馂，説文曰籑具食也，或作馔，从巽则馂，为古文馔也，【汉书，皆以籑为馔】。
子曰：书云：孝乎惟孝，友于兄弟，释文作孝于云，一本作孝乎？唐石经同案，蔡邕石经亦作于，故包咸注云：孝于惟孝美，大孝之辞，后世儒者据晋世所出，君陈篇，改孝于为乎？以惟孝属下句，以今攷之，若非汉石经及包氏注，亦安从而是正耶？【华峤后汉书刘平江革传序云：此殆所谓孝乎？惟孝友于兄弟，施于有政，是亦为政也，则知晋以前，无以孝乎为絶句者，但于误为乎？其来已久】。
季氏旅于泰山，班固述賛曰大夫胪岱，侯伯僣畤，郑氏曰：胪岱季氏，旅于大山是也。小顔，曰：旅，陈也，胪亦陈也，胪旅声相近，其义一耳，禹贡曰：蔡防旅平，传云祭山曰旅，韦昭音卢，【卢籀文胪】士冠礼，注曰：古文旅作胪，【周礼司仪旅摈，先郑曰：旅读为旅，于泰山之旅，后郑云：旅读为鸿胪之胪，胪陈之也，周书，諡法曰：惟三月既生魄，周公旦，太师望相嗣，王发既赋，宪受胪于牧之野，胪即旅也，】。
郁郁乎文哉？汗简云古论语郁作戫，汉石经仍作郁，哀公问社于宰我郑本社作主，云田主谓社案，三王世家载春秋大传曰：天子之国，有泰社，将封者，各取其物色，裹以白茅，封以为社，此之谓主土，主土者，立社而奉之也，公羊传云，虞主用桑，练主用栗，用栗者，蔵主也，何休云：夏后氏以松，殷人以柏，周人以栗，松犹容也，想见其容貌而事之，主人正之意也。柏犹迫也，亲而不逺主地正之意也。栗者犹战栗，谨敬貌主，天正之意也。疏云：夏后氏以下出，论语而郑氏注云：谓社主正，以古文论语，哀公问社于宰我故也。今文论语无社字，是以何氏以为庙主耳。
管仲之器小哉！管子中匡篇，施伯谓鲁侯曰：管仲者，天下之贤人也，大器也，盖当时有以管仲为大器者，故夫子辨之。
里仁为美，择不处仁，王伯厚曰：张衡思赋，引论语云：里仁为美，宅不处仁里宅皆居也。盖古文云然，今以宅为择而谓里为所居，乃郑氏训解而何？晏从之？当以古文为正栋，案释名曰：宅，择也，择吉处而营之，是择有宅，义或古文作宅，训为择亦通，孟子亦作择，赵岐曰：简择不处仁为不智。
无适也，无莫也，郑本适作敌，莫音慕，无所贪慕也，栋案古，敌字皆作适，礼记杂记曰：赴于适者，郑注云：适读为匹敌之敌，史记范睢传攻适伐国，田单传适人，开户李斯，传羣臣百官皆畔，不适徐广，皆音征敌之敌，荀卿子，君子篇云：天子四海之内无客礼，告无适也，注云：适读为敌，【白虎通云：君所以不为臣，隠何以为君之于臣，无适无莫，义之与比，赏一善而众臣劝，罚一恶而众臣惧，若为毕隠为不可，殆也】。
瑚琏也，栋案二字从玉，旁俗所作也，当为胡连，春秋传曰：胡簋之事，明堂位曰：夏后氏之四连皆不从，玉旁孔庙礼器碑，又作胡辇古连辇，字通易，蹇之六四，曰往蹇，来连，虞翻曰连辇也，周礼，郷师輂辇，注云：故书辇作连先，郑云：连读为辇，巾车职云：辇车组挽，陆氏云：辇本又作连，音辇，管子海王曰行服连轺輂汉书，莲勺县，如淳音辇酌，则知连与辇音义皆同也，【庄子连，字皆音辇，説文胡连字，又作梿徐云：俗作琏】。
吾与女弗如也，论衡引云：吾与女俱不如也。陈耀文曰郑别传，从马融学季长，谓卢子干曰：吾与女皆不如也。曹操祭桥云，仲尼称不如顔渊，李贤注引论语吾与女俱不如也。
崔子，郑氏注云：鲁读崔为髙今从古王充论衡曰：仕宦为吏，亦得髙官将相长吏，犹吾大夫髙子也，安能别之？盖用鲁论语之言，微郑氏之注防，不知充语，何所指也。
夫子矢之孔，郑缪播，皆云矢誓也，虞翻周易注云：矢古誓字。
古之贤人也，古本作贤仁，故郑注云：孔子以伯夷，叔齐为贤且仁，徐彦云古之贤，仁也；言古之贤士，且有仁行，若作仁字，如此解之，若作人字，不劳解也。
五十以学易，可以无大过矣，鲁论易为，亦君子爱日以学，及时而成，五十以学，斯为晚矣！然炳烛之明，尚可寡过，此圣人之谦辞也，或云古五字，如七【见王肃诗传】孔子晚而好易，故有是语，史记亦云：
三人行，必有我师焉，唐石经及释文，皆云我三人行，必得我师焉，何晏注云：言我三人行，本无贤愚，依注当有我字，江熙注谷梁亦云：我三人行，必有我师，顾炎武金石文字，记载唐石经云三人行三上，多一我字，必有我师焉，有误为得，盖习于俗，而忽不攷耳，【释文云：我三人行，一本无我字，必得本亦作必有】。
陈司败郑氏，以司败为人名，齐大夫栋案古，陈田字通，故以为齐大夫。
揖巫马期而进之，仲尼弟子列传云：巫马施字子旗，吕氏春秋亦云巫马旗，今论语作期，孔安国注云：弟子名施案，説文云施旗，貌齐栾施，字子旗，知施者旗也，古人名字相配，故白虎通云闻名，即知其字，闻字即知其名，古旌旗字，无作期者，当从史记作旗。
诔曰：孔注云：诔，祷篇名案説文引作讄云，累功徳以求福从，言累省声，郑氏小宗伯注云：讄曰：祷尔于上下神只，则知古文论语本作讄。
君子笃于亲，汗简云古论语笃作竺，尚书微子之命，云曰：笃不忘释文云：笃，本又作竺説文曰竺厚也。
如有周公之才之美，使骄且吝，周书寤敬篇，周公曰：不骄不恡，时乃无敌，【陆氏论语释文云：吝，本亦作恡。】此周公生平之学，所以裕制作之原也。夫子因反其语，以诫后世之为人臣者。
予有乱臣十人，案释文及唐石经无臣字，陆氏云：本或作乱，臣十人，非后世因晋时所出，大誓以益之邪？刘原父遂辟马，郑之説以邑姜易文母，真臆説也原父又云，或云古文无臣字，如此，则不成文尤谬，王伯厚已辨之，【古乱字，皆作治戠，敦云土官】。
子畏于匡，注包咸曰：阳虎尝暴于匡，夫子弟子顔尅时又与虎俱行，后尅为夫子，御至于匡，匡人相与共识，尅又夫子容貌，与虎相似，故匡人以兵围之，孔子世家云，孔子过匡，顔刻为仆，大雅云：汉云：后稷不克，笺云克当为刻刻识也，然则克与刻同，释文云：诸书或作顔，亥家语云：顔刻字子骄，孔子适卫，子骄为仆，仲尼弟子列传无刻，名云顔髙字子骄疑髙即尅也【春秋传有顔髙或以为即子骄案，顔黄门家训云：春秋之世顔髙顔鸣顔羽之徒，皆一鬬者，尔则髙非子骄明矣，】。
冕衣裳者，冕郑本作弁云，鲁读弁为絻，今从古，郷党篇亦然，大戴礼孔子曰：古者絻而前旒，所以蔽明也，説文曰冕或作絻，从丝李善曰：絻古冕字，今论语作冕，盖从鲁论又説文弁作□，□与冕字相似，包咸以冕为冠，或□字之误，【卫灵篇，包咸注云：冕礼冠明，此非冕】。
求善贾而沽诸，蔡邕石经沽作贾，唐石经及释文，仍作沽玉篇又引作乃説文曰秦以市买，多得为夃。
与衣狐貉者立陆徳明云貉依字当作貈汗简云：古论语貉，作貈郷党篇，同【髙诱淮南注云：貈音涸】。
不使胜食气説文曰既小食也，从皀旡声论语曰：不使胜食旣栋，案气本古饩，字详见，左传补注饩又与旣通，礼记中庸云：旣廪称事，郑注云：旣读为饩，是旣与气同【，古既字作旣，或省文作，充见史记及説文】。
人不间于其父母昆弟之言，后汉书范升奏记王邑曰：升闻子以人不间于其父母为孝，臣以下不非其君上为忠，注论语云：云间，非也，言子骞之孝，化其父母兄弟，言人无非之者，忠臣事君，有过即谏，在下无有，非君者，是忠臣也，家君曰：论语依此説为允，若如朱注，未足为孝也。
仍旧贯，释文云：鲁读仍为仁，今从古，扬雄将作大匠箴曰：或作长府，而闵子不仁，用鲁论也。
季子然问：仲由冉求可谓大臣与释文臣作，云古文臣字本今作臣，唐石经作臣栋，案唐天后以□埊□□【，又作□】，○，□，，□，□，□，□，【又作□】曌，□□□□，□代天地，日月，星君臣载初年正照，证圣授戴，国等字，以论语字攷之，亦非尽出臆造，丙本篆书，埊字见管子战国防，鹖冠子等书，战国防，宋使者曰：【曽钱，本】请受邉城，徐攻而留，其曰续玉篇云：□古文国字，【义云章以□为国】。
咏而归，归郑本作馈，云馈酒食也，鲁读馈为归，今从古，王充曰：咏而馈，咏歌馈祭也，何晏从鲁论作归故不载孔注【，史记仲尼弟子传云：咏而归，徐广曰：一作僓。太史公采古文论语，故作馈】。
居之无倦，释文云：倦，亦作卷栋，案卷当作劵説文曰劵劳也，汉凉州刺史，魏君碑云施舎不劵郑氏，攷工注云：劵，今倦字也。
一朝之忿，忘其身以及其亲，荀子不苟篇曰：鬭者忘其身者也，忘其亲者也，行其少顷之怒，而丧终身之躯，然且为之，是忘其身也；室家立残，亲戚不免乎刑戮，然且为之，是忘其亲也；杨倞曰：盖当时禁鬬杀人之法，戮及亲戚，尸子曰：非人君之用兵也，以为民伤鬬，则以亲戚殉，一言而不改之也。
人之言曰：予无乐乎为君，惟其言而莫予违也，韩非子外储説曰晋平公与羣臣饮，饮酣，乃喟然叹曰：莫乐。
一为人惟其言而莫之违
鄙哉硁硁乎！案説文□古文磬，故何晏注云：此硁硁者，谓此磬声也，史记载乐记云：石声，硁硁即磬字，今礼记作磬。
工欲善其事，必先利其器，汉书梅福云：孔子曰：工欲善其事，必先厉其器，古文论语厉作利，案春秋文七年传云训防利兵，是利与厉同。
好行小慧，郑氏云：小慧谓小小之才，知鲁读慧为恵，今从古，案篆文叀与彗同汉书，昌邑王清狂不惠义，作慧。
且在邦域之中矣，汉书王莽传云：封域之中，依孔注，邦当作封古，字邦封同，或云封当作邦汉讳，邦改为封，非也。尚书序邦诸侯，邦康叔义皆作封，汉有上邦下，邦县字如封字，下文邦内，郑本作封内，明此邦域，亦当作封域也，【论语释文云：邦或作封】。
友便辟马，郑皆读辟为譬，谓巧为譬谕以求容媚，徐彦曰：今世间有一论语，音便辟为便僻者，非郑氏之意，通人所不取矣。
生而知之者，上也，杨方五经钩沈曰：生而知之者，上也，问曰：孰生而知之乎？答曰：圣人二仪既判，县象列晖，八风有序，四气错，御览日月而达隂阳之数消摇，八节俯仰，元黄弥纶天地之体，穷竟有生之机，瞻天为师，用醒已心，故曰生知，不亦审乎？【初学记】。
夫子莞尔而笑，释文莞作苋，云本今作莞，周易夬之九五，曰苋陆夬夬，虞翻注云：苋，悦也，读如夫子，苋尔而笑之，苋是汉以来皆作苋，唐石经仍作莞，非也。【，广雅曰：萖笑也，疑苋字之误，苋亦训笑，故何晏云苋尔小笑，貌】。
吾其为东周乎！何晏注云：兴周道于东方，故曰东周，此与公羊黜周王鲁之説合。
钻燧改火，注马融曰：周书月令有更火之文，邢昺曰：其辞今亡，隋牛云，蔡邕，王肃云周公作，周书有月令第五十三，即此也。【与今本异，今作汲冢书，非也，】又云：周书月令论明堂之制，殿垣方在内，水周如外，水内径三百步，尚书正义引月令云：三日曰朏，唐大衍歴议曰：七十二候，原于周公时训，月令虽颇有増益然先后之次则同，然则月令篇歴隋唐犹在也。
恶居下流，而讪上者，蔡邕石经无流字，当因子张篇恶居下流，涉彼而误盐鐡论，大夫曰：文学居下，而讪上汉书，朱云传云：小臣居下讪上，是汉以前，皆无流字。
恶果敢而窒者，郑氏曰：鲁论窒作室，今从古，案，韩敕修孔庙后碑，亦以窒为室，汉书功臣表有清简侯室中，同史记作室中，徐广曰：室一作窒，知室与窒通。
年四十，而见恶焉，蔡邕石经四十字作，古钟鼎，文四十字皆従，今石经犹然，郑注古文孝经云：彊而仕，行步不逮，县车致仕。
何徳之衰？唐石经云何徳之衰也，案蔡邕石经云凤兮凤兮，何而徳之衰也，往者不可諌也，来者犹可追也，下二也字，唐石经无【，庄子云：孔子适楚，楚狂接舆游其门曰：凤兮凤兮，何如徳之衰也，如与而古字通】。
夫执舆者为谁？蔡邕石经云：孰车者为谁？子路云云，案车舆古通用也，诗出车，云我出我车，荀子引作舆下章云：出车彭彭，史记引作出舆，孟子曰：十月舆梁成，本亦作车梁。
植其杖而芸，蔡邕石经云：置其杖而耘，案商颂那诗置我鞉鼔笺云：置读曰植，正义云：金縢云，植璧秉圭，郑注云：植古置字，然则古者置植字同説文曰植或作防，从置。
君子不施其亲，释文施作弛云，旧音絁，蔡邕石经仍作施，左传曰：乃施邢侯正义云：晋语施邢侯氏孔晁云：废其族也，则国语读为弛，训之为废，家语説此施亦为弛，王肃曰：弛宜为施，施行也，服虔云：施罪于邢，矦施犹劾也，栋案劾者谓罪法之要，辞不劾其亲者，所以隠其罪，亲亲之义也。【古施弛，字通见，周礼注】。
叔夜栋，案周有叔液，鼎即八士之叔夜也，古文液或省作夜，尚书大传曰：思之不容，是谓不睿，时则有脂夜之妖，郑康成注云：夜读为液，是古液字作夜【，今五行志脂，夜宇皆作液】。
子游曰：蔡邕石经游作斿，説文云防旌旗之游，读若偃，古人名防，字子游，游旌旗之流也。从防汓声，游与斿通，大宰九贡，八曰斿贡，注云：斿读如囿游之游，汉武班碑亦以斿为游。
子夏之门人小子当洒埽陆徳明云洒正作洒扫，本今作埽，栋案陆説非也説文曰洒古文以为洒埽，字周礼，仆掌埽除粪洒，先郑以为洒，当为洒后，郑据古文，论语定为洒，经传中如毛诗弗洒，弗埽洒埽，穹窒于粲，洒埽洒扫庭内，晋语供备洒埽之臣，皆古文也，【周伯，六书，正譌以洒埽，字俗用，洒失之】。
君子之道，焉可诬也？汉书薛宣传云：君子之道，焉可怃也！苏林曰：怃，同也，兼也，晋灼曰：怃音诬，师古曰：论语载子夏之言，谓行业不同，所守各异，唯圣人为能体备之家，君曰：苏解得之。
贤者识其大者，蔡邕石经识作志述，而云多见而识之，白虎通引作志，郑注周礼，保章氏云：志古文识，春秋僖廿四年传云，以志吾过，又昭四年传云，且曰：志之，十三年，传云嵗聘以志业，皆古文识论语左传，皆出孔壁中，故多古文贾公彦曰：古之文字少志意之志，与记识之志同，后代自有记识之字，不复以志为识，何晏晋人？改志为识，而古文遂不可攷，后人因循，莫能是正，可嘅也。
周有大赉，善人是富，战国防云，制海内子元元，非兵不可髙诱曰元元，善也，姚察汉书训纂曰：古者谓人云：善人因善为元，故云黎元，其言元元者，非一人也，栋案大誓云：大赉于四海，而万姓悦服，则善人为黎元审矣，何晏以为有乱，十人失之。
恵栋曰：夫子言述而不作，信哉！乡党一书，半是礼经，尧曰：数章【孔壁，论语子张已下别为一篇，】全书训典，论君臣虽人言不废，言恒徳则南国有人于善人为邦，则曰：诚哉？是言于隠居行义，则曰：吾闻其语素绚，唐棣逸诗可颂，百官冢宰，逸典可稽，出门如见大賔，使民如承大祭，此胥臣多闻之所述也，视其所以，观其所由，察其所安，此文王官人之所记也，【文王官人，本载周书，大戴采之以为记，】克已复礼为仁，左氏以为古志已所不欲，勿施于人，管子以为古语，【见小问篇】，参分天下而有其二，周志之遗文也，【今逸周书，即周志也，在程典篇，】陈力就列，不能者止，周任之遗言也，推此言之，圣人岂空作耶？但经传散佚，不能一一举之耳。
九经古义卷十六