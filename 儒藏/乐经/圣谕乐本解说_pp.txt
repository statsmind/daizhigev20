钦定四库全书     经部九
圣谕乐本解说       乐类
提要
【臣】等谨案
圣谕乐本解説二卷
国朝毛奇龄撰书成于康熈三十一年五月拟进
呈未果至三十八年三月
圣祖仁皇帝南巡奇龄迎
驾于嘉兴乃以是书恭
进故卷首载三十五年一疏，而卷末又有三十八年，附记其书，因大学士，伊桑阿论乐，原疏本于径一围三，隔八相生之。
圣谕，故推阐考证，分条注释，其进书原疏称：合三书十三卷，首为乐本，解说一卷，今此本乃分二卷葢全书文义相属，本为一篇，刋板之时乃。
以论径一围，三者为前，卷论隔八相生者为后卷，取其条理，易明当迎。
驾恭
进之时，即用此刋本故集中定着为二卷，其所征引亦颇见详博，云乾隆四十六年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
圣谕乐本解说卷一
翰林院检讨毛竒龄撰
进乐书疏，【一  ， 圣谕乐本解说二皇言，定声録三竟山乐録】。
翰林院检讨今在籍【臣】毛竒龄谨
奏为恭
进乐书事，【臣】，窃闻声音之道，与政相通，故王者功成乐作，则必辨析宫商，考定律吕，以求声音之所在，凡以为中和之气，所以格天人，而和上下，非偶然也。自古乐沦亡，声音之不讲，西京以还，于今防千年矣，【臣】幼时，闻【臣】父。
敕赠征仕郎，翰林院检讨，【臣】镜，每言从祖汀州府同知，【臣】公，毅往从新建，伯王守仁征宁，庶人时所俘乐工，得唐时五调歌谱，其中稍稍言，五音七律，四清二变，九声十二，管诸法无，非皆声音之事，与旧朝所载，乐书徒存备数者，大不相同，而惜其书在。
王师下江南，时方马遗孽，各东渡焚刧，而其书遂亡，顾【臣】，父临殁，犹执【臣，】兄手叹曰：圣人生古乐兴今。
圣人已御世，三十年后，当必有起而兴古乐者，汝其识之！暨【臣】幸通籍，谬叨从官，尝于侍班之次，得窃聴。
殿上中和乐声，暨黄门鼔吹今所称丹陛乐者，刻记其音节而未之析也，防西南荡平。
皇上命词臣改定乐章，时掌院学士曽以乐章，配音乐，下询【臣，】具议一通，但论篇次而未尝一及歌咏之法，然【臣】尝于入直之暇，窃入太常，乞观宫县诸法物，亲得跪睹。
世祖章皇帝所改埙篪二器并得闻乐工窃言
皇上曽以籥篴器，色中髙字未清为器，不中法深叹，圣人声律，身度其能，审声知乐，且因律辨器如此，归邸踊。
跃谓
圣人既出，先【臣】之言已验，惜其法不传，不能备述以当一。
得且日见
皇上朝乾夕惕，万防不暇，或不宜以制作大事，重肆溷扰，故待罪十年，以至乞疾，终不敢有所妄献而罢，苐乞疾之，夜梦【臣】，亡兄仁和教谕，【臣】万龄忽呼【臣】曰：大招云二八四上乐之经也，汝知之乎？【臣】醒而记，大招则原有二八接舞四，上竞气之文，而不明其说，或者谓钟磬二八，笛色四上，可以正乐，然究不知呼臣之意之，何所为也？今年三月，【臣】就医，防城伏读邸抄知。
皇上御门偶与左右儒臣示空围之，凖指损益之理，辟蔡孟三九之有差，补迁固，八生之未尽，所云四上，即一三也；径一不足而围三有余，则四以上也，所云二八即复八也。隔八相生而至，八而复还，其始则二，其八也。
圣人将出则鬼神通之
皇言欲则鬼神先吿之觉，考律算数，茫昧千年，而先使旧朝之残谱，暗啓其机，审律定声，运防将开，遂令羣臣百姓，天下后世并得闻。
皇上之话言以大昌其说此固
黄虞并见之。秋，古乐再兴之候也；夫因端啓廸而必集，羣策以共成之者，王者之体也；承在上之意，而务推大而阐，之以期，至于尽，为人臣者之职也，今
圣谕煌然，宜有所承，而微【臣】之职，又忝在记述，虽病卧里。
阎而心县
魏阙槖笔摛文未敢少诿因祗奉
皇言而由绎之，惟尺龠有不齐，则于是无截管之疑，惟宻率有不符，则于是无累黍之弊，惟相生之在声，而不在数，则于是有四清二变，五声七律之调，惟推律之可言而不可行，则于是有十九宫二十四调，六十律一千八声之误，则是。
皇言一出，而其声已定，虽微【臣，】谫陋，不足以测髙深之万。
一而据所传闻合之
圣谟若于斯，有相明者，因于伏牀之顷，口授【臣】男，庚午。
科举人【臣】逺宗把笔撰词先为
圣谕乐本解说一卷次为
皇言定声録八卷并原著，竟山乐録四卷，合十三卷装成。
二册共一函恭呈
睿覧并鍳可否，乃【臣】，则更有进者，从来创建之兴，关乎运世，曩者五防递乗胜国在土凖之，邹衍相胜之数则。
本朝以木德王，何则？木尅土也，若以刘向相生之数，推之则宜用金德以金者，土所生也，乃。
开国之初，发祥东北，于方为木于位，为震于律为太簇，而金以西行而与木相抵，故商为金而太簇，本木位而仍为商音，则是木徳金徳正与。
开王之所基，两两相合，然而震为雷雷者，声音之发，商为金，金者，声音之成，而太簇以人声，而统隂阳该金木以兼综乎？声音之要，是古乐必兴，固开辟以来，一大元防也，至若。
皇上神明，天授原为开辟以来，集大成之圣，金声玉振，端在今日，因将所录乐书，谨匄掌院学士，【臣】张英代为呈。
进【臣】临呈可胜，屏营激切之，至【康熈，三十一年五月十五日】。
圣谕乐本原疏
文华殿大学士兼吏部尚书【臣】伊桑阿谨
奏为
圣学殚理数之原
宸训发精微之蕴恭请
御制成编，垂示永久，事康熈三十一年正月初四日，仰蒙圣恩，以歳首机务余暇，欲以理数，乐律之学，牖诲诸臣，特召【臣】等至。
乾清门环侍
御座之侧
皇上检阅，性理披图，指示因而究论算数，综考律吕辨径一围，三之非穷，隔八相生之实，俾【臣】等见所未见，闻所未闻，退而相顾，惊喜深媿，从前学识之陋，锢守陈言而不自知其迷惑。
解说此敬述
圣谕垂示之由也。径一围三，制管之法，隔八相生，造律之法，皆乐凖也，但汉志一而三之一三之积，其数颇疎，若律八娶妻，吕八生子，律吕相生，周而复始，实为天地隂阳生声与夫五音七始，四清二变，上下环生，旋宫转调之根蔕于此不明，尚何论乐故。
圣人急指示之，只此数语其祛数而归，理辟器制，而挈声音之本，古乐之兴，全在于是，读者详之，其说见后。
原疏，夫径一围三之说，前人以粗，疎约略，未经密算之法，笔之于书，后人习而不察，遂亦以其说为是胶，守而不知所变。
解说径者，直也，围者圆围也，黄帝作乐，始于制管史所称，伶伦伐竹，大夏截管一十二，以分隂阳阳律六隂律六合之称，十二律是也，苐十二律首名。
黄钟，黄钟为万事根本，而黄钟之管，上生下生，又为诸律管之本，故管律分寸从黄钟始，黄钟为阳，阳数一而三之，三三积之而成九，与易大衍之数生于一而终于九合，故取以截管，则管身之长，定为九寸，而管身之广，则当于管口度之，汉志云：黄钟之实，起十二律之周径，所谓周者即管口之圆围，所谓径者，即管口直度也，管口直度一分，则围有三分，直度一寸，则围有三寸，今黄钟之管，其长九寸十一，其长之分以为广，【十一者，谓十分其九十分而得其一也。】则有九分十，其广之分以为长，则有九寸，是黄钟之管，长九寸，而广九分也。广之九分，以圜法推之，每径度得一，则空围积而三之，是空围九分，径度三分，此蔡元定律吕新书祖旧说，而为言以为径围广狭，即积中之实之所由起也，夫律管所设，一禀人声，并无有一定之数，生乎其间，惟西京僃数之家，以为数起乎？律即借此律器遍推之，为厯度量衡四事之凖，乃于是不言声，而言数而径一围三之说生焉，此但约略律数，全非乐理，故谓之律，本【汉志，是为律本，】而非乐，本所谓乐本即下律吕生声，旋宫转调之法，故史，汉以制管备，数载入律，书律厯志而以九歌六诗，依永和声之本，别为乐书，礼乐志可验也。今
圣谕以此祛作律之本，而以生声终始定作乐之本，辨律本之讹，立乐本之实，即数言而全乐之防俱具焉，此实三代至今，万古长夜，而一旦豁然，梦觉焉，何其神与今将前儒所记，径围之说，其未经密算，彼此抵牾者，略载于后。
孟康汉志，注曰：律，孔径三分，参天数也。围九分，终天数也。【天数九，】此汉志，径围分数之始。
韦昭国语，注曰：黄钟之变也，管长九寸，径三分，围九分，因而九之，九九八十一，故黄钟之数立焉，此但言黄钟之管，径三围九，不及他律也。
郑康成月令注曰：凡律，空围九分，其云凡律，则谓黄钟之外，他律皆如此。
蔡邕月令章句曰：黄钟之管九寸，径三分，其余皆稍短，而大小围数，无増减孔氏正义，谓凡律，虽有短长，其围皆以九分为限，则谓十二律皆径三分，围九分焉。
乃孟康注汉志于林钟之实，谓林钟，长六寸，围六分，以围乗长得六六三百六十分，于太簇之实，谓太簇长八寸，围八分，以围乗长得八八六百四十分，则是十二律长短不齐而空围亦异，黄钟径三分，围九分，林钟径二分，围六分，太簇径若干，分【二分，有零三分不足，无全数矣，】围八分，推而至于十二律则其间空，积；忽，微，有大不可为算者，夫汉志原云，黄钟，林钟，太簇为天，地；人，三律之始，必得其正，夫所谓必得其正者谓以全寸全分为度，而并无空，积忽微之，得参其间也，今但论长短而径无全分，必积之忽微，而后可以为围法，则其说废矣，是径三围九，凡律尽然，原不得依管寸为广陿【，如长六寸，广六分，长八寸，广八分，类】其参差之端，亦已并见，然而本不在此者，以径一围三，与径二围，六径若干而围八分，分数虽殊，而其为径一围，三则一也。故百凡抵牾，必以径一围三，爲致误之本，所谓辨律本之讹者，此讹本也，至隋开皇年，平陈之后，牛宏辛彦之郑译，何妥辈疑管之长短，空围较之，度与量而两有未合考，汉志黄钟之度九寸为八十一分，每累一黍为一分，为八十一黍，而黄钟之量，则每龠可容千二百黍，以八十一黍黄钟之度，合之千二百黍黄钟之龠，其多寡容受絶不相同往往致疑于空，围之有未凖，于是赵宋李照以纵黍累管寸，并空围九分，则一管可容一千七百黍，量有余而度不足，胡瑗以横黍累管寸，并空围九分，则一管祗可容千，黍度有余，而量不足瑗，遂创律吕，议引据圆田，术九方分之法，改径三分为三分四厘六毫，改围九分，为十分三厘八毫，谓度量可以相凖，而律究不成，然且朝三暮四増径四厘六毫増围一分三厘八毫，则三，其四厘为三四，一分二厘，三其六毫，为一厘八毫，増径一而围三之，仍是径一围三之术，律本未辟，何以定乐？且又祖孟康汉注，各分十二律围径而依违迁就，并无一当其胶固而难变如此。
原疏
皇上取方圜诸图，参互试之，乃知每径一尺围者，三尺一寸四分有竒若止于围，三则竒零不尽之数，无所归着，若每径一尺即差一寸四分有竒寻丈以上，其差弥甚。
解说旧以圆田，术三分益一，得十二分，以开方法除之，得径三分四厘六毫，零围十分八厘，三毫零，然其寛陿究不齐，彼我争执今。
皇上以方圆实图，两两比较，立参伍法以试之，所谓参伍者，谓三与五也，易系词参伍以变，注云：三人相杂，曰参，五人相杂，曰伍言错杂比较，如史记引周书曰：参而伍之以三卿，五大夫，更相拟议是也。今以方圆两图，错杂比较，每径一尺，实得围者，三尺一寸四分有竒则径一不止，围三，而三积之中，即多竒零不尽之数推之，而九寸之管，其径之三分，旧称三倍，空围得九分者，今实得九分一厘，四毫有竒其径之三分四厘六毫，旧称三倍，空围得十分三厘，八毫者，今实得十分八厘有竒是黄钟之数，所云子一丑，三寅，九三三之积，多见其竒赢不合而自二十七以至六千五百六十一，自一以至一十七万七千一百四十七黄钟之实，未见其果为实数，而量之龠合，斗斛度之，分寸丈引悉从此贸乱而靡有极也，然则数夲非声，但以制管，管本非乐，徒以造器而制管，造器之本，尚粗疎蔑裂，无往而不见其讹舛，如此善求乐，本者不于声，是求而徒求之器数之末，亦独何哉？
原疏
圣谕谓径一围三，止可算六角而不可以算圆围，诚不易之至理也，事最明显，具在目前，而蔡元定律吕新书，诸说未究及此，所以徒为空言，而不求騐诸实用，固无往而不见其讹舛耳。
解说六角，即六觚，汉志其算法，用竹径一分，长六寸，二百七十一枚而成六觚，为一握，苏林注六觚，六角也，此六角之名所始，但其制如六面木牍，以一大算竹代，诸小算竹之数，所谓握牍，非盛器也，惟算家以盛器算，其周径，则方器可凖者，惟有四角，六角八角十角四器，若径一而围，三适相合者，则惟有六角一器，然犹度角则径一尺者，围三尺，径一分者，围三分如。
皇上所云径一围，三止可算，六角者，若度之两角之间，则径一尺围，便三尺二寸九分零矣，其余四角者，度角则径一尺围，二尺八寸有竒度角间则径一尺，围四尺八角者，度角则径一尺，围三尺二寸，度角间，则径一尺，围三尺三寸有竒十角者度角则径一尺，围三尺一寸，度角间，则径一尺，围三尺二寸有竒是径一围三祗，得六角一器，而余俱不然，明明矩度，而举世梦梦必得。
圣人指防始旷，若指掌中庸，云言而世为天下法，岂谀语。
也
律吕新书首载备数，名黄钟之实以实径，实围积实，积黍为黄钟体，数以子一丑，三寅九作寸分，厘毫丝法，为黄钟用数，借之立相生，旋宫之凖，而缪戾如此，况此外注之，多讹舛者，彼徒知备数，制器为实用，而不知与声音之道，相隔万里，实空言也，夫空言虽精，犹无用，况讹舛耶！
圣谕乐本觧说卷一
钦定四库全书
圣谕乐本解说卷二
翰林院检讨毛竒龄撰
原疏，至于十二律，隔八相生，宋人载其图具其说，而其自然之理与？所以然之故，未有能指之者，解说十二律，始于十二，管六阳六隂合成十二，以为调和，五声之用，此固一齐俱见，并无一律，生一律之理，苐截管定寸，或长或短，凡其减长而为短，増短以为长，必有一定矩法，使短长可凖，于是先立一黄钟九寸之管以为之质，而后减之，而短与増之而长，皆有成法，以推之，此不过假此度数长短，以示律之有髙下其于实实声音升降，圜转之节，全不相合，故曰：此作律之本，亦造厯审度同量，衡权之本，而于乐本无与焉，且其诸说亦各有不同。
六阳律黄钟太簇姑洗防賔夷则无射诸书无异
同惟六隂律则国语，大吕，林钟中【，即仲】吕，夹钟，南吕，应钟，周礼作大吕，应钟，南吕，林钟，中吕，夹钟，汉书作林钟，南吕，应钟，大吕，夹钟，仲吕、
相生之法，皆以阳生隂隂又生阳隂阳间生凡阳之生隂皆减长而为短隂之生阳皆増短以为长，而其法则以十二律相间排列，自黄钟阳律起越，大吕【隂】太簇【阳】，夹钟【隂】姑洗【阳】，中吕【隂】防賔【阳】七，位至第八位隂律而生林钟，林钟隂律起越夷则，【阳】南吕，【阴】无射，【阳】，应钟【隂】黄钟【阳】，大吕【隂】七位至第八位，阳律而生太簇，推之十二律相生次第皆然，谓之隔八相生，其所以必隔八不隔七，并不隔九者，于理于义，均不可得而知也。
苐其法，则在汉志爲三分损益在史记？为三法，倍四而总以黄钟九寸为始事，如黄钟九寸之管，三分而损其一分，则生林钟为六寸，林钟六寸之管，三分而益其一分，则生太簇为八寸，此损益法也，如黄钟九寸，倍其实为十八寸，而以三乗之三六一十八则为林钟六寸，林钟六寸四倍之为二十四寸，而以三乘之，三八二十四则为太簇八寸，此倍四法也，大抵下生用损，用倍法，上生用益，用四倍法，其三分三法，则虽损益倍四，各有参变，而其用三则并同。
然又有上生下生之不同者，汉，晋诸志俱以阳律为上隂律为下凡六律，生六吕为下生，六吕生六律，为上生吕览，淮南子蔡邕郑康成辈又以黄钟至中吕六律，分配子丑，寅卯辰巳为上防，賔至应钟六律分配午未，申酉戌亥为下，凡前六辰，生后六辰为下生，后六辰，生前六辰为上，生虽隂阳先后朝三暮，四而有迥然絶殊者，黄钟生林钟，林钟生太簇，太簇生南吕，南吕生姑洗，姑洗生应钟，应钟生防賔此隂阳同先后亦同也。何也？黄太姑三律本阳律而居上辰，林南应三律本隂律而居下，辰适相符也，至防賔生大吕，则以阳生隂谓之下生，而以防賔之下，辰生大吕之上，辰即谓之上生，大吕生夷则以隂律生阳律，谓之上生，而以大吕之上，辰生，夷则之下辰，又谓之下生推之，而夷则生夹钟，夹钟生无射，无射生仲吕，六律皆然，则是以损者而为益益者而为损，倍实者为四倍，四倍者为倍实，其数尽紊，而以理推之则隂阳之谬反不如先后之略，通者，黄钟，大吕，太簇，夹钟，姑洗，中吕防宾，此七律也，黄钟为宫，则大吕为变宫，太簇为商，夹钟为角，姑洗为征，中吕为变征，防賔为羽，此五声合二变也，五声二变，其声之次第，以卑渐髙其管之次第，以长渐短，今以先后之法推之，则黄钟九寸，大吕八寸三分七厘六毫，太簇八寸，夹钟七寸四分三厘，七毫三丝，姑洗七寸一分，中吕六寸五分八厘三毫，四丝六忽防賔六寸二分八厘，林钟六寸，夷则五寸五分五厘五毫；南吕五寸三分，无射四寸八分八厘四毫八丝，应钟四寸六分六厘，其管之分寸，由长渐短，似乎可通，然犹大吕，太簇同是八寸，夹钟，姑洗，同是七寸，中吕防賔同是六寸，夷则，南吕，同是五寸，无射，应钟同是四寸，其间相去不逺无所分辨，曽截竹吹之，而或髙或下乍清乍浊，万无一凖，若阳律下生隂律则以六寸二分八厘之防，賔下生四寸一分六厘六毫，六丝六忽之大吕，以五寸五分五厘五毫；五丝五忽之夷，则下生三寸六分七厘，四丝一忽之夹钟，是大吕，次于黄钟，居然列，太簇之前，而其管在林南下，祗得及太簇之管之半，夹钟，次太簇之后，居然列姑防之上，而其管在诸吕下祗，得及无应末，律之三分之二则短长倒置，先后错乱，即其算数已不可问，何况协律？至若京房六十律，则又从十二律外妄増四十八律而以执始至南事，别造四十八名，则推之而倍加不合，既以中吕生执始改作，隔九而中间，色育生谦，待自亥至未，亦较隔八，多一位，无论人声，十五器，色声十二，自卑极髙并无六十声之律，且以七乘，十二当得八十四律，亦不宜十二律，后祗増六八四十八以六十立数而即此，隔九之说，比之刘向之隔七荀氏之隔六【，自黄钟至林钟，右数隔六他仿此，】或増或减何所取？协是隔八相生四字，尚未能定而欲其知自然之理与其所以然之故，必不得之数也。
原疏
皇上命乐工以篴和瑟，审其声音，尺音髙下次第相生，至第八声，复还其始，所谓隔八相生之法，其本原实在乎是，而从来论乐者，皆未之及葢，千古未发之秘自我。
皇上始发之非
圣心神悟亶聪天授何由得此
解说乃为隔八之说者曰虞书八音则器数也曰
左传用八，则舞数也；晏婴论乐，曰八风，则方数也，周礼小胥曰：钟磬二八，则簴悬数也，夫器数舞数方位，簴悬于律吕，何与？然且谓纳音环接，逢八而还，【如甲子，乙丑，海中金越，丙寅，丁夘戊辰己巳，庚午，辛未，八位为壬申，癸酉，刀劒金，以金还金类】，则律吕推歩全异宫徴老少隂阳厯八即止，【如老阳数九，顺推而下，厯少阳七五三共八位而不取于一老隂数六逆推而上厯少隂八十二共八位而不取于四类，】则大衍揲蓍，无关声律，而乃以旋律之方，定生声之法，娶妻生子，连环递代，隔九既有余而隔七复不足，若是者何也？则以生必隔八，此非他为之，而声为之也，夫乐也者，声也，律也者，和声者也，人声不齐，而以五声为之凖五声，宫，商；角，征，羽也，然而声有和者，即有缪者，【缪戻也，今乐家名出调是也。】五声为和，二变声为缪，二变声者，变宫与变征也，【变宫，在宫后变征，在征后，今箫笛七声，有二声閟而不用是也。】夫有和无，谓之五声和，缪并用谓之七，声如国语，称七律，汉志称七始，唐后称七调，皆以五声合二，变言之而南，乐用五声，北乐用七声，【今乐家歌北曲，便用出调，字即箫，笛，色亦七声，俱启不閟，二变，】如周景王，不晓七律，而荆轲以北，燕作变征之音，宇文周有兹七声，辽之大乐，金之清乐，皆以七调分推为九宫一十三调，则又南北分五七之数而要之，和为五声，缪为七声，如是止矣。乃凡歌曲者，累声成曲，不拘和与缪而髙下抗坠每不止，五七而清声生焉，声止有五，五之外无声而髙于五声者，则仍以五声，周之第六，声即第一声，第七声即第二声第八，声即第三声，第九声即第四声自一至五所，谓宫商角征羽者而自六至九，则所谓宫清商，清角，清征清【，凡清乐有清宫，清商清角，清征而无清，羽】独羽以至髙而声不能上，遂无清声，所谓清者，即本声之髙字而声稍清也，犹笛色四上，尺工六五字之外，又有髙伵髙仩髙伬髙仜四高字也，【无高，字者以无羽清也，】此九声也，今器色家犹知以九声，立调是也。【凡箫笛索，每一调皆九声，】乃若七声则仍是五声而二变不閟，则加二声且二变，惟变宫，有清而变征，无清又加一声，是九声之外，加二变声，与一变清声为十二声，而十二律生焉，七声以閟变，而减为五，五声以启閟，而増为七则五声之以第六声为第一声者，实即第八声为第一声也，第七声为第二声者，实即第九声为第二声也，推而至十二，皆然是五声，除五而生声，实即七声，除七而生声，所谓隔八相生者，葢以七调之除五声二变，而声又生，故隔八也。然则隔八者，以生声而言也。以正声之生清声而清复还正，故为言也。
是以吕氏春秋列黄钟，大吕，太簇，夹钟，姑洗，中吕防賔七律为上层，即七声也，列林钟，夷则，南吕，无射，应钟五律为下层，即五清也，上律生下律谓之正，生清下律，生上律，谓之清生，正是以上层首黄钟宫声也。乃隔八声而下生林钟，则林钟适列在下，层之首，所谓宫清以其复还宫声也。林钟又隔八而生太簇，则清生正也，太簇位第三，商声也，【隔大吕变宫，故第三】乃隔八声而下生南吕，则南吕适列在下，层之三，所谓商清以其复还商声也，南吕又隔八而生，姑洗则清生正也，姑洗位，第五征声也，乃隔八声而下生应钟，则应钟适列在下，层之五所，谓征清以其复还，征声也则是十二律循环相生，虽自下至髙自髙至下以渐而变，而凡遇第八声，则未有不轻重相齐髙低相等如一声者，所谓清声，所谓复还其始也，推之而大吕在上，二为变宫，则第八夷则在下二为变宫，清复还其始，夹钟在上四为角，则第八无射在下四为角，清复还其始，至中吕在上，六为变征，则下层无第八，无变徴清而律穷，防賔在上七为羽，则下层无第八，无羽清而律又穷，此皆天地自然之数，不可强者。
乃以器色之，则八音之中，金石革木，皆一考一声，不能圜转，惟丝竹匏土四器，皆能以圜转而还其声，但土埙匏笙，受凖于竹，即竹有籥，箫、篪，笛，管五器而箫，篪笛管，又一一受凖于籥，籥单箫也，箫穴为四，乙上尺工，凡六七声，而七声之尽，则第八声即第一声，第九声即第二声所谓髙伵髙亿是也。四与髙伵乙与髙亿原是一声而四乙为本，声伵与亿，即为清声，推之而至于上，尺工凡六皆然，是籥箫五器，凡隔八穴，无不前后同声，复还其始者虽正之生清，连七得八，【如四生伵，刚八位与黄钟生林钟相同，】清之生，正除七得八，【如伵生，亿则除去七位，与林钟生太簇不同，】此器色之异于律色处而要之，隔八生声之数，则无不同，故正之生清，其声相等，前儒谓之娶妻，妻者齐也，齐一之称也，清之生正声下一等，前儒谓之生子，子者，次也，次于母，一等也此。
皇上正乐时曽，穷极微，正和察缪至今，太常篪笛，皆有御造，此固无容指析者，惟是琴瑟二器，清歌极重，且穴吹难明，而丝弹有象，其于三五七八之数，易于表示。
然且不以琴，而以瑟者以琴，数七，本非七声，五正二清，清数又阙，【琴第一，与第六合第二与第七合是一至五，祗是五声，独六七两，是一二之清声，然又不全四清之数，】其七声，圜转在徽，刌之间而不在数，故于隔八之法，不能了然惟瑟，则二十五中界一黄以内十二为正声，外十二为副，声此犹疎浅乃即内十二中为十二律之所相凖者，取歌工之口，声与本瑟中之器，色声就其短长髙下圜转相生，而审量之，至第八声而觉，与初起之第一声，轻重相齐髙低相等如出一声，所谓复还其始者推之，而第九声与第二声第十声，与第三声，凡旋相为宫，无不皆然，此实声律之本，古所称六律，六吕，娶妻生子，上生下生，隔八而合之，本防尽在，于是汉制五均瑟，但晓五声圜转，以五五二十五，为全瑟之数，则自十二声外，无再生一十三声之理，元作苖兰，瑟以九声为圜转，一如箫笛，閟穴之数，则二变，一清生数不及，若如明代中调瑟，右手弹中，左手弹清，以中外交弹，为能尽二十五之数，则声烦于律，指又烦于声，生声声生全无，领要是何如？太常宝瑟，但取十二声为一周，而以第八声为圜转生，声之凖此千秋秘旨，虽帝舜后，夔亦罕言，及而。
皇上一指破之谓非
圣人笃生，实为周秦以来，开二千余年，古乐之亡不可得。
也
原疏
皇上又谕从来尺制不同，仅校十二律之长短，以之定管，不足为据，必当以天地定数为主，大哉！
王言中和位育悉具于此矣
解说，大抵古人作律，以律定度，而今人作律，以度定律，茍尺制不齐，则律管长短，无由而定，故旧校黄钟之龠，以汉尺定之可容黍九百三十有九，以晋尺定之可容黍八百有八，以梁表景尺定之或。
可容九百零，或可容一千一百零至后魏，后周诸尺，则尺度渐长，而所容亦渐至二千有余，其参错不同如此，葢周有周尺，汉有汉官尺，建武铜尺，汉铜斛尺，蔡邕铜籥尺，晋有始平，古铜尺，汲冢玉律尺，隋开皇间有水尺，官尺后魏有元延明尺，梁有刘曜，玉圭尺五代王朴律凖尺，宋和岘尺太府布帛尺，皆长短各异，随代更易，不可凖法，故荀勗依周礼制尺，谓之晋前，尺与刘曜祖冲之铜尺相表里，然而梁尺加勗七厘，汉官尺加勗三分三厘，杜夔尺，加勗四分，蔡邕加勗一寸五分八厘，虽晋史称勗，推据精宻而当时皆谓勗钟律声髙不合古乐，即如宋仁宗诏丁度详定律尺，则以王朴律尺，比汉钱尺，稍长而和岘，景表尺胡瑗，邓保信及李照所用太府等布帛，尺则长之又长，去古弥逺不可依用，夫宋尺甚长，谓为去古而晋尺甚短，又以为与周官旧尺过窄，不合，然而増减损益总，不出此长短之中，况杜夔荀勗，而后王朴，和岘胡瑗，李照素称知乐，而前后斟酌朝更暮改，则其间或长或短，厯累代所裁定者，岂无一偶合于古，而声音閴絶必不可复，是尺制长短，徒费考索而必无与于声音之事，从可知矣。
况律管长短，则尤于声律，无所用者，向曾制管，以验之矣，取防稽竹，篠厚薄均等者，不论古尺，今尺长则俱长短则俱短，先作黄钟管九寸，凖以径一围三之说，径三分，围九分，含气呼之，不能成声，乃缺其唇而吹之，其声弇而卑全，不类黄钟之音，因更同其寸，饶其空围以吹之，与九分之围，无以异也。且更同其空围改为九九之寸，以吹之，与九十之寸，亦无以异也。乃遍截他管，凖诸寸法，而太簇八寸，与夹钟，姑洗之六寸，零无可辨焉。应钟四寸，零与夷则，南吕之五寸，零亦无可辨焉。是不特毫厘杪忽不能剖析，而即其洪纎，高下长短，清浊，大□小窕之显然者，或竹同而声异，或声同而竹异，彼推此验，百无一当不得已，乃复依孟康各律各径围之说，截竹騐之则倍为不通，夫黄钟之管，径祗三分，即以今尺稍短，彷佛周尺者校之，仅仅一畵，家小着色笔管耳。至无射，应钟四寸之管，则围三分，径祗得一分，仅鹅毛管耳，从来律管无穴，而蔡元定作新书，又不知何据？每管加六穴于其上，一如籥，笛之为制，则无论律管非乐器，不宜穴而即此，畵管与鹅毛小管，手不能把，搦指不能按捺，口不能唏，呵与噏呷，虽有穴，亦同于无有，而欲以此定宫商辨律吕，正五声七调：四清二变，九声十二律之数，不其寃乎？此论乐，大要必当以天地之定数为凖而。
王言甚大，所由袪制管之讹，立生声之法，声中律和由此。
而騐也
原疏，夫万物之用，皆起于数律，度，量，衡，悉从此出，而数不离理，不能穷不易之理，安能究不易之数，惟我。
皇上以天纵之资，极格物之学，凡立一法定一制，务期试诸实用，见之明效，然后断然无疑，以此法而测晷影辨分秒，计岁差验交食，量度髙深审定音律，随所施用，无不脗合，葢至理得而至数毕符，所谓近之不遗于日用而推之，直可通于造化者也，解说总之，黄钟为万事，根本律度，量，衡，皆由此出，但此律字非乐律之律，此正史记所为律书，汉志所称律厯者専取十二律相生之原，以为作厯推算之用，虽虞书律，度，量，衡四事，并称而西，京备数之学，三曰审度，四曰嘉量，五曰权衡，皆不足与律厯等故以律法为厯法则必定东西，立晷仪，以占日景，周礼大司徒以土圭之法，测土深日景，以求地中，谓之测晷影，巴郡洛下闳以律起厯，凡律容一龠，积八十一寸，即一日之分，而羲和刘歆析分。
及杪作三统，厯尤极精宻谓之辨分杪，乃又以每嵗日行周天多不足之分，其差甚微，及积之多年，而即差一度，当尧时甲子冬至，日在虚一度，后至秦荘襄元年冬至日在斗二十二度，故厯家以为自尧至今差四十余度而在晋，宋儒臣谓百年差一度，唐一行谓八十三年差一度，元郭守敬定为六十六年差一度，谓之计嵗差而至于日月，运行则日在黄道，月在赤道而月所行道，有与黄道相交络者，每行至十三日有竒而入当交防则谓之交，且又日月同度，而与交相值，其在朔，则以月蔽日而日食，在望则以日射月而月食，谓之騐交食，若夫量度髙深则正推步天地之术，而皆于律乎？凖之得律之理，自得律之数，得乐律之实用，自能得律厯之明效能以乐律而见诸寻常政事之间，自能推律厯而致之，造化无穷之妙，乐律之贵，有本如此。
原疏顾乐律，算数之学，失传已久，承讹习舛，莫摘其非奥义，微机莫控其蕴，在【臣】等躬聆。
圣训犹且一时省悟，覆算迷蒙，中外臣民何由共喻？【臣】等。
仰祈
皇上特赐裁定编次成书，颁示四方，共相讲习，正厯来积算之差讹，垂万世，和声之善法，学术政事，均有裨益，臣民幸甚。万世幸甚，谨题请。
防朕于万几余暇，常覧性理诸书，见隔八相生，围三径一之说，载在性理之首以为：如果无用，昔之儒臣，何以置诸篇首，反覆披阅，因未明晰时，向儒臣讲问此，葢欲究眀书义而然，今儒臣亦不知此或竟属不可用，或虽辨眀亦有无益之防故云尔耶？其编辑书籍，乃儒臣专责，朕三十余年，过于焦劳，仅能夙夜兢兢，料理国政，岂可效狂妄轻浮之文，人议论往哲，这所奏无益知道了，该部知道。
解说性理一书，本明初，永乐间，儒臣所辑，名为有实用，而未见眀效其开卷，太极图说系魏伯阳参同契水火匡廓，三五至精，两图而合为一图，其在唐开元年，曽列其图于太上无极真经卷首而元宗皇帝为御制序以颁之，故大学士【阙】。
是也。若皇极理数，名为洛书，而实窃张衡，太乙下九宫法以为图，且往多错误，惟律吕新书，世未考验，遂有指是书为通古乐者，今伏读。
圣防有云：或竟属不可用，或虽辨明，亦有无益之防大矣。
哉
圣人之言也，谨按是书旧原有称为无所用者，以为其言本，刘歆备数之学，而以京房六十律为之根株，相传房学，本小黄令焦延夀易卦成数而谬推为律，当时汉元帝称知乐，遣太傅韦元成试之不效，至魏孝明时，江左陈氏能依房学以制律，而尚书萧寳夤奏其不合，罢去，宋南渡以后，无言乐者，而蔡氏元定仍袭胡瑗，阮逸诸遗说，大阐五数，六十律之余，因为是书，而实即李照，胡瑗所厯试而不验者，元儒不察，多引之入宋，乐志中，然在至元初，乐臣刘秉忠，许衡等，欲以是书定元乐而并无一合，乃仍遣学士徐世隆征，金人掌乐，许政等奏：大晟诸乐而古乐一无所用，明世宗皇帝思兴古乐，尚书韩邦竒作律吕新书直解主事，杨继盛师事之，自谓得帝舜亲传，而学士夏言，太仆丞张鹗欲制一特钟，而必不能制，至作灯竿以代之，其无用也如此，若夫虽辨明而仍无益则尤属。
神断，夫辨圆田，阐开方究，黄钟之实讲，积黍累黍，子一丑，三寅九分寸毫厘丝忽之数，无益于管，较大管小，管上生下生，左旋右转，剖析一十二辰，二十四气变半倍半之，虚实无益于器，核八十一两，以为金综八十一丝，以为合，太中少三律及四钟三吕之长短，以为竹无益于钟，与琴瑟与籥，箫、篪，笛，管，故先儒尝云：着乐书千卷算亿算，万不过为偹数耳，其所以备数者，不过为制器耳，则向使有古器于此，为帝舜后，夔之所亲制者，而相沿至今，将必箫韶再兴，古乐在是矣，乃隋时何妥论乐？谓秦灭齐时，韶之乐器在齐也，及汉灭秦，韶之乐器，尚在秦也，汉髙迁其器别为一县，改名曰文始之乐，而乃使李延年为新声，敕公孙宏，司马相如为诗歌明明，虞廷所制器，而其所奏者为汉人之声，所播者为汉人之诗歌，其所为文始之乐，则仍非虞廷之乐，而汉人之乐，然则器之必无与于乐也审矣，况新书所辨尚未制器，器且不成，何益于乐葢。
圣谟煌煌，昭如星日，一言之辟，已破浑顿，必欲勒成一书。
为万古法则
宵衣旰食亦既多年溟渤初开正烦抚育
万几焦劳何暇为儒生之业况
皇上御制虽繁，必不使左右从臣参预，一字较之，前代起居，主倡臣和者逈然不同，然且过于严，宻不欲轻示海内，向曽私辑。
御制文字，得若干首，妄拟勒诸碑版而，既而踟蹰，惟恐以温室多言，反获罪戾，但什袭供养，未敢流布，独念垂老，在籍无可报称，幸未溘死，犹得槖笔为。
圣谕解说且从此并辑家授乐録与新编
皇言定声，録合成卷帙，以备一代乐书之用，其敢妄肆庸。
劣不避僭越者
防不云乎？编辑书籍，儒臣专责，此则拜手飏言，所为怵惕。
以将之而犹未敢然告无罪也
【附记】此解说二卷与
皇言定声録八卷作于杭州，竹竿巷曽，合竟山乐録抄誊。
成帙遥匄本院掌院学士代为呈
进而掌院以
王师北征无暇
乙覧抑之，不上者若干年矣，康熈三十八年三月，圣驾观河南，廵【竒龄】迎。
驾于嘉兴城北鸿胪奏名蒙
皇上垂问年纪谨奏对讫鸿胪呼【竒龄】随
御舟行至皂林虑更有
问讯是夕昏黑不能登岸而止急归诣
行在于次日及二十五日随班入
朝诸在籍臣俱各有文赋
进献予独无有因念此乐书三件原拟呈
进徒以久稽未果，恐遂湮没，故私自镂板，冀以为通行之籍，及今不上更待何日？但仓猝之顷，骤难抄誊，即将此镂本先以解说二卷铲去点，□编摘呈。
进阻者尚以镂本不荘不宜上凟
至尊为言越二日官校传予至
行在朝门大学士张公宣
谕奨劳，谓既已镂板，一任专行苐，大学士伊桑阿原，疏中有误刻字，须即改正，然后可宣付史馆，以备施用，因当时邸抄皆传写字也，若其中阙三行，共三十八字，则皆奉。
勅所删去者今将原疏改字列后并记
原疏改字
每径一尺围者三尺一寸四分有竒当
止可算六角而不可以算圆围 围圆
而蔡元定律吕新书，诸说未究，及此 无蔡，元定三字。
命乐工以遂和瑟审其声音口音髙下次第相生
篴 尺
仅校十二律之长短以之定管 无仅校二字尺
奥义微机莫控其蕴 探
圣谕乐本觧说卷二