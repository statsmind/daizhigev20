钦定四库全书     经部九
李氏学乐録      乐类
提要
【臣】等谨案李氏学乐録二卷
国朝李撰字，恕谷蠡县人尝学五音，七声十二律，以器色相配之说，于毛竒龄作宫调图七调，全图及十二律旋相为宫，隔八相生，合图器色七声，还相为宫，隔八相生图，籥色下生，上生图五音，七声十二律，器色七字为七调，还相为宫，隔八相生，全图六律，正音图，而皆为之论，其论主于四上，尺工六五字，除一领调字，余字自领调一声递髙又自领调一声递低，圆转为用，虽于黄钟之宫，所以为律本者，无所发明，然亦可备一家之说，是书本所编，以皆述其闻于竒龄者竒龄又手定之，故后人编入西河集中，而题竒龄之名于首，然实非竒龄所自着，赵汸春秋师说，未尝题黄泽之名，古之例也。故今改题名，以不没其真焉，乾隆四十六年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
李氏学乐録卷一
蠡县李撰
河右先生札云：寄至学乐一帙，大妙，不谓通人之学，能推广未备，发摅尽变至此，此道为千古来第一难事，能涉其藩，防已夸神絶，况能排闼入室，直穷其奥尔，尔方信杜夔，荀朂尚非隽，物必如恕，谷者真葢，世豪杰也，自先父先伯兄亡后，此秘亦浸失其传，故宁府五声图记，歌诀于乐律，最属肯綮，而恍惚不能了了多方推测一徃鹘突，每一念及，辄迷闷欲死，今得恕谷，阐发千年之秘，为之一开，实天地造化，特钟其人，以使万古元音仍在人间，瞽宗先师必称庆地下，而世莫知也，老眼覩，此可以含笑，入崦嵫矣，拟寄完此帙，惟恐浮沈，且必有底，本可留此在案几，以备繙考第，不知来着乐録有多少其宜，先流布者，或刻于南，或刻于北，亦湏早定，且示我也。
宫调图所分，四调妙絶七调全图，皆有实落，且使歴代谬乐曲调，有暗合处皆歴歴指出所谓合同而化，非直通乐原，不能到此竒矣竒矣
十二律旋相为宫，隔八相生，诸图器色七声，旋宫相生图俱发，天地之房。
五音七声十二律，器色旋宫相生图俱一，理分剖而尽其变化，坐而言之，起即可行，杨忠愍，先生亲见虞舜，吾谓恕谷必当亲见，后夔矣，此非夸言也。
塨学乐河右，先生一年余矣，虽窥涯岸，未尽精微也，其明年春，卜旋里，乃将五声歌诀，及旋宫相生，诸义修札求剖而怱怱拜别，受言未悉郁，壹于心端，月念七日，拏舟北上，一路沈吟，似有所得，若相生图，则四易稿，而乃成焉。因具録如左，以备就正，或天地元音从此大明，虽在愚沕，鬼神亦通也，康熙三十八年二月念四日，识于丹阳舟中。
竟山乐録曰宁府乐録有五声图诀，其图已亡，第记其诀于此，以备参考，【五声歌诀，传自唐人五调篴，字谱】。
诀曰：要识宫曲，一清三浊，卑不逾尺髙不越腹【药，録曰：腹为中声，宫四中声也，】商之所记，两浊两清，下从火立，上用金成【，乐録曰徴为火商为金】，何以为角？三清一浊，物作下止，民乃上触，【乐録曰：羽为物，角为民，羽者止也，角者，触也】徴声最激全，有四清宫，悬甫接徴招可听。
诀言难明，塨屡问河右先生，先生曰：此已失传，但取为证耳，塨今臆拟为图，以明之具后。
宫之徴
一清三浊者言宫之宫曲，只用伵清声，而上尺工皆作浊用也，两浊两清者，言宫之商曲，用伵仩清声而尺工皆作浊用也，三清一浊者，言宫之角曲用伵仩，伬清声而工作，浊用也，全有四清者，言宫之徴曲伵仩伬，仜之清声，皆用也。葢四调以次而髙也【此一则戊寅受之，河右者】。
乐録曰宫调，卑角髙宫宫四而下，有羽徴角三声，宫四而上，有商角徴羽四声合此九声以为宫，调言宫之宫如此也，则推之宫之商调下徴上商九声，是商上而下有宫羽徴三声商上，而上有角徴羽宫四声，宫之角调下，羽上角九：声是角尺而下，有商宫羽，三声角尺而上有徴羽宫商四声，宫之徴调下宫上徴九声是徴工而下有角，商宫三声徴工而上有羽宫商角四声也，卑角髙宫者角为尺，宫为四谓髙不过四至，四则四六，工；尺，又以次而卑也下徴上商者徴为工商为上谓髙不过上至上则上四六工，又以次而卑也，下羽上角者，羽为六角，为尺谓髙不过尺至尺，则尺上四六，又以次而卑也，下宫上徴者宫为四徴为工言髙不过工至工，则工尺上四，又以次而卑也，葢歌声器色，至顶髙则由髙而返卑观时下四字，调谱四上，尺工六五，上尺工顶髙矣而即继以工，尺；上，四返而卑焉可见也。
附时下四字调谱
四上尺工六五，上尺工工，尺，上四合，工六尺六工，工；尺，上四合，工合四。
乐録宫之商曲，曰：至低至髙无非以上字掣调，则推之宫之宫顶髙至卑皆以四字矣，而宫声诀，又云：卑不逾尺者，何也？葢此言审曲之法也。夫审曲之法，可以掣调，字知之，亦即可以此由卑至髙自髙返卑之有定者知之，故歌诀曰：要识宫曲，商之所记，何以为角徴招可听而采衣，堂论乐，曰：此皆不俟掣调而即知为调中之声，所谓领调不止一声，调中之声，又不止于领调之字者，皆言审音之法也。
乐録四字，调为四上，尺工六佃，仩伬仜九声，此又云宫四而下，有六工尺三声，宫四而上，有上尺工，六四声合本四二声为九声，而复分宫之宫，宫之商宫之角宫之徴为四种，似有不同，然实一致者，葢总此四上，尺工六五字，除一领调字，余字自领调一声递髙又自领调一声递低，圆转为用耳，他调皆仿此。
七调全图
宫调
角 商【变宫】宫  羽【变徴】徴
尺  上【乙】 四  六 【凡】工
宫之宫，以四掣调宫之商以上，掣调宫之角以尺，掣调宫之徴以工掣调。
变宫调
角 商【变宫】宫   羽【变徴】徴
工  尺【上】 乙  四 【六】凡
变宫之宫，以乙掣调变宫之商，以尺掣调变宫之角，以工掣调变宫之徴以凡掣调。
商调
角  商【变宫】宫  羽【变徴】徴
凡  工 【尺】上  乙 【四】六
商之宫以上掣调商之，商以工掣，调商之角，以凡掣调商之徴以六掣调。
角调
角  商【变宫】宫  羽【变徴】徴
六  凡【工】 尺  上【乙】四
角之宫，以尺掣调角之，商以凡掣调角之角以六掣，调角之徴以四掣调。
徴调
角  商【变宫】宫 羽【变徴】徴
四  六【凡】工  尺【上】 乙
徴之宫以工掣调徴之商以六掣调徴之角以四掣调徴之徴以乙掣调。
变徴调
角  商【变宫】宫  羽【变徴】徴
乙  四【六】凡  工 【尺】上
变徴之宫以凡掣调变徴之商以四掣，调变徴之角以乙掣，调变徴之徴以上掣调。
羽调
角  商【变宫】宫  羽【变徴】征
上  乙【四】六  凡 【工】 尺
羽之宫，以六掣调羽之，商以乙掣，调羽之角以上掣，调羽之徴以尺掣调。
国语有七声之説今因五声歌诀，拟为七调，如右宫调图详前，至于变宫之宫，则为下工，上乙【亦为卑角髙宫以旋宫也，】九声，乙下有四，凡工【亦为羽徴角】三声，乙上有尺，工凡四【，亦为商角徴羽】四声，一清三浊变宫之商，则为下，凡上尺九声，尺下有乙四，凡三声，尺上有工凡四，乙四声两清，两浊变宫之角，则为下四，上工九声，工下有尺，乙四三声，工上有凡四乙尺四声三清一浊，变宫之徴则为下乙上凡九声，凡下有工，尺，乙三声，凡上有四乙尺，工四声，全有四清，皆如宫调，图推之下，五调亦如此推之。
七调皆无羽者，乐録云羽无清声，以声近宫，压于本宫，不能领调也，故七调各四而止，四七则二十八调矣，至羽本调乐録，又曰：其调但可应宫商角徴四调而不能以六字，自为领声，则羽本调亦多不用矣，去羽调，四调则四六二十四调矣。隋，唐后以四声乗十二律为四十八调，去五律为二十八调，又去一律为二十四调，葢正十二律，五清不立调，以七律为七音，而得七调，七调不用，羽调而得六调，六调中，又各止用四声之法，所谓天地元音暗相合者，但行不着，习不察，遂误指为他鹿马迷离耳。
隋，唐间又有将十二律，去五调，以七宫乗七调为四十九调者，其去五律则有合，五清不立调之法矣，其以七宫乗七调则又有合二变，不閟七声，并用之法矣，总之声律自然之理，人在暗中，摩亦有相著者。
附时下七调谱
四字调【见前】
乙字调
乙尺，工凡四乙尺，工凡凡工尺，乙四，凡四工四，凡凡工尺，乙四，凡四乙。
上字调
上工凡六乙，上工凡六六，凡工上乙六乙，凡乙六六，凡工上乙六乙上。
尺字调
尺凡六五，上尺凡六五，五六，凡尺上五上六，上五五六，凡尺上五上尺。
工字调
工六四，乙尺工六四乙，乙四六工尺，乙尺四尺，乙乙四六工尺，乙尺工。
凡字调
凡四乙，上工凡五乙上，上乙五凡工，上工，乙工上上乙五凡工，上工凡。
六字调
六乙上尺，凡六乙上尺尺上，乙六，凡尺，凡上凡尺尺上，乙六，凡尺凡六。
乐録隔八相生图所排，五音二变，原只黄钟一调，非七调，俱全之图也，若或以为七调并列，则中吕防宾二本，调亦自有下生不得，曰：下生穷矣，又乐録旋宫图以每律本音列于下，而又递下直列七音，为图，遂谓中吕七律而穷防，宾六律而穷皆无清，葢以变徴羽声顶髙云然耳，然乐録七调图中吕，防賔实皆具，正清十二律，恐观者执一，以为两岐，今更为后图，似为无碍，且相生旋宫，二图合图，乃见一致之妙，故合图如后。
隔八相生，系后儒律管三法，倍四三分损益之説不见于经，即置不论，亦无不可者，但细究之实，具上下环生之法，故不必废，若五声六律，还相为宫，见于礼经，乃声律要义，不可不精核也。
十二律旋相为宫隔八相生合图
黄钟正宫至应钟徴清为一调，大吕变宫，旋为正宫至黄钟徴清为一调，太簇商旋为宫，至大吕徴清为一调，夹钟角，旋为宫，至太簇徴清为一调，姑洗徴旋为宫至夹钟徴清为一调，中吕变徴旋为宫，至姑洗徴清为一调，防賔羽旋为宫，至中吕徴清为一调，共七调。
黄钟一层，为本律正宫，隔八林钟一层为本律，宫清是正，生清故下生林钟，二层为大吕徴清隔八林钟二层，为大吕之羽，是清生正，故上生林钟，三层为太簇，角清隔八，林钟三层，为太簇之变，徴四层为夹钟商，清隔八林钟四层为夹钟之徴五层为姑洗，变宫清隔八，林钟五层，为姑洗之角，六层为中吕宫，清隔八，林钟六层，为中吕之，商皆以清生正，故皆上生林钟，七层为防，賔之羽，隔八林钟七层为防，賔变宫防，賔羽为正，当下生清而防賔，变宫亦正也，则无下生矣，故下生穷大吕，一层为黄钟变宫，隔八夷则，一层为黄钟变宫，清是正，生清故下生夷则，二层为本律，旋宫隔八，夷则二层为本律，宫清亦正，生清故下生夷则，以下各层皆如黄钟，推之十二律皆如此。
乐録谓宁府乐工言笛色七声，正生清隔八清，生正隔九，则隔九似属非法，且曾就其所説为图十二律，林钟上生太簇者，今不生太簇，而生大吕矣，夷则上生，夹钟者，今不生夹钟而生太簇矣，推之以次上生，皆相矛盾，又四生伵伵生乙，乙生亿，亿生上，上生仩仩，生尺尺生，伬伬生工，工生仜仜生，凡则凡生，生六六生，生四，四在一处，不惟非隔八亦非隔九矣，况有十四位，是十四律矣，殊觉未合，今妄为二图，与十二律，隔八相生，旋相为宫，若合符契，或不悖谬也。
器色七声还相为宫图器色七声隔八相生图
下生者，正生清也，七正尽，则一正生一清，清正仝，音由低而髙上生者清，生正也，五清尽，则一清生一正，以正继清由髙而低其由，低而髙者一声生一声而林钟，夷则，南吕，无射，应钟接七正环，至于髙【器色则伵亿，仩伬仜接七正环，至于髙正同】此，即如宫四调四，上尺工六，而继以伵仩，伬仜也，其由髙而低者一声，生一声而防賔，中吕，姑洗夹钟，太簇接五清，环至于低，【器色则六，凡工尺，上接五清，环至于低正同】，此即如宫，四调自髙返卑而曰宫，四而下有六工，尺三声也，推之七调皆然，所以明十二律髙低相生之法也。此相生义。
也
上生下生，昔人分隂阳配十二辰，河右皆言不确，今以器色实用观之，似得其义，葢宫为中声，由此而商角徴羽环下顺，数为下生其声，以次髙由此而羽徴角商环上逆数为上生，其声以次低，是器，色部位环下环，上与昔人所谓下生，上生固有显然符合，若是者，不必旁及干枝隂阳诸义也。
乐録曰宫四而下，有羽征角三声，宫四而上，有商角徴羽四声则以声髙为上声低为下，而此又谓声以次髙为下生声，以次低为上生，何也？曰：器色，自低转髙实转下与低接，故曰下生自髙转低实转，上与髙接故曰上生。伶州鸠所谓大昭小，鸣和之道也，河右先生所谓髙低上下亦无定名，以上作下以下作上是也。声音融洽之妙，固如此器，色图具后。
中吕防賔无下生者，以其髙而无清一，调十二律只五清而已，周也，上生无黄钟，大吕者，以黄钟，大吕为宫，音领调，始声五清，当由髙渐低不及之也，余六调凖此十二律上生宫清生商，角清生变徴徴清生羽与五音相禅之序，无悖若变宫，清则隔，商而生角，商清则隔角而生徴似觉凌躐者何也？曰：非凌躐也，此所谓下生上生者，以明高生低低，生高之法，而非言五音相禅之序也，若相禅之序，则七正递接黄钟，禅大吕，大吕禅，太簇不禅，林钟，夷则五清递接，林钟禅夷则，夷则禅，南吕不禅，太簇，夹钟推之，余律皆然，推之四禅，乙乙禅上伵禅亿，亿禅仩之类皆然，葢自图隔数之，则相生之法，自图挨数之，则相禅之序也。
然黄钟必生林钟，林钟必生太簇者，何也？下生者七位，则正声尽矣，图正声尽宫正，遇宫清，清正同音，黄钟自生林钟矣，大吕自生，夷则矣，太簇自生南吕矣，夹钟自生无射矣，姑洗自生，应钟矣，上生者五，位则清声尽矣，图清声尽宫清，重遇宫正，然清声尽，当从清声返，低不得骤，及正音之始也。则林钟自生太簇矣，夷则自生，夹钟矣，南吕自生，姑洗矣，无射自生，中吕矣，应钟自生防賔矣，且下生者五位而止，则上生者，亦五位而止除宫声，领调不受生，恰足五位，似亦定数也。
隔八相生者，顺，数也，乐録又载荀氏逆数，隔六之説则下生由低而髙自当隔八顺数，顺数而正尽，即接所遇之清上，生由髙返低似当隔，六逆数，逆数而清尽，即接所生之正，此即大易徃来顺逆之义，其于下生上生，更为明醒，且与器色，环下顺数环，上逆数之法相合，然而图皆顺数隔八者，葢就图计数，正亦可右数，逆数隔六清，亦可左数，顺数，隔八举一而左，宜右有之，妙已寓也，七调旋宫，黄钟，以至姑洗，五调本身正声，下旋之，即有清声，中吕防賔所旋，独无清声，然中吕下虽无变徴清尚有一徴清独防賔下所旋，只有正声，并无清声，则羽声之髙而不能上，亦可见矣。
十二律中十律旋宫，皆兼正清，惟防賔为正宫之正声尽，只有正而无清，故无上生应钟，为正宫之清声尽，只能为清，虽旋为正而下生穷矣，【上，二则就圆图防列言之】。
五音七声十二律，器色七字为七调，还相为宫，隔八相生全图。
一调
【宫四】黄钟【下生林  宫清钟伵   伵】林钟【上生太簇上】
大吕【下生夷  变宫则亿   清亿】夷则【上生夹钟尺】
【商上】太簇【下生南  商清吕仩   仩】南吕【上生姑洗工】
【角尺】夹钟【下生无  角清射伬   伬】无射【上生中吕凡】
【徴工】姑洗【下生应  徴清钟仜   仜】应钟【上生防賔六】
中吕【下生穷】
【羽六】防賔【下生穷】
二调
【宫乙】大吕【下生夷  宫清则亿   亿】夷则【上生夹钟尺】
太簇【下生南  蛮宫吕仩   清仩】南吕【上生姑洗工】
【商尺】夹钟【下生无  商清射伬   伬】无射【上生仲吕凡】
【角工】姑洗【下生应  角清钟仜   仜】应钟【上生防賔六】
【徴凡】中吕【下生黄  徴清钟   】黄钟【上生林钟四】
防賔【下生穷】
【羽四】林钟【下生穷】
三调
【宫上】太簇【下生南  宫清吕仩   仩】南吕【上生姑洗工】
夹钟【下生无  变宫射伬   清伬】无射【上生中吕凡】
【商工】姑洗【下生应  商清钟仜   仜】应钟【上生防賔六】
【角凡】中吕【下生黄  角清钟   】黄钟【上生林钟四】
【徴六】防賔【下生大  徴清吕六   】大 【上生夷吕则乙】
林钟【下生穷】
【羽乙】夷则【下生穷】
四调
【宫尺】夹钟【下生无  宫清射伬   伬】无射【上生中吕凡】
姑洗【下生应  变宫钟仜   清仜】应钟【上生防賔六】
【商凡】中吕【下生黄  商清钟   】黄钟【上生林钟四】
【角六】防賔【下生大  角清吕   】大 【上生夷吕则乙】
【徴四】林钟【下生太  徴清簇伵   伵】太簇【上生南吕上】
夷则【下生防】
【羽上】南吕【下生穷】
五调
【宫工】姑洗【下生应  宫清钟仜   仜】应钟【上生防賔六】
中吕【下生黄  变宫钟   清】黄钟【上生林钟四】
【商六】防賔【下生大  商清吕   】大吕【上生夷则乙】
【角四】林钟【下生太  角清簇伵   伵】太簇【上生南吕上】
【徴乙】夷则【下生夹  徴清钟亿   亿】夹钟【上生无射尺】
南吕【下生穷】
【羽尺】无射【下生穷】
六调
【宫凡】中吕【下生黄  宫清钟   】黄钟【上生林钟四】
防賔【下生大  变宫吕   清】大吕【上生夷则乙】
【商四】林钟【下生太  商清簇伵   伵】太簇【上生南吕上】
【角乙】夷则【下生夹  角清钟亿   亿】夹钟【上生无射尺】
【徴上】南吕【下生姑  徴清洗仩   仩】姑洗【上生应钟工】
无射【下生穷】
【羽工】应钟【下生穷】
七调
【宫六】防賔【下生大  宫清吕   】大吕【上生夷则乙】
林钟【下生太  变宫簇伵   清伵】太簇【上生南吕上】
【商乙】夷则【下生夹  商清钟亿   亿】夹钟【上生无射尺】
【角上】南吕【下生姑  角清洗仩   仩】姑洗【上生应钟工】
【徴尺】无射【下生中  徴清吕伬   伬】中吕【上生黄钟凡】
应钟【下生穷】
【羽凡】黄钟【下生穷】
汉后言律者，以阳律为黄钟，太簇，姑洗防賔，夷则，无射隂律为大吕，夹钟，中吕，林钟，南吕，应钟本国语及吕氏春秋也，周礼，阳律无异隂律之次则作大吕，应钟，南吕，函钟【即林钟，】小吕，【即中吕，】夹钟，【又称圜钟】，夫以周礼而较之，国语月令经书也，且周乐传习，尚为可据，况六国，初，魏文侯好古，有乐人窦公，至汉文时，献其世传乐书大司乐章，则大司乐章，在汉时，且先周礼而出矣，太师六同之序，与司乐之奏黄钟，歌大吕，圜钟为宫，黄钟为角，诸语，其次相合，可以考验，而乃宗国语月令，无乃非欤？曰：非也，其实一也。河右先生曰：律名者借作标识耳，毕觜参亦毕参觜，最通论也。
赵岐注，孟子曰：阳律太簇，姑洗防賔，夷则，无射黄钟汉书六吕，一曰林钟，二曰南吕，三曰应钟，四曰大吕，五曰夹钟，六曰中吕，又有不同，如此者总之，表识之名，不必刻求也。
大司乐奏黄钟，歌大吕，【贾公彦疏曰：奏据出声而言歌，据合曲而説其实歌奏一也，】舞云门，以祀天神，奏太簇，歌应钟，舞咸池，以祭地，奏姑洗，歌南吕，舞大防，以祀四望，奏防賔歌函钟，舞大夏，以祭山川，奏夷则，歌小吕，舞大，以享先妣，奏无射；歌夹钟，舞大武，以享先祖，谓之六乐，想即今之七调，不用羽调，余六调分而用之也，其各称隂阳二律者以为□耳，无不可也。
又曰：凡乐，圜钟为宫，黄钟为角，太簇为徴姑洗为羽，六变以降天神，凡乐，函钟为宫，太簇为角，姑洗为徴南吕为羽，八变以出地，凡乐，黄钟为宫，大吕为角，太簇为徴应钟为羽，九变以礼人鬼，此所言宫角徴羽谅就四清而言也。即管子所谓四开也。其不用商以周代，商避其字，而其实五声圆转商，何能去周礼云：六乐十二律，皆文之以五声，是不去商也，但羽清声髙用正不用清，去商清实，去羽清耳，去羽四清矣，四清可任举名之也，惟言清声者何也？大抵古人审音皆以清声观宁府，五声歌诀，所谓一清三浊，卑不逾尺髙不越腹全，有四清宫，悬甫接徴招可听，祗以清声定乐可见也。
李氏学乐録卷一
钦定四库全书
李氏学乐録卷二
蠡县李撰
前五声歌诀，诸圗议虽从乐，録悟入然，不敢自信也，次岁庚辰，寄邮筒走三千里，问河右先生，先生囘札极其奬，借乃钞为一卷，方及半，忽思虞书之律和声，孟子之以六律，正五音，乃圣经言乐阕，键向未剖析，且七调由黄钟以至防賔，得毋以七律正五音乎？于六律既多，其一而十二律，又缺其五矧，大舜言六律，周礼始有六律，六同之说，则六律圣言也，六同，何以称焉？思之不得其防，夜寝踌躇，比晓，似有所解者，乃再四调谐，而为圗议，以俟就正，有道云：恕谷李塨识。
六律正五音圗
宫音
角 商 【变宫】 宫 羽 【变徴】 徴
右宫之宫黄钟之宫一清
右宫之商黄钟之商二清
右宫之角黄钟之角三清
右宫之徴黄钟之徴四清
变宫音
右变宫之宫大吕之宫一清
右变宫之商大吕之商二清
右变宫之角大吕之角三清
右变宫之徴大吕之徴四清
右商之宫太蔟之宫一清
右商之商太蔟之商二清
右商之角太蔟之角三清
右商之徴太蔟之徴四清
右角之宫夹钟之宫一清
右角之商夹钟之商二清
右角之角夹钟之角三清
右角之徴夹钟之徴四清
右徴之宫姑洗之宫一清
右徴之商姑洗之商二清
右徴之甬姑洗之角三清
右徴之徴姑洗之徴四清
变徴音
右变徴之宫中吕之宫一清
右变徴之商中吕之商二清
右变徴之角中吕之角三清
右变徴之徴中吕之徴四清
右羽之宫蕤賔之宫一清
右羽之商蕤賔之商二清
右羽之角蕤賔之角三清
右羽之徴蕤賔之徴四清
此五音閟，二变圗也，然二变尚作调者，乐録云二变音可閟，二变起调之音，不可閟，吕覧以黄钟，大吕，太簇，夹钟，姑洗，中吕蕤賔七律居上，林钟，夷则，南吕，无射，应钟五律居下，上为正调下，为清调，故閟二变者，其正调亦用七。
六律有隂阳之分而隂皆统于阳故隂律国语曰：间言间乎阳也，周礼曰同，同乎阳也，汉书曰：旅旅乎阳也，所以十二律只曰六律。
七调音也，十二律，律也，正音者也，如遇宫音也，则由黄钟以至应钟髙下防环而宫音正矣，遇变宫音也，由大吕以至黄钟髙下防环而变宫音正矣，遇商音也，由太簇以至大吕髙下防环商音正矣，遇角音也，由夹钟以至太簇髙下环角音正矣，以至遇徴音也由姑洗以至夹钟髙下环而徴音正遇变，徴音也，由中吕以至姑洗，高下环而变徴音正遇羽音也，由蕤賔以至中吕高下，廽环而羽音，正皆如之。使不以此六律也；何以知其音之起，于是讫于是乎？何以知其音之髙不可上低，不可下乎？起讫，无凭髙下无准乌乎正。
律之正音，如兄弟之翕乐也，如夫妇之唱随也，如盐梅之调剂也。故虞书曰律和声。
每一声必有六律髙低圜浃而其声始真，真者正也，且细分之，则每音中之调，各用六律，以正其音，如宫之宫也，除二变，不用黄钟，至林钟高低环，恰用六律而宫之宫，音得焉，宫之商也，太簇至南吕，恰用六律而宫之商音得焉，是音中之音，其分六律以正之，又有如此者，六律层高，乃转下与低接层低，乃转上与髙接而本音，常在中焉，故古人曰：宫中声也。
先儒竞求中声，或筭律数，或考葭灰，或欲多截管以求之，然试问中声何似？漫无影响，夫不解中声而欲测中声，毋论不得中声也。即遇中声，而何以知之？而尚安测之，今观此图，中声所在，上有六律，下有六律，按之人声而人声具按之，八音而八音具可，口试可耳，审天地元音可凭可执，抑亦快矣。
宫为中声，然七调各有中声，商亦宫也，大吕，太簇亦黄钟也，故君子之道曰时，中曰大中。
况七调中六律，无毫厘可溷者，毋论宫与商不同，宫之宫与商之宫不同，即同一四字，领调也，而宫之宫为四上尺工，六角之徴为四上尺，凡六且宫之宫四字，居中角之徴四字居末，大有迳庭也，至于余调，皆界限甚清。
一无猜嫌，是之谓正 ， ； ， ， ， ， ， ， ， ， ， 一左传，医和曰：先王之乐，所以节百事也，故有五节，迟速本末以相及，中声以降，五降之后，不容弹矣，于是有烦手淫声，慆堙心耳，乃忘和平，君子弗听，是即六律正五音之法也。每一音出，则五音圆转，如得宫，音则相嬗，而为商角徴羽羽徴角商得商音则相嬗，而为角徴羽宫宫羽徴角而音正矣，而音尽矣，出此再弹，是为淫声，岂可聴哉！
国语伶州鸠曰：律所以立均出度也，古之神瞽考中声而量之，以制度律均，钟百官轨仪，纪之以三，平之以六，成于十二，天之道也，夫五声不以六律则不均，而无度矣，故曰立均出度，纪之以三上，中，下也，由中而髙而低也平之，以六声之凡调，得六律而始正也，【即图宫之宫，用六律宫之商，用六律类，】成于十二，每声四调，【不閟，二变为五调，】以十二律而成也，【即圗一音共用十二律也，】，此古法也。
七调由低，黄钟，大吕律起至髙黄钟大吕律止是始终，一宫声也。
正皆可旋为清清，皆可旋为正，独蕤賔只能为正，不能旋清音之顶髙者再进则嗄，故止矣，周语曰：大不逾宫，细不过羽，此之谓也。
每调六律，下三调，一调髙一律只九律耳，何以称十二律曰：变宫变徴与变宫清，虽不用而其音自在也，律自在也，乐録曰宫商徴羽相距必疎角徴羽宫相连甚宻，又曰：宫商之间隔一声，是合二声为一声者，又曰宫调之，四则次声变，变宫调之，四则次声不变，是二变虽閟，而仍有其律也，故曰十二律。
吕氏春秋曰：取竹长三寸九分吹之，以为黄钟之宫，淮南子曰：黄钟九寸，二说不同，而皆可通，何者？黄钟原有髙低音也。
今而知古帝造十二筩之有谓也，夫十二声由低而髙出之人声，测之器，色尚需聪听，若管有短长，则音有髙下凡有耳者皆可知也。故古帝以此象之也。
十二筩，制于黄帝而乐，则前此矣，伏羲作律本断，无无清浊髙下而可为乐者，则伊时十二声，谅已具矣，然未闻有十二筩也，黄帝制筩，所以象之耳，故名曰律，月令章句曰：律者率也谓髙下之率法也，后人不得其声，而徒执其象龂龂然累黍，寻尺起一积，万以较黄钟之实是刻画虎贲，遂当中郎也，失之逺矣。
六律正五音又圗
宫音
右 商 【变宫】 宫 羽 【变徴】 徴
右宫之变宫黄钟之变宫二清
右宫之商黄钟之商三清
右宫之角黄钟之角四清
右宫之徴黄钟之徴五清
变宫音
右变宫之宫大吕之宫一清
右变宫之变宫大吕之变宫二清
右变宫之商大吕之商三清
右变宫之角大吕之角四清
右变宫之徴大吕之徴五清
商音
右商之宫太蔟之宫一清
右商之变宫太蔟之变宫二清
右商之商太蔟之商三清
右商之角太蔟之角四清
右商之徴太蔟之徴五清
角音
右角之宫夹钟之宫一清
右角之变宫夹钟之变宫二清
右角之商夹钟之商三清
右角之角夹钟之角四清
右角之徴夹钟之徴五清
徴音
右徴之宫姑洗之宫一清
右徴之变宫姑洗之变宫二清
右徴之商姑洗之商三清
右徴之角姑洗之角四清
右徴之徴姑洗之徴五清
变徴音
右变徴之宫中吕之宫一清
右变徴之变宫中吕之变宫二清
右变徴之商中吕之商三清
右变徴之角中吕之角四清
右变徴之徴中吕之徴五清
羽音
右羽之宫蕤賔之宫一清
右羽之变宫蕤賔之变宫二清
右羽之商蕤賔之商三清
右羽之角蕤賔之角四清
上 乙 四 六 凡 工 尺
右羽之徴蕤賔之徴五清
此用二变，圗也，音有七者，即晏子所谓七音，伶州鸠所谓七律，汉书所谓七始，隋，唐后所谓七调者，然变宫，亦宫变徴亦徴也故舜与孟子惟曰五音。
乐録谓国语大武，有四名曰羽，曰厉，曰宣，曰嬴乱，而其调只用七律曰夷，曰南，曰无曰应，曰黄，曰大曰太，但取夷则至太蔟，颠倒立调，羽乱上宫，一以夷至黄一以无至太厉，宣下宫，一以黄至夷一，以太至无，今观七调中，则原有此调，可相印者。
礼运曰：十二管还相为宫，葢七正皆可旋为宫正五清，皆可旋为宫，清也。
每一音分五调，无变徴与羽者以其高而无清声也，五七则三十五调矣。隋，唐间以七调乗十二律为八十四调，去五律为中管谓其声在前后二律之间，与前律同出一孔，音韵重复，故不用葢，即河右所言，五清与正声同，只可随正为调，不自立调也，因为四十九调，是正与此圗合，但渠不知变徴与羽无清，故唐，宋后又参差递减耳。
此与閟二变者不同矣。而音中之音亦可，曰：以六律正之，如得黄钟低宫，音由本音而上，以六律层髙以至髙极而髙宫音得焉，得林钟髙宫音由本音而下，以六律层低，以至低极而低，宫音得焉，非亦以六律正五音欤？不用二变者，二变，音自在也，乐録七调图，宫商徴羽之间皆隔一层是也，用二变者，变宫为宫，余变徴为徴余犹宫徴音也乐録所谓合二声为一声是也。其实一也。故每音中之调，可连根数为六律，亦可脱根，数为六律也。
乃此七调中六律，亦无一丝可慁者，如宫之宫，宫音为黄钟，而以大吕，太蔟，夹钟，姑洗，中吕蕤賔六律，递上递下，变宫之宫，宫音为大吕，则以太蔟，夹钟，姑洗，中吕防賔，林钟六律，递上递下，且同一大吕，变宫也，在宫之变宫，以太蔟，夹钟，姑洗，中吕蕤賔黄钟六律，递上递下，而黄钟有林钟，一清在变宫之宫，则以太蔟，夹钟，姑洗，中吕防賔，林钟六律，递上递下，而林钟无清，逈乎不同，若大吕变宫之为乙也在宫之变宫，与变宫之宫，皆以上尺工凡六四递，上递下同矣，然宫之变宫，上字在器，色二层，变宫之宫，上字在器，色三层，又迥乎不同，推之三十五调，六律高低刌节甚清，毫无慁者。
晏子论乐，有七音，八风之说，北周长孙绍遂欲于七声之外，加一，黄钟为八伊时，裴正以为舜开七始，周制七音，并不用八，然乐律，隔八相生，贾公彦周礼疏曰：黄钟生林钟，隔八为位，盖象八风，今图每调七声，惟本音有髙低二声正是八声，正是七声，然则用七，用八皆一也。前人见其一，不见其二，遂致主客鬭争阅，此或可以粲然矣。
宫之宫六律，递为髙下共本音八律下，每调高一律，五调，得十二律而宫音毕矣，宫音正矣，他音皆然。
宁府五声歌诀，每调六声，而云九声者，以五正四清言也，今此圗每调八声而七正，五清则十二声矣。
每一调分五调十二律，以全是五调，尽于十二律为十二声也，故古言六律者至十二律而止。
一调十二声，则七调当八十四声矣，此昔人所以有八十四调之说也，但七调，虽共得八十四声，而中多复声，若以立调为八十四，则无理耳。
七调，每调髙一律共为八十四声，然前调之髙音即转为后调之低，音也髙音转低则低，音反转髙也总不出十二律也。
每一律给七调用即前圆图之七层也
据古人所传，宫悬有四，清钟磬，又有五清钟五，清磬河右，先生曰：此以七声，加五清为十二律者，则五正四清，七正五清，皆属古乐，不必至宇文周时，龟兹，乐工始有七声，五旦为北曲也，盖古人七音，五音并用，或一如今之南曲，北曲并行者。
家语子路鼓琴，孔子曰：甚矣，由之不才也，先王之制音也，奏中声以为节，流入于南，不归于北，南者生育之乡，北者，杀伐之域，故君子之音温柔居中，以象生育之气，乃所谓治安之风也，小人之音，则亢丽微末，以象杀伐之气，乃所以为乱亡之风，昔舜弹五之琴，造南风之诗，其兴也勃焉，殷纣好为北鄙之声，其废也忽焉，由今也无意于先王之制，而习亡国之声，岂能保其六七尺之躯哉？子路闻之，惧而不食，以至骨立，夫家语纂于汉，魏儒者，此则似因论语由之瑟，奚为于丘之门二语，遂附离以北鄙之音以文其事，然亦可见南北分音之说，来已乆矣，但其中多舛，义不可不辨焉。
北声亦有柔缓而多忼慨，奋厉南声，亦有悲奋而多啴缓柔亸，或是之分，但乐记曰：粗厉猛起奋末广贲之音作，而民刚毅，寛裕肉好顺成和动之音作，而民慈爱，是刚柔皆善也，而其流或过刚而杀伐，或过柔而淫靡，则均失之，乌得谓南音必善，北音必恶耶？
且舜南风之歌，因其诗有南风，薫时等语，故曰：南风未必南音也，史记乐书曰：纣为朝歌北鄙之音，朝歌者不时也，北者败也，鄙者陋也，殷本纪曰：纣饮酒淫乐，嬖于妇人，使师延作新淫声，北里之舞，靡靡之乐，后卫灵公命，乐人重写其音，是乃古人所谓流嬖邪？散之音也，郑卫声滛，盖本诸此，而岂北方奋厉之音耶？今因子路见责，以纣北鄙之音，加之子路而子路勇人也，遂以杀伐暴厉之音，加之，纣之所谓靡靡者，毋乃皆误，语乎？夫子路升堂之贤也，即尚勇不中，亦只以行行之气播之乐耳，乌有爱纣，靡淫之声，而写之者乎？诬哉？况世传黄帝始，命伶伦造十二律而周人所习，六乐以黄帝，云门为首，黄帝居山后，涿鹿，正北鄙也，圣经言乐始于舜，舜生诸冯亦北地，继而正乐者，禹汤文武，孔子皆北人也，则中声不在北耶？乃曰：流入于南，不归于北，何也？而更有可疑者，韶之雅靡靡之邪淫，原不可同日论也！但谓舜以南音而兴，纣以北音而亡，则妄矣逺勿论姑论近而可见者，明初用北曲，天下治不乱也，明末崇南曲，天下乱，不治也，是乐之得失，惟以雅淫分，不以南北判也。
荆卿入秦髙渐离击筑，荆轲和而歌，为变徴之声士皆垂泪涕泣，复为羽声忼慨，士皆瞠目髪尽上指冠，则以七调变徴与羽最髙歌者鲜及，是时壮士长征气薄霄汉，故用此最髙之调耳。
八十四声三十五声，二十八声，二十四声，皆十二律旋髙旋下祗十二声也，十二声为十二律而隂统于阳只六律也；六律十二声，有五清声，只七声也，七声只五声也，用二变而五声，始全用六律而五声，始正其实，五声而天地之元声毕矣。
李氏学乐録卷二