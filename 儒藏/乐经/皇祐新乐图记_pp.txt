钦定四库全书     经部九
皇祐新乐图记     乐
提要
【臣】等谨案：皇祐新乐图记三卷，宋阮逸，胡瑗奉勅撰，仁宗景祐三年二月，以李照乐穿凿，特诏较定钟律，依周礼及厯代史志立议，笵金至，皇祐五年，乐成奏上，此其图记也，旧本从明文渊阁，録出后有宋陈振孙嘉定，己亥，跋云借虎邱寺，本録葢当时所赐藏之名山者，又有元天厯二年呉夀民跋明万厯三十九年，赵开美跋叙，是书源委颇详考，初置局时逸，瑗与房庶等皆驿召豫议，诏诸家各作钟律以献，而持论互异，司马光主逸瑗之说，范镇主房庶之说，往反争议，卒不能以相一，其往返书牍，具光传家集，中而镇所作东斋，记事亦畧存其防大抵逸，瑗以为黄钟之管，积八百一十分，容一千二百黍，又以九章圜田算法计之，黄钟管，每长一分，积九分，容十三黍，三分黍之一空，径三分四厘六毫，围十分三厘八毫，围径用径三围九，古率而改围九分，为九方分，则迁就之术也，司马光曰：古律已亡，非黍无以见度，非度无以见律，律不生于度，与黍将何从生？非谓太古以来，律必生于度也，特以近世古律不存，故反从度法求之耳，其论最明，范镇讥其以度起律，诚为过当，然镇以秬黍律尺龠，鬴斛算数，权衡钟磬十者必相合而不相戾，然后为得？亦不为无见也，以律起度，与以度起律源流，本无异同，而二家算术不精，逸，瑗等得之于横黍而失之于围径，又以大黍累尺，小黍实管自相乖反，房庶以千二百黍实之管中，随其长短，截之以为九寸之管，取三分，以度空径，则空径不生于黍而别有一物为度，以起分竟不必实黍于管，未见其为通论也。是书上卷具载，律吕黍尺四量权衡之法，皆以横黍起度，故乐声失之于髙中下二卷，攷定钟磬，晋鼓及三牲鼎，鸾刀制度，则精核可取云，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
皇祐新乐图记卷上
宋阮逸胡瑗撰
律度量衡四图
总叙诏防篇第一
皇上睿敏聪明，自天所禀，精志典学，而大晓雅音，景祐中，亲制乐章，干安等十曲，播于乐府，用于郊庙，皇祐二年秋九月，大飨明堂，复制乐章，成安等十有四曲，先诏太常调习钟律，奏御日，上谓侍臣曰：镈钟，特磬未协音律，宜改制之，寻敕太常礼乐官及修制官，臣保信臣逸，臣昭序及驿召致仕官臣瑗同依详经典，歴代制度，用上党秬黍制成律吕，度量等法物。
臣等防奉圣语同详议，修制官二十余员，论议，二年议定，然后闻奏闻奏，然后修制以成圣朝一代之乐，制兼详考太常寺旧镈钟，不合古制者，凡有七旧，特磬，不合古制者，凡有三谨，具于左。
一谓旧镈钟形制，不合古法，【周礼疏云：古者应律之钟，状如铃而不圜，今太常寺镈钟状，圜而不如铃】。
二谓旧镈钟无钲，【周礼钟体有于，鼓；钲，舞，凡四，今太常寺镈钟无钲，不合古法】。
三谓旧镈钟隧，不在鼓间，【周礼，鳬氏云于上之攠谓之隧，注云：隧在鼓中，窐而生光，有似夫隧，今太常寺镈钟隧在鼓外，编钟，复无其隧】。
四谓旧镈钟柄无甬衡，【周礼，鳬氏云舞，上谓之甬，甬上谓之衡，注云：甬，衡二者钟柄也，今太常寺镈钟柄如犂錧，无甬衡之制】。
五谓旧镈钟县柄无旋虫，【周礼云钟县谓之旋旋虫，谓之干注云：旋属钟柄，所以县之也，谓之旋虫者，旋以虫为饰，后汉时，钟旋有蹲；熊盘龙辟邪，贾公彦疏云：汉法钟旋之上，以铜篆作蹲；熊及盘龙辟邪，今太常寺钟柄，但如犂錧侧而县之，并无旋虫，】六谓旧镈钟口不合古法，【周礼注，钟长十六者，口径十，今太常寺钟口，或长或短，并不合古法】。
七谓旧镈钟声不正，全失臣民之叙，【夫钟声清浊，各有臣民之叙，今太常寺镈钟自黄钟已上是正声，其应钟无射，南吕，三钟，却是倍声，形制大于黄钟，大吕等钟不唯失臣民之叙，且殊不协音律，所以圣人，诏有司详议修制，以改正前代之失，】一谓旧特磬，无倨句之法，【按周礼，磬氏为磬，倨句一矩有半，注云：必先度一矩为句一矩为股而求其，则磬之倨句也；今太常寺旧，特磬并不依周礼倨句之法，】二谓旧特磬，无镈一股，二鼓三之制，【周礼，磬氏云：其镈为一股为二，鼓为三，今太常寺旧，特磬并无长短尺寸之法】。
三谓旧特磬太厚，多无声韵，其声髙下亦不相伦类，【按周礼云：其声清而远闻，则于磬宜今太常寺旧，特磬太厚，而无声韵，非所谓清而逺闲也】。
三年五月十九日，垂拱殿进呈，上可其奏，仍俾铸造镈钟，特磬遂检防，皇祐二年闰十一月五日，诏敕谕文彦博等，朕闻古者作乐，本以荐上帝，配祖考，三，五之盛，不相沿袭，然必太平，始克明备，周武受命，至成王，周公始大合乐，以和邦国，汉初亦沿旧制，武帝时始定太一，后土乐诗，光武中兴，至明帝始改大予之名损益，前后以制乐，节唐髙祖造邦至太宗时，孝孙文收始定钟律，明皇方成，唐乐是经启，善述礼乐重事，须三四世声，文乃定国初亦循用王朴，窦俨所定周乐，太祖患其声髙令和岘减下一律，真宗始出圣意，大祠用乐，随月用律，屡加案覈，然念乐经乆坠学者罕专歴古研覃亦未完，绪如其制，作益须切，当委中书门下集两制及太常礼乐官，将天地，五方，神州日月，宗庙社稷祭享，所用登歌，宫县当更定夺，声律是非，按古今调谐，中和较议论，允适经乆可用垂信不朽，使祖宗功徳发无穷，神只感格，善气来应，苟获至当，何惮改为尚頼洽闻，共图盛节，故兹诏示想，宜知悉至，皇祐四年十二月二十一日详议，大乐局同修制局等官具新镈钟，特磬进呈，上御紫宸殿，观其制度，曰：精矣，听其声音，曰：和矣，遂降付中书，复命枢宻使若讷参知政事，适总其事，至皇祐五年六月，准监总大乐局，奏令阮逸，胡瑗于修制局同定模铸造钟磬等两宫架，遂按周礼及歴代史志，立议范金，比及乐成，考其声音，下太常旧乐一律，众音之器尽合钟磬，其声谐和。
皇祐律吕图第二
臣谨按周礼太师职掌六律，六同以合隂阳之声【注云：黄钟长九寸，其实一龠，下生者三分，去一上生者，三分益一大吕，长八寸二百四十三分寸之一百四，太簇长八寸，夹钟长七寸二千一百八十七分寸之千七十五，姑洗长七寸九分寸之一，仲吕长六寸万九千六百八十三分寸之万二千九百七十四，蕤賔长六寸八十一分寸之二十六，林钟长六寸，夷则长五寸七百二十七分寸之四百五十一，南吕，长五寸三分寸之一，无射长四寸六千五百六十一分寸之六千五百二十四，应钟长四寸二十七分寸之二十，】史记律书云：王者制事立法，物度轨则，壹禀于六律，六律为万事，根本焉，律数九九，八十一以为宫，三分去一，五十四以为征，三分益一，七十二以为商，三分去一，四十八以为羽，三分益一，六十四以为角，术曰：以下生者倍其实，三其法，以上生者，四其实，三其法，前汉书律厯志云：黄钟为天统，律长九寸，林钟为地统，律长六寸，太簇为人统，律长八寸，始动于子，参之于丑，得三，又参之于寅，得九，又参之于卯，得二十七，又参之于辰，得八十一，又参之于已，得二百四十三，又参之于午，得七百二十九，又参之于未，得二千一百八十七，又参之于申，得六千五百六十一，又参之于酉，得万九千六百八十三，又参之于戌，得五万九千四十九，又参之于亥，得十七万七千一百四十七，后汉书律厯志云：黄钟十七万七千一百四十七大吕，十六万五千八百八十八，太簇十五万七千四百六十四，夹钟十四万七千四百五十六，姑洗十三万九千九百六十八，仲吕，十三万一千七十二，蕤賔十二万四千四百一十六，林钟十一万八千九十八，夷则，十一万五百九十二，南吕，十万四千九百七十六，无射，九万八千三百四，应钟九万三千三百一十二已上，皆以万九千六百八十三为法，以除十二管之实，各得分寸之数。
臣逸，臣瑗谨详周礼，并歴代史书律吕长短之法，虽立数之等，有三【，一谓起于黄钟九寸上生者三分益一，下生者三分减一，如周礼太师职，晋书律厯志之类是也。二谓以一寸为九分，如太史公律数，淮南子律法刘焯律分之类是也。三谓万九千六百八十三为法，以除十二管之实数，如后汉书律厯志何承天律法之类是也。】其分寸之法，则一【谓皆以上生益一，下生减一，而黄钟得九寸，林钟得六寸，太簇得八寸也，】今以古今律数制成，中声律十有二，管清声律四管，图之于左。
<经部,乐类,皇祐新乐图记,卷上>
右臣逸，臣瑗谨按周礼嘉量法，并前汉志等计，黄钟之管，积八百一十分，容一千二百黍，又以九章圜田算法计之，黄钟管，每长一分，积九分，容十三黍，三分黍之一空，径三分四厘六毫，【筭法置九分三分益一，得十二分，以开方除之，得空径之数，不尽，二毫八丝，四忽】，仍以度量权衡，交相酬验，是以声制粗合古法，【自隋牛，唐田畸辈，执守孤学，不知律，度；量，衡，四者皆起，黄钟之管，而但以尺律二者，校定律吕，又执空径三分之説故歴世论议纷纭，无所的从，今臣等幸縁经史之制，黄钟积八百十分之説稍合古制，以成圣朝之大典焉，】。
皇祐黍尺图第三
臣谨按周礼典瑞职云：璧羡以起度注云：羡不圜之貌，葢广径八寸，袤一尺，前汉书律厯志云度者，本起黄钟之长，以子谷秬黍中者，一黍之广为一分，十分为寸，十寸为尺，十尺为丈，十丈为引，而五度审矣，后汉书律厯志云：体有长短，检以度，晋书隋书唐志，虽尺之长短有异，而其法与前汉志同，圣朝天圣令文云：诸度以北方秬黍中者一黍之广为分，十分为寸，十寸为尺，【注一尺二寸，为大尺一尺，】十尺为丈。
臣逸，臣瑗谨详周礼，汉志及歴代尺法制，成圣朝皇祐黍尺一，铜尺一，谨图形制于左。
<经部,乐类,皇祐新乐图记,卷上>
右臣逸，臣瑗所制，圣朝乐尺，皆禀圣防，用上党羊头山秬黍中者一黍之广为分，十分为寸，十寸为尺，比于太府寺，见行布帛尺七寸八分六厘，与圣朝铜望臬，影表尺符同用九寸，裁黄钟之管，下太常寺旧乐一律防合，太祖皇帝之圣意何哉？臣等尝窃观诏敕，国初循用王朴，窦俨所定周乐，太祖皇帝患其声髙令和岘减下一律，以今朝皇祐新定尺律，校太常寺旧乐犹髙一律茍非圣人，智通神明，则何以前圣后圣，相去几百年，而圣意符同，若此哉！
皇祐四量图第四
周礼考工记防氏为量，深尺，内方尺而圜其外，其实一鬴，【注六斗四升为鬴，】前汉书律厯志云量者，起于黄钟之龠，用度数审其容，以子谷秬黍中者千有二百实其龠，合龠为合，十合为升，十升为斗，十斗为斛，而五量嘉矣，后汉书律厯志云：物有多少，受以量晋书，隋书唐制，并与周礼前汉志同，圣朝天圣令文云：诸量以秬黍巾者容一千二百黍为龠合，龠为合【，今令文误作十龠为合，】十合为升，十升为斗，【注三斗为大斗，一斗】，十斗为斛。
臣逸，臣瑗谨详周礼，汉志及歴代至圣朝，天圣令文，量法制成，皇祐龠合升斗，以今太府寺见行升斗校之，二升九合一龠弱，得太府寺升一升以二斗九升五合，得太府寺斗一斗，谨图四量，形制于左。
<经部,乐类,皇祐新乐图记,卷上>
右臣逸，臣瑗谨按隋志，开皇中，以古斗三斗为一斗，今以黍斗校之，尚少五合，未合三斗者，葢自隋开皇至圣朝五百余年矣，其间制造，得无差舛哉。
皇祐权衡图第五
周礼玉人云：驵琮五寸，宗后以为权【注，驵读为组，以组系之，因名焉。郑司农云：以为称锤，以起量】，驵琮七寸，鼻寸有半寸，天子以为权【注云：以为权，故有鼻也，】前汉书律厯志云：权衡本起于黄钟之重，一龠容一千二百黍重十二铢，两之为两【，重二十四铢，二十四气之象也。】十六两为斤，【重三百八十四铢，易二篇之爻隂阳变动之象也。】三十斤为钧，【重万一千五百二十铢，当万物之象也。】四钧为石，而五权谨矣，圜而环之，令内倍好者，周旋无端，终而复始，无穷已也，【注谓为锤之形，如环也】后汉书律厯志云：量有轻重，平以权衡，晋书隋书唐制，并与前汉志同，圣朝天圣令文云：诸权衡以秬黍中者以百黍之重为铢，二十四铢为两，十六两为斤。
臣逸，臣瑗谨详周礼及歴代至圣朝，令文之制，定成铢秤，一钧秤一石秤，一以大府寺，见行秤法物，校之一斤，得太府寺秤七两二十一铢半弱修制，所以铜为权，以木为衡，谨为秤图于左。
右臣逸，臣瑗谨按隋志，开皇中，以古秤二斤为一斤，【隋书误作三斤为一斤，】则今太府寺十五斤秤，乃古一钧之权衡也，然今黍秤十六两，比太府寺八两尚少，三铢半强者，亦以年代浸逺而制造有差也。
皇祐新乐图记卷上
钦定四库全书
皇祐新乐图记卷中
宋阮逸胡瑗撰
钟磬四图
皇祐镈钟图第六
臣等谨按周礼鳬氏为钟，两栾谓之铣，【注云：铣钟口两角，贾公彦疏云：古者应律之钟，状如今之铃不圜，故有两角，】铣间，谓之于于上，谓之鼓鼓，上谓之钲，钲上谓之舞，【注云：此四名者，钟体也，于钟唇之上，祛也，鼓所击处】舞，上谓之甬，甬上谓之衡，【注云：此二名者钟柄，】钟县谓之旋旋虫，谓之干【，注云：旋属钟柄，所以县之也，谓之旋虫者，旋以虫为饰也，后汉时钟，旋上有蹲；熊盘龙辟邪疏云：汉法钟旋之上，以铜篆作蹲；熊及盘龙辟邪，古法亦当然，】钟带谓之篆，【注云：带所以介其名也，在于鼓，钲；舞，甬，衡之间，凡四】，篆间谓之枚，枚谓之景，【注云：枚钟乳也，后汉时钟乳，侠鼓与舞，每处有九面三十六疏云：钟有两面，面皆三十六乳，】于上之攠谓之隧，【注云：攠所击之处，攠也，隧在鼓中，窐而生光，有似夫隧，】又注云：鼓六，钲六，舞四钟口十者，其长十六，尔雅云：大钟谓之镛，【注云：书曰：笙镛以间，亦名镈音博，】聂崇义三礼图云：特县，钟谓黄钟律，倍半而为之律厯志云：各以律倍半而为钟，黄钟管长九寸，其为钟也髙二尺二寸半，两栾之间，径一尺四寸，强鼓间方八寸四分，舞间横径八寸四分，甬；衡，各长八寸四分。
臣逸，臣瑗谨详周礼，尔雅及律厯志三礼图镈钟，制度铸成，镈钟两宫架共二十四枚，谨图黄钟，镈钟形制于左。
右臣逸，臣瑗谨按三礼图律厯志云：各以其律倍半为之，此聂崇义误写，各之一字耳，何以明之？今之镈钟，则古之镛钟，所以和众乐也，一十二钟，大小髙下当尽如黄钟，唯于厚薄，中定清浊之声，则声器宏大，可以和于众乐，茍十二钟，大小髙下各依本律，则至应钟声器，微小与编钟，黄钟相类也器微小，则在县参差，观者不能齐肃，声微小，则混于众乐，听者不能和平，【宫架，每击编钟，十二架，编磬十二架，二十四架，齐击之则一，应钟絶小何以和其众，乐之声】，故今皇祐新钟，大小髙下皆如黄钟，但于厚薄中以定十二律声也，又旧制，鼓间至广，凡十有八乳，而其数六，舞间至狭，亦十有八乳，而其数四，钲间无乳，而其数六，故乳上下疎宻不能齐一钲，又不在钟体正中，今皇祐新钟鼓舞之数，俱六而钲数四，则乳之疎宻上下相称，钲居钟体之正名，与器不相戾也，又旧钟之柄，全无旋虫，状如犂，錧侧县于簨，今皇祐新钟旋虫，俱合古法，县亦端平，上之三事，皆同详议，大乐局两制，近臣及太常礼乐官二十余人，二年之间，议论至精，然后奏闻，奏闻，然后修制以成圣朝一代之新制。
皇祐特磬图第七
臣等谨按周礼，磬氏为磬，倨句一矩有半【，注云：必先度一矩为句一矩为股而求其，既而以一矩有半，触其则磬之，倨句也；】其博为一【，注云：博谓股博也；博，广也，】股为二鼓为三，参分其股博，去一以为鼓博，参分其鼔博以其一为之厚，【注云：股磬之上，大者鼓其下，小者所当击者股，外面鼓内面也，假令磬股，广四寸半者，股长九寸，鼓广三寸，长尺三寸半，厚一寸，】已上则摩其旁，【注云：磬声，太上谓声清也，则摩鑢其旁，薄而广则浊，】己下，则摩其端，【注云：太下声浊也，短而厚则清，】聂崇义三礼图曰：旧图引乐经云：黄钟磬前长三律，二尺七寸，后长二律，一尺八寸，两之间，三尺三寸七分半，此谓特县，大磬配，镈钟者也。
臣逸，臣瑗谨详周礼及古今三礼图特磬之制，修制所制成特磬，两宫架共二十四枚，谨图黄钟磬，形制于左。
右臣逸，臣瑗详考周礼，考工记所载，特磬之制，并依而制之声，皆和协其间，唯参分其鼓博，以其一为之厚，不可依之，【依之，则其声太髙不协音律，】。
皇祐编钟图第八
【臣】，谨按周礼小胥职，凡县钟磬半为堵，全为肆，注云：钟磬者编县之，二八十六枚而在一簴谓之堵，钟一堵，磬一堵，谓之肆，【半之者，谓诸侯之卿大夫士也，诸侯之卿大夫半天子之卿大夫西县钟东县，磬士亦半天子之士，县磬而已，】梓人职云：厚唇弇口，出目短耳，大胷燿后大体短脰，若是者谓之臝属，常有力而不能走，其声大而宏，有力而不能走，则于任重，宜声大而宏，则于钟宜，若是者以为钟虡，是故击其所县，而由其虡鸣，礼记明堂位云，夏后氏之龙簨虡，商之崇牙，周之璧翣，【注云：簨虡，所以县钟磬也，横曰簨，饰之以鳞属，植曰虡，饰之以臝属羽，属簨以大版为之，谓之业，商又于龙上刻画之为重牙，以挂县纮也，周又画缯为翣，戴以璧垂五采，羽于其下，树于簨之角，上饰弥多也，周颂曰：设业设虡，崇牙树羽，】聂崇义三礼图云：编钟十六枚，同在一簨虡。
臣逸，臣瑗谨详周礼及三礼图编钟之制，制成编钟，两宫架登歌五架，每架正声，十有二钟，清声四钟下，格八钟，黄钟至林钟上格，八钟夷则至，夹钟清谨，图形于左。
右臣逸，臣瑗谨按镈钟，居十二辰，止于十二枚故髙下小大形制，可以如一，今编钟，复加清声，四枚，形制难一，故上格下格髙下小大有二等焉，【苟为一等，则清声四钟，其声焦杀矣。】其钟之簨虡，当用双牙，则钟县端平，不碍声韵，且便于击考也，乞降圣防，下太常寺添制镈钟，编钟簨虡，皆用双牙，庶得钟县端平，其声和畅。
皇祐编磬图第九
【臣】等，谨按周礼小胥职，编磬之説与编钟同，梓人职云：鋭喙决吻，数目顅脰，小体骞腹，若是者谓之羽，属常无力而轻其声清，扬而逺闻无力而轻，则于任轻宜，其声清而逺闻则于磬宜，若是者以为磬虡，故击其所县，而由其虡鸣。
臣逸，臣瑗谨详周礼，编磬之制，制成，编磬两宫架，登歌磬五架，谨图形制如左。
右臣逸，臣瑗谨详经典及歴代之制磬虡，及趺并当用羽，【谓磬虡上，当以鸷鸟为饰，虡下趺，当为鸷鸟之形，】自聂崇义三礼图磬虡，钟虡，皆为虎形，今太常寺磬簴及趺，合用羽，乞降圣防，下太常寺，遇修换特磬，编磬簨虡，因而正之，庶合古法。
皇祐新乐图记卷中
钦定四库全书
皇祐新乐图记卷下
宋阮逸胡瑗撰
鼓鼎鸾刀六图
晋鼓图第十
臣等谨按周礼，镈师掌金奏之鼓，注云：谓主击晋鼓，以奏其钟，镈也，又鼓人掌教六鼓，四金之音声，以节声乐，教为鼓而辨其声用，以雷鼓鼓神祀，【神谓天神】，以灵鼓鼓社祭，【社谓地，只】以路鼓鼓鬼享，【鬼谓宗庙】，以晋鼓鼓金奏，【注云晋鼔长六尺六寸，金奏谓：乐作，击编钟，】考工记，韗人为臯，陶【注云：臯陶鼓木也，】长六尺有六寸，左右端广六寸，中尺厚三寸，穹者三之一，上三正，【注云：贾侍中，云晋鼓也，晋鼓鼓金奏，】。
臣逸，臣瑗谨详周礼，镈师鼓人韗人，晋鼓之制，制成，晋鼓六面，谨图形制于左。
右臣逸，臣瑗窃观三代祭祀之礼以雷鼓，灵鼓，路鼓，歆神之后，即用晋鼓，鼓其乐节，今太常寺歆神之后，唯用散鼓，以鼓金奏，殊不合古制，是必唐室之季，礼残乐缺，工师解散，汨而弗伦，五代因之，不克，厘正皇上，驯致太平，精心报祀，隆礼备乐，无文咸举，非聪明神圣，决于师古，则孰能与于此哉！
三牲鼎图第十一【鼎扃鼎幂鼎毕附】
臣等谨按礼记郊特牲云，鼎俎竒而笾豆偶，【正义谓正鼎九，陪鼎三也。】仪礼聘礼云：鼎九，设于西阶前，陪鼎当内防，东面北上，【九正，鼎谓牛鼎，羊鼎，豕鼎，鱼鼎，腊鼎肠胃鼎，肤鼎鲜鱼鼎，鲜腊鼎三，陪鼎谓膷臐膮也，】礼记，礼运云陈其牺牲，备其鼎俎，【正义云：天子诸侯，夕省牲之时，陈鼎于庙门外，以牲煮于镬，鼎随镬设，各陈鼎于镬，西取牲体，以实其鼎，举鼎而入，设于阼阶下，南北陈之俎，设于鼎西，以次载于俎也，又云：鼎入陈于东方，当序西面北上，俎皆设于鼎西，】聂崇义三礼图云：牛鼎受一斛，天子饰以黄金，诸侯饰以白金，羊鼎受五斗，亦以铜为之，豕鼎受三斗，牛鼎三足如牛，每足上以牛首饰之，羊豕二鼎，亦如之，所谓周之礼饰器，各以其类之义也。鼎扃【牛鼎，扃长三尺，羊鼎扃，长二尺五寸，豕鼎扃，长二尺，饰两端，以玉各三寸，】鼎幂，【仪礼云：幂者若束，若编注云：凡鼎幂，以茅为之长，则束本短则编其中央，盖令其致宻不泄气也，】鼎毕【，三礼圗云：叶博三寸，中镂去一寸，柄长二尺四寸，漆其柄，末及两，叶皆朱以棘木为之】。
臣逸，臣瑗禀承睿防，铸成牛鼎十二，羊鼎十二，豕鼎十二，郊祀天地及配位十有五鼎，牛鼎，羊鼎，豕鼎各五，皆以铜为之，宗庙共二十一鼎，牛鼎，羊鼎，豕鼎各七，亦皆以铜为之，而以黄金饰之，谨图形制如左。
圜丘牛鼎，【口径底，径俱一尺三寸，深一尺二寸二分，其容一斛，宗庙牛鼎，形制俱同，但欵易云，其容一斛，以恭宗庙，其用七鼎】。
圜丘羊鼎，【口径底，径俱一尺，深一尺三分，其容五斗，宗庙羊鼎，形制铭辞俱同，但易其辞云：以恭宗庙，其用五鼎】。
圜丘豕鼎，【口径底，径俱九寸，深七寸六分，容三斗，宗庙豕鼎，形制俱同，但易其铭云：以恭宗庙，其用七鼎】。
右臣逸，臣瑗谨按典礼，三牲之鼎，盖祭祀荐熟之器也，凡祭有四，谓血腥，燖，熟也，血腥，太古之用燖，中古之用，此三者，示不忘古，所以达诚谨而已，惟荐熟切于孝子，孝孙之情，故礼经谓之正祭，自唐末五代礼文残缺，郊庙之祭，皆无荐熟之仪，虽有孝子，孝孙之情，不可得而见矣。皇上秩，其坠典达，其孝心以先于天下，使天下之人耸然，知事亲追逺之道易曰：圣人以神道设教，其此之谓乎！
鸾刀图第十二
臣等谨按礼记礼器云：割刀之用，鸾刀之贵，正义曰：割刀，今刀也鸾刀，古刀也，今刀便利，可以割物为用，古刀迟缓，用之为难，宗庙不用，今刀而用古刀者，修古之制，毛诗信南山曰：祭以清酒，从以骍牡，享于祖考，执其鸾刀，以啓其毛，取其血膋，【注云：鸾刀，刀有铃者，言割中节也，】正义曰：骍牡之牲，迎入庙门，既告神，乃令卿大夫执持其鸾铃之，刀以开牲，皮毛取牲血及脂膏，膟膋而退，毛以告全，血以告杀，膋以升臭合馨香，以荐神，又云：鸾即铃也，谓刀环有铃，其声中节，和而后断，礼记节解曰：必用鸾刀者，取其鸾铃之声，宫商调和而后断割也，春秋公羊传宣，十二年，郑伯右执鸾刀，注云：鸾刀宗庙，割切之刀镮，有和锋有鸾。
臣逸，臣瑗谨详礼记，毛诗公羊传之説依禀睿防制成鸾刀，二鸾在锋，声中宫商，三和在镮，声中角征羽及用周礼，桃氏为刃之齐，三分其金而锡居其一，用于圜丘者，止以铜为之，用于宗庙者，以铜为之，以黄金饰之，谨图形制如左。
<经部,乐类,皇祐新乐图记,卷下>
右臣逸，臣瑗谨按经制，古之祭祀，皆用鸾刀，后世因循，废而弗用，皇上精求礼乐，至诚不息几十百年，古义不讲，而一旦用之，斯人神之同庆也。
皇祐新乐图记卷下
嘉熈，己亥，良月借虎，邱寺本録，盖当时所赐藏之名山者也，末用苏州观察使，印长贰押字志，颁降嵗月平生每见承平，故物辄慨然起敬，恨生不于其时，乃録藏之一切仿元本无豪厘，差伯玉识。
安定先生文昭公与阮屯田所定，皇祐新乐图记，直斋陈先生于一百九十七年之后，见其书以为承平，故物慨然起敬，至于有生，不于其时之恨，辄録藏之，又后九十一年夀民得其书，而録之而敬藏之，为幸多矣，大元天厯二年四月旦日霅，城吴夀民书于郭西，小舍【阁，本録出】。
按通鉴：仁宗景祐三年二月，诏胡瑗阮逸较定钟律，盖以李照乐穿凿也，至皇祐二年闰十一月，置详定大乐局，其钟弇，而直声郁不发，著作佐郎刘羲叟曰：此谓害金帝将感心腹之疾，已而果然，然则羲叟审音出，胡阮一等矣，何以当时不令羲叟同定乐哉，此书阁抄本姑録之以俟伦旷耳，时万厯三十九年十月十三日书于奉常公署，赵开美。