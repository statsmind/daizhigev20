钦定四库全书     经部九
韶舞九成乐补     乐类
提要
【臣】等，谨案韶舞，九成乐补一卷元余载，撰载始末无考，惟据其进书原序，自称三山，布衣前福州路儒学录，又据其门人，新安朱模进乐，通韶舞，补略序，知为文宗天厯中人，其字曰大车以养亲，辞官笃行，授徒自甘，嘉遯而已，是编文渊阁书目，着録世无传本，惟永乐大典所载编帙犹完，首为九徳之歌音图，次为九徳之歌义图，次为九磬之舞，缀兆图，次为九防之舞，采章图其歌，图以五声五言相配，所谓平浊，平清者与沈约，徐景安分，平声为上下，以配五音者，异【沈约说见米芾画史徐景安说见王，应麟困学纪闻】与司马光刘鉴诸家以喉，舌；唇，齿：牙，配五音者亦异，又以六律六吕分，用与诸家乐书，以十二律相生之次，为旋宫七音之次者，尤截然不同，然考周徳清中原韵所谓隂平阳平即载平浊，平清之说也，周官大司乐郑元注所谓六律，合阳声六，吕合隂声即载律吕分用之说也，则虽自出新意，亦不为无据，至于准大衍之数，以制河图，准太乙行九宫法以造洛书，皆起于陈以后，后夔典乐之日，实无是文，载所定舞图，皆根河洛以起数，尤不免附会牵合，然数不外于竒偶竒偶不外于阴阳易道，广大事事可通，亦未始不言之成理，束晳之补六，诗皮日休之补九夏，不必其定合于古要，犹存古义于万一，终胜于侧，调么导欲増悲者也，则载是书，亦不妨存，备一说矣，其书屡经传写，误字多如音图，第八章至哉，坤元之坤字，据后义图应在第八格，而旧本误在第七格，又如缀兆，始成图中层，左右皆阙两位，据舞用八佾，当得六十四人，不应再成以下皆六十四始成，乃止六十，且复缀，即始成之位次，后章采图内，亦各有黄衣二人之位，则此国之佚脱显然，今并校正使复其旧，其以朱圈墨圈，记舞人之位者，亦间有淆乱，并厘正焉，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
韶舞九成乐补原序
臣愚以一介寒微，生长遐左，首戴皇元之天，足履皇元之地，目瞻皇元之日月，气体霑被，皇元之风雨，霜露谷粟，其腹韦布，其身环堵，其居庠序，其防者凡四十有七年，无非我国家煦乳，鷇育载生载成之赐，幸而目不蒙瞀耳，不填聩，精尝学问，颇有识知，矻矻穷年，剔经搜史，去非即是援古徴今钦惟我元，抚应运期，奄有区，防道徳隆厚际穹，蟠壤旁覃罔极，猗欤休哉，圣祖神宗继继承，承武功，遹兴文治，随洽加之，吾皇以正统，膺图以神，孝格天左，臯右卨前，夔后龙都俞吁咈，四方风动，是以薄海内外，同条共贯，氓俗丕变，允升大猷时雍之治，侪诸隆古无所与譲，臣愚窃谓国家积徳百年礼乐可兴，千载亨嘉，适际今日，矧为士者冠章衣，逄名不混于农，工；商，贾之版位，得承于公卿，大夫之下有养有造，弗鄙弗遗，是则防国家之休惠徳至渥也是宜，夙兴夜寐，研精覃思，凡其矢口而言，肆笔而书，苟有以裨圣神，扬光烈者，知无不为，庶几得以涓埃海岳之万一，又况孔子之道，裁自圣心，布在方册髙贤服膺先正，讨论坦明详，委文有足徴者哉！昔孔子以四代礼乐，答顔渊为邦之问，其一曰行夏之时，二曰乗殷之辂，三曰服周之冕，四曰：乐则韶舞，夫书纪三正奚独夏时哉！而曰：必是之行者，盖取其时令之正也，礼盛玉辂，诗存黼冔，奚独殷辂，周冕哉？而曰：必是之乗之服者，盖取其质文之中，云：咸，英茎章夏，濩武无一非乐，又岂惟韶舞哉！而曰：必是之为乐者，抑亦取其功徳之实既尽善，而又尽美也，仲尼斟酌四代之典，而适厥中，以为百王不易之大法，然当是时，明王不兴，空言无施，虽当何补！繇秦汉而下厯，魏；晋，隋、唐、金，宋以来千数百载之余，孔子之道不明，不行天下贸贸，莫知所适，四代礼乐，盖斩焉堙灭无传，无足怪也。先儒非不谆诲，如时君世主之，藐听何？天启皇元上接羲，农，轩，昊；尧，舜之统，累功积徳本仁祖义，其于禹之入圣域而不优，汤武之徳未免于慙者，尚置勿论也。列圣稽古，皇上折衷，惟孔子之道，是信是崇，四代之礼乐，盖亦尝推求讲贯而得其三矣，臣愚窃谓一人当宁明堂，大开在玑衡，而窥凿度，谨殷正而授人时，斯则无患，夫夏时之不行矣，载云旂，而防华盖动大辂，而遵皇衢，斯则无患，夫殷辂之不乗矣垂旒蔽明，而黈纩塞聦前圜法天而后方象地，斯则无患，夫周冕之不服矣，撞夏后之钟，建成周之簴，奏女娲之笙簧，播燧人之歌，陈葛天之舞，似亦毋屑，夫乐之必韶舞也，臣愚窃谓我元之徳如天之无不覆帱，如地之无不持载，如日月之无不照临，如风雨霜露之无不渐，涵发育，是虽有虞之治，大舜之徳奚以侈兹！诚宜逺尊孔子之训，备用韶舞之乐，圣明在上，有志复古，夏时既行，殷辂既乗周冕既服，则韶舞之，必可作无疑也。国家何惮而久不为此？昔孔子在齐，闻韶音，学之三月，不知肉味？曰：不图为乐之至于斯，盖孔子以心防心于千载之上，舜以诚感，诚于千载之下，前圣后圣，异世同符，不然，则何以极其情，文之备而不觉其叹息之深如此哉！呜呼！大舜逺矣孔子不复作矣，有虞氏之书，其不犹有幸存，而未泯者乎？若夫戞击鸣球，搏拊琴瑟，下管鼗鼓，合止柷敔，笙镛以间，斯则韶之器也，六律，五声，八音，在治忽，以出纳五言，斯则韶之意也，诗言志，歌永言，声依永，律和声，八音克谐，无相夺伦，斯则韶之音也，直而温寛而栗，刚而无虐，简而无傲，斯则韶之教也，股肱起哉，元首喜哉，百工熈哉？元首明哉，股肱良哉，庶事康哉！斯则韶之文也，祖考来格，虞賔在位，羣后徳让鸟兽跄跄，鳯凰来仪，斯则韶之功效也，至曰：人心惟危，道心惟微，惟精惟一，允执厥中，斯又韶之所以存心而出治，只载而见夔，夔斋栗斯，又韶之所以敬身而隆孝徳，惟善政，政在养民，水；火，金；木，土，谷，惟修正徳利用厚生，惟和，九功惟叙，九叙惟歌，斯又韶之所以阜物而殷民，地平天成，万世永頼，斯又韶之所以仁天下，而泽后世，臣愚窃不自揆，是以忘其固陋，沉潜反复，盖二纪于兹，一旦恍然，似有以得夫韶之要领，然后乃敢考图籍，书订度审，数谐之律吕，被之金石，匏，繄欲上为国家纂叙，遗文铺扬景铄，声金振玉，始调终理宣协风气，谐和神人，顾愚何人，敢任是责，智小而谋，则大位卑而言则髙僣逾之辠，虽欲逭之，其将能乎？然而畎亩，愿忠之志，夙夜靡懈之忱，譬则葵藿之倾太阳川渎之朝，钜海抑曷胜？其拳拳也哉？或者得以愚之所定著者，贡诸天朝，藏诸天府，近裨皇元一代圣明之制作逺举隆古帝王希旷之典章，兹又夙昔区区之至望，伏惟圣明，特与留神垂睿，俯鉴而逺烛焉古道幸甚，天下幸甚！三山布衣，臣前福州路儒学録余载，谨三薰九沐，顿首顿首，敬拟颛俟采择贡呈，不胜瞻天乐，圣激切屏营之至。
钦定四库全书
韶舞九成乐补     元 余载 撰
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
【按坤字，据后义图应在第八格，林钟律位原本误在第七格，今改正】。
九德之歌义图二
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
右按虞书，舜典曰：予欲闻六律五声八音，在治忽，以出纳五言，汝听韶之要领，斯言足以蔽之矣，夫律之数，通十有二，何谓欲闻六律而已哉！盖十二之中，阳律六为六律隂律六为六吕详，舜之所言，是知韶之为乐，当用六律，则不用六吕明矣，知韶之为乐，当用六律，则不用六吕，斯又知韶之为乐，当用六吕，则不用六律亦明矣，何者？十有二律，还相为宫，而迭奏不同，借以黄钟为宫，则太簇为商，姑洗为角，蕤賔为徴夷则为羽，无射为变宫，是非当用六律而不用，六吕而何？借以大吕为宫，则夹钟为商，中吕为角，林钟为徴南吕为羽，应钟为变宫，是非当用六吕，则不用六律而何？当用六律而不用六吕，则子寅辰午申戌六，阳用事之时也六隂盖无与焉。当用六吕，而不用六律，则丑夘己未酉亥六隂用事之时也六阳盖无与焉。今而后知帝舜之徳音后夔之制作，所以与天地同和，其视周人作大武，左阳倡三律，则以黄钟为之宫，太簇为之商，姑洗为之，角右隂和三吕则以林钟为之徴南吕为之羽，应钟为之变宫，职于周礼，大司乐之官，而着其文者异矣，繇此观之，又知韶之用六律者，倡阳和阳，阳主发育和煦，极揖逊之至情，武之用三律，协三吕者，倡阳和隂隂主揫敛肃杀，寓克伐之微意，此韶之所以为尽美，又尽善，武之所以为尽美而未尽善也欤？噫！韶主徳武主功周公制作之懿，非不能与后夔匹休，俪美而终不敢使武与韶同其精意，又从而可觇已 ，或曰，何谓六律？五声在治忽，以出纳五言曰：五声有正声，有协声，五声之占五律者，指正声而言之也，五声之通六律者，包正协二声而言之者也，夫五声，苟有正而无协，则琴瑟专一，谁能听之 ，或曰，在治忽以出纳五言，何也？曰：治与乱对，忽与敬对，言治不言敬，治者敬之效，善必积而后成也言忽不言乱，忽者乱之萌，恶虽小而可惧也；有虞之庭，元首股肱之赓歌，其曰明良，喜起云者，所谓在治以出纳五言者也，其曰丛脞，惰堕云者，所谓在忽以出纳五言者欤？如舜作歌，则出五言者也，臯陶赓歌，则纳五言者也，又如九叙惟歌，则纳五言者也，劝之以九歌，是又出五言者也， 又曰：何谓五声？宫商角徴羽是已，何谓五言？平浊平清上去，入是已平浊，即宫平清即商，上即角去，即徴入即羽今之韵，书有平，上平下而无平，浊平清者，非是所谓宫商溷淆者也，有上有去，有入是则角徴羽三者之所配者，居然可见已，今定着为平中上去，入以平代，平浊而配宫，以中代平，清而配商斯二者，以义起而当者也，继是则以上配角以去配徴以入配羽，悉从其旧，而无庸变，置云，或者求五言出纳而不得其义，遂以五言为五方之言，其亦昧所由来而拟之，以臆度之说欤？噫！求言必自近，易于近者，非知言者也， 又按虞书益稷曰：戞击鸣球，搏拊琴瑟以咏，此堂上之乐也，曰下管，鼗鼓，合止柷敔，笙镛以间，此堂下之乐也？曰：箫韶九成，斯又堂上下合乐之余，而両阶之间，干羽之舞，亦备举以终也，其曰箫者与箾同，舞者所执，所以动其容也，曰：韶者与防同，盖兼舞容乐节而命之名，不惟有以动其容，亦以发其声也。 又曰：精一执中，斯则圣人之心，所以宰万化也，善政养民，修和府事，斯圣人之仁，所以覆天下也，元首股肱，明良喜起，斯则君臣上下所以一于恭敬，而更相规戒也，是皆韶乐之本文也，无偏无陂，遵王之义，以至于防，其有极归其有极，斯则一人立标凖于上，胥教诲于下，意者大夏之遗声，商人传之见于周书，补韶之阙，不亦宜乎？若夫孔子賛乾坤之彖传，【按前引，易辞系，彖传误作文，言原本此文言，字仍误，今改正】备，元亨利贞之四徳抑且明圣人之徳与干无以异，然则賛干者以郊賛坤者以社賛圣人者以庙，且以配天焉，宁不谓建诸天地而不悖，质诸神而无疑者乎？然则孔子所以賛乾坤之言，讵非圣人制作之神圣工巧，深有待于今日，我皇元隆平，雍熈之盛世欤？至若孔子师表百王，仪刑万世，厯代之所崇褒，蒇祀未有，若我元之盛者也，然今之孔庙所用乐歌，顾乃因袭宋人之旧大，非所以立圣明，一代之制，而合诸古者，帝王不相沿乐之义，窃观圣孙子思，子之所称賛而见于中庸者，可谓极乎盛徳形容之美，或者朝廷命官，蒇祠之际，采而被之，八音协之，五声六律，诚足以补古今千有余载，希旷之典，合是数者而观之九徳之歌亦庶乎其可以备言矣。惟圣神留意焉。
九防之舞图一 缀兆
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
九防之舞图二 采章
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
<经部,乐类,韶舞九成乐补,韶舞九成乐补>
右九防之舞，义曰：夫风气之被物必有自然之声，亦必有自然之容，自然之声之感，夫物，则凡为物者，皆有是声矣，自然之容之感，夫物，则凡为物者，皆有是容矣，是故古者圣人之乐，既有钟磬筦之声，则必有手足舞蹈之容，声不徒声，必有所以声，其声之原，容不徒容，必有所以容其容之本，则其宫商徴羽之入乎？人耳者，足以流通，精神屈信揖，譲之接乎人，目者足以动荡血脉，仁以渐之义，以摩之礼以节之，无非乐以和之，之所极教化，其有不行于上，风俗，其有不移于下矣乎？嗟夫！唐虞三代之乐，不可得而复见之矣，声容之本末，不可得而复考之矣，若然，则今之可以义起者，其惟图书乎？夫图书者，天地自然之文，初非若古之所谓帝徳王功云者，毅然可以颛于一代，而不能行乎万世者比也，泄之于前，所以拟之于后，晦之于昔所以显之于今，此天意也，臣愚不敏，请得以畧陈其义可乎？夫手舞之容，象河之图，足蹈之容，象洛之书，戴天圆而履地方也，舞不逾五，播五行也，蹈不越九，厯九州也，复缀则十，天包地，阳统隂也既瞻前复顾，后正中，则向偏则背也，中正不倚，俯仰无怍也，左右迭为屈信竒耦相为生成也，舞左蹈左舞，右蹈右图书，相为经纬也，每缀跽而戒事，静极而动也。乱而皆坐，动极而静也，舞蹈皆作之，三行缀亦逹之，三才之道也，行缀之间，左前则右后，右前则左后，旒缀而绳直也，其跽，其坐一小成也，其作其止一大成也，其作也稽首而后拜，三其止也，拜而后稽首，三敬以成始，敬以成其终也。