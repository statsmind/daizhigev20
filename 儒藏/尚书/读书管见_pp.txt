钦定四库全书     经部二
读书管见目録     书类
卷上
尧典       舜典
大禹谟      臯陶谟
益稷       禹贡
甘誓       征
仲虺之诰     汤诰
伊训       太甲
咸有一徳     盘庚
说命
卷下
泰誓       武成
洪范       旅
金縢       大诰
微子之命     康诰
酒诰       梓材
召诰       洛诰
多士       无逸
君奭       蔡仲之命
多方       立政
周官       君陈
顾命       康王之诰
毕命       君牙
吕刑       文侯之命
费誓
【臣】等，谨案读书管见二卷元王充耘撰充耘，字耕野，以书义登进士二甲，授承务郎，同知永新州事，后弃官飬母，著书以授徒，乃成是编，自宋末迄元言，书者率宗蔡氏充耘所说，皆与蔡氏多异同，观其辨，传授心法一条，可知其戞，然自别矣，其中如谓尧典乃舜典之縁起本为一篇，故曰虞书，谓象以典刑，为仍象其罪而加之，非垂象之意，谓逆河以海潮逆入而得名，皆非故为异说者，至于洪范错简之说，伊训改正，不改月之辨，尚未能纠正而所附周不改月，惟鲁史，改月一条，尤为强词，分别观之，弃短取长，可也，又禹贡篇内，峄阳孤桐一条语，不可觧原防称此书得之，西臯王氏冩者草草其末尤甚，此条疑当时讹脱，今无从是正矣，乾隆四十年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
读书管见卷上     元 王充耘 撰尧典
尧典谓之虞书
传云：或以为孔子定尧典为虞书，盖非孔子不能定也。何以眀之？尧典纪尧之事，甚略其始，皆作书，备称颂賛之辞中间不过分命羲，和作歴一事，自畴咨若时登庸以下，又皆为禅舜，张本，尧在位七十载，其可纪者，独此事乎？若舜，则自侧微，登庸摄政，即位涖政，命官以至其死，备载扵篇，以此见尧典不过舜典之起头耳，伏生以舜典合尧典，此正古书本是一篇之证也，如此，则此为舜而作不为尧而作，安得不谓之虞书乎？传者云：因作扵虞史而为虞书，非的论也，费誓秦誓，岂作扵周史乎？舜典作扵夏史何以不曰夏书乎。
九族既睦
既字当训作尽字，如既月之既，言无一人不亲睦也。
钦若昊天厯象日月星辰敬授人时
钦若昊天，厯象日月星辰，当作一句读，与敬授人时，作对，盖日月星辰即所以为天，其行度有迟速，莫不出乎天然，测者当谨顺之而已，不可妄为穿凿也。
分命四仲
分命仲叔四节传者，谓厯既成而分职颁布，且考验之者，非也，上文厯象授时者，緫语以大纲，此下方详告以其故也。賔曰：是厯象日星鸟，是厯象星以殷仲春，却是授人时，余三节放此，然此四节是正四时，乃作厯之常道，别有活法存焉，所谓活法者，置闰是也。故有闰，方能定四时成嵗不然则前所谓春者，非春夏者非夏矣，若谓厯既成而颁布，则置闰，岂当在颁厯之后乎！
畴咨若时登庸
畴咨若时登庸，与畴咨若予采作书者，变文言之职任，初无大小，盖尧之所访欲得，可禅代之人而用之，故一咨而得丹朱，再咨而得共工，三问而得鲧，皆不胜任，至舜然后称所举焉，故前三节皆为禅舜，张本职任，得有大小邪！
尧禅舜
尧欲得可禅之人，而放齐举，子朱盖，父有天下，之子，此亲亲之常道，丹朱不称，然后驩兜举共工，而云方鸠僝功，盖以为亲者不足取，则莫若视有功者与之，尚功次扵，尚亲故也。共工以静，言庸违弃，则因洪水而曰：有能俾乂，让于四岳，则否徳盖功不足取，则尚能能不足取，则尚徳尚徳以为传贤，贤者有徳故也。然尚亲，尚功，尚能皆不及舜，惟尚徳而后舜不得辞焉。盖舜虽侧微，而其声实已孚，扵上下尧固已心拟之矣，然草茅防贱，无因而至前，固虽加访，而众论之，所举者皆通显，在位及其有扬侧陋之命，然后众始举之，此见圣人作事周密，授舜虽出乎己意，而举舜必待于众言，盖举天下授之匹夫，非询谋佥同，未有不基祸乱者子之，子哙是也。
尧试舜
尧欲试，舜独不可使臣下妻之以女，而妻以己二女，何哉？盖道不出乎五伦，其处父母兄弟则善矣，未知其处，妻妾何如也？故复以此试之，夫身不行道不行，扵妻子，况以匹夫而妻帝女，又且二人焉，此其难处有甚于顽父，嚚母傲弟者，扵此而能使之和洽焉，则推之天下，无难处之事矣，凡人处顺境易处，逆境难尧，盖悉以逆境觇之也。
舜典
舜典与尧典本合为一篇，篇首二十八字，盖后人伪増也故其文上下皆不相蒙。
重华协于帝
重华协于帝，一句是緫，言下文是申説濬哲文明，温恭允塞，是以八字賛舜之四徳故云重华与钦明文思，齐圣广渊，徽柔懿恭，聦明齐圣之类，皆以一字为义者不同，下文徳升闻，乃命以位此协于帝之实也，盖非谓其光华，可合于尧，言其徳有契乎尧之心，不然，何故命以职位也，此是古文尚书手脚，如所谓允徳协于下亦然，下文实之，以子恵困穷，民服厥命，罔有不悦，盖子恵即所以为允，徳民无不悦，即所以为协下也。
慎徽五典
慎徽五典，五典克从，非是为司徒，盖此两句接连试，以二女之文，通上文父母兄弟妻妾而言，舜能使瞽叟厎豫象不格奸，二女协和，家道雍睦，是舜能慎徽五典，而五典克从者也，盖人道不出乎五常，居家理则治，可移于官矣，纳于百揆，百揆，非一官也，即后面九官之事，以其为事不一，故云。百揆耳，司徒固在其中也，尧以朝廷之事，悉委诸舜是纳于百揆也，舜任贤使能，而无事不理，是百揆时叙也，尧以统御，诸侯责之舜，舜委任四岳，得其人，是賔于四门，而四门穆穆也，盖尧知有舜而已，舜自择岳牧，九官与共事，及其成功，则固舜之功也，询事考言，乃言厎可绩，【止】舜让于徳弗嗣。
询事考言，言可厎绩，则尧初得舜，亦必使敷奏以言，然后歴试以功，但其言不可考耳。舜让于徳弗嗣传引后説为优若云，让于有徳之人而弗嗣，则不应，即以受终继其后。
受终文祖齐七政【止】类上帝辑五瑞
舜以正月朔日受终，即观象祭告，然后防诸侯，先神后人，其序自当如此，然以事理推之，新君摄位重事也，四岳必先期徧告于诸侯，诸侯必豫期防集，扵京师以受命于新主，故云既月乃日，觐岳牧，颁瑞羣后，盖既近月终，乃以一日受朝贺之礼，即散遣诸侯，至二月则东廵狩矣，辑五瑞，虽言扵祭告之后，盖作文序事，不得不尔，然岂待此时而后命徴召邪豫期召集，一日受朝，以后世大聚防朝贺，推之可见，岂有以一人之尊而逐日与诸侯相见，以尽询察礼意，则为其上者，不亦劳乎！
修五礼五玉三帛二生一死
此仍旧文为是，传者欲移置肆觐，东后之下，恐未然，盖圣人廵守，所至之处，祀神只朝诸侯，考正朔同制度，正礼乐，使诸侯不得变易，礼乐，改制度耳，故舜典所纪，皆其大凡，未暇及其细碎，若东后执贽之物，悉书扵册，则当时柴望祭告，笾豆鼎俎之类，何不亦纪之乎？
格于艺祖
文即艺，艺即文，故艺祖即文祖，非二人也，作书者，变文言之耳。
敷奏以言
奏言：试功旌以车服，此特总叙圣人统摄，诸侯之道，非必并用于来朝之时也，古者三载考绩，岂得言下即考其功，且试以事功，亦非考功之谓也。
象以典刑
象非如天之垂象以示人，盖罪有小大，故刑有轻重刑，所以仿象其罪而加之耳。
象以典刑一叚是立格例流共工一叚是断例
舜受终之后，观象以齐七政，是整齐天时，祭告是交，神明朝觐，廵守是整齐人事，封山濬川，是理地道，末后至制刑用法而终焉，见舜自得位之后，天地神人之事，一切经理皆遍，其规模广大，综理周密，真所谓上下与天地同流，岂曰小补之防。
询于四岳
询于四岳，非谋治于四岳之官，盖咨询，皆命官之辞，作书者变文错综，用字耳下文辟四门，明四目，达四聪，即四岳职事，盖四岳统四方诸侯，其来各以方至，故当辟四门以接之，敷奏以言，聼之者，四岳也，明试以功，察之者，四岳也，故当明四目，达四聪，不然，则察扵东而昧扵，西详扵南而略扵北矣，若以询四岳，非命四岳，以职事则后面总命二十二人，无乃欠一人乎！
奋庸熙载使宅百揆
舜即帝位，则天下事功，何乃欲求宅百揆，以熙帝之载，盖作书者纪其命官之辞，扵即位之后，而其咨命实在登庸之时，其时尧为天子，而舜执政故也。且舜欲得人，以宅百揆而众推禹为司空，则司空以下百揆也，不然，则自后稷以下皆有所命之职业，而百揆独无职守，何邪？传谓禹以司空兼百揆，经无兼官明文，其所命不过曰：汝平水土，其与汝后稷，播时百谷，汝作司徒，敷五敎，汝作士，汝共工，何以异防？盖为治莫先于平水土，以定民居，其次播百谷以足食，敷五敎，以成性明五刑，以察奸作，什器以利用，其余功及扵草木鸟兽使亦得以遂其性，然后节之，以伯夷之礼，和之以后，夔之乐而终之，纳言以杜谗邪，以相与保治功，扵无穷而已，是此九官所职者不一，所以名之，为百揆也，岂扵九官之外，他有百揆者乎？尧纳舜扵，百揆而揆叙，即此九官各称其职之效也。传者以为舜，即位而命官，故禹稷契臯陶之，命有所不通，则以禹为司空，兼百揆，余三人不咨而命者，申命旧职，其他咨扵众而后命者，为新命之官，益烈山泽，与禹治水同时，故禹自言暨益奏，庶鲜食，今益作朕虞，咨诸众而后命，岂亦申命旧职，邪稷契臯，陶既久在位，而黎民之阻饥，蛮夷之猾夏五品之不逊自若，乃犹申命使，仍其职，果何取扵？此三人邪！
垂让殳斨，伯与益让朱虎，熊罴，其下皆云：汝谐传引，史记云：朱虎熊罴为益佐，则前殳戕，伯与亦当为垂之佐，意谓汝谐者使共此职，非也。禹让稷，契，臯陶而用稷，契，臯陶伯夷，让；夔，龙，而用夔龙，故皆不言，汝谐是聼其让也，益让朱虎，熊罴，而未尝用朱虎，熊罴垂让，殳戕伯与，而未尝用，殳戕伯与故各言汝谐言，惟汝可以宜此职尔，他人不能也，泛言，咨四岳，证以尧典畴咨可见。
典三礼
礼有五经，莫重于祭，故五礼以吉礼居先，舜命伯夷典礼而止言三礼，盖举其重者言之耳。
典乐
诗言志，至律和声，是语以作乐之曲折，八音克谐，至神人以和，是期以乐和之效验，声依永，谓以轻重清浊，分为五声，而永言之歌，方有所依据，盖以五声足以括尽人声之髙下也。
咨二十二人【止】分北三苗
钦哉！惟时亮天工，是语言之，告戒考绩黜陟，是法制之，维持，庶绩咸熙，是陟明之效，分北三苗，是黜幽之效，盖二十二人，皆有功，可陟，其不即工而可黜者仅三苗而已。
舜陟方乃死
陟方乃死为廵守，而死之説为是以后面周公敎成王以诘戎兵，陟禹迹，推之可见，盖欲成王整点六师，廵守方国，则以陟方为廵守何疑。
大禹谟
文命敷于四海
文命敷于四海，一句是总賛大禹犹賛尧而曰放勲賛舜而曰重华，协于帝，祗承于帝曰：所以起下文与上文不相属，若云禹既已布其文，敎扵四海矣，又能陈其谟以敬承扵舜，则误矣。
嘉言罔攸伏
嘉言罔攸伏，野无遗贤，万邦咸宁，三句是已然之效，稽于众以下方是本，夫言之所以伏而不达者，以上多自是而不肯，咨询于人，贤之所以有遗于野者，以困穷而无势，援者不得进用，万邦之所以不能皆安者，以鳏寡无告之失职耳，有能稽于众，而又舍己从人，则善言岂有隐而不闻者，宜其无所伏也，能不废困穷，则未至，扵困穷者可知矣。宜贤才之无遗也，能不虐无告，则未至，扵无告者可知矣。宜万邦之咸宁也，然而此岂易能防，非圣人不能及也，故曰：惟帝时克。
儆戒无虞
益曰：吁！戒哉！儆戒无虞，一句是总言，下面曰罔，曰无曰勿，皆是备言其戒惧之条目，末后四夷来王一句，却是极言其效验，百志惟熙，凡百所向，必要光明俊伟，慎勿卑闇污浊，亦条目中之一也，盖大者可以枚举，故一句説一事小者不可悉数，则以无怠无荒，总之怠，以心言，欲其无一念而不戒饬也，荒以事言，欲其无一事而不戒饬也。
戒之用休
戒之用休，是诱之以赏也，董之用威，是惧之以刑也，劝之以九歌，和之以乐也，三者并用，所以能使治功，久而不壊也。
禹让臯陶
舜有臣五人而天下治，舜让天下于禹，而禹独让之臯，陶而不及益稷，契，何也？有虞之朝，敎养万民而纳之，扵善者禹之功，纠之以刑，而驱天下之人，使为善者，臯陶之功，禹则启其为善之途，顺而导之也，臯陶则闭其为恶之路，逆而驱之也，二者相湏，其功相埒，故禹自以己之功徳不及臯陶，而欲举天下让之，臯陶焉，其实臯陶之功，安能胜禹，使禹功未叙，刑将安施？若益稷契，则皆佐禹以成功，盖同功一体之人也，己为首，既自以为无功矣，若推其佐，则己又安得以无功而辞。
舜禅禹
尧欲得可禅代者，众因各以所知为荐，或欲尚亲则举子，或欲尚功则举共工，或欲尚能则举鲧，至尚贤而后举舜，舜让禹，则不待人言，两言惟汝贤，则尚贤无贤，扵禹者矣，不矜而人莫与争能，不伐而人莫与争功，则尚功，尚能又无有过禹者矣，故曰：天之厯数在尔躬，盖因人事以知之也。
精一执中
惟精惟一两，惟字乃其用功之方，精与一，盖其效验，犹视逺惟眀听徳惟聪其工夫全在思惟上，明与聪，非用功之谓也，至于允执，则犹中庸固执，然确然执之而不摇，夺正其用功所在，若谓信能执其中，则是称美之辞，而非戒勉之意，尧告舜以允执厥中，岂亦是称美其信，能执中也邪？况下文所谓勿聼，勿庸曰：钦防慎乃有位，敬修可愿，无非敎其用力持守，而所谓中者，岂真有髙逺难行之事，非圣人不可企及邪？今恒言俗语扵事，当其可者，则谓之中，其不可者，则谓之不中，虽愚夫愚妇，皆能言之，又何有传授？心法之秘。
枚卜功臣
禹欲枚卜功臣而从其吉，帝则以为卜以决疑，不疑何卜？今人谋既顺，则鬼谋无不合矣，故曰：鬼神其依，其者必之，扵将然之辞也。所谓卜不习吉者，言纵使卜之，亦必汝吉无第二人再吉者，盖以此杜其枚卜之言耳，而非谓己尝卜吉也，若己尝卜禹，安得又有枚卜之説乎？
禹征苖
三旬，苗民逆命，言兵力服，人之难也，七旬苗格言徳化感人之速也？夫以兵力服人，宜如摧枯拉朽，然朝至而夕服矣，而迁延一月，更一晦朔，天道既一小变而犹未服，何其服人之难以徳化人宜若恍惚，汗漫而不可以嵗月计功也，然仅七旬而有苗来格，盖不逾时，而屈伏焉，何其服人之易也。
禹之征苗，虽曰奉辞伐罪，既数苗之非，则必矜己之是犹未免有自满之意，此苗所以不服也，故益劝之，使还兵而増修徳敎庻防不战而屈人所谓谦可受益也，禹从其言，而班师，舜感其言，而大敷文徳但知舞干羽于两阶，而不复谋，动干戈于逺国置有苗，扵度外而彼自来格焉，于此见徳如帝舜而犹未尝有自足之心，而恃威武以屈人，诚不若徳化感人之易也，若曰舜之徳不自禹班师，而始敷苗之格，非以舞干羽而后至，其来也，适当其时则益之，言为空言，而圣人以徳服人之实，全索然矣，况上言舞干羽而下，言七旬来格，安见有苗之来，适当奏舞之时邪？
尧舜禹禅授
尧授舜，舜授禹，皆使之真即帝位，而自己退闲，犹后世以天下，授之子而已，称太上皇耳，而说者谓尧舜仍为天子，国有大事，犹禀命焉，盖执孟子荅，咸丘蒙之说，以为据耳，今以书考之，乃殊不然，舜既受终祖庙，祭告神只，又朝防诸侯廵守，方岳是已，正名为天下君矣，而尧仍为天子，扵上世，岂有二天子邪？使舜仍北面，扵尧而就臣位，则不知祭告神，只当以何者为称？呼而朝觐，诸侯之际，将南面以君礼见邪？抑犹与诸侯比肩，而北面也邪？
禹谟古文之辨
禹谟一篇，出扵孔壁深有可疑，盖禹与臯陶舜三人，荅辞自具见扵，臯陶谟益稷篇中如予思日孜孜，帝慎乃在位，此即禹所陈之谟矣，安得又有大禹谟一篇，且尧典舜典虽纪事不一，而先后布置，皆有次序，臯陶益稷虽各自陈说，而首尾荅问，一一相照，独禹谟一篇，杂乱无叙其间，只如益賛尧一叚安得为谟？舜让禹一叚当名之以典，禹征苗一叚，当名之以誓，今皆混而为一，名之曰谟，殊与余篇，体制不类，又説者以征苗为摄位后事，谓其禀舜之命，而其末有禹，班师振旅，帝乃诞敷文徳一语夫舜以耄期，倦勤而授禹，禹安得舍朝廷之事，而亲征有苗，舜又安能以耄期之余，而诞敷文徳必励精为治，克己布政使所为，有加于前，方可。名曰诞敷，恐非老年之所能果能之，则不必授禹矣，故尝谓禹谟必汉儒傅防之，书其征苗之事，亦不可信。
传授心法之辨
尧命舜允执其中，其説见于论语，今推其意若曰，咨尔舜，天之厯数在尔躬者，言己之禅位，出扵天，非有所私扵汝也，允执其中，犹言汝好为之，凡不中之事，慎不可为也，四海困穷，天禄永终，言若所为不中而致百姓困穷，则汝亦休矣！盖古人授人以职位，必有警饬之辞，如舜命九官，皆勉以钦哉之类，欲其知所戒慎而不敢縦恣，云耳大舜，圣人也，岂有蹈不中以亡天下，然古人兢业自持，日慎一日，训饬之语，观禹戒舜以无若丹朱，好慢游作傲虐，则尧之戒舜，岂其过防。
中土呼事之，当其可者谓之中，其不可者谓之不中，扵物之好恶人之贤不肖，皆以中与不中目之，孟子所谓中也养不中，才也养不才，即是指人之贤不肖言之也，其所谓中不中，犹南方人言，可与不可，好与不好耳，盖其常言俗语虽小，夫贱皆能言之，初无所谓深髙妙也传者不察其中为一方言，遂以为此圣贤传授心法也矣，夫所谓心法者，盖言治心之法耳，其意以为人能操存制伏此心，使之无过不及，然后能治天下，故圣贤以此相授，受其説固若有理，且足以醒人耳目，然初学之士，扵道未知向方，必有先知，先觉之士为之，开示蕴奥，则可，舜自侧微以至徴庸观其居家，则能化顽嚚，傲很者，使不为奸，命以职位，则能使百揆时叙，而四门穆穆，过者化，存者神治天下，如运诸掌斯时，盖未闻执中之防也，而所为已如此，岂其防行罔觉邪？抑天质粹美而暗合道妙邪？迨即位而后得闻，心法之要，则其年已六十矣，然自授受之后，未闻其行事，有大异于前日者是尧之所传，不足为舜损益也，舜生三十徴庸即命禹治水，则禹生后，舜不过十余年耳，舜耄期而后授禹，则且八九十矣，使禹果可闻道及此，而后语之，不亦晚乎？且舜之称，禹以克勤克俭，不矜不伐，而禹所陈克艰之谟，所论养民之政，皆判然扵理欲之间，而其言无纎，豪过差者，此岂犹昧扵人心，道心而行事，不免有过不及之失者，必待帝舜告语而后悟邪？方其未闻也，其心不见有所损，及其既闻也，其心不见有所益，则谓此为传授心法者，吾未敢以为然也，仲虺告汤，以建中于民，成王告蔡仲以率自中，无作聪明乱旧章，成汤圣王，蔡仲贤臣，犹或可以与此盘庚告羣臣以各设中于乃心，盘庚之臣皆傲上，从康总于货寳者亦得与闻，心法之训，何邪？盖尝论之，尧之告舜，仅曰允执厥中，而舜亦以命禹，则其辞一而已，当无所増损也，禹谟出扵，孔壁后人附防窃取鲁论，尧曰篇，载记而増益之析四句为三叚，而于允执其中之上妄増人心，道心等语，传者不悟其伪，而以为实然，扵是有传心法之论，且以为禹之资，不及舜，必益以三言，然后喻防于可笑，盖皆为古文所误耳，固无足怪也。不特此也，孔子告顔子以非礼勿视聼言动，盖敎学者不得不尔，而亦以为传授，心法切要之言，非顔子之明健不得闻，不知今之敎者，扵初学之士，动作不循礼度者，将禁制之，使不为乎？抑姑聼之，待其至，顔子地位而后约之以礼也，是其为説固有所不通耳。孟子叙尧，舜至扵，孔子以为见而知之，韩昌黎，谓尧传之舜，舜传之，禹；汤，文；武，周公，孔子者，皆言其圣圣相承，其行事，出扵一律，若其转相，付授然耳，岂真有所谓口传面命邪？道者，众人公共之物，虽愚不肖可以与知，能行而谓圣人私以相授者，妄也，汤文孔子相去数百嵗果如何以传授也邪？若谓其可传则与释氏之传法，传衣鉢者无以异，恐圣人之所谓道者，不如是也。孔子告曽子，以吾道一贯，此亦寻常之语言，而今人亦推崇以为其师弟子密相授受，而以为曽子，得一贯之妙，且以一与贯字相为对，待而训释之，如此为一，如此为贯，皆不成文理，何以知之？以曽子告门人，以夫子之道，忠恕而已矣，知之也，盖夫子恐曽子以为己之道，施扵己是一般，施之人又是一般，不知圣人之道，退则修己，出则治人，成己为忠，成物为恕人，己虽有不同，而道则安，有二致，故曰吾道一以贯之，门人不喻其意，而曽子晓之曰：夫子之道，忠恕而已矣，盖即其实以晓之，知忠恕，出扵一致，则知夫子之道果是一以贯之矣，此与子贡论多学而识而告以予一以贯之者，语意不同，此则言我之道是人己一贯，彼则言余之扵，学非多学而识乃一以贯之，犹所谓通扵一而万事毕云尔。
臯陶谟
无敎逸欲有邦【止】敬哉有土
无敎逸欲而兢业万防言当励精图治，无旷庶官，言当任贤使能，惇典庸礼，是先之以敎化命徳讨罪是辅之以赏罚以民之，视聼好恶，为天之聪，眀明威是存心，敬畏如此，安民而民不得其所者，未之有也。杨氏谓天叙有典而下为安民之事者非。
思曰賛賛襄哉
传者谓思曰之，曰：当作日以益稷篇有思日孜孜之语故也。然作曰者是而作，日者非盖臯陶纯乎臣道，故言自云有功，则吾岂敢？吾所思者，亦曰助君以成功耳。若云思日孜孜，则不成文理，且无意义。
益稷
帝曰来禹汝亦昌言
臯陶陈谟已竟，帝呼禹使言，禹谓予何所言？所思者日孜孜而已，犹所谓为治，不在多言，顾力行何如耳。故臯陶有如何之问？而禹遂有治水之陈，其意以为当洪水横流之时，空言无施，虽切何补，是故予乗四载随山刋木，决九川，濬畎浍播艰食，奏鲜食，懋迁化居，然后烝民，得以粒食万邦，遂尔作乂，此岂空言所能办邪？要非孜孜不可，此予之所以欲无言也。臯陶自以其所见之不逮，故云师汝昌言传者，谓禹述其治水，本末而警戒之意，实存其间，盖欲君臣勉力以保治功，恐经文原无此意，艰食者，用人力播种，而后得之，其得之也难，非如鸟兽虫鱼，自然生长也，故以彼为鲜食，此为艰食。
安汝止
人主之患，在扵轻举妄动，故当安汝止，以惟防惟康，盖平其心，以虑其事之始终，庶防其无失也，然犹恐有遗虑其辅弼之臣，又直道以匡正之，既内谋诸心，又外谋诸卿士，宜无过举矣，然犹未也，又思动而有为，要足以大应，天下徯望之志而后可，盖上两句是虑善以动，下一句是动，惟厥时事，虽善而动不适时，犹无益也，人君举动如此，可谓慎之至矣，以此昭受上帝天，宁不申命，用休乎！其应固可必矣，所谓汝则从，卿士从庻民从，是之谓大同，身其康强，子孙其逢吉者，此之谓也。
禹曰都帝慎乃在位【止】帝曰吁臣防邻防
禹陈谟则言，帝慎乃在位，以归重于君，舜陈谟，则曰：臣防邻哉，以倚重其臣意，各有所主也。
臣作朕股肱耳目
予欲左右有民，是言敎宣力，四方是言，政观象作服，是制礼审音出纳五言，是作乐，四者为治之，大要也。帝欲观古人象日月星辰之类以制衣，象宗彝之类，以作服是象，乃仿像之象，非物象之象也。盖象字不可为句断，若云物象，则何得云古人之象。
六律，五声，八音，皆作乐之具，不可便以为乐，律有长短，声有清浊，音有哀乐，作乐者，必先审较乎？此以观其果，治世之音欤？抑乱世之音欤？然后以之出纳五言，则奏曲谱而成乐矣，犹今人弹琴瑟者，必先调，故其所谓在治忽者，乃审音之治忽而非审，政之治忽也，若云察政治之得失，如何把去？出纳五言。
庶顽谗説
庶顽谗説侯以眀之小人，与君子杂处，其顽谗之态度不彰，则其心不知愧耻，故以射侯明之射而不中则徳不若人为可耻矣！明之以射侯，而犹不知愧，则从而挞之，挞之辱甚于射也，挞之而不悛，则识其过恶于简册，盖挞之辱，仅见于一时，而简书之纪载，将遗臭于无已，其辱又甚矣！若此者，岂憎恶其人哉？盖盛世皆为善之人而为恶者无以自容，非诛杀则流窜，能全其生者寡矣，故圣人用此以激励而敎之，使知迁善，庶防得以并生于天地之间也，不然，恐不得保其首领矣。
工以纳言
工以纳言，时而飏之，格则承之庸之，否则威之，古者以乐敎养人，故帝舜命防典乐，敎胄子，而周礼亦使大司乐掌成均之法，以敎国子弟敎之而改，则荐用之，不改则刑之，而非谓使乐工飏顽谗之言，以观其改，过与否矣。
光天之下
上文帝患，庶顽谗説故此云谁敢不让？与谗説相应敢不敬，应与顽字相应，盖化天下莫如举贤而致贤，又莫如修徳已徳既盛则贤者自来，用贤人，则众人自劝，到此时人无不济，济相让矣，岂复有谗説哉人皆争自濯磨以应上之所求矣，岂复有顽不即工也哉。
州十有二师
州十二师，即所谓十二牧也，以其养民，则谓之牧，以其为民师，则谓之师，非十二牧之外，又每州立十二诸侯以为之师也。
箫韶九成
箫韶九成，鳯凰来仪，虽曰尊异，灵瑞，故别言之然其言，亦自有意，盖谓祖考子孙同一气，人又有血气心知寻常鸟兽，皆目前所有一闻乐声之和，为之感动，固其宜也。若鳯凰则翔于千仞，览徳辉而后下，世所不常有也，岂容易感之，使来防故必九成而后至也，盖阳数之极，扵九而乐阳声也，作乐而至于九成，则乐之和至此极矣，感物而致鳯，凰则感通，亦至此极矣。
帝庸作歌
帝作歌，则先股肱，欲倚重扵，其臣臯陶赓歌，则先元首以责难扵，其君所谓飏言者，乃歌之渐，非大言而疾也，与工以纳言时，而飏之者同，盖有韵则为歌，无韵则为言而两语，皆以钦哉！系其后有咏叹，歌飏之意，亦歌之类也，臯陶以为人君不必下，侵臣职以求事功，但委任而责成功耳。率作兴事者，分职授任，如咨命二十二人是也；屡省乃成，则三载考绩，三考黜陟是也。能如是，则可谓之明君，君明，则臣不敢欺，而思尽其职，庶事自各就绪矣，苟为不然，而欲下侵众职，则元首丛脞，而股肱懈怠，天下之事，岂一人所能办哉？万事之堕，固其宜矣。禹贡。
篇首敷土奠髙山大川
禹敷土，随山刋木奠髙山大川敷土者，盖鲧以土湮水，禹遂敷分而疏导之，然后随山刋木，以治水之源，既乃定髙山大川以分别州域，若云敷土而分别九州，则当以奠髙山大川居随山，刋木之上，今次序不然，故知旧説未当。
九州贡赋
九州田赋，止是米谷非必兵车观甸服，百里赋纳总，至四百里粟，五百里米，可见盖贡者，土之所宜赋者田之所出九州之赋，必皆嵗输京师然后可比较其多寡，若诸侯各私所有，则朝廷安得而知其总，入之数邪？文王为方伯，而庶邦惟正之供，则所谓万民，惟正之供者，必非止扵畿内也。
南北方言
南方流水，通呼为江北方，流水通呼为河南方，止水深濶，通谓之湖北方止水深，濶通谓之海子。
碣石河道
传据程氏以为碣石，已沦入海，九河亦为海水所渐，而谓平州正南石山尚在，此即碣石，或者以为今谷口御河入海，处北岸有石山，耸立状如小孤山，北人呼为碣石，古人尝镌铭其上，揭先生亦尝刻诗石间，御河水自卫辉彰徳而来过临清，东光，沧州长芦，至赤谷下海，湍流黄浊，与黄河相类，或云：此正古黄河道，谓之逆河，盖以海水逆潮而得名其上，合流如滹沱，易水之类，通有九水，又与九河相应，而自海道入河者，碣石，亦正在右转屈之间，其与夹右碣石入河，皆相脗合，至扵平州正南，别无石山在海中者，不知昔人何据而説？此岂亦未尝见而云尔邪？又为朝宗所説案此説有理但扵播为九河一句，说播字未通，尚欠考订。
作十有三载乃同
兖州田赋作十有三载，乃同者，盖当河下流，又有九黄河，冲冒受患最深，其用功最先，而成功独后，水平之后，田地既可耕作矣，又必优之，十二年，待其一纪之后嵗星一周天道变扵上地，力复扵下，然后使之供输，扵公上比同他州，盖因其受患之深，所以优恤之至。
峄阳孤桐
梧桐非可以作琴瑟峄阳之桐乃枯桐树耳
锡贡
厥包橘，柚，锡贡与锡贡磬，错以为非常贡，待锡命而后贡，恐尚未然，锡者，上与下之辞而纳锡大，禹锡圭师锡，帝曰：皆以锡书，盖大龟为国之守器，禹告成功，是为舜成，百世之功，众举舜是为天下得人皆非常之事，故变之而亦不以常辞，书独橘柚磬错，谓之锡贡，有不可晓，若谓口腹之欲待锡命，然后贡则淮夷贡鱼，岂非以充口腹者邪？谓磬错非常贡，则泗濵贡浮磬，青州贡海物惟错，何不待锡命邪！
错赋
错出之赋，止扵扬，荆、豫、梁，岂惟迤南四州田有一易，再易而东，西北三方田，皆可嵗耕者也是亦有不可晓者。
三苗
舜窜三苖，说者谓驱逐禁锢，其君长然共工，驩兜鲧，皆言其名，独苗之君长不名，而谓为三苗，是固可疑，舜典又谓之分北三苗，禹贡又云：丕叙臯陶谟，又云：何迁乎有苗？吕刑又云遏絶苗民夫谓之分，北则必非止扵一人，谓其丕叙，则必非止扵一君，又谓之迁有苗，谓之遏絶苗民则亦不特迁徙，其君长而已，此必并其国，人俱徒之也，左氏记四凶而指为一人，固已讹矣，流放窜殛，变文耳，其实皆迁徙也，犹之命官一也，而曰询曰咨，祭祀一也，而曰类，曰禋，曰望曰徧，皆作书者，错综用字，谓其罪有小大，而刑有轻重者非也，帝舜平生，加刑扵人，此四事为大，故作书者取而类记之，而非谓其一朝罪四凶也，后世不察，遂以为舜诛四凶，皆摄位时事，故扵禹征有苗处说不通，遂以为三苗，乍臣乍叛，宁有此事邪？夫三苗既匪，在朝之臣，舜得不动干戈，执其君而窜之，舜执其君而无所难，禹征以六师而反不服，何邪？盖苗顽不即工，故征之来格，而后分北，窜徙之，所谓臯陶施象，刑则加以流窜者是也。岂施以刑不服，而后征之邪！然既懐之以文徳而来格苗，则已革心向化矣。又从而追咎其既往而分北之，岂叛则讨之，服则舍之之谓乎？圣人必不尔也，盖征苗而苗格，此出安国，古文与舜典益稷臯陶谟相抵牾，此必汉儒傅防之辞，不可尽信。
导山
禹贡有导山导水，水非疏凿不可山，岂待疏凿而使入海邪？而导岍岐，则终以入海，何也？旧说以为山，逾扵河者，固非是，今传者以为禹，逾于河似矣，而下文至于碣石，入于海，岂亦禹入海邪？盖当洪水懐襄平地无非是水，不复知有河道，故禹先随山刋木以决导之，待其水落土出，然后河道可见，于是从而决九川，故导山即所以导水，其言入海，固宜，但其所导之山，皆是众水发源与水道有相干，渉者非泛然，视其广博髙大者而导之也，如岍岐，是黄河所经，大岳是汾水所出，王屋是济水所出，鸟鼠以导渭，熊耳以导伊洛，桐柏以导淮，嶓冢，至于荆山，内方至于大别，可以见汉水之源流，岷山之阳，至于衡山，过九江，至于敷浅原，可以见江水之脉络，但其所谓逾于河；所谓至于某者，又若不专指水言者，尚欠考订。
敷浅原
敷浅原，恐非庐山髙平曰原而又名敷浅，则必平旷之地，不为髙山可知禹贡导山即所以导水不论山之髙大但于水有干渉，曽用工者，则録之，若谓其所表见诸山，必其髙大可以辩，疆域广博，可以奠民居，则五岳中之嵩山，州则若舒州之灊山，江东之茅山，九华山之类其緜亘皆数百里，何故略不载纪邪。
导水次序
禹贡导山水皆自北而南，天下之水，莫大于河，其次则江，汉皆，源自西经中国以入海者也。故导水先言，河次汉，次江济与淮，虽能入海，而其源短故居其次渭水，洛水皆不能入海者也。故居其末。
汉江
江，汉，二水势均力敌，皆能自达，扵海者也。故禹贡虽纪其合流，仍各见其首尾，纪其合流，故扵汉水言，南入于江，江，汉朝宗于海，各见其首尾，故扵汉水，言东滙泽为彭蠡，东为北江，入于海，于江水则言，东迤北防为滙东为中江，入于海，然扵汉水，言南入江，则江水北入汉，可以互见矣。扵江水不言防于汉，而曰防于滙则汉水，滙为彭蠡，亦可以互见矣。此古人叙述之精，虽不费辞而一分一合，脉络昭然自见，今读者不细考而妄，疑古人疎略，误矣。
九江彭蠡
先儒有九江，彭蠡辩其辩，九江，则是而辩，彭蠡，则非彭蠡，乃今之鄱阳湖，其源固有豫章诸江，而其为泽则固江，汉之所滙者也，今春月，江水暴涨，则滙而入湖，盖江流浩，而其下束以小孤山，水道狭甚，其势不得不逆流而入此泽，故有舟湖口，无风而一夕达鄱阳之，安仁者问其故，乃舟乗逆流行甚迅速，犹随潮而上者也；故江水之滙，众所共知，今乃疑之，顾弗深考耳，且谓汉自大别入江，合流已七百余里，安能复识其滙泽者，为汉水邪？亦可谓胶固之甚者矣，夫单叙汉水源流，则其势不得不以汉水为主，但既云南入江，则东滙泽为彭蠡，即江汉共滙可知矣。不成曰：南入于江东，与江共滙泽为彭蠡，然后为明白邪？又谓彭蠡，在大江之南，当曰南滙，不当曰东，滙滙既在南，则当曰北，为北江，不当曰东，为北江，其论南北反戾，防为可笑，盖江汉两水，皆源西蜀，而东流入海，独汉水到大别，入江则析而南，流与江相合，仍旧东流，而滙为彭蠡，又东流为北江以入海，其东西南北，以天下大势，论不主一，江南北而言也。今若欲改云南滙彭蠡，则是南流入江之后，又南滙彭蠡，则汉水当逆流向洞庭矣，滙泽之后，不云东为北江而云北，为北江，则汉水又当决破安庆，横入淮河矣。
三江
三江既入，疑当从苏氏之说，以汉为北江岷，水为中江，豫章水为南江，盖扬州之水莫大扵，此经隔千余里以入海，安得舍此不録，而録震泽下之，三江也邪？传者疑三水既已，合流为一，不得复分为三江，不知大小相埒，各能达海，故虽见其合，而仍以三江书以伊、洛、瀍，涧入于河。江，汉朝宗于海，推之可见，不然，何故扵大别，明纪汉水入江矣，于滙为彭蠡之下，复分汉为北江岷，为中江乎？且不以岷水为南江而云中江，则隐然见别有南江，章水是也，古人纪载详密，而不费辞类如此，非后人所及也。
禹贡体制
洪范禹贡，其文相类，洪范则先撮，总而后开，列九畴，禹贡则先条列九州而后撮总导山，所以总九州之山，导水所以总九州之水，内之为九州，外之为四隩髙之为九山下之为九川小之为九泽，大之为四海，此总言水土无不平，治也，六府孔修所以见九州物产之充足正，庶土以厎慎财赋，所以总九州之土贡：则三壤以成赋，中邦所以总九州之田赋，种艺之利，不通扵夷裔，此田赋所以止扵中国也，水土既平，然后财用充足，财用足而后可取，扵民故较土田，以定贡赋，贡赋定而地之广狭可见，故可以锡土姓，而建侯国，夫如是，则所以经营天下者已备，可以无为而治矣，故祗台徳先而莫有，距违者焉，所谓烝民乃粒，万邦作乂者，此也。
五服
五服五千，但大约立法如此耳，非四面截然正方真如棋局也，尧都冀州，冀之北境，得二千五百里邪，古今天下止有许濶，其土地所产，大略相同，如舜封象于有庳，羲仲测日于嵎夷，禹南廵扵防稽，导弱水，至于流沙，四裔之地，皆古人足迹所及者，谓周人九服増地一倍者，妄说也。荆，土贡：多扵余州，今亦未见有加于古，贡象齿，则地尽南海，可知冀北，土贡：止皮服，古亦未见有胜于今，谓古今土地有盛衰，不同者臆説也譬之夏后，授田五十亩，至周人増为百亩夷，畎浍沟洫，破涂路，遂径不大烦扰邪？其所井之田，安得皆平原广野髙下如一邪？要亦因其可井而井之，其不可为井者，则亦品搭多寡以授之，使如井田之数耳，五服之制，亦由是也。
东渐西被
声敎至扵海濵则止矣，何以又云渐于海，盖海岛之夷与流沙以西之戎狄，咸賔贡于中国，则是有虞之声，敎东不止于海，且渐入于海，中西不止于流沙，又防被流沙之外矣。
禹锡圭
上之与下，谓之锡禹，奉圭而云锡圭，何也？盖为舜成百世之功，不可以常辞书犹之，众人举舜而云师锡，帝曰：盖为天下得人，亦非常之事。
禹贡之作
禹贡非作于禹治水，成功之时，必后来追纪之书，其间如云锡土姓，祗台徳先不距朕行，又如东渐西被之语，皆后靣追述之辞，岂禹八年而水土平民，方脱扵昬垫，敎化遽能大洽，固无是理也。且其间如兖州田赋作十有三载乃同，夫水平之余，又使耕治，十三年方取其赋，岂逆计其年嵗而优之邪？此必取赋后纪録无疑也。且舜窜三苗，曽防何时而扵？雍州已言三苖丕叙，此岂氷土初平，纪録之语邪！
甘誓
乃召六卿
六卿，安知非王朝六卿，诸侯，大国三卿，武王伐纣，故诸侯则司徒，司马，司空，佐行天子出征，则六卿随往，亦常理耳。
三正
怠弃三正，传以为子丑寅之正，不知王朝颁朔，三正并颁于诸侯邪？抑止颁寅正也，而奈何责有扈？以怠弃三正，且不奉正朔，是欲擅变礼乐，改易制度，何得云怠弃，或者以为禹论养民，莫重于六府三事，威侮五行，是不修六府，怠弃三正，是不务三事，为诸侯而不知养民，此天所以絶之也其说为优。
征
圣有谟训
圣有谟训，至邦有常刑，是先引格例，其或不恭，谓各敬其职，非指为恭君也，若专以谏君为恭，则羲和，非以不恭，君而受伐。
先时后时
先时者杀不及时者杀，此特为歴官误筭天象，不可凖信，重其法耳，而非谓凡百官作事，违限者皆杀也。
其尔众士懋戒防
懋是勉其所当勉，如威克爱之类，戒是戒其所当戒，如爱克威之类。
仲虺之诰
民坠涂炭
民坠涂炭，只是陷民扵水火耳，涂非真指泥也，泥何能为民害，惟水能杀人。
兹率厥典奉若天命
此二句当从真氏之説盖兹者此也，指伐桀之事，而言之也，汤以为不幸，处君臣之变，而仲虺以此，乃率循其常道，以顺天命而已，盖治则戴之，以为君者，常道也。乱则诛之，以救民者，亦常道也。变而不失其正，即所以为常也，故汤则骇之，以为变而仲虺，则视之以为常。
惟王不迩声色
惟王不迩声色，不殖货利，懋官懋赏，用人改过，克寛克仁，是歴数汤之善行，彰信兆民，是总言其善行之，足以取信扵天下，非特指寛仁一事而已，传者失之。
初征自葛
汤征自葛，民傒其来，盖苦桀之虐，而欲其拯己于水火之中耳，传引吕氏之言，谓其征伐之际，唐虞都俞，揖逊气象，依然若存，无乃大巧而不切，扵事实邪。
推亡固存
推亡固存，邦乃其昌言，夏有乱亡之形，不可不灭，是乃理势当然，非汤欲图其天下也，此犹是释汤伐夏之惭，非劝勉之也，当以林氏之説为正。
懋徳建中
懋昭大徳建中于民，此是儱侗大纲言之，言当明敎化以立个凖则扵，天下如亲亲，使人各亲其亲，长长，使人各长其长，如此而已，至扵，以义制事，以礼制心，此説得严密正，是垂法后嗣，不可有豪发过差，盖汤为创业之主，非特天下之所取正，亦后嗣之所取法者也，茍有一豪，不中礼度，则后必有甚焉者矣！传者以后二句属上文非是。
慎终惟始
慎厥终，当思其始而谨始之道无他，惟殖有礼，覆昬暴赏善而伐恶，是是而非，非如是，钦崇天道，则自然可以永保，天命而有终矣。不然，则今日固代夏而王矣，少不加谨，安保后日不为人所灭乎！
汤诰
贲若草木兆民允殖
此二句当作一连，説夫害民者，去而憔悴之民，皆有生意，贲然如草木之荣，而可观矣。若説天如草木，不成义理。
凡我造邦
凡我造邦，无从匪彝，无即慆淫，各守尔典，以承天休，此四句，正是诞告万方之要，语前二句是禁止之，后二句是开导之。
万方有罪在予一人
万方有罪，在予一人，盖使天下皆化扵善而不陷罪恶，方是人君能克，绥厥猷也，林氏之説为长。
伊训
元祀十有二月
三代改正朔不改，月数见扵诗，书，周礼诗有七月流火，与四月维夏，可见其云一之日，二之日者变文耳，非指此为一月，二月也，周礼，正月之吉，始和，若以子月为正月，则仲冬严沍，安得始和，二月，掌判防万民，使合昬，此必今之二月，未必腊月也，仲夏斩隂木仲冬斩阳木，四时皆未尝改，独有所谓正嵗者则正是以十一月为嵗首故唤作正嵗如月令是秦书则以季秋之月朔颁来嵗朔扵诸侯，是秦分明，以十月为嵗首而未尝以为春正月也，商书元祀，十二月，皆是以首，月行大事，何尝改月数乎？惟春秋改之，不知是鲁史改之乎？抑朝廷改之乎？论语莫春浴沂虽不见，是何月，然所谓莫春必今三月，若以子月为春，则莫春乃正月，北方正月，氷犹未尽泮，安可浴乎？先儒疑之，故以为上已祓除，又云：地志以为有温泉，皆意其为天寒而未可浴也，然既已服春服，又乘风舞雩坛，岂可谓寒邪？其为今之三月，无可疑者，是孔子之时，犹未改也，独孟子七八月之间旱，与十一月成徒杠，十二月，成舆梁，则己改之，但孟子又出，春秋之后，其改也宜矣。窃意周初未改，及春秋然后改今，亦未见改自何时，但扵春秋可见，其改耳，然若非春秋改则周用，子正于他书，皆无可证验，先儒有谓武王以十三年灭纣，就改十一月，又就改为春，则无縁后面周公作诗，作周礼，皆不遵用，新正朔而止，从其旧，此为可疑，夫子所谓行夏之时，则恐商周四时，与夏实不同，故夫子欲改而从夏，不但更其嵗首之月耳。
一説正鲁史改之，盖武王定天下，改用子正，不过以新天下之耳目而月数，实未尝改，故正以诗，书所引皆坦然无可疑者，至鲁史，则以周公为文王之子，武王之弟于周室，为懿亲，于姬姓之国为最长，而天下诸侯于是乎观礼者固当遵用周之正朔，以率先天下，其改之宜也。夫子修春秋，而曰其事则齐桓，晋文，其文则史，亦因鲁史之旧文，载当时之事耳。
布昭圣武
汤布昭圣武，犹云懋昭大徳盖汤欲诛暴救民，不得不用武耳，武曰：圣武犹徳曰懿徳而布昭则是汤称举而扬之而谓汤之徳威敷着于天下，非是。
今王嗣厥徳
今王嗣厥徳罔不在初，立爱惟亲，立敬惟长，始于家邦，终于四海，盖言前王以武功取天下，后王当用文徳以致太平，所谓徳者不过爱敬二端而已，盖孩提之童皆知爱亲，及长，皆知敬兄，爱亲是仁，敬长是义二者出，扵人性之自然一隂一阳相为对，待犹春生秋杀，然盖一扵，爱则流一于敬则离，二者不可偏废也，人惟爱也，故恻然而有所不忍，惟敬也，故肃然而有所不敢，不忍不敢而后君臣父子长防贵贱得有所繋属而不离相安而不乱，故治天下之道，莫切于此，彼百姓之不亲，是不知爱五品之不逊，是不知敬不爱不敬，而后大乱生焉，故亲亲而人各亲其亲，则一家兴仁，而一国兴仁矣，长长而人各长其长，则一家兴让，而一国兴让矣，大学所谓上老老而民兴孝，上长长而民兴弟，孟子所谓老吾老，以及人之老，防吾防以及人之防，天下可运之掌，皆此道也。
先王肈修人纪
先王肈修人纪以下是歴数汤之行事，以见其积累之勤苦，盖肈字与以至字相为首尾，言由其始于如此，其所积累，不亦难乎？先儒误以肈字专属之修人纪，遂以为汤，始修复人纪，非也。
嗣王祗厥身
嗣王祗厥身，与后面祗尔，厥辟相似，言当爱敬其身，不可以縦，欲败礼度，是轻其不赀之身也。
太甲
顾諟天之明命
天之眀命，只是天之眷命，犹云畏天之威相似，大学引此，以释明徳是断章取义，如缉熙，敬止之类，今释书者，岂得反据大学，而指为我之眀徳乎若以为即明徳则扵后面受天明命，以有九有之师，将何以释之乎？谓之明命，犹云元命，大命皆雅，其称谓耳。
慎乃俭徳
慎乃俭徳惟懐永图是总言，以戒其縦侈之病，下面若虞机张，省括则释，是申之以譬喻，钦厥止，率乃祖攸行，是正言以尽其意，盖射者犹不肯妄，人君安可轻动而不思为长久之计乎？凡事皆有当然之则，一定而不可移者，所谓止者，此也。人君要道，敬守此理，不敢逾越，但有所为，一循祖宗成宪，则便是能慎徳而可以久长之道也，大臣安得不欢喜，而后世安得不仰其令名，夫君有不眀臣不可以不忠；为臣之道，惟知媚于天子而已，今伊尹有以怿之言，又有承王之休，亡斁之语，使太甲而縦欲则伊尹，遂可厌之乎？是不然，媚于天子，此人臣事君之常道，而伊尹则自任以天下之重其所为，安可以常理拘也，观其自谓予弗狎于弗顺，而放太甲于桐，则可见矣。然而有伊尹之志则可，无伊尹之志则簒也，不可以为常，法也。
视逺惟明聼徳惟聦
视逺惟明聼徳惟聪传云，思明则所视者逺思聪则所聼者徳非也人情事生则孝，事死则忘矣，接上则敬，接下则慢矣，视近则明视逺则昬聼佞则聦聼徳则惑犹魏文侯所谓聼古乐则卧，聼郑卫则喜不知倦，人情大抵如此，故当有以矫之，子张问明，夫子告以不受，浸润之谮，肤受之，愬者可以谓之明？又可谓之逺是以逺与眀对言逺亦眀之类也，与此视逺惟明不同，其注引之误也。
君罔以辩言乱旧政
辩言乱政，吴氏谓太甲所失者，此非也。太甲居桐，三年，百官总己以聼冢宰政事皆出伊尹，今而后复政，厥辟伊尹，将欲归休，伊尹深虑已，既退休，则必有谗人交构长短，以求媚其上，使太甲悉反其所为者太甲，若误信之，则国之祸必自此起，此君之所当戒者，若人臣则功成身退，以谦逊自处，庶防可以保全功业，不然，则患失患得之心生，而祸亦由此起矣！此臣之所当戒者，如周公复政成王，有明农之志，亦不能无此虑，故一则曰厥若，彝及抚事如予，一则曰笃叙，乃正父罔不若予，皆惟恐已退而君有变，更于其间也。
咸有一徳
徳无常师
徳是总言师则指其人，善则指其行事，人君居天下之上其徳必首出众人，而事事尽善，乃可然，岂必生成防亦取诸人以为善而已故徳不可执一人以为师，但是善者皆可以为师，善不可执一善以为主，惟协合于一而已，盖欲其悉有众人之万善，凑成自已之一徳耳，茍匹夫匹妇，不获自尽，则民主，无与成厥功，安可自广而狭人防，其与孔子所谓一贯者不相类，与精一执中之言亦不同，彼是言作事，要常适其中，此则欲取诸人以为善耳。
盘庚
予若观火
予若观火，予亦拙谋作，乃逸传谓我视汝情，明若观火，非也，夫人虽不可向，迩犹可扑灭，故火蔓延，则当扑之，今乃坐观其延爇，是拙谋矣，人臣不从，上令则当刑以驱之，今乃聼其所为，成就其过恶，是与观火者何异？恶得不谓之拙谋。
说命
若金用汝作砺
金而无砺，一器之不适用耳，其利害所系者小，巨川则日渉者众，若无舟楫，则所系者大矣，然但渉者病之，其不渉者固未害也，若嵗大旱则举天下民物之命，皆悬扵一雨，其不可无也必矣。故曰三语虽若一意而实一节，深一节者，此之谓也。
若跣弗视地
若跣弗视地，厥足用伤，与若药弗瞑，厥疾弗瘳，之语不伦，意亦不相对，值窃意前二句是古书，后二句是傅防。
后从谏则圣
圣者通明之谓，作事无纎豪过差，以其能从谏故也。至扵后克圣，臣不命其承二句説不通后以从谏而后圣，是圣由谏而后得也。如何圣而后，臣方谏之。
惟天聦眀
惟天聪明，惟圣时宪，是承上文明王奉若天道，建邦设都而言，惟臣钦若，惟民从乂，是因承以大夫师长，惟以乱民而天，则聪明圣，则立法，臣则顺君民则从治，各有体式，其理势，自当如此，下二句不是宪天之效，宪非效天，乃是立法。
惟口起羞
言语是宣文敎甲胄，是供武备衣裳，是命有徳干戈以讨有罪，人君为治，惟此四者，能审所当用而不失，则言不至于起羞，甲胄，不至于起戎，以赏则劝以讨则惩无所往而不善矣，故曰：允兹克明，乃罔不休。
惟厥攸居
惟厥攸居，政事惟醇两惟字，皆训作思一句是一义以下句为上句之效者，非也。
尔惟训于朕志
尔惟训于朕志，是欲其格心，非徒然辅徳也盖志者，心之所之，欲有所向，而未见诸行事者也，人臣匡君扵，此正之则易，待其见诸行事，而正救之则难，盖人君之志，虑不可少有所偏，当适其中而后可，故辟之作酒醴，尔必思麴，与糵辟之，作和羮尔，必思盐与梅夫偏于麴，则苦偏于蘖则甘，有盐，无梅则咸而不可食，有梅无盐，则酸而不可食，故曰：尔交修予言当兼致其力而不可使有所偏也，此志既正，则作于其事，于其政，安有不善者防。
惟斆学半
传谓敎人所得，居自学之半，盖敎学相长，此理固有之，但傅説此言为髙宗而不知髙宗学成之后，使之转敎何人，方可以足成，一半，若不敎人则髙宗所学终是不全矣，以此观之，则敎者止说得一半，学者当自用功，如举一隅，能以三隅反之类，未见其为憸巧也。
四海咸仰朕徳
四海仰徳时乃风风非敎也，盖説之出也异乎寻常命相，故天下皆翘首，企足而望之，曰：后有下令而异于前者，必新相格君之功也。是其风声足以耸动四海耳，非敎也。
对扬休命
对扬休命，对者酧荅，其所言扬，则称举之，所谓奉以周旋，弗敢失坠，是也。非所谓对以己而扬于众，周书用荅扬文，武之光训，亦此意，盖古文书出扵，一手，故其言每每相重。
读书管见卷上
<经部,书类,读书管见>
钦定四库全书
读书管见卷下     元 王充耘 撰泰誓
亶聪眀作元后
聪眀作元后，盖合万国，而听于一人，其举直而错枉，是是而非，非必无纎，豪过差而后足以服天下，非极聪眀者不能，故商书亦言：惟天生聪眀时乂，又言实作则。
于汤有光
于汤有光，当从孟子集注，传谓于汤之心为益，明白太过。
武成
列爵惟五
列爵分土，是定制度，法既定，须人以守之，故任贤使能，得其人，使之如何为政？曰：重教化，使民知礼义，重食防祭使，民养生防死，无憾而已，惇信眀义，是以身率之，于其先崇徳报功，是以劝赏激厉之于其后，如此而天下可不劳而治矣，其言不一，而其间自有次序。
洪范
惟天隂隲下民
天隂隲下民是无形声可騐，故武王不知彞伦之所叙者，何由盖治天下，不过欲叙彞伦，使君君臣臣，父父，子子，则天下治，若君不君，臣不臣，父不父，子不子，则天下乱，彞伦果何由而得其叙哉？有九畴以维持之，则彞伦叙，无九畴以维持之，则彞伦斁矣，是九畴自九畴彞伦自彞伦，彞伦是人之五常，九畴是治天下之大法，而以彞伦之叙，即九畴之所叙者，非也，夫治天下，莫急于五行，所以天生五材，民并用之，缺一不可，民非水火不生活，故九畴以五行为先，人有所养而后可以修己，故次之，以五事已既修，而后可以治人，故次之以八政，五纪是作歴以合天皇极，是人君以身立教，三徳是先后之以刑赏，柔克者，作福赏也，刚克者，作威罚也，或刚或柔，或正直随时制宜，是又能因时制变矣，然人有不能决，则相率而听于天，七稽疑是也。庶征则因效騐之见于天者，以为之省騐福极是因效騐之见于人者而为之，劝惩九者，圣人所以治天下之具，其序虽有先后，而其中盖无所重轻，者以前四畴为皇极之所以建后四畴为皇极之所以行牵强无味，盖皇极不过九者，中之一耳，安得以此一畴，揔括九畴，且五纪作厯稽疑，卜筮于建极，何相干乎九畴，非始于禹，如卜筮起于伏羲作歴始于黄帝，尧，舜以来皆从事，五事以修身，皆用刑赏，威福以为治，岂待禹而后有乎？盖圣人迭兴，立法创制，先后错出而无伦，至此叙为九章，而圣人治天下之大法，首尾完具，粲然如指诸掌，则自禹始耳，故曰：洛出书，而九畴叙。
一五行
五行非泛论，造化指五材言之，乃养民之六府耳，故末归宿于咸，苦，酸，辛；甘，而加以五作字曰者，出于自然，作者出于人力。
二五事
五事者何眀？五者，人之所当从事者也，盖人之自修，欲其肃乂哲谋圣而已，然肃乂哲谋圣本于恭，从明聦睿恭从眀聦睿生于貌，言：视，听思人之正已惟事乎？此五者足矣，与第一畴之意同，皆归重在末，五个作字，上五行水为老隂火为老阳，故其性或润或燥，一上一下皆一定，而不可移，木为阳穉，金乃隂穉故其性可曲可直，可从可革而无定。
以五事，貌言视听思强，分配水火木金土，甚无谓，盖九畴中，五行，只是论切于民，用之五材，而诸家不察，咸以为论造化，故如皇极稽疑，庶征福极，一一牵合，相配穿凿，可笑稽疑，雨霁蒙驿，克庶征雨，燠寒风，犹云与五行相闗至于五福，六极，与五行有何干系？而又欲牵引附会，此汉儒之失，而后人不悟，又复祖述之。
四五纪
五者何以谓之纪？盖歳月日星辰厯数为天纪，犹君臣父子，五常为人纪也，天道推移，杂然而无统，而圣人作厯，即此五者以为之经纪焉，分之则有岁焉，有月焉？有日焉？有星辰焉，緫之则为厯数厯数如今厯相似，所以具载歳月日星辰于其上，而以颁授诸人者，以为歩占之法者，非如云天之厯数在尔躬，岂亦有歩占之法邪？不过指其书耳。
五皇极
皇建其有极，与汤建中，于民相似，皆是以身立教，以其至极而无以复加，则谓之极，以其无过不及，则谓之中，以其至当，而不可易，则又谓之至善，其名殊，其实一而已，至善，犹云极好相似，论其条目之大者，不出乎五常，如为父而慈，是父道至此而极不可过，不可不及矣！天下之为人父者，岂复有加于慈者乎？为子而孝，是子道至此亦至矣，极矣！不可有以加矣，天下之为人子，岂复有加于孝者乎？人君建极敛五福，以锡庶民，岂真有敛散之迹哉？大概有道之君立乎其上，则自能措一世于治平，民皆饱食暖衣，入孝出，弟有夀康而无鄙夭者，是果谁之力哉？谓非其君有以致之，不可也，董子所谓人君正心以正四方，而诸福之物，可致之祥，莫不毕至者，此即建极，敛福锡民之谓，书所谓一人有庆，兆民赖之者，此即敛福锡民之谓也，庶民于汝极，锡汝保极者，盖建极在一人而保极，在天下始焉，人君以身立教，率天下之民以归于极，及其教化既行，风俗既定，则建极之君有时而不存，而父慈予孝之俗，亘千百年如一日，是君之极，反借民以保之也，谓之锡，保者重其辞，与锡福为对也。
凡厥庶民有猷有为有守汝则念之
凡厥庶民，有猷有为有守，汝则念之，盖天生材止，有此三等，一等是能出谋虑者，谓之有猷，一等，是能经营四方者，谓之有为一等，是能弥缝周固，物莫能夺者，谓之有守，正如髙祖之用三杰是也，此三者，特其生质之美耳，汝当思念之，未知所谋，所为所守者果当理乎？抑或挟其才以为不善者乎？若求其善，则不协于极，无善之可称，求其罪则不罹于咎，无恶之可举，此则当容受而収録受之，若其而康而色，曰：予攸好徳则可锡之以福，而进用之矣，上文念之，正是念此两途，夫人固有色厉而内荏者矣，此则安和之色，出于自然，而非强为人固有言，不及义者矣，此则言惟在于好徳则其积中形外者可见矣。锡之爵禄，岂其过哉！若谓念之受之，随其材之轻重，以成就之则不成，有猷有为，有守者反不如不协于极，不罹于咎者，盖緫是三等生质之美者，但不当分作两股。
皇极之敷言
皇极敷言，只是以禁止开导之方，形诸反覆咏歌，使人知所以遏人欲，由天理耳，故其间既言无偏无陂矣，又曰：无偏无党矣，又曰：无党无偏言，遵王之义矣，又曰：遵王之道，言会其有极矣，又曰：归其有极，无非叮咛，反复之辞，初无深浅异同之论，今传者以偏陂，好恶为己私之，生于心偏党反侧，为己私之见于事同，一无偏也。一以为生于心，一以为见于事，不知何以分别王义，王道不过言，皇极耳，而曰皇极之所由行，且以遵义，遵道，遵路为会其极，荡荡平平正直，为归其极，亦殊不可晓，荡荡平平，不过言皇极之理，大公至正无少，私曲耳，如何谓之归？其极遵义，遵道同一遵字，而析道义为两言，会极归极同，一极字而变，会归为两字，盖其行文不得不尔，而意岂有异同哉？若必以一句为一义，则无偏无党与，无党无偏，亦有两意乎？
极之敷言
皇极之敷言，盖更端以緫结一章，大防上言：人君立教一本于天，此言庶民归极，则归功于君，代天立教，但知有天而已，庶民因君以复其性，但知有君而已。
六三徳
三徳者人君御世之权，随时而制，宜因时而变化，有不赏而人自劝，不罚而人自畏者，是之谓正直，若刚克，则纠之以猛，所谓惟辟，作威是也。柔克，则待之以寛，所谓惟辟作福是也。皆以不齐，齐之盖并行而不悖者也。
七稽疑
稽疑，虽以蓍为重，然天视自我民视，天听自我民听，岂有卿士？庶民咸以为非，而独取信，蓍足以获吉者，此商俗尚鬼之流，也。
八庶征
曰雨，曰，曰燠，曰寒，曰风，曰时是緫，言下靣是分两股，五者来傋，各以其叙，是为休征张本，一极傋凶，一极无凶，是为咎征张本，五者来备，即是上文雨，燠寒风，各以其叙，即是上文时字之义，备而又叙，则吉，极无极备，则其不适时者可知，五者顺序，何独见于庶草蕃庑，盖植物皆借雨，燠寒风以生长収藏然如后雕松栢，不足以见天道之逆顺，惟草最柔脆易，荣易枯雨，及时，则萋萋丰茂，一或愆期，则其憔悴，可立而待。故独指此为言。
王省惟歳
曰：王省惟歳以下错简，当为五纪传，文若云王与卿士师尹各以尊卑为序，而省其得失于歳，月之间，则积日以为月，积月以为歳使王之所行无失，而卿士师尹兆，天变于一月一日之间，则王之善，不免为卿士，师尹所累矣，使王之徳足以调隂阳则卿士师尹之失，遂为王所庇矣，其休其咎，将使谁执哉？况此言歳月日而下言，庶民惟星，终之以日月之行，有冬有夏，其为厯数可知，非五纪传文，而何日冬行，南陆而夏行，北陆月冬行北陆而夏行南陆，故长短相反而成，望若春秋则共行，南北之间，昼夜长短适均，无有异同，故经但言日月之行，有冬有夏，而不言春秋者，此也。
九五福六极
五福曰向六极，曰：威不知上之人以此劝惩，臣民乎？抑以此自劝，自惩乎？是则有不可晓，五福不言贵，六极不言贱，盖贵未必为福，贱未必为极，若曰：不言贵，欲人之安于贱，则独不欲使人安于贫乎？
旅獒
王乃昭徳之致于异姓之邦
王乃昭徳所致于异姓之邦，分寳玉于伯叔之国，寳玉亦徳之所致互文耳。
金縢
乃卜三
卜三，而一习吉者，习，重也，两之兆吉耳，啓籥见书，然后知彼一，亦幷是吉也。
予小子新命于三王
新亦当作亲言，亲祷于三王也，命非受命之命，乃命告之谓也。
我之弗辟
我之弗辟，当从古注周公以身任社稷，管；蔡，谋危宗社，得罪于天下，在所必诛，周公安得顾私恩而出避于国之东乎？是时，成王幼冲，政自公出，故曰：小子同未在位，周公安可一日去左右，而乃居东二年，不知国事将付之谁邪？且所谓流言者必管蔡与武庚同为叛逆，以此声周公之罪，而出师耳，故周公不得不往征之，而史谓之流言者，特以其诬妄不实而妄加公罪，乃无根之言耳，岂但如今人造为讹言，作为匿名文书之类乎？周公居东，不知谁为挨？究造言之人，迟迟两年而后得实乎？且史于居东，二年罪人，斯得之下，即继之以于后，公乃为鸱鸮之诗以贻王，而后及风雷之变，者谓因天变迎公归，而后管蔡叛，乃命周公东征，然鸱鸮之诗，已有旣取，我子无毁，我室之言，则彼时管蔡已为武庚所累，而伏诛矣，岂有至此？然后叛之理，要之，汤武以臣伐君？周公以弟诛兄皆断以大义，所谓公天下以为心者，固不可以寻常，君臣兄弟论也。
大诰
弗吊天
弗吊天降割于我家，弗吊旻天，大降丧于殷，与诗不吊，昊天不宜空，我师不吊昊天，乱靡有定，语意政同，盖弗吊天当作一句，读而吊音，如字当训为吊恤之义，天有降福，谓之天降灾者，谓之弗吊，天犹言无情之天也，微有致，不足于天之意，所谓天地之大，人犹有所憾，以其降灾故也。
天閟毖我成功所
天閟毖我成功所，予不敢不极卒宁王图事，肆予大化诱我友邦君，天棐忱辞，其考我民，予曷其不于前宁人图功攸终，天亦惟用勤毖我民，若有疾，予曷敢不于前，宁人攸受休毕，三言天三言予，盖谓天意如此，我安敢不如此，天亦惟用勤毖我民，若有疾，【云云】。
天惟丧殷若穑夫
天惟丧殷，若穑夫，予曷敢不终？朕畞此二句是一意天，亦惟休于前宁人，予曷其极卜？敢弗于从，率宁人有指疆土，此二句是一意，皆是以天与予对言，文势犹前三言天三言予之意，敢弗于从，率宁人有指疆土，当作一句，于训为往，言敢不往，从率循寜，人有指定之疆土，传谓敢不从，尔弗征非是。
微子之命
惟稽古崇徳象贤
惟稽古崇徳象贤未便是说汤，盖是先引格例，言稽诸往，古有徳者宜在所尊崇，其子孙之贤者，使继先王之统，修其礼物以作賔，王家与国咸休，永世无穷，如舜封尧后，夏崇舜后，商立夏后，古固有此制也，下文乃祖成汤以下，是言崇徳尔惟践修厥猷以下，是言象贤，钦哉！往敷乃训以下，是教之统承先王，修其礼物，作賔王家，永世无穷。
予嘉乃徳
予嘉乃徳，曰笃不忘言，我嘉汝徳以其能笃前人所行而不忘其旧也，与笃前人成烈，笃叙乃正父相似，所以为象贤也。
慎乃服命
服命不过职守之，命尔与康诰，明乃服命同，非服饰命服之谓也。
万邦作式
宋一诸侯耳，臣于周者也，如何为万邦式，盖宋先代之后，诸侯宋鲁于是观礼，有欲学殷礼者，必之宋也，康诰。
明徳慎罚
眀徳是崇教化，使民有所视效而入于善慎罚，是谨于用刑以辅之，使民有所畏惮而不敢为恶，圣人之治，不过此两事而已，罚谓之慎，非去之谓，盖必罚其所当罚而轻重，出入不差毫厘，然后民不敢犯，若过故不分，轻重失当，则民恶者，无所惩而善者反无所措手足矣。罚如何去得？虽尧舜不能废，但有谨慎，不妄加耳，庸庸是赏功威，威是罚罪，庸即车服以庸之，庸不训作用，字祗祗，亦不但是敬贤者，凡所当敬者，无不敬也，区夏，只是国都，次及友邦，已而怙冒西土，则为西伯矣，其始也徳显于民而民归之，其终也徳闻于天而天命之，诞受厥命，越厥邦，厥民当作一句，言文王受厥命，及厥邦厥民也，不可以厥邦，厥民属下句，肆汝小子封在兹，东土厯述其父兄，创业之难，欲其知得国之由而不敢忽也。
恫瘝乃身
恫瘝乃身，敬哉言，使汝有国者，非富贵汝也，以民社之重，寄之汝适，所以病汝也，下文言天威可畏，小人难保，往尽乃心，无康好逸豫，乃其乂民，此即所谓恫瘝，汝身也，谓视民不安，如疾痛在己者，非是天畏棐忱，只是天可畏，其去就无常，惟诚则辅之，犹皇天无亲，克敬惟亲之义。
乃服惟王
乃服惟王应保殷民，亦惟助王宅天命，作新民言：汝职事不在乎他广，宣上徳以和保殷民者，汝之职也，助王以安定天命而作新斯民者，亦汝之职也，盖康叔所治者殷民而殷民叛服闗天命去留系，四方治乱，当时武王虽已灭，殷受命，然天命犹未固，四方犹未丕变也，故武王犹以宅天命为忧，观后来三监倡乱，而四国动摇，周公破斧缺，斨久而后定，然后知武王之虑，非过也，康叔不从管，蔡之乱，盖能心武王之心者，武王之戒饬，康叔如此，其命三监，得无告戒之言乎？岂以三监既叛，而史遂削之欤？是不可考也。已！
敬明乃罚
敬眀乃罚所谓慎罚也，式敬尔由狱，惟敬五刑，用刑不可不敬也，惟眀克允用刑，不可不明也。
有叙时乃大眀服
有叙时，乃大眀服，惟民其勑懋和有叙者，言立法制，刑其重轻，大小固有次叙，如所谓五刑有服，五服三就，五流有宅，五宅三居，何尝不截然各有次第，然用刑者必眀其所服民方有所戒，勑而勉于和服，即五刑有服，上服下服之服，盖当罪受刑之谓也，所谓眀者何？盖刑有故焉，有过焉？二者不可不审也。去恶如去疾，斩然断制而无姑息之意，所谓刑故无小，怙终贼刑，则民知恶之，不可为而毕，弃咎矣。保民如赤子，盖小民无知而犯法，犹赤子无知而入井，在所哀矜，而非可加以罪者也，则赦宥而全之，使得自新，如所谓宥过无大，眚灾肆赦，则良民不至，无所措手足，而自康乂矣，罚之贵于眀者如此。
汝陈时臬事
汝陈时臬事罚蔽殷，彞用其义，刑义杀，勿庸以次，汝封言用法之际，必取是法与是事，比并而陈之，案法如此，而事如彼，则合与不合，昭然可见矣。必法与事相当，然后断之，所治者殷民，则不得不用殷法，然谓之常法，必汤所制，可以常行而非商纣之虐法也，或轻而刑或重而杀，必适于义，义者，宜也，宜刑则刑，宜杀则杀，顾其所犯何如耳！不可曲法以迁就，汝喜怒之私，若使就得汝心，则刑杀必不合宜矣。无所谓恐其泥古，不通趋时，而狥己之说也。
兄亦不念鞠子哀
兄亦不念鞠子哀，言兄亦不思其弟之可怜耳！谓弟为鞠子者，言其幼小，尚未离鞠养，犹言小子也，观康王自云无遗，鞠子羞可见，谓兄不念父母鞠养之劳者，非也。
父不慈，子不孝，兄不友，弟不恭如此而不于我，政人得罪焉，是为民上者，坐视其伤风败俗而不问，则天之与我民，彞几何其不泯乱乎民，彞即彞伦，圣人之治以叙彞，伦为急务，所谓眀徳者眀此而已，所谓慎罚者，以弼此而已。
不能厥家人越厥小臣外正
能如柔逺能迩之能谓化诲扰复之也
汝亦罔不克敬典，乃由裕民，惟文王之敬忌，乃裕民曰：我惟有及则予一人以怿。
由训用，惟训思言，汝亦罔不克敬，典用以裕民，当思惟文王之敬忌，以至裕民而心之所期者曰：我思跂及于文王，则予一人以怿矣，盖必有闗雎麟趾之意，而后可以行周官，六典之法度，典固国之常典，使无文王敬忌之，心以行之，则徒法而已矣，民何自而得其安哉？敬忌者慎罚条目之工夫也，故吕刑云敬忌，罔有择言在身。
爽惟民廸吉康
爽惟民廸吉康以下依旧是眀徳非欲其以徳用罚也我时，其惟殷先哲王徳惟字当训作思言，我亦思惟殷先哲王徳用以康乂，其民庶可与殷哲王，为求匹耳，不廸则罔有政在厥邦，言人君政事，止是导民于吉康，所谓制其田里，教之树畜，申以孝弟之义之类是也。若不能导民何政事之有传，谓廸言徳而政言刑殊不可晓。
予惟不可不监告汝徳之说
予惟不可不监，告汝徳之说于罚之行，依旧是以眀徳慎罚并言。
封敬哉无作怨
封敬哉！无作怨，勿用非谋，非彞蔽时，忱欲其慎罚也，盖彞即罚蔽，殷彞之彞，蔽即丕蔽，要囚之蔽，正指用罚而言也。丕则敏徳以下欲其眀徳也罚能谨而徳能眀我之所求，于汝者此而已，果能是，虽欲瑕之而无可疵，虽欲殄之，而无可殄，盖诸侯而不称职，轻则贬爵，削地重，则六师移之，武王之于康叔，分则君臣，亲则兄弟，而告戒之严，凛然有不可以私恩贷，公法之意者，何也？盖殷民叛服，系天命去留关，国家治乱，不得不严为之戒，勑也故下文又申以命不于常，无我殄享，而末复教以勿替，敬典听朕诰，汝乃以殷民世享，仁人之于兄弟亲之，欲其贵爱之，欲其富而惟恐其不能保，有禄位如此，夫酒诰。
尔大克羞耇惟君
尔大克羞耇惟君，犹言能养老，以尽为君之道相似，盖养老者，国君之事也，尔乃自介用逸介者，副也，言祭祀而灌献者，其正也，祭毕而饮福以宴者，其副也眀酒为祭祀，设不止为宴饮设耳，永不忘在王家所谓有成绩，以纪于太常之类。
邦君御事小子，不腆于酒，而武王以此之故，受殷命，何哉？盖沉湎者防乱之原，则不耽于酒者，固兴邦之所由也。
殷先哲王廸畏天显小民
殷先哲王廸畏天显，小民经徳秉哲盖旣，畏天畏民，则所行自无敢慢，故经其徳而不变，所谓日新，又新不敢或作或辍，盖惟恐无徳而不足以享天心，秉其哲而不移，所谓是是而非，非举直而错枉，确乎其不乱，盖惟恐用舍颠倒而无以服乎人也，自成汤至于帝乙，成王畏相，则为君者，同一敬畏之心，惟御事，厥棐有恭，则为臣者，同一畏敬之心，自暇自逸，且不敢，况敢尚饮乎商人尚敬之道盖如此。
自成汤至于帝乙，凡三见之，盖商之能有天下者，始自成汤，终于帝乙，帝乙而下，所谓在今后嗣王酣身者也，纣为丧乱之主，不足称数，故以帝乙终焉，则自帝乙而上，成汤而下，凡为君者，皆可称道，非指贤圣之君六七作者为言也。
汝劼毖殷献臣
汝劼毖殷，献臣以下欲康叔止酒，先自贵族始，盖法之不行，自上犯之，大家世族，冒行而不忌，则何以责之小民，故凡权势，贵要而难令者，乃圣人所欲，严为之禁制，而不以姑息者也，然而己身不正，又何以律人？故在己，直须刚制于酒，则令行，而民莫敢犯矣。衞为诸侯之国，三卿则有之矣，安得有所服休，坐而论道之臣，与夫太史内史者乎？且康叔旣为一国之君矣，又有所事，所友并与已为畴匹者，将何以为国乎？此无他，康叔所封者，殷之故都，凡此皆殷之故臣耳，观其起句，所谓劼毖殷，献臣可见矣。盖殷之旧臣，有尝为诸侯者，有为太史，内史者，有为公卿者，康叔为王司冦。则与三卿为畴匹，而三公尊于己，其所当事者，太史内史与己为友者，盖以爵位之尊卑而论之也，此等皆怙恃富贵，轻犯国法者在康叔，不可不先制之也，传以为此自逺而近自卑而尊则不然，夫服休者，三公也，岂当在三卿之下乎？要之本无次序。
羣饮拘杀
羣饮勿佚，拘执杀之，所谓劼毖也，盖刑乱国用重典，不得不尔。
典听朕毖
封汝，典听朕毖，勿辨乃司，民湎于酒者，欲康叔刚制于酒也，勿辨，乃司司者，职守之谓康叔，而沈湎乎酒，不治其职，则何以禁民之湎酒哉？犹羲和湎淫，遐弃厥司之谓，谓有司非也。
梓材
以厥庶民
以厥庶民暨厥臣达大家，以厥臣达王，谓通上下之情，而使之无间，其意不白。
无胥戕无胥虐
无胥戕，无胥虐，当谓设监以治民，使民无得相戕，相虐尔，非谓监者不得戕虐其民，若如此言，则于胥字说不通。
涂丹雘是三字涂之丹之雘之与涂曁茨义同
先王既勤用眀徳
先王旣勤，用眀徳怀为夹庶邦享，盖古者封建诸侯，各私其土，各子其民，其势易至，分裂而自守，以天子而统驭万邦，千里之王畿，其力岂足制诸侯哉？所恃者有徳，以柔服之而已，故夙夜匪懈，己之所以自治者益殷，则殷聘世，朝诸侯之所以事上者愈谨，不然，则诸侯不享而为天子者，徒建空名于诸侯之上耳，是故自古以来，惟以四方朝贡为盛事，如禹会诸侯，执玉帛者万国史书之以夸耀，后世成王，六服羣辟，罔不承德，至昭王而见侮于南国，穆王而荒服不至，夷王下堂以见，而诸侯不来，及宣王能复会诸侯于东都而遂为中兴复，古之盛绩矣，故周公敎成王亦以为敬识百辟，享亦识其有不享，为此故也。
召诰
丁巳用牲于郊
用牲于郊，牛二传云：祭天地，故用二牛，非也，盖社即祭地，安得又合祭天地乎？其用二牛者，祀天以稷配，各一牛也，礼云：帝牛不吉，以为稷牛，是其证也。郊社，大事也，周，召以人臣行之，可乎？盖因事祭告，奉王册命以行事，非常祭之比也。
王来绍上帝
王来绍上帝，自服于土中，昔者幼冲，政出大臣，今洛邑既成，而王新即政，凡事皆须自已服，行非可诿，其责于他人也。
召诰虽不明言，王来洛邑，然召公拜手稽首旅，王若公以下皆是，如与成王面说，则王来新邑，分眀矣，其说与洛诰相表里，洛诰是周公戒成王，此是召公戒成王耳，传谓召公因周公归而托转达成王，恐未必然，盖其间亦不见周公，复归宗周，眀文况洛诰，但见周公，遣使告卜，未尝见周公先归也，洛诰初间亦不见成王来洛，而中间却见成王归周，盖古史必详书，此特因事记言耳，故事之首尾，不及具载。
王厥有成命
王厥有成命，犹云王其有成命，皆是预期之之辞，犹言王必有此效，以从史之也，成命者一成而不变，有则保之而勿失之谓也。
王先服殷御事
王先服殷御事，盖民不难化，特恐有位者，扺冒法禁而不忌，则无以令小民耳，故有位者服，则沛然徳教洋溢乎四海矣，亦岂必刑？驱之亦夹，习之于正人中，日渐月染，久将自化矣，然君身不正，如正人何故王当不怠于敬徳而后可。
自贻哲命
自贻哲命，与自作元命相似，其制命之权，不在天而在我。
其惟王位在徳元
其惟者期之辞，王位在徳元言居乎徳之首也，盖治民不在于严刑而在于修徳徳果超于众人之上，则人自观感而化矣，越王显传谓王徳显非也，盖王者徳足以盖天下，而天下皆化之所谓黎民于变时雍之气象也。其声名洋溢乎中国，施及蛮貊，凡有血气，莫不尊亲，则王岂不赫然章显矣乎？苟惟不然，吾见其闇然无闻于世而已耳，后面王亦显可证。
保受王威命明徳
威命眀徳威命者刑罚也眀徳者教化也，人君之御天下，徳与刑二者而已。
洛诰
卜洛
召诰言，召公先至洛，卜宅经营，而后周公至洛诰却言，周公卜而惟洛食，何欤？盖周召奉王命以作洛，二人同功，一体不容，分彼此于其间，故以事实言之，则召公得吉卜，而经营自周公遣使复命言之，则为周公，卜宅而营洛也。
王肇称殷礼
王肇称殷礼，祀于新邑，咸秩无文，盖成王宅洛之初，其礼当如此，王者为天下神人之主，故即位即政，必先享祀，羣神朝会，羣后成王，昔者幼冲，虽在位而未亲政，今洛邑成而王，即政与新即位，同故曰王肇称殷礼，是昔者王，皆未尝亲祭也，其举盛礼，自今始，故当徧于羣神，宜乎其咸秩，无文也，祭祀之后，继以敬识，百辟享，则教以朝会，诸侯之事也，此与帝舜摄政而类土，帝禋六宗，望祀山川，徧于羣神之后，即敛五瑞，以觐于四岳，羣牧同至，其廵守方岳，亦必先柴望而后觐东后，先神后人，礼当如此，传引吕氏之说，谓定都之初，大享羣祀，有告有报，有祈者既不切当，且以周公首以祀新邑为言，若迂濶于事情，不知格君心，萃天下之道，莫要于此，故周公以为首务者几于迂，濶可笑，舜摄政而徧祭羣，神武王胜商，而柴望告成，后世人主即位，亦必祭告天地宗庙，而凡祀典之神，皆令有司蠲殷致祭，岂亦借此以格君心，萃天下乎？柰何其亦以此为首，务也。
今王即命曰记功宗
今王即命曰记功，宗以功作元祀，是继接咸秩，无文之后，即是共祭于一时而下，继以惟命曰：汝受命笃弼，则是祭此人就命，此人生祭功臣明矣。是故成王明告周公曰：四方廸乱未定，宗礼未克敉，公功厥后，却用秬鬯二卣，宁公，其曰眀禋，曰休享，是生祭周公，以功宗故也。宗，如宗子之宗，功臣虽多，必有一人为之冠，是谓功宗而周室功臣，未有过于周公者，故以周公为之冠焉，但不知古礼如何？有生祭之典，即命者疾速，命使司，勲者纪功，犹云趣有司定功行封也。
丕视功载
丕视功载乃汝，其悉自教工，盖纪功载籍，必昭示于大庭广众之间，功之髙下有无自有公论，不可以私意而为之轻重增损也，凡可以使众人见者，其纪载必公，不然，则必不敢以示人矣，乃汝其悉自教工，非是教以公私乃教其勤于立功耳，盖有功则登于载籍无功，不得幸而冒焉，则有功者，固加勉而无功者，必惭愤思奋矣，是不教之教也。
厥若彞
厥若彞及抚事，如予若彞，犹云棐彞言，顺民常性，是敷教化，抚事是治政事，二者如予，是不可改旧政，惟用在周工往新邑，是不改旧臣，如此，则臣下知上意向无所变更，各就其职，展布四体，以为治功，自是成俗，自是厚声名，自归于汝矣，盖昔者政自公出，而今王即新政，周公恐其更张改作惊骇，羣情则隳，治功而坏风俗，故不得不以此戒之，后面又曰笃叙，乃正父罔不若予，可见此意，伊尹复政太甲，亦有君罔以辨，言乱旧政，皆此类也。
汝惟冲子惟终
汝惟冲子，惟终惟者，思惟之，惟言汝年甚幼，后日方长，未可轻有所为，当思其终，毋使有今罔后也，传云终文，武之业者，非是。
惟不役志于享
惟不役志于享，是释上文言仪不及物，是不用心于朝享，故曰不享，非全不来朝也。
公称丕显徳
公称丕显徳以予小子，扬文武烈，能左右民，以周公旣，眀农以归休，成王欲周公留以辅我，言我冲子耳，非公眀保之而谁哉？公当以徳佐我令我不坠，前人之功烈，上可以荅天眷，下可以绥四方，其责任之尊，莫过于此，惟有修徳庶防可以胜此任，坐而论道以徳匡我舍公其谁。
惇宗将礼
惇宗将礼，称秩元祀，咸秩无文，皆蒙上以予小子之文言，我得以奉祭祀者皆公之力也。扬文武烈，荅公笃叙，乃正父彼裕，我民之辞，惇宗将礼荅，肇称殷礼记，功宗之辞。
惟公徳眀光于上下
惟公徳眀光于上下，予冲子夙夜毖祀，终上文公称，丕显徳称秩元祀之意，言有公如此，故我得以如此也。
予小子其退即辟于周
成王欲归，即君位于周，不肯留洛，政即辟与前面复子明辟相应，或者旧说为然，尚欠考订。
四方廸乱
四方廸乱未定，于宗礼亦未克敉，公功言，今方欲导廸以治四方，急于治民之事，故未暇定宗礼，亦未及敉，公功耳，廸如矧今民罔廸，不适之廸传谓四方开治公之功，与下文不接。
我惟无斁其康事
我惟无斁，其康事，公勿替刑，四方其世享，言我只不怠于安民之事，公则当勿替为师，师百工之仪刑，君能厉精图治，又有老臣在朝，以为诸侯之表仪，四方自然世世朝享不絶矣，此荅公敬识百辟，享亦识其有不享之语，传谓四方得以世世享公之徳者，非也。
其大惇典殷献民
其大惇典殷献民，此周公教成王以宅洛之务，必恪守国之典章，任用殷之贤者，盖出治不可以无法，辅治不可以无人也，且宅洛将以化殷民，安可不就？用殷士，必使出治竦，四方之观听，而为新辟，恭以接下，足以为后，王之率先若此者何？亦曰：自是居中出治，使万邦皆得以蒙其休，而王有成功也，成王即位久矣，而此曰新辟者，盖即政自今始，文武固恭以接下矣，而曰恭先者，盖宅洛自成王绩曰：成绩，则万邦之广，有一民不被其泽，岂可以言成哉？
考朕昭子刑乃单文祖徳
考朕昭子，刑乃单文祖徳者言欲成就君之仪刑而殚尽，文祖之徳盖威仪徳之刑乎外，动容周旋，无不中礼，是方成其仪刑，必使其君雍雍在宫，肃肃在庙，如文王然，然后得为殚，文祖徳不然，是未免有愧于前人也，于成王则曰：其自时中乂，万邦咸休，周公自效，则曰考朕昭子刑殚，文祖徳盖君以出治为功臣，以辅君为职，各欲自尽而已。
伻来毖殷
此所谓以功作元祀者也，故既奉灌地降神之酒，而又重以眀禋休享之辞，岂非生祀周公也欤？周公能为人臣所不能为之功，固当受人臣所不当受之礼，公则自以为凡己之所能为者，皆臣子之分所当为，安得受此非常之祀哉！故不敢歆其祀，而以之禋祭文武，而徼福于先王焉，惠笃叙至，殷乃引考，此周公自祷之辞，王伻殷至，朕子怀徳乃为王祷祝之辞，盖无有遘自疾，即自身康强而无有厌于乃徳者乃指成王，言饱女福泽，至于殷人亦引考，则周公留洛主掌殷民，故亦愿其不为叛乱，得保首领以没，而蒙夀考之福也，且殷乃雠民，令之而有不从，禁之而有不听，而王能使之承汝条教听从，号令不复懐思其旧主，而乃观法于汝，懐思汝徳焉，是虽成王化之有道，然非文武在天之灵隂驱黙相安能至此？故周公为成王愿之。
新邑烝祭歳
成王烝祭，其日则戊辰，其月则十二月，其年，则周公诞保文，武受命之七年，此史倒载之法也。古无年号，如此纪年，犹云会于承筐之歳耳，命公留后，不当在此，岂简编错乱邪？抑史臣追书之也。
王命周公后作册逸诰
是又以册书命公前面作册，以告文武，此作册以命公，重其事故也。
多士
惟帝不畀
惟帝不畀，惟我下民，秉为即天视自我民视，天听自我民听之意，盖上文言不畀殷而畀我恐，殷民不信，以为周公，托天以自神耳，天岂尝谆谆然命之乎？但民心之所向背，即天意之所予夺也。
眀徳恤祀
自成汤至于帝乙，罔不眀徳恤祀眀徳是教化以治民，恤祀是洁，粢盛以事，神君者神，民之主也，能尽此二者，可以为君矣，故天则丕建保乂，而顾盼有殷，眷命为之，益隆殷王，亦战兢惕厉，而惟恐有不合天意，其所以眀徳恤祀者愈致其谨，惟其罔不眀德，恤祀所以罔不配天，其泽配天，其泽即所谓克配上帝，而施泽于民言，久有天下而已，汤以七十里诸侯而升为天子，非天丕建之而何？传祚至于六百，非天保乂之而何！
惟我事不贰适惟尔王家我适
不贰适者，言无二心，我周之为诸侯，惟知忠于所事耳，初未尝有二心，而欲弋取殷命也，但尔王家，自我适耳，言不求而自至，殷之亡，非周之罪也，以此推之，殷人构乱，必有兴兵之辞，意其必谓周本诸侯商之臣子耳，乃懐二心，干取大命，故周之诰告首尾，皆分析之辞，传谓周不二于帝，殊失本防。
予亦念天即于殷大戾肆不正
言：我亦念天祸汝邦，故汝不正而谋叛者，皆天为之也，无逸。
君子所其无逸
无逸首以君子所其无逸与小人不知，艰难作对说，分为两途，下文却引三宗，文王以实君子所其无逸之言，引自时厥后，立王生则逸，以实小人，不知稼穑艰难之语，君子所以能所其无逸者，以其先知稼穑艰难，尝涉厯辛苦，然后处于安逸之地，则知小人之依而自放心不下，不能不以忧勤为心矣，所谓三宗旧为小人，作其即位，而知小人之依者是也。小人则不然，其父母尝勤劳稼穑，其子未尝渉厯艰苦而乃处安逸之地，宜其纵诞，无所不至，自时厥后，立王生则逸，不知稼穑艰难，不闻小人之劳，而惟耽乐之从者是也。传以以勤居逸，以逸为逸，释殊不可晓。
自时厥后
人虽至愚，亦知耽乐，能损夀惟沈酗于酒，则败乱荒惑，虽刀剑鼎镬在前，亦且不顾矣，故周公特以此为言，能不耽酒，然后能所，其无逸也。
徽柔懿恭
徽柔懿恭与严恭寅畏，寛裕温柔聦明齐圣相类，皆是以一字为义，严恭寅畏，是以四字形容，其谨畏之心，徽柔懿恭，是以四字形容其和，易之态而传用，吕氏之说，专重柔恭，而谓非柔懦之柔，非足恭之恭，乍观似可喜，子细体认，若不柔懦，不足恭，则有俨然而畏之，之状矣。小民何由而近前，鳏寡安得而相亲，文王和易之态，又徽又柔，又懿又恭，蔼然如慈母之于赤子，所以怀保小民而惠，鲜鳏寡也。
君奭
在今予小子旦，非克有正，廸惟前人光施于我冲子。
此四句是一意，皆周公自谦之辞，上文言后嗣子孙遏佚，前人光则坠，夫天命，然今小子旦非能有所正救其君，啓廸思惟前人之光，以及我冲子，是不能保其不遏佚，前人光也。
我闻在昔【止】多厯年所
厯言前代皆是有君而有臣，所以能治效通于天，治功形于国，而国家长久者，此其故也。其虞，夏姑勿论，且以近代言之，汤受命，时则有伊尹佐之，以格天太甲，太戊则有保衡伊陟，臣扈，佐之以格，帝有巫咸以乂王家在祖乙，武丁则有巫贤甘盘，以保乂有殷，此所以殷能配天，而多厯年所也，曰：格于皇天，曰：格于上帝曰：乂王家曰：保乂有殷，皆错综成文，其实一也。夫格天即所以格帝而乂王家，乃所以格天帝，安有优劣浅深之分，传用吕氏之说而强分，圣贤优劣，不知伊尹佐太甲，以圣辅贤，如何与以贤辅，贤同一格，帝而已，且巫贤甘盘，无所指言而谓六臣循惟此道，不知循为何道也？配天不过，殷之未丧师，克配上帝，言有天下，与天作配耳，乃以为死而配天，祭祀，夫既死矣，如何又多厯年所。
天惟纯佑命
天惟纯佑命则商实，此言有一代之天眷，故有一代之人才，自足以鼓舞天下而成一代之王业，盖圣贤者所在，则人莫不靡然而信，从之，以其素行足以感人故也。如伯夷，太公归周，是天下之父归之矣，其子焉往？宜其四方信之也，汤一征而天下归之，信其志在诛暴，救民而不为乱，岂止是信？汤只是有伊尹诸人在朝，自足以彰信兆民耳，且人之至信，未有如信卜筮，焉告吉，未有复疑其为凶，筮焉告凶，未有复疑其为吉者，人主所为而人向应如此其成功，宜哉！
天夀平格保乂有殷有殷嗣天灭威
此三句疑有阙文不可强觧
廸知天威
与后面诞将天威，相首尾，盖天有亡殷之意，而此秉徳之臣真知天威所在，知殷必亡之理，于是昭眀文王之徳奔走先后，布宣徳教使其徳廸见冒闻于上帝，而卒受有殷命也，夫有徳之人善必先知之，不善，必先知之，在文王时，殷虽未亡而已，逆知其将亡矣，在武王时，则殷可覆灭矣，故此四人，暨武王诞将天威以伐殷。
予往暨汝奭其济
其者期必之辞，未敢以为决然也，言若游大川，独力岂能济？与汝召公同往，庶几其有济耳。
作汝民极
天子以身建极于上而谓三公为民极者何？盖论道经邦，使天下君君，臣臣，父父子子者，三公之责，是亦所以为民极也，偶王者上，而天子次即三公相与共治天下，盖三公所以副贰，天子如耦耕相似，在亶乗兹大命如亶，聦眀之亶言的实如此，夫天之大命，无人焉以乗载之则坠地矣。故偶王以乗此大命者，公之责也，夫谓之三公，则位不可谓不尊，欲其偶，王以承大命，缵文王之徳以承无穷之忧，则责任不可谓不重，武王命召公如此，公乃欲去，独不思念前人之言乎？传云在于相信，如车有驭，非也。
亦罔不能厥初惟其终
勉召公图功攸终未可委之而去也
蔡仲之命
周公位冡宰
传引吴氏云：周公居摄，于谅闇之时，非有七年而后还政之理，康诰，惟三月哉生魄，周公初基，作新大邑于东国，洛传云，周公摄政之，七年三月而洛诰一篇，终始见成王，新即政之事，如云，王来自服于土中，肇称殷礼，厥若彞及抚事，如予笃叙，乃正父罔不若予，皆是教成王自出政布，治即前此，政自公出可知，传所引前后自相抵牾。
皇天无亲【止】终以困穷
一段絶与太甲篇相出入，言天辅民怀即是，克敬惟亲，怀于有仁之说，为善而归于治，为恶而归于乱，即是与治同道罔不兴，与乱同事，罔不亡之说，惟厥终，终以不困，不惟厥终，终以困穷，即是自周有终，相亦惟终，其后嗣王罔克有终，相亦罔终之説吾意古文，只是出于一手，掇拾附会，故自不觉犯重耳。
懋乃攸绩
懋乃攸绩，睦乃四邻是本，以蕃王室，和兄弟康济小民，是由此出，使般乐怠傲，而当为者有所不为，则无以治其国，朝聘不时，疆埸不戒，而四邻交侵，则无以睦邻，如此，则自救之，不给上焉。何以能屏蔽王家，次焉，何以尊位重禄，同好恶，以燕及兄弟下焉，何以轻徭薄赋，安恤小民，故二者乃其本也。
率自中
率自中无作聦眀乱旧章，与详乃视听，罔以侧言改厥度，相对言，凡事皆有自然之中道，汝但循其自然而行，其所无事，不须强作聦眀妄为穿凿，取新出竒而乱旧章，更子细视听，不可以一偏之言，而轻改法度，盖大凡有所作为，若非自出己见，则是听人説诱己见不可穿凿，人言不可轻信旧章，法度不可轻易变改，诸侯能谨守，国家成宪，人君安得不嘉羙之传以率自中一句为重，而无作聦眀对详乃视听于罔以侧言，改厥度一句，偏枯而无所着，且云度者吾身之法度，不知吾身有何法度之可改。
多方
洪惟图天之命弗永寅念于祀
洪惟图天之命，弗永寅念于祀，与上文不相蒙，而与尔辟以尔多方大淫，图天之命，屑有辞相类，疑即指夏桀，此处必有阙错，不可强通。
惟圣罔念作狂惟狂克念作圣
圣者通眀之谓作事无不中，礼者是也。狂者颠倒，妄行昬昧于理者也，圣而罔念，是不用心思索，则颠倒是非，而与狂者无异矣，非圣而罔念作狂乎？狂者固颠倒妄行，苟能思念，则不复妄为，而与圣者，亦无异矣。非狂而克念，可作圣乎？传云：狂而克念，则作圣之功，知所向方，圣而罔念，未至于狂，而狂之理在是，是识圣狂，形状不透，隔皮想像之言耳。
惟我周王灵承于旅克堪用徳惟典神天
君子先成民而后致力于神，故民和而神降之福，有眀德以荐馨香，则神歆其祀，故善承其民，克堪用徳者可以为神之主，民之所欲，天必从之，皇天无亲，惟徳是辅，故善承其民，克堪用徳者可以当天心，天惟式教我用休，盖亦因其材而笃焉，天知文武有可为之资，故隂有佐佑而扶持之，使其德日盛，而业日新，天休滋至，寖明寖昌，然后一旦简畀殷命，而尹尔多方也，民承其君，而曰君承其民，是谓民惟邦本，虽贱而不忽，所谓王司敬民者是也。
我惟时其教告之【止】乃惟尔自速辜
与舜之庶顽谗说侯以眀之，否则威之相类，皆是圣人不忍轻于弃人，反覆教戒，终于不改，然后刑之，盖有不得已焉耳。
尔罔不克臬
臬当训法官，尔惟胥，惟伯多正，自是长民执法者，岂有不识法度。
尔乃自时洛邑，尚永力畋尔，田【止，】有服在大僚。
言尔能勤力农亩，则天必怜汝，而赐汝丰年，我周亦须补不足，助不给，以大介赉汝，若廸简汝在于王庭，尔能勤于所事，则有服在大僚，当升陟汝矣，盖居而安于农业，仕而勤其职业，皆可以获福也。传以大介赉尔，连下文説不眀。
尔不克劝忱我命尔亦则惟不克享
不奉上命即是无君之心故云不享
立政
常伯常任准人
三宅，即六卿之别，号尔常伯，即司徒六卿之中，惟司徒为亲民之官，常任则冡宰司马，宗伯司空，皆是任事之官，国之大事，在祀与戎，祀与兵固事也，司空，亦名事官，故此皆为任事之臣，准人，则司冦六卿，位尊职重，与人主共治天下，故在王左右焉，三宅系天下安危，治乱缀衣，虎贲给事左右者，系王躬之薰陶，涵养，故曰休兹，而不可不以得人为忧也。
文王惟克厥宅心，乃克立兹常事，司牧人，以克俊有徳。
文王惟克厥宅心，乃克立兹常事，司牧人，以克俊有徳，此言文王眀于知人，而所用无非贤，文王罔攸兼于庶言，庶狱庶慎，惟有司之牧，夫是训用违，庶狱庶慎，文王罔敢知于兹，此言文王逸于得人，故不须以身兼理庶事，但是有司牧，夫用命者，赏不用命者罚而已，至于庶狱，庶慎，则文王何敢与知焉，夫君道逸，臣道劳，文王眀于知人，得贤者而委任之，则可以优游无为，而庶事自治矣，何必以身兼之哉！盖其所操者不过黜陟之权而已，舜命二十二人，以任庶政自己，惟三载一考绩，三考而加以黜陟耳，此所以得君道也，然使知人无术，而所用非人，乃欲委任之专，而不以身兼其事，不可得已。传者以为任人之専，尚不足以尽其防。
义徳容徳
义徳能拨乱反正，所以能成大功，容徳能兼緫众善，所以能定大谋。
克灼知厥若
灼知厥，若是眀察于未任之先，丕乃俾乱，勿有间之，是专笃于既任之后，夫疑人勿任，任人勿疑，已无知人之明，乃恃小人以伺察之，果何由展布哉？自一话一言，我则末，惟成徳之彦，以乂我受民，与上文相我受民，勿有间之相终始，言委任之専笃，但一开口，必在于成徳之彦如此，方専使议论之间，微有向背，鏬隙则谗邪得以乗间入之矣。
其克诘尔戎兵【止】扬武王之大烈
陟禹迹者，何廵守也？天子之出，必有兵衞六军以随之，方行天下，徧厯四岳也，整点军衞廵行天下，足以振压奸宄，坐消祸变，所至之处，足以见文王之耿光，足以不坠，武王之大烈，盖文王徳光本自照临四海，而武王一戎衣有天下，其烈莫盛焉，使子孙不能保，有其基业，而为他人分裂之，则藩垣之外，皆他人地，文王徳光虽在彼，而子孙无由觐见之，武王辛苦成功者竟，坠地而不振矣！传者不察其为廵守而云，周公无故教成王点兵，不知周官所谓周王抚万邦廵侯，甸，四征弗庭，绥厥兆民，六服羣辟，罔不承徳者即所以实此语也。以此证之，则舜陟方乃死为廵守，而死无疑，而传以陟为升遐，乃死者非矣。
周官
抚万邦
成王始亲政，故廵守而归整肃，在朝之官，此继立政之后，其廵守奉行，周公诘戎兵，方行天下之训，其董正治官也，奉行周公立政，三宅之语，隐然相应。
唐虞稽古
盖自黄帝得六相，设左右大监监万国云龙，鸟火之号，其来尚矣，到尧舜时监前代防革，而緫集大成，故其法度体统，森严周密，内有百揆，四岳百揆，即九官也，眀王立政是緫，唐、虞、夏，商之君言之，言唐虞，能使庶政和而万国安；夏，商，亦克用乂者，盖不恃其建官，恃得人耳，贤者能立政，官不足恃也。传云：不惟其官之多，经无此意，今予小子祗勤于徳夙夜不逮，仰惟前代时若，训廸厥官。
盖前代制治保邦者，无他建官，择人以立政而已，故予小子，亦仰惟前代时若，而训廸厥官，盖天下之事非一人所能为也。
立太师太太保【止】官不必备惟其人
三公为天子之师，不亲政事，所职者坐而论道耳，所论者何道？即经纶邦国，和调隂阳之道也夫邦国若此其大也，要使之君君，臣臣，父父，子子井，然有条而不乱，此必有其道隂阳运行于天地之间，而能使三光全，寒暑平无愆，阳伏隂以多变此亦必有其道，是道也，惟三公为能，明达其所以然，则使之论説于天子之前，至于以其道见之施为，则天子宰相之责也，官不必备，惟其人，非其人之难得也！以知道者之不可多得也。六卿分任庶政，一官不备，则一政阙，三公同论此道，则得一知道者足矣，否则虽多亦奚以为？
三公夑理隂阳
燮理隂阳别无他道，惟区处人事，各得其宜，则天地之气自顺，故尧，舜在上，而天灾灭熄，庶征太和，有夏懋徳而罔有天灾，考其所为，不过咨四岳，九官十二牧，分任庶政，使人人各遂其性而已，初未尝特设，燮理隂阳之官亦未闻别有燮理隂阳之政太戊修徳以弭桑谷之妖，亦不过早朝晏罢，吊死问生，勤于政治而已，然以道经邦，乃所以燮理隂阳也故天灾少见于治平之世，而迭见于衰乱之时者，以其所为有以召之也，彼匹夫衔寃犹足致三年之旱，况政乗民困而千万人詋诅叹恨，岂不足以伤两间之和，今论者不察此徒，曰：吾能治一身之中和，则心正气顺，而天地自位，万物自育世宁有是理哉？甚者灾变之来，则归过于三公，而策免之，谓其燮理无状，夫论夑理之道者，三公也，而行夑理之政，殆君相之责，非尽三公，所得为也，使三公而无所建明，则防免之，诚不为过，若其言之而不听，听之而不行，君相所为，自有以召天变，不知自反，徒归咎于三公，岂不过哉！且后世三公居散地，经邦之事，全不干与，而徒责其燮理隂阳其讹谬益甚矣。
丙吉逢羣鬬死伤不问，而问牛喘，以为三公调隂阳职当忧不知当春而热隂阳失序吉忧之，当如何而调之邪？夫治争鬬，固非宰相之职，然使有司失职而死伤，寃抑无所告诉，其干隂阳之和不亦大可虑邪？故为吉者，问争鬬则不可，至于戒饬，有司审理寃滥不可不加之意也。
三孤贰公化
三孤为三公之佐，故曰贰公，言其为三公，副贰也，化与经邦为对化者，教化即所用，以经邦者也，寅亮天地，与燮理隂阳为对亮者相也与，惟亮天工之亮，同谓补助其所不及也。弼予一人，弼者，匡辅其不逮也，此皆就行事上说，与三公之职，微冇不同，盖三公长官三孤，佐贰均此职也，长官尊主张其事于上佐，官卑身任其事于下，是故三公经邦是运天下于掌上者三孤，化则是因其已成之化，而推广之耳，三公燮理隂阳是范围天地之化者，三孤寅亮，天地只是辅相其不及而已。三公论道，是教训天子者，三孤弼一人，只是弥缝其阙失而已，此所以为公孤之别。
谓吕氏説谓隂阳之理恒而不变者为道，天地之用运而无迹者为化，牵强附会，但图对偶亲切耳，而不察实事，不知天地之化，运于无迹，将使三公何如张而大之。
三公上言：立而下，言官不必备，惟其人而三孤，六卿不言者，盖立凡例于前，而后皆蒙其语耳，者不察，谓三公非始于此，立为周家定制，则始于此，三孤六卿，独非立为周家之制者乎？何以不言立也，夫立与建同，建官惟贤，岂亦必自武王设官而谓之建邪？盖立官建官，设官皆恒言耳，且三公，必其人而不必备员三孤，六卿独可备员而非其人乎？以此知特例于此耳。非专为三公言也。
六卿倡九牧
六卿緫治于内，九牧亲民于外，六卿之职虽不同，而其为民则一也。冡宰均四海，固所以治民，司徒掌教以复民性，宗伯掌礼，以定民志，司马掌兵以卫民患，司冦掌刑，以诘民奸，司空掌土以定民居，以此倡九牧而九牧，皆一一奉行于外，则民自殷阜，而化成矣，君子先成民而后致力于神，成之者治之，养之，教之无欠阙之谓也。
学古入官
学古入官，眀于古道议事以制，则叅以时宜如此，则博古通今，而政无错缪者矣，其尔典常作之师，欲其守常也，无以利口乱厥官，戒其好异也，犹云罔以侧言改厥度，罔以辩言乱旧政，皆为轻信他人之言耳，云不可，喋喋利口而纷乱之似，以为自己利口，非也。
功崇惟志
建功业者在于志，与勤而志勤，必贵于果断，保禄位在于恭与，俭而恭俭，必贵于实，徳前是告之以建功业之道，后是语之以保禄位之方，所谓后艰者非后患，乃艰难而不易耳。盖天下之事乗其几而为之，则易为力，后其时而为之，则难为功。
推贤让能
一人推让，则众人咸起而推逊，所谓济济相让，而庶官和矣，不然，则人各有心，其为乖戾，甚矣政事，安得归于一而不杂哉。
万邦惟无斁
此一语不可觧古文书屡言无斁，如云，朕承王之休无斁，俾我有周无斁，皆训厌斁，朕无斁于王周，无斁于微子，皆可通训，至于戒饬百官，而云以佑乃辟，永康兆民，万邦惟无斁，不成万邦厌斁，百官且惟之一字，更不可通，此古文阙漏处。
君陈
尔其戒哉尔惟风下民惟草
引草上之风必偃，非也，盖凡人未见圣则起，慕慨想惟恐不得见，及其既见，则怠惰因循，亦不克由圣，此凡人常情，然在凡人则可，在尔有所不可，何也？尔居民上而为风，民居尔下，而为草尔，且如此民，何则焉？欲其所为，以凡人为戒，而自强于治，必以周公为法可也。
出入自尔师虞
或废或兴，莫不谋诸众人而后蔽之于己，所谓绎者再三，反复思之，不可造次剖决，恐其有不周备，此即所谓莫或不艰者也。
从容以和
从容以和，只是凡事无急，廹当从容寛缓以和之，盖近民之法，当如此耳，否则急促躁暴强，速化而民，且无所措手足矣。谓和不可一于和，当从容以和之，语不可通。
殷民在辟予曰辟尔惟勿辟
殷民在辟，在宥而惟厥中者，言必审其当尔，使其中辟则辟之，中宥则宥之，不中则否，虽君言有所不可从也下文辟以止辟乃辟，此是中辟者，辟之也，三细不宥，此是不中宥者，宜勿宥也。
无忿疾于顽无求备于一夫
无忿疾于顽，是有忍也，无求备于一夫，是有容也，言各有主，盖事有当忍者，有当容者，谓忍犹坚制力，蓄恢乎其有容，斯乃徳之大意谓容胜于忍，又分浅深，似不必如此，未化者，不可忿疾已化者，不可求备，且一味容忍，将去就，其中有能修其职业，修其行义者简防而登之，使彼有所慕焉，则顽者有时，而自化不修者，有时而修矣。
惟民生厚因物有迁违上所命从厥攸好
孩提之童皆知爱亲，及长，皆知敬兄，民生本厚也，知诱物化，然后百姓不亲，五品不逊者有之，盖因物有迁耳，是以违上所命，教令有所不行，从厥攸好，而放僻邪侈，无所不为，厥者，其也指民而言，自徇己所好耳，以为从上所好者，非也。
尔克敬典在徳【止】终有辞于永世
言：臣能得，所以化之之道，而使人人向化易，浇漓之俗，而升为大道之世，则我可膺受多福矣，盖天下治，平者君之福也，其尔之休，终有辞于永世者，拟议于将然之辞，言民皆从化则尔，臣亦何所不得乎？殆亦有无穷之闻，故曰有辞于永世，是臣之休也，以为臣，承其美者，语意弗眀。
顾命
恐不获誓言嗣
言恐一旦而死，不得出誓言，以属托，嗣子承继之事。
敬迓天威嗣守文武大训
敬迓天威，是敬天嗣，守文武大训，是不敢背弃祖宗成宪，各有所指，谓于天，言威于文武言大训，非有二也；殊不可晓，不成文武法度，即天威乎！
济于艰难
王业以艰难成之，亦必以艰难守之，济于艰难，言守成难，必待诸臣与君共济之也。
柔逺能迩安劝小大庶邦
此教以治人之道，思夫人自乱于威仪，则是教以修己之道。
敷重篾席敷重笋席
篾席笋席，皆指其物名，防席丰席，独不言其物，盖防席以其底而在下，犹今以末职为防僚相似，言其最下而着底也，丰者言其髙而在上未知何物为之？谓防席为蒲席，蒲草贱，或者因此谓之防席，至谓丰席为笋席，则不应，又自有笋席，此为可疑，要之，今人言书多错互见，亦未可知。
临君周邦
临君周邦，不过为天子以莅其民，率循祖宗之大法，燮和天下，以此对扬文，武之光训，谓居大位，由大法致大和，牵连三大字，殊觉牵强无味。
顾命一篇，铺叙始末，宛如图画，甞谓今文书如禹贡洪范顾命，费誓条理曲折，法度森严，若有错简阙文，则全无可理防矣，而此皆出于伏生口授，先儒谓伏生书不可晓，晁错以意属读之，此等岂晁错自能以意想像而言之者乎？故知衞宏之说盖左袒，古文而欲抑今文，其言决未可信。
洪范中间似有错简
康王之诰
惟新陟王毕协赏罚【止】用敷遗后人休
盖文武能受天命，以有天下耳，定大下致太平，以遗后人者，成王也，其所以戡定者无他，惟毕协赏罚而已，盖刑赏乃人君之大权，使赏必当功而不刑，必当罪而不滥，则天下不劳而定矣。
昔君文武丕平富【止】保乂王家
君之徳用昭眀于天下，所谓彰信兆民，即康诰所谓显民者是也。人臣保乂王家，而用端命于上帝，即是辅相其君，扶持其国使治，效上通于天，即君奭所谓乃惟时昭文王廸见冒，闻于上帝之谓由此然后皇天用顺，文武之道而畀付以四方，其与帝休，天乃大命文王，殪戎殷，皆相出入，故知用端命于上帝，与用昭眀于天下作对说，而端命二字亦若活字，犹云感格上帝相似，云文武用，受正命于天下，而经文无受字，其説未安。
康王冕服
成王初立，经三监之变，王室几危，召公毕公，故权一时之宜，即正君臣之分，使天下知所定而无疑，继世以正大统，天下之大义，不可以更张，废吉凶不可乱，孔子曰：羔裘，冠不以吊，则凶服，亦不可为，吉事也，变服变礼，引苏氏之説而叶吕陈氏之说，皆有可取，要之，召公酌礼之变而用之，所以惩前之祸也。
毕命
惟文武敷大徳于天下
惟文王式王敷大徳于天下用，克受殷命，此言得天下之由，惟周公左右，先王止式化厥训，此言化殷之由，既厯三纪，止予一人以宁，此言殷民已化而天下治安矣，道有升降，止民罔攸劝，此言政事，当随时变迁，今之世，又非复周公初定殷民之时，宜有旌别，淑慝之政，盖殷民初定，周公一味包涵，镇之以静，使久而自定，到今则世变风移，善者当赏，恶者当惩，宜有以少变，其习俗矣。
申画郊圻慎固封守以康四海
盖洛都乃京畿所在，而与下都雠民相邻，故毕公一面旌别淑慝，以化之一面，固封守以防之，圣人固恃徳以服人，然亦未甞不豫备不虞，故易有重门击柝，以待暴客，又言王公设险以守其国，否则疆埸不戒，以启戎心，此谁之咎欤？洛帝都也，帝都一摇，则四海相煽，而受祸矣！故云，以康四海。
邦之安危惟兹殷士
此与式王告康叔，以乃服，惟王应保殷民，亦惟助王宅天命，作新民之意同，谓其不茍于小成，非也，昔者，商奄构难，四国动摇，其后式化厥训，四方无虞，邦之安危，固不在于殷士乎？遇之以刚，则急之而生变，抚之以柔，则又狎玩而肆侮，惟不刚不柔，而后可也。
周公慎始君陈和中
周公克慎厥始，君陈克和厥中，皆见于已然，惟公克成厥终，是期望之于将然，言此事非毕，公不能终也，盖殷民难服，系天下安危，天下安危，系人主忧乐，使殷民从化，则天下治安，天下治安，则灾害不生，祸乱不作，外而四夷亦得以被其赐而一人，固可以享其休，故曰：四夷咸赖，予小子永膺多福。
钦若先王成烈以休于前政
言毕，公当敬，若文武之功，毋堕周公，君陈之政也，君牙。
敷五典式和民则
此语以施教之方典，即五常父子，君臣是也；则者父之慈，子之孝之类是也。以其常行而不可易，则谓之典，以其不可过，不可不及，则谓之则。
尔身克正罔敢弗正民心罔中惟尔之中
此语以立教之本
夏暑雨
暑雨祁寒，民胥怨咨，其生之艰难，如此为司徒者，皆当图之，盖司徒为亲民之官，凡制其田里，教之树畜，皆司徒之职，盖民必饱暖，然后能服从，教化敷教特举其重者言之耳。观周礼地官所职掌可见，不然，则公刘作室，召司空宜也，如何并召司徒，栾盈过周，为人所掠，王使司徒衞而出之境，武王伐商，有司徒与司马司空自随，盖谓之司徒，政是重掌民徒，起徒役皆属之司徒。
用奉若于先王对扬文武之光命
当作一句，读盖文谟，武烈所以遗后者，无不完尔，但敬以明司徒之训以教人，能如先王所以对扬文武，光命焉，则可以追配前人矣，盖光命即谟烈也，前王成康，用尔祖父为司徒，故能对扬文武光命而不坠，其治民之法，今汝能不失成康之意，则与祖父无异矣。
乃惟由先正旧典时式民之治乱在兹
夫教化行而君君，臣臣，父父，子子，则天下治，教化不眀而君不君，臣不臣，父不父，子不子，则天下乱，则民之治乱不在此，而何在乎？
吕刑
遏絶苗民无世在下
若止于窜，其君不当称民，既云无世，在下不当，后来又有征苗之事，以此见窜，三苗者，不但窜其君，必并其民而徙之，故云分北三苗，后来苗民被窜者皆改所事，故禹贡云。三苗丕叙，而禹谟征苗一段，此后人杜撰之辞，非实事也。
絶地天通
在天而神，在地而民无相渎乱，则妖诞自息，此固正人心急务，然使常道不眀，为善者或不得免祸，为恶者或茍免于刑而鳏寡，屈抑无所告诉，则民不能不詋诅于神，故羣后之逮在下，凡长民者眀眀棐常虽势力单弱之甚，如鳏寡者，其情亦得以上达而无复屈抑，不伸之患，则民又何苦而听于神哉。
徳威惟畏徳眀惟眀
眀者彰其善威者，惩其恶刑，当其罪者，谓之徳威，故人无不畏赏，当其善者谓之徳眀故人无不眀。
伯夷降典折民惟刑
凡礼教与刑相表里，故司徒敷教亦必有刑以弼之，伯夷降典，以辨上下之分，有不从者，则以刑折之，使其陵僭者，不得以自遂，则其势不得不折而入于礼也。
士制百姓于刑之中以教只徳
三后成功，民既殷阜，然后使士师以不轻，不重之刑以制之，以教其敬，徳也，盖民未殷富，时所谓救死不赡，何暇治礼义，其陷于刑戮者，非民之罪也，今导之而生养遂矣，有不率教，则不可无刑，以纠之矣，此是先教养而后刑罚。
穆穆在上眀眀在下【止】率乂于民棐彞
君臣以身率之于上，朝廷清眀四方丕变矣，然后眀于刑之中者，以治民而辅其常性，彞即彞伦如纠之以不孝，不弟之刑，以驱而入于孝弟，是即所以棐，彞也，此是先徳教而后刑戮之意，又以见徳化虽已兴行，而刑亦不可废，盖非此无以弼教也。
两言刑之中者何？盖刑而失之，重则伤于苛暴，而民无所措手足，失之轻则流于姑息，而恶者无所惩，惟酌其中，则能使人畏服，而不敢犯。
惟克天徳自作元命配享在下
诸家皆自典狱之人言之，然谓之元命，是国命与厥，惟废元命，同谓之配享在下是，又言：人君享国，与天相配，与克配上帝配天，其泽之意同，盖谓所用典狱之人，能敬忌之，至用刑，悉无寃滥，则是人君徳与天合而自作元命，犹云自贻哲命，可以长治久安，而配享在下矣，此即司冦苏公式，敬尔由狱，以长我王，国之意耳。
有邦有土告尔祥刑在今尔安百姓
有邦有土，固常以安百姓为职，果能择人，敬刑而审度其所逮及者，是即所以为祥刑矣。
两造具备
两造具备，犹云原告被论，干证悉完也，师听五辞，犹今团坐公同推问也。
惟齐非齐有伦有要
言刑罚或轻或重以不齐，齐之然其间自有伦理，自有机要，未甞杂然而无统，任意而为之，进退也，所谓权也。而实不离乎经焉。
今天相民
今天相民，犹云天佑下民相似，作配在下，言汝官伯族姓，有邦有土，皆配天在下，以相民者也，云天以刑相治，斯民者非。
民之乱罔不中听狱之两辞
乱者治也，言治民之道无不中，听狱之两辞，无或私家于狱之两辞，盖单辞者，只是一面辞，惟当眀清以听之，两辞则各执一说，非单辞之比，主于中以听之，未可有所偏，主私家者，偏有所主之谓也，盖以私意而主于原告，则被告虽有理，亦不肯听矣。主于被告，则原告虽得实，亦不肯信矣！如此，则安得为中狱，货非寳惟府辜功，言鬻狱而得货，岂足以为寳不过聚蓄辜罪之，显迹耳，他日受报，将报以庶尤殆，降之。百殃也，前言朕敬于刑，后言永畏惟罚，以刑罚对言，而以敬畏互言也，罚惩非死人极于病刑，固当敬也，罚独不可畏乎？非天不中以下，又申言报，以庶尤之意，言用刑失当者，受报如此，此岂天有不中而妄加人祸哉！惟人在命，只人自造命而有以致之耳，犹云自贻哲命，自作元命之意，天之所罚者，为其不极，庶民惟其罔，有令政在于天下，极即原于皇极之极，不极庶民，只是刑罚失中，不协于极耳，谓此章文多未详，以意逆志，当如此释之，似得其防。
今往何监非徳于民之中
此与今尔何监？非时伯夷播刑之廸相似，徳即有徳惟刑之徳中只是刑之中篇，中中字不一，皆是主刑，言谓为民所受之中，恐未然。
属于五极
谓五刑各臻其极于事理无有少不当之谓
文侯之命
即我御事罔或耆夀俊在厥服
即，就也，言就我御事之中，观之无老成，贤俊者在事，予又无能不过曰惟祖惟父，其尔恤朕躬耳，伊当训尔，盖朝无臣已无能自克，惟外服诸侯，庶几能矜我，尔其论卑气弱，有乞怜之状，其视康王初即位而求助，诸侯羣臣，其言岂不壮哉！
用防绍乃辟
谓合之使不离继之，使不絶者何？盖平王失爱于父，流离颠顿，依托母家，父死于冦，国命中絶而文侯能合之，继之也。
费誓
徂兹淮夷徐戎并兴
徂往，当从孔氏言，今往伐，此戎夷为是，孔氏谓戎夷帝王羁縻，故错居九州之内，窃意古者天下初辟礼义之风，未能悉徧，凡无礼无义者，輙以戎夷目之而有礼义者，輙谓为华夏，非必四海九州之外，而后为戎夷也，故五服之制，则蛮夷在要荒之地，然以周时考之，太原有白狄，徐州有淮夷，徐戎，齐有莱夷，伊川有陆浑之戎，而吴、楚，大国皆摈，以夷狄是又非必皆在要荒之地也，臯陶以刑制，蛮夷猾夏，只是无礼义而侵乱，礼教者，輙刑之而者不察，遂妄谓臯陶掌兵不知彼时蛮夷与中国之俗，杂处，何待于兵革，岂如后世遣大将征伐，四夷之谓乎！
此书得之，西臯王氏写者甚草草，而其末尤甚，当时恐失其真，輙以临写一本，而以意正若干字略可读。吁！惜吾生之晚，不得抠衣，于耕野之堂也，梅幼和鹗云。
读书管见卷下