钦定四库全书    经部二
尚书注考      书类
提要
【臣】等谨案：尚书注考一卷，明陈泰交撰，朱彞尊经义，考载陈氏，泰来尚书注考一卷，注曰：未见，又注泰来，字长水，平湖人万歴丁丑进士，官至礼部，精膳司员外郎，案明呉永芳，嘉兴府志载陈泰交，字同倩，万厯中国子监生，所着有尚书注考与经义，考逈异，然经义考引项，臯谟之説称同倩治尚书作，注考云云，明出泰交之字，则知彞尊，未见其书，误以泰交为泰来书矣，其书皆考订，蔡沈书传之讹，谓有引经注经，不照应者三条，又有同字异，解者三百二十三条，皆直录注，语不加论，断其同字异解者，一字或有数义，抉摘未免过，严其不照，应三条，如凡厥正人，引惟厥正人为证，曰若稽古帝尧，引越若来为证徳懋懋官引时乃功，懋哉为证，则前后显相矛盾，诚为蔡氏之疎畧矣马明衡尚书疑义，袁仁砭蔡编，颇以典制名物，补正蔡传之阙悮，泰来此书，则惟较量于训诂之间，而所谓训诂异词者，又皆以矛攻盾，未及博援古义，证以旧文，故为少逊于二家，然释事释义，二者相资，均谓之有功，蔡传可也，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】 陆 费 墀
钦定四库全书
尚书注考      明 陈泰交 撰
引经注经不照应者三条
曰若稽古帝尧，训曰：粤越通古文作粤，曰：若者发语辞，周书越若来，亦此例也。越若来训古语，辞言召公于丰，迤逦而来也。
时乃功，懋哉！训懋勉也，德懋懋官训懋茂也，繁多之意，与时乃功，懋哉之懋同。
凡厥正人，训正人者，在官之人，如康诰所谓惟厥正人者，惟厥正人，训庶官之长。
同字异解者三百二十三条
虞书曰：虞舜训，虞舜氏汝作朕虞，训虞掌山泽之官，若虞机张训虞，虞人也，儆戒无虞，不虞率典出入，自尔师虞，训虞度也。
尧典训説文曰典从册，在丌上尊阁之也，象以典刑，各守尔典，其尔典听，朕教训典常典，朕三礼典厥义，惟典神天训典主也，有典，有则训典，犹周之六典，所以治天下之典章，不迪率典训，典常法也。其大惇典训，典典章也，后式典集训典，旧典也。伯夷降典训，典礼也。
曰放勲，训曰者，犹言其説如此也思曰赞赞训，思曰之，曰：当作日曰：我王来曰：无戏怠，训曰者，盘庚之辞也。曰：父师训曰者，微子更端之辞也。曰：逖矣，训曰者，武王之言也，曰有道，训曰者，举武王告神之语曰：皇极之敷言，训曰：起语辞曰：乃其速由训曰者言如此，曰：天子作民，训曰者，民之辞也。
稽古帝尧，七稽疑其稽，我古人之德，训稽考也，若稽田训稽治也。
钦明文思，训钦恭敬也，钦厥止训钦者，肃恭收敛，钦明文思训，明通明也，克明俊德，训明明之也，天明畏训明者，显其善侯，以明之训明者，欲明其果顽愚谗説与否也方施象刑，惟明训，明者，言其刑罚当罪，可以畏服乎人也，视曰明，训明者无不见也，时乃大明。服训明者，明其罚，公明保予，冲子训明者显明之也，明禋训明洁，明清于单辞训明者，无一毫之蔽。
钦明文思训文，文章也，乃武乃文，训自其英华发外而言，则谓之文，文子文孙，训成王之时，法度彰，礼乐着守成尚文，故曰文。
允恭克让，训克能也，克绍乃辟于先王，训克者责望，必能之辞，二曰刚克，训克治也。曰：克训克者，交错有相胜之意。
光被四表，被孟猪，训被及西被于流沙，训被覆也，光被四表，训光显以近天子之光，训光者，道德之光华也。
格于上下，归格于艺祖，七旬有苗格格，尔众庶格人庶有格，命训格至也格汝舜，训格来格，则承之训格有耻，且格之格，谓改过也。祖考来格，训格神之格，思之格，惟先格王训格，正也，犹格其非心之格，其有能格知天命，训格格物之格，天寿平格，训格者通彻，三极而无间者也。
格于上下，训上天下地也，上下草木鸟兽，训上下山林泽薮也，达于上下训上，天下民也，下管鼗鼓训下堂下之乐也，汝何生在上？训上天也。
平章百姓，平秩东作，训平均，地平天成，训水土，治曰平天寿，平格训，坦然无私之谓平，平邦国，训平谓强不得凌弱，众不得暴寡而人皆得其平也。
平章百姓训章明五服五章哉训章显也
黎民训黎黒也民首皆黒故曰黎民，乃命重黎，训黎髙阳之后。
于变时雍，女于时，惟时懋哉！咸若时，若不在时，惟帝时举，时日曷丧？予惟时其迁居，仰惟前代时若，训时是也，动惟厥时，训时时措之宜也。协时月正日训，时谓四时曰时训，雨旸燠寒，风各以时至，故曰时也。至于旬时，训时三月。
乃命羲和，乃反商政训，乃者继事之辞，乃言底可绩，训乃汝，政乃又训，乃者难辞也。
钦若昊天，畴咨若时登庸瞽亦允若，若有恒性，非天攸若，灼知厥若，前代时若，训若顺也，畴若予工训，若顺其理而治之也，若否训若者，如我之意。
厯象日月星辰，训象所以观天之器，象傲训象，舜异母弟名象以典刑，训象如天之垂象以示人，予欲观古人之象，训象像也。
厯象日月训日，阳精月隂精协时月，正日，训月谓月之大小，日谓日之甲乙日号泣于旻天，训日非一日也，二曰月，三曰日训月者，定晦朔也，日者正躔度也。
宅嵎夷祭哜宅训宅居也三有宅训宅以位言
寅賔出日训，寅，敬也，夙夜惟寅，训寅敬畏也，严恭寅畏，训寅则钦肃。
寅賔训賔礼接之，如賔客也，賔于四门，训古者以賔礼亲邦国，诸侯各以方至，而使主焉，故曰賔？七曰賔训，賔者礼，诸侯逺人所以往来交际也，作賔于王家训賔，以客礼遇之也，賔称奉圭，训賔诸侯也。
平秩东作，咸秩无文，训秩序柴，望秩于山川，训秩者牲帛祝号之次第，汝作秩宗，训秩叙也，天秩有礼训，秩者尊卑，贵贱等级之品秩也。
平秩东作，训作起也，大陆既作，训作者言可耕，治盘庚作训作起而将迁之辞，作我先王训作兴起也，润下作咸，训，作，为也，用作凶，训作动作也。
以殷仲春，训殷中也，九江孔殷，训殷正也王肇称殷礼，训殷盛也。
申命羲叔，训申重也，申画郊圻，训申云者，申明之也，以正仲夏，训正者，夏至阳之极，午为正阳位也，以正仲冬，训亦曰正者，冬至隂之极子为正隂位也罔或干予正，训正政，将有大正于商，训正，即汤誓不敢不正之正，一曰正直，训正者无邪，惟正是乂之训正，犹康诰所谓正人，与官正酒正之，正指当职者为言，正于五刑，训正质也。
星火训火谓大火藻火训火取其明也
厥民夷，受有亿兆夷人，训夷平也，乃夷居弗事上帝，训夷蹲踞也，夷玉训夷，常也。
厥民隩训隩室之内也四隩既宅训隩隈也
咨汝羲训咨嗟也畴咨若时登庸训咨访问也
允厘百工，训厘治，厘降二女，保厘东郊，训厘理也，允厘百工，训工官也工以纳言训工，掌乐之官也，工执艺事训工，百工也。
庶绩咸熈训咸皆巫咸训咸名
畴咨若时训畴谁亮采惠畴九畴训畴类
若时登庸，帝庸作歌，王庸作书庸庸，非天庸释有夏，训庸用车服以庸，生生自庸，训庸民功，自我五礼有庸哉？王惟庸罔念，闻训庸常也。
子朱罔非天，训嗣也，征之舞，衣训，国名启明，启乃心，训启开也，启训启，禹之子。
畴咨若予采，载采采，训采事，以五采训采者，青黄赤白黒也百里采训采者，卿大夫邑地。
吁，嚚讼可乎？训吁者叹其不然之辞，吁咸若时训，吁者叹而未深然之辞。
驩兜曰都训，都者叹美之辞，臯陶曰：都，训都者臯陶，美其问也，简恤尔都，训都者，国之都鄙也。
方鸠僝功训方且方行天下训方四方也
咨四岳，训四岳，官名一人，而总四方诸侯之事者也，乃日觐四岳，训四岳，四方之诸侯，内有百揆，四岳训四岳，总其方岳者。
洪水方割，训割害也，割正夏训割断也，率割夏邑训割，劓割夏邑之割。
荡荡懐山训荡荡，广貌王道荡荡，训荡荡广逺也懐山训懐包其四面也，邦之荣，懐训懐安也。
襄陵训襄驾出其上也赞赞襄哉训襄成也
有能俾乂训俾使防不率俾训俾广韵曰从也
有能俾乂训乂治也从作乂训乂条理也
佥曰于鲧哉？训佥众共之辞，四岳与其所领诸侯之在朝者同辞而对也，佥曰：伯禹训佥众也，四岳所领四方诸侯有在朝者也。
咈哉！训咈者甚不然之辞，罔咈百姓，从谏弗咈，咈其耉长训咈逆也。
方命圯族，训族类也，罪人以族，训族亲族也，官伯族姓训族，同族也。
九载，绩用弗成，训载年也，熈帝之载祗，载见瞽瞍，训载事也，载采采，训载行也，乃赓载歌，训载成也，既载壶口训，经始治之，谓之载。
否德训否不通朕志若否训否者非我之意
明明扬侧陋训，上明谓明显之下，明谓已在显位者，明明我祖训，明明，明而又明也，明明在下，训明明者，精白之容也。
明明扬侧陋，我武惟，训扬举也，敢对扬天子训，扬者扬于众。
师锡，帝震惊朕师，班师，振旅用爽，厥师答其师出入自尔师虞，师听五辞，受王嘉师，其归视尔师，训师众，德无常师，师汝昌言训师法也，官师相规，训师以道言，八曰师训，师者除残，禁暴也，太师训，师道之教训。
师锡帝训，锡与禹锡圭，训锡与师锡之，锡同天乃锡禹训锡，赐也，橘柚锡贡，训锡者，必待锡命而后贡，非歳贡之常也，九江纳锡训锡者，下与上之辞，重其事也。
帝曰：俞，予闻训俞应许之词，俞汝往哉！训俞者，然其举也。
予闻如何训如何者复问其德之详也。吁！如何训如何者？臯陶问其孜孜者何如也。
瞽子训瞽无目之名瞽奏鼓训瞽乐官
烝烝乂，不蠲烝训，烝，进也，永底烝民之生，烝民乃粒，训烝众也。
观厥刑于二女，训刑法也，考朕昭子刑训刑，仪刑也，厘降二女，德乃降，用降我凶德，训降下，予大降尔四国，民命训降，犹今法降等云者。
妫汭训水北曰汭泾属渭汭训汭水名
钦哉！训尧戒二女之辞，钦哉！慎乃有位，训钦哉，言不可不谨也。
重华训华光华也华玉仍几训华彩色也
重华协于帝，协于克一相协，厥居训协，合也，毕协赏罚，训协和也。
重华协于帝，惟帝其难之训，帝谓尧也，祗承于帝，帝初于歴山训，帝谓舜。
濬哲文明，明作哲，兹四人迪哲，训哲智，知人则哲，训哲智之明也，弗造哲训哲者，明哲也。
德升闻，训幽，潜也厥篚，纎缟训，赤黒色币也五典克从，言曰：从训从顺也恒衞既从训从者，从其道也。漆，沮既从训，从者从于渭也。
纳于百揆，训百揆者，揆度庶政之官，内有百揆，四岳训百揆，无所不总者。
四门穆穆，训穆穆，和之至也，旁作穆穆，训穆穆，和，敬也，亦则以穆穆训，穆穆和敬，貌穆穆在上，训穆穆者和，敬之容也。
雷雨弗迷，训迷错也，昏迷不恭，训迷惑也，政乃不迷训，迷错谬也。
乃言底可绩，三邦底贡，厥名底慎财赋，乃底灭亡，我祖底，遂陈于上底，天之罚，训底致也底商之罪，训底至也。
汝陟帝位，陟方乃死，陟禹之迹，训陟升也，故殷礼陟配天，惟新陟王训，陟升遐也。
在璿玑训玑机也纁玑组训玑珠不圆者
玉衡训衡横也不惠阿衡训衡平也
肆类于上帝，训肆遂也，肆台小子，肆予小子发，肆予告我友邦君，训肆故也。肆王惟德用训肆，今也眚灾肆赦，淫酗肆虐，训肆纵也，昏弃厥肆祀，训肆陈也，肆哉训肆，放也，肆汝小子封训肆，未详肆尔多士，训肆与肆汝小子封同肆，其监于兹训，肆，大也。
禋于六宗，则禋于文王，武王训禋，祭名明禋，训禋敬也，禋于六宗，训宗尊也，汝作秩宗，训宗祖庙也，惇宗将礼，训宗功，宗之宗也，江，汉朝宗训，夏见曰宗。
望于山川，训望而祭之，故曰望柴，望秩于山川，训望望秩，以祀山川，惟二月既望，训日月相望，谓之望。
辑五瑞训辑敛辑宁尔邦家训辑和
班瑞于羣后训班颁同班师振旅训班还
敷奏以言，训敷陈，禹敷土，训敷分也，敬敷五教，篠荡既敷，敷贲训，敷布敷求哲人，训敷广也，敷重蔑席，训敷设。
肇十有二州，肇我邦于有夏，训肇始也，肇牵车牛，训肇敏。
封十有二山训封表也小子封训封康叔名
怙终贼刑，训终谓再犯，乃有大罪，非终训终，故犯怙终贼刑，训贼杀也，寇贼奸宄，训杀人曰贼。
四罪而天下咸服，训服者，天下皆服其用刑之当罪也，五刑有服训服，服其罪也，五百里甸服，先王有服，以常旧服，乃服惟王逺服贾训服事也，説乃言惟服训服行也，嗣无疆大厯服训，服五服也，时乃大明。服训服者，服其民也。
如丧考妣训丧为之服也剥丧元良训丧去也
咨十有二牧，训牧养民之官，牧誓训牧地名准夫，牧，训牧常伯也。
柔逺能迩训能者，扰而习之也，惟其能训官以任事，故曰：能推贤让能，训能有才者也。
惇德允元，训德有德之人也，德惟治，训德者，合敬仁诚之称也。德无常师，训德者善之，总称同力，度德训，德者，得也，行道而有得于心也，玩人丧德，训德者，己之所得惟德，惟义训德者，心之理。
惇德允元，训元仁厚之人也，一人元良，训元大，其惟王位在德元训，元首也。
而难任人，训难拒絶也。其难其慎，训难者，难于任用，予告汝于难训难言，谋迁徙之难也。
亮采惠畴，惠迪吉不惠，阿衡惠笃叙，胥保惠训，惠，顺也，安民则惠，训惠仁之爱也，雀弁执惠训，惠三隅矛。
亮采惠畴，训亮明一説亮相也，亮采有邦，训亮亦明也亮隂训亮亦作谅。
惟时懋哉！时乃功，懋哉！懋迁有无，化居训懋勉也，予懋乃德训懋，楙古通用，楙盛大之意，惟公懋德训，懋盛大之义，予懋乃德之懋。
汝后稷皇后凭玉几，训后君也，后式典集训后，后王也，播时百谷，暨稷播训播布，播弃黎老，训播放也。
五品不逊，乃汝尽逊，训逊顺也，惟学逊志训，逊谦抑也，汝作司徒，训司徒掌教之官牧誓训司徒主民，治徒庶之政令，洪范司徒掌教所以成其性。
敬敷五教训敬，敬其事也，敬哉！有土训敬心无所慢也。先王惟时懋敬训，敬即克敬，惟亲之敬。
蛮夷猾夏，训夏明而大也，夏书训，夏禹有天下之号，寇贼奸宄，训刼人曰：寇司寇掌邦禁，训羣行攻刼曰：寇汝作士，训士理官也，见士于周，训士説文曰事也，让于夔龙，训夔龙，二臣名山龙训，龙取其变也。
声依永训声者，宫商角徴羽也声教讫于四海，训声谓风声振举，于此而逺者闻焉，故谓之声。
三载考绩训考核实也考朕昭子刑训考成也
分比三苗训比犹背也，比顽童训比昵也，曷不暨朕幼孙有比，训比同事也。【比如字，又音佩】。
舜生三十徴庸训徴召也明徴定保八庶徴训徴验文命训，命教用怿，先王受命，训命天命也。
后克艰厥后，奏庶艰食，训艰难也，厥惟艰哉！训艰者，饥寒之艰。
嘉言罔攸伏，受王嘉师训，嘉善，嘉靖殷邦，训嘉美帝德广运，训广者，大而无外，齐圣广渊，训广言其大，乃圣乃神，训自其大而化之而言谓之圣，睿作圣，齐圣广渊，训圣无不通，惟圣罔念人之彦圣训，圣通明。
奄有四海训奄尽也王来自奄训奄不知所在
惠迪吉，训迪道也，尔尚迪果毅四人，迪哲训迪蹈，矧今民罔迪训迪，即迪吉康之迪，不克终日劝于帝之迪，训迪启迪也。
罔淫于乐，时谓淫风，则其无淫，训淫过也，今惟淫舍牿牛马，训淫大也。
疑谋勿成，训谋图为也，弗询之谋，训谋谓计事，聪作谋，训谋者度也，尔有嘉谋，训言切于事谓之谋。
四夷来王，训九州之外，世一见曰王，王若曰：孟侯训王，武王也，王若曰：呜呼，君牙训王，穆王也，以为天下王训谓之王者，指其君长而言。
九功，惟叙训叙者，言九者各顺其理，而不汨陈，以乱其常也，天叙有典训，叙者，君臣父子兄弟夫妇朋友之伦叙也，各以其叙训叙者，应节也，诞敢纪其叙，训叙绪笃叙，乃正父训叙者，先后之不紊，乃承叙万年训叙，教条次第也。
九叙惟歌，训歌者，以九功之叙，而咏之歌也，帝庸作歌，训歌诗歌也。
董之用，威自我民明威，训威古文，作畏威侮五行，训威暴殄之也，威克厥爱，训威者严明之谓，自乱于威仪，训威者，有威可畏，非讫于威训，威权势也。
六府训六者财用之所自出，故曰府惟府辜功训府聚也。
三事训三者，人事之所当为，故曰事故，一人有事，训事征伐，防同之类，作三事，训以职言，故曰事。
耄期倦于勤，训九十日，耄百年耄，荒训耄老，而昏乱之称。
耄期，训百年曰期，期于予治，训期先事取必之谓臯，陶迈种德，训迈勇往，力行之意，予惟克迈乃训，训迈行也。
念兹在兹，训兹指臯，陶也，嗣王其监，于兹君肆，其监于兹训，兹者指上文而言，迩可逺在兹允懐于兹，兹惟后矣，训兹者此也。
罔或干予正训，干犯舞干羽于两阶，比尔干训，干楯以弼，五教训弼辅也，承弼厥辟，训弼者正救之，谓临下以简，训简者不烦之谓，简贤附势，训简畧也惟简在上帝之心，训简阅也，克以尔多方简，训简择也，五辞简孚，训简核其实也，简恤尔都，训简者，简阅其士。
罚弗及嗣训嗣子孙嗣尔股肱训嗣续
赏延于世训延逺及也延入翼室训延引也
赏延于世，训嗣世皆谓子孙，用殄厥世，训世者，世尧之天下也，世选尔劳训世，非一世也，官人以世，训世子弟也，世变风移，训父子曰世。
宥过无大训，过者不识而误犯也，过九江，训过经过也，又东过漆沮训，既得沣泾，渭愈大，漆沮皆小，故曰：过百姓有过，训过广韵，曰责也，正于五过，训过误也。
与其杀不辜，训辜罪也，亦罔非酒惟辜，训丧邦，故言辜，宁失不经，训经常也，论道经邦，训经者，经纶之谓，天之厯数训厯数者，帝王相继之次第，犹歳时气节之先后，五曰厯数训厯数者占步之法，所以纪歳月日星辰也。
无稽之言训言谓泛言嘉言孔彰训言谓其训
惟口出好兴戎，训戎兵也，乃不畏戎，毒于逺迩训戎大禹，乃防羣后训防徴防也作防训防者，绘也，灉沮防同训防者水之合也，东防于沣，又东防于泾，训；沣，泾，大与渭竝，故曰防，防其有极训防者合而来也，用防绍乃辟训防者合之，而使不离。
日号泣于旻天，训仁覆闵下，谓之旻旻天，大降丧于殷训，旻天，秋天也，主肃杀而言。
至諴感神，训诚感物曰諴，其丕能諴于小民训諴，和慎厥身，修训慎者，言不可不致其谨也，其难其慎，训慎者，慎于听察。
孔壬六府孔修，训孔大也，九江孔殷，嘉言孔彰，训孔甚也。
乱而敬，兹予有乱政同位，殷其弗或乱正四方，四方迪乱，乱为四方乱，尔有政，自乱于威仪，其能而乱，四方民之乱，训乱治也，予有乱臣十人，惟以乱民，训治乱曰乱，乱于河训絶河而渡曰乱，时谓乱风，训倒置悖理，曰乱。
扰而毅扰兆民训扰驯也俶扰天纪训扰乱也
寛而栗，训而转语辞也，其能而乱四方，训而如也，百僚师师训，师师相，师法也，我有师师训，师师以官师，为师也。
无教逸欲，有邦训教，韭必教令，谓上行而下效也，声教讫于四海，训教，谓教化。
一日二日万几，训几微也，惟几训几，事之微也，贡于非几，训几者，动之微，而善恶之所由分也。
勅我五典训，勅正勅天之命，惟民其勅懋和训，勅戒勅也。
同寅协恭和衷哉？训衷降衷之衷，即所谓典礼也。降衷于下，民训衷中。
五服五章，训五服五等之服，弼成五服，训五服甸侯，绥要荒也，五服一朝，训五服，侯；甸，男采衞也。
天明畏训，畏者威，其恶虽畏勿畏，训畏威，古通用威辟之也。
距四海训距至不距朕行训距违也
安汝止训止者，心之所止也，尔乃尚宁干止，训止居也，惟几，惟康训惟几，所以审其事之发，惟时惟几，训惟几者无事，而不戒勅也。
臣哉训臣以人言臣妾逋逃训男曰臣
邻哉训邻，左右辅弼也，郭邻训周礼六遂五家为邻，予欲左右有民，训左右者辅翼也，左右惟其人，训左右者，辅弼大臣。
黼黻训黼若斧形黼纯训黼白黒杂缯
絺绣训絺，郑氏读作薾紩也，厥贡：盐、絺；训，絺细葛也，予违汝弼，训违戾也，罔尤违，训违背也，违之，俾不达训违，背违之也。
格则承之训承荐也，罔不惟民之承训，承敬也，乃承叙万年训，承听受也，承弼厥辟，训承承顺之谓。
无若丹朱训，丹朱之国名也，砺砥砮丹训，丹丹砂也，辛壬癸甲，训四日也，甲于内乱，训甲始也。
惟荒度土功，训荒大也，荒服训以其荒野，故谓之荒服，内作色荒，训荒者，迷乱之谓，非予自荒，兹德无荒失，朕命训荒废也，百年耄荒，训荒忽也。
戛击训考击也不率大戛训戛法也
搏拊训拊循也击石拊石训轻击曰拊
下管鼗鼓训管，犹周礼所谓隂竹之管致辟，管叔训管国名。
予击石训石磬也闗石和钧训百二十斤为石
庶尹允谐，训尹正也，伊尹，训尹字也，尹兹东夏，训尹治也，尹旅训尹正官之长，阪尹训，古者险危之地，封疆之守，或不以封，而使王官治之，是之谓尹。
率作兴事，训率总率也，于其子孙弗率，率乃祖考攸行，俾率先王率自中率惟敉功，训率循也。
臯陶拜手稽首，训拜手稽首者，首至手，又至地也，周公拜手稽首，训拜手稽首者，周公遣使之礼也。
禹贡训下之所供谓之贡，厥贡漆丝，训贡者，下献其土，所有于上也，尔无以钊冐贡，训贡进也。
既脩太原，训脩因鲧之功而脩之也简，厥脩训脩，谓其职业。
浮于济，漯，训舟行水曰浮鲜，以不浮于天，时训浮之言胜也，惟受罪浮于桀，训浮过。
灉沮防同训同者，合而一也，沣水攸同，训同者，同于渭也，上宗奉同瑁，训同爵名。
海濵广斥训濵涯也泗濵训濵水旁也
嵎夷既畧训畧经畧为之封畛，以遏乱畧训畧谋畧也草木渐包，训包丛生也，厥包橘，柚训包裹也。
砺砥砮丹训，砺以粗粝为称，砺乃锋刃，训砺磨也，蔡蒙旅平，训祭山曰旅，亚旅训旅，众也，尹旅训旅，众大夫也。
蔡蒙训二山，名二百里，蔡训，蔡放也，蔡仲之命训蔡国名。
泾属渭汭训属连属也墨罚之属训属类也
弱水既西，训西海之山，有水焉，散涣无力，不能负芥，故名曰弱，无弱孤训弱者，少之也，六曰弱训，弱者柔之过也。
咸则三壤，训则品节之也，有典有则，训则犹周之八则，则其无淫，时人丕则有愆，训则法也；式和民则，训则有物，有则之则。
五百里甸服，训甸田俊民甸，四方训甸治也，奄甸万姓，训甸者井牧其地，什伍其民也。
五百里绥服，克绥厥猷，训绥安也，我先后绥乃祖乃父训绥懐来之意。
甘誓训甘地名甘酒嗜音训甘嗜皆无厌也
威侮五行，训侮轻忽之也，取乱侮亡，训侮説文曰伤也，有穷后羿训穷，国名终以困穷，训穷困之极也。
御其母以从训，御侍也，其侍御仆从训，御车御之官，御王册命，训凡王所临，所服用皆曰御。
逸豫灭厥德训豫乐也豫恒燠若训豫怠
皇祖有训，惟皇上帝，皇后凭玉几，张皇六师，训皇大，皇建其有极，训皇君无皇曰：我皇多有之，训皇遑通。
予视天下训予五子自谓也，万姓仇予训，仇予之予，指太康也。
乱其纪纲，训小者为纪，既厯三纪训十二年曰纪峻宇，雕墙训，雕绘饰也，雕玉仍几，训雕刻镂也。
和钧训和平也，惟和惟一，训和者可否相济，和恒四方训和者，使不乖也。和之弓训和，古之巧工。
明徴定保昔先正保衡，保厘东郊，训保安也，保受王威，命训保者，保而弗失，公明保予，冲子训保保佑之也，太保训保者，保其身体。
官师相规畔官，训官以职，言惟官训官威势也，官伯族姓，训官典狱之官也。
畔官离次训，次位也，王次于河朔，训次止也，勿庸以次，汝封训次，次舍之次。
弗集于房，训集汉书作辑，集辑通用，后式典集训，集和辑也，不集于享，训集萃也。
奉将天罚，训将行也，惇宗将礼，迪将，其后训将大也，天吏逸德，罔有逸言，训逸过上帝，引逸训逸安也，拙谋作，乃逸训逸过失也，逸祝册训逸，史佚也。
奉若天命，训天者，典常之所自出，矫诬上天，训天以形体言，天乃锡禹训天，以理言也，于天训，天者，理之所从出，有若伊尹，格于皇天，训自其徧覆言之，谓之天。
式商受命，惟説式克钦承式，尔后式典集，天惟式教我训，式，用也，式敷民德训，式，敬也，万邦作式，严惟丕式，子孙训其成式，训式法也，式商容闾训式，车前横木有所敬，则俯而凭之。
用爽厥师，昧爽丕显，时甲子昧爽，爽邦由哲训爽明，故有爽德训，爽失也。
乃葛伯，训伯爵也，越庶伯，君子训伯长也，官伯族姓，训伯诸侯也。
后来其苏训苏更生也苏公训苏国名
不殖货利训殖聚也兆民允殖训殖生也
以义制事，训义者，心之裁制，典厥义训，义者，理之当然，行而宜之，之谓同德，度义训，义，宜也，制事达时之宜也。王义嗣，德用其义，刑训义宜也，惟德惟义，训义者，理之宜也。
以礼制心，训礼者，理之节文，纵败礼训，礼就身言之也，脩其礼物，训礼典礼。
克绥厥猷，尔惟践脩厥猷，训猷道也，汝猷黜乃心告君，乃猷裕训猷谋，凡厥庶民，有猷训有猷，有谋虑者，王若曰：猷训猷发语辞，尔有嘉谋嘉猷，训言合于道，谓之猷。
敢昭告于上天神，后训神后，后土也，予念我先神后训，神后先王也。
上天孚佑下民，作周孚先训，孚，信，五辞简孚，训孚无可疑也。
天命弗僭，惟吉凶不僭曰：僭恒旸若，训僭差也，民用僭忒，训僭逾也。
贲若草木训贲，文之着也，敷贲训，贲饰也用宏兹贲训，宏贲皆大也。
兹朕未知获戾于上下，速戾于厥躬，训戾罪未戾，厥心训戾止，也无逺用戾训戾，至也。
无从匪彞，训彛法，我不知其彞伦攸叙，无彞酒训，彞常伊尹祠于先王，训先王汤也，惟先王建邦，训先王后稷，先王既勤用训，先王，文王，武王也。
总已以听冢宰训冢长也冢宰掌邦治训冢大
伊尹训伊姓尹字也祖伊训祖姓伊名
立爱惟亲，训立植也，立太师，太傅训立，始辞也，三公非始于此，立为周家定制，则始于此也。
三风训风风化也时乃风训风风教也
其刑墨，训墨墨刑也，墨辟疑赦，训墨刻颡，而涅之也，具训于蒙士，训具详悉也，具乃贝王训，具多取而兼有之谓。
自周有终，训周忠信也，虽有周亲，训周至也，周书训周文王国号王，朝步自周，训周镐京也。
先王昧爽训昧晦时甲子昧爽训昧冥
丕显训显亦明也惟良显哉训显以名言
往省括于度训，度法度欲败度，训度就事言之也，伊尹以冕服奉嗣王训冕冠也，冕执钺训冕，大夫服，伊尹以冕服奉嗣王训奉迎也，乃奉其恫训，奉承弗虑，胡获训胡何也？小子胡训胡仲名。
一人元良，训一人者，万邦之仪表，能念予一人训一人，武王也。
一人元良，训元大良善，剥丧元良，训元良微子也，一人元良，训良善，惟良显哉！训良以德言，进厥良训，良谓其行义。
万邦以贞，厥赋贞，百度惟贞，训贞正也，曰贞训，内卦为贞，我二人共贞，训贞犹当也。
顾諟天之明命，训顾常目在之也，顾命训顾还视也，克享天心，训享当也，有斯明享，训享上享下之享，汝其敬识，百辟享训，享朝享也，不集于享，训享享有之享。
惟和惟一训一者，终始如一，协于克一，训一者，其本原綂防者也。
主善为师训，善者德之实，行虑善以动训善者，当乎理也。
民不适有居训适往乃惟眚灾适尔训适偶也
重我民无尽，刘咸刘厥敌，训刘杀也，一人冕，执刘训，刘钺属。
若颠木之有由蘖，训由古文作甹，木生条也，吊由灵训由用也，别求闻由训由行。
王若曰：格汝众，训若曰者，非尽当时之言，大意若此也，周公若曰，拜手训此篇，周公所作而记之者，周史也，故称若曰：
相时憸民训相视也，予其懋简相尔，训相尔雅？曰：导也，憸民训小民也，立政用憸人，训谓之憸者，形容其沾沾便捷之状也。
用罪伐厥死，训伐犹诛也，四伐五伐训，伐击刺也。予敢动用非罚，训敢不敢也。敢恭生生，训敢勇也，敢对扬天子训，敢者自信，无慊之辞。
诞告用亶训，亶诚也，亶聪明训，亶者诚实无妄之谓，予丕克羞尔，尔尚克羞馈祀，训羞养也，我既羞告尔，使羞其行，训羞进也。
陈于兹，训陈久也，我祖底，遂陈于上，汨陈其五行，训陈列也。
各设中于乃心，训中者极至之理，惟尔之中，训中者，民则之体，而人之所同然也，率自中训中者，心之理而无过不及之差者也。
歴告尔百姓于朕志，训歴尽也，嗣无疆大歴服训歴厯数也。
吊由灵训吊至，无敢不吊，训吊精至也，大诰弗吊，训吊恤也。
以匡乃辟训匡正匡其不及训匡辅助也
敢对，天子训对者，对以已对，文武之光，命训对答，民中絶命训言民而不言君者，不敢斥也，惟民自速辜，训曰：民者犹曰先民，君臣之通称也。
天既讫我殷命，训讫絶也，非讫于威，民讫自若，是多盘训，讫，尽也。
我用沉酗，训言我而不言，纣者，过则归己，我其立政，训我者指王而言。
微子训微国名髳微训髳微在巴蜀
微子，箕子训子爵也，朕复子明辟，考朕昭子刑，训子亲之。
越我御事，庶士越厥疆土于先王，训越及也，杀越人于货，训越颠越也。
越我御事，训御事，治事者，越自乃御事训，不敢指言，成王谓之御事，犹今称人为执事也。
受有臣亿万，训百万曰：亿公其以予万亿年训十万曰亿。
郊社不脩，训郊所以祭天，丁巳，用牲于郊，训郊祭天地也。王出郊，鲁人三郊，三遂训国，外曰郊。
今商王受训，受纣名也，保受王威命，训受者，受而无拒，相我受民，训民而谓之受者，言民者受之于天，受之于祖宗。
惟予小子无良训无良，犹言无善也，惟予一人无良，训无良言，其质之不善也。
牧誓训司空主土，治垒壁以营军洪范训司空，掌土所以安其居。
牧誓师氏训以兵守门者顾命师氏训大夫官
微卢训卢彭在西北卢弓一训卢黒也
乃止齐焉训齐齐整也克齐圣广渊训齐肃也
恭天成命，训成命黜，商之定命也，王厥有成命，训成命，天之成命也。
彞伦攸斁训斁败俾我有周无斁训斁厌也
貌曰恭训恭者敬也严恭寅畏训恭则谦抑
一曰歳训歳者序四时也，烝祭歳训曰：歳云者，歳举之祭也。
畏髙明训髙明位之尊显者也髙明柔克训髙明髙亢明爽过乎中者也。
既富方谷，训富禄之也，二曰富训，富者有廪禄也，惟讫于富训，富贿赂也。
无反无侧，训反倍常也，弗惟反训反者，令出不可行，而壅逆之谓惟反，训反报德怨也。
无反无侧训侧不正也便辟侧媚训侧者奸邪
彊弗友训友顺乃有友罚厥子训友以喻四国
作内吉训内谓祭祀等事惟内训内女谒也
二曰疾训疾身不安疾大渐训綂言曰疾
志以道宁训道者所当由之理也。论道经邦，训道者隂阳之理恒而不变者也，同底于道，训道者，致治之道也。
穆卜训敬而有和意乃穆考文王训穆敬也
公曰：体，训体兆之体也，辞尚体要，训趣完具，而已之谓体。
公将不利于孺子，训孺子成王也，孺子其朋训孺子，稚子也。
大诰弗吊，训犹诗言不吊，昊天之吊，言我不为天所恤，多士弗吊，训弗吊，未详，意其为叹悯之辞，当时方言尔也。
己，予惟小子训己承上语辞，已而有不能己之意。已，汝惟小子，训已语辞之，不能已也。已若兹监，训已语辞。
殷小腆训腆厚洗腆致用酒训腆以致其厚
我有大事休训休美也虽休勿休训休宥之也
閟毖我成功所训，毖者艰难而不易，厥诰毖庶邦，庶士训毖，戒谨也。
肆予大化诱我友，邦君训化者，化其固滞，贰公化，训化者，天地之化运而无迹者也。
脩其礼物训物文物也仪不及物训物币也
笃不忘训，笃厚也，笃叙乃正，父训笃者，笃厚而不忘，于天训，者廓而大之也。贰公化训，者张而大之。
汝陈时臬训臬法也尔罔不克臬训臬事也
已，汝惟小子，训小子，幼小之称，文王诰教小子训小子，少子之称，小子同未在位，训小子，成王也，在今予小子旦训小子，自谦之辞也。
康诰迪屡训迪之者虽屡多方迪屡训屡蹈
纯其艺，惟天不畀纯侵戎，我国家纯训纯大也，黼纯，训纯縁也。
尔乃自介训，介，助也，尔曷不夹介训介，賔介之介，太保承介圭，训介大也，如有一介臣训，介独也。
予其杀训，其者未定辞也，曷其奈何？勿敬训其语，辞其丕能，諴于小民，上下勤恤，其曰训，其期之辞也，则其无淫训，其指文王而言。
汝若恒越，训恒常也，和恒四方训恒者，使可久也，政贵有恒，训对暂之谓恒。
王启监训，监三监之，监若兹监，训监视也，奔走臣我监训，监监洛邑之迁民者也。
懐为夹训夹近也尔曷不夹介训夹夹辅之夹
惟三月哉生魄，训三月，周公摄政，七年之三月也，惟三月，周公初于新邑洛训，三月，成王祀，洛次年之三月也。
面稽天，若训面乡也，大辂在賔阶面，训面南向也，王敬作所训，所处所也所，其无逸训所犹处所也，伻来以图训图，洛之地图也，洪惟图天之命，训图谋也，享多仪，训仪礼，自乱于威仪，训仪者，有仪可象。
王命予来训来洛邑也惟来训来干请也
乃单文祖德训单殚也丕单称德训单尽也
乃非民攸训，训训法，犹胥训告训，训诫子孙，训其成式训，训顺。
不克，开于民之丽，训丽犹日月丽于天之丽，谓民之所依以生者也；依于土，依于衣食之类，奠丽陈教训，丽依也，匪察于狱之丽，训丽附也。
尔乃尚宁干止训干事峙乃桢干训旁曰干
尔尚不忌于凶德训忌畏也未就予忌训忌疾
麻冕彤裳训彤纁也彤弓一训彤赤
毕公衞侯训毕衞毛皆国名毕协赏罚训毕尽
尚书注考