钦定四库全书    经部二
洪范明义      书类
提要
【臣】等，谨案洪范明义四卷，明黄道周撰，道周有三易洞，玑别着録是编，乃崇祯十年，官左谕徳掌司经局，时纂集进呈之书，其自序曰：上卷言，天人感召，性命相符及好徳用人之方，下卷言阴隲相协，彞伦条贯，旁及阴阳厯数之务，初终两卷，乃正定篇章，分别伦序，道周之学，深于天文律吕，其以水火金木土之汨叙，类集厯代灾异意存，鉴戒不免，沿袭伏生，董仲舒，刘向相传之説至于八政，畴序以食配，坤以货配，巽以祀配离，以司空配兑，以司徒配艮以司防配，坎以賔配，震以师配干已属牵合，又配以六十四卦，先后天图更属傅会，其最异者，至以河图洛书配厯数而曰自某年，至某年为稼穑，初际中际末际，以至从革曲直，润下炎上，莫不有初，际中际末，际其説更不可究诘，至于改农，用为晨用衍忒，为衍弌六极为六殛，更属臆，説其章段次第，自苏轼洪迈，张九成叶梦得王柏，吴澄金履祥，胡一中归有光，皆疑其舛错，各为更定，道周兼采众説防以已见，亦未见其必然，惟其论天人相应之理，意存鉴戒，较王安石之解，洪范以天变为无与于人事者，固为胜之读者，取其立言之大防可也，乾隆四十四年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
洪范明义原序
臣观五帝，三皇之道，备在易象，自易象而外，惟有洪范一书，爲尧舜所授于禹，汤，周公所得于箕子者，易于明夷之卦，推崇箕子，明羲文之道，在箕子非他作者之所敢望也，汉兴，伏鼂口授不真，厥后诸儒皆因伏鼂，以证古简，是以讹舛，相沿失其伦，脊五十九篇之中时有依托先后间出，然皆史家述记之言，虽巅末稍殊，无伤大义，如武成洛诰，先儒之所正定，后人不以爲非独洪范一书以理义，古奥条贯，错综沿二千年未之有，改使禹箕之结撰，与史记同，观神圣之防言爲耄口所乱，良可惜也，臣攷篇中有错简者三，讹字者三，错简如五纪，三德，敷言错而在后，威福建极，敷言错而在前，讹字如晨，爲农弌爲忒，殛爲极之类，皆伏，鼂之所不稽，郑孔所未说，宋元诸儒稍发其端，明兴，诸贤未竟厥绪，臣下愚，迂昧绎思，此义近二十年，幸逢圣主，留神经籍，奉防纂辑乃复，不揣爲明义四卷，其上卷皆言天人感召，性命相符及好德，用人之方，下卷皆言隂隲相协彛伦条贯，旁及隂阳厯数之务，初终两卷，乃正定篇章，分别伦序，以及圣神，授受之统，凡八万七千六百余言，臣下愚，迂昧私意，以爲古今典籍，自易象春秋而外所可敦崇防绎，未有过于斯书者也，黄道周序。
钦定四库全书
洪范明义卷首
明 黄道周 撰
洪范
【洪大范法也，言天地之大道，百世所取法也。书序云：武王胜殷，杀受立武庚，以箕子归，作洪范，孔安国以是书箕子所作，盖自夏商而下，圣贤之笔，仅有存者，独是篇耳，神禹既歾，至道难闻，汤伊所传极于人事，是篇统括天人，纲纪万象，信易学之阃奥，圣道之要领也。后世圣人有志于尧，舜之道，传神禹之学者必在是篇焉，篇中有错简三四处，读者相沿，迷其条贯，今先爲甄别厘正，而后明释其义，皆仰借圣谟逺资祖训庶可质诸无疑，俟而不惑焉，】。
原本古文【上巻皆依原文】
惟十有三祀，王访于箕子，王乃言曰：呜呼，箕子惟天隂骘下民相协厥居，我不知其彛伦攸叙，箕子乃言曰：我闻在昔，鲧陻洪水，汨陈其五行，帝乃震怒，不畀洪范九畴，彛伦攸斁，鲧则殛死，禹乃嗣兴，天乃锡禹洪范九畴，彛伦攸叙。
初一曰五行，次二曰敬用五事，次三曰农用八政，次四曰协用五纪，次五曰建用皇极，次六曰，乂用三德，次七曰明用稽疑，次八曰：念用庶征，次九曰向用五福，威用六极，【农疑作，晨极疑作殛】。
一五行，一曰水，二曰火，三曰木，四曰金，五曰土，水曰润下，火曰炎上，木曰曲直，金曰从革，土爰稼，穯润下作咸，炎上作苦，曲直作酸，从革作辛稼，穯作甘。
二五事，一曰貌，二曰言，三曰视，四曰听，五曰思，貌曰恭，言曰从，视曰明，听曰聪，思曰睿，恭作肃，从作乂，明作哲，聪作谋，睿作圣。
三，八政，一曰食，二曰货，三曰祀，四曰司空，五曰司徒，六曰司防，七曰宾，八曰师。
四五纪，一曰岁，二曰月，三曰日，四曰星辰，五曰厯数【宋臣，苏轼云：此下有曰：王省惟岁至，则以风雨八十七字，自洪迈张九成叶梦得皆云然，当从之，爲正】。
五皇极皇建其有极
【兰溪金履祥云，此下有皇极之敷言，自无偏无陂，至以爲天下，王一百字，理亦当然，其敛时五福，至作汝用咎，三段一百四十六字，宜在末章五福，六殛之下】。
敛时五福，用敷锡厥庶民，惟时厥庶民于汝极，锡汝保极，凡厥庶民，无有滛朋，人无有比徳，惟皇作极。
凡厥庶民，有猷有爲有守，汝则念之，不协于极，不罹于咎，皇则受之，而康而色，曰：予攸好徳汝则锡之福，时人斯其惟皇之极。
无虐防独而畏高明，人之有能有爲使，羞其行而邦其昌，凡厥正人，既富方谷，汝弗能使有好于而家，时人斯其辜，于其无好徳汝虽锡之福，其作汝用咎。
【臣按此三段一百四十六字，皆言好徳锡福之事，爲箕子既叙九畴，又申锡其义，以明皇极爲九用之宗壁，书漆简，诵习既稀，间有断落，遂取诸有锡，极字类者，皆系于建极之下，不知其爲申明福殛之说，谛绎先后，其条贯自明也，】。
无偏无陂，遵王之义，无有作好，遵王之道，无有作恶，遵王之路，无偏无党，王道荡荡，无党无偏，王道平平，无反无侧，王道正直，防其有极，归其有极。
【臣按此皇极，敷言，犹周公致戒孺子其朋之意，即系皇建有极之下，与金履祥，说合无疑也。】。
曰皇极之敷言，是彛是训，于帝其训，凡厥庶民，极之敷言，是训是行，以近天子之光，曰：天子作民父母，以爲天下王。
【臣按此两段一百字，皆皇极之敷言，箕子既述敷言，又中其说，犹五纪之下，有曰：王省惟岁至，则以风雨八十七字也，凡厥庶民，下有皇字，】。
六三徳，一曰正直，二曰刚克，三曰柔克，平康正直，彊弗友，刚克，燮友柔克，沈潜刚克，高明柔克。
【臣按此一段三十六字，皆本王道以成三徳与下文威福之义，无渉】。
惟辟作福，惟辟作威，惟辟玉食，臣无有作福，作威玉食，臣之有作福，作威玉食，其害于而家，防于而国人用侧颇僻，民用僭忒。
【臣按此一条四十八字，即在敛福锡极三段之后，盖合福殛，向威而言之，以明两用之，归于皇极，以终九畴之义也，】。
七，稽疑，择建立卜筮人，乃命卜筮，曰雨，曰霁，曰蒙，曰驿，曰克，曰贞，曰悔，凡七卜五，占用二衍忒。
【衍弌犹大衍之挂一也，因上文有忒字，遂误作忒。字相近也，】。
立时人作卜筮，三人占，则从二人之言，汝则有大疑，谋及乃心，谋及卿士，谋及庶人，谋及卜筮，汝则从，从筮从，卿士从，庶民从，是之谓大同，身其康彊，子孙其逢吉，汝则从，从筮从，卿士逆，庶民逆，吉，卿士从从筮，从汝则逆，庶民逆，吉，庶民从，从，筮从，汝则逆，卿士逆，吉，汝则从，从筮逆，卿士逆，庶民逆，作内吉作外凶，筮共违于人，用静吉，用作凶。
八庶征，曰雨，曰旸，曰燠，曰寒，曰风，曰时，五者来备，各以其叙，庶草蕃庑，一极备凶，一极无凶。
曰休征，曰肃，时雨若，曰乂，时旸若，曰哲，时燠若；曰谋，时寒若；曰圣，时风若。曰咎征，曰狂，恒雨若，曰僭恒旸若，曰豫，恒燠若，曰急，恒寒若；曰蒙，恒风若。
曰：王省惟岁，卿士惟月，师尹惟日，岁月日时无易，百谷用成，乂用明俊民，用章家用平康，日月岁时既易，百谷用不成，乂用昬不明俊民，用防家用不宁，庶民惟星，星有好风，星有好雨，日月之行，则有冬有夏，月之从星，则以风雨。
【臣按此一段八十七字爲五纪，演畴如苏轼之说也，宜在第四，畴五纪之下】。
九五福，一曰夀，二曰富，三曰康宁，四曰攸好徳，五曰考终命。
六极，【极当作殛】，一曰凶短折，二曰疾，三曰忧，四曰贫，五曰恶，六曰弱。
【臣绎二条，文义未终，古人立言，各有纲纪次第，其敛时五福，用敷锡厥庶民，三段一百四十六字宜在此下，无疑也。又惟辟作福四十八字，皆向威之义，与刚克无涉，亦与是相聨，则文义灿然条贯备举矣，或疑无偏无陂，两段与是向威，义亦相聨，当爲此篇一大绾束，则文意悠，前后无憾，然古人文字不作修倩，只要纲纪分明，自四五纪而下，各有衍畴，则皇建其有极而下，亦须分疏，但不得以保极作极，防极归极之类，滙于一处耳。今定中条爲皇极之敷言，凡演一百字，自五福六极，而下有敛时五福，三段一百四十六字，结以惟辟，作福一段四十八字，体严义足，无所复疑，凡洪范一篇一千二百九十五字，无有阙漏，但段落错置耳，今定爲经文如左】。
正定今文【下卷皆依今文】
惟十有三祀王访于箕子
王乃言曰：呜呼，箕子惟天隂骘下民相协厥居，我不知其彛伦攸叙。
箕子乃言曰：我闻在昔，鲧陻洪水，汨陈其五行，帝乃震怒，不畀洪范九畴，彛伦攸斁，鲧则殛死，禹乃嗣兴，天乃锡禹洪范九畴，彛伦攸叙。
初一曰五行，次二曰敬用五事，次三曰农用八政，次四曰协用五纪，次五曰建用皇极，次六曰，乂用三徳，次七曰明用稽疑，次八曰：念用庶征，次九曰向用五福，威用六极，【农用之，农疑作晨，六极之极，当作殛】。
一五行，一曰水，二曰火，三曰木，四曰金，五曰土，水曰润下，火曰炎上，木曰曲直，金曰从革，土爰稼，穯润下作咸，炎上作苦，曲直作酸，从革作辛稼，穯作甘。
二五事，一曰貌，二曰言，三曰视，四曰听，五曰思，貌曰恭，言曰从，视曰明，听曰聪，思曰睿，恭作肃，从作乂，明作哲，聪作谋，睿作圣。
三，八政，一曰食，二曰货，三曰祀，四曰司空，五曰司徒，六曰司冦，七曰宾，八曰师。
四五纪，一曰岁，二曰月，三曰日，四曰星辰，五曰厯数【此下依苏轼曰：王省惟岁至，则以风雨八十七字】。
曰：王省惟岁，卿士惟月，师尹惟日，岁月日时无易，百谷用成，乂用明俊民，用章家用平康，日月岁时既易，百谷用不成，乂用昬不明俊民，用防家用不宁，庶民惟星，星有好风，星有好雨，日月之行，则有冬有夏，月之从星，则以风雨。
五皇极皇建其有极
【此下依金履祥无偏无陂一百字】
无偏无陂，遵王之义，无有作好，遵王之道，无有作恶，遵王之路，无偏无党，王道荡荡，无党无偏，王道平平，无反无侧，王道正直，防其有极，归其有极。
【臣按此五十六字爲皇极，敷言下段四十四字，宜爲终篇之末，简】。
曰皇极之敷言，是彛是训，于帝其训，凡厥庶民，极之敷言，是训是行，以近天子之光，曰：天子作民父母，以爲天下王。
【臣按此四十四字宜在威福篇末详定于后】
六三徳，一曰正直，二曰刚克，三曰柔克，平康正直，彊弗友，刚克，燮友柔克，沈潜刚克，高明柔克。
【旧本，惟辟作福四十八字，今移在五福，六殛之后】。
七，稽疑，择建立卜筮人，乃命卜筮，曰雨，曰霁，曰蒙，曰驿，曰克，曰贞，曰悔，凡七卜五，占用二衍忒，立时人作卜筮，三人占，则从二人之言，汝则有大疑，谋及乃心，谋及卿士，谋及庶人，谋及卜筮，汝则从，从筮从，卿士从，庶民从，是之谓大同，身其康彊，子孙其逢吉，汝则从，从筮从，卿士逆，庶民逆，吉，卿士从从筮，从汝则逆，庶民逆，吉，庶民从，从，筮从，汝则逆，卿士逆，吉，汝则从，从筮逆，卿士逆，庶民逆，作内吉作外凶，筮共违于人，用静吉，用作凶。
八庶征，曰雨，曰旸，曰燠，曰寒，曰风，曰时，五者来备，各以其叙，庶草蕃庑，一极备凶，一极无凶。
曰休征，曰肃，时雨若，曰乂，时旸若，曰哲，时燠若；曰谋，时寒若；曰圣，时风若。
曰：咎征曰狂，恒雨若，曰僭恒旸若，曰豫，恒燠若，曰急，恒寒若；曰蒙，恒风若。
九五福，一曰夀，二曰富，三曰康宁，四曰攸好徳，五曰考终命。
六极，一曰凶短折，二曰疾，三曰忧，四曰贫，五曰恶，六曰弱。
敛时五福，用敷锡厥庶民，惟时厥庶民于汝极，锡汝保极，凡厥庶民，无有滛朋，人无有比徳，惟皇作极。
凡厥庶民，有猷有爲有守，汝则念之，不协于极，不罹于咎，皇则受之，而康而色，曰：予攸好徳汝则锡之福，时人斯其惟皇之极。
无虐防独而畏高明，人之有能有爲使，羞其行而邦其昌，凡厥正人，既富方谷，汝弗能使有好于而家，时人斯其辜，于其无好徳汝虽锡之福，其作汝用咎。
【三段一百四十六字，言敛福好徳以终建极之义，与威福相聨】。
惟辟作福，惟辟作威，惟辟玉食，臣无有作福，作威玉食，臣之有作福，作威玉食，其害于而家，凶于而国，人用侧颇僻，民用僭忒。
【臣按全篇文义曰：皇极之敷，言一段四十四字，移足于此，则条贯完好，先儒未开此义，姑以敷言两段相承世逺文湮无征，弗信，尚俟圣明独断，定其式序，以贻来人也，】。
洪范明义卷首
钦定四库全书
洪范明义卷上之上
明 黄道周 撰
访箕章第一
惟十有三祀王访于箕子
【殷曰：祀周曰年，逸周书大匡篇，亦曰十有三祀，则是周未改年也。武王承文王之统，致辟于殷，释箕子于囚，因而访道，易言箕子之明夷，明禹汤之道，在于箕子也，道在箕子，则武王必就学于箕子，古称武王师于箕子，大戴礼曰：先王之道，不北靣王行西折，东靣而立，师尚父西靣道书之言，则访道之礼，或当然也，孟子曰：汤之于伊尹，学焉而后臣之，汤于伊尹，武王于箕子，盖皆师也，旧书序称武王胜殷，杀受立武庚，以箕子归，作洪范云】。
王乃言曰：呜呼，箕子惟天隂骘下民相协厥居，我不知其彛伦攸叙。
【隂静骘定也相助。协，和也，彛伦常理也，言上天静黙品，骘下民作君，作师以相助和协，其天下必有常理，叙布其间，循之者治，紊之者乱，是以天人感应，百世不爽，是圣学之首务也，盖天以二气五行，化生万物，形质不齐，因其生克以爲伦叙而人所受于天者曰命，曰：性性命之原本于太极至，善不离至，一不二隂阳五行以是分化，廸吉逆凶，是生治乱，众人皆知爲善之，得吉爲恶之，得凶而不知其条理，伦次毫髪不爽，嘿操其柄，品骘于上，谓之帝天，精明其道，叙布于天下，谓之圣人，圣人之于天道，犹日用之于饮食也，武王生备圣徳老绍家学于天，人感应隂骘相协之道，盖深知之而犹云不知，将以发其义类垂宪，百世盛徳之至也】。
箕子乃言曰：我闻在昔，鲧陻洪水，汨陈其五行，帝乃震怒，不畀洪范九畴，彛伦攸斁，鲧则殛死，禹乃嗣兴，天乃锡禹洪范九畴，彛伦攸叙。
【陻塞汨乱也，畀与斁败也，九畴即洪范之目，其文纵横，如田畆之有畴，列也】。
【箕子承武王之问，乃荅言，在昔尧时，鲧恃其力，不率水性，陻塞洪水，乱五行之列上，帝乃震怒，不畀以洪范九畴，民既不得安居，彛伦亦以斁败，盖五行生人，水爲之始，水既乱行，则土不稼，穯火不炎上，金木因之不遂其性，盖天地之有五行，犹人之有五质，五质循叙而后性命之理，可求也，鲧恃其力，以拂天地之性，其始以爲物皆可以力争，其终至于败壊不可收拾，鲧则殛死，禹乃嗣兴，禹顺水性以修干蛊之业，不乐其有竒功而乐其有常理，上帝知禹，不拂人性，以汨天道，乃锡禹洪范九畴，以骘下民，奠厥居而五常之理，无复紊乱，是禹顺水性即所以顺天地之性，顺天地之性，即以立万民之命，其道不敝，其理一也，周灵王二十二年，谷，洛鬭壊王宫王子晋论共工，伯鲧之意，亦若此】。
【程颐曰：圣人能使天下顺治，非能爲物作则也，惟止之各于其所而已，物各止其所，而天之彛，伦乃叙，故曰相协，厥居苏轼曰：骘升也，通也，天人有相通之道，若显然命之，则家爲巫史矣，惟逹者黙然心，通谓之隂骘君子不黙通天道，则无以助民，而合其居，王肃曰隂骘者上天之事相协者，人君之事，言上天深定下民，与以五常之性，王者当助天和协其居，以遂天性也，先臣刘三，吾尝引王肃之说以诋蔡传，其实隂骘相协皆本于天，书曰恊和，万邦诗曰：克定厥家，虽人事，亦天道也，自三代而下，皆以五常爲性本人，而得其体，故有仁义礼智信之名，三代而上，皆以五常爲命，本天而得其用，故有雨旸，燠寒风之实，稽其渊源皆根本，太极分布二五，命之曰性，率之曰道，修之曰：教归于至善，好徳而已，故洪范一书，言：天人感应，一以好徳爲主孟子言人性好善，犹水就下，周敦颐言，五行本于太极意亦如此，其一九二八三七四六纵横十五，皆贯串皇极，以叙九畴，自人视之则爲至道自天，视之则爲常理，自圣人视之，则以爲皆上天，相协之事隂骘之心而已】。
叙畴章第二
初一曰五行
【此叙畴之纲也，洛书九畴始于天一，天一爲坎坎以从，坤万物所生，天子负扆而立，向明出治，昬旦中星皆见于南方，故离干者，圣人所爲治，坤坎者，圣人所爲宅也万物之生各有従，始五行，既具隂骘始着其理，以爲五徳五性其质，以爲五体五色，其气以爲五声五味，圣人本于太初，以立命始以得五行精一之致，以辨徳性气质之类以进，其不及裁其太过，是爲相协之始，事后世人主以八柄在握，威福自用，未有原本五行靣稽天若者，故初一曰五行所以隂骘下民先立其命也，一与九合，昏旦之星南北反，易，太史治之，先儒曰：五行不言，用无适而非用也，】。
【宣宗章皇帝曰首以五行本诸天也】
次二曰敬用五事
【二者，西南之位也，坤与巽合，万物之所从入，人事动于朝，而息于夕，五行晦于昼，而辨于夜，故天所爲五行人所谓五事万物成形，祸福以分，则敬用者，立极之始也，帝王敬身，即以敬天事，身即以事天，天道而后次，以帝徳则敬立而体用，乃备矣，二与八应坤，艮震巽，互相爲治，此天人之要路也，天子有道，师保傅治之】。
【宣宗章皇帝曰五事所以治心，脩身爲皇极之要，敬之一言，又五事之要，人君爲治之心法也，臣按：武王克商，既访道于箕子，及践阼之三日，召士大夫，问曰：恶有藏之约，行之周，可万世爲子孙恒者乎？诸大夫谋于师尚父，乃召师尚父问曰：黄帝，颛顼之道犹有存者，亦可得见，与师尚父曰：在丹书，王欲闻之，则齐矣，齐三日，王端冕出师尚父，亦端冕，奉书入，负屏而立，王下堂，师尚父曰：先王之道，不北靣王西行折而南，东靣而立，师尚父西靣道书之言曰：敬胜怠者吉，怠胜敬者灭，义胜欲者从，欲胜义者凶，凡事不强则枉，弗敬则不正，枉者灭废，敬者万世，王闻之，惕若恐惧于席，四端于机鉴，盘楹带屦，觞豆户牖，杖剑弓矛，皆爲铭儆焉，此二事者，若相发明，而洪范之言大备矣，】。
【太祖，世宗皆有观心亭，铭敬一之箴，义出于此，皆以保治万世隂骘相协之要道也。】。
次三曰农用八政
【农疑作晨，师古曰：农，厚也，郑曰：农读爲醲，重用之也，诸以农爲八政之首者，非是三者，正东方之位也；震与兑合人，官与鬼神互相爲治，故有天命，则有人官有五事，则有八政，五事以正性命八政，以正礼乐，人托于坤而出于震，自黄钟而林钟，而太蔟八律之序也，自姑洗而夷则，而黄钟五位之等也，故卯辰之间，先王所以重其事也，天子有道，冡宰治之】。
次四曰协用五纪
【四者，巽，东南之位也，巽与干合，帝天神人之交也，二气五行，互相爲治，故有八政，则有五纪八政，以仁天下，五纪以仁，万世协者，天人之合也，自震而巽顺行，以通于极，繇是则万物皆协矣。天子有道，卿士师尹治之】。
【章皇帝曰繇前四畴皇极之所以立繇后，四畴皇极之所以行也，】。
次五曰建用皇极
【皇天也，极君也，极即北极，洪范以天道治天下，俯而垂象，故八政在左立，而监本故五行在后，以人道南靣，仰而则之，则东西南北互爲用也，圣人本天，以爲体本心以爲用，建于不动，以爲众动之枢，易有太极，是生两仪，盖此谓也天体中分一百八十三度，北极出地三十六度，则南极入地，亦三十六度，人不见，南极而见北极，皇皇在上，至精至防至中至一，凡万物之所谓命谓性，谓心皆出于此也。自其分布流行合理与气而言之，则爲五行自其运持推移，动静不分而言之，则谓皇极大学之所谓至善中庸之所谓独也。后世儒者不知其说以爲王者，建事皆用大中无太过不及之弊，因时调停，爲羣情取，卒使邪正混淆，贤奸并用，而维皇之极，始不可建，今观日月运行，春秋之中，去极各九十一度，北进二十四度，日永而暑，暑则万物敷荣，民得免于沍隂湫滞之患，南进二十四度，日短而寒，寒则万物归根，民得免于疠疫，耗泄之患，天地之意，皆以生人也，而所裁制其间，损益进退，不爲寒暑燥湿所动者，率于近极六十七度之端，凛凛乎见之，学者不观于极，则不知天地所以立心，不知天地所以立心，则不知生民之所以立，命推其原本则正要执枢，渊然不动，无喜怒哀乐之私有戒慎恐惧之实，是建用之防防也】。
次六曰乂用三徳
【六西北，干位也，干秉三徳以应五纪，有三徳而后五纪成其功，乂，治也，刚柔正直与隂阳共爲治也，君子成徳于身以协五纪，虽岁月有百世之治焉，乂协亦敬也，非敬则无以治身，无以治身，则无以治卿尹，士庶人故乂，协之通于皇极，乾坤之顺治也，自乂协而外赢乏异数，曲折殊位矣，以乂道承之，则乂协敬，念亦互爲用也，其在先天，托于艮兑，岳牧治之】。
次七曰明用稽疑
【七正西，兑方也，兑爲明泽以稽八政，天下之丛，疑者莫八政，若也，明以稽之明农，互用明农，犹言明晨也，古之尊神集于西首，神人叅稽，而哲后与谋，夫无有自专，其智者矣，故兑者，悦也，明而后不疑，不疑而后悦，悦而后天子有以正其徳庶民有以厚其生，天地有以利其用，八政之行，行于流水，则明用之效也。其在先天，托于坎离，太卜，太祝治之】。
次八曰念用庶征
【八东北，艮位也，艮成万物，以征五事，人事尽于下，符騐充于上念省也，省亦敬也，人之情，魄天之知气，互相爲治，省惧多则民寡过，和顺积则物无旤，其协于岁月，稽于卜筮，騐于灾祥，非过也，亦犹是天性之自爲命令也，其在先天，托于震巽，太史太师治之】。
次九曰向用五福威用六极
【向明也，威畏也，极宜作殛，九爲干离以纳坤坎，故八方分用，而九得二焉，其五福之用，向于皇极，六殛之用，威于五行，故南北正治，向明操柄，则取诸此矣，皇极不言福，五行不言威而九以干离并而取之，易曰：乾元用九，天下治，夫是二者皆天用之，非君用之也，天之所向，则福之，天之所威则殛之，一本之五行，若云其命则然，自取之耳，诗曰：自求多福，书曰：自作孽，夫是，则亦天子之所自治也，然则五行不言，一用九位，兼言二用何也？五行藏用者也，九位显仁也，藏用则归于一归于一，则无所不用，显仁则合于两，合于两则无所不用者皆化矣，故人君之八柄，皆非人君之所自用也，五行之数，根伏于地而动着于南方，爲人君者，敬以居之，虚以取之，向之威之，与天下共听与天下共覩，如此而已矣，】。
【五行之根，伏于地而动着于南方，何也？人着地而生，向明而立，见其用，则藏其体，见其体，则藏其用，故见北极不见北极而下者，犹艮之止其背也，故体者极也，用者日也，不见其体，则其用着见其用，则其体隠矣，日在于子，五行之所从始，一岁之月一日之辰，经纬所厯于是藏用犹人主之有后官，故后天谓之坎，先天谓之坤，万物所宅，故谓之初，日在于午，五行之所从着，一岁之月一日之辰，经纬所厯于是显仁，犹人主之有前朝，故后天谓之离先天谓之干，万物所治，故曰威，曰：向日在于卯，五行之所，觌从一歳之月一日之辰，经纬所歴，于是利见，犹朝宁之有东序，八政出焉，夙夜匪懈，以厚其事，故谓之晨，日在于酉，五行之所离舍，一岁之月一日之辰，经纬所歴，于是静定犹朝宁之有西序，疑事稽焉，动静吉凶，不违其物，故谓之明，四者，天地日月之正位也，冬至前后日出辰而入，申五事，五纪互相爲治天人，于是辨其端，夏至前后日出寅而入，戌三徳庶征互相爲治天人，于是尽其绪五事，五纪三徳庶征四者皆五也。寅戌驭一，辰申驭九，皆十有五也。然而不贯于极，故五事庶征，五纪三徳以坤艮巽干，自爲治也凡畴之爲象，三畴相乘而谓之兆，太十有原，兆玉兆，瓦兆相乘之，兆七百二十有九，其纵横十五者得八而已，天子所执，以治八方，非圣人则莫之能用也，因天之象，俯以示人，则九干一坤，南首北尾，三震七兑，左肱右臂，人仰而睹之，以皇极见天之心，因地之象，仰以眎天，则一坎九离，北首南尾，三震七兑，左肱右臂，天俯而瞩之，以皇极见人之心，故语天道，则北极出地三干六度而下五行所宅，初一之用，皆不可见，爲向威之根，自出地而上六十七度，夏至以南福殛，所宣皆圣人体天，与天下之所共见，语地道，则南极入地三十六度而下五行所宅，初一之用，皆不可见，爲向威之根，自出地而上，三十一度，冬至以北福殛，所宣皆圣人体天，与天下之所共见，天下之所共见，非所不见者，用之不神，故敬一之要，修之于深宫，仁义礼智之端，藏之于幽，独左有宾师右，有蓍事，纪在前徳征在后，是以福殛，不大衮钺不试，而天下治平，诗曰：帝谓文王，予懐明徳不大声以色，不长夏以革，不识不知，顺帝之则，其天所锡范于文王者乎？】：
【章皇帝曰天以二气五行，生育万物，而理行乎其中，人君以其理脩已治人，而气参乎其上，故九畴于天道，人事皆互言之，至哉皇言，得其选矣，】。
【臣按汉，唐诸儒以皇极爲大中不知精，一危防之防本于辰极，即所谓以敬作所者也，皇极之义不明，所以曽布王淮乱之于始，韩伌胄，溷之于终，唐之建中，大中宋之，建中致和，率是旤也，今既原本天地，取表日月，以至善爲建极之凖，以慎独爲建极之要，则纷纭之论，庶有折邪说，诐行可以不作，西汉诸儒，惟董仲舒逹于性命，然其时舜典未着，不闻精一之防，其论中和者曰：天有两和，以成二中，歳立其中用之不穷，是故北方之中隂合阳而生，始动于下，南方之中，阳合隂而养始养于上，动于下者，不得东方之和不能生，中春是也，养于上者，不至西方之和不能成，中秋是也。生至东方之中，而所生大成养，至西方之中，而所养大成一岁，四和业而必止于中，中之所爲而必就于和，故和者，天地之正也隂阳之萃也阳之首始于北方之中，而止于南方之中隂始于南方之中而止于北方之中隂阳之道不同，至于盛而皆止于中，中者，天地之极，日月之所至而却也，仲舒此论，亦与建极之义相参，然天惟一中，岁有四和，日月之运行，以寒暑爲冬夏以风雨，爲春秋，春秋二中，不过昼夜所爲平等非天地，建中立极之义，如云中者，天地之极，日月所至而却，则又逺于居所不动之防矣，大约汉唐而下，此义久湮，求其精要，莫明于大学，莫备于中庸，大学之始篇，言明新归于止至善，中庸言明诚归于无声，无臭至矣，至者极也，维皇所建，不假庆威，不烦赏怒，爲性命之渊源，中和之根柢，自洙泗外无得而闻焉，周敦颐作太极图，言曰：无极而太极，太极动而生阳，动极而静，静而生隂静极复动，一动一静，互爲其根分隂分阳两仪，立焉隂变阳合而生水，火；木，金：土，五气顺布，四时行焉，五行一隂阳也隂阳一太极也；太极，本无极也，五行之生，各一其性，二五之精，妙合而凝，五性感动而善恶分，万事出矣，圣人定之以中正仁义而主静，立人极焉，朱子深信其书，以爲出于洪范，然洪范所称皇极，确有建用之文，濓溪所称，无极已坠，虚之藏，五性感动已淆，气质之间主静，立人亦乖，敬一之防也，古人观象至精，不以一爲太极而以一爲五行不以五爲五福而以五爲皇极，明以一皆当五，五即爲一人，包五气，五质而生心，不在五气，五质之数，此极既建，则万象环生，先儒曰：皇极不言数，不可以数明也，诗曰：商邑翼翼，四方之极，又曰：穆穆文王，于缉熙敬止，明于二诗，则知建用之义矣，】。
五行章第三
一五行
一曰水二曰火三曰木四曰金五曰土
【五行分化，序其生者，所谓初也隂阳之精见于水火刚柔之义，着于金木土载其下，以通地天，有是五者，以别男女，以正性命隂阳相交刚柔相推，变化错综，或当或爽，而治乱出焉，帝王之生，皆木五徳以长天下，而其说奥渺，不可复稽，但以数而言，则一六二七三八四九五十爲主成之，次以象而言，则一北二南三，左四右五，中爲分布之等，故人生而有体魄，气候荣卫经络推于四海，日月出入无不同者，干支所配日用，所资皆是物也。圣人观形以知理，观性以知命，观其生，胜配合以知隂骘相协之意，故生者以协父子胜者，以协君臣并者，以协兄弟，因君臣以协，夫妇因兄弟，以协朋友，智由此出，礼由此作，仁由此奋义由此制，信由此立，腑脏官骸，由此以理道化，政刑由此，以设于以制器，利用则大备矣，圣人虽不明着其事而福殛之所由生，灿然可见，要以原本太极，修道明教，纳民于至善之域，则非圣人不足以语此也，孔頴逹曰：万物成形自防，渐着五行，前后亦以防着爲序，水最防爲一，火渐着爲二，木形实爲三，金体固爲四土质，博爲五五行之形，布于地，其气运行于天，故其宿次分野祸福，验于人事，刘向曰：精发于地，而华形于天，易传曰：在天成象，在地成形，非圣贤格物穷理，何以知此】。
【朱子曰：五行质具于地，而气行于天，以质而语其生之序，则曰水，火；木，金，土以气而语其行之序，则曰木，火；土，金，水又曰：河图以生爲序，故自北而东，而而而中，而西洛书，以尅爲序，故一六在西北，二七在西南，四九在东南，三八在东北，此但语其概耳，其实五行之理，无所不周，以类族辨物，正位居方，则其序备在图书，若举五徳之运，帝王所以升降，万物所以兴衰断，依洪范爲序，如人初生一月而生津液，二月而生，气息三月，而生体质，四月而生骨骼，五月而成肤肉，人道之成，先有男女，而后有夫妇，有夫妇而后有父子，有父子而后有君臣，兄弟朋友，亲戚上下，贵贱在天，以爲常理，在人以爲彛，伦大易叙卦，亦依此意，诸云生尅者，按图摸索，不足称也，】。
【臣按古圣，少言天道，其言天道者，惟洪范尧典二篇，爲千古厯数之所从出，仲尼子产未之谈也，凡仲尼言殷厯夏厯皆谓之曰：礼；子产言隂阳五行皆以礼明之，故洪范者，夏殷之礼书也，子太叔曰：吉也，闻之先大夫，曰：礼，天之经，地之义，民之行也，则天之明，因地之性，生其六气，用其五行气爲五味，发爲五色章，爲五声，滛则昏乱，民失其性，故爲六牲五畜三牺，以奉五味，爲九文六采五章，以奉五色，爲九歌八风，七音六律，以奉五声；爲君臣上下，以则地义，爲夫妇，内外以经二物，爲父子兄弟婚媾姻娅，以象天明，爲政事庸力行，务以从四时爲刑狱，挞罚以类其震曜，杀戮爲温，慈和惠以効其生殖长育，是故好恶不忒，哀乐不失，乃能协于天地之性，是以长久，故人能自曲直以赴于礼者，谓之成人，此章语意粗与范合，至如戴氏五徳之说邹生五胜之运，莫之能详也，闲尝流览厯数防绎义类自夏，殷而上文献无征，由周而来，二千七百余岁，以易象凖之天地之厯上下各二千一百八十七岁，前盛者，后衰前分者，后合五行之令，各以成数经其体，数满其体数而去其生数，凡得五徳之运皆一，水二火三木四金，土居两端，以承前后水徳之运二百四十，其行润下，以六经九，自九而八，而七而六，而十又与五合，其余作咸作咸之数，九十火徳之运二百八十，其行炎上，以七经六自六而七，而八而九，而十去其五生，其余作苦，作苦之数，一百有五木，徳之运三百二十，其行曲直，以八经八，自八而七，而六而九，而十去其五生，其余作酸作酸之数一百二十金徳之运三百六十，其行从革以九经九，自九而六，而七而八，而十去其五生，其余作辛作辛之数一百三十有五，三分损益以复于土，其金徳不败，不复于土土徳之运两复两，袭五百五十，其行稼穑，自五而九而六，而八而七，而十复以十经之并其五生，其余作甘作甘之数，二百七十五以合于水，前后二千四百七十五岁，损益三百有五，而五徳再周徳盛者一姓而再兴徳衰者一运，而数姓前，并则后离前涣，则后萃杞，宋有征，则颛而上犹可屈指也；故知圣神之文，必无虚设，书意之间，常未尽言影响，傅防以求精防去之逺矣】。
【肃皇帝曰：天以二气运育万物，五行受令，无一不然，人君能体天心牧天民，以五行爲法，听政施令，皆上合天意，下合民心，是即所以福乎民也，】。
水曰润下，火曰炎上，木曰曲直，金曰从革，土爰稼穑，【此言五行之质，举质而性，见举性而徳亦见焉，水居北方，质润而善下，火居南方，质炎而善，上善下则物以生，善上则物以熟，木居东方，善曲以直，金居西方善从，以革曲直，则物得其用，从革则物得其利，土则无所不周也，凡人之生水，降而下以受其精，火升而上，以受其气，左手曲直爲柔，以便右于从革爲刚，以利腑脏受物，纵横吐纳，若稼穑也，圣人观于五行，得其常质，又推其徳性以施于物，故于润下，得其智于炎上，得其礼于曲直，得其仁于从革，得其义于稼穑，得其信人主，智不足以沁物则爲水不润下，礼不足以兴文则爲火不炎上，仁不能旁逹蠧生，苞蘖则爲木不曲直，义不能裁决，乍作乍止则爲金不从革，诗书不御，人民不殖，政令变更教諌，不入则爲土不爰稼穑也，】。
【五行传曰：田猎不反，宿饮食不飨，出入无节，夺民农时，作爲奸谋，以夺民财，是爲木不曲直，信道不笃，惑耀虚僞，防夫倡邪胜正，弃法律，纵情欲是爲火不炎上，治宫室，饬台榭，内淫嬖，犯亲戚，侮父兄，是爲稼穑不成，贪欲恣睢，务立威胜，轻百姓，好攻战，是爲金不从革，简宗庙，弛祷祠，废祭祀，逆天时，是爲水不润下】。
润下作咸，炎上作苦，曲直作酸，从革作辛，稼穑作甘，【此言五行之气举气而理见举理，而功亦见焉，古人之味道也防有舍声色而得其用者矣，视而听，羽视赤而听征，视青而听角，视白而听商，视黄而听宫人所能也。味智而得其咸味，礼而得其苦味，仁而得其酸味义而得其辛味，信而得其甘，与夫味甘而得信，味辛而得义，味酸而得仁，味苦而得礼，味咸而得智，此非人所能也。天人之间，以气相取能者，用以作福，不能者，用以作殛，不待察其声色而气先取之矣，人主不纳忠言，见利速功，则水不作咸不实，仪物简众，便独则火不作苦，重细过易，入人之罪，则木不作酸，好姑息防间，得入则金不作辛，仁贤在野，莫与尽力，则土不作甘子产，言天有六气，降生五味，子产之智，则足以知此也，古之圣人观物之质而知其性，观物之气而知其命，观其所作而知造物者之性之命，体之察之，服习既久，则彛伦毕，见仁义礼智，皆根于心，而后发爲事业，犹五脏之逹于靣目云雨之发于山川，色声臭味之发于物则也，若是而后可通于五行之用者矣，】。
五事章第四
二五事
一曰貌二曰言三曰视四曰听五曰思
【天道言行，天之所自行，人道言事，人之所有事也，天有灾祥，惟水最大，而火次之，人有吉凶，惟貌最着，而言次之，物有利害，惟木与金人冇邪正惟视，与听火之爲灾烈于水，言之取凶，迅于貌，金之害人，重于木听之，入邪深于视此四者，行事之所以相配也。以事从行，取其用者，以察灾祥，辨吉凶审利害，别邪正，则亦无所不用矣，敬者思之权量也，五事皆敬，则无所不休，五事皆肆，则无所不咎，以敬爲事，因之以爲徳性因之以爲学问，而后天人之行事可得而言矣。先儒曰：貌泽水也，言火也视散木也，听收金也，思通，土也，夫是谓之质，又曰：人之生而形质，具既生而声音发，久之而后能视，久之而后能听，又久之而后能思五事之有先后，犹五形之有防着，夫是之爲气气与质皆可与辨体，未可与明用也，体用之原，出于动静，动静之本出于隂阳隂阳之用合于刚柔水，以阳用隂体动而用静，貌得其事，故以貌爲水，天下之作态，多姿者皆水也火以隂用阳体静而用动，言得其事，故以言爲火天下之着笔着舌者皆火也，木以柔用阳，以动而爲静金以刚用隂以静而爲动，视以动爲静阳而近柔，听以静为动隂而近刚故以视爲木以听爲金，天下之接而易合者，皆木纳而易断者皆金也，古之圣人逺观近取或得之意，或得之象，医者得之意，卜者得之象，卦以象爲体，范以意爲用，配属不齐，又何怪乎】？
【臣按五事配属诸家互异，素问以生爲序，则貌土言，金视水听，木思火五行传以尅爲序则貌木，言金视火听水思土，然以五事，庶征推之，则洪范之序，自有一水，二，火三木，四金五土与二家者，宜自分行也，诸说参差，俗情取似，但谓貌以作肃，似宜属本视爲内，景自宜属水耳。汉，唐诸儒皆谓震东方爲木震爲足以动容貌，西方兊爲口兊以出辞气，南方离爲火，火以离爲目，北方坎爲水，水以坎爲耳，其质不然者，易有易之序，范有范之序，其一二三四的然不爽，岂宜背驰，且如医家以木属肝，肝属日，万物斋洁，以魂相视，以汗属水，汗发于广颡，逹于四肢，又何疑于貌之非，水视之，非本乎】。
【黄干曰：五行之序所配与所属不同配者对峙，爲；体，犹易之先天卦图，属者流行为用，犹易之后，天卦图，洪范对峙，言其所配，二家流行，言其所用，是说近之，然自古圣人立言，有确然不易之处，非苟然分系而已，凡人先气而后质，先精而后魄，五气之用藏于腑脏，爲五行之实，人所以生五精之用，逹于顔靣爲五行之华人，所以荣天人交应，皆取其华实，如主客，然靣相觌也，天道仰而成图以南，爲首人道，立而成象，以北爲首南北交济，精神在靣靣有鼻口，耳目物冇臭味色声，人物之生始于鼻，神鬼之通，始于臭，故鼻主貌而润下，口主言而炎上目主视而曲直，耳主听而从革心主思而稼穑，内发于腑脏，外逹于事物，次第较然，不可易也。知其不可易者，而后以稽干或易，不易之故，而后天人交应之，义可防言也，】。
貌曰恭言曰从视曰明听曰聪思曰睿
【人事者，天道之精神也，天人之精神皆聚于敬，非敬则五事无其体，非敬则五行，无其用貌，敬则恭，言敬则从，视敬则明，听敬则聪，思敬则睿貌言视听思五者，皆人也，人而天之恭，从明聪睿，则皆非人也，貌恭不在于润下，言从不在于炎上，视明不在于曲直，听聪，不在于从革，思睿不在于稼穑，善变其气质，则气质皆变矣，纵横稼穑，以爲睿思与化从革以爲聪，听以道曲直，以爲明视，炎上不焚，以爲从言润下不流，以爲恭貌，善存其徳性则徳性皆存矣，古之圣人，载籍简少，皆未有所学，学水之善，下以爲恭，貌学火之善，以爲从，言学本之曲直，不蔽其质，以爲明视学，金之从革，不主先入，以爲聪听，学土之稼穑耕之，耨之以爲睿思，如此则可谓之知道矣，】。
防作肃从作乂明作哲聪作谋睿作圣
【天徳者人事之精魄也，敬其体，则其用具敬其用，则其体备举矣，恭从明聪睿，犹有其气质焉，肃又哲谋，圣则无复有其气质焉。鼻口目，耳之化于心，思犹水火木金之化于太极也，天下之人食于咸，苦，酸，辛，不知其爲水火木金也，犹食于肃乂哲谋，不知其谁之鼻？口目耳也，圣人自敬其身以及其身之天，世亦因而天之天下之吉徳美事则皆以爲圣人之爲之，故其防从明聪，发于一身，而肃又哲谋着于天下，天下从之，以爲圣人，是则思之，爲用与皇极同用毋不敬，俨若思，是之谓也。】。
【朱子曰：洪范五事，以思爲主四者可见，思不可见而行乎四者之间，然其操存之渐，必自可见者，爲之曽子告孟敬子曰：动容貌斯逺暴慢矣，正顔色，斯近信矣；出辞气斯逺鄙倍矣，故君子之学自外而敛之，内自其可见以敛于不可见者，由貌而言，由言而视而听，而思弥近，弥亲以爲操存之序，凡若是者，所以爲仁也；仁则诚，诚则天，天与人合，故行事不二，神化不测也，传曰：五行之秀，爲人人之精神爲圣书曰：亶聪明作元后，然其操存之序，皆与下学同功，孔子告顔渊曰：非礼勿视，非礼勿听，非礼勿言，非礼勿动，其说诗曰：思无邪，此五者，又敬事之实也，】。
【肃皇帝曰：敬用五事者，言人君能诚以脩身而聪明于视听，恭于貌顺于言，又思防察迩，是乃所以建极而爲福民之要也。】。
八政章第五
三八政
一曰食，二曰货，三曰祀，四曰司空，五曰司徒，六曰司冦，七曰宾，八曰师。
【八政，立而后五事，备五事备而后五行之用得其所，民生而有食，有食而后有货，食货具而后有以明报祀死，养生而后有以安其居，安居重迁，而后可教，可教而后可，禁可禁，而后可与礼乐可与征伐，故八政以缓急爲次，八政之始于食，犹五行之终于味也，五行之用，咸苦辛酸，皆可以食，要之于廿，可以养性，盐铁泉布，皆可以货，要之稼穑，可以养命，故五祀皆可报也。而重于社稷，五土皆可居也，而详于旷虚，五教皆可陈也，而慎于徒众五禁，皆可勅也，而严于冦攘，五等皆可賔也，而尚有徳五戎皆可师也，而要止乱，周公生于夏，殷之后，彛伦废斁，故其典制详于官，师大禹生于唐，虞之间，慎徽尚存，故其阐杨精于性命，孟轲与庸主诵说，故以田畆树畜，留八政之余，箕子与圣人敷陈，故以政事福威，寓五行之内，是以九畴皆有演说，而八政独否，将其大者存于典谟，精者存于皇极，太宰所职，犹在官师，未足以罄天徳王道之防欤？】：
【臣按八政，尽在舜典故，洪范不复敷，词如食哉？惟时柔逺能迩惇徳允元而难任人已尽八政之羲，至于后稷播谷，伯夷秩宗，禹平水土，契司亲逊，臬陶明允，龙作纳言，通于宾，益作朕虞，通于货总师之人，通于徂征，则彛伦咸在矣。又如禹贡之致详于食货，时廵之，咸秩于禋，望古今八政，备在三篇，是以作者不复敷词也。正义，曰八政，皆以及民，非独王家之事，食货祀宾师，既皆指事爲名，司空，司徒，司冦又皆指官爲号者三，卿所典多方意非一，义所尽也，周礼食货出于司徒，统在太宰宾祀皆在宗伯，恊于司徒司马，总六师之职，司冦与克诘之，征独司空无事，从力于虚，危之间，夏人尊，司空以尚司徒，故特称三卿也，攷洪范之意，皆以五行爲主人事，天工皆爲五行之相协，举三卿，以治五行则食一爲水货二爲火，宾三为木师，四爲金祀五爲土也，举三事，以正五官，则司空爲水治北方，司冦爲火，治南方宾政爲木治东方，师政爲金，治西方，司徒爲土治中央也，】。
【臣按易之爲道，与范表里，范言天徳以章王道体九而用八，易言王道以章天徳体八而用九，易之体八者，如干以自彊，坤以厚载，坎以常习离以继照，震以修省，艮以止思，巽以中命兑以丽泽，皆藏道而显徳未尝及政也，巽一及之而非其至也，范之用八者，如食一货二祀，三司空，司徒，司冦七宾八，师皆藏徳而显道若未尝及于性命者，问以五行属之，而亦非其至也，今观二书互爲体用，易言其体，范言其用，纲领各八，其别六十四，以六十四乘之，四于九十六如食以养生货，以阜民祀以报本，司空掌土司徒，掌教司冦掌禁宾，以柔逺师以除暴，每政之中，各有八政，八八相起而礼乐变化，施于无穷，唐虞成周官制相参，犹爲未备矣，八政之中，宾简于祀祀，简于货，然是三者精防相依，犹金木之于乾坤，风雷之于水火，不因防着，以爲次序，必如易象所属则干兑两金，震巽两木，坤艮两土司空两水，司徒两土司冦两火因而重之，多寡饶乏，各不相碍也，因别爲图着于后篇】。
【肃皇帝曰农用八政者，言人君以此庶政，施于朝廷，无一不举，而天下之人各厚其生，亦所以福乎民也，】五纪章第六。
四五纪
一曰岁二曰月三曰日四曰星辰五曰厯数
【五纪者，五行之总也，人生于五行，而纪于五厯天徳王道由此以恊，不恊五纪，则天徳王道亦无以终始也，岁冇隂阳五行分合天气乘之，各以佳恶，五阳之年，气或先天，是爲太过五隂之年气或后天，是为不及平气之年不害主客，圣人皆先冇以处之，使岁不爲厉，月有交防是生薄蚀，因其躔次，以测分野，定其闰积，以正气候视其明，魄以别旱潦，故天道之亲，人者莫如月也。日冇刚柔圣人察之外事，用刚内事，川柔先甲，用辛后甲，用丁庚之中，令戊之差马，圣人亦采之以正刑，徳以度内外，使知惧，又因日岀，眡其煇气，以察善败，故天道之可尊者，莫如日也。星冇离合五行凌犯灾眚所生，视其躔次，以别分野，或水或火，或荒或兵，皆先设之，以前民患，四者既备，而后厯数可得而举也；凡圣人之爲是四者皆以忧民意，不主于厯数然而厯数备是矣。古之秀民，遵道就路，自饬躬励行，而外无复文，字技巧，累其心思，惟是二气五行犹饮食之，有醯酱也，二气明而后二气节宣，鬼神不奸，其令五行明而后灾祥眚，赦天地，不违其和，有是五者，以协五事，纪八政而后帝王之厯数脩短次第，灿然可数矣，】。
【臣按五纪不复敷词，其文尽在尧典，或云逸在下章也，尧典乃命羲、和，钦若昊天，厯象日月星辰，敬授人时，分命羲仲，日中星鸟，以殷仲春，申命羲叔，日永星火，以正仲夏，分命和仲，宵中星虚，以殷仲秋，申命和叔，日短星昴，以正仲冬。曰：咨！汝羲暨和朞三百六旬有六日，以闰月定四时，成岁则厯数之义大备，然观千古圣人钦若天宪，览时对物，推闰考差占星正物，不过就数年，上下测騐取合因前揣后，不失躔次而已，至其终始损益，象有定理，理有定数千年亿世，犹之一日，决非占风步，景之所能知，易称伏羲，神农，黄帝尧，舜始作易，其初无有言辞，不过以纪岁，月，日星厯数之事，今推其义，亦本于自然，使人知有綂，体分殊之理而已，凡易与律，律与厯三者同质而异名，律以九起，易以八乘七八九六，各自相因，律归于九，易归于八，圆方相割，以归于厯，八卦九律，凡十有八，变而嵗月日星帝王厯数一一可埋也，】。
【凡论厯数之道，须先明方圆之极，方起于卦，圆起于律，三分径围，得其余分，以爲损益方五损一生，内而圜赢，圆四益一生，外而方绌，圜十去一生，内而方饶，方九益一生，外而圜乏，凡置方田四径一百二十八，以规规之而得天，行之常度，径一之数，不及三围，日差于天，月差于日火，差于木，木差于土，日月星辰，相差之数，皆从此起也，古之圣人不贵难知之事，不作无益之器，如使岁月日时，果无当于政事，则璿玑玉衡可废矣，厯家测岁星左右之说已久，废不騐管子春爲岁徳夏爲口徳秋爲月徳冬爲星徳之说，又于义未该，考洪范之法，以九乘九，得八十一，以九乘八十一，得七百二十九，以六乘七百二十九，得四千三百七十四，故以四千三百七十四，爲岁以七百二十九，爲月以八十一爲日以九一爲星辰以五十三万一千四百四十爲厯数凡一岁之日，退九辰八十一嵗之日退两月之辰二百四十三岁之日，退半岁之月，凡四百八十六岁而退，一岁之辰，四千三百七十四岁而退，九岁之月，于是而五纪之数，大略可考也。自上元以来，至于春秋，甲子，己巳，甲戌，己卯，千九百四十四岁在轩辕之初日躔，营室又厯有八元甲申，己丑，甲午，己亥，甲辰，己酉，甲寅，己未，凡十冇一元五千三百四十六岁斗差之退，八十一度，故周在媭女，虞夏而上，在于虚危，春秋而降际于牛斗，五纪之所从，次则必在此矣。古之圣人仰观天道遐测，邃初知厯数之所在，有道以持之，慎之于初，保之手中，巩之于终若申伯，仲山甫卫武公其人也，不知五纪，不知岁月，日星厯数之所在，与气浮沈动，或违时若，赵孟苌单襄公其人也，今以范通卦爲五纪之法，约有三等，凡卦六十四，爲爻三百八十四，各自相乘，爲卦四千九十六爲爻二万四千五百七十六，通乘之数，一百二十七万二千八百六十四，以爻协日则爲四千三百六十九岁之日，以爻协时则爲四千三百六十，九月之时，以其岁月，约其日时进退，气朔则爲一岁十有二月之日，十有九岁一章，七闰之月也，此一等，但取每卦三乘之爻，酌定六十七岁余分之日，以爲岁月日辰厯数而闰余，朔交斗差之法，定之易卦六十四，乾坤坎离颐大过中孚，小过八体，反覆爲七十二，亦自相乘，爲卦五千一百八十四爲爻三万一千一百四，通乘之数，二百二十三万九千四百八十八，以爻协岁则爲五百一十一岁之辰，以爻协月则爲六千一百三十二月之闰，均其日，余四分之一，减其余分，一之六一，于以上追斗，差下齐朔防则不出卦爻之内以日通，岁以月通时而可坐，得四千三百六十九岁之大都，立成五百一十一岁之密歩也此一等但取本卦三乘之爻，定爲七岁余分之积，又成七岁，成岁之积，无复余分，视其盈缩，以定差闰以爲岁，月，日辰厯数而交防大小差闰之法，亦定合于畴法，以并厯律刓方削圆，交致其用，协是三者而伶伦，容成大意尽矣，故五纪之道，非可意，爲加损也，亦非可随时更革，自爲明治也，知其损益，以得差数，明其消长，以证常度，古之圣人不出户牖，知天道不越，图书见百世，职此故也。易大传曰：天确然示人易矣；如必比防栉，蔀旁求巧合，虽首犹爲劳矣，至于五纬运行，各自爲度，体质有重轻，则行离有迟速去，日有逺近则伏见有顺逆荧惑，七十九年四十二，周岁星八十三年，七周镇星，五十九年，二周皆在三万一千一百四爻之内，金水，依日躔次，易推诸星凌犯或难悉数，要观于图书之相，加防于一三着于三九，极于五十三万一千四百二十四，而五行相沴，交防之说大备，间有次舍，分野不齐，皆可义取，以古准今，未爲濶也，圣人观厯而知其纪，知歳月日辰之所分属，与卿士师尹分合爲治诸如建侯，行师作乐，殷荐勅法，省方赦过宥罪，治戎防患，劳民劝相之类，一一得其纲目，顺时条布，使子孙率由虽千载，无弊可耳，或曰卦象，出于文周，畴范本于虞，夏畴，有数无文，范有词无卦，安得以文周之卦爻，合于虞，夏之岁月，其实画卦有彖已在羲，农之时，寻象遗词，并可坐合文，周之指，但以五行配于五纪，三变之内，文义已多，况以八政，领其五行，倍乘之余，厯数俱在世，有精能之士，以是纪岁纪，月纪日纪，星纪辰授之，天子卿士师尹庶民，则天人之故，灿如指掌，至于帝王，五徳盛衰之治断，自五行中分，畴象二千有百九十一载，左顺右逆，一负一胜，惟有徳者能持其后，不至困穷其精义，与是相起云】。
【肃皇帝曰协用五纪者，五纪乃相，天之五行，人君能致此五纪，顺序若时，合于天道，亦所以福乎民也，臣按先儒苏轼洪迈，张九成叶梦得金履祥皆称庶征章王省，惟岁以下八十五字，宜系于此，今未敢遽定，别正后篇】。
洪范明义卷上之上
钦定四库全书
洪范明义卷上之下
明 黄道周 撰
皇极章第七
五皇极
皇建其有极
【皇即天也，箕子初言帝天爲锡畀之主，因举五行五事，八政，五纪次第言之，而天人之道已略可见，至于称建用者，必有一物，确在二气，五行之上，以爲二五枢要，元运纲纪，乃质言以明之？曰：所谓五皇极者，乃皇天所建，其自有之极，即北极也，二气五行，无此北极，不能自立，人君虽尊，犹如帝星，绕极而动，当思皇天所建之极，以爲极主故，上曰：建用皇极者，人君之事，此曰皇建，其冇极者，上天之事也，八畴皆不言用此独言建，以明君用之爲天体，天之所建，即君之所树，人君舍天所建，必无复冇以自树者，故敬指而质言之，若天之所命，人君者然隂隲之至也，极者至也，止也，大学曰：止至善中庸曰：无声无臭，至矣，圣贤学问，皆从此出，而人君又爲辰极之本，所以立性造命，锡福于天下，当涵养徳性又加以学问取法，北极无一亳，摇惑偏倚之私，久而造于至精，至防至纯至一之域，故谓之至善，善即徳也徳即福也，天建有此至善，以发皇其用，至于极广，极大极髙极明而皆不离此物，人君法之，以建极于心，故曰建其有极，虽爲天之事，亦即君之事也，下文所称皇者，皆天所称，予者爲帝所称汝，而者爲君乃上天训君之词，非箕子对王之词也，】。
【金履祥曰：皇建其有极而下，即宜次以无偏无陂之文，爲皇极之敷言，犹上文五纪厯数之下，即宜次以王省，惟岁之文，爲五纪之敷言也，别定后篇，今依原文序次如左】。
敛时五福，用敷锡厥庶民，惟时厥庶民于汝极，锡汝保极。
【天度中，分九十有一，北极出地三十六度，余五十五度，在北极之前，所谓天地之福，图也，五十五度，中割二十四度爲夏至前后日道余三十有一，并于天中三十六度，得六十有七，天地之中数也，天以此道立性造命，锡福羣生，北极不动，临之于上以徳敛福凡在天地之中，吉祥善事皆敛聚于皇极之前，皇天用此敷锡庶民，庶民以此，各正性命，环拱归向，无有违畔于极，人君深知此意，以此敛福，敷锡天下，故声色不动，而天下从之也，先儒疑建极而下，遽称五福条贯，未明其实，皇极在于五中，五即福也，五常五徳五质五气，天子与庶民同一伦序，天子能建其极，则庶民咸受其福，考其防义，当以敬爲建极之本，盖万物之生，非敬不聚，敬而后静，静而后一一而后变化不测，故福虽有五，极一而已，畴虽有九，敬一而已，天以一极而敛五福，分畀庶民，使庶民共知其有君，君以一敬而敛五福，分畀庶民，使庶民共知其有天，于是庶民皆以君爲极，愿保君爲万年之主，盖天所锡民，与民所锡君者，皆本于至善，纯一不二，性命之故，还相与也，】。
凡厥庶民无有淫朋人无有比徳惟皇作极
【凡厥庶民，受命于天，以天爲极即有淫比之心，以天示之，无不惕然，敬念者，盖上天皇皇，二五运行鬼神工师各共爲治，庶民不见主徳，惟利是视，向利者爲恩背利者爲仇恩仇，分而朋比，立其所从来者敛福之力少而敷锡之义，废也，君既建极，以善与人协，于善者君锡之福，虽五臣相推十六族并举，不谓之淫朋，不协于善者，君示之威，虽共工滔天，伯鲧圯族，不谓之专，徳犹之皇天爲民作极，祸福善败，一无所私，听民自取，民亦何私之有？惟环向归命于天而已，此所以至善立民之性也，】。
凡厥庶民，有猷有爲有守，汝则念之，不协于极，不罹于咎，皇则受之。
【，此所谓中徳也中徳即天徳也，凡人有私，不能鉴别贤否，惟天无私居髙视下庶民贤否，贲如草木，善则畀福，不善则畀威，然天实以生物爲心，养民爲事，善善之意常多，恶恶之，威间用，犹雷霆之于雨露，时有之耳，民之有猷，有爲有守，此得于天性，天所钟，美以命于君，君则念之，君不敢自以爲福，民之未有猷爲操守，亦未有显过败类此，得于物命，天所泛爱，以寄于君，君虽不用，天则受之，君不敢自以爲威，盖君虽有威福之柄，而皆命之于天民，虽有贤否之殊，亦皆受之于天，必如共，鲧兜苖，则与众弃之，谓是天之所不受也，此所谓以至善立民之命也，】。
【臣按古今，庶民以朋比，取败者多矣，然是皆无猷，无爲无守之人，欲以罔利营官，故朋谋共败，如其人尚有猷爲操守，又无可营，罔取利之事，必不宜以朋比目之不协于极，不罹于咎，皇则受之，此天徳之原帝道之总也，】。
而康而色，曰：予攸好徳汝则锡之福，时人斯其惟皇之极。
【风霆晦，非天之正色也，厉色示民，则民滋惧矣，古之圣人廸知天心，谓惟皇天好善，故天之训，君若曰，而康豫尔之顔色，开示民心，但曰：予帝天所好者徳耳人知天之好徳则人人归于好善，虽不必尽，与以爵禄而可共免于罪罟，是即汝锡之福也，凡厥庶民，皆天所生，皆天所养与之善，则无不善，与之至善，则无不至，故曰，时人斯其惟皇之极，所谓人者，天之心也，旧说小人，革靣则大君锡命，皆文义背违，小人之所借口可爲鉴戒】。
无虐防独而畏高明
【凡淫朋比徳在下位者极小，而处髙明者爲甚位处高明，则权势足恃，羽翼既成，依附者众，虽明主，犹有畏惮之心，或见一二特立之士，意见不侔，反以朋比倾之，圣人以天爲心，所好惟徳徳之所在防，独可尊徳所不在高明可黜，何私之有？水之于火，火之于金不避其高明，金之于水，水之于木，不侮其防独，而况于皇极乎？圣人在上，与防独者，造命则天下皆至，命与高明者，治性则天下皆至性无他，诱之好徳以归于善，如是而已，】。
人之有能有爲使羞其行而邦其昌
【皇极之中，不着一物，其若有物者，惟贤才及诸庶民耳，敛福之中，不系一事，其最有事者，惟念人才及受诸庶民耳，箕子亲见贤人在野，耄逊于荒，商室所以亡，四友在御，十乱咸列，周室所以兴，故其书恳恳以上，天好徳圣主念才爲言，盖上天所职，惟在生人，其人之有能有爲则山川之精爽，日月之光华皆在焉，生之甚难，用之不易，自舜禹以来，其宝惜顾复大意，如此也】。
凡厥正人，既富方谷，汝弗能使有好于而家，时人斯其辜。
【才者，天也，情亦天也，君用人才，亦用人情，书曰：百姓有过，在予一人，凡人君所恶，臣下者不过二端，一曰朋比，一曰贪黩，然比徳之兴始于违，才贤能失职，则疑谤者多，小人之害，君子必皆以朋比害之，人君好徳则贤能竝用何朋比之有贪行之兴，始于禄薄，家食不肥，则人有市，心不肖之徒，用盗窃不悔，人君制禄足好其家，则廉隅共砺，何黩辜之有，故好徳而锡福时人，斯则曰皇之极，福归于天也，不好徳而作辜则曰：时人斯其辜，辜不敢归之，天也髙宗肜日曰：王司敬民，民与天一而已，】。
于其无好徳汝虽锡之福其作汝用咎
【天之锡民，凡爲好徳耳，人无好徳而君锡之福，则下拂人性，上违天心，虽雨旸时若，寒燠得度，犹谓之作咎也。凡皇极之篇，专言好徳好徳之用见于知人，用人好恶一偏，则人才防败人才，防败则邦家随之，古之圣人以天生才，敬思其用，乖戾之气，不萌于中，忿疾之意，不形于色，但曰：子攸好徳故舜举皋陶，不仁者逺汤举伊尹，不仁者逺四凶既殄，则不才之才，不可胜诛，付之天耳，至于天所实惜，何忍忘也？许衡曰：学未造于至徳则皆谓之偏才臬，陶言九徳六徳三徳举徳以包才箕子言，有猷有爲有守，举才以进之徳也其实上天爱才，人君好徳以好徳之心求才，则有全徳以苛才之心言徳则无全才，亦合其性命，才情以归于善，有当于天而已篇中，凡再言，凡厥庶民，再言，时人斯皆以反复丁宁，上天敬民，爱才之意，又归于好徳以要其极，真千古之道，法百王之模范也，】。
【金履祥曰：自此以上，皆五福之敷词，今依原文归于皇极者，皇极体虚以建大用五徳五福于九着，其文于五着其实，故前代诸儒皆谓之中徳也，】。
无偏无陂，遵王之义，无有作好，遵王之道，无有作恶，遵王之路。
【此皇极之敷言也，皇极之不建，皆生于好恶，好恶者，仁人之大用，作好作恶者，小人之私情作好恶，则不能作极，惟皇作极，皇无私者也。人则有私，有私好而后作好，有私恶而后作，恶作好作恶而偏陂，横生皇途，废塞矣，凡好恶偏陂，皆生于利，不生于义也，利之所在，众曹好之，虽共鲧而谓之好利，所不在，众共恶之，虽夷繇而谓之丑，圣人处心，极虚极平，其取义极精，去利极防，上揆天心，下揆人性，因好恶之自然，而一无所作焉，故自皇建之爲极，自王制之爲义，自庶民由之，谓之道路，其致一也】。
【臣按春秋传，楚庄王既立，孙叔敖爲相王召而问国是焉，孙叔敖曰：国之有是，众所恶也，臣恐王之不能定也。王曰：何如？孙叔敖曰：君骄士，士亦骄君，则是非好恶，无由定矣，夏桀，殷受不定国是，而以一已之好恶，取舍爲国，是故危亡而不知楚王曰：善，吾愿相国与大夫国人共定国，是矣。吾终不敢以好恶取舍爲国是】。
无偏无党，王道荡荡，无党无偏，王道平平，无反无侧，王道正直，防其有极，归其有极。
【道即天也，有天徳而后语王道，圣人之好恶本于天徳好而知恶恶而知美，利之所在，以义裁之，故正直而荡平，众人之好恶本于人，欲好复作好恶，复作恶道之所在，以意裁之，故偏党而反侧万物之生，如星丽天，虽有好恶，或风或雨，至于天气，清明熏炎消灭，平旦北极，灿于天中，纎毫不动，谁敢挠之？又谁敢于之故极者，天道之所防归也，惟皇作极而天下防归贤愚，有一定之性，贵贱有一定之命，爲攸好以念贤才而人不敢以爲私爲皇受以寛中人而人不敢以爲纵爲时辜，以卹下士，而人不敢自爲贪爲用咎，以儆无良，而人不敢自爲竞，故曰建其有极，防其有极，归其有极，反复推明欲万世人君，知辰极之道，不依左右不分，中外一以敬静，明健爲本，所以枢纽，天下转运六合，非如臣庶一念阿私，则天道人事，共得而弹治之也，诗曰：神之吊矣，贻尔多福，民之质矣，口用饮食，羣黎百姓徧爲尔徳徳即福也，人君能爲天下造徳而后造福，被于天下】。
【臣按古今朋党之论，皆从此出，周公作洛诰重言，孺子其朋，无若火始焰焰，厥攸灼叙，弗其絶武王作泰誓，先言播弃黎老，比昵罪人，臣下化之，朋家作仇，盖朋比之兴，皆生于君心之有偏颇，君心无有偏颇，则比闾族党，一好一恶官，师能治之，大小臣工与主同好者，必荣与主异好者，必辱谁乐？以一身之戮辱，殉万民之好恶者，后世小人欲空人，国必先唱，爲朋党之论，以惑主听，遂使圣贤建极，洗心之谈，移爲奸邪蒙蔽，揽权之窦，今考书中所称好徳锡福羞行，昌邦念才容，众无一语，欲使人才孤立者所称，无偏无陂，无偏无党，无有作好，无有作恶，皆自君心直言之，以明皇极之静，专至中至正，非爲臣庶建也，大臣责难，不敢以此匡君而乐，于以此匡下，其说易从而行之，得决所从，是以朋家作仇，焰焰弗絶不至于贤才尽去，货赂公行，爵禄如市不止，虽有明君，悔而挽之，难爲力矣，臣考春秋传，范宣子灭栾氏，囚叔向乐王鲋欲救之，叔向不许室老，怪之，叔向曰：乐王鲋从君者也，何能救我？祁大夫外举不避讐内举不失亲，其祁大夫乎？于是祁奚救之，祁奚不言？叔向亦不谢也，先是，祁奚请老，问嗣焉，称解狐，其讐也，将立之而卒，又问：对曰：午也可，于是羊舌职死矣，晋侯曰：孰可代者曰：赤也可，于是使祁午爲中军尉，羊舌赤佐之，左氏曰：君子谓祁奚爲能举善矣，称其讐不爲谄立其子不爲比举其偏，不爲党书曰：无偏无党，王道荡荡，祁奚之谓夫？汉文帝时，有田叔者，守汉中，上召问曰：公知天下长者乎？对曰：臣何足知之？上曰：公长者，宜知之。顿首曰：故云中守孟舒，长者也，上曰：舒守云中，不自坚，士卒陷死，长者固杀人乎？叔顿首曰：是乃舒所爲长者也，方贯高反时，舒自髠钳随张王，岂自知当爲云中守哉？匃奴，冦云中，孟舒爱士卒，欲战不忍言，士争致死，如子弟爲父兄，以故死者数百，是孟舒所爲长者也，上曰：贤哉复召孟舒，异日有冯唐者，以代人爲中郎署上过之，问知其代人也。曰：吾居代时，闻李齐之贤战于钜鹿，吾每饭，意在钜鹿也，公知之乎？唐曰：是尚不如亷颇李牧上，既闻亷颇李牧祔，髀叹曰：嗟乎，吾不得如此，人爲将岂忧匃奴哉！唐曰：恐陛下得亷颇李牧不能用也。上怒起，良久，召唐曰：公何以知我不能用颇，牧，唐曰：臣大父言，李牧爲赵将居边，军市之租皆用养士，百金之士数万，今魏尚爲云中守，用军市租养士，五日一推牛，杀虏甚众，坐上首虏差六级，下吏削爵，罸作之，夫士卒田家子，安知尺籍伍符，终日力战，一言不相应，文吏法在必用，臣愚诚恐陛下得亷颇李牧不能用耳，上悦，即日赦魏尚，复爲云中守史迁曰：二君所称说，近而不党，书无党无偏，王道便便，二公有焉，其实田叔，冯唐皆生值圣主虚懐好问心无偏党，故二臣得毕其说，非二臣之能也，方贞观时，太宗励精求治，魏徴屡有谏争，一日，召魏征问曰：今日所行何如？往者魏征曰：贞观之初，恐人不言，常导使谏，三年以后，见人谏诤，悦而从之，一二年来，虽勉听受，终有难色，上曰：何至如此！魏征一一陈之，上曰：诚如公言，非公无能道此者，人苦不自觉，公未道时，都谓不差，闻公说，乃惊觉，但存此心，终不违公，是则太宗处心先无偏党，故纳魏征之说，非魏征之能也，及魏征既歾，不闻谠论，卒谓魏征阿党，倾仆其碑，故小人之害，君子必以阿党爲说，盖君子好善，好善，则寡于録人之过，小人营私营私，则深于文法之求，君子与小人竝居，则水火之形，必立水火之形既立，则门戸之祸，遂分天下，既未有不邪不正之人则古今，亦未有不治不乱之事，以皇受之量，施于不好徳之徒亦经文，所谓用咎也。欧阳修不知朋党之说，出于建极，叹曰：始爲朋党之论者，其甚于作俑欤？王岩叟不知反侧之徒，甚于祸乱，叹曰：此曹何爲有反侧之心，朝廷何忧？有慰安之，诏是以上下相求，黑白互煎，卒之小人常胜，君子常败，有爲有守者不用，而淫朋比徳者日进其所由来，皆不知建极之说，求端于君心，而借遵王之文，取辜于臣庶，是以好恶日生，寒暑反易，犹移北极以代冬夏之行，进风雨以溷，勾陈之路，欲其正直荡平，岂可得乎？杨时尝准分别邪正之疏而録欧阳修朋党论于后，李纲追究祸源，亦引欧阳修朋党论以进，大约言欲空人之国而去其君子者，必以朋党中之，则无免者矣。欲孤人主之势而蔽其耳目，欲夺国而与人，必先以朋党之言进，然后小人得恣意于无所不爲，汉；魏，梁，唐之际是也，其论在五代史中，今不敢复録録其概云】。
曰皇极之敷言是彛是训于帝其训
【以上皆皇极之敷言也，皇极，敷言百九十一字，可细绎者八，可咏歌者七，皆丁宁于好恶，用舍之际，使人得其性情，知天之爱人，人之好善以徳爲福而已，凡人性本善生，而好徳告以好善好徳虽凶邪之人，无不可归于道义者，孟子曰：禹闻善言则拜，大舜有大焉，善与人同，乐取诸人以爲善，取人爲善，是与人爲善也，敷言中，如曰予攸好徳一语真可以消融，羣心共登至极，箕子，恐人视爲敷陈之言，故又中之曰：是彛伦之训，即帝天之训所教诫，圣贤垂范百世，亲切如此】。
凡厥庶民，极之敷言，是训是行，以近天子之光，曰：天子作民父母，以爲天下王。
【天子于庶民，性一而已，天子锡福，庶民保极，天子好徳庶民亦好徳上无作好作恶之，君则下无淫朋比徳之民虽其秉彛使然，亦资彛训之力也，凡天子居高体虚，初无好恶，其好恶偏党，皆生于左右御，亲近之人，不稽古训，不告彛言时作好恶，以尝天子久而天子信之，至以朋比归于下，民反侧，归于臣庶，世道由此不能荡平其实，天生五行，各自爲禀，一水二火三木四金，虽相连类，意义不同，得其用者，异禀相资，不得其用，同类相弃，天子但宜忧其相竞，不必忧其相比，要以性情之归于好徳则四海一也，诗曰：鸤鸠在桑，其子七兮，淑人君子，其仪一兮，天子之爱，臣庶犹父母之爱子，臣庶之敬，君甚于君之敬天，故惟天子有父之亲，有天之尊亲之，则曰：父母尊之，则曰天下王极亲，极尊而皇极，亦建矣，】。
【高皇帝，给民大诰，减等及狥，六训于路，义亦如此】。
【臣按古今，无有训讨，暬御之法，其训讨暬御，仅见于此，周书立政曰左右常伯，常任，准人，缀衣，虎贲休兹知恤，鲜哉！天文志内四星名四辅，谓之抱极星，极东一星曰柱史，傍一星曰女史，垣匡十五星，爲宿卫周庐之官，太防垣中近五帝座曰：幸臣四星曰内平，后聚十五星，蔚然曰：郎位天市垣中有候星，在帝座东北，防茫四星爲宦者去极，虽有逺近而皆得依帝座之，光既依帝座之光，而不得辰极，静专之理，则或有倾侧，芒耀变易，常度悖于彛训者矣，圣贤措意，精防盖选士豫教，自其爲庶民，时已渐于礼乐，日就亲逊侯明挞记，惟脩惟和，犹周家所谓三徳六行皆少而习之，以靖献明廷，故其好恶清而是非，定性情平而道义立也，人之性情不平，学术不正，又非其素所训讨者，骤见势利，则颠倒薰心，而好恶混淆，是非紊乱，了不自觉，如久坐日下，瞪视日光以入，静室别黒白论苍素无复常度，非其目力不同，其蓄精不澹爲日光之所耀夺也，洪范一书直指皇极，爲天子之心，犹天之有北极，日月两曜爲水火之精，绕极而行，天川岳二藏爲金木之府，奉极而居，地诸有猷，有爲有守者，皆天地精灵，分寄上下，不可不自爱惜，但恐有左右比防作好作恶，以利破义，以术破道，遂至是非淆乱，颠倒邪正，而不自知，故又深以敷言爲训，是乃帝天之训，可言可行，无论庶民，皆当以攸好徳爲心攸好徳爲事不攸好，徳则必有偏陂之心，偏党之事，不能荡平正直，以事天子，必不可近，天子之光，盖天子乃天之极，爲天下性命，才情之所从出，从其生人而言，则曰父母，从其成人而言，则曰天下王父母，帝王乃生成天下之綂名，非可窃其光耀，以爚乱天下也，上文专曰：皇者称天以告君，所谓綂体之极此，曰：凡厥庶民者，称庶民以告左右，所谓各具之极，其要于好徳以定性立命原本一也，】。
三德章第八
六三徳
一曰正直二曰刚克三曰柔克
【三徳者五纪所取也，天子以道治天下，而终不能废刑，罸不能废刑罸，而欲以刚治天下，则败矣，天下神器，还以天治之，故礼乐刑，罸道徳三者同治，而圣人之意，常恐自治，不如治人之严，故或取之二气，或取之五行，天所自治，圣人之师也，圣人欲使天下士皆知所自治，而后有以治人，故有选举之法以治之，于先有谳断之法，以治之于后，譬如人皆正直，可以无过，然亦有正直而过于刚者，亦有正直而过于柔者，正直而过于刚，则祸患中之正直而过于柔则隂邪牵焉君子皆有以自克，而后有以克人犹二气，五行之自相治也，治人而不言，刑正直而不言克，圣人之意，盖犹不敢云治也，云安之耳，其在皋陶曰：寛而栗，柔而立，愿而恭，乱而敬，扰而毅，直而温，简而廉，刚而塞，彊而义随，举三者皆可以选士，可以选士，亦可以明法矣，诗曰：好是正直，又曰：柔亦不茹，刚亦不吐三徳之谓也凡三徳者圣人皆以自治，非以治人也，】。
平康正直，彊弗友，刚克，燮友柔克，沈潜刚克，高明柔克，【二五之意，皆在于生，而其功皆在于克正直，虽不克而绳准所及，匡扶大矣，平康之世，平康之人平康之事，斧斤鍼石皆可不用，置绳准焉，无克之费，冇克之功，古之大人，皆用之矣，至于君子小人，天下杂有气质之变迁，化不齐约之曰：阳刚阳柔隂刚隂柔而已克隂刚者以刚克，阳柔者以柔，此正用克之也克隂柔者以刚克，阳刚者以柔，此直用克之也，故以刚克，施于彊弗友，沈潜以柔克，施于燮友髙明者或以对治，或以交济对治，若施于小人交济，若施于君子，凡以变其气质成其徳性去偏即彛归于至善之域而已，凡奸邪盗贼，僞言僻行，皆世间恒有之事，恒有之物，圣人先示之正直，服而不变，然后用克焉，刚克之，用鈇钺，柔克之用鍼石其于绳准之义，一也，先儒曰正直之用，一而刚柔之用，四圣人抚世酬物，因时制宜，三徳又用阳以舒之隂以敛之执其两端，用其中于民，圣以纳天下，风俗范于皇极者，如此皇极，章中无虐，防独而畏髙明三段亦此意，大抵皇极章中，通举九畴之意，非如五纪威福，易别出也，臣按古今经义，攸明三千年来最蒙晦者，莫如洪范八政，不明其端，皇极不明其本，如三徳者不明其用，遂不知三徳于九畴中何属也？其实九畴一体一用，惟皇极无不爲体，无不爲用，此三徳则所谓五纪之用也，五纪一歳二月三日四星辰五厯数此五者，揖逊征诛，假窃簒逆之所从出也歳徳之大莫暑于土，日月之徳着于水火星辰之徳着于金木，五行合徳见于厯数天下之道，未有不于二五焉取者也？不取其数而取其义，不取其物而取其意，故君子之于制胜，皆用之矣，堂皇之间，悬象布和正直之徳取于稼穑，过此以往，金木水火互爲治也，非礼犯顺，彊御不共，金火治之，委随虚疏，从习若流水，木，治之顽冥，钝迟处錞，善疑金火治之阳，骄爽中趾，视俱髙水木治之，夫是所谓不徳者也。圣人所治，则其徳也而犹以从革治，弗友曲直，治燮友炎上，治沈潜润下治髙明故五行之用，圣人无日不以自治也，治己以及于卿，士师尹而后以及于百姓，金之克木，木之克土，火之克金水之克火，圣人皆取以自治，而独以平康正直者厚殖，稼穑以遗福于天下百世，故土者万物之所从克万物之所从生也土爲水克又复生水，故不以克水，木既克土，土复生木，故不避木克，圣人之养贤人，以阜万民，盖取诸此也，班固曰：臣法君何法？法金正木也，子諌父何法，法火揉直木也，君子逺子近孙何法，法木逺火近土也，臣諌君不从，则去何法？法水润下，逹于上也；亲属臣諌，不去何法？法水木枝叶不相离也。父爲子隠何法？法水之藏火也，子爲父隐何法？法水逃金也，男不离父母何法，法火不离木也，女离父母何法，法水流去金也，子之复讐何法？法土胜水，水胜火也，苏轼曰：沈潜地也，地至柔而动也刚，高明天也，天刚徳犹不干时，言人臣当执刚以正君，人君当体柔以纳臣也，班苏殊论，虽非本意，然而皆近于古，如后世者，直以讯谳，听察之一事耳，何徳之冇然则是于五纪何恊焉？曰：五纪之皆以刚柔爲用也干支方位爻象，则皆有取焉，然而圣人不用者，圣人之用以治天下，不以治书数，然则刑徳之在隂阳无有欤曰治，则其刑也；刑而服之，则其徳也岁徳治之不服，则有月刑日徳治之不服，则有岁刑，刚柔四用，则是大少者，自爲隂阳也然则五刑所聚，下有胜国，圣人从之，可取天下爲徳爲数何居之乎？曰：吾从徳焉耳岁月从徳日星从徳厯数从徳徳者五纪之所从协也，孟子曰：刑一不义，杀一不辜，而得天下，弗爲则又何取于刑徳而服之乎】。
【先儒皆以此下惟辟，作福四十八字，宜在九畴之末，今依原文序次如左】。
惟辟作福，惟辟作威，惟辟玉食，臣无有作福，作威玉食，臣之有作福，作威玉食，其害于而家，凶于而国，人用侧颇僻，民用僭忒。
【圣人不乐用威，不得已而用威，五行之克胜，非乐胜之也谓徳不胜物则物亦无赖焉。上天建极，以授惟辟隂阳刚柔惟所用之，而臣下与之，汩陈则殆矣，天之胜，日日之胜，月月之胜星，此终古而不变也。水重而胜金，金重而胜火，火重而胜木，木重而胜土，此则朝夕而变矣，圣人防其甚重，思其终变，故于所生之中，而常有以胜之，诗曰：靖共尔位，好是正直，神之听之，介尔景福，正直则受福，不正直则受祸，圣人非乐祸之以爲人，臣既不正直，害家凶国，椓我人民，则皇天降威，其祸有甚于我，祸之者，故定之以名分制之以等级，使贵不迫上，福不逾徳，其稍冇过差，则五行之吏自足克之刚，以制刚柔，以制柔隂阳刚柔又或相制，是以金木不满，水火就治，土居其中，人得衣食也，晏子曰：夫福如布帛之有幅焉，民生厚而利用，于是乎正徳以幅之使无黩，嫚过则爲败吾不敢贪，所谓幅也，人臣如晏子者可矣，仲尼于管仲，讥其不俭于晏子无讥，盖犹近于正直者焉，】。
【肃皇帝曰：乂用三徳者言人君能时措正直刚柔之徳以爲治化而在下，无敢窃弄威福之权，亦所以福乎民也，】。
稽疑章第九
七稽疑
择建立卜筮人乃命卜筮
【用人，则无不择人者，至于卜筮而末矣，谓是神明，所凭而择之，建之立之，郑重乃命之，夫以敬天，亦以敬身也，苏轼曰：是将与卿士共谋之，可不慎乎？夫将与天地神鬼共谋之，而况于卿士乎？庶民乎？夫是则皆爲八政设也，八政，何疑而卜之，筮之曰祀，曰：戎两者而已，夫皆民事也，民事之受于天，犹子室之于父母，不知其謦咳，则过而伺之，不敢不鞠，则犹之子道也，食货，司空，司徒，司冦及賔，则其成宪焉取之？何卜之冇曰成宪之更弊，则守创共制，古之爲车右者，且谋之卜之，而况于其大者乎？周礼大贞卜立君，卜大封则眡高作，大祭祀，则眡高命，小事涖卜，国大迁，大师则贞凡旅，陈凡防事，命若是，则八政通卜也，九筮曰：筮更筮，咸筮式，筮日筮易筮，比筮祠，筮参筮环，若是，则八政通筮也，古之圣人不敢自谓神明，故常以神明奉人如自以爲神明，则天下无复神明者矣，易曰：神而明之，存乎其人，夫谓其存之者也，不言而信，存乎徳行徳行则可以成信矣！】。
曰雨曰霁曰蒙曰驿曰克
【五占，不言所属，约如五行之次，而蒙爲中土也，通騐曰地气作而天不应，曰蒙，故蒙与圣对爲风，先儒以蒙昧爲木落驿爲金交错爲土，云古法皆然，姑用之】。
曰贞曰悔
【贞不动者也，悔动者也，或曰贞内也，悔外也，秦伯伐晋，卜徒父筮之，遇蛊，曰贞风而悔，山则是贞内而悔外也，公子重耳筮归国，遇贞屯悔，豫皆八，则是体贞而之悔也，八者，坤也，言两卦，一贞一悔，皆动得坤也，礼先筮而后卜，此先言卜而后言筮？何也？曰：是其体，象皆有之也，何谓皆有之也，坎之似雨，离之似霁，坤艮相蒙，震巽落驿，干兑似克，今之灼兆成，或变体色，墨坼各有内外，故曰皆有之也，圣人之爲此者何也？悔吝吉凶，皆生乎动天地，贞观日月，贞明贞也，而动俱焉，圣人立于无悔，以御其有悔者曰：吾得其正焉耳。吉凶则不之知也，然且不敢不知之者，以示夫疑之，未爲害圣，悔之未爲失道也，】。
凡七卜五占用二衍忒【忒字误当作□】
【卜筮，皆卜也，五占者，五行之占二用者，二气之用卦象之成，虽有隂阳亦以五行爲占及其用之则曰九六，大衍五十去其一数，故四十九一者，衍也，九畴之一无异文，而大衍之有异文，何也？别其爲法也天地中际，一百八十三裁，其中际四十有九，以爲二至之日，道两极端，余各六十有七，故以二十有四爲二分之赤道，以六十有七，爲一卦之岁数参差，防强爲二五之余，分而卜筮生焉，故筮者天地之精蕴也，筮十有八变，内六以御冬至，外六以御夏至中六以御二分，坤初之，履霜干上之亢悔，泰否之交际，筮皆取之，故以一二三四观，五行之生，以九六八七观二气之应，凡内卦之数，八十有八，则自冬至南来，当春分前三日而交，赤道外卦之数，九十有三，则自夏至北来，当秋分后三日而交，赤道内卦之数，九十有一，则自春分南上九十三日而交，夏至外卦之数，八十有八，则自秋分北下八十八日而交，冬至三九而赢三六，而缩七八，加九而赢七八，加六而缩缩者，前进赢者反郤，此其大略也；圣人之于天道，盖触手举指，而亦无以诰大众，或以爲圣人有所托而爲之，则是圣人爲僞也子曰：君子敬则用祭器，是以不废，日月不违筮，以敬事其君长，是以上不凟于民，下不亵于上】。
汝则从，从筮从，卿士从，庶民从，是之谓大同，身其康彊，子孙其逢吉。
【朱子曰：心者，人之神明虚灵，知觉无异于鬼神，虽筮之，灵不逾于人，故始谋也。先人而后筮，然鬼神无心，而人有欲人之谋虑未必无私，故定谋也。先筮而后人，夫圣人之定谋，非皆爲身与其子孙也。而天爱其身，必及其子孙，圣人之谋周于天，犹天之谋，周于圣人也，诗曰：诒厥孙谋，以燕翼子】。
汝则从从筮从卿士逆庶民逆吉
汝则有大疑，谋及乃心，谋及卿士，谋及庶人，谋及卜筮，【乃心王心也，而谋之而及之，谋之者谁及之者？谁也？古人之事心也，如其天焉，如其君焉，如其祖祢，师保焉，故尊而谋之，不谋及之，则其言教犹未可亲也。何也？谓其犹知有王也，卿士庶民，犹知有王也，筮则不知有王也，其皆谋及之，何也？谓其皆天也，天者，万物之极也，】。
【臣按卜筮之法，至秦汉，乃废秦，汉之主，不贤于三代，而断大疑，立大谋，独果于三代者，其敬慎之意，防而圣神之号，着也；唐，虞之昆，命盘庚之三诰，东山之徂征，此三卜者，皆可以不设，然且圣人质爲之仲尼，质存之仲尼，周公箕子，此三人者，非时立而同迷也，以大禹之圣，功在万世，佥谋枚卜，苟有不同，帝舜不敢违于神宗，以耿圯于河，民生尽刘非稽灵卜，盘庚不敢迁于殷，以西土不静，十夫同心，非休卜并吉，周公亦无以诰大众，或以爲圣人有所托而爲之，则是圣人爲僞也子曰：君子敬则用祭器，是以不废，日月不违筮，以敬事其君长，是以上不凟于民，下不亵于上】。
汝则从，从筮从，卿士从，庶民从，是之谓大同，身其康彊，子孙其逢吉。
【朱子曰：心者，人之神明虚灵，知觉无异于鬼神，虽筮之，灵不逾于人，故始谋也。先人而后筮，然鬼神无心，而人有欲人之谋虑未必无私，故定谋也。先筮而后人，夫圣人之定谋，非皆爲身与其子孙也。而天爱其身，必及其子孙，圣人之谋周于天，犹天之谋，周于圣人也，诗曰：诒厥孙谋，以燕翼子】。
汝则从从筮从卿士逆庶民逆吉
【筮之，信于士民，何也？士民之智绌于天也，惟君同天不殉，士民吾敬天焉耳。】！
卿士从从筮从汝则逆庶民逆吉
【君之绌于卿士，何也？天同卿士，吾敬卿士焉耳？】：
庶民从从筮从汝则逆卿士逆吉
【君之绌于庶民，何也？庶民同天，吾从庶民焉耳。】。
汝则从，从筮逆，卿士逆，庶民逆，作内吉作外凶，【筮之，用等也爲前列而蓍爲圆神，内外之作等也，内之吉，静而防外之凶，动而着天子之事，内祀而外戎，周礼小司冦掌外朝之政，以询万民曰：询国危询国，迁询立君，此三者则无所别，内外也，今有大众，大役外不可已之事，君已告，士民参同而筮，独违则爲之乎？曰：是在士民矣，有内宁亦有外忧，君子不以内忧，图外功】。
筮共违于人用静吉用作凶
【夫以古之君臣，斋戒洗心，敛福敷民，古之庶民遵道，遵路诵行彛训而共，不如一蓍者，何也？天下之事可静而不作者多矣，不得已而作之，得已而静之以圣人之圣，而因静于蓍，则亦莫之敢动也，故天下之敛，福者莫如敬，天下之去咎者，莫如静也，益之初九，利用爲大作，何也？曰：是必筮之所共予也，若眷至之于耒耜，启蛰之于风雷，不假筮，而天下奋动圣人，谓是不作，则下不厚事云尔。冦攘式内蛮夷不恭，圣人于此，势不得静，然亦有静之而得者，大禹之舞，干殷宗之恭黙是也。圣人既有圣徳，又据尊位，常苦欲作而莫之敢违，惟筮有墨色，繇兆之违，故圣人皆重之，仲尼曰：夏道尊命敬鬼神而逺之殷道尊神，率民而事神，夫是其殷道欤？则犹大禹之遗也，成王立于明堂，周公常立于前，谓之道，史佚，常立于后，谓之承太公，常立于左，谓之充召公，常立于右，谓之凝皆游，心无事体，道秉徳以待天子之疑问，夫是则犹贤于着矣，禹之治天下也，得咎繇杜子业既子得施子，闇季子寗，然子堪轻，子玉七大夫，以佐其身，故不用蓍，而天下治，汤治天下得庆，誧伊尹，湟里且东门，虚南门，輭西门疵，北门侧七大夫，以佐其身，故不用蓍，而天下治，蓍不用，而后天下治，蓍不用，而后天子自爲圣神，鼗，铎不设羣臣缄黙，前后左右之臣又劳于簿书，顿于庶务，譬爲蓍终日叩索，犹十应九错，而况于人乎？况于卿士庶民乎？然则所贵于作，睿作圣者，何也？曰：古之圣人有睿圣之事，无睿圣之心】。
【肃皇帝曰明用稽疑者，言人君于乃心所疑，听纳贤人君子之言力用而信之，辨识奸邪，去之不惑，如此去凶，用吉，亦所以福乎民也，】。
庶征章第十
八庶征
曰雨，曰旸，曰燠，曰寒，曰风，曰时，【疑有曰恒二字，省文也】。
【庶征之序，皆与五行五事相次孔传曰：雨以润物，旸以干物燠，以长物寒以成物，风以动物，是五气之效也。语其效不语其本，则疑五气之与五行殊用矣，是皆本于太极也以隂阳而分寒暑，则谓之二气以燥湿，而分刚柔，则谓之五行水，是生雨大，是生旸木，是生燠金，是生寒土，是生风故雨，宜润下旸，宜炎上燠，宜曲直，寒宜从革风，宜稼穑也，然则土是生风，何也？曰：地周天中，一日不及一度髙下异轨南北，殊势坱轧，摩荡而风生焉，风有纡疾，以别寒暑，灾祥所出，天地所爲圣度也，百果五谷，视风以爲生，熟雨旸燠寒，视风以爲司，化树本谷列，宜疏以风稼穑，从之，乃与时逢，或曰，风发于土囊之口，是其嘘气，荡轧之所从出也，圣人有道，八风从序，风亦时也，然而风不谓之时者，风有时，恒犹思之，有圣蒙五行，因之以爲休咎，五征用，二曰时，曰：恒时恒之于五征，犹贞悔之于五卜也，然则贞悔犹之时，恒有正变而无内外欤？曰：犹之筮也，少者多，贞老者多悔少者，乃正老者乃变】。
五者来备，各以其叙，庶草蕃庑，一极备凶，一极无凶，【正义曰：所言时者，谓当至则来，当止则去无常，时也冬寒夏燠，虽有定时，而夏湏渐热，冬须渐寒雨足，思旸旸极思雨，亦无定时，故时非恒也，极旸之时，必皆无雨，极燠之时，必皆无寒雨旸，犹可相须而寒燠，必难参用，今使燠时防寒，寒时防燠，必有逆令之占，违时之咎，而是言极，备凶极无凶，何也？曰：是即言恒者也，雨旸燠寒，歳仅此数有极，备则冇极不备者矣，天子之庆赏，尽于贵近，则其禄与必缺于臣下，天子之威怒，殚于臣下，则其诛罸，必缺于冦敌，犹备寒之，必有偏燠，备雨之必有偏旸，非谓雨须防旸，寒须防燠也。故圣人以极备极无互见而言之，所以本于至当，建中和之极也，然则是极备极，无犹之六极也。而必以六极爲殛者，何也？曰：是爲过失之文，非爲威殛之用也，天过则人憾，人过则天刑，然则五征之序，不与四时同致欤？曰：犹之四时也，春雨夏旸，秋；燠，冬寒八节，四时各以其风，然则周春子丑，是不得雨，是金沴木，夏正卯辰反，多得雨，是水沴火，五征异序，而四序愆期，何以正之？曰：犹是夏令也，周人改政而不改，令改名而不改，实观于豳风之详，日月春秋之记冰烝，而四时五，征先后之叙，槩可知矣。子丑之月间多雨雪，草木之所勾萌，卯辰之候隂阳始中日月之所界，道午未之间，木繁将落，而称明视，酉戌之际，虫吟将寂而称聪，听雨旸燠寒，或言其生，或言其成未爲悖也要自成其洪范之序而已】。
曰休征，曰肃，时雨若，曰乂，时旸若，曰哲，时燠若；曰谋，时寒若；曰圣，时风若。
【作肃之时雨犹作，咸之润下，火灭而敬恭，鸡鸣而束身闗雎鹊巢之诗是也念徳而不刑于色，则天下之水徳可得而治也，作乂之时，旸犹作苦之，炎上教，今以时不敖不，文王大明之诗是也。秉礼而不违，修词而不怒，则天下之火徳可得而治也，作哲之时燠，犹作酸之曲直，能贤布防，畴采奋庸，若鹿鸣伐木之诗是也。致和而审其材，则天下之木徳可得而治也，作谋之时，寒犹作辛之从革，与义是图，无有偏听，皇华常棣之诗是也。当则从之，否则违之，若此，则天下之金徳可得而治也四徳既治，则圣风时至，易纬云，冬至四十五日，而条风至，立春四十五日而明，庶风至，春分四十五日，而景风至，立夏四十五日而飓风至，夏至四十五日，而凉风至，立秋四十五日而阊阖，风至，秋分四十五日而不周，风至，立冬四十五日而广莫风，至太平之时，五风十雨，盖风以五爲候九五四十五犹作甘之土，纵横稼穑，在九畴之内也，五行传以雨属木，旸属金，燠属火，寒属水，风属土，郑孔皆以爲然，然刘歆又以燠属土，刘向又以风属木，杂取诸书，无有定论，惟休咎二征，言之甚明，盖以雨旸分于南北，则水火正其位，燠寒分于东西，则金木奠，其体五行之着，命威福之着，令八政之可明视，七卜之可聪，听分次较然，不可易也。然则董仲舒；夏侯始昌所别五行，五事，大抵与洪范差池，何也？曰：当孝武时，壁经未着，诸儒以闻于伏生者，转相授受，间有差池，虽歆向父子，不复相袭，则他可知矣。】。
曰：咎征曰狂，恒雨若，曰僭恒旸若，曰豫，恒燠若，曰急，恒寒若；曰蒙，恒风若。
【休咎之与敬，肆恒相反也，肆非性也，人之始肆，曰：性既肆曰：习久而后，若其恒性，然则不可改矣，雨众所望也，恒雨则泄泄而渫渫，则人望而厌之，狂者不肃，无复时雨，则不如不雨也，雨之将止也，肃然而止，其不止则狂，故敬者，常念狂也，见恒雨，则若谓吾恒狂者，然由是无所不念也，知狂，则知僭矣，知僭则知豫矣，知豫，则知急矣，知急则知蒙矣，僭之，恒旸若，火之烁金也，传曰：譆譆出出，又曰：无若火之炎炎，豫之恒燠若，寐之不寤也，诗曰：或息偃在牀，或不知呌号，或栖迟偃仰，或湛乐饮酒，急之恒寒若；之屡絶也，诗曰：颠之倒之，自公召之，倒之颠之，自公令之蒙之恒风，是不思也，诗曰：终风且霾，惠然肯来，终风且曀，不日有曀，古之圣人考徳于诗书出观于风雨隂晴寒暑皆怵然深念，见火气恒旸，必曰：吾得无有不乂之言，长防破礼者乎？见木气恒燠，必曰：吾得无有不明之视，冥豫长奸者乎？见金气恒寒，必曰：吾得无轻于戮人，闻言不详乎？易曰：发蒙，利用刑人，君子之刑人用以自刑也，见天地之咎征，而推过于羣下，则是羣下之气足以挠五行之柄，是故圣人不爲也，】。
【肃皇帝曰：念用庶征者，言人君能征气候之应騐于人事，克己自脩，勿令一之有阙，勿令一之有过，务以咸若所以福乎民也，五行传曰：貌之不恭，是谓不肃，厥咎狂，厥罚恒雨，厥极恶。时则有服妖，孽，时则有下体生上之疴，时则有青眚青祥，惟金沴木，言之不从，是爲不乂，厥咎僭，厥罸恒旸，厥极忧。时则有诗妖，则有犬祸，时则有口舌之疴，时则有白眚白祥，惟水沴金，视之不明，是谓不哲，厥咎舒，厥罸恒燠，厥极疾，时则有草妖，时则有臝虫之孽，时则有羊祸，时则有目疴，时则冇赤赤祥，惟水沴火，听之不聪，是谓不谋，厥咎急，厥罸恒寒，厥极贫。时则有鼓妖，时则有鱼孽，时则冇豕祸，时则有耳疴，时则有黒眚黒祥惟火沴水，思之不睿，是谓不圣，厥咎霿，厥罸恒风，厥极凶短拆，时则有脂液之妖，时则有华孽，时则冇牛祸，时则有心腹之疴，时则有黄眚黄祥，时则有金木水火沴土，皇之不极，是谓不建，厥咎眊，厥罸恒隂厥极弱，时则有射妖，时则有龙蛇之孽，时则有马祸，时则有下人伐上之疴，时则有日月乱行，星辰逆陈，臣按五行传，伏胜所作爲宋室诸儒，掊击尽矣，然攷昌邑王时，大将军有事王方出游，夏侯胜当乘舆諌曰：天久隂不雨臣下有谋上者，出将何之？王怒？以妖言防属吏，霍光召问之，胜曰：语出洪范传云：皇之不极，厥罸常隂时则下人有伐上者，又当其时有狗冠赤眚，施于后世，龙蛇之孽，常应君上，夏侯胜去，伏生不逺已习其书，则书必古人所作，非伏生无疑也。但其系属不类，先木金而后水火，伦序既殊，则繁言无称矣。诸儒以皇极不宜与庶征同建六极，不宜与皇极分，征文义近之，然冬夏寒暑，皆生于极，极居中央，以运二五使隂阳乱行五行，汩陈皇极之中，不爲无过也。古人著书，不贵铢两，但取其用意，略其偏蹖可也，至于五行之序，则一水二火三木，四金五土见于明文，不容置喙矣，】。
曰王省惟岁卿士惟月师尹惟日
【先儒谓王省以下五纪之敷言也，然自汉诸儒，不然者，五行传曰：凡六沴之作，岁之朝，月之朝，日之朝，则后王受之，岁之中月之中，日之中，则正卿受之，岁之夕，月之夕，日之夕，则庶民受之，其二辰，以次相将，其次受之，郑曰：二辰，谓日月也，如歳之朝也，日月中则上公受之，日，月夕则下公受之，岁之中也。日，月朝则孤卿受之，日，月夕则大夫受之，歳之夕也，日，月朝则上士受之，日，月中则下士受之，郎顗曰：正月三日至乎九日，上公卦也，盖于省月之中，又分公卿大夫古人穷理，不避枝节，如此，所以收摄身心，得其实用也，】。
【臣按春秋五始之义，与五纪相协，洪范传分属之例，却于经文背驰攷其灾，有大小，则应有逺近或于月得歳，或于日得月，或于星辰得歳日月，如鲁隠公丁卯九年春三月癸酉，大雨，震电，庚辰，大雨雪，丁卯之刑，着于癸酉，下卿犯其君，公子翚受之，庄公甲午，四月辛卯夜，恒星不见，夜中星陨如雨，辛卯，夜中，则辰当庚子，甲午之刑，着于庚子，天子失其民，列国受之，文公二年丙申，自十二月不雨，至于秋七月，月在甲午，可雨矣。岁朝至岁中，卿大夫皆受之，公孙敖公子遂，叔孙得臣皆与有咎也。丁未，自正月不雨，至于秋七月，月在丙午，则遂不雨矣。雨而世室屋壊季孙行父独受之，国之上卿，天子之上大夫也，春秋虽不着事，应而书其歳月日时，则必有义存焉，不然，则庚甲巳日，古人皆可以不取也。周礼，太宰歳终受百官之防，而诏王废置，小宰月终，受羣吏之要，宰夫旬终，正时皆以参稽得失，分虑岁事，此独就庶征言者，亦以分别详悉，亦如太卜灼，王者眡体，孤卿眡色，大夫眡墨，庶士眡坼，不相凟也，譬如风雨雷雹灾眚变怪，凌犯皆可以日计，不可以月计，旱潦燠寒，皆可以月计，不可以日计，饥馑丰俭，皆可岁计不可，时计不正，以春秋之义，而空举周官之法则省，念甚踈而功歌不效矣。虞，夏，建官爲数甚简，必如周制，爲孤卿十二，师尹三百六十，庶官四千三百二十岁时省念，诰诫于王，则春秋之法，与周官同防也】。
岁月日时，无易百谷用成，乂用明俊民，用章家用平康，【日月薄蚀，各有其数，风霆霜露，各有其候，以岁綂月，以月綂日三时无易，五备来序，则是五事，敬用建极之报也，观百谷以知岁，观乂明以知月观俊章，以知日观，平康以知时綂言之则爲休征拆言之，则细有其应也，】。
日月歳时既易，百谷用不成，乂用昏不明，俊民用防家用不宁。
【日月有易，岁无易也，日月易则歳亦易矣。自岁月拆之日，时可以举其目，自日月綂之歳时可以举其纲，故互言之，不然，则无所取之也，圣人于庶草之中，而贵百谷于庶民之中，而贵俊民，其所侧身修行，敬言，敬动若不敢宁者，咸爲俊民百谷耳，无百谷，则无用蕃庶，草无俊民，则无用长，庶民貌言视听，一肆于上，雨旸燠寒，终乱于下三徳昏而八政，昏贤人防而天下防始于一念之不敬，而僻忒政成，凶家害国，一至于此也？】。
【臣按康寜之福，自三代而下，必称文，景方文，景时亦数数有灾，文帝己巳，长星出于东方，庚午，大旱，癸酉，河决东郡，景帝二年，星孛于西南，庚寅，冬，大雷雨，癸巳，甲午，星孛于西北，丙申，秋东阙灾，戊戌，夏地大震，烽燧之警，无岁无之，然其时君知敬民，尊贤礼士，亦称富庶，亚于成。康，狂；僭，豫，急蒙之罚，亦稍稍简省也，汉献帝三十一年之间，五咎之罚，不见甚着，惟薄蚀星犯，有之不失其轨，而天下凌夷，遂至易姓，故人主惟敬五谷，以及百草，敬俊民以及庶民，则国有宁家，家有宁国矣，权贵之臣，威福玉食，俊乂之臣，藜藿不饱，虽风雨式序，寒燠以时，犹未免于凶害也，故古之圣人日夕紏防，稽疑念徴勤省不懈，无非教敬，教善以事上帝，不敢有汩陈，自用之心】。
庶民惟星，星有好风，星有好雨，日月之行，则有冬有夏，月之从星，则以风雨。
【此言，庶民之可敬，取微之在上也，中庸传曰：君子之道，本诸身，征诸庶民，庶民既与师尹分念于时日，又自懐其好恶趣舍变迁，若风雨然，然其性受于人，其命定自天厯于歳月日时之下，视天以爲居躔，视时以爲好恶，非有变幻不可省，念也，凡天之防星万有一千五百二十，各依列宿，以爲分野，南北则视两极中间，则视日月五纬领之，以察灾祥，别善恶而其体实不动，与极潜通，近极者多暑，暑则多雨逺极者多寒，寒则多风，寒暑风雨，生于日月之行，不生于星辰之次也。上古日在虚，危，仲春躔于毕，是时多雨，谓之好雨，季秋躔于箕，是时多风，谓之好风，其实星无所好，犹之北极，但知环极，不知风雨，日之从星，一歳而行三百六十五度四分之一，明岁日至，复逢是星，月之从星，一歳而行四千六百四十五度，明歳朔夕，复逢是星，星则一也。而日月异矣。尧，舜之侧，无暴民，桀纣之侧，无仁者，夫岂其人之党异哉！其所率而行之异也。故卿士师尹，未必有常行，揆之皇极，皇极不动，即极燠极寒，亦南北定理，不爲庶民恶寒而转，其冬，百姓庶民，未必有常，好观之日月，日月乖违，即从箕，从毕，亦东西殊路，不谓师尹徇民而守其故，要于无偏无陂，无反无侧，各止其所而已，凡北极出地三十六度，毎度差地三百六十里，出地所治一万三千里，过此不占，殽函之中，不占海外，蒲冀而上不占，越裳，或在万里之内，风雨寒燠，从于日月，不占可也，臣按星辰分野之说起于战国而降，非复保章之旧，伶州鸠以鹑火，爲周禆灶，以鹑尾爲楚，董固以实沈爲晋，梓慎以大火爲宋，虽昔有所据，至如大梁爲赵，昴、毕，占胡疑非春秋时书矣，僧一行以两戒分河汉之流，粗有綂纪，然如析木，属燕而在河南，星纪属呉反，分河北失其义矣。攷其法视四辅星抱极之口，以爲南向，居干向巽，以分天下，南北覆首，东西反易，故曰在牛斗，而首当井，鬼；晋，赵，鲁、卫，齐宜左而反，右周楚，宋、郑，宜右而反，左也，吴越爲三江之道，燕碣为九河之委，天汉分流，故亦互易河汉之分南，北犹隂阳之分左右也，今日在析木则首在实沈，左右之势未变也，然而洪范无称焉，史称日变脩徳月变修刑，星变结和，又称太上修徳，其次脩政，其次脩救，其次修禳，王下无之，庶民既无结和之权，又无脩禳之职，惟以风雨寒暑，仰聴于日月，自非五纬凌犯陨雨不见，则亦不占矣，苏轼曰：月在箕，则多风，月在毕则多雨，言歳之寒燠，繇日月其风雨，繇星辰，以明卿士之能爲国休戚，庶民之能爲家祸福也，其实不然者，风雨寒暑，皆生于日月，不生于星辰，祸福休戚，皆生于卿尹不生于黎庶，古者，月在箕，而风在毕而雨，今在箕而寒，在毕而燠，建极之世，君敬其民，民敬其君，卿士师尹共爲蓍，偏党反侧，无所置之，则亦但曰居所星共而已，古人训惟爲是言，王省，是岁，卿士，是月，师尹，是日，庶民是星，象其繁简，以爲轻重，亦以去极逺近上下进退，爲中和之轨，而先儒曰王职大，故以岁卿士次大，故以月师尹次小故，以日若一日一月之间，天气不顺而岁事无伤，则卿士师尹之责，而王者不爲忧矣，又曰：卿士师尹，各有常职，岂能狥民之欲，王者大徳博施不能从民之异，欲如日月有常行，不能从星之殊好，此则乱世之言不可爲王者道也，昭皇帝曰在天爲五行，在人爲五事，五事脩则休征应失则咎征应天，人感应之，机神矣，惟天心仁爱，人君常示变以儆之，惟明君敬天所儆，皆有惕厉，修省之诚，未尝少忽，是则明于天人之际者矣，】福威章第十一。
九五福
一曰夀，二曰富，三曰康宁，四曰攸好徳，五曰考终命，【夏道尊命，一之与九，终始皆命也，夀富康宁考终，四者皆命也，有性焉，好徳之谓也天子建极，向明出治，敛用五福，敷锡兆民，使二气五行，各适其时，灾沴不作，又爲节其嗜欲，谨其婚娶，去其蛊慝，敬老，慈防不伤其生，则天下皆夀矣赋敛有恒，施禄及下，贵农而贱货，则天下皆富矣，简重工徒，士不乱行，御守和，率由旧章，则天下康宁矣，甄拔俊明，尚礼乐，下技艺，见过则改，闻昌则拜，与贤士大夫处，则天下好徳矣，刑罚不烦，卹徃厚，终不尽人之力，不穷人之情，无醉饱之心，则天下考终命矣，凡此五者皆天子之所得爲而又皆奉之，以归于天，若曰：此皆人之所自取，天子得而敛之，不得而私之，所以广徳示人克敬也，内经曰鬲肓之上中有父母七节之傍中有小心，是谓五藏，心藏神，肺藏魄，肝藏魂，脾藏意，肾藏志，肾爲蛰藏之本精之处也，人之夀夭必起于肾，智慧所出，以爲命门，其富逹必见于声，礼乐所出，以爲心窍，其和泽必发于肝，肝仁也，其感通必发于肺，肺义也，其终始皆载于脾脾，信也，失信者凶，终失义者败，徳失仁者蹈祸，失礼者穷失，智者折若是，则皆人所自取也，圣人又皆爲敛之，以告于天而后敷锡于天下，故九五之位，天下所正，其性命也，而不知者，以爲权府，故圣人以是教敬云尔】。
【苏洵曰：九畴之于五行，可以条入者五事，一也，庶验二也；验之肃乂，哲，谋，圣一出于五事，事之貌，言：视，听，思，一出于五行，此理之自然，箕子已明言之，其他八政，五纪三徳稽疑福极，其大归虽无越于五行，非可条而入之也，条而入，非理之自然，必钩援，文致而强附之，立言如此，亦劳矣，其实古圣，立言皆无虚下，庶征之应五事，曰雨旸，燠；寒，风，以水火木金而归之，土三徳之应五纪，曰：正直刚克，柔克，以中徳而领隂阳刚柔一爲五行一爲六气五行之福，归于九之阳曰夀富康宁攸好徳考终命六气之威归于九之隂曰凶短折，疾忧贫，恶弱綂言之，则曰：五行六气分言之，则水夀火富木康宁，金好徳土考终隂之太刚曰凶短折，其少刚曰疾，曰忧隂之少柔曰贫，其太柔曰恶，曰：弱，愈析愈精，安可易言乎】。
六极，一曰凶短折，二曰疾，三曰忧，四曰贫，五曰恶，六曰弱。
【极疑，殛之讹也。经传无以极爲咎者，素问极作竭，盖袭用之误，或曰极备，极无不时之咎，易云：失时极也，五福之命，得于五行，六殛之命，受于六气，气有刚柔，刚畏其骤，柔畏其竭，雷雨不时，骤暴横陨，爲凶短折，阳气亢热遗于心督，其咎爲疾，燠气烦寃勾萌不逹其咎，爲忧寒邪交搏不能自和其咎，爲贫四时之风，入居荣卫，变色发厉，其咎爲恶，受气不固，如枯蔓离于败纩，其咎爲弱，汉儒言极，不建爲弱，盖谓柔之过也，天子既能建极，不偏不颇，无怨无恶，以就道路，而见贤不举，举不能先见邪不退，退不能逺不能自克敛，福以乂万民，故辰极不移，而五行灾沴，世世未絶也，天子敬治水徳，慎房闼，道沟渎，避湿去热，使人多夀当其时冬无发蛰，萌芽勾固及冬而后道无横夭，天子敬治火徳雩祀焚耨，守圭璧，去缘饰，使人多富其时，夏无伏慝，闾巷条逹及夏而后蟊贼，不作天子，敬治木徳拔幽滞去，防佞剔蠧去翳，使人康宁，其时春无弃种，稂莠朽败，及春而后百族蕃，悦天子敬，治金徳通帛布斥，贿赂陈诗，纳贾使人好徳其时秋无封靡遗秉滞穗，及秋，而后人有厚藏天子敬治土徳不増髙益庳与山川争明，使人正命，其时四季和平，肢体无孽，闾巷生子者，无复丑怪，变恶殊状，至于五徳，咸和六时式序，人生刚柔，皆能自克，故危不至，凶困不至，疾居忧如素，居贫如客，恶而能弃弱而能立，则行健之，用举可知也，内经曰：心者君主之官，神明出焉，肺者相传之官，治节出焉，肝者，将军之官，谋虑出焉胆者中正之官，决断出焉膻中者，臣使之官，喜乐出焉，脾胃者，仓廪之官，五味出焉，大肠者，传道之官，变化出焉，小肠者，受盛之官，化物出焉，肾者作强之官，伎巧出焉，三焦者，决渎之官，水道出焉，膀胱者，州都之官，津液藏焉，气化则能出矣，此十二官者，与主相得不相失也，主明则下安，以此养生则夀没世不殆以爲天下则大昌，主不明则十二官危，使道闭塞不通，形乃大伤，以此养生则殃以爲天下大危其宗，此虽衞生之言，其于思爲事，本好徳锡福之防，一也，思不敬，则心不治心，不治则五脏不治，五脏不治，则六腑不治，六腑不治，则凶短折，疾忧贫，恶弱不絶于世矣，凶短折，恶极备之咎，疾忧贫弱，极无之咎，太刚不克，是有凶折，少柔不克，是有疾，忧少刚，不克，是有贫恶，太柔不克，是名曰弱，君子以敬治思，以思治貌，言视听而后克复之道，可得而言也。臣按此章以好徳当福以忧贫当殛，是曰人立教之精心，调燮之大事，益州父老曰：人身国也，心其主也，旁列脏腑宰辅也，外具九窍，羣臣也，君乱于上，则臣下咸病故心病而身不可救也。欲身无病，必先正心，不使气索，不使思狂，不使嗜欲迷惑，则心无病，心无病，则其余脏腑有病不难疗，而外九窍亦无由受病矣。人主百病，只生于不好徳小人百病，只生于忧贫，忧贫之病，虽人主亦冇之是虽不近天刑，而亦称殛者，无好徳之乐受作，私之害也，圣人在上，不能使世无六殛之民，必不忍使世有六殛之事，故敛福则皆君之福，敛祸则皆君之祸，君向徳则天下皆徳向威则天下皆威爲君代天隂骘下民不能使雨旸，得所寒燠，循序使抱疾痛于水火灾沴之中，已爲过矣，而又从威以逞，若与二五分咎者，然甚非惟辟之意也。先儒曰：以王道言之，凶短折者，凶恶之人，戮之，使短折也，疾者墨；劓，荆宫残疾其体也，忧者，徒流髠钳，以恼其情也，贫者籍其所有，使之贫也，恶者录其过，恶申明之，彰其罚也，弱者剪其羽翼，使之弱也甚矣，斯言之不仁也；圣人建极，必使天下荡平，家锡之福，于变时雍，比户可封，必不得已，又制爲卫生之说，弭患之，方以俾二五所不逮，犹之官师，布和治事，又考之卜筮，缀之史，巫以丁宁其说，故于天人性命之际，详哉言之，然且云，匹夫匹妇，不获其所痌，瘝乃身而谓箕子教，武王以六极之刑，是辛受接踵于世也，凡箕子爲上天隂骘相协而言，推本于二气，五行四时寒暑，吉凶贞悔，犹以爲未足而原始于北极，上下穷精极防，教人以善之，即性，性之即命命之，可以化气性之可以化质性命，合而爲徳气质化而爲福，未暇及于政刑之末，盖自武周孔，孟而外未冇窥其籓篱者，而诸儒猥以陋说，茨棘，其间甚矣，黼扆之听，言不可不慎也，】。
【又按上文虽有威福，惟辟之言，然不过爲贵臣中鉴未尝以作威作福，爲建极之事，其曰向用威，用犹言趋向畏恶，爲好善恶恶之实耳，好善恶恶，爲世间第一要事，庶民之趋福避祸，与人主之，向明畏幽，性情相，若庆威好恶，上下皆同，所不同者，人主则能造命，庶民则不能造命耳，人主敬念一偏，则二气五行，一齐汩乱，民彛斁败，所伤极多，虽冇威福安施乎？故九畴皆有敷言，而八政独否，以明八政，即二五之命吏二五即八政之令防向用取南威，用取北向，用以东南参于西北，威用以东北乂于西南，皆相居，互宅之义，专言威福者何足知此】。
【又按此章爲洪范之终篇，九畴之要宿，所以备举五行，气质变化而归之，二气隂阳其阳者本性而得善其隂者依质而间恶，质则冇恶而性，初无恶故爲善则天降之福，肃人多夀乂人多富哲，人多康谋，人多徳圣人永命，武王曰：火灭脩容，慎戒必恭，恭则夀自前代圣贤如尧、舜，伊尹召毕，诸公皆百二三十歳，爲恶则天降之祸，狂人多折僭，人多疾，豫人多忧，急人多贫，蒙人多恶不克之人，多弱阳以致生隂以致克五福，多生六殛，多克易曰：积善之家，必有余庆，积不善之家，必有余殃，盗跖虽冇百年之夀而撄疾恶之实，虽不短折，已备诸凶徳，若世有圣人，则跖夀顔夭圣人皆正其性命，非必加之威福而隂阳生克自有得其平者矣。刘陶曰：天之与民，犹首之与足，相须而行，圣人建极，于首足之际，独得本心，观于文，尽其义矣，】。
【世宗肃皇帝曰终畴曰：向用五福，威用六殛者，言人君先欲敛其五福，集于四民，使之俱入于雍熙，泰和之域，而无凶夭折，疾忧贫，恶弱之患，则极建于上，而可永绥乎天禄矣，】。
洪范明义卷上之下
<经部,书类,洪范明义>
钦定四库全书
洪范明义卷下之上
明 黄道周 撰
访箕章第一
惟十有三祀王访于箕子
王乃言曰：呜呼，箕子惟天隂隲下民相协厥居，我不知其彞伦攸叙。
【隂隲下民本之于天，相协厥居，参之于地，彞伦攸叙，稽之于人，是三极之总也，易曰：立天之道曰隂与阳立地之道，曰柔与刚；立人之道，曰仁与义隂阳刚柔一仁义也，仁义在天，以隲隂阳在地以协刚柔，武王所问，箕子所答，皆是物也，】。
箕子乃言曰：我闻在昔，鲧陻洪水，汩陈其五行，帝乃震怒，不畀洪范九畴，彞伦攸斁，鲧则殛死，禹乃嗣兴，天乃锡禹洪范九畴，彞伦攸叙。
【武王为九畴，而问箕子为九畴，而答大禹之道，将明于周，体国经野，设官分职，皆从此出，故三代之法，禹立其极矣，鲧陻洪水削髙就下山川之叙，失其行列，盖天地之用着于五行，五行之质，着于山川，垂象成形，人民攸托，虽圣人不能尽知，亦莫之敢乱也，乃震乃锡，首发，帝天宝爱之，道为圣人，敬爱张本于隂阳刚柔仁义之説有独得其微者矣，下章稽疑，庶征向威之用，皆明帝天震锡之意，以五行五事相终始，云】叙畴章第二。
初一曰五行
【隂阳者天地之气，五行者，天地之质，气质具而性命行乎其中气，非质不具，理与气共质，故但曰五行，不曰二气，二气者易之，治五行者，范之治易，与范共为治也，一为十，始复起于十，天地所为用，即天地所为体，故统领其文，不复言，用明畴体之有九，用初一之备，十体也，】。
次二曰，敬用五事，次三曰，晨用八政，【晨原本农，】次四曰，协用五纪，次五曰建用皇极，次六曰，乂用三徳，次七曰明用稽疑，次八曰念，用庶徴次九曰向用五福，威用六殛，【殛原作极】。
【是九畴之目，盖兼图史，而用之也，河图有文，自一至十，故曰一六居上，二七居下，三八居左，四九居右，五十居中，是依五行之位以为彞，伦，范之正也，洛书有文，去十为九，故曰：戴九履一，左三右七，二八通肩，六四，通足五居其中，是准十五之数，以为畴列，范之奇也，雒书以九而致用，故五事敬用是生晨协建，又明念向威之用，河图以十而命体，故五行为体，是通事，政纪徳疑征福殛之，体国书分说，虽有异同，其于不汨五行，不斁伦序，居一以御万，执两而用中，发挥皇极，原本帝天则，其义一也。世儒不知图书为易，范之原始，但以辨方正位，粗举其端，又不知五行为相，协之大事，但以生尅顺逆，略综其概，凡自汉儒而下，错举隂阳灾异之説皆一并诋，为矫诬妖妄，是以震锡莫闻，君心不戒，禹箕之学，无得而称焉。今以洛书分畴具图于后】。
雒书原图
【是即所谓戴九履一，左三右七，二八通肩，六四，通足五居其中者也，神所负文，有畴列圣人则之，以观象设教，五行出于北极，一者辰极之位，故五行宅焉，二者，鬼神所宗，鬼神立于西南，为敬，用之始故五事位焉，有五事，则有庶徴故敬者所以致念也，政事明于东作为晨，用之始故八政位焉，有八政，则有稽疑，故晨者，所以致明也，圣贤立于西北，为乂用之，始故三徳位焉，有三徳则有五纪，故乂者所以致协也，福殛明于南方，与五行共治向之者，福悖之者，威二，用交致以归，于皇极，故皇极五行威福，帝天之中路也，九畴八贯四周各十有五，曲折勾股，或离或合，出入皇极，少极于六，多极于二十四圭，黍三重，少极于三，多极于二十七升降消长，朔望盈虚，备于是矣。箕子，以是命畴，周公以是命卦九畴之卦七百二十九，因而乘之，五十三万一千四百四十一，皆有敬念，晨明协乂，建向威之用，犹易之有出，齐见役説战劳成也，易用八而畴，用九以易之，太极为畴之，建用则亦皆九矣，以畴之九数，为易之六爻，则亦皆八矣。易主日月，畴主，星辰二五，叅合天道，乃明周濓溪曰隂阳一五行也，五行一太极也；语虽浑囵，而意亦不甚失，臣观古人天人精蕴，备在是，畴箕子，尔时，必有图象繋缀明白易图书不称为，箕子所作者，盖羲禹以前有之，箕子必述旧法，先为图象，后以敷言分属其下也，其法以君心为主，谓之皇极，上下四旁备列，天人以鉴观省察，互成其用，一天而九人为性命之本三人，而七天为事业之原，四天而六人以考成，政治二人，而八天以终始道徳左右天人，一贯互用，以易稽之，则乾坤震三者，易之纲领，皆为人事，艮巽兊三者易之妙，应皆为天道坎离，戊已，则帝天之柄，与王者相参，鬼神臣工所从取命也，知其説者之于天下，其如示诸斯乎】。
五行章第三
一五行
一曰水二曰火三曰木四曰金五曰土
水曰润下，火曰炎上，木曰曲直，金曰从革，土爰稼穑，润下作咸，炎上作苦，曲直作酸，从革作辛，稼穑作甘，【质非性也，质具而性见焉，体非用也，体具而用见焉，因其质以为人事，因其用以为道化，故有润下，炎上曲直从革，稼穑之事，而王者及物之功，皆尽冇作咸作苦作酸，作辛作甘之化，而圣人体物之情皆见矣。是章五行之序，皆在河图因列河图于后】。
【是即所谓一六居后二七居前，三八居左，四九居右，五十居中者也，五行生成，各以其方圜而视之，其象六乘，彼此参变为数百万，故河图以五十五为象，以百万为数，水之润下，火之炎上，木之曲直，金之从革，纵横稼穑，与土相得，不可易也。以五十有五，各自相乘，为三千二十五，故以百万为用，三千二十五为体，经纬六十四卦而成象，成形相协之，故举可知也已。臣按雒书，自为九畴之序，河图自为五行之序，九畴五行，虽共一范而各自为序，非有河图主生，雒书主克之説也惟五行灾异之论，本以上天示儆，人主省愆，稽古证今，不为臆説而儒者动云：春秋不书事，应深诋伏，董欧刘之学，不知春秋，事应散见诸篇，立经主简则文义分行为传，尚通则织组必至今，以世无通贯之经，而谓经无证应之义，可乎？故复以河图再系五事而畧举证应错见于后云：】。
五事章第四
二五事
一曰貎二曰言三曰视四曰听五曰思
貎曰恭言曰从视曰明听曰聪思曰睿
恭作肃从作又明作哲聪作谋睿作圣
【范为五行，攸序而作，则五事之从，五行伦次，秩然不可易也。防欧，夏，刘以木金水火为序，近于汨陈五行者矣，然其所录，春秋事应亦多不符，五沴之例，盖天道人事，互相表里，天作于先而人应之，谓之明，兆人作于先，而天应之，谓之谴告，因天以儆人，因人以祗天，昼参之蓍，夜卜之，梦寐仰观俯察，皆以敬事为本，作圣为终，虽古今异説不必尽符并存，其意可也，】。
五事配合五行图
【在天曰五行，在人曰五事，五行，居于正北，而五事处于西南，五行与福殛为冲，其道甚大，五事与庶征相防，其几甚微，故以五行抵五事，其应不能悉合，以五事抵庶徴其兆亦不能甚着也，要以地道用六，天道尚九，三微成著，天人呼应，近者三年之内逺者九载之外，禆灶策陈，五年而封申推，燕一纪乃复，而今定以春秋指其事应，虽兰菊不能必其皆华露霜亦有爽，其节候矣，必总摄一君，该贯时事，理数参同，可得而言焉。】？
水行汨叙
【鲁桓公元年秋大水，钟巫之余沴也，桓公十三年夏，大水，彭生之先兆也，】。
【荘公七年秋，大水，防谷之沴，再见荘公，十一年秋，宋大水，明年，宋万弑其君】。
【荘公廿四年秋，大水，姜氏入宗，妇觌用币，荘公廿五年秋，大水，庆父之先兆也，】。
【宣公十年秋，大水，为贵戚主兵，成公五年秋，大水，亦为贵戚，主兵】。
【襄公二十三年，谷，洛水鬭毁王宫，王室主灾，襄公二十四年秋，大水，亦为国弱兵繁】。
【秦武王三年，渭水赤，商鞅主灾，汉惠帝三年，四年，八年，河南汉中皆水】。
【文帝十二十五年，东郡蓝田大水，匈奴犯边，武帝建元二年春，平原水溢，始用卫青】。
【元光三年春，河徙入渤海，冬杀窦婴，元鼎二年夏，大水，杀丞相青翟通使，大宛】。
【元帝初元元年，二年，五年，诸郡水应在石显，成帝建始三年，河平三年，三辅水应在诸舅】。
【汉光武六七八年，郡国水不应，建武二十四年，睢水逆流，三十一年，灾不应】。
【明帝永平三年，七年，京师郡国水不应，和帝永元元年，郡国秋大水，应在窦氏】。
【永元十年十二年夏，大水，应在邓氏，殇帝延平元年，大水，是应亦在邓氏】。
【安帝永初元年冬，河南涌水兵起，应在邓氏，永初三四，五年，京师郡国大水，邓阎合沴】。
【永初六年，河东池水赤，邓氏主灾，延光三年，大水，王圣主灾杀太尉杨震】。
【顺帝永建四年五郡大水，十九侯之余沴也，质帝本初元年，北海溢，梁冀主灾于玉堂】。
【桓帝建和二年秋，京师大水，陈留长平盗起，建和三年，永兴元年，二年水溢，应在梁氏】。
【永夀元年雒水溢入城门，中官始行三年防，延熹八年，九年夏，济北，平原河清，立窦氏】。
【灵帝建宁四年春，河清夏水涌，侯览主灾，熹平二三四年，水溢，是有宣陵孝子】。
【中平五年，六郡国水涌，张让主灾，献帝建安二年秋，汉水溢，杀太尉彪】。
【建安十八年秋，水溢，应在曹氏，建安二十四年秋，汉水溢，孙权袭杀关羽】。
【以上四十，灾有徴应者三十七，建武有废郭后，及东海王事，永平冇马氏之立及隂太后防沴发中宫，借其前平，以毖后艰，天心仁爱，于是可见也。魏黄初四年夏，伊雒溢，先主崩于永安】。
【景初元年，冀，兖、徐，豫四州水，应在司马氏，吴赤乌八年，十三年三十年，水溢，应在与魏】。
【晋武帝太始四年秋，青、徐、兖、豫，大水应贾氏，咸宁二年，魏郡水溢，荆州大水，上大魰色】。
【咸宁三年夏秋冬俱水，贾充主灾，泰康二年，泰山，江夏涌水大选，吴伎于宫中】。
【泰康五年，任城水赤六七年，郡国大水，应北兵，惠帝元康五年，六年，荆大水，应在贾氏，元康八年，金墉城井溢，赵王伦主灾，永宁元年，宫中井溢，秋，大水，齐王冏主灾】。
【太安元年，兖、豫，徐，冀四州水，应在张方，元帝太与三年，四年，大水石头之先兆也，】。
【明帝太宁元年，诸郡大水，王敦主灾，成帝咸和元年夏，大水，应在庾氏】。
【咸和二年，京师大水，苏峻主灾，穆帝永和四五六年夏，大水，亦为国弱兵繁】。
【永和七年秋，涛水入石头，亦为权贵主兵，升平四年，姑臧泽有火，五年大水，应在桓氏】。
【太和六年夏，水浸太庙，桓温主灾，简文咸安元年冬，涛水入石头，防重于兵】。
【孝武帝太元三五六年，大水，应在苻兵，太元八年，十年，十三年，大水，亦为国弱兵繁】。
【太元十五年夏，涛入石头，恭之先兆也，安帝隆安三年夏，刑州大水，应殷仲堪】。
【隆安五年夏，大水，应在孙恩，元兴三年，涛入石头，漂万舟桓，主灾自成】。
【义熈二三年，涛入石头，应在刘氏义熈，十年十一年夏秋，涌水浸太庙，应刘氏】。
【以上，自汉至晋，终六百二十一年，灾之正应，五十八，惟哀平十二年，懐愍十年水灾，不告非哀，平懐愍貎皆作肃，亦非衰汉乱晋水，独润下也。其丁宁于先，谴告不倦，在元成武惠之间，祸谪既多，及于哀；平，懐愍安受其败，虽谴告之，无益矣，留览之下，可以深省也。宋文帝元嘉五年，七年，都下大水，无应，元嘉十二十七八，九年，都下大水，无应，元嘉二十五年，水澹，谓之地镜，魏宋兆殃】。
【齐废帝永元元年秋，都下大水，应在南康，梁天监二年夏，南郡水应在陈，刘】。
【天监六七十二年，南康大水，准堰主灾，大通五年，御道没水灾，在浮图】。
【后周大象元年，咸阳水为血，是为国殃，隋文帝开皇十八年，河南八州水，杨素主灾】。
【仁寿二年，河南，北大水，废蜀王秀，应在子广炀帝，大业三年，水漂河南三十郡，应在长城】。
【唐太宗贞观三年，山东六郡水，应在大安宫，贞观十一年谷水入宫，毁宫门，应在武氏】。
【贞观十六年，至廿二年，诸州皆水，应武氏，贞观十四年至调露二年，河水屡清，应革命】。
【髙宗永徽元年，郡国大水灾应王后，永徽五年，夏水入，武门溺衞士武氏主灾】。
【显庆元年，东海溢，废子忠立宏，显庆四年，连州涌水，杀赵公无忌】。
【，总章二年，东海溢，冀州大水，咎在李勣，咸亨元二，四年水溢，应在武承嗣】。
【上元三年，东海溢青，齐大水，天后杀太子宏，永隆元二年，河南，北大水，废太子贤】。
【永淳元二年，洛水溢，河溢应在干陵，如意元年夏秋，洛水大溢，诸王灾是革，唐正】。
【，长寿二年，棣河溢，神功元年，括州水圣厯二年，洛水壊天津桥三四年，诸州大水】。
【神龙元年夏，大水，秋洛水溢，武废，复立韦氏，神龙二年，地镜见洛水，坏天津桥，是杀五玉】。
【，景龙三年，宻州水，四年井溢，韦氏主灾，宗开元三四五年，洛，瀍，溢应在契丹】。
【开元八年，谷，洛溢入上阳宫，兴道坊防，开元十年，伊水溢，南郡水，应在杨思朂】。
【开元十四五年，河南，北大水，涧谷溢，开元十八年，洛水溢，坏桥梁，是兆东宫】。
【开元二十二年，关辅水应在李林甫，开元二十三年，江淮大水，应在寿王妃】。
【开元二十九年，洛毁上阳宫，安禄山主灾，天宝四年，河南大水，册贵妃】。
【天宝十载，广陵溢为禄山起第，天宝十三载瀍，洛坏十九坊，尽易汉将】。
【代宗宝应元年，河清李辅国主，灾广徳二年，洛坏二十坊，应在仆固怀恩】。
【大厯二年七年，十年，诸道水应在吐番大厯十一二年，京畿大水，是兆诸镇】。
【徳宗建中元年，幽、镇，魏博大水，应在卢杞，贞元二三年，东都大水，应间架，除陌钱】。
【贞元四年，河水黒流入汴吐番主灾，贞元十一十二年，朗蜀建州水，是兆窦霍】。
【贞元十八年，申蔡大水，吴少诚主灾，贞元二十一年，五溪水鬬】。
【宪宗元和四年，渭南暴水，应在吐突承璀，元和七八年，百川俱泛，贼及宰辅】。
【，元和十一，十二年，京畿水倾殿柱，乃平吴蔡，元和十五年，南郡水，应在王守澄】。
【穆宗，长庆二，四年，郡国大水，是兆诸阉，敬宗宝厯元年，京畿水刘克明主灾】。
【文宗太和二年至八年，诸郡大水，训，注主灾，开成元年至四年，郡国大水，仇鱼主灾】。
【宣宗大中十二三年，郡国大水，王宗实主灾，懿宗咸通元年，水毁诸门，河东诸军乱】。
【咸通六七十四年，诸郡水刘韩主灾，僖宗中和三年，汴淮鬬黄巢主灾】。
【光启元年，润州江水赤，田令孜主灾，昭宗干宁三年夏，盗决滑河，乃淹诸州】。
【后唐同光三年雒壊天津桥伶人主灾，长兴三年，诸州大水，应在石氏】。
【，晋天福四年，伊、雒，瀍，涧皆溢，契丹之余沴也，周广顺二，三年，诸州大水，应在柴氏】。
【宋太祖建隆元年，二年，河决汴溢，无应干徳二年至六年，河皆溢，无应】。
【，开宝四五年，汴决京师大水，爰放宫人，开宝六七八九年，郡国京师大水，是将易嫡】。
【，太平兴国二年至九年，郡国皆水应在太宗，端拱元年，英州水，契丹入涿及祁】。
【，淳化元年，至四年，诸郡大水，应在赵保吉，至道元年，二年，郡国大水，应在永熈陵】。
【，真宗咸平元年至五年，诸州大水，应在契丹景徳元年至四年河溢，是和戎，天书将下】。
【，大中祥符二年至九年，诸州水，是漂天书，天禧三年，河决，浸徐州应在干祐山】。
【仁宗天圣四年，六年，郡国水无应，嘉祐元年，大水壊坛壝灾在皇嗣】。
【神宗熈，宁元二年，河决，应在王氏，熈宁七八九十年，河决，应诸新法】。
【元丰四年，诸郡水李宪主灾，哲宗元符元年二年，河溢，章蔡主灾】。
【徽宗崇宁元年，京城水应在端礼门，大观元二年，京畿大水河，又数清应在童蔡】。
【政和五年，东郡大水，童贯领六路边兵，宣和元年，京师大涌水，马政主灾，应郭药师】。
【髙宗绍兴十二年，泾、渭，防，浐皆竭，绍兴十四年，田水自鬬井溢如雷，金来册命】。
【绍兴廿八，三十年，大水，金杀宋辽宗室孝宗隆兴元二年，吴越大水，应在和议】。
【乾道二四五六年，诸郡大水，应于巩洛之原，淳熈元四年，涛决钱塘，无应】。
【淳熈，十五年，诸郡大水，灾在徳寿宫，光宗绍熈四年，诸郡大水，灾在重华宫】。
【宁宗庆元元，二：三年，东郡大水，籍伪学逆党，开禧元二年，大水以伐金，诏四方】。
【嘉定十二年，盐海失故道，金犯京东，西州，理宗绍定二年，台州大水，李全主灾】。
【淳祐十三年，诸郡大水，应在贾氏，元世祖至元十四年，潮入临安，宋室以没】。
【至正二十，廿二年，郡国大水，应防稽诸陵，至正廿二至廿七年，大涌水，应在元主】。
【成宗元贞元年，蔺河清，南郡大水，应在缅甸大徳元四六年，诸路大水，应在中宫】。
【武宗至大元年，至四年，诸路水，畨僧主灾，仁宗皇庆元年，二年，诸路大水，特们徳尔主灾，英宗至治元年，北地大水，是兆南坡，泰定帝元年，平地河俱溢，兆在怀梁】。
【文宗，至顺元年，江南大水，是兆六载四君，顺帝元统元年，京畿大水，燕特穆尔，主灾】。
【至元元年，至六年，郡国大涌水，巴延主灾，至正元年至八年，百川皆涌，江水溢，兵起】。
【至正十八年，京师及诸郡水，是主，元亡以上，自刘宋至元末九百四十五年，灾之正应一百十八，惟元嘉一二十年，建隆干徳一二十年无事耳，唐僖宗十余年，元祐八年，不见水灾，元祐之灾，压于徳干符广明之灾，分于贼，何可同也？齐梁魏，周之间，壤地分裂，有难为统者矣，要于女主，奸人邉隅，盗贼隂邪之沴皆察以貌，何可诬也？】。
火行汨叙
【鲁桓公十四年，御廪灾，屡盟长乱，祭祠不时，僖公二十年，西宫灾南门之余沴也，】。
【宣公十六年，成周宣榭火，召毛之讼，不治也，成公三年，新宫灾，亦以礼儆也，】。
【襄公九年，宋灾是兆，楚，郑之师襄公三十年，宋灾弭兵，城杞向华受之】。
【昭公六年，郑灾为铸刑书，与火争明，昭公九年，陈火杀偃师之，余沴也】。
【昭公十八年，宋，卫，陈，郑灾，四国同礼，定公二年，雉门及两观灾，兆在鸜鹆】。
【哀公三年，桓厘宫灾，实使季氏以为灾主，哀公四年，亳社灾以戒亾国】。
【威烈王三年，火下于晋，有声如鼓，三国受之汉髙后元年赵崇台灾，吕女兴谗，赵王受之】。
【惠帝四年，未央宫凌室，织室灾，应在后宫，文帝七年，东阙罘罳灾，应在诸侯王】。
【景帝中五年东阙灾，匃奴入鴈门，武帝六年，辽东髙庙灾髙园便殿火，有丧】。
【太初元年，栢梁台灾，是遣贰师应在浚稽，昭帝元凤四年，孝文庙灾，是上冠应在皇躬】。
【宣帝甘露元年，太上皇及孝文庙火，甘露四年，未央宣室，火有狄来，应在皇躬】。
【元帝初元三年，茂陵白鹤馆灾，应在石显，永光四年，杜陵东阙灾，石显杀张猛】。
【成帝建始元年，皇考庙灾，礼不应也，鸿嘉三年，孝景庙北阙灾，废许皇后】。
【永始元年，凌室及戾后园，灾应在昭仪，永始四年，临华殿东司马门，霸陵东阙灾】。
【哀帝建平三年，鸿宁殿灾，应在傅氏，平帝元始五年髙庙殿门灾，王莽祸着】。
【新室，地皇三年霸桥，灾兵起，光武建武六年，雒阳库火，是有越礼】。
【建武廿四年髙庙北门灾，亦有外警，章帝建初元年，寿安殿灾，兆应清河】。
【，元和三年，火烧北宫西阙应皇躬，和帝永元八年，火烧南宫，宣室有丧，】。
【永元十三年，北宫馔阁火，明年隂后废安帝永初元二年，南郡皆火，南单于叛】。
【永初四年，杜陵园火，邓氏受之，元初四年，武库火，是主叛羌】。
【延光元年，阳陵寝殿灾，宋杨京闰主之，顺帝永建三年，茂陵寝殿灾，孙程，王康主之】。
【阳嘉元年，恭陵灾及东西幕府，立梁皇后，永和元年，承福殿灾，有夷来蛮叛】。
【汉安元年，洛阳火是屡有大防，盗发宪陵，桓帝建和六年，掖庭徳阳殿火有防】。
【延熹四年，南宫武库屡有火，所在盗起，延熹五年，宫中六处，火诸常侍主灾】。
【延熹八年，宫中火八九处，立窦皇后，延熹九年，火流京师，民相惊，是有党狱】。
【灵帝熹平四年，延灵园灾内署，悉司中官，光和四年，掖庭灾五年，永乐宫灾，张角乱】。
【中平二年，云台灾，延及诸殿，盗冦幽，冀诸州，晋武帝太康十年，崇贤殿灾，应在诸卿】。
【惠帝元康五年，武库火，兆废子遹，永兴二年，尚书曹火，延诸阁道，诸王主灾】。
【懐帝永嘉四年，襄阳大火，应在洛阳，元帝永昌二年，京都大火，王敦主灾，上受之】。
【明帝太宁元年，京师火，王敦主灾，刘赵应之，成帝咸和二年，京师火，苏峻主灾】。
【穆帝永和五年石，赵诸殿灾，乃灭，武帝宁康元年，京师火，桓温受之】。
【太元十三年延贤堂灾及则百堂，道子为政，安帝元兴元年，尚书曹火，桓主灾】。
【义熈，十一年，京都大火，兆在彭城公，宋文帝元嘉七年，都下火，子劭主灾】。
【元嘉廿九年，都下火应在子劭，梁武帝天监元年，盗烧总章观，是有乖礼】。
【普通二年，琬琰殿灾，亦为礼罚，中大通元年，灾正同泰】。
【陈武帝永定三年，重云殿灾，是为舍身，隋大业十二年，广阳门灾，是为自焚】。
【唐太宗贞观三年甲弩库火，大丧，贞观十三年，云阳石自燃，是有思摩可污】。
【证圣元年，周明堂火，火正，水所未灭也，景龙四年，凌空观灾，应在神龙殿】。
【宗开元五年，定陵寝殿火，是亦有乖礼，开元十八年，飞龙廐灾，是主王毛仲】。
【天宝二年，东都灾不絶是有禄山之变，天宝十载，武库灾，应在亲仁坊】。
【大厯十年，火従浮图中出，田承嗣主灾徳宗贞元十三年，东都尚书省灾，主裴延龄】。
【，长庆三年，幽州地有火变为池，应在清思院，文宗太和二三年，禁仗火乱，在兴元】。
【太和八年，禁中及扬州火，李仲言主灾，昭宗大顺二年，雨与火鬭于汴，盗防成都】。
【后唐天成四年，火烧汝州营东，西川乱，长兴二年，汴州灾，杀安重诲】。
【宋太祖建隆三年，京辅火，是扩都城，开宝八年，洋，磻，亳，永四州火】。
【，太平兴国九年，乾元，文明二殿灾，应在廷美雍熈二年，楚王元佐宫焚废，元佐】。
【，端拱二年，有鸟衔火燔衡州，作开宝寺塔，淳化四年，永州大火，夏攻灵州，盗防成都】。
【景徳四年郢州火，有丧，大中祥符八年，荣王宫火，延秘阁，是燔天书】。
【仁宗天圣七年，昭应宫灾，是燔天书，明道元年，火燔八殿，应在元昊】。
【英宗，治平四年，睦亲宫火，应在新政，神宗熈宁七年，三司火，应在条例，】。
【元丰八年，开宝寺火焚试卷，应在新学，建中靖国元年，集禧观火，蔡京主灾】。
【政和八年，掖庭大火灾，在神霄九鼎髙宗绍兴元，二：三，四年，行在皆火，应在上皇】。
【绍兴九十年，行都又火，秦桧主灾，绍兴十一年，婺州，建康大火，是杀岳飞】。
【绍兴十二年，行都又火，金来册命，绍兴二十年，行都又火，秦桧受之】。
【乾道二年，诸州军垒火以示罢兵，淳熈七八九年，吴、越，楚，蜀诸郡火是禁伪学】。
【光宗绍熈二年，行都及徽州大火，中宫主灾，嘉泰元年，行都大火，民舎几尽，乃弛学禁】。
【嘉泰四年，行都大火，撤庙移主，韩侂胄主灾，嘉定十一，十二年，行都火灾，应在大庆殿】。
【理宗宝庆四年，行都大火，延太庙，应在李全，嘉熈元年，行都大火，舆讼济王竑】。
【元顺帝至正元年，临安大火，至正二十年，火流自华出，焚大都元祚乃讫】。
【炎上之灾，鲜有不应者，然亦至丧乱而衰矣，荧惑之勤，不及冦攘，汉自灵献而下，唐自敬文之余寡称焉，亦以卓傕巢温灰烬已极，奸人骋于波涛，工匠辍其盘礴，人窦既塞，天巧亦纡也，独在南，宋行都省署，无日不灾，朱盗之决，滑河学徒之焚馆舎与乾道嘉泰之间，天人互用，均致其罚也，大率火为礼，候水为淫征，礼失而冦攘为灾，国淫而奸邪纵肆，致万乘之底于灭亡，火轻则为丧，水轻则为盗，思乱先治，存乎礼法，汉儒所分，以耀虚伪，纵情欲为火不炎上，简宗庙，废祭祀，为水不润下，尚有偏观，未为通论也。】木行汨叙。
【鲁僖公三十三年冬，李梅实，君不制主灾，汉惠帝五年冬，桃李花枣实，近恒燠也，】。
【，昭帝时断栁起生枝叶，应在戾园，昌邑国社，枯树复荣，亦应在戾园】。
【元帝初元四年，王氏墓梓柱荣生，莽乃生建昭五年，山阳槐树断，复起应在民，社复】。
【成帝永始元年，河南樗树生人头，应新都侯，哀帝建平二年，西平仆柱生人形，应董贤】。
【建平三年，零陵大树断，自续应同山阳槐，桓帝延熹九年，洛阳竹柏叶，自伤应党锢】。
【灵帝熹平三年，右校樗树暴化，人形应傕汜，熹平五年，殿后槐皆反拨】。
【后主景耀五年，宫中大树自折，汉遂灭，建安十五年，洛阳伐树见血，灾应伏氏】。
【晋惠帝元康九年，桑暴长，东宫厢应太子遹，永康元年，东宫桑又暴长，应皇孙臧】。
【西明木变，胡形是应，刘曜壮武，桑化为柏，是应张华】。
【怀帝永嘉二年，项县桑哭应，东海王越，永嘉六年，豫章樟复荣，应琅琊】。
【元帝太兴四年，王敦铃仗生菡萏，敦主灾，明帝太宁元年，剡县木生人面，灾在越城】。
【成帝咸和六年，曲阿栁起吴县，榆起应琅琊，哀帝兴宁三年，庐陵栗树复起，应在昌明】。
【帝奕，太和元年，凉州杨生松应张天锡，齐后主武平五年，邺城桐作人形，应在平阳】。
【隋文帝开皇八年，人家桁生条，棰楚为灾，仁寿元年，兰州杨生松，是易树子】。
【唐高祖武徳九年楼柱倾复起，，武门主灾，长寿二年，神宫柽杉，皆变为柏，应女乘男】。
【徳宗贞元四年，雨木于陈畱，神策士主灾，宪宗元和十五年树，无风自抜，中尉主灾】。
【，懿宗咸通十四年，成都李实变木瓜主易姓，宋太平兴国六年，解木有字，是兆天书】。
【神宗熈宁二年，建州获木龙，灾应新法髙宗绍兴廿一年桑生李栗生桃，是为易种】。
【孝宗淳熈，十六年，桑生瓜，樱桃生茄，光宗绍熈，五年，行都雨木，韩伌胄主灾】。
【元世祖，十九年，樟树生梨，实主革命，顺帝至正廿二年，祥符树，皆蒙泥象，泽灭木】。
【曲直之灾，始于桑谷草，实之瑞表于嘉禾，虽见书序，圣人不録，盖其取用，既繁而见沴者少，不得云田猎不反，宿饮食不节，便酿是灾，要知贤奸不别，邪正不分，则榱栋几筵，皆成灾具矣，天水而后争，言连理木，芝草解文为瑞，其实贤否不别，朋类混淆，如木枝理不循彞序，皆妖孽也，】。
金行汨叙
【威烈王廿三年九鼎震，显王三年，雨金于栎阳，秦人应之】。
【赧王五十九年，秦取鼎一沦泗水，孔氏应之，汉武帝征和二年春，涿郡铁飞应在巫蛊】。
【成帝河平二年，沛郡铁鸣冶为分，灾应诸舅，曹魏明帝时，西取承露盘，铜狄有涕】。
【晋惠帝元康三年，殿前六钟皆涕，应在金墉，永兴元年，成都王军防刃皆有火，应在荡隂】
【怀帝永嘉元年，石碑生金，应在石氏，石勒时邺城铜雀飞入海】。
【陈后主贞明二年，东冶铁飞光陨自天，唐垂拱三年，魏州出铁船，广州雨金，是有兵】。
【神龙元年，东都铁像头自陨，是诛乱宫，天宝十载，殿钟自鸣，饍鼎鬬折耳，足应左相】。
【肃宗乾元二年，浑仪污应在西内，长庆中阁下，铃自鸣】。
【昭宗，光化四年，殿前钟忽嘶，应式微汉，干祐元年，中书厨釜鸣，郭威主灾】。
【宋建隆二年，神山县有方铁泛水，是释重兵至道二年，桂阳镕银，自成山岳，是为佞金】。
【咸平四年，亳州太清宫钟自鸣，是为媚钟庆，厯四年，抚州得生金山，是册元昊】。
【，崇宁四年，礼九鼎漏于北方是兆，燕云之祸，绍兴十一年，金人戈防夜生火光，是将销刃】。
【绍兴廿六年，天雨汞，是外大丧，宁宗庆元二年，吴县钱羣飞是听，学禁】。
【凡从革汨行，皆为兵戈之咎，不专若铁销，羣飞而已，隋尧君素守蒲州，兵器夜有光如火，刘武周据并州，矟刃夜毎，有火光，晋成都王伐长沙，戈防上夜皆有火光，此即金不从革，与火灾相通，聪不作谋，之罚也。如金石之变，寥寥耳，石言于晋，宝化为石，自不在此例。】。
土行汨叙
【周幽王二年，三川皆震，是徙厥都鲁僖公十四年八月辛夘沙麓崩，覇主应】。
【鲁文公九年九月癸酉，地震灾应，公子遂襄公十六年五月甲子，地震灾应，季孙宿】。
【昭公十九年五月己夘地震，季氏主灾，昭公二十三年八月乙未，地震公疾，乃复】。
【哀公三年四月甲午，地震，应在启阳，秦始皇十五，七年平隂大震是多营筑】。
【汉惠帝二年正月，陇西地震，应在吕氏髙后二年武都山崩，震自正月至八月】。
【文帝五年二月，地震，景帝后五年，地震，应在匈奴】。
【武帝元光四年五月，地震，应在后宫，后元元年秋七月，地震，应在钩弋】。
【宣帝本始四年，河南琅琊大震，应在霍氏，地节二年八月，大震坏宗庙城郭，霍氏主灾】。
【元帝初元二年二月大震，杀萧望之，永光三年冬，地震，石显主灾】。
【成帝河平三年，犍为山崩，壅江震，元延三年，岷山崩，江逆流，应在王氏】。
【绥和二年九月丙辰，大震，应在皇躬新室，天凤三年二月，地震，壅泾水】。
【建武廿二年，郡国四十二地震，应武谿蛮，章帝建初元年三月，山阳东平震】。
【和帝永元元年，会稽南山崩，窦宪主灾，永元四年，郡国十三地震，窦氏应之】。
【永元七年九月，京都震郑众，蔡伦主灾，永元九年三月，陇西震应在羌】。
【永元十二年夏，秭归山崩，兆废隂后元兴元年，雍地裂】。
【殇帝延平元年，恒山崩，应在清河，安帝永初元年，郡国十八地震，应在邓氏】。
【永初二年，至五年，郡国三十五震，永初六年，豫章原山崩震】。
【永初七年春，郡国十八地震，太后主灾，元初元年春，日南池坼，郡国十五，地震】。
【元初二年，河南地坼，郡国十地震，元初三年，至六年，郡国九十地震】。
【永宁元年，郡国二十三地震，建光元年冬，郡国三十五震】。
【延光元年春，郡国二十七震，秋十三震，延光二年，京都郡国三十二震，丹阳山崩】。
【延光三年，京都郡国二十三震，阆中山崩，延光四年，京都郡国十六地震，越巂山崩】。
【凡安帝永初至延光，十九年，郡国京师三百七十余，震灾异频仍，盖戚畹女谒阉寺之盛，未有过于安顺之际者也，】。
【顺帝永建三年春，京师汉阳大震，阳嘉二年，洛阳地坼，京师震，山阳君主灾】。
【阳嘉四年冬，京师地震，永和二年至五年，京师八地震，梁冀主灾】。
【汉安二年秋，至建康元年夏，百八十日震，桓帝建和元年夏秋，京师再震杀杜乔，李固】。
【建和三年秋，京师震宪陵屋坏，郡国地裂，和平元年秋，梓潼山崩】。
【元嘉元年，二年冬春，京师震王，甫主灾，永兴二年，东海朐山崩，琅琊盗起】。
【永寿二年，京师震河东地裂，延熹元年，云阳地裂三年，汉中山崩】。
【延熹四，五年，京师地震，泰山博尤来山解延熹八年，京师震缑氏地裂】。
【永康元年，洛阳，上党地裂，灵帝建宁四年春，地震，夏河东地大裂】。
【熹平二年夏，地震，六年冬，地震捕系，诸生光和元年至三年，京兆及酒泉，地八十余震】。
【献帝初平二年夏，地震，应关东诸侯，兴平元年夏，地震，应在关东】。
【后主炎兴二年，蜀地震，黄皓主灾，魏咸熈二年，太行山崩，乃亡】。
【晋武帝太始四年，泰山崩，五年，地震，咸宁二年秋，河南，河东地震】。
【咸宁四年夏隂平广武洊震，兆在贾氏，泰康五年，宣庙地防六年，新兴山崩】。
【泰康七年，泸山崩，震仇池崖陨，泰康八年，殿前地防震，应在三杨】。
【泰康九年，郡国嵗十六震诸王应之，泰康十年冬，永熈元年春，地震，灾当皇躬】。
【惠帝元康元年冬，京师震，元康四年郡国，山崩，地大震陷，贾氏主灾】。
【元康五六八年，地震，太安元年，西墉崩二年，震当阳地裂，诸王主灾，太安三年，夷道山崩，四年，酃山崩，张方主灾，懐帝永嘉元年，洛阳地防有苍鹅出】。
【永嘉三年，四年，诸州地震，愍帝建兴二年，三年，地震，刘石主灾】。
【元帝太兴元年二三年，诸郡震崩，王敦主灾，太兴四年，常山崩，滹沱溢段匹，防祖逖殁】。
【成帝咸和二年，春夏郡国，震峻主灾，咸和四年，庐山西北崖崩，盗杀刘】。
【穆帝永和元，二：三，四，五年，地震，应在失柄，永和九十，十一年，地震，政在桓氏】。
【哀帝隆和，兴宁三年俱震，帝奕，太和元年，凉州地震水涌，应在海西】。
【孝武太元二年至十八年，地生毛屡震，羣小主灾，安帝隆安四年，地震，生毛义，熈三四五八十年地生毛震，防是将易姓，宋文帝元嘉十二年，都下地震，劭，濬主灾】。
【，孝武大明七年，兖州大震，是应玉烛殿，齐东昬永元元年秋，冬震百八十日为亡，故】。
【，梁天监五年冬，京师震是主，普通三年正月，京师震义州刺史叛】。
【大同三年，七年，建康地震，生毛，是主饥兵，太清三年，建康地震台城主灾】。
【陈永定二年，建康地震，应在王琳，后魏武定二年，西河地防髙氏为应】。
【后齐河清二年，并州地震，应和士开，隋文帝开皇十四年夏，京师震主，中宫】。
【开皇二十年十一月戊子，立子广，天下大震，仁夀二年夏岐雍大震，废蜀王秀】。
【仁寿三年，梁州山崩，汉谅主灾，唐武徳二年，京师震杀，刘文静】。
【武徳七年，巂州地震山摧，突厥主灾，太宗贞观七年冬，京师地震，应在上皇】。
【贞观二十三年，河东晋州大震，当上躬高宗，永徽元二年，晋州定襄洊，震应在始封】。
【仪鳯二年，永淳元年，垂拱三四年，京师皆震，垂拱二年，雍州涌山，永昌中，华州山画徙】。
【睿宗景云三年并，汾，绛三州，震应在内禅，宗开元十七年，蓝田山槯应杨思朂】。
【开元廿二年，秦州大震，应李林甫，开元廿六年，京师地震不利，立子】。
【，肃宗至徳元载河西，震裂是应，安；史，代宗大厯二三年，京师地震，鱼朝恩主灾】。
【大厯六年蓝田西原，防九年，同州山，徙大厯十二年，宁晋地裂，应在元载】。
【徳宗建中元年，三四年，京师震，李希烈主灾，贞元二三四年，京师洊震，地生毛，应吐番】。
【贞元八九十年，洊震涌树，应在诸镇，宪宗元和八年，大隗山崩，地震】。
【，元和十十一年，洊震皇甫镈主灾，元和十五年春正月，穆宗即位，震中尉主灾】。
【文宗太和九年，京师大震，仇士良主灾，开成四年，京师震仇，鱼主灾】。
【宣宗大中二年，河西大震，有丧，懿宗咸通八年，晋绛州大震主兵】。
【僖宗干符三年，雄州地防水涌，羣盗应之，光启二年，洊震三年，维州山崩，壅江水】。
【后唐长兴三年，赤毕山崩，秦王从业主灾，宋雍熈三年，阶州山崩，壅江水应契丹】。
【宋真宗景徳元年，京师地洊，应在澶渊景徳，四年，益州地震，有丧】。
【，大中祥符二，四年，诸州地震，应在中宫，仁宗景祐四年，忻，代，并大震，元昊主灾】。
【宝元元年，庆厯三年并忻，代，震是应西夏，庆厯六年，嘉祐五年，京师地震，应中宫】。
【神宗熈宁元年秋冬，郡国大震，王韶主灾，熈宁五年少华山崩】。
【元丰八年，京师震宾州地，防应皇躬，哲宗绍圣元，二：三，四年，诸郡地震，是应绍述】。
【建中靖国元年冬，太原震童蔡主灾，宣和六年，京师洊震，熈河兰州地防】。
【髙宗建炎二年，长安大震，金遂入，绍兴三年，六年，江南大震，刘豫主灾】。
【孝宗隆兴元年，洊震汤思主灾，光宗绍熈四年，剑门山崩，】。
【宁宗庆元二年，黄岩有山，自徙清潭山移，韩侂胄主灾，嘉定九年，东，西川大震，山崩，元成宗大徳七年，延安山移地震，应在缅甸大徳八九十年，晋平阳屡大震，应在怀宣】。
【仁宗延祐元年，诸路地震，延祐三四五年，诸路地震，应在君身】。
【泰定帝四年，诸路震应在君身，文宗天厯二年，诸路地震，应在漠北，】。
【顺帝元统二年，京师震山防为池，至元元年，至五年，诸路皆震】。
【至正元年至十二年，诸路洊震，至正十三年，至廿八年，诸路皆震，元祚乃讫】。
【六府言谷五行，言土土非谷也，虽云稼穑，言其作稼穑者不指稼穑，如山川，畴列不即云：亩浍也，土自应地饥，自应岁，故以百谷用成，对庶草蕃庑言之，如土行失序，自当以山崩川竭，大地震动为主，盖土比四行，其用至大，故上天见灾谴告至宻犹之思睿，无所不谈，不得移省，岁之文于作甘之内也以上百八十余条，惟宋自景徳而上至少，惟汉自永元而下至多，坤仪不靖，虽建武亦有崩摇前座，将倾在建康，屡先着兆，五代之余，天告已衰，至正之间，地维遂絶观其震数反于睿思，亦可以作圣也，】。
八政章第五
一曰食，二曰货，三曰祀，四曰司空，五曰司徒，六曰司寇，七曰宾，八曰师。
【八政之行，不依畴列，其以八官寄于四方，王立于中，则犹之畴序也？但其数目不用为次耳，古人制象，彼此相兼，不定一方，要以河图为体，洛书为用，体不过一易，用有三易，五易九，易者如八政，与皇极，合为九畴先行，南北一食，在北二货，在南三宗伯从左，四司空从右司冦据七司货于南方，司徒据六司，食于北方，宾以震出，据八而从宗伯师以顺动，据九而从，司空，此其始易者也。又因而逓更其位，则一食居三立于左，内二货居四，立于右内三祀，居二立于南内，四司空居一，立于北内，五司徒居八立于外，东六司，冦居九立于外，西七宾，居七立于南外八师，居六立于北外，此其再易也，五行为易之佐八政，为易之官隂隲相协皆在八政，为图如左】。
【凡八政，官位皆以五前为内方五。后为外方刑徳刚柔可以义取师，与司冦不处左，方宾与司徒不立右际，食祀之位，亲于司徒，工货之官，隣于司宼，亦情分之当然，人天所共叶也，及其用之乃有一八二七三六四五对待之文，各见下章】。
右八政分配之位
【唐虞官百，夏殷再倍，三司相协，乃约五命度其兼职，可以义推】。
右八政互易之位
【八政互通而晨用，乃备食一为比，政实本地，徳始平水土，稼穑乃成，徒众乃兴，徂征之命，是也。天子南面，宾祀在前，五玉，三帛，夹以虎旅，暨觐羣后，无有不服，寅清之命是也。东作敷教，亦治邦政，田赋出焉，三八之间，爰通宾食，稷契共事，以辅文思在寛之命是也。寇盗奸宄，厥厉在货，禹及皋陶共理夷夏，万物归命，为刑为徳明允之命是也。王中无为省视八官，内体五事，微察五行明察五纪，禀此十五以成福，治五者为福，六者为殛，十一之行，过犹不及，因而推之，北方坤坎，有食与师统于司空，是为地官而兼司空司马，南方干离有货，宾祀而统宗伯，是以宗伯而兼司徒司冦。东方离震，有宾与食，而统司徒，是以司徒而兼宗伯，司空西方坎兑，有货与师，而通司冦。是以司冦而兼司空司马，故谓唐虞世有专官，官不相兼者，亦偏结未融矣，其九列命官，配于八卦，以先后天分序，别图如左】。
右先天序卦政官之位
【序卦本于河图，其体屡迁，而四方八位，理有一定，畴象相参，约归二者不可易也。】。
右后天序卦政官之位
【凡易在范前，畴序皆出于易，虽云后天，出于文王，而帝出乎震，齐乎巽，相见乎离役乎？坤悦乎？兑战乎？干劳乎坎，成乎艮，决非自文王时始有此说，也先天图至宋始出，而位置如在易前，要其显晦，有时而源烂远矣，洪范八政，虽自为畴列而从，圆图以变方图，合先后天，初无乖异，圆图以相代为义，毎方各备四方，方图以相交为义，毎官各备两卦，每卦亦备两官，如民食于土，故坤一为食，食重于宾，故震八为宾，宾贵从祀，故离三为祀，祀归司空，故兑四为司空，此先天之左旋，从坤趋干者也，师动大众，故干九为师，师必居货，故巽二为货，货必有冦。故坎七为司冦。冦归司徒，故艮六为司徒，此先天之左旋，从干趋坤者也，其官方分拆，虽不依位，而五行阴阳，命官之意，本于圆图，不少爽也，又如后天干统六师，以处西北，坎为司空，以一次之，司徒治地亦为司空，以八次之，震司东作，亦为司徒，以三次之，巽治货赋亦为司徒，以四次之，离居干位，是为司冦。以九次之，司冦与司空对治，坤居西南，是为秩宗，以二次之秩宗，与司徒对治兊掌宾政，亦为秩宗，以七次之宾，政与食，政对治，是后天八政，亦本圆图，大要以西方之政，通于北陆，北陆之政，通于东方，东方之政，通于南陆，南陆之政，通于西方，其南北东西，不相易也，故一六二七水火不相射，三八四九金木不相代，云】。
【臣攷周易与洪范表里而周官一书，皆出于九畴，虽云六官三百六十属，而以八政，齐之各复得八，则通为六十四，官三百八十四属矣，八政，虽无天官，司马宗伯之目，而食货于天官，宾祀载于宗伯，六师统于司马，职有繁简，则政可相资，总以分代天工，阴隲相协，故复举八政，两序与卦象分配焉。】八政，畴序【先天，圆图】。
【一，坤食二巽，货三离祀， 四兊司空六艮，司徒七坎，司冦八震，宾九干师】。
一食政【土行坤序】
【食之食，坤以厚徳载物，其于政也，以祖识地徳，其于物也为反生为上供，其于官也，为后稷农师为饍，庖人食之货，升以积徳高大，其于政也，为日中市，尚谷帛，其于物也为耒耜，釡布瓻甑，其于官也，为甸师兽，鼈人】。
【食之祀明夷，以用晦莅众，其于政也，为农稷报赛，其于物也，为脯腊修鱐防酒，其于官也，为酒正充人，亨人人】。
【食之，司空临以教思，容保其于政也，以省试称事，其于物也为颁冰，形盐，其于官也，为醘人浆人，凌人食之，司徒谦以裒益平施，其于政也，为颁禄施敛，其于物也为簠簋斗斛，其于官也，为稍人，委人仓士廪，大夫】。
【食之司，冦师以容民畜众，其于政也，以谨盖藏，厉滥禁，其于物也为药石疾毒，其于官也，为食医疾，医医食之，宾复以闭关养阳，其于政也，以享老字幼，其于物也为觞豆，几杖户牖，其于官也，为司尊彞几筵，幕人食之，师泰以裁成辅相，其于政也，为养壮佼，礼俊民，其于物也为耤田为采，为廪饩，其于官也，为内外饔为郁人，鬯人玉府】。
二货政【木行巽序】
【货之货，巽以申命行事，其于政也，以利民阜财，其于物也为矫揉，箘簵轮梓，其于官也，为太府内外府货之祀，家人以有物有恒，其于政也，以赞佑神明，其于物也为峄桐，泗，磬，菁茅畎翟，其于官也，为典路为都，家宗人】。
【货之，司空中孚以议狱缓死，其于政也，以禬防赈助，其于物也为磬，错；璆，铁，铅、松，怪石，其于官也，为追师卝人，蜃人掌炭】。
【货之，司徒渐居贤善俗，其于政也，以登良散楛，其于物也为漆丝，纎缟织皮，其于官也，为司防职嵗货之司冦，涣以享帝立庙，其于政也，以散小贮禁贿赂，其于物也，为包为篚，其于官也，为关梁，司门货之宾，益以迁善，改过，其于政也以逺玩贱货厚往薄来，其于物也为盘鉴剑屦，生死贽，其于官也，为掌节，典庸器屦人，鞮鞻氏】。
【货之师，小畜以懿文徳，其于政也，以平物价，治军市，其于物也为金错圜刀，羽毛齿革，其于官也，为质人，廛人角人，旄人靺师】。
【货之食，观以省民设教，其于政也，以引菲示俭，其于物也，为絺绤纻枲，其于官也，为人囿，人稻人】三祀，政【火行，离序】。
【祀之祀，离以继照四方，其于政也，以明禋鬷格，其于物也为陶匏茧栗，其于官也，为宗伯，肆师大小，司乐祀之，司空暌以同而异，其于政也，以瘗骼掩胔，其于物也为俎，栁廞具明器，其于官也，为丧祝甸，祝人墓，大夫】。
【祀之，司徒旅以慎不留狱，其于政也，以礼山川，坟衍原泽，其于物也，鼗鼓琴瑟羽籥，其于官也，为籥师典同，宫人掌次】。
【祀之司，冦未济以辨物居方，其于政也，以戢止淫厉，其于物也为砮丹画干戚，其于官也，为占梦眂祲，冯相氏】。
【祀之宾，噬嗑，以明罚勅法，其于政也，以敬慎蠲日，诹士，其于物也为簭桃棰，其于官也，为大小史司裘，司祧】。
【祀之师，大有以遏恶善，其于政也，以类祃祖社，其于物也为樊缨，禭旃旟旐，其于官也，为典瑞，太卜，太祝庭氏射鸟，服不氏】。
【祀之食，晋以自昭明徳，其于政也，以馂余逮下，其于物也，为牺牲粢盛，其于官也，为宫伯，内宰笾人，羃人祀之货，鼎以正位凝命，其于政也，以贞媺起度除慝，其于物也为球图，刀训圭瓒，鼐鼒，其于官也，为军车典祀，内外宗】。
四司空政【金行兑序】
【司空之，司空兑以丽泽讲习，其于政也，以诹四民，兴利去害，其于物也为度量权衡绳准，其于官也，为山虞林麓川泽人】。
【司空之司徒，咸以虚受人，其于政也，以胥原茇旷土，其于物也，为镈函卢弓车，其于官也，为土均土训旅，师司空之司宼困，致命遂志，其于政也，以治边境，去盗去虣，其于物也为蕃薄，渠答虎落，其于官也，为掌固，掌险掌彊】。
【司空之宾，随以向晦入息，其于政也，以简庶务，理废坠，其于物也为舟梁隄防，其于官也，为懐方合方野，庐氏】。
【司空之师，夬以施禄及下，其于政也，以度田彻粮，正车赋，其于物也为亩浍隍墉，牛马驹犊，其于官也，为职方载师，圉师邍，师遂大夫】。
【司空之食，萃以庀戒不虞，其于政也，以宅流宥，训讨无艺，其于物也，为边市租，萑蒲舟鲛，其于官也，为柞氏，薙氏，庶氏穴氏】。
【司空之货大过，独立不惧，其于政也，以治材木，施棺椁，其于物也，为筑冶抟，埴防裘，其于官也，为川人，泽人封人】。
【司空之祀，革以治厯明时，其于政也，以表方正位相民居，其于物也为璿玑玉衡，其于官也，为鸡人，保章氏】。
五司徒政【土行艮序】
【司徒之，司徒艮以思不出位，其于政也，以安民不迁，敷教成，治其于物也为城郭，坛壝象魏，其于官也，为党正，州长乡大夫】。
【司徒之司，冦蒙以果行育徳，其于政也，以去杀胜残，其于物也，为鼓为舞为觥，朴为桎梏，其于官也，为司諌，司救】。
【司徒之宾，颐以慎节养正，其于政也，以明实，信罚褒有行，其于物也为法简贤书，其于官也，为师氏，保氏司服，司禄】。
【司徒之师，大畜以多识言行，其于政也，以文徳致民彚士，其于物也为金玉，象钩为旂，为铎，其于官也，为内外史为行司马，为匡人，撢人】。
【司徒之食，剥以厚下安宅，其于政也，以薄敛蠲逋，其于物也为公田，公桑耕耤，其于官也，为典命掌葛，掌染，典妇功】。
【司徒之货，蛊以振民育徳，其于政也以嵗时劳士出陈纳新，其于物也为泉布疏纩，其于官也，为闾师司市，司徒之祀，贲以明庶政，无敢折狱，其于政也，不废诰誓，其于物也，为井灶户行门霤，其于官也，为司盟，司约，司徒之，司空损以惩窒忿，欲其于政也，以明正疆界，其于物也，为表署道路，杵臼锻厉，其于官也，为闾师，比长，酂长形方氏】。
六司冦政【水行坎序】
【司冦之司，冦坎以徳行教事，其于政也，以布宪读法禁，非刑乱，其于物也为五书，五戒五极，其于官也，为卿为乡士，遂士朝士，士师】。
【司冦之宾，屯以经纶，其于政也，以询众致谋，其于物也为墙垣，铏豆牢飡，其于官也，为伊耆氏为掌客，环人挈壶氏】。
【司冦之师，需以饮食待时，其于政也，以先治内后治外，其于物也为矛防斧锧，其于官也，为司掌察，条狼氏修闾氏】。
【司冦之食，比以建万国，亲诸侯，其于政也，以除蛊服，猛不餧辜人，其于物也为防罗壶涿，其于官也，为翦苃诸奄，兽医】。
【司冦之货，井以劳民劝相，其于政也，以弛责焚券，其于物也为锾金矢，其于官也为职，金司市司冦之，祀既济以思患豫防，其于政也，以用傩致闭息老物，其于物也为貍沈疈辜，其于官也，为司烜司爟，司寤氏】。
【司冦之司，节以制数，度议徳行，其于政也，以键闭慎固，察创视坼，其于物也为衅浴兆域，其于官也，为司圜为雍人，萍氏】。
【司冦之，司徒蹇以反身修徳，其于政也，以执简正礼，其于物也为嘉石，肺石，其于官也，为司刺调人，诅人】七，宾政【木行，震序】。
【宾之宾，震以恐惧修省，其于政也，以兴灭继絶有庆有刑，其于物也，为宗彜丹图，其于官也，为大小行人，行夫】。
【宾之师，大壮以非礼不履，其于政也，以大饔射选士泽官，其于物也，为虎熊豹，豻正鹄，其于官也，为司勲，司士诸子】。
【宾之食，豫以崇徳殷荐其于政也，为临雍乞言，馂饫，其于物也为四齐八珎，其于官也为五更，三老宾之货，恒以立不易方，其于政也，以敷秦明，庶命车服，其于物也为圭马，璋皮璧帛，琮锦琥绣，璜黼，其于官也，为司仪掌贿】。
【宾之祀，丰以折狱致刑，其于政也，以听质平外国，其于物也为膰脤珥刉，其于官也，为都家，宗人甸祝神士宾之司，归妹，以永终知敝，其于政也，为协出入，止逋薮，其于物也为防舍邮次，其于官也，为象胥，土方氏宾之，司徒小过以致恭，致哀致俭，其于政也，无忘旧章，其于物也为折俎殽烝，其于官也，为掌客都，则都士宾之司，冦解以赦过宥罪，其于政也，以柔逺无以暴令其于物也为櫜为符节，其于官也，为御史为掌交，掌讶】八，师政【金行，干序】。
【师之，师干以自彊不息，其于政也，以止戈克诘，爰有七徳，其于物也，为刚马戎路，其于官也，为太御，太仆，大小司焉，】。
【师之食否，以俭徳辟难，其于政也，以庀粮构，不贪逺功其于物也为米粟秸服，铚，总其于官也，为载师县，师遂大夫】。
【师之货，姤以施诰四方，其于政也，以军爵赉武卫，其于物也，为盐铁杂错，其于官也，为马质师兵，掌贿师之祀，同人以类族辨物，其于政也，为搜苗狝狩，别井里物，采其于物也为馌兽表貉，献禽，其于官也，为戎仆田，仆围师巫马】。
【师之司，履以辨分定志，其于政也，以保疆靖民，治沟洫阸塞，其于物也，为虎皮鱼服，其于官也，为道仆，牧师庾人，缮人藁人】。
【师之，司徒遯以严逺小人，其于政也，不以介胄溷文治，其于物也为介胄犀兕，其于官也，为犬人仆阍，入寺人】。
【师之司，冦讼以作事谋始，其于政也，以靖奸宄，威蛮夷，其于物也为彤弓彤矢，卢弓卢矢，其于官也，为虎贲旅贲，师右趣马】。
【师之宾，无妄以对时育物，其于政也，以显忠遂良尊贤礼士，其于物也为秬鬯钟卣，其于官也为准，夫牧伯大都阪尹吉士】。
右八政一篇【依圆图为序】
【八政一章，既无敷言，又从无系属，苏洵以五纪八政，皆不可牵合是也。然自古无位次汨陈之书，亦无离图书，自为伦序之物，今如先天一，坤九干二，巽八震三，离七坎四，兑六艮，皆以五十相合，分而行之，则坤行从右有巽离兑之，三阴以为食货，祀司干，行从左有震坎，艮之三阳以为师宾，冦司徒，其以父母均分六子，一也，其所不得不易者，干兑离震，阳画左旋，巽坎，良坤隂画右转不得不依两画为序，故以一九二八三七四六分为食，师货宾祀，冦徒则坤干巽震，离坎兑艮，八卦分政，灿然明矣，易曰：天地定位，山泽通气，雷风相薄，水火不相射，又曰：雷以动之，风以散之，以润之，日以暄之，艮以止之，兑以悦之，干以君之，坤以藏之，皆以一九六四八二七三相，涵为序也；故范畴之数，金水木，火，皆以首尾相应，内向为序，犹九六七八之合，为十五也。初学矫强意为安排，知食货宾师之类，皆以对待起，卦以乾坤坎离为例，不知其初出，圆图本于自然，有伦有脊，无复繁简出入之殊，若以意为之，则谿窦百出，去古滋逺矣今再以后天八政，属缀如左】。
又八政畴序【后天方图】
【一坎食二，坤货三震，祀四巽，司六干，司徒七兑，司冦八艮，宾九离师】。
一食政【坎序坎亦为司】
【食之食，坎以常徳行习教事，食之货师以容民畜众】。
【食之祀，解以赦过宥罪，食之司，涣以享帝，立庙】。
【食之，司徒讼以作事，谋始食之，司冦困以致命，遂志】。
【食之宾，蒙以果行育，徳食之师未济，以慎辨物居方】。
二货政【坤序坤亦为祀】
【货之食，比以建万国，亲诸侯货之，货坤以厚徳，载物】。
【货之祀，豫以崇徳殷荐货之，司观以省民设教】。
【货之，司徒否以俭徳不荣货之，司冦萃，以备戒不虞】。
【货之賔，剥以厚下，安宅货之师，晋以自昭明徳】。
三祀政【震序震亦为食】
【祀之食屯以经纶祀之货复以闭关】
【祀之祀，震以恐惧修省，祀之司，益以迁善，改过】。
【祀之司徒，无妄以茂对时育万物祀之司，冦随以向晦宴息】。
【祀之宾，颐以慎节，养正祀之师，噬嗑，以明罚勅法】。
四司政【巽序巽亦为货】
【司之食，井以劳民，劝相司之货，升以顺积徳】。
【司之祀，恒以立不易方，司之司，巽以申命行事】。
【司之，司徒姤以施命诰四方，司之司，冦大过以独立，不惧】。
【司之宾，蛊以振民育徳司之师，鼎以正位，凝命】。
五司徒政【干序干亦为师】
【司徒之食，需以宴乐，待时司徒之货，泰以财成辅相】。
【司徒之祀，大壮以非礼不履，司徒之司，小畜以懿文徳】。
【司徒之，司徒干以自彊，不息，司徒之司冦，夬以施禄敷徳】。
【司徒之宾，大畜以多识畜徳司徒之师大有以遏恶扬善】。
六司冦政【兑序兑亦为宾】
【司冦之食节，以制数度议，徳行司冦之货，临以容保，教思】。
【司冦之祀归妹，以永终知敝，司冦之司，中孚以议狱缓死】。
【司冦之，司徒履以非礼，不履司冦之司，冦兑以丽泽，讲习】。
【司冦之宾，损以惩忿，窒欲，司冦之师，暌以同而异】。
七宾政【艮序艮亦为司徒】
【宾之食，蹇以反身修徳，宾之货，谦以称物平施】。
【宾之祀小过，以过恭过哀，过俭宾之司，渐以居贤徳，善俗】。
【宾之司徒，遯以严逺小人宾之司，冦咸以虚受人】。
【宾之宾，艮以思不出位，宾之师旅以明慎，不留狱】。
八师政【离序离亦为司冦】
【师之食既济，以思患豫防师之货，明夷以用晦莅众】。
【师之祀，丰以折狱致刑，师之司空，家人以言有物，行有恒】。
【师之，司徒同人以类族，辨物师之司，冦革以治厯明时】。
【师之宾，贲以明庶政，无敢折狱，师之，师离以继明照四方】。
右八政，分序【凡二篇，各六十四，其别各四千九十六】。
【臣攷八政，与周易，周官同用而异体，所以然者，以其同出于图书，以式序五行，相协民居，一也，民居之于五行，犹醯酱之于饮食，日用不离，先王之于八政，亦犹是也。八政，分属皆从，后天然以乾坤坎离定位，分从则亦皆先天也，有是八政，以求五行，然后五纪有所丽，四克有所用，休咎贞悔，有所徴天地之为蓍，帝王之为蓍，与蓍所自为天地，帝王者一也，以是八政，参于七卜，而人神始协，因而察于五事騐于庶徴稽于五纪，正以三徳而上天阴隲之道，条贯备矣，此一未有敷词，盖以是为纲，自相经纬，其文义浩重，不可单举，要本于皇极，以务民敬事，则是八政者亦合为九畴，而虚其一耳，八政，分属与上卷明义不同，彼槩五行，此八卦，非有矛盾也】。
洪范明义卷下之上
钦定四库全书
洪范明义卷下之中
明 黄道周 撰
五纪章第六
四五纪
一曰嵗二曰月三曰日四曰星辰五曰厯数
王省惟嵗卿士惟月，师尹惟日，【章上有曰字，衍】。
嵗月日时无易，百谷用成，又用明俊民用章，家用平康，日月嵗时既易百谷，用不成，又用昬不明，俊民用微，家用不宁。
庶民惟星，星有好风，星有好雨，日月之行，则有冬有夏，月之从星，则以风雨，【此节疑在师尹，惟日之下】。
【臣攷前章所敶，五行五事，八政，皆从河图而出，虽略举体用，以性情事物，立天人之总，犹未明言其畴象分微之数，即云以九命数以五命，理亦大槩纲领，得其欵项耳，必使天人交动，各有条贯，观日知嵗观辰知月观一世，得百世，则五纪者，天地之版籍也，尧典首举闰朞春秋始正日月，攷其细微，莫过畴象，畴象以九起之以六，积之为五十三万一千四百四十一，为一百二十年之厯外赢五千四百八十一，又六乗七百二十九之数毎嵗缩九则一百二十嵗当缩一千八十合，赢缩之数，外距天行，每百二十嵗共余六千五百六十一，以四乗之凡四百八十嵗而余六嵗之厯又赢五十四辰，归于斗分，故以四百八十六为限，以四百八十五为实者，是畴之所以命嵗也以四百八十五为嵗五千八百二十为月，又一百七十九为闰，是畴之所以命月也，以五千九百九十九，为月则以十七万七千一百四十六为日，以三乗之为一百二十嵗之畴五十三万一千四百四十一，以十二乗之为二百一十二万五千七百六十四辰也，凡天地之数成于九，极于六参，于三要之以四，则归一矣。故六九之积为一百二十一嵗之星参其六，积为四百八十六嵗之日是律度权衡之所繇总也，然皆不烦摩揣，但以九起六积而得之，一再屈指，而具百二十一嵗之厯此范畴之，至微要也，古今算厯者皆不论辰，但以日开分以分开秒于四分厯中减溜上下，自谓精矣，而施之非久，辄不复騐，即如三统，大衍皆原本，河图约略爻象，其精者不过于揲蓍九六，冒其成数耳，今以畴起厯以厯分辰以辰分星，以星约日以日防月，以月成嵗语嵗则有四百八十五嵗语月则有五千九百九十，九月语日，则有十七万七千一百四十六日语辰，则有二百一十二万五千七百六十四辰，语厯数则是五千八百二十嵗之厯去其差数，举其实数，凡十二，元范实五千七百六十，因而重之，二十四周万有一千五百二十之星也，要其始终，皆出图书，故复具图，如左】。
五纪略例
【凡洛书一九三七二八四六之文，詨者虽习而数多不尽，以五行五事论之，亦曰：一水二火三木，四金五土一貌，二言三视四聴五思，天生地成，以六成水，以七成火，以八成木以九成，金以十归五，犹此四十五之文耳，必以五纪论之，则九畴相经各八十一，此一纪也，九经八十一，为七百二十九，此二纪也，九经七百二十九，为六千五百六十一，此三纪也，九经六千五百六十一，为五万九千四十九，此四纪也，九经五万九千四十九，为五十三万一千四百四十一，此五纪也，以是五纪分嵗月日辰而统于厯数，故五屈指而具百二十二嵗四分一之厯以四合之为四百八十五嵗以范计之，则二十四周，得万有一千五百二十部，长百二十嵗是五纪之所作也，五纪所厯不过九畴，九畴三乗各八十一生成之数，各领其部，一部主象，各有重数，如一一一二，二二之类，每部重数二十五，参数五十六，合为八十一，得其重数，则知其主部，凡九部，七百二十九，以七百二十九，自相乗即百二十一嵗强之厯因分部为图，如左】。
【北方一部，一一一次，一一二至一一九凡九象，皆为干兑之卦，重象者，九为水行，盛始第二，畴一二一一二二至一二九，凡九象二重，皆为离震之卦，第三畴一三一一三二至一三九，凡九象二重，亦皆干兊之卦第四，畴一四一一四二至一四九，亦九象二重，为离震之卦，第五畴一五一一五二至一五九，凡九象二重，亦皆干兊之卦，自是而下，第六畴一六一至一六九，凡九象二重，亦离震之卦，第七畴一七一至一七九，凡九象二重，亦干兊之卦，第八畴一八一至一八九，九象二重，亦离震之卦，第九畴一九一至一九九，凡九象二重，亦皆干兊也故北方首部九畴八十一，象皆为干兊离震之卦】。
【西南二部二，一一次二，一二至二一九，凡九象二重，皆为防坎之卦，次畴二二一二，二二至二二九重象者，九皆为艮，坤之卦，故西南九畴八十一，象皆为防坎艮，坤之卦】。
【正东三部三一一次三一二至三一九凡九象二重，皆为干兑之卦，次畴离震，三畴三一三至三三，三至三九三重象者，九亦干兑也。故东方九畴八十一，象皆为干兑离，震之卦】。
【东南四部四，一一次四，一二至四一九凡九象二重，皆为防坎之卦，暨第四畴四四一至四四，四至四四九重象者，九皆为艮坤，故东南九畴八十一，象皆为防坎艮，坤之卦】。
【中央五部五一一次五，一二至五一九凡九象二重，皆为干兑之卦，次畴五二一至五二九皆为离震，第五畴五五一至五，五五至五，五九重象者，九皆为干兑，故中央九畴亦干兑离震也五分戊巳或交于前，或交于后，一变而一不变，则干兑通于防，坎；离，震，变为艮坤，故中央九畴八十一象，得通八卦，遍乘九部，得五万九千四十九卦，凡畴，每部各五万九千四十九卦，】。
【西北六部六一一次六，一二至六一九凡九象二重，皆为防坎卦，第六畴六六一至六六，六至六六九重象者，九皆为艮坤，故西北九畴八十一，象皆为防坎艮，坤之卦】。
【正西七部七一一次七，一二至七一九凡九象二重，皆干兑卦，次畴离震，第七畴七七一至七七七，至七七九重象者，九皆干兑也，故正西九畴八十一象为干，兑；离，震之卦也，】。
【东北八部八一一次八一二至八一九凡九象二重，皆防坎卦，第八畴八八一至八八八，至八八九重象者，九皆艮坤也，故东北九畴八十一，象皆为防坎艮，坤之卦】。
【正南九部九一一次九一二至九一九凡九象二重九，皆干兑卦，干兑与离震间行，第九畴九一九九二九至九九，九重卦者九，又皆干兑也，故正南九畴八十一，象皆为干兑离，震之卦】。
【凡畴九部，每部八十一象，得七百二十九，象为命厯之本，每部各以八十一乗七百二十九，得五万九千四十九，为十三年半，又余一百二十一辰五分，以九乗之为五十三万一千四百四十一，得一百二十一年半，余一千九十三之辰五分，以四收之为四百八十五年之厯内少九辰，所以内少九辰者，凡春秋命厯以畴范为本，畴范命九春秋命六六，其七百二十九，为四千三百七十四，比一嵗之厯常欠九辰积一百二十二年而绌一千九十八辰，以四积之而绌四千三百九十二辰为四百八十七年，绌四千三百八十三辰之实，春秋所用二百四十三年，郤退半载，以就获麟之防故合之为四百八十五载而得两畴，范之实也，千古畴范之学，托于仲尼，观于系卦，春秋得其蕴矣，自春秋而上厯数莫攷，但以春秋证之，文献有徴聊附春秋厯数及图书所推，五行厯数于后焉，】。
厯数统纪
【上元甲子四百八十五年，二百一十二万五千七百五十五辰】。
【二元，己巳，九百七十年，四百二十五万一千五百一十辰】。
【三元甲戌一千四百五十五年六百三十七万七千二百六十五辰】。
【四元，己卯，一千九百四十年，八百五十一万三千二十辰】。
【五元甲申二千四百二十五年，一千六十二万八千七百七十五辰】。
【六元己丑二千九百一十年，一千二百七十五万四千五百三十辰】。
【七元甲午三千三百九十五年，一千四百八十八万二百八十五辰】。
【八元己亥三千八百八十年，一千七百八万六千五百四十辰】。
【九元甲辰四千二百六十五年，一千九百一十二万一千七百九十五辰】。
【十元己酉四千八百五十年，二千一百三十五万七千五百五十辰】。
【十一元甲寅五千三百三十五年，二千三百三十八万三千三百五辰】。
【十二元，己未，五千八百二十年，二千五百五十一万九千六十，辰】。
【右自太古，上元羲，农之前，至鲁隠公元年己未，入十一元自隠公元年以前，凡五千三百三十五年，至秦王政，九年，又得四百八十五年嵗在癸亥彗星出长竟天，明年甲子，秦王政十年，又起中元，此端门之次，符也，又四百八十五年，魏嘉平元年，加司马懿九锡之嵗嵗在己巳为中，元之二防，又四百八十五年，开元二十二年，秦州大震，冬十二月戊子朔，日食嵗在甲戌为中，元之三防，又四百八十五年，宋宁宗嘉定十二年为元太祖真，十四年嵗在己卯其年，金人破武关，分犯诸州，为中元之三防以后一百四十五年，而圣人始出，凡自春秋而后终于元季二千八十九年，除秦政以前，四百八十五年，为端门之木防，以后金木火水相次为治，复归于土，与周比隆，虽损益间殊，而畴象不变，苟求其故千嵗可知也】河图厯数略【自东周，至元末二千一百三十八年】。
土稼穑厯
【体数，五百五十余二百七十五在前际，合损一百一十，今存之以河图领雒书，为前赢厯】。
【周平王元年辛未至，恵王十六年庚申，凡一百一十年中，更桓庄厘，恵五王为稼穑，初际】。
【周恵王，十七年辛酉至灵王二十年庚戌中更恵襄顷，匡定简六王为稼穑，二际】。
【周灵王二十一年辛亥至定王，二十八年庚子中更灵景敬，元定五王为稼穑，三际】。
【周考王元年辛丑，至显王三十八年庚寅中更考，威安烈显，五王为稼穑，四际】。
【周显王三十九年辛卯，至秦始皇六年庚辰，凡一百一十年中，更周显慎赧，秦昭文庄襄，二姓七王，始命皇帝为稼穑，五际】。
【凡稼穑之数，以十命十下得一十，以十命九下得二十，以十命八下得三十，以十命七下得四十，以十命六下得五十往反，畴列得五百五十，为稼穑之成数，又其前段以五命十下得一五至，以六命五下，得二十五，往返畴列，得二百七十五，凡稼穑，生成八百二十五，参而两之，为周室，命厯前后两际，稼穑前际，是通水火嫓于夏，殷，稼穑后际，是通金木嫓于汉，晋凡五行之序，西金东木，北水南火经于中土二百七十五，又复两之，五百五十而西，金东木，北水南火，互相起也，凡河图体数三千二十五，以五百五十为成二百七十五为生，参两生成八百二十五，自中极而下，合得八百二十五，其五十之中，九；六，七，八两两相合，亦得八百二十五，故以五百五十为本，而参其八百二十五，则得三千二十五，是河图之体数也，厯数皆用雒书，而河图立体，天地所命，始，故周厯前段二百七十五不除五十，后段五百五十，不除一百，为周厯八百二十五之实，施于五行末，祭皆去十存九，只得六百七十五，以三乗之为二千二十五与五徳循环入于厯始复加百五十配，于卦象中，分天地焉，其五行参两，去十之法，系于下章】。
金从革厯
【体数四百九十五合，损九十存四百，有五以下，皆依雒书，除十起例三际，各百三十五】。
【秦始皇帝七年辛巳至，汉昭帝始元元年，乙未，凡一百三十五年，中更秦皇，二世高恵，文，景，武二姓七王为从革，初际】。
【汉昭帝始元二年丙申，至光武建武二十六年庚戌，几一百三十五年，中更昭宣。元成哀，平，莽光武两姓，八主为从革，中际】。
【汉世祖建武二十七年辛亥至灵帝，中平二年乙丑凡一百三十五年中，更明章和殇，安顺冲质桓，灵十主为从革，末际】。
【自周厯稼穑本于河图，合十存体至，始而下五行相次，皆准雒书，以九为用焉，】。
【凡从革之数，以九命十下得一九，以九命九下得二九，以九命八下得三九，以九命七下得四九，以九命六下得五九往反，畴列得四百九十五，为从革之体，数以雒书之用，去十为体，合去九十只，余四百有五，参而两之，中于成帝鸿嘉四年，甲辰，孝景阙灾，废许皇后之嵗也明年王莽始为新都侯，故从革之厯起于秦并六国，卒于三国，分汉中于王氏革命，皆革也。其味作辛以干戈，武力仗义，取天下】。
木曲直厯
【体数四百四十合损八十，存三百六十三际各一百二十】。
【汉灵帝中平三年丙寅至晋恵，帝永兴二年乙丑凡一百二十年中，更献帝昭烈，后主魏吴，晋三姓为曲直，初际晋帝光熈元年丙寅，至宋文帝元嘉二年乙丑凡一百二十年，中更懐愍元明成，康，穆，哀益简，武安废，晋十三主，】【及宋祖，少帝二姓，十五主为曲直，中际】。
【宋文帝元嘉三年丙寅，至梁武帝大同十一年乙丑凡一百二十年，中更宋武文孝武明废，及齐太武昭案明，昬，和，】【梁武三姓廿二主为曲直，末际】。
【凡曲直之数，以八命十下得一八，以八命九下得二八，以八命八下得三八，以八命七下得四八，以八命六下得五】，【八往反，畴列得四百四十，为曲直之体，数以雒书之用，去十为体，合去八十只，余三百六十参而两之中，于海西公】【之，太和元年，前年穆帝崩，是年，慕容恪陷秦洛阳，其先五十四年，石勒陷洛阳，后五十四年，刘裕弑零陵王曲直之】【，初，汉灵以天子躬为市贩，曲直之终，梁武以黄屋舍于僧奴，皆弃其准绳，引于苞蘖，作酸之味，以蝇营狗苟陨其身，】火炎上厯。
【体数三百八十五，合损七十存三百一十五，三际各一百有五】。
【梁武帝大同十二年丙寅，至唐高宗，永徽元年庚戌，凡一百五年，中更梁武，简文元晋安陈高蒨伯宗，顼叔宝，隋文】【，炀唐髙相太宗四姓，十四主为炎，上初际】。
【唐高宗永徽二年辛亥，至唐宗，天宝十四载，乙未，凡一百五年，中更高宗，中宗，武后睿宗四主为炎上，中际唐肃宗至徳元载丙申，至唐懿宗咸通元年庚辰，凡一百五年，中更肃代徳顺宪，穆，敬，文，武宣十，主为炎上末际，凡炎上之数，以七命十下得一七，以七命九下得二七，以七命八下得三七，以七命七下得四七，以七命六下得五】，【七往反，畴列得三百八十五，以雒书之用，去十为体，合去七十只，余三百一十五，参而两之中，于睿宗景龙之元年，】【上五十二年，皆武氏乱之唐室，因以改命下五十二年，皆安禄山乱之，宗以奔蜀，炎上之前七十二年，唐周间杂，】【炎上之后七十二年，藩镇怙终，炎上者，留余曲直者多枝，此其大较也，】。
水润下厯
【体数三百三十合损六十存二百七十三际，各九十】。
【唐懿宗咸通二年辛巳，至汉少主，干祐三年庚戌，凡九十年，中更唐懿，僖昭废帝梁晃，友贞及唐，晋，汉五姓，十二主，】【为润下，初际】。
【周主威，广顺元年辛亥至宋仁宗，康定元年庚辰，凡九十年中，更周二主宋太祖，太宗真，仁两姓，六主为润下，中际】【，宋仁宗庆厯元年辛巳至，宋高宗建炎四年，凡九十年，中更仁英神，哲，徽钦，六主为润下末际，凡润下之数，以六命十下得一六，以六命九下，得二六，以六命八下得三六，以六命七下得四六，以六命六下得五】，【六往反，畴列得三百三十为润下之体，数以雒书之用，去十为体，合去六十只，余二百七十参而两之，中，宋太宗至】【，道之元年，两分之际，前有九十九年之代谢，仅开三十六载之升平，后有九十九载之升平，遂开三十六年之祸败】【，倾流既倒，不可复支，盖亦润下之数然也，自建炎而后，但号江南虽正朔，倚存而厯数不与】土稼穑厯。
【体数二百七十五合，损五十存二百二十五三际各七十五年，】。
【宋高宗绍兴元年，辛亥，至宁宗，开禧元年乙丑七十五年，中更金天防，皇统天徳贞元正隆大定，明昌承安泰和，凡九，改元为稼穑，初际】。
【宋宁宗开禧二年，丙寅，至元至元十七年庚辰七十五年，中更金永济，大安崇宁贞祐至元及元库台贵，由孟格呼必列四主，为稼穑，中际】。
【元世祖至元十八年，辛巳，至顺帝，至正十五年乙未七十五年，中更世祖，成宗，武宗，仁宗，英宗泰定帝明宗，文宗，宁宗九主为稼穑，末际】。
【是亦稼穑也，从河图则存五十，为二百七十五从，雒书则去，五十为二百二十五，去五十，则天中之厯止于龙飞，乙未之初，存五十，则龙飞之元，通于燕京，定鼎之际，圣人之于天地，交取之也。然此为厯数下际既用二百二十五，则当以四百五十为正，每际一百五十年，自洪武乙未至，治乙丑为一际，又自治，丙寅，至崇祯丙申为一际，周得河图以王参霸，后两霸而前一王明得洛书，以治正乱，前一乱而后两，治参两五十，天之所命，以为厯数之纲维，五行之终始，非可意为损益也，】。
【以上，河图领雒书，先用河图五百五十起东周，止于秦皇以下各用雒书本数，得五行周嵗一千五百七十五，若以雒书领河图，则千五百五十，中去一百一十，为四百四十起，春秋止于赧王，三十二以下，各用河图本数，得四行本数，一千六百五十，总自春秋至明始二千九十数，得相通也，攷其成法，凡五行相涵，金水八百二十五，去百五十，为六百七十五，火木八百二十五，去百五十，亦为六百七十五，去者为用，不去者为体，全水火木合体一千六百五十，加四百四十，为二千九十，金水火木合用一千三百五十，加七百七十五，为二千一百二十五所，加七百七十五者两土之合，去其五十，故河图，雒书体用之数，相为终始也，两用相差，余三十五为圣人，受命终始之符，凡五行出入，各有变动，九六七八，互移其居，不能如卦象，范畴与天度俱整故厯数所存在于畴象而畴象，参两，与五行相稽，必求其故，则河图命始者以金水木火发于西方，左行为序，雒书命始者以金木水火发于南方，右行为序，始于河图者，终于雒书，始于雒书者，终于河图，体用十五，前后相权以成五纪，不可易也。今以雒书之领河图，始于春秋，终于明始者再，着为序，俾后得参攷焉，】。
雒书厯数略【自春秋元至元末二千九十年】
土稼穑厯
【用数四百五十，又二百二十五，在前际合加一百五十，今去之以雒书，领河图为前缩厯】。
【周平王四十九年己未，至周简王，十三年戊子，凡一百五十年，中更平桓，庄厘恵襄，顷匡定简，十王为稼穑，初际周简王，十四年己丑，至周威烈王三年戊午，凡一百五十年，中更襄顷，匡定简灵，景敬元定考十一王为稼穑，中际】【周威烈王四年己未，至周赧王四十二年戊子，凡一百五十年中，更威安烈显，慎赧六王为稼穑末际，凡稼穑，用数去十存，五以五命，九下得一五，以五命八，下得二五，以五命七下，得三五，以五命六下得四五，凡得五十者四，又以五命五为二百二十五合为四百五十四百五十在前，则二百二十五在后，前后表里相为终始，周前三百二十四进一百二十六，则在太王之前，退九十九，则在穆王十七八，上下所不加减，前段者谓春秋后际尽于赧王，四十二年，当加四十五，以生金四十五与五十五损益十载，得相通也，故自赧王四十三，己丑，至章武三年，昭烈崩于永安之歳为四百九十五，益稼穑，四十五而得从革之末候，是谓先用后体，雒书之领河图金水，木，火因以相次焉】。
金从革厯
【用数四百有五合，益九十为四百九十五，三际各一百六十五以下，依河图加十，起例】。
【周赧王四十三年己丑，至汉武帝元封三年癸酉，一百六十五年，中更秦昭文襄始皇，汉高恵文，景，武两姓，九主为从革前际】。
【汉武帝元封四年甲戌至汉明帝永平元年戊午，一百六十五年，中更武帝，昭，宣、元、成，哀；平，莽光武两姓，九主为从革中际】。
【汉明帝永平二年，己未，至汉昭烈，章武三年癸卯一百六十五年中更明，章和殇，安顺冲质，桓、灵，献昭烈一姓，十二主为从革，末际】。
【体数起例具在前篇】
【中分三际二百四十七，为汉成帝河平三年乙未，犍为山崩，江水逆流，冬十月乙夘朔食之歳也参而伍之，各九十九分，为五际，一汉文帝六年，丁卯，一为孝昭元鳯六年丙午，一为世祖元年乙酉，一为安帝，延光三年，甲子，以至昭烈崩于永安之嵗故汉道之贵，从革汉运之系，昭烈厯数在天而呉主缪，应黄龙之祥，魏室伪奸夘金之位可谓汨陈五行，失其伦序者矣，】。
水润下厯
【用数二百七十合益六十，为三百三十，每际各一百一十】。
【汉后主，建兴二年甲辰至晋成帝咸和八年癸巳，一百一十年，中更后主，晋武帝懐愍元明成两姓，八主为润下，初际】。
【，晋成帝咸和九年甲午，至宋文帝元嘉二十年癸未，一百一十年中，更晋成康穆哀奕简，武安恭及宋高文两姓，十一主为润下，中际】。
【，宋元嘉二十一年甲申至梁主，绎二年癸酉一百一十年，中更宋文帝，孝武子业明废，齐高武昭业明，昬，和，梁武帝简文三姓十三主为润下，后际】。
【体数起例具在前篇】
【中分三际一百六十五，为晋孝武太元十四年己丑，吕光姚苌破苻秦之歳也是时四方殽乱，中原鼎沸，水行润下北而趋隂南渡四朝，頽澜莫反，参而伍之各六十六一，晋武帝太康十年己酉，明年，武帝崩，一晋穆帝永和十一年乙卯，是年，秦苻生始立一，晋恭帝元熈二年辛酉，晋室已终，宋魏秦夏俱起，一齐永明四年，丁卯，魏作明堂，辟雍，于是道在元魏，至台城之后，侯景立豫章僧辨立湘东，明年，宇文泰立齐王廓，而下流愈頽，河洛俱竭矣，故润下之厯归于朔方，齐，周、隋，唐縁此萌蘖也】。
火炎上厯
【用数三百一十五，合益七十，为三百八十五，毎际各一百二十八强】。
【梁元帝绎二年甲戌，至唐高宗，开耀元年辛巳一百二十八年中更陈武帝，文帝伯宗，宣帝后主，隋文炀唐高祖，太宗，高宗三姓，九主为炎，上初际】。
【唐高宗永淳元年壬午，至唐宪宗元和四年己丑一百二十八年中更高中睿，肃代徳顺八主为炎上，中际唐宪宗元和五年庚寅至晋天福三年戊戌，一百二十九年中更唐宣宗懿，僖昭废梁，唐、晋，四姓十主为炎，上末际】。
【中分三际，一百九十二半，为唐宗，天宝之四载，立贵妃杨氏之嵗也参而伍之，各七十七嵗一为贞观四年庚寅，俘颉利可汗之嵗一为景龙元年丁未，太子重俊诛武三思之嵗一为徳宗兴元元年甲子，朱泚破长安，上奔梁州之嵗一为懿宗，咸通二年辛巳，杜悰平章之嵗以至于石晋，戊戌，而契丹称辽，辽之为祸，与宗终始五代之错，于火徳犹焚燎之为首尾，上有梁，陈，隋下有梁，唐、晋，虽外域不竞，而冦攘奸回，女谒宦侍，可备炯武者，至炎上之厯皆备矣，以河图左旋之，厯推之宜为曲直，而五行互起，不循生序，故复以炎上继于润下，犹九六七八之相亚也，】。
木曲直厯
【用数三百六十，合益八十为四百四十，毎际一百四十六强】。
【晋主敬塘，天福四年己亥，至宋神宗元丰七年甲子一百四十六年中更，晋，汉，周四姓，七主及宋太祖，太宗真仁英，五主为曲直，初际】。
【宋神宗元丰八年乙丑，至宋理宗绍定五年壬辰一百四十八年中更哲宗徽，钦高孝，光，宁理七主为曲直，中际】。
【宋理宗绍定六年癸巳至明，洪武十年戊午，一百四十六年，中更宋理度及元世祖成武，仁，英，泰定明文，宁顺帝二姓，十二主为曲直，未际】。
【中分三际，二百二十，为绍兴二十三年癸酉，金贞元元年，迁都于燕之二嵗也参而伍之，各得八十八年，一仁宗天圣四年丙寅，京师及诸军大水，十月癸酉朔，日食一，徽宗政和四年，甲午，女直始败辽于混同江一，宁宗嘉泰二年壬戌，始弛伪学之禁，一元至正二十七年庚寅，武平江阴诸路地震，大水载及，戊午，而宇宙廓清，日月宣昭，万物之所终始，也是厯以金水火木相亚为序，汉；晋，唐，宋各居四厯之中必以水火木金依数求之，则自明，戊午，至咸淳戊辰，为水末际，又至绍兴，戊寅，为水中际又至，庆厯八年戊子为水，初，际参而两之，以嘉泰二年壬戌为中际，上下百年，未有分据，又进求火运三百八十五年，自庆厯丁亥至末，唐天祐十七年庚辰为火末际，又至徳宗贞元八年壬申，为火中际又至，高宗麟徳元年甲子为火，初，际参而两之，以咸通五年甲申为中际，治乱终始，亦未匀，停又进求木运，自唐龙朔三年癸亥，至梁天监十五年，丙申，为木末际，又至海西公太和四年巳巳为木中际，又自汉后主建兴元年癸卯为木，初际参而两之，以魏太平真君作坛，受符之嵗在元嘉壬午为中际，徒具成数而已，即以金水木火求之第三，运移火从木，自梁主绎，至宋太宗淳化，癸巳，四百四十年，中分二百二十，为天宝十三载，得其中际，犹不得前后，故知河图顺行，雒书逆转之为胶柱水，一火二木，三金四之为腰，皷也要以数千百年之内，五行屈伸，贯穿五十，周游八虚，何者不届，聊举成数以引其端，云耳】。
【以上，所论嵗月日星辰厯数皆有定序，千古不易，间有易者，若五行厯数循环起止，前后易序，无关灾咎，箕子所称嵗月日时不易，日月嵗时既易者，必如古人所称蛇乗龙星纪淫于元枵之说，然嵗星递移阴阳县絶春秋所怪，今皆为常，必如嵗镇荧惑金水错行，黄道皆上厯太微下连箕斗于奎，娄；角，亢之间，与日月出入不能无相凌犯，要不至大易其序，皆为常行，如古者不知日月食朔之说，即十月之诗，惊诧异常，今皆豫刻分杪，不失躔度，则不宜以异常目之，然以月掩日，以日冲月则真可谓易矣；月行至低，去日皆十三度外，则去嵗填荧惑金水亦可十三，四度有道，经三垣及诸次舍吞，掩诸星从下视之，如有反易，实不相干，五星相差高下去天各可数，度毎度视地三百六十余里，如舩防影相去三百里外，决无鬭亏之虞，但因人所见，以为反常，则随地修省耳，秦汉以下设立官，次分奠列国，皆非职方，保章之旧，必如曰：某星犯某国犯某官，主有某灾，则鬬争搏击之祸，皆因而起，决非圣人之所推求，又如水貌火，言木眎金听古人不用，辰荧嵗白之占亦以为兵丧，水旱杂著其兆耳，今依春秋再举，日食，彗孛歳饥之年以为五纪反易，余不暇详焉。】日月失纪。
【鲁隠公三年二月巳巳朔日食，桓公三年七月壬辰朔，日食】。
【桓公十七年十月朔食，明年夏，丧至自齐，庄公十八年五月壬子朔，食】。
【庄公廿五年七月辛未朔食，庄公廿六年十二月癸亥朔，食】。
【僖公五年九月戊申朔食，文公元年三月癸亥朔，食】。
【文公十五年六月辛丑朔食，宣公八年七月甲子朔食，既时，楚人始霸】。
【宣公十年四月丙辰，十七年五月癸卯朔，食，成公十六年六月丙寅，十七年十一月丁巳朔，食，襄公十四年二月乙未，十五年八月丁巳朔，食，襄公二十年十月丙辰，二十一年九月庚戌朔食，襄公二十三年二月癸酉朔食，襄公二十四年七月甲子朔食，既】。
【襄公二十七年十一月乙亥朔食，明年，灵王崩，昭公七年四月甲辰朔食，昭公十五年五月丁巳，十七年六月甲戌朔食，昭公二十一年七月壬午朔食，明年，王室乱，昭公二十四年五月乙未朔食，明年，孙于齐，昭公三十一年十二月辛亥朔食，明年薨，干侯定公五年辛亥朔食，十二年十一月丙寅朔食，定公十五年八月庚辰朔食，是年夏，薨，高寝，哀公十四年五月庚申朔食，是为春秋之终，凡日食有常行，而诗刺不臧，亦借以示儆也。惟王省嵗盖以悯农敬义统嵗之成犹之受终，举要云耳，卿士惟月，师尹惟日，此皆不关朔食之事，然厯数推行，则必以朔食，为始春秋，三十六食不书事，应而弑君之变，密与相符，亦犹之以日当辟也，昭公三十一年十二月辛亥朔食，史墨以为吴将入郢，则是以楚当日也，凡日月之食，因地所见，以为浅深，是时，鲁事楚而不事周，故以辰尾为楚，以楚当日，犹之本国所见，亦当其本国之君也，此特举垂象而言，不关省协之义，如五纪本意，则以九畴相起，二十六万二千九百八十，为六十嵗周甲之辰，四周加二，谓之厯数以嵗分之每嵗各得四千三百七十四，谓之嵗数以月分之毎，月各得三百六十四半，谓之月数，以日分之，每日各得十二，谓之日数，以星分之，每星一辰谓之辰，数此嵗月日辰皆大者，举纲小者，举目重者，举全轻者举碎，犹六爻，一卦十有八变，统得四千九十六，其初六变，可以得嵗其中六变，可以得月，其末五变，可以得日，其上末一变，可以得辰，总六十四卦，则可以得闰得，交得食而成，厯数由是以辨省位，则初六变为王，中六变为卿士，末五变为师尹，七一变为庶民，因世所居，视其贞悔，以风雨寒温为候，前世之有道术者皆用之，使八政之官，皆依此起事，以得其阴隲所在，恰当不易，不然，则五纪八政，未有所系，犹帝王之自为畴象，非畴象之，自为天地也，春秋纪嵗必纪日纪，日必纪其于支，一一不爽，则当时所为嵗月日日月嵗之说必有确，然可据者，古学久湮，俗禁反泥，故复以春秋而下，日月交食之，数次于后焉，以证汉高帝三年十月甲戌晦食，高帝九年六月乙未晦，食既是吕氏杀赵王】。
【惠帝七年十二月辛未朔食，是犹之前食应高，后二年六月丙戌，七年正月己丑，食应】。
【文帝二年十一月癸卯，三年十月丁酉，食文帝七年正月辛未朔食，是皆不应】。
【景帝三年壬午，食是皆应诸侯王，景帝七年十二月庚寅朔食，是废太子荣】。
【中元元年十二月甲寅，三年九月戊戌，食中元六年八月辛亥朔，食】。
【后元元年八月巳巳朔食，又明年，应阳陵，武帝建元二年二月丙戌，三年九月丙子，食】。
【，元光元年二月丙辰，七月癸未，日食，元朔二年二月巳巳，元狩元年五月乙巳，食】。
【元鼎五年四月丁丑，太始四年十月甲寅，食征和四年八月辛酉，食将既，又明年应云陵】。
【昭帝始元三年十一月壬辰朔食，元鳯元年七月己亥朔食，是有燕王旦之诛】。
【宣帝地节元年十二月癸亥，食应，楚王延寿五鳯元年十二月乙酉，食杀韩延夀】
【五鳯，四年四月辛丑朔食，杀杨恽，元帝永光二年三月壬戌，四年七月戊寅，食】。
【建昭五年七月壬申，食明年，应渭陵，成帝建始三年十二月戊申朔，食】。
【河平元年四月己亥，食且既时，大封诸舅阳朔元年三月丁未朔食，王鳯杀王章】。
【永始元年九月丁巳，食时莽封新都侯，永始二年三月乙酉，三年二月巳卯，食】。
【永始四年八月辛未朔食，元延元年正月巳亥朔食】。
【，哀帝元夀元年正月辛丑朔食，杀王嘉元夀二年四月壬辰朔食，六月，应义陵】。
【前汉二百一十二年，日食五十三应，王躬者七，光武建武元年正月庚午朔食，应更始建武二年正月甲子朔，三年六月乙卯朔食，建武六年十月丙寅朔，七年四月癸亥朔，食】。
【建武十六年三月辛丑，十七年二月乙未，食建武二十二年五月乙未，二十五年三月戊申，食建武二十九年二月丁巳朔食，建武三十一年六月癸酉朔，食】。
【中元元年十二月甲子朔食，明年，应原陵，明帝永平三年九月壬申朔，食】。
【永平八年十一月壬寅朔食，永平十三年十一月甲辰朔食，楚王英罪废】。
【永平十六年六月戊午朔食，永平十八年十二月甲辰朔，食是嵗应节陵】。
【章帝建初五年二月庚辰朔食，和帝永元四年六月戊戌朔，食】。
【永元七年四月辛亥朔，十二年七月辛亥朔食，永元十五年五月甲子朔食，是立邓后，安帝永初元年三月癸酉朔食，永初五年正月庚辰，七年五月丙申朔，食】。
【元初元年十月戊子朔食，明年，立阎后，元初二年十月壬午，三年三月辛亥朔，食】。
【元初四年二月，五年八月，六年十二月皆食，延光三年十月庚寅朔食，是废太子保，】。
【顺帝永建二年七月甲戌朔食，永和三年十二月戊戌，五年六月己丑，食】。
【永和六年九月辛亥朔食，梁冀为大将军，桓帝建和元年正月辛亥朔食，杀杜乔，李固】。
【建和三年五月丁卯朔食，元嘉二年七月庚辰朔，食】。
【永兴二年九月丁卯朔食，是琅琊盗起，延熹八年二月丙申朔食，邓皇后自杀，】。
【永康元年六月壬子朔食，是应宣陵，灵帝建宁元年五月丁未，十一月甲辰朔食】。
【建宁四年三月辛酉朔食，熹平二年三月癸酉朔食，秋捕系，太学生】。
【光和元年二月辛亥朔，十二月丙子朔食，光和二年四月甲戌朔食，是杀宋废后】。
【光和四年九月庚寅朔食，中平六年四月丙午朔食，丙辰，是应文陵】。
【献帝初平四年正月甲寅朔食，兴平元年七月乙巳朔食，明年，露次曹阳，】。
【建安五年九月庚午朔食，曹操灭董氏，建安六年三月丁卯，十月癸未朔，食】。
【建安十三年十月癸未，十五年二月巳巳朔食，建安十五年二月乙巳，十七年六月庚寅，食建安二十一年五月己亥朔食，曹操称魏，建安二十四年三月壬子朔食，明年改命】。
【后汉百九十六年，日食七十二应，王躬者五，章武二年正月丙寅朔食，明年是应，恵陵】。
【建兴二年十二月戊辰朔食，建兴九年十二月戊戌朔，食】。
【建兴十一年闰五月庚寅朔食，明年，献帝薨延熈，八年十月戊申朔，十年三月庚午朔，食】。
【延熈，十一年二月甲子朔食，景耀二年七月戊子朔，食】。
【景耀三年正月乙酉朔食，司马昭弑曹髦，景耀五年十一月己亥朔食，明年，成都陷】。
【晋武帝泰始二年三月庚戌，七月丙午朔食，泰始七年十月丁丑朔食，安乐公卒】。
【，泰始八年十月辛未朔，九年四月戊辰朔食，泰始十年四月癸亥朔，食】。
【咸宁元年八月甲申，三年二月丙子朔食，咸宁四年正月庚午朔，食】。
【太康四年三月辛丑，七年正月甲寅朔食，太康八年正月戊申，十二月戊申朔，并食】。
【永熈元年正月壬申朔食，四月应含章殿，惠帝元康九年十一月甲子朔食，废太子遹，】。
【永康元年正月己夘四月辛卯，食应赵王伦光熈元年正月，七月十二月，皆食是殂，惠帝】。
【懐帝永嘉元年十一月，二年正月食，愍帝建兴四年六月，十二月朔食】。
【建兴五年五月，十一月，并食是应在平阳，元帝大兴元年四月丁丑朔食，亦应刘聪】。
【明帝大宁三年十一月癸巳朔食，明帝先殂，成帝咸和二年五月甲申，六年三月壬戌，食】。
【咸和九年十月乙未朔食，咸康元年十月乙未，七年二月甲子朔，食】。
【咸康八年正月乙未朔食，成帝乃殂，穆帝永和二年四月，七年正月，八年正月食】。
【升平四年八月辛丑朔食，明年，穆帝乃殂，哀帝隆和元年二月，十二月食，政在桓氏】。
【帝奕，太和三年五月，五年七月食，孝武宁康三年十月癸酉朔，食】。
【太元六年六月，九年十月十七年五月食，太元二十年三月庚辰朔食，明年，应清暑殿】。
【安帝隆安四年六月庚辰朔食，是应桓氏，元兴二年四月癸巳朔食，冬上迁于浔阳】。
【义熈，十三年正月甲戌朔食，明年弑于东堂，恭帝元熈元年十一月丁亥朔食，是乃革命】。
【宋文帝元嘉元年二月己夘食是废少帝，元嘉三十年闰七月辛丑朔食，先应子劭】。
【，孝武孝建元年七月丙申朔食，既明帝太始四年四月庚午，十月丁夘朔食】。
【废帝元徽六年三月，九月朔食，明年，革命齐商，祖建元三年七月己未朔食，明年，上殂】。
【武帝永明元年十二月乙巳朔食，废帝隆昌元年五月甲戌朔食，是废两帝】。
【东昬侯永元三年正月丙辰，七月癸巳朔食，梁武帝天监元年七月丁巳，食是杀东，昬，】。
【天监十五年三月戊辰朔食，是去宗庙犠牲，普通三年五月壬辰朔食，既】。
【大通八年四月癸丑朔食，北魏始乱，太清元年正月己亥朔，食】。
【太清二年七月庚寅朔食，明年夏，陷台城，陈武帝永定三年五月丙辰朔食，陈主殂】。
【宣帝太建七年十二月辛亥朔食，太建八年六月戊申朔食，周始灭齐】。
【周静帝，大象二年十月癸丑朔食，明年入隋，隋文帝开皇七年五月乙亥朔食，明年，灭陈】。
【仁夀元年二月乙卯朔食，炀帝大业十二年五月丙戌朔，食既】。
【凡日食，史不能尽书，书不能尽应，自晋五代，至隋三百五十四年间日食应主皆在南朝，惟梁陈而后永定三年五月丙辰朔食，其年夏，陈主霸先殂，冬，齐主高洋殂，以高洋后于霸先，犹应无二日之义也。其先梁大通，八年四月癸丑朔食，冬宇文泰酖，北魏主于长安，高欢立清河世子于洛阳，差有其应，盖是时梁主已从禅教，而天道北行，其先四朝，二十二主应者十三，故知上天阴隲，纎毫不爽，卿尹月日，总为省嵗而生嵗时克应不在三朝之限，旧法论日食，必眂星躔，若文伯之称去卫地，而如鲁地，刘向之以奎为卑贱，妇人东井，上应京师是也。然合而稽之，皆未必然，虽日月干支嵗徳嵗刑金稔木恶火旱，水饥之说，皆参半不騐，惟修徳修刑修救，差为近之，后世五行家尅应，皆以日辰为主，亦士民沿习不关，君相之事也。唐，宋而下，日食，视上世加详，又并系于后，云】。
【唐高祖武徳元年十月壬辰朔食，武徳九年十月丙辰朔食，是贞观之始】。
【，贞观元年闰三月癸丑，九月庚戌朔食，贞观二年三月戊申，三年八月己巳朔，食】。
【贞观四年闰正月丁卯，六年正月乙夘朔食，贞观九年闰四月丙寅朔食，上皇乃崩】。
【贞观十一年三月丙戌朔食，冬入武氏，贞观十七年六月己卯朔食，废太子】。
【贞观二十二年八月己酉朔食，明年，应翠微宫，高宗显庆五年六月庚午朔食，武氏亲万几，上元元年三月辛亥朔食，秋称天后，永隆元年十一月壬申朔食，应太子贤】。
【永淳元年四月甲子，十月庚申食，明年，上崩，垂拱四年六月丁亥朔食，大杀唐宗室】。
【中宗神龙三年六月丁卯，十二月乙丑朔食，睿宗先天元年九月丁夘朔食】。
【，开元三年七月庚申朔食，明年，上皇崩，开元二十年二月甲戌，廿一年七月乙丑，食】。
【开元二十二年十二月二十三年闰十一月朔食，天宝元年七月癸卯，五年五月壬子朔食，天宝十三年六月乙丑朔食，既明年，禄山反，肃宗至徳元年十月辛巳朔食，是上在成都】。
【代宗大厯三年三月乙巳朔食，大厯十四年七月戊辰朔食，是年徳宗立】。
【贞元十二年八月己未，十七年五月壬戌，食宪宗元和三年七月辛巳，十年八月己亥，食】。
【，元和十三年六月癸丑朔食，应又明年正月，德宗贞元八年十一月壬子朔，食】。
【穆宗，长庆二年四月辛酉，三年九月壬子，食文宗，太和八年二月壬午朔食，应在李训】。
【武宗防昌三年二月庚申朔食，防昌五年七月丙午朔食，明年，立太叔】。
【宣宗大中八年正月丙戌朔食，懿宗咸通四年七月辛卯朔，食】。
【僖宗六年四月庚申朔食，盗巢陷湖南文徳元年三月戊戌朔食，癸卯，僖宗崩】。
【昭宗，天祐元年十月癸卯朔食，秋应于椒殿，梁太祖开平五年正月丙戌朔食，明年见弑】。
【唐同光三年四月癸亥朔食，明年，应于伶人，晋天福七年闰四月甲寅朔食，晋主殂】。
【汉隐帝干祐三年十一月甲子朔食，应是月，周太祖广顺二年四月丙戌朔，食】。
【宋太祖建隆元年五月己亥朔食，建隆二年四月癸巳朔食，六月，杜大后崩】。
【开寳元年十二月己酉朔食，开宝三年四月，四年十月，五年九月朔食】。
【开宝八年七月辛未朔食，明年，上崩，太宗二年十一月丁亥朔，食】。
【雍熈二年十二月庚子，三年六月戊戌朔食，淳化二年三月，四年二月皆食】。
【，真宗咸平元年五月，十月，五年七月朔食，天禧五年七月甲戌朔食，明年，上崩】。
【仁宗干兴元年七月甲子朔，食既，天圣六年三月丙申，七年八月丁亥朔，食】。
【明道二年六月甲午朔食，冬废郭后，至和元年四月甲午朔食，既】。
【神宗熈宁元年正月甲戌朔食，始用王安石，元丰六年九月癸卯朔，食】。
【，徽宗大观元年十一月壬子朔食，大观二年五月庚戌，四年九月丙寅朔，食】。
【，政和三年三月壬子，五年七月戊辰朔食，政和八年五月壬午朔食，时约金伐辽】。
【，宣和元年四月丙子朔食，时师败于朔方，高宗建炎三年九月丙午朔，食时苗，刘事起】。
【，绍兴五年正月己巳朔食，上皇殂于金，绍兴三十二年正月戊申朔食，上乃内禅】。
【孝宗隆兴元年六月庚申朔，食时师溃，符离淳熈，十年十月壬戌朔食，时禁伪学】。
【宁宗庆元元年三月丙戌朔食，杀赵汝愚开熈二年二月壬子朔食，韩侂胄用事】。
【嘉定十六年九月庚子朔食，金主珣卒，寳庆三年六月戊申朔食，元主殂于盘山】。
【恭帝徳祐元年六月朔日食既，宋祚乃絶元至元二十九年正月甲午朔，食】。
【至元三十一年六月朔食，世祖先应，成宗大徳元年四月癸巳朔，食】。
【仁宗延祐六年二月丁亥朔食，明年，英宗立，英宗至治二年十一月甲午朔食，明年见弑】。
【泰定帝四年九月丙申朔食，明年，殂于上都，文帝至顺二年八月甲辰朔食，明年，文宗殂】。
【顺帝元统二年四月戊午，八月甲戌朔食，至正十八年六月戊辰，十二月乙丑朔食】。
【至正二十一年四月辛巳，七月辛酉朔食，自唐武徳至元终四百四十七年四十五。主应者二十六君，惟嘉定十六年九月庚子朔，食，应金主珣，宝庆三年六月戊申朔食，应元主真殂于盘山，是时，宋祚式微，虽云正朔，而天命不归，元虽崛起，而浑一天下八九十年之间日徳屡儆观于武徳贞观建隆开寳之际，天意丁宁，长庆太和熈宁，宣和，上下薄蚀，鲜少而阴隲，相协之故，槩可知矣。宋世诸臣，每当日食犹以隂云不见为瑞，可叹也。夫其亦不谨天戒者矣，】。
星辰失纪
【鲁庄公七年四月辛卯，恒星不见，星陨如雨，僖公十六年正月戊申朔，陨石于宋，五】。
【文公十四年七月，冇星孛于北斗，昭公十年冬，有星孛于大辰】。
【哀公十三年十一月，有星孛于东方，贞定王二年，彗星见】。
【考王八年，彗星见赧王，十年十二年，十九年，彗星见】。
【秦始皇七年五月，彗星见西方，始皇九年四月，彗星见西方，又出北方，斗下】。
【始皇十三年正月，彗星见东方，始皇三十三年，彗星出西方，】。
【汉高帝三年七月，有星孛于大角，文帝后七年，有星孛于西方，直尾箕，指虚危】。
【景帝二年，彗星出西方，景帝中元三年三月，彗见西北出，觜觹】。
【武帝建元三年二月，有星孛于注张，厯紫宫，建元三年四月，有星孛于天纪，至织女】。
【建元六年六月，孛于北方，八月，孛于东方，元狩四年四月，长星出西北】。
【元封元年五月，星孛东井及三台，征和四年二月，陨石于雍二】。
【宣帝地节元年正月，星孛于西方，黄龙元年三月，有星孛入紫宫】。
【元帝初元四年四月，有星孛于参，建昭元年正月戊辰，陨石于梁六】。
【成帝建始元年正月，有星孛于营室，建始四年正月癸卯，陨石于藁肥累】。
【阳朔三年，陨石白马八永始二年二月癸未夜，中星陨如雨】。
【元延元年七月，有星孛于东井，践五诸侯，哀帝建平二年二月，彗出牵牛】。
【王莽地皇三年十一月，有星孛于张，光武建武十五年春，彗见昴毕入东壁】。
【建武三十年闰四月，水在东井，发芒为孛，明帝永十三年夏，彗出天船，入于亢】。
【永平八年夏，彗出栁，张犯上阶，遣使之天竺，永平十八年夏，彗出张，南入太微，秋上崩】。
【章帝建初元年秋，彗出天市，入牵牛，建初元年冬，彗出娄，稍入紫宫】。
【殇帝延平元年九月，陨石陈留，四，安帝永初三年冬，彗出天苑】。
【顺帝永建六年春，彗出奎，娄，入轩辕，桓帝建和元年秋，彗出天市】。
【延熹四年夏，客星在营室，发芒入心，延熹七年二月癸亥，陨石右扶风，一鄠二】。
【灵帝光和元年，彗出亢，北入天苑，光和三年秋，彗出三台下，入太微】。
【光和五年春，彗出奎，入紫宫，献帝初平三年秋，尤旗出角，亢南】。
【初平四年冬，孛见两角，入天市，建安五年冬，有星孛于大梁，】。
【建安九年冬，有星孛于东井，建安十一年春，有星孛于斗中】。
【建安十二年冬，有星孛于鹑尾，建安十七年冬，有星孛于五诸侯】。
【建安二十三年春，孛厯五车轩辕，太微，建兴三年冬，有星孛于少微，收南中四郡】。
【建兴九年冬，有星孛于翼，破杀张郃，建兴十四年冬，孛见大辰，入天纪】。
【延熈元年秋，彗见张，明年春，魏主叡殂，延熈三年冬，彗出尾拂，牵牛】。
【延熈，八年秋，彗见七星，蒋琬董允卒，延熈九年春，孛于昴，入于轸】。
【延熈，十四年冬，有星孛于营室，延熙十五年春，彗出于胄夏，吴主权殂】。
【延熙十六年冬，彗大出轸，明年，魏废其君，延熙十八年春，彗出于箕尾】。
【景耀五年冬，彗出亢，魏咸熙二年夏，彗出东壁，秋，晋受魏禅，】。
【晋武帝泰始四年春，彗出轸，五年秋，孛于紫宫，泰始四年七月，星陨如雨，皆西流，泰始十年冬，有星孛于轸，咸宁二年冬，有星孛于大角及太微】。
【咸宁三年春，孛于胃，秋，孛于紫宫，咸宁四年夏，蚩尤旗见，五年，孛三见于太微】。
【太康二年秋，有星孛于张，太康四年春，孛于鹑尾，八年秋，彗着于南斗】。
【太康九年八月壬子，星陨如雨，太熙元年夏，孛于紫宫，帝乃崩】。
【惠帝元康五年夏，彗见于西方，至三台大陵，永康元年冬，彗出牵牛，指天市】。
【太安元年夏，彗星昼见，诸王相屠，太安二年春，彗见东方，指三台】。
【永兴二年秋，孛于昴，毕，东孛于北斗，璇玑，成帝咸和四年秋，孛犯斗东。石勒虏刘曜】。
【，咸康二年春，彗出奎，六年春，孛于太微，康帝建元元年冬，彗见于亢，明年，上崩】。
【穆帝永和五年冬，彗见于亢，石氏乃灭，穆帝永和六年春，彗再见于亢，河北乃争】。
【升平二年夏，彗出胃，哀帝兴宁元年秋，孛见于角，亢，假桓温黄】。
【孝武宁康元年，彗星三见，太元十五年秋，彗孛于北河，入紫微】。
【安帝隆安四年春，孛着于奎，经太微端门，隆安四年冬，有星孛于贯索，孙刘乃叛】。
【义熙十一年夏，彗星二，出天市，扫帝座，义熙十四年夏，有星孛于斗魁中，应在东堂】。
【恭帝元熙元年，星孛于太微西蕃，是乃革命，宋武帝永初三年，孛再见于北方】。
【少帝景平元年，孛再见于东北，文帝元嘉十九年冬，孛在北斗，扫五车】。
【元嘉二十六年，二十八年，彗再见太微，应在凶劭，齐东昏永元三年，彗长竟天，萧梁革命，梁武帝普通元年，彗见尔朱荣破魏，中大通四年七月甲辰，星陨如雨】。
【大同五年冬，彗出南斗，东魏丧师，陈文帝天嘉六年夏，彗见上台，齐主内禅】。
【陈宣帝太建七年夏，星孛于大角，周灭齐，太建十二年冬，彗见西南，明年，周禅于隋】。
【隋开皇三年，彗星着于房，心，是陈后主元年，开皇五年八月戊申，有星陨如雨】。
【开皇八年冬，星孛于牵牛，开皇十四年冬，彗见于奎，娄】。
【炀帝大业三年春，彗见西方，竟天，秋再见，大业四年，彗出五车，扫文昌】。
【大业十一年夏，有星孛于文昌，大业十三年夏，彗见于太微，是乃革命】。
【唐高祖武徳，九年春，有星孛于昴，胃是革政，太宗贞观八年秋，有星孛于元枵】。
【贞观十三年春，有星孛于大梁，贞观十五年夏，有星孛于太微】。
【高宗龙朔三年秋，彗见于左，摄提干封，二年夏，彗见于五车】。
【上元二年冬，彗见于角，亢南，三年秋，见东井，开耀元年，彗见天市】。
【中宗文明元年秋，天欃见于西方，景龙元年冬，二年春，有星孛于昴，胃】。
【宗开元二年五月乙卯晦，冇星大小无数，皆西北流，开元十八年夏，彗出五车，孛见昴，毕，开元二十六年，孛见于紫微，肃宗乾元三年夏，彗着于娄，胃】。
【代宗广徳二年十二月丙寅，彻夜，星流如雨，大厯五年夏，彗着于五车，又着于北方】。
【徳宗兴元元年六月戊午，星什伍皆陨，宪宗元和十年，彗犯轩辕】。
【，元和十一年春，彗见于毕，是诛元济，穆宗，长庆元年春，孛见太微夏，彗见于昴】。
【文宗太和四年六月辛未，乙夜，星流无数，太和七年六月戊子夜，星流无数】。
【太和八年秋，彗着于太微，开成二年春，彗星守危，至于轩辕，秋彗见元枵，开成三年冬，彗出箕尾亘天，开成四年春，彗出卷舌，二月乙亥，星俱西流】。
【开成五年春，冬彗再见鱼仇，废太子，武宗防昌元年秋，冬，孛见营室】。
【宣宗大中六年春，彗出觜参，懿宗咸通六年，大流星偕诸小星自南徂北】。
【咸通九年春，彗见娄胃，明年秋，见大陵，僖宗中和元年八月己丑，大小星陨如雨】。
【光启二年五月，有星孛于尾箕，明年如鳯翔，昭宗大顺二年夏，彗出三台，扫天市】。
【景福二年，彗着于太微，李茂贞犯京师，天祐二年夏，彗着于轩辕，是乃革命】。
【梁干化二年夏，彗出张，是应友珪，后唐明宗元年六月乙未，众小星交流】。
【天成三年，彗出牵牛，长兴元年九月辛酉夜，众小星交流而陨】。
【末帝清泰三年秋，彗出天哭，自焚于懐州，晋天福六年冬，彗扫天市垣，明年，晋主殂】。
【周世宗显徳三年正月，有星孛于参，宋太祖开宝八年，彗着于柳，至东壁】。
【太宗端拱二年夏，彗出东井，淳化二三年，每有流星分，一为三相，从而没】。
【，真宗咸平元年春，彗出营室，六年冬，见井鬼景徳三年五月乙卯，客星出天津，分为四没】。
【天禧二年，彗着于斗魁，厯轩辕七星，仁宗干兴十年八月，星出胃，并为六七，西流】。
【景祐二年秋，孛见于张翼，冬废后郭卒，景祐四年七月戊申，星数百，西南流】。
【皇祐元年春，彗出虚，入于娄，嘉祐元年秋，彗出紫微】。
【英宗治平三年春，彗着于营室，明年，上崩，神宗熙宁八年冬，彗出轸中，是罢手实法】。
【哲宗绍圣四年秋，彗出氐中，入天市，徽宗崇宁五年春，彗出奎，入于浊】。
【，靖康元年夏，彗出紫微垣，高宗绍兴十五年夏，彗出参】。
【，绍兴二十二年秋，彗出井，金迁都于燕，孝宗淳熙二年秋，星孛于紫微垣】。
【，寜宗嘉定十五年秋，孛出右摄提，元世祖至元元年秋，彗出舆鬼】。
【至元三十年，彗入太微垣，明年，特穆尔立，成宗大徳八年，彗守营室】。
【仁宗皇庆二年，彗出东井，顺帝至正三年夏，彗着于东北】。
【顺帝二十六年，孛见于紫微，至正二十八年春，彗出于昴，毕，没于昴】。
【凡史家占騐着于五星，而春秋所书止及陨孛，盖陨孛之象，着而五星之纬微，易曰：天垂象，见吉凶，圣人则之，亦取其明著者而已。战国以来，所言星辰，皆不应经义，即如五运六气太过不及之说，以气生运为顺化，若甲子，甲午，甲寅，甲申，火下生土，壬辰，壬戌，水下生木，乙丑，乙未，土下生金，辛卯，辛酉，金下生水，癸己，癸亥，木下生火之类，以气克运曰：天刑若庚，子庚午庚寅庚申，火下克金，戊辰，戊戌，水下克火，辛丑，辛未，土下克水，丁卯，丁酉，金下克木，巳巳己亥木下，克土之类，运生气曰小，逆相得则微壬子壬午壬寅壬申木上生火，庚辰，庚戌，金上生水，癸丑，癸未，火上生土，己卯，己酉，土上生金，辛巳辛亥，水上生木之类，运克气曰不和，不相得则甚？如丙子丙午丙寅丙申，水上克火，甲辰甲戌土上克水，丁丑，丁未，木上克土癸夘癸酉火上克金，乙巳乙亥，金上克木之类，若此，则专倚干支亦春秋之所不训，且圣人以五纪反，易其所关系，独在俊民，必非泛泛，如年谷不登，水旱疾疫之说，易曰：天地闭，贤人隠诚使春行秋令，夏陨冬霜，贤人君子必有不获，康宁者，至如南宋之季，月或一年，四食日多，频月无光，则亦所厯所遗中隷首之算外也嵗饥与食彗殊伦，似不足纪，然圣人首重氏，命百谷着于功歌，以春秋洪范之所并録，故亦属缀于后，焉】嵗时失纪。
【鲁庄公六年，螟七年，无麦苗，十七年，多麋，庄公二十年，齐大灾，二十八年，大无麦禾】。
【文公三年，雨螽于宋，宣公十年饥，十三年，螽，十五年，蝝生饥】。
【襄公二十四年，大饥，哀公十三年，螽，秦皇十六，十九年，大饥】。
【汉高祖二年，关中大饥，民就食蜀，汉武帝建元三年，元鼎三年，平原关东氏相食】。
【元帝初元元年秋，二年夏，饥，关东民相食，光武二年，关中大饥，】。
【安帝永初三年，京师人相食，桓帝延熹九年，豫州民饥死什四五】。
【灵帝光和五年，京师大疫，献帝兴平二年，关中民相啖白骨，委积】。
【晋愍帝建兴四年，大饥，元帝大兴二年，吴郡无麦禾】。
【成帝咸和五年，无麦禾，穆帝永和十二年饥，孝武太元六年，无麦禾，安帝元兴元年，大饥】。
【北齐武平四年，山东大饥，隋炀帝大业五年，燕，代，齐，鲁皆饥】。
【唐贞观元年，关内饥，高宗总章二年，郡国大饥，】。
【仪鳯，四年春，东都饥，调露元年秋，关中饥，永隆元年，东都饥，永淳元年，京师人相食】。
【，垂拱三年，大足元年，景龙二三年，郡国饥，先天二年，京师岐陇饥】。
【开元十六年，河北饥时立长征酬勲格，乾元三年春，京师饥广徳，二年秋，关辅饥】。
【贞元元年，二年，大饥时，作大盈库，初税茶，贞元十四年十九年饥时，裴延龄用事】。
【，元和七年至十一年皆饥，长庆二年，江淮饥，太和四六，九年，郡国大饥，】。
【大中五年，六年，九年，湖南，淮南饥，咸通九年，东都大饥，厐勋陷，淮南五州】。
【干符三年，京师饥，时天平军乱，光启二年，荆襄，人相食，时朱珉王行瑜乱】。
【大顺二年春，淮南大饥，时王师溃于赵城，天祐元年，京师大饥，时有椒殿之祸】。
【宋明道二年，江南饷，种皆絶时刘后见太庙，建炎元年，汴京大饥，人相啖，道殣无胔】。
【建炎三年，金陷东郡饥，盗载尸为粮，绍兴元年，至五年，十年十一年，郡国皆饥】。
【绍兴十八年，绍兴府大饥，时窜胡铨于岭南，绍兴廿八，九年，大饥】。
【隆兴元年，江南大饥，时王师溃于符离，淳熙元二三年至九十年，皆大饥，无麦禾】。
【淳熙十一二年，岭东西大饥，时禁伪学，绍熙二四五年，江淮食草木，时李氏杀贵妃】。
【嘉泰元年至四年，江上下皆饥，时金人乞和，嘉定元年至十六，七年，皆饥犹受宝，大庆殿】。
【，嘉熙四年，临安市贸人肉，时史嵩之为政，元至元二十一年，至廿八九年，郡县多大饥，】。
【成宗元贞二年，至大徳十一年郡县多饥，武宗至大元年，江南大饥，东郡，父子相食】。
【仁宗延祐二年，至七年，郡国大饥，顺帝至正元年至五年，畿辅，人皆相食】。
【至正十四年，江岭间饥，父子相食，自春秋至元终二千九十年，惟汉文，景昭宣，四朝不饥，百谷用成，及前宋百六十年间，少饥耳，饥之最甚，至父子相食，惟三代之季，若汉安帝永初而下唐徳宗贞元而下，南宋建炎，绍兴而下无嵗无地不饥，百姓雕攰，国祚随之，书云：四海困穷，天禄永终，故水火疾疫嵗皆不成而嵗事不成兼有旱蝗，兵革之变，洪范说省专指百谷，固应以农事为本，而五行庶征，别自分系，亦各从其类也，】。
皇极章第七
五皇极
皇建其有极
无偏无陂，遵王之义，无有作好，遵王之道，无有作恶，遵王之路，无偏无党，王道荡荡，无党无偏，王道平平，无反无侧，王道正直，防其有极，归其有极。
曰皇极之敷言，是彞是训，于帝其训，凡厥庶民，极之敷言，是训是行，以近天子之光，曰：天子作民父母，以为天下王【，皇极一章，未有敷言其敛，时五福至，以为天下王一百四十字，皆疑在向威之末，葢敬晨协乂，明念向威，此八用者，皆建极之义，舍是八用，则极无由建，故以建极之意，寓八用之中，恐其意义未明，乃于篇终敷言，发挥锡极，保极作极，协极防极归，极诸义以畅前意，自古学久湮，篇章淆乱，伏生以下未能句读，徒裒辑成文，以就缝绽而已，今欲更定无憾，必须移敛时五福，百四十字，尽归篇未而厯代诸贤未抽其绪，姑依金履祥之説以无偏无陂，一百字，系为敷言其实，皇极，不须敷言，即皇建其有极五字，已该无限精义，下章百四十字，皆为威福，用人而发，恐天子行其好恶以伤害，俊民闻天下偏党之祸，非专为民训也，看敷言章另説庶民意义，灿然不过恐庶民之近天子者，假偏党以行其淫，比耳，庶民不学，以天子之好恶，为好恶，俊民好徳以上帝之好恶为应，违天子不念俊民，而徒云与民同其好恶，又不念庶民而实欲自行其好恶，则平康正直之谊，裒而向福威，殛之权皆倒矣，上章言日月之行，有冬有夏，月之从星，则以风雨，犹言风雨生于日月，不生于星辰寒暑生于冬夏，不生于风雨，明天子，当与俊民共治庶民，不当与近臣共为好恶也，下章言：平康正直，明是无有偏党，无作好恶而刚柔四克，其权出于皇极，天子所为，道义与庶民所为道路，一也，三代而下，天子已尊，俊民已防语，皇极则云天子所以正庶民之偏党，语三徳则云天子所以克臣下之偏私，终日求之臣民，而天子无事焉，所以五纪失序而咎徴日见也，今以皇极不用敷，词八用，总归一建，复举五作九用，分属图书，以发明皇极，系于左焉，】。
作圣建用图
【思睿作圣，即皇极也，而又不指为皇极者，盖作圣，为天子之体，而建极为天子之用，语体则肃，又哲谋，皆作圣之体，语用则敬，晨协乂明，念向威皆建极之用也，】。
【五行，初不言用，盖以五行为本，向之则福，背之则威离，有向极之福，坎有背极之威，然体天为用者，初无威福，以威福托于天，而敬建归于己，则皇极之建，亦可不言五行，不言威福也，人主不以威福为用，而以睿圣为体，晨八政而明稽疑，乂三徳而协五纪，敬五事而念庶徴虽不作威福，威福已着于天下矣，上章言：庶民惟星，星冇好风星有好雨，必使庶民皆无好恶，王者不能必使王者皆从民之好恶，天地亦不能也。天地日月，无私好恶，王者法之，以建天地而行日月，使八政稽疑，五事庶徴三徳五纪相为参赞不挠，向威之明，不汨五行之序而已，诗曰：敬天之怒，无敢戏豫，敬天之渝，无敢驰驱，一敬而后喜怒哀乐，各中其节，中节而后位育致也，然则所称遵王者，何也？曰：王一天也，天子作民父母，以为天下王，不为民父母，则无以作天子，天子亦天也，惟王称天，天子之法天，犹后王之法前王，孟子曰：遵先王之法而过者，未之有也。以中和法天以道义法先王，然后可称建极矣，又作中和，图如左】。
【喜怒哀乐，是生好恶，荡平正直，即为中和荡平，可以称道，正直可以称义，道义立而中和，致中和致，而皇极可建也，皇极无倚，一敬本独故曰慎独，再作慎独，图如左】。
【九兼两用而五行不言用五行寄诸用者也，五不言五行而一言五行，五行贯于独者也。皇极宜言独而不言，独五行宜言五而不言五，故以独寓于五，以五寓于独独之，寓于五五之寓于独犹一用之，为两用一九之为十一也。故方图之，南北与中央出入天地之要妙也，夫使五为五行，一为皇极，则人将执五，以求五行，执一以求皇极，使执五可得五行，执一可得皇极，则是用向之半，可得半威，用威之半可得半，向也折四不可以当五折，五不可以当六，故以五福还于南向以六殛，还于北威，五福还于南向而五，非南向，六殛还于北，威而一非北威，故分五以为九用，留一以为独建，一建于五之中，五建于一之内人，知夫一之街于九五之逵于九而不知夫一之无所不宅也，一无所不宅，而复还于五，归于一，故以五居一，谓之皇以独命五谓之极，敬晨协乂，明念向威皆慎也，慎则无所不敬，敬而不晨不协，不乂不明，不念则犹若有所未慎也，有所未慎，则八政稽疑，五纪庶徴犹在眎听，闻暏之内，一慎祗敬，则七十五占五休五咎，皆不在眎听闻，睹之内眎听闻，睹不在形声而后喜怒哀乐，与天地同体，与天地同体，而后与天地同用矣，然则向威福殛，何所用之曰：向威福殛，天地之大用也，圣人不用，则还诸天地，还诸天地而五行可吏也，众人欲用天地而卒不胜天地，以其好恶，争胜五行而卒，为五行所胜者比比也，】。
三徳章第八
六三德
一曰正直二曰刚克三曰柔克
平康正直，彊弗友，刚克，燮友柔克，沈潜刚克，高明柔克，【臣攷三徳之正五纪，犹中气之和嵗防嵗有太过名曰先天嵗有不及名曰后天，五阳先天气交于大寒之前，五阴后天气交于大寒之后，故为中气以和之，五运六气互相克制，中和始得。故曰天子建申和之，极言天子以八政，刚柔正阴阳之治也，刚柔寄于八政，阴阳辨于五纪嵗月不殊而人民异动，故为四克，以平之平而后正，正而后乂，乂而后明，故为稼穑，以乂平康为从革以乂，弗友为曲直，以乂燮友为炎上，以乂沈潜为润下，以乂高明，斧弓旌，鼗；铎，琴，瑟，盖合为正直之用也，孔安国曰：地虽至柔，亦有刚克，能出金石，天为刚徳亦有柔克，不干四时，喻臣当执刚以正君，君亦当执柔以纳臣苏轼深取是说，然犹迂濶逺于情实其情实者，亦曰克己复礼而已，己者人也，礼者，天也，彊弗友，燮友沈潜髙明皆人也，刚克柔克，天也，天即礼也，盖有礼则正直，正直则四克有所措，不然，亦犹之盐梅麯蘖归于调停而已，干以弗友而用离，离以烈而成其光，坤以燮友，而用坎坎，以顺而成其利坎，以沈潜而用震，震奋而知省，离以高明而用兑，兑悦而趋事，西方之用，巽，东方之用兑，君子亦各有取之也。堂皇之间，县象布和正直，不克，取诸稼穑，边圉之间，正辞伐罪，以刚克彊，取诸从革亲党之间，恵懋保和以柔克，燮取诸曲直，阃阀之内，有物有恒，以刚克柔，取诸炎上，臣隣之间，有浃有巽，以柔克刚，取诸润下，周官柞氏掌攻革木及林麓，夏日至，令刋阳木而火之，冬日至，令剥阴木而水之，若欲其化也，则春秋变其水火，薙氏掌杀草，春始生而萌之，夏日至而夷之，秋绳而芟之，冬日至而耜之，若欲其化也，则以水火变之，其刋阳木而火剥，阴木而水，此犹之弗友，刚克燮友，柔克也，其春秋变水火，及以水火变之，此则所谓沈潜刚克，高明，柔克也，凡己私之难克，犹草木之有根芽，非水火互用，不能殄絶圣人以正直为心，刚柔为用，先正己而后正人，先直己而后直，人知柔知刚，以变化成其顺治其所以成治者，皆八政之用而克复归仁，在八政之先非主敬，君子未之能省也，此视听言动，四勿之功，独传顔氏子乎？凡八政之官分治四克，而平康正直，独以物格归于皇极，沈潜主貌，貌之恭肃为克取刚，貌无刚克，则玩防乗之与物俱波，诗曰：洵有情兮，而无望兮，高明主言，言之从乂为克取柔，言无柔克，则鄙倍乗之与物俱焚，诗曰：乱之辑矣，民之洽矣，燮友主眎，眎之明哲为克取柔，视无柔克，则骄亢不下，与物无亲，诗曰：相在尔室，尚不愧于屋漏，彊弗友，主聴聴之聪，谋为克取刚，听无刚克，则谗毁入焉，与物俱化，诗曰：君子信盗，乱是用暴，盗言孔甘，乱是用餤。故先王之为八政，分寄四克，以治九官，食与司徒居于东方，以治木徳喜气萃之货，与司冦居于西方，以治金徳怒气萃之祀，与司居于北方，以治水徳哀气萃之宾，与司马居于南方，以治火徳乐气萃之，喜怒哀乐各以中和为节，中和之治，寄于慎独，礼乐之用，着于克己，故知中和之本于慎独，礼乐之要，于克己者，可与言三徳之乂矣】。
【凡五伦，五典之数，不分方位，文王之敬止，只言父子君臣仲尼之未能兼及兄弟朋友，盖五行之数，只有生克生者，以为父子克者，以为君臣，因其父子以制君臣，因其君臣以制夫妇，夫妇之取于君臣，犹朋友之取于兄弟也，五伦之间皆有彊弗燮友，沈潜高明之别，箕子之称三徳皐陶之称九，徳差数虽殊，而要以源本，五行纲纪八政，翕受敷施，以致四克之用，其义一也。今别为图，以便考焉，】。
右三徳四克之图
【洪范言三徳皐陶言九徳其实皆五徳也九徳三徳各有克制，与河图相参】。
右九徳配三徳之图
【九徳各有克制亦依河图生成相参】
右九徳配四克之图
【九徳出于河图，寛栗属土为正直，中和之所立体，因而推之，北方水徳一柔而立六愿，而恭南方火徳二乱而敬，七扰而毅，东方木徳八直而温，三简而亷西方金徳九刚而塞，四彊而义，此五徳之方也又别其】【隂阳彼此相济，始其生者，后其成者，故一柔而立二愿，而恭六乱而敬七扰，而毅三直而温，四简而亷八刚而塞，九彊而义，此五徳之制也，盖以柔立，愿恭皆为水徳则近于沈潜，故以六为乱，而敬，观九河北流，天下会同知水徳之高明也，以乱敬扰，毅皆为火徳则近于高明，故以二为愿，而恭观五秩，南行，万物相见，知火徳之沈潜也，以直温简亷皆为木徳则近于燮友，故以八为刚而塞，观壬林之盛，万物出震，知柔克之不畸，柔也，以刚塞彊，义皆为金徳则近于彊，弗故以四为简，亷观兑悦之源，诸流洁清，知刚克之，不畴刚也，故生于柔者成于刚，成于刚者，生于柔，天道不克】。
【刚柔不得故复为四克归仁图附焉】
右四克归仁图臯陶
【凡禹臯之学同出于虞廷，顔思之学同出于孔氏，禹称三徳臯称九徳皆以刚柔克化为用，顔称克复思称，中和皆以天人贞胜为本，要以变化气质防归，理极则一也。人生而禀于阴阳，殽于五行，以为气质，不过彊弗燮友，沈潜高明，四端有以克之，则气质皆化为道徳，无以克之，则性情皆化为气习，中庸称容敬执别，而先以有临论语，称泰威恵劳而归于不贪，虽不言克制而克制之道，彼此互见，世儒以此为制伏臣下之方谀，而且陋矣，或谓河图主生自水而木，而火而土而金，故以生为序，洛书主克自水而火，而金而木而土，故以克为序，九金彊弗，故以七火克之，此彊弗之刚，克也，八木燮友，故以四金克之，此燮友之柔克也。六，水沈潜，故以五土克之，此沈潜之刚克也，七火高明，故以一水克之，此高明之柔克也，于义虽通，而皇极睿思之理，未能甚协，要知水火金木，各有刚柔，非经睿思，不能致克仁义礼智亦有孤，行本于圣心，乃成玅用，然则圣人之专言归仁，复礼不有所倚欤？曰：仁有五生，礼有五克仁，礼之于五行，犹土也，然已复已归之后，则非犹土也，雷龙神鬼皆出于土而入于土，使土犹之五行者，则所克不过沈潜所生，不过彊，弗非复九徳咸事之义矣，孟子曰：仁之于父子也，义之于君臣也，礼之于宾主也，智之于贤者也，圣人之于天道也，命也，有性焉，以性制命，以命制性，故自孔顔而下为禹，臯之学者，莫孟子若也，性命互克，不复为图，别其图于后焉，】。
稽疑章第九
七稽疑
择建立卜筮人，乃命卜筮，曰雨，曰霁，曰蒙，曰驿，曰克，曰贞，曰悔。
凡七卜五占用二衍忒
立时人作卜筮三人占则从二人之言
汝则有大疑，谋及乃心，谋及卿士，谋及庶人，谋及卜筮，汝则从，从筮从，卿士从，庶民从，是之谓大同，身其康彊，子孙其逢吉。
汝则从从筮从卿事逆庶民逆吉
卿士从从筮从汝则逆庶民逆吉
庶民从从筮从汝则逆卿士逆吉
汝则从，从筮逆，卿士逆，庶民逆，作内吉作外凶，筮共违于人，用静吉，用作凶。
【圣人作睿，而犹有疑思，肃乂哲谋而犹有疑事，所以参核天人不与，鬼神争智也，七卜之有五，占皆也，用二衍，一皆筮也，者畴也，筮者易也，畴之象甚着，而其辞已微，故用者观其象，易之象虽微，而其辞甚着，故用蓍者玩其辞，雨霁，蒙易克皆象也，象经三兆，兆经八体，三八二十四，以五乗之其体百有二十，以十乗之其变千有二百，故曰太卜，掌三兆之灋，一曰玉兆，二曰瓦兆，三曰原兆经兆之体，皆百有二十，其变皆千有二百，然而未尽也，何为其未尽也？曰：古之用法者不一，而其取法者常有所不尽，易之为象，六十四，其变四千九十六，又再进之为二十六万二千一百四十四，则象不胜指，而词不豫设，畴之为数，纵横十五分为八方，据三而成卦，三八二十四，以五占之为百二十，然其原田各八句股各八圭，黍各八，或重或单，出入戊巳不可以百二十尽也，今曰体色墨坼，别以四六，以五乗之以十衍之为千二百，是言其兆耳，以言其象，则固未尽也，图书两象，其文皆也，参畴为三通，五为九三乗九九七百二十九，以兆经之二千一百八十七着阴阳，日月之合也，方圆为玉，横纵为原，袤折为瓦三分，体卦各二百四十三，各有五占，雨霁蒙驿，克为兆一千二百一十五，立三人而参之，备两嵗之日一朞之辰是鬼神所执，吉凶之契也，吉凶之契，不可胶，刻而从违之象，其变多方，总以雒书为据，故复为雒书，占象如左】。
【五占之解，旧各不同，孔氏以驿为落，驿气不连属，郑氏以圛为光明，色泽光悦，然其以水火金木上为序】。
【则一也。占法殊方，古今异变，孔颍达云，今之川熙兆，横者为土，立者为木，斜向径者为金，背径者为火，因兆而细，曲者为水，贾公彦云：兆直丄向背者为木，直下向足者为水邪？向背者为火邪？向下者为金，横者为土，其实皆不然者，五行不専一事五变，不专一态，为兆者，体色墨坼，皆似□玉，为原兆者，体色墨圻，皆似于原，为瓦兆者，体色墨圻，皆似于瓦，三兆既分，然后以五占别之五，占可以兼三兆，而三兆不可以兼五占，故言五占而不言，三兆也，然则雨之为象，三兆皆雨霁之为象，三兆皆霁，蒙之为象，三兆皆蒙驿之为象，三兆皆驿，克之为象，三兆皆克，则何适主与？曰：以事为主，古之用簭有九，用命八一征二象，三与四谋，五果，六至七雨八瘳，又云：立君大封大祀，大迁大师，大丧，是于五者，各有好恶，犹月之从星，而有风雨也，然则五占之用，独贵霁克者，何也？曰：火土者，天地之昼气也，命雨而得霁，命霁而得克则无为贵霁克矣。然则玉兆皆无墨坼，而贵璺食深晣者，何也？曰：璺食者，日月之交气也，大象不衍，大谋不私，亦无为贵，墨坼深晰矣，然则古之用火灼，何也？曰：人生于日，日灼于地，而百草以蕃，春夏自南而北，秋冬自北而南，视高，棰则取于此也？然则火灼而成体，兆日灼地而成煇，祥大地之煇，祥着于腹之体兆，而圣人独以腹尚于日煇者，何也？曰：日！煇，尊也，尊命于天，不可以旦告，腹亲也，亲命于人，则可以旦告然，且圣人不废眂祲，亦犹之占兆也，然则食货祀司空，司徒，司冦宾师以其位而取之乎？抑以其兆而取之乎？曰：以其位而取之也。以其位取之，而又眎其所交别，其体色墨坼，则未有遯者矣，然则一九之交曰：食与师而亦曰：司空司冦三七之交曰祀司冦。而亦曰食，与宾二八之交，曰货与宾，而亦曰祀，与司徒四六之交曰：司空司徒，而亦曰货，与师一方，四官一象，两治五占，杂应奚取之乎？曰：取其正者，而其应交厉，然则五行所属，圆图正位，不复为据与？曰：其数固自在也，金火交于西南，水木安于东北，易曰：利西南，言其交者也。曰：不利东北，言其不交者也。象不交，则不神道，不交则不通，水；火，木，金变色，致气以动天地，日煇动而着，北动而微，圣人取微焉耳。然则占象之犹有异同，何也？曰：精魄着人，思拟各别，日煇射旁而左右异，视连山之时，未有归藏，归藏之时，未有周易，然且颛顼，黄帝不循一师，然则圣人亦有悔与？曰：何为其无悔也。不悔则不动，不动则卜筮，可以不设，卜筮可以不设则煇，祲可以不眡煇，祲可以不眂，则日食彗陨，皆无可动，圣人者，而圣人之智，尊于鬼神，大于天地，】。
【五占，灋既不传，眂祲亦五占之属，故复以厯代氛祲系焉，】。
煇占纪异
【汉高帝七年六月，月晕围参，毕七重，应白登，武帝建元二年四月戊申，如日夜出厯卫氏】。
【建元四年夏，有风赤如血，昭帝元平元年正月壬子，风师，见状如乱鬊】。
【元平二年二月乙酉，祥云如狗，夹汉西行，元帝永光元年四月，日青白无景应，石显】。
【成帝建始元年八月戊午两月，重见应王氏，河平元年正月壬寅，日月皆赤无光，中食墨】。
【永始二年二月癸未，东南有赤气索索，如树应樊并苏令】。
【哀帝建平元年正月丁未，疋练南行，声如雷，王莽地皇元年二月壬申，日正黒】
【世祖建武七年四月丙寅，日抱白虹贯晕，中元元年十一月甲辰，月中众星出入齿齿】。
【章帝建初元年七月，屡有白虹贯日，应窦宪，和帝永元十六年四月，紫宫着粉絮，应大丧】。
【殇帝延平元年夏，冬日屡有璚，背两珥，顺帝永建二年，六年春，屡有虹贯日珥，晕】。
【永和六年正月己夘白虹贯晕两珥，桓帝建和三年二月己巳，黄气抱日，突两珥】。
【灵帝熹平二年八月，白练冲，北斗主兵，光和元年六月丁丑，天投蜺，坠温明殿】。
【中平五年正月，日中墨食如飞鹊，献帝初平元年二月壬辰，白虹贯日】。
【兴平二年十二月，月重晕两珥，在端门先主，章武三年冬月晕北斗，应永安宫】。
【晋武章泰始元年七月，日晕再重，贯白虹，泰康元年正月己丑朔，杂气贯日，有光】。
【恵帝元康九年正月，日中墨食如鷰，永康元年正月癸亥朔，日晕三重，冬昼晦】。
【永兴元年冬，日中有墨分着，是年十二月壬寅夜，赤气有声】。
【光熈元年五月壬辰，日散如血，流映地，是年十二月甲申，白气若虹，夜见五日】。
【懐帝永嘉二年二月，白虹贯日，有晕五重，永嘉五年三月庚申，日散血中着，墨燕】。
【愍帝建兴二年正月巳巳朔，雾着人如墨，建兴二年正月庚申，有日陨别光，逆行】。
【建兴五年正月庚子，日三出，重晕两珥，元帝大兴元年十一月乙夘日夜出有珥，】。
【永昌元年十月，京师大雾，昼晦，成帝咸康元二八年，屡有白虹贯日】。
【穆帝永和十一年，日中着，墨见三足鸟，帝奕六年三月辛未，日晕五重，贯白虹】。
【孝武太元十三四年，日屡有黒子安帝隆安元年十二月壬辰，日晕，有背璚】。
【元兴元年，二，三月，白虹屡贯日，应桓，义熙元年五月日冇采珥，六年五月，有璚】。
【义熙七年七月，五虹射东方，恭帝元熙二年，日两直珥，贯白虹应革命】。
【宋文帝元嘉四年，昼晦十日，自是天下无王，元嘉三十年正月朔青黒气覆宫殿】。
【梁武帝太清二年五月，有两月相承如钩，太清三年正月庚申，白虹贯日三重，应侯景】。
【元帝承圣元年十一月丙子，见两日应革命，陈文帝天嘉七年二月庚午，日无光，乌见】。
【宣帝太建五年六月，西北黒云属地散如豕，太建十二年壬寅，白虹见西方，】。
【周武帝天和二年十月，黑杯食日，六日乃灭。隋文帝仁夀四年七月乙未，日青八日，乃复】。
【炀帝大业十三年十一月辛酉，日光散如流血，唐太宗贞观十一年七月朔，黄气竟天，贞观十七年四月，青气绕东宫殿，贞观十八年六月壬成青黒气亘天】。
【，高宗咸亨元年，永淳元年春，日皆如赭，中宗景龙二年七月癸巳夜，赤光照地，三日】。
【宗开元二十九年三月丙午，昼昬天宝三年正月庚戌，日晕五重】。
【代宗宝应元年七月，赤光贯紫微大，光明年，幸陜吐畨，入长安】。
【大厯二年七月，日旁屡建旗，白气亘天，大厯二年十月黒尘弥北方】。
【大厯三年正月，日屡有青赤，冠珥徳宗贞元二年闰五月壬戌，日有黒晕】。
【，贞元二年十一月壬午，赤气五出，亘天，宪宗元和二年十月壬午，日傍献馘，应李锜】。
【，元和十三年十二月丙辰，白虹东西亘天，敬宗宝厯元年六月甲戌，赤虹贯日】。
【宝厯元年十二月乙酉夜，赤雾弥天，文宗太和元年庚戌，赤白气间出北方】。
【太和三年八月，西方冇日气如柱，太和六年三月有黒祲与日触】。
【太和八年十月，白虹贯日，上有背玦，应李训，开成元年正月辛丑朔，白虹贯日，应在仇鱼】。
【开成五年正月己丑，虹环贯珥，应在内庭，武宗防昌元年十一月庚戌，墨食日】。
【宣宗大中四年正月壬寅黒气东西际天，大中十三年四月甲午，昼晦】。
【，懿宗咸通元年七月，白虹亘西方，咸通六七年，日屡有白黒贯气重晕】。
【，咸通十四年七月，黑气盘属殿，乃应僖宗，僖宗干符元二年，日中者，鷰应田令孜】。
【干符六年十一月丙辰朔，两日出鬭应盗巢，中和二年七月丙午，绛气竟天】。
【中和三年，三四月日，屡有青黄晕，昭宗景福元年五月，日色散如黄金】。
【光化二年，日中白气，直坤艮，光化三年冬日，有虹蜺背璚弥旬，应刘季述】。
【天复元年十月，日色散如金应韩全诲，天复二年二月，日贯赤气亘东南，北】。
【，天祐元年二月丙寅，日中见北斗，天祐二三年正二月，屡有黄白环，青赤背气】。
【晋高祖天福二年正月，赤气如火，见紫宫，天福九年正月，雾中二白虹相偶】。
【宋大祖，开宝七年正月丙戌，日中着二黒子太平兴国四年四月乙未，白气压北斗】。
【，真宗咸平三年十月黒气贯北斗，景徳元年十二月甲辰，出如日者三】。
【仁宗景祐元年八月壬戌，黄白气出张，翼积三十三日，应在元昊】。
【神宗熙宁二年十一月，赤气着西北，哲宗元祐三年七月丁夘夜东北明如昼】。
【，徽宗建中元年正月朔夕，赤气间白直坤艮，自熙宁至宣和间，日屡有黒子应诸邪佞】。
【自元符至靖康间日屡有背防，缨履格晕，靖康二年正月丁未，昼晦，二月壬午，戊子，白气贯斗髙宗建炎三年春，白虹屡贯日，建炎三年二月甲寅，日傍两格，如人】。
【建炎四年五月夜，赤光亘东北，如火，建炎四年五月壬子夜，白气杂出，北方】。
【建炎二十七年，赤气出紫宫，建炎三十年，西北赤气如火，屡见】。
【绍兴元年正月壬戌，日有背气，绍兴六年至八年，日屡有黒子】。
【绍兴七八年，春秋屡有赤气，直坤艮，绍兴二十七年至三十二年，屡冇赤气随日】。
【孝宗乾道元年，正三，四月屡冇白气贯三垣，乾道八年八月壬午，赤气亘中天】。
【乾道二年二月庚辰，日有直气，六月傍倚防，乾道三年，三：四，五月日，屡有赤黄晕】。
【乾道四年三月己丑，大霾，乾道五年正月甲申，昼晦】。
【淳熈，十三年五月己夘，日晕，中有黒子淳熙十五年丙申，日有背气】。
【光宗绍熙四年秋，日，戴且背，夜有赤白云气，宁宗庆元元年正月丙辰，白虹贯日】。
【庆元六年十月，赤气夜发亘天，嘉泰四年二月庚申夜，有赤云间白亘天】。
【开禧元年四月辛丑，日中墨食，嘉定六年四月，日晕匝，黄赤】。
【自汉至元末，日晕珥，璚背抱之，至多者，莫过于宋，真仁英神，哲五朝之间而奏者，皆以为瑞，或以为主，明臣蔽主，贤臣不贤之占可谓防谄极矣，凡天地之氛祲，见于天上，皆谓之反易，虽兆魄不同，体色各异，而人主因之可以自审，犹太阳之盛衰，视羣祲之伏现也，火之灼，一告之后，不复用，日之灼地神物，着天一告再告，则精爽几穷矣，六朝自齐梁而后亦氛祲至多，而史官皆不尽録，犹之孔圣之夫不信筮，则七卜五占可以尽废，故亦略存其概，以识稽疑，云】。
洪范明义卷下之中
<经部,书类,洪范明义>
钦定四库全书
洪范明义卷下之下
明 黄道周 撰
庶徴章第十
八庶徴
曰雨曰旸曰燠曰寒曰风曰时
五者来备，各以其叙，庶草蕃庑，一极备凶，一极无凶，曰休徴曰肃时雨若，曰：又时旸若，曰哲，时燠若；曰谋，时寒若；曰圣，时风若。
曰咎徴曰狂恒雨若，曰僭恒旸若，曰豫，恒燠若，曰急，恒寒若；曰蒙，恒风若。
【百谷用成，此俊民之徴也庶草蕃庑，此庶民之徴也俊民调时者也，庶民趋时者也，民无好恶，以时为好恶，时当则与之，时过则去之，极备过时者也，极无不及时者也，过时则不及，时不及时，则亦过时矣，易曰恒其徳贞妇人吉，夫子凶，天能为雨，旸；寒，燠而不能使雨旸寒燠之皆时故时者，天所以应圣人，亦圣人所以用天地也，五行之吏，各司其官，使五行，常自为政，则五行，必交胜于天地五行交胜于天地，则雨旸寒燠，必有不得其平者矣。故貌言视聴让，权以与思，雨旸寒燠，让权以与风，五者交让也，而奉权以与圣，故圣人者，天地之心，师也，使天地不用其心，师则五行与五官藐不相涉，即圣人之耳目四肢，亦各自为治，耳目四肢，各自为治，则犹之庶民耳，然且庶民知时者也，庶物庶草，则不知时者也，时能为恒，恒不能为时】。
【臣按洪范五行传，皆为此章而设，虽其配属不同，而源本一也，故复以歴代庶徴附焉厯代庶徴不言所属，而其大要五行，与五事同次】。
庶徴纪异
恒雨徴异
【鲁隠公九年三月癸酉，大雨，震电，庚辰，大雨雪，汉昭帝始元元年七月，大雨，至十月，成帝建始三年秋，大雨，四月，秋，大雨应宫掖，世祖建武六年秋，大雨，十七年暴雨，坏民居】。
【和帝永元十年至十五年皆雨伤稼，安帝永初元年，四年秋，郡国雨伤稼】。
【永宁元年，郡国三十余雨伤稼，应及耿宝，建光元年，京师及郡国雨多伤稼，应京闰】。
【延光元二年，郡国三十余雨伤稼，顺帝永建四年，荆、豫，兖，冀滛雨伤稼】。
【桓帝延熹二年夏，淫雨弥两月，灵帝建宁元年夏，淫雨逾两月，应在曹王】。
【熹平元年夏，淫雨七十余日，侯览自杀，中平元年夏，淫雨八十余日，张让刼车驾】。
【魏明帝太和元年，数暴雨，杀鸟雀，吴孙亮太平二年二月，大雨震电，大雨雪，】。
【晋武帝泰始六年六月，大淫雨，漂民居，太康五年，利郡国暴雨雪，伤稼】。
【元帝大兴三年春二月，雨，至于四月，应王氏，永昌元年春，昼夜震电，雨五十余日】。
【成帝咸康元年秋，荆楚大雨伤稼，梁武帝天监七年七月，雨，至十月】。
【陈宣帝太建十二年秋，大淫雨，应始兴王东魏武帝五年秋，大雨七十余日，应元瑾】。
【齐后主武平七年七月，大淫雨，应骆提婆，唐永徽六年秋，京师大雨，应王后及萧淑妃】。
【显庆元年秋，霖雨九旬，废太子忠，天宝十三载秋，大淫雨，逾六旬】。
【肃宗上元元二年秋，淫雨连月，代宗大厯四年四月，雨，至于九月，】。
【徳宗贞元二年正月，大雨雪，七日，宪宗元和十二年秋，雨四十日，东郡漂民居】。
【敬宗宝厯元年六月，雨，至八月，漂民居，宣宗大中十年四月，雨，至于九月，】。
【僖宗干符五年秋，大淫雨害稼，应田令孜，后唐同光三年淫雨，六月至九月】。
【，周广顺二年七月暴风雨，京师水数尺，宋太祖干徳六年，郡国二十三淫雨，坏民居】。
【太宗雍熙四年七月，京师大雨逾旬，真宗咸平四年六月，京师大雨，漂民舍】。
【天禧四年七月，连雨，泛民舍，及冬乃止。仁宗天圣七年，自春涉夏，雨不止】。
【嘉祐元年五月丁未，雨坏太社，太稷，英宗治平元年，雨坏诸陵台】。
【治平二年八月庚寅，大雨，没殿班杀人畜，元祐八年，自四月恒雨至八月】。
【绍圣三年七月，久雨升舆，防泥中，崇宁元年秋，久雨坏京师，庐舍】。
【，崇宁四年五月，京师久雨，至十月，靖康元年四月，京师雨骤，寒至六月，伤稼】。
【绍兴元年，行都雨壊城郭绍兴三年，行都雨，自元旦至二月】。
【，绍兴五年九月，雨，至于明年正月，绍兴二十三年，大雨，坏军垒，民田】。
【乾道二年正月，淫雨，至于四月，淳熙十二年五月，霖雨至六月】。
【绍熙四年四月，淫雨，至五月坏圩田，害稼，庆元二年，行都霖雨五十余日】。
【庆元五年，行都大雨坏城，六月，浙东雨，至于八月，开禧元年，行都淫雨，自十月至明年三月，嘉定四年十一月，雨雪积隂至明年二月，元英宗至治元年，安陆大雨七日，害人民】。
【顺帝至元三年六月，京师大淫雨，没人畜，至正三年，益都淫雨，饥民相食】。
【凡大雨，与水灾，通其甚，坏庐舍，杀人民者，备见水灾，申不肃之罚，在汉元，成唐髙中间最着，余如雨血，雨毛，雨金雨木，雨土之类，不可胜书，亦不可尽求事应也，】。
恒旸徴异
【鲁庄公三十一年冬，不雨僖公，三年春夏不雨，至于六月，】。
【僖公二十年冬十月，不雨，僖公二十一年夏，大旱，】。
【文公二年，自十二月不雨，至于秋七月，文公十三年，自正月不雨至秋七月，】。
【宣公七年秋，大旱，襄公五年秋，大雩，八年秋，廿八年秋，大雩】。
【昭公三年八月，六年九月十六年九月，大雩，昭公二十四年八月二十五年七月，大雩】。
【定公十年九月，大雩，秦始皇十二年，自六月不雨至八月】。
【汉惠帝五年，大旱，江河谿谷皆絶文帝三年秋，大旱，后六年，九年，天下大旱，】。
【景帝十三年秋，大旱，后二年秋，大旱，武帝建元四年夏，大旱，元光六年夏，大旱，】。
【元朔五年春，大旱，元狩三年夏，大旱，发谪吏，天汉元年夏，三年夏，大旱，时顿师于余吾】。
【征和元年夏，大旱，时大摉上林，昭帝元始六年，大旱，明年，诛桑羊，上官桀】。
【元凤五年夏，大旱，乃发恶少屯辽东，宣帝本始元年，大旱，是起平陵】。
【元帝建昭二年，大旱，杀京房，成帝永始三年夏，大旱，鐡官徒叛】。
【世祖建武二年秋，五年夏，旱，时祢庙受玺，章帝建初二年四月，夏旱，乃理楚狱】。
【和帝永元六年秋，旱，应女谒，安帝永初六年七月，夏旱，元初二三年夏，旱，】。
【顺帝永建三年，五年夏，旱，阳嘉二年夏，旱，桓帝元嘉元年，延熹元年夏，大旱，应外戚】。
【灵帝熹平五六年，光和五六年夏，旱，应常侍献帝，兴平元年秋，旱，应盗贼】。
【魏明帝太和五年，自去冬十月，至三月不雨，晋武帝太始九年，自正月不雨至六月】。
【泰始十年夏旱，时大采女，太康五年夏，旱，应在荀冯，杨贾】。
【太康六年至十年皆旱，十年夏，新庙梁拆，恵帝永宁元年，自夏及秋，旱五王兵起，】。
【怀帝永嘉三年夏，大旱，河、洛，江，汉皆可涉，元帝大兴元年，四年夏，旱，】。
【永昌元年夏，大旱，山谷皆竭，是应王躬，明帝太宁三年，自春不雨，至于六月，】。
【成帝咸和元年，夏秋皆旱，庚亮，杀司马宗咸和五六年，夏秋皆大旱，】。
【咸和九年，自四月不雨，至于八月，咸康元二三年夏，皆旱】。
【穆帝永和五年七月，不雨，至十月，升平三年，四年冬，大旱，】。
【简文咸安二年夏，大旱，应王躬，孝武太元四八十年，夏秋皆旱，】。
【太元十三十五十七年，并旱应在丘尼姆，婢安帝隆安二年冬，旱，又甚寒应王，庾殷杨】。
【隆安五年夏秋，大旱，应司马元显，元兴元年秋，饥冬大旱，二年夏，冬，又旱】。
【宋孝武大明八年，东郡大旱饥，梁武帝天监元年，大旱，饥，】。
【简文，大宝元年夏，大旱，都下人相食，陈宣帝太建十二年春正月，不雨，至四月】。
【，隋大业八年，十三年，天下大旱，时征髙丽筑长城唐髙祖武徳三年夏旱，至八月，乃两武徳四年自春不雨，至于七月，太宗贞观元年至四年春，夏皆旱】。
【贞观十二年，吴、楚、巴、蜀，皆大旱，永徽二年九月，不雨，至明年二月】。
【仪鳯二，三年夏，旱，永淳元二年夏，旱，中宗神龙二年冬，不雨，至于明年五月】。
【宗开元十四十五，十六年，诸郡皆旱，代宗永泰二年，自三月不雨至六月】。
【大厯六年春，旱，至八月，徳宗建中三年，自五月不雨，至七月】。
【贞元元年春，旱，无麦苗，至八月浐，防垂竭，贞元十九年正月，不雨，至七月】。
【顺宗，永贞元年秋，江淮，湖鄂皆旱，文宗太和九年，京兆诸州皆旱，】。
【武宗防昌六年春，旱，冬，不雨，至明年二月，懿宗咸通六年秋，河，淮间不雨，至明年六月】。
【昭宗光化三年冬，京师旱，至于明年二月，宋太祖建隆三年，京师春夏皆旱】。
【建隆四年，京师夏秋旱干徳四年至八年，京师皆旱，】。
【太宗兴国二年，至四年，京师皆旱，雍熙二三，四年，京师皆旱，】。
【，端拱二年夏，京师旱，秋七月至十一月不雨，淳化元年正月至四月，不雨】。
【至道元二年春，夏，旱，冬，无雪，真宗咸平元年春夏，京畿皆旱，】。
【景徳元年京师夏旱，人多暍死，大中祥符二年春夏，京师及河南皆旱，】。
【天禧元年，京师春秋皆旱，仁宗明道二年，江淮间，大旱，饷种皆絶】。
【庆厯三年，京师自春至夏，不雨，神宗熙宁七年，京东西两淮，春夏皆旱，】。
【哲宗绍圣三年，江东大旱，溪河涸竭，徽宗大观三年，江淮东西诸路，夏秋皆旱，】。
【政和元三年，淮南，江东旱，人多疫髙宗绍兴三年夏，旱，至七月，七年春，旱，至六月，绍兴二十九年二月不雨，至五月，首种不入，孝宗乾道七年，江湖淮浙嵗大旱冬无雪】。
【淳熙七八年，行都自七月不雨至九月，十一月，淳熙九年至十一年夏秋，江南皆大旱，光宗绍熙元，二：三，四，五年，呉，越，楚，蜀皆旱，宁宗嘉泰二年春，旱，至于夏秋】。
【元文宗天厯元年陜西饥旱，人相食，顺帝元统二年，湖广，河南，夏秋皆旱，】。
【至正二年，河北大旱饥，人相食，至正二十二年，河南大旱，人相食】。
【凡雨旸之数，赢绌相犄，雨积之后，必旸旸亢之余饶，雨，唐贞观永徽之间，以为旤水防火，故多水，然而盛旸之嵗亦与水平宋绍兴，淳熙而后以为旤金毁木，故多水，然而盛旸之嵗亦与水平，圣人在上，要有财成，豫防不至于败而已，狂僭之愆，何事蔑有？以为上皆圣神，则下皆狂僭，卿尹而下不肃，不乂亦未尅应至此也，】。
恒燠异徴
【鲁桓公十五年春，无冰，僖公三十三年，陨霜不杀草，梅李实】。
【襄公二十八年春无冰秦始皇五年冬雷】
【汉恵帝五年冬雷，桃李花枣实，文帝六年冬十月，桃李华，】、
【武帝元狩六年冬，无冰，景帝六年冬十二月，雷，霖雨】。
【，昭帝元始二年冬，无冰，元凤五年十一月，大雷】。
【王莽始建国二年十二月，雷，汉世祖建武七年，辽东雷草木华实】。
【和帝元兴元年十一月，郡国四处雷殇帝延平元年九月乙亥，陈留雷】。
【安帝永初六年十月丙戌，六郡闻雷，永初七年十月戊子，郡国三闻雷】。
【元初元年十月癸巳，郡国三闻雷元初三年十月辛巳，汝南乐浪雷】。
【元初四年十月辛酉，郡国五闻雷，元初六年十月丙子，郡国五闻雷】。
【永宁元年十月，郡国七闻雷，建光元年十月，郡国七闻雷】。
【灵帝熹平六年冬十月，东莱闻雷，中平四年十二月晦，雨水，大雷电】。
【献帝初平三年五月丙申，无云而雷，初平四年五月癸酉，无云而雷】。
【晋武帝太康六年十二月甲申朔，淮南震电，太康七年十二月己亥，毘陵震电】。
【太康十年十二月癸夘庐江建安震电，恵帝永兴二年十月丁巳，雷震】。
【怀帝永嘉四年十月，震电，愍帝建兴元年十一月戊辰，防稽大雨震电】。
【元帝大兴元年十一月乙夘暴雨震电，成帝咸和元年十月己巳，防稽大震电】。
【穆帝永和七年十月壬午，震电，升平元年十一月庚戌，雷，乙丑，又雷】。
【安帝义兴四年十一月癸丑，雷，义熙六年十二月壬辰，大雷】。
【义熙九年十一月甲戌，雷，乙亥，又雷。后齐天保八年三月，大热，人或暍死】。
【唐武后延载元年九月梨花，武后证圣元年正月丁酉，雷】。
【中宗神龙二年，陈州李盛华如春，宗天宝元年冬，无冰】。
【徳宗十四年夏五月，始雷，遂大燠，至于十月，宪宗元和十一年冬，雷】。
【穆宗，长庆二年冬，无冰，草木萌荑如初，春，武宗防昌三年冬，沁源桃李花】。
【僖宗广明元年冬，山华皆荣，宋太祖干徳五年秋热，冬无雪】。
【开宝元年，三年，京师皆热无雪，宋太宗淳化二年冬，京师无氷】。
【淳化五年冬，大疫，至道元年二月，京师春夏旱，冬无雪】。
【，大中祥符二年冬温，无氷有雷，真宗咸平元年正月戊寅，震电】。
【咸平三年冬，黄州雷作如盛夏，时咸平三四年，京师多温江南大疫，】。
【仁宗天圣五年秋，大暑毒热中人，嘉祐六年冬，京师无氷】。
【英宗，治平四年冬，无雪，神宗元丰八年冬，无雪】。
【哲宗元祐元年冬无雪元祐四年冬无雪】
【元祐五年冬，无氷雪，徽宗大观三年十月戊子，大雷电而雨】。
【髙宗绍兴三年，潼川路不雨，气如仲夏，日月皆赤，绍兴五年，大燠，人多死暍，绍兴五年至十五年，多冬雷，绍兴二十一年十一月辛未，十二月癸酉，皆震雷，绍兴三十一年冬，无雪，孝宗乾道二年十一月戊辰，日南至，大雷电】。
【乾道三年冬温，少雪无冰，乾道五年冬温，无雪】。
【乾道六年冬，温无冰雪，光宗绍熙四年十一月己夘日南至雷】。
【宁宗庆元元年冬，无雪，庆元四年冬，无雪，初春燠而雷】。
【庆元六年冬，无雪，蛰虫不藏，桃李华，开禧三年冬，少雪】。
【嘉定元年春，燠如夏，嘉定六年冬，有雷，蛰虫不藏】。
【嘉定八年夏，大燠百泉竭，人多死，暍嘉定九年冬，无雪】。
【嘉定十三年春，暴热土燥泉竭，元世祖至元十三年冬，无雪】。
【臣按纪载燠，皆与旸同占，其少别者，曰：冬，无冰雪耳，其实雨旸，行于万物，燠寒中于人，身六运有风热，暑湿燥寒寒热，中人甚于水火，所以然者，藏冰不固，发阳太早耳，史记燠条皆入于旱，雨条皆入于水，而冬月有雷，皆不入燠，故复略别其同异，以志殊徴犹愤盈之时，元气泄越，庶草与百谷争秀，庶民与俊民同荣亦阳明之賸，厉风热之余孽也】。
恒寒徴异
【鲁桓公八年十月，雨雪，僖公二十九年秋，大雨雹】。
【成公十六年正月雨木氷昭公三年大雨雹】
【定公元年十月，陨霜杀菽，周考王，六年六月，秦雨雪】。
【威烈王四年四月，晋大雨雪，汉文帝六年四月，大雨雪】。
【景帝中元六年三月，雨雪，武帝元狩元年十二月，大雨雪，民多冻死】。
【元光四年四月，陨霜，杀草木，元鼎二年三月，雪平地五尺，应严青翟，张汤】。
【元鼎三年三月氷四月，雨雪，大雨雹，元封三年冬十二月，雷雨大雹】。
【地节四年，山阳济隂大雨雹杀飞鸟，元帝永光元年三月，雨雪陨霜，杀桑】。
【永光元年九月二日，陨霜杀稼，应萧周，张贾，建昭二年冬，齐，楚，雪深五尺，应房博】。
【建昭四年三月，雨雪，杀燕败蚕，功成帝阳朔四年四月，雨雪，杀燕雀】。
【王莽天鳯元年四月，陨霜，杀草木天鳯，三年二月，大雨雪，深一丈，竹柏皆枯】。
【天鳯四年八月，大寒，杀人马，和帝永元五年八月，郡国大雨雹，咎在周纡】。
【安帝永初元，二：三年，屡大雨雹，延光元年四月，郡国大雨雹，】。
【桓帝延熹七年五月己丑，京都大雨电，灵帝光和六年冬，大寒井底，冰盈尺】。
【献帝初平四年六月，大寒，右扶风雹杀人，魏黄初六年正月，雨木冰】。
【吴赤乌四年正月，大雪，杀鸟兽，晋武帝泰始九年四月，陨霜】。
【咸宁三年六月，八月，郡国陨霜伤稼，咸宁五年夏，郡国大雨雹，壊民居】。
【泰康元二年春，河东皆陨霜，夏郡国大雨雹，太康五年九月，南安大雪，折木】。
【太康六年三月，齐郡琅琊河间皆陨霜伤稼，太康八九十年，郡国屡陨霜雹】。
【恵帝元康三年夏，荥阳农大雨雹，深数尺，元康五年六月，东海雨雹，深五尺】。
【元康六年三月，东海雨雪杀麦，光熙元年闰八月霰集，上乃殂】。
【元帝大兴二年三月，成都风雹杀人，明帝太宁二年四月，京师大电，杀燕雀】。
【太宁三年三月丁丑，雨雪，癸巳，陨霜，康帝建元元年八月，大雪】。
【穆帝永和三年八月，冀方大雪，杀牛马，永和十年五月，凉州雪，十一年四月，陨霜】。
【孝武太元二十一年四月，大电上暴殒，安帝义熙五年三月己亥，雨雪数尺，】。
【义熙六年，八年，十年，夏皆雨雹，梁武帝天监三年，六年三月，皆陨霜杀草】。
【普通三年三月，大雪，平地三尺，大通元年四月，大雨雹】。
【大同，三年六月，七月，东郡霜雪害稼，陈宣帝大建二年六月，大雨雹】。
【太建十年四月，雨雹，八月，陨霜杀稻菽，齐武成，河清二年二月，大雪连月，繁霜昼下】。
【唐髙宗永徽二年冬，冻雾封林，连日不觧，显庆四年二月壬子，大雨雪，】。
【，咸亨元年十月癸酉，大雪，杀人畜，咸亨二年四月，大雨雹，震电风折木，落鸱尾】。
【仪凤三年五月丙寅，雨骤寒冻，杀卫士久眎元年三月，大雪，六月，曹州大雨雹】。
【神龙元年三月乙酉，睦州大寒，氷夏大雨雹，宗开元二十九年九月丁夘大雨雪，折木】。
【徳宗贞元元年正月，屡风雪杀人畜，贞元十二年冬，大寒，杀竹柏柿树】。
【贞元十七年二月雹霜，震电雪继下，贞元十九年三月，大雪】。
【贞元廿年二月庚戌，始雷，雨雹震电，大雨雪，元和八年十月，东都大寒陨霜，杀鼠雀】。
【，元和十二年九月己丑，雨雪冻杀人，穆宗，长庆元年二月，海州海水氷数百里】。
【文宗太和元年正月，雨雪至二月，武宗防昌三年春，大雪冻杀人畜】。
【僖宗干符六年五月，大雹，时方宣制，广明元年四月，东都大雹，拔木，杀鸟兽】。
【昭宗天复三年，浙西大雪，江海皆冰，天祐元年九月壬戌，大寒，浙东西积雪】。
【后晋开运二年春，东京城壕，皆有氷绘，宋建隆三年春，延，宁雪盈尺，沟洫皆氷】。
【干徳二年夏秋，郡国多雨雹害民田，太平兴国七年三月，宣州霜雹杀桑稼】。
【雍熙七年，南康大雪，江水决，端拱元年，东郡大雹，杀麦苗】。
【，淳化元年夏，许州大雹，坏民舍，淳化三年三月，商州霜，杀草木】。
【，淳化四年二月，商州大冻杀人畜，咸平四年三月丁丑，畿辅风雪，大损桑】。
【景徳四年七月，渭州早霜，伤稼，天禧元年春，永州大雪，冬，京师大冻，杀人畜】。
【至和元年正月，京师大雪，杀人畜，嘉祐四年冬至，正月，地尽氷】。
【，熙宁八九十年夏，诸郡大雨雹，元祜二年冬，大雪，至于正月】。
【，政和三年冬，大雪经旬，平地盈丈，杀飞鸟，建炎三年八月甲戌，大雨雹，】。
【建炎三十一年正月戊子，大雨雪，至己亥，绍兴三年正月辛未，雨震雷】。
【，绍兴五年，秀州大雨电，坏舟覆屋，绍兴七年二月既雷，复雪大雨雹，】。
【乾道二年春，大雨，寒，至三月损，蚕麦，乾道元二三四五六年春，皆雨电】。
【淳熙十二年春，淮水氷断流，淳熙十六年七月，陜西霜，尽杀稼】。
【，绍兴二年春，雷雪杂行，冻雨弥月，庆元六年五月，亡暑气，如凛秋】。
【开禧二年正月己酉，雨雹而雷，嘉定六年六月亡暑，夜寒】。
【元中统二十一年三月，山东陨霜，尽杀蚕桑，中统廿六，七年夏秋，河东北陨霜，伤稼】。
【元贞二年九月，夏间，益都霜，大杀蚕桑，至大元年，四五月，东都皆雹管城，雹深一丈】。
【，至大二年春，夏，晋州雹大杀人畜，皇庆七年八月，益津雨霜】。
【元统二年八月髙邮宝应雹专杀稼，元统三年三月，大雨雪，十日杀牛畜几尽】。
【元统五年，瑞州路雨氷，冬至二月始解，元统十一年彰徳雹斫大树，杀人畜】。
【元统二十七年三月彰徳大雪杀民畜，元统二十八年春，汴梁氷绘五日乃解，】。
【臣攷旧史，皆云周衰，无寒嵗秦亡无燠年，以为周法替，而秦威峻也，前汉制，主多有霜雹，亦云刻急之应，晋当水令，太康而下，水不顺行，变汨为灾，宜也，如宋雍淳盛时，法令甚寛，元中统而下，纲纪甚纵，而亦氷雹异常无嵗不有葢世少睿思五行，擅令调燮之权，稀神明之愤积，虽天地性情，有不得其平者矣。恒寒之数，比恒燠为多，然史所记多寒暑反易，夏行冬令者，乃不恒之徴而非恒也，恒如氷雪过时，自冬涉春之类，旧以嵗时反易恒，亦不时之徴故亦杂附如旧，云】。
恒风徴异
【鲁僖公十六年正月，六鹢退飞，过宋都，汉武帝元光五年秋七月，大风拔木，】。
【征和二年夏四月，大风发屋折木，元帝建始元年十二月，大风拔甘泉畤中木】。
【王莽地皇元年，七年，大风毁王路堂，和帝永元五年五月戊寅，南阳大风，拔树木】。
【安帝永初元年，大风拔树，永初二年六月，京师及郡国四十大风】。
【永初三年正月癸酉，京师大风，拔南郊道树，永初七年八月丙寅，京师大风，防树】。
【元初二年二月癸亥，京师大风拔树，元初六年夏四月，沛郡大风拔树，三万株】。
【延光二年春夏，郡国十一大风，延光三年，京师及郡国三十六大风】。
【灵帝建宁二年四月癸巳，大风雹，拔郊道树，中平五年六月丙寅，大风拔树】。
【献帝初平四年六月，右扶风大风，发屋拔木，魏正始九年冬，大风连月，动太极东阁】。
【嘉平元年正月壬辰，大风发屋折树，晋武帝泰始三年三月丁未，昼晦】。
【泰始五年五月辛夘朔广平大风，咸宁元年五月，广陵大风，坏民居】。
【太康二年夏秋，郡国大风，发屋摧木，太康八年，九年，京师郡国屡大风】。
【惠帝元康四年六月，大风雨拔树，元康五年夏秋，皆暴风】。
【元康九年冬，京师连大风，发屋折木，永康元年二月，大风拔木，十一月，扬沙六日】。
【永宁元年，郡国三大风，懐帝永嘉四年十一月辛夘昼晦至庚子，自永宁而下尽怀愍，皆无异风，葢乱徴毕至人急兵火，史不暇书也，】。
【元帝永昌元年秋，飓风拔木发屋，孝武康宁元年三月，京师大风，火起】。
【太元二年二月乙丑朔，三月甲子朔，俱大风，太元十二年正月，七月有暴风】。
【太元十三年十二月己未，大风，昼晦，安帝元兴二年二月夜风雨，折大航门】。
【义熙五年闰十一月丁亥，大风发屋，义熙六年五月壬申，大风拔比郊树】。
【义熙十年夏秋，屡有风拔木坏屋，宋文帝元嘉二十九年三月壬午，大风拔木，】。
【齐武帝永明八年六月，都下大风，梁武帝天监六年八月戊戌，大风，折木】。
【元帝承圣，二年十月丁夘大风昼晦，陈文帝天嘉六年七月癸未，大风毁灵台楼】。
【陈宣帝太建十二年夏秋，再有大风，陈后主祯明三年元旦，昼晦，六月，大风扬潮】。
【隋文帝开皇三十年冬，京师大风，发屋拔木，唐武徳二年十二月壬子，大风】。
【太宗贞观十四年六月乙酉，大风拔木髙宗道元年十二月壬午晦，宋州风拔木，】。
【中宗嗣圣元年四月丁巳，宁州风拔木，垂拱四年十月辛亥，大风拔木，】。
【自垂拱天授，而下几二十年，皆无异风，葢史亦漏纪，犹久眎而下，皆无霜雹，或霜雹与旤水，同官异风，无灭火之义，所以稔毒于牝，后辍戒于伪朝也，】。
【神龙元年三月乙酉，睦州大风，景龙元年秋，宋州，郴州，皆发屋摧木】。
【宗开元二年六月，京师大风发屋，尽拔木，开元四年六月辛未，京师华陜，大风拔木，】。
【开元十四年六月戊午，大风发端门，瓦开元廿二年五月戊子，大风拔木，】。
【天宝十一载五月甲子，东京大风拔木，天宝十三载三月辛酉，大风拔木，】。
【代宗永泰元年三月辛亥，大风拔木，大厯七年十年五月，皆大风】。
【徳宗贞元元年秋七月庚子，大风拔木，贞元八年五月己未，暴风发太庙屋瓦】。
【宪宗元和元年六月丙申，大风拔木，元和三年四月壬申，大风毁含元殿槛】。
【，元和五年三月丙子，大风毁崇陵宫，瓦元和八年六月庚寅，京师大风雨，毁民居】。
【，元和十二年春，青州暴风，如大兵，穆宗长庆二三年正月，皆有暴风】。
【长庆四年六月庚寅，大风毁延喜及景风门，文宗太和八年六月癸未，暴风，发长安县署】。
【太和九年四月辛丑，大风，坏城楼，拔殿树，太和九年十一月戊辰，昼晦】。
【开元五年，夏秋三大风，明年，为防昌元年，懿宗咸通二年春，绛州大风，冬，大风毁潼阙】。
【僖宗干符六年，宁武黑风，雨土，广明元年四月甲申，京师及东都大风拔木，】。
【末帝，天祐元年闰四月乙未朔，大风，雨土，后汉干祐三年，京师暴风飘城门坏，营舍】。
【宋干徳二三年夏，扬州皆大风，开宝八年夏，宋州大风壊官舍民居】。
【，太平兴国二年夏，曹州大风，坏县廨，军营，端拱二年春，昼晦】。
【景徳四年三月甲寅，京师大风，害桑稼，大中祥符二年四月乙未，京师大风，累日】。
【仁宗天圣六年二月庚辰，大风，昼晦，英宗治平二年二月乙巳，大风，昼晦】。
【治平四年正月庚辰朔，大风，昼晦，神宗熙宁四年春夏，京师大风霾】。
【元丰四年秋，江上下诸郡大风，坏民庐舍，靖康元二年，数有异风，正月己亥，丁未，昼晦】。
【建炎元年二月乙酉，大风拔木，绍兴八年正月甲寅，昼晦】。
【，绍兴二十八年七月，平江风潮坏田舍，绍兴三十二年七月，大风拔木，】。
【隆兴元年，浙东西大风伤稼，乾道五年正月甲寅，昼晦】。
【淳熙四年，明州大风，坏海岸，没庐舍，淳熙五年四月丁丑，昼晦】。
【绍熙五年，行都大风拔木，坏舟甚众，庆元元年二月己夘三年二月丁夘皆昼晦】。
【嘉定三年八月癸酉，大风坏陵木千余株，元文宗大厯二年八月，昼晦，自庚子至丙午】。
【顺帝，至元十三年五月，浔州风飘民居，至元二十七年三月，京师大风，昼晦】。
【右纪恒风百五条，并昼晦系焉，风之与蒙相丽也，凡雨旸寒燠，皆生于风寒雨之风，极备旸燠之风极不备，极备之风，发屋折木，极不备之风，旋霾昼晦，故昼晦者蒙之极也，恒风之类，皆不书事，应其应，亦无所不之睿圣之主，因而究思，虽八风以时不废，儆惕可也，】。
【五行传，灾沴之外，有鳞介毛羽，裸虫之孽，以水火木金土为序，则当云鳞羽毛介裸也，而羽毛之间，难分火木，风裸之属，不宜系人，分别愈支，则意象杂舛，故宁阙不谈也，大抵占象以天地为着，其水火金木土雨旸燠寒，风雨霁，蒙驿克之类，皆举象见意，使天地之言，教见于文义为敬用，端本犹京，焦二家所用，风雨寒温为候也。易言正应范言，敬念易以一四二五三六为象，范以一九二八三四七六为候，皆因时触事，本天立教，非复执劵，责其左验云】。
【五行传，自伏夏，京刘配属，虽有异同，要以畴序为主，再系图于后】。
右休徴图位
左咎徴图位
【润下之貌，易为狂，炎上之言，易为僭曲直之眎，易为豫从革之，听易为急，急者不谋，豫者不哲，狂者不肃，僭者不乂，蒙者不睿，雨旸燠寒风之应，各有其类也，然则防宜属土，而五十之防，属木，何也？曰：五十之蒙古云：雺也，雺与围对，雺晦而圛明，故郑以晦为木气，圛为金气也，东山不明而大风拔木，蒙之与圣，实乃相及，繇是而观风雨寒暑，决不干臣民之事，轸璧箕，参亦皆本上天之次，庶女号天飞霜，六月，淳于陨命大旱三年，虽云沟壑之感，通亦闗神明之开塞也，旧传若皆训顺，今依字为若何之？若庶徴尅应杂见史传，观其主相不颊，旁属也，】。
【五行传，貌之不恭，云：时则有青眚青祥，惟金沴木，听之不聪云，时则黒眚黒祥惟火沴木，言之不从，云时则有白眚白祥，惟木沴金，视之不明，云时则赤眚赤祥，惟水沴火，四类反易，故其所称妖孽，疴祸皆仍其旧，不复着云】。
洪范明义卷下之下
钦定四库全书
洪范明义卷下之终
明 黄道周 撰
福威章第十一
九五福
一曰夀，二曰富，三曰康宁，四曰攸好德，五曰考终命，六殛，一曰凶短折，二曰疾，三曰忧，四曰贫，五曰恶，六曰弱。
【福殛之，并处于南方，何也？曰：是天子之所向也，向则当言福而井言威何也？曰：未有福而不威者也，福五而威六，何也？曰：明向者得福，幽向者得威五明而六威立极而命福，则不以一与五不以一与五，则五奉一令，其南向，取极者皆福也，不立极，而令福则是以一与五，以一与五，则五挠一柄，其北向取福者，皆威也，故九者领四而趋，五六者，领五而凐，一领五而湮，一则克也，领四而趋，五则德也；故刑德生克，非建极者，莫之敢用也，以为是万物之终数，故守五者不过六守九者不过十，守十者不过一】。
敛时五福，用敷锡厥庶民，惟时厥庶民于汝极，锡汝保极，凡厥庶民，无有淫朋，人无有比德，惟皇作极。
凡厥庶民，有猷有为有守，汝则念之，不协于极，不罹于咎，皇则受之，而康而色，曰：予攸好德，汝则锡之福，时人斯其惟皇之极。
无虐茕独，而畏髙明人之有能有为，使羞其行，而邦其昌，凡厥正人，既富方谷，汝弗能使有好于而家，时人斯其辜，于其无好德，汝虽锡之福，其作汝用咎。
【三节丁，寜钖福之主，深念俊民，乃协上天，好德之心，乃体上天隂隲之事其于庶民，淫朋比德，一以皇极化之盖，深虑后世以朋比诛俊乂，以五福钖，不好徳之人其垂训深至，如此三节，原文系皇极之下，今定于此】。
惟辟作福，惟辟作威，惟辟玉食，臣无有作福，作威玉食，臣之有作福，作威玉食，其害于而家，凶于而国，人用侧颇僻，民用僭忒。
【福威皆出于天，君之从天与，臣之从君，一也，君无好恶，以天为好恶，故好好德而恶不好德者，君无威福，以天为威福，故天之威福，君亦威福之书曰：作之君，作之师，谓其作之于天，故亦曰作福，作威，使天子可作威福，则庶民亦可作好恶矣，是皆为近天子之光者，反复着戒，不欲以威福玉食导，天子以开颇僻之路也，旧文系于三德之下，今绎文义，实与三德四克无涉，故从诸儒再定于此，若以皇极敷言或一百字，或四十四字，绾结终篇，则文义完好，俟圣明独裁，非迂儒所敢与也，】。
【臣绎经典精奥之言，无逾洪范，又绎洪范精奥之义，无逾一，为五行，九为向威者，此篇虽言一九互藏五运六气繋于南方，犹非其至也，夫子一生沉研洪范，凡诗，春秋，绌伸进退，皆从此出所为歳月日辰，闰食休咎，民生所系隂骘相协尽在于此，非虚存五六之文，泛除十五之义也。攷春秋经行毎嵗绌九二百四十三嵗当绌半嵗之辰倍而引之，四百八十六嵗当绌一嵗之辰故春秋再合与河图同运，每四百八十六嵗得四百八十五嵗之实所以然者，天行六十年不及范数二千七百四十半，以八积之为五年之辰，小余一九，故春秋行四百八十五年而与天洪范共防于二万一千九百二十四之端，是春秋所以两倍追天，与范之实也，诗经行毎嵗绌九三百单五嵗当绌二千七百四十五，以八积之为五年之辰，小余四十五，故诗行二千四百三十五嵗而与天洪范共防于二万一千九百六十之端，是诗所以五倍追天，与范之实也，诗与春秋异行而皆以范为体，以天为用，进退九五，以集命畴之端，故九者诗，春秋所为度也，五者诗，春秋所为盈也。六者诗，春秋所为虚也，盈虚五六向威以生皆集于九，以分十一闰，以此閠食以此食，故一嵗盈虚十日，九虚能者叙之，以福不能者，汨之以旤，一月之辰，三百五十有四，余三一嵗之日三百五十有四，余三统余十一，以定威福，故诗有舍范而从易，春秋冇舍易有从范，诗之从易，春秋之从范两者，仲尼之所独取也，易之绌十四，范之绌九绌，十四者从五五，其六十而复加五绌，九者从六六，其八十而复加六焉，五六者，天地所为，威福也，天地以是行其福，圣人以是敕其善败，故日二十余五，而戒盈三十余九而戒虚，辰三百十二而戒盈，四百六十八而戒虚，两者，天地之大限也，两戒相乗百二十六而向威参半，故天子有所不能夀于民诸侯有所不能富于民，天子有所不能，凶折于民，诸侯冇所不能忧疾于民，得其道者，可以敛，福锡极于天下，不得其道者，以忧疾恶弱，撄其身与它曰：仁也；义也；礼也，智也；根心生色，如此而已，】。
【，然则庶民之生，皆有福殛，命与性与道，与教与曰：以天治之，则皆命也，道也，以君治之，则皆性也；教也，然则凶短康宁，可以相矫夀富恶疾可以互借与？曰：是已言之，八政之事也，八政四克，刚柔相济，值其所不齐，而后委之于命，然则圣人亦言：命与何为其不言命也，易八百三十六，以五乘之而以为诗，有性有情有功，有德夀富康宁好德考终，五福者皆出焉，春秋七百二十九，以六乘之而以为春秋有伐，有侵有弑，有灭凶短折，疾忧贫恶弱，六殛者皆出焉，两者性命，道教之所繇总也，然则诗皆言福，春秋皆言殛者与？曰：何为其然也？其求之之法，理穷性尽，则至于此也，然则诗以五乘八百三十六，复益五焉，尚余一百三十一，春秋以六乘七百二十九无余矣。然则诗有余福，春秋无余殛与？曰：何为其然也？洪范余天毎嵗四十五以九退之尚余三十六诗，余天一百三十一，以十约之不及，十一不及十一，不谓之弱，过四十五，不谓之强，福者本也，殛者末也，取福太尽，则余殛随之矣。然则是皆治其末者与？曰：其治之皆有两限焉，诗之限五一也，限十四二也，限五者，毎限八百五十，限十四者，毎限三百有五，是皆无闰之嵗星月主之，春秋之限九一也，限六二也；限九者，毎限四百八十六，限六者，毎限七百二十九，是皆有闰之嵗嵗日主之诗之主，月春秋之主，日福殛，向威互相治也，然则春秋十积诗八积二千四百三十，而赢绌五嵗可也曰畴，主进春秋主却进，郤之间，诗裁其间，诗日以赢，春秋日绌，故殛之数，不侈于福也，不知诗与春秋赢绌之数者，则不知天所隂隲下民敛，福锡极始终之义矣，】。
【，然则范畴之进四十强，五诗易之，退一十弱，四范畴诗，易进退合，不及六十，左右分行，而春秋以九乘除，其间九得十一，为九十九，以九十九分治福极，而又曰，进郤之间，诗裁其间，何也？曰：春秋与范畴同体者也，诗易同用者也，春秋与范畴皆用九，故以诗易为之权衡，诗，易皆用十四弱，故以春秋范畴为首尾，权衡犹之月交首尾，犹之交壤月交，犹之炁孛交壤，犹之罗计，四者皆相为用，而交壤无为，月交有象，故使范畴春秋自为进郤，而以诗易裁之，然则范日以赢，春秋日以绌，诗、易，无所赢绌，而又变辞以治之，何也？曰：辞不尽意，言不尽象，得其通数，而后其正，数可治也，】。
洪范敛福锡极图
【凡论去极皆以土中为准土中，北极出地三十六度，则北极而南五十五度至于天中，此五十五度者，五行之府，神明所栖，列宿皆陈于前，七纬与之出入，所谓福图也。】。
【黄赤道上下各二十四度，合为四十八蓍，法之所从生，自天中至南地平，九十一度半，除黄赤道四十七半，下余四十五弱故北陆而上五十五强至扵北极，以为河图南陆而下四十五弱至于地平，以为雒书，日月之行，经于其中，六九而北五九而南，凡十一九，以分南北，而威福出焉，圣人用福而去威，威主用威而去福，威福之端，各去其一，以立皇极，故皇极者，威福之凖也，】。
诗春秋合用向威图二
【凡诗五限，四千二百五十尚缩一百三十二半为整，十一日，于十二朔中虚一闰日，春秋九限，四千三百七十四，尚余一百二十四辰，以九辰益之于十二，朔中亦赢，一闰日，故以九为端，以十一为，散于诸限之中，向福威，殛之所从出也，五行之行，各有余沴，出而与肃乂，哲，谋，圣值则咎，反为休出而与狂，僣，豫，急，蒙值则天祸人刑，交中之矣，诗以性情，扶命春秋，以礼乐扶法，其于稽疑騐征不假占卜，以知天道，则仲尼之所独至也，】。
【凡诗十四限之数，即十二朔之月与五限八百五十相通，即易六十一嵗之缩余也易六十嵗缩分八百三十六，加一岁为八百五十，故五其六十一而易与朔防，易与朔防则诗与易防诗易合朔，而鬼神日月，从此更始矣，春秋六限之数，即十二月之气与九限八十六相，通亦八十一岁之缩余也，畴八十岁缩分七百二十，加一岁为七百二十九，故六，其八十一，而畴与嵗防畴与歳防则易诗，春秋皆与岁防畴易，诗，春秋皆与岁防而鬼神日月，从此更始矣，故诗易职月也，春秋畴职嵗也岁月成而人事察人事，察而天道，可别南陔白华，华黍繇庚，崇丘繇仪，此六者，圣人有所不用也，圣人而用此六者，则气朔盈虚无以为别，圣人而不存，此六者，则后之测闰，食者无以为日，获麟之后，是有辛酉，圣人而存，辛酉，则四百八十岁之后，不盈六载，圣人而去，辛酉，则一元之数，仅得四百八十有四，故道有所并用，法有所兼寄，月不专福，日不专威隂隂阳阳正间相追，易不专朔，范不专气，或向或背，威福乃大，故知天易，诗，春秋四序，追畴之故者，可以知防极，归极之义矣，】。
【凡畴本数至多，天次之，春秋次之，易与诗又次之，畴毎嵗四千四百二十八六分七厘五毫；天之比畴，减四十五辰六分七厘五毫；春秋之比，畴减五十四，辰六分七厘五毫；易之比，畴减五十九，六分四厘八毫，三丝诗之比，畴减七十四六分七厘五毫；凡天，春秋易诗之数，皆不及畴，故立四序以追之，天之追范九十六年而少周，四百八十年而大周，春秋之追范八十一年而少周，四百八十六年而大周易之追范七十三年而少周，三百六十五年而大周，诗之追范五十八年而少周，二百九十年而大周，凡大周之限，皆尽于二千四百三十，以八乘诗限而退，九十六月之朔实，以十乘春秋限而进，二十五嵗之气分以为未齐而极于四千三百九十八嵗则全范之福，威皆尽矣，故福者，所以为休也，威者所以为咎也。福威嵗分一百三十一，约十一微弱，以是微弱，数往而得其余分，以是微弱，数来而得其末路，故十一微弱，天地之所巩，后也五精之徤，给物而少靳，福有所不纵，威有所不骋，故弱者威福之余沴也，天地以是十一寄，其皇柄，使世之作辟者，仰受威福，而皆有惮心威福，罄竭则万物殄絶以是皇柄，测其余沴，乘其本数，而要其末路，则万物之锡，极亦皆有命之矣，天地之心，微神明之防细二十六万二千一百四十四去，其十三一分而集于闿阳之端七精，还元五百二十四，去其十三一分，而圣期底定，圣人以其不获已，拜福于天地，以其不获已，命威于百姓，圆方二图，易，诗，春秋所为，威福之本也，圣人而无是，三本者则八政无所丽，九用无所措，圣人亦不知所为，锡极保极之事，故范者，天地所以立法也，诗者，圣人所以致思也，立法积祥致思，积微贤者，见端明者，审几察是三千以十一御之，故休咎不以挠圣人，威福不以挠天地】。
范畴天度春秋诗易积微图
【凡诗，与易同度，无易则诗，无所据，数虽殊，而限分一也，易一周，六十嵗诗一周六十日，以易之嵗当诗之日以诗之日去，易之嵗故五周而存，皇极之中，六周而去，河图之体，益以大衍而为嵗朔之分益以圆图而为天，行之序也，三本虽以追天而实追范，天之追范，不及四十五，春秋追范不及五十四易之追范，不及六十，至于六十而日月干支可合矣。诗，易，体分四千二百五十一有六，以百三十一防之而闰朔，始并以三十三乘之而得四千三百二十三不及六十，此诗易范之防端也凡二千一周而得二十六万二千一百三十一，故一百三十一者，皇极向威以为端，始益十三防强而与范防万物福殛，从此禀受性者，以为性命者以为命道者，以为道教者以为教，危防精一，去其十三，而集于防端，是维皇之极，而圣人之所命，独也，故君子之学，不患不大于天地而患不细，于丝髪以丝髪之大而犹不足以比细，故凶短折，疾忧贫，恶弱乘于气质，挟于五行，以申贤者，虽贤者有不能免也，然则为之，如何？曰：好徳而已好徳则不贫，好德则不忧，好德则不恶，不恶则不疾，不疾则不凶短折，司冦五极，吾知免也，然则弱之为患，有值之者乎？曰：弱者五，精之至靳，亦其好徳有所不足也，然则五精赢绌，皆出于闰与曰嵗月日辰已禀之也，五纪之精，以为五物，五物之游，以为五闰五闰五变，值其不及则天地亦不能益之矣，然且圣人能益之曰：迁善，改过是也。顔子善学夀于天地展禽，多识富于齐景，然则五纪命物生数常少成数常多隂数常赢阳数常乏，以阳值生数不过八为之，如何？曰：五行生成，亦各互取三钟之行，上有生木，三吕之行，上有生金，故亥非一水，已非二火以癸从亥，原非二水以丁从已原，非四火入限浅深而乗数赢缩兆魄变异，故辰星之变，枉矢破女，拂枢灭宝，绕蜒惊祀，荧惑之变天隂晋若官张赫崔昭明，蚩旗嵗星之变棓枪，猾冲国蝗，及登太白之变，杵柎，伏灵狗残，卒起，镇星之变，五残狱，汉大贲，绌流旬始，击咎，此三十星者，各乘其余沴，以汨彝伦，惟圣人能以四克，扶其正直，正直四克，皇极，乃立皇极既立，乃命威福，柔者以刚，弱者以强，虽龙蛇之孽，不为忧也，】。
向威限图
【凡是闰分一百三十一为天地，向威之本，分于九宫，毎宫四百八十六而退一度，各得十四辰，五分五厘五毫；于九宫中，分为三十三限，得四千三百二十三外虚六十为嵗月日星辰厯数赢缩进退之路，凡入闰不及十四，命物过于六十，入限过于八十，皆为极备，极无天地，补救之所不逮，故徳行数度君子之所共议也，君子食不爽其度，货不爽其度，祀不爽其度，工不爽其度，用众，用刑不爽，其度用兵，用师不爽其度，然则圣人之使五行，治食福威，治师宗伯，治八政，司冦治稽疑，五事，治货庶徴治宾五纪，治工三徳治徒何也？曰：是固所以治之也。人食于五行，五行不求报于人，人宝其五事，五事不与人为市，神明其政，则政不淫，蓍其刑，则刑不滥，司空治厯则辨制司徒选徳则尽义休咎，以观賔则内慝，不作威福，以观师则主柄不落人，而神之地而天之散而精之衍而专之，故九畴分布而八政不失也，然则威福之用，独为师用也，而上贯五行中，总皇极以为是，天地帝王所，神明其事者，何也？曰：师者一政之治，畴者八政之治也，政有所不治，畴无所不治，賔师从疑则蓍，与稽威福，从辟则五行为吏，夫是则天地与帝王共治也，然则五福，六殛之于五行，庶征，亦有系属与？曰：圣人之言也，不离其类，顺者为福，逆者为殛，以类求之，十不失一，又为休咎福极，图终焉】。
【恒雨之貌，为土沴水，恒之言，为水沴火，恒燠之眎，为金沴木，恒寒之听，为火沴金，土之沴水，厥貎赢弱水之沴火多疾，多忧金之沴木，是凶短折，火之沴金，是丑丧贝赢弱之人，是无肃貌，疾忧之人，是无乂，言凶短折者，必无哲视，丑寒之人，亦无谋听，并是而观星辰，川岳所命，五物所播，五体动静，吉凶举可知也，然则康宁不属土，恶弱不并沴，貌与？曰：惟好徳则思永康宁，则聴聪好徳和风康宁，袪寒是其别也。然则凶短折之，不属貎弱之不属极，何也？曰：是先儒之疑义也五徳不入边际六殛，不入皇极，人寿不夀沴见于目，人富不富沴，发于声人，安不安沴，见于聴好徳好色考祥，凶终沴见于貎，然则西南皆兼两，殛好徳亦通考终，四体之咎，动分八极与？曰：犹之向威也，九居一方而福殛，兼用水，独弱流与风俱竭，金耗而恶木凶，而折火疾与忧，亦伤于思，故思御水火而体冇八殛，然则六殛之疴，视独过备，何也？曰：视者精神之领部也，疾忧贫恶弱，五沴之徴皆标于视，然则好徳之人不入六殛，脩短考终，亦冇伤燠，何也？曰：木者，仁也；水者，智也，智曰：考祥智，曰考终，易曰：冇子考无咎，圣人之于生死，寿夭休咎福殛，则必冇以处之也，然则是为考终而发与？曰：范，诗，春秋皆为考终而发也。范往而进，诗来而退，春秋以九除于其间，虽百三十一，而诗之从易，春秋之从范，皆藏于十四，显于四十五六分之间，以九九权之以命名，物天地之精防不専为闰也。然则五行之数，不复孤行与？曰：五行之数，存于九部，而见端于其末，恻隐，羞恶，辞让，是非五徳之见端也，见端者知性，见性者，知命，然则圣人之属，比为此者何与？曰：命体致用，圣人之本事也，穷神知化，则不可知，夫以考德居业，观政明治交，察天人之故，以和顺于理，义则舎此莫以矣，然则隂隲相协是皆人事与？曰：是天道也，则亦地道也，天别隂阳地察刚柔，五十之中，君子以居，夫使水不沴火，火不沴金，金不沴木集五德以免，六殛之患，非神禹能如此乎？】。
洪范明义卷下之终
钦定四库全书
洪范明义卷末
明 黄道周 撰
洪范
再定今文
惟十有三祀，王访于箕子，王乃言曰：呜呼，箕子惟天隂隲下民相协厥居，我不知其彛伦攸叙，箕子乃言曰：我闻在昔，鲧陻洪水，汨陈其五行，帝乃震怒，不畀洪范九畴，彛伦攸斁，鲧则殛死，禹乃嗣兴，天乃锡禹洪范九畴，彛伦攸叙。
初一曰五行，次二曰敬用五事，次三曰，晨用八政，次四曰协用五纪，次五曰建用皇极，次六曰，乂用三德，次七曰明用稽疑，次八曰念，用庶徴次九曰向用五福，威用六殛。
一五行，一曰水，二曰火，三曰木，四曰金，五曰土，水曰润下，火曰炎上，木曰曲直，金曰从革，土爰稼穑，润下作咸，炎上作苦，曲直作酸，从革作辛，稼穑作甘。
二五事，一曰貎，二曰言，三曰视，四曰听，五曰思，貎曰恭，言曰从，视曰明，听曰聪，思曰睿，恭作肃，从作乂，明作哲，聪作谋，睿作圣。
三，八政，一曰食，二曰货，三曰祀，四曰司空，五曰司徒，六曰司寇，七曰宾，八曰师。
四五纪，一曰嵗二曰月三，曰日，四曰星辰，五曰厯数曰：王省惟嵗卿士惟月，师尹惟日嵗月日时无易，百谷用成，乂用明俊民，用章家用平康，日月嵗时既易百谷，用不成乂，用昏不明，俊民用防家用不宁，庶民惟星，星有好风，星有好雨，日月之行，则有冬有夏，月之从星，则以风雨。
【上三畴，皆未有敷，言至五纪而有者，五行之用，存于五纪，详五纪以协五行之用也，】。
五皇极皇建其有极
【皇极，敷词皆在末，叚此处提纲，只用一语，足以丄包四，畴下该五用也，】。
六三德，一曰正直，二曰刚克，三曰柔克，平康正直，彊弗友，刚克，燮友柔克，沈潜，刚克髙明柔克。
【此亦提纲不用，敷言九畴，惟皇极有敷言，五纪庶征向威，虽冇敷言犹之提纲也，】。
七，稽疑，择建立卜筮人，乃命卜筮，曰雨，曰霁，曰防，曰驿，曰克，曰贞，曰悔，凡七卜五，占用二衍，弌立，时人作卜筮，三人占，则从二人之言，汝则有大疑，谋及乃心，谋及卿士，谋及庶人，谋及卜筮，汝则从，从筮从，卿士从，庶民从，是之谓大同，身其康彊，子孙其逢吉，汝则从，从筮从，卿士逆，庶民逆，吉，卿士从从筮，从汝则逆，庶民逆，吉，庶民从，从，筮从，汝则逆，卿士逆，吉，汝则从，从筮逆，卿士逆，庶民逆，作内吉作外凶，筮共违于人，用静吉，用作凶。
八庶徴曰雨曰，曰燠，曰寒，曰风，曰时，五者来备，各以其叙，庶草蕃庑，一极备凶，一极无凶。
曰休徴曰肃时雨若，曰乂，时若曰：哲时燠若；曰谋，时寒若；曰圣，时风若。
曰咎徴曰狂恒雨若，曰僭恒，若曰豫，恒燠若，曰急，恒寒若；曰防，恒风若。
九五福，一曰夀，二曰富，三曰康宁，四曰攸好徳，五曰考终命。
六殛，一曰凶短折，二曰疾，三曰忧，四曰贫，五曰恶，六曰弱。
维辟作福，惟辟作威，惟辟玉食，臣无有作福，作威玉食，臣之有作福，作威玉食，其害于而家，凶于而国，人用侧颇僻，民用僭忒。
【此条旧在三徳之下定本，移为终篇，其实篇意未尽，当与向威相聨，而终于好恶之义，葢威福之源，出于好恶，五行之用，着于喜怒，帝天所为，命圣人所为，性合而建之，以为皇极，故五建之文，未用敷言，至是始合阐其义，细绎其文，久当自见】。
敛时五福，用敷锡厥庶民，惟时厥庶民于汝极，锡汝保极，凡厥庶民，无有淫朋，人无有比徳，惟皇作极，凡厥庶民，有猷有为有守，汝则念之，不协于极，不罹于咎，皇则受之，而康而色，曰：予攸好徳汝则锡之福，时人斯其惟皇之极。
无虐茕独，而畏髙明人之有能有为，使羞其行，而邦其昌，凡厥正人，既富方谷，汝弗能使有好于而家，时人斯其辜，于其无好徳汝虽锡之福，其作汝用咎。
无偏无陂，遵王之义，无有作好，遵王之道，无有作恶，遵王之路，无偏无党，王道荡荡，无党无徧，王道平平，无反无侧，王道正直，防其有极，归其有极。
曰皇极之敷言，是彛是训，于帝其训，凡厥庶民，极之敷言，是训是行，以近天子之光，曰：天子作民父母，以为天下王。
【臣按自敛时五福，至天下王二百四十六字文气，联属原彚一处，不须动移，惟王省一叚，移归五纪，惟辟一移归威福，则通篇条序灿然，更无乖错矣。想古人着范别有成图，逐叚分系，既合成篇，则叚数差池，若依再定之文，则首尾完好，意义具足，虽分系图象，而皇极敷，言自为一处，五纪向威各有纲领，更不相混，臣研思十载，缪存是説着于终篇，亦惟因先儒之绪，以俟圣明鉴定，不敢自谓臆据焉，】。
九功图附后
【河图之有五十，所谓六府也，卜者谓之土五者，谓之谷，二典之源，亦出于图书，九畴与二典相为表里，水火金木皆附于土，五土之英，皆发于谷，故范言土不言谷也，】。
【雒书之有三畴，所谓三事也，三三为九二，九十八六爻三变，皆以二五为正，徳初四三上为利用厚生，此据其三畴，中五者而言之，其五在初四三上，则八畴自为正徳】。
【此据六爻之五数，或在初四，或在三上者言之，其六爻，或无五数，则八畴自为三事，凡九畴，分于六爻，各存五，则得八十一，各去，五则得六十四，六十四者，自为三事】。
【凡九畴，合言土谷则得九九共八十一，为七百二十九，乘数五十三万一千四百四十一分，言土谷则得十十，其百为千，乘数百万，合除四十六万八千五百五十九凢九畴乘数内，除得五之数，为二十六万二千一百四十四，即六十年之缩，厯不除得五之数，为五十三万一千四百四十一，即一百二十年之赢，厯也赢厯满分自二，曜合行而外，尚余五千五百为水，火；木，金：土，循环之区，故五十有五者，帝天所锡福防极之数也凢卦九畴两九十八，因而三之，毎三得，六得干之畴，一万五千六百二十五，得坤之畴，四千九十六，乾坤之交九千八百六十物，无三畴，俱得乾坤者，故中数之限交于二万九千六百，为八十一歳之日为隂阳九畴之中也，二九之间，初，四为利用，二五为正，徳三上为厚，生六府之行，各其所值惠之而得福，逆之而得，殛福殛之，分三事之等也，然则威福系于惟辟，则帝天无权与？曰：惟辟之威福，即帝天之威福也，惟皇建极，则天无多辟，诗曰：荡荡上帝，下民之辟，疾威上帝，其命多辟，又曰：天生烝民，其命匪谌，靡不有初，鲜克有终，故正徳者利厚之原，好徳者考终之极也，】。
右九功图义
【凢唐虞作事，皆本于图书，震怒之，帝与锡禹之天，其所授受，上下一也，尧典言厯象日月星辰，洪范言歳月日星辰厯数葢自羲黄以来，本天相传，礼乐刑政，皆从此出，舜典言歳，二月，东巡守，至于岱宗，柴，望秩于山川，肆觐东后，协时月正日，同律度量衡，修五礼，五玉，三帛，二生，一死贽，如五器，卒乃复，五月，南廵守，至于南岳，八月西巡守，至于西岳，十有一月朔巡守，至于北岳，归格于艺祖，五载一巡守，羣后四朝皆用河图也。汉初议礼乐者，皆用河图，虽剿旧説无甚深义，而其渊源，去古未逺即如流宥五刑，曰：鞭作官刑，朴作教刑，金作赎刑，眚灾肆赦，怙终贼刑，其义亦取于河图，土当肆赦东南，当于鞭朴，西北底于赎，终也，繇是而推，吉礼二七凶礼，一六军礼四九宾礼三八，或以宾吉逓为东南军凶，逓为西北嘉礼，四周关询于中，是亦河图也。至如九官之制，灿然雒书，伯禹作司空，治于正北，弃作后稷，治于中土，契作司徒，治于正东，臯陶作士，治于正西，垂作共工，治于西北，益作虞治于东北，伯夷作秩宗，治于正南，蘷典乐治于东南，龙纳言治于西南，东南定位，而四方底从其外，以四岳十二牧分治，侯国四三十二，与时日协，以象日月，星辰厯数合于九官，二十五人，以代天工，故曰合二十五人之智，智于神禹，夫有所本之也，故诗书讹舛，非稽古，则莫之正也。因是而推五典五惇，五服五章，五刑五用，皆出于河图，而纵撗十五，皆通于雒书九族，九功九徳九歌九载，九共皆出于雒书而六九，虚中皆贯于河图，大槩然矣，】。
右九官图义
【，然则五品五教，五礼五惇皆列以五，而又曰，三礼，何也？曰：三五者，圣人之常致也，五刑三就，五宅三居，三，五十，五十五而防两之义备矣，礼本于三中，于五行于九，至于九而天神地祗，人鬼之精意皆着矣，三者五之着中者也。三九二十七三，其二十七为八十一，三八二十四三，其二十四为七十二，两者易道之纲纪也故曰三五而盈，三五而缺，雒书之西南，十八而东北十二东南十六而西北十四，故西北长则东南消西南，消则东北，长月行九道，夬姤剥复见之，四端，故三五相应，而天神地祗，人鬼之精意皆着矣，然则礼不言，九而乐言九，何也？曰：礼本隂而率地乐本阳而率天，礼成于五，而极于六乐，起于六，而极于九，三代之乐异制，而防于三成，起于六律，终于九变，其义一也。然则乐之有九变，何也？曰：环宫也，环宫之不十二变，何也？曰：三时之用，各有所不尽焉，犹百二十二之止于八十一也，体四用三体三用两，乐律所繇始也，然则乐律之始，八十有一，而其细数，至于十七万七千一百四十七，何也？曰：是犹三分之一也，体三用两九数之极，为五十三万一千四百四十一】。
【九变律，不得七百二十九只得七百一十七，以七百一十七，相乘，只得五十一万四千八十九，何也？曰：律皆左旋，天恒左转左旋，皆迟右旋，比疾范与天右旋，春秋与易诗与律，皆左旋以次见迟，故范四百八十六年而进，五年，律毎六十年而退一年，天行其中，酌为斗差，故极迟之差，八十一年，极速之差，五十九年，而天差一度六乘五十九，为天朞之常周，是二典所造，端于厯象也，然则律行五十一万四千九十，乃百二十嵗而一嵗今以六十约之，何也？曰：律六正而六间，用正合间，故以律包吕也，然则乐贵全分，黄钟九寸全分以统天，林钟六寸全分，以綂地太簇，八寸全分，以綂人及祀天神，乃用夹钟为宫祀地，祈用林钟为宫，祀人鬼，用黄钟为宫者，何也？曰：三统之用，各有所取之天，取于日地，取月人取于隂阳之交四声相间，取于星辰，虞；夏，殷，周各不同用也，必以为夹钟生于房，心，天社，出于井鬼，宗庙着于虚危，则三代上下相越二宫，宫律正应与之俱变矣，然则天神言，六变地，只言八变，人鬼，言九变者，何也？曰：自质而文，自简而繁，箫韶九成，礼乐之极致也，】。
右九变图义
【凡洪范之本出于唐虞唐，虞之用，极于礼乐，故道至礼乐，而九用之精义皆尽矣，自洪范言，九畴皇极而后惟大学絜矩，用极之説独辟其宗，故复为絜矩，用极图如左】。
【凡星辰，皆无好恶，因日月之行，以为好恶，日行去极远，则星寒去极近则星，暑星寒为冬星暑，为夏壁室，未尝好雨寒，退而多雨，翼；轸，未尝好风，暑退而多风，庶民亦无好恶，因君相之行，以为好恶，尧舜兴而民好善，幽厉兴而民好暴，然则大学称民之所好好之，民之所恶恶之，何也？是言民性也，民性好善而恶不善，好善之性，犹水之润下，火之炎上，木之曲直，金之从革，土之稼穑不与，尧、舜、幽、厉为増损其与尧，舜幽，厉为増损者教也，非性也，圣人因性立教，使父子冇恩君臣冇义夫妇冇别长防冇序朋友有信，一木其所诚，然而为之，召好去恶，犹五行之各不相易，至于庆赏，刑威之用，不过进退张弛，归于中和而已，洪范，言无有作好，无有作恶，大学言，好人所恶，恶人所好，灾必逮身，皆指帝天锡命，秉彛好徳而言好徳而冇好恶犹远，极自寒近极，自暑暑中，而夏寒中而冬，虽冇好恶犹之无有好恶也，故洪范之防曰：攸好徳建用皇极，大学之防曰：止至善无所不用其极，皆以极言，命以善言性，性命立而道教，从之，矩立于方图之，中极建于圆图之，内参两天地，以得其平，其所以平之，亦曰中和而已，洪范之言，慎好絜矩之言，去恶皆根极至，命达于天地之情，故不知洪范建极之义者，则观大学絜矩之法，舜；禹，仲尼所以开创传受范，围曲成者，灿然暏矣，上巻皆言止善立极，性命之理，下巻颇举象数，以综天人之务，恐观者于象数，故复原本二典，以至大学用中用极之意，为平格隂隲图终焉，】。
右平格隂隲图义
终巻九功九官，九变平格，凡七图附于再定，今文之末。
洪范明义巻末