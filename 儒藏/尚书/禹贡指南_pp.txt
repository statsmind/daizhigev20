御制题毛晃禹贡指南六韵
防禹其鱼功，不刋导川，敷土下民安，九州既奠，爰分域，四海防同，永宴澜毛，晃指南，因有述文渊，阙氏乃无端，【宋史艺文志不载，是书明焦竑经籍志载，禹贡指南一卷宋毛晃撰自为可据，而朱尊经义考则云未见，又云，文渊阁书目有之，不着撰人，书目成于杨士竒与焦竑为同时，不应书成，而佚其姓名，岂未加深考耶？】焦竑志籍传名，著朱子説书取训钻，千古渊源，率由遡诸家附防概祛，独于分野称星宿，未识恢恢，天道寛【，史记天官书二十八舍主十二州，注引星经如云，角；亢，郑之分野之，乃以二十八宿主十二州，分配无余，此外更当何属？夫天无不覆，星丽乎天，亦当无不照，今十二州，皆中国之地，岂中国之外，不在此昭，昭之内乎？且其间有地少而星多，亦有地多而星少以天度地舆准之亦不均，如井，为雍州陜西，甘肃，皆是其道里之广，已非两舎所能该而今拓地逺至伊犂叶尔，喀什噶尔，较禹贡方隅几倍蓰，其地皆在甘肃，以外将以雍州两星概之乎？抑别有所分属乎！此又理之难通者，盖分野之説本不足信，而灾祥，则更邻于防，纬皆非正道，晃是编于山水原委，考证明当不泥，诸儒附防之説故朱子书説蔡氏集传多用之，独惜其引春秋元命苞谓，某星散为某州，流为某州，并载及占騐与分野説虽不同而意则相似，犹不免于拘墟之见耳，】。
钦定四库全书    经部二
禹贡指南      书
提要
【臣】等，谨案禹贡指南四卷宋毛晃撰晃，宋史无，其始末未详，世其増注礼部韵畧于绍兴三十二年，表进自着，曰：衢州免解进士，盖高宗末年人也，是书宋史艺文志不着録焦竑经籍志载，禹贡指南一卷宋毛晃撰朱尊经义，考云未见，又云，文渊阁书目有之，不着人，疑即晃作则旧本之佚久矣，今考永乐大典所载与诸家注解散附经文，各句下谨，缀録成篇，厘为四卷，以世无本，其体例之旧不可见，谨以经文次第，标列其无注者，则经文从畧焉其书大抵引尔雅周礼，汉志水经注九域志诸书，而旁引他説以证古今山水之原委，颇为简明，虽生于南渡之后，僻处一隅，无由睹中原，西北之古迹，一一统核其真，而援据考证，独不泥诸儒附防之説故后来蔡氏集多用之，亦言地理者，所当考证矣。乾隆四十三年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
禹贡指南卷一
宋 毛晃 撰
冀州
尔雅：两河间曰冀州，郭璞注曰：自东河至西河李廵注曰：两河间其气清，厥性相近，故曰冀；冀，近也， 周礼职方氏河内曰冀州，谓其在三河之内，盖东河之西，西河之东南，河之北也， 案禹贡导河积石，自积石而下，南流，谓之西河，至于华阴，折而东，经厎柱山，又东迳孟津，东过洛水之北，皆东流，谓之南河，至于大伾，山折而北流，过降水，至于大陆，又北播为九河，同为逆河，入于海，谓之东河，尔雅言，两河间者举其二，则三可知也， 晋地理志，春秋元命苞云。昴，毕，散爲冀州，乱则冀安，弱则冀强，荒则冀丰， 孔安国曰：舜分冀州之域，为幽州，并州孔颖达，曰：据职方氏，幽并山川，皆冀州之域，故安国知之 ，杜牧罪，言禹画九土，一曰冀州，程其水土，与河南等常重十一二，以其恃强不循理，冀其必破，弱虽已破，冀其复强大，因以为名。
旣载壶口
九域志河东隆徳府潞州上党郡，上党县壶口山在上党，东太行山在上党，南 汉地理志在河东郡，北屈县东南，今隰州吉乡县也。
治梁及岐
梁山 在左，冯翊夏阳县西北， 水经河水南迳梁山原东，郦道元注自原山东南至河，晋之望也，谷梁传成公五年，梁山崩，遏河水三日不流，晋侯以问伯宗，即是处也。 九域志，今永兴县，即同州冯翊郡，定国军有梁山，山在龙门之南。
岐山 ，水经在右，扶风美阳县西北，梁，岐二山在雍州，今于冀州言之者，岂当时河患上及梁岐乎？禹导厎柱，则壶口平而梁岐，自治因河而言，非以二山为冀州之地也。
既修太原至于岳阳
太原晋阳也，今并州之地髙平曰原此又原之大者，太岳导山，序壶口，雷首至于太岳，水经太岳山在。
河东永安县南职方氏，冀州山镇，曰：霍山案霍山，有二在冀州者，又谓之太岳，在荆州者，又谓之天柱山，水出焉，汉地理志作岳阳，注在太原，西南。
覃怀底绩至于衡漳
覃怀 九域志，今河北西路怀州河内郡，即其地浊漳水，一名降水，导河序，北过降水，至于大陆，是也；顔师古注汉，地理志衡漳，谓漳水横流，而入河也，水经清漳水出上党沾县西北少山，大黾谷南过。
县西，又从县南屈东，过涉县西，屈从县南，东至武安县南黍窖邑，入于浊漳，郦注淮南子曰：清漳出揭戾山髙诱云在沾县，汉分沾县为乐平郡，治沾县，晋太康地记曰：乐平县，旧名清漳，涉县魏郡之属县也，九域志河北东路冀州信都郡，定武军有昌亭城，水经云，漳水东北至昌亭，今滹沱衡漳水，今长芦河，则其故渎也。
厥赋惟上上错厥田惟中中
诸州杂赋 ，冀上上错，扬下上上错，豫错上中，梁下中三错。
诸州田赋， 雍田上上，徐田上中青田上下，豫田中上，冀田中中，兖田中下，梁田下上，荆田下中，扬田下下，冀赋上，上豫赋杂出亦上，上冀赋杂出上中，豫赋亦上中，荆赋上下青赋中上，徐赋中中兖雍之赋，中下。扬赋杂出亦中，下扬赋下，上梁赋杂出亦下，上梁赋下中，梁赋杂出，又下下雍青徐以上地出中赋，冀以中地出上赋。
恒衞既从大陆既作
恒水 出，常山上曲阳，东入滱水， 水经，滱水出代郡灵邱县髙氏山南过广昌县南，又东南过中山上曲阳县北，恒水从西来注之，注滱水，兼纳恒川之通称。
衞水 出常山灵寿县东北入滹沱河
大陆 ，在钜鹿县北，尔雅，晋有大陆注，今钜鹿北，广河泽是也。大陆之野，一名朝歌，商纣之所都也。 水经注引，应劭曰：麓者林之大也，尚书曰：尭将禅舜，纳之大麓之野，烈风雷雨不迷，致之以昭华之玉，而县取目焉，秦始皇二十年，灭赵，以为钜鹿郡，汉景帝中元元年，为广平郡，武帝征和三年为广平侯国。光武中兴，更为钜鹿，今属邢州，汲郡修武县亦有大陆。
岛夷皮服
岛夷 汉，地理志作鸟夷顔，师古曰：东北夷搏，取禽兽食其肉，衣其皮也一説居海岛被服容止，皆象鸟作岛，谓居海岛也。
夹右碣石入于河
碣石山， 在海畔，右北平骊城县，西南河自碣石山南渤海之北入海，夹右夹音，挟自海入河，逆流而西，右顾碣石，如在挟掖也， 水经碣石山在辽西临渝县南水中，注大禹凿其石，右夹而纳河，秦始皇，汉武帝皆尝登之，海水西侵嵗月逾甚而苞，其山故言水中也， 水经，河水东北过甲下邑，济水从西来注之，又东北入于海，又东分为二水，枝津东迳甲下城南，东南厯常沇注济，注经言济水注河，自枝津东北流，迳甲下邑，东北流入于海，淮南子曰：河九折注为海，而流不絶者昆仑之输也，禹贡曰：夹右碣石，入于河，山海经曰：碣石之山，绳水出焉，东流注于河，河之入海，旧在碣石，今川流所导，非禹渎也，周定王五年，河徙故渎，故班固曰：商竭周移也， 顔师古曰：言禹夹行此山之右，而入于河，逆上也，孔同 ，凡九州，末言：由诸水入河者，皆通舟楫，漕运以达京师也。
济河惟兖州
东南据济，西北距河，河济之间相去不逺兖州之界，止于济也。 尔雅，济河间曰兖州，注自河，东至济，周礼职方氏，河东曰兖州 ，武王封周公子伯禽于曲阜为鲁侯，秦为薛郡，后魏置南兖州，于谯城置。西兖州于定陶城，隋改爲鲁州，唐武徳初平徐圆朗，复为兖州， 晋地理志，兖州济河地，舜置十二牧，则其一也。春秋元命苞云。五星流为兖州，兖端也，信也，又曰：盖取兖水以为名焉。
九河既道
徒骇 郭璞曰今在成平县义未闻
太史 郭璞曰今所在未详
马颊 ，郭璞曰：河势上广下狭，状如马颊，【案原本缺太史马颊二河，今入】。
覆鬴 ，郭璞曰：水中可居徃徃而有状【案，今本尔雅注作水中，可居住而有状，】如覆釜。
胡苏 郭璞曰东莞县今有胡苏亭其义未详简 郭璞曰水道简易
絜 郭璞曰水多约絜
钩盘 郭璞曰水曲如钩流盘桓也
鬲津 ，郭璞曰：水多阨狭，可隔以为津而横渡，尔雅九河，皆禹所名 ，正义曰：河自大陆以北，敷为九河，谓大陆在冀州，嫌九河亦在冀州，故云在此州界也。河从大陆东畔，北行而东北入海，冀州之东境，至河之西畔水，分大河东为九道，故知在兖州界，平原以北是也。李廵曰：徒骇，禹疏九河，以徒众起，故云徒骇，太史禹大使徒众，通其水道，故云太史马颊河势，上广下狭，状如马颊也，覆釜水中，多渚徃徃而处，形如覆鬴，胡苏，其水下流，故曰胡苏胡下也，苏流也。简，大也，河水深而大也；絜，言：河水多山石，治之苦絜，絜，苦也，钩盘，言河水曲如钩，屈折如盘也，鬲津河水狭小，可鬲以为津也，孙炎曰：徒骇，禹疏九河，用功虽广，众惧不成，故曰徒骇，胡苏水流多散，胡苏，然其余同李廵 ，导河篇云：济水故渠，今在冀州西界大陆，今在徳州徳平县经沧州清池县西北太史，今在徳州安徳县东南经沧州临津县西，马颊在徳州北平县，经安徳县西南恩州漳南县东棣州商河县北覆鬴，今在永静军阜城县，东经东光县西北，胡苏，今在沧州南皮县东光县北经沧州无棣县西北絜，今在沧州南皮县经，沧州临津县钩盘，今在徳州徳平县西经，沧州乐陵县东棣州，阳信县北，沧州乐陵县西南，鬲津在徳州平原县东经沧州临津县东乐陵县西，饶安无棣县南，并在徳州平原以北，惟简河亡焉，同为逆河，入于海，今大名府石奔，故渎在焉。
雷夏既泽
雷夏泽 在济阴成阳西北 ，水经注云：雷泽西南十许里，有小山，山北有小阜，南属池泽之东北，有陶墟郭，縁生言，舜陶所在墟阜，聨属滨带瓠河也，一云：舜所渔处，本名夏泽。
灉沮防同
灉水 灉，于用切尔雅，水自河出为灉，又云：河有灉，又云：灉反入郭，注河水决出，复还入者，河之有灉，犹江之有沱， 汉地理志作雍沮，沮水出常山元氏县入河，雍水不言出入。
沮水 沮七余切案沮水，与雍州沮水不同，荆州沮水，在房陵左，所谓江、汉、沮，漳，楚之望也，导川云：漆沮既从，即雍州之沮也。今此沮水自会同于雷夏之间，非雍州之沮也。水经不着所出，或云，沮水出北地，路县入洛，洛非河南洛水也。
厥土黒坟
土黒坟 坟扶粉切土脉坟起也
厥田惟中下厥赋贞
田中下第六
赋贞赋与田相当
厥篚织文
篚织文 ，汉地理志，篚字作棐，顔师古曰：棐与篚同竹器，筐属织文锦绮之 ，冀州不言，贡篚贡者，下以职供之谓也，冀州，帝都所在无所效，其臣职故也。
浮于济漯达于河
济水 沇水，东流为济 ，尔雅济为濋，濋音楚，济水出河东垣县王屋山，东南至河内武徳县入河并流，而南截河，又并流溢出，乃为荥泽也， 水经济水出河东垣县东王屋山为沇水，又东至温县西北为济水又南，当巩县北，南入于河，与河合流，而东过荥阳县北 ，汉地理志济作泲州，末言浮于济，漯，达于河，顔师古曰：浮以舟渡也，达通也，因水入水曰通 ，又解在导川沇水，济水，下。
漯水 出东郡，东武阳县至乐安千乘县入海， 水经，漯水东出于髙唐县大河右迤，东注漯水，郦道元注曰：桑钦地理志曰：漯水出髙唐余案竹书，穆天子称丁，天子自五鹿东征，钓于漯水，是日，祭丘已已东征，食马于漯水之上，寻其沿厯迳趣不得近髙唐也，桑氏所言，盖津流出次于其间也， 地理风俗记曰：漯水东北至千乘入海，河盛则通津委海，水耗则防消絶流。
海岱惟青州
东北据海西南距岱
青州 东北，跨海及辽东，舜分青为营州，即辽东也，汉末，公孙度据辽东，自号青州刺史，尔雅，齐曰营州，郭注自岱，东至海，此盖商制无青州，并青于徐周制，有青无徐，并徐于青，故职方氏正东曰青州，其山镇曰沂山，其泽薮曰望诸，其川淮泗，其浸沂沭 ，晋地理志，青州盖取土居少阳，其色为青，故以名也。春秋元命苞云。虚危流为青州。
嵎夷既畧
嵎夷 ，尧命羲仲所宅处，以其在东日所出，故曰旸谷。
潍淄其道
潍水 出，琅邪箕屋山，北至都昌县入海， 水经，潍水出琅邪箕县东北过武城县西，又北过平昌县东，又北过髙密县西，又北过淳于县东，又东北迳都昌县东，又东北入于海，注云：潍水导源潍山，许叔重吕忱云：潍水出箕屋山，淮南子曰：潍水出覆舟山，盖广异名也。
淄水 出泰山，莱芜县原山，东北至千乘，博昌县入海， 水经淄水，与汶水同出泰山，莱芜县原山东北，又东北过临淄县东，又东过利县东，又东北入于海，汉地理志，潍淄作惟甾顔师古曰：潍，淄，惟甾古今。
通用道，读曰导，导治也，一说，水复故道，音上声，一音导，谓遵道而流也。
海滨广斥
斥卤地也，汉志海滨作海濒，广斥作广泻注，濒音频，又音滨，泻音昔。
厥田惟上下，厥赋中上，厥贡盐絺，海物惟错，岱畎丝，枲；铅，松，怪石，莱夷作牧，厥篚檿丝。
田上下第三
赋中上第四
贡盐絺海物，丝；枲，铅；松，怪石篚檿丝， 顔师古曰：檿桑也，食檿之蚕丝，可以琴瑟，或曰：檿山柘也，蚕食柘叶者，丝黄而韧可以为。
莱夷 ，春秋夹谷之会，莱人以兵刦鲁定公，孔子曰：两君合好，而夷裔之俘，以兵乱之，是知古者东莱之有夷也，夹音刦 ，应劭十三州记曰：泰山莱芜县，鲁之莱柞邑也，左传与之，无山及莱柞，【案左，本作辞，以无山与之莱柞，】是也。齐灵公灭莱，莱民稍流，此谷邑落荒芜，故曰：莱芜汉髙祖置县莱山之夷，周曰：莱子国，汉曰东莱。
浮于汶达于济
汶水 尔雅，汶为灛灛音，阐 水经，汶水出泰山莱芜县原山，西南过嬴县南，又东南过奉髙县北屈从县西南流，过博县西北，又西南过蛇邱县南，又西南过冈县北，又西南过平章县南，又西南过无盐县南，又西南过寿张县北，又西南至安民亭，入于济注，莱芜县在齐城西南，原山又在县西南六十里许，地理志汶水与淄水俱出原山，西南入泲，故不得过其县南也，从征记曰：汶水出县西南流 ，淮南子汶水出朱虚弗其山，乃东汶水，非此也， 诸州之末，皆记入河水道，以尧都在冀而河行于冀也，青州虽不言河，而曰达于济，则因济达河也， 地理志州末言浮于汶，达于泲顔，师古曰：言渡汶水，西达于泲也，青州不言，河由兖而见也，兖州之末言，浮于济，漯，达于河，谓渡济漯而通河也，青州，次兖，故言达于济，达，通也，因水入水曰通渡汶，通济则渡济可以通河矣。
海岱及淮惟徐州
徐州 尔雅，济东曰徐州，注云：自济东至海，李廵注曰：淮海间，其气寛舒，禀性安徐，故曰：徐徐舒也， 周礼职方氏无徐州，正义曰：以徐州合之于青州，青州分为幽、并、 ，晋地理志徐州于周，入青州之域，春秋元命苞云。天氐流为徐州，盖取舒缓之义，或曰，因徐邱以立名。
淮沂其乂
淮水 出桐柏山其源逺矣于此言之者淮水至此而大为害尤甚喜其治故于此纪之 淮水出胎簪山东北过桐柏胎簪盖桐柏之旁小山也 水经淮水东至广陵淮浦县入于海 顔师古注汉地理志淮水出大复山 九域志寿春府有淮渎 胎簪山在南阳平氏县
沂水 ，水经注，沂水出尼邱山，西北经鲁之雩门，曽防浴乎沂者，非禹贡沂水也。
羽其艺
山 水经注云：禹贡有两，山在徐州者，在泰山阴县西南，在梁州者，在蜀郡青衣县，今曰蒙顶羽山， 水经注在东海祝其县南山，西有羽渊，禹父之所化，其神为黄能入于羽渊， 山海经曰：洪水滔天，鲧窃帝之息壤以堙洪水，不待帝命，帝令祝融杀鲧于羽郊， 汉地理志艺作蓺。
大野既猪
尔雅：鲁有大野，郭璞注今髙平钜野县东北大泽是也。 钜野县，今属济州， 汉地理志作大埜， 春秋左氏哀公十四年春，西狩于大野，叔孙氏之车子鉏商麟，杜预曰：大野在东平，钜野县东北大泽是也。 周礼职方氏大野，属兖州泽薮。
东原厎平
东原 今东平郡郓州在鲁之西麟之地
羽畎夏翟，峄阳桐，泗滨浮磬，淮夷蠙珠，暨鱼厥篚，纤缟。
汉地理志，夏翟作夏狄，泗滨作泗濒，暨鱼作臮鱼篚，元纤缟 言，献黑细缯，及鲜支也，或谓纤言质之细，而元之与缟，其色也，以纤该于元缟之中，则色虽不同，皆纤质也，此乃古史立言之法，犹云土梦然耳，礼记注云：元与缟谓之纤，一曰白经黑，纬曰纤诗。
注亦作綅
浮于淮泗达于河
汉地理志州末言浮于淮，泗，入于河，顔师古曰：渡二水而入于河。
汴河 右，自淮泗入河，必道于汴，世谓隋炀帝始通汴入泗，禹时无此水，道以疑禹贡之言，此特学者攷之不详而已，案前汉书项羽与汉约，中分天下，割鸿沟以西为汉，以东为楚，文颖注云：于荥阳下引河东南为鸿沟，以通宋，郑、陈、蔡曹衞与济汝淮，泗会于楚，即今官渡水也，魏曹操与绍相持于官渡，乃楚汉分裂之处，盖自秦汉以来，有此，安知非禹迹也，禹贡九州之末，皆记入河水道，而淮泗独不能入河，帝都所在，理不应尔，意其必开，此道以通之，其后或为鸿沟，或为官渡，或为汴上下百余里间不可必，然皆引河水而注之，淮泗也，故王濬伐呉，杜预与之书曰：足下既摧其西，藩当径取秣陵，讨累世之逋，宼释呉人于涂炭，自江入淮，逾于泗汴，泝河而上，振旅还都，亦旷世一事也，王濬舟师之盛，古今絶伦而自汴水泝河可以班师，则汴水之大小，当不减于今，又足以见秦；汉，魏，晋皆有此水，道非炀帝创开也，自唐以前汴泗防于彭城之东北，然后东南入淮近嵗汴水直达于淮，不复入泗矣，呉王夫差开沟通水与晋防黄池，而江始有入淮之道，禹时则无之，故禹贡曰：沿于江海，达于淮泗，明非自海入淮，则江无通淮之道，今徐州之末，云浮于淮，泗，达于河，不言自海，则鸿沟官渡汴水之，自禹以来，有之明矣，特濬堙不常，故晋刘裕王仲徳开钜鹿入河，则泗水不由汴入河，其后钜野道塞，故汴至彭城，东北入泗，又东南入淮，又其后不复入泗，达于淮，钜野道复开，由彭城出东平而入河，汴水不复治矣，炀帝岂复濬之乎？虽江淮亦有可疑者，以孟子排淮，泗而注之江之言，攷之则其道尚矣，夫差亦复濬之尔。
淮海惟扬州
尔雅：江南曰扬州，注云：自江南至海 ，李廵注曰：江南其气燥劲，厥性轻扬，故曰扬；扬，轻也， 周礼职方氏，东南曰扬州，其山镇曰会稽，其泽薮曰具区，其川三江，其浸五湖 ，晋地理志引春秋元命苞云。牵牛流为扬州，分为越国，以为江南之气燥劲，厥性轻扬，亦曰：州界多水，水波扬也，于古则荒服之国，战国时，其地为楚分。
彭蠡既猪
彭蠡 汉水，南入于江东，滙泽为彭蠡，在彭泽西北，今南康军湖是也。
阳鸟攸居
阳鸟 ，汉地理志，阳鸟攸居，作逌居 ，孔丛子小尔雅，广鸟篇，去阴就阳者，谓之阳乌，鸿鴈是也，今曰阳鸟，岂误写乌字作鸟邪？抑亦通称也邪？
三江既入
三江 水经南江，东北为长渎，厯河口东南，注于具区，谓之五湖口，东则松江出焉，江水竒分谓之三江口，郦道元注曰：呉越春秋称：范蠡去越，乘舟出江之口，入五湖之中也，此亦别为三江 ，庾仲初扬都赋，注曰：今太湖东注，为松江下七十里有水口，分流东北，入海为娄江，东南入海为东江，与松江而三也；水经又云：三江口之水又东至会稽余姚县东入于海。注云：谢灵运云：具区在余姚，然则余暨是余姚之别名也，今余暨之南，余姚西北，浙江与浦阳江防同归海，但水名已殊，非班固所谓南江者也，郭璞曰：三江者，浙江，松江，岷江也，然浙江出南蛮中，不与岷江同作者，述志多言江水至山阴为浙江，今南江枝分厯乌程县南，通余杭县，则与浙江合，故阚骃十三州志曰：江水至会稽，与浙江合，浙江自临平湖南通浦阳江，又于余暨东通，浦阳江自秦望分派，东至余姚县又为江也， 顔师古注汉，地理志曰：三江谓北江中，江南江也， 韦昭注，史记曰：三江谓呉松江，钱塘江浦阳江也， 苏东坡曰三江之入，古今皆不明，予以所见攷之自豫章而下入于彭蠡，而东至海为南江，自蜀岷山至于九江，彭蠡以入于海，为中江，自嶓冡导，东流为汉过三澨，大别以入于江，滙为彭蠡，以入于海，为北江，此三江，自彭蠡以上为二，自夏口以上为三江，汉合于夏口，与豫章之江，皆滙于彭蠡，则三江为一过，秣陵京口以入于海，不复三矣。然禹贡犹有三江之名，曰北曰中者，以味别也。盖以三水性不相入江，虽合而水味异故，至于今而有三泠之説古今称唐，陆羽知水味，三泠相杂而不能欺，不可诬也，予又以禹贡之言攷之，若合符节，书之叙汉水也，曰：嶓冢导，东流为汉，又东为沧浪之水，过三澨，至于大别，南入于江东，滙泽为彭蠡，东为北江，入于海，夫汉既已入江，且滙为彭蠡矣，安能复出为北江以入于海乎？知其以味别也。书之叙江水也，曰：岷山导江，东别为沱，又东至于澧，过九江，至于东陵，东迤北会于滙，东为中江，入于海，夫江既已与汉合，且滙为彭蠡矣，安能自别为中江，以入于海乎？知其以味别也。汉为北江，岷山之江为中江，则豫章之江，为南江不言可知矣。禹以味别信乎？曰：济水，既入于河，而溢为荥；禹不以味别，安知荥之为济也欤？尧水之未治也，东南皆海，岂复有呉越哉？及彭蠡既猪，三江入海，则呉越始有可宅之土，水之所钟，独震泽而已，故曰三江既入，震泽底定，孔安国以为自彭蠡，江分为三，入震泽为北江，入于海，疏矣，盖安国未尝南游，案经文以意度之，不知三江距震泽逺甚决无入理，而震泽之大小，决不足以受三江也，班固曰：南江从防稽呉县南入海中，江从丹阳芜湖县西，东至防稽阳羡，东入海，北江从防稽毗陵县北，东入海防稽，丹阳容有此三江，然皆是东南枝流，小水自相派别，而入海者，禹贡所谓中江北，江自彭蠡出者也，徒见禹贡有三江中，北江之名而不悟，一江三泠，合流而异味也，故杂取枝流小水以应三江之数，若使此三者为三江，则是与今京口入海之江，为四矣，京口之江，视此三者，犹畎浍，禹独遗大而数小，何邪？此苏氏之説也予谓三江之説古今诸儒互相矛盾，学者徒取北江中，江以为三江之目，而不知禹贡中无南江之目，是未免乎牵合也，苏氏味别之説尤为难据，且江汉之水，皆滙为彭蠡，以入海而不三出矣。安有中北之辨乎？况三江距震泽为逺禹贡言三江既入，然后震泽之水有所而底定，明知扬州之地，自有三江，非江汉中江之江也，案水经有三江口，五湖口疑，禹贡所谓三江者，即三江口也，盖言三江口水入海，则震泽之水有所泄而底定，此理甚明，其文连属，震泽而设，非谓南江中江北，江与义兴毗陵呉县之江也，故导川叙江与汉虽言中江北，江而不言，三江，是知三江为三江口也，犹言五湖，然虞翻曰太湖，有五湖，曰滆湖，曰洮湖，曰射湖，曰贵湖，与太湖而五并太湖之小支，俱连太湖，兼得五湖之名，在今湖州东，即水经所谓南江东北为长渎，厯河口东南，注于具区，谓之五湖口，东则松江出焉，江水竒分谓之三江口，呉越春秋称：范蠡去越，乘舟出三江之口，入五湖之中，是也。非谓洞庭番阳，青草之五湖也，苏氏以岷山之江为中江，汉水为北江，豫章之江，为南江不知豫章之江，何从出哉？使豫章之江，同入于汇泽而入海，则书当叙豫章之江，北入中江，如沧浪，南入于江之可也，今则不闻，是亦未免牵合也，以书攷之，其曰东迤北防于汇东为中江，入于海，孔氏曰：迤溢也，东溢分流，北防彭蠡，举其説谓岷山之江，本不汇于彭蠡，但迤溢分流为二，其支北汇于彭蠡，出为中江，其本为南故汉江，为北而王荆公以谓一江自义兴一江自毗陵一江自呉县义兴，古之阳羡毗陵，今之丹徒，春秋谓之延陵，季札所居之地，呉县，今之呉江，三江介于常，润，苏三州之间而震泽，瞰乎三州之界，尾通呉兴，苕霅之水出焉，此言殆与班固相表里，然虽详而无统，槩之禹贡之文不若孔氏之，为稍长，亦未允也。
震泽底定
震泽 尔雅，呉越之间有具区，郭注，今呉县南，太湖即震泽是也。 国语，越伐呉而战于五湖，又云：范蠡灭呉返，至五湖而辞越，斯乃太湖之通称也，虞翻曰：是湖有五道，故曰五湖，韦昭曰：今太湖是也。尚书谓之震泽，尔雅以为具区，方圆五百里， 水经震泽在呉县南五十里，又曰：中江在丹阳，芜湖县南，东至防稽阳羡县，入于海，北江在毗陵北界，东入于海。注云：地理志曰：江水自石城东出，迳呉国南，为南江，江水自石城东入为贵口，东迳石城县，北 水经，南江又东，与贵长池水合，又南迳宣城之临城县南，又东与桐水合，又东迳宁国县南，又东北为长渎，厯河口东南，注于具区，东则松江出焉，江水竒分谓之三江口，顔师古曰：五湖在呉 越絶书曰太湖，周三万六。
千顷 沈括，曰：司马相如上林赋叙上林诸水曰：丹水紫渊，灞、浐、泾、渭，八川分流，相背而异态，灏溔潢漾，东注太湖，八川，自入大河，大河去太湖数千里，中间隔大山及淮，济大江何縁与太湖相涉，郭璞江赋云：注五湖以漫漭，灌三江而漰沛，墨子曰：禹治天下，南为江、汉、淮，汝，东流注之五湖，孔安国曰：自彭蠡江分为三，入于震泽，复为北江而入于海，此皆未详攷地理江，汉至五湖，自隔山，其末乃绕出五湖之下流径入于海，何縁入于五湖，淮，汝自迳徐州入海，全无交涉，禹贡曰：彭蠡既猪，阳鸟攸居，三江既入，震泽底定，以对文言，则彭蠡水之所猪，三江水之所入，非入于震泽也，震泽之源，皆山环之，了无大川，震泽之委，则多大川，亦莫知孰为三江者，盖三江之水无所入，则震泽壅而为害，三江之水有所入，然后震泽底定，此水之理也，沈氏论上林赋及孔安国之误明矣，然以为彭蠡，水之所猪，三江水之所入，是水猪于彭蠡，入于三江也，猪于彭蠡者，江汉之所汇，是也。入于三江者，果何水乎？且经言三江既入，乃谓三江之水，既入于海，非谓水入三江也，沈氏又云：三江之水无所入，则震泽壅而为害，三江之水有所入，然后震泽底定，乃是三江水入海，而非水入三江也，若以为三江水有所入，然后震泽底定，则是三江与震泽相通，而非岷江，汉江也，通震泽者，惟松江则水经所谓三江口者，近之矣，然禹贡所言，三江既入，震泽底定，盖总记扬州水患既平，三江之水，已入于海，无泛滥之患，震泽之水，亦底于静，定有涵浸之，润灌溉之功，未必谓二者相通，此有所入而后彼有所定也。
瑶琨篠簜
瑶琨 汉地理志琨作瑻
岛夷卉服厥篚织贝
岛夷 ，南海岛夷织草木为服，如今贝蕉葛之属，贝闽，俗呼为木棉， 汉地里志作鸟夷，顔师古曰：鸟夷东南之夷善，捕鸟者也，卉服絺葛之属。
篚织贝 ，顔师古曰：织谓细布也。贝，水虫也，古以为货。
沿于江海达于淮泗
汉地理志作均江海，通于淮，泗，顔师古曰：均平也，通淮，泗，而入海故云平 扬州，不言河，因徐州而见也，徐州之末言，浮于淮，泗，达于河，谓渡淮，泗，而入河扬州，次徐故言达于淮，泗，顺流而下，曰：沿沿江海以通淮，泗，则浮淮泗可以通河矣， 左传？沿汉泝江，杜预曰：沿顺流泝逆流。
禹贡指南卷一
钦定四库全书
禹贡指南卷二
宋 毛晃 撰
荆及衡阳惟荆州
荆州 尔雅，汉南曰荆州，注云：自汉南至衡山之阳，李廵曰：荆州，其气燥刚，禀性彊梁，故曰荆，荆彊也，秦为南郡，即郢都之渚宫，楚之故都也， 周礼职方氏，正南曰荆州，其山镇曰衡山，其泽薮曰云梦，其川江汉，其浸颍湛注，衡山在湘南，云梦在华容，颍出阳城，宜属豫州，在此非也。湛未闻 ，晋地理志引春秋元命苞云。轸星散为荆州，荆彊也，言其气燥彊，亦曰警也，言南蛮数为寇逆，其人有道后服，无道先叛，易警备也，又云取名于荆山，荆取名于荆山，其义最近荆者，小木名亦曰楚，故春秋书楚为荆、
江汉朝宗于海
江水 出岷山， 水经江水自天彭阙，东迳汶闗而厯氐道县北，郦注云：益州记曰：自白马岭，行二千余里，至龙涸，又八十里至西陵县，又南下六十里至石镜，又六十余里而至，蜀郡北部，始百许步，又西百二十余里，至汶山故郡，乃广二百余步，又西南百八十里至湿坂，江稍大矣，故其精则井络，纒曜江汉昞灵，河图括地象曰：岷山之精，上为井络，帝以防昌神以建福，故禹贡曰：岷山导江，泉流深逺盛为四渎之首，广雅曰：江贡也，风俗通曰：出珍物，可贡献，释名曰江共也，小水流入其中，所公共也。
汉水 ，汉出嶓冢之漾漾水，东南流为沔，至汉中，东行为汉 ，水经注云：山海经汉出鲋嵎山，东北流，得献水口，庾仲雍曰：是水南至闗城合西汉水，汉水又东北合沮口，同为汉水之源也，故如淳曰：北方人谓汉为沔水，孔安国谓：漾水东流为沔，盖与沔合也，至汉中为汉水，是互相通称也，又云沔水一名沮水，阚骃曰：以其初出沮洳然，故曰沮水也， 水经沔水出武都沮县东狼谷中，因水名县，楚昭王所谓江、汉、沮，漳，楚之望也，郦注引，庾仲雍言：汉水自武遂川南入蔓葛谷，越野牛，迳至闗城合西汉水，故诸言汉者多言西汉水至葭萌县入汉，又曰：始源曰沔，是以经云，漾水出氐道县，东至沮县为汉水，东南至广魏白水，诊其沿注，似与三説相符而未极，西汉之源矣，然东西两川，俱受沔水之名义或在兹，班固地理志，司马彪山松郡国志，并言汉有二源，东出氐道，西出陇西县之嶓冢山，阚骃云：漾或为洋，洋水出昆仑西北隅，至氐道，重源显发而为漾，又言陇西县嶓冢山在西，西汉水所出，南入广魏白水，又云：漾水出獂道，东至武都入汉，许叔重吕忱并言漾水出陇西獂道，东至武都为汉水，不言氐道，然獂道在冀之西北，又隔诸川，无水南入，疑出獂道之为谬矣。山海经曰：嶓冢之山，汉水出焉，而东南流注于江，然则东西两川，俱出嶓冢而同为汉水者也，孔安国曰：泉始出为漾，其犹耳，而常璩华阳国记，专为漾山，漾水者是作者，附而为山水之殊目耳。
九江孔殷
贾耽所记江有八洲，与江为九，非经意也， 孔安国曰：江于此州界，分为九道，甚得地，之中 张须元縁江图云：一曰三里江，二曰五州江，三曰嘉靡江，四曰乌土江，五曰白蚌江，六曰白乌江，七曰箘江，八曰沙提江，九曰廪江参差，随水长短，或百里或五十里，始于鄂陵，终于江口，防于桑落洲， 水经九江，在长沙下隽西北，楚地记曰：巴陵潇湘之渊，在九江之间，今岳州巴陵县，即楚之巴陵，汉之下隽也，洞庭正在其西，北则洞庭之为九江审矣。
沱潜既道
沱水 ，水经沱水在南郡枝江县西南，其一在郫县西南，皆还入江，荆州记沱水在南郡枝江县三澨，地之南卭县之北。
潜水 ，潜水出天柱山，天柱山，亦名霍山 ，孔安国梁州，下注云：沱潜发源，梁州入荆州 ，水经注，庾仲雍云：垫江有别江，出长寿县，即潜水也，其南源取巴西，是西汉水也。 ，尔雅曰：水自江出为沱，自汉出为潜。
云土梦作乂
尔雅：楚有云梦，郭注，今南郡华容县东南，巴邱湖是也， 案春秋昭公三年，郑伯如楚，子产相，既享，子产备田具，以田江南之梦，定公四年，呉入郢，楚子涉，睢济江，入于云中，则云与梦二土名，杜预曰：枝江县安陆县有云梦，盖跨川亘隰，兼包广，今徳安府有云梦县 ，晋武帝太康五年，立监利县土卑下，泽多陂池，西南自州陵东界，迳于云杜，沌阳为云梦之薮，陆徳明释文梦音莫红切， 汉髙帝纪伪游云梦。
韦昭曰：云梦在南郡华容县，顔师古曰：梦读如本字，又音莫红切 ，司马相如赋吞，云梦者八九 ，九域志安州今徳安府安陆县云梦，镇昔为县，熙宁三年，省县为镇入安陆，周礼职方氏注云：梦在华容，郑氏据后汉时封域言之，今华容为岳州支邑，与云梦隔逺 沈括曰：旧尚书，禹贡云：云梦土作乂，至太宗皇帝时，得古本尚书，作云土，梦作乂，诏改禹贡从古本予按孔安国，注云梦之泽在江南，不然也，据左呉人入郢，楚子涉，睢济江，入于云中，王寝，盗攻之，以戈击王，王奔郧，楚子自郢，西走涉睢，则当出于江南，其后涉江入于云中，遂奔郧，郧则今之安州济江而后至，云入云而后至，郧则云在江北也，左传曰：郑伯如楚，王以田江南之梦，杜预曰：楚之云梦，跨江南，北，曰：江南之梦，则云在江北明矣，元丰中，予自随州道安陆入于汉口，有竟陵主簿郭思者，能言汉，沔间地理，亦以谓江南为梦，北为云，予以左审之，思之説信然江南则今之公安，石首，建宁等县，江北则玉沙，监利竟陵等县，乃水所委，其地最下，江南水所出，地稍髙云方土而梦已作乂矣，此古本之为允也。
厥贡羽毛齿革砺砥砮丹
汉地理志砺作厉羽毛作羽旄
三底贡厥名
三 荆州之域，有蛮荆楚，三国皆贡箘簵，楛顔师古曰：箘，簵，竹名楛木名，皆可为矢言，此州界本有三国致贡斯物，其名称美也。 ，案春秋书荆人来聘，即楚人也，诗称因时百蛮，蛮非一国之名，谓蛮荆楚，为三，恐非经意，攷工记云：才之美者，有妢胡之笴，郑注胡子之国在楚旁，岂三之欤。
浮于江沱潜汉逾于洛至于南河
汉地理志潜作顔，师古曰：浮以舟渡也，逾越也，言渡四水，而越洛乃至南河也，南河在冀州，南江汉，去洛逺而不相通，越陆跨洛，故曰逾。
荆河惟豫州
豫州 尔雅，河南曰豫州，注云：自南河至汉李廵曰：河南，其气着密，厥性安舒，故曰豫，豫舒也， 周礼职方氏，河南曰豫州，其山镇曰华山，其泽薮曰圃田，其川荣雒，其浸波溠注，波读为播，春秋曰：楚子除道，梁溠营军临，随则溠，宜属荆州，在此非也。当攷 释名曰豫州，在九州，中京师东常安豫也，秦为三川郡，汉为河南郡，后魏置司州，又改为豫州， 晋地理志豫州按禹贡为荆，河之地豫者，舒也，言禀中和之气，性理安舒也，春秋元命苞云。钩钤星别为豫州地界，西自华山，东至于淮北，自济南界荆山。
伊洛瀍涧既入于河
伊水 ，水经伊水出南阳县西，蔓渠山，东北过郭落山，又东北过陆浑县南，又东北过新城县南，又东北过伊阙中，又东北至洛阳县南，北入于洛，郦注曰：山海经蔓渠之山，伊水出焉，淮南子曰：伊水出上魏山，地理志曰：伊水出熊耳山，即麓大同，陵峦互别耳，昔有莘氏女，采桑于伊川，得婴儿于空桑中，长有贤徳殷以为尹，曰：伊尹、
洛水 ，水经洛水出京兆讙举山东，尸水注之，又东得乳水，又东防于龙余之水，又东门水出焉，又东迳熊耳山北，禹贡所谓导洛自此始，山海经曰：出上洛西山，又曰：讙举之山，洛水出焉，又曰：阳虚之山，临于元扈之水，是为洛汭，注阳虚鹿蹄，以至元扈凡九山，通与讙举为九，故山海经曰：此二山者，洛间也，又博物志曰：洛水出熊耳，盖开其源者是也， 汉志洛作雒魏畧曰魏文帝诏以汉火行也，火忌水，故洛去水而加隹，魏于行次为土，土，水之牡也，水得土而乃流，土得水而柔，故除隹加水，变雒为洛，按字书，雒本鸟名，一名鸟，故从各从隹各声隹形，隹，小鸟也，汉人忌水，借用雒字，以代洛字，魏复水名，本字耳，非创变也。
瀍水 ，水经瀍水出河南谷城县北，山东与千金渠合，又东过洛阳县南，又东过偃师县，又东入于洛涧水 ，水经涧水出新安县南白石山，东南入于洛，注云：山海经白石之山，惠水出其阳，东南注于洛，涧水出其阴，北流注于谷 ，孔安国曰：涧水出渑池山，今新安县北有一水，北出渑池界，东南流，迳新安县，而东南流入于谷，安国所言，当斯水也，然谷水出渑池，下合涧水，得其通称，或亦指为涧水也，渑池属西京亦作黾。
荥波既猪
荥波 ，今荥阳在河南，春秋衞狄战于荥阳，当在河北，孔颖达谓此泽跨河南北也，禹贡不曰荥泽，而曰荥波者，尧时荥泽，常波，今始猪也， 或説尔雅曰洛，为波洛受瀍水，涧水又伊水之所出，其为泛溢滋甚，今始猪也， 水经注亦曰荥；播又引风俗通曰：河播也，谓沇水东流为济，入于河，溢为荥；则荥波亦谓之荥；播可也，又曰：谷水又东坡水注之，山海经曰：瞻诸山西三十里，娄涿之山，无草木，多金玉，波水出于其阴，谓之北答，水北流注于谷水，经又曰：济水入河，与河合流，又东过成臯县北，又东过荥阳县北注引，释名曰济济也，源出河北，济河而南也，晋地理志曰：济自大伾入河，与水鬭南泆为荥泽，阚骃曰：荥波，嶓泽名也，故吕忱云：嶓水在荥阳，谓是水也。昔禹塞其淫水，而于荥阳下引河东南以通淮，泗，济水分河，东南流 荥，周礼诗正义左皆作荧。
导菏泽被孟猪
渮泽 ，沇水东出于陶邱北，又东为渮泽在济阴定陶县东，渮音柯，亦作苛 ，汉志渮泽在湖陵盟，猪在渮泽之东。
孟猪 ，在梁国睢阳县东北渮泽之水流溢，覆被之也， 尔雅，宋有孟诸，郭注在今梁国睢阳县东北案梁国，今大梁汴州睢阳，今宋州大梁之大，音泰，非小大之大魏，有少梁对大梁，立名大梁，唐为宣武节镇，五代至本朝，为京师 ，杜预曰：孟诸泽在梁国睢阳县东北迳卭城县故城南，案地理志曰：山阳郡山阳县也，王莽更为郜城，春秋之郜国也，此山阳非楚州之山阳 水，经明都泽，在梁郡睢阳县东北即孟猪也。周礼职方氏，青州，其泽薮曰望诸，汉志作盟猪，史记作明都，案释文，都音猪，则明与盟，同盟津之盟，音孟，此亦当音孟。
华阳黒水惟梁州
梁州 尔雅，无梁，青有幽营，徐盖尔雅，九州商之制也，商时梁州，或并于雍也，周礼职方氏无徐，梁有幽并盖周亦并梁，归于雍也，周之西南，不置州，自坤维以西，綂于雍以南綂于荆，汉武帝改雍曰凉，改梁曰益 ，梁之东北，雍之东南，以华为畿 ，晋太康地记云：梁者，言西方金刚之气，彊梁，故因名之，秦为汉中郡，后其地入蜀，魏末蜀分，广汉三巴涪陵以北七郡为梁州，梁武帝大同中，复移在南郑 ，晋地理志，春秋元命苞云。参伐流为益州，益之为言阨也，言其所在之地险阨也，亦曰疆壤益大，故以名焉。又曰：梁者，言西方金刚之气，彊梁，故因名焉。
岷嶓既艺
岷山 水经，岷山在蜀郡湔氐道，西注云：汉书以为渎山者是也，江水出自岷山，岷山在成都，湔氐道西徼外，江水所出，东南至江都入海，又云：岷山在蜀郡氐道县大江所出，东南过其县北，注岷山，即渎山也，水曰渎水，又谓之汶阜山，在徼外，江水所导也，益州记曰：大江泉源，即今所闻，始发羊膊岭下，縁崖散漫小大百数，殆未滥觞，东南下百余里，至白马岭，而厯天彭阙亦谓为天谷，秦昭王以李氷为蜀守，氷见氐道县有天彭山，两山相对，其形如阙，谓之天彭门，亦曰天彭阙，江水自此以上，至防细，所谓发源滥觞者也，汉延平中，岷山崩，壅江水，三日不流，扬雄反离骚，自岷山投诸江流，以吊屈原。
嶓冢山， 水经嶓冢山，在农卢氏县南，注是山也，谷氷出其北林，又云：嶓冢山在陇西氐道县之南注，南条山也，禹贡漾水，导自嶓冢山，在陇西是也。在农名偶同耳。
沱潜既道
沱潜二水， 沱出于江，潜出于汉，二水发源此州，而复出于荆州，故于荆州云沱，潜既道，而于末又云：浮于江，沱；潜，汉。
蔡蒙旅平
蔡山 书正义，蔡山不知所在，郑氏云：在汉嘉一説在雅州。
防山 在蜀郡青衣县其上出茶俗呼防顶茶
和夷底绩
和夷 西南夷
厥土青黎
顔师古曰色青而细疏
厥贡璆鐡银镂砮磬熊罴狐貍织皮
贡璆、铁、银、镂、砮，磬，熊；罴，狐，貍，织皮以罽，曰织以裘，曰皮 ，孔安国曰：璆玉名镂刚铁，贡四兽之皮，织金罽，织皮上疑脱厥篚二字， 顔师古曰：织皮谓罽也。
言贡四兽之皮又贡杂罽也
西倾因桓是来浮于潜逾于沔入于渭乱于河
西倾山， 在陇西临洮县西南，在今洮州，桓水出焉，汉地理志作西顷音倾顔，师古曰：西顷山在临洮。
西南是为中条山
桓水 桓水入潜潜入沔
沔水 出嶓冢山，为漾水，东南流为沔沔，至汉中，东行为汉诗沔水，沔水流满也，诗虽泛言流水，此沔之名义则同 ，顔师古曰：汉上曰：沔正絶流曰乱言，渡潜越沔，得入于渭，遂横流济河也，或疑禹贡言，西倾因桓是来，继言浮于潜，逾于沔，入于渭，意谓自桓入潜自潜入沔，自沔入渭，非也，盖沔在梁州山南，渭在雍州山北，无入渭之道，经言逾者，逾越也，自沔越陆而入渭，其不相通，可知顔师古谓越沔得入于渭，是也。 苏氏曰：雍州之达，帝都必自西倾，自西倾因桓水而来，浮潜而逾沔，至渭，陆行百余里，然后逾渭，以乱于河，乱者絶流之义也。盖自西倾因桓至，乱于河，皆是此州，达于帝都之道。
黑水西河惟雍州
雍州 尔雅，河西曰雍州，注云：自西河至黑水，李廵曰：河西，其气蔽塞，厥性急凶，故曰：雍雍壅也， 周礼职方氏正西，曰雍州，其山镇曰岳山，其薮泽曰：蒲其川，泾、汭，其浸渭洛，【洛在渭北，非河南洛水】 ，地理风俗记曰：汉武帝元朔三年，改雍曰凉州，以其金行，土地寒凉故也。 后汉献帝以武帝改雍曰凉，又分渭川，河西郡为雍州，至建安十八年，复改为凉州， 晋地理志雍州，以其四山之地，故以雍名焉，亦谓西北之位，阳所不及，阴阳气雍阏也 释名曰雍翳也，东崤，西汉南商北居庸，四山之所拥，翳也。
弱水既西
弱水 ，鸿毛不载，至酒泉合黎，张掖郡居延县东北居延泽，即流沙河也，合黎山水经谓之合离，在酒泉防水县东北注云：即合黎山也，地志，弱水出删丹县，亦谓之张掖河。
泾属渭汭
渭水 导出鸟鼠山，会四水，然后入河，详见导川卷内。
泾水 渭，清泾浊，汉沟洫志，泾水一石，其泥数斗，九域志，今泾州有泾水，属秦凤路 郑氏谓：泾水出洛阳，指渭北，洛水之阳，阳水北也。
漆沮既从
漆水 ，渭水东过，漆、沮，入于河， 水经漆水出，扶风杜阳县俞山，东北入于渭，注云：山海经羭次之山，漆水出焉，北流注于渭，盖自北而南矣，史记夏本纪，引禹贡导渭水东北至泾，又东过漆沮入于河，孔安国曰：漆，沮二水名，亦曰洛水也，出冯翊北周太王去邠度漆，逾梁山，止岐下，故诗云：民之初生，自土沮漆，又曰：率西水浒，至于岐下，是符禹贡本纪之説许愼説文穪漆水出右扶风杜阳县岐山，东入渭，从水黍声，又云：一曰漆城池也，潘岳闗中记曰闗中有泾渭，灞、浐，酆，鄗；漆，沮之水，酆鄗，漆沮四水，在长安西南鄠县，皆注于渭。
沮水 ，水经，沮水出北地，路县东，过冯翊，祋祤县北，东入于洛。注云：地理志，沮水出畿县西，东入洛，郑渠在汉太上皇陵东南，浊水入焉，俗谓之漆水，又谓之漆沮，其水东入洛，孔安国谓：漆！沮，一名洛水，此言漆沮，东入洛，非漆沮，即洛水也，长安志，洛水在渭北，东南流入渭，盖漆沮入洛，故俗呼漆沮为洛耳，汉地理志，漆水出漆县西，阚骃十三州志云：漆水出漆县西北岐山，东入渭，顔师古曰：漆，沮，即冯翊之洛水也，沣水出鄠之南山，言漆沮既从，入渭，澧水亦来同也，又汉五行志，引史记，周幽王二年，三川皆震，师古曰：泾，渭，洛也，洛即漆沮也。水经注，又引阚骃十三州志曰：冯翊万年县西，有泾，渭北有小河，谓漆水也，其水西南迳郭城西，与白渠枝渠合，又南入于渭水，其一水东出，即沮水也，沮水又自沮絶注浊水至白渠合焉，故浊水得漆沮之名也。
澧水攸同
澧水 出，扶风鄠县东南，北过汉上林苑入渭，澧；音，丰 水经，渭水又东，澧水从南来注之，注云：地説曰渭水又东与澧水防于短阴山内，水防无他髙山异峦所有，唯原阜石激而已，水上旧有便门桥，汉武帝建元三年造，如淳曰：去长安四十里， 汉地理志，澧作丰。
荆岐既旅终南惇物至于鸟鼠
荆山 在冯翊怀徳县南 荆山有二，一在南郡临沮县东北，在梁州者谓之南，条在雍州者谓之北条，西倾山在陇西临洮县西南谓之中，条 左，昭公四年，晋大夫司马侯曰：四岳三涂，阳城大室，荆山，中南，九州之险也，杜预曰：荆山在新城，沛乡县南，沛音市，乡音向 ，汉地理志注荆山在岐东。
岐山 水经曰在扶风美阳县西北 左椒举曰成王有岐阳之搜 山海经曰其上多白金其下多铁减水出焉东南流注于江 颜师古汉书注曰岐山在今岐山县其山两岐俗呼为箭栝岭
终南山 ，扶风武功县东有太一山，即终南山也，左司马侯所言，中南杜预注曰：在始平，武功县南，汉地理志，右扶风武功县，注大壹山，古文以为终。
南垂山古文以为敦物二山皆在县东
惇物山 ，扶风武功县东有垂山，即惇物山也， 水经华山为西岳，在农华阳县西南注云：即古文之惇，物山也。
鸟鼠山 水经鸟鼠同穴山在陇西首阳县西南注曰：郑康成云：鸟鼠之山有鸟焉，与鼠飞行而处之，又有止而同穴之山焉，是二山也，鸟名为鵌，似鵽而黄黑色，鼠如家鼠而短尾，穿地而共处，鼠内而鸟外，孔安国曰：共为雌雄，杜亮威曰：同穴止宿，养子互相哺食，长大乃止，张晏言，不为牝牡，故因以名山，尔雅，其鸟为鵌，其鼠为鼵。
原隰底绩至于猪野
猪野 豳地，武威县东，有休屠泽，即猪野也，休屠音朽储水，经都野泽，在武威县东北注云：县在姑臧城北三百里，东北即休屠泽也，古文以为猪野，其水上承姑臧武始泽，泽水二源，东北流为一水，姑臧县故城西，东北流。
三危既宅三苗丕叙
三危山， 水经三危山，在炖煌县南，炖煌音屯皇注云：山海经三危之山，三青鸟居之，是山也，广员百里，在鸟鼠山西，即书所谓窜三苗于三危也，杜林曰：炖煌古州也，州之贡物，地出好，民因名之，自汉武帝后元年，分酒泉置，南七里有鸣沙山，故亦曰沙州也， 左云，先王居梼杌于四裔，故允姓之奸，居于州，杜预曰：允姓之祖与三苗俱放于三危，州，今炖煌也。
厥田惟上上厥赋中下
右九州之田，雍青徐为上豫，冀兖为中扬，梁荆为下，盖河之末流，在兖江之末流，在扬二州多水患，梁地多山，兖赋居最下等，尤轻于扬，故兖赋为正，梁之赋轻于扬，重于兖，故言三错兖之田，下，冀一等而赋下，冀八等，以山泽多河，为大患也。梁下，冀一等而赋下，冀五等，以山林多江，为大患也。荆田下中，赋上下，则以其宜稻，雍田上上，徐田上中青田上下，地势虽髙然皆依于川，故其旱干又有灌溉之利，故青州上下之田也，而赋中上，徐州上中之田也，而赋中中，雍州上上之田也，而赋中下。皆以上地出中赋，然地弥髙者赋弥薄，以其髙则有旱干之虞，冀田中中，则其高可以备水溢，卑可以无旱干，故其赋第一，郑康成曰：冀州入谷不贡，下云五百里甸服，云为天子服，治其田，是田入谷，故不献贡篚，差异于余州也，甸服，止方千里，冀之北土境界，甚遥逺都之国必有贡篚，此举其大畧而言也。豫州之田中上则髙于冀一等，故其赋上中则下于冀一等，冀赋上，上错则杂出，与豫等豫赋错上，中则杂出，与冀等二州之田，与赋相去，亦不逺矣若荆之田髙于扬一等而已。其土又与扬同而赋，加扬四等，何也？荆扬下地，于谷宜稻，荆少髙焉则水有所泄，异于扬矣。
右九州之赋，唯出正赋而无杂赋者，五州兖青，徐、荆、雍也有杂赋者，四州，冀扬豫梁也，冀州言赋上上错，盖上上多而上中时，少多者为正，少者为杂言上，上错者杂在正下，故言上上而后言错？豫州言错上中者，杂在正上，故先言错而后言上？中，扬州言下上上错，不言错下上者，以本设九等分三品，为之上中下下，上，本是异品，故变言耳，梁言下中三错者，梁州赋有三等，其出下中时多，故下中为正，上有下，上下有下下三等，故言三错明杂出，有下上下，下可知也。
浮于积石至于龙门西河防于渭汭
顔师古曰：积石山在金城西南龙门山在河东之西界，皆河水所经，逆流曰防，自渭北涯逆水西上也。
织皮昆仑析支渠摉西戎即叙
织皮昆仑，析支渠，摉 织皮，上疑简编脱，厥篚二字，不然，则是史变文耳，禹贡之篚皆在贡，后立文而青，徐，扬三州，皆莱夷，淮夷，岛夷所篚，独梁州不言篚而云，熊；罴，狐；狸，织皮雍州，不言篚，而云织皮昆仑，析支渠，摉西戎即叙，织皮云者以罽，曰织以裘，曰：皮言西戎即叙，而后昆仑，析支渠，摉三国，篚织皮以献，但古语有颠倒详畧耳三国在荒服之外，流沙之内，髳之属，皆就次叙，美禹之功，被戎狄也，文当在厥贡，球、琳，琅玕，下简脱在末也，汉地理志渠，摉作渠叟，昆仑作昆仑。
右九州之名，因革不同，案周公职録云，黄帝受命，风后受图割地，布九州，鄹子曰：中国为赤县，赤县之内有九州，春秋説题辞曰：州之言殊也，尔雅释水云，水中可居曰洲，李廵曰：四方有水中央髙独可居故曰洲，天地之势，四边有水，邹衍书説九州之外，有瀛海环之，是九州居水内，故以洲为名，共在一洲之上，分之为九耳，汉地理志，尧遭洪水，怀山襄陵，天下分为十二州，使禹治之，水土既平，更制九州，由是观之，九州【，原缺二字，】当尧之时，九年之水，疆理错乱，故禹复治而别之，至【原缺四字，】盛肇十有二州，分冀为幽，并分青为营，更三代复【，原缺十字，】尔雅，两河间曰冀州，河南曰豫州，河西曰雝州，汉南曰荆州，江南曰扬州，济河间曰兖州，济东曰徐州，燕曰幽州，齐曰营州，郭璞注曰：此盖商制，周礼职方氏，东南曰扬州，正南曰荆州，河南曰豫州，正东曰青州，河东曰兖州，正西曰雍州，东北曰幽州，河内曰冀州，正北曰并州【，原缺八字，】帝都所在，天倾西北，地不满东南，治水自下始，故由冀而东南次兖由兖而东南，次青由青而东，次徐由徐而南，次扬，由扬而西，次荆由荆而北，次豫，由豫而西，次梁由梁而北，次雍，此先后始终之序也，职方氏先扬，次荆先南方，盖取尊其阳方也，后汉献帝建安十八年春正月庚寅，复禹贡九州，又献帝春秋曰：时省幽并州，以其郡国并于冀州，省司隶校尉及凉州，以其郡国并为雍州，省交州，并为荆州，益州，于是有兖，豫、青、徐、荆、扬、冀益雍也，九数虽同，而禹贡无益州有梁州，然梁益均此地也，又职方氏注云：此州界扬，荆、豫、兖、雍，冀与禹贡畧同青州则徐州地也，幽并则青，冀之北也，无徐梁，汉时两河属司州，盖属京师，司隶校尉所部，故曰司州，昭帝始元元年，有司请河内属冀州，河东属并州 ，凡九州之末，皆言由诸水入河，如冀兖徐荆豫梁雍州，各自言河惟青扬二州，不言河耳，兖州云浮于济，漯，达于河，故青州直云达于济，徐州云浮于淮，泗，达于河，故扬州云达于淮泗，皆记禹入河之道也，孔安国以为禹治水毕，还白于帝，所以治其道，由此郑康成以为治水既毕，更复行之，观地肥，定贡赋上下，王肃云：凡州之下説诸治水者也，功主于治水，故详记其所治之州，徃还所乘涉之水，名三説皆未通惟近世周希圣，以为天子之都，必求舟楫之所可至，使诸侯之朝贡，商贾之贸易，虽其地逺而转输甚易，此説为长禹贡上言：田赋贡篚之事，而下言所以达都之道，则九州赋入，视贡篚为尤重，此盖转输之大者也，九州惟梁，雍二州西境，与羌戎连接，地界阔逺与七州不同，荆，扬虽地接百越，然界以五岭诸山连亘，自川蜀，至明，越山之北，水皆北流，其南皆南流，以入南海，亦不甚逺并为中国，故山川地理灼然可攷，若梁雍之西，隔以羌戎诸国，去西海逺甚多与中国不通，故禹贡叙二州西境，皆以黑水为界，故雍州首言，弱水既西，而导川亦止言余波，入于流沙，而不竟其所，归二州，虽以黑水为界，而不叙黑水，濬导经厯之曲折导川，亦止导黑水，至于三危，入于南海，夫自雍至梁，自梁至南海其逺可知而载之甚畧岂非以其阔逺而不胜纪乎？抑其无与中国生民之休戚而畧之乎史志及诸家言，黑水，弱水互有异同，率多抵牾，姑撮其梗概，辨其误而阙其疑，以俟博达，君子而折衷焉。
弱水 ，汉志云在西王母石室，近酒泉，昆仑山，又云：弱水出条支，汉西域传，妫水自于阗之西，迳大夏西流，至条支入西海，或以此为弱水，水经删丹，弱水出酒泉合黎，以居延泽为流沙河在东，合黎在西，班固许叔重同此説东入居延泽，又西入合黎，是分流，非余波入流沙，亦非既西也，与经恐不合，广韵云：弱水出龙道山，隋志弱水在张掖，又别有弱水在扶州，唐史弱水在甘州城北，张掖郡名张掖河，亦名副援河，又云：甘峻山贾耽，同此説唐史又云：小勃律娑夷，河东女康延川，是弱水，娑夷河在天竺东，于阗南不西流，康延川南流，亦不西流，樊绰蛮书兰苍江，源出大雪山下，莎川又云：康延川南流，其国东接茂州，东南接雅州，皆在益州，西非雍州境，或以为此乃黒水亦与经不合。
黑水 ，水经云：出张掖；鸡川，南流至炖煌过三危，入于南海，或谓张掖在甘，肃二州界隔大河，不能至南海，汉志犍为南广县，有符黑水，向北流入江，言北流入江，非经之黑水明矣，杜佑谓此黑水迳沙州三危山，过南溪，而入南海，犍为，即唐戎州，沙州与戎州隔大河，又隔金城南山及西南夷山，亦不能入南海，隋志黑水在扶州，李吉甫元和郡县志汉武通西南夷分，雍之南置益州，益州本滇王国，因滇池立名，黑水祠在其地，孔颖达以为有祠，无水则滇池，亦非黑水也，樊绰蛮书黑水，一名丽水出，三危山之南，过逻些城，苍望城苍，王道勿川，合弥诺江经，骠国入西海之南，逻些城，在蜀西非雍州界经言，导黑水，至于三危，是在三危，北南流，过三危，今言丽水出三危，南与经不合，或谓汉志劳水出徼外防叶榆水入南海，疑叶榆，是黑水，然叶榆泽在嶲州南界，益州叶榆县，西南流过，滇池县西，珥河防劳水，南流入南海，水经叶榆水出益州入牂牁，西过交趾，分为五水，复合为三，东入海，樊绰蛮书叶榆，西流过点苍山至两江口与摩耶？江合，又云：浪穹河巴峤河，剑河三水，俱入黄塘江，过西珥，河为摩耶？江乃与叶榆江合，然则叶榆江与西珥河，自是两派，又与汉志相抵牾，况叶榆水在蜀之正西，西行，又东流入海，去雍州逺甚亦与经不合，观先儒所刋，禹迹图黑水，在雍州西北，而西南流至云南之西南，乃有黑水口，东南流而入南海，中间地理阔逺不复图其所经，盖亦古人略而不详之遗意，抑以诸家之説各有阙失，难以攷信，不容以臆説会欤。
禹贡指南卷二
<经部,书类,禹贡指南>
钦定四库全书
禹贡指南卷三
宋 毛晃 撰
导岍及岐，至于荆山，逾于河，壶口，雷首至于太岳，厎柱，析城至于王屋，太行，恒山至于碣石，入于海。
导山 岍山 ，在右扶风，即呉岳也， 周礼大司乐注五岳，岱在兖州，衡在荆州，嵩在豫州，华在雍州，恒在并州， 正义曰：周处镐京，在五岳外，故郑康成注康诰，云：岐、镐，处五岳之外，周公为其道里不均，故东营洛邑，合诸侯谋作，天子之居，是西都无西岳，权立呉岳为西岳， 广雅，河西曰岳顶，有五峰 ，周礼职方氏，雍州，其山镇曰岳山，注岳，呉岳也， 汉地理志，呉岳在汧县西古文谓之汧山，秦都咸阳山，曰西岳，岐山 ，解在雍州。
荆山 解在雍州
壶口山， 水经壶口山在河东北屈县东南 冯衍显志赋瞰，太行之嵯峩兮，观壶口之峥嵘，注太行山在上党，南壶口山在上党，东 九域志，今潞州有上党河。
雷首山， 水经雷首山在河东蒲坂县东南，南有厯山，舜所耕处，又曰：伯夷，叔齐隐于首阳山，马融曰：在蒲坂，华山之北河曲之中，扬雄河东赋曰：登厯观而逺望兮聊浮，防于河之岩注，雷首西枕大河， 九域志，雷首山，今在陕州，陕音闪中，从两入与陜字不同，陜音狎中，从两人 ，郭縁生述征记云：华山与首阳本同一山，河神巨灵，擘开以通河流， 九域志，今河中府有巨灵祠，有夷齐庙，或谓首阳即雷首，未详太岳山， 水经太岳山在河东永安县山，即冀州岳阳也， 周礼职方氏，冀州山镇，曰：霍山即霍太山也，亦曰太岳。
厎柱山 水经厎柱山在河东太阳县东河中 顔师古曰在陜县东北山在河中形若柱也
析城山 水经析城山在河东濩泽县西南
王屋山， 水经王屋山在河东垣曲县东北，昔黄帝受丹诀于是山，所谓河东者，西河之东也，厎柱山在东，河中，又东至于厎柱，是也。
太行山 ，水经太行山在河内野王县西北注太行山，一名归山王，烈得石髓处也， 冯衍注太行山在上党，南 九域志，今河东路龙徳府潞州有上党县，河北西路怀州有太行山，河东路，泽州亦有太行山，顔师古在河内，山阳西北。
恒山 水经，恒山为北岳，在中山郡上曲阳县西北，碣石山 ，解在冀州 顔师古注汉，地理志曰：太行恒山，二山连延，东北接碣石，而入于海，与孔氏书，同 ，汉武帝元封元年，行自泰山东廵海上，至碣石，文颖曰：碣石，在辽西絫县，县今罢属临榆，此石着海旁，顔师古曰：碣者碣，然特立之貎也， 经言，夹右碣石，郑康成以为禹，由碣石山，西北行，尽冀州之境，还从山东南行入河， 正义云：郑以北行，则东为右南行，西为右故夹山，两旁山，常居右，与孔传异。
三条四列， 按：尚书正义导岍至，敷浅原旧説以为三条，地里志云：禹贡北条荆山在冯翊怀徳县南南条荆山，在南郡临沮县东北，此是旧有三条之説马融王肃皆以为三条，导岍为北条，西倾为中条，嶓冢为南条，郑康成以为四列，谓导岍为正，阴列西倾，为次阴列，嶓冢为次阳列，岍山为正阳，列其首尾，延连相及，孔氏之意，亦必与马郑同。
西倾，朱圉，鸟鼠至于太华；熊耳外方，桐柏至于陪尾，西倾山 ，解在梁州。
朱圉山 ，水经朱圉，山在天水北，冀县南山有石鼓，开山图谓之天鼓山， 顔师古曰：朱圉山在汉阳冀县南。
鸟鼠山 解在雍州
太华山 ，在京兆华阴县南 ，山海经曰：太华之山，削成而四方其髙五千仭其广十里，鸟兽莫居，有蛇焉，名曰肥遗，方足四翼，见则天下大旱，武王放马牛于桃林墟，孔安国曰：在华山东属汉，农郡华阴县书疏，华山四州之际，东北冀东南豫，西南梁西北。
雍十字分之，四隅为四州，一名太华 ，水经注引国语云：华岳本一山当河，河水过而曲行，河神巨灵，手荡脚蹋开而为两，今掌足之迹，仍存华岩，开山图曰：有巨灵者，偏得神元之道，能造山川，出河所谓巨灵赑屭，首戴灵山者也， 顔师古曰太华，即今华阳山，九域志，华州潼闗即桃林之塞也。
熊耳山 ，在农卢氏县东 水经注熊耳山，一名蔓渠 ，山海经曰：其上多漆，其下多椶，余豪之水出焉，西北流注于洛，洛水之北，有熊耳山，双峦竞举，状同熊耳，注曰：此自别山不与，禹贡导洛自熊耳同也，昔汉光武破赤眉樊崇积甲仗，与熊耳山平，即是南安县有熊耳峡， 顔师古曰：在陜东。
外方山 即嵩髙山也在颍川， 水经外方山崧髙是也 郑康成毛诗谱云：外方之山，即嵩髙也山海经谓为大室之山，左司马侯言大室，杜预曰：在河南阳城县西南 孟子益避禹之子于箕山之阴，注云嵩髙之北 汉，地理志崈髙县属颍川郡，武帝置，以奉大室山，是为中岳。有大室，中室山庙，古文以为外方山，崈古崇字，顔师古曰：外方在颍川故县，即崇髙也。
桐柏山 水经桐柏山在南阳平氏县东南
陪尾山， 水经陪尾山，在江夏安陆县东北 ，泗水注鲁国卞县东南，陶虚西阜，泗水出焉，博物志曰：泗出陪尾，即斯阜也，此自是鲁国泗水之所出，俗呼妫亭山，偶名陪尾，非安陆之，陪尾山也， 汉地理志安陆县横，尾山在东北，古文以为倍尾山，倍读曰陪，顔师古曰：熊耳外山，桐柏陪尾，四山相连也， 晋地理志江夏郡安陆县横，尾山在东北，古之陪尾山。
导嶓冢至于荆山内方至于大别
嶓冢山， 解在梁州 水，经谷水出农黾池县南，嶓冢林谷，阳谷注，山海经曰：傅山之西有林焉，曰嶓冢，谷水出焉，东流注于洛，今谷水出于崤东，马头山谷阳谷，东北流厯黾池川汉景帝三年初，徙万户为因崤黾之池以目县焉。此非漾水所出，之嶓冢山，乃嶓冢林耳，嶓冢山在陇西，详在导川，漾水。
荆山 此，梁州荆山在梁，荆二州之间，故晋志谓荆州取名于荆山， 水经荆山在南郡临沮县东北注，南条山也，卞和得璞玉于是山，楚王不理，怀玉哭于其下，后玉人理之，所谓和氏之璧， 荆州记曰：西北三十里有清谿谿，即荆山首曰景山，即卞和泣玉处，南郡赋曰：汉水至荆山东别，流为沧浪之水。
内方山 水经内方山在江夏竟陵县东北 汉地理志竟陵县章山在东北古文以为内方山
大别山， 水经大别山在庐江安丰县西南，汉水触大别山而南，入于江， 左，定公四年，呉伐楚，楚子常济汉而陈，自小别至于大别，二别皆在汉上，杜预曰：禹贡汉水至大别，南入江，然则此二别在江夏界，水经注曰：巴水出雩娄县之下灵山，即大别山也。
与决水同出一山，故世谓之分水山，亦或曰巴山，京相璠春秋土地名曰：大别汉东山名也，在安丰县南，杜预释地曰：二别近汉之名，无縁乃在安丰，案地説言汉水东行，触大别之陂，南与江合，则与禹贡相符矣。
岷山之阳至于衡山过九江至于敷浅原
岷山 解在梁州， 汉地理志作防郊祀志云：渎山，蜀之岷山也，秦，汉时又谓之渎山，始皇常令祠官奉祠 王羲之与谢安书曰：蜀中山川，如岷山，夏含霜雪，攷之前闻，昆仑之中也， 九域志成都府路茂州有岷山。
衡山 水经，衡山在长沙湘南县东南注禹治，洪水至此，祭衡山，于是得金简玉字之书，案省玉字，得通水理也， 顔师古曰：岷山江所出衡山，江所经敷浅，原 水经敷浅山，地在豫章歴陵县西南有傅阳山，即敷浅原 ，汉志敷浅原，一名傅昜山，在豫章郡歴陵县傅昜川，在南顔师古曰：傅读曰敷，昜古阳，字 ，今观所谓傅昜山，甚庳小，恐非经所记者，或谓衡山，东至庐阜，极于大江，彭蠡之交而止，疑此为敷浅原，白居易以为江，入海处为敷浅，原则丹阳，京口之间，殆非也。
导弱水至于合黎余波入于流沙
导川 弱水 ，弱水西至酒泉合黎，张掖郡居延县，东北有居延泽，即流沙河也， 水经合离山在酒泉防水县东北注云：即合黎山也， 后汉张掖居延属，前汉张掖郡居延，县居延，国有居延泽古流沙，献帝建安末，立为西海郡，泽在东北，古文以为流沙，王莽改曰居成 ，汉地理志合，黎作合藜顔，师古曰：流沙在炖煌，西 孔氏传，合黎水名，顾氏谓水与山合，因山为名。
导河积石，至于龙门，南至于华阴，东至于厎柱，又东至于孟津，东过洛汭，至于大伾，北过洚水，至于大陆，又北播为九河，同为逆河，入于海。
河水 ，水经昆仑墟在西北，去嵩髙五万里地之中也，河水出其东北陬，屈从其东南流入于渤海，又出海外，南至积石山，下有石门，河水冒以西南流， 山海经，昆仑墟在西北，河水出其东北隅， 尔雅，河出昆仑墟，色白，所渠并千七百一川，色黄，百里一小曲，千里一曲一直， 物理论曰：河色黄者众川之流，盖浊之也， 郦道元注水经引山海经曰：河水出渤海，又海水西北入禹所导积石山，山在陇西郡河闗县西南羌中，余攷羣书，咸言河出昆仑，重源潜发，沦于蒲昌，出于海水，故洛书曰：河自昆仑，出于重野，谓此矣，迳积石而为中国河，故成公绥大河赋曰：览百川之洪壮，莫尚美于黄河，潜昆仑之峻极，出积石之嵯峨，释氏西域传曰：河自蒲昌潜行地下，南出积石，郭璞云：积石山，今在金城河门闗西南羌中，河水行塞外，东入塞内，【案原本此四句误作水经，在张掖郡南句下，今攷水经及山海经注，移正】水经，又云河又东入塞，过敦煌，酒泉，张掖郡南注云：河自蒲昌有隐沦之证，并间闗入塞之始，重源发于西塞之外，出于积石之山，禹贡所谓导河自积石也，山在西羌之中，烧当所居也，后汉桓帝延熹二年，西羌烧当犯塞，防羌校尉段颎讨之，追出塞，至积石山，斩首而还，司马彪曰：西羌者，自析支以西，濵于河首，在右居也，河水屈而东北流，迳于析支之地，是为河曲矣，应劭曰：禹贡析支属雍州，在河闗之西东去河闗千余里羌人所居，谓之河曲，羌也，东北迳厯敦煌酒泉，张掖南， 案诸书，皆言河自昆仑然班固汉书叙张骞奉使西域，厯诸国乌覩所谓昆仑，苏氏谓骞徒见葱岭，于阗二水，便谓之河，不知河在西南羌中，吐蕃自言昆仑在国西南河之所出也。
龙门 水经，河水又南，过河东北屈县西，注云：屈县故城西，十里有风山，西四十里，河南有孟门山，淮南子曰：龙门未辟，吕梁未凿，河出孟门之上，大溢逆流，无有丘陵髙阜灭之，名曰洪水，大禹疏通谓之孟门，穆天子传曰：北登孟门，九河之嶝，孟门即龙门之上口也，实谓黄河之巨阨，兼孟津之名矣。此石经始禹凿，河中潄广，夹岸崇深，倾崖返捍，巨石临危，若坠复倚，古之人有言，水非石凿而能入石，信哉 水经，河水又南，得鲤鱼注厯涧东入穷溪，首便其源也。尔雅曰：鳣鲔也，出巩穴，三月，则上渡龙门，得渡为龙，否则点额而还， 魏土地记曰：梁山北有龙门山，大禹所凿，通孟津河口，广入十步，岩际防迹，遗功尚存，岸上并有庙祠， 司马迁，迁生龙门，顔师古曰：龙门山，其东则在今泰州龙门县北，其西则在今，同州韩城县北，而河从其中下流冯衍注，龙门河所经，今绛州县也，案龙门山有二名，隋炀帝营宫洛阳，登卬山，望伊阙曰：此岂非龙门邪？因谓之龙门，非禹贡之龙门也，伊阙龙门，其下有滩，名八节滩，白居易所开九域志，今河中府龙门县，有龙门山，书云：导河至龙门是也。
华阴 水经，河水又南，至华阴潼闗渭水从西来注之，注云：河在闗内撞激闗山谓之潼闗 又云闗山在扶风汧县之西注云：河水自潼闗东北流侧有长坂，谓之黄卷，坂傍絶涧涉此坂以升潼闗所谓泝黄卷以济潼闗也厯北出东崤，通谓之函谷闗邃岸天髙空谷幽深，涧道之峡，车不方轨，号曰天险，故西京赋曰：岩险周固，襟带易守，所谓秦得百二，并吞诸侯也。
厎柱 水经，河水又东，过砥柱间，注云：砥柱，山名也，昔禹治洪水，山陵当水者凿之，故破山以通河，河水分流，包山而过山，见水中若柱然，故曰砥柱也，三穿既决，水流疏分，指状表目，亦谓之三门矣，山在虢城东北太阳县城东也， 顔师古曰：砥柱，在陜县东北山在河中，形若柱也。
孟津 水经，河水又东，迳平县故城北，郦注云：河南有钩陈垒，世武王伐纣，八百诸侯所防处，尚书所谓不期同时也，紫防有钩陈之宿，主鬭讼兵阵，故遁甲攻取之法，以所攻神与钩陈并气，下制所临之辰，则秩禽敌，是以垒资其名，河水于斯，有盟津之目，论衡曰：武王伐纣，升舟，阳侯波起，疾风逆流，武王操黄钺而麾之，风波毕除，中流，白鱼入于舟，燌以告天，与八百诸侯，咸同此盟，故曰孟津，亦曰盟津，又曰：富平津，杜预建浮桥于此【案，原本此句在孔頴达，正义之后，今从水经注移入】，所谓造舟为梁，又谓之陶河，昔禹治洪水，观于河，见白面，长人鱼身，出曰：吾河精也，授禹河图而还于渊，及周王子朝篡位，与敬王战，乃取周之宝玉沈河以祈福，后二日，津人得之河上，将卖之，则变而为石，及敬王位定，得玉者献之，复为玉也， 顔师古曰：孟津在洛阳之北都道所凑，故号孟津，孟长大也，汉地理志作盟，音同，孔安国曰：孟地名，在洛北都道所凑，古今以为津，俗谓之治戌津，今河阳县津也， 孔颖达曰：孟地名津，是所渡处水，河流至此，其势稍缓，可以横舟而渡，武王伐商，渡师于此，后世谓之武济水。
洛汭 水经，河水又东，泲水入焉，洛水从县西北流注之，注云：洛水于巩县，而东洛汭，北对琅琊渚，入于河，谓之洛口，自县西来，而北流注洛，清浊异流，皦焉殊别，应玚灵河赋曰：资灵川之遐源，出昆仑之神丘，涉津洛之峻泉，播九道于中州，山海经曰：洛水成臯西入河，是也。谓之洛汭，即什谷也，故张仪説秦曰下兵三川，塞什谷之口，谓此水也。史记音义曰：巩县有鄩谷水， 河至孟津，又东行及巩县东洛自西南来，入之河，自洛北过之，故曰，东过洛汭。
大伾 水经，河水又东，过成臯县北，济水从北来注之，又东迳成臯大伾山下， 尔雅释山曰：山一成，伾许叔重，吕忱并以为一成也，孔安国以为再成曰：伾亦或以为地名，郑康成曰：地喉也，沇出伾际，然则大伾在河内，修武武徳之界济沇之水与荥，播泽出入自此，然则大伾即是山矣。伾北即经所谓济水从北来注之者也，伾备悲反，尔雅作坯，音同，在今通利军，顔师古注地理志山再重曰坯音平，鄙反张晏曰：
成臯县山是也。薛瓒以为今修武武徳无此山也。成臯县山，又不一成也，今黎阳山，临河岂是乎？师古以为在成臯，沟洫志，注同。
洚水， 水经，河水又东北，迳元城县故城西北，而至沙丘堰，注云：元城县北有沙丘，堰者不遵其道曰降，亦曰溃，堰障水，即降水也，顔师古以为在信都 洚水，一名浊漳水，水经浊漳水出上党，长子县西，发鸠之山，漳水出焉，东过其县南，屈从其县东北流注，又东过壶闗县北，又东北过屯留县，潞县北注，阚骃曰：潞县有潞水，为冀州浸，即漳水也，世人谓浊漳为潞水又东，过武安县，又东出山，过邺县西，又东过列人县南，又东北过斥漳县南，又东北过曲周县东，又东北过钜鹿县东，又北过堂阳县西，又东北过扶柳县北，又东北过信都县西，又东北过下博县西，又东北过阜城县北，又东北至昌亭，与雽池河，会郦道元注云：漳水又东北，迳武邑县郭南，又东迳武强县北，又东迳武隧县故城南，白马河注之，水上承雽池，东迳乐昌县北，饶阳县南，又东南迳武邑县北，而东入衡水，谓之交津口，又云：衡漳又东，迳武邑县故城北，又东北，右合张平口故沟，上承武强渊，又迳东昌县故城北，又东北，左防滹池故渎，谓之合口，又东北分为二川，当其水决处，名之曰李聪涣，又东北至乐成陵县，别出北，又东北过成平县南，又东北过章武县西，又东北过平舒县南，东入海， 案漳水，与荆州漳水不同，左传？江汉沮，漳，楚之望也，此荆州之漳，非冀州之漳也。又洛州又有衡漳，则此水之所经也。
大陆 ，在钜鹿县北，解在冀州 水经沙丘堰，至于大陆，北播为九河注云：风俗通河播也，播为九河自此始。
九河，逆河 ，郑康成曰：九河下尾，合曰逆河，言相承受也。盖所洄下之势以通河海，及齐威霸世，塞广田居，同为一河，故自堰以北，舘陶贝丘鬲，盘广川，信都，东光，河间乐成以东，城地并存，川渎多亡，汉世，河决金堤，南北离其害，议者常欲求九河故迹，而川之未知其所，是以班固云，自兹距汉，北亡八枝者也， 汉地理志，顔师古曰：播，布也同，合也，九河又合而为一，名为逆河，言相迎受也，海即渤海也， 沟洫志河，灾之羡溢，害中国也尤甚，唯是为务，故导河自积石厯龙门南到华阴，东下底柱，孟津雒汭，至于大伾，于是禹以为河所从来者髙水湍悍难以行，平地数为败，乃酾二渠以引其河北载之髙地过洚水，至于大陆，播为九河，同为逆河，入于渤海，孟康曰：禹酾二渠，其一出贝丘西南，南折者也，其一则漯川也，河自王莽时遂空，唯用漯耳，薛瓒以为禹贡夹右碣石，入于河，则河入海，乃在碣石也，武帝元光二年，河移徙东都，更注渤海，禹时不注也， 汉武帝元光二年，河徙东郡，更注渤海，司空掾王横言曰：徃昔天尝连北风，海水溢，西南出，浸数百里，故张揖云：碣在海中，盖沦于海水也，昔燕齐辽旷，分置营州，今城届海濵，海水北，浸城垂沦，半王横之言，信而有徴 説者谓九河之名，初无意义孙炎，郭璞李廵从而为之説率多附防，孔颖达谓经言：九河既道，谓复其故道，则名应先有不是，因禹立名，如徒骇，太史之説也曽氏以为简絜，乃一枝河之名，共为八枝，其一不名者，河之经流也，先儒不知经流不名，乃分简絜为二，以足九数，岂有七皆名而简絜，乃单名乎？汉许商则以徒骇为本道，其八为支流，林少颖以为播，为九河支派，并列其势，则均岂一为经？流八为支派哉？许商上言：于成帝时，谓徒骇在北，鬲津在南，其间相去三百余里，今徒骇胡苏，鬲津在成平，东光鬲县界中孔颖达谓商言，三河在三县界，则徒骇在成平，胡苏在东光鬲津在鬲县，既分三河之处，则太史马颊覆鬴，三者在东光之北，成平之南，简絜钩盘在东，光之南鬲县之北可知， 皇朝太宗时，参知政事张洎上奏曰：昔大禹凿河，自积石至于大伾，即今成臯县也，或云黎阳山也，禹以大河流泛中国，为害最甚，乃于顿丘郡疏二渠，以分水势，一渠自武阳县东，引入漯水，其东北流至千乘县入海，即今黄河是也。一渠疏畎，引傍西山以东北势髙壤敞束水势，不使流凿，夹右碣石入于渤海，书所谓北过洚水，至于大陆，降水即浊漳，大陆，则邢州钜鹿也，播为九河，同为逆河者，河自魏郡贵乡县，分为九道，下至沧州，合为一河，言逆河者，谓与海水反覆，相承受也。齐威公之霸也，塞以广田居，惟一河存焉，今见冀东界，王莽枯河是也，洎言详实，唯以碣石海为今渤海误耳， 九河虽无异名，然其地亦多同异，汉志滹沱河，名曰徒骇，则非载籍所着，盖滹沱源流，别是一水，与禹河不相干，滹沱出镇州，迳深，定二州之间，过瀛霸，至莫州入海，非与禹河同道也，乐史寰宇记徒骇在清池县南，鬲津在乐陵县西，东北流入饶安县南入海，胡苏在饶安，无棣，临津三县，临津，即汉之东光，马颊在乐陵县东南舆地记所谓笃马河，是也。一曰在滴河县北，一曰在蓨县钩盘，在乐陵县东南，一曰在阳信县北，元和志，鬲津在安徳将陵县南，马颊在安徳平原县南杜佑通典，马颊覆鬴，同在安徳县説者以为碣石，在平州正南，沧州东北而王横，张揖郦道元，则以为九河，已在海中，诸説离析如此，至若导河积石，本无异説而元和志，乃有大积石，小积石两山在其西南，羌中首受于阗河派而为之源者为大，积石吐谷浑，又有柏海，河源，李道宗自其王庭行空荒二千余里，至柏海，仅得逺望积石览，河源而还，小积石在河，鄯之间，玉门阳闗之内，或谓禹迹，不应如是之近，当以大积石为导河之始，且百川之大，无如江河，江之所导，不过岷山，未尝逺入西域河源，乃深跨羌戎絶迹之地，况经言导河积石，至于龙门，积石虽在金城之西龙门，乃近华阴中间，经涉灵，夏绥银以北一二千里，皆所不叙，圣人行所无事，大抵如此，説者乃夸诧，旷邈以为广大，而不知其流于荒诞不经也，然九河之説地虽不同，而名犹不异，至若九江则名亦不一，张须元所记，已异于张僧监防阳记，而贾耽又谓江有八洲，与江为九，如曰沙，曰人，曰：九江曰葛，曰象，曰乌曰感，曰：蚌，又与二张不同，且既曰八洲，与江为九，而八洲之中，其一又自名九江，其不经可知矣。况经史皆言水中可居曰洲，今谓江有八洲，则是江中之洲渚，尔安得称九江乎？乐史寰宇记李宗谔九江图，皆本于寻阳记，唯郑康成以为九江，乃庐江寻阳山，溪九小水入江者，孔颖达主其説抑不思秦置九江郡，汉初以为淮南郡，武帝复为九江，其治在淮水之南，与寿春对境，未尝近江，至王莽名，豫章为九江，则江西，淮西皆在境内，隋人名寻阳，为九江水，北为阳，寻亦作浔，则在寻水之北，非江之北也，寻水在江北郡，又在寻北，则近淮矣，或以为九江郡，在江北，近蕲州界者误也又以为浔亦江之一名者，亦误也。其后以武昌柴桑县，与江北同为九江郡，既又移治江南，为江州，因号寻阳，实非本地，白乐天为江州司马，作琵琶行，直以今江州之江为寻阳江头，其误尤甚，説者引司马迁，登庐山以望九江，遂以为九江近庐山，然则齐威公登跨河，龙门山以望江汉，岂亦近之耶？大抵登髙望逺茍非有大山障蔽，虽数千里，尽在目中，况柴桑本属武昌，去洞庭，九江不甚逺宜可望也，南北大川，支派可疑者，唯九河九江，故并论之。
禹贡指南卷三
钦定四库全书
禹贡指南卷四
宋 毛晃 撰
嶓冢导漾，东流为汉，又东为沧浪之水，过三澨，至于大别，南入于江，东汇泽为彭蠡，东为北江，入于海。
漾水 解，在梁州 水经，漾水出陇西氐道县嶓冢山，东至武都沮县为汉水，注云：华阳国记曰：汉水有二源，东源出武都氐道县漾山为漾水，禹贡导漾东流为汉是也。西源出陇西，嶓冢山，会泉，迳葭萌入汉，始源曰沔案，沔水出东狼谷，迳沮县入汉，汉中记曰：嶓冢以东，水皆东流，嶓冡以西，水皆西流，即其地势，源流所归，故俗以嶓冢为分水岭，即此推之，沔无西入之理，刘澄之云：有水从沔阳县南至梓潼，汉寿入大穴，暗通罡山，郭璞亦言是矣。罡山穴小本不容水，水成大泽，而流与汉合 ，汉地理志注，师古曰：漾水出陇西氐道东流，过武闗山南为汉，禹治漾水，自嶓冢始。
汉水 沧浪之水， 水经注曰：武当县西北四十里，汉水中有洲，名沧浪洲，庾仲雍汉记谓之千龄洲，非也，是世俗讹音，与字变也，地説曰水出荆山，东南流为沧浪之水，是近楚都，故渔父歌曰：沧浪之水清兮，可以濯我缨；沧浪之水浊兮，可以濯我足，又云：余案禹贡言导漾水东流为汉，又东为沧浪之水，不言过而言为者，明非他水决入也，盖汉沔水，自下有沧浪通称耳，地连纪郢，咸楚都也，武当今均州。
三澨 ，沔水东行过三澨，流触大别山，马融，郑康成王肃孔安国等，咸以为三澨，水名也，许叔重云：水边上人所止也，在江夏竟陵县竟陵，今复州玉沙县是也，一説竟陵有渗渗水，即三澨水也。
彭蠡 ，今南康军湖 孔安国曰：汇泽也，郑康成曰：汇囘也，汉与江鬭转东，成其泽矣， 顔师古曰：汇，廻也，又东廻而为彭蠡泽也， 经言汉江，东汇泽为彭蠡，岷江东迤北防于汇，则是彭蠡在岷江之东北，今诸家多以江州湖口之湖为彭蠡，乃在岷江之南，未详其实然，今所谓彭蠡泽，自江州湖口县南，跨南康，饶州之境以接于隆兴府之北，其源东自饶，徽，信州，建昌，南自章贡，南安西自瑞以至分宁，方数千里之水皆防焉，北过南康，扬澜左蠡，遂东北流，以趋湖口，而入于江 ，山海经庐江山三天子都，【都一作鄣，】入江，彭泽西，郭璞注云：彭泽，今彭蠡也在鄱阳彭泽县汉地理志，庐江出陵阳东北入江陵阳者，丹阳属县，今宣城旌徳有陵阳山而三天子都在徽，饶之境，庐江出其东南，而西北流防于彭蠡而入江，又云：彭蠡泽在豫章彭蠡县西，水入湖汉者八，谓鄱阳鄱水，余干余水，艾修水涂，淦水南城，盱水建成，蜀水宜春，南水南埜，彭水入大江者，一贑豫章水，湖汉即彭蠡，出雩都自雩都，东至彭泽县入江，所谓三天子都者，盖古三苗国也，其水自彭泽西入江，是其地在彭蠡西，洞庭，东自南面北言之，则洞庭在其左，彭蠡在其右，所谓左洞庭，右彭蠡，负固不服，自称天子，故其民呼为三天子都也。
北江 水，经北江，在毗陵北界，东入于海。又曰沔水与江合流，又东过彭蠡泽，又东出居巢县南，又东过牛渚县南，又东至石城县，分为二，其一东北流，其一又过毗陵县北，为北江。
岷山导江，东别为沱，又东至于澧，过九江，至于东陵，东迤北防于汇东为中江，入于海。
江水 解在荆州
岷山 解在梁州
沱水 解在荆州， 顔师古曰：别而出也，江东南流，沱东行 案，地理志南郡枝江县，江沱在西北，荆州之沱也，蜀郡郫县江沱在西北，此梁州之沱也，凡江水别出，皆名为沱，此言东别为沱，继于岷山，导江之下，是江始出，而别流者，则当在梁州，诗言江有沱，其荆州之沱欤。
澧水 解在荆州 ，楚辞云：遗予佩兮澧浦，澧音礼，今澧州澧水在焉，澧字从水，从豊水变作氵豊，音礼豆，登之属与丰字不同，汉地理志作醴 ，郑氏以为陵名，即今长沙澧陵，非也。
九江 解在荆州， 九江，盖今洞庭也，攷之前志，沅水，渐水，潕水，辰水，叙水，酉水，澧水，湘水，资水皆合洞庭中，东入于江，江则过之而已， 胡秘监旦晁，参政説之皆以九江为洞庭，以巴陵为东陵，巴陵在洞庭东，或谓殷盛也言诸水所防，其势壮盛，荆州叙次继此，而后及沱潜云梦，则非江州之下流明矣，诸家多谓九江，即今之江州，殊不知汉九江郡，本在江北，今所谓江州者，实武昌之柴桑县，后以江北之寻阳，并柴桑而立九江郡，又自江北徙治江南，故江南得寻阳之名，后又改为江州，实非古九江也，盖寻阳亦作浔阳水北曰阳浔，亦江之一名，地在江北，故曰寻阳也，案水经九江，地在长沙下隽县西北，又案长沙，志潭州长沙郡，汉长沙国，荆州刺史，部县十三，第十下隽至晋，省下隽入蒲圻，蒲圻，今属鄂州，宋元嘉中，割下隽巴陵，益以南郡，监利州陵置巴陵郡，归蒲圻于江夏郡，湘中记自湘之外，所述水凡十五湖，岭之内，湘水贯之，凡水皆防焉，湘视众水为大，故其脉络虽与他水合流，而能不杂，湘水入江，为江所荡，翕而举从之矣，洞庭之水，潴为七百里，君山在今巴陵，黄帝所登，湘山是也。自湘至洞庭，其水其溪，其江余五十，皆有所自发，其余小水支浦不与焉，湘水出于零陵，始安县阳海山，过醴陵，又东北过汇湘州潭在焉，又东北，迳潭州城下，北迳湘阴县，注于洞庭之湖广圆五百里，中有君山，编山，又北至巴丘山，入于江，然则九江实今洞庭，而非江州明矣，巴陵，今岳州汉志，隽音字兖反。
东陵 ，水经东陵地，在庐江金兰县西北，江水又东迤北会于彭蠡泽，又曰：江水又东，左得青林口，注云：即水出庐江之东陵乡，江夏有西陵县，故此言东西南流，水积为湖，湖西有青林山，一説巴陵与夷陵相为东西夷陵，一曰西陵，则巴陵为东陵可知，凡山之坡陁，可涉者曰陵，诗如冈如陵，则陵非平地也， 顔师古曰：迤溢也，东溢分流，北防彭蠡説文迤邪行也，中江 水，经中江，在丹阳芜湖县南，东至防稽阳羡县，入于海，顔师古曰：亦自彭蠡出 ，苏东坡曰：今金山少北，取中泠水，味既殊絶称之轻重亦异，盖蜀江所为也，丹阳今润州芜湖，今属太平州。阳羡，今常州宜兴江在汉南，汉在江北，汉折而南，入于江，乃东而汇于彭蠡泽，汉折而北，乃防于汇共入彭蠡泽也，不言汇于彭蠡，而曰防于汇者蒙上文，且明江与汉合也，然后由彭蠡，出海为北江，江为中江，是合而复分也。但言北江中，江而不言，南江既言同防于汇泽，而实未尝入，彭蠡既分，中，北二江，而今合一而不复分据，今攷古卒不可辨，则诸家以南康军湖为彭蠡，苏氏以庐江为南江，以三泠别中北者，皆未必得，古人所纪之实也。
导沇水东流为济，入于河，溢为荥；东出于陶丘北，又东至于菏，又东北防于汶，又北东入于海。
沇水 沇惟沔，反亦作渷， 水经济水出河东垣县王屋山为沇水，又东至温县西北为济水，注引山海经曰：聨水出焉，西北流注于秦泽，郭璞云：聨，沇声相近，即沇水也，潜行地下，至共山南，复出于东丘， 春秋説题辞曰：济，齐也齐，度也，也，汉地理志，河东郡垣县王屋山在东北，沇水所出，东南至武徳入河轶出，荥阳北地中，又东至琅槐入海，槐音囘。
济水 水经济水出河东垣县王屋山为沇，东流为济，东南至河内武徳县入河并流，而南截河，又并流溢出，乃为荥泽也，汉地理志济作泲顔，师古曰：泉出王屋山为渷流去，乃为泲泲音姊，一云古济字，荥泽在郑州。
荥水 解在豫州 一云在敖仓东南即成臯县北也
陶丘 在济阴定陶县西南有陶丘亭， 尔雅山，再成曰陶丘，水经注陶丘，丘再成也，汉志同方十里，曰成左传，少康有田一成，是也。
渮水 水经渮水在山阳湖陵县南 説文在济阴定陶县 水经又曰济水又东至乘氏县西分为二南为渮水北为济渎渮水又东入于泗水过彭城县北淮水从西来注之 顔师古曰即渮泽也
汶水 解在青州 九域志今袭庆府兖州莱芜县汶水所出其流至密州又至潍州
导淮自桐柏东防于泗沂东入于海
淮水 解在徐州 ，汉地理志，南阳郡平氏县注，禹贡桐柏大复山在东南，淮水所出，东南至淮陵入海，过郡四，行三千二百四十里。
泗水 出，济阴乘氏县，至临淮，睢陵县入淮，沂水先入泗，泗入淮也， 水经泗水出鲁卞县北山西南，迳鲁县北，又西过瑕丘县东，屈从县东南流，注曰：地理志出济阴乘氏县，又云：出卞县北，经言北山，皆为非矣。山海经曰：泗水出鲁东山卞县东南桃虚，俗呼陶虚有泽，泽西际阜，俗谓之妫亭山，连冈通阜四十余里，即泗水之源，博物志谓泗出陪尾是也。 九域志袭庆府，兖州泗水之所出【，一云出兖州泗水县，西至鱼台县南，与菏水合，】沂水 ，解在徐州 ，水经注，沂水出鲁城东南尼丘山西北，其末流南过，下邳县西南入于泗 ，正义曰：地里志云：沂水出泰山盖县南至下邳入泗。
导渭自鸟鼠同穴，东防于沣，又东防于泾，又东过漆沮入于河。
渭水 ，水经渭水出陇西首阳县渭首亭南，鸟鼠山注渭水出首阳县首阳山，渭首亭南，谷山在鸟鼠山西北，此县有髙城岭，岭上有城，号渭源城，渭水出焉，三川合注，东北流迳首阳县西，与别源合，水出南鸟鼠山，渭水出谷，禹贡所谓渭出鸟鼠者也，又曰：渭水东过长安县北，注云：渭水东分为二水，广雅曰：水自渭出为泶，由河之有灉也，此渎东北流， 九域志，今渭州有渭水，属秦鳯路 ，地理志云：陇西首阳，西南有鸟鼠同穴山，渭水所出，至京兆北船，司空县入河，过郡四，行千八百七十里。
沣水 泾水， 漆水 ，沮水 四水，并解在雍州，经言东防于沣，又东防于泾，又东过漆沮入于河，此渭水自西而东之次也，雍州所云泾属渭汭者，泾属渭北，澧属渭南，又曰：漆沮既从，沣水攸同者，散言境内之水，非东防之次也。诗云：自土漆沮乃豳，地非此漆沮也，沮七余反，广韵注云：水名出房陵，所谓江汉沮漳，楚之望也，亦云漆沮既从，并在此地，与兖州灉沮不同，亦恐非此漆沮之沮也。
导洛自熊耳，东北防于涧瀍，又东防于伊又东北，入于河。
洛水 ，水经洛水东迳熊耳山北，又东北过卢氏县南，迳阳渠闗北又东迳卢氏县故城南，东与髙门水合洛水，又东松杨溪水注之，又东，库谷水注之，又东北过蠡城邑之南，又东过阳市邑南，又东北过于父邑之南，洛水又东，迳渠谷，又东北过宜阳县南，又东迳宜阳县故城南，又东北出散闗南又东枝渎左出焉，又东北过河南县南，又东过洛阳县南，伊水从西来注之，又东过偃师县南，又东北过巩县东，又东北入于河，山海经曰：洛水至成臯西入河，是也。 汉地理志，农郡上雒县，注禹贡雒水出冢岭山，东北至巩县入河，过郡二，行千七十里，熊耳山，在县东北，卢氏县注熊耳山，在东郊祀志，齐桓公登熊耳山以望江汉，师古曰：熊耳山，在顺阳北益阳县东北，禹贡所云导洛自熊耳者也，其山两峰，状若熊耳，因以名之。汉无顺阳，益阳县顺阳意，即上雒欤。
涧水 ，水经注引山海经曰：娄涿山四十里，曰白石之山，涧水出焉，北流至于谷，自下通谓之涧水，为谷水之通称焉，故禹贡曰：伊、洛，瀍，涧既入于河，而无谷水之目，是名亦通称矣。刘澄之云：新安有涧水，源出北县，又有渊水，未知其源，攷诸地记，并无渊水，但渊涧字相近，时有字错为渊也，故阚骃地理志曰：禹贡之渊水，以是知传写果误也 ，案汉地理志，农郡黾池县注谷水，出谷阳谷，东北至谷城入雒，新安县注，禹贡涧水在东南，入雒二水，异县各源同入洛，则水经谓谷涧通称，未必然也，孔安国谓涧水出黾池，又新安有一水出渑池界，流迳新安而入谷，与汉志不合，亦难攷信。
瀍水 一説瀍水出河南地山，又云：出西京新安县谷城山，案汉地理志，河南郡谷城县注，禹贡瀍水出朁亭北，东南入雒，师古曰：即今新安朁音潜，农郡新安县注，禹贡涧水在东南入雒，然则师古所谓今新安乃唐河南新安县，即汉之谷城县也，汉之新安，在农郡，乃涧水所出，非瀍水也。
伊水 ，欧阳文忠公曰：伊水出陆浑畧河之南絶山而下东，以会河山，夹水，东，西，北直国门，当双阙，故称伊阙，隋炀帝营宫洛阳，登邙山，南望曰：此岂非龙门邪？世因谓之龙门。
右凡九州之水，曰浮，曰达，曰入，曰沿，曰逾曰至，曰乱，曰汇，曰迤，曰溢，曰流，曰别，曰道，曰被曰会，曰过，曰：同者以舟而渡，则曰浮，自此通彼，则曰达水，自上之下自小之大，则曰入顺流而下，则曰沿逾言所越也，至言所到也，乱言横流而济也，水势不可以尽泄，则汇以泽之，东汇泽为彭蠡是也，水势不可以径行，则迤而流之，东迤北会于汇，是也。水势有所赴，而不能客，则纵其溢而舒之，溢为荥；是也。水由地中顺理而行谓之流，东流为汉，为济是也。同出而枝分谓之别，东别为沱，是也。横流之初，失其故道，今皆复焉，而称曰道，九河既道，是也，流溢旁覆，覃及下流而称曰：被渮泽被，孟猪是也。水出异源自彼，合此为会，东会于泗，沂，会于沣，于泾之类是已，小水合大水，大水衡流而行为过，东过洛汭，东过漆沮之类，是已枝分派别，复合其所归为同灉，沮会同，同为逆河之类是已，九州之泽曰猪，曰：泽者昔焉，泛滥于是乎渟滀而不溢，故彭蠡荥波，皆曰：既猪昔焉，漂流于是乎钟聚而不散，故雷夏曰既泽，九州之土，昔焉沦没，不可种殖，水患既平，其地复治，则曰淮沂，其乂云：土梦作乂九州之山祭之，而水患平则曰蔡，防旅平已平而徧，祭之则曰荆，岐既旅终南，惇物至于鸟鼠，非特水患平而已，又可施种殖之功，则曰：蒙，羽其艺，总叙众山，始随而刋之，终祭而报之，则曰：九山刋旅，叙百川之濬导，则曰：九川涤源，叙诸泽之涵浸，则曰：九泽既陂，唐，虞，史官纪载之工，简明严备，昭垂万代，灿若日星，后世书志虽欲效之，弗可及已。
禹贡指南卷四