钦定四库全书    经部二
书经衷论      书
提要
【臣】等谨案书经衷论四卷
国朝张英撰，英有易经衷论，已著录此书，不全载经文，但每篇各立标题，而逐条系説亦如其説易之例凡虞书六十三条，夏书三十二条，商书五十二条，周书一百六十七条，前有康熙二十一年正月，进书原序一篇，时英方以翰林学士侍。
讲幄，故因事敷陈颇，宋人讲义之体，其説多采録旧文而防新义如益稷篇，称其有暨益稷之文，故借此二字以名其篇，乃林希逸之説甘誓篇称启，未接行阵，而能素明，军旅之事，足见古人，学无不贯，乃吕祖谦之説微子篇称比干，答微子之言，当无异于箕子，故不复着，乃孔安国之説君牙篇称古来制诰之辞，必自述祖，功宗徳而因及其臣子之祖父，此立言之体，乃朱子语之説至以髙宗肜日为祖已训，祖庚之书，西伯戡黎为武王之事，皆不从，蔡氏而从金履祥，通鉴前编，颇总括羣言，不拘门戸其以牧誓，庸；蜀，羌，髳，微，卢；彭，濮为在友，冡君，外举小国之君，连及之而不用，蔡氏八国近周西都，陈氏举逺槩近之説以君奭为周公，召公共相勉励，辅翼成王之言而不用，诸家留之，慰之之説则皆所自创之，解核诸经义亦较为精切，虽卷帙无多，而平正通达胜支离，曼衍者多矣，乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆费墀
书经衷论原序
【臣】，窃惟人君之以道，治天下至尧，舜，禹，汤：文，武之盛而极矣，人臣之以道，事其君至，臯，夔，伊、傅、旦，奭之盛而极矣，迄今相去数千载，当日之言论谋画，纲纪设施，与夫仁爱忠恳之心谐，弼绸缪之计，虽散见于六经，旁流于诸史，而宏纲钜节之所统防，则莫偹于尚书，使后之人犹得于方防之中，想像唐虞，三代之君臣如见其形容，若聆其謦咳，而不觉有时，代旷远之隔者，则由其文至古，其意至厚，其防趣至宏远，流连往复，而可以不穷也。【臣】自供奉。
内廷之初正値我
皇上讨论二典，讲贯三谟，穷究精研，无微不彻，由是而下逮商，周誓诰之篇，靡不再四，防绎，凡防人之所谓苦其奥博，而难通者。
皇上必深，求义理之归，而亦不辞，夫章句，诵读之劳，二帝三王之言，与夫古贤臣之所以告其君者，朝夕浸灌，沦浃于。
圣心至深，且渥也，故以言乎典学，则高宗逊志之勤，以言乎服，远则虞廷，干羽之格，以言乎六府三事，则九功之时叙，以言乎官人亮采，则九德之日严。
皇上以圣学之高深，爲治功之淳茂，岂仅稽古，不倦而已哉！【臣】质，愚学陋寡识，尠闻毎当。
讲筵余暇，退入直庐，伏读尚书，偶有一知半见录，以纪之积久，遂至成帙，非敢自持臆，説皆折衷于防人之言，依篇章次第，分爲衷论四卷，又以四年来在。
内廷编辑之书不敢自覆其短冒陈
九重乙夜之览伏念我
皇上于尚书全编，心源脗合，精义黙符，每一义，远超汉，宋诸儒之説【臣】忝侍。
左右闻之熟矣，如【臣】谫陋，肤言培塿伏于泰岱之前，爝火耀于日月之下，弥自增其悚惕云尔，康熙二十一年正月，【臣】张英谨序。
钦定四库全书
书经论卷一     大学士张英撰
虞书
尧典【凡十条】
尧典言圣人德业，政事最爲浑沦，字字有太和元气，首节言天德之纯，次节言治功之盛，乃命羲和六节，敬天以勤民之事也，圣人之政，莫大于法天而顺时畴咨，若时登庸二节知人，以勤民之事也，圣人之政，莫大于任贤，而共理末二节，一则求治水之人，一则求禅位之人，当时急务，莫大于此二者，故并列之，圣心所涵上而天下而地中而人近，而在廷远而继世，无不周详，完备而究，不见其有经营之迹，此所以开万世之治统，三代之典谟，与天地并垂，不朽也与！
史臣赞尧之德，首曰钦如万之有源，众目之有纲，列宿之有枢极也，以之事天，则曰：钦若以之治民，则曰敬授，命治水之臣，则曰：往钦哉！命观刑之女，亦曰钦哉，直以心源相示，防不别置一辞，可见此爲内圣外王之要领也。
分命羲仲，四节主于四仲之二分二至以立言，东南西北，所以定方位也春分之出，日夏至之敬，致秋分之纳日所以考日行也，作讹成易，所以授民事也，日中宵中，日永日短，所以定日晷也，星鸟星火星，虚星昴，所以验中星也，析因夷隩，所以觇民气也，孳尾希革，毛毨氄毛，所以觇物变也，只此数语而详宻尽矣，后世月令歴数诸书繁文伙，说有能出其范围者乎？于此可见，古人立法之密，亦可见古人文字之简。
春秋举二分中气也，冬夏举二至至极也，一则极短，爲冬之至，一则极永爲夏之至，日永日短，不言宵者，举日之永短，而宵可知也，日中宵中，互言也，古人作歴以日法爲主，故三言日而一言宵也，歴既作矣，又验之于地，验之于日，验之于星，验之于民物，皆所以考其歴之疎密而惟恐其不与天合也，古人之谨于承天如是哉！作讹成易四字，民事也，而天道四时之变化在其中，此所谓参天地，赞化育也。
闰法以归，四时之有余岁差，又以补闰法之不及，故蔡氏注岁差，于闰法之后，所谓因天以求合，无百年不变之法者，此也。
治歴之法，只用朞三百有六旬有六日一句，不待分晰，而朔虚气盈，皆含蕴于其中矣，故下直接以闰月，定四时成岁防不费辞，细绎眞化工之笔。
舜所诛之，四凶在尧时，遂有三人，在朝如共工如伯鲧，如驩兠，当时在廷交赞，或荐之若采，或荐之治水，尧虽知其不可而卒，未尝驱而去之意，三臣之才，实高出于当日之廷臣尧，能驾驭而用之，今观僝功，试可之言，亦可以知其才之不凡矣，不然，何以当日三举，廷臣而四凶，遂居其二哉？观庸违，象恭及方命圮族之言，则知尧之知之者审矣，大约非才之不足，特恃才妄作之人，当尧之时，其恶未形，圣人如天地之覆载万物，茍未至于倾覆，则亦姑待之耳，何尝有心于其间哉！
六经，惟尚书最古，后世圣贤立论，多夲之言心始于人心惟危，道心惟微，言性始于若有恒性，言志始于诗言志，言学始于学，于古训乃有，后人因而扩充之以尽其蕴，如大学三纲领明德，则克明峻，德之谓也，新民则平章百姓之谓也，止字一见于益稷一见于太甲，其曰安汝止者，爲圣人言之也，自然之止也，其曰钦厥止者，爲中材言之也，勉然之止也，修齐治平之说，櫽括于克明，峻德一节之内，臯陶谟，所谓愼厥身，脩思永敦叙九族，庶明励翼，迩可远在兹，脩齐治平之次第已尽矣，惟皇上帝降衷于下民，即所谓天命之谓性也，若有恒性，注若顺也，即所谓率性之谓道也，克绥厥猷，惟后即所谓脩；道之谓教也。以义制事，以礼制心，不迩声色，不殖货利，即所谓戒惧愼独也，山川神，亦莫不寕，暨鸟兽鱼，鼈咸若即所谓天地位，万物育也，子思曾子，盖即古人之説而贯串整齐之，其义不能外也，故曰六经者四书之渊源四书者，六经之门戸后人，由门戸以陟堂奥，一以贯之，亦庶乎其豁然矣。
丹朱曰：啓明是何等才辩，岂若后世庸愚之流，而尧却从才辩中见其嚚，颂共工曰：方鸠僝工，是何等干理？岂若后世偷惰之徒，而尧从干，理中识其静，言庸违，虞舜一侧陋之夫，尧独从其家庭，蒸乂而识其可以与天下，可见用人之道，寜德胜才，无才胜德，盖辨之于夲末诚僞纯驳之间，而后不爲其所欺，只此数条，遂可爲千古用人之法。
舜典【凡二十条】
舜典首节统论其德，愼徽以下言歴试之事，正月上日，以下言摄位之事，月正元日，以下言在位之事，舜生一节，总言帝之始终，摄位之事，如观天祭祀，朝觐廵狩，赏功罸罪，次第举行，声明文物视，尧典时又不侔矣。在位之事，询岳咨牧，行政之大者也，咨四岳以下用人之大者也，百揆以纲之，纳言以维之，教飬兵刑，工虞礼乐，灿然有章，秩然有序，慎简于其始，考绩于其终，一堂交让君明，臣良其言，古穆冲和，所谓大含元气，细入无间者也。
圣人之德，非明无以临下，沕穆既远，人情诈伪日滋，况居天位之尊，驭万方之众，非至明之极，何以烛其幽隐，决其壅蔽，故赞尧首曰钦明，赞舜首曰：濬哲明乎其所重也，圣人之德，无加于恭，故尧曰允恭舜，亦曰温恭，赞两圣人之德，词虽异而防则一也。推之千百世，圣人亦无不一也。
尧，舜之时，中天之时也，从前浑浑噩噩，熙熙攘攘，制作文章之事，待圣人而后兴，天时人事，俱不能安于简朴，故尧曰文思，舜曰文明，禹曰：文命三圣人不能违时而行，邃古之事，亦可知矣。岂至周而始尚文哉。
顽嚚蒸，乂二女观刑，试之于家也，愼徽五典，命之爲司徒之官，纳于百揆，命之以百揆之长，賔于四门，兼之以四岳之任，试之于国也，尧之三载，试舜者如此，舜以匹夫登庸，视天下事，然而觧无足爲我难者，盛德大业不异，光被之体，所谓重华协于帝也，孟子曰：饭糗茹草，若将终身，袗衣鼔琴若固有之，盖亦神游于其气象而不能名，言其德也夫！
古人观人，未有不观其实事，而仅听其空言者，如尧之观，舜曰：乃言底可绩，舜之观，禹亦曰成，允成功，惟汝贤，臯陶之论，亦曰载采采，故静言庸违，爲圣人之大戒，后世观人之识，万不及古人，乃徒以一时之言语取之，其何以収人才之用哉。
唐，虞之圣人爲治，皆取法于天，故尧典首言：钦若昊天，舜摄位之初，首齐七政，经星之丽于天者，终古不易，歴法之参差，仪器之转运，惟在日月五星耳，故七政齐而经星不必言也。
帝禋宗，辑瑞颁瑞，示与天下更始，爲神人之主也，律度量衡，五玉，三帛，煌煌典礼，焕然一新，此之谓文明，正月上日，受终于文祖，恐只是告庙摄位之礼，而非致祭于羣庙也，上帝之后，礼宜禋祀，祖考矣，舜自摄位以来，礼仪备举，文物焕然，未有独略于庙祀者，恐六宗正所谓三昭三穆也，蔡氏释宗爲尊其祀有六，曰时，曰寒暑，曰日，曰月，曰星，曰水旱，夫日月星宜从祀于帝之时，余亦当在羣神之列，不应，特举而言之，胡五峰取张髦之説恐未可尽非也。
象以典刑一句，五刑之正者也。流宥五刑一句，五刑之疑者也，鞭作官刑一句，五刑之外，又有此轻刑也，金作赎刑一句，轻刑之中，又有其当轻者也，灾肆赦二句，又原其情之故误，而权衡轻重于其间也，钦哉二句，总言愼刑之心，有加无己也，文止三十七字，而仁至义尽，曲折周详，不复不漏，后世刑书繁重，不能出其范围，洵化工之笔也。
询岳辟门，明目逹聪，摄位三十年，何尝一日不如此，岂至即位后始然耶？治功盛矣，治化洽矣，犹恐幽隐未逹察之，益加其详访之，益致其周也。
食哉惟时，养也，柔远能迩，教也，惇德允元，赏善也，而难任人惩恶也，尧舜虽圣，岂能舍此而爲治哉。
食哉？惟时柔逺能迩安民也，敦德允元，而难任人，知人也，古帝之用心不越，此二者而已。
舜之言曰：熙帝之载，时亮天工，盖舜之有天下，上承之于天前，绍之于尧，故止曰天之事，尧之事而已，所谓巍巍乎有天下而不与者也。
观禹之让百揆，则在于稷，契臯陶，其后受帝巽位之命，亦惟让于臯陶，则三臣之德之盛可知矣。舜之受禅也，在廷诸臣无有，如舜之德之盛者，禹之受禅也，在廷诸臣如稷，契，臯陶德皆足以相嫓，而无有如禹之功之盛者，故曰：舜之受禅也，以德，禹之受禅也，以功是以匹夫履天位，而与者不疑，受者不愧，旁观者不忌，易姓改物，而天下安之，后世之禅代，以权谋诡谲，夺玺绶于妇人之手，出诏书于谋臣之笔，其何以厌服？天下后世哉？虞廷命官兵统于刑，故曰：蛮夷猾夏，又曰：寇贼奸宄，禹曰：苗顽弗即工，帝亦曰：臯陶方施象刑，惟明，盖古者寓兵于农，兵特刑之大者耳，不专设官也，有事则命在廷诸臣领之，故禹以百揆之任，受命而征有苖，夏之甘誓，亦召六卿谓六乡之卿也，至周始设司马统六师，平国，盖前此尚未有专官也。
古之教人，强其志气束，其筋骨莫大于礼，涵养其德器，充悦其性情，莫大于乐，礼乐并重而乐之，入人防微，故虞廷教胄子，专掌之典，乐之官周礼教人之官，亦曰大司成，大乐正学校曰：瞽宗成童之事，亦曰舞象舞勺，盖以此爲教人之大务，自朝廷以至里社，自少以至老无日不沐浴，沦洽于其中，后世以礼教者鲜矣，况以乐教者乎？所由雅乐亡而教化，熄两弊之道也，天之生材，亦未有无一善者，所谓直寛刚简是也，直则不能温寛则不能栗，刚则恒至于虐，简则恒至于傲无教化，以矫枉维持之，则日流于过而爲不善矣，故曰：治性者，必审己之所有余而强其所不足，教人者，以此爲凖庶防，无弃材也欤？
古人之诗无不可，被之金石，诗经三百篇，皆古乐章也，故命夔言：乐始于诗，又曰：拊琴瑟以咏，所咏者即诗也，工以纳言时，而飏之所纳，所飏者卽诗也，劝之以九歌，俾勿壊在治忽以出纳五言者，皆诗也，惟其言志，故可以考人心之邪正，察风俗之贞淫，观国家之治乱，传所谓命师陈诗以观国风者，此也，既有诗矣，又别其音调之长短，高下则爲歌然后和之，以五声吹之，以十二管播之以八音，此非因乐而有诗，实因诗而有乐则诗，乃乐之源也，后世雅乐失传，一代制作，但求于管，律之长短钟磬之厚薄轻重，是古人作乐，以人声为主，而后世以器爲主，宜乎其纷纭聚讼，古乐之不复也欤？
十有二牧，亲民型，方之官也，故教之以教养，劝惩之事，百揆庶官之长，纲纪于上，故曰奋庸，熙载亮采，惠畴，盖奋勉而熙，广亮明而惠顺，而百度之纲维举矣，养民曰：时因乎天也，教民曰敬，曰：寛因乎人也，制刑曰明，曰：允，信乎法也，工虞曰：若所以顺万物之性也，典礼曰寅，曰：淸所以为事神祗之夲也，典乐曰永，曰依，曰和，曰谐，曰：伦乐书精语，莫逾于此，出纳之司，曰：惟允而总之，曰：钦圣人于庶官之事，皆各得其精微，简易之理，而直示之词，约义该爲后世官箴诰令之祖，所谓舜明于庶物者，此也。
陟方但言升遐耳，禹此时摄位已乆舜所谓耄期倦于勤，岂更有廵方至，苍梧之事，后世所谓湘君，尧女皆好事者爲之耳。
大禹谟【凡十八条】
典谟爲唐，虞、夏，三代圣人之书，而实皆虞廷之书也，尧典成于虞史，禹谟陈于虞廷，故皆统之于虞书，二典记尧舜爲君之事，故称之爲典，禹谟记大禹爲人臣时之言，故称之。爲谟而别，禹贡爲夏书以明夏有天下之由也。
禹谟首节，史臣统言承谟之始，二节以下承克艰之谟，帝不敢任，而归之于尧，益因帝言而又赞尧也，四节以下，禹承惠廸之谟而益申，言惠廸之条目也，于帝念哉之下，禹承善政，养民之谟，而帝复归功于禹也；格汝禹以下，帝欲逊位于禹，而禹譲于臯陶，帝因赞陶之功，臯陶不敢当，而归功于帝，帝复申赞之也，来禹以下，帝逊位于禹，而告以脩身，治民之要也。枚卜以下，禹辞而帝固命之也，正月朔旦，以下记禹摄位以及伐，有苗之事也，前叚记承谟之言，后叚记巽位之事，当非一时之言，而史臣撮而书之耳。
承谟之首，在克艰，天位之难，谁不知之？而克之者，防人朝乾夕惕，兢兢业业，无一念之敢弛，无一民之敢忽？而后谓之克艰，盖始勤而终怠，非克也，外严而内疎，非克也，敬于大而忽于小非克也，谨凛于危乱而纵逸于治安，非克也，制之不得其方，操之不得其要，非克也，故舜且不敢居而归之于尧，曰：惟帝时克，克艰且难，而况于易，视之者乎？易曰：履虎尾，不咥人，亨，夫子释之！以履帝位而不疚，噫非帝位，其孰如虎尾之危乎！
惠廸之谟，脩身之事也，故兼言吉凶善政之谟，治人之事也，故兼言政教，圣人之政，始于农桑，而终于礼乐，故六府养民而终之，以九歌也。
儆戒无虞，是纲下八条，是目曰防者，五曰勿者三，皆直切禁止之辞，任贤而贰，与勿任同去邪，而疑则必终，为其所惑，违道干誉，致与咈民从欲等，此所谓王道荡荡也，孟子论王道，霸道之界限甚严，全从此处分别耳，尝言六经皆治世之书，独诗以吟咏性情，美刺贞慝，似于治道，爲泛观教胄子，而始之以典乐，曰：诗言志，观飬民而终之，以九歌曰：俾勿壤；然后知诗之爲教，极深远也，天地以雨露濡泽，万物，日月照临万物，而非得风以动之，则万物不生，圣人之教，兴于诗，成于乐，所以使人鼓舞涵濡而不自知者，诗之爲教也，故周至成康之时，而后雅颂兴，王泽既湮，颂声不作，诗岂易言者哉？必至于兎罝，芣苢而后可以言风俗，必至于鹿鸣，天保而后可以言君臣，皇华采薇君父代言其情，鱼丽甘瓠，臣子亦且爲客蓼萧湛露，聨九土之势于一堂，樽酒之上，盖至此而扞格，束湿之风，尽去矣，故曰言治，至于诗教始成矣。秦，汉以来，维持上下于防，制禁令之中，仅仅无失耳，心戾气，隠伏于人心而不能上通天地之和，时时溢爲灾沴水旱，背畔盗贼，而无复太和，元气者职，是故欤？
古所谓诗言志，及所谓九歌，皆必实有其文，惜后世之不传，卿云喜起之歌，殆即其遗响欤？厥后见于经者，惟五子之歌，与皇极之敷言，是皆先三百篇，而有者也，克艰之善，归之于帝，九功之叙，归之于禹，风动之化，归之于臯，陶上则以让善于君，下则以譲善于臣，此圣人之虚衷，无我所以称温恭也欤。
罪疑惟轻，功疑惟重，圣人之善，善长而恶恶短也，与其杀不辜，寕失不经，圣人之所以断疑狱也，天地以生物爲德，圣人体天心而有好生之德，故于刑爲愼后世处疑狱不能决者，曷不以此四语爲断，亦岂有滥刑乎尧之言曰：朕在位七十载，汝能庸命巽朕位，舜之言曰：朕宅帝位三十有三载，耄期倦于勤，汝惟不怠，总朕师，此所谓日昃之离，前明将尽，后明将来之时，求人以继其事，正所谓鼔缶而歌不爲大耋之嗟者也，尧舜忧天下之心，至深至切，脱使神僊可学，尧舜必将爲天下乆存于世而不必如是之亟亟矣，六经中原有了，生死之理，人自未察耳。
惟危者，如覂驾之马，放溜之舟，此心一纵，顷刻千里，惟防者如水中之星风中之烛，旋明旋灭，不可捉，摩惟精者，审择之明知也，惟一者坚固之守，勇也；先言惟精，次言惟一，便是自明诚之学。
可爱非君，又曰，愼乃有位，圣人何尝不思永保天位，爲可乐哉！至桀纣而始，不知君之可爱，位之当愼矣。敬脩其可，愿即民之所好好之，民之所恶恶之也，至桀纣而始不知人之所愿而咈民以从欲矣。
性曰恒性，心曰：人心道心，盖性无善恶，所以爲善爲恶者，皆心爲之也故大学之教，在正心，孟子之学在辨性，地平天成，禹之功也，有大功于天地，而能不矜不伐，禹之德之盛也。故曰：予懋乃德。
朕志先定，询谋佥同，此乃古人卜筮之法，盖卜筮止借以证己之所见耳，志不先定，而惟神之是从人不协谋，而惟卜筮之，是信其何以防大事乎！
三代誓师之词，始见于禹之征有苗，反道败德，天降之咎，正所谓从逆凶也，奉辞伐罪者，以此誓众之词止于一，乃心力，其克有勲而已，其与后世赏祖，戮社孥戮，防赦之辞，遂有今古之升降矣。
诞敷文德，两阶舞羽，此圣人之以文德，怀天下也，七旬苗格，适当其时耳，岂因格苖而始，敷文德乎？置梗化之人，于度外而不与之校，盛德之至也；如斗杓东指，天下皆春，苗民阻化之心，冻融冰觧且不自知，圣人寕有心乎？
人世之最难格者，莫如家庭，尤莫如家，庭之顽嚣，以其顽嚣也，则不可以理喻情，感以其家庭也，则不可以权格势，禁昵而亲之，不可也，推而远之，亦不可也。圣人处此防于无术，惟有号泣而已矣，惟有至试而已矣，惟有负罪引慝而已矣，至于蒸乂格奸，则圣人之心已通幽隐，贯金石，舜之所以升，闻者以此，舜之所以感神者，亦以此至禹伐有苖，弗服，益犹举此以赞禹，洵乎圣人之絶德而爲古今之所不可及也哉！
臯陶谟【凡五条】
臯陶首陈廸德之谟，以起帝之问，而复详言之，身脩思永，即脩身正心之事也，敦叙九族，庶明励翼，即齐家治国之事也，迩可逺在兹即天下平之事也，大学八条，已具于此数句之内，后人特推衍而畅之耳。
次陈知人安民之谟，而禹赞美之，下复详言其事也，知人安民，帝尧且难，况后世之君若臣乎？天下未有知其不肖，而登用之者，所谓亡国之君，莫不自贤，其臣者是也，小人之蔽，君也有二：一则明知其非而乐其从谀，可以恣己之欲，所谓姑将以爲亲者是也，一则智术深而机变，巧使人主入其中而不觉前后左右，援结深固，皆其延誉之人，人主一嚬一笑，又代爲伺察，故其所谋画，无不曲当，人主之意，其或有忠鲠，不阿者则隂使之日远，日疎如唐德宗终身不知卢之奸，明，英宗终身不知王振之恶，虽身经祸败，犹不自觉，寇莱公不知丁谓而反，引荐之者，何可胜数？使当时之论，人皆如千载，后之读史黒白分明，贤奸朗，然则人亦何难知之有天下，亦岂有覆亡之事，不知身当其时者，如重云叠雾，前蔽后掩至，死不悟者，徃徃而是小人，有不虞之誉，君子当不韪之名，此古今之所深叹，惟帝其难，岂不然哉！臯陶谟中言：治理极切实，只两端而已。曰：知人安民究之，两端中亦只是知人一事最难，不能知人而言，安民譬如婴儿赤子付之于狠，妇悍婢之手，而望其饥饱，时寝处安，长养成就，亦已难矣。人君者，天下之父母也，百姓之愚贱，防弱甚于赤子，婴儿长吏之酷虐，贪残倍于狠，妇悍婢，无怪乎疵疠夭札，不得其所者众也。
不曰万事，而曰万防，盖朝堂之上，一念之动，而四方治乱，防于影响，其也，至微至隐其应也，至大至速，故曰几易曰防者动之微，吉凶之先见者也，人主诚见于此，敢以慢心处之哉！
典礼，命讨四者，国家之大务，而一归之于天，天视天听二者，人主之所凛，而一符之于民，彼愚贱其民者，其亦未之思乎？
益稷【凡十条】
益稷一篇，皆禹之言而篇末，终之以臯夔，其以益稷名篇者，因篇中有暨益，暨稷之语，所以别于大禹谟也，首承孜孜之谟，言治水，粒食之艰，而臯赞之，承安止弼直之谟，帝因其言，念臣邻之重，而申警之禹，又因帝之言，进以德化之盛，欲其任德而不任刑也。治定功成，而乐作焉府事，脩和而咏歌兴焉，观明良喜起之歌，元首股肱之颂，一则曰愼再则曰钦可见。唐，虞之世，大化翔洽，百昌茂遂，而君臣交警无怠，无荒之心，始终贯注，万川同源，总不外于帝尧钦明之德而已，呜呼盛哉！
决九川，距四海，濬畎浍距川四，语是禹贡一篇大规模，所谓治水先下流，使水有所归，然后导其支流，使水有所泄也，奏庶艰食，即三壤成赋之义也。懋迁有无，即九土贡物之义也。禹贡中导岍及岐以下十余条，即所谓决九川，距四海也，其详于各州者，即所谓濬；畎浍距川也，此言其用功之次第，故先大而后小，禹贡言其成功之次第，故先小而后大，其实一也。
圣人最重者防故曰一日二日万防曰：惟几，惟康曰：维时维几，天下治乱安危之闗人材邪正，进退之介，在人主庙堂之上，不过几防，念虑之间耳，失此不谨，遂至横决而不可収，故曰知防者其神乎？圣人举事，未有不顺乎人情者，虽不肯违道，以干百姓之誉，然舜之言曰：敬脩其可，愿禹之言曰：丕应傒志，盖圣人最谨于承天，天不可见，见之于民，逆乎人，即逆乎天矣，岂圣人之所敢哉！
唐，虞之治，至于海隅光天，可谓盛矣！而当日始终强梗，弗化者，莫过于有苗，观舜典之言曰：分北三苖，禹谟之言曰：三旬，苗民逆命，臯陶谟之言曰：何迁乎有苖，益稷之言曰：苗顽弗即工，禹贡之言曰：三苖丕叙可见，终尧舜禹三圣人之时苖顽，时叛时服，故当日庙堂之上，君臣之间，日以此相警戒于光天，旭日之下，而犹有蠢顽不灵，自外于圣人之化者，虽尧舜亦无如之何矣！然则外患内忧，虽圣人亦不能无也，况后世之天下乎？丹朱之不肖，非无才之谓也，有才而不胜其德之谓也，故放齐称之曰啓明，而尧曰嚚讼禹之举，丹朱以爲戒也曰傲，曰虐，曰：防水行舟，曰朋淫于家，由今思之，大约其人，恃才妄作，而不安于义理之者，故尧知其不可以君天下如鲧，如共工如驩，兠皆当世所称。有才人也，而天位之譲终归之，斋栗之舜，平成之功，终归之勤俭之禹，自圣人如尧，舜，尚不敢用，有才之小人，而曰畏乎？巧言令色如此，况后世之天下乎？
虞廷之臣皆臯夔也，岂有面从后言之，失虞廷之君，则大舜也，岂有丹朱傲虐之忧，而当日君臣之警戒，若此丛脞，隳惰尧，舜之所不讳，而不累其爲圣，予雄予智桀，纣之所，日闻而不掩其爲愚，然则直言果奚损？谀言果奚益哉？
安止防康圣人之心法止，即知止之谓也，几即能虑之谓也，康即能得之谓也？防者意之诚康者，心之正身之脩，特典谟之言，浑融未易，寻其畦径次第，大学分而析之以示人，究其精义则一也。
上衣下裳之制，始于黄帝，想其时便有九章之饰，故曰，予欲观古人之象，盖非始于舜也，五采当是染五色之物，有此五种，故曰：以五采彰施于五色。
玉磬琴瑟，人声列于堂上，管鼓笙镛，列于堂下，乐中贵贱之等也，感神感人感物，皆乐和之所致，而神人属之，堂上之乐，鸟兽属之，堂下之乐，所以尊祖敬宾，而分言之也，箫韶九成，鳯凰来仪，是韶乐既成，曾有鳯仪之瑞，故特举而言之也，乐中惟磬最难调，故夔两言之，诗云：既和且平，依我磬声，盖以磬爲凖则也。
书经衷论卷一
钦定四库全书
书经衷论卷二     大学士张英撰
夏书
禹贡【凡十四条】
奠高山，大川五字，一篇之纲也，此下或言高山，或言大川，大略不出此二者，次言九州条分，缕析而言之也，次言导山，又次言导水合，天下山，水而言之也，九州攸同，以下总言经理之，大文简而事该，言约而防明，错综变化，章法，字法真，千古文字之宗。
河始入于冀，所谓既载壶口，治梁及岐是也，经于豫，所谓伊、洛，瀍，涧既入于河，是也。入海于兖，所谓九河既道是也，河之所由者，此三州也。
江，汉，源于梁，所谓岷嶓既艺，沱，潜既道是也，防于荆所谓江，汉朝宗于海，九江孔殷，沱，潜既道是也，入海于掦，所谓彭蠡既猪，三江，既入是也，江汉之所经者，此三州也。
济源于豫，所谓荥波既猪，导菏泽，被孟猪是也。入海于兖，所谓雷夏既泽是也，济之所由者，此二州也，淮虽源于豫而至徐始见从，徐入海，所谓淮沂，其又羽，其艺是也，淮之所见者，此一州也。
泾，渭，漆；沮，澧，源于雍，而即从雍入河，伊、洛，瀍、涧，源于豫而即从，豫入河汾，漳恒衞源于冀，而即从冀入河，小水之见于青者，潍淄也，见于兖者，灉沮也，文虽错综变化，而水道之所由者，不外此数条耳，禹所谓决九川，距四海者，此也。
水源于西北，西北高而多山，故于冀纪壶口梁岐，梁、纪、岷、嶓，蔡，，雍、纪、荆、岐、终南惇物，鸟鼠诸山，所以纪水之出也，水入海于东南，东南下而多泽，故于兖纪雷夏，徐纪大壄掦纪彭蠡，震泽荆纪云梦，豫纪菏泽，孟猪诸泽，所以纪水之归也。
禹贡中多称既者，盖从水土既平之后，而歴指之也，故曰：言成功之次第，而非用功之次第，观先言决九川，距四海后言，濬畎浍距川，知大禹施功，必先在下流，不然，下流无所泄，而先欲治其上流，虽神禹其安能与水争乎？
禹贡八州之贡物，有称厥贡者，指通州之所贡而言也。有称厥篚者，是贡而加之以篚也，有称地而贡者，如岱畎之丝枲，松怪石，羽畎之夏翟，峄阳之桐，泗滨之浮磬，三之箘簵，楛皆以产其地者爲良而非取于通州也，有必待锡命而后贡者，扬州之橘柚，豫州之磬防是也。不常用之物也，有有则纳锡于上者，九江之大龟是也。不常有之物也，其取于远方者岛夷之皮服卉服，莱夷之檿丝，淮夷之蠙珠暨鱼，西戎之织皮，皆服食轻便之物，所以明人主不贵异物之意，亦止以示服，远之威而已也。
分列九州，实以则壤，成赋爲重其中，叙述山川，乃言水患既除，而田始可耕治也，究竟治水，次第尽于导岍及岐数节，所谓总天下之大，而言之也，禹贡贡道，冀州由海入河，所谓夹右碣石，入于河，是也。扬州由海入淮，所谓沿于江海，逹于淮泗是也。可见海运，自古不废，今荆扬之粟北，实天储者，独不可仿，于江海之法，从天津，入河不犹然，夹右碣石之故道乎？况海运之法歴元明行之，今亦可讲求遗防，以爲漕运之一助也，导岍及岐四节，虽曰导山，实则因山以导水，言山而水在其中矣，导岍及岐，至于荆山，是使三山之水，流于渭而入于河也，导壶口，雷首至于太岳，是使河流北入于海，而汾水东入于河也，导底柱，析城至于王屋，是使河水北入于海，而济水西南入河也，导太行，山至于碣石，是使太行之水入河，恒水入滱，至碣石河口，海滨之地而止焉，虽则导大河北境之山，实导大河北境之水也。
导西倾，以及朱圉，使恒水入江，而东入海，导鸟鼠，以至太华，使渭水入河，而北入海，导熊耳以及外方，使伊水入洛，而北入河，导桐柏以至陪尾，使淮水入河，而东入海，虽则导大河南境之山，实导大河南境之水也，嶓冡梁州之山，汉水所出，余皆荆州山，又汉水所经，虽云导江，汉北境之山，实则导汉水也，岷山，江水所出，衡山敷浅原，江水所经，虽云导江，汉南境之山，实则导江水也。
王畿千里之地，所以供天子之赋税也，采邑尚在，王畿之外，所以供天子之卿大夫也，外而五百里，爲侯服小，以附内大以卫外，又外而五百里，爲绥服文以安内，武以威外，又外而干里为要荒，君子治内，小人居外，先王经理天下如指诸掌，宏濶精防周慎完宻夐乎不可及矣，虽画疆，分宇如此，而德教之沦洽，则无间于亲疎远迩，故曰，东渐西被，朔南暨，然圣人不敢恃德化之盛而稍疎其大小相维之制，盖恐德化有时而衰，子孙循其制度，犹可安而守也？禹贡之宻处当与周礼叅看而后古圣人之用心，始可得而见尔。
甘誓【凡四条】
禹之伐有苗，仅曰三旬，苗民逆命至甘誓，始有大战之文，有扈天子之诸侯也，而敢于陈师鞠旅，与天子之六卿，战后世叛乱之端，实自有扈开之，君子于此，可以观世变焉。
禹之伐有苗，曰：天降之咎，啓之伐有扈也？曰：天用勦絶其命，帝王举事，未有不称天者，况兴师动众之大乎？今予惟恭行天之罸，正所谓天讨有罪也，天者何理而已矣，古人最重天时，尧典首曰：钦若昊天，舜典首曰：以齐七政，今有扈之怠，弃三正，乃不奉正朔，罪之大者，羲和之叛官，离次俶扰，天纪，即有侯之征，故天子谨于承天，诸侯凛于从王，皆莫大乎正朔。
甘誓，乃后世誓师之始也，赏祖戮社之文，肇见于此，至曰：予则孥戮汝，呜呼甚矣！禹之誓师，不过曰：其尚一乃心力，其克有勲，如是而已，曾防何时而风俗气象，逈然不同乎？
夏唘世而爲天子伯禽，继世而爲诸侯，未尝身经戡定，皆能素明，军旅之事，如甘誓之言曰：御非其马之正，汝不恭命，是能真知行陈之道者，费誓之言，军储纪律，尤爲详宻足见古人虽处，崇高富贵而学无不贯，不似后世之虚文，无益也。
五子之歌【凡九条】
自古奸雄，窃人家国，未有无所因者，物必先腐也，而后蠧生之人，必元气不固，而后风寒，邪气得乗间而入，使人君励精于上，民心固结于下，虽有奸雄，其何所萌？其觊觎乎？故五子之歌，一则曰民咸贰，再则曰：因民弗忍，然后知有穷，虽有簒国之谋，实因民心而动也，故歌之首篇曰：民惟夲夲固寕正，与前二句相明，汉高因秦民之怨，唐宗因征辽之师，自古兴亾治乱，其孰能无所因，人君慎无以祖宗之赤子为奸雄之所慿借哉。
商，周以前，人君以逸豫失国者，始于太康，今考其所由，大约外作禽荒，是也。史臣记之曰：田于有洛之表，十旬弗反，内有强臣簒国，而乃躭于盘游如此，五子之中，仲康在焉，今观其言，知夲祖德之重，色荒，禽荒之非其能，肇位四海也，宜矣。
歌五章之意，首言民心之不可恃，如朽索之驭六马，至危也；次言天位之不可恃，败德之事，有一于此，未或不亡，至决也，三言地之不可恃，同此冀方，陶唐由之而兴，今日由之而败，四言祖德之不可恃，烈祖爲万之君子孙有覆宗之祸，五则致其感怨之意，亲亲之仁爱君之义，皆有之矣。
怨岂在明？不见是图，居人上者，最宜体察，人君之权，一日未去，则万民之怨，一日不知，故有毒恶流于四海，愤疾深于肌髓，而庙堂之上，晏然而不之觉者，所谓敢怒而不敢言是也。明皇禄山之变，田间，老人曰：草壄之臣知有今日乆矣吁天下之人知之，而明皇一人不知也，及乎天下之怨，人君得而明，见之则已，权移去，虽欲极力拯救之而不能矣，不见是图，非淸心寡欲，明目逹聪，其能知之乎？
内作色荒，外作禽荒，甘酒嗜音，峻宇雕墙，此四者，非□足以亡国，但有一于此，则君志由之以荒，而小人因之以进，天下未有君志，荒小人进，其国不亡者，开元之治可谓盛矣！当时止因内作色荒，而杨国忠之徒因之以进，遂使从前忧勤，惕励之主，化而爲荒，躭丛防之，君衅孽，潜滋奸生，肘腋而不觉，古人之言，寕不信哉！
盖人君一心万事之权衡也，人君一身威福之大柄也，此心一有所着，则权衡之凖，渐失此身，一有所倚，则威福之柄渐移天下，小人尝多于君子谗佞，尝嫉夫正士，特人主秉心清明，持身坚固，则彼环而伺之者无隙可入耳，四者之端一开，则因利乗便引呼群，一时并进矣，小人进而君子始不敢居其国矣，千古危亡之阶，未有不由乎此，故曰：有一于此，未或不亡，非过也。
先儒有言曰：圣人言善恶成败，犹医师之辨，药性某物，食之杀人，某物食之，损人而人卒，未有犯之者，至色荒，禽荒，甘酒嗜音，峻宇雕墙，防王之垂诫，昭于日星，严于斧钺，人顾不惜而身试之，岂圣贒之典谟，不于神农夲草之书，而人之爱，国家不如其养生也，特未之深思耳。
典则是举其大者而言之，钧石是举其小者而言之，言祖宗之法，所以贻谋，后人者小大，具备夲末无遗特，后人不能遵守，至于覆絶耳，岂前人之咎哉！
百姓仇予，予将畴依正与民爲夲本固寜相对，盖人未有无所托者，子托于父，妇托于夫，臣托于君，皆卑托乎？尊独人君托于万民之上，以成其尊，所以成其巍巍之者，皆由于芸芸之众德，则我后而万方戴之不德，则我仇而万方去之，故易曰：君子以厚下安宅，孟子曰：民爲贵之义如此。
征【凡五条】
天子之权莫大于征伐，今观书之言曰：仲康肇位四海，又曰：侯命掌六师，又曰：尚弼予钦承天子威命，此时仲康征伐之权，盖未尝失也，后人因仲康爲羿所立，或疑羲和爲党羿，而仲康翦其羽翼，或疑羲和贰于羿，羿；特，假天子之权而征之，于书皆未有明文，意当时羿因民弗忍，废太康而立仲康，亦如霍光之废昌邑，立宣帝耳，此时簒夺未形，天子之大权未去，羲和有罪而征之，未见其党，羿亦未见其贰于羿也。
古人凡得至于人君之前者，未尝不存规谏之义，官师相规，不待言矣，下至百工，犹执艺事以谏，其有敢以淫巧非度，蛊惑君心者鲜矣，唐弓人木理不正之对桺，公权心正，笔正之语，桺桺州之梓人传，郭槖驼说，其犹执艺事以谏者欤？三代立防皆有不谏之刑，见于夏书者，曰：其或不恭，有常刑，见于商书者曰臣下不匡，其刑墨，所以惩阿谀而警，唯诺者至矣，后世移其刑于谏者，而移其赏于不谏者，何怪乎治道之不古若也，自是谏官失职，不过取讥于士君子耳，呜呼！其有以辱台之罸，罸之者乎？
火炎昆冈，玉石俱焚，天吏逸德，烈于猛火，可谓极言用兵之害矣，古人之言曰：非以胜之，将以安之，又曰：非害百姓也，去其害百姓者而已。故曰殱厥渠魁，胁从防治旧染污俗，咸与维新，盖乱臣贼子，非人人而爲之也不过二三，渠魁而已，有胁从者焉，有污染者焉，一则廹于其威，一则陷于其党，刑所当刑而赦所当赦，一则体上天好生之德，一则安反侧，疑畏之志，仁智兼尽之道也。后世得一城而屠之，以至乱定，而株连无己，其与咸与维新之意，大异矣。
君子体仁，足以长人，又曰：寛以居之，治体以寛爲主而济之以严，独征有威克，厥爱允济，爱克厥威，允防功之言，盖专爲行师而言之也，行师之际，将用其死力，借爲腹心姑息，恣纵之弊，由此而起，骄悍猛鸷之气，以爲固然，虽明知其淫，焚杀掠，亦姑视爲无可如何？不严加检束者有之矣，蘓子曰：聚天下不仁之人，授之以不仁之噐教之以杀人之事，莫过于行，师古人凿凶门而出，良有以也。更少寛假焉，其爲寕有纪极乎？传曰：师出以律，又曰：不用命者，杀无赦，然后知行师之道，以威克厥爱，爲至切当也。古人片言居要，莫过于此。
大禹之伐有苗，曰：反道败德，天降之咎，启之伐有扈，曰：怠弃三正，天用勦絶其命仲康之伐，羲和曰昬，迷于天象，以干先王之诛，皆未尝明言其叛逆之罪，而但以得罪于天者言之，所以明其爲天讨，非爲一己之仇，而讨之也，盖古人立言之旨如此，所谓奉辞伐罪也，或者遂疑失次之，罪不至于用兵，纷纷聚讼，亦未深究古人立言之义矣。
商书
汤誓【凡四条】
汤誓者，成汤誓师于亳之辞也。其曰非予小子，敢行称乱，又曰：予畏上帝，不敢不正，何其词之恭也，故先儒谓汤之数桀也，恭武王之数纣也，慢今观泰誓之言，呜呼！何其尽哉！而所谓后世口实之惧，亦且无之矣，君子以此论商，周之际焉。
予畏上帝，汤之言也，予弗顺天，厥罪惟均，武王之言也，致开后世奸雄，簒窃之渐，莽之言曰：今予独廹于上天威命，操之言曰：果天命在我，吾其爲周文王乎？圣人举事，致使后世之人得借之，爲口实，岂非圣人之不幸哉！合观，尚书所载誓师之词，禹之词温，甘誓之词，简征之词，烦汤誓之词，惧泰誓之词，慢牧誓之词，谨费誓之词，小诸侯之体也，秦誓之词，慙覇王之略也。
汤文之时，亳都西土之民，日在圣人，德泽之内，而未罹桀，纣之荼毒如沍寒，霜雪之中，而有畅和温燠之室，居此室之人，亦且之矣，故汤誓之言曰：夏罪其如台？又曰：我后不恤我众，舍我穑事而割正夏，周文王之诗曰：王室如燬，父母孔迩，盖小民之见狭隘，止知爲其身谋而已，圣人以天下爲心，一夫不，时予之辜，况天下之大，咸被一人之毒，虽违众而有所不恤矣，夏台之罸，与羑里之囚，先后如出一辙不如此，则独夫之恶不极而圣人救民之心，不廹耳。
仲虺之诰【凡六条】
仲虺释汤之惭，但言天爲民立君之意，而不及君臣之义，盖明于天人之理，则其不得已之心自见慙，不待释而自释矣，曰：惟天生民有欲，天生聪明时乂，天乃锡王勇智，言天之爱民，民之待君，如是其切，天既爲天下万民而生汤，即欲不捄民，水火而不可得，此通篇之大闗键也。
生民有欲，无主乃乱，必得无欲之人，始可以立极，而制防之，惟王不迩声色，不殖货利，此正无欲之衷，可以爲民极者也，无欲则其聪不蔽其明，不亏而可以时乂，有欲则昬矣，此正昬明之别，亦即勇怯之闗三者固有一贯之理，然则智勇，又时乂之夲而无欲，又智勇之夲与六经言仁始于此，盖无欲即仁，此三逹德之渊源也，惟天生民有欲，无主乃乱，惟天生聪明时乂，与惟天地万物父母，惟人万物之灵，亶聪明，作元后之言，前后若合符节，两圣人惟见此理最，真民不可一日无主，天命所在，不敢违，故敢于犯，不韪之名，大难之端，而爲千古所谅，不然，其与后世之僭窃者何以异哉！
日新之言，始见于仲虺之诰，凡人志气奋，精神振作，莫不有自新之一日，或隔日而故矣，或转念而故矣，平旦之气，一时之新也。日月之至，一日一月之新也。惟圣人彻首彻，终光明洞逹如新，拭之镜絶，无纎尘，故曰日新，易曰：刚健笃实辉光，日新其徳非刚健笃实，其能自强不息若此乎！
以义制事，以礼制心，此圣人惟精惟一之心，传所谓汤武身之者，此也，两制字正古人，陡截用力处，所以爲裁度万变，总摄万念之，凖欲败度，纵败礼，正与此反，此圣狂之分路也。
惟王不迩声色，一叚美王已有之德也，佑贤辅德以下，廸王未尽之功也。始则释汤之慙，终则告以保治之道，简贤附言，桀必无容汤之理，葛伯仇饷，言民乆有待汤之心，古人释慙之道，如是而已，至君臣大义，则不敢一言及之，亦所以存千古之大防也。
汤诰【凡四条】
虞夏言天至上帝之称始见于汤誓曰：予畏上帝，再见于汤诰曰：维皇上帝，又曰：惟简在上帝之心，千古言性，实始于此，禹之所谓和衷，汤之所谓降衷，皆性也，言天尚近于虚，至称爲上帝，则若实有人，尊居于上，有形声可见，有提命可奉者，所谓顾諟天之明命，亦于此可见矣。维皇上帝降衷于下民，即天命之谓性也，若有性若者，顺也，即率性之谓道也，克绥厥猷，惟后绥者安也，即脩道之谓教也。中庸一书全旨，皆不出于此数语，信乎爲圣人之格言也。
伊尹耕莘之夫汤，三聘而起，尊之曰：聿求元圣，以布告天下，古人之尊礼，其臣者如此，伊尹亦曰：惟尹躬暨汤，咸有一德，克享天心，古人之自任者如此，故曰，伊尹圣之任者也。
成汤既克，夏至于商，此时天下大定矣，而汤爲诰诫之言，以与天下更始者，栗栗危惧，上援天命，下结人心，中引已过遑遑乎？如将或失之，其言曰：其尔万方有罪，在予一人，予一人有罪，无以尔万方，呜呼！何其辞之慼哉？武王克商之后，遂无此等气象矣，卒至四方多事，殷顽不靖，而后爲大诰，多士多方之言，较古人更费词矣，君子以此观商，周之治乱焉。
成汤作君作师之道，及保致治之谟，俱见于汤诰一篇，精微宏濶，剀挚敬慎，商书严肃，此篇有焉。
伊训【凡四条】
太甲，成汤之后，其最可爲鉴者莫如夏之子孙，故言夏先后之懋德，其爲皇天眷命者如此，而子孙弗率，皇天降灾者又如此，后嗣其可恃，成汤之德而不加警惧乎？周公洛诰诸篇，全摹仿此等处，所谓取鉴于近也，风愆之儆，最切于脩身，正家之要，惩忿窒欲之，学成汤既有天下，制爲防度以示子孙臣民，使有所遵守，而又立爲臣下不匡之刑，其言曰：有一于身，家必防，国必亡，与五子之歌，所谓有一于此，未或不亡，皆断然其言之古人之见，此至而戒此至厉，厥后之子孙犹有以此亡其国者。
仲虺之诰曰：缵禹旧服，伊训之言曰：肇脩人纪，所谓人纪，即唐虞相传典礼秩叙之事，虞夏皆以治，继治无所烦，其脩救也，至汤代夏，以有天下，以乱治，故曰：肇脩人纪。
五子之歌，其言色荒，禽荒甘酒，嗜音峻宇，雕墙之戒至矣，即三风中之巫风淫风也，至汤又益之以乱，风四条，一曰侮圣言，圣贤典谟训诰之言，乃人主之律令格式，循之则治，悖之则乱，如菽粟之飬，人鸩毒之伤生，然而无可疑，其显而悖之者，侮也，即阳奉之而隂违之或疑其未必然，或幸其偶，不然，皆侮也，二曰逆忠直，天下忠直之人难而忠直于人君之前者更难，忠直于圣明之朝者难而忠直于浊乱之朝者，尤难之难，此其人必不惜利害，不顾身家，卓然竒异世不有之士，故后世人主失德之事甚多，而杀谏臣者必亡，此逆忠直之所以爲大戒也，三曰远耆德，国家有耆，乂老成更事乆而人望孚，所以爲国之榦，家之桢，平居有矜式之益，临事有紏绳之功，古人所谓绅正笏，不动声色，而措天下于泰山，磐石之安者，人君疎远之则新进喜事之人，竞进而聪明，乱旧章之弊必生矣，此国家之大害也；四曰比顽童狎昵，小人日损而不觉，古人比之，如火销膏，此数条，不独人君当铭于丹扆，即卿士大夫亦当勒于座右，伊尹之言，详明激厉，上智中材，尊卑贵贱，皆可守爲防程，况有国有家者乎？
太甲上中下【凡十条】
三篇皆史臣记伊尹之言，故首篇多，史臣叙事之笔，始曰不惠继曰：防闻，终曰未克，变见伊尹，谆谆教诫，至再至三，而嗣王之不惠者如故，不得已而有桐宫之迁按伊尹之相太甲，异姓大臣而能行，放桐之事，至于改过迁善，而后有冕服之迎，视置君复辟，若其家事，然太甲不疑，举朝不忌，天下诸侯无有起而争之者，周公以叔父之尊，辅相成王，而流言起于家庭，漂摇及于王室，何伊尹爲之而易，周公爲之而难，尝思伊尹当日气象，从耕莘而来，天下望其风采，举世谅其生平成汤称之，爲元圣嗣王奉之爲阿衡，太甲居桐，三年正居丧之三年也，古有冡宰总已之礼，故伊尹借而行之，迄乎终防，改过伊尹，遂退归私邑，其德望素孚，而进退大节，复卓然不茍如此，故行非常之事，而人不知，疑惧，岂后世奸雄之所得借口者哉！
君相相倚，爲治者也，有君而无相，则有丛脞，废弛之忧，有相而无君，则有猜疑，谗间之害，二者之弊，皆至于小人用事，危乱其国而后已，故伊尹湥知嗣王之不惠则已，必不能安其位，行其志，故先曰：自周有终相，亦惟终防克有终，相亦罔终，呜呼！君臣之际，非始之难，而终之爲难，防哉斯言，其于君臣遭遇之间，知之审矣，岂独责望其君之言哉！
俭德，永图上篇，告诫切要之语，止是矣。所谓钦厥止者，正谓此也。盖亦知太甲之纵欲败度，必至于此，而预爲戒之也。
皇天眷佑，有商，只此三语，便使伊尹欢欣拥戴之意，千载如见具，此种忠爱，真挚而后放，桐之举不爲人所疑，真化工之笔也，太甲悔过之言，亦可谓廹且切矣，非心知其前此之非，而能如是乎？故曰太甲悔过，自怨自艾，尚书中言仁言，爱敬言诚，言孝言日新，言典学言，神皆始见于商书，遂开圣学，万世之统，孔门之，训于世者，大畧皆不外乎？此其诚祖契之遗训，成汤与伊尹之家法欤？三代圣人世祀，至今不絶者莫如契，岂非教人伦之功，与天壤无极也哉！
与治同道防不兴与乱，同事防不亾，始终慎厥，与惟明明后，防哉斯言，人君但以终日所行之事，平心易气，衡之于古，不存一毫，自恕自覆之，念果此事，爲尧爲舜爲汤爲武，即欲不跻世于唐，虞，三代不可得也。倘此事爲秦皇爲汉武爲隋，即欲不同于秦，隋末季不可得也。茍所行尽晚，近世主之事，而自欲治登于三古，谀诵之者，至比于圣帝明王，岂非上下相哉！
后世人臣进说于君，以失德，爲讳以危亡，爲戒侈陈祥瑞之言，絶口陨覆之语，今观伊尹之告太甲，危亾之言，多而治安之言，少此犹曰中材之主也，至舜禹之圣，而犹有四海困穷，天禄永终之戒，汉时章奏，尚有流涕痛哭之语，后世忌讳，愈宻卒之福祚久远，亦万不逮，古人亦独何益哉！
人君之大务，莫难于听言，凡天下是非邪正，爱憎毁誉其交，至于吾前者皆言也，言夲万端，而此心少有所蔽，则顺逆之见，横塞于中，益纷扰而无可纪极矣，惟一凖之以道，如镜之明，如衡之平，持之极定，守之极坚，凡谀言之至，非不足欣悦也，而揆之以非道，则如鸩酒毒脯，远之惟恐不速，况敢溺其甘，与谀乎？凡正言之至，非不足畏惮也，揆之以道，则如良药砭石，非此不足以愈吾疾，则就之，惟恐不亲，况肯惮其逆己乎？提一道字爲主，如昬暗之室，一灯独照，沧海之舟，一车指南，任彼尝之者万端，而我应之者，至简心平气和，理明识定，而天下无不可听之言矣。人君能味此数语，以察天下之人，则亦庶防其不惑矣。
上篇之大防在俭，德中篇之，大防在防祖下篇之意，则详告以致治，保位之道，听言谋事之方，末又引起已去位，辞宠之意，然后知太甲自迁善，以后得爲有商之令，主者伊尹之功居多，也称爲元圣，岂偶然哉。
天之所亲，民之所懐鬼神之所享，则天位由此而安，天之所不亲，民之所不懐鬼神之所不享，则天位由此而危，然天无常亲民，防常懐鬼神无常享，转移予夺，只在一念之间，故曰天位艰哉！
咸有一德【凡七条】
中之名，见于虞书，而庸之名见于一德篇，此中庸之名，所由肇也，至后世圣人又畅言之曰：庸言庸行庸德，庸即常庸德，即一德也，天下之味有万，而莫庸于菽粟，天下之美有万，而莫庸于布帛三纲，五常人生之，布帛菽粟也，人生一日离，布帛菽粟，则不可以生，乃以珍玩珠玉，爲好人生一日离，三纲五常，则不可以生，而乃以竒衺诡异爲好，岂不愚且誖哉！
日新之训，始见于汤铭，又见于仲虺，又见于伊尹之告太甲，然则日新之学，乃有商君臣之所世守，服习者欤？一之名始于惟精，惟一之训，而畅于咸有一德之篇，书之所谓一德，即大学之所谓至善中庸之所谓一善至诚，皆此义也。故对二三而言，一则诚，二三则僞矣，一则纯二，三则杂矣，德无常师，主善爲师，注谓一夲散爲万殊，正唐虞之所谓惟精，舜之好问，好察执两端，孔门之所谓择善顔子之所谓博文也；善无常主，协于克一，注谓万殊归于一，夲正虞廷之所谓惟一舜之用，中孔门之所谓固执顔子之所谓约礼也。中庸全部之义，放之弥于六合收之，不盈一掬，或分或合，爲隐爲费，皆从此推出耳。
一德篇中，或言常德，或言庸德，或言一德，或言日新，或言一心而总之，以一爲主，故曰：协于克一也。
篇中一德爲纲而一德之中又有三义，德无常师，一节取善之道，脩身之要也。任官惟贤才一节用，人之要也；无自广以狭，人听言之要也；三者偹，而人君之道全矣，大约语皆精微，较之太甲三篇，更进一层。
其难其慎，惟和惟一二语，足以尽千古，任人之道，盖未用之前，不可忽既用之，后不可疑，未用之前而忽之，恐小人足以混君子既用之后而疑之，恐小人足以间君子，其难之义，有二：既考其行事，复察其中，藏其慎之！义亦有二度，其才之所宜而不可悮于委任，度其时之所宜，而不可躁于见功，惟和之义，有二优之以礼貌，宏之以听纳，惟一之义，亦有二待之以至诚，而内外如一，保之以有终而乆暂如一能如此，当无用非其人，与用人而不能尽其才之患矣。
用人之道，贵严而听言之途，贵寛故曰匹夫匹妇，不自尽，民主防与成厥功，正刍荛，不弃之意也。后世滥于用人，而登进之途，杂严于听言，而献纳之途寡，殆与古人，适相反矣。
盘庚上中下【凡七条】
盘庚迁殷，当时小民非不愿从之，而特有累朝之世家大族，安土重迁，顾造爲语言以惑当时之愚民百姓之中有明于利害，而欲迁者，则又阻塞其言，而不使上逹故盘庚三篇之意，皆爲有位者，而其兼言民者，特并进于庭，而连及之耳，且其人又皆世有功德于朝廷，爲国家之旧臣，不可以刑格，驱乃反覆，晓譬徴色声动之，以先王动之以乃祖乃父，动之以祸福，动之以刑，罸词愈复，而意愈厚，必欲使之悦于从己而后已，嗟乎三代，而后秦爲弃灰，徙木法在必行，至刑加于太子之师傅，而有所不恤，试与此叅观而知王道覇，道之分途矣。
迁都之意，非好爲茍难，总不过求民之安耳，旧都将圮新邑，可懐故后二篇，一则曰徃哉生生，再则曰：生生自庸，虽其中言刑罚处甚多，要不过见之，空言而非忍，实用之也，自秦、汉以后设爲刑赏不终朝，而驱民之从己，寕若是之烦，且重哉？圣人非不知此逸而彼劳，而宁爲此不爲彼者，以赤子待其民而不以仇雠，待其民也，后世奉天之诏，武夫悍卒闻而洒涕，其犹有此风也欤？若颠木之有由蘖，乃三篇之大防，所谓予迓续，乃命于天，徃哉生生，皆此义也。傲上从康有位之大戒，首篇之猷，黜乃心正，窥见羣臣之至隐，而其覆也。
自古言鬼神者，始于伊尹之告太甲曰：鬼神无常享，又曰，山川鬼神，亦莫不寕，大约商人尚鬼，实由于此。故盘庚中篇歴歴言鬼神以警动，其臣民眞觉，洋洋如在其后，高宗尤崇尚祭祀，有以也夫！
三篇之中未迁之词，严曰：今其有今防后，汝何生在上？又曰：用罪伐厥死，又曰：之不臧，惟予一人有佚罚，又曰：罚及尔身，弗可悔，皆所以黜其傲，上从康之心也，将迁之词，裕曰：今予将试以汝迁，又曰：予迓续乃命于天，予岂汝威？用奉畜汝众，所以作其迁，徙之气也。既迁之词，慰曰：防罪尔众，尔无共怒，协比谗言，予一人，又曰：呜呼，伯师长百执事之人，尚皆隐哉！所以悯其去，旧即新之劳也，一张一弛，或缓或急，古人其敢径情率意，以贵役贱，以智加愚乎？读盘庚三篇，不能不慨然于秦，汉之间也。
盘庚中语，极难解者，如起信险肤吊，由灵敢恭生生，叙钦之，自是当日方言如此，要其文字之，层峦叠嶂，徃复畱连，则所谓咳罄，如闻形影，如见者也。
文字之，佶屈聱牙者无过于盘庚三篇，今读其言，纒绵徃复味之愈，永意厚而思防故不觉其言之也。
说命上中下【凡九条】
说命三篇，中君臣多罕，譬之语实开，后人喻言之体，如所谓若金，用汝作砺，是欲其磨礲德性也，若济巨川，用汝作舟楫，是欲其宏济艰难也，若歳大旱，用汝作霖雨，是欲其膏泽万民也，若作酒醴，尔爲麴糵，若作和羮，尔惟塩梅，是欲其可否相济，调燮几务也，股肱惟人，是欲其君臣爲一体也，取譬皆有意义，而明良相须之实，尽于此矣。高宗真能明于元首，股肱之义者哉？若药弗暝，厥疾弗瘳，知苦口之益也，若跣弗视地，厥足用伤，知措履之难也，高宗于治道，人情已极，通晓，故傅说所告，皆极精微，较之伊训太甲又不侔矣。惟木从防则正，高宗以喻言啓之，故传説亦遂以喩言荅之也。
傅说居于版筑之间，今亦不知其所学，何事但观其对君之言，如不惟逸豫，惟以乱民，惟天聪明，惟圣时宪，眞能通彻治道，本原而爲万世不磨之论，如爲学逊志务时敏，厥脩乃来，允懐于兹道，积于厥躬，乃醇然大儒之言，后世论孟诸书论学，皆从此出，真古之善于立言者，先儒谓高宗旧劳于外，当必深知，傅说之贤，后欲举而相之，恐无以服天下之心而托之于天帝之梦，赉理或然也。但古人亦有因梦而得相如黄帝之于风后，力牧者也，亦有因卜而得贤，如文王感非熊之占，而得太公望于渭滨是也，古来圣贤之遇合，原非可以常情测，史记云：高宗得傅，与之语，果圣人，于是立以爲相，盖必有深观于气象，词语之间，果非常人，而后用之，非尽慿于，不可知之数，春秋之时，尚有立谈数语而取相者，亦不必疑梦赉之事，爲尽无也，后世人主既难于知人之明，而天下人情，诈僞滋多，如古人度外之事，亦万不可学，不知歴试洊登之爲当王莽以图纬，用将相，遂使屠沽贩负，骤跻显仕，爲千古所讥，固不足道矣，光武尚以纬书命三公亦独何哉？
高宗知天下之大，非可以一君理，而人君之职，莫大于择相，其勤求防，念于宅忧，恭黙之中者至矣，精诚所格，志气所孚，鬼神通之，亦理之所有，不然，高宗亦何必托于帝，赉之神竒以慑俗而惊愚乎？况商俗尚鬼神，观盘庚屡举，先王及羣臣之祖父以立言，亦其风俗然也，观说命三篇说所以望高宗者，固殷而高宗之所以待说者亦至，唘乃心沃朕心，非明主能爲此言乎？人臣朝夕左右，贵明乎沃心之道，以理义悦心而不存乎形，迹以诚信，感孚而不争于口舌，骤而语之，不可也，贵需之以时日，廹而折之不可也，贵养之以从容，有时而巷，遇有时而牖，纳有时而主文，诡谏有时而因事进规，二事并论，则舍其小而趋其大，顺其美而覆其失，寄开导于弥缝之中，隐救正于将顺之内，不独天下之人不能知之，并人君亦不知也，不独君不知之，并已亦不知也，何有于智？名勇功，何有于抗顔触忌，此之谓啓乃心，沃朕心。噫！此岂一朝一夕之故，躁人浅夫之所能哉！
说命三篇上篇，史臣记相说之由，及命说之词也，中篇说，所以告君者，首言天爲民立君臣之意，惟口起羞一节，言治体之大也，惟治乱在庶官一节，言用人之要也；虑善以动三节，言饰防微，戒骄逸也，无唘宠以下，脩身之道也，黩于祭祀，时政之失也，而总之，以非知之艰，行之惟艰，所以告之，以政体者至矣，下篇则因旧学之言，又告之以爲学之道，学于古训，乃有一篇之防也前后篇中内圣外王之防，列如指掌，非圣贤而能若是乎？故高宗直以伊尹之事业，望之曰防，俾阿衡专美有商，而说亦直任之曰：敢对天子之休命，君臣之间，水乳融洽，盖由高宗天资学力俱到，只待傅说，一加开导而言，言有鍼芥之投固宜，其光于史册也。
无唘宠，纳侮一语，最有深意，人君养尊处优，端拱渊黙，孰敢有起而侮之者，惟是宠待小人，狎昵贱士，则蔽其聪明者有之矣，诱以匪者有之矣，窃其威柄者有之矣，假其嚬笑者有之矣，亲之则无所忌惮，远之则肆爲怨诽，是皆侮也，而谁其纳之？实自唘宠纳之，古人御左右，必择端人正士，盖君子受恩，则感小人，受恩则骄，君子重大义，而小嫌，小人大恩而记小怨，君子之心寡欲而易足，小人之心无厌，而不知止，故宠者侮之根也；侮者，宠之报也，人君防念于此，能不憬然悟哉？无耻过作，非可见过，本无非惟耻之，则愈加掩饰，防匿而后成，非则其非也，耻过之心，作之也，分过与非，而爲二俱见，立言之妙。
惟天聪明此语，习闻而实创，臯陶之言曰：天聪明自我民聪明，尚言天以百姓爲视聼也，此则实言天有聪明之德，而人君当取法之，若人臣则但敬顺君之道而已，其言宏濶而精微，探原索夲之论也。
赞汤之圣者，曰：从谏弗咈，傅说之荅，其君亦曰：后从谏则圣，从来国有諌臣，皆是吉祥善事主，德愈明，谏者愈多，主德愈圣，諌者愈直，所谓圣朝无阙事，而谏书稀者，慨世之无諌者也，人君当以有谏诤之臣爲喜，以无諌诤之臣爲忧，倘直言不闻，则当反而自思，或吾有咈谏之名，不然，决无有所行，皆尽善而无一，可言之日也如此，庶乎逆耳之言，得闻于前矣。
髙宗肜日【凡三条】
高宗肜日篇序，谓高宗祀，成汤之庙成，汤远祖也，则与罔非天，典祀无丰于昵之言不合，蔡注谓高宗祀，祢庙之时，有雉雊之异似矣，但观祖已有先格，王正厥事之言，又曰：不若德不听罪，天既孚命正厥德，乃曰：其如台？恐高宗贤君，亦不待如此言之而后入，且观太甲，盘庚之，书中亦无以庙号名篇者，其称庙号，宜爲高宗庙中肜祭之日，故通鉴前编，因史记之言，系之于祖，庚三祀，谓祖已训，祖庚之书，与蔡注不同，似爲得之。
惟先格王，正厥事，乃大臣进规之道，此所谓惟大人爲能格君心之非，典祀，丰昵之过，不过欲邀福于鬼神，以冀永年之心耳，故首以天监下民，降年有永，有不永正之，使之明于降福自天，永年在义孽，祥可畏，凟祀无益，则其过不待正而自格矣，若源之不濬，但于事而争之，其能有济乎？
王司敬民，正所谓先成民而后致力于神，是也。盖天子何职？以敬民爲职，天以民付之于君，祖宗以民付之，后嗣职，守莫大于此，乃旷其职守，隳其统绪，虽日奉牲帛以见天，祖神不且吐之乎？故前以典义，格其心而后以敬，民正其事，其言甚简约，而义理完偹，足见古大臣之学术矣。
西伯戡黎【凡三条】
西伯戡黎，注以爲文王，宋儒谓武王亦称西伯，疑其爲武王，今观其言曰：天既讫我殷命，则其词何廹也？纣曰：我生不有命在天？是亦无可如何之言也？当文王之时，商辛之恶，方张西周之未盛，羑里之囚，献地之请，皇皇畏罪之不暇，安有称兵于畿内之诸侯，而商之君臣如是，其震动者乎？且文王崩，武王嗣立，十三年而始有盟津之举，亦安有情事，若是之廹切而纣犹能容之于十三年之久乎？祖伊之言，定当爲陈师牧野之时，而非西伯专征之日可知也，通鉴前编，系之于武王允当矣，国家之败亡，其始必有水旱灾伤，使人民流离失所，皆放弃其良心违越，其典常而后兵革随之，败亡因之，此皆由天心之厌弃而后至，于斯极也！故祖伊举此以明败亡之符而絶不言及于戡，之事，见兵戎之，在外者易靖而民生，风俗之壊于内者大可忧也。强国之，逼者可挽，而天命之既去，不可挽也，特因戡之时，而痛切言之耳。
我生不有命在天？正所谓矫诬，上天也，人主称天以出治常也，兴朝之主，称天而失德之主，亦称天兴朝之主，畏天而称之也，失德之主，恃天而称之也，畏天者，天懐之恃天者，天覆之，千古至可信者，此天而至靡常者，亦此天，譬如奸贪之吏，其所恃以侵夺百姓者，原恃人主之爵禄也，一旦罚及于身，则今日削夺刑戮之君命，非即前日宠荣，洊加之君命乎？吁，盖可观矣。
微子【凡二条】
微子一篇，乃微子与箕子，比干相与忧乱之词，今读其书，但着微子，箕子之言，岂比干无所言哉！盖比干之以谏而死，其义易明，其答微子之言，当自无异于箕子，故可以不复着也，箕子之諌，与比干之谏自同，特比干死，而箕子偶不死耳，比干其，当亦无必死之心也，圣贤处人家国，必求其事之有济，与其道之所安，不茍为一死以塞责，如后世荀息之所爲也，大约其时，箕子，比干于商爲元臣，故以臣之道自处，微子于商爲宗子，故以子之道自尽，臣之道莫大于救危，亡子之道，莫大于存，宗祀比干，非狥名，微子非避难，三人之心，昭然如揭日月，故孔子曰：殷有三仁，皆从此章，人自献于先王看出也，公孙杵臼，谓程婴曰：死易立难，子勉爲其难者，公孙杵臼，死而程婴复死，遂开后人轻生，狥名之弊，爲圣贤所不道也。
从古政乱俗偷，则其国未有不危亡者，善医者不视人之肥瘠而视人之脉理神气脉理既乱，神气既耗，则虽壮盛，特需时耳，故纪纲风俗者，人身之脉理神气也，微子与箕子之言，但曰殷防不小，大好草窃奸宄，又曰：今殷民乃攘窃神祗之牺牲牷，其时民心之悖叛纷扰，盖可知矣。即以此爲沦防必至之，未尝举敌国外患，以爲言也，其曰我用沉酗于酒，又曰：我其发出狂，非止臣爲君讳之文，大臣与国同休戚，与人君共腑膈，凡君之过，何莫非身之过乎？但视爲不敢斥言，犹浅矣。
书经衷论卷二
<经部,书类,书经衷论>
钦定四库全书
书经衷论卷三     大学士张英撰
周书
泰誓【凡七条】
汤武当革命之，故其誓师之言，皆首举天命，立君之意，汤之言曰：惟皇上帝降衷于下民，若有恒性，克绥厥猷，惟后武之言曰：惟天地万物父母，惟人万物之灵，亶聪明，作元后，元后作民父母，两圣人之言，若合符节，既明乎天所以生人之意，又明乎人所以奉君之意，自不以天位爲可乐，而以百姓爲可忧，圣人作而万物覩之气象于此，大可见矣。三代圣人皆真知此理，知天下芸芸万，不可一日无，元后父母之戴，故尧之皇皇而求舜，舜之皇皇而求禹，汤之不得已而伐夏，武之不得已而伐商，舍天下之至美而不惜，犯天下之不韪而不辞，伊，傅之所以匡君，孔孟之所以忧世，皆明于天地，生民之故而不敢一日自暇逸也。汉，唐以后，易姓改物，角材而臣惟力，是视而已，高帝入闗之言首曰：父老苦秦苛政久矣，犹有救民，水火之意，至于作君作师之大义，更有能举而明之者乎？
惟天地万物父母一节，分明是太极图说一篇骨子，妙合而凝以上一叚，便是惟天地万物父母，惟人也，得其秀而最灵一叚，便是惟人，万物之灵，圣人定之以中正仁义而主静，以立人极一叚，便是亶聪明，作元后，元后作民父母，圣贤立言，皆非无所夲，特在扩而充之耳，西铭一篇，全从此数语衍出，故言虽寛而不觉其泛也，汤誓之言曰：予畏上帝，不敢不正，泰誓之言曰：予弗顺天，厥罪惟钧，圣人岂借口天命而爲此矫诬上帝之语哉？盖天生圣人之德，以爲万民之主，汤武既有其德矣，而又居诸侯之位，岂有目击，桀纣之荼毒其民，而漫无一，动念者乎？汤之囚于夏台，文王之囚于羑里，当时必汤文数谏而逄其怒，又忌二君之得民而欲剪灭之，如书所云，苖之有莠，粟之有秕也；汤，武之言，皆若有所禀受，于帝承命于天而爲此防然不可已之词，圣人之自信，岂偶然哉。
泰誓曰：天佑下民，作之君，作之师，作之君者，纪纲法度，以整齐之是也。作之师者，脩身遵礼，以化导之是也。唐，虞之所谓于变时雍四方风动民协于中，皆是以师道表率之，汤之所谓表正万，式于九围，建中于民，亦此义也。三代而后，凡所谓防令科指以求尽乎？君道者，概未之备，即有英君，谊辟出而经营天下，求详乎临御之道者，则有之矣，求如圣人之以义制事，以礼制心，师道自任者，盖未之闻焉，程子所谓知求治，而不知正，君知规过，而不知养德，良有味乎？其言之也。
人君之所以自托于天下者天而已矣，所以自信爲得天者民而已矣，泰誓三篇，于天与民之际，独反覆言之，首言：惟天地万物父母，又曰：元后作民父母，此探本言之也，又曰：天佑下民，天矜于民，民之所欲，天必从之，其二篇曰：惟天惠民，惟辟奉天，又曰：天其以予乂民，其数商纣之恶也，亦曰自絶于天结怨于民，又从而合论之曰：天视自我民视，天听自我民听，明乎人主无邀天之法而止，有乂民以格天之事，爲人君者，致思于此，其亦惕然不敢不敬，百姓矣。
汤数夏桀之罪无费辞，但曰：夏王率遏众力，卒割夏邑而已，至泰誓之数，纣何其辞之尽也，既曰焚炙，忠良矣，又曰：播弃黎老，又曰：剥防元良，贼虐谏辅，殆亦近于复矣，汤誓，犹有非予小子，敢行称乱之言，武王直曰：取彼凶残，我伐用张牧野之师，其与鸣条之役，气，盖大不侔矣。故汤，武同以诛伐得天下，而蘓子独论武而不及汤，有以夫。
于汤有光，朱注但云：比于汤之伐桀，犹有光焉，蔡注则云武之事，质之汤而无愧，汤之心验之，武而益显，是则伐商之举，岂不于汤爲有光，其意盖谓桀无道而成汤放之；纣无道而武王伐之，皆以救天下爲心，由武王今日之事，观之而成汤，不得已之心益显，明于天下而无疑，其说近于委曲，廻防且未有伐其人之子孙而反，有光于其祖考者不如朱子之说，爲显明平易也。
牧誓【凡三条】
先儒谓牧誓一篇严肃，而温厚与汤誓，诰相表里，盖谓其数商王之罪，但云：惟妇言是用，惟四方之多罪逋逃，崇长信使，俾虐于百姓，未尝明言，商纣之恶，故谓之温厚，今予以下三节，戒其轻进，杀杀降，故谓之严肃，愚谓牧誓之言，特泰誓三篇之所未者，举而言之耳，泰誓但云作竒技淫巧以悦妇人，至此方云：惟妇言是用也，泰誓但云：尚廸果毅至此，乃将战之时，训之以歩伐止齐之事，究竟与泰誓亦非有差别也。
庸，蜀，羌、髣，微，卢、彭、濮，蔡注谓八国近周，西都素所服役，乃受约束，以战者大全，陈氏谓文王，化行江汉，自此而南，故八国皆来助举，其远则近者可知，二说不同，予观其文，盖在友冡君之外，举蛮夷小国之君，而并及之耳。故于千夫长，百夫长之下，而以及字，连络之谓之曰：人所以别异于友君，冡君之称也。羌髳，微在西蜀，在周千里之外，恐不可言。近庸濮在江，汉之南，亦不可谓逺也
戊午，河朔之师，重于数商之罪，盖以臣伐君义，近于不顺，非明于虐我，则雠之义，则何以鼓友？冡君之气而坚，微；卢，彭，濮之心，故泰誓三章，重在声罪致讨，援天命，祖德以告之，至甲子，商郊之陈，则师旅之气，奋矣，故略于数商，而谨于自治，歩伐止齐之法，一则欲其临事而知惧，告之以无敢易之心，一则恐其气奋而轻进，多杀告之以无敢肆之心，泰誓之言，靖之义也。牧誓之言行师之勇，止戈之仁也；观周书而三者亦可见矣。
武成【凡八条】
观商，周革命之际，而知禹汤之德之盛也。商之曰：缵禹旧服，兹率厥典，周之初曰：乃反商政，政由旧盖，禹，汤之所服行，乃千古不易之道，特其子孙不能守而陨越，颠覆之耳。汤，武之奉若天道，即汤武之率由旧章，虽欲强而易之，不能也，此三代之所以一道同风，而非后世之所能及者与？
武王之数纣也，曰：乃惟四方之多罪逋逃，是崇是长，是信是使，又曰：爲天下逋逃主，萃渊薮，迹其行事，大约如后世，吴王濞之所爲者，纣既爲天下主矣，所谓有罪逃匿之人，果何从来哉？愚窃意四方诸侯之臣有奸邪侧媚，贪无行，得罪于其国之君民，而皆以纣爲渊薮，诸侯莫敢过而问之者，是以爲大夫，卿士皆时，必实有其人，实有其事，而后世无从考也。
武成篇中读至释箕子囚，封比干墓，式商容闾，散鹿防之财，钜桥之粟，一时取天下气，如日星之焕，启昧，爲昭明时雨之滂沛，变枯槁爲润泽万物，熙熙然而作，覩读至偃武脩文，示天下弗服，列爵惟五，分土惟三，敦信明义，崇德报功，定天下规模，如泰山之巩固磐石之四维，子孙有所慿，借以爲不防之业，臣民有所信守，以爲久安之计，只是数语，包括一代，大制作可悟，史笔之妙。
九年，大统未集，先儒谓文王受命称王，九年而崩，武王嗣位，合居防三年，共爲十有三年而伐商，是文王不应称王而称王，不应改元，而改元，武王应改元，而不改元，欧阳子言之详矣。究竟书所谓九年者，不知何所指欤？通鉴前编，谓此文王专征之九年也，文王以己未年赐弓矢，专征至，丁卯，武王嗣位，是谓九年，故谓大统未集，至泰誓之十有三年，则专指武王之即位十有三年也，其说似较汉儒爲长，此欧阳子之说，而今通鉴前编，悉从之。
汤之放桀曰：聿求元圣，与之戮力，武之伐纣，曰：予小子既仁人，敢祗承上帝，以遏乱略，何其言之合辙也，二君将举非常之事，犯千古，不韪之名，非得贤人君子以爲之，辅则上无以取信于天中，无以自决于已下，无以固结于民，故汤得伊尹而兴，武王得太公望而王业成纲目，书张良归汉，诸葛亮从先主皆以爲受命之所，自有以哉！
人君之失人心，莫大于戕害正人，聚敛民财，二者，纣皆爲之民怨，亦已深矣，武王得天下，恩泽未及于商，民急急焉，惟此二者爲先务，盖崇贤礼，忠以快小民，是非之正，散财粟，以救小民，剥肤之灾，但即纣之所行而反之，彼之所以失，即我之所以得，如秦民最苦苛防，而汉髙首除之闗中之基实定于此，以楚之强，终不能与之争得，民心故也。究之治天下，守天下之大端，亦不出此数事而已。
愚谨按武成一篇，前四节，总叙其伐商之始终，王若曰以下皆诰，诫诸侯之辞篇，名曰武成，夲非言用兵之事，乃武功既成，而大诰天下也，王若曰：一节言国家累世功德爲得天下之本底，商三节皆述其告神之辞，言奉天伐暴，非己之所得私也，正与汤誓，予小子履一节相似，防天成命一节，言东征之时，民心向应如此，正与葛伯仇饷一节相似，惟尔有神，一节言伐商之事，见定天下之易，武功之所以成也；惟尔有神，尚克相予以济兆民，无作神羞，正与汤诰，上天孚佑下民，罪人黜伏，天命弗僭之语相，列爵惟五一节，末告以定天下之规模，正与汤诰，凡我造，无即匪彜，各守尔典，以承天休同意，俱作诰诸侯之辞，犹觉完偹，若依考定，武成以王若曰：二节作诰诸侯之辞，止于自述，先德末节，又以爲史臣之辞，文意亦不相连束，且其间缺略多矣，愚意细绎似不必改移，及观大全，所载之说，朱子亦谓不必改移，亦自可读，又曰：王若曰，以下固是告羣后之词，兼叙其致祷之辞，亦与汤诰，相爲之豁然。
一月壬辰，既云二日，则四月不应有丁未，朱子云：考歴数是年当有閠月理或然也。日食尽，曰：食既，既生魄，是言其魄之既足，晦日是也。若以爲望日当曰哉？生魄而不可言，既生魄，以爲晦日，则前后文义不舛，且由庙而郊，然后受命于周，当时次第，或亦当如是也。
洪范【凡二十条】
商自契爲尧舜掌教民之事，传数百年而生汤，继世贤圣之君，六七作，其臣如伊尹，仲虺，傅说甘盘，又皆能明古先王之道，故凡后世所称道德，学问之语，原始于商，书者甚多，且其故家遗俗，流风善政乆而不坠，盖其道法之相传者久矣，武王定天下，首访于箕子，而箕子，不以王室之裔，胜国之老，更姓改物，稍以爲讳，武王拜手而访之，箕子拜手而陈之，皆不以爲嫌者，盖斯道在天壤间，如五岳之撑拄，四渎之流通，不可以一日废，道在箕子，而武王不询之者，非也，箕子不陈之者，亦非也。盖道者，天下之公，而非一身，一家之所得而私也，箕子能爲武王讳哉？厥后微子封于宋，数十传而生，大圣人迄今，宇宙间世族可考者，由契而汤由汤，而微子由微子，而孔子由孔子，而今日世受爵土，与天无极者，惟此一氏，一族而已，呜呼！岂非教思之遗泽，独远哉？天乃锡禹洪范九畴，汉班固，刘歆辈遂谓，一曰五行以下六十五字，皆龟背之文，此固断然知其爲诞而不经，不可信矣！欧阳公谓河图，洛书皆由后人之附防则亦未取尽然也，大易明言，河出图，洛出书，圣人则之，岂可谓尽无其说，且亦不必谓其无也，愚谓九畴之理，原自涵于大禹之心，特偶因此一端，触而配之，爲九耳，龟书之，自一至九者，数也。乃当时天锡之瑞以唘，圣人洪范之一，五行以至九福，极者理也，乃圣人所配之言，以答天心，理自理而数，自数不必过，爲牵合理，因数显圣心，因天心而想，河图衍易亦如是耳。正如孟子所云，闻一善言，见一善行，若决江河，沛然莫之能御也，何必谓其无而辨之哉？大抵大圣人制作之，观于天文，山川鸟兽者，皆是也。河图列于东序者，后世因河图爲圣世之瑞，故画之爲宗器耳，何可疑哉？
以洛书之位而言，自一至九而无五，五虚位也，而皇极居焉，一之五行，四之五纪，七之稽疑，揬皇极之夲于天二之五事，八之庶徴端皇极之脩于己，三之八政，六之三德，九之五福，六极，溥皇极之用于天下，一篇之中，言天言，身言民三者贯通无间，皆所以成皇极之体，用于天下也。
五行有生之序，水；火，木；金，土是也。有生之性，润下炎上曲直从革，稼穑是也。有用之德作，咸作苦作酸，作辛作甘是也。三者备而五行之大者具是矣。五事有见之序，貌言视听思是也。有秉之德，恭从明，聪睿是也，有之用，肃乂哲谋圣是也，三者备五事之要者具是矣。八政，则但言其序而先后之义，已该五纪，则惟详其数而大小之序自见，惟皇极无数可纪，而爲诸畴之要，故详其辞，皇极之所以建无可言也，于五事，三德尽之矣，但以民人之感应，归极与否，騐其极之建与不建而已，盖人君之德，非但自有诸身之爲德而合诸天下之爲德也，时雍于变，即尧之德，从欲风动，即舜之德，故诗曰：日用饮食羣，百姓徧爲尔德，脱使天下之大，四海之广，有一人不遵于极，爲治之累，即爲极之累，故曰防其有极，归其有极，而后谓之建极也，篇中三言，凡厥庶民，盖反覆爲此，百姓耳，由建极以敛，福由敛福以锡福有道之君，貎言视听，思皆全乎？恭从明，聪睿之德，而协于雨旸，寒燠风之应，故敛之于身者，有期颐之寿，有丰亨之，富有恬豫之康，寕有上圣之好德，有全归之考终，此所谓敛福也，由是世路清夷，风俗熙皥，无淫滥之刑，无兵革之祸，无夭扎疵疠之灾，而人皆寿，而考终矣，无水旱之祲，无横暴之赋，无盗贼之扰，无侈靡之害，财无螟螣之害稼，而人皆富矣，无力役之劳，其形无忧患之，惊其心，而民皆康宁矣，无莠民之诱其耳目，无乱政之，其视听无慆淫，匪彜之汨没其良心，无僭赏滥，罸之摇惑其心志，而民皆好德矣，此所谓锡福也。必如此而极，始建天子爲民父母，以爲天下，王之责始尽，尧，舜之世，民皆仁寿成，康之代，刑措不用，非锡极之效乎？不锡之以五福，即锡之以六极矣。极与福相反也，而正相待也，故继福而言极于皇极，但言敛时五福，而不言极，盖己在其言外矣。
人生福德相因，并重而人君尤甚，故皇极言极即言福，若桀纣之君，先不能敛，福于其身，又安能锡福于庶民乎？故欲锡福先自敛福始，天保之祝君，以福即天保之祝君，以德也夫！
洪范九畴，虽极有界限可寻，而其中言天道言人事，言君德言，王道浑沦，融贯不可分其畛域，要当合而观之，敷锡厥庶民，君锡福于民也，于汝极锡，汝保极民，又以其福上答于君也，君民共在于福之中，故曰敛福，锡福防极归，极至治之世，无佗不过君与民如一父之子，一人之身，呼吸相通海宇，近于堂陛，赤子登于袵席而已，至乱之世，无佗不过君与民相视如路人，秦越休戚，不相闗而已，故曰近天子之光，皇极之大义如此。
观武王与箕子篇首问答之意，总在彜伦之，攸叙而已，九畴虽该括而大约以建极，锡福爲叙，彜伦之夲五事，所以建极也，三德，则调剂乎此而已，稽疑庶徴则考验乎此而已，八政，五福则从此推之耳。
圣人不强人以所不能，故曰：惟厥正人，既富方谷，尔弗能使有好于而家，时人斯其辜，五福之次，曰：富，周书曰：资富能训，惟以永年，天下未有生计不给，而可与爲善者絶世之亷洁圣人不以律人，故易曰苦节不可贞，古人之虑，此至审也，汉诏亦曰：小吏禄薄，求其无侵渔百姓，难矣，昔人养其亷而犹不能禁人之贪，况明唘以贪之路乎？信乎？好于而家，乃爲政之大节也。
无偏无陂，一节乃有韵之语，当是古帝立，爲敷言以教天下之人而箕子特引之以明皇极之义，其下又两举，极之敷言，以见臣民训守之笃，以终皇极之义也。正直之用，一刚柔之用四疆，弗友刚克，燮友柔克，所以治之也。沉潜刚克，高明柔克，所以教之也，治之者抑其有余，教之者，辅其不及，因天下有过不及之人，而圣人有刚柔之用，其要归于皇极而已。
威福人君之所以驭天下玉食，人君之所以享天下，驭天下者存乎权，享天下者存乎福，人臣而窃其权，觎其福鲜，未有不败者害于而家，凶于而国，此古今不易之理，而奸雄防扈之臣至死而不悔者，何也？人君而至以威福，譲于臣下，其能不殆，且亡者防希矣，人君无所爲威福，奉天之威福，以施于天下，叅之以人，则私矣，人臣无所爲威福，奉君之威福，以佐于天子，参之以己，则过矣，君臣之事，一天之事，故曰：时亮天工，人君且不敢以威福自专，况人臣乎！
卜筮之用，主于衍忒，决疑至人，生当爲之事无疑无忒，其何卜之，有古人之祸福，缘是非而定，君子以是非爲祸福，后人判是非与祸福爲二，以卜筮爲趋避之端，则失之远矣，人谋鬼谋，究竟以人谋爲主非舍，卿士庶民，而专听命于龟筮也。
由貎言视听思而有雨旸，燠寒风之应，古之言灾祥徴验者始于此，王省惟嵗卿士惟月，师尹惟日，王与卿士师尹皆有天下国家之责其举动，皆有关于生民之休戚，故其气所蒸郁能感召于庶徴非王与卿士师尹之喜怒，足动乎天地，乃生民之休戚，有关于天地也，盈天地间者更无佗物，生民而已，其休戚与天通，如婴儿之居母腹，呼吸相应者，然乃生民不能自爲休戚上而听于君，下而听于卿士，又下而听于师尹，此君与卿士师尹所以感动乎天之故也。安得不兢兢哉。
中庸之所谓参天地，赞化育，不过从五事，庶徴推衍之耳，信乎？洪范一篇，爲圣学之枢要也。
貎，水也故爲雨之应言火也故爲之应视木也故爲燠之应听金也故爲寒之应思土也故爲风之应貎，润泽于外，故恭则时雨狂，则恒雨言，宣扬于外，故乂则时旸，僭则恒旸，视散布于外，故哲则时燠，豫则恒燠，听收敛于中，故谋则时寒，急则恒寒，思不寄于五官而爲主于中，无微不入，无远不届，如风之散于四时万物也，故圣则时风，则恒风狂，与恭相反，恭则动容，必谨狂则瞻顾失度也，僭与乂相反，乂则有伦，有要僭，则悖理伤道也，豫与哲相反，哲则视远惟明，豫则怠而爲物所蔽也，谋与急相反谋，则听德惟聪，急则廹而爲小人所中也，圣与相反，圣则表里洞逹，则憧憧徃来也五行五事庶徴浑而爲一在天者赋于人，在人者感乎？天总之人，处天地间爲天地间之一物，其气一日不与天地通则枯槁矣，其心一日，不与天地顺则悖逆矣；夲，大也，而自以爲小夲通也，而自以爲隔，夲神竒也而自以爲腐朽，亦独何哉？
雨防寒燠，风外咎之徴有关于一歳之得失者焉，有关于一月之得失者焉，有关于一日之得失者焉，关于一嵗者天子召之，关于一月一日者，卿大夫召之，天子有一统之义，卿大夫有分土之义也。故省之各有小大之差，究之君臣上下同一省也。俊民用章，正所谓防茅征吉也，俊民用微，正所谓天地闭，贤人隐也。
盈天地间者五行而已矣，雨旸寒燠风，天地所，五行之气也貎言视听思人生所得于天地五行之气也外此而五味，五色五音，与夫人之五脏，天之四时干支生尅制化之理一，五行之相爲周流而已，故太极图生隂生阳之后，即继之曰：五气顺布，然后知弥纶于天地，古今者莫非此五者之用，故洪范首节曰：汨陈其五行，一曰五行，明乎五行，又爲洪范之本也。
易之书本于河图以隂阳爲主范之书，本于洛书，以五行爲主，故易之数主于耦，六爻，八卦六十四卦，三百六十四爻是也，范之数主于竒九畴五行，五事五纪，三德，五福是也。
洪范一书，治天下之大经大法，备具于此，盖皇极者，握大柄之一人，以其位之尊，故谓之皇，以其比天之枢纽，如北极然，故谓之极，五爲九位之中，易之五爻，皆言君道，故范之五位，皇极居焉，一人居中，以五行爲根抵以五事，三德爲工夫以五纪庶徴经纬乎天，以八政五福，六极，纲纪乎人以稽疑，契合乎鬼神，错综天人，镕铸造化，使三才皆入于陶冶之内，而惟吾之所欲爲其言，宏濶而精微，尧、舜，禹，汤不言之秘，隐跃其中，信非浅学所能测也。
旅獒【凡三条】
旅獒中，如不役耳目，志以道寕，言以道接皆极精，要之语志，以道宁一语，即摄程子四箴，言以道接即伊尹，所谓有言逆于女心，必求诸道；有言逊于女志，必求诸非道，觉此一语，更爲简括不役耳目，卽孟子所谓耳目之官，不思而蔽于物，物交物，则引之之意，此皆圣贤学问源流之防也。
玩物防志，所包最广，举天下凡足以我之志者，皆物也，不独声色游畋，宫室玩好，足以移人之性情，即文词诗赋之，躭之不已，亦足以丧志，程子以为当远之，如淫声美色，盖恐靡曼之言，足以柔人之正气，长人之逸志，导人之邪心，而且予小人，竞进之媒，启风俗浮薄之渐，故先儒之论，似甚而实非过也，华靡巧丽之文，莫甚于六朝，考其人，如潘岳陆衡，陆云谢灵运之徒皆失身匪人，不能保厥令终，求其文行，并优爲端人正士者，盖亦少矣。不亦可永鍳哉！
武王盛德大业，一獒之受似爲无损，召公以细行，大德诫之，又以九仞一篑，勉之，朱子谓其谆谆诰戒如教，后生小子者，然古人君臣之间，其勤恳固如是乎？
金縢【凡五条】
周书中惟金縢洛诰，顾命三篇，首尾皆史臣之文，金縢，又前后数年之事，而合爲一篇者。
气聚则生，气散则死，恶有死而可以他人代之者，如果有鬼神，操生死之权，可以求而免，可以求而代，则凡爲人之子，若臣孰不当爲君父请命，虽至于耄耋，而可以无死，乃古今，如此等事，又不多觏何也？如谓圣人爱亲之心无己，亦但如是以求之而已，其应与否？不可得而必也。武王亦适然而愈，末必神之，许周公也，然则或有或不有之事，圣人亦行之乎？愚窃谓生死数也。孟子曰：夭寿不贰，脩身以俟之，易曰：日昃之离不鼔缶而歌，则大耋之嗟凶，此言人老耋，而以寿终，虽孝子顺孙，不可得而留也。又见有愚夫，愚妇刲股割肝，呼天抢地，而间可以延其父母数歳之命者，圣人虽不以立训，世亦不可谓其事之全无也，武王克商，方二年，此天下何等时乎？故周公廹切诚恳，愿以身代，此固与寻常祷祠不同，而亦与寻常之考终不同，愚夫愚妇，犹可以感格鬼神，况圣人之至诚，廹切乎朱子曰：圣人爲之亦湏有此理，亦不一，笔抹杀也。
周公乃告二公曰：我之弗辟，我无以告我，先王孔子以爲致辟于管叔之辟，居东二年，爲东征，朱子亦曰：金縢之作，在周公东征而归之，后其注鸱鸮之诗，亦曰周公东征，二年乃得管叔，武庚而诛之，而成王犹未知周公之意也，公乃作诗以贻王注东山之诗，则亦曰感风雷之变，始悟而迎公于是周公东征已三年矣，则朱子以居东二年，爲东征明矣，既以居东爲东征，则所谓我之弗辟，其爲伸大义，诛管蔡也，又明矣，蔡注乃谓居东爲居国之东，而其后别有东征三年，夫当王室，新造之时，羣叔流言之日，正国家安危所系，周公可以避嫌，而逊处于外乎？观二公曰：我其爲王穆卜，周公曰：未可以戚我先王，公乃自以爲功，如此等事，周公直是至诚恻怛，亦不以小嫌自避者，天下避嫌二字，贤者不爲而谓周公爲之乎？平居不爲，而况当廹急时爲之乎？罪人斯得，明是武庚，管，蔡之既诛，非可云始，知流言之爲管，蔡也，朱子亦曰：王室至亲，与诸侯连衡背叛，当国大臣，岂有坐视不救之理，帅师征之，乃是正义，不待可与权者，而后能也，若马郑以爲东行避谤，乃鄙生腐儒，不逹世务之说，可不辨而自明，愚终以孔安国及朱子之言爲当也。
读鸱鸮之诗，其言取子毁室者何？若是之廹也，据蔡注则以爲此时武庚末叛，逮风雷告变之后，周公返国，管蔡惧罪而后叛，周公始东征之武庚，管蔡既未叛，则诗中所云取子毁室者，何所谓也？细读，罪人斯得，确是诛管，蔡武庚，后语难云：知罪之在二叔也。
金縢前叚言，周公祷于三王，请以身代，而武王果瘳，后叚言，周公居东，成王未能明周公之心而致风雷之异，两事皆极神竒合爲一书，以见圣人之心，无时不与天地相通也，盖尝论之，天下惟至诚可以格，鬼神惟滞，结足以致灾异，以周公之忠诚，而犹不能见，白于兄弟之间明言于君臣之际，天下有滞结焉，如是者乎？古以一愚夫妇之寃，而犹足致三年之旱，六月之霜者，况大圣人乎？由后风雷之警，以唘金縢之书，而遂有反风，禾起之异，则前此周公植璧秉珪之时，精诚上格，其爲鬼神所孚，依又可知矣。故两事合爲一书，正以前后相验也。
大诰【凡三条】
大诰一篇首二节言，国家当降割之时，而望臣工之助，已不敢闭于天降威，用乃一篇之防也宁王遗我大寳龟以下言武庚之当伐徴诸卜而可信，当时臣工有言卜之，当违者不知宁王，以卜而受命，天以卜而相民如是，其不可违也。王曰：尔惟旧人，以下言宁王之事，不可不图，而前宁人之功亦不可弃，所以警动旧人之子若孙也，王曰：呜呼以下，又言：天命祖功之不可弃，而末归重于卜也，篇中词句古奥而大义，则朗如指掌，其孜孜以卜爲言者，周室新造，嗣王新立，而忽从事于兴师，动众之事，人情所难，且当时武庚以胜国之余，慿二叔，王室之亲，其之盛，有不可遏者，非援天命以神之，何以使人心奋而祛其疑畏也，周公之反复，其词有以哉！周公当武庚，二叔之畔，王室既摇，此时率众往征，声罪致讨义，何容辞与盘庚，当日迁都时，缓急迥异，而周公谆谆诰诫通篇，皆以卜吉爲言但惕之以旧人愧之，以民献絶不动之以威，驱之以，与盘庚三篇，同一纒緜恺切之意，固知圣贤举事絶无有强人情而爲之者也。
大诰，但言殷小腆而一语，不及二叔，其隐跃之词，亦不过曰亦惟在王宫，君室而已甚矣，周公亲亲之心，不忍斥言之也。
微子之命【凡三条】
武王代殷，即封纣子武庚，迨成王时，武庚叛既诛，即封微子于宋，窃谓封武庚于伐商之后，易封微子于定乱之后难，况微子亲则殷王之元子，而且旧有令闻，非如武庚禄父，比其时多方未靖，殷顽未殄，小腆，平王室多故，乃封以东夏之土，建以上公之爵，略无嫌疑，顾忌之心，足见成王，周公之至公，无我与后世取人家国而伤残，其后裔者其秉心，盖天壤也，圣人不以虞诈而废忠厚长者之道，究何损于卜世，卜年之歴也哉！
封国者称邑，不曰宋公之命，而曰微子之命，举故爵，示不臣也，篇中惟称汤之德，与微子之贤，及与国咸休之意絶无一语及商纣之事，温厚恻怛，和平正大，可谓得词命之体矣。
篇首称殷王元子又曰：作宾于王家，古人于前代子孙，其崇礼之如此，正因其取天下之至公而不存，嫌疑之迹，后世簒夺于妇人孺子之手，惟恐天下有起而议之者，必至剪灭，其子孙而后已，此仁与之分，实公与私之异也。
康诰【凡五条】
明德新民，出康诰止至善，出安汝止，钦厥止之，两言遂爲大学一书之纲领可悟，古人读经之法，博综而得其要领，遂可自爲一书，窃谓大学中庸皆出于尚书者，此也。
敬明乃罚一节，不外虞典，宥过无大刑，故无小之意，而文字繁简不同，则古今之异也。亦见古人定律，但制其大略而轻重，出入则付之，执法之人，后世任法而不任人，详审于故误之间者，盖亦鲜矣。
武王以大君锡命康叔，以介弟受封，当开国之，处尊亲之位，最惧者骄淫，最易者满假，又治殷之故墟，犯防罹罪者多，故篇中诰戒之词，极言民社之艰难，如痌癏乃身，若有疾，爽惟天其罸，殛我等语，兢兢然若疾痛困苦之，加于其身，尚何骄逸之敢作乎？人能常以此爲念自无贵而忘贱，尊而忘卑，视民草菅之患篇中言用罸独详其矜慎，钦恤之意，盖与吕刑之言相表里也从，凡民自得罪，是言寇攘奸宄之当刑，所谓元恶大憝也，进此则不友，不弟之刑，所以重人纪也，进此则有弗念弗庸，瘝厥君之刑，所以励臣工也，然君身者，臣民之表，帅故又有惟君，惟长一叚，所以重身教也，其立言之序如此。
明德谨罸，乃一篇之纲领篇中言：愼罸之事，详而言明德之事简，盖明德之事，可以一言尽之，其大要在于防古，故绍闻衣德言数语尽之矣，慎罸之事，不可以一言尽其难，在于得人情，故敬明乃罸以下十二节，反覆而不已，其委曲详审，莫如汝，陈时臬事一节，其切要莫如文王之敬，忌一言，敬则钦恤之本忌，则哀矜之实，祥刑之道，未有能逾斯语者自爽，惟民以下，又曰：我时其惟殷先哲王德，用康乂民，告汝德之说，于罸之行，皆専重德而不重罸，则二者虽并举而武王之意，更可见矣。
酒诰【凡四条】
商纣之恶，大约成于酒，所谓纣据笪姬，作长夜之饮，是也。观无逸之戒，亦曰：无若殷王受之迷乱，酗于酒德哉？可见饮酒之失，在当时爲一大害，小雅宴乐之诗，多言饮酒，然毎当宴饮之时，亦必曰莫不令德，莫不令仪而抑戒一篇，则专以此爲训可见古人之重以沉爲虑矣。尝读郑氏家训男子非三十酒不入唇，其严也如此，故累世爲孝义之门，又尝读汉，诏酒醪以縻谷者多，故古人重酒税，以其縻谷而抑之也。凶年，禁民无得酿酒，亦爱惜物力之一端欤。
人生嗜欲多端，必欲禁止痛絶之逆而不顺，反致横流矣。故酒诰之言曰：我民廸小子惟土物爱厥心，臧此于其知识未开即谨，以父兄之教，易所谓童牛之牿也，若既长矣，先王必又有法，以防范之而不遽絶之，告之以孝子，告之以忠臣，告之以悌弟，天下有爲忠臣孝子，悌弟之人，而犹沉于酒，以防身败德者乎？且曰：不敢自暇自逸，矧曰其敢崇饮，又曰：不惟不敢亦不暇，人能终日奋勉，谨于职业，则皇皇孜孜之不给，而尚有沉湎于酒者乎？此絶之以其道，易所谓豮豕之牙是也。圣人教人之防，大约不出此两端而已。
人家祖父，未有不训诫其子孙者，其如年少之人，侮厥耆旧，褎如充耳，何惟知爱惜土物，则其心质朴，其气谦和，其知识未雕其良心未漓，一闻父祖之言，则顺而易入，故曰聪听也，周家以农事开基，故其言稼穑艰难之事，独亲切而有味，如此夫。
天下惩忿窒欲之事，柔弱者不能胜，惟刚德足以制之，故酒诰之终篇，告之以禁止之，防曰：矧汝刚制于酒，盖刚明之气，足以慑服，羣私如一将，当关而贼自退避，稍一寛假，则向时熟，径又不觉失足于其间矣。天下凡事有明知其非而乐于因循，惮于改作者，皆坐此失也，独戒饮云尔乎？
梓材【凡三条】
诸侯有土之尊，下有臣民，上有天子而身处乎上下之间者也，既处乎上下之间，贵有以连属而贯通之，以厥庶民暨厥臣逹大家而一国之情通矣；以厥臣逹王而天下之情通矣；先王所以建万国，亲诸侯，收四海于房，闱通万国，如指臂者，此道得也。
篇中前后文义难通，蔡氏以谓前则尊谕卑之辞，后则臣告君之事，疑爲错简，愚观章首，王曰中，又曰王唘监，第四节，有惟曰第五节，今王惟曰文，意非不相属，所谓先王者，指文王而言，正稽田作室，梓材之人也，勤用明德，懐爲夹先王以明德通天下之情也，亦既用明德，后式典集，庶丕享以终亩，丹艧之事，望后人也，皇天二节，言先王受命之隆，与后王缵服之，大亦未必非戒，侯国之辞已若兹，监终篇，叮咛之辞，意若曰，其可已而不以此爲鍳乎？康叔之子孙，即惟王之子孙也，永保封域，以毗王室，爲国懿亲，爲国支庶，偕至万年，即康诰，乃以殷民，世享之意，大约篇中语多难解，则有之矣，若以爲絶不相另爲一篇，则未必然也。按：此篇本今文出于伏生口授伏生当书未残缺之时，未应此篇，遂有错简，姑录于此，以俟定论。
此篇前叚言，有国者贵通上下之情，寛刑辟之用，王启监一节，言诸侯以养民，爲职引养，引恬启监之意，如此而终之，以监防攸辟，即康诰，慎罸之意也。惟曰若稽田一节，本是引起，下文若诗经之有兴体，先王既勤用明德，后王亦惟德用康叔，兼子臣之道，其可不以祖与君爲法而思终，朕亩乎此，即康诰明德之防也观此益了，然可无防，简之疑矣，已若监一节，兼承上愼罸，明德二端，而望其保世之永也，作一章看，亦自浑融。
召诰【凡五条】
自乙未告庙，以至于甲子，用书周公，召公之营洛，止三十日耳，中间行道之日月，祭告之礼仪，大而都邑之规模，小而卜筮之详宻无不偹具固周，召趋事之勤敏，亦可见成周之制度，犹崇朴近古，不似秦，汉以来，宫室之侈大繁重，经数载而后成也，尝观殷世，五迁其都而国未甚病，使如后世宫殿宗庙，城郭之高大而一迁，再迁民何以堪？国何以支乎？由此言之，商，周之际，犹不改虞，夏以来，土阶茅茨之风，今读公刘之诗曰：削屡平平，是以土筑墙，只如今庶民家耳。犹曰此草昧之，读斯干灵台之诗，其规模亦大略可见，但止于风雨，攸除鸟鼠攸去而已，至秦，楚时始有章华，骊山之钜丽汉，唐以来，渐就华侈耳，古人尚有峻宇，雕墙之戒，何后人之日增月盛，而未有已也。
召诰首言：惟王受命，无疆惟休，亦无疆惟恤，此言天命之不可恃也，下即举夏商，而畅言之，归重于顾畏民碞，末乃结之曰：欲王以小民受天永命，此以諴民爲永命之本，示以天人合一之理也，諴民之道若何？曰：不可？不敬德王，其疾敬德，又曰：知今我服，此又以敬德为諴，民永命之本也言似叠出而意，则一贯勤勤恳恳，如徃如复老臣诫主之，诚如此。
人主冲龄即位，易近羣小而疎远，老成此正，服之当谨者，故召公告之曰：今冲子嗣，则无遗寿耉，盖欲其尊礼耆艾，以养成其德，不爲左右便嬖佞谀喜事之人所迁惑，亦可谓端本澄源之论矣。
召诰洛诰之文，周召告君之言也，纒緜恺切蕴蓄湥至，特其文古奥，非熟读静味，则古人之精神不出，若能于熟诵之，后往复再四，遂觉，古人微气湥息皆拂拂，从言外遇之眞絶世文字也。
召诰中言敬者七言祈天永命者三，始终以此意组织成文，又其中言坠厥命者，四曰民碞曰：雠民言，天命民心之可畏，如此眞老臣诫主之言，古人忠爱之忱，无时不然，因卜洛之，而偶之耳。
洛诰【凡八条】
古人文字博奥，立乎百世之下，以己意注之，安能尽合，亦惟断之于理而已，如复子明辟，汉儒乃谓还政复辟，夫明辟何名？而谓可以取，可以复乎？伊尹当日亦不过曰以冕服，奉嗣王归于亳而已，周公以冡宰摄政，岂有侈然自爲天子之理，况下节又言其基作民明辟，只是当日称谓如此耳。后世因汉儒之注，遂有周公复辟，明农之语，至明，英宗亦称复辟，不知此复字不过奉命营洛反命于王之辞，得宋儒之论定，遂一正从前之误，周公因洛邑成，将归政于成王，而告之以爲治之道，不外明作，敦大二语，盖不明作，则无以振励，治功而鼔天下之气不惇，大则无以寛裕政体，而养天下之福，然明作妨于惇，大聪明用而易入于苛细也，惇大妨于明作，意度广而易，至于弛废也，眞明作者，必惇大宏纲举，则众目斯张，必无毛举，鸷击之弊，眞惇大者必明作王度，恢而羣工就理，必无丛脞，尸位之忧，二者兼而治道之大不外是矣。
周治畿内其事，简当日之务，莫大于御诸侯，故周公特举之曰：汝其敬识百辟，亨盖三代之盛衰，全系于诸侯之叛，服享王之典，关于治道者，最钜惟敬以识之，而不在责其多仪，斯四海之广，聨于指臂王室，有磐石之固矣。
周公归政，而有明农之请者，宠利不居之哲也，因王之畱，而终任诞保之责者，乃心王室之忠也，以秬鬯而明禋，休享者，尊贤之义也。不敢宿，而禋于文王，武王者宁亲之孝也，一篇之中，君臣之道偹矣。
古人文字有不可强觧者如伻向即有僚，旁作穆穆，迓衡诸语，或系当时方言，必欲逐字诠之，则凿而反失之远耳。
周公以君道望成王曰：作周恭先，盖人君之道，莫大于恭，欲成王以恭爲后人之防也，以臣道自任，曰：作周孚先，盖人臣之道，莫大于信，周公欲与当时之臣工以忠爲后人之法也。责难于君，自任者重，兼有之矣。
全篇记周公卜洛之后而献其言，与畱后治洛之事，故曰洛诰，复子明辟以下献，卜之言也，王拜手稽首一节，成王答公之言也，王肇称殷礼以下，周公告成王以治洛之道，首因祀于新邑而告之，整齐百工，核实功，载治内之道也，后又教以御诸侯，养万民，治外之道也，末言已退休之意以终之，公明保予，冲子以下，成王称周公德业之盛，反覆言之，不听其去也，王命予来以下是周公许王之畱，而告以君臣之道也，伻来，毖殷以下，是周公受成王秬鬯之礼，不敢自居，而禋于先王，并致其祷，王之辞也，戊辰，以下是史臣记成王告庙之礼，所以重周公之畱后也，末一节，是史臣记周公治洛之始终也。合此与金縢并观，则周公之纯忠笃孝，乃心王室，也至矣。
以功作元祀，乃周家报劝，大臣之礼，如后世之所谓从祀配享也，故成王曰未定于宗礼，亦未克敉公功，言报功之礼，尚未行也，秬鬯二卣，曰明禋，正所以定元祀之礼，而以神明奉之，非周公之盛德，其能当之，不愧乎！
多士【凡五条】
多士端曰：用告商王士又曰：非我小国，敢弋殷命，古圣人于胜国之遗民，词命之间，有体如此，所以柔其怨，忿不平之气而使之奔走，臣顺于我也，首则曰旻天，大降丧于殷，又曰：惟天明畏，皆以天命临之，而使之不敢二耳。
革命之际，难言之矣，武庚禄父之叛，必举，君臣大义以爲言，故周公之告多士，屡举成汤为词，其言曰：乃命尔先祖成汤革夏，又曰：惟尔知殷，先人有册有典，殷革夏命，呜呼！予恐来世以台爲口实，其亦深惧于此哉？汤武革命，顺乎天而应乎人，犹不免于此，况后世之僭窃人国，闇干天命者乎？
周公于殷多士，可谓告之谆而至于费辞矣，末复示以不忍重罸之意，而勉之以干年，土田之乐，子孙百世之计，词烦而不杀，意恳而不穷，古人忠厚恻怛之意，盖可见矣。
上帝引逸，有夏不适逸，此二语最有味，盖天心仁爱，人君作德日休，天未有不引之于安逸之地者，如崇高富厚之乐，丰亨豫大之，天下臣民之所共戴，百世子孙之所常守，皆上帝之引逸也，乃昬暴之主，不知自爱本安也，而自趋于危本荣也，而自招其侮本，天下之爱戴也，忽转而爲天下之仇雠，本万姓之共主也，忽变而爲四海之独夫，此所谓不适逸也，譬如慈父母之于子湥，欲其安享成业，传之无穷，乃子孙自底于不肖之地，厥心疾狠，不克畏死，父母虽爱子，则亦如之何哉？此三季之君之所同也。
毖殷顽民，迁于洛邑，比事臣，我宗多逊，此周公化导，殷民之德意，盖亦鍳于武庚禄父之叛，而爲此収拾人心之具也，后世徙豪杰以实关中，亦师此意，但所以安辑化导之者，不及古人耳。
书经衷论卷三
钦定四库全书
书经衷论卷四     大学士张英撰
周书
无逸【凡六条】
无逸一篇，凡七叚文字，皆以周公曰：呜呼起之，首一叚言，君子以无逸为本，而其所以无逸者，在知稼穑之艰难也，第二叚言商之贤君，皆以无逸而致夀其后嗣王以不知，无逸而不克永年也。第三叚，言我周文王亦以无逸而致夀也第四叚言，今王当以文王为法，而以商纣为戒也，第五叚言诪张为幻之害，第六叚言当勿聴，诪张之言，而以商三宗，文王为法也，第七叚欲嗣王鉴于斯，篇之意而不也，无逸是一篇之防而知小民稼穑之艰难，又无逸之要，末独举诪张为言者，盖人君以一人之身，给万民之求天地之大，人犹有憾，暑雨祁寒，民犹怨咨，则小人之怨汝，詈汝当亦所不能无，而加以小人，诪张为幻，欲激怒人主，何所不有？人主而以褊心遇之，未有不严刑峻，罸以滥及无辜者，故此一事，尤为继体，冲龄之君所当深戒！弭之之道，奈何？曰：寛绰厥心而已矣，皇自敬徳而已矣，诚能寛绰厥心，则闻小民无知之言，止如赤子之呼其父母，闻小人无根之説但如阳和之溃，夫春冰，何嫌何疑？何芥何蔕之有？所以消怨气而召和气，莫善于此，此周公所以特举以系于无逸之末欤。
天位至尊，四海至广，人君处此，茍意所欲为，何不可者？惟知艰难之人处之，则此心収敛而不敢肆，故曰，先知稼穑之难，难乃逸商髙宗之爰暨小人，作其即位，祖甲之旧为小人，作其即位是也。厥子乃不知稼穑之艰难，乃逸商后王之生，则逸是也；后世继体之君，生于深宫之中，长于保傅之手，席丰履厚，其知艰难者少矣，惟当日以先正之格言，农夫之疾苦，四海之艰难，反覆诰诫，庶其履天位，而知惧不致，有生则逸之弊欤。
人君一身崇髙富贵已极，所不可知者夀耳故无逸一篇独举享国延促以为言，所谓动之以其至欲也，秦皇汉武服药求长生，究不可得，特未讲于斯耳。
人皆知逸乐，可以致夀忧劳所以生不知人情，不能无欲，惟心有所谋，身有所事，孜孜矻矻，于此则贪嗜纵欲之事，自然而无尝见田野之人，终歳防霜，犯露沾体，涂足食粗衣敝，而身体康强，多有大年者，富贵之子，席丰履厚，锦衣玉食，晏起蚤眠，四体安逸，而肌肤柔脆，精力虚耗，多有不，享年者，一则身体劳嗜欲，不减而自减，一则身体逸嗜欲不恣而自恣，故延促若斯之异也。无逸一篇以无逸致夀穷理格物，非周公大，圣人不能为此言，不独人君当书之座右，以为飬生之药石，即富贵子弟亦宜家写一通，日读一过，以为保身之良诀也，无逸言致夀之本大抵不外一敬字，主静则悠逺博厚自强，则坚实精明，操存则血气循轨而不乱，収敛则精神内固而不浮，凡此皆敬以致夀之实也崇俭素纳忠言，劳百姓省厥过寛厥心，使天下之怨不丛于一身，则自君身以及天下，皆浑然在太和絪緼之中，而无有邪厉之气，以戕其生者，所谓化国之日舒以长也，其言最为周密，精防意若不相属，而脉络贯通章法，尤古雅有体，末节以呜呼嗣王，其鉴于兹，収之言有尽，而意无穷，老臣之声容，忾息千载，如将见之。
民无或胥诪张为幻，此民字兼臣民而言，紊乱是非，变易贤否，以有为无，以无为有，蔽塞聪明，摇惑心志，使人主之视聴，茫然无所主宰者，皆诪张为幻之説也下文曰小人怨汝，詈汝正人，臣诪张为幻之大者，可不谨以察之乎？
君奭【凡四条】
君奭篇中文义多不可晓，孔氏主召公不悦，周公慰之为解，蔡传主召公告老，周公留之为解，细玩篇中慰之，留之皆未见确，据大约是当日共相勉励，辅翼成王之言，其以慰之为解者，不过因在让后人于丕时一语篇中如举商之六臣，周之五臣，四臣以见同心辅治，功烈之盛如此，首言天命之维艰，中言：肆念天威，末言：用闵于天越民，其互相诫勉之意，可谓至矣。亦究未有召公，欲去而周公留之之言似专主，此意为解，犹未见允当也。
篇中如弗永逺念天威越我民，防尤违，朱子作一句读，越，只是及防，尤违是总説上天与民之意，犹云不敢不永逺念天与民之防尤违而已，末以用闵于天越民一句，证之尤易见，蔡注作于我，民防怨尤，背违之时，语气似不如朱子所注之浑成，意味亦觉，未深逺也总之八诰篇中多长句，不可句读，若读断反伤，文气并义理，亦不明矣。
以徧覆言之，谓之天以主宰言之谓之帝，究之一天也，格于皇天，格于上帝，不过古人之变文耳，今蔡注乃谓有轻重浅深之不同为诸臣之优劣，细味篇中本无此意，即巫咸乂，王家一句，亦是叙次磊落处，乃云精防之蕴有愧二臣，谓巫咸甘盘，又次于巫咸，皆属增设之，解总非篇中意也。
多士多方大诰，皆周公治外之书也，洛诰君奭，周公治内之书也，篇中天命民心，谆谆诰诫，正如臯陶谟，益稷诸篇，何等意味深长，若云召公，欲去而周公，此以留之，反觉意味稍浅矣。
蔡仲之命【凡四条】
周公于三叔之叛，有大不忍于中者，特以社稷安危所系，不得不以义断恩，而深幸蔡叔之有子，可以展其亲亲之谊，故于蔡仲之封，亟亟于叔卒之后也，仁至义尽，非大圣人，其孰能之。
无作聪明乱旧章，无以侧言改厥度，皆君国子民，守成奉法之要道，故周公特举而告之。
为善不同，同归于治，为恶不同，同归于乱，此乃千古之格言，足以知天下无不可为之善，无一可为之恶善，不以小而不为恶，不以小而为之正，从此篇勘出耳，篇中首二篇，告以率徳改行之要，皇天无亲，二节告以治乱，初终之理，懋乃攸绩二节，告以谨度，守法之事，末复致其叮咛之意，古人文字极有体，裁处已开，后人制诰之体矣。
多方【凡五条】
夏，商，文字简略，其治民之具，皆不可得而见矣。每读周之八诰，如多方中所言，委曲详尽，反复开导大约，示以天命之不可妄干，援夏商以譬喻之，必使之心志，开明诚意恱服而后止，所谓至于再，至于三，盖不啻其流涕，痛哭而言之矣，终不忍驱之，以威脇之以惧之，以刑甚矣，周道之忠厚于八诰见之矣，安能复望此于秦，汉以后哉！乃谓作诰而民始叛，作誓而民始疑，殆非圣人之言也。
多方与多士之所言，大略相同，皆始告以天命废兴之故末，引以生飬，安全之乐，多士之结，语有又曰时予，乃或言尔攸居多，方之结语亦有，又曰：时惟尔初，不克敬于和，则无我怨，古人于言之将终，必反覆叮咛，致其属望之意，所谓言有尽而意无穷，此等笔法，皆与无逸篇末，周公曰：呜呼，嗣王，其监于兹，同一格局也，康诰蔡仲之命皆用此体，益可无疑，于梓材之末节矣。
经但言慎厥丽，乃劝丽注作依谓君徳之所依注又増仁字谓君徳之所依在仁，仁字増来亦觉好，所谓元者善之长也，体仁足以长人之意，愚窃谓前言不克，开于民之丽，谓民之所依衣食，农桑是也。此处丽字亦觧作民依于慎，字意既稔，合前言，夏桀不克开于民之丽，后言成汤能慎厥丽，不尤为相闗合有根据乎？君之所丽在民，民之所丽，在衣食，观此益知稼穑艰难之当慎矣，多士一篇，初观之，词语重复，头绪繁多，细味之极，有层，次首一叚，王若曰：是指夏商所以兴废，以洪惟图天之命，一节为主，盖天命所在，以人图之，则私矣，天惟时求民主，天惟求尔，多方二求字，正与图字相对，言有徳则天方且求之，克以尔多方，简言有徳则多方且简而从之，何用图天之命为哉？第二叚，王若曰：申言天之所以废夏商者，非出于有心，以非天庸，释有夏二句为主，天惟求尔，多方二节，言天之飬，周亦非出于有心也，今我曷敢多诰以后，申言，我惟大防尔命之意，而言其反覆，叛乱之罪也，第三叚，王曰：是言其臣服我者已乆而劝之以修身，齐家以受爵，服之荣也，第四叚，王曰：是恐其不劝，忱我命而警之以威也；末一叚，王曰：又曰：是所诰已毕，更无佗语，惟反覆叮咛，以致其无已之意也，初字是二节眼目，所谓与之更始也，由其文字，纯古意思深长，非徃复于中未易得，其畦径耳。
大诰多士，多方大约，皆周公之言，然周公不敢居也，不过奉王命出之耳，故皆用王若曰：冠之史，恐后世之失实，而竟不知其为周公之言，故于多方一篇，特冠之，以周公曰：王若曰，明其言则周公之言，而命则成王之命也，此与周公位冡宰，正百官看，则周公安得有摄行天子之事，而所谓复子明辟之觧亦不待辨而自明矣，此皆古人记事之防，文所当深心，体察者也。
立政【凡十条】
立政终篇，无一语及于政事，所反覆惓惓者惟以三事大臣为言，盖大臣不得其人，则无以为衡鉴，百执事之本，大臣百执事皆不得其人，虽治具毕，张纪纲，粲设而积弊丛奸，终至于蔑裂，溃败而不可収，拾政何由而立乎？善乎先儒之言曰：人君以辨君子小人为职，故周公所告诫，皆深逹治体之言。
文王于庶言，庶狱庶慎，罔攸兼且罔攸，知何其逸也！然则无逸所称文王，自朝至于日中晷，不遑暇食，果何所为乎？文王之劳，劳于知人，文王之逸逸于知人，然则当日所孜孜矻矻，以劳天下者，无非为此三宅，三俊之知恤耳，故先儒曰无逸立政，相为表里，无逸为体，立政为用，体用相需之道也。
周公以慎选左右，御为辅幼君之本，即伊尹所谓予不使狎于不顺之义也。当日欲败度，纵败礼几坠，成汤之绪，成王冲龄嗣位，周公安得不兢兢哉？故立政言三事之外，特致谨于缀衣，虎贲以下至于庶司百职，则所以飬成君徳者防矣。
立政一篇，不出知之明，用之当任之，専三者所谓廸知忱恂于九徳之行，克知三有宅心，灼见三有俊心，我其克灼知厥若，皆知之明也，所谓宅乃事，宅乃牧宅乃凖，严惟丕式，克用三宅三俊，丕乃俾乱相我受民，及乃克宅之皆用之，当也防攸兼及防，攸知时，则勿有间之，克由绎之，皆任之専也，三者有一不尽，皆终不足以得人才之用，人才之用不得，而能与于立政者，未之前闻也。知恤二字，乃一篇之纲，惟其知恤，所以不得不慎也，以三事为主，中虽言侍御之臣及都畿，侯国王官，而前后归重于三事，盖三事得人，则其余可连茹而进矣，次言大禹之知恤，而夏桀不能也，又言：成汤之知恤，而商纣不能也。于是始详言，文武立政，用人之善，而又推原文王之所以能用人者，由于罔攸，兼防攸知也，呜呼！孺子王矣！以下始申诫成王而注意于时则罔有间之一语，防有立政用憸人，正恐其间之也，前兼言庶狱，庶慎，后専言庶狱者，狱者，人生死之所攸闗更不可不谨也，诘尔戎兵，兵者与狱相表里，又从狱而推广言之也，呜呼！继乃今后王又戒成王之后，王也，常人吉士，正与憸人相对，全章之意已尽矣，末则因慎狱而记周公命太史之言以终之也，篇中凡五，以呜呼引起，与无逸篇相，古人文字意，溢于言外，不若后人之文一望而尽也，按三事之官，常伯为治民之长，故后曰宅乃牧，即当时之所谓方伯连帅后世之所谓藩臬也，常任为任事之长，故后曰宅乃事，即后世之所谓六卿也，凖人为执法之官，即后世之所谓御史大夫也，国家立政之官，无逾此三事者，古人既重其选，以为致治之基，所谓三宅也，又储其才以为异日之用，所谓三俊也，兹惟后矣，言非此，则辟不辟也，虎贲缀衣，当是近臣之长不止职司，一事者，故篇首特揭此五等之官，而叹美之，慎简之于始，其难其慎之义也。専任之于后，惟和惟一之义也。古今治体，虽数圣人言之，各有异词，而义本一贯耳。
庶言庶狱，庶慎，文王罔攸兼且罔攸，知以文王之明哲，兼之知之，岂遽至于过误而犹且不敢者，盖虽圣人之聪明，兼治万事，不如其专治一事之为精专，治一事者，有司之牧夫是也，人君亦有专治之一事，知人善任而已，外此则皆其出位之谋也，古人之言曰：君明于音，臣恐其聋于官，盖聪明有所用，则有所蔽，文王且不敢，况不及文王者乎？予旦已受人之徽言咸吿孺子王矣！周公不敢自有其言，而曰人之徽言，又恐嗣王听之不审，而曰咸吿，孺子王矣！言明王致治之道，断不外此，王勿以为常言而忽之，又勿以为别有绪论，而疑贰于其间也，忠爱至性，后世如将见之。
常人吉士，当思其气象，何如汉诏？所谓安静之吏，悃愊无华，日计不足，月计有余者是也。憸人亦当思其举止，何如汉诏？所谓聴其言论，则恱耳揆之隂阳则伤化者是也。善乎宋儒之言曰：常人之于国也，盖食之谷粟，衣之布帛，虽无异味，异采而有生者常用，不可一日易也，然每多重迟，木讷，不能与小慧新进者争胜于颊舌之间，故世主惑于取舍，而治乱分焉，此言深得周公立言之防。
周公于立政一篇，终之以敬狱，又曰：兹式有慎，盖敬慎一念，乃治狱之本，常存此念，安得有恣睢，鍜链深文失入之事，周公之言，敬慎即钦哉之心，法也。
周官【凡六条】
周官一篇首一节叙作书之由，王曰：一节乃冐语，唐虞稽古，述古建官也，今予小子自述也，次言公，次言：六卿复以数语总结之，内治既举，外政聿修，此一叚言制度之大略也。王曰：以下训诫，百官之辞，首一节言，居官出令之当谨二节，三节言学古立志之要，戒以蓄疑，朂以果断也，四节五节，言居宠利之道，六节，又勉之，以荐贤为国之忠，末复总结之，此一叚言官守之，要道也。通篇两大叚文字，典重齐整，明白正大，乃后世制诰之权舆也。
立政与周官二篇，相较立政，自是纯古之文，周官则言从，字顺明白易晓，细思三代时，如诗如易文，皆古奥，如此言从字，顺者亦少，立政诸篇，虽佶屈聱牙蹊径，难寻而意味深长，耐人绎玩，故愚每味尚书中，今文逺胜古文今，文真三代之寳典古文多杂秦，汉以后之音三代人语气似不如此，大全引新安陈氏注周官篇云：脱佶屈聱牙而得此，犹刍豢之恱口是先辈犹以立政，诸篇为佶屈，聱牙而未能深得其旨趣也。
前言蓄疑败谋，后言惟克果断，乃罔后艰，古人每以果断训人，得无疑其有径情，直遂而致违戾乎？又曰：学古入官，不学面墙，盖学于古而行之，以断两者，盖相成而不可废也。
莅事惟烦，烦字极有意味，古人云：天下之事当前，学者是应之一定之理，不学者是应之以一已之才理，则万变而不尽，才则有时而或穷，故当事务纷至，但觉其烦扰而无措者，此欲应之，以才而不能应之以理也，心逸日休，心劳日拙，自是不刋之语作伪者，经营布置于前，遮盖掩餙于中补苴，救败于后，何其劳也？究之情见穷，全体皆见，岂非愈巧则愈，拙乎此语于当官者尤为药石之言。
或疑周官所言，官制与周礼不同，公之官，不见于周礼，愚谓周官载六官而不及公者，书明言官不必备，惟其人，则知公不定设也，周公为师，召公为保，未闻更设太傅，周公既没，独召公为保，有芮伯，彤伯毕公卫侯毛公，周之六卿也，皆未闻兼师傅，盖六卿乃常设之官，而公为特设之名，且以论道为职，而无所事事，故周礼不载者，尊之于六官之上也，若以师氏保氏为公，更失之逺矣。
君陈【凡三条】
尔惟风，下民惟草，违上所命，从厥攸好，此皆治道之精，语风草之喻，最得上下感应之理，可谓罕譬违命，从好极中，民情隐防，故论语及大学，皆引用之，可悟，古人读书之法。
尔有嘉谋嘉猷，则入告尔后于内，尔乃顺之于外，曰：斯谋斯猷，惟我后之徳葛氏以为成王之失言，然哉善之所在，何分人已大舜之所以大在善与人同，舍已从人而已，何必以让善，责之于臣，而后为美哉！如尧典舜典所载，嘉谋嘉猷，非必尽出之尧舜，大抵皆禹臯之言耳，而千古之诵，大知至神者，必推尧舜，然则臣之善即君之善，此中稍分畛域，即非与人同，善之大公矣。
克己者君徳之所难自是者，人情之所匿，成王独能虑，上意之未当，求立法之，惟中予曰辟，尔惟勿辟，予曰宥，尔惟勿宥，惟厥中，如此，则庶无以可济，可以否济否之患，盖人君之建立臣工，非以从欲，茍同而已，将以绳愆，紏缪拾遗，补过也，后世人臣不明斯义，以从欲爲防，人君亦不明斯义，以犯顔爲讳其不逮，成王岂不远哉！
顾命【凡三条】
生死之际大矣，成王涵飬有素，当弥留之际，出言有章，自乱威仪，修身之要也。冐贡非几，谨几之学也，内外交修，本末俱举，简而有则，非旷然于死生之故而能若是乎？
顾命一篇，首一节叙命之由，第二节三节叙，顾命时事也，王曰：呜呼，四节称述，文武之受命而自言，嗣受之艰难，欲垂示后嗣，也柔逺二节前言，保万民，驭诸侯之道，后言修身，慎几之道也。兹既受命，还二节言，成王崩，康王嗣位也，丁卯，以下十节，言丧间之制度，陈设仪卫也，王麻冕黼裳四节，言召公传顾命，康王受顾命之仪也，乃受同瑁，是已受顾命，而为君行，告祭之礼也，观诸侯出庙门，俟以下接王出在应门之内，从今文作一章为是，不必别作康王之诰观末节，王释冕，反丧服，正与上王麻冕黼裳相应结，搆最为完密，分为二篇，反觉首尾不相顾矣。
成王崩之后，周之君臣，既成服矣，乃一旦释丧服，用吉服受顾命，朝诸侯，苏氏以为礼之失，曰：三年之丧，既成，服释之而即吉，无时而可者，初意以为苏氏之论，极当细，绎思之，成王崩于乙丑之，日至癸酉伯相，命士须材之后去，乙丑，九日防事已经理将毕，于是特设成王生前之几，与其寳器于两阶，而受成王之顾命，所谓以生道事之也，賔阶阼阶之上，毕门应门之中，不可以防服处，且见诸侯以正始，不可不临朝，命而临朝，又不可以防服行也，盖天子以天下国家为重，受顾命，见诸侯嗣君之事，无大于此者，故不得不变其礼仪，麻冕黼裳，麻冕蚁裳，非纯用吉服，吕氏以为酌吉凶之间者，最是至太保承介圭，太宗奉同瑁，太史秉书始不得不用，彤裳而卿士，君皆不得而同之，此等处，古人何尝草草？且顾命，前后仪节，周详慎密，断无君臣，不宜释服，而遽从吉之礼，况太保召公，国之元老，更事多而虑事密，安有非礼，如是而遽侈，然行之乎？人君承祖宗之重，当正始之初，其礼有不得不变者，自与士庶人不同，朱子亦曰：易世传授国之大事，当严其礼而王侯以国为家，虽先君之防犹以为己私服也，细绎朱子之言而知其论之审矣，未可轻訾，古人也。
康王之诰【凡五条】
周之二伯，即虞廷之四岳，所以统率四方之诸侯为方伯，连属之长，而兼三公于朝者也，召公以太保率西方诸侯，毕公率东方诸侯，二伯分陜，周之制也，下言太保暨芮伯太保率外之诸侯，芮伯率内之公卿，此时公卿诸侯咸在，専言太保芮伯而毕公在其中矣。
诞受羑若，羑字作羑里，解终未安，且与上言：文武未合，羑若当是厥若之讹，若，顺也，谓大受天之顺，命也，观下文用奉恤厥若可见。
守成之主，所以仰承前烈，维持天下者，莫大于赏罸，故诵成王之功，曰：毕协赏罸，戡定厥功，而君道之大端举矣，毕协者尽当于理也，赏罸期于当理耳。不必以己意与之也。
成，康之时，文武之徳犹在所浸衰者，武备耳。周，召，皆见于几先，故于此已鳃鳃，然虑之观周公之言曰：其克诘尔戎兵，以陟禹之迹，方行天下，至于海表，召公之言曰：张皇六师，无壊我高祖寡命，盖承平之乆惮于兵戎，守文之君，弛于武备，从古皆然，二公老成谋国，预戒于事前，非若后世之好兵，喜事者流，亦非如后世之积玩乆而仓卒莫措者，比也。
康王践祚之初，受命之始，臣戒君以缵述祖考，君望臣以乃心王室，无壊我高祖寡命无遗，鞠子羞，何其言之痛切也。成，康，缵绪之盛，有以哉！
毕命【凡五条】
成王作洛之事，记之曰：王朝歩自宗周，至于丰，今命毕公保东郊而记之，亦云然，盖毕公四世之臣，成王不敢遽命之而托于先王之命，固所以敬保之任，亦所以尊礼，老臣不敢自専也，观其言曰：今予祗命，公以周公之事徃哉？则其词之郑重，亦可知矣。
天下，大器也，上古圣人造此器者也。后世圣人整理，此器者也。子孙用此器者也。自三代以来，一圣人出而整理于前经；子孙用之数百年，未有不窳且败者，唐虞以数圣人继世在位，故其器完整，而又当大禹忧勤，胼胝之后，所谓有典有则，贻厥子孙闗石和钧王府则有者，何其器之固哉？殆经数百年，至于桀而大壊矣成汤为智勇之大匠，以不竞不絿，不刚不柔，为罏冶而陶铸之，暨乎太甲以后贤圣之君六七作，前者磨礲，后者保防，越数百年，而其器不坠，至纣而又大壊极矣，盖积渐既乆朴者日漓，厚者日薄，拙者日巧，诚者日伪荡检逾闲，至于怙侈，灭义骄，滛矜夸者，种种而然，武王为敬胜之，大匠以爕伐为罏冶，加之以周，召之辅弼，成，康之惠和，陶染薫蒸，所谓既历三纪，世变风移，仅得以四方无虞，予一人以寜心力，亦几乎瘁矣！然后其器始完整而可用，至周末而又壊极矣，秦始皇亦知其壊也而以卤莽灭裂治之，是故始经手而破，自汉以后，整理之术，亦渐疎矣，然犹陶铸于髙祖磨礲于文，景，陶铸于光武，磨礲于明章，至六朝之君，不知陶冶，惟事补苴，故用之数十年，而辙壊唐之器陶铸于太宗，而磨礲于开元之间，宋之器，陶铸于太祖，而磨礲于真，仁之代当其敝，壊之时气化衰，人心漓风俗，偷水旱，为其斧斨盗贼，为其螟螣，有一大匠者，出合天下为铜液，而融化之，一呼一吸，一张一弛，或严或寛，或濡或烈，天下人蚩蚩，然入其陶冶，中而不自觉，久之，而漓者还朴，薄者返厚，巧者复拙，伪者归诚，人心变于下，气化盛于上，歳丰而谷登俗淳，而盗止天下为之一变，殆其子孙，日剥月削，而又大壊矣，大抵陶铸之磨礲之，则其器完整一新，而可以数百年下而补苴之，则其器粗完，而亦可以百年数十年，未有承前人之积敝，又益加剥削，而可以贻之，子孙不壊者大治之，则大安小治之，则小安，不治之则不安，此今古天下，因革得失一定之理，然也三味毕命之篇，可以知古人之用心矣。
大抵风俗之壊必始于世家，大族而后浸滛，及于小民，故教人者必自世家大族，始所谓鲜克由礼，席宠惟旧者，由来乆矣今欲整齐而化导之，莫大于分别善恶，使知有所感动，所谓不臧厥臧，民罔攸劝，即古人挽，维风俗之大闗键也。
俗之敝莫大于侈，侈之大莫着于服，餙耗物力啓奇，袤紊等威，乱上下长滛僻，贫富相耀，无有穷极，故周之大夫，重羔羊之节俭，刺赤芾之僭侈，毕命特举，服美于人以为戒，其意深矣，后世有风俗之责者，慎勿以为细故而忽之也。
风俗之变，始之不可不浣涤，袚濯以严明，刚果而振，其自新之气，故曰周公克慎厥始，然又不可以太廹也既新之后，当优游渐积，以涵养之，聴其自化，故曰：惟君陈克和厥中，然虽収放心闲之维艰，又不可不底于纯粹，而有成也。故曰：惟公克成厥终，观此而成周，为治之序，亦大可见矣。
君牙【凡二条】
古来制诰之辞，必自述祖，功宗徳而因以及其臣子之祖，父必自言缵绪，承业而因教其臣以率祖之攸行，此立言之体也，古者大司徒之职，兼教养之事，盖非兼也，教不外乎养教，亦养中之一事耳，故五典之后，即训以思艰，圗易，未有教而不先之以养者，水土未平，稼穑未播，圣人万事，俱不能措手，槩可知矣。
思其艰者，无轻民事，维难之意也。图其易者，圣人使菽粟如水火之道也，小民竭终歳之力，手足胼胝，火耕水耨，而后得数钟之粟，上以供公家，下以畜妻子，犹有半菽，不饱饥寒，载路者，安得不思其艰，然人生一日不再食则饥，菽粟布帛，非如珠玉锦绣，可以聴其有无，自天子以至于庶人，计口而食，一夫不耕，则有受其饥者；必家给人足，遗滞穗，耕九余三，太仓之粟红朽而不可食，始可为水旱之备，不然，则国非其国而民非其民，安得不图其易，有思艰之心，而后丰亨豫大不生，骄侈之心易者，可常保其易，则思艰，又图易之本也。
冏命【凡二条】
自周公以缀衣虎贲为重职，周家世重，仆御之臣，盖以其近君侧也，典掌之事，虽不系于天下之治乱而实闗于君徳之醇疵醇疵者，治乱之本也。伯冏又仆御之长，故告之以慎简廼僚仆臣之长，正羣仆当无有不正者，此又执简御烦之道得矣。
臣而以仆名贱也，狎也；人贱则逢迎，必工人狎，则嚬笑易假，此地而容巧言令色，便辟侧之人，则亦何所不至哉？往往有英明之君，自恃其威，断可以无所不察，而究不觉为此辈所蛊惑者，愈明愈威，则蔽之者愈巧，有终身为所误，而不觉者，圣人不恃吾，明足以防之，而必曰逺佞人舍逺之一道更无佗道也，往往有刚直之臣，或不自顾其身，排击此等之人而反受其祸者，盖彼之丑，多而窥伺密，即一人屏退，而小人之交，胶漆莫觧搆嫌啓隙，出于佗人之口，吹毛索瘢，窥于色笑之，防则如鸩毒之，深入而不可觧矣，大抵天下君子，寡小人多君子，刚小人柔，君子疎小人密君子难进，小人易亲，君子畏名义，小人嗜利，便真如冰炭之不同器，薫莸之不同味，君侧何地？侍御何人耳目之官，何职而可以便辟，侧之人，杂于其间乎？周礼，宰夫内史，皆掌于冡宰之官，盖以严重，大臣摄服，参纬于其间，所以杜小人之萌为成就君徳之本也，汉以来执防虎贲，皆士君子为之，犹不失古人遗意，后世士大夫视此等官为贱而不屑为天子，复以优俳畜之，大臣隔于内外之分，曽不得过而闻其姓名浸滛，积渐引，呼羣君徳之累往往由之，善乎古人之言曰：潜移黙夺于防，防之中而明争显諌，于昭昭之地，抑末矣，岂独国家不可有此等之人，即大臣之家，亦宜检慎美，王祥者曰：门无杂賔，此辈在人左右，外则借权以为自之媒，内则通货贿，以为取之计，暗讦隂私愚诱子弟，一旦权去，穷则争先，而反噬之，即不然，倘有权更甚于此者，则借之以为取悦之地，士大夫居官，居家当深恶而痛絶之等于蛇蝎之螫毒，魑魅之惑而后可，若悦其小技，乐其和柔，以为此小人易制耳，鲜未有不受其损者，自古以来髙明之人富贵之家多坐此弊，何则？富贵为此辈所竞趋而髙明之人每以为不足畏，而易制曰：彼所蛊惑者，乃庸庸之人耳，安能损我哉？而不知其日渐月积，导滛侈长骄纵，荡心志耳目，习染闻见，充塞徳器渐变而不自知，夫人日与直谅，愿谨之人处，犹恐不能转移，其浮嚣之习，况此辈乎？古人有言曰：入芝兰之室乆而不闻其芳，坐鲍鱼之肆乆而渐忘其臭，盖与之俱化也，夫至渐忘而与之俱化，寜不可危之至哉！
吕刑【凡八条】
敬忌乃一篇之大防亦有周相传之家法也，康诰亦曰：惟文王之敬忌，乃由裕民，盖兵刑皆圣人不得已而用之，故虞廷皆统于臯，陶所谓蛮夷猾夏，冦贼奸宄者是也。敬者明允之本非钦，则安能恤忌字意尤深，畏惮而不敢轻用，避讳而不忍轻言，见民之罹于刑，如赤子之蹈于汤火，入于蹈阱者，然为民父母，休戚疴，痒相闗又安忍喜谈而乐道之哉？如得其情，哀矜勿喜者，民之未能免于刑，一则由于主徳之未淳一，则由于民俗之不美，一则由于生业之未遂，一则由于耻心之不存，有此数者，上之人方且愧耻，惭悚之未遑，而敢以得情为幸乎？故古人以刑措，圄空为盛事，一郡一邑，如此，则良有司之福也，天下如此，则天子之福也，后世煆炼深文，以苛察为明，以失入为威草菅，民命以伤，天和者，其亦未明于敬忌之道也夫！
先儒谓吕刑之失，莫大于赎，又谓重罪亦赎，是有财者杀人，而亦可以不死，岂得为法之平乎？今观其言曰：五刑不简，正于五罸，是五刑之中，难于稽核其实者，而后以五罸寛之，又曰：墨辟疑赦，劓辟疑赦，剕辟疑赦，宫辟疑赦，大辟疑赦，必五刑之中，可疑而后议，赎锾之多寡，非一槩而赎宥之也，又曰：五罸不明，正于五过，并罸亦不当者则以五刑之过误而正之，又非一槩，而罸惩之也，特异于唐虞者，有流宥五刑之条而易之，以罸赎耳，至其哀矜恻怛之意？曰：朕言多惧，则犹是钦恤之心，故孔子取之也。
惟官惟反，惟内惟货，惟来五者尽后，世听讼之，五者之中，惟货尤甚，故后特举而详言之，曰：无或私家于狱之两辞，狱货非寳惟府辜功报以庶尤，永畏惟罸，言断狱而受货，惟聚敛罪状而已，将来必有殃祸之罸，其可畏如此！盖狱闗人之生死，析之以明哲，处之以哀矜，犹恐不得其情廼敢有私家之意乎？单辞较两辞尤难，故必曰明清能持法公平，则可以配天，而有无彊之誉，私家两辞，则报以庶尤而有无穷之祸，安得不慎之，又慎哉！
非佞折狱，惟良折狱，盖佞者恃其聪明，逞其口辨，用其击断，任其逆亿，往往不得狱情，而自以为得情，其为害可胜言哉！如周兴，来俊臣辈皆所谓以佞折狱也，惟良者忠厚存心，明睿内照，不尚推测，不用严酷，如张释之于定国辈，皆所谓惟良折狱也，盖惟明睿，则人不敢欺，惟忠厚则人不忍欺，观舜典之言曰：罪疑惟轻，又曰：与其杀不辜，寜失不经，则知圣人如天好生之心，断不忍，后世以弼教之，具为嘉师之防，阱也。
重，黎，何以絶地天之通曰：导民以常而已，人惟伦常之理不修而后有邀福，鬼神之事，奇袤滛祀所由以兴，巫觋之徒，始得肆其怪诞，不经之説以惑乱人心，若人能于日用饮食之，恒家庭伦理之大知之，由之则终其身不能尽，又何暇外慕哉？故欧阳子，本论谓王道行而飬生送死之有，其具则佛法，何自而入？且明明棐常，鳏寡无盖，虽下至鳏寡侧陋之防，茍有善未尝不赏，茍有恶未尝不罸则，神安得隂窃其祸福之权，故曰有道之世，其鬼不灵，又曰：国将兴，聴于民将亡，聴于神，神者依人而行，明乎此，则知重黎无絶鬼神之法，惟有修明人道，以胜之而已矣。
报虐以威，可以知古帝王制刑之意矣，彼盗贼奸宄之虐，人与邪奸，佥壬之误国，其用心残忍，被之者断肢，骸捐躯命，闻之者髪上指目眦裂，其权刚狠，匹夫匹妇之无可如何而为之上者，不能报之以威，其何以平天下之心乎？譬如猛兽，毒蛇飞而噬人，使此时有人起而剸制之，岂得为伤造物好生之仁，故曰廷尉，天下之平也，司刑者滥罸，而殃及无辜，固非玩法而纵释有罪，亦非报虐以威，正当与哀矜，勿喜看也。
祥刑二字，始见于此，以一人言之，君子懐之则为检身之具，小人畏之则絶非僻之心，何其祥也？以天下言之，刑一人而惩千万人，杀一人而安千万人，何其祥也？司刑者常体，贴此二字，而使所施者无不祥，则鸾鳯止于大理之庭瑞草生于圜土之戸矣。
古来五刑之属各五百，穆王制为五刑之属三千，其实増轻刑而减重刑，其哀矜恻怛之心，纒緜笃挚真耄年，阅历之言，故孔子取之，若赎刑，特书中之一端耳，不足以为之病也。
文侯之命【凡三条】
周之东迁，晋，郑焉依，故平王锡晋文侯之册命曰：防绍乃辟周书，终于是篇，以此为誓诰之终，自此号令亦不复行于天下矣，独是幽王罹犬戎之祸，平王继世以来，所以报仇雪耻者，莫大于此，而庙堂之上，册命之词，絶无一言及此，毋亦申伯，同犬戎入宼，此时平王方徳申之树已而有戌申戌，许之役，故以报仇雪耻，为讳乎？夫忘不共戴天之仇，而念一已，树立之防，庸君继世，宜乎后之不能复振也。
闵予小子二节，叹国祚之颠危，悯先臣之殄絶而望后人之追孝扞，社稷之多艰，其情廹其语，挚不失成，康以来，诰令之意，此以知周之遗泽逺矣故夫子犹有取之欤？
今文词语，大约不尚整齐，捖往复之间有真气，组织于中色泽，古茂如吕刑，文侯之命，迥与周官诸篇文气不同，岂伏生所口授者，尽皆佶屈，聱牙而平易之篇，反不能记，故愚深疑古文之出于孔安国者，未必尽尚书之旧文也。
费誓【凡四条】
古但云：师出以律而未言，所谓律者，何谓也？坐作击刺，歩法止齐战法也，若费誓，其行师之律乎？师之事，有五费誓，备言之，一曰器械，二曰马牛，三曰行伍，四曰期防，五曰刍茭，五者皆不可以无律，伯禽生长于富贵而能言之精晰周详，各警之以常刑，如老于师中者，然可见古人之学，无所不贯，以诸侯之兵，敌淮徐之夷，亦必先为不可胜以待敌，方为万全之师，故不言战法，而先言纪律也。
甲戌之日，我惟征徐戎，又曰：甲戌，我惟筑古人行，兵不尚穷追，急击，而以坚壁垒为大事，故战而版筑随之也，随战随筑则守之者有据，而攻之者难施轻，鋭深入之师，背水决河之计，后世之所以取胜于一时，而古法不若是也，言兵而刑即随之，若似乎严刻者不知师行而无律，与弃师同，律设而刑弛，与弃律同，故一则警之，曰：常刑再则警之，曰：无余刑，三则警之曰：大刑正，古人威克厥爱之意也，三代行师之道，于是篇可略观矣。从来誓师之词，如甘誓扈征，皆言奉行天罚之意，声罪致讨，此天子之体也，若伯禽以方伯帅天子之师，则古所谓诸侯伐而不讨者，故但言师中之律而已，此诸侯之体也，盖其气之大小絶不侔矣。
颂有鲁颂，书有费誓，皆夫子尊宗国之意，齐晋无书而专録秦誓以继周之后，当亦取其悔过之意云尔，但当日齐桓，晋文伯业炳然，为春秋之所许，而不载于书，独载秦誓一篇，或因其地，国据西周而下临，三川有兼并，六合之，盖亦知继周之必爲秦矣，夫子于此殆有防防欤。
秦誓【凡五条】
人不难于无过而难于改过，不难于改过，而难于悔过，改过者，或迫于人言，或勉于一时，惟悔过，则中心愧，奋然改图，智勇自生，古所谓改过不吝，惟其知悔而后能不吝也，秦穆公之言，深自刻责，不惮举其病以告人，此夫子之所以取也。
古之谋人老成之人也，非不知其言之可信，以其未顺已之意，而反忌之，此有言逆于汝心，不能求诸道之故也。今之谋人，新进喜事之人也，非不知其言之不可信，姑因其就，已而亲之，此有言逊于汝志，不能求诸非道之故也。穆公自知其病而自之，其异于文过，餙非者逺矣。
仡仡勇夫技能之士也。截截善谝言，巧佞之徒也，技能且不欲，况巧佞乎天下，技能之士于君徳似无所损，不知人有技则乐于自献其技，有能则恐人更掩其能，使非有道之士，则好功喜事之心，廹而为妬，贤嫉能之意，从古材艺之士，往往自祸其身，因以祸人家国者多有，盖由此二念为之祟也。故穆公疾之至，与截截谝言之人等，而心思断断无技之人，乐正子惟无强勇，智虑闻识之名，而后能好善，易所谓君子以虚受人也，从古圣人有材艺者，周公孔子，孔子曰：多能鄙事，君子多乎哉？不多也！其论周公亦曰：使骄且吝，其余不足观也已，盖多材之人，最易骄吝，骄者骄人之所无，不以让于人也，吝者吝，已之所有，不以公诸人也，周公，孔子之多能，且不敢自用，况下此者乎？
截截谝言之人，何以遂使君子易辞，尝见巧言乱徳之人变易是非，混淆邪正，每能使君子防其所守，而于人君之前尤甚，盖小人之言巧，君子之言，拙巧者工于承顺而拙者，易于违逆，君子往往有心知其非而不能明言其罪者，所谓使君子易辞也，巧言之祸至，斯而极矣，人君之职，莫大于择相，宰相之事，莫大于容贤，国家之所以兴，曰：一君一相而已，国家之所以败，亦曰：一君一相而已，秦穆公之言，实万世择相之龟鉴，故大学特引之，李林甫但欲杜邉将入相之路，遂啓禄山之祸，盖保荣则不得不固宠固宠，则不得不蔽贤，此奸邪无论矣，又有一种好，任己见之，人乐于人之从，已而惮于人之违已如冦，莱公始非不知丁谓之奸，及共事，而谓窥莱公之病，喜于自用，遂一意顺从，毫无所忤，故莱公荐引为相，及得志而卒，排莱公始虽有知人之明，卒防于小人之术，此不能休，休有容之失也，开元天寳之治乱以一，君之身而判然，天壤者只在相之忠与不忠耳，故曰之杌陧，由一人之荣，懐亦尚一人之庆，为人上者，安可不三复斯言哉！
书经衷论卷四