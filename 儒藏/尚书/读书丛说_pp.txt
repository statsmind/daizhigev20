钦定四库全书     经部二
读书丛说       书类
提要
【臣】等，谨案读书丛説六卷元许谦撰谦，字益之，金华人，延祐中，以讲学名一时，儒者所称，白云先生是也，事迹具元史，儒学传自蔡沈书集传，出解经者，大抵乐其简易，不复叅考诸书，谦独博覈事实，不株守一家，故称丛説如蔡氏释尧典本张子天左旋，处其中者，顺之小迟，则反右之説不知左旋者，东西旋右旋者，南北旋，截然殊致，非以迟而成右也，日东出西没，随大气而左，以成昼夜，非日之自行，其自行则冬至后由南敛北，夏至后由北发南，以成寒暑月之随大气而左，及其自行，亦如之，谦虽不能尽攻其失，然七政疑一条，谓七政，与天同西行，恐错乱纷杂泛然无统，可谓不苟同矣，旧説洛诰我乃卜涧水东，瀍水西，为王城据，召诰洛诰，周公皆乙卯至洛，在召公得卜经营，攻位五日，位成之后，是王城无庸，再卜，谦谓此时王城已定，但卜处殷民之地，故先河朔黎水，以近殷旧都，民迁之便，次及涧东，瀍西，次及瀍东，皆以洛与此地相对定墨，而皆惟洛食，瀍涧流至洛，所经已逺不知周公所卜者何处？又吕刑称惟作五虐之刑，曰：法称爰始，淫为劓刵，防黥旧説以为其刑造，自有苖谦谓苗乃専以刑为治国之法始过，用其刑非创造刑也，如此之类，亦颇不为，习闻所囿，至于説六律五声漫録律吕新书説唐虞之修五礼，漫録周官大宗伯之文説酒诰太史，内史漫録，周官太宰六典八灋，八则八柄之文，殊属泛衍，书内载其师，金履祥説为多卷首书纪年一篇，即据履祥纲目前编起算，其间得失杂出，亦不尽确然，宋末，元初説经者多尚虚谈，而谦于诗考，名物于书考典制，犹有先儒笃实之遗，是足贵也，书与诗名物钞四书丛説并刋于至正六年，其版久佚，此本为浙江吴玉墀家所传，钞第二卷中脱四页，第三卷中脱二页第五卷第六卷各脱四页勘验，别本亦皆相同，今亦无从校补。姑仍其旧焉，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
读书丛説卷一      元 许谦 撰书五十八篇
今文三十三篇，【伏生所传，凡二十八篇，而以舜典合于尧典，益稷合于臯陶谟，盘庚。
三篇合为一，康王之诰合于顾命，因古文出后，方别出此五篇，故成。
三十三篇】
虞书四【伏生为二篇】
尧典   舜典【复出】  臯陶谟
益稷【复出】
夏书二
禹贡   甘誓
商书七【伏生为五篇】
汤誓   盘庚上  盘庚中【复出】
盘庚下【复出】 高宗肜日 西伯戡黎
防子
周书二十【伏生为十九篇】
牧誓   洪范  金縢
大诰   康诰  酒诰
梓材   召诰  洛诰
多士   无逸  君奭
多方   立政  顾命
康王之诰【复出】    吕刑
文侯之命 费誓  秦誓
古文二十五篇
虞书一
大禹谟
夏书二
五子之歌 征
商书十
仲虺之诰 汤诰   伊训
太甲上  太甲中  太甲下
咸有一德 説命上  説命中
说命下
周书十二
泰誓上  泰誓中 泰誓下
武成   旅  防子之命
蔡仲之命 周官  君陈
毕命   君牙  冏命
亡书四十二篇
虞书十一
汩作  九共九篇 槀饫
夏书五
帝告  厘沃   汤征
汝鸠  汝方
商书十八
夏社  疑至   臣扈
典寳  明居   肆命
徂后  沃丁   咸乂四篇
伊陟   原命  仲丁
河亶甲  祖乙  高宗之训
周书八
分器   旅巢命 归禾
嘉禾   成王政 将蒲姑
贿肃慎之命    亳姑
汉文帝时，今文二十八篇，出于伏生，即立学官，夏侯胜夏侯建，欧阳和伯治之，【史记伏生教济南张生及欧阳生】，后汉蔡邕勒于石，谓之石经，孝武时，古文五十八篇，并序一篇，出于孔壁，【安国就古文体而从定之，存古为可慕，以为可识，故曰古，盖安国以书杂古书法成字，故曰，古文伏生书全用文，故曰：今文】，孔安国作传而未行，世皆未见，孝武末，民间有得泰誓于壁，内者献之，此伪书也，与伏生所传者共为二十九篇，故东莱张霸知五十八篇之数，又见百篇之序，而于今文内似见得盘庚本三篇，康王之诰，自为一篇及伪书泰誓三篇，共三十四篇，而造伪书，二十四篇，以合五十八篇。
孝成时古文立学官寻废故汉儒不见真古文
东汉末郑亦不见古文，而见百篇序及知五十八篇之目，则就伏生二十九篇，内分出，盘庚二篇，康王之诰泰誓二篇为三十四篇，足五十八篇之数，【伪书二十四篇，舜典汨作九共九篇，大禹谟益稷五子之歌，征汤诰，咸有一德，典寳伊训肆命，原命武成旅，冏命】。
前晋豫章内史梅赜，上古文尚书孔传缺，舜典一篇而伪书始废。
南齐萧鸾，时姚方兴，上舜典孔传至隋时，此篇方行于北方。
右大意，竝依疏文，盖蔡传序文节入疏文，内于伏生二十八篇者，复出，下误入舜典益稷四字，故篇名及数目皆不能合，今按疏文说如上甚明【，疏内明言，孔安国于伏生书内分出，舜典益稷盘庚二篇，康王之诰共五十八篇，郑则于前二十八篇，并伪泰誓内分出，盘庚二篇，康王之诰泰誓二篇为三十四共伪书，为五十八】。
书纪年
帝尧百载
尧典【前初年，事 后七十载，事】  ， 禹贡【，蔡氏谓禹贡作于虞，时金先生，通鉴前编，系于水土，平之年】。
帝舜五十载
舜典   大禹谟【前初年事 自格汝禹为三十二载以后事】臯陶谟【元载】 益稷
右唐虞一百五十载书六篇
夏禹八岁【又居丧二载】
启九岁
甘誓【三岁】
太康二十九岁
五子之歌【十九岁】
仲康十三岁
征【元岁】
相二十八岁【浞灭之】
少康六十一岁
杼十七岁
槐二十六岁
芒十八岁
泄十六岁
不降五十九岁
扃二十一岁
厪二十一岁
孔甲三十一岁
臯十一岁
发十九岁
癸五十二岁
右夏十七君四百三十九岁书三篇
商汤十三祀，【即诸侯，位十八岁而放桀，共三十祀】。
汤誓【元祀】  仲虺之诰 汤诰
太甲三十三祀
伊训【元祀】  太甲上【三祀】 太甲中
太甲下  咸有一德
沃丁二十九祀
大庚二十五祀
小甲十七祀
雍己十二祀
太戊七十五祀
仲丁十三祀
外壬十五祀
河亶甲九祀
祖乙十九祀
祖辛十六祀
沃甲二十五祀
祖丁三十二祀
南庚二十五祀
阳甲七祀
盘庚二十八祀
盘庚上【元祀】 盘庚中 盘庚下
小辛二十一祀
小乙二十八祀
武丁五十九祀
说命上【三祀】 说命中 说命下
祖庚七祀
高宗肜日
祖甲三十三祀
廪辛六祀
庚丁二十一祀
武乙四祀
太丁三祀
帝乙三十七祀
纣辛三十三祀
西伯戡黎【二十一祀】    微子【三十一祀】
右商二十八君六百四十四祀书十七篇
周武王七年，【即诸侯位，十三年而伐纣，共十九年】。
泰誓【十三年一月】   泰誓中
泰誓下 ， 牧誓【，二月，】  康诰，【蔡氏谓此武王封康叔之书，与酒诰，梓材皆武王书也，金先生按逸周书，二月甲申，俘卫君而以卫封康叔，同监殷，】酒诰  ， 梓材【金，先生附成王纪为作洛事】。
武成【四月】  洪范   旅【十四年】
金縢
成王三十七年
君奭【元年】  大诰【三年】  费誓
防子之命 立政【四年】  多方【五年】
周官【六年】  召诰【七年】  多士
洛诰   蔡仲之命【八年】
无逸【十一年】 君陈   顾命【三十七年】
康王二十六年
康王之诰【初即位】    毕命【十二年】
昭王五十一年
穆王五十五年
君牙【三年】  冏命   吕刑【五十年】
共王十二年
懿王二十五年
孝王十五年
夷王十六年
厉王五十一年
宣王四十六年
幽王十一年
平王五十一年
文侯之命【元年】
桓王二十三年
庄王十五年
僖王五年
惠王二十五年
襄王三十三年
秦誓【二十八年】
右周歴十八君，自武王灭商之年，至襄王二十八年，共四百九十九年书二十八篇，【竝依蔡氏说谱入王纪其下注年者，皆金先生所定】。
自尧至襄王六十五君，尧元年至襄二十八年，歴年一千七百三十四，而惟十八君之世，有书以亡书攷之，亦惟沃丁大戊，仲丁河亶甲祖乙五君之世，有书十篇耳，自此二十三君之外，其余岂无出号令，纪政事之言，盖皆孔子所芟夷者，纬书谓孔子求帝魁之书，迄于秦穆，凡三千二百四十篇，虽其言未必实，然有书者不止二十三，君则明矣，愚尝谓圣人欲纳天下于善，无他道焉，惟示之劝戒而已，故孔子于春秋，严其褒贬之辞，使人知所惧，于书独存其善，使人知所法，是故春秋之贬辞多而褒甚寡，书则全去其不善，独存其善也，虽桀，纣，管，蔡之事，犹存于篇，盖有圣人诛鉏，其虐，消弭其祸乱，独取于汤，武；周公之作为，非欲徒纪其不善也，至于羿浞之簒，夏，幽，厉之灭周畧不及之，观此，则圣人之心可见矣。
读书丛説卷一
钦定四库全书
读书丛说卷二      元 许谦 撰
尧典
典从册在丌，上皆象形，字以丌尊阁，册为典为两体，防意以可常法而训为常，是就音假借此字，今备六书三体。
钦明文思，分而言之，钦体而明，用诚敬主于中，而精明发于外也，思体而文用智意动于内，而文章着于外也，合而言之，钦明为体，而文思为用，主于中者，诚敬则思之发也，周尽存诸内者，精明，则文章着于外者焕然矣。光被四表，格于上下，皆文思之，昭著充塞而放，勲之极至也。
光被四表横说明文格于上下坚说钦思
九族古注髙祖孙之亲，蔡传谓举近以该逺五服异姓之亲亦在其中，疏云又异义九族者，父族四，母族三，妻族二，郑云：异姓之服，不过缌麻，非外族也，朱子谓九族，且从古注。
九族之说不一
白虎通父族四，谓父之姓父，女昆弟适人有子，身女昆弟，适人有子，身女子适人有子者也，母族三，母之父母，母之昆弟，母昆弟子也，妻族二妻之父，妻之母也。
朱子语録父族四，谓本族姑之夫，姊妹之夫女子之夫也，【此与白虎通同】母族，三母本族母，母族与姨母之家也，【此与白虎通异，】妻族二【，亦与白虎通同】。
按白虎通言母之父母昆弟及昆弟子止是本姓一族，不可谓三族也，若语録之云：则母有母之族，而父反无之，二家皆言妻之母族，是又厚于妻而薄于父也，今但自髙祖至孙而一，以服断之，则上下旁杀之，余外姓，凡有服之亲，皆该在其中，亲踈毕举轻重皆当，而无前说之失。
楚语少皥之衰也，九黎乱德，颛顼受之，命南正重司天以属神，命火正黎司地以属民，尧复育重，黎之后不忘旧者，使复典之，至于夏商，故重黎氏世叙天地，而别其分主，韦昭注曰：即羲氏，和氏【史记序传火正，作北正为是，而楚世家，又叙重黎，如一人者，非】此两氏子孙之世官也，则羲和为二伯，与仲叔共六人无疑，金先生谓书大传，舜巡四岳，祀泰山，霍山皆奏羲伯之乐华山，山奏和伯之乐，方与时皆与二氏所掌者合二伯，当有其人也。
三方皆寅，敬于日而北方，不言于文势，亦少一句，非缺文也。盖岁与方与昼夜，各以类从，故春之中于东方，朝时宾日，秋则西方，昏时饯之，夏则南方，永时致之，冬则北方，宜于夜半，非礼日之时，而地去日逺非所经地，故北方无祭日之文。
仲叔专天以验厯以日景验一也，以中星验二也；既仰观而又俯察于人事，三也；析因夷隩，皆人性，不谋而同者，又虑人为或相习而成，则又逺取诸物四也；盖鸟兽无智而囿于气，其动出于自然故也。验之详如此，所以正厯正厯则专为使民趋作讹，成易之时，体天虽圣人之事，亦凡以为民也。
易改易也，仲冬建子之月，新旧承续之交，是除旧易新之时，疏谓人三时在野，冬入隩室，物则三时生长冬入囷仓是人与物皆改易也，谨约盖藏，循行积聚，曰：为改嵗入此室处，故在察其政，以顺天常。
四方之职，皆互文而见宅，西则嵎夷为东可知，朔言方则三方可知北曰幽都，则南明都可知，言南交则朔方为北可知举，春日中，则宵中可知，秋宵中，则日中可知，日永短则宵永，短可知春，中星全举七宿，言鸟则夏秋冬之为龙虎，武可知，夏独举大火一辰，则春鹑火，秋枵，冬，大梁可知，秋冬独言一宿，则春星宿夏，房宿可知，至于分申殷正，又是明互者，虞廷史官皆大贤，不惟纪事之精，其文章之妙，亦有不可胜旣者。
日月之行，蔡传与古注不同，横渠先生曰：天左旋，处其中者顺之，少迟则反右矣，此蔡传之说所由起，今重述其说，以明蔡传之意，【蔡传，天与日月行度分数，皆本疏文，但其言日月之行，与疏异】。
周天三百六十五度四分度之一，【天本无度，而有经星所丽不动者，可攷以日行一昼夜之所至，攷之于经，星必三百六十五日零三时，然后周一匝，故以天分为三百六十五度四分度之一，而纪数此以天体东西而言也。南北亦因分之，其数如上东西，以纪七政之常行，南北以纪分，至日月之行道，盖天体至圆虗而包于地，外地则浮于气中地面，常居天之半，天虽圆运，而有南北二极为之枢，天动而枢常居其所不动，北极出地三十六度，常见不隐，南极入地三十六度，常隐不见，晋天文志，以夏至之日景，而以句股法计之，自地上去，天得八万一千三百，凡十四里，三十歩五尺三寸六分，此天径之半，倍之，得十六万二千七百八十八里六十一歩四尺七寸二分，以周率乘之，径率约之，得五十一万三千六百八十七里六十八歩一尺八寸二分，此周天之数也。今以其数分之，每度计一千四百单，六里一百一十九歩四尺一寸六分一千四百六十一分分之七百五十二，】天一日，绕地一周而过一度，以地面校之，是天一昼夜行三百六十六度四分度之一，【如东方地面，今日天明时见井一度，明日，天明时见井二度，天只定有三百六十五度四分度之一，因日不及天一度，故地面数之，见天过一度尔，】。
日行于天内，亦一日绕地一周而不及天一度，以地面校之，是一昼夜行三百六十五度四分度之一，【如东方地面，今日天明时，日在井一度，若日与天齐行，则明日天明时亦在井一度，为赶不上天，故只在井二度，是不及天一度也，】日旣，不及天一度而退行，则尽三百六十五日零三时方，再遇天前度【，谓如今年夏至在井一度，只管退行，至明年夏至，方再到井一度】，所谓日一岁一周，天也。
太隂旧法日行十三度十九分度之七，天度有竒零难合，今析一度为七十六分，【节四，其十九也。】一昼夜不及天十三度七十六分度之二十八，【节十九分度之七，】尽将十三度以七十六析之则一日，共得一千，【阙】 一十六分，【十三度析为九百八十八，并元零二十八，共得此数】，却以百刻分之一刻，得十分一厘，六毫【以上，月周天法，】○一昼夜不及日十二度七十六分度之二十八，尽将十二度以七十六析之一日，共得九百四十分，【十二度，析为九百一十二，并元零二十八，共得此数】，却以百刻分之一，刻得九分四厘，【以上月与日防法，】○以天度四分度之一，析为十九。
月亦行于天内，一日绕地，未周而不及，天十三度七十六分度之二十，八是一昼夜行三百五十一度七十六分度之六十七【，如今日天明时，月在井一度，明日，天明时却在井第十四度中，未满十四度，】旣一日，不及天十三度二十八分，则二十七日，又三十二刻有余，而遇天前度，【如初，一日卯时，月在井一度至二十八日午时，仍在井一度○，其法，二十七日用十三度计之，得三百五十一度，又以二十八分计之，得七百五十六分，以七十六约之，得九度零七十二分，以九合三百五十一，共三百六十度七十二分，尚有四度零二十三分未徧，以四度皆析为七十六，得三百四，合二十三，共得三百二十七分，而以刻法除之，为三十二刻有余，是总为二十七日，三十二刻有余也，】是则月一周天之数也。○然推歩之法，日以计嵗月以计月，故论日则与天防而定一嵗之期论月则与日防而为一月之限，所以月虽周天，在所不论也。今以前法求之，则二十九日，又五十三刻少强，然后月与日防而谓之合朔而成一月也，【其法，二十九日用十二度计之，得三百四十八度，又以二十八分计之，得八百一十二分，以七十六约之，得十度零五十二分，以十合三百四十八，共得三百五十八度五十二分，尚有六度四十三分未徧，以六度皆析为七十六，得四百五十六，合四十三，共得四百九十九分，而以刻法除之为五十三刻少强，是总为二十九日五十三刻少强，为日月之防也○五十三刻，计六时零三刻，如前月子初一刻防于井，一度，此月午初四刻内防于井，三十度，未满四刻】。
七政疑
唐尧命羲，和居四方考天象，惟举分至四中星而知，日之所在，又言：以閠月定四时成嵗而知月之所行，典文简古，存其大法推歩之术未详也。西汉天文志，始曰：日东行星西转而周髀，家有日月实东行，而天牵西没之说，其论天转如磨者，则非论日月右行者，则是自是志天文者，转相祖述，以为定论，言日月则五星从可知矣。唐一行铸浑天仪注，水激轮一昼夜，天西旋一周，日东行一度，月行十三度十九分度之七，晦明朔望，迟速有准，然则二十八宿附天西，循而为经，七政错行而为纬，其说为得之，而文公传诗，亦犹是也。蔡仲黙传，尧典则曰天体，周围三百六十五度四分度之一，绕地左旋，一日一周而过一度，日月丽天，亦左旋日，则一日绕地一周，而在天为不及一度，月则尤迟一日，不及天十三度十九分度之七，积二十九日，复有余分，而与日防合气盈朔虚而闰生，典谟之传，已经文公是正而公，盖许之矣，意以为日者，阳之精，其健当次于天月隂精也其行当缓，月之行，昼夜常过于日十二度有竒是隂速于阳不若二曜与天，皆西转则于隂阳迟速为合宜，盖亦祖横渠先生之意，其说可谓正矣，然愚以古说校之，其可疑者有七，天体左旋，七政右逆，则七政皆附着天体，迟速，虽顺其性而西行，则为天之所牵尔，然有所倚着，各得循序，若七政，与天同西行，恐错乱纷杂，似泛然无统，一也日，君道也；月，臣道也，从东行，则合朔后月，先行旣望，则月在日后，及再合朔，是月之从日，为臣从君为顺，若西行则日在月前，至望后再合朔必日行从月，是君从臣为逆，二也；大而一嵗隂阳升降小而一月，日月合朔，此正天地生物之心而隂阳得于此防合，而以造就万类者也，以一嵗之运隂盛乃生意收敛之时，而品物流形，举霄壤之间，曷尝有一息间断哉？其所以于盛隂闭塞之时而生，生犹不息者，正以日月之合，以继助元气之偏也，然凡进者，阳道也，生道也退者隂道也死道也，日月东行，则月之进从日之进，西行则月之退，又符于日之退，三也。【日月，虽皆进行，比天行不及则如退，】日月五星行无殊，金水在太阳前后率嵗一周天为最速，次火，次木惟土，积重厚之气，入天体最深，故在五星形最小行，最迟而二十八嵗一周天若七政皆西行，则向谓迟者，今反速向谓速者，今更迟是金，水行最迟，故一日即退一度，而一嵗周天土行最速，常及于天，大约二十八日始不及天【，原阙】度，而二十八嵗然后周四也；星虽阳精，然亦日之余也，以日之阳次于天，且一日不及一度星之阳，不及日逺甚而木十余日，土二十余日，始不及天一度，是木土之精，及过于日逺矣五也五星以退留迟疾伏，伏疾迟留，退五段推歩姑以嵗星言之大，约退九十三日而留，留二十三日而迟疾伏，共行二百六十余日，而复留而复退，是行常三倍于退而退，四倍于留之日，然行乃其常而退，乃其变也，若西行则行为退，退为行是五星，进日甚少而退，日何其多，六也；星家歩星伏行最急，疾行次急，迟行为缓，留则不行，退则逆而西，此皆以星附着天体，而言者也，若七政随天西行，则天自天星自星不可附着天体，但附着则为东行矣，然则星家所谓迟疾，伏皆为最，缓而不及天，所谓留则不可，言留乃行，而与天同健，一日皆能过于太阳一度，至于所谓退，乃更速过于天运矣，七也。由是言之，则古法比，蔡传为密，文公不可复作，而吾师亦已即世，无所质疑，姑识于此，以俟知者而问焉。
日月之行，当从古法，要而有序，蔡传言，日月尚可，若言五星则有不能通者愚，故着七政疑，以明其说，若依古法，则日月之防亦以前法求之，易其进退足矣。
或问天度四分之一，而有余嵗日四分之一而不足，故天度常平运而舒，日道常内转而缩，天渐差，而西嵗渐差而东，此天行之速邪？日行之速邪？日非有迟速也，日之于天，昼夜百刻，必满一度三百六十五日之外，当二十五刻，而周天果尔，则天日常合而无差矣。盖日乃不满二十四刻而成嵗所以不能满天度四分之一一嵗之差不可见积嵗之久乃可见尔，问者曰：天本无度，因日行而谓之度日行，既成嵗则是周天矣，又何以不及天邪？曰：天固无度，而经星附丽者昭昭，日行不满而成嵗则今嵗冬至与去嵗冬至之度，必防有不及问者，又曰成嵗以日周天为率，当必待满天度，而定为嵗何故云有行不至邪？曰：日之行，有冬有夏，南北旦旦推移，夏至至北之极，即囘而渐南，冬至至南之极，即囘而渐北，南北周囘有定则，故一周嵗自不能满三百六十五日，二十五刻而止，二十三刻余也，以天而言一度，析为【阙，】百四十，则四分之一，当得二百三十五，而日之行一嵗止及三百六十五度二十四分，余耳嵗与天安得不差乎？
闰法，十九嵗气朔分齐为一章，此亦大畧也盖十九嵗犹有余分未尽，若整齐，则须十一月甲子朔，子时半冬至为厯元而十九年为章，二十七章，为防【五百一十三年，】三防为统，【一千五百三十九年，】三统为元积，四千六百一十七年，则日月皆无余分，而又得十一月甲子朔夜半冬至，而又为厯元矣。
篇中六咨字下民，其咨之咨训，嗟愁怨之意，余五字，孔例训嗟，蔡在帝曰下者则训，嗟在畴下者训访问，说文曰：谋事曰咨，五咨皆谋访之意，恐不必作两训，但从访问之意，看自有意，况古文皆作资。
登庸未须便指曰禅位，大意亦是欲授相职，故放齐举国之君，盖尧廷大事，必咨四岳，治水禅位是也，而此但曰畴可见其轻重若朱，是丹朱，恐不必放齐举。
下民其咨，其之为言意之之辞也，圣人治天下，民生富赡，而水旱有备，斯时虽有水灾，民未病也，然圣人爱民之心，如慈母之于子，岂待饥寒呌号而后衣食之邪？故其咨之言，先己意之矣。
金先生曰：史称黄帝生嚣，嚣生蟜极，蟜极生喾，喾生子尧，则尧黄帝之孙也，又称黄帝生昌意，昌意生，颛顼歴穷蝉，敬康句芒，蟜牛以至，瞽瞍而生舜，则舜黄帝八世孙也。尧舜俱出于黄帝，则二女之妻，不亦亡宗，嬻姓乱，序无别乎？世系之传，史记失考，司马迁汉史也，其纪，汉之初已不知髙祖之世系，父曰：太公而不知名，母曰刘媪，而不知氏，耳目所及尚如此，传闻者其足信乎？考之书曰：虞舜曰：嫔于虞，是虞者，有国之称也，国语史伯曰成天地之大功者，其子孙未尝不章，虞，夏，商，周是也，虞幕能聼协风以成乐物生，夏禹平水土，以处庻类商契和合五教以保百姓，周弃播殖谷，疏以衣食民人，其后皆为王公，侯；伯，夫以虞幕竝契，稷而言则幕，为有功，始封之君，虞为有国之号左氏，史赵曰：自幕至瞽瞍，无违命，舜重之，以明徳自幕至瞽瞍，则非自黄帝昌意，颛顼穷蝉，敬康句芒，蟜牛以至瞽瞍也，或曰，国语不曰：幕，能帅颛顼，左氏不曰陈，颛顼之族乎？曰：幕之出于颛顼，左氏，国语之说固足徴谓颛顼必出于黄帝，史记之说，果足徴乎黄帝氏殁，则少昊氏作，是为五帝之首，国语称少昊之衰，九黎乱徳颛顼受之，则少昊似一代之通称，后世始衰，非少昊帝之世，即衰也，而史记于黄帝之后，不及少昊，悬纪颛顼，指为黄帝之孙隔逺无序少昊之代何所徃而黄帝之孙，何其寿莫难明者谱谍，莫易知者，朝代史记序，朝代尚有遗则，其序谱谍，岂足信乎？书称帝尧明俊徳以亲九族，使尧，舜果同出于黄帝，则为同髙祖之族也，舜在九族，内为父母弟所恶，屡濒于死而不一顾省，岂足谓之亲九族，迨四岳，明而直，妻以二女，岂足谓之克明俊徳以天下之大，圣人推而纳诸天下之大恶，则史记世本诬防圣人罪，不胜诛矣。
舜父不知其名，瞽者无目之称也，古注谓不能分别好恶，故谓之瞽；非也，史记作盲者子。
舜母名握登，舜生而母死，瞽瞍更娶而生象，象傲瞽瞍，爱后妻子，常欲杀舜，盖瞽瞍有虞之国，君欲杀舜者，爱象而欲夺嫡也，然欲杀之，乃嫔虞以前事，舜以孝感，烝烝乂，不格奸，然后嫔之也，孟子不辩世俗之讹，唯在发明圣人之心耳。
舜典
濬哲体而文明，用存于中者，深沉而智哲，则见于外者，文理而光明，温恭用而允塞，体见于外者，知粹而恭敬，则知存于中者，诚信而充实，此即徳而重华协于帝者也。
让徳弗嗣之下，王鲁斋先生谓尧试舜如此之详，而让徳弗嗣之下无再命之辞，防位之际，亦无丁寜告戒之语，何也？按论语尧曰篇首二十字，乃此脱文也。
以形体谓之天，以主宰谓之帝，上帝者昊天上帝也，昊广大也，言广大之天主宰之帝也，祭法曰燔柴于泰坛，祭天也，瘗埋于泰折，祭地也，用骍犊，埋少牢于泰昭，祭时也，相近于坎坛，祭寒暑也，王宫，祭日也，夜明，祭月也，幽宗，祭星也，雩宗，祭水旱也，四坎坛，祭四方也，山林川谷丘陵能出云为风雨，见恠物皆曰神，有天下者祭百神，蔡传全用此语，释肆类至羣，神四句祭天，即类上帝，所以于泰昭以下至雩宗释，六宗至于四方以下，皆该在羣，神中，○相近当为禳祈宗当为禜，皆误字也。泰昭王宫，夜明幽宗，雩宗皆坛名坎坛，则坎为下地而坛，封土也，时四时谓隂阳之神隂阳之气出入地中，故埋其牲，寒暑不时，或禳之，或祈之祭，暑必于国南之坛，祭寒必于国北之坎，求其类也，王尊名宫，坛之营域，天以日为君，故号之曰君而为宫以祭之，夜之有明者，月也，故以名月坛，荣营也亦谓营为坛也。幽者暗也，星见于夜为幽暗之时，故祭星之坛为幽禜星，五纬也，或司中，司命之类，亦是于昏始见禜之雩，吁嗟而祭，龙也，建巳之月，龙星见之时，于北祭之，或水或旱，亦于此祭言骍犊于上，以见祭天之用，特埋少牢，冠于泰，昭之上则以下皆用少牢，可知羣神如山林川谷，丘陵坟衍，民所取财用，又如法施于民以死勤事，以劳定国能御大菑，能捍大患，则祀之之类，然此皆常祀，舜盖特祭之，而告摄位也。
六宗疏中名不一，今记于此，以广异闻，欧阳，大小夏侯皆云所祭者六，上不谓天下不谓地旁，不谓四方，在六者之间助隂阳变化实一而名六宗，孔光，刘歆谓乾坤六子：水火雷，风，山，泽，贾逵谓天宗三日月星地，宗三河海岱，马融云：天地春夏秋冬，郑云：禋与祭天，同名六者，皆天神谓星【，五纬】辰，【十二次】，司中，司命，【文昌，第五第四星，】风师【箕，】雨师，【毕，】张髦云：祀祖考三昭三穆，司马彪云：天宗日月星辰寒暑之属地，宗社稷五祀之属，四方之宗，四时五帝之属。
凡数天子，用十二天地之极数也。自上公以降，则用九，以至于二凡八等，君用其竒而臣用其偶隂阳之义也故上公九而侯伯七，子男五，天子之三公，八卿六而大夫四，凡车旗冠服圭璧器用，皆以此为节，上可以兼下，随所宜而用也。君则兼其竒臣则兼其偶。
圭制博三寸，厚半寸，上剡寸半，其长则随命数，惟天子之大圭，长三尺，盖天子之圭有二搢大圭，而执镇圭也，桓双植也，象宫室为桓楹，以宫室须桓楹乃安，天子在上，得诸侯乃安。故桓圭有文如重立状，桓或作瓛，信直也，躬曲也，信者尊足以侯外而蔽内，躬者卑足以长人而已，一说信圭之体，直躬圭之体，曲一说，圭皆直而瑑，人形于其上，信者直，而躬者曲璧，则体圆而径五寸，肉倍好，则好一寸而肉两旁，共四寸也，礼注疏曰：谷所以养人，蒲为席，所以安人，故瑑为谷，蒲之形为饰，又曰：子，男不执圭者，未成国也，圭者天之用，璧者天之体，尽其用者，必尽其体，得其体，未必尽其用圭，璧，所以不同也。愚谓子男之国，止五十里，所以谓之未成，国圭为天之用，其数竒也璧为天之体，其形圆也。
燔柴以祀天，盖以牲燔其香气，上逹于天也；柴字古注，蔡传皆作祭，天若廵狩，四岳一嵗四祭不亦渎乎？金先生谓祭山则埋祭水，则沈礼也；今不能徧沈埋，故亦柴之，使气旁逹旧说，柴作一句，非当连下读。
望者廵狩至方岳，不能徧祭羣神，止于岳下，总望而祭之秩，则随所祭之神，品秩髙下如岳视三公，渎视诸侯，余视伯子男疏家，谓牲币，粢盛笾豆，爵献之数，引大行人云：上公九献，侯伯七献，子男五献，掌客上公，饔饩九牢，飱五牢，侯伯饔饩七牢，飱四牢，子男饔饩五牢，飱三牢，又上公豆四十，侯伯三十二子男二十四，此即秩之类也，但恐唐虞周礼有不同耳。至于天子祭之，则祀四望山川，毳冕羣小祀，冕亦如其秩。
律吕相生圗
律吕相配图
天地果有初乎？凡有形者，必由始以终，由成而败，天地亦囿于形者也，恶得无初，然则孰始而孰终之理？为之体而气为之用也，盈天地之间者唯万物，其能生物者，气也，其所以生物者，理也，人为万物之灵，而用物者也，故可以参天地，而赘化育，然天地因气而成，人物凭气而生，气不可以目见耳闻也，而有形者必有声，声则可以耳闻而不可以目见，此用之防者也，故近于气者，莫若声声之发，虽出于一，而其髙下清浊亦莫不有节，焉自隂阳分而为五，五而为十二，五与十二相因而为六十而隂阳之用周矣。故声之条理，亦在五与十二尔，万物之声，未有外于此者也。人为物灵，故其声独着而多变，有哀乐喜怒，敬爱之感，则有噍杀，啴缓发散，粗厉直亷和柔之应，其感也无穷，则声之变也多矣，圣人以物之声，皆出于自然，而人之声乃发于有意，出于自然，则合于道者，多发于有意，则违道或逺故合人物之声，制为之节，因人之所本有，而易求者，以协之以尽其用，自圣人之明哲，声律身度，岂不能自为之制，而必取物之无知者，谓之声之和，反以协人之声，寜智不及之邪？盖不自用，聪明而任道因物之自然而节，人之有意，皆欲归于中而已，故声之妙，可以动天地，感鬼神，和人心，协物类，自载籍所纪，声之用之效之感，不可胜数，其应之善恶有殊，则系乎声之中正，淫邪其所以能感则为声与气为最近故也。是以圣人慎之而立法焉，自伏羲有网罟之咏，伊耆有苇籥之音，葛天之八阕，神农之五，古之制声也尚矣，然以圣哲自为之，而法未立也，黄帝氏欲立宪，以垂万世，故使伶伦自大夏之西，昆仑之隂取竹之嶰谷，生而窍厚薄均者，【竹孔与肉厚薄均等者，截以为筒，不复加削刮也，】断两节之间，而为黄钟之宫，因制十二筩，吹其六，以应鳯鸣，为阳六应，皇鸣为隂比黄钟之宫，而皆可以生之，是为律本，定六律，六吕之制，以气之应，而调宫商角徴羽之声，故能协和中声，候气不爽，五声六律，旋相为宫，而声不穷矣，然律之制，岂惟用于乐而已，故又因以起度，而度长短焉，又因以为量，而量多少焉，又因以为权衡而平轻重焉，故备数和声，审度，嘉量权衡，而圣人治天下之具，无违声之妙，用与天地侔矣。
数始于一物，必有对待，有阳则有隂有天则有地，故有二天地之体，圆方圆者，径一而围三，故有三，一倚二，亦三也。方者径一而围四，故有四一倚，三亦四也。围三者，以一为一，而用其全，见其三而不可【阙】。
围四者，以二为一，而用其半，见其二而【阙，】 析也，故二所谓参天两地也，合三与二，则五也；一倚四亦五也。天地之数五而已，以此为不足以尽天下之数，故又以一、二；三，四因于五而为六，七八九五，五自相因而为十，以一倚六七八九，亦七八九一，故天地之数，各以竒偶亦止于十焉，然一函三三而三之则为九，故九为阳之盛，而十则复为一矣，阳统夫隂者也故用数止用九焉，又以九因，三则为十二，故十二又为天地之用数也，天有十二次，地有十二位，天地之数，止于一元，而元有十二防，运有十二世嵗有十二月，日有十二时，夫寒暑一周而为一嵗不可诬也，而一周之间，日月之防，必十二度，此象着于天者也，斗杓之指，必十二方，此象着于地者也，故十二者又天地之用数也，然数止于是而已。过此以徃虽百千万皆积而至者也，然则数衍于三而盛于九合于五，而极于十，其始皆原于一也，一者太极也，太极者，何理而已矣，今夫黄钟亦始于一尔，以次而言，则位固居一矣，一则函三，故三为其径之数，径一围三，则九乃其围之数，以九伸之而自相因，为长九寸之数，故黄钟为众律之原，百度之本也，阳至于此，不可复加而隂亦不可先阳，故有减而退，无益而进，三分损其一，以下生林钟，由是而三分益之，损之上生下生，至于仲吕而止，皆原于一而莫非阳九之用也。
汉律厯志曰：数者一十，百；千，万也，本起于黄钟之数，始于一而三之，三三积之歴十二辰之数，十有七万七千一百四十七，而五数备矣，律十有二阳，六为律隂六为吕律以统气类物，吕以旅阳宣气黄钟，黄者，中之色钟者，种也，阳气施种于黄泉，孶萌万物为六气，元始于子在，十一月，大吕，吕旅也言隂大旅助黄钟宣气而芽物位于丑，在十二月，太簇簇奏也，言阳气大奏地而达物位于寅，在正月，夹钟言隂夹助太簇，宣四方之气而出，种物位于卯，在二月，姑洗洗絜也，言阳气洗物，辜絜之也，位于辰，在三月，仲吕言防隂始起未成，著于其中，旅助姑洗宣气，齐物位于巳，在四月，蕤宾蕤，继宾导也，言阳始导隂气使继养物位于午，在五月，林钟，林君也言隂气受任助蕤宾，君主种物使长大，楙盛位于未，在六月，夷则则，法也；言阳气正法度，而使隂气夷当伤之物位于申，在七月，南吕南，任也言隂气旅助夷则任成万物位于酉，在八月亡射，射，厌也，言阳气究物，而使隂气毕剥落之，终而复始，亡厌也，位于戌，在九月，应钟言隂气应亡射该藏万物而杂阳，阂种位于亥，在十月有三统之义焉，十一月，干之初九，阳始着为一，万物萌动，钟于太隂故黄钟为天统，律长九寸，九者，所以究极中和，为万物元也，易曰：立天之道曰隂与阳六月，坤之初六隂气受任于太阳，万物生长，楙之于未，令种刚强大，故林钟为地统，律长六寸，六者，所以合阳之施，楙之于六合之内，令刚柔有体也，立地之道，曰柔与刚正月，干之九三万物簇出于寅，人奉而成之，仁以养之，义以行之，寅木也，为仁，其声商也，为义，故太簇为人统，律长八寸，象八卦，所以顺天地，通神明，类万物之情也，立人之道，曰仁与义，是为三统，【三律，皆整寸无余分】。
周礼，大师掌六律，六同以合隂阳之声郑注曰：黄钟初九也，下生林钟之初六，林钟上生，太簇之九二，太簇下生，南吕之六二南吕上生姑洗之，九三，姑洗下生，应钟之六三，应钟上生蕤宾之九四，蕤宾又上生大吕之六四大吕下生，夷则之九五，夷则上生夹钟之六五，夹钟下生无射之上九，无射上生仲吕之上六，同位者，象夫妻异位者，象子母。
十二律起算成法【一寸十分法】
黄钟九寸，【九阳之盛也，自一而函三，故黄钟位居一，而径三分，径一者围三，则其围九分九，其九，故八十一为黄钟之长，数起于一，一则含三，故三者数之用，是以十二律皆以三损益之，阳不可过，故先损三分之一，而下生林钟】。
林钟六寸，【以三分黄钟之九寸，三为十分，三分损一，去其三寸，得林钟之数，○三分。
益一上生太簇】
太簇八寸，【以三分，林钟之六寸，二为一分，三分益一，则加二寸而得太簇之数，○三。
分损一下生南吕】
南吕五寸三分寸之一【，自此以下析寸为分，皆以三加之○，以三分太簇之八寸，为二十四，以三约之，八为一分，三分损一，得一十六，以三约其十五，为五而余一，是为南吕之数，○三分益一，上生姑洗】。
姑洗七寸九分寸之一，【以九分南吕之五寸为四十五，又以三乗其余一为三合，四十八，以三约之，十六为一分，三分益一，共得六十四，以九约，其六十三为七而余一，是为姑洗之数，○三分损一，下生应钟，】。
应钟四寸二十七分寸之二十【，以二十七分，姑洗之七寸为百八十九，又以三乗其余一为三分，一百九十二，以三约之六十四为一分，三分损一，得一百二十八，以二十七约其一百八为四，而余二十，是为应钟之数，○三分益一，上生蕤宾】。
蕤宾六寸八十一分寸之二十六，【以八十一分，应钟之四寸为三百二十四，又以三乗其余二十为六十，合三百八十四，以三约之，一百二十八为一分，三分益一，共得五百一十二，以八十一，约其四百八十六为六，而余二十六，是为蕤宾之数，○三分益一，上生大吕】。
大吕八寸二百四十三分寸之一百四【，以二百四十三分，蕤宾之六寸为一千四百五十八，又以三乗其余二十六为七十八，合一千五百三十六，以三约之五百一十二为一分，三分益一，共得二千四十八，以二百四十三，约其一千九百四十四为八，而余一百四，是为大吕之数，○三分损一，下生夷则】。
夷则五寸七百二十九分寸之四百五十一，【以七百二十九分，大吕之八寸为五千八百三十二，又以三乗其余二百四，为三百一十二，合六千一百四十四，以三约之，二千四十八为一分，三分损一，得四千九十六，以七百二十九，约其三千六百四十五为五，而余四百五十一，是为夷则之数，○三分益一，上生夹钟】。
夹钟七寸二千一百八十七分寸之一千七十五【，以二千一百八十七分，夷则之五寸为一万九百三十五，又以三乗其余四百五十一，为一千三百五十三，合一万二千二百八十八，以三约之四千九十六为一分，三分益一，共得一万六千二百八十四，以二千一百八十七，约其一万五千三百九为七，而余一千七十五，是为夹钟之数，○三分损一，下生无射】。
无射四寸六千五百六十一分寸之六千五百二十四【，以六千五百六十一分，夹钟之七寸，为四万五千九百二十七，又以三乗其余一千七十五，为三千二百二十五，合四万九千一百五十二，以三约之，一万六千三百八十四为一分，三分损一，得三万二千七百六十八，以六千五百六十一，约其二万六千二百四十四为四，而余六千五百二十四，是为无射之数，○三分益一，上生中吕，】。
中吕六寸一万九千六百八十三分寸之一万二千九百七十四【，以一万九千六百八十三分，无射之四寸为七万八千七百三十二，又以三乗其余六千五百二十四，为一万九千五百七十二，合九万八千三百四，以三约之三万二千七百六十八为一分，三分益一，共得十三万一千七十二，而以一万九千六百八十三，约其十一万八千九十八为六，而余一万二千九百七十四，是为中吕之数也】。
汉志，又曰：黄钟参分损一，下生林钟，参分林钟益一，上生太簇，参分太簇损一，下生南吕，参分南吕益一，上生姑洗，参分姑洗损一，下生应钟，参分，应钟益一，上生蕤宾，参分蕤宾损一，下生大吕，参分大吕益一，上生夷则，参分夷则损一，下生夹钟，参分夹钟益一，上生亡射，参分亡射损一，下生，中吕隂阳相生自黄钟始而左旋，八八为伍。
史记律书生钟分，曰：子二分，丑三分二，寅九分八卯二十七分，十六辰八十一分六十四巳二百四十三分一百二十八，午七百二十九分五百一十二，未二千一百八十七分一千二十四，申六千五百六十一分四千九十六，酉一万九千六百八十三分八千一百九十二戌五万九千四十九分，三万二千七百六十八，十七万七千一百四十七分六万五千五百三十六术曰：以下生者倍其实，三其法，以上生者，四其实，三其法。
西山，蔡先生律吕，本原曰：按黄钟九寸以三分为损益，故以三歴十二辰，得一十七万七千一百四十七为黄钟之实，其十二辰所得之数，在子寅辰午申戌六阳，辰为黄钟寸分，厘毫丝之数，【子为黄钟之律，寅为九寸，辰为八十一分，午为七百二十九厘，申为六千五百六十一毫戌为五万九千四十九丝，】在亥，酉未巳卯，丑六隂辰为黄钟寸分，厘毫丝之法，【亥为黄钟之实，酉之一万九千六百八十三为寸，未之二千一百八十七为分，巳之二百四十三为厘，卯之二十七为毫，丑之三为丝，】其寸分，厘毫丝之法，皆有九数，故九丝为毫，九毫为厘，九厘为分，九分为寸，九寸为黄钟，盖黄钟之实一十七万七千一百四十七之数，以三约之，为丝者五万九千四十九，以二十七约之为毫者六千五百六十一，以二百四十三约之，为厘者七百二十九，以一千一百八十七约之为分者八十一，以一万九千六百八十三约之，为寸者九，由是三分损益以生十一律焉，【愚按：数止于丝，以十七万七千一百四十七，三约之也，然则十七万七千一百四十七者一为三忽也，衍之则五十三万一千四百四十一者，忽之数也，】。
又曰：黄钟生十一律子寅辰午申戌六，阳辰皆下生，丑卯巳未酉亥六隂辰皆上生其上，以三歴十二辰者，皆黄钟之全数，其下隂数以倍者，【即算法倍其实，】三分本律而损其一也。阳数以四者，【即算法四其实，】三分本律而増其一也。六阳辰当位，自得六隂辰则居其冲，林钟，南吕，应钟三吕在隂无所増损大吕，夹钟，仲吕三吕在阳，则用倍数，方与十二月之气相应盖隂之从阳自然之理也。【其上昂，十二辰分字以上子一丑，三寅九是也。其下则十二辰分字以下二八十六是也。】又十二律起算成法，【一寸九分法】。
黄钟九寸，【一数之始，九阳之盛也，故黄钟位居一，而围九分九，其九，故八十一分为黄钟之长，九分为寸八十一分为九寸也，百一而以三歴十二辰，其数一十七万七千一百四十七为黄钟之实，而以寸法一万九千六百八十三约之，得九亦为九寸，数起于一，一则含三，故三者数之用，是以十二律皆以三而损益之，阳不可过，故先损三分之一，而下生林钟】。
林钟六寸，【法曰：丑三分二，以三分黄钟之长，一为三寸，得其二，为林钟之六寸，○三分黄钟之九寸，则三寸为一损一，亦得六寸，○二黄钟之九寸为十八寸，倍其实也，以三约之为六寸三，其法也○隂辰居其冲，故林钟居未下，酉亥丑卯巳，故此○以黄钟之实一十七万七千一百四十七，三分损一，得十一万八千九十八，为林钟之实，○三分益一，上生太簇】。
太簇八寸，【法曰寅九分八以九分黄钟之长一寸，为一得其八，为太簇之八寸，○三分，林钟之六寸，则一为二寸益一，亦得八寸，○四，林钟之六寸，为二十四寸，四其实也，以三约之，为八寸，三其法也，○阳辰当位自得，故太蔟，居寅下，辰午申戌放此○，以林钟之实十一万八千九十八，三分益一，得十五万七千四百六十四，为太蔟之实，○三分损一，下生南吕，】。
南吕五寸三分【，自此以下析寸为分，九分为寸，○黄钟分法，二千一百八十七，○法曰：卯二十七分，十六，以二十七分黄钟之长，一为三分，得其十六，以三为一寸，则十五为五寸，一为三分，故南吕之长五寸三分○三分，太蔟之八寸，则二寸六分为一，损一，亦得五寸三分○二，太蔟之八寸为一百四十四分，倍其实也，以三约之，得四十八分，是为五寸三分，三其法也，○以太蔟之实十五万七千四百六十四，三分损一，得十万四千九百七十六，为南吕之实，○三分益一，上生姑洗】。
姑洗七寸一分，【法曰：辰八十一分六十四，以八十一分黄钟之长，一为一分，得其六十四，以九为一寸，则六十三为七寸，一为一分，故姑洗之，长七寸一分，○三分，南吕之五寸三分，则一寸七分，为一益一，亦得七寸一分，○四，南吕之五寸三分为一百九千二分，四其实也，以三约之，得六十四分，是为七寸一分，三其法也，○以南吕之实十万四千九百七十六，三分益一，得十三万九千九百六十八，为姑洗之实○，三分损一，下生应钟，】。
应钟四寸六分六厘，【自此以下，析分为厘，比厘为分，○黄钟厘法二百四十三○法曰：巳二百四十三分一百二十八，以二百四十三分，黄钟之长，一为三厘，得其一百二十八则，二十七分为一寸，一百八为四寸，三为一分，十八为六分，二为六厘，故应钟之长四寸六分六厘，○三分，姑洗之七寸一分，则二寸三分三厘，为一损一，亦得四寸六分六厘，○二，姑洗之七千一分，为一千一百五十二厘，倍其实也，以三约之，得三百八寸四厘，又约之为四十二分六厘，是为四寸六分六厘，三其法也，○以姑洗之实，十三万九千九百六十八，三分损一，得九万三千三百一十一，为应钟之实○，三分益一，上生蕤宾】。
蕤宾六寸二分八厘，【法曰：午七百二十九分五百一十二，以七百二十九分，黄钟之长，一为一厘，得其五百一十二，则八十一为一寸，四百八十六为六寸，九为一分，十八为二分，八为八厘，故蕤宾之长六寸二分八厘， 三分，应钟之四寸六分六厘，则一寸五分二厘为一益，一亦得六寸二分八厘，○四，应钟之四寸六分六厘，为一千五百三十六厘，四其实也，以三约之，得五百一十二，又约之为五十六分八厘，是为六寸二分八厘，三其法也，○以应钟之实九万三千三百一十二三分益一，得十二万四千四百一十六，为蕤宾之实○，三分损一，下生大吕，】：
【以下原阙】
<经部,书类,读书丛说,卷二>
【钟之实，本数七万三千七百二十八，三分益一，得九万八千三百四，为亡射之实○，三分损一，下生仲吕，】。
仲吕六寸五分八厘三毫，四丝六忽【，此当折丝为忽，九忽为丝，○黄钟之数，一为三忽，○法曰：亥一十七万七千一百四十七分六万五千五百三十六，以一十七万七千一百四十七分，黄钟之长，一为三，忽得其六万五千五百三十六，则一万九千六百八十三为一寸，五万九千四十九，为三寸二千一百八十七为一分，四千三百七十四，为二分，二百四十三为一厘，一千九百四十四为八厘，二十七为一毫一百六十二为六毫，三为一丝，六为二丝，一为三忽，是为三寸二分八厘六毫，二丝三，忽○三分，无射之四寸八分八厘四毫八丝，则一寸五分八厘七毫，五丝六忽为一损一，亦得三寸二分八厘六毫，二丝三，忽○二亡，射之四寸八分六厘四毫八丝，三而衍之五十八万九千八百二十四，忽倍其实也，以三约之，得一十九万六千六百八忽，是为三十二分八厘六毫，二丝三，忽三其法也隂位倍之为六寸五分八厘三毫，四丝六忽，○以无射之实，六万八千三百四，三分损一，得六万五千五百三十六，倍之为十三万一千七十二，为中吕之实，○以中吕之实，本数六万五千五百三十六三分之余，一算倍之，亦余二算，不能相生，故律止于中吕】。
蔡，先生曰：按：吕氏春秋淮南子，上下相生，与司马氏律书，汉前志不同，虽大吕，夹钟，仲吕用倍数则一，然吕氏淮南，不过以数之多寡为生之上下，律吕隂阳皆错乱而无伦，非其本法也，○今按郑康成注礼，上下相生之说，即本吕氏，淮南之论，又按国语，韦昭注于大吕，夹钟，中吕三，吕下皆有本数，又有倍数，虽用郑氏十分寸之法，而加倍之说，又不全与郑氏同，但未发明阳，皆下生隂皆上生之义，又若未尽了然尔。
阳生于子之半，而极于午隂生于午之半，而极于子，黄钟应干之初九，故位居子，林钟应坤之初六，当位居午而午亦阳也，故避而居未黄钟，隔八而下生林钟，林钟隔八而上生太蔟，三者皆全寸，故为三统天阳也地隂也而人亦阳也，人虽生于地，而上同于天之阳，此见天人之合，而人可与天比，徳也。
六律亦谓之六始六，吕亦谓六间，夹钟，又曰圜钟，林钟，又曰：函钟，南吕，又曰：南事仲吕，又曰：小吕。
汉志曰：度者，分；寸，尺；丈，引本起黄钟之长，以子谷秬黍中者，一黍之广，度之九十分，黄钟之长，一为一分，十分为寸，十寸为尺，十尺为丈，十丈为引，而五度审法，用铜髙一寸广二寸，长一丈，而分寸尺丈存焉，用竹为引髙一分广六分，长十丈，○量者，龠；合，升，斗，斛本起于黄钟之龠，用度数审其容，以子谷秬黍中者千有二百实其龠，合为龠合，十合为升，十升为斗，十斗为斛，而五量嘉法，用铜方尺而圜其外，旁有庣焉，【庣吐雕反，方一尺，过九厘五毫；然后成斛，】上为斛，下为斗，左耳为升，右耳为合，龠状似爵，上三下二，参天两地，圜而函方，左一右二隂阳之象圜象，规重二钧，声中黄钟，○衡权者，铢；两，斤，钧，石，本起于黄钟之重，一龠容千二百黍，重十二铢，两之为两，十六两为斤，三十斤为钧，四钧为石【，此法乃古法，而度量之器，乃汉制】。
五礼见周礼，大宗伯【正文，按周礼注字，取郑王昭禹，礼注通典，春秋纂例礼书，】以吉礼事，邦国之鬼神示【，其别有十二】。
以禋祀祀昊天上帝
【禋之为言，烟燔燎升烟，所以报阳，又曰：精意以享为禋，昊天上帝，冬至于圜丘祭之，又以春孟祈谷于上帝，礼神之玉以苍璧，牲用一犊，币用缯丈八尺，牲币，各随玉色，器以瓦爵以匏，藳秸及蒲为借神席】。
以实柴祀日月星辰
【积柴以实，牡体上下三祀，皆同日坛，王宫月坛夜明，牲币俱赤，玉以圭璧，凡祭日月嵗四迎气之时，祭日于东郊，祭月于西郊，一也，二分祭日月二也；郊之祭，大报天而主日，配以月，三也；十月祭天宗，合祭日月，四也；四时之祭，二分二合，星谓五纬辰，谓日月所防十三次星辰，盖于祭天，宗时祭之，天宗谓日月星辰之类，天之宗也，又周仲秋祭灵星，秋分享寿星南郊，亦是】。
以槱燎祀司中司命飌师雨师
【槱积也，积薪而燎牲，同上司中三能司命文昌宫星，或曰：司中，司命，文昌第五第四星，或曰：中能上能风师，箕星雨师，毕星立春后，丑日祭风师于国城东北，立夏后申日祀雨师于国城西南，立冬后亥日祀司中，司命于国城西北】。
以上祀天神
以血祭祭社稷五祀五岳
【隂祀自血起，贵气臭也，不言祭地，此皆地示祭地可知，○夏后氏以五月祭地，示殷以六月祭周，夏日至礼地，示于泽中之方，丘在国北，黄琮黄犊，黄币○，其神州地示，谓王者所居，吉土两圭，五寸有邸，黝犊，黑币北郊，筑坛名泰折，○社者五土之神，五土者，山林川泽，丘陵，坟衍，原隰，各吐生物，羣生赖之，又曰：土地之神，能生五谷，稷者五土之中，特以原隰，以此生五谷，功多，稷为五谷之长，故名其神，表言其处，能生谷也，共工氏子勾龙能平水土，故祀配社，烈山氏子柱，能殖百谷，故祀配稷，汤迁柱而祀弃周制，天子三社，大社王社，亳社，诸侯三社，国社侯社，亳社大夫一社，社稷坛皆北面，函圭有邸，天子太牢，诸侯少牢黝色黒币日用甲三献○，王昭禹曰：门户司出入之神，中霤，司居处之神，灶司饮食行司，道路人资之以安，故祀之户以羊，灶以鸡中霤，以牛门以犬行，以豕嵗徧○五岳升血，两圭有邸五寸，少牢牲币，各随方色，器用蜃五献，不言四渎，或省文】。
以貍沈祭山林川泽
【祭山林貍祭川泽沈】
以疈辜祭四方百物
【疈辜，疈牲胸而磔之，以十二月合聚万物而索享之，即蜡祭也，八蜡以记四方，一曰先啬，田祖也，若神农为王，二曰司啬，若后稷为位，三曰农田畯也，古之先教田者，四曰邮表畷，田畯为邮亭，督约百姓处，五曰猫虎，迎猫，为食田鼠也，迎虎为食田，豕也，六曰防为障水也，七曰水庸沟也，八曰昆虫螟，蟊之属，能为谷害者，索鬼神而致百物，百物谓岳镇海渎五土，井泉能云雨，有功益于人者，动物羽臝，毛鳞介四灵等】。
以上祭地示
以肆献祼享先王
【肆者进所觧牲体谓荐熟时也，献献醴，谓荐血腥也，祼之言灌也，以鬰鬯灌地谓始献尸求神也，此禘祭也，以夏之孟月为之，不知年数，】。
以馈食享先王
【馈食主于有黍，稷，互相备也，肆献以牲体为主馈食，以熟食为主，凡祭者必祼，下四者皆同此，祫祭也，三年一祭，行于冬】。
以祠春享先王
以禴夏享先王
以尝秋享先王
以烝冬享先王
【此四时常祭】
以上享人鬼
以凶礼哀邦国之忧【其别有五】
以丧礼哀死亡
【亲者服马疏者含禭】
以荒礼哀凶札
【荒人物有害也，礼曰嵗凶年谷不登，君膳不祭肺，马不食谷，驰道不除，祭事不县，大夫不食粱，士饮酒不乐】。
以吊礼哀祸烖
【神所示为祸天所毁为烖吊以慰之也】
以禬礼哀围败
【国见围师败绩，同盟者，会合财货，以更其所丧】。
以恤礼哀冦乱
【兵作于外为冦作于内为乱恤以救之】
以宾礼亲邦国【其别有八】
春见曰朝
【此以下六礼以诸侯见王，为文○朝，在春东方诸侯朝犹早朝之朝，欲其来之早】。
夏见曰宗
【南方诸侯宗尊也】
秋见曰觐
【西方诸侯觐勤也】
冬见曰遇
【北方诸侯遇偶也若不期而俱至】
时见曰防
【无常期，诸侯有不服，王将征讨，既朝觐，王为坛于国，外合诸侯，而命事】。
殷见曰同
【殷众也，十二嵗王不廵狩，则六服尽朝，既毕，为坛合诸侯，以命政】。
时聘曰问
【天子有事乃聘之】
殷覜曰视
【一服，朝之嵗以朝者少，诸侯，使卿以大礼，众聘焉】。
以军礼同邦国【其别有五】
大师之礼用众也
【用其义勇】
大均之礼恤众也
【其地政地守地贡之赋所以忧民】
大田之礼简众也
【因田习兵简阅车徒】
大役之礼任众也
【筑宫室任其力】
大封之礼合众也
【正封疆沟涂所以合聚其民】
以嘉礼亲万民【其别有六】
以饮食之礼亲宗族兄弟
【有食宗族饮酒之礼所以亲之】
以昬冠之礼亲成男女
以宾射之礼亲故旧朋友
【射礼虽王亦立宾主天子在学时亦有朋友】
以飨燕之礼亲四方宾客
【朝聘者】
以脤膰之礼亲兄弟之国
【脤膰社稷宗庙之肉以赐同姓之国同福禄】
以贺庆之礼亲异姓之国
【异姓王婚姻舅甥】
右五礼，皆周制，其随时损益，虽不尽与，唐虞同，然亦皆其遗法也。今存者惟周礼耳，观此则可见古礼之大槩矣。
典命云：诸侯之适子，誓于天子，摄其君，则下其君之礼一等，未誓则以皮帛，继子男誓，谓天子命之，为树子也，降一等，谓公子如侯，侯子如伯之类，今注世子执纁以未誓者言也。公之孤四命，以皮帛，眡小国之君，今不言皮，虞周礼异也，凡帛，其长一丈八尺，两而合之，为卷五卷，凡十端，共为一束，三入为纁，浅绛也，赤与黄色，六入为，黑而有赤色，【以下原阙】。
直寛刚简，及臯谟九徳皆是言其天质之善，或学而成此质者，则如此防其过，济其不及，若性质乖戾，卑下者，又不在此。
汉志商章也，物成孰可章度角，触也，物触而出，戴芒角，宫中也，居中央，畅四方，唱始施生，为四声纲徴祉也物盛大而繁祉，羽宇也，物聚藏宇覆之，四声为宫纪。
五声生于黄钟，黄钟为宫，而管九寸，九之，则其数八十一，三分去一，益一下生，上生至于角而止，角不能生宫者，君不可先亦仲吕不能生黄钟之义也。宫，君象也，处于中，君之所也，向明而治，君之道也；故损而首生徴自徴而商羽角，象天道之左旋也，以宫商角徴羽为序而配以君，臣，民；事，物以数之多寡为先后也，民居左养民，当以仁也；臣居右，臣所守者义也，事居前理，事尚明也，物在后，不以物为先也，其配于律，如黄钟为宫，太簇为商，姑洗为角，林钟为徴南吕为羽，顺数多寡之序言也，以律相生之序，则又顺宫徴商羽角相生之序，言之也。
主朔易者，坎也，为果蓏者，艮也，震竹而防木也，蚕火精也，瓦土类也，兑金而干玉也，故八音之配，如是也，匏竹，则木类也，金石则土类也，东生之方也，西凝之方也，丝成于夏，而革成于冬也，亦各从其类也。
百揆辅弼君身，总摄庶政，故居一民以食为天，故后稷居二，饱食暖衣，逸居而无教，则近于禽兽，故司徒次之，道之不从，齐之以刑，故士次之工，以备器用，亦以率天下之工也，故工次之，山林川泽草木鸟兽，各得其序，所以养生送死，故虞次之，衣食足，教化行刑罪逺器用良牲杀备，然后可以行礼，故秩宗次之，礼以节其外，乐以和其中，故典乐次之，礼乐达于天下，则徳言兴善行立，故纳言次之，此九官之序也。
尧典四钦，字舜典，亦四钦字，钦明文思，史臣颂尧之全徳也，钦哉！钦哉！史臣颂，舜用刑之善也，余五钦则戒人，是皆尧舜躬行心得之，余措诸人者也；尧，舜之圣，亦惟钦而已矣，读二典者之所当知，而日用之所当先也。
读书丛説卷二
<经部,书类,读书丛说>
钦定四库全书
读书丛说卷三     元 许谦 撰
大禹谟
三谟皆陈于帝舜之前，乃舜典之余事，禹谟自格，汝禹以下，舜晚年事以禹王天下，故在臯益前。
允若兹一章，万邦咸寜以上，以效验言，稽于众以下，以工夫言，稽众从人，则嘉言罔伏，不虐无告，则万邦咸寜，不废困穷，则野无遗贤，后臣克艰，禹本两平说舜，则归重于已，谓惟尧时克其意，若曰：惟后克艰厥后，则臣克艰厥臣。
东莱，先生曰：不虐不废，不必横，政暴刑也，哀怜矜悯之心，有一毫精神，念虑不到，是废之，虐之也。
益曰：吁！一章五罔三，勿二无皆儆戒之目，作四节，看上三罔属儆戒，无虞一句，盖此三者多失于无事之时，三勿自为一节，歴数之也，下二罔属百志，惟熈一句，盖违道从欲，只为私意锢蔽私，则志不广矣，若所见者大，必不违道，从欲要在道欲二字，上下两句，又结上三节，谓于是八者无怠，无荒则四夷皆来王矣。
六府蔡传谓或相制，以泄其过，或相助以补其不足，如濬川设防，四时变国火，以救时疾，斩冰出冰，以节隂阳气之类然颇费力金，先生曰：礼记殷制，天子之六府，曰司土，司木司水，司草，司器，司货，典司六职，盖本有虞氏之旧制也。土木水三司，其名不易，司草则谷府，司货则金府司器则火府，镕冶之事也，郑氏谓：在周则司土，土，均也，司木山虞也，司水川衡也，司草稻人也，司货丱人也，在虞，岂非司空朕虞，后稷共工之职欤？或九官之外，自有专司六府者欤？或当时六府以事而名不必专职欤？六府各脩其职矣，而政事之大有三焉，教之以正其徳，通之以利，其用节之以厚其生，此三事，所以同天下也，故谓之和正徳则厚典庸礼之事，如司徒敷教伯夷降典，后防典乐，士制百姓，皆是利用，即同律度量衡，懋迁有无，化居之事，厚生，则制用均节之事，如老者衣帛食肉，黎民不饥不寒，三十年之通，民无菜色，是也，旧说三事，既指人力之为六府，乃指五行，自然之利，非类例矣。
念兹在兹，四句蔡传，禹自道也，金先生谓禹勉帝舜念之，谓念之也，熟则虽舍之而不可易言之也，熟则虽外之而不可违，如此，则与上下两念字相应，而三念字，皆是一意。
降水，儆予一章，总言功徳二字成允成功，汝惟不伐，嘉乃丕绩，皆以功言也，克勤俭不满假，汝惟不矜，予懋乃徳皆以徳言也。
成允成功能成其实成之功也
汝惟不矜，不伐四句，言禹惟其不矜不伐，故天下莫与争，能争功，盖矜伐者，自有其能，与功也，凡物据以为己有，则人亦将据之，故有争，我不以为有，而无所据，则无迹之可寻，人何从而争之乎？故禹之功能，虽极大人，竟莫能指，而与之争相上也，又一说禹，惟但不矜不伐而已，而人之功能自然无出其上者，况敢争乎！
人心可善可恶，理欲皆可包在里许，目视耳听，鼻臭口味，四肢之奉，皆是道心，则一于理而不杂，以私恻隐，羞恶，辞让，是非是也。精则于凡人心之所接处事事察之，极精而知，理欲分晓，一则专守于理，而不使一毫私欲间于其间，其及于事物，信能执其中矣。精，是知得到，一是守得坚，中是行得及如此，即纯是道心，然亦未尝出于人心之外，但无私耳。
弗询之谋金，先生谓己之谋也，人言无考于实者，勿听己谋，不询于众者，勿庸。
臯陶谟
曰若稽古尊辞也，尧舜禹臯其徳与位固有不同，而史臣皆以此称之。盖于此下各叙徳而后及功者，二典法也，尧舜之徳固又非禹比，禹虽亦有帝位，而谟中所载，实虞廷事，故禹谟，但叙其功而不言徳臯陶始终，臣道也，故但叙其言而又不及其功，此盖史臣之意也。
史臣以臯陶所言，允廸厥徳谟明弼谐两语，明臯陶之谟，亦以见臯陶之徳而一篇纲领，亦惟在此两句，慎厥身，脩惇叙九族，安民及天叙以下，皆廸徳之类也庻明励翼知人，及九徳以下皆明，谐之类也，然廸徳则可以知人，明谐则可以安民而知人之目，其末戒以兢兢业业，则又廸徳之事安民之目，其中有服刑之用，则又明谐之事，虽分言互言，各有条理，大要不过两端耳。
九徳金先生曰：自寛以至彊九者，气质之性也；自栗以至义，九者，变化进修之学也，有上九者而无下，九者以济之，是气禀之偏，非所以为徳之中也。
【以下原阙】
我躬行心得而措诸？彼亦使之，惇五典，庸五礼而已，至于人蹈典礼而有徳则命五服以章之，悖典礼而有罪，则用五刑以讨之，用赏用刑，所以劝戒，使人皆归于徳也而赏刑之，政事则当勉，而又勉者也，四天字，皆言出于天理之自然而不敢忽，不敢容私于其间者也。
天聪明至敬哉！有土一章，此专戒君所以当廸徳者也。明威，天之所以加于君身者也，天难谌，命靡常，善则降祥，不善则降，殃必然之理也。天岂有意哉？亦以民为聪明尔勑，我自我之不惇，庸命徳讨罪之不当，则民怨，而天怒矣，末又明言之曰：天人一理，上下通逹无有，少间有土者，可不敬哉！能敬则能安民矣。
益稷
四载蔡传水，乘舟陆乗车泥乗輴山乘樏，此从古注说陆徳明曰輴丑，伦反樏，力追反疏曰：史记河渠书泥行蹈橇，【音蕝，】山行即桥，【丘遥反，】徐广注桥一作輂，【几玉反，】尸子云，泥行乗蕝汉沟洫，志泥行乗毳【与橇同，】山则梮，【居足反】，如淳谓毳，以板置泥，上以通行路，韦昭谓梮木器也，如今轝牀人轝以行，又按夏本纪，泥行乗橇山行乗檋然则輴与橇毳，蕝为一物，板置泥上也，樏与桥，輂檋梮为一物，木牀人轝以行也。
安汝止，惟几惟康，其弼直，惟动丕应徯志金，先生曰：止者，静也，谓未动之时，安犹保养也，几事端之防也康安静而不为也，大抵君心当静止，无为之时，必安静以存养之，惟当察其几防之端，亦惟当守其康靖，无为之规，其为之辅弼者，亦于此时当致其忠直之益，必如是，而后可以善其动，动而惬乎？人心之同然。
股肱耳目，应翼为明听，辅翼以肱，言为行也，以股言明以目言，听以耳言。
宗彛，宗庙之尊，彛也有六彛，虎蜼各居其一，虎取其义，蜼取其智，防彛于衣则取其孝也。
疏郑氏云：性曰：采施曰色，以本性施于缯帛，故云以五采施于五色。
唐，虞之礼不可考，今凡言礼者，皆周礼尔臯谟，五服与五刑对，言主于诸侯，卿，大夫士而言之，益稷十二章，则兼上下言之也，典命上公九命，侯伯七命，子男五命，其衣服皆以其命数为节，王之三公八命，卿六命大夫四命，及其出封，皆加一等，公之孤四命，公侯伯之卿，三命大夫，再命士一命，子男之卿，再命大夫，一命衣服，皆视其命数，郑氏推王之上士三命，中士再命，下士一命，司服王祀昊天上帝，则大裘而冕，享先王衮冕，享先公飨射鷩冕，祀四望山川毳冕，祭社稷五祀，希冕祭羣小祀，冕公之服，自衮冕而下，侯伯自鷩冕而下，子，男自毳冕而下，孤之服，自希冕而下，卿大夫自冕而下，盖王之三公，卿大夫曰：出封加一等，则在王朝为降一等，是三公鷩冕，孤与卿毳冕，大夫希冕矣，司服所谓孤卿大夫者，诸侯之孤，卿大夫也，先儒以郑氏所言周升三辰于旂服，则自山龙以下者臆说也，大裘之上，亦蒙以衣，然则备十二章之服欤？总是而言之，则十二章之服，独王祀帝之所用衮冕，则王之享先王也，上公也，鷩冕，则王之享先公飨射也，侯伯也，王之三公也，毳冕，则王之祀，四望山川也，子男也，王之孤也，卿也希冕，则王之祭社稷，五祀也，王之大夫也。公之孤也，冕，则王之祭羣小祀也，王之上士也，中士也，下士也，公侯伯之卿也，大夫也，士也，子男之卿也，大夫也，命数不同，而同服其服者，则缫旒有异也，虽周制如此，其必有所本，唐虞之制，从可知矣。
絺字古注，勑其反葛之精者疏，读为黹紩也，黹展几反，紩直质反，缝也，蔡传从之，则是以缯为裳，而以线紩之也。
蔡传衣之六章，其序自上而下，裳之六章，其序自下而上，此谓衣则日月为尊，裳则黼黻为尊也。疏云：衣在上为阳，阳统于上，故尊在先，裳在下为隂隂统于下故重在后，天子诸侯，下至黼黻，大夫粉米，兼服藻火，是上得兼下也，士不得服粉米，大夫不得服黼黻，是下不得僭上也。
乐有四节曰：升歌曰：笙入曰：间歌曰：合乐升歌者，工升自西阶，歌某诗是也，笙入者，工以笙入于堂下，奏某诗是也，间歌者，堂上歌某诗，堂下笙某诗，一歌一笙，相间而行也，合乐者，堂上堂下之，乐竝作也，升歌三终，笙入三终，间歌三终，合乐三终，通之为十二而谓之九成者，升歌笙入，共为三成也，盖间歌合而言之为三终，分而言之为六，终与升歌，笙入同也，是六终乃为三成，合乐三终，则六终具其中矣，故谓之三成。
书言戛击鸣球，搏拊琴瑟以咏，盖咏时击磬，拊琴瑟也，此是说升歌，【三成】言，下管鼗鼓，笙镛以间，盖间时奏笙堂下而随之，管鼗鼓镛也，此是说间歌【三成，】言箫韶九成，鳯凰来仪，此是说合乐，【三成】。
以上九成，不言笙入者，笙入与升歌，共为三成，故不言。
读书丛説卷三
钦定四库全书
读书丛说卷四      元 许谦 撰
禹贡
<经部,书类,读书丛说,卷四>
<经部,书类,读书丛说,卷四>
禹贡专为纪治水之成功，而并及贡赋之数，故九州纪水道，土色田赋之等贡物，贡道为详，余皆或见或不见，古史言简，而意宻则又有言外之意，惟冀梁雍言，山独详诸州不言者，天下之势，西北髙而多山故也。徐虽言山乃蒙羽之小者，又止言艺，则不专主于山，冀青梁，不言泽者，冀梁多山而地峻，青边海，而水易泄，故三州无泽也，雍虽多山而猪野在其西北之偏，黄河之外，地形稍下，故有之也，荆豫梁，不言原隰者，诸州有大泽者，无原隰，有原隰者无泽，州彭蠡太湖，其浸甚大，荆州云梦，阔数百里，豫之荥波，菏泽，孟猪皆巨浸，则原隰之地固少矣，兖徐雍二者皆有者，兖止言宜桑之土耳，而雍则猪野在河外，原隰在河内，相去甚逺惟徐之东，原不同，东原地甚卑，常有水患，虽曰原其实下湿，谓居济之东而稍高，尔梁州，二者皆无者为多，山而下不足，猪水且无旷，平之地也，梁雍无篚者，多山之地，惟出兽皮，而所织为罽，不假于篚，也；兖，荆、豫，不言夷者，凢地接于山，海边垂之地，则有夷豫居天下之中，荆虽居于南，而禹贡之地不逾岭，兖虽在东北，而其东南则接青，徐西北，皆冀境，故三州无夷也。兖徐独言草木者三，州在东方，皆河淮，江之下流，被水特甚，草木不生，今水旣泄而生草木，故特书此以表地平也，至于冀之不言，境域及贡篚，则传已言之矣。
书随山九条八法
旣载  冀旣载壶口
治   冀治梁及岐
至于  冀至于岳阳【旣修太原云云】 雍至于鸟鼠其艺  徐蒙羽其艺
旣艺  梁岷嶓旣艺
旅平  梁蔡蒙旅平
旣旅  雍荆岐旣旅
旣宅  雍三危旣宅
书治水十五条十一法
至于  冀至于衡漳
旣从  冀恒衞旣从    雍漆沮旣从防同  兖灉沮防同
攸同  雍沣水攸同
其道  青潍淄其道
其乂  徐淮沂其乂
旣入  三江旣入
豫伊洛瀍涧旣入于河
旣道  兖九河旣道   荆沱潜旣道
梁沱潜旣道
孔殷  荆九江孔殷
旣西  雍弱水旣西
属   雍泾属渭汭
书泽十条八法
旣泽  兖雷夏旣泽
旣猪  徐大野旣猪    彭蠡旣猪
豫荥波旣猪
底定  震泽底定
   豫菏泽
被   豫被孟猪
至于  雍至于猪野
土   荆云土
乂   荆梦作乂
书原隰七条六法
旣修  冀旣修太原
厎绩  冀覃懐底绩   雍原隰底绩
旣作  冀大陆旣作
旣蚕  兖桑土旣蚕
广斥  青海滨广斥
底平  徐东原底平
书土十一法
土色五 白【冀 青】 黒【兖】  赤【徐】
青【梁】   黄【雍】
土性六 壤【冀 豫雍】 坟【兖 青】 坟垆【豫 有性无色】
埴坟【徐】  涂泥【 荆 皆有性无色】
黎【梁 细而踈也】
旣二十一
书山四 旣载一【冀旣载壶口】   旣艺一【梁岷嶓旣艺】
旣旅一【雍荆岐旣旅终南惇物至于鸟鼠】
旣宅一【雍三危旣宅】
书水八 旣从二【冀恒衞旣从雍漆沮旣从】 旣道三【兖九河旣道
荆、沱，潜旣道梁，沱，潜旣道】， ， ， ， 旣入二，【三江旣入。
豫，伊、洛，瀍，涧旣入于河，】   ， 旣西一【雍，弱水旣西】。
书泽四 旣泽一【兖雷夏旣泽】 旣猪三【徐大野旣猪
彭蠡旣猪豫荥波旣猪】
书原隰三
旣修一【，冀旣修太原】 ，旣作一【，冀大陆旣作，】旣蚕，一【兖桑土旣蚕】。
书草木一
旣敷一【篠簜旣敷】
书夷一
旣略一【青嵎夷旣略】
底六
底绩三 【冀覃懐底绩雍原隰底绩】
底平一 【徐东原底平】
底定一 【震泽底定】
底贡一 【荆三邦底贡厥名】
惟字三十有四当有三义
语助三十
州名之上八【冀无】  厥土下五【冀
荆 豫雍】      厥田下九
厥赋下一【冀】    草木下四【兖草繇禾
条 草夭木乔】     厥贡下三【徐惟土惟金雍惟球琳】
训及三
青海物惟错    羽毛惟木荆惟金三品
训独一
只荆州，惟箘簵楉之，惟以三邦底贡，厥名观之，当作独义。
山总四十有二
正导二十有七
岍   岐    荆山【北】
壶口  雷首   太岳
厎柱  析城   王屋
太行  恒山   碣石【正隂列十有二】西倾  朱圉   鸟鼠
太华  熊耳   外方
桐栢  陪尾【次隂列八】嶓冡
荆山【南】 内方   大别【次阳列四】岷山  衡山   敷浅原【正阳列三】
杂见十有六
梁   岐【冀】   岱【青】
蒙   羽    峄【徐】
蔡   蒙【梁】   终南
惇物  三危   积石
龙门  昆崘   合黎【雍】
大伾【兖】
水总四十有二
正导九
弱水  黒水   河
汉   江    济
淮   渭    洛
杂见三十有三
洚水  漾    沧浪
三澨  沱【梁州沱】  澧
九江  沇    汶
泗   沂    沣
泾   漆    沮【雍州沮】
涧   瀍    伊【以上水】
衡漳  恒    卫
灉   沮【兖州沮】  漯
潍   淄    三江
沱【荆州沱】 潜【荆州潜】  潜【梁州潜】
桓   沔    流沙
泽总十有一
竝见前图【兖徐雍各一 荆各二豫四】
原隰总九
七见前图【冀三兖青徐雍各一】
东陵       陶丘
<经部,书类,读书丛说,卷四>
<经部,书类,读书丛说,卷四>
甘誓
周礼小宗伯，大师，则帅有司而立军社，奉主车，注曰：王出军，必先有事于社，及迁庙，而以其主行社主曰：军社迁主曰祖，春秋传曰：军行祓社衅鼓，祝奉以从，曽子问曰：天子廵守，以迁庙主行，载于齐车，言必有尊也。
五子之歌
逸者纵肆，而不收敛豫者，悠惰而不恭敬，故以灭其本。
有之徳下文盘游方说游乐
夏都安邑在河北，冀州之境，穷国在穷石居，安邑之北，太康十九嵗【据前编，】度河而南，畋故羿拒之于河，不使北归羿，遂有河北之地，称帝夷羿，而河南仍属太康，夏国犹存也，故五子但惜冀方之防，后十年，太康崩，仲康立十三嵗崩夏后相立八嵗寒浞烹羿，而据其国王，相二十八嵗浞弑王自作歌之嵗计三十二年而浞灭，羿又二十年而浞灭夏。
征
官师相规至，邦有常刑，皆遒人，狥于路之言也，此正先王之所谨，臣人之宪，而修辅者疏云：平等有阙，犹尚相规，见上之过，谏之必矣。百工之贱，犹令进谏，百工以上，不得不谏矣。
自政典之上，截断以下为誓师之辞，天子威命以上，使士众同心同力，钦承威命，以毋犯政典，先后时之诛，火炎昆冈以下，戒其多杀，当择善恶威克，厥爱以下，戒其纵缓，其尔众士懋戒哉！一语总结上文。
政典以下，是戒士众毋太过，毋不及，然有两意，先时者，训轻进而邀功，不及时者，谓失期而怯敌，皆是致败之道，此以军阵，言火炎昆冈，戒威锋猛暴，爱克厥威戒，威武不振，此以气势言。
读书丛说卷四
钦定四库全书
读书丛说卷五     元 许谦 撰
汤誓
汤誓一篇，首尾皆以天命，言盖生成万物者，天之道，而福善祸淫者，亦天之道也，为君者，体天而教养其民，而仁爱之心流及庻彚能叅赞化育者，则可谓之天子，天则锡之福，居于其位而暴虐烝民，是逆天生生之意，尸其位而不克肖，天不能任责，则天必降之祸，易有徳者而任之。
絶命受命，虽曰圣人之心与天为一，其感召契合之妙，有非人所能知者，然天聪明自我民聪明，亦以彼之恶极天下之人无不怨我之仁，至天下之心无不归，只就民心上看天意，得时即动，动则如意，即是受天命，张子所谓间不容髪者，盖非圣人之聪明睿知，洞见天理，人心而有一毫私意于其间者，则为妄作，僭乱其间，何啻千里？
汤誓，止是誓亳，众所以有不恤我众，夏罪其如台之语，可见天下皆怨，桀独亳，众乐汤之化，不知有桀之暴故也。
仲虺之诰
人之所不能为者，汤能为之，是其勇人之所不能知者，汤能知之，是其智。
矧予之徳为句朱子曽有此说，谓况存我之徳彰著人之言，诵我之徳者满于听闻。
徳懋懋官功懋懋赏，懋勉也，人能勉于徳者则以官勉之，能勉于功者，则以赏勉之，此古注之意。
用人惟己，谓用人则取人之善为己之善，是则有小善者无不用之，但欲成我之徳尔。
自邦乃其昌以上释汤慙之辞，徳日新以下，勉汤之辞，佑贤以下八事，正汤所以得天下之道，惟其贤徳忠良者则佑辅，显遂之弱，昧乱亡者，则兼攻取侮之，是其赏罚，皆得其当，无非奉天命，顺天道而为之，所谓栽者，培之倾者，覆之也，兼攻取侮，即十一征而天下无敌之事，推亡固存，谓凡可以亡国之道，汤皆推而去之，凡可以存国之道，汤皆固而守之，此邦国乃如此其昌也，此正赞汤之徳谓其顺天有功于天下，而不必慙之意。
王懋昭大徳建中于民，以义制事，以礼制心，垂裕后昆，金先生曰：此承徳日新之意而言也。懋昭即日新之推也，中者无过不及之正理，举天下事物莫【以下原阙】。
秋之辞有曰：凡天子崩，诸侯薨，既殡，而嗣子为君，康王之诰是也，未就阼阶之位，来年正月朔日，乃就位，南面而改元，春秋所书是也。啖子所言，周礼也，三代之礼，相因此礼，其有自来矣，祠者祭告之名，先王厥祖，皆汤也，自伊尹而言，则曰：先王自太甲而言，则曰厥祖，此太甲即位，改元之初，伊尹欲发训以告，故特行此礼，盖非常礼也，防三年不祭，唯祭天地社稷，越绋而行事，嗣君固不得行祠事，而臣子一也，伊尹亦安得吉服，以摄祀乎？成王崩，太保逆子钊，入翼室，越九日，王与太保皆麻冕受传顾命，见诸侯，乃释冕及防服，召公为之也，伊尹将陈烈祖之徳官刑之制，质之于汤主而告之，故特祠焉，此伊尹召公变礼行权，非可执常礼议之也，汤之崩，虽不可考，知在何月？三祀十有二月，以冕服奉嗣王归亳，盖适当除防之初，则元祀十有二月，汤犹未葬也，直告于殡宫，尔伊氏，盖尧之后，尹其名也，侯服甸服，羣后近畿之诸侯也，冡宰，大宰卿之长也，百官总已以听，冡宰谓百官各总己之职，以听伊尹之训，斯与孔子之云：辞同而意异者也，伊尹之训，虽主于告王，而官刑之戒，盖亦兼告羣后之官，故史臣之序如是。
古注以太甲继汤立者，则是谓逾月而改元者，非蔡氏辨之甚详，蔡氏谓太甲继，仲壬而立者，则非胡五辨之甚详。
三风十愆，疏曰：舞及游畋，得有时为之而不可常然，故三事特言，恒歌则可矣，不可乐酒而歌，故以酣配之。
圣谟洋洋，嘉言孔彰，圣人之谟训，固广大而难窥测，如官刑之，嘉言则甚？彰著易见。
太甲
伊尹之徳与汤竝而孟子曰：汤之于伊尹，学焉而后臣之髙宗亦曰昔先正，保衡作我先王，然则尹又汤之先觉者，汤之所以受天下为天下王，而尹不与者，特以势耳，汤为诸侯，而尹则匹夫故也。其奉天命而伐夏救民，谋猷措置，及立国之规模，皆汤尹并其功劳，及汤既没，故尹独以天下为己任，其告太甲之言，大率多有己与汤同，其天下之意，其丁寜告戒太甲，使之母坠失基业者，尤谆谆也，后三篇皆此意。
金先生说，钦厥止之，止与益稷安汝止之止，皆作此心静，止未发未接物，时说谓于平日不接物，而心静之时，以敬存此心，使之虚灵专一，故于接物之际，动皆中理，钦者敬也，上慎，乃俭徳戒其骄奢，惟懐永图戒其苟且，若机张省括于度，戒其轻发，故于不接物时，戒其敬而动，则率乃祖之攸行。
无轻民事，惟难，无安厥位，惟危二，惟字作接语辞，看言逆于心，毋以为怒必求诸道；合于道者，宜从之，言逊于志，毋以为喜，必求诸非道，不合于道者去之，逆耳之言，非必可从，逊志之言，非必可违，故又在求于道，专以道为中。
咸有一德
监于万方，啓廸有命，眷求一徳，俾作神主，有命，是始初，天赋之以清，淳之美质，徳是作为止于至善者，正如中庸言天下至圣，先曰：聪明睿知，足以有临，是以质言其下仁义礼知四者，是以徳言也。盖天降生人，其得气之清而聪明睿知，亦时有其人，但能全其徳者少既曰汤，武反之，则知有美质失而不能反者亦多矣，天既厌夏，于是监观万国，凡有命者，皆开啓廸使之全其徳而又独求万行，全善圣徳具备者眷念之，俾作祀神之主，于是得汤与尹焉，其语意有如孟子出乎其类，防乎其萃两语。
啓廸有命，受天明命，两命字所指不同，上命字气兼理下，命字全以理言，有命是天，降生人之命，是理气兼有明命，是俾作神主之命，是汤徳之全动与天理合而天自然归之，独以理言，明命当与，上命靡常之命同。
惟吉凶不僭在人，惟天降灾祥，在徳惟吉凶之及于人，未尝僭差，在人为善，不善，尔惟天之降灾祥，亦无他在徳之一不一尔，僭祥当两读疏云：指其已然，则为吉凶，言其徴兆则为灾祥，吉凶已成之事，指人言之，故曰在人灾祥，未至之徴行之所招，故言在徳吉凶已在其身，故不言来处，灾祥自外而至，故曰，天降其实，吉凶，亦天降也。
徳无常师主善为师善无常主协于克一
蔡氏之意，曰：徳者善之总称，善者徳之实行一者，其本原统防徳兼众善主于善，故得一本，万殊之理，善原于一协于一，故达万殊，一本之妙，金先生之意，曰：徳指行言善，指理言，一指心言，协参防考比之意，古今之徳皆可师而制行不同，不可拘一定之师，在于择其善而已，天下之理，虽善而随时取中，则又不可拘一定之主，所以参防考，比之者又在于此心之克一而已，盖古今徳行或柔或刚，或正直，或清或和，或无为，或勤劳在我，不可拘一定之法，必择善者从之，然善无定主，均一事也，或施之，彼时则为是，施之此时，则为否均一节也，或用之，此事则非或用之，彼事则是所谓时中是也。所以参比防同之者，非纯诚有定之心，其孰能精择而无差也哉！
蔡氏徳善一皆以理言，专主一本，万殊之说，其说浑融，恐用功者难见，入头处，且本文谓徳主善为师，是师善以成徳也若曰徳兼众善则善为徳之子目于主而师之之义，恐有防碍于下两句用功，恐为尤难，当从金，先生说，则条理分明，而脉络贯穿，学者可以为用功之方矣。
金先生曰：七世之庙，可以观徳，即前可以知后，万夫之长，可以观政，即小可以知大，盖人之修徳，岂止尊一身安天下，利一时而已，至于庙享，百世不祧，亦其余泽也，长万夫者，尚可观其政之善恶，况为天下之君，或有小恶，乃谓人之不知乎？深勉戒之也。
末三句只一意匹夫，匹妇不获自尽者，举凡天下之民有一人不得遂其生，其情无所告诉，不得上达，盖因自广狭人所以致此，是则徳泽不能尽徧，不能成平，治之功矣。
盘庚
五邦，盖汤居亳，一仲丁迁，嚣二河亶甲居相，三祖乙迁，耿四徙邢五，自嚣以下，皆河北地。
由说文作甹，木生条也，蘖与枿同伐木余枿，谓斫髠而复生。
汝曷弗念？我古后之闻，汝何不以所闻于古后者而思念，我今日之事乎！
用降我凶徳金先生曰：犹传所谓有汾，浍以流其恶，国语所谓沃土民不才，瘠土民好义之意，盖消斯民沉溺，重膇之疾而絶后世骄奢淫侈之风也。
篇末，朕志絶句则若否？一字如传意，或否字絶句则若为虚字，谓告汝以我之志及非我之志者，汝皆当钦之。
说命
知之曰明哲，明哲实作，则天子惟君万邦，百官承式，王言惟作命，不言，臣下罔攸禀，令知道固谓之明哲，然岂徒知而已，实欲见之，辞令事为，以为民之准则，使人法而行之可也，居天子之位，而君临万邦，百官之所承，仰法式王出言，则为命令，今王固以明哲之资，君万邦乃黙，不发言，则臣下无所禀令，而王亦失为君之道矣。
恭者敬身以处黙者，不言而居，思道者，思天下之理，惟其思之精，故此心诚敬纯一，通于神明，心为人身之主宰，帝则天之主宰也，天者，理之所自出，帝则理之妙，而莫测者也。此心诚敬与理为一，则自然达于神妙，而说之心亦纯诚无间者也，故高宗梦帝赉良弼，惟在于说，此以心感心以理，融理而莫可以常情观者也。
傅氏本尧之后说，盖姓伊祁而傅氏也，或曰：说不知其本姓氏，以筑于傅岩，以地为氏。
若金，用作砺钝，则欲使之锐，谓事有所不得行，而求辅其决，此以行言也，若济用作舟楫，阻则欲使之通谓理有所不能明，而求辅其通，此以知言也，若旱用作霖雨，枯澁燥竭，欲得其沛然谓义理未融而求其滋，助以致于化，此以涵养言也。
金先生曰：若药弗瞑，厥疾弗瘳，谓言不直，则己之宿疾不除，若跣弗视地，厥足用伤，谓知不明，则行有所不遂。
明王奉若天道，建邦设都，树后王君公，承以大夫师长，不惟逸豫，惟以乱民天者，理之所自出，故王者法天象莫大于天，虽无所不覆，而化育万物者，亦岂自用，凡日月星宿雨露风霆，皆所以为天之用，而代天之行者也，王者虽处至尊之位，岂能以一人之聪明，徧及庶物，故树立君长，以共治之，皆奉顺天道，而为之也，虽位有尊卑，皆在民之上，岂惟使其身安康豫乐而已，正欲其治民也二语，总指有位者而言，下文四惟字，则归重于王，圣王上法于天，则臣敬顺，而民从治，精神运量，命令举措，稍爽于天，则下有不得其所者矣。
惟天聪明，下四惟字有三意，第一字起语辞，第二独意三四则接语辞，惟口起羞，下四惟字则歴数之辞。
干戈省厥躬，谓欲以干戈加于人，则先当自省其躬，在我之徳已至泽已加于人，而有不顺者，则动而丕应，厥志者在我者，有一毫未尽，则在彼有辞，而【阙】。
读书丛説卷五
<经部,书类,读书丛说>
钦定四库全书
读书丛说卷六      元 许谦 撰
泰誓上
读泰誓者有三，大条目，当先辨其一，旧说以虞芮质成为文王受命之年，至九年，文王卒，武王立，仍冐文王之年而不改元，至三年，观兵孟津，盖因书九年，大统未集及史记，伯夷传，父死不葬，而附合书序，十有一年之说，此不可信，蔡氏已辨之，其一小序，十有一年，武王伐殷，经十有三年春，大防于孟津，孔氏谓序十一年为观兵，经十三年，伐纣，欧阳公从序以为经；误，此说非当从经，蔡氏亦已辨其一，王曰：蔡氏以为史臣追称，此说非也，汤武知天命已去，桀纣而归己，故正位号，以天子而伐独夫，若犹用旧名，则是诸侯而伐天子，岂足号令天下哉？泰誓牧誓，武成诸篇证验明白，蔡氏，皆曲为之说，故反有滞碍，类上帝，告皇天，天子之礼也。予一人天子之名也，六师，天子之六军也，岂特此哉？如曰有道曽孙，周王发，又曰：昭我周王，若当时未称王，史何故破碎本语，一一改之。
命我文考，肃将天威作一句，谓皇天命文考使敬将天威，以定天下，或考字絶句，则谓皇天既怒纣则命我文考矣，文王于是敬，将其天威，欲有为而未集。
以尔友邦冡君观政于商，师能左右之曰：以之以谓，武王率诸侯事殷以观，殷之政事，视其能悛恶与否，非谓有所窥伺也。
牧誓
车上五兵戈，殳防酋矛，夷矛戈长六尺六寸，次殳长，寻有四尺，自是而上，各益四尺，至于夷矛，则长二丈四尺。
崇尊之也，长居人之上也，信任而使令之，是皆左右便辟，用事者又甚则使之有位而居大夫，卿士之任。
<经部,书类,读书丛说,卷六>
大禹法象，文止于前十句，其初一曰至次，九曰二十七字是箕子对，武王陈述之辞，其后九畴之目，亦禹之经，箕子陈之时，敬见于后。
十有三祀，以见武王于伐纣之后，既释箕子之囚，即访之。
箕子殷所封爵邑，武王克商，封先代之后，及功臣殆徧，而经不言封箕子，盖箕子不臣，周而武王亦遂其志，故止，仍其旧邑而已。
王问天隂定下民而辅，合其居正，我不知其秉，彛人伦之所以能叙者，其意若曰，天生民之初无言语以告训，无声色，以警示而民之彛伦自然有叙，其所以然，如何盖极本穷源之问也，意武王惟知箕子之有道，知天未必豫知，箕子有洪范之传也，傥先知世有洪范之传，武王安得不深造其理，而直待问于箕子乎？箕子之对，若曰天道所以流行不息者，五行也，其生物者，亦此也。人禀五行之气以成形，禀五行之理以为性，然则令彛伦所以叙者，乃天道之自然，不待谆谆命之而不可以逃者也。故九畴之叙者，五行次即及五事，余亦皆不外乎【以下原阙】。
酸木实之味辛，金气之味，今于五金之器盛物乆而后见惟铜为甚，甘则谷味为多，以上圣贤取用之意，各自不同，观造化者，不可执一，此类可见，五味，唯木实皆有于此，又见五行之中又各具隂阳五行
蔡传五行有声色气味水之声，羽色黑气，朽火之声徴色赤气焦木之声，角色青气，羶金之声，商色白，臭腥土之声，宫色黄，气香味，则经文是也。
恭从明聪睿金，先生曰：五事之则，肃乂哲谋圣金，先生曰：五则之功，谓修五事之效也。从者顺于理也，明聪谓无不见闻，是于见闻者极知其善恶耶？正所谓视逺惟明听徳惟聪是也，睿者通乎微，以一事言也，圣者无不通，以万事言也，自通一事，以至于万事，自睿以至于圣，圣所以为效也。总而言之，睿似贯圣，似一见事之明，所以为知哲，听事之详，所以成我之谟谋。
五行五事，第二重皆言曰：第三重，皆言作五行之曰：谓其自然如此也。五事之曰：谓其当如此也！言作则皆谓驯致，以至如此也。
用八政，总曰：农民以食为天也，故食居一孔，传农厚也，盖非训农为厚，谓农所以厚民也，货非必金玉，珠贝也，布帛亦货也，食以养其口，非布帛不足以养其体，故货居二，此二者皆出于农，为政有此本，然后可施，其余有衣食以养其身，而不知此身及衣食之所从来，则无异于禽兽，则当为祭祀以报本，故祀居三，有衣食祭祀，又当有土地，宫室以居之，故司空居四，然亦以民事所始之先后而言，盖上古民之初生，虽未有火食，粒食之羙冠履衣裳之制，固已食禽兽之肉而衣其皮矣，而食又居衣之前，古人饮食，必自祭其先，此天性不待教而能者，观豺獭之祭，鱼兽可见矣。故食货祀之次，如此而分井授防为宫室以易巢穴，又在其后，故司空次祀后也，虑饱食暖衣，逸居而无教，故司徒居五教而不从，刑以威之，故司寇居六，洪范治天下之道也，欲教化达于天下，必诸侯逺人有交际之道，故宾居七万国之众，或有不朝不臣，必加以兵，故师居八。
八政，即周礼六官冡宰制国用，则食货冡宰也，祀宾宗伯也，师司马也，与三官共六官。
蔡传厯数歩占之法歩谓推其常占谓察其变
时人斯其惟皇之极一语，总上三节，言此三者，人君既念之受之，锡之福，则是人斯其能，归于皇极矣。
无偏陂好恶，无偏党反侧，戒辞也，遵王之义，道路劝辞也，王道荡荡平，平正直，赞辞也，防其极遵其义，道路也；归其极皆至于荡荡平，平正直也，大抵皇建其有极一语，为君之职，此韵语，乃教民歌咏之，以求合于君之极者也。
金先生曰三徳直字与克字相类，谓平康之世，以正道直而行之。
蒙者，木兆蒙冐也，盖兆直上如木，冒土而出者也，蔡传贞屯悔豫皆入，盖易九六变而七八不变，屯豫，此一四五爻变者，皆九六也。而二三六爻不变者，皆八也。
五事五兆庶徴皆顺配五行，则肃乂哲谋圣与雨，燠寒风，自以类应雨者隂阳之和也貎恭而肃，则敬德润身百体，和顺，故时雨顺之金，先生曰：言从而乂，则号令顺理，人心开明，故致时之顺，视明而哲，则阳明内主，故致时燠之，顺听聪，而谋则闭藏，黙运好谋能断，故致时寒之顺，思睿作圣，则妙万物而无迹，故致时风之顺。
狂，僭，豫，急，蒙而为恒，若之应，则是五事皆不能谨，而其心术威仪，事功之舛，谬所致也。必求其说，及于上，五者则凿矣，狂纵也，狂纵则泛滥流下，如水之洋溢，有润下之势，故恒雨顺之僭者，差也太过也僭差而过，则刚果发，如火之焰焰有炎上之势，故恒顺之，豫怠缓也，优游无断，姑息不忍，犹生物而不能成物，是有春而无秋也，故恒燠顺之急，严廹也，严苛峻，廹暴虐不仁，有摧折而无发，生是长秋，杀而无春荣也，故恒寒顺之，此所谓周末无寒嵗秦亡无燠年者也，蒙昏昧也，昏晦黯闇，瞀乱溷浊，政事无章，而风行于地则蛊乱飞，故有恒风之应也。五事皆顺于则，故五者时至而间，见五事皆不顺于则，则政令偏陂，而恒有此应矣。
日月丽乎天，四时各有常道，虽经于宿度而不入于宿之中，或有入于宿中，则为失常道而随宿之所，主为灾异，间有当自宿内过者，则不为异，夫休咎之徴自上而生，岂特王为然，凡居民上者，皆足以致之，但其应有大小尔，民则不足以致徴而休咎系上，人之得失，故抚民者，当视民之好恶而好恶之其所好，不过饱暖安逸，防独得所而已，此其常也，然生民有欲，所好，又岂止此而已哉！则其好必有异于众者，故为上者顺其常，而遏其异，此治民之道也，譬则星，虽所好不同，而日月之行，自有常道，星有好，亦不得施，傥为人上曲从，民之私欲以干誉，则上害于政下，妨于民而为国之病矣，譬则日月失当，行之道而入于星宿之中，以其所好而应立至也，日行处不见星象，故但言月。
日有中道，月有九行，中道者，黄道也，天本无黄道歩天者，欲按图以定太阳周嵗经行之处，而以黄色纪之，此黄道之名，所由起而日，君象也，其所经行则为中，故曰中道，盖天之北极出地面三十六度，自极之南，五十五度为天之中，又南十二度为夏至之日，道是去极六十七度也。又南二十四度为春秋分之日，道是去极九十一度也。又南二十四度为冬至之日，道是去极百一十五度也，所谓北至东井，去极近，南至牵牛，去极逺此南北字，以人仰望于天，而于夏至冬至之时，见日经行，去极之逺近而言也，东至角，西至娄，去极中者，此东西字则以二十八宿一定之位，而言以角，亢，七宿居东，奎；娄，七宿居西者也，去极中，则亦以二分之时，仰观于天，见其经行者，而于冬夏至之逺近为中也，凡此皆言日行之道，九行者，青赤白黑道各二，并黄道为九也。日一嵗一周天故以分至定日，经行之位，月一月一周天而嵗十二与日防，故凡言月之行道，必以朔望而言之，月之于日，臣之于君之象也。臣从君而行，有扈从而不敢当道，嫌似君也，故月常行下道而不敢当君行，常与黄道异涂而相去六度至二道之交，则在一度之间，但言道者主于图而图所以仰窥，故必易置宿度东西之位，而左布然后可得而通也，若以定位而言，则青道；白道以图横看，青道二，出黄道东；而立春，春分行之者，谓己辰卯亥戍，酉六辰之位，青道皆出黄道之东，而南北为青，黄道之交白道二，出黄道西；而立秋，秋分行之者，亦谓上六辰之位，白道皆出黄道之西，而南北为白，黄道之交也，盖日春三月在亥，戍酉三辰，秋三月在己，辰卯，三辰故也。赤道，黑道以图竖看，赤道二，出黄道南；而立夏，夏至，行之者谓申未午寅丑，子六辰之位，赤道皆出黄道之南，而东西为赤黄道之交，黑道二，出黄道北；立冬，冬至行之者亦谓上六辰之位，黒道皆出黄道之北，而东西为黑，黄道之交也，以日夏三月在申，未午，三辰冬，三月在寅丑子，三辰故也。若以经行而言，则春秋冬之月，道望常行于日道之内，而朔常行于日道之外，惟夏之月道朔望皆行于日道之外，如春分之朔当在娄，而望当在角，在娄者，去极九十七度，在角者，去极八十五度，上去极六十七度，下去极百十五度也秋分之朔当在角，而望当在娄，在角者，去极九十七度，在娄者，去极八十五度，上去极百十五度，下去极六十七度也。夏至之朔，当在井而望当在牛，在井者去极七十三度，在牛者去极一百九度，两各去极九十一度也。冬至之朔，当在牛而望，当在井在牛者，去极一百二十一度，在井者去极六十一度两，亦各去极九十一度也。然此特以分至言其大畧耳大要以日之所经行而为之进退，盖日主于气，月主于朔而九行，以气言者，月从日也，但气朔必不齐，月之易道，常在四立，以渐推移，朔望两随所而遇，故朔望値两道交处必蚀，凡此皆言月之行道，然日月之行二分，二至相去悬絶如是者盖亦以日时渐差而然，非谓春分方在此，而夏至遽移至彼也，观此则日有中道，月有九行之说，或可见矣。
南望去地面
冬至   日【三十一】 朔【二十五】 望【八十五】夏至   日【七十九】 朔【七十三】 望【三十七】二分   日【五十五】 朔【四十九】 望【九十一】此以大较言之若朔望遇交则日月必蚀
<经部,书类,读书丛说,卷六>
福极，本天之所与，而君民共之者也，君建皇极于上，则能备受五福，而六极不足以及之矣，君则顺天，以理民集五福于身而之，使之避极而趋福，所谓敛福以锡之也，其予夺盖可与天同功，而不可有一毫私意于其间，有一毫之私，则有不当锡之福，不当加之极矣，此盖系于皇极之建，不建也，夫鳏寡孤独者常有养，水旱凶荒，则赒其急，仁政以闲其良心医药，以济其夭死，锡之寿也，分井防以生其财，轻赋敛以厚其用，锡之富也，诸侯用命，盗贼屏息，则民以康，徭役不兴，游政有时，则民以宁，脩身以先之，学校以教之，则能攸好徳明徳于良心未丧之前，慎罚于恶，几未甚之际，则可考终命，反是则用极于民矣，然民之一身，天所以与之者，素有分而秉彛好徳之心又上下之所同，然是民欲受天之福，则惟好徳之一节耳，能好徳则四福亦莫不随之而六，极自逺矣虽其分有厚薄之不同，而知富贵之在天，能殀寿而不贰，是皆好徳者为能而所以承四福者也，故洪范之书，言锡之福，惟曰有猷为能守好徳者也此福虽主于禄而言，然亦可见上之，下下之敬，天惟在于好徳而已上之人能使下好徳则可遂其锡福之公，下之人能攸好徳则可享天所赋之分，上之人好徳则能建其有极，下民好徳则能锡汝保极矣，故洪范惟言锡福而不言，锡极盖入，此则出彼而善固人之所本有也。
金先生洪范经传文
一五行，【汉石经无一字余传，俱无畴数】，一曰水，二曰火，三曰木，四曰金，五曰土，水曰润下，火曰炎上，木曰曲直，金曰从革，土爰稼穑，润下作咸，炎上作苦，曲直作酸，从革作辛稼穑，作甘【金，先生曰：此九畴之目，盖大禹本经，其发明者，盖禹之意，而箕子传文也，然则此自水曰润下，以下为箕子，传文】。
二五事，一曰貎，二曰言，三曰视，四曰听，五曰思，【禹经】，貌曰恭，言曰从，视曰明，听曰聪，思曰睿，恭作肃，从作乂，明作哲，聪作谋，睿作圣，【箕传】。
三，八政，一曰食，二曰货，三曰祀，四曰司空，五曰司徒，六曰司冦，七曰宾，八曰师【，禹经无传】。
四五纪，一曰嵗二曰月三，曰日，四曰星辰，五曰厯数【禹经】曰：王省惟嵗卿士惟月，师尹惟日嵗月日时无易，百谷用成，乂用明俊民，用章家用平康，日月嵗时既易百谷，用不成乂，用昏不明，俊民用防家用不宁，庶民惟星，星有好风，星有好雨，日月之行，则有冬有夏，月之从星，则以风雨，【此箕子，五纪传旧错简在庻徴】
嵗统十二月，月统三十日，故观五纪而法之者，王自省如嵗卿士省如月，师尹省如日，盖师尹统于卿士，卿士统于王，其事任大小可见，故各以其位之大小，以尽其职，分之所当然，傥上不逼下，下不僭上，则上和下顺，而有百谷，用成以下之，善应无易者不僭，不逼之意也。或僭逼横生，所谓既易而有用，不成以下不善之应，星宿杂陈于天，亦犹庻民之处于下也，师尹以上，治人者也庻民治于人者也，其所好不同者，盖无穷而治之者，则以常道而已，苟狥民之欲，则枉常道而乱矣，故曰：月之从星，则以风雨也，然两日月字，不同上，日月统于嵗者也下日月丽乎天者也，盖上取法于嵗月日而下，取法于星故也。五纪不言厯数言嵗月日星则厯数固在其中矣。
五皇极，皇建其有极，无偏无陂，遵王之义，无有作好，遵王之道，无有作恶，遵王之路，无偏无党，王道荡荡，无党无偏，王道平平，无反无侧，王道正直，防其有极，归其有极，【禹经】，曰皇极之敷言，是彛是训，于帝其训，凡厥庻民极之敷言，是训是行，以近天子之光，曰：天子作民父母，以为天下王，【箕传】。
六三徳，一曰正直，二曰刚克，三曰柔克，【禹经】，平康正直，强弗友，刚克，燮友柔克，沈潜，刚克髙明柔克【箕，传】。
七，稽疑，择建立卜筮人，乃命卜筮，曰雨，曰霁，曰防，曰驿，曰克，曰贞，曰悔，【禹经】凡七，卜五，占用二衍忒，立时人作卜筮，三人占，则从二人之言，汝则有大疑，谋及乃心，谋及卿士，谋及庻人谋及卜筮，汝则从，从筮从，卿士从庻民从，是之谓大同，身其康彊，子孙其吉，汝则从，从筮从，卿士逆，庻民逆吉卿士，从从筮，从汝则逆，庶民逆，吉，庶民从，从，筮从，汝则逆，卿士逆，吉，汝则从，从筮逆，卿士逆，庶民逆，作内吉作外凶，筮共违于人，用静吉，用作凶，【箕传】。
八庶徴曰雨曰，曰燠，曰寒，曰风【，禹经】曰：时五者来备，各以其叙，庶草蕃庑，一极备凶，一极无凶，曰休徴曰肃时雨若，曰乂，时若曰：哲时燠若；曰谋，时寒若；曰圣，时风若。曰咎徴曰狂恒雨若，曰僭恒，若曰豫，恒燠若，曰急，恒寒若；曰蒙，恒风若，【箕传】。
九五福，一曰夀，二曰富，三曰康宁，四曰攸好徳，五曰考终命，【禹经】敛时五福，用敷锡厥庶民，惟时厥庶民于汝极，锡汝保极，凡厥庶民，无有淫朋，人无有比徳，惟皇作极，凡厥庶民，有猷有为有守，汝则念之，不协于极，不罹于咎，皇则受之，而康而色，曰：予攸好徳汝则锡之福，时人斯其惟皇之极，无虐茕独，而畏髙明人之有能有为，使羞其行，而邦其昌，凡厥正人，既富方谷，汝弗能使有好于而家，时人斯其辜，于其无好徳汝虽锡之福，其作汝用咎，【箕传旧以有皇极之语，故错简在皇极】。
六极，一曰凶短折，二曰疾，三曰忧，四曰贫，五曰恶，六曰弱，【禹经】，惟辟作福，惟辟作威，惟辟玉食，臣无有作福，作威玉食，臣之有作福，作威玉食，其害于而家，凶于而国，人用侧颇僻，民用僭忒，【此福极，总传旧错简在三徳】。
金縢
三王有丕子之责于天，金先生从朱子説如责其侍，【阙】之责，谓天责取武王于三王也，蔡氏疑前既言天责取之，后却言无坠，天之寳命似乎相反，故作三王当任保防之责，而于天之下有阙文，然详文意，其重乃在定尔，子孙及先王永有依归两句，其意盖曰：元孙遇危暴之疾，盖将必死若是，三王蒙天责取武王则以旦代之，盖予仁顺于祖考，又能事鬼神也，鬼神即天，不必指三王也，武王乃者受命于帝，遂能定尔子孙而抚有天下，今三王幸勿坠，天元降之命，以佑武王则先王有依而子孙永定，盖谓前后虽皆天命而前，命所系者重，三王宜佑之，而以我应天之后，命也。
大诰
有大艰于西土，至我有大事，休金先生以为命之辞，盖因武庚之叛，而卜，今并以祝辞告于众，所以前不叙殷叛，事无费辞也，自兹不忘大功以下共为一章，两天降，威与前天降割皆言武王崩也，上天降威，告于众也，下天降威，述命之辞也，闭者有所避，而不出之意，言今兹不敢忘武王之大功，且不敢避天威而不为，凡武庚之叛意，皆在兹字内，于是用宁王所遗之大寳以介绍，知天之明命，即祝之日，有大艰难之事，于西土之周国，本为西土之人，如三【阙，】亦且摇荡，不静于此，蠢动【阙，】殷小厚之国，大敢经纪其遗叙，以大降威于我国，武王初防，又知我国有兄弟之疵，隙而民不安，静言曰：我将复殷之，天下反鄙，邑我周国，今于其蠢动之明日，民有献贤者十人，出为予助以徃抚寜大难继武，先王所图之功，我有此大事，其休羙乎既命之，则我灼而卜，乃并吉并吉者，习吉也，金先生之大意如此。
天棐忱辞，朱子曰：棐本木名而借为【阙，】字顔师古注汉书云：棐古匪字，通用是也。天畏以忱，犹曰天难谌尔，孔博训作辅字，殊无义理，【文 七十一卷，】金先生书中棐字，皆作匪説惟洛诰不然。
康诰
乃服惟王应保殷民，亦惟助王宅天命，作新民言：汝之所当服者，惟在广王徳意和保殷民，亦惟助王宅定天命，作新斯民，应保养之也，作新化之也，上有惟字，下亦有惟字，语意若曰：惟当如此，又当如此。
非汝封四句刑杀者，天所以讨有罪，非汝封可以私意，刑人杀人，无或以私意刑人杀人，非汝封又言可以私意劓刵人，无或以私意劓刵人，盖谓非独刑之大者，不可私刑之小者，亦不可以私意用也。
酒诰
周礼，春官，大史掌建邦之六典，以逆邦国之治，掌灋，以逆官府之治，掌则以逆都鄙之治，内史掌王之八枋之灋，以诏王治，四者即天官，大宰所建之六典，八灋，八则八柄也。
大宰掌建邦之六典，以佐王治邦国，【大宰即宰天官也，典经常之法也。邦国王及诸侯皆是也。六典六官，各掌其一，宰则相职也，故皆建之】。
一曰治典，以经邦国，治官府纪，万民【太宰所，掌治典者八。
政事法制所以治天下之大法皆主之】
二曰教典，以安邦国，教官府扰万民，【春官司徒所掌櫌者劳而熟之之谓司徒，掌徒众，其政莫大于教人为善，故曰教官府，而扰万民】。
三曰礼典，以和邦国，统百官，谐万民【春官，宗伯所掌礼之。
用有叙而和故曰和曰统曰谐】
四曰政典，以平邦国，正百官，均万民，【夏官司马所掌政之大者为兵，故司马独曰：政典，外以平邦国之乱，内以政而正，百官职方制贡赋，故曰：均万民】。
五曰刑典，以诘邦国刑，百官紏万民，【秋官司防所掌】，六曰事典，以富邦国，任百官生万民，【冬官司空所掌冬官。
主事，故曰：任百官主空土以给民，故曰富邦国，生养万民】。
以八灋治官府，【百官所居曰府，此是朝廷之官府，故下文惟曰邦而不及国邦者，天子之邦也，】。
一曰官属，以举邦治，【官属，谓六官，其属皆六十】。
二曰官职，以辨邦治，【官职，谓六官之职如治职，教职之类，辨别也，谓各司。
其职】
三曰官聨，以防官治，【官聨，谓国有大事，一官不能独治，则六官共举之小。
宰有六聨谓祭祀宾客防荒军旅田役敛弛也】
四曰官常，以听官治【官，常谓各自领其官之常职】。
五曰官成，以经邦治，【官成谓官府之成事，品式】。
六曰官灋，以正邦治，【官法，谓职所主之法度，掌祭祀朝觐，防同宾客之法。
度】
七曰官刑以纠邦治
八曰官计，以弊邦治，【三年，大计羣吏之治而诛赏之】。
以八则治，都鄙【则亦法也。都之所居曰鄙，都鄙公卿大夫之采邑，王子弟所食邑，在畿内者】。
一曰祭祀以驭其神【驭谓敺之纳于善】
二曰灋则以驭其官
三曰废置以驭其吏
四曰禄位以驭其士
五曰赋贡以驭其用
六曰礼俗以驭其民【谓昬姻防纪之礼】
七曰刑赏以驭其威
八曰田役以驭其众
以八柄诏王驭羣臣
一曰爵以驭其贵
二曰禄以驭其富
三曰予，以驭其幸，【幸，谓言行偶合于善，则有以赐予之，以劝后】，四曰置，以驭其行。【有贤行，则置于位】。
五曰生，以驭其福。【生犹养也，贤臣之老者，王有以养之】。
六曰夺以驭其贫【臣有大罪没入家财】
七曰废以驭其罪【废犹放也】
八曰诛以驭其过【诛责让也】
此皆大宰之所建，而大史内史，又以逆王，诏王也，然内史之八枋，则一曰爵，二曰禄，三曰废，四曰置，五曰杀，六曰生，七曰予，八曰夺名，与次有与前不同者，因事无常，而互见也。
太史内史王朝官非卫所有，盖此章百宗工以上，皆言殷之旧臣，侯；甸，男，卫亦以近殷都者言之也。自矧惟尔事以下方指卫国官。
宏父定辟，蔡传，宏父事，官司空也，主廓地居民，廓即辟也，则定辟之辟，当作开辟之义。
梓材
梓材旧以为告，康叔为政之书，蔡氏以为简编断烂，而误属一篇之中意，不可强合金，先生曰：梓材之书，营洛之书也，其总叙见于召诰曰：周公乃朝用书命庶殷侯甸男邦伯，其命庶殷，即多士之书，叙所谓惟三月，周公初于新邑，洛用告商王士者也，其命侯甸男邦伯，梓材之书是也。其叙即康诰之叙，所谓惟三月，周公初基，作新大邑于东国洛，四方民，大和防侯甸，男邦采，卫百工，播民和见士于周，周公咸勤，乃洪大诰治，苏氏所谓洛诰之叙是也，梓材前章，皆咸勤之意，后章则乃洪大诰治之，辞其间，辞意无不脗合者篇首，王曰：封之封误，衍之也，左氏曰：成王合诸侯，城成周，以为东都是作，洛之际，必合诸侯，各率其卿士大家，将其徒众以受役，所谓四方民，大和防侯甸，男邦采，卫百工，播民和见士于周也，周公咸勤，则劳来抚恤之也，大家则皆将其丑类从于诸侯，以听役于王室，为诸侯者，当以其臣民，下通意于大家，以其臣上通意于王室，承上劳下，邦君之常职也，故曰：以厥庶民暨厥臣达大家，以厥臣达王，惟邦君，汝若恒也，古者动大众，兴大役，则司徒率徒众，司空画土疆，司马以军法治之，君行师，从师师者，一师之长也，即三卿也，卿行旅从，尹旅者一旅之长，三卿之副也，周公喻邦君，又欲邦君告其卿，大夫曰：予罔暴厉杀人，盖不欲以军法从事也，然亦必邦君先能敬以劳来，其民则自此以徃卿尹皆能敬以劳来，其民故曰越，曰：我有师师，司徒，司马，司空尹旅曰：予罔厉杀人，亦厥君先敬劳，肆徂厥敬，劳也，古者徒役起于夫家，丘甸而罪之人，又服役于其下，故凡徃日奸宄杀人者，自有本罪，而所连歴之人，古法所谓胥靡，今法所谓干连知情，藏匿者与为公家之事，而竝縁伤人者，皆入于罪，今既与此大役，服劳王事，皆与赦除，同于良民，故曰肆徃奸宄杀人，歴人宥肆，亦见【见疑，作为】厥君事，戕败人宥也，凡此优恤，赦宥之事，皆邦君所当承流，则又述王启侯监之言，在于为民，不在于厉虐，故曰王启监，厥乱为民，曰：无胥戕，无胥虐也，古者兴役动众，孤寡之人无所与，不幸而在焉，必加优恤之，若晋师之归老疾，勾践反耆老之子是也；古者徒役之中，亦有臣妾，如女子入于舂藁之类，盖供樵防之役，于此亦必优恤之，故曰：至于敬寡，【敬疑作矜】，至于属妇，合由以容也，则又继述王教，邦君之命，皆为恬养之，仁而不在他，故曰，王其效邦君越御事，厥命曷以引养引恬也，自此以上，皆为咸勤之事，而又以自古王若兹监，罔攸辟结之宅，洛之事，上承武王定鼎之意，而继志述事，以文太平，故即作洛之时，田里居室器用之事为喻，故曰惟曰若稽田既勤敷菑，惟其陈修为厥疆畎，若作室家，既勤垣墉，惟其涂塈茨，若作梓材，既勤朴斵，惟其涂丹雘者，此迁洛之议，而又述，今王惟曰以继之，夫营洛之事，一为四方，朝贡道里之均，故曰，先王既勤用明德，懐为夹庶邦，享作兄弟方来，亦既用明，徳后式典集，庶邦丕享，一为殷民，密迩王化，故曰：皇天既付中国民越厥疆土于先王，肆王惟徳用和怿先后迷民，用怿先王受命，而又终之曰：已若兹监，惟曰：欲至于万年，惟王子子孙孙永保民，则又述王之徳意使诸侯皆知之，不惟作洛之际，敬劳其民，而所以为国家久长之计者，亦无出于保民者，此又召诰之意，凡此以上，所谓洪大诰治也。
召诰
王敬作所不可，不敬徳二句再提起前敬徳之语而以夏商徃事为言，当监之而疾敬徳下至嗣若功，共为一章，言王者以敬为安居之所，今王不可不疾，敬其徳不可不监视，夏殷二代，禹汤有徳既服天命，当有歴久之年，其后子孙不能延长，弗克享国，我于天命，幽防之理皆不敢知我，但知不敬其徳者即早坠，坏其所受之命，而丧亡尔，今王嗣文武，而受其大命，我亦惟此，夏殷二国之命，继禹汤及二代贤哲之君有功者，庶几不坠，文武所受命，固不可不疾敬徳而以敬为所也，我者为成王，我也，前言相夏殷，谓天命无常，不可保此言，国祚兴亡，惟在人君敬徳不敬徳必可信。
洛诰
周公至洛而卜，盖卜下都以处商民，旧说以卜涧东，瀍西为卜王城，非也，召诰召公，三月戊申，至洛卜宅，得卜则经营，庚戌，攻位，甲寅，位成，翼日，乙卯，周公至洛，则逹观于新邑，营无再卜之意，洛诰，乙卯，朝至于洛，与召诰合，夫召公既卜，且攻位而有成矣，周公乃再卜之，何耶？傥卜而不吉，又将迁位耶？则召公为不可，信矣！况武王定鼎于郏鄏，所以营东都，继先志也，而谓卜都于河朔，又何也？傥以卜河朔为下都涧东，瀍西为王城，则尊卑缓急，又无序矣，此时王城已定，周公但卜处商民之地，以河朔颇近商旧都，迁民之便，而先卜之，次及涧瀍，二者皆惟洛食，我乃者改事之辞，是两卜也，又卜瀍东，亦惟洛食，是三卜也，盖王都在洛，三卜之，墨皆以洛与此地对定，故皆惟洛食也，旧説以涧东瀍，西为王城，盖以二水皆南流，入洛故也。且瀍水出谷城涧水出新安流而至洛，其经行已逺今亦不详，周公所卜，定于何处？而王城廹近洛水之阳，盖不患其说之不通也。
孺子其朋至叙，弗其絶金先生之意，谓孺子成王也，朋者友之也，其者期辞也孺子，其友于百工，谓与之议论谋猷，公其心以与共天下之事，又言：孺子其朋而徃治于洛，无若火始然，其光焰焰，用此小明以御事，则心机日熟，而欲日炽，必至灼烁，延热而不可絶矣。
王以秬鬯二卤，曰明禋，以休享于周公，以为事周公，如事神明也，禋精意以享也，鬰鬯虽所以祭宗庙而宾客，亦以此祼之，如周礼大行人上公，再祼而酢，侯伯一祼，而酢之类，是天子待诸侯之礼也。然则此文惟禋字为主，尔鬯，非必事神明也。
多士
金先生以多士之书，即召诰告，庶殷之书也，三月，即召诰，周公至洛之三月，孔传以为周公致政，明年三月，蔡氏以为成王祀洛，次年三月，皆仿像之辞，恐不得事实。
朕不敢有后，谓所以迁居于西者，非我乐于不安，也是惟天命如此，无敢有违，故我不敢后之尔。无我怨。
君奭
天命不易，谓未受命时，不可以易受天难谌，已受命而又不可信，惟恐将移而之他。
天惟纯佑命至，罔不是孚金，先生曰：天所以纯佑命者，则商家实有许多故家遗俗，王朝羣臣，无不兼持其徳明恤官属，外而藩屏侯甸，况及奔走之人，皆能各用其徳以辅厥辟之治，故一人有所作为于四方，人心无不孚信。
迪见冐闻于上帝，见谓徳昭著于上，冐谓徳覆冐于下，然后闻于上帝，见就自身言，冐就及民言。
收罔朂不及金，先生曰：召公收身而退，不勉其所不及，多方。
奄盖与淮夷，徐戎同叛，以应武庚者，成王，周公既定殷而就伐，奄至三年，然后平只一时事，未尝两出军，孟子谓伐奄五年，讨其君与诗东山，三年归之说合，即此事也，所以三年之久者，奄非能抗天下之兵也，圣贤用兵，不以多杀人急，成功为事，直欲其心服尔，故若是其久也。
告尔四国，多方至弗永，寅念于祀，告尔管蔡，商奄之四国，及多方之国，纣罪贯盈，礼宜诛絶而废其宗祀，其民久化，纣恶亦皆当诛，惟尔殷侯武庚，仍为殷君，而尹正其民者，我惟大降宥尔之死命，恩可谓大矣！尔乃昬罔不知方，且大思图谋，天命为叛逆之事，是乃弗长，永敬念于宗祀，而自欲絶之尔。
自作不典，图忱于正，自为不合典常之事，乃欲图谋人信之，以为正。
立政
兹惟后矣，谋面用丕训徳则乃宅人自乃敢告教厥后以下，乃大臣深知俊人之徳博求之而告于君，谓可居三宅，此一节谓，于是夏之为君者，闻其言，又不轻信而必谋之于人，面之于己，灼见才徳然后用之，果有大训于徳则乃使之为三宅人。
兹乃三宅，所以无义民者，盖因桀弗如，其先君任人之道。
成汤既升陟，居天子之位，乃丕厘上帝，耿光之命，丕以推其大规，厘以理其条目，乃用人，居于三宅，所用之人，则克即其宅，谓果能胜其任也。然人才当广求虽已有人，徧居三事，又当畜才，以待其需，储之以待充三事者，则谓之三俊曰：三有俊则克，即其俊谓实能有其才也，汤则深严，思惟其治天下，丕大之法式，事制曲防已有成规，然后能用三宅，三俊所以在商邑则能和协于此，在四方，则虽逺莫不于丕式之中，以见君徳。
文王惟克厥宅心三句，谓文王惟自能宅安其心，则能自立，此常事司牧之人，皆是能俊有徳者。
成汤文王于三宅之人能宅之者，盖能因防绎，其人灼知其心，兹乃使之乂事，绎则谋面之谓也。
以上皆金先生之意，推而为说，从表注句读段落，方可从此说。
周官
六服，周礼大行人，邦畿方千里，其外方五百里，谓之侯服，又外五百里甸服，又外五百里男服，又外五百里采服，又外五百里卫服，又外五百里要服：【要服，蛮服也，】九州之外，谓之蕃国，职方氏方千里曰王畿，其外侯甸，男采卫蛮夷镇蕃，各方五百里，二说不同，盖方五百里总言，两面也，一面二百五十里，王畿及九服，共方五千五百里，职方九服，而大行人，自侯至要，止六服，谓九州内也，九州外蕃国，则兼夷镇蕃，而言世一见者也，此书六服，即要以上六服也。
传曰：有虞氏官百，夏二百商三百，周三百有六十道，即事理当行之路，论道者论脩身，治人之常道，所以为经邦之本者也隂阳则天地所以造化气运有不齐，人君固当燮和调理经邦，即燮调也。
化即经邦之运，用副贰，三公经邦之化，敬明天地之道，三公言燮理，参天地賛化育徳隆位尊而任大也，三孤位卑，不过敬明其道，以启其君耳。
前言六服，此又言五服一朝，圣人详内畧外不治夷狄嵗朝止于五服。
顾命
誓言嗣谓恐不及戒誓以言嗣子之事
须材金，先生谓即下文礼器几席车辂，戈之属，旧説供防用与上下文不相入。
周礼司几筵，凡大朝觐，大飨射，凡封国，命诸侯王位，设黼依，依前南乡，设莞筵纷纯，加缫席画纯，加次席黼纯，左右玉几，郑谓次席，桃枝席有次列成文，然则此所谓篾席，乃三重席之最上重也，书疏篾折竹之次，青者。
弁者士也，立堂下，冕者大夫也，立堂上戺阶下之隅，角东西堂东西厢之前堂，是两夹室之南，堂上东西垂，谓凡堂上东，西面各一阶，横下而各有一人立于其阶之上际侧阶，则东房北堂之上也。
三宿三祭，三咤宿肃也，用此一同三宿，而三祭孔传，以咤为奠爵，蔡氏从之，疏谓经典，无此咤字，咤为奠爵，传记无文金，先生曰：咤叹也，亲没而始受顾命，虽不敢死其亲用祭服，祭礼而不哭，然三咤之情则不可遏也。
王答拜金，先生曰：明为后也，古者始防，虽卑者亦拜之，此杂用丧礼故也。
金先生曰：在丧祭告王不饮福，太保摄饮福，故太保受同，祭哜宅，宅亦当作咤絶句。
康王之诰
天子五门，一曰臯门外朝，所在朝觐，四方诸侯之所二，曰库门，府库所在，三曰雉门外设两观，悬象魏其内，左祖右社之途，四曰应门，其内治朝之所在，【亦曰内朝，】日朝羣臣之所，五曰毕门，【又曰：虎门，又曰路门】，其内燕朝之所在既日，朝羣臣于治朝而退，适路寝听政，即此地也，今曰应门之内，则宜曰治朝，或曰：内朝蔡传，既言外朝，在路门外，而又曰应门之内，盖内朝所在，两语不相应，恐上外字误。
羑金，先生曰：字书羑，进善也，即诱字羑若，盖天诱其衷之意，言皇天以大邦之命，而改命周，亦以文武大能承受其诱衷，助顺之理，而忧勤西土之民尔。
毕命
道有升降，政由俗革，治道有所当升，有所当降，初无执一之用，故为政者当视时俗为之更张。
辞尚体要，辞令贵大体而不烦细贵，简要而不泛滥君牙。
暑雨祁寒，小民怨咨者，盖寒暑雨，天之令也，小民无知，为其不便于己，且怨咨之，即民心之罔中也，其之难也如此，故曰厥惟艰哉！思艰图易，即之中也，与上文作一串说，下此段似相应，此篇上下，皆是说教，恐未及衣食。
吕刑
炎帝之末，诸侯有蚩尤者为始作乱，盖自天地开辟以来，风气淳朴，民俗敦厚，皆知尊上，蚩尤乃始为乱，故黄帝作法，以矫正防刘之，此言制刑之始，苗民作五虐之刑，曰法谓之曰：法者，言专以刑为治国之法而不用，礼教也；又谓始淫为劓，刵防黥，言初过用其刑而且并制，罪无差等，皆是周圣人所制之刑，而过用之，专用之耳，非谓苖始制刑也如此看，则自无尧舜，因有苗制刑，而遂为常法之碍。
皇帝者，总言尧舜也，盖窜三苗，乃舜居摄时事，未可专指舜征苗分北，乃舜时事，古注言：尧，蔡传言舜，恐皆失偏，当兼言之。
皇帝清问下民，至率乂于民，棐彛金，先生曰：清问下民，而民皆言有苗之暴虐，与其风声气习之为害，于是以徳为威而人心知所畏以徳明民而人心知所向，先命三后以为教养之具此徳明惟明之事，而复命士师以刑法之防此徳威惟畏之事也，圣人制刑之本如此，伯夷降下典礼，以示天下，天神地只，人鬼既各有正礼，然出礼则入刑，降典所以折其民之入刑者，而回入于礼也，禹平水土，以安民生为山川立，主祭之典，以正民心，盖既絶地天通，于是修山川之正祀，又各使有土之君主之，不至于渎，稷降播种之法，使农殖嘉谷，盖前此民，犹杂食草木之实，自稷教民稼穑，而民始皆殖嘉谷矣，三后成功，民俗殷盛，而后命臯，陶为士师，制百姓以刑法之中，不偏于轻以惠奸，不过于重以虐民，立为中典，亦所以使民祗敬为徳而已。盖其君臣之间，和敬示徳于上而精明承徳于下躬行心，得其表里，政令皆可为民之法，灼于四方，人心观感，罔不为徳之勉而后明，刑法之中，治其民之，非彛者而已。盖教养如此，而犹或有非彛者，然后刑之也，○此篇始，述有苗之刑，以为暴虐之戒，继述圣人之刑，以为后世之准，圣人教养之具，无一【以下原阙】。
视岂非以徳为民所取中乎
篇中十中字，罔中于信，制百姓于刑之中，明于刑之中，观于五刑之中，罔非在中，咸庶中正，罔不中听，非天不中，于民之中，咸中有庆，皆无过，不及意。
费誓
战车甲士三人，御者居前，左执弓矢，右用五兵弓矢，为长兵，五兵为短兵，弓一，用矢百，又有一弓，以备损折，故诗曰：交韔二弓，必二弓百矢具足，故曰：备五兵者，戈；殳，防酋矛夷矛，建于车右，随所宜用之，以金为之，故曰锻唯殳，积竹为之，为击兵，不主刺，此言戈矛，总该五兵也，砺锋刃，则又总上两句兼矢戈，防矛言之。
凡言常刑者，军律之，常于此申言之，尔曰大刑，曰无余刑，则此誓之权也。
秦誓
左传僖三十年，晋文公秦穆公同围郑，郑人说秦伯，秦伯使其大夫子逄孙，杨孙戍之而还，三十二年，祀子告于秦，曰：郑人使我掌北门之管，若潜师以来，国可得也，穆公访诸蹇叔，蹇叔曰：劳师袭逺逺主备之勤而无所，必有悖心，公辞焉，使百里孟明视，西乞术，白乙丙出师于东门之外，蹇叔哭之，曰：孟子，吾见师之出而不见其入也，公使谓之曰：尔何知？中寿？尔墓之木拱矣，三十三年，秦师行及滑，郑商人髙遇之以牛，十二犒师，曰：寡君闻吾子将歩师出于敝邑，敢犒从者，敝邑为从者之淹，居则具一日之积，行则备一夕之卫，孟明曰：郑有备矣，吾其还也，灭滑而还，晋原轸曰：秦违蹇叔，以贪勤民，不哀吾丧，伐吾同姓，遂发命遽兴，姜戎败秦师于殽，获三帅以归，文嬴请而归之，秦伯曰：孤违蹇叔以辱二三子，孤之罪也，文二年春，秦孟明视帅师伐晋，以报殽之役，晋侯御之，秦师败绩，三年，秦伯伐晋，济河焚舟，取王官及郊，晋人不出，遂自茅津济，封殽尸而还，史记曰：穆公自茅津渡河，封殽中尸，乃誓于军曰云云，以申不用蹇叔，百里奚之谋？故作此誓。
商，周之书，多引夏商之兴废为监，商，周初兴起事之书，陈桀，纣之恶以告之，于众固宜也，至功成治定之后，凡所以告戒之辞，莫不引之为说，盖义理虽人心之所固有，又不若指其已然之迹以告之，尤为易见，○起事，数所征之罪，【以下原阙】。
伊训   太甲上   太甲中
太甲下  咸有一德  盘庚上
盘庚中  盘庚下   说命下
微子
周书
大诰   康诰    酒诰
洛诰   多士    无逸
君奭   多方    立政
顾命   康王之诰  毕命
君牙   冏命    文侯之命
引古
周书
周官   吕刑
读书丛说卷六