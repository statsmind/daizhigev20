钦定四库全书     经部八
论语笔解       四书类
提要
【臣】等谨案：论语笔解二巻旧本题唐韩愈，李翺同撰中闲所注以韩曰：李曰为别考，张籍集祭，韩愈诗有论语未讫，注手迹，今微茫句，邵博闻见后录，遂引为论语注未成之据，而李汉作韩愈集序则称有论语注十卷与籍，诗异王楙，野客丛书，又引为已成之证，晁公武读书，志称四库，邯郸书目皆无之，独田氏书目有韩氏，论语十卷，笔解两卷，是论语注外别出笔解矣。新唐书艺文志载愈，论语注十巻亦无笔解，惟郑樵通志着録二卷，与今本同意，其书出于北，宋之末，然唐李匡乂，宣宗大中时人也，所作资暇集一条云：论语宰予昼寝，梁武读为寝室之寝，昼作胡卦反，且云：当为画字，言其绘画寝室，今人罕知其由，咸以为韩文公所训解，又一条云：伤人乎？不问马，今亦谓韩文公读不为否？然则大中之前，已有此本，未可谓为宋人伪撰，且昼寝一条，今本有之，廐焚一条，今本不载，使作伪者剽掇，此文不应两条相连摭其一而遗其一，又未可谓因此依托也，以意推之，疑愈注论语时，或先于简端，有所记録，翺亦问相讨论附书其间，迨书成之后，后人得其稿，本采注中所未载者，别録为二卷行之，如程子有易传而遗书之中，又别有论易诸条，朱子有诗传而朱鉴，又为诗传遗説之例题曰笔解明，非所自编也，其今本或有或无者，则由王存以前世无刋，本传冩或有异同，邵博所称三月字，作音一条，王楙所见，本亦无之，则诸本互异之，明证矣。王存本，今未见魏仲举刻韩文，五百家注，以此书附末，今传本亦稀，此本为明范，钦从许勃本传，刻又赵希升读书，附志曰：其间翺曰者李习之也，明旧本愈不著名，而翺所説则题名以别之，此本改称韩曰：李曰：亦非其旧矣，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
论语笔解序
昌黎，文公着笔，解论语一十卷，其间翺曰者，盖李习之同与切磨，世所传率多讹舛，始愈笔大义，则示翺翺从而交相明辨，非独韩制此书也。噫！齐鲁之门人所记善言，既有同异，汉魏学者，注集繁阔，罕造其精，今观韩，李二学勤拳，渊防，可谓窥圣人之堂奥矣，岂章句之技，所可究极其防哉？予缮校旧本数家，得其纯粹，欲以广传，故序以之。
钦定四库全书
论语笔解卷上
唐 韩愈李翺 撰
学而第一
有子曰：信近于义，言可复也，【马曰：其言可反覆，故曰近义】。
韩曰：反本要终，谓之复言行合宜，终复乎信，否则小信未孚，非反覆，不定之谓。
李曰：尾生之信，非义也；若要终合宜，必不抱桥，徒死马云反覆，失其防矣。
恭近于礼逺耻辱也【，马曰：恭不合礼，非礼也能逺耻辱，故近礼】。
韩曰：礼恭之本也，知恭而不知礼止逺辱而已谓恭必以礼为本。
李曰：晋世子申生恭命而死，君子谓之非礼，若恭而不死，则得礼矣。
因不失其亲，亦可宗也。【孔曰：因亲也，所亲不失其亲，亦可宗敬】。
韩曰：因训亲非也，孔失其义，观有若上陈信义恭礼之本，下言，凡学必因上礼义二説不失亲师之道，则可尊矣。
李曰：因之言相因也，信义而复本礼，因恭而逺嫌皆不可失，斯乃可尊。
子曰：敏于事，而愼于言，就有道而正焉，可谓好学也矣，【孔曰：敏，疾也，有道，有道德者，正谓问事是非】。
韩曰：正谓问道，非问事也，上句言事下句，言道孔不分释之，则事与道混而无别矣。
李曰：凡人事，政事皆谓之事迹，若道，则圣贤徳行非记诵，文辞之学而已，孔子曰：有顔回者好学，不迁怒，不贰过此，称为好学，孔云问事是非，盖得其近者，小者失其大端。
为政第二
子曰：诗三百，一言以蔽之，曰：思无邪，【包曰：蔽犹当也，又曰：归于正也。】韩曰：蔽犹防也，包以蔽为当，非也。按思无邪，是鲁颂之辞，仲尼言诗，深义而包释之略矣。
李曰：诗三百篇，断在一言，终于颂而已，子夏曰：发乎情，民之性也，故诗始于风止乎礼义，先王之泽也，故终无邪一言，诗之断也，虑门人学诗，徒诵三百之多而不知一言之断，故云然尔。
子曰吾五十而知天命【孔曰知天命之终始】
韩曰：天命深微至赜，非原始要终，一端而已，仲尼五十学易，穷理尽性，以至于命，故曰知天命。
李曰：天命之谓性，易者，理性之书也，先儒失其传，惟孟轲得仲尼之蕴，故尽心章云：尽其心，所以知性，修性所以知天，此天命极至之説诸子罕造其微。
六十而耳顺，七十而从心所欲，不逾矩，【郑曰：耳闻其言，知其微防也，马曰：矩，法也，从心所欲，无非法】。
韩曰：耳当为尔，犹言如此也，既知天命又如此，顺天也。
李曰：上圣既顺天命，岂待七十不逾矩，法哉！盖孔子兴言，时已七十矣，是自卫反鲁之时也，删修礼乐，诗，书，皆本天命而作如其顺。
子曰：温故而知新，可以为师矣。【孔曰：温防也，寻绎故者，又知新者可以为师矣。】韩曰：先儒皆谓防绎文翰，由故及新，此是记问之学，不足为人师也，吾谓故者，古之道也新谓己之新意，可为新法。
李曰：仲尼称子贡云：告诸往而知来者，此与温故知新，义同孔谓防绎文翰则非。
子曰：君子不器，子贡问君子，子曰：先行其言而后从之，【孔曰疾，小人多言而行不周】。
韩曰：上文君子不器，与下文子贡问君子是一段义，孔失其防，反谓疾，小人有戾于义。
李曰：子贡门人上科也，自谓通才可以不器，故闻仲尼此言而防发问端，仲尼谓但行汝言，然后从而知，不器在汝，非谓小人明矣。
子张问十世可知也，子曰：殷因于夏礼，所损益可知也；周因于殷礼，所损益可知也；其或周者，虽百世可知也，【孔曰：文质礼变，马曰所因，谓三纲，五常所损益，谓文质三统】。
韩曰：孔马皆未详，仲尼从周之意，泛言，文质三统，非也。
李曰：损益者，盛衰之始也，礼之损益，知时之盛衰，因者，谓时虽变而礼不革也，礼不革，则百世不衰，可知焉，穷此深防，其在周礼乎？
韩曰：后之继周者，得周礼则盛，失周礼则衰，孰知因之之义，其深矣乎！
八佾第三
季氏旅于泰山，子谓冉有曰：女弗能救与，对曰：不能，子曰：呜呼，曾谓泰山不如林放乎？【马曰救止也，包曰：泰山之神，反不如林放者乎？】韩曰：谓当作为字，言冉有为泰山非礼，反不如林，放问礼乎？包言泰山之神非其义也。
子曰：吾不与祭，如不祭，【包曰：不自亲祭，使摄者为之不尽，敬与不祭同】。
韩曰：义连上文禘，自既灌而往，吾不欲观之矣，盖鲁僖公乱昭穆，祭神如神在，不可跻而乱也故下文云：吾不与祭，盖叹不在其位，不得以正此礼矣，故云：如不祭，言鲁逆祀，与不祀同焉。
李曰：包既失之，孔又甚焉，孔注祭神如神在，谓祭百神，尤于上下文乖舛。
子贡欲去告朔之饩羊，【郑曰：礼，人君毎月告朔于庙，有祭，谓之庙享】。
韩曰：人君谓天子也，非诸侯通用，一礼也，鲁自文公六年闰月不告朔，犹朝于庙，左氏曰：不告朔，非也，吾谓鲁祀周公以天子礼，鲁君毎月朔不朝于周，但朝周公之庙，因而祭曰庙，享其实以祭为重尔，文公既不行，告朔之享，而空朝于庙，是失礼也。然子贡非不知鲁礼之失，特假饩羊之问，诚欲质诸圣人以正其礼尔，又曰：天子云听朝，谓听政于天下也，诸侯云告朔，谓以下之政告于上也，每月颁朔于诸侯，诸侯禀朔，奉王命藏祖庙，于是鲁有庙享之文，他国则亡，此礼。
李曰：襄二十九年，凡三正月，公在楚，左氏曰：释不朝正于庙，吾谓鲁礼，正月嵗首谓之朝正也，月即谓之告朔，盖二礼欤？
又曰：案周礼，正月之吉，始和，布治于邦国都鄙，盖当时诸侯皆有禀命，告朔明文，其所无者，惟朝正不侔，周公庙享尔。
里仁第四
子曰：君子之于天下也，无适也，无莫也，义之与比，韩曰：无适无可也，无莫，无不可也。惟有义者与相亲，比尔。
李曰：下篇第九云子絶四曰：毋固注云：无可无不可，在毋固执焉，王通云：可不可，天下所共存也，孟子曰：惟义所在，其防同。
子曰：君子怀德，小人怀土；君子怀刑，小人怀惠，【孔曰怀德，怀安也，怀土重迁也，怀刑安于法也，包曰怀惠，恩惠也】。
韩曰：德难形容，必示之以法制，土难均平，必示之以恩惠，上下二义，转相明也。
李曰：君子非不怀土也，知土均之法，乃怀之矣，小人只知土著，乐生之惠，殊不知土之德，何极于我哉。
子曰：参乎？吾道一以贯之，曽子曰：唯子出，门人问曰：何谓也？曽子曰：夫子之道，忠恕而已矣，【孔曰：直晓不问故，答曰：唯】韩曰：説者谓忠与恕一贯，无偏执也。
李曰：参也鲁，是其忠焉，参至孝，是其恕也，仲尼尝言忠必恕，恕必忠，阙一不可，故曽子闻道一以贯之，便晓忠恕而已。
子游曰：事君数，斯辱矣，朋友数，斯疏矣，【包曰：数谓速数之数，】韩曰：君命召，不俟驾速也，岂以速为辱乎！吾谓数当谓频数之数。
李曰频数，再三渎，必辱矣，朋友频渎，则益疏矣，包云：速数非其防。
公冶长第五
子使漆雕开仕对曰吾斯之未能信子説
韩曰：未能见信于时，未可以仕也，子説者善其能，忖己知时变。
李曰：孔言未能究，习是开未足以仕，非经义也，郑言志道深是开，以不仕为得也。非仲尼循循善诱之意，云善其能，忖己知时变，斯得矣。
子谓子贡曰：女与回也孰愈？对曰：赐也何敢望回？回也闻一以知十，赐也闻一以知二，子曰：弗如也。吾与女弗如也，【包曰：既然，子贡不如复云，吾与女俱不如者，盖欲以慰子贡尔】。
韩曰：回亚圣矣，独问子贡孰愈？是亦赐之亚回矣，赐既发明顔氏具圣之体，又安用慰之乎？包失其防，李曰：此最深义，先儒未有究其极者，吾谓孟轲语顔，回深入圣域，云具体而微，其以分限为差别，子贡言语科深于顔回不相絶逺谦云得具体之二分，盖仲尼嘉子贡亦窥见圣奥矣，虑门人惑，以谓回多闻广记，赐寡闻陋学，故复云俱弗如，以释门人之惑，非慰之云也。
韩曰：吾观子贡，此义深微，当得具体，八分所不及，回二分尔，不然，安得仲尼称弗如之深乎？
宰予昼寝，子曰：朽木不可雕也，粪土之墙不可杇也，于子与何诛【旧文，作画字】。
韩曰：昼当为画字之误也宰予四科，十哲，安得有昼寝之责乎？假或偃息，亦未深诛，又曰于予显，是言宰予也下文始，吾今吾者即是仲尼自谓也。
李曰：于予与何诛？并下文于予与？改是二句，先儒亦失其防，吾谓仲尼虽以宰予髙闲昼寝于宰予之才，何责之有？下文云于宰予言行，虽昼寝，未为太过，使改之，不昼亦可矣。
子贡曰：夫子之文章，可得而闻也？夫子之言性与天道，不可得而闻也？【孔曰：性者，人所受以生也，天道者，元亨日新之道深微，故不可得而闻也？】韩曰：孔説粗矣非其精蕴，吾谓性与天道，一义也，若解二义，则人受以生，何者？不可得闻乎哉？
李曰：天命之谓性，是天人相与一也，天亦有性春仁，夏礼秋义，冬智是也，人之率性，五常之道是也。盖门人只知仲尼文章而少克，知仲尼之性与天道合也，非子贡之深蕴，其知天人之性乎？
雍也第六
子曰：人之生也直，罔之生也幸而免，【马日，人之生自终者，以其正直也，包日诬罔正直，是幸也】。
韩曰：直当为德字之误也言人生禀天地大徳，罔，无也，若无其徳免于咎者尠矣，【古书徳作悳】。
李曰：洪范三徳正直在其中，刚柔共成焉，无是一者必有咎，况咸无之，其能免乎？包谓诬枉正直，则罪无赦；何幸免哉？马言自终，又非生也之义。
子曰：齐一变至于鲁，鲁一变至于道，【包曰：齐可使如鲁，鲁可使如大道，行之时】。
韩曰道谓王道非大道之谓
李曰：有王道焉，吾从周是也，有霸道焉，正而不谲是也。有师道，焉得天子礼乐，吾舍鲁何适是也？然霸道可以至师道，师道可以至王道，此三者皆以道言也，非限之以器也，故下文云觚不觚，言器不器也，觚哉！重言不器，所以臻道也。
子曰：君子博学于文，约之以礼，亦可以弗畔矣夫！【郑曰弗畔，不违道也，】。
韩曰畔当读如偏畔之畔弗偏则得中道
李曰：文胜则流靡，必简约礼，称君子之中庸是也，郑言违畔之畔，岂称君子云哉？失之逺矣。
子见南子，子路不説夫子矢之曰：予所否者，天厌之！天厌之！【孔曰：行道非妇人之事，与之呪誓，义可疑焉，】。
韩曰：矢，陈也否？当为否泰之否？厌当为厌乱之厌，孔失之矣，为誓非也。后儒因以誓，又以厌为擫，益失之矣，吾谓仲尼见卫君，任南子之用事，乃陈卫之政理，告子路云：子道否？不得行，汝不须不悦也，天将厌，此乱世而终，岂泰吾道乎？
李曰：古文阔略，多为俗儒穿凿，遂失圣人经防，今退之发明深义，决无疑焉。
述而第七
子曰：述而不作，信而好古，窃比于我老彭，【包曰：若老彭祖述之而已，】韩曰：先儒多谓仲尼谦词，失其防矣，吾谓仲尼伤己，不遇叹其道，若老彭而已。
李曰：下文子曰：甚矣，吾衰也乆矣吾不复梦见周公，是制礼作乐，慕周公所为，岂若老彭，述古事而已，显非谦词，盖叹当世鄙俗，窃以我比老彭，无足称尔，韩曰：殷贤惟伊，傅，余固蔑称。
子曰：自行束脩以上，吾未尝无诲焉，【孔曰：言人能奉礼自行，束脩以上，则皆教诲之焉】？
韩曰：説者谓束为束帛，脩为羞脯，人能奉束脩于吾，则皆教诲之，此义失也，吾谓以束脩为束，羞则然矣，行吾而教之非也，仲尼言，小子洒扫进退，束脩末事，但能勤行此小者，则吾必教诲其大者。
李曰诲人不倦此其防也
冉有曰：夫子为卫君乎？子贡曰：诺，吾将问之，入曰：伯夷，叔齐何人也？曰：古之贤人也，曰：怨乎？曰：求仁而得仁，又何怨？出曰：夫子不为也，【郑曰：父子争国，恶也，孔子以夷，齐贤且仁，故知不助卫君明矣，】韩曰：上篇云：伯夷，叔齐，不念旧恶，怨是用希，此言君子虽恶不怨也，又下篇云：不降其志，不辱其身，伯夷，叔齐欤？我则异于是，无可无不可，吾尝疑三处言夷齐各不同，吾谓此段义称贤，且仁者，盖欲止冉有为卫君而已。
李曰：圣人之言无定体，临事制宜，孟轲论之最详，曰：伯夷圣之清者也，伊尹圣之任者也，栁下惠圣之和者也；孔子圣之时者也，时行则行，时止则止，大抵仲尼与时偕行，与时偕极，无可无不可，是其防也，其余称贤且仁，诚非定论。
韩曰：习之深乎哉？吾今乃知仲尼之言，瞻之在前，忽然在后，不可槩窥其极。
子所雅言，诗，书，执礼，皆雅言也，【孔曰：雅音正言也， 郑曰：先王典法，必正言其音，然后义全】。
韩曰：音作，言字之误也传写因注云：雅音正言，遂误尔。
李曰孔，郑注皆分明，但误一音字，后人惑之，盖一时门弟之所记，録云子所雅言，即下云：诗，书，执礼，皆雅言也云尔，其义焕然无惑。
泰伯第八
子曰：恭而无礼则劳，愼而无礼则葸，勇而无礼则乱，直而无礼则绞，【王曰：葸惧，貌绞刺也，】。
韩曰：王注云：不以礼节之，吾谓礼者制中者也，不及则为劳，为葸过则为乱，为绞绞也。
李曰上篇云：礼之用，和为贵，不以礼节之，亦不可行，此言发而皆中节，谓之和也，今言恭必企而进，礼不可太过，大抵取其制中而已乎？
韩曰：上篇云中庸之为徳也其至矣乎？民鲜乆矣此正谓言礼之皇极也。
子曰：兴于诗，立于礼，成于乐，【包曰：兴，起也，礼所以立身，乐以成性】。
韩曰：三者皆起于诗而已，先儒略之，遂惑于二矣。李曰：诗者起于吟咏，情性者也，发乎情，是起于诗也；止乎礼义，是立于礼也，删诗而乐正，雅；颂，是成于乐也，三经一原也，退之得之矣，包氏无取焉。
子曰：惟天为大，惟尧则之，荡荡乎民无能名焉！【包曰布徳广逺民无能识其名】。
韩曰：尧仁如天，不可名状，其高逺非不识其名也，李曰：仲尼称尧如天之难也，亦犹顔回称仲尼，如天弥髙瞻之在前，忽然在后，与此义同。
子罕第九
子罕言利与命与仁【包曰寡能及之故希言】
韩曰：仲尼罕言，此三者之人焉，非谓罕言，此三者之道也。
李曰：上篇云仁逺乎哉我欲仁，斯仁至矣，是仲尼凡于道则无不言，但罕有其人，是以罕言尔，上篇云必有之，吾未之见，此罕言之义。
子絶四毋意毋必，毋固，毋我【，王曰：不任意无专，必无固行，无有其身也，】韩曰：此非仲尼，自言盖弟子记师行事，其实子絶二而已，吾谓无任意，即是无专，必也无固行，即是无有己身也。
李曰：非弟子记之繁，传之者误以絶二为四也；但见四毋字不晓，二义而已，亦犹手之舞之，足之蹈之，虽四事，其实二事，云：
子曰：鳯鸟不至，河不出图，吾已矣夫！【孔曰：圣人受命，则鳯凰至河出图，今无此瑞，吾已矣夫者，伤不得见也。河图乃八卦是也。】。
韩曰王道盛则四灵为畜非但受命符尔
李曰：易曰：河出图，洛出书，圣人则之，书云：箫韶九成，鳯凰来仪，皆言王道，太和及此矣，圣人伤己之不得见，非受命祥瑞尔。
顔渊喟然叹曰：仰之弥髙鑚之弥坚，瞻之在前，忽然在后，夫子循循然善诱人，博我以文，约我以礼，欲罢不能，既竭吾才，如有所立卓尔，虽欲从之，末由也已，【包曰：恍惚不可得而形容，孔曰不能，及夫子之所立】。
韩曰：既竭吾才，如有所立卓尔，此回首，自谓虽卓立，未能及夫子髙逺尔
李曰：退之深得之矣，吾观下篇云：可与共学，未可与适道，可与立，未可与权，是知所立卓尔，尚未可权，是顔回自谓明矣，孔义失其防。
子路使门人为臣，【郑曰：子路欲使弟子行为臣之礼也。】。
韩曰：先儒多惑此説以谓素王素臣后学，由是责子路欺天，吾谓子路刚直无谄，必不以王臣之臣，欺天尔本，谓家臣之臣，以事孔子也。
李曰：卿大夫称家，各有家臣，若舆臣臣台，台臣仆之类，皆家臣通名仲尼，是时患三家，专鲁而家臣用事，故责子路以谓：不可效三家欺天尔。
子曰：可与共学，未可与适道，可与适道，未可与立，可与立，未可与权，【孔曰：虽能之道，未必能有所立，虽有所立，未必能权量轻重】。
韩曰：孔注犹失其义，夫学而之道者，岂不能立耶？权者，经权之权，岂轻重之权耶？吾谓正文传写错倒，当云可与共学，未可与立，可与适道，未可与权，如此，则理通矣。
李曰：权之为用，圣人之至变也，非深于道者，莫能及焉，下文云：唐棣之华，偏其反而，此仲尼思权之深也？公羊云反经合道，谓之权，此其义也。
乡党第十
吉月必朝服而朝，【孔曰：吉，月月朔也，吉服，即皮弁服也，】。
韩曰：吉礼所行月日，因而谓之吉，月吉日，非正朔而已。
李曰：周礼云，正月之吉，又云：月吉读邦法，今究其义，皆因吉礼以别下文凶宾嘉尔。
乡人傩，朝服而立于阼阶，【孔曰傩，驱逐疫鬼，恐惊先祖，故朝服而立于庙之阼阶，】韩曰：正文无庙字，又云，恐惊先祖，疑孔穿凿，非本防李曰：仲尼居乡，似不能言者，覩傩，非礼也，故朝服立阶，欲止之，使不傩适防，时当在阼阶尔，别无异义。
子曰：山梁雌雉，时哉时哉！子路共之，三嗅而作，【周曰：子路共之，非本意，不茍食，故三嗅而作】。
韩曰：以为食，具非其防，吾谓嗅当为呜呜之，呜雉之声也。
李曰：子路拱之雉，嗅而起记者终其事尔，俗儒妄加异义，不可不辩也。
论语笔解卷上
<经部,四书类,论语笔解>
钦定四库全书
论语笔解卷下
唐 韩愈李翺 撰
先进第十一
子曰：从我于陈，蔡者皆不及门也，【郑曰：皆不及仕进之门而失其所】，韩曰：门谓圣人之门，言弟子学道，由门以及堂，由堂以及室分等降之差，非谓言仕进而已。
李曰：如由也，升堂未入于室，此等降差别，不及门，犹在下列者也。
徳行顔渊闵子骞，冉伯牛，仲弓言语，宰我，子贡，政事冉有，季路文学，子游，子夏【説者曰字而不名，非夫子云】。
韩曰：论语称字不称名者多矣，仲尼既立此四品，诸弟子记其字而不名焉，别无异防。
李曰：仲尼设四品，以明学者不同科，使自下升髙自门升堂，自学以格于圣也，其义尤深，但俗儒莫能循此品第，而窥圣奥焉。
韩曰：徳行科最高者，易所谓黙而识之，故存乎徳行，盖不假乎言也，言语科次之者，易所谓拟之而后言，议之而后动，拟议以成其变化，不可为典要，此则非政法所拘焉，政事科次之者，所谓虽无老成人，尚有典刑，言非事，文辞而已，文学科，为下者记所谓离经辩志论学，取友小成，大成自下而上升者也。
李曰：凡学圣人之道始于文，文通而后正人事，人事明而后自得于言，言忘矣，而后黙识已之所行，是名徳行斯入圣人之奥也，四科如有序，但注释不明，所以然。
子曰：回也其庶乎屡空，赐不受命而货殖焉，亿则屡中，【注曰：回，庶几圣道，虽数空匮，而乐在其中，赐不受教命，唯财货是殖，亿度是非，盖美回所以励赐也，】韩曰：一説屡犹每也，空犹虚中也，此近之矣，谓富不虚心，此説非也吾谓回则坐忘遗照，是其空也，赐未若回每空而能中其空也，货当为资殖，当为权字之误也子贡资于权变，未受性命之理，此盖明赐之所以亚回也。
李曰：仲尼品第回赐，皆大贤，岂语及货殖之富耶？集解失之甚矣，吾谓言语科，实资权变更，能虑中乎？即回之亚匹明矣。
子张问善人之道子曰：不践迹，亦不入于室，【孔曰善人，不但循旧迹，亦少能创业，然亦不入于圣人之奥室】。
韩曰：孔説非也吾谓善人，即圣人异名尔，岂不循旧迹，而又不入圣人之室哉？盖仲尼诲子张言善人，不可循迹而至于心室也，圣人心室，惟奥惟微，无形可观，无迹可践，非子张所能至尔。
李曰：仲尼言由也，升堂未入于室，室是心地也，圣人有心，有迹有造，形有无形，堂堂乎？子张诚未至此。
子曰：论笃是与，君子者乎？色庄者乎？【孔曰：论笃是口，无择言，君子是身无择行，色庄者不恶而严】。
韩曰：孔失其义，吾谓论者讨论也。笃，极也是此也。论极，此圣人之道，因戒子张但学君子，容色庄谨，即可以及乎君子矣。
李曰：与疑辞也乎？语终也，上句云论笃此与者，言子张未极，此善人也，下句言庄者欲戒子张检堂堂之过，约归于君子，容貎而已，孔注云：三者为善人，殊失圣人之本意。
子畏于匡，顔渊后子曰：吾以女为死矣！曰：子在，回何敢死？【包曰：言夫子在已无所敢死也。】！
韩曰：死当为先字之误也上文云顔渊后下文云：回何敢先？其义自明，无死理也。
李曰：以回徳行亚圣之才，明非敢死之士也，古文脱误包注，从而讹舛，退之辩得其正。
防，尔何如【？至】童子六七人，浴乎沂，风乎舞雩，咏而归，【孔曰：暮春，季春三月】。
韩曰：浴当为防字之误也。周三月，夏之正月，安有浴之理哉！
李曰：仲尼与防盖美，其乐王道也，余人则志在诸侯，故仲尼不取。
顔渊第十二
顔渊问仁，子曰：克已复礼为仁，【马曰：克己约身也，孔曰复返也，身能返礼，则为仁矣，】。
韩曰：孔马得其皮肤，未见其心焉，吾谓回问仁仲尼答以礼，盖举五常之二以明其端焉故下文云非礼勿视，非礼勿听，非礼勿言，非礼勿动，又举五常之四，以终其义。
李曰：仁者五常之首也。视听言貌，思五常之具也，今终之以动者，貌也，貌为木为仁，此问非顔回具体，安能究仲尼之心。
子曰博学于文约之以礼亦可以弗畔矣夫
韩曰：简编重错，雍也篇中已有君子，博学于文，约之以礼，可以弗畔矣夫！今削去此段可也。
子张问：士何如斯可谓之达矣？子曰：夫达也者，质直而好义，察言而观色，虑以下人，【马曰：常有谦退之志】。
韩曰：此与上篇，色庄者乎？一义也，皆斥言子张质直庄谨下于人，则为达士矣。
李曰：下文云：夫闻也者，色取仁而行违，居之不疑，此并戒堂堂乎？张不贵必闻，在乎必达。
子路第十三
冉有退朝，子曰：何晏也？对曰：有政，子曰：其事也。如有政，虽不吾以，吾其与闻之。【马曰：政者有所改更，匡正事者，凡行常事，我为大夫，虽不见任用，必当与闻之】。
韩曰：政者，非更改之谓也。事者，非谓常行事也，吾谓凡干典礼者，则谓之政，政即常行焉，则谓之行，行其常，则谓之人事。
李曰：政事，犹言文学也，文之义，包乎天地大矣，学之者人也，政之事包乎？典礼大矣，事之者人也，仲尼，盖因冉有之，对以明政事不可不分也。
子贡问曰：何如斯可以为士矣。子曰：宗族称其孝焉，乡党称其悌焉，【旧本子曰：行已有耻，为上文简编差失也。】。
韩曰孝悌为百行之本无以上之者
曰：敢问其次？曰：行已有耻，使于四方，不辱君命，可谓士矣？曰：敢问其次？曰：言必信，行必果，硁硁然小人哉？抑亦可以为次矣；【孔曰：有耻者有所不为，郑曰：硁硁小人之貌也，】。
韩曰：硁硁敢勇貌，非小人也，小当为之字，古文小与之相类，传之误也上文既云言必信，行必果，岂小人为耶？当作之人哉？于义得矣。
李曰：请以四科校量次第，则孝悌当徳行科上也，使四方不辱君命，当言语科，次也，言必信，行必果，当政事科，又其次以推文学可知焉。
子曰：善人教民七年，亦可以即戎矣，【包曰郎就也，戎兵也，】。
韩曰：七年义不解，吾谓即戎者，衣裳之会，兵车之会，皆谓即戎矣，此是诸侯朝会于王，各修戎事之职，按王制云：三年一聘，五年一朝，仲尼志在尊周，故言五年可以即戎，事朝天子，七年者字之误欤。
李曰：退之言尊周，得其防矣，七年，五年字误，当究其详，吾谓周礼大宗伯，云殷頫曰：视郑义曰：殷頫一服，朝之嵗也以朝者少，诸侯乃使卿以大礼众聘焉，一服朝在元年，七年十一年，又大行人职云：侯服嵗一见甸服二嵗一见男服三嵗一见采服四嵗一见卫服五嵗一见要服六嵗一见王嵗徧存三嵗徧頫五嵗徧省七嵗属象胥谕，言语协辞，命九嵗属瞽史谕书名，听声音，十有一嵗达瑞节同度量，成牢礼同，数器修法，则十有二嵗王巡守殷国，以是究之，盖天子即位元年，诸侯毕朝，谓之一服，朝为始也，六服凡六年，终至七年又复始矣，十一嵗王抚诸侯礼终，至十二年，又亦如初，故郑注宗伯职云：元年，七年十一年，皆举其始也。
韩曰：噫！习之，可谓究极，圣人之奥矣，先儒但以攻战为即戎，殊不思仲尼教民尊周谨，朝聘所以警当世，诸侯举七年而元年十一年，从可知矣。
宪问第十四
子曰：君子而不仁者有矣夫，未有小人而仁者也；【孔曰：虽君子犹未能备】。
韩曰：仁当为备字之误也。岂有君子而不仁者乎？既称小人，又岂求其仁耶？吾谓君子才行，或不备者有矣，小人求备，则未之有也。
李曰：孔注云：备是解其不备明矣。正文备作仁，诚字误，一失其文，寖乖其义。
子曰：古之学者为己，今之学者为人，【孔曰：为己履而行之，为人徒能言之也？】。
韩曰：为己者谓以身率天下也，为人者谓假他人之学，以检其身也，孔云徒能言之，是不能行之，失其防矣。
李曰：孟子云，尧舜性之，是天人兼通者也。汤：武，身之是为己者也，五伯假之，是为人者也。
子曰：君子道者三，我无能焉，仁者不忧，知者不惑，勇者不惧，子贡曰：夫子自道也。
韩曰：子贡虑门人不晓，仲尼言，我无能焉，故云自道以明，有能也。
子贡方人，子曰：赐也贤乎哉？夫我则不暇，【孔曰：比方人也，不暇比方人】。
韩曰：不暇比方人者，其防安在？吾谓义连上文云：夫君子自道者，我无能，此是比方君子之言也，惟子贡明之故，门人记子贡方人四字下文曰贤乎哉善！子贡能知我，比方人耳，复云不暇者，终自晦也。
子曰：作者七人矣，【包曰长沮，桀溺丈人，石门荷蒉，仪封人，楚狂接舆】。
韩曰：包氏以上文连此七人失其防，吾谓别段，非谓上文避世事也，下文子曰：别起义端，作七人，非以隐避，为作者明矣，避世本无为作者，本有为显非一义，李曰：其然乎？包氏所引长沮已下，茍合于义，若于作者絶未为得吾谓包氏因下篇，长沮桀溺，云与其从辟人之士，岂若从避世之士哉！遂举此为七人，茍聨上义，殊不知仲尼云：鸟兽不可与同羣，此则非沮桀辈，为作者明矣，又况下篇云：逸民伯夷，叔齐，虞仲，夷逸，朱张栁下惠，少连七人，岂得便引为作者，可乎？包谬不攻自弊矣。
韩曰：齐鲁记言，无不脱舛，七人之数，固难条列，但明作者，实非隐沦，昭昭矣。
李曰以作者之谓圣之义明之则理道明矣
韩曰仲尼本至诚如此乎但学者失之云耳
原壤夷俟，子曰：老而不死，是谓贼以杖扣其胫，【马曰夷踞，俟待也，孔曰：扣击也】。
韩曰：古文叩扣文之误也当作指为夷俟踞足，原不自知失礼，故仲尼既责其为贼，又指其足胫，使知夷踞之罪，非击之明矣。
卫灵公第十五
卫灵公问陈于孔子对曰：俎豆之事则尝闻之矣，军旅之事，未之学也。【郑曰：本未立，不可教以末事】。
韩曰：俎豆与军旅皆有本有末，何独于问陈为末事也，郑失其防，吾谓仲尼因灵公问陈，遂讥其俎豆之小尚未习，安能讲军旅之大乎？
李曰：俎豆宗伯之职，军旅司马之职，皆周礼之本也，郑以为末事，皆乖仲尼本意。
子曰：由知徳者鲜矣【王曰：君子固穷，而子路愠见，故谓之少于知徳】。
韩曰：此一句是简编脱漏，当在子路愠见下文一段为得。
李曰：滥当为愠字之误也。仲尼因由愠见，故云：穷斯愠焉，则知之固，如由者亦鲜矣。
子张问行，子曰：立则见其参于前也，在舆则见其倚于衡也，夫然后行【包曰：衡轭也言思念忠信，立则常想见参，然在目前，在舆则若倚车轭，】韩曰：参古骖字，衡横木式也，子张问行，故仲尼喻以车乘，立者如御，骖在目前，言人自忠信笃敬，坐立不忘于乘车之间。
李曰：大车无輗，小车无軏，其何以行之哉？与此意同，包谓骖为森失之矣。
子曰：君子义以为质，礼以行之，孙以出之，信以成之，君子哉！【郑曰：义以为质，谓操行也，孙出之，谓言语】。
韩曰：操行不独义也，礼与信皆操行也，吾谓君子体质，先须存义，义然后礼，礼然后逊，逊然后信有次序焉。
李曰：上云君子者，举古之君子也，下云：君子哉者言，今之学者能依此次序，乃能成君子耳。
子曰：吾犹及史之阙文也，有马者，借人乘之，今亡矣夫！【包曰：古之良史，有疑则阙之，有马不调，良则借人乘习之】。
韩曰：上句言已所不知，必阙之，不可假他人之言，笔削也，譬如有马不能自乘，而借他人乘之，非已所学耳。
李曰：上云吾犹者，是喻史官阙文，下句更喻马，不可借他人，今亡者言，吾今而后无此，借乘之过也。
子曰：君子贞而不谅，【孔曰：贞正也。谅，信也，君子正其道，不必小信】。
韩曰：谅当为让字误也上文云当仁不让于师仲尼，虑弟子未晓，故复云正而不让，谓仁人正直，不让于师耳，孔説加一小字为小信，妄就其义失之矣，季氏第十六。
孔子曰：礼乐征伐自诸侯出，盖十世希不失矣；【孔曰：希少也，周幽王为犬戎所弑，平王东迁，诸侯自作礼乐，征伐专行，始于隐公，至昭公十世失政，死于干侯】。
韩曰：此义见仲尼，作春秋之本也，吾观隐至昭十，君诚然矣，礼乐征伐自作，不出于天子亦然矣。若稽诸春秋，吾疑十二公引，十世为证，非也。
李曰：退之至矣，观隐公不书，即位而书王正月，定公不书，正月而书即位，此有以见自桓至，定为十世，仲尼本防存，不言哀公未没，不可言世也。
韩曰：其然乎？吾考隐公书正月者，言周虽下衰，诸侯禀朔，不可不书也，隐摄政，不书即位，言不预一公之数也，定书即位，继体当为鲁君，不书正月者，不禀朔也，禀朔由三桓强盛，不由公室也，政去公室，则自桓公至定公为十世明矣。
李曰：吾观季氏一篇，皆书孔子曰：余篇即但云子曰：此足见仲尼作春秋，本恶三桓，正谓乱臣贼子当时弟子避季氏强盛，特显孔子之名以制三桓耳，故悉书孔子曰：以明当时之事，三桓可畏，宜其着春秋以制其彊焉。
韩曰：深哉！先儒莫之知也，今验鲁论，因知春秋本末，惟季氏篇章学者，盍三复其义。
自大夫出五世，希不失矣；【孔曰：季文子初得政，至桓子五世为家臣，阳虎所囚，】韩曰：季孙行父自僖公时得鲁政至平子意，如逐昭公于干侯，终季孙斯定公八年，为阳虎所伐，桓子即季孙斯也，仲尼既言，诸侯十世，又言：大夫五世者斥，鲁君臣皆失道也。
李曰此又明春秋自桓至定交相验矣
陪臣执国命，三世希不失矣；【马曰：阳虎为季氏家，臣至虎三世出奔，】韩曰：定公九年，阳货以葱灵逃奔宋，遂奔于晋，至哀公二年，阳虎犹见于左传？盖仲尼自定，哀之际，三桓与鲁皆衰，故春秋止于获麟，厥防深矣。
孔子曰：禄之去公室五世矣，【郑曰：鲁自东门襄仲立宣公，于是政在大夫，至定公五世矣，】。
韩曰：此重言定公时事也，上文十世五世，三世希不失者，盖泛言之耳，此云禄去，公室五世，及下文云：政逮于大夫，四世皆指实事言也。
李曰：重言之知，仲尼闵鲁为三桓所夺，臣主俱不振矣。
政逮于大夫，四世矣，【孔曰文，子武，子悼子平子】。
李曰：注亦重解季氏，当定公时，季氏斯为，阳虎所伐，极则衰矣。
故夫三桓之子孙微矣，【孔曰：三桓仲孙，叔孙季孙三卿皆出，桓公】。
李曰：仲尼鲁定十三年，自卫返鲁，使子路伐三桓，城不克，至十四年，叔孙氏西狩获麟，仲尼乃作春秋，始于桓，终于定而已，三家兴于桓衰，于定故徴王经以贬强臣三桓子孙微者谕黙，扶公室将行，周道也，阳货第十七。
孔子时其亡也而往拜之
韩曰：时当为待，古音亦作峙，南人音作迟，其实待为得。
子曰：性相近也，习相逺也子曰惟上智与下愚不移，【孔曰：愼所习，上智不可使为恶，下愚不可使为贤】。
韩曰：上文云性相近，是人可以习而上下也，此文云上下不移，是人不可习而迁也，二义相反，先儒莫究其义，吾谓上篇云：生而知之，上也，学而知之次也。困而学之，又其次也；困而不学，民斯为下矣。与此篇二义兼明焉。
李曰：穷理尽性以至于命，此性命之説极矣，学者罕明其归，今二义相戾，当以易理明之，乾道变化，各正性命，又利贞者，情性也，又一隂一阳之谓道，继之者善也，成之者性也，谓人性本相近于静，及其动感外物，有正有邪，动而正，则为上智，动而邪，则为下愚，寂然不动，则情性两忘矣，虽圣人有所难知，故仲尼称顔回不言如愚，退省其私，亦足以发，回也不愚，盖坐忘遗照，不习如愚，在卦为复，天地之心邃矣，亚圣而下，性习近逺智愚万殊，仲尼所以云困而不学，下愚不移者，皆激劝学者之辞也，若穷理尽性，则非易莫能穷焉。
韩曰：如子之説文虽相反，义不相戾，诚知乾道变化，各正性命，坤道顺乎承天，不习无不利，至哉，果天地之心，其邃矣乎？
公山弗扰以费畔，召，子欲往，【至】子曰：如有用我者，吾其为东周乎！【孔曰弗扰，为季氏宰，与阳虎共执季桓子，而召孔子，兴周道于东方，故曰东周，】韩曰：仲尼畏三桓，不欲明言往公山氏，又不容顺，子路当季氏故言吾为东周，东周平王东迁，能复修西周之政，志在周公典礼，不徒往也，非子路所测，李曰：孔谓兴周道于东方，失其防矣。
子路曰：佛肸以中牟畔，子之往也，如之何？子曰：有是言也，不曰坚乎？磨而不磷，不曰白乎？涅而不缁，吾岂匏也哉？焉能系而不食？【孔曰：晋大夫赵简子，邑宰不得，如不食之物，系滞一处，】韩曰：此段与公山氏义同，有以知仲尼，意在东周，虽佛肸小邑，亦往矣。
李曰：此自卫返鲁，时所言也。意欲伐三桓，子路未晓耳。
子曰：由也，女闻六言，六蔽矣乎？好仁不好学，其蔽也愚；好知不好学，其蔽也荡；好信不好学，其蔽也贼；【孔曰：六言六蔽者，下文谓六事，仁；智，信；直，勇刚也，仁者爱物，不知所以裁之则愚，荡无所适，守贼者父子不知，相为隐之辈，】韩曰：此三言是泛学五常之有蔽也，不言礼与义略也。
好直不好学其蔽也绞
韩曰绞确也坚确之义
好勇不好学，其蔽也乱；好刚不好学，其蔽也狂；【孔曰：狂妄也，诋触也】。
韩曰：此三者指子路辞也，由之为人，直勇刚，故以绞乱狂，戒之耳。
李曰：深乎圣人，戒子路先举，仁智信以不学为蔽，况直勇刚，岂可不学乎孔注不分奥，防退之，其精矣乎？
子谓伯鱼曰：女为周南，召南矣乎？人而不为周南召南，其犹正墙面而立也，与【马曰：国风之始，三纲之首，人而不为，如面墙而立，】韩曰：吾观周南，盖文武已没，成王当国之时也，旦奭分陜，故别为二南，戒伯鱼，当知此耳。
李曰：子夏云，王者之风系，周公诸侯之风，系召公，由是知仲尼删诗，首周南者，本周公也，列国之风，首卫诗者，次以康叔也，周公见兴周之迹，康叔见革商之俗，不知此义者面墙立也，宜乎！
子曰：礼云礼云，玉帛云乎哉？乐云乐云，钟鼓云乎哉？【郑曰：所贵安上治民，马曰：所贵移风易俗】。
韩曰：此连上文训，伯鱼之词也。马，郑，但言礼乐大略，失其精防。
李曰：虑伯鱼，但习二南，多知虫鱼鸟兽而已不达旦，奭，分治邦家之本也，但习玉帛钟鼓而已，不达雅颂，形容君臣之美也，有以知诗者，礼乐之文，玉帛钟鼓礼乐之器，兼通即得礼乐之道。
子曰：色厉而内荏，譬诸小人，其犹穿窬之盗也与，子曰：乡原徳之贼也，【孔曰：荏柔也，内柔佞也，周伯曰乡，向也古字同】。
韩曰：原类柔字之误也古文逧□原柔，后人遂误内柔为乡原足以明矣。
李曰：义连上文内荏，古岚字亦类柔字，盖仲尼重言，内柔者诈为色厉，则是徳之贼也。
韩曰：外柔而内厉，则尙书所谓柔而立也，若外厉而内柔，则是穿窬盗贼尔。
子曰：予欲无言，子贡曰：子如不言，则小子何述焉？子曰：天何言哉？四时行焉，【何曰！言之为益少，故欲无言】。
韩曰：此义最深，先儒未之思也，吾谓仲尼非无言也。特设此以诱子贡，以明言语科未能忘言，至于黙识，故云：天何言哉？且激子贡使进于徳行科也。
李曰：深乎圣人之言，非子贡孰能言之？孰能黙识之耶？吾观上篇，子贡曰：夫子之言性与天道，不可得而闻也？又下一篇，陈子禽谓子贡贤于仲尼，子贡曰：君子一言以为不知，言不可不愼也。夫子犹天不可阶而升也，此是子贡已识仲尼，天何言哉之意明矣，称小子何？述者，所以探引圣人之言，诚深矣哉！
微子第十八
微子去之，箕子为之奴，比干谏而死，孔子曰：殷有三仁焉，【何？注曰：三人行异而同称仁，以其俱在忧乱，宁民】。
韩曰：杀身成仁，比干以之微箕，二子校之劣焉，仲尼俱称仁，别有奥防，先儒莫之释也。
李曰：圣人先言微子以其先去之也，后言比干，以其谏之晚矣，中言箕子，则仁兼先后得圣人中焉，韩曰：箕子明夷，与文王同乎？易象尚书洪范见武王伸其师礼，然则箕子非止商之仁也；盖万世之仁乎？
齐景公待孔子曰：若季氏则吾不能以季孟之间待之，子曰：吾老矣，不能用也。孔子行【孔曰：鲁三卿季氏为上卿最贵，孟氏为下，卿不用事，言待之以二者之间，圣道难行，故言老不能用矣，】。
韩曰：上段孔子行，是去齐来，鲁也，下段孔子行，是去鲁之卫也，孔子恶季氏，患其强不能制，故出行他国，李曰：按史记孔子世家子在卫，使子路伐三桓，城不克，此是仲尼既不克三桓，乃自卫反鲁，遂作春秋，春秋本根不止，伤周衰而已，抑亦愤齐将为陈氏鲁将为季氏云。
周公谓鲁公曰：君子不施其亲，不使大臣怨乎不以，【孔注曰：施，易也，不以他人之亲，易已之亲以用也，怨不见听，用】。
韩曰：周公戒伯禽多矣，仲尼独举此讽哀公不亲信，贤人尔，施当为弛，言不弛慢，所亲近贤人，如此，则大臣无所施矣！谓施为易非也。
李曰：虽有周亲，不如仁人，孔谓他人易已之谓是亲戚之亲，吾谓作亲近之，亲为得。
子张第十九
子夏曰大徳不逾闲小徳出入可也，【孔曰：闲犹法也小徳不能不逾法，故曰出入可也，】。
韩曰：孔注谓大徳不自逾法，非也，吾谓大徳圣人也言学者之于圣人，不可逾过其门阈，尔小徳，贤人也，尚可出入窥见其奥也。
李曰：防闲之闲，从木，义取限分内外，故有出入之逾孔注，便以闲训法非也，况大徳之人岂逾法耶？
孟氏使阳肤为士师，问于曽子，曽子曰：上失其道，民散乆矣如得其情，则哀矜而勿喜，【马曰哀矜之，勿自喜，能得其情】。
韩曰：哀矜其民，散之情勿喜，施其刑罚，是其防矣，李曰：家语云。鲁人有父子讼者，孔子为司寇，同牢狱，絷之父子皆泣，子曰：上失其教，民散乆矣皆释之，此有以见哀矜其情，不喜施刑罚之验也。马谓勿喜得其情，失之矣。
尧曰第二十
帝臣不蔽，简在帝心，【包曰：桀居帝臣之位罪过，不可隐蔽】。
韩曰：帝臣汤自谓也言我不可蔽隐，桀之罪也，包以桀为帝，臣非也。
李曰：吾观汤诰云，尔有善，朕弗敢蔽，罪当朕躬，弗敢自赦，惟简在上帝之心，此是汤称帝臣明矣。疑古文尚书，与古文论语传之有异同焉，考其至当，即无二义。
子曰：不教而杀谓之虐，不戒视成谓之暴，慢令致期谓之贼，犹之与人也，出纳之吝，谓之有司，【孔曰：财物当与人而至，吝啬于出纳者，有司之任，非人君之道也，】。
韩曰：犹之当为犹上也，言君上吝啬，则是有司之财而已。
李曰：仲尼先言虐暴，贼三者之弊，然后言君上之职，当博施济众，为已任也，按古文防□二字相类，明知误传矣。
子曰：不知命无以为君子，【孔曰命，谓穷达之分】。
韩曰命谓穷理尽性以至于命也非止穷达
论语笔解卷下