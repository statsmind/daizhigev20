钦定四库全书    经部八
四书逸笺目录    四书类
卷一【论语上】
时习
程注説乐
切磋琢磨
孟懿子
管仲字
三归
公冶长名
瑚琏
桴
治赋
束带
宾客
杇
子产氏
晏平仲諡
居蔡
子桑伯子
仲弓节集注引家语之误
粟九百
伯牛有疾
下邑
饮射读法
两宋朝
老彭
束脩
陈司败
请祷章
三让
服事
麻冕
太宰
后生章集注引曾子
缊袍
寝衣
沽酒
傩
问人他邦
朋友节
山梁雌雉节
附录
为政章
子游问孝章
八佾
问社
宰予昼寝章
又
必有忠信章
学易章
齐必变食章
卷二【论语下】
请车章
长府
闵子侍侧章
冉求聚敛
鼓瑟希
与防
顔渊问仁章
折狱章
襁负
诵诗
南宫适
羿
夫子不答
东里
子西
骈邑三百
卞庄子
石门
夷俟
九月在陈
东蒙
分崩离析
陪臣
景公千驷
周人葬伯夷以将军之礼
夷齐采葛
邦君之妻
又
阳货
涅
二南
稻
防子抱器归周
箕子名
耦耕
以杖荷蓧
周有八士
民食丧祭
附录
吾岂匏节
宰我问丧章
附记
撰论语
古论语
论语防
论语逸篇
太平御览引逸论语问玉篇
説文引逸论语
文选注引逸论语
论语逸句
卷三【大学中庸】
盘
邦畿千里
缗蛮邱隅
淇澳
淇竹
菉竹
絜矩
楚书
聚敛盗臣
性情
擭
柯
正鹄
帑
宗器
燕毛
方防
蒲卢
华岳
卷石
轨
文书名
防
附录
齐其家节
反古之道
附记
郑氏大学中庸目录
古本大学
石经大学
二程大学定本
卷四【孟子上】
麋鹿
灵台
填
五畆之宅
颁白不负戴
饿莩
作俑
易耨
孟子见梁襄王章
衅钟
术
寡妻
鼓乐
文王之囿
郊闗
入国问禁
转附朝儛
鳏寡孤独
囊橐
爰方启行毛注
太王属耆老
从之者如归市
嬖人
三鼎五鼎
公孙丒
置邮
防仲
比干
孟贲
麒麟
廛
夫里之布
耕稼陶渔节
东郭氏
孟仲子
景丒氏
兼金一百
在薛节
持防失伍注
蚳鼃谏王节
王驩摄卿
反齐止嬴
中古棺七寸
劝齐伐燕
季孙子叔疑
龙断
滕文公滕定公
乗屋
井地
滕壤地田数
徙字注
大略
衣褐
稼穑
记墨者弟子
诡遇
淫移屈
与葛为邻
戴不胜
庄岳
段干木
今兹
营窟
墨翟姓名
陈仲子
于陵
卷五【孟子下】
两离娄
泄泄沓沓
女呉二事
沧浪
圹
七年之内
瞽瞍
舜生诸冯章
负夏之负训海
疾作注
西子遗事
帝使九男
舜弟妻兄妹
南河之南
舜居尧丧
舜之子
屈产
去其籍
大国井田之数
次国井田之数
小国井田之数
附庸
馆甥贰室
击柝注譌
台无餽
市井之臣二句本仪礼
市井
告子
湍水
白羽之白四句
易牙名
孙氏疏引奕秋语
韩诗外传引放心章
赵孟
膏梁
曹交
矶
杞梁之妻
束牲载书
南阳
滑厘
白圭治水
饥饿
畴古注
范
革车虎贲
盆成括
记曾子不忍食羊枣
记近圣人之居二句
附录
黎民
折枝
符节
君子之泽章
税冕
邱民
追蠡
既入其苙
附记
孟子逸篇
孟子逸句
计十七则
卷六【四书人物遗事】
孔子【，此下至孟子凡二十三，则记孔孟及诸贤遗事】。
顔回
曾子
子路
子张
宰予
子羔子贡
子思
孟子
神农【此下至幽王凡六十八则记帝王遗事】
尧
舜
禹
启
汤
王季
文王
武王
桀
纣
幽王
后稷【，此下至张仪，凡五十一，则记四书人物遗事】。
臯陶
伯益
丹朱
驩兠
三苗
鲧
伊尹
傅説
比干
箕子
夷齐
周公
太公
召公
管仲
子产
孙叔敖
段干木
梁惠王
张仪
杂记【此下类记四书所载人物杂事】
记形体【十三则】
记学【八则】
记嗜好【五则】
记梦【九则】
记刑【五则】
记书【十则】
记撰著【十六则】
【臣】等谨案四书逸笺六卷
国朝程大中撰大中字拳，时号是庵，应城人，是书采辑注疏，及经史子，集，内有与四子书相发明者，或集注所已引而语，有舛误，或集注所未发，而义可参订者为之笺，其出处其与。
集注小异者则为附录，其他书中所载四子书及与今本异者，则为附记第六卷内専攷四书人物遗事，及襍事数十，则别为襍记，援据颇极，详明中如束带一条，不引玉藻，肆束及带勤者，有事则収之之文，朋友死，无所归一条，引白虎通而不引，檀弓夫子曰：生于我乎馆，死于我乎？殡之文，防无夫里之布一条，集注止引载师职，而此不引闾师职，凡无职者，出夫布之文以补之，未免踈漏至襍记内，因论语有梦，周公一语，遍引尧舜，禹，文诸梦事如梦，书六帖皆为引入，亦稍渉泛滥，然词皆有据，固可与阎若璩，四书释地相辅而行也，乾隆四十二年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
四书逸笺卷一
应城程大中撰
论语【上】
时习
邢昺论语疏引皇氏云：学有三时，一身中时二年中，时三日中时，按宋儒谓时习为学之不已，自兼三时，言从来讲章，皆未之及。
程注説乐
在内曰説在外曰乐见邢疏不始于程子也
切磋琢磨
尔雅骨谓之切，象谓之磋，玉谓之琢，石谓之磨，今集注改象为角。
孟懿子
仲谓之孟者，礼疏，古者适长谓之伯，庶长谓之孟，桓公适子庄公为君而大夫不敢祖诸侯，仲孙于三家为庶长，三家所宗谓之孟。
管仲字
管夷吾字仲其父名山亦字仲见陈心叔名疑
三归
三归，事见説苑善説篇四书通引，冯氏云：以民归之，左右与中故谓之三归，包咸论语注曰：三归娶三姓，女妇人谓嫁曰归，説苑注亦云：仲一娶三姓而备九女，故筑三归之台以处之，朱子或问引旧説盖取娶三姓之义，【仁山，金氏谓算家有筑三归台，法与此章书防无涉】。
公冶长名
公冶长名芝字子长见范甯论语注
瑚琏
集注夏曰：瑚商曰：琏本包咸郑注，据明堂位当云夏琏商瑚【，夏后氏之四琏，殷之六瑚，】朱子从包，郑因夏商便文也。
桴
马融注桴编竹大，大者曰栰，小者曰桴，今集注训桴，为筏按筏，与栰音义同，是以大者为桴也。
治赋
古者田有正赋，有旁加不皆出兵，周礼甸六十四井，出车一乗此正赋也，甸即十里为成，成则兼旁加三十六，井旁加之，夫止治沟洫，疆界不与出兵之数。
束带
古人无事，则缓带有事，则束带説字云在腰为腰带在胸为束带，腰带低缓，束带髙紧公西华束带立朝，盖当有事之际，仓卒立谈，可以服强邻，即折冲尊俎之间意，泛作礼服非。
宾客
大曰宾小曰客为君臣之别见周礼注
杇
释名云：镘谓之杇，郭璞注泥涂也，师古注云：杇所以泥，然则杇非即泥，乃所以泥涂之具也。
子产氏
集注子产，公孙侨也，据春秋世谱，子产乃公子发，字子国，之子以其出于公族，故氏公孙。
晏平仲谥
史记索隐考晏婴谥平字仲
居蔡
食货志元为蔡，非四民所得居，郑氏云：出蔡地，因以为名，寰宇记蔡山出大，尚书曰：九江纳锡大，即此山之也，【按孔颖达，正义曰：郑注非也，书曰：九江纳锡大，大不出，蔡国也，据寰宇记蔡乃山名，则郑説是】。
子桑伯子
郑论语注云：子桑伯子秦大夫盖以秦有公孙枝，字子桑也。
仲弓节集注引家语之误
集注引家语记，伯子不衣冠而处，夫子讥其同人道于牛马元詹，道传纂笺曰：今家语无其文，集注误也伯子事载説苑修文篇，孔子见子桑伯子，子桑伯子不衣冠而处云云，同人道于牛马一句，乃刘向之言，【向云，文质修者，谓之君子，有质而无文，谓之易野，子桑伯子欲同人道于牛马，故仲弓曰太简，】集注盖记录之误耳。
粟九百
集注九百不言其量不可考按孔注九百九百斗
伯牛有疾
淮南子精神篇，子夏失明，伯牛为厉，厉即癞也，故包注云：伯牛有恶疾，今集注先儒以为癞也，未审先儒何指？【按包注，牛有恶疾，不欲人见，故孔子从牖执其手，与集注异】。
下邑
武城，鲁下邑，本包咸注，呉氏程曰：鲁下邑附郭之邑，犹今言城下邑也。
饮射读法
周礼一年之间，行乡饮酒凡三，【州长习射，春秋凡二，党正，蜡祭一】，行乡射凡二，【州长春秋，以礼防民，皆行乡射礼，】行读法，凡二十有五，古者官司之与民，属其勤如此？宜夫士之自爱者多也，【羣书百考云，州长毎以正月，正岁及春秋祭社，属民读教法，一年凡四，党正于四时，孟月朔及春秋祭禜，及正岁，属民读教法，一年凡七族，师毎月朔及春秋禜酺，属民读法一年，凡十四合，计之一年之间，凡二十五读法】。
两宋朝
宋两公子朝，皆曰：宋朝一为司寇，乃桓公弟一出奔衞论语宋朝之美是也。
老彭
正义引王弼云老是老耼彭是彭祖
束脩
束脩解，有二邓后纪云：故能束脩，不触网罗，注以约束脩整，释之，他如郑均，束脩安贫，恭俭节整，冯衍传圭洁，其行束脩其心，刘般束脩至行，俱如前解。此与今集注异者，周礼膳夫，掌内脩之，颁赐郑注，脩脯也，檀弓云束脩之问不出境，少仪云，其以乗壶酒束脩，一犬赐人，谷梁传束脩之问，不行境中，此皆从脩脯义，唐六典，国子生初入，置束帛一篚，酒一壶，脩一案，为束脩之礼，即自行束脩义也，朱子据经，释经不得，取史传相诋，论语类考主集注脩脯，义独疑十脡为束之説古今不相通，按少仪壶酒，束脩疏云：束脩十脡脯也，集注盖本此，【杜诗荐伏湛疏自行，束脩讫无毁玷，延笃云：吾自束脩以来，为臣子忠孝，交不谄凟，解者谓十五以上，此又一义】。
陈司败
郑论语注陈司败人名齐大夫必有所本
请祷章
人知子疾病，子路请祷，不知孔子病，子贡出，卜太平御览引庄子云：孔子病，子贡出，卜孔子曰：子，待也，吾坐席不敢先，居处若斋，饮食若祭，吾卜之久矣，此与请祷事相类，从未经人引用。
三让
仪礼三逊谓之终逊，三以天下让，犹言终以天下让也，朱子或问亦云：再辞为固辞，三辞为终辞，则集注固逊，宜作终逊，【邢疏云：太王疾太伯适呉越采药，大王没而不返，季歴为丧主，一让也，季歴赴之，不来奔丧，二让也，免丧之后，遂断发文身，三让也，又程子不立一也，逃之二也；文身三也；二説皆指实言之】。
服事
丛説云禹贡五服之内，所封诸侯朝贡，皆有时各依服数以事天子，故曰服事。
麻冕
集注麻冕，缁布冠也，本孔注论语纂笺曰：冕者，天子至大夫之祭服，冠者自天子至庶人之常服也。冕如周礼弁司掌王之五冕，书称康王卿士，邦君太保，太史，太宗皆麻冕，蔡氏云：以三十升麻为之是也。今以缁布冠名之，盖因孔注云：冠者首服之名，冕者冠之别号而误耳。
太宰
郑注太宰呉，太宰嚭也，【正义曰：此据左传哀十二年，公防呉于橐臯，呉子使太宰嚭请寻盟，公不欲使子贡对，又子贡尝适呉，故郑以为是，太宰嚭也，】。
后生章集注引曾子
大戴礼修身篇，曾子曰：年三十，四十之间而无艺，则无艺矣。五十而不以善闻，则不闻矣，七十而未壊虽有后过，亦可以免矣。
缊袍
説字以丝为着曰茧衣以麻为着曰缊袍
寝衣
孔注寝衣，今之被也，与集注一半覆足之説正自相通。
沽酒
郑氏注：酒正职云：既有米麴之数，又有功沽之巧，孔颖达疏云功，沽谓善恶，盖酒之善者为功，恶者为沽，集注从正义，沽买也，缘与市字一类耳，【周礼昔酒，取其久也，一宿，曰宿，再宿曰沽，此又一义】。
傩
谯周论语注曰傩却之也
问人他邦
论语疏问犹遗也，或自有事而问，人或闻彼有事而问之，悉有物以表其意，故曲礼云凡以弓剑苞苴，箪笥问人者，操以受命，如使之容，按古人笃于友谊，因问遗物厚也，拜送使者，敬也，集注因遗字添出，故不取，然于义未害。
朋友节
白虎通引论语云：朋友无所归，生于我乎馆，死于我乎殡，多中一句，文义尤备，近秀水朱氏，采入经义，考论语逸句中。
山梁雌雉节
山梁节无确，注邢氏説尤非按吕览，子路掩雉而复释之，则共当为拱执之义，嗅当为飞鸣，声无疑也。
附录【凡与集注小异者附志之以备一説】
为政章
论语注疏引包咸注云：孝乎惟孝，美大孝之辞，友于兄弟，善于兄弟，是以书云为一句，孝乎？惟孝为一句，友于兄弟为一句，晋书夏侯湛昆弟诰，古人有言，孝乎惟孝，友于兄弟，潘岳闲居赋序孝乎？惟孝友于兄弟，此亦拙者之为政也，皆与包注同，今集注从尚书文遂以孝乎二字为孔子之言。
子游问孝章
集注，养其亲而敬不至，则与养犬马者，何异以犬马喻亲，殊属不伦，程友鞠四书辨云，犬马喻子之不肖者犹刘景升儿子，豚犬耳之类，言犬马之子，皆能有以养其亲，但养以敬为本，不敬，何以别于犬马之子之养其亲者乎？按：此最分晓，于义理俱圆， 包咸论语注有二义，一曰犬，以守御马以代劳，皆能养人者，但禽兽无知，不能生敬于人，一曰，人之所养，乃至于犬马不敬，则无以别，今集注从后一説。
八佾
汉百官志八佾舞三百八十四人，【近本十字下无四字，】据此，是以四十八人为列也，与杜预何休注，迥异附记于此。
问社
太平御览引尚书逸篇云：太社惟松，东社惟柏，南社惟梓，西社惟栗，北社惟槐，可与问社章参看。
宰予昼寝章
论语笔解一卷托名昌黎，文义甚粗浅，昼寝章读寝，为寝室之寝，昼胡卦反，言宰予绘画寝室，故夫子叹其不可，雕不可杇，攷梁武帝解此章已是如此，不始于笔解也。
又
荀子有子恶卧而焠掌，与宰予昼寝，可作一反对，同以圣人为师其勤惰，相去如此。
必有忠信章
释文，必有忠信如丘者焉引衞氏集注焉于防，反为下句，首按衞氏名瓘，有集注六卷，今论语疏后一説亦引之。
学易章
邢氏论语疏，此章孔子言其学易年，加我数年，方至五十，谓四十七时也，按四十七时，语特创出。
齐必变食章
古注疏，齐必变，食合下食，不厌精为一章，所谓改常馔也，与周礼齐，日三举义亦合。
四书逸笺卷一
钦定四库全书
四书逸笺卷二
应城程大中撰
论语【下】
请车章
此章或以为假设之辞，固非据其年顔，回少孔子三十岁，三十二而卒，则顔渊卒时孔子年六十一，伯鱼五十先孔子死，是时孔子年七十，则顔回先伯鱼卒，殆十年矣，而此云鲤也死，又似伯鱼，先回死者，王肃家语，注此书久逺年数错悮，未可详也。
长府
集注藏货财曰府，本郑注，邢疏云布帛，曰财金玉曰货。
闵子侍侧章【记若由也句】
子路死，子哭之曰：噫！天祝予，天祝予，按祝予事，好与丧予，对他书不载，惟公羊传及盐铁论注引之。
冉求聚敛
冉求聚敛，即用田赋，事左哀十一年，季孙欲以田赋，使冉有访于夫子，子谓有周公之典，在季孙弗聴，终用田赋，冉求不能谏止之，是季氏之聚敛，皆求为之也。
鼓瑟希
集注希间歇也，是解希字之义，何晏集解引孔注云：思所以对，故音希是解，希字之意。
与防
与防句何晏集解引周注曰：善，防独知时，按知时即集注乐，其日用之常意，时字较该括，【集解引周注，魏博士周生烈也，炖煌人七录云：字文逸，本姓唐，著论语义，説】。
顔渊问仁章【记归仁句】
顔回十八，天下归仁，见郎顗荐李固语，【按孔子四十七学易，顔回十八归仁，语皆创出，不见他书】。
折狱章【记无宿诺句】
人知子路无宿诺不知宰我无宿问见墐户录
襁负
包咸论语注曰：负者以器，曰：襁，博物忘曰：襁织缕为之，广八寸，长尺二寸，以约小儿于背负之而行，【见三国志，凉茂传注论语疏亦引之，少负之而行一句】。
诵诗
周礼注云：倍文曰：讽以声节之曰：诵盖诗有音韵可节，故云诵诗【，一云诵记也，记书能举其词曰：成诵古无此解】。
南宫适
古者命士以上，父子皆异宫，故仪礼言有东宫有西宫有南宫有北宫南，容居南宫，因以所居之宫为氏，应邵谓或氏于居是也。
羿
羿有二一，帝喾，时人见説文一尧时人见淮南子，邢疏，帝喾时有羿，尧时亦有羿，则羿是善射之，号非复人之名字，郑渔仲云：羿字从羽，从廾廾即拱字，拱羽为羿，与伊尹之伊相类，伊从人从尹，以其人能尹正天下，伊与羿，皆因其人制字也。
夫子不答
马融注云：适意欲以禹稷比孔子，孔子谦，故不答也。谦字最平实，省许多议论。
东里
东里郑地名马融注，子产居东里，因以为号，列子云，郑之圃泽多贤，东里多才是也。四书备考，引东里子及东里槐误。
子西
马融注论语子西，郑大夫【谓子驷之子，公孙夏也，】后一説云楚令尹。
骈邑三百
集注骈邑，地名本孔氏，论语类考云：书其邑之人名，使相骈聨，易于稽察，故谓之骈邑，非有定地也， 书社三百计七千五百家索隐云：古者二十五家为里，里各立社，书社者，书其社之人名于籍，注引书社三百是骈邑，乃七千五百家也。
卞庄子
郑论语注卞庄子秦大夫【按郑注，如子桑伯子陈司败，老彭等与诸家注异，然必有所本，存之以备一説】
石门
太平寰宇记古鲁城，凡七门，次南第二门名石门，注云：鲁城外门，盖郭门也，即子路宿处。
夷俟
夷蹲踞也，本古注四书纂笺曰：蹲即坐也，踞谓箕踞。
九月在陈
荀子孔子厄于陈，蔡，居桑落之下，杨倞注，九月时也，人知孔子在陈之年而不知为九月，此可补书传所未备。
东蒙
集注东蒙山名邢疏云蒙山在东故曰东蒙
分崩离析
孔注有异心，曰分欲去，曰：崩不可防，聚曰离析，较集注四分公室家臣，屡叛更晓晰。
陪臣
马融注陪重【，平声】也，邢疏大夫已为臣，故谓家臣为陪臣。
景公千驷
晏子春秋齐景公好马疑公以好马故致多如此
周人葬伯夷以将军之礼
夷齐饿于首阳，不识，谁为掩骨者，窃疑武周式闾封墓，何独薄于二子，及读韩非储説云伯夷以将军葬于首阳山之下，然后为千古死，义者快而叹，周之厚也。
夷齐采葛
韩子通解夷，齐居首阳，采薇而食，采葛而衣采葛事，罕见引用。
邦君之妻
何晏集解引孔注曰：当此之时，诸侯嫡妾不正，称号不审，故孔子正言其礼也；按孔氏説乃此章立论，本防集注，从呉氏故不录入。
又
王文宪曰：天地之间，男贵女贱，女子贵者，方得比于男子，故夫人自称小童，比于小男子也，大夫之妻曰孺人，亦比小男子也，公侯之妻，曰：夫人则比于男子矣，至为天子之妻，始曰：后则在司之上，而比于继体之君矣。
阳货
邢疏阳货名虎字货
涅
齐氏曰：涅水中黒土今江东皁泥，集注染，皁物谓染皁之物也。
二南
逸周书云南氏有二臣，功钧势敌，分为二南之国，韩诗外传云：其地在南郡，南阳之间，据此，则南本国名，厥后南氏废，二公化行其间，遂为周南召南也，水经注亦引之，路史云南仲，是其后也。
稻
通志云：稻有粳糯之分，古人谓糯为稻，本草所谓稻米者，今之糯米按粘稻早禾，宋祥符间始有之。
防子抱器归周
抱器归周二事，一太师疵少师，彊抱乐器归周一防，子抱祭器归周，集注存宗祀，是指祭器，但云抱器混矣。
箕子名
箕子名胥余见司马彪庄子注未审何出
耦耕
耦耕，乃两人并耜而耕，非牛耕也，世传牛耕，始于赵过新定顾氏曰：古未用牛耕，易只言服牛乗马引重致逺最可考者，古人于蜡祭，迎猫迎虎，凡有功于田者，无不报祭，独不及牛，可见古未知牛耕，至汉以来，始有卖刀买犊之説。
以杖荷蓧
蓧説文作莜芸，田器也，集注从包氏，作竹器，字书无此解 ，程友菊四书辨云，以杖荷蓧四字，当各为义，以，用也，谓用杖以行，而所荷则蓧也。
周有八士
八士郑元以为成王，时人刘向马融皆以为宣王时人，今集注两存之，皆无确据，考古周书，和寤解云：王【注谓武王】乃厉翼于尹氏，八士，惟固允让，又武寤解云：尹氏八士，太师，三公，咸作有续，神无不飨，据此则八，士乃武王时人也，【按录异传云：周时尹氏贵族，数代不别食，食口数千，尝遭饥鼎镬，作糜之声，闻数十里，疑即此尹氏，与四乳八子之説可互证云】。
民食丧祭
何晏集解引孔注云：重民国之本也，重食民之命也，重丧所以尽哀，重祭所以致敬，古注可取者，此类甚多，今集注槩未采入。
附录
吾岂匏瓜节
孔注云：匏瓜，得系一处者，不食故也。吾自食物，当东西南北不得，如不食之物，系滞一处，按此谓匏瓜味苦，不为人所食，今集注不能饮食，人则不如是，是谓匏瓜，不能饮食，此等处，终觉旧注不费力，朱子不从，未审何故？
宰我问丧章
此章制义，有谓宰我屈己以明道者，意本邢疏正义引缪协云尔，时礼壊乐崩，三年之丧，不行，宰我大惧，其往以为圣人无防，防以戒将来，故特假时人之谓启愤于夫子，义在屈己，以明道也。
附记
撰论语
子夏六十四人共撰仲尼防言【论语防】
古论语
古论语二十一卷文异者四百余字【桓谭】
论语防
论语仲弓子游，子夏等所撰定，易诗书礼乐，春秋防皆二尺四寸，孝经谦半之，论语八寸防者三分得一，又谦焉，【郑康成聘礼疏同】。
论语以八寸为尺，纪之约者，懐持之便也。以其遗非经传，文纪识恐忘故，但以八寸不二尺四寸也，【王充】。
论语逸篇
班固艺文志齐论二十二篇，多问王知道，今知道篇无考太平御览引逸论语，有问玉篇，秀水朱氏疑问，王即问玉，然文义直浅，颇类字书，盖托也，附录之以备考。
太平御览引逸论语问玉篇
璠璵鲁之寳也孔子曰：美哉！璠璵逺而望之焕若也，近而视之，瑟若也，一则理胜，一则孚胜。
説文引逸论语
玉粲之璱兮其瑮猛也
文选注引逸论语
如玉之莹
【按御览引问玉篇云：玉十谓之区，治玉谓之琢，亦谓之雕又瑳，玉色鲜白也，莹玉色也；瑛，玉光也，琼赤玉也，璿，瑾瑜，美玉也，璑三采玉也，玲玱琤瑱瑝，玉声也；璬，玉佩也；瑱，充耳也，璪玉饰以水藻也，此皆直似尔雅，并记于此， 按御览引古书传，多后人窜入者，不独此篇为然，】论语逸句。
大夫退死葬以士礼【王制正义】
白虎通引论语【朋友，无所归三句，已见第一卷】。
四书逸笺卷二
钦定四库全书
四书逸笺卷三
应城程大中撰
大学
盘
韦昭注盘承盥，器集注作沐浴之盘，沿孔疏也，【新定邵氏作，盥颒之盘，与韦注同】。
邦畿千里
王制四海之内九州，州方千里，而畿居其一考，汉书地理志及孔疏西，周畿内，止八百里，东周畿内，止六百里，言千里，举成数也。【韦昭曰：通二封之地，共千里也。宗周得百里者六十四，成周得百里者三十六，共得百里者方千里，班氏云：东西长而南北短，短长相覆，为千里】。
缗蛮邱隅
集注邱隅，岑蔚之处，本郑氏注，鸟择岑蔚，安闲而止，处之孔氏正义岑岩险，蔚谓草木蓊蔚，按邱隅，无草木，蓊蔚意，此等处无闗义要第存之可也。
淇澳
澳亦水名见博物志汉武帝塞澳河是也
淇竹
竹谱云淇地殷纣竹箭园也
菉竹
孔颖达疏菉，玉刍也，【本尔雅，】竹，扁竹也，郭璞云：菉蓐也，陆玑草木疏亦分菉，与竹为二，今集注菉作缘，与古疏异。
絜矩
矩为方之器絜，今工木墨线二字皆借义，朱子或问引庄子絜之百围，贾子度长絜大，是絜为借义之证。
楚书
郑氏注楚书楚昭王时书也
聚敛盗臣
郑氏注：国家利义，不利财盗臣，损财聚敛之臣，乃损义按损，义已该得，集注伤民之力意。
中庸
性情
孔疏引贺玚云：性之与情犹波之与水，静时是水，动则是波，静则是性，动则是情，今人只知为宋儒语而不知出自贺氏，特为指出。
擭
孔疏擭柞，防也，字书防，穽也，柞坚忍之木，盖以柞为穽，取其坚也，今集注改作机槛，未审所本。
柯
周礼柯长三尺博三寸是柯之则也
正鹄
正鹄皆鸟名，鹄小而飞，疾大射礼，郑注正齐鲁之间，谓之题肩，皆鸟之捷，黠者射之难中，故取以为的。
帑
帑尚书传毛诗笺，并云子也，杜预注左传云：妻子也，中庸郑氏注，帑子孙也，孔疏，古者谓子孙为帑，今集注从郑氏按帑本借字，左传以害鸟帑，注鸟尾为帑，盖帑为鸟，后子孙为人后，义相通也。
宗器
宗器郑氏注祭器也集注改重器
燕毛
周礼司仪职曰：王燕，则诸侯毛郑司农注毛老也，谓老者在上也，老者二毛，故谓之毛，郑氏中庸，注燕以发色为坐祭时，尊尊也，至燕，亲亲也，今集注从郑氏以毛为毛发，仍是老者在上意，太原阎氏据周礼驳，集注未当。
方防
春秋传序大事书于防，小事简牍而已，正义云，简容一行，字数行，书于方，方所不容，书于防，盖古未有纸削竹为简，长二尺，短者半之，字少者，书于简稍多，则书于木版又多，则以韦编，聨诸简谓之防而书之，今集注训防为简，从古注也。
蒲卢
大戴礼十月雉入淮，为蜃传云，蜃者蒲卢也，郑氏中庸注，蒲卢蜾蠃，诗曰：螟蛉有子，蜾蠃负之螟蛉，桑虫也，言政之于百姓，犹蒲卢之于桑虫，按二説皆与敏树，意不相属，朱子或问辨之，从沈括以蒲卢为蒲苇于经文不易字，而文义贯通，集注胜古注多类此。
华岳
华山名岳亦山名周礼，豫州山镇，曰：华，雍州山镇，曰：岳，尔雅释山云，河南曰华河，西曰岳，举二山，与下二水对，今解华岳为西岳误。
卷石
郑氏注：卷犹区也，集注，从之，字书区，藏物处，又小室曰区，汉书贾区注，若今小庵室之类，故凡物小者曰区区，按区处也一卷，石犹言一处之石耳。
轨
两辙之间为轨轨广六尺六寸见孝经注
文书名
书名书之字也，见郑氏，周礼谕书名，注又外史掌达书名于四方，疏云正其字，使四方读而知之，古者谓字为名，仪礼百名，以上书之防是也。又古者谓一字为一文，许氏説文即説字书同文，即书同字也。
防
沈括云防与檾同是用檾麻织疏布为之
附录
齐其家节
辟集注读为僻，礼记疏辟音，譬犹喻也，谓于亲爱，贱恶等皆以心度之，而反以喻己，则身修与否，可自知也，其説自通但与下好而知其恶，三句文义不属，依集注则字，顺意从矣，凡朱子易古注处，务使通章，气脉贯通，此其一端。
反古之道
郑氏注：反古之道，谓晓一孔之人，不知今王之新政，可从按晓一孔，语仅见此。
附记
郑氏大学中庸目录
大学在戴记之第四十二，中庸，在戴记之第三十一于郑氏，目录中皆属别录。孔疏谓于别录属通论，盖当时以二书，非经之正文，故云别录。以不耑为言学之书，故云通论，自宋仁宗，天圣中，以大学赐新第，王拱辰以中庸赐新第，王尧臣等世始知尊信，二书及朱子章句出而孔门心法，乃较着于世，凡摭拾小，故议朱子者，皆妄也。
古本大学
古本大学自经一章，外首诚其意，终平天下，孔氏正义谓此篇论学成之事，能治其国，章明其徳于天下从，诚意为始，其间节次稍有不相承者，盖古人文法，疎辞或不属，而意实可通，要于立言之指，无害，虽由之不易可也。
石经大学
石经大学节次不及古本为按之有序，中间窜入顔，渊问仁至，非礼勿动，二十二字，尤不相附属，疑好事者为之。
二程大学定本
明道先生定本，移欲明明徳节于邦畿，三节之下，次淇澳，聴讼节于平天下章第四节之后，殷未丧师，节之前，颇与诸本异，今本章句，盖伊川先生所序次而彚，为经一章，传十章，则朱子所定也，古人为学次第，具见于此，论者谓格致章未尝亡，纷纷之议，至今未息，殆所谓文人好相诋者耶？
四书逸笺卷三
<经部,四书类,四书逸笺>
钦定四库全书
四书逸笺卷四
应城程大中撰
孟子【上】
麋鹿
麋泽兽隂鹿山兽阳集注作大小解未知所本
灵台
五经异义，天子有三台，灵台以观天文，时台以观四时施化，囿台以观鸟兽鱼鼈诸侯卑，不得观天文，无灵台，但有时台，囿台，管子云，武王有灵台之复，而贤者进也，文王服事，何得僭天子制，或孟子托以讽梁也。
填
赵岐孟子注，填鼓音也，集注，从之，宋孙奭疏云：填塞也又满也言鼓音之，充塞洋洋，而盈满也。
五亩之宅
赵氏曰：古二亩半当今一亩十步，则五亩止，当今二亩二十步，尉缭子曰：天子宅千亩，诸侯百亩，大夫以下里舎九亩，则民宅五亩，仅得大夫士之半也周制，以渐而降盖如此。
颁白不负戴
赵注壮者代，老心各安之，一安字最形容得王民，皥皥气象，出【按前汉地理志云：周公封鲁濒洙，泗之水，其民涉渡，少者扶老而代其任，俗既益薄，长老不自安，与幼少相让，至龂龂如可与赵注参看】。
饿莩
赵注莩零落也，言饿死者零落，于道路也；【广韵，殍注草木枯落也，】。
作俑
孔子恶作俑者象人而用谓其殆于用人也，用人殉葬，始，宋文公【，见春秋成二年，传】至秦武公死，殉者六十六人，缪公之葬，殉者一百七十七人，三良在其中，【见史记？】其流毒至此，故恶其不仁，且谓其无后。
易耨
赵注易耨，芸苗令简易也，阎百诗云：即立苗，欲疏意。
孟子见梁襄王章
通鉴：慎靓王二年壬寅，惠王卒，孟子去魏适齐，是一见襄王，后即去也，故有不似人君之言，盖君子居是邦，不非其大夫，使仍在梁，必无议襄王语。
衅钟
衅祭名，集注失训，郑司农周礼注云：血祭曰衅，赵注新铸钟杀牲，以血涂其衅，郄因以祭之，曰：衅。
术
説文术邑中之道，余楚金説文通释云：术方术也，谓一方之道，纂笺云：此为得制字之本意。
寡妻
赵注寡少也嫡妻惟一故曰寡
鼓乐
赵注鼓乐者乐以鼓为节也
文王之囿
后汉杨赐传乐松，曰：文王之囿百里，人以为小，齐宣囿五里，人以为大，此与孟子异或别有所本。
郊闗
四郊皆有闗郑氏注闗境上门也
入国问禁
礼入国问俗，入境问禁，集注云：礼入国而问禁，疑国字是境字之误。
转附朝儛
集注云：转附朝儛，皆山名金仁山，云海旁之山，潮至如儛，【儛，与舞通】，故名孟子，杂记云：朝如朝夕之朝衞有朝歌齐有朝儛，皆以俗好嬉游，故名其地按转附，必海旁之山，言其宛转依附于海也，【景公传云：转附乃太公之墓，朝儛，乃桓公之墓，二公皆齐之先王，欲观已隐有法，二公意】。
鳏寡孤独
礼记集説中山成氏曰：孟子王制礼运所言鳏寡孤独此通言耳，四十无妻，不为鳏三十无夫不为寡，有室无父，不为孤壮而无子，不为独 ，按四者，鳏与独一类，孤与寡一类，鳏本鱼名，独本兽名，鳏性单独性，特皆借义，凡无夫曰：寡此云，老所谓五十无夫曰：寡也，【大戴礼】长无父，亦曰孤此云，幼所谓子不见父，则呱呱啼也，盖举其最无告者言之。
囊橐
孙奭孟子疏小曰橐大曰囊与今集注异
爰方启行毛注
孟子正义引毛注云：公刘，张其弓矢乗其干戈戚扬，以方开道路去之，盖诸侯之从者十有八国焉，十有八国，未详。
太王属耆老
郑渔仲通志獯鬻来攻，古公事之以皮币，犬马珠玉，菽粟货财，皆不得免，复欲其土地与民，古公曰：与之，耆老曰：君不为社稷乎？曰：社，稷所以为民也，不可以所为亡民也，耆老曰：君不为宗庙乎？曰：宗庙吾私也，不可以私害民也，按为社稷为宗庙，即下节，世守勿去意。
从之者如归市
通志古公率其私属去豳，举国扶老携幼，从之者二千乗一止而成三千户之邑，【按诸侯从者十八国，举国从者二千乘，皆与如归市，合罕见引用】。
嬖人
杜预曰贱而得幸曰嬖
三鼎五鼎
张晏五鼎注牛，羊，豕，鱼麋也，双峰，饶氏谓五鼎为羊豕，鱼腊，肤三鼎为豕，鱼腊并误，按仪礼鼎数图一鼎，特豚，无配三鼎，特豚，而以鱼腊配之，五鼎皆用羊，豕而鱼腊配之，盖礼以鼎之，三五为隆，杀不以实鼎之物，计三五也。饶氏盖不知鱼腊为配鼎，而误张晏注牛麋，尤非大夫所用。
公孙丒
公孙丒有政事之才见赵岐公孙丒章句注
置邮
马递曰：置步递曰：邮今集句驿与驲音义同，皆传递马【，杨升庵云：置缓邮速，驿迟驲疾，不知何据】。
防仲
防仲乃防子之次子名衍，即后国于宋者，见孔安国传。
比干
孟子襍记王子干封于比故曰比干
孟贲
许慎，淮南子注孟贲衞人也通攷云：齐之力士当以许注为正，【通鉴，秦武王好力士任鄙，乌获孟説皆至大官，説即贲也】。
麒麟
麒麟二兽名，郭璞云：麒似麟无角，诗疏麟黄色，一角，角端有肉，作一兽误。
廛
赵注廛市宅也，集注本之説文市物邸舎曰廛郑氏，王制注本之据説文廛为贮货之所，乃市宅之取利者，因其利而赋之，亦抑末之意，但赋其廛，则市宅有不赋者矣。
夫里之布
赵氏注里居也，布钱也，夫一夫也，郑司农周礼注云：里布者，布参印书广二寸，长二尺，以为币，贸易物诗云：抱布贸丝，此布也，孙奭云：不知言，布参印书者何见？或旧时説也。
耕稼陶渔节
舜耕于歴山，陶于河滨，渔于雷泽，人习知之，按路史舜牧羊于潢，阳灰于常羊，什器于寿邱，就时于负夏，贩于顿邱，债于傅虚，未尝暂息，此数事可补，耕稼节之遗。
东郭氏
齐大夫有东郭氏，名偃，名书名贾者，见于春秋，亦有北郭氏，南郭氏，皆齐大夫古疏云：齐之东地，号曰东郭云，氏者，未详其人，以理推之，孟子之所吊，必贤大夫也，【通志，东郭氏，姜姓齐公族，桓公之后也，】。
孟仲子
孟仲子名睾孟子之子见谱
景丒氏
前汉书艺文志载景子三篇，列儒家者流，注云説宓子语似其弟子按孟子称景丒为景子，其言父子主恩，君臣主敬，本儒家言，疑即汉志所载景子，又兵家有景子十三篇。
兼金一百
古者以一镒为一金【，赵氏注】，故兼金一百不言，镒以一百金，即一百镒也。
在薛节
人知孔子絶粮于陈蔡，不知孟子絶粮于邹薛风俗通，穷通篇云：孟子絶粮于邹薛困始甚，退与万章之徒序诗书仲尼之意，作书中外十一篇疑絶粮于薛，即此在薛，时曰闻戒，曰兵餽，与陈，蔡之阨，固不殊也。
持防失伍注
去之，谓杀之本古注，金氏曰：持防不过庭前阶下执防之人，庶人之在官者去之，止是废弃之。
蚳鼃谏王节
赵注三谏不用致仕而去，按蚳鼃，三谏未详，或大概言之也。
王驩摄卿
孔颖达曰：春秋有使大夫摄，卿之法如文七年传晋使先蔑如秦逆公子雍荀林父谓蔑曰：摄卿以往，可也，何必子集注王驩，摄卿以行，盖本诸此。
反齐止嬴
反齐止嬴解者，谓余哀未忘，固属臆説近太原阎氏引列女传，以为孟子仕齐，归葬于鲁，三年，免丧，然后复至齐，据此则止嬴句为赘设充虞之问，不应在三年后，且三年前，亦不得云前日也四书辨云，孟母葬鲁之时，治丧之具，皆齐所赐，反齐止嬴，乃向国为坛望，谢齐君之礼，礼毕，仍反于鲁，以终三年之丧，鲁平公与宣王防于鳬绎，乐正子备道，孟子之贤，正此时也。
中古棺七寸
中古注周公制礼，时攷周制，棺皆不云七寸，元詹氏曰记檀弓，夫子制于中都，四寸之棺，五寸之椁，而丧大记云：君之棺八寸，上大夫棺八寸，下大夫棺六寸，士棺六寸，注云：皆周制舎此未见有七寸之文，孟子或别有本。
劝齐伐燕
史记燕王属国于子之三年，国大乱，孟轲谓齐王曰：今伐燕，此文武之时，不可失也。齐王因令章子将五都之兵以伐燕，此与孟子文迥异，盖因有劝齐伐燕语，遂附防其説迁史不足据如此。
季孙子叔疑
集注季孙子叔疑，不知何时人赵注二子，孟子弟子也，阎百诗云：子叔鲁文公之族，又赵注子叔心疑惑之，则疑字非人名。
龙断
赵注龙断，谓堁断而髙者也今集注只以冈垄易堁，字秀水，朱氏经义考谓龙断义，赵注未详今集注本陆氏，善经未细，检赵注耳。
滕文公滕定公
滕文公定公，朱子失注，赵氏云：古本世纪录诸侯之世，滕国有考，公麋与文公之父，定公相直，其子元公与文公相直，似后世避讳，改考公为定公，以元公行文徳故谓之文公也。
乗屋
乘屋，赵氏谓乗盖其野外之屋最当，盖为田事，计宜豫完，其在田之宅，若邑居之屋，已入而处之矣。
井地
集注井地，即井田也，赵氏顺孙纂疏曰：言其始以地而画井耳，井田，则因其田，既已成而言之也，此最分晓，下文从经界説起正是答他地字，由经界説到分田语，固有渐次在。
滕壤地田数
仁山，金氏曰：滕截长补短，将五十里，则是除山川林麓之类，以田计也。以开方法计之，则五十里，为田二千五百井二万二千五百夫。
徙字注
集注徙，谓徙其居也，赵注徙谓受田易居也，着受田二字好，盖井田之法，不受田，则不易居，无轻徙者。
大略
集注未训略字，赵注略要也。言井田未及其详，已举其要，大要者，大者之要也。润泽，其余事耳。
衣褐
赵注褐以毳织之，若今马衣也，马衣，字新甚，不经见。
稼穑
説文种曰稼，敛曰稽，按稼即下树艺，穑即下五谷熟，茀厥丰草，种之黄茂，教稼之法也。后稷之穑，有相之道，教穑之法也二字，各为义。
记墨者弟子
墨者弟子，不独夷之杂，检书传，得十数人，附记于此，随巢子 胡，非子【马总意林载，二子各著书一卷，】相里氏，【里一作文，】相夫氏邓林氏【，后三子分墨为三家】田鸠 ，禽滑厘髙何悬子石谢，子【闗东人】唐姑果【，秦人】公上过 钜子 ，孟胜【按：孟子谓杨墨】。
【之言盈天下，杨子不数传而防墨氏至，与孔子并称盖衞之者众也，宜其惑人也，易而流毒也逺】
诡遇
赵注横而射之曰诡遇
淫移屈
富贵不能淫三句，赵注淫乱其心也，移易其行也，屈挫其志也，今集注易乱，为荡缘乱，字太重，易行为节，缘行字太宽，朱子于四书，字字不苟如此。
与葛为邻
地理志云：葛今梁国宁陵，有葛乡，史记注，亳都亦在梁国，故曰与葛为邻。
戴不胜
杨倞荀子注戴不胜即戴驩也为宋太宰
庄岳
庄岳两地，皆齐街里，名阎百诗，引左传云：襄二十八年，得庆氏之木，百车于庄，昭十年，又败诸庄哀，六年，战于庄，即此庄也，襄二十八年，庆封反陈于岳，即此岳也，【按阎百诗，四书释地最为该博，兹不敢多采者，地形变易，代有不同，后世附防古迹，不可据以为信，故宁阙之】。
段干木
段干姓木，名姓源老，耼子名宗字，尊祖为衞将军封于段，又封干因以为姓，风俗通段干木，注云：姓段，名干木魏都赋云：干木之徳唐书百官表，又云：姓段为干木，大夫俱误。
今兹
兹年也今兹犹今年也
营窟
营窟二字各一义，营者营累，其土于地上，窟者窟穴于地中，见礼运注。
墨翟姓名
墨子姓翟母梦乌而生因名乌以墨为道墨非姓
陈仲子
陈仲子名仲字子终见皇甫谧髙士传
于陵
集注于陵地名无确训，陈心叔曰：于陵楚地，盖避地于楚也。
四书逸笺卷四
钦定四库全书
四书逸笺卷五
应城程大中撰
孟子【下】
两离娄
名疑云：两离娄一，黄帝时人，一殷人孟子离娄之明，即庄子所云索珠者，黄帝时人也。
泄泄沓沓
泄泄集注训怠缓，悦从字书无此解，六书正譌云：泄水名，借为舒散之意，按下沓字亦从水，水性濡而善下濡，故怠缓善下，故悦从泄泄沓沓，有随波逐流意，字书泄泄，训多人沓沓训猥贱，皆非诗义。
女呉二事
呉越春秋，齐女质呉呉，为太子聘之，解者谓孟子所云，即此按春秋，襄二十四年，传晋平公嫁女于呉，齐侯以女为媵，此又一事为媵，则更可耻矣。
沧浪
集注沧浪水名，宋叶梦得，曰：非水之正名，而因以为名，则以水别之，若沧浪之水是也，盖沧浪本地名，因水流经此，故名沧浪之水，【水经注武当县西北四十里有洲，曰：沧浪洲水，曰：沧浪水】。
圹
集注圹广野也，本赵注兽，乐广野呉氏，程曰圹穴也。兽之所居。
七年之内
赵注天以七纪故云：七年，昭十年，左传云，天以七纪杜注二十八宿四七，是其防也。
瞽瞍
路史瞽瞍天瞢，孔安国尚书大传云：无目曰瞽，舜父有目不能分别好恶，故时人谓之瞽配，字曰瞍，【路史注云瞽瞍，两目不见史云，盲者子是也；二孔，以为有目，不能分别，善恶者妄按瞽瞍，称顽父左传云，心不则徳义之经为顽愚，谓目不辨善恶心，不则徳义皆因反常而加以恶名，孔説似长】。
舜生诸冯章
梁萧绮拾遗录，引孟子逸句云：千里一圣，谓之连步，即此章地之相去意，鲍照河清颂，引孟子逸句云：千载一圣，犹旦暮也，即此章世之相，后意疑二书，皆撮此章大意为言也。
负夏之负训海
负夏赵注负海也负训海仅见此疏亦未及
疾作注
赵注疾，谓疟疾疏亦曰，今日我疟疾，发作疾，直指疟疾，亦竒。
西子遗事
孟子疏引，史记云：西施越之美女，毎入市人愿见者，先输金钱一文，此事他书不载。
帝使九男
帝使九男事舜，或疑丹朱子安得离国按世纪云：尧有十子，娶散宜之，女曰：女皇生丹朱，又有庶子九人，是事，舜之九男，皆庶子也。赵注云：九子事，舜以为师。
舜弟妻兄妹
舜有弟象，娶尧二女，娥皇女英，世所习闻，陈心叔引大戴礼帝系篇云：帝娶帝尧之子谓之女，匽注者，以娥皇女英，女匽为三妃，汉地理志云：陈仓有舜妻育冢祠，则舜有四妻矣，山海经云：舜娶葵【一作登】比氏，生宵明烛光，则舜又有一妻矣，列子云：舜弟妹之所不亲也，父母之所不安也，纲目注云：舜妹名伙，手列女传云：瞽瞍欲杀舜，女弟系怜之，则舜有二妹矣，越絶书云：舜父顽母嚚，兄狂弟傲，尸子云，舜事亲养，兄为天下法，则舜又有兄矣，事或出于附防，然人知舜有弟而不知有兄妹，知有妻娥皇，女英而不知有女匽育，葵比氏附纪于此，以资博览。
南河之南
赵注南河之南逺地南夷也，故言然后之中国，按南夷与中国对，上下文义贯通，此古注之最用意者，【刘熈，云南河之南，九河之最南者，按九河皆在北，不得云南河，当以冀州最南者为是，其地殆不可考，】。
舜居尧丧
后汉书李固传，昔尧殂之后，舜仰慕三年，坐则见尧于墙，食则见尧于羮，此舜居尧，丧之实事，今文家用见羮，见墙事泛作，景慕语非。
舜之子
舜之子九人，不独商均，皇甫谧云：娥皇无子，商均女英生也，次子季厘，封于缗，后为桀所灭。
屈产
屈产泉名马饮此泉者良见寰宇记
去其籍
周礼司徒之职，阙司禄一官，三礼辨云，孟子谓爵禄之制，诸侯恶其害己而去其籍，此其证也。
大国井田之数
汉志开方法，大国地方百里，为方十里者百，提封万井为田，当九百万亩，除山林陵麓沟洫，城郭宫室，涂邑三分去一，计田三百万亩，外实有井，六千六百六十六井，井之三之二，计得田六百万，畆整。
次国井田之数
次国地方七十里，以开方法计之，为方十里者四十有九，为方一里者四千九百，为田四百四十一万亩，三分去一，除田一百四十七万亩，外实有井，三千二百六十六井，井之三之二，为田计二百九十四万亩。
小国井田之数
小国地方五十里，以开方法计之，为方十里者二十有五，为方一里者二千五百，为田二百二十五万亩，三分去一，除田七千五百亩，外实有井，一千六百六十六井，井之三之二，为田，计一百五十万亩。
附庸
郑氏注小城，曰附庸，纂笺引项氏云：王莽封诸侯，置附城则汉人，盖以城解庸也，庸即墉，古文不成国，谓之附城，犹今言支郡为属城也，【春秋繁露云，附庸字者，方三十里，名者方二十里，氏者方十五里】。
馆甥贰室
世纪尧见舜，处之贰室，赐之絺衣，与琴为筑宫室，封之虞土。
击柝注譌
赵注柝，行夜所击，木也，行夜，犹今之巡夜，周礼司寤氏掌以星分，夜以诏夜士郑注云：主行夜徼候者，今集注譌作夜行，只倒一字，便説不去。
台无餽
左昭七年，传王臣公，公臣大夫，大夫臣士，士臣皁皁臣舆，舆臣隶隶臣僚，僚臣仆，仆臣台，人有十等，台为最下，云台无餽，以明缪公，当愧悟之后，不独使之尊者不以相扰，即最下如台，亦不复致餽，然后贤者得以脱然自处，斯其为优贤之，至而改悔之深也。
市井之臣二句本仪礼
仪礼凡称于君宅者，在邦则曰市井之臣在野，则曰草莽之臣，庶人则曰刺草之臣，孟子语本此少庶人一句。
市井
市井説不一，按：古者因井为市，故曰市井，无他义也。
告子
告子姓告名不害，兼治儒墨之道，尝学于孟子，见赵岐告子章句注。
湍水
赵注湍水，圜也，谓湍萦水也，孙氏疏云萦回之水陆氏善经注云：湍波流也，集注盖兼从之。
白羽之白四句
马总意林引孟子云：白羽，白性轻白雪，白性消白玉，白性贞虽俱白，其性不同也？按：此乃赵氏孟子注文止易，性坚为性贞，经义考采入，孟子逸句中失检。
易牙名
易牙名巫牙其字也见孔颖达左传疏
孙氏疏引奕秋语
孙奭孟子疏引传记云：奕秋，通国之善奕也，有歌者止而聴之，则奕败笙，汨之也，隶首天下之善算也，有鸿鹄过弯弓，拟问以三，五则不知鸿鹄乱之也，孙氏以为亦孟子之言，按二事，见子华子意与此略同，而文气散，缓不类此，所引疑别有所谓传记。
韩诗外传引放心章
韩诗外传引孟子放心章，有其于心为不若鸡犬哉？不知类之甚矣，悲夫！终亦必亡而已矣，数句在有放心而不知求下学问之道无他，上。
赵孟
左传晋未可媮，有赵孟以为大夫云云，晋赵氏世呼赵孟犹智氏，呼智伯云尔，【张存中四书通证云：赵孟乃襄子至烈侯之通称】。
膏粱
赵注膏粱，细粱如膏者也，孙氏疏引礼云：公食大夫稻粱为嘉膳，则膏粱味之，至珍者也，按如膏之粱，有文之绣，令善之，闻广逺之誉毎两字，皆一虚一实，自为对仗，今集注膏训肥肉，则两字皆实，与文绣字不相属，对矣。
曹交
王氏，应麟曰：曹交，赵氏注云：曹君之弟，按左传，哀公八年，宋灭曹，至孟子时，曹亡久矣，曹交，盖以国为氏者。
矶
説文矶石激水也，广韵云：大石激水，孙奭孟子疏云：譬如石之激水，顺其流而激之，正韵引孟子是不可矶，亦云石激水，曰矶，今集注训水，激石与诸书异。
杞梁之妻
孟子疏杞梁之妻即孟姜也
束牲载书
集注葵邱之防陈牲而不杀，匵书加于牲上，乃谷梁传之文太原，阎氏据左传士庄子为载书，周礼司盟掌盟载之法，指驳集注，殆未检谷梁也。
南阳
赵注山南曰阳岱山之南，谓之南阳，疏云岱山，即太山在齐之南，四书备考引，南阳府之南阳县误。
滑厘
滑厘姓禽墨子弟子慎，子师也，慎子名到集注，滑厘慎子名，盖承赵注而误【，按慎子云：滑厘不识者，言不独我不识此，我师事之，滑厘所不识也，盖甚不解之辞， 古疏引史记，墨子云：公输子意欲杀臣，杀臣，宋莫能守，可攻也。然臣之弟子滑厘等三百人已持守国之器，在宋城上而待楚寇也，是滑厘盖善用兵者，故慎子特举以对】。
白圭治水
韩非子曰白圭之行隄也，塞其穴，此以邻为壑之证。
饥饿【陈子章】
饥饿泛训饥，非盖饥而至饿，故不能出门户，韩子云：家有常业，虽饥不饿，淮南子云：宁一日饥，毋一旬饿，以二説推之饿甚于饥，黄公説字云饥犹可生，饿则至死，故言饿殍，不言饥殍。
畴古注
赵注，畴一井也，疏云：不知一井何据？今集注畴耕治之田，本説文又蔡邕云：麻田为畴，见前汉天文志注。
范
赵注范齐邑王庶子所封食也，盖王子食邑在范，故自范望见王子，今集注删，王庶子句。
革车虎贲
孔安国注革车百夫长所载车虎贲百夫长也
盆成括
赵注盆成括尝欲学于孟子，问道未达而去，后仕于齐，【晏子春秋云盆成括父之孝子，兄之顺弟也，】。
记曾子不忍食羊枣
人知曾子孝于父，不忍食羊枣，不知曾子孝于母，不忍食生鱼，孝子传云：曾参食生鱼甚美，因吐之，人问其故，参曰：母在之日，不知生鱼味，今我食美，故吐之，遂终身不食生鱼。
记近圣人之居二句
左哀七年，传公伐邾，及范门，犹闻钟声，又云：鲁击柝闻于邾，故曰：近圣人之居若此其甚也，按邹本邾子之国。
附录
黎民
四书辨疑云：黎本训众，又训黒所用各不同，诗书称黎民者，先儒皆解为众民，近世始有黒发黔首之説按黎民与黔首不同，黔有首字相配，语意自圆黎民，中间本无发字，训黎为黒是为黒民文公诗传，东莱读诗记解民靡有黎，亦皆训黒是民靡有黒不知黒为何物也？此黎字，仍当训众，盖言五十七十者衣帛食肉，其余众，民亦不饥不寒，不必解黒发与颁白对也。
折枝
折枝陆氏，善经谓折草树枝集注，从之，与为长者，意殊不属，赵氏注，按摩折手，节解罢枝也，亦费力，陆筠云，枝肢古通用，谓罄折腰肢，揖也。
符节
周礼符节注，如今宫中诸官，诏符也，汉制以竹为之，长六寸，分而相合，师古注亦云：取象竹节，今集注云：以玉为之，篆刻文字，按诸家训符节，皆不云玉，且符节门闗所用给付不常，篆刻文字，恐不能画一，周礼玺节注云：今之印章也，玺字从玉，以玉为印章，故可篆刻文字，符字从竹，不应反用玉语录引牙璋，起军旅，为用玉之证，按符节，非军旅所用，似不可据以为例。
君子之泽章
泽注云：流风余韵，按君子之流风余韵，虽百世可也，五世安得遂斩新郑髙氏曰泽谓容貌色泽，犹礼云手泽口泽也，盖五世之内，其人虽不可见，见其人者，犹有存焉，其形容音响，尚有称述之者，至于五世，见其人者，亦皆已殁，而形容音响，不复可知矣。故泽皆五世而斩。
税冕
程友菊四书辨云税字，集注音脱，冕何等物？而可作常冠戴之以行，按税仍当是输芮切收也，敛也，谓甫脱去，冕不暇收拾，即便行也。
邱民
赵注邱十六井也，邱民谓邱甸之民，得乎邱甸之民，便可为天子，犹有田一成，有众一旅之意。
追蠡
赵希鹄曰：追琢也，今画家滴新粉隆起处，犹谓之追粉，蠡剥蚀也，追蠡言禹之钟款，文追起处，剥蚀也，又笔乗云蠡音礼，説文云虫之木中，追当为追击之，追盖髙子以禹乐用之者多，故凡追击之，处摧残如蠡，齧，木之形也；赵氏释追云，钟纽释蠡，云欲絶之貌与丰氏説略同，但少周礼所谓旋虫二句，故集注用丰氏説【按追蠡细故无闗义要诸説互异若此，盖古人之言，初无定质，解者赤无定诂，得其意而通之，皆可以从容玩索，而有得焉，故凡于义未害，可备一説者不妨兼收，要在决择，不苟耳】。
既入其苙
宋王勉夫云：苙香草，白芷之类，豚之所甘，既放之得所，又从而招之，非善治邪説者也如此，则苙字招字皆从本，义本音而与説书之防正自相通，【按隋志云：赵岐注孟子十四卷，又有郑亢注，孟子七卷綦毋邃，孟子九卷，唐书艺文志又云：孟子注，凡四家计三十五卷宋孙奭，云至于皇朝崇文总目，孟子独存，赵岐注十四卷，唐陆善经注七卷，故朱子集注率参用二家本之赵氏者，尤多间，有赵注可采，而集注失引者略为表出，盖补遗之意，非敢缪于朱子也，】。
附记
孟子逸篇
性善 辨文 説孝经 为政
王充曰：孟子作性善之篇，及其不善物乱之也，赵岐曰：孟子外书四篇，其文不能宏深，不与内篇相似，非孟子本真，后世依放而托之者也，孟子逸句。
按朱氏经义攷所采，孟子逸句文义，多与内篇相似，疑引书者增损其辞而为之，其与内篇文异者，则又赵岐所云文不宏深，非其本真者也。今就朱书所引，复加择别，附记于后，以备参考。
孟子三见齐王，而不言事，门人曰：曷为三遇齐王，而不言事，孟子曰：我先攻其邪心，【荀子】。
人之学也其性善【荀子】
呑舟之鱼，不居潜泽，度量之士，不居污世，夫艺冬至，必雕吾其时矣！【韩诗外传 经义考分，夫艺三句，为一则误】。
髙子问于孟子曰：夫嫁娶者，非己所自亲也衞女何以得编于诗也；孟子曰有衞女之志则可无衞女之志则篡，夫道二常之谓经，变之谓权，权懐其常道而挟其变，权乃得为贤夫衞女行中孝，虑中圣权，如之何？【韩诗外传】，孟子曰：夫雷电之起也，破竹折木震惊天下而不能使聋者卒有闻，日月之明，徧照天下而不能使亡目者，卒有见【，韩诗外传】。
孟子曰：夫有意而不至者有矣，未有无意而至者也，【法言】，孟子曰：人皆知以食愈饥，莫知以学愈愚，人皆知粪其田，而莫知粪其心，粪田莫过，利苗得粟，粪心易行而得其所欲，【説苑】。
孟子曰：纣贵为天子死，曾不如匹夫，【汉书伍被传】，孟子曰：尧，舜之道不逺也人不之思耳，【盐铁论】。
正枉者必过其直【党锢传 昌言作矫枉过直】
尧舜不胜其美桀纣不胜其恶【风俗通】
孟子曰：今人之于爵禄，得之，若其生失之，若其死【，梁书处士传】。
战者危事也【北堂书钞】
孟子曰：人之所知，未若人之所不知，【广宏明集】。
君子称身而正位不为苟得而受赏【列女传】
孟子曰：江海异于行潦者深广也，泰山别于邱陵者髙大也若深，不异于行潦，则孺子浴，其渊髙不出于邱陵，则跛羊陟其巅，【韩诗外传】。
或问：为学之道，孟子曰静然后虚，使良心不汨于欲领，然后防使良知不诱于物，此学之道也，【韩诗外传 ，上三则经义考失引】。
按经义考所引孟子逸句如盐铁，论蚕桑，以时布帛不可胜衣也；周官大行人注诸侯有王坊记注，舜年五十，而不失其孺子之心，史记注，禹生石纽，西夷人也，张衡传注阿防事，贵胁肩所尊，俗之情也，意林所引虐政杀人，何异刃耶？七则皆与；今孟子文略同，盖引书者增损其辞为之，他如文选注泰山之髙参天入云，广韵注六十四黍为一圭，十圭为一合，顔氏家训图影失形之类，语皆直浅，不似内篇，凡朱书失引散见他书，若此类者，槩不敢拦入。
四书逸笺卷五
钦定四库全书
四书逸笺卷六
应城程大中撰
四书人物遗事，【已见人物，考聚考诸书者不录，纬书小説怪诞之言不录，】孔子【，此下至孟子凡二十三，则记孔孟及诸贤遗事】。
孔子修春秋九月而成【路史注】
孔子治春秋，退修殷之故歴使其数可传于后，【晋书律歴志】孔子登泰山，见七十二家，字皆不同，【宋景文笔记】。
孔子求古史得，黄帝元孙，帝魁氏之书，【帝魁纪】。
顔回
顔回明仁于度毂【后汉书】
顔回缩屋明贞【北齐书废帝纪】
顔回不以夜浴改容【刘子谨独篇】
顔回十八天下归仁【郎顗荐李固语】
曾子
曾子见益母而感【陆玑疏】
曾子行孝枯井涌泉【孝子传】
呉起学于曾子，居顷之，其母死，起终不归，曾子薄之，而与起絶【天中记】。
曾子攀柩车引輴为之上也【淮南子】
曾子架羊，【淮南子，舜杀弟，周公杀兄，犹之为仁也，文公树米，曾子架羊，犹之为义也，树米架羊事，不见他书】。
曾子倚山而吟山鸟下翔【盐铁论】
曾子居曲阜鸱枭不入城郭【水经注】
曾参锄瓜三足鸟来萃其冠【古今注】
子路
子路见夏南愤恚而忼慷【晋书夏统传】
蒯瞆之乱衞人狐黡杀子路，子路之子子崔行往复仇，狐黡知之，约战于城西，持蒲弓木防与子崔战而死，【孝子传】。
子张
子张鲁之鄙家也【吕览】
宰予
顔夭冉疾由醢予族，赐灭其须，见宏明集予族，事未详出处。
子羔子贡【事同】
幽通赋注衞蒯瞆之乱，子羔灭髭，衣妇人衣逃出孔悝，求之不得，故免于难，又子贡灭髭，为妇人见论衡。
子思
子思居衞三旬而九食【説苑】
孟子
孟子恶败而出妻【荀子】
神农【此下至幽王凡六十八则记帝王遗事】
神农生三岁嬉戏之事必于黍稷【路史】
神农时加米于烧石之上而食之【古史考】
神农以石为兵【兵书】
神农以上水为元酒【仪礼正义】
吉礼始于神农【礼孔疏】
神农分国近，国地广逺国地小海上有十里之国，【吕览，】神农之教，石城十仞，汤池百步，【前汉书】。
神农之教，无食者与之，陈无种者贷之，新【路史】。
神农之时，欲雨则雨，五日为行雨，旬日谷雨，旬五日为时雨，【尸子】。
神农之崩也，天下之人为之，不将者七日，【丹壶记】。
神农以丁亥日死丁未日葬【五行书】
黄帝立十年，知神农之非而改其政，【鬻子，今本无见绎史】。
尧
尧以楚伯受命【许慎】
谒者尧之尊官所以试舜【百官志】
尧之时庶人未受命者乗木车单马【路史】
尧试舜举之童土之地【路史】
尧举舜于雷泽，与之语桑隂不移而知其圣，【慎子】。
尧在位三年鸱枭逃于絶漠【拾遗记】
尧在位一日而十瑞至【路史】
舜
舜鼓瑟而黄河清【琴书】
舜敦敏好学尤长于天文【路史】
舜耕歴山而交益陶河滨而交禹【鲁连子】
雷泽旱，舜为耕者凿凟狩，则为猎者表虎，【尸子】。
舜粜于平阳【真源赋】
舜封黄帝之孙子十有九人【韩诗外传】
舜封弃百里封契七十里【路史】
舜以玉防书，圣臣之名，金防书，贤臣之名，银防书功臣之名，水晶，防书才臣之名，众臣则书于木防，【见识余出，未详】舜，时西母进益疆之版，【路史注西王母西方昏荒之国】。
舜造漆器，谏者十余人，【见唐书，语本韩非文小异】。
舜藏黄金于崭岩之山，【淮南子】抵璧于谷，【抱朴子】。
舜遭风雷，桴鼓播地，钟磬乱行，舞人防伏，乐正狂走，【宋书】，舜有天下，国之不服者十有三【，荀子】。
使舜浚井酖于觞酒【陆鲁望杂説】
禹
禹生于六月六日【呉越春秋注】
禹十二为司空【傅子】
尧封禹为夏伯【路史按世称禹为伯禹以此】
禹巡苍梧见市杀人下车而哭之【陈蕃传】
禹之时，民有鬻子者以歴山之金铸币，而与之偿【，路史注】禹之治水也，民聚瓦砾，【吕氏春秋】。
禹治水挂冠不顾遗履不蹑【淮南子】
禹治水先令而有功者杀之【韩子】
禹治丧法，死于陵者葬于陵，死于泽者葬于泽，制丧三日，毋得而逾【，尸子 ，淮南子云：禹之时，天下大水，死陵者葬陵，死泽者葬泽节财也，】。
启
隐神三年而户来享【魏霍性疏】
汤
汤得七大夫以佐天下【苻子】
桀自贤汤使人哭之【通志】
汤有天下，国之不服者五十三【，韩子 ，一云：禹作茵，蓆雕文而国之不服者五十三】。
王季
帝乙命王季为西伯，【小戎图】，文王称西伯，盖袭封也。
文王
文王伐崇，至鳯凰墟，袜系解而自结，【韩非子 帝王世纪作武王】，文王葬枯骨，以王礼【贾子】。
武王
武王克殷，靖箕子之宫，【吕览 ，按式闾封墓，事屡见靖宫事，仅见此】。
武王之时，令人貂襜豹裘，方得入庙，一豹皮，千金功臣之家粜千钟，未得一豹皮，【管子】。
武王征四方恶国九十有九
武王时服国六百五十三
桀
桀自谓天父纣自谓天王【墨子】
桀以人为车【路史注】
桀之时，女乐三万人，放虎于市，观其惊骇，【管子】。
桀杀闗龙逢金版，出于中庭，【论语隂嬉 南史，齐府僚劝进表云：玉马骏奔，表防子之去，金版出地，告龙逢之，寃金版语本此】。
桀得氓山氏之二女，爱而无子，乃刻之苕华而弃元妃于洛【，路史注二女曰琬，曰琰刻其名于苕华之玉，元妃妺喜也，】。
妺喜冠男冠【傅元奏议】
桀为长夜之宫一夕而风沙填之【博物志】
桀居南巢，从者五百人，三年死于亭山，【尸子路史】。
纣
纣以热升杀庖人【淮南子云炮烙生于热升】
纣作百里之宫七十三所【通志】
纣饮酒以七日七夜【新序】
纣刑鬼侯之女而取其环
纣鹿台大三里髙千尺七年而成【新序】
纣囿中所藏虎二十有二猫，二麇五千二百三十五犀，十有二牦，七百二十有一，熊百五十有一，罴百一十有八，豕三百五十有二，貉十有八，麈十有六，麝五十麋，三十鹿三千五百有八【，古周书】。
幽王
幽王时牛化为虎羊化为狼【述异记】
后稷【，此下至张仪，凡五十一，则通记四书人物遗事】。
姜源衣，帝衣履帝敏，居期而生，弃【，路史 衣帝衣，仅见此】。
尧使稷为司马，【书刑徳考 郑氏，昏礼赞云：稷为天官】。
弃为大田，【路史 按稷官，称不一疑，犹今之兼歴大田农官，盖其本职】。
后稷以癸巳日死【五行书】
臯陶
臯陶渔于雷泽，舜举为士师，【路史 按人知，舜渔雷泽，而不知臯，陶】臯陶造律【，傅子律者，臯陶之遗训，汉命萧何广之急就篇云：臯陶造狱】。
臯陶卒，葬于臯，楚人谓之公琴，【舆地广记 ，郦道元云，楚人谓冢为琴】。
伯益
伯益臯陶之子生五岁而佐禹【列女传】
伯益佐禹治水封之于梁【路史】
丹朱
丹朱有夜游之台【路史】
舜入唐郊丹朱为尸
驩兠
驩兠为尧司徒【古周书】
驩兠以佞臣狐功亡其国【路史】
三苗
驩兠生三苗髙辛邦之【，北经云：驩兠生三苗，缁衣，正义云髙辛之诸侯】。
三苗大乱龙生于庙犬哭于市【墨子】
三苗之时三月不见日【金匮】
三苗之亡五谷变种鬼哭于郊【论衡】
鲧
鲧为三仞之城【淮南子】
羽山名惩父山，山南百步，水常清牛羊不敢饮，曰：羽渊【寰宇记】。
伊尹
伊尹帝之酒保也【鹖冠子】
伊尹之兴土功也，修胫者，使之踏镢，强瘠者，使之负土，眇者使之准，伛者使之涂【，淮南子】。
伊尹死大雾三日【论衡】
傅説
傅説赁为赭衣者舂于深岩以自给【拾遗记】
比干
纣无道比干作秣马金阙歌【韦昭洞歴记】
箕子
箕子教朝鲜，以礼义田蚕，制八条之教，【后汉书】。
夷齐
夷叔食薇，三年顔色不变，【三秦记 采葛，二事已见第二卷】。
周公
周公采于周封于鲁老于周【路史】
武王作周歴周公作鲁歴【董巴议】
周公以玉笏赐孟岐【香案牍】
周公蔡蔡而辟管【杜预训蔡为放】
南人服象，为虐于彛，成王命周公以兵追之，至于海南，乃为三象，乐【文选西征赋注 ，按人知周公东征，而不知周公南征】。
成王将加元服，周公使人来零陵，取文竹为冠，【古今注】。
太公
吕望年七十始学读书【髙诱注説林】
太公尝为灌坛令【博物志】
太公望齐之逐夫【国防】
太公望跽，石隐崖，不饵而钓，膝处成臼，跗触成路，【苻子】，太公望寿一百六十，【紫防斗数】。
召公
召公封燕，九世惠侯，始就国，其长居燕而支袭召【，王安石云：元子既国，燕次子守者，犹食召也，】。
周公摄位召公为尸
召公奭寿一百九十余【，风俗通 ，路史作一百八十】。
管仲
管仲尝为圉人【博物志】
管仲作革，【鹖冠子云，伊尹酒保太公屠牛，管仲作革百里，官奴酒保作革事，他书不载】。
子产
子产治郑蒺藜不生鸱枭不至【天中记】
子产有兄曰公孙朝，弟曰：公孙穆朝好酒，穆好色，【列子】，子产死，家无余财，子不能葬，国人哀之，丈夫舎玦佩妇人舎珠玉，其子不受，自负土葬于邢山，【贾氏説林】。
孙叔敖
楚国之法，禄臣再世而收其地，惟孙叔敖九世而祀不絶【韩非子】。
孙叔敖作期思陂而荆土用赡【意林】
段干木
段干木晋之大驵也【吕览】
梁惠王
梁惠王发逢忌，【逢忌二，地名】之薮，以赐民【，汉志注】。
张仪
张仪与蘓秦共剪发相活，或佣力写书，行遇圣人之文，无以题记，则以墨画于掌中，夜还，更以竹写之【拾遗记】。
杂记【，此下类记四书所载，人物杂事，不必备录，录其少见而可信者】。
记形体【计十三则】
神农憔悴尧瘦舜霉黒禹胼胝【淮南子】
神农长八尺有七寸【路史】
禹身长九尺二寸【世纪】
夏禹长颈鸟喙【归云集】
帝尧长，帝舜短，文王长，周公短孔子，长子弓，【即仲弓】短【，荀子】尧修十尺，舜修八尺有竒面颔无毛，【孔丛子颔一作领】。
汤皙容多发伊尹黒而短【晏子琐语】
孔子身长十尺，大九围，坐如蹲龙，立如牵牛，就之如昴，望之如斗，【孔演图】。
仲尼之状，面如蒙倛，周公之状，身如断菑，臯陶之状，色如削，闳夭之状，面无见肤，傅説之状身如植鳍，伊尹之状，面无须麋，【同须眉，】禹跳汤，偏尧舜三眸子，桀纣皆长巨姣美，孙叔敖突秃长左，叶公子髙防小短瘠，行若不胜衣，【非相篇】。
臯陶马口【论衡】
子产日角，晏平仲月角尾，生犀角，栁下惠史鱼反角【，管子】顔回角额似月形，【论语防】。
子贡出庭斗绕【摘辅象】
记学【计八则】
尧学于君畴【，疑即尹寿之譌】，舜学于务成昭，禹学于西王国，【荀子】禹师墨，如周公师，庶秀【潜夫论】。
尧学于尹寿，舜学于务成，汤学于成子伯文王学于铰时，子思武王学于郭叔，【新序】。
文王师鬻子，又师鲛子【鲛子説字作鲛时，子师】。
散宜生闳夭南宫适学于太公望【尚书大传】
孔子学于老耼孟蘓防靖叔【吕览】
呉起学于曾子，田子方学于子贡，墨子学于史角，段干木学于子夏，【吕览】。
李充学于子夏【汉艺文志】
记嗜好【计五则】
文王嗜昌蒲武王嗜鲍鱼【新书】
公仪休嗜鱼【外传】
齐桓公好服紫，邹君好长缨，楚王好细腰，【管子】。
齐宣王嗜鸡跖，吕览云：善学者，若齐王之食鸡也，日食，其跖数千，而不以为足也。
楚狂接舆好食槖卢木芜菁子【髙士传】
记梦【梦不足记，因论语有梦，周公事附及之计，九则】。
尧梦扳天而上汤及天防之【梦占逸防】
尧梦长人【温子升庙碑】
舜梦长眉击鼓【帝王世纪】
禹梦自洗于河【世纪】
禹未遇时梦乗舟过月中【六帖】
文王梦日月着其身【世纪】
尧梦乗龙上太山，舜梦击天鼓，禹梦其手长汤梦布，令天下桀梦黒风破其宫，纣梦大雷击其首，【梦书】。
曾子梦见一狸无首作残形操【琴操】
齐桓公梦为大禽所中【梦书】
记刑【计五则】
有虞之诛，以幪巾当墨，以草缨当劓，以菲履当刖，以艾鞸当宫，布衣无领，当大辟，【慎子】。
夏禹之时大辟二百周公之时大辟五百【史】
殷之法刑弃灰于街者【韩非子】
周之盛时羣饮者杀【史】
周之法，杀人者踣诸市，墨者使守门，劓者，使守闗宫者使守内，刖者使守囿，完者使守积，【前汉刑法志】。
记书【计十则】
神农氏因上党羊头山，始生嘉禾，八穗作八穗，书用颁行时，令【此下十则见唐韦续五十六种书法，神农以前战国以后不录，依四书人物时代也，】帝尧，因轩辕灵负图，作书。
夏后氏作钟鼎书以钟鼎形为象也
汤时作倒薤书
周文王时作虎书，有虎不害人，名驺虞，因兹始也。周文王赤雀衔书入户，武王丹鸟入室，以二祥瑞，因作鸟书，又因素鳞跃，舟作鱼书。
周之媒氏作填书
周之伯氏作殳书文记笏武记殳因而制之
仲尼弟子因西狩获麟作麒麟书
战国时作传信鸟迹书
记撰著【依汉书艺文志所载，四书中有撰著者凡十五家，计十六则】。
子思二十三篇，【子思着 篇，日列儒家者流，中庸之外，又有此书】。
曾子十八篇【曾子着】
漆雕子十二篇，【漆雕开着艺文志注云：漆雕开之后】。
宓子十六篇，【宓子贱着 ，右三子篇目俱列，儒家者流】。
孟子一篇，【篇目列隂阳家是七篇及古本十一篇，外又有此书】。
神农二十篇，【神农着 篇目，列农家者流，刘向别录云：疑李悝及商君所説】。
神农兵法一篇【隂阳家 又杂占载神农教田相土，耕种十四卷】。
伊尹五十一篇，【伊尹着 ，此列道家者流，又小説家载伊尹説二十七篇注云：其言浅薄，似依托也】。
太公二百三十七篇，【太公望，着 篇目，列道家者流】。
管子八十六篇【管夷吾着 篇目列道家者流】
晏子八篇，【晏婴着即晏子春秋篇目列儒家者流】。
师旷八篇，【晋师旷着 ，此列隂阳家又小説家载师旷六篇注云：其言浅薄，似依托之】，墨子七十一篇，【墨翟着 篇目列墨家者流按志，首列尹佚，二篇注云：周臣在成康时，则墨者之学不始于墨翟，特由墨翟而盛，所谓弥近理而大乱真也，】。
张子十篇【张仪着 篇目列纵横家者流】
慎子四十二篇【慎到着 篇目列法家者流】
逢蒙射法二篇，【蒙志作门，师古曰：即逢蒙篇目，列技巧家】。
【右据汉艺文志四书，人物中所有，撰著凡十五家，计十有八种，今其书存者若管，晏慎墨，诸子篇目全而可信，其他或已亡失，或散见一二或属伪撰，悉疏列之如右，使承学之士有所攷，而取择云，他如子夏诗序，子贡诗传之类，汉志不载，兹亦不具录】。
四书逸笺卷六