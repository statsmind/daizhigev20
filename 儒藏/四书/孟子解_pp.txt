钦定四库全书     经部八
孟子解        四书类
提要
【臣】等谨案：孟子解一卷，宋苏辙撰旧本首题颍濵遗老字乃其晚嵗退居之号，以陈振孙书録解题考之实，少年作也，凡二十四章一章，谓圣人躬行仁义而利存，非以为利，二章，谓文王之囿七十里，乃山林薮泽，与民共之，三章，谓小大贵贱其命，无不出于天，故曰畏天乐，天四章引责难陈善为恭敬，解畜君为好，君五章，谓浩然之气，即子思之所谓诚六章，论养气在学，而待其自至，七章论知言，由知其所以病八章，以克已复礼解，射者正已，九章论贡之未善，由先王草创之初，尚立法未宻十章论陈仲子之亷病在使天下之人无可同立之人，十六章论孔子以防罪，行为上以免，君下以免，我十八章论事，天立命，十九章论顺受其正，二十二章论进鋭退速，二十四章，论扩充仁义，立义皆醇正，不支二十章，以周官八议驳，窃负而逃，二十三章，以司马懿杨坚得天下言，但当论仁不仁，不必论得失，亦自有所见，惟十一章，谓学圣不如学道，十二章十三章十四章，以孔子之论性难，孟子之论性，十五章以智属夷，惠力属孔子十七章，以贞而不亮难，君子不亮，二十一章，以形色天性为强饰于外，皆未免驳，襍盖瑕瑜，互见之书也，然较其晚年，著述纯入佛老者，则谨严多矣，乾隆四十二年八月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四厍全书
孟子解
宋 苏辙 撰
梁惠王问利国于孟子，孟子对曰：王何必曰利？亦有仁义而已矣，先王之所以为其国，未有非利也，孟子则有为言之耳。曰：是不然，圣人躬行仁义而利存，非为利也，惟不为利，故利存小人，以为不求，则弗获也，故求利而民争，民争则反以失之，孙卿子曰：君子两得之者也，小人两失之者也，此之谓也。
齐宣王问曰：文王之囿方七十里，有诸？孟子对曰：于传有之，周虽大国，未有以七十里为囿，而不害于民者也，意者山林薮泽，与民共之，而以囿名焉，是以刍荛雉兔者，无不获往，不然，七十之囿，文王之所不为也。
孟子曰：以大事小者，乐天者也，以小事大者，畏天者也，乐天者保天下，畏天者保其国，小大之相形，贵贱之相，临其命，无不出于天者，畏天者，知其不可违，不得已而从之，乐天者，非有所畏，非不得已，中心诚乐而为之也，尧禅舜，舜禅禹，汤事葛，文王事昆夷，天也。
齐景公作君臣相说之乐，其诗曰：畜君何尤？孟子曰：畜君者好君也，君有逸徳而能止之；是谓畜君，以臣畜君，君之所尤也，然其心则无罪，非好其君不能也，故曰责难于君谓之恭，陈善闭邪谓之敬，吾君不能谓之贼，孟子学于子思，子思言圣人之道，出于天下之所能行，而孟子言天下之人皆可以行，圣人之道，子思言至诚无敌于天下，而孟子言不动心于浩然之气，诚之异名也。诚之为言，心之所谓诚然也，心以为诚然，则其行之也安，是故心不动，而其气浩然无屈于天下，此子思孟子之所以为师弟子也，子思举其端而言之，故曰诚，孟子从之，其一论养心，以致浩然之气，其次论心之所以不动，其三，论君子之所以达于义，达于义，所以不动心也，不动心，所以致浩然之气也，三者相须而不可废，孟子曰：我善养吾浩然之气，其为气也，至大至刚，以直养而无害，则塞于天地之间，是何气也？天下之人莫不有气，气者，心之而已，行道之人，一朝之忿而鬭焉，以忘其身，是亦气也。方其鬭也，不知其身之为小也，不知天地之大，祸福之可畏也，然而是气之不养者也，不养之气横行于中则无所不为，而不自知，于是有进而为勇，有退而为怯，其进而为勇也；非吾欲勇也，不养之气盛而莫禁也，其退而为怯也；非吾欲怯也，不养之气衰而不敢也，孔子曰：人之少也，血气未定，戒之在色，及其壮也，血气方刚，戒之在鬭，及其老也，血气既衰，戒之在得，一人之身而气三变之故，孟子曰：志一则动气，气一则动志矣，志意既修，志盛夺气，则气无能为，而惟志之从，志意不修，气盛夺志，则志无能为，而惟气之听，故气易致也，而难在于养心，孟子曰：我四十不动心，而告子先我不动心，告子曰：不得于言，勿求于心，不得于心，勿求于气，不得于心，勿求于气，可不得于言，勿求于心，不可，何谓也？告子以为有人于此不得之于其言，勿复求其有此心，不得之于其心，勿复求其有此气，夫言之不然，而心则然者有矣，未有心不然，而气则然者也；故曰：不得于心，勿求于气，可不得于言，勿求于心，不可，由是言之，气者，心之使也，心所欲为，则其气勃然而应之，心所不欲，而彊为之，则其气索然而不应人，必先有是心也，而后有是气，故君子养其义心，以致其气，使气于心，相狎而不相杂，然后临事而其气不屈，故曰志至焉，气次焉？志之所至，而气从之之谓也，昔之君子以其眇然之身，而临天下，言未，而众先喻，功未见而志先，信力不及，而世与之者，以有是气而已，故曰志气之帅也；气，体之充也，养志以致气，盛气以充体，体充而物莫敢逆，然后其气塞于天地，虽然，心之所以不动者何也？博学而识之，彊力而行之，卒然而遇之，有自失焉，故心必有所守，而后能不动，心之所守，不可多也，多学而兼守之事，至有不应也，是以落其枝叶，损之又损，以至于不可损也。而后能应，故孔子谓子贡曰：赐也，汝以予为多学而识之者欤？曰：然，非欤？曰：非也，予一以贯之，北宫黝之养勇也，曰：吾无辱于尔也，孟施舍之养勇也，曰：吾无惧于尔也，无辱勇矣，而未见所以必勇也；无惧而后能必勇，故曰北宫黝之守气，不如孟施舍之守约，北宫黝似子夏，孟施舍似曾子，曾子之所以自守者曰：自反而不缩，虽褐寛博，吾不惴焉，自反而缩，虽千万人，吾往矣，夫缩入也，入受也，自反而心受之，以为可为者无憾于吾心也。则吾心嚣然为之，而吾气勃然应之矣，孟子曰：其为气也，配义与道，无是，馁也，行有不慊于心，则馁矣，夫馁不充之谓也，有行于此，而义不受，则心不慊，心不慊则气不能充体气不能充体之谓馁矣，故心不能不动也，而有待于义，君子之所由，达于义者，何也？勉彊而行之，则劳苦而失其真，放而不之求，则终身而不获，孟子曰：必有事焉，而勿正，心勿忘，勿助长也。夫君子之于道，朝夕从事于其间，待其自直而勿彊，正也，中心勿忘，待其自生而勿助长也。而后获其眞，彊之而求其正助之，而望其长，是非诚直，而诚长也，迫于外也，子夏曰：百工居肆，以成其事，君子学以致其道，待其自至而不彊，是学道之要也。
孟子曰：我知言，诐辞知其所蔽，滛辞知其所防邪？辞知其所离，遁辞知其所穷。何谓也？曰：是诸子之病也，孟子之于诸子，非辩过之，知其病而已，病于寒者，得火而喜，以为万物莫火若也，病于热者得水而喜，以为万物莫水若也，一惑于水火，以为不可失矣！诚得其病，未有不觉而自泣也？彼其为是险诐之辞者，必有以蔽之，而不能自达也，为是淫放之辞者，必有以防之，而不能自出也，为是邪辟之辞者，必有以附之，而不能自解也，茍能知之，其蔽平其防，解其离未有不服者也，不服则遁，遁必有所穷，要之于所穷而执之，此孟子之所以服诸子也。
孟子曰：仁者如射，射者正，已而后，而不中，反求诸已，夫射之中否，在的，而所以中否在我，善射者治其在我，正立而审操之的，虽在左右，上下无不中者矣，顔渊问仁，孔子曰：克已复礼为仁，一日克已复礼，天下归仁焉，请问其目曰非礼勿视，非礼勿听，非礼勿言，非礼勿动，夫居于人上而一为非礼，则害之，及于物者众矣，诚必由礼，虽不为仁，而仁不可胜用也；此仁者，如射之谓也。
龙子曰：贡者较数嵗之中以为常乐嵗粒米狼戾，多取之而不为虐，则寡取之，凶年粪其田而不足，则必取盈焉，故曰：治地莫善于助，莫不善于贡，贡者，夏后氏之法也。而其不善如此，何也？曰：何特贡也？作法者，必始于粗，终于精，之不若也，简策之不若纸也，车之不若骑也，席之不若牀也，俎豆之不若，盘盂也，诸侯之不若郡县也，肉刑之不若，徒；流，杖，笞也，古之不为此，非不智也，势未及也，寝于泥涂者，寘之于陆而安矣，自陆而后有藁秸，自藁秸，而后有莞簟，舍其不安而获其所安足矣！方其未有贡也，以贡为善矣，及其既助而后知贡之未善也，法非圣人之所为，世之所安也，圣人善因世而已，今世之所安，圣人何易焉？此夏之所以贡也。
陈仲子处于于陵，齐人以之为亷，孟子曰：仲子所居之室，伯夷之所筑欤？抑亦盗跖之所筑欤？所食之粟，伯夷之所种欤？抑亦盗跖之所种欤？人安能待？伯夷而后居而后食，若是，则孟子之责人也已，难曰否，居于于陵而食其食，非孟子之所谓不可，而仲子之所谓不可也。仲子以兄之禄为不义之禄，而不食也，以兄之室为不义之室，而不居也，天下无伯夷，仲子之义为不居，且不食也，天下不可待，伯夷而后居而后食，然则非其居于于陵，食于辟纑之果污也，而不食于母避，兄之室之不可继也，故曰：以母则不食，以妻则食之，以兄之室则不居，以于陵则居之，是尚为能充其类也乎？君子之行为可充也，为可继也，然后行有类，若仲子将何以继之？故曰御人于国门之外，而餽以道则不受，以不义取之于民，而餽以道则受于孔子以不义取之于民者犹御也，其受于孔子，何也？曰：以其非御也，非御而谓之御，充类至义之尽也，君子充其类，而极其义，则仲子之兄犹盗也，仲子之兄犹盗也，则天下之人皆犹盗也，以天下之人皆犹盗，而无所合，则谁与立乎天下，故君子不受于盗，而犹盗者有所不问，而后可以立于世，若仲子者，蚓而后充其操也，孔子曰：鸟兽不可与同羣，吾非斯人之徒与而谁与？葢谓是也。
学者皆学圣人，学圣人不如学道，圣人之所是，而吾是之其所非，而吾非之，是以貌从圣人也，以貌从圣人，名近而实非有不察焉，故不如学道之必信，孟子曰：君子深造之以道，欲其自得之也，自得之则居之，安居之安，则资之深，资之深，则取之左右逢其源，故君子欲其自得之也。
孟子曰：天下之言性者，则故而已矣。所谓天下之言性者，不知性者也，不知性而言性，是以言其故而已，故非性也，无所待之谓性，有所因之谓，故物起于外而性作以应之，此岂所谓性哉？性之所有事也，性之所有事之谓，故方其无事也，无可而无不可及，其有事未有不就利而避害者也，知就利而避害，则性灭而故盛矣，故曰：故者以利为本，夫人之方无事也，物未有以入之，有性而无物故，可以谓之人之性，及其有事则物入之矣，或利而诱之，或害而止之，而人失其性矣。譬如水，方其无事事物未有以参之有水而无物故，可以谓之水之性，及其有事则物之所参也，或倾而下之，或激而上之，而水失其性矣。故曰所恶于智者，为其凿也，如智者若禹之行水，则无恶于智矣，禹之行水也，行其所无事也，如智者亦行其所无事，则智亦大矣，水行于无事，则平性行于无事则静，方其静也，非天下之至明，无以窥之，及其既动，而见于外，则天下之人能知之矣，天之高也，星辰之逺也吾将何以推之？惟其有事于运行，是以千嵗之日至可坐而致也；此性故浅深之辨也。
孟子尝知性矣，曰：天下之言性者，则故而已矣。故者以利为本，知故之非性，则孟子尝知性矣，然犹以故为性，何也？孟子以道性善，曰：无恻隐之心，非人也，无羞恶之心，非人也，无辞譲之心，非人也，无是非之心，非人也，恻隐之心，仁之端也，羞恶之心，义之端也，辞譲之心，礼之端也，是非之心，智之端也，人信有是四端矣，然而有恻隐之心而已乎？葢亦有忍人之心矣，有羞恶之心而已乎？葢亦有无耻之心矣，有辞譲之心而已乎？葢亦有争夺之心矣，有是非之心而已乎？葢亦有蔽惑之心矣，忍人之心，不仁之端也，无耻之心，不义之端也，争夺之心，不礼之端也，蔽惑之心，不智之端也，是八者未知其孰为主也？均出于性而已，非性也，性之所有事也，今孟子则别之曰：此四者性也，彼四者非性也，以告于人，而欲其信之难矣！夫性之于人也，可得而知之，不可得而言也。遇物而后形，应物而后动，方其无物也，性也，及其有物，则物之报也，惟其与物相遇，而物不能夺，则行其所安，而废其所不安，则谓之善，与物相遇，而物夺之，则置其所可而从其所不可，则谓之恶，皆非性也，性之所有事也，譬如水火能下者，水也，能上者亦水也，能熟物者，火也，能焚物者，亦火也，天下之人，好其能下而恶其能，上利其能，熟而害其能，焚也，而以能下能熟者，谓之水火，能上能焚者，为非水火也，可乎？夫是四者，非水火也水火之所有事也，奈何或以为是，或以为非哉？孔子曰：性相近也，习相逺也夫虽尧舜而均有是性，是谓近及其与物相遇，而尧以为善，桀以为恶，是谓相逺习者性之所有事也，自是而后相逺则善恶果非性也。
孟子曰：上智与下愚不移，故有性善，有性不善，以尧为父，而有丹朱，以瞽瞍为父而有舜，以纣为君而有防子啓王子比干，安在其为性相近也，曰：此非性也，故也。天下之水，未有不可饮者也。然而或以为清泠之渊，或以为涂泥，今将指涂泥，而告人曰：虽是亦有可饮之实，信矣，今将指涂泥，而告人曰：吾将饮之，可乎？此上智下愚之不可移也，非性也故也。
孟子曰：伯夷圣之清者也，伊尹圣之任者也，柳下惠圣之和者也；孔子圣之时者也，孔子之谓集大成，集大成也者，金声而玉振之者也，金声也者始条理也，玉振之也者，终条理也，始条理者，智之事也；终条理者，圣之事也，智譬则巧也；圣，譬则力也，以巧喻智，以力喻圣，何也？巧之所能有，或不能力之所尝至，无不至也。伯夷伊尹柳下惠之行，人之一方也，而以终身焉，故有不可得而克，至于孔子，可以速而速，可以久而久，可以仕而仕，可以处而处，然后终身行之而不匮，故曰：由射于百步之外，其至尔力也，是可常也，其中非尔力也，是巧也，是不可常也，巧亦能为一中矣，然而时亦不中，是不如力之必至也。
语曰：齐人馈女乐，季桓子受之，三日不朝，孔子行，孟子曰：孔子从而祭，膰肉不至，不税冕而行，二者非相反也，孔子之去鲁为女乐之故也。去于膰肉之不至，为君也，于其君之有大恶也，孔子有不忍行焉，于其君之无罪也，孔子有不安行焉？曰：上以求免，吾君下以免，我是以去。于膰肉之不至，曰：是可以辞于天下也，故曰：乃孔子则欲以防罪行，不欲为苟去，君子之所为，众人固不识也。
孟子曰：君子不亮，恶乎执？必信之谓亮，孔子曰：君子贞而不亮，要止于正而不必信，而后无所执，否则执一而废百矣。
孟子曰：存其心，养其性，所以事天也，夭寿不贰，修身以竢之，所以立命也，天者莫之使，而自然者也，命者莫之致，而自至者也，天畀我以是心而不能存，付我以是性而不能养，是天之所以授我者，有所不事也，寿则为之夭则废之，夭寿非人之所为也，而寘力焉，是命有所未立也，修身于此，知夭寿之无可为也，而命立于彼也，孟子曰：莫非命者，顺受其正，何谓也？天之所以授我者，尽于是矣。君子修其在我，以全其在天人，与天不相害焉而得之？是故谓之正，忠信孝弟所以为顺也。人道尽矣！而有不幸而至于大故而后得为命，岩墙之下，是必压之道也，桎梏之中，是必困之道也，必压必困，而我蹈之，以受其祸，是岂命哉？吾所处者然也。人之为不善也，皆有愧耻，不安之心，小人惟奋而行之，君子惟从而己之孟子曰：无为其所不为，无欲其所不欲，如斯而已矣，孟子曰：舜为天子，臯陶为士，瞽叟杀人，臯陶则执之，舜则窃负而逃于海濵，吾以为此野人之言，非君子之论也，舜之事亲，烝烝乂，不格奸，何至杀人而负之，以逃哉？且天子之亲，有罪议之，孰谓天子之父杀人而不免于死乎？
孟子曰：形色，天性也，惟圣人然后践形，形色者，所彊于外也，中虽无有，而犹知彊之，孟子以是为天性也，有人于此，其进之锐也，则天下以为不速退矣！是不然，勉彊而力行，则其进也必锐，不胜而怠厌之，则其退也必速，曷不取而覆观之，于其不可，已而已者，无所不己于其所厚者薄，无所不薄也，故曰：仲子不义与之齐国而不受，人皆信之，是舍箪食豆，羮之义也。人莫大焉，亡亲戚君臣上下，以其小者，信其大者，恶可哉？亡亲戚君臣上下而可，是所谓不可已而已者也。能居于于陵，食于辟纑而不顾而不能以不义不受，齐国是，所谓进锐而退速者也。
孟子曰：不仁而得国者有之矣，不仁而得天下，未之有也。孟子之为是言也，则未见司马懿杨坚也不仁而得天下也，何损于仁？仁而不得天下也，何益于不仁，得国之与得天下也，何以为异？君子之所恃以胜不仁者，上不愧乎天下，不愧乎人而得失，非吾之所知也。
孟子曰：人能充其无欲害人之心，而仁不可胜用也；人能充无穿窬之心，而义不可胜用也；无穿窬之心，人皆有之，然茍将充之，则未可以言而言，可以言而不言，犹未免乎穿窬也，此所谓造端乎夫妇，而其至也，察乎天地也欤！
孟子解