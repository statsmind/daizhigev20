钦定四库全书    经部三
诗经劄记      诗类
提要
【臣】等谨案诗经劄记一卷
国朝杨名时撰名，时有周易劄记已着録是编，乃其读诗所记，大抵以李光地诗所为宗而斟酌于小序，朱传之间，其论闗雎从小序求贤之説最为明允，其论郑风不尽淫诗，而圣人亦兼存淫诗以示戒，论亦持平至，谓郑声，即郑诗力驳，郑樵之説则殊不然，淫诗可存以示戒，未有以当放之淫声，被之管，可以示戒者也，至诗所论，季札观乐，所陈皆西周之诗，非东迁以后之诗名，时据变风，终于陈，灵在宣公十年，至襄公二十九年，呉子使札来聘，已越五十五年，又引左传卿大夫所赋以见东迁，以后之诗，列国具备，其文絶不囘防其师説可谓破除讲学，家门户之见，又十月之交一篇，论辛卯日食，则云应问于知歴者，殷武一章于朱子始祔而祭之説则云更宜考定亦不强，不知以为知，惟二雅诸篇，颇有臆断，然如论国语，吊二叔之不咸引，富辰所云封建，亲戚藩屏周者，首举管蔡郕霍，知二叔不为管蔡，引礼记月三五而盈，证三五在东，引周礼祭天地，三辰皆有奉璋之礼，辨朱传之专指宗庙，引月令节嗜欲，及集韵嗜字注解，上帝耆之，引大司乐享先妣之文，在享先祖之上证，大雅鲁颂所以止称姜嫄，引仪礼，下管新宫，在宣王之前，证新宫，非斯干亦皆具有，考据于其师，説可谓有所，明矣，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
诗经劄记
礼部尚书总理国子监事杨名时撰
读大序则知诗之教，是从人之心，志上养其善端，消其邪恶以为美，政教之本。
风如风之动物也，此即兴起人善端，荡散人邪慝之义闗雎 小序言，后妃进贤为后妃之徳义大而精程，朱皆不取何也？ 大臣之职，莫大于求贤才，以佐朝廷之治，后妃之职，莫大于与贤淑，共成宫阃之化，后妃求淑女此徳之所以为至味，此诗殆后妃所自作欤？或疑好逑，唯后妃可称，彼兔罝，武夫尚可，云公侯好逑，岂夫人嫔御之伦，不得称耶？小序所谓忧在进贤，其説葢有所受矣，或疑古之取女，夫人嫔御，早有定数，不待于求，然此常礼也，而圣哲好贤，求辅之心，则有不可以寻常，论者后妃，自视欿然，直有已徳不足以配君子之惧，果有徳胜己者即避位，中宫屈已下之，亦无所难耳。故曰是诗也，与虞书明明侧陋之义，同也 説文采捋取也。尔雅释言芼，搴也，注皆择菜也。
桃夭是化，行于国中，所谓之子，或系卿大夫家女，或系民间女 ，宜其家室，李文贞公诗所云必能与其类相和，按其类，谓媵御之，同居室者。
礼记云：三五而盈，古诗云：三五明月满三五，是月望，时月光满，则星光为之夺，今小星嘒然在东，是不为月掩矣。
舒而脱脱言，如玉之女，容止安闲，而脱然有清洁之操也。
列国之风，在西周时者，世数相，隔既逺未若东迁以来，见闻亲切，尤足示劝惩也，且人伦之变，政教之衰，莫甚于东迁，后百年之间，夫子删诗略逺详近或以是欤？李文贞公谓季札所观，大约多西周时之风，若东迁，后列国之风，鲁安得备之！今夫子所删，存者如邶风，栢舟绿衣，是西周时诗燕，燕以下无明证者，难指定为庄姜诗论诚当矣，窃意东迁，后列国之风，鲁所以得备者，亦有説东迁后列国名卿学士辈留心，礼乐典章，兼通当世之务者，类不乏人，平日则互相咨访，以广见闻，及出使，则赋诗赠答以见志，左传所称纪者甚繁，晋，宋，齐，郑皆然，不独鲁也，鲁秉周礼，崇文教，为诸国望于文章，风雅之事，必尤备焉。采辑所得，存之史氏掌之，太师由来旧矣，或谓夫子周流，疑亦有采得之诗，存于变风中者，但古诗三千，删存三百，此三千之诗，葢即季札所观者，变风终于陈灵，陈灵弑于宣公，十年，又越五十五年，至襄公二十九年，而季札观乐，即今所载，各国风也，是年，夫子生七嵗矣又越六十二年，夫子年六十八而删诗，则变风非由夫子，采得可知，但其间或有缺文错简夫子从而订正之耳，季札请观周乐为之歌，王文贞公谓何彼秾矣！成康时之风也，而附于召南之后，沔水至无羊，西周时，西都畿内之风也緜蛮以下西周，时东都畿内之风也，并皆附于小雅之末至东迁以后，卿大夫贵近者所作，则列于小雅，即节南山诸篇是也，士民防者所作，则列于王风，葢周太师欲存风雅二体，故分列为小雅王，风也，亦以王室既东，故尊贵者之诗，不得入于大雅，微者之诗，不得附于小雅也，此论经参订，而定无可易矣！至燕，燕以下，或即是庄姜诗击鼓，或即是州吁时诗，葢夫子删诗略逺而详近取其事之在人耳目，尤足示劝惩也。
邪音余，与余同史记？厯书归邪于终，注邪余分也，终闰月也。
静女 存淫者，期防之辞以刺时朱传之説自与小序首句合。
新台 夫子言诗曰：思无邪？曰：兴于诗曰：不学诗，无以言，曰：诗，可以兴观羣怨事，父事君，礼记经解云温柔敦厚，诗教也；合而言之，诗教，只是欲人正其性情，粹然无邪恶之杂，其初必自兴起善端，始故使之吟咏讽诵，以感触其好恶之真反观，内省加检于人伦，事物之际，久之，一切忿戾，刻薄邪恶之，累日化而不自知，由中达外，自有温柔敦厚之致，蔼乎其为有徳之言矣，秉彝好徳天下古今之所同，无羞恶，是非非人也，惟在上者徇私纵欲，播恶成俗，民皆失其正性，而知识防耻尽防焉，岂其本然哉？要之，此等播恶之人，所谓下愚不移者，特数千万人中之一二，其余中人之性，是非防耻，固不尽亡也，圣贤立教，亦以天下古今共由之道，率人而已，一二元恶大憝，所以禁制于未然，诛絶于已然者，其道固即行乎其间，要不出于劝善，遏邪之大防已尔。
君臣朋友之际，每有因睽离而生防谮者，采葛之诗，旧説以为惧防，殆未可废，彼者他人代为忧虑之辞，丘中有麻，古注以为思贤大夫，得诗所阐发之，觉与甘棠遥应兴劝无穷。
宋儒郑樵作通志谓郑声淫，非郑诗淫也，疑朱子説郑衞诗未是不知诗言志，歌永言，声依永，律和声，有源有流，不相假易，安有诗言正而声律淫者乎！此全不知声音律吕之理者也，或又谓夫子所谓郑声淫，葢指未删时之诗而言，今诗中所存皆既，经删定者，已无有淫，诗在内，大抵非美即刺，此説略为近理，然亦未尝即诗，而寻其词意，且不明于作诗之大致也，今观桑中同车及丰之诗，皆似其人自作，非有刺讥之意，安得不谓之淫诗，且人之作诗，或美或刺，或述怀见志，若如旧説是专有美刺，而无述怀见志之诗也，于理亦觉难通，唯鸡鸣青青子衿，野有蔓草，诗似未可遽以淫诗断之，葢夫子未删诗，时郑衞淫诗不可胜数，所谓郑声淫，正是指此而言，后删诗，时已去其十之八九矣，然犹存其十之一二，而不删者，葢以着其风俗之恶，使人知衞所以亡郑，所以乱也。若竟云无淫，诗非美即刺，岂通论乎？且班固云：诗有齐鲁毛韩而以韩诗为近，汉之列于学官者，则取齐鲁韩之诗，郑康成与毛公同乡独注，毛诗从此毛诗独行于世，而齐鲁韩三诗俱无传，此如春秋三传其释经，已自不同，未可专信，一家也，今毛诗与三诗各异，既难偏信，故朱子以理断之，纵其说未必尽得圣人之本旨，然视汉之人，自为説而于理难通者，其孰去孰从？不较然可辨乎？孔子云：多闻阙疑，又曰：杞宋不足征也，今去圣既逺不以理为折衷，而求其至，是顾欲轻背前贤之说，以遽达于道也，亦见其惑矣， 夫子谓郑声淫，葢指萚兮狡童，褰裳等数诗，如乐记云，桑间濮上之音，亡国之音也，亦指桑中，诗言此二国之诗，出于桑濮，溱洧间者，其声淫靡，非谓郑衞之诗其声尽淫也；但其国好而习之成俗耳，其声调最足惑人，故特戒之 ，为填词者，用哀调则哀用乐，调则乐，是哀乐系于所用之调也；要之，心中有哀而以哀词，填入哀调，心中有乐，而以乐词填入乐调，是哀乐，仍生于心也，决无欲抒冩好贤乐善，劝徳规过之心，而用庄雅之词，填入淫靡之调者，可见诗不淫，而声淫无，是理也。
匪鸡则鸣，二句俱是贤妃，语言若非，鸡鸣，岂天已旦而苍蝇，有声乎？次章云：若非东方明，岂时尚早，而为月出之光乎？上意其太晚，此又疑其尚未近晓，总是惊恻，不安于寝之情状。
园有桃以下应是东迁后之诗，魏不乆而沦于晋矣，棘丛生多刺，其实为小枣园圃，多以为藩易云，寘于丛棘，以之拘禁罪人，诗人葢以棘比法令科条之森，布闲民者，皆所以养民，衰乱之法，则苛虐而已，故诗人忧之，嗟行之人，胡以不比乎？人无兄弟，胡以不佽乎？以非同父故耳。此四句只作反问之词以应，不如我同父意，羔裘篇言此羔裘而饰以豹之大夫，其待人傲慢苛刻，非独于他人然也，自我人而亦居，居然慢以待之，究究，然苛以待之，我岂无他人？而必于子乎？亦维与子为故旧夙好，谊不可违弃耳，夫以有故旧，夙好之谊者，而犹待之若此，则其无礼，不仁可知，而诗人乃顾念旧好，终不忍背离，此唐风之厚也。
诗所解素冠，云与上篇一类，素衣，素冠者羔裘，狐裘之反也，庶得见此人者，而与之同归，伤俗之甚也！案浮靡，媮薄之俗，惟返朴尚质，乃可救之，舍是无先矣。素衣，素冠，素鞸之思，即易白贲之防。
匪风作于将东迁，时怀之好音，以善言赠之，而纳寘其怀也。
东山次章言，军士之未有室家者室庐，荒废之状，三章言军士之已有室家者，思念喜慰之情，四章则分承其意，而结言之。
当日周公，遇流言之变，若退避居东三，监挟武庚为乱，东方嚣然不静，逼近京邑，王室有岌岌之势，安得待至二年后，始往征耶？公以懿亲，叔父当国，义不得避嫌养祸，倘有避嫌之，见则负扆之事，应先避矣，伊尹，周公所处，难以常论，通经达权，理势自应然耳，且罪人，斯得之云，若但云得其主名，度二叔之情，形未必须二年之后，始露也，二年而擒获罪人，三年而后归，只是一畨事，非居东二年而迎归，又东征三年而归也，观豳风东征在前，伐柯三篇，在后可知。
文贞公谓四始皆始于文王，诚不易之论，至天保，则武王以后诗也。
鸿雁，虽流民所作然闗于中兴美政，与庭燎俱为宣王诗，可无疑也。沔水鹤鸣朋友规劝之诗，祈父，军士怨苦之诗白驹，则贤人逺遁黄鸟我行，其野则政散民流，无以为国矣，此六篇并西周畿内，夷厉以降之，风謡也，斯干乃公卿作室，落成之诗，无羊则美，牧人善职之诗，此二篇应属宣王之世，西周之风止此幽，在位十一年，淫昏速祸，具于瞻卬，召旻小弁，白华西畿之风，不具録也，按沔水以下诸篇，劝戒之义，深世变之迹具末，系以颂祷之章，致意于蕃育嘉祥，丰和征兆，葢天运人事，往复循环，圣人望治之心，寓于删叙矣。
沔水以下至无羊，大抵系周道既衰，西周畿内风謡，或为夷厉以前，或在夷厉以后，难强分也，又或俱为宣王时，亦未可知，以其音节，近小雅故附于宣王变，小雅之后，葢畿内正风如何？彼秾矣！作于成康之世，召公辅政时所得者已入于召南，其后风謡有无甚闗于劝惩大义者，夫子悉删之，略存数篇，而圣学之渊源，流贻者长，王泽之衰竭，由来者渐已具，见于此矣。
黄鸟，我行其野，斯干无羊，若俱为宣王之诗，则是因政荒民散，闗于王业之衰替者，重宫室畜牧之事，在所轻，以为叙也，又不以作之，在上者居先，作之民间者，居后为例矣，正如鸿雁亦民间风謡，以其系于王业，中兴之本，故居庭燎之前，皆重民之义。
巷伯乃宫禁近臣之属而被防所闗大矣谷风，朋友相责之诗，蓼莪，孝子自责之诗，闗于伦谊之大，列之于此，知非微者之作北山，无将大车，小明三篇，行役大夫之作，与上大东四月二篇，俱非微者，又音节，系雅体，故与节南山诸篇，并编入东迁，后小雅也，若黍离作于行役，或系王臣之卑者所作，且按王风诸篇已有无复可为之叹矣。与东迁，后入于小雅诸诗，神情音调，俱迥别，周太师，别为王风，有以夫。
楚茨诸篇小序皆以为陈古刺今，见其系于鼓钟之后故耳。实则诸篇絶不见其为刺也。朱子辟之卓矣，常棣文武时燕兄弟之诗，周公所作序，谓文武以天保以上治内是也。管叔以殷畔，在周公相成王，朝诸侯之后説者谓死丧之威，指管，蔡之事，岂周公作此诗于成王时，遂用以燕兄弟而废，文武时所用之诗与？恐不然也，且管蔡所谓悖理乱常，公诛之，出于万不得已，上伤文考，宁王之心，下为终身，莫释之憾，乃以此施于燕，同姓兄弟之时，定为乐章，咏歌不置，揆诸情理之安益多，未协左传，富辰云：昔周公吊二叔之不咸，故封建亲戚，以蕃屏周管，蔡郕霍鲁衞毛郜雍，曹、滕、毕、原、酆、郇，文之昭也。防晋，应，韩、武之穆也。凡蒋，邢、茅、胙，祭，周公之也，召穆公思周徳之不类故纠合宗族于成周，而作诗曰：常棣之华，鄂不韡韡，凡今之人，莫如兄弟，其四章曰：兄弟防于墙外御其侮，汉儒以二叔不咸谓指夏商之叔，世文贞公以为其説近是观所谓吊二叔不咸，而封建以管，蔡为首，则二叔为指，二代之衰，信矣，至富辰，以此诗为召穆公作孔氏云：赋诗者，或造篇，或诵古穆公厉王时，兄弟恩疏重歌，此周公之诗，以亲之耳，玩此则常棣为周公作于文，武之世无疑，且頍弁亦以死丧为言，盖同生膝下，而雕荣枯菀先后乆暂互有不齐，人生天性之感，莫此为切，故辄及之，下章云：和乐且孺，追其始也，此言死丧孔怀，要其终也，始者其本也。终者其归也，一念其初生，复思其终竟，则人欲消而天理现矣，语及此而不憬然醒悟，无是人也， 小序谓常棣，周公闵管，蔡之失道，于鱼丽则，谓文武以天保以上治内，采薇以下治外，文贞先生云：文武时燕兄弟必有诗不应，至成王时，乃有常棣篇，当是未诛管，蔡以前作按頍弁篇末言死丧无日，无几相见，此篇之首，即及死丧，孔怀原隰，相求之事，乃家庭骨肉相聚，天性激发，至情流溢，不觉矢口，直摅胸臆，为此深痛，悲切之言，所以觉悟薄俗，牖迪良心者，于是为至，盖原始反终者，道之极致，不于明伦敦本，时发唱长歌，义岂尚有逾于此者乎？
有酒湑我，无酒酤我，言有酒则为我而湑，无酒则为我而酤也，四牡劳使臣，而曰我心伤悲，此燕兄弟，而曰：湑我酤我，皆代羣臣兄弟为言，此盛世君臣，一体之谊也，至通篇，前后语意则仍属上之，自言四牡篇，亦不必全作使臣语。
出车言天子命，我是武王以后之诗，非文王诗 毛郑皆以天子为纣王为殷王，苏氏辙以采薇三诗，皆文王奉纣，命伐玁狁，王氏，安石云：天子纣也，朱子初亦主此説然此乃周家出师，常用之诗，岂有歌奉纣命以遣劳之理，故朱子于此诗序辨説以天子王命皆为周王，乃定论也， 采薇，出车俱言，雨雪，不必如东莱吕氏分，戍毕与在道。
室家君王为子之严，君为孙之王，考歌哭于斯，聚族于斯，所谓善颂善祷也。
平王四十九年，入春秋，前此四十余年内，或有十月朔，遇辛卯日食之事，应问于知厯者六章言皇父作都于向，皇父内朝，卿士向在东都，作都于此，当是东迁后事，孔氏曰：节南山篇，韦昭以为平王时作，谓作在平王。
之世而上刺幽王，今玩十月之交篇歴陈变异殆，追述幽末，数年间事而叹，时之莫惩也， 幽王之淫昏，所谓下愚不移者也，平王虽庸闇，在东迁之初，贤人君子，犹望其复振，而王不自奋励，公卿大夫亦共狃于目前之安，罔知惩儆，文武之绩，乃坠于地，夫当人心思周之防废兴存亡系焉，不谓甘于慆慢若此，诗人所以痛伤，而夫子于小雅存録其篇章较多，盖以着王迹之所由熄，春秋之所由作，俟后世鉴观而兴起云尔， 艳妻，或是谓平王宫中，嫔御冶艳蛊君者，与外廷交煽，为防慝之事 ，自此至小宛，郑皆以为刺厉王，毛作诂训传，时移其篇第。
伊谁云：从二句言，伊从谁处来？乃从暴公处而来者，此即指暴公，但不斥言而婉，其词耳，非谓暴公行，而此人随之，同行也。
二人从行王氏肃云二人俱为王卿相随而行
猗于亩丘，亩垄也，田中髙处辟丘为垄，芟除自此始，母兮鞠我，谓自胞胎中即养之。
大东言王朝赋烦役重，民不堪命，虽诸侯之大夫所作，而闗切于王政，故入雅诗 一説舟人之子谓操政柄者之子弟私人之子谓姻娅小人，但柄政者之子弟，而熊罴是裘，不为非分矣，只以微贱者言之为是 ，唯翕舌故不可以簸，唯柄掲故不可以挹酌，承上而申言其故也。
疷当作□，疷祈支邸三音，□同民，昬二音病而昬也鼔钟之诗发端，言将将未见声之不善处，怀允不忘先从性情本原上説起此立言之序， 喈喈，啴缓之音，盖流于淫者，故思淑人君子之徳无邪也 代鼛急疾之音，盖失之伤者，故思淑人君子之徳无尤也。
甫田首章言省农耘耔而食农之事，次章言报赛祈年之事，三章申言，首章省农而上下相亲爱之事，四章申言报赛祈年，上下交相亲爱之事。
瞻彼洛矣，不必指为诸侯，所作如鱼丽，南有嘉鱼二篇，系歌工之词，葢东都朝防讲武之乐歌。
彼交匪敖二句，言：今之燕享相交，非为遨游来也，君臣亲洽，则国运亨昌，来此以求万福之集耳。
雨雪瀌瀌，喻贪竞之势极盛也。雨雪浮浮，喻凉薄之象，充塞也，见晛喻阳徳之亨也阳徳亨则隂慝消王道兴则贪戾化矣，今争攘恣行，遗亲蔑长，由上教之，得不以为忧乎？
如发如其发之本然不加饰也
凡周之士，不显亦世，前有周召毕散，后有孔顔，曽孟非圣人之培，毓何以致之？烝民之诗道之矣。
棫朴 祭天地，山川不祼，朱传祼，以圭瓒亚祼，以璋瓒乃祭宗庙之礼，据此则首章薪槱，言祭天地，三辰次章，奉璋是祭宗庙事，按祭天地以苍璧，黄琮及珪，祀日月星辰，以珪璧礼四方，以圭璋琥璜，是奉圭璋之礼，不独宗庙也，于天地三辰亦有之矣， 一説末章承上作人言，施其追琢之功，俾得成其天质之美，勉勉即无斁，教人不倦之谓玩，上言夀考作人则裁成造就，教思无穷之意已尽，包在内，诗所归之于修徳义尤完也。
思齐篇中言文王之性，文王之学，文王之取善，成物周尽，融洽无以加矣。
上帝耆之，嗜好出于性情，圣人性与天合，故帝耆之也，【耆集韵音视，嗜亦作耆，礼月令节，耆欲】徳配天，则天立之为配矣，配命配帝，皆契合，无间之谓。
后稷为周始祖，立庙以祀，推所自出，祀姜嫄于其庙，以稷配之，据祭法，周人禘喾而郊，稷是祀姜嫄，并祀喾矣，理自应然，但礼记多出周末，汉初，儒者所撰述，当以经为正耳，周礼大司乐叙享先妣于享先祖之上，先儒据此谓专禘姜嫄，周礼为周公所定，先言先妣，则专禘姜嫄之证也，大雅鲁颂，止称姜嫄，与周礼合 践大人迹而有娠，不必以为诞异，朱子论之详矣，如感龙漦有娠，兴亡，自有天焉，文贞公解履帝武，敏歆等句，以为从天子祀郊禖，步之速而心之动云云，依文顺解归，于雅驯旧説存而不论，葢不语怪神之旨，儒者解经之家法也，軷祭行道之神意，如今人之祀外神必祀，及从行之。
神【如五路神之类，】后稷，祀上帝，以祈年祈谷，因祭其先路，主驾之神，与按月令孟冬，其祀行此軷，祭即冬祀行之祭也，后稷祀帝，而帝歆之，非但芳臭之荐，得其时所谓黍。
稷非馨也，由其徳克享天心，是以上帝歆之，所谓明徳惟馨也自肇祀以来，无罪悔，以迄于今，莫非后稷之至徳所留遗子孙，当兢业以承之，永世勿替者也。歌咏始受命之祖徳所以陈戒后王，要是于受厘时歌之，福禄来成等句，旧解似指颂祷，公尸説玩尔酒尔殽，尔字则自歌工指，嗣王言应是归福于嗣王语，意如瞻彼洛矣，云：君子至止，福禄如茨，乃自歌工作，颂祷语，因朝防诸侯而作如鳬鹥，则为賔尸而作，故诸侯作鸳鸯以答天子，公尸作假乐，以答嗣王也。
藩最在外，有四逺边陲之象硕徳重望之人，华夷咸共倾仰畏惮，是为国之藩篱，故曰维藩垣，限内外垣音袁援也髙曰墉卑曰，垣人所依阻以为援衞也天下民众人主依之，以为援衞故曰维垣屏小墙，当门中立，又罘罳亦曰屏，皆以扞外，而蔽内者大邦，作京师之扞蔽，故曰维屏翰者，桢干筑墙之所资以立者，大宗强族也，兼同异姓在内，所谓世臣大家，与国共休戚安危，倚为桢干，故曰：维翰此四者，怀之以徳则安矣，至于城，乃国之根柢，庙社朝市，人民财赋，莫不汇集于此，系属于此，实神人所凭藉，上下所宗，主屹然为不可，拔之基本，故以喻宗子，宗子谓君也，宗子有徳则城固而藩垣，屏翰皆固矣。
荡 首章，上帝自诗人而目王也，不敢斥王，故曰：上帝七章上，帝谓天帝托为文王语也，不嫌于互异。
訏谟逺犹如大易，洪范是也，是所以定生人之命，而当随时，自警告者，定命以立本在于自强，辰告以谨，几在于有觉， 訏谟定命，如居则观其象而玩其辞，逺犹辰告如动，则观其变而玩其占， 文贞公云，三章警，不能自强者四章警，不能有觉者，按：惟不能自强，是以不能有觉，肆字承上章言之。
敬慎威仪，即该慎言，语在内未有出话，不慎而可云能敬慎，威仪者顔子四勿曽子，三贵俱以动作言语，相连説此章言慎尔出话，即连敬尔威仪，接説下谨几不离，主敬慎言，不离敬仪，言语尤威仪，中之最重，而易有失者所宜加慎，此两章言慎出话，乃谨几之要，后章言不愧屋漏，乃主敬之宻总摄在敬慎威仪，一句中葢语黙动静，无非威仪之发见也。所以此篇前后皆主威仪言。
借曰未知，亦既抱子，是不过方壮之年也，借曰未知，亦聿既耄言，今虽壮年，转瞬即老也，难以此语，定为九十有五时所作，味诗中语意，葢武公当厉王，时年方壮，而作此，常令人朝夕歌诵以自儆，至九十有五，不因老而废，辍人遂传为极老所作与。
靡国不泯，无国不泯灭也，民靡有黎，犹云靡有孑遗也，力民代食力于农，以代食也。
韩奕 钩膺马娄颔有金钩马膺有樊有缨
彼疏斯粺，诗所作荑稗之稗，解言，彼乃粗粝中之恶，种而为稗者也，鄙恶之之辞。
清庙一人倡，而三人叹则一句，便成四韵相叶，故全诗不用叶韵。
无封靡于尔邦，靡，灭也，周之先公，立国于戎，翟之间，屡为侵逼，而不至陨灭，所谓无靡也。
诗所解天作篇云：此文王祔祭于太王庙之诗，按：文王没后，祔于太王庙，时太王未有王号，意诗句本是古公荒之至，周公追王后乃易，古公字为太王，与周书武城篇，武王告诸侯，已称太王，王季，或文王祔庙，时已称太王，与又或得天下，后初成七庙，时以穆从穆而袝，食与太王肇基文王受命，或特行并祭之，礼未可知也。 凡孙祔于祖，祔祭后，仍归本寝，祖以次祧升，新主乃入庙，初祔必并祭也。
王厘尔成厘，福也，王之福尔，实成之 ，诗所谓此篇与噫嘻篇皆为雩祭之诗，按左传桓五年龙见而雩注逺为百谷祈膏雨也，疏雩之言逺也逺者豫为秋收言，意深逺也意者臣工噫嘻二篇，祈谷时歌之，至龙见后祀赤帝，祈雨亦祀，从祀后稷之农官，而歌此诗与。
雝是武王既得天下后致祭于文王庙之诗
以介眉夀永言保之，夀与保叶韵，思皇多祜，宜连烈文，辟公説祜字与末句嘏字叶。
管，象管新宫，今诗中无象，及新宫，诗文贞公谓如笙诗之无词，或谓逸诗如采齐，貍首之类本有，而今亡矣，或云象即武也，【于皇武王章，】武周公，以象武王，武功也；成童舞象，象舞，武舞也，明堂位曰：下管象，朱干玉戚，冕而舞大武，注云：象，即周颂武诗以管播之，祭统注云：吹管而舞武象之乐也，按左传武之卒，章武三章，赉六章，桓不言乐章，总数无可考，文贞公云，大武之诗，疑不止于武桓，赉酌而已，疑大明之诗，皆大武乐章，意者合诸章为大武，朱干玉戚，冕而舞之，武一章为象，则成童所舞，与又按左传？昭公二十五年，叔孙婼聘宋，宋公享之，赋新宫，昭子赋车舝享之，而赋意者，如仪礼所谓下管新宫，以其声调人奏与，是与答赋，赋字异义矣，抑新宫本有其辞，而逸不传，与至，有谓新宫即斯干则庆源，辅氏已辨之矣，仪礼成于周之盛时，不应以夷，厉以后之诗，入用也，又或谓斯干为成王时，作亦不足据，果成王时，诗何得序于黄鸟，我行其野，后耶新宫之非，斯干可知，载芟 ，且与且叶，今与今叶每句以二字相叶也，末句如良耜，末节角续为韵，而续古之人一句独韵，鲁颂有駜篇，各章末句，俱另韵。
诗所以丝衣为养老之诗，按丝衣爵弁，士之祭服也，养老之服，同 王制，殷人冔而祭，缟衣而养老，周人冕而祭，衣而养老，孔氏云：爵弁之服，衣纁裳，皆丝为之，閟宫 ，鲁无后稷，文王庙，其元日祈谷，以稷配天，及举禘，时祀文王于周公庙，皆是设主，迎尸而祭耳， 按庄公，十五年，齐桓始霸，庄公终三十二年，又闵公二年，是僖公之立，齐桓已霸，二十年矣，僖十三年，淮夷病，杞僖防桓于咸以谋之，十五年，防桓救徐，十六年，防齐宋陈衞郑许邢曹于淮谋鄫，且东略也。十七年冬十二月，小白卒，自是齐乱，五公子争立，齐遂失霸，僖，十九年，宋襄曹，邾盟于曹南，宋执滕子婴齐，邾人执鄫子用之，次雎之社，秋，宋围曹，二十一年，楚执宋襄以伐宋，二十三年，宋襄卒二十四年，晋文公入国，二十五年，僖从楚二十八年，盟践土三十二年，重耳卒，据此推之，齐桓没后，宋襄虐小国，欲以属东夷，淮，徐或乗此时并起，侵鲁僖曽御而克之与？
商颂七篇之亡，疑即夫子所删，季札观乐，为之歌颂，未尝别言商，周然曰：盛徳所同固已兼之矣，非专指周室诸王也孔父嘉被害于桓二年入春秋已十三年矣，加以平王四十八年，是东迁以来至此六十一年计孔父嘉之，父正考父得商颂时应在东迁，前后至孔子删诗，时不及三百年，风雅不闻散缺，何三千篇中独商颂失过半耶？审此则七篇，洵夫子删之矣。
周乐凡升歌，用琴瑟升歌，后笙入【，卑者以笙，尊者以管】三，终后闲歌，堂上琴瑟，人歌完堂下，举笙相间而歌也，三终后堂上堂下合乐，众音备举，而万舞陈矣，堂上弹琴瑟而歌之，时击玉磬，以为节奏，堂下吹笙管之时，击东阶之笙，钟笙磬应之，至合乐时，西阶击颂钟，颂磬以应歌声，东阶击笙，钟笙磬以应笙，管堂上击玉磬，以为歌声，节奏虞书，戛击鸣球，搏拊琴瑟以咏，下管鞉鼓，笙镛以间即升歌，笙入间歌之事，商颂鞉，管依磬声，葢合乐时，鞉鼓管声之类，与玉磬相依，玉磬，所以节人声，今众乐依之，见以人声为重也，庸鼓，有斁文贞公谓庸即颂也，颂钟，颂磬与歌声应直言，颂重人声也，据此，则虞书笙镛，镛字亦与颂通，【颂音容与容同，又音诵，仪礼西阶之西，颂磬注，形容成功，曰：颂西为隂中万物之所成，是以西方钟磬谓之颂，】 间歌时堂上击玉磬，为人声节奏，疑西阶，即击颂钟，颂磬应之，颂钟颂磬，不俟合乐始击，唯升歌三终时，恐只击玉磬，未击堂下之钟磬，虞书笙镛以间，或连合乐亦在内 ，又按合乐时，堂上人声与堂下，鞉鼓管籥，并奏玉磬，按节而击笙，钟笙磬颂钟，颂磬亦并击，而以人声为主，故云依我磬声，是固然也。但此章之序，先言奏鼓，迎神，即言鞉鼓，管声之和平，依磬声而赞以穆，穆下乃及庸鼓万舞，则次节鞉，管之依磬声，而穆穆者，尚是升歌，终而管入之时，未遽及于合乐时，也只以文贞公之解为定， 按升歌，笙入间歌合乐，周人作乐之序也，商人之乐未详，以虞书戛击鸣球，搏拊琴瑟，以咏下管，鞉鼓等文推之，则先升歌，而后下管，乃合乐而舞其序，当亦不殊首节奏，鼓在未迎牲前，乃未升歌时也，次节鞉，管则祭时所奏。
或疑武丁，恐是殁后之号，玩在武丁，孙子之云：似非追溯语意，如沃丁小甲，仲壬阳甲，廪辛之类，皆以天干纪，号葢生时，即所共称举者。
殷武 为宗者，亲尽不祧，当亲未尽时，其主原祀之于昭，穆之庙及亲尽当祧，时则别立庙，以祀而不祧，毁殷之三，宗周之文，武是也髙宗若至应祧，时乃立庙，去殷亡不逺若殁后未至，应祧先立庙，则主已祔于昭穆之庙，岂另立神位以祀之，与朱传云：特为百世不迁之庙，既成，始祔而祭之之诗，按祔者孙祔于祖也，祔在防将除之，先既云祔则非特立庙矣，祔祭后，旧主以次升迁修庙，而新主入焉，祔祭时旧主在庙，尚未修也，祔祭后，新主仍归暂安，奉处至庙，既修而入，不称祔矣，更宜考定。
诗经劄记