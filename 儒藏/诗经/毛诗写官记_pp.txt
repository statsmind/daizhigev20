钦定四库全书    经部三
提要        诗类
毛诗写官记
【臣】等谨案毛诗写官记四卷
国朝毛奇龄撰，皆自记其説诗之语取汉艺文志，武帝置写书之，官语为名，自序谓依汝南太守，聴写官言，诗忆而録之，葢托写官以为问荅，犹之或问焉耳。凡一百八十八条，奇龄早年着毛诗续三十八卷，其稿已失，后乃就所记忆者作国风省篇，毛诗写官记诗札诸书，而其门人所述经例云：早刻诗说于淮安，未能刋正，又李塨所作序，目云：尝以诗义质之先生，先生曰：予所诸诗有未能改者数端，如以十亩之间，为滛奔以鸱鸮，为避居于东，以封康叔为武王，以有邰家室，为太姜，琅琊之骀，凡此皆惑也，据此，则此中之误，奇龄固自知之，但所自知者，犹未尽耳。然其书虽好为异説而征引详博，亦不无补于论证，瑕瑜并见利钝，互陈在读者择之而已。
诗札
【臣】等谨案诗札二卷
国朝毛奇龄撰，奇龄既作，毛诗写官记复托与写官，以札问讯，而写官荅之之词，以成此书，凡八十四条，第二卷首有其门人所记云，此西河少时所作，故其立说，有暮年论辨所不合者，其间校韵数则尤所矛盾，行世既久，不便更易云云，据此，则其中多非定论，其门人亦不讳之然，奇龄学本渊博，名物诂训，颇有所长，必尽废之，亦非平允之道，毛讳异义，齐鲁殊文，汉代専门已不限以一说，兼收并蓄，固亦説经家所旁采矣，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
钦定四库全书
毛诗写官记卷一
翰林院检讨毛竒龄撰
昔汉武置写书之官，记其所闻，名写官毛，甡居壁中，有官写者説诗于主人之堂，未能记也。久之，而纎词璅，文串见于心，于是稍忆其所説襍以成记曰：写官记，夫写官者不能名其所由得而纎词，璅文仅写夫当时之所记忆，而予以避人之余，复逐逐于其所为説诗者纎词，璅文以为襞积，有似于复供其写焉者，则亦曰写官而已，而不特此也。
记诗者，以有所辨而记之者也，然其所辨者，皆朱子诗也夫朱子以为前此者无诗，故置齐，鲁、韩、毛，郑诸家以及欧阳苏氏吕东莱郑渔仲诸言诗者，而自以为诗，即又安所辨其诗而为之记之曰：写之则又有以记之矣，且夫以朱子之不为诸家者，而且为辨之，而又何有于诸家，故曰：此其事如写官，然以为有指而无所于指也，淫乎説而非説也闻而后写，不为专隅，写其所写，未尝复袭辨之，而非以为夸记之，而各成其义，故曰説而得者吾无得焉，説之不得吾亦无失焉，吾写之云尔，然而此朱子诗也，而曰毛诗从始也，或曰，此毛甡之为诗矣！或有问于写官曰：参差荇菜，左右流之，流也者，顺水之流而取之也与？抑非与敢取，是写官曰：流者泛无定也，安所得取之者也，女子居于家，靡所适也，如荇之在水，浮浮然故求之，且求之，得不得，未可知也。故谚曰：一女留百家求也，故曰：寤寐求之，又曰：求之不得。
陟彼崔嵬，我马虺隤，或曰：我将陟崔嵬之山而从之，而马不进，焉敢取是写官曰：讵妇人也？而驾言登山，驾言乗马毋亦有未可者与？夫以我所怀之人，而苦行迈也，山可陟也，我马亦可念也。此我我人也，下我我也，盖亲之也。故焦氏易林云黄，虺隤行者，劳疲役夫，憔悴逾时不归，彼则亦以黄虺隤，为不归者矣。且夫顔延之秋胡行曰：嗟！予怨行役三陟，穷晨暮，夫三陟陟岗，陟砠陟崔嵬也，而陟之者为秋胡，秋胡虽有妻工采桑不工，陟巘矣，然则劳者虽有妇善采卷，不善驾马矣。
螽斯羽螽斯蝗属也，敢取是？曰：螽，蝗属也，未闻螽斯而蝗属者也，斯者词也，犹小雅曰鹿，斯之奔菀，彼柳斯也，然则诗，又曰：斯螽动股，何耶？曰：斯亦词也。小雅不又云，秩秩斯干，彼疏斯稗耶？故扬子法言云：频频之党甚于鸴，斯由不明乎弁，彼鸴斯之，斯为语词，而有斯文也，犹之西京杂记云：朱梅，燕梅侯，梅侯李由不解乎侯，栗侯梅之侯为语词，而有斯名也。
肃肃兎置，椓之丁丁，罝者罟也，丁丁，椓杙声也，然则椓杙耳，何与于罝，曰杙，小木也，左传臧坚以杙抉其伤杙者，椽也，则杙故可，以布罝者，将布罝耶？故椓之长杨赋云：椓嶻嶪以为弋，纡南山以为罝，此之谓也。
或言曰：之子于归，言秣其马，夫以错薪为兴，而欲秣其马，悦之至也，此如郑笺所云不敢斥言适已，且致饩以示有意乎？抑亦如欧阳子云：吾虽为之执鞭，所忻慕乎？敢取是写，官曰：既已不可求，而徒为致饩，重申慕悦，何为矣夫！彼其游者，固错薪之翘然者也，而惜也，日暮矣，辚辚之车，且将归矣，总不可求，以我剉秣，少留之，白驹之诗曰：生刍一束。
遵彼汝坟，伐其条枚，未见君子，惄如调饥，盖喜行役之，已归而疏己之情，以追赋之也，写官曰：此贫者为禄仕也，当商之时，有禄仕者，其妇为诗曰：今夫遵汝坟而伐条枚，岂妇人事哉！如君子之禄仕，何也？
遵彼汝坟，曰：汝水出汝州之天息山，经蔡頴入淮，曰：此本桑钦水经者，若郦道元注，则又云当出汝州，鲁阳县之大盂山。
遵彼汝坟，伐其条肄，既见君子，不我遐弃，夫既伐其枚，而又伐其肄，则逾年矣，于是始见君子之归，而喜其不我弃也？曰：吾既见君子，然后知君子之仕，不可已也，君子岂弃我！
鲂鱼頳尾，王室如燬，虽则如燬，父母孔迩，乃劳之曰：汝劳既如此，而王政酷烈，又复如彼，幸迩有父母，可忘其劳，父母谓文王写，官曰：已劳矣，不可为矣。虽则云然，无如迩，有父母何也？昔者周磐读汝坟，卒章喟焉，叹兴，夫王室政教，如烈火矣，犹触冐而仕，则以父母甚廹近饥寒之忧故也。故韩婴外传释此诗，亦曰枯鱼衔索，几何不蠧？家贫亲老，不择官而仕，盖条枚条肄，日就长大枯鱼之焚，渐至酷烈，犹且愿得一仕，以甘心，彼周磐者，夫非善读诗者耶？且夫父母孔迩，不必迩以饥寒也，夫以至近之父母，而远人视之，可乎？故韩婴又曰：夫二亲之夀已忽如过隙矣，贤士虽欲成其名，亲可逮与，则夫孔迩，犹俗所云，早晚者夫宫庭，晏开桑榆不逺苟为知年，谁不痛心！又况乎睹风木而长思者也，故曰：贫者为禄仕也。
曰：振振公姓，公，姓公孙也，姓之为言生也。敢取，是曰玉藻云，子姓之冠也，丧大记云：子姓立于西方，子姓子孙也，姓固孙也，然未闻有称公生者，盖姓有正姓有庶姓此姓，庶姓也，子不可以父之字为姓，而孙则可以王父之字为姓，姓之所别，自孙始，故孙得为姓，所谓氏为庶姓者也，若生之谓姓，则以子之所生，谓之孙而称子，生犹可言也，讵以公之所生，谓之孙而称公，生不可言也，或曰：姓孙转音。
曰：羔羊之革，革犹皮也，敢取是？曰：革非皮也，革不可为裘，皮也，而似革俭也，或曰：革不可为裘，而叶于退食，则以为裘也，犹之左传役者歌曰：牛则有皮弃甲，则那皮不可为介，而叶于则，那则以为介也，则叶文也。
江有汜，之子归，不我以，不我以其后也。悔昔有媵，待年于国，而嫡初不与之行，后乃被文王之化，而悔而迎之，故媵之言曰：江犹有汜而之子之归，不我以矣，虽不我以，而后则悔矣，写官曰：吾今而后知后妃之化之可恃也，诸侯之夫人有从媵者，以其时有不从媵者也，然而知其后之将必从媵，也可信也，故曰：江有汜矣，之子归矣，勿以我为左右而贱之，勿以我为左右而贱之，今若此，后将悔矣。何益矣！左传曰：能左右之，曰：以。
江有渚，之子归，不我与不？我与其后也，处夫初不与之行也，而后而得其所安也？曰：非也。勿以我为多与而妬之，勿以我为多与而妬之，后将处我矣，説文曰与党与也，故汉书燕王泽谓田生曰：勿与也，盖媵多如党与江有沱，之子归，不我过，不我过其啸也，歌过者过我，而与之俱也。啸者蹙口出声也，悔而后啸，以舒其愤懑，曰：吾闻之，商陵之女，中夜起，倚户而啸，是固有不得于人而后愤，而后啸也，焉有悔也？而愤懑焉者，然则宜啸者媵也，媵曰：吾啸也与哉！其啸也，乃其所以为歌也，则过，我何为也？过咎也。故曰：勿我有咎也。勿我有咎也。林有朴，野有死鹿，白茅纯束，有女如玉，甲曰：朱子曰兴矣。上三句兴，下一句矣，敢取是写，官曰：诗无三句，兴一句矣，吾闻诗有兴之兴，伐木与野有死麕矣。林有者兴，野有者也，此犹之丁丁之兴，嘤嘤也，若夫茅之白可兴女之白，则犹之乎友之声，兴友之生矣，故曰：辨乎兴之兴而可以言诗，于嗟乎驺虞，驺虞兽乎？敢取是？曰：谨荷诗无赋，豝豵而归美，以驺虞者，麟趾既以麟为兴即美之，以麟固也，驺虞，岂即豝豵耶？考周礼射仪云：乐以驺虞，疏云：此天子掌鸟兽之官也，礼之射义云，驺虞者，明官备也，驺者廐官虞者，山泽之官也，故贾子新书又云：驺者文王之囿，虞者囿之，司兽而戴殖，防璞则云：驺如七驺，六驺矣，虞如山虞，泽虞矣，然则为此诗者，或亦感仁恩之广，足以及物，故假司兽叹美之，理固然也，若以为仁兽，则虽见之山海之经尚书之传，而不可信也，且吾闻淮南子曰：散宜生得驺虞，鸡斯之乗以献，纣而六韬亦复有闳夭取林氐，国良马，献纣之文，则既以为仁兽矣。又且以为马，而且其生为纣来，不为文来，则欲定其孰为仁？而孰为杀？何足据也。
緑衣丝兮，女所治兮，或言曰：緑方为丝，而汝又治之，妾方少艾，而汝又嬖之，写官曰：其为妾也，吾得而知之，其为少艾也。吾得而知之也乎？今夫治緑而及丝，则緑之为衣，方未已也。
燕燕于飞，谓之燕，燕重言之也，汉书曰：燕燕尾涏，涏敢取，是曰燕，燕两燕也，王氏曰：燕方春时，以其匹至此，以两燕形容庄姜戴妫，徘徊于野，此如汉人拟苏李録别诗云：双鳬俱北，飞一鳬独南翔。
凯风自南曰凯风，南风也，曰：虽然，夫南风则何以谓凯风也南者长也，长飬万物，则南之説也然而长，飬必和乐，惟凯者乐也，故凯风南风也，杜氏注左传尝以受岂为受凯矣，戴记引小雅尝以恺弟为凯弟矣，凯者恺也，且不闻周礼志乐师乎？司乐有恺乐，乐师有凯歌眂了，有恺献恺者凯也，且夫师之败，以为北也，师败为北师，防不为南乎？则凯非南乎？是故凯风南风也。
敢取是夫！睍睆黄鸟，而以睍睆为鸟声，则何据与夫睍睆为目，故説文曰睍睆者，目之出也，此犹曹植鸣蝉赋云：睛曾睆而目连也，又曰：好视也，此如小雅云：睆彼牵牛也，盖黄鸟好音，亦复好视，昔有称莺窥者矣，且黄鸟者，黄；栗，留也而不闻黄栗留之，自为语乎？农家书云：黄栗留视我麦，黄葚熟否。
或言曰：习习谷风以隂以雨黾勉同心，不宜有怒盖隂阳和而后雨泽降，夫妇和而后家道成，故黾勉同心，岂宜至于有怒乎？曰：非也，彼误以谷风为和风耳，小雅曰：习习谷风，维风及頽頽者焚轮也，夫焚轮，而岂和风也哉？严粲曰：谷风大谷之风也，其言隂雨者怒象也，若曰谷之风宜有此，吾与尔同心，不宜有此也。
采葑采菲，无以下体，德音莫违，及尔同死，采葑菲者，不可以其根之恶而弃其茎之美，如为夫妇者，不可以其色之衰而弃其德之善，敢取，是曰葑菲，芜菁也，冬有根可斸而食，则根亦羙矣，反曰：根恶何也？坊记曰：采葑采菲，无以下体，君子不尽，利以遗民也，其曰不尽利，则非以其美也，与女始从夫为后来也亦为后，可偕老也，譬之采葑菲者，得毋以其下体哉？葑菲根美，可以甘防，夫妇有德音，可以同死，故里云：养妇亦坊老。
谁谓荼苦？其甘如荠，宴尔新昬，如兄如弟，曰：荼虽苦而甘，如荠则已之，见弃其苦，有甚于荼者，而尔方宴，尔新昬如兄弟而不见恤，写官曰：心所恬素亦缣，谁谓荼苦耶？尔甘之尔，乃如兄弟。
泾以渭浊，湜湜其沚，宴尔新昬，不我屑，以以为泾，为浊而渭为清固也，然泾未属渭之时，虽浊而犹未见也，自入渭而浊，益见焉，然其别出之渚，则犹有清者，吾容貌虽衰，形以新昬而益见，然其心则犹可取者，特安于新昬而不我屑耳，曰：泾既浊矣，亦安从得湜，湜者湜湜者渭也，故曰：心所恶，缣亦素岂渭反，浊与泾，虽谓渭浊实湜，湜也尔故不我洁也。
戊曰：毋逝我梁，毋发我笱，以戒新昬者毋居我处，行我事也，此所谓前车者也，而又思曰：我躬不阅，遑恤我后乎？不必戒也。写官曰：今而后尔毋发，我之私也，我在且不顾，亦何恤我后乎？之无益也，古云笱取鱼，鱼入之，即人不觉焉，故曰：此私也，犹曰勿繙见我里也。
曰：我有防蓄，亦以御冬，宴尔新昬，以我御穷，盖我之所以蓄美菜者，本以御冬月乏无之时，至于春夏则不食之矣，今尔安新昬而厌弃我，是使我伹御其穷苦之时，至于安乐则弃之矣？曰：谨荷树芜菁者，亦曰冬有根，可斸而食也，然则我之从尔者，亦曰：我得与尔老也，不谓当尔。穷，止也，此应采葑采菲，四语。
曰：有洸有溃，既诒我肄，不念昔者伊予来塈，盖于我极其武，怒而尽遗我以勤劳之事，曾不念我来息时也，曰：谨荷有洸，有溃怒也，念昔与尔同心，时宜有怒耶？此应习习，谷风四语。
或有问于写官曰：狐裘防茸，匪车不东，叔兮伯兮，靡所与同。朱子曰：吾客久而裘敝矣。岂我之车不东，告于汝也乎？特叔兮伯兮，不与我同心焉耳。又曰：或曰狐裘防茸，谓卫大夫之愦乱者也，匪车不东，是非卫大夫之车之不东来也，而其人不肯与俱来，则黎在卫西，非其义也，敢取是写，官曰：黎固在卫西，书云：西伯既戡黎，即黎城也，然而黎寓在卫东，地理志云：淇水东至黎阳始入河，在东郡之黎，然而有所为黎侯城者，郦道元云，黎侯寓于此，则卫东矣。夫黎寓卫东，而犹云卫大夫之车，非东来乎？古云：狐裘防茸，一国三公，是刺愦也，夫其众处之防茸焉者，愦愦然是非衣狐苍而乗四马者不来东也，无如不与我同此难也。
出宿于泲，饮饯于祢，泲祢，何也？曰：苏子曰：泲即济也，盖泲与濮合入钜野，卫地而寰宇记云：曹州寃朐县北八十里有祢沟，即泲水所经地，则泲与祢，近或当是也。敢取是问我诸姑，遂及伯姊，诸姑伯姊，即所谓诸姬者也，而谋其可否？曰：自古无媵，姑姊者惟侄娣，为姑姊媵，故诸姬侄娣也，安有姑姊而诸姬者也，夫姑者，夫之女兄弟也，夫之母为姑夫之女兄弟，非诸姑耶？若夫伯姊，则或戚里中之长已者，盖谋之同姓之所私而不得，则谋之异姓之所尊，故前于诸姬曰聊，曰：谋此于诸姑曰：问曰：及其辞有崇庳，其分有隆杀也，出宿于干，饮饯于言，干言何地乎？曰：郡国志云：卫县有竿城，竿干也，故地理志云：东郡有发干县，新莾改曰戢盾，即干城也，九域志云：邢州内丘县，有言山。
写官曰：我思肥泉，肥泉，何也？即泉水也。然而既曰毖，彼泉水矣，而此则又曰我思肥泉，盖始终思卫，即一泉水也，而故反覆以思之，思之重，故言之复也，且曰：我思之，必无他也，水经注云：泉源有二水，皆自西北，而东南流，注淇水曰肥水。
室人交徧摧，我摧沮也。曰：非也。摧排也。室人挤排我，贻我彤管，彤管，何也？曰：左传云，静女之三章，取彤管焉，杜预注云：彤管者，赤管笔也，女史，执以记事者，故古今注云：彤管何也？答曰：史官载事，则以彤管，所谓赤心记事者也，故传云古者后夫人必有女史，彤管之法，盖中闺善文愿言，投赠上宫之要，一何婉娈，而或称鍼管或称乐管，非所据也。
説怿女美言，既得此物，而又説此女之美也，敢取，是曰女汝也，汝彤管也，犹之匪女之为美之，汝归荑也，盖即其所贻而三摩挱焉，若曰：吾甚悦，夫汝之美也，彼所贻也，即又曰：虽然，岂果汝之美哉？彼所贻也。
或曰瑳兮瑳兮，其之展也，防彼绉絺，是绁袢也，朱子曰：夫束缚之，谓绁袢，盖以展衣，防絺绤而为之绁袢，则亦敛餙矣，或曰：防之为言覆也，谓加絺绤，于防衣之上，而表而出之敢取，是曰谨荷，吾观之説文绁袢者，即防袢也，袢之从半，谓衣之半也，则夫袢者或亦如后之所称，半袖者亦所称半臂者，是防衣乎夫防，衣必覆之，防者覆也，覆展衣，于绉絺之上，以为其绉絺，是防半衣乎？盖展衣以见宾客，檀弓曰：将有四方之宾来，防衣何为陈于斯，其谓是也。美孟庸矣，庸何也？曰：鄘也，以地为氏者，古庸与鄘同汉书志，鄘皆作庸而补传云，鄘庸姓国也，周末，秦有庸芮，汉有庸光，又有受古文尚书者为胶东庸谭。
朝隮于西，崇朝其雨，周礼十煇，九曰隮虹之为隮，以虹自下而升也，然而隮见于西，不终朝而雨即止，何也？盖滛慝之气，有害于隂阳之和也，今俗谓虹能截雨，信与写官曰：非也，崇朝其雨，言终朝雨来，盖隮者，虹也，亦升也，虹之为升逸，雅所谓朝日升，而始见也，然而田家五行，诗有云：朝日鲎【音吼，】不到昼，盖朝日之升，有不崇朝而雨必至者，彼虹见而雨止，晚虹耳，谚有曰：晚虹而雨止，朝虹而雨起，且不闻庄忌哀，时命辞乎？虹霓纷其朝霞兮，夕淫淫而淋雨，夫夕尚淫淫，则且终朝而雨不止者，夫良马四之谓，两服，两骖凡四马，以载之也，盖卫大夫乗此马以见贤者，曰：是马数耶？但宜有四不宜，又五之，又六之也，是辔数耶？但宜有六，不宜先四之先，五之也，安有大夫之乗马而如是，其不齐者，苏子由曰：此赠贤物也，下贤不宜倨，五之六之自陈而益张，不可也，赠物不厌繁，五之六之屡进而加盛可也。
瞻彼淇奥，緑竹猗猗，朱子曰：淇水名奥隈也，緑色也，淇上多竹，则所谓淇园之竹者也，曰：淇奥者二，水名也，正义，所谓陆玑以淇奥，作二水是也，按后汉书注云：博物志有奥水，流入于淇，而水经注亦云：肥水谓之澳，澳犹奥也，犹之诗称奥，左传引之称，澳也，则奥水名耳，毛传云：菉竹本二草菉为王，刍竹为篇，筑此即楚词所谓薋菉盈室篇，筑杂菜者也，然而陆玑又云：菉竹本一草而似竹者，尝读史记云：汉武塞河，以淇园之竹为揵，而汉书亦云：昔者伐竹于淇川，治矢万余，则夫竹者将以之为揵，为矢而犹云草乎？是故戴凯之作竹谱，亦云篃亦箘徒茂，彼淇苑也，但以菉为草，则又有説按水经注云：昔汉武塞决河，以竹为用，而冦恂治河内，伐竹为矢，今通望无复此矣，惟王刍编草，与昔无异耳，则意者当时淇上菉与竹本同生水滨，而其后竹稍衰，而菉犹存也，则菉竹本二物，竹非草菉，乃草也，故夫緑大学及齐鲁韩三家皆作菉，此犹夫小雅云：终朝采緑，而王逸楚辞注引之，作采菉也，菉緑也，则菉亦草耳。
硕人之寛谓硕大寛，广无戚戚也，曰：以为硕大，寛广固可也，而以为硕大之寛，广可乎？寛以宀犹防也，犹云硕人之广居者也。
硕人之薖，亦寛大也。曰：非也。薖以草説文云草也，犹云硕人之草茅。
硕人之轴，轴者盘桓而不行者也，曰：轴以车，犹车轴也，轮旋之谓也，犹云硕人之所盘旋也。
以望复闗何复闗也其曰复闗犹柳子曰：河间也，或曰在开州，或曰在澶州。
或乃言曰：及尔偕老，老使我怨，朱子曰：我与尔本期偕老，而老而见，弃乃如此，是使我怨也，写官曰：甫总角之宴也，而三嵗食贫遽云老耶？或曰：今既如此，则他日老时，将使怨也，又不然若云尔，尝言与尔偕老，与尔偕老，老乎？使我怨而已，盖调之也调其是语之无当也。
曰：焉得谖草？谖草者合欢也，食之而令人忘忧曰：谖者忘也，吾不能暂忘，故曰：焉得善忘之草而树之也乎？此必无之事也，故曰：焉得之？犹言乌头白，天雨粟也，而曰可忘忧耶？可食耶？且其以合欢为忘忧，尤非也。飬生论云：合欢蠲忿，萱草忘忧，防见合欢而忘忧也乎？夫合欢者，青堂也，董子所谓欲，蠲人之忿，则赠以青堂者也，然则青堂非萱矣，夫萱非谖也，即谖，亦不必忘忧，况忘忧非合欢耶？
彼黍离离，彼稷之苗，大夫行役者，或至宗周过故，时宗庙宫室，尽为禾黍，徬徨焉而不忍去，嗟乎！遂讽其所见黍之实，与稷之苖而为之，兴之曰：然，然则黍已垂实矣，而稷尚为苗，可乎？韩诗云：诗人求亡之不得，忧懑而不识于其物也，视彼黍离，而误以为稷，苖也，故云：彼离离之黍，我初不知，谓是稷之苖也，其云求亡者，何也？曰：尹吉甫杀孝子伯竒而其弟求之，此或未然，然而其所云有懑，而不识于物，则中心靡烦，两目眯物，故都丘墟，触而生伤，故曰：岂行迈之靡靡，抑中心之摇摇也，故曰：见之，有见而目瞿，见非所见而心瞿。
不与我戌甫，甫即吕也，书之吕刑，亦即礼之，甫刑也，而孔氏以为吕侯，后为甫侯，然则其国何在乎？曰：按，吕国在南阳宛县西，后于邓，故吕氏春秋云：吕在宛西矣，徐广亦云在宛矣，然则吕与申一地也，特申在宛北，吕在宛西耳，是以括地志云：故申城，在邓州南阳县北三十里，故吕城，在邓州南阳县西四十里。
中谷有蓷曰：蓷者鵻也，即益母草也？曰：蓷者益母草也，然而非鵻也，鵻者菼也。
曰：掺执子之袪兮，掺者擥也，吾擥其祛而留之，曰：掺已擥矣，焉又得其袪而执之，掺以手以参手指参，参然魏诗云掺掺女手是也，吾以掺然之手，而执子之袪，子尚能恶我也哉？若宋玉赋云：遵大路兮，擥子袪，则以擥为执，原无掺情。
毛诗写官记卷一
钦定四库全书
毛诗写官记卷二
翰林院检讨毛竒龄撰
敢取是子惠思我，褰裳涉溱，子惠然而思我耶？则将褰裳而涉溱，以从子耳，曰：何哉？女子而渡河，褰裳也者，女子曰：子思我子，当褰裳来，嗜山不顾，高嗜桃，不顾毛也，东门之墠，茹芦在阪，或言曰：茹芦为茜，陂者曰：阪门之旁，有阪阪之上，有草也，此识乎其人之居也，写官曰：茹芦菜庐也，易林曰：东门之墠，茹庐在阪，芦也者，庐也，故曰其室也，又曰：有践家室。
方秉蕳兮，蕳兰也。曰：谨荷罗愿云：蕳者都梁香也，乐府有云毺，□五木香，迷迭艾蒳及都梁。
敢取是赠之以勺药，勺药，香草也，以勺药为赠，而结恩情之厚也？曰：谨荷韩诗云：勺药，离草也，古今注云：勺药，一名可离，则以勺药为赠，而致将别之情。
齐子发夕曰：夕犹宿也，发夕谓离于所宿之舍也，曰：乗夜而行曰发，夕礼曰：妇人不夜行，夜行以烛，况他出乎此讽之。
齐子岂弟，岂弟乐易也，言无忌惮，羞恶之意也？曰：岂弟者，兄弟之宜也。讽之也。
美目扬兮，扬者目之动也，似也，设非目之动，何以次章曰：美目清也，然而又曰清扬婉兮，扬者眉之美也，非也，既为眉之美，何以首章？曰：美目扬也，夫扬者，眉下开也，清者目上皦也，丘光庭着兼明书云，但称美目谁？曰：扬！眉？则以诗文之不及眉也，夫亦扬其目而视之已耳，是未明乎诗之称目者也，诗之称目，不专以目也，以扬下于眉，清上于目，而总不逺于目也则皆曰目耳。故曰：美哉？目之有扬也，又曰：美哉！目之有清也，又曰：扬其眉而清其目，婉然好也，设以为诗，不及眉，不当扬眉则婉，如清扬子之清扬，曾及目乎？抑曾及眉乎？吾不知眉与目之，何以名也？若夫初以为目，终以为眉，则一诗而前后易名，非所闻也。
展我甥兮，朱子曰：展诚也。称其为齐侯之甥，所以明其非，齐侯之子也，则防词也。按春秋桓三年，夫人姜氏至自齐，六年九月子同生，即庄公也，十八年，桓公乃与夫人如齐，则庄公诚非齐侯之子矣，曰：然而为是説者则又何也？按庄元年，公羊云，姜氏公于齐侯曰：公曰：同非吾子，齐侯之子也，则当时姜氏，有是言矣，故曰：此非也。信，我之甥也，防词也。
曰：朱子曰：雷首之北，析城之西，即魏国焉，是古冀都矣，写官曰：非也按，水经注云：魏国故城，其西之与南并，距河二十余里，北距首山十余里，则魏之为国，不在雷首北，而在雷首南明矣，雷首即首山，尚书壶口，雷首春秋，赵盾田于首山。
蟋蟀在堂嵗聿其暮或乃言曰：蟋蟀，九月而在堂，故蟋蟀在堂而嵗已晚也？曰：非也。蟋蟀方在堂，甫秋也而嵗忽已暮也，时之易逝也，故曰：日月其除矣，可思也！世无九月而蟋蟀，始在堂者，毛传以周十月，当卒嵗而此云嵗暮则必在九月，故九月耳，按月令曰：季夏之月，蟋蟀居壁逸，周书曰：小暑之月温风至，又五日而蟋蟀居壁，居壁者在堂也，易通卦騐曰乃立秋而蜻蛚，上堂蜻蛚，即蟋蟀然曰：小暑曰：立秋曰，季夏则已，皆非九月矣，然而甫过此而嵗又已暮谚不云乎？三饭四餐，人不长饱，三过黄梅四过六月，而人忽已老，不可思耶？故杜甫诗云：北风吹蒹葭，蟋蟀近中堂，荏冉百工休，郁纡迟暮，伤此非也。何也？其曰北风，则犹惑乎？毛氏之语也，然而其云郁纡也，可思也，彼亦有感乎？易逝也。
羔裘豹袪，自我人居居，岂无他人？维子之故，居居，何也？曰：美之也，彼羔裘而豹，袪者因我人而居，其所居是维，我之故旧也，岂无他人？维子之为故旧也。或曰居居，犹裾裾衣盛也，荀子云：由是裾裾。
羔裘豹褎，自我人究究，岂无他人？维子之好，究究，何也？曰：美之也，彼羔裘而豹褎者，因我人而治其所治，是我之所好者也，岂无他人？维子之好之已也。
敢取是，曰：予美亡此，谁与独处？夫葛生而防薪，蘝生而蔓野，各有依也，予所美者，而独不在是，则谁与而独处，于此者曰：谁与而共处于此，此可言也，谁与而独处于此，不可言也，此倒词也，予美而既亡此矣，则谁哉！此独处者，此独处者，我也，檀弓曰：谁与哭者？
首阳之巅，首阳首山之南也，曰：非也。首山之南，而可曰首山之南之巅乎？论语云：伯夷，叔齐饿于首阳之下，后汉志注云：伯夷，叔齐隠首阳山是非首山之南，为首阳也，首阳首山也，不然，刘安成曰：下章有首阳之东，何也？人之为言，苟亦无信，舍旃舍旃，苟亦无然。人之为言，胡得焉？或乃曰：人之为是言，以告子者，未可遽以为信也；苟舍置之，而无以为然，则造言者何得焉？曰：此戒听谗者，故反覆以戒防之，不可听如是耳，苟亦无信，犹之苟亦无然也。而一以指人一以指已可乎？若云人之为此言者，苟亦不可信也，舍之哉！舍之哉！苟亦无然乎？人之为此言者，彼何所得，而云然，其曰：苟亦无信，又曰：苟亦无然也。犹之曰：人之为言，又曰：人之为言也，犹之曰舍旃，又曰：舍旃也，此戒之。
临其穴，惴惴其栗，夫临穴而惧，则以生纳之，圹中故也。敢取，是曰三良，固许君以死者也，生共此乐死，共此哀三良之志也，三良固志，死而犹惴惴，然畏死乎哉！其穴三良穴也。临之者，人之临之也，即时之呼，苍天者也，其栗人之临之者，则其栗也；王粲诗曰：临穴呼苍天涕下，如绠縻，即亦以临穴为呼苍者也，曹植诗曰：揽涕登君墓，临穴仰天叹明云，登其墓也。
值其鹭羽，则以羽为翳，而舞者持以指麾之曰：谨荷大舞，秉翟小舞，值鹭大舞，籥舞也，左手执籥，右手秉翟是也。小舞羽舞也，周礼乐师云：掌教国子之小舞，即羽舞，值其鹭羽是也。
越以鬷迈，鬷者众也，于是乎以其众行曰：鬷者，总也，总集而行也，或曰，鬷麻数也，凡麻缕以一升而用绳束之，谓之数，王肃云：鬷数绩麻之缕也，夫不绩其麻，而持其麻数而行，是婆娑也。
鸤鸠在桑，或以鸤鸠为戴胜，又以戴胜为布谷，何如？敢取是谨，荷按月令云：鸣鸠拂其羽戴胜降于桑，而蔡邕月令云：鸤鸠，鹘鸠也，先戴胜鸣则鸤鸠，非戴胜矣，且鹘鸠名布谷，戴胜不名布谷也，埤雅云：男事兴，布谷鸣女功，兴戴胜鸣。
甲有问于写官曰：一之日者谓斗建子一阳之月也，二之日者谓斗建丑二阳之月也，盖周之先公既曾用此以纪候而后有天下，遂以之为正朔，焉敢取是写，官曰：此周公诗也，建子称日，岂曰先王纪候之，旧文也哉？维日为阳，自子逮巳折支之前，而为阳阳故当以日名之，一之日，二之日是也。维月为隂自午逮亥，折支之后而为隂隂故当以月名之，七月流火，九月，授衣是也。所谓别隂阳以纪月日者也，然而又曰，四月秀葽，何也？夫四月已月也，已者承阳而首隂故称日可始于子，而迄于已称月，则又可始于，已而迄于亥，然而不曰五之日，何也？曰：偶不及之耳，惟其然，故亦未尝有称三月者，敢取是，馌彼南亩，田畯至喜，朱子曰：少者在田，故老者率妇子而饷之，治田早而用力，齐故田畯至而喜之，写官，则曰：田畯之喜，以馌故也。岂为畊哉馌食，本农夫所依，馌食不足，不可以归农，田畯，以农事为亟，农人以馌食为亟也，故此，曰：馌彼南亩，田畯至喜，甫田曰：馌彼南亩，田畯至喜，大田曰：馌彼南亩，田畯至喜，皆以馌为喜可知也，此犹之大田，曰：以我覃耜，俶载南亩，载之所始，以耜故也。岂为稼哉？耒耜本南亩，始事耒耜，未利不可以入田，田以耕为始，耕以耒耜为始也；故此，曰：以我覃耜，俶载南亩载芟，曰有畧其耜俶载南亩，良耜曰：畟畟良耜，俶载南亩，皆以载从耜可知也，故吾于覃耜而知无省耕之忧于馌饷，而知无补，不足之患。
敢取是，曰：女心伤悲，迨及公子同归，夫以公之子犹娶于国中，而贵家大族，连姻公室者，犹且自力于蚕桑之务，其风俗之厚如此，故其许嫁者，预以与公子同归，而远其父母，为悲焉，曰归妻者，惟之子之归之也，岂归妻而同归也，与且士如归妻，迨氷未泮，故董仲舒曰：霜降而逆女，氷泮而杀止也，故孔子对哀公曰：霜降而妇功成，嫁娶者行焉，迨冰泮而防礼杀，故周礼媒氏之职，以仲春大防，男女使之急，通其防姻，为失时耳，未闻公子而失时焉者，夫以春日之迟又迟也，而采蘩之女，故为祁祁祁祁者，徐徐也，然而公子之来游者，又将归矣，夫以迟迟之日，徐徐之采繁而暮归之，又将及也。是可悲也甚矣，夫春目之难留也，故传曰：春女怨。
八月萑苇，萑苇蒹葭也，将预为来嵗治蚕而先于八月，収蓄之以为曲簿曰：曲簿簿曲也，汉书周勃曾织簿曲矣，或曰簿，苫为筁萑苇，伹用为簿，中筁耳，务本新书云：腊而刈茅为蚕，簿谓用苇糨纸为之蓐，而荐之簿中，一之日于貉，貉，狐狸也，于貉谓往取，狐狸也，敢取，是曰谨荷，吾闻之于貉，于猎也，周礼大司马大搜，则有司表貉，甸师大田猎，则祭表貉，貉者猎祭也，故罗氏尔雅云：周人将猎，则先祭貉，因称猎为貉，然则于往也亦往猎云尔，不然，貉，狐狸三兽也，于貉而取狐狸，将于茅而取栗薪与。
言私其豵，献豜于公，豵一嵗豕豜三嵗豕然广雅，又云：兽一嵗为豵三嵗为肩则是，凡兽名不止，豕也，故周礼注亦云：献肩于公。
六月，莎鸡振羽，十月蟋蟀，入我牀下，甲曰：莎鸡蟋蟀，本一 物而殊其名，敢取是写，官曰：莎鸡络纬也，即俗称纺妇者也，蟋蟀促织也，即俗称绩妇者也，非一物矣，莎鸡声沙，然又以及时而鸣也。鸡鸣必以时，故曰鸡也，蟋蟀声悉然，然又能帅之以鬬，故名蟀，陆氏云：蟀即敢取，是七月在野，八月在宇，九月在户，何谓也？岂一物而异其处与？抑羣物者，与夫既一物而三名焉矣，则夫在野者之为何名也？在宇在户者又何也？且夫一物而既动，股又振羽，则必以时变焉耳。在野之后，其以时变耶？抑犹然振羽者耶？抑犹非耶？天下有词之防，义之懘，如是者哉？曰：非也，此言农人居处之有节耳，夏则露居及秋，而渐处于内也，西成早晚，刈获有时，或檐或户，于焉聚语耳！故下即云十月之后，当蟋蟀，入牀之际，而其为居处，又己异也，昔在户，今墐户也，昔在宇，今将在室也，若以为莎鸡然也，则络纬无入宇，户者以为蟋蟀，然则月令季夏之月，即已蟋蟀居壁矣，安得七月尚在野。
曰：为改嵗吕东莱曰：十月而改嵗三正之通于民俗尚矣，周特举而迭用之耳，敢取，是曰谨荷，此以十月为改嵗而首章又曰，二之日栗烈，无衣无褐，何以卒嵗则又以十二月为终嵗岂夏正既行，复行周正乎？此非三正之可通也，作诗者以为卒嵗为嵗之终改嵗为嵗之始终则以四时之终，为终四时之终成嵗之终也冬者，终也，月令，所谓将几于终是也。始则以十二辰之始为始，十二辰之始定嵗之始也维子为始，夏小正所谓阳至始动是也。且夫子者，天正也，天正有作始之义，十月，则兆乎子也，兆乎子，故改嵗焉丑者地，正也，地正有成终之义，二之日，则贞乎丑也，贞乎丑，故卒嵗焉是故王符云：七月之诗，终而复始，此之谓也。
九月，叔苴曰：叔拾也，曰：叔収也，叔之为収双声之转也；谨荷。
宵尔索绹，曰索绞也，绹索也？曰：是索索也。索，取也，绹绞也谓取而绞之，谨荷。
朋酒斯飨，曰杀羔羊，毎据乡饮酒之礼，以为两尊壶于房户之间，即朋酒也，其曰羔羊，则乡人以狗大夫，加以羊也，夫乡饮酒礼，大饮烝礼，此公事也，而民涤，塲以行之，得乎？此斗酒自劳也，凡酒不孤酌，则曰朋，飨者食焉耳。逸周书云：既秋而不获维，禽其飨之，则禽亦飨矣，若其又称杀羔羊，则正所云，烹羊炰羔者也此嵗时伏腊田家作苦之，恒情也，至跻堂而后称觥而献之公焉。
敢取是，既取我子，无毁我室，丁曰：朱子曰：周公征东二年，乃得管叔，武庚而诛之，而成王犹未知周公之意也，公乃为诗以贻王曰：防鸮防鸮尔，既取我之子矣，毋更毁我室也，若曰武庚既死，管蔡矣，不可更毁我王家也？曰：非也。是时未杀管，蔡也，以成王但知流言为管，蔡而不知管，蔡为武庚所误，是可讽也。故金縢云公出东二年，罪人斯得，而公始为诗以贻王也，出东二年，居东郊也，罪人斯得，始得名流，言之何人也？故且为诗以贻王，以明流言事小，殷蠢事大耳，朱子意以为取子，则必杀之矣。故遂云得武庚，管蔡而诛之，夫既已诛庚，犹恐庚毁王室耶？此非思患预防之意也。故公曰管，蔡我子也，而彼乃挟而有之，是既取我之怀矣，则牖户可虑也。盖讽王以庚之将畔也，育子尚当闵毁室岂细故，故下亦但言毁室。
今女下民，或敢侮予？朱子曰：下土之民，谁敢有侮？予者曰：谁敢侮之？此孔子读诗辞也，而以当诗辞不可，今女下民，或敢有侮予者乎？故亟亟也，此所谓预防者也，鹳鸣于垤，曰：蚁塜为垤，夫将隂雨则穴处者先知，故蚁已出垤，而鹳乃就食，而鸣于其上，曰：既零雨矣，又曰将隂雨何也按埤雅云：鹳，仰鸣则晴，王氏曰：垤丘垤也，犹方言之所谓封塲也，故方言云：楚邓以南，蚁土谓之垤，则以蚁土为垤者，楚以南耳，诗人在西岐，未有是矣。且夫妇叹而洒埽之穹窒之，而冀以待夫之来至，必谓雨晴耳，蚁滛于垤，而薰防于室，岂曰人情。
熠燿宵行，或以宵行，名乎虫而以熠燿为虫之明也，以为其光如萤也。曰：非也。熠燿萤也，宵行夜行也，攷尔雅云：熠燿萤埤雅，古今注亦云，熠燿萤，故拟李陵诗云：晨风鸣，北林熠燿，东南飞骆，賔王赋云：熠燿飞兮絶复连而杜甫亦有诗云：忽惊飞熠燿皆谓萤也，其曰宵行，则犹曹植辩萤火云秋隂而雨萤火夜飞，夜飞者夜行也，飞之为行，亦犹鹊飞为鹊行，雁飞为雁行也，若以熠燿为明，则安所据乎？甲曰：董氏説文云熠燿明也，且不观诗，又云：仓庚于飞熠燿，其羽耶？曰：是不然，以仓庚之羽，如萤火之明，即曰萤，其羽如韩子，欲以异端之学，如四民之行，即曰人，其人，此例词也，夫小雅不云乎？交交桑扈，有莺其羽，然则莺亦其羽也。
我觏之子，笾豆有践，同牢之礼也。然士昬礼同牢之礼，有豆无笾，此云笾豆，岂同牢礼乎？以娶妻本以承祭，故昬礼醮子词云：往迎尔相，承我宗祀，是也。
公孙硕肤，则以孙为逊，而以硕肤为大且美也，公之被以流言也，而诗以为此非四国之所为，乃公自让其大美而不居耳，敢取是，曰：谨荷公孙，公季之孙也，硕大肤亦大也，既硕又大，犹椒聊云，硕大无朋，泽陂云，硕大且卷也，若曰狼防物尔，而防疐若此，今公孙亦大矣，而步履如故。夫居高被谤，履艰大，而不失其常，是以难也。示我周行，周行大道也，曰：周行者，周之所行也，犹汉诗曰：示我汉行。
王事靡盬，曰盬者不坚固也，王事不可以不坚固，曰：盬，蛊也，蛊而间隙，靡盬者无间隙也。王事繁多畧无间隙况也，永叹，况者语辞曰：况兹也亦作滋，滋者益也，汉书匈奴传，兹欲向和亲，兹亦作益，故曰滋之永叹，言徒増悼叹耳！无所缓急也，惟况之为益，故更进，亦称况烝也无戎，曰：烝者语声，曰：烝，众也虽众，亦无助也。敢取是？曰：宁适不来，防我不顾，宁使彼适有故而不来，而无使我恩意之有不至也？曰：若然，则彼之不来，于我无与也，我行其在我而已，是何足以申燕乐之情也哉？若曰！既有肥羜，以速之矣，得毋偶尔，不来也耶？此非我勿念也，宁毋宁也！适偶也，此冀其必至，而故为虑之也矣，或曰：岂适有他故，而不来乎？将毋以我为勿顾也。或云：岂其适有故不来，毋乃不我，肯顾也，或云何适然不来，得毋我有所不顾也。皆非也。甫速之来，未知其不来也，若未知其不来，揣之何得也？夫未知其不来，而虑之可也，虑之仍未知，不来也，若未知其不来而揣之，是不来也。
敢取是夫！有酒湑我，无酒酤我，言我于朋友安，计有无哉？但及闲暇饮酒，相乐耳，曰：谨荷或湑，或酤总相乐也，则何以又云？迨我暇矣，饮此湑矣，祗饮湑，不饮酤矣，湑酒，漉酒也，即酾酒也，此伹为酾酒赋耳，故既有酒则伹，当酾我之酒，纵至于无，岂无市酒乎？酤我未晚也。犹今里巷云见醑，嗑醑无醑，有黍甚言当饮此湑也，故又云：及此暇日，速饮此湑也。
坎坎鼓我，蹲蹲舞，我岂天子宴宾，而亲鼓之，舞之者，礼曰：天子飨三老，五更于太学，则冕而总干，亲在舞位此具文也。岂真友朋酾酒之相于也哉？曰：不然，独不闻沛公之还，沛饮乎？与父老酒酣而自起舞也，汉明吹埙篪，以娱羣臣，唐高祖自弹琵琶，元宗宴诸王，兄弟乃击鼓，谨荷。
何福不除？以除旧而生新也。敢取是？曰：谨荷除而又生，则何以但言除不言生乎除者，开而与之也，福事不一，故逐逐，开与犹所谓签除者矣，孔颖达云除者，如闭藏蓄积，今开出之。
毛诗写官记卷二
钦定四库全书
毛诗写官记卷三
翰林院检讨毛竒龄撰
如月之恒，如日之升，恒之为，升之为出也，月上而就盈，日始出而就明曰：若然，则恒为縆矣。恒，常也，谓常在天也月为隂尸静故有久常之义，日为阳尸动应观，升进之情。
敢取是，曰：不遑启居，启居跪居与？曰：谨荷夫以启居为跪居此，毛氏之説也然而非也吾闻之书冏命云：出入起居，罔有不钦；谓出入作止也，故汉制有起居注，有起居令史但掌録天子作止，如周官之左右史不必斥，言其跪坐也，汉书赵广汉传察新丰，杜建宗族宾客，尽知其计，义主名起居，礼纪孔子对哀公儒者，虽危起居，竟申其志，则但指行事并非体，所得屈伸者，且夫卜式称牧羊，以时起居，恶者輙去，岂羊亦能跪坐乎？抑亦跪坐羊乎？此则较然之甚者也，且人有起居，故凡问人起居者，亦谓起居，今有称兴居者矣，而东方未明，诗序云刺朝夕，兴居无节，则未闻晨兴可为跪，夜寝，可为坐也，且尝记欧阳修集，其与陈员外，有云肩，从齿序，跪拜起居，信如跪坐，则将跪拜跪坐也，故曰：非也。然则何谓起居也？曰：起居者作息也，农人以不遑作息，为巳伤耳，尧时歌云：日出而作，日入而息，此农人一日之起居也，尚书，春秩东作，周礼冬息老物，则农人一嵗之起居也。
丁乃曰：小人所腓，腓之言，芘以戎车者，固戍役之所，芘倚也，或曰，非也腓，随，动也如足之腓，足动则随之而动，而写官曰：亦非也。程氏谓腓随足动而易咸之传，则又谓足随腓动，此可据乎？腓者足肚也，足有腨肚而足始成，四牡虽强，惟君子得依焉耳。若小人随马足行，犹马足之肚也，故曰：小人之所为车尘马足者也，此承四牡骙骙言。
仆夫况瘁，况兹也，或曰：怳也，言仆夫亦为之怳瘁耳，曰：况滋也，兹同言，但滋之瘁。
畏此简书，朱子曰：简书戒命也，隣国有急，则以简书相戒命也，或曰简书，防命临遣之辞也，敢取是？曰：谨荷简书，防书也，独断云防者简也，然则简书者，亦天子防命辞耳，若以为邻国戒命，则左传有之，然攷之左传？管仲曰：简书同恶，相恤之谓也，请救邢以従，简书是固，以同恶相恤之，语为天子，简书所有，故仲特引之，救邢以为従，天子防命然耳，従天子之命，而即以为隣，国相戒之命也，得乎？朱子语类云：简书有二：一戒命一防命也，特戒命据左氏耳，此天子简书，非戒命也，则朱子亦自以戒命为非义矣。然而戒命防命并无有二，薄伐西戎，若曰：南仲今何在乎方徃伐西戎，而未归也，岂既却玁狁而还师，以伐西戎也与？曰：仲祗伐西戎已耳，岂却玁狁哉？惟玁狁既戒，必伐西戎，以西戎为玁狁之所倚故也。昔苏子制科，防云古之制，北狄者，未有不先通西域者也，西域不通，则契丹之强，未有艾也。故曹氏云：西北之相为掎角也乆矣故伐玁狁，则西戎作伐西戎，则玁狁平盖，玁狁于此时始侵镐方，而周之先世患，昆夷周之后世患，畎戎皆西戎也，西戎作而玁狁之平也难矣！故仲于玁狁，不过城朔方，固封守己耳，初未尝加之兵也，及既伐西戎，执讯获丑，而玁狁之平已随之，故诗曰：簿伐西戎，而即继之曰：玁狁于夷，岂无义也？为龙为光，岂以其德为宠光也乎？非也龙，犹易震为龙之龙光，三光也，皆诸侯象也，按：白虎通云：诸侯封不过百里，此何象乎？象雷之震百里耳，夫雷之震为隂中之阳故取象乎侯而系曰：震为龙，则为龙也，又白虎通云：所以立三公九卿者，天虽至神，必有日月之光，天有三光，日月星，故一公而三卿佐之，一卿三大夫佐之，皆取诸光，则其为光也。
和鸾雝雝，和鸾铃也，在轼曰和，在镳曰鸾，曰：非也，此毛诗説耳鲁诗曰：和以设轼，鸾以设衡韩诗曰：在轼曰和，在轭曰鸾，皆无有言，在镳者原其所由，则以在衡轭者为乗车在镳者，为兵车也，此自言乗车而安得在镳？曰：乐且有仪，威仪之盛也，谨荷书云：享多仪，仪者，敬也，既乐之矣，又起敬则乐之甚也。
曰：锡我百朋，古者货贝，五贝之为朋，敢取是，曰：非也。此郑氏之説也考汉食货志有五贝，每贝为一朋，朋两也，犹言朋酒也，未闻合五贝为一朋者，或曰：非也，其曰五贝，为朋者言五贝，各为之朋耳，岂合五贝为一朋者哉？而亦非也。夫五贝，固不得合之为一朋，然而五贝，则亦不得各为之成朋，按五贝为大贝，壮贝，幺贝小贝，只四朋，其一不成贝，伹数枚而用之耳，则不为朋也，则谓五贝可各成为朋，亦未是也。朋贝朋也，两贝为朋。
吉日维戊，既伯既祷，曰：戊刚日也，下又云：吉日庚午，则此戊辰也，伯祷者，祀马祖也，然而辰日祀马祖，何也？曰：谨荷马祖房星也，孝经説房为龙为马，辰畜龙，则辰日祭，房谨荷。
吉日庚午，既差我马，曰：庚亦刚日也。差马者，择马也，然而午日择马，何也？曰：谨荷午畜马，故午日择马，谨荷慎尔，优游勉尔，遯思卒，有曰：慎勿过也。勉毋决也，写官曰：慎引也，檀弓曰：其慎也，亦作引，引之使勿然也，勉强勉也，説文云言勿使之然也。
秩秩斯干，幽幽南山，如竹苞矣，如松茂矣，甲则曰此室也，临水而面山，其下之固，如竹之苞焉，其上之密，如松之茂焉。写官曰：非也，是未为室也，是落成燕饮，而追叙其筑室之始也，是地有水，有山有松，有竹可以为室，况兄弟相好而能嗣，厥考是肯堂肯构者也，遂筑室焉，于是始进言筑室之事，王雪山云，如非喻也，乃枚举焉尔，言有如是者，盖筑室之事，首经营，经营之功，先相度故逸周书云南望三涂，北望岳鄙，故西京赋云于前，则终南太一于后，则据渭踞泾。
驾彼四牡，四牡项领，我瞻四方，蹙蹙靡所骋，夫驾四牡，而四牡项领，可以骋矣，而视此四方，则皆蹙蹙然无可往者，则亦将何所骋哉？曰：谨荷惟靡所骋，故项领新序，宋玉曰：此皮筋非加急而体益短也，处世不便故也。夫处世不便，岂可以量功较能哉？诗不云乎？驾彼四牡，四牡项领，夫久驾而长，不得行项领，不亦宜乎！
哀我人斯，于何从禄？瞻乌爰止，于谁之屋？则未知其从何人？而受禄也，如视乌之飞，则不知其止于何所也？曰：此则问而终则应之，念我无禄，是今之无禄也，于何从禄？岂防防有谷也，于谁之屋？必佌佌之屋也，盖伤己之防独而叹人之多利禄也，故终曰哿矣富人，哀此防独陆佃曰：富人之屋，利之所在，故乌集焉，民之从禄，亦如之。
谓尔迁于王都，曰予未有室家，以为羣臣有去者有居者，居者不忍，王之无臣，已之无徒也。则告去者，使还，于王都而去者不聴，而驾言无家，以答之曰：谨荷既曰宗周既灭，而此曰迁于王都，则此时己迁洛矣，然犹有不随之迁者，徘徊故都，故招之，韩诗所谓正大夫离居者，则谓其离留独处者也。不然，迁之为言易也，而以为还归，谬矣。然则非刺幽王也，东周者，平王之所迁也，周宗，宗周也，王都王城也。
跂彼织女，甲曰：跂隅也，三星岐，然如隅也，写官曰跂望也，跂予望之也。
睆彼牵牛，甲曰：睆星明也，写官曰睆，视也，睆尔而视也，不得于人，则仰求之，天或跂而望之，或视之，此犹陆机拟古诗曰：跂彼无良，縁睆焉不得度。
百卉具腓，曰：腓，病也。敢取是谨，荷腓足肚也，草叶黄落，则其茎已暴，如人之赤足腓，腓然。
忧心且妯，妯，动也，敢取是谨，荷方言云：妯扰也。齐，宋之间，人不静，曰：妯且妯且扰，我心也，谨荷。
以雅以南，以籥不僭，丙则曰：雅二雅，南二南籥，籥舞也，言三者皆不僭也，敢取是写官曰：谨荷夫籥，舞者所执也，所以舞是雅南者而得与雅南列为三乎？周礼籥章职云：凡国祈年，于田祖籥，雅左传，见舞象箾南籥者，注云：箾舞象者，所执籥舞，南者所执，谨荷。
卜尔百福，如几如式，乙言曰：几期也。春秋传曰：易几而哭，是也；式者法也，报尔以福禄，使其来如期，其多如法尔。写官曰：此本毛传云：其来如有期，节其多，如有法度尔谨，荷几望也，如几如所愿，望也如式，如所效法也，召诰曰：其曰我受天命，丕若有夏，歴年，其曰者期之辞也，即几也，丕若者，效之辞也。即法也。
倬彼甫田，倬之明，而甫之大也，曰：倬，大也，韩诗云：箌彼甫田，尔雅云：箌，大也，虽説文以倬为大，又以倬为明而用各不同，倬彼甫田，此大也，犹云大哉乎！甫田也，而以为明，何也？谨荷！倬彼云汉，此明也，犹云明矣哉！云汉也，而以为大，何也？谨荷！
攘其左右，尝其防否？谓取其左右之馈而尝之，与夫攘其左右者，则攘臂也，欲尝其防，否则攘臂而就焉，吕东莱所谓攘之也者，喜之甚，取之疾而不自知其手足之防狎者也，然则非手不可矣，古文左右皆从手，谓以手相助而后之，以左右为助者借焉耳。故有以左为左手者，少仪曰：居之于左，臣则左之是也。有以右为右手者，檀弓曰：拱而尚右是也。有以左右为左右手者，仪礼乡射云，左右抚矢而乗之王风云左执簧，右招我由房是也。如谓饟其左右之人也，则攘非饟也，而谓恐仆从惊，民屏其左右，而尝其所馈则田畯，司啬耳，汉后为啬夫，宁有啬夫，而左右扰扰之，如此者，如谓取其左右之馈，而尝其□，馌之味与除其左右之草而试，其土气之宜，则农人馈食，岂分隂阳而周官辨土，安事鞭茹矣，报以介福万夀无疆，曰：此惟借农夫之庆，而欲报之以福，且夀焉所谓归美于下也，曰：谨荷夫万夀百福虽古人，交赠之通辞，然无君以之报农者，夫御田祈福，徃有颂辞，此乐例也。不观雅，颂之为籥章乎？七月曰万夀无疆楚茨曰：报以介福，万寿无疆，甫田曰：报以介福万夀无疆信南山曰：报以介福，万寿无疆，此犹之后之乐，録其相为和声，有词无义，此乐例也。不观之，汉之铙歌相和，及诸三调之为趋词乎？虎贲郎云：陛下寿万年，王子乔云：圣主享万年，艶歌何尝行云万嵗期延年临高台云：令我主夀万年。
既种既戒，既备乃事，以我覃耜，俶载南亩，苏氏曰：今嵗之冬备来嵗之种戒来嵗之事凡既备矣，然后事之，取其利耜而始事于南亩，曰：谨荷既择其种，既饬其具，则是既备乃种，戒之事矣，夫然后以我利耜而始事于南亩。
来方禋祀，以其骍黑，曰：曾孙之来，又禋祀，四方之神，而赛祷焉，四方各用其方色之牲，此云骍黑，举南北以见其余也。曰：非也。秋报以方，方祊也，周礼大司马狝田之法罗弊，致禽以祀祊，未有用牲毛者，若牧人职云：望祀各以其方之色牲，毛之则祀，四方耳，然皆望而祭，故称望祀，然而望祀者，天子之大祀也，岂御田御蜡之所得举者，夫甫田云，以社以方，则祊祭也。此云来，方禋祀，则方将有祀也，若云曾孙之来，本劝农也，然馌食之余，方且以禋祀为事，而或以骍，或以黑焉，方者将也，禋祀或则祈，或则报也，牧人职云：凡阳祀，用骍牲隂祀用黝牲，则阳祀祈郊隂祀报社无不可者，特非一时，得并举也，故曰：方言，方有事于此耳。若祊祀之方，而乃竟俪之，方祀之方，岂有义焉！
交交桑扈，有莺其羽曰：桑扈窃脂是莺，然有文章者，然而窃脂又不同，交交桑扈，率塲啄粟，是即淮南子所云桑扈不啄粟者，此窃脂窃肉也，窃脂本食肉，而今乃啄粟，是为瘨也，交交桑扈，有莺其羽，是即尔雅所云，桑扈窃脂棘扈，窃丹夏扈窃秋，扈窃蓝者，此窃脂是窃其色也，窃脂本防羽，而绚然有色，是亦莺也。
受福不那那多也不那那也其受福岂不多乎？曰：那语辞，郭璞曰：语之韵絶也不那言岂不尔也？世説云而畏桓温面兵那。
虽无防酒，式饮庶几，虽无嘉肴，式食庶几，虽无德与女，式歌且舞，言我虽无防，酒嘉肴美德，以与女，女亦当饮食歌舞，以相乐也，谨荷庶几畧也新妇难饮食，故曰：虽无足，饮食者畧焉尔，谨荷新妇难悦，懽虽素无惠好相及耶？言笑焉尔，谨荷！
鲜我觏尔，我心写兮，曰鲜少也，我得见尔，则我心写而已，曰：罕乎哉？我之见尔也，此仅有也，故写也，或曰鲜畧也新妇畏人见，故曰使我畧见尔故古花烛词，必曰去扇。
大侯既抗，朱子曰：大侯君侯也，天子熊侯，白质诸侯，麋侯，赤质，大夫布侯，画以虎豹，士布画以鹿豕，天子之侯身一丈，其中则三分居一，白质画熊，而其外则丹地而画以云气，写官曰：吾闻之仪礼曰：天子熊侯，白质诸侯，麋侯，赤质，大夫布侯，画以虎豹，士布侯，画以鹿豕，凡画者丹质，皆名兽侯，则是兽侯者皆张以兽皮，或熊或鹿，而其中之质，则以布为之，或白或赤，故曰：有熊侯而白质者焉，有麋侯而赤质者焉，质者的也，所谓燕射，射质者也，至于大夫，士则然后纯布而代皮，以画故曰布侯，曰：画以为之分别，而又恐其质色之无所辨也，则又曰：凡画者丹质，凡画者，正谓大夫士之用画者也，丹质者丹的也，朱子不并读，凡画者句而漫，因郑注遂误以丹质为丹地也，又误以凡画者为天子以下，遂致天子之侯，亦有白质，画熊丹地画云之説是乌知天子诸侯与大夫士殊而皮之与布，质之与采，各有定名，不可紊也，平平左右，不当以平平为辩治也，夫平之为言便也。率从之义也。故尔雅以平为便，而韩诗云：便便左右，左传云：便蕃左右，且有易平为便者，故尧典平章百姓，史记作便章，而汉有平门，汉书称之为便门，皆可騐也，若以平为辩，则荀子儒效篇有之曰：辩辩左右，亦是率从，则上下之交，不相乱也，特以辩为治，似不然。
绸直如发，何也？曰：绸丝也，绸之直有如此发者，倒句也；夫一发也，而直者如绸，曲者如虿，无所不善，故又曰卷发如虿。
之子于狩，言韔其弓，之子于钓，言纶之绳，或曰理丝，曰纶言，君子若归，而欲往狩耶？我则为之，韔其弓，欲往钓耶？我则为之，纶其绳望之，切思之深，欲无往而不与之俱也？曰：使其狩耶？愿则其弓，使其钓耶？愿则卷其绳犹乐府云：愿得篙橹，折教郎到头还也，盖诅之也，易曰：弥纶天地，王肃云：纶纒裹也，礼曰：王言如纶疏云：纶如宛转绳，是故纶有卷义。
其钓维何？维鲂及鱮，维鲂及鱮，薄言观者，曰：于其钓而有也，又将从而观之，曰：且彼其钓也，以为有鲂鱼也耶？以为有鲂鱼也耶？则且观之耳，犹今云且姑，备我眼也，盖调之。
緜蛮何也？或曰：防贱者劳苦而思有所托，而为鸟言，以自比也。若曰緜蛮之黄鸟自言，止于丘阿而不能前，盖道远而劳甚矣，当是时也，有能饮食之教诲之，又命后车以载之者乎？曰：非也，此招隐诗也，緜蛮黄鸟止于丘，阿闭户也，道之云远，我劳如何？君门万里也，饮之食之，教之诲之，命彼后车，谓之载之，当劝为之驾也，按周礼，乡大夫之职，受教法以教其所治，此教诲焉，三年大比，乡大夫率其吏与其众寡，以礼宾之，而汉后亦复有县次续食，设宾主，俎豆及行乡饮酒礼之制，是饮食焉，乡老及乡大夫羣吏献贤能之书于王汉制，御史中执法郡守，必身为之驾，唐制，既饯而与计车，偕即车载焉。
敢取是，曰：匪兕匪虎，率彼旷野此赋也，夫征夫匪兕虎而使之，循旷野耶？曰：谨荷夫匪兕匪虎，犹之有芄者，狐也，率彼旷野，犹之率彼幽草也，而前为赋而后为兴，不可此兴也，兴曰：率彼旷野者，非兕虎耶？
陶复陶穴，陶窑也，复重窰也，则已居于窰，居于重窰，而又居于窰与穴乎？陶土陶也，説文云陶其土之谓陶，复覆也，穴窝也，陶其土而为之，盖又陶其土而为之窝也，此初基也。
文王蹶厥生，何也？或曰：文王乃由此而动，其兴起之势也。曰：谨荷夫不云民之初生也乎？太王初生民，至文王而动其生，盖太王以民慰止，而民始生，文王以虞，芮质成而民，乃大生也，太王所从者，己国之民，故曰：初文王所归者，他国之民，故曰大也。诗言天命，多有推本，民生者故又曰厥初生民。
敢取是曰：维此二国，其政不，维彼四国，爰究爰度，上帝耆之，憎其式廓，乃眷西顾，此维与宅，夫夏商之政，既不得矣，故求于四方之国，苟上帝之所欲致者，则増大其疆域之规模，于是乃眷，然顾视西土，而以此岐周之地，与太王为居处也，耆者致也，憎者増也曰谨荷，夫以二国为夏商，此岂如孙毓疏云：商政不得反求，夏代殷耶？此必不通之论也，二国商与周也，不不相得也。商之与周，其政不相得矣，反商政者，政必善，如是，则天亦可以命之矣，然犹恐四方之国之更有进也，则必相其可予者，而审择之，故于是究之，而于是度之无如遍致焉。而皆无与，于此数也，何也？所可憎者，但得其规模之濶大已耳，此开王之借而非开王之本也，犹书云：惟尔多方，罔堪顾之也，乃始眷然西顾焉以为此维可与宅，此命者，此岂偶然也哉？书云：惟我周王尹此多方，非虚语也，盖天之郑重，迟回而不敢幸，与有如此宅，犹书不大宅，天命之宅。
串夷载路，何串夷也？或曰：串，夷即昆夷，然而串夷之，何以为昆夷焉？曰：昆之始为贯，而其后遂为串也。以昆为贯者，音之近而以贯为串者，乃义之近也，然而又曰患夷，何也？曰：患则又以串而转误之矣，此又形之近也，故昆夷之为混夷为绲夷，此以昆而误之者，昆夷之为串夷为患，夷此以贯而误之者。
天立厥配，受命既固，或乃以配为贤妃，而谓天立之而为受命之本，此何説与夫甫言，启辟甫言：攘剔此作，对之本也，而忽及贤妃，则夫帝省其山之谓何？配对也？具此地形，然后可以对天命，故锡之险阻，使受命益固也，即下云帝作邦，作对是也。故史记云：无土不王，故召诰云，其作大邑，其是时配皇天。
敢取是因心则友，则友其兄，则笃其庆，夫以泰伯而避王季，则王季疑于不友，而不知王季之所以友其兄者，乃因其心之自然而无所强也，所以受防伯之让，则益修其德，以厚其庆也，曰：谨荷因心者，因太王之心也，岂因其心乎？夫观乎？曹子臧呉，季札之不承父兄之志为不友，则夫因父兄之志者，则可谓之友矣！笃庆者，笃其庆，予之绪也，岂修其徳乎？夫观乎鲁隐之居摄，以致败宋，穆之不正，以召乱为不祥，则夫大居正，以嬗子孙而厚其绪者，则可谓之庆矣。
无然畔援，无然歆羡，诞先登于岸，甲曰：无然不可如此也！畔援者，舍此而取彼者也，歆羡者肆情，以狥物者也，人心有所畔援，有所歆羡，则溺于欲而不能济，文王无之，安得不先其知觉，以造道之所极乎？曰：非也，此帝告以为方防之事也，然然之也，谓唯以然诺以然也，畔援跋扈也，畔援跋扈，声之转也；歆羡动而有羡也，动而有羡者，觊觎也，诸侯畔援，即听其畔援，诸侯歆羡，即听其歆羡，是然之也，夫如是，而登高临下之势，所宜先矣。盖方伯以征伐，临诸侯不得不先乗高势乗势不先则是伐是肆之威，其能张乎岸者崖之高者也乗乎其高扼其吭，而拊之背，秉钺专征，若建瓴然也，于是始继以伐密之事，若以无然为戒，文则文不容戒也，若以登岸为道岸，则整旅按旅，渺乎其未有属也，且夫庄生之及崖，释氏之彼岸，何与大道而乃据以为义矣。
依其在京，侵自阮疆，夫文王安然在周之京，而所整之兵，既遏密矣，遂从阮疆而出，以侵密曰：非也，既已遏之，此犹得侵之乎？且密不可言侵也，此迁程也，言依其在京，盖从遏密自侵，阮来谓归岐自伐，密后也，于是陟高岗，相土形，且幸以为此地，庶无敢侵侮我者，以起迁程之事焉。
度其鲜原，或曰，鲜善也，于是相其高原，而徙都之，所谓程邑也，敢取，是曰谨荷，按竹书云：周始伐殷，次于鲜原，周书和寤解云：王乃出图，商至于鲜原，通鉴外记云：西伯自岐徙鲜原，则鲜原地名也，其地在岐南与程近，然非程邑。
万邦之方方乡也曰居也鹊巢云维鸠方之
敢取是予怀明德，不大声以色，言上帝眷恋文王，而以其德之深，防而不暴着也，然而不长夏以革，何也？曰：谨荷夫不大声色，岂谓明德？不暴着哉！以整旅遏旅，不大声色，故明德可怀也，且不特此也，不长夏以革，不以兵革争中夏也，又可怀也，然且整旅遏旅，勿事权，智如所云，顺帝之则者，又可懐也，如是，则不惟能遏密，又可以伐崇矣。遂谓之伐崇焉。此盖以遏密己事，而启伐崇之，新功云尔，若夏革之説各有殊者，然而各与诗文不必属，毛传云：文王之德，不以长大，有所更革，郑笺云不长，诸夏以变更王法，吕东莱云不事侈大，以变革，程子云：文王德化之速，人之恶，则不待长大而己革也，张横渠云：不以革命，有中国也。朱子语类云：夏者，大也，不尊尚强大兵革。
敢取是夫！以询尔仇，方为雠国，同尔兄弟为与国，则岂以文侯曽谮文，便称雠耶？汤可雠，葛文不可雠，崇仇方邻国之强大，与匹者也。谋诸大国，连诸与国以伐崇，此方伯之职也。
毛诗写官记卷三
钦定四库全书
毛诗写官记巻四
翰林院检讨毛竒龄撰
乙则曰：经始灵台，其谓之灵者，则以其不日之成，有如神也，孟子曰：谓其台曰灵台，谓其沼曰灵沼，此之谓也。写官曰：孟氏自引经耳，岂真以不日之成，谓之灵耶？左传哀二十五年，卫侯为灵台借圃，汉地理志济隂成阳有尧灵台，后汉章帝纪祠唐尧于成阳灵台则灵台，旧名也，文特踵之耳，盖观妖祥，望云物，皆神灵也，故曰：灵若公羊传云，天子名灵台，又不然。
于论鼓钟，乙则曰：论伦也，言得其伦理也，敢取是写官曰：谨荷以论为伦，此郑笺之説而吕东莱氏，又引乐记论伦无患以实之，按乐记曰：论伦无患，乐之情也；论伦谓论其伦也，使以论为伦，则曰伦伦，可乎？乐记又曰：制雅颂之声以道之，使其声足乐而不流，使其文足论而不息，盖乐本有论文，论伦之理，故曰于哉可论者，此鼓钟也，即有邰家室，或曰，邰者后稷之母家也，尧以稷有功于民，封于邰，使即其母家而居之，岂当时有邰者或灭或迁，而遂以其地封稷与？曰：稷封之邰，在武功，姜姓之邰，在琅琊二邰不同，按左传云：魏，骀，芮、岐、毕，吾西土也，杜预谓：后稷受此五国，骀即邰也，此在武功者，若姜姓之邰，在鲁东鄙地，今沂之费县南有故骀亭是也。旧在鲁，故春秋云：莒人伐我围台，至哀公时齐乱，景公子荼迁于骀，则入齐矣，此琅琊之邰也，且古无封国母家之理，若云或灭或迁，则其后太王又曽取有骀氏女名太姜矣，世传逮殷姻娅如故，其不灭不迁，又公然可知者，取羝以軷，则祭行道之神也，谨荷夫祭行道之神，此即周礼所谓犯较者，然而何以举此祭，按月令，冬祀行，行亦设軷，壤与犯軷，类则行祭也。行祭而卒嵗矣故又曰以兴嗣嵗。
四鍭既钧，曰：鍭，金镞翦羽矢也，钧参亭也。谓三分之一，在前二在后，三订之而平者，前有铁重也，曰：谨荷夫敦弓既坚，此援矢，命射时也，此即射礼，所谓司射命有司纳射器有司，遂授矢之时也，是岂矢人造矢，与司弓矢献矢者，而量度防镞，相视钧等哉？夫舍矢既均者，释矢也，夫将欲释矢，则必先授矢也，盖矢有不齐，周礼司弓矢者，有枉矢挈矢，鍭矢杀矢，矰矢茀矢，恒矢庳矢，则矢亦多矣，夫矢虽多，而其用则一，此为鍭耶？则皆宜鍭也，皆宜鍭，则不宜又及之，枉与挈与杀矰等也，且皆宜鍭，不宜又及之，枉与挈与杀矰等，则不唯四矢之中，皆宜鍭，不宜又及之，枉与挈与杀矰等，则即此三偶之四矢之中，其为授矢者，亦皆宜鍭也，不宜又及之，枉与挈与杀矰等也，此所谓其鍭既钧者也，且不特此也，夫矢必以乗故有司设楅，司马必抚矢而乗之其或不备，则司马必告曰：取矢不索然，后复取矢，加楅，以备乗数或有不乗者则四不钧；今不惟乗矢既备而凡三耦之中，其所谓授矢而皆宜，鍭而不宜，又及之枉，与挈与杀矰等者，无不乗则四既钧也，是故曰四鍭既钧。
既顺廼宣而无永叹曰：顺之为安，宣之为徧也，无永叹者，得其所而不思其旧也，曰：甫将相宅，民未得徧居也，而遂无永叹也哉！若曰！民之从公也，既庶繁矣，则必其所相之土，既得以顺民廼能宣布其居，止而可以无永叹也，然则可不相之哉！故下乃遂，及相土之事。
敢取，是曰于京，斯依跄跄济济，俾筵俾几，既登乃依，乃造其曹，执豕于牢，酌之用匏，食之饮之，君之宗之言，宫室既成而乐之，既以饮食，劳其羣臣，而又为之君为之宗焉？曰：此举迁庙礼也，或曰：乃造其曹，则为落成礼，非也，尝以大戴礼质之如云，跄跄济济者，则大夫士之容仪也，俾筵俾几者，则奉衣服者，至于新庙，筵于户牖间也，既登，乃依者则有司先入如朝位，祝导奉衣者，乃入升堂，奠衣服，于席上也，乃造其曹者，则宗祝有司，各适其类也，执豕于牢，酌之用匏者，则赞者盥，荐脯醢，君盥，酌奠于荐西也，食之饮之，君之宗之者，则荐之，酌之毕而祝之曰：孝嗣侯，某告于皇考某侯，盖言先君仍可以至新庙，为庙主也。
彻田为粮，甲曰：朱子曰：彻者彻也，井九百亩，其中为公田，八家则各私其百，而养公田，耕则通力而作，収则计亩而分，此周之彻法所，自始乎写官曰：彻者通也，通其田之所出，以作贡也，盖田之所出不齐，而又有丰歉，故各为通之，使之有制，正所谓贡者较数嵗以为常者，公刘当夏时，宜遵夏法，后人袭其名则然后曰：彻耳，夫公刘无变制，原非立名，而后人袭其名，则始有变制也，且周之名彻，亦但以通夏殷之制为言，非如所云，通力计亩也，按公羊传云，公田不治，则罪民私田不治，则罪吏夫，唯其公为公而私为私故，公责之民私责之吏也，假若通力而合作，则既无治，不治之别，而计亩而分，又安见公，仍还公而有罪，民之科私，仍还私而有罪，吏之制哉！孟子曰：春省耕而补不足，秋省敛而助不给，又曰，上农夫食九人，中食七人，使必合作，则上中何省必均分，则不足不给食，九食，七将何自较也？故曰：此非周制也，或曰：彻者通也，通夏殷之制，而为言也，匠人注云：畿内用夏之贡法，邦国用殷之助法，孟子曰：国中用，贡野用助。
夫丧乱蔑资者，蔑灭资，咨嗟叹之声乎？曰：资借也，蔑资，言无所慿，借书文侯之命云，殄资泽于下，民桑柔云，国步蔑资。
不明尔德，时无背无侧，尔德不明，以无陪无卿言，左右傍侧公卿之臣，皆不称其官，如无人矣？曰：谨荷惟不明其德，则虽有反侧者，亦视若无有，惟其德不明，则虽有良辅亦视若无有，故汉书五行志云：不明其德，不知善否，以美为恶，以恶为美，究至于无有善亦无有恶，顔注所谓不别善恶，则虽有背逆倾，昃者有堪为卿大夫者，皆不知之也。
民靡有黎，怨从征也，是时厉王好兵，凡从征者皆老弱，故曰靡有黎，谓无苍头者也，或曰：壮者从军，则无黎言，黔首尽矣，盖自是而民无壮者。
谁能执热，逝不以濯？不必手执热物也热之廹体体受之，若执持者，然犹曰执政，执事也，杜诗云：执热露白首，韩退之答张籍书云：若执热者之濯清风也，夫露者，以首濯者，以风定知非手。
听言则对，诵言如醉，匪用其良，覆俾我悖曰：我以其能听我之言而对之，然亦知其不能聼也，故诵言而中心如醉，由王不用善人，而反使我至此，悖眊也？曰：谨荷此为不聼，其言者訧耳，故曰聼人之言，则未有不对者，遇规讽之言，而忽尔若醉，夫不用其良而反予我以悖乱，此何为也？
昊天上帝，则不我遗，胡不相畏，先祖于摧曰：天降旱灾，使我无所遗，则先祖之祀，自此灭矣！曰：犹之下之羣公先正，则不我助，父母先祖，胡宁忍予也！此复调也，而彼此异义，不可，凡人无所归怨，则怨及于天，怨天，不得则怨，及祖父犹四月，云：先祖匪人，史记云：人穷则反本，疾痛惨怛，未尝不呼父母者，夫既靡有孑遗矣！彼夫昊天上帝于我乎？疎则其不我遗固然也，今何能不相畏哉！即先祖而摧我甚矣。
出宿于屠，即杜也。曰：即杜伯国者，在永兴，长安县南十五里，杜古作屠左传？膳宰屠蒯，檀弓作杜蒉。
蹶父之子，蹶父周之卿，姞姓也？曰：本姞姓，故下称韩姞，然与尹姞之，姞有异，此黄帝之裔，后为燕下又云：溥彼韩城，燕师所完即是也。
铺敦淮坟，言布其师众，厚集其陈也，曰：敦顿也，越絶书云：西陵名敦兵城者，以句践曽顿兵故也。夫宣王伐徐，顿兵淮浦，所以张威句践伐，呉顿兵西陵，是为审势，故同一顿也，而贤王用之为师，贞覇主用之，为兵法，鞫人忮忒，谮始竟背，岂曰不极？伊胡为慝，丙乃曰：朱子曰：彼妇寺者以智辩，穷人之言，其心之忮害，而僣忒也，既以谮佞倡始于前，而终或不騐于后，则亦不复自谓其言之放恣无所极，已而反曰：是何足为？慝乎敢取，是曰穷人，以忮忌僭忒之情，谮之于始而终则讳之，夫岂不用其至极反，曰：是不知谁为此？隐慝也者，是以君子而贾行妇人而倾城也。
维天之命，于穆不已，于乎不显，文王之德之纯言，天道无穷，而文王之德，与之无间，则文之德之盛也。曰：是以引诗者解诗不可也，中庸引诗耳，天之命，周至深远而无有，穷则以文王不显之德，之纯也，犹文王之诗曰：有周不显，帝命不时也。
假以溢我？曰：何之为假？声之转也？曰：何之为遐？声之转何之为假？岂声之转耶？假使也言使有以恤我。
念兹戎功，继序，其皇之若曰：吾念汝助祭，锡福有此戎功，则助祭分也。何戎功之有严，华谷云时助祭，诸侯多有以武功定天下者，故曰：当念此戎功，使子孙可大也，犹管仲曰：愿君无忘臣无忘也。盖使之自念之也，或曰：继序者嗣王也，吾后王将益大其业。
丁曰时迈，朱子曰：春秋传曰：昔武王克商，作颂曰：载戢干戈而外传，又以为周文公之颂，则此诗乃武王之世，周公所作也，外传又曰：金奏肆夏，樊遏渠，天子所以飨元侯也，韦昭注云：肆夏，一名樊韶夏，一名遏纳夏，一名渠，即周礼九夏之三也；吕叔玉云：肆夏时迈也，樊遏执竞也，渠思文也，敢取是写，官曰：非也，是独以诗文之肆于时夏，为肆夏耳，按周礼有九夏，左传，襄四年，穆叔如晋，金奏肆夏之三，则肆夏，昭夏纳夏也，盖由肆夏而推之，以至于三耳，若外传樊遏渠，或非九夏，而韦昭强以樊为肆夏，与遏渠而三，则肆夏即樊矣，外传何以称肆夏樊乎？且肆夏樊即肆夏樊耳，未闻云肆夏何诗，樊何诗也？吕叔玊知肆夏之不得为樊，而以樊为樊，遏则既以肆夏，与樊遏与渠而三，而又以肆夏，为时迈樊，遏为执竞，渠为思文则，然后九夏之名，属之颂矣，夫九夏，武王之乐也，故刘安成云，九夏亦周公所作，而执竞一诗，则祭武与成康诗也，夫祭，武与成康诗，则昭王以后诗也，夫昭王以后之诗而谓之昭，夏不可，且其以时迈为肆夏也，以诗云肆于时，夏也，若执竞，则未有樊与遏也，思文无纳也，曰：樊遏曰纳，何也？夫无樊与遏曰樊，遏无纳曰，纳则必以执竞继，时迈思文，继执竞由时，迈推之曰：执竞曰思文，由肆夏推之，则当曰樊，遏曰纳，然则由此而将尽推之，吾知时迈以前，我将为王，夏思文以后，臣工为章夏也，吾未闻宗祀明堂之时，可歌王夏而周礼籥师，吹击鼓，且得备九，夏之一也，且夫乐师教乐仪曰：行以肆夏，仪礼大射奏肆夏，燕礼亦云：賔及庭而奏肆夏，郊特牲亦云，賔及大门，乃奏肆夏，则肆夏者，虽或用之，飨元侯，然亦下及于賔，客送迎趋步，决拾之文，故穆叔如晋，亦奏之，此必与巡狩方岳，肆觐诸侯之所歌，有殊辞也，故郑司农谓九夏诸篇，颂之类也，乐亡，而诸篇亦亡之矣，故颂不能载，则郑虽谓与颂类，而亦以为别有乐章，非今颂所能备也，故孔頴达疏郑文，且曰颂类者，伹以其歌类乎颂，并非颂也，故唐皮日休有补九夏，歌亦以为九夏诗，亡非今颂之所已载，故补之，他如刘敞，如郑樵则直谓九夏，皆有声无词，但如六笙诗，徒存名耳，故予尝读北齐，北周等，郊庙歌辞，初疑其中，有皇夏，肆夏诸名。以为是璅璅者而得歌，明昭，有周之乐辞也乎而，既而思之，九夏者，空名也，名存而辞亡者也，夫名存而辞亡，则凡有乐辞，皆得彷佛，其声音而为之，实之未有过也，然则肆夏非樊也，樊亦不必又樊遏也，肆夏不必樊樊，遏不必昭夏，渠亦不必纳夏也，夫肆夏不必樊，则并可不必时，迈樊遏不必昭，夏亦可，不必执竞，渠不必纳，夏则亦何必即思文也，我客戾止，亦有斯容，以二王之后来助祭者，其容貌修洁，有如鹭也？曰：此专指殷王之后，与有客同故车马服物皆尚白，比之振鹭。
应田悬鼓，应小鞞，田大鼓也，郑氏曰：田当作小鼔也写官曰田鼓，大鼓也，田大音之转也。若其更为，则以田本通耳，此非田为大，为小矣，按信南山云，维禹甸之，周礼注作维禹敶之，春秋陈氏，后为田氏，史记韩世家有陈筮，即国防，所谓田苓者。
武曰：春秋传以此为大，武之首章也，曰：按春秋传作武诗，卒章非首章也，且其称卒章亦指耆定尔功，一语佛时，仔肩佛弼也，又頼羣臣辅我，所负荷之任，曰：佛，弗也，学记曰：其求之也，佛法言曰：荒乎佛乎正，皆谓弗也。是故韩诗曰：弗时仔肩，夫事君者，必多所不可，而后能责君以负荷，公羊曰：弗者不可之深矣。
小毖之诗曰：予其惩而毖后患，莫予荓蜂，自求辛螫，肇允彼桃虫，拚飞维鸟，未堪家多难，予又集于蓼解之者，曰：此访落之意也。桃虫鹪鹩之雏，化而为雕，故古语曰：鹪鹩生雕言，始小而终则大也，故曰：予何所惩？而谨后患乎？荓蜂而得辛螫，信桃虫，而不知其能为大鸟，此其所当惩者也。此指管蔡事也，故又曰：我方防冲，未能堪此，而又集我于辛苦之地，则奈何？勿我助矣！曰：谨荷小毖者自惩也，莫予云者，惩已之，使管蔡也，大诰云是我国有疵也，肇允云者，则惩已之轻，武庚也，大诰云：殷小腆耳，乃大敢言，继叙也，故曰：予其惩而毖之也哉？当其初也，莫有使蜂螫予者，予自求之，若曰予惩乎？管，蔡之使，而不及也，严华谷曰：莫予倒辞也，犹诗云莫予云，觏也，桃虫者，鹪鹩也，然而鹪鹩不化，雕其云鸟者，则鹪鹩本鸟也，故鹪鹩鸟也，人伹以其名为虫而忽之，而不知拚飞之本，是鸟此比，忽视武庚而不知武庚，实胜国，后得为患，故曰：始以武庚为可轻，而不可轻也。予遭家不造久矣，乃复觏此事。
其耕泽泽，泽泽解散也，若以泽，泽为解散，则是以泽为释也，泽润泽也，土方春时，阳气上升泽，泽可耕也，是故农家书亦云：土滋冐橛，耕者急发。
匪且有且，匪今斯今，振古如兹，曰：且之为此，振之为极也，言非独此处有此稼，穯之事，亦非独今时，有今丰年之庆也，自极古以来，已如此矣，所云自古有年也，曰：匪谓且有此获，则且为此礼亦匪谓，今斯之获，乃今斯之礼也。盖振古而如兹矣，且姑且也，今亦云得，且便且获之挃挃，或以挃挃为获声，不类也，或以为扑挃，则既扑之，不宜又积之也，挃铚也，刈禾者之鎌也，刈鎌之多，不可名状，故曰挃挃，然盖鎌貌也。铚，铚；貌，铚，犹之镳镳，貌镳也。
文王既勤止，我应受之，敷时绎思，我徂维求定，时周之命于绎思，丙则曰：绎思寻绎而思念也，此颂文王之功，而言其大封功臣之意，言文王之勤劳，天下至矣，其子孙受而有之，然而不敢専也，布此文王功徳之在人而可绎思者，以赉有功而徃求天下之安定又以为：凡此皆周之命而非复商之旧矣，遂叹美之。而欲诸臣受封赉者，绎思文王之德而不忘也，写官曰：此告诸侯，诗也，武初归自商，祀穆考庙，大告诸侯以得天下之意也。若曰文王既勤止，我应受之，积德累仁，当受命也，敷时绎思，凡布列于是者，皆绎思之也，我徂维求定，岂有他也？时周之命，非我小国，敢弋殷命也，于绎思汝，更思之也，按序以此为大，封于庙之诗，此因诗名为赉故耳。然而诗中无赉予义矣，况既曰大封，则必在武王时，非成王可知矣。又曰：颂文武之功何与？且春秋传以此为大，武之三章，曰大武，则其为武王时诗，又明明可据者，故推赉之説即以为大告，诸侯用锡新命，亦无不可，然而不必赉予矣。且赉般酌三诗皆无名义，又一例。
于皇时周，陟其高山，嶞山乔岳，允犹翕河，敷天之下，裒时之对，时周之命曰高山，凡山耳，嶞则其狭而长者，乔；高也，岳则其高而大者，允，信也，犹犹由也河善泛溢，得其性，则翕裒聚也，对者，答也，言美哉此周也！其巡狩而登此山，以柴望又道于河，以周四岳，凡以敷天之下，莫不有望于我，故聚而朝之，方岳之下，以答其意耳，写官曰：此周之封禅颂也，按：白虎通云：于皇时周，陟其高山，言周太平，封泰山也，管子亦曰：周成王封防山，禅社首，虽其事不经，然古载籍家，皆言黄帝以来实有之，则此颂封禅未可知也。嶞者堕也，陆德明以嶞山作堕山，即禅也，传所谓除地町町者也，乔封也，封之者，使崇故曰乔，周灵王之有司曰：古者不嶞山不崇薮，堕之为禅，崇之为封也，岳岱也，山众山也，封者必以岱，故曰岳禅，则随地可行者，故曰山允者，信也，犹似也，古封禅者必祀，河犹穆天子西征，祀河宗汉武封禅还，乃临决河，唐宗东封，眺洪河也，允犹者，以明信似河，如春秋传曰：有如此河，盖祀辞也，翕河者，河合众水，为众水宗，故曰翕，犹传所称河宗也，敷天之下，裒时之对，时周之命，言敷天之下皆聚而对之，以为是封禅者，周之命也，司马相如封禅颂曰：于传载之，受命所乗苏珽东封颂，亦曰昊穹之命，再集巨唐皇帝受之。
荆舒是惩，荆者，楚之别号，舒其与国也，曰：谨荷舒偃，姓有七舒国，唐史谓羣舒一国，五名是也。其地近楚，后为楚所灭，故称荆舒。
敢取是，绥我思成，思成何也？郑氏曰：安我以所思而成之，人谓神明来格也。礼记曰斋之日，思其居处，思其笑语，斋三日，乃见其所为斋者，此之谓思成，苏氏曰：其所见闻，本非有也，生于思耳，盖斋而思之，迨祭而如有见闻，则成此人矣！曰：绥我以所思之皆成就也。犹俗所云如愿也，烈祖篇亦云：赉我思成。
天命鸟，降而生商，鸟鳦也，春分鸟降，高辛氏之妃，有娀氏女，简狄祈于郊，媒鳦遗卵，简狄吞之，而生契曰：何必吞鳦哉！鸟降时祈，高禖而得之，故曰天命，蔡邕月令章句云：鸟至，日有事高禖而生契，降即至也。月令云：是月也，鸟至。
正域彼四方，正治也，曰开创之主，虑尚权术，故曰：正言我之得天下以正也。
肇域彼四海，肇，开也，言其封域，则极乎四海之广也？曰：中兴之主，虑循故事，故曰：肇言：我与天下更始也，孟子云：武丁朝诸侯，有天下执竞云，自彼成康，奄有四方，皆似始有天下者，故汤以开创称武，武丁以中兴亦称武，非无意也。
王桓拨，王契也，者深防之称，或曰，以鸟降而生也。桓武拨治也，曰：濬哲也，以首言濬哲惟商，故此以王承之，如书称濬哲文明，下即称德也，桓拨长发也，以首言长其祥，故又以桓拨承之，按桓拨韩诗作桓发，即长发也，国语王勤商，十四世而兴，以契为濳，德渐升与舜同，其称长发，犹书称德，即称升闻也，故下又即以受小国，大国既发承之。
受命不违，至于汤齐，汤齐，何也？苏氏曰：至汤而王业成，与天命防也，写官曰：帝命之不去，自先公至于汤等，且汤，复圣敬昭格之则，帝益发之，然后命之，式九围焉，此自王相土来，故曰：至于汤言，汤以前先公不胜数耳，韩诗外传曰：至于汤齐，古今一致也，先圣后圣，其揆一也。为下国缀旒，缀犹结也，旒旗之垂者也，言为天子而为诸侯所系属，如旗之縿，为旒所缀也，敢取是？曰：谨荷缀旒，齐，鲁，韩、三家俱作畷邮田舍也，即邮表畷也，以其丁疆畔连缀之地，则曰畷，以其似邮舍，则曰邮畷邮，可众处者，以喻为下国所覆，谨荷。
为下国骏厖，骏厖谓何？传曰：骏！大也厖，厚也，董氏曰：齐诗作骏駹，谓马也，敢取，是曰谨荷，骏駹马也。以其体高峻，故曰：骏以其骏之尤高者，则曰駹骏駹，可共乗者以喻为下国所载，谨荷。
韦顾既伐，昆吾夏桀，甲曰：郑氏曰：韦彭姓，顾昆吾姬姓，写官曰考，韦顾昆吾，皆高阳氏，后韦即豕韦也，彭姓若顾昆吾，皆已姓，今濮之范，东南有古顾城，澶之濮阳，昆吾氏之墟也，隋为昆吾县。
降于卿士，甲曰：降言天赐之也，卿士，则伊尹也；写官曰：天降伊尹可曰：降于伊尹乎？降，下也，言汤之下于尹也，所谓成汤之于伊尹，学焉而后臣也，天问云：帝乃降观下，逢伊挚，亦此谓也。
挞彼殷武，奋伐荆楚，罙入其阻，裒荆之旅，有截其所，汤孙之绪，或曰，自盘庚没而殷道衰，楚人叛之，高宗挞然用武以伐其国，入其险阻，以致其众，尽平其地，使截然齐一，皆高宗之功也，易曰：高宗伐鬼方，三年克之，盖谓此与写官曰：按后汉西羌传，武丁伐西戎，鬼方，则鬼方在西，非南楚也，竹书亦云：王季伐西落鬼戎，盖鬼戎本西落而武丁伐之，三年始克，故书传，亦曰武丁，修行三年而重译毕至，此又一事也，若此诗，则初起，奋伐而即深入其地矣，新王之师，从天而下，盖用兵之神，莫过于此，而谓三年克之，可乎？且夫诗言皆兵形也，其云奋伐而即云：入其阻者，以荆楚据蜀，连越控汉，引江北撼中州，东瞷陈蔡，其形胜所在，不特一所，深入其阻，则亦尽据其要也。故其能用兵，神速如此。
奋伐荆楚，以楚人叛之，故伐之曰：荆楚本二国皆姓，然是时伐荆，非伐楚也，观下云：裒荆之旅可知也，然而兼言楚者，则是时荆已兼有楚矣，至周时，楚乃兼荆，故楚亦称荆，观春秋自僖公以前，皆称荆可知也，荆楚本一木，盖一木而两名，以比本一姓，而两国者。
命于下国，则天命之以天下，曰：谨荷据左传，注云命于下国，为下国所命，为天子也，故命于也。盖武丁本为天子，似为下国所归命，而始得之者，孟子曰：武丁朝诸侯有天下。
商邑翼翼，四方之极，商邑王都也，翼翼者整饬之也，极表也，曰：商亳也，殷亦名景亳，在河南，虽负山带河，然四伐之国，与东周无异，故武丁即位，即四征其首，伐楚者，以楚介南薮，参扼于商邑之吭而易为患也，故一奋伐而商邑，翼然足以控制天下矣，古王之审于大势如此。
毛诗写官记卷四