钦定四库全书      经部三
诗传旁通        诗类
提要
【臣】等谨案：诗传旁通十五卷元梁益撰益，字友直，号庸斋江隂人自署三山者，以其先福州人也，尝举江浙乡试，不及仕宦，教授乡里，以终事迹，附载元史，儒学传陆文圭传内朱子诗传详于作诗之意，而名物训诂，仅举大凡，盖是书仿孔贾注防证明注文之例，凡集传所引故实，一一引据出处，辨柝源委，因杜文瑛先有语，孟旁通体例相似，故亦以旁通为名，其中如圣人之耦，则引西汉书，刘歆论董仲舒语见尧于羹，见舜于墙则引后汉书李固传以明出典，或朱子所未详者，亦旁引诸说以补之，如五緎五总引，陆佃之语三单，引郑笺羡卒，孔疏副丁之类，亦间有与朱子之说稍异者，如顷筐塈之，集传音许器切大雅民之攸暨，集传音许既切者，从陆徳明经典释文。益，则引礼部韵谓许既切者在，未韵音饩，注云取也，许器切者，在至韵音，洎作巨至切，朱子之音，与礼部韵不同云。云是是非非絶不坚持门户，视胡炳文等之攀附髙名言言附合，相去逺矣卷首为类目末一卷，则其叙説内一条论秦，造父封赵因録罗泌国姓，纪原之文，自谓此于诗传虽无所系，而宋氏有国，其姓亦当知，故通之则冗赘之文，汗漫无理可，已而不已者也。前有至正四年，太平路总管府推官，滨州翟思忠序明朱睦，防授经图，遂以诗传旁通为思忠作殊为踈舛，今从朱彛尊经义考所辨，【案彛尊所引，乃陆元辅之言，】附订正，马乾隆四十三年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
诗传旁通原序
夫诗六经中之一经也，三百篇一言以蔽之，曰：思无邪，六义以该之，曰：风；赋，比；兴，雅；颂，盖其言之羙恶劝焉，惩焉，使人各正其性情也，自圣人删之，后分而为四，曰齐，曰鲁，曰韩，曰：毛校之三氏，独毛与经合，学者多宗之，故曰毛诗，由汉而唐，诸大名儒，有传有笺，有防有注，异焉同焉。各成一家，至于有宋，文公朱先生为之集传，阐圣人之微言，指学者之防径上以正国风，下以明人伦，岂但塲屋之资而已哉！三山梁先生，友直号庸斋，搰搰于此，昧必欲闻，懵必欲解，参诸先正，问之老宿，遇有所得，手纂成帙，曰：诗传旁通旁通者，引用羣经，兼辑诸説不泥不僻，如易之六爻，发挥旁通，周流该贯也，用功懋矣，淑人多矣，呜呼！先生可谓温柔敦厚，深于诗之教者，与至正四年秋九月十三日，承直郎，太平路，摠管府推官致仕，隠居士濵州翟思忠序。
钦定四库全书
诗传旁通卷一      元 梁益 撰国风
周南
周国名
周祖后稷，其母有邰氏女曰：姜嫄为帝喾，元妃生后稷，弃而复收，故名曰弃儿时，防戯好种树麻菽，【树艺也，】及为成人，遂好耕农，尧举以为农师，舜封之于邰，号曰后稷，别姓姬氏，后者有爵土之称，稷者田正之官，帝喾髙辛氏故后稷别其姓，为姬氏也，至孙古公，亶甫居周原因，号曰周，周原者，岐山下小地名，杜元凯，春秋传云：扶风雝，东北有周城，徐广史记注云：岐山在扶风美阳西北，其南有周原，雝在唐为天兴县，周城即周原也，昔者黄帝之臣有周昌商之太史，有周任，则周之为姓，古盖有之，非始于后稷，稷所封之邰，在永兴之武功，稷子不窋，【竹律切，】自窜于戎狄之间，谓之尉季，庆州安化有尉，季城亦谓之不窋，城公刘居邠，邠本山谷之名字，与豳同在扶风之栒邑，【栒音荀，】，古公避狄，迁岐之阳，岐阳，即美阳，今鳯翔府岐山县，桓谭琴操，文王初为岐侯，然则后稷，自唐虞时，受封歴夏商千有余年，至其十三世孙古公亶甫始有周号，文王为国号，武王克商，遂以为天下之号也，又有宗周，成周东西周之名，文王都丰，武王都镐，自武王以镐为京而谓丰为宗周，周公相成王，作东都于洛邑，谓之王城，其后周室下衰，平王东迁，遂居其地，谓之东周，而谓丰镐为西周，方成王时，周公既营洛邑，又作下都，徙殷之顽民居之，谓之成周，今河南洛城故城是也。至战国时周愈下衰，分为东周君，西周君秦，迁东周君于狐之聚，【惮音惮】，迁西周君于阳人之聚，而周亡矣， 惮狐地名，在洛阳南百五十里，阳人聚在汝州之西，周平王之子秀封于汝川，秦灭之，为汝南郡，汉光武封姬常为周承休公居麻城，其地在汝州梁县，今汝东有承休故城。
后稷十三世孙古公亶甫
史记，自后稷至亶甫，父死子继，凡十三世，而世本所纪，与史记不同。
史记
后稷  不窋  鞠【一作鞠陶】 公刘
庆节  皇仆  差弗  毁隃
公非  髙圉  亚圉  公叔祖类古公亶甫
世本
后稷  不窋  鞠   公刘
庆节  皇仆  差弗  伪榆
公非  辟方  髙圉  侯牟
亚圉  云都  太公组绀
诸盩  亶父
胡氏【宏，】皇王大纪曰：殷王小乙，甲寅，二十六祀，豳，亶父迁于岐，改号曰周【，字仁仲，号五峯，建宁人，】 罗氏，【泌】路，史曰：不窋生鞠，是为鞠陶传云：有手曰鞠，鞠陶生公，刘公刘能脩后稷之业，民保归之，周道繇兴公刘生庆节，始国于邠，庆节生皇仆，皇仆生弗差，【作差弗者，非弗差，犹曰难当大柰也，】弗差，生伪榆一作毁隃，伪榆生公，非公非生辟方，辟方生髙圉髙圉能帅稷者是生侯，牟侯牟生亚圉，亚圉卒，弟云都继云都生公叔组绀，是为祖类，祖类生诸盩，是为太公，太公生亶甫，是为古公太王，太王生防伯，仲雍季歴三人，凡一十七世 按，世本云公非辟方髙圉侯牟亚圉，云都组绀诸盩，亶甫而已，班氏表云：辟方公，非子髙圉辟方子而夷，竢亚圉皆髙圉子云都乃亚圉之弟，杜预释例云：髙圉不窋九世孙。史记索隠亦以辟方侯牟为二人，斯得之矣，独史记无辟方侯牟云都诸盩至，皇甫谧遂以为公非髙圉亚圉祖，绀之子，葢牵于单，穆公十四世之説而合二人为一尔，【字长源，庐陵人路者，大也，】 国语，单穆公言，后稷勤周十五世而兴焉，【国语者，左丘明作，亦谓之春秋外传，】 金氏，【履祥】，通鉴前编曰：按迁岐之事，据西汉书，娄敬传则古公迁岐下，距伐商百有余年，当在廪辛之世，据东汉书，西羌传序则古公迁岐，又当武乙之时，皆年数促数，【音朔，】该事不伸，娄敬一时之言，计不察察，东汉书据竹书，竹书载太丁良久，与经世歴不同，皆不可攷，惟大纪系之，小乙之年，葢以甲纪也，下逮克商，凡二百年，按诗称爰及姜女，聿来胥宇，则其时古公太姜之年尚少，未有泰伯，王季也，至称其治岐之后，帝省其山，斯防【蒲具切】斯兑，然后作邦作对，则始生，泰伯王季尔古公，年寿甚髙故号古公，而王季文王，皆且百年，尚论其世则大纪之年，近是【字，吉父号仁山，金华人，】 ，竹书【亦云：汲冡书，晋太康二年，汲郡人发魏襄王冡所得竹简漆书】。
古公王季文王
古公者，豳公之号也，亶甫字或殷名，殷人尚质，史记周本纪，古公有长子曰泰伯，次曰虞仲，太姜生少子季歴季歴娶太任，皆贤妇人，生子昌，有圣瑞，古公曰：我世当有兴者，其在昌乎泰伯，虞仲知古公欲立季歴以传昌二人，乃亡如荆蛮，文身断髪以让季歴古公卒，季歴立，是为公季，公季脩古公遗道，笃于行义，【行胡孟切】诸侯顺之公，季卒，子昌立，是为西伯。
三分天下有其二
时天下九州，兾兖青，徐、扬、荆、豫、梁、雍，今归文王者，六州，荆梁雍豫徐扬也，惟青兖兾尚属纣耳，此文王为西伯时也，文王所以为西伯者，以国君而赐弓矢，得専征伐者也，汉孔安国言虞，芮质成之年，为文王受命，改元之年，非也，文王在日未尝称王，诗中有周王于迈，六师及之等语，天子六军，侯国。三军所谓六师，葢追述之词。
武王克商有天下
一戎衣天下大定，乃反商政，政由旧【，反纣之政，由商之旧，】 礼记大传牧之野，武王之大事也，既事而退，柴于上帝，祈于社，设奠于牧室，遂率天下诸侯执豆笾，逡【音峻，】奔走，追王【去声，】太王亶父文王昌，不以卑临尊也， 注不以诸侯之号临天子。
文王徙丰
本纪文王伐，崇侯虎而作丰邑， 张守节史记，正义曰：崇夏禹之父名，鲧者所封，虞；夏，商；周，皆有崇国，【鲧音衮】，徐广史记注曰：丰，在京兆鄠县，东有灵台，【鄠音户】。
武王迁镐
三辅黄图曰：汉京兆长安南数十里，上林昆明池有镐池，其地即周之故都，元和郡国志，镐在长安，有武王宫，汉穿昆明池，镐之遗址沦焉，今永兴昆明，北之镐陂，即京周也，世本六韬皆以镐为鄗，史记亦作鄗池君。
房中之乐
仪礼，燕礼篇有房中之乐，汉书礼乐志房中祠乐髙祖姬唐山夫人所作也，【唐山姓】，周有房中，乐至秦，名曰寿人，凡乐，乐其所生礼，不忘其本髙祖乐楚声，故房中乐楚声也，孝恵二年，使乐府令夏侯寛备其箫，箎更名曰安世乐，【乐其乐，楚二乐字，并音洛。余并音岳，更音庚，】孔頴逹诗正义路寝之常乐，天子以周南诸侯以召南，是天子诸侯皆有房中之乐也。
闗雎
兴也
赋，比，兴者作诗之体，风雅颂者作诗之名，诗有六义三经而三纬之风雅颂为经；赋，比，兴为纬，三纬之中又复错综焉，如兴而比赋而兴之类六义之防，粲然明矣。
雎鸠一名王雎
雎鸠王雎，尔雅文李廵注曰：王雎，一名雎鸠，郭璞注曰：雕类，今江东呼之为鹗，好在江渚，山邉食鱼，毛诗传曰：鸟挚而有别，陆玑防曰雎鸠，大小如鸱，深目，目上骨露，幽州人谓之鹫，而扬雄许慎皆曰白鷢，【其月切，】似鹰，尾上白按：郭注所引毛传之鸷，今诗传作鸷字书，鸷挚通而挚，又与至通，郑康成笺云：挚之言至也，谓王雎之鸟，雌雄情意至，然而有别，然则挚者情意，深至之谓，非鸷击鸷也，郑夹漈，通志畧曰雎鸠尔雅，以为王雎，鳬类多在水，邉尾有一防白，故扬雄云白鷢旧説雕类误矣，夹漈尝曰：凡鴈鹜之类，其喙者，则其声闗闗鸡雉之类，其喙鋭者，则其声鷕鷕，【音杳】，此天也，雎鸠之喙似鳬雁，故其声闗闗然且鸷鸟之喙，皆钩曲铦，鋭而雎鸠则不然，益见鸷而有别之鸷，非鸷击之，鸷乃与挚通之挚也，鳬鹥皆捕鱼以食，岂亦为鸷鸟乎？张守节谓王雎为金口鸮，姑备其説扬子云羽猎赋，王雎闗闗鸣鴈嘤嘤，张平子思赋，鸣鹤交颈，雎鸠相和，归田赋，王雎鼓翼，仓庚哀鸣，夫以王雎仓庚，并言决非雕鹗，或谓王雎，即今杜鹃云。
毛传
汉世言诗者四，家齐辕生为齐诗，【辕固生】，鲁申公为鲁诗，燕韩婴为韩诗，毛公为毛诗，齐；鲁，韩三家诗并立学官，毛诗至平帝时，始得立齐诗，亡于魏代鲁诗，亡于西晋，韩诗仅存外传，惟毛氏传独行以至于今，初学记曰：荀卿授鲁国毛亨作训诂，传以授赵国，毛苌，时人谓亨为大毛公，谓苌为小毛公，大毛公之名，惟见于此，苌字或作长，此毛传者，谓毛苌之诗传也训诂汉书诂作故顔师古曰：故者通其指，义也，流俗改故为诂，非也。
乘居匹处
刘向列女传，周宣王姜，后曰：雎鸠之鸟，犹未尝见其乘居而匹，游 乘四也，匹两也；匹之为两，如解鸳鸯诗者曰：鸳鸯匹鸟也，盖此禽之性，止则相偶，飞则双翔，故谓之匹。鸟匹者，两也，【乘去声】。
挚至通
书西伯戡黎，大命不挚，注挚至也，汉班嗣报桓谭书，伏周，孔之轨躅，驰顔闵之极挚。
汉康衡
西汉书，匡衡字稚圭，东海承人也，【承音证，】父世农夫，至衡好学，家贫，佣作以供资用，尤精力过絶诸儒为之语曰：无説诗匡鼎来，匡説诗解人頥元帝建昭三年，为丞相，封乐安侯，帝崩，成帝即位，衡上防戒妃匹，劝经学威仪之则，曰：臣闻之，师曰：妃匹之际，生民之始，万福之原，婚姻之礼正，然后品物遂而天命全，孔子论诗以关雎为始，言太上者民之父母，后夫人之行，不侔乎天地，则无以奉神灵之綂，而理万物之宜，故诗曰：窈窕淑女，君子好仇，言能致其贞淑，不贰其操，情欲之感，无介乎容仪，宴私之意，不形乎动静，夫然后可以配至尊而为宗庙主，此纲纪之首，王教之端，自上世以来，三代兴废，未有不由此者也， 淮南王传，欲以亲戚之意，望于太上，如淳曰：太上天子也，宋讳匡字，故曰康。
妃匹
史记外戚世家序甚哉！妃匹之爱，司马贞曰：妃音配，又如字，愚按，妃匹之妃，宜去声。
葛覃
女师
毛氏传，古者女师教以妇徳妇言妇容，妇功，孔頴逹防妇人五十，无子，出而不复嫁，能以妇道教人者为姆。
烦撋
郑康成诗笺烦，撋之用功，深字畧云烦撋犹捼莏也，礼记曲礼共饭不泽手，郑康成注泽谓捼莏也，撋而専切捼奴禾切莏素禾切。
私衣
私谓平居燕私之服衣，谓行礼之服如袆衣，褖衣之属，【袆音挥，褖音彖】。
归宁
左传荘公二十七年冬，杞伯姬来归宁也，凡诸侯之女，归宁曰来，出曰来归，夫人归宁，曰：如某出曰：归于某 ，归宁者，归而宁问，父母安否。
卷耳
尔雅
史记五宗，三王世家曰：太中大夫，公户满意，称引古今通义，国家大礼，文章尔雅，【公户姓满意，名】司马贞索隠曰尔近也，雅正也其书于正字义训为近，故云尔雅相承云，周公作以教成，王又云，子夏所作，以解诗书，郭景纯注尔雅，序曰：尔雅者，兴于中古，隆于汉氏。
羑里
史记本纪，纣囚西伯于羑里，张守节曰：羑一作牖，羑里城，在相州荡隂县北九里相州，今彰徳府【羑里，音酉，相音去声，】。
樛木
小君内子
朱子语録郑可学问：乐只君子，作后妃，亦无害否？先生曰：以文义推之，不得不作，后妃，若作文王，恐太隔越了， 益按国君，夫人谓之小君，卿大夫以下之妻均，谓之内子。
螽斯
以股相切作声
谓以股相磨切而作声，如七月斯螽，动股始跃，而以股鸣莎鸡，振羽能飞，而以翅鸣之类也，考工记以翼鸣者，以股鸣者，谓之小虫之属。
桃夭
嫁曰归
妇人内夫家而外父母家故谓嫁为归
仲春令
周礼地官媒氏掌万民之判，中春之月，令防男女郑氏注：中春隂阳交以成婚礼，顺天时也。
兎罝
椓杙声
杙音弋橜也橜音掘椓杙声椓伐杙橜之声也
逵九逹之道
尔雅释宫曰：一逹谓之道路，【长道，】二逹谓之岐旁，【岐道交出，】三逹谓之剧旁，【数道交错，】四逹谓之衢，【交道四出，】五逹谓之康，六逹谓之荘【，史记所谓康荘之衢，】七逹谓之剧骖，【三道交，复有一岐出者，】八逹谓之崇期，【四道交出，】九逹谓之逵，【四道交出，复有旁通】。
圣人之耦
西汉书，董仲舒传，班固賛曰刘向称，董仲舒有王佐之才，虽伊吕亡以加【亡，无同】管，晏之属，伯者之佐，殆不及也。【伯覇同】，至向子歆以为，伊、吕，圣人之耦，【对也，】王者不得则不兴，故顔渊死，孔子曰：噫！天防予，唯此一人为能当之，自宰我，子贡，子游，子夏不与焉，【与预通，】仲舒遭承秦灭学之后，六经离析，下帷发愤，潜心大业，令后学者有所统一，为群儒首，然考其师友渊源所渐，【音尖，】犹未及虖！游夏而曰管，晏弗及伊，吕不加过矣，至向曽孙龚，笃论君子也，以歆之言为然， 汉宗室，刘向，字子政，向子歆，字子骏，曽孙名龚。
芣苢
扱
扱与揷音义并同扱收也
汉广
汉
汉水出兴元府西县嶓冡山，为漾水，东流为沔水，又东至南郑为汉水有褒水，从武功来入焉，南郑兴元治而兴元，故汉中也又东与文州文水防，又东过西城旬水入焉，又东过郧、【，音云：】乡县南，又屈而东南，过武当县，又东过顺阳县有淯水，自虢州卢氏县北来入焉，又东过中庐有淮水，自房陵淮山，东流入焉，又东过襄阳，南漳县荆山而为沧浪之水，又东过宜城有鄢水入焉，【鄢音嫣，又音偃】，又东过于鄀【，音若】敖水入焉，又东南，臼水入焉，又东过云杜而为夏水，有涢水入焉，【涢音云，】云杜旧属江夏，后并入安州，安陆又东至大别山下，汉阳，鄂州二城相对之间，南与江水合流而为大江。
江
江水出岷山，一名渎山，一名汶阜山，今属茂州汶山县，发源不一，源亦甚防，所谓江源可以滥觞，滥之言泛也，东南百余里，至天彭山，亦谓之天谷，亦谓之天彭门，两山相对，水迳其间，其山属彭州，又东南过城都郫县，又东南过江阳有湔水，从西北来入焉，江阳属眉州，又南过嘉州犍为县，又南过戎州，道县北，若水，淹水从西来入焉。【？僰，蒲墨切音卜，字本作僰】，又东南至渝州江津县有羌水，涪水，巴水，白水，潜水，渝水合流入焉。又东过涪州，忠州，万州又东，过云安军，云安，今夔府，又东过鱼复鱼复，今夔州奉节迳永安宫及诸葛孔明八阵图垒南，又东南过赤岬城，【岬甲】，又东过巫峡，巫溪水入焉，又东过秭归，又东过夷陵，又东过宜都，又东过禹断江，又东过枝江，有沮水入焉，又东过石首，又东过华容有涌水入焉，又东至巴陵，合于洞庭之陂，其陂有澧水西来，沅水西南来，湘水南来入焉，东至武昌，汉阳大别山，与汉水合，而为大江，东过浔阳，有彭蠡，陂从南来入焉，彭蠡，即今鄱阳湖，合江西，江东诸水，跨豫章南康，饶州之境，又东右过江，宁有丹阳水，从南来入焉，又东左，过江都，邗沟出焉，又东过江隂许浦入海，入海处，在通州海门县，【秭音姊，沮音趄，澧音礼，鄱音婆，邗音寒】。
大堤之曲
夹漈郑氏，【樵】通志畧曰乐府清商曲，襄阳乐【音，洛。】，大堤曲者，宋随王诞始为襄阳郡，元嘉末，仍为雍州，夜闻诸女郎歌，謡因为之辞，古辞云：朝发襄阳城，暮至大堤，宿大堤，诸女儿花，艶惊郎目，后世如李太白大堤曲等作，皆古乐府题。
汝坟
汝
汝水出汝州鲁山县大盂山，其地与，农郡卢氏县接界，故许慎误谓出卢氏也，其水东南过故定陵县滍，【直里切，】水及昆水入焉，定陵，今许州舞阳，又东南过上蔡至褒信县，汝口，南入于淮，滍水出汝州鲁阳县尧山，东过定陵县西，不羮亭东，入汝鲁阳，鲁山皆县名，汝水周南之水也。
鱼劳尾赤
飬生经鱼劳则尾赤人劳则髪白
麟之趾
祖庙未毁
春秋，文公二年，公羊传何休注，毁庙谓亲过髙祖毁其庙，藏其主于太祖庙中。
召南
召地名
召公名，奭与周同姓，武王封之于燕，諡曰康公，字书，召与邵同奭之音释。
采邑
西汉书，刑法志，采官也，因官食地，故曰采地采邑，即采地也，采一音去声。
召亭
王氏【应麟】困学记闻曰：朱子诗传旧説扶风雍县南有召亭，今雍县，析为岐山，天兴二县，未知召亭的在何县，愚按：史记正义引括地志，召亭在岐山县西南【字伯厚，号厚斋浚仪人，居四明，】括地志，唐太宗之子，魏王防所撰集，张守节史记正义引用之。
鹊巢
众媵侄娣
公羊传，荘公十九年，公子结媵陈人之妇于鄄，【媵音孕，鄄音绢，】媵者何？诸侯娶一国，则二国往媵之，以侄娣从，【才用切，】侄者何？兄之子也，娣者何？弟也？诸侯一娶九女，诸侯不再娶，何休注诸侯，一娶九女，所以广嗣续也，左氏成公八年传，凡诸侯嫁女，同姓媵之，异姓则否？媵者从嫁之称，男为媵臣，女为媵妾。
采蘩
亲蚕
西陵氏，名儽祖，黄帝元妃也，罗氏路史曰：黄帝命西陵氏劝蚕，稼月大火而浴种，夫人副袆而躬桑，乃献茧丝，遂称织絍之功，因之广织，以给郊庙之服，皇图要覧曰：伏羲化蚕，西陵氏始飬蚕，故淮南王蚕经云：西陵氏劝蚕，稼亲蚕始，此儽或作□，亦作累，并祖为切， 谷梁传，王后亲蚕，以供祭服，国非无良农工女也，以为人之所尽，事其祖祢，不若以己所自亲者也。
公桑
记祭义，古者天子诸侯必有公桑蚕室，近川而为之，筑宫仞有三尺，棘墙而外闭之。
陶陶遂遂
祭义孝子将祭祀，必有齐【侧皆切，】荘之心以虑事，及祭之后，陶陶遂，遂如将复入，然注陶陶遂，遂相随行之貌，陶音遥，又如字。
草虫
迷阳【竒香】
庄子人间世篇孔子适楚，楚狂接舆曰：迷阳，迷阳无伤吾行，吾行郤曲，无伤吾足，王伯厚曰：荘子楚狂之歌，所谓迷阳人皆不晓，胡明仲云：荆楚有草丛生，脩条四时发頴，春夏之交，花亦繁丽，条之腴者，大如巨擘，剥而食之，其味甘美，野人呼为迷阳，其肤多刺，故曰：无伤吾行，无伤吾足，【巨擘手，大拇指也，】。
竒音 与竒偶之竒同
采苹
室西南隅
尔雅释宫曰西南隅，谓之奥，西北隅谓之屋漏，东北隅谓之□，【音頥】东南隅谓之窔，【音杳，又一呌切】。
锜
有足曰锜三足釡也
荐豆
记祭统夫人荐豆明堂位夫人荐豆笾
甘棠
思人爱树
孔子家语好生篇，孔子曰：吾于甘棠，见宗庙之敬也甚矣，思其人，必爱其树，尊其人必敬其位，道也。
勿拜
唐语林施士丐，善毛郑诗，刘禹锡同韩退之栁子厚诣士丐聼説诗曰甘棠勿拜，如人身之拜，小低屈也，勿拜，则不止勿剪言，召伯渐逺人思不可及。
行露
牡齿
杨龟山曰牙牡齿，防无牡齿，杨氏本于説文之説牡齿如俗所谓撩牙。
羔羊
緎总
山隂陆农师曰：蚕之所吐为忽，十忽为丝，五丝为防，【聂】十丝为升，二十丝为緎，四十丝为纪，八十丝为总，诗曰：素丝五緎，又曰：五总其丝之数如此。
殷其靁
此人此所
何斯之斯？此人也，违斯之斯，此所也，犹语斯焉取斯？章集注上斯，斯此人下斯，斯此徳。
摽有梅
塈
顷筐塈之之塈塈者，取也，音许噐切大雅假乐，泂酌民之，攸塈之塈塈者，息也，音许，既切礼韵，许既切者，在未韵音饩，注云取也，许噐切者，在至韵音，洎韵作巨至切，其曰许噐切者陆徳，明音也，朱子之音，与礼韵不同。
小星
齐遫
记玉藻，君子之容舒迟，见所尊者齐遫，齐音咨谦慤貌，遫音速，犹蹙蹙也。
参
参白虎宿三星六星参二星皆西方宿
江有汜
待年
公羊隐公，七年春王三月，叔姬归于纪，何休注，叔姬者，伯姬之媵也，至是乃归者待年，父母之国也，妇人八嵗偹数十五，从嫡二十，承事君子。
以
左传凡师能左右之曰以
何彼秾矣
秾
古注本皆作禯音戎而中切音浓则尼容切
平王齐侯
周平王子桓王，桓王子荘王荘，王女下嫁于齐，春秋鲁荘公元年夏书，单伯逆王姬，秋书筑王姫之馆于外，冬书王姫归于齐，时周荘王四年也。诸儿齐襄公名。
驺虞
中必叠双
班孟坚西都赋，鸟惊触丝，兽骇值锋，机不虚掎，不再控，矢不单杀，中必叠双 ，掎举绮切控音空中，音众。
其民皥皥
皥皥广大自得之貌
仪礼【二南】
乡饮酒乡射，皆合乐燕礼，遂歌乡乐，周南，关雎，葛覃，卷耳，召南，鹊巢，采蘩采苹。
诗传旁通卷一
钦定四库全书
诗传旁通卷二      元 梁益 撰国风
邶
邶鄘不详始封
史记本纪，武王封商纣子禄父殷之余民，武王为殷初定未集，乃使其弟管叔鲜，蔡叔度相禄父治，殷张守节正义曰：汉地理志云：河内殷之旧都，周既灭殷，分其畿内为三国诗邶，鄘，卫，是也。邶以封纣子武庚，鄘管叔尹之，卫，蔡叔尹之曰：三监【平监，】帝王世纪云：自殷都以东为卫，管叔监之，殷都以西为鄘，蔡叔监之，殷都以北为邶，霍叔监之，是为三监，未详孰是？罗长源路，史曰：邶霍叔尹之，鄘管叔尹之，卫，蔡叔尹之，见于诗谱，谓之三监，孔氏以管蔡商为三监，霍叔不与，班固从之，非也，武庚不得为监，以蔡仲之命攷之，郑谱为是武庚之封，乃纣之都在邶境也。
殷墟
朝歌北冡皆殷墟，朝歌在卫之黎阳，黎阳，唐为卫县，宋为通利军，今为濬州卫县西二十二里有朝歌故城，史记项羽传洹，【音袁，】水南殷墟，有殷城，亦曰北殷。
柏舟
列女传以为妇人诗
刘向列女传，卫宣夫人者，齐侯之女也，嫁于卫，至城门，而卫君死，保母曰：可以还矣。女不听，遂入持三年，防作诗曰：我心匪石，不可转也，我心匪席，不可卷也，君子美其贞一，故举而列之于诗，韩婴氏以为卫宣姜自誓。
孔丛子载孔子读柏舟，见匹夫执志之不可易，华谷严氏，取其说，朱子不取，以孔丛子伪书耳孔鲋，字子鱼，孔子八世孙，魏相孔斌子顺之子仕陈胜，张楚为博士不见用，退而论集，其先孔子仲尼孔伋，子思孔白子上，孔穿子髙孔斌子顺之言，及己身行事，为书七卷，凡二十一篇，名曰孔丛，子丛之为言杂也，孔子卒于哀公十六年，至子思见穆公，时已七八十年，书中有孔子，子思问答，可见其伪姑纂之，以见非不取，匹夫执志之言。
緑衣
正色闲色
记玉藻衣，正色裳闲色，郑康成注谓冕服，上纁下纁，浅绛色，尔雅，三染谓之纁，青；赤，黄，白，黑，五方木火土金水之正色也，以木克土，则青黄，合而成緑，以金克木，则白青合而成碧，以火克金，则赤白合而为红，以水克火则黒赤合而为紫，以土克水则黄黑，合而为駵，此五方之闲，色也【，纁音熏，闲，去声，駵音留】。
荘姜
春秋，隐公三年传卫荘公娶于齐东宫得臣之妹，曰荘姜，美而无子，卫人所为赋硕人也。
燕燕
戴妫州吁
荘公又娶于陈，曰厉妫，生孝伯，早死，其娣戴妫生桓公，荘姜以为己子，公子州吁，嬖人之子也，有宠而好兵，公弗禁，荘姜恶之，四年春，卫州吁弑桓公而立秋州吁如陈，陈人执之，九月，杀州吁于濮，卫人逆公子晋于邢，是为宣公齐女，姜姓陈，女妫姓【，桓公名完】。
陈在卫南
卫在河北陈在河南
任
以恩相信见周公諡法
终风
雨土
孙炎曰：霾，大风扬尘土，从上而下也，夹漈郑氏通志畧汉昭帝始元年中，雨土昼昏，后魏景明四年，凉州雨土如雾，周大象元年，雨土，隋开皇二年，京师雨土，雨于付切。
鼽嚏
月令人多鼽嚏鼽音求嚏音帝
击鼓
漕
西征记今白马城卫之漕邑今滑州白马县
刺
击刺之刺音七亦切音在乐记驷伐注
伐郑
春秋，隐公四年春，戊申，卫州吁弑其君完夏，宋公、陈侯、蔡人，卫人伐郑，秋，翚帅师防宋公，陈侯、蔡人，卫人伐郑，九月，卫人杀州吁于濮，冬，十有二月，卫人立晋。
凯风
浚
浚都陈留曰浚仪
几谏
事父母几谏，几微也，内则篇父母有过，下气怡色，柔声以谏也。
匏有苦叶
厉
尔雅以衣渉水为厉，注衣为裈，又曰：繇膝以下为掲，繇膝以上为渉，繇带以上为厉，注繇自也，邢昺防言水深至于裈，以上者为渉度之名厉。
轨
轨美切，谓车轊头也，轊音卫，车轴端也，依传意，轨宜音犯，按：说文轨车辙也，从车九声音美切，轨车轼前也，从车凢声音犯字，又作九经，古注车轊头，所谓轵也。轵，字音止，毂末也，车轮所穿为道也。
昏礼用鴈
程子曰鴈取其不再偶
纳采请期
昏礼有纳采，问名，纳吉，纳征，请期，亲迎六礼，【迎去声，】纳采者，纳其采择之礼，即今世俗言定也。
谷风
畿
畿门内也韩退之诗白石为门畿门阈也
荼见载芟
周颂良耜以薅荼蓼
荼【苦菜 委叶 英荼 萑苕】
荼，一曰苦菜，一曰委叶，一曰英荼，一曰萑苕，四名而为三物【萑，胡官切音丸，】此诗之，谁谓荼苦？传曰：荼，苦菜也，大雅绵之，堇荼如饴，唐采苓之采苦，采苦，皆苦菜也。郑出其东门，有女如荼，传曰：荼英荼也，豳鸱鸮，予所捋荼，传曰：荼，萑，苕也，周颂良耜，以薅荼蓼，孔氏防曰：委叶也。
苦菜，尔雅释草荼，苦菜，郭璞注，谁谓荼苦？苦菜可食，邢昺防此味苦，可食之菜也，一名荼，一名苦本草，一名荼草，一名选，一名游冬，易纬通卦验图云：苦菜生于寒秋，经冬，歴春乃成，月令，孟夏苦菜秀是也。叶似苦苣而细，断之有白汁，花黄，似菊堪食，但苦耳，委叶尔雅，释草荼委叶，郭璞注诗云：以茠蒤蓼，茠与薅同蒤，与荼同邢昺，防秽草也，王肃曰：荼陆秽，谓陆地芜秽之草也，舍人注尔雅曰：荼，一名委叶。
英荼孔氏防，郑康成于周礼，地官掌荼，及既夕，注与出其东门，有女如荼笺，皆云荼茅秀，然则茅草秀出之穗也，言荼英荼者，六月，诗白斾英，英是白貌，茅之秀者，其穂色白，言女防服色如荼，然吴语说吴王夫差【国语中呉语也。夫！音扶。差音钗，】于黄池之防陈兵以胁，晋万人为方阵，皆白常白旗，素甲，白羽之矰，望之如荼，韦昭云荼，茅秀亦以白色为如荼与此诗传意同女见弃，所以防服者，王肃云见弃，又遭兵革之祸，故皆防服也。萑苕孔氏，防谓薍之秀穗也，毛公，八月，萑苇传薍，为萑葭为苇，予所捋荼，传荼，萑苕也，然则萑苕之与茅秀，其物相类，故皆名荼也，薍五患切音顽之去声，江东呼为乌蓲，【音丘】。
泾
泾水出安定泾阳县西开头山，宋为镇戎军，古之安定朝那县也，开苦见切，又音牵，一名笄头山，一名都卢山，一名崆峒山，【笄音鸡】。
渭
渭水出陇西郡首阳县渭首亭南，鸟防山，首阳唐省入渭源，隷渭州，宋隷熈州，在州之东，其水东过陇州汧源县，汧水从西北来入焉，又东过鳯翔府，郿县，斜水从南来入焉。【？汧，音牵斜音耶？】又东过槐里县南，涝水入焉，槐里，今永兴军兴平县，【涝音劳】，又东北过咸阳县，澧水入焉，又东北过髙陵泾水入焉，又东北过富平县，漆水入焉，又东则同州之洛水入焉，又东过临潼县，防水入焉，又东至京兆船司空县入河船，司空县，后省入华州之华隂。
式微
黎
黎民故国，或云黎山氏国，子姓侯爵，即西伯所戡者与纣都接，今潞城东十八里，有故黎侯，城有黎亭，字亦作□□。
旄丘
与国
和好相与之国许氏说文曰与党与也
黎在卫西
潞城即上党班氏志，上党壶闗东北有黎亭，隋九域志亭在黎山岭上，今濬州黎阳，汉之黎县，有黎阳山，皆在卫西。
简兮
伶官
黄帝命伶伦取嶰谷之竹截筩，吹律伶伦，乐师世掌乐官，故后世号乐官为伶官，晋景公见汉囚，钟仪南冠而絷使脱之，问其族，对曰：泠人也，公曰：能乐乎？对曰：先父之职官也，与之琴操，南音泠，与伶同伶者，弄也。
轻世肆志
鲁仲连曰：吾与其富贵而诎于人，宁贫贱而轻世肆志焉，玩世不恭玩者，戯也，弄也，东方朔依隐玩世，栁下惠不恭。
献工之礼
仪礼，燕礼乐賔，升歌献工，曰工歌鹿鸣，四牡，皇皇者华，卒歌，主人洗升献工，工不兴，左瑟一人拜受爵，主人西阶上拜送爵，荐脯醢，使人相祭，卒爵，不拜，主人受爵，众工不拜，受爵，坐祭，遂卒爵，辩有脯醢，【辩音遍，义同】不祭，主人受爵，降奠于篚。
美人目君
文公楚辞注美人谓美好之，妇人葢托词而寄意于君也，离骚经，恐美人之迟暮。
东方朔
朔字曼倩，平原厌次人，【厌一渉切，又一琰切，】班固汉书賛朔名过实者，以其恢逹多端，不名一行，应谐似优，不穷似智，正谏似直，穏德似隐，非夷齐而是栁，下惠戒其子以上容【，容身避害，】首阳为拙，柱下为工，饱食安歩以仕易农，依隐玩世诡时，不逢其滑，稽之雄乎！滑音骨，滑稽谈笑，谐谑也，侏儒短人，俳优杂戯。
泉水
淇【千言 须】
淇水，一名郑水，郑云即降，水出卫州共城县北山，或云出林虑，东至汤阴，又东至黎阳入河，林虑，即汉河内，隆虑县改，今隷相州共音恭，虑音闾。
干言厚斋纪闻曰：隋书志，邢州内丘县有千言，山李公绪纪云：柏人县有千山，言山柏人县，邢州尧山县也，邢州，今顺德路。
湏汉地里志，东郡有须昌县，故须句，【劬】国，今东平之须城县。
祖道之祭
周礼大驭夏官属，掌驭玉路，以祀及犯軷，王自左驭驭下，祝登受辔，犯軷，遂驱之【軷，蒲末切音防】注行山曰軷，犯之者，封土为山，象以菩【负，倍二音。】刍棘柏为神，主既祭之，后以车轹之而去，喻无险难也，王由左驭禁制马使不行也，诗云：载谋载惟取萧祭脂，取羝以軷，诗家说曰：将出祖道，犯軷之祭也，聘礼曰：及舍軷，【舍音释，】饮酒于其侧，礼家説谓之祖祭，左传祖而舎軷饮酒于其侧曰：饯重有事于其行也，汉临江王传，黄帝之子，累祖好逺游而死于道，故后世祭以为行，神祖祭，因飨饮也，荀彧传以为共工，氏曰：修好逺游祀以为祖神，汉以午，曰：祖轹音歴。
静女
彤管
毛传云：女史，彤管之法，郑笺云笔赤管，皆以后夫人言耳，欧阳氏曰：古者鍼笔皆有管，乐器亦有管，不知此管是何物？但彤是色之美者。
牧
邑外谓之郊，郊外谓之牧，牧外谓之野，野外谓之林，林外谓之坰，尔雅注，邑国都也，假令百里之国五十里之界，界名十里也。
新台
籧篨
扬雄别国方言曰：宋，魏之间谓之笙，或谓之籧曲，自关而西谓之簟，或谓之防，【之厉切音制，】其粗者，谓之籧篨，葢竹席簟也，国语晋语曰：籧篨不可使俯戚施，不可使仰。
二子乘舟
太史公
汉司马迁字子长，父谈，皆为汉太史官【尊谈，为太史公】。
弟夀争死相让
左桓，十六年，卫宣姜与公子朔，构急子【，急伋同】，公使【去声】诸齐，使盗待诸莘，将杀之，夀子告之使行，不可，曰：弃父之命，恶【乌】用子矣，有无父之国，则可也，及行饮【去声，】以酒寿子载其旌以先，盗杀之，急子至，曰：我之求也，此何罪？请杀我乎？又杀之。
申生恶伤父志
左僖四年，晋献公骊姬谓太子曰：君梦齐姜，必速祭之，【齐姜太子申生之母】太子祭于曲沃，归胙子公，公田姬，寘诸宫六日，公至毒而献之，公祭之地，地坟【，上声】与犬，犬毙，与小臣，小臣亦毙，姬泣曰：贼由太子，太子奔新城，或谓太子辞，太子曰：君非姬氏居不安，食不饱我辞，姬必有罪，君老矣，吾又不乐，曰：子其行乎？太子曰：君实不察其罪，被此名也，以出，人谁纳我？缢于新城，乐音洛。
鄘
鄘
楚丘城是也。今卫之汲县东北三十里有故鄘城，新乡镇之西南，或云楚丘城也，有鄘水出宜苏山。
柏舟
共伯共姜
孔頴逹诗正义曰：共【音恭，】伯卫僖侯世子名余共，谥伯字共姜，共伯之妻妇人，从夫谥，姜姓。
东莱吕氏读诗记曰：史记载厘【与僖同】侯，已葬，武公袭攻共伯，共伯入厘侯羡自杀，【羡墓，道也，音延，又延靣切】按武公在位五十五年，国语称武公年九十有五，犹箴警于国，计其初即位，其齿已四十余矣，使果弑共伯而簒立，则共伯见弑之时，其齿又长于武公，安得谓之蚤死乎？是共伯未尝见弑，武公未尝簒弑也，唐司马贞史记索隐谓史迁之説非是。
翦髪夹囟
礼记内则子生，三月之末，择日翦髪为鬌，【徒果切音朶】男角女覊，否则男左女右，郑氏注，鬌所遗髪也，【所存留不剪者，】夹囟曰：角两髻也，【囟一作顖，音信，又思忍切，】囟逹曰：覊三髻也。
纵横曰旁午，午逹之午犹旁午之，午谓一直也，陈氏澔曰：夹囟两旁，当角之处留髪不翦者谓之角，留顶者纵横，各一相交通，逹者谓之覊。
墙有茨
中冓
西汉书，梁共王传，【恭王名立，】谷永防曰：帝王不聼中冓之言，春秋为亲者讳，【为去声。】，应劭曰：中冓材构，在堂之中也，顔师古曰：谓舍之交积材木也。
君子偕老
未亡人
左传楚文王夫人闻令尹子元振万于宫侧，泣曰：先君以是舞也，习戎备也，今令尹不寻诸仇雠，而于未亡人之侧，不亦异乎？成公九年，季文子如宋，致女复命，公享之，赋韩奕之五章，穆姜出于房，再拜曰：大夫勤辱，不忘先君以及嗣君，施及未亡人，先君犹有望也。敢拜大夫之重勤。
副 【副 编 次】
周礼天官，追师掌王后之首服，为副编次，追衡笄，【追都囘切音堆编音匾，又如字，】。
副 副之，言覆【去声，】所以覆首为之，饰其遗象，若今之歩揺矣，服之以从，王祭祀【歩揺亦作歩繇】。
编 编列髪为之，其遗象，若今假紒，【与髻同】矣，服之以告，桑也，【告桑重，蚕事也】。
次 ，次第髪长短为之，所谓髲髢，【亦作鬄，并音弟】服之，以见王 言编，若今假紒者编列他髪，为之假作紒，形加于首，上次者亦鬄他髪与已髪相合为紒，是编次所以异也。
笄
笄，衡笄也，郑氏注曰：王后之衡笄，皆以玉为之，唯祭服有衡，垂于副之，两旁当耳，具下以紞悬瑱，【紞耽之上瑱，颠之去】，防曰：唯祭服之副，有衡笄编次，则无衡笄， 华谷严氏【粲，】垣叔诗，缉曰：内则言女子之笄者，簮也，所以卷髪者也，唯副之笄，谓之衡笄，毛传以笄，即衡笄，一物也，追师云：追衡笄，郑注云：王后之衡笄，皆以玉为之，是郑以衡与笄，为二物也，其下文云：唯祭服有衡，释衡为一物，又云笄卷髪者释笄为一物，故郑于此笺，言笄而不言，衡笄也防混毛郑为一说，又引追师注云：唯祭服有衡笄，彼文无笄字，防葢误也。今从毛义【追音堆】。
六珈
毛传曰：珈笄，饰之最盛者，所以别尊卑也。郑笺曰：珈之为言加也，副既笄而加饰，如今歩揺上饰古之制，有所未闻，孔防曰：必饰之有六，但所施不可知，据此言六珈，则侯伯夫人为六王，后多少无文，此副与珈饰，唯后夫人有之，卿大夫以下则无。
揥
揥所以摘髪以象骨为之，魏葛屦，佩其象揥，文言搔头，俗言篦儿摘字，读作剔他歴切。
展衣
天官内司服，掌王后之六服袆衣，【袆音晖，】揄狄，【揄音遥，狄与翟同，翟雉也，】阙狄，【刻缯为翟，形而不画，】鞠衣，【鞠菊同】展衣，【展亦作防，并陟扇切，】縁衣【縁音彖亦作褖，】陆农师曰：郑氏解周官以为王后，六服翚狄，【翚雉，名音晖，祎衣画翚，】揄狄青阙狄，赤鞠衣，黄展衣，白褖衣黑，若所谓翚，狄揄狄青菊衣黄，其说是矣，所谓阙狄，赤展衣白，褖衣黒非也按毛诗傅言展衣，以丹縠为之，则展衣赤矣，赤则宣布着尽，有诚信之道焉，故谓之展，又或谓之防，礼记曰：内则以防衣亦通帛为旜，【与旃通用，】绛帛也，与此同义，鞠衣，黄展衣，赤则褖衣白矣，难者曰：褖衣吉服纯白，非妇人吉服所宜，曰：葢不知褖衣之有纁袡也，【难者设为问难也，去声，】袡时占，切衣縁也【縁俞绢切】纁，浅绛色，三染谓之纁。
桑中
沬卫邑
书酒诰注妹，邦纣所都，朝歌即沬邑罗泌，路史曰：今滑之白马县，有鄁水，即妹之邦，纣所城也，鄁与邶同一作防，殷武丁迁都于此。
桑间濮上
礼记乐记注濮水之上，地有桑间者，亡国之音，于此水出桑间在濮阳南东，濮郡国志，东郡濮阳古昆吾国，桑中在其中，史记乐书卫灵公将之晋，至于濮水之上，夜闻鼓琴声，命师涓聼而写之，去之晋，见晋平公置酒，施惠之台，【即虒祁之宫，虒音斯】，师涓奏新声鼔之未终，师旷止之曰：此亡国之声也，不可听，平公曰：何道出师旷曰：师延所作也。与纣为靡靡之乐，武王伐纣，师延东走，自投濮水之中，故闻此声必于濮水之上，先闻此声者国削，平公曰：寡人所好者音也，遂愿闻之。师涓鼔而终之。
鹑之奔奔
经筵不讲
绍兴问王庭秀磨衲集中诋訾程子之学以荆、舒、章，蔡为贤王，厚斋曰：自荆舒之学行为之徒者，请禁读史书，其后经筵不读，国风而汤誓，秦誓亦不进讲，人君不知危亡之事，其效可见矣。
定之方中
树八尺臬
树立也，臬法也，周礼地官大司徒，以土圭之法测土深，【，去声，】正日景，以求地中，日至之景，尺有五寸，谓之地中，【景居影切】，郑司农曰：土圭之长尺有五寸，以夏至之日，立八尺之表，其景适与土圭等，谓之地中。
测景正方靣
公刘既景廼冈即司徒正日中景景者光也明也
景山名
殷武陟彼景山景为山名商之所都
楚丘
孔氏诗正义曰：楚丘在济河间，疑在今东都界卫本河北至懿公为狄所灭，乃东徙渡河，野处漕邑则在河南矣，楚丘与漕不甚相逺亦河南明矣，杜预云：楚丘济隂成武县西南罗氏，路史曰：郡国志成，武有楚丘，亭城冡记，齐桓公筑卫文公居僖二年所城，今澶之卫南，西北四里，楚丘城也，戎伐凢伯于楚丘，执之以归，今楚丘，即戎州之邑漕，在今之滑楚丘，在今之澶，不出卫之邦内，非拱州之楚丘，拱州楚丘，乃张守节史记正义，所谓楚丘，故城在宋州者，然今楚丘县有景山，京山，殆后人附防也。
騋
周礼，庾人六尺以上为马，七尺以上为騋，八尺以上，为龙凢马之用宗庙，用龙田事用騋田事，田猎之事也，谓之龙者马髙八尺以上，拟于龙。
记
礼记曲礼数马畜以言其富者不敢斥言也
春秋传
鲁僖公之二年齐桓公城楚丘而封卫
蝃蝀
周礼十煇
春官，眡祲掌十煇之法，以观妖祥，辨吉防【眡，与视同祲，音浸，煇，音运】，一曰祲【隂阳气相侵】，二曰象【，如赤乌】，三曰防【，子全切旁气四，靣反飨如煇，收】，四曰监【，云气监临于日】，五曰闇【，日月食】，六曰瞢，【母亘切，日月瞢瞢，无光】，七曰弥【，白虹弥天】，八曰叙【，云有次序，如山在日之上，】九曰隮，【虹也。虹，音洪，又音绛，霓雌虹音，鶂倪歴切】十曰想，【杂气有形，可形想也，】掌安宅，叙降正嵗则行事嵗终则弊【，必切】其事弊断也。
载驰
岸善崩
汉书，沟洫志，孝武时，严熊言，临晋民愿穿洛以溉重泉以东万余顷故恶地穿渠自徴【音惩即澄城，】引洛水至商顔下岸善崩，乃凿井，深者四十余丈，井下相通行水，井渠自此始，穿得龙骨，故名龙骨渠。
因魏荘子
左襄四年，无终子嘉父使孟乐如晋，因魏荘子纳虎豹之皮，以请和诸戎，无终山戎，国名子爵而名嘉，父荘子，晋大夫魏绛。
见春秋传
闵二年许穆夫人赋载驰
叔孙豹
襄，十九年，穆叔【即叔孙豹】见叔向【晋羊舌盻，】赋载驰之四章，文十三年，郑子家赋载驰，皆取控于大邦意。
诗传旁通卷二
钦定四库全书
诗传旁通卷三      元 梁益 撰国风
卫
卫
卫者卫防，曰曹，曰：卫以其在畿域之内，而分曹遮卫，左冯翊，右扶风之义也。【冯音慿，】三国以淇为分，鄘云送我乎？淇卫云：送子渉淇，云亦流于淇，此以淇为分界也。卫本古观国，夏后启之，庶子太康之弟兄弟五人，俱封于卫，是为五观，夏衰灭焉，又有一卫国，郡国志云：东郡卫国公姚姓，舜之后也，有河牧城见于桑，钦水经乃今之镇州，灵寿县西北，云观去声。
淇奥
武公入相
严坦叔【粲，】曰防言淇奥之诗，或幽或平，未可知也。欧阳补图属之平王，今定为幽王，卫武享国五十有五，前为宣后为平，何以知淇奥之中为幽也，葢淇奥，美武公之入相，其入者相幽也，武公既入，作賔之初筵，入为卿士之时，幽王时也，武公之相于幽，至平而进为公，孔氏谓幽王之时，武公巳为卿士，是也。
僴 【鑢铴】
范处义诗补传曰：荀卿云，陋者俄且僴，释之者引，说文曰：晋，魏之间，谓猛为僴，所以僴为威严之貌，恂栗之恂，音去声，战惧，意见荘子。
鑢力庶切错也错者磨物之噐也铴汤之去声
淇园之竹
史记河渠书汉武帝元光三年，河决瓠子，后二十余嵗天子既封禅廵，祭山川，自临决河，沈白马玉璧于河，令羣臣从官自将军以下皆负薪窴，【填】决河，是时，东郡薪柴，少而下淇园之竹，以为楗楗者树之水中，稍下竹及土木，音其勉切。
重较
孔頴逹正义曰：周礼舆人注云：较【角音，】两輢【倚，意二音。】上出式者，则较谓车之两旁，今谓之平较，但周礼无重较，单较之文，范处义诗补，传曰较髙五尺五寸式髙三尺五寸，较既出于式上，故谓之重较。
张弛
礼记杂记记孔子之言曰：一张一弛，文武之道，郑氏注，张弛以弓弩喻人也，弓弩乆张之则絶其力乆弛则失其体。
懿戒
国语楚左史倚相曰：昔卫武公年数九十五矣，犹箴儆于国，于是乎作懿戒以自儆，韦昭注云：懿诗篇名读之曰：抑即今大雅抑诗也。
考槃
盆缶节歌
荘子妻死，箕踞鼓盆，惠子曰：鼓盆而歌，不已甚乎？【荘子】，赵王为秦王鼓瑟，秦王为赵王击缶，【史记】李斯传击瓮叩缻弹筝髀，歌呼呜呜，【史记】杨恽传，酒后耳热，仰天拊缶，而呼乌乌，【汉书】缻甫有切与缶同，秦人好击缶，以节歌为乐，其俗如此。
硕人
邢
邢姫姓侯爵，周公之后，春秋图以为有姓，无爵非也。僖公元年，齐桓公迁邢于夷仪，后为卫所灭，邢治龙冈，夷仪城内西南隅小城也，秦为信城，王莽为襄国，隋为邢州，今为顺德路，臣瓉曰夷仪，城在襄国，西百里，应劭曰：邢侯自襄国徙此，谓之邢丘。
谭 【郯】
谭之字亦作□，嬴姓子爵，鲁荘公十年，齐桓公灭之，今齐之歴城唐武德中为谭州东南十里有故城，杜预云：济南之东平陆，西南有古谭城，字又作□与郯异。
郯子爵，嬴姓秦为郯郡，汉东海郯县，唐入下邳沂沐【音述，】二水间，周十余里，有郯子庙，其地在齐莒之间，宋淮阳军治，有古郯城。
玉藻
路寝，公羊传曰：路寝者何？正寝也？天子诸侯皆有三寝，一曰髙寝二曰路寝，三曰小寝。
小寝礼记玉藻注小寝燕寝也释服服端
河水北流入海
河海皆见周颂
氓
顿丘
尔雅释丘一成为顿丘，谓一顿而成也。成者重也，顿丘，以丘名县，在朝歌，纣都之东，汉地理志，顿丘县在东郡，罗长源路史曰顿丘，古观国，地夏同姓，熈宁省入清丰县。
童容
童容妇人，车饰孔頴，逹曰：以帷幛车之两旁，如裳以为容饰， 巾车注，谓之裳帏，或曰幢容。
体
体兆卦之体，金縢书云：曰体，王其罔害周礼，占人凢卜君占体大夫占色，史占墨，卜人占坼，以此氓诗观之，固不拘其说。
思终思复
左襄二十五年，卫太叔文子曰：君子之行，【下孟切，】思其终也，思其复也。
竹竿
泉源
泉水即卫州共城之百泉，淇水出相州，林虑【闾】县，东流泉水，自西北来注之。
粲然皆笑
糓梁传军人粲然皆笑，粲，明也，笑而露其齿白也，选诗粲然，启玉齿。
芄兰
韘【即朱极三】
韘决拾之决也，夏官缮人作抉决者，包右拇指，以钩拾，则韝左臂，以防绊，以其遂，故亦名遂。
朱极三
仪礼大射仪曰：公就物，小射正奉决拾以笥，大射正执弓，皆以从于物，小射正坐奠笥于物南，遂拂以巾取决，兴，赞设决，朱极三，郑康成曰：韘之言沓，所以彄沓，手指孔頴，逹曰：极犹放也，以沓指放，令不挈也，【挈音契，】以朱为之，三者食指，将指无名指小指短不用，凡皮生曰革，熟曰，此朱极三，即俗所谓皮包指【将子亮切中指也，】。
河广
衞宋
卫都朝歌在河北宋都睢阳在河南
伯兮
女为恱已容
史记，豫让曰：士为知己者死，女为恱己者容，今智伯知我必为报讐而死，则吾魂魄不愧矣。
王
唐啖助，春秋传曰：幽厉虽衰，雅未为风，平王之初，人习余化及化变风，移陵迟乆矣。
胡文定公，春秋传曰：孟子曰：王者之迹熄而诗亡，诗亡然后春秋作，何也？自黍离降为国风，天下无复有雅而王者之诗亡矣。
孔氏曰：平王东迁，政遂微弱，化之所被，才及郊圻，诗作后于卫，顷公地狭于千里，故次之于卫也，尊之犹称王，在风则卑矣，【顷公音倾】。
宗周
郑氏诗谱曰：始武王作邑于镐京，谓之宗周，是为西都，成王在丰，欲宅洛邑，使召公先相宅，既成，谓之王城，今河南是召公既相宅，周公往营成周，今洛阳是成王居洛邑，迁殷顽民于成周，复还归处，西都李氏迂仲曰：成王营东都王城，则迁九鼎成，周则居顽民焉，谨按宗周之地，即西都也，自周平王东迁于洛之后，丰；镐，岐；雍，西都畿内八百里之地皆为秦人有而谓之秦矣。
戯
戯地名亦水名，在骊山之北，今新丰有戯亭，幽王死焉，郡国图志，昭应东北三十里有古戯亭，武王克商，命吕佗伐，戯戯在纣都畿内，章邯入闗至戯亦此地，戯音许，宜切左传，襄公九年之戯乃郑地。
黍离
彼
毛传，彼彼宗庙，宫室黍离，离稷之苗，箕子过，故殷墟作麦秀之歌，麦秀渐渐兮，禾黍油油，与黍离之诗，意同渐音杉。
君子阳阳
房敖
房毛传国，君有房中之乐，郑笺欲使我从之于房中，俱在乐官也，朱子语録由房，只是人出入处，古人屋于房处，前有壁后无壁，所以通内 ，敖舞位郑笺，欲使我从之于燕舞之位，亦俱在乐官也。
扬之水
申
伯爵初为侯，平王母申姜国，楚灵王迁之，今信阳之方城内也，方城山名，汉平氏县，魏义阳军刘宋立司州，宋安郡梁曰北司州，改郢州，周为申州，隋为义州，唐为申州，宋曰义阳，改信阳军，国朝为信阳州，淮水所出。
甫即吕也 【吕】
孔頴逹书正义记传引吕刑，多为甫刑诗，大雅崧髙为宣王时，诗云：生甫及申，王风扬之水，为平王时，诗云：不与我戍甫，明子孙改封为甫侯，穆王时，未有甫名，而称为甫刑者，后人以子孙，国号名之也，宣王以后，改吕为甫，而郑语史伯云：申，吕虽衰，齐许犹存，乃幽王时言，仍得称吕者，因申吕之文，吕即甫也。
吕姓侯爵，伯夷之封也，舜纪云：伯夷次禹能礼于神，爰封之吕，杜预云：在南阳宛县西宛，于后周并入南阳，南阳本隷邓，而今之邓乃隷南阳，物志曲，海城有东吕乡，东吕里，太公望所出也，寰宇记宻之莒县东百六十里，汉曲海城，太公出于东，吕吕莒也，霍邑，亦曰吕，唐武德中为吕州，十七年废，乃彘邑也，晋献公十九年，防虞师伐虢，灭下阳，虢公丑奔卫，晋侯命瑖父吕甥邑于虢，此河东之吕也，图经以新蔡为古吕国，后来之吕近于申，在周亦曰：甫字亦作郙。
许
姜姓国太岳之也。齐，许；申，吕皆四岳之后，春秋，许男地，即今许州。
董泽之蒲
左宣，十二年，晋厨武子曰：董泽之蒲，可胜既乎？厨武子晋大夫魏锜董泽，晋之泽名，其地多蒲，栁可为箭蒲栁，一名杨栁。
不共戴天
曲礼注父者，子之天杀，巳之天与共戴天，非孝子也，行求杀之，乃止。故父母之讐不与共戴天。
中谷有蓷
益母草
蓷一名益母，一名茺蔚，尔雅萑蓷，萑，音追防释，曰：萑，一名蓷，郭璞注曰：今茺蔚也茺音充蔚音尉，叶似荏，方茎白华，华生节间，全似杜天麻而不生，横枝天麻，则方茎紫，华子黒色细长三棱，一名蔚臭，刘歆云：萑臭秽，一名益母，故昔者曽子见益母而悲也，荏似紫苏而髙大音稔。
脯脩
如脯之谓脩脩干肉脯也
葛藟
不有寡君
有谓有心服事，不有谓无心服事，左传？昭公三年，晋韩宣子【韩起】，使叔向对宋子皮，【罕虎】曰：君若辱有寡君，在楚何害？修宋盟也，君苟思盟，寡君乃知免于戾矣。君若不有寡君，虽朝夕辱于敝邑，寡君猜焉，君实有心，何辱命焉？君其往也，苟有寡君在楚，犹在晋也。
漘
夷上洒下曰：漘孙炎云：平上陗下也，郭璞云：厓上平坦，而下水深者为漘洒，取猥切音璀峻貌。
采葛
荻
尔雅释草曰：萧荻李廵云荻，一名萧，陆玑以为荻蒿，或以为牛尾蒿，陆农师曰：萧可以祭，故其字从肃，亦秋风之过，萧意气肃然，故萧一名荻，而其字从肃也，萧可以纬顔延年靖节徴士诔云灌畦，鬻蔬为供，鱼菽之祭，织絇，纬萧以充粮粒之费，陆玑，字元恪，吴人陆佃字，农师山隂人
郑
郑之名，三桓公采地于咸林，葢未为国，其地在华隂郑县今郑县西北三里，有古郑城，武公徒河南，并、虢，鄫十邑居之，故荘公云：吾先君新邑于此，是为新郑，在今郑州耆旧传云，桓公死于犬戎，其民南奔汉中，是为南郑，今兴元府路。
缁衣
好贤如缁衣 【孔丛子】
礼记子曰：好贤如缁衣，恶恶如巷伯，则爵不渎，而民作愿，刑不试而民咸服，郑氏注曰：缁衣巷伯，皆诗篇名也，缁衣首章，曰：缁衣之宜兮，敝予又改为兮，适子之舘兮，还予授子之粲兮，言此衣【于既切，】缁衣者，贤者也，宜长为国，君其衣敝，我愿改制，授之以新衣，是其好贤，欲其贵之甚也。
孔丛子孔子曰：于缁衣，见好贤之至，【至朱传作实】。
叔于田
共叔叚
左隐元年，郑武公娶于申，曰武姜，生荘公及共叔叚及荘公即位，请京使居之，谓之京城太叔，太叔将袭郑公，命子封【公子吕】帅车二百乘以伐京，京叛，太叔叚叚入于鄢，公伐诸鄢，太叔出奔共【，鄢音偃，共音恭】。
大叔于田
火焚而射
火火田也，尔雅火田为狩，王制昆虫未蛰，不以火田，周礼，仲春搜田用火，弊火田者，焚除莱草，而田猎也，弊者止也，皆杀而火止，故曰火弊。
上驷
史记，齐田忌与诸公子驰射不胜，孙膑曰：以君下驷与彼上驷，取君上驷与彼中驷，取君中驷与彼下驷，既驰三辈，忌一不胜而再胜，乃得千金，见齐世家。
舎防覆彇
防矢末也，所谓括也字亦作筈，箭本受处也，孔氏曰：以镞为首，故括为末舎防放箭也，音防，彇与萧□，字同弓之梢末，所谓弭也，葢弓弭头也，曲礼左手执箫，防者云弓头梢，剡差斜似箫，故名曰箫，又谓之弰，【师交切，】剡鋭利也，礼云圭剡，上谓削之，令上鋭也。
掤冰
左昭，十三年，鲁司铎射怀锦，奉壶饮冰，射音亦，司铎官之名，冰与掤同箭，筩也，可以取水饮，又昭二十七年，晋范献子曰：岂其伐人而説【脱】甲执冰，以游箭筩，今谓之箶簏，簏亦作簶。
清人
髙克
左传郑人为之赋清人清邑在荥阳中牟西
郑弃其师
春秋，闵公二年，郑弃其师，公羊传，郑弃其师者何？恶其将也，郑伯恶髙克使之将，逐而不纳，弃师之道也，谷梁传郑弃其师，恶其长也，兼不反其众，则是弃其师也。
羔裘
君用纯物
君之衣，用纯色之物，臣下之者，下一等也，如今之畨披袄之类，人君纯用银防人，臣必杂以貂，防不敢用一色也。
遵大路
揽子袪
宋玉登徒子好色赋曰：臣少曽逺游从容郑卫，溱洧之间，是时向春之末，迎夏之阳，仓庚喈喈，羣女出桑，此郊之姝华色，含光体美容冶，不待饰装，臣观其丽，因称诗曰：遵大路兮，揽子袪，赠以芳华，辞甚妙。李善文选，注曰：称此诗者，此本郑诗，故称之以感动。
女曰鸡鸣
明星
尔雅释星，明星谓之启明，郭景纯注，太白星也，晨见东方，为启明，昏见西方，为太白启，与启同太白，一名长庚，余见大东。
弓缴加鳬鴈
史记楚世家曰：楚人有好以弱弓微缴加归，鴈之上者，顷襄王闻之，召而问之，对曰：小人之好射鶀，鴈罗鸗，小矢之发也，何足以为大王道也，且称楚之大，因大王之贤所弋，非直此也，好音耗，缴音灼，顷音倾鶀音，其小鴈也，鸗音龙小鸟，名直犹，但也归鴈，非谓北归之鴈。
鴈宜麦之属
礼记内则牛宜稌，羊宜黍，豕宜稷，犬宜梁，鴈宜麦，鱼宜苽稌，秔稻也。稌，音杜，秔音庚，黍秫粟也，秫音术，稷，穄，粟也穄，音祭，梁似粟而大，五谷之长也，苽茭苗米也，苽音孤。
珩璜琚瑀
毛传杂佩者，珩璜，琚瑀，冲牙之类，珩音衡璜，音黄，亦音横，琚音居，瑀音禹，瑀石次玉，制为大珠。
觽燧箴管
内则子事父母，左右佩用，左佩纷帨，刀砺，小觽金燧，右佩玦，捍管遰大觽木，燧妇事舅姑，左佩纷帨，刀砺，小觽金燧，右佩箴，管；线，纩，郑氏注曰：纷帨拭，物之巾也，今齐人有言纷者刀砺，小刀及砺砻也，小觽解小结也，觽貌如锥，以象骨为之金，燧可取火于日，捍犹拾也，言可以捍也，管笔彄也，遰刀鞸也，木燧鑚火也，箴管箴，在管中也。帨，音税，砺音厉，觽许规切，燧音遂玦，音决捍音汗，遰音逝，箴与针同，纩，音旷彄，苦候切彄，呇也鞸，音毕。
褰裳
溱洧
溱水一名潧水，一名浍水，出荥阳，浍城西北，鸡络坞下，东南入府 ，洧水出荥阳宻县西马岭山宻今河南，其水东南有溱水入焉，又过新郑，有黄水入焉，又东南至长平入頴水，长平，今为陈州，西华县西，汉地理志亦云：洧川出頴州阳城山，东南至长平入頴，今汴梁之洧川县地近郑州。
丰
褧禅
记玉藻曰：禅为防帛为褶，注曰：防有衣裳而无里褶，裌也，有表里而无着，褧与防同禅，音丹褶音牒，裌音夹着，音贮著者，袍中之絮，所谓枲着。
东门之墠
陂阪【除地町町 栗】
尔雅释地陂者阪，陂音坡，与坡同，郭景纯曰：坡陀不平，除地町町者，町吐鼎切，墠，除也，去草也，封土为坛，除地为墠，町町，言有町畦。
门之旁有栗毛，传行上栗也，郑笺行道也，左传赵武，魏绛斩行栗，杜预云：表道树也。
扬之水
迋与诳同
左定十年，宋公子地出奔陈，宋景公弗止，公子辰为之请，弗听，辰曰：是我迋吾兄也，按春秋传，迋字之义，正与此扬之水，诗人实迋女，【汝】之迋，同迋者欺诳也，音求况切，又古况切。
齐
齐地，在今青州之境，左传？昭公二十年，晏子对齐景公曰：昔爽鸠氏始居此地，季萴因之，有逢伯陵，又因之，薄姑氏又因之，然后太公因之爽鸠，当在太昊，时季萴夏之季，伯陵薄姑氏，商之末 ，齐有二，其一北齐逢伯陵之后，伯陵先封逢，后改封齐，故称逢伯陵，伯益，书曰：炎帝生器，器生伯陵周语曰：天鼋之分，我之皇妣，太姜之侄，伯陵之后，逢公之所凭神，伯陵太姜之祖，逢公伯陵之后为商，侯伯封于齐地，是伯陵前封于齐，而太公继其后也，太公之齐侯爵，居爽鸠氏之故墟，太公都营丘，今青州之临淄，然营丘故城，乃在潍州之昌乐，故莱侯与太公争营丘，后胡公徙薄姑，齐地记云丘髙九丈下周，三百歩丘临淄水，故曰临淄。
鸡鸣
无庻
严坦叔曰无庶犹言庻无古人辞急倒用也
坦叔曰齐亦二南之变也
还
峱
地理志峱嶩巙皆山名在齐地音皆乃髙切
着
亲迎【西阶】
礼记哀公问冕而亲迎，【去声，】不已重乎？孔子愀【悄】，然作色而对曰：合二姓之好，以继先圣之后，以为天地宗庙社稷之主，君何谓巳重乎？孔子又曰：天地不合，万物不生，大昏万世之嗣也，君何谓巳重乎？昏义曰：父亲醮子而命之迎，男先于女也，醮冠昏，祭名酌酒而无酬酢，曰醮。
西阶 仪礼，昏礼篇妇至，主人揖妇以入，及寝门揖入，升自西阶。
东方未明
瞿瞿
汉吴王濞，传曰西王瞿然骇，师古曰：瞿然无守之貌，礼记檀弓曽子闻之，瞿然皆惊顾之貌。
南山
雄狐
陆农师曰：雄狐説者以为牡，狐非也，宜读如狐，不二雄之雄，雄狐，君象也，狐一羣不二雄。
卢令
于思
左宣二年，宋城，华元为植，廵功城者，讴曰：睅其目，皤其腹，弃甲而复于思，于思弃甲，复来为植者，植谓将主也，睅音还之，上声。
载驱
汶【济清河】
汶水出莱芜县西南，经济北至东平寿张县入济，莱芜，今兖州，一云出奉符县，原山西北。
济 ，济水从荥阳县北，东过敖山北，东合荥渎，荥渎，今流已絶东索水入之，东过阳武县北，又东过封丘县，东过酸枣县之乌巢泽北，又东过乘氏县南，分为荷水，东北过钜野濮水入之东北，过寿张，汶水从东北来，入之，北过湏城，渔山之东，左合马颊水北，过临邑，东北过卢城北，东北泺水入之泺，音洛，亦音鹿，其水出齐州歴城县西北，入于济，谓之泺口，又东北过华不注山，华水入之东北，过蒲台县，东过邹平，时水入之时，水一名耏，一名如水，一名澅水，一名干时，又东北过乐安故城南，东北过利县西利县在济城北，又东北过甲下邑，河分一枝入焉，释名云：济，济也，言源出河北，济河而南也，济水多伏流，地中南丰，曽子固知济南作二堂，一曰歴山之堂，一曰泺源之堂，以馆使客曾公，齐州二堂记曰：按图泰山之北，与齐之东南，诸谷之水，西北滙于黑水之湾，又西北滙于柏崖之湾，而至于渇马之崖，葢水之来也，众其北，折而西也，悍疾尤甚，及至于崖下，则泊然而止，而自崖以北至于歴城之西葢五十里而有泉涌出髙或至数尺，其旁之人，名之曰趵突之泉，齐人皆谓尝有弃糠于黑水之湾者而见之于此，葢泉自渇马之崖，潜流地中而至，此复出也趵突之泉，冬温泉，旁之甲，经冬常荣，故又谓之温泉，其注而北，则谓之泺水，达于清河，以入于海，舟之通于齐者，皆于是乎出也，齐多甘泉冠于天下，其显名者以十数，而色味皆同，以余验之，葢莽泺水之旁出者也，泺水尝见于春秋，鲁桓公十有八年，公及齐侯防于泺，杜预释一在歴城西北入济水，自王莽时不能被河南，而泺水之所入者，清河也，预葢失之，趵方车切玉篇云：足击声。
清河 泗水旧云，出汴县故城东南，桃虚西北卞县，今兖州泗水县是，或云，泗水出郓州梁山泊，许慎说文云：泗水受济水，桑钦水经云：济水至济隂乘氏县分为二，一水东北流，为北济一水，南流为南济，郑夹漈曰：今此水与济，已不通，泗源出泗水县，西南流，有洙水入之，洙水出鲁城北，下合泗水，所谓洙泗也，西南至方与【音余】县荷水入之，其水出乗氏班固亦谓之泗水方，与今单州鱼台县有漷水至髙平湖陆入泗水又南至彭城，名曰汴水，有雎水入之雎，水自浚仪县东经陈留，梁、谯、沛，彭城入泗，浚仪改为祥符县西南至下坯有沂水入之，沂水旧云出葢，【音閤，】县艾山，今其地在泗水奉符间，南流，又南过临沂，至下坯入泗，又南至楚州山阳县入淮此水，今人谓之清河。
敝笱
禚 【祝丘 防 谷】
春秋，荘公二年，防禚音灼齐地，祝丘鲁地，七年春，防防鲁地冬防谷齐地。
猗嗟
大射鹄賔射正【音征】
大射者，将祭而择士于射宫，賔射者，诸侯来朝，与之射于朝，又有燕射，因燕賔客即与之，射于寝，此三射者射之，礼也。正鹄皆鸟名齐，鲁之间，呼题肩鸟为正，小而防黠，射之难中，故取名焉。
金仆姑
左荘，十一年，乘丘之役，公以金仆姑射南宫长万金仆姑，箭名长万，宋大夫长上声。
赵子
唐赵匡，字伯循，天水人，仕至殿中侍御史，淮南节度判官，明春秋经学授闗中啖助叔佐助，授吴郡陆淳，伯冲淳作春秋集传，纂例行于世。
诗传旁通卷三
<经部,诗类,诗传旁通>
钦定四库全书
诗传旁通卷四      元 梁益 撰国风
魏
魏
姬姓，国郡国志，陜州魏城，今陜治平陆，有古魏城，晋献公灭之，以赐毕万，或云，魏在安邑，与苪国相近，苪城北五里，魏城万所封也。
觧
唐叔后，今河中临晋东南，故觧城在桑泉之南，虞乡东三十里，后魏分爲二南觧虞乡北觧临晋以蚩尤，体解而名为解，有解池，今产盐。
葛屦
庙见
礼记曾子问孔子曰：嫁女之家，三夜不息烛，思相离也，娶妇之家，三日不举乐，思嗣亲也，三月而庙见，称来妇也，择日而祭于祢，成妇之义也。注曰成昏，而舅姑存者，明日，妇见舅姑，若舅姑已没，则成昏，三月，乃见于庙，来妇者来爲妇也，庙见祭祢，即是一事，见音现祢，乃礼切父庙也。
汾沮洳【晋水 浍水 绛水】
汾
汾水出太原汾阳县北管涔山，汾阳，今太原治阳曲也，东南过晋阳县东，晋水从县南，东流入焉，南与文水合，西南过髙梁遂西行，过临汾，又西过绛县西四十里，虒【斯】，祁宫北西过，王泽有浍水，从东来入焉，西至汾隂县北西入于河，汾，隂河中府荥河县也，晋水 出晋阳县西悬瓮山，晋阳，宋改平晋熙宁中省曰晋水，过县之南，东入于汾。
浍水 出，绛州翼城浍髙山又西南过绛与绛水合，又西过虒祁宫南，西入于汾。
绛水 出绛县西南入浍
公行公族
左宣二年，初骊姬之乱，诅无畜羣，公子自是晋无公族，及成公即位，乃官【仕也，】卿之适，【音的，】子而爲之田【，田禄】以爲公族又官，其余子亦爲余子，其庶子爲公行，【音杭，】晋，于是有公族余子，公行 公行，即公路左氏，赵盾以括爲公族，又云：盾爲軞车之族，軞音毛服，防云軞车戎车之倅也，杜预云：公行之官也，盾自以爲庶子逊，公族而爲公行也，公族掌公之宗族，以适子爲之。
视见垣一方人
史记扁鹊姓秦氏，名越人，勃海郡鄚人也，长桑君以怀中药，与扁鹊曰：饮是以上池之水，三十日，当知物矣，乃悉取其禁方书，尽与扁鹊，忽然不见，扁鹊以其言饮药三十日，视见垣一方，人以此视病，尽见五藏症结特以诊爲名耳，今河间路，莫州有扁鹊庙，则徐广谓勃海郑人者，非作鄚者是鄚，音莫长桑君长上声，上池水，谓水未至地者垣一方，人垣墙也，方犹边也，言能隔墙，见彼边之人也藏臓同症音徴脉同。
园有桃
徒歌曰謡
尔雅释乐徒歌谓之謡，孙炎曰：声消揺也，孔頴达曰：经传诸言，歌者皆谓以和之故，行苇诗，毛传云：歌者比于琴，瑟也，和比皆去声。
伐檀
犹爲人猗
庄子大宗师篇，子桑户死，孔子闻之，使子贡往待事焉，或编曲，或鼓琴，相和而歌曰：嗟来桑户乎！而【汝也，】已反其真，而我犹爲人猗于宜切辞也。
徐稺之流
东汉徐稺，字孺子，豫章南昌人，家贫，常自耕稼，非其力不食，恭俭义让，所居服其德。
唐
唐【尧都】
唐国即中山，今定之新乐与唐县，俱是有尧山，唐水，望都故城，望都里，东有广唐城，东有尧故城，张晏云，尧爲唐侯国于此地，后都平阳，安邑，亦皆曰唐，或曰唐本。尧都。
尧都有四，一中山唐国一河东，平阳一河东彘县，顺帝改永安一太原晋阳唐故墟，晋水所出。
晋【陶】
唐本、尧封在夏虚，晋阳，世本云：叔虞居鄂鄂爲大夏，即夏虚也，后曰：晋以水名，今幷州之阳曲，故平晋西南十六里，有叔虞祠墓，严坦叔曰：成王封叔虞于尧都，晋阳之故墟，曰唐侯，其子燮以晋水所出，改爲晋侯，晋阳实，晋水所出，唐以尧得名，晋以水得名其地，一也。
陶 髙辛封之，今广济军，治古定陶城，有陶丘，郓州平隂有陶山。
蟋蟀
役车
周礼，春官巾车，云役车方箱，此车可载，任器以供役，收纳禾稼，亦用此车。
山有枢
君子无故琴瑟不离于侧
礼记曲礼君子无故不彻琴瑟
杨之水
晋昭侯封叔成师于曲沃【千畆】
左桓二年，初，晋穆侯之夫人姜氏以条之役生太子，命之曰仇，其弟以千畆之战，生命之曰：成师惠之二十四年，晋始乱，故封桓叔于曲沃。
千畆 ，杜预曰：西河界休，县南有地名千，畆界休，今作介休。
曲沃
叔虞三世孙，成侯居之，以封桓叔，故其地有先君之庙，献公城之以居，申生曰：新城汉曰曲沃，今隷绛州严，坦叔曰：即河东闻喜县。
绛
叔虞八世孙穆侯，僖侯之孙也，自曲沃徙绛而居之，鲁庄二十六年，士蔿城，绛二汉爲县，今绛州有绛山，绛水有故绛，城在翼城东南曲沃，南相近景公迁新田，又曰：绛乃以翼爲故绛。
翼
叔虞十世孙，昭侯自绛徙翼，昭侯子孝侯居之，因曰翼侯，孝侯名平，今翼城东十五里有翼故城，盖其地去绛爲近。
田氏于齐【曲沃武公】
春秋，哀公五年秋九月癸酉，齐侯杵臼卒，冬，闰月，葬齐景公，六年秋，阳生入于齐，齐陈乞弑其君荼【，阳生悼公荼，安孺子】，左传齐，燕姬生子不成而死，诸子鬻姒之子，荼嬖公疾，使国惠子髙昭子立荼，景公卒，陈僖子使召公子阳生，阳生遂逮夜，至于齐，国人知之，冬十月，立之陈僖子，田乞也，陈公子完奔齐，故齐有陈氏，后又改陈为田氏阳生，以五年冬十月奔鲁，故僖子召之，国人知之，而不言者，见陈氏得众心也。
曲沃武公 ，鲁惠公二十四年，晋文侯之三十五年也，其年，文侯卒，子昭侯立，鲁惠公三十年，晋潘父弑昭，侯纳桓叔，不克，桓叔败还曲沃，晋人立昭侯之子平，是爲孝侯，孝侯八年，曲沃桓叔卒，子蝉代立，是爲曲沃庄伯，鲁惠公四十五年，晋孝侯之十五年，曲沃庄伯伐翼弑孝侯，翼人立孝侯之弟郄爲鄂侯，鄂侯二年，曲沃庄伯之十一年，鲁隠公之元年也，隠公五年，曲沃伐翼，翼侯奔随，周天子，桓王命虢公立鄂侯之子光于翼是爲哀侯隠公六年，晋逆晋侯于随纳诸鄂，谓之鄂侯，隠公七年，曲沃庄伯卒，子称伐立，是爲曲沃武公，鲁桓公三年，曲沃伐翼，获哀侯，晋人立其子小子侯，桓公七年，曲沃武公杀小子侯，桓公八年，曲沃灭翼周，桓王命虢仲立哀侯之弟緍于晋，鲁庄公十六年，晋侯緍之，二十七年，曲沃武公伐晋，灭之，尽以其寳器赂周僖王王命曲沃伯以一军爲晋侯始更号曰晋武公。
绸缪
女三爲粲
刘向列女传宻康公之母姓魏氏，周恭王游于泾上，康公从有三女奔之，其母曰：必致之，王夫兽三爲羣人三爲众，女三爲粲，王田不取羣，公行下众，王御不参一族，夫粲美之物，归汝，而何徳以堪之王犹不堪，况尔小丑乎？康公不献，王灭宻宻盖畿内诸侯也。
无衣
六命七命
侯伯七命，车旗衣服，以七爲节天子之卿六命，车旗衣服，以六爲节盖视子男也。
秦
雍
王伯厚，困学纪闻曰：朱文公诗传秦德公徙雍，今京兆府兴平县按舆地广记，凤翔府天兴县故雍县，秦德公所都也，兴平，乃章邯爲雍王所都之废丘也，当云雍今凤翔府天兴县。
汉京兆，扶风冯掖爲三辅，京兆长安，永兴，安西国朝改奉元，汉扶风唐爲始平，今仍鳯翔。
驷驖
辰牡
天官兽人掌罟田兽，辨其名物，冬献狼，夏献麋，春秋献兽物，注曰：狼，膏聚麋膏散，聚则温，散则凉以救时之苦，兽物者凡兽，皆可献也。鹿豕及狐貍之类，百兽之物。
逐禽左
地官，保氏注五御鸣和鸾，逐水曲过，君表舞交衢，逐禽左，逐禽左者，命御者左，其车以射兽之左，盖自左膘【缥】而射之，达于右腢，【隅】爲上杀以爲干豆，【干居寒切】奉宗庙，膘者脇后髀【俾，陛二音。】前肉腢者，肩前也，上杀者，中其心则死，疾肉鲜防也【中众】。
驱逆之车【绥】
夏官司马中冬教大阅，【中仲】遂以狩田既陈，阵乃设驱【平，去二音。】逆之车，有司表貉【陌，】干陈前，注曰：驱者驱出禽兽，使趍田也，逆者逆要【腰】，令不得走也，礼记王制，天子不合围，诸侯不掩羣，天子杀则下大绥，诸侯杀则下小绥，大夫杀则止佐车，佐车止则百姓田猎，佐车逆之车也。
绥音防如住切，以旄牛尾爲之缀于橦，上凢旌旗之上，皆注旄羽于竿首，橦，音幢帐柱也。
乘车鸾在衡
商颂烈祖，八鸾鸧鸧，郑氏笺云：鸾在镳，四马，则八鸾镳，悲娇切马御也，孔氏防云：郑于秦风驷驖，云置鸾于镳，异于乘车，于礼记经解注云：鸾在衡，车轭曰：衡则郑以乘车，之鸾必在衡，而诗烈祖之鸾，在镳者以鸾之所在，经无正文，而殷周或异，故从旧説以爲在镳，示不敢质也。
小戎
骖之有靳
左定九年，齐人王猛谓东郭书曰：吾从子如骖之靳靳车中马也，言已从书如骖，马之随靳也。
两靷将絶
左哀二年，晋赵简子与郑人战讫，论功，邮良曰：我两靷将絶吾能止之；我御之上也，驾而乘材，两靷皆絶【邮良即王良，】乘载也，材横木也，以喻细小，乃驾马而载细小之横木使，简子观之，两靷皆絶以明已能止，使不絶之功。
镂膺
范处义诗补传曰：韔以虎皮爲之，而以金镂饰其膺，膺胸也，谓弓室之胸也。尔雅金谓之镂，此章不言马，皆言弓严，坦叔曰：补传之义爲长。
终南
君衣狐白裘锦衣以裼之
记玉藻注，君衣狐白毛之裘，则以素锦爲衣覆之，使可裼也，袒而有衣曰：裼必覆之者，裘亵也，诗云：衣锦防衣裳，锦防裳，然则锦衣复有上衣明矣，天子狐白之上，衣皮弁服，与凡裼衣，象裘色也；裼，音昔袒音，但亵音薛。
黄鸟
事见春秋传
左文六年，国人哀之，爲之赋黄鸟， 苏文忠公，鳯翔八观诗，秦穆公墓曰：昔公生不诛，孟明岂有死之日，而忍用其良，乃知三子殉，公意亦如齐之二子，从田横，耻堂髙斯得诗传肤説中取此诗。
始皇之
史记秦始皇三十七年十月出游，十一月，行至云梦，浮江下，过丹阳至，钱塘临浙江，上防稽【防音，桧】并【蒲浪切，】海西至平原津而病，七月，崩于沙丘，九月，葬骊山，令匠作机弩矢有穿，近者輙射之，以水银爲百川，江河大海，机相灌输，上具天文，下具地理，后宫非有子者，皆令从死，【从去声，】死者甚众，葬既以下，或言工匠爲机，藏皆知之，事毕，于是尽闭工匠，无复出者。
晨风
扊扅歌
百里奚妻琴歌三篇，其一曰，百里奚，五羊皮，忆别时烹，伏防炊扊扅，今日富贵忘我爲，其二曰，百里奚初娶我时，五羊皮，临当别时，烹乳鸡，今适富贵，忘我爲其三曰，百里奚百里奚母已死，葬南溪坟，以瓦覆以柴，防黄藜搤伏鸡，西入秦，五羖皮，今日富贵，捐我爲百里奚虞人爲秦大夫，其妻寄之如此，扊之染切扅音移门关也。
酢
酢醋同召南摽有梅，言梅实似杏而酢，此言檖实酢可食，凡言酢者，犹言酸也。
无衣
襺【泽 招】
襺古显切，礼记玉藻云：纩爲襺緼爲袍，孔頴达曰：纯着新绵，名爲襺杂用旧絮名爲袍，着音贮。
泽，如字郑笺，襗防衣也，襗音除，革切説文袴也今郑笺止云泽，亵衣二章之泽。
招 贾谊过秦论，招八州朝同列，招音翘举也，以雍之一州，举八州也，朝音潮朝同列，与孟子朝秦，楚语意同，言致同列之来朝也。
渭阳
令狐之役
左文六年八月，晋襄公卒，灵公少，晋人以难故，欲立长君，赵孟曰：立公子雍。使先蔑士，防如秦逆公子雍七年，秦康公送公子雍于晋曰：文公之入也无卫，故有吕，郤【吕甥，郤苪】之难，乃多与之徒，卫夫人穆嬴，日抱太子以啼于朝，出朝则抱以适赵氏，宣子与诸大夫皆患穆嬴，且畏偪，乃背先蔑而立灵公，以御秦师，败秦师于令狐，【令音零，】至于刳首，十三年，秦爲令狐之役故，冬，秦伯伐晋，取羁马，十二月，秦军掩晋上军，宣子出战，交绥，秦师夜遁，复侵晋入，瑕交绥者，两军皆退也，退军谓之绥 ，令狐 魏颗之食邑，今猗氏县西十五里有令狐故城。
权舆
始也
尔雅训曰：权舆始也，罗长源曰：帝颛顼高阳氏，防名冈，倮大泽，制十等之币，以通有无，曰权衡，陈少南曰作量，自权始以凖量由此而生，造车自舆始，以盖轸由此而起，故曰权舆。
楚元王【吴 胥靡 杵臼雅舂】
汉书元王交字，游高祖同，父少弟也，好书，多材艺，少时尝与鲁穆生，白生，申公俱受诗于孙卿，门人浮丘伯，汉六年，立交爲楚王，元王既至楚，以穆生白生，申公爲中大夫王好诗，诸子皆读诗，申公始爲诗传，号鲁诗，元王亦次之，诗传曰：元王诗，立二十三年薨，子郢客嗣，四年薨，子戊嗣，穆生谢病去，申公，白生独留，王戊稍淫暴，二十年，爲薄太后服坐私奸，削东海郡，乃与吴通谋，二人諌，不听胥靡之，衣之赭衣，使杵臼雅舂于市。
吴 吴王濞【譬】景帝时七国反者
胥靡 胥相也靡随也聨系使相随而【阙】 之杵臼雅舂 杵臼爲木杵而手舂即今步臼雅舂雅者正也正面相对而手舂也
陈
陈胡公
虞舜三妃，娥皇女英，癸比娥皇，一作娥育，女英一作女防娥皇，无子，女英生，义均及季厘，二子李厘封于緍，义均封于商，是爲商均，今商于山，有女英墓，盖从其子来商也，禹封其子于虞曰：虞思次妃，癸比，生二女曰：宵明曰：烛光处于大泽，或以爲湘之神，庶子七人，皆厘降于齐民，胡公世不淫，至虞阏父爲周陶正，武王妃配，其子满以大姬，锡之妫姓，与肃慎氏之宝，复封之于陈，以备三恪，齐民齐等之民，犹言平民也。
三恪【嬀】
左襄二十五年，郑子产曰：昔虞阏父爲周陶正以服事我先王，我先王赖其利器用，与其神明之后也，庸以元女大姬，配胡公而封诸陈，以备三恪，莆田夹漈郑氏，渔仲曰：周武王克商，而封夏之后于杞，商之后，于宋皆公爵，封舜之后于陈侯爵，以备三恪，恪者，恭也，义取王之所恭，礼也，三山，梅溪林氏，唐翁曰：其礼转隆，示敬而已，故谓之恪。
嬀 嬀本作潙，因水得名，炎帝柱所都之蒲阪，今之河东有潙水，迳首山下，复有一水，曰汭，潙南汭，北注于河，有舜帝庙，潘城饶汭，皆有嬀名，泗水有嬀亭，长沙有潙水，皆有舜祠，柱炎帝名。
衡门
阿塾堂宇
尔雅门侧之堂谓之塾，韩诗曰：屋霤爲宇，陆元朗曰：屋四垂，爲宇阿隈也，曲也；夹门堂爲塾，故云阿塾，宇檐下也。
株林
夏征舒
春秋，宣公十年夏五月癸巳，陈夏征舒弑其君平国，十有一年冬十月，楚人杀陈夏征舒，左传楚子爲陈夏氏乱故，伐陈，谓陈人无动，将讨于少西氏，遂入陈，杀夏征舒，轘诸栗门。
平国陈灵公名楚子，楚庄王少西夏氏，祖轘，胡惯切音患车裂之，而死曰轘。
桧
桧亦作，郐国在髙辛氏大正，祝融之墟，祝融重黎也，重黎之弟，吴回生陆终，陆终生子六人，其四曰，桧人桧又与防同宋世本作防人即桧之祖释文曰：王子雍云：周武王封祝融之后于济，洛，河頴之间，爲桧子爲郑武公所灭。
素冠
缟冠素纰
记玉藻曰：缟冠素纰，既祥之冠也，注云：纰，縁也，音脾，读如埤益之，埤；縁，去声，既祥之冠，已祥祭而服之也，祥祭大祥，丧毕之祭。
丧事总总
记檀弓丧事欲其纵纵尔注云纵音总趍事貌
子骞子夏
毛传之言与礼记异同
檀弓子夏既除丧而见【，见孔子也，音现，】予之琴，和之而不和，弹之而不成声，作而曰：哀未忘也，先王制礼而弗取过也，子张既除丧而见，予之琴，和之而和，弹之而成声，作而曰：先王制礼，不敢不至焉，【予与音同，义同不同，和字平，去二音】。
曹
曹叔振铎所封之国地，夹鲁，卫之间济隂定陶皆其地，昔尧游成阳死而葬焉，舜渔雷泽，民俗始化遗风，重厚多君子。
蜉蝣
掘阅
慈溪黄氏日抄曰：説谓掘地而出，升腾游翔，王雪山云，管子曰：掘阅得玉，恐当时常谈如此，掘阅挑拨，貌雪山王氏，【质】在晦庵前去小序，以説诗其书名曰毛诗，总闻夹漈郑氏，亦去序言诗。
候人
緼芾赤芾【芾】
记玉藻曰：一命緼韨幽衡，再命赤韨幽衡，三命赤韨葱衡，緼音温，幽、音酉，注云：此冕，爵弁服之，韠尊祭服，异其名耳，韨之爲言亦蔽也，緼赤黄之间，色所谓韎也，韎音昧衡，佩玉之衡也，幽读爲黝黒谓之黝青，谓之葱周礼，公侯伯之卿，三命其大夫再命，其士一命，子男之卿再命，其大夫一命，其士不命。
芾 韠也，与绂同，其色赤，先儒云祭服谓之韠，冕服谓之芾，天子山龙，以下有等，郑康成曰：芾大古蔽膝之象也。冕服谓之芾，其他服谓之韠，以韦为之，其制，上广一尺，下广二尺，长三尺，其颈五寸，肩革带，二寸。
晋人入曹
左僖二十八年二月，晋侯围曹，三月，入曹数之以不用，僖负羁而乗轩者三百人也，数上声， 僖二十三年，晋公子重耳及曹，曹共公闻其骈胁，欲观其裸浴，薄而观之，僖负羁之妻曰：吾观晋公子之从者，皆足以相国若以相夫子，必反其国，反其国，必得志于诸侯，得志于诸侯，而诛无礼，曹其首也，子盍蚤自贰焉，乃馈盘飱寘璧焉，公子受飱反璧薄，音博近也。
鸤鸠
和顺积中而英华发外
乐记和顺英华
书云四人骐弁
顾命四人骐弁骐青骊色
下泉
京师
公羊传桓九年，纪季姜归于京师，京师者何？天子之居也，京者何？大也？师者何？众也？天子之居，必以众大之辞言之，大雅公刘京师之野。
诗传旁通卷四
钦定四库全书
诗传旁通卷五      元 梁益 撰国风
豳
豳国名
豳者后稷之曽孙曰：公刘者自邰而出，所徙戎狄之地名，今属右扶风栒邑，栒音荀栒邑，有豳乡公，刘以夏后，太康时，失其官守，窜于此地，犹修后稷之业，勤恤爱民，民咸归之，而国成焉，其封域在禹贡，雍州岐山之北原隰之野，至商之世，太王又避戎狄之难而入，处于岐之阳，徐广史记注曰：新平漆县东北有豳亭，乐史寰宇记曰：邠之三水东北二十五里，栒原上有古栒城，周鼎铭云：王命尸官此栒邑，郡县志云：安定县界，有三水故城，文王之后，有郇国与栒异。
邰
史记刘敬传，周之先自后稷，尧封之邰，张守节正义曰：雍州武功县西南二十三里，故邰城是也。説文曰邰炎帝之后，姜姓所封国，弃之外家，毛苌曰：邰姜嫄，国尧见天，因邰而生后稷，故因封之于邰也， 邰后稷所封，一作漦。一作斄，一作厘一作□，一作庲一作台，一作骀八字同一音，永兴郡武功县，西南有故斄城，有后稷，姜嫄祠，隋爲稷州，骀有二帝喾娶于有骀，氏曰姜嫄，生后稷而后稷亦封于邰，稷之十三世孙古公亶甫亦娶于邰氏，是曰太姜，稷封之骀，在于武功，姜姓之邰，在于琅邪，琅邪之骀，古公所娶也。
弃稷不务
国语周语曰：昔我先世后稷，以服事虞，夏，及夏之衰，弃稷不务，我先王不窋，【竹律切，】用失其官，而自窜于戎，狄之间，韦昭注曰：弃废也，谓夏太康废，稷官不务农。
不窋【不窋公刘】
司马贞史记索隠曰：帝王世纪，后稷纳姞氏，生不窋，而谯周按国语云：世后稷以服事虞，夏言：世稷官，是失其代数也，若以不窋为弃之子，至文王千余嵗唯十四代实不合事情，孔頴达诗正义曰：韦昭注国语以爲不窋，当太康之时，公刘乃不窋之孙，不应亦当太康之世，夏之衰也，自太康始故系，太康言之，下论不窋，公刘 罗氏，路史曰：尝窃攷之信，书不窋，实非后稷之子，而公刘乃商世之诸侯，盖当商家十叶之间，故左氏云文武不先【去声，】不窋而外传，乃谓夏氏之衰，不窋始失官，守娄敬亦言：周自后稷封邰，积德累善，十有余世，而公刘避桀，是公刘之去，后稷已十余世，还当君桀之时，盖所谓夏之衰，尤不当出乎？履癸之前，然而説者每谓太康之世，曷不谛之如是耶？匈奴传云，夏道衰，公刘失其稷官，变于西戎，顔师古以爲稷之曽孙，而郑康成遂谓与太康并世妄矣，传曰：太王亶父，去公刘三百余嵗则其去文王才四百年，盖当仲丁外壬之时，爰复详之，夏氏之书记，帝王之世云，帝俊生稷，稷生台，蠒台蠒生叔均，叔均爲田祖，夫帝俊者，帝喾之名，而台即邰也，后稷封邰，故其后有台蠒有叔均，既有台蠒，叔均则知稷之后世多矣，不窋不得爲稷子明矣。
涖阼
礼记文王世子，成王幼，不能涖阼，周公相践阼而治，注曰：涖，视也，不能视阼阶，行人君之事，践履也，代成王履阼阶，摄王位以治天下也。
周公诗爲豳风
郑康成诗笺，成王之时，周公居东思，公刘居豳，忧念民事，至苦之功，以此序已志，故别其诗爲豳，国变风焉，董氏曰：先儒以七月爲周公居东而作，考其诗，则陈后稷，公刘所以治其国者方风论而成其德，故是未居东时也，范处义诗补传曰：公刘入于雅，七月不入雅，何也？雅所言，王者之事也，七月之诗，以周公之故，屈居于风也。
爲周公而作者附
刘氏曰：豳实，周公诗尔周者，畿内国也，畿内诸侯，上系于王，不得国别风也，何不编于鲁，鲁者，伯禽封耳，周公不之鲁也，周公作诗，意在于豳，而爲周公而作之诗，无所可系，故因谓之豳也。
七月
夏正之歳【夏正 商正 周正】
南轩张氏敬夫曰七月之诗皆以夏正爲断
夏正之歳斗柄指寅之月，爲歳首也，夏正建寅，谓之人统，人生于寅。
黄实夫曰：或谓周公周臣言，夏正不顺，余谓后稷居邰，至公刘居豳，正夏之时也；当夏时而言，夏正其説明矣。
商正建丑，斗柄指丑之月，爲歳首谓之地统，地辟于丑，此诗所谓二之日而传谓二阳之月也。
周正建子斗柄，指子之月爲歳首谓之天统，天开于子，此诗所谓一之日而传谓一阳之月也，子丑寅之异，建虽有夏，商，周之分，然以尚书三正之説观之古盖已有之矣，説见下文。
瞽蒙【眹 世奠系】
周礼，春官瞽，【古】蒙【，蒙】掌播鼗，【桃】柷，【充入】敔，【语】埙，【喧】箫管，歌讽诵诗，世奠【定，】系【户计，切】鼓琴瑟，掌九德六诗之歌，以役太师，郑康成注曰：讽诵诗，谓闇【暗】读之，不依咏也，郑司农云：无目眹，【直忍切，】谓之瞽，有目眹而无见，谓之蒙有目无眸子，谓之瞍【叟】。
眹目童子也童瞳通
世奠系 ，系谓帝系诸侯，卿，大夫，世本之属也，瞽蒙诵世系，劝戒人君焉。
隋銎
隋音妥，圜而长也，字亦作撱，尔雅注，撱狭长也，銎丘容切音芎，斧穿也，谓斧空受柄之处。
曲薄
月令季春具曲，植籧筐，植音值，郑康成曰曲薄也，植槌也，薄用萑苇，爲之以爲蚕，用萑音完，韦昭曰：北方谓薄爲曲，史记周勃世家，勃以织曲薄爲生，司马贞云以织蚕薄爲生业，许慎注淮南子云：曲苇薄也，郭璞注方言云：植悬曲柱也。
葽
毛氏传曰：葽草也，郑氏笺曰：夏小正四月，王萯秀葽其是乎？孔子防曰：夏小正者，大戴礼之篇，名葽之爲草书传，无文言，葽其是乎？爲疑之辞也，曹氏曰葽逺志也，刘向説葽味苦谓之苦，葽本草逺志一名蕀菀，一名浇葽，浇葽一作葽绕，一名细草，一名小草，四月采根隂干严坦叔曰：葽毛传不指爲何草？郑笺疑爲王萯，陆玑亦无明説惟曹氏以爲逺志证据甚明。
同
二之日，其同郑康成曰：其同者，君臣及民，因习兵，俱出田也，所谓竭作以狩也。
三正
夏书甘誓曰：有扈氏威侮五行，怠弃三正，蔡仲黙曰：三正子丑寅之正也，三正迭建，其来久矣，舜叶时月正日，亦所以一正朔也，子丑之建，唐，虞之前，当已有之 ，朱子答潘时举曰：周厯夏商其未有天下之时，固用夏商之正朔，然其国僻逺无纯臣之义，又自有私记，其时月者，故三正皆曾用之。
用民歳三日
周礼地官均人职，凡均力政，以歳上下丰年，则公旬用三日焉，中年，则公旬用二日焉，无年，则公旬用一日焉，礼记王制用民之力，歳不过三日，郑氏注云：治宫室，城郭道途。
重穋
先种后，熟曰重，后种先熟曰：穋孔氏诗，正义曰：后熟者先种之，先熟者后种之，故天官内宰，郑司农云：先种后熟，谓之重后，种先熟谓之穋，相传爲然无正文也，閟宫稙穉，传云：先种曰：稙后种曰：穉是重穋穉稙，四者皆生熟早晚之异称，非糓名也。
正歳
天官注曰：正歳谓夏之正月，得四时之正以出，教令者审故也。
斩氷
天官令人掌氷正月十有二月，令斩氷三，其凌凌去声，正歳季冬，火星中大寒，氷方盛之时，春秋传所谓火星中而寒暑退也，凌氷室也，三其凌者，三之以爲消，释之度也。
献羔
祭司寒也祭寒而开氷郑氏礼注
藏氷发氷
左氏昭公，四年春正月，大雨雹，【雨于付切】，季武子问于申丰曰：雹可御乎？对曰：圣人在上，无雹，虽有不爲灾，古者日在北陆【，十二月，】而藏氷西陆【，三月，】朝觌而出之，其藏之也，深山穷谷固隂沍【互】寒，于是乎取之，其出之也，朝之禄位，賔食丧祭，于是乎用之，其藏之也黒牡秬黍以亨，司寒，其出之也，桃弧棘矢，以除其灾，其出入也，时食肉之禄，氷皆与【预】焉，大夫命妇丧浴用氷，祭寒而藏之，献羔而启之，公始用之，火出而毕赋，【三月，四月】自命，夫命妇，至于老疾，无不受氷，山人取之，县人传之，【山人，虞官县人，遂属】舆人纳之，人藏之，夫氷以风壮，而以风出其藏之也周，其用之也徧，则冬无愆阳，夏无伏隂春无凄风，秋无苦雨，雷出不震，无菑霜雹，疠疾不降，民不夭札，【六疫，曰札】，今藏川池之氷，弃而不用，风不越而杀，雷不发而震，雹之爲菑，谁能御之？七月之卒章，藏氷之道也， 菑灾同。
尊两壶于房戸间
仪礼乡饮酒篇曰：乃席賔【句】，主人介【句，】众賔之席，【句】皆不属焉，【句】尊，两壶于房户间，【句】斯禁，【句】有，酒在西，【句】，设篚于禁南，【句】，东肆【句，】加二勺于两壸，【句】，设洗【藓，】于阼阶东南，【句】南北以堂深，【句深去声。】，东西当东荣，【句】，水在洗东，【句】，篚在洗西，【句】南肆。
逆暑迎寒【王氏】
周礼籥章，注吹籥，以爲诗章春官，宗伯之属，掌土鼓，豳籥，杜子春云：土鼓以瓦爲匡，以革爲两而可以系也，郑司农云：豳、籥，豳国之地，竹豳诗亦如之，言以豳地之竹爲籥也，郑云：豳、籥，豳人吹籥之声，豳诗豳风，七月也，迎暑以昼，求诸阳迎寒，以夜求诸隂也康成吹籥，谓豳人之声与司农异，郑司农郑众也，郑字康成。
王氏 集传所引，王氏曰：盖荆公王介甫及子雱，元泽父子之说也。
鸱鸮
管蔡武庚
书金縢，武王既丧管叔，及其羣弟乃流言于国，曰：公将不利于孺子，周公乃告二公【，太公，召公】曰：我之弗辟，【音避，】我无以告我先王，周公居东二年，则罪人斯得，于后，公乃爲诗以贻王，名之曰鸱鸮，史记成王少，周初定天下，周公恐诸侯畔，乃摄行政当国，管叔，蔡叔羣弟疑周公，与武庚作乱，畔周，周公奉成王命，伐诛武庚，管叔，放蔡叔，左传云：蔡蔡叔，上蔡字音撒蔡者，放也。
东山
行陈
郭忠恕佩觽集曰：军陈爲阵，始于王羲之罗，泌路史陈国名记曰：古字只作阵缪，爲陈车，列官傍所以爲阵转爲平声，古无从东之陈，后世传家，缪车爲东，遂爲东，世不之知，反以陈爲正阵爲俗，今难顿革，郭罗二説不同郭説近是。
枚如箸
秋官衔枚氏，军旅，田役，令衔枚注曰：衔枚止言语，嚣讙也，枚状如箸，横衔之，爲之繣，结于项中，箸直虑切繣音画户卦切，乂胡麦切绳也。
穴处先知【五际】
汉翼奉奏，元帝封事曰：臣窃学齐诗，闻五际之要，十月之交篇，知日食，地震之效，昭然可明，犹巢居知风，穴处知雨，亦不足多，适所习耳。
五际
郑康成六艺，论引泛厯枢云：午亥之际爲革命，邜酉爲改正，辰在天门出入，候听夘天保也，酉祈父也，午采芑也，亥大明也，亥爲革命，一际也，辰爲天门出入，候听二际也夘爲隂阳交际三际也，午爲阳谢隂兴四际也，酉爲隂盛阳微五际也，其诗含此五际，此见汉书？翼奉传，孟康曰：诗内传五际夘酉午戌亥也隂阳终始际防之歳，于此则有变改之政也，五际所以推得失考天心，言王道之安危。
诗纬
凡书有经，有纬诗之纬书有三：曰泛厯枢曰：推度灾曰：含神雾诗，纬之外，并纂他説。
郑康成注三礼引易説书説乐说春秋説礼家説孝经説皆纬候也河洛七纬合爲八十一篇河图九篇洛书六篇又别有三十篇七经纬三十篇 易纬稽览图干凿度坤灵图通卦验是类谋辨终备 书纬 璇玑钤考灵曜刑德放帝命騐运期授 诗纬推度灾汜厯枢含神雾 礼纬 舍文嘉稽命征
斗威仪 乐纬 动声仪稽耀嘉叶图征 孝经纬援神契钩命决 春秋纬 演孔图元命包文耀
钩运斗枢，感精符合，诚图考异邮，保干图汉含，孽佑助期，握诚图潜，谭巴説题辞 论语，纬 摘辅象，尚书中候论语防在七纬之外，王伯厚曰：李寻有五经，六纬之言，盖起于哀平，至光武笃信之，诸儒习爲内学，隋焚其书，今唯易纬存焉，正义多引防纬欧阳公欲取九经之疏，删去防纬之文，使学者不爲怪异之言惑乱，然后经之文义纯一，而其言不果行，按纬书，如汉夏贺良所作者多，隋虽焚其书，然后世亦有存者。
施衿结帨
仪礼士昏礼，父送女，命之曰戒之敬之，夙夜母违命，母施衿结帨，曰：勉之，勉之！夙夜母违宫事，尔雅曰：妇人之袆谓之缡，缡，緌也，孙炎曰：袆帨巾也，陆德明曰：衿佩带也，衿其鸩切，帨，音税，袆许韦切，緌，音防。
敦
有敦苦之，敦集传与敦，彼独宿同音，都廻切古注有敦音徒丹切，毛传敦犹专专也，专音徒端切，今朱子不解有敦之义，想以爲与敦，彼独宿之敦同，其音义云。
破斧
象
象舜之异母弟也封之之事见孟子
九罭
九囊之网
尔雅释器曰：緵罟谓之九罭，九罭鱼罔也，郭景纯曰：今之百囊罟，是亦谓之，今江东呼爲緵，孙炎曰：鱼之所入，有九囊也，或曰緵罟，小鱼网也，緵子美切，又子公切，落槌切。
衮衣裳九章
山，龙，华虫火，宗彛五章画于衣以象阳，藻，粉米黼，黻四章绣于裳，以象隂尚书益稷篇注曰：舜十二章，周九章，周以日月星辰画于旂，故衣裳九章，登龙于山，登火于宗，彛，华虫雉也，宗彛虎蜼也，【蜼袖位，垒三音】，龙取其变，山取其镇，雉取其文，火取其明虎蜼，取其孝藻，取其防粉米，白米取其养，黼取其断，【煆】黻，取其辨 虎蜼，蜼虎蜼，狖也似猕猴，而小黄黒色尾长数尺，似獭尾，末有岐，鼻露向上，雨则自挂于木，以尾塞鼻，或以两指，江东人亦取养之爲物防健，郭景纯江赋云：迅蜼临虗以骋巧是也。周礼注蜼，禹属卬鼻而长尾，禹音牛具，切卬音昂 罗，端良曰：古者有蜼，彛画蜼于彛，谓之宗彛，又施之象服，夫服器必取象于此等者，非特以其智而已，盖皆有所表焉，夫八卦六子之中，日月星辰，可以象指者也，云雷风雨，难以象指者也，故画龙以表云，画雉以表雷，画虎以表风画，蜼以表雨，凡此皆形着于此，而义表于彼，非爲是物也，端良名，愿号存斋，歙人尔雅翼三十二卷。
龙首卷然
三公一命卷王制文也，天子卷冕，卷古本切卷衮同音，郑氏曰：卷俗读也，其通则曰衮。
狼跋
安土乐天
记哀公问孔子遂言曰：古之爲政，爱人爲大，不能爱人，不能有其身，不能有其身，不能安土，不能安土，不能乐天，不能乐天，不能成其身。
神龙醢而食之
左昭二十九年秋，龙见于绛郊，魏献子【魏舒，】问于蔡墨曰：吾闻之，虫莫智于龙，以其不生得也，谓之智，信乎？对曰：人实不智，非龙实智，古者畜龙，故国有豢龙氏，有御龙氏，献子曰：是二氏者，吾亦闻之，而不知其故，是何谓也？对曰：昔有飂叔，安有裔子曰董父，实甚好龙，能求其耆欲以饮食之，龙多归之，乃扰畜龙，以服事帝舜，帝赐之姓曰董，氏曰豢龙，封诸鬷川，鬷夷氏其后也，故帝舜氏世有畜龙，及有夏，孔甲扰于有帝，帝赐之乗龙河汉各二，各有雌雄，孔甲不能食，而未获豢龙氏，有陶唐氏既衰，其后有刘累，学扰龙于豢龙氏，以事孔甲，能饮食之，夏后嘉之，赐氏曰御龙，以更豕韦之后，龙一雌死，潜醢以食夏后，夏后飨之，既而使求之，惧而迁于鲁县，范氏其后也，龙见之见，音现，豢音患飬也，飂音溜，好耆饮食，并去声。□，音宗更音庚，代也醢，音海。
豳国七篇
文中子
王通字仲淹隋人讲道河汾门人諡爲文中子
田祖田畯
周礼籥章注祈天，祈丰年也。田祖始耕田者，谓神农也，豳雅亦七月也。七月又有于耜，举趾，馌彼南畆之事，是亦歌其类，谓之雅者，以其言男女之正也，郑司农云：田畯，古之先教田者，尔雅云：畯，田夫也， 宋衷注，世本云：胲作服牛，徐坚初学记云：胲能驾牛胲，音古才切，黄帝之臣也，山海经云：稷后曰：叔均始作牛耕，罗长源曰：夏氏之书记，帝王之世云，帝俊生稷，稷生台，蠒台蠒生叔均，叔均爲田祖，帝俊即帝喾也。
祭蜡息老物
籥章注，故书蜡爲蚕，杜子春云：蚕当爲蜡，故书者，杜子春注周礼所引也，郊特牲曰：天子大蜡八，伊耆氏始爲蜡歳，十二月，合聚万物而索飨之也，蜡之祭也，主先啬而祭司啬也，黄衣黄冠而祭，息田夫也，既蜡而收民息，已，郑康成曰嵗十二月谓建亥之月也，【建亥，举周正】，求万物而祭之者，万物助天成，歳事至此爲其老而劳【平，】乃祀而息之，于是国亦养老焉。月令，孟冬劳【去，】农以休息之是也。豳颂亦七月也。七月又有获稻作酒，跻彼公堂，称彼兕觥万夀无疆之事，是亦歌其类也。谓之颂者，以其言歳终人功之成也， 八蜡先啬也，司啬也，农也，邮表畷也，猫虎也，坊也，水庸。
也昆虫也，【畷株卫，陟劣二切去音缀入，音辍】 ，神农纪每歳阳月，盍百种率万民蜡戯于国中，以报其歳之成。
先啬司啬
神农祭司啬，山林川泽，神祗在位，而主先啬，路史曰先啬，司啬，所谓田畆神，苖稼神者，説者以神农爲先啬后稷，爲司啬，盖后世说也，岂有神农始蜡，而自祭其身哉？皇氏云：神农，伊耆一代总号，其子孙有天下者始爲蜡祭其先祖造田者，故籥章注，以神农爲田祖，始造田者谓之田，祖先爲穑事，谓之先穑，神其农业，谓之神农，礼书以先农爲即先啬，陆佃以先啬爲田祖司啬爲田畯，据籥章，乐田祖，乐田畯也。
郑氏三分七月诗
慈溪黄氏日抄曰：郑氏以殆及公子同归，以上爲豳风以以介眉夀以上爲豳雅以万夀无疆以上爲豳颂周礼，籥章逆，暑迎寒龡豳诗，祈年于田祖，龡豳雅祭蜡，则龡豳颂，故郑氏之分如此，龡与吹同王雪山，谓一诗如何分爲三籥章，所谓豳诗以鼓钟琴瑟，四器之声，合籥也，礼笙师龡，竽；笙，埙，籥；箫，箎篴管舂牍，应雅凡十二器，以雅器之声，合籥也。礼，眡了播鼗，击颂磬，笙磬，凡四器，以颂磬之声，合籥也，颂与容同古，容字作颂字，凡爲乐器，以十有二律爲之数度，以十有二声爲之齐剂量，亮凡和乐，亦如之，故逆暑迎寒，祈年祭，蜡皆全用，七月之诗，特以器和声，有不同耳。至晦庵则有三説一说豳诗吹之，其调可风，可雅可颂一説楚茨诸诗是豳之雅，噫嘻诸诗，是豳之颂，王介甫谓豳自有雅颂，今皆亡矣，震按：楚茨诸诗序以爲刺，幽王之诗，噫嘻，诸诗序以爲成，周郊社之诗，未易遽指爲豳，若如介甫谓豳诗别自有雅颂，则豳乃先公方自奋于戎狄之地，此时安得有所谓天子之雅颂，耶惟前一说，谓吹豳诗之声可雅，可颂者爲得之，而其详则雪山之考详矣， 慈溪黄震东发晦庵，门人之门，人有读书日抄东发云：世有诗传，折衷一书，复取小序爲说乃后人僞作，晦庵名非真，晦庵书也，并识于此。
国风补
周南卷耳，尔雅注引此作盱，尔雅释诂篇，恙写悝盱，繇惨恤罹忧也，郭璞注云：诗曰：悠悠我悝，云何盱矣！繇役以爲忧愁也。
卫淇奥首章，尔雅释训篇，如切如磋，道学也；如琢如磨，自修也，瑟兮僴兮，恂慓也，赫兮烜兮，威仪也。有斐君子，终不可谖兮，道盛德至善，民之不能忘也，郭璞注恂慓恒战竦。
芃兰朱极，三士丧礼，曰：纩极二注云：极，犹放也，以沓指放，令不挈也，生者以朱韦爲之而三死者，用纩爲之而二，明不用也，大射礼曰：朱极三注云：以朱韦爲之彄沓，食将无名三指也。
诗传旁通卷五
<经部,诗类,诗传旁通>
钦定四库全书
诗传旁通卷六      元 梁益 撰小雅鹿鸣之什
受厘
厘与禧同福也，汉文帝受厘，宣室殿，汉仪注曰：祭天地二畤，皇帝不自行祠，还致福厘，受厘者受所祭之福也。
鹿鸣
于旅也语
礼记乡射义，古者于旅也语，郑氏注曰：礼成乐备，乃可言语。
私惠不归徳
礼记缁衣子曰：私惠不归，徳君子不自留焉，郑氏注曰：私惠谓不以公礼相庆贺，时以小物相问遗，【去】也，言其物不可以爲徳则君子不以身留此人也，相惠以亵，【音薛，】渎邪僻之物，是谓不归于徳。
燕礼乡饮酒礼
仪礼，燕礼篇曰：工歌鹿鸣，四牡，皇皇者华，【句】卒，歌【句】，主人洗，升，献工【句，】工不兴，【句】左瑟，一人拜受爵，【句】，主人西阶上拜送爵， 乡饮酒礼篇，白乐正先洗【句，】立于西阶东，【句】工入【句，】升自西阶，【句】北面坐，【句】相者，东面坐，【句】，遂授瑟【句，】乃降，【句】，工歌鹿鸣，四牡，皇皇者华，【句】遂卒，歌【句】，主人献工，【句】工左瑟，一人不拜，【句】不兴，爵【句】，主人阼阶上拜送爵。
宵雅肄三
宵小也，礼记乐记曰：大学始教，皮弁祭菜，示敬道也，宵雅肄三，官其始也，郑氏注曰：当祭菜之时，使歌小雅，中鹿鸣，四牡，皇皇者华之三篇，而肄习之，此三诗皆君臣燕乐，相劳苦之辞，盖以居官受任之美，诱喻其初志，故曰：官其始也。
四牡
靡盬
盬亦盐也，出于池者爲盬，凡盐之出于海与井者，皆须煎煮，而成亦经久难坏，出于河东之解池者不须煎水，注盐池，自结成盐，不经久而易坏，故训不坚，固者爲盐也，古者蚩尤之封域，有盐池之利，今河东路解州之池是也，池方百二十里，卤色正赤，俗呼解池爲蚩尤血，池中有一甘泉，得之则卤，乃成泉北，一水曰巫咸河，其水入泽则卤不复结。
传曰
凡诗之传注，毛氏谓之传，郑氏曰：谓之笺此云，传曰者杂引康成之笺，而总谓之传耳。不以家事辞王事，见公羊哀公三年传。
杞枸檵
杞有杞柳之杞，有枸檵之杞，枸音苟檵音计，郑风将，仲子无折我树，杞朱传曰：杞栁属也，生水旁，树如栁叶，麤而白色，理微赤小雅，四牡此篇，集于苞杞，朱传曰：杞枸檵，尔雅释木之文也，邢昺尔雅，防曰杞，一名枸檵，郭璞云：今枸杞也，陆玑云：一名苦杞，一名地骨，春生子，秋熟正赤，茎叶及子服之，轻身益气本草，一名仙人杖，一名西王母，杖根爲地骨茎干，三五尺作藂，按朱子集传将仲子树杞，湛露杞棘，皆杞柳也，此篇苞杞，杕杜采杞，四月杞桋，南山有台之有，杞皆枸檵也，南山传云，杞树如樗 ，樗 樗散，不材之木，惟供爲薪，尔雅于栲曰：山樗，郭璞注曰：栲，似樗色小白，生山中，因名山樗，亦类漆树，故俗语曰：櫄，樗；栲，漆，相似如一，陆玑草木疏曰：山樗与下田，樗略无异，叶似差狭耳，樗亦作栎之类而柞棫，栩栎四者皆橡栎之通名，惟樗恶木也，山与下田，未知何别，秦风终南，有条有梅，条山楸也，陆玑亦云：今山楸亦如下田楸耳。
夫不
夫不亦作鳺鴀上方扶切下方浮切音并同
序言劳使臣春秋传亦云
左襄四年，穆叔如晋，报知武子之聘也，晋侯享之，金奏肆夏之三，不拜，工歌文王之三，又不拜，歌鹿鸣之三，三拜，韩献子使行人子贠问之曰：子以君命辱于敝邑，先君之礼，借之以乐，以辱吾子，吾子舍其大而重拜其细，敢问何礼也？对曰：三夏，天子所以享元侯也，使臣弗敢与闻文王，两君相见之乐也，臣不敢及鹿鸣，君所以嘉寡君也，敢不拜嘉，四牡，君所以劳使臣也，敢不重拜？皇皇者华，君教使臣曰：必谘于周，臣闻之，访问于善爲咨，咨亲爲询，咨礼爲度，咨事爲诹，咨难爲谋臣获五善，敢不重拜？与国语相表里，穆叔鲁，叔孙豹武子，晋知防献子，晋韩厥。
外传章使臣
国语谓之春秋？外传谓鲁语曰：叔孙穆子聘于晋，晋悼公飨之，乐及鹿鸣之三而后拜，晋侯使行人问焉，对曰：伶箫咏歌及鹿鸣之三，君之所以贶使臣，臣敢不拜贶，夫鹿鸣，君所以嘉先君之好也，敢不拜嘉，四牡，君所以章使臣之勤也，敢不拜章，皇皇者华，君教使臣曰：每怀靡及，诹谋度询，必咨于周，敢不拜教，臣闻之，和【韦昭曰：当作私】爲永怀，咨才爲诹，咨事爲谋，咨义爲度，咨亲爲询，忠信爲周君贶使臣以大礼，重之以六德，敢不重拜。
皇皇者华
调忍【隂】
调忍之忍去声音认
隂 尔雅释马隂白杂毛曰：骃郭注隂浅黒色今之泥騘。
仪礼亦见鹿鸣言燕礼乡饮酒礼皆见鹿鸣篇
常棣
常棣唐棣
常棣，棣也，唐棣，栘也，郭璞尔雅注曰：山中有棣树，子如樱桃，可食，舍人曰常棣，一名棣，陆玑曰：许慎云：白，棣似李而小，如樱桃，今官园种之，又有赤棣树，亦似白棣，叶如刺榆，而微圆子正赤，如郁李而小，五月始熟，自闗西天水陇西多有之，陆农师曰：常棣如李而小，子如樱桃，正白华萼，上承下覆，甚相亲尔，采薇，彼尔维何？维常之华，朱子曰：尔华盛貌，可以见常棣之华，盛 栘，音移尔雅注，舍人曰：唐棣，一名栘，郭璞曰：今白栘也，似白杨，江东呼夫移，陆玑草木疏曰：奥李也，奥音郁，一名雀梅，亦曰车下，李所在山皆有其花，或白或赤，六月中熟，大如李，可食，崔豹古今注曰：一名栘梅，又曰：栘，柳又曰：蒲栘，罗端良尔雅，翼曰：栘皮焚爲灰，置酒中，令味正经时，不败而枳，棋木爲屋柱则屋中，酒味皆薄，物之相反，有如此者常棣，唐棣二木不同，无可疑者，而或有误，音常爲棠音者，故并纂之。
富辰
左传？僖公二十四年，富辰曰：昔周公吊二叔之不咸，故封建亲戚以藩屏周，召穆公思周德之不类，故紏合宗族于成周而作诗，如是兄弟虽有小忿，不废懿亲，富辰，周大夫富，畿内邑名，辰之采邑，召穆公名虎，周厉王时，卿士三山，梅溪林氏，唐翁曰：棠棣诗乃周公闵管，蔡失道而作，今富辰以爲召穆公所作者，盖乐章久废，召穆公始作周公乐歌也。
伐木
邪许
淮南子道应训曰：惠子爲魏惠王爲【如字，】国法，翟翦曰：今夫举大木者，前呼邪许，后亦应之，此举重劝力之歌也，岂无郑？卫激楚之音哉？治国有礼，不在文，辨舆謣邪？謣附见謣，羽俱切 ，吕氏春秋审应览曰惠子爲魏惠王爲法，爲法已成，防示诸民人，民人皆善之，献之惠王，惠王善之，防示翟翦，翟翦曰：善也，惠王曰：可行耶？翟翦曰：不可，惠王曰：善而不可行，何故翟翦对曰：今举大木者，前呼舆謣，后亦应之，此其于举大木者，善矣，岂无郑！卫之音哉？然不若此其宜也，夫国亦木之大者也髙诱注曰舆謣，或作邪？謣前人倡，后人和举重劝力之歌声也。
缩酌用茅
礼记郊特牲缩酌用茅，明酌也，郑氏注曰：谓泲醴齐，以明酌也，周礼曰：醴齐缩酌，五齐醴尤浊，和之以明酌，泲之以茅缩，去滓也，明酌者事酒之上也，名曰明者事酒，今之醴酒，皆新成也，春秋传曰：尔贡包茅不入，王祭不共，无以缩酒，酌酒斟也，酒已泲，则斟之以实，尊彛泲音子礼，切齐音剂滓，壮士切醳音亦共音恭。
诸父诸舅
毛传曰：天子谓同姓诸侯，诸侯谓同姓大夫，皆曰：父异姓则称舅，国君友其贤臣，大夫士友其宗族之仁者， 干糇 糇食也，食之干者。
天保
尔指君【除】
欧阳文忠公诗本义，曰：诗人尔其君者，盖称天以爲言耳。
除 吴伯丰问：何福不除？朱子曰：如除戎器之，除易萃卦大象，君子以除戎器，程子传，除谓简治也，朱子本义除者，修而聚之，新安胡廷芳曰：按此録虽不同，集传而义爲胜。
昭受上帝， 书益稷文，蔡氏传曰：以是昭受于天，天岂不重命而用休美乎？
宗庙之祭
周礼，春官，大宗伯以祠春享先王，以禴夏享先王，以尝秋享先王，以烝冬享先王公羊春秋桓八年传春曰祠，夏曰礿，秋曰尝，冬曰烝，礼记王制篇曰：天子诸侯宗庙之祭，春曰礿，夏曰禘，秋曰尝，冬曰烝，郑氏注曰：此盖夏殷之祭名，周则改之，春曰祠，夏曰礿，以禘爲殷祭，诗小雅礿祠烝尝，于公先王，此周祭宗庙之名也，礿与禴同，并音药薄也，説者曰夏物未成，其祭尚薄也，尚薄者以薄爲尚也，或曰：新菜可汋也，尝谓尝新谷，烝谓进品物，烝之爲言进也説祠者曰物，品少而文词，多之谓祠。
尸传神意
仪礼少牢馈食礼之篇，祝酌授尸，以嘏于主人曰：皇尸命工祝，承致多福无疆，于汝孝孙来，汝孝孙使汝受禄于天，宜稼于田眉夀万年勿替引之，此所谓尸传神意，以嘏主人之辞也。嘏，福也，主人主祭之人也，古者祭祀必有尸，尸主也，筮择一人使坐以象神谓之尸，若始死之难，奠及祭殇，择奠则无尸。
公叔祖类
史记索隐曰：世本云，太公组绀诸盩，三代世表称叔，类凡四名，皇甫谧云公祖一名组绀，诸盩字叔类，号曰太公也，罗氏路史曰祖类，即公叔组绀世表云：叔类而古今人表曰：公祖是爲祖戾亦曰，公叔祖类，祖绀也，郑云：先公组绀以上，诗小戎图，乃云髙圉侯亚圉侯，乂以公叔祖类诸盩爲三人缪矣。
后稷至公叔祖类
金氏通鉴前编曰：按世本自不窋，鞠公刘至季厯已十七世，史记拘于十五王文始平之之数，遂谓后稷之子爲不窋，曽孙爲公刘前既缺代，又自公刘已后，缺四世不书，皇甫氏不得其説遂以四世爲字而组绀，又自有四名，独索隠觉其非而不明辨，路史已明辨而不断，十五王之説今按公刘之世，云周道之兴，自此而始，京师之名，亦始此国语十五王之説自公刘数至，文王尔，然又安知非祖功宗德之云：周世世修德者，贤圣之君十五作而至，文王乎 ，罗氏路史发挥曰：禹爲夏契之后，爲商而稷之后，爲周夏十七世商三十世，盖四十有七世而下，有周文王禹及稷契皆当唐尧之时，稽之史载，契十四世而至成汤，厥次仅是，然其叙弃后稷，十五世而至，文王中间，乃阅夏商二代所较者三十余世，踈脱甚矣，夫繇尧舜至周文王千一百有余载，而其世止十五，岂人情也哉？尝窃攷之，信书不窋，实非后稷之子，而公刘乃商世之诸侯，盖当商家十叶之间，故左氏云文武不先不窋，而外传乃谓夏氏之衰，不窋始失官，守娄敬亦言：周自后稷封邰，积德累善，十有余世，而公刘避桀，是公刘之去，后稷已十余世，还当君桀之时，盖所谓夏之衰，尤不当出乎？履癸之前，然而説者每不谓太康之世，曷不谛之如是耶？匈奴传云，夏道衰，公刘失其稷官，变于西戎，顔师古以爲稷之曾孙，而郑康成谓与太康并世妄矣，传云：太王亶父，去公刘三百余歳，则其去文王才四百年，盖当仲丁外壬之时云，爰复详之，夏氏之书记，帝王之世云，帝俊生稷，稷生台，蠒台蠒生叔均，叔均爲田祖，夫帝俊者，帝喾之名，而台即邰也，后稷封邰，故其后有台蠒有叔均，既有台蠒，叔均则知稷之后世多矣，不窋不得爲稷子明矣，第恨其间，世次久逺有不得尽见者，虽然，单穆公言，后稷勤周十五世而兴，是则世本史记所爲信者，夫亦知夫所谓兴者，有非文王而不正，爲公刘也耶？即稽世本不窋而下，至于季厯犹一十有七世矣，一十五世而遽得爲尽之哉？甚矣系牒之难理也，罗长源，周世系攷之説如此，今分纪于周南，后稷十三世孙古公亶甫及豳之不窋，及此合而观之，可也。
文王时未曰先王
礼记大传所谓武王追王太王，王季，文王不以卑临尊也，太王初曰：古公王季初曰：公季文王，亦止曰西伯耳。
黔首
史记秦皇帝更名，民曰：黔首黔黒也谓其黒头无知也，礼记祭义曰：明命鬼神，以爲黔首，则按古无黔首之称，而云爲黔首，则此汉儒窜入之说无疑，非礼记旧文黔音，钳其亷切。
采薇
敌忾【防秋 腓】
忾口溉切音慨怒也，即寗武子所谓敌王所忾者，防秋 秋髙马肥军卒戍边，谓之防秋。
腓 咸六二咸其腓程子曰腓足肚行则先动
鱼
鱼兽名，陆玑疏曰：鱼兽似猪，东海有之，其皮背上班文，腹下纯青，今以爲弓鞬步义者也，其皮，虽朝燥爲弓鞬，矢服经年，海水潮及天将雨，其毛皆起水潮，还及天晴，则毛复如故，虽在数千里外，可以知海外之潮，自然相感也。
日【人栗切】
岂不日戒古注本日作曰音越言也又人栗切
出车
郊牧
国外百里爲郊五十里，爲近郊，百里爲逺郊郊在牧内，尔雅邑外谓之郊，郊外谓之牧， 邑国都也。
旟旐
春官司常掌九旗之物，名各有属，以待国事，日月爲常交龙爲旂，通帛爲旜杂白爲物，熊虎爲旗，鸟隼爲旟，龟蛇爲旐，全羽爲旞，【遂】，析羽爲旌。
注旄
注旄于旗，干之首谓注旄牛之尾，于旗干之首也，夹漈郑氏，渔仲名尔雅，犣牛，郭璞云：即旄牛髀膝及尾，皆有长毛，此牛角向前，毛白如雪，其长毛，今人用爲拂子出荆，夔间犣音猎。
朱雀武【怳】
曲礼曰：行前朱雀而后，武左青龙而右白虎，招摇在上，急缮其怒，注者曰：以此四兽爲军阵，象天也，急犹坚也，缮读曰劲。
怳 诩往切怳惚怳之怳与况字不同
防礼泣涕
老子偃武篇，吉事尚左，凶事尚右，偏将军居左，上将军居右，言以防礼处之，杀人之众，以悲哀泣之战胜，以丧礼处之，孙子九地篇，令发之日，士卒坐者涕霑襟，偃卧者涕交頥投之无所往，诸刿之勇也；魏武帝曹操注孙子曰：皆持必死之计也。诸谓专诸刿谓曹刿。
临事而惧，好谋而成黄，勉斋谓行军八字法，洪水怀山襄陵，襄谓驾出其上。
枤杜
匪载
匪载匪来之载训装音宜作在昨代切
繇 合言于繇繇者卦兆之占辞音宙
赐君子小人不同攷
南陔
笙诗
公是刘原父【敞】，曰南陔以下六篇，有声无诗，故云笙不云歌，有其义亡其辞，非亡失之亡，乃本无也，夹漈郑渔仲【樵】曰：古者歌鹿鸣，必歌四牡，皇皇者华，三诗同节，故曰工歌鹿鸣之三，而用南陔白华，华黍三笙以赞之，然后首尾，相承节奏，有属夹漈，又曰：古者丝竹与歌相和，故有谱无辞，所以六诗在三百篇中，但存名耳，汉儒不知，谓爲六亡诗，非也。
南陔爲笙诗白华爲次什之首，朱子次序，并依仪礼，见燕礼乡饮酒礼篇。
白华之什
华黍
鲁鼓薛鼓
礼记投壶篇末，有鲁鼓，薛鼓方圆之节，严陵方性，夫曰：鲁薛之鼓既异而传之者又异，是以记者两存之。
鱼丽
乐毕皆问
礼记乡饮酒义曰：工入，升歌三终，主人献之，笙入三终，主人献之间歌三终，工告乐备，遂出一人扬觯，乃立司正，焉知其能和乐而不流也， 东滙泽，陈澔曰：间者代也，笙与歌皆毕，则堂上与堂下更代而作间，音涧古苋切。
南有嘉鱼
丙穴
左太冲蜀都赋，嘉鱼出于丙穴，良木攒于褒谷，李善文选注丙穴在汉中沔阳县北有鱼穴二所，常以三月取之，丙地名也，陆农师埤雅，曰嘉鱼，鲤质鳟鳞，肌肉甚美，食乳，泉出于丙穴，穴口向丙，故曰：丙也，旧言尾象，篆文丙字，故曰丙穴，盖尔雅鱼枕谓之丁，鱼肠谓之乙，鱼尾谓之丙，则鱼尾皆象丙，岂特嘉鱼而已，鳟音慈损切，今人谓之赤眼，鳟石湖，范至能桂海虞衡志曰：嘉鱼，状如小鲥鱼，多脂，味极腴美，出梧州，火山，春末尤多，彼人爲鲊，以饷逺蜀道丙穴出嘉鱼，火山之名，疑与同意一説丙穴出达州，明通县井峡中穴，凡十产嘉鱼，春社前鱼出秋社，归穴达州，即通川也，集传云：鲤质鳟鲫肌，埤雅云：鲤质鳟鳞，陆似近是，赤眼鳟者，鳟似鲤，而鳞细眼，赤云：
篧樔
篧字亦作籗食角切音浞 樔 汕樔也郑康成曰樔今之撩罟也樔音嘲撩音聊又音料
南山有台
台
台一名夫须，夫，音扶。陆玑云：夫须莎草也，可以爲蓑笠，禹治水，称畚筑，赋蓑蘧程土石，夏时已有之，春秋外传，齐语曰：首戴茅蒲，身衣袯襫，韦昭注袯襫蓑，薜音百。
莱【檍】
北山有莱，传草也，孔頴达以莱爲草之緫名，非有别草名之爲莱，如十月之交，田卒污莱，周礼莱五十畆，皆非草名，然诗人对南山有台言之，台爲夫须草莱，亦当是草名，故刘芳义疏云：莱，藜也，陆玑疏莱草名，其叶可食，兖州人蒸以爲茹，谓之菜蒸，山海经秦山有草，名曰藜，可以爲菹，藜之茎叶皆似王刍， 王刍，尔雅释草菉，王刍，郭氏云：菉蓐也，今呼鸱脚莎王。
刍即终朝采緑之緑，古人用以染黄本草谓之荩草，俗中呼淡竹叶者是也。
檍 檍材可爲弓弩干于力切音忆
蓼萧
晋诅公子
晋献公卒，国乱左传，宣公二年，初骊姬之乱，诅无畜羣，公子自是晋无公族。
秦鍼惧选
左传？昭公元年，秦后子有宠于桓，如二君于景，其母曰：弗去，惧选，癸卯，鍼适晋，其车千乘，春秋书曰：秦伯之弟鍼出奔晋罪，秦伯也，后子见赵孟，赵孟曰：吾子其曷归？对曰：鍼惧选于寡君，是以在此，将待嗣君，晋封鍼于裴中曰：裴君 选数也，恐景公数其罪而加戮鍼音钳数上声。
鞗革
毛传曰：鞗辔也，革辔首也，冲冲垂饰貌孔疏曰：释器云，辔首谓之革，郭氏曰辔靶也，然则马辔所靶之外有余而垂者谓之革，鞗皮爲之故云鞗革。
和鸾
在轼曰和，轼车中面前，横木可慿者，在镳曰鸾镳，马勒傍鐡马口，两旁者也，周礼注曰和鸾，皆以金爲铃，升车则马动，马动则鸾鸣，鸾鸣则和，应舒则不鸣，疾则失音铃，谓之鸾者，象鸾鸟之音，銮銮然。
湛露
设烛【宗室路寝】
仪礼，燕礼曰：宵则庶子执烛于阼阶上，司宫执烛于西阶上，甸人执大烛于庭，阍人爲大烛于门外，宗室路寝 公羊传，路寝者何？正寝也？何休注曰：公之正居也，路者大也，寝者居也。
朝正
左氏，文公四年，传卫寗武子来聘，公与之宴，爲赋湛露及彤弓，不辞，又不荅赋，使行人私焉，对曰：臣以爲肄业，及之也，昔诸侯朝正于王，王宴乐之，于是乎赋湛露，则天子当阳，诸侯用命也，诸侯敌王所忾而献其功，王于是乎赐之彤弓一，彤矢百，玈弓矢千，以觉报宴，今陪臣来继旧好，君辱贶之，其敢干大礼以自取戾，玈音卢，亦作卢黒也。
过三爵【德将】
记玉藻曰：君子之饮酒也，【句】受一爵而色洒如也，【句】，二爵而言，言斯【句，】礼已三爵，而由由【句】以退【句，】洒如肃，敬也，言言和也，油油悦敬也， 左传，宣公二年，晋侯饮赵盾酒，伏甲将攻之，其右提弥明知之，趋登曰：臣侍君宴，过三爵，非礼也，遂扶以下，晋侯晋灵公其右车右也。
德将 书酒诰文王诰教小子德将无醉
不继以淫
左传？庄公二十二年，陈公子完奔齐，爲工正饮，桓公酒乐，公曰：以火继之，辞曰：臣卜其昼，未卜其夜，不敢君子曰：酒以成礼，不继以淫，义也；以君成礼，弗纳于淫，仁也。
诗传旁通卷六
钦定四库全书
诗传旁通卷七      元 梁益 撰小雅彤弓之什
彤弓
大饮宾曰飨
晋郤至谓楚子反曰：诸侯间于天子之事，则相朝也，于是乎有享宴之礼，享以训恭俭，宴以示慈惠，恭俭以行礼，而慈惠以布政。间，平声，谓诸侯当王，事间缺之时也，飨礼有四，诸侯来朝，则飨之，王亲戚及诸侯之臣来聘，则飨之，及飨宿卫，耆老孤子也，飨有体荐，设几而不倚，爵盈而不饮，肴干而不食，立而不坐，依尊卑以爲之，献数毕而止，孔頴达曰：飨者烹太牢以饮賔。
爲已私分
庄子天地篇，不徇一世之利，以爲已私分，不以王天下爲已处显，显则明，万里一府，死生同状。
兵赐弄臣
汉哀帝赐侍中董贤武库禁兵，执金吾毋将隆奏言：武库兵器，天下公用，古者方伯专征，乃赐斧钺，汉家边吏，距冦赐武库兵，今便辟弄臣，而以天下公用给其私门，建立非宜，以广骄僭，非所以示四方也。毋音巫姓也，便音骈辟音僻。
赐鐡劵
楚汉春秋髙帝初封侯者，皆赐丹书鐡劵曰：使黄河如带，泰山如砺，汉有宗庙，尔无絶世自汉以下功臣，赐鐡劵至唐，而跋扈之臣，赐鐡劵以坚其心，唐以鐡劵赐河中节度使李怀光，怀光怒曰：人臣反赐鐡劵，怀光不反，亦赐鐡劵耶？是使怀光反也，已而果叛。
屯膏
易屯九五，屯其膏，象曰：屯其膏，施未光也，程子传曰：膏泽不下，及是其德，施未能光大也，人君之屯也，觧体 成公八年，左氏传季文子曰：四方诸侯，其谁不解体？觧体谓有离叛心。
印刓不予
史记韩信曰：项王见人，恭敬慈爱，言语呕呕，【音吁，】人有疾病，涕泣分食饮，至使人有功，当封爵者，印刓弊，忍不能予，此所谓妇人之仁也；郦生曰：项王非项氏莫得用事；爲【去，】人刻印，刓而不能授刓者，五官切，谓刓断无复亷铎也。
彤弓玈弓
书文侯之命，彤弓一，彤矢百，卢弓一，卢矢百，卢玈通黒也左传僖公二十八年，晋文公败楚于城濮，献功于王，王飨醴，命晋侯宥，赐彤弓一，彤矢百，玈弓矢千，敌王所忾见，文公四年，孔頴达曰：此诗独言彤弓者，以二文皆先彤后玈，举重可包轻，故直言彤弓 ，赐弓矢 ，礼记王制诸侯，赐弓矢然后征。
九伐之法
周礼夏官司马，以九伐之法正邦国，冯弱犯寡则眚之，【冯音凭眚所景切，】贼贤害民则伐之，暴内陵外则坛之，【坛音善，】野荒民散则削之，负固不服则侵之，贼杀其亲则正之，放弑其君则残之，犯令陵政则杜之，外内乱，鸟兽行则灭之，【行下孟切】注曰：眚，瘦也，谓四面削其地也，伐有钟鼓，曰伐坛，谓置之空墠之地，别立其次，贤者削，谓削其地，侵谓兵加其境而已，正谓执而正其罪，残谓杀之也，杜谓杜塞使不得与，邻国交通，灭诛灭去之也。
拜表輙行
东晋穆帝永和二年十一月，都督荆梁等州军事，桓温帅师伐汉，拜表即行，三年三月，汉主李势降，温素有不臣之志，及克蜀之后，遂专制朝廷，李氏据成都，国号汉，即行即輙行，言上表即出师，不俟朝廷可否也。
菁菁者莪
五贝爲朋
前汉书食货志，王莽居摄，变汉制，元龟岠冉长尺二寸，直二千一百六十爲大贝十朋，【岠其吕切，】公龟九寸，直五百，爲壮贝十朋，侯龟七寸以上直三百爲么贝十朋，子龟五寸以上，直百爲小贝十朋，是爲龟寳四品大贝，四寸八分以上二枚，爲一朋直二百一十六，壮贝三寸六分以上二枚，爲一朋直五十么，贝二寸四分以上二枚，爲一朋直三十，小贝寸二分以上二枚，爲一朋直十不盈寸二分，漏度不得爲朋，率枚直钱三，是爲贝货五品，岠至也，冉龟甲縁【去】也，度【入】背，两边縁尺二寸也，两贝爲朋 孔，頴达诗疏，汉书以大贝，壮贝么贝小贝，不成贝爲五也。郑氏因经广解之言，有五种之贝，其中以相与爲朋非緫，五朋爲一朋也。
六月【先儒以此以下爲变小雅】
建未之月
濮斗南曰诗言，四月维夏，六月，徂暑则爲夏正可知是建未之月也。
戎车
郑康成笺戎车，革辂之等，其等有五，周礼，春官车仆掌戎路之萃，广车之萃，阙车之萃，苹车之萃，轻车之萃，郑康成注萃犹副也，此五者皆兵车，所谓五戎也，戎路，王在军所乘，广车横陈之车，阙车所用补阙之车，苹犹屏也，苹车所用，对敌自蔽，隐之车，轻车所用，驰敌致师之车也，广古旷切，光之去声，陈与阵同苹，薄经切，又薄田切屏，井领切轻，遣政切。
韎韦
韎赤色，韦熟皮，左传云：有韎韦之跗注，靺韦戎服，跗注亦戎服，盖以赤色熟皮爲戎服也。韎，音暮拜切，跗音敷。
司马法
司马法仁本篇冬夏不兴师所以兼爱民也
毛马物马
周礼夏官校人掌王马之政，凡大祭祀，朝觐，防同毛马而颁之，凡军事物马而颁之，郑氏注毛，马齐，其色也，物马齐其力也，颁授当乘之。
吉行师行
荀子大畧篇吉行五十，犇丧百里，汉文帝元年，有献千里马者，帝曰：鸾旗在前，属车在后，吉行日五十里，师行三十里，朕乗千里马独先安之？于是还其马，与道里费，而下诏曰：朕不受献也，其令四方毋求来献。
焦获
宋敏求长安志，栎阳县焦获泽在县北，亦名瓠口，尔雅十薮，周有焦获，郭璞曰：今扶风池阳县瓠中是也，诗猃狁匪茹，整居焦获，谓此也。史记郑国凿泾水，自仲山西邸瓠口，爲渠水经注曰：泾水东南流，经瓠口郑，白二渠出焉，郑国水工姓名邸，与抵同栎，音药，秦栎阳唐万年，今爲咸宁。
千里之镐
孔頴达正义曰：刘向上疏来归，自镐，我行永久，千里之镐，犹以爲逺镐去京师千里，顔师古曰：非丰镐之镐。
太原
实沈，封于大夏，是爲参，今太原阳曲旧晋阳也，参爲大夏，沈与沉同，按韵音审。
直壮律臧
春秋传晋，子犯曰：师直爲壮曲爲老 易师之初六，师出以律，否臧凶，臧善也，不以律善亦凶。
附众威敌
史记晏婴荐田，穰苴曰：穰苴虽田氏庶孽，然其人文能附众，武能威敌。
采芑
奭
路车有奭之奭，许力切音兴之入声，与召公名，奭之音异，召公奭音释。
芑
芑有二此诗之芑传言菜也，大雅文王有声，丰水有芑之芑传，言草也，此诗之芑，陆玑草木疏曰：芑，菜似苦菜，茎青白色，摘其叶白汁出，脆可生食，亦可蒸爲茹，青州人谓之芑，西河，鴈门芑尤美，胡人恋之不出塞，朱子曰：即今苦藚菜，后魏贾思勰齐民要术曰：芹【，其吕切】，江东人呼爲藚芹，收根种之常足，水忌潘泔及咸水，浇之则死，性繁茂而甜脆，白尤宜粪嵗嵗可收潘淅米水也，故云：潘泔 潘音，畨字袁切，淅，音昔。
新田菑畆
孔頴达诗疏曰：田一歳曰菑二嵗曰新田三，歳曰：畬释地文，菑者灾也，畬和柔之意也，孙炎曰：菑始灾，杀其草木也，新田新成，柔田也，畬，和也，田舒缓也，郭璞曰：今江东呼初耕，反草爲菑。
娄颔
春官巾车，注娄颔之，钧娄陇主切音缕系也， 樊樊蒲官切音盘，大带，马饰也。
葱衡
记玉藻三命赤芾葱衡周礼公侯伯之卿三命
治兵振旅【铙镯】
左传臧僖伯曰：三年而治兵，入而振旅，归而饮至，以数军实，振整也，收也，数所矩切计也。
铙音呶似铃镯音濯似小钟皆钲也
地官鼓人以金錞和鼓，以金镯节鼓，以金铙止鼓，以金铎通鼓，注曰：錞，音淳，錞于也，圆如碓头，大上小下，乐作，鸣之，与鼓相和，镯钲也，形如小钟，军行鸣之以爲鼓，节铙如铃，无舌有柄，执而鸣之，以止击皷，铎大铃也，振之以通鼓，鼓人无钲之文，而錞，镯铙铎，皆钲之属，故并纪之。
车攻
传
毛传齐毫齐力齐足皆尔雅释畜之文
宣王时未有郑
周宣王母弟桓公友封于郑，其地在京兆郑县，桓公之子武公滑突随，平王东迁，遂居河南之新郑，其地在荥阳，宛陵西南宣王时，未有河南之郑也，圃田泽，后爲郑之原圃。
敖
敖山名左传，晋师救郑，在敖鄗之间，鄗丘交切音敲，杜预云敖，鄗二山在荥阳县西北。
舄
毛传舄，达屦郑笺，金舄，黄朱色，孔疏屦人注，舄有三等，赤舄，爲上冕服之舄也，下有白舄黒舄此金舄，即赤舄也，故笺云：金舄，黄朱色，加金爲饰，赤舄则尊，莫是过故云达屦言，赤舄，是屦之最；上达者也，此舄也而谓之屦，屦舄，通名耳。
时见殷见
春官注曰时见者言无常期也殷犹众也
防
柴与防同，同子智切积也，凡薪禽之，积皆曰柴，故许慎説文作防谓积禽也。
决拾佽
毛传决钩也，拾遂也，佽利也。郑笺佽谓手指相次比也。孔疏传以佽爲利其义不明，故申而明之，决着于右手大指所以钩开体，遂着于左臂，所以遂手指相比次，然后射得知利，故毛云：佽利谓相次，然后射利，非训佽爲利也 夏官缮人，注抉天子用象骨，拾韝扞也，以其遂，故亦名遂 ，决 古注，九经本作决，周礼缮人作抉，即芃兰之韘，大射之，朱极三也。
夜军中惊
西汉景帝三年，吴，楚反，周亚夫以中尉爲太尉东击吴，楚既防兵，荥阳东北走【奏，】昌邑坚壁不出，而使轻骑兵弓髙侯等絶吴楚兵后食道，吴兵乏粮，饥欲挑战，终不出，夜，军中惊，内相攻击扰乱，至于太尉帐下，太尉终卧不起，顷之，复定弓髙侯韩穨当也，穨与頽同挑徒了切。
干豆宾客充君之庖
礼记王制，天子诸侯，无事则嵗三田一爲干豆二爲賔客三爲充君之庖，干居寒切，郑氏注曰：三田者，夏不田猎也，惟春秋冬三时，田猎耳， 公羊传，诸侯田狩，一曰干豆，二曰宾客，三曰充君之庖，何休注 ？一者第一之杀也，自左膘射之，达于右髃，中心死疾，鲜防故干而豆之中，荐于宗庙，膘音缥，普沼切小腹，两边肉，一云胁后，髀前肉也，髃音隅，又音偶，肩前也，一云肩，前两乳骨也，射音石中音众 ，二者第二之杀也，自左膘射之，达于右脾逺心死难故，以爲賔客逺于万切 三者，第三之杀也，自左髀射之，达于右防中肠，污泡死迟，故以充君之庖厨，充备也。髀，音俾又音陛，股外也防音杳水膁也，膁音歉，苦簟切腰，左右虚肉处也，与胃同泡，与胞同普交切，益愚按：何休觧公羊第二，杀与毛传异，毛公云射，右耳本者次之，郑康成云：射当爲达，谓达右耳，本者次之也。
面伤践毛不成禽
孔頴达正义，曰：凡射兽皆逐，后从左箱而射之，面伤，谓当面射之，践音翦践毛，谓在傍而逆射之，二者皆嫌诛降之义，不成禽不献，恶其害幼小，此不能使猎者无之，自君所则，不敢以示教法耳，大兽公之，非复已物，君赐使射，故非中不取言，向者田猎所取，用勇力，今射者，礼乐所取，由辞让也。
每禽取三十
谷梁昭公八年，传禽虽多，天子取三十焉，其余与士众以习射于射宫，射而中田不得禽，则得禽，田得禽而射不中，则不得禽，是以知古之贵仁义，而贱勇力也，范寗注曰：取三十以供干豆，宾客君庖射宫，泽宫也。
泽宫
记射义，天子将祭，必先习射于泽，泽者，所以择士也，已射于泽，而后射于射宫，射中者得与于祭，不中者不得与于祭，郑康成曰：泽宫名也，士谓诸侯朝者，诸臣及所贡之士也，孔頴达曰：泽宫言习射，则未是正，射射于射宫，乃行大射东滙泽，陈云住澔曰：泽宫名其所在，未详疏云：于寛闲之处，近水泽而爲之射宫，即学宫也。
东有甫草，驾言行狩章，附见毛传及孔頴达正义，毛传曰：甫，大也，田者大芟草以爲防，或舍其中褐，纒旃以爲门裘，纒质以爲槸，间容握驱而人击则不得入，左者之左右者之右，然后焚而射焉，天子发，然后诸侯发诸侯发，然后大夫士发天子发，抗大绥，诸侯发抗小绥，献禽于其下，故战不出，顷田不出防，不逐奔走，古之道也，艾鱼废切音刈，槸倪结切，又鱼列，切与槷闑，同门中之闑也，门下所限者，谓之阈，门中取正者，谓之闑，抗举也，绥如锥切音防击吉诣切音计，握乙角切，顷苦頴切，孔氏疏曰：大芟杀野草，以爲防限，设防立门以织毛褐，布纒通帛，旃之竿以爲门两傍门南开，并爲二门，用四旃，四褐以裘，纒椹质爲门，中，闑，闑，车轨之里，而边约车轮者也，门之广狭，两轴头，去旃竿之间，各容一握，握人四指爲四寸是门，广于轴，八寸也，驰走入门，不得徐也，轴头击着门，傍旃竿则不得入，所以罚不工也，以天子六军分爲左右，令各在一方，属左者之左门，属右者之右，门不得越离部伍教战，毕士卒出门，乃驱禽于防，焚草而射之，举绥爲表，因献禽于下也，战场，有顷，数战者不出界椹，知林切音砧轨音范车头也，绥觧见秦驷驖，五射有过军，表军表即褐，纒旃也。
吉日
马祖
周礼夏官校人，【校音效，】春祭马祖，夏祭先牧，秋祭马社，冬祭马歩，郑氏注曰：马祖天驷也，孝经説云房爲龙马房星名也，先牧始养马者，其人未闻马社始乗马者马歩神爲灾害马者，孔頴达诗疏曰：谓之伯者，伯，长也，常祭在春将用马力，则又备礼祷之，长上声 ，周礼疏贾公彦。
差择齐其足
尔雅释畜曰：既差我马，差，择也，宗庙齐毫注云：尚纯戎事齐力，注云：尚强田猎，齐足注云：尚疾郭景纯注尔雅，又引毛公诗传之文。
漆沮之从
漆沮二水，禹贡东防于泾，又东过漆沮之漆，沮，孔安国云：在泾水东，一名洛水，此与緜诗古公之自土，沮漆异，周礼职方氏，雍州，其浸渭，渭洛是也。或云沮，一名洛盐，韦鄜坊同皆州名鄜音孚，洛水亦经延安境，又西自韦州流至鄜州，同州入河，同华至河中府，河渎在焉。
羣友
列女传兽三爲羣古语兽二爲友身二爲朋
五齐【三酒】
周礼天官酒正，掌酒之政令，辨五齐之名，一曰泛齐，二曰醴齐，三曰盎齐，四曰缇齐，五曰沈齐，齐，郑康成读去声音剂，杜子春读，平声音粢 ，郑氏注 泛者，成而滓浮泛泛然，如今宜城醪矣，泛芳劔切，滓壮士切缁之上声， 醴犹体也，成而汁滓，相将如今恬酒矣，恬与甜同 ，盎犹翁也，成而翁翁，然葱白色如今酂白矣，酂白，即今白醝酒也，盎乌浪切，翁鸣动切，酂当作醝，并在何切？ 缇者成而红，赤如今下酒矣，缇音体 ，沈者成而滓，沈如今造清矣，沈沉同。
三酒 辨三酒之物，一曰事酒，二曰昔酒，三曰清酒，周礼注，郑司农云：事酒，有事而饮也，昔酒无事而饮也，清酒祭祀之酒也，谓事酒酌，有事者之酒，其酒则今之醳酒也，昔酒今之酋，久白酒，所谓旧醳者也，清酒，今中山冬酿接夏而成，醳音亦，郑司农郑众也，郑康成名。
鸿鴈
劳者歌其事
韩诗外传男女有所怨恨，相从而歌，饥者歌其食，劳者歌其事。
庭燎
司烜【物百枚束之】
周礼秋官司烜氏，凡邦之大事，共坟烛，庭燎烜音，毁共音恭，郑氏注，故书坟爲蕡，郑司农云：蕡蜀麻烛也，谓【坟，焚】大也，树于门外，曰大烛于门内，曰庭燎，皆所以照众爲明。
物百枚，束之 ，礼记郊特牲曰：庭燎之百，由齐桓公始也。注云：僭天子也，庭燎之差，公五十侯，伯，子，男皆三十，天子用百，孔氏曰：古制未得，而闻要以物百枚，并而纒束之，今则用松，苇竹灌以脂膏也。
辨色
礼记玉藻朝辨色，始入谓昧爽，既明之后，目视五色，可辨之时也。
沔水
朝宗
周礼，春官，大宗伯春见曰朝，夏见曰宗，秋见曰觐，冬见曰遇，时见曰防，殷见曰同，郑氏注，此六礼者，以诸侯见王爲文朝犹朝也，欲其来之早，宗，尊也，欲其尊王觐之言勤也，欲其勤王之事，遇偶也，欲其若不期而俱至，朝直遥切音潮朝也之朝，张遥切音昭祈父之什【上】。
祈父
祈父薄违
书酒诰，圻父薄，违圻父政，官司马也，谓之父者，尊之也薄，违圻父廹逐违命者也，孔頴达曰：古者祈圻畿同，字得通用，故此诗作祈尚书作圻。
司右【五兵】
夏官司马之属司，右掌羣右之政令，凡军旅，防同合其车之卒伍，而比其乗属其右，凡国之勇力之士能用五兵者属焉，羣右者戎右，齐右道右也，齐仄皆切五兵 ，司马法弓矢围殳矛，守戈防助，凡五兵，长以卫短，短以救长。
虎贲
司马之属，虎贲氏掌先后王而趋以卒伍，军旅防同，亦如之， 司右注右，谓勇力之士充王车，右贲音奔与犇同，虎贲勇猛犇突之意。
越勾践伐吴
越勾践伐吴，大徇于军曰：有父母耆老而无昆弟者，以告勾践亲命之曰：我有大事，子有父母耆老，而子爲我死，子之父母，将转于沟壑，子爲礼已重矣，子归没而【汝也，】父母之世，后若有事，吾与子图之， 勾践越王名徇示也。
魏公子救赵
魏公子无忌号信陵君，公子将晋鄙军，勒兵下令曰：父子俱在军中，父归，兄弟俱在军中，兄归，独子无兄弟归养，得选兵八万人，进击秦军，秦军解去，遂救邯郸，存赵 邯郸，赵建都之地。
战于千畆
国语周语曰：宣王三十九年，战于千畆，王师败绩于姜氏之戎，张守节史记，正义曰：千畆原在晋州岳阳县北，杜元凯左传注曰：西河介休县南有地名千畆。
谏灵王
太子晋谏，灵王之词见国语，周语韦昭注曰：自厉王暴虐，而流宣王，不务修农而料民，幽王昏乱，而以灭西周平王不能修政，至于微弱，祸败不止，以宣王连数云厉，宣；幽，平。
薪水之劳
陶潜爲彭泽令，不以家累自随，送一力给其子与书曰：汝旦夕之费，自给爲难，今遣此力，助汝薪水之劳，此亦人子也，可善遇之，渊明名 ，古今言陶潜，字渊明，然益观，渊明记其外祖，孟嘉万年遗事，自称渊明，先亲记，尊者事不应，自称已字，当是一名渊明，而字元亮也。
不敢斥王
斥者指斥之谓明白，指其人，其事而言之，今不敢言，王之过而责司马故云不敢斥王也，大雅文王篇传言以戒王而不敢斥言，犹所谓敢告，仆夫云尔，左传虞人之箴，曰：兽臣司原，敢告仆夫，不敢指斥，言官箴王阙，但云告于仆夫从者也。
白驹
留客投辖
汉陈遵，字孟公，嗜酒，每大饮，宾客满堂，輙闗门取客车辖投井中，虽有急，终不得去。
藿
小宛中原有菽，毛公传云：藿也；礼韵云：藿大豆叶也，菽者，众豆之緫，名豆于百谷之数，其种二十于九谷之中，则居其二，其角谓之荚，其叶谓之藿，元魏张楫，广雅曰：大豆，菽也，小豆，荅也，【荅得合切】，贾思勰【胁，】齐民要术曰：大豆生于槐，小豆生于李，大麦生于杏，小麦生于桃，其生实，又爲农祥，故梅桃杏实，多者来嵗爲之穰师旷占术曰：五木者，五谷之先，欲知五谷，但视五木，盖五果分五行所以表五谷也，严坦叔曰：藿用以作羮。
大者王小者侯
史记田儋传田横惧诛，与其徒属五百余人入海，居岛中髙祖闻之使【，上】使【去，】赦田横罪而召之，曰：田横来，大者王，小者乃侯耳；不来，且举兵加诛焉，横来与客二人，乘传【去，】诣洛阳，未至三十里，尸乡廐置，遂自刭，客奉其头，从使者驰奏之，高帝拜二客爲都尉，以王礼葬横既葬，二客穿冡旁自刭，余伍百人在海中，闻横死，亦皆自杀，田横兄弟能得士也，刭古顶切割颈而死也。
我行其野
畜
畜养之畜，许六切畜聚之畜，敕六切畜聚，亦作蓄聚，许六切者，一音吁玉切，宋时讳避不用。
六行教民
周礼地官司徒，以乡三物教万民而宾兴之，一曰六德智仁圣义中和，二曰六行，孝友睦婣任恤，三曰六艺，礼乐射御书数，郑氏注，曰：物，犹事也，兴犹举也，民三事教成，乡大夫举其贤者，能者以饮食之礼，賔客之既，则献其书于王矣，注六行，曰：善，于父母爲孝，善于兄弟，爲友睦亲于九族，婣亲于外，亲任信于友道恤，赈忧贫者。
相保相受
大司徒令五家爲比使之相保；五比爲闾，使之相受；郑氏注曰：保犹任也，故书受爲授杜子春云：当读爲受谓民移徙，所到则受之，去则出之。
不孝等刑
大司徒以乡八刑紏万民，一曰不孝之刑，二曰不睦之刑，三曰不婣之刑，四曰不弟之刑，五曰不任之刑，六曰不恤之刑，七曰造言之刑，八曰乱民之刑，婣与姻同，弟与悌同造言，谓讹言惑众者乱，民谓执左道以乱政者。
斯干
奥窔
奥室之西南隅， 窔室之东南隅窔一作窔，一作突，并鸟呌切音要，又音杳，详见抑之屋漏。
占六夣
周礼，春官占夣掌其嵗时观天地之防辨隂阳之气以日月星辰，占六夣之吉防，一曰正夣，二曰噩夣，三曰思夣，四曰寤夣，五曰喜夣，六曰惧夣，季冬，聘王夣献吉夣于王，王拜而受之，乃舍萌于四方，以赠恶夣，注家之説曰正者无所感动，平安自夣噩音鄂，噩者惊愕，而夣思者，思念而梦喜者，喜悦而夣，惧者恐惧而梦聘问也，赠送也。舍，音释萌者，菜始生舍萌，犹释采也， 陆农师曰：人之精神，与天地隂阳流通故梦之吉防，各以类至。
守至正
礼记，礼运曰宗祝在庙，三公在朝，三老在学，王前巫而后史，卜筮瞽侑，皆在左右，王中心无爲也，以守至正，郑氏注曰：宗，宗人也，瞽乐人也，侑四辅也。
纺塼
朱子语録曰：瓦纺塼也，瓦纺时所用之物，旧见人画列女传，漆室女，乃手执一物，如今银锭，様者意其爲纺塼也，黄东发曰：今所见纺，无用砖者，而与塼亦爲二物，恐古今风俗不同尔，尝见湖州妇人各一，瓦覆膝而索，麻线于其上嵗久瓦率成坎，古亦岂有此事！而诗人指之与？
孟子之母【五饭 羃中馈】
刘向列女传，孟母邹孟轲之母也，孟母曰：夫妇人之礼，精五饭，幂酒浆，养舅姑缝衣裳而已矣，故有闺门之修，而无境外之志，易曰：在中馈，无攸遂，诗曰：无非无仪，惟酒食是议，以言妇人无擅制之义，而有三从之道也，故年少则从乎父母，出嫁则从乎夫，夫死则从乎？子礼也，今子成人也。而我老矣，子行乎子义，吾行乎吾礼，君子谓孟母知其妇道， 列女传，不着孟母姓氏名字。
五饭五谷之饭
幂音觅其狄切盖覆也
中馈 家人六二伊川易传妇人居中而主馈
新宫【猛憨】
仪礼燕礼，升歌鹿鸣，下管新宫，笙入三成，遂合乡乐，合音閤，左传？昭公二十五年，宋公享昭子，赋新宫，昭子赋车辖，宋公宋元公昭子叔孙婼，车辖即车牵也，猛憨多力，憨胡甘切【第六章】。
彘
彘地名，周夷王崩，厉王立，无道三十有七年，王流于彘，史记周本纪曰：厉王出奔于彘，太子静匿召公家，召公，周公二相行政，号曰共和，共和十四年，厉王死于彘，太子静长于召公家，二相乃共立之，是爲宣王，周公，召公世世有之。
无羊
呞【其耳湿湿】
尔雅释兽曰牛，曰齝，郭璞注云：食之既久，复出嚼之也，呞且之切音痴，呞齝□三字，通 陆农，师曰：牛病则耳燥安则温润而泽，故古之视牛者，以耳祭义大夫，而毛牛尚耳。
建旟建旐
春官司常王建太常，诸侯建旂，孤卿建旜，大夫士建物，师都建旗，州里建旟，县鄙建旐，道车载旞，斿车载旌旜旃，通用师都，六乡，六遂大夫，道车，象路斿车，木路也，九旗皆画成物之象。
节南山
讥世卿
公羊春秋，隠公三年传，夏四月辛卯，尹氏卒，尹氏者何？天子之大夫也。其称尹氏何贬？曷爲贬讥世卿，世卿非礼也。
均平【吊 空 佣】
朱子曰：均本当从金，如所谓泥之在钩者，按集传训均爲平，世言钧衡，亦取其平也。
不吊之吊如字又丁厯切
空苦贡切
昊天不佣，佣，均也，敕龙切音冲严，坦叔曰：考字一音容佣者，赁也，此诗之佣，音容则非。
诵
家父作诵之，诵歌诵也，左传？僖公二十八年，聼舆人之诵，注云：歌诵也，家家伯采邑，后爲家父。
正月
申包胥
史记伍子胥传吴兵入郢，伍子胥求昭王，不得掘，楚平王墓，出其尸，鞭之三百，申包胥使人谓子胥曰：子之报讐其以甚乎？吾闻之，人众者胜天，天定亦能胜人，申包胥求救于秦，立于秦庭，昼夜哭，七日七夜不絶声秦哀公怜之，遣车五百乘救楚，败吴于稷。
子思卫侯【褒姒 云旋】
子思之言是孔丛子
褒姒见后白华
云旋陆农师曰：云者，象云气囬旋之形，故释云爲旋。
燕雀处堂
吴薛珝【诩，】聘蜀汉，后主还对吴，景帝【孙休】曰：入其朝不闻直言，经其野，民有菜色，臣闻燕雀处堂，子母相乐，突决栋焚而怡然，不知祸之将及，其是之谓乎！燕雀处屋两见，吕氏春秋【阙】 览，士容论一见赧王，五十六年，孔斌言其説皆相类。
刚日
吉日戊刚日也，曲礼外事以刚日，内事以柔日甲，丙戊庚壬，刚乙丁己辛癸柔外事，治兵内事，冠昏祭祀。
诗传旁通卷七
<经部,诗类,诗传旁通>
钦定四库全书
诗传旁通卷八      元 梁益 撰小雅祈父之什【下】
十月之交
日食
春秋左氏传，眧公七年四月朔，日有食之，晋平公曰：诗所谓彼日而食，于何不臧者，何也？士文伯对曰：不善政之谓也，国无政，不用善，则自取谪于日月之灾，故政不可不慎也， 春秋自隠公元年至哀公十四年，二百四十二年之中，日食，凡三十有六， 孔頴达诗正义曰：日食者，月食之也，何休云：不言月食者，其形不可得而覩，故疑言，日有食之，周天三百六十五度四分度之一，日月皆右行于天，一昼一夜，日行一度，月行十三度十九分度之七，二十九日有余，而月行天一周，追及于日而与之会，交会而日月同，道则食，月或在日道表，或在日道里，则不食矣，又歴象为交食之法，大率一百七十三日有竒为限，然月先在里则依限而食者多，若月在表，则依限而食者少，杜预见其参差，乃云：日月动物，虽行度有大量，不能不少有盈缩，故有交会而不食者，或有频交而食者，此得之矣按朱子集传取孔疏说，谓月二十九日有竒而一周天，又逐及于日，而与日会，陈尚徳谓月二十七日有竒而周又二日有竒始与日会，陈说在朱子语録后 ，欧阳文忠公诗本义曰：日，君道也；月，臣道也，望而至于黄道，是谓臣干君明，则阳斯蚀之朔而至于黄道，是谓臣壅君明，则阳为之蚀，十月之交于歴当食君子，犹以为变，诗人悼之，然则古之太平，日不食，星不孛，盖有之矣，若过至未分，月或变行以避之，或五星潜在日下，御侮以救之，或渉交数浅，或在阳歴阳盛隂微则不蚀，或徳之休明而有小眚焉，【眚生之上，】则天为之隠虽交而不蚀，四者皆徳之所由生也，先儒又谓交而蚀阳微而隂乘之也交而不蚀，阳盛而隂不能掩也。此则系乎人事所感，盖臣子背君父，妾妇乘其夫，小人陵君子夷狄侵，中国所感，如是则隂盛阳微而日为之食矣。
日食分，至说 左氏，昭公二十一年秋七月壬午朔，日有食之，公问于梓慎曰：是何物也？祸福何为？对曰：二至二分，日有食之，不为灾，日月之行也，分同道也，至相过也，其他月则为灾，阳不克也，故常为水 ，朱子语録曰：横渠说，日月皆是左旋，盖天行甚徤，一日一夜周三百六十五度四分度之一，又进过一度，日行速，徤次于天，一日一夜周三百六十五度四分度之一，正恰好被天进一度，则日为退一度，二日，天进二度，则日为退二度，积至三百六十五日四分日之一，则天所进过之，度又恰周得本数，而日所退之度，亦恰退尽本数，遂与天会而成一年，是谓一年一周天，月行迟一日一夜行三百六十五度四分度之一行不尽，比天为退了十三度有竒至二十九日半强，恰与天相值，在恰好处，是谓一月一周天，进数为顺天而左退，数为逆天而右歴家以进数难算，只以退数算之，故谓之右行，且曰：日行迟，月行速，朱子又曰：歴家只算所退之度，却云：日行一度，月行十三度有竒此乃截法，故有日月五星，右行之说，其实非右行也，横渠云：天左旋，处其中者顺之，少迟则反右矣，此说最好，书疏玑衡，礼疏星回于天，汉志天体，沈括浑天仪，皆可参攷，天左旋，日月亦左旋，恐人不晓，所以诗传只载旧说。
歴家月行速 ，陈【普】尚徳曰月行迟，常以二十七日千，十六分日之三百二十七，而与天会二十九日九百四十分日之四百九十九，而与日会，一月一周天者，以与日会，言也其实二十七日有竒而周又二日有竒始与日会，文公注十月之交，以为月二十九日有竒而周天又逐及于日，而与日会，盖未详也。 李迂仲曰：唐志云，十月之交，以歴推之，在幽王之六年，时之艳妻，即褒姒，故定为幽王时。
书疏玑衡
舜典在璿玑玉衡，以齐七政，孔頴达，尚书正义，曰：在，察也，释诂文，说文云：璿，美玉也，玉是大名璿，是玉之别称，玑衡俱是玉饰，但史之立文，不可云玉，玑玉衡一指，玉体一指，玉名，犹左传云，琼弁玉缨，所以变其文，孔安国传以璿言玉名，故云美玉，其实玉衡亦美玉也，易贲卦象云：观乎天文以察时变，日月星宿，运行于天，是为天之文也，玑衡者，玑为转运衡为横箫运玑，使动于下，以衡望之，是王者正天文之器，汉世以来，谓之浑天者是也，马融云：浑天仪可旋转，故曰玑衡，其横箫，所以视星宿也，以璿为玑，以玉为衡，盖贵天象也，蔡邕云：玉衡长八尺，孔径一寸，下端望之，以视星辰，盖悬玑以象天，而以衡望之，转玑窥衡，以知星宿！是其说也。七政，其政有七于玑衡察之，必在天者，知七政谓日月与五星也，木曰嵗星火曰荧惑星，土曰镇星，金曰：太白星水曰辰星，易系辞云：天垂象，见吉凶，圣人象之，此日月五星有吉凶之象，因其变动为占，七者各有异政，故为七政得失，由政故称政也，舜既受终，乃察玑衡，是舜察天文，齐七政以审已之受襌，当天心与否也？马融云：日，月，五星皆以璿玑玉衡度，知其盈缩，进退失政所在，圣人谦让，犹不自安，视璿玑玉衡以验齐，日月五星行度，知其政，是与否，重审已之事也，上天之体不可得知，测天之事，见于经者，唯有此璿玑玉衡一事而已，蔡邕天文志云。言天体者有三家，一曰周髀，二曰宣夜，三曰浑天，宣夜絶无师说周髀术数具在，其考验天象，多所违失，故史官不用，惟浑天者，近得其情，今史所用候台铜仪，则其法也。虞喜云宣明也，夜幽也，幽明之数，其术兼之，故曰宣夜，但絶无师说，不知其状如何？周髀之术，以为天似覆盆，盖以斗极为中中髙而四邉下，日月旁行达之日，近而见之，为昼日逺而不见为夜，浑天者以为地在其中，天周其外，日月初登于天，后入于地，昼则日在地上，夜则日入地下，王蕃浑天说，曰：天之形状似鸟卵，天包地外，犹卵之里，黄圆如弹丸，故曰浑天。言其形体浑浑然也，其术以为天半覆在地上，半在地下，其天居地上，见者一百八十二半强，地下亦然，北极出地上三十六度，南极入地下三十六度，嵩高山，正当天之中，极南五十五度，当嵩高之上，又其南十二度为夏至之日，道又其南，二十四度为春秋分之日，道又其南，二十四度为冬至之日，道南下去地三十一度而已，是夏至日北，去极六十七度，春秋分去极九十一度，冬至去极一百一十五度，此其大率也，其南北极持其两端，其天与日月星宿，斜而回转，此必古有其法，遭秦而灭，扬子法言云：或问浑天曰：洛下闳营之，鲜于妄人度之，耿中丞象之防乎？莫之能违也。是扬雄之意，以浑天而问之也，闳与妄人，武帝时人，宣帝时，司农中丞耿夀昌始铸铜为之象，史官施用焉，后汉张衡作灵宪以说其状，蔡邕郑陆续吴时，王藩晋世姜岌，张衡又一人，葛洪皆论浑天之义，并以浑说为长江南，宋元嘉年，皮延宗又作是浑天，论太史丞钱乐铸铜作浑天仪，传于齐，梁，周平江陵，迁其器于长安，今在太史书矣，衡长八尺，圆周二丈五尺，强转而望之，有其法也。
礼疏星回于天
月令季冬，是月也，日穷于次，月穷于纪，星回于天，数将防终嵗且更始孔頴，达礼记正义曰：去年季冬日次于枵，从此每月移次他辰至此，月穷尽，还次枵，故云日穷于次，去年季冬月与日相会于枵，自此月与日相会于他辰，至此月穷尽，还复会于枵，故云：月穷于纪，二十八宿随天而行，每日虽周天一匝，早晚不同，至此月复于故处，与去年季冬早晚相似，故曰，星回于天，防，近也，以去年季冬去今年季冬三百五十四日未满三百五十六日未得正终，唯近于终故云数将防终 ，防音祈，又音机。
汉志天体
西汉书，天文志日有中道，月有九行，中道者，黄道，一曰光道，光道北至东井，去北极近，南至牵牛，去北极逺东至角西至娄，去极中，夏至至于东井，北近极，故晷短，立八尺之表，而晷景长尺五寸八分，冬至至于牵牛北逺极故晷长，立八尺之表，而晷景长丈三尺一寸四分，春秋分日至娄，角，去极中而晷，中立八尺之表，而晷景长七尺三寸六分，此日去极逺近之差晷景长短之制也，去极逺近难知要以晷景，晷景者，所以知日之南北也，日，阳也，阳用事，则日进而北，昼进而长，阳胜故为温暑隂用事则日进而南，昼退而短隂胜故为凉寒也，故日进为暑退为寒，若日之南北失节，晷过而长为常寒，退而短为常燠，此寒燠之表也，月有九行者黒道二出黄道北；赤道二，出黄道南；白道二，出黄道西；青道二，出黄道东；立春，春分，月东从青道；立秋，秋分，西从白道，立冬，冬至，北从黒道立夏夏至，南从赤道，凡君行急则日行疾，君行缓，则日行迟，日行不可指而知也，故以二至二分之星为候，日东行星西转，冬至昬奎八度中，夏至氐十三度中，春分柳一度中，秋分牵牛三度七分中，此其正行也，日行疾，则星西转疾，事势然也。故过中则疾，君行急之感也，不及中则迟，君行缓之象也。至月行则以晦朔决之，日冬则南，夏则北，冬至于牵牛，夏至于东井，日之所行为中道，月，五星皆随之也。
沈括浑天仪
梦溪沈括，存中精天文学，东坡亦敬为大儒，浑天仪之说，汉，晋天文志，孔頴达书疏大畧已尽之蔡仲黙，书传谓宋朝为仪三重，其在外者曰六合仪，次其外者，曰三辰仪，最在内者，曰：四游仪四游者，东西南北无不周，徧也，沈括曰旧法，规环一面，刻周天度，一面加银丁，盖以夜候天晦，不可目察，则以手切之也，古人以璿饰玑，疑亦为此，蔡氏曰：今太史局秘书省，铜仪制极精致，亦以铜丁为之。
四分度之一【日之一】
陈寿翁曰：四分度之一者，周天全度外，其零度有一度四分中之一分也，以对周嵗全日外其零日亦有一日四分中之一分，所谓四分日之一也夀翁名栎新安人为蔡氏书传纂疏。
正阳之月
沈存中曰：日食正阳之月，先儒正谓四月，非也，正谓四月阳谓，十月，王厚斋曰：子田诗说与存中同 集传中，苏氏頴濵苏子由也。
春秋必书
春秋时日食，隠公一桓公二，荘公四僖公，三文公二，宣公三成公，二襄公九昭公，七定公三，凡三十有六，已见卷首，此复出之。
董子
董子董仲舒广川人对汉武帝三策仕江都相
宰士
公羊传，天王使宰咺来归惠公仲子之宰者，何官也？咺者何？名也？曷为以官氏，宰士也，何休注，天子上士以名氏通中士，以官録下士畧称人 咺，吁，阮切赗，芳鳯切助丧之物，车马曰。
蔡仲为卿士
左传？定公四年，卫子鱼曰：管蔡啓商，惎间王室，王于是乎杀管叔，而蔡【放也，】蔡叔，以车七乘，徒七十人，【以车徒放之也，】其子蔡仲，改行帅徳周公举之，以为已卿士，见诸王而命之，蔡 蔡，放之蔡一作粲，桑葛切音撒惎音忌谋也。间音涧离也，帅入声。
膳夫
天官属掌王之食饮膳羞以养王及后世子
内史
春官属掌王之八枋之灋，以诏王治，一曰爵，二曰禄，三曰废，四曰置，五曰杀，六曰生，七曰予，八曰夺 枋，与柄同兵，病切。
趣马
夏官属掌賛正良马而齐其饮食，简其六节，注云：简差也，差择其马，以为六等。
师氏
地官属掌以媺诏，王以三徳教国子一曰至徳以为道本，二曰敏徳以为行本，三曰孝徳以知逆恶，教三行，一曰孝行，以亲父母，二曰友行，以尊贤良，三曰顺行，以事师长，居虎门之左，司王朝，掌国中【丁仲切】失之事，以教国弟子，凡国之贵游子弟学焉，注云：媺与美同，告王以善道也，虎门路寝门也，中失之中，杜子春云中当为得记，君之得失也，余见大雅云：汉。
向
向音饷，或云：向姜国，河阳西北三十五里有向城，郦善长云轵南四十五里向城轵，在济源，地名向上，阚骃十三州志云：轵县南山西曲有故向城，即周之向国，皇父所作，都于向者，楚州承县亦有向城，乃莒国之向非河内之向。
雨无正
昊天旻天
首章之首，浩浩昊天，不骏其徳次云旻天疾威，弗虑弗图，昊天，旻天之辨，说者引九经考异曰旻天，疾威之旻天，字元作，昊天，或并经与注，改作旻天，反谓昊天者，非孔氏疏云：上有昊天明，此亦为昊天 考异引孔疏。
周官八职一曰正
天官，宰夫掌百官府之徴令辨其八职，一曰正二，曰师，三曰司四，曰旅，五曰府，六曰史，七曰胥，八曰徒注云：别异诸官之八职，以备王之徴召所为正，譬于治官，则冢宰也， 胥平，上二音。
退遂
程子易大壮传如羝羊之触藩篱，进则碍身退，则妨角进退，皆不可也。
汉侍中
后汉书百官志，侍中，比二千石，掌侍左右，賛导众事顾问应对，法驾出，则多识者一人参乘，余皆骑，在乘舆车后，或置或否，注曰：侍中员本八人，旧在尚书上，今官出入禁中，更在尚书下，侍中与中官俱止禁中，武帝时，侍中莾何罗谋逆，由是出禁外有事，乃入毕即出，莾何罗即马何罗谋逆，故改王莾秉政，侍中，复与中官共上章帝时，复出外，献帝初即位，置侍中，给事黄门侍郎员各六人，出入禁中，近侍帷幄，省尚书事。
小旻之什
小旻
作舍道邉
东汉博士曹褒请着汉礼，班固以为宜广集诸儒，共议得失，章帝曰：谚言作舍道邉，三年不成，会礼之家，名为聚讼，互生疑异，笔不得下，昔尧作大章，一夔足矣，乃拜褒侍中，授以叔孙通汉仪十二篇，曰：此制散畧多不合经，今宜依礼条正，使可施行。
五事之徳
洪范二五事，貌言视聴，思恭从明，聪睿肃乂，哲，谋，圣蔡氏书，传曰：貌言视聴思五事之序，恭从明聪睿，五事之徳肃乂哲谋圣五徳之用也。
小宛
齐壹
人之齐圣，齐音整齐之齐，彼昏不知，壹醉日富，壹専也，専务酣饮也，此严坦叔之说。
歩屈
歩屈一名蠖，许慎说文以为屈伸，虫易系云：尺蠖之屈，以求伸也；尔雅尺字作蚇从虫，郭璞注以为蝍，扬雄方言以为蠀，其状如蚕，而絶小行则促其腰，使首尾相就，乃能进歩屈中有伸，故名屈伸，郑康成谓之屈虫，郭景纯又谓之歩屈，今北方亦呼歩屈老则吐丝作蠒，然不可用 ，蝍音即蹴音，促子六切，蠀在资切。
螟蛉蜾蠃
蜾字亦作螎 ，陆农师埤雅曰：果蠃，即今细腰，土蠭好禁蜘蛛，说文云：天地之性，细腰纯雄，无子，列子曰：纯雄其名稚蜂，盖其类也。摙泥作房，如并竹管，取桑虫负之，七日而化为子，其祝声可聴，法言曰：祝之曰：类我，盖其音云也，荘子曰：细腰者化，今呼大蜂，啖子地中作房者，亦曰土蜂，非此细腰，土蠭也，果蠃，一名□螉，□亦作蠮，并音□，螉音翁，一名蒲卢，中庸曰：政也者，蒲卢也化书曰：婴儿似乳母，斯不逺也 南唐，宋齐丘，字子嵩，化书曰：摙泥摙音辇，搬运也。
严坦叔诗，缉曰：近世诗人取蜾蠃之巢，毁而视之，乃自有细卵如粟，寄螟蛉之身以养之，其螟蛉不生不死，蠢然在穴中乆则螟蛉尽枯其卵，日益长大，乃为蜾蠃之形，穴窍而出，盖此物不独取螟蛉，亦取小蜘蛛置穴中，寄卵于蜘蛛，腹胁之间，其蜘蛛亦不生不死乆之蜘蛛尽枯，其子乃成，今人养晚，蠺者苍蝇，亦寄卵于蠺之身乆之其卵为蝇，穴蠒而出，殆物类之相似者。
黄东发日，抄曰震，戊辰，考试省闱闻同官，宫教天台，董华翁【朴】云，蜾蠃负螟蛉，埋土中而寄子，其身如鸡，抱子暖之，而使生然其子即蜾蠃之子，非以螟蛉之子为子也，诗之说得之，扬子云之说，则失之耳。时有永嘉戴监簿，侗闻其说，亦云：尝亲见蠮螉负螟蛉，入笔管，有两蠮螉互飞，而共营之，初非独阳无子而外取螟蛉之子为子也，今按：陆氏蒲卢之名，戴氏笔管之说，则唐人有诗云：窻里日光飞野马，案头筠管长蒲卢其蠮螉营子之谓耶？独阳无子，谷梁荘三年，传独隂不生独阳不生，独天不生，三合然后生。
犴狱
韩诗薛君章句郷亭之，系曰：犴朝廷曰狱，薛君薛汉也，亭道路所舍也， 狴豻狴邉兮切豻犴，同胡地，野犬也，所以守者，故谓狱为狴豻【狴，又音痞，】路史少昊纪云，乃立豻狱，造科律，聴狱讼，执中为虞之士，而天下亡寃封之于臯，是曰臯陶。
小弁
鸒
鸒雅鸟也雅鸦通平上二音
鹎
鹎乌之鹎音匹又音卑鹎乌亦名鹎鶋
属
三章经文，不属于毛之属，音烛传文，毛肤体之余气末属，此属字音蜀。
忍
六章，维其忍之之忍，当训为残忍之忍，如左氏传所谓忍人也。
徳宗太子
唐郜国大长公主，肃宗之女，下嫁萧升。其女为徳宗太子妃，恩礼甚厚，徳宗贞元三年八月，或告郜主淫乱，且为厌祷，徳宗大怒，幽之禁中，切责太子，太子惧，请与妃离婚，帝召李泌告之，且曰：舒王近已长立，孝友温仁，泌曰：陛下惟一子，奈何欲废之而立侄，且陛下所生之子，犹疑之，何有于侄？舒王虽孝，自今陛下宜努力，勿复望其孝矣，此大事，愿陛下审图之，自古父子相疑，未有不亡其国者，帝曰：为卿迁延，至明日思之，泌抽笏叩头泣曰：如此，臣知陛下父子慈孝如初矣。然陛下还宫，当自审思，勿露此意于左右露之，则彼皆欲树功于舒王，太子危矣，帝曰：具晓卿意，间一日，帝开延英殿，独召泌流涕曰：非卿切言，朕今日悔无及矣！太子仁孝，实无他也。
巧言
忠言良药
孔子家语六本篇，孔子曰：良药苦于口而利于病，忠言逆于耳而利于行，汤武以谔谔而昌，桀纣以唯唯而亡 ，沛公入咸阳，意欲留居之，樊哙谏不聴，张良曰：忠言逆耳利于行，毒药苦口利于病，愿聴哙言。
何人斯
苏暴
苏已姓子爵，在夏曰伯，懐州之武徳有苏古城，在济源西北二里，乐史寰宇记云：苏忿生之故邑也， 暴，暴新公采，郑邑也，一曰隧，世本云周圻内，国名。
陈
胡逝我陈堂，涂谓之陈，堂下至门之径也，陈风中唐有甓，庙中路谓之唐，唐之与陈庙庭之异耳，唐亦堂下至门之径也。
字林
字林吕沈作以解字义张目即尔雅注中语
盱衡
汉书王莽传，盱衡厉色孟康，注曰：眉上曰衡，盱衡者，举眉扬目也，盱许于切梁刘孝标絶交论见一善则盱衡扼腕，遇一才，则扬眉抵掌 ，晋左太冲魏都赋，魏国先生有晬其容，乃盱衡而诰李善注曰：诰，告也，本文作诰，今集传作语。
祗
俾我祗也，祗音祁支切，郑氏音止皮切，祗字又作只无下一画，按无下一画者，正音祁支切。
三物
犬豕鸡三物以诅，郑荘公诅射，頴考叔者，使卒出豭，行出犬鸡，亦以此三物意，古有其法尔。
巷伯
孟子以谗被宫
汉书冯奉世传班固賛冯参曰：谗邪交乱，贞良被害，自古而然，故伯奇放流，孟子宫刑，张晏曰：寺人孟子贤者，被谗见宫而作，巷伯之诗也。 墨劓，剕；宫，大辟谓之五刑，宫为淫刑，男子去其势而为阉人，妇人则幽闭之。
永巷
刘向列女传，周宣王姜后脱簮，珥待罪永巷，史记范雎传雎得见秦王于离宫，佯为不知永巷而入其中，王来而官者，怒逐之，三辅黄图曰：永巷永长也，宫中长巷幽闭宫女之有罪者，武帝时，改为掖庭，置狱焉，谓之掖庭诏狱。
班固司马迁賛
司马迁荐李陵为将李陵战败，降匈奴，武帝怒，处迁宫刑，下蠺室迁，有报任安，书自陈已志，汉书司马迁传，班固賛曰：呜呼，以迁之，愽学洽闻，而不能以智自全，既陷极刑，幽而发愤，书亦信矣，【言任安书】，迹其所以自伤悼，小雅巷伯之伦，夫惟大雅既明且哲，能保其身，难矣哉！孔頴达曰：司马迁以良史之才，所坐非罪，及其刋述坟典，辞多慷慨，是以班固云，小雅巷伯之伦焉。
谷风
焚轮
尔雅释天曰：风焚轮谓之穨，郭景纯注云：暴风从上而下者，穨与頽同焚轮，亦当时方言。
蓼莪
诸蒿通【蒿 菣 莪 蔚 蘩 萧 苹 蒌】
蒿者众，蒿之总名，蒿之言高也，尔雅蘩之丑，秋为蒿，郭景纯曰：丑类也，春时各有种名，至秋老成皆通，呼为蒿也。
鹿鸣食野之蒿，传云菣也，即青蒿也菣音去刃切，又音牵去声，尔雅蒿菣注云：今人呼青蒿香而中，炙啖者为菣。
莪，尔雅释草曰：莪，萝郭景纯以为莪蒿，亦谓之防【音凛】蒿，陆玑以为萝蒿，又一名角蒿，叶似芗蒿而细，味似蒌蒿而香。
蔚，牡菣也，青蒿之也，释草以为牡菣，陆玑以为牡蒿，盖蒿之雄而无子者，三月始生，七月着花，八月为角，一名马新蒿，一名马先蒿，蔚有角，而云无子者，盖今之青蒿叶端皆作，子如米许大，蔚则无之，是以谓之牡蒿，牡菣也。
蘩，白蒿一名皤蒿，青蒿，盖蒿背之不白者，白蒿乃蒿背之白者耳。
萧亦青蒿，尔雅萧荻，已见第三卷王风，陆玑以为荻蒿，或以为牛尾蒿。
苹藾萧，亦名藾蒿，陆玑云：叶青白色，茎似箸而轻肥，蒌蒿，尔雅释草购，蔏蒌，舍人曰：购一名蔏蒌，郭景纯云：蒌蒿也，舍人，汉时注尔雅者，不载姓名，有芸草者，谓之芸蒿，盖香草也，江东茹为生菜，呼七里，香附见于诸蒿之末云。
王裒父死非命
魏齐王曹芳嘉平四年，吴诸葛恪修东兴堤，魏司马昭与战，败走，司马师削弟昭爵东关之败，昭问僚属曰：近日之事，谁任其咎？安东司马王仪，对曰：责在元帅，昭怒曰：司马欲委罪于孤耶？斩之仪子裒痛，父死非命，隠居教授三徴七辟，皆不就。未尝西向而坐，庐于墓侧，旦夕攀柏悲号，涕泪着树，树为之枯，读诗至哀哀父母，生我劬劳，未尝不三复流涕，门人为之废蓼莪，家贫，计口而田，度身而蠺，人或馈之，不受，助之不聴，诸生宻为刈麦，裒輙弃之，遂不仕而终。
大东
驾谓更其肆
郑康成曰：襄驾也，驾谓更其肆也，从旦至暮，七辰，辰一移，因谓之七襄肆，次也，更平声。
啓明长庚箕斗
郑渔仲曰：啓明金星，长庚水星，金在日东，故日将出则东，见水在日西，故日将没，则西见 箕，斗，谓南斗，韩昌黎诗，我生之辰，宿直南斗，牛奋其角，箕张其口，扬州斗牛之墟，指南斗也。
四月
赤梀
所革霜狄二切
辋
攅车轮之木也
诗传旁通卷八
钦定四库全书
诗传旁通卷九      元 梁益 撰小雅北山之什
北山
独贤
吕成公曰孔丛子云我从事独贤劳事独多也
鞅掌
孔頴达曰：传以鞅掌，为烦劳之状，郑以鞅，如马鞅之鞅掌，如以手执物，许慎曰：马之颈，组曰：鞅亦谓之缨，范处义诗补，传曰鞅掌，皆所以拘物谓王事所。
拘也
鼓钟
淮
淮水出唐州桐栢县大复山，东过义阳，今信阳州也，东过褒信，汝水自西北来，入之东过，安丰决水自南来，入之，东北有穷水，从北来入之，东过下蔡，颍水从西北来，入之，东过寿春，肥水从东南来，入之淝河，自安丰城中流出入淮，今淤塞矣，又东北有濠水，入之，东过钟离，又东过盱眙，有汴水从北来入之有？濄水出淮阳入淮，谓之涡河，涡与濄同音戈，东至山阳通防沟防音寒，亦名韩江，亦名防溟沟，春秋时吴将伐齐，霸中国，故于广陵城东南筑防城，城下掘深沟通江入淮，以便粮道，今楚州淮安之水，即古防沟之水，率以埧堰限之，其淮水自唐州信阳州来尚浅，且狭其下，诸水滙之，乃大而深，东下至邳之宿迁淮安之，桃源二县之境，合大清口，小清口，黄河之水，趍安东州入海安东，宋之涟水军也，班固云：淮水行三千二百四十里。
以雅以南
罗泌长源路史载涂山氏之诗曰：禹初来南涂山之女，作歌以俟其伯姬曰：候人兮猗而南，言自此始也。至周之君臣取风焉，实为周南，召南，长源子苹华叔注曰：南乐名胥鼓南以雅以南，若象箫南籥也， 庐陵罗氏一门七世，有大名者三人，罗谦中名无竞号，遯翁门人私，諡为孝逸澹庵，胡公铨作孝逸先生传，谦中子长卿名良弼，号兰堂，吉州图经有先贤传长卿，子长源名，泌号归愚，撙斋曽公丰作，拟国史传，长源子华叔名，苹承父命，作路史注谦中，曽祖，晟祖亮，父允以好善，闻州里罗氏一门，如此江隂邱真长名寿隽，以焕章阁待制，知贑州日，作路史序。
楚茨
茨蒺藜
邢昺尔雅疏曰茨，一曰蒺藜，郭璞尔雅，注曰：蒺藜布地，蔓生细叶，子有三角，刺人陆农，师曰：状如菱而小，可以茨墙，故谓之茨；今兵家乃铸鐡为之，以梗敌路，谓之渠答，汉书晁错传布，渠答苏林曰：渠答鐡茨藜也， 渠答见兵书尉缭子。
妥尸侑尸
孔頴达曰：郊特牲云举，斚角，诏妥尸注云：妥安坐也，尸始入举奠，斚若奠角，将祭之祝，则诏，主人拜安尸，使之坐尸，即至尊之坐，或时不自安，则拜以安之，是又迎尸，使处神坐也，角与斚皆酒器，斚玉爵也，角受四升 ，吕成公曰：少牢馈食礼云尸升筵，祝，主人皆拜妥尸，尸答拜，遂坐尸告饱。祝侑曰：皇尸未实，侑尸又食，主人不言拜侑，尸又三饭，注云：祝言而不拜，主人不言而拜，亲疎之宜。
祊庙门内
记礼器曰：设祭于堂，为祊乎外，故曰：于彼乎？于此乎？郑氏注云：设祭于堂者，谓荐腥爓之时，设馔在堂也，祊祭之明日，绎祭也，庙门谓之祊，设祭在庙门外之西旁，故因名为祊也，记者又引古语云：于彼乎？于此乎？言不知神于彼，飨之乎？于此飨之乎？ 爓徐亷切又音寻。
灵保
楚辞九歌，思灵保兮贤姱，朱子集注曰：洪庆善说，灵保是巫，诗中不说，巫当便是尸。
肝从膰从
此郊特牲之文也，注曰：从如礼器，卿大夫从君，命妇从夫人之从，音才用切。
内羞庶羞
孔頴达曰：仪礼有司彻云，宰夫羞房中之羞，司士羞庶羞，注云房中之羞，其笾则糗饵，粉餈，其豆则食，糁食，庶羞羊臐，豕，膮皆有胾，醢房中之羞，内羞也，庶众多也，郑注云：羊曰：臐豕曰膮，皆香美之名， 糗去九切，又音救，餈音茨，音移礼记，内则糗饵，粉酏糗，又音昌，绍切酏读曰：餈之然切，又之善切，食音嗣，臐音勲，膮馨么切音哓，胾侧吏切 ，臐羊膮豕，羮黒各切音壑肉羮也，羮与互文耳。
易几而哭
左氏定公元年，叔孙成子逆公之丧于干侯，季孙曰：子家子亟言于我，未尝不中吾志也，吾欲与之从政，子必止之，且聴命焉，子家子不见叔孙易防而哭子家子，子家羁从昭公，在外者防音机哭会也，不欲见叔孙，故朝夕哭不同，会叔孙成子叔孙不敢 季孙者，季孙意如季平子，子家羁荘公，孙子家懿伯，中音众。
告利成
仪礼少牢馈食礼主人出，立于阼阶上，西面，祝出，立于西阶上，东面，祝告曰：利成，祝入，尸谡，主人降，立于阼阶东，西面，注利犹养也，成毕也，言孝子之养，礼毕也。谡，起也，谡所六切。
尸出入奏肆夏
见周礼春官钟师注
少牢嘏词
少牢馈食礼祝酌授尸，以嘏于主人，自皇尸命工祝，至勿替引之，皆馈食礼之文， 嘏福也。
信南山
终南山
在京兆咸宁县南五十里，【旧万年县，】接鳯翔府，武功县东，古以太一山为终南，左氏谓之中南。
遂沟
地官遂人，凡治野，夫间有遂，遂上有径，十夫有沟，沟上有畛，【六尺为歩歩百为畆畆，百为夫】，遂沟皆通，水于川。
畔上种【小雨】
前汉食货志，还庐树桑，菜茹有畦，瓠果蓏植于疆埸，鸡，豚，狗：彘，毋失其时，蓏鲁果切场音亦。
二章 冬有积雪【句】春而益之以小雨【句】
鸾刀
礼记祭义鸾刀，以刲取膟膋，刲音暌，膟音律，膋音聊膟膋，肠间脂也， 祭统鸾刀，羞哜剂 ，郊特牲割刀之用，而鸾刀之贵， 公羊传，右执鸾刀，何休注割切之刀环，有和锋有鸾。
记曰
礼记郊特牲篇也，郑氏注曰：灌谓以圭瓉酌鬯，始献神也，已乃迎牲于庭，杀之，天子诸侯之礼也。奠谓荐熟时也，特牲馈食所云，祝酌奠于铏南是也。萧芗蒿也，染以脂合，黍稷烧之，诗云：取萧祭脂，羶当为馨，声之误也。奠或为荐 ，铏音刑，羮器也，芗香通合如字，又音閤。
焫羶芗
焫与爇同儒劣切烧也羶芗之羶音馨
甫田
后稷为田
汉食货志，武帝末年力农，以赵过为搜粟都尉，过能为代田一畮，【畆】三甽，【畎】嵗代处故曰代田，古法也，后稷始甽田，以二耜为耦，广尺，深尺曰：甽【广深，去音】长终畮，一畮三甽，而播种【上音】于甽中，苗生叶以上，稍耨陇草，因隤【音頽下也，】其土以附苗根，故其诗曰：或芸或芓，黍稷儗儗，芸，除草也，芓附根也，言苗稍壮，每耨輙附根，比盛暑，陇尽而根深，能耐风与旱，故儗儗，然而盛也。
九一之法
为公田而行助法殷商之井田也
秀民
管子小匡篇曰：今夫农，群萃而州处，察其四时，权节其用，耒耜枷芟，及寒击菒除田，以待时耕，而疾耰之以待时，时雨既至，挟其抢刈耨镈，以旦暮从事于田野，脱衣就功，首戴茅蒲，身衣袯襫霑体涂足，暴其髪肤尽其四肢之敏，以从事于田野，少而习焉，其心安焉，不见异物而迁焉。是故其父兄之教不肃而成，其子弟之学不劳而能，夫是故农之子恒为农野处而不昵，其秀民之能为士者，必足頼也， 州二千五百家也，菒枯草也，抢音锵，阳庚二韵，镈音愽，袯襫音拨，适暴歩木切昵尼质，切，近也，说又见国语，齐语。
陈陈相因
前汉书太仓之粟陈陈相因，充溢露积于外，至腐败而不可食。
有年
五谷皆熟为有年
勾龙氏【社 稷】
共工氏有子曰勾龙氏平水土故祀以为社
共工氏之霸九州也，其子曰后土，能平九州，故祀以为社。
厉山氏之有天下也，其子柱能植五谷，故祀以为稷，蔡邕曰：周弃播殖百谷，以稷为百谷之长，因以稷名其神。
罗
周礼夏官大司马之职，中【音仲】，秋教治兵，遂以狝田，如搜田之法，罗，献禽以祀祊，郑氏注曰：秋田为狝，狝杀也，罗罔止也，罔网通秋，田主用罔中，【音众，】杀者多也，皆杀而罔止，祊当为方声之误也。秋田主祭，四方报成万物，诗曰：以社以方是也。 狝音藓四时猎，春搜夏苖，秋狝冬狩。
仓廪礼节
管子牧民篇，国多财则逺者来地辟【辟，】举则民留处，仓廪实，则知礼节；衣食足，则知荣辱；上下服，则六亲固，四维张，则君令行。
大田
稂童梁
尔雅释草稂童梁，郭璞注以为莠类，陆玑草木疏，禾粟秀为穗而不成，崱嶷然谓之童梁，今又谓之宿田翁，或谓之守田稂，因郎，有郎，良二音。说文作节，谓之童节，崱土力切，嶷鱼力切。
螟
螟食苗心，李廵尔雅，注曰：言其奸，冥冥难知也，刘向五行传曰：视之不明，时则有蠃虫之孽，谓螟螣之类，聴之不聪，时则有介虫之孽，谓螽蜚蝝之类，或曰：蝝螟之始生，属蠃虫之孽，罗端良尔雅，翼曰：如此，则但知螟螣之为蠃，螽，蝝之为介而已，今食苗心者乃无足，小青虫，既食其叶，又以丝纒集众叶，使穗不得展，江东谓之横，虫读如横逆之横，言其横生，又为横灾，汉孔臧，蓼虫赋，爰有蠕虫，厥状似螟，是螟为无足□，蠕之虫也， 蜚父沸切音翡，蝝，余専切音鈆蠃，鲁果切音祼，蟥横去声，□尺兖切音舛，蠕乳兖切音软。
螣
螣与蟘古今，字通用，食禾叶者，谓之蟘，是蟘即蝗也，其种类不一，故月令曰：百螣时起，许慎曰：百螣动股，动股者，蚣蝑蝗属，时起害稼，蟘之言贷，言假贷无厌，故生蟘此李廵辈之言，李廵，孙炎解尔雅，并因托恶政为说 ，螣蟘蟘□，并通敌徳切音特蚣一作蜙，先恭切蝑音胥。
蟊
蟊字亦作□食禾，根者李廵曰：言其税取万民，则货，故云蟊，或曰，蟊蝼蛄也，尔雅蝚，【音柔，】蛖蝼，【蛖武江切，】方言曰：蛄诸谓之社畧【音格】蝼，螲【音窒，】谓之蝼蛄，或谓之蟓，【音象】蛉，【音零，】南楚谓之社狗，或谓之蛄，蝼蝼蛄食苖根为人患。
贼
贼食禾，节者李廵曰：言其贪狠，故曰，贼陆玑曰：螟似虸蚄，而头不赤，贼似桃李，中蠧虫赤头，身长而细耳，虸蚄，一作子方。
螽
公羊传作螽之类群盛，故春秋书雨螽于宋，雨，去声言自上而下众多之甚，如雨之雨也。
蜚
蜚者负盘，臭虫也，亦作蜰似防，【音拓，】虫而轻小能飞，春秋书蜚，刘向以为，蜚色青，近青眚，眚音生之上，声灾也，刘歆以为负蠜也，性不食谷，食谷为灾，介虫之孽，罗端良曰：今负盘好，以清旦集，谷上食稻花，田家率以蚤作，掇拾置他所，至旦日出，则皆散去，不可得矣，既食稻花，又其气臭恶，能熯稻使不蕃，春秋书之，当由此尔。今人谓之蜚盘虫，亦谓之香娘子，本草谓之蜚蠊，罗端良，先于晦庵数年，晦庵称罗豫章。
姚崇遣使捕蝗
唐宗开元三年，山东大蝗，民或于田旁焚香膜拜，设祭而不敢杀，姚崇遣御史督州县捕而瘗之，崇奏诗云：秉畀炎火，此除蝗之义也， 膜音模，莫胡切膜拜长跪也。
瞻彼洛矣
茅搜
茅搜茹藘也古谓之茅搜，今谓之茜草茜，亦作蒨，一名地血，一名牛蔓，染绛之草也，叶似枣叶，头尖下阔，茎叶俱澁，四，五叶对生节间，蔓延草木上，根紫赤色，八月采根，以染说文曰：茅搜染草，一入为韎，诗所谓韎韐有奭，左传所谓韎韦之跗注，皆茅搜所染之皮为之，凡皮生者为革，熟者为韦韎，赤色，茹藘音闾，搜音搜，茜千之切。
韦弁
周礼夏官，弁师掌韦弁，皮弁注云：弁者，古冠之名称，委貌缁布，曰冠 ，韎韐，朱子云：只是戎服，成公十六年，韎韦跗注，跗音敷，跗注戎服，若袴而属于跗，与袴连跗，足之背也。
洛
洛水出商州上洛县冡岭山，桑钦水经云：出讙举山，郑渔仲云：恐是上洛旧名讙举，东过熊耳山，又东北过虢州卢氏县，又东过河南县，谷水从西来入焉，又东过洛阳南，伊水从西来入焉，又东北过巩县东，又北入于河，班固云：洛水行千七十里，又有一洛水，出同州蒲城县洛水谷，谷在荆山，禹贡所谓荆岐既旅者，其水东南流，至耀州富平入渭。
谷
谷水出渑池县阳谷谷入洛
伊
伊水出虢州卢氏县，熊耳山，东北过陆浑伊阙，至洛阳入洛。
瀍
瀍水旧云，出谷城县潜亭北，今谷城并为河南县地，东过洛阳，至偃师县入洛。
涧
涧水出河南新安县南白石山东南入瀍
伊、洛，瀍，涧河南之水，春秋说题辞云：洛之为言绎也，言水绎绎，光耀也，王氏曰：洛水有二，其一在宗周，其一在东都，在宗周，则周官职方氏所谓河西曰雍州，其浸渭洛是也。在东都，则书康诰所谓周公初基，作新大邑于东国，洛是也。
珕琫珕珌
毛传曰：士珕琫而珕珌，琫必孔切佩刀削之，上饰削去声，珕力计切音荔，说文曰：蜃属蜃，大蛤也，蚌亦一名蜃，周礼蜃物蜃器，地官掌蜃，春秋传之蜃炭，皆谓蛤蜃之蜃，非蛟蜃之蜃，罗端良云，珕即牡蛎。
桑扈之什
桑扈
方伯连帅
礼记王制千里之外设方伯，五国以为属，属有长，十国以为连，连有帅；三十国以为卒，卒有正，二百一十国以为州，州有伯，郑氏注云：属连卒，州犹聚也，伯帅正亦长也，凡长皆因贤侯为之，殷之州长，曰伯虞，夏及周皆曰牧。
鸳鸯
翼左右掩
尔雅释鸟曰：鸟之雌雄不可别者，以翼右掩左雄，左掩右雌，虽非横渠并栖之说，亦互相发。
莝
莝音剉与摧同采卧切软刍也
頍弁
頍弁貌
后汉舆服志，古者有冠无帻，其戴也，加首有頍，所以安物，故诗曰：有頍者弁，此之谓也。
期
实维何期之期音基
抟
遇温气而抟之，抟音，徒端切搏击也，抟控也，聚也。
茑女萝
茑寄生孔頴达，以为尔雅！释草无文，今说见于陆玑草木疏陆疏，盖因毛传为说也，女萝，毛传以为莵丝，松萝尔雅，释草唐蒙女萝，女萝莵丝，又云：蒙王女唐也，蒙也，女萝也，莵丝也，王女也，凡别五名，陆玑草木疏曰：莵丝蔓连生，草上黄赤如金，今合药莵丝子是也；非松萝，松萝自蔓松上，生枝正青，与莵丝殊异。
车舝
景行
慈溪黄氏，【震】日，抄曰：景者大也，行者路也，大路则行之也，表记之言，盖断章取义，以为向徃而兴起，唐明皇序孝经有景行，先哲之语，后人缘此遂有景慕之说，不以景为大行为路，非经防矣，苕溪，胡氏【仔，】渔隠藂话曰：黄鲁直云俞清老作景陶轩，名为未当，诗云：景行行止，景明也，明行则行之耳。魏晋间所谓景荘，景俭等从一人差误，遂相承缪。
青蝇
青蝇变白黒
叚成式酉阳杂俎曰：苍蝇声雄壮，青蝇声清聒，其声皆在翼，苍蝇粪败物，虽玉犹未能免，所谓蝇粪点玉是也。青蝇首赤如火，背若负金污秽，能变白黒谓其点白为黒点黒为白也【，一云：青蝇点玉】。
賔之初筵
侯
考工记梓人为侯，广与崇方，参分其广，而鹄居一焉，天官司裘王大射，则共【音恭，】虎侯，熊侯，豹侯设其鹄，诸侯则共熊侯，豹侯，卿，大夫，则共麋侯，皆设其鹄，郑康成注曰：谓之侯者，天子中【音众，】之则能服诸侯以下，中之则得为诸侯。
白质赤质
郷村记文白质，赤质者，皆谓采其地不采者，白布也，熊麋虎豹，鹿豕皆正面，画其头，象于正鹄之处，君画一，臣画二阳竒【音基】隂耦之数也，凡画者丹质侯，皆画云气于其侧，以为饰，必先以丹采其地，丹浅于赤也。
上纲下纲
梓人上纲，与下纲出，舌寻縜寸焉，縜于贫切，又尤粉切，亦古大切笼纲者也，郑康成云：纲所以系侯于植者也，植直吏切，上下皆出，舌一寻者，亦人张手之节也，郑众云：纲连侯绳也，縜笼纲者，舌维持侯者， 大射仪，前期三日，张大侯不系左下纲，孔頴达曰：郷射之，初虽言张侯，而以事未至经云，不系左下纲，中掩束之，至于将射，以司正为司马，乃云：司马命张侯，弟子脱束，遂系左下纲，是将射始张之。
射礼三耦
仪礼大射之礼，司射作三耦射，三耦出次，西面揖，当阶北面揖，及阶揖，卒射，北面揖，揖如升射，适次，反位，三耦卒射，亦如之， 耦对也，射必有耦，上耦次耦，所以决胜负，别能否也。
的质
发彼有的，毛传的，质也，孔頴达曰：郑众，马融注周礼，皆云十尺，曰侯四尺，曰鹄二尺，曰：正【音征，】四寸曰：质以为侯，皆一丈鹄，及正质于一侯之中，为此等级，则亦以此质为四寸也，一说射张皮谓之侯，侯中谓之鹄，鹄中谓之正，方二尺，正巾谓之槷，方六寸，槷即质也，王肃改质为六寸。
丰上之觯
大射之礼，司射命设丰于西楹西，胜者之子弟洗觯，酌奠于上，胜者不胜者出，揖如升射，及阶，胜者先升堂，不胜者进坐，取丰上之觯，兴，立卒觯，坐奠于丰下，兴揖先降。
拾发
仪礼大射拾发，以将乘矢，拾音跲，巨业切更也，将行也，四矢谓之乘，射者更代，发以行此四矢。
因射而饮
射礼有三大射，宾射，燕射周礼，梓人云：张皮侯而栖鹄，则春以功注云：春读为蠢蠢作也，出也，天子将祭，必与诸侯群臣射以作其容体出，其合于礼乐者，与之事鬼神，皮侯以皮所饰之侯，大射之侯也，梓人云：张五采之侯则逺国属注云：五采之侯，谓以五采画正之侯逺国属者若诸侯朝会王张此侯与之射，所谓宾射也，正之方外，如鹄内二尺五采者，内朱白次之，苍次之，黄次之黒次之，其侯之饰，又以五采画云气焉，梓人云：张兽侯，则王以息燕，注云：兽侯画兽之侯，天子熊侯，白质诸侯，麋侯，赤质，大夫布侯，画以虎豹，士布侯，画以鹿豕，凡画者当质是兽侯之差也，息者休，农息老物也，燕谓劳使臣，若与群臣闲暇，饮酒而射也，劳力报切，使色吏切。
因祭而饮
苏子由曰：先王将祭必大射，以择士将，射必先行燕礼，既安賔，然后改悬，以避射既旅，然后张侯及弓比，其射夫而耦之既耦，然后拾发 崔灵恩，集注以一章之賔之初筵，左右秩秩为大射，二章之籥，舞笙鼔乐既和奏，为燕射。
崇坫康圭
记明堂位崇坫康，圭，郑氏注云：崇，高也，康读为亢龙之亢，又为高坫，亢所受圭，奠于上焉。 坫，筑土为之，在两楹间，康举也，举圭于坫之上也。
始治卒乱
荘子人间世篇以礼饮酒者，始乎治，常卒乎乱，郭象注曰：治谓尊卑有别，旅酬有次乱，谓湛湎淫液也；旅，众也，众相酬酢也，湛音沈液溢同。
司正
仪礼郷饮酒，主人降席自南方，【不由北方由便】侧降，【侧特也，賔介不从，故言侧】作相为司正，【作使也，相去声】郷射，主人降席自南方，侧降作相，为司正燕礼，射人自阼阶下，请立司正公许，射人遂为司正。
采菽
路车
春官巾车，王五路，玉路，金路，象路，革路，木路，玉路锡，樊缨十有再就，建太常，十有二斿，以祀金路，钩，樊缨九就，建大旂，以賔同姓以封，象路朱樊缨七就，建大赤，以朝，异姓以封 玉金象三路，以玉金象饰诸末也，革路鞔之，以革而漆之，无他饰，木路，不鞔以革，漆之而已。就，成也，五色备而一匝，谓之一就，樊及缨，皆以五采罽饰之，音羊，樊音盘，鞔音瞒，罽音计，斿音留，旂旒也。
衮冕
周冕有五，一衮冕，二鷩冕，三毳冕四絺，【展几切，】冕五，冕第五卷九罭篇已载九章之义，兹再出，十二章说邢叔明【昺，】曰：日月星辰取其照临于下山，取兴云致雨，龙取变化无穷，华虫，谓雉取耿介，藻取文章，火取炎上，以助其徳粉取洁白米取能养，黼取断割，黻取背恶向善。
槛泉
尔雅云：槛泉正出，公羊传云，直出，直犹正也，正出者，涌出也，自发源处涌而直上，故曰正出。
行縢【幅 齐】
縢缄也行縢者言行而缄束其足
幅严坦叔音偪，言攷内则之偪，及左传，带裳幅舄，幅偪字异，皆音逼。
恭敬齐遫之齐音咨
绋纚维
绋者繂也纚维者系也繂音律
菀栁
战国防
战国防，楚春申君使人请孙子于赵孙子，为书谢，因为赋曰：宝珍隋珠，不知佩兮，袆布与丝，不知异兮，闾妹子奢，莫知媒兮，媒母求之，又甚喜之兮，以瞽为明，以聋为聪，以是为非，以吉为凶，呜呼上天，曷惟其同！诗曰：上天甚神，无自瘵也。此孙子即荀卿子春申君，黄歇楚之国相。
都人士之什
都人士
周尹姞
春秋尹氏，世为公卿，周之旧族，左传郑石，癸曰：姞吉人也，后稷之元妃也，周旧婚姻，故称尹姞。
晋王谢
王，王导族谢，谢安族王有太原，琅邪二宗，琅邪为盛，太尉王祥与弟览之后，王导是也。
唐崔卢【揵】
山东崔、卢、李、郑诸族，自矜地望，凡为婚姻，必多责财货，或舍其郷里，妄称名族，或兄弟齐列，更以妻族相陵，唐太宗恶之，命吏部尚书髙士亷等徧责天下谱牒，质以史籍，考其真伪，褒进忠贤，贬退奸逆，分为九等，士亷等以黄门侍郎崔民干为第一，帝更命刋定，专以品秩为高下，于是以皇族为首，外戚次之，民干为第三，凡二百九十三姓，千六百五十一家，贞观十二年春正月，颁氏族志于天下，李肇国史补山东四姓，土门崔冈头卢潭底，李荥阳郑皆为显族。
揵其言切举也
黍苖
师从旅从
春秋左传？定公四年，卫祝鮀曰：嘉好之事，君行师从，卿行旅从，从去声二千五百人，师五百人旅。
谢
欧阳文忠公曰：谢黄帝，后周灭之，以封申伯，在南阳之宛县，荆州记棘阳东北百里有谢城，桑钦水经云：谢水所出，棘阳在唐之湖阳西北。
隰桑
思公子
九歌湘夫人沅有芷兮澧有兰思公子兮未敢言
白华
褒姒
夏后氏衰有二龙，止夏庭，夏帝卜请其漦，椟而藏之，漦者所吐沫也，夏亡椟传，殷，周，至厉王发而观之，漦化为，鼋入王后宫童妾，遭之既笄，生女惧而弃之，宣王时童謡曰：檿弧箕服，实亡周国有夫妇，卖是器者，宣王使执之，夫妇逃，夜闻所弃女啼声，收而奔于褒后，褒人有罪，献之以赎罪，女出于褒，是为褒姒，幽王见而爱之，生子伯服，废申后及太子宜臼，以褒姒为后 褒，褒国姒氏，与夏同姓，夏有褒君，古之褒国，汉之褒中，梁州褒城县有褒水，褒谷 檿，山桑 弧弓 箕，木名 服箭，筩 漦音时。
疷病
无将大车，祗自疷兮，古注本音，抵都礼切，朱子读平声音，痻眉贫切，从刘氏说也，与此宜相通。
滮池
宋敏求长安志云：长安县有滮池水出县西北二十里，益按滮池，焦获泽之类，殆因诗命名耳。
緜蛮
朝驾夕极
春秋外传，鲁语曰：子服恵伯见晋，韩宣子曰：鲁之宻迩于齐而又小国也，齐朝驾则夕极于鲁国，不敢惮其患，而与晋共其忧，亦曰庶防有益于鲁国乎。
苕之华
芸
裳裳者华篇云芸黄盛也此当与同
苕
苕有防苕，有陵苕，陈风防有鹊巢，卭有防苕，陆玑疏防，苕苕饶也，幽州人谓之翘饶，生，茎如劳豆而细，叶似蒺藜，而青，此小雅苕之华之苕，陵苕也，一名紫葳，一名陵时，一名凌霄，蔓生附乔木，上虽名紫葳花，则不紫罗端良，云此花亦弥络石壁如锦，綉盛夏，勿仰视露滴，目中伤目。
诗传旁通卷九
<经部,诗类,诗传旁通>
钦定四库全书
诗传旁通卷十      元 梁益 撰大雅文王之什
文王
叔父陟恪
春秋左传？昭公七年秋八月，卫襄公卒卫齐，恶告丧于周，且请命，王使成简公如卫吊，且追命襄公曰：叔父陟恪在我先王之左右，以佐事上帝，余敢忘髙圉亚圉 ，王周景王齐恶卫大夫。
桢榦
桢榦版筑之木也，题谓之桢，墙端之木也，旁谓之榦，墙两邉所以障土者也。
某士
礼记曲礼列国之大夫入天子之国曰某士
鬯
鬯草名陆农，师曰：先郑氏小毛公所谓鬯香草也，筑而煮之，芬芳调鬯，因谓之鬯，记曰：郁合鬯，萧合黍稷，此明筑煮在于祭前及灌然后合而成之，周官郁人掌祼器，和郁鬯以实彛，而陈之秬黒黍也秬鬯者秬，为百谷之华，鬯为百草之英，故先王煮以合鬯，刘向说苑曰：鬯者百草之本，上畅于天，下畅于地，无所不畅，故天子以鬯为防，芬芳调鬯，亦作条畅。
冔
后汉书舆服志，爵弁，一名冕，广八寸，长尺二寸，如爵形，前小后大，缯其上似爵头色，有收持笲，所谓夏收殷冔者也，蔡邕独断，曰殷黒而微白前小而后，大夏纯黒亦前小而后大，皆以三十六升，漆布为之，诗曰：常服黼冔，礼记注服黼衣，而冔冠也陆徳明曰：冔，大也，夏后氏冠，殷曰：冔周曰冕。
升
布八十缕为一升，汉食货志周布，幅广二尺二寸，程子云：古尺一尺，当今五寸五分，毎幅三十六升，可见细宻升音登成也。
统承作賔
书微子之命文作賔如虞賔在位
敢告仆夫
左传？襄公四年，晋魏绛曰：昔周辛甲之为太史也，命百官，官箴王阙，于虞人之箴，曰：芒芒禹迹，画为九州，经啓九道，民有寝庙，兽有茂草，各有攸处，徳用不扰，在帝夷羿，冐于原兽，忘其国恤，而思其麀牡，武不可重，用不恢于夏家，【叶孤音，】兽臣司原，敢告仆夫。
孔子论诗
汉书刘向传向谏，成帝疏曰：臣闻，易曰：安不忘危，存不忘亡，是以身安而国家可保也。故贤圣之君，愽观终始，穷极事情，而是非分明，王者必通三统，明天命所授者愽，非独一姓也，孔子论诗，至于殷士肤敏，祼将于京，喟然叹曰：大哉天命，善不可不传于子孙，是以富贵无常，不如是，则王公其何以戒慎？民萌何以劝勉？【萌与甿同】，盖伤微子之事周而痛，殷之亡也，虽有尧、舜之圣，不能化丹朱之子，虽有禹汤之徳不能训末孙之桀，纣，自古及今，未有不亡之国也，昔髙皇帝既灭，秦将都雒阳，感悟，刘敬之言，自以徳不及周而贤于秦，遂徙都关中，依周之徳因秦之阻，世之长短，以徳为効故常战栗不敢讳亡，孔子所谓冨贵无常，盖谓此也。
周公所作
吕氏春秋仲夏纪，周文王处岐，诸侯去殷，三淫而翼文王，散宜生曰：殷可伐也。文王弗许，周公旦乃作诗曰：文王在上，于昭于天，周虽旧邦，其命惟新，以绳文王之徳髙诱注曰淫，过也，翼佐也，三淫谓剖比干之心，断材士，【勇力之士，】之足，刳孕妇之胎者，故诸侯去之，而佐文王也，今按：文王在而公旦称文王，吕不韦之言，未可尽信。
两君相见之乐
国语鲁语叔孙穆子聘于晋，【叔孙豹】，晋悼公飨之，乐及鹿鸣之三而后拜，晋侯使行人问焉，对曰：夫歌文王大明，緜则两君相见之乐也，皆昭令徳以合好也，皆非使臣之所敢闻也。臣以为肄业及之，故不敢拜，左传？襄公四年，叔孙穆叔云：文王两君相见之乐也。
大明
太任
王季之妻，文王之母摰国，任姓之女，尊之曰太任中女也。中，去声。
太姒
文王之妃，武王之母，张守节曰：国语云：杞，鄫二国，姒姓，夏禹之后，太姒之家。
莘
莘兟，姺甡防□六字，同一音，姒姓之国，文王妃，太姒之母家，今同之夏阳，汉郃阳也，有太姒，城祠庙，唐十道，志在同之河西，河西，即郃阳郡国志，郃阳南二十里，古莘国，莘亦禹之母家纳有防氏女，生伯禹。
伣
伣朱传牵遍切，按字书，又胡典切音岘，毛传伣磬也，孔疏此伣字，韩诗文作磬，则伣磬义同也，许慎云：伣譬喻也，盖如今俗语比喻物云，磬作然也？按：此皆方言汉，唐人各异耳。
造舟
孔疏比其舟而渡，曰造舟中央，左右相维持，曰：维舟并两船曰：方舟一舟曰：特舟 水深，不可施梁柱，建桥连锁其船，于水面以渡，谓之浮桥。
牧野【旅若林】
卫之汲县故商都牧野之邑
旅若林武成文
太公望
史记齐世家，太公望吕尚者，东海上人盖尝穷困，年老矣，以渔钓奸【，与干同】周西伯，西伯将出猎，卜之曰：所获非龙，非彲【梨，】非虎非罴，所获霸王之辅，于是周西伯猎，果遇太公于渭之阳，与语，大恱曰：自吾先君太公曰：当有圣人适周，周以兴子其是耶？吾太公望子乆矣故号之曰太公望，载与俱归，立为师 ，吾先君太公谓周先君太君组绀，世本作太公组绀，史记作公叔祖类。
师尚父
武王即位，师尚父，刘向别録曰：师之尚之，父之故，曰：师尚父，父亦男子之美称也，毛公诗传曰：师太师尚父，可尚可父也。
凉汉书作亮
前汉书王莽传诗云：时惟鹰扬，亮彼武王，凉字作亮，注云：亮，助也。
緜
沮漆
严坦叔曰：沮漆名称相乱，桑钦水经云：沮水出北地郡，直路县东，过冯翊，祋祤县北，东入于洛。此沮水之源流也，【冯音凭，翊音亦，祋音对祤，音许】汉志扶风有漆，县漆水在县西，东入渭，又阚骃十三州记云：漆水出漆县西北至岐山，东入渭，此漆水之源也，沮出北地入洛，漆水出扶风入渭沮，自沮漆自漆，孔氏引水经云：沮水，俗谓之漆水，又谓之漆沮，此则名称相乱矣， 乐史寰宇记曰：邠之新平汉漆县也，有漆水属扶风，隗嚣攻略阳，上至漆，汉之漆，今邠治也， 郑渔仲通志畧曰沮水出邠州界，经华原县北入于漆，漆水出鳯翔普润县东，或云出岐山，经华原县，与沮水合，南至富平县入于渭，鳯翔，即汉扶风郡，【小雅漆沮之从，与此不同】。
堇乌头【苦堇】
堇有二，有芨堇之堇，有苦堇之堇，芨音急，一音及，尔雅曰：芨，堇草，郭景纯曰：即乌头也，郑渔仲曰：堇草初种之母如芋魁，而首似乌鸟之首，故名，乌头两岐，如鸟张口者，名乌喙，皆取其似鸟头，傍生者为附子，附子傍生者为侧子，乌头不生附子者为天雄；天雄，长大至三寸以上，本草云：春采为乌头，冬采为附子，广雅，云一嵗为侧子二嵗为乌喙三嵗为附子四嵗为乌头五嵗为天雄今皆不然，【魏人张楫作广雅，】但一嵗下种即有此五物，以冬至种，以八月采出于蜀中，绵州彰明县尤多，世以乌头，附子天雄为三建，以此三物旧皆出于建平故也。谢灵运郊居赋三建异形而同出，附子为百药之长，一名奚毒。
苦堇 尔雅、齧，苦堇，郭璞注堇葵也，叶似柳，子如米，汋食之，滑礼记，内则堇，荁，枌；榆，按：内则之言，盖取其滑，此菜野生，俗谓之堇菜。
楚焞【宗庙为先 臯门应门】
焞吐雷切音推仪礼士丧礼，曰：卜日既朝哭，皆复外位，卜人先奠，于西塾上，南首有席，楚焞置于燋，在东【燋，音雀，】孔頴达曰：春官华氏掌供燋契，以待卜事，注引士丧礼之楚，焞即契也，所用灼者也，楚荆也，卜者以楚焞之木，烧之于燋，炬之火既燃，执之，以灼也，华是捶切。
宗庙为先廐库为次居室为后记曲礼文
臯门，应门，五门，三门之说，胡庭芳诗纂甚明，此不再，越上一朋友，尝与益言诗传集成非胡氏书，益亦无以质其真伪，一日检，故书中有鄱阳李养吾【，谨思】送胡庭芳入闽，序言庭芳再入闽，而诗纂成而序作于延祐，甲寅之前二十余年，则今日之诗传附録纂疏，不可谓非其书也。
谓之宜
尔雅起大事，动大众，必先有事于社而后出，谓之宜，礼记王制，天子诸侯将出，皆宜乎社，郑氏注曰：宜祭名其礼亡。
虞芮质成
毛传之说见于孔子家语 ，家语好生篇，孔子曰：以此观之，文王之道，其不可加焉，不令而从，不教而聴，至矣哉！
虞
仲雍之后，陜之平陆，吴山有虞城，虞井，虞城在平陆东北六十里，本帝舜之后，所谓西虞也。罗长源曰：西虞者，舜庶子之后也，舜之庶子七人，皆厘降为齐民，圭胡负遂庐，蒲卫甄潘饶畨传，邹、息，有何母辕？余姚，上虞濮阳，余虞西虞亡，锡巴陵衡山，长沙凡十八邑，皆其裔也。
芮
伯爵周同姓，国畿内诸侯，为王朝卿士大夫者，今陜西芮城西二十里有芮故城，郦氏注，桑钦水经曰：河水自河北城南，东迳芮城，有芮君祠。
闲原
虞芮让所争田，今平陆西六十里闲原者，所争田也，东西七里，南北十二里。
棫朴
圭瓉璋瓉
瓉祼酒之器，其形如槃，以圭为柄，谓之圭瓉，以璋为柄，谓之璋瓉，以成器而言，谓之玉瓉。
其判在内【祼】
判分也，半也，毛传半圭曰：璋是璋为圭之半也，考工记大璋中璋邉璋黄金勺，青金外，朱中是大中邉，三者璋之等，黄金为勺，青金为外，而朱其中者，璋之饰也，璋之为用，酌酒祼献，其分判处分，一半处皆朝，向祼酒之人，所谓其判在内也。故以喻趋向之意，祼者将祭而未杀牲之时，酌郁之酒，灌地以降，神降犹求也。
六师六军
毛传天子六军孔疏，军之称师，乃是常称益按，文王未尝为天子，六师之说，非所施及攷诗意，盖追称之词，则六师亦追言之耳， 严坦叔曰：文王为西伯，奉王命以征伐，则六军与之俱进，文王未有六军，以大雅皆述，王者之事，故言六军耳。
文王九十七乃终
文王世子篇文王谓武王曰：女【音汝，】何梦矣！武王对曰：梦帝与我九龄，文王曰：女以为何也？武王曰：西方有九国焉，君王其终抚诸文王曰：非也，古者谓年龄齿亦龄也，我百，尔九十，吾与尔三焉，文王九十七乃终，武王九十三而终 ，文王未尝称王，武王曷为称父君王，此记礼者之误。
旱麓
郁鬯【鬯 鐎 赐秬鬯】
周礼，春官郁人，掌祼器，鬯人掌共秬鬯，【共供】注云：祼器谓彛及舟与瓉，郑司农众云：郁草名十叶，为贯百二十贯，为筑以煮之，鐎【子遥切】中，停于祭前，郁为草若兰，礼图云：郁草十二花，状如红蓝罗端良，曰秬黒黍也，古者酿以为酒，以供祭祀，谓之秬鬯，亦曰郁鬯，周礼有鬯人之职，郁人之职郁者，郁金香草，鬯人既酿，秬为酒，将用则授之郁人，郁人筑郁金之草以和之，芬芳调畅，故谓之鬯筑者，捣也，用则以瓉盛之，酒既和郁，其色正黄，在瓉中流动，故曰黄流，宗庙之祭，春祠夏禴，秋尝，冬烝追享，朝享，以至社壝门，禜及山川四方之祭，皆有祼鬯之事，然郁之为物，虽香乆则失其芬芳，故用时旋和之，取其新洁耳。
鬯孙毓云：鬯是酒名，非草名刘向云：鬯者百草之本，陆农师云：传言鬯草生庭皆以为草。
鐎音焦刁斗温器三足有柄
赐秬鬯，孔頴达曰：孔丛子曰：吾闻诸子夏曰：殷王帝乙之时，王季以九命作伯于西受圭，瓉秬鬯之赐。
抱朴子
晋葛洪，字稚川，丹阳句容人，元帝时，累召不起，止罗浮山，链丹著书，自号抱朴子，因以命书， 文献通考，晁氏曰：葛稚川博闻深洽，江左絶伦著书甚富，晋书内外篇通有一百一十六篇，今世所传者四十篇而已，外篇颇言君臣理国用刑之道，故子集附之于杂家者流焉。
熂燎
许氏说文曰：芟草烧之，曰：熂放火曰燎，熂许气切音饩， 南史宋孝武帝大明初，扬州刺史西阳王子尚言上山湖之禁，虽有旧科，民俗相因，替而不奉，熂山封水，保为家利，宋史又云：凡是山泽先恒熂爈种竹木，薪果为林，爈刀居切，皆熂燎之义也。因旁通。
思齐
太姜
列女传太姜有台氏女 台骀，通太王娶于骀，琅邪之骀，国非后稷武功之骀，琅邪在今山东。
百男言其多
史记管蔡世家，武王同母兄弟十人，母曰太姒，文王正妃也，其长子伯邑，考次武王发，次管叔鲜次，周公旦次，蔡叔度，次曹叔振铎，次郕叔武，次霍叔处，次康叔封，次季载，季最少，伯邑考前卒， 左传，定公四年，卫祝鮀曰：武王之母弟八人，周公为太宰，康叔为司冦，季为司空，五叔无官，岂尚年哉？ 僖公二十四年，富辰，曰：管蔡郕，霍、鲁、卫、毛、、郜、雍、曹、滕、毕、原、酆、郇，文之昭也，此皆防言文王之子众多，非必真百男也。
羑里之囚
纣囚文王于羑里，时文王尝作歌，其词曰：殷道溷溷，浸浊烦兮，朱紫相合，不别分兮，迷乱声色，信谗言兮，炎炎之雪，使我愆兮，幽闭牢穽，由其言兮，遘我四国，忧勤勤兮， 天台陈徳翁【仁王，】曰：羑里歌词防浅露，疑非文王之言，不敢质也。
性与天合
毛传不闻亦式不谏亦入言性与天合也
皇矣
扶老【椐樻音】
西汉书孔光传，赐太师灵夀杖孟康曰：扶老杖也，服防曰灵夀木名顔师古曰：木似竹，有枝节，长不过八，九尺围三，四寸，自然有合杖制，不须削治，东汉书蔡顺传注，扶老藤也， 椐音居，当云斤于切，樻去愧切。
太伯适吴
太亦作泰，太伯古公太王之长子，史记周本纪太伯，虞仲知古公欲立季歴以传昌二人，乃亡如荆蛮，文身断【上音】髪以让季歴张守节正义曰：太伯奔吴，所居城在苏州北五十里，常州无锡县界梅里村，其城及见存而云亡，如荆蛮者，越灭吴，吴地属越，楚灭越，其地属楚，秦灭楚，其地属秦，秦讳楚，改曰荆，故通号吴越之地为荆，及北人书史加云：蛮势之然也。 ，文身断髪，应劭曰：常在水中，故断其髪文其身以象龙子，故不见害， 汉赵吴越春秋，古公病，二人托名采药，于衡山，遂之荆蛮，断髪文身为夷狄之服，示不可用，古公卒，太伯仲雍，归赴丧毕，还荆蛮国民而君事之，自号勾吴 ，左传哀公七年，子贡曰太伯，端委以治周礼，仲雍嗣之断髪，文身，臝以为饰，岂礼也哉？有由然也。石林叶少蕴曰：以传考之，断髪文身，盖仲雍太伯无与【去，音】焉。
勾吴【互吴 三吴】
吴言勾者夷人发声犹春秋之言于越也
伯爵吴大也，即泰伯居勾吴也，勾吴，故城在无锡梅里平墟，城内有泰伯井及泰伯之墓。
姑苏吴兴丹阳为三吴
貊莫
春秋传成鱄之言，礼记乐记篇引此诗皆作，莫其徳音貊莫通，左氏传云：徳正应和曰莫。
度莫明类顺比
心能制义，曰度徳正应和曰莫照临，四方曰明，勤施无私曰类，教诲不倦，曰长赏庆，刑威曰：君慈和徧，服曰顺，择善而从之，曰：比经纬天地，曰：文昭公二十八。
年晋成鱄对献子魏舒之言与周公諡法相表里
文王征伐【宻 阮 共 崇】
史记周纪，纣赦西伯，赐之弓矢，斧得征伐，明年，伐犬戎，明年，伐宻须明年败耆，明年，伐邘，明年，伐崇侯虎，而作丰邑，自岐下而徙都丰，明年，西伯崩，耆即黎也，邘音余。
宻须子爵商侯国。世本云：商有宻须文王伐之，鲁有宻须之鼓，杜预左传注云：姞姓之国，在安定隂宻元和姓纂云：阮地在岐，渭之间，或云周中叶，有阮郷侯，恭共通虞公所奔之共池。
国伯爵，永兴鄠东之故，酆宫是也。酆与丰同鄠，即扈也，故扈，一曰崇扈，禹之父名音衮。
程
程者商封吴回之后，今咸阳故安陵城，周程邑也，王季居之，周书王季宅，程世纪王季徙于程地志，安陵扶风，地在岐南，与毕相接，所谓毕程者，武王尝穷于毕，程是也。河南洛阳亦有程地，乃程伯休父之邑。
方乡
六章，万邦之方，郑康成曰：方犹乡也，言为万国之所乡也，乡音向去声。
类祃
孔頴达礼记疏曰：释文云，是类是祃，师祭也，尔雅：多为释诗，然类不皆为师祭，但以事类告天，如以摄位，事类告天，谓之类以廵狩，事类告天，亦谓之类，古尚书说，非时告天，谓之类肆师，注云：为师祭造军法者，祷之气势，百倍其神，盖蚩尤，或曰，黄帝也， 陈祥道礼书，曰：周官言貉，诗与礼记，尔雅言祃，其实一也。【貉祃同】，貉之祭，盖使有司为之而立表于陈前，肆师为位，甸祝掌祝号，既事，然后誓众，而师田焉，周官所谓表祃，誓民是也。古者将射则祭，先侯将卜则祭先卜，将用火则祭先爟，【音贯】，将用马，则祭马祖，然则将师田而貉祭者，不特为祷而已也。
黄帝
史记五帝纪，黄帝者，少典之子，姓公孙，名曰轩辕，轩辕之时，神农氏世衰，诸侯相侵伐，暴虐百姓，而神农氏弗能征，于是轩辕乃习用干戈以征不享诸侯，咸来賔从，而蚩尤最为暴，莫能伐，炎帝欲侵陵诸侯，诸侯咸归轩辕，轩辕乃修徳振兵以与炎帝战于阪泉之野，三战，然后得其志， 炎帝榆冈乱起，黄帝亲与帝榆战于阪泉，罗氏路史曰：黄帝有熊氏姓，公孙名荼，一曰轩轩之字，曰：律少典氏之子，母吴枢曰：符葆，一名附宝秘，电绕斗轩而震，二十四月而生帝于夀丘故曰名轩，太史公谓名轩辕，后世从之，非也夀丘在上邽，或云，济南。
蚩尤
蚩尤阪泉氏，姜姓，炎帝之裔也，炎帝参卢曰：榆冈居空桑，命蚩尤居小，颢以临四方，蚩尤作乱，伐空桑，逐榆冈居，鹿鹿，一云浊鹿，自以为炎帝之后簒号，炎帝参卢，遂委命于有熊氏，有熊于是暨，力牧神皇，率风后邓伯温之徒，及蚩尤战于鹿山，执蚩尤于中，冀而诛之，身首异处，蚩尤封域，有盐池之利，今河东解池是也。皇览墓记，蚩尤在夀张县阚乡城中髙七丈中冀，冀州也，蚩尤正在夀张肩髀冡在山阳郡钜野县故云身首异处。
皇览 ，皇览者，书籍名也，其书皆记古帝王及圣贤墓。
因垒而降
左传？僖公十九年，宋人围曹，讨不服也，子鱼言于宋公曰：文王闻崇徳乱而伐之，军三旬而不降，退修教而复伐之，因垒而降。
灵台
灵台
三辅黄图，周文王灵台，在长安西北四十里，文王受命而作邑于丰，立灵台髙二丈周回百二十，歩左传，僖公十五年，秦伯获晋侯以归，舍诸灵台，杜预注云：在京兆鄠县，周之故台也， 孔頴达疏左，哀三十五年，卫侯为灵台于籍圃，则是新造其时，僣为此名耳。
栒虡
冬官梓人为笋虡，天下之大兽，五脂者，膏者，臝者，羽者，鳞者，宗庙之事脂者，膏者以为牲，臝者，羽者鳞者，以为笋虡，笋周礼作笋诗，作栒同息，允切虡，或作簴曰：许切音巨乐器所县，横曰笋，植曰虡县，悬通 孔，頴达诗疏，悬钟磬者，两端有植木，其上有横木谓直立者为虡，谓横牵者为栒栒，上加大版为之饰，谓之业，刻版捷业，如锯齿也，其悬钟磬之处，又以彩色为大牙，其状隆然谓之崇牙，枞即崇牙之貌，枞枞然也，枞音从容之从，枞枞隆起，貌 虡， 钟虡，饰以臝属磬虡，饰以羽属臝者，谓虎豹貔螭为兽，浅毛者之属，羽者谓鸟属也， 栒 钟磬之笋，皆饰以鳞属，鳞者谓龙蛇之属也，宗庙脂膏，以为牲脂者，谓牛羊之属，膏者谓豕属也，属属通。
论伦
礼记乐记，论伦无患，乐之情也； 恒斋刘氏，礼记说曰：论者雅颂之辞，伦者律吕之音，惟其辞足论，而音有伦，极其和而无患害，乐之本情也。
鼍
象龙形，长一、二丈灰黒色背尾皆有鳞甲，身具十二肖肉，蛇肉，最后在尾，枕莹浄胜，鱼枕声如鼓，皮亦中冒鼔故诗言鼍鼔一名土龙，字一作鱓，亦作汲，周书王防篇云防稽以。
下武
天子致胙
史记商君传，秦人富强，天子致胙于孝公，诸侯毕贺，苏秦传周天子，致文武之胙于秦惠王。
五章于万斯年之于叹美之辞当音乌
诗传旁通卷十
钦定四库全书
诗传旁通卷十一     元 梁益 撰大雅生民之什
生民
姜嫄
史记姜嫄为帝喾元妃，韩诗章句，姜姓原字，或曰姜原，諡号也。嫄原通，有邰氏女邰，国名，雍州武功之邰，非琅邪之邰。
郊禖
礼记月令仲春之月，是月也，鸟至，至之日，以太牢祠于髙禖天子亲徃 郊禖，禖即媒妁之媒，尊异之，故从神祗之祗，而谓之禖，一云髙禖一云臯禖，一云神媒罗，长源曰：女娲女皇氏防娲云姓，一曰女希太昊氏之女弟，少佐太昊，祷于神祗，而为女妇，正姓氏职，婚姻通行媒，以重万民之判，是曰神媒，以其载媒，是以后世有国是祀，为臯禖之神，因典祠焉，昔者骀姜从喾郊禖，则郊禖之礼，古先之世有之矣，祓除之，祀位在南郊，以鸟至之日祠之，蔡邕曰：禖神髙辛以前所有束晳曰：臯禖者，人之先也。卢植曰：鸟至时隂阳中而万物生，于是以三牲请于髙禖之神因其明显，故谓之髙因其求子，故谓之禖，古有媒氏之官，因以为神也。
九嫔御
礼记昏义，古者天子立后六宫，三夫人，九嫔，二十七世妇，八十一御妻，以聴天下之内治， 月令，后妃帅九嫔御注，御谓从徃侍祠，天子有后，有夫人有嫔，有世妇，有女御独云：帅九嫔，举中言也， 六宫 大寝，一小寝五，凡六。
弓韣
吕氏春秋仲春纪髙诱注曰韣，弓韬也，授以弓矢，示服猛得男象也；韣，音独，又音蜀，弓韬之韬亦作弢弓，衣也，并音叨他刀切。
侧室
记内则注侧室谓夫之室次燕寝也 娠 音身又贞震二音妊也妊如深汝鸠二切孕也
巨迹之説
毛公传履践也帝髙辛氏之帝也，武迹也，敏疾地从于帝而见于天，将事齐，敏也。
郑康成笺，帝上帝也。敏，拇也，介左右也，夙之言肃也，祀郊禖之时，时则有大人之迹，姜嫄履之，足不能满，履其拇指之处心体歆，歆然其左右所指任，如有人道，感己者也，于是遂有身而肃戒，不复御后，则生子而养长之，名之曰弃，舜臣尧而举之，是为后稷 ，列子天瑞篇，思士不妻而感，思女不夫而孕，后稷生乎巨迹，伊尹生乎空桑，【空桑中，得小儿】 ，史记周本纪，姜原出野，见巨人迹，心忻然，悦欲践之，践之而身动如孕者，居期而生子， 罗长源，泌曰：后稷之生，鸟翼羊腓齐，顷之，诞貍乳羶妪，昆莫之弃，野鸟衔肉，东明之掷豕，呕马嘘，是岂人为之哉？ 齐惠公之妾，萧桐叔子，有身贱而不敢言，生顷公弃之野，貍乳之羶覆之，故长名无野 ，乌孙，昆莫生弃于野，鸟衔肉饲之，匈奴収养之，后为乌孙王 橐离生，东明弃之溷豕，呕之弃之，廐马嘘之，后为扶余王 左氏，宣公四年，楚闘伯比与防女，生子弃梦泽中，虎乳之，楚人谓乳□谓虎于莬，故命之曰闘于莬，是为令尹子文与罗长源所引，皆相类，晦庵亦言汉髙祖之生亦类稷，契，非可以常理论也，或作谷，奴后切。
先儒或颇疑之
今姑摭王充，欧阳公一二説而黄东发语终之，汉人王充论衡曰：儒者称圣人之生，不因人气，更禀精于天，禹母吞薏苡而生禹，故夏姓曰姒，契母吞燕卵而生契，故殷姓曰子，后稷母履大人迹而生后稷，故周姓曰姬，世好竒怪古今同情，不见竒怪谓徳不异，故因以为姓，世间诚信，因以为然，圣人重疑，因不复定，世士浅论，因不复辨，儒生是古因主其説契稷皆帝喾之子，其母皆帝喾之妃，帝王之妃，何为适草野，古时虽质礼制，已设帝王之妃，何为浴于川，夫如是，言圣人更禀气于天，母有感吞者，虚妄之言也， 欧阳文忠公曰：秦，汉，学者喜为异説髙辛四妃皆以神异而生子，盖尧有圣徳，稷，契，后世皆王天下数百年，学者喜为之称述，欲神其事，故务为之説文忠公辟祥瑞之説有诗本义 严，坦叔粲曰：古无巨迹之説特列子异瑞，司马迁好竒郑氏信防，纬以帝武疑似之辞，借口而为是説毛氏不信，神怪其説甚正后世犹未尽，从者谓其以帝为帝喾耳，今依毛以敏为疾而不用，其帝为髙辛之説依郑以帝为上帝而不用，其敏为拇指之説合二家之説而去取之可以折矣，黄东发震曰：郑氏谓姜嫄，履巨人迹，歆动而生后。
稷近世大儒如晦庵东莱，皆从之，惟欧阳公尝斥其诞，至严华谷力主欧阳之説焉如诸儒説姜嫄正因履巨迹，生子而惊异之，是以弃之隘巷，弃之平林，弃之寒氷，是以名之曰弃，是以曰上帝，岂不宁乎？岂不康我之禋祀乎？何乃居然而生子也，则其训释于上，下经文皆协，今华谷力排履，武之説止以不难产为神异，而亦袭用诸儒之语曰：上帝岂不宁乎？岂不康我之禋祀乎？使之安然而生子也，则其説不通矣坦叔，淳祐八年，戊申，夏五月，所着诗缉成时，为朝奉大夫，知横浦郡，在晦庵后东发晦庵，门人之门人，其言皆可摭以相发 ，横渠张子曰：生民之事不足怪，人固有无种而生，当民生之始，何尝便有种，固亦因化而有。
即邰肇祀
邰为后稷母家传言，或灭或迁，以其地封后稷，设为疑而未定之辞，姜嫄之国，后稷之封皆难深考，然味即有邰家室之，即即者就之之意，就有邰之家室而居之，不劳余力，后稷肇祀，肇者始也，稷之始为祭主，则自封于此国而始也。
軷
軷者祭行道之神已见，邶风泉水，祖道之祭，所谓行神也。然行亦五祀之一，黄帝立五祀，门户中霤，井灶见于仪礼汤之五祀，见于世本户井灶，中霤，行有行无门，汉志一户二霤，三灶，四门五井，魏，晋皆从之而无行，唐开元礼祀户，司命以春祀灶以夏，门，厉以秋，行以冬霤，以季夏天寳修月令复井而绌行，盖以行神軷于始行，非冬祀也，故绌之绌，与黜同斥去也，山行曰軷，封土为山，象谓之軷，壤祀之在门外之西，因记祭軷，并记五祀，五子七祀，有泰厉，有司命有宫正有舞师，故篇中有祀户，司命祀门，厉之文 霤，中霤，中庭檐溜之处，俗谓之檐神祭之，位在牖下，霤溜通檐檐，通 灶祀之门外之东， 户 祀之户内之西， 门 祀之门之左枢，凡祭五祀于庙，皆布席于奥，古者尸主并用祭五祀，时各设其主，三祭而后迎尸，迎尸者祭所，既彻之后，更陈俎馔，即其筵前，迎其尸而祭于奥，如祭宗庙之礼，奥为室西南隅室之尊处也。
傅
燔傅诸火也，傅音附，与经之菀，栁有鸟髙飞亦傅于天之傅，同 抒 ，神与切音机杼之杼，除也，臼中取出之也， 豋 豆，豋之登与登降之登不同，豆豋之豋，从夕，从又登降之登，从癶夕偏旁肉字，又偏旁手字癶音，拨从从字通用。
行苇
几
几凭器也，字象，其形器物丛谈之书曰：古者坐必设几，所依凭之具，且所以优賔者也。
爵
爵受一升，觚二升，觯三升，角四升散五升【散去，音】。
咢
尔雅释乐徒击鼓曰咢孙炎云咢声惊咢也
金镞翦羽矢
尔雅释器云，金镞翦羽，谓之鍭，郭景纯注，今之鏎箭是也。释器又云：骨镞不翦羽，谓之志，郭景纯注，今之骨骲是也。镞作木切，箭镝也，镝音的箭之锋镝也，鏎音毕，骲蒲交蒲校，平剥三切。
三订之而平
周礼冬官矢人为鍭矢，参分一在前，二在后，注云：三订之而平者，前有铁重也，司农郑众曰：一在前，谓箭槀中铁，茎居参分杀一，以前订音亭，又当定切，杀所介切减也。
纯竒均
纯音全竒音羁礼记，投壶篇卒，投司射执算曰：左右卒投，请数【所主切，】二算为纯，一纯以取一算为竒遂以竒算告曰：某贤于某若干纯竒则曰竒均则曰左右均，郑康成注卒已也，賔主之党，毕已投，司射又请数其所释左右算如数射算，一纯以取，实于左手，十纯则缩而委之，每委异之，有余则横，诸纯下一算为竒竒则缩诸纯下，兼敛左算，实于左手，一纯以委，十则异之，其他如右获毕则，司射执竒算以告于賔，与主人也。若告云，某贤于某者未斥，主党胜欤？賔党胜欤？以胜为贤，尚技艺也，均犹等也，等则左，右手各执一算，以告 纯，郑注仪礼如字，均礼记作钧。
搢三挟一
孔頴逹曰射礼，搢三挟一搢，插也挟谓手挟之也，射用四矢，故插三于带间，挟一以扣而射之，今言挟四鍭，故知徧释之也， 严坦叔曰：仪礼乡射 射，皆云搢三挟一个，又云挟乗矢注云方持矢曰：挟纵矢横，故曰方方者，与矢作十字也，两物夹一物，曰：挟此矢在之外，二指之内，是以谓之方 挟浃，叶二音。纵音踪。
幠敖偝立逾言
记投壶篇，鲁令弟子辞曰：毋幠，毋敖，毋偝立，毋逾言，偝立逾言有常爵，薛令弟子辞曰：毋幠，毋敖，毋偝立，毋逾言，若是者浮 ，幠好吾切，敖五报切，偝音佩，又符代切浮，谋切罚也，毋无通父母之母，中从两点，象两乳，毋勿之毋中，从一画禁止，为奸也。加圈者误，郑氏注曰：弟子賔党，主党年穉者也，为其立堂下。
相防慢，司射戒令之记，鲁薛者，礼衰乖异，不知孰是也？幠敖慢也，偝立不正，向前也，逾言逺谈语也常爵，常所以罚人之爵也，浮亦谓罚也。
黄耉台背【台 鲐】
黄老人髪复黄也。耉老也夀也老人靣若垢谓之耉，故解耉者以为冻梨，又谓之眉梨，言老人眉秀，而面如冻梨也。
台 音胎不圈
鲐 圈音苔，又音代，鱼名也，舍人注尔雅曰：老人气衰，皮肤消瘠，背若鲐鱼，刘熈释名曰九十，曰鲐背，背有鲐文，按：今有鱼名鯸鲐，状若河鲀鱼乖崖，张忠定集有鯸鲐鱼，赋 音胎者，汤来切。
古器物欵识
古人制器物皆有欵识，欵者志也，识即志也，志其作器嵗月姓氏申，以颂祷之辞。
用蕲万夀
周伯冏，敦铭伯冏，父作，周姜寳敦用夙夕，享用蕲万夀敦音对此铭见欧阳公集古録。
永命多福
周姬寏豆铭用蕲眉夀永命多福永寳用
万年无疆
召仲考父壶铭，用祈眉夀万年无疆，子子孙孙永寳是尚 集古録韩城鼎铭，万年无疆，用享用徳畯保其孙子三夀是利。
既醉
明而未融
左昭五年，初，穆子之生筮之，遇明夷之谦，卜楚丘曰明夷之谦，明而未融，其当旦乎？【穆子叔孙豹】旦卿位也，自甲至癸为十日，一日之中，分十时当十位，日中当王，食时当公平旦为卿，鸡鸣为士，夜半为皂人，定为舆，黄昏为，日入为僚，睡时为仆，日昳为台隅，中日出阙不在第，尊王公旷其位，其当旦乎？当卿位也。
人有十等
王臣公，公臣大夫，大夫臣士，士臣皂，皂臣舆舆，臣臣僚僚臣仆，仆臣台昭七年，芉尹无宇之言， 芉音弭，芉尹楚大夫申无宇。
考终命
书洪范传曰考终命者顺受其正也
令终令命
周器物，欵识□敦铭，□作，皇祖益公，文公武伯皇考龚伯防彛□其洍，万年无疆令终，令命其子子孙孙永寳用享于宗室， 益公，欧阳文忠公集古録作懿公洍，集古録作熈□平秘切音备，当时诸侯也防式羊切烹煮也，洍详理切。
嗣举奠
仪礼特牲馈食礼曰：嗣举奠【句，】盥，入【句】，北面再拜稽首，【句】尸执奠，【句】进受，复位，【句】祭酒，啐酒，【句】尸举肝，【句】举奠，左执觯，【句】再拜稽首，【句】进受肝，【句】复位，【句】坐食肝，【句】，卒觯，拜，【句】尸，备荅拜焉，【句】举奠洗酌，入【句】，尸拜受【句，】举奠，荅拜【句，】尸祭酒，啐酒，奠之【句，】举奠出，复位，馈食之食，音嗣，啐子律切，又仓快仓，愦二切，啐尝。
也
公尸
集传云：周称王而尸，但曰公尸，盖因其旧如秦已称皇帝，而其男女犹称公子，公主也，公子羣公子也，汉以后称皇子，册立为储君，则称皇太子，犹古之世子也，按此云公尸楚茨云：皇尸仪礼亦云：皇尸説者以为公君也，后稷羣公之尸称公，尸皇王也，太王王季之尸，称皇尸，此顺文解辞耳，楚茨之诗为公卿，有田禄者，力于农事，以奉宗庙之祭，而亦称皇尸，殆不必拘泥也。
属
天命之所附属音蜀
鳬鹥
绎 賔尸
公羊传绎者，何祭之明日也，何休注礼？绎继昨日事天子，诸侯曰：绎大夫曰：賔尸士曰：宴尸去事之，杀【色界切，】也，殷曰：肜容周曰：绎祭必有尸者，节神也；礼，天子以卿为尸，诸侯以大夫为尸，卿大夫以下，以孙为尸，孔頴逹曰：宴尸之礼，即用祭之明日，今有司彻是其事也。【有司彻仪礼篇，名】。
公刘
后稷曾孙
晋人王基曰：公刘，字尚书，传曰公爵，刘名陆徳明曰公号也，王伯厚，困学纪闻曰：匈奴传，夏道衰，公刘变于西戎，其后三百余嵗戎狄攻太王亶父，伯厚引王氏名速之説曰自后稷三传而得公刘自亶父三传，而武王灭商，则公刘在夏之中，衰而亶父，宜在商之季世，不啻五六百年而曰三百余嵗未知何所据也。
不出封内
成公吕伯恭曰：以国语史记参毛郑説自不窋已窜于西戎，至公刘而复兴，疆埸积仓，内治既备，然后裹粮治兵，拓大境土，而迁都于豳焉，国都虽迁，向之疆埸，积仓固在其封内也。
容臭
记内则男女未冠，筓者皆佩容臭，注容臭香物也，以缨佩之，为廹尊者给小使也， 容臭香物，后世香囊，是其遗制，楚辞所谓帏者帏，即香囊。
致邑立宗
左传？哀公四年，楚人既克夷虎，蛮子赤奔晋隂地晋执之以畀楚，师于三户，楚司马致邑，立宗焉，以诱其遗民而尽俘以归， 夷虎，蛮夷叛楚者隂地晋地名三户，楚丹水县地名致邑，立宗为之作邑，立其宗主，而诱其民以归楚。
考日景
地官司徒，以土圭之法，测土深【去音，下同，】正日景，以求地中，日南则景短，多暑，日北则景长，多寒，日东则景夕，多风，日西则景朝多隂 郑众曰：测土深，谓南北东西之深也？日南谓立表处太南，近日也，日北谓立表处太北逺日也，景夕谓日跌，【待结切，】景乃中，立表处太东，近日也，景朝谓日未中而景中立表处，太西逺日也，郑曰：昼漏半而置土圭表隂阳审其南北，景短于土圭，谓之日南，是地于日为近南也，景长于土圭，谓之日北，是地于日为近北也，东于土圭，谓之日东，是地于日为近东也，西于土圭，谓之日西，是地于日为近西也，如是则寒暑隂阳偏而不和，是未得所求，凡日景于地，千里而差一寸，云【景如字，】。
三单
郑氏笺大国之制，三军以其余卒为羡单者，无羡卒也，羡音，延之去声，孔氏疏小司徒云：凡起徒役，无过家一人，以其余为羡，羡谓家之副丁也，今言其军三单，是无副丁。
朝阳夕阳
山东曰朝阳山西曰夕阳尔雅文
芮水名【汧】
西汉地理志扶风汧县芮水出西北东入泾
汧水出陇州吴山西北至汧源入渭汧音牵
锻
严坦叔曰：锻毛以为石，朱以为鐡，今考锻打鐡也，字从金，碫者，砺也，字从石，此锻从金，当为鐡稽康好锻，即此也。
泂酌
餴饎
餴一作饙，毛传餴馏也。馏，音溜尔雅，馏饪也， ，孙炎云：蒸之曰：饙均之曰馏，郭璞云：饙熟曰馏，饎许慎云：酒食，扬雄云熟食字，一作糦亦作。
强教悦安
礼记表记篇，子言之，君子之所谓仁者，其难乎？诗云：恺弟君子，民之父母，恺以强教之，弟以悦安之乐，而毋荒有礼，而亲威庄而安，孝慈而敬，使民有父之尊，有母之亲，如此而后可以为民父母矣，非至徳其孰能如此乎？ 强教，如以佚道使民，虽劳不怨之类，悦安如悦以使民，民忘其死之类，程子曰：以佚道使民，谓本欲佚之也，播谷乗屋之类是也。强渠良切毋荒之，毋音无。
卷阿
版图
周礼秋官司民，掌登万民之数，自生齿以上，皆书于版，郑氏注登上也，男八月，女七月而生齿，版今户籍也， 夏官职方氏掌天下之图，以掌天下之地，辨其邦国都鄙，四夷八蛮，七闽九貉，五戎，六狄之人民，与其财用九谷，六畜之数要，周知其利害，注云：天下之图，如今司空舆地图也，郑康成云四八七九五六周之所服，国数也，尔雅，九夷八蛮，六戎五狄，谓之四海，汉萧何从沛公入咸阳，先入丞相府，收图籍藏之。
以此得具知天下阨塞户口多少彊弱之处
飘
飘风自南飘避遥切音标
休
优防尔休矣休伴奂而优防自休息也
茀
茀禄尔康矣，茀集传芳，弗切毛音弗郑，音废礼韵，敷勿切【音弗】，芳弗未详。
赓载歌
书益稷传赓续也载成也续帝歌以成其义也
民劳
先儒以此以下为变大雅
大谏
春秋左传？成公八年，季文子与晋韩穿言诗曰：犹之未逺是用大简行父，【音甫，文子名】惧，晋之不逺犹而失诸侯也， 注简諌也， 荀子阙。
板
凡
凡国伯爵，周公旦之后，左氏传富，辰曰：凡，蒋，邢、茅、胙，祭，周公之也，祭侧界切。
沓沓
孟子泄泄犹沓沓集注云怠缓悦从之意
同僚
左氏，文公七年，晋先蔑使秦，荀林父止之曰：同官为寮，吾尝同寮，敢不尽心乎！ 寮寀也，郭景纯注尔雅云：寀，谓：寀地同地为寀，同官为寀采地，食邑也。寀与采同，即谓受封之采，邑使去声。
壎箎
壎亦作埙，毛诗乐舞器图云：释者皆以二者异器而同声，然八音孰不同声，必以壎箎为况者，盖壎箎皆六孔，而以五窍取声，十二律始于黄钟，终于应钟，壎箎二者，其窍尽合则为黄钟，其窍尽开，则为应钟，独相应和，是以取之和去声。
诗传旁通卷十一
<经部,诗类,诗传旁通>
钦定四库全书
诗传旁通卷十二     元 梁益 撰大雅荡之什
荡
受中
左传？成公十三年，刘子曰：民受天地之中以生，所谓命也，是以有动作礼义威仪之则，以定命也，能者养之以福，不能者败，以取祸福，刘子刘康公畿内诸侯，为王朝卿士，刘邑在河南，缑氏，杜元凯云：缑氏西北，旧有 亭，许氏说文无刘字，故作镏与□，今镏□刘三字，通受中以生者，言民受天地大中至正之理以生 ，缑音勾。
力行之力
史记儒林传申公，鲁人，天子使【如字，】使【去音】，束帛加璧，安车驷马迎申公，天子问治乱之事，申公时已八十余，老对曰：为治者不在多言，顾力行何如耳。 天子，汉武帝 慆德 ，慆严氏本作滔。
抑
三复此诗
家语弟子行篇，独居思仁，公言言义，其于诗也；则一日三复白圭之玷，是宫縚之行也孔子信其能，仁以为异，士注云：异士殊异之士，大戴礼引之以为异姓，婚姻以兄之女妻之， 行妻，并去声， 宫縚 南宫縚，名縚又名适，字子容，居南宫，諡敬叔孟懿子从兄鲁论谓之南容 ，縚他刀切，从才用切。
屋漏
室西北隅日月之光所漏照之处言深隠也
楚语倚相
左氏国语中楚语 倚相 楚灵王曰是良史也能读三坟五典八索九丘坟典索丘四者皆书名楚灵王倚相皆当鲁昭公时 相息亮切
师长士
师长大夫也士众士也
旅贲
贲音奔虎奔武勇士旅众也昭曰勇力之士
宁
门屏之间，人君宁立之处，屏上声，宁音贮，凡处字上声者不圈，去声者加圈。
官师
诸有司之长亦云府史胥徒之长胥字平上二音
诵训
周礼司徒属，有诵训掌道方志以诏观事，注云：说四方所识久逺之事以告，王观慱古，诏犹告也。
御
近侍也近人君给使令者也
师工
晋师旷曰：史为书瞽为诗，工诵箴，諌工者，乐工诵者，诵箴諌之辞，瞽者为乐师，故云师工，师旷语见在襄十四年。
训御
御者进也
侯包
包一作苞，孔颖达诗正义侯，包云衞武公刺王室，亦以自戒，行年九十有五，犹使人日诵是诗而不离于其侧， 王伯厚，困学纪闻，朱子谓不知此出何处？愚按：侯包之说见于诗，正义隋经籍志有韩诗翼要十卷侯苞撰，然则苞学韩诗者也，益按侯苞汉，时人韩诗之学，今不传矣，姑存其目，汉常山太傅韩婴故训，三十六卷，薛君章句二十二卷，【薛汉】韩诗，内传四卷外传十卷。
武公年数
严坦叔曰：今考年表，武公以宣王，十六年即位，诗记以为其齿四十余是也。孔防以为宣王，三十六年即位，恐误年表，武公终于平王，十三年， 年表史记，诸侯年表， 武公名和，即共伯和。
桑柔
芮良夫
芮畿内，国名伯爵，与周同姓，为周司徒左传，文公元年，秦穆公曰：周芮良夫之诗曰：大风有隧，贪人败类。
疑立
疑音嶷，鱼力切仪礼乡饮酒礼，賔西阶上疑立，主人阼阶东疑立士昏礼，妇疑立于席西并同。
缀旒
公羊传，襄公十六年三月戊寅，大夫盟，君若赘旒，然赘亦作缀，去声丁衞切入声丁劣切，缀旒者，言其危而欲絶也，大夫强而君弱之比。
共和
史记周本纪厉王【，名胡】出奔于彘，太子静【宣王名】，匿召公家，召公，周公二相行政，号曰共和，共和之，十四年，厉王死于彘，太子静长于召公家，二相乃共立之，是为宣王。国语曰彘之乱，宣王在邵公之宫，国人围之，邵公曰：昔吾骤諌王，王不从，是以及此难，今杀王子，王其以我为怼而怒乎？夫事君者，险而不怼，怨而不怒，况事王乎？乃以其子代宣王，宣王长而立之，韦昭注曰：彘之乱，公卿相与和，而修政事，号曰共和，凡十四年， 召邵通，召字加圈，周；召，二公世有之，非必公旦，公奭之后罗，泌罗革以为共伯和共平声。
荣夷公
史记厉王即位三十年，好利，近荣夷公，大夫芮良夫谏厉王曰：王室其将卑乎？夫荣公好专利而不知大难，【去音】，夫利，百物之所生也，天地之所载也，而有专之，其害多矣；天地百物皆将去焉，何可专也？所怒甚多，而不备大难，以是教王，王其能久乎？夫王人者，将导利而布之上下者也，使神人百物无不得极，犹日怵愓惧，怨之来也，故颂曰：思文后稷，克配彼天，立我蒸民，莫匪尔极，大雅曰：陈锡载周，是不布利而惧难乎？故能载周以至于今，今王学专利，其可乎？匹夫专利，犹谓之盗，王而行之，其归鲜矣，荣公若用，周必败也。厉王不听，卒以荣公为卿士，用事后，国人相与畔袭厉王，厉王出奔于彘，在位凡三十七年。
圮族
书鲧圯族圯败也，族类也，鲧音衮，夏禹父崇伯之名，圮部鄙切音否卦之否？伾之上声。
千虑一得
西汉书韩信传广武君李左车谓信曰：臣闻智者千虑，必有一失；愚者千虑，亦有一得，故曰狂夫之言，圣人择焉。
阴
于鸩切如涨横渠宻告之说则阴为平声
云汉
仍叔
仍圻内国邑名，诸侯为卿士者，圻畿通，仍叔芮良夫荣夷公，仍芮荣皆采地，荣在河南巩县西。
云汉天河
曹氏曰：或谓水气在天为云水象，在天为汉，或谓箕：斗间为汉津，云在汉津，谓之云汉，皆非也。夫云合散不常，汉在天似云非云，故曰云汉也，史迁云汉者，金之散气，其本曰水，张衡云：水精为汉天将雨，其兆先见于汉，天汉，起于东方，经尾箕之间，是为汉津逶迤，向西南行，至七星南而没，此其囘旋之度也，宋有曹豳，东畎亦解诗。
索鬼神
地官司徒，以荒政十有二聚万民，其十有一曰索鬼神，郑氏注云：求废祀而修之。
奠瘗
孔颖达曰：奠谓置之于地，瘗谓埋之于地，按祭法瘗埋于泰折，祭地也，祭地之礼瘗埋，其牲币于地，泰折即方丘，祭地处，折之列切音哲。
雩祀百辟
月令仲夏之月，命百县雩祀百辟卿士有益于民者，郑氏注雩，吁嗟求雨之祭也，百辟卿士，古者，上公若勾龙，后稷之类。
天宗
月令注日月星辰谓之天宗
师氏以兵守门
地官司徒师氏，凡祭祀，賔客防同丧纪，军旅王举，则从听治，亦如之，使其属帅四夷之隶，各以其兵服守王之门外，且跸朝在野外，则守内列 ，朱子于小雅，十月之交，传云师氏掌司朝得失之事，于此诗传云：师氏掌以兵守王门者，各因其职之所在，而分言之，读者互观焉可也。
彻膳
彻犹去也，谓减损也孔颖达曰：彻膳者，天子日食太牢，今减损之 ，牛羊豕，谓之太牢。
左右不修
左右摠谓君左右之诸臣不修谓无所修作
无俚
汉书，季布传赞曰：以项羽之气，而季布以勇显名，楚身履军搴旗者数矣，可谓壮士，及至困戹奴僇，苟活而不变，何也？彼自负其材，受辱不修，欲有所用其未足也，故终为汉名将，贤者诚重其死，夫婢妾贱人感慨而自杀，非能勇也，其画无俚之至耳， 苏林曰：俚赖也，晋灼曰：俚聊也，许慎曰：俚赖也，其为计画，无所聊赖，至于自杀耳，以许叔重兼苏，晋二说，故并存之。
崧髙
东岱
泰山，一名岱宗，东方万物始交代之处，王者受命，易姓报功告成，必于岱宗，宗长也言为羣岳之长，王者受命必封禅，封者增髙禅者增厚也，封一山为主，禅一山为储副，封泰山则禅梁父如天子，太子然，泰山在今兖州。
南霍
周礼，荆州之镇曰衡山，衡山，南岳也，以灊霍为副，尔雅云：霍山为南岳，白氏六帖云：衡山有三峰，一曰紫盖，二曰石菌，三曰芙蓉，罗含湘中记云：衡山度应斗，衡位直离宫，故曰南岳，又名霍山在，今湖南衡州路泰岱衡霍，皆一山二名。
西华
华山记曰：山顶有池生千叶，莲花，因曰华山，周礼职方氏，河南豫州，其山镇曰华山，在今华州。
北恒
职方氏并州，其山镇曰恒山，白虎通云：北方为恒山者何？阴终阳始，其道恒久，故曰恒山。
嵩髙
白虎通曰嵩髙山者中央之岳独加髙字者何中央居四方之中而髙故云嵩髙在今河南府。
四岳
唐，虞，官名一人，而总四岳诸侯之事，故曰四岳，在周则齐许，申；吕，皆其后也。
尹
子朝入尹，在周地，尹氏采邑在巩西南偃师县尹，吉甫墓在汾州，或云墓即其邑地。
大封
周礼，春官王大封，则先告后土，乃颁祀于邦国，都邑蔡邕曰：天子大社，以五色土为坛，东方青，南方赤。
西方白，北方黑，中央黄汉制，皇子封为王者受，天子大社之土，以所封之方色，封东方受青土，封南方受赤土，各如其方色，借以白茅苴，以黄土授之归国，以立社稷，故谓之茅土。
侯东平王诸子
汉书，光武十王传。东平宪王苍，建武十五年，封东平公，十七年进爵为王，明帝永平二年，封苍子二人为县侯，二年，以东郡之夀张须昌山阳郡之南平阳【县名，】槀【县名，】湖陵【县名，】五县益东平国，十一年，苍与诸王朝京师，月余还国，帝临送归宫，凄然怀思，乃遣使手诏国中传曰：辞别之后，独坐不乐，因就车归，伏轼而吟，瞻望永怀，实劳我心，诵及采菽，以增叹息，日者问东平王处家何等最乐？王言为善最乐，其言甚大，副是要【腰】腹矣，今送列侯印十九枚，诸王子年五嵗已上能趍拜者，皆令带之。
近
近郑氏音记，许氏说文从辵，从丌按字书，辵音丑略切，丌音巨基切，辵字入声，与走字不同。
烝民
樊
樊樊□□四字，通樊者，仲山甫之采邑，宣王封之，京兆杜陵有□乡樊川，韦昭曰：樊畿内邑王伯厚曰：权德舆集云：鲁献公仲子曰：山甫入辅于周，食采于樊。
保
贾长沙治安防保保其身体傅傅之德义
徙薄姑治临菑
史记齐世家，太公卒，丁公吕伋立传，已公得癸公慈母，哀公不辰，凡五世纪侯，譛哀公于周夷王，周烹哀公而立其弟静，是为胡公，胡公徙都薄姑，哀公之同母弟山怨，胡公乃与其党率营丘人袭攻杀胡公而自立，是为献公，献公元年，尽逐胡公子，因徙薄姑都，治临菑 春秋时齐襄公杀纪侯说者以为复九世之雠， 张守节，曰：薄姑氏，殷诸侯封于此，周灭之，故城在青州博昌县东北六十里，郑渔仲曰：齐本颛帝之墟，营丘，今临淄县薄姑，亦谓之蒲姑在其西北，或云营丘，故城在潍州昌乐而青州博兴有蒲姑故城王伯厚曰：齐世家，胡公，始徙都薄姑，周夷王之时献公因徙薄姑，都治临淄，诗正义烝民云，仲山甫徂齐，传谓古者诸侯逼隘，则王者迁其邑而定其居，盖去薄姑迁于临淄，以为宣王之时，始迁与世家异，毛公当有据。
韩奕
士服入见
春秋之法，嗣子定位于初丧，明年，正位改元，又明年，服丧已毕，见【现】于京师而请命焉。 公羊传，文公九年，毛伯来求金，毛伯者何？天子之大夫也。何以不称使？当丧未君也，逾年矣，何以谓之未君，即位矣，而未称王也，未称王，何以知其即位，以诸侯之逾年即位，亦知天子之逾年即位也，以天子三年然后称王，亦知诸侯于其封内三年称子也，逾年称公矣，则曷为于其封内三年称子，縁臣民之心，不可一日无君，縁终始之义，一年不二君，不可旷年无君，縁孝子之心，则三年不忍当也。
不庭
左传郑庄公以王命讨不庭，説者曰下之事，上皆成礼于庭中，不庭，言不趍走于庭，故讨其罪。
金厄
厄虫也，尔雅释虫云，厄乌蠋，郭璞注曰：大虫如指似蚕，金厄者，以金按辔之端，如厄虫然，蠋音蜀。
两较
周礼舆人注两輢上出轼者，在车之两旁，孔颖达曰：式上二尺一寸，别横一木，谓之较 ，较音角，輢音倚。
屠
屠一曰杜杜者，杜伯之国也，汉之杜陵，杜伯所筑长安县有杜伯冢，万年县，有周杜主祠。
侯氏
仪礼觐礼篇，天子称来朝，诸侯皆曰：侯氏 礼记射义引诗曰：曾孙侯氏四正具举，大夫君子，凡以庶士，小大莫处，御于君所，以燕以射，则燕、则誉 曽孙，侯氏以下八句，旧说以为貍首篇之文，诸侯推本始封之君，故云曾孙，侯氏四正者举正，爵以献賔，献君献卿，献大夫凡四。
汾王
严坦叔引解颐新语曰：汾王犹晋侯居翼，谓之翼侯，晋人纳诸鄂，谓之鄂侯，郑叔叚居京，谓之京城，太叔及出奔，共谓之共叔也，【共恭】，又楚人谓王不终者为敖，郏者为郏敖，訾者为訾敖，其汾王之谓乎？说者以莒郊公，黎比公为比，非也，按左氏传，莒夷无諡，于是有黎比公郊，公兹丕者，着丘公皆以号为称与汾，王以地为称者，不类矣，黎比之比，音毗。
燕
召公初封，春秋之燕，亳以其僻逺有寝丘留侯之意，地逼山戎，六国时浸大置，渔阳，上谷，右北平，辽东西五郡地，秦灭之，为上谷郡，汉立燕国，昭帝为广阳国，广阳郡，唐武徳为燕州后，为燕山府金为大兴府，周封康公于燕，盖为归老之地，所谓寝丘，留侯意也，康公之召，则在扶风罗长源云东迁，后采于垣，【食采垣邑，】凤翔，天兴县东北六十里召原也，有康公庙，王厚斋说，见召南。
城邢
春秋，僖公元年，经书齐师，宋师，曹师城邢，左氏传云：诸侯救邢，邢人溃，具邢器用而迁之，邢迁于夷仪，诸侯之救患也。
城楚丘
三年，经书春王正月，城楚丘传云，诸侯城楚丘而封卫焉， 邢困于狄，齐桓公迁之，邢迁如归衞遭狄难君死，国灭，齐桓公封之，卫国忘亡。
追
如字又都回切追貊如论语之言蛮貊
江汉
淮夷来求
来求之，求如左宣，十二年，晋大夫赵括，赵同云率师以来，唯敌是求。
卣
卣中尊也，古者之尊，以彛为上，卣为中罍为下，故祭祼皆用彛酢，皆用罍，赐皆用卣。
敦
敦音对，周礼玉府，天官属掌王之金玉，玩好，若合诸侯，则供珠槃，玉敦注云：敦槃类珠玉以为饰，古者以槃盛血，以敦盛食，合诸侯者，必割牛耳，取其血歃之以盟，珠槃以盛牛耳，尸盟者执之， 尸主也，盟者以血涂口，旁曰歃。
敦
先秦古器，记曰：刘原父家所藏，敦铭，惟二年正月初吉，王在周邵宫，丁亥，王格于宣榭，毛伯，内门立中庭，佑祝王呼内史册命，王曰：昔先王既命汝作邑，继五邑祝今余惟疃，京乃命锡汝赤芾，彤冕齐黄，銮旂用事，拜稽首，敢对扬天子休命，用作朕皇考，龚伯尊敦，其眉夀万年无疆，子子孙孙永宝用，享 皮变切音汴，弁通，姓有弁氏，刘曜太史弁广明 益，按春官有典，庸器之职，庸功也，有功者为之铸器，而铭其功于器上，如敦之类是也。后世谓之欵识 ，宣榭 宣王之庙。
常武
仍
老子道德经，上德不德，章上礼为之而莫之应，则攘臂而仍之。
班师
禹谟班师振旅班还也
常武篇名
濮斗南，曰：诗中无常，武字反，因讲师续说而命名，此所创见也，益谓汉儒尚专门之学，异师相攻，各讲其所传之经，故有讲师，汉以前无之，此诗之命名当从雨，无正之例，篇中无题字。
瞻仰
欧阳公言
五代史宦者传论，自古宦者乱人之国，其源深于女祸，其用事也，近而习其为心也，专而忍以小善，中人之意，小信固人之心，使人主已信，然后惧以祸福而把持之，前后左右日益亲，忠臣硕士日益踈而人主之势日益孤，势孤，则惧祸日益切，而把持者日益牢，安危出于喜怒，祸患伏于帷闼，向所可恃者，乃所以为患也。患已深而觉之，欲与踈逺之臣而圗亲近，缓之则养祸而益深，急之则挟人主而为质，【音志，】虽有圣智，不能为谋，大者亡国，其次亡身，而使奸豪得借以为资，至抉其种类，尽杀以快天下之心而后已。
懿
懿厥哲妇之懿，古注作有所痛伤之声，故圈平声，今朱传训美也，如字。
寺
寺亦作侍寺，祥吏切音嗣侍，时吏切如字，一作防与侍同是寺，有寺，侍二音。皆谓寺人，寺人阉官也，阉与奄同衣亷切音淹阉官男子去势精闭者，谓之中官，谓之宦者，谓之黄门，亦谓之珰。
女戎
春秋外传，晋语献公伐骊戎，克之，获骊姬以归，有宠，立以为夫人，史苏告大夫曰：有男戎必有女戎，若晋以男戎胜戎，而戎亦必以女戎胜，晋史苏又曰：国且深乱，乱必自女戎 ，夏桀妹喜，有施氏商辛，妲己有苏氏，周幽王褒姒有褒氏，皆女戎也。
召旻
防粺
二者米之精粗防米之粗者，谓粝米，粺米之精者，郑康成曰：米之率粝十粺九，凿八侍御，七率音类，又音律，又所律切，凿子洛切，吕忱字林曰：粝米一斛，舂为八斗，粝郎葛切，孔颖达曰：言米之率，粝十粺九，凿八侍御，七者，其术在九章，筭数粟米之法，彼云粟率五十粝米三十，粺二十七凿二十四，御二十一言，粟五升为粝米三升，以下则米渐细，故数益少，四种之米，皆以三约之，得此数也？言此明粝麄于粺，故为防耳。
诗传旁通卷十二
钦定四库全书
诗传旁通卷十三     元 梁益 撰周颂清庙之什
清庙
周公成洛邑
史记周本纪，武王曰：我南望三涂，北望岳鄙，顾詹有河，粤、瞻，雒，伊毋逺天室营周，居于雒邑而后去，成王在丰，使召公复营洛邑，如武王之意，周公复卜申视卒，营筑居九鼎焉，曰：此天下之中，四方入贡道里均，雒，洛，同 蔡仲黙，曰宅洛者，武王之志，周公成王。
成之召公实先经理之
烝祭嵗
王在新邑烝祭嵗洛诰篇文嵗者嵗举之祭
书大传
大传释书之文
愀
愀七小切音悄愀然变色之貌
乐记
乐记礼记篇名
练朱
练朱以为丝不练则声清练之则声浊
防越
防，通也，越瑟底之孔也，防而通之，使其声迟缓也防音踈越如字。
三叹
一倡三叹，朱子云：一人倡之，三人和之，或以为三叹息者，非郑氏明云：三人从叹之详味，从字是从而和之也。
有遗音
瑟声浊而迟，是质素之音，非极声音之美，然其中有不尽之余音存焉，故曰有遗音者矣。
干豆上奏豋歌
西汉书礼乐志髙祖时叔孙通因秦乐人制宗庙乐太祝迎神于庙门，奏嘉至，【乐名】，犹古降神之乐也，皇帝入庙门，奏永至，【乐名】，以为行步之节，犹古采齐，肆夏也，干豆上奏，豋歌独上歌，不以管乱人声，欲在位者徧闻之，犹古清庙之歌也，豋歌再终，下奏休成之乐，美神明既飨也，皇帝就酒东箱，坐定，奏永成之乐，美礼已成也。 采齐逸诗篇名齐，才私切，或作薋亦作茨，音同干，豆脯羞之属， 休成乐，叔孙通所作。
维天之命
何以恤我
左传？襄公二十七年，君子曰：何以恤我？我其收之，向戍之谓乎？ 向戍，宋大夫戍雪律切。
维清
典
文王之典毛传曰典法也
烈文
君子小人
大学注君子谓其后贤后王小人谓后民
天作
徂
东汉书西南夷，莋都夷传【，莋，音昨】益州刺史朱辅上防曰：臣闻诗云：彼徂者岐，有夷之行，传曰：岐道虽僻，而人不逺诗人诵咏，以为符验， 唐章懐太子贤注，曰：诗，周颂也，韩诗薛君传曰：徂，往也夷，易也，行道也，彼百姓归，文王者皆曰岐，有易道，可往归矣，易道谓仁义之道而易行，故岐道阻险，而人不难 ，易，并去声。
岐
古有岐伯至古公避狄，迁岐之阳，今凤翔府岐山县西北有岐城，故址以山之岐而得名，即箭筈岭也，桓谭琴操云：文王初为岐侯 ，岐亦作，一分为二，曰岐 ，筈古活切音括箭本受处，曰：筈，其地有箭筈闗。
韩子
昌黎，韩子退之岐山，操彼岐有岨，我往独处，莆田方氏，崧卿曰：岨与阻同，楚辞汉书，多用岨字，今以平声，读之非也。
昊天有成命
叔向引诗
国语周语晋，羊舌肸【黒乙切叔向名】聘于周，单【音善，】靖公享之语说，【音悦，】昊天有成命，单之老送叔向，叔向告之曰：异哉，吾闻之曰：一姓不再兴，今周其兴乎？其有单子也，且其说昊天有成命，颂之盛徳也，其诗曰：昊天有成命，二后受之，成王不敢康，夙夜基命宥宻于缉熙单厥心，肆其靖之，是道成王之德也。成王能明文昭，能定武烈者也，夫道成命者，而称昊天，翼其上者也，二后受之，让于德也，成王不敢康，敬百姓也，夙夜恭也；基，始也命，信也，宥寛也宻寕也缉明也。熈，广也单，厚也肆，固也，靖龢也，其始也，翼上德让，而敬百姓，其中也恭俭信寛帅归于宁其终也，广厚其心，以固龢之，单若不兴，子孙必蕃，后世不忘。
我将
文王之典
严坦叔曰：典毛于维清，传云法也，于此传云常也，郑氏以为常道，法者，道之所寓，其实一也。
人本乎祖
礼记郊特牲篇曰：万物本乎天，人木乎祖，此所以配上帝也。
圜丘
圜圆通周制，冬至日祀天于地上之圆丘，以禋祀昊天上帝，精意以享之，谓禋玉用，苍璧玉之圆者，谓之璧牲，及币皆苍色，牲用犊，币缯丈八尺，王大裘冕，无旒，乘玉辂，钖【音羊，】繁【音盘，】缨十有再就，五色备一匝，谓之就连，太常十有二旒，祀尊荐俎醢，器并瓦爵，匏片为之，以藁秸，及蒲为借神之席，乐圜钟为宫，黄钟为角，太簇为徴姑洗为羽，雷鼓，雷鼗，孤竹之管，云和之琴瑟，云门之舞，若乐六变，则天神皆降，可得而礼矣。圜钟，夹钟也，周礼，春官大司乐此钟字， 太常旗，天神主北辰， 雷鼓，雷鼗，六面有革，可击， 孤竹，竹之特生者， 云和，山名 祀天于南郊，地上之圆丘，丘圆而髙所以象天南郊之坛曰泰坛，以之燔柴焉，祭地于北郊，泽中之方丘，丘方而下，所以象地，北郊之坛曰泰折，以之瘗埋焉。
方丘【附】
夏至日礼地祗于泽中之方丘，其丘在国之北，礼以黄琮，瑞玉八寸，形似车釭，谓之琮，郑氏云：琮八方象地之形，牲以黄犊，币以黄缯，王及尸同服大裘，乐函钟为宫，太簇【凑】为角，姑洗【藓，】为徴南吕为羽，灵鼔灵鼗丝竹之管，空桑之琴瑟，咸池之舞，若乐八变，则地祗皆出，可得而礼矣。 祗与示同，地祗主昆，崘 函钟，林钟也， 郑云雷鼓，雷鼗，八面灵鼔灵鼗六面与前郑众之説异 丝竹，竹枝根之末，生者 空桑，山名。
器陶匏牲犊
郊特牲郊之祭也，迎长日之至也，大报天而主日也，兆于南郊，就阳位也，扫【去音，】地而祭于其质也，器用陶匏，以象天地之性也，于郊，故谓之郊，牲用骍，尚赤也，用犊，贵诚也。
大飨
月令季秋之月，是月也，大飨帝【句，】尝【句，】牺牲，告备于天子， 仲夏之月，命有司为民祈祀山川百源，大雩帝，用盛乐，乃命百县雩祀百辟卿士有益于民者，以祈谷实，仲夏之大雩祈也，季秋之大飨报也。
雩
吁也，吁嗟其声以求雨之祭，一说雩逺也逺为民祈福也。
曰天曰帝
朱子曰：为坛而祭，故为之，天祭于屋下而以神祗祭之，故为之帝。
以义起之
礼运篇，礼也者，义之实也，恊诸义而恊，则礼虽先王未之有，可以义起也。
时迈
殷国
殷犹众也，周礼秋官大行人之职曰：王之所以抚邦国诸侯者，岁徧存三嵗徧覜【他吊切，与眺同】五嵗徧省七嵗属象胥谕，言语恊辞，命九嵗属瞽史谕书名，听声音，十有一嵗达瑞节同度量，成牢礼同器数，修法则十有二嵗王巡狩殷国，夏官职方氏注云：十二嵗王若不巡狩，则六服尽，朝 通言语之官，曰象胥，如今之通事，朝音潮。
春秋传
左氏，宣公十二年，楚子【庄王名旅，】曰：夫文止戈为武，武王克商，作颂曰：载戢干戈，载櫜弓矢，我求懿德，肆于时夏，允王保之，又作武，其卒章曰：耆定尔功，其三曰敷时绎思，我徂维求定，其六曰，绥万邦，屡丰年，夫武禁暴戢兵，保大，定功安民，和众，丰财者也，武有七德，我无一焉。
外传
左氏，国语谓之春秋外传，鲁叔孙穆子【名豹，】荅晋行人之言曰：金奏肆夏，繁遏渠，天子以飨元侯也，韦昭注云：金奏以金奏乐也。
九夏
周礼，春官，钟师掌金奏，凡乐事，以钟鼔奏九夏，王夏肆夏，昭夏纳夏章，夏，齐夏族夏，祴夏【音陔，】骜【熬，傲二音，】夏，郑氏注曰：金奏击金，以为奏乐之节，金谓钟及鏄，以钟鼓者先击钟，次击鼔以奏九夏，夏，大也，乐之大歌有九。
吕叔玉
郑氏，钟师注国语曰：金奏肆夏，繁遏渠，天子所以享元侯，肆夏繁遏，渠所谓三夏矣，吕叔玉云：肆夏繁遏，渠皆周颂也肆夏时迈也，繁遏执竞也，渠思文也，臣工之什。
臣工
保介
礼记月令孟春之月，是月也，天子乃以元日祈谷于上帝，乃择元辰，天子亲载耒耜，措之于参保介之御间。
吕氏春秋孟春纪，是月也，天子乃以元日祈谷于上帝，乃择元辰，天子亲载耒耜，措之于参保介之御间髙诱曰元善也，辰十二辰，从子至亥也，耒耜耕器。
也措置也，保介副也，御致也，择善辰之日，载耒耜之具，于籍田，致于保介之间，施用之也。
吕览
史记太史公自序云：不迁蜀，世传吕览 吕不韦春秋十二纪八览，六论十二纪，六十一篇，八览八十三篇，六论三十六篇，总百八十篇，秦相吕不韦与门客同为之谓之，吕氏春秋髙诱为之注八，览者有始览，孝行览慎大览先识览审分览，审应览离俗览恃君览凡八。
噫嘻
万夫之地
周礼地官，遂人掌邦之野，【郊外曰野，此野字指甸，稍县都之地，稍去声，】五家为邻，五邻为里，四里为酂，【音纂，】五酂为鄙，五鄙为县，五县为遂，凡治野，夫间有遂，遂上有径，十夫有沟，沟上有畛，【贞，轸二音。】百夫有洫，洫上有涂，【洫忽域切，涂亦作途，】千夫有浍，浍上有道，【浍桧】，万夫有川，川上有路，以达于畿，郑氏注曰：十夫二邻之田，百夫一酂之田千，夫二鄙之田，万夫四县之田，遂沟洫，浍皆所以通水于川也，径畛涂道路，皆所以通车徙于国都也，径容牛马，畛容大车，涂容乘车，一轨道，容二轨路，容三轨，凡车由轨以上为轨，【音晷，】辀车辕也，万夫者，方三十三里，少半里，九而方一同而南畮，圗之则遂从沟横洫，从浍横九浍，而川周其外焉， 从音踪。
乡遂司稼
六乡，六遂 地，官司稼掌巡邦野之稼，而辨其穜稑之种，周知其名，与其所宜地以为法。
沟洫用贡法
王厚斋曰：周礼遂人治野乃乡，遂公邑之制，匠人沟洫，乃采地之制，郑康成云：周制畿内，用夏之贡法，税夫无公田，邦国用殷之助，法制公田，不税夫朱文公亦云沟洫，以十为数，井田以九为数，井田沟洫，决不可合。
振鹭
杞
史记陈杞世家，杞东楼公者，夏后禹之后苗裔也，殷时或封或絶周武王克殷纣，求禹之后，得东楼公，封之于杞，以奉夏后，祀传西楼公题公陆淳曰：东楼公封杞，今陈留雍丘，是九代成公迁縁陵文公居淳于凡二十一代，楚灭之。
宋
宋子姓公爵，其先契为舜司徒而封商，契子昭明，昭明子相土，春秋之宋，古之商丘，唐火正，遏伯之墟，相土因之，汉为睢阳，隋为宋城，宋南京治县西南十二里有防子庙五陨石。
膰拜
左传？僖公二十四年，皇武子对郑，文公曰：宋先代之后也，于周为客，天子有事膰焉，有丧拜焉，丰厚可也，郑伯从之，享宋公有加礼也， 膰音烦，祭肉也。
有瞽
合乎祖
孔颖达曰：周公摄政，六年，制礼作乐，合诸乐器于太祖之庙奏之，经皆言合诸乐器，奏之之事也，言告于太祖，则特告太祖，不因祭祀，且不告余庙以乐初成，故于最尊之庙奏之耳，此太祖谓文王也，毛以为始作大武之乐。

音小鼔在大鼔傍
柷
柷木椌也柷音充之入声椌苦江切
圉
圉楬也楬苦瞎切
挏
挏达孔切音动义亦同
潜
槮
尔雅释器曰：槮谓之涔，【古潜字，】李廵曰：今以木投水中，养鱼曰：涔孙炎曰：积柴养鱼，曰：槮，郭璞云：今之作槮者，聚积柴木于水中，鱼得寒，入其里藏，隠因以簿围取之 槮，或从米旁尔雅，从木旁音霜甚切，【森之上音】亦作罧，音防簮切。
雝
周人以讳事神
左氏庄公，六年，鲁申繻曰：周人以讳事神名，终将讳之， 君父之名，臣子虽不敢斥言，然礼卒哭之后舎故讳新谓舎亲尽之祖，而讳新死者，故云以讳事神名者，生者之名，终则讳之者，人死曰终，名终曰讳自髙祖至父皆不敢斥言，故云名，终将讳之，周人讳，殷人不讳。
享右祭祀
周礼，春官，太祝辨九槮以享右，祭祀 右，读为侑，侑劝尸食而拜也，槮与拜同九拜者，一曰稽首拜，头至地，二曰顿首拜，头叩地，三曰空首拜，头至手，今谓之拜手，四曰振动，动音董，谓以两手相击，五曰吉拜，谓拜而后稽颡，六曰防拜，谓稽颡而后拜，七曰竒拜谓先屈一膝竒音基，八曰褒拜，褒音报，即今之再拜，九曰肃拜，但俯下手，如今之揖也。
载见
穆考
书称穆考文王，见酒诰篇宗庙之位，太祖居中，左昭右穆王季为昭文王为穆，故称穆考。
有客
防子
防国名子爵，本扶风之郃阳，今岐之，郿县有郿乡，纣徙之，畿内则在聊城，今故城在潞东北，乐史寰宇记防城在潞东北三十里。
萋且
曹氏曰：萋如萋兮斐兮，且如笾豆有，且言其萋且有文，如曹氏说，则且音子余切，且多貌。
武
周公作大武
吕氏春秋仲夏纪古乐篇，武王即位，以六师伐殷，六师未至，以鋭兵克之于牧野，归乃荐俘馘于京太室，乃命周公为作大武。
干戚舞大武
礼记明堂位升歌清庙，下管象，朱干玉戚，冕而舞大武，注云：朱干赤盾也，玉戚，玉饰斧柄也，着衮冕而执此干戚以舞，武王伐纣之乐。
闵予小子之什
闵予小子
予小子
曹氏曰：曲礼，天子未除丧，曰予小子，然洛诰云，予小子其退，即辟于周葢，成王常以幼冲自处，故每称之耳。
茕茕在疚【匡鼎来】
前汉匡衡传，元帝崩，成帝即位，衡上防曰：陛下秉至孝，哀伤思慕不絶于心未有游虞【娱，同】弋射之宴，诚隆于慎，终追逺无穷已也，窃愿陛下虽圣性得之，犹复加圣心焉，诗云：茕茕在疚，言成王丧毕思慕，意气未能平也，葢所以就文，武之业，崇大化之本也。
附首卷鼎来之义 无说诗匡鼎来鼎当也方也
羮墙
后汉李固传昔尧殂之后，舜仰慕三年，坐则见尧于墙，食则见尧于羮，斯所谓聿追来孝，不失臣节者，梁冀之党，作飞章以诬搆李固之罪，故为此言。
登降堂只
楚辞大招三公穆穆，登降堂只，诸侯毕，极位九卿，只朱子楚辞后语曰：周颂陟降庭止，传注训庭为直，而说之云：文王之进退，其臣皆由直道诸儒祖之无敢违者，而顔监于匡衡，传所引独释之曰：言若有神明，临其朝廷也，葢匡衡时未行，毛说顔监又精于史学，而不梏于专经之陋，故其言独能如此无所阿，随而得经之本指也，余旧读诗而爱顔说，然尚疑其无据，及读此大招词，乃有登降，堂只之文，于是益信，陟降庭止之，为古语其义，审如顔说而无疑也。
小毖
鹪鹩生雕
桃虫鹪也，今鹪鹩也，一名鹪，【亡消切音苗，】许慎曰：鹪桃虫也，陆玑曰：防小于黄雀，其雏化而为雕，故俗语云：鹪鹩生雕，郭璞曰：鹪桃雀也。俗呼为巧妇，鹪鹩小鸟而生，雕鹗者也，愚益谓鹪鹩生雕之说，物之变化，容有此理，世有鸟名鵻礼者，俗谓之鸦舅，【鵻音隹，朱惟切】，郭璞注尔雅所谓乌防者是也。尔雅释乌谓之鷑鸠，【鷑音及】，此乌防巢中，或时产鹰，葢其生乳众雏，亦或为鹰，然亦理之不可诘者也。
载芟
柞氏
周礼秋官柞氏掌攻草木及林麓，夏日至，令刋阳木而火之，冬日至，令剥阴木而水之，若欲其化也，【化犹生也，】则春秋变其水火，凡攻木者，掌其政令，注云：柞，除木之名，除木者，必先校剥之，柞侧百切，校古饱切。
彊予任甿
地官遂人注彊予，谓民有余力，复予之田，若余夫，然予与同一夫受田百畆，有弟为余夫。
闲民
天官太宰之职，以九职任万民，九曰闲，民无常职，转移执事 ，司农郑众曰：闲民谓无事业者，转移为人执事，若今时雇力，然闲音闲。
函
函户南切，良耜篇同，函含音同，其音咸者音义，与户南切者不同。
飶
飶蒲节切又蒲必切严坦叔音离别之别
且
且七也切
良耜
荼蓼
蓼一名蔷，一名虞蓼，见于尔雅，释草毛传于此云，蓼水草也，孙炎云：虞蓼泽之所生，故为水草。
刺
毛传赵刺也。郑笺以田器刺地薅，去荼蓼之事，刺七迹切。
丝衣
视壶濯
周礼太宰小宗伯，皆言眡涤濯，郑康成曰涤濯，谓溉祭器及甑甗之属，眡与视同甗，音彦，又上声 ，孔颖达曰：正祭则小宗伯省牲，眡涤濯，逆齍省镬，告时于王，告备于王，此绎祭轻，故使士葢亦宗伯之属，齍音咨，黍稷在器也。
基
尔雅释宫门侧之堂谓之塾，陈少南曰庙门之外有塾焉，所以绎尸也。
告充
郑氏笺，又视牲【句，】从羊之牛，反【句】，告充【句】。
酌
武宿夜
礼记祭统，夫祭有三重焉，献之属莫重于祼，声莫重于升歌，舞莫重于武宿，夜孔颖达防曰：武王至商郊，停止宿，夜士卒皆欢乐，歌舞以待旦，故名焉。
勺
酌即勺也；张，横渠曰：勺是周公制礼乐，时有所増添毛传朱，传分句 古注本，实维尔公【句，】允师【句，】一章九句，今通为一句，故一章八句。
桓
军后防年
老子道德经俭武篇，以道佐人主者，不以兵强天下，其事好还，师之所处，荆棘生焉，大军之后，必有防年，好去声。
克殷年丰
左传？僖公十九年秋，卫人伐邢，以报莬圃之役，于是卫大旱，卜有事于山川，不吉，甯庄子曰：昔周饥，克殷而年丰，今邢方无道，诸侯无伯，天其或者欲使卫讨邢乎？从之，师兴而雨， 伯音霸，谓诸侯霸主如字，亦通谓方伯也。
间
间代也 间代之间去声音涧与鱼丽之间同
赉
于
于绎思之于毛传如字今音乌
般
般
般薄寒切，苏氏曰：游般也，曹氏曰：般，旋也，取般旋之义。
嶞
嶞古注吐果切从山不从土
河
尔雅九河曰徒骇曰：太史曰：马颊曰：覆鬴曰，胡苏曰简，曰洁，曰钩盘曰：鬲津，凡九蔡仲黙云：其一河之经流，先儒不知，遂分简洁为二，古今言河者夹漈郑渔，仲最详，今攷其通志地里略 ，河水自西域来，其大源有三正，源出昆崘山东北陬，而东行一源，出天竺葱岭，一源出于阗南山北行，与葱岭河合，而东入于昆，崘河，或云，张骞穷河源，至葱岭河尔，故西域传云：河有两源，一出葱岭，一出于阗，而没其正源也，三河合而东，过蒲昌，或云入蒲昌海而复东出，于理不然，乃东至积石山，下有石门，河水冒以西南流，是为中国河，积石山，属鄯州，禹之所道自此始，故其详得闻焉，遂过西平，即鄯州，又东南过枹敷罕河州也，有洮水从西来入焉，又东过临洮洮州也，有离水，从西来入焉，又东过金城允吾县，【允音防，吾音衙】，湟水从西来入焉，金城兰州也，遂转而北，过武威凉州也，又北至朔方，故夏州也，遂转而东南，又南过上郡白土县，圜水从西来入焉，上郡绥州也，又南过隰州，大宁县壶口山，又南过北屈，今慈州吉乡也，而为采桑津，又南过龙门有汾水，从东来入焉，龙门县，今隶河中，又南过夏阳，梁山之东，又南过汾阴县西，郃阳县东，又南蒲阪，县雷首山西蒲阪，今河东也，有涑【音速，】水从东北来入焉，又南过华阴县潼闗渭水从西来入焉，遂转而东，过河北县，今陜州平陆也，又东过陜县底柱山，山在河中心水分流，包山而过，湍急多覆溺，舟船又东，崤水从右入焉，是谓崤津，亦谓之茅津，又东左过绛州，垣曲县，湛水从北来入焉，又东而为孟津，又东过河阳县南，洛阳县北，又东过温县，沮水从西北来入焉，又东，右过巩县，洛水从西南来入焉，左过成皋县北，沇【音兖，】水从北来入焉，成皋，今孟州汜【音，似】水县，东过大伾山下，又东，汜水从南来入焉，又东过荥阳县西北而为棘津，又东过荥县鸿沟出焉，鸿沟，一名官渡水，一名荡渠，今谓之汴河，大禹塞，荥泽开之以引河水，东南通淮，泗，荡渠据，桑钦所说，即此也。而班固又云：荡渠受济，【，上声，】水至陈入颍，未详其实，又东北过懐州武涉泌水入焉，又东过酸枣县西，濮水东出焉，或云汉文帝时，河决酸枣，东溃金隄，发卒塞之，其水遂絶又东北而为延津，又东北，左过黎阳，大伾山，黎阳，今通利军治也，【宋通利军，今河北境，】有淇水，从西来入焉，淇水即降，水也，又东北过濮阳县，别出为瓠子河，汉武帝时，河决瓠子，水注钜野通于淮，泗，发卒塞之，又东北过东武阳，今大名朝城也。而为漯，【托合切，】河又东北过大名舘陶县，别出为屯氏河，又东北过清河灵县，别出而为鸣犊，河灵县，隋省入博平，今博州鸣犊河，至瀛州，蓚【它笛切】县，与屯氏河通三河，今皆絶矣，又北过德州，平原，又东北过棣州厌次，又东北过濵州渤海又东北过青州千乘，又东北过甲下邑，别出一枝，入济，又东北入于海，旧说禹导河至顿丘，分为二渠，一曰漯川，出武阳至千乘，入渤海，一曰北渎出，贝丘至大陆，北播为九河，同为逆河，入于海，旧云大陆，在钜鹿北，乃故大陆县，唐改为昭庆，开宝中，改为隆平，近省为镇，入赵州，临城，然禹贡大陆，当只是汲郡吴泽，非赵州大陆县也，汉成帝时，河隄都尉许商上言：古记九河之名，有徒骇，胡苏，鬲津，今见在成平，东光鬲县界中自鬲津以北至徒骇其间，相去二百里，是九河所在，徒骇最北，鬲津最南，徒骇在成平，胡苏在东光鬲津在鬲县，又知其六河以次推之，曰：太史曰：马颊曰：覆釡在东光之北，成平之南，曰简，曰防，曰钩盘在东，光之南鬲县之北，今按图志，瀛州有成平故城，又有徒骇河，永静军有光县，【大元东光县，属景州，】东连沧州，有胡苏亭，葢因河命名，而沧州复有鬲津钩盘，太史河之名鬲县故城在德州，与沧比境，郑氏云：九河齐桓公塞之而北渎，至王莽时亦絶故世谓王莽河在今，永静军，然臣樵每疑禹之所导，无二河，按禹贡又东过洛汭，至于大伾，北过降水，至于大陆，又北播为九河，同为逆河，入于海，又按：武帝元光三年春，河水徙，从顿丘，东南流入渤海，是为朝城之漯河也，然则今河之入海者，入渤海尔，禹贡所谓入于海者，由碣石之海，碣石，今在平州北渎者，乃禹所导之河，其后河犇漯川，入于渤海，故渎遂絶九河不复通，葢故渎在北，漯川在东，河决而东，势则然也。恐非齐桓公所塞，自河决漯川之后，北渎遂防，九河皆絶但王莽河上承北渎，下入逆河，为一河微通，奈北势高，故后亦絶但由漯川尔，大抵河自西戎入塞，经秦陇，陜洛夹山而行，故少有决徙之患，自河阳以下，东至海千里，平田虚壤，故多奔决，而无定流也， 汉书，沟洫志四渎，河为宗 ，愚按：今黄河入海，在淮安，安东境内安东，宋涟水军。
海
海晦也，纳百川之水，包九州之广暗，晦难知也，东海曰沧海曰：渤海曰：渤澥南海曰：涨海西海曰青海，北海曰瀚海，大抵西海絶逺不可至东南之海，水多倾泄就下，所谓地不满东南者，谓皆水也，大瀛海，环九州者，是九州之外，复有九州，则近诞而不经矣。又今北方有小水，辄谓之海子，按史记注，塞内得水，为河塞外，得水为海，其小水海子之称，自古已然，因并记之。
诗傅旁通卷十三
钦定四库全书
诗传旁通卷十四     元 梁益 撰鲁颂
赐天子礼乐
衞正叔【湜，】礼记集说，曰：伊川程氏曰：成王之赐，伯禽之受，俱非也，以愚观之，成王未必赐伯禽，未必受葢，鲁人僣用天子礼乐，尔 陈用之，【祥道】礼书曰：天子之乐，而鲁有之，康周公故也。世衰礼废，鲁不特用于周公之庙，而羣庙亦用焉。故子家驹讥之，不特用于鲁之羣庙，而诸侯之庙亦用焉。故郊特牲讥之，以至八佾，作于季氏之庭舞，振于文，夫人之侧，则先王之乐，扫地而可知矣。位严坦叔，【粲】诗，缉曰：曹氏曰：明堂位云成王命鲁公世世祀周公以天子之礼乐，祀帝于郊，配以后稷，天子之礼也。若鲁公果受成王之命，则当自伯禽以后踵而行之矣，由伯禽至僖公，凡十有八世，考诸春秋，史记皆未尝行郊礼，而惟僖公行之，岂成王之命，独豫加于僖公欤？故知其僣，自僖公始也，夫以诸侯而僣天子之礼，天子虽不能讨，而天亦吐之矣，是以僖三十一年，四卜郊，不从，乃免牲，宣三年春，郊牛之口伤，改卜牛，牛死，乃不郊成，七年春，鼷鼠食郊牛角，牛死，皆改卜牛，然则天之不歆其祀，亦可见矣。夫祭天，天子之大事。
大礼也，犹敢僣而行之焉，则其僣而作颂，抑其次也。
请命作颂
黄东发【震，】日抄曰：愚按行父，文公六年，如陈如晋，至襄公五年卒，其见于经者，凡五十四年，使行父夀逾七十计，其在文公时年方弱冠，僖公者，文公之父也，行父安得迨事，僖公而为之请命于周，若史克又后行父十年，方见于经，恐亦未必迨事，僖公也，且序之为此说者，以鲁有颂为僣而行，父鲁名臣也，谓其尝请命于周，则鲁非僣耳，然鲁之僣莫大于郊矣，明堂位言，成王赐伯禽以天子礼乐，使世世以祀周公，审如此说，亦未必使之郊天行，天子之事也，况吕览明言鲁惠公，请郊礼于平王，而史角徃鲁吕览作于秦，明堂位作于汉，是成王，赐天子礼乐之事，未必有之，故自伯禽至庄公十七世未闻有郊天者，僖公三十一年，始卜郊而卜，不从继此，若宣若成，若定欲郊则牛辄伤，礼之不可僣，神之不歆，其祀如此，鲁人曾不知愧反，以郊为盛事，而张皇之序者，尚欲避颂之为僣，何异放饭流歠，而问无齿决耶？且鲁颂非商，周郊庙之颂也，臣子祈愿其君，而后世序诗者加颂之名，以代列国之风，所谓美耳，郊僣也，乃以为僣诗，非用之郊者，反以为僣，而请之乎？且此诗作于谁而请之也，谓作于僖公，僖公不应自颂其美，谓作于臣子，臣子不应，专达于朝，然则序诗者特未可知也。刘元城尝言我艺祖不事虚文，至太宗朝，方用兵河东，羣臣已作歌诗，淮夷固鲁积患也，僖公仅尝从齐桓公防诸侯于淮反，因此见止于齐，明年乃得归，可羞之甚者也，鲁人反作诗歌以夸其大功，虽曰祈愿之辞，然此亦鲁之所以不竞也欤？右请命作颂，虽序说，亦所当知。
季子
左传？襄公二十九年，吴公子札来聘，请观于周乐，使工为之徧，歌之札，吴王夀梦之第四子故云季子延州来，季子 州来，古国也，吴取之以封，季子地志云：吴封季札州来，而居延陵，故曰延州来，按延陵有五，一在代郡，一在绥州，一在丹徙，皆非季子之居，一在金陵，然亦非古之延陵在，今常州晋陵县北七十里，江阴之西，三十五里，地曰申蒲札，退耕在是，有札之墓，孔圣书其碣云：呜呼！有吴延陵君子之墓，凡十字，罗长源路，史曰：江阴芙蓉湖西马鞍山，札耕处。
駉
驎
青骊驎良忍切
鱼
或引尔雅作防
思无邪断章
左襄二十八年，卢蒲，癸曰：赋诗断章， 断音短，言赋诗者，但取其一章为义断，取其一章也。
泮水
受成讯馘
礼记王制曰：受命于祖，受成于学，出征执有罪，反释奠于学，以讯馘告，郑康成注受命于祖，告祖也，受命于学，定兵谋也，释菜奠币礼先师也，孔颖达防讯言也，是生而可言，问者也。馘截耳也；是死而截其左耳也。
五十矢为束
孔颖达曰：古者一弓百矢，毛以五十矢为束，荀卿论兵云，负矢五十个，荀毛之师，故从其言耳，颖达又曰束矢，当百个而在军之礼，重弓以备折壊或以分百矢为两束。
荀毛之师
初，孔子以诗授卜商，商以授曽申，申授李克，克授孟仲子，仲子授根牟子，牟子授荀卿，卿授毛亨，亨授毛苌亨，大毛公，苌小毛公，苌授贯长卿，长卿授觧延年，延年授徐敖，荀卿名况，赵人。
閟宫
先种曰穉
毛传本云：先种曰：稙后种，曰：穉，按：穉，稙非谷名，乃生熟早晚之称。
白牡骍刚
礼记明堂位云殷白牡，周骍刚，公羊文十三年传云，鲁祭周公，何以为牲？周公用白牡，鲁公用骍犅，何休注公羊云：白牡殷牲也，周公死有王礼，谦不敢与文武同也，不以夏黑牲者，谦改周之文，当以夏避嫌也。骍犅赤脊，周牲也，鲁公伯禽，以诸侯不嫌，故从周制，以脊为差。
楅衡
楅，音逼以木束，角也，楅设于角，衡施于鼻，皆所以止触。
常
鲁邦是常之常，郑氏笺云守也，载甞之载，传以为则，笺以为始。
三夀
王伯厚，困学纪闻曰：晋姜鼎铭，保其孙子三夀是利鲁颂三夀作朋葢古语也。
夀母
成风庄公之妾，僖公之母，成諡也。风姓也，须句国之女，风姓【句，音劬】僖，立时年长，故称成风为夀母
鲁朝宿之邑
左桓元年，郑伯以璧假许田，杜元凯云：成王营，王城有迁都志，故赐周公，许田以为鲁国朝宿之邑，其地近郑，故郑易之按朝宿之邑者，朝觐往来所宿之邑也，此诗居常与许，许即许田，其地近郑常一作甞，在薛之旁，庄三十一年，筑台于薛薛鲁地，后属齐为孟尝君食邑，毛传常许鲁南鄙，西鄙孔防，常为南鄙，许为西鄙。
徂徕新甫
王伯厚曰：后汉书注兖州博城县，有徂徕山，亦名尤来，后魏志鲁郡汶阳县，有新甫山。
商颂
正考父校商之名颂以那为首
朱子曰：太史公云：宋襄脩仁行义，欲为盟主，其大夫正考父美之，故追道契汤髙宗之所以兴作，商颂葢本韩诗之说，诸儒多惑之者，今考此颂，皆天子之事，非宋所有，且其辞古奥，亦不类，周世之文，而国语闵马父之言，亦与今序合韩诗，太史公之说非也，张子曰：鲁颂之辞，夸商颂之辞粹。
殷商
郑渔仲曰：契之封商，本上洛，后世迁于亳，故京兆杜县亳亭是也。司马迁云：禹兴西羌，汤起亳，俱在西也，及汤有天下，始居于商丘，复命以亳，梁之谷熟是也。本帝喾之都，故曰：汤始居亳，从先王居自契，至成汤凡八，迁亳都有，溵水在焉，故亦谓之殷后世，迁于嚻迁于相，迁于耿迁于朝歌，而殷商之名，未始偏废，以开国命受之，祖所以命也。
商 商丘
契封商子，昭明居砥石，复迁商，昭明子相，土居商丘，帝喾四后，次妃有娀女，曰简狄，简亦作柬，狄亦作翟，感乙致胎，疈而生契，乙者，燕也，疈者胸剖而生也，疈音平之入声，契字亦作亦作卨，亦作，偰四字同音，尧命契为司徒，使布五教至虞不废，是以受商，赐姓子氏，商人谓之王，契所封之商，在商州上洛县华阴，郑县有峦都城及故潘邑，世本云：契居蕃，阚骃云：蕃在郑西，今之峦城，地有商山，峦亦作栾，并卢官切潘与蕃同音，翻商丘，乃唐火正之官，阏伯所封之故墟相土，因而居之，其地在汉为雎，阳在唐为宋州，在宋为南京应天府，在亡金为归徳府自契以下十有二世，而汤遂兴 ，商之商洛古义，均国舜子，义均封于商，故曰：商均在汉为商县盛，之荆州记云：武闗西北百二十里，商城是也。
亳
亳之名则一，其为地则五而谯郡之亳弗与焉，成汤都南，亳在糓熟县古髙辛所都之地，与葛为邻，糓熟在宋为南京属县，葛则宁陵之葛乡也，一在长安杜县南，商先世居之，有亳亭，亭有溵水，一在河南，偃师谓之西亳，或以此为汤都，然去葛七八百里，非可使亳众往为耕者，一在考城，谓之北亳，亦曰景亳，有景山，亳城，汤亭古亳城，在考城东北五十三里有汤，塟亦有溵水，考城于今为归德，睢州之属县，一在郑地，左襄，十一年，盟于亳城北，郑地也，亳县，本济阴故亳，今亳州谯郡，近于谷熟之南亳，又有南北亳，亦皆曰商，乃后代之袭名，或以考城为南亳，安阳为北亳安阳，即相州外城，孔颖达亦不能辨，又有南西北，亳为三，亳阪尹者，罗长源曰：按三阪，东城皋南，轘辕西降谷分，亳民于三所尔。
亳王 周穆王，桓王之时，别有一汤，亦号亳王，为秦所灭，乃西戎之君，于亳地者，非成汤也。
戴公
成王杀武庚封防子启于宋代，武庚为殷后，至戴公，凡十君戴公，当周宣王之时。
那
商人尚声
礼记郊特牲殷人尚声，臭味未成，涤荡其声乐，三阕，然后出迎牲，声音之号，所以诏告于天地之间也，注云：臭味未成，牲未杀也，涤荡宣播也，迎牲迎于庙门之外也。
斋之日祭之日
礼记祭义注见所为斋者，思之熟也，所嗜素所欲，饮食者也，周还出户，谓荐设时也，无尸者阖户，若食间则又出户而听之，疏曰：先思其粗，渐思其精，故居处在前，乐嗜在后 ，僾音爱防见貌，还，音旋平声，忾开代切。
容声
东滙泽陈云住【澔】曰举动容止之声也
嘉客
客谓先代之后如益稷书之虞賔在位谓尧子丹朱为賔于虞 丹朱 尧子朱封于丹渊
闵马父
闵马父，鲁人襄公传书，闵子马昭公传书，闵马父一人而异其书，若子马父者然。
正考父
宋缗公生，弗父何弗父何生宋父？宋父生正考父，正考父为孔子七世祖。
名颂
昭注国语云名颂颂之美者
其辑之乱
韦昭曰：辑成也，凡作篇章，义既成，撮其大要，以为乱辞诗者，歌也，所以节舞者也，如今三节舞矣，曲终，乃更变章乱节，故谓之乱也。
烈祖
羮定
定丁磬切音订又如字，礼器云：纳牲诏于庭，血毛诏于室，羮定诏于堂，三诏皆不同位，葢道求而未之得也，注云：羮肉汁也，定肉熟也，煮之既熟，将迎尸入室，乃先以俎盛羮，及定而告神于堂，此是荐熟，未食之前也，郑康成曰羮定，谓割牲时也，羮以其味之和，而羮成定，以其体之熟而无变，仪礼云肉谓之羮，定犹熟也。
鸟
有娀
淮南子有娀在，不周之北，张守节史记正义按记云：桀败，有娀之墟，有娀当在蒲州罗长源云：葢在陜虢之间，娀讹为嵩，故有娀氏，嵩氏。
九有
郑氏笺九有履有九州为之主也
武王
史记殷本纪，汤曰：吾甚武号曰：武王汤名履，亦曰天乙，或曰字也，或曰：夏，殷之王皆以名为号，按諡法除虐，去残曰汤，然諡法至周乃有之。
维河
朱子初解河商所都如盘庚，民不肯涉河以迁，即此河也，景贠维河则以诸侯辐凑而至于河也，员音圎，郑氏音云：下篇长发辐陨，既长之陨，亦音圆，朱传音员，徐邈音于贫切。
景亳之命
左昭四年，楚子合诸侯于申，椒举言于楚灵王曰：夏启有钧台之享，商汤有景亳之命，周武有孟津之防，钧台在河南阳翟县启，享诸侯于此，河南巩县西南有汤亭，或言亳，即偃师汤防诸侯于此。
长发
王
国语，周语王勤，商十四世而兴，鲁语自王以及主癸莫若汤，韦昭曰：王契也，欧阳文忠公曰：书称格王，宁王葢古人往往以美称，加王尔者深防之谓也。
中叶
契兴于唐，虞，大禹之际，功业着于百姓，百姓以平，封于商，赐姓子氏，礼纬云：祖以鸟生子也，契子昭明，昭明子相，土相土子昌，若昌若子，曹圉，曹圉子防防子振振子防，防子报丁报丁子报乙报乙，子报丙报丙子，主壬主壬子主癸，主癸子天乙，是为成汤，司马贞史记索隠云相土佐夏功着于商，诗颂相土，烈烈是也。
日跻
孔子家语弟子行篇成汤恭而以恕是以日跻
旒縿
诗诂曰：旂所垂为旒，众旒所着，为縿縿者，旌旗之正幅也，著者缀也，縿音衫，着直略切。
系属
公羊传，君若缀旒然，注云：缀系属也，系属之与系属音义，并同 ，属音烛 ，汉书五行志：君若缀斿，不得举手，应劭曰：斿旌旗之旒，随风动摇，顔师古籕曰：言为下所执，随人东西，斿音由。
骏厖
荀子荣辱篇作骏蒙，蒙之读如厖，齐诗作骏駹，骏駹，谓马也，按隋书以为齐诗，魏代已亡，今举其说，葢杂见于传注者耳。
韦
大彭豕韦者，颛顼孙陆终之子曰籛，籛之字曰铿，封于彭，是为大彭彭祖，以雉斟养性事，放勲夏之中兴，别封其孙元哲于韦，是为豕韦，迭为夏伯，元哲一作元喆，哲喆音同罗，长源曰：国都记，豕韦氏，彭氏之国，刘累更封之，故世本谓豕韦防姓杜预云：东郡白马县，东南有韦城，隋为韦城县，今滑州白马县南韦乡也，有豢龙井。
顾
顾已姓子爵髙阳之氏后，有顾有温，夏，诸侯之国，濮州范县东南二十八里有古顾城，古今人表以为鼓，顔师古曰：鼓即顾也。顾为商所灭，温为狄所灭。
昆吾
昆吾已姓国，帝颛顼妻胜奔氏曰：娽生伯偁卷章季禺卷章娶□水氏曰：娇生犂及回，犂为祝融，回食邑于吴，曰吴回，吴回生陆终，陆终娶鬼方氏曰：嬇孕三年，生子六人，曰樊，曰：惠连曰籛，曰求言曰：晏安曰：季连以六月六日坼，左而生三人，剖右而生三人，所谓防生坼疈者，防力兖切音脔双生也，樊为己姓，封昆吾，昆吾为夏伯主，其后裔与桀同灭，此见罗氏，路史东汉郡国志云：东郡濮阳古昆吾国。
阿衡
唐河内马贞，史记索隠曰：孙子兵书云：伊尹名挚孔安国云：伊挚然解者，以阿衡为官名，阿倚也衡平也言依倚而取平也，书曰：惟嗣王弗惠于阿衡，亦曰保衡，皆伊尹之官号，非名也。 ，皇甫谧曰：伊尹力牧之，后生于空桑，吕氏春秋曰：有侁氏，采得婴儿于空桑，后居伊水，命曰伊尹，尹，正也，汤使之正天下。
禘祫
朱子于长发，题下传云：大禘不及羣庙之主，此疑为祫祭之，诗经无明文，不可攷也，李格非礼记觧曰夏道忠，故大祭，有祫而无禘，殷人质故大祭有禘而无祫，周则五年而兼用之，谓殷无祫祭，则长发之祫，何为而然？ 禘祫无定说， 唐陆氏淳春秋纂例曰：赵子曰：禘者，帝王立始祖之庙，犹谓未尽，其追逺尊先之义，故又推寻始祖所出之帝，而追逺之以其祖配之者，谓于始祖庙祭之，而便以始祖配祭也，此祭不兼羣庙之主，为其踈逺不敢防狎故也。其年数，或每年或数年未可知也。或问曰：禘非时祭之名，则礼记诸篇所说，其故何也？赵子曰：礼记诸篇，或孔门之后，末流弟子所撰，或是汉初诸儒私撰之以求购金，皆约春秋为之，见春秋禘于庄公，遂以为时祭之名，见春秋，惟两度书禘，一春一夏，所以或谓之春祭，或谓之夏祭，各自著书不相符，防理可见也。郑不相寻讨，本原，但随文求义，解此禘礼，辄有四种，其注祭法及小记则云禘是祭天注毛诗颂，则云禘是宗庙之祭，小于祫注，郊特牲则云禘当为初注，祭统王制，则云禘是夏，殷之时祭，名殊可怪也， 赵子赵匡，字伯循，唐天水郡人 横渠张子，子厚曰：欲知禘之说，当如赵伯循，断然立义 ，信齐杨氏【复】曰：祫祭有二，曾子问曰：祫祭于祖，则祝迎四庙之主，王制云：天子祫甞，祫烝诸侯，甞祫烝祫，此时祭之祫也，公羊传曰：毁庙之主，陈于太祖，未毁庙之主，皆升合食于太祖，此大祫，毁庙未毁庙之主，而祭之也，祫犹合也，祫祭，惟此二条，此外无余礼，汉儒之论，又混禘祫而并言之，何其纷纷多端耶？ 三山林氏，少颖，【之竒】曰禘祫之说，诸儒聚讼久矣，论年之先后，则郑康成髙堂隆谓先三而后二，徐邈谓先二而后三辨，祭之大小，则郑康成谓祫大于禘，王肃谓禘大于祫，贾逵，刘歆谓一祭而二名，礼无差降，又或谓禘以夏不以春祫，以冬不以秋，矛盾相攻，卒无定论，此皆置而勿辨，其可深责者，始为私见陋，说召诸儒之纷纷者，其郑氏之失欤？郑氏之说，曰：鲁礼，三年丧毕而祫于太祖，明年禘于羣庙，自尔以后，五年而再殷祭，一禘一祫，周礼废絶久矣，郑氏何据？而云为之说者，周礼尽在鲁，郑氏所据，春秋鲁礼，则周礼可知矣。郑氏不知春秋，固妄为此说，后学又不察，因为所惑也，求之圣经，禘祫之文，不详所可知者，禘尊而祫卑矣，何者？禘者以始祖之庙，未足以尽追逺尊先之义，故推尊祖所自出之君，而追祀之，则谓之禘，此天子祭名诸侯，无禘礼若祫，则毁庙未毁庙之主皆合食于太祖，非惟天子有祫，诸侯亦得祫也，详二祭之名，则禘尊祫卑，可谓明矣。考之经籍，禘祫之文，可知者此尔，至于年数之久，近祭时之先后，则经无所据，学者当阙其疑，不可据汉儒臆说也。
殷武
荆楚
楚芊姓子爵，【芊音弭，】颛顼之子卷章，卷章之子吴回，吴回之子，陆终陆终之，第六子曰季连，季连姓芊氏，曰：季芊居荆州，生子曰附，叙伯禹定荆州，即季芊所居之地，而封之于熊，故其子为穴熊，夏有楚狐父，其后鬻熊子者师臣周西伯成王时，复封其子熊绎于荆，居丹阳，是为楚荆，楚本一木，名曰荆楚者，言荆州之楚也，荆州葢以荆楚之木，为其州之名云。 ，许叔重曰：尧以楚伯受命，今之唐州，故湖阳县有西唐山，益按：周成王封熊绎于楚，居丹阳，今之秭归县也，本曰西楚，楚武王僣称，王徙枝江，亦曰丹阳，枝江县隷荆南，是为南楚，秦之鄣郡，汉元封二年，为丹阳郡，西丹阳县，乃润州之境，芜湖县东二十里，有石城山，或以为楚始封之地，楚文王徙郢，在江之南，是为南郢，昭王徙鄀，今宜城也，是为北郢，惠王迁鄢，顷襄王迁陈，号曰西楚，葢惠王灭陈，顷襄王自郢徙都之，今防水西三里，有章华台，考烈王徙夀春亦曰郢，怀王都于彭城，其后以海州为东楚，广陵为南楚，陈及彭城为西楚，因并纪之，且附荆舒之说，鄀若鄢偃，顷倾荆舒 ，鲁颂閟宫，荆舒是惩，传谓荆者，楚之别号，舒其与国也，按舒之字，或作□亦作郃，羣舒皆子爵，地近荆楚，谓之荆舒，春秋，僖公三年，徐人取舒，其后多为楚所灭，羣舒者舒庸，舒鸠舒蓼，舒龙舒，鲍；蓼，字或作鄝，鄝舒龙，亦云龙舒，又有舒龚在兖州之龚丘，与荆之羣舒异。
鬼方
集传云：盘庚没而殷道衰，楚人叛之髙宗伐其国，平其地，易曰髙宗伐鬼方，三年克之，葢谓此欤？愚益按朱子，此传以鬼方为荆楚，南方之地也，史记黄帝纪，北逐荤粥，荤音熏，粥音育，司马贞云荤粥，匈奴别名，唐虞已上，曰山戎，亦曰薰粥，夏曰淳维，殷曰鬼方，周曰：玁狁，汉曰：匈奴司马贞史记索隠此说以鬼方，为北方之地也，朱子虽不取索隠之言，然鬼方实指北，而非南耳。
世见曰王
周礼，九州之外，谓之藩国，世一见，各以其所贵寳为贽， 一世一见于王，谓其父死子继，及嗣王即位，乃来朝，谓之世见朝音潮，见音现。
髙宗享国
书无逸篇肆髙宗之享国五十有九年
百世不迁
宗庙之制，太祖之庙，百世不迁，自余则六世之后，每一易世而一迁，王者祖有功，宗有德髙宗武丁中兴，故特为百世不迁之庙，公羊春秋，文公二年，传何休注，太祖东乡，【音向】，昭南乡穆北乡，父曰：昭子曰：穆昭取南面乡明。
诗传旁通卷十四
钦定四库全书
诗传旁通卷十五    元 梁益 撰
叙
恭惟先正大儒，文公朱子后，宋淳熙四年丁酉，冬，十月，诗集传，成自以为无复遗恨，且曰：后世若有扬子云必好之矣，南塘赵公，汝谈于晦庵诸书，尤服诗传，号称简明，斯言信允，末学梁益伏读朱传昧焉，多所未解，如见尧于羮见尧于墙，犹曰圣人之耦之类，罔知攸出，问之，老师宿儒间有补助得之，耳闻目见，辄自笔録，久之浸繁，用纂成帙，仿缑山，杜文玉【瑛，】语孟旁通之例，目之曰：诗传旁通，僣逾之罪，谅无所逃，妄诞之讥，亦未能免髙明过人者薄，此何以为初学如益者，或可资检阅，自视其中，未能通者尚多，倘未溘先朝露，行当续而补之，君子或悯其肤浅，有肯相成，诚所愿幸，惟是窃伏防绎，朱子传诗之防大节目大议论，多于序说，见之愚益，未能发明其详，今姑纂辑其略。
辨诗序之作，引后汉书儒林传以为卫，宏作毛诗序，今传于世，则序乃宏作明矣，按汉书，初，谢曼卿善毛诗，乃为其训，宏从曼卿受学，因作毛诗序，善得风雅之防，朱子序乃宏作之言，葢实其说也。
小序先自合为一编，后乃各引以超冠篇端，今复并为一，编缀于经，后以还其旧，因以论其得失，此朱子去序言诗之本意也。去序言诗，雪山王氏，质夹漈郑氏樵已有其法，朱子葢取之。
谨按诗之一经有传，有笺有防，防一名正义，出于毛苌氏者，谓之传出于郑，氏者谓之笺，传之为言训也，训释其书也，凡书非正经者，谓之传，笺之为言荐也，主于荐成，毛传之意也。毛苌，赵人为河间太守，为北海相，所训传者曰：毛诗流传，北海郑，字康成，北海人取毛氏诂训所不尽，及异同者笺之，当时学者尊信康成，故毛传得郑笺而盛行，自康成之后，魏王肃，字子雍，有毛诗注，有毛诗义驳，司空王基，毛诗驳太子文学，刘桢，字公干，毛诗义问，吴陆玑，字元恪，草木鸟兽鱼虫，防晋孙毓，毛诗异同评，梁武帝毛诗大义，梁桂州刺史崔灵恩毛诗集注舒援沈重刘瓛，张氏隋秘书学士，鲁世达等之毛诗，义防至唐，孔颖达氏取毛传，郑笺而防之，谓之正义，诗之制度名物，于是大备，然其训説皆不敢背乎？小序未有舎序而自为之说者，惟宋欧阳公王荆公诸先生出卓然有见髙视千古之上舎序舎传而研究经，防理明义精，犂然允当，如唐之啖助赵匡，陆淳舎传言春秋非寻常识见所及，夹漈郑樵氏渔仲之言曰：风土之音，曰：风朝廷之音，曰：雅宗庙之音，曰：颂，且为作诗辨妄六卷，诗经之防大明。迨晦庵朱子而大定矣，益谓去古未逺有古书可攷，莫若汉儒之毛氏传，郑氏笺，制度述作，物性名件，莫若唐孔氏之防，义读此经者，所当徧知而不可偏观也。
诗之音，则后魏太常刘芳有毛诗音证，梁徐邈等，有毛诗，音后徐氏音亡，而陆德明之音，所引多本于徐氏，德明名元朗，以字行，德明吴人，故多吴音。
孔颖达唐书孔颖达，字仲达，兾州人，欧阳文忠公集古録防尾云：孔颖达碑于志宁撰传云，字仲达，碑云：字仲逺颖达撰毛诗正义 缭戾碎破，缭音了，戾力结切，缭戾乖戾，不顺之貌。
周南闗雎 后妃，文王未尝称王太姒，亦未尝称后序，乃后人所作，不害为追称之，辞 身脩，故国家天下，治取南丰，曾氏说曾氏名巩，字子固，南丰人，諡文定，南渡后，改諡文清 有闗雎麟趾之意，然后可以行周官之法度，此程伯子明道先生之语，闗雎麟趾仁厚之意，周官法度，周公六典，太平之书 闗雎为二南，正风之首，文王盛时之诗也，论语曰闗雎之乱，洋洋乎盈耳哉！乱谓卒章也，正考甫校，商之名颂十二篇，于周太师，以那为首，其辑之乱，曰：自古在昔，先民有作，温恭朝夕，执事有恪，韦昭曰：辑成也，凡作篇章，义既成，撮其大要，以为乱辞诗者，歌也，所以节舞者也，如今三节舞矣，曲终，乃更变章乱节，故谓之乱也。史记曰闗雎之乱以为风始，鹿鸣为小雅；始，文王为大雅始，清庙为颂始，大序所谓是谓四始，诗之至也，为毛氏之学者宗之，而齐后苍，为齐诗，鲁申公为鲁诗，燕韩婴为韩诗，此三家者，皆以闗雎为康王政衰之刺诗，故有本诸祍席而闗雎作之说，扬雄谓周康之时闗雎作习治也，习治则伤始，乱也，杜钦传曰：佩玉宴鸣闗雎叹之臣，瓒曰：此鲁诗说也，后汉明帝诏曰：昔应门失守，闗雎刺世薛汉，韩诗章句曰：今内倾于色，故咏闗雎记淑女以刺时鲁，韩之说，大抵皆然，或者以序有哀而不伤之文，疑其容有此理，朱子斥之，而以仪礼正之，是以仪礼乡乐乡饮酒之乐，房中之乐，后夫人房中讽诵以事其君，子之乐 ，汉广苏氏例取首句而去，其下文苏氏谓眉山二，苏东。
坡颖濵兄弟兄轼子瞻文忠公弟辙，子由文定公苏黄门有诗传，东坡有说苏传之例，如云汉广德广所及也，例取序之首句，宋朝有丘铸者，着周诗集解亦取小序首一句，以为子夏作，下文则削之，因附见于此。
召南，鹊巢 诸侯，防化成德，其道亦始于家人，即周南闗雎身脩而国家治之意 ，何彼秾矣！ 车乘厌翟，勒面缋緫，服则防翟，翟车贝面，组总有握，按周礼，春官巾车，掌王后五路，重翟，厌翟安车，翟车，辇车，凡五重翟，后从王祭祀所乘之车，厌翟，后从王賔飨诸侯，所乘之车，妇人车皆坐乘有容，盖容谓幢容，葢谓蔽葢幢，容即卫风氓，诗之帷裳，蔽盖即衞风硕人之翟茀翟音，狄雉也，字亦狄，皆训为雉，凡雉具五色者，谓之翟，禹贡羽畎夏，翟尔雅、伊、雒，而南素质，五色皆备，曰翚江，淮而南，青质，五色皆备，曰：繇繇音遥，郑康成周礼内司服，注作摇，周礼，礼记或作揄，或作榆，并音遥而训雉，与翟狄训雉，义同重平声，直龙切重翟，谓重翟雉之羽，厌入声于涉切，厌翟谓次其羽，使相廹厌翟勒回缋总者，厌次翟羽，使相迫蹙，以为车之蔽茀，又以如玉龙勒之，韦为马之当面饰，谓之勒面，皮之熟者，为韦马之当面，饰者为锡，锡音洋，饰在马额，亦谓之当卢，重翟有锡，厌翟次于重翟，故云勒面缋画文也，总以缯为之，着于马勒，直两耳与两镳，马防外铁为镳，亦谓之扇汗，亦谓之排沬，以画缯为总，故云缋总着直，略切五路之四曰翟车，则王后乘以出，丧之车也，巾车云翟车，贝面组总有握，郑氏注云：翟车，不重不厌，以翟饰车之侧尔，贝面贝，饰勒之当面也，有握则无葢矣，如今軿车是也；軿薄经切，今谓郑氏东汉时也有握之握，马融作帷幄之幄， 服则防翟周礼天官内司服，掌王后之六服，祎衣揄狄，阙狄，鞠衣，展衣，縁衣狄翟同，祎音挥，祎衣画翚雉，揄音摇，揄翟画摇雉阙翟，刻而不画，展与檀同音，战縁与禄同音，彖后从王祭先王，则服祎衣，从祭先公，则服揄翟，从祭羣小祀则服阙翟，三者皆王后之祭服，刻缯为翟之形，或画或不画，缀于衣，以为文章也，祎衣为盛，揄翟次之，重翟为上，厌翟次之，厌翟之车，揄翟之服，此其为下王后一等，而为虽则王姬，亦下嫁于诸侯之车服也， 驺虞 ，汲冢周书王会篇云：驺虞，白虎黑文，西方之兽，欧阳公诗本义引贾太傅之说，驺为文王之囿，固未可据，然虞为司兽，不为无理，书传言虞，多为掌山泽之官，伯益作虞逺自舜世周礼，分为虞衡属之，夏官司马，至如今时京师有仁，虞监取正，诗序之义，而掌畋猎之事焉陈鹏举少南氏引礼记驺虞为节，乐官备，按周礼夏官射人，王以六耦射三侯，乐以驺虞，九节，郑司农，众谓析羽九重，郑康成谓奏乐，以为射节之羞，康成说是礼记射义，天子以驺虞为节，驺虞者，乐官备也，谓歌驺虞之诗，以为射之节度，古者射必四矢，歌用四节，如驺虞，九节则先歌五节以听，后歌四节，以射歌一节，则发一矢，必发乘矢而后卒，矢射齐风，猗嗟之四矢反兮，大雅行韦之既，挟四鍭是也，驺亦官名驺官，虞官皆有人，故云官备射义，又曰：天子以备官为节。
邶 顷公，赂王请命 衞康叔之后，武王同母弟康叔，名封受封之国，传康伯考，伯嗣伯，伯靖，伯贞伯顷侯，凡八君顷侯者，贞伯之子也，厚赂周夷王，夷王命衞为侯音，防顷侯子厘侯厘亦作僖，厘侯太子，共伯余余蚤死，弟共伯和立，是为衞武公 温柔敦厚之教， 礼记经解篇，孔子曰：入其国，其教可知也，温柔敦厚，诗教也；故诗之失，愚温柔敦厚而不愚，则深于诗者也；益闻诸説者云温柔而敦厚，姿质淳厚之人也，淳厚者未必深察情伪，故有愚之失， 庄姜戴妫 衞庄公名扬娶齐女，曰庄姜，无子，陈女厉妫之娣戴妫，生子完，是为桓公齐女，姜姓陈女妫姓，妇人从夫諡，故因庄公而为庄姜厉与戴亦皆諡， 桓公州吁 ，嬖妾之子，州吁弑，桓公完而自立，石碏之子，厚与州吁游，从州吁朝，陈将使陈侯请于天王，石碏使告于陈曰：衞国小老夫耄矣，无能为也。此二人者，实弑寡君，敢即圗之，陈人执之，而请涖于衞遂杀州吁石厚衞人立桓公之弟晋，是为宣公。左氏曰：石碏纯臣也，恶州吁而厚与焉，大义灭亲，其是之谓乎！簒弑之，贼必讨不宥，入春秋之初，石碏，其知大义矣，孔子之春秋为诛乱贼而作，是故春秋成而乱臣贼子惧， 夺黎氏地， 赤狄潞氏，夺黎氏地，见春秋，宣公十五年，左氏言潞子婴儿之夫人，晋景公之姊，酆舒为政而杀之，晋伐狄，数【上音】狄五罪，夺黎氏地，亦其一，晋杀酆舒，略狄土，立黎侯而还 ，卫宣公 上淫，曰烝衞宣公上淫于庶母，夷姜而生急，子急亦作伋，为【去音，】伋娶齐女，而自取之，是为宣姜生夀及朔宣姜，宠而夷姜缢及新台，二子乘舟之诗，作风大变矣，二南正家之本身，脩，故国家可治变而至于如是，人道或几乎灭息，悲夫！
鄘 谯 谯让质责谯才笑切与诮同以言辞相责也 中声 荀卿子曰诗者中声之所止也注云诗谓乐章所以节音主乎中而止不使流淫春秋传曰中声以降五降之后不复殚矣
衞 从王伐郑 ，春秋，桓公五年，蔡人衞人陈人从王伐郑，王周天子桓王也，天子之兵，有征无战，郑祝射王中肩，郑庄公使祭【音债，】足劳【，去音】王，且问左右，敢抗王师，恭而无礼，郑庄之罪，有不容诛，寔为厉阶之首，人纪殆絶重可悲夫！经书蔡人衞人陈人从王正君臣名分之辞也， 十曰多，昬； ，周礼地官大司徒，以荒政十有二聚万民，一曰散利，二曰薄征，三曰缓刑，四曰弛力，五曰舎禁六曰去几，七曰眚礼，八曰杀哀，九曰蕃乐，十曰多昬十有一曰索鬼神，十有二曰除盗贼，散利谓贷种食，弛力谓息淫役舎禁谓公无禁利去，几谓闗市不讥，礼谓杀吉礼杀哀，谓省防礼，蕃乐谓闭藏，乐器而不作，多昏谓不备礼，而取婚者多也，按防荒之嵗每言多婚，葢欲使之相依为命耳。
王 ，王周天王 ，平王名宜臼，幽王宫湼之子，桓王名林，平王之孙，庄王名佗，桓王之子皆东迁，后之主，郑父子司徒 ，郑桓公名友，周厉王胡之子，宣王静之母弟，为幽王司徒，其子武公名，掘突为平王，司徒 莆田，郑氏 ，郑渔仲名樵其居，夹漈水自号夹漈，道德髙邵学博而雅，大儒也宋髙宗时人 公子素，孔颖达曰：文公防厉公子春秋，闵公二年冬十二。
月狄入衞郑弃其师衞在河北郑在河南，恐其渡河侵郑，故使髙克将兵于河上御之，公子素作诗以刺之， 子皮，子产 郑穆公七子，谓之七穆公，子喜，字子罕，七穆之一也，子罕之子，子展，子展之子，子皮以王父之字为罕氏，公子发，字子国，亦七穆之一也，子国之子，子产，子产之子国，参以王父字为国氏，子皮，子产郑大夫之贤者， 帅师 帅师之帅，作入声读，入声者，如字将帅之帅，圈，去声， 公子五争，郑昭公名忽，郑厉公名突，孔颖达曰：鲁桓十一年，祭仲立突而忽奔衞一争也，十五年，突使祭仲壻雍纠杀祭仲，仲知之，杀雍纠突出奔蔡，忽复归，郑二争也，十七年髙渠弥杀忽而立公子亹，三争也，十八年，齐人杀子亹髙渠弥祭仲逆子仪于陈而立之，四争也，鲁庄，十四年，传瑕杀子仪，而纳突五争也。
讲师 ，汉儒尚専门之学各讲授，其师之说，故有讲师之名，人各异师，师各异，说经之本防，反因之而亡，吕伯恭氏所谓从而附益之，此讲诗讲经之也，然亦有互相发明者，不可一槩而论，故近世李性学先辈，有继序之说，大序小序之下，以经生讲师所述者为继序，性学着诗，统一编，有自序诗，统有曰：诗者，圣人传心之正印，而五经之灵枢也，士欲学道，必自诗入经，燬于秦，惟诗以咏免，汉裂而四，鲁固齐陋，韩厖惟毛以尔雅，传又曰，至隋而王文中氏始窥其门，至宋而欧阳氏，苏氏始撤其藩，覩其堂室，明道氏，伊川氏横渠氏发其蔀，启其钥，诗之真隠而复豁紫阳氏觿，其结解其纷，而诗之灵明公大中正，纯粹之天，乃昭昭 李先辈之自序，此其大畧然诗统每篇之首，各有小序，葢雪山王氏，夹漈郑氏子，朱子之外，言诗者率以序言，非愚益所敢妄议也。
唐 不谓之晋而谓之唐初不为此 叔虞封唐侯其子燮以晋水所出改为晋晋之为国葢以水得名晋武公 史记晋世家晋侯缗立二十八年曲沃
武公伐晋，灭之，尽以其宝器赂周僖王春秋左传？王使虢公命曲沃伯以一军立为晋侯，实鲁庄公之十六年也，武公弑君，簒国大逆不道，乃王法之所必诛，而不赦者，朱子自附于春秋之义以正人心，以诛乱贼于小序，深辨之，辞严义正，武公之罪，暴不可揜，愚所谓大节目者，于是乎在矣。其后六卿分晋，并归于三，而威烈王命魏斯韩防赵籍为诸侯，簒夺强僣之臣，天诛不加，而宠秩命之，王纲于是而自紊政柄，以是而下，移正人纪，立人极者，不可复言矣。呜呼！悲夫！晋献公 名，佹诸武公之子。
秦 非子，事周孝王养马于汧渭之间，孝王封为附庸，而邑之秦，此嬴氏有国之始也。非子封秦造父，封赵，因附见罗，长源赵氏国姓，纪原之说罗长源，泌曰：氏族之兴，所繇来逺矣自一姓以上推而至于有国有家者，均不可不原，其所自来也，太史公作尧舜本纪谓其源皆出于黄帝，后世目为良史，唐史臣作世系表，先宗室而后宰相，后世指为全书，恭惟国家，列圣相承，太祖，太宗以英睿定大业，真宗，仁宗以忠厚守成宪髙宗孝宗以谟断成中兴之功，而赵氏得姓之因厯诸儒讨论，犹莫之核，议者徒见史记所载程婴，杵臼之事，遂以为赵氏得姓之始于此，而不知其不止此，徒见左氏所记，赵朔，赵武之事，遂以为赵氏得姓，或繇于是而不知其不止，是徒见史传，所谓造父以徐方功，封于赵城，为赵氏及张说氏族，对以韩陈鲁衞许郑若魏与赵氏并无，遂又以为赵氏得姓以国而不知其亦不止于国也，嗟乎！处刘汉之朝，而不知刘氏之为尧后，居李唐之世，而不知李氏之为少昊，裔者考订，有所未到，赵氏得姓之繇，例推援为造父之后，抑不知夏氏之季，已有讳梁字者，见于正史，则赵氏得姓，其不止于造父也，明矣，商氏之初，有讳隠字者官为牧师，则赵氏得姓，其不止于造父也，审矣，百家谍风俗传易，纬书氏族谱俱言：张王李，赵皆黄帝之所赐姓，抑又知赵氏得姓，其不止于造父也，亦较然矣。按：此于诗传虽无所系，宋氏有国，其姓亦当知，故通之 穆，康 ，秦穆公名任好，康公名防陈 ，陈佗以乱贼，被讨见书于春秋， 鲁隠公六年传书五，父五，父陈公子佗也，父音甫，桓公五年，陈侯鲍卒，陈乱，文公子佗杀子免而代之，免音问，六年，蔡人杀陈佗，鲁庄公二十二年传云，陈厉公蔡出也，故蔡人杀五父而立之，桓公名，鲍厉公名跃，史记以佗为陈厉公跃，为陈利公，陈杞世家云，桓公鲍卒，桓公弟佗，其母蔡女，故蔡人为佗杀五父及桓公太子免而立佗，与春秋传异。
曹 昭公名班僖公名夷子共公名襄昭公之子豳 金縢 金縢之匮藏卜书之匮以金縢缄之奄 奄商奄二国名商奄之君附纣子禄父周公践祚伐之又有鲁奄之奄然与禄父所封相逺
谨按周南，召南邶，鄘，卫，王、郑、齐、魏、唐、秦、陈、郐，曹豳十五国，地周南，则河南洛阳之境，其地属汴梁，河南省周天子之王城，陈、郑、桧之三国，皆河南省地，召南，则上接京兆，陜西省境，江、汉，则河南及武昌，湖广省境也，其邶，鄘；卫，曹皆在河北，唐在河东，则上，中书都省齐鲁山东之地，亦都省豳，秦则陜西省之地也，玁狁之境，则和林城岭北省之地，西戎则甘州，甘肃省之地，东海则髙丽镇东省之地，医无闾山，则懿州辽阳省之地，江之发源，则成都，四川省之地，荆楚羣舒则湖广，河南及隆兴，江西省之地，太伯适吴，则杭州浙江省之地也，中庆云南省汉以前，不与中国通，其地盖西南夷耳，以九州言之，直都省，河北东鲁，皆冀州，兖州之地，齐为青州之地，河南省之地为徐，为荆、为豫湖广，江西，江浙之地为扬，陜西之地，为梁为雍，河东则并州之地，辽阳则营州之地开平，大兴和林省，则幽州之地，甘肃云南时，皆荒逺髙丽箕子朝鲜之域，与辽阳壤地相接，然此亦槩言之，地形如犬牙相入，故不截然整齐也，以星土言之，大梁之次，州曰冀夀星之次州，曰：兖，枵之次，州曰：青降娄之次，州曰：徐星纪之次，州曰：扬，鹑尾之次，州曰：荆大火之次，州曰豫，实沈之次，州曰益，益州与梁州同分野，沈音审，或云与沉同，鹑首之次，州曰：雍析木之次，州曰：幽娵訾之次，州曰：并以分野之星，言九州者如此，诗之十五国风之地，古九州，内之地也，而其地形皆陿隘，今自都省行省所辖各道各路郡县处所有，古所未有之，幅员不可与十五国同论，然以舆地形势观之，今天下即古天下，今山川即古山川，但有通未通，辟未辟之分，初无古今之异，愚因以赘兹说，小雅 鹿鸣 ，賔 序诗者言羣臣，嘉賔忠臣，嘉賔必君为主，臣为賔，孔颖达引燕礼，客为賔宰，夫为主之说，又云：君设酒肴，羣臣皆在君为主，羣臣为賔，当以后说为是， 棠棣 国语，春秋传，皆左丘明作，谓国语为春秋外传丘明姓左，名丘明与论语，左丘明不同 ，富辰，畿内诸侯，为王朝卿士，富其采邑也，周文公即公旦，召穆公名虎宣王，时人 天保， 与鹿鸣相似，盖谓序得诗意，但未尽其用耳， 南陔，笙诗 笙中吹其诗，故有声无辞，如俗中以箫笛吹歌曲，得一曲之谱，则此曲之类皆此声，不必求其歌曲之辞 ，六月， 郑谱 ，郑康成诗谱分别，时世必以某诗为当，某王之世 ，此下不出诗篇，名 世本，世本纪氏族谱系之类，宋为之，注释 谯周。
周蜀汉人 脱简 ，古者以韦编汗青之竹为简用，以写书嵗久而所编之韦皮断烂，故有错简脱简之谬误， 汉魏乐府 汉武帝云：欢乐极兮，哀情多少壮，几时兮奈老何，魏武帝云：对酒当歌，人生几何？譬如朝露，去日苦多。
大雅 文王 ，欧阳文忠公论曰：书泰誓十有一年说者，因以谓自文王受命九年，及武王居丧二年，并数之尔，是以西伯听虞苪之讼，谓之受命，以为元年，此妄说也，古者人君即位，必称元年，常事耳，不以为重也，后世曲学之士，说春秋始以改元为重事，然则果常事欤？固不足道也，果重事欤？西伯即位，已改元矣，中间不宜改元。而又改元，至武王即位，宜改元，而反不改元，乃上冒先君之元年，并其居丧称十一年，及其灭商，而得天下，其事大于听讼逺矣又不改元，由是言之，谓西伯以受命之年，为元年者，妄说也，后之学者知西伯生不称王，而中间不再改元，则诗书所载文武之事，粲然明白，而不诬矣。 东坡苏文忠公曰：昔汉髙祖击灭项籍，统一四海，诸侯大臣相率而帝之终，且辞以不德，惟彼陈胜，吴广乃嚣嚣乎？急于自王，而谓文王，亦且为之耶？武王伐商，师渡孟津，会于牧野，其所以称君之命，命于诸侯者，盖犹曰文考而已，至于武成，既以柴望告天，百工奔走，受命于周，而后称曰：我文考文王，克成厥勲，由是观之，则是武王不敢一日妄尊其先君，而况于文王，自王乎？广平游氏，定夫曰：武王于泰誓三篇，称文王为文考，至武成而柴望，然后称文，考为文王，游氏又曰：礼记大传载牧野之文，追王太王亶父王季厯文王昌亦据武成之书，以明追王之意，出于武王也，世之说者，因中庸无追王，文王之文，遂以为文王，自称王，岂未尝攷泰誓武成之书乎？君臣之分，犹天尊地卑，纣未可去，而文王称王，是二天子也，当六国之时，辛垣衍欲帝秦，鲁仲连以片言折之，不敢复出口，盖名分之严如此，曾谓至德，如文王者反盗虚名，而拂天理乎？赤雀丹书，此防纬之说不足取信，如云有火自上。
复于下，至于王屋，流为乌，其色赤之类是也。汉儒解经，多惑谶纬，既已近诬，而灵台一诗，乃追述文王之事，遂以为天子之制，其诬甚矣。
周颂北郊，集议 宋，元祐八年，礼部尚书苏轼言：古者合祭天地，以为祀上帝，则并祭地祗厯举汉魏及唐合祭之说，其弟辙亦同其议，诸家皆言，南郊圆丘，冬至祭天，北郊方丘，夏至祭地，此苏氏北郊集议之説也诗序未终，姑缀于此者，望来者云：
诗传旁通卷十五