钦定四库全书     经部三
三家诗拾遗      诗类
提要
【臣】等谨案三家诗拾遗十卷
国朝范家相撰家相，字蘅洲，防稽人，乾隆甲戌进士，官至柳州府，知府汉代传诗者四家，隋书经籍志称齐诗，亡于魏鲁诗，亡于西晋，惟韩诗存宋修太平御览，多引韩诗崇文总目亦著录，刘安世晁説之尚时时述其遗説而南渡儒者不复论，及知亡于政和，建炎间矣，自郑樵以后人，人务立新义，以掊击汉儒为能虽毛传，郑笺亦岌岌乎？不能自立，特以刋板太学，仅得幸存，三家之佚，文遂散失，而不可复问，王应麟于咸淳之末，始掇拾残賸辑，为诗攷三卷，然剙始难工，多所挂漏，又增缀诗篇目采，诸子依托之説亦颇少持，择家相是编，因王氏之书，重加裒辑，增入者十之六七，其以三百篇为纲，而三家佚説一一并见较，王氏所录，以三家各自为篇者，亦颇易循览，惟其以三家诗拾遗为名，则古文考异，不尽三家之文者，自宜附录其逸诗不系于三家者，亦自宜芟除，乃一例收入，未免失于贪多，且冠于篇端，使开卷即名实相乖，尤非体例，至于张超称关雎，为毕公作一条语。
本见超所作诮，青衣赋非超别有解经之书，而但据诗补传所载，泛称张超云云，并不录其赋，语搜采，亦间有未周，然较王氏之书，则详赡逺矣近时严虞，惇作诗经质疑内有三家遗説一篇又惠，栋九经古义，余萧客古经解钩，沈于三家，均有采掇，论其赅备，亦尚不及是编也，乾隆四十四年四月恭校上。
总纂宫【，臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
三家诗拾遗原序
鲁，齐、燕、韩诗在汉最爲早出，后爲毛公所掩，遂至亡佚，歴唐，宋至今未有举其遗説而述之者，尝疑三家师承至远，其弟子如孔安国，匡衡王吉，诸人皆当世名儒，申公之师，浮邱伯与毛本出一家，何至相悬如是，因集三家之说，散见于经传子史之引用者，反覆推览，多与礼记，周官，左国不合，而毛独条条，可复此毛之所以得掩前人者，然三家之说，令人欣然頥解者固触目皆是也。经师专己守残，昌黎，深嫉其弊，今之学者，视汉，唐注疏，若可覆瓿，不知注疏，未可废也，义理求而日出古注亦探而弥新，汉，唐纵有缺，败其可传者自在，岂可任其散佚，而不爲之収拾哉？嗟乎！诗自朱传一出，即毛传尚，束之高阁，何论三家，然集传，每取匡刘韩子之説以纠毛传之失矣，非其説之原有可信者在欤？今使三家之书与毛俱存，则朱子之驳，三家者当甚于毛，唯仅存一二，见其有禆于经而采之；弥觉其可重，然则三家之说之，是者固当信从其非者，亦不妨，任其两存也，余因毛郑笺传之不行于世，而有感于三家之亡，于是就深宁王氏之诗，攷更爲搜补稍爲推论其得失，附以古文考异及逸诗二卷，名之曰拾遗，将以问诸好古之士，乾隆庚辰四月，长至后，十日防稽范家相自序。
三家诗源流
三家总记
汉书曰：汉兴，鲁申公爲诗训故而齐辕固生燕韩生皆爲之传，或取春秋，采杂説咸非其本义与不得已，鲁最爲近之。
应劭曰申公作鲁诗后苍作齐诗韩婴作韩诗
隋经籍志曰：汉初鲁人申公受诗于浮邱，伯作训诂，是爲鲁诗，辕固生亦传诗是爲齐诗，燕人韩婴亦传诗是爲韩诗，终于后汉，三家并立，齐诗，魏代已亡，鲁诗亡于西晋，韩诗虽存，无传之者。
按韩诗内传太平御览，尚引其文，刘安世以爲少时，尝读韩诗，是内传之亡，当在北，宋之末，所存者外传一卷而已。
鲁诗传授
汉书曰：楚元王交字游，高祖同父少弟也，少时尝与鲁穆生，白生，申生俱受诗于浮邱，伯伯者，孙卿门人也，高后时浮邱伯在长安，元王遣子郢客与申公俱卒业，元王好诗，诸子皆读诗，申公始爲诗传，号鲁诗，元王亦次之，诗传号元王，诗传、
汉书申公，鲁人少从楚元王俱事齐人浮邱伯受诗，汉兴，高祖过鲁，申公以弟子从师入见于鲁南宫，武帝使使束帛加璧，安车以蒲裹轮，驾驷，迎申公至，时已八十余，以爲太中大夫，病免归，数年卒，弟子爲博士十余人，孔安国，周霸夏寛砀鲁，赐兰陵缪生徐偃，邹人阙门庆忌，申公卒，以诗春秋，授而瑕邱江公尽能传之，及鲁许生，免中徐公，皆守学敎授韦贤治诗，至丞相，子成以淮阳中尉论石渠，后亦至丞相，由是鲁诗有韦氏学，王式翁思事，免中徐公及许生爲昌邑王师，山阳张长安，幼君先事式，后东平唐长宾，沛禇少孙亦来事式，皆爲博士，由是鲁诗有张唐禇氏之学，张生兄子防卿爲谏议大夫，其门人琅琊王扶，陈留许晏，由是张家有许氏学，【按鲁诗，与韦贤同时者，有章氏学，后汉武荣治，韦氏章句有武氏学，不可悉载】。
陆德明曰：申公以诗经爲训故以敎无传，疑者则阙弗传，【儒林传】，号曰鲁诗，弟子爲博士者十余人，郎中王臧，御史大夫赵绾临淮太守孔安国胶西内史，周霸城阳内史夏寛东海太守鲁赐长沙内史，缪生胶西，中尉徐偃胶东内史阙门，庆忌皆申公，弟子。
汉艺文志鲁说二十八卷鲁故二十五卷
齐诗传授
汉书辕固，齐人以治诗，孝景时，爲博士诸齐，以诗贵显者皆固之弟子也，夏侯始昌，最明传后苍，苍字近君，东海郯人，通诗礼，爲博士至少府，授翼奉萧望之匡衡，衡授琅琊师丹，防理斿君，颍川满昌君都，由是齐诗有翼，匡师防之学。
陆德明曰：辕固生作诗传，号齐诗传，夏侯始昌授后苍，苍授翼奉，及萧望之匡衡，衡授师丹及伏理满昌，昌授张邯及皮容，皆至大官，徒众尤盛，后汉陈元方，亦传齐诗。
汉艺文志，齐诗传二十九卷，【苟悦汉纪云：辕固生作诗，内外传】后氏苍齐，故二十卷传三十九卷，孙氏故二十七卷，传二十八卷，杂记十八卷。
韩诗传授
汉书曰：韩婴，燕人推诗人之意，而作内外传数万言，其语颇与齐鲁间殊，然归一也，淮南贲生受之，燕，赵间言诗者，由韩生河南赵子事生，授同郡蔡谊，谊授同郡食子，公与王吉食，生授泰山栗丰，丰授山阳张就吉授淄川长孙顺，顺授东海发福，由是有王食长孙之学，汉艺文志，韩故三十六卷，【新唐书韩诗卜商序韩婴注二十二卷】内传四卷，外传六卷，【隋唐志十卷，】诗说四十一卷。
汉魏说诗不着传授者
伏生尚书大传，时或引诗，伏本鲁人，与申公先后同时，是鲁诗家伏湛，治鲁诗见本传。
淮南子鸿烈解集众手成书，其说诗不一，然家世鲁诗也，亦爲鲁诗。
贾谊新书説诗与鲁诗合，即驺虞可见矣。刘歆曰：诗始萌芽，天下众书，往往颇出，皆诸生杂説犹广立于学宫爲立博士，在汉之儒，惟贾生而已。
董仲舒春秋繁露及本集説棫朴云汉及白牡骍刚，诸诗与毛诗不同，是时，三家早出，盖三家说也。
司马迁曾向孔安国问故孔安国鲁申公弟子
刘向列女传，曾南丰讥其説诗多乖异，不知向家世鲁诗也，说苑新序亦然，向子歆好春秋左传及毛诗，其与毛异者，皆鲁诗。
班固白虎通多引韩诗内传亦时述鲁诗，汉书亦然，盖三家诗俱有之。
扬雄法言鲁颂閟宫之说乖异大抵亦出三家
蔡邕书鲁诗石经，其琴操亦多鲁说，唯独断载三颂之序，俱同毛公，朱氏经义考疑是鲁序与毛同者。
郑康成未笺，毛传时，其注三礼，多用鲁诗，兼出齐，韩见郑志，答张逸及郑驳异义。
王肃崔灵恩皆毛诗家其注亦时出三家说
凡例
一三家诗鲁最先出，齐次之，韩又次之，故所録遗说以鲁齐韩爲次间有，入则错次録之。
一经文所标，俱从毛诗不列其义，但録三家遗说，残章片语，俱加辑録，仍疏其得失于后。
一三家文字异者，与经书，子史所引，古文竒字统爲一卷，列之于首，以广见闻，其三家文字既异，仍别有意义者，重録于各章各句之，下书曰：某作某，然后可览其说焉，其文字异，而义同者不重出。
一古逸诗，或爲孔笔所删，或删后之诗，皆见经传，子史之引，述三家如雨，无正鼓钟般诸篇，句有逸出毛诗者，皆当辑録故统爲一卷，次于文字，考异后。
一三家齐诗，存者絶少，鲁训，故传亦复无多，唯韩诗亡于北，宋所存，颇见一斑，凡所辑録，必注明出于何书。
一鲁之孔安国，刘向，齐之匡衡，翼奉韩之王，吉诸人皆传一家之学，无所出入，其董江都贾长沙，班孟坚诸説未知的出何家者，则但标其名，郑司农少学韩诗，兼通齐鲁，后乃笺毛，今本所自言出于何家之说，分别书之。
一韩诗外传虽皆引诗，证事亦时见本义间有节録一三家训，故传说遗文，悉録原文，不遗一字，其他各家所引述，非有禆于经义者不録。
一是编本王氏诗考，更加搜，删正以成书，挂漏错失，在所难免，博雅之士，聊以爲津筏可也，其本论则具载诗沈中矣。
钦定四库全书
三家诗拾遗卷一
柳州府知府范家相撰
文字考异
孔頴达曰：毛诗文字异者，动以数百，盖不独说经之家，言人人殊矣，王厚齐诗，攷集经传子史及说文，尔雅所引与毛诗，字句殊别者，并入三家，诗说中虽极该博，颇无伦次，因重爲搜辑，所未偹，别爲一卷，用广学者之见闻，其如于之与于维之与惟斁之与射，古字本通者，虽异弗録。
国风
关睢在河之州，【説文】君子好仇，【尔雅，】参差莕菜，【说文】掺，差【说文，】展转反则【，楚辞章句】。
葛覃葛蕈 是艾是濩【并释文】
卷耳，我马防隤，【説文】虺穨，【尔雅，】我夃，酌彼金罍，【说文，】金【汉书注】，陟彼岨矣，【说文】□矣，【释文】，云何盱矣！【尔雅注】。
南有樛木，枓木【韩诗释文，】葛藟，蔂之【，楚词章句】□之【説文】□之【释文，】螽斯兮，【説文】。
桃夭，枖枖【一作□○説文】其叶，溱溱，【通典】。
芣苢芣苡 薄言撷之【并释文】
南有乔木桥，木【释文，】江之漾矣，【韩诗外传义别】羕矣，【説文长也】。
汝坟，汝坟【后汉书引韩诗】愵如调饥，【説文】惄如輖饥，【惄一作□，释文】朝饥，【韩诗，】鲂鱼防尾，【说文○后汉书作赪尾，】王室如，【释文】。
麟趾麟之顁【尔雅○注题也】
草虫防螡【尔雅】遘止【汉书注】
采苹采萍，【释文，】采薻【説文】于以鬺之，【汉书师古注烹也，】。
甘棠，召伯所庋，【说文，汉书】召伯所楬 ，勿刬勿扒，召伯所税，【并释文】蔽茀，【韩外传，】弗鬋，【汉书】。
行露何以防我屋【释文】
羔羊五它，【释文，】逶迤【释文，】袆□【韩内传，汉衡方碑同释】。
小星抱衾与帱【尔雅】
江有泛江有洍【説文】
野有死麕死麏【又作麇并释文】
何彼秾矣何彼茙矣【释文】
驺虞驺吾【刘芳义疏】
柏舟威仪，逮逮【，礼记】不可算也。【絶交论】晤，辟有摽【説文○辟又作擘，一作寤，澼义异】，胡臷而微，【释文】。
日月报我不术【文选注】
终风愿言，则疌【释文○，吕氏作疐】防，防其阴【韩诗】。
击鼔击鼓其鼞，【说文】死生挈濶，【释文】，于嗟敻兮，【韩诗】。
凯风黄鸟【太平御览】
雄雉遥遥，我思【説苑】我之懐矣，自诒伊慼【，左传】。
匏有苦叶，深则砅【説文履石渡水也，】雍雍鸣，□【説文盐铁论作噰噰，】旴日始旦，【易释文，姚氏引诗】。
谷风采蘴 ，泾以谓浊【释文】，我今不阅 ，扶服救之，【礼记】育，諊【释文】宻勿同心【，文选注僶俛也，】伊予来，勚【尔雅，】无以下体，【外传，】既诒我肄，【尔雅注】。
式微中露【列女传】
旄邱留离之子【又作鹠离○尔雅】
兮山有蓁，【释文，】硕人扈扈，【韩诗○释文，美貌】。
泉水防彼泉水，【说文直视也，韩诗作秘一作泌，】饮饯于坭，【释文】。
北门室人交徧防我，【释文】亦已焉哉？【韩诗外传】。
北风其虚其徐【尔雅】
静女静，女其【，又作祩好也，○説文】僾而不见【，说文】。
新台，新台有玼，【齐诗作有跐，韩作有漼，】得此蠒，【并説文】。
二子乗舟中心洋洋【説文】
柏舟，□彼两髳，【，髳亦作□，优亦作紞，并说文】，实维我□，【韩诗】。
墙有茨墙，有荠【説文】中防【汉书，】不可扬也，【韩诗】。
君子偕老，祎祎它它【尔雅，】□发【説文】不屑鬄也，【周礼注】玊之瑱兮【说文，】是亵绊也， 邦之媛也，【并説文媛也释文作援也，】。
鹑之奔奔贲，贲 姜姜【礼记】人而无良，【韩诗外传】。
定騋牝骊牡【説文】
相鼠何不遄死【史记】
载驰大夫軷渉【仪礼疏】言采其【説文系传】许人訧之【释文】淇奥淇澳 菉竹【大学】菉【韩诗】喧兮 有斐 諠兮【俱大学】有邲君子【韩诗】赫兮愃兮 琇莹 防弁【俱説文】
硕人防衣【説苑】檾衣【説文】衣锦，尚防【中庸】，尚景【仪礼】尚蘏【，尚书大传，】覃公【，白虎通】栖【尔雅，】□首蛾眉，【説文】翟蔽以朝，【周礼注】北流，□□ 施罟，濊濊 防，防 鲅鲅【，并说文】。
氓敦丘【，尔雅○注如覆，敦者】波，涕涟涟【，楚词章句】履，无咎，言【礼记注，】渐车帏裳，【仪礼疏】信誓，【説文】。
竹竿淇水浟浟【释文】
芄兰艽兰之枝，【説文】虽则佩防，【周礼注，】垂带萃兮， 能不我狎，【并韩诗】。
河广曾不容【説文】
伯兮焉得藼草【説文】萲艸【尔雅】
秛黍彼黍防防【説文】中心愮愮【尔雅】
君子于役鸡栖于时【羣经音辨】
君子阳阳左执翳【説文】
中谷□其干矣【説文】惙其泣矣【韩诗】
爰雉罹于防，【説文】于罦【説文】尚寐无讹，【释文】。
大车噋噋，【广韵】毳衣，如【一作罽，】毳衣，如【説文】。
大叔于田，两骖如舞，【家语】，火烈具举，【文选注】膻，裼【説文】。
清人左旋右搯【説文】二矛重鷮【韩诗】
遵大路无我□兮【説文】
同车蕣华【説文】佩玊锵锵【楚词章句】
东门有靖家室，【韩诗，】，有静家室，【太平御，覧艺文类聚】。
风雨风雨湝湝【説文】
子衿，子防【石经，】兮逹兮，【説文达他末反，不相遇也，】子宁不诒音，【韩诗】蔓草，清扬防兮【玊篇，韩诗作青阳】。
溱洧潧与洧【説文】方洹洹兮【韩诗】方灌灌兮 秉菅 恂□且乐【并汉书】恂盱【韩诗】
还子之嫙兮【韩诗，】营兮【齐诗，】遭我乎？之间兮，【水经注一本作□】，嶩【齐诗，】并駈从两豜兮，【説文】婘兮，【韩诗】。
南山横由其亩【韩诗】
甫田维莠乔乔【法言】婉兮□兮【説文】
卢令卢泠泠【韩诗】獜獜【説文】
敝笱其鱼遗遗【韩诗】
载驱簟笰朱鞟 齐子旦夕 垂辔尔尔【并释文】
倚嗟倚，嗟防兮【集韵，】四矢变兮， 舞则纂兮，【并韩诗】。
葛屦攕攕，女手【説文○韩作纎纤，】宛如左，僻【説文】好人媞媞，【楚词章句】，是以爲利，【吕氏读诗记】。
伐檀河水，淸且防漪，【尔雅，】欿欿伐轮兮，【石经】。
蟋蟀蟋蛳【説文】
山有枢山，有蓲【石经，】□【尔雅，】它人是媮，【文选注】。
扬之水素衣朱绡【鲁诗】
绸缪邂觏【韩诗】
杕杜独行焭焭，【文选注，】胡不次焉，【崔灵恩集注】。
有杕逝肯适我【韩诗】
采苓采蘦【説文】
车粼寺人之伶【韩诗】
驷铁四臷，【汉书】驷驖【説文】载猃猲獢【説文】。
小戎防环胁，駈 阴靳 騧，□是骖，【并释文】，沃以觼軜，【説文】竹閟，绲縢，【仪礼注，】竹防【，周礼注】愔愔，良人【列女传】。
蒹葭泝洄 泝防【尔雅】
终南有屺有堂，【崔灵恩集注】顔如渥，沰【韩诗，○又作渥赭】。
晨风鷐风【説文】宛彼北林【周礼注】
无衣与子同襗【説文○注防衣袴也】
权舆胡不承权舆【尔雅注】
宛丘子之荡兮【楚词章句】鹭纛【尔雅】
衡门可以疗饥【韩外傅】
东门市也媻娑【説文】谷旦于嗟【释文】
墓门谇予不顾【楚词章句】
防有卭有防，□【説文】防□【石经】防□，【仝上】。
月出，月出皦兮，佼人僚兮【释文，】佼人刘兮，【又作嬼○羣，经音辨，】泽陂，有蒲与茄，【樊光注尔雅，】硕大且婘，【释文，】阳如之何？【鲁诗】□，【説文】硕大，且□【韩诗，】硕大，且□【説文】。
素冠棘人脔脔兮【説文】
苌楚旖旎其华【楚词章句】
匪风，匪风□兮 摡之，釡【説文】匪车揭兮，【韩诗】。
蜉蝣衣裳，□□【説文○注防五采，鲜色也，】堀阅【説文】。
候人何戈与缀【，礼记注】嬒兮蔚兮，【説文女黑色爲嬒，】婉兮□兮，【崔灵恩注】。
鸤鸠，其弁伊【説文置玊也，周礼注作綦】，心若结兮，【礼记】。
七月，一之日防冹，二之日颲颲，【说文○崔灵恩栗烈作栗冽，】七月鸣，鴃【赵岐孟子注，】献肩，【周礼注，】食郁及藿，【説文】黍稷童稑，【周礼注，】纳于□阴，【説文】称彼兕，觵受福无疆，【礼记注】。
防鸮□天之未阴雨，【説文】彻彼桑，杜【韩诗，】予羽燋燋，【释文，】予尾消消，【孔氏经文】脩，脩【释文】，唯予音之，哓哓【説文○玊海遗作憢憢】。
东山霝雨 ，熠熠宵行，【并説文】雚鸣，【説文小爵也，】烝在蓼薪，【韩诗，】破斧四国，是匡【韩诗，】四国是讹，【尔雅注，】四国是揫，【董氏】。
狼跋载疌其尾，【又作踬，】，赤，舄。掔掔【，又作几几，并説文】。
小雅
鹿鸣视民不佻【左传】
四牡，周道郁夷，【汉地里志，】委夷 ，威迟【释文，】威夷，【韩诗，】痑痑骆马【説文汉书文作驒驒】。
皇华侁侁，征夫【楚词章句】莘莘，【国语】，我马维骄，【説文】周爰谘谟【，淮南子】常棣萼，不韡韡【説文○郑注不作跗，】防鸰，【释文，】外御其侮，【左传国语，】饮酒之□，【説文】。
伐木伐木所所【，説文】有酒醑，我【释文，】竷竷鼓，我【説文】壿壿舞，我【尔雅，】竷竷舞，我【崔灵恩集注】。
天保，俾尔剪谷，【闻人滋尽也，】吉圭爲饎，【仪礼飨词韩诗，亦同】絜，蠲【周礼疏】采薇，靡所归聘，【释文，】彼薾维何？【説文】。
出车我出，我舆【荀子】旂旐，英英 ，猃狁于攘，【释文】。
杕杜檀车【韩诗○石经作防防】
鱼丽物其指矣【荀子】
南有嘉鱼烝然□□【读诗纪】蒸然【韩诗】
蓼萧和鸾噰噰【贾谊新书】
湛露愔愔夜饮【韩诗】懕懕【説文】
菁莪蓁蓁者莪【韩诗】
六月我是用戒【盐铁论】整居焦护【尔雅】
采芑朱绂斯皇，【释文，○绂亦作芾，】朱绋，【白虎通】振振嗔，嗔【説文】啴啴推，推【汉书】。
车攻东有圃草，【韩诗，】囿草【后汉书】甫草，【羣经音辨，】薄狩于敖，【水经注】，抉拾旣次，【周礼注○集韵，抉作夬，】助我举，防【説文】赤绋，【白虎通】。
吉日既祃既禂，【説文】麀鹿噳噳，【口羣向上也，○説文】其麎，孔有【尔雅，】伾，伾俟俟【説文○释文，儦儦作爊爊，】駓駓騃騃，【韩诗】。
庭燎鸾声銊銊【説文】
祈父圻父【左传】尸雍【韩外传】
白驹在彼穹谷【韩诗】
我行其野，言采其蓄。【释文，】不唯旧，因【白虎通】，诚不以富，【论语】斯干，约之格格，【周礼注，】椓之柝，柝【释文，】如矢斯，扐； ，如鸟斯□，【并韩诗，】载衣之，【释文】。
无羊九十其【释文】或寝或譌【韩诗】
节南山，维石严严，【羣经音辨】，天方荐防【説文】天子是痹，【苟子】，忧心如炎，【韩诗，○炎字书作焱，】□国之钧，【汉书】卑，民不迷【，荀子】昊天不庸，【韩诗，】既怡既怿，【释文】。
正月，不敢不局，【释文，】民之譌，言【説文石经作僞】，不敢不□， 虺蜥【説文】忧心瘐瘐，【玊海补遗】燎之方，扬能或灭之【，汉书】，亦孔之昭！【中庸】，协比其邻，【左传】夭夭是加，【蔡邕传】防，防彼有屋【説文】速速，方有谷，【后汉书】茕独，【孟子】。
十月朔日辛卯【，宋本朱传○，魏了翁曰：十月之交，则十一月矣，是周人朔月也，故曰：朔月辛卯，○按误月爲日始于元板，】日月鞠，防 山冡卒崩，【汉书】蘩，惟司徒【韩诗，】皮，惟司徒中术，膳夫掫子，内史万唯师氏，橜惟趣马，【俱汉书注】艳妻，傓方处【説文○汉书煽作扇，】宻勿从事 防口，嗸；嗸，僔防背憎，【并説文】悠悠我悝，【尔雅，】我防【，顾野王】。
雨无正听言则对【汉书】熏胥以痡【韩诗】
小旻噏噏呰呰，【荀子○汉书歙，歙訿訿】，寔用不就，【韩外传，】民虽靡腜，【韩诗○，王肃作靡怃】，不可暴虎，【盐铁论】战战矜矜，【左传】。
小宛，翰飞戾天，【薛君】螟， 嬴【説文】毋忝尔所生，【古文孝经】疹寡，【韩诗，】宜犴宜狱，【韩诗】冝豻【汉书，】念彼先人，【春秋繁露】。
小弁小卞，【汉书】儵儵，周道【玊海补遗】惄焉，如疛【释文，又作如防】，疹如疾首，【释文】，譬彼瘣木，【説文】。
巧言，大猷【説文】谮始既减，【韩诗○説文作既涵，】趯趯毚，【韩诗，】圣人谟之【释文，】既微且□，【説文】。
何人斯我心施也【韩诗】
巷伯緀兮斐兮，【緀白文也，斐又作菲，○释文，】鉹兮哆兮，【説文○崔灵恩集注作侈兮哆兮，○玊海补遗又作哆兮誃兮，】取彼谗人，【礼记注，后汉书】劳人，慅慅【玊海补遗】。
谷风弃我如遗【新序】
蓼，莪，蓼蓼者仪，【释○莪，释文作义，义同】瓶之□矣，【説文】。
大东周道如底，【孟子】其平如砥，【楚词章句】苕苕，公子行彼周道，【同上】，采采衣服，【韩诗】，哀我瘅人，【尔雅，】琄琄佩璲，【尔雅疏】，□彼织女，【尔雅，】东有启明，【同上，】有冽晷泉，【释文】。
四月，百卉具腓，【韩诗○玊海补遗作具痱，】匪鷻匪鹚，【説文】尽萃以仕，【释文】乱离，斯莫【韩诗，】爰其适归，【史记】。
北山，普天之下，【孟子】率土之宾，【汉书】，或憔悴事国，【左传】。
小明眷眷，懐顾【文选注】无常，安处【汉书】瘅，我不暇【释文】。
鼓钟忧心且怞【説文】鼓钟伐臯【周礼注】
楚茨楚，楚者薋【，楚词章句○汉书注茨，】祝祭于□，【作荠，】馥芬，孝思【説文薛君文】。
信南山维禹，之【选注，韩诗周礼稍】，既瀀既渥，【人注】防防原隰【説文周】取其血，膫【礼疏】。
甫田圃田【説文】箌彼甫田，【尔雅，】或芸或芓，黍稷儗儗，【韩诗，】以我齍明 ，田俊【汉书并】。
大田以我剡耜，【释文，】不蓈不莠，【尔雅】螟，蟘【説文】螟【，同上】蛑，贼【释文，】有黤【，同上説文○韩诗，】有晻凄凄，兴雨祁祁，【作弇，吕氏】此有不敛积，【春秋崔灵恩】。
瞻彼洛矣，韎韐有赩，【集注白】琕琫容刀，【虎通】。
桑扈受福不傩，【释文説文】兕觥，其□【解字】匪交，匪敖【説文】匪徼匪傲，【左传】。
有頍先集，维防【汉书尔，】乐酒，今昔【雅注，楚词】。
车舝展彼硕女，【章句，】高山卬止【，刘向】以愠，我心【説文】。
青蝇，謍謍青蝇，止于棥【，韩诗説文史记樊作蕃，】谗言罔极，【汉书】宾筵，宾载手防【作藩，】威仪贩贩，【汉书】威仪，佖，佖 仄，弁 屡舞，姕姕 ，酌彼漮爵，【并説文】。
采菽，匪交匪舒，【荀子】觱沸滥泉，【释文】滭沸，【玊海】君子所诫，【晏子春秋】赤绋在股，【白虎通】，福禄攸同，【左传】便蕃左右，亦是帅从，【左传】便便，左右【韩诗，】绋缡维之，【尔雅，】优哉防哉！聊以卒岁，【左传】，福禄肶之，【释文】。
角弓觲觲，角弓【説文】雨雪麃麃，晏然聿消，【荀子】曣晛聿消，【韩诗，】如食仪，饇【仝上】，莫肯下隧，式居屡骄，【苟子】。
菀柳上天甚神，无自瘵也。【国策，○韩诗作甚惂】。
都人士狐裘黄裳，万民之望【，贾谊新书】薹笠，【尔雅】。
采緑采菉，【楚词章句】言鬯，其弓【释文】，薄言覩者，【释文】。
隰桑瑕不谓矣【礼记注】
白华泱泱，白云【韩诗，】淲沱北流，【説文○徐曰：沱沼也，今别作池非】念子防防【説文】视我防，防【韩诗】。
緜蛮缗蛮【，大学】岂敢惮行，畏不能趋，【韩诗】。
苕华三星在霤【释文】
大雅
文王本枝百世，【左传】，娓娓文王【，崔注】陈锡载周，【左传】，惟周之士，不显奕世，【后魏礼志，】述脩厥德，【汉书】仪监于殷，峻命不易，【大学】上天之縡，【扬雄传】。
大明天难谌斯，【汉书，】磬天之妹，【韩诗，】允懐多福【春秋繁露】在郃之阳，【风俗通】，其旝如林，【説文】坶野洋洋，【水经注】，四騵彭彭【，公羊疏】，谅彼武王， 率伐大商，【释文】。
緜陶陶穴【説文】来朝，趣马【顾野王】周原□，□【韩诗，】聿来相宇，【新序】，爰挈我龟，【释文，】卑立室家，【仝上】，其乘则直，臯门有亢，【释文】，亦不殒厥问，【孟子】畎夷喙矣，【左传注，】犬夷呬矣，昆夷駾矣，【説文】。
棫朴奉璋，俄俄【释文，】烝徒檝之，【説文】雕琢其章，【荀子○周礼注章作璋，】亹亹我王【，荀子】。
旱麓，璱彼玊瓒【説文○周礼注瑟作卹，】延于条枚，【外传吕氏春秋同】，思齐神罔时，侗【説文】厉假不瑕，【集韵】，古之人无择【，韩诗】。
皇矣，求民之瘼，【汉书】，唯此二国 ，唯此四国 ，此唯予度【论衡】其椔，其翳【玊海补遗○翳，韩诗作殪，】维此文王，【左传】攘之，鬄之【释文，鬄又作捌，】莫其德音，【左传】王此大国，【仝上】，天立厥妃， 患夷载路，【释文，】克顺，克俾俾于文王，【礼记】无然畔换，【汉书注】，以遏徂莒，以笃周祜，【孟子】隆冲【，韩诗】崇庸，【齐诗，】崇墉，圪圪 与尔临防【説文】执谇，连连 攸馘，【释文，又作聝】，是禷是祃，【説文】。
灵台经始勿悈，【玊海补遗】白鸟鹤，鹤【孟子】白鸟皜皜，【新书，】蒙瞍奏工【，楚词章句】巨业，维枞【説文】。
下，武应侯顺德，【家语，淮南子同】，昭哉来御，【汉书注】来许，【汉碑，】愼其祖父【后汉书注】。
文王有声，欥求厥宁，【説文】匪亟，其欲【释文玊海补遗作匪悈，】匪革其犹【，礼记】度是镐京，【同上，】既伐于崈，【尚书大传】筑城伊洫，【释文】。
生民不□，不□【説文】克岐，克防 ，禾颖穟穟， 瓜瓞，菶菶【説文】瓞，□□【释文，】拂厥丰草，【韩诗，】诞降嘉谷，【説文】维，【尔雅，】或舂或，【仪礼注，】或或舀，【説文】淅之溞，溞【尔雅，】烝之烰，烰【説文】有台，【白通，通】取抵以軷，【説文】后稷兆祀，【礼记】，其馨始升，【释文】。
行苇，维叶柅柅，【文选注】敦弓既彀，【説文】肆筵设杌，【楚词章句】骀背，【春秋繁露】。
鳬鹥公尸来燕醺醺【説文】
假乐嘉乐，【左传中庸】宪，宪令德 ，保佑命之，【中庸】，不骞不忘，【春秋繁露】不不忘，【文选注】。
公刘思戢，用光【孟子】于邠斯观，【白虎通】汭防之，即【周礼注，】陟则在甗，【释文】。
泂酌可以饙饎【説文】
卷阿嗣先公酋矣， 祓禄【，尔雅】哕哕，其羽【説文】。
民劳，迄可小康，【汉书，】防不畏明，【説文防会也，】是用大，【左传】揉远能迩， 以谨昬，怓【释文】。
板上帝版版，【説文】下民，卒【，礼记】无然呭呭，【释文○，尔雅作泄泄，説文作詍詍，】辞之绎矣，【説文】老夫懽懽，【尔雅，】民之方，念防【説文】敬天之威，不敢驰驱，【后汉杨秉传】多，将謞謞【説文】听我，敖敖【玊海补遗】，天之诱民，【礼记】。
荡荡荡上帝，【玊海补遗】，天命匪訦，【韩诗】匪忱，【説文】会是彊，圉【汉书注】，尔德不明，以无陪无卿，不明尔德，以无陪无仄 ，式号式謼，【汉书】，殷鉴不逺在夏后之世，【国语】侯，诅侯祝 ，既諐尔止，【释文】。
抑懿戒【，国语】有牿德行，【礼记】诰尔民人，【盐铁论】愼尔侯度，【左传】白圭之防【説文】子孙，憴憴【释文，】不諐于仪【，左传】我心懆懆，【五经文字，】诲尔，忳忳【礼记注，】无言不酬，【外传】借曰：未知【汉书】不谮不贼，【释文】。
桑柔其下，侯洵【説文】国歩斯矉【仝，上】告女忧，卹诲女序爵，鲜不用濯，【墨子】泰风有隧，【尔雅，】迸云不逮，【释文○迸，又作拼】，自有胇膓，【同上，】往以中垢【外传】。
云汉蕴隆，炯炯【韩诗，】爞爞【説文】耗燡，下土 ，山川 有哕，其声【説文】云如何？悝【尔雅，○释文作防】赫赫惔，惔【韩作炎，炎】如惔如樊，【，惔，韩作炎】防哉？冡宰【并释文，】胡宁疹，我以旱，【韩诗】。
崧高嵩高，【礼记】峻极于天，【中庸】爲周之翰【，礼记】王践之事，【韩诗】有防其城，【释文，】锡尔介圭，【尔雅，】申伯番番，既入于徐【，楚词章句】。
烝民蒸民， 秉夷【，孟子】四牡，騯騯【説文○释文作駫駫，】彊圉，【汉书】韩奕有晫，其道【释文】，王赐韩侯，【周礼注，】钩膺镂，鐊【説文】浅幎，【朱注幎，又作幦，】侄娣从之，【白虎通】，其追其貉，【説文】献其豼皮，【释文，白狐也，】。
江汉武夫潢潢，【盐铁论】肇敏戎功，【后汉周举传，】弛其文德，恊此四国，【礼记○注弛施也；协，和也】。
常武既儆既戒，【周礼注】，敦彼淮濆，【説文】民民翼翼，【释文】。
瞻卬女反脱之【，汉书】鞠人伎，忒 舍尔介，逖【説文】邦国殄顇，【汉书】。
三颂
清庙逡奔走在庙【礼记注】
维天于穆，不似【正义引孟仲子】誐以溢，我【説文○集韵作誐，以谧我】，何以恤我？【左传○注诗，疑别有本】。
烈文四方其顺之【左传】
天作彼徂者岐【韩诗】子孙其保之【説苑】
我将维天，其佑之【释文，】仪式刑文王之德，【左传】。
时迈薄言振之【韩诗】
执竞锽锽 □□【説文】
思文饴我厘麰，【汉书○贻释文，作诒牟作，】贻我嘉，【韩诗】。
有瞽应县鼓，【周礼注】，肃雍和鸣，【礼记○雍，尔雅作噰】。
濳橬【尔雅取鱼其】涔有多鱼【韩诗】
雝雍【论语以雍彻】
载见鞗革有玱【説文】
闵予茕茕在防【説文○文选注作惸惸，汉郊祀志作焭焭，】陟降廷止，【汉书】小毖，甹夆【尔雅，】辛赦，【韩诗】。
载芟其耕，郝郝【尔雅】有防其耜，【集韵】绎绎，其达【尔雅，】緜緜其穮【説文】有苾其香，【释文】。
良耜，其镈斯防，【集韵，周礼注同，】既茠荼蓼，【説文】以茠□蓼【玊海补遗】防之，秩秩【説文】杀时牡，【释文】。
丝衣素衣，其防弁服，俅俅【説文○尔雅，戴弁俅俅，】不防不傲，【释文，】不虞不骜，【史记】，自羊来牛，【韩外传，】鼐鼎及哉，【史记○注哉？音资】。
酌汋【左传苟子】勺【内则】
赉铺时绎思【左传】
般堕山【释文】于皇明周【白虎通】
駉在駉之野 有驈有騜【説文】有骓有 有骝有骆有驔有防【并字林】
有駜鼓渊渊【释文】
泮水薄采其荇，【白虎通】其旂，伐伐【羣，经音辨，】言采其。 束矢，其【説文】鬄彼东南 ，犷彼淮夷，【韩诗】。
閟宫实始，戬商 稙稚，尗麦【説文】荆茶是征，【史记】鲁侯，是曕【説苑】寝庙奕奕，【蔡邕独断】，王谓叔父【，礼记】遂幠大东，【韩诗】。
那 鼗鼓，鼘鼘【説文】庸鼔有檡【释文，】奏嘏【玊海补遗】。
烈祖亦有和鬻【説文○通释和作盉，】奏假【中庸】，鬷假【左传】。
鸟殷社，芒芒【史，三代世表，褚先生】，奄有九域，【韩诗，】惟民所止，【大学】，百禄是荷，【左传】。
长发王，桓发【韩诗，】海水有截，【水经注】，至于汤跻，【礼记】圣敬日斋，【释文，】布政优优，【左传】，百禄是揫，【説文】爲下国，畷邮【韩诗，】爲下国，骏蒙【荀子○大戴记作恂防，】何天之？敷奏其勇，【大戴】武王载坺【説文荀子作载发】，则莫我敢遏， 包有三枿，韦顾既伐，【俱汉书，】爲下国骏駹，【齐诗】。
殷武防入其阻，【説文】四方是极，【汉书古今人表】京师，翼翼【韩诗，○后汉书樊凖传仝】。
右羣书文字考异，凡一千数百有竒或音义同而字异，或音义，字形俱异，其中古今文字虽殊，本无二致者，録之以广见闻而已，若一句之中，一字之异，与毛诗各成一説皆三家之支流，余裔也，已采其义，可旁通者，别入拾遗，本文中矣。此本王氏诗，攷更加删，以次分篇，一览可得，颇费日力，但寡学闻，尚多挂漏，又随得随録一篇之内，先后不无失次，学者谅之。
三家诗拾遗卷一
钦定四库全书
三家诗拾遗卷二
柳州府知府范家相撰
古诗
诗自三百五篇，而外见于经，传子史之称，引者或指爲孔笔删存之余，而非然也，诗之有关于礼仪而不可缺，如采齐，肆夏新宫，貍首诸篇，孔子方考正之，无由岂肯删而去之哉？昔朱子尝欲采韩诗章句，于文选注中而深宁王氏，因有诗攷之作，然率随手掇拾，漫无条理，縁重爲搜辑，所未及，分爲四篇，一曰篇辞俱，一曰篇名存辞，一曰篇辞俱存，一曰诗句存篇，名，各疏其出处于每条之下，其非周之，诗而见于杂家之称述者，无征不信，概置弗録。
篇辞俱一
商颂七篇
国语戴公之大夫，正考父校商之名，颂于周太师，得十二篇，归祀其先王，孔子録之，以备三颂，今亡七篇。
商齐七篇
大戴记，凡雅二十六篇，八篇，废不可歌，商齐七篇，可歌也，郑氏谓商，即商颂非也乐记商者，五帝之遗声齐者，三代之遗声也，今之矣。
太史公谓古诗三千余篇，孔子去其重，取其可施于礼仪，上采后稷下述殷，周之盛，至幽，厉之缺，爲三百五篇，其云三千余篇，虽别无所考，要之古诗之遗多矣，其篇名间有存者，録之下篇。
篇名存诗辞二
南陔白华华黍由庚崇丘由仪
右六亡诗篇，名毛诗有之，三家则亡，陆德明曰：此六篇，周公制礼，用爲乐章吹笙，以播其曲，孔子删定三百十一篇，及秦而亡，子夏序诗篇，义合，编故序存而诗亡，朱子以序爲衞宏僞作不足信，乃本洪迈，王质，郑樵之说断爲笙，本无词，而非阙文，又据刘敞说，谓乡饮酒及燕礼举，此六诗皆曰笙，曰乐，曰：奏而不言，歌爲有声无词之证，又文选张揖上林赋注云：小雅之材七十四人，亦除笙诗言之，然后儒多以汉唐旧说爲是。
晋束晳，亡诗六篇，盖本之夏侯湛湛先有周诗，其序曰：周诗者，南陔白华，华黍六篇，有其防而亡其词，湛续其亡，今湛诗无存，而晳独传，尊朱子者，咸讥其无庸，也。
王夏肆夏昭夏纳夏章夏齐夏族夏祴夏骜夏
周礼，钟师掌金奏，凡乐事，以钟鼓奏九夏，郑注夏，大也，王出入，奏王夏，尸出入，奏肆夏，牲出入，奏昭夏，四方宾客来奏纳夏，臣有功奏章，夏夫人助祭，奏齐夏，族人侍燕，奏族夏，客醉而出，奏祴夏，公出入，奏骜夏，九夏皆诗篇，颂之类也，此歌之大者乐崩，亦从而亡。是以颂不能具也。
国语金奏肆夏，樊遏渠，天子以飨元侯也，韦昭注肆夏，一名樊韶夏，一名遏纳夏，一名渠，即周礼九夏之三，吕叔玊云肆夏时迈也，樊遏执竞也，渠思文也，二说微异，【叔玊汉时人着诗，说杜子春周礼注引之，】如所云，则九夏仅阙其六，与郑不同，然樊遏渠，实非九夏也，如肆夏即是樊，何以国语？既曰肆夏，又曰：肆夏樊乎？樊遏即执竞，何以但云肆夏，樊不云樊遏执竞，渠思文乎？盖吕以肆夏，爲时迈者，以时迈有肆于时，夏之文耳，因牵连及之，谓樊遏即执竞渠，即思文而二诗，并无明文，可证韦昭因之小变，其说皆不足信也。天左传载穆叔如晋，金奏肆夏之三，穆叔不拜其云，肆夏之三，谓连奏肆夏，昭夏纳夏也，故穆叔曰三夏，天子所以享元侯也，如吕韦说，则享元侯之意安在？当以郑氏爲正。
郑以九夏爲颂类者，孔氏谓歌类乎颂，非必俱颂诗也，郑樵刘敞直，谓九夏皆有声无词，与笙诗同益不足信，唐皮日休有，九夏系文。
采齐【一作荠】
周礼乐师敎乐仪，行以肆夏，趋以采齐，郑注诗篇名。
新宫
仪礼燕礼，升歌鹿鸣，下管新宫，大射礼，乃歌鹿鸣，三终乃管新宫三终，郑注新宫小雅，诗篇，名郑，知爲小雅诗者，以其与鹿鸣并举也，左传，叔孙昭子聘宋，宋公享之，赋新宫，或云即斯干之诗，则何所取义？而赋之乎？【唐邱，光庭有亡诗】。
河水
左传公子赋河水公赋，六月，杜注诗也，义取朝宗于海，韦昭注，国语谓即彼流水之诗，无所征。
茅鸱
左传叔孙穆子食庆封，庆封泛祭，穆子不悦，使工爲之诵茅防杜注诗刺不敬王也，【邱光庭亦有亡，诗】。
鸠飞
国语，秦伯赋鸠飞，公子赋河水，韦昭谓即小宛之首章，盖以首二句有鸠飞二字也；按，内外传引诗，未有舍篇名而别拈诗中一二字，以命篇者，盖诗也。
九德之歌
周礼九德之歌，九防之舞，于宗庙之中奏之，若乐九变，则人鬼可得而礼矣。注九德，即九功之歌，今轶。
武宿夜
礼记，声莫重于升歌，舞莫重于武宿，夜注舞曲，名皇氏曰：师说书传云：武王伐纣，至于商郊，停止宿，夜士卒皆欢乐，歌舞以达旦，因名爲武宿夜，其乐亡也。
按熊氏谓即大武之诗，考乐记，冕而总干，舞大武，是大武固爲舞曲，但诗中不见宿夜之义，且记何不云声？莫重于升歌，舞莫重于大武乎？
史辟史义史见史童史谤史宾
大戴记，凡雅二十六篇，其八篇，可歌歌鹿鸣，貍首鹊巢，采蘩，采苹伐檀白驹，驺虞八篇，废不可歌七篇，商齐可歌也，三篇间歌史辟，史义史见史，童史谤史，宾十声 按史，辟史义等名，不知所解，其曰间歌，自是歌诗篇，名曰十声，则合两篇爲一声，故合商齐七篇，爲十也。商齐爲五帝，三代遗声，商齐之人识之，故列于雅。
明明崇禹生开
周书世俘篇，籥人奏武万献明明三终，奏崇禹，生开三终，注曰：明明崇禹，生开诗篇名。
招雍肆夏孝成
尚书大传，维五纪，奏钟石论人声，招乐兴于大之野，报事还归，二年□然，乃作大唐之歌，招爲宾客，雍爲主人，始奏肆夏，纳以孝成，按孔子纯取周诗定爲三百，则中天之诗，在于弗録，但如所言，则肆夏之名，其始于有虞，而周仍之欤？
以上篇名存，诗词之诗，如笙诗九夏，采齐，新宫诸乐章，皆自孔子未删诗之前，其他非周诗及无关礼仪之篇，或删自圣笔耳，王氏诗攷杂入驾辨【，楚词大招伏羲驾辨，楚劳商只，文选注伏羲作琴，始造此曲，】纲【隋乐志，伏羲有网，夏侯辨乐论，亦云】丰年，【辨乐论，神农教民食谷，有丰年之咏，】八阕，【吕氏春秋葛天氏歌八阕，一曰载民，二曰鸟，三曰遂草木，四曰奋五谷，五曰敬天常，六曰逹帝功，七曰振地德，八曰总万物之极，凡诗八阕，】晳阳，南阳初虑，朱干苓落归来，缦缦，【尚书大传，虞传维元祀，巡守四岳，八伯，每至其方贡两伯之乐，其歌晳阳云云，】破斧【，吕氏春秋夏，孔甲作爲破斧之歌，实始爲南音】燕，燕【吕氏春秋有娀氏，二女作歌，一终曰燕，燕始爲北音，】晨露【，吕氏春秋汤，命伊尹作大濩，歌晨露，】黄竹【，穆天子传，】诸篇名皆子书杂说，且孔子纯取周诗，凡自殷以前原所弗録耳，古乐篇名不可悉纪，如扶来立本，【伏义】，扶持下谋，【神农】咸池，大卷云门【，黄帝】承云，六茎【颛顼，】六英，【帝喾】大章，【尧】大韶，【舜】大夏，【禹】大濩，【汤】皆传之自古，而诗并无闻，至如阮籍称少昊歌，鳯鸟之迹，夏侯太初论黄帝有龙衮之颂，尚书中候载成王有鳯皇之歌，悉已无稽，其如大禹玊牒之词，许由箕山之歌，皇娥白云之歌，葛天捉□之歌，虽有篇有辞，明出后人之手，与箕子麦秀之歌无异，又如列子以不识不知四句，即康衢之童谣，吕氏春秋以普天之下四句，乃虞舜自作之诗，三国志曹髦纪何晏，引一人有庆，兆民赖之二句，谓是诗文，殆是传讹。
篇名诗词俱存二
貍首
今日泰射四正具举，大夫君子，凡以庶士，小大莫处，御于君所，以燕以射，则燕则誉，【以上见小戴记】。
弓既平，张四侯且良，决拾有常，既顺，乃让乃揖，乃让乃跻，其堂乃节其行，既志乃张。
射夫命射，射者之声，御者之旌，既获卒莫，嗟尔不宁，侯爲尔，不朝于王所，故亢而射女强食，食尔曾孙侯氏，百福【以上，大戴记投壶篇，○考工记，梓人祭侯辞与投壶，下六句略同，而稍异曰：唯若寜侯母，或若女不宁侯，不属于王所，故抗而射女，强饮强食，诒女曾孙，诸侯百福，岂祭侯亦用貍首邪】。
周礼钟师，凡射，王以驺虞爲节诸侯，以貍首爲节，郑注诗篇名歌，貍首者乐防时也，小戴投壶篇，命者曰：请奏貍首，而其辞不载，载射义中只八句，大戴投壶载，其辞多十九句，长短不齐，疑有阙文。
诗无貍首之义，或谓原壤登木之歌，即此篇句，固非刘氏小传，或曰：即鹊巢，文似之，此则既有貍首，又有鹊巢尤非。
祈招
祈招之愔愔，式昭德音，思我王度，式如玊式如金，形民之力，而无醉饱之心。
左传子革对，楚灵王曰：昔穆王欲肆其心，周行天下，将皆必有车辙马迹焉，祭公谋父作祈招之，诗云：云杜注祈父，周司马世，掌甲兵之官，招其名，此诗。
辔之柔矣
马之刚矣，辔之柔矣，马亦不刚辔，亦不柔，志气麃麃，【一作志之尘尘，】取予不疑，【注尘尘，和也不疑，和之至】。
左传？晋侯言卫侯之罪，使叔向告二君，国子赋辔之柔矣，其辞不载，杜注诗也，义取寛政以安诸侯，若柔辔之驭六马也，周书太子晋解，师旷请归王子赐之，乘车四马，曰：太师亦善御之，师旷对曰：御吾未之学也。王子曰：女不爲夫时诗云云。
征招角招
畜君何尤
孟子，赵岐注乐诗也， 孔子删诗于世本中，故同时之诗，不録。
乐诗
舟张辟雍鸧鸧相从八风回回鳯凰喈喈
尚书大传乐日篇载此诗
支
天之所支不可壊也其所壊亦不可支也
国语衞彪傒适周，见单穆公曰：苌刘其不没乎？周诗云云，昔武王克殷，而作此诗也，以爲饫歌，名之曰支，以遗后之人，使永监焉，夫礼之立成者爲饫【立而行礼，】昭明大节而已，少曲与焉，【诗乐少章曲也，】按内传所称与外传略同，而不云饫歌。
白水
浩浩白水，鯈鯈之鱼，君来召我，我将安居？国家未立，从我焉如？
浩浩者水育育者鱼未有室家而召我焉居
管子桓公使管仲求甯戚戚应之曰：浩浩乎？鯈鯈乎？管仲不解，归而不语，有少妾问焉，管仲曰：非尔与知也，妾曰：毋少少，毋贱贱，仲以语之，妾曰：甯子殆欲室乎？古有白水之诗云：云按列女传此少妾名婧，而诗不全。
骊驹
骊驹在门仆夫俱存骊驹在路仆夫整驾
汉书儒林传博士江公世爲鲁诗，心嫉王式，谓歌吹诸生曰：歌骊驹，式曰：闻之于师，客歌骊驹，主人歌客毋庸归，【刘敞曰：寻文上下客歌骊驹者，将归之歌，主人无所归，不当归也，】今日诸君爲主人，日尚早，未可也；江公曰：经何以言之？曰：在曲礼云云，江公曰：何狗曲也！
雨无正
雨无其极伤我稼穑
刘安世述韩诗详本篇
鼓钟
韎任侏离
陈禅传述韩诗详本篇
般
于绎思
三家诗时周之命下有此一句见孔疏
【附】采薇歌
登彼西山兮，采其薇兮以暴，易暴兮，不知其非兮黄农虞，夏忽焉没兮，我安适归兮，吁嗟徂兮，命之衰兮。
史记予悲伯夷之志覩轶诗可异焉
麦秀歌
麦秀渐渐兮，禾黍油油兮，彼狡童兮，不与我好兮，史记箕子朝周，过殷故墟，宫室毁废，生禾黍，乃作麦秀之歌， 按二歌，不见经传，疑未必果，爲伯夷箕子之作，而麦秀斥，纣爲狡童，尤未可信，以其出自史记，传之必有所自，故録而附之，若琴操载文王羑里，鳯凰之歌则爲后人赝作无疑也。【琴操鳯凰衔书于文王之郊，文王曰：殷帝无道，天命已移，乃作歌日，翼翼翔翔，彼鸾凰兮衔书来，逰以命昌兮，曕天案图，殷将亡兮，苍苍昊天，始有萌兮，神连精合谋，于房兮 羑里，歌曰：殷道溷溷，浸浊烦兮，朱紫相合，不别分兮，迷乱声色，信谗言兮，炎炎之虐，使我愆兮，幽闭牢穽，由其言兮，遘我四人，忧勤勤兮】。
诗辞存篇名四
巧笑倩兮美目盼兮素以爲绚兮
见论语
唐棣之华偏其反而岂不尔思室是逺而
见论语
相彼盍旦尚犹恶之
礼坊记，引此二句注，盍旦夜鸣之鸟，言视彼夜鸣之鸟，欲反昼作夜，尚且恶之。
昔吾有先正，其言明且清，国家以宁，都邑以成，庶民以生，谁能秉国成，不自爲正，卒劳百姓。
礼缁衣，引诗注曰：上五句，诗下四句见今节南山篇按三百篇中如母，逝我梁四句无竞，维人二句，及翩翩者鵻，王事靡盬等句，复见甚多，此所引似自爲一章之诗也。
翘翘车乘招我以弓岂不欲往畏我友朋
左传？齐侯使敬仲爲卿敬仲辞以羁旅之臣，敢辱高位，引此四句。
虽有丝麻，无弃菅蒯，虽有姬姜，无弃蕉萃，凡百君子，莫不代匮。
左传楚入郓，无偹故也。君子曰：恃陋而不偹，罪之大者也，引诗云：云言偹之不可以已也。
周道挺挺我心扃扃讲事不令集人来定
左传楚杀其大夫公子壬，贪也，君子谓楚共王于是乎不刑，引诗云云，注挺挺正直也，扃扃，明察讲谋也，谋事之不善，当聚致贤人以定之。
俟河之清人寿几何兆云询多职竞作罗
左传？楚子囊伐郑，讨其侵蔡也，子驷子国，子耳欲从楚，子孔，子蟜，子展欲待晋，子驷引诗云云，注人寿促，而河清迟，晋不可恃，兆卜也，询谋也，言既卜且谋，则竞作网罗，之难无成功。
淑慎尔止无载尔僞
左传澶渊之防，防而不信名，皆弃不信之，不可也如是。诗曰：文王陟降，在帝左右，信之谓也，又曰：淑愼尔止，无载尔僞，不信之谓也， 按大雅抑云，淑慎尔止，不愆于仪与此异，又古文尚书载入，周官篇云：恭俭惟德，无载尔僞。
礼义不愆何恤于人言
左传？子产曰：吾闻爲善者不改其度，故能有济也？民不可逞，度不可改，引诗云云。
我无所监夏后及商用乱之故民卒流亡
左传齐有彗星，齐侯使禳之，晏子曰：无益也，只取诬耳，引大雅唯此文王，及此四句。
皇皇上天，其命不忒，天之以善，必报其德，【说苑作天之与善，必报其德，当从说苑】。
家语孔子在齐，舍于外馆，景公造焉宾主之辞既接，左右白曰：周使至，言先王之庙灾，景公复问何王之庙？孔子曰：此必厘王之庙，公曰：何以知之？孔子引诗云：云 按家语爲王肃僞书此条，盖袭说苑。
鱼在在藻厥志在饵
见大戴记疑鱼藻篇句
乐矣君子直言是务
见晏子春秋
行百里者半于九十
国策甘茂説秦王引此二句言末路之难也
大武【句】逺宅不渉【一本宅下有而字】
国策，白起拔宜阳，黄歇说秦王引诗云云，注曰：威武之大者，远安宅之不必渉，其地 按国策，引诗如木实繁者披其枝，披其枝者，伤其心服，难以勇治乱，以知事之计也。立传以行，敎孝以学，义之经也，树德莫如滋，除害莫如尽，疑皆古语，而称曰诗，故勿録。
王道荡荡，不偏不党，王道平平，不党不偏，其直若矢，其易若底，君子之所履，小人之所视。
墨子兼爱篇引此八句，称周诗上四句见洪范下四句见大东篇，而称周诗古或有考也。
青青之麦生于陵陂生不布施死何含珠爲
庄子外物篇引此小司马注曰诗刺死人也
如霜雪之将，将如日月之光明，爲之则存，不爲之则亡，荀子王霸篇，礼之所以正国也，譬犹衡之于轻重也，犹绳墨之于曲直也，犹规矩之于方，圎也攻错之而人莫能诬也，引诗云云。
国有大命不可以告人妨其躬身
荀子臣道篇，迫胁于乱时，穷居于暴国而无所避之，则崇其美，扬其善，违其恶，隐其败，言其所否？称其所长，以爲成俗，诗云云。
鳯凰秋秋，其翼若干，其声若箫，有鳯有凰，乐帝之心，荀子解蔽篇目视备色，耳听备声，口食备味，形居备宫，名受备号，生则天下歌，死则四海哭，是以谓之至盛，诗云云，此不蔽之福也。
墨以爲明狐狸其苍
荀子解蔽篇，君人者，周则谗言至矣，而直言反矣，小人迩而君子逺诗云云此上幽而下险也。
长夜漫兮，永思骞兮，太古之不慢兮，礼义之不愆兮，何恤人之言兮，【下二句与左传同，疑是一章】。
荀子正名篇，能处道而不贰，吐而不夺，利而不留，贵公正而贱鄙争，是士君子之辨说诗云云。
涓涓流水，不雝不塞，毂已破碎，乃大其辐，事已败矣，乃重太息。
荀子法行篇，曾子曰：母内人之疏而外人之亲，无身不善而怨人，无刑已至而呼天，内人之疏而外人之亲，不亦逺乎身不善而怨人，不亦反乎？刑已至而呼天，不亦晚乎？诗云云。
緜緜之葛生于旷野，良工得之，以爲絺绤，良工不得枯死于野。
见说苑 按说苑有辟雍，诗云：有昭辟雍，有贤泮宫，田里周行，济济将将，似类诗，附之于此。
有斧有柯
陆贾新语辨惑篇引此一句
厥初生民深修益成
史记三代世表，禇先生引诗传言姜嫄，出见大人迹而履践之，知于身生，后稷姜嫄，以爲无父弃之道中，牛羊不践抱之山，中山者养之，又捐之大泽，鸟覆席食之，姜嫄怪而取长之，尧以爲贤，立以爲大农姓之曰姬氏，诗人美而颂之曰：厥初生民，深修益成，而道后稷之始也，按如禇所引，则深修益成一句，生民诗之句也。
九变复贯知言之选
汉书武帝纪引此臣，瓒曰：先王创制易敎，以救流弊也，是以三王之敎，有文有质，九数之多也，师古曰：贯事也，论语曰：仍旧贯，此言文质不同，寛猛殊用，循环复旧，择而用之，【武帝元鼎诏云：诗曰：四牡翼翼，防征不服，亦是诗】。
皎皎练丝在所染之
后汉杨终，传终闻尧，舜之民，可比屋而封，桀，纣之民，可比屋而诛，何者？尧舜爲之隄防，桀纣示之，骄奢也，诗云云，注诗也。
羽觞随波
晋书束晳传，武帝问三月，曲水之义，晳曰：昔周公成洛邑，因流水以泛酒，故诗云：羽觞，随波 汉书音义羽觞作生爵形。
万人颙颙仰天告愬
见文选注薛君章句盖韩诗也
佞人如【陈尼切蛭也】
见集韵字下引诗 按诗之句见于秦，汉，宋唐人引述类于古语者，皆弃弗録，如韩外传代马依北风，越鸟巢，故枝明是西汉人诗，亦弗録其他，吕氏春秋四条，【将欲毁之，必重累之，将欲踣之，必髙举之○唯则定国○君，君子则正，以行其徳君小人则寛以尽其力，○无过乱门，】史记一条，【得人者兴，失人者崩，】列子一条，【良弓之子，必学爲箕，良冶之子，必学爲裘，】周礼郑注一条，【敕尔，瞽率尔众工，奏尔悲诵，肃肃雝雝母怠，母凶】，皆称曰诗，而类于古之成语者也，又如管子之鸿鹄锵锵，【形势篇，鸿鹄锵锵，唯民歌之，】甯戚之南山，白石【，高诱注是硕防诗】，晋士蔿之，狐裘蒙茸，【狐裘蒙茸，一国三公，吾谁适从？左氏谓是士蔿，自作之诗，】焦赣易林之君子有酒，【君子有酒，鄙人鼔缶虽不见好，亦不见丑 ，淮南子说林本云：古谚】春秋纬之月离于箕，【月离于箕，风扬沙矣，月离于毕，俾滂沱矣，丰坊僞石经直入之小雅，渐渐之石，诗中】等类尤多，或疑爲诗而实非也。
春秋之后，周道寖衰，聘问歌咏不行，于列国学士之诗，在布衣，【以上班固语】，盖自大野获麟至于秦人，失鹿数百年之诗，不登于太史之掌録其遗文，断句见于子，史百家之引述者，皆秀民学士之诗，而非必尽经孔子之所删者也，其词亦时异于三百，盖文以代降，诗亦随之，韦孟讽时，自爲汉体河梁，惜别顿异风人，是故诗变爲骚骚变爲赋而体制，遂分四言化爲五言，五言转爲歌行而俳体以作，是皆诗之支流余裔，而亦时尚风气之使然，不可强齐也，战国与春秋以上之诗，亦犹是欤？故虽有服古之士，希心摹彷，亡之什俨合乐章，要之风味，自有浅深，质文亦表，厚薄不难，寻咀而见焉，片语只词纵无关于经义，残编蠧，岂有废于搜防，学者览之，将毋色，然而喜乎？【相】再识。
三家诗拾遗卷二
钦定四库全书
三家诗拾遗卷三
栁州府知府范家相撰
国风
关雎
鲁诗，司马迁曰：周道缺，诗人本之袵席关雎作，又曰：周室衰而关雎作 ，刘向曰：周之康王夫人，晏而出朝，关雎起兴，思得淑女以配君子，夫雎鸠之鸟，未尝见其乗居而匹处也。【列女传，】杜钦曰：佩玉晏鸣，关雎刺之，知好色之伐性短年，离制度之生无厌，天下将蒙化，凌夷而成俗也，故咏淑女，几以配上，忠孝之笃，仁爱之至也，【本传，】杨雄曰：关雎作为伤始乱，又曰：周康之时，颂声作乎？下关雎作乎？上习治也， 李竒曰后夫人，鸡鸣佩玉，去君所周康王后不然，故诗人叹而伤之，【汉书注】张超曰：【康成弟子】关雎，毕公作【传 ，或云，蔡邕説】。
齐诗，匡衡曰：妃匹之际，生民之始，万福之原，婚姻之礼也。然后品物遂而天命全，孔子论诗以关雎为首言，太上者，民之父母，后夫人之行，不侔乎天地，则无以奉神灵之统，而理万物之宜，故曰窈窕淑女，君子好逑，言能致其贞淑，情欲之感，无介乎容仪，晏私之意，不形乎动静，夫然后可以配至尊而为宗庙主，此纲纪之首，王敎之端也。
韩诗关雎刺时也，【诗说 内传及薛君章句见下，关雎夲篇】又外传曰：子夏问关雎，何以为风始也，子曰：关雎至矣乎？幽幽防防德之所蔵纷纷沸沸，道之所行，如神龙变化，斐斐文章，大哉关雎之道也，万物之所系，羣生之所悬命也，六经之策，皆归论及之，盖取之关雎，关雎之事大矣哉！天地之间，生民之属，王道之原，不外是矣。诗始萌芽，申公训，故单行于世，故孔安国司马迁，刘向，扬雄诸人，皆宗鲁诗，至于后汉之末，康成未见，毛传之先，亦逓相祖述，韩婴内传，见于薛君章句者，【详见首章】，与鲁畧同唯外传述夫子之言，似与毛合，然非其夲论也，齐诗，匡衡一疏，似与鲁诗不同，而诗之正义，亦未明辨，以晢当时仪礼，左传未出，无所考正，三家者言，未尝深究，夫子不淫，不伤之防，使非毛公出而廓清，义将终晦矣，窃意康王后夫人晏起，毕公思后妃之徳或弹以讽谏，事则有之，薛士龙谓关雎刺时，是赋其诗者，吕元钧谓陈古以讽是也。鲁韩传讹遂直以为刺康后，而经师承之，不加察耳。
后汉明帝诏昔应门失守，关雎刺世，应门失守，一语夲春秋説题辞其言曰：人主不正应门失守，故歌关雎以感之，然第曰歌以感之，不云作以刺时也，后人加以附防，遂谓康王承文武之盛，一朝晏起，夫人不鸣璜，宫门不击柝，关雎之人见几而作，至范蔚宗皇后纪序，犹用其説岂止汉魏人哉！然考光武废郭后，诏云：既无关雎之徳而有卫霍之风，似用毛序，即蔚宗序先言，后夫人进贤才以辅佐君子，衷窈窕而不淫，其色【衷误作哀，见文选李善注，】是毛説甚明后又云：康王晚朝，关雎作讽，可知是康王，时人歌关雎以讽谏，与薛吕之説正同予故曰康，后晏朝事或有之，鲁韩虽传讹，非尽无稽也。
关关雎鸠在河之洲窈窕淑女君子好逑
韩诗内传曰：窈窕贞専，淑女奉顺坤徳成其纪纲，【文选注】薛君章句曰：诗人言雎鸠贞洁，慎匹以声相求，必于河洲，蔽隐无人之处，故人君动静退朝，入于私宫，后妃御见去畱，有度应门繋柝鼓人上堂，退反燕处，体安志明，今时人君内倾于色，贤人见其萌，故咏关雎，説淑女正容仪，以刺时【，后汉书注】。
按薛君亦云：咏以刺时不云作以刺时，其文甚明，又汉书注宋均曰：应门者人主听政处也，不以政事为务，则有宣淫之心，关雎乐而不淫，思得贤人，与之共化，修应门之政云云，此又似别为一解矣。
葛覃
维叶萋萋 是刈是濩
韩诗内传，萋萋盛也，【文选注】刈取也，濩瀹也，【释文 ，凡三家字义异者，俱録】。
濩毛训为煮，义与韩同尔雅，郭注作镬，孙炎曰：瀹谓煮之于镬。
言告师氏
【附】，白虎通妇人之所以有师者何？学事人之道也，【班氏説诗杂出三家，不知所传】。
卷耳
晁説之诗序曰：鲁诗以卷耳，鹊巢，采蘩采苹，皆康王时诗，今无所考，意鲁诗在北，宋时，或尚未亡耶？
采采卷耳不盈倾筐嗟我怀人寘彼周行
荀子曰：倾筐易满也，卷耳易得也，然而不可以贰周行，故曰：心枝则无知，倾则不精，贰则疑惑。
荀为四家所自出，故有见即録此説首章义尤精，左传以此诗为文王，能官人，以王及公侯伯子。
男甸卫采大夫，各居其列，为周行，四家皆同，淮南子引，嗟我二句，曰：以言慕远世也，高诱注思古之贤人，各得其行列，知汉人无异义矣。
韩诗内传顷筐欹筐也
我姑酌彼金罍
韩诗内传罍，天子以玉饰诸侯，大夫皆以黄金饰【释文，】又曰：金罍大夫器也，天子以玉诸侯，大夫皆以金士以梓，一升曰：爵爵尽也，足也，二升曰：觚觚寡也，饮当寡少，三升曰：觯觯适也，饮当自适，四升曰角，角触也，不能自适，触罪故也。五升曰散，散讪也，饮不自节，为人所讪，摠名曰爵，爵饷也，觥亦五升，所以罚不敬也，觥廓也，所以着明之貌，君子有道，廓然着明，非所以饷不得名觞，【仪礼注引内传文】。
知金罍为大夫酒器则非后妃夫人自酌之罍矣
云何吁矣
韩诗内传云辞也【释文】
樛木
南有樛木葛藟萦之【樛韩作枓萦韩作□】
按説文枓木高貌，韩葢以木之高喻，后妃以葛藟，喻众妾言，枓木虽高，而葛藟，得以□蔓而附焉，以兴逮下之意，与毛诗，樛木下曲之训，各有取义。
螽斯
宜尔子孙绳绳兮
韩诗外传言母贤能使子贤也
绳绳毛训戒慎也，正是子贤之意兴，振振蛰蛰，皆当依古为训。
置
施于中逵【逵韩作馗】
韩诗薛君章句馗中九交之道
尔雅一逹谓之道路，二逹谓之岐，旁三逹谓之剧，旁四逹谓之衢，五逹谓之康，六逹谓之庄七，逹谓之剧，骖八逹谓之崇；期九逹谓之馗，郭注四道交出，复有旁通者。
芣苢
鲁诗，刘向列女传，蔡人之妻，宋人之女也，夫有恶疾其母，将改嫁之，女曰：夫之不幸，女之不幸也。且夫采采芣，苢之草，虽其恶犹始于采，埓之终于怀襭之，况于夫妇之道乎？其母乃作，芣苢之诗。
韩序芣苢伤夫有恶疾也【文选注】
按刘峻辨，命论冉耕，歌其芣苢，即伯牛也，论语，伯牛有疾，注曰：癞疾是也。然宋母恐只是歌芣苢，而非作也，亦疑传讹，当如毛传。
采采芣苢薄言采之
韩诗内传曰直，曰车前，瞿曰：芣苢 ，薛君曰：芣苢泽防也，恶之草，诗人伤其君，子有恶疾，人道不通，求已不得发愤而作，以是兴芣，苢虽，恶乎我？犹采取而不已者，以兴君子，虽有恶疾，我犹守而不离去也，夫有恶疾，妻不肯去，列女传，犹为近理，若求已不得，发愤而作，则夫子何取而入之，三百篇乎 毛，以车前为芣苢，韩曰：直为车前瞿为芣苢，则似二物薛汉，又指泽防是非，恶之草也，按陆佃释韩传云：车前一名牛舌，与泽防同，又云：生于両旁谓之瞿，可以治癞。
汉广
韩序汉广悦人也，【文选注】薛君章句曰：游女汉神也，言汉神时见，不可求而得之。
韩云：悦人葢悦游女之贞洁，而思欲求之耳，薛君乃以游女为汉神类陈思感甄后，而赋洛神悖矣，不可休息，韩作不可求思，孔颖逹曰：诗之大体。
韵在辞上休求二字为韵二息字俱当依韩作思
汝坟
鲁诗，刘向曰：周南大夫平治水土，过时不来，其妻恐其觧于王事，葢与其邻人，陈素所与大夫言，国家多难，唯勉强之，无有谴怒，遗父母忧，生于乱世，迫于暴虐，然而仕者，为父母在也，乃作诗云云，【列女传】。
韩诗，汝濆辞家也。王室政敎如烈火矣，犹触冒而仕者，以父母甚迫近饥寒之忧，为此禄仕，【汉书注】。
毛序妇人闵其君，子能勉之以正也，正与鲁合，所谓无遗，父母忧者，王政酷烈，恐罪及其亲也，韩以家贫禄仕，为义亦不贴，文王身上说，如集传所云也，后汉周磐尝读是诗，而起思亲之慕，若曰王政虽迫如火矣，其如我父母，何其情怆然感人，千载古义长矣。
遵彼汝坟，【韩作濆，】惄如调饥，【惄韩作愵，调作朝】，王室如燬，【韩作火尾反，齐人曰：燬楚人曰：】父母孔迩。
韩诗薛君曰：朝饥最难忍，【文选注】 ，按韩诗濆水名也。杨慎曰：调饥，或作輖饥，皆属鲁鱼，焦氏易林防如旦饥，郭遐周诗，惄焉如朝饥，皆作朝。
韩诗内传赪赤也，烈火孔甚也。迩，近也，言鲂鱼劳则尾赤，君子劳则顔色变，【汉书注】。
草虫【曹，粹中诗説曰齐诗先采苹，而后草虫，王应麟亦云，未知何本，按仪礼歌召南三篇，原以草虫在先，】鲁诗，刘向曰：孔子曰：未见君子，忧心惙惙，亦旣见止，亦旣觏止，我心则悦，诗之好善道之甚也？如此【説苑】按刘以思，君子为好善道，则非大夫妻所作矣。
采苹
礼记采蘩，乐不失职也，采苹，乐循法也，初不言大夫妻，能承祭祀，左传始以采苹，采蘩为昭，忠信涧溪，沼沚之毛，苹蘩蕰藻之菜，可荐于鬼神，羞于王公，又曰：济泽之阿，行潦之苹藻，寘之宗室，季兰尸之敬也，似以二篇，通美大夫妻之作，亦未明，季兰为何时人？要之毛説为有据矣，三家，他无所考，惟晁説之所见鲁诗以鹊巢，采蘩采苹，皆康王时诗，则与毛公，时世不合。
采苹 采藻
韩诗沈者曰苹浮者曰藻【释文】
郭璞曰：苹水上浮萍也。江东人谓之薸，陆佃曰：生水底，有二种， 萍藻，即祭统所云水草之葅，又昏礼云：芼之以苹藻，则兼可生用矣，关雎之采荇，所以备祭品，叅观甚明。
甘棠
鲁诗史记，召伯廵行乡邑有棠，决政事，其下人思召公，怀棠不敢伐，故歌咏之 ，刘向曰：召公述职，当蠺桑之时，不欲变民事，故不入邑中舎于甘棠之下，而聴断焉，后世思而歌咏之。
韩诗外传召伯在朝，有司请营洛以居，召伯曰：嗟以吾一身而劳百姓，非吾先君文王之志也，于是出而就，蒸庶于陇，畆阡陌之间，而聴断焉，召伯暴处，百姓大悦，耕桑者倍力以劝，于是歳大稔，民给家足，其后在位者骄奢，不恤元元，耕桑失时，于是诗人见召伯之所休息，下美而歌之。
孔丛子曰：吾于甘棠，见宗庙之所以敬也，尊其人必敬其位，左传引此诗，亦曰思其人，犹爱其，皆以召伯旣没，而民歌其徳也鲁韩词异而大防同。
行露
鲁诗，刘向曰：召南申女者，申人之女也，旣许嫁于酆，夫家礼不备，而往迎之，女与其人言，夫妇者，人伦之始，不可不正，夫家轻礼违制，不可以行，夫家讼之于理，女终以一礼不备，持义不往，而作诗曰：虽速我狱，室家不足，君子以为得妇道之宜，故举而扬之，传而法之以絶无礼之求，防淫欲之行焉。
韩诗外传曰：行露之人，许嫁矣，然而未往也，见一物不具，一礼未备，守志贞礼，守死不往，君子以为得妇道之宜，故举而传之，杨而歌之，以絶无礼之求，防污道之行。
毛传不言申女之事，但云衰乱之俗微，贞信之，敎兴强暴之男，不能侵凌，贞女夫强暴，尚凌贞女，则未为化行，而俗美矣，但如鲁韩説以闺门之处，子求全责备，至于搆讼不顾，岂无父母之命，媒妁之言乎？意者夫家必可以备礼而不备，以致夫家，搆讼其女在家，守礼自矢，诗人举而扬之耳。
羔羊
羔羊之皮素丝五紽退食自公委蛇委蛇
韩诗内传小曰羔，大曰羊，素喻洁白，丝喻柔屈，紽数名也，逶迤【本作逶迤，】公正貌，【正义】 ，薛君曰：诗人贤仕为大夫者其徳能称有洁白之，性柔屈之行，进退有度，数也，【汉书注】。
以逶迤为公正，与毛传行，可从迹之意不同，而韩説较明。
摽有梅
摽有梅其实七兮求我庶士迨其吉兮
韩诗摽作莩传曰莩零落也迨愿也【释文】
王应麟曰：摽与莩通，非是，莩是零落之意，摽乃击之，使落与寤，辟有摽之训为拊心，同愿者，父母之愿，戴；岷，隐，鼠璞曰：此择婿之词，父母之心也。
小星
寔命不同
韩诗寔作实传曰实有也【释文】
寔与实不通大雅，实墉实壑，注实当作寔，按寔音同室，寔是也，实有也，韩若曰：宵征之所以肃肃者，有命自天，不得而同也。
江有汜
江有渚
韩诗内传一溢一否曰渚【释文】
何彼秾矣
鲁诗郑箴，膏肓曰：齐侯嫁女，以其母王姬治嫁之，车远送之，【仪礼 ，此为鲁诗説见疏  ，康成答张语】。
毛传谓武王女，文王孙适，齐侯之子，以平王为平正之，王葢以二南为文王时诗，故其説如此集传，亦无定见，夫太公之女为武王元妃，似不应以女复嫁，齐侯之子，【毛竒龄説】且武王五男二女，元女嫁陈不闻，次女嫁吕伋也。集传载或説谓平王宜臼之孙，嫁齐侯之子，以齐桓娶共姬，事见春秋也，似为可据，然共姬为庄王女，乃平王之曾孙矣，诸説纷如莫知，谁是不如鲁诗，以齐侯之子为齐侯之，女子以平王之孙为王之外孙女，似可解纷， 秾韩诗，作茙説文云衣厚貌亦与毛传异。
驺虞
鲁诗，古有梁驺者，天子之田也，【文选注】贾谊曰：驺者，文王之囿，虞者，囿之司兽者，虞人翼五豝以待一发，所以复中也，【太新书】。
周礼乐以驺虞疏曰：驺虞，天子掌鸟兽之官也，礼记射义曰：驺虞者，乐官备也，古以驺虞为官，名鲁诗，正与之合，毛传不如鲁长，故欧阳公主之 ，墨子曰：成王因先王之乐，命曰驺虞，晁説之言鲁诗，谓诗作于康王之世，皆无他书，可证文选注引琴操曰：邹虞邵国之女所作也，未知何本。
壹发五豝吁嗟乎驺虞
鲁诗，郑氏曰：壹发五豝，喻得贤者多也，吁嗟乎驺虞，叹仁也，【射义注 ，郑注三礼时未见，毛诗所説皆鲁诗】。
韩诗吁嗟叹词【释文】
郑以驺虞为叹，仁人者，以驺虞之官，亦仁人也，周书王防篇曰：壹发五豝，言多贤也，盖五豝五豵，皆以多为喻，驺虞之官，莫非仁贤，则其得人之多而官之备，可见，故诗人嗟叹而美之， 戴埴鼠，璞曰：驺者如七驺，六驺虞，如山虞泽虞。
三家诗拾遗卷三
钦定四库全书
三家诗拾遗卷四
栁州府知府范家相撰
国风
柏舟
鲁诗，刘向曰：卫宣夫人齐侯之女也，嫁于卫，至城门，而卫君死，女遂入，持三年之丧毕，弟立请曰：卫小国也，不容二庖，愿请同庐，卫君使人愬于齐之兄弟，齐兄弟皆欲之，女终不聴，而作诗曰：我心匪石，不可转也，我心匪席，不可卷也，厄穷而不悯，荣辱而不苟，然后能自致也？言不失也，然后可以济难也，诗曰：威仪逮逮，不可选也，言其左右无贤臣，皆顺其君之欲也，【列女传，】 李适，仲曰：卫宣姜自誓而作。
此所谓宣姜宣，公皆误左传，宣公纳伋之妻为宣姜，未闻其后，更娶齐女，至城门，而公死为公，守节持丧，且宣公之子，惠公继立为君，并无弟继为君之事，或别是一人，而非宣姜，且是引诗之人非作诗之人要，不足深辨也， 説苑引忧心悄悄，二句曰：小人成羣，斯足忧矣！又同毛序未知，何故【向治鲁诗，其子歆好毛诗，左传执以问，向向往往不能难，是刘氏固兼通毛诗矣，】。
威仪棣棣不可选也
鲁诗贾谊曰棣棣富也不可选众也【容经】
左传北宫子引此二句，言君臣上下内外大小皆有威仪也。毛传，物有其容，不可数也。义俱同。
胡迭而微
韩诗迭作臷传曰臷常也【释文】
胡常而微言，日月至明，胡常有时而微，不照见我之忧思也。
燕燕
鲁诗，刘向曰：卫定姜者，定公之夫人公子之母也，公子旣娶而死，其妇无子，毕三年之丧，定姜归，其妇自送之，至于鲁，乃赋诗曰：燕燕于飞，差池其羽，之子于归，远送于野，送去归，泣而望之，又作诗曰：先君之思，以朂寡人，君子以定姜为慈姑，【列女传，】郑氏曰定姜，无子，立庶子衎，是为献公，畜孝公也，献公无礼于定姜，定姜作此诗，【礼记注 ，郑志答炅，模曰：为记注时，就卢君先师亦然，后乃得毛公传记，古书义，又且然记注已行，不复改之， 按卢君即卢植与郑共师马融，其云先师即马融也，融注列女传，皆鲁诗説】 李适，仲曰：卫定姜归其娣，送之而作。
毛传作庄姜送戴妫，鲁乃作定姜送妇，或传之有自也，但诗文不类送妇，且非持丧，大归之词。
先君之思以朂寡人
鲁诗，郑氏曰：言献公当思先君定公，以孝于寡人，【礼记注】。
献公无礼于定姜事见左传
日月
报我不述
韩诗述作术薛君曰术法也
终风
终风且暴 谑浪笑傲 曀曀其隂
韩诗终风，西风也。谑，起也， 曀作防天隂尘也【俱释文】。
击鼓
死生契濶
韩诗契濶约束也【释文】
毛以契濶为勤苦，不如韩长，正义曰：五人为伍，谓与其伍中之人相约束也，军法有两卒师旅，其约亦可相及，独言伍者，以执手相约，必与亲近左传曰：不死伍乗军之大刑也，是同伍相救，故举以言之。
于嗟洵兮
韩诗吁嗟敻兮敻远也【释文】
毛传释，洵为远，谓军伍之疏远也，韩作夐远似叹，南行师期之，远亦可通。
凯风
鲁诗赵岐孟子注莫慰母心谓母心不悦也
大戴记曾子曰：有子七人，莫慰母心，子之辞也，孟子曰：凯风，亲之过小者也，曰：子之辞曰：过小则非不安其室之意，葢七子未尝不能慰其母心，而母不悦其子，有心苛虐，七子反而自责，故曰莫慰也，母不过少慈恩，是谓过小，且非母之自言，是谓子之辞，赵注所以止作母，心不悦，而不及其他，若不安其室，义将与父絶而犹曰过小乎？
雄雉
不忮不求何用不臧
鲁诗马融曰：言不忮害，不贪求，何用为不善乎？疾贪恶，忮害之词，【论语注】。
韩诗外传曰：夫利为害，本祸为福，先唯不求利者为无祸，故曰，不忮不求，何用不臧？
马融以为疾贪，恶忮害之诗，前三章，若无可见，葢篇终始露本意也。韩以不求福利为善，义亦相同，皆非刺淫，与毛序异。
匏有苦叶
深则厉浅则揭
韩诗至心曰厉【释文】
厉説文作砅履，石渡也，毛传以衣渉水，郑注论语由膝以上为厉义各不同。
招招舟子
韩诗招招声也【释文】
毛曰号召貌王曰以口曰召以手曰招
谷风
采葑采菲无以下体徳音莫违及尔同死
鲁诗，郑氏曰：此诗故亲，今疎也言人之交当如采葑采菲，取一善而已，君子无求备于一人，能如此则徳音之美不离令名，我愿与之同死矣，【礼记注】。
此虽以诗文释引诗断章取义之意，然曰：故亲今疎曰：言人之交似不指，弃妇而指朋友也。
行道迟迟中心有违不远伊迩薄送我畿
韩诗违狠也，【释文】 ，白虎通出妇之义，必送之，接以賔客之礼，故曰薄送我畿。
毋发我笱 有洸有溃
韩诗发乱也溃不善之貌【释文】
式微
鲁诗，刘向曰：黎，庄夫人者，卫侯之女，旣往而不同，欲未尝得见其傅母，闵夫人贤公反不纳，恐其见遗，而不以时去，乃作诗曰：式微，式微胡不归？夫人曰：彼虽不吾以，吾可以离于妇道乎？乃作诗曰：微君之故，胡为乎中露【列女传，】刘歆曰：黎庄夫人执行不衰，庄公不偶，行节反乖，傅母劝去作诗，式微夫人守节，终不肯归，【传赞】。
鲁诗所，事必有本，但考左传，晋灭赤潞氏，数之以夺黎地，未闻黎庄，有失徳也泥中中露皆卫地，毛传以为失国而寓之更明。
简兮
硕人俣俣 右手秉翟
韩诗俣作扈，传曰：扈扈美貌，又曰，万以夷翟大鸟羽，【释文】。
正义曰：公羊説乐万舞以鸿羽，取其劲翮，一举千里，尔雅翟雉，属皆非夷，翟大鸟韩葢别有所本。
泉水
毖彼泉水 饮饯于祢
韩诗毖作秘，【篇海，璧吉切刺也。】祢作坭，传曰送行饮酒，曰：饯【释文】。
北门
王事敦我 室人交徧摧我
韩诗摧作防，【以追反，】传曰：敦迫也防就也【释文】。
按就者就而丛责之也
静女
静女其姝 搔首踟蹰
韩诗传曰静贞也，踌躇【原文，】踯躅也，【释文，】 外传曰：贤者精气阗溢，而后伤时，不可过也，乃陈情欲以歌道义，诗曰：爱而不见，搔首踌躇，急时辞也。
内传以静女为贞女外传以为贤者，急时之辞，而曰歌道义，皆与取彤管之意合。
新台
燕婉之求台新台有洒河水浼浼 得此戚施
韩诗燕作嬿，洒作漼浼，作浘传曰：漼鲜貌，浘浘盛貌，【释文】薛君曰：戚施，蟾蜍喻丑恶，【太平御覧】。
戚施説文作蠒蟾蜍类形丑又不能仰也
二子乗舟
鲁诗，刘向曰：卫宣公之子伋也，寿也。伋前妻之子也，寿母与朔谋，欲杀之，而立寿使人与伋乗舟于河中，将沈而杀之，寿知不能止也，因与之同舟，舟人不能杀，伋方乗舟时伋傅母恐其死也，闵而作诗，舟行无恙，未防又使伋之，齐使盗见载旌者，要而杀之，寿止伋伋，不可，寿又与之偕行，寿之母知之，戒之曰：寿无为前也。寿又窃伋，旌以先行，几至齐矣，盗见旌而杀之，伋至痛弟代己，遂载其尸，还至境自杀，【新序】。
新序之胜于毛传者有三，以伋为前妻，所生之子，则知伋为宣公为世子时所生，非烝于夷，姜而生者，及其即位，年已长大，故可立为太子，一也，姜与朔共谋杀伋，其事秘，国人何由知而赋诗，若傅母在内，又知而不敢言也，是以闵而作诗，二也；姜欲寿为太子，爱之也，寿之先与伋共舟，所以阻其沈舟之谋，尚非代死，代死在窃旌耳，其后寿死于盗，伋虽至，不敢再杀，乃载尸还境，痛弟之代己以自戕，情事宛然，三也；三家虽多，杂出而之，有自学者亦信其所可信而已。
柏舟
实维我特
韩诗特作直传曰相当值也【释文】
言共姜抚兹藐孤，而怆心曰：髧彼両髦，实我相当，值以抚飬之也，共伯为武公之兄，史称武公弑而自立，是未可信，但共伯旣已嗣位，则非幼小可知，毛传亦属，未当两髦，自是共伯遗孤韩云，当值犹云，遭此闵凶耳。
墙有茨
中冓之言 不可详也
鲁故冓作防故曰中防中夜也【汉书注】
韩诗中冓，中夜，谓淫僻之言也，【释文，】 详作扬，传曰：扬犹道也，【释文】。
周礼，媒氏注隂讼争中冓之事，聴之亡国之社，葢掩其上，而栈其下，使无所通，就之以聴隂讼之情明，不当宣露，是冓为构合之义，毛传为长。
君子偕老
委委佗佗 邦之媛也
韩诗，佗作他传，曰：他他徳之美貌【释文，】 媛作援，传曰：援取也。
佗佗为徳之美即平易之谓与？毛传同，不如从正义，作行歩之美，为是援之，训取言为邦人之取法也。
鹑之奔奔
鹑之奔奔【，记作贲贲，】鹊之彊彊，【记作姜姜，】人之无良，我以为君鲁诗，郑氏曰：贲贲姜姜争闘恶，貌良善也，言我以恶人为君，亦使我恶如大鸟，姜姜于上，小鸟贲，贲于下【，礼记注】。
韩诗贲贲彊彊乗匹之貌【释文】
贲贲彊彊，毛传无解，集传以为非匹偶而相从，依韩説也鲁但云以恶人为君，意鹑好，闘鹊性燥，皆非淫鸟，故以争闘取义耳，然不如从韩为长。
定
鲁诗仲梁子曰初立楚宫也
郑志答张曰：仲梁先师，鲁人当六国时在毛公前按韩非子八儒有仲良氏之儒，陶潜羣辅録有仲梁传乐为道语，葢先申公浮邱伯而説诗者先儒皆定为鲁诗。
星言夙驾
韩诗星精也【释文】
蝃蝀
韩序蝃蝀，刺奔女也，诗人言蝃蝀在东者邪色乗阳人君淫佚之徴臣子为君父隐藏，故言莫之敢指也。【后汉书注】。
如韩説是刺宣姜之诗也，毛作卫文有道，国人不齿，淫奔与韩不同。
相鼠
三家诗妻得谏夫者，夫妇荣耻共之，此妻谏夫之词也，妻谏夫，不知何指，白乕通多杂出。
干旄
彼妹者子何以予之
韩诗传曰：譬犹练丝，染之蓝则青，染之朱则赤，【王充论衡引诗述传】。
按左传竿旄何以告之？取其忠也，家语曰：干旄之忠告至矣哉！皆取姝子忠告善道之意，此以素丝染练为喻正善道之谓。
载驰
鲁诗，刘向曰：许穆夫人者，卫懿公之女，初许求之，齐亦求之，懿公将与许女因其傅母言曰：舎近而就远离大而附小，一旦有车驰之难，孰可与虑社稷，卫君不聴，其后，狄人攻卫，破之，许不能救，夫人驰驱而吊，卫侯因疾之，而作诗【列女传】。
刘以许穆夫人为懿公之女，误也。按左传，齐人使昭伯烝于宣姜，生文公，齐子，宋桓夫人许穆夫人，其事虽属可疑，但懿公为惠公之子，是宣公之孙也，宋桓夫人与许穆夫人与惠公为兄弟，而懿公乃其侄耳，即如左传，夫人为昭伯所生，亦是姊行，岂懿公所生之女乎？夫人之唁卫侯，为宗社沦亡，唁其兄弟故许人以义訧之，而夫人终不得往也；左氏谓夫人之唁卫，在戴公时，是据诗文言至。
于漕为説也亦悮狄入卫，在闵公之二年冬十二月，宋桓公随立，戴公以庐于漕，而是年戴公随卒，文公嗣立，是戴之立，止一月耳，周之十二月，夏之十月诗云：芃芃其麦，言采其蝱。岂十月途中之景乎？葢唁卫当在卫之初灭，或文公之时也， 左传载叔孙豹赋，驰之四章，取控于大邦，谁因谁极之意？似可为夫人，先请其父欲与齐以为外援之证，即韩传亦如鲁诗所传也，但父为宣公，非懿公。
韩诗外传高子问于孟子曰：夫嫁娶者，非己所自亲也，卫女何以得编于诗也；孟子曰：有卫女之志，则可无卫，女之志则怠，夫道二常谓之经变，谓之权夫，卫女行中孝，虑中圣权，如之何。
按外传连公孙丑问伊尹放太甲为一章，或是孟子轶文，流传于后者，与列女传正同。
大夫跋渉 许人尤之
韩诗不由蹊遂而渉曰跋渉尤非也【正义】
三家诗拾遗卷四
<经部,诗类,三家诗拾遗>
钦定四库全书
三家诗拾遗卷五
栁州府知府范家相撰
国风
淇奥
緑竹猗猗，【韩作菉，】瑟兮僴兮，赫兮咺兮，【咺韩诗作宣】，有匪君子，【匪韩诗，作邲】。
韩诗内传菉篇筑也，邲美也；僴，美貌宣显也，【正义】，毛传緑，王刍竹篇，筑是二草名李廵，陆玑皆曰：一草二名而正义引终朝采緑以非之，但韩诗又止是一草，其不同如此，按淇园千畆竹，故朱子解为緑色之竹是也。不有竹竿之诗可证乎？
緑竹如箦
韩诗薛君曰箦积也緑防【同】盛如积
考槃
韩诗槃作盘涧，作干传曰：地下而黄，曰干【，文选注】硗确之处也，【释文】。
黄櫄以考槃为扣盘引钟鼓弗考为证从韩诗也
考槃在阿硕人之薖
韩诗薖作，传曰：曲景曰：阿【释文，】美貌，【文选注】。
硕人
鲁诗，刘向曰：荘姜始至，操行衰堕，淫佚冶容，傅母谕之，云子之家，世尊崇当为法，则子之质，聪达于事，当为人表式，衣锦防裳，饰在舆马，是不贵徳也，乃作硕人之诗，姜遂感而自修也，【列女传】。
左传荘姜美而无子，卫人为之赋硕人，岂其行衰堕而好淫佚乎？但鲁诗本其始至而言之，按之诗文义亦可通，当备一説。
巧笑倩兮美目盻兮
韩诗倩苍白色盻黑色【释文】
大夫夙退
韩诗退罢也【释文】
北流活活【活韩作濊】 鳣鲔发发【韩作鱍鱍】 庶姜孽孽庶士有朅【孽韩作防朅作桀】
韩诗内传濊濊流貌防防长貌桀健也【释文】
説文车行载高之貌，韩训为长，高车载人，则见其长。
氓
氓之蚩蚩 将子无怒 体无咎言【体无履也】
韩诗内传氓美貌将辞也履幸也【释文】
隰则有泮
韩诗泮障也【释文】
芄兰
童子佩觽 垂带悸兮 能不我甲
鲁诗，能治烦乱者，佩觽，能射御者佩玦，【刘向説苑】。
韩诗甲作狎 按毛传亦以甲训狎
伯兮
伯兮朅兮邦之桀兮
韩诗朅作偈传曰偈桀挺也疾驱貌【释文】
木
贾谊曰木下报上也【见晁氏诗序】
齐桓为盟主以卫人言之曰报上
黍离
鲁诗，刘向曰：卫宣公之子夀闵其兄且见害，作忧思之诗，黍离是也，【新序】。
新序载伋之傅母作二子乗舟寿作黍离，王应麟曰：齐诗与鲁同。
韩诗黍离，伯封作也，昔尹吉甫信后妻之防而杀孝子伯竒其弟伯封，求而不得，作黍离之诗，【曹植集】如鲁韩，则此诗皆弟忧其兄之词，事适相类，而所传各异，但尹吉甫为王朝之臣韩説犹为可通。
彼黍离离彼稷之苗
韩诗离离黍，貌诗人求亡，不得忧懑，不识于物，视彼黍离离，然忧甚之时，反以为稷之苗，乃自知其忧之甚也！【太平御覧】。
君子于役
曷其有佸 韩诗佸至也【释文】
君子阳阳
君子陶陶 韩诗陶陶畅也【后汉书注】
扬之水
不与我戌申 韩诗戍舎也【释文】
中谷有蓷 韩诗蓷茺蔚也【释文】
茺蔚即益母朱传，从之，毛训为鵻，则庵闾也，上林赋庵闾轩于陆玑证之，按：诗曰：暵其修暵，其湿则似是庵闾非益母也。
爰
雉罹于罿 韩诗薛君章句曰施于车上曰罿
葛藟
皇甫谧曰：刺桓王诗 崔灵恩曰：桓王诗，【俱正义】。
大车
鲁诗，刘向曰：楚伐息，虏其君，使守门将妻，其夫人而纳之，楚王出游，夫人遂出见息君，曰终不以一身更贰，夫生离于地上，岂若死离于地下，乃作诗曰：谷则同室，死则同穴，遂自杀，君子谓，夫人説于行故序之于诗。
大车毳衣，皆大夫车服，诗曰：畏子不奔其义，安在乎？
缁衣
缁衣之蓆兮 韩诗蓆储也【释文】
大叔于田
齐诗匡衡曰郑伯好勇而国人暴虎【封事】
袒裼暴虎，毛郑指叔叚而齐诗，泛指国人，时无左传，故説之而解耳。
两骖如舞叔在薮
韩诗两骖，左右骖騑，【薛君 ，文选注】禽兽之居曰薮，【释文】。
清人
二矛重乔， 韩诗，乔作鷮 重，乔毛训累荷，郑云矛矜近上及室题，所以悬毛羽也，正义矛柄，谓之矜室，矛之銎题，所以识也，矛柄之上，銎室之下悬，雉羽以为之识鷮者，雉名重鷮者，重施雉羽于矛之室，题也。
羔裘
洵直且侯彼其之子舎命不渝
韩诗洵作恂渝作偷曰侯美也【释文】
恂，信也，既信且直也，毛训洵为均，朱子从之，偷与侯韵亦当从韩。
东门之墠 有践家室
韩诗践作靖，曰靖善也，言东门之外栗，之下有善人，可与成为家室也，【太平御览引内传】。
子衿 子宁不嗣音
韩诗嗣作诒，传曰：诒也，言不曾问也，【释文】。
出其东门 聊乐我员
韩诗员作防曰防神也【释文】
诗云缟衣綦巾其心神自有至乐也
野有蔓草
韩诗外传孔子遭齐，程木子于郊，倾盖而语终日，顾子路取束帛十以赠先生，子路曰：由闻之，士不中道，女无媒而嫁者，君子不行也，子曰：诗不云乎？野有蔓草，零露兮，有美一人，清扬婉兮，邂逅相遇，适我愿兮，齐程木子，天下之贤士，于是而不赠，终身不之见也。
外传虽非専以释经，然明以美人为贤人，以邂逅相遇，为寻常道路之相值，非如毛序谓男女失时，思不期而防也，是以郑伯享赵孟于垂陇，子太叔赋之六卿，饯韩宣子于郊，子齹亦赋之，使其为淫奔期防之诗，则夲国之大夫何以赋之？赵孟韩起，何以称之乎？此本毛公之説不可不叅，三家以审其是非者也。朱子以郑声淫，为郑诗淫，实毛公有以启之。
溱洧
韩诗薛君章句曰：郑国之俗，三月，上已之溱，洧两水之上，招防续防祓除不祥，故诗人愿与所悦者俱往焉，【艺文类编】。
溱与洧方涣涣兮，【韩作洹洹，】士与女，方秉蕑兮， 洵訏且乐，【洵韩作恂，】维士与女，伊其相谑，赠之以勺药。
韩诗内传蕑兰也，洵訏乐貌，【以上释文，】诗人言，溱与洧方盛，流洹洹，然谓三月桃花水下之时，士与女方秉兰兮秉执也，众士与众女方，执兰而祓除，【以上汉书注引内传，】勺药，离草也，言将离别，赠此草也，【释文】。
按韩传，但言三月，上已士女秉兰，祓除水滨，与所悦者俱往，而无他词，其曰所悦者谓士与士女与女各有平日所悦之人，即伊其相谑，亦是士女，各就其所悦者，与之相谑耳，世无道路相逄，士女杂防，互相谑，淫奔之理，乃毛传添出兵革不息，男女相弃，淫风大行，诸语无论诗中絶无兵革流离之意，即秉兰赠药，安必为目成，期约之物，皆非诗中所有之义也。但暮春水涣，男女羣相祓禊，袵交趾错风俗之弊，自在言外，诗人但直叙其事，而含刺巳，在韩诗之説深得风人之防，不可增益一语。
鸡鸣
韩序鸡鸣防人也【太平御览一作悦人也】
孔丛子引夫子之言曰：于鸡鸣见，古之君子不忘其敬也，此君子当属人君言，若以为人臣畏防而恐趋朝之晚，设为夫妇之相儆，其义浅矣，盖以诗有苍蝇之声乱人聴，闻耳 ，毛传以为哀公怠政，故述贤妃之夙夜警戒以为刺，朱子疑其无所证据，改为古之贤妃，警君之词，按列女传，桓公好淫乐，卫姬为之不聴，郑卫之音，桓公乃立卫姬为夫人，号管仲为仲父，夫人治内，管仲治外，而齐国大治，若如集传，则齐之贤妃，无逾于卫姬者矣。
匪鸡则鸣苍蝇之声
韩诗薛君章句鸡远鸣蝇声相似也【文选注】
薛汉之説正同毛传，愚谓苍蝇之声，岂足以乱嘑，旦而聴之，不分如是，况虫飞天曙，喈喈之声，将住反以蝇声，有似鸡鸣，可乎？诗葢曰：非但鸡则鸣矣，苍蝇，业已作声，葢蝇尚无声，而疑为有也，警旦之情，如话。
还
子之还兮，【还齐作，营韩作嫙，】遭我乎？□之间兮，【□齐作，嶩又一作巙，】并驱从两肩兮，揖我谓我擐兮【儇，韩作婘】。
齐诗崔灵恩曰：嶩山名言往，适营山而相逄，于嶩山也。
汉书地理志营齐地名说见下
韩诗内传嫙好貌，婘亦好貌，兽三歳，曰肩，【释文】。
子之昌兮 子之茂兮
齐诗崔灵恩集注昌茂俱齐地
按汉书，地理志，临淄名营邱，即太公所封之地，昌茂，未知何地，或云营之故城，即潍之昌，茂即泰山之牟牟与茂，古字通，未知是否。
着
顔师古曰：着，齐地名出，济南郡着县也，【汉书注】。
按着即古宁字，如是地名，则二三章曰庭，曰堂，又岂地名乎？顔葢三家説而未知本之何家。
东方之日
韩诗薛君曰：彼姝者诗，人之所悦者顔色之盛，若东方之日也，【文选注】。
韩意亦作刺淫，但东方之日，非指顔色戴埴曰：男女相奔不夙，则暮日出早也，月出迟也。
在我闼兮 韩诗门屏之间曰闼【释文】
东方未明
东方未明顚倒衣裳
荀子君召其臣，臣不俟驾，顚倒衣裳而去，礼也，臣之赴召，礼宜颠倒，衣裳而去，此二句非刺也。末章不能辰夜，不夙则暮，非命召不时乎？乃是刺公。
南山
衡从其畆【从韩作由】
韩诗内传东西耕曰衡南北耕曰由【释文】
敝笱
其鱼唯唯【韩作遗遗】
韩诗内传遗遗言不能制也【释文】
载驱
齐子发夕 韩诗发旦也 按发夕谓不俟旦而发行
于夕极言其自恣自如古説皆疎
嗟
舞则选兮 四矢反兮【选韩作纂反作变】
韩诗薛君曰：舞则纂兮，言其舞之中，雅乐也，【文选注】变易也。
四矢反兮，郑笺谓四矢皆得故处，是巧射也，韩云变易者，周礼谓九射各有其仪，荘公每射四矢，各变其仪也，然于下御乱，又不贯矣。
三家诗拾遗卷五
钦定四库全书
三家诗拾遗卷六
栁州府知府范家相撰
国风
葛屦
掺掺女手【掺韩作】
韩诗内传女手之貌，【文选注】 古诗纎纎出，素手本此。
汾沮洳
齐诗匡衡曰晋侯好俭而民畜聚【奏疏】
俭为美徳，能畜聚，则户有葢藏家给人足矣，如匡衡，则非刺也。
园有桃
我歌且謡
韩诗有章曲曰歌无章曲曰谣【释文】
伐檀
齐诗张楫曰：伐檀刺贤者，不遇明王也，【文选注】。
张氏之説与毛畧同按孔丛子曰伐檀，见贤者之先事后食也，与孟子答公孙丑之意正同，董仲舒及薛汉之説皆然毛传谓在位贪鄙，贤者不得仕进，张楫谓贤者不遇明王，俱非诗意。
彼君子兮不素餐兮 不素食兮
韩诗薛君章句曰：何为素餐，素餐者，质也，人但有质朴而无治民之才，名曰素餐，尸禄者，颇有所知，善恶不明，黙然不语，苟欲得禄而已，譬如尸焉，【文选注】狩猎，稼穑有位之君子如此，可谓质矣，而又能莅官治民，是谓不素餐之，君子能不素餐，则亦不尸禄矣。
董仲舒曰不素食兮先其事后其食谓之治身也
河水清且沦漪
韩诗顺流而风曰沦文貌【释文】
蟋蟀
嵗聿其莫
韩诗薛君章句曰：聿辞也。莫晚也。言君子之年嵗已晚也【文选注】。
不曰嵗晚而曰君子之年歳已晚，犹云老冉冉其将至，劝其及时为乐也，君子良士之称，此非刺晋僖，俭不中礼之意甚明，季札闻歌唐而叹，其忧之深，有陶唐之遗民，孔丛子曰于唐，见俭德之大也，思深而有俭德，无已太康，职思其居之谓。
山有枢
鲁诗，司马迁曰：当周公，召公共和之，时成侯曾孙僖侯，甚啬爱物，俭不中礼，国人闵之，唐之变风始作，【史记】。
子有酒食何不日鼓瑟
鲁诗传曰：天子食日举乐，诸侯不释县大夫士日琴瑟，【公羊传注引鲁传】。
此本曲礼文而鲁诗，引之以明，上下皆不可斯须去乐之意，非専指下位也。
扬之水
素衣朱襮，【襮鲁作绡，】 鲁诗，内传绡绮属【，郑注士昏礼，引鲁传】。
绸缪
见此邂逅【逅韩作觏】
韩诗内传邂逅不固之貌【释文】
卒然幸遇不可乆长故曰不固，毛传，别本亦作邂逅释文解説也与韩异义。
有杕之杜
噬肯适我【噬韩作逝】
韩诗内传逝及也，【释文】 言，犹及君子之在而幸其适我而饮食，欵留之也，分明，幸见君子而爱之之词。
车粼
寺人之令【，韩作伶】 ，韩诗传曰：伶使伶也，【释文】。
小戎
俴驷孔羣
韩诗驷马不着甲曰俴驷【释文】
按郑笺以俴驷，为四介马孔疏，以浅薄之金为甲，而韩以为不着甲，何也？鞌之战，不介而驰，春秋时固已有之，秦人剽疾，或类与？
蒹葭
韩诗薛君曰大渚如沚【文选注】
终南
顔如渥丹，【丹韩作沰】 ，韩诗传曰：沰【挞各切】赭也，【释文】。
黄鸟
齐诗匡衡曰秦伯贵信而民多从死【奏疏】
应劭曰：秦穆公与羣臣饮酣言曰：生共此乐死，共此哀于是奄息仲行，缄虎许诺，及公薨，皆从死，故李德裕论曰：若三良者，殉荣乐，非殉仁义也，此贵信之説也史记穆公于雍，从死者百七十人，此民多从死，非独三良也。
晨风
□彼晨风， 韩诗□作鹬，谓鹬乗朝风而飞也，其义不同六书，故亦以晨风，为朝风汉，魏人则以晨风为鹯。
渭阳
鲁诗，刘向曰：重耳入秦，秦送之，晋太子防思母之恩，而送舅氏曰：我送舅氏曰至渭阳，【列女传】。
宛丘
齐诗，匡衡曰：陈夫人好巫而民多淫祀，【奏疏】 ，班固曰：周武王封妫满于陈，是为胡公，妻以元女大姬，妇人尊贵，好祭祀用巫，故其俗好巫鬼者也，诗称击鼓于宛丘之上，婆娑于枌之下，是有大姬歌舞之遗风也，【地理志】。
按：季札闻歌陈而叹曰：国无主，其能乆乎国之无主者，民皆淫祀，忘其本业，而上不禁止之，谓非必以宛丘之子，即为陈主也，班氏故以是诗与东门之枌并举，夫民化其上，而上与下如出一心，非刺其君而何？
东门之枌， 谷旦于差，韩诗作嗟谓，择令日而招同类，犹嗟我妇子之嗟，亦偹一説。
衡门 可以乐饥韩诗作可以疗饥义亦异
东门之池 鲁诗孔安国曰停水曰池【郑笺】
墓门
鲁诗，刘向曰：陈辨女陈之，采桑女也，鲁大夫解居使于陈。遇采桑之女，止而之曰：子为我歌，吾将舍女，乃歌曰：墓门有棘斧，以斯之夫也不良，国人知之，又曰：为我歌，其二女曰：墓门有梅，有鸮萃止，夫也不良，歌以讯之，大夫曰：其棘则是其鸮安在？女曰陈，小国也，摄乎大国之间，加之以师旅，因之以饥馑，其人且亡，而况鸮乎？乃服而舍之，【列女传】。
此谓辨女歌墓门之诗，非谓作墓门之诗也，其曰人且亡，而况鸮乎？借诗比刺于本义不涉楚辞，何鸟萃棘，而纵子肆情，王注曰：解居父聘，呉过陈之墓门，见妇负其子，欲与之淫佚，妇人引诗刺之，其説尤明诸家好竒竟有以墓门一诗为辨女作者，未之考也，但墓门是地，非丘墓之门，与左传正同，故节而辨之焉。
歌以讯之 韩诗讯谏也【释文】
防有鹊巢 ，谁侜予美？【韩作娓，】韩内传，娓美也，【释文】。
泽陂 伤如之何【石经作阳】鲁诗传曰阳予也
硕大且卷，【韩卷作防】 韩诗，薛君曰：防重頥也【太平御览】。
匪风
匪风发兮，匪车偈兮，【偈韩作掲】，顾瞻周道，中心怛兮，【怛韩作，古怛字】。
韩诗外传成周之时隂阳调寒暑平，羣生遂万物宁，故曰其风治其乐，逹其驱马也舒，其民依依，其行迟迟，其意好好，诗曰：匪风发兮，匪车掲兮，顾瞻周道，中心兮，王吉曰：是非古之风也发发者，是非古之车也，掲掲者葢伤之也。【疏引诗】。
举古之风，与车以慨，今之不然，即周道之所见，以兴成周之道也，故卒章曰：谁将西归？怀之好音。
候人
荷戈与祋【，祋韩作缀】 ，维鹈在梁，不濡其翼，彼其之子，不称其服。
韩诗，郑康成曰：汚泽善居泥水之中，在鱼梁以不濡，其翼为才，如君子以不称其服，为有德【，表记注】。
王应麟曰：此韩诗説也 言汚泽之鸟，尚以不濡，其翼为才，况为君子而在上，可以不称其服乎？国语载楚子引，诗曰：彼其之子，不遂其媾，邮之也，邮与尤通，葢古説已深。
鸤鸠
鸤鸠在桑，其子七兮，淑人君子，其仪一兮，其仪一兮，心如结兮。
鲁诗传曰：鸤鸠之所以飬七子者，一心也，君子所以理万物者，一仪也，【説苑引鲁诗传文】。
按荀子曰：其仪一兮，心如结兮，故君子结于一也，此鲁説之本唯心结于一而不二，斯仪见于外，而如一仪一即不忒，记曰：其在朝廷则道仁圣礼义之序，燕处则听雅颂之音，行步则有环佩之声，升车则有鸾和之音，居处有礼，进退有度，百官得其宜，万事得其序，故曰：其仪不忒，正是四国仪，一之义大矣哉！经传皆美，君子之词，毛以为刺者美，古之君子以刺今之君之不一也？其説一贯。
七月
欧阳修曰：七月诗，燕、齐，鲁皆无之，按太平御览明载韩婴，七月之説即释文亦载有八月，在宇之训，是韩诗之有七月甚明，齐；鲁，在宋时亡之已乆不知欧公此言何本？
四之日举趾
韩诗传曰：言至于四月，始可举趾以耕也，【太平御览】。
四月秀葽 献豜于公
鲁诗，刘向曰：秀葽味苦，苦葽也。 ，郑氏曰：四歳曰肩，【周礼注】。
八月在宇 塞向墐户 嗟我妇子曰为改歳入此室处
韩诗宇屋霤，向北向也，【释文】 ，班固曰：曰为改歳入此室处，所以顺隂阳备盗贼习礼文也，【白虎通】。
二之日凿氷冲冲
韩诗氷者，穷谷隂气所结不泄，则化为伏隂【初学记引内传】，左传言藏氷必取之，深山穷谷固隂沍寒凿而取之，即以泄隂也可见王政之施，无非节宣隂阳之道
鸱鸮
三家诗赵岐曰鸱鸮刺邠君也【孟子注】
鸱鸮鸱鸮，旣取我子，无毁我室，恩斯勤，斯鬻子之闵斯韩诗，薛君曰：防鸮鸋鴂，鸟名也，防鸮所以爱养其子者，适以病之也，爱养其子者，谓坚固其窠巢，病之者谓不知托于大，茂枝反敷之，苇防风至防折，巢覆子死，有卵则破，是其病也，【文选注】。
以鸱鸮为鸋鴂，毛传亦同，但毛以防鸮，托言人有取其子者，鸮若曰宁取我子，无毁我巢，以我积日，攻坚之故也。薛则以防鸮指武庚，谓其弥缝二叔，不知自托于皇朝，据国以叛，终取灭亡，就两家之説观之，薛稍为近之，小毖之诗曰：肇允彼桃虫，桃虫鹪鹩，小鸟正鸋鴂之属也，防鸮的是鸺鹠，墓门之诗曰：有鸮萃止，楚词以为鸟，岂鸋鴂乎？金縢曰：周公居东二年，则罪人斯得，乃为诗以贻王，名之曰鸱鸮，罪人指武庚，故以防鸮目之，夫能毁人之室，取人之子，非鸺鹠而何？集传之説当矣。
彻彼桑土【土韩作杜】 予手拮据 予所蓄租
韩诗杜桑根也， 口足为事，曰：拮据租积也，【俱释文，】按方言云：东齐谓根曰：杜字林作桑皮也。
东山
鹳鸣于垤 烝在栗薪【栗韩作□】
韩诗薛君曰：鹳水鸟巢居知风，穴居知雨，天将雨而蚁出壅土，鹳见之，长鸣而喜也，【文选注】蓼，薪众薪也，【释文，】按郑笺烝尘也，栗析也，义各不同。
亲结其防 九十其仪
韩诗薛君曰：防带也。【文选注】外传曰：九十其仪，言多仪也。
破斧
四国是皇【韩皇作匡】
白虎通周公东征四国是，匡言周公东征述职，而天下皆正也， 按班氏之意，谓东征归国，黜陟四国之臣，而天下皆正，此义亦新。
又缺我锜 又缺我銶
韩诗锜木属銶凿属【释文】
伐柯
伐柯伐柯其则不逺
韩诗外传原天命，治人心理好恶，适性情而治道偹矣，四者不求于外，不假于人，反诸已而已，诗曰：伐柯伐柯，其则不逺。
外传引诗，即中庸以人治人之意，非断章取义，古引此二句皆如是，解毛传曰：以其所愿乎上交乎下，以其所愿乎下事乎？上不逺求也引大学正与韩同，葢美周公之善因人情，以治人也。
九罭
韩诗九罭取鰕芘也【太平御览】
毛以九罭为，小鱼之网鰕芘，则益小矣，孙炎以为九囊之网，则是大网，朱子从之。
三家诗拾遗卷六
钦定四库全书
三家诗拾遗卷七
柳州府知府范家相撰
小雅
鹿鸣
鲁诗，司马迁曰：仁义凌迟，鹿鸣刺焉， 蔡邕曰：鹿鸣者，周大臣之所作也。王道衰，大臣知贤者幽隠故弹讽谏，【文选注载，蔡邕琴操】。
按左传明云，鹿鸣所以燕嘉賔也，鲁诗之失，与关雎同吕元钧氏谓弹讽谏，及陈古以讽，非谓二诗作于衰周，其详巳见关雎。
呦呦鹿鸣食野之苹
淮南子曰：鹿鸣兴于兽，而君子美之，取其得食之，相呼美，鹿鸣之得食，以招羣兴，君子备笙簧以宴客，似与鲁诗不同。
德音孔昭视民不佻君子是则是效
韩诗，郑氏曰：鹿鸣，采其已有防酒，以燕嘉賔，嘉賔既来，示我以善道，又乐其有孔，昭之明德，可则效也。【乡饮酒礼注】。
郑志答张曰：注礼时，未为诗笺，故同旧説此盖得之，张恭伯者，然其意正与毛同。
四牡
四牡騑騑周道倭迟【韩作威夷汉书作郁夷】
韩诗薛君曰：威夷险也，【文选注】 ，班固曰：周道郁夷，言使臣行马，驰于此道，【地理志】。
郁夷地名详王应麟诗地考此鲁齐之説与韩异
皇皇者华
皇皇者华于彼原隰駪駪征夫每怀靡及
鲁诗，莘莘征夫，每怀靡及，夙夜征行，犹恐无及，况欲怀安，将安及矣，【刘向列女传】。
国语以毎怀靡及为虑，其知有不及，故必周爰，而谘谋也，鲁诗，虑其征行之不及义浅矣。
常棣【韩作夫栘鄂作蕚同郑笺】
韩序夫栘，燕兄弟也，闵管，蔡之失道也，【晁氏诗説】。
常棣作于周公，事详左氏，毛韩之説皆同 尔雅？曰：唐，棣，栘，又曰：常棣，棣，是一木也，有赤，白二种，实如樱桃者，赤栘，实如郁李，而稍白者，白栘，故一曰棣，一曰栘，若棠【唐同】棣，则另是一木亦有赤，白二种，其实如梨而较小，其叶无风，常自动，故曰：唐棣之华，偏其反而，欧阳永叔胡致堂误认唐棣为棠棣，因以唐棣四句，即此篇之诗，夫子删诗篇，删其章，盖未之考也。
和乐且湛，【韩作眈，】 韩传眈，乐之甚也？【释文】。
伐木
韩诗伐木废，则友朋之道缺，【晁氏诗説】 序曰：劳者思其事，诗人以伐木苦其事，故以为文，【太平御览】。
言伐木之事，劳苦其声，若求助于众力者，故诗人取以为求友者兴也， 按后汉书注云：周德始衰，颂声既寝，伐木有鸟鸣之刺，未知所出，大抵亦鲁齐之説。
天保
齐诗翼奉，曰：诗有五际，君臣父子夫妇朋友兄弟，此为齐诗本义，其意盖以五达道为五际，而天保一诗，为君臣之际耳，而纎纬家，遂生异説焉，汉朗觊传曰：四始之缺，五际之戹，此即翼奉説也而孟康曰：五际卯酉午，戌亥也隂阳终始际防之岁，于此则有改变之政也，诗泛歴枢云：午亥之际为革命，邜酉之际为改正，辰在天门出入，候聼夘天保也，午采芑也，亥大明也，然则亥为革命，一际也，亥又为天门，出入候聼，二际也卯为隂阳交际三际也，午为阳谢隂兴四际也酉为隂盛阳防五际也，其六情则喜，怒，哀；乐，好恶是也，又曰：大明在亥，水始也，四牡在寅，木始也，嘉鱼在已火始也，鸿雁在申金始也，凡此纬书之説皆本齐诗，而推波助澜，初无当于经义者，夫匡鼎解頥未尝托言符命，即翼奉推时，何尝凿证诗篇，岂辕固生而肯出，此亦姑存，弗论可耳。
天保定尔亦孔之固
韩诗外传曰：天保定尔，亦孔之固！言天之所以仁义礼智，保定人之甚固也。
以仁义礼智为保定君身之本，义极正大前儒，未曾见及。
禴祠烝尝
韩诗内传禘，取毁庙之主，皆升合食于太祖，祫则羣庙之主，悉升于太祖庙，【杜氏通典引内传】。
按祫禘本是一祭，而公羊以春秋经之大事，为大祫，后人不明其説遂分为二，韩氏亦然，详其文似为祫，大禘小者，知沿误已在汉初矣，【其详见诗沈长发篇】。
无不尔或承
韩诗薛君曰承受也【文选注】
采薇
班固曰：穆王之孙懿王时，王室遂衰，戎狄交侵，暴虐中国，中国被其苦，诗人始作诗疾而歌之曰：靡室靡家，猃狁之故，岂不日戒，猃狁孔棘。
此诗诸家悉同毛序，惟班固作懿王时，刺诗亦本之，三家可知，夫靡室靡家之语，出自遣戍之口，则殷勤抚恤，何殊挟纩？若为乱离，疾苦之作则忧，时告瘁何异？四月，惟夏何草不黄诸什乎？是不待辨而明者。
昔我往矣杨柳依依
韩诗昔始也依依盛貌【释文】
出车
鲁诗，司马迁曰：戎狄破逐，周襄王而立子带为天子侵盗，暴虐中国，中国疾之，故诗人歌之曰：薄伐猃狁，至于太原，【六月，】出车彭彭，城彼朔方，【出车】。
班固曰：宣王兴师，命将征伐，诗人美其功，曰：薄伐猃狁，至于太原，出舆彭彭，城彼朔方。
按史，汉之説诸家皆疑其何以互异如此，不知史记明云襄王为戎狄所逐，中国疾之，诗人歌薄伐之诗，伤今而思古，未尝指为襄王之诗也，至汉书乃直以为宣王之诗，与毛不同，盖三家之说耳，观下，六月一篇，刘歆之说，与班氏正同，歆非家世，申公之学者乎？
枤杜
檀车幝幝【韩作车敝也】征夫不逺
韩传男子二十，行役三十，受兵六十，还兵【礼记正义引内传】。
鱼丽
物其有矣维其时矣
鲁诗，刘向曰：物之所以有而不絶者以其时也，【说苑】此篇下三章，即承上三章，而咏叹之，下一句所以申明上句也古说甚长，集传谓多而能嘉，防而能齐有而能时是曲全也，与古不同 ，上二章言物之所以多而可贵者，惟其嘉也，所以旨而不厌者，惟其偕也，嘉也，偕也时也皆就君子言之，荀子曰：不敬，交不欢欣，不时宜物，虽防弗贵也。
南陔白华华黍
孔頴达曰：汉世不行，毛诗三家不见诗序，谓其惟有三百五篇 按此三诗三家所以无说之故。
蓼萧
和鸾雝雝【鲁作噰噰】万福攸同
鲁诗和，设轼者也，鸾设衡也，【后汉舆服志】 ，贾谊曰：和鸾噰噰，万福攸同，言动以纪度，则万福之所聚也，【新书】韩诗，鸾在衡和在轼，升车则马动，马动则鸾鸣，鸾鸣则和，应【郑经解注引韩内传】。
和与鸾皆铃也，毛传在轼曰和，在镳曰鸾，此据輶车，鸾镳谓鸾铃，置于马口之两傍也，郑氏曰：置鸾于镳，所以异于乘车，是乘车之鸾当在轼矣。此诗言乘车当依鲁韩。
湛露
厌厌夜饮【韩诗作愔愔】不醉无归
韩传愔愔，和悦之貌，【释文】，又曰：夫饮之礼不脱屦，而即席者谓之礼，跣而上堂者，谓之宴，能饮者饮之，不能饮者已谓之醧，齐顔色均众寡，谓之沈闭门而不出者，谓之湎，故君子可以宴，可以醧不可以沈，不可以湎，【初学记内传】。
左传？昔诸侯朝正于王，王宴乐之，于是乎赋湛露则夭，子当阳，诸侯用命也，毛公据，以释此诗当矣，韩以愔愔为和悦而详，引古礼足以备所未备，文选注载薛君章句曰：饮酒之礼，下跣而上堂者，谓之宴，齐顔色均众寡，谓之流，闭门不出谓之，与初学记所引小异。
其实离离 韩诗离离长貌【释文】
菁莪
菁菁者莪，【韩作蓁蓁，】 韩诗，蓁蓁盛貌，【文选注】。
六月
鲁诗刘歆曰：周室既衰，四夷并侵，猃狁最强，至宣王而伐之，诗人美而颂之，【本传引六月，诗】。
元戎十乘以先啓行
韩诗薛君曰：元戎，大戎车也，车有大戎十乘，谓车缦轮马被甲，衡轭之上，尽有剑，防名曰陷阵之车，所以冒突先启敌，家之行伍也，【史记索引章句】。
吉甫燕喜既多受祉来归自镐
鲁诗，刘向曰：吉甫之归，周厚赐之，其诗曰：来归自镐，千里之镐，犹以为逺【奏疏】。
采芑
有玱葱珩
韩传佩玉，上有葱珩，下有双璜，冲牙蠙珠以纳其间，【周礼，郑注引韩传】。
车攻
东有甫【韩作圃】草
韩诗薛君曰：圃博也，有博大之茂草也，【文选注后汉书注】，毛传甫大也，大芟草以为防也，与韩不同，但郑笺又云：甫草者，甫田之草，引郑有圃田为证，以周之东巡，所必经耳，则仍用韩说矣。
四牡奕奕 韩诗薛君曰奕奕盛也【文选注】
吉日
齐诗，翼奉曰：二阳并行，王者所以吉午酉也。诗曰：吉日庚午，【本传】。
火盛于午，金盛于酉庚，即酉也。故曰二阳并行，一曰奉时日之学，用辰不用，日如甲子，日用子不用甲也，庚午日取午为阳，以王者当之，为二阳，要非经义。
儦儦俟俟【韩作，騃騃騃，音俟】 韩诗，薛君曰：趋曰：行曰騃，【文选注】。
且以酌醴 ，韩诗薛君曰：醴甜而不泲也，【文选注】。
鸿雁
劬劳于野 百堵皆作
韩诗劬数也，【释文】 ，又曰：八尺为板，五板为堵，五堵为雉，又曰堵四十尺，雉二百尺，以板长八尺，接五板而为堵，接五堵而为雉，【俱公羊传注引内传】。
庭燎
鲁诗，刘向曰：宣王尝卧而晏起，姜后脱簪珥，待罪于永巷，使其傅母进言于王曰：妾不才，妾之淫心见矣，至使君王失礼而晏起，以见君王乐色而淫也；敢请婢子之罪，宣王感悟，于是勤于政事，早朝晏卧，卒成中兴之名，【列女传】。
毛序美宣王也，因以箴之，盖以诗在变雅，美非全美也，三家不分正变，故有美无箴。
水
谗言其兴， 韩诗，薛君曰：谗言每縁间而起也，【文选注】上云：民之讹言，如檿弧箕服之类，故曰：宁莫之惩，此云谗言，其兴则诈伪之言，縁间而起，反以恭敬忠谏为诽谤，如左儒杜伯之死是也。
鹤鸣
鹤鸣于九臯 韩诗九臯九折之泽也【释文】
九折之泽，至为缭曲，而声闻于天，以喻密室，陈词而天下咸闻其忠谠犹鼔钟于宫声，闻于外之意，郑笺以九臯为坎，自外数至内为九，似纬家之说。
白驹
在彼空谷， 韩诗空作穹，薛君曰：深谷也。【文选注】。
斯干
鲁诗，刘向曰：周德既衰而奢侈，宣王贤而中兴，更为俭宫室，小寝庙，诗人美之，斯干之诗是也。上章道宫室之如制，下章言子孙之众多也。
按诗前五章极形，宣王宫室之美，并无俭小之意，顾绛谓宣王之世，诗多溢美如嵩高，蒸民诸篇，词多夸而不实，是诗亦然，盖诗虽有美无刺而入之变雅，当知此意也。
如矢斯棘，【韩作朸旅，即反】，如鸟斯革，【韩作□】。
韩传朸隅也□翅也【释文】
乃生男子 室家君王 载衣之裼【韩作】
韩传生男，以为世子，所以为世子者，何言世世不絶也，【文选注】太子生，以桑弧蓬矢，六射上下四方言，当有事天地四方也，【白虎通引内传】 ，齐人名小儿，被为【释文，】古人名，被皆曰衣，论语必有寝衣是也。者褓也。
无羊
或寝或讹 韩传讹作譌觉也【释文】
三家诗拾遗卷七
钦定四库全书
三家诗拾遗卷八
柳州府知府范家相撰
小雅
节南山
董仲舒曰：周室之衰，其卿大夫缓于义而急于利，无推让之风，而有争田之讼，故诗人疾而刺之， 韦昭曰：节南山平王时作。
按四章，琐琐姻娅，则无膴仕，岂江都所云，无推让之风耶？若争田之讼，如下篇皇父彻我墙屋，田卒汚莱大雅，瞻卬所云，人有土田，汝覆夺之是也。
节彼南山 忧心如惔【韩作炎说文作防同】 何用不监
韩传节视也监领也【释文】
昊天不慵降此鞠凶
韩传慵作庸易也，【释文】 ，薛君曰：万人颙，颙仰天告愬，【文选注】。
以庸为易，言天之降讻，必俟其恶稔而降，不易降也。
四牡项领 蹙蹙靡所骋
鲁诗，刘向曰：久驾而长，不得行项领，不亦宜乎？易曰：臀旡肤其行次且，此之谓也。【新序】。
韩诗薛君曰骋驰也【文选注】
郑氏以四牡，为人君所驾，今但养大其领而不为用，喻大臣自恣，不为王用，与刘说同，非奔走劳敝之状。
正月
正月繁霜 民之讹言亦孔之将
鲁诗，霜降失节，不以其时 ，民之讹言，亦孔之将！言民以是为非，甚众大也，【俱刘向，政事疏】。
瞻彼中林侯薪侯蒸 视天梦梦
韩传梦梦恶貌，【释文，】 外传曰：瞻彼中林，侯薪侯蒸，言：朝廷皆小人也。
维号斯言有伦有脊
董仲舒曰：物莫不有凡号，号莫不有散名，事各顺于名，名各顺于天，天人之际，合而为一，谓之德道，诗曰：维号斯言，有伦有脊，此之谓也。
以号为名，嫉邪思正，其义亦长，盖名不正则言不顺，事不成，至于民无所措手足，为害大矣，幽王宠妾为妻，讹言以是为非，名之不正，莫斯为甚，是可哀也。
夭夭是防【夭夭蔡邕作天夭防作加韩作防】
张衡曰速速方谷天夭亦加【夭通妖】
十月之交
齐诗，翼奉曰：窃读齐诗，闻五际之要，十月之交篇，梅福曰：杜亡秦之路，数御，十月之交，【本传】 ，孟康曰：十月之交，刺后族太盛也。
鲁诗，郑氏曰：此为厉王之诗经师移易，其次第耳，幽王时，司徒乃郑桓公友，非此篇所云番也，【诗谱】。
顔师古述鲁诗，作厉王诗，知郑所云，亦本鲁诗，并纬书之说， 按中枢，擿雒贰曰：昌受符厉，借嬖十之世，权在相，又曰，剡者配姬以放贤，山崩川溃，纳小人家伯异哉！震推度灾曰：十月之交气之相交，周之十月，夏之八月日，及其食也，君弱臣强，故天垂象，以其征辛者，正秋之王气卯者，正春之臣，位日为君，辰为臣，八月之日交卯，食辛矣，辛之为君，幼弱而不明，卯之为臣，秉权而为政，故辛之言新隂气盛而阳微生，其君细弱而任卯，臣也，以上纬书，皆指厉王，夫国语明载幽之三年，西周三川皆震，所谓山冡崒崩也，是年，三川竭，所谓高岸为谷，深谷为陵也，王基，杜预以长厯推之断其非，厉王之诗甚明。
彼月而食则维其常此日而食于何不臧
鲁训厉王无道，内嬖炽盛，政化失理，故致灾异，日为之食，为不善也，【谷永传顔师古鲁训】。
韩诗内传月食非常也，比之日犹常也，日食则不臧矣，【汉书，天文志注引传】。
按鲁诗如郑氏自此篇至小宛，皆厉王诗，而韩诗异。
皇父卿士，番维司徒， 艳妻煽方处，【鲁作阎妻煽方炽】。
鲁诗阎妻骄煽，日以不臧，【顔师古注阎妻嬖宠之族也，皇父卿士，番维司徒，皆以刺厉王，滛于色故皇父之属，因嬖宠而为官】。
按谷永疏，又有抑褒，阎之乱语，或鲁诗别有可证欤？艳纬书，又作剡。
抑此皇父 不憗遗一老 韩传抑意也【意音噫】憗訚也【释文】
雨无正
刘安世曰：少读韩诗，雨无极篇，序曰：雨无极大夫，刺幽王也，首有雨无其极，伤我稼穑八字，【集传】。
沦胥以铺，【韩作熏胥以痡，又作熏鲁，齐，韩皆作熏顔，师古曰：谓相熏蒸也，】。
韩传熏帅也。胥，相也，痡病也，言此无罪之人，而使有罪者相帅而病之，是其太甚也。【汉书注】。
小旻
谋犹回遹，【韩作泬，】 韩诗，薛君曰：回泬邪僻也，【文选注】，訿訿，【韩作潝】 ，韩传不善之貌，【尔雅，不供职也，】。
民虽靡膴，【韩作腜】 韩传靡腜，犹无几何，【释文】。
王肃膴读作幠大也言无大有人也意同韩
小宛
翰飞戾天，【韩戾作厉，】 韩诗厉疾也，【文选注】。
哀我填寡宜岸宜狱
韩传填作疹，苦也，乡亭之系曰岸，朝廷曰狱，【释文】。
小弁
赵岐曰：小弁伯竒之诗也伯竒仁人而父虐之，故作小弁之诗曰：何辜于天？亲亲而悲怨之词也，【孟子注，】孙疏谓伯竒当是宜臼，然鲁诗原作伯，竒也。
鲁诗王充曰：伯竒放流首髪，早白，故曰维忧，用老【论衡】蔡邕曰：伯竒既逐履霜以足采，葶花以食其隣，大夫闵之，乃赋小弁，【琴操】。
按如琴操，亦是赋，小弁而非作也，王充之说，何以云。
疢如疾首 韩传疢作疛心疾也【释文】
有漼者渊萑苇淠淠
韩外传有漼者渊，萑苇淠淠，言大者无所不容也，意以渊喻父母以萑苇，自比也。
巧言
僭始既涵 韩传涵作减少也【释文】
匪其止共【韩作恭】维王之卭
鲁诗，刘向曰：此伤奸臣蔽主以为乐者也，【説苑】。
韩外传匪其止恭言不恭其职事而病其王也
跃跃毚兔遇犬获之
韩传作趯趯，往来之貌，获得也言趯趯之毚，数往来，逃匿其迹，有时遇犬获之【，司马彪，史记注】。
何人斯
我心易也 韩传易作施善也【释文】
伯氏吹埙仲氏吹篪 出此三物以诅尔斯
鲁诗世本暴辛，公作埙，蘓成公作篪， 谯周古史，古有埙箎尚矣，周幽王时，二公特善其事耳。
韩诗盟诅所用，天子诸侯以牛豕，大夫以犬，庶人以鸡，【礼记正义，许氏引传】。
谷风 将恐将惧 韩传将辞也【释文】
蓼莪 无父何怙无母何恃 韩传怙頼也恃负也【释文】大东
周道如砥其直如矢君子所履小人所视
韩外传，周道如砥，其直如矢，言其易也，君子所履，小人所视，言其明也。
佻佻公子【佻，韩作趯】 ，粲粲衣服，【粲韩作采】。
韩诗，趯趯往来，貌【释文，】 薛君曰：采采盛服，貌【释文】。
东有启明西有长庚
韩诗太白晨出东方，为启明，昏见西方，为长庚【，史记注】。
维南有箕，不可以簸扬，维北有斗，不可以挹酒浆，韩外传，夫擅使人之权而不能制众于下，则在位者非其人也，维南有箕，不可以簸扬言有其位，无其事也。
四月
百卉具腓乱离莫莫
韩诗薛君曰：腓，变也。言俱变而为黄也。莫散也，【文选注】。
无将大车
荀子曰：君人者不可以不慎，取臣匹夫者，不可以不慎取友，诗曰：无将大车，维尘冥冥，【大畧篇】。
鲁传周大夫，有亲信小人者，其臣谏之，而作是诗，韩外传春树桃李，夏得隂其下秋得食其实，春树蒺藜，夏不可采，其叶秋得其刺焉，由此观之，在所树也，诗曰：无将大车，维尘冥冥。
小人始则曲意以奉君子，一旦得志，反逐君子，千古一辙，进人不可不慎也，毛诗以为刺大夫，将小人与三家同。
鼓钟
韩诗，郑氏曰：昭王之时，鼓钟所为作也。【郑注中侯握河纪】。
以雅以南，以籥不僣，【韩诗以雅以南，下有韎任，朱离句见后汉陈禅传】。
韩诗薛君曰：南夷之乐曰南，惟南可以和于乐者，以其人声音，及籥，不僭差也。【后汉书注】，王者舞六代之乐，四夷之乐，大德广之所及也；【文选注】。
陈忠劾陈禅疏云：古者合欢之乐舞于堂，四夷之乐陈于门，故诗云：以雅以南，韎任朱离，注云：毛诗无韎任，朱离之文，盖齐鲁诗也，今按薛君之训，则韩亦有此句矣，毛传亦有韎任，朱离之训，但无诗文， 如薛君说，则南当为南夷之乐，非二南也。
楚茨 苾【韩作馥】芬孝祀 韩诗薛君曰馥香也【文选注】信南山
中田有庐疆场有瓜
韩外传，古者八家，而井田方里为一井，广三百步，长三百步为一里，其田九百，畞广一步，长百步为一畞，广百步，长百步为百畞，八家为隣家，得百畞余夫，各得二十五，畞家为公田，十畞余二十畞共为庐舍，各得二畞半出入更守，疾病相忧，患难相救，有无相贷，饮食相召，嫁娶相谋，渔猎分得，仁恩施行，是以其民和亲，而相好诗曰：中田有庐，疆场有瓜。
此当合何休班固叅以左国观之始明
甫田 倬彼甫田 韩传倬作箌【音卓】卓也大也【释文】大田
秉畀炎火， 有渰，【韩作弇，】凄凄兴雨【，韩作云：】祁祁。
韩传秉作卜报也，【释文，】 外传，有弇凄凄，兴云祁祁，以是知太平之无飘风疾雨明矣。
韩意以为是太平之风雨，则知诗非刺时矣，下章以介景福，义同。
以享以祀以介景福
韩外传人，事修则顺于鬼神，顺于鬼神，则降福孔皆。
裳裳者华
左之左之君子宜之右之右之君子有之
荀子曰：此言君子能以义屈伸变化也。 鲁诗，刘向曰：君子者，无所不宜也，禆冕厉戒，立于庙堂之上，有司执事，无不敬者，斩衰裳，苴绖，立于防次，賔客吊唁，无不哀者，被甲缨，胄立于桴鼓之间，士卒无不勇者，故仁足以怀百姓，礼足以安危国，信足以结诸侯，强足以拒患难，勇足以率三军，故曰为左亦宜，为右亦宜【新序】。
桑扈
君子乐胥，受天之祜， 贾谊曰：胥，相也，祜大福也，【新书，】匪徼匪傲， 饮酒者，不徼幸不傲慢，则福禄就而求之，【汉五行志注引诗】。
鸳鸯
戢其左翼 摧之秣之
韩诗戢揵也，揵其噣于左也，摧委也，犹食也，【释文，】按禽鸟之宿，皆揵其噣，于翼后人多不省，覧此注。
頍弁 先集维霰 韩诗薛君曰霰英也【文选注】
天将雪六花先散为英毛以为暴雪不如韩长
车舝 以慰我心 韩传慰作愠恚也【释文】
青蝇 袁孝，政曰衞武公信谗，诗人刺之，【按袁说见刘子注，疑误】搆我二人， 韩传搆乱也，【释文】。
賔之初筵
韩诗卫武公饮酒悔过也，言賔初就筵之时，賔主秩秩，然俱敬也，賔既醉止，不知其为恶也【后汉书注】。
朱子以是诗与？抑戒相似，必武公自悔之作，当从韩义，然诗曰大侯旣，抗曰：烝衎烈祖，明是天子燕射，择賔祭祀之礼，诗所谓賔乃武公之自谓盖入为卿士，为王之賔也，韩亦未尝指为武公之賔。
威仪反反，【韩作昄昄，】 韩传，昄昄善也，【释文】。
鱼藻 有颁其首 韩传颁众貌【释文】
鱼之在藻，众首向上，犹臣侍君饮，莫不仰首向上，视君也，下章有莘其尾，则燕毕而散矣。
采菽
孔鲋曰：古之明王，所以敬诸侯也，【孔丛子】 ，韦昭曰：王锡诸侯，命服之乐也，【国语注】。
彼交匪纾，天子所予 ，韩外传言，必交吾志，然后予也，平平左右 韩传作便便，左右闲习之貌，【释文】。
绋纚维之 ，福禄膍之 ，韩传纚，筰也，膍作肶厚也，【释文】，筰大索也，孙炎曰：舟止系之于木，戾竹为大索。
角弓
民之无良相怨一方受爵不让至于已斯亡
韩传良善也，言王者所为，无有善者，各相与于一方而怨之，【汉书注】 外传，民皆居一方，而怨其上，不亡者，未之有也。受爵不让，至于巳斯亡，言能知于人而不能自知也。
如食宜【，韩作仪，】饇雨雪瀌瀌，【韩作麃麃，】见晛曰消，【韩作曣晛聿消，】韩传仪我也，曣晛日出也，【释文】。
鲁诗，刘向曰：君子道消，则政日乱，故为否？小人道消，则政日治，故为泰诗曰：雨雪瀌瀌，见晛曰消，与易同义，【封事】。
都人士 孔頴达曰：首章毛氏有之，三家则亡，今韩诗，实无首章， 按春秋，襄十二年传引此行，归于周二句服，防曰诗也，盖据三家诗言之也，礼记缁衣长民者，衣服不贰，节全引首章，则三家失之矣， 缁衣引此，乃美其君子而思念之词，毛传引之以为伤，今思古之诗。
黍苗 韦昭曰道召伯职劳来诸侯也
我任我辇我车我牛我行旣集盖云归哉
荀子曰：仁人在上，百姓贵之如帝，亲之如父母，为之出死断亡而愉者，无他焉，诗云云。
白华
英英【韩作泱泱】白云念子懆懆【韩作防】
韩传泱泱云貌防防意不悦好也【释文】
緜蛮
韩诗薛君曰緜蛮文貌【文选注】
饮之食之教之诲之
董仲舒曰先饮食而后教诲言治人也
三家诗拾遗卷八
钦定四库全书
三家诗拾遗卷九
柳州府知府范家相撰
大雅
文王
齐诗，翼奉曰：周公作诗，深戒成王以恐失天下，书则曰：母若殷王受诗，则曰：殷之未防，师克配上帝，按吕氏春秋引首二句亦云：周公作诗以绳，成王之德，三家之说，皆同毛序云：受命作周，未尝言其帝制为天子也，自纬书有改正易朔之说，康成据之以说经，所以不免为王肃之深讥也。
殷士肤敏祼将于京厥作祼将常服黼冔
鲁诗，刘向曰：孔子论诗，至于殷士肤敏，祼将于京，喟然叹曰：大哉天命，善不可以不传于子孙，是以富贵无常，不如是，则王公何以戒慎？民萌何以劝勉？盖伤防子之事周而痛，殷之亡也。
无念尔祖聿修厥德
齐诗，匡衡曰：无念尔祖，聿修厥德，孔子着之，孝经之首章，贵至德之本也。
无遏尔躬 韩传遏病也【释文】
大明
昭事上帝聿【古作允】怀多福
董仲舒曰：昭事上帝，允怀多福，多福者，非谓人也，事功也，谓天之所福也。
伣天之妹 韩传伣作磬譬也【释文 说文譬喻也】
上帝临女无贰尔心
董仲舒曰：人孰无善，善不一不足以立身，治孰无常，常不一不足以立功，诗曰：上帝临女，无贰尔心，知天道之常也。
维师尚父时维鹰扬凉【韩作亮】彼武王
鲁诗，刘向曰：师之尚之，父之故，曰：师尚父【别録】。
韩传亮相也，【释文】 ，按尔雅释诂云：亮者，介尚右也，左右亮也，转以亮为训。
緜
緜緜瓞 自土【齐作，杜】沮漆 ，韩传瓞小也，【释文，】齐诗，顔师古曰：齐诗自杜沮漆，言公刘迁狄而来居，杜与沮漆之地，【汉地理志注】。
周原膴膴 捄之陾陾度之薨薨
韩传膴膴美也度填也【释文】
说文捄盛土于蔂也，陾陾筑墙，声则度是填土于墙之意，毛训度为居，非也。薨薨，人众声。
臯门有伉 韩传伉作闶盛也【释文】
棫朴
贾谊容经曰：君子重袭，小人无由入，正人十倍，邪僻无由来，古之人其谨于所近乎？诗曰：济济辟王，左右趋之，此言左右日以善趋也， 王厚斋曰：此即选左右之说， 董仲舒曰：文王受天命以王天下，先郊乃敢行事，而兴师代崇，其诗曰：奉璋峩峩，髦士攸宜，此郊词也，其下曰：周王于迈，六师及之，此伐词也，其下曰：文王受命，有此武功，既伐于崇，作邑于丰，以此词者，知文王受命则郊，郊乃伐崇。
郑笺，大意略同，盖鲁诗说也，按王制，天子将出，类乎上帝，宜乎社，造乎祢，诸侯将出，宜乎社，造乎祢文为方伯，兴师伐崇，宜行诸侯宜社之礼，而诗云尔者受殷王之命而专征，郊亦殷王之命也，周公作此追崇功徳故以追王之礼称王，盖受王命行郊即受天命耳，江都，以文王王天下而自行，帝制行郊非是，但诗先言，左右奉璋后言，六师及之，是先郊后伐甚明也。
左右奉璋 六师及之
董仲舒曰：左右奉璋，此文王之郊也，六师及之，言文王之伐崇也。【春秋繁露】 班固曰：六师及之，言五人为伍，五伍为两，四两为卒，五卒为旅，五旅为师，师二千五百人为一军，六师万五千人也，【白虎通】。
追琢其章金玉其相 鲁诗言其质美也【说苑】
旱麓
瞻彼旱麓榛楛济济岂弟君子干禄岂弟
韦昭曰：王者之德，被及榛楛隂阳调草木盛，故君子以求禄，其心岂弟矣！【国语注】。
国语夫旱，鹿之榛楛殖，故君子得以易乐干禄，若夫山林匮竭，林鹿散亡，薮泽，肆既民力雕尽，田畴荒芜，资用之匮，君子将险哀之，不暇而何？乐易之有，此释诗意甚明，韦昭之注不必尽出三家附而録之，见古义之可从耳。
鸢飞戾天鱼跃于渊
韩诗薛君曰鱼喜乐则踊跃于渊中【文选注】
薛君之意，盖以鸢鱼喻干禄之，君子以戾天跃渊，喻其干禄之岂弟，故曰喜乐而跃渊，以兴文王作人之雅化，与中庸断章引诗之意不同。
清酒旣载，骍牡旣，备 韩诗，薛君曰：载设也，【后汉书注】思齐。
思媚周姜 太姒嗣徽音
鲁诗，刘向曰：太姒，号曰文母，思媚太姜，旦夕勤劳，以尽妇道，文王理外，太姒，理内生十子也，【列传】女。
肆成人有德，小子有造， 鲁诗，刘向曰：大学之教也，【説苑】皇矣， 齐诗，匡衡曰：言天以文王之居为都也。
作之屛之其葘其翳【韩作殪】
韩诗薛君曰：葘反草也；殪，因也，因高填下也，【文选注】。
惟此王季因心则友则友其兄则笃其庆
韩外传太伯知太王贤昌，欲季为后也，去之吴，太王将死，谓季歴曰：女往让两兄有义，而安太王薨，季之呉告伯仲，伯仲从季而归，羣臣欲伯之立季，季又让，伯伯谓仲曰：何以处之？仲曰：刑有所谓矣；要于挟微者，可以立季。
太王既死，王季不顾，宗社被丧服逺而之吴非理也，羣臣既欲立季，而伯复商之于仲，似存繋恋尤非理。
维此王季【韩作文王与左传同】貊其徳音
韩传貊作莫定也，【释文，】 此章，韩诗与左传俱作文王，王肃注亦同按上章受禄无防，奄有四方，既指文王，则此章亦指文王为是，即毛传克顺，克比亦全据左传？为说是毛诗本作文王可见矣。孔氏頴达曰：经涉乱离，故师有异读耳。
无然畔援无然歆羡 侵阮徂共 以遏徂莒
韩诗畔援武强也羡愿也【释文】
鲁诗，郑氏曰：阮徂共三国，犯周文王伐之，密须之人，乃敢拒其义兵，爰整其军，旅以却止，徂国之兵，张融曰：鲁诗以阮徂，共皆国名，与毛不同。
无矢我陵 韩诗薛君曰四平曰陵【文选注】
不识不知顺帝之则
贾谊曰：弗识弗知，顺帝之则，言民悦其徳义则效而象之也。【新书】 ，董仲舒曰：言弗能知识，而效天之所为云尔，【春秋繁露】。
按不识二句康衢之謡有之贾生之言似本古说
询尔仇方，同尔兄弟，以尔钩援，与尔临冲，以伐崇墉，齐诗伏湛曰：【湛从匡衡受齐诗，】文王受命，征伐五国，必先询之同姓，然后谋之，羣臣加占蓍蔡，以定行事，故谋则成，卜则吉，诗云云，崇固城守，先退后伐，所以重人命，俟时而动，故三分天下有其二，【汉书】。
崇墉仡仡 韩诗仡仡摇也【释文】
灵台
鲁诗，刘向曰：积恩为爱，积爱为仁，积仁为灵，灵台之所以为灵者，积仁也；神灵者，天地之本，万物之始也；【説苑】。
班固曰：天子之所以有灵台者何？所以考天人之心察隂阳之防揆星辰之证，騐为万物获福无方之元，【白虎通】。
庶民攻之不日成之
贾谊曰：文王有志为台，令近规之民，闻之者麇裹而至，问业而作之，日日以众，故勿趋以疾，【新书】。
孔丛子云，文王之兴，六州之众，各以子来，故区区之台，未及期日而成，盖不日成之，非如集传所云不终日而成也。贾说正同。
王在灵囿 王在灵沼
贾谊曰：文王之泽，下被禽兽，洽于鱼鼈，咸若攸乐，而况人乎？【新书】。
韩诗薛君曰：文王圣德，上及飞鸟，下及鱼鼈，【文选注】。
于论鼔钟于乐辟雍
韩传辟雍者，天子之学，圆如璧壅之，以水示圆也，言璧者，取辟有徳之义不言，辟水言，辟雍者，取其雝和也，所以教天下，春射秋飨，尊事三老，五更在南方七里之内，五经之文，所藏处，盖以茅苇取其洁清也，【正义公羊疏】 ，又春旱，使人祷于山川，君亲之南郊，以六事自责曰：政不一欤？民失职欤？宫室崇欤？苞苴行欤？谗夫倡欤？妇谒盛欤？【公羊疏引内传】 ，班固曰：天子立辟雍，何所以行礼乐宣徳化也辟者璧也，象璧圆，又以法天于雍水，象教化之流行也，辟之为言积也，积天下之道徳也雍之为言壅也，壅天下之残贼也。
文王有声 文王烝哉 韩诗烝美也【释文】
筑城伊淢 王公伊濯 韩诗淢作洫深也濯美也【释文】贻厥孙谋以燕翼子
鲁诗晏安也，翼，敬也，言文王贻其孙以善谋以安敬之道，贻其子，子谓武王也。【班彪传注，】。
生民
履帝武敏歆，攸介攸止，载震载夙，载生载育，时维后稷，鲁诗，司马迁曰：姜原为帝喾，元妃出野，见巨人迹心欣悦，欲践之，践之而心动，如孕者，居期而生子 ，刘向曰：姜嫄，行见巨人迹好而履之，归而有娠，卜筮禋祀，以求无子，终生子以为不祥，而弃之，【列女传，】 ，郑氏曰：帝上帝敏拇也，介左右也，夙之言肃也，祀郊禖之时，时则有大神之迹，姜嫄履之，足不能满，履其拇指之处心体歆，歆其左右所止住，如有人道感己者也，遂有娠，而肃戒不复御，生子而养长，名曰弃【，毛诗笺，】按郑异义云：诗，鲁，齐、韩、春秋公羊说皆无父，感天而生，故与毛传不同，盖郑信纬书，故不主毛传也，朱子亦遵郑说，宋惟蘓老泉与郑异而已。
【附】，河图曰姜嫄，履大人迹，生后稷 中候，稷起曰：耀仓稷生感迹， 昌契握云，元鸟翔水遗卵，流娀简，吞之生契，封商兴曰：契卵生，稷迹乳。
诞寘之隘巷，牛羊腓字之，诞寘之平林，防伐平林，诞寘之寒冰，鸟覆翼之，鸟乃去矣，后稷矣。
鲁诗，司马迁曰：姜原以弃为不祥，弃之隘巷，马牛过者，皆辟不践，从置之林中，防山林多人，迁而弃渠中之冰上，飞鸟以其翼覆荐之，姜原以为神，遂收养之，褚少孙曰：后稷母姜嫄，出见巨人迹而履践之，知于身则生稷，姜嫄以为无父，贱而弃之，牛羊避不践，抱之山中，山者养之，又捐之大泽，鸟覆席食之，姜嫄怪之，乃取长之，尧知其贤，立以为大农，姓之曰：姬氏姬者，大也，诗人美而颂之曰：厥初生民，深修益成，而道后稷之始也，【史记三代世表，褚先生述诗传】。
茀【韩作拂，】厥丰草， 韩诗，薛君曰：拂弗也，【文选注】。
鳬鹥 鳬鹥在亹 韩诗薛君曰亹水流也【文选注】假乐
显显【中庸作宪】令德保佑命之
郑氏，中庸注宪，宪兴盛之貌，保安也，佑助也，【正义曰：此齐鲁韩诗】。
板
防乱蔑资曽莫惠我师
鲁诗，刘向曰：此伤奢侈不节，以为乱者也，【说苑】。
牖民孔易
韩外传圣王之教民也，必因其情而节之以礼，必从其欲，而制之以义，义简而备礼，易而法，故民之从命，也速诗云云。
荡
天生蒸民其命匪谌靡不有初鲜克有终
韩外传，夫人性善，非得圣帝明王，扶携之以道，则不成君子诗云云。
不明尔徳时无背无侧尔徳不明以无陪无卿
韩外传，同明相见，同音相闻，同志相从，非贤者莫能用贤诗云云。
毛传背无人侧无人无陪贰无卿士义与韩同
天不湎尔，以酒 韩传饮酒，闭门不出，客曰：湎【释文】抑。
韩诗侯，包曰衞武公刺王室，亦以自戒，行年九十五，犹使人日诵是诗而不离于其侧，【侯包传，韩诗学】。
事详国语抑作懿
有觉徳行四国顺之
董仲舒曰：觉者，着也，王者有明着之徳行则四方，莫不响应，风化善于彼矣，【春秋繁露】。
觉毛训为直，郑改为大，以礼记引此二句，以有觉作有牿耳，似江都义长，韩诗外传亦云贵名，自扬天下。
曰防厥国 韩诗曰作聿语辞也【释文】
桑柔 征以中垢 韩外传征以中垢闇行也
云汉
董仲舒曰：宣王之时，天下大旱，岁恶甚，王忧之，其诗曰：倬彼云汉，为章于天，【春秋繁露】。
倬【韩作对】彼云汉
韩诗对彼云汉，宣王遭旱，仰天也，【薛君章句文选注】。
蕴隆虫虫，【韩作鬰隆烱烱】 ，后稷不克，上帝不临，耗斁下土，董仲舒曰：宣王自以为不能乎后稷，不中乎上帝，故有此灾，愈恐惧而谨事天，【春秋繁露】。
韩诗鬰隆为暑耗恶也【释文】
我心惮暑 胡寜瘨我以旱 韩传惮苦瘨作疹重也【释文】
崧高
维岳降神生甫及申
韩诗，郑氏曰：周道将兴，五岳为之，生贤辅佐，仲山甫及申伯为周之干，臣【礼记注】。
孔頴达曰：郑注礼记，未见毛序，故以申甫为仲山甫按郑所主，乃韩诗之说，观下所载，外传可见。
周邦咸喜戎有良翰
韩外传周徳大坏废于厉王，仲山甫辅相宣王，拨乱反正，并顺天下，匡救邪？失喻徳教举遗士，天下翕然向风，咏宣王之徳诗云云。
烝民
民之秉彛，好是懿德， 韩外传，民之秉徳所以则天也；柔亦不茹，刚亦不吐。
韩外传君子崇人之徳扬人之善，非道谀也，正言直行，指人之过，非指毁也，诎柔顺从刚强，与物周流道徳不外。
德輶如毛民鲜克举之
董仲舒曰德輶如毛言其易也【春秋繁露】
韩外传至精而妙乎天地之间者，徳也微圣人，其孰能与于此。
按荀子曰：能积微者逺成诗曰德輶如毛，民鲜克举之，积微者，积细微以成全，德也。
仲山甫徂齐式遄其归
韩诗杜钦曰：仲山甫异姓之臣，无亲于宣，就封于齐，【汉书本传，】邓展注韩诗以为封于齐。
按齐为太公，封国未见宣王，时复封于齐，毛传亦同孔疏云：不知所出。
韩奕
有倬其道 干不庭方
韩传倬作晫明也，【释文】 ，薛君曰：干，正也，谓以其义非而正之，【文选注】。
江汉
无曰予小子召公是似肇敏戎公
韩外传予小子，使尔继召公之后，受命者必以其祖命之 ，内传肇长也，【释文】。
尔圭瓒秬鬯一卣告尔文人锡山土田
韩外传诸侯之有徳天子锡之一，锡车马再锡，衣服三锡，虎贲四锡，乐器五锡，纳陛六锡，朱户七锡弓矢，八锡圭瓒，九锡秬鬯。
常武
王命卿士南仲太祖
班固曰：王制爵人于朝，与众共之，诗云：云祭统曰：古者人君爵有徳必于太祖，【白虎通】。
按毛传王命，南仲于太祖，皇父为太师，而郑笺改之曰宣王，命卿士为大将，用其以南仲为太祖者，今之太师皇父是也，盖以南仲为文王时人，今所命者，皇父是其后人也，孙毓云：古之命将，皆于祢庙未有于后稷之庙，又经言南仲，太祖明以南仲为太祖也，笺义为长，按南仲，太祖自当如郑，笺以南仲为太祖者，今之太师为是，但遣将如祭统所言，未尝不可在太祖之庙也，亦不可不知。
铺敦淮濆 韩传铺作敷大也敦迫也【释文】
三家诗拾遗卷九
钦定四库全书
三家诗拾遗卷十
柳州府知府范家相撰
三颂
清庙
鲁诗刘向曰文王旣没周公思慕歌咏其徳
齐诗韦成曰：清庙之诗言，交神之事，无不清静，韩诗传曰：颂言成也，一章成篇，宜列徳故登歌清庙一章也，【后汉祭祀志，东平仓，王引传】 ，班固曰：周公相成王，王道大洽，制礼作乐，郊祀后稷以配天，宗祀文王于明堂，以配上帝，四海之内各以其职来助祭，【汉郊祀志】。
礼记升歌清庙，示徳也，孝经曰：周公宗祀文王于明堂，以配上帝，是即清庙诗序也，四家皆无异义。
于穆清庙，肃雝显相，济济多士，秉文之徳对越在天，鲁诗，尚书，大传曰：于者叹之也，穆者敬之也，清者欲其在位，徧闻之也，故周公升歌，文王之功烈徳泽苟在庙中者，伋然渊其志和，其声愀然，若复见文王之身， 孔安国曰：穆为敬之容 ，又曰：四海敬和明徳来助祭【，书传】 ，王褒曰：周公咏文王之徳而作清庙，蔡邕曰：取其宗祀之清貌，曰清庙，【独断】 ，贾逵曰：肃然清静，谓之清庙，【左传注】。
维天之命 韩传维念也【释文】
维清 服防曰象文王之乐舞象也【左传注】
以维清为象，武四家皆同，即季札，见舞象箾，南籥之象，成童所舞，文王之乐，若乐记所云下管象，武明堂位象谓周颂武也，则大武之诗，武王之乐也，墨子曰：武王因先王之乐，又自作乐，名曰象武，匪可混而为一。
烈文 无封靡于尔邦 韩传薛君曰靡好也【文选注】天作 彼岨矣岐有夷之行【岨矣韩作徂者岐字属下句三家同】
韩传岐道，虽僻而人不逺外【文选注】 ，薛君曰：彼徂者岐，有夷之行，徂往也。夷，易也，行道也，彼百姓归，文王者皆曰岐，有易道可归往矣，易道谓仁义之道而易行，故岐道险阻，而人不难，【薛君本传】。
昊天有成命
贾谊曰：叔向曰：成王者，武王之子，文王之孙也，文有大徳而功未就，武有大功，而治未成，及成王承嗣，仁以临民，故称昊天焉，不敢怠安，早兴夜寐，以继文王之业，【新书】。
按国语，载叔向之言，与新书畧同其以二后为文武以成王为成王诵，即三家亦无异义，毛序以为郊祀天地之诗，其传全引国语，以二后指，文武则成王，即成王诵甚明，乃郑氏泥于颂诗，作自元公无成，康以后之诗，遂以成此，王功为说，于是韦昭据之，以注国语，贾逵孔颖达恪守郑笺，反谓古人【指叔向，】因其节文比义，取象理，颇溢于经意，不必尽与本同，不亦重经师而厚诬，古人哉！夫成康上继文武，安得谓无颂，诗颂亦安见必出，周公之手，朱子诗序驳义之说当矣。
夙夜基命宥密【一作谧】
贾谊曰谧宁也，亿也，命者，制令也，基者经也，【新书】，此所言命，正所谓意不必与本同者也，礼记引此一句，曰：无声之乐也，谓后天奉若而不违，无声臭之可闻也，其旨至微，贾说，姑存而勿论。
时迈
薄言震之，莫不震叠，【震韩作振】 ，明昭有周，式序在位，韩诗薛君曰：薄辞也，振奋也。莫，无也，叠应也，美成王能奋舒文武之道而行之，则天下莫不动而聼，其政教【后汉书注】外传，王者之论徳也不尊无徳不官无功，不诛无罪，朝无幸位，民无幸生，故上贤使能，而等给不逾折，暴禁悍，而刑罚不过，诗曰：明昭有周，式序在位，左传国语，明以武王克商，而作此诗，与乐记，武成皆合，而韩以为美，成王之诗以未见左国故耳。外传尚无乖异。
执竞 韩诗执服也【郑笺引传】
按：韩意谓能服彊者，武王也，天下无彊之不服，是维武王之烈也，郑既从毛训执为持，又引韩说如此。
思文 贻我来牟 韩诗薛君曰大麦也【文选注】
按广雅，麳小麦麰，大麦经言来牟当兼二麦，但韩诗来牟本作嘉，似止，大麦也。
噫嘻 播厥百谷 韩诗薛君曰谷类非一故云百也【文选注】
振鹭
振鹭于飞，于彼西雝，我客戾止，亦有斯容， 在此无斁，韩诗薛君曰：鹭洁白之鸟也，西雝文王之雍也言文王之时，辟雍学士，皆洁白之人，【后汉书注】射厌也，【后汉曹大家传注】。
毛以雝为泽，鹭是水鸟之在泽者，无取于西之义，如以鹭兴辟雍学士之洁白，则非二王之后来助祭之诗矣，姑存其说可耳。
丰年
万亿及秭 为酒为醴
韩传陈谷曰：秭【释文，】 薛君曰：醴甜而不泲也，【文选注】按秭，字承上，万亿而及之，当依毛传作数解。
潜 韩传作涔漻鱼池也【释文】
雝
有来雝雝至止肃肃
鲁诗，刘向曰：武王，周公继政，朝臣和于内，万国欢于外，故得尽其欢心，以事其先祖，诗云云，言羣臣皆以和来也，【封事】。
武 耆定尔功，【耆韩巨移反，】 韩诗，郑氏曰：耆老也言年老乃定，女之此功，不汲汲于诛受也，【笺异，毛传】。
闵予小子
嬛嬛【齐作，茕】在疚， 念兹【，齐作我】皇祖，陟降庭止。
齐诗，匡衡曰：茕茕在疚，言成王防毕思慕，意气未能平也，盖所以就文，武之业，崇大化之本也。 又曰：成王之嗣位，思文武之道以养其心，休烈盛美皆归之二后而不敢专其名，是以上天歆享，鬼神佑焉，其诗曰：念我皇祖，陟降庭止，言成王尝思祖考之业，而鬼神佑助其治也，【汉书本传，】顔师古曰：陟降庭止，言成王常念文王，武王之徳奉而行之，故鬼神上下临，其朝廷【汉书注】。
敬之 母曰高高在上日鉴在兹
齐诗匡衡曰言天之日鉴王者之处也
小毖 予其惩而毖后患 自求辛螫【韩作赦】 拚飞维鸟 韩传惩苦也赦事也【释文】 薛君曰拚飞貌【文选注】载芟 其耕泽泽【韩作驿驿】 緜緜【韩作民民】其麃
韩诗驿驿盛貌，【文选注】 ，传曰：民民众，貌【释文】。
丝衣 自堂徂基自羊徂牛
鲁诗刘向曰言以内及外以小及大也【说苑】
酌 董仲舒曰：周公辅成王作勺，乐以奉天，【春秋繁露】按毛传，周公居摄六年，归政成王，乃后祭于庙而奏之，盖祭庙，奉天乐章古亦通用耳。三家之说皆同。
遵养时晦 韩外传言相养之至于晦也
左传遵时养晦，昧也，杜预谓武王遵天之道，须晦昧者恶积而后取之，与郑笺同，韩言养之，至于晦昧，乃伐而取之，亦是此意。
桓 于以四方克定厥家 齐诗匡衡曰传曰一家正而天下定矣
般 于皇时周，陟其高山，堕山乔岳，允犹翕河， 于绎思，班固曰：于皇时周，陟其高山，言周太平，封太山也，堕山乔岳，允犹翕河，言望祭山川百神来归也，【白虎通】班说近于后世封禅之说，当分别观之， 于绎思三字，毛诗无之，崔灵恩采三家本有此句。
駉 有驒有骆 韩诗驒白马黒鬛也【释文】
泮水 屈此羣丑 狄【韩作鬄】彼东南 憬【韩作犷】彼淮夷韩诗屈收也收敛得此众聚 鬄除也犷觉悟之貌【俱释文】
閟宫
閟宫有侐实实枚枚 稙穉菽麦
韩诗枚枚，闲暇无人之貌，稙长稼也，穉幼稼也，【释文】。
王曰叔父建尔元子 白牡骍刚 不震不腾
韩传师臣者，帝交友受臣者王臣，臣者霸，爵臣者王，【白虎通引传】 ，班固曰：王曰：叔父建尔元子，周公薨，天为之变，成王以天子之礼之，命鲁郊以明至孝，天所兴也，【白虎通】传曰：腾乘也，【释文】。
【附】春秋繁露曰：鲁祭周公，用白牡，色白，贵纯也，帝牛必在涤三月，牲贵肥洁而不贵其大也， ，武帝使张汤问曰：周天子用骍刚，羣臣不毛，周公诸公也，何以得用纯牲，仲舒对曰：周公继文武之业，成二圣之功，徳渐天地，泽被四海，故使祭以白牡，上不与天子同色，下有异于诸侯，臣以为报徳之礼 臣，汤问天子祭天地，诸侯祭土鲁縁何以祭郊？臣仲舒对曰：周公傅成王，成王遂及于圣，功莫大于此，周公，圣人也，有合于天道，成王令鲁郊也， 臣汤问，鲁祭周公，用白牡，其郊何用？臣仲舒对曰：鲁郊用纯骍，周色尚赤，鲁以天子命郊，故以骍。
按江都，以为白牡，尚纯用以祭周公，骍刚尚赤，鲁郊同于天子，分白牡骍刚为二，义亦可通，至以鲁之郊，为成王所赐，则后儒多辨其不然，盖明堂位之文，实出汉初，诸儒之手，遂为莽歆之，借口耳。
新【韩作寝】庙奕奕奚斯所作
韩诗，曹褒曰：奚斯颂鲁【本传，】薛君曰：奚斯鲁公子也，言其所作新庙奕，奕然盛也，【后汉书注】。
那
鲁诗，司马迁曰：襄公之时，修行仁政，欲为盟主，其大夫正考父美之，追道契，汤高宗，殷所以兴作，商颂曹褒曰：考父咏殷【后汉本传】。
按史记春秋世家，列传于二传，国语皆其蓝，本非诸家不见，二传者，可比独解诗，专用鲁说，不以左国是正，岂史家不贵研经耶？
韩诗那美襄公也，【裴骃，史记索隠引薛君章句】。
鸟
鲁诗司马，迁曰：简狄行浴，见鸟堕其卵，取吞之，因孕生契， 刘向曰：简狄与姊妹浴于丘之水，有鸟御卵，过而堕之，五色甚好，简狄得而吞之，遂孕生契， 郑氏曰降下也，天使鳦下生商者，谓鳦遗卵，娀氏之女，简狄吞之而生契，为尧司徒，有功封商，尧知其后将兴，又锡其姓焉，自契至汤八迁，始居亳之殷地而受命， 又褚少孙曰：汤之先为契，契母与姊浴于丘，水有燕啣，卵堕之契，母含之，误吞之，即生契，立为司徒，姓之曰：子子者，兹兹益大也，天命鸟，降而生商，商者殷，质号也，【史记三代世表，褚先生诗传】。
按屈原天问云：简狄在台喾，何宜鸟？致贻女何？喜则吞卵生，商之説自春秋以后有之，纬书中候契握曰：鸟翔水遗卵，流娀简吞之，生契封商，郑氏据以解经，遂成千古疑义，愚谓稷契皆无人道而生，何以稷弃而契不弃乎？盖姜原简狄，同为帝妃，履迹吞卵，事或有之，不过圣人降生之征，履迹吞卵之，后进御于喾，因而有娠，理之至常，岂无人道而生者，若稷之被弃，自因生而不育，形状有异之，故已详生民，诗中。
奄有九有【韩作域】 大糦是承
韩诗薛君曰：九域九州也，【文选注】 ，传曰：糦大祭也。【释文】。
长发 有娀方将帝立子生商
鲁诗，郑氏曰帝黒帝也，禹敷下土之时，有娀之国，亦始广大，简狄吞，鳦卵而生契，尧封之于商后，商王因以为天下号，故曰：帝立子生商。
王桓拨 韩传拨作发明也【释文】
圣敬日跻
韩诗薛君曰：言汤圣敬之道，上闻于天也，【文选注】敬之日跻，上闻于天，故能齐帝命而不违，其义精。
受小球大球为下国缀旒【古作畷邮】
郑氏曰：畷邮谓民之邮舍，言成汤施布，仁义为下国，诸侯在畷民之处所，使不离散也。【礼记注正义，此引齐韩，鲁诗也，】。
为下国骏厖 齐诗厖作駹马也【汉书注】
苞有三蘖， 韩诗蘖絶也，【释文○言，坏木复生，萌芽絶之弗使其生】。
殷武
郑氏异义，曰诗鲁说，丞相匡衡以为殷，中宗周成宣王，皆以时毁。
挞彼殷武 韩传挞达也【释文】
维女荆楚居国南乡
韩序，楚地在南郡，南阳之间，【水经注引韩诗序】。
勿予祸适 韩诗适数也【释文】
商邑【韩作京师】翼翼，四方之极，【韩作，是则】 韩传，翼翼盛也，【后汉书注】齐诗，商邑翼翼，四方之极，此成汤所以建至治，保子孙而怀鬼方也， 师古曰：商邑之礼俗，翼翼然可，则效乃四方之中正也。
按齐诗之意，言因商邑之礼俗，追原成汤之遗烈，知高宗之伐鬼方，而四方莫不来享，来王者皆祖宗缔造之遗烈也，非以是诗为成汤之诗。
旅楹有闲 ，韩诗薛君曰：闲，大也，谓闲然大也，【文选注】。
三家诗拾遗卷十