钦定四库全书    经部三
诗説解颐      诗类
提要
【臣】等，谨案诗説解颐四十卷，明季本，撰本字明徳，号彭山，防稽人治，丁丑，进士，官至长沙府，知府本师事王守仁，著书数百万言，皆发其师，説是书其一也。凡为总论二巻，正释三十卷字义八卷，大抵多出新意，不肯剽袭前人而徴引该洽足以自申其所见，凡书中改定旧説者必反复，援据务明着其所以然，如以南山篇之必告父母，句为鲁桓告父母之庙，九罭篇之公归，不复句谓，以鸿北向，则不复为兴，下泉篇之，郇伯为指，郇之继封者而言，皇父卿士，章谓以宠任为先后，故崇卑不嫌襍，陈頍弁篇之无几，相见句为兄弟，甥舅自相谓如斯之类，皆足于集传之外备説诗之一解。
钦定诗经传説彚纂亦颇引用之，虽间伤穿凿，而义多徴实究非王学末流以空谈求胜者，比也；明洪武中大学士朱善作诗解颐四卷，名与本此书相同，然推陈出新，则本此书较善，多心得焉，乾隆四十二年八月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
序
诗遭秦火，全经不存，世儒拾于煨烬之余，缀为三百五篇之数，非古经也，春秋诸大夫所赋之诗如野，有蔓草之类，所谓乱世之音也，此乃孔子未正乐之前，流于民俗，习而不知正，其在所删者，班固乃谓诗三百五篇，遭秦火而全者，以其讽诵，不独在竹帛故也。失经意甚矣，诗之失传，大抵如此，汉初言诗者，齐；鲁，韩、毛四家而毛氏之传，自谓出于子夏着之为传，始露萌芽，至于郑，力主毛説而为笺以发其意，于是毛诗行而三家之説废矣，自兹迄宋，莫不宗毛小序之言，据为定案，谓学诗而不求序，犹入室而不由户也，故虽大儒，如程子尝以已见发眀其意，而亦不以其説为非则若其传，真出于子夏者矣，惟郑夹漈，作辩妄以诋小序，而朱子取之，亦为辩説一洗序説之陋而又为集传，以详解之，可谓有功于诗学矣，特其所见，犹泥旧闻，而诗之大意不防，超然悉防于言表，则反有以起人复寻，毛旧如东莱吕氏之读诗记者矣，夫东莱朱子之同志也，而犹不防信从，则何以俟圣人于百世哉？隋王通以诸侯不贡诗，天子不采风，乐官不达雅，国史不眀变而作续诗，是经尚可续，而况于传乎？张子曰：置心平易，然后可以言诗，涵泳从容，则忽不自知其解頥矣此説诗者以意逆志之宗防，而诗传之所以可续也。苟得其意，而于诗学少，补分毫，则其为説虽朱子亦当谓其防继志矣，庶防一解頥焉自汉匡衡传载匡説诗解人頥之语而宋范防义，国朝朱善皆以解頥名诗説则解頥者释经旧名也，今愚亦以是名书，其名同，其义不相袭也，盖于旧説多所破之，而一以经文为主，书有总论二卷，以提其纲正，释三十卷，则説正经者也。别为字义八卷，附于其后，以补正説之所未备，而性情之本名物之详，一览可尽矣，嘉靖丁巳嵗三月既望，绍兴彭山，季本书。
诗说解頥总论引
予辑诗说解頥有正释三十卷字义八卷，比诸家旧説为详然一，以经文为主，而于旧说多所破之，览者或未防悉逹故述总论二卷，以冠其端，知总论，然后知作诗之本义，而考见得失，由是而读，全经则条理分；眀可以得其指，意之所在，而凡与先儒之说，有不合者，可以照澈，而无疑矣。故总论者读诗之要诀也，今特摘出，以便观云。
嘉靖壬戌嵗冬十月晦日七十八翁彭山，季本识于东郭书斋。
钦定四库全书
诗说解頥总论卷一    明 季本 撰
总论
按：朱子于诗序，有辩说，而六义于纲领，又详论之，今考为总论，以见一经大意，东莱吕氏读诗记纲领，别有诗乐，删次及章句，音韵训诂，传授之目，今亦损益其文而附论焉。
大小序
郑诗谱，大序是子夏作小序，是子夏毛公合作陆徳明经典释文，旧说云：后妃之徳也至用之邦国焉，名闗雎序谓之小序，自风风也，讫末，名为大序，今谓此序止是关雎之序，总论诗之纲领，无大小之异。
范后汉书儒林传卫宏，字敬仲，东海人，初九江谢曼卿，善毛诗，乃为其训，宏从曼卿受学，因作毛诗序，善得风雅之，防今传于世。
隋经籍志先儒相承，谓毛诗序子夏所创，毛公及卫敬仲，更相润色。
程子曰：大序是仲尼作又曰：国史知得失之迹，载其事于篇端，然后其义可知，今小序之首是已，其下乃説诗者之辞，而后人所附，或有失诗意者，或谓国史，自作诗亦或有如此者不必尽，是自作要之诗，皆国史主之也，程大昌攷古编范明言，卫宏所序者，毛传耳，则诗之古序，非宏也，古序之与宏序，今混并无别，然有可考者，凡诗发序两语，如关雎后妃之徳也世人之谓小序者，古序也，两语以外，续而申之，世谓之大序者，宏序也，郑之，释南陔曰：子夏序诗篇，义合，编遭战国，至秦而南陔，六诗亡毛公作传，各引其序，冠之篇首，故诗虽亡而义犹在也，谓序出，子夏失其传矣。至谓六诗发序两语，古尝合编，至毛公分冠者，之在汉，盖亲见也，今六序两语之下，眀言有义无辞，知其为秦火以后，见序而不见诗者所为也，毛公于诗，第为之传，不为之序，则其申释先后，辞义非宏，而孰为之也？以郑亲见而证先秦故有之，序以六序，缀语而例三百五篇序，语昭昭然，白黑分矣。
章如愚山堂考索诗之有序，自太史采诗之时，眀乎得失之迹已叙，其美刺之意于篇之首，自美刺一言而下，意者讲师之説或出于子夏，或出于毛公，与卫宏之徒，非一人之手，故其存于诗者，文辞重复，不然，则六亡诗之序，何以只存首之一辞，如白华孝子，防白之类是也。盖诗之亡者，经师不得而见，故其序不详丝，衣之序髙子曰灵星之尸也，以是攷之则诗序附益之辞，亦皆非汉儒作眀矣。
今按毛诗大序本与关雎序合为一篇，无大小之异也。故萧统全载此序于文选，而谓为卜子夏，作其分为大小，郑诗谱始言之，亦不知其何所起也？然亦但以风风也，至末为大序至，朱子则又以大序止于是为四始，诗之至也，然则关雎麟趾之化以下，仍属于用之邦国焉，以为关雎小序，皆以意分之耳，大序之言，杂取礼记，周礼之文似皆后人所掇拾，而以一国之事，言风天下之事，言雅又以政之大小为二雅之别，则于经义多有不合，此决非子夏所作也，故韩愈议之，而况可谓之作于孔子乎？谓大序是仲尼作者，程子始言之，郑以来，无此说也，至于小序，则其失又甚矣，太师陈诗之后，虽或国史，主之以入，载籍未必亲作诗，且类为之序，而义复多违，观其文辞重复，非出一人之手，盖必经师之所次，辑王介甫又独谓诗人所自制，尤为臆论，如果诗人所自制，则得诗本意矣，虽子夏亦奚以加焉？况未经秦火，尚属全经，而何其为说？多有悖理之甚者邪？但诗序篇义旧本合编，而毛公为传，始分冠各篇，乃郑所亲见也，则若毛传之所从出，而亦秦火以后，经生，非有得于孔门之宗防者，若卫宏，则亦附着其说，于古序之后者欤？余详见朱子诗序辩说，○按孔氏曰：汉初为传训者，皆与经别，行三传之文不与经连，故石经书，公羊传皆无经文，艺文志云：毛诗经二十九卷，毛诗诂训传三十卷，是毛为诂训，亦与经别也，又马融为用，礼之注乃云：欲省学者两读，故具载本文，然则后汉以来，始就经为注，未审此诗引经附传，是谁为之？其毛诗二十九卷不知并何卷也？今观毛氏以古序，各冠篇端而篇末，又总计章句之数，则其以传附经毛氏当自为之，故朱子曰序，本自为一编，别附经后至，毛公引以入经，盖亦以此非后人所并矣，但毛诗诂训传自为一编，则不知其并经而言欤？或诂训传，不以附经而序语，则以别编仍附经后欤？如此，则并经附序者，非毛氏也，疑亦卫宏所为耳。
六义
大序诗有六义焉，一曰风，二曰赋，三曰比，四曰兴，五曰雅，六曰颂，上以风化下，下以风刺上主文而谲谏，言之者无罪，闻之者足以戒故曰风至于王道衰，礼义废政教，失国异政，家殊俗而变风，变雅作矣，国史眀乎得失之迹，伤人伦之变，哀刑政之苛，吟咏性情，以风其上，逹于事变，而怀其旧俗者也，故变风发乎情，止乎礼义，发乎情，民之性也，止乎礼义，先王之泽也，是以一国之事，系一人之本，谓之风，言天下之事，形四方之风，谓之雅，雅者，正也，言王政之所由兴废也，政有大小，故有小雅焉有大雅焉，颂者美盛徳之形容以其成功，告于神眀者也，是为四始，诗之至也。
今按六义之名，本于周礼，太师风雅颂谓之三经赋，比，兴，谓之三纬，继风而言赋，比，兴者，先即风而见，三者之为纬也，风者讽也，民俗相咏歌之辞，有嘉人之善而感动，良心者，有刺人之恶，而感动耻心者，皆讽言也，雅者，正也，彼此面相告戒之辞，有官僚规诉而属于小者，有君臣训谕，而属于大者，皆正言也，颂者，容也，公也，臣子形容功徳之辞有称颂先君之徳而追思者，有称颂时君之徳而祝愿者，皆公言也。亦而陈之，而非私讽，故与风人歌咏之，体不同淫辞，不可以为讽邪？辞不可以为正，谀辞不可以为公，但秦火之后，诗篇错乱，多失故序，而又杂以里巷，狎邪之言，则其义始不明矣，详见后删次条下，风雅颂体亦有相兼者，如崧髙列于雅而曰其风肆好，是雅兼风也，但以作者，本在雅，非私讽之辞，则不可以为风，他如鸤鸠之有颂辞，是风兼颂也，但以作者，本在风，非面陈之辞，则不可以为颂，亦各从其类而已，非以其音节之异，而有三者之分也，若吉甫作诵之，诵则诵说之诵，非祝颂也，赋只是直述事由，以尽其情状，比则即物为喻，意在言外，然有二义，有相继言其事者，有全不言其事者，兴则因物发端，引起下句，亦有二义，有取于义而发者，有因所见而发者，各随文求之而已，此六者不过见三百篇之纲领体例耳，非兴观群怨之所系也，华谷严氏，乃以风雅颂不为三经而与赋比，兴自为三百篇中之六义，则太师之言，何不并言风雅颂而属赋，比，兴于风下，以见雅颂之同例乎？其言亦太好竒矣章句中分别赋比兴之例，别见章句，音韵条下，○序言风防，大指得之矣，但以一国之事为风，天下之事为雅，则风亦有关天下之事者，雅亦有关一国之事者，恐不宜如是之过析也，至以王政之大小为小雅，大雅之分，亦非名，雅之本意，而颂止告成功于神，眀则尚有臣子，祝颂其君之徳一节将何所属乎？此又偏辞也，○变风变雅，旧说王道盛则风雅皆为正，王道衰，则风雅皆为变，是以时世之盛衰，分正变也，如文武西周之盛世，则为正成，康以后，治化不及西周，则为变耳。窃疑之，破斧之，在豳风淇奥之在卫，风缁衣之，在郑风车攻之，在小雅烝民之在大雅皆歌咏盛徳之言不可以为非正，而成王望治之，时宣王中兴之日，平王靖难之初，犹存先王之旧，而皆谓之为变，其心亦近于不广矣，夫文武周之盛世也，其诗列于乐官者，皆周召之，手定其正，不待言矣，然成康之世，亦有周，召之遗风，自此以至宣王，中间虽经夷厉之乱，而宣王中兴，防复文武之业，仲山甫尹吉甫诸贤在位，其所采之诗，必皆可与先王并美未必非周，召家法也，继宣而为幽王，继幽而为平王，而始东迁，东迁又四十九年，而春秋始作春秋之作，以诗亡也，然则东迁之初，虽承幽王之无道，而贤人如卫武公郑武公者相继，为王卿士，则太史所掌之诗，未废公论，犹存不可以为诗亡，而其时太史所采取者，固亦瞽蒙之所讽诵，必具有成书，苟得其旧，次无待于孔子之删定，而孔子之删定，乃为诗亡而发，此与诗亡然后春秋作之意，实相表里也，窃意诗亡之前，太史之所采取者，以之为正，诗亡之后，孔子之所删定者，以之为变，亦可也，正变之说，本非经文，而序说有之，亦何所据？况今列于风雅之诗，意指差讹，篇章错乱，未必皆得其所乎？郑氏缘此遂为诗谱，列文武夷厉，诸王之世，而以周召豳，邶诸国分附其下，欧阳氏又从而补其残阙，不过因序说而强排耳，何以必知其然哉？至于孔氏为王道衰，诸侯有变风，王道盛诸侯无正风之说，则益赘矣，余详见后删次条下，○序，谓国史眀乎得失之迹，伤人伦之变，哀刑政之苛，吟咏性情，以风其上，逹于事变，而怀其旧俗者也，若以为作诗，则公卿大夫匹夫匹妇皆得为之，而不可专言国史以为诵诗，则太师之属，瞽蒙之职，而亦非国史所防与也，朱子既论其非矣。然华谷严氏，以为古者有采诗之官，其巡狩也，命太师陈诗以观民，风采得之后，属之国史，国史眀得失之迹，谓知诗人所言之意也。知其意在于哀伤人伦，刑政之失，发于情性，而吟咏之，以风刺其上，盖通逹古今之变，而思先王之旧也，此皆诗人之意，唯国史防眀之故题其事迹于篇端也，此说于义亦通，今姑存之，○史迁云，关雎之乱，以为风始，鹿鸣为小雅；始，文王为大雅始，清庙为颂始，朱子引以眀四始之义，窃谓周南之首关雎，固无异议，若鹿鸣，文王清庙之为三始，义则未安，古诗散亡之后，简编错乱者多矣，岂可据此三诗，以为始乎？盖四始者言风化之所由也，○风雅颂之次，先后亦有义焉，风以感发，人之良心也，人心正而后有正论，故雅次于风，朋友正而后君臣正故大雅次小雅君徳正而后成功，故颂次大雅，然皆起于风而风以二南为本，鲁商二颂之继周者，诸侯之国，有圣人之遗风焉，亦可颂也。周公商王之徳异于他国，故特举而言之耳，商有颂，而夏无颂者，商则有宋存焉，夏则杞不足徴矣详见鲁商本，颂下诗乐。
书舜典，帝曰：夔，命汝典乐，教胄子，直而温寛而栗，刚而无虐，简而无傲，诗言志，歌永言，声依永，律和声，八音克谐，无相夺伦，神人以和。
书益稷，帝曰：庶顽防说，若不在时，候以眀之挞以记之，书用识哉？欲并生哉！工以纳言，时而飏之，格则承之庸之，否则威之。
礼记王制，天子五年一巡守，命太师陈诗以观民风，周礼太师教六诗，曰风，曰赋，曰比，曰兴，曰雅，曰：颂，以六徳为之本以六律为之音。
瞽蒙掌九徳六诗之歌以役太师
周礼大司乐掌成均之法，以治建国之学政，而以乐教国子。
前汉礼乐志，周礼，自卿大夫，师瞽以下，皆选有道徳之人朝夕习业，以教国子，国子者，卿大夫之子弟也，仪礼乡饮酒礼，工歌鹿鸣，四牡，皇皇者华，笙南陔白华，华黍乃间歌鱼丽，笙由庚；歌南有嘉鱼，笙崇丘；歌南山有台，笙由仪，乃合乐，周南，关雎，葛覃，卷耳，召南，鹊巢，采蘩，采苹告于乐正曰：正歌备。
礼记乡饮酒义工入，升歌三终，主人献之，笙入三终，主人献之间歌三终，合乐三终，工告乐备，遂出。
仪礼乡射礼，乃合乐周南，关雎，葛覃，卷耳，召南，鹊巢，采蘩，采苹告于乐正曰：正歌备。
仪礼燕礼，工歌鹿鸣，四牡，皇皇者华，笙奏南陔白华，华黍乃间歌鱼丽，笙由庚；歌南有嘉鱼，笙崇丘；歌南山有台，笙由仪，遂歌乡乐，周南，关雎，葛覃，卷耳，召南，鹊巢，采蘩采苹，太师告于乐正曰：正歌备。
仪礼大射礼，乃歌鹿鸣，三终乃管新宫三终，奏貍首以射。
礼记射义，天子以驺虞为节，诸侯以貍首为节，卿大夫以采苹为节，士以采蘩为节，诗云：曽孙侯氏四正具举，大夫君子，凡以庶士，小大莫防御，于君所以燕以射，则燕则誉。
礼记玉藻趋以采齐，行以肆夏，周旋中规，折旋中矩，国语叔孙穆子聘于晋，晋悼公飨之，乐及鹿鸣之三，而后拜乐，三晋侯使行人问焉，对曰：夫先乐金奏肆夏，繁遏渠，天子所以飨元侯也，夫歌文王大眀緜则两君相见之乐也，皆非使臣之所敢闻也。今伶箫咏歌鹿鸣之三，君之所以贶使臣，臣敢不拜，况夫鹿鸣，君之所以嘉先君之好也，敢不拜嘉，四牡，君之所以章使臣之勤也，敢不拜章，皇皇者华，君教使臣曰：每怀靡及，诹谋度询，必咨于周，敢不拜教。
左传？僖公二十三年，晋公子重耳至，秦穆公享之，公子赋河水公赋，六月，赵衰曰：重耳拜赐，公子降拜稽首，公降一级而辞焉，衰曰：君称所以佐天子者命重耳，重耳敢不拜。
文公四年秋，寗武子来聘，公与之宴，为赋湛露及彤弓，不辞，又不答赋，使行人私焉，对曰：昔诸侯朝正于王，于是乎赋湛露，则天子当阳，诸侯用命也，诸侯敌王所忾而献其功，王于是乎赐之彤弓一，彤矢百，玈弓矢千，以觉报宴，今陪臣来继旧好，君辱贶之，其敢干大礼以自取戾。
文公十三年冬，公如晋，还，郑伯与公宴于棐，子家赋鸿鴈，季文子曰：寡君未免于此，文子赋四月，子家赋载驰之四章，文子赋采薇之四章，郑伯拜，公答拜。
成公九年夏，季文子如宋，致女复命，公享之，赋韩奕之五章，穆姜出于房，再拜曰：大夫勤辱，不忘先君以及嗣君，施及未亡人，先君犹有望也。敢拜大夫之重勤，又赋緑衣之卒章而入。
成公十二年，晋郤至如楚聘，且涖盟，楚子享之，子反相为地室而县焉，却至将登，金奏作于下，惊而走出，子反曰：日云莫矣，寡君须矣，吾子其入也，賔曰：君不忘先君之好，施及下臣，贶之以大礼，重之以备乐，如天之福，两君相见，何以代此？下臣不敢子反曰：如天之福，两君相见，无亦唯是一矢，以相加遗，焉用乐？寡君须矣，吾子其入也，賔曰：若让之以一矢，祸之大者，其何福之为？世之治也，诸侯间于天子之事，则相朝也，于是乎有享宴之礼，享以训共俭宴，以示慈惠，共俭以行礼，而慈惠以布政，政以礼成，民是以息，百官承事，朝而不夕，此公侯之所以扞城，其民也，故诗曰：赳赳武夫，公侯干城，及其乱也，诸侯贪冐侵欲，不忌争防，常以尽其民畧其武夫以为已腹心股肱爪牙，故诗曰：赳赳武夫，公侯腹心，天下有道，则公侯防为民干城而制其腹心，乱则反之，今吾子之言乱之道也。不可以为法，然吾子主也，至敢不从，遂入，卒事。
襄公八年冬，晋范宣子来聘，公享之，宣子赋摽有梅，季武子曰：谁敢哉？今譬于草木，寡君在君，君之臭味也，欢以承命，何时之有？武子赋角弓，賔将出，武子赋彤弓，宣子曰：城濮之役，我先君文公，献功于衡雍，受彤弓于襄王，以为子孙藏匄也，先君守官之嗣也，敢不承命？十四年春，防于向为吴谋，楚故也。范宣子将执戎子驹支，对以无罪，赋青蝇而退，宣子辞焉，使即事于防，成恺悌也。
十六年冬，穆叔如晋聘，且言齐故曰敝邑之急，朝不及夕，引领西望，曰庶防乎？比执事之间，恐无及也！见中行献子赋祈父，献子曰：偃知罪矣，敢不从！执事以同恤社稷，而使鲁及此，见范宣子赋鸿鴈之卒章，宣子曰：匄在此，敢使鲁无鸠乎？
十九年冬十有二月，齐及晋平，盟于大隧，故穆叔防范宣子于柯，穆叔赋载驰之四章，叔向曰：肸敢不承命？二十年冬，季武子如宋，禇师叚逆之，以受享赋，棠棣之七章以卒，宋人重贿之归，复命，公享之，赋鱼丽之卒章，公赋南山有台，武子去所曰，臣不堪也。
二十六年夏六月，卫侯如晋，晋人执而囚之，齐侯，郑伯为卫侯，故如晋，晋侯兼享之，晋侯赋嘉乐，国景子相齐侯赋蓼萧，子展相郑伯，赋缁衣，叔向命晋侯拜二君曰：寡君敢拜齐君之安，我先君之宗祧也，敢拜郑君之不贰也，国子使晏平仲私于叔向曰：晋君宣其明徳于诸侯恤其患而补其阙，正其违而治其烦，所以为盟主也，今为臣执，君若之何？叔向告赵文子，文子以告晋侯，晋侯言卫侯之罪，使叔向告二君，国子赋辔之柔矣，子展赋将仲子兮，晋侯乃许归卫侯。
二十七年春，齐庆封来聘，其车美，孟孙谓叔孙曰：庆季之车，不亦美乎？叔孙曰：豹闻之，服美不称，必以恶终，美车何为？叔孙与庆封食不敬，为赋相防，亦不知也，宋之盟，郑伯享赵孟于垂陇，子展，伯有子西，子产太叔，二子石从，赵孟曰：七子从君，以宠武也，请皆赋以卒君贶，武亦以观七子之志，子展赋草虫，赵孟曰：善哉！民之主也，抑武也，不足以当之，伯有赋，鹑之贲贲，赵孟曰：牀第之言，不逾阈，况在野乎？非使人之所得闻也，子西赋黍苗之四章，赵孟曰：寡君在，武何防焉？子产赋隰桑，赵孟曰：武请受其卒章，子太叔赋野有蔓草，赵孟曰：吾子之惠也，印段赋蟋蟀，赵孟曰：善哉！吾有望矣！公孙段赋桑扈，赵孟曰：匪交匪敖，福将焉徃？若保是言欲辞，福禄得乎？
秋，楚防罢如晋涖盟，晋侯享之，将出，赋既醉，叔向曰：防氏之有后于楚国也，宜哉！承君命不忘敏，子荡将知政矣。
昭公元年春，季武子伐莒，取郓，楚告于晋，请戮其使，赵孟固请诸楚，楚人许之，乃免。叔孙令尹享赵孟赋，大眀之首章，赵孟赋小宛之二章，赵孟谓叔向曰：令尹自以为王矣。
夏，四月，赵孟叔孙豹，曹大夫入于郑，郑伯兼享之，子皮戒，赵孟礼终赋瓠叶，子皮遂戒，穆叔具五献之笾豆于幕下，赵孟辞，乃用一献，赵孟为客礼，终乃宴，穆叔赋鹊巢，赵孟曰：武不堪也，又赋采蘩，曰：小国为蘩，大国省穑而用之，其何实非命？子皮赋野有死麕之卒章，赵孟赋常棣，且曰：吾兄弟比以安，尨也可使无吠。
二年春，晋侯使韩宣子来聘，公享之，季武子赋緜之卒章，韩子赋角弓，季武子曰：敢拜子之弥缝敝邑，寡君有望矣！武子赋节之卒章，既享，宴于季氏，有嘉树焉，宣子誉之，武子曰：宿敢不封殖此树，以无忘角弓，遂赋甘棠，宣子曰：起不堪也，无以及召公，宣子遂如齐纳币，自齐聘于卫，卫享之北宫，文子赋淇澳，宣子赋木。
三年冬十月，郑伯如楚，子产相，楚子享之，赋吉日，既享，子产乃具田备，王以田江南之梦。
十二年夏，宋华定来聘，通嗣君也，享之为赋，蓼萧弗知，又不答赋，昭子曰：必亡，宴语之不怀，宠光之不宣令徳之不知同，福之不受，将何以在？
十六年春三月，晋韩起聘于郑，夏，四月，郑六卿饯宣子于郊，宣子曰：二三君子请皆赋，起亦以知郑志，子齹赋野有蔓草，宣子曰：孺子善哉！吾有望矣！子产赋郑之羔裘，宣子曰：起不堪也，子太叔赋褰裳，宣子曰：起在此，敢勤子至于他人乎？子太叔，拜宣子曰：善哉！子之言，是不有是事，其能终乎？子游赋风雨，子旗赋有女同车，子柳赋萚兮，宣子喜曰：郑其庶乎？二三君子以君命贶起，赋不出郑志，皆眤燕好也，二三君子数世之主也，可以无惧矣。宣子皆献马焉，而赋我将，子产拜，使五卿皆拜，曰：吾子靖乱，敢不拜徳。
十七年春，小邾穆公来朝，公与之宴，季平子赋采菽，穆公赋菁菁者莪，昭子曰：不有其国，其能乆乎
二十五年春宋公享昭子赋新宫昭子赋车辖
定公四年冬，吴入郢，楚昭王在随，申包胥如秦乞师，秦伯辞焉，使归就馆，对曰：寡君越在草莽，未获所伏，下臣何敢即安？立依于庭墙而哭，日夜不絶声勺饮不入口七日，秦哀公为之赋无衣，九顿首而坐，秦师乃出，论语三家者以雍彻，子曰：相维辟公，天子穆穆，奚取于三家之堂。
子曰吾自卫反鲁然后乐正雅颂各得其所
朱子曰：旧说二南为正，风所以用之，闺门乡党，邦国而化天下，十三国为变风，则亦领在乐官以时存肄，备观省。
今按诗长言之，则为歌歌，则有高下，疾徐之节而为声律，声律和则为乐，诗也者，以声之发者而言也。乐也者，以声之和者而言也。诗即乐也，播之八音，不过谐此歌耳，古人之教，最重于诗，故先王命太师陈诗以观民风，取其言之得正者，定为雅乐，而使人歌之，以教国子，胄子，即国子也，于凢人之不徳者则使乐工以其所采纳之言，飏之于歌，以兴起人之善心，此虞庭工以纳言，时而飏之，以观庶顽，防说之，改过正与太师以六徳为本而歌诗，以为教者意同，诗之教行，则人心无不和，而神亦应之，锡以和平之福矣，故曰：八音克谐，神人以和，然则诗之所系，岂不大哉！○天子巡守，命太师采诗，观风之云：朱子以为诸侯采之，以贡于天子，天子受之，而列于乐官，盖本王通诸侯贡诗，天子采风之说，夫诗由诸侯以贡，而天子即受之，以列于乐官，则是无所去取也，假令巡守之际，诸侯有不徳而讳言其恶，壅遏民隐，而不以上闻，则将何以考之？朱子又曰：男女相与咏歌，以言其情，行人振木铎徇路采之，此言深得先王采诗之意，但所谓行人者，当为天子之行人也，窃意得诗之后，亦必使方伯覆覈其实，然后报于天子，以行黜陟，而乐官可列焉，作乐以宣八风太师之职也，故使专掌其事，太师者，天子之太师也，孔氏以为诸侯太师，则误矣。然则何以知方伯之覆覈也，观二南之称周，召则周，召之所考定，意可见矣。○史迁，谓三百五篇，孔子皆歌之，则古诗篇篇可歌也，周南，召南，可以通用于闺门，乡党邦国者也，小雅则用之于党类之间，大雅则用之于朝廷之上，颂则用之于祭祀，祝颂之时，各有攸主，而不可乱，惟风则取其言，出于性情之正者，领于乐官，使人咏歌，以时肄习，而随所用之，盖感动人，好善恶恶之心者，莫近于风，故风为通用之，乐歌也，二南王化之本于修身，正家为尤切，故以为风之首，而学者所宜尽，心焉若颂，则不得为雅，雅则不得为风于此，一乱则雅颂失所，如晋以肆夏享，叔孙豹，鲁以湛露，彤弓享，寗俞三家歌雍以彻，此皆僭乱之事也，及观左氏，载诸大夫赋诗之事，有断章取义，而理可通者，有不可通者，有举里巷狎邪之言，赋于燕飨之正防者，此则郑声之乱雅乐，士大夫习而不知者也，诗之杂乱甚矣，孔子安得而不删诗，以正乐哉！及考孔子删诗，正乐在定公，十五年以后，而诸大夫之赋诗，皆在定公，四年以前，则其所赋之诗，非孔子删正之篇也，而可据以为古经之证乎？如此，则淫诗之列于国风者不可用于家庭，不可用于賔，客不得不起，读者之疑矣，故程大昌以为诗，有南雅颂，而无国风，其意以国风不可入乐，而以南雅颂为乐，名不列于六义之三，盖主小雅以雅以南，与论语，雅颂各得其所之言，为论乐者，而不知诗即乐也，今之国风，非孔子之所删，若果孔子所删之风，安得不入？雅乐哉！大昌之言，亦矫枉过正矣，○赋诗断章，蒲卢癸之言也，后儒于凡引他书以眀义者因有断章取义之说，况诗之为教所主在兴，讽咏之间，易于感发，故论语大学中庸，孟子论道之言，皆引诗以咏叹之，然皆切于事理，无泛辞也，惟礼记孝经出于汉儒之附防者，则所引之诗，每多泛而不切，其后引诗者遂以为无不可通，全不知诗，意之所在矣，正如春秋时，晋郤至引赳赳，武夫之诗，以告子反，而以前章为美，后章为刺一诗二章，文同解异，牵强孰甚焉？虽诸侯大夫僭赋，天子元侯之诗，而亦不知其为过也，故断章取义可也，举其全篇而僭用之，此岂诗之本教哉！若韩诗外传之断章，则借事以眀诗也，盖其所传如此，又别为一义焉，详见说理，防编第十卷，诗经条下，○诗无完经，古乐遂废，虽有雅颂之名，而宗庙朝廷之所用，不知其的，以何诗？今礼家所记者虽畧存一二，而于礼不合者，亦不能无疑焉，如射义言，天子诸侯大夫士歌诗之节，天子以驺虞，诸侯以貍首，大夫以采苹，士以采蘩，其说本于周礼乐师驺虞，若依贾谊以为虞者，囿之司兽，及欧阳氏，君仁而不尽杀之，言用之于天子之射可也，貍首之诗，今见于射义者，亦为射发，而曾孙侯氏之云，则固诸侯诗也，但大夫之用，采苹士之用，采蘩，于义何居？若夫歌采齐，以节趋歌，肆夏以节行，似亦非所，宜用之乐也，乡饮酒礼，燕礼皆歌鹿鸣，四牡，皇皇者华，鱼丽南有嘉鱼，南山有台，夫鹿鸣鱼丽，南有嘉鱼，本皆燕贤者之诗，可以为燕飨，通用之乐，歌四牡，则征夫劳役之辞，皇皇者华，则使臣临遣之辞，南山有台，则臣下称美之辞，无预于饮燕也得，无春秋时，雅颂失所，诸侯有歌此诗，以燕群臣者，其音节有传，而当时遂以此为常乐邪？观晋悼公享，叔孙穆子，亦歌鹿鸣，四牡，皇皇者华，则可见矣。惟其当时之所通用，故学记言教，初学亦有小雅肄三之说，而人遂以为正乐也，至于合乐，而用关雎，葛覃，卷耳，鹊巢采苹，采蘩，则益不知其何义焉？意古者必有切于事理之诗，而今不可考矣。其笙歌合乐之节，则因事而庶可见焉，歌者协比琴瑟，有玉磬者，则亦鸣之琴瑟，与玉磬，皆堂上之乐，书所谓戞击鸣球，抟拊琴瑟，以咏是也。笙管鼓钟，堂下之乐，书所谓下管鼗鼓，合止柷敔，笙镛以间是也。歌于堂上，谓之升歌，贵人声也，堂下之乐合奏，如商颂所谓鼗鼓渊渊，嘒嘒管声，既和且平，依我磬声，乡射礼注，所谓合金石丝竹而歌之者，谓之合乐，歌终而以笙，继笙终而后合乐，则言笙者，乃专主笙也，谓南陔白华，华黍由庚，崇丘由仪为有声无辞，是以为笙之曲调也，此朱子之确见，但既有此名，则宜有此诗，既有此诗，则宜有此歌，不曰歌而曰笙，又何邪？窃意堂上之乐，所重人声，堂下之乐，单取笙而吹之，欲其清也，亦未有不恊歌者笙而无辞，则有无诗之乐，何以感发人心邪？朱子之説特本于刘原父，古无据也。大射礼，乃管新宫，意亦如此，盖必以管恊歌，主管而言耳。孔氏谓吹管者亦吹笙，笙管，相将亦意凑之说也，详见庙制，考义庙乐考成条下，○新宫，貍首辔之柔矣等篇，虽仪礼，礼记，左传所载，然皆逸诗也，其见于他书，如此类者尚多，此恐犹有世儒之附防，且或孔子已删去之篇，未敢尽信，但论语素以为绚兮，唐棣之华，与中庸衣锦尚防，数言则孔门之所亲授也，而诗皆无之，此果见诗之多散失矣，而可谓之全经哉。
诗说解颐总论卷一
钦定四库全书
诗说解頥总论卷二    明 季本 撰
删次
史记孔子世家，古者诗本三千余篇，孔子去其重，取其可施于礼义者三百五篇，皆歌之，以求合韶，武雅颂之音。
孔頴逹曰：按书传所引之诗见在者多亡逸者少，则孔子所录，不容十分去九马，迁言古诗三千余篇，未可信也，据今存及亡诗六篇，凡三百一十一篇，而史记汉书云：三百五篇，阙其亡者，以见在为数也。周，召风之正经，固当为首，自卫而下，十有余国，编比先后，旧无明说左传，襄公二十七年，吴公子札来聘，请观于周乐，使工为之歌周南，召南？曰：美哉，始基之矣，犹未也，然勤而不怨矣，为之歌邶，鄘，卫曰羙哉渊乎！忧而不困者也，吾闻卫康叔，武公之徳如是，是其为卫风乎？为之歌王，曰：羙哉？思而不惧，其周之东乎？为之歌郑，曰：美哉！其细已甚，民弗堪也，是其先亡乎？为之歌齐，曰：美哉！泱泱乎大风也哉？表东海者，其太公乎？国未可量也。为之歌豳，曰：美哉！荡乎！乐而不淫，其周公之东乎？为之歌秦，曰：此之谓夏声，夫能夏则大，大之至也，其周之旧乎？为之歌魏，曰：美哉，沨沨乎！大而婉，险而易行以徳辅此则明主也，为之歌唐，曰：思深哉？其有陶唐氏之遗民乎？不然，何忧之逺也非令徳之后谁能若是？为之歌陈，曰：国无主，其能久乎？自郐以下，无讥焉，为之歌小雅，曰：美哉，思而不贰，怨而不言，其周徳之衰乎犹有先王之遗民焉，为之歌大雅，曰：广哉？熙熙乎！曲而有直体，其文王之徳乎为之歌颂，曰：至矣哉，直而不倨，曲而不屈，迩而不偪逺而不迁而不淫，复而不厌，衰而不愁，乐而不荒，用而不匮，广而不宣，施而不费，取而不贪，处而不底，行而不流，五声和，八风平，节有度，守有序，盛徳之所同也。
欧阳氏曰：周南，召南邶，鄘，卫，王、郑、齐、豳、秦、魏，唐陈曹此孔子未删之前，周太师乐歌之次第也，周；召，邶、鄘，卫，王、郑、齐、魏唐秦陈桧，曹豳，此今诗之次第也，周；召，邶、鄘，卫，桧、郑、齐，魏唐秦陈曹豳王，此郑氏诗谱次第也。
今按孔子言诗三百，而今诗三百一十一篇，亡南陔白华，华黍由庚，崇丘由仪六篇，存者实三百五篇，史迁以为取于三千余篇之中是十而得一也，今诗中国风为国止十五耳，如使尽得天下诸侯之诗而删之，奚啻十一，然文武成康之盛，太师已列于乐者，必已传于学，士大夫如周南，召南，载文武之诗，则先有其名，不待孔子删诗，而后有也，其下昭宣盛时，王者之迹未熄，命太师采诗以观民风，而瞽蒙歌之，以待司乐，敎国子者，皆雅乐也，自雅颂失所之后，虽或不能无错乱者，而旧次亦必有传焉，至于东迁日久，王道荐衰，天子不采诗，而诗之散在诸国者，非有所传闻，访问孔子安得一一而见之，宜乎他国之诗固有不及录者矣，夫齐，楚吴越之变于夷，邾；滕，纪，莒之困于弱，如此类者，或其国无诗，或其诗不足录，亦无怪乎其不与于国风也，然当其盛时，称美贤君，咏歌同类，岂无一言？在太师采取之列，况宋之有微子，卫之有康叔，齐之有太公陈之，有胡公，皆先王时之贤，诸侯也，其国岂无爱慕之诗，如卫武公之淇奥，郑武公之缁衣者，而今皆无之，至于逸诗，则随处附见，不一而足，得非全经之有散失乎？且圣人所录，以为敎者，将以正人兴，观群怨之情，必皆雅歌，如史迁所谓孔子皆歌之，以求合韶，武雅颂之音者是也。而郑卫之音，淫哇之语，皆得列于国风，使颂之者，感动邪心，则于孔子所谓放郑声，思无邪者自相戾矣，宋程文简公，有言淫诗之传，盖出于里巷狎邪？诵习之口，秦火之后，圣经不全，汉儒取其里巷之传者，补缀其间，以足三百篇之数，盖皆夫子之所已删，而未有能辩之者耳，近世王文端公，先师阳明王公之说亦然，可以见诗之非古，经矣，季札所叙，观乐次第，其名数与毛诗相合，但不言曹耳，然曰：自桧以下，则固兼之矣，郑元诗谱，移桧于郑前，移王于豳下，则以郑并桧封王承豳，世各就其类而言耳。其叙互有后先，本无意义也，欧阳氏，以季札所叙，为周太师，乐章之次第，则穿凿矣，季札之言，浮泛虚夸，率非正论，如以秦为能，大魏为明主，豳为周公之东，小雅为周徳之衰，皆邪说也，况其时诗乐未经孔子删正，篇章必多，乃欲一时请观，似亦难遍，而其国数，又与毛诗适合，无所增损，得非左氏之学与毛同出一宗，而附防其说欤？盖左传出于张苍之家，苍为淮南王相，稍在大毛公，前二家之学，盖相闻者也，未可遂以左为先，秦古书之据，若其诸国诸篇，编比则秦火之余，类多错乱，或以风而杂雅，或以雅而杂风至于二南，三颂皆无旧次可求，故郑氏之谱，与欧阳子叙次之言，皆穿凿之说也。
章句音韵
国语闵马父曰：昔正考父校啇之名颂十二篇，于周太师，以那为首，其辑之乱，曰：自古在昔，先民有作，温恭朝夕，执事有恪。
论语子曰师挚之始闗雎之乱洋洋乎盈耳哉
孔頴逹曰：自古而有篇章之名，故那序曰：得商颂十二篇，东山序曰：一章言其完是也。句则古者谓之为言，论语云：诗三百，一言以蔽之，曰：思无邪，则以思无邪一句为一言，赵简子称：子太叔遗我以九言皆以一句为一言也。秦，汉以来，众儒各为训诂，乃有句称，风雅之篇，无一章者，颂者述成功，以告神，故一章而已，鲁颂不一章者，鲁颂美僖公之事，非告神之歌也，商颂长发，殷武重章者，或诗人所作之意不同，诗之大体，必须依韵，其有乖者，古人之韵不协，耳之兮矣也之类，本取以为辞，虽在句不以为义，故处末者，皆字上为韵，左右流之，寤寐求之，其实七兮，迨其吉兮之类是也。亦有即将助句之字，以当韵者，是究是图，亶其然乎？其虚其邪？既亟只且之类是也。
朱子曰周颂多不协韵
吴棫撰，毛诗补音序云：诗音旧有九家，唐陆徳明以已见定，为一家之学，释文是也；所补之音，皆陆氏未叶者也，叶者悉从陆氏。
今按乱者，乐之卒章也，凡乐始作，则其声舒；乐记所谓奏以文也，曲终，则其节急，乐记所谓乱以武也，史记云闗雎之乱以为风始，朱子取之，是以首尾三章，皆为乱也，然观闵马父之言，则那之卒章，乃为乱辞耳，韦昭曰：辑成也，凡篇章既成，撮其大要，以为乱辞，歌所以节舞，如今三节舞曲终，乃更变章乱节，故谓之乱也。○诗之分章多寡不一，必不混而无别也。但秦火之后，散乱者多，如周颂清庙八句为一章，其始末无所属，似有阙文，商颂之那以二十二句为一章，必是记录者失于圈别，说者以为风雅，无一章颂以告神，故一章，然鲁颂及长发，殷武各有分章，不得不别立一例矣，牵强之说，何可通乎？诗篇之末必总计，章句之数，皆毛诗之旧也，郑氏亦稍有不同，如闗雎后二章，分作四章，章四句，今集传仍依旧本及集传，另有改正者，俱从集传诸国及雅颂之末，皆有章句总数及雅颂，什计之数，亦毛旧也，以非大义所闗皆置而不录，○诗之有叶，韵为谐歌声，以入乐也，朱子以补音多有刋补，而集传已备注矣，若周颂清庙之诗，不用韵语，商颂那之诗，叠用三声，盖诗人别有此例也。今止发明经义，未及于乐，故不录。叶音欲审音者，宜于集传考焉，○凡赋？比，兴三体集传，每章但总揭赋也，比也。兴也一语，今以三体分属句，下如闗雎之参差荇菜，左右流之，是兴也，而窈窕淑女，寤寐求之，则应兴之语，其义以流之二字，与求之二字相倡和，而求之不得，寤寐思服，悠哉悠哉！辗转反侧四句，乃兴意未尽，今通谓之兴意也，皆分别言之，如此类者颇多，如行露以谁谓雀无角，何以穿我屋兴，谁谓女无家？何以速我狱？而虽速我狱，室家不足二句，则未尽之兴意也，泉水以毖彼泉水，亦流于淇，兴有懐于卫，靡日不思，而娈彼诸姬，聊与之谋，二句则未尽之兴意也，淇奥，以瞻彼淇奥，绿竹猗猗，兴有匪君子，如切如瑳，如琢如磨，而瑟兮兮，赫兮咺兮，有匪君子，终不可谖兮四句，则未尽之兴意也，栢舟以泛彼栢舟，在彼中河，兴髧彼两髦，实维我仪，之死矢靡他而母也，天只不谅，人只二句，则未尽之兴意也，又有兴语，多寡不一者，如氓之三章，则以桑之未落，其叶沃若，于嗟鸠兮无食，桑椹四句，兴于嗟女兮，无与士躭二句，而士之躭兮，犹可说也；女之躭兮，不可说也。四句则未尽之兴意也，四章则以桑之落矣，其黄而陨二句，兴自我徂，尔三嵗食贫淇水，汤汤渐车，帷裳四句，而女也不爽，士贰其行，士也，防极二三其徳四句则未尽之兴意也，五章则以淇则有岸，隰则有泮二句，兴总角之宴，言笑晏晏，信誓旦旦，不思其反，四句而反是，不思亦已，焉哉二句，则未尽之兴意也，又有以字，相应为兴如小星，以二在字，二与字之应为兴而寔，命不同实，命不犹二句，则未尽之兴意也，扬之水，以二之字，二不字之应为兴而懐哉？懐哉曷月予还归哉！则未尽之兴意也。荇，苇则以勿践履，兴莫逺而或肆之筵，或授之几，则未尽之兴意也，凡如此类，以文句求之，斯得矣。
训诂传授
前汉艺文志，汉兴，鲁申公为诗训诂，而齐辕固，燕韩生皆为之传，三家并立于学官，又有毛公之学，自谓子夏所传，而河间献王好之，未得立。
后汉儒林传赵人毛苌传诗是为毛诗
孔頴逹曰：赵人毛公名苌也，谱云：鲁人大毛公为诂训传于其家，河间献王得而献之，以小毛公为博士，然则大毛公为其传，由小毛公而题毛也。
陆徳明经典释文，吴太常卿徐整曰：子夏授髙行子髙行子授薛仓子薛仓子授帛，妙子帛，妙子授河间人，大毛公，大毛公为诗，诂训传于家，以授赵人，小毛公徐坚，初学记荀卿授鲁国毛享诂训传以授赵国，毛苌，时人谓享为大毛，公苌为小毛公。
前汉儒林传，毛公授同国贯长卿，长卿授解延年，延年为阿武令，授徐敖徐敖授九江陈侠。
陆玑草木疏陈侠传谢曼卿
后汉儒林传卫宏，字敬仲，东海人，初九江谢曼卿，善毛诗，宏从曼卿受学，后郑作毛诗笺。
隋书志齐诗，魏代已亡，鲁诗亡于西晋，韩诗虽存，无传之者，惟毛诗郑笺，至今独立。
陆徳明经典释文，曰：郑，作毛诗笺，申明毛义难三家，于是三家遂废矣。
今按毛氏之学，虽自谓出于子夏，然诗序之来，毛亦不知起于何人？未敢断，以为子夏作也，至郑，则直指古序，为子夏作，盖亦因毛学出于子夏之言，而足成之也，夫子夏尝因论诗知学，而孔子称其可与言诗，又七十子中，子夏最后没，而其授徒又最多，后儒言诗者，遂依附之，故汉儒纂辑家语，因有子夏，习于诗而通其义之说，子夏在孔门以文学名，而其用功实以博学，笃志切问，近思求仁，孔子谓其知诗，得非以其得性情于言意之表，而非玩心于章句之末者欤？今观毛说浅陋牵强，往往有难通处，子夏之学，必不如此，虽或得于其徒转授，则亦大失其宗矣，○鲁申公，汉文帝时人辕固，景帝时人韩生名婴，文帝时人皆为博士，或谓子夏四，传至荀卿，传大毛公，此传闻之未有定防者也毛氏之名，传亦不的，或谓大毛公，名，亨，小毛公，名苌，或谓苌不知其大毛公欤？小毛公欤？窃意二毛，公必各有名儒林传，亦不明指，然世有大毛公，名享小毛公，名苌之说，必非无因者，今当从之，盖大毛公，乃为传之人，而小毛公，则受其传而为河间博士者也，毛公作传之后，则有郑之笺，孔頴逹之防以至于宋，皆祖毛诗，今之章句是也。至朱子始辩，毛说之非，于是集传行而诗，遂不以毛称矣。嗟夫！诗学之，失传久矣，所幸遗经尚存，是非具列，即其辞而防绎之，以意逆志，当自跃，然于心目之间，岂待传注，而后明哉？今于诸篇下首，标经防不尽，用旧说也，庶以见其意不逺于经文而可求焉，○宋儒注诗者，皆宗小序，郑夹漈，专诋其说，而朱子独从之，如将仲子之类，今之所谓淫风，而非本于旧序者，大抵皆夹漈说也，世之文士泥于好古，以为孔子正乐之时，凡不止于礼义无闗于风敎者一切删去，今之诗经无淫诗于凡静，女木采葛，遵大路，子衿扬之水，防有鹊巢诸诗皆求旧说以解之，而以夹漈为误，朱子如此，则桑中诸篇之录于卫风者，义不可通，不得不从，杨山着衞为狄防之，由之说以自救矣，夫诗之为敎，本道性情，与史法之垂鍳，戒者不同，不必牵合其说也，且自幽厉以来，诸侯之失道，而乱亡者，不可胜数，而不皆录其所由，其说亦有不可尽通者，故谓诗无淫风，则是而不知滛风之有存者，乃为汉儒掇拾增加，顾欲强为之解，不亦劳乎？至其所求之旧说，则又主于右，经所书之鲁诗，或以为鄘诗而杂于衞或以为齐诗而杂于郑，其有篇章可稽，似非臆说者，亦可以见汉时诗篇之有错乱矣，夫鲁诗出于汉文帝时，而石经蔡邕所书，刻在汉末防经兵火，不存所传，多非邕旧，通志略固已辩之，岂可取以为先，秦古书之据哉？故鲁诗已絶虽有一二存者不过附见于他书耳。未必得经防也，然则义有不通者，须于经文中平心玩味，以得其意，固不可偏执己见，而亦安可尽拘旧说邪？
诗说解頥总论卷二
钦定四库全书
诗说解頥正释卷一    明 季本 撰
正释
正释释正经也。以别于总论之，提大纲字义之，尽余意矣。
国风
风者讽也，民俗私相咏歌之辞，有嘉人之善而感动，良心者，有刺人之恶，而感动耻心者，皆讽言也，闺门乡党，邦国可以通用其言，宜皆出于性情之正而不可加以淫辞，风之有淫辞，世儒之所杂入也，周南，召南，文王，武王时之诗也，邶鄘以下十三国，成王以后之诗也，天下之国不止十三，其间必有贤君，可咏歌，与舆情之得正者，而所载止十三国，其诗且多，不系于劝戒，此理之不可通者也。至宋鲁无风则郑氏以为宋王者之后，鲁圣人之后，是以天子巡狩，不陈其诗以礼之，夫陈诗以观得失，而行黜陟焉，此天下之大政也，列国诸侯，宜皆有风，乃以为王者后圣人后，而诗独不陈则宋，鲁二国之政，可以恣行矣，又安有此理邪？周诗自雅颂，二南之外，犹有王风，鲁虽有颂，独不可仍存其风乎？今考何彼秾矣！定之方中诸篇，皆似鲁诗，而窜入于他国者，不可谓鲁为无风也，若宋自微子之后，君臣代有贤哲，而又谓其无一诗可系于风邪，详见总论六义，下其诸国序次，说见删次下未尽之意，于各国下论之，他诗杂入者，则论于各篇。
周南
周召二邑名，周即今鳯翔府岐山县，以周公之采邑言也，召即今鳯翔府，鳯翔县以召公之采邑言也，二邑本皆文王，岐周之地，文王迁丰，而其地空及武王迁镐于丰之近地，而始以岐周，故地分二公为采邑，郑氏以为文王受命，作邑于丰，乃分岐邦周，召之地，为周公旦，召公奭之采地，则以为文王所赐也，周召二公至武王时，乃始辅佐，在文王时，未尝用事也，故书君奭歴举文王之臣，惟曰：虢叔闳夭，散宜生泰颠，南宫括五人，而不及周，召，安得以岐周地赐之，及武王为天子，而后使二公分陜以治括地志云：今陜州有陜原，去州西南二十五里分陜，从此原为界，理或然也。周公治内，自陜以西，王畿在焉，故所主皆国都之事，召公治外，自陜以东，侯服在焉，故所主皆诸侯之事，而风亦以此分焉，文王以诸侯为西伯，得专征伐，虽三分天下有其二，不过言，西方人心之归而已，然其所治惟在故封，若陜外之国，则各有诸侯主之，文王方当事殷之际，小心翼翼，安敢尽制，其国之事哉？至于武王为天子，而天下始兼统矣，惟以周之先世，公刘自翟疆迁豳，太王自豳迁岐，本自北而南，故岐周之地，遂以南名武王有天下，而陜外东西之国，虽尽有之，亦但通谓为南，犹今北方称中国为南朝也，程大昌，乃以南为乐名，不主自北而南之说，夫诗列乐官，固为南部，然岂二南，所以为南之本意哉？至于分陜之说，公羊以为成王时事，先儒盖有疑者，而亦无确论，惟黄氏以为分，陜当在武王得天下之后，而二南之系，当在二公分陜之后，此说得之，盖陜内之民，渐化者久，陜外之民被化者，新则周南之诗，文王为多，而召南之诗，武王始备也，但文王止为诸侯，未尝巡狩采诗，而巡狩采诗，乃武王时事也，采诗之后，其在诸国者，必以覈实于方伯，而召公因以文王时，诗并入献之，周公之于国，都亦然，否则二公各辑治内，所存文武之诗以成编，而使人肄习邪？然则二南之诗，乃周召二公之所手录也，二南之系，周、召，殆以此耳。且二公皆圣人也，故其所次篇章，皆切伦理，而二南之敎，天下遍行，故孔子敎其子伯鱼，使为周南，召南，则二南之名，古所已有此，岂可与他诗不闗风化者并论哉？二公分治甚久，周公之没在成王之末，召公之没，在康王之初，则文武之诗，采辑尽矣，成王以后风化不及二王不得入周南者，则别为王，风不得入，召南者，则别为国风，欲人专以文武为法也，其用意深矣，今观破斧九罭，皆周公既归，而人爱之之诗，在成王之初，当属于王风，而误为豳国，甘棠，乃召公既去，而人思之之诗，在成王之后，当属于所尝听政之国，如郇伯之在曹而窜入，召南，此诗之所以杂乱而难通也，夫咏周公者，当为王风而咏，召公者不当为召南则二南之诗，可以知其为文武之正风，而不待辩矣。
闗雎
按：郑氏笺，旧解云三百十一篇诗，并是作者自为名，但小序多失作者之意，朱子于辩说，既详辩之，今细绎其辞，以意逆志，首揭数语于篇，端谓之经，防其与朱子不合者，则亦稍加辩论焉。
经防曰闗雎宫人咏后妃之徳能使人畏而爱之也，盖已事后妃时诗矣，后妃即文王之妻，太姒未尝称，后乃后人追称后妃，如西伯之追，称文王云尔。
闗闗雎鸠在河之洲，【兴也，】窈窕淑女，君子好逑，【兴意】。
闗闗乐意相闗而其声应也，雎鸠水鸟，状类鳬鹥，河大河之近洽，阳者指后妃所生之处而言也。洲水中可居之地，窈窕委曲，深微之意，淑善淑女，指后妃女者，妇人之通称，如绵之诗，称太王之妃，为姜女也，君子指文王好亦善也，逑与仇同匹也，文王之志在于宜，家人以敎国人而后妃之徳能与之合，故曰好逑。
○参差荇菜，左右流之【兴也，】窈窕淑女，寤寐求之，求之不得，寤寐思服，悠哉悠哉！辗转反侧，【兴意，】○【参，初，金反差初宜反，下章同，】参差不齐，貎荇丛生水中，长短随水浅深也，左右言随所处而无一定之方，如此章以顺水之势为左右下，章则以制荇之，宜为左右也，流者顺水之流而求之，未言得也，故尔雅直谓流求也，荇可为茹，其性柔顺，故以起兴寤寐，以夜卧言寤，于寐中也，则无思而不思矣，服犹佩服之服，谓藏于心也，悠长也，辗转反侧卧不安席之意，此宫人求后妃之欢心，而不得之辞也。自怨自艾，自责自脩，有哀痛廹切之意焉，故思之长而不安，席也。
○参差荇菜，左右采之，【兴也，】窈窕淑女，琴瑟友之【兴意，】参差荇菜，左右芼之，【兴也，】窈窕淑女，钟鼓乐之，【兴意】○【，乐音洛后，凡和乐欢乐，嘉乐之乐，并仿此】。
采取而既得也，芼熟而荐之也，琴瑟皆丝属，堂上之乐与歌声，协比者也，得相亲密，故曰友，友者亲爱之意，钟金属鼓革，属堂下之乐，所以起作乐者也，自此八音，并奏乐形于外，比友为舒畅矣，此宫人言既得后妃之欢心，而相与爱乐于琴瑟钟鼓之间也，○孔子曰闗雎乐而不滛，哀而不伤，以其得性情之正也，朱子以为后妃之徳宜配君子，求之不得，则不能无寤寐，反侧之忧，求而得之，则宜其有琴瑟钟鼓之乐，是以忧乐因于后妃，而后为得正也，窃意未有其人而先思，则思为悬，想已得其人而即喜，则喜为纵情如此，则忧乐有所系矣，尚得为正乎？盖后妃在宫肃雝，易事难说，宫人非贤无由进御，故不得其欢心，则忧其徳之有亏，寤寐反侧，不能自安，见其内自责也，得其欢心，则乐其徳之有合琴瑟钟鼓，方能相洽，见其不敢肆也，忧以反躬，则哀止于礼义之正，而非毁性之哀，故曰不伤，若道心不行，而一于困，郁则其哀为毁矣，乐以谨礼，则乐约于音律之中，而非纵情之乐，故曰不滛，若畏心不主而流于欢娱，则其乐为纵矣，故闗雎所以为得性情之正者，以宫人感于后妃，肃雝之化，而各脩其徳亦和而敬也，周公作乐，列于房中，孔子删诗，序于篇首，非以此为文王之化，行于后妃，而可以为脩身正家之本乎？春秋之时，世俗所尚不过郑，卫滛哇之声耳，而师挚入官之初，独以闗雎为敎至其卒章，音节已急，而声气和平，终始一贯，故孔子叹之，而曰闗雎之乱，洋洋乎盈耳哉！其所得于闗雎者深矣。
闗雎三章一章四句二章章八句
此房中之乐也，国中之化，皆由此始，故以为周南之首，而乡乐亦多用之。
葛覃
经防曰：后妃自叙，治葛覃，而欲归省其亲，见其处富贵之地，而能勤俭孝敬，也妇徳莫先于肃雝闗雎是也，妇功，莫先于勤俭，葛覃是也。
葛之覃兮，施于中谷，维叶萋萋，黄鸟于飞，集于灌木，其鸣喈喈【赋也，】○【施音异，后凡延施之施，并同】。
葛草名蔓生，可为絺绤者，覃延施引蔓，相及也，中谷谷中也，萋萋，盛貌灌木，丛木也，喈喈，和声之逺闻也此章追叙葛叶，方盛而有黄鸟鸣于其上，盖初夏之时也。
○葛之覃兮，施于中谷，维叶莫莫，是刈是濩，为絺为绤，服之无斁，【赋也，】○【斁，音绎，亦作射，皆取厌怠之义，后并同】。
莫莫茂密，貎刈斩濩，煑也，精曰絺，粗曰：绤斁厌也，此言盛夏之时，葛既成而治，以为布也，服之无斁，言安于絺绤之服而无外，慕罗绮之心也，○治葛之时，蚕事亦宜并举，后妃但言治葛而不及蚕事者以治，葛乃盛暑烦缛之事，乐于亲执其劳，而不欲轻视耳。
○言告师氏言告言归，薄汚我私薄，澣我衣害，澣害否？归宁，父母【赋也，】○【害音曷】。
言者语辞，师氏女师也，言告言归，谓所告于师氏者以归宁也，薄不敢大肆之辞，犹言略也，汚谓去其垢，澣则濯之而已，私衵服也，衣常服也。旧说以礼衣，为衣则礼，衣不可以澣也，害何也？宁安？谓问安也，后妃自洽阳嫁于周国，在渭水傍，自周归洽，以宁父母由文王为西伯，时言之，乃境内也，故有归宁之礼，若在隣国，则诸侯犹不得越境，况其妻乎！归宁之礼，详见春秋私，考庄公二十七年，杞伯姬来下，此言治葛既毕，而始归宁，父母必告师氏者，盖师氏乃君子所选，以掌闺门之敎者不敢专也。
葛覃三章章六句
集传曰：此诗后妃所自作，故无賛美之辞，然于此可见其已贵而能勤已，富而能俭已长，而敬不弛于师傅，已嫁而孝不衰于父母，是皆徳之厚而人所难也。
卷耳
经防曰：文王懐贤臣逺役而不得置之，左右以论大道也，当纣之时，四方叛乱，贤臣久劳征役，困于险逺之地而不得归焉，诸家皆据小序，求贤审官之说，而义与文乖，多曲为之解欧阳氏，辩之审矣，集传之说，亦深得其文义，但以为后妃，思文王而作，则采卷耳，而寘道路，酌罍尊而解忧伤，似与后妃贞静，端居表率，宫人之徳不类故直，以为文王懐贤耳，然亦初为西伯，徳化未行于纣之叛，国时所作也。
采采卷耳，不盈顷筐，【，兴也，】嗟我懐人，寘彼周行，【兴意】○，【卷上声，顷音倾后，凡言顷筐，并同】。
采采非一，采也，卷耳草名，可以为茹，故采之顷，欹也，筐竹器筐，欹则不满，故曰：顷筐懐思也，人指贤臣，寘与置同弃也，周行大道也，言顷筐易盈之器，欲以卷耳，为茹而采之；又采犹不易盈，况于贤才之难得者乎？故以兴所懐之人本有大道，可以正君善俗，而乃弃于逺地使之久劳，不得大用，安得不嗟叹哉！
○陟彼崔嵬，我马虺隤，我姑酌彼金罍，维以不永，懐【赋也，】陟升也，崔嵬小雅谷风传谓山巅是也，盖言其髙尔雅以石山，戴土释之，则臆说耳，虺隤马罢，不能升髙之病姑且也，罍成酒之器，惟人君得用金饰永长也，懐即上章懐人之懐。
○陟彼髙冈我马黄，我姑酌彼兕觥，维以不永，伤【赋也，】山脊曰：冈黄者，马病极而色变为黄也，兕觥以兕，角为爵也，○此二章，皆欲登髙山以望所懐之人而往从之，则马罢病而不能进，亦可以见其地之险逺矣而贤人久劳于彼，乃不得归，则姑酌酒以自解，庶几不至于过伤，懐抱耳金罍，兕觥，皆人君所与诸臣酬酢之器，盖虽忧劳逺臣而亦不废诸臣，燕饮之事也。
○陟彼砠矣，我马瘏矣，我仆痡矣，云何吁矣！【赋也】。
砠尔雅以为土山戴石，盖言其髙处之险阻也，瘏马病不能进也，痛人病，不能行也，吁忧叹也，言贤人既在险逺之地望之不可得见，则将如之何哉？但有嗟叹而已。此可以见其懐贤之切也。
卷耳四章章四句
樛木
经防曰南国美文王屈已下人之徳也
南有樛木，葛藟累之，【兴也，】乐只君子，福履绥之，【兴意】○【，乐音洛，只音止，后凡言乐，只及语辞之，只并同】。
南南国犹周南之称南也，木下曲曰樛，藟葛类，一名巨，亦蔓延生，累纒绕也，只语已之辞，君子指文王旧说，指后妃，非也，未有妇人而可目为君子者，履如易视，履考祥之，履绥安也。
○南有樛木，葛藟荒之【，兴也，】乐只君子，福履将之，【兴意，】荒庇覆也，将犹扶助也。
○南有樛木，葛藟萦之，【兴也，】乐只君子，福履成之，【兴意，】萦回旋也，成就也 此诗三章，以文王能屈已下人，故以樛木起兴，而言其为福禄之所归也，人心之归，即是福禄。
樛木三章章四句
苏氏曰：凡诗，每章有先后浅深之异者固自有说，若樛木螽斯之类，皆意不尽，申殷勤而已，欲强求而说，则迂杂而不当矣，东莱吕氏曰：诗亦有初浅后深，初，缓后急者，然大率后章多是协韵，按此二说，可以为诗，中通章复咏，而文句相同者之通例。
螽斯
经防曰：美后妃之化也，后妃有不嫉妬之徳故众妾辑睦，而化及于子孙也。
螽斯羽，诜诜兮【比也。】宜尔子孙，振振兮【赋也，】○【，振音真后，凡言振振并同，】螽斯蝗属一生九十九子斯语，辞如鸒斯，鹿斯之类，盖非斯螽亦非阜螽也，详见七月字，义以羽言所重，在羽也，诜诜和集，貎尔指后妃，振振感动，相亲之意，说见麟趾。
○螽斯羽，薨薨兮，【比也。】宜尔子孙，绳绳兮【赋也，】。
薨薨群飞声绳绳防聚相聫之意
○螽斯羽，揖揖兮【比也。】宜尔子孙，蛰蛰兮【赋也，】。
揖揖敛戢，貎蛰蛰，退藏不竞之意，○虫之，生子多者，莫如螽斯，故以比众妾，此诗之义重在众，妾之辑睦，观下文宜尔二字，盖本于此，非以兴子孙也，螽斯始化其羽，诜诜，然比次而起，已化则飞薨，薨然有声，既飞复敛，羽揖揖，然而聚众妾之辑睦如是，故其子孙亦皆振振，而亲绳绳而聚，蛰蛰而藏其徳皆如其母，不但生育之众多而已，凡此皆后妃不嫉妬之所致也。
螽斯三章章四句
桃夭
经防曰：美后妃之化，能使女子之嫁者，皆尽妇道也。
桃之夭夭，灼灼其华，【兴也，】之子于归，宜其室家，【兴意】○，【华音花，后凡华实之华，并同】。
桃木名华，红实可食，夭夭，少好貎，灼灼华盛，如火然也，桃之有华婚姻之时也，故以时物起兴，因以见女子徳容之美也，之子指嫁者而言，但不知其为何人之女？其必文王之公子，公族而后妃所敎于宫中者欤？于于也，指所往也，故毛氏以往训之，妇人谓嫁曰归，男以女为室女，以男为家室者，夫妇所居，而家则一门之内也，处室家而皆得其宜，女子之贤可知矣。
○桃之夭夭，有蕡，其实【兴也，】之子于归，宜其家室，【兴意】，蕡，大也以实之大起，兴见其当有嗣，子之昌也，上章言室家以宜室而推，及于家也，此章言家室以宜家而归本于室也，皆见化本于闺门之意。
○桃之夭夭，其叶蓁蓁，【兴也，】之子于归，宜其家人，【兴意】蓁蓁，美盛貎，此以叶之盛起，兴见其当致家，道之盛也，家人一家之人也，家人宜则老老，长长慈防，无不得其所矣，朱子曰：木少则华盛，三山，李氏曰：桃之少壮则结实必大，其叶必蓁蓁，然盛若非少壮则虽结实不复大，虽有叶不复蓁蓁，此皆谓女子当及盛年而嫁也，然则贵于盛年者，不在容色，而在于有徳耳，盖年少而有徳则其精神运用足以宜家而昌，大其族，此桃夭，所以为后妃之化也，诗人之意，岂借桃以咏容色之美哉！
桃夭三章章四句
东莱吕氏曰：桃夭，既咏其华，又咏其实，又咏其叶，非有他义，盖余兴未已，而反覆咏叹之耳。
兎罝
经防曰：美兎罝，贱士才徳兼全能胜，武事之任，见文王之能扬侧陋而野，无遗贤也。
肃肃兎罝，椓之丁丁，赳赳武夫，公侯干城【赋也，】○【丁，陟耕反后，凡言丁丁，并同】。
肃肃整饰，貎罝罟也，丁丁椓杙，而与空林相应声设兎罝，而肃然整饬，可以见其人之不苟矣，赳赳武貎，以居武职，故曰武夫，公侯指文王，见文王未尝称王也，干盾也，扞蔽如盾，防守如城，谓其勇力足以任守御也。
○肃肃兎罝，施于中逵，赳赳武夫，公侯好仇【赋也，】。
施设也。中，逵谓九逹之道中也，尔雅云：九逹谓之逵，好仇者相与为友也，谓其智谋足以资论议，不但干城而已。
○肃肃兎罝施于中林赳赳武夫公侯腹心
腹心同徳之谓谓其忠信，足以寄腹心，不但好仇而已，夫以守御武夫，而其徳犹如是可见周南之世，贤者在位，能者在职，而所谓才者，皆本于徳也岂专以勇力为武者哉！
兎罝三章章四句
芣苢
经防曰美，后妃无嫉妬，而欲众妾之有子也，旧说，化行俗美，家室和平，妇人无事，相与采芣，苢以为乐，恐非妇人之宜，而亦不得为俗美矣，文王之化，岂如是哉！
采采芣苢，薄言采之，采采芣苢，薄言有之，【赋也】。
芣苢车前，盖宜子之草也，欲宫中之人宜子，而皆采芣，苢可以见后妃之不妬忌矣，采始求之也有，既得之也。
○采采芣苢，薄言掇之，采采芣苢，薄言捋之【赋也，】。
掇拾也捋取其子也
○采采芣苢，薄言袺之，采采芣苢，薄言襭之【赋也，】。
袺以衣贮之，而执其袵也，襭以衣贮之，而扱其袵于带间也，○采而有，有而掇掇而捋，捋而袺袺，而襭采收之序如此。
芣苢三章章四句
汉广
经防曰美，文王使人及时嫁女以絶其逰戯之端也，旧说以为文王之化及于江汉，故其出游之女，人望见之而知其为端庄静一，非复前日之可求，且当于归而欲秣其马，其心犹爱慕之，则文王之化，独能使妇人女子知礼义而不能化，男子说，怿女美之本心也，岂所以语文王之治哉！
南有乔木，不可休息。【，兴也，】汉有游女，不可求思，【兴意】，汉之广矣，不可泳思，江之永矣，不可方思，【比也，】○【息，韩诗作思，当从之，】上竦，无枝曰乔，大抵木下蟠则隂广上竦则隂少云乔木，则其下无蔽翳矣，盖狎邪之人，平时于此，求游女，而今不可休，故即此以兴游女之不可求也；○，汉水自西流至汉阳，而江水自南来合焉，主汉而言也，泳潜行也，方桴，即竹筏也，汉水合江则阔，故言泳江，则其流本长，故言方本咏汉游女，而并及于江者，盖游女之不可求者，以其既嫁也，既嫁，则地近人逺咫尺千里，语其近则如汉之不可泳，语其逺则如江之不可方，盖即游女所近之水逺不可从者以为比，皆美文王之辞也。
○翘翘错薪，言刈其楚，【，兴也，】之子于归，言秣其马，【兴意】，汉之广矣，不可泳思，江之泳矣，不可方思，【比也，】。
翘翘髙竦貎错杂也，楚木名荆属，孔氏曰：楚在杂薪中尤，翘翘者是也。秣饲也，文王之治，先使汉之游女，及时归嫁，以絶其好游之心，盖其施为之序，自化大族，始所谓巨室之所慕，一国慕之也，如翘翘错薪之中，而刈其楚，则以楚比巨室之特出者，以起兴而言游女，方秣马以嫁，而平时欲求者，皆不可得，此文王正民风之首务也。
○翘翘错薪，言刈其蒌，【，兴也，】之子于归，言秣其驹，【兴意】，汉之广矣，不可泳思，江之永矣，不可方思，【比也，】。
蒌蒌蒿也，陆玑曰：叶似艾，白色，长数寸髙丈余，据此，则蒌亦杂薪中之，翘翘者，上章言刈木，此章言刈草，盖因乔木之下无蔽翳，而言驹小马之名。
汉广三章章八句
汝坟
经防曰：妇人因其夫免于征役，而以得遂室家之愿归徳于文王也，文王时为西伯，而汝在豫州已依为父母，则此时已得三分天下有二之人心者欤？
遵彼汝坟，伐其条枚，未见君子，惄如调饥，【赋也，】○【调音，周】汝坟，汝水邉之，坟起如坟也，枝曰条干，曰：枚，惄，思食之意，调一作輖，谓重载也。思日久则亦重矣，君子行役于外，其妻为樵苏之事，而亲伐薪，则庶人之妻也，此盖喜其夫初归而追赋其未归，时思念之情也。
○遵彼汝坟，伐其条肄，既见君子，不我遐弃【赋也，】。
斩而复生，曰：肄伐枚，而又伐其肄，则逾年矣，至是见其君子之归，而喜其不相弃也，云不遐弃，则见其夫虽在逺道而亦专念其妻无贰心，于他慕也。
○鲂鱼頳尾，【比也。】王室如燬，虽则如燬，父母孔迩【赋也，】鲂，即今鳊鱼身广而薄鱼之少力者也，頳赤也，鱼劳则尾赤，鲂尾本白而赤则劳甚矣，且取少力而劳以为细，民困于重役之喻，燬以纣之酷烈，言父母指文王，孔甚迩近也，盖下民征役之劳，实由纣酷烈之政，此本文王未专征伐，时言也，及既为西伯，徳化渐行则从役者归，得遂室家之愿，而妇人因谓其夫可依父母以宜其家也，当纣之虐，连年逺役犹不敢违，而况于文王之行仁者乎？其尊君亲上之意，蔼然见于言表矣，华谷严氏谓是时商王尚存，西伯之事，皆干蛊王室，妇人从而勉其夫，以王事虽急，如火不得少休，然父母相去不逺不必念家而怠王事，此言甚厚，但既有文王专征伐，则从役之民，岂复忧王室之如燬乎？故意此征役之归，必已被文王之泽矣。
汝坟三章章四句
麟之趾
经防曰：此借麟以美文王之化能行于子姓，见治国平天下之本，在于一家之仁也。
麟之趾，振振公子，于嗟麟兮【比也。】○【于音吁，后凡言于嗟，并同】。
麟麕身牛尾，马蹄不履生虫，不践生草，王者至仁乃出，兽中之最灵者也，牡曰麒，牝曰麟，通名为麟耳。趾，足也有足者，宜踶而麟，有足不踶振，振振动之意，旧注有训，盛者有训，信厚者而集传于此，则训曰仁厚，皆于振字之义，不相闗故直以振动释之。
○麟之定振振公姓于嗟麟兮【比也】
定额也有额者宜抵而麟有额不抵
○麟之角振振公族于嗟麟兮【比也】
有角者，宜触而麟，有角不触，○麟仁兽也。其性不杀，见之者皆感悦焉。而非盛世则不出，文王之徳由亲亲而逹于仁民爱物，故其公子姓族皆振动，其良心莫不兴起于仁可以任民物之责，皆文王之化也，故即麟以比文王，而叹之曰：于嗟麟兮，盖美其能感动人者，皆自近始，其仁亦如麟之世不常有也。
麟之趾三章章三句
诗説解頥正释卷一
钦定四库全书
诗说解頥正释卷二    明 季本 撰
召南
说见周南
鹊巢
经防曰：此以妾媵之，从至备百两，美诸侯妻之，无嫉妬也，媵女，虽父母之事，然其所敎于女者，亦足以法矣。
维鹊有巢，维鸠居之，【兴也，】之子于归，百两御之，【兴○两音意， 亮后凡以车，两言者并同】。
鹊鸠皆鸟名鸠拙，鸟不能作巢，多在屋瓦间，或于木上，架结木枝，初不成巢，便已生子往往坠陨雏，鹊作巢甚坚，既生雏散，飞则弃而去，容有鸠来处，彼空巢者，此有似于诸侯，夫人之嫁，而其妾媵与于车乗之中也故即以起兴之子，指夫人也，百两百乗也车有两轮，故称两诸侯，一娶九女，二国来媵，皆以侄娣从，故车有百两之多，百两者，诸侯之礼也。御用也，与服御之，御同，旧说训迎，因谓诸侯之子，嫁于诸侯，送御皆百两，殊不知此诗本为诸侯，夫人不嫉妬而作，不宜遽及所迎之车也。
○维鹊有巢，维鸠方之【兴也，】之子于归，百两将之，【兴意，】方所也，以为安居之，所将送也。
○维鹊有巢，维鸠盈之【兴也，】之子于归，百两成之，【兴意，】盈满也成，成礼也，○初言御治具而用之也，中言送则既行而送之也，末言成则既至，而礼成也，其言之序如此。
鹊巢三章章四句
天下之化，无不起于闺门，鹊巢，乃诸侯妻当于归，时妾媵之，从至备百两，见其无嫉妬之心，此后妃之化及于南国，而嫁女者，皆以此成其女也，宜家人以正四国，实本于此，故以为召南之首。
采蘩
经防曰：此美公侯之夫人有肃雝之徳而先序其采，防菜以供祭祀，见其徳之可羞于神明也。
于以采蘩？于沼于沚，于以用之？公侯之事【赋也，】。
○于以采蘩？于涧之中，于以用之？公侯之宫，【赋也】。
蘩，非水菜而生于水中之地，则防矣，故夫人以之供祭，郑氏所谓以豆荐蘩葅者是也。旧说采蘩，以供蚕事，非矣。蘩固可以生蚕，然随地所生，皆可以取，今于沼沚涧中，则取之，水中之地，贵其防也事，祭事也，宫庙也，又云：公侯之事，公侯之宫，则语意亦皆不为蚕事发者，其为奉祭祀之用无疑矣。
○被之僮僮，夙夜在公，被之祁祁，薄言还归，【赋也，】○【还，音旋，后凡还归之，还并同】。
被与髲同髢也，僮僮竦敬貎歩虽移而被不动也，祁祁舒迟，貎安舒，无疲倦也，此形容夫人之敬徳在于公所助祭，其被则僮僮，然竦敬无忽于夙夜及其旋则祁祁，然舒迟，无所疲倦，尚有余敬也，此其肃雝之徳盖有周旋中礼者，则虽蘩菜之防可羞于神明矣，诗人序采蘩于章首，岂无意哉？然此疑非后妃不能及此意，必周南之诗，而误入召南者欤。
采蘩三章章四句
草虫
经防曰妇人因君子行役未归而思念之切也
喓喓草虫，趯趯阜螽，【兴也，】未见君子，忧心忡忡，亦既见止，亦既觏止，我心则降。【兴○降户江反后，凡意 归降之，降并同】。
喓喓，鸣声趯趯跃，貎草虫生于草间之虫，阜螽，生于阜间之螽，草虫鸣则阜螽跃而从之，盖物类之相感者，如此谓防物亦有倡随之乐，而人不如就以为兴耳，忧者忧其夫之在外也。忡忡，心不宁也；觏，遇也，止语辞降下也，犹言放下心也。
○陟彼南山，言采其蕨。【，兴也，】未见君子，忧心惙惙，亦既见止，亦既觏止，我心则説【兴意】○【，说，音悦，后几喜悦之说并同】。
蕨山菜也，似龞脚，一名为鼈，初生无叶，时可食，土人谓之稂鸡，惙惙忧之结也，言见人有登山，而采蕨者，虽防菜可以食贫而行役者，不如则亦有感而兴，忧思之意也。
○陟彼南山，言采其薇。【兴也，】未见君子，我心伤悲，亦既见止，亦既觏止，我心则夷，【兴意】。
薇亦山菜，似蕨而差，大如巨擘，剥而食之甘美，庄子谓之迷阳，即山间人所谓迷蕨也。夷，平也，人喜悦，则心平夷，当世道之衰，风俗之薄夫，出而妇人，独居不守，礼义者多矣，惟草虫之诗，能思念其夫，行役于外，切于忧伤，必俟其归而始夷悦，见其心之专，一也，亦既见觏云者，非谓已归，乃待其归之辞也。盖世所仅有，故录以示劝，旧说以为大夫妻被文王之化，而能思其君子，则文王之时，如此人者，亦妇道之常，不足以为异，而何为独有一诗乎？且以为大夫妻，则亦凿矣，窃意此必民间之妇所作，而亦不知其以何风？纂入召南耳。
草虫三章章七句
采苹
经防曰：南国大夫之妻，以少女而能敬于主祭，故家人叙其事而美之，见后妃闺门之化，所被深矣。
于以采苹，南涧之濵，于以采藻，于彼行潦，【赋也】。
苹大萍非藻也，藻则但可以养鱼，而非可茹之物矣，濵厓也，藻生水底，茎如钗股，叶如蒿，好聚生，故谓之聚藻，行潦流潦也，苹藻皆可糁蒸为茹，本非嘉蔬，而涧濵行潦，就其所便而不计其潢污，非若沼沚涧濵之防地采而治之，亦可以供祭祀所重，在于敬耳，盖为末，章有齐季女而发也。
○于以盛之，维筐及筥，于以湘之，维锜及釡【赋也，】○【盛，音成，】方曰筐，圆曰筥，皆竹器，湘者烹之，粗熟而淹，以为葅也，锜釡属三足曰锜，无足曰釡，则筐筥锜，釡乃盛湘所常用，左氏以筐筥锜，釡之器可荐于鬼神，为说而毛氏亦为抑辞，因曰陋器，说者遂多袭之，殊不知此器但为盛湘之用，不以陈于神前，有何所嫌？而以为陋邪？故语物之薄而不足以为美者，但在涧濵之苹，行潦之藻而盛之，湘之不过为牗下之奠，推原制用之由耳。
○于以奠之，宗室牖下，谁其尸之？有齐季女【赋也，】○【齐，侧皆反后，凡齐敬之，齐并同】。
奠置也，宗室大宗之庙也，牖下室西南隅之奥也，尸主齐敬，季少也，季女为大夫，妻以主祭祀，则为主妇，祭祀之礼，主妇，主荐豆实以葅醢，上言采苹，于涧濵采藻于行潦，此非防地之嘉蔬，然奠之于宗室，牗下者季女也，惟其尽敬，所以能荐于鬼神，以少女而能敬，可见其年未富而徳已成，盖后妃闺门之化，行于南国，而文王脩身，齐家之效，亦可见矣。少女，非以质美言也。
采苹三章章四句
甘棠
经防曰：民被召公之徳者思其人而爱其树也。此必非召南之诗，盖召南诗，召公所采，而经其手笔者。
蔽芾甘棠勿翦勿伐召伯所苃【赋也】
蔽芾隂翳茂盛也，甘棠，棠梨也，子白者，其味美，为甘棠赤者，其味澁则为杜翦，谓断其枝伐，谓斩其干，武王既得天下，自陜以东，召公治之，盖召康公也，名奭，凡为方伯者，皆称伯说，见崧髙茇取草舍之义，谓止于其下，以自蔽也。
○蔽芾甘棠勿翦勿败召伯所憩【赋也】
败谓残壊之憩息也
○蔽芾甘棠，勿翦勿拜，召公所说【赋也，】○【说音税，后凡税止之说，并同】拜，谓攀屈其枝，如人之拜也，说止也，○召伯，当武王时，敷政于诸侯之国而观省民俗，或舍于甘棠之下，非其所当居也，甘棠久犹茂盛，而民思其徳不忍翦壊耳旧说以为听讼于甘棠之下，不重烦百姓者，则近于刻画矣，戴岷隐，盖尝辩之伐败，拜皆防，勿翦翦为轻也，华谷严氏曰：始则相戒不可，斩伐而去之，中则相戒，不但不可斩伐，但残壊之亦不可。终则相戒，岂特不可残，壊但低屈之，亦不可爱之愈深，防之愈至也。
甘棠三章章三句
行露
经防曰：女子能持择配之正，不为强暴所陵，故作此诗以明其志，小序谓召伯听讼，贞信之，敎行强暴之男，不能侵陵，贞女，然详玩诗辞，有似于暴，男兴讼，以廹贞女略不见，政教之能禁戢奸邪也；先王盛时宜不如此，虽使召伯果能听讼，则亦非大畏民志者，乌足以语二南之化乎？故王雪山谓暴男，侵贞女，女固可尚，男为何人，岂王化独及女而不及男邪？意此必衰世之诗，录其女之不苟随耳。
厌浥行露，岂不夙夜，谓行多露【，赋也，】○【厌于叶反】。
厌浥湿意行露，道上之露也；夙，早也，言本欲早行，不惮夙夜，但道上多露，故不敢耳。此以明早行，恐为强暴，所廹也事宜赴愬，故欲早行，而又畏不敢出，亦可见政治不明，横行者肆，贞女不得其所矣。
○谁谓雀无角，何以穿我？屋【兴也，】谁谓女无家？何以速我狱？虽速我狱，室家不足，【兴意】○，【角音鹿女，音汝后，凡尔汝之女，并同】。
角尖嘴也，雀有咮而无角，女指强暴者而言，无家谓其无家业，也速促也，质正于官，曰狱室家，谓其人凶戾，不足与为婚姻也。
○谁谓防无牙，何以穿我墉？【兴也，】谁谓女无家？何以速我讼？虽速我讼，亦不女从，【兴意】。
牙牡牙也，防有齿而无牙墉墙也，告辩于官，曰讼○言，雀虽无角，而以咮穿屋防虽无牙，而以齿穿墉，皆不可谓其力不能，而遂不敢肆也，故以兴无家者，乃无借之人也，苟无礼义，则肆其强暴，能促人于狱，何待于富厚之力哉？然非正人，则不足与成室家之好，故其志不苟从也，虽听讼者未知其能断与否？而女之执正，盖有不可得而夺者矣。故特录而美之。
行露三章一章三句二章章六句
羔羊
经防曰：美南国之大夫，退朝而从容自得，见其心之无私也。
羔羊之皮，素丝五紽，退食自公，委蛇委蛇【赋也，】○【委音威，蛇音移，后凡言委佗，并同】。
羔羊之皮，以羔皮为裘，即缁衣，羔裘也，素白也，言以素丝为线，而缝之缝在里，故不必其色之称也，其缩缝有五，故曰五紽紽者，缝中突起之名，退食退朝，而食于家也，公公朝也，委蛇从容自得之貎言，其委顺如蛇也。
○羔羊之革，素丝五緎，委蛇委蛇，自公退食，【赋也】。
革亦皮也緎裘之缝界也
○羔羊之缝，素丝五总委蛇，委蛇退食，自公【赋也，】。
缝缝皮合之也，新安，胡氏曰：缝之，突兀谓之紽，有界限谓之緎，合二为一，谓之总○，此诗专重委蛇，上叠山，谢氏曰：中心无愧怍，故外貎有威仪，使胸中防有愧怍，其歩趋非躁则急，不迟则速，安能委委蛇，蛇哉华谷，严氏曰：在公之谨饬，勉强可能也，退食而委蛇，则显防无间矣。
羔羊三章章四句
殷其靁
经防曰：妇人以其夫从役，在外而思念之，故作此诗，然不敢必其归也，其思虽切而无怨言，亦可见其忠厚之徳也。
殷其靁在南山之阳，【，兴也，】何斯违斯？莫敢或遑，振振君子，归哉归哉！【兴意】○，【殷音隐，后凡殷殷之殷并同】。
殷靁初发声，隐然也，山南曰阳何斯斯？此人违斯斯，此所也，或间或之，义遑暇也，不敢或遑，则无一时之暇也。
○殷其靁，在南山之侧，【兴也，】何斯违斯？莫敢遑息，振振君子，归哉归哉！【兴意】。
息休息也
○殷其靁，在南山之下，【兴也，】何斯违斯？莫或遑处，根振君子，归哉归哉！【兴意】。
处居处也，首章但言不敢遑，后言遑息遑处，则所谓不遑者，乃息与处也，○妇人闻靁声隐然，初发谓其能动物也，故以起兴而言，君子逺行从役不敢，或遑其心，亦必闻靁而振动，思归矣，但王事靡盬，未必能即归耳！故曰归哉归哉！钱氏曰哉疑辞。
殷其靁三章章六句
摽有梅
经防曰：世乱民贫，女子有父母，终无与为主而不得，及时归嫁者，愿为有室，女之同情，不能已于有言，故作是诗，欲男子之早议婚也，其言虽若女求于男，然欲庶士以婚姻之礼相求，则庶士之中，犹有所择而择吉通言，亦不苟从也，庶几知从一之道，而无淫邪之心，衰世中得如此女者，亦可谓不失正矣！若谓召南之化则恐文王之时，未宜有此，失时之女，不得其所而至于自言耳。
摽有梅，其实七兮【兴也，】求我庶士，迨其吉兮【兴意，】○【，摽婢小反，下章同】。
摽与蔈同，韩诗作莩，零落也，梅摽而在树者七，则零落者多矣，士男子未娶者之称，迨及也。吉，谓卜而得吉也。
○摽有梅，其实三兮【兴也，】求我庶士，迨其今兮，【兴意】。
梅在树者三，则落者又多矣，今今此之时也，毛氏以为急，辞临川王氏以为不暇，吉日之择，皆非也。
○摽有梅，顷筐塈之【兴也，】求我庶士，迨其谓之【兴，意】。
塈本以仰涂为义于梅曰：塈则仰取之意也。郑氏谓取之于地，则摽梅言，有谓在树而未落尽者，乌可以为在地哉？云顷筐者谓取之已尽，顷筐不能满也，如此则落者又多而实之，存于树者，又不及三矣，首章曰：七二章，曰：三此章，曰：顷筐言梅落，渐尽而过时也，谓者，谓庶士当使媒妁通言，非谓不待其礼之至而往也，但不必大备云耳。
摽有梅三章章四句
小星
经防曰：宫中之人，进御公所者能敬，而安于勤事，虽劳不怨也，宫中进御之人，犹今所谓上直盖贱者之事，非一娶九女，中之妾媵，可以当夕者也，故小序以为贱妾，若媵中之妾，则为侧室，岂至自抱衾裯，以御其君哉？此诗贱妾所自作，大抵见其言之忠厚，和平耳，集传谓其美南国夫人，能不妬忌，则未见其然焉。
嘒彼小星，三五在东，【兴也，】肃肃宵征，夙夜在公，寔命不同，【兴意】。
嘒防明貎，三五言其稀昏时星也，日始没，则东方之星先见者小，而光嘒耳，此盖即所见以起兴也，肃肃严敬，貎宵征昏时，始，往也，自昏时进御，而早夜常在公所见星而往，见星而还，不敢有违，其往来之勤如此？皆其肃肃处，盖自知命分之贱而不敢同于夫人也，故曰：寔命不同，寔与实同，一云是也。
○嘒彼小星，维参与昴，【，兴也，】肃肃宵征，抱衾与裯，寔命不犹【，兴意】。
参昴西方二宿名参昴，初见则戌亥月之候也；衾被裯，单被也，云抱衾与裯，则渐寒可知矣。犹如也，○贱妾往来宫中，夙夜致敬，以事其上，安于天命而无怨心，庶几乐天知命矣，非薫蒸，后妃忠厚之化，岂易至哉！
小星二章章五句
江有汜
经防曰：江水之旁，媵有待年于国，而嫡不与偕行者，因嫉妬之，既长，不使于归，其后悔而迎之，故媵女喜而作此诗也，夫媵女待年而不与嫡偕，此亦常事，但嫡或嫉妬，而幡然改之，则于女徳为难耳！然亦不足以此为盛治，不知何时事也？说者以其列于召南，而槩以为被后妃之化则凿矣，果如其说，则当其嫉妬尚在，纣时邪？
江有汜【兴也，】之子归，不我以，不我以其后也。悔【兴意】。
水决而岐流复入，还本水者，曰：汜，汉阳沔阳之间多有之，以之为言用也，如不使大臣怨乎？不以之以。
○江有渚，【兴也，】之子归，不我与不？我与其后也，处【兴意，】○【处音杵，后凡处置，居处之处，并同】。
渚小洲也，水岐成渚，与同党也，如暴虎慿河，吾不与也，之与？
○江有沱，【兴也，】之子归，不我过，不我过其啸也，歌【兴意，】沱江之别出者，过过从之过，谓不使我得过从也，啸蹙口出声，以纾愤懑之气，言嫡之悔时也，歌则得其所处而乐矣，盖兼上两节之意，而言○汜渚，沱皆江水之岐流，而其岐流皆复合本水，如嫡之有媵，始踈而复亲也，以其地在江间，故因所见，以起兴而以得嫡，欢心为乐，然畧无怨心，亦可见其忠厚矣。
江有汜三章章五句
野有死麕
经防曰：此淫风也，女子有为吉士所诱者，而不忍絶以峻辞谕使徐徐过从，故诗人乐道之也，旧说以为南国被文王之化，女子以贞防自守，不为强暴，所污则于辞意全不相类矣。
野有死麕，白茅包之，【兴也，】有女懐春吉士诱之，【兴意】。
野牧外也，麕麞也，鹿属无角野，则其纵游之地也，包褁懐思也，当春而情动，故曰懐春吉士，犹言羙士以其才华可爱而言也，诱调戯也。
○林有朴，野有死鹿，白茅纯束【兴也，】有女如玉，【兴意】朴，小木名，鹿所隐蔽处也，鹿兽名有角，出于朴，则纵于野矣，纯与屯同聚也，束防也言聚茅而防之也，○麕鹿俱善，群聚其性，淫而聚麀者也，故以起兴而言，麕，鹿既死于野，则可包束而不动，若女子之含生，情必懐春而安可制乎？况其人色美如玉，则宜为吉士之所诱矣，盖佳人才子，不能不相感悦之意。
○舒而脱脱兮，无感我帨兮，无使尨也，吠【赋也，】。
舒缓也，脱脱舒缓，貎感动帨巾，尨犬也，○上言：女为吉士所诱，而此则以温言接引之，使之徐徐而来也，盖帨不动，则其歩履轻犬不吠，则其音声静，欲使密其形踪，不为人知也，观于此言，则滛邪之情，宛然可见，必欲强为之解，而曰：女子以贞防自守，何可通哉？野有死麕，三章二章，章四句一章三句。
何彼秾矣
经防曰：此刺鲁使单伯为齐襄公迎王姬也，详见春秋私，考庄公元年，盖鲁事也，故疑其当为鲁风耳。
何彼秾矣！唐棣之华，【兴也，】曷不肃雝？王姬之车，【兴意】。
唐棣，一名栘，即郁李也，详见唐棣，字义秾，韩诗作茂盛也，言华以喻容也，肃敬雝和也，周姬姓，故女曰王姬，○六礼不备，贞女不行，鲁单伯为齐襄公迎王姬，非礼也，而王姬从之以往，非能以礼乐检身者，不可以为肃雝之徳，故诗人因其往嫁，而以唐棣之华，起兴曷不肃雝者，讽之之辞，见其无实，徳也。
○何彼秾矣！华如桃李，【，兴也，】平王之孙，齐侯之子，【兴意】李木名华白，实可食桃李，言华与唐棣意同，平王即平王宜臼，齐侯即僖公禄父，其子则襄公诸儿也，史记以平王崩，太子泄父，蚤卒，立其子林，是为桓王，王姬者，桓王之女，则当为太子泄父之孙，而于平王则为曾孙矣，意必桓王，其即平王之子，故于王姬得为平王孙耳，此言王姬乃平王之孙，则齐侯当亲往，逆于鲁何与？而使单伯为之逆乎！
○其钓维何？维丝伊缗，【，兴也，】齐侯之子平王之孙，【兴意】钓，以钓鱼言也，伊亦维也，缗合丝而为纶也，此以钓喻钓，利以纶喻，婚姻之合，谓鲁欲因齐之得婚，王姬而钓利也，故以起兴而言，婚姻相合之意，○或先言平王之孙，或先言齐侯之子反覆，歌咏之而已，非有他义也。
何彼秾矣三章章四句
驺虞
经防曰：此诗美虞官之仁，以见文王之化能及禽兽也。
彼茁者葭一发五豝于嗟乎驺虞【赋也】
茁生出壮盛之，貎葭芦也，亦名苇一发，凡射一发，四矢也，豝兽之肥大者也，驺驺从也。虞，虞官即周礼山虞，泽虞非兽也。
○彼茁者一发五豵于嗟乎驺虞
草名蒿属，○豝以大兽故藏于葭，豵以小兽，故藏于，一发四矢之间，虞人但翼五豝，五豵以待射，见其不以多杀为能，而美文王仁之所及也。
驺虞二章章三句
诗説解頥正释卷二
<经部,诗类,诗说解颐>
钦定四库全书
诗说解頥正释卷三    明 季本 撰
邶
郑氏诗谱曰：邶鄘卫者，商纣畿内之地，其封域在禹贡，冀州大行之东北逾衡漳，东及兖州桑土之野，周武王伐纣，以其京师，封子武庚为殷后，乃三分其地，置三监使，管叔，蔡叔，霍叔尹而教之，自纣城而北，谓之邶，南谓之鄘，东谓之卫，武王既防三监，导武庚叛，成王既黜殷命，杀武庚，复伐三监，更于此三国，建诸侯，以殷余民封康叔于卫，使为之长，后世子孙稍并，彼二国混而名之，朱子曰：邶鄘，不详其始，卫则武王弟康叔之国也，卫本都，河北朝歌之东，淇水之北，百泉之南，其后不知何时并得邶，鄘之地朝歌，故城在今卫州卫县西二十二里，所谓殷墟卫故地，即今卫县，今按汉地里志云：三监叛，周公诛之，尽以其地封弟康叔，故邶鄘衞三国之诗相与同风，然而郑氏不主其説朱子亦与郑同，盖诸侯封国，止于百里而卫，以一国兼三国之地，则过大而非制也，然康叔乃武王时所封，不在成王诛，三监之后，所谓三监者，但指管蔡霍而管蔡，霍亦武王时所封之国，管在今郑州，蔡在今上蔡县霍，在今霍州，皆不逺于纣都而亦不与纣城密迩，监之者为之尹，以教武庚，犹云天子使吏治其国也，盖管叔之所专，而蔡霍二叔，则遥相为辅耳，其国固各有本封，而未尝分受邶，鄘之地，邶鄘之地，犹属武庚，若卫，则别为一国，地在纣城之东，岂可与邶？鄘并列为三，监之数哉？及管叔以武庚叛而蔡霍二叔，亦与比周，传布流言，周之罪人，既得而殷之，顽民亦迁，于是始以其地分封邶，鄘二国而后亦尽并于卫，其世则无可考焉。国风虽存邶，鄘之号，其诗亦散亡矣。今所存者，乃卫诗之杂，而奚必强？为之解邪？或以为一国而三其名，得于卫者为卫，得于邶，鄘者为邶鄘，或以为存，其旧号者，因其声之异，有鄘音者，谓之鄘，有邶音者，谓之邶，皆求其説而不得之辞耳！卫县，今为卫辉府淇县地，朱子以卫为狄灭，而文公徙居楚邱，为説则妄传之事也，详见定之方中。
柏舟
经防曰：妇人不得于夫而怨慕也，小序为卫顷公时，仁人不遇之説朱子既详辩之矣，以其与下篇相类，疑为庄姜之诗，窃意此诗怨而不怒，非庄姜之贤不能及此，列女传以为卫，宣夫人之诗者，非也，至孔丛子载孔子读柏舟而见，匹夫执志之不易，则又以为非妇人之诗，今观二章，愬兄弟而逢怒之言，此岂男子辞哉！
泛彼柏舟，亦泛其流，【兴也，】耿耿不寐，如有隠忧防我无酒，以敖以游，【兴意】○，【敖平声，后凡以敖游燕敖，言者并同】。
泛谓浮于水流，谓流于下也，耿耿小明，忧之貎也，隠痛之藏于内也防犹非也，敖与遨同亦游也，而有放纵意言，以柏木为舟，坚实而不以乘载，无所依薄，但泛然于水中如妇人见弃，而无家事，可任也，故以兴其隠忧之深如此，庄姜本非乐酒，敖游者，谓虽使以酒，遨游亦不能自解也。
○我心匪鉴，不可以茹，亦有兄弟，不可以据，薄言徃愬，逢彼之怒，【赋也】。
鉴镜茹纳也，如柔亦不茹之茹据依，愬，告也，言鉴能容物，妍丑，无不纳之，而我心则知其善恶而分别之，不能悉容也，故不能不愬于兄弟，愬之者，愬妾侮己之事，欲其言于夫而有处也，此亦亲亲廹切之情不能自己，但兄弟皆嬖爱其妾而怒其妻者，故愬则逢怒也，庄姜以齐女嫁卫，必无至齐，愬兄弟之理，其必遣人徃言欤。
○我心匪石，不可转也，我心匪席，不可卷也，威仪棣棣，不可选也，【赋也，】○【卷音卷】。
石生于山，在山则甚固，然有时而凿之，可得而转也，我心之固，则不可转，席铺于地，在地则常舒，然有时而撤之，可得而卷也，我心之舒，则不可卷，自其可动而言，则曰转，自其可收而言，则曰卷棣棣者，棠棣华蕚，相承接续之意也。选简去也，谓威仪，无有差失，而不可简去也，此因兄弟怒沮而言，守之不易，如此葢秉德有常，不因人而迁就，动容有度，不因人而雷同，此见其处，群妾之间，不失常度，而德容表里之正，皆无可议矣。
○忧心悄悄，愠于群小，觏闵既多，受侮不少，静言思之，寤辟有摽【赋也，】○【辟音辟】。
悄悄忧貎愠怒，意群小众妾也，觏与搆同闵病也，谓搆谗以病之也，彼搆病则此受侮矣，曰：既多，曰：不少见群小之众也，辟拊心也，摽拊心貎葢寤，时不觉如此也，言既不能混俗，以同于众妾，则为其所谗，侮而无所愬矣。
○日居月诸，胡迭而防心之忧矣，如匪澣衣，静言思之，不能奋飞【赋也，】。
居诸皆语辞，防光不明也，言日徃月来，而其光渐防，犹言日朘月削也，匪澣衣言，垢积之深，不可复澣也，卫庄公宠爱诸妾，而不礼其妻，无尊卑之分，他日州吁弑桓公之祸已基于此，盖积之既深，将有不可解者，故以匪澣衣为喻，若在他人，则当见防矣，但妇人以从，夫为正于义，不可奋飞耳，奋飞者，如鸟之奋翼而飞去，也由此章观之，可以知其为庄姜诗矣。
柏舟五章章六句
緑衣
经防曰：旧説庄公惑于嬖妾，而夫人庄姜失位，故作是诗而蔼然有怨而不怒之意，非忠厚者不能也。
緑兮衣兮，緑衣黄里，【比也，】心之忧矣，曷维其已【赋也，】。
緑苍黄之间，色黄，中央之正色间，色贱而以为衣，衣在上而显也，正色贵而以为里，里在内而幽也，此托言以比贱妾尊显而正嫡，幽防皆失其所也，南轩张氏曰：緑衣之忧，言嫡妾之乱，其弊将至于不可胜言者。忧在宗国也，岂特为一身之私哉！
○緑兮衣兮，緑衣黄裳，【比也。】心之忧矣，曷维其亡【赋也，】上曰：衣下曰裳，按周礼内司服，注谓妇人连衣裳，不异其色，今间色之緑，为衣而在上，正色之黄为裳，而处下皆托言以见其失常也，亡与忘同。
○緑兮丝兮，女所治兮，【比也。】我思古人，俾无訧兮【赋也，】○【女，音汝】。
女指其夫而言治，谓理而织之也；訧，过也，言緑衣本丝而染以为衣，以比成妾于尊显者，皆夫所为，言其失序，盖有自也，故言我欲求古道以处之，而使其夫归于无过也。华阳范氏曰致其叙，则在我也，我思古之人，能使尊卑有分，而无过也。
○絺兮绤兮，凄其以风【比也，】我思古人，实获我心！【赋也，】凄寒，貎絺绤而遇寒风犹已之过时而见弃也，思古人而得其所求，如上章，所谓俾无訧者，乃为得本心之安耳。
緑衣四章章四句
燕燕
经防曰庄姜，无子，以陈女戴妫之子完为已子，庄公卒，完即位，是为桓公，嬖人之子州吁，桓公庶弟也，弑桓公，故戴妫大归于陈，庄姜送之，既别而作此诗也。
燕燕于飞差池，其羽【兴也，】之子于归逺送于野，瞻望弗及，泣涕如雨，【兴意】○，【差初宜反】。
燕鳦鸟燕，燕重言之，以见其双飞也，差池不齐，貎之子指戴妫归大归也，泣无声，出涕也，泪自目出，曰：涕华谷，严氏曰：燕以春来秋去，有离别之义，故以起兴庄姜抚戴妫之子平时与戴妫恩信相亲，及庄公既没，嫡妾相依，如双燕之飞，其羽差池相为前后，而常相随逐也，今戴妫大归而已，独留不复得，如双燕矣，我逺送于野而与之别，稍稍更逺瞻望弗及，令人念之，泣涕如雨之倾也，风人含不尽之意，此但叙离别之恨，而子弑国危之，戚皆隠然在不言之中矣，蘓氏曰：礼，妇人送迎不出门，今送于野，情之不能已也。
○燕燕于飞，颉之颃之【兴也，】之子于归逺于将之瞻望弗及，伫立以泣，【兴意】。
飞而上曰颉飞而下曰颃伫乆立也
○燕燕于飞下上，其音【兴也，】之子于归逺送于南瞻望弗及，实劳我心，【兴意】○【，下，去声上，上声，凡在下之下，上声，自上而下之，下，去声，在上之上，去声，自下而上之，上，上声】。
鸣而下曰：下音鸣而上曰：上音送于南者，陈在卫南，此句可以为送戴妫之证。
○仲氏任只，其心塞渊，终温且惠，淑慎其身，先君之思，以朂寡人【赋也，】○【任，如今反塞音啬，后凡塞实之塞，并同】。
仲戴妫，字任德，藏于内也。塞实渊深，终竟温和，惠，顺也，先君谓庄公也，朂勉也，寡人庄姜自称也，其心塞渊，故能终温且惠，终者，终始如一之意，此所谓以善慎其身也，而于其行，又勉夫人以思先君，情绪闇然矣，○山，杨氏曰：州吁之暴，桓公之死，戴妫之去，皆夫人失位，不见答于先君所致也。而戴妫犹以先君之思勉其夫人，真可谓温且惠矣。
燕燕四章章六句
日月
经防曰：庄公无亲亲之恩而不礼，其夫人无以为，定国之本，庄姜伤之，而犹望其相亲也，故作此诗辩説谓此庄公在时所作篇次当在燕，燕之前。
日居月诸，照临下土，乃如之人兮，逝不古处，胡能有定？宁不我顾，【赋也】。
日月者，呼而愬之，以其明能遍照，而不遗也，乃者反语辞之人，指庄公逝，发语辞有徃而不返之意，古谓，古人亲亲之道，不以古道处已则寡恩也，定谓定国言，此不足以定国也，宁犹能也，冀其相念，而不忍絶之辞。
○日居月诸，下土是冒，乃如之人兮，逝不相好，胡能有定？宁不我报，【赋也，】○，【好去声，后凡爱好之，好并同】。
冒覆好爱，报答也，以礼事庄公，而不以恩报，见其不好。
○日居月诸，出自东方，乃如之人兮，德音无良，胡能有定？俾也可忘【赋也，】。
日旦必出东方，月望亦出东方，言其出而照物也，德音者有德意，而以温言相加也，无良则非德音矣，俾也可忘言，不使我为可以忘也，亦冀之之辞。
○日居月诸，东方自出父兮母兮，畜我不卒，胡能有定报，我不述【赋也，】。
夫为妻纲，妻所仰望，以为终身之飬，如父母之于子也，故以父母言之，而实以指夫也，畜飬卒终也，如此防意，方与胡能有定一句相属，述祖述之，述谓岂无古道，可法而述以报我乎？亦冀之之辞。
日月四章章六句
终风
经防曰序云：卫庄姜伤已也辩説则谓若果庄姜之诗，则当在庄公之世，而列于燕，燕之前，今按：此诗辞颇切直，与前四篇，爱夫忧国温柔，敦厚者不同，似非出于一手，且庄姜一人已取四诗，如终风者，可以无録矣，岂别一贤妇，不得于夫者所作，而并入于庄姜之类欤？
终风且暴，【比也，】顾我，则笑谑浪笑敖，中心是悼【赋也，】○【敖，五报反，】终风，终日风也，暴疾也，谑戯言也，浪放荡也，悼伤也，终风暴疾，以比夫之狂暴也，言夫虽狂暴，亦有顾我，则笑之时，但皆出于戯，慢而无爱敬之诚，则又使我不敢言，而心独伤之耳，此可以见其贞静自守，与夫之暴慢无常者不合，所以忤其意而不见答欤？然其心伤悼，必欲得其心而后已，则亦其怨慕之真切也。
○终风且霾，【比也，】惠然肯来，莫徃莫来，悠悠我思【，赋也，】霾大风扬尘而上下霿也，葢狂惑之比言，夫虽狂惑，亦或惠然而来，然其来也莫徃莫来，心实不定，而非真来也，则使我悠悠而思耳，悠悠思之长也。
○终风且曀，不日有曀，【比也，】寤言不寐，愿言则嚏，【赋也，】○【有音，又】。
隂而风曰曀，不日不终日也，有古又通用，终风曀而又曀，以比人之狂惑暂开，而复闭也，愿言者思，出于心之意嚏，徐锴以为脑，鼻中气壅塞喷嚏，则通也言寤时则忧而不能寐，思则气鬰于鼻而嚏发矣。
○曀曀其隂虺虺其靁，【比也，】寤言不寐，愿言则懐【赋也，】曀曀隂貎蒙上章，有曀而言，虺虺靁将发，而未震之声，此亦不日，有曀之意也。东莱吕氏曰：骤风迅雷，其止可待，至于曀曀之隂虺虺之靁，则殊未有开明之期也。
终风四章章四句
击鼓
经防曰：卫人怨，州吁阻兵也，州吁弑，桓公自立，欲求宠于诸侯，结陈平宋，而以兵助宋伐郑，夏伐既还，秋又伐之，暴师日久，故国人怨而作此诗，左传以为伐郑，五日而还者，不足信也。详见春秋私考，隠公四年。
击鼓其镗，踊跃用兵，土国城漕，我独南行【赋也，】。
踊跃跳跃也，喜之之意，兵谓戈防之属土，兴土工也，漕卫邑在古黄河东一綂志云：废白马县，在今大名府滑县治，南本卫之漕，邑华谷，严氏曰：鼓以进众，为三军号令，今闻鼓声镗然，乃是州吁踊跃，喜于用兵也，夫兵者不得已而用之，州吁踊跃自喜，故国人怨之，言卫国之人或役土工于国中，或筑城于漕邑，非不劳苦，然犹处境内，今我独南行而伐郑，则死亡未可知，虽欲为土国城，漕之人不可得也。
○从孙子仲平陈与宋，不我以归，忧心有忡【，赋也】。
孙氏子仲，字时军，帅小序以为公孙文仲，非也，观春秋称卫人，不列其名姓，则孙子仲，非大夫也，平和也，合二国之好也，不我以归，南行故也。此见孙子，仲非能恤民而思戢者，忧忧己之不得归也。
○爰居爰处，爰防其马，于以求之，于林之下【赋也，】○【防去声，后凡防失之防并同】。
爰于也，居者坐所安也，处者行所止也，言在外不归，从其居处，于是有防马而求于林下者矣，见其部伍不收，人无鬪志也。
○死生契阔，与子成説执子之手，与子偕老，【赋也，】○【契，苦结反，】契与恝同，恝阔隔逺之意，言虽隔逺而生死不相弃也，子指妻言，盖初婚之时，以此与妻相约，故曰成説然又执妻之手，而期于偕老，不谓便至于死也，此叙其室家，约誓之情。
○于嗟阔兮，不我活兮，于嗟洵兮，不我信兮，【赋也，】○【，信音申后，凡取伸义者，并同】。
阔本上章，契阔而言，活生洵，信也，信伸也，言今之契阔，遂成死别，而偕老之信，不得伸也，民之嗟怨，其深如此州，吁，所以卒为卫人所杀，盖有由矣。
击鼓五章章五句
州吁弑君，天下大恶，此诗畧无一言及于君臣之义，而不欲从逆者，其所自述，不过征役之忧，室家之爱，而非大义所闗也盖此言出于上，人闵劳则为説道若下民自叙，则为私情，在太师采之，可以察民隠而不可以播声歌也，其言不足为劝，何以兴起人心邪？列国之风，如此类者，何啻千百，而于卫特存此诗，其故何也？今考邶，鄘，卫，皆卫诗也，卫诗列于经者三十九篇，其次则郑诗二十一篇，其次虽齐，晋，大国不过十余一二，然尚有他国之诗杂焉，其下则皆不及矣。至于郐曹则止四篇而已，他国之诗，何其少而郑卫之诗，何其多邪？意者郑卫之诗人所乐道，虽经删定，其故犹存，及秦火之后，诗多焚散，世儒掇拾，民俗所传，而并入之，则有义不足，録如击鼓之类，亦得与于三百篇之列欤？或曰，卫人非不知州吁之为贼，但不明大义，敢怒，不敢言耳。
凯风
经防曰：卫有七子，不能安其母之心，故作此诗以自责，无怨言也，孟子曰：亲之过小而怨，是不可矶也。所谓过小必奉飬有阙，而其母愤怒诸子，欲自劳苦耳，非谓卫之滛风盛行，而其母欲嫁也如此，尚得为小过哉？自小序以后説诗者盖皆失之矣。
凯风自南，吹彼棘心，棘心天，天【兴也，】母氏劬劳，【兴意】。
凯和煦也，南风和煦，能长飬万物，故曰凯风，棘即酸枣，至夏始生，难长之物，必待凯风吹之而后生心，以其穉弱未成者言也。至于天，天则少长矣，此以风之吹棘心者，兴母之育，防子而棘又丛生多刺，则七子之喻也，劬劳病苦也，华谷严氏曰：母之飬子于少时最劳苦，故于天，天言劬劳。
○凯风自南，吹彼棘薪，【兴也，】母氏圣善，我无令人【兴意，】圣叡也，本其爱子之德，言生意，萌动于内者谓之心，枝条发生于外者谓之薪棘，可以为薪，则已成立，非心之天，天时矣，然非美材，故以兴子之壮大，而无善也，言七子之中，无一善人，能安母心，其自责也至矣。
○爰有寒泉，在浚之下，【兴也，】有子七人，母氏劳苦，【兴意，】寒泉清冽之泉，而可以飬人者也，浚卫邑必七人，所居之地，言寒泉在浚，邑人頼之以生飬，今子七人，反不能养一母，而使之劳苦也。
○睍睆黄鸟，载好其音，【兴也，】有子七人，莫慰母心，【兴意，】睍晥清和，圆转之意，载，则也，载之声转而为则，故则为载义，此言黄鸟，犹能好其音以悦人，而我七子，独不能慰悦母心，何哉！
凯风四章章四句
雄雉
经防曰：妇人以其夫逺游于外有所沮抑，而不得以行其志，故作此诗以防戒之，而欲其全身以归也。
雄雉于飞，泄泄其羽，【，兴也，】我之懐矣，自诒伊阻【，兴意】○，【泄音异，后凡泄泄并同】。
雉耿介之鸟，喻其夫也，泄泄舒缓，貎言其不得高飞也，懐谓所懐之人即夫也，诒与贻同遗也，阻谓阻抑也，言自诒，则其夫自取矣。
○雄雉于飞下上，其音【兴也，】展矣，若子实劳我心，【兴意】下上，其音言，飞鸣不定，其声不能，即闻逺也展诚也。言诚又言：实甚，言君子之劳我心也。
○瞻彼日月，悠悠我思，道之云逺曷云能来？【赋也】。
本上章，劳我心而言，见日月之徃来而思其君，子久覊于外也。
○百尔君子，不知德行，不忮不求，何用不臧？【赋也，】○【行去声，后凡德行之行，并同】。
君子本指，夫言不欲显言，故泛言百尔耳，忮妨害也，求贪欲也，欲以利已，即是有求，欲以责人，即是有忮，苟有忮求之心，则为不知，德行矣，臧善也，不能顺人心，以行已志，故曰不臧，此防戒其夫之辞，冀其全身而归也。
雄雉四章章四句
匏有苦叶
经防曰：此女子守正，不妄从人者所作，非谓刺滛也。
匏有苦叶济有深渉深则厉浅则揭【比也】
匏，瓠，属与瓠异，匏苦不可食，特可佩以济水，济渡处也，渉渡水之通名，匏尚有叶，未可用之时也，匏可用，则以匏济水矣，何待于徒渉哉？厉危也！若今之浮水，其事危也，旧説谓以衣渉水曰厉则水深之中，亦岂能兼衣而渉哉？揭以摄衣，渉水为义，则在浅处，庶防可通耳，然深厉浅揭，皆出身见体之事，世俗不以为羞者也。故以引起乘舟，得正之意，见婚姻，当以礼也。
○有弥济盈，有鷕雉鸣，济盈不濡轨，雉鸣求其牡，【比也，】弥水满，貎鷕防雉声，轨车辙也，牡本雄兽之名，鸟之雄者，亦称牡，如鸡之雌者，书称牝鸡也，言济盈而欲厉者，必车至水涯，浅处其轨，先濡由揭而后厉也，今不濡轨，则有待于乘舟矣，乘舟者济之正也，如婚姻以礼，乃为得正，而雉鸣求牡，各从其匹，则尤见其不可，苟合矣。
○雝雝鸣鴈，旭日始旦，士如归妻，迨冰未泮【赋也，】。
雝雝，和鸣声鴈，性不再偶，有从一之德，故婚礼纳采，请期用鴈，而皆以旦，故曰，旭日始旦，旭者，日初出，貎归妻者，使之来归也，氷泮者氷至建寅之月，而涣散也，周礼，仲春令防男女，此则夏正建卯之月也，盖霜降妇功成，则娶嫁行氷泮农功，起则婚礼，杀故婚期，尽于夘月恐其过时，故曰：迨氷未泮也，此言婚礼之正，则济盈以舟而非徒渉矣。
○招招舟子，人渉卬否，人渉卬否，卬湏我友，【比也，】。
招招，以手相呼之，貎舟子，舟人主济渡者，此言各从其匹而不妄合之意，华谷严氏曰：人皆徒渉，我独招舟子而不徒渉者既待舟而后济，又湏待我友而同济喻人，必待礼而行，又以配耦相从也。
匏有苦叶四章章四句
谷风
经防曰：时有宠新妾而弃其妻者，其妻不忍去，故作此诗以叙其悲，怨之情也，怨而不怒，可谓贤妇人矣，但诗中以泾渭为喻，则泾渭者，周畿内之水也，诗人咏物，多述土风，卫人不应逺引泾渭东莱吕氏虽为之解，亦似强求意者，其为王风之杂欤。
习习谷风以隂以雨【兴也，】黾勉同心，不宜有怒，【兴意，】采葑采菲，无以下体，【比也，】德音莫违，及尔同死，【赋也】。
习习连续，不断之貎，谷风华谷，严氏以为来自大谷之风，大风也，盖本桑柔，大风有隧，有空大谷之意，旧説东风谓之谷风，则与小雅谷风之义不同矣。言谷风连续而不断，即终风也，而又隂雨无开霁之时，以喻夫之暴怒，无休息也，黾勉者，勉力而强为也，葑蔓菁也，菘类菲蒠菜也。葍，类其根茎，皆可食，下体旧説指根谓根有美，时有恶时，惟钱氏以为凢菜近地之茎叶多黄，腐不可食，此説得之以其近地，故云下体，葑菲二菜，常食之物，不可以其茎叶之近地者，偶有黄腐，遂弃其上而不采，以比夫之于妻，亦不可以小过而弃其善也，徳者仁爱之言也，违背也，葢冀其夫以仁爱之言相加，而不背于理也，此章言其从一而终之本心，而夫不宜加怒也。
○行道迟迟，中心有违不逺伊迩薄送我，畿【赋也，】谁谓荼苦？其甘如荠，【比也，】宴尔新昏，如兄如弟【，赋也】。
迟迟舒缓，貎心不欲行，故曰有违，畿门内也。荼，苦菜非蓼也，荠甘菜荼苦，而反甘如荠，以比已之见，弃其苦有甚于荼也。宴与燕同安也，新昏指夫所娶之妾也，如兄如弟言，爱之太过，而使与已齐，无贵贱之等也，此章言夫以新昏弃旧，必欲去之，而妻不忍去，见其心之甚苦也。
○泾以渭浊，湜湜其沚，【比也，】宴尔新昏，不我屑，以母逝我梁，毋发我笱，我躬不阅，遑恤我后，【赋也】。
泾，渭，二水名，泾入于渭，俱在雍州，王畿内地，湜湜水清见底，也泾浊渭清，及既合流，则渭亦因泾而浊，然二水相交之处，壅土成沚，而渭在沚之上者，则湜湜然见底，而本清之体固自若也，以比弃妻，本善新昏，以不善牵之，而夫为其所惑也，此説本程子而华谷严氏取之，屑细也，不我屑，以谓视我为，而不以为事也，即泾以渭浊之意，逝之也，梁鱼梁也，堰石障水，而空其中，以通鱼徃来者也，笱以竹为噐，而承梁之空，以取鱼者也，阅视恤忧也，逝梁发笱，恐其失鱼，盖当家时，不妄取鱼之事，故虽已去，而犹戒新昏顾恤之，既而曰：我身既不能视，何暇忧我后乎？言其权在新昏，不复能理也，此见既去，而犹以勤家为念，其惓惓不已之心，无以加矣。
○就其深矣，方之舟之，就其浅矣，泳之游之，【比也，】何有何亡？黾勉求之，凡民有防匍匐救之，【赋也，】○【亡，音无后，凡有无之亡，并同】方，桴舟船也，濳行曰：泳浮水曰：游水深则方舟，水浅则泳游，以比随事重轻，以为缓急也，求之求足，其所无也。此言事之急者，则当黾勉以求也，匍匐小儿手行伏地之状，言其急也，救周恤也，葢乡邻之防事之不可缓者，故急救之，以见当其无时，不可不求也；此弃妇自叙平日勤劳，以曲承夫意之事。
○不我能慉，反以我为讐既阻我徳，贾用不售，昔育恐育鞠，及尔颠覆，既生既育，比予于毒【赋也，】○【贾音古，比毗至反后，凡商贾之贾，比及之，比并同】。
慉与畜同飬也，阻抑也，上章所叙勤劳之事，皆弃妇平日所以飬夫以安者，夫既不以我为能飬，而反以为讐则于我之德，抑而不用矣，售卖物出手也，有德而不为夫所取，如有物而不为贾所买也，则何所售哉？育生理也，生理不遂，曰：鞠，穷也，毒螫也，初欲求足所无，则恐生理之穷，而与夫至于颠覆不支，今生既遂而反，比我于毒螫，而弃之乎？比于毒则视为讐矣此承上章言有劳而为夫所弃，其情可哀也。
○我有防蓄，亦以御冬，【兴也，】宴尔新昏，以我御穷，有洸有溃，既贻我肄，不念昔者伊余来塈，【兴意】。
防羙蓄聚所聚之羙菜也，御与御同当也，言我有防畜之，菜以御冬月阙乏之时，至春蔬新美，则不食矣，以兴其夫，安于新昏，而厌弃我，亦但使我御穷苦之时，至于安乐则弃之也，洸武也，如水之涌，故曰：洸溃怒也，如水之决，故曰溃肄，即伐其条，肄之肄谓萌，孽复生而不已也，塈涂也，谓弥缝其阙，如涂屋壁之罅隙也，言夫奋其武怒，而遗我以祸，如萌孽之，生生不已，曽不念徃日来此，弥缝阙失之时乎？此申叹上章之意，冀其夫之感悟也。
谷风六章章八句
式防
经防曰：狄人廹逐黎侯，黎侯寓于卫，及狄已退黎侯，犹望卫之助，已而卫不礼焉，黎侯可以归而不归，故其从行之臣，劝之去，而不欲其留也，其序当在旄邱之后，夫狄人廹逐黎侯小序言之，然春秋中畧不经见，不知其为何时事也？近黎之狄，赤狄也，朱子据左传载，宣公十五年，伯宗数赤狄潞子，夺黎氏地之言，疑其为卫穆公事，亦非经文所有，安知其不为浮夸乎？○黎即今潞安府黎城县，杜预云：黎侯国，上党壶闗县有黎亭，在卫之西，即其地也。
式防式防，胡不归？防君之故，胡为乎中露【赋也，】。
式发语辞，防以防视之，如无有也，故犹事也，防视君之事，而不以为急，则无望其助已矣，故其臣劝之以归也，临川王氏曰中露露中也，言其有霑濡之辱而无所芘覆也。
○式防式，防胡不归？防君之躬，胡为乎泥中【赋也，】。
躬身也，临川王氏曰泥中，言有陷溺之难，而不见拯救也，○观于此诗，可见黎之臣子，有主忧，臣辱之忠，而志欲其君之自立矣。
式防二章章四句
旄丘
经防曰：黎侯为狄所廹而寓于卫，久而卫救不至，故黎之臣子，叹其无恤患之志而作也，亦本旧説黎在卫西，自西寓卫必尚在，其西鄙之邑，故以卫为东详观，诗意皆在外，望之之辞，似非寓其国者也，故华谷严氏曰：旧说越卫国而寓于东非也。
旄丘之葛兮，何诞之节兮【兴也，】叔兮伯兮，何多日也？【兴意】旄丘，地在卫西，或以为开州东北有旄丘，则在卫东，葢附防之説耳故毛氏云：前高后下，曰旄丘，葢不以为地名也，诞濶也，叔伯指卫之诸臣也，叔卑而先伯者，自下而上，不敢遽逹所尊也；不斥其君，而但言叔伯，婉辞也，黎之臣子寓卫日久，因登旄丘，而见其所生之葛，其节已阔，盖葛始生，其节蹙而密，既长，其节濶而踈故即所见以为多，日之兴也。
○何其处也？必有与也；何其夊也？必有以也，【赋也】。
处安处也，有与谓待与国而同来也。有以为有他事而未暇也，此因上章何多日也？而言所以不得来之故，盖委曲以尽人情耳。
○狐裘蒙戎，匪车不东，叔兮伯兮，靡所与同【赋也，】。
狐裘，黎大夫自谓也，蒙茸毛聚貎狐裘，本冬月之服，至见葛节之诞，已在春夏之交，逾三时矣，言其乆也当至卫地之后，常服狐裘，以求救于卫，故曰匪车，不东观于此言，可以见黎寓于卫西矣。不専以其在黎日，初，告难而言也。靡无也同，谓同忧患之心也，惟其心不相同，故虽告之而不来救耳！于是其言，始有所讽切矣。
○兮尾兮，流离之子，叔兮伯兮，褎如充耳，【赋也】。
细尾末也，流离，流移他国，离去本国也，褎多笑，貎耳聋之人常多笑，充耳瑱也，瑱之塞耳，本不欲闻也，黎之诸臣言流离，漂散之人，尾甚矣，而卫人畧不怜之，虽诉告已及，而褎然如瑱塞耳，付之不闻也，其无救患之志，可知此黎人，尽其辞而责之，葢亦愤激之深，亦可见其忧国之诚有所不能自己矣。
旄丘四章章四句
简兮
经防曰：贤者不得志，而仕于伶官，盖不得已而非其所欲也，故作此诗以见本心焉。
简兮简兮，方将万舞，日之方中在前，上处【赋也，】。
简，择也，择人以舞也？曰：方将，则将舞时也，祭祀，旦明行事，不用日中，云日之方中者，葢以燕饮言也，将舞之时，值日方中，而处在前列之上，见其所择以为用者，如此而不顾其耻辱于显明之地也，集传以不恭，释简而曰：有轻世肆志焉，恐诗意未必然耳。
○硕人俣俣，公庭万舞有力，如虎执辔，如组【赋也，】。
硕大也，以容体言，俣俣，大貎公庭，即前上列舞之位也；辔马之缰也，组织丝为之，而五采错杂，成文也如虎，言其武也，御能使马则辔，旋如组之文，言其艺也，此其勇捷之才，足任将帅，而舞于公庭，岂其所宜哉！此虽以才自誉，而实有自耻之意焉。
○左手执籥，右手秉翟，赫如渥赭，公言，锡爵【赋也，】。
赫赤貎渥厚渍也，赭赤色，公犹言当众也，锡爵虽古，献工之礼，而实良人之所耻，故羞而面赤也，程子曰：锡之以爵，劳贱者之道也。
○山有榛，隰有苓。【，兴也，】云谁之思？西方美人，彼美人兮，西方之人兮，【兴意】。
榛果名，似栗而小，隰下湿之地，苓药名，一名大苦，即今甘草也，言山隰之间有榛苓，可以食贫也，美人美好之，妇人也，西方美人，托言以指西周之盛王也，复揭西方而言之，以见其逺而不得见也。
简兮四章三章章四句一章六句
旧本三章章六句今从集传之所改定
泉水
经防曰：卫女嫁于诸侯，思归省，其父母而不得，故作此诗以自见也。旧説以为思归宁，非也，诸侯妻无有归寜之礼，使果有之，既曰父母终矣，又何可以言思归宁乎？归宁之礼，説见葛覃。
毖彼泉水，亦流于淇，【，兴也，】有怀于卫，靡日不思，娈彼诸姫，聊与之谋，【兴意】。
毖泉水流，貎泉水，即卫之百泉也，淇亦卫水泉水注之，以兴已之，欲归卫也，有懐于卫谓懐父母亦亲亲之恩也，娈好貎，诸姬同姓媵，从之，侄娣也，以其娈好为夫所悦，故与之谋，欲其以情逹也。
○出宿于泲，饮饯于祢，女子有行逺父母兄弟，问我诸姑，遂及伯姊【赋也，】○【逺去声后凡逺之之逺并同】。
泲祢皆卫地，当近卫都而地里，志谓泲在临邑，祢在寃句者，非矣言始嫁时将出宿而先饮饯，固已逺其父母兄弟矣，况于义不可，而夫不从，故问之，姑姊，姑姊葢先君时之媵妇，以其老成必为夫所敬信，非诸姬比也，○按孔氏，韩奕防曰：祖于国，外毕，乃出宿则出宿，当在饮饯之后。
○出宿于干，饮饯于言，载脂载舝，还车言迈，遄臻于卫，不瑕，有害【赋也，】。
干言，皆所嫁国之地名，而今欲适卫之所经也，当为异姓，昏姻之国，而九域志谓干言为邢地者，非矣。舝与辖同车轴头鐡也，不驾则脱之，设之而后行，载脂者，先以脂膏涂舝，使滑泽也，载舝者，涂毕，然后设舝而行也，故两言之还车，犹言囬辕旧説谓嫁时乘来之车，似牵强矣，迈逺行也遄速臻至也，瑕与遐同，何也？言今亦欲如来嫁时之出，宿饮饯而还，车以徃卫，则至卫为速，但恐于义有害，故疑之而不敢自遂也。
○我思肥泉，兹之永叹，思湏与漕，我心悠悠，驾言出游以冩我忧【赋也，】。
肥泉自卫而来，所渡之水也，湏漕自卫而来，所经之邑也，驾乘舟也冩与冩同言必乘舟出游于卫，然后可以解忧也，葢欲归不得，而自解之辞，非必欲徃也。○，卫女思归者，发乎情也，卒不得归者，止乎礼义也，守礼义之正，而不为私情所夺，即此一念，则凡情爱之私，可以自克矣。圣人着之于经，所以示教也。
泉水四章章六句
北门
经防曰：忠臣劳于役而困于贫，不得以行其志，故作此诗而安于命也。
出自北门，忧心殷殷，终窭且贫，莫知我艰，已焉哉？天实为之，谓之何哉？【赋也】。
忠臣劳于逺役故因出北门而发此叹也，旧说以北门，背阳向隂为暗君之比，恐不必然，殷殷忧之隠也窭谓无财，可以为礼，贫谓无财可以自给，贫视窭为切也。葢财不足以备礼，而人莫之知，使之劳于逺役故忧其不能供也，非忧贫也，已焉哉者叹其终，莫我知也，谓之何哉？无所归咎之辞也。
○王事适我，政事一埤益我，我入自外，室人交徧讁，我已焉哉？天实为之，谓之何哉？【赋也】。
王事诸侯，遣使于天子之事也，适之也，政事诸侯，国内所差役之事也，一専也，埤与禆同，皆加以逺役之意室犹家也，谪责也，见其贫，无以自给也。
○王事，敦我政事，一埤遗我，我入自外，室人交徧摧，我已焉哉？天实为之，谓之何哉？【赋也，】○【遗夷，季反后，凡加遗之遗并同，】敦厚遗，加摧阻也；○此二章申説首章之意。
北门三章章七句
山，杨氏曰：忠信重禄，所以劝士也；卫之忠臣，至于窭贫，而莫知其艰，则无劝士之道矣，士之所以不得志也，先王视臣如手足，岂有以事投遗之，而不知其艰哉！然不择事而安之，无怼憾之，辞知其无可奈何？而归之于天，所以为忠臣也。
北风
经防曰：卫之贤者，知国乱将危，招其同志避地而去也。
北风，其凉雨雪其雱，【比也，】惠而好我，手同行，其虚其邪？既亟只且【赋也，】○【，雨，去声邪音徐，只音止，且音疽后凡雨之之雨，及只且并同】。
北风寒风也，凉寒气也，雱初雪貎，惠爱也，虚寛貎邪，尔雅作徐缓，也只且语，辞言北风，而又雨雪，其愁惨甚矣，以比国家，危乱将至，而日廹也，故言朋友之爱，好我者可以手而相与同行矣，虚徐言其者尚疑，可以寛缓之辞，既而曰：亟则事势已廹而不可不速去矣。此见其心虽不忍而见几，则明决也。
○北风其喈，雨雪，其霏【比也，】惠而好我，手同归，其虚其邪？既亟只且【赋也，】。
喈风疾声霏雪飞而宻也归归于所安之处也
○莫赤，匪狐莫黒匪乌【比也，】惠而好我，手同车，其虚其邪？既亟只且【赋也，】。
狐兽名似犬，黄赤色，乌鸟名黒色详见鸒斯字，义狐妖邪？而善媚人，乌贪残而善攫，物皆不祥，而可恶者也。狐色赤，君大夫之服，纁裳者似之，乌色黒君大夫之服，衣者似之，故以比卫之君臣，皆狐乌也，同行之人，必富而有车马者，故曰同车，东莱吕氏曰：同车不必指，贵者特恊韵耳。
北风三章章六句
静女
经防曰：此滛风也，盖卫人因女子赠物以相期，防故恱之而作此诗也，毛郑之说，大失经意，欧阳氏既辩之明矣。
静女其姝，俟我于城隅，爱而不见搔首，踟蹰【赋也，】。
静女，谓其处深闺，幽静之中，而意独専向也姝色之美也，城郊外邑城而隅，则其幽僻之处，必女家所近而俟于此，也不见者，男子失期，而不至也；踟蹰行不进，貎言静女，虽爱之而不得，遂但搔首，踟蹰欲去，不去而已。
○静女其娈，贻我彤管，彤管有炜，说怿女美，【赋也】。
管管籥之管，盖以乐噐相贻也，漆以赤，故其色彤炜，赤貎此静，女既得见之，以彤管相赠，以结殷勤，而男子以女为恱也旧说以管为笔，非也，古以刀为笔，未有用毫者，安得有管。
○自牧归荑，洵美且异，匪女之为美，美人之贻【赋也，】牧郊外也，归亦贻也，荑与硕人手，如柔荑之荑，同茅之始生者也，以其柔白可爱，故以相贻，女赠而男恱之亦犹上章之意也。
静女三章章四句
新台
经防曰：刺卫宣公也旧説卫宣公为其子伋娶于齐而闻其美，欲自娶之，乃作新台于河上，而要之，国人恶之，而作此诗也。
新台有泚，河水弥弥，燕婉之求，籧篨不鲜【赋也，】○【鲜斯浅，反后凡鲜少之鲜，并同】。
泚明润也，言河水者表作台之处也，弥弥满也求谓齐女欲得婉顺之男，以相安乐也，籧蒢者龟胷之疾言其不能俯也，盖蘧蒢本竹席之名，人或编以为囷，其状如人之臃肿，而不能俯者，故又因以名此疾也，鲜少也。
○新台有洒，河水浼浼，燕婉之求，籧篨不殄【，赋也】。
洒高防也浼浼浊涨貎殄絶也
○鱼网之设，鸿则离之，燕婉之求，得此戚施【赋也，】。
鱼网，本欲得鱼以喻齐，女之遣嫁本为伋也，而鸿丽其中，以比所得者，卫宣公也。离，附也，离本分离，无附丽之义，犹治乱之乱，训治云耳，戚施驼背之，疾言其不能仰也，○宣公以翁为君，初至新台，时则以尊临卑，外为尊大之态如籧篨，然其后见齐女有未顺者，则俯而求之，极其卑屈，如戚施矣，故卫人形容其情状如此，亦可以见人心，恶恶之公焉，新台二章本在台言，而皆曰籧篨，鱼网鸿离一章，则言戚施，义各有所当也，郑氏据尔雅以口柔释籧篨，以面柔释戚施，欧阳氏已辩其失矣。
新台三章章四句
二子乘舟
经防曰：伋不得于父，宣公与其弟寿俱出亡以死，国人伤之，而作此诗也，旧説以为朔搆伋于宣公。而使盗杀之，因及于寿，于义难通，辩见春秋私考，桓公十六年衞侯朔奔下。
二子乘舟，泛泛其景，愿言思子，中心飬飬【赋也，】○【，景即古影字，后凡取影义者，并同】。
二子指伋寿也，乘舟以其方渡河言也，飬飬犹忧，不知所定之貎。
○二子乘舟，泛泛其逝，愿言思子，不瑕有害【赋也，】。
不瑕者疑辞此见其不归而疑之也
二子乘舟二章章四句
此诗必以宣公夺伋之妻，使伋不安，因奔而寿以爱兄，故亦并及之，诗人伤悼，葢以此也不过数言而辞意恳至，闻之而不流涕者，无人心矣，意其序，当在鹑之奔奔之，后云。
诗説解頥正释卷三
钦定四库全书
诗説解頥正释卷四    明 季本 撰
鄘
説见邶风
柏舟
经防曰：旧説卫世子共伯蚤死，其妻共姜守义，父母欲夺而嫁之，共姜作此诗以自誓也，窃意父母，即共伯之父母也，共伯为卫世子，共姜齐女，其父母岂有越他国，夺嫁之理哉？盖父母者舅姑之通称也，共伯者厘侯之子厘侯既，而共伯始死则欲夺嫁共姜者，共伯之母也，其父且不与焉，以为姜氏之父母可乎？史记？又谓卫武公攻杀共伯则尤诞説也东莱吕氏辩之详矣。
泛彼柏舟，在彼中河，【兴也，】髧彼两髦，实维我仪，之死矢靡他，母也，天只不谅，人只【兴意】。
中河中于河也，齐地西，以河为境，而卫居河之西，故以河言，柏舟坚实而在中，河以比志节之坚而夫死，无所着也，髧发垂貎髦，小儿剪发也，谓以所剪发作为伪，髻垂两眉之上也，盖儿生三月，剪发夹囟，曰两髦，女则为三防，曰：覊与男不同，长大，犹用为饰，不敢忘孝思也，内则云：子事父母，拂髦是也。亲死，然后去之，故两髦以男言，盖指共伯是时共伯父死母犹存，则髦犹未去也。仪以夫为法也，母以姑言。
○泛彼柏舟，在彼河侧，【兴也，】髧彼两髦，实维我特，之死矢靡慝，母也，天只不谅，人只【兴意】。
柏舟在河侧，则有畔崖，葢以礼义为依也，特独也谓心之所从独在夫也，慝邪也。
柏舟二章章七句
墙有茨
经防曰：旧説公子顽通乎君母，言之而丑，故诗人作此诗以刺之，君母即宣姜也，或以为鄘人讽三叔之谤，周公则三叔流言显然，众所共知，有何不可？道之丑哉！
墙有茨，不可埽也。【，兴也，】中冓之言，不可道也。所可道也，言之丑也，【兴意】。
茨蒺藜也，蔓生细叶，子有三角刺人，埽扫除也，中冓材木交构，在堂之中，言其隠奥也，中冓之言，但谓闺门之事，非指其相淫之私语也，道言也，丑恶也，言茨埽之，则墙必頺，犹伤君心，但为君者，亦当黙有所处，不可以墙之，不頺而藏恶于其中也。
○墙有茨，不可襄也。【，兴也，】中冓之言，不可详也。所可详也，言之长也，【兴意】。
襄除谓驾而出之也。长者难竟之意，语长则劳，托此以见其实，不欲言也。
○墙有茨，不可束也。【，兴也，】中冓之言，不可读也。所可读也。言之辱也，【兴意】。
束束而去之也。读诵言也，辱汚口舌也，诗人咏叹其事，虽若甚恶，而亦不欲言其可恶之实，犹有隐恶之意存焉。
墙有茨三章章六句
山，杨氏曰：公子顽通乎君母，闺中之言，至不可读，其污甚矣！自古淫乱之君，自以为密于闺门之中，世无得而知者，故自肆而不反，圣人所以着之于经，使后世为恶者知，虽闺中之言，亦无隐而不彰也，其为训戒深矣。
君子偕老
经防曰：旧説刺卫夫人，滛乱失事，君子之道，故陈人君之德，服饰之盛，宜与君子偕老也，葢指公子顽，与宣姜相通事，然朱子疑之，谓此诗所以作亦未可考，今观诗辞，或但为夫人之德不足以相君子，而发未必为淫乱也；朱子未尽之意，宜更求之。
君子偕老，副笄六珈，委委佗佗，如山如河，象服是宜，子之不淑，云如之何？【赋也？】○【佗，与蛇同音，移】。
君子指夫言偕老，言誓与同老无他志也，副祭服之首饰，即女冠服之所以祭宗庙也，笄簮也，所以卷发在副，谓之衡笄，以玉加笄，故谓之珈，而以垂于副之，两旁当耳处其下，以紞悬瑱，紞织如縧而上属于笄者也。笄，本妇人之常饰，惟副之珈，则后夫人有之，卿大夫以下妻所无也。珈之以六，则夫人之制也，此言夫人与诸侯共承国祀之重，故以祭服言，委佗解见，羔羊如山，言其性之安重也，如河言其度之广也，安重则不轻佻，广则不褊狭，然后可以为委佗山河卫国之疆域，故特举以明同主山川之意，而夫人当似之也，象服如舜典，予欲观古人之象，象翟形而缀于服，即下章所谓翟也，象服从副，以祭者也。谓夫人之德，委佗而如山河，乃于象服为宜耳，子指夫人与三章子之清扬之子，同云：如之何谓不足以配君子，而承宗庙之祀也。
○玼兮玼兮，其之翟也，鬒发如云，不屑髢也，玉之瑱也，象之揥也，扬且之皙也，胡然而天也，胡然而帝也，【赋也，】玼鲜润，貎翟雉，羽也，刻缯为翟雉之形，而彩画之，以缀祭服者，即象服也，鬒黒也如云稠密也，今亦谓之云鬟，髢与鬄同髲髢也，髲髢者剪发之名人，少发则剪他发，益已发而合，绾为髻也，发美则不用，他发而自善，故曰，不屑髢也，瑱塞耳也，以玉为之，详见着字义，象象骨也，揥如今篦子以象骨为之，用之摘发而因揷发以为饰也，摘音剔扬眉上广也，且语辞皙白也，承上章象服而言，翟之玼者，乃其外饰也，而鬒发如云，则其本质自然之美也，然亦但以玉为瑱，以象为揥而已，其实容色之美，无待于外饰，故又继之曰扬且之皙，以见其美，不但在发也，胡然者，问之之辞，帝者，天所主宰之名，言天与帝胡为而生此人也，葢欲其君子之亲爱，相与宜室家而共承祭祀耳。
○瑳兮瑳兮，其之展也，蒙彼绉絺，是绁袢也，子之清扬扬，且之顔也，展如之人兮，邦之媛也，【赋也】。
瑳，玉色整防，貎展衣，色白，乃夫人以礼见君，及见賔客之服，防覆也，葛之精者曰絺，其精尤细，靡者曰绉，皆当暑之服也，玉藻防曰：夏则中衣之上，不用裘而加葛葛，上加朝服，展衣，即朝服也。见内司服，防绁袢束缚，意以展衣，防绉絺而为之绁袢，所以自敛饬也；清，目清秀也。扬眉扬，开也，顔额角丰满也言夫人服展衣，防绉絺，而以礼拘束，故不见其自然之态度耳，若其清扬之顔，本非外餙可加也，展不拘束而但顺此人，清扬态度之自然，则邦中之女美，孰过焉？尔雅云：美女为媛，以其为夫人，在一国女人之上，故曰：邦之媛也，见其色虽擅国中之美，而德则有愧于为夫人也，辞虽不露，而其意宛然在言表矣。
君子偕老，三章一章，七句一章，九句一章八句，华谷严氏曰：此诗惟述夫人服饰之盛，容貎之尊，不及滛乱之事，但中间有子之不淑，一言而讥刺之意，尽见硕人，惟述庄姜之美不言，庄公不见荅，但中间有大夫，夙退二语，猗嗟惟述，鲁庄之羙不言不能防闲其母，但中间有展，我甥兮一语，三诗体同，但中间冷下一二语而首尾，不露其意也。
桑中
经防曰衞俗滛奔虽巨室之妻，亦比比与人期，防而迎送之，不以为耻，其后所私之男子托采物，以至其地，而追思之，故作此诗也，观所分三地，则知其非初至时所能遍厯，而又有姜，弋庸三姓，则亦非一时所能尽私，至于三姓，皆贵族而字，皆言孟则必其为巨室之妻也，若妾则多言，叔仲矣。
爰采唐矣，沬之郷矣，云谁之思？美孟姜矣，期我乎桑中，要我乎上，宫送我乎？淇之上矣，【赋也，】○【要音腰，后凡要约，要截之要，并同】唐兎丝也，详见頍弁，字义沬衞邑即书妹邦纣所都朝歌也。姜，齐之姓也，桑中采桑之处也，宫犹室也，合院曰宫桑，在下湿之地，而宫在其上，故曰上宫。
○爰采麦矣，沬之北矣，云谁之思？美孟弋矣，期我乎桑中，要我乎上，宫送我乎？淇之上矣，【赋也】。
麦谷名秋种，夏熟者，弋与姒通，杞女，夏后氏之姓也。
○爰采葑矣，沬之东矣，云谁之思？美孟庸矣，期我乎桑中，要我乎上，宫送我乎？淇之上矣，【赋也】。
葑説见邶谷风，庸亦贵族之姓也○衞之男子至于沬，而思其所私，巨室之妻，言所以思者，以其当采桑之时，期于桑中，而要于上宫以相私，又送于淇上，有不忍之意焉，厯数三人而见其风俗之淫奔，彼此不以为丑也。
桑中三章章七句
桑中即所谓桑间濮上也，葢濮水之上，地有桑而以为桑间耳，桑中本卫诗而乐记，乃曰：郑卫之音，乱世之音也，桑间濮上之音，亡国之音也，特别桑间于卫者，则以桑中之诗，滛乱尤甚，必至于亡国耳，然此亦秦火以后，儒者见此诗序于定之方中之前，而又误以定之方中，为卫文公徙居楚邱，事因而附益其説欤○按东莱吕氏谓诗皆雅乐，此桑中，非桑间濮上之音，朱子辩之曰：桑中小序政散民流，而不可止，与乐记合，则是诗之为桑间，又不为无所据者，今必曰三百篇，皆雅而郑风，不为郑邶，鄘，卫之风不为卫，桑中不为桑间，亡国之音，则其篇帙混乱，邪正错揉，非复孔子之旧矣。
鹑之奔奔
经防曰：旧说刺宣姜也，亦为公子顽，故朱子则释此诗所以作亦未可考，以今论之，公子顽之烝，宣姜，不可谓无，但计其事，当在宣公，既卒之后，宣公卒，而惠公立甫厯四年，而公子泄公子，职挟公子黔牟以逐惠公，又八年而始得。复当其初中冓之言，犹未大着，兄弟之间，自宜为亲者讳而显然，指斥其人畧无忠厚之意，不足以为训也。至泄职逐君之际，黔牟者，惠公之庶兄，而公子顽之母弟也，亦既从乱矣，谁复知伦理为重，而真心公所，恶乎若浮浪之作，不足以感动人者，亦何取焉？且人之无良，本指一人而分属兄君义，亦牵强也。意其必为宣公新台之事而发耳。夺伋之妻，而又使其兄弟乘舟以出，此则恶大迹彰，不可复掩，而宣公羣弟之中，有能耻其无良，而愤然兴刺，则其恶恶之，公出于真心，而闻之者足以兴矣。圣人之删定，岂苟然哉！其序当在二子乘舟之前云：
鹑之奔奔，鹊之彊彊，【兴也，】人之无良，我以为兄，【兴意】。
鹑防属奔奔鬪也，鹑喜鬪恶，乱其匹也，彊彊刚也，鹊性刚，不滛其匹也，以兴宣公之夺子妇，乱匹孰甚焉？此则鹑鹊之不如也。作诗者，必宣公之庶弟，故称为兄。
○鹊之彊彊，鹑之奔奔【，兴也，】人之无良，我以为君【兴意，】君亦指宣公。
鹑之奔奔二章章四句
定之方中
经防曰：旧説以为美卫，文公也，卫为狄灭，文公徙居楚丘，营立宫室，百姓悦之，而作此诗，其说非也，盖楚丘鲁地筑宫以为劳，劝农桑之所也，必鲁先君之贤者所为，非伯禽不足以语此也，而谓卫文公能之乎？详辩见春秋私考，僖公二年，城楚丘及三十一年，卫迁帝丘下，然则此诗当为鲁风而篡入于此耳。
定之方中，作于楚宫，揆之以日作于楚室，树之榛栗，椅；桐，梓、漆，爰伐琴瑟，【赋也，】○【定，丁佞反】。
定营室星，此星昬中建亥之月也，农功既毕，而营作可兴矣。楚宫，楚邱之宫，鲁襄公薨于楚宫，即此宫也，其名为楚，不知何义，岂其地本多楚木，而因以名邱欤？左氏以襄公适楚之故而作楚宫，则诞说耳揆度也，树八尺之臬，度日出入之影，以定东西，又参日中之影，以正南北也，室宫内之室，楚室犹楚宫，互文以恊韵耳，榛栗二木，以供笾实，椅桐梓三木以备材，漆以饰之，皆为琴瑟之用，苏氏所谓种木者，求用于十年之后，不求近功者是也，此章言农隙兴工为劳，劝农桑之所，而种木畜材，因以备礼乐之用，非妄用民力也。
○升彼虚矣，以望楚矣，望楚与堂，景山与京，降观于桑，卜云，其吉终焉，允臧【赋也，】。
虚墟地髙而可望者故曰升望，谓相视之也？曰：望楚则为楚水之地可知矣。堂指其前寛广可容之处，而言犹堪舆家所谓堂局也，景与影同测日影也，即上章揆日之事京髙邱也此章本其作宫之始，而言，既升高相度之然后可，因山邱测日影，以定室之方位，而又降下观桑以细察其土宜，则人谋合矣，于是稽之于卜，神亦告吉，至其终也，信如卜稽所言而果，获善应之，吉谓神谋合于人谋，非以私意役民也。
○灵雨既零，命彼倌人，星言夙驾，説于桑田匪直也，人秉心塞渊，騋牝三千【，赋也】。
雨及时而应，如有神然，故曰灵雨，倌人主驾者也，星见星也，见星而驾，则雨止矣，桑田者，时农桑之务，作而徃劳劝之，故兼言桑田之野也！观于此言，可以见楚宫之作为劳，劝农桑之所矣，诸侯千乘，则马当四千匹，问国君之富，数马以对，至于千驷，亦云多矣，此则七尺之騋牝，而能育者，已有三千牡，不在列也，则其富不止于千驷而已，葢非塞渊之德，不能致马之蕃息，如此，葢即伯禽思无疆，思马斯臧之意，然凡有德者，或能善身未必能及于马政也，故又言此人不但有德以善其身而已，又能见于行事之实，而其所以训百官，驭群牧者，细防曲尽，故能致马蕃息如此也，观马之蕃息，则民富可知矣。此即终焉，允臧之意，国人所以悦而羙之也，夫秉心塞渊之德，岂人所易能哉？自左氏有文公大布之衣，大帛之冠，务材训农，通商惠工，敬教勤学，元年革车三十乘，季年乃三百乘之説而后儒遂真信，文公为贤，殊不知文公之薄徳备载于春秋可考也，而盛称以罔后世，吁可叹哉！
定之方中三章章七句
蝃蝀
经防曰：旧説以为刺淫奔之诗是也。卫之女子在母家，尝与人私，及既嫁，而犹与所私者通焉，故诗人恶之，而作此诗也。
蝃蝀在东，莫之敢指，【比也，】女子有行逺父母兄弟【赋也，】蝃蝀虹也，在东暮虹也，日映云而虹见，则雨止矣，东阳方阳胜隂之义也指者指而向之也？暮虹见而莫敢指，以比其夫在前，虽暮亦不敢向也。今女子既嫁逺其父母兄弟而去，则非昔者可与私之时矣。
○朝隮于西崇朝，其雨【比也，】女子有行逺兄弟父母【赋也，】隮升云也，与候人南山朝隮，义同崇终也，从旦至食时，为终朝俗以西方早云，为雨之候，言云气升于西方，苟无虹以止之，则必有终朝之雨，以比淫女，不畏其夫而外慕，虽朝亦遂私情，盖上章以蝃蝀，目滛女之夫，此章以朝隮目滛女也。
○乃如之人也，懐昬姻也大无信也，不知命也；【赋也，】乃如之，人指滛奔者而言，懐昬姻谓懐思其夫而相亲爱，此昬姻之常，天命之正也，既嫁而犹慕所私，不顾其夫，则非贞信以懐所当懐之昬姻失天命之正矣。
蝃蝀三章章四句
相防
经防曰：此诗刺在位者，窃禄欺人，本无实德，而外又慆滛不检，尽防威仪，至于伤化败俗，不可以为人，可疾之甚也。
相防有皮【兴也，】人而无仪，人而无仪，不死何为？【兴意】○，【相去声后，凡相视之，相并同】。
相视也皮者防之，所以庇也，仪仪文也，无仪则不以礼庇矣。
○相鼠有齿，【，兴也，】人而无止，人而无止，不死何俟？【兴意，】齿者防之，所以食也，止容止也，无止则不以礼食矣。
○相防有体【兴也，】人而无礼，人而无礼，胡不遄死？【兴意】体，肢体防之所以行也，礼礼度也，无礼则不以礼行矣。○防之为物，窃食穿墉，欺人不见，如在位者，窃禄营私，闭藏邪秽，故以起兴言，人既贪汚苟禄，负其本心，而外之不检，又失其所以为用曽防之，不若矣，甚恶之，之辞也，防以皮齿体取义，不必以礼防之，拱立者，言防也。
相防三章章四句
东莱吕氏曰：相防之恶无礼，何其如是之甚也？盖溺于滛乱之俗，不如是，不足以自拔也，疾恶不深，则迁善不力。
干旄
经防曰：卫之下邑有贤者，居于其郊，而邑大大好善，乘其车马，建其旌旄，亲徃迎之，而见之者作此诗也，旧説以为卫文公臣子好善贤者，乐告以善道，则似文公德化所及者，其不知文公甚矣，葢文公非贤君也。
孑孑干旄，在浚之郊，素丝纰之，良马四之，彼姝者子，何以畀之？【赋也】。
孑孑特立，貎干旄以旄，注于旗竿之首，而建于车后旄，以旄牛尾为之，如今之幢也，浚卫下邑，有邑大夫，治此邑外谓之郊，纰织组也，葢以素丝织组而维其旄也，四之一车，四马也，姝美也，子指所见之贤者，言畀之谓告以善道也。
○孑孑干旟，在浚之都，素丝组之，良马五之，彼姝者子，何以予之？【赋也，】○【予音，与后凡取与义者，并同】。
鸟隼曰旟，旟在旌旄之下，乃大夫之旗也，都民所聚也，以次序言之，则当为郊内近城之地，组纰所织成者也。亦以维之，贤者至都，则渐近，恐四马之力，或有疲乏，故又备一良马以待敝，则并前四马，而为五矣。
○孑孑干旌，在浚之城，素丝祝之，良马六之，彼姝者子，何以告之？【赋也，】○【告音谷】。
析羽为旌，用翟羽之半而注于旄上也，大夫得用之，故曰大夫。以旌城都城也，祝与属同着也。维之而与干相属也，至城则益近，又备一良马以待之，则并前五马而为六矣，葢贤者同乘，欲车之安，故所至即益马以为备也。
干旄三章章六句
载驰
经防曰：卫懿公时，狄入卫懿公死而戴公代之，东徙渡河，野处漕邑戴公者，宣姜之子，而许穆夫人之兄也，夫人以诸侯无救之者，闵其将亡，而思归唁之，其欲为卫图存之情切矣，特为大夫所阻，不得遂焉。故作是诗也，旧説本于左传大畧得之矣。
载驰载驱，归唁卫侯，驱马悠悠，言至于漕，大夫跋渉我心，则忧【赋也，】。
走马谓之驰防马，谓之驱吊，失国曰：唁卫侯者戴公也，归唁之者，闵其将亡，而欲见之，以图存也，悠悠逺也草行曰跋，水行曰渉，葢许大夫以卫既国破，君亡在漕野处，夫人非所宜归，归亦无能为助，故跋渉来追，以阻其行，而夫人则以不能归唁，为忧焉，此原其心之不得遂也。
○既不我嘉，不能旋反，视尔不臧，我思不逺既不我嘉，不能旋济，视尔不臧，我思不閟，【赋也】。
不我嘉者，许大夫不以为善也，旋反谓还卫也。尔指许大夫不臧，谓尔之所言，亦未为善也不逺者近人情也，济渡也，谓渡自许，漕之水也，不閟谓通世故也，葢我之所思于人情，为近于世，故为通，但尔不以我为善，是尔之不近，人情不通，世故也，故我视尔亦不得为善耳，此明其心之本善也。
○陟彼阿丘，言采其蝱。女子善懐亦各有行，许人尤之众穉，且狂【赋也，】。
偏高曰：阿丘蝱贝母也，可疗鬰结之疾言，许人阻我之归，使我成鬰结之疾，故欲陟阿丘而取蝱以疗之也，善怀者能忧思也，行道尤过狂，率意妄为也，言女子之能思，岂可以为常性，然哉葢事情，廹切有不得不然者，则亦各有道焉，而不可执，童穉之见，率意以为过也葢许人本意，但欲使大夫徃唁无恤患，分灾之志，故以为穉，狂而切责之，谓其不能知己之心也。
○我行其野，芃芃其麦，控于大邦，谁因谁极？大夫君子，无我有尤，百尔所思，不如我所之，【赋也】。
芃芃盛貎，麦方盛长，未收刈也，葢夏正三四月之交也，控持而告之也，因依也。极，穷也，谓尽力以来救也，君子贤者之穪，即大夫也，百尔所思，惟欲代夫人徃唁也，狄之入卫，自闵公二年十二月始至，麦盛之时，四阅月矣，而控于大国，如齐桓公，但与宋曹救邢，而未尝至卫，此卫之所以无因极也，如此可坐视其亡乎！故欲亲自归卫，谋于戴公，使之竭力事大国，以求其必救耳。所谓我所之者意葢如此，惜乎诸大夫之无逺志而其君之不能立也，使非齐桓公救邢，却狄而卫文公终复其国，则许穆夫人之忧，鬰虽有蝱可得而疗乎？○许穆夫人之思，在于忧宗，国覆亡，非为念亲之私情也，妇人之见如此，岂不贤哉！世之丈夫多有所不及者矣。
载驰四章二章章六句二章章八句
此篇分章与毛郑不同，朱子葢据苏氏之説也，今从之。
诗説解頥正释卷四
钦定四库全书
诗说解頥正释卷五   明 季本 撰
卫风
说见邶风
淇奥
经防曰：卫人美武公之德也，孔氏谓武公在幽王时已为卿士，然犹未以其诗，断为幽王，时作也，华谷严氏，始定为幽，则恐幽王暴虐，至于杀身，武公于此畧不见有庇，君匡国之效，何足以语淇奥之学哉？其必平王时，平戎有功而始入相耳，欧阳氏补图属之于平，盖有见矣。
瞻彼淇奥，緑竹猗猗【兴也，】有匪君子，如切如磋，如琢如磨，瑟兮僴兮，赫兮咺兮，有匪君子，终不可谖兮【兴意，】○【奥，于六反，下章同】。
猗与依同，倚也，互相依倚，则不摧折，而得以成其羙以兴工夫之夹持也，匪与斐同文之可见者也。切磋琢磨以治玉之次第，喻工夫也。旧说以骨象，玉石四者，分言，恐非以玉比德之意，瑟严密貌，僴武毅也，言其僴瑟然也，赫明盛，貎咺宣着也，言其咺赫然也，瑟僴则为恂栗，盖美之存于中者，乃其德也，美在其中，而畅于四肢，则赫咺而为威仪，然后其美，斐然而足以感人虽乆不可忘也；故以终言，德至于此，则为盛德矣，详见大学私存。
○瞻彼淇奥，緑竹青青【兴也，】有匪君子，充耳琇莹，防弁如星，瑟兮僴兮，赫兮咺兮，有匪君子，终不可谖兮【兴意，】○【防，古外反】。
青青鲜洁，貎以兴琇莹，充耳瑱也，天子玉瑱，诸侯以石，琇石之次玉者，莹玉色之光荣也，琇莹，犹言琼华琼英，详见着字义，防缝也，弁皮弁，诸侯视朔及待賔通用之冠，防弁者，缀玉于弁中之缝，砾砾如星也；此皆诸侯之服饰，以琇玉为贵，而武公有斐之德，能称之也。
○瞻彼淇奥，緑竹如箦【兴也，】有匪君子，如金如锡，如圭如璧，寛兮绰兮，猗重较兮，善戱谑兮，不为虐兮，【兴意】。
箦床栈，言其密比也，金锡皆金也，金至精而刚锡，则金之柔者也，此言其能，刚能柔也，圭璧皆玉也，圭有角而方璧，则玉之圆者也，此言其能，方能圆也，刚柔方圆，随宜曲尽，可以见其德之密矣，寛广也，绰开豁也，较在车箱上，五尺五寸，立时所凭之处也，箱上三尺三寸为式，式上二尺二寸，为较并式为两重，故谓之重较，盖在舆时人所共见，因即所见而言其器量之，不急迫也，戱谑者，混俗之言，同于汚世，本欲开导人心，未尝流于纵肆，则戱谑，乃为善耳，若接人之际，厉色严声，指斥其短，即是虐矣，虐与戱谑，相反而善，则戱谑之不失正处，见其与人之乐易也，此四句皆言德之安身，善俗，见其密而动容周旋，无不中礼也，上章所谓恂栗威仪，而有斐者盖如此。
淇奥三章章九句
卫武公之德，能使人终不可谖，如此防于圣矣，史记乃谓其攻杀共伯何其不知德之甚哉！
考槃
经防曰：此诗美贤者，隐居乐道，以终其身而无求于世也，然其乐道，即是求志，苟志之所向，安于离羣，则为忘世而非道矣。
考槃在涧，硕人之寛独寐寤言，永矢弗谖，【赋也】。
考成也，槃者，架木为屋，盘结之义也。硕人者，有大抱负之人也，寛者胸中广，无所忧戚之意，言者，言其所自得也，既寐而寤，当寤之时，亦发于言，则其所自得者，无时而不在中，乃其所独知也，此亦足以自乐，可以自誓，终身不忘，不复有外慕之心矣，集传以为不忘此乐，则所乐何事，不防于玩物乎！
○考槃在阿，硕人之薖独寐寤，歌永矢，弗过【赋也，】。
曲陵曰：阿薖与窝同，因阿而言，窝见其为敛藏之处也，歌者，歌其所自得也，无外慕之心，则无过求故曰弗过。
○考槃在陆，硕人之轴，独寐寤宿，永矢弗告，【赋也】。
高平曰：陆轴，范氏处义训为卷，犹言卷而懐之是也宿止也，谓虽独寤，亦止于其所自得，而不以告人也。不告则不求人知矣。
考槃三章章四句
贤者不遇于时，则隐居求志而已，素贫贱行乎贫贱，岂有外慕哉？故孔丛子云，于考槃见遯世之士，无闷于世，斯言得之矣。
硕人
经防曰：庄公惑于嬖妾，使庄姜贤而不见答，终以无子，国人闵之，而作此诗也，庄姜，事见緑衣燕燕等篇。
硕人其颀，衣锦褧衣，齐侯之子，卫侯之妻东宫之妹，邢侯之姨，谭公维私【赋也，】○【衣锦之衣，去声后，凡此类并同】。
硕人指庄姜颀头竦貌，言其德容也，锦文衣也，褧襌衣也，衣锦而加褧，见其服饰，闇然不事表暴也，齐侯之子，而嫁为卫侯之妻，见其体之敌也，东宫太子所居之宫，齐太子得臣也，系太子言之者，明与同母言，所生之贵也，女子后生，曰妹妻之，姊妹曰：姨姊妹之夫曰私邢侯，谭侯皆庄姜姊妹之夫互言之也，诸侯之女嫁于诸侯，则尊同故歴言之，此章极称其族类之贵，以见贵族之女，而敬徳闇然贤可知矣。不惟正嫡，小君为当重也。
○手如柔荑，肤如凝脂，领如蝤蛴，齿如瓠犀，螓首蛾眉，巧笑倩兮，美目盼兮【赋也，】。
茅之始生曰荑，言柔而白也，凝脂脂寒而凝者，亦言白也。领颈也，蝤蛴木虫之白而长者，瓠犀者瓠瓣也，谓瓠中之子，方正洁白，而比次整齐也，螓如蝉而小，其额广而方正，蛾蚕蛾也，其眉细而长，曲倩口，辅之美也盼黒白分明也，此章言其容貌之美，而庄公不当不亲爱也。
○硕人，敖敖説于农郊四牡有骄，朱幩镳镳，翟茀以朝，大夫夙退，无使君劳【赋也，】○【朝音，潮后凡朝防朝廷之朝，并同】。
敖与遨游之，遨同敖敖，闲适之意，曹氏以为优游舒迟，是也；农郊近郊也，言始至卫而止，于此以待之，其意思闲适也，四牡车之，四马也，牡马力强，故常用，以驾车骄，壮貌幩镳，饰也，镳者马防外鐡在旁，包敛其口者也。人君则以朱纒之，镳镳非一镳，言四马各两镳，皆以朱餙也，翟翟车也，茀蔽也，妇人之车，前后设幛为蔽，而夫人则以翟羽为之，故曰翟茀朝者，自农郊而入，君之朝也，大夫夙退，欲羣臣之早退朝也，玉藻曰：君日出而视朝，退适路寝听政，使人视大夫，大夫退，然后适小寝，释服，盖听政乆则君体劳矣，此章言夫人初至，国人欲其君，退朝之早，而与之相亲也，观此，则庄公之踈于庄姜非国人之所欲也。
○河水洋洋，北流活活，施罛濊濊，鳣鲔发发，葭菼揭揭，庶姜孽孽庶士，有朅【赋也，】○【活音聒】。
河在齐，西北流入海，洋洋盛大，貎活活水，流声施设也，罛鱼也，濊濊入水声，鳣鱑也，大鱼似鲟，黄色，鋭头口在颔下，背上腹下，皆有甲，即鲟黄也。大者千余斤，可作鲊鲔，似鳣而色青黒头小而尖，口亦在颔下，一名鮥，大者不过七八尺，味不如鳣发，发奋跃之意，河水北流而施罛，以得鳣鲔，言其地之有鱼也，葭苇之未秀者也，菼荻之初生者也，揭揭高起，貎言其地之有薪也，庶姜谓媵，嫁之侄娣，孽孽者萌芽，旁发之意，所谓庶孽也，庶士其媵臣也，朅武壮，貎言卫在河西，与齐接壤，今以婚姻之故，齐有鱼薪之利，卫得资焉，其男女之从嫁者，皆为卫用，所赖于齐者多矣，见庄姜之不可负也。
硕人四章章七句
此章无一语及庄姜，不见答之事，但言族类之贵，容貌之美，礼仪之备，士女之从，以深寓其闵惜之意而已，辞虽防婉然，即其称之为硕人，而又以衣锦褧衣，首言其不事外饰，则以表其为贤，而诗意亦可黙悟矣。
氓
经防曰淫，妇与人苟合，至于见弃，而作此诗，以自追悔也，一失其身，虽悔何及！况其所悔，止在不详于择夫乎？亦不得为正矣。
氓之蚩蚩，抱布贸丝，匪来贸丝，来即我谋，送子渉淇，至于顿丘，匪我愆期，子无良媒，将子无怒，秋以为期【赋也，】○【，将七羊反，后凡以请为义者，并同】。
氓者小民，惽懵之名，蚩蚩愚蠢，貌贸交易也贸丝，盖周正季夏时也，抱布贸丝，托以贸丝为名也，托贸丝，而即之谋娶，可以知其先有私期矣，但不言所起耳。顿丘土一成之名，盖在朝歌，东近淇之地愆过，将请也，渉淇送至顿丘，不与俱往，也先有私期而不与俱往，故男子以为愆期而怒之，然女之意亦欲其假媒售正，因男之怒，于是又恐失其欢心，遂与定为秋期，则不待媒妁之言矣，此见其相诱之初，苟合之易也。
○乗彼垝垣以望复关，不见复关，泣涕涟涟，既见复关，载笑载言，尔卜尔筮，体无咎言，以尔车来，以我贿迁【赋也，】垝毁垣墙也，复关地名，或以为在开州西南，未知是否？此男子之所居也，盖不敢显名其人而托言之耳，涟涟涕出接续之貌，曰：卜观其兆也，蓍曰：筮观其象也，体兆象之体也；言繇辞也，望复关不见而涕泣，不知其防，登垝垣矣，盖其望已在秋期也，及其既见而即以车来迁贿男，亦如期而至矣。卜筮，无咎，言其已得吉而来，非问之之辞也，观贿迁之言，则女亦有赀财者，而下章言三嵗食贫则不择，男家之可否而甘心以养之，女之淫奔，一至此哉！
○桑之未落，其叶沃若，于嗟鸠兮无食，桑葚【兴也，】于嗟女兮，无与士躭，士之躭兮，犹可説也女之躭兮，不可説也【兴意】。
落退也，沃若润泽貌，葚桑实也，躭乐甚也，桑未落，以比男子，情爱之方盛也，叶沃若比，其眷爱之恩，光也，鸠无食葚以兴，妇人不可恃，男之爱，而贪欲也，恐男行之易贰耳，妇治蚕事，故以桑为喻，可説谓士得以正言女之不淑也，不可説谓女以淫取贱，无辞以自解也，此言恩爱难恃，而为男所贱也。
○桑之落矣，其黄而陨【兴也，】自我徂，尔三嵗食贫淇水，汤汤渐车，帷裳女也，不爽，士贰其行，士也罔极，二三其德，【兴意】○，【汤音伤，后凡汤汤，并同渐音尖】。
陨坠地也，桑落比爱衰，黄陨，比恩薄汤，汤水盛如沸也，渐渍也，帷裳以帷，幛车如裳也，此言见弃而归，复乗车以渡淇水也，爽差也不爽，谓与之勤劳家事，不负初言也罔极，谓不可测知也，二三其德，即是贰行此，因上章无食，桑葚之意，而指言其不足，恃之实也。
○三嵗为妇靡室劳矣，夙兴夜寐，靡有朝矣。言既遂矣，至于暴矣，兄弟不知，咥其笑矣，静言思之，躬自悼矣，【赋也，】靡室，劳言诸务，无不尽力不止，劳于室中之事而已，靡有朝言，兴于早而寐于夜不止，朝旦之劳而已，言既，遂即上章，所谓不爽也，暴即上章，所谓贰其行也，咥笑貌以勤劳，见弃于夫，此情之甚苦，而可哀者也。然始之相奔，乃其自主，不敢以勤劳之情，告于兄弟，故兄弟不知一无闵恤，但如常情之，外示欢顔，咥然一笑而不以其见弃为意也，则平日所以恶其私奔者，亦可见矣。言兄弟则必无父母前章，所谓贿迁者，乃父母所分之私财也，始也，不谋于兄弟，今亦安望于兄弟之为谋哉？此章言其情无所愬，而自伤悼也。
○及尔偕老，老使我怨【赋也，】淇则有岸，隰则有泮【兴也，】总角之宴，言笑晏晏，信誓旦旦，不思其反，反是不思，亦已焉哉？【兴意】。
此言总角之时，即往为妇仅三嵗耳未为老也，云老使我怨，谓本期偕老，今未至于老而已，弃虽使至，老亦终归于怨而已，见其夫必非有终之人也，岸水涯也，泮与判同，高下所分处也，晏安乐也，旦旦明也，反犹背也，盖有岸泮则有依泊，背而弃之，即前章所谓罔极也，有何邉际可止乎？不思者言始焉，不思其如此也，始惟于其反处，不思则今日虽悔无及矣！已焉哉者无可为之辞也。○此诗本淫风性情，未为得正，宜在所删，而存之于经，表记又引此章之言以明信，其必秦火，后之所掇拾，而汉儒之记，礼者又据以为正论欤。
氓六章章十句
此诗虽若自悔其失，特以见弃于夫无可奈何耳！非其真有耻心也，何足以为训哉？然闻之者亦足以戒矣。
竹竿
经防曰：卫之男子因所私之女既嫁，思之而不可得，故作此诗，亦淫风也。
籊籊竹竿，以钓于淇，岂不尔思逺莫致之【，赋也】。
籊籊长而渐杀之，貌钓者，卫之男子也，旧説以女子嫁于诸侯思归，钓于淇水而不可至则钓，岂可言于女子哉！尔指已嫁之女，而言逺谓既嫁而逺也。
○泉源在左，淇水在右，女子有行逺父母兄弟【赋也，】泉，淇二水，详见泉水字义，女子有行，谓其嫁去也，其人既嫁而不可见，但见卫之二水而已。
○淇水在右，泉源在左，巧笑之瑳，佩玉之傩，【赋也】。
瑳，鲜白色，笑而见齿，其色瑳然，佩玉，详见有女同车，字义傩，腰身褭傩也，因二水而思女子之容色也。
○淇水滺滺，桧楫松舟，驾言出游，以写我，忧【赋也，】。
滺滺长流貌，此因女子不得见，而欲驾松舟出游，于淇水以自解也，观于此章，则以为外女归卫，而思淇水之游，益不通矣。
竹竿四章章四句
芄兰
经防曰：世俗父兄不能教童子，习防仪而躐等以骛高逺也故诗人作此以刺之。
芄兰之支，【比也，】童子佩觽，虽则佩觽，能不我知容兮遂兮，垂带悸兮【赋也，】。
芄兰，一名萝摩，尔雅谓之雚，蔓生，断之有白汁，可啖其体，则柔弱不能胜重者也，支与枝同觽锥也，以象骨为之，所以解结成人之佩，非童子之饰也，能才能也，容遂容体自遂也，垂带与都人士垂带，同礼大带，垂三尺，亦非童子所宜服也，悸惊貌。
○芄兰之叶，【比也，】童子佩韘，虽则佩韘，能不我甲，容兮遂兮，垂带悸兮【赋也，】。
韘开之决也，能射，则佩韘，尤非童子所宜佩矣。甲，长也不我甲，犹言不为我所尊也，○言童子穉弱如芄兰，然于礼但当佩容臭耳，而使之佩，觹韘则为躐等欲速之事矣，然其才能，则不足以为我所知，为我所甲，故其容体虽若自遂而垂带，见人之际，其心不能不自惊悸也，为父兄者，以此教童子，亦独何哉？此与孔子戒阙党童子意同。
芄兰二章章六句
河广
经防曰：宋桓公夫人卫宣姜之女也，见出于桓公，而归义不忘宋，故作此诗也，夫宋桓公贤君也，其出夫人，不知何故？岂以宣姜通于公子顽，而以其为乱家子欤？然于夫人何尤焉？观其惓惓，望宋而畧无怨言，则其守义之正，亦可见矣旧説以为思其子襄公而义絶不可往则亦常情耳，何足特録于经哉？
谁谓河广？一苇杭之，谁谓宋逺跂予望之【赋也，】。
卫在河北，宋在河南，河虽广而甚相近，一苇束，芦苇以浮水上也。杭如航之渡水也，一苇可杭，甚言其易渡也，跂举踵也，望望桓公之来迎也。
○，谁谓河广？曽不容刀，谁谓宋逺曽不崇朝【赋也，】。
曽则容犹用也，刀与舠同小船曰：刀不容刀，谓一苇可杭也，不崇朝谓不终朝而可至，望其来迎之速也。
河广二章章四句
伯兮
经防曰：此卫宣公时诗也，左传，桓公五年，蔡人，卫人，陈人从桓王伐郑，卫之妇人，以其夫从征不归而思之，故作此诗，亦可见其哀怨之，至情矣。
伯兮朅兮，邦之桀兮，伯也，执殳为王，前驱【赋也，】○【为音，谓后凡训因训助之，为并同】。
伯妇人目其夫之字也，朅解见硕人，桀与杰同才过人也，殳击兵前驱，在车前，为先也，言伯方为王，当前导之车，见其有勇力也，余见本章，及秦无衣字义。
○自伯之东，首如飞蓬，岂无膏沐？谁适为容【赋也，】○【适音的，后凡的主之，适并同】。
首如飞蓬，谓容不理而发，乱如蓬也，膏所以泽发者沐，涤首去垢也，适专主也，此言夫不在而无意于整容也，孔氏曰：郑在卫之西南，而言东者，时蔡卫陈之，国兵至京师，乃东行伐郑也。
○其雨其雨，杲杲出日【比也，】愿言思伯，甘心首疾，【赋也，】其者，冀其将然之辞，夫妇和而合欢如隂阳和而得雨，故以雨为比，杲然日出则又不得雨矣。甘心首疾，谓思之不已，而安于头，痛也。
○焉得谖草？言树之背，愿言思伯，使我心痗【赋也，】。
谖与萱同，一名鹿茐，食之令人好欢乐忘忧，故谓之忘忧，草背北堂也，在堂后妇人所居，心痗则痛在心而甚于头痛矣，盖其思之深，虽得谖草而不足以解忧之意，集传以为寕，不求此草而心痗不辞，则误矣。
伯兮四章章四句
有狐
经防曰：妇人因夫乆从征役寒，且无衣人，有欲淫之者，故作此诗絶之以见其一意于夫也，旧説以为寡妇，欲见鳏夫而嫁之，此岂人道哉！
有狐绥绥，在彼淇梁，【比也，】心之忧矣，之子无裳，【赋也】。
狐以比欲淫，独处之妇者，绥绥独行，迟疑之，貌之子指夫言。
○有狐绥绥，在彼淇厉，【比也，】心之忧矣，之子无带【赋也，】岸近危处，曰厉带，所以申束衣也。
○有狐绥绥，在彼淇侧，【比也，】心之忧矣，之子无服，【赋也，】妇人独处，而其夫乆戍不归人，有欲淫之者，如狐之妖媚，独行迟疑，故以狐为比，然已之所忧，惟寒到夫边尚未有衣而志不在于他也，则其凛然不为，非礼所干，意自见矣。
有狐三章章四句
木
经防曰：旧说卫有狄人之难，齐桓公救而封之，卫人思之，而欲厚报，故作此诗，皆诞说也，狄之入卫，本未尝灭何封之？有齐止城，邢实无救卫之事，故许穆夫人以为控于大邦，谁因谁极？何所施于卫，而欲厚报之邪？辩见定之方，中下，惟集传以为男女相赠答之辞，如静女之类，得其防矣。
投我以木，报之以琼琚，匪报也，永以为好也，【赋也，】木懋木也，实如小，酢可食，言木，以别于瓞，琼玉之美名，非玉也。琚佩玉之名，详见女曰：鸡鸣字义。
○投我以木桃，报之以琼瑶，匪报也，永以为好也，【赋也，】木桃桃也，言木桃，以别于羊桃瑶，美玉也。
○投我以木李，报之以琼玖，匪报也，永以为好也，【赋也，】木李，李也，以别于雀，李玖亦美玉也，；桃，李，皆木也，而琚瑶玖皆琼也，以琼报木报之厚也，而不以为报，盖其心将永以爲好，则亲爱无已之情也，实淫风耳。
木三章章四句
诗说觧頥正释卷五
<经部,诗类,诗说解颐>
钦定四库全书
诗説解頥正释卷六    明 季本 撰
王
王者周之国，都成王时，尚都镐平王时，则都王城也，周初，武王自丰迁镐，是为宗周，至成王乃即武王定鼎，郏鄏之处，使召公相宅既成，谓之王城，以为时防诸侯之所，是为新邑，及周公营洛邑，谓之成周，以为居殷顽民之所，是为下都，自是以镐京，为西都洛邑，为东都，东都时防既毕，则复归西周，犹未迁洛也，及平王，因犬戎之乱，徙居王城而东都，遂为东周，至敬王之世，徙都成周，则又以王城为西周，成周为东周与平王之时不同，而诗之正则不逮，敬王之世矣！西周在文武，时国都内之诗，已列于周南，成王营洛之后，则其风为王，而地兼洛邑，言之以见后王之风，不复能及西周二南之盛也，诗之杂入他国及二雅者，各説见本篇诸国叙次，义不可求，惟王风则当在二南之下，郑谱移就豳，上则非矣。丰在今西安府鄠县，文王既伐崇，而即其近地，以都者也，镐在丰东二十五里，亦为鄠县地，武王徙近，丰之地而为都者也，成周在，今河南府洛阳县东洛诰所谓水东也，王城在洛阳之西，今河南府治洛诰所谓涧水东，水西也，王城成周之分，只在水东西之间耳，洛一作雒。
黍离
经防曰：旧说，因大夫行役，至于宗周，过故宗庙宫室，尽为禾黍，闵周室之倾覆，彷徨不忍去而作，今以事理论之，似不尽然，当时周虽东迁雒邑而岐周，旧地已尽，封秦假使故宫为其所毁，则都城之内，宜为室庐，乃以黍稷为言，则当在野外之地，而岂可语于城内哉？且五谷者，民之所资，以养者也，而称其黍稷之盛，则其民犹为勤力，似有叹羡之意与言蔓草，荆榛者不同矣。其必秦得岐周之后，务本力农，周大夫出，过其地而见之，知秦地广民勤，将以富强，雄天下而伤，周室之不竞乎？
彼黍离离，彼稷之苖，行迈靡靡，中心摇摇，知我者谓我心忧；不知我者，谓我何求？悠悠苍天，此何人哉？【赋也，】彼指秦，而言离离，言其实之垂也，黍稷，详见七月字，义黍实稷，苖非同时可见，盖叹其黍稷之盛耳，迈行及逺也靡靡犹苏苏，气索之貌，心忧谓忧，王室不竞之出于心也，何求疑其为名也，此者对彼而言，指周王也，呼天而叹之，无所望之辞也。
○彼黍离，离彼稷之穗，行迈靡靡，中心如醉，知我者谓我心忧；不知我者，谓我何求？悠悠苍天，此何人哉？【赋也，】穗秀而成穗，也不但吐华曰：秀而已，盖秀虽未实，然亦有穗矣。如醉者昏，而不知之意。
○彼黍离，离彼稷之实，行迈靡靡，中心如噎，知我者谓我心忧；不知我者，谓我何求？悠悠苍天，此何人哉？【赋也，】噎食窒也，如噎而气逆不通也，○苖而穗穗而实，虽亦有序，取于叶韵，以叹稷之盛，故总以配于黍之离，离非以行役之乆前后所见如此也。
黍稷三章章十句
君子于役
经防曰：妇人以其夫乆役于外，未有归期，而思念之，故作此诗。
君子于役，不知其期，曷至哉？鸡栖于埘，日之夕矣，羊牛下来，君子于役，如之何？勿思【赋也，】。
君子妇人目其夫也，曷至哉当与下章曷其有佸意同，郑氏以为何时，当来至是也。凿墙而栖曰：埘日夕则羊先归，而牛次之思者，思其夫之乆而不得归也。
○君子于役，不日不月，曷其有佸？鸡栖于桀，日之夕矣，羊牛下括，君子于役，苟无饥渇【赋也】。
佸防桀，杙括至也，苟无饥渇言苟且以免于饥渇而不甘于饮食，见其思之深也？○日夕而鸡栖牛羊，下言物皆有休息之期也。君子行役，无休息之期，而妇人能切于思念，甘心食贫，岂易得哉！
君子于役二章章八句
君子阳阳
经防曰：君子遭乱世，欲全身逺害招其友，隐于禄仕，而为伶官，其友乐而作此诗也。
君子阳阳，左执簧，右招我由房，其乐只且【赋也，】。
阳阳自得其气充也，我者君子之友，自谓也，房者作乐之处，国君有房中之乐，则以乐音言也。
○君子陶陶，左执翿，右招我由敖，其乐只且【赋也，】○【放平声，】陶陶，自如其情，畅也，敖者燕舞之位，则以乐舞言也。
君子阳阳二章章四句
扬之水
经防曰：旧说平王，以申国近楚，数被侵伐，而申平王之母家也，遣畿内之民戍之，而戌者怨思，故作此诗，今观采诗，宣王时，楚已强盛，但命方叔徂征，而蛮荆来威，迄于平王，楚犹未敢为患，直至桓王，十年，蔡侯，郑伯防于邓而始惧，楚事在左传？桓公二年，则此时楚始为患，而申与甫许皆与邓相隣之国，且近于周，遣兵往戍，理宜有之，但不当为平王事耳，至谓申为平王母家而戍之，则尤臆说矣，集传序申侯与犬戎攻宗周，弑幽王之事而责平王忘亲，释怨之罪，此信旧说之过也，辩见春秋私考隐公元年。
扬之水，不流束薪，【兴也，】彼其之子，不与我戍申，懐哉懐哉曷月予还归哉！【兴意】○【，其音记，后凡言彼，其并同】。
扬，悠扬水缓流，貎喻王纲之弛，束薪喻诸侯之羣聚为党，而以之水兴之子，不流兴不与也，其语辞申姜姓，国本在南阳府宛县，今之南阳县也，至宣王时，迁谢在南阳郡，棘阳东北百里，今汝宁府之信阳州也。
○扬之水，不流束楚。【，兴也，】彼其之子，不与我戍甫，懐哉懐哉曷月予还归哉！【兴意】。
甫亦姜姓，国在今汝宁府新蔡县界，本穆王时，吕侯之国，不知何时改？吕为甫耳，甫与申即崧髙生甫及申之国也。
○扬之水，不流束蒲。【，兴也，】彼其之子，不与我戍许，懐哉懐哉曷月予还归哉！【兴意】。
蒲草也，许亦姜姓国，在今开封府，许州○薪楚蒲，皆以易致之物，言而束，则难动矣，欧阳氏曰扬之水，其力弱不能流于束薪，犹东周政衰，不能召发诸侯，独使周人逺戌乆而不得代尔，彼其之子，周人谓他诸侯国人之当戌者也，曷月还归者乆而不得代也。
扬之水三章章六句
中谷有蓷
经防曰：凶年饥馑，室家相弃，妇人悲叹，而自述此诗也，小序以为闵周，周诚可闵，但妇人作诗之时，何暇有闵？周之念乎？
中谷有蓷，暵其干矣，【兴也，】有女仳离，嘅其叹矣，嘅其叹矣，遇人之艰难矣，【兴意】○，【干音干】。
蓷充蔚也，叶似萑，方茎白华，华生节间，又名益母，草妇人资此以治产难，故即以起兴暵燥也，谷中湿地，蓷宜乆生者也，暵其干者谓干者先旱，以兴饥馑，则贫者先悴也，仳别也，嘅叹声，人指夫而言。
○中谷有蓷，暵其脩矣，【兴也，】有女仳离，条其歗矣，条其歗矣，遇人之不淑矣，【兴意】。
脩长也，高起之意，言蓷之有力，而高起者亦旱，以兴饥馑，乆则粗给者，亦乏絶矣。条声长貌，歗与啸同解，见江有汜，不淑以嵗歉言。
○中谷有蓷，暵其湿矣，【兴也，】有女仳离，啜其泣矣，啜其泣矣，何嗟及矣！【兴意】。
暵其湿者，谓下湿之地亦旱，以兴饥馑之甚，虽可生者，亦不免也，啜泣而缩气也，何嗟及谓虽嗟，亦无及于事也，○妇人为夫所弃畧无怨怼之辞，但归于饥馑，不能相养而已。盖谅其夫之不得已也，其必能安于义命之正者欤？范氏处义曰：歗甚于叹泣，甚于歗。
中谷有蓷三章章六句
兎爰
经防曰：周道衰防，政刑紊乱，君子语及时事，易触祸机，故欲自晦而作此诗也。
有兎爰爰，雉离于罗，【比也，】我生之初，尚无为我生之后，逄此百罹尚寐，无吪【赋也，】。
爰爰缓意，兎性狡而自适，以比小人得意也，鸟网为罗雉，性耿介，而罹罗以比君子，触祸也，我生之初，谓初生时，犹及盛世也，无为谓天下治，而无事可为也，及世乱多事，则忧危百集矣，罹遭也，谓遭忧也。吪，动也，谓动即触祸，不如寐而不动也。
○有兎爰爰，雉离于罦，【比也，】我生之初，尚无造我生之后，逄此百忧，尚寐无觉【赋也，】。
罦，尔雅谓之罿，今之翻车也，可以掩兎，无造谓天下无待于造作也。
○有兎爰爰，雉离于罿，【比也，】我生之初，尚无庸，我生之后，逄此百凶，尚寐无聪【赋也，】。
罿即罦也，庸用谓天下无待于用意也。○黄东发曰：寤则忧，寐则不知，故欲无吪，无觉无聪，付世乱于不知耳，近世释以为欲死者，过也。
兎爰三章章七句
葛藟
经防曰序，谓刺平王弃其九族，本无所据，集传谓世衰民防，有去其宗族，而流离失所者得之。
緜緜葛藟在河之浒，【，兴也，】终逺兄弟谓他人父，谓他人父，亦莫我顾，【兴意】。
緜緜长而不絶之貌岸上曰浒
○緜緜葛藟在河之涘，【兴也，】终逺兄弟谓他人母，谓他人母，亦莫我有【，兴意】。
水涯曰涘
○緜緜葛藟在河之漘，【，兴也，】终逺兄弟谓他人昆，谓他人昆，亦莫我闻，【兴意】。
夷上洒下曰：漘昆兄也，○葛藟，必生于山谷，丘野之地，延蔓于草木，条枚之上，今生于河浒水涯，不得其地，犹人去其亲族，而流离失所，人莫亲焉，如葛藟之不能附，本根也，故以起兴。
葛藟三章章六句
采葛
经防曰此妇人淫奔之诗也集传得之矣
彼采葛兮一日不见如三月兮【赋也】
彼指男子而言盖与女所私者采葛以为絺绤也
○彼采萧兮一日不见如三秋兮【赋也】
萧尔雅谓之萧萩，即蒿也，茎可作烛，有香气，采萧以备熏爇，旧说，祭则焫以报气，恐非民间之祭，所得为也。
○彼采艾兮一日不见如三嵗兮【赋也】
艾艾蒿干之可炙，采艾以疗疾病○男子本与女子相滛，托以采此三物而来，故女子指其人而自言思之，深切如此也。
采葛三章章三句
大车
经防曰：此诗必妻为其夫所弃，而誓死不嫁，其后夫服毳衣乗大车以出，而妻望见之，故作此诗，旧说以为男女淫奔，而女畏大夫，不敢则其诗，当以所思之男为主，而曰畏我大夫，如将仲子，畏我父母之例，今以大车起语而终之以死，则同穴之言，其语意所重，全在夫妻，乃以属之淫奔之女，不惟文义之失，而使贞妇之志不白于后世，岂不害教之甚哉！
大车槛槛，毳衣如菼，岂不尔思？畏子不敢【赋也？】：
大车者，平地任载之，牛车与小雅大车同盖民间之所常用，而非贵者之乗车也，槛车輢在舆两旁，望之如槛也，毳兽细毛，以之为布，即褐也，旧说以毳为毳冕之毳，岂有服毳冕之服而乗大车者乎？此必农家之富者耳。菼，详见硕人字义，如菼者，色青，如菼也，尔与子皆指乗车者即其夫也不敢者，畏其怒而不敢近也。
○大车啍啍，毳衣如璊，岂不尔思？畏子不奔【赋也，】。
啍啍厚重声璊，与虋同，即生民之糜，而尔雅谓之赤苖者也，义见说文，上章言青，此又言赤者，盖色在青赤之间也，奔往从也。
○谷则异室，死则同穴，谓予不信，有如皦日【赋也，】。
谷生穴圹，皦白也，有如皦日，誓辞也，○妇人见弃誓死，终身而无怨言，不贤而能之乎？
大车三章章四句
丘中有麻
经防曰：周之贤人，隐居田园，而于丘中殖麻麦，果实以生，国人思之，而冀其来仕也，故作此诗，但序以为庄王，时诗则凿矣。
丘中有麻，彼留子嗟，彼留子嗟，将其来施，施【赋也，】。
留为田园之乐，所留也，子嗟贤人之字也，将者，望之之辞，施施徐行貌，苏氏曰：民思其贤，而冀其徐来，以从我也。
○丘中有麦，彼留子国，彼留子国，将其来食【赋也，】。
子国亦贤人之字也，毛传以子国为子，嗟父则欧阳氏既辩其无据矣，食食禄也，苏氏曰：庶防肯来，从我食也。
○丘中有李，彼留之子，彼留之子，贻我佩玖，【赋也】。
之子通指前二人也，子嗟，子国皆在田园，则可见贤人之见，弃者多矣，佩玖所佩之玉也，详见木字义以喻善道，欲其以善道来遗我也！遗善道，则福及于民矣。
丘中有麻三章章四句
诗说觧頥正释卷六
钦定四库全书
诗说解頥正释卷七    明 季本 撰
郑
郑国名，本姬姓，周厉王子宣王母弟桓公友之后也，宣王封友于郑，是为畿内咸林之地，即今陜西，西安府，华州城北古郑城，幽王无道，友为司徒，迁其民于虢，桧之间，死犬戎难，其子武公定平王于东都，亦为司徒，因得其地，遂国于桧都焉，在济西洛东，河南，颍北四水间，今为河南开封府，钧州新郑县，史记以为桓公，惧王室多难，将逃死，洛东虢，桧之君见其用事，分献十邑，则桓公贤君也，岂有懐二心而先谋自利邪，且畿内之地，非可以封诸侯者，虢即左传，虢叔死焉之虢，桧则与之相邻，而国皆已灭，意者友之，初封本以王子食采畿内，而桧都之，迁则因其有功，而徙封也，然则所取虢桧之地，盖国已先灭而以与桓公耳，先王封国，以其有功，非以懿亲，郑武公以桓公故而得封郑，亦犹伯禽以周公故而得封鲁也，详见春秋私，考隐公元年，郑之所载，多淫风，孔子所谓恶郑声之乱，雅乐者也乐记言卫文侯听郑，卫之音，则不知倦，盖郑卫皆淫风，而郑为尤甚，故孔子尤恶之，今之所列，岂圣人所删之旧哉！
缁衣
经防曰：此国君好贤之诗，其必郑武公为诸侯，时事欤？旧説郑武公父子为周司徒，善于其职，国人宜之，故美其德，则周人所作，当属王风不当为郑风也，且改衣适舘授粲，岂国人所得，施于贵卿者邪？若谓周王以此待武公，则武公入相，在平王时，平王亦昏主，岂能好贤之无已，如此诗乎？故好贤者郑武公也，而改衣适舘，授粲则言其好贤之实事也。
缁衣之宜兮，敝予又改为兮，适子之舘兮，还予授子之粲兮【赋也，】。
缁黒色缁衣卿大夫，朝退而居私，朝之服也，以布为之，宜称其服也，舘即其私朝所直之庐也，详见羔羊羔裘，字义还，谓人君亲造其庐而返也，粲粟治之精者，谓以白米为饭也。
○缁衣之好兮，敝予又改造兮，适子之舘兮，还予授子之粲兮【赋也，】。
好亦谓德与服称也
○缁衣之蓆兮，敝予又改作兮，适子之舘兮，还予授子之粲兮【赋也，】。
蓆安贴之意亦谓其德之称也
缁衣三章章四句
记曰：好贤如缁衣，盖谓此诗也，当于其情之真切处求之。
将仲子
经防曰：旧说以仲为蔡仲而谓其不当，与庄公诛叔段之谋，诗人之闵叔段，未知其得正与否？然以诗意求之，则谓武姜为母可也，而武公已死，安得并言父邪，且曰：可懐则非所以语祭仲也，此盖女子私其所私者之言耳，集传独取夹漈郑氏淫奔之说得之矣。
将仲子兮，无逾我里，无折我杞，岂敢爱之？畏我父母，仲可懐也，父母之言，亦可畏也，【赋也，】○【折，音舌下章同】。
将请也，仲子男子之字也里，里居本女子以其所居，言非二十五家之里也，谓之逾，则亦有垣矣，杞柳属树如柳叶，麄而白色，理防赤，盖其家所植以备器用者也。
○将仲子兮，无逾我墙，无折我桑，岂敢爱之？畏我诸兄，仲可懐也诸兄之言亦可畏也，【赋也】。
墙垣也，即孟子所谓逾东家墙也，古者墙下以桑。
○将仲子兮，无逾我园，无折我檀，岂敢爱之？畏人之多言，仲可懐也人之多言亦可畏也，【赋也】。
园者里居之园也，言逾则亦垣也。檀皮青，滑泽材彊，韧可为车，人指一家之人，言○篇内言折谓逾墙而压折之，非采折之折也，畏者谓畏其责詈之言，非愧耻之畏也，其意惟在仲之可懐，苟非逾墙折木，则无不可从矣。此所以为淫奔也。
将仲子三章章八句
叔于田
经防曰：叔段居京，多才好勇，能以私恩结人，其在邑出田之际，里巷之私党，皆媚悦而从之，故诗人叙其事而赋之，以见其得众如此，其防防矣。
叔于田，巷无居人，岂无居人，不如叔也，洵美，且仁【赋也，】叔庄公弟共叔段也，田取禽于田，恐其害稼也，美以其容貎之动人而言也。仁以其赐予之惠，人而言也。巷非无人，以其羙且仁而人从之，田故无居人耳。
○叔于狩，巷无饮酒，岂无饮酒，不如叔也，洵美且好【赋也，】。
狩者张罗守兽之名，非以冬田为狩也，详见春秋私考，桓公四年，公狩于郎下，好以酒饮人，而其情好也，巷非无饮酒者，叔羙而又以酒相好，则巷中之饮酒者，皆从之，田耳。
○叔适野，巷无服马，岂无服马？不如叔也，洵美，且武【赋也，】。
服乗也武谓武力能招致人也，美而且武，故巷中之服，马者皆从之，田而无其人耳，○观后二章之言可见，段之居京，惟以饮酒驰马，悦人心也。
叔于田三章章五句
大叔于田
经防曰：两叔于田篇，名无异故，加大字以别之，然大之为义，亦因田事本有大，小而起也，上篇叔于田，田之小者也，此篇叔于田，田之大者也，田之小者，昆虫已出，不以火田，但恐兽之害稼，则随时搜索而已，所用止以井邑之民，非大合国人也，田之大者，君臣俱出，合境同行，盖在农功，既毕之后，昆虫既蛰之时也，程子曰：古者昆虫蛰而后火田，去莾翳，以逐禽兽，非竭山林而焚之也，此言火田，乃在冬月而段之，火烈具举，正冬田之事也，而又以所暴之虎献于公所，则庄公亦在焉，豳风，七月，所谓二之日，其同载纉武功，言私其豵，献豜于公，即其事也。以其大众竭作，故大田谓之同，则田之大者，乃以国事举也，然诗人不咏庄公，而咏段者，以段射御足力，为国人之所爱也，累言其田，见段常以田狩习武，而人歆羡之乱，本之所在焉，为段而发，故皆誉段之辞，然意则防婉，含蓄甚深，黙而求之，当自得于言外矣。
叔于田乗乗马执辔如组，两骖如舞，叔在薮，火烈具举，襢裼暴虎，献于公所，将叔无狃，戒其伤女【赋也，】○【下乗字去声后，凡车乗之乗并同上乗字为乗之之乗则平声】。
薮泽也，郑之薮为圃田，火焚而射也，烈炽盛貌，襢裼袒，去外衣而见，裼衣也，暴空手抟兽也，狃习也，襢裼暴虎，先言其有武力絶人之技也，将请也，戒其无狃，见国人爱之之情也。
○叔于田乗乗黄两服上襄，两骖鴈行，叔在薮，火烈具扬，叔善射忌，又良御忌抑，磬控忌，抑纵送忌【赋也，】○【行音，杭后凡行列之行，并同】。
扬，起也，忌抑皆语辞，良亦善也，骋马曰：磬止马曰：控舍防曰：纵覆彇曰：送射正，所以田也，但射以御行，而段兼善其事，故因上章如组，如舞之能，而并及之。
○叔于田乗乗鸨两服齐首，两骖如手，叔在薮，火烈具阜，叔马慢忌，叔发罕忌，抑释掤忌，抑鬯弓，忌【赋也，】。
鸨当作鸨，阜，盛也，马行迟，曰慢矢发，希曰罕○，此诗三章皆首以乗言以射者之获禽，必以御行，而段本善射，又兼善御，故先以御言如组，如舞正言，其御之善也，及上襄鴈行，齐首如手，则皆服习之意，而统于善御之中矣，继之以火烈，则举火而田，方可以翼，兽而射也，未射之时，先矜才技，暴虎献公，而人皆爱之，戒其无狃，此其多才得众之騐也次言其善射而有御，能正见段之多才也，末言田毕，射止之事，又以见其从容间暇，众所共安也。
大叔于田三章章十句
清人
经防曰：狄之入卫也，患未廹郑而郑文公遣兵御于河上乆而不召弃师之道也，国人惜之，而作此诗，小序谓文公欲逺高克而使将兵御狄，则诗辞原无恶克之意，及以春秋郑弃其师观之，则书郑者所重，在国也，安得归罪于克哉！辩见春秋私考，闵公二年。
清人在彭，驷介旁旁二矛，重英河上乎？翺翔【赋也，】○【重，直龙反后，凡重倍之，重并同】。
清卫地，按水经注朝歌以南，暨清水土地平衍，悉牧野矣，今淇县界清水合，淇水入卫，近牧野处，即其地也，本在河北，郑误谓清为高，克所帅众之邑，而水经注亦以中牟之清阳亭当之，则在河南矣，彭卫邑之在河北者也，介甲也，驷介四马，而被甲也，旁旁者旁出，无常之意，盖言其行之，旁午也，鸟缓飞曰：翺布翅而盘回曰：翔言其游衍，如鸟之翺翔也。
○清人在消，驷介麃麃，二矛，重乔河上乎？逍遥【赋也，】消亦卫，地之在河北者也，麃麃本取兽，疾走为义，与吉日儦儦，同载驱儦，儦虽从立，人皆行疾之意，而此则以师众疾行，为戱也，逍遥行乐逺游之意。
○清人在轴，驷介陶陶，左旋右抽，中军作好【赋也，】。
轴亦卫邑之在河北者也，陶陶乐而自适之，貎左谓御者旋还车也，右谓主击刺者，抽防刃也，中军将军在中也，好谓容好也，○狄患先及于卫，则清人宜当其冲，今但南避于彭消轴，近河之邑未见，狄之追逐，则其患尚未遽能，渡河至郑也，苐遣一旅至河，更畨侦伺，待有警急，而后大发车徒，未为晚也。今乃尽以其师次于河上，使之翺翔，逍遥游嬉，闲暇而御车之在左者则习，旋车主刺之，在右者则习抽刃为将之，居中者，则为容好而已，皆未尝实有所用也，此岂恤师之道哉！
清人三章章四句
羔裘
经防曰集传谓美大夫之辞，而不知其所指者得之，但辩说以为子皮，子产之徒，可以当此，则诗意所称，乃德足润身之士，必非政事之偏，长者可及耳。
羔裘如濡，【兴也，】洵直且侯，彼其之子，舍命不渝，【兴意】。
羔裘，详见唐风羔裘字义，渝，变也，直者，心无回曲也，侯者，顺理之意，旧说训美，盖本韩诗，然以羔裘如濡，推之则如濡者，润泽也，与后章彦之为美者相侵，不若以顺训之，盖侯有中顺之义，以顺应如濡，于义为近耳，舍命不渝，谓其安天命之正，而不变也。此言其心之能顺理也。
○羔裘，豹饰【兴也，】孔武有力，彼其之子，邦之司直，【兴意】豹，详见韩奕，字义饰，縁袖也司主也，直直道也，主直，非强有力者不能也，民之具瞻，故以邦言，此言其守之，有定力也，定力本上章，不渝之意。
○羔裘晏兮【兴也，】三英粲兮，彼其之子，邦之彦兮，【兴意，】晏鲜盛也，三以三德，言知仁勇是也，旧说以刚克，柔克正直，为三德者，误言，彼书文意矣，英者，英华之发于外也，粲者，光辉粲然也，彦美也，美在其中，而畅于四肢，发于事业之意，○此诗三章，以大夫服羔裘，故皆以羔裘起兴，洵直且侯，孔武有力，三英粲兮，应兴之言，谓人之德当如是也，盖羔裘，所以如濡者，贵于德之洵直且侯也，所以豹饰者，贵于德之孔，武有力也，所以晏兮者贵于德之三，英粲兮也皆泛以德言，彼其之子，则正指大夫之有，此德者矣，君子之德在心，则居之以正理，在官则主之，以定力而光辉之发，则为事业，其言之序，如此，则德足以彰身而民仰之，斯于羔裘为称矣。
羔裘三章章四句
遵大路
经防曰淫妇，因所私者别去，而于大路中，留之之诗也，或以为弃妇之迫，词则妇既弃去，夫又岂肯出至大路，送之而为妇所擥乎！
遵大路兮，掺执子之袪兮，无我恶兮，不寁故也。【赋也，】○【恶，乌路反，后凡憎恶之，恶并同】。
掺擥也寁速言絶之速也
○遵大路兮，掺执子之手兮，无我魗兮，不寁好也，【赋也，】魗丑也。
遵大路二章章四句
女曰鸡鸣
经防曰：贤妻能警，夫以勤乐，夫以善而又辅之亲贤，故诗人述其言而羙之也。
女曰鸡鸣，士曰昧旦，子兴视夜明，星有烂将，翺将翔弋鳬与鴈【赋也，】。
昧晦旦明，将旦而晦明之交也，明星啓明之星，先日而出者，即晓星也，弋缴射也。鳬，水鸟如鸭，青色，背上有文，此贤妇警戒其夫，以勤生也，始虽述夫妇相问答之言，而大意则归重于妇耳。
○弋言加之，与子宜之，宜言饮酒，与子偕老，琴瑟在御，莫不静好【赋也，】。
加中也，史记所谓以弱弓防缴加诸鳬，鴈之上是也，宜和其所宜内，则所谓牛宜稌，羊宜黍，豕宜稷，犬宜梁，鴈宜麦，鱼宜苽之类，此言贤妻能，宜夫而相和，乐也；饮酒而琴瑟静好，其乐而不滛如此。
○知子之来之，杂佩以赠之，知子之顺之，杂佩以问之，知子之好之，杂佩以报之，【赋也】。
杂佩者，以常佩之物，言蓝田吕氏所谓觽燧鍼管凡可佩者是也。来谓夫所招来而新至者，则赠送之，顺谓与夫和顺而不可踈者则问遗之好，谓与夫结好而来，加礼者，则报答之，皆以杂佩，不吝于解也，此则欲其亲贤，以成德也。
女曰鸡鸣三章章六句
有女同车
经防曰：旧说，郑人刺忽，不昏于齐，辩说既详辩之，盖忽本无救齐有功，请妻辞昏之事，乃后儒之所附，防愚亦详辩于春秋，私考桓公，十年，战及十一年，忽奔卫矣，若集传以为淫奔之诗，则篇中畧无狎邪之语，又似不然焉。窃意此诗盖国君始娶夫人妾媵，同时俱至，而一娶之中，惟夫人为独贤，故诗人称其德而羙之耳。
有女同车顔，如舜华将，翺将翔，佩玉琼琚，彼美孟姜，洵美且都【赋也，】。
同车以侄娣之，从嫁者言，舜木槿也，如李其华，朝生暮落，取瞬之义者也，将者，将下车而行也，翺翔者详审，周旋之貎，此句已起，孟姜矣，美以色言孟姜指嫡夫人也，都者，邑人所聚之处，义取于聚，言其德之聚也。
○有女同行，顔如舜英将翺将翔，佩玉将将，彼美孟姜，德音不忘【赋也，】○，【将将之，将音锵】。
同行钱氏以为同以车行是也。英谓华之英发也，将将众集声，德音不忘，谓其贤声乆而不可忘也；○此诗言国君娶妻，始至妾媵，同车以行，其色皆异于常，但舜华，非长乆之容则不若，嫡夫人之美，而有德也，方将翺翔而节以佩玉，则行有度矣，此其德聚于身，而贤声可乆夫岂徒有其色者，可得而同哉！
有女同车二章章六句
山有扶苏
经防曰：此诗或据鲁诗之传以为郑，灵公弃其世臣，而任狂狡，大夫忧之而作，夫鲁诗絶传已乆不知其防，见于何书？但谓狂狡，为郑灵公，时人则据春秋传，宣公二年，大棘之战，宋狂狡赂郑，郑获狂狡，而为说也；此尚郑穆公事，明年，穆公卒，而灵公嗣不半载，而为公子归生所弑，盖实归生之谋，而假手于公子宋者也，则归生当国，而公子宋辅之，事权属焉，岂宋囚狂狡之所能与？而灵公在位日浅，即已被弑，何遽能用？狂狡哉！且狂狡一小人耳，其恶必不至如归生与宋之甚，大夫不责归，生与宋而区区于咎狂狡，此非公论，而孔子岂得録之盖不过因小序所美，非羙之说而附防之耳，夫谓所美非美，理本可通，但以为刺忽，则凿矣，况以归于灵公，则尤为不可通乎？今定为国君，不用贤臣而刺之之诗，故集传淫女，戱其所私之说，亦无取焉。
山有扶苏，隰有荷，华【兴也，】不见子都，乃见狂且【兴意】。
扶苏扶胥小木也，荷华芙蕖也，菡蓞之已发者，子都古之美，男子借以为贤人之喻，狂谓狂纵，指小人也。
○山有桥松，隰有游龙【兴也，】不见子充，乃见狡童，【兴意】桥，与南有乔木之乔同游，枝叶放纵也，龙红草也，一名马蓼，叶大而色白，生水泽中，高丈余，子充亦古之美，男子与子都同故借以为贤人之喻，狡谓奸狡，指小人也，○扶苏木之非美者也，荷华，华之美者也，桥松木之美者也，游龙草之非美者也，山以显位，言隰以庶位，言或生于山，或生于隰，虽地有崇卑而或美，或恶卑高异陈，亦未尝尽无，贤者也，今举朝之中，不见一贤者，而皆小人也，隰并荷华而无之，山并桥松而无之，亦如子都，子充之姣，而世人不见也，岂不重有伤哉！
山有扶苏二章章四句
萚兮
经防曰：国乱将倾，诸大臣莫能任事，而小臣愿忠于国，故作此诗，然非刺忽也，若集传以为淫词，则恐未必然耳。
萚兮萚兮，风其吹女【兴也，】叔兮伯兮，倡予和女，【兴意】○，【和音贺，】萚槁叶，未辞柯者也，叔伯指诸大臣而言吹女之女指，萚和女之，女指叔伯。
○萚兮萚兮，风其漂女【兴也，】叔兮伯兮，倡予要女，【兴意】○，【要平声】。
要要与共成国事也，○木槁，则其萚惧风风至而陨犹民离，则其国惧乱，乱至而亡，故以起兴言，诸大臣无有任事而倡之者倡，则我将和之，不患于无辅也。
萚兮二章章四句
狡童
经防曰：奸人图事，诬上行私朝堂之上，不使贤臣与谋共食，而贤臣忧其误国，食息不安，故作是诗也，盖非刺忽，亦非戱淫也。
彼狡童兮，不与我言兮，维子之故，使我不能餐兮【赋也，】狡童，指奸臣而言。
○彼狡童兮，不与我食兮，维子之故，使我不能息兮【赋也，】食谓朝堂共谋而食也。
狡童二章章四句
褰裳
经防曰：此滛女语其所私而谑之也，旧说皆以为望大国之正已，盖亦自忽言也，则褰棠之语，狂童之云：岂所以望大国正已之言哉。
子惠思我，褰裳渉溱，子不我思，岂无他人？狂童之狂也，且【赋也】。
溱郑水名指所私之男子而言
○子惠思我，褰裳渉洧，子不我思，岂无他士，狂童之狂也，且【赋也】。
洧亦郑水名至郑，下与溱合流而入颍，士未娶者之称，他士犹他人也。
褰裳二章章五句
丰
经防曰：此淫风也，女子与人私期而不得专向，既而悔之，则谓不拘何人，而嫁之，亦得免于求者之众也。
子之丰兮俟我乎巷兮悔予不送兮【赋也】
丰丰满也巷门外之巷也
○子之昌兮俟我乎堂兮悔予不将兮【赋也】
昌盛壮貎堂门，塾之堂也，详见丝衣字义堂，进乎巷矣，内外有人而不得见女也。
○衣锦褧衣，裳锦褧裳，叔兮伯兮，驾予与行【赋也，】。
锦锦布锦而加褧，庶人妻嫁时之服，或叔或伯，但驾车来迎，即与同行，不拘何人也？此因上章之悔，而言不拘何人，嫁之亦得免于多，人之求也。
○裳锦褧裳，衣锦褧衣，叔兮伯兮，驾予与归【，赋也】。
归即之子于归之归
丰四章二章章三句二章章四句
东门之墠
经防曰：此女子淫奔之诗也，或以唐棣之华，翩其反而，岂不尔思？室是逺而四句当为此篇首章之脱简而谓之王者，弃贤大夫风之之诗，则唐棣四句文虽相近，而唐棣之与东门，各为起语室逺之与室迩，亦各异情，不得合而为一也，以为大夫，风之则篇内所云思者，思何人邪？牵强难通，当从旧说。
东门之墠，茹藘在阪，其室则迩，其人甚逺【赋也】。
东门城东门也，墠除地去草之名，茹藘茅搜也，一名茜，即今蒨草，可以染绛，陂者曰阪，男子所居在东门之外，女必与之相近，欲奔未遂，故以其人为甚，逺耳。
○东门之栗，有践家室，岂不尔思？子不我，即【赋也，】。
栗树之生于路上者践行列，貎女欲奔而未得，望男之就已也，观有践家室之言，则女之居，必与男相近矣。
东门之墠二章章四句
风雨
经防曰：乱世而得一君子，如一阳复于穷隂之下忧时者之所幸见也，故作此诗，辩说谓此诗之词轻佻，狎防则未见其然也。
风雨凄凄，鸡鸣喈喈，【兴也，】既见君子，云胡不夷？【兴意】。
华谷严氏曰：风雨凄凄然寒凉，鸡犹守时，而鸣喈喈，然其声之和兴，君子虽居乱世，不改变其节度，我得见此人，则其心岂不坦然而平夷哉。
○风雨潇潇，鸡鸣胶胶，【，兴也，】既见君子，云胡不瘳？【兴意】潇潇，风雨声胶胶，鸣声相交之意，瘳病愈也。
○风雨如晦，鸡鸣不已，【兴也，】既见君子，云胡不喜？【兴意】华谷，严氏曰：昼而如晦风雨之甚，而鸡昼鸣不已也。
风雨三章章四句
子衿
经防曰：此女子淫奔，而思男子之诗也，旧说以为刺学校之废，则末章不能不强解矣。
青青子衿，悠悠我心，纵我不往，子宁不嗣，音【赋也，】。
青青纯縁之色具父母，衣纯以青衿领也，此淫女，望男子之常通，音问也。
○青青子佩，悠悠我思，纵我不往，子宁不来【赋也，】。
青青组绶之色，佩佩玉也，此淫女，望男子之来就也。
○挑兮逹兮，在城阙兮，一日不见，如三月兮【赋也，】○【逹音挞，】挑轻儇，跳跃貎逹放恣也，挑逹而登城上之高阙，言男子好游而不来也，一日不见，如三月兮，思之甚也。
子衿三章章四句
扬之水
经防曰懦弱之，夫为妻所侮，故作是诗，以开导其妻，使知亲亲之情也。
扬之水，不流束楚，【比也，】终鲜兄弟，维予与女，无信人之言，人实迋女【赋也，】。
此以水缓不流，束缚之楚，比己之弱，盖妻本从夫，宜为夫制，如楚之束也，别无兄弟而止，有夫妻二人，则情宜亲而不可相侮之意也。当时必有离间，其夫于妻者，故欲其无信人言也。
○扬之水，不流束薪，【比也，】终鲜兄弟，维予二人，无信人之言，人实不信【赋也，】。
不信则非真有亲爱之心者，故以迋言相间也，○此诗，词意恳切，闻之者必有所感动矣。
扬之水二章章六句
出其东门
经防曰：世方淫乱，夫能自亲其妻，虽见淫俗之女，不为所动，心不失正，可以为难矣。
出其东门，有女如云，虽则如云，匪我思存，缟衣綦巾，聊乐我员【赋也，】。
郑之东门，必淫女所聚之处也，如云者，其来如云之起，以其髪美言也缟白色薄，缯之不染者也，綦青黒之色见小戎，孔氏防巾，褁头之巾，缟衣綦巾，言其妻之淡妆，犹云荆钗裙布也，聊粗畧也员与云同语辞。
○出其闉阇，有女如荼，虽则如荼，匪我思，且缟衣茹藘，聊可与娱【赋也，】。
闉曲城也，阇城台也，荼华秀之名，旧说以为茅秀，其华轻白可爱，故以比女之美，茹藘可以染绛，故以名其妻下裳之色，娱乐也。
出其东门二章章六句
野有蔓草
经防曰：男子遇女于野田草露之间，乐而赋此诗也。
野有蔓草，零露漙兮，有美一人，清扬婉兮，邂逅相遇，适我愿兮【赋也，】。
蔓延也，漙露多貎清，扬者目清眉扬也，婉宛曲之媚态也，邂逅不期而防也。
○野有蔓草，零露瀼瀼，有美一人，婉如清扬，邂逅相遇，与子偕臧【赋也，】。
瀼瀼，亦露多貎，婉如犹言，婉然臧善，以得所欲为善也。
野有蔓草二章章六句
溱洧
经防曰：男女淫奔相谑，而词人喜谈乐道，故述其事，而为此诗也。
溱与洧方涣，涣兮士与女，方秉蕳兮，女曰：观乎士曰既且，且往观乎？洧之外，洵訏且乐，维士与女，伊其相谑，赠之以勺药，【赋也】。
涣涣春水盛，貎盖氷解而水散之时也，蕳兰也，其茎叶似泽兰广而长，节节中赤，高四五尺，訏，大也，勺药草名，三月开花，芳色可爱，赠以勺药，男女交相赠也。
○溱与洧，浏其清矣，士与女，殷其盈矣，女曰：观乎士曰既且，且往观乎？洧之外，洵訏且乐，维士与女，伊其将谑赠之，以勺药【赋也，】。
浏深貎殷众也，将当作相，声之误也。○郑国之俗，三月，上已之辰，采兰水上，以祓除不祥，故其男女出游，当人众之中而为此，戱谑之事，其俗之无耻，甚矣。
溱洧二章章十二句
集传曰：郑，卫之乐，皆为淫声，然以诗考之，卫犹为男，悦女之词，而郑皆为女，惑男之语，卫人犹多，刺讥惩创之意，而郑人防于荡然，无复羞愧悔悟之萌，是则郑声之淫有甚于卫矣。故夫子论为邦，独以郑声为戒，而不及卫，盖举重而言，固自有次第也，诗可以观，岂不信哉！
诗説解颐正释卷七
钦定四库全书
诗说解頥正释卷八    明 季本 撰
齐
齐国名本少昊，时爽鸠氏所居之地，在禹贡为青州之域，周武王以封太公望，东至于海，西至于河，南至于穆陵，北至于无棣，太公，姜姓名尚本，四岳之裔，四岳封于吕，故尚称吕尚佐武王号，师尚父定天下，封于营丘，为齐侯，其故城在今青州府昌乐县东五十里，传六君至献公而徙治临菑，今青州府临菑县北古齐城是也。齐风多杂鲁诗，可以见鲁之宜有风矣。
鸡鸣
经防曰此贤妃警戒其君以蚤起视朝之诗也
鸡既鸣矣，朝既盈矣，匪鸡则鸣，苍蝇之声【赋也，】。
苍蝇羽虫即小雅，青蝇苍蝇之声未尝先于鸡鸣，天将曙而苍蝇，始有声耳，此贤妃疑其已迟之辞也。
○东方明矣，朝既昌矣，匪东方则明月出之，光【赋也，】昌盛也，东方将明，则苍蝇，已有声矣，然犹未大明也，故月光尚显，而曰月出之光，古者羣臣之朝，别色始入，此贤妃，幸其尚蚤之辞也。
○虫飞薨薨，甘与子同梦，防且归矣，无庶予子憎【赋也，】虫飞薨薨，则苍蝇声亦在其中，可知防且归者，苏氏谓羣臣之防于朝者亦欲退朝而归，治其家事，得其意矣，集传以为俟，君不出，将散而归，则恐无此礼耳！无乃以我之故而并以子为憎，此贤妃欲其蚤起之辞也。
鸡鸣三章章四句
还
经防曰：猎者相遇，因人誉，已而称其贤，盖少年意气相得而相悦之辞，亦不美之俗，非可以为训者也。
子之还兮，遭我乎峱之间兮，并驱从两肩兮，揖我谓我儇兮【赋也，】。
还便防貎，以技习言峱，山名在齐郊，并驱者相遭峱间，而与我同逐，两肩也，肩与同兽之大，而有力者豕三嵗之说有难通处，今不从焉，儇巧慧也。
○子之茂兮，遭我乎峱之道兮，并驱从两牡兮，揖我谓我好兮【赋也，】。
茂以貎美言牡雄健之兽亦以其有力也
○子之昌兮，遭我乎峱之阳兮，并驱从两狼兮，揖我谓我臧兮【赋也，】。
昌以体大言，狼猛健之兽，亦以其有力也，○三章言兽皆以有力者矜其能也。
还三章章四句
着
经防曰：旧说刺不亲迎也，今按诸侯无越境亲迎之礼，止是出至界上，说见春秋私考隐公，二年纪裂繻逆女，下则妇至，而俟着俟庭，俟堂亦礼之常耳，又何刺焉？妇始至，未及合，而即以三俟议其夫，此何心哉？窃意此盖贤者刺时君，接不以礼也。
俟我于着乎而，充耳以素乎而，尚之以琼华乎？而【赋也，】我贤者，自我也，着与宁同孙炎曰：门内屏外，人君视朝，所宁立处也，此贤者始至，而其君出至于此，以俟之也，尚加也，加瑱于紞也。
○俟我于庭乎而，充耳以青乎而，尚之以琼莹乎？而【赋也，】此贤者，既入，而其君俟之于堂下，大庭之内也。
○俟我于堂乎而，充耳以黄乎而，尚之以琼英乎？而【赋也，】此贤者升阶，而其君俟之于堂上也，○此诗素青黄，皆言紞也，琼华琼莹，琼英皆言瑱玉之羙光彩莹然也，人君之于贤者，初，俟于宁继俟于庭，又俟于堂，亦可谓致敬矣，但三变其紞之色，与瑱之玉，以耀其服，采之华，则其好贤止于文饰之间，而其心未必诚于求善道也，故歴言充耳之异，色异玉而防示讥焉，言充耳则衣服可知矣。
着三章章三句
东方之日
经防曰此女子淫奔之事而男子赋之也
东方之日兮，彼姝者子，在我室兮，在我室兮，履我即兮【赋也，】。
东方之日，言初晨也，室在寝内，谓初入之时也，即就也。
○东方之月兮，彼姝者子，在我闼兮，在我闼兮，履我发兮【赋也，】。
东方之月，言初昏也，闼在门内，谓将出之时也，发行也，○日始出，而女已在室，月始出，而女乃在门，则来就者，终一日而始发，行此见女之淫奔也。
东方之日二章章五句
东方未明
经防曰：旧说此诗刺其君兴居无节，号令不时，观诗意不如此，而以此说经甚害，义也，古之为善者，皆鸡鸣而起，而夙兴夜寐，以事一人，乃臣道之当然也，如此，则东方未明，而颠倒衣裳，已疑于迟矣，况可以为兴，居无节乎？周公夜以继日，坐以待旦，又安可以自公之，召为太蚤邪？窃意此诗必贤臣，欲勤力事君，而不敢荒宁者之所作也。
东方未明，顚倒衣裳，顚之倒之，自公召之【，赋也】。
东方未明，顚倒衣裳，自惊其迟起也，衣裳，方顚倒之而自公，召者已来，安可不夙兴乎。
○东方未晞，顚倒裳衣倒之，顚之自公，令之【赋也，】。
晞明始升而防照也令命令犹召也
○折柳樊圃，狂夫瞿瞿，【比也。】不能晨夜不夙，则莫【赋也，】○【莫音暮，后凡晚暮之莫并同】。
柳杨之下垂者，樊与藩同篱也，圃菜园也，圃樊之则为园，瞿瞿心惧而左右相顾之貎，柳性柔脆，折之以樊其圃，此事之易办者也。而狂夫以勇敢之志，为之犹瞿瞿然，恐其后时而难集，况于国事所系之重，而可荒宁乎？晨夜者，当夜而即以为晨也；不晨夜则为不夙，不夙则必至于晚而行之，不逮矣，甚言不可不蚤起也。
东方未明三章章四句
南山
经防曰：此诗鲁人所作刺文姜，恣意如齐，而不知耻也，何以知其作于鲁人乎？以诗称齐子，则知之矣，桓公如齐不返，鲁人絶不为亲故春秋于庄公元年，夫人如齐，原鲁人本心而去，其姜氏，今称为齐子，使若宋女，然正此意尔，旧说以为刺齐襄公也，则此诗语意似不为齐，或又以为刺桓公，则此诗作于桓公，既没之后，亦有不通焉者，盖桓公四年，始娶文姜以庇纪，故与齐絶无往来凡十四年，而始与文姜同往终，桓公之身，文姜仅一如齐，公又在焉，其时襄公未宜有懐私之心而桓公亦安得有纵淫之事，及桓公既没，文姜乃始恣行，安可谓桓公为纵乎？虽襄公，后有鸟兽之行，不为无罪，然诗人本为鲁而发，所重则在文姜耳，然则此诗岂非鲁风而误入于齐者邪？
南山崔崔雄狐绥绥【兴也，】鲁道有荡，齐子由归，既曰归止，曷又懐止【兴意】。
南山，齐南山也，崔崔犹崔嵬，言高也，绥绥安舒相待之意，盖狐妖媚之兽，故以喻齐人，待文姜之来也，文姜之与齐人淫者，不知防人，不可专以为襄公也，荡平旷也，归嫁而归，鲁也懐谓文姜思齐也。
○葛屦五两，冠緌双，止【兴也，】鲁道有荡，齐子庸止，既曰庸止，曷又从止【兴意】。
屦舄，类复下曰：舄禅下曰：屦下谓底也夏葛屦，冬皮屦舄，从朝祭正服，屦则次之，盖常用者也，故以屦言，周礼屦人注有纁屦，黄屦，白屦黒屦散屦之五等，每屦皆二只，故言五两，两亦双也，緌垂也，谓冠缨之下，垂者缨惟一等，故单言双，盖谓屦下冠，上贵贱虽殊而各自为匹，不过于多也；庸谓用此道以归，鲁也从谓既嫁从夫，夫死从子，而今乃从齐也。
○艺麻如之何？衡从其【兴也，】取妻如之何？必告父母，既曰告止，曷又鞠止？【兴意】○，【衡音横，从音踪，取音娶后，凡此类并同】。
艺也；鞠，穷也，妇人以纺绩为事，故以艺麻起兴而言，当艺麻时，可以在畆中纵横而娶妻，则必以正礼，请父母之命，故既嫁，不可妄行也，桓公娶妻，时父母已没，而此云告父母者，告庙亦事，死如生之礼，如楚子围，所谓告于庄共之，庙而来也，鞠谓穷其所往，是为妄行矣。
○析薪，如之何？匪斧不克。【，兴也，】取妻如之何？匪媒不得，既曰得止，曷又极止？【兴意】。
妇人以执防为事，故以析薪起兴，而言析薪，时可以用斧，裁断而娶妻，则必以正礼，听媒妁之言，故既嫁，不可专断也；得得相合也，极谓从其意之所极，亦专断之意也。
南山四章章六句
甫田
经防曰：此诗欲人循序，渐进而不躐等逺求也集传得之矣。
无田甫田，维莠骄骄，无思逺人劳心忉忉，【比也。】。
无田之田，佃也，谓耕治也，甫田之田，谓大田也。甫，大也，莠害苖之草也，骄骄人力，不能芟治，而致其骄纵也，忉忉忧思貎。
○无田，甫田维莠桀，桀无思逺人劳心怛怛，【比也，】。
桀桀，亦人力不能芟治，而致其桀傲也，怛怛惨切貎。
○婉兮娈兮，总角丱兮，未防见兮，突而弁兮，【比也，】。
婉娈少好貎，盖委曲顺从之意，丱两角貎未防，不多时也，突忽然高出之貎弁者，冠之大号，加冠则成人矣。
甫田三章章四句
卢令
经防曰此称美猎者之诗亦淫俗也大意与还同
卢令令其人羙且仁【赋也】○【令平声】
卢田犬也，令令犬颔下环声，仁如叔于田，洵美且仁之仁。
○卢重环其人美且鬈【赋也】
重环大环贯一小环，所谓子母环也，鬈与拳同，郑氏以为勇壮也，则与仁字意合。
○卢重鋂其人美且偲【赋也】
鋂一大环贯二小环也毛氏曰偲才也
卢令三章章二句
敝笱
经防曰：此刺鲁庄公不能防闲文姜，亦鲁风也，旧说鲁桓防弱，不能防闲，则桓公时文姜尚未肆，集传得之矣。
敝笱在梁，其鱼鲂鳏，【比也，】齐子归止，其从如云【，赋也】。
敝壊也笱说见邶，谷风鳏，毛氏以为大鱼，盖本孔丛子，然此诗以配鲂鱮，且入笱中者，必非大鱼也。
○敝笱在梁，其鱼鲂鱮【比也，】齐子归止，其从如雨，【赋也，】鱮似鲂，亦谓之鲢。
○敝笱在梁，其鱼唯唯，【比也。】齐子归止，其从如水【赋也，】○【，唯音委】。
唯唯，出入不禁之，貎○此诗三章，皆以敝笱比，鲁庄公也，夫死，从子庄公当知所自立矣，齐子反归于齐，而从者如云，如雨如水，言其众多而势不可遏也，云雨水皆有隂气感通之意，盖以况从行者之有淫心也。
敝笱三章章四句
赵伯循曰：或曰，子可以制母乎？曰：夫死从子，通乎其下，况国君乎君者，人神之主，风化之本也。不能正家，如正国何？若庄公者，哀痛以思父诚敬以事母，威刑以驭下，车马仆从，莫不俟命夫人，徒往乎？夫人之往也，则公，哀敬之不至，威命之不行耳。
载驱
经防曰小序云：齐人刺襄公无礼义，盛其车服，疾驱于通道，大都与文姜，滛播其恶于万民焉，据序说，则上二句言襄公下二句言文姜一章，四句之中，分作二人，辞意断续，华谷严氏，辩之谓四句，并言文姜，文意方贯，今以诗辞考之，皆优游行乐之意，未见其疾驱也，盖鲁人刺文姜之言，故举鲁地，要亦鲁风耳，集传以为齐人所作，似亦不然。
载驱薄薄，簟茀朱鞹，鲁道有荡，齐子发夕【赋也，】。
驱以防马言也，薄薄，犹言畧畧不急之意也。箪编竹为方，文席也茀，详见硕人字义，朱漆以朱也，鞹兽皮，以皮鞔车之前后也，夫人之车当用翟茀而以簟，但以革鞔漆之而不用他饰，取其固而可乆也发夕谓行，而遇夕即宿于其舍，不急于计程也。
○四骊，济济垂辔，濔濔鲁道有荡，齐子岂弟【赋也，】○【济子礼反，岂开改反后，凡此类并同】。
骊马黒色也济济，齐一貎，凡言济济，皆整齐相济之意，以此言马，则非驰骤者矣，濔濔谓入于水中而为其所荡漾，见辔之缓，而非有如组之势矣，岂弟乐易也，盖温言煦人之意。
○汶水汤汤，行人彭彭，鲁道有荡，齐子翺翔【赋也，】○【，彭必亡，反】汶水，源出济南府，泰安州莱芜县，西南流经本州，徂来山之阳，与小汶河合，又西南流至兖州府宁阳，汶上县界在齐南，鲁北自鲁至，齐之道汤，汤沸腾之貎，彭彭多貎，翺翔者缓，举盘旋之貎。
○汶水滔滔，行人儦儦，鲁道有荡，齐子游敖【赋也，】。
滔滔下流，貎儦，儦众貎○，上章言翺翔，此章言游敖，正见其优游行乐也。
载驱四章章四句
猗嗟
经防曰：鲁庄公容仪，伎艺之美，人罕及之，但不能防闲其母，使与舅氏私焉，故齐人叙其美而称之，无一贬辞，但曰：展我甥兮，而其重齐轻鲁之意，隐然见于言外，可谓婉而尽矣。
猗嗟昌兮，颀而长兮，抑若扬兮，美目扬兮，巧趋跄兮，射则臧兮【赋也，】。
猗嗟叹辞，抑若扬言其长之不能抑也，美目之扬，目在广，眉之上也，诗中凡言扬者，皆以额广为义，故毛氏于此，亦曰眉扬集传，独以为目，动则于他言扬者，有不合矣，颀长目扬，即是昌意，此言其容貎之美也，趋疾走也，跄鸟舞貎巧趋，如鸟之舞，此言其礼度之习也，射则臧，言其技艺之精也。
○猗嗟名兮，美目清兮，仪既成兮，终日射侯，不出正兮，展我甥兮【赋也，】○【射音，食后凡以人射之，言者并同正音，征】。
美目之清，乃其所以得名者，此言其容貎之羙也，仪既成，终事而无所违言，其礼度之习也，终日尽一日也，尽日张侯以射，盖自试其艺，非礼射也，若礼射，则三而止，谓三畨射讫即止，岂待终日哉？正者侯之中，射之的也，射不失正，言其伎艺之精也，姊妺之子曰甥，展我甥者，言其以甥之亲而在齐，能为齐重也。
○猗嗟娈兮，清扬婉兮，舞则选兮，射则贯兮，四矢反兮，以御乱兮【赋也，】。
清扬婉，乃其所以为娈者，此言其容貎之美也，舞象舞，靺舞之类，选异于众也，此言其礼度之习也，贯中而贯革，不但中的而已，四矢者毎射，必发四矢，即孟子所谓乗矢也反复也中皆得其故处，有力故也。贯革之射，故足以御乱，此言其伎艺之精也。
猗嗟三章章六句
诗说觧頥正释卷八
钦定四库全书
诗説觧頥正释卷九    明 季本 撰
魏
朱子曰：魏国名，本舜禹故都在禹贡，冀州雷首之北，析城之西南枕河曲，北渉汾水，其地陿隘而民贫，俗俭盖有圣贤之遗风焉，周初以封同姓，后为献公所灭而取其地，今河中府觧州即其地也，魏地入久矣，列于唐风之前，犹邶鄘之于卫也，篇中公行公路，公族皆官，疑实诗，又恐魏亦尝有此官，盖不可考矣。今按魏在汾水之曲故城南，西并去大河二十余里，北至首阳山十余里，处河山之间，季札歌魏而谓为明主，此与春秋传闵公元年卜偃，辛廖占毕万赏，魏之辞意同，盖战国时见魏称王，而附为夸大之言，如后世追述符命云尔，岂非邪説乎？
葛屦
经防曰此诗盖为富而不好礼者发也
纠纠葛屦，可以履霜，掺掺女手，可以缝裳，要之，襋之好人服之，【赋也，】○【要与□同】。
纠纠盘结，貎掺掺，与纎纎同小而嫩，也要裳腰，襋衣领好人，富贵人也，葛屦，可以履霜女手，可以缝裳，言无不可也。女手而曰掺掺，女之小者也，言虽小女，可以缝裳，而治要襋虽好人，亦必服之，此勤俭之俗美俗也。
○好人提提，宛然左辟，佩其象揥，维是褊心，是以为刺【赋也，】○【辟，与避同后，凡退避之，辟放此】。
提提警惕，貎宛委曲逊顺，貎辟避路也，凡让而避者必左，象揥説见君子偕老，言好人之心常提提，然警惕惟恐，召祸，故与人之际宛然，左辟常退譲以自全，至于首之所饰者，象揥而已，初无金玉之美，虽好人而服，象揥可见，其俭矣，礼与其奢也寜俭，俭美徳也，但富而不好礼，则知有已而不知有人，终成自私自利耳，故诗人以为褊心而刺之。
葛屦二章一章六句一章五句
汾沮洳
经防曰此美隐者之诗也
彼汾沮洳，言采其莫。彼其之子，美无度，美无度，殊异乎公路【赋也，】○【莫音暮】。
汾水出太原府晋阳山西南入河，盖即自晋入魏也，沮洳水浸，下湿之地，莫菜也，似栁叶厚而长有毛刺，可为采，莫可以充食也无度，非尺寸可量也，公路主君路车之官。
○彼汾一方，言采其桑。彼其之子，美如英，美如英，殊异乎公行【赋也，】。
方彼一方也，盖隔水望见之，称采桑，可以供蚕，公行即公路，以其主君，兵车之行列，则曰公行耳。
○彼汾一曲，言采其藚。彼其之子，美如玉，美如玉，殊异乎公族【赋也，】。
一曲，谓水曲流处，藚叶似车前草一名水舄，即今泽舄也，采藚可以为药，公族，掌君之宗族者，○贤人，隐于汾水之间，采莫采桑采，藚足以自娱；故见之者称其美不可及，而与在位者殊不同也。公路公行，公族皆晋之贵大夫。
汾沮洳三章章六句
园有桃
经防曰：贤人懐才而不得用，有忧世之志焉，故作此诗旧説谓忧其君，国小而无政，未为尽得诗意也。
园有桃，其实之殽，【，兴也，】心之忧矣，我歌且謡，不知我者谓我士也骄，彼人是哉！子曰：何其心之忧矣，其谁知之？其谁知之？盖亦勿思，【兴意】○，【何其之？其音箕，后凡以其为语辞者，并同】。
果为核肉为殽，果不言，核而言殽，犹禽不言，雄而言牡也，心之忧者，具在我而人不用，不能无不豫，色之意也。我贤者自谓歌者长言也，本歌曲之緫，名与謡相对，则合曲为歌，徒歌曰：謡有感，即歌如太山，梁木之歌未必合乐，则謡亦但当为歌而不已之名耳，故陈氏旸曰：謡者歌声之逺闻也士未仕之称，骄者以其轻世肆志而言，彼人指当国之人也，以当国者为是，则同流合汚之类，所以为不知我也。
○园有棘，其实之食，【兴也，】心之忧矣，聊以行国，不知我者，谓我士也罔极，彼人是哉！子曰：何其心之忧矣，其谁知之？其谁知之？盖亦勿思，【兴意】。
棘小枣，説见凯风行国，谓出游于国中也罔极，亦有骄意，○此诗二章言桃棘皆果之贱而有实，则可以为殽，而食以兴人，有实徳而不见用，此当国者无意于治所，以忧世者，不能不切于心也，然有不可与人言者，则亦歌游自肆而已，不知我者，则谓我乃士也，而骄纵无极，亦何为哉？以其无志，不以世道为忧，故不思也，思则必能知我耳！此可见其忧世之心矣。
园有桃二章章十二句
陟岵
经防曰：孝子行役，不忘其亲而想像，其念己之言也，集传得之矣。
陟彼岵兮，瞻望父兮，父曰：嗟！予子行役，夙夜无已，上慎旃哉！犹来，无止【赋也，】。
山无草木曰岵上与尚同止获也古以见获为止
○陟彼屺兮，瞻望母兮，母曰：嗟！予季行役，夙夜无寐，上慎旃哉！犹来，无弃【赋也，】。
山有草木曰屺，季少子也，妇人之情，最怜少子无寐，犹言醒睡，弃谓弃尸于外。
○陟彼冈兮，瞻望兄兮，兄曰：嗟！予弟行役，夙夜必偕，上慎旃哉！犹来，无死【赋也，】。
偕谓与同役者俱无失伍也，○此诗想像父母及兄念己之言曰：无已，曰无寐，曰：必偕皆劝其子弟，勤于王事，则犹得归而不至于死也，亦可见其家人皆有为国之忠矣。
陟岵三章章六句
十亩之间
经防曰：此里宅同居之友，见世乱国危而相约，归田之诗也。
十亩之间兮桑者闲闲兮行与子还兮【赋也】
十亩者两，其五亩之宅也，古者一夫各受五亩之宅，宅必依田以居子者，指同仕之人，盖居亦同里者，故合两家之宅，言之而为十亩也，自汉儒以二亩半在田二亩，半在邑为説而其义遂不可通矣。辩见读礼疑图卷之一闲闲，闲暇自得也。
○十亩之外兮，桑者泄泄兮，行与子逝兮【赋也，】。
十亩之外，谓不但同仕者之两家，盖并同井之八家而言也。泄泄舒而不廹之貎，此则又得与邻里同乐矣。
十亩之间二章章三句
伐檀
经防曰：君子以无功素食为耻，不敢怠其勤励，自强之志，故诗人美之而作此诗也。
坎坎伐檀兮，寘之河之干兮，河水清且涟猗，不稼不穑，胡取禾三百防兮，不狩不猎，胡瞻尔庭有县貆兮【兴也，】彼君子兮，不素餐兮，【兴意】○【，猗与兮同县音，悬后凡悬挂之县，并同】。
坎坎伐檀，声檀木性坚，可以为车者，寘安置也？涟风行，水成文也，种之曰：稼敛之曰：穑狩亦猎也，张罗而守之，曰：狩防躐而取之，曰猎县，县于庭而暴之也。貆，貉类素空也，餐吞食也，无功而食，谓之素餐。
○坎坎伐辐兮，寘之河之侧兮，河水清且直，猗不稼不穑，胡取禾三百亿兮，不狩不猎，胡瞻尔庭有县特兮【兴也，】彼君子兮，不素食兮，【兴意】。
辐在车轮，中辏毂者，老子所谓三十辐共一毂也，亦伐檀为之直波，文之直也，亿孔氏以为刈禾之把数也，特豕特生之名。
○坎坎伐轮兮，寘之河之漘兮，河水清且沦猗，不稼不穑，胡取禾三百囷兮，不狩不猎，胡瞻尔庭有县鹑兮【兴也，】彼君子兮，不素飱兮，【兴意】。
轮车轮，亦伐檀为之漘，厓也，郭璞云：上平坦而下水，深为漘沦者，小风水成文，转如轮也，囷圆仓也，熟食曰飱○伐檀为车，车至水泽腹坚然后可用，然当河水方清，未冻之时，檀已先伐而寘于水次，不以其未用而遂怠于伐也，正以力必先劳而后可以得食耳。如先稼穑，然后得禾，先狩猎，然后得兽，此皆治生之不可怠者也。故以兴君子之立徳立功，其得食不虚，盖先有其具矣；君子指学道者言。
伐檀三章章九句
硕鼠
经防曰：民苦虐政，不得已而欲归仁，故作此诗，当此时，贤者不能不辟地，况于凡民乎其情，亦可闵矣。
硕鼠硕防，无食我黍，【比也，】三嵗贯女莫我肯顾。逝将去女，适彼乐土，乐土乐土，爰得我所【，赋也，】○【贯音惯，下章同】。
贯习也，乐土有道之国而可安者也。莫我顾谓初无念我之心也，得我所谓得其所安也。
○硕防硕，防无食我麦，【比也，】三嵗贯女莫我肯徳逝将去女，适彼乐国，乐国，乐国，爰得我直【赋也，】。
莫我徳谓不以恩徳加我也得，我直谓可以直道而行也。
○硕防硕，防无食我苖，【比也，】三嵗贯女莫我肯劳，逝将去女，适彼乐郊，乐郊乐郊，谁之永号【赋也，】。
苖指嘉谷，谓禾也，不我劳，谓不肯慰劳我也，永号长呼也，○庆源，辅氏曰三嵗贯女则民之于上，至矣，莫我肯顾。则上之于民甚矣，于是而决去焉，非民之罪也。
硕防三章章八句
诗说解頥正释卷九
钦定四库全书
诗説觧頥正释卷十    明 季本 撰
唐
郑氏诗谱曰：唐者，帝尧旧都之地，今曰太原晋阳，是尧始居此，后乃迁河东平阳，成王封母弟叔虞于尧之故墟，曰唐侯，南有晋水，至子爕改为晋侯，其封域在禹贡，冀州太行恒山之西，太原，大岳之野，至曽孙成侯，南徙居曲沃，近平阳焉，华谷严氏曰：成王封弟叔虞于尧之墟，曰唐侯，其子爕以晋水所出，改为晋侯，晋阳实，晋水所出，则唐叔虞之始封，在晋阳矣，唐以尧得名，晋以水得名其地，一也，晋之迁徙，不一歴歴可考自叔虞，始封于晋阳，其后三世至成侯，自晋阳徙曲沃，八世至穆侯，自曲沃徙绛，十世至昭侯，自绛徙翼，自昭侯以曲沃封桓叔，至其孙武公并晋，又自曲沃，徙绛集传曰：其地土瘠民贫，勤俭质朴，忧深思逺有尧之遗风焉，其诗不谓之晋，而谓之唐，盖仍其始封之旧号耳，今按经之所録，必唐时诗，非晋后诗也，故以唐名而今亦非旧，次矣晋阳，即今太原府治曲沃，今为觧州闻喜县，绛翼俱在翼城县东南，属平阳府。
蟋蟀
经防曰：国人乗农隙燕乐而不敢过于荒也，故作诗以警戒之如此。
蟋蟀在堂嵗聿其莫今我不乐，日月其除，无已大康，职思其居，好乐无荒，良士瞿瞿【赋也】。
嵗暮云者即风，七月，所谓十月蟋蟀，入我牀下曰：为改嵗之意也除去也，大康过于乐也，职主也，瞿瞿惧貎即无荒之意，惟良士能之，欲取以为法也。
○蟋蟀在堂嵗聿其逝，今我不乐，日月其迈，无已大康，职思其外，好乐无荒，良士蹶蹶【赋也，】。
外余也，谓思虑之所不及者蹶蹶，恐有颠蹶而以为惧也。
○蟋蟀在堂，役车其休，今我不乐，日月其慆，无已大康，职思其忧，好乐无荒，良士休，休【赋也，】。
役车庶人，収纳禾稼之车，即牛车也，详见大车字义，慆，过也，休休以安为念，亦惧意也。集传释此，似未尽耳。
蟋蟀三章章八句
山有枢
经防曰：此刺俭而不中礼之诗，非谓可以及时而乐也，与前篇蟋蟀之指大不侔，集传以为答前篇之意，失之逺矣。
山有枢，隰有榆。【，兴也，】子有衣裳，弗曵弗娄，子有车马，弗驰弗驱，宛其死矣，他人是愉，【兴意】○，【娄音缕】。
枢，荎今刺榆也，为茹美滑，榆种颇多，但皮理异耳，此与枢对则榆之白而为枌者，故陆玑遂谓榆为白枌也，曵拖地也，娄曵而至于褛裂也，宛坐见貎愉乐也。
○山有栲，隰有杻。【，兴也，】子有廷内，弗洒弗埽，子有钟鼓，弗鼓弗考，宛其死矣，他人是保，【兴意】。
栲山木也，尔雅谓之山樗，陆玑则以为误而曰栲，叶如栎木，皮厚数寸，可为车轮，或谓之栲栎，杻檍也，叶似杏而尖，色白皮正赤，多曲少直，材可为弓弩，干廷内谓堂寝也，洒埽以水湿地而扫之也，考击也，保居而有之也。
○山有漆，隰有栗。【，兴也，】子有酒食，何不日鼓瑟，且以喜乐，且以永日，宛其死矣，他人入室，【兴意】。
君子无故琴瑟，不离于侧，故曰日鼔瑟人多忧则日短，惟饮食作乐，可以永长，此日也，华谷严氏谓来日已短，宜及今作乐以引延，此日非也，○此篇以山有枢栲漆，隰有榆，杻。栗，兴，子有衣裳车马，廷内钟鼓，酒食相应，惟在有字，大意言天地变化，草木蕃，未尝闭而不发也，人于衣服车马，宫室噐具饮食，凡礼所当为者，乃皆闭而不用，徒自忧苦畧无随时自得之意，何哉？惟其富而不好礼，故鄙吝至于如此耳，故诗以刺褊狭，固陋之人则可，若以为人不可不及时为乐，则将使人荒寜自肆，非所以为训矣。
山有枢三章章八句
扬之水
经防曰：此诸侯访贤者，于其所居之地，而咨其密谋之诗也，旧説以为国人将叛归，桓叔而作则害义，伤教之甚，不可以为训矣。
扬之水，白石凿凿【兴也，】素衣朱襮，从子于沃，既见君子，云何不乐？【兴意】。
凿凿巉岩，貎素衣朱襮，诸侯自言其所服也，此中衣以布为之，素衣而露襮，则袒而见美矣，子指贤者，即君子也，沃贤者所居之地。
○扬之水，白石皓，皓【兴也，】素衣朱绣，从子于鹄，既见君子，云何其忧？【兴意】。
皓皓防白也，绣襮之，绣领也，鹄亦贤者，游息之地，盖其所居在沃而游息，或在鹄也。
○扬之水，白石，【兴也，】我闻有命，不敢以告人，【兴意】，水流石间而有也，命贤者之教命也，○此篇，皆以水石起兴，盖指贤者，所居水石之间，又以见其悠扬之中，常存刚介也，诸侯亲至其地而访之，以得见为幸，及闻其教命，但中心藏之而不敢以告人，盖贤者因诸侯求见之诚，而其言痛切时弊，诸侯恐其为人所忌，故不敢泄也。非真心求治者，能如是乎？
扬之水三章二章章六句一章四句
椒聊
经防曰：此美徳盛而致宗族蕃衍也，小序以为君子，见沃强盛，知其蕃衍，则桓叔之簒窃，何足以语硕大之徳哉辩説固已不信其然矣。
椒聊之实，蕃衍盈升，【比也，】彼其之子，硕大无朋【，赋也，】椒聊且逺条且【比也。】。
椒似茱，茰有针刺，其实味辛而香烈，聊语助辞，盈升一捋，即盈升言，其多也逺条长枝也，之子指君而言硕大者，推亲亲之爱，以及于人，而成其大徳也无朋者，言其无朋比之私也。
○椒聊之实，蕃衍盈匊，【比也，】彼其之子，实大且笃【赋也，】椒聊且逺条且【比也。】。
笃厚也言徳积之厚也，○此诗以椒实，比宗族之蕃衍，而言其君，有硕大之徳所致故又即椒聊而叹之，以条之逺者明其蕃衍也。
椒聊二章章六句
绸缪
经防曰此女悦男之诗亦淫风也
绸缪束薪，三星在天，今夕何夕，见此良人，子兮子兮，如此良人，何【赋也？】：
绸缪犹纒绵也良人指男子子女子自称也
○绸缪束刍，三星在隅，今夕何夕，见此邂逅，子兮子兮，如此邂逅，何【赋也？】：
刍草也邂逅不期之防女遇男而悦也
○绸缪束楚，三星在户，今夕何夕，见此粲者，子兮子兮，如此粲者，何【赋也？】：
户室户也，粲旧説以女三为粲，故指女言：窃意男子亦可以为粲，如束晢补亡，诗所谓粲，粲门子是也。○束薪刍，楚以绸缪，其所居上，可以见三星，则非富家深密之室矣，详观诗意，当是滛风也。
绸缪三章章六句
杕杜
经防曰：此诗之意，欲人厚于兄弟，而笃亲亲之恩，非真无兄弟，而自伤其孤特也，但不知其何所指耳。
有杕之杜，其叶湑，湑【兴也，】独行踽踽，岂无他人？不如我同父，嗟行之人，胡不比焉？人无兄弟，胡不佽焉？【兴意】○，【比毗志反后，凡亲比之比并同】。
杕特生也。杜，赤棠也説见甘棠湑，湑润泽，貎踽踽无所亲，貎行之人，非同父也，比亲也，佽助也。
○有杕之杜，其叶菁菁【兴也，】独行睘睘，岂无他人？不如我同姓，嗟行之人，胡不比焉？人无兄弟，胡不佽焉？【兴意，】菁菁茂盛，貎睘睘无所依，貎同姓以同宗言，亦谓兄弟也，行之人非同姓也，○言杕杜虽特生，亦有湑湑，菁菁之叶，以庇本根，人苟独行，而无兄弟，则无庇矣，见人不可无，兄弟也，非兄弟则为行路之人矣，行路之人相遇，何尝相亲？比乎其所以不相比者，正为人之无兄弟者不相助，所以为行之人也，此即常棣，所谓虽有良朋，况也，永叹之意。
杕杜二章章九句
羔裘
经防曰此国人羙大夫能顺民心而为治也
羔裘豹袪，自我人居居，岂无他人？维子之故，【赋也】。
袪详见遵大路字义居居各安其所也
○羔裘豹褎，自我人究究，岂无他人？维子之好【赋也，】○【褎，与防同】。
究究各尽其分也，好言其善也，○大夫，治民能顺所欲，故国人称之曰：服此羔裘者，从我所欲而为治，故人人各安其所，各尽其分，而他人之分治者，亦体大夫之意，而皆有恩及人，故曰，岂无他人？然皆大夫之所倡率也，故特归美焉。
羔裘二章章四句
鸨羽
经防曰：民困于征役，而不得以飬其父母，故作此诗以叙其无所控愬之情也，观王事靡盬之言，意其当为王风而误入于唐耳。
肃肃鸨羽，集于苞栩，【比也。】王事靡盬，不能蓺稷黍，父母何怙？悠悠苍天，曷其有所【赋也】。
肃肃羽声，鸨鸟名，似鴈而大，无后趾集，止也，苞丛生也，栩柞也，非栎也，详见绵字义鸨本，水鸟性不，止以下无可栖之地，而集于苞栩之上，如易所谓鸿渐于木，或得其桷，以比民之性，本欲安居而久劳，征役急于求息也，王事以周室言盬，从监，从古乃监视古昔之义靡盬，则视古不若谓世道之乱也，怙恃也，谓恃子以养也，无所控愬，则归之天而已，后二章义同。
○肃肃鸨翼，集于苞棘，【比也，】王事靡盬，不能蓺黍稷，父母何食，悠悠苍天，曷其有极？【赋也】。
棘小枣极所至之处也
○肃肃鸨行，集于苞桑，【比也，】王事靡盬，不能蓺稻粱，父母何尝悠悠苍天，曷其有常？【赋也】。
行列也常复其常也○黍稷稻粱详见七月字义
鸨羽三章章七句
无衣
经防曰此羙贤士在下位者徳称其服之诗也
岂曰无衣七兮不如子之衣安且吉兮【赋也】
○岂曰无衣六兮，不如子之衣，安且燠兮【赋也，】。
七六，皆受命之数，按周官典命侯七命，王之卿六，命内外之爵，惟上公九命，王之公八命，然异数不常，加人也，故举侯之七命，卿之六命者，以言其服之为贵耳，凡舆服等威，上得以兼乎下，故七命者得服七等之衣，六命者得服六等之衣，盖畿外之侯，畿内之卿，受天子之命，其贵至于七六之数，而服其服者，亦常有之，但不如子之安，而吉且燠耳。盖贤者徳称其服其心，无愧也，子必指贤而在下位者，今亦不知其的为何人矣。
无衣二章章三句
有杕之杜
经防曰：此寒士好贤，真切之诗也，集传得之序，以此亦为刺，晋武公而作，可发一笑，唐风不过十二篇，而连及曲沃，武公者十居八九，岂其国止有武公可言邪？其识之陋亦甚矣。
有杕之杜，生于道左，【比也，】彼君子兮，噬肯适我，中心好之，曷饮食之【，赋也，】○【饮，音防，食音翤后，凡取饮之，食之之义者，并同】。
杕杜独生道旁，言其防不足以休息，以比己之寡弱，不足以致贤者也，噬发语辞。
○有杕之杜，生于道周，【比也，】彼君子兮，噬肯来游，中心好之，曷饮食之【，赋也】。
周曲也
有杕之杜二章章六句
葛生
经防曰：此妇人以其夫征役，或至防亡而誓死，以守之之诗也，程子以为此诗思存者，非悼亡者，而华谷严氏，则直以为悼亡，今观诗意，角枕锦衾之粲烂，夏日冬夜之懐思岂悼亡者之所宜言乎？但曰予美亡，此则知其或已防亡而心犹冀其归也，其情亦可哀矣。
葛生蒙楚，蔹蔓于野，【比也，】予美亡，此谁与独处【赋也，】。
蔹草名似栝楼，叶盛而细葛，蒙楚而蔹蔓，野以比己，死则覆楚，葬野之意，予美亡此者，谓其夫或防亡也，谁与独处？程子曰：谁与乎独处而已。
○葛生蒙棘，蔹蔓于域，【比也，】予美亡，此谁与独息【赋也，】域莹域，指墓而言，盖妇已期于死矣。
○角枕粲兮，锦衾烂兮，予美亡此，谁与独旦【赋也，】。
角枕，犹言角巾言其方也。粲烂皆华美，鲜明之貎，独旦独处，至旦也，角枕锦衾，非缟素之服，故不可言于夫亡。
○夏之日冬之夜百嵗之后归于其居【赋也】
夏日冬夜言其永也居以坟墓言
○冬之夜夏之日百嵗之后归于其室【赋也】
室以冢圹言
葛生五章章四句
采苓
经防曰此贤人被防退隐首阳而作此诗也
采苓采苓，首阳之巅，人之为言，苟亦无信，舍旃舍旃，苟亦无然。人之为言，胡得焉？【赋也？】○【舍，音舍后凡舍置之，舍并同】。
苓即简兮，隰有苓之苓，首山名，即禹贡雷首，在平阳府，蒲州东南，山南曰阳巅，山顶也，苟犹言或者不敢必焉之辞也？旃之也，苟亦无然。蒙上三句之意。
○采苦，采苦首阳之下，人之为言，苟亦无与。舍旃舍旃，苟亦无然。人之为言，胡得焉？【赋也】。
苦即邶谷风荼苦之苦与许也
○采葑采葑，首阳之东，人之为言，苟亦无从。舍旃舍旃，苟亦无然。人之为言，胡得焉？【赋也】。
葑即邶，谷风采葑之葑，○贤人被防隐于首阳，而言采苓，采苦采葑，以供食，亦无不乐，但人之为言，或有不可信者，谓不必其皆实也，若舍之而或不以为然，则人之为言，岂有得行者哉？正以其必可信而畧无所疑故人得以行其言耳，不为必然之辞，而曰：苟者不敢自决，其无招谤之实，而欲人之少加察也，婉而不迫，亦可见其心气之和平矣。
采苓三章章八句
诗说解頥正释卷十
<经部,诗类,诗说解颐>
钦定四库全书
诗説觧頥正释卷十一   明 季本 撰
秦
朱子曰：秦国名其地在禹贡雍州之域，近鸟防山，初，伯益佐禹治水，有功，赐姓嬴氏，其后中潏居西戎，以保西垂六世孙，大骆生成及非子，非子事周孝王养马于汧渭之间，马大蕃息，孝王封为附庸，而邑之秦，至宣王时，犬戎灭成之族，宣王遂命非子曽孙秦仲为大夫，诛西戎，不克见杀，及幽王为西戎，犬戎所杀，平王东迁，秦仲孙防，公以兵送之，王封襄公，为诸侯曰：能逐犬戎即有岐，丰之地，防公遂有周西，都畿内八百里之地，至孙徳公又徙于雍，今按：伯益与稷，契，同时佐舜而伯益，又复相禹，七年，稷，契，皆为诸侯，则伯益，必亦为诸侯矣，但后失其官而居西戎，以保西垂，亦犹周不窟失官，而自窜于戎，狄之间也，直至周孝王时，始使非子养马于汧渭之间，汧水在今鳯翔府，陇州汧阳县南一里，渭水在南，由废县南四十里，今为陇州地东南，汧水人渭之处，即秦地也，孝王时，尚在畿内，而命非子邑之，盖与之近地，使之食力，以便养马，非封为附庸之国也，故宣王时，始命秦仲为大夫，则渐进之，而秦之族，自是亦浸强矣，及平王东迁，其后世以兵送之，封为诸侯，是为防公资之以逐，犬戎而遂有畿内八百里之地，岂以当时周徳既衰日蹙，国百里而没于西戎之地，随其所辟欤？夫秦伯爵也，制地七十里而与之，以八百里之广，且并岐丰故都而授之，非礼甚矣，东迁之前，秦地犹属畿内，至于徳公兼并及雍，而其强遂不可制，得非封国过大之故邪？季札歌秦而曰能，夏则大，此后人见其强大，称王时之言也，兹非邪？説乎秦即今巩昌府秦州徳公所徙之雍，今鳯翔府，鳯翔县地，鸟防山，渭水所出，在今临洮府渭源县西二十里，宋时亦属秦州。
车邻
经防曰：贤者尝遭暴虐，忧死不遑，晚遇时，君能屈己忘势，而与之同乐，故喜及见之，而作此诗也，旧説以为创见秦君，车马侍御之盛而夸美之，于未见君子，既见君子之义，何所当乎？
有车邻邻，有马白颠，未见君子，寺人之令【赋也，】。
邻邻众车，密比之声，白颠额有白毛，今谓之的颡，君子指君而言，寺人守门之阍也，令备使令，以通命也。
○阪有漆，隰有栗。【，兴也，】既见君子，并坐鼓瑟，今者不乐逝者，其耋【兴意】。
阪陂陀，隰下湿非髙平之地漆可饰，噐栗可实，皆有用之材，言阪隰之间，亦有嘉木以兴，夷方之国，亦有贤君也，八十曰耋。
○阪有桑，隰有杨【兴也，】既见君子，并坐鼓簧，今者不乐逝者，其亡【兴意】。
杨栁之扬起者也，桑可为弧，杨可为箭，亦有用之材，○秦近西戎，其俗尚陋，故贤者言，未见君子之时，但见其舆从出入，车众马良，而人有欲见国君者，必先使阍人传命，通之似亦仍其故习而已，及既见之，则相与并坐，鼓瑟，鼓簧以为乐，屈己下人，畧无骄傲之气，岂非时俗之仅有哉？故又言今日若不享此乐，则老死将及，必不能逄，盖幸其得见之辞，欲及时而为乐也，其所感于徃日之罹忧者深矣。
车邻三章一章四句二章章六句
驷驖
经防曰：此刺秦君之用私人，恣游猎也，盖以此诗比之车攻，气象逈别，故知其为刺耳。
驷驖孔阜，六辔在手，公之媚子从，公于狩【赋也，】。
驖黒色如鐡也，阜肥大也。媚，爱也，驷马驖色而甚阜，马之良者也，御者把握其辔，以制马之迟速，使之惟手是听，见其善御也，云媚子，则非正人矣，此言从狩者，惟私人而所重在御者也。
○奉时辰牡，辰牡孔硕，公曰：左之舍拔，则获【赋也，】。
奉者，下奉上之辞，时是也。辰牡及时之牡兽，谓翼送时所宜用之兽也，如冬献狼，夏献麋，春秋献鹿豕之类，盖君乗田车虞人乗佐车从左驱禽，此即毛氏所谓虞人翼以待公之发，周礼田仆掌佐车之政，设驱逆之车，即其事也。左之者，命御者左，其车以射兽之左也，盖射必中左，乃为中杀御礼，所谓逐禽左者，为是故耳。拔矢，括也，言御者能从公意，欲左则左而公，舍矢则中，此即御者与射者比，而得禽兽之意也。盖诡遇获禽，非聼其不用命者，此小人之心也。
○游于北园，四马既闲，輶车鸾镳，载猃歇骄【，赋也】。
闲习也，谓不待指示，而闲习于北园之道也，虽为马言，而御者之善，觧公意亦可见矣。輶，轻也，轻车驱逆之车也，鸾铃也，镳马衔外，鐡置鸾于镳也，详见蓼萧字义猃歇骄，郑氏以为皆田犬名，长喙曰：猃短喙曰：歇骄王，雪山戴岷，隐严华谷皆以为非，别以歇其骄逸为觧，但短喙歇骄之，释起于尔雅，必是犬名而喙之短，否则未有以考其必然耳，古者狩以讲武，主习驰射，击刺，未尝以鹰犬从禽也，今载猃歇骄，而特用鸾镳之，輶车重禽荒之乐，真衰世之事也。
驷驖三章章四句
小戎
经防曰：秦伐西戎，饰其车甲，而选卒不精，至使士人逺戍久不得归，故妇人思其君，子而作此诗也，有刺意焉，旧説以为美防公者，非也。
小戎俴，収五楘梁辀，游环胁驱隂靷鋈续文茵畅毂，驾我骐馵，言念君子，温其如玉，在其板屋，乱我心曲【赋也，】収所以载俴之，取其便也辀，所以驾楘之，取其坚也，游环所以制骖马，使不得出也。胁驱所以制骖马，使不得入也隂靷鋈续所以制骖马，使不得前也。文茵所以借马颈也，畅毂，所以安车行也，加茵则马，颈不易伤，畅毂则车轮不易败，而后可以驾骐馵矣，此皆言兵车噐具之脩也，君子指其夫言云：温其如玉，则士人徳性之温厚者而非勇力之武夫矣，板屋筑室而居，以为久戍之计也。地理志云：天水陇西山多林木，民以板为屋，故毛氏曰：西戎板屋。
○四牡孔阜，六辔在手，骐駵是中，騧骊是骖龙盾之合，鋈以觼軜，言念君子，温其在邑，方何为期？胡然我念之【赋也，】。
合盾，则车有防系軜，则辔不乱，此皆言车马服乗之用也在邑即板屋，所居之地，方将也。
○俴驷孔群，厹矛鋈錞，蒙伐有苑，虎韔镂膺，交韔二弓，竹闭绲縢，言念君子，载寝载兴，厌厌良人，秩秩徳音【赋也，】○【厌平声，后凡厌厌并同】。
此章言甲兵装饰之盛，使其君子行役，久而不归，故思念之深，坐卧不寜也，厌厌久也，以久戍言也，秩秩徳音谓其徳之见于言者，秩然不乱而非，若他人之有怨也，此亦温其如玉之意，○此诗，极称车马甲兵之盛，宜可以壮军容，威敌志，然在西北方必多，勇悍之人，不能精选，而士人之温其如玉者，乃不得免焉，则其政事之不均，师徒之无实，亦可知矣。安能决胜千里之外哉！是以久戍戎方，归期甚逺妇人以其夫之不堪任此役也，故思念及之，而其夫无怼上之心，其君无息兵之防，具可见焉。
小戎三章章十句
蒹葭
经防曰：此诗言人不可逺人以为道也，盖知学者所作也。
蒹葭苍苍，白露为霜，所谓伊人，在水一方，遡洄从之，道阻且长，遡游从之，宛在水中央，【比也，】。
蒹葭，详见硕人字义，白露露，至秋而白也，伊人犹曰：此人指道之所在而言也。遡向也逆流而上，曰：遡洄顺流而下，曰遡游。
○蒹葭凄凄，白露未晞，所谓伊人，在水之湄，遡洄从之，道阻且跻，遡游从之，宛在水中，坻【比也，】。
未晞秋露重而不易干也，湄水草之交也。跻，升也，言其逆上之难也。
○蒹葭采采，白露未已，所谓伊人，在水之涘，遡洄从之，道阻且右，遡游从之，宛在水中沚，【比也，】。
未已，秋露重而不易止也，右旧説谓不相直，而出其右，今按右无不相直之义，必遡洄在其所居之右故耳。○此诗以蒹葭，白露为喻，见秋为晚景，日月逝而嵗不我与不可不惜也，然而道有定在，犹伊人之在一方也，遡洄而求是逺人求道也则逺且长而难至，顺而求之，求之于身也，求之于身，则即此而在我欲仁，斯仁至矣，宛在水中央何逺之有？
蒹葭三章章八句
终南
经防曰贤者因国君亲来见己故作此诗以羙之
终南何有？有条有梅，君子至止，锦衣狐裘，顔如渥丹，其君也哉！【赋也】。
终南，镐京之南山，在今西安府鄠县南三十里条山楸也，色白，宜为车板，君子指其君至止，至终南之下也，锦衣狐裘，衣狐白裘，而以素布锦衣裼之也，渥丹犹简兮，所谓渥赭，言其有乐意而顔色赤泽也，其君者称其可以为君也。
○终南何有？有纪有堂，君子至止，黻衣绣裳。佩玉将将夀考不忘【，赋也】。
纪山之亷角处犹柳宗元所谓奥如也，堂山之寛平处，犹柳宗元所谓矌如也，黻蔽膝，其状如亚，两已相戾也，黻绣于裳。而衣无文，因裳而名，为黻衣耳，此加于锦衣之上者也夀考不忘祝其夀考而不可忘也；○终南者，贤者所居之地，而其所有惟条，梅纪堂耳，不敢自以其地为生贤也，国君屈己下贤而至于此，则真足以为君而宜其夀考矣。
终南二章章六句
黄鸟
经防曰：秦穆公卒，以子车氏之三子为殉，国人哀之，为之赋黄鸟，事见春秋传，文公六年。
交交黄鸟，止于棘【，兴也，】谁从穆公？子车奄息，维此奄息，百夫之特，临其穴，惴惴其栗，彼苍者天，殱我良人，如可赎兮，人百其身，【兴意】。
从从葬也殱尽赎贸也
○交交黄鸟，止于桑【兴也，】谁从穆公？子车仲行，维此仲行，百夫之防，临其穴，惴惴其栗，彼苍者天，殱我良人，如可赎兮，人百其身，【兴意】。
防当也谓一人可以当百夫也
○交交黄鸟，止于楚【兴也，】谁从穆公？子车鍼虎维此鍼虎百夫之御，临其穴，惴惴其栗，彼苍者天，殱我良人，如可赎兮，人百其身，【兴意】。
御犹当也，○此诗以黄鸟起兴正，以目三良也，盖黄鸟善鸣者也，当时三良于穆公，必知无不言，言无不尽，交相徃来亦如黄鸟之善鸣，而交交也，止于棘桑，楚人所共见之地也，若止于丘隅，则人所不见，而可以免矣。此见三良虽忠，而未免伤于直也。然其贤则人所共惜，故欲百其身以代之耳。
黄鸟三章章十二句
三良殉葬之事实，秦康公所驱也，康公为世子，时三良正为穆公所，信用其言，必有非康公所悦者，如燕惠王之于乐毅也，故使以忠殉穆公，岂非假此以害之乎？或谓穆公命从己死而三良从之，盖本左氏，则又邪説也夫穆公用百里奚以霸？显名垂后，乃贤君也，岂肯使三良从葬而肯从葬者，又儿女子小不忍之忠也！三良亦岂肯为乎？观临穴惴惴之言，则为康公所迫，而非三良所欲可知矣。然则谓从穆公之命者，乃文奸之言耳，既杀其父之贤臣，又欲自文而归咎于父，其为不孝孰甚焉？三良之被驱，岂其所得已哉？若秦之有殉，要亦起于殉所，嬖爱之人，而其人亦自以殉为尽忠也，因遂习以成俗，意必不及于贤臣，而亦岂至如史记所谓从死者六十二人，与百七十七人之多哉？况穆公之贤，又不可以妄议矣。
晨风
经防曰此贤臣被弃而思慕之诗也
鴥彼晨风，鬰彼北林【比也，】未见君子，忧心钦钦，如何如何？忘我实多【赋也，】。
□疾飞貎晨风，鹯也似鹞，因风飞急，善击鸟雀，鬰茂盛貎钦，钦忧而不敢肆之意，言晨风疾飞而入，鬰然之北林，深而可栖也，此以比贤者去之，速而得其可，隐之地也，君子指其君言。
○山有苞栎，隰有六驳，未见君子，忧心靡乐，如何如何？忘我实多【赋也，】。
栎，橡斗即皂斗也，其实房生其房名梂，详见绵字义驳，梓榆也，皮青白，如驳马色，故谓之驳，栎驳亦据归隐之地，所有者而言。
○山有苞棣，隰有树檖，未见君子，忧心如醉，如何如何？忘我实多【赋也，】。
棣常棣也，尔雅以常棣为棣，详见七月字，义檖赤罗也，实似梨而小，酢可食，亦据隐居所有，而言如醉，则忧又甚矣，○此诗言速归所隠之地而享所有之，栎驳棣，檖亦无不乐，但心常以不得见君子为忧耳。盖不得于君则热中之意，我未忘君，而君如何忘我邪？此见其惓惓之余意也。
晨风三章章六句
无衣
经防曰：此将帅与士卒同甘苦者，所作必襄公，始封为诸侯，时诗也，盖当时犹以王命兴师，故有王于兴师之言耳。
岂曰无衣？与子同袍，王于兴师，脩我戈矛，与子同仇【赋也，】子指士卒言袍，衣之有表者也，以绵实之用，新绵则为襺，因旧絮则为緼，同袍者觧衣衣之之意，戈钩孑防也，详见下章字义矛指，酋矛攻国之兵也，详见字义。
○岂曰无衣？与子同泽，王于兴师，脩我矛防，与子偕作【赋也，】。
泽与襗同袴也，以其亲肤有垢泽之义，防车防也详见字义。
○岂曰无衣？与子同裳，王于兴师，脩我甲兵，与子偕行，【赋也】。
此诗将兵者自言，岂以子之无衣而与子同衣服乎？盖王将兴师，当备噐械而与子同事，则所服用不容不与同耳。
无衣三章章五句
渭阳
经防曰：春秋，僖公二十四年，晋惠公卒，重耳自秦归立，是为文公，秦康公时为世子，送之渭阳，故作此诗，然康公残忍，薄行人也，未可以许其本心之良，意必穆公知文公之贤，令康公笃亲亲之恩，而因以重礼相赠欤？诗虽康公所作，实以见穆公之美也，穆公卒，从文公败楚勤王，以成霸业，其原盖在此矣。及穆公既没，康公即乗文公之防而伐之，兵争不息，其本心何在哉！故渭阳之思归，美于穆公可也。
我送舅氏曰至渭阳，何以赠之？路车乗黄【赋也，】○【乗去声】秦穆公夫人，晋文公之姊也，生康公，故康公称文公为舅，尔雅曰：母之昆弟，曰舅乗黄路车中有黄马，四也。
○我送舅氏，悠悠我思，何以赠之？琼瑰，玉佩【赋也，】。
悠悠我思者，谓寓懐于文公者，长非谓念母也，琼详见木，字义瑰，孔氏谓美玉之名是也。毛氏以为石而次玉，则不可以为琼矣，佩玉，详见有女同车字义，范氏处义曰：以琼瑰为佩也。
渭阳二章章四句
集传所述左传载晋文公事多失其实，辩见春秋私考，僖公十年，晋里克弑其君，卓及二十四年，晋侯夷吾卒下。
权舆
经防曰此刺时君不能敬贤如始不足以任重也
于我乎夏屋渠渠，今也每食无余，于嗟乎，不承权舆【赋也，】夏大屋具也，渠渠犹勤勤，言君始于我，厚设礼食，大具以食我，其意勤勤，然此古注説是也无余者仅足食也，有余则可以备馂承当也，权在衡舆，在车皆能任重者不承权舆，言其不足以当权舆之任也，旧説以为造衡，自权始造车，自舆始，而叹其有始无终，则是较短论长之言其徳不广矣。
○于我乎？毎食四簋，今也毎食不饱，于嗟乎，不承权舆【赋也，】。
四簋以盛；黍，稷，孔氏曰：公食大夫，宰夫设六簋，是礼食此言，每食则是平，尝燕食噐物不具，故惟四簋，今按上章言无余，则犹足食，今曰不饱则食不充腹，见其益薄也。
权舆二章章五句
毛郑以来，皆以四乎？字各为句，盖乎与舆，恊韵故也。
诗说解頥正释卷十一
钦定四库全书
诗説觧頥正释卷十二   明 季本 撰
陈
朱子曰：陈国名大昊，伏羲氏之墟，在禹贡豫州之东，其地广平，无名山大川，周武王时，帝舜之胄，有虞阏父为周陶正，武王頼其利，噐用与其神明之后，以元女大姬，妻其子满而封之，于陈都于宛丘之侧，与黄帝，帝尧之后共为三恪，是为胡公，今按陈即今开封府陈州也，郑谱谓大好，巫觋祷祈，鬼神歌舞之乐，民俗化而为之，此因诗中有此辞，而附防也，恐武王之女，亲被太姒之化，必不如此，意者春秋时陈服于楚，楚敬鬼尚巫，而渐其俗也，华谷严氏谓陈诗十而七为淫，灵公之事，世变已极，诗讫于此，据株林为説也亦不知古经果如是否耳。
宛丘
经防曰：陈俗游荡无度，故诗人赋此以刺之也，集传得之矣。
子之汤兮，宛丘之上兮，洵有情兮，而无望兮【赋也，】○【汤，徒浪反。】汤荡也，情谓游乐之情思也，望谓人所瞻望之，威仪也。
○坎其击鼓，宛丘之下，无冬无夏，值其鹭羽【赋也，】。
坎详见伐檀字义值遇也
○坎其击缶，宛丘之道，无冬无夏，值其鹭翿【赋也，】。
缶瓦噐非乐噐但民俗用，以节乐耳，易所谓鼔缶荘子所谓鼓盆，即此事也。
宛丘三章章四句
东门之枌
经防曰：陈俗淫荡，每以赛神防，男女如仕族之女亦出游焉，因男子悦己而赠遗之，此淫俗也，故诗人赋其事而刺之，直斥，子仲之子而又言：不绩其麻，其为刺诮明矣。
东门之枌，宛丘之栩，子仲之子婆娑，其下【赋也，】。
枌，説见山有枢栩説见鸨羽华谷，严氏曰：陈都宛丘之侧，其东门与丘间乃国之交防处又有枌栩二木，可以休息，故陈大夫，子仲之子乃婆娑，遨游于其下，盖相诱悦也，张子曰：婆娑，不必谓舞，但裴徊翺翔之义士大夫之子不得过市，今也，遨游于市井中尔。
○谷旦于差，南方之原，不绩其麻，市也，婆娑【赋也，】。
谷善差择也，择其日之善者，谓其晴明无隂雨也凡民俗赛神，必择吉而防众原野也，盖赛防之处，在南方之野，而子仲之女，遨游于此耳。观不绩，其麻之言，可以知其为女子矣。
○谷旦于逝，越以鬷迈，视尔如荍，贻我握椒【赋也，】。
越于也，鬷緫也，众也，国众緫，于是日而徃也，荍荆葵也，小草似葵，紫色，多花少实，叶又翘起，握椒一握之椒，椒芬芳之物也，视尔如荍，爱之甚也？贻以握椒知其爱，已而以香物致慇，懃也，众聚之中，而二人自通情，欵不以为耻焉；故诗人即其言而尔。我之以见其无耻之甚也。
东门之枌三章章四句
陈圣人之后，不宜有此夷俗，盖必其国近楚服，从日久而变于夷矣，今楚之南鄙，当川贵之交，尚有男女出游女，以答歌择配者，岂其遗风，尚有存者邪？
衡门
经防曰集传谓隐居自乐而无求者之词得之矣
衡门之下，可以栖迟，泌之洋洋，可以乐饥【赋也，】。
衡古文横字也，横木为门，无阿塾堂宇，言其浅也，栖迟游息也，泌与泉水之毖，同言其流也，洋洋安流，广长貎乐饥，乐而忘饥也。
○岂其食鱼，必河之鲂？岂其取妻必齐之，姜【赋也，】。
鲂説见汝坟
○岂其食鱼，必河之鲤，岂其取妻必宋之子【赋也，】。
鲤详见鱼丽，字义○，陆农师曰：河性宜鱼，故曰：河之鲂河之鲤。
衡门三章章四句
东门之池
经防曰：小序谓疾其君之淫昏而思贤女以配君子，得之矣，集传以为男女防遇之词，则恐非淑之义耳。
东门之池，可以沤麻【兴也，】彼美淑，可与晤歌，【兴意】。
池城池也，陈之游者多在东门，故即其池而言沤麻，水经注云：陈东门有池，水至清而不耗竭，沤渍也，治麻者，必先以水渍之。
○东门之池，可以沤纻，【兴也，】彼美淑，可与晤语，【兴意，】纻苎也，科生宿根在地，至春自生，去其皮之表，以其里缉布。
○东门之池，可以沤菅。【，兴也，】彼美淑，可与晤言，【兴意，】菅説见白华○，此诗以沤麻沤纻，沤菅起兴，即女工而言也。董氏曰：周姓陈，因元女以封，故诗人犹言淑，孔氏曰：晤偶也，传以晤为遇，亦对偶之义，苏氏曰：陈君荒淫无度，不可告语，故其君子思得淑女以化之于内，妇人之于夫，日夜处而无间，庶可渐革其暴，如池之沤麻，渐渍而不自知也。
东门之池三章章四句
东门之杨
经防曰：此男女期防而有不至者，故因所见，以起兴也。
东门之杨，其叶牂牂【兴也，】昬以为期，明星煌煌，【兴意】。
牂牂叶盛可藏貎煌煌大明貎
○东门之杨，其叶肺肺【兴也，】昬以为期，明星晳晳，【兴意，】肺蔽芾，貎晳晳明，悉见貎○东门之杨叶盛，可以藏蔽，但以失黄昏之期，以致明显耳，此必男子有他志，而失约也。
东门之杨二章章四句
墓门
经防曰：贤者以人之不良，而欲谕之于道，故作此诗以箴之也。
墓门有棘斧，以斯之【兴也，】夫也不良，国人知之，知而不已，谁昔然矣！【兴意】。
棘蒺防也详见楚茨，字义斯，析也，墓门乃葬死之地，而棘生焉，犹人之趋恶道也，棘必借斧以斯之，犹人之恶，必借贤人之言以去之，以墓门之棘，起兴喻，为恶者乃死亡之道也。夫指其人也，不良恶也，不已不改也，贤者言，此人之恶，国人皆知，宜乎改矣，人皆知之而不改，昔者果谁使之然哉？追言昔之相与处者，使之而然，所以今日之言不及也。
○墓门有梅，有鸮萃止【兴也，】夫也不良，歌以讯之，讯予不顾，颠倒思予，【兴意】。
梅美木也，墓门有梅，言人虽恶而善，心犹在也，鸮怪鸱，其声主防恶鸟也，萃集也，讯告也，鸮集于梅，则若小人之攻善者众矣，故以起兴而言，此人不良，我今作歌以讯之，汝复不顾我讯，至于颠倒之时，而始思我，则无及矣。
墓门二章章六句
防有鹊巢
经防曰此淫女忆所私者而忧或间之之诗也
防有鹊巢，卭有防苕，谁侜予美？心焉忉忉【赋也，】○【卭音蛩，】防者防备之意，尔雅云：容谓之防，郭璞注形如今状，头小曲屏风，所以自防，隐防之为义，盖取诸此。鹊巢者鹊善为巢，且知避风，故以比居室，绸缪如鹊巢，然后可以防人也，卭与防同韵防云，稰也，熟获曰：稰玉篇云：稰食也，盖获以供食之意，防苕美菜，侜犹迋也。
○中唐有甓，卭有防鹝，谁侜予美？心焉，惕惕【赋也，】。
唐堂下至门之路，即堂谓之陈者也，甓即砖也，以砖砌路，则平实而不患于倾跌矣，防鹝亦美，菜可供食者也，○淫女，言我所居室可蔽而甓可行，又有美菜可食，以待所美之人，亦可一来，为谁所侜？而使我心之懐忧乎？
防有鹊巢二章章四句
月出
经防曰：此诗男子因女子有相念之情，而思之，亦淫风也。
月出皎兮【兴也，】佼人僚兮，舒窈紏兮，劳心悄兮，【兴意】○，【僚音了，】皎月光，防貎佼好也，僚好貎舒迟也，窈幽逺也紏愁结也，悄黙忧也。
○月出皓兮【兴也，】佼人懰兮，舒懮受兮，劳心慅兮，【兴意】，皓月光白也，懰好貎孔氏云：一作嬼，妖也，懮受忧藏于中之意，慅心不安，而骚动也。
○月，出照兮【兴也，】佼人燎兮，舒夭绍兮，劳心惨兮，【兴意，】照光及人也。燎，明也，夭绍夭媚，而其心纠也惨戚，然不乐也，○当月出之，时感其所见，而言月光能照所美之人，而其人则外若舒迟，而中实急切，有使人不能忘者，安得不劳我心之懐思乎？
月出三章章四句
株林
经防曰：陈灵公委政于夏徴舒就之决事焉，故国人作此诗以讽之也。
胡为乎株林从夏南匪适株林从夏南【赋也】
株夏氏邑，野外曰林，即株野之外也南徴舒字也集传曰：君胡为乎？株林乎？曰：从夏南耳，然则非适株林也，特以从夏南故耳。
○驾我乗马説于株野乗我乗驹朝食于株【，赋也】。
此言从夏南之意，马马之大者，驹马之小者，既有乗马又有乗驹可见车之非一，乗矣但言乗驹而朝食，则见其不欲以徒众，烦夏南耳。
株林二章章四句
左传所载陈，灵公通于夏之事，不可谓无，但中间亦有失实者，灵公之适夏南，岂尽为夏，哉徴舒威权已重，势力已强，故就之决事，因朝食焉，然言朝食则非，夜，聚也言乗马则非防行也，当国柄臣，岂肯显然？使其母与其君淫于家哉？然不能正身以威巨室，则灵公见弑之原，盖在此矣。其事详辩于春秋，私考宣公，十年，陈杀其大夫泄冶下。
泽陂
经防曰此亦男懐女之诗淫风也
彼泽之陂，有蒲与荷【兴也，】有美一人，伤如之何？寤寐无为，涕泗滂沱，【兴意】。
泽水所钟也，陂泽之障也，蒲详见王风扬之水，字义无为，无心于理，他事也，涕自目出者也，泗自鼻出者也，滂沱雨盛，貎言其如雨也。
○彼泽之陂，有蒲与，蕳【兴也，】有美一人，硕大且卷，寤寐无为中心悁悁，【兴意，】○【卷，其员反】。
蕳当作莲，卷言鬓髪之美，其垂如拳也，悁悁言其忧思，如水流之防，防不息也。
○彼泽之陂，有蒲菡，蓞【兴也，】有美一人，硕大且俨，寤寐无为，辗转伏枕，【兴意】。
俨矜荘貎辗转，详见闗雎字义伏枕卧而不寐，伏于枕也，○泽陂，美人所居之地也，蒲喻其容之柔弱，荷莲菡蓞，喻其色之芳华也，故以起兴。
泽陂三章章六句
观陈风所存诸诗可以见陈之先亡矣
诗说觧頥正释卷十二
钦定四库全书
诗说解頥正释卷十三   明 季本 撰
桧
桧国名，国语作郐，汉地理志作防髙辛氏火正，祝融之墟，在禹贡豫州外方之地，荥阳之南溱，洧之间，其君妘姓，武王封祝融之后于济，洛；河，颍之间为桧子，其地与虢比邻，至平王，时国灭而并虢，以封于郑，今所存诗四篇，皆衰世之言，而亦不知果桧风否也，苏氏以为桧诗，皆为郑作如邶，鄘之于卫也，亦未敢必以为然焉，余详见郑下。
羔裘
经防曰：此诗盖大夫忧国者之所作，非去位而有是言也。
羔裘逍遥，狐裘以朝，岂不尔思？劳心忉忉【赋也，】。
羔裘，详见唐羔裘，字义狐裘，详见终南，字义羔裘，本诸侯朝服，而其君服之，以游衍狐白裘，本诸侯燕服而其君服之，以视朝，失其宜矣。
○羔裘翺翔，狐裘在堂，岂不尔思？我心忧伤【，赋也】。
翺翔与上章逍遥意同，并说见清人堂，谓正寝之堂，孔氏曰：人君出视朝，乃退，适路寝以听，大夫所治之政。
○羔裘如膏，日出有曜，岂不尔思？中心是悼【赋也，】。
膏谓润泽，如脂渍也，有曜谓日照之而有光也，此正言其出游，而照曜人目也，观于此言，则其裘不加，裼衣而见美，又可知矣。
羔裘三章章四句
素冠
经防曰：贤者思见终防之人而不可得，幸得见之，而作此诗也。
庻见素冠兮棘人栾栾兮劳心慱慱兮【赋也】
素白也，练布使白谓之练冠，是既祥之冠也，不能三年，防则祥而除服矣，棘因棘刺而言，棘刺叶少而体常露，故谓居防而骨立，见者为棘人，栾栾瘠貎慱慱，谓心劳而圑聚于中也。
○庻见素衣兮，我心伤悲兮，聊与子同归兮【赋也，】。
冠素则衣亦素矣，伤悲者，有感于心，而兴悲也，盖此作诗之人，必亦能终三年之防者，但以独行无助，为众所憎，故忧思如此，以其可与共学，故欲与同归也。
○庶见素韠兮，我心蕴结兮，聊与子如一兮【赋也，】。
韠蔽膝，而以皮为之也，民间之所通用，详见终南，字义衣，素则韠亦素矣，蕴结思畜于中而不解也，可与同归，则志同，故曰如一也。
素冠三章章三句
隰有苌楚
经防曰政繁赋重人不堪其苦而自叹之诗也
隰有苌楚，猗傩其枝，夭之沃沃，乐子之无知【赋也，】○【猗于可反，傩乃可反，下章同】。
苌楚一名铫弋，今羊桃也，子如小麦，长尺以上，则引蔓草上，苖弱不能为树，猗傩柔弱也。
○隰有苌楚，猗傩其华，夭之沃沃，乐子之无家【赋也，】无家言，无累也。
○隰有苌楚，猗傩其实，夭之沃沃，乐子之无室【赋也，】有家则有室，○隰下地，楚贱材以比民之在下，楚之猗傩，以比民之柔弱，沃若言其得遂生长之性，而润泽也，楚以蠢然无累，故得乐生叹人之不若也。
隰有苌楚三章章四句
此诗小序以为疾，君淫恣而思，无情欲说者，遂以苌楚，枝柔牵蔓，比人之多欲而以未有牵蔓之时，生意沃然者，为赤子之心，至长有室家，而后为所牵蔓，意亦善矣，但此诗三章，以枝华实为次，盖自枝而华，而实能遂其生之意，义不在于引蔓，故无取焉。
匪风
经防曰：小国听大国之令防盟，征伐不胜其烦，百姓苦之，而思文武成康之泽，故作是诗也。
匪风发兮，匪车偈兮，【比也。】顾瞻周道，中心怛兮【赋也，】。
偈疾貎周道，适周之路也，言风急而车疾，取以为防，盟征伐，疾驱而徃，无所停息之喻，匪云者言，此不足伤叹所伤者，周室衰防，政教不行于天下，而方伯不能抚恤其民耳，怛伤也。
○匪风飘兮，匪车嘌兮，【比也。】顾瞻周道，中心吊兮【赋也，】囬风，谓之飘嘌，漂摇不安之貎，吊亦伤也。
○谁能亨鱼？溉之釡，谁将西归？懐之好音【赋也，】○【，亨音烹，古字通用，后凡此类，并同】。
溉涤也，釡属治民，若亨小鲜，故以亨鱼为喻，毛氏曰：亨鱼烦则碎，治民烦则散，知亨鱼，则知治民矣，张子曰：溉之釡，欲治民不烦也，得其意矣，懐之好音谓，欲以治民之道，告之以见，所以思周之意如此，此盖幽厉之世，未东迁时诗。
匪风三章章四句
东莱吕氏曰：匪风下泉，思周道之诗，独作于曹桧，何也？曰：政出天子，则强不凌弱，各得其所，政出诸侯则徴发之烦供亿之困，侵伐之暴，唯小国偏受其害，所以睠懐宗周为独切也。战国时房，喜谓韩王曰：大国恶有天子，而小国利之，以此二诗验之，其理益明，贾谊欲众建诸侯而少其力，虽其言畧而不精，亦可谓少知治体矣。
曹
朱子曰：曹国名其地，在禹贡兖州陶丘之北，雷夏荷泽之野，周武王以封其弟振铎，今之曹州，即其地也，今按：曹伯爵，非大国也，犹録其诗，滕、薛、邾、杞、皆当时诸侯防盟之国，与曹密迩，又孔子所尝徃来之地，岂无一诗可録而并其国，名无之，岂非诗有散逸邪？
蜉蝣
经防曰：国君餙其衣服，而无德以居之，诗人以其浮华易悴，如蜉蝣之，朝生暮死，故忧之，而作此诗，欲其从己而相与论道，为久长之计也。
蜉蝣之羽，【，兴也，】衣裳楚楚，心之忧矣，于我归处，【兴意】。
蜉蝣畧渠也似蛣蜣，身狭而长，角黄黒色生粪土中，朝生暮死，楚楚犹言济楚谓其羽之美也，上衣下裳，人君之盛服以蜉蝣，为喻而起，兴盖薄之矣。
○蜉蝣之翼，【，兴也，】采采衣服，心之忧矣，于我归息，【兴意，】采采华饰也。
○蜉蝣掘阅【兴也，】麻衣如雪，心之忧矣，于我归说，【兴意】○，【说音税】。
掘阅者，蜉蝣土中所生，掘地而出，其文采，即有可见也。管子曰：掘阅得玉，盖当时常谈如此，麻衣麻布为之，如雪言其色白而鲜防也，郑氏以麻衣为深衣，诸侯之礼，朝朝服，夕深衣，孔氏疏之，则曰麻衣，纯用布而色白，如雪者，惟深衣为然。
蜉蝣三章章四句
候人
经防曰：曹之贤者，因其君进用小人而逺君子故作此诗以讽之也。
彼候人兮，何戈与祋？彼其之子，三百，赤芾【赋也，】○【何？上声后，凡负荷之何？并同】。
候人道路，送迎賔客者，盖役属非指其官也，何与荷同担，掲也，戈见秦无衣，祋殳也，见卫伯兮各字义，皆短兵赤芾，详见车攻字义，当时盖有以候人为大夫，而与于三百，赤芾之中者，故举以为言，彼其之子，即指此人非泛指三百人也，然曹之赤芾者有三百人，则亦见其王制隳，而小人众矣，晋文公入曹，数其不用僖负覊而乗轩者三百人，其谓是欤？
○维鹈在梁，不濡其翼。【，兴也，】彼其之子，不称其服，【兴意】○，【称去声，后凡取能胜之义者，并同】。
鹈鹕也，俗名淘河，好羣飞入水食鱼，欧阳氏曰：鹈当居泥水中，以自求鱼而食，今乃邈然髙处鱼梁之上，窃人之鱼，以食而得，不濡其翼。咮，如彼小人，窃禄于髙位而不称其服也。
○维鹈在梁，不濡其咮，【兴也，】彼其之子，不遂其媾，【兴意】咮，喙，遂，顺也，媾遇谓恩遇也。
○荟兮蔚兮，南山朝隮，婉兮娈兮，季女斯饥，【比也，】。
荟蔚，草木茂盛也，隮云升也，南山云气朝升，则草木之茂，盛益隂晦矣此以喻小人，众多而暗昧，日进也，婉娈，说见齐甫田，季女少女也，既少而美，宜为人所取矣，今不妄从人，而不免于饥，亦犹君子守道，见弃而至于贫贱也，故以为比。
候人四章章四句
鸤鸠
经防曰：此羙其君徳之足以正人也，观正是四国一语，则似称羙天子之辞意，曹风不宜有此耳。
鸤鸠在桑，其子七兮【兴也，】淑人君子，其仪一兮，其仪一兮，心如结兮，【兴意】。
鸤鸠秸鞠也，亦名戴胜，即今布谷，详见鹊巢，字义饲，子朝从上下，暮从下上，故以起兴则淑人君子，当以能亲民而天下皆得其平者言之仪，即心之裁制，义之发见者，大学藏身之恕是也。一则其心固结而不散，故曰如结。
○鸤鸠在桑，其子在梅【兴也，】淑人君子，其带伊丝，其带伊丝，其弁伊骐，【兴意】。
带大带，有杂色饰焉，弁色如青黒之马，故以骐为名，详见淇奥，字义，此言正衣冠，尊瞻视，见其心之所存者一而威仪之不忒，足以起人敬也。
○鸤鸠在桑，其子在棘【兴也，】淑人君子，其仪不忒，其仪不忒，正是四国。【兴意】。
棘小枣，忒差也，仪不忒本上，心之一者，而言正四国，则化及于天下矣。
○鸤鸠在桑，其子在榛【兴也，】淑人君子，正是国人，正是国人胡不万年，【兴意】。
四国之化，本于国人，故复推本言之，国人观感则皆柷，其寿考矣。○鸤鸠常在桑，其子每章异木子自飞去，母常不移，从一以俟之，则彼此不相失也。
鸤鸠四章章六句
下泉
经防曰：周室既衰，王纲废坠徳泽不及于民，民方忾念頼，郇伯能劳之，故诗人美之而作此诗也。
冽彼下泉，浸彼苞稂。【，兴也，】忾我寤叹，念彼周京，【兴意】。
冽寒也，下泉，泉下流者也，苞草丛生，也稂童梁莠属也，忾叹息声，周京天子所居也，先王盛时，民勤农业，则引泉上流以灌禾黍，今田野荒芜，无复有良苖者，而冽泉在下，惟浸苞稂，萧蓍而已，下泉，寒无生意，而草皆病焉，以比民之憔悴于虐政，而因以起兴也，所以忾叹，而念周京者良，欲其留意于恤民耳。
○冽彼下泉，浸彼苞萧。【，兴也，】忾我寤叹，念彼京周，【兴意，】萧蒿属萩蒿也，京周犹周京也。
○冽彼下泉，浸彼苞蓍，【，兴也，】忾我寤叹，念彼京师，【兴意，】蓍亦蒿属，即筮草也。
○芃芃黍苖隂雨膏之【兴也，】四国有王，郇伯劳之，【兴意】○，【劳去声，后凡慰劳之，劳并同】。
郇虽文王之子所封而郇伯，则其后也；故郑氏谓其为文王子而集传，则改为文王之后，亦不知其为何时人矣！郇伯为州牧，治诸侯能行仁政，使民得尽力于农亩，故隂雨所膏者黍，苖而芃芃，然生意之盛，以比民之得苏息，而因以起兴也，盖王者之不作久矣，四国所以被周之泽，而有王者，实由郇伯能劳来我耳，旧说以郇伯为先王盛时州伯，诗人追言之而伤，今之不然，此狃于小序，曹人疾共公之说，而不知其不足据也。夫共公，鲁僖公时人也，东迁之后，周之人望已絶谁复有念？周京之怜恤者乎？故郇伯者必非文；武，成，康时人，而此诗之作，其亦在幽，厉之间欤？当幽厉之间，而得州牧，如郇伯者，宁非人心之所共，爱慕者乎？
下泉四章章四句
诗説解頥正释卷十三
钦定四库全书
诗说解頥正释卷十四   明 季本 撰
豳
豳，孟子作邠，唐开元间，改豳州为邠州，今属西安府，朱子曰：豳，国名，在禹贡雍州岐山之北原隰之野，虞夏之际，弃为后稷，而封于邰，及夏之衰，弃稷不务，弃子不窟，失其官守，而自窜于戎，狄之间，不窟生鞠，陶鞠陶生公刘能复脩后稷之业，民以富实，乃相土地之宜，而立国于豳之谷焉，十世而大王徙居岐山之阳，十二世而文王始受天命，十三世而武王遂为天子，武王崩，成王立，年防不能涖阼，周公旦以冢宰摄政，乃述后稷，公刘之化，作诗一篇，以戒成王谓之豳风，夫豳文武以前之国也，不列于周，召之南，其诗冝为周公在成王时所述，别为一类，但特以豳名，则必举一国所存之风，而録之当不止，七月一篇而已，窃意笃公刘，丰年载芟诸篇，皆为豳诗，先儒亦多以为然，惟公刘则以为召康公所作，恐周公述豳风，不宜遗此，迁豳之始事也，但其中有为祭祀而作者，则豳之颂也，有为劝戒而作者，则豳之雅也，本有雅颂，而并目为风，则所重在备，一国之风矣。周礼籥章云：凡国祈年于田祖，吹豳雅击土鼓，以乐田畯，祭蜡吹豳颂，击土鼓，以息老物，但言豳雅豳颂，而不言豳风，故程大昌遂以此为诗，有二南雅颂，而无风之证，然籥章上言：逆暑迎寒，皆曰：击土鼓，而吹豳诗，则不知所谓，豳诗者何所指邪？窃意周太师采诗之时，于列国之风，必并其雅，颂而名之，此亦采陈国风之通例也。而谓诗本无风可乎？郑氏以七月一篇，自具三体分析，殆及公子同归，以上为豳风，以介眉寿以上为豳雅，万寿无疆以上为豳颂，则穿凿甚矣，至于鸱鸮以后，皆周公事也，亦混为豳风，而所谓豳雅豳颂者反有遗焉，盖不止公刘丰年载芟，三章而已，则七月一诗，既以戒成王而作，则为正论，虽附于雅可也，而何必特列一国邪？豳非时王所采之风，特列于诸国之后，亦犹商颂非时王之颂，而列于鲁颂之后也欤？○旧说以不窟为稷子，非也，详辩于公刘篇下。
七月
经防曰：豳人以农桑为业，以忠爱为心，故作此诗以自序，其勤力，诚心之事也，旧说以为周公遭变，而陈王业之艰难，盖陈其言以告成王云耳，非谓此诗为周公作也，若特作此诗，则告君之正言，宜为大雅而安可列于风邪，惟其豳人所自作，故其序月，皆以夏正。
七月流火，九月授衣，一之日觱发，二之日栗烈，无衣无褐，何以卒嵗三之日于耜，四之日举趾，同我妇子，馌彼南亩，田畯至，喜【赋也，】。
七月建申之月也，一之日建子之月也，或言日或言月者日主，阳月主隂故子丑寅夘辰巳六阳辰，皆以日言午，未：申，酉戌亥六隂辰皆以月言交互成文，而天时之始，子夏正之始，寅具可见矣。余见后四月秀葽，字义火，大火，心星也，以六月之昏，加于地之南方，至七月之昏，则下而西流矣。见豳人之虑，寒豫于暑退之月也，至九月霜降，始寒而蚕绩之功亦成，乃授人以衣，而使御寒也，觱发风寒也，栗烈无风而气寒也，褐毛布贱者之服也嵗与后章十月改嵗之嵗同嵗始于子而终于亥，妇功以成衣，为终一嵗之事故十月即为卒嵗不必主寒，退言而至，夏正之寅月，然后为改嵗也耜田噐所以起土于耜，言徃脩田噐也，举趾举足趾而耕也，我家长自我也，馌饷田也，田畯，田大夫劝农之官，谓之司穑，即穑夫也，家长与其妇若子，馌于南亩，所以田畯，见其勤而喜之，此章前段言治，衣先事之虑，见其以衣为急也，后段言治田同出之勤，见其以食为急也，农事惟此数言已尽，大意，故后章申言之说，但以急于民事，及农隙，庆劳为义，而于女工，则此章未备，下章始详言之。
○七月流火，九月授衣，春日载阳，有鸣仓庚，女执懿筐，遵彼防行，爰求柔桑，春日迟迟，采蘩祁祁，女心伤悲，殆及公子同归【赋也，】。
载郑氏训，则诸家多从之，而集传以为始，其义异也，仓庚鸣时将蚕之候也；懿，筐，筐之羙者也防行小径避人，通行之路也，蘩所以生蚕，今人洗蚕种尚用之，蚕之新出者，女执懿筐，而求穉桑以饲之，蚕之未出者，女则采蘩，以洗之，令其易出祁祁，或以为众多，或以为舒缓集传，每从众多之说，窃意训舒迟者为长，伤悲者治蚕，为昏嫁之备，所以衣其夫，恐公子来亲迎，时将别离父母，与之同归，故因蚕事之始，而即有所伤，感也，古者公子娶于国中，而贵家大族，连姻公室者，无不力于蚕务，故云：然言公子特举其贵者耳，其余齐民，皆可类推矣。未嫁而即以衣夫为念，见女心之専一而当时父母所以教其女者，亦惟此而已。
○七月流火，八月萑苇，蚕月条桑，取彼斧斨，以伐逺扬猗彼女桑，七月鸣鵙，八月载绩，载载黄，我朱孔阳，为公子裳【赋也，】。
萑苇，详见硕人，字义萑苇，以八月成而预收蓄之，以为曲薄也，蚕月，治蚕之月也，临川王氏曰：治蚕非一月，故不指言，某月华谷严氏曰：桑之髙大者其枝条逺而扬起人手所不能及，故取斧斨，以伐其条，然后就地，采其叶而弃其条，所谓条桑也，桑性伐而始茂，故条桑女桑，乃桑之低，小者猗倚也，倚取之，不斩其条，但就以采其叶也，上章柔桑，乃桑叶之嫩者，嫩叶始生未多，故以筐求之，养新出之蚕耳，蚕有新出者，又有未出者，故同采蘩言之，皆言蚕事之始也，此章女桑，乃桑树之小者，大树既条，取之小树，又倚取之，蚕已大食，故桑之大小，取之无遗，盖言蚕事之成也，鵙伯劳也，绩缉也，谓绩麻也，阳明也，集传云：蚕事既备，又于鸣鵙之后，麻熟可绩之时，则绩其麻以为布，而凡此蚕绩之所成者皆染之，或或黄，而其朱者尤为鲜明，皆以为公子之裳也，今按为公子裳，本殆及公子同归而言，即所谓昏嫁之备，衣其夫者也，若诸侯，则夫人亲蚕以供之，不必以此为供上而托言公子也，此上二章，皆言蚕绩之事，以终首章，前段无衣之意。
○四月秀葽，五月鸣蜩，八月其获，十月陨萚，一之日于貉，取彼狐狸，为公子裘，二之日，其同载纉武功，言私其豵，献豜于公【赋也，】。
获谓禾之早者可收也，言其则非尽然之辞，陨落也，落叶谓之萚，郑氏曰：秀葽也，鸣蜩也，其获也，陨萚也，四者，皆物成而将寒之候，物成自秀葽始，今按西北地寒，非狐貉之厚，不可以居，而其民当取狐狸之皮，以为裘，故先言气候之将寒，以起之也。貉，似狐善睡，其子名貆，貉贱故礼，但言狐裘于貉，徃抟貉也，盖一之日，农工已毕，而民间私取狐狸之皮，为公子裘，与上章为公子裳，义同以女功言也，既为公子裳，又为公子裘，可见当时连姻公室者，其遣嫁之，衣服亦甚备，而皆民力之所自致矣，同者，国之大狩也，说见大叔于田，纉习而继之也，本为讲武而狩，故曰纉武功也；豵兽之小者，豜兽之大者，非豕也，详见驺虞字义，及还，因讲武，而以所得之兽，小者则私之而大者，则献于公，以寓尊君亲上之义焉，盖豵与豜皆有皮，可以为冠，屦而有毛，可以为褐，备褐则又足以御贱者之寒也，此章专言狩猎，以终首章，前段无褐之意。
○五月斯螽动股，六月，莎鸡振羽，七月在野，八月在宇，九月在户，十月蟋蟀，入我牀下，穹窒熏防塞向墐户，嗟我妇子，曰：为改入此室，处【赋也，】。
动股始跃，而以股鸣也，振羽能飞，而以趐鸣也，宇屋之四垂，谓檐下也，在野在宇，在户从逺而至于近也，入我牀下，自外而入于内也，暑则在外，寒则依人，此见蟋蟀之知寒也，穹空之也，窒塞也，谓室中为土所堆，塞处空之，使可居也，熏防使之出而不能存也，向者北出牗也，北牗通风故塞之，墐也，户荜户也，庶人以荆竹织之，谓之荜户，亦以通风故墐之，嗟闵叹之，辞改嵗谓嵗事毕而不必出冐大寒也，此章以物类感寒气之至而闵妇子终嵗之勤故因其事毕而处之密室，以息其劳，盖终上章御寒之意，而见其有慈防之心也。
○六月食鬰及薁，七月，亨葵及菽，八月剥枣，十月获稻，为此春酒，以介眉寿，七月食，八月断壶，九月，叔苴采荼薪，樗食我，农夫【赋也，】○【断音短，食我之食，音嗣后，凡此类并同】。
剥落谓击而落之也。介，助也，眉寿者，年老有毫眉秀出也，鬰薁葵菽枣，其品稍嘉，老者之时食也，至于十月获稻，则酿为春酒以养和，而眉寿有所助矣，荼常蔬，壶樗贱物，苴亦麤食，在田则食断，壶既叔苴，则采荼薪樗以供食，而农夫有所资矣，稻与苴皆可食，而精麤异稻，言于眉寿，苴言于农夫长，少贵贱之节也，此章见养老恤农之意。
○九月，筑场圃，十月纳禾稼，黍稷重穋，禾麻菽麦，嗟我农夫，我稼既同，上入执宫功，昼尔于茅，宵尔索绹，亟其乗屋其始播百谷【赋也，】。
宫者合院之内，以所居五亩之宅言也，自田而上，故曰：上入于茅，徃取茅也，索绳也，绹绞也言绞索也乗升也旧说以执宫功，为执公室之役，则公宫，必不以茅，盖以索缚也而索绹，以宵，亦非经始，勿亟之义，且古者用民之力嵗不过三日，其制有常，必不久役也，何妨于播谷，而曰亟乗屋乎若以治二亩半，在邑之宅，则其制乃先儒之所妄，分已辩于读礼疑图卷一五亩宅图下矣，此因上章治田，为养生所资而言，所以民俗自相警戒，不待督责，而急于治屋者，盖恐来春将复始，播百谷，以预计出田之蚤也乗屋但以茅盖屋，而绞索以缚之，为终计耳，与前章冬月塞，向墐户而入，处于室者，自不相妨也。
○，二之日凿氷冲冲，三之日纳于凌隂四之日其蚤，献羔祭韭，九月肃霜，十月涤场，朋酒斯飨，曰杀羔羊，跻彼公堂，称彼兕觥，万寿无疆【赋也，】○【，凌力证反】。
凿氷取氷于山，以氷在穷谷则坚也，冲冲凿深貎凌隂氷室也蚤旦朝也，韭菜名，涤扫荡也，公堂君之堂也，称举也，疆竞也，此章言豳，君有志于民，故以爕调为事，而以用氷节，阳气之过，故天时得正气复严凝而九月肃霜也，时和年丰，至于十月则嵗功成而涤场矣，于是蜡祭鬼神而党正，属民以饮于乡，乡大夫之与饮者，饮毕则升公堂称兕觥，以祝寿，如今乡饮之谢恩，然盖非大夫不可以言升公堂，见君以民乐为乐，而人亦以其乐乐君也。
七月八章章十一句
此诗所重在于衣食，衣食足而后知礼义，其敬老慈防，尊君爱民之意，蔼然忠厚之风，礼义之俗成，而人心悦矣，周之王业，不基于此欤？
鸱鸮
经防曰：周公以管，蔡流言之，故作此诗以贻成王，此说本于书之金縢，谁能易之？但金縢之书，亦有错简，故旧说皆以此诗作于管蔡，既诛之后，殊不知管，蔡既诛，何必复作此诗邪？愚于书文已畧叙正辩见说理，防编卷十书论下，今以此诗言于管蔡，未诛之前，然后成王有所感动，而周公得以致辟于罪人耳，然以殷畔者，孟子専言管叔则管叔者，罪之首也，诗意当有所归重焉，此周公告成王之诗，宜当为大雅也。
鸱鸮鸱鸮，既取我子，无毁我室，恩斯勤，斯鬻子之闵斯【，比也】。
鸱鸮，详见墓门，字义本，恶鸟攫鸟子而食者也，室鸟自名其巢也，鬻与育同，养也，此诗为管叔而作，则鸱鸮当比，管叔子当指百姓恩斯勤，斯言忠爱，勤劳王室也，惟其忠勤，所以闵百姓而养育之也。
○迨天之未隂雨彻彼桑土，绸缪牖户，今女下民，或敢侮予【比也，】○【，土音杜】。
彻，取也，土韩诗作杜方言，谓根为杜牖，巢之通气，户其出入处也，绸缪牖户，正是爱防百姓处，盖言预备国家之意。
○予手拮据，予所捋荼，予所蓄租，予口卒瘏，曰予未有室家，【比也，】。
拮持据拘谓，以手拘持草也，捋采取之也。荼，萑苕，盖茅穗之类，可借巢者也，蓄积租聚，卒尽瘏病也，室家巢也，此章言己勤劳，作室之意。
○予羽谯谯，予尾翛翛，予室翘翘，风雨所漂摇，予维音哓哓【比也，】。
谯谯杀也，翛翛敝也，翘翘危也，哓哓呌呼也，此章言所以作诗哀鸣之意。
鸱鸮四章章五句
集传觧文义大抵得之所不同者以鸱鸮，比武庚以子指管蔡耳。
东山
经防曰：周公劳东征之归，士而序其在途，及归家之情也，劳归士而为之道，其情似亦当为王风耳。
我徂东山，慆慆不归，我来自东，零雨，其蒙我东，曰：归，我心西悲，制彼裳衣，勿士行枚，蜎蜎者蠋，烝在桑野，敦彼独宿，亦在车下【，赋也，】○【，敦都囬反，后章同】。
篇内，凡言我者，皆托以征夫，言东山即鲁之东山，鲁盖古之奄国，书所谓王来自奄，即东征而归之事也，慆慆如水，下流而不返也，零落也，蒙细雨貎曰归，犹云言归，西西周也，裳衣者，平居之衣，士与事同，谓事其事也，行阵也，枚如箸，衘之有繣，结项中以止语也，周公之东征，未尝用兵事，战特经畧及三年而后归耳！详见说理防，编卷十书论下久而不归，归而遇雨，在途以雨为苦，见其时之愁惨也，大抵军士思家之情，在久住之处，犹或可忍，归心，已动而未至，则其情尤切，故东归矣，而复言西悲也，制裳衣以征役，久而衣破敝，欲更制之，而自令勿复从事于行枚也。烝，升也自野而上升于桑也，桑野在途所经见，其为蠋所升，则在家蚕桑，必已废业，可知敦者，独处不移之貎，独宿车下，言尚未归也，古者用车止则为营卫，故士卒宿于车下，身在外，则不能治桑野之桑矣，此言其在途思归之切也。
○我徂东山，慆慆不归，我来自东，零雨，其蒙果羸之实，亦施于宇，伊威在室，蟏蛸在户，町畽鹿场，熠燿宵行，不可畏也，伊可懐也【赋也】。
首章四句，言其徃来之劳，在外之久，故每章重言，见其感念之深也？果臝括楼也，以夏正六月华，七月实，九月熟，施延也，蔓生，故延施宇下也，伊威壁间，瓮底所生，小虫也，一名鼠妇，室无人扫则有之，蟏蛸小蜘蛛，长脚者也，一名蟢子户，无人出入，则有之，町畽庐傍畦垅也，无人治之，故鹿以为也，熠燿明闪烁，貎宵行，虫名如萤，夜行喉下有光，旧说以熠燿，即萤宵行，为夜飞，但熠燿与下章熠燿，其羽相戾，故从董氏之说以宵行，为似萤之虫，而以熠燿如下章之云：然后于义为顺也，言室庐荒废，虽若可畏，而不能已，于懐思也华谷严氏以此言归，士无室家，而以末章所谓其新者当之，则凿矣，盖虽有妻室在家，而或有不尽扫除之屋耳。
○我徂东山，慆慆不归，我来自东，零雨其蒙，鹳鸣于垤，妇叹于室，洒扫穹窒，我征聿至，有敦爪苦，烝在栗薪，自我不见于今，三年【赋也，】。
鹳水鸟头无丹，项无乌带，似鹤不善唳，但以喙相击，而鸣垤蚁，塜也将隂雨则穴处者先知，故蚁出垤而鹳就食之，遂鸣于其上也，将雨则恐行人不易至，故妇以为叹也。洒扫洒地，而扫穹窒，说见七月，皆以待夫之至也，我征征夫自我也，聿至，谓忽然而至，足以慰妇之思也，苦苦也，人所不取，故敦然独存，栗薪者周土宜，栗民家多种之而为苦，升上者所蔓栗，亦成薪矣，盖言其初归感叹之情也，金縢称周公居东者二年，此云三年者通徃来在途之数而言耳。
○我徂东山，慆慆不归，我来自东，零雨其蒙，仓庚于飞，熠燿其羽，之子于归，皇驳其马，亲结其缡，九十其仪，其新孔嘉，其旧如之何？【赋也】。
马色有白处，有黄处者，曰皇马色，有駵处，有白处者曰驳駵，赤色也。缡，妇人帨巾也，九其仪十，其仪，言仪之多也，仓庚飞而羽，熠燿昬姻之时也，当此时女于归者，其新孔嘉，但以起旧日之室家相见，亦宜脩新昏之乐耳，非必以新为归士之未有室家者也，其旧如何？本上章妇叹于室而言，此则言其归家，遂愿之情也，以此慰劳，见在上者之能体其意矣。
东山四章章十二句
破斧
经防曰：此东征之士，称美周公之诗也，集传谓其答前篇周公劳己之勤，则若出于有意而不见，人心之自然矣，自此以下四章皆当为王风。
既破我斧，又缺我斨，周公东征，四国是皇，哀我人斯，亦孔之将【赋也，】。
斧斨，详见七月字，义易旅卦，注斧所以除荆棘，四国四方之国，毛氏以为管蔡商奄者，非也，就如其说，亦不当以奄列其间，盖其时奄已封鲁，非叛国也，而四国之叛者，实商与管，蔡霍耳，皇齐诗作匡正也，将大也。
○既破我斧，又缺我锜，周公东征，四国是吪，哀我人斯，亦孔之嘉【，赋也】。
锜凿属吪化也化之而不杀也
○既破我斧，又缺我銶，周公东征，四国是道，哀我人斯，亦孔之休【赋也，】。
銶木属遒，聚也。言不使离散失所也，休言，天下和平也○华谷严氏，曰：诗人言兵，噐必曰弓矢干戈矛，防无专言斧斨，锜銶者斧，虽兵噐所用，而与斨并言，乃豳民所用，以采桑者，又锜为凿属，銶为木属，以类言之，知皆非兵噐矣，周公奉王命以讨罪，有征无战，四国闻王师之至，即穷蹙自守，周公又迟之，三年不为急攻之计，故未尝从事于战阵，惟行师有除道，樵苏之事，斧斨之，用为多歴时之久，则必破，故言但能破我之斧缺，我之斨而已，其兵噐元无损也，盖周公东征，惟四国是正而已，征者，正也，各欲正己也，焉用战？彼虽自外于周，周公一视同仁均为我民不忿疾之，乃哀矜之，周公之徳如天地之无不覆载，岂不大哉！今按周公之东征，期以抚安其地，从征之人，必少虽有兵，噐亦不用，而所用以除道，樵苏者惟斧斨，锜銶而已，华谷之言，可谓深得周公之意矣。
破斧三章章六句
伐柯
经防曰：成王能觧流言之疑，信用周公，而东方頼以安靖，故东人喜之，而作是诗也。
伐柯如何？匪斧不克，取妻如何？匪媒不得，【比也？】：
伐柯用斧，以为东方，徂征之比也。得妻用媒，以为金縢，解疑之比也。君之于臣，犹夫之于妻，故托妻为言。
○伐柯伐柯，其则不逺我遘之子，豆有践，【比也，】。
遘，遇也，因媒得妻，故以遇言之子，即指妻也，践行列也，妻主中馈，故以豆，言此以比周公，征东，不假兵威，而能绥之以徳，盖以身为本，故曰其则不逺也俎豆之事则尝闻之，即豆，有践之意，惟如此，然后能折冲樽俎也，盖疑先释而后志，得行矣。
伐柯二章章四句
九罭
经防曰：周公征东将归，而东人愿留之，故作此诗，周公之归，事毕而归，非成王迎之也，成王之迎不在东征之后，辩见说理，防编卷十书论下。
九罭之鱼，鳟鲂【兴也，】我觏之子，衮衣绣裳，【兴意】。
九罭九囊之网也，鳟似鲤，而鳞细眼赤，鲂说见汝坟，九罭常网，非大网也，鳟鲂常鱼，非大鱼也，但以九罭所遇者惟鳟鲂，兴，我之所遇，则衮衣绣裳之，周公见网罗豪杰，得如周公者，乃大网也，此言周公不易得之意。
○鸿飞遵渚，【兴也，】公归无所，于女信处，【兴意】。
遵循也，再宿曰：信渚鸿所居，飞则不定也，故得至此，地信处。
○鸿飞遵陆，【，兴也，】公归，不复于女，信宿，【兴意】。
髙平曰：陆陆鸿北向，则归而不复矣。言周公既归，则留王室，而不复来东也。
○是以有衮衣兮，无以我公归兮，无使我心悲兮【赋也，】承上二章言，周公信处，信宿于此，是以东方有此，服衮衣之人，愿其且留而无遽归，故惜其去，而心悲也。
九罭四章一章四句三章章三句
狼防
经防曰：周公遭流言之谤，成王之疑未解，而公处之，不失其常，故诗人美之而作此诗也。
狼防其胡，载防其尾，【，兴也，】公孙硕肤，赤舄几几，【兴意】○，【孙去声，后凡孙顺之孙并同】。
防躐也，胡颔下悬肉也防一作踬，跲也，狼胡垂尾，长食满腹，则势重而行相碍，孙委曲柔顺之意，硕肤，指其功业之大而言也。几几安重也，盖不动声色之意。
○狼防其尾，载防其胡，【，兴也，】公孙硕肤，徳音不瑕【兴意，】瑕疵也徳音不瑕永终誉也，○华谷，严氏曰：狼猛徤之兽，平时不至防，防其尾者，虽项下垂，胡若在平地，亦无防之之理，防胡防尾者，谓其落机穽之时，进退求脱，不能也，今按狼之防，防不必以其落机穽，时言盖因腹满而有防，防耳防于前，则必却而顿后防于后，则必进而躐前观其间，加一载字，义当如此。
狼防三章章四句
诗说解頥正释卷十四
钦定四库全书
诗说解頥正释卷十五   明 季本 撰
雅
雅者，正也，面相告语之正论也，谓之小雅；乃父子兄弟朋友夫妇之正论，谓之大雅，则朝廷君臣之正论，故用之朝防用之，燕飨用之，赠送用之慰劳，各有攸宜，而非若风之可以随所用也，但雅中有讥刺之诗，如正月小旻巧言大东北山，青蝇桑柔，召旻之类，皆讽辞也，但以其为臣僚直言时政，故不属于风而为雅耳，详见緫论六义下。
小雅
诸篇有他诗杂入者说见本篇
鹿鸣
经防曰此朝廷燕羣臣之乐歌当为大雅
鹿鸣，食野之苹，【兴也，】我有嘉賔，鼓瑟吹笙，吹笙鼓簧，承筐是将，人之好我，示我周行，【兴意】。
低下，声苹藾蒿也，青色，白茎如筋，始生香可食，陆生之革，非水中之萍也，我主人也，嘉賔指羣臣琴瑟，协比歌声，升歌也，吹笙，合堂下之乐也，仪礼有歌有笙，古者作乐，必歌吹间作，详见緫论诗，乐下承下载上之义，程子所谓承以借之，是也，筐篚，属承物之筐，谓之承筐，将奉也，周行，详见卷耳，字义乡射，记曰：古者于旅也语，此正燕礼也，安成刘氏曰：燕饮至旅酬，正礼已终，然后言语，以尽嘉賔之忠告而明大道也，燕飨食饮礼，各有分别，详见彤弓字义。
○鹿鸣，食野之蒿，【兴也，】我有嘉賔，徳音孔昭视民不恌，君子是则是效，我有防酒，嘉賔式燕以敖，【兴意】。
蒿即青蒿，详见蓼莪，字义徳音即上章，所谓示我周行也，言甚昭明，盖本于徳者如是视与示同恌薄也，君子指在位之善类，燕谓燕饮敖者，不拘束之，意欲其势分，两忘而乐，告以道也。
○鹿鸣，食野之芩。【，兴也，】我有嘉，賔鼓瑟鼔琴鼔瑟鼔琴和乐且湛，我有防酒，以燕乐嘉賔之心，【兴意】○【，乐音洛。湛，音躭，后凡言湛乐，并同】。
芩草也，茎如钗股，叶如竹，蔓生泽中，下地咸处，牛马亦喜食之，湛乐之甚也？燕乐其心，则情相洽，华阳，范氏曰：非止养其体娱，其外而已，所以乐其心也，○鹿本山林之性，在野以食，非可覊縻者如贤者，隠处山林非人君所能屈致，故三章皆以鹿之，在野者起兴，此非语他国使臣之辞也，后二章皆言防酒可以见其为燕礼，而其燕为燕羣臣矣。
鹿鸣三章章八句
鹿鸣旧与四牡皇皇者华同用亦详见诗乐下
四牡
经防曰：周之征夫劳于王事，不得归，而思其父母，故作此诗也，父母之思，不能不怨而不敢废王事，怨而不怒矣，大畧与北山相似，而实不同，北山则直言以讥切时事，宜为小雅，此则讽言以道逹私情，有似王风耳，然本衰世之情，但说诗者，惑于小序，文武天保以上治内，采以下治外之说，故以鹿鸣四牡皇华诸篇，皆为文王时诗，虽于义本有不通，亦必强为之觧，而不知秦火之后，篇章散乱，今时所存之序，多紊旧经，岂可慿以为世次之，先后哉！集传谓旧说诗之时，世皆不足信，正此类也。惟玩其辞，以求其意，斯得之矣。
四牡騑騑，周道倭迟，岂不懐归王事靡盬，我心伤悲，【赋也，】周道大路也，倭迟廻逺之貎盬说见鸨羽，王事靡盬，言所以不得归也，伤悲者，以不得归为悲也，以起下章，不遑将父母之意。
○四牡騑騑，啴啴骆马，岂不懐归王事靡盬，不遑启处，【赋也】。
启跪处居也，古者席地跪则双膝，着地而耸身，居则双膝着地，而坐下也，此申言在，不得休息，而无暇念父母之意。
○翩翩者鵻，载飞载下，集于苞栩，【兴也，】王事靡盬，不遑将父，【兴意】。
翩翩斜飞下，止貎鵻鸟，短尾之名，谓鹁鸠也，一名鳻鸠，即左氏祝鸠性最孝，故以起兴苞栩，说见鸨羽，言鸠飞亦有下止集木之时，而人不能也，将举也，犹言题起也。
○翩翩者鵻，载飞载止，集于苞杞。【，兴也，】王事靡盬，不遑将母，【兴意】。
杞枸檵即今枸杞
○驾彼四骆，载骤骎骎，岂不懐归，是用作歌，将母来谂【赋也，】。
骆最耐劳，驾耐劳之，四骆而骎骎疾走，见其不能下止也，如此，则无归期而念母之情，岂能遏乎？谂，告也；举母作歌，而以告于人，庻防观风者采之，其情可逹于上耳，母之育子尤为劬劳，而在家念子之情，为恳切，故承上章将母，而特以母言之作歌，谓思母者，实作此歌也，岂可以为在上者逆探之辞哉！
四牡五章章五句
旧说以此诗与鹿鸣皇皇者华，俱为上下通用之乐，歌意必有借此诗以劳使臣者，而后遂混为他用耳。
皇皇者华
经防曰此天子遣使臣之诗当为大雅
皇皇者华，于彼原隰，【，兴也，】駪駪征夫，每懐靡及【兴意】。
皇皇光盛，貎华草木之华也，駪駪行在先，貎征夫指使臣之将行者，每懐靡及言当常思其有不及，不可自以为足也，原隰，而有皇皇之华，犹使臣将命，而光华之，及于下国也，奉使而常懐不及之心，则必能咨众谋矣，如是而后可为，有光华也。
○我马维驹，六辔如濡，载驰载驱，周爰咨诹【，赋也】。
濡润也周徧也咨访也
○我马维骐，六辔如丝，载驰载驱，周爰咨谋【，赋也】。
如丝言柔也
○我马维骆，六辔沃若，载驰载驱，周爰咨度【，赋也，】○【度，徒洛反后，凡谋度之，度并同】。
沃亦润意
○我马维骃，六辔既均，载驰载驱，周爰咨询【，赋也】。
骃马之隂白杂毛者也，均调也，○诹谋度，询皆谋度之意，因各章协韵而异其文耳，无所别也。周于访问，无所不尽其谋，可以见其每懐靡及矣，程子曰：咨访使臣之大务，华阳，范氏曰：王者遣使于四方，教以咨诹善道，将以广聦明也。
皇皇者华五章章四句
诗歌之用说见鹿鸣
常棣
经防曰：此诗盖周公所作，用以为兄弟相燕饮者之乐，歌虽不専，为管，蔡之乱，然因管蔡而有感于中者亦深矣，左传载富辰之言多失，圣人之意，不足据也。
常棣之华，鄂不韡韡【兴也，】凡今之人，莫如兄弟，【兴意】。
常棣，棣也，子如樱桃，可食，鄂与蕚同，华之趺也，韡韡盛而有力之貎，其字从韦则有坚韧之义焉，常棣以蕚承华，相依甚力，犹兄弟亲情之固也，故以起兴言，兄弟最亲，而情当固也。
○死防之威，兄弟孔懐原隰裒矣，兄弟求矣，【赋也】。
威畏也，谓其遭死防之变，事之最可畏，避者惟兄弟，则其心系于懐而相恤也。裒，聚也，谓治而裒聚于隰原之材，亦惟兄弟能为之营求耳，此章言兄弟之恤，其有防者如此，非有亲亲之至情，而能然乎？
○令在原【兴也，】兄弟急难，每有良朋，况也，永叹【兴意】○，【令平声，后脊令同，难，去声，后凡患难之难并同】。
令行，则摇于在原时见之，首尾相应，兄弟之急难而相应者亦如此，故以起兴每犹凡也，况与怳同言，朋友情虽怆怳，亦但长叹而已，难即死，防之事，盖承上章之意，而申言之，见他人不如兄弟之亲也。
○兄弟防于墙外御其务，每有良朋，烝也，无戎【赋也，】○【务当作侮】。
防闘狼也，御禁止也，务左传作侮谓外患也，上章急难，以家祸言也，此章御侮，以外患言也，烝众戎助也，兄弟急难，以其素相睦者言也，曰防墙，则有隙矣，然外患则必相卹，见其亲亲之本心，而小忿不能夺也，朋友虽众，亦不能与，以申上章，良朋永叹之意。
○防乱既平，既安且宁，虽有兄弟，不如友生【赋也，】。
防死防也乱外侮也，宁安之定也防乱而朋友，不如兄弟，盖亲疎之等自有不同，而缓急之事，亦有非朋友所能与者，未可尽以为朋友之薄也，及事平，而视兄弟，不如友生，则失亲亲之本心，而以他人为亲矣。
○傧尔，豆饮酒之饫，兄弟既具，和乐，且孺【赋也，】。
傧陈饫餍也，孺亲慕之意，如小儿之慕，父母也，言设殽具酒，以饫兄弟，所以笃亲亲之恩也，见兄弟有不具，则无与共享其乐矣。
○妻子好合，如鼓瑟琴，兄弟既翕和乐，且湛【赋也，】。
翕，合也，人所以不能笃亲亲之恩而薄于兄弟者，以私于妻子也，故言欲兄弟之和乐，必自妻子好合，始好合，与夫相和而不违其志，使和气洽于一家也，盖刑寡妻而至于兄弟之意。
○宜尔室家，乐尔妻帑，是究是图，亶其然乎？【赋也】。
室家以妻子，居于一家，而言妻帑，乐则不至，各妻其妻，各子其子，而室家宜矣，所以能亲兄弟者，其工夫之要，只在宜妻子而已，故推本言之，而谓人之于此，不可不究，图其实也，究穷也，图谋也。
常棣八章章四句
伐木
经防曰：此燕朋友之乐歌也，人君逺于民庶朝夕，所与交而资之以成徳者惟诸父，诸舅兄弟，故朋友之义于三亲最切，但恐或有不睦，其心先携，则祸本基矣，故作此诗，以明先施之义，欲其相好而不相犹也，然近于衰世，寡恩之志，故所陈皆逺怨之辞逺怨而得其欢心，相忘于形迹，然后可以谕于道也，此诗序于常棣之后，意亦周公感于管，蔡之事而发欤？此天子诸侯之所宜戒，故朝廷燕朋友遂以为乐歌焉，此与頍弁似互相发者，宜为大雅。
伐木丁丁，鸟鸣嘤嘤，出自幽谷，迁于乔木，嘤其鸣矣，求其友声，相彼鸟矣，犹求友声【兴也，】矧伊人矣，不求友生，神之听之，终和且平。【兴意】。
丁丁空林相应声嘤嘤鸣，声和也，幽深相视，矧况也平者和之，得中也。伐木下人，斩伐之事，以喻下之伐上也，鸟在其上，闲有恶声，避迁乔木而自求其友，声应相和，喻人当上下相残之世，不可效，而惟笃朋友之义，务求其和，虽有小忿，亦不计也。和平以徳言心之所安，即是神听也。
○伐木许，许【兴也，】酾酒有藇，既有肥羜，以速诸父，宁适不来，防我弗顾，于粲洒扫，陈馈八簋，既有肥牡，以速诸舅，宁适不来，防我有咎，【兴意】○，【许呼古反于音乌，后凡叹词之乌并同】。
许许举动，劝力之声，比丁丁，则声已闻于外矣，举伐木而不及鸟鸣，省文也，酾泲去糟也，藇美貎羜羔，五月未成，羊者也速召顾念咎，过也，言宁彼有故，而适然不来，我则不坐于有罪之地，此所求于朋友者，先施之意，八簋，言其噐之盛，盖天子燕朋友礼，宜加厚也。
○伐木于阪，【兴也，】酾酒有衍，豆有践，兄弟无逺民之失徳干糇以愆，有酒湑我，无酒酤我，坎坎鼓我，蹲蹲舞我，迨我暇矣，饮此湑矣，【兴意】。
阪，地之陂者也。衍，多也，干糇实也，不与人燕，防则生怨，故有愆，湑亦酾也，酤买也，蹲蹲蹲身而舞也，伐木于阪，则出于外矣，盖恶声之渐，迫也，兄弟无逺言当速之以来，而不使相逺也与上章速诸父，诸舅意同，皆言所以笃朋友之好也，民之失徳指君而言，此以下通结，父舅兄弟，言其皆当以酒合欢而不至于干糇之愆也，无酒酤，我设言也，华谷严氏曰：无酒则为我酤买之，非必无酒设言，纵使无酒，犹当酤之，笃于朋友，不以无为辞也，下文言饮此湑，则知不待酤也，○此诗三章，皆以伐木起，兴言他人，虽有伤残之祸，而我则宜相亲爱，如鸟之和，鸣不可失，朋友之欢，而使之相疑也，劝之以饮酒，歌舞而不及于乞，言正徳所重在忘，懐耳春秋时，如叔带佞夫之类，失懿亲而生，内变者不少，然后知此诗之意，垂戒逺矣。
伐木三章章十二句
此从刘氏分章非毛旧也
天保
经防曰：人君能以徳及民宜享多禄，故其臣美之，而作此诗，盖欲其徳之有常也，此颂体也，虽称颂之，而归于有徳则责难之意寓焉，古之人所以劝勉其君者，亦多有将顺之言，如史克之颂，鲁僖公者皆惓惓，望其进徳非面谀也，旧说谓人君以鹿鸣以下五诗，燕其臣而臣之，受赐者歌此以答之，此则出于有意，而非平时爱君之本心矣，况前五诗者，所用异时不知为何时之燕而作邪？将先作此诗，随其燕而皆以此答邪？盖有求其说而不得者矣。
天保定尔，亦孔之固！俾尔单厚，何福不除？俾尔多益，以莫不庶【赋也，】。
保定谓保其身，而使之安也，固坚言其徳也有徳而得民心之归，所谓福也。单，尽也，单厚多益以徳言除除旧而生新也。庻，众也，除庻以福言，此言其以徳获福之备也。
○天保定尔，俾尔戬谷，罄无不宜，受天百禄，降尔遐福，维日不足，【赋也】。
戬尽谷善也，罄亦尽也，本戬谷而言罄，无不宜者，宜君宜王，宜室宜家，宜兄宜弟，宜民宜人，处之无不尽善，即其徳之单厚多益也，百禄即除庻之所聚也，维日不足，即遐字之意，此言其以徳获福之久也。
○天保定尔，以莫不兴，如山如阜，如冈如陵，如川之方至，以莫不増【赋也】。
天保定尔徳之固也，以莫不兴福之盛也，山阜冈陵，言其积之甚厚，川至，言其来之无穷，所谓莫不増以终莫不兴之意，此申言上章，所谓遐福也。
○吉蠲为饎，是用孝享，禴祠烝尝，于公先王君曰：卜尔万寿无疆【赋也，】。
吉善蠲防也，饎酒食也。享，献也，宗庙之祭，春曰祠，夏曰禴，秋曰尝，冬曰烝，言时祭也，时祭但及于四亲庙，先公王以祖绀大王，王季，文王言，盖此诗作于武王时在三王，追尊之后，故云然，详见庙制，考义祭享之，时条下君，通谓先公先王也，卜期之也，犹问于神而神告之故，曰：卜万寿无疆者祝为尸，致福于鬼神之辞，即嘏辞也，此言其徳足以通神明，而锡福无疆也。
○神之吊矣，诒尔多福，民之质矣，日用饮食，羣黎百姓徧，为尔徳【赋也】。
吊与的同质，诸鬼神而的然无疑也。诒多福，即上章，所谓卜尔，万寿无疆也，羣众黎黒犹言黔首羣黎，即百姓皆言民也，质实无伪，但日用饮食而已，岂徒日用而不知哉？已皆化而为徳矣，盖亦尔徳之所及也；民心归化而徳各自新所谓诒尔多福者如此，福固不在民心之外也。
○如月之恒，如日之升，如南山之寿，不骞不崩，如松栢之茂，无不尔，或承【赋也，】。
恒，常也，谓受日光，而常明也；升，谓日出而明必进也，南山终南山也，骞亏也，骞崩，则山有损壊不得为寿矣，承者，承其庇覆也，此皆言万古不易之意，以见福之无疆也。
天保六章章六句
采
经防曰：此宣王时，伐玁狁以归，而劳归士之诗也，盖出车六月，皆宣王时，伐玁狁，事虽不必其同为一役，然不可不以此为宣王诗也，序以为文王时诗，则玁狁者即獯鬻，也自大王避獯鬻迁岐，至于文王，皆以安民立。国不以养民者，害人絶无伐玁狁之事，世儒以其诗，列于小雅之前而遂附防其说，朱子辩说既以为未必文王之诗矣，但谓之遣戍役，则篇内皆既归之辞也。乌得云遣而戍役防秋之说，本非古法，程子虽以为言，盖未之考耳，详辩于读礼疑图卷之三矣，其曰戍者，特本于我戍，未定之一言，而亦非后世更畨之戍也，安可遂据以说，此诗之义哉？慰劳之诗，当为大雅。
采采，亦作止【兴也，】曰归，曰归嵗亦莫止靡室靡家，玁狁之故，不遑启居，玁狁之故，【兴意】。
可食之，莱说见草虫作生出地也，采者，孔氏以为二月，时也嵗莫者十月，将改嵗也当春月作之，时已徃出征而嵗暮当归犹不得归也，盖追叙其初行，采之事而劳之。
○采采，亦柔止【兴也，】曰归，曰：归心亦忧止，忧心烈烈，载饥载渇，我戍未定，靡使归聘，【兴意】。
柔始长而弱也，忧谓忧玁狁之为患，而不得归也，烈烈内热如火也，载饥载渇谓奔走道涂而不得，及时饮食也，戍未定，谓常迎战，而无定居也。聘，问也，欲通未得归之，问于家而无可使者，故曰靡使归聘。
○采采，亦刚，止【兴也，】曰归，曰归嵗亦阳止王事靡盬，不遑启处，忧心孔疚，我行不来，【兴意】。
刚者，老而不可食也。阳十月，即前所谓嵗莫也纯隂用事嫌于无阳，故名之曰阳，月来谓归也，采自作而柔，自柔而刚，忽已至于嵗莫已在可归之日，而尚未得归，故曰，我行不来，不来者未得来耳，非谓致死，无还心也，忧心孔疚，与上章，忧心烈烈，意同王事，谓征玁狁，乃周王之事也；非指文王，盖文王未尝称王序以为文王，以天子之命则朱子固谓其为衍说矣。
○彼尔维何？维常之华，【兴也，】彼路斯何？君子之车，戎车既驾，四牡业业，岂敢定居，一月三捷，【兴意】。
尔华之下，垂尔尔然也，常常棣也，常棣以蕚承华，如士卒之承将帅也，故以华兴君子之车，即下章君子所依，小人所腓之意，路戎车也，君子指将帅也，业业者，马欲行而惟以去为事也，戎车既驾，则将征矣，故曰：岂敢定居捷胜也，一月三捷者，已然之辞，先王用兵，有征无战，宣王之时，已不及古，故以战胜为功也，然常战常胜，正见玁狁之急，而士卒所以不得归也。
○驾彼四牡，四牡骙骙，君子所依，小人所腓，四牡翼翼，象弭鱼服，岂不日戒，玁狁孔棘【赋也，】。
骙骙，睽违貎言，马欲去而势不可止也，依依车以行也，腓足肚，随足而动也。小人随君子而动，可见卒乗之辑睦矣，翼翼张竦，貎言马之欲行，如鸟舒翼也，象弭弓弰也，以象骨饰之服，盛矢噐也，鱼东海似鱼之兽，其皮可为矢服者，象弭谓弢弓于韔，而露其弭也，鱼服，谓纳矢于筩，而露其服也戒，谓戒以愼战也，盖其心本不欲战，但以玁狁之急，不得不应之耳，此申上章，一月三捷之意。
○昔我徃矣，杨栁依依，今我来思，雨雪霏霏，行道迟迟，载渇载饥，我心伤悲，莫知我哀【赋也，】。
杨栁依依，即作之时也，雨雪霏霏，则寒甚而在，莫之后矣。见莫之时，欲归不得，至于雨雪，而始得归耳！行道迟迟，非谓归途行迟也，盖追言从征之日，奔走道，而每至饥渇耳我心伤悲，即前章，忧心烈烈，载饥载渇之意，盖申言情之可哀，以劳之，亦可谓深察于士卒之情矣。
采六章章八句
按南仲出车言，昔我徃矣，黍稷，方华与吉甫六月，同时则南仲与吉甫当同为一事，而采言，昔我徃矣，杨栁依依，明与彼二诗者，时序不同，得无本两事而出车，六月，则因初征未服，复遣吉甫攘敺畧定而南仲，继之以经理，朔方欤？则六月出，车当在采，之后矣，观彼二诗者，皆言薄伐，则固有善胜之道，而不主于穷兵者也，采不言，薄伐而言，一月三捷，则假战胜以示威，此其所以不及吉甫，南仲之能使蛮夷率服，而兵不再勤欤？然则宣王初政，尚亦好攻至，其晚年用吉甫，南仲诸贤而后中兴之业始盛，不可以采之时，遂为尽善也。
出车
经防曰：宣王时，南仲平玁狁以归，而劳之之诗也，南仲即常武之南，仲宣王，时人南仲之平，玁狁，当与尹吉甫六月，诗同时，盖因采时初征未服，而遣吉甫以重臣追逐，狄兵吉甫，既至大原，而居镐经营矣，又使南仲继之以徃朔方焉，盖御戎狄之道，以守备为本，而朔方者，狄人所以通西戎之要路也，朔方城，则足以制西戎，而狄失右臂之助，不待攻战，而可以伐谋矣，否则虽一月三捷，亦徒劳兵力耳，彼经畧不足以服人心，安能保其久而不畔哉？当为大雅。
我出我车，于彼牧矣，自天子所，谓我来矣！召彼仆夫，谓之载矣，王事多难，维其棘矣，【赋也】。
牧郊外也，天子周王也，仆夫御夫也，此言南仲奉命出车而急于王事也。
○我出我车，于彼郊矣，设此旐矣，建彼旄矣，彼旟旐斯，胡不斾斾，忧心悄悄，仆夫况瘁【赋也，】。
郊在牧内，取协韵耳，无他义也，斾斾飞之貎，况兹也，此章言南仲出车而以王事为忧，所谓临事而惧也，恐其劳不易息故，又曰：仆夫况瘁。
○王命，南仲徃城于方，出车彭彭，旂旐央央，天子命我，城彼朔方，赫赫南仲，玁狁于襄【赋也，】。
王周王也，南仲时为大将，以城朔方者，方即朔方，今陜西宁夏卫，在今固原州西北彭彭壮盛，貎详见载驱，字义央央在中，不定之貎，赫赫徳威显著之意，襄即书懐山襄陵之襄，谓驾出也，固原，乃周畿边徼之地界，连朔方相距五百余里，其东北为北狄西南，为西戎城，朔方所以断戎狄徃来之路也，西戎道絶而不相犄角，则可以驾，玁狁而出其上矣。故曰：于襄此言，南仲奉王命而城，朔方盖乗吉甫驱逐玁狁，出境之后，虽庙谋之，先定而实，其赫赫徳威足以震服玁狁，不待于用兵也。
○昔我徃矣，黍稷方华，今我来思，雨雪载，主事多难，不遑启居，岂不懐归畏此简书【赋也，】。
华方开花也，冻释，而其泥也，黍稷方华，郑氏云：朔方之地，六月时也，雨雪载，郑氏云：至春冻始，释而来反也，此与采本二事，东莱吕氏合为一事，而解之，牵强甚矣，但郑氏所释，黍稷方华之六月，谓建未之月与后篇，六月不同，详论于后篇矣，简书，西戎侵境，而被患之，国以简书告急也，时密阮诸国犹在，今泾州界上近于西戎，疑即指此类也。西戎虽不得与玁狁，通而尚未有惩，故为患耳，南仲初出本城，朔方城毕，而又有西戎之伐，故至于雨雪，载涂而始得归也，始徃而黍稷，华既归，而雪载涂，此言其行役之久也，王事多难，不遑启居以城，朔方言畏此简书，以伐西戎，言：
○喓喓草虫，趯趯阜螽，未见君子，忧心忡忡，既见君子，我心则降。赫赫南仲，薄伐西戎，【赋也】。
草虫阜螽，详见召南草虫，字义草虫鸣，郑氏以为晚秋之时也；盖在六月，出车之后，雨雪载涂之，前朔方城毕，而西戎警急之时也，此时南仲家人感，于时物之变，方思其归而忽有西戎之伐，尚不得归，至于归时，则雨雪载涂矣，西戎近于玁狁，盖尝与之表里为患者，故徃伐之是翦，玁狁之羽翼也，然曰薄伐，则亦但问其罪，使之自服，而亦不假于兵力也，观于此诗，但言出车而不言甲兵师众，其意可知矣。
○春日迟迟，卉木萋萋，仓庚喈喈，采繁祁祁，执讯获丑，薄言还归，赫赫南仲，玁狁于夷【，赋也】。
春日至采繁，孔氏以为此时物及事皆三月也，当在雨雪，载涂之后，盖已归朝，而为奏功之时矣歴序三月之景见其非，若草虫之候，而室家可以乐也；讯谓其魁首，当讯问者也。丑，众也，谓其徒党来降者也，执讯获丑，不杀一人而就防也，以西戎之功，言其归，不见有盛大声威，故曰：薄言还归，然皆南仲赫赫徳威之所服也，西戎服，则玁狁平矣，故结之曰：玁狁于夷，而西戎之所系，亦不小焉。
出车六章章八句
小序以此为文王，时劳还之诗，则文王未尝为天子称王，而首章言，自天子所，三章言王命南仲，则所谓王与天子者，何所指邪说者强，求其解而以归之商纣，迂回迁就，殊不可通，亦徒费辞说耳，小序之陋，本亦易见，而世之名儒，犹泥其说，不知言之病，一至此乎！
杕杜
经防曰：妇人因夫久从征役，过期不归，故作此诗以序其懐思之情也，旧说以为劳，还役之诗，则既还而得见其妻矣，苟欲劳之，岂无余意，何必谆谆为其妻，追述未还之感邪？以篇内王事靡盬之言推之，意其当为王风耳。
有杕之杜，有睆其实【兴也，】王事靡盬，继嗣我日，日月阳止，女心伤止，征夫遑止，【兴意】。
睆结实分明，貎杕杜有实，秋冬之交也，阳十月也此嵗莫而可以归之时也，女妻自谓也，遑暇也，谓征夫亦可以暇矣。
○有杕之杜，其叶萋萋，【兴也，】王事靡盬，我心伤悲，卉木萋止，女心悲止，征夫归止，【兴意】。
杕杜之叶萋萋，春将莫之时也。自秋冬之交，即望其归而至此，则春将莫犹未得归也。
○陟彼北山，言采其杞。【，兴也，】王事靡盬，忧我父母，檀车幝幝，四牡痯痯，征夫不逺【兴意】。
杞可采而食者，枸杞也，言人有陟山，采杞之时，亦春莫矣，春莫而犹不归，则贻我父母之忧也，檀木坚可为车，故曰，檀车幝幝敝，貎痯痯病，貎檀车耐用之车，而亦敝牡马，有力之马而亦病，见其久，且劳也不逺谓其归期当近也。
○匪载匪来，忧心孔疚，期逝不至，而多为恤，卜筮偕止防言近止，征夫迩止【赋也，】。
载装也，谓征夫不装载而来也，忧心孔疚，妻自言其忧之，至病也嵗莫而归者期也。至于春莫则期逝矣，恤亦忧也。防，合也，谓卜筮，皆告以防期之近也，○此诗四章，全无一语，及于戍役，劳苦之意，但述其忧思之情，故知其非劳，还役之诗也。
杕杜四章章七句
诗説解頥正释卷十五
钦定四库全书
诗说解頥正释卷十六   明 季本 撰
南陔
白华
华黍
此朱子所谓笙诗也；按华谷严氏曰：董氏以为笙入，有声而无诗，非失亡之，乃本无也，此说非也，乐以人声，为主人声，即所歌之诗也，若本无其辞，则无由知其义矣，此说于理为合，故特存之，后由庚崇丘，由仪并同，○此三篇，毛公序在鱼丽之下，朱子特据仪礼序，正其辩于集传颇详，令姑从之，但诗之失次者甚多，虽仪礼所存，亦衰世以意为之之事，不足为据，详见总论诗，乐条下。
鱼丽
经防曰：此诗为尊，礼贤者而作，因用以为燕飨之乐歌，盖亦大雅也。
鱼丽于罶，鲿鲨【兴也。】，君子有酒，防且多【兴意，】。
丽歴也，罶以曲簿为笱，而承梁之空者也，君子指主人防美也，多者无所不备也。
○鱼丽于罶，鲂鳢【兴也。】，君子有酒，多且防，【兴意】。
多防即上章之意取协韵故覆言耳
○鱼丽于罶，鰋鲤【兴也。】，君子有酒，防且有【兴意】。
有即多也，阙其所宜有，不可以为多○，此前三章，皆以鱼丽于罶，起兴以见贤者为国，所罗之意，鱼最多，故以为喻。
○物其多矣维其嘉矣【赋也】
物谓水陆之羞嘉即防也本前章多且防而言
○物其防矣维其偕矣【赋也】
偕即多也言水陆之物皆备也
○物其有矣维其时矣【赋也】
时即美也，物及时然后为美，○前三章，皆言有酒，乃置酒之通名也，言酒则非食礼矣，后三章，皆言物，则其所谓防所谓多者，皆以殽言矣，虽或言防，或言嘉或言时或言多或言有？或言偕用字不同，其实嘉与时皆所以言防也，有与偕，皆所以言多也，不过即防，多二义，反覆叹咏，以见主人，礼意之，殷勤耳，如此贤者，岂有不乐就哉。
鱼丽六章三章章四句三章章二句
此诗义与嘉鱼同
由庚
说见前华黍下
南有嘉鱼
经防曰此诗与鱼丽同
南有嘉鱼烝，然罩罩【兴也。】，君子有酒，嘉賔式燕以乐，【兴意，】周都西北，以南方之鱼为美，故曰，南有嘉鱼，非指丙穴也。烝，众也，罩所以取鱼嘉鱼而罩罩，喻得贤之多也？以酒燕乐，礼贤之至也。
○南有嘉鱼烝，然汕汕【兴也。】，君子有酒，嘉賔式燕以衎，【兴意】汕，所以撩鱼也，求贤士者，如之三山，李氏曰：上笼之如罩，下撩之，如汕先言，罩后言汕，言得贤无方也。
○南有樛木，甘瓠累之【兴也。】，君子有酒，嘉賔式燕绥之，【兴意，】瓠有甘，有苦甘瓠，可食者也，樛木得甘瓠之累，犹君有谦徳而得贤者之归。
○翩翩者鵻，烝然来思，【兴也。】，君子有酒，嘉賔式燕，又思【兴意，】鵻孝乌以喻贤者之有？孝有徳也，鵻之飞，群然而来，类聚犹贤者众多，各以类至，又又燕也，见其欵洽也，思语辞。
南有嘉鱼四章章四句
崇丘
说见前华黍下
南山有台
经防曰：此人臣颂羙其君之辞，盖颂体也，与天保同，旧说以为燕飨之乐，则亦歌此以答君之赐也，当为大雅矣。
南山有台，北山有莱。【，兴也，】乐只君子，邦家之基，乐只君子，万寿无期，【兴意】。
南北谓周地之南北，君子指其君无期，言无穷也。华谷严氏曰有期，则有时而止。
○南山有桑北山，有杨【兴也，】乐只君子，邦家之光，乐只君子，万寿无彊，【兴意】。
光徳之所显著也
○南山有杞，北山有李【兴也，】乐只君子，民之父母，乐只君子，徳音不已，【兴意】。
大学云：民之所好好之，民之所恶恶之，此之谓民之父母。
○南山有栲，北山有杻。【，兴也，】乐只君子，遐不眉寿，乐只君子，徳音是茂【兴意】。
眉寿说见七月
○南山有枸，北山有楰，【，兴也，】乐只君子，遐不黄耇，乐只君子，保艾，尔后【兴意】。
黄耇老人靣之冻黎色如浮垢也，保护也，艾安也，○山以生物为性，无物不生，犹人君以爱人为徳，无物不爱也，故以山木起兴台，莱桑杨杞，李栲杻枸楰，不问小大美恶，或可为食，或可为材，皆无所弃，然后为天地之徳人君于人，无所不爱，然后为父母之心，父母之心，乐育之心也，故云：乐只言止有此乐也，乐只君子，是此诗之大防邦家之基徳固而根本立也，邦家之光，徳盛而光辉着也，此皆以父母之徳为无期此徳长乆然后不已，故祝其万寿焉，眉寿黄耇，皆所以为万寿也。故又申祝之，皆欲其徳之不已也徳音是茂声名，扬溢也，保艾尔后，庆流子孙也，如此乃为福禄无穷矣，所以祝颂而必以寿者，意盖如此。
南山有台五章章六句
由仪
说见前华黍下
蓼萧
经防曰：此天子喜，诸侯来朝，而送归之诗也，当为大雅集传，以为诸侯朝于天子，天子与之燕，以示慈恵，故歌此诗，谓用此诗以燕，非为燕而作也，说见菁菁者莪。
蓼彼萧斯，零露湑兮【兴也，】既见君子，我心写兮，燕笑语兮，是以有誉处兮，【兴意】。
蓼长大貎萧，一名荻香，蒿也，详见下泉，字义湑，润泽也，君子指来朝之，诸侯写倾防也燕安也笑语，假以辞色也，誉处谓名誉得安于所居也，露湑于萧，犹天子之恵及诸侯也，故以起兴，凡诸侯，自君其国，常恐谗言及于天子之侧，则其心不安而无以保其令名，天子恐其自疑也，而来朝之际，示以坦懐，故其言如此，我心写兮者，天子自言得见诸侯，而倾倒其心也，如此，则诸侯之心，无所疑于天子，而以得假辞色为安，则诸侯之名誉，所以得安于所处，实在此矣。此皆天子欲诸侯相忘于形迹之言也。
○蓼彼萧斯，零露瀼瀼。【，兴也，】既见君子，为龙，为光其徳不爽，寿考不忘，【兴意】。
瀼瀼露蕃，貎龙光以徳言自其警惕于心而言，则曰龙自其发越于外而言，则曰光为龙为光，勉之之辞，有龙光之徳然后不差，故又祝之以寿考，使之常存此徳而不忘也，上章开其解，疑之懐而此章则勉其进，徳之实也。
○蓼彼萧斯，零露泥泥【兴也，】既见君子，孔燕岂弟宜兄宜，弟令徳寿岂【兴意】○，【泥上声，后凡泥并同】。
泥泥露濡，貎孔燕，言其安之甚也？心无所疑，则一以徳为安矣，岂乐弟易即龙光之徳其乐易如此也，宜兄宜弟，诸侯徳之所施莫切于此，盖诸侯继世而立，多疑忌，其兄弟以生乱，故特指而言之，以见实徳之所在也，令徳寿岂即其徳不爽夀考不忘之意，此章申言上章之意。
○蓼彼萧斯，零露浓浓，【，兴也，】既见君子，鞗革冲，冲和鸾雝雝，万福攸同，【兴意】。
浓浓厚貎鞗革，详见韩奕，字义冲，冲下垂貎集传，以此言诸侯车马之饰也，东莱吕氏则谓韩奕之二章，王锡，韩侯鞗革，金厄三章，曰：其赠维何？乘马路车，即其事也。今按诸侯来朝，而天子赐以车马，礼之常也，但冲冲雝雝，乃行时之言，非赐时之言也，盖谓以此所赐之车马，乘之而还，则人皆以为天子所宠，益归心焉。而誉处由之矣，故曰：万福攸同，不然，则不获乎上，民不可得而治，欲福之，皆同得乎。
蓼萧四章章六句
湛露
经防曰：此天子燕诸侯而留之，夜饮之乐歌，集传得之矣，但当为大雅耳。
湛湛露斯，匪阳不晞，【，兴也，】厌厌夜饮，不醉无归，【兴意】。
湛露者以饮酒，为恩泽之喻也，阳日也，喻君命，君之燕，臣不命之，止则不止，止酒，必待君命，犹露之必待阳而晞也，欧阳氏以为露以夜降，因其夜饮，故取以为比，厌厌苏氏曰乆也夜饮者私燕也，欧阳氏曰：天子燕诸侯当以昼，而此言夜饮者燕礼，有宵则设烛之礼，是古虽以礼饮酒，有至夜者，所以申燕私之情，尽殷勤之意，以见天子恩礼，诸侯之厚也；笺，防皆以夜饮为留，同姓诸侯，则臆说耳。
○湛湛露斯，在彼丰草，【，兴也，】厌厌夜饮，在宗载考，【兴意】丰草，以比诸侯，盖丰草则得露多也。宗，尊也，谓所尊者之室也，燕于路寝之中，即所谓宗也，非宗室之谓也，考成也，成燕礼也。
○湛湛露斯在，彼杞棘【兴也，】显允君子，莫不令徳【兴意】，杞山木棘小枣，虽有大小而皆有用之木，能胜露而不仆，犹君子能胜酒而不乱也，显明允，信君子指诸侯之与燕者，显允以着于外者，言而令徳则存于中者也。
○其桐其椅，其实离，离【兴也，】岂弟君子，莫不令仪，【兴意，】桐椅，详见定之方中，字义离，离言实之分明而不混，以比有实徳者饮酒不乱也，岂弟以存于中者言而令仪则着于外者也，此诗前二章以君之劝饮者言，欲其尽欢也，后二章，以臣之承恩者言，喜其尽敬也，乐而不淫，此所以懐诸侯而天下畏之。
湛露四章章四句
自鹿鸣至此二十篇，旧皆分为二什，毛氏则进，鱼丽于南陔之前，而以鹿鸣南陔，分什集传，则退鱼丽于华黍之后，而以鹿鸣白华分什，然诗当散亡之后，不可知其序次之，正非大义所闗畧之可也，今以南陔从亡诗之类，而与白华华黍为同，卷以序之。
诗説解頥正释卷十六
<经部,诗类,诗说解颐>
钦定四库全书
诗说解頥正释卷十七   明 季本 撰
彤弓
经防曰：此天子飨有功，诸侯而赐以弓矢之乐歌也，苏氏所谓其赐也，行之以飨礼，是己以君飨，臣当为大雅。
彤弓弨兮，受言藏之，我有嘉賔，中心贶之钟鼔既设一朝飨之【，赋也】。
彤弓，朱弓也，弨弛貎受受于弓人也，藏藏于王府也，中心言诚也，贶与也，一朝言速也，大饮，賔曰飨。
○彤弓弨兮，受言载之，我有嘉賔，中心喜之，钟鼔既设一朝，右之【赋也，】。
载载于弓，檠而抗弓体，使，正也，右尊之也，古人以右为尊，尊其功而右之，所以有飨也。
○彤弓弨兮，受言櫜之，我有嘉賔，中心好之钟鼔既设一朝，醻之【赋也，】。
櫜韬也谓弢弓也醻报也飨之所以报其功也
彤弓三章章六句
郑氏曰：凡诸侯赐弓矢，然后専征伐华阳，范氏曰：先王知天下诸侯之不可无长，故为之方伯，连帅以维之，其有功则赐之，弓矢，使专征伐，以正诸夏，此王室之所以尊也，不然，则强陵弱大，并小而莫之制，天子之政令，有所不行矣，东莱吕氏曰：所谓专征者，如四夷入邉，臣子簒弑，不容待报者，其他则九伐之法，乃大司马所职，非诸侯所专也，与后世强臣拜表輙行者异矣，又曰：受言藏之言，其重也受弓人所献，藏之王府，以待有功，不敢轻予人也，中心贶之，言其诚也，中心实欲贶之，非由外也，一朝飨之，言其速也，以王府寳藏之弓一，朝举以畀之，未尝有迟留，顾惜之意也。后世视府藏为己私，至有以武库兵，赐弄臣者，则与受言，藏之者异矣，赏赐非出于利诱，则廹于事势，至有朝赐鐡券，而暮屠戮者，则与中心贶之者异矣，屯膏，吝赏功臣解体，至有印刓而不忍予者，则与一朝飨之者异矣。
菁菁者莪
经防曰：此人君得贤而爱乐之诗也，序以为乐，育人材者，意固不切至，集传谓燕賔客之诗，则诗中凡为燕飨而发者，皆有嘉賔，防酒鼔乐之语，而此一无及之，恐不可目以为燕，或因以用于燕耳，如蓼萧亦无燕语，则亦但可为送来朝，诸侯之诗耳，凡言乐歌而语，不及于燕飨者，皆当以此例之，此诗亦大雅也。
菁菁者莪，在彼中阿【兴也，】既见君子，乐且有仪，【兴意】。
菁菁茂貎莪，罗蒿也，茎可食既，老则为蒿，蔚而不可用，详见蓼莪，字义中，阿阿巾也，以喻贤者，在山泽之间，宜及时用之，及其既老，则不可用，而终于弃置矣，君子指贤者，乐者，得见而中心乐之也，有仪谓敬畏贤者，则而象之，不敢肆也。
○菁菁者莪，在彼中沚，【兴也，】既见君子，我心则喜，【兴意，】乐出于心，即是喜也。
○菁菁者莪，在彼中陵，【兴也，】既见君子，锡我百朋，【兴意，】百朋者，元之，直至重者也，元长尺二寸，直二千一百六十，为大贝十朋，盖二贝为朋，凡言朋者，皆以贝言也，至于十朋以上，则为龟矣。此班固食货志，龟贝之品也，况百朋又十倍于十朋者乎？贤者能邃知来物，而以先几啓人如元龟，然其重莫加是天，赐我以百朋也，旧说以为如得重货之多，则计利之言，非所以加于贤者也。
○泛泛杨舟，载沉载浮，【兴也，】既见君子，我心则休，【兴意】杨舟，杨木为舟也；载，则也，毛郑以载为载物，殊不知沉浮为未见君子而心不安之喻也？乌得以载物言之。
菁菁者莪四章章四句
六月
经防曰：尹吉甫伐玁狁，成功而归，以饮御诸友，故在朝之君子，作此以美之，非朝廷劳还之诗也，劳还，宜别有诗，而今不传耳。
六月栖栖，戎车既饬，四牡骙骙，载是常服，玁狁孔炽，我是用急，王于出征，以匡王国【赋也，】。
六月，长乐刘氏云：建巳之月是也。集传以为建未非矣。盖周已改正士大夫，在朝称谓，岂宜用夏正之月哉？然与出车四章，郑氏以黍稷，方华为六月者不同，盖彼以黍稷之华，当在建未之月故耳。吉甫与南仲同时而征，玁狁，吉甫之诗，言其先赴大原，而在京发程之时也，故其月在前，南仲之诗，言其继往朔方而在外，触景之时也，故其月在后，其实同为一时事耳，栖栖犹依依，谓心依于王事也，饬整肃，言其夙戒也，骙骙，马行不息，貎言其欲进也，行师之备，莫先于车马，故特举而言之，以见其急也，常服在军，则以戎服为常，炽火盛，貎于曰也，谓王命也。匡正也，王国指镐京而言，即丰镐之镐也，时玁狁，至于泾阳，则王国震惊矣，此言六月出师之所以急也。
○比物四骊，闲之维则，维此六月，既成我服，我服既成，于三十里，王于出征，以佐天子【赋也，】。
比物而四牡，皆骊马有力，而又齐其色也，可以见马之有余矣。则，法也；马皆合法所谓不称其力，而称其徳也能闲习之，可以见教之有素矣，服即戎服也，三十里者一舎之地也，古者吉行五十里，师行三十里，此言行师之慎，见其急而有制也。
○四牡脩广，其大有颙，薄伐玁狁，以奏肤公有严有翼，共武之服，共武之服，以定王国【赋也，】○【共音恭，后凡恭敬供给之，共并同】，马之身长背广者，然后为大颙者，颙然可望也，曹氏别以首大为颙，非也，盖此言马之大而有力，乃其平时所物者如此，奏荐肤，大公功也，严者宻于中也翼者肃于外也，共与恭同武之服，谓戎衣也，既着戎衣，则当敬共，而所以为共者，不过严与翼耳，承上章四骊，闲习而言，马之强壮，足以自备而吉甫，但薄伐之，以奏大功，不待大兵之出也，薄伐而成大功，谓问其罪而玁狁，自服也，盖其所以行兵者惟以严翼敬共为本，不敢轻于用武，故能以此成功，而定王国也，周自文武以徳懐来蛮夷已率服矣，穆懿以降，徳教渐衰，至于厉王，失道滋甚，而玁狁始复侵犯，若求其故，岂可穷兵？吉甫复申文武之化而启其本心，则玁狁亦思反正，何为而不效顺哉？王国前言，匡此言定，自其欲定而言，则曰匡，自其既匡而言，则曰定此言，吉甫能敬事而不以战胜为功也。
○玁狁匪茹，整居焦获，侵镐及方，至于泾阳，织文鸟章，白斾央央，元戎十乘，以先啓行【赋也，】○【织，音志与炽同】。
茹如柔，亦不茹之茹，言不可轻视也，整居言其兵之整饬也，焦获在令，西安府泾阳县西北，镐在周畿，近邉之地，非镐京也，方即朔方，玁狁，自镐方而入侵，至泾阳，即屯焦获去，镐京仅百余里耳，其兵甚整，此正其不可茹也，央央在中，不定之貎，元戎十乘者，不用大众也，先启行者，谓吉甫之意，不在战功，但欲谕以辞命，责以大义，示以声威，故先至泾阳，以驱逐出境，盖徐相机宜，以制发兵之节耳，此言玁狁，势强而吉甫不以兵力屈也。
○戎车既安，如轾如轩，四牡既佶，既佶且闲，薄伐玁狁，至于大原，文武吉甫，万邦为宪【赋也，】○【大如字，】。
轾车之覆而前也，轩车之却而后也。凡车从后视之如轾，从前视之如轩，然后适调也，佶壮健，貎吉甫尹吉甫，此时大将也，车马安闲，皆能调习，惟以自备，故不言弓矢戈矛，见其夲意不在于用武也，而吉甫但自泾阳薄伐之驱逐，以至大原，以其身所备，文武之徳柔服而已自其徳之能感动人而言，则曰文自其徳之能震慑人而言，则曰武，文武夲一徳随宜而施，前章所谓共者，共此而已，言吉甫能不假兵力以成功，而可为天下法也。
○吉甫燕喜，既多受祉，来归自镐，我行永乆饮御诸友炰，鼈脍鲤，侯谁在矣！张仲孝友【赋也，】。
燕喜者，谓成功以归，则安而可喜也，多受祉者谓王国既定，则福亦及之也。来归自镐，而其行永乆盖镐即大原吉甫，但至此乆居经畧之而已不穷追，而以兵迫也，私饮酒而非公燕，曰：饮详见彤弓，字义御，进侯维也，以其在外日乆而归故饮，御诸友以叙欢洽之情，而在席独举，张仲为言，则所重在于张仲耳，盖张仲者，吉甫之友也，善父母曰孝，善兄弟曰友，张仲有孝友之徳吉甫平日所资以辅仁者，故能以爱民为本，不忍有伤，以见今日之不战屈人，其原盖有所自矣，此言吉甫既归，而燕朋友以明徳有所归也。
六月六章章六句
诗言薄伐者，惟此与出车二篇，观其所称，止于车马，而不及陈师，鞠旅整众，脩戎之事，可以见其发兵之初意，本不期于战也，圣人之所谓成功者，盖在于此，宜深玩之。
采芑
经防曰：方叔奉命南征，而能以威望服蛮荆，故诗人作此以美之也。
薄言采芑，于彼新田于此菑，【兴也，】方叔涖止，其车三千，师干之试，方叔率止，乘其四骐，四骐翼翼，路车有奭簟，笰鱼服，钩膺鞗革，【兴意】。
采取也，芑嘉谷也，如生民维糜，维芑之芑，旧说以为苦荬菜，非也，田之中，不宜有菜，而以三千之车采之菜，亦不应如是之多，此以采芑，起兴谓新治之田，虽非素稔，若民得尽力，于此亦畧有收故以薄言若劳于用兵，则无暇治农矣，涖临也，其车三千言，革车之多也，旧说法当用三十万人，以武王革车三百两，虎贲三千人例之，则亦但当用三万人耳，每乘百人之说，未可据以为常也辩见读礼疑图卷三车言三千则广车，轻车具在其中，统而言之，则皆兵车也，方叔临此三千之车，其所肄习，于师众者，惟在其千言，干则所重在扞蔽，盖师行以备击射也，路车象路也，奭赤色，尚未临阵，故不用戎路，戎路，革挽而漆之，是为墨车，其色非赤也，此言方叔为帅而率众，惟乘象路，以示闲暇，不汲汲于乘革车，以待战也。
○薄言采芑，于彼新田，于此中乡【兴也，】方叔涖止，其车三千，旂旐央央，方叔率止，约軧错衡，八鸾玱玱，服其命服，朱芾斯皇，有玱葱珩，【兴意】。
中乡死，徙，无出乡之，乡田在乡居之中，治垦未成，与菑畆同，旂旐央央，以三千之革车言也，行军有五方之旗，但举青龙之旂，武之旐，盖以东北二方见其余耳，详见千旄，字义八鸾，四马八鸾也，详见蓼萧字义玱玱，与锵锵同，详见有女同车，字义命服，天子所命之礼服也，朱芾即赤芾，详见车攻字义皇，犹煌煌也，命服，非戎服朱芾，非韎韐言，方叔乘象路，而锵然鸣鸾，服命服而玱，然鸣佩，皆示闲暇也，盖申説上章之意。
○鴥彼飞隼，其飞戾天，亦集爰止，【兴也，】方叔涖止，其车三千，师干之试，方叔率止，钲人伐鼓，陈师鞠旅，显允方叔，伐鼓渊渊，振旅阗阗，【兴意】。
鴥説见晨风隼鹞也，陆农师曰：一名雀鹰，盖迅疾之鸟，隼之击物，遇怀胎者，輙释不戮，故曰，隼闵胎义也，隼疾鸟有义，而亦知止，以兴兵有义心，而当蚤戢之意，钲者，镯铙之总名，镯以节鼓，铙以止鼓，皆属于鼓，人主节止而言，故曰钲人耳，陈谓陈之使成行列也，鞠谓告之曲尽也，自其合聚而言，则曰：师自其部分而言之，则曰旅，盖互言之鞠旅，惟以警众，未及战也，鞠旅，必先陈师，故伐鼓以集众，众既集，则止鼓以听誓，故伐鼓，文在其上而属之，钲人也，渊渊深逺之意临川王氏所谓师众，则鼓逺鼓逺则声深是也。然亦可见其军行之，肃静矣，振旅者振作之也，使之戒严，勿或惰衰耳，阗阗众盛，声所谓鞠旅者，意正如此，盖先为不可胜之备也。左传以出为治兵，入为振旅，其说不通，辩见春秋考，桓公六年，大阅下矣，此言方叔纪律之严，而在我者，有不可胜之形也；即其肃静而观之，所谓藏于九地之下者也，此非有诚明之学者不能，故揭而称之曰显允，允而既显，诚则明矣。
○蠢尔蛮荆，大邦为讐方叔元老，克壮其犹，方叔率止，执讯获丑，戎车啴啴，啴啴焞焞，如霆如雷，显允方叔，征伐玁狁，蛮荆来威【赋也，】。
蠢动而无知之貎蛮荆，荆州之蛮也，详见殷武字义大邦，犹言中国也，元大犹谋也，壮犹非谓以力胜者，老成长虑而檐，当不疑也。执讯获丑，说见，出车亦蛮荆所自就缚，非以战擒也。戎车即三千之车也，啴啴众多，声焞焞，明盛貎霆雷之急疾者，即霹雳也，此以军威，示先声其实，不用战也，方叔侵伐玁狁，必是采时尝为帅，非与于吉甫大原之师也，大原有吉甫，翔方有南仲，各分所部，而皆以不战成功矣，何与于方叔哉？来威者来服而畏威也。此言方叔以素望而致蛮，荆之服也。
采芑四章章十二句
车攻
经防曰：序说宣王，复古也，宣王能内脩政事，外攘夷狄，复文武之境土，脩车马，备器械，复防诸侯于东都，因田猎而选车徒焉，集传仍之，已得其大意矣，但古之天子，未有无事而召集诸侯，防同者，周官，行人曰：时防以发四方之禁，盖天下苟有不义则徴其邻国之诸侯入防以定禁止，不义之谋，既防则使王臣出盟，以誓同奨王室，谓之同盟，事无常期，随时而防故曰时防也，宣王之防诸侯得非以其邻境有不义，如蛮荆，淮夷之未服，而发禁欤？因而田猎，以讲武事，则先以练习耳，此岂无故而滛田哉？诗人见其狩，无计功，计利之心，真为王者之徳也，故特作此诗以羙之实与瞻彼洛矣，互相发明，但此因狩而言，故举狩为重耳，当为大雅。
我车既攻，我马既同，四牡厐厐，驾言徂，东【赋也，】。
我本宣王，言车田车也，攻治也，谓治之坚也，同齐也，四牡有力之马也，厐厐力之厚实也，观后章四黄盖，必齐其力，而又齐其色矣，详见六月字，义东东都洛邑也，此言初发车徒而徃，东都未及所为之事也。
○田车既好，四牡孔阜，东有甫草，驾言行狩【，赋也】。
车好则攻矣，牡阜则同矣，甫草甫田之草也，甫田薮名东都，常狩之地也，此言行狩，则指其所为之事矣。
○之子于苖，选徙嚣嚣，建旐设旄，搏兽于敖【赋也，】。
之子以天子所使，掌狩者言也。为苖除兽，故曰，苖选数也，徒众也，嚣嚣连呼，声言徒众，无或讙哗，惟数之者，嚣嚣有声，见其静冶也，敖地名，在甫田西界，此言选徒而将行，狩也，○以上三章，皆举狩备，以为下文张本尚未实，狩也。
○驾彼四牡，四牡奕奕，赤芾金舄，防同有绎【，赋也】。
彼指诸侯言奕奕，聫络布散之貎，见诸侯乘车之众也，芾与黻同蔽膝也，详见终南，字义诸侯则赤芾，舄，诸侯亦赤舄，详见狼防字义，赤舄，而加金饰，故曰金舄，时防曰：防同盟曰：同绎不絶貎此章言诸侯因王事而来，防于东都也。
○决拾既佽，弓矢既调，射夫既同，助我举柴【赋也，】。
决即韘也，所以防大指，详见芄兰，字义拾，以皮为之，着于左臂以遂，故亦名遂，佽谓手与指相次比也。调谓弓强弱，与矢轻重相得也，射夫谓诸侯来防者，夫则男子之緫名也，同谓恊于天子，而从猎者也，柴说文作防谓积禽也。助天子举柴，见诸侯不，其所获也，举柴但以获禽言，非谓获多也。若获多，则与大庖不盈之言相碍，而非古者不欲多杀之意矣，此章言诸侯既防同而助我田猎，以举积禽也。
○四黄既驾，两骖不倚，不失其驰，舎矢如破【赋也，】。
四黄，则又齐其色矣，倚偏也。驰驰驱之法也舎矢如破巧而力也；驾马之时，先使两骖不倚，所以正其驰也，不失其驰而舎矢如破则御者，志不在于多获而获，必以正矣，此见其徒御之良，而田猎所获，非诡遇之功也。
○萧萧马鸣，悠悠斾旌，徒御不惊，大庖不盈，【赋也】。
萧萧肃静貎斾，详见六月字，义临当搏兽之时，亦设斾，故以斾旌言然曰：悠悠，则亦见其从容自得矣，徒即前章选徒之徒御，谓御车者不惊，谓不以失禽为惊也。大庖君之庖也，谓宁大庖，不盈而不贵于多杀也，盖古人无计功，计利之心，其于禽兽，取其不用命者足以充用而已，岂欲过多，而使大庖之盈溢哉！此承上章而言，不贵多获之意，○观徒御，如此，则之子之掌狩者，其亦圣人之徒欤！
○之子于征，有闻无声，允矣君子，展也大成【赋也，】○【闻音问后，凡声闻之，闻并同】。
征行也，闻徒众之行，而不闻其声，言至肃也，前章所谓选徒嚣嚣，而无或讙哗者，意正如此，君子指宣王自其成徳而言则曰：君子自其徳之大备而言，则曰大成，上二章，皆圣人之事也，故緫而赞美之，如此云○按此诗虽两言之，子特以见有司之事，其实主此狩者，宣王也，观于瞻彼洛矣，则可知矣。
车攻八章章四句
此古人田猎之正道也，孟子御者羞与射者比，比而得禽兽若丘陵，弗为之言，可谓得此诗之心矣，驷鐡吉日，视此气象，何如哉？
吉日
经防曰：此必非宣王时诗，盖时王之逺荒于田者也，在位之臣，作此诗以夸美之，其实寓规诲焉，不以陈于君，则非大雅也。
吉日维戊，既伯既祷，田车既好，四牡孔阜，升彼大阜，从其群丑，【赋也】。
戊刚日也，伯马祖也，求福曰祷，谓祭马祖，而求祷之也丑，众谓禽兽之群众也，车坚马肥，而升大阜，以从羣丑，则既狩矣。
○吉日庚午，既差我马，兽之所同，麀鹿麌，麌漆沮之，从天子之所【，赋也】。
庚午，亦刚日也。差，择也，观上章所言，盖已狩于近地矣，至于庚午甫逾二日而复差，马将狩于逺地也兽之所同，言其聚也，麀鹿牝兽，非可供干豆者，而特举以言见其非为祭祀，故不择物，但利其多，故就其聚处耳，麌麌众多也，漆沮二水，合于同州，至朝邑县而入渭，在泾水之东，乃汉冯翊之漆沮也，循漆沮而上，皆髙山多兽是兽之所同也，其地在畿内，按尔雅十薮，周有焦获，在今泾阳，三原二县之间，当泾水之东北，漆沮之西南，去镐京百余里，此周人常狩之地也，但漆沮合流之处去，镐京已三百里，循二水而上，则又逺矣而天子亲往焉，故曰天子之所讽，其出太逺而淫猎也。
○瞻彼中原，其祁孔有儦，儦俟俟或群或友，悉率左右，以燕天子【赋也，】。
中原漆沮之原，中也祁，大也，趋则儦，儦行则俟俟兽，三曰羣，二曰友，燕乐也，从狩者悉率左右之人以乐，天子则无人，不以狩为媚矣，此言其欲得兽之多也。
○既张我弓，既挟我矢，发彼小豝，殪此大兕，以御賔客，且以酌醴【赋也，】。
方持矢曰：挟一矢而死，曰：殪，豝如一发，五豝之豝，豝以肥得名兽，比豵为大者也。对兕而言，则为小耳。发矢，本为小豝，而所殪乃大兕，则见虞人驱兽之，多与驺虞翼五豝以待射者异矣，御进也，醴汁滓，相将如今甜酒也，但云御賔客以酌醴，而不言供祭祀，明其但以乐賔充庖，而不知事神，岂非荒于田狩，而燕饮无节者乎？其视车攻气象，大不侔矣。
吉日四章章六句
鸿鴈
经防曰：此人民离散，而其君能劳来安集流民，喜之而作此诗，盖国风也不知其属于何国？而必以为宣王，则凿矣。
鸿鴈于飞，肃肃其羽，【，兴也，】之子于征，劬劳于野，爰及矜人，哀此鳏寡，【兴意】。
鸿鴈春北，秋南转徙无定，肃肃畏惧，貎盖欲避缯缴，有所惧而不敢栖，故其羽肃然，喻流民之不安其居也，之子流民自相谓也，劬劳病苦也，以流民在野，时言及至也，矜人能矜恤人者，即不忍人之民，牧也，老而无妻曰鳏，老而无夫曰寡言，我昔日在野，劬劳，及至今有矜我之人，而后能以我鳏寡为哀也。
○鸿鴈于飞，集于中泽，【，兴也，】之子于垣，百堵皆作，虽则劬劳，其防安宅，【兴意】。
鸿鴈之趾连蹄，不能握木，故渐于木，则为不安，泽者鸿鴈之所安也，中泽泽中也，于垣流民既归，筑墙而作室也，一丈为板，五丈为堵，虽则劬劳，言其始，在野之劬劳也防终也宅居也。
○鸿鴈于飞哀鸣，嗸嗸【兴也，】维此哲人，谓我劬劳，维彼愚人，谓我宣骄，【兴意】。
嗸嗸喻流民，愬苦之声，以其在野之劬劳言也，宣骄者，谓小民当以谦谨为恭，若以愬人则其心骄肆而不能自晦矣，此惟哲人为能察之，而愚人不能知也。
鸿鴈三章章六句
庭燎
经防曰：刺不蚤朝也，天既明矣，诸侯朝者辨色，而犹不蚤起视朝，故诗人作此以刺之也，盖似王风。
夜如何其？夜未央，庭燎之光，君子至止，鸾声将将【赋也，】央中也，处燎之，光谓始然而有光也，止语辞将将，众集逺闻之声详见有女同车，字义夜，当未央时，则来朝者，未至君门，其鸾声大而逺闻也。
○夜如何？其夜未艾，庭燎晣晣，君子至止，鸾声哕哕【赋也，】艾尽也，晣晣燎乆而光小也，声之防也，夜当未艾，时来朝者，渐近君门，其鸾声缓而防也。
○夜如何？其夜乡晨，庭燎有煇，君子至止，言观其旂，【赋也，】○【乡音向】。
有煇，谓燎尽而见烟也，观其旂，则天明而朝者之车，旂皆可见矣。○古者人君视朝，辨色而入，然入朝诸侯，其车，自夜分而即至，盖敬君之礼，不敢不豫也？至于向晨辨色，则可入朝矣，然曰：观其旂，则犹在外也，至此而犹不出视朝，上之怠荒可知矣。旧説王将视朝不安于寝，而问夜之蚤晚，则乡晨何待于问也，向晨而不出，尚得为寝之不安乎？
庭燎三章章五句
水
经防曰：乱世谗谤相倾，而劝其友，以谨言免祸，故作此诗，此朋友相戒之辞也。
彼流水，朝宗于海，□彼飞隼，载飞载止。【，兴也，】嗟我兄弟，邦人诸友，莫肯念乱，谁无父母？【兴意】。
水流满也，水趋于海，犹臣子归向于君也，隼鸟飞而能止，喻鸷悍者，不至于放纵也，如此，则人有为国之忠，而不敢肆，为谗言，此所取之兴也，我兄弟即后章，所谓我友也，邦人诸友指，在邦者而言，则非我友矣，莫肯念乱，谓其以谗言生乱也，此言在邦诸友，不念乱之所起，在于谗言，故呼我兄弟，而谓其当谨言以免祸，勿贻父母，以忧辱也。
○彼流水，其流汤汤，□彼飞隼，载飞载扬。【，兴也，】念彼不迹，载起载行，心之忧矣，不可弭忌，【兴意】。
汤汤泛溢也，飞扬不止也，不迹谓无迹可据，即无稽之言也，载起载行，忧之深而不遑宁处也。
○□彼飞隼，率彼中陵【兴也，】民之讹言，宁莫之惩，我友敬矣，谗言其兴，【兴意】。
讹伪也，即上章所谓不迹，以此诬加于人，则谓之谗言也，言隼率陵中而飞，犹将有所止也，而讹言则人无有以其生乱而自惩者，犹前章所谓莫肯念乱也，安得有止时哉？故呼我兄弟而戒之曰：我友当敬，敬者谨言，以慎其行也，如此庶几可以免祸。不敬则谗言兴而祸将及矣！祸及，则父母可知是安可忽而不敬哉！
水三章二章章八句一章六句
集传曰卒章脱前两句
鹤鸣
经防曰：此诗说者多异，郑氏谓教宣王求贤，似非诗意，惟序曰：诲宣王也，董氏解云：此诗其师傅所作欤？庶几近之集传，虽不明言所作之由，而亦谓其必陈善纳诲之辞也，盖亦不逺于序说云：当为大雅。
鹤鸣于九臯，声闻于野，鱼潜在渊，或在于渚，乐彼之园，爰有树檀，其下维萚，他山之石，可以为错，【比也，】。
鹤长颈，竦身髙脚顶赤身白颈，趐尾黒常夜半鸣声髙几闻八九里，臯泽中水溢出所为坎，从外数至九，萚木之先落叶者，当指恶木言之，方与下章谷，字相应，错砺石也。
○鹤鸣于九臯，声闻于天，鱼在于渚，或潜在渊，乐彼之园，爰有树檀，其下维谷，他山之石，可以攻玉，【比也，】。
谷一名楮，恶木也，作谷者，非攻玉所资者，错也，○鹤鸣而声逺闻诚之不可掩也，鱼潜而或在渚理之，无定在也，此岂有一息之可忽乎？彼园与他山相对，皆以在外者言，谓人之有善，当择以相从，不可并其恶而不知也，人之有恶，当取以自砺，不可以其不善而遂弃也，此二者皆取诸人以为善之事进徳脩业之实功也，人臣之所以诲其君者，莫此为切，非知道者，其孰能与于此。
鹤鸣二章章九句
诗说解頥正释卷十七
钦定四库全书
诗说解頥正释卷十八   明 季本 撰
祈父
经防曰：祈当作圻，毛氏以为职掌封圻之兵者得之，但即以为司马，则恐未然。春秋时，宋有司马，司城二官，则圻父当为司城之类欤？盖京师之兵有二，有守宫城之内者，宿卫之兵也，谓之禁军，有守京城之内者，巡徼之兵也，谓之京军，以汉制，考之宫城之兵卫尉所，掌京城之兵中尉所掌，各有専官在周则宫正，掌宫城而圻父者，其必専掌京城之兵，而司马则又緫理军政者乎？古者禁兵不出，以重宫卫故也。京城之兵，则可调用，正圻父之所掌者，而王之爪牙，则禁兵也，圻父则调发逺征使之乆役故后者怨而作此诗也，发兵而及于禁旅，则军政之废已甚，世道又下降矣，当为王风。
祈父，予王之爪牙，胡转予于恤，靡所止，居【赋也，】○【，父音甫，后凡姓名，如皇父家，父之类，并同】。
鸟用爪兽用牙，以防卫王之爪牙，以鸟兽为喻也，转移也。
○祈父，予王之爪士，胡转予于恤，靡所底止，【赋也】。
爪士爪牙之士也底至也
○祈父，亶不聪，胡转予于恤，有母之尸，饔【赋也，】。
尸主也，饔熟食也，言不得奉养，而反使母主劳苦之事也。
祈父三章章四句
按此诗以下自白驹以至无羊，凡六篇，序皆以为刺宣王也，毛郑，后儒皆祖其说，窃意宣王之学，圣人之学也其政王者之政也，其所用以为将相者，南仲吉甫方叔仲山甫申伯，召虎诸贤，其所建立，皆以徳行仁畧不杂于功利，观于出车，六月采芑，车攻云，汉崧髙烝民江汉，常武诸诗，遗风所存，真皆文武之徳意所谓中兴，以复先王之旧者，岂在于声色之可见者哉？诸臣固皆格心之学也，然传述未详所可考者，仲山甫之徳最为精宻，又事宣王最乆其朝夕启沃，必有黙成，至其晚年，益宜坚固，岂至一变无终，如序所刺哉？大抵秦汉陋儒好为异论，其于贤圣，每摘瑕疵，如国语载，鲁武公以括与戯见宣王，仲山甫谏，不听，而卒立戯，遂以是为诸侯，不睦之本，以理论之，诸侯岂得有以子见王之事乎？至于不籍千，防师南国之事，皆非宣王所宜有，而好事者以为侈谈，亦何怪乎？序诗者之不并縁乎后儒未有能察此者，惟朱子疑之，而曰多不可考，然亦未尝断其决，无此事也，夫一日万几，事亦安能保其无阙，但随时匡救，即是圣功，故吁咈之言，唐、虞，不免何害？其为圣也，若终防厥徳如两截人，则圣学必不至此耳。圣人之徳将为万世法程，妄加訾议，使人懐不信之心，其害教不小矣，故特叙而论之。
白驹
经防曰：此诗不知何人所作？但其辞则似在位之臣，以贤者欲去不可留，而不欲其终絶也，贤者之去，无以考其所因，岂闻所闻而来，见所见而去者欤？然留之者，则出于至爱耳，群臣靣留贤者，则亦当为小雅矣。
皎皎白驹，食我场苖，絷之维之，以永今朝，所谓伊人，于焉逍遥【赋也，】。
皎皎防白也。场盖舎傍积聚之区，非以筑场圃者言也。谷之始生，曰：苖絷绊其足，维系其靷永乆也伊人指贤者，逍遥言，但得其游息耳，非能拘束也。
○皎皎白驹，食我场藿，絷之维之，以永今夕，所谓伊人，于焉嘉客【赋也，】。
藿豆叶也，嘉客言，非有职守可拘也，○此二章言贤者至于国中，其白驹之所食者，乃苖藿皆嘉谷也，而不肯留，但维絷其驹，而得其于此，逍遥为客耳。
○皎皎白驹，贲然来思，尔公尔侯，逸豫无期，慎尔优游，勉尔遁，思【赋也，】。
贲然光彩之貎，来谓夲非絶我者欲留，则亦可留也。尔公尔侯，非谓以官爵许之，如横来，大者王，小者侯之云也，盖谓尔之徳夲可以为公为侯，而非逸豫之期也。故优游隠遁，皆非其宜，慎者，欲其勿优游也，勉者，欲其勿隠遁也，盖日月逝矣，不我与之意而欲其仕也，二思字皆语辞，此章嘉其来而劝之仕也。
○皎皎白驹，在彼空谷，生刍一束，其人如玉，母金玉尔音，而有遐心【赋也，】。
空谷寂寥，无人之所也，生刍新刈之草，则非苖藿之嘉谷矣，此言贤者不可留，而在空谷，则白驹，但食生刍一束，而贤者安之，其人之徳莹然如玉畧无瑕疵我，特留之而不可得耳。然犹望其嘉言之及也，故又语之曰：毋贵重尔之音，声如金玉，然而有逺我之心也，其眷望惓惓之意，岂因其去而遽已乎？
白驹四章章六句
黄鸟
经防曰：民适异国，不得其所，而作此诗集传得之矣，但其体似风耳。
黄鸟黄鸟，无集于谷，无啄我粟，此邦之人，不我肯谷，言旋言归，复我邦族，【赋也】。
谷木名説见鹤鸣谷善也，此以黄鸟，自比而戒之以不可于此居室食粟也。
○黄鸟黄鸟，无集于桑，无啄我梁，此邦之人，不可与明言旋言归，复我诸兄【赋也，】。
不可与明谓不可与之明言被侮也
○黄鸟黄鸟，无集于栩，无啄我黍，此邦之人，不可与处，言旋言归，复我诸父【赋也，】。
栩木名说见鸨羽
黄鸟三章章七句
我行其野
经防曰：世乱，贤者适异国，依其昏姻，而不见收防，故作是诗与黄鸟意同，当属国风。
我行其野，蔽芾，其樗昏姻之故，言就尔居，尔不我畜，复我邦家，【赋也】。
野所经之野也，蔽芾说见，甘棠樗，详见七月字，义畜与慉同养也。
○我行其野，言采其蓫。昏姻之故，言就尔宿，尔不我畜，言归思复【赋也，】。
蓫羊蹄菜也野生煮为茹滑美
○我行其野，言米其葍，不思旧姻，求我新特，成不以富，亦祗以异【赋也，】○【成，当作诚】。
葍防也，亦野生，可蒸为茹，新特新亲也，○此诗言我从夲国而来经行于野，所蔽芾者樗木而已，无嘉树也，所采食者，蓫与葍而已，无嘉蔬也，以尔昏姻之故，特来相就，以其富而可依也，则于夲国之旧姻，皆不之思矣，然至此乃无收恤我者，是其人无特异之行耳，可见人不在于富而在于有异行也，如有异行，岂至此哉！
我行其野三章章六句
斯干
经防曰：此必武王营镐京，成燕饮以落之，而群臣因有颂祷之辞也，当为大雅欧阳氏曰：古人成室而落之，必有称颂祷祝之言，如歌于斯，哭于斯，聚国族于斯，谓之善颂，善祷者是矣。
秩秩斯干，幽幽南山，如竹苞矣，如松茂矣，兄及弟矣，式相好矣，无相犹矣，【赋也】。
干水涯也，南山长乐刘氏以为镐京之阳，终南之山者是已，镐京临大水，对终南，以此知为武王营，镐也，苞丛生而固也，言作室之地，临水涯则秩然，整齐对南山，则幽，然深逺以植根基，则根基固，而如竹之苞，以长枝叶则枝叶繁而如松之茂，此言其地之善，未及作室也，兄弟者，人君继世而立，多疑忌，其兄弟则有不得室家，君王者矣，此与蓼萧宜兄，宜弟意同，但此为颂祷而发耳。盖欲其和于一家，以立垂裕之夲也犹谋也。
○似续妣，祖筑室百堵西南，其户爰居，爰处爰笑，爰语【赋也，】。
似嗣也，妣祖南丰，曽氏以为姜嫄，后稷者是也。西南云者，必镐京之室，木因地势而西南向也，否则言西南而不言，东北亦无谓矣。居处说见击鼔此章緫言筑室之事，将以乆居而嗣先祖之业也。
○约之阁，阁椓之槖，槖风雨攸除，鸟防攸去，君子攸芋，【赋也】。
约束板也，阁阁上下相乘也，椓筑也，槖槖杵声也，此章言墙垣之固也，毛氏曰：芋，大也，曹氏曰：居于其间，心广体胖，是以大也。
○如跂斯翼，如矢斯棘，如鸟斯革，如翚斯飞，君子攸跻【赋也，】。
跂竦立也，人竦敬则如鸟舒翼也，棘急矢行缓，则枉急则直也，革变谓鸟之悚顾也，翚雉也，此章言其堂之美也；跻，升也，升以听事也，此盖路寝君日出眡朝退，适路寝听政，即其所也。
○殖殖其庭，有觉其楹，哙哙其正，其冥，君子攸宁【赋也？】：
此章言其室之羙也，盖寝室在路寝之后者也，君既眡朝听政，使人眡大夫退，然后适小寝，释服，即其所也，故孔氏以庭为宫，寝之前庭，庐陵李氏谓堂下至门，谓之庭，则以路寝言非攸宁之意矣！殖殖平正也，觉古训为大为直，殊无意义盖髙峻而可见之意，故孔氏亦谓宫寝之楹柱是也，正对偏而言，则正是内寝之寛明处，故曰哙哙，冥是奥窔之间，幽隠处故曰哕哕，蓝田吕氏，以正为正寝，亦非也。临川王氏曰：哙哙其正，则知哕哕其防，是偏也。哕哕，其防则知哙，哙其正是明也。
○下莞上簟，乃安斯寝，乃寝乃兴，乃占我夣吉夣维何？维熊维罴，维虺维蛇，【赋也】。
此章因居室而祝其有夣兆，以开子孙之祥也。安斯寝，即上章，所谓攸宁也。
○大人占之，维熊维罴，男子之祥；维虺维蛇，女子之祥，【赋也】。
大人占夣之官也，人之精神，与天地隂阳流通昼之所为，常感于夣，故设官以占之，熊；罴，阳物在山，彊力壮毅，男子之祥也。虺蛇隂物穴居柔弱，隠伏女子之祥也。此言大人占夣而告志也。
○乃生男子，载寝之牀，载衣之裳，载弄之璋，其泣喤喤，朱芾斯皇室家，君王【赋也，】。
此章祝其生，男子之祥也。寝之牀，尊之也，衣之裳，备盛服也，半圭曰：璋以行礼之璋，玉言非祼，宗庙之璋，瓉也，喤喤声之大，亦吉徴也朱芾者，天子纯朱诸侯，黄朱皆谓之朱，详见车攻字义室家，君王谓服朱芾，而有室有家，以为君为王也。
○乃生女子，载寝之地，载衣之裼，载弄之瓦，无非无仪，唯酒食是议，无父母贻罹【赋也，】。
此章祝其生女子之祥也。寝之地卑之也，裼褓也，今之防儿被也，衣之褓即其在身者而无所加也，瓦黄东发，以为覆膝，以索麻线之瓦，非砖也，于义为近，不违君子之命，故曰：无非不专，君子之事，故曰无仪，唯酒食是议，而无贻父母之忧，即易所谓无攸遂，在中馈，贞吉也。
斯干九章四章章七句五章章五句
无羊
经防曰：贤者隠于牧人而牧事有成，其梦兆亦闗国家之富庶，故君子美之而作此诗也，然则斯人其百里奚爵禄不入于心而饭牛，牛肥之俦欤。
谁谓尔无羊？三百维羣，谁谓尔无牛？九十其犉，尔羊来思，其角濈，濈尔牛来，思其耳湿，湿【赋也，】。
尔指牧人犉，与醇同牛之一色成体者，谓之犉兽，三为群羊，以三百为群，言其群之多也，牛之犉者九十，非犉者尚多也。临川王氏曰：濈濈和也，羊以善触为患，故言其和谓聚而不相触也，湿湿润泽也，牛病则耳燥安则润泽也；愚谓无羊无牛者，其心不知有羊牛也，故人以此谓之，此章言牧事之成，而牛羊众多也。
○或降于阿，或饮于池，或寝或讹，尔牧来思，何蓑何笠？或负其糇三十，维物尔牲，则具【赋也，】。
讹，动也，荷蓑笠以为备，赍干粮以随行，盖从牛羊之所适也，三十维物，谓齐其色而别之，凡为色者三十也。尔牲则具用，无不周也，此言善牧而牛羊众多也。
○尔牧来思，以薪以蒸，以雌以雄，尔羊来思，矜矜兢兢，不骞不崩，麾之以肱毕来，既升【赋也，】。
麤曰薪细曰，蒸薪蒸者，牧人闲暇，则就牧地采之，暮则以之来归也，雌雄者当归之际辨畜之，雌雄以视其多寡之数也。矜矜坚强，貎兢兢畏惧，貎骞羸瘦也崩耗败也，肱臂也，升升入于牢也，此言牧人暮归，不劳棰楚，而牛羊驯扰，从人意也，临川王氏曰：言羊得其性而无耗，败也，言羊而不言牛者，羊善耗败故也。言羊不耗败，则牛可知矣。
○牧人乃梦众维鱼矣，旐维旟矣，大人占之，众维鱼矣，实维丰年；旐维旟矣，室家溱溱，【，赋也，】○【大音，泰后凡大师大王之类，并同】梦人而乃是鱼年，丰登之祥也。梦旐而乃是旟室家，昌盛之兆也，大人得是梦而献之，故有此占，言牧人之梦闗于国家之富庶也，此非托辞，乃牧人实有此梦也，盖其人神清气，定能先天地之几如此，此岂常人哉！
无羊四章章八句
节南山
经防曰：此诗家父以尹氏专权，致乱而作，虽为尹氏作，而亦以告于王也，故其卒章直言家父作诵，无所讳也。与言之，讥刺者不同矣。父者名也，告王之言，自宜称名，春秋中，凡言父如孔父，季孙行父，荀林父之类，皆名也，家父必家，伯之子孙，以伯为字，则父之为名，信矣，家伯用事，在幽王之世，而家父见于春秋，在桓王之时，则尹氏之擅权，当在平王之后矣，观十月之交，刺皇父也，歴叙家伯，畨允棷橛，楀诸小人而不及尹氏，则幽王时尹氏子孙尚有吉甫遗风，未甚失徳也至桓王时，两遣家父过鲁篇内，所谓驾彼四牡，四牡项领者，其必指此而言欤？然亦可见家父，乃尹氏之所信用者也，家父亦贤，臣欲救正，尹氏故作此诗以面折之，而因以告王，故曰：以究王讻，使知警焉，亦可以见其忠直矣。然实僚友自相规诲之言，不可以为大雅也。
节彼南山，维石岩岩。【，兴也，】赫赫师尹，民具尔瞻，忧心如惔，不敢戯谈，国既卒斩，何用不监？【兴意】○，【节音截，下章同】。
节髙峻貎岩岩，积石貎南山节，然而石岩岩以其可望而不可跻者起，兴也，赫赫显盛，貎师大师尹氏吉甫之后为大师，则三公也，惔燔也，不敢戯谈，谓不切，已而闲谈以见，已之所言，实治乱所闗欲其必听，非谓畏其威而不敢言也，斩絶监视何用不监？谓尹氏也，此章言尹氏系天下之望，而不以民忧，为已忧也。
○节，彼南山有实，其猗【兴也，】赫赫师尹，不平谓何？天方荐瘥，防乱多，民言无嘉，防莫惩嗟，【兴意】。
实以草木遍满而言，猗倚也，言南山有岩石而草木倚于其间，则不平也，故以起兴方者，言方来不已也，荐与荐同重也，瘥病，大防痛也，谓可防痛而无惩创，嗟怜之心也，此章言尹氏之失人望，在于不平也。
○尹氏大师，维周之氐；秉国之均，四方是维，天子是毗，俾民不迷，不吊昊天，不宜空我师【赋也，】。
氐夲均平维持毗辅吊恤也，不吊昊天，言民之防乱不为天所恤也，尹氏，正宜惩嗟，以救遗民，不宜使之尽空也；师，众也，此章言尹氏不称重任，以申上章之意。
○弗躬弗亲，庶民弗信，弗问弗仕，勿罔君子，式夷式已，无小人殆，姻亚，则无膴仕【赋也，】。
仕谓官使之也，罔欺也，君子对下文小人言夷平已止，殆，危也。小貎，壻之父曰姻，两壻相谓曰：亚膴厚也，弗躬弗亲，委政于小人也，故民弗信于君子，而不询问之不官，使之乃以为无可用者，是欺罔君子也，尹氏之不平，止是任用，姻亚小人耳，故能平其心，以止小人而去之，则国不至于危殆矣！平其心以去小人，所谓式夷式已也，姻亚无膴仕，则小人去矣，此章言尹氏惟用小人，所以为不平也。
○昊天不佣，降此鞠讻，昊天不恵，降此大戾，君子如届，俾民心阕，君子如夷，恶怒，是违【赋也，】。
佣用力之意，鞠，穷也，讻与匈匈同众语，讙扰乱之象也。惠爱戾乖也，天降讻戾，谓天生小人，祸天下也，君子即上章君子也，届至阕息也，恶怒，谓民之怨，恶也违逺也言用君子，而君子至至而平其政，则民息而恶怒逺矣此章言救不平之祸，惟在于用君子也。
○不吊昊天，乱靡有定，式月斯生，俾民不宁，忧心如酲，谁秉国成，不自为政，卒劳百姓【赋也，】。
式月斯生，言其祸之日，进与月俱生也病酒，曰：酲，国成即国钧，以纲纪法度，一成而不可变，故谓之国，成不自为政，即前章弗躬，弗亲而委之，小人也，此章言守其不平之徳则无以救乱，盖欲其必改也。
○驾彼四牡，四牡项领，我瞻四方，蹙蹙靡所，骋【赋也，】项领，引领四顾之貎，蹙蹙缩小之貎，谓其狭而不能驰骋也，家父尝奉使于诸侯之国，见其穷蹙，故言此以见天下皆乱之意。
○方茂尔恶，相尔矛矣，既夷既怿，如相醻矣，【赋也，】○【相尔之相去声】。
言平时以恶，加人视之，虽如矛防，及既平心而得人恱怿则欢然如饮酒之相醻矣，见人心易感，而旧恶可改也，旧说以为小人，喜怒不常，则非开导良心之言矣。
○昊天不平，我王不宁，不惩其心，覆怨其正【，赋也】。
不平者，昊天不吊而降之，讻戾也，王见天意，如此，则其心必不自宁，欲尹氏之知警也，乃复不自惩创其心，则必反怨人之正已者，其恶何时而已哉！此亦欲其自反而不责人也。
○家父作诵，以究王讻，式讹尔心，以畜万邦【赋也，】。
不平之政，国家讻乱之所由也，故曰，以防王讻，式讹尔心，以尹氏言，欲其改也。篇内尔字，皆指尹氏，或以此为责，宣王当改化其心，则篇内指切尹氏者，皆规诲之言，朋友责善之道，自当如此，使王知之，自足以警矣，何必切责王身哉！
节南山十章六章章八句四章章四句
正月
经防曰：幽王暴虐，宠爱褒姒，而小人依附者皆得以讹言中伤善类，君子之遭谗者，无所控愬，故作此诗以发其忧愤不平之情焉，然惓惓为国，而冀王省悟，亦可谓怨而不怒矣，盖在位之臣，直言以讥切朝政，非若风人之自叙情者也。
正月繁霜，我心忧伤，民之讹言，亦孔之将！念我独兮，忧心京京，哀我小心，癙忧以痒【赋也，】。
正月旧説皆以夏正建巳之月为正阳之月，在周正则为六月也，盖夲左传，昭公十七年六月日食所载，大史之说，意必古者，常以纯阳为正，而以此称已月欤繁多也，繁霜者，政事严急之应，戮及无辜，故致此尔。忧伤者忧，政事之严急也，讹言者谗言也，随口化成，而无实迹，故曰讹言将大也，讹言为害，足以防人于刑戮，人皆忧之，而曰我独者必此人，以国家为念，而尤为小人所忌，如下章所谓有侮也，京京亦大也，小心者，虽有忧而不使人知之意，即癙忧也防病则忧在穴内，人所不知，故癙忧谓之幽忧，痒病也，此章言国政严急，而讹言可忧也。
○父母生我，胡俾我瘉？不自我先，不自我后，好言自口，莠言自口，忧心愈愈，是以有侮【赋也，】。
瘉病也，莠恶也，以莠害嘉谷，故借以为恶，愈愈益甚之意，好言莠言，谓有时言人之善，有时言人之恶，变乱无常也，以此为忧，则与小人，不合而为所忌矣，故反见侮侮之者，谓加以谗言也，此章言已适当讹言之为害而不能避也。
○忧心惸惸，念我无禄，民之无辜，并其臣仆，哀我人斯，于何从禄？瞻乌爰止，于谁之屋？【兴也，】。
惸惸独也，即上章，独忧之意，无禄不有禄也，虽有粟，吾得食诸之谓也，为臣仆，谓国将亡，而见虏也，我人之人言我也，无辜之民，既同为臣仆，我亦将从何所而可？安于食粟乎？与上无禄意同，无辜之民，亦皆并为臣仆，则人无所分别，如乌之首尾，无异色，故以乌为言，非可止之处，则不可止，故曰：于谁之屋？此章言讹言将至亡国，而人无所归也，○欧阳氏曰乌巢，乌也，当止于林木，屋非乌所止也；止，屋则近偪，而将及祸也，余详见第五章。
○瞻彼巾林，侯薪侯蒸，【，兴也，】民今方殆，视天夣夣，既克有定，靡人弗胜，有皇上帝，伊谁云憎？【兴意】○【，夣音蒙后言，夣夣同】，蘓氏曰：中林之木，莫不摧毁，而维薪蒸在焉，其残之也甚矣，此说夲于郑氏，盖林以丛聚得名，宜有乔木，而所存者惟薪蒸，则可见当时贤者已尽，凋落其有存者，则值讹言方殆之时，视天夣夣不明，使罹于祸，是天之不福善也，然岂常理哉？盖天夲无憎人之，但其时未定耳，若克有定，则能胜人，而讹言之人不能嫁祸矣。君无可愬，而归之于天，以天言君心也，此因流言，方进于殆，而望王悔祸之意。
○谓山葢卑为冈，为陵【兴也，】民之讹言，寜莫之惩，召彼故老，讯之占夣，具曰予圣，谁知乌之雌雄，【兴意】。
山夲起于平地，至卑者也，然自一篑而积之，则可以为冈，为陵犹讹言之祸，不可以为小也，其积之大则成，冈陵之髙矣故人君不可不惩也？但讹言无实，能变乱人之是非，使人不可辨，盖以其君自圣，不听，善言故耳。故耆旧之老，可以决事，理之得失者也。占夣之官，可以决徴兆之吉凶者也，凡国有事，皆当召之，讯之以审，治乱之几，而王与亲近之臣，皆自以为圣，不听其言，谓从我所为，斯已矣，故治乱之防莫先于君子小人之别，而使小人得以谗间君子，则于人之是非皆不能辨，如乌之雌雄，皆不能知矣，此言王之不能惩讹言也，○欧阳氏曰：凡禽兽之雌雄，多以首尾毛色，不同而别之，乌之首尾毛色，雌雄不异，人所难别，故引以为言。
○谓天盖髙不敢不局，谓地盖厚，不敢不蹐。维号斯言，有伦有脊，哀今之人，胡为虺蜴【赋也，】○【号音豪，后几呼号之号，并同】局曲也，蹐累足也，号长言之也，伦序脊理也，虺蜴皆毒螫之虫也，曲身而行，惧压也小歩而行惧防也，此过为忧惧之言，然于时当惧，故为有伦，脊也，此言人肆讹言之毒，虽欲避而不可得也。
○瞻彼阪田，有菀其特，天之扤我，如不我克，彼求我则，如不我得，执我仇仇，亦不我力，【赋也】。
阪田崎岖，峣崅之处菀茂也，特苖之，特盛者也，扤动揺臲之意，克胜也言天尽力以挫我也，盖阪田而有菀然之，特以壅培灌溉之力至耳，喻人能加讲习克治之功，则无不可入于善也，王之初心，求我惟恐不得，此其善根也，其后为讹言所谗，则遂坚执我为不善而视之如仇，仇之又仇，故曰仇仇，而信我之意，亦不力矣，此即所谓天之扤我也，王之所以不能成徳而反不如阪田者，良以是耳。
○心之忧矣，如或结之，今兹之正，胡为厉矣！【赋也，】燎之方，扬宁或灭之？【兴也，】赫赫宗周，褒姒烕之，【兴意】。
正与政同，古字通用，厉暴恶也，此言我之忧心，所以纒结而不可解者，以国政暴虐，将至防亡，而原其祸，实起于褒姒也，盖讹言之人皆倚褒姒，而肆恶耳，火田为燎，宗周镐京也，烕亦防也言火势方杨之际，夲不可扑灭者，以兴赫赫之宗周，亦如火扬之盛也，而褒姒乃以一人烕之，盖可伤也，时宗周未防，以事理论之，而知其必然耳。
○终其永懐又窘阴雨，其车既载，乃弃尔辅，载输尔载，将伯助予【比也，】○【尔，载之载才，再反下章同】。
窘困也隂雨则泥泞，而车易防也，载车所载也，辅可解脱之物，如今人防杖于辐，以防辅车也，输隳也，输载乃弃辅所致，将请也，伯或者之字也，此言思其永终，将有隂雨窘迫之时，必有辅为依而后载，可不隳，以比平时弃贤而临难求之，则已晚矣。
○，无弃尔辅，员于尔辐，屡顾尔仆，不输尔载，终逾絶险，曾是不意【比也，】。
员益也，辅所以益辐也，仆将车者也。屡顾尔仆，则非临时将伯助予者矣。既有辅，而又顾仆则载必不输，而终逾絶险矣，曾是之不以为意，而能然乎？言其尝留意于用辅也，此覆说上章之意，言辅之有益而不可弃也。
○鱼在于沼，亦匪克乐，【比也，】潜虽伏矣，亦孔之炤！忧心惨惨，念国之为虐，【赋也】。
炤与灼同明也，此言祸乱将及，而国事可忧也。盖祸乱之几，已独知之鱼，夲相忘于江湖，在沼则惧有害，故不乐也，虽潜伏于沼之深处，而其一防惧患之心亦甚自知也。喻君子在乱世，虽韬晦亦自知其不能避祸也，惨惨愁戚，貎念国之虐，见其不为一身之虑也。
○彼有防酒，又有嘉殽，洽比其邻，昏姻孔云。念我独兮，忧心慇慇【赋也，】○【云，音员】。
彼指小人，殽解骨肉，使可食也，凡非谷而食曰殽，比亲比也，云与员同周旋之意，慇慇病之隠于心者也。此痛小人之乐，其忧也。
○佌佌彼有屋，蓛蓛方有谷民，今之无禄，天夭是椓，哿矣富人，哀此惸独【赋也，】。
佌佌琐小貎，蓛蓛窭陋，貎指王所用之小人，谷禄夭祸，椓害哿可独单，此言民皆不堪于虐政，而穷独者尤无告，欲王首先哀之也，三山，李氏曰：衰乱之世要，其极贫富，俱受其祸，言其一时之虐政，则富者之财，犹可以胜其求，贫者愈不堪也。
正月十三章八章章八句五章章六句
此诗愤世嫉邪，不避忌讳，忠于国，而不顾其身者也，自险艰之世，言之鲜有不蒙危祸者矣，然而敢于直言如此类者，皆得免焉。岂非先王立采诗之官，正欲得人愤，鬰之情以观国，政之有阙，言虽诽谤，而不以为尤，故凡情之不得伸者，皆欲因诗而达，此文武之泽，所以没世而不忘也，杀谏臣之事，至春秋中叶始有之，然后有诽谤之诛矣，孔子谓邦无道，危行言孙，其有感于此欤？史记载厉王使卫巫监谤得谤者而杀之之事，厉王固虐君也，不可以常理论，然观其直言之风乆而不絶未尝以为惩，则史迁所言，亦未可尽信也，十月之交以下，凡讥切时政者义与此同。
十月之交
经防曰：皇父以犬戎方炽，患将及之，因而作都于向，迁民之富者实之为自安计，其筑城之役，甚大，受役之贤者，劳于从事，而不免于谗，故作此诗以警幽王也，义与前篇同。
十月之交，朔日辛卯，日有食之，亦孔之丑。彼月而防，此日而防，今此下民，亦孔之哀！【赋也】。
十月者，周正建酉之月也，郑氏义同，惟集传以为夏正，建亥之月，则周人以建子为正，不应尊用夏时，按唐志载周幽王，六年十月辛夘朔日入蚀限，亦不言建亥也，华谷严氏引以证建亥之说，则误矣。交者，日月交防晦朔之间也，上古君徳不亏日不常食，至中古始有之，故一食即为大变，防光弱而不明也月以隂魄受日光相对，不敢亢日，故有防时而至于食若日，则众阳之宗，岂宜为隂所掩而防哉？以日食起乱政之端，而言下民之罹乱者，为可哀也。
○日月告凶，不用其行，四国无政，不用其良，彼月而食，则维其常，此日而食，于何不臧？【赋也】。
日月而不用之者，月不避日而干犯之也，良谓善人散而无政，政之乱也，乱起于不用善人，故致日食，日食之变，全系于此隂防者臣妾，退听之常，不足为异，而日食则为小人用事，而不臧矣，此申明上章之意。
○震电，不宁不令，百川沸腾，山冡萃崩髙岸为谷深谷为陵，哀今之人，胡憯莫惩【，赋也】。
光闪貎震电，雷震而电也，宁安令善也，沸涌起也，腾上升也，山顶曰：冡萃崔嵬也髙岸崩防故为谷深谷填塞，故为陵憯痛也言隂阳失节雷电震惊，山川崩溢，陵谷变迁，灾异荐臻，不但日食而已，此追言日食前事，皆由于用，小人之故，而幽王不能惩也。
○皇父卿士，番维司徒，家伯冡宰，仲允膳夫，棸子内史，蹶维趣马，楀维师氏，艳妻煽方处【赋也，】○【趣，七走反】。
皇父与皇甫同，盖氏也，不然，则父当为名，而宣王时，既有皇父矣，一家相承之世，岂应同名乎？凡称氏而不名者，皆宠异之，如尹氏也，家伯仲允皆字也。畨，棸；蹶，楀皆氏也，子如尹氏，仍叔子之子七人之中，卿士最为要职，其余司徒冡宰，膳夫内史，趣马师氏六人之中，虽官有崇卑而皆权宠相连者也，其序则必以宠任，为先后耳，美色曰：艳艳妻，褒姒也，皇父为卿士，而引用家，伯仲允畨，棸，蹶，楀诸小人，同依褒姒，为内主也，煽热盛，若火之煽也，方处谓得处于势位，根据而不动，揺也，此言灾变之大，不惟无以弭之，而又益之也。
○抑此皇父，岂曰不时，胡为我作，不即我谋，彻我墙屋，田卒污莱，曰予不戕，礼则然矣，【赋也】。
抑发语辞，作谓动之而迁徙也，即就也，谋谓谋及庶人也，如盘庚将迁，而告民之意，彻去卒尽也，污停水也，莱草秽也，戕害也，谓非我害民，乃民供役之常，礼也，此専言皇父擅权，役众之事，以着其为小人乱政之首也。
○皇父孔圣，作都于向，择三有事，亶侯多藏不憗，遗一老，俾守我王，择有车马以居，徂向【赋也，】。
圣通明也，孔圣自以为甚，圣也，正月所谓具曰：予圣者皇父，当在所指之中矣，向地名，盖东都近地三，有事三卿也，亶信侯，维藏蓄也，憗勉力为之之意，老谓老臣即为卿者，有车马者，谓士大夫以上有马乘者也。皇父本畿内之卿，但有采地，视诸侯之禄而已，不当逺都于向也，今择三卿之多藏者，皆运所有之财以入于向，而不以一老之家，遗于王所，又择其车马而富者，皆使往实向城，惟以为自安计而已，如使犬戎患至，有何富室，与王共守哉！此言皇父恃宠专权，蔑君避患，而幽王委任，不疑也。
○黾勉从事，不敢告劳，无罪无辜，谗口嚣嚣，下民之孽，匪降自天，噂沓背憎，职竞由人【赋也，】。
罪辜通言之，则皆罪也；散言之则罪之，小者曰罪，犯罪应死者曰辜，嚣嚣众口，声孽者祸之萌也，噂群聚也，沓重复也，职主也，竞力之强也，噂沓背憎，谓噂噂聚语，防防多言皆以谈论，人之短长，而其实背则憎贤也，盖此即谗口，嚣嚣之状，然则下民之祸端，岂天所降哉？主此而力为之者，实谗口之小人耳，盖从事于向，役之贤者，虽不敢言，劳苦而亦不免于谗也。
○悠悠我里，亦孔之痗！四方有羡，我独居忧，民莫不逸，我独不敢休，天命不彻，我不敢效我友自逸，【赋也】。
悠悠忧长之意，我里贤者所居之里也，痗病羡余，彻，均也，当时天下皆以劳役为病，而独言，我里据所亲厯而言耳。四方有羡，民莫不逸，非以为有羡余之地安逸之民也，盖得免于役，以自偷安者皆行贿于皇父而为其所蔽者也，我友自逸，亦此类也。北山所谓不均，意正如此，此人宁遭谗而不肯自逸，亦可谓国无道，至死不变者欤？
十月之交八章章八句
雨无正
经防曰：此平王时诗也，周室东迁，平王不能自强于政治，頼卫武公郑武公相之而得以立国，及二公去位既乆王至晚年，失道滋甚，正大夫离居，群臣莫肯供职，其御之，臣独以为忧，故作此诗以责留者之怠，事去者之弃君，盖朋友规诲之辞，其忧幽深，其言切直，可以为忠矣。
浩浩昊天，不骏其徳降防饥馑，斩伐四国，旻天疾威，弗虑弗图，舎彼有罪，既伏其辜，若此无罪，沦胥以铺【赋也，】浩浩广大，貎昊天，亦广大之意，骏大也，谷不熟，曰：饥，菜不熟曰馑，旻天者，仁覆闵下之名，但篇内皆言昊天，此不应别出一旻天，盖旻当作昊字之误也疾威谓急其威虐也，虑图皆谋也。舎置沦防胥，相铺徧也，言防乱者死于流离，饥馑者死于困乏，此皆四国无辜之民，为天所斩伐而沦胥，以铺也，故言有罪伏辜，于理宜然，置而勿论，可也。此无辜之民，而皆防乱饥馑，以死天之疾，威如此而何？天之弗虑，弗图哉？夫民之灾祸，夲王所为不敢斥王而归咎于天，亦婉辞也。
○周宗既灭，靡所止戾，正大夫离居，莫知我勚，三事大夫，莫肯夙夜邦君，诸侯莫肯朝夕，庶曰：式臧覆出，为恶【赋也，】。
周宗，宗周也，东迁之后，镐京之地，皆已封秦，周虽未灭，而今灭形已成，故曰，既灭也，正长也，班在上而为诸大夫之长，故曰正，非谓大夫也，盖世臣而不任事者，离居去位，以避祸也。勚劳也，我勚御，自谓从王而劳也，三事大夫，谓三公及诸大夫当国，用事者也，夙夜谓夙夜匪懈也，朝朝见，夕暮见，谓朝王而朝暮见也，此言周既东迁，群臣解体，而王心犹不知，用善自惩，乃反出而为恶，威虐愈甚也。
○如何昊天？辟言不信，如彼行迈，则靡所臻，凡百君子，各敬尔身，胡不相畏，不畏于天【赋也，】。
辟言法言也，此下四章皆为三事大夫，莫肯夙夜者言，凡百君子，即指三事大夫之在位者，此承上章言王心所以覆出为恶者，本以不听法言，行无所据故耳。然则法言实切于治，在位者岂可以不告哉？故劝之以各敬尔身，欲其直言以供职也，畏即敬身自畏，所以畏天也。
○戎成不退，饥成不遂，曽我御，憯憯日瘁，凡百君子，莫肯用讯，听言则答，谮言则退，【赋也，】○【曽，在登反】。
戎兵曽，但也御近侍之臣，即国语所谓居寝有御之箴者也，憯憯忧貎瘁，病而形瘁也，言三事大夫莫肯夙夜，防乱则兵形已成，而不能退，其患也。饥馑则死，形已成而不能遂其生也，用讯谓以直言告王也，听言谓人言可以听者，则言之者无罪，而答应之，若其言足以致谮，是谓谮言，则退而不听，勿使得及已也，此言其随时趋避免祸，容身之计，故不肯用讯也。
○，哀哉不能言，匪舌是出，维躬是瘁，哿矣能言，巧言如流，俾躬处休【，赋也】。
不能言，谓忠直而不能以巧言顺人也，如此之言，不但出于舌而已，出则必取祸，故身至于瘁也，前章所谓辟言不信者，正谓此耳。直言不若巧言者之能处休，此人所以不用讯也，然则巧言者非忠矣，王安可不察？而乃弃直言乎！
○维曰：于仕孔棘，且殆云不可，使得罪于天子，亦云可使怨，及朋友【赋也，】。
于仕谓仕于此也，棘急殆危也直言者，天子之所谓不可使也，而言出得罪，此仕之所以孔棘，且殆也，惟巧言而天子以为可使，虽无仕之棘殆，然公论之所不与，朋友短之，则未免怨归于朋友矣，此言仕者当无得罪于公论，以见不可不尽其忠直也。
○谓尔迁于王都，曰予未有室家，鼠思泣血，无言不疾，昔尔出居，谁从作尔？室【赋也，】。
此章为正大夫，离居者，言正大夫，盖王之世，臣与国同休戚者，不当避而出外也，当其出居，必并京师之第而尽废，故今使之还王都，则曰予未有室家，以未有室家为辞，见其无意于王室也，其所言者如此，使我闻之，疾痛于心，而人未有知我心者，则但鼠思泣血而已，鼠思与正月癙忧意同，夫欲迁归王都，亦何难哉？故又诘之曰：昔尔出居，谁从作尔室，谓不必有室，但肯归则可以作矣！此惓惓欲其归，辅王室之意也，○正大夫，与三事大夫踈戚不同正大夫，谓世臣无可去之义者也，故责其离居三事大夫，则比正大夫，为稍踈而义可以去者也，但既居位，则有官守言责，当夙夜匪懈，知无不言，以济国家之难，岂可为持禄容身之计哉？至于不得其职，不得其言，然后可以言去耳，不去而又不言，此其所以可责也。若邦君，诸侯则逺臣也，盖视朝政，以为轻重者其不王，不足责矣，然则御小臣，虽深有意于效忠，而独立寡俦，无与共济，亦将如之何哉？
雨无正七章二章，章十句二章，章八句，三章章六句。
此篇命题全无意，先儒亦无以明之，惟元城刘氏以为尝读韩诗，有雨无极篇，篇首多雨，无其极，伤我稼穑八字，朱子以为有理，独以前二章章句，长短不齐为疑，此拘于文义之论也，若以首章加此二句，而分为二章，理亦可通，则刘说似未可废焉。
诗说解頥正释卷十八
<经部,诗类,诗说解颐>
钦定四库全书
诗说解頥正释卷十九   明 季夲 撰
小旻
经防曰：上无道揆，大臣不肯任事，而嘉谋不得信用，故在位大夫之不得行其志者，忧而作此诗也，此亦在位者直言以讥切时事，与正月同。
旻天疾威，敷于下土，谋犹回遹，何日斯沮？谋臧不从，不臧覆用，我视谋犹，亦孔之卭【赋也，】。
旻闵恤之意，说见雨无正，敷布回邪，遹僻沮止，卭病也，谋犹回遹，则足以病国，病国则民困，即天之疾威也，视谋犹之不臧，而我已甚，病则何待于祸败之及防，此为大臣不任事而发，然实王所为也，无所归咎，故曰是天。
○潝潝訿訿，亦孔之哀！谋之其臧，则其是违，谋之不臧，则具是依，我视谋犹，伊于胡底【赋也，】。
潝潝和也，訿訿诋也，同乎已者，则以为是，而潝潝然相和，异乎已者，则以为非，而訿訿然相诋，小人之好恶不公，如此，则谋犹不归于臧，而将何所底乎？谓当止于善也，此申言上章，谋犹回遹之意。
○我既厌，不我告，犹【比也。】谋夫孔多，是用不集，发言盈庭，谁敢执其咎？如匪行迈谋，是用不得于道【赋也，】。
厌不告，以比贤者不乐，告以善道也，盖以初筮之诚则告，若二三其徳则厌而不告矣，谋夫孔多，二三孰甚焉？发言盈庭，即谋夫之多也，中无执咎之人，如卜无初筮之诚，此所以不告，犹而谋用不集也，行迈谓曽，经行路之人也，欲行路则问经过之人可也，若非问于经过之人，则何得于道路之事哉？此言人当自任其咎，以求老成练事者，而与之谋，则谋臧矣。
○哀哉为犹，匪先民是程，匪大犹是经，维迩言是听，维迩言是争，如彼筑室于道谋，是用不溃于成【，赋也】。
先民，古圣贤也程法犹道经常也，迩言谓非逺图也溃遂也，筑室而谋，于道傍之人，即古语所谓作舎道傍三年不成也，此申言上章之意。
○国虽靡止，或圣或否，民虽靡膴，或哲或谋，或肃或艾，如彼流泉，无沦胥以败，【赋也，】○【艾，音又】。
止定靡定，谓摇也，膴大靡膴，谓少也，皆以丧乱之余言，圣否分属于国，哲谋肃艾，分属于民，皆互文也，圣哲谋肃，人即洪范五事之徳也沦没也，此言国有贤人可用，而谋不患于不臧也，若不信贤人，而使不贤者为之，则不肯任事，谋皆不臧，而必至于败，如流泉之不反矣，愚不肖皆受其败，故曰沦胥。
○不敢暴虎，不敢冯河，人知其一，莫知其他，战战兢兢，如临深渊，如履薄氷【赋也，】○【冯音凭】。
暴虎，徒搏冯河，徒渉战战恐也，兢兢戒也，临深恐坠也。履，氷恐防也暴虎冯河，祸之在目前者也，如勇于任事，而触主怒，忤权奸，不过目前之祸，耳目前之祸，人皆知之，而其他祸之隠于无形，则人不知也，故又曰：当战战兢兢，而不可有一时之忽也如此，然后能夙夜匪懈，而免于沦胥之败矣。
小旻六章三章章八句三章章七句
按苏氏曰：小旻小宛小弁，小明四诗，皆以小名篇，所以别其为小雅也，其在小雅者谓之小故，其在大雅者，谓之召旻，大明独宛弁阙焉，意者孔子删之矣，虽去其大，而其小者犹谓之小盖即用其旧也，窃谓宛弁之在大雅者，盖秦火后之所亡，非孔子删之也，既为孔子所删，则小旻小明何必复加小字，且未删之前未便，即有小大之别，而孰为之？预以名篇邪？
小宛
经防曰：乱世兄弟，惧以无辜，致罪而相戒以免祸之诗集传以为大夫所作，则孝亲教子之人，而瘨寡握粟，得非士之贫者欤？
宛彼鸣鸠，翰飞戻天，【兴也，】我心忧伤，念昔先人，明发不寐，有懐二人【兴意】。
宛小貌鸣鸠，小物不能高飞，然亦有时而飞，至于天陆农师曰：勉强故也。以鸣鸠起兴，盖取勉强，自强之意，明发至旦，而光始发也，二人谓父母即先人也，懐二人则必敬身而能全归矣。
○人之齐圣，饮酒温克，彼昏不知，壹醉日富，各敬尔仪，天命不又【赋也，】。
齐整肃也，圣通明也，克胜也，壹醉，专务酣饮也，富益也，饮酒至醉者多刚暴，故以温克为良，敬尔威仪，所以求温也，此言欲守身以事亲者，莫先于戒酒也。
○中原有菽，庶民采之【赋也，】螟蛉有子，蜾蠃负之【兴也，】教诲尔子，式谷似之，【兴意】。
中原旷地非八家所受之田也，菽大荳也，当原之中，有菽而庶民，皆得采之，以明人知礼义，则风俗美而利均于人也，蜾蠃，旧说以为负螟蛉之子，而七日化为己子，以喻人之可化而为善也，式用谷善，谓当教训，其子使以善似续，其先业也。
○题彼脊令，载飞载鸣，【兴也，】我日斯迈，而月斯征，夙兴夜寐，无忝尔所生，【兴意】○，【题大计反】。
题视也，脊令即常棣之脊令，但彼以在原言，此以飞言也，而汝也我长，故以日计而防故以月计日迈月征，言老将至也，所生即父母，勉其当及时，为善而不可自怠，以辱二人也。
○交交桑扈，率场啄粟，【比也，】哀我填寡，宜岸宜狱，握粟出卜，自何能谷【赋也，】。
交交徃来之貌桑扈窃脂也，俗呼青雀，嘴曲食肉，桑扈夲食肉不食粟之鸟，而率场啄粟，以比肉食者，尽剥民财之意，填与瘨同病也，宜者难免之辞，岸亦狱也，韩诗作犴，郷亭之系曰犴，朝廷曰狱，言上既剥民，则民不堪命，瘨寡之人不能偿其所征，则必不免于岸狱，于是握粟出卜，以求自善之道，其心之不安甚矣！此言贫无以自容也。
○温温恭人，如集于木，惴惴小心，如临于谷，战战兢兢，如履薄氷【赋也，】。
人温恭，则能免祸，恭者不敢怠忽之意，以温为恭，即前章所谓敬尔仪，而温克也，如此，则人皆爱之而得其蔽防，如集木下矣，惴惴小心，如临于谷，盖恭人之功夫也功夫，惟其敬谨，常温故能有所蔽，防言不可不敬以勉于温也，旧说以集木为恐坠，则在木上，当云升于木矣，今曰集，则聚于木下之辞也。
小宛六章章六句
小弁
经防曰：旧说幽王娶于申生，太子宜臼，后得褒姒，而惑之信其防，黜申后逐宜臼，宜臼之傅知其无罪而闵之，故述太子之情，而为之作是诗也，窃谓宜臼立为平王，盖昏庸之主也，夲无慈孝之实，徳安能作此诗乎？故说者谓其傅所作，则人子哀怨之情，孟子所谓小弁之怨，亲亲也，岂他人所能代言哉？意作诗者，必有怨慕，真切之心，而不能自己者，方可以语于此，朱子于辩说，盖尝疑其为放子之作，而不必其为宜臼也，以今观之，盖信然矣，然必士大夫家父子间之正论，故以列于小雅，盖小弁之名，孟子时已有之，以在小雅而谓之小耳。
弁彼鸒斯，归飞提提，【比也，】民莫不谷，我独于罹何辜于天？我罪伊何？心之忧矣，云如之何？【赋也】。
弁加于首者也，鸒鸦也，提提前领后之貌，鸦之归，飞则一领于前，如弁而群鸦，从之，若前者有所提携也，以喻子为父逐而不得，随父提携以归也，何辜于天？我罪伊何？非谓无罪也，盖自反其不得于父之罪，如舜父母之不我爱，于我何哉之意也！云如之何？谓无可奈何？而惟欲待其父之感悟也，此章言其以不得乎亲为忧，而无以解也。
○踧踧周道，鞠为茂草，【比也，】我心忧伤，惄焉如捣，假寐永叹，维忧用老，心之忧矣，疢如疾首，【赋也】。
踧与论语，踧踖之踧，同踧踧，不寜之貌，言行于大道之中，已踧踖不寜，至其穷尽之处，皆为茂草，则无路可行矣，以比未逐之时，犹不敢肆，况于已逐，则无可徃也如捣，忽然心惊也，假寐不脱衣冠而寐于恍惚之中也，假寐而亦长叹，则以忧而易于老矣，疢如疾首，申言其忧如此，此章言行无可徃而不能不忧也。
○维桑与梓，必恭敬止，【兴也，】靡瞻，匪父靡依，匪母不属于毛，不离于里，天之生我，我辰安在？【兴意】。
桑梓二木名，古者五畆之宅，之墙下以遗子孙，桑以治蚕食，梓以具噐用言桑梓，父母所植，亦必恭敬，岂有父母之身，而敢慢乎？瞻者尊而仰之，依者亲而倚之，瞻依莫非父母，则无时而不慕也，属连也。毛体肤之余气也离合也里腹心之在内者也，天性之亲，本通一气，然父母之不我爱，岂果不亲哉？特我生不辰，不得逄其亲爱之防耳，此言其怨慕之情，惟欲尽孝以待其爱也，○观下章，言君子信防则逐子者，父所主也，连言父母者，以其恩同并及之耳。
○菀彼柳斯，鸣蜩嘒嘒，有漼者渊，萑苇淠淠【兴也，】，譬彼舟流，不知所届，心之忧矣，不遑假寐，【兴意】。
菀茂也，漼深也，淠淠盛也，蜩防虫也，得依茂柳则嘒嘒，而鸣萑苇，贱草也，得依深渊，则淠淠而盛，人无所依，则如舟之流而无所底止矣，不遑假寐，即上章假寐，永叹之意，常叹则假寐，亦不遑矣。此章言其忧如穷人，无所归也。
○鹿斯之奔，维足伎伎，雉之朝雊，尚求其雌。【，兴也】，譬彼壊木疾用无枝，心之忧矣，寜莫之知，【兴意】。
伎伎舒貌，雊雉鸣也壊伤病也鹿奔犹待其类，雉鸣，犹求其雌，无不思其亲者，以兴见逐，而迟行号，呌亦欲父母之相亲也，今父母不复追悔，使我无亲，譬彼壊木疾用无枝矣，则我心之忧，谁知之防？此言父母不我爱，而不知我亲亲之心也。
○相彼投兎，尚或先之，行有死人，尚或墐之，【兴也，】君子秉心，维其忍之，心之忧矣，涕既陨之，【兴意】○，【先去声。】。
投见逐，而投人也，先谓逐兎者，未至而先脱之也，行道路也，墐埋也，皆言其有不忍之心也，君子指父而言忍，即不我爱也，此申上章，莫知之意。
○君子信防，如或醻之，君子不惠不舒，究之【赋也，】伐木掎矣，析薪杝矣。【，兴也】舎彼有罪，予之佗矣，【兴意】。
醻报惠爱，舒缓究察也，掎与倚同，陆氏以为从后牵也，杝与扯同，钱氏以为手离也，华谷严氏，皆取其说伐木既以斧而又以绳牵之言，必欲其防絶也析薪既以斧而又以手离之言，必欲其分离也，皆夲不惠而言，不惠即上章，所谓忍也，有罪者谓人所防我之罪，即其人之罪也舎者置而不问，谓不察也，不察其罪之所在，而即以与之，他人所谓信，防如醻者如此，此与晋骊姬献毒于君，而以归之，申生事同，惟父无爱子之心，故防言得以间之，放子欲求父母之爱，故惓惓于天性之亲，而不惠与忍，则信防之根，故特推夲而言防言得入之由，欲其父之加察也，加察则有爱心矣。
○莫高匪山，莫浚匪泉，君子无易由言，耳属于垣，【赋也，】无逝我梁，无发我笱，我躬不阅，遑恤我后，【比也，】。
莫高匪山，言不必山，然后为高也，积防而高即为山矣。莫浚匪泉，言不必泉，然后为深也。积防而深即为泉矣。然防之所起，惟纎防间隙耳。父若少有不爱其子之言，则闻之者，必乘间而生，防其防甚细，而其发甚大，故于言当慎也，此虽若为言，而发实夲其爱子之心矣，然放子虽为父所逐，其爱父犹不能自己也，故指其代已为嗣子者而言，无逝我之梁，无发我之笱，惟以干家为事可也，既而曰：我躬不阅，遑恤我后，则又叹其既去而不能自为，无可奈何耳！当时必亦嬖妾，欲以其子夺嫡而防于其父，故放子之言如此，此章欲其父以亲爱杜防言之根而明已不忍去之意也。
小弁八章章八句
小弁之怨，本亲亲之仁，与舜之怨慕一也，但舜则夔夔，齐栗以尽事亲之道，虽焚廪浚井，屡濒于死而不去，初不知父母之有不是也。故终致瞽瞍之底豫，小弁之事，不知其所终，意者见逐而去，心虽有忧，不能如舜之兢兢，致孝欤？观其卒章之言，虽若惓惓，有去后之慕而卒，付之于无可奈何？则其徳量才猷有逺不及舜者，故卒不能使父母之我爱耳，否则后世之言孝，何以独推？舜防。
巧言
经防曰：防人在位隂使无位之小人，伺察隠防以害贤者，贤者遭防，无所控愬，故作此诗也。
悠悠昊天曰：父母且无罪，无辜乱如此，怃昊天已威，予慎无罪，昊天泰怃，予慎无辜，【赋也】。
曰父母者，谓昊天为父母也；怃，大也；已，泰皆甚也，慎者敬谨，不取罪辜之意，此言已无罪，而遭防口之为乱也。
○乱之初生，始既涵，乱之又生，君子信防，君子如怒，乱庶遄沮，君子如祉乱，庶遄已【赋也，】。
无实之言曰：始者，以其初发之端，言也，涵容，如水之涵物，渐渍而入也，君子指王言怒，与涵对涵，故信不涵则怒，怒防言则必喜，善人而有福祉矣，故以祉训喜有祉，最为去防之要，惟有好贤之心，则防言不能进矣，此言乱由于王之容防也。
○，君子屡盟，乱是用长，君子信盗，乱是用暴，盗言孔甘，乱是用餤。匪其止共，维王之卭【赋也，】。
屡数也，盟者邦国，有疑则杀牲，防血告神以相，要束也。暴骤进也，盖防暴之人，不畏明誓，虽欲自结于君，使之无疑，而要神以示诚信，然实无诚也，君心信之，则资其以防为乱之奸，此乱所以因盟而益长也，盗指防人言甘，则人嗜餤者，食之进也，止共犹言为人臣，止于敬也，防人不忠，则足以病国，故曰：维王之卭，此言信防之为害也。
○奕奕寝庙，君子作之，秩秩大猷，圣人莫之，他人有心，予忖度之【赋也，】跃跃毚兔，遇犬获之，【比也，】。
奕奕重叠，貌宫室，后曰：寝前曰：庙莫定也，跃跃跳疾，貌毚狡也，作寝庙所以飨祖宗也，定大猷所以立法制也，皆王者治天下之规模也，言治天下者，规模宏逺如此必自顺，人心始，故他人之心，不可不黙，忖而度之也，盖贤者夲忠于国家，而不察其心，何以能成治功乎？能度贤者之心，则为有祉，而防言自退如毚兎，遇犬必为所获，不劳王之余力也，王特不加意于贤者，故人不敢犯，小人耳，此言去防甚易而在于有好贤之心也。
○荏染柔木，君子之【兴也，】徃来行言心焉，数之蛇，蛇硕言，出自口矣，巧言如簧，顔之厚矣，【兴意】。
荏苒柔貌，柔木桐梓之属数计也。蛇蛇委顺，貌柔木良材也，君子当培植之不可使有牛羊斧斤之害也，徃来道路之言，则无稽之防言也，当以心计之，而不可尽信，也不信防言则可以养善类，如柔木矣，然言亦不难辩，彼蛇蛇之硕，言内正外顺，从口而出，无所惭也，若巧言，则其心有怍而顔面之厚，无所不隠，忍矣，以此别之，则防人之情状，岂能逃防硕言，但举以起巧言，非谓辩此两等人也，此章言辩防言以扶善类也。
○彼何人斯？居河之麋，无拳无勇，职为乱阶，既防且尰，尔勇伊何为？犹将多尔居徒，防何【赋也？】：
水草之交曰：麋何人斯者？明知居于河，麋之小人而不斥言也，此盖为防人伺察人短，而知贤者隂事者云居河之麋，则非邑中大族也，拳力阶梯也，骭疡为防，肿足为尰，既防且尰，则居下湿之地，而实有此病者也。为犹将多，谓其害人之谋，将渐多也，即此谋害人之事，乃乱阶也，何必有拳勇而后为乱防，此章言听，使之小人，不足虑，所虑则有拳勇而为首，恶者欲王之加察也。
巧言六章章八句
何人斯
经防曰：此诗究极防人，使人伺察之情，莫能遁矣，自诗序以来，皆主苏公，刺暴公之说，惟朱子辩其无据，而以为未敢信其必然，得经意矣。
彼何人斯？其心孔艰，胡逝我梁？不入我门，伊谁云从？维暴之云，【赋也】。
何人斯指？伺察人者，言也艰险孔艰，言其设心甚险也，梁桥也，过我桥，而不入我门，见其意在伺察也，暴即上篇，乱是用暴之暴，盖指防人之为暴者，旧说因此遂附防之，而误为暴，公也，云语辞，此言小人以伺察济，人之暴也。
○二人从行，谁为此祸？胡逝我梁？不入唁我，始者不如，今云不我可【，赋也】。
从行伺察者，从防者，行也，谁为此祸？以二人从行，不可专指也。唁吊失位也，必贤者，因防而去位矣，始者指为防之初，而言其时防人犹不直言，我之不可，至今则直言耳，盖伺察之言，入而济之者多矣，此言小人济恶而祸益甚也。
○彼何人斯？胡逝我陈？我闻其声，不见其身，不愧于人，不畏于天【赋也，】。
陈堂涂，堂下至门之径也，逝陈则入门内矣，闻声而不见其人，以其忽然而去也，伺察之态如此，诚不愧于人矣。天其可不畏乎？不畏天，所以敢于为恶也，此言伺察者之欺天，妄为也。
○彼何人斯？其为飘风，胡不自北？胡不自南？胡逝我梁？祗搅我心【，赋也】。
飘风忽然而来，言其来之疾，不知所起也，胡不自南自北，言其何不从南北以去，而复来也，盖既逝陈不见其身而去矣。今又来逝，我梁如飘风，然则可疑而搅乱我心矣！此言伺察者，踪迹诡变，而可忧也。
○尔之安，行亦不遑舎尔之亟行，遑脂尔车，壹者之来，云何其旴【赋也，】。
安徐舎止也盱张目而望也，壹者之来，谓既逝陈而去，今又忽然逝梁而来也，当尔徐行之时，亦不暇止，况亟行而暇，膏其车乎？今乃忽然一来，张目望我，则竚立而少延矣，果何为防？盖欲窥觇而得其隂事也。
○尔还而入，我心易也，还而不入，否难知也，壹者之来，俾我祗也，【赋也】。
还谓又逝梁而一来也，易平坦也，否以我为不可也，难知莫测也，祗惧也，言尔既去矣，今又忽然还来，盱目而视，然不入我门也，使还而入也，其还为有所事，知其无害我之谋，而我心平易无恐矣，今还而不入，则尔必不以我为可，岂能窥测尔心防，故今壹者之来，岂能不使我畏惧尔防，此言其忽然来盱之可畏也。
○伯氏吹壎，仲氏吹箎，及尔如贯，谅不我知，出此三物，以诅尔斯【，赋也】。
伯仲兄弟之称，指二人从行者言，壎箎俱乐，噐谓其如兄弟而相唱和也，贯者以绳贯物之名，谓相连属也，三物犬豕鸡谓刺其血以诅盟也，二人同声唱和，如壎箎然而事之次比，又如绳之贯物，彼此相连，人固不得而间之矣，然犹恐于人之异已者，不尽力以相攻也，于是又出三物以相，诅盟而自固，其党欲力排之，故言此诚，不知我而以为有倾，尔之心耳！使能知之，则亦何必至是防，此言谗人为谋之同而结党之固也。
○为鬼为蜮，则不可得，有腼面目，视人罔极，作此好歌，以极反侧【赋也，】。
蜮，短狐也，江淮水皆有之，能含沙射，水中人影，其人輙病而不见其形也，腼者面见人之貌，鬼蜮，比伺察之人也，言尔为鬼为蜮，则不可得而见矣。然乃人也，人则有腼然之，面目而能视人无有穷极，谓其见人无不尽也。由此观之，则人亦岂不知尔乎反侧翻覆，不正直之意，言其邪辟之情，皆能究之，而不可欺人以自欺也，此言小人之情状，不能掩如此。
何人斯八章章六句
集传谓此诗与上篇文意相似，疑出一手，但上篇先刺听者，此篇专责谗人耳，窃意此篇所重，乃是依附谗人，而窥伺以济奸者耳。
巷伯
经防曰巷伯者，宫中永巷之长，盖寺人也，时有孟子遭谗，被宫刑为巷伯，故作此诗，而因以名篇。
萋兮斐兮，成是贝锦，【比也。】彼人者，亦已大甚【赋也，】○【，大音泰后，凡大堪大苦，并同】。
萋错杂貌，斐文也；贝，水，中，介虫也，不可以为锦，但以其背有错杂之文，有似于锦，遂以锦名以比谗言，起于疑似，亦以见文致之意也。大甚言成之而不可解也。
○哆兮侈兮，成是南箕【比也，】彼人者，谁适与谋，【赋也，】哆张口也，侈张也。箕，详见大东字义，箕星也，不可以为箕，但以其口有开张之象，而似于箕，遂以名箕，以见谗口之意，适主也，谁适与谋，言必有主，此谋者，此上两章皆言言成于疑似，而可信也。
○缉缉翩翩，谋欲人，慎尔言也，谓尔不信【赋也，】。
缉缉如绩，麻之端绪接续也，翩翩如鸟飞之来，徃经营也。
○捷捷幡幡，谋欲言，岂不尔受？既其女，迁【赋也，】。
捷捷儇利，貌幡幡，反覆貌女，迁谓转而及女身也，此上两章，戒其人之不可常也。
○骄人，好好劳人草草，苍天苍天，视彼骄人，矜此劳人【赋也，】。
好好，以甚乐言也，草草以苟活言也，言得行，所以骄人，得志也，若能察之，则其迁及也不难矣，此言人君不可保安骄人也。
○彼人者，谁适与谋，取彼人，投畀豺虎，豺虎不食，投畀有北，有北不受，投畀有昊，【赋也】。
投弃也，豺狼属似狗而长尾，白颊，其色黄，有北，北狄之地也，投畀豺虎，谓不使有生道也，幸而得免于死，则投畀有北，谓不与同中国也，又幸而得免以归，盖其人生遭邪？世得以苟容，故从重以及于轻，非谓物所共恶而不食，不受也，如此，则无可奈何？付之昊天而已，此言言者，得侥幸而苟免也。
○杨园之道，猗于畆丘，【比也，】寺人孟子，作为此诗，凡百君子，敬而听之，【赋也】。
栽杨之园，下湿之地，畆丘则成畆，可种麻菽之丘，地之高者也，猗倚也，倚靠相接连之意，杨园之道，而猗于畆丘，犹始于小臣之卑者，而将上及于贵戚大臣也，故作诗使敬听之，惧谗之上及而欲其谨于防也。
巷伯七章，四章，章四句一章，五句一章八句，一章六句。
记曰：恶恶如巷伯，以其情之真也，恶恶而不如此，诗亦难以感动人矣。
谷风
经防曰：此朋友常有救患之功，而为其所弃，故作此诗。
习习谷风，维风及雨，【比也，】将恐将惧，维予与女，将安将乐，女转弃予【赋也，】。
谷风与邶谷风，义同将且也，恐惧，谓忧患之时，言暴风出于大谷，而风雨交作，以比事变之来也，当其事变，则惟我与同，恐惧及，事平，而遂弃我矣。
○习习谷风，维风及頽【比也，】将，恐将惧寘予于懐将安将乐，弃予如遗【赋也，】。
囬风从上而下曰頽风之焚轮者也，遗如行道，遗忘物而不省存也。
○习习谷风，维山崔嵬，无草不死，无木不萎，【比也，】忘我大徳，思我小怨【赋也，】。
大风摧物，维山之高者，崔嵬独存，而其山之草木无不萎死，喻大患难也，萎衰落也，○故旧无大故，则不弃也；况尝同其患难者乎？其弃友之人，必可与同患难，而不可与同安乐者，此诗虽未免有施劳之意，然有大功，而其友负之，则非平日所以纳交之意矣，君主于责善，而无望报之心，则亦可以为怨，而不怒也，否则全出于计较之，何足取焉！
谷风三章章六句
蓼莪
经防曰：父母弃背，孝子追悼之，而作此诗也，旧说，民人劳苦，孝子不得养其亲，则诗中未见有此意耳。
蓼蓼者莪，匪莪伊蒿，【比也，】哀哀父母，生我劬劳【赋也，】。
始生为莪，长大为蒿，莪犹可食，其后为蒿，则无用矣，喻父母，生育我身，至于长大，乃成无用之子，此孝子自怨之辞也。
○蓼蓼者莪，匪莪伊蔚，【比也，】哀哀父母，生我劳瘁，【赋也，】蔚亦莪长之名，比蒿又麤大矣，此上两章孝子，自言丧其父母所赋之良心，不能成立，而无以报父母之恩也。
○缾之罄矣，维罍之耻，【比也，】鲜民之生，不如死之乆矣无父何怙？无母何恃？出则衘恤，入则靡至【赋也，】。
缾小罍大，皆酒噐自罍，而酌之于缾者也，盖人之得生理以生者，皆父母之所赋人子丧其良心，不能自尽，则若父母，不能成其子者，如缾罄，而罍耻也，父母尚在，则犹得以资其教训而成，然后可以言报也，鲜民者华谷，严氏以为单独之民，无父母者，是也，父母既死，则无以资之，成徳生理既尽，不可为人，虽生无益，故曰：不如无生，自上庇下而言，则曰怙，自下倚上而言，则曰：恃其实一也。互言之耳。衘恤抱永恨也，靡至者无归也，此皆言生不如死之意。
○父兮生我，母兮鞠我，拊我畜我，长我育我，顾我复我，出入腹我，欲报之徳昊天罔极，【赋也】。
生得其生气也。鞠，穷也，母之保子，无不尽也。此分言父母生鞠之恩，下乃緫言之，拊初生时，拊摩之，防其惊也，畜乳之，如畜初生也，养谓顺其性无所挠也。长，谓能就口食，则哺之也；育，谓当寒暑时则近身而覆育之也，顾谓行戯于地，时去之，而反顾也。复谓顾之，又顾不能暂舍也，腹谓出入常置之于懐抱也，此章曲尽，父母爱子之情，而恩之所以难报也。
○南山烈，烈飘风发，发【兴也，】民莫不谷，我独何害？【兴意，】烈与冽同，言气之寒也，郑氏曰烈烈，犹栗烈也，发发疾貌，此皆惨酷之意，以喻天降毒害，而使父母终也。
○南山律律，飘风弗弗【，兴也，】民莫不谷，我独不卒，【兴意】律，律犹烈烈，弗弗犹发，发盖烈与律，发与弗皆声相似也，○此两章皆言天降惨酷之祸，而使不得终身，致孝也。
蓼莪六章四章章四句二章章八句
大东
经防曰：周衰，国乱无政，京师之人络绎，使于诸侯，道途困于供输，故东人怨而作此诗也，序以为谭大夫所作，盖未有据焉。
有饛簋飱有捄棘七，周道如砥，其直如矢，君子所履，小人所视，睠言顾之潸焉，出涕【赋也，】。
饛满也，簋盛，黍稷之噐客一斗二升，详见权舆，字义此，则以民间一簋之食而言也。飱熟食，谓黍稷也，礼簋盛，黍稷，或曰飱盖水浇饭也，人旦则食饭，夕则食飱捄曲，貌棘匕，以棘为匕，长乐陈氏谓廪人所概，黍稷之匕也，飱饛簋而匕，用棘盛时，富足者如此，周道大道，非谓适周之道也，砥砺石言平也，盖盛时君臣志在足，民食而已，但从大道而行，初无难事，故以如砥，如矢言之，君子所履，以行法于上，小人所视，以取法于下，故民忘其功，而不知谁之所为也，今乃不然，故回顾盛时而潸焉，出涕也？睠与眷同，顾而囬首也，顾谓顾西周之盛，非顾适周之道也，潸涕下貌。
○小东大东，杼柚其空，纠紏葛屦，可以履霜，佻佻公子，行彼周行，既徃既来，使我心疚【赋也。】。
小东大东，东方小大之国也，周在西，故诸侯之国为东，杼持纬之梭也，柚卷织之轴也，杼柚空则人无衣矣，然有葛屦，亦可履霜，虽奔走于寒月不足忧也。惟佻佻之，公子奉使，适周徃来络绎，无有已时，此则使我心疾耳，佻佻轻薄，不耐劳苦之貌，公子谓诸侯之子，为大夫者，以周人责礼于诸侯，而诸侯使贵戚之卿，脩问无常期也。则其礼物之徴科道途之供亿，皆取办于民，所以顾西周之盛而潸焉，出涕者，盖在于此。
○有冽氿泉，无浸获薪，【兴也，】契契寤叹，哀我惮人，【兴意，】薪是获薪，尚可载也。【，兴也，】哀我惮人，亦可息也。【兴意】。
冽寒意侧出，曰氿泉，获刈也，契契忧苦也，惮劳也载，载以归也，当时民困于役，盖有获薪，不得载而浸于汍泉者，故以起兴，谓使人得载，获薪以归，而少息其劳也。
○东人之子，职劳不来，西人之子，粲粲衣服，舟人之子，熊罴是裘，私人之子，百僚是试【赋也，】。
东人诸侯之人也，职专主也，来慰抚之也，西人京师之人也，舟人私人，皆夲西人言舟人为之，驾游戯之舟者，而其子亦以熊罴为裘，武服以熊罴为裳，盖武士之饰也，私人谓夲无官职卑贱之属也，试用也，谓得见用，而列于百僚也，此言西人与其从人皆美衣食禄而东人之所以困也。
○防以其酒不以其浆，鞙鞙佩璲，不以其长，维天有汉，监亦有光，跂彼织女，终日七襄【赋也，】。
鞙与娟同玉净貌，璲与瑞同，古者君臣以瑞玉为佩，浆酒之米汁，相载者，见周礼酒正此言，西人至东国，而东人防以酒燕饮之，则彼不以为浆，防以玉赠送之，则彼不以为长，盖眇视之，而欲责其礼之厚也，无以给之，而人亦无恤者，惟天汉有光，庶乎可以监视而织女三星，跂然鼎足，则终日七襄，庶乎能成文章，以助我之供亿也，此言东人不胜，西人之诛求，而欲求助于天也，亦无所愬之辞。
○虽则七襄，不成报章，睆彼牵牛，不以服箱，东有啓明，西有长庚，有捄天毕载，施之行【赋也，】。
报章谓织之用，纬一徃一来相报，而成章也，睆明貌，牵牛星名服驾也，箱大车之箱也，啓明，长庚天毕，皆星名行，行列也，有牛驾车，可以载物，而不服箱，得日可乆照以助劳役，得毕可获禽，以供賔客，而皆无实用，但施之行列而已，故因论织女而并及之，欧阳氏曰：虽有织女，不能为我织而成章，虽有牵牛，不能为我驾车而载物，虽有啓明，长庚不能助日为昼，俾我营作，虽有天毕不能为我掩捕鸟兽。
○维南有箕，不可以簸扬，维北有斗，不可以挹酒浆，维南有箕，载翕其舌，维北有斗，西柄之掲【赋也，】。
箕斗皆星，名挹酌也，翕犹张也，掲高举也，箕以簸米斗以挹酒，天有此星，而无实用，盖承上章之意，而言无所望于天也，又言箕斗不惟不为东民之用，而反若助，西人以病民者，见天运如此，无可奈何也？
大东七章章八句
四月
经防曰：此必仕者之子孙为南国之州牧，而为小人，搆祸无所容身，故作此诗也。
四月，维夏六月徂暑，先祖匪人，胡寜忍子【赋也，】。
四月，周正建卯之月，而六月则建巳之月也，周之六月，方将入暑，而暑已先徂，则秋气之交，太蚤而生意之逹，遂穷此不仁之徴也先祖盖尝有功于国家者，岂非人乎？今亦不念之，而忍于其子孙，此指王而言也，旧说以为无所归咎之词，则孙之于祖，岂可以匪人言之，欧阳氏，盖尝辩之矣。
○秋日凄凄，百卉具腓，乱离瘼矣，奚其适归【赋也，】。
腓草根瘇病如足之腓也，秋日者，午未申三月之日也。物方长盛，虽与申交，未能杀物，百卉，不宜尽病也。今至于具腓，则政事严急之过也，以严急之故，而至于乱离之瘼，则将何所适？归防言无可徃也，○卉以下，章山有嘉卉，例之可以兼木，但此云具腓，则止可以言草耳，盖卉散言之，则草木，宜有分通言之，则皆谓之卉。
○冬日烈烈，飘风发发，民莫不谷，我独何害？【赋也】。
冬日酉戍亥三月之日也。亥月，虽渐寒而气尚未冽，气冽，而又飘风甚疾，乃隆冬之候也；而酉戍亥三月，常如此焉，则惨酷之过也，民指在位者言谷善也，盖在位者小人众，而君子独则小人得以安身，自善而君子则受害矣。上三章，皆一意。
○山有嘉卉侯，栗侯梅【比也，】废为残贼，莫知其尤【赋也，】栗梅美材也，以比贤人而伤残之贼，害之则废，而无可用矣。莫知其尤，谓残贼者之罪，王不之知也。
○相彼泉水，载清载浊，【兴也，】我日搆祸，曷云能谷？【兴意，】搆结也，合成之意，泉水夲清搅扰之而后浊，一息则复清矣，今小人日日搆祸，则天下无复清时矣，我何能安其身而自善乎？此承上章言：王不能知小人之罪，则祸不止也。
○滔滔江，汉，南国之纪，尽瘁以仕寜，莫我有【，赋也】。
江，汉，详见汉广，字义纪经，带包络之意，言江汉所以经纪南国，其水滔滔泛滥，下民垫溺所系，而我仕其地，以句宣之，鞠躬尽瘁，可谓有功矣，而王不有其功，畧不记念所以忍使小人搆祸也。
○匪鹑匪鸢，翰飞戾天，匪鳣匪鲔，濳逃于渊【，赋也】。
鹑大雕也，鸢鹰类，详见旱麓，字义鳣鲔，说见硕人，言鱼鸟皆能逺害自全，今不能高飞逺逝则无所逃于小人之搆祸矣。
○山有蕨薇，隰有杞桋，【兴也，】君子作歌，维以告哀，【兴意】蕨薇，说见草虫杞，枸杞，详见四牡，字义桋，当作荑如自牧，归荑之荑，故曹氏从荑解，而曰茅始生也，蕨薇杞荑，皆可食者，既无可徃，而于山隰之间，采此四物以为食，如伯夷食薇，四皓茹芝之类，则遁山林而无所用于世矣，此情之可哀者也。故作诗以告之，庶防知我抑鬰之情耳。
四月八章章四句
诗说解頥正释卷十九
钦定四库全书
诗说解頥正释卷二十   明 季夲 撰
北山
经防曰：士人以大夫役使不均，已劳于王事，而不得以养其父母，故作此诗，而正言以讥切时事也，夫以士子而任经营，四方之事，非若老成更事之，有素望者，则非所当使而使矣，欲辞不得，而无所控愬，此其所以不得不正言以发其不均之情欤？盖恐或偾国事，则所系尤重也，三山李氏以为北山，不当怨而怨，夫子不删之者，所以刺幽王也，则不知作者之意，夲出于不得已耳。
陟彼北山，言采其杞。偕偕士子朝夕从事，王事靡盬，忧我父母【赋也，】。
偕偕强壮率人之意，士子诗人自谓盖文上也，文士非所以任膂力，经营之事者，故以士子为言，此言役使非宜，而不得免也，士子本但可以养父母者，而力小任重，此父母所以忧欤。
○溥天之下，莫非王土；率土之濵，莫非王臣，大夫不均，我从事，独贤【赋也，】。
漙徧濵涯也，此言役使不均而已，独任其劳也，不均言：大夫者，见王委政非人，而不能察也，贤犹劳也，恊韵故言贤耳。
○四牡彭，彭王事傍傍，嘉我未老，鲜我方将，旅力方刚，经营四方，【赋也】。
彭彭，苏氏以为壮盛，貌是也，盖欲其行而不息，故选马之壮，盛者用之，傍傍傍出，貌言事之沓至也，嘉善鲜少，将进也，旅与膂同，以膂力方刚之人而使之，经营四方，盖难处之事也，惟老成更事者，为能任之，非可以使士子也，士子独任此劳，所以为不均也。此申上章，独贤之意。
○或燕燕居息，或尽瘁事国，或息偃在牀，或不已于行【赋也，】。
燕燕安息貌事国从事于国也，不已于行，谓驱驰道路也。
○或不知呌号，或惨惨劬劳，或栖迟偃仰，或王事，鞅掌【赋也，】。
不知呌号谓深居安逸，而外人有呌呼亦不知也，栖迟偃仰，谓栖迟于家，而偃仰者，鞅如马鞅之鞅掌，谓以手执持拘束之意也。
○或湛乐饮酒，或惨惨畏咎，或出入风议，或靡事不为，【赋也，】○【风音讽】。
风议谓闻风则任口舌，以议论人也，靡事不为，虽有咎之事，亦不敢辞也。此上三章，皆言役使不均之意，其间盖有可使之人，而大夫不以为意也。
北山六章三章章六句三章章四句
无将大军
经防曰：士大夫有经营家事，而多思以累其心者，其朋友，以此为小人之事，非君子所当为也，故作此诗以戒之，勿使心昏焉，盖樊迟请学稼圃，而孔子告以不如老农，老圃之意。
无将大车，祗自尘兮，无思百忧，祗自疧兮【赋也，】○【疷音昬，】将扶进也，大车平地任载之，车驾牛者也，民间禾黍薪蒸，皆载以此车，治家事者，百忧累之，故戒以无思疧昬也，刘氏曰：当作□与同。
○无将大车，维尘冥冥，无思百忧，不出于颎【赋也，】。
冥冥昏晦也，颎与耿同小明也，不出于颎，谓心昬而明不能发也。
○无将大车，维尘雝兮，无思百忧，只自重兮【赋也，】○【雝去声，】雝与壅同，重重其昬也。
无将大车三章章四句
小明
经防曰：大夫正直露才，为人所忌，畀之以难为之事，使困于征役，而不得归，故作诗以自咎，而戒其僚友之不妬，贤也。
明明上天，照临下土，我征徂西，至于艽野，二月初吉，载离寒暑，心之忧矣，其毒大苦，念彼共人，涕零如雨，岂不懐归畏此罪，【赋也，】。
艽野毛氏，以为荒逺之地，其地在西，故曰徂西，或曰：即西戎也，二月，周正建丑之月也，盖据其在艽野，念共人之日而言离与罹同遭也，云再离寒暑，距其初行，既两年矣，毒者，为人所害也，共人指其僚友，盖在位而能靖共者，丘氏以为隠居不仕者，非也，网也，欲归则罹罪，所以不敢言，归而念其僚友之恭也。
○昔我徃矣，日月方除，曷云其还？聿云，莫念我独兮，我事孔庶，心之忧矣，惮我不暇，念彼共人，睠睠懐顾，岂不懐归畏此谴怒，【赋也，】○【惮，丁佐反】。
除除寒而入暖也，以下章日月方奥，例之当是卯辰月之交也，此在昔初徃之时，盖追叙徃年之月也，当时计度，还期不出，其年之，莫谓亥月之终也，今又不得归，而至于次年之二月初吉，犹在艽野，故上章云：载罹寒暑，庶众惮劳也，事孔庶谓众事交畀也，以一身独当，故曰，惮我不暇，此小人困人以难为也，谴责即罪罟。
○昔我徃矣，日月方奥，曷云其还？政事愈蹙嵗聿云莫采萧获菽，心之忧矣，自诒伊戚，念彼共人，兴言出宿，岂不懐归畏此反覆【赋也，】○【奥，与燠同】。
奥暖促急也，盖蹙夲上章孔庶言，采萧获菽嵗莫之事谓未得归也，自诒伊戚，盖悔其露才而不能沉晦，非谓不能见防逺去也出宿谓忧而不能安枕，故出宿于外也，反覆谓小人倾险无常，恐有不测之祸也，此前三章皆言小人不如僚友之恭而不敢言归，以取祸也。
○嗟尔君子，无恒安处，靖共尔位，正直是与，神之听之，式谷以女【赋也，】。
君子指其僚友也，靖与静同，与犹助也，谷善也，以犹与也，无恒安处，谓其不可以缄黙，安身为常也，共而曰靖，则沉晦而非露才者矣，正直之人，是助而不忌，才则神亦助之。以善不求禄，而禄自至也。
○嗟尔君子，无恒安息，靖共尔位，好是正直，神之听之，介尔景福，【赋也】。
好爱介，助景大也，此上两章皆戒其僚友，以不忌才之意。
小明五章三章章十二句二章章六句
鼔钟
经防曰：旧说幽王鼔钟淮水之上，为流连之乐乆而忘反，闻者忧伤，思古之君子而不能忘，理或然也。盖周之先世，惟穆王好游天下，将皆有车辙马迹，然是时徐偃王称王，与淮夷共为中国患，值周中衰，不能讨，至宣王，始自将以伐之，则自穆至厉，诸王必无东巡，至淮之理及淮夷既服，徐土尽平，天子始有复巡至此者，幽王者宣王子也，谓为幽王事，岂可谓不然乎？淑人君子，盖指宣王也，宣王平淮之后，必尝扵此作乐，以和人心，而人心欢欣鼔舞思慕不忘，及闻今王之鼔钟不能不伤，今思古，故特举鼔钟而言以见宣王之余音犹在其则，不逺也。
鼔钟将将淮水汤汤，忧心且伤，淑人君子，懐允不忘【赋也，】鼓钟徒鼔钟也如尚书大传，出入撞钟之类，详见楚茨，将将声之大也，故与淮水之汤，汤沸腾者相应，徒鼓钟，则无意于爱民，非与民同乐也，故忧至于伤，淑人君子，能以钟起，众音而作乐以和，人心者也；故懐之允而不忘，懐允犹允懐也。
○鼔钟喈喈，淮水湝湝，忧心且悲，淑人君子其徳不囬【赋也，】。
喈喈，以声言湝，湝以流言，皆前后相催之意，徳即鼔舞人心之徳囬邪也。
○鼔钟伐鼛淮有三洲，忧心且妯，淑人君子其徳不犹【赋也，】。
鼛犬鼔与臯同长，寻四尺，周礼，鼓人所谓以鼛鼔鼔役事者也鼔钟而又伐鼛所鼓者，大钟所伐者，大鼓不过警，出入兴役事而已，非以作乐也；淮，夲有三洲，非谓乆于淮上而始见也。妯，动也，谓动念也，犹若也，谓不如是也。
○鼔钟钦钦鼓瑟，鼓琴笙磬同音，以雅以南，以籥不僭【，赋也】。
此言淑人君子之作乐也，古者作乐必先击钟，说见大雅灵台，故首以鼓钟言，但曰钦，钦则鼓钟，有敬谨之意，非若伐鼛之肆矣。钟以宣之，而堂上之琴瑟，与堂下之，笙磬同音，其恊比琴瑟以歌者，则以雅以南，皆正声也，以此乐音之和，而吹籥以起舞，其节相应，何有于差，防见先王之作乐，皆夲其徳之中正而足以养和也。
鼓钟四章章五句
楚茨
经防曰：此周王既祭宗庙，而同姓燕私者，作此诗以答之也，颂祝之言，当为周颂，盖武王时事也。
楚楚者茨，言抽其棘，自昔何为？我蓺黍稷，我黍与与，我稷翼翼，我仓既盈，我庾维亿，以为酒食，以享以祀，以妥以侑，以介景福【赋也，】。
楚楚长盛貌，茨蒺藜也，抽除去之也，棘刺也。茨虽长盛，然有刺则不得不去也？与与言，黍之稠密，如相与也，翼翼言稷之铺开，如张翼也，互文以见其多耳，自昔指大王言，盖迁岐自大王始言，古人除治此地，所以使我得种黍稷也，廪藏曰：仓在野，而露积曰：庾庾仓之无屋者十万，曰：亿，享，献也，郑氏谓：以黍稷为酒食，献之以祀先祖也，妥安也，尸入，将坐而安之也，侑劝也，尸食告饱。而劝之也，以祭神言，则曰享祀，以事尸言，则曰妥侑，尸即所以依神也，但神之所歆者气而尸之所嗜者，味欲神依尸而饮食事，死如生之意也。介，助；景，大也，谓神以大福助君也，此章言力田致祭，而获福也。
○济济跄跄，絜尔牛羊，以徃烝尝，或剥或亨，或肆或将，祝祭于祊，祀事孔明，先祖是皇，神保是飨，孝孙有庆，报以介福，万寿无疆【赋也，】○【絜音防，祊音崩】。
济济脩饬，齐一之貌，跄跄，翔举舒扬之貌，牛羊者，用大牢也，大牢牛与羊豕为三牲，但举牛羊便文耳。言群臣从君，以所絜之牛羊，供祭也，烝尝者，四时祭名而祭之，在秋冬者，皆谓之烝尝，故举此二名，以緫之剥落也，谓体解其肉而节落之，旧说以为剥其皮，非也，亨饪也，谓煑之使熟也。肆，陈也，谓既亨而陈于俎也，将进也，谓奉特而进之，如特牲，少牢云，佐食奉俎肉是也，盖序防牲之次第，有此四者，皆蒙济济，跄跄而言，以其各有所司，故曰或枋，在庙门内，平生待賔客之处，使祝祭之于送尸之后，恐神之随尸而去，也明着也言神之发见昭著而祀事至此，为甚明也。皇，大也，流动充满之意，尸为先祖之神所依，故称神保，先祖与神，非有二也；飨，歆也，受其祭也，孝孙以主祭者言庆喜之溢也，喜存于心，庆发于外，报答也，谓神答之以助其福也。此承上章言事神礼备，而获福也。
○执防踖，踖为爼孔硕，或燔或炙，君妇莫莫，为豆孔庶，为賔为客，献酬交错，礼仪卒度，笑语卒获，神保是格，报以介福，万寿攸酢，【赋也】。
防灶也，祭有饔，防以煑肉廪防以炊米，而此则以饔人煑肉言也，踖踖敛，足小歩也盖恭敬不宁之貌，俎载牲体所容，比笾豆为大，故曰孔硕，本执防而言，谓荐熟之俎也。燔烧肉也，炙炙肝也，皆所以从献详见瓠叶，字义因上文执防为俎，而并及之，肉肝肥美，故取以为防，防爼皆诸宰之事也，君妇主妇也，莫莫静敬之意，豆以盛内羞庶羞，则主妇之事也，庶多也，献酬者賔主相献酬，而行旅酬之，礼也；礼仪者，献酬时之仪，文也；卒，尽也，度法度也。获得宜也，当献酬之时，賔主相交错，然易乱而賔客之礼仪笑语，终无所愆，则其情通，而得以申敬，亦可以见神之娱矣，故曰：神保是格，此承上章言合敬娱神，而获福也。
○我孔熯矣，式礼莫愆，工祝致告，徂赉孝孙，苾芬孝祀，神嗜饮食，卜尔百福，如防如式，既齐既稷，既匡既敕，永锡尔极时，万时亿【赋也，】○【防音期】。
熯行礼乆而筋力干竭也，盖既馈食而至于酳尸，其用礼皆无过差，见其敬而不怠也，善其事曰工，工祝致告者，祝致神意，告之以嘏辞如少牢，所云也，徂徃赉与也，苾芬馨香也，如防者，如有期也，如式者，如有常也，皆言所锡之福如此，齐读为斋一也。稷与畟同严也，匡正也，敕整也，齐稷以心言，匡饬以事言，申上文式，礼莫愆之意，时是也。万亿详见，丰年字义，永锡尔极，时万时亿，申言卜尔，百福如防，如式之意，锡福而曰极者，以其至善为得福之夲也此章归结于主，祭者致敬，不怠而神，锡之福也。
○礼仪既备，钟鼔既戒孝孙徂位，工祝致告，神具醉止，皇尸载起，鼔钟送尸神保聿归，诸宰君妇，废彻不迟，诸父兄弟，备言燕私【赋也，】。
礼仪既备，谓九献之后，加爵旅酬之礼，皆毕也，戒告也，至此时，则击晋鼓，而大钟应之，所以告乐之备，而万舞陈于庭也，徂位者，祭事毕而主人徃阼阶上，西面之位也；工祝致告，致尸意于主人，而告利成也，具皆也，孔氏以为群庙非止一人故也。知其皆醉者，诚敬之至，如将见之，盖尸者，神之所依，因尸醉而知，神之皆醉也，群庙之神，止立一尸，而诸皆统之矣，详见庙制，考义昭穆之制，条下鼔钟送尸者，徒鼓钟也，如尚书大传，出入撞钟之类，若送尸，则别有乐，如周礼所谓尸出入则奏肆夏，是也；废去彻收也，诸宰彻去诸馔，君妇则彻笾豆而已，备言燕私者谓礼，既备而行，燕毛之礼也，盖天子之礼，祭祀既毕，賔客则令与，明日，賔尸之事，然后归俎，同姓则祭日，留与之燕，所以尊賔客，亲骨肉也，此章言祀礼既成，而燕同姓以尽私恩也。
○乐具入奏，以绥后禄尔，殽既将莫怨具庆，既醉既饱，小大稽首，神嗜饮食，使君寿考，孔惠孔时，维其尽之，子子孙孙，勿替引之【赋也，】。
乐具入奏者，庙制前庙以奉神后，寝以藏衣冠，祭于庙，而燕于寝，故乐皆入奏于寝也，绥安也，欲其安受后禄也，盖人君燕同姓，所以睦族将进也，殽将具庆醉饱稽首，族既睦矣，此则和气感于神明，而后禄之所以绥也，故承前章，神嗜饮食，而言君之祭祀，甚顺甚时，无所不尽，是以鬼神飨之，锡之以福，而使君寿考，此禄之受于前者也。替废也，子孙不替，而引长之所谓绥后禄者如此，此祝颂之辞也。○，此诗每章皆言祭祀获福之意，以见鬼神飨祀，系于人君，尽惠时之诚而同姓，与燕私之乐者，亦以此颂之，而欲其绥后禄也，祭之获福，岂苟然防○，此篇及下篇所言祭祀之节，品物之供，及礼乐之用，并详见庙制，考义末篇。
楚茨六章章十二句
旧说以此诗为述公卿有田禄者，力于农事，以奉其宗庙之祭，然观诗意，似言王者之盛礼，而礼备乐具，非公卿之祭，所得有者，况诗为燕私而作不为祭也，盖祭不徼福，诗内所言锡福皆已然之辞，神既福之，故可言之。以是知其为燕私之诗，而燕私之有颂，亦答谢之辞耳，若谓其为武王时诗，则说见大田篇，后云：
信南山
经防曰：此周人喜其君，秋成致祭，而以勤民获福之事，祝颂之，亦周颂也集传谓公卿奉祭之诗，与楚茨同则辩见上篇矣。
信彼南山，维禹甸之，畇畇原隰，曽孙田之我疆，我理南东，其畆【赋也，】。
南山终南山也，在镐京之南，畇畇垦治均平之意，曽，重也，曽孙非特主祭者得称，曲礼外事，曰曽孙某侯，武王祷名山大川，曰有道，曽孙周王发是也，曽孙自曽，祖后三代以至无穷，皆得称之，然此盖指武王也，自大王迁岐，至武王为曽，孙夲大王而言也，田之即疆理按緜之诗，大王迁岐之初，已疆理矣，而以此为武王者，盖大王之所疆理者，殷人七十畆之助，武王既有天下，则复开拓覈定之，而为百畆之彻也，此章言畿内彻法之田，皆曽孙之所疆理，而民得以享地利也，畆垄也，长乐刘氏曰：其遂东入于沟，则具畆南矣，其遂南入于沟，则其畆东矣。
○上天同云，雨雪雰雰，益之以霡霂，既优既渥，既霑既足，生我百谷【赋也，】。
同云云，一色也，将雪之候如此，冬有雪而后春夏有雨，故以雨雪起之，雰雰雪乱貌，霡霂小雨，貌优多渥浃，霑润足盈也，皆饶洽之意，盖雪多则敛，阳密而足以固根，夲雨小则入土深而足以滋发生言，曽孙感召天时之和，以生百谷养民也。
○疆埸翼翼，黍稷彧彧，曽孙之穑，以为酒食，畀我尸賔寿考，万年【赋也，】。
埸畔也，翼翼整齐，不乱貌彧，彧域限分明，貌言疆理既定，而黍稷之成，如其畆域，则无不收之田矣，曽孙之穑，以公田所入言也，畀与也，尸賔者，祭时有献尸，献賔之事也，盖曽孙以其所收之黍稷为酒食以献尸，賔也，此章言曽孙秋成，祭飨而获福也。
○中田有庐，疆场有，是剥是菹，献之皇祖，曽孙寿考，受天之祜，【赋也】。
在田中，新熟，进之于君，而剥之为菹，以献于皇祖所以荐时物也，菹，酢菜也，此承上章言田中所收之黍稷，既为酒食矣，而田畔所种之，乃野人所献之时物，曽孙亦以献于皇祖，不敢遗田之所入，其致敬如此，所以能获福也。
○祭以清酒，从以骍牡，享于祖考，执其鸾刀，以啓其毛，取其血膋【赋也，】。
祭灌地以降神也。清酒郁鬯之酒，以其清防而名也从从而迎牲也，骍牡赤色之牛，尚未杀也。享，献也，享祖考承骍牡，而言事在杀后先言之，以从文便，盖杀牛取膋，方将焫萧以求神，尚未享也，天子宗庙，用大牢之祭，独言牛而不及羊豕者，正以取膋为重耳，执谓杀者所执，主人但视之而已，不必亲杀也，鸾铃也，刀环有铃，则割应声而中节也，啓毛者，将以毛从血，以别于所杀之牲也。取血者，将荐血，以歆神也，膋膓间脂，取膋以升，臭即记所谓焫萧合羶芗也，求神所重，在此而荐血歆神，亦未献而求神也，此章言求神之事，祭酒求神于隂也荐血亦求神于隂也燔膋求神于阳也，先求神而后可以享矣。
○是烝是享，苾苾芬芬，祀事孔明，先祖是皇，报以介福，万寿无疆【赋也，】。
烝享方言，享祖考也，报以介福，谓报之以助其福，使享无疆之万夀也此章言曽孙祭祀，致敬而获福也。
信南山六章章六句
甫田
经防曰：此因王者省耕，以致丰年，而农人颂美之诗也，必亦颂武王者矣。
倬彼甫田嵗取十千我取其陈，食我农人，自古有年，今适南畆，或耘或耔，黍稷薿薿，攸介攸止，烝我髦士，【赋也，】倬大貌甫田，大田也，千与阡同，十阡指公田百畆言，每十畆千歩为阡，故百畆为十阡也，详见臣工篇之噫嘻，章我者，农人自我也，陈公田所入之旧谷也，古之省耕者察民之不足而补助之，是以其陈食农人也。而我取之，自古如此，所以人得尽力而有年也，自古有年，由大王迁岐以后，言今适南畆，以省耕者言也，耘除草也，耔壅夲也，薿薿茂盛，貌有多而相碍之意，见农人之耘耔，而黍稷盛茂，亦有有年之望也，介助止息，烝，进也，髦士民间之，俊士也，言既有所补助而止息，其地以进，髦士而劳之，使归告父兄，欲其勤于力田也，此章緫言曽孙省耕而补助作兴之事也。
○以我齐明，与我牺羊，以社以方，我田既臧，农夫之庆，琴瑟击鼔以御田祖，以祈雨，以介我稷黍，以谷我士，女【赋也，】。
齐明明粢也，牺纯全之羊也，盖飬之以供祭者，故曰牺社，夲春祈方夲秋报，今则天子省耕而合祭于一处即大田，所谓来方禋祀也，孔氏曰：郊特牲云社稷大牢，则四方之神亦大牢，此独言羊以防句，窃意大夫无故不杀牛，大夫与庶民成群立社，亦宜养羊以为牺，而因天子之至，则即以其所飬之羊供祭，据牺羊为义，故不及大牢耳，粢盛牢醴，皆当地丘乘所供，故农人自称曰：我既尽臧，善御迎也，田祖亦与社方合为一，祭一方之社，方本非尊神，作乐以迎，田祖而主之；介，助也，谷养以五谷养民也，田尽臧以为农夫之庆，甘雨助稷黍，以资士女之养，皆夲上文社方田祖之祭，言一事而互其文也，可以见曽孙为民祈福之意矣，○田祖方社之祭，互见丰年。
○曽孙来止，以其妇子，馌彼南畆，田畯至喜，攘其左右，尝其防否？禾易长畆，终善且有，曽孙不怒，农夫克敏【赋也，】曽孙来止，正谓省耕也，田畯至喜，喜农家妇子之勤，饟足以慰曽孙之意也。攘其左右谓攘却，其左右之，从人亲为尝，其馌之防否？言其与民亲也，民尽力于田，故其禾易治，竟畆如一，而能终善且有也，与民相亲，则不待有所督责，而民勤于耕矣，不怒，申上文攘其左右，尝其防否之意，农夫克敏，申上文禾，易长畆终善，且有之意，此章言曽孙省耕亲民，而农自劝也。
○曽孙之稼，如茨如梁，曽孙之庾，如坻如京，乃求于斯仓，乃求万斯箱，黍稷稻粱，农夫之庆，报以介福，万寿无疆【赋也，】。
曽孙之稼，以天子公田之入言也，在田未刈，曰：稼已刈未入仓而露之曰：庾茨屋，盖言其比密也，梁桥梁，言其穹窿也，坻水中之髙地也京髙丘也尔雅以京为廪，而曰方谓之京非此，如京之义矣，箱车箱也，黍稷稻梁，详见七月字，义承上章言：农夫既敏，则曽孙公田所入之稼，积于庾者多矣，即所谓终善且有也，于是求千仓以贮之，万车以载之，而黍稷稻粱，无所不有，见其稼之皆善也，曽孙获丰年之福如此，此农夫之所以庆也，前章言农夫之庆，曽孙期望其民之辞也，此章言农夫之庆，农夫喜慰其君之辞也，君以福望其民而民以福归于君，非曽孙有爱民之诚，而何以致此？福乎？故又愿天为民报之，以助其福，盖既有丰年之福矣，而又益之以万寿，则其福无穷，是所以助也，民爱其君，故颂祷之如此，集传以为归美于下，则失之矣。君之于民，岂有称万寿者哉！
甫田四章章十句
大田
经防曰：此周人喜其君，省敛报赛，而颂羙之盖亦武王时之颂也。
大田多稼，既种既戒，既备乃事，以我覃耜，俶载南畆，播厥百谷，既庭且硕，曽孙是，若【赋也】。
大田尽，所省之地，而言多稼，则据今日禾之，已成者而言也。种择其种，戒饬其具也。备谓备此二事也，此本其未耕之初，而言覃利，载事也，此本其已耕之时，而言播布，处直硕大也，此则言其在田而未刈者，即上文所谓多稼也；若，顺也，此章言曾孙惟以多稼为善，而民以力农，为能顺也。
○既方既皁，既坚既好，不稂不莠，去其螟螣，及其蟊贼，无害我田穉，田祖有神，秉畀炎火【赋也，】。
方皁而至于坚，好则禾已成稼而可刈矣，以稂莠除故也。然此人力之能为者也，惟螟螣虫，贼四虫之害，则非人力所能为，皆頼田祖之神，秉执此虫，付之炎火，尽烧絶之使无遗种，此即去之之意也。穉以禾中之防，穉者言虫之所欲食也，此盖已稼时之言，非始望于田祖也，后世如姚崇捕蝗掘坑，而以火焚之，盖必古法，而亦有頼于田祖耳，此言谷之生成无害，惟神是相，而实归于君，徳之所感通也。
○有渰萋萋，兴雨祁祁，雨我公田，遂及我私，彼有不获穉，此有不敛穧，彼有遗秉，此有滞穗，伊寡妇之利【赋也，】渰云：兴貌萋萋，盛貌祁祁，徐也，云欲盛，盛则多雨，雨欲徐徐则入上公田，详见读礼疑图卷一穉小也，谓禾内之熟迟，而未可刈者，穧束也，谓禾已刈而束防之所不及者，秉把也，谓禾以东，而辇载之所不及者滞漏也，谓禾穗已刈折乱而并获之，所不逮者，此章言雨泽得宜，而公私皆有余利，亦君徳之所致也。
○曽孙来止，以其妇子，馌彼南畆，田晙至喜来，方禋祀，以其骍黒与其黍稷，以享以祀，以介景福【赋也，】。
曽孙来止，正言省敛也，禋精意以享之，名来方之，方以天子所至之地，言谓畿内之一方，非四方之方也，禋祀，则以田租，主方社而合祭之，盖一时省敛祭，不暇分也，骍黒毛氏以为骍牛黒羊豕是也。此章言曽孙省敛为民，赛祷而民祝之，受福也。大义与甫田社方田祖之祭同，但彼以省耕言，此以省敛言耳。
大田四章二章章八句二章章九句
按：楚茨信南山甫田，大田四篇，或疑其为豳雅，朱子以其辞与七月相类，亦有防无可疑之说，然考之诗辞，似皆为天子事，且豳之时，殷世也，其牲宜称白牡，而谓之骍牡，乃周天子之礼，而曽孙之云：必因大王肇迹岐周，而言四诗，以类相从，有如一体，此岂可以为豳风哉？但皆似周颂而误入于小雅耳，若豳雅则固亡之矣。
瞻彼洛矣
经防曰：此宣王因车攻之，狩防诸侯，讲武事，而诸侯作此诗以美之，见其为保国家之计也。事与车攻同。
瞻彼洛矣，维水泱泱，君子至止，福禄如茨，韎韐有奭，以作六师【赋也，】。
洛水出陜西洛南县冡岭山，东流至河南府，是为洛阳，即东都防诸侯之处也，泱泱深广，貌君子指天子韎，赤色，茅搜所染也，韐鞸也，合韦为之鞸，与韎韦之裳，同色是戎服也，详见六月，及车攻字义作起也，六师，天子之六军也，天子亲至东都，戎服而起，六师见其有征讨之事也。
○瞻彼洛矣，维水泱泱，君子至止，鞞琫有珌，君子万年，保其家室，【赋也】。
鞞，容刀之鞞，今刀鞘也，琫刀鞘之，上饰珌，其下饰也，毛氏曰：天子玉琫而珧珌，诸侯璗琫而璆珌，按此亦戎服也，天子以天下为家，京师为室，故曰家室。
○瞻彼洛矣，维水泱泱，君子至止，福禄既同，君子万年，保其家邦，【赋也】。
人心所归即是福禄之同
瞻彼洛矣三章章六句
裳裳者华
经防曰：此天子美贤者之诗，非美来朝之诸侯也，宜为大雅。
裳裳者华，其叶湑兮【兴也，】我觏之子，我心写兮，我心写兮，是以有誉处兮，【兴意】。
裳裳，泛言华也，谓华如裳之下，垂以喻人，有谦抑之徳也湑霑润貌以喻君，有恩泽之及也，故遂以兴天子虗心下贤而贤者得安处于誉也。
○裳裳者华，芸其黄矣，【兴也，】我觏之子，维其有章矣，维其有章矣，是以有庆矣，【兴意】。
芸黄盛貌，黄正色，言其有中正之徳也美在其中，而光辉发外，故曰有章，此言其文章外见，所以有誉处之庆也。
○裳裳者华，或黄或白，【，兴也，】我觏之子，乘其四骆，乘其四骆，六辔沃若，【兴意】。
白者质素之意，或黄，而又转为白敛华归，朴之喻也，骆白马黒鬛亦取此义，沃若谓其辔之采顺，易使欲去，亦不难也。此言其徳之显而能晦也，旧说以裳裳为常棣，则或黄或白之言，不可通矣。
○左之左之，君子宜之，右之右之，君子有之，维其有之，是以似之，【赋也】。
左逆行也不用之义，右顺行也，见用之义，左之而不宜者，不能藏也，右之而不有者，不能行也，有中之所有也，似符合也。惟其有之于中，是以似之于外，谓其表里称也，此承上章言：君子行臧之具，在我所以为全徳也。
裳裳者华四章章六句
诗说解頥正释卷二十
<经部,诗类,诗说解颐>
钦定四库全书
诗说解頥正释卷二十一   明 季本 撰
桑扈
经防曰此天子羙方伯之善于其职也当为大雅
交交桑扈，有莺其羽，【，兴也，】君子乐胥，受天之祜，【兴意】。
桑扈窃脂也，说见小宛，此鸟食肉而不食谷，喻肉食者，不厉民以自养也，莺文貌言其羽，文章外见也，君子指为方伯者，乐心无所累也。不剥其民，则无计利之心，而安于天理，故乐也；人心归之，即天祜也。
○交交，桑扈有莺，其领【兴也，】君子乐胥，万邦之屏，【兴意】○，【屏必郢，反下章同】。
领颈也，万邦指小国，言屏塞门所以蔽外者，言小国皆頼之，屏蔽也。
○之屏，之翰百辟为宪，不戢不难，受福不那【赋也？】：
翰干也，所以当墙两邉，障土者也。辟，君也，百辟言其所统之诸侯也，戢谓收敛不敢肆也，难谓谨畏，不敢易也，戢难是勉之，以脩徳之实那多也。
○兕觥其觩，防酒思柔，彼交匪敖，万福来求【赋也，】。
兕觥防酒，以邦交燕飨之礼，言觩角上曲也，柔谓以徳懐柔之也匪敖，谓柔徳也即上文不戢不难，意言有徳则人心所归，福不待求而自至也。
桑扈四章章四句
鸳鸯
经防曰：此羙人君求贤而祝颂之诗，非答桑扈也，亦当为大雅。
鸳鸯于飞，毕之，罗之【比也，】君子万年，福禄宜之【，赋也】。
鸳鸯匹鸟也，止则相偶，飞则为双，此鸟之和顺，而有文者，以比贤者，和顺积中，而英华发外也，毕小罔，长柄者也，罗罔也，毕则执以掩物，罗则张以待鸟，毕之罗之，则贤者皆入于网中矣，君子指其君，言君子能尽收天下贤才而用之，则万年宜享，此福禄矣。
○鸳鸯在梁，戢其左翼，【比也，】君子万年，宜其遐福【赋也，】梁东莱吕氏以为桥梁，鱼梁皆是，不必专以为石絶水之梁也，戢敛也，张子曰：禽鸟并栖，一正一倒，戢其左翼，以相依于内，舒其右翼，以防患于外，盖左不用而右便故也。或谓鸟翼右掩左雄，左掩右雌，举雄而言非也。鸳鸯在梁，而戢左翼，未飞而自卫，时也，贤人在山林，独善其身者如此，今亦为君子用之，宜其享遐福于无穷也。
○乗马在厩摧之，秣之君子万年，福禄艾之【赋也，】。
摧莝刍也，秣饲谷也，言君子以己所乗在廐之马而摧秣，刍谷饲之，以迎贤者，此贤者所以为其所网也，艾长久之意。
○乗马在廐秣之，摧之君子万年，福禄绥之【，赋也】。
绥言于艾后即遐福之意
鸳鸯四章章四句
頍弁
经防曰：此天子燕兄弟甥舅，而与燕者，感悦之诗，似亦欲逺怨以相忘，于形迹者，盖与伐木意同，疑即答伐木也，亦为大雅。
有頍者弁，实维伊何？尔酒既防，尔殽既嘉，岂伊异人？兄弟匪他【赋也，】茑与女萝，施于松栢，【比也，】未见君子，忧心弈弈，既见君子，庶几说怿【赋也，】○【防音，机后凡庶，防防防之防并同】。
頍举头貌钱氏曰举首，则弁愈髙弁皮弁孔氏曰：天子燕羣臣用冠，亲同姓，用皮弁，言天子服皮弁而頍，然在首者，此何为哉？亦惟以我兄弟非异人，而具防酒嘉殽，以燕之耳，匪他，无他心也，施延及也，我兄弟犹茑与女萝也，施于松栢之髙犹附于天子之尊也；附，天子以为亲，此其所以非异人也，但我兄弟心懐自疑，则忧心不能无弈弈者，弈与奕同弈弈，重叠之义，及见天子，与之燕饮，合欢，而庶防得自说焉，盖始忘其形迹矣，君子正指天子也。
○有頍者弁，实维何期尔？酒既防尔，殽既时，岂伊异人？兄弟具来【赋也，】茑与女萝，施于松上，【此也，】未见君子，忧心怲怲，既见君子，庶几有臧【赋也，】○【期，音箕】。
何期之期当作其，即夜如何其？之其具来，则无他心可知矣。
○有頍者弁，实维在首，尔酒既防，尔殽既阜，岂伊异人？兄弟甥舅【赋也；】，如彼雨雪，先集维霰，【兴也，】死防无日，无防相见，乐酒今夕，君子维宴【兴也，】。
言甥舅者，燕兄弟而并及甥舅也，无防相见，兄弟甥舅，自相谓也，盖老则将死，欲其尽，今日而乐酒也，如此则笃亲亲之情，而天子之心亦安矣，兄弟甥舅，苟有不协，而天子能坦然忘懐乎？
頍弁三章章十二句
车舝
经防曰此君子得贤妻而自庆之辞也其体似风
间关车之舝兮，思娈季女逝兮匪饥，匪渴徳音来括虽无好友，式燕且喜【赋也，】。
间关轵，舝间相关之意，舝车轴头铁也，无事则脱，行则设之说，见泉水轵者，毂末之小穿，亦谓之轊，所以贯舝者也，娈羙貌逝往括防也言我所以思娈然之，少女而贯牵于轵，以往迎者，非以饥渴之故而资其养也，特以徳音之善而欲其来防耳，凡人之徳頼友以成，既得季女之贤，自足以助我成徳，虽无好友，而式燕且喜矣，此则以得贤女为庆也。
○依彼平林，有集维鷮。【，兴也，】辰彼硕，女令徳来教式燕且誉，好尔无射，【兴意】○，【射音绎，与斁同说，见葛覃】。
鷮雉之别名，防小于雉，走而且鸣，其尾长肉甚羙，平林，林木在平地者也，辰时也，硕女以徳言鷮文鸟言，平林茂木，有文采之鷮集而依焉。喻已有硕女，能及时来配，而以令徳教我也如此，不惟可以得其燕，安且有以成我羙誉则硕女之徳诚可为全，而我之好，是懿徳寜有厌射之心乎！
○虽无防酒，式饮庶防，虽无嘉殽，式食庶防虽无徳与女式歌，且舞【赋也，】。
女指季女，此承上章言：既得令徳而成羙誉所谓令闻广誉施于身，不愿人之文绣，既醉以酒，既饱以徳者也。所以虽无羙酒嘉殽，而亦庶几饮食之矣，与助也，歌舞兴起貎言，我虽无徳以助女女，今以令徳来教而我且兴起不倦，则于女之为善，亦少有助矣。
○陟彼髙冈析其柞薪，析其柞薪，其叶湑兮【兴也，】鲜我觏尔，我心写兮，【兴意】。
柞恶木即鸨羽，所谓栩也，湑滋濡，貎鲜新也。初也，写倾泻无留滞之意，言柞生于髙冈之上无人培植，方将析而为薪，然雨露滋濡，而其叶湑，湑犹有生意，喻已不才而生于逺人之地宜为弃物，今頼贤妻而兴起，以成羙誉也，葢当我初遇尔，方新之时，心即倾防，而无留滞，其感应之速，真若时雨之化，莫知其所以然者，谓非女令徳之滋益乎？
○髙山仰止，景行行止。【，兴也，】四牡騑騑，六辔如琴，觏尔新昏，以慰我心，【兴意】。
髙山言山之髙也景行言路之大也；止，语辞騑騑，牡马行疾之，貎如琴，能调和也，言贤女在车中之时，御者习闻其徳能调牡马而不敢肆，使之如琴之和，故一见即慰我心，而仰髙山行景行之心，自不能已矣。斯人也，孔子称其好仁，载在表记，岂虚语哉？
车舝五章章六句
青蝇
经防曰：此警戒王勿听谗言之诗，亦直言时事，而非亲告于王者也。集传得之矣。
营营青蝇，止于樊【，兴也，】岂弟君子，无信谗言，【兴意】。
营营往来，飞声乱人听也，青蝇羽虫之污秽，而能变黑白者，止于物则秽，败而生蛆，复变为蝇，无有纪极也，樊藩也，言将入于藩篱也，君子指王。
○营营青蝇，止于棘【，兴也，】防人罔极，交乱四国，【兴意】。
棘荆棘，所以为籓也，四国四方也，乱四国，言祸之所及者，逺也。
○营营青蝇，止于榛【兴也，】防人罔极，构我二人，【兴意】。
榛亦以为籓也，四国之乱，自搆我二人，始已与听者为二人。
青蝇三章章四句
賔之初筵
经防曰：卫武公惧，饮酒之乱，徳故作此诗，盖为周卿士，时自戒之言也，否则当为卫风矣。义与大雅抑之诗相似，窃意抑当移附于此，以为一类。
賔之初筵，左右秩秩，笾豆有楚，殽核维旅，酒既和，防饮酒孔偕，钟鼓既设，举醻逸逸，大侯既抗，弓矢斯张，射夫既同，献尔发功，发彼有的，以祈尔爵【赋也，】。
筵详见行苇，字义初，筵初即席也，左右筵上之人也，楚济楚貌，肉曰：殽豆实也，果曰：核笾实也。旅，众也，华谷严氏以为品之多是也。钟鼓之设，为燕故也。将射而迁乐于下，以避射位，此一时权宜于礼，自应如此，奚足论乎？举醻举所奠之酬爵，是为旅醻矣，详见楚茨，字义逸逸，从容有序，而无急遽之状，至旅醻时易乱，故以逸逸为善，此以上言，賔燕也，大侯君侯也，详见猗嗟，字义抗举也，大侯抗而弓矢，亦张其节然也，射夫既同，此其耦也，献犹奏也，发发矢也，功中的之功也。的质也，如所谓天子熊侯，白质诸侯，麋侯赤质也，祈求也爵，罚爵即觯也，不胜取觯，立饮，所以自罚而胜者，但求免此爵而已，所谓无所争者如此，此以上言，既燕而射也，当射时用酒，惟以示罚，非有所求也，但射则必有燕饮之事，故言射之为礼，始终不乱者如此，以见饮酒者，不可以不敬也。
○籥舞笙鼔乐既和奏，烝衎烈祖，以洽百礼，百礼既至，有壬有林，锡尔纯嘏，子孙其湛，其湛曰乐，各奏尔能，賔载手仇，室人入，又酌彼康爵，以奏尔时【赋也，】○【仇，音拘】籥舞，文舞也，笙鼓堂下乐也，烝进衎乐，烈业洽合也，百礼事，神之众，礼也，百礼皆蕴蓄于中，如妊子然，故曰：有壬百礼皆发见于外，如丛木然，故曰有林锡，神锡之也，尔指主祭者嘏福也，子孙烈祖之子孙也，湛乐之甚也？尸既嘏，主人以福，则子孙皆乐，而于三献之后，长兄弟复先举觯，而献尸以致其敬，所谓奏尔能也，賔载手防賔长加爵，以献尸也，室人入，又主人之佐食亦入，以加爵也，献尸在室，故曰，室人入，又康安以酒之能安体言，见其非乱性之物也，防者挹于罍也，酌者注于爵也，此在祭礼合于时宜，故曰各奏尔时，按孔氏防加爵，当在各奏，尔能之前，但以子孙其湛，文与上连，故以賔与室人附其后耳，不以酌献，先后为次也；此但娱尸而已，其后方有旅酬之事，当祭时用酒，惟以娱神，非志于酢也，但祭则必有燕饮之事，故言祭之为礼，始终不乱者如此，以见饮酒者，不可不敬也，○长乐，刘氏曰：言文舞，则武舞见矣，言笙鼓，则八音举矣，因射而饮者，饮在射，先因祭而饮者，饮在祭后，上二章，皆言凡饮之初礼乐之盛，如此，则必不至于乱也。
○賔之初筵，温温其恭，其未醉止，威仪反反，曰既醉止，威仪幡幡，舍其坐迁，屡舞僊僊，其未醉止，威仪抑抑，曰既醉止，威仪怭怭，是曰既醉，不知其秩，【赋也】。
反反顾礼也，幡幡轻数也，舍其坐迁，谓舍己所坐之位，而迁就他位也，僊僊轩举之状，抑抑谦下也，怭怭媟嫚也，秩即首章之秩秩，此言当时凡饮酒者，初皆未遽失礼而终，至于乱，不如初也。
○賔既醉止，载号载呶，乱我笾豆，屡舞僛僛，是曰既醉，不知其邮，侧弁之，俄屡舞傞傞，既醉而出，并受其福，醉而不出，是谓伐徳，饮酒孔嘉，维其令仪【赋也，】。
号呼呶讙也，笾豆本有楚，今因号呶而乱矣，僛僛倾侧，貌邮与尤同过也。侧倾也，俄倾貌傞傞，退蹶之状，既醉而出，以起下文，并受其福者，谓主无慢，賔之失賔，无失徳之愆也不出，谓屡舞不已，而不知去也，此章极言，饮醉者之状，而戒其以徳将也。
○凡此饮酒，或醉或否，既立之，监或佐之史，彼醉不臧，不醉反耻，式勿从，谓无俾大怠，匪言勿言，匪由勿语，由醉之言，俾出童羖，三爵不识，矧敢多又【赋也，】○【识音志，】监，监礼者也，史书过者也，盖古司正，御史之属，立之，监以监之，佐之史以书之，所以防失礼也从谓从而与之言也，言不当理，谓之匪言，言自言也，语不由心，谓之匪由语，与人语也，由醉之言，则谓匪由矣。上章所谓号呶，皆根于此，童不角也，羖牡羊也，童羖犹易所谓童牛言其方，在乳时也，羊本柔物，况当其乳乎？人之柔弱不立者，如乳羊，然故以童羖示罚，使知自愧也，意此亦古人监酒者之常罚耳，三爵，孔氏谓献也，酢也，酬也，为三则每人之饮，爵不及三矣，故三爵者，緫旅酬及无筭，筭爵而言也。识记也，言人之饮酒，有醉者有不醉者，自不醉者观之，则其视醉者反以为耻，可见人之良心未尝不显，特为醉而自昏耳，此全在监史能正之也，监史当醉者将怠时，但不能从而与言，使不至于大怠耳，必使匪言者勿言，匪由者勿语，而言由于醉者则罚之，使出童羖以示辱，则三爵之后，苟不能记其心，必亦知警，岂复肯多饮乎？此章言饮酒当立，监史以为戒也。
賔之初筵五章章十四句
鱼藻
经防曰序，称刺幽王也，言万物失其性，王居镐京，将不能以自乐，此数言者得诗意矣，盖亦讥切时事之言云：
鱼在在藻，有颁其首。【，兴也，】王在在镐，岂乐饮酒，【兴意】。
藻水草也，颁大首貌，首大而尾长，乃鱼之瘠者，岂亦乐也！安然而乐于饮酒也，华谷严氏曰：水深则鱼乐，所谓跃渊，纵壑相忘于江湖者也，今浅水生藻，而鱼在焉，露其颁然之，大首，犹言鱼在于沼，亦匪克乐，喻民之穷蹙，窘廹也，幽王在镐京，岂乐而饮酒，夫民安而后君安，今民失其所，而王独乐其能久乎？孟子所谓虽有台池鸟兽，岂能独乐哉！
○鱼在在藻，有莘其尾，【，兴也，】王在在镐，饮酒乐，岂【兴意，】莘长貌华谷，严氏曰：濳鱼愿深渺，今既露其首，复惊逝而露，其莘然之长尾，盖在浅水之处，故逃窜窘，廹首尾俱见也。三山，李氏曰：乐岂但倒其文，以便韵耳。
○鱼在在藻，依于其蒲，【，兴也，】王在在镐，有那其居【兴意，】蒲水草之近岸者也，那安也华谷严氏曰：藻犹在水之中，蒲生近岸，则水又浅矣，愈更窘促也，幽王在镐，安然以居，不知危之将至也。
鱼藻三章章四句
采菽
经防曰：大国崛强，天子致其来朝，而作诗以示懐诸侯之意焉，当是宣王时诗，盖大雅也。
采菽采菽，筐之，筥之【兴也，】君子来朝，何锡予之？虽无予之路车乗马又何予之？衮及黼，【兴意】。
菽，郑氏以为大豆也，详见七月，字义采，非谓采叶为藿，当如采芑之采，盖五谷之大者莫如菽，既采而贮之，筐筥，以收敛之，使无散逸，喻诸侯之强大，亦当收之，使有所归也，路车，详见渭阳，字义，衮及黼详见九罭字义，君子指诸侯也，予之以车马，衮黼者，未实与也，因其不常，脩朝礼，而以是警之，谓于女分。所当有者，未尝吝也，此章言诸侯来朝，而天子必有宠，命也。
○觱沸槛泉，言采其芹。【兴也，】君子来朝，言观其旂，其旂淠淠，鸾声嘒嘒，载骖载驷，君子所届，【兴意】。
觱沸泉涌出，声槛与防同深也。芹水菜洁白，有节气芬芳，可为葅泉，自下涌出，势本流通，但为芹所塞，则流始窒耳，采其芹，所以去塞而使通也，淠淠旂来貌，嘒嘒小声，将至君门，不敢疾驰，而其声细也，自其服外，两骖而言，则曰骖，并两服而言，则曰驷，皆谓诸侯乗马也，即其旌旂，车马而知诸侯之至，则有以服强梗之国，而于治无所壅矣，此章言天子懐诸侯因其至而喜之也。
○赤芾在股邪？幅在下，彼交匪纾，天子所予，乐只君子，天子命之，乐只君子，福禄申之【，赋也】。
胫本曰股邪，幅偪也，邪纒于足，如今行縢，所以束胫，在股下也，诸侯见于天子，服赤芾，而以邪幅纒足，则在股者不动，便于行也，交上交也，匪纾行之疾也，如此，则诸侯急于尽职，而可乐矣！可乐则当为天子所予，而锡以车马，衮黼之命，命之不已，即是福禄之所申也，此章言诸侯能尽，臣职而后得天子之宠命也。
○维柞之枝，其叶蓬蓬【兴也，】乐只君子，殿天子之邦，乐只君子，万福攸同，平平左右，亦是率从，【兴意】○，【殿多见，反平牌，延反】柞，说见车舝以喻诸侯之强梗，枝叶则喻其左右之臣也，雨露，不以恶木而不滋，故其枝叶犹蓬蓬然而盛以喻诸侯虽强梗，天子曷尝有所弃哉？惟诸侯有可乐之徳不以崛强梗，治使天子之邦，得以殿安则必有宠命及之，而万福同聚于其身矣，其诸臣亦皆平，平然无险僻之心，而率循殿安之徳无一人异志者，则所谓枝叶蓬蓬者，盖在此矣。所以为万福攸同也，此章言天子福泽，无处不到，而诸侯当尽臣职也。
○泛泛杨舟，绋纚维之【兴也，】乐只君子，天子葵之，乐只君子，福禄膍之，优哉游哉，亦是戾矣。【兴意】。
绋繂索也，纚维皆系也，葵与揆同度也。膍，厚也，杨舟泛泛必以绋，而纚以维之，庶防有定，以喻诸侯放恣，必以徳维持之，然后归一，所谓徳者揆度其心而已，能揆，则必矜其不能，而所以处之者无不曲尽，凡宠命之加，而为福禄之膍者，皆揆诸侯之徳也欧阳氏谓绋纚维舟，如天子以爵命维持，诸侯是已，此在诸侯，恪共臣职，以求为可乐之，君子也，戾背也，若优游怠缓，不急自新，则于福禄之，膍者自相戾矣，此章言诸侯当早定，自安之计也。
采菽五章章八句
角弓
经防曰：周王不能以身教兄弟，而惟骄傲以致其踈远，君子忧之，故作是诗，旧说以为幽王好防佞而骨肉相远，则未见其有疾防之辞耳。
骍骍角弓，翩其反矣，【兴也，】兄弟昏姻，无胥远矣，【兴意】。
骍一作觪，调利也，翩与偏同，反之貌也，言角弓本调利而不善绁，檠则翩然而反，犹兄弟昏姻，本皆切近而不与相亲，则外反而去矣。言王不可远也。
○尔之远矣！民胥然矣，尔之教矣，民胥效矣，【赋也】。
此承上章相远而言，以明其当身教也，上之人于兄弟而相远，则民莫不然，而亦远之矣，若以亲亲之道教民，则民莫不效之而相亲矣，孰肯有相远者哉！民指兄弟而言，后章同。
○此令兄弟，绰绰有裕，不令兄弟，交相为瘉【赋也，】○【，令音零，】令犹教也，绰绰有裕言，其有寛容之量，而无计较之私，有计较之私，则交相为病矣，此申上章之意，民之无良，相怨一方，受爵不让，至于已斯亡【赋也，】怨者，远之所生也，一方，犹言一隅，偏执已见而不相通也，爵钱氏以为酒爵也，已斯亡，犹言亡斯已也，言人惟不善，所以偏执已见而怨局一隅，全无绰绰有裕之量也。至于饮酒，受爵之际，礼之所宜让者，此盖徐行后长之类，本无难事，而亦侈然受之，不辞以喻人，但欲责望于人，虽其施已厚而不知也，则不至于亡身不止矣。此言人之所以当教也。
○老马反为驹，不顾其后，如食宜饇，如酌孔取【此也，】驹小马也，尚未覊衔，其行无制，老马则闲习之久者也，苟于人不知所以教之，则虽老马无不恣行，亦如驹之无制而乱驰矣，不顾其后者，望前而行，则不知其后之有失也，饇饱也，惟人不知礼让，则求欲无厌，如食者宜饱至于已，饱则可已矣，而欲饮者酌取至甚，无所止极，岂其宜哉！盖以食与饮，互文以终其意也。此申上章言不教者之无良，如此。
○无教猱升木，如涂涂附，【比也，】君子有徽猷，小人与属【赋也，】猱狝猴也，猱性轻佻，本善升木，无待于教，教之升木，则益佻矣，涂本用泥，宜以粉饰，又以涂附则益汚矣，以比人之无良者不以善率之，则适以长其恶而不能去矣，君子指王言有徽猷，是以身教也，如此，则小人皆属附之，而为善矣，此章言感应之速，而在上者不可不以身教也。
○雨雪瀌瀌，见晛曰消，【比也，】莫肯下遗，式居娄骄【赋也，】○【娄音屡】。
瀌瀌急而盛也，晛日气也，雨雪虽盛，见日而消，以比人，虽无良，见善即化也，下卑下之意，谓让道也，遗犹施也，娄与屡同常也，上之人莫肯以卑下之道，施教于民，但常骄以自居，若与人不相亲者，则民之无良，岂民之罪哉？此承上章言民本易化而人莫肯教也。
○雨雪浮浮，见晛曰：流【兴也，】如蛮如髦，我是用忧，【兴意】浮，浮者积髙而将流之貌，流流而去也，髦当作髳，蛮，髳无礼义而相残贼，是王以夷狄之教率之也，○此诗言兄弟之有不善，系于君之身教，不能化而为善，则其情远而不亲，必至责望，而生怨矣。
角弓八章章四句
菀柳
经防曰：此因竂友有喜于有为者，而讽之以养晦，待时也，故作此诗，旧说以为诸侯不朝，王而作，则其言非所以为训矣。
有菀者柳，不尚息焉，【兴也，】上帝甚蹈，无自昵焉，俾予靖之，后予极焉。【兴意】。
蹈踊跃喜动之貌，靖靖乱也，自昵者自取之意，予指所讽之人而言菀，然茂盛之，柳不庶防，可止息于此乎？言其可止而不止也。上帝甚蹈，言天行之动而不息也；盖指好动而言矣，然不可以为天意如此，而昵之，以必行也，必待其使我靖安邦国，责有所归，然后极其力而为之，乃无咎耳。
○有菀者柳，不尚愒焉，【兴也，】上帝甚蹈，无自瘵焉。俾予靖之，后予迈焉，【兴意】。
愒，息也，瘵劳病也，自防必至于自病，皆自取也。迈往也。
○有鸟髙飞亦傅于天【兴也，】彼人之心，于何其臻？曷予靖之？居以凶矜，【兴意】○，【傅音附】。
傅与附同，彼人谓他人不与我同休戚者，居以存诸心，言凶矜者凶危，矜慎之意，鸟之髙飞傅天喻好髙之状也言虽喜于有为，而不足以副人责望之心，彼之责我，亦何所至止哉！就使加我，以靖乱之责，我亦当何以处之？必须常以凶矜存心，然后可以善后。不然，则好大喜功，鲜有不败者矣。
菀柳三章章六句
诗说解頥正释卷二十一
钦定四库全书
诗说解頥正释卷二十二   明 季本 撰
都人士
经防曰：此必东迁之后，东都之人，思西周之盛而为此诗也，有似于王风耳。
彼都人士，狐裘黄黄，其容不改，出言有章，行归于周，万民所望【赋也，】。
彼都自东都言，故以西都为彼都也，士谓男子也，贵贱之通称，狐黄者多，黄狐裘，庶人所得通用，非贵服也，周忠信也，忠信则其徳无阙，故谓之周，容不改容，有常也，言有章言，顺序也，行归于周徳，无阙也。此章言士之有恒心者，其知礼义如此。
○彼都人士，台笠缁撮，彼君子女，绸直如髪，我不见兮，我心不悦，【赋也】。
台笠出田时所戴也，以在野言缁撮，居家时所戴也，以在国言皆谓庶人君子女者，当时人人有君子之行故女为君子之女绸宻也绸直以髪言谓但如其髪之绸直以为髻，不用髢为髙髻也此章言民俗之朴素如此。
○彼都人士，充耳琇实，彼君子女，谓之尹吉，我不见兮我心苑，结【赋也，】。
琇与淇奥，琇莹之，琇同充耳，琇实谓惟以琇为充耳，而尚实无他华，羙也，吉与姞同尹，姞二大族之以贤称者，但言尹姞而装，餙之不尚华丽可知矣。苑，屈也！此章言贵族之服，餙其不侈如此。
○彼都人士，垂带而厉，彼君子女卷髪如虿，我不见兮，言从之，迈【赋也，】。
带大带，孔氏曰：礼，大带垂三尺者是也，而当作如厉者，从其垂下，如将履之，有危厉之意焉，卷髪者自髪之不绸直者，言也。虿螫虫尾长，而其末楗，然似髪之上曲者，盖髪长则敛而短者，则因曲以为餙，一顺自然也，此緫上二章发其所未尽之意。
○匪伊，垂之带则有余，匪伊巻之髪则有旟，我不见兮，云何旴矣！【赋也】。
旟扬盱望也，此承上章而言，古之为容者，惟从其自然，不事脩餙也，观此，则东周服餙之盛，奢而不中礼者多矣。
都人士五章章六句
此诗于男皆曰：人士以男皆有士行也，于女皆曰：君子女以女皆贤父之所生也，亦可以见民俗之皆善矣，然特举尹，姞二姓以言女，盖尹氏之贤，着于吉甫，姞氏之贤，着于蹶父，皆宣王时人也，意此二姓具有姆仪，故娶女者称重耳，然则此诗所谓彼都，其在宣王之世欤！
采绿
经防曰：此妇人因其夫约归，过期而待之之诗也，似当为风耳。
终朝采绿，不盈一匊，予髪曲局薄言，归沐【赋也，】。
自旦至食时，为终朝绿即菉，一名王刍，俗呼木贼两手曰：匊局卷也，绿澁砺之草，可以洗搅，故采之绿本易得，终朝采之，而不盈一匊，为夫有期，而汲汲欲归沐也，女为悦已者，容久不栉，而髪曲局，则非所以为容，故沐以待夫耳，此以方及五日之期言也。
○终朝采蓝，不盈一襜，五日为期，六日不詹【赋也，】。
蓝染草，即今之靛，襜衣蔽前，当蔽膝之处，而非蔽膝也，詹与瞻同上言，采绿，此言采蓝，必采蓝在六日，不詹之后矣。
○之子于狩，言韔其弓，之子于钓言，纶之绳【赋也，】。
理丝曰：纶此追言其夫平日在家时如此，非谓欲与之俱也。
○其钓维何？维鲂及鱮，维鲂及鱮薄言，观者【赋也，】。
此承上章言其夫平日钓鱼以归，亦畧与我观之，其亲厚如此，则今日之归，安得而不早待乎！
采緑四章章四句
黍苖
经防曰：宣王时，以谢为荆，徐要冲之地，封申伯于此，以镇抚南国，因平淮之后，召穆公在江汉，先使营谢，而南行之士将归，故作此诗以羙其成功也，南行之士止为城谢而发，非从召穆公之在江汉者也。
芃芃黍苖隂雨膏之【兴也，】悠悠南行，召伯劳之，【兴意】。
悠悠逺行意北自镐京，至谢故曰南行，此章总言，召公能慰劳，南行之士，使忘其劳也。
○我任我辇，我车我牛，我行既集，盖云归哉【赋也，】。
我南行之士自谓也，任负任者，辇人挽车，司马法曰：周十五人，而辇即谓此也。车大车任重载者，即牛车也，盖以将车者言车中有牛而将之也，下云牛以牵傍者，言也在前曰牵在傍曰傍，牛不在辕中者，则别牵傍之，故车与牛分而为二也；此皆工作所需之噐具如司马法所谓斧斤，凿锄之类，则以民间之役，车载之不在，天子万乘，内之车也，盖必赁于民者，古者寓兵于农，但出车乘而已，无别赋也，盖者不定之辞，谓将归，而尚在谢也。
○我徒我御，我师我旅，我行既集，盖云归，处【赋也，】。
徒众也谓歩行从车者，御谓御兵车者师，以合聚言，旅以部分言，周礼司徒五卒为旅，五旅为师，亦此意也。皆言从行者，事毕而可以归之意，○上章任辇车牛，言载噐具之役车，此章徒御师旅，言受工役之，士卒皆自周调发，而不以劳谢民，盖先王调兵之制，多自京师而不徴发于诸侯之国，详见读礼疑圗卷三。
○肃肃谢功，召伯营之，烈烈征师，召伯成之【赋也，】。
肃肃严正，貎谢申伯之所，改封即今信阳州属汝寜府，说见王风扬之水营治也，谢功之营，不但筑城邑而已，凡疆理之事，皆在其中矣，此以征师之我行，既集者，归于召伯，谢功之成也。
○原隰既平，泉流既清，召伯有成王心，载寜【赋也，】。
土治曰：平水治曰清，原隰既平，以田野言，泉流既清，以沟洫言相，其原隰之宜，通其水泉之利，则谢民得以遂其生矣，召伯以此成功，则王心岂不寜哉？亦以见宣王之志，惟在于安民也。
黍苖五章章四句
此诗当在崧髙之前本一类也
隰桑
经防曰：此妇人于蚕桑之时，得见其夫而作此诗，盖有似于风也。
隰桑有阿，其叶有难【，兴也，】既见君子，其乐如何？【兴意？】○【难，乃多反】，隰下湿，宜桑之地也，阿羙貎难盛，貎皆枝叶条垂之状，君子指夫言，盖感桑之方盛，而以得见君子为乐也。
○隰桑有阿，其叶有沃，既见君子，云何不乐【赋也，】。
沃光润貎
○隰桑有阿，其叶有幽【兴也，】既见君子，徳音孔胶【兴意，】幽黒色桑茂盛则色黒徳音者徳恵之言也，孔胶者谓甚固而不变，其初心也。
○心乎爱矣，遐不谓矣，中心藏之，何日忘之？【赋也】。
心乎爱者，妇人自言其爱之，出乎心也，遐何谓言也？遐不谓者，不能言其所爱也，中心藏之者，藏其爱也，何日忘之者，久于爱而无以自解也，盖爱本难言，故既见君子，而欲言不能也，则有中藏于心而已，其爱之真切，何如哉？此惟妇人于夫，方有此情，若以语懐贤则恐未必然耳。
隰桑三章章四句
白华
经防曰：幽王嬖褒姒，而黜申后，故申后怨而作此诗也，然惓惓望王之正家而自咎，其不能感动，亦可谓怨而不怒矣。
白华菅兮，白茅束兮，【比也。】之子之逺俾我独兮【赋也，】。
白华野菅也，似茅而滑泽无毛，根下五寸，中有白粉者，柔韧宜为索，白华已沤则为菅，有为索之用，而白茅则不可用也，白华为白茅所束，犹嫡为妾所制而不得有为也，之子指幽王逺谓逺我而亲褒姒也逺则独处矣。
○英英白云，露彼菅茅，【比也，】天歩艰难之子，不犹【赋也，】茅菅，即束菅之，茅谓褒姒也，天无云，则有露有云，则无露白云，水土轻清之气，未为层云也，而英英如花朶，然则尤轻而不蔽明矣，故其气薄而易散，是将不露，而犹露也，以比幽王，恩泽之偏于褒姒，虽欲不施而不能止也天歩犹天运天歩艰难以天下，将乱言，此宜正身齐家，以为治国之本，而王不之圗，乃嬖褒姒，何哉？
○滮池北流，浸彼稻田，【比也，】啸歌伤，懐念彼硕人【赋也，】滮池，盖近丰之池，丰水北流入渭者也，池非大水，对硕人而言，小大之别也，硕人者，以其有天下国家之责，而言指幽王，王本硕人，宜有大恩泽以遍，及于物者，而不如滮池之浸，稻田，即此一念之偏，不能正国之所系也，硕人如此，安得不啸歌而至于伤懐哉！
○樵彼桑薪，卬烘于煁，维彼硕人，实劳我心，【赋也】。
樵采也，桑非可以为薪，言桑薪，则无薪可燎而采桑，以供薪也。卬我烘燎也。煁，孔氏以为今火炉也言被黜独处，采桑薪以自供，见王之恩泽不加而使我自苦之甚也。
○鼓钟于宫，声闻于外，【比也，】念子懆，懆视我迈，迈【赋也，】宫深宻之地言鼔钟于深宫，必声闻于外，以比中有实徳则王必知之，而有感动也，懆旧云，七到反孔氏防亦作惨，而以惨惨释之，于义为长，此盖反躬自责之辞，程子曰：此章自伤其诚意之不能动王也，懆懆然忧戚，而曾不能感动视我，迈迈而去。
○有鹙在梁，有鹤在林【比也，】维彼硕人，实劳我心，【赋也，】鹙秃鹙也，陆农师曰：一名扶老，状如鹤而大，赤目头髙八尺好防蛇，色青，鹙似鹤而贪浊，非鹤比也，今鹙据鱼梁，而饱鹤逺引在林而饥，以比褒姒，进而申后黜，硕人不当如此也。
○鸳鸯在梁，戢其左翼，【比也，】之子无良，二三其徳【赋也】鸳鸯有定偶之鸟，戢其左翼，以依雄也，说见鸳鸯篇言，我常依王而王，自二三其徳耳。
○有扁斯石，履之卑兮，【比也。】之子之逺俾我疷兮【赋也，】○【扁音褊】。
扁卑貎疷病也，人履扁石而卑，以比宠妾而贱，自贱如此，岂硕人所宜哉！故我以逺我为病者，非为我之失爱也，正以王自贱则失其所以为尊耳。
白华八章章四句
緜蛮
经防曰：贤者感大夫，下士礼意之厚，而不敢辞，故作此诗，观其命，后车载之，则大夫必先驱，以亲造其庐矣。
緜蛮黄鸟止于丘，阿【兴也，】道之云：逺我劳如何？饮之食之，教之诲之，命彼后车，谓之载之，【兴意】。
緜蛮鸟声土一成，曰：丘，阿丘之曲，中偏僻之地，人所不见也。我劳如何者谓道逺不胜其劳也，后车副车也。
○緜蛮黄鸟，止于丘隅，【兴也，】岂敢惮行，畏不能趋，饮之食之，教之诲之，命彼后车，谓之载之，【兴意】。
丘角曰隅，亦人所不见之处，惮辞难也，趋疾行也，不能疾行，亦畏劳之意。
○緜蛮黄鸟，止于丘侧，【兴也，】岂敢惮行，畏不能极，饮之食之，教之诲之，命彼后车，谓之载之，【兴意】。
丘傍曰侧，亦人所不见之处，极谓极力以往，则劳矣，○此诗三章，皆以黄鸟起，兴言黄鸟，止于人所不见之处，以喻贤者，遁迹山林之间，则于时事邈乎其不相及矣，而衰废之身，惮于逺出有不胜，疾驱极力之劳者，但今饮我食我，教我诲我，又命后车载我，则所以礼我者至矣，如之何其可恝然乎哉！
緜蛮三章章八句
瓠叶
经防曰：此士庶人饮酒，常用之乐歌，非必天子，诸侯之燕防也。
幡幡瓠叶，采之亨之，君子有酒，酌言尝之【赋也，】。
幡幡，翩翻之貎，以未采时言也，瓠叶初生时，熟之可以为葅，尝尝酒也。
○有兎斯首，炮之燔之，君子有酒，酌言献之【赋也，】。
兎以首言犹数鱼以尾也献者以酒酌賔也
○有兎斯首，燔之炙之，君子有酒，酌言酢之【赋也，】。
酢者賔既卒爵而酌以报主人也
○有兎斯首，燔之炮之，君子有酒，酌言醻之【赋也，】。
醻者欲以醻賔而先自饮以导之也，○此章以瓠叶为葅，以兎为殽，品物甚薄而賔主，以是成献酢，醻之礼而诚敬尽焉，固不在于笾豆之旅，陈也礼，与其奢也寜俭，苟无诚敬以将之，虽多亦奚以为哉？
瓠叶四章章四句
渐渐之石
经防曰：将帅出征，经歴险阻，不堪劳苦，而作此诗，盖有似于风也。
渐渐之石，维其髙矣山川悠逺维其劳矣，武人东征，不遑朝矣。【赋也】。
渐渐髙峻貌武人，将帅也，石之髙峻人马所难行也，朝晨初也，当晨初即已，不暇劳可知矣。
○渐渐之石，维其卒矣，山川悠逺曷其没矣！武人东征，不遑出矣。【赋也】。
卒与崒同，崔嵬也，谓山巅之末没尽也，不遑出谓，深入而不能出也，自不遑朝而至于不遑，出则中间所歴之险阻亦多矣。
○有豕白蹢，烝渉波矣，月离于毕，俾滂沱矣，武人东征，不遑他矣，【赋也】。
蹢蹄烝众也，离歴月所宿也，豕污于涂，不见蹢白久雨，停潦多故，渉水濯其涂而见蹢之白也，月离毕，详见说理防编十五卷，谓其所值之时，适当多雨之候，故滂沱耳与书，洪范星有好雨，义同，此皆既雨之事，非将雨之候也；遇雨如此，甚切，武人东征之忧，岂暇于他及哉！承上章，不特经歴险阻而已，且又有遇雨之苦焉。
渐渐之石三章章六句
苕之华
经防曰：防乱之余，百物凋耗，君子不忍见之，故作此诗，盖亦风也。
苕之华，芸其黄矣，【比也！】心之忧矣，维其伤矣，【赋也】。
苕，陵苕也，即今紫葳蔓生，附乔木之上，其叶紫赤，而繁将落，则全变而黄，苕华将落，则黄以比周室将亡，惨然憔悴也，伤者伤，周室之将亡也。
○苕之华，其叶青，青【比也，】知我如此，不如无生【赋也，】。
华已落尽，惟叶青青，以比周之人物已尽，所存者一虚域耳，我本不意所遇之世如此，若知我如此，则不如无生，谓生则不忍见也。
○牂羊坟首，三星在罶，人可以食鲜，可以饱【赋也，】。
牂羊牝羊也。坟，大也，羊瘠则首大牝羊瘠，则不能孕，而将无遗种矣，罶无鱼，动水而见三星，则鱼将絶矣，盖羊食百卉，乃肥嵗荒草木皆瘁，羊所以瘠也，鱼与蝗本一种嵗荒尽化为蝗，鱼所以少也，时之饥馑，甚矣，人之可以食者犹鲜，可以饱，况本无食，可頼者乎？此我心之所以忧伤，而不忍见也。
苕之华三章章四句
何草不黄
经防曰：周道衰防，征役不息，行者苦之，故作是诗，盖王风也。
何草不黄【，兴也，】何日不行？何人不将？经营四方，【兴意】。
草衰则黄枯槁之色也，将奉行也，经营四方，言征夫从将帅所统，以经营四方之事也。
○何草不【兴也。】，何人不矜？哀我征夫，独为匪民，【兴意】○，【矜与鳏同】。
赤黒色草既黄而腐败之色也矜韩诗作鳏
○匪兕匪虎，率彼旷野，哀我征夫，朝夕不暇【赋也，】。
兕有力而善触，虎有力而善噬，以比勇悍之士，能攻战者，谓兕虎而循行旷野，乃其宜也。今征夫力皆不如兕虎，而亦使之行于旷野，朝夕不暇，岂不可哀哉！
○有芃者，狐率彼幽草，【，兴也，】有栈之车，行彼周道，【兴意】，芃尾长貌，狐有狡计，能避患而率由，幽草之中，常自逸也，栈旁有架貌，此即役车非周礼，士所乘之栈车也，乘此车行于周道者，皆愚弱之民，非若狐之能避于幽草者也，此其所以匪兕虎，而可哀也欤！
何草不黄四章章四句
诗说解頥正释卷二十二
钦定四库全书巻
诗説解頥正释巻二十三  明 季本 撰
大雅
义见小雅
文王
经防曰：此诗周公，追述文王之徳所以受命而代商者，以戒成王也，东莱吕氏曰：吕氏春秋引此诗以为周公所作，味其词意，信非周公不能作也。
文王在上，于昭于天，周虽旧邦，其命维新，有周不显，帝命不时，文王陟降，在帝左右【赋也，】。
于叹辞，帝上帝也在上，非必以既没，言盖其徳合于天而尊之之辞也，其命维新，于人心归者，见之陟降，犹言进退，即其心之动静也言文王昭明之徳上合于天而始受天命，皆莫之为而为也，盖文王之徳本至微而无所显之迹也，上天之命，本于穆而无所向之时也，特以文王一动一静，常与天俱，所谓于昭于天也，是以天命自归耳！此章言文王受命之由也。
○亹亹文王，令闻不已，陈锡哉周，侯文王孙子，文王孙子，本支百世，凡周之士，不显亦世【赋也，】。
亹亹勉强之意，以文王之纯亦不已者，言也令闻，则此不已之没世不忘耳，陈敷也哉？语辞侯维也，本宗子也，支庶子也，言文王敷陈其徳而锡之于周，使皆同徳故其子孙在夲宗则为天子支庶，则为诸侯，皆百世不絶而亲其亲矣，至于本支百世所頼，以谋国者，在于羣臣，而文王之徳亦锡及之，故凡周之士，亦有不显之徳而贤其贤矣，凡言不显者，皆谓为已，谨独之功，不求人知之学也，虽文王纯亦不已，不过如此，以不显言，周士者以为有此徳然后可以佐理也。亦世者，亦百世也，此正其陈锡于周者，而令闻之，所以不已也，此章言文王徳泽及人之逺也
○世之不显，厥犹翼翼，思皇多士，生此王国，王国克生，维周之桢，济济多士，文王以宁【赋也？】：
犹谋也，翼翼敬也，思语辞皇显也，惟多士，有不显之徳故其犹翼翼而显也，济济齐一，貎与楚茨，济济同此，承上章言：周士之多足以为夲支百世之桢干，而又追言文王时頼，此济济之多，士以寕者，此其所以当以文王之徳敷锡之也，此章言周有頼于多士之意。
○，穆穆文王，于缉熈敬止，假哉天命，有商孙子，商之孙子，其丽不亿，上帝既命，侯于周，服【赋也，】。
穆穆，即前章所谓不显也，缉即前章，所谓亹亹也，熈即前章，所谓昭也，敬者不敢忽也，止即大学止于仁敬，孝慈信之意，敬而止之，则常明也；缉熈敬止，正文王不显之徳而天命之于穆者也，最为要义，假大丽数也，不亿不止于亿也，谓天命之大系于商之孙子，以其不亿之尽服于周者，验天命也，此章言文王以徳受命之实。
○侯服于周，天命靡常，殷士肤敏，祼将于京，厥作祼将，常服黼冔，王之荩臣，无念尔祖，【赋也，】○【作，音佐】。
殷士者，商孙子之臣属也，诸侯之大夫入天子之国，曰某士，肤大敏，防也，祼灌鬯也，将送也，孔氏云：灌时送爵也，于礼王正祼，后亚祼而殷士助祭，行灌鬯耳，宗庙之祭，以祼为主，故举祼言之京，周京也作助也，黼黼裳也，祭服，上公九章举一章，以见之也，冔殷冠也，盖先代之后，统承先王，其礼物，故以冔为常服，存殷制而不变也。王指成王荩进也，忠爱之笃进，进无已也。盖以戒成王而不敢斥言，故以荩臣言之，犹所谓敢告，仆夫云耳，无念念也，尔祖文王也，殷士之助，祼将乃武王得天下以后事，然受命，实自文王始故归于文王也，此章言天命不可恃，而商士之臣，周为可鉴也。
○无念尔祖，聿厥徳，永言配命，自求多福，殷之未防，师克配上帝，宜鉴于殷，骏命不易，【赋也，】○【易音异，后凡难易之易，并同】聿发语辞，永长配合，师众骏大也，此申上章之意，言当鉴殷而徳以求合于天命也。
○命之不易，无遏尔躬，宣昭义问，有虞殷自天上天之载，无声无臭，仪刑文王，万邦作孚，【赋也，】○【有去声，】。
遏絶宣布也义徳义也问闻通有，又通虞度载事，仪象刑法，孚，信也，无遏尔躬，不自絶于天也，则能配命矣，宣昭义问，则有令闻矣，有虞殷自天，惟以殷之见絶于天者自度也，然天道无声无臭，于穆而已，实未尝有意于亡殷，即所谓帝命不时也，但能仪刑文王，如所谓缉熈敬止者，则万邦自孚，信之矣，盖文王即天也，天所赋于我之理，人所同得，徳足以感人心，而天命岂外是哉？此章言当法文王以合天命也。
文王八章章八句
大明
经防曰：此诗周公，言天命难保，而陈文武受命，代商之由，以戒成王上篇，推夲于文王此篇，则归重于武王也。
明明在下，赫赫在上，天难忱斯，不易维王，天位殷适，使不挟四方【赋也，】。
明明徳之明也，赫赫命之显也，此泛言天人，昭鉴之理也。忱，信也天位，天子之位也；殷适殷之，适嗣也，挟有也，谓纣居天位，为殷嗣，乃使之不得挟四方而有之也，此章即纣之失天下，以明天命之归，有徳也。
○挚仲氏任，自彼殷商，来嫁于周，曰嫔于京，乃及王季维徳之行大任有身，生此文王【赋也，】○【任音，壬后，凡姓任之，任并同】挚，国名中女，字曰仲，壬挚之姓也，殷商，商之诸侯也，嫔妇也，京周京也，嫔于京叠，言来嫁于周之意，王季大王之子，文王父也，有身懐孕也，为王季生文王而发也先言挚任者，任氏生于他国，而与王季合徳来与之配，盖天意欲生文王见文王之生，非偶然也。
○维此文王，小心翼翼，昭事上帝，聿懐多福厥徳不囬以受方国【赋也，】。
懐来也方国，四方之国也，受方国言得人心之归，见文王之受天命也。
○天监在下，有命旣集，文王初载，天作之合，在洽之阳，在渭之涘，文王嘉止大邦，有子【赋也，】。
有命旣集，集于文王也，文王初载，为世子时也，洽阳，渭涘为莘国，即大邦也，文王嘉止者，言其当行昏礼之时而大邦，即生女以待之也。此起下章，亲迎于渭之意。
○大邦有子，伣天之妹，文定厥祥，亲迎于渭，造舟为梁，不显其光，【赋也】。
伣譬也，妹少女之称，譬如天之妹以其徳与天合见大姒，亦天所生也，文礼文也，祥吉也，谓卜得其吉，而行纳币之礼文也，不显显也，昏礼明着，故其光显也，此承上章皆起，下章生武王之意。
○有命自天，命此文王于周于京，纉女维莘，长子维行，笃生武王，保右命尔，爕伐大商【赋也，】。
纉，继也，女女事也，谓大姒亦能维徳之行而克纉，大任之女事，自莘国来嫁，故曰：维莘长子，长女即大姒也，行嫁笃厚也，言天笃厚之，旣生文王，而又生武王也，右助爕和也，尔指武王，谓天保之，佑之而命之，爕和人心，以伐商也，此言武王之生，不偶然而成，伐商之业也。
○殷商之旅，其防如林，矢于牧野，维予侯兴，上帝临女，无贰尔心，【赋也】。
矢，誓也，牧野在朝，歌南七十里，即书牧野，誓师之事也，维予侯兴言，我从征之人，皆兴起也，上帝临女，无贰尔心，尔作诗者，指武王言，人心皆兴，无不欲伐商者，所谓予有臣三千，惟一心也，人心所在，即上帝之所临也，故武王之心，无所疑贰，顺之而已，非谓恐或有疑而賛其决也，此承上章言：武王顺人心，以伐商之意。
○牧野洋洋，檀车煌煌，驷騵彭彭，维师尚父，时维鹰扬，凉彼武王，肆伐大商，防朝清明【赋也，】。
洋洋广大，貎檀坚木，宜为车者，即临戎之革车也，煌煌明盛，貎駵马白腹曰：騵彭彭壮盛，貎师尚父，太公望为太师，而号尚父也，鹰扬，如鹰之飞扬而将击，言其猛也，凉当作谅，信也，肆伐大声，其罪也，防朝出兵相防之晨也，言武王以革车三百两伐商，其在洋洋，广大之牧野，宜若不见其多，然其车则煌煌然，明盛其驷，则彭彭然壮盛，亦可见其声威之足以震人矣，而师尚父之鹰扬，又为武王所信，而仗大义以纵兵伐商，所以商纣，如林之旅，防于牧野，防有敌于我师，而前徒倒戈，攻于后以北，不崇朝之间，尽除秽浊而天下清明矣，此章言武王以徳服商实由天启以终首章之意。
大明八章四章章六句四章章八句
緜
经防曰：此诗周公，歴举大王避狄患，迁岐周而王迹于此，肇基且及文王，得人心之事，以戒成王也，篇内言古公对今而言，故谓之古则，此诗必作于周，有天下之后矣。
緜緜瓞【比也，】民之初生，自土沮漆，古公亶父，陶复陶穴，未有家室，【赋也】。
緜緜不絶貎大曰，小曰瓞，之近夲初生者常小，其蔓不絶而后大以比太王，初，自豳逾梁山，时其国尚小，至岐周民归者众，而始大也，民周民也，土齐诗作杜杜漆沮三水，名漆沮者，扶风之漆沮合，杜水于岐山之北，而流出岐下，以入渭者也，详见吉日，字义盖，大王初迁未至，岐周定居，故未有家室，而先于杜漆沮三水之间，野处焉，陶窰也？复重窟也，穴土室也，或为重窟，或为土室皆若瓦窰之，空其中，故通谓之陶，此言大王初迁时之小也。
○古公亶父，来朝走马，率西水浒，至于岐下，爰及姜女，聿来胥宇【赋也，】。
来者自土沮漆而来也，岐下岐山之下，即岐周也，盖朝发于三水之间，循其水浒，而一日即至，岐下也，岐周在后稷，邰城西八十里间，盖复其旧封，地也，姜女，大王妃也，但云及姜女来居者，未敢期豳，民之必从已也，此章言大王迁岐，定居之事，夲无意于国之必大也。
○周原膴膴，堇荼如饴，爰始爰谋，爰契我，曰止，曰时，筑室于兹，【赋也】。
周原在岐山之南，膴膴，肥厚貌堇美，菜如内则妇养舅姑，以堇之堇，许慎谓蒸食之，甘者是也。荼如七月采荼，食农夫之荼，苦菜也，得霜而甘脆，饴饧糖也，言周原肥厚菜，无分于甘苦，而皆如饴也，始者谋于已也，谋者谋于豳人也，契者以荆木，然火而灼，也，契谓谋于鬼神也，即洪范谋及乃心，谋及卿士，庻人谋及卜筮之序曰者，告之辞也。止者于止为宜也，时者，于时为宜也，此章盖因豳人从之者众，而为之谋，居也。
○乃慰乃止。乃左乃右，乃疆乃理，乃宣乃畆，自西徂东，周爰执事【赋也，】。
慰者慰劳之，止者奠安之，上章言曰：止则，告以于时宜居此也。此言乃止，则遂安于此，以成告之意也。左右者，左右开地置邑，以居其民也，比已通，在野而言矣，疆理以分田，言疆者，画其大界也，理者别其条理也，宣畆以营田，言宣者，导其沟洫也，畆者治其田畴也，自西徂东者言，西自漆沮之，水浒而东，往岐山之下也，周爰执事者，皆西来之人，竞出力，以为其所当为也，此章言大王定民居而为之制，田里也。
○乃召司空，乃召司徒，俾立室家，其防则直缩版，以载作庙，翼翼【赋也，】。
司空掌营国邑，司徒，掌徒役之事，凡量地制邑，必先度地以居民，而后致众庶，令徒役，故先召司空而后及司徒也，防所以为直，凡营度，位处皆先以防正之，旣正则束板而筑也，缩束也，载上下相承也言以索束板，投土筑讫，则升下而上，以相承载也，此以防定室家之位，而筑板先作宗庙也。礼，君子将营宫室，宗庙为先，廐库为次，居室为后，此见大王之重宗庙也。
○捄之陾，陾度之薨薨，筑之登登，削屡冯冯，百堵皆兴，鼛鼓，弗胜【赋也，】○【度如字，冯，音凭胜音，升后凡凭藉之冯胜任之，胜并同】。
捄盛土于蘽也，陾陾众也，度度于版上而投土也，薨薨，投土版中之声，登登渐髙貌削屡墙成而重复，削其凸处也，冯冯有所依，冯而取正也。五版为堵，説见鸿鴈筑墙而百堵兴，则众工皆起矣。鼛鼓鼓役事，説见鼓钟弗胜者，言其乐事劝功，鼓不能胜其速也，此言大王之作，宫室先筑墙而民心，劝也。
○乃立臯门，臯门有伉，乃立应门，应门将将，乃立冡土戎丑，攸行【赋也，】。
伉髙貌将将大貌以臯言髙以应言大互相备也，作室先立二门，以尊观望也，而宫室之事自此毕矣，冡土大社，即诸侯之国社，详见小雅甫田，字义戎，大丑众也，大王于是又立冡土以依国社之神，而凡有动大众之事，则宜社以行，盖社为民而立者也，周之大事，莫重于戎，故特以戎丑言，以起服昆夷之端也，此可以见大王肇基王迹之逺图矣。
○肆不殄厥愠，亦不陨厥问，柞棫拔矣，行道兑矣，混夷駾矣，维其喙矣，【赋也，】○【混，音昆】。
肆，大也，用以为发，语辞殄，絶也愠谓昆夷怒，大王之迁居近地也，陨坠也，问声闻也，谓大王虽为昆夷所怒，然以徳绥之而昆夷，亦称其美，不失声闻也，柞栩也，棫白桵也，皆恶木丛生，有刺而能塞路者也。拔抽也，抽去其根，使不得生长也。兑，通也，駾马疾行，貌言突去，如马行之疾也，喙张喙而息也，言昆夷所以敢于为患者，恃其深林，大麓之中路岐阻塞而人不易入耳，今柞棫，抜去而道可通行，则生齿渐繁，徃来不絶而昆夷駾然避去，喘息不暇矣，即皇矣篇，所谓串夷载路也，盖大王居豳，北有獯鬻之，侵及旣迁岐，则西有昆夷之扰，但北狄大而西戎，小豳地迫近强狄，非可力争，故去豳而迁岐，此以小事大之智也；若昆夷实未尝伐也，惟以徳绥之其心自服，此则以大字小之仁也；他日，至于文王，而亦事昆夷，不过率大王之遗法耳，此承上章言：大王迁国肇基，惟以服昆夷，为安民之急务也。
○虞芮质厥成，文王蹶厥生，予曰有防附，予曰有先后，予曰有奔奏，予曰：有御侮【赋也，】。
质正成平，蹶，动也，生生意，即良心也，言文王能动虞，芮二国之良心，故质正而求成也，若岐周有昆夷之患，今自大王以来能尽以大字小之仁，而文王纉之，旣有以服其心，则所行皆安民之政，而化行于诸侯之国，莫不皆服矣。安民之政自得贤之助始，故又以四臣之助终焉，予诗人自予也，率下亲，上曰：防附相道，前后曰：先后喻徳宣誉曰奔奏，武臣折冲曰：御侮以见文王之造，周皆纉大王之绪而成王所以继大王之业者，当如文王之用贤也。
緜九章章六句
此诗前八章，皆言大王迁岐，创造之事，以见周家，王业所由兴也。九章言：文王得虞，芮之归心，与上文似不相属，虽迁就其説以求通终属牵强，窃意虞芮一章，或是错简，惟以属于思齐，誉髦斯士之后，庶防理顺耳。
棫朴
经防曰：此诗周公，述武王作人之徳以戒成王也，旧説谓咏歌文王之徳则以辟王为后人尊称之辞，理犹可解，但六军乃天子之军制，而岂文王所得有哉！此但可以为武王事而不可以文王言也。
芃芃棫朴，薪之，槱之【比也，】济济辟王，左右趣之【，赋也】。
朴丛生也，根枝迫迮而相附着也。槱，积也，积以待干也；棫，夲恶木徒足以害嘉卉，去之，则嘉卉生，然棫朴之干者，则薪之未干者，则槱之皆得，用以烹饪，亦未尝弃也，以比去小人，然后可以养君子，而于小人亦不弃此，王者作人之道也，济济齐，楚，貌义见楚茨，辟王指武王左右，谓在其左右，而不离也，此章言武王能作人，则人心归附，而于朝廷之事，百执事皆欲在其左右，而趋承矣。
○济济辟王，左右奉璋，奉璋峩峩髦士，攸宜【赋也，】。
璋璋瓉也，祭祀之礼，王祼以圭，瓉诸臣助之，亚祼以璋，瓉瓉勺也，圭璋其柄也，璋比圭得其半，故半圭为璋，执璋以亚祼者，大宗伯，而羣臣在其左右，賛祼将之事者，非一人曰：奉则谓奉承璋事，非谓左右两人交奉而内可判也，峩峩壮伟之貌，髦士俊，士言诸臣之贤也，宜犹称也，此章言宗庙之事，诸臣之贤者，皆欲在其左右，而助之以奉璋也。
○淠彼泾舟，烝徒楫之【兴也，】周王于迈，六师及之，【兴意】淠，舟行貌泾水，自豳西发源，南入于渭，武王都镐，在渭水南，则泾舟注渭，所以通镐京也，故以泾舟起兴言，泾舟顺流而下，徒众以楫棹之，犹武王往迈，而六师追及之，众归其徳不令而行也。自武王伐纣，惟用虎贲三千人，其他征伐，未有六师，尽行者意，必以大狩，讲武于焦，获者言欤？但此诗之意，惟以见人心之归，不必指实事也，此章盖言军旅之事，为士卒者，皆欲从之，以徃迈也。
○倬彼云汉，为章于天，【兴也，】周王寿考，遐不作人，【兴意，】倬大也，云汉天之文也，为章于天，言其文之髙大也，武王老而受命，尝自言绥我眉寿，此周王之所谓寿考也，言武王寿考，则其徳积之悠乆斐然有文，与天同其髙大人皆鼓舞，何有不兴起者乎？盖武王得人心之归附，其原在于作人也。
○追琢其章，金玉其相，【比也。】勉勉我王，纲纪四方【赋也，】○【追音堆】。
追雕也，金曰雕玉曰：琢相质也，追琢比功夫之有文也，金玉比生质之夲美也此以自治，言也，言所以作人者，岂在求之人哉？亦惟自治以复其夲体而已，我王指成王纲者，举纲之大防，以张网之目也，纪者，理目之小缕，以属网之纲也，纲纪四方，惟在于得人心，故戒成王以徳作人之功，勉勉不已，然后可以为四方之纲纪也。
棫朴五章章四句
旱麓
经防曰：此亦周公歌武王之徳自求多福者，以告成王也，盖四章言骍牡旣载，则当自武王为天子，尚赤之后言耳。
瞻彼旱麓，榛楛济济，【，兴也，】岂弟君子，干禄岂弟，【兴意】。
麓山足也，旱麓山麓之不通，水泉者，榛似栗而小，楛似荆而赤，皆贱木而人灌溉之所不及也。济济滋濡，齐盛之貌，君子指武王言旱麓之榛楛，夲不资人力之灌漑，而自然有济济之盛，以喻人之生，理自不能遏也，盖君子有岂弟之徳则福禄随之，是以岂弟而干禄也，君子夲无干禄之心，犹所谓以尧舜之道，要汤云耳。
○，瑟彼玉瓉，黄流在中，【兴也，】岂弟君子，福禄攸降，【兴意，】瑟缜密，貌玉瓉圭瓉也，黄流秬鬯也，玉瓉贵噐黄流羙酒有玉瓉，则自然有黄流之注，而黄流，不能外玉瓉矣，犹君子有岂弟之徳则自然有福禄之，降而福禄，不能外岂弟矣！此申上章干禄，岂弟之意。
○鸢飞戾天，鱼跃于渊，【兴也，】岂弟君子，遐不作人，【兴意】天地，发育万物，生意无所不至，故鸢之飞则至于天鱼之跃，则在于渊，皆自然之生理，而吾道之所察也，君子有作人之徳则人皆兴起，无不化而为善，如鸢鱼之飞跃于天渊，则为察矣，此章言武王之徳能感人也，感人则人归，所以为福。
○清酒旣载，骍牡旣备，以享以祀，以介景福【赋也，】。
清酒兼祼献之，酒谓郁鬯，并五齐也，载盛于尊也，骍牡，用之以取膋求神，故特言之，而自燔膋，以至剥烹，礼无不备也，故下文以享祀承之，此章言武王能感神也，感神则神飨，所以助之，大福也，○清酒骍牡，详见信南山，享祀，详见楚茨，各字义。
○瑟彼柞棫，民所燎矣，【兴也，】岂弟君子，神所劳矣，【兴意】瑟，亦以密言燎者，取以供防也，因上章享祀，则有廪防饔防而言，盖柞棫，小木非美材长育之乆至于茂密，则民得以为薪，燎以事神，况君子有岂弟之徳积乆而能作人，岂不足以为神，所劳乎？此申上章言：神所以介，景福之意。
○莫莫葛藟，施于条枚。【，兴也，】岂弟君子，求福不囬，【兴意，】莫莫説见葛覃条枚説见汝坟葛藟，以喻福条枚，以喻君子之徳条枚无意于求葛藟，犹君子无意于求福也，不囬正言其无求福之心也。
旱麓六章章四句
思齐
经防曰此诗歌文王之徳而推其夲于闺门也
思齐大任，文王之母，思媚周姜，京室之妇，大姒嗣徽音，则百斯男【赋也，】。
思语辞齐徳之一也媚爱也，周姜大王之妃，大姜也，京周也，大姒文王之妃也；徽，美也，百斯男，言其子孙之多，举成数也。媚周姜谓致孝也，嗣徽音继大，任之羙也，百斯男，谓不妬而多男，曰：百者并子孙言之也，此章为文王刑于寡妻而发，故推夲大任闺门之教，以见大姒之贤，有自也。
○惠于宗公神防，时怨神防时，恫刑于寡妻，至于兄弟，以御于家，邦【赋也，】。
惠，顺也，宗公，宗庙先公也时是恫痛，刑法也，闺门之中，一有欺防得罪于神，则为神所恶，而怨矣，为神所伤而恫矣，不欺鬼神，所谓惠也隠微之间一毫无愧，如此，则能为法于寡妻矣，言寡以见其虽寡弱而不可侮也，御临也，自族人而言，则曰：家自国众而言，则曰邦近之而至于兄弟逺之而御于家邦，皆自刑，寡妻始家齐，而后国治也，此章要防在于刑，寡妻而已。
○雝雝在宫，肃肃在庙，不显亦临，无射，亦保【赋也，】。
雝雝和也，肃肃敬也在宫和之处也，在庙敬之处也在宫而和，常恐其防故在宫雝雝之时，必有在庙，肃肃之敬，然后为不欺，鬼神也，不显言人所不见也。临如临民，临事之临，言其显也，射与斁同厌也，言独知之地常若有临，则工夫纯而不已矣，然兢兢自持，不以已纯而忽于保，此可见其心之严于隠防而闺门之内，所以为寡妻之法者在是矣。
○肆戎疾，不殄烈假，不瑕不闻，亦式不谏，亦入【赋也，】肆发语，辞而有大意，戎疾大难，如崇侯之赞，姜里之囚，密湏之征，昆夷之事，是也；殄，絶也，烈光假大也，瑕玷也，言大难，虽不能无而光大之徳则无所瑕也，盖徳极其盛，遇事而不动心如此，闻泛闻于人也，諌见规于人也，式合于法也，入入于善也，文王徳性之知非因事而有假于闻见，然其亦式亦入。即其不显亦临无射，亦保之功也。
○肆成人有徳小子有造，古之人无斁，誉髦斯士【赋也，】冠以上为成人，小子童子，造谓为其业也，古之人指，文王无斁不已也，髦俊也，此章言文王之徳纯亦不已，故能成就人才，使为髦士，而皆有美誉也，首篇所谓不显亦世者，盖在于此，○按緜之虞，芮质厥成一章，若以属于此章之下，理亦可通。
思齐五章二章章六句三章章四句
皇矣
经防曰：此周公叙大王，王季文王，王迹之所起，以告成王，使之所夲也，集传得之。
皇矣上帝，临下有赫，监观四方，求民之莫，维此二国，其政不获，维彼四国，爰究爰度，上帝耆之，憎其式廓，乃眷西顾，此维与宅【赋也，】○【耆音指】。
皇，大也，赫盛明也，监观莫定也，二国夏，商也不获，谓失其道也，四国四方之国也，究究其极度，度其宜，皆言民心谋欲得君而主之也，耆与武耆定，尔功之耆，同致也，憎当作増式以规制言，廓以幅员，言谓増大其立国之规模也，眷囬顾也，此者指岐周之地宅居也，此章首言天眷，大王使居岐周为根，夲之地也。
○作之屏之，其菑其翳，之平之，其灌其栵，启之辟之，其柽其椐，攘之剔之，其檿其柘，帝迁明徳串夷载路，天立厥配受命，旣固【赋也，】○【屏，必郢反】。
菑翳皆木之已死者，则防去之灌栵，皆木之妄生者，则治平之柽，椐无用之木，则辟除之，使不萌芽，檿柘，有用之木，则踈剔之，使无繁冗，此皆通道之事，盖豳民相从，大王迁岐开辟地，辟则民可居，而道路通也，明徳者明徳之君即大王也。串夷当作昆夷载路，即前篇昆夷駾矣之事，大王初迁，与姜氏聿来，胥宇姜氏，盖有助焉。故言天立厥配，以见其有内助之功也。此章言大王定宅于岐，而天命始固也。
○帝省其山，柞棫斯防，松栢斯兑，帝作邦作对，自大伯王季，维此王季，因心则友，则友其兄，则笃其庆，载锡之光，受禄无防，奄有四方，【赋也】。
省视防去，兑，通也，柞棫防而松栢，通所谓通道也，义见緜上章作屏，平启辟，攘剔之事，亦此意也。帝省其山，如此，见周有兴起之势也，作邦以后，日得天下，言作对以后日配上帝，言大伯大王之长子也，王季大王之少子也，盖谓周家配天之业，始于大伯，王季也，当时大伯以王季之徳人心所归，足以任天下之重而已，则恭黙无为才畧殆不及焉，故以国让王季，使王季为小亷之避则周家之业，未必能成，而王季友爱切至，因于夲心能体其兄大伯之意，遂受而不辞，故周家之庆益笃，虽其功业，非大伯所为，而亦锡之以光，如书所谓于汤有光也，旧説以为与其兄以让徳之光则与孔子所谓民无得而称者有戾矣，盖大伯之让，止是家庭常事，有何异焉？而王季受之，亦不以为将，得天下也，但原周所以得天下之由，则自王季受大伯之让始，故推及大伯言之，自史迁以来，言此事者多失夲意，详见説理防编卷六奄忽也，奄有四方，即上文作邦作对也，盖以文王言，文王能得天下之人心即已，奄有四方矣，此章言文王得国之事，以明周有天下之由。
○维此王季，帝度其心，貊其徳音其徳克明，克明克类，克长克君，王此大邦，克顺克比，比于文王其徳靡悔既受帝祉，施于孙子【赋也，】○【，貊音莫】。
度华谷，严氏谓为他人有心，予忖度之，之度是也。上言：帝省其山，以功言此言，帝度其心以徳言貊韩诗作，莫貊其徳音者莫然清静而无声无臭之意，盖王季此心之防，与天通也，明明其明徳也类肖乎天地也，自其容养而言谓之长，自其主宰而言谓之君，王大邦者，谓兴王业于周也，顺比以人心言，克顺能使人爱也，克比能使人从也，言王季有明类，长君之徳能使人顺比，以兴王业也，至于文王其徳亦如王季而无可悔，无可悔则无亳，髪之慊于心矣，故能受天之福，而延及子孙，此亦王大邦之意也。此章言王季之徳能兴王业以贻文王也，左传释此章度，莫明类长君，顺比文九字之义，语旣强排，而文亦繁复，今不从。
○帝谓文王，无然畔援，无然歆羡，诞先登于岸，密人不恭，敢距大邦，侵阮徂，共王赫斯怒，爰整其旅，以按徂旅以笃，周祐以对于天下【赋也，】○【共音恭，按音遏】。
帝谓者，言天意知文王也，无然者实无也，非谓不可如此也！畔援者有畔岸，而攀援之，人心依于物，则有畔有畔，则有援矣，文王之心至虚无物，何有畔援歆羡者，有歆动而羡慕之也，心感于欲则有歆，有歆则有羡矣，文王之心，至静无欲，何有歆羡？此所以先登干岸也，诞亦大也，而用为发语辞岸，即至善之地，先登者，犹言先得即先知，先觉之谓也，惟其心如此，所以至公无私，顺民好恶，而密人肆患不容以不遏也，密近岐而界于戎翟之国，在今平凉府，泾州距逆也，大邦谓周阮小国共则阮之邑也，与密人相邻，殷政不纲，故诸侯放恣，而密人敢侵小国，然文王已为西伯，则其所专征之地也，于是整我之旅，以遏密人，徂共之，旅整旅之旅，文王之旅也，徂旅之旅，密人之旅也，言旅则不用，大众可知，然密人闻文王起兵，盖亦退去矣，此阮人望，文王来救者也，故曰对于天下，天下之心归之，周祐所以笃也，此章言天以文王有徳而使之伐密以得天下之心也。
○依其在京，侵自阮疆，陟我髙冈无矢我陵，我陵我阿，无饮我泉，我泉我池，度其鲜原，居岐之阳，在渭之将，万邦之方，下民之王【赋也，】。
京周，京依其在京，言其有根，夲可以凭也，文王之兵一出，旣遏密人徂，共之旅矣，乃从阮之疆畔，与密相邻之处，衘枚卧鼓出密，人不意而侵之，所以示神速，使知惧也，然未尝与战，而密亦不言出降，见其已遁去，而小丑不足为虑，故遂还师也。陟我髙冈以下皆旣还，而谕密之辞也，盖使之无陈师于我陵之，阿无饮水，于我泉之池，且自度岐周之地，乃鲜少之原，万邦所向，而下民所归，依此以为根，夲孰敢当之？以戒密人之不犯也，而密人自此亦靖谧矣，此终上章伐密之事，旧説以度鲜原，居岐阳，为徙都程邑，则于上文伐密之事，不相连属，而又不言迁程之详，语亦近晦，窃意大王迁岐经营，周悉已歴三世人心安焉，迁国重事也，岂可轻议？虽民归渐众，自宜就野受防，何必并国邑，迁之，而况岐阳渭，将非逺在故都之外者乎？且不数年而即迁，豊豊在岐之东南三百里，因防崇而以其地作邑焉，盖辟地渐广，而崇之顽民未驯，宜亲鎭抚之，以定其疆理，导其化源为生民计不得，不然耳，观文王有声之诗，歴叙文武豊，镐之迁而不及于程，则迁程之説夲不经见，及考史记，亦无迁程之事，惟逸周书称王宅，程三年，遭天大荒而迁豊，盖附防也，后儒因以程为汉扶风，安陵即今咸阳县，又或以程为毕，郢之郢，亦皆臆説耳。
○帝谓文王，予懐明徳不大声以色，不长夏以革，不识不知，顺帝之则，帝谓文王，询尔仇方，同尔兄弟，以尔钩援，与尔临冲，以伐崇墉，【赋也】。
予设为上帝之自称也，懐眷念也明徳文王之明徳也声谓言辞色谓容貌，夏谓侈大革谓变更不大不长，非但言不大之不长之而已，盖已入于无之意，正所谓无畔援歆羡也，此将举伐崇之事，而先言其喜怒之合于天而无私也，仇方指崇也，集传据史记，以为崇侯，虎尝谮西伯于纣，纣囚西伯于羑里，西伯归三年，伐崇，如此则为私怨矣，盖虎之在崇，倚纣为虐，其害民有不可胜言者。其谮之也，亦忌之也。虐民已甚，众所共雠，故曰仇方，文王乆以西伯专征有功，纣疑已解，因崇罪不可赦而伐之，非私怒也，故又以帝谓发之见其当伐而伐所以顺帝则也，兄弟与国也，钩援云梯也，援引也，所以钩引上城，故谓之钩，援临临车在上，临下者也，冲冲车从旁冲突者也，皆攻城之具备，钩援临冲，以为攻具，亦可见崇之负固矣，墉城也，崇详见文王，有声字义，此章言文王伐崇之，顺天命也。
○临冲闲闲，崇墉言言，执讯连连，攸馘安安，是类是祃，是致是附，四方以无侮临冲，茀茀，崇墉仡仡，是伐是肆，是絶是忽四方，以无拂【赋也，】。
闲闲不暴急也，言言：使其言语得逹也，执讯其所出，降之人，当讯问者，则执之也，连连谓不絶也。攸馘谓讯之，而所当馘者安，安使安其生而不杀也，类谓类聚所当祀之羣，神以告祭，非常祭也。祃，谓祭军中旗纛之神也，致致其来也，附使之来，附也，茀茀，将攻之，时蔽芾之也，仡仡城将壊而人心揺也絶防其国也，忽忽然言其易也，此言文王于崇夲无杀戮之心，但示安闲而祭神，以致其来附，既服，则待之以不死也，其负固不服者，然后临城攻之，纵兵大伐，而城中人心揺动，故其国忽然而防，不劳余力也，当时必崇人先有出降者，文王既以不死，处之而崇，侯犹负固，故防之也无侮者，懐防而不敢有侮慢之心也，无拂者畏威而不敢有拂逆之事也，顺逆之情异，而恩威之感，殊此侮拂之，所由别也，○按左传，文王伐崇，三旬不降，退敎而复伐之，因垒而降，其序与此诗不合，不必尽以为据也。
皇矣八章章十二句
灵台
经防曰：周人追思，文王有台池鸟兽之乐，而又于辟廱作乐，以乐育人材也，故作此诗文王存日未尝称王曰：王在见其为武王时诗矣。
经始灵台，经之营之，庶民攻之，不日成之，经始勿亟，庶民子来【赋也，】。
台而曰灵，民乐而以明神之灵，称之也，灵囿，灵沼亦然，经度营，表攻作也，经始勿亟，谓经始之时，量工命日，勿急其期，非谓文王戒以勿亟也，此章言文王作灵台而民乐于趋事也。
○王在灵囿，麀鹿攸伏，麀鹿濯濯，白鸟翯翯，王在灵沼，于牣鱼跃，【赋也】。
囿者筑墙为界，域而养禽兽于其中也，攸伏安于孳乳，而不惊动也，濯濯肥泽，貌翯翯防，白貌牣满也。鱼满而跃，言多而得其所也。此言文王乐台沼之乐也。
○虡业维枞，贲鼓维镛，于论鼔钟于乐辟廱，【赋也，】○【，贲音坟，】虡业，悬钟磬者，此编钟，编磬也，举此则八音皆备，可知矣。贲大鼔所以鼓众而兴事者也，镛与书笙镛以间之，镛同即鏄钟也，论与伦同，先后有序之意，鼔与贲鼓不同，周礼鼔人所谓以晋鼔鼔金奏者是也。钟亦从晋鼔以节之大钟，非镛也，盖以钟鼔先之而后作乐，鼓钟鼔每并言之，陈氏旸曰：乐之作也，先鼓以警戒，后钟以应之意，正谓此详见庙制，考义二卷末于论鼓钟，以上三句，但言其设乐噐耳，于乐辟廱，言文王自沼囿而至辟廱，乐育人材之意，未及作乐也。
○于论鼔钟于乐辟廱，鼍鼓，逄逄蒙瞍奏公【赋也，】○【，逢薄红反，】鼍象龙形，长丈余，声如鼔皮坚厚，故以冐鼔而名鼍鼔盖即贲鼔以其大也鼍鼔鼔众而后蒙瞍，始奏作乐之事也，盖至此而后乐始作矣，○此诗言文王旣乐台池，鸟兽夲有万物各得其所之意，而又乐育人材于辟廱旣乆而民犹思之，此非文王与民同乐，而能致其然哉。
灵台四章二章章六句二章章四句
下武
经防曰：此羙武王能纉大王，王季，文王之绪也，盖成王时，诗意亦周公所作云。
下武维周，世有哲王，三后在天王配，于京【赋也，】。
下，武者不尚武之谓也，不尚武，则周之哲王，皆有文徳者矣王谓武王配对也，谓三后徳合于天而武王能配之也，京镐京也，盖武王以武定天下，然非其心之所尚也，故特发之，以明周之家法，惟在于文徳也。
○王配于京世徳作求永言配命，成王之孚【赋也，】。
武王所以能配三，后于京者，以其志在继述于先世之徳能起而求之，以长言合乎天命，故能成王者之信于天下，而配三后也，王者之事业，莫大于信，信则天下心服而王矣，此章言武王所以能合三后之徳也。
○成王之孚，下土之式，永言孝思，孝思维则【赋也，】。
此言武王信孚于天，下而为民之法者，惟其心长存于孝耳，孝思永则民之为法，亦永矣，所以为永言，配命也。
○媚兹一人，应侯顺徳，永言孝思，昭哉！嗣服【赋也，】。
媚爱侯维也，媚而应之，以顺其徳即是下土，式武王之孝也，昭即其孝之着也。服，事也，谓嗣先世之事也，此覆説上章之意。
○昭兹来许，绳其祖武，于万斯年，受天之祜，【赋也】。
兹即上章之哉！盖声相近而通用也。来来世也，许陈氏以为语助也，绳者以为凖绳而取正也。武迹也，绳祖武，即上章，所谓嗣服也，言武王之徳所以昭明于来世者，亦惟绳其祖武而已，故万年之乆能受天祜，见其徳之昭明其福悠乆无疆也。
○受天之祜，四方来贺，于万斯年，不遐有佐【赋也，】。
贺朝贺也，遐何佐助也？言无不助周也，此申上章，受福无疆之意。
下武六章章四句
文王有声
经防曰：此诗专叙文王，迁丰武王迁镐之事，明其皆以得民心而为君也。
文王有声，遹骏有声，遹求厥宁，遹观厥成，文王烝哉！【赋也，】遹与聿同发，语辞骏大也，烝之训君，盖夲尔雅窃意，烝，众也得众，然后可以为君，故直以为君耳，此章言文王以安民，观成功而声名洋溢，所以为君也。
○文王受命，有此武功，既伐于崇，作邑于丰，文王烝哉！【赋也】。
受命者以安民而受命也，有武功，以起伐崇，而作丰邑，非以武功为重也，丰即崇地，文王既灭，崇则拓地渐广，而其民未驯，宜亲抚治之，故徙居焉。而文王之泽，所及益逺矣盖自岐周而迁丰也，逸周书称王宅，程三年，遭天大荒而迁，丰其説妄矣説见皇矣此章，言文王受命迁都而徳泽及逺也。
○筑城伊淢，作丰伊匹，匪棘其欲，遹追来孝王后，烝哉【赋也，】。
淢城沟也，方十里为成，成间有沟，深广各八尺，则方围四十里，城之大者也，匹称谓礼，所得为称，上公之制也，欲谓广都邑以自侈，大之欲也，追来孝者，谓追先人来，及之孝也，兴王之夲在此，故曰王后，此章言文王之筑丰邑夲继志而兴王业也。
○王公伊濯维丰之垣，四方攸同，王后维翰，王后烝哉！【赋也】。
公功也，濯者洗濯，一新之意，垣即城也，丰之有垣以为保障，此王功之所以一新而四方，人心归向，皆以文王为桢榦，言桢榦，则所以为垣之夲在人矣，称王后，与上章意同，此章言文王为人所倚仗，而莫不归心也。
○，丰水东注，维禹之绩，四方攸同，皇王维辟，皇王烝哉！【赋也】。
丰水东北流，经丰邑之东，入渭而注于河，此便于舟楫之道，而禹功，正欲便民如此也，武王起于丰邑以有天下，四方于此来同，而武王遂得为君，故称皇王，变王后言，皇王者一统天下，则其事又大也，自其根基之积厚，有所树立，而言谓之后，自其徳业之显著，无不遍覆而言，谓之皇，此其所以为文王，武王之别也，此章言丰水系于王业之成，而为下章，迁镐张夲也。
○镐京辟廱，自西自东，自南自北，无思不服，皇王烝哉！【赋也】。
镐在丰东武王既有天下，而始迁之，以其地为四方，舟楫之所便，所以亲诸侯也，既迁而即为辟廱，以讲学行礼，则所以绥文徳者莫切于此，此人心之所以无不心服而徳敎溢乎四海矣，自西自东，自南自北者，以四方来同者，言也心服，故曰思。
○考卜维王，宅是镐京，维正之，武王成之，武王烝哉！【赋也】。
考稽也，考于人心也，人心顺则为吉兆矣，于是以决而正之，而武王乃居镐京，以成兆之吉也，盖承上章而言，其迁镐夲于天定而王业成也。
○，丰水有芑，武王岂不仕，诒厥孙谋，以燕翼子，武王烝哉！【赋也】。
芑嘉谷，白粱粟也，详见七月字，义仕事也，燕燕安之道也，翼如辅翼之，翼子指成王，言丰水夲出嘉谷，可以久居，而武王所以不有事于丰者，正欲贻其孙以乆逺之谋也乆逺之谋惟以燕安之道，辅翼其子耳，盖惟得人心之归，然后可以燕安，故镐京之迁，所以顺四方之心也，文王之在丰，非不顺人心者，但为方伯，四方虽同，其至有时都于丰水上流，舟亦足以容矣，及武王为天子，则四方之同来者益众，故于丰之下流为尤便也。于是遂以宅镐京为首务，诗人以丰水，东注言于武王，其有以哉！
文王有声八章章五句
诗説解頥正释巻二十三
<经部,诗类,诗说解颐>
钦定四库全书巻
诗説解頥正释巻二十四  明 季夲 撰
生民
经防曰：此诗详述天生后稷，起养民之功，以见周家配天之业，自后稷始，盖亦周公作此以戒成王也，故为大雅，若以为尊，后稷配天，而作歌于郊祀之时，则郊以祭天，以天为重，然而诗述后稷甚悉，殊无祭天之文，卒章虽有上帝居歆，一语不过为后稷，肇祀以来，能飨帝而发耳。则用于郊祀之説不可通也。若以为郊祀之后，亦有祝厘，颁胙之礼，则饮福之时所重，在天锡嘏，而其辞亦宜简严，今观文义，亦非饮福所宜用，则此诗之作何从而得其夲意邪？
厥初生民，时维姜嫄，生民如何？克禋克祀，以弗无子，履帝武敏歆，攸介攸止，载震载夙，载生载育，时维后稷，【赋也，】民谓周人也，姜姓嫄，名古无諡，号故以名行姜嫄，炎帝后有邰氏之女，史记以为帝喾髙辛之元妃郑氏以为高辛氏之世妃皆非也。欧阳氏固辩之矣，但谓其以帝武敏为上帝，大足拇，而姜嫄履之歆，然感娠以生，后稷为怪，妄之説则不知天地之生人，盖有气化者，而亦何必疑哉？盖姜嫄必女，而未妇者也，详见庙制考义，贤贤条下，其曰克禋，克祀者，天子于鸟至之日，郊媒，盖亦祭天，而以先媒配也，姜嫄为女在邰，非喾都也，安得与祭郊禖哉？意者，侯国。亦必有配媒之祭，但不若郊耳，当祭之日，其国中女子必皆齐戒致敬，故以克言也，弗与祓同祓除也，姜嫄，必有圣徳而能致敬，故天降之祥，而示之以感动之防，大人迹拇，即其祥也，姜嫄履之歆，然惊动于心，而化生之气，即此有感矣。如草木之捭，然因雷震而萌生者，盖皆如此，非必夫妻交媾而眞，有人道之感也，歆字当属上句，介，助也，攸介谓天之所助也，攸止谓所助者止于其身也；震，娠也，谓懐孕而动也。夙，谓豫居侧室也，生气之活也，育如易妇，孕不育之育，生而有气，则曰生，孕而能生，则曰：育时是也。后稷尧时司农之官名，弃此章言天生后稷之神异也。
○诞弥厥月，先生如达，不坼不副，无菑无害，以赫厥灵，上帝不宁，不康禋祀，居然生子【赋也，】。
诞发语辞，弥：终也，终十月也，先生者首生也，达小羊，羊子易生，无留难也，凡人首生者，最难产而如逹之易，不苦其难，则其神灵之赫也，有所割裂曰坼，有所衬贴，曰副疾，痛苦之曰：菑祸患侵之曰：害不宁，宁也不康，康也，康禋祀谓姜嫄，因禋祀致敬，而生子之易，是即天所飨也，居然安然也，此章言姜嫄，生子之易，以见其为天所福也。
○诞寘之隘巷，牛羊腓字之，诞寘之平林，防伐平林，诞寘之寒，氷鸟覆翼之，鸟乃去矣，后稷矣，实覃实訏，厥声载路，【赋也】。
寘与置同隘巷，巷狭小，而非人所通行处也。盖人所不见，则牛羊出入，必致践履而死，而牛羊，乃以腓字之腓，足肚随足而动者字，爱谓牛羊举足而避，有字爱之意也，平林亦人所不见，而禽鸟之所徃来也寘之于此，意其必致攫食，防值也，值人伐平林之木，则不得寘，故又寘之寒氷，寒氷距鸟至，日禋祀始孕，正当十月而生之时也，寘寒氷不死而鸟，又以翼覆之，啼声也，覃长訏大载，则也，言其声之长大，闻于路也，屡欲弃置而不可得见，天之必欲生后稷也，夫姜嫄，因履巨迹，生子固自以为异，但以其无夫则父母亦无以自明，又恐其为人妖，长必生祸，则以弃之隘巷，弃之平林，弃之寒氷，故名之曰弃，设使姜嫄夲果有夫则虽感于天而生子，是因祷而生也，古今夫妇，生子如此类者，盖多有之，有何可异？人亦何疑而忍以婴孩弃之乎？惟其生子而弃，是以知姜嫄为女，而未嫁也，否则周人序生民之始，何以但言姜嫄而不及其夫乎？此事理之甚明者也。而诸儒纷纷之説亦可以无辩矣。
○诞实匍匐克岐，克嶷以就口食，蓻之荏菽，荏菽斾斾，禾役穟穟，麻麦幪幪，瓞唪唪【赋也，】。
匍匐手行伏地也，岐嶷立而竦峻之貌，言鸟去声，呱之时，尚以手伏地而行，即已能立而就口食以自养，此后稷之所以异于人也，集传以为六七嵗时则岐嶷，承匍匐之下，其就口食，当已属于匍匐时矣，不然，则鸟去声之后，何以得生乎荏菽，大豆也，斾斾如斾之，扬，起也，役列也，穟穗通穟穟，禾多穗也，幪幪茂密也，唪唪多实也，荏菽，禾麻麦，详见七月，字义，瓞见緜后稷所就之食，即五谷也，知其可食，其后即以此艺之而荏菽，麻麦之类，遂成嘉种矣，盖至其童时，逰戯而已如此，见其种植之异，出于天性也，按閟宫，言后稷之黍稷，重穋稙穉，菽麦于奄，有下国之前，则亦未即有邰家室，时事也，而详畧异者各从文便耳。
○诞后稷之穑，有相之道，茀厥丰草，种之黄茂，实方实苞，实种实褎，实发实，秀实坚实好，实颖实栗，即有邰家室【，赋也，】○【种实之种，上声后，凡种类之种并同，惟种之则去声，】。
相谓辅相化育之功，凡人力之所自尽者，张子谓他人之穑，则任其自然，惟后稷则尽人力之助，有相之道焉，是也。茀草盛之名，因草盛而治去之，故茀即为治也，种之谓布之也，黄茂种之，茂而至于黄者，以嘉谷言，即黍稷，禾麻菽麦之类也，去丰草而种之，必使黄茂见其有相之道也，方苞言其种之渍也，种褎言其芽之生也，发秀言其苖之荣也，坚好言其谷之成也，頴栗言其谷之盛也，尧以稷善蓻，五谷有代天之功，故举为农师邰，国名后稷之母家也，即邰家室而封，为诸侯可见，稷夲民家之子，依母以居，故就其家室所在之地而封之，为诸侯也。
○诞降嘉种，维秬维秠，维穈维芑，恒之秬秠是获，是畆恒之穈芑是任，是负以归，肇祀【赋也，】。
降种者，播种于民也，即书所谓稷降播种，孟子所谓后稷敎民稼穑者也，秬秠黍也。糜芑，粱，粟也，亦黍类，详见七月字，义五谷之中，黍为尤美，可为酒食，以供祭祀，故特举而言之，恒，常也言他谷有时而可阙，惟此四谷，则当徧殖嵗以为常也，观閟宫，俾民稼穑之中，有稷稻，则他谷固亦敎民殖矣，获收也，畆在田也，任肩任也，背背负也，既成，则获而栖之于畆，任负而归，以供祭祀也，秬秠，言获畆穈芑，言任负互文耳，肇始也祀谓内外百神之祀也，后稷有国，得主羣祀，而敎民稼穑，因制祭祀之礼，以敎民孝敬，此正陈常于时夏之事也，夫祭祀之礼，虽上古有之，然当其初，明水大，荐血蠢豚而已，为饎之礼未备也，至是，旣有嘉谷，则为酒食，而牲殽则加燔灸礼，于是大成焉，此盖自后稷始故云肇祀，言其起事，神之礼也。
○诞我祀如何？或防或揄，或簸或蹂，释之，叟叟烝之浮浮，载谋载惟取萧祭脂，取羝以軷，载燔载烈，以兴嗣嵗【赋也】。
防捣也，揄抒米以出，臼也，簸扬去糠也，蹂与揉同淘米，而以手揉之也，释淅也，沥米去水也，叟叟水，沥声浮浮，烝米气也，此以所种之嘉谷，为酒食也，如此，则饎具而可以祭矣。谋者，图之审也，以戒备言惟者，思之专也，以防诚言，萧蒿也，脂者所杀，牲之膟膋也，宗庙之祭，取萧合脂以爇之，而求神于阳，故曰祭脂，即郊特牲焫萧合羶芗，臭阳逹墙屋之事也，羝牡羊軷，毛氏以为道祭即郑氏所谓七祀行神也，冬月隂徃阳来故有此祭，祭在庙门之外，见月令注，非必有逺行而始軷祭也，故内言宗庙，外言軷祭而一嵗羣神之祀，兼举于其中矣，烈即炙也，燔炙兼宗庙，軷祭而言，盖庙与軷皆有尸，所以为尸，羞也，兴嗣嵗者谓兴起祀事使嵗嵗嗣行庻知所重，在此也，此章详言，后稷祭祀之事，以终上章，肇祀之意，○祭脂，详见庙制，考义末篇，庙礼考成軷，详见泉水字义。
○卬盛于豆，于豆于登，其香始升，上帝居歆，胡臭亶时，后稷肇祀，庶无罪悔，以迄于今【，赋也】。
卬我也，葅醢，盛之于木豆大，盛之于瓦登，噐用陶匏，大不和，言礼至简也，始初也，居安也，鬼神食气曰歆，谓周王祭天，香气初升，不待乆而神即安，然受飨也，此岂以馨香之诚，得时哉！正为祭祀之礼，后稷所肇，后人世世守之，皆能尽其诚敬，而无罪悔，以至于今，故能致天神之格也，此可见周家配天之功，全在后稷始而后稷，又夲姜嫄感天而生后王，其可不知所自哉。
生民八章四章章十句四章章八句
生民之诗，叙后稷之事也，凢咏先祖之事者，意其皆以告成王也，如公刘叙公刘之事也緜叙大王之事也；文王叙文王之事也；而皇矣则緫，序大王，王季，文王之事也；大明则緫叙王季，文王，武王之事也；其余咏文武事者尚多，盖皆以陈于成王，而当时周公辅相日乆意多出其手欤？
行苇
经防曰：此武王燕同姓，兄弟立异姓为賔，因行射礼，而乞言之诗也，文王世子有云，公与族人燕，则异姓为賔，膳宰为主人，公与父兄齿据此礼，则天子可推矣，陈氏祥道谓先王之于同姓，有时燕焉，有因祭而燕焉，因祭而燕者谓燕毛也，此则祭毕賔归，如楚茨之燕不及异姓也，若时燕则特设以合好，故宜立賔，行射礼以为乐，有賔则宜以君为主，而膳宰但可以摄主事而已，若遂以为主，则与曽孙为主之，文不合矣，集传以此为祭毕而燕，则其礼恐不必立賔，而亦奚以射为哉？故燕而有射时，燕也，王肃所谓燕射也。
敦彼行苇，牛羊勿践履，方苞方体，维叶泥泥。【，兴也，】戚戚兄弟莫逺具尔或肆之筵，或授之几，【兴意】。
敦厚也，行苇道上之苇也，牛羊勿践履者，喻兄弟相亲而不可为贱，物所伤也，根之盘结，曰：苞体榦也，泥泥润泽，貌戚戚内相亲也，具迩即莫逺也肆陈也，筵铺陈也，详见下章，字义几，所以凭而尊者，凭之以为安也，郑氏谓年稚者为设筵，而老者加之，以几是也。言厚聚之行苇，勿使牛羊践履，则根夲固而泥泥，然有生意之润泽矣，戚戚之兄弟，宜乎不相逺而相迩也，我之肆筵，授几，正欲兄弟之相亲耳，言兄弟则诸父在其中矣。
○肆筵设席，授几有缉御，或献或酢，洗爵奠斚，醓醢以荐，或燔或炙，嘉殽脾臄，或歌或咢，【赋也】。
古者席地而坐，故在下为铺陈，在上为席也，缉续侍御，言侍者相代，不乏使也，进酒于客曰：献客答之曰：酢主人洗爵酬客，客受而奠之，不举也，楚茨言献酬而不言酢，此言献酢而不言，酬皆从畧耳斚殷爵也，周时亦通用之，醓醢之多汁者，燔用肉，灸用肝，臄口上肉也，歌者比于琴，瑟也，徒击鼓曰咢，即灵台奏，公之鼍鼓也，此章言燕礼之盛，备所以欲其相亲也。
○敦弓既坚，四鍭既钧，舎矢既均序，賔以贤敦弓既句，既挟四鍭，四鍭如树序，賔以不侮【赋也，】○【句音勾】。
敦与雕通，画也，序賔者同宗，无相为賔客之道，故为之立賔也，贤者射以多中为贤也，不侮者不以中病不中者也。燕而继之以射，燕射也，既燕而射以观徳则所以立亲亲之夲者在是矣。
○曽孙为主，酒醴维醹，酌以大斗，以祈黄耇，黄耇台背，以引以翼，寿考维祺，以介景福【赋也，】。
曽孙武王也，燕同姓，故称曽孙，以其为宗子也，宗子，而谦以孙称，非必主祭而后言，曽孙也，醴説见吉日醹醇厚也，大斗勺也，容五升，详见卷耳，字义黄耇，説见南山有台，台鲐鱼也，大老则背有鲐文，祈黄耇者，乞言也，黄耇台背之人，而以善道引导，辅翼其君，景福之所系也，故愿其寿考，维祺以长助君之景福也。祺，吉也，引翼之，而使其君成徳即是介景福也，此章言乞言助福之事，可以见古之燕礼，皆有益于徳矣。
行苇四章章八句
既醉
经防曰：此必同姓之臣答，祭毕而燕之诗，非答行苇也。
既醉以酒，既饱以徳君子万年，介尔景福，【赋也】。
徳即已之明徳也谓之饱，徳者承上醉酒而言，王者以酒娱我，非徒以养口体，盖所以感动其良心，而使此徳充满盈溢，孟子所谓饱乎？仁义是也；君子指王也，言君子之防惠如此，愿其享年乆而得福多，我之所助者，惟此而已。
○旣醉，以酒尔殽既将，君子万年，介尔昭明【赋也，】。
殽俎实也，将进也，昭明以徳言有徳然后为景福也，此申上章之意。
○昭明，有融髙朗令终令终，有俶公尸，嘉告【赋也，】。
融融化言徳之浑然无迹也，朗虚明也明徳无迹斯髙朗矣徳既髙朗则愈乆愈盛而以善终矣。俶始也徳之所始在防，能于一念防微之际而谨之，则天理不差徳日髙朗而有此令终也，集传以考终，命为令终，恐非臣子所以祝君也，有俶之言，最为切要，非知徳者其能以此望其君哉！公尸以先公言也，周称王而尸，但曰公尸，盖因其旧如秦称皇帝，而其男女犹称公子，公主也，嘉告者谓神之所嘏，以善也，此章言盛徳足以格神之意。
○其告维何？笾豆静嘉，朋友攸摄，摄以威仪【赋也，】。
笾豆静嘉，言其礼物之脩也，朋友谓助祭之人，摄谓助祭者皆检束而能敬也，威仪以君徳足以为法者，言言公尸所以嘉告者，以其礼物之防脩而助祭者，皆则效君之威仪，以相检束，而备物致敬，能当神意，故足以格神，而嘏之福也。
○威仪孔时，君子有孝子，孝子不匮，永锡尔类【赋也，】上章言祭祀致敬，皆夲于君之威仪，故遂言君之威仪，曲尽而动容周旋，无不中礼，则事事合宜，而孔时矣，如此，则能脩身而化及其子使之成徳而继绪无穷其子孙，亦能致孝不匮，锡于世类也，所谓不匮，锡类者如此。
○其类维何？室家之壸，君子万年，永锡祚【赋也，】。
此推言其锡类之由也。壸宫中之巷，由内出外之路，祚福也，嗣谓子孙也，室家而曰壸，盖始于闺门之意，谓脩身以刑寡妻，则威仪，无不时矣，故为之子者，皆有所取法，以为孝子，而祚逺矣贤即福祚也，然则君子欲求祚，其必自刑，寡妻始。
○其维何？天被尔禄，君子万年，景命有仆【赋也，】。
被覆被也，尔禄即祚也，仆仆仆，然烦急不已之意，此言天以祚之福，被于君身而使之，其来无穷也。
○其仆维何？厘尔女士，厘尔女士，从以孙子【赋也，】。
厘，予也，女士，犹言女丈夫也，以其能无违，夫子之敎，则贤妻也，以女士厘之，而又继以子孙之贤者与之，则君子之有孝子为无穷也。景命，岂不仆哉？○此诗称愿之意主于脩徳故因威仪而推言之，谨威仪端身，敎则刑寡妻乃其有俶处也如此，自有孝子而祚，不替矣。臣子爱君而愿之，孰大于此！
既醉八章章四句
鳬鹥
经防曰：宗庙之祭有尸，既祭之明日暖，其祭食，以燕为尸之人，所谓绎也，故作此诗以为乐歌，集传得之。
鳬鹥在泾，公尸来燕来宁，尔酒既清，尔殽既馨，公尸燕饮，福禄来成【赋也，】。
鳬野鸭也，一名鹜青色，卑脚短喙，鹥鸥也，皆水鸟之忘机者，泾水入渭，渭在镐京，北羣舟杂聚之处，泾未入渭之时，其上流幽静，而鳬鹥在焉，犹公尸无计较之心，而在幽静之地，故以为况尔，指主人。
○鳬鹥在沙，公尸来燕来宜，尔酒既多，尔殽既嘉，公尸燕饮，福禄来为【赋也，】。
沙水旁也为犹助也
○鳬鹥在渚，公尸来燕来处，尔酒既湑，尔殽伊脯，公尸燕饮，福禄来下，【赋也】。
湑以茅泲之而去其糟也脯干脯也
○鳬鹥在潨，公尸来燕来宗，既燕于宗，福禄攸降，公尸燕饮，福禄来崇【赋也，】。
潨水所防也来崇来居尊位也于宗之宗义同
○鳬鹥在亹，公尸来止熏熏，防酒欣欣，燔炙芬芬，公尸燕饮，无有后艰，【赋也】。
亹两山夹水，如门之中也，熏熏和悦也，欣欣意相得也，芬芬香也。
鳬鹥五章章六句
假乐
经防曰：古序以为羙成王，今亦无可考正，但以显显令徳称周王苟非武王则惟成王庶可当之，姑从序説集传以为公尸答鳬鹥，则凿矣。
假乐君子，显显令徳宜民宜人，受禄于天，保右命之，自天申之，干禄百福，子孙千亿，【赋也，】○【假音嘉，右音祐】。
假中庸，左传皆作嘉，嘉乐徳羙而和乐也；君子指成王也，显显令徳徳盛而显著也，宜民犹言能安民也，宜人，犹言能知人也，徳足以宜民人，故受禄于天，而为天所保，右也，保右即是命，命之不已，所谓申也，干禄百福，夲上文令徳受禄而言，是以徳干之也与干禄，岂弟意同，否则有意于求福，岂能致百福哉？子孙千亿，谓其后世子孙众多，而传之无穷也。此即自天申之之意。
○穆穆皇皇，宜君宜王，不愆不忘，率由旧章，威仪抑抑，徳音秩秩，无怨无恶，率由羣匹【赋也，】。
穆穆敬之，存皇皇美之着，皆言天子之徳自国中所主宰而言，则曰：君自天下所归徃而言，则曰王，其实一人之通称也，旧章，先王心法之彰著者，非徒典章法度之陈迹也，自古帝王相传，惟有一心法耳，威仪抑抑，谓行不肆也。徳，音秩秩，谓言有伦也，无怨恶，谓坦懐而不与为雠也，羣匹谓羣臣之志，同道合者，循而用之，与率由旧章，相对率旧章，则法祖矣，率羣匹，则尊贤矣，此徳之所以能受禄也。
○受福无疆，四方之纲之，纲之纪，燕及朋友，百辟卿士，媚于天子，不解于位，民之攸墍，【赋也，】○【，解音懈，后凡懈怠之解，并同】，受福无疆，则及于子孙矣，然所以受福无疆者，惟在于为四方之纲也，纲举，则纪必随天下，治平辅治之，朋友亦頼以安矣，百辟以诸侯言卿士，以诸卿言，即朋友也，媚爱解怠，塈，息也，言朋友，所以安者，皆媚爱天子而不怠于其职，此民之所以息也，民得所息，则朋友安矣，皆系于君徳之能纲四方也，然则人君之治，可传于永乆而为无穷之福者，岂不以令徳为之夲哉！
假乐三章章八句
朱子夲毛氏定以四章章六句，严华谷依陈氏则分为六章，章四句，今更定之如左。
公刘
经防曰：旧説据小序谓召康公以成王将莅政，当戒以民事，故咏公刘之事，以告之也，辩説则谓未见其为召公之作，盖亦有疑矣，今观诗意，皆陈公刘，迁豳之事而畧不及文武继绪之言，又文辞竒古与文王大明诸篇，体制不同，则似豳人夲有此诗以咏公刘如七月，亦豳人自述豳风而周公举以告成王后，人遂谓周公所作，则公刘之诗，得无周公亦举以告成王者欤？成王莅政之初，为相者周公也，而谓召康公以成王将莅政而戒之，亦臆説耳故窃尝意此诗，当属于豳风云。
笃公刘，匪居匪康，乃埸乃疆，乃积乃仓，乃裹糇粮，于橐于囊，思辑用光，弓矢斯张，干戈戚，爰方启行，【赋也，】笃以爱民之厚徳言公者侯国，尊君之通称，如大王之称，古公也，刘名商以前，无讳礼亦如古公之称，亶父也，并详见緜字义康宁也，埸小田塍也，疆大田界也，积露积也，仓屋藏也，糇干食也，粮食米也，橐无底而小，可以盛干，糇囊有底，而大可以盛粮米，思念辑和光大戚，斧扬钺也，钺大而斧，小方始也。此述公刘自戎翟间，迁豳之始事也，公刘初在，不窋故地，不敢宁居，而治田畴，实仓廪以使民富，既富而后迁，豳也，行者裹粮至此，而其故居之，不能尽迁者，亦必有处焉。非并其仓积之地，弃之而来也，观思辑用光之言，则知其志在安和百姓而界于戎翟之居，非所以光大国家矣，弓矢，干戈戚扬之，噐具整饰而行，欲使翟人知有备，而畏威也。然此惟以自卫而已，而公刘之心，所重则在于足食，食足而得人，则兵自足也。
○笃公刘，于胥斯原，既庶既繁，既顺乃宣，而无永叹，陟则在巘，复降在原，何以舟之？维玉及瑶，鞸琫容刀【赋也，】胥相与同来，而至于此，原也，庶众繁多，谓从迁者众也，顺者不拂其情也，宣者能通其志也，君之于民，顺其欲通其志，则民之所好好之，民之所恶恶之所以来者，即安而无懐土之思，故无永叹也，陟升也，巘山顶也，民之好恶既同，于是相土而上下山原焉，未及定居也，舟载也，瑶亦美玉，故与玉并言，但光之摇动者，则为瑶耳，鞸琫説见瞻彼洛矣，容刀鞸琫，所容之刀也，佩玉以节行文具也，佩刀以御侮，武具也，皆贵者之服饰，见其贵而能劳夲以为民所以为厚，此言公刘至豳，相度之忘劳也。
○笃公刘，逝彼百泉，瞻彼溥原，乃陟南冈，乃觏于京，京师之野，于时处处于时庐，旅于时言，言于时语，语【赋也，】百泉，众水之所自出，溥，广也，溥原即众水所合处徃百泉而望广原，自下观之也，南冈冈之在南者谓面山也，觏见也京髙丘也陟南冈，而觏髙丘自上观之也，京师者谓此京之原，乃众心所归，非为一人之故也。未有室庐，故曰野相度之审如此，乃曰：于此可以为居室以处，处处居也，于此可以礼賔旅以庐，庐旅寄也，于此可以宣号令而言言，言自言也，于此可以集羣议而语语，语论难也，区画定而宫室营焉，此言公刘相度，邑居而始营宫室也。
○笃公刘，于京斯依，跄跄济济，俾筵俾几，既登乃依，乃造其曹，执豕于牢，酌之用匏，食之饮之，君之宗之【赋也，】京即上章，乃觏于京之京，依依之以居也，跄跄，济济説见楚茨此则以羣臣之落成者，言俾使也，使人为之，设筵几也，既登，登席也，乃依依几也，曹羣牧之处也，牢飬豕之闲也，以豕为殽，以匏为爵，初立国从俭以质也，食之饮之，以劳羣臣也，自其长国人而言，则曰：君自其主族人而言，则曰宗，其实一人之称，此章言宫室成而与羣臣落之也，食饮而与羣臣相亲，乃所以君宗之非，若东莱吕氏所谓建国立宗也。
○笃公刘，既溥既长，既景廼冈相其隂阳观其流泉，其军三单，度其隰原，彻田为粮，度其夕阳，豳居允荒【赋也，】溥长言土地之垦辟也，景者考日影，以正四方也，冈者登髙冈以望四逺也隂阳者向背寒暖之宜也。流泉者，水泉灌溉之利也，盖欲民居之，无不善也，三单者，三军也，世衰政乱，诸侯多以羡卒益军，而公刘无羡，故曰三单，见其遵大国三军之制，而不以困民也，详见读礼疑图卷三彻即助也，助夲通力之义，故殷时之助，未名彻而彻意存焉，故亦谓之彻荒，大也，豳地多山，夕阳之所及，皆度以授民而豳，居于是大矣，此章言其定民居而制赋税也。
○笃公刘，于豳斯馆，渉渭为乱，取厉取鍜，止基乃理，爰众爰有，夹其皇涧，遡其过涧，止旅，乃密芮鞫之，即【赋也，】馆者，初至豳时，未有室庐，而暂居客舎也渭在豳之东南，而泾水自豳流入者也。乱者以舟渡水之名，厉砥石也，鍜治铁之名，取厉取鍜，则噐用备而有室可居矣。止居也，谓居止之基也，止基以居其民，则民聚而众矣，疆理以理其财，则财足而有矣；皇，大也，遡逆而向之也？旅，众也芮，水名鞫穷也，言涧之大者，则夹两旁而居之，其上涧水旁出，而横过者，则又遡而居之，其民众多，而所居既密，则又就芮水尽处而居之，凡民之居，不窋故地，皆已来依新邑矣，然非为之疆理，则民无所頼，而岂能致从者之众哉？可见公刘厚民之，意在于足，其食也，此章緫叙迁豳之始终以见其专于为民，而得民之甚也？首章所谓思辑用光者盖如此。
公刘六章章十句
按公刘商时之诸侯也，观彻田为粮一语，则彻即商之助法也，其先世后稷，封邰至不窋，当夏之衰而窜居，戎翟之间，在今庆阳府，即北翟界上北翟者，獯鬻也，但以其西南近西戎，故并言戎翟耳，其实不窋，非居西戎也，当时必王政不纲，诸侯强暴而防弱不能自存，故窜依于此耳。岂其所得已哉？然能谨于事大，无失礼焉。则蛮貊可行，故其后世至公刘之初，犹足以致富庶，谓北翟将张非可安民之所乃始图，迁必已当商之盛世，而汉书谓公刘避桀居豳者，误矣。九传而至大王，则又当商道之衰，玁狁，遂横每侵及之，而大王事之不得免，于是尽弃其地以与之，而自豳迁岐焉，盖公刘之迁，豳当商之盛也，大王之迁岐当商之衰也，其事固不同矣。而其立国规模，则皆以安民为夲而安民以疆理为先，无非后稷，相传之家法也，然史记言不窋者后稷之子，其代稷为侯，必在启之盛世，何为不能保稷之子，而使窜居戎翟，歴数传而不得复邪？窃意不窟，必稷之世，裔非其子也，旧説亦有以其为当夏之衰而窜者，但启之世不可以为衰，既窜乆而不复必在其后世矣，故史记所序之世次，不足信也。不然，则自后稷至于武王，仅十六世，而歴夏十六君，歴商三十君，共四十六，君何其世次？不相当之甚哉！
泂酌
经防曰旧説以为召康公以戒成王也
泂酌彼行潦，挹彼注兹，可以餴饎，【兴也，】岂弟君子，民之父母，【兴意】。
泂逺也行潦道上，污浊之水，餴烝米一熟，而以水沃之，乃再烝也，饎酒食也，言行潦之，水在逺无人用者也，而自逺酌之置于大噐之中亦可以待其澄清，又即其所酌大噐之中，而挹取之，以注于此，小噐之中，则可以灌沃，餴米以为酒食，谓可以供祭祀也，犹秽恶之人，而能自新，则亦可以事上帝也，盖欲人君舎短取长，不録人过也，如此，则中飬不中才，飬不才而可以为民父母矣。
○泂酌彼行潦，挹彼注兹，可以濯罍。【，兴也，】岂弟君子，民之攸归，【兴意】。
濯涤也，罍者宗庙之噐可以濯罍，则不特餴饎而已。
○泂酌彼行潦，挹彼注兹，可以濯溉。【，兴也，】岂弟君子，民之攸墍，【兴意】。
溉亦涤也，可以濯溉，则无物不可濯，非但一罍而已，以喻人才，养成无所用而不可也，○庆源，辅氏曰攸归，谓为民之所归徃也攸塈，谓为民之所安息也，皆所以终首章，父母之义也。
泂酌三章章五句
卷阿
经防曰集传，谓召康公从成王逰于卷阿之上，因王之歌而作此诗，以为戒也。
有卷者阿，飘风自南，【比也，】岂弟君子，来游来歌，以矢其音【赋也，】。
卷曲也，阿大陵也，飘风囬风也，其起甚骤，南方温厚之地，而囬风骤起，犹人夲温和而忽然暴戾，当如卷曲之阿，虚中无我也，君子指王也，来游来歌，谓王来游而歌也，矢音康公自言赓歌也，臣以诗陈于君前，故曰矢游歌，所以养徳性和人心也，但矢音或未免有所规诲，则在人君消融，其忿怒之心耳。
○伴奂尔游矣，优游尔休矣！岂弟君子，俾尔弥尔性，似先公酋矣，【赋也】。
伴奂融释之意，优游充裕之意，尔指王也，弥满也似如也。酋，终也，谓大王王季，文王，武王，皆成王业，此其所以为善终也。盖王业皆从徳性中出故不可不满其性也。
○尔土宇昄章，亦孔之厚矣，岂弟君子，俾尔弥尔性，百神尔主矣，【赋也】。
昄章版图也，天下归之，故曰厚百神，尔主则为王，而先公之酋者在我矣。
○尔受命长矣，茀禄尔康矣，岂弟君子，俾尔弥尔性，纯嘏尔常矣，【赋也】。
茀蔽盛之貌，言受命，长为天子，则禄之康尔者，蔽盛而无阙欠之处矣，此以弥性，故能致如此之乆也纯嘏大嘏，以神之所嘏者，言福也，受命长，故纯嘏有常也，此上三章，皆申言游，歌有益于君徳之意。
○有冯有翼，有孝有徳，以引以翼，岂弟君子，四方为则，【赋也】。
冯谓可为依者，翼谓可为辅者，冯翼以贤臣之适于用者，言孝徳以贤臣之夲于心者言引谓导其前也，翼谓相其左右也，人君能致贤，人以为引翼，则惟以徳自将而无为民化，故曰：四方为则，此以下言有徳而得天命之由。
○颙颙卬卬，如圭如璋，令闻令望，岂弟君子，四方为纲，【赋也】。
颙颙可望也，卬卬可仰也；圭璋者，人君所用于宗庙，朝廷尊严之噐也，见其不动，而敬俨然，人望而畏之，声名自然，洋溢也，众目皆由我提纲，而张是为四方之纲也，此申上章，无为民化之意。
○鳯凰于飞，翽翽其羽，亦集爰止，【兴也，】蔼蔼王多吉士，维君子使，媚于天子，【兴意】。
鳯凰灵鸟也，雄曰鳯，雌曰凰，以鳯凰为言，惟以兴天下贤才，非因时鳯凰至而以为喻也。翽翽羽声之小也；以况小心翼翼之意，爰止言其未用也，蔼蔼众多也，使用也言用则能爱君矣。
○鳯凰于飞，翽翽其羽，亦傅于天【兴也，】蔼蔼王多吉人，维君子命，媚于庻人【兴意】。
傅于天，言其见用也，用则体君心而爱民矣，此两章皆言贤才之有益于国也。
○鳯凰鸣矣，于彼髙冈梧桐生矣，于彼朝阳，菶菶萋萋，雝雝喈喈，【比也，】。
髙冈冈之髙者也鳯凰鸣于其上，则声闻于逺矣贤者之媚，天子媚庻人有益于人，国者似之，朝阳之地，万物萌生，梧桐生于其地，则其叶可以藏鳯凰矣，人君为崇奉人才之地者似之，菶菶萋萋，梧桐生之盛也，雝雝喈喈，鳯凰鸣之和也，梧桐生之盛而后鳯，凰鸣之和，则欲鳯凰之和鸣者，先当使梧桐之盛也。
○君子之车既庻且多，君子之马，既闲且驰，矢诗不多，维以遂歌【赋也，】。
庻如金路，象路副车之类，多则以各车之数言闲者习之素熟也，驰则行之，不失则也，承上章言：菶菶萋萋，则雝雝，喈喈矣，君子之车马，既庻多闲驰足以待天下之贤者，而以之奉迎则何？贤者之不至哉？我之陈诗，岂有多言！惟有继王之声，而遂歌之，以养王和徳使贤者皆乐为之用，而王享无为之治耳，盖因首章矢音而结其意也，此诗中和之气，蔼然读之，自不容不感发兴起，然大意则为游歌，以弥徳性祈天永命之本，盖在此矣。康公善于开导，此其所以为格，心之学欤。
卷阿十章六章章五句四章章六句
民劳
经防曰集传以为同列，相戒之辞，以诗词观之，大抵得之矣，但所谓同列者，必王所亲信之人，故末章曰：王欲玉女戒，同列即所以戒王也，同列相戒之辞，当为小雅。
民亦劳止，汔可小康，惠此中国，以绥四方，无纵诡随，以谨无良，式遏冦虐，防不畏明柔逺能迩以定我，王【赋也，】汔防也，民劳则国危，故因周民之劳，而欲其防于小康也，中国京师也，四方诸夏也，京师诸夏之夲爱此京师，则可以安天下矣！对夷狄言之，则緫诸夏为中国对，四方言之，则指京师，为中国也，诡随者，心知其非而懐诈面从也，诡随之人，阿谀取容，而不忠于所事，非善良之士也，但窃其权，以为冦虐耳，故戒用事者无纵，此诡随之人，以谨无良而遏，冦虐此爱，京师之要务也，防钱氏训痛是也。不畏明者，肆行于人，所共见之地也，言当痛此诡随之，不畏明者，无俾作慝害正，以为民忧，也柔逺以逺而难驯者，言能迩以近而易使者言，此治逺者先自近始之意，定我王谓定王国也。
○民亦劳止，汔可小休，惠此中国，以为民逑，无纵诡随，以谨惛怓，式遏冦虐，无俾民忧，无弃尔劳，以为王休【赋也，】逑谓民聚不离散也。惽怓谓惑乱主聴也，尔劳谓其前功也，小休之休息也，王休之，休，美也。
○民亦劳止，汔可小息。惠此京师，以绥四国，无纵诡随，以谨罔极，式遏冦虐，无俾作慝，敬慎威仪，以近有徳【赋也】华谷严氏曰：诡随之人，无所不至，所谓罔极也，无纵诡随，而必近有徳谓逺佞而亲贤，然非脩身则贤，不可得而亲，故必敬谨威仪，而后可以近有徳。
○民亦劳止，汔可小愒，惠此中国，俾民忧泄，无纵诡随，以谨丑厉，式遏冦虐，无俾正败，戎虽小子，而式大【赋也，】愒息泄，去厉恶也，正败，正道败壊也戎汝也，小子指用事者，非指王之辞也，大谓其所闗者广大也。
○民亦劳止，汔可小安，惠此中国，国无有残，无纵诡随，以谨缱绻，式遏冦虐，无俾正反，王欲玉女，是用大諌【赋也，】缱绻，谓小人之固结其君也，正反甚于正败，正败，但壊之而已，若正反，则尽反而为不正，言愈切矣，玉者，爱之如玉也，○此诗五章皆首言息民以固邦，夲而无纵诡随，则息民之要防也章，末皆丁宁劝戒之辞，其忧国之情切矣。
民劳五章章十句
板
经防曰：此诗切责，同列用事之人，盖老臣不为王所敬，信者所作也。大意与上篇同。
上帝板板，下民卒瘅，出话不然，为犹不逺靡圣管管不实于亶，犹之未逺是用大諌【赋也，】。
板如木板，然谓障隔而不通明也，卒尽瘅病也，出话不然，谓其言则非先王之道而不合于人心也，此其为谋不逺故也靡圣，管管谓不以圣人之法，自管摄也，不实于亶，谓夸毗而无诚心，即是不以圣为管也，犹之未逺盖夲于此，此章言同列，无为民之逺犹以明作诗之夲意也。
○天之方难，无然宪宪，天之方蹶，无然泄泄，辞之辑矣，民之洽矣，辞之怿矣，民之莫矣，【赋也】。
蹶颠踬也，天之难蹶，即板板而民瘅也；宪，宪欣喜而不知忧惧也泄泄怠缓而不思勤励也，辑和洽合怿，悦莫定也，辞辑而怿，则非出话，不然者矣，言天方难蹶之时，必湏言辞，合于人心，而后可以定乱，不可视为不急也，盖申上章之意。
○我虽异事，及尔同僚，我即尔谋，聼我嚣嚣，我言维服，勿以为笑！先民有言，询于刍荛，【赋也】。
异事不同职也，同官曰僚言，同为王臣也，嚣嚣自得不受，善言之貌，我言维服与书，乃言惟服之服同，谓可服行也，言而可行则逺犹之辑怿者也，刍荛谓采薪者，古人尚询及之，况僚友乎？戒其当聼已之言也。
○天之方虐，无然谑谑，老夫灌灌，小子蹻蹻，匪我言耄，尔用忧谑，多将熇熇，不可救药，【赋也】。
虐即前章，难蹶也，谑谑，戯侮也亦宪，宪泄泄之意，灌注也，谓注之于其耳也，此必老臣告同列之少者，故自称老夫，而谓其人为小子云，老夫则知其渉厯之已多矣，蹻蹻，举足高貌，言其骄也，耄老而昬也忧谑以忧，为戯也多谓积乆也熇熇炽盛也，不可救药，谓病甚，药不能救也，此章戒以不听善言之祸。
○天之方懠，无为夸毗，威仪卒迷，善人载尸，民之方殿屎，则莫我敢葵，防乱蔑资，曽莫惠我师，【赋也】。
懠怒也，天之为虐，而使民卒瘅，是怒我也，夸自大也，毗附人也，务为夸毗，则诪张无实，威仪尽迷，而接物之际，施施声色，足以拒人，故为善人者，皆端黙无言，而如祭祀之尸矣，殿后也，殿屎，犹言遗屎之急也，尔雅释殿屎为呻吟，亦以急而呻吟耳。葵，度也，善人不为用，则民情虽急，莫有以逺犹与之葵度者矣，故民防乱，无所资以为生，而卒无恩惠，及于众庻，此所以不可救药也，此章申言拒善言之祸。
○天之牖，民如壎如箎，如璋如圭，如取如，无曰益牖，民孔易民之多，辟无自立，辟【赋也，】。
牖通明也，壎箎详见何人斯？字义圭璋，详见卷阿，字义壎，箎以与人言，谓其恊而和也，璋圭以持已言，谓其防而重也，恊和则无乖戾之情，防重则无卑污之行，此言人心固有中和之徳而天惟以此开明之也，但为邪僻所蔽，则与人多至于乖戾，而不恊和矣，持已多，至于卑污而不防重矣，故能开明其心，则如取而即携，不待有所増益也其牗民岂不甚易哉！故民之多辟，由君自立辟也，不自立辟，民岂有邪徳哉此言民心感化而不为乱，则无殿屎之患，而天亦不为虐矣，然则牗民之夲岂不在君身哉！
○价人维藩，大师维垣，大邦，维屏大宗，维翰懐徳维宁宗子维城，无俾城壊无独斯畏【赋也，】。
价人邉界之人也，藩篱也，大师万民之众也，垣城也，大邦指京国而言也，屏树也，所以为蔽也，大宗指夲宗而言也，翰榦也，宗子指天子而言，即天之宗子也，城城之也，立榦所以城也，价人逺故以为藩，盖使之为外防也，大邦近，故以为屏，盖使之为内蔽也，惟民则所以守国所系最重，故以为垣，立榦以城之者，城此垣耳，城此垣而不固，谓之城，壊城壊则无民我将独处而可畏矣，此可见民之为重，不可使至于乱矣。
○敬天之怒，无敢戯豫，敬天之渝，无敢驰驱，昊天曰明，及尔出王，昊天曰旦，及尔游衍【赋也，】○【王音徃】。
戯豫逸豫也。渝，变也，驰驱恣行也，王徃也，出而徃也；旦，明也，衍寛舒之意，此章言天不可以不敬也，所以敬天者，亦惟脩身以牗民耳，盖欲同列以此告其君，亦格心之助也。
板八章章八句
诗説解頥正释卷二十四
钦定四库全书
诗説解頥正释卷二十五  明 季本 撰
荡
经防曰：厉王无道，诗人知其将亡，故作此诗而托于文王所以嗟叹，殷纣者以警戒之也，然惓惓之意，欲以感动王心，亦可以见其忧国之忠矣，此诗若非面陈，则当为小雅耳。
荡荡上帝，下民之辟，疾威上帝，其命多辟，天生烝民，其命匪谌，靡不有初，鲜克有终，【赋也，】○【多辟之，辟音僻】。
荡荡广大，貌辟君也，暴虐而疾其威，则非荡荡，即是多辟也，多辟多邪僻也，如此，则烝民之生，其命亦不可信，其必善矣，谌信也，所以不可信者，其故何哉？盖自其初言之，未有不善，自末而言之，少有以善自终者，此所谓败以取祸，非天命本然也，孔子曰：性相近，习相逺即此意也。此章言王之多辟，乃其自防，本然之善耳。
○文王曰咨，咨女殷商，曽是彊御，曾是掊克，曾是在位，曾是在服，天降慆德，女兴是力【赋也，】。
此以下皆托为文王嗟叹，殷纣之言也，咨嗟也，殷商，谓纣也，彊御才强，粱而能御人者也，掊克聚敛之臣也；服，事也，慆与滔同慢也，彊御之人，必为掊克之政，使之在位用事，则是天降慆慢之德而害民矣，然此乃由女所作兴，故使彼得力为之如此。
○文王曰咨，咨女殷商，而秉义类，彊御多怼，流言以对，宼攘式内侯，作侯祝，靡届靡究，【赋也，】○【作，音诅祝音，呪】。
而汝秉执也，善类之权，皆其所操也，流言谓御人以口给之言，流出无穷，非谓流浪不根也，作与诅同谓，民怨恶而诅祝于神，使降之祸也，式解见后，章彊御之，人多所取怨，乃以口给之，言相抵对，而恣为掊克之政，则是为宼盗，攘窃者用于内矣，然则人之怨恶，而诅祝者，宁有届究哉？届至究极也，此申上章言殷纣用小人而取怨也。
○文王曰咨，咨女殷商，女炰烋于中国，敛怨以为德，不明尔德，时无背无侧，尔德不明，以无陪无卿【赋也，】。
炰烋言气，徤如虎狼之作威也，敛怨以为德，多为可怨之事，而自以为德也，背后侧，旁陪贰也，此承上章言殷纣暴虐取怨，以其力作，兴小人，而前后左右皆无善人，为辅也。
○文王曰咨，咨女殷商，天不湎尔，以酒不义从，式既愆尔止，靡明靡晦，式号式呼，俾昼作夜，【赋也，】○【，号音豪】。
湎饮酒，变色也，湎酒者，不义之事也；式，用也，非天使之乃从其自用也，止容止也，式号式呼，即愆女止也，无明无晦昼夜，嗜饮酒也，昼不理，政事则昼亦如夜矣，此章言殷纣之沈湎于酒，而不理事也。
○文王曰咨，咨女殷商，如蜩如螗，如沸如，小大近防，人尚乎由行，内奰于中国，覃及鬼方【赋也，】○【，奰皮噐反】。
蜩螗，详见七月字，义蜩螗蝉乱噪者也，沸汤，乱沸者也。言天下皆乱，则无小无大防，于防亡矣，由行由此而行，不知变也，奰怒也，鬼方殷时，夷狄之名，谓荆蛮也，此章言殷纣乐所以亡而逺近无不怨也。
○文王曰咨，咨女殷商，匪上帝不时，殷不用旧，虽无老成人，尚有典刑，曽是莫聴大命以倾【赋也，】。
不时谓大命之倾也，旧旧章，即典刑也，莫听者不听信也，此章言殷纣不率旧章，而失天命也。
○文王曰咨，咨女殷商，人亦有言，颠沛之掲，枝叶未有害，本实先拨，殷鉴不逺在夏后之世，【赋也】。
颠仆也，沛者仆地之势，掲本根掲起之貌，拨动其根而断絶也，无德而失人心，则本先拨矣，夏桀之世如此，所以当鍳也，此章言殷纣之失人心，与夏桀同也，此诗七章，皆以殷纣为言所以警厉王之意切矣，荡八章，章八句。
抑
经防曰此衞武公自警之诗也辩説论之详矣，但以为九十五嵗而作则未必然；盖其时必已老而传矣。观戒戎作谨侯，度乃强壮，方为诸侯时之言，必非既老，而始作也，或者老犹诵此诗以自警耳。武公虽尝入相于周，然非告君之辞，盖小雅也。
抑抑威仪，维德之隅，人亦有言，靡哲不愚，庶人之愚，亦职维疾，哲人之愚，亦维斯戾，【赋也】。
抑抑者抑。而又抑之意，威仪扬则放，抑则敛，故退抑而不发，扬乃脩身之要功也，隅廉隅隅有角则正，可以知其内之方矣。哲者明之，细防曲折，无不透彻之名，靡哲不愚，犹言哲亦有愚时也，职主戾罪也，庶人之愚，亦主于威仪不谨之疾耳，哲人之愚，非以威仪不谨，而为戾哉？亦维斯戾，正靡哲不愚也，盖能抑抑威仪则为哲，不然，则愚矣，此诗専以谨威仪，为德也。
○无竞维人，四方其训之，有觉德行，四国顺之，訏谟定命逺犹辰告敬慎威仪，维民之则【赋也，】。
竞强也无竞，犹言莫强也，觉觉悟，谓能自明也，觉则威仪之所以抑抑也，通天下而言，则曰四方，即四方之国而言，则曰四国，其实一也。训教也，顺顺从也，人皆服从其教，不待威力强之，则莫强于徳矣，訏谟谓以威仪脩身，所谋系于天下国家之大也，定命，谓足以定天命也，如此，则訏谟即是逺犹矣辰告，如书入则告尔后于内之告，谓时时入告，使我得谨于威仪也。民之则即所谓训顺也，此章言威仪所系之大。
○其在于今，兴迷乱于政，颠覆厥德，荒湛于酒，女虽湛乐从，弗念厥绍，罔敷求先王，克共明刑【，赋也】。
今谓当时世俗也，兴迷谓作兴昬迷之事，即湛酒也，荒废也，女武公使人诵诗，而命已之辞也，后凢言尔言小子者放此，湛乐从者，惟湛乐之，是从也，绍谓所承之绪也。敷，广也，广求先王所行之道也，共奉刑法也，此章言世俗所尚者，湛酒乱政，而欲敬奉先王之明刑也，如此，则能谨威仪矣。
○肆，皇天弗尚，如彼流泉，无沦胥以亡，夙兴夜寐，洒埽廷内，维民之章，脩尔车马，弓矢戎兵，用戒戎作，用逷蛮方【赋也，】。
弗尚厌弃之也，谓不为天所尚，则其亡如流，泉趋下之易，岂可相与沦防而至此哉！夙兴夜寐，洒埽廷内，言宫壶之防，清也，宫壸者，德之所始，言廷内盖微，辞也，德着于外，故曰：维民之章，此言齐家以谨内治之事也，戎兵戎事之，兵器也，戒备作起逷逺也蛮方夷狄之通名，当戎事未起之前，而戒备之，所以逷逺蛮夷之侵扰，此治国戒不虞之事也，皆申上章，克共明刑之意。
○质尔人民，谨尔侯度，用戒不虞，慎尔出话，敬尔威仪，无不柔嘉，白圭之玷，尚可磨也，斯言之玷，不可为也，【赋也，】质定也，威仪为民之则，所以质人民也，克共明刑，以埽廷内戒戎作，所以谨侯度而戒不虞也，此承上章言化民保国皆本于威仪，而威仪之敬，惟在慎言，盖为之难，言之得无讱乎之意，言不敢肆，则专务实行而威仪，必能柔嘉矣，柔顺嘉羙玷缺也。
○无易由言，无曰苟矣，莫扪朕舌，言不可逝矣，无言不雠，无德不报，惠于朋友，庶民小子，子孙绳绳万民，靡不承【，赋也】。
易轻扪持也，朕我也，自周以前，朕为通称，逝去雠，答惠恩也，无易由言，而以言为不可，苟正谨言功夫也，如此，则无人为我持其舌者而言，自不能放也，无言不讐者言从德出，则人感之，而亦以德报，不由于德，则人亦将悖入矣，此可见言不可苟，而当以徳为本也德则有惠及人，而人报之，朋友以羣臣言，庶民以百姓言，小子则武公自谓也，此盖泛论报施之理，故言羣臣百姓与小子之无知，如我者皆施，及之而知感也，子孙指君之子孙，绳绳如绳之，牵连不絶也，承受也。盖至其子孙，继世而天下万民无不承其徳泽者不但四方，四国训顺于一时而已，见其化之，及后世也，此承上章言谨言，以敬威仪之效。
○视尔友，君子辑柔尔顔，不遐有愆，相在尔室，尚不愧于屋漏，无曰不显，莫予云觏，神之格思，不可度思，矧可射思【赋也，】。
友君子，人所共见之处也，屋漏室西北隅独知之处也。射，厌也，辑柔尔顔，正威仪之柔，嘉也，不遐有愆，谓无过也威仪于其可见处观之，未见其功，夫之密也，必于独知之地，无愧屋漏，乃为不显之德，此章言敬威仪之功，不在于显而当谨于防也，观此数言，则武公之学，可谓得其深矣。
○辟尔为德，俾臧俾嘉，淑慎尔止，不愆于仪，不僭不贼，鲜不为则，投我以桃，报之以李，彼童而角，实虹小子【赋也，】辟君也，以武公之君德言，臧嘉以不显之德言也，不愆于仪，以友君子，时辑柔尔顔言也，僭差贼害也，僭则有愆而害德，不足以为民则矣，此申前章，敬慎威仪，维民之则，意有威仪，而民则之，是以德相感，如投桃报，李之必然也，若牛羊之童者，尚未有角，而何可得？其角之用哉！盖有角则能触物以喻，无德则不能感触人心也，虹犹诳也，小子亦武公自谓也，华谷严氏曰：虹谓幻惑也，如蝃蝀不正之气，暂见于天，湏防散防武公时为诸侯之庶子，故自称小子是也；此章言人君实德之足以感人而不可不谨，威仪也。
○荏染柔木，言缗之丝，【，兴也，】温温恭人，维德之基，其维哲人，告之话言，顺德之行，其维愚人，覆谓我僭，民各有心，【兴意】。
荏染柔，貌柔木柔，忍之木也，缗纶也，被之纶以为弓也，木有柔忍之质，然后可缗丝为弓，以射四方，犹人有柔嘉之徳然后可淑止，为君以顺四国也，哲人心虚，闻善，若决江河，故告之话言，则惟德之行，而必求其柔嘉，愚人则不能，而反谓我为差，故曰，民各有心，此章言哲人能聴善言以顺行，柔嘉之德也。
○于乎小子，未知臧否，匪手之，言示之事，匪面命之，言提其耳，借曰未知，亦既抱子，民之靡盈，谁夙知？而莫成【赋也，】。
言发语辞示之，事以实之，不但手之而已，提其耳以诲之，不但面命之而已，如此则喻之者，详且切矣，此即所谓告之话言也，靡盈，不自满也，不自满，岂有不顺德之行者哉？夙知知之早也，抱子则已，早知必不待晚始有成也。此亦申上章之意。
○昊天孔昭，我生靡乐，视尔梦梦，我心惨惨，诲尔谆谆，听我藐藐，匪用为敎，覆用为虐，借曰未知亦聿，既耄【赋也，】夣夣不明，貌惨惨，谓忧其德之不明，所谓靡乐也，谆谆详熟也，藐藐忽畧貌聿忽然也，耄毛氏训，老是也，言忽然既老也与，亦既抱子意同，非必真以九十为耄也，国语谓武公九十五而作此诗，盖误认此句文义耳，不以我为教，而反以我为虐，下文未知，盖本此而言，此章言已忧德之不明，而自咎其不能聴教也。
○于乎小子，告尔旧止，聴用我谋，庶无大悔，天方艰难，曰：防厥国取譬不逺昊天不忒，囬遹其德，俾民大棘，【赋也，】旧，即前章所谓先王明刑，亦以威仪言也，止语辞，遹僻也不谨，威仪即囬，遹其德矣，使民至于困急，岂有不防其国者哉？此章言不可败，徳以失人心也，而意益切矣。
抑十二章三章章八句九章章十句
桑柔
经防曰：厉王之时，荣夷公，专利芮良，夫作此诗刺之，而因警王左传云：芮良夫之诗，是其证也。盖朋友相戒之辞，当为小雅。
菀彼桑柔，其下侯旬，捋采其刘，瘼此下民，【比也，】不殄心忧，仓兄塡兮，倬彼昊天，宁不我矜【赋也，】○【仓，音怆，兄音怳】。
菀盛貌旬徧也，桑以柔为善，桑之为物，其叶最盛而下皆徧满，足以为人芘防，刘杀伐也，今并其逺扬而在所伐者，亦捋采之，则其下者可知而叶尽矣，叶尽而无芘防，此下民之所以病于日暴也，为人上者，剥削其民，使之失所，芘防正与此同，故以为比。仓兄与怆怳同悲，闵之意也，塡积也，新安胡氏以为悲，闵积满于中，是也。倬大貌矜哀也，此章言下民甚困，而天不矜也。
○四牡骙骙，旟旐有翩，乱生不夷，靡国不泯，民靡有黎，具祸以烬，于乎有哀国歩斯频【赋也，】。
翩飞扬貌，四牡旟旐，厌苦兵革之辞也，或以为厉王，时无兵革之事，则与旟旐，有翩之言不合矣，意者用兵无功，而史遂不传耳。夷平泯防也黎黒首也不夷，谓不能平乱也，靡国不泯，祸及天下也，民靡有黎言，黎民皆尽，即具祸以烬也，频急蹙也，此章言征役不息民穷，国危而可哀也。
○国歩蔑资天不我将，靡所止疑，云徂何往？君子实维，秉心无竞，谁生厉阶，至今为梗【赋也，】○【疑音嶷】。
将养也国歩蔑资言，征役不息，民无所资，以为飬也，疑与嶷同定也，民无所资，而天不我飬，则无可止之地矣。欲往，则又无可避患之处，此即所谓靡国不泯也，君子指王言无竞，不争也；端，黙无为之意，谓其遗弃国事也；厉，恶也，谓为厉阶者，荣夷公也，至今以今日之乱言也，此章言荣夷公，病民生乱，而王不知也。
○忧心慇慇，念我土宇，我生不辰，逢天僤怒，自西徂东，靡所定处，多我觏痻孔棘，我圉【赋也，】。
土宇民所土著之居也，僤厚也，西镐京也，东东方诸侯之国也，自西徂东，靡所定处，即上章靡所止，疑云：徂何徃也？如此，则土居皆非已有，而可念矣，觏遇痻病也，言中国乱而见病也，况邉圉又急，将何时而可已乎？此章言乱甚而无可安之时也，○东莱吕氏曰：一章至四章，皆极言其乱也。
○为谋为毖乱，况斯削告尔忧恤，诲尔序爵，谁能执热，逝不以濯？其何能淑？载胥及溺【赋也，】。
毖，慎况兹也，序爵以贤，而序其高下，如上贤，则居上位，中贤次之，下贤又次之也，逝发语辞，为谋为毖，言王之为谋，当愼也。况国乱方削，而可不愼乎？所以愼谋者，亦惟忧恤其民，而以得贤为先耳，故教之以忧民之道，而欲其序爵焉，此则以水濯手而免于执热之患也，苟或不然，则必将并其身入水，相与及溺而已，何能善乎？此章言厉王当求贤爱民，以慎靖乱之谋也。
○，如彼遡风，亦孔之僾！民有肃心，荓云不逮，好是稼穑，力民代食稼穑，维寳代食，维好【赋也，】。
遡，向也，僾唈谓风唈人而气短也，盖国乱不暇，喘息之意肃敬，谓敬事而不敢忽也，荓使也不逮者，谓夺其民时而不及耕耨也好，是稼穑，谓稼穑之为善也，与代食维好之，好同力，民代食，使民尽力于农，畆而禄足以代仕者之耕也寳重也谓重谷也言民以耕田为事，岂无勤事之敬心哉！其以不得耕耨为言者，王实使之，故当以稼穑为善，而寳重之，使民自尽其力，以飬仕者，而代其食，此稼穑之所以为好也，盖因上章序爵，而言欲王，务农重谷以飬贤，即孟子分田制禄之意也。
○天降防乱，灭我立王，降此蟊贼，稼穑卒痒，哀恫中国，具赘卒荒，靡有旅力，以念穹苍【赋也，】。
防我立王，谓天欲防我使不得辅王自立，非谓所立之王也，蟊虫名，详见大田字，义贼害也，然此非以害稼者，言盖借以指当时在位，贪乱之人，能害国者，即天所降之防乱也，天下既乱，则民不得尽力于农，畆所以稼穑卒病，而无成也，赘属也，具赘言，其人皆危也，荒虚也，卒荒言其室尽空也，穹苍天也，穹言其形，苍言其色，念穹苍，所以匡王室也，国危民散，则贤者无以为飬，而饥饿不能任事，故无膂力，以匡王室也，中国如此，岂不可痛哉！此章意与上二章相反。
○维此惠君，民人所瞻，秉心宣犹，考慎其相，维彼不顺，自独俾臧，自有肺肠，俾民卒狂【赋也，】。
惠君顺理之君也，宣布也，秉心以执德言宣，犹以发谋言，言其用心于为谋者，惟在考慎，其辅相之人，即前章序爵之意也。不顺者，惠君之反也，自有肺肠即独臧也；卒，狂谓民之终乱也，此章言惠君当顺人心，以择贤相而不顺者不能也，盖以用贤靖乱之道，责之厉王矣。
○瞻彼中林，甡甡其鹿【，兴也，】朋友已谮，不胥以谷，人亦有言，进退维谷，【，兴也】。
中林以喻中朝，甡甡并育不相害，意朋友谓寮，宷盖指下章所谓愚人也，谮谓相防也。谷善也，谷山谷坠于谷，则危地也；故至此为穷，进退皆穷，如将陷于山谷也，此章言辅相者不贤，则人皆防谮而不以善相与曽鹿之不如也。则贤者无容身之地矣。
○维此圣人，瞻言百里，维彼愚人，覆狂以喜，匪言不能，胡斯畏忌【赋也，】。
圣人以贤臣言，瞻言之，言语辞也，百里谓所见能及于逺也乱在百里之外，靡国不泯也，而能见之，所谓瞻也，愚人即后章，所谓贪人覆狂，以喜，谓以乱为喜，安其危而无逺虑也匪言不能，谓所言能及百里之逺也此章言贤人与贪人相反，畏其谮而不敢言也。
○维此良人，弗求弗廸，维彼忍心，是顾是复，民之贪乱，宁为荼毒，【赋也，】○【，复音覆】。
良人，即圣人廸进之也，忍心即愚人，顾念复重也，贪乱之民，即化于贪戾而作乱者宁，何也？荼即蓼能杀物，故谓之荼毒也，详见良耜，字义民，既为乱，而王于良人，不求进用，至于愚人，乃顾念重复，使为民害，是不能救民之乱而反荼毒之也，贪乱者，乱民也，所荼毒者，良民也，此终前章，俾民卒狂，自独俾臧之意。
○大风有隧，有空大谷，【兴也，】维此良人，作为式谷，维彼不顺，征以中垢【兴意】。
隧，道也大风为大谷所容，因可通之道而发，则其暴猛之势，不可遏也，以喻不顺之人，为君所容，则亦乘间而发矣，作为行事也，式谷犹言以善也，即不胥，以谷之反也，此不顺对良人而言，谓贪人之忍心者也，征行也，中中所藏也，垢污也，言其中藏之污秽，尽发行之，以致害物，与大风之暴，猛无异也，此以下皆言贪人之不顺也。
○大风有隧，【兴也，】贪人败类，听言则对，诵言如醉，匪用其良，覆俾我悖，【兴意】。
败类，谓欲使人同归于不善也，听言谓所言与之相合，而肯听者也。彼则喜而对之诵言，谓以言诵于其前，而欲强其听者也，彼则如醉而暴乱乗之矣，盖贪人喜其同而恶其异也，我之有善，彼不能用，而反使我从其所为，是不用其良而覆，俾我悖也，所谓贪人之败，类者如此。
○嗟尔朋友，予岂不知而作如彼，飞虫时，亦弋获既之隂女反予来，赫【赋也，】○【隂音防】。
朋友即指贪人飞虫，犹言羽虫指鸟而言，予岂不知而作，谓知其不合，必不听从；而亦有言也，盖如鸟之飞过，或亦有时弋获，则庶防其有偶中耳，本以善言防覆，而反加怒于我，其威赫然，则中垢尽行矣，亦上章诵言，如醉之意也。此章言贪人，但欲败类而不足与言善也。
○民之罔极，职凉善背，为民不利，如云不克，民之回遹，职竞用力，【赋也，】○【背音悖，后凡反悖之背，并同】。
民之罔极，谓为乱者之不止也，凉薄也，谓其心主于刻薄寡恩，而仁厚之言，则背之不疑也，不利者，有害于民也，如不克者，谓用力之强，必欲胜也，无德及民而力行害民之事，是教民使为乱也，然则民之回遹，岂非贪人用力强者为之，主哉回遹，即罔极之邪行也，此章言其寡恩，背正而导民为乱也，所谓生厉阶，而为梗者如此。
○民之未戾，职盗为冦，凉曰：不可，覆背善詈，虽曰匪予，既作尔歌【赋也，】。
未戾者，谓未有所至之处，即所谓民之罔极也，职盗为冦，言盗臣为攘，冦之行以导民为乱也，凉曰：不可，以其凉薄为不可，此夲善意，即所谓既之隂女也善詈者工于骂也，大声以骂，即所谓反；予来赫也，匪予者言，彼欲自餙，非己罪也，然我既作歌，则其罪欲辞而不得矣，此章申言上二章之意，以直指夷公之致乱，其罪不能自解也。
桑柔十六章八章章八句八章章六句
云汉
经防曰：此述宣王忧旱之诗也，古序以为仍叔美宣王则朱子未敢必其为仍叔作也，然亦意其传授，或有所自来耳。
倬彼云汉，昭囬于天，王曰：于乎何辜？今之人，天降防乱，饥馑荐臻，靡神不举，靡爱斯牲，圭璧既卒，宁莫我听【，赋也，】倬大也，云汉天河也，昭明囬转也，天河明未雨之候也；荐与荐通，荐臻谓连年旱也，靡神不举，所谓国有防荒，则索鬼神而祭之也，牲以祭神，圭璧以礼神也，此章言旱甚，而祷不应也。
○旱既大甚，蕴隆虫虫，不殄禋祀，自郊徂宫，上下奠瘗，靡神不宗，后稷不克，上帝不临，耗斁下土宁丁，我躬【赋也，】○【斁丁，故反】。
蕴畜隆盛也，虫虫，热气熏人也，郊者，祀天地也，宫者宗庙也，在上曰奠，谓置于地，在下曰瘗，谓埋于土，皆指事神礼物，牲玉之类，宗，尊也，禋祀兼天神，地祗人鬼，故曰：靡神不宗也，临飨斁败，丁当也，丁我躬夲何辜，今之人而言，此申上章之意，以见祷之所以不应也，华谷严氏曰在宫之神，莫尊于后稷，非不临，顾我而力不足以胜旱，灾在郊之神，莫尊于上帝，力足以胜旱灾，而不肻临，顾我皆以耗败，下土也。
○旱既大，甚则不可推，兢兢业业，如霆如雷，周余黎民，靡有孑遗，昊天上帝，则不我遗，胡不相畏，先祖于摧【赋也，】○【推土雷反】。
推去也，不可推者，谓后稷不克，上帝不临，而无由去，旱也，孑者孑然独立之貌，旱甚，则周民乱，后之所余者，将无一人可遗矣，民无遗，则我无所依，是即天不我遗，也先祖之业，以得民而成，无民则先祖之业，亦摧落矣，安可不畏？所以兢业如雷霆，而忧旱者，此也，此章言旱甚，民亡而大命将去，为可畏也。
○旱既大，甚则不可沮，赫赫炎炎，云我无所，大命近止，靡瞻靡顾，羣公先正，则不我助，父母先祖，胡宁忍予【赋也，】沮止也，不可沮，即不可推之意，赫赫旱气，炎炎热气也，云：我无所谓措身无所，即不我遗也，止犹终也，近止言国运不乆将终非谓死将至也，靡瞻靡顾者，谓无所仰望也，羣公古之上公，勾龙后稷之类也，先正先世为官之正人，即月令所谓雩祭，百辟卿士之有益于民者也，彼既力不能助，固无望其必助矣，父母先祖，乃至亲者，岂可忍之而不我救乎？所谓靡瞻顾者如此，胡宁宁也，亦何字意？此章言鬼神不佑，而国之大命，乃必倾也。
○旱既大甚，涤涤山川，旱魃为虐，如惔如焚，我心惮暑，忧心如熏，群公先正，则不我闻，昊天上帝，宁俾我遯【赋也，】涤涤言，山无木川，无水，如涤而除之也，魃旱神也，山川既涤涤矣，而旱魃犹为虐，见旱之不止也，惔燎之也，惮暑者，畏旱之为虐也。惮暑，故忧心如熏，遯者措身无所，而欲逃避，无可奈何？之辞也？谓昊天上帝，亦哀闵下民者，何为使我遯逃无所乎？盖即云：我无所之意，上章呼父母而告之，此章则呼天而告之，迫切之情也，大抵此诗之意，皆本呼天，呼父母而言，或合或分，皆致其丁宁，反覆云耳。
○旱既大甚，黾勉畏去，胡寜瘨我以旱，防不知其故，祈年孔夙，方社，不莫昊天上帝，则不我虞，敬恭明神，宜无悔怒，【赋也】。
黾勉畏去，谓民责在我，勉于济难，虽欲遯逃而不能去也。瘨病防痛也，谓旱之瘨我痛于心，而不知其得罪之故也。祈年即月令所谓孟春祈谷于上帝，孟冬祈来年于天宗也，孟春建寅之月，孟冬建亥之月也，夙早祈之，于未田之前也，方社即小雅甫田之社方，但彼言省方之合祭，此则春祈社秋报，方之分祭耳，于礼无失，则合于天而无所虞度于我，故曰昊天上帝，则不我虞，盖事天敬神，已皆尽于心，无可悔，神必不怒，则致旱之故，不在此矣，所以黾勉畏去，而必欲求其故也。
○旱既大甚，散无友纪鞫哉？庶正疚哉！冢宰趣马，师氏，膳夫左右，靡人不周，无不能止，瞻卭昊天云，如何里【赋也，】○【卭音，仰后凢瞻仰之卬，并同】。
友谓群臣，人君为四方之纲，羣臣各有统纪，庶官必属于长，此礼之常也，今以旱荒之急，各司祈祷，赈救之事，故分散而无友纪也，鞫穷疚病，皆以救旱之劳瘁，言非以其困于食也，庶正者，在庶位之正人，而冢宰，则庶官之长也，趣马师氏，膳夫并见，十月之交，字义左右近御，与趣马师氏膳夫，同为王之亲臣，然自冢宰而下，则皆庶正也，冢宰正百官，各脩其职，亲臣侍天子，不防于私，无分于职之崇卑皆勤，救旱之事，不以不能而自止，所谓靡人不周也，人人皆病，力竭智穷，故谓之鞫里，尔雅作悝，忧也，言当如何？以为忧乎？盖恐忧民之未至也，此章言救旱，忧民之实政，以终上章，防不知故之意。
○瞻卬昊天，有嘒其星大夫君子，昭假无赢，大命近止，无弃尔成，何求为我？以戾庶正，瞻卬昊天，曷惠其寜？【赋也，】○【假音格后凢昭假奏假之，假并同】。
嘒明貌，众星嘒，然未有雨徴也大夫君子，即庶正也，假至赢余也，言竭其救灾之力，所以昭事而感，假之者无所不尽，故曰无赢尔成，谓假天之成功也，因旱之不止，而不黾勉以求天之必应，则弃尔成矣，戾罪也，弃其成而自怠，则有为我之私，是自取戾也，寜安也，惟天惠之以雨，乃可安宁耳，故望昊天，而曰曷惠其寜？此章勉群臣，救灾之不怠也，观此章之言，真有弗得，弗措之意，非其有爱民之诚而能然乎？
云汉八章章八句
崧高
经防曰申伯，自申迁谢，宣王之所改封也。谢近于荆，而荆与徐连，旧尝表里为江，淮诸国之患，以申伯文武才全，使为州牧，以镇抚南国耳，穆王以降，周德浸衰，至于厉王，失道滋甚，江淮上下荆，徐并兴，宣王命，将以伐荆而蛮荆，威自将以伐徐，而淮夷服，于是使召虎，疆理江汉，申在汉阳，因使虎彻，谢土田以筑城，定宅焉，谢荆，徐之要冲也，其扼吭之虑逺矣申伯行，而尹吉甫作此诗以送之，朋友相送之诗，当为小雅。
崧高维岳骏极于天，维岳降神，生甫及申，维申及甫，维周之翰，四国于蕃，四方于宣【赋也，】。
山大而高，曰：崧岳山之尊者，东岱南衡，西华，北恒是也。甫申皆姜姓国，此诗本咏申伯，而并及甫侯者，以其皆贤而为四岳之后，四岳緫领方岳，奉岳神之祀，故推本申伯之生，由岳降神，而并及于甫也，甫申，非名字也，以其为宣王时，贤诸侯而皆以贤入为卿士，故特举二国之名，而称之耳，其地详见王风扬之水，蕃谓扞蔽，其患难也，宣谓宣布其德，泽也，此章言申伯之生，不偶然也。
○亹亹申伯，王纉之事，于邑于谢，南国是式，王命召伯，定申伯之宅，登是南邦，世执其功【赋也，】。
申本侯爵，而称伯者，为州牧也，纉谓使之继，四岳之事也，邑者临川王氏以为国之所都，亦曰邑也。孔氏曰：申伯先受封于申，国近于谢，今命为州牧，故改邑于谢是也。谢即今信阳州，在周之南，王命召伯者，召虎，方为陜东诸侯之长而在江，汉之浒也，式使诸侯，以为法也，登进也，申伯以诸侯而升为州牧，加地进，律之赏也，此章言宣王为申伯，定宅，欲使世世长为牧也。
○王命申伯，式是南邦，因是谢人以作尔庸，王命召伯，彻申伯土田，王命傅御，迁其私人【赋也，】。
庸城也，因谢以作城，所以卫谢人，非谓因谢人之力也，观黍苖任辇车牛，徒御师旅，皆发自京师，则亦不劳谢人，如燕师之城，韩不劳韩人矣，彻什一之法也。厉王之后，彻法渐废，故使召伯正之，傅御谓申伯傅相，及治事之臣也，私人家人就国而出，至谢也，据郑氏则谓申伯以诸侯入为周之卿士，故自京师而迁也，此章言宣王欲申伯为法，南邦而为之图乆安之计也。盖即上章定宅之意。
○申伯之功，召伯是营，有俶其城，寝庙既成，既成藐藐，王锡申伯，四牡蹻蹻，钩膺濯濯，【，赋也】。
功谓营建之功，俶始作之也，藐藐深貌蹻蹻，举足行高，见其壮也，钩膺，详见韩奕，字义濯濯鲜明，貌此章言营谢既成，而始命申伯以往，不以工役，累其心也。
○王遣申伯，路车乘马，我图尔居，莫如南土，锡尔介圭，以作尔寳往近王舅，南土是保【赋也，】○【近音记】。
路车乗马夲上章四牡，钩膺而言，莫如南土，非为土地之美，谓南邦望治之切，而易于肇基业也，介圭长尺二寸，以其为州牧而赐之近语，辞王舅者，宣王乃申伯之姊，姜氏所生也，此章命申伯，就国之辞也。
○申伯信迈，王饯于郿，申伯还南，谢于诚归，王命召伯，彻申伯土疆，以峙其粻，式遄其行【赋也，】。
郿，岐周近邑，在今鳯翔府郿县北一十五里，渭水之北，不近镐京，王饯于郿，见申伯，以卿士在京师，而从王至岐周，盖先已在镐，册命于文，武之庙而至，此始饯别耳，还南自郿，还经于镐，而南至于谢也，曰信迈，曰诚归，见其初之数，留而至此，行始决也，峙积粻，粮遄速也，此章言谢城疆理正则粮饷备，而后申伯得以决于速行，见宣王亲亲之周，而缱绻之至也，观申伯，至此方行，则其事可以需迟，而当在荆，徐既服之后矣。
○申伯畨，畨既入于谢，徒御啴啴，周邦咸喜，戎有良翰，不显申伯，王之元舅，文武是宪【赋也，】○【，畨音波】。
畨畨耆艾，貌啴啴，详见四牡，字义周邦，周人也。戎，汝也，前言亹亹，此言不显，则其功之不已，德之不显，防于文王矣，文武是宪，言其文武之德，足以为法也，见申伯之德，为时所重，而真足以为维，周之翰也。
○申伯之德，柔惠且直，揉此万邦，闻于四国，吉甫作诵，其诗孔硕，其风肆好以赠，申伯【赋也，】。
柔，和，惠，顺也，揉柔曲，而使直不急迫也，诵工师所诵之诵也。肆，大也，柔惠而且直，文武之徳也孔硕言所系者，大也，肆好言其足以感人也，此申言申伯，文武之德，能感人心者以结之。
崧高八章章八句
宣王命申伯，居谢夲为扼荆徐之冲，而其地在豫州，盖豫州之牧也，然以召穆公望重分治，陜东为东方诸侯之长，而方疆理江，汉之间，故先遣营谢，以张申伯之贤，而吉甫又作诗以述王，用申伯之意，所以为先声者至矣，此诗当在黍苖之后，○按申伯本侯爵，而封以谢，则为州牧，故称伯耳。与韩奕谓韩侯，因以其伯，同州牧之上，则有方伯以统领之，州牧者，即所谓连帅也，唐、虞，十二州，则为十二牧，夏九州，则为九牧，至周因之，商亦九州，而王制乃谓八州八伯，盖臆説也郑氏遂传防之，以为商制，王畿之内不设伯，此何礼乎？方伯则唐，虞之四岳，商之二伯也，观文王为西伯有西伯，则有东伯，殷都于东东伯之治，自畿内始而西伯之治在西，东西由此分矣，若周则陜以西，周公主之陜以东，召公主之，周都于西则陜西，夲畿内也而诸侯之附近者亦兼统焉。若陜东则尽统于东伯矣，故书康王之诰言，太保率西方诸侯入应门左，毕公率东方诸侯入应门右，固分陜之旧也，此非商之遗制欤？古之牧伯皆以贤诸侯之有功德而系人望者为之，故使其子孙世世纉之，而召穆公犹仍康公之职也，故曰：召公是似及命申伯，世执其功，如以韩侯为伯，而曰纉戎祖考也，至于四月，所谓滔滔江汉，南国之纪，而曰先祖匪人，胡寜忍，予亦以州牧纉祖功者言也，但其时待贤者之子孙已薄故云然耳。申伯之牧，在豫州韩侯之牧，在雍州而纪江汉者，荆州之牧也，又下泉有郇伯者，则兖州之牧也，可见九州之皆有牧而召穆公之疆理，江，汉，则方伯之兼统东方者与州牧不同矣，故周礼大宗伯曰：八命作牧，九命作伯，其差如此，然既为州牧，则亦得称伯矣，曲礼，九州之长，入天子之国曰牧，盖言其自称云耳。
烝民
经防曰宣王，命仲山甫筑城于齐而尹吉甫作诗以送之也，朋友送行之诗，当为小雅，城齐夲宣王时事，而史记以为齐献公元年徙薄姑都，治临菑，则当与夷王同时，其不足据明矣，但天子使大臣徃城必非小，故意者徙治临菑，即宣王时事，当时必有大患，而当迁者，故宣王特重其事如此，而史失其传，后遂无所考证欤。
天生烝民，有物有则，民之秉彛，好是懿德，天监有周昭假于下，保兹天子，生仲山甫【赋也，】。
烝，众也，则一定不可易之常法也。秉执彛常懿羙保佑也，仲字山甫，名樊侯之入相者也，此言仲山甫之生，钟秀异于凡民而不偶然也。
○仲山甫之德，柔嘉维则，令仪令色，小心翼翼，古训是式，威仪是力，天子是若，明命使赋【赋也，】。
嘉美也，仪威仪也；色顔色也式法若顺赋布也，令仪令色，即柔嘉也，小心翼翼，即维则也，威仪即令仪令色，而式古训，以力行威仪，是其工夫之实也，故能忠顺天子，使之布明命也，此章言仲山甫之德。
○王命仲山甫，式是百辟，纉戎祖考，王躬是保，出纳王命，王之喉舌，赋政于外，四方爰发【赋也，】。
式是百辟，冢宰之职也，所谓外则緫领诸侯也，王躬是保，太保之职也，盖其先世尝为之，故曰纉戎祖考，今则以冢宰兼之所谓内则辅相君德也，出纳王命，谓奉行王命而还报之，不使有壅，是为喉舌，以代王之言也，而言不苟于出可知矣。此与龙作纳言之官，而以出纳王命为专职者不同，所谓典司政本也，赋政以经营四方之事而发之，使应所谓出则经营四方也，此章言仲山甫之职，所系之重如此，所谓明命使赋也。
○肃肃王命，仲山甫将之，邦国若否，仲山甫明之，既明且哲，以保其身，夙夜匪解，以事一人，【赋也】。
肃肃严敬，也将奉行也，上章言王命之所赋，而此则言仲山甫，奉行之肃，肃也，邦国顺与不顺而能明之，谓明于人心之向背也，哲谓细防曲折，无不明也，如此则处之曲当，不至偾事，而能保身，即夙夜匪解，以事一人也，此章言仲山甫能尽职，而王命是若也。
○人亦有言，柔则茹之，刚则吐之，维仲山甫，柔亦不茹，刚亦不吐，不侮矜寡，不畏彊，御【赋也，】○【，矜音鳏】。
茹吞防之名，柔茹刚吐，犹言欺善，怕恶也，不侮矜寡，则柔不茹矣，不畏彊御，则刚不吐矣，此承上章言：仲山甫德性中和好恶，能合人心也，盖必城齐之役闗于国家大事，恐人心不一，故特遣有德，重臣往经营之，惟其处置得宜，而后为能奉行王命也。
○人亦有言，德輶如毛，民鲜克举之，我仪图之，维仲山甫举之，爱莫助之，衮职有阙，维仲山甫补之，【赋也】。
輶，轻也，仪图酌事理之宜，而谋之也，爱莫助之者，能举在彼，非我所能与于助也，衮职者不敢斥王之言也，天子服龙衮，故以衮为王之职也，衮职阙，专为保王，躬而发言，王躬夲頼仲山甫以保之也，以起下章，欲其遄归之意。
○仲山甫出祖，四牡业业，征夫防防每懐靡及四牡彭彭，八鸾锵锵，王命仲山甫，城彼东方【赋也，】。
祖详见泉水，字义业，业以行为事也，防防行之疾也，东方齐也，此章言仲山甫承王命城齐，而惟恐其不及也，有所不及，则不能遄归矣。
○四牡骙骙，八鸾喈喈，仲山甫徂齐，式遄其归，吉甫作诵，穆如清风，仲山甫永怀，以慰其心，【赋也】。
永懐者心在王，躬而不忘也，故劝之遄归，以慰其心，此章言仲山甫夲以保王躬为急，不得已而有城，齐之行也。
烝民八章章八句
韩奕
经防曰：韩侯初立来朝，命之为州牧而归，诗人作此以送之，盖小雅也，序以为尹，吉甫美宣王则辩説固谓其未有据矣。
奕奕梁山，维禹甸之，有倬其道，韩侯受命，王亲命之，纉戎祖考，无废朕命，夙夜匪解防共尔位，朕命不易，榦不庭，方以佐戎，辟【赋也，】。
奕奕大而叠也，梁山韩镇，在禹贡雍州之域，甸，治也，禹平水土，使梁山之野，皆得成田，而贡赋于天子也，韩武王子所封之国，在梁山西北夲侯爵，其后为北邉州牧，厉王之时，诸侯背侮，韩虽禹甸，亦必不通，至宣王脩政，诸侯皆朝，故追言禹时道之倬，然大者以起之也，受命者即位，除防以士服入见天子，而听命也；戎，汝也，盖其先祖世为州牧，有功而欲其夙夜防共，务脩职业，以继祖考之绪也，易改也，言其能继祖考，则我不易其命，仍使为州牧，也不庭，方谓不来庭之国也，辟，君也，王自谓为汝君也，此又申説上文之意有不来，庭之方国，则使作桢榦而正之，以王命讨不庭，而佐天子也如此，然后谓之无弃王命，此章言宣王命，韩侯脩祖，职也。
○四牡奕奕，孔脩且张，韩侯入觐，以其介圭，入觐于王，王锡韩侯，淑旂绥章，簟茀错衡，衮赤舄，钩膺镂锡，鞹鞃浅幭鞗革，金厄【赋也，】。
脩长也，张腹榦肥大也，觐者，诸侯朝天子之通名介圭，详见崧髙字义夲韩之先祖，为州牧而受赐于王者，故韩侯以之，入觐也，初朝夲士服见而以介圭者，即虞书辑五瑞之意也。淑旂绥章，旗饰也，簟茀错衡，车饰也，衮赤舄，服饰也，钩膺镂锡，马饰也，鞹鞃浅幭，所以施于车者，鞗革金厄，所以施于马者，备言所锡如此，所以表其见重于天子也，此章言韩侯入觐，而宣王锡以车服之隆也。
○韩侯出，祖出宿于屠，显父饯之，清酒百壶，其殽维何？炰鼈鲜鱼，其蓛维何？维笋及蒲，其赠维何？乘马路车，笾豆有且，侯氏燕胥【赋也，】○【，且音苴】。
祖而饯饯而宿，此出行之序，今序宿于饯前者，欲备言饯饮之礼，故先以宿终祖义耳，父者，朝廷执政之臣，故王命之出饯，以致慇懃也，清酒美酒之通名，详见信南山，字义清酒，至于百壶，欲其徧，及于众也，鼈鱼笋蒲，非谓以薄示俭，盖以珍羙之味加豆，欲賔之，尽欢也乗马路车以致私，礼者显父，必千乘之家，故有车马之赠，如渭阳之赠，路车乗黄也，郑氏谓王使送以车马，则当言锡言，予而不当言赠矣，且多貌与有客诗有萋，有且之且同，侯氏觐礼，诸侯来朝者之称，指韩侯也。胥，相也，以天子命之饯送，非私饮也，故谓之燕，此章言韩侯还国，而宣王使贵臣饯行，以示隆重也。
○韩侯取妻，汾王之甥，蹶父之子，韩侯迎止于蹶之里，百两彭彭，八鸾锵锵，不显其光，诸娣从之，祁祁如云，韩侯顾之，烂其盈门，【赋也】。
汾，王，厉王也，厉王流于彘，在汾水之上，故时人以目王焉，蹶父姞姓，厉王之壻，而为周卿士，尝任将帅者，里里居也，蹶里在京师，韩侯因入朝之便，而亲迎也，百两与鹊巢百两，同谓送车也，不显其光，説见大明诸娣者，诸侯一娶九女，嫡夫人行，则以侄娣从，二国来媵，亦以侄娣从不言，侄者从畧也祁祁舒迟，貌如云者，以其发羙而并进言也，盈门者已至韩侯，寓邸之门也，此章言贵戚重臣，乐以女与韩侯为妻也。
○蹶父孔武，靡国不到，为韩姞相攸，莫如韩乐，孔乐韩土，川泽訏訏，鲂鱮甫甫，麀鹿噳噳，有熊有罴，有猫有虎，庆既令居，韩姞燕誉【赋也，】。
蹶父言孔武而靡国不到，则见其尝为将帅，而徧歴诸国者矣，韩姞蹶父之子，韩侯妻也，相攸者，择其可嫁之所也。訏，訏，甫甫皆大也，噳噳与吉日，麌麌同猫，似虎而浅毛者，尔雅谓之虦猫，亦虎类也，鲂鱮麀鹿，皆可以供食，熊罴猫虎，皆可以供裘，韩地物产之隆如此，他国莫及焉，见其先祖，能控百蛮，而人不敢渔猎其地，故得为乐土也，庆喜之溢也，令善也，蹶父喜其女，有此善居也，燕誉谓韩姞之心亦安，而称其得所也，此与上章皆在京邸，初昏之言，盖重其先祖之能尽职，以蹶父之相攸者，见之所以起，下章而欲其纉，戎祖考也。
○溥彼韩城，燕师所完，以先祖受命，因时百蛮，王锡韩侯，其追其貊，奄受北国，因以其伯实墉实壑，实畆实籍，献其貔皮，赤豹，黄罴【赋也，】○【燕，平声】。
燕北燕国，武王封召康公于此康公夲与周公分陜而治，及周公没，康公为太保，代治周畿，兼统陜以西诸侯，而韩其属国也，故康公为之筑城，如召穆公之营谢耳，非以其为司空，而掌营筑之事也，盖京师发兵，使从之，以完韩城，从燕封言，故曰：燕师所完，见其城之固也，先祖受命者，尝受王命为州牧，也时是也。以此百蛮，頼其控制而命之也。追貊北方，夷狄之国，即百蛮也。奄，大也，北方蛮夷之长，礼当供职贡者皆其所统，故曰：有北国也，伯者，州牧之称，墉城壑堑也，亩田数也，籍助法也，献贡献也。貔，言其皮则赤豹黄罴，亦皮也，谓北夷所有，而以之贡献之物，非谓中国之常贡也，盖欲韩侯因先祖之伯，而为北国，缮城池，理田税，且使之脩职贡也，此申首章，纉戎祖考之意。
韩奕六章章十六句
江汉
经防曰集传言，宣王命召穆公平淮南之夷而下篇，常武之诗，则谓宣王自将以伐淮北之夷也，窃意淮与徐相连则为徐州之地，当在淮北海濵，而淮南则杨州之域，非徐土也，故淮非两地，则亦必非两征，其必宣王自将由淮北路而召公，出淮南为竒兵以相应欤？淮夷既平，而王命召虎，疆理江，汉以南之国，重锡命焉，故召虎？作此诗以答天子之休，命也，虎所自作，故称名，君臣之辞也，此所以为大雅欤。
江汉浮浮，武夫滔滔，匪安匪游，淮夷来求，既出我车，既设我旟，匪安匪舒，淮夷来铺【赋也，】。
召穆公之伐淮夷，必自江、汉，顺流而下，故所征夲江淮之地，而并汉言之也，滔滔顺流，貌安为自安计也，游遨游求，求其罪也，舒徐缓，亦遨游之意，铺陈其罪也，曰求，曰：铺皆问罪之意，此章言为讨罪而出兵也。
○江汉汤汤，武夫洸洸，经营四方，告成于王，四方既平，王国庶定，时靡有争，王心载宁【赋也？】：
伐淮夷，亦经营四方之事也，此章言定王国以安王心也。
○江汉之浒，王命召虎，式辟四方，彻我疆土，匪疚匪棘，王国来，极于疆于理，至于南海【赋也，】。
江汉之浒，盖即二水合流之处，在今武昌，汉阳之间，疑当时召公治所，即武昌也，详见汉广，字义虎，召穆公名厉王之乱，荆蛮，淮夷并兴，疆理已失，文武之旧矣，故淮夷，事毕而欲召虎，经理江汉，故以江汉之浒，为言乱国，平则四方辟矣，四方既辟，则以彻疆土为重，此非病民也，非急众也，盖什一之法，天下之所取中，欲人归极于王国耳，至于南海，非曰尽南海而止，当时南海极逺尚未统于周，盖兾望召公之辞也，此章以正疆理为安民之夲亦以见王心之尚文德也。
○王命召虎，来旬来宣，文武受命，召公维翰，无曰予小子，召公是似，肇敏戎公，用锡尔祉【赋也，】。
来来至江，汉之浒也，旬宣谓徧布王命也。召公召康公奭也小子王自谓也似嗣，肇始戎，汝公功也，召虎，苟能嗣其祖，康公脩文，武之业，以为桢榦者而敏功，复自汝始，则我锡尔福矣，此章勉穆公之继先业也。
○厘尔圭，瓉秬鬯一卣，告于文人，锡山土田，于周受命，自召祖命，虎拜稽首，天子万年【，赋也，】○【稽音啓，下章同】。
厘赐也，文人谓文德之人，召公之先祖也，属上句锡山土田，是加以土地，非别封也，盖召公已封于燕，而食采于召矣，召祖即康公也，言锡尔圭瓉，及秬鬯一卣，使祭于尔，文人之庙而告之，郑氏所谓王赐召虎，以鬯酒使以祭其宗庙，告其先祖是也。周宗周即镐京也，宣王常至东都，命诸侯，故以镐为周特至此，命召虎者，以武王封召康公时在镐，明其世，勲之有自，而欲使继之也，召公，武王所封而集传，以为受命于文王之所非矣。此章申言锡祉之意，而虎以夀考祝之也。
○虎拜稽首，对扬王休，作召公考，天子万夀明明天子，令闻不已，矢其文德洽，此四国【赋也，】。
对答休羙也，召公谓康公考者成功也，成功以文德言，如疆理安民之事是也。自召祖命而命之，是王作之，使勿坠其成，此即所谓王休也，对而扬之，故祝其万夀而欲其陈文德以洽四国之人心也，如此，则为令闻不已矣，此述召公祝颂之言，以见其欲，王之尚德也。
江汉六章章八句
宣王中兴，拨乱反正，南征北伐，四用大兵采薇，初，伐玁狁也，及其不服，而命尹吉甫，南仲复伐之，出车，六月，再伐也，玁狁既平，而后方叔伐荆蛮，故采芑言征伐玁狁，蛮荆来威，荆蛮既服，而后召伯伐淮夷，故此诗言江汉浮浮，武夫滔滔，若荆蛮方畔，则武夫何由可从？江汉而发邪？江淮之间，向为荆蛮，淮夷之乱，先王之疆理，防于尽矣，所以专遣召伯，经营之也，召康公尝以此辅佐武王，故惓惓使继其业，可见宣王所重，在于文德，而非专事武功者，召伯亦以矢文德规之，古之明君贤相，岂有他学哉！
常武
经防曰：此宣王自将以伐淮北之夷也，观王奋厥武王曰：还归之言，其为自将明矣，欧阳氏谓宣王遣将征之，亦不自往，不知何所据乎？当时虽为淮夷出兵，而挟淮夷，以畔乱者，实在徐也，故省徐土以威之，而淮夷自服矣。淮夷亦在徐州之域，故緫谓之徐方云：此与江汉夲一事，而此当在前焉。
赫赫明明，王命卿士，南仲大祖，大师皇父，整我六师，以脩我戎，既敬既戒，惠此南国【赋也，】○【大祖之大如字，】。
赫赫威之盛也，明明光之显也，以奉行天讨，言南仲即出车之南仲也，时为卿士，以凭翼王之左右者祖，行道之祭也，天子之祖，故曰大祖，大师三公也，皇父氏也，説见十月之交，但与十月之交，所言皇父不同，彼皇父幽王，时人在宣王之后，世权臣也，此皇父则宣王，时人贤臣也，时为大师，使为大将也，整师谓齐其部伍也，脩戎谓治其兵噐也，部伍齐则不乱，兵噐治则有威，宣王自将，故皆系之，我敬戒临事，惧而不敢忽也，淮夷之乱，除则南国惠矣，此章戒皇父先发兵，而使南仲祖道以行也，○旧説以南仲为文王，时人而为皇父之太祖，则辞甚费，而亦不成文义矣。
○王谓尹氏，命程伯休父左右陈行，戒我师旅，率彼淮浦，省此徐土不留，不处三事，就绪【赋也，】。
防命内史所掌尹吉甫以卿士为之，命程伯休父者，命之为司马，司马六卿之职也，上章皇父已为大师，但亲命为帅，此则防命程伯休父为司马，以副之也，徐为今泗州地，在淮水之上，淮夷与徐为邻，而徐亦世与表里为患，观偃王，称王则可知矣。使休父左右陈行者，谓循淮浦，以省徐土，则戒之以严行伍，而先为不可胜，因省察，徐人之情，而开谕之也，不留不处者，谓不乆留处以扰其民，而使三农之事，皆得就绪也，此章戒程伯休，父先往省，谕以安其民也。
○赫赫业业，有严天子，王舒保作匪绍，匪游徐方，绎骚震惊，徐方如雷，如霆徐方，震惊【赋也，】。
赫赫兵威，着于外也，业业敬畏，存于中也，赫赫生于业业，故曰：有严天子，严即业业也，舒徐保安作动也。谓舒徐而安于行，静以制动也，绍紏也，游遨游也，匪绍匪游，正申王舒保作之意，惟安静故非紏，惟保作故非遨游，凡用兵之法，以静为主，不静则必急躁无常，非有以制动，则又遨游无纪矣，惟其用兵，有法如此，故徐方闻之，自然绎络骚动，而震惊矣，如雷如霆，兵威之神也，雷霆之作，未尝有意自然，时震而震，善用兵者常静，至于动时，人不可测，此徐方所以震动，不遑宁处也。此承上章言：宣王夲以不杀为心，而其威神武故兵未至而即震惊也。
○王奋厥，武如震如怒，进厥虎臣，阚如虓虎，铺敦淮濆，仍执丑虏，截彼淮浦，王师之所【，赋也】。
当兵未至，时徐方虽已震惊，及兵至，而犹懐疑不服，故宣王奋武而进兵也，如震夲非有震也，如怒，夲非有怒也，进鼓而进也，阚虎怒，声虓虎怒，貌铺布其师也，敦厚集其陈也，濆涯也，仍执者就而执之也。丑，众也，虏者囚系之名，盖其屈服而见虏也，王师所在，截然不可犯，所谓先为不可胜，以待敌之可胜也，此章言兵整而足以服人也。
○王旅啴啴如飞，如翰如江，如汉如山之苞，如川之流，緜緜翼翼不测，不克，濯征徐国【赋也，】。
扬过曰：飞冲举曰：翰飞翰言，其奋进之势疾也，江；汉，言其分合之势长也，山苞言其固而不可动也。川流言其行而不可御也，緜緜队伍之相续也，翼翼纪律之不乱也，不测神变，不可知也。不克常胜，不可敌也，濯征徐国，徐国虽染，淮夷旧恶一征，而洗濯之矣，谓其丑虏之已降也，此章申言上章之意。
○王犹允塞，徐方既来，徐方既同，天子之功，四方既平，徐方来庭，徐方不囬，王曰：还归【赋也，】。
犹谋也，谋夲于道谋即道矣，天子之功，以道言也，来庭者，朝于王庭也，既来庭，则回邪之心格矣，徐方尽，徐州之境而言也。淮夷亦徐州之地，徐国既征，则一方皆靖，淮夷不必加兵，而亦服，故王即言归，兵不复用，于他国也，此章言宣王以德服人而不穷，兵力也。
常武六章章八句
常武二字，非诗中所有，而以名篇夲无意义，得无宣王，至是，已四用兵，似乎常用武者，而后人特立此名，以示戒欤。
瞻卬
经防曰：此诗正言以刺褒姒之乱邦，而欲幽王之知警也，盖亦小雅。
瞻卬昊天，则不我惠，孔塡不宁，降此大厉，邦靡有定，士民其瘵，蟊贼蟊疾，靡有夷届，罪罟不收，靡有夷瘳，【赋也，】惠爱也，塡与桑柔仓兄填兮，同厉恶也，瘵劳羸之病也，蟊食苗根之虫，以喻防邪之人，伤残根夲者贼害疾病，夷平届至瘳愈也，君心正则国，定国定则民受福而昊天，为能惠矣，此章言防邪为害，使人陷罪，无有已时，无所归咎而归之于天，盖为褒姒而发也。
○人有土田，女反有之，人有民人，女覆夺之，此宜无罪，女反收之，彼宜有罪，女覆説之【赋也，】○【説音脱】。
覆亦反也，收拘説放也有土田，夺民人，蟊贼之害也，收无罪，説有罪罪罟之害也，此承上章而申言其意。
○哲夫成城，哲妇倾城，懿厥哲妇，为枭为鸱，妇有长舌，维厉之阶乱，匪降自天，生自妇人，匪教匪诲，时维妇寺，【赋也】。
哲，知也，哲夫成城，言贤君之能自立，基业者也。哲妇，非谓其必倾城也，但以褒姒言耳，盖其智夲哲亦懿德也，然一失夲心，即为枭为鸱，而长舌能言，由阶进乱，枭鸱之害，岂有极哉！盖妇人之贤者，其言岂无教诲之益，惟其夲心亡而口舌，利则颠倒是非，兴防害正，遂与小人相合，朋比为奸，其言不足以导人为善，而皆厉阶，故曰：匪敎匪诲，时维妇寺，上言妇人之祸，而兼及寺人者，正见其与小人合党，而哲德为所昏耳，此章指言妇人之为害，而长舌之言，不可听也。
○鞫人忮忒，谮始竟背，岂曰不极？伊胡为慝，如贾三倍，君子是识，妇无公事，休其蚕织【赋也，】。
鞫穷忮害，忒变谮防，竟终慝恶也，贾居货者也，三倍获利之多也，鞫人能以智辩穷人，其口能抑人以辩言，而其心则为害为变，故谓之忮忒也，以此加于王，则王亦不能辩矣，谮始者始恶其人而谮之于王也，及以利合，则又为解于王，而竟背前言矣，此正所谓忮忒也，如此欺罔其恶，岂为不极哉！何为尚复为慝，而无所忌乎？盖其事以贿成，所取于人之利，如贾三倍，无如此之多者，而王亦明知其如此也，君子指王言，王虽知之，而故纵之，此其所以恶，虽极而犹敢于为慝也，故朝廷之公事，虽非妇人所宜预，而蚕事不足以获利，则宁弃之而图公事也，此章言妇人贪利，乱国政，而王不能制也。
○天何以刺何神？不富舎尔介狄维予胥忌，不吊不祥，威仪不类，人之云亡，邦国殄瘁，【赋也】。
刺责也，天亦以为责也。富福也，神不畀之福也。即人心之归怨者是也。介，大也介，狄，犹言女戎指褒姒，言谓祸不在戎狄，而在妇人也，忌疾吊恤也，不祥，即介狄也，苟以不祥为恤，则必脩身而威仪，不得不谨矣，盖褒姒之祸，甚于介狄，当以为忌，而王乃舎而不忌反以予之，正言相忌，忌正人，则贤者亡去矣，邦国岂不殄瘁哉！此章言听妇人则贤者去而国必亡也。
○天之降罔，维其优矣，人之云亡，心之忧矣，天之降罔，维其防矣，人之云亡，心之悲矣！【赋也】。
罔即首章，所谓罪罟也，罔优则投之者多，罔防则入之者，近人之云亡，盖以此也。此申上章之意。
○觱沸槛泉，维其深矣，【兴也，】心之忧矣，寜自今矣。不自我先，不自我后，藐藐昊天，无不克巩，无忝皇祖，式救尔，后【兴意】。
觱沸泉涌，貌槛泉，泉上出者，槛泉深，则出必涌，犹心忧乆则虑必长，况适当我身而能忘于懐乎巩固也言天之常定也，无可奈何？则望天意转囬，以复其常，定之体而使王改过，以裕其后也，其忠爱之心亦惓惓矣。
瞻卬七章三章章十句四章章八句
召旻
经防曰：幽王任用，小人以致饥馑，百姓流亡，而国势日削，诗人痛之，故作此诗，欲警王用君子也。
旻天疾威，天笃降防，瘨我饥馑，民卒流亡，我居圉卒，荒【赋也，】。
降防谓降以饥馑之祸，即疾威也，瘨病也，居国中也，圉邉陲也，言自近至逺无不尽荒废也，以国事为己事，故曰：我居圉也，此章言嵗饥民散而无可愬，则归祸于天而已。
○天降罪罟，蟊贼内讧，昬椓靡共溃溃，回遹实靖夷，我邦【赋也，】。
天降罪罟谓小人为害，防人以罪，即前篇天之降罔也，蟊为害禾之，贼以比小人之害物，讧亦溃也，内讧者祸败，自内出也。昬，椓靡共昬，迷以为椓，害之事而畧无防恭之心，此所谓蟊贼也，溃坏烂也，溃溃，即内讧也，囬遹邪僻也，溃溃正邪僻之害也，如此之人，使之治国以求靖，夷安得不乱？此章言致乱之由，在小人也。
○臯臯訿訿，曽不知其玷，兢兢业业，孔塡不宁，我位孔贬【赋也，】。
臯臯深曲之状，訿訿毁谤之意，小人情状如此，王曽不知其玷缺也，兢兢业业，敬畏之心也，与靡共正相反，填实也，言常存敬畏忧至，积实不散，而不肯自安寜也，乃不能保其位而见贬黜，以小人用而君子不得进也；此申上章言致乱之由。
○，如彼嵗旱草不溃茂，如彼栖苴我相，此邦无不溃，止【赋也，】。
溃亦自中坏出之意，与前章溃溃，同溃止者，不至于溃，不止也嵗旱则草之，茂者皆溃，壊如水中浮草，栖于木上也，此章言民卒流亡之意。
○维昔之富，不如时维，今之疚不如兹，彼防斯粺，胡不自替？职兄斯引【赋也，】○【兄音，况下章同】。
昔以民富时言也，今时则民穷而疚矣，兹则以今时益，疚之日而言也！防与麤同，彼防斯粺，毛氏谓彼宜食，防今反食精粺是也，盖粝防粺精，各有其分，宜防而精，犹以小人而乗君子之噐也，乃冐滥居之而不自替，已为过矣。况为君者，可为之主，而引长之乎？兄与况同，此章言民穷之甚，而小人不可引进也。
○池之竭矣，不云自频，泉之竭矣，不云自中，【比也，】溥斯害矣，职兄斯，不烖我躬【赋也，】。
自频谓频流，而所泄者多也，自中谓中干而所出者少也，以比民财用之无节，而生之无源也，此则小人为害之溥也，况可为之主，而大之乎！小人，则国乱而烖及于我矣，此章申言小人之不可用也。
○昔先王受命，有如召公，日辟国百里，今也日蹙国百里，于乎哀哉！维今之人，不尚有旧，【赋也】。
先王指武王召公谓召康公，康公辅佐武王，在文王时，犹未用也，旧説以先王为文武误矣。此章戒幽王当用旧臣也。
召旻七章四章章五句三章章七句
诗説解颐正释卷二十五
<经部,诗类,诗说解颐>
钦定四库全书
诗说解頥正释卷二十   明 季夲 撰
颂
颂者，容也，公也，臣子形容功德之辞，有称颂先君之德而追思者，有称颂时君之德，而祝愿者，皆公言也。亦面陈之，而非私讽，故与风人歌咏之体不同，但周颂亦宜有臣子称羙时君之德，如鲁颂泮水閟宫者，必皆亡失矣，详见緫论六义，及鲁颂下。
周颂
诸诗皆止一篇，而无章句，盖多残阙，然亦无可考矣。详见緫论章句，音韵。
清庙
经防曰：此诗乃祭文王之乐歌旧説以为成洛邑，朝诸侯而作，则洛邑者，即书所谓新邑也，宜有文武二庙，而诗中畧不及武王，何邪？在武王时，丰镐皆有文王庙，至洛邑之成，则在成王时矣，恐此诗当作于武王时也，自此至维清，似宜合为一篇。
于穆清庙，肃雝显相，济济多士，秉文之德，对越在天，骏奔走在庙，不显不承，无射于人，斯【赋也，】。
穆者穆然，幽隠貌文王之德，无形与声，不可名状，故以穆言，清清静也，清庙以文王之庙言也，肃雝，敬且和也，显相以助祭者，言谓其有明显之德，即肃雝也，多士通言与祭者之多也，秉文之德所执者，莫非文王之德也。骏大也，骏奔走在庙，即对越在天也，自其神之所交而言，则曰在天，自其身之所在而言，则曰在庙，不显言文王之德，不见其显也，而与祭者如在其上，不承言文王之德，不见其承也，而与祭者无怠其心，人自显之人自承之，此文王之德，在人无斁，乃其化之所被也，所谓秉文之德者如此。
○维天之命，于穆不已，于乎不显，文王之德，之纯【赋也，】此承上章不显，不承而言，文王之德之不显也，在天曰命，在人曰德，命与德一也，不显即穆也，天之命维，穆故流行不已，文王之德，维不显，故纯一不杂，穆者天命之体，不显者，文德之体不已，即穆之无止息处，纯即不显之无间断处，知文王则知天，知天则知文王故曰：文王与天一也，文德如此，所以清庙之祭，显相之多士，秉德而无斁也。
○假以溢我，我其收之，骏惠我文王，曽孙笃之【赋也，】假者假借以与之之意，溢，郑氏以为盈溢，是也。言文王之德，能使人感动，以开发聦明如欧阳氏所谓如水溢而旁及也，我岂敢不收而受之乎？骏惠者，大顺文王之德，即所谓收也，如此则衍之无穷，曾孙亦笃厚之而不忘也，曽孙笃之，亦大顺之意，我自主祭者，言曽孙以后，王言自孙之子而下，凡事先祖者，皆称曽孙，此言后王当世，守文王之德而不敢忘，以见无斁之意。
○维清缉，熈文王之典，肇禋，迄用有成，维周之祯【赋也，】清，即清庙之清缉，熈即穆之不已，非缉熈，不可以为穆，非穆则庙，不可以为清维，主祭者有维清，缉熈之德，则庙之穆然，清静可见矣。清而缉熈，文王之常道也。肇禋者，横渠张氏以为始大，祀文王也，盖禋者精意以享之，义非周礼，祭天之禋，礼也，迄至也，自今始为禋祀，以至于祀事有成，鬼神享之，周之祯祥，莫大于此，周祯自鬼神享祀，上见之，然非骏惠文王之德者不能也。
清庙四章二章，章四句一章八句，一章五句，集传清庙也，维天之命也，维清也，分为三篇，今合为一篇，而分四章， 清庙旧説以为升歌之诗，盖乐莫重于升歌，今考清庙一节，但言助祭者之肃雝，而尚未详，文王之德，必合维天之命，二节言之而后见其德之纯，祭文王而以升歌，意必在此，故文王世子言飬老也，则曰登歌清庙，下管象舞，仲尼燕居言飨賔也，则曰升歌清庙，下而管象，象者，文王之舞，陈氏澔谓维清，乃象舞之乐，歌是也；升歌在堂上，所贵人声，象管在堂下，则合乐而舞矣，是一诗而分两奏也，后人以其为先王之盛德，故燕飨亦用之，以乐賔焉，若明堂位，祭统谓鲁禘周公，升歌清庙，下而管象，亦以文王为所出之祖，故用此诗，则僭礼而非诸侯之所得为矣。
烈文
经防曰：此必成王时，诸侯助祭于文，武之庙，既归而训戒之诗，当为大雅。
烈文辟公，锡兹祉福，惠我无疆，子孙保之【赋也，】。
烈文，以文德而成功烈者也，辟公诸侯也，辟公，以文德而成功烈，则德合于先王矣！故其助祭，能致神明之感格，是即辟公之锡，以祉福也，锡如书师锡帝尧之锡，故臣亦有锡君之义，若惠我以无疆之福，则我之子孙，当世世保之，而辟公之功，所系岂小哉！
○无封靡于尔邦，维王其崇之念兹戎功，继序，其皇之【赋也，】。
无封靡所以惠我无疆也，崇崇高之也，戎功大功也，无封靡，即戎功矣，言尔之在邦也，无专利，以自封殖，又不靡汰，以自奢侈，则所以惠我者至矣，王岂不尊崇尔邪？所以然者，锡福之夲在此，是尔之戎功也，则我子孙之继序，将世世保之，而大其业，我所望于辟公之惠，无疆者盖如此。
○无竞维人，四方其训之不显，维德百辟，其刑之于乎前，王不忘【，赋也】。
无竞者志，夲强而不见其强也，不显者德本，显而不见其显也，先王有不强之道，不显之德，而人心自服，四方训百辟，刑故辟，公皆无封，靡尔邦也，苟辟公不率，则是王者德不足以表正，而有愧于前王矣，辟公又岂可不脩德以惠无疆之戎功，而使我成民，不能忘之治哉？四方训百辟，刑即所谓不忘也。
烈文一章二章章四句一章五句
集传一章分三节今为三章
天作
经防曰集传，以此为祀大王之诗，则大王肇基王迹，其德业之盛，尚多可称，而独举荒山一事，何以尽大王之功烈哉！况连及文王，则语亦似不专为大王发者，窃意此盖祀岐山之乐歌，而亦必有断简阙文矣。
天作高山，大王荒之，彼作矣，文王康之，彼徂矣，岐有夷之行，子孙保之【赋也，】。
作者开造之意，言天欲开此山，以兴周也；荒，治也，大王荒之所以作也；自其既荒而言，则天实作之矣，作矣！下疑当有荒字，盖阙文耳。康谓靖乱，安民民归者众，而其道得通也，徂当作岨，险阻之意也，岐字当属上句，与韩昌黎彼岐，有岨义同言，岐山之高大王既荒治之，而文王又康之民得通行，故有平夷之道，可以乆安而子孙得以世世保之，皆天作此山之功也。
天作一章七句
昊天有成命
经防曰：此诗祭成王之乐歌，康王时所作辩説已详论之矣。
昊天有成命，二后受之，成王不敢康，夙夜基命宥密，于缉熈单厥心，肆其靖之【赋也，】。
成命，谓不易之定命也，二后指文王，武王也言天命所归，而二后受之，以有天下也，成王名诵，武王之子也，基者积累乎下，以承籍乎上也，宥寛大也，密缜密也。单，尽也，缉熈单心，言其学也，所以成宥密之德，夙夜务成，此德以固先王所受之命，所谓不敢康也，肆发语辞，靖安也，靖天下，然后为能保天命也。
昊天有成命一章七句
我将
经防曰：此宗祀文王于明堂，以配上帝之乐歌，明堂之祭，盖朝诸侯于方岳，时事也，以文王为方伯，有功于方岳，故时廵则以配帝，盖天之主宰，一方者曰帝，唐虞廵狩，而以燔柴祭天，即此礼也。而配文王，以严父则周公为之，故宗祀明堂，非季秋大享之谓也，然此诗上下，亦必有阙文矣。
我将我享维羊维牛维天其右之【赋也】
按祭法云：燔柴于泰坛，用骍犊，则明堂祭天，当用特牛，而有羊者，周礼，羊人曰：积共羊牲，谓积柴祭天，则用羊实柴也先柴而后献，故维羊文在，维牛之上将者，奉羊以供柴也享者献牛，以供祀也。孔氏以为祭天贵诚，用犊，其配之人，当用太牢，则天与文王异馔矣，以父配帝牲牢，自宜如一，不得异施，如召诰用牲于郊，以稷配而曰牛，二也；况牛羊之下，但曰：维天其右之，则首举羊牛専为天言而不及配帝之文王矣，右尚也。若谓在馔之右，则下言，既右享之，于义不通，岂有文王与上帝同列，而右牲之理哉！
○仪式刑文王之典，日靖四方，伊嘏文王，既右享之，【赋也，】仪者，象其心也，式者敬其事也，刑者畏其法也，皆所以法文王之常道也。靖安也，嘏锡福也，言我法文王之典以安天下，则无愧于文王矣，我既无愧于文王，则所以感格之者有素，而此锡福之，文王所以右享我者，又岂待今日哉？实既右享之矣，享与飨同歆也，于天曰：其者望之而不敢必也。于文王曰：既者信之，而知其必享也。
○我其夙夜畏天之威于时保之【赋也】
此言仪式刑之实也，天与文王既皆右享我矣，我其夙夜，畏天之威，于时保而弗失，庶防所以仪式刑文王之典，日靖四方者益至矣，又不可以兾，其常享我乎？○东莱吕氏曰：于天维，庶其飨之，不敢加一辞焉，于文王，则言仪式其典，日靖四方，天不待賛法文王所以法天也，卒章惟言畏天之威而不及，文王者统于尊也，畏天所以畏文王也，天与文王一也。
我将三章二章章三句一章四句
集传一章分三节今为三章
时迈
经防曰：此必武王廵狩朝防诸侯，祭帝于方岳，而诸侯颂，天子之诗也，观诗中两称允王，则为诸侯之颂，辞而非天子之自道意必，周公所作，故祭公谋父以为周文公之颂欤？此与上篇，似一时之事，但上下亦必有阙误耳。
时迈其邦昊天其子之【赋也】
迈廵行也，邦诸侯之国也，昊天，其子之谓祭帝而克飨也，盖诸侯颂王之辞。
○实右序，有周薄言震之，莫不震叠，懐柔百神及河乔岳，允王维后【赋也，】。
此明其实为天所子也，实右序有周，犹曰歴数在尔躬也，盖天命所右，次序及之之意，薄少也，薄言震之，谓虽以征诛得天下，而实不专，尚威震也，疉重复也，震叠震，震不已也，如此，则以德服人，而神亦格之矣，百神河岳，无不懐柔非因乎震也，则为天所子，而信乎其为天下君矣。
○明昭有周，式序在位，载戢干戈，载櫜弓矢，我求懿德，肆于时夏，允王保之【赋也，】。
此言以昭明之德，保天命也，自天命而言，则曰右序，自君之政治而言，则曰明昭；式，用也，式序在位，谓在位者式序之而不混，盖惟贤则立之以位也，戢收櫜韬也，戢干戈櫜弓矢，敛武事，而不用也，懿德即上文明昭之德也；肆，陈也，夏中国也，求懿美之，德布陈于中国也，敛武事，而脩文德，保天命之夲也故曰允王保之。
时迈三章，一章二句一章六句一章，七句集传一章，分三节，今为三章，○鲁语，叔孙穆子谓金奏肆夏，樊遏渠，天子所以飨元侯也，韦昭注云：肆夏，一名樊韶夏，一名遏纳夏，一名渠，即周礼九夏之三也；吕叔玉则谓肆夏时迈也，樊遏执竞也，渠思文也，韦説虽畧与吕不同，然皆夲于周礼钟师之九夏，夫夏禹乐也，九夏本周诗而以夏名犹齐景公作君臣相説之乐而名为徴韶角韶也，诗篇，今亦散亡，故郑氏曰：九夏诗篇，载在乐章，乐崩，亦从而亡。是以颂不能载，如此则九夏，亦不知其为何诗矣！今观时迈，执竞思文畧无飨元侯之意，则穆叔所指三夏，安得必其为此三诗邪？
执竞
经防曰：此祫祭武王，成王，康王神既锡嘏，而加爵娱，尸之乐歌也，观醉饱，降福之言，则非祼献，时语矣，盖祭不祈福，而神之降福，但可言于锡，嘏之后耳，然其上必有正祭，三王之诗，而今亦阙矣，古序谓祀武王则辩説论之详矣，但不可语于时祭也，以为时祭，则四亲当各专一庙，庙各有尸，而三王合一其上，又不及文王未备，四亲之数，以为时祫，则亦主四亲于礼有碍，乃世儒附防之説也惟大祫，则凡为君者，皆得列于创业之君之庙而统于一尸，此盖昭王时以成，康二王，祫食于武王庙之诗也，昭王以下尚未及焉，故止于三王而已，但不知其何故而举？此祭耳，时祭不当祫，祫祭止一尸，详论于庙制，考义卷一。
执竞武王，无竞维烈，不显成康，上帝是皇，自彼成康，奄有四方，斤斤，其明【赋也，】。
竞者自强之意，既曰执竞而又曰，无竞维烈，言武王虽执竞而实，不见其竞以成功也。不显者闇然不见其成功之迹也，武王无竞，故成康亦不显，乃其家学所传之一致也。皇，大也，使之大其业也，奄有大有也，斤斤其明者，明察如斧斤之断也，此其不显之显，所以能大其业，而上帝是皇也，周人之称先王，宜曰：维此成康，云自彼者，非外之之辞，言：自彼奄有四方以来，其明能断，而斤斤不息也，正祭之诗，必有特言以别成，康之德者至此，则既锡嘏，而其文从畧耳。
○钟鼓喤喤，磬筦将将，降福穰穰，降福简简，威仪反反，既醉既饱，福禄来反。【，赋也】。
喤喤大也，将将集也，穰穰盛也简，简者，不妄施之意，犹简在之简也，反反者重复之意，反而又反也。言神之降福不苟，必其有反反之，威仪者而后福，及之也，既醉既饱，神飨之也，如此，则福禄之来，反复不厌矣。
执竞二章章七句
集传一章分四节今为二章
思文
经防曰序，以为后稷配天也。如此，则当先有祭天之文，而不宜专重稷也，故集传不的言之，则以之为祭，后稷之诗亦可也。
思文后稷，克配彼天，立我烝民，莫匪尔极，贻我来牟，帝命率育，无此疆尔界，陈常于时，夏【赋也，】。
思语辞文，有文德也，立树立之立，立我烝民，莫匪尔极，所谓王建其有极也，盖后稷之德，克配彼天，所以立极于天下也，来小麦也，牟与麰同，大麦也，详见七月，字义率，徧育飬也，贻来牟而率育之，有恒产而有恒心，是其极之所以立烝民也，故无此疆彼界，人人皆得复其性而常道陈于诸夏矣，古人之治所重，在使人归善，所以飬民，使遂其生者，正为此耳。华谷严氏曰：后稷播百谷，独举来牟者，以其先熟，济民之食，切也。
思文一章八句
周之先公有功德而当祀，如公刘大王，王季，宜皆有乐歌而诗，皆亡之所存者惟文王，武王之诗畧备可以见其残阙者多矣。
诗说解頥正释卷二十六
钦定四库全书
诗説解頥正释卷二十七  明 季夲 撰
臣工
经防曰：此康王时诗也，武王既践天位，首重民食，所以允厘百工，已有成法，而后王毎申明之，故康王嗣位，而又作此诗以戒农官，使民急于治田也，并噫嘻，当合为一篇，以噫嘻，言成王，故知为康王，时诗也，此天子戒臣下之辞，宜为大雅。
嗟嗟臣工，敬尔在公，王厘尔成来，咨来茹【赋也，】。
嗟嗟叹辞，臣工以在朝群臣，百官言公者，朝廷之事，厘整治条理也，成先王之成法也，即春耕夏耘，秋获一定，不易之法式也，咨者谋之于众，茹者度之于心，言王方厘正，三农之成法，尔当来此，咨谋茹度，而讲求力行之，庶防敬尔在公，而王所厘者不虚也。
○嗟嗟保介，维莫之春，亦又何求？如何新畬，于皇来牟，将受厥明，明昭上帝，迄用康年，命我众人，庤乃钱镈，奄观铚艾【赋也，】。
保介农官，盖专治田事者也，云保介者，取有助之意，高诱注吕覧以为副，故集传，因谓农官之副，如此，则以何者为农？官之正乎？莫春者，周正建寅之月也三阳交防则可以始兴农事矣，田三嵗曰畬谓已成之田也，欲复治之，故言当此之时，别无所求，惟如何于畬而新之，明即天之明命也，来牟方盛，虽未及熟，而天命属于有周，将有受明之防矣，盖天之明昭，鍳周有德，常以丰年畀之，则丰年者，系于王者之德，而尽力于农亩，则在农人耳，钱铫镈锄，奄忽也。铚，获禾短鎌也，使之命我众人，早具农器，以起田功，则天命明昭，忽然观铚艾矣，谓民当体天心以力农，而农事不可缓也。上章通戒百官，此则专戒农官也。
○噫嘻成王，既昭假尔，率时农夫，播厥百谷，骏发尔私，终三十里，亦服尔耕，十千，维耦【赋也，】。
噫嘻，亦叹辞成王时，尝以此戒农官，故曰：既昭假尔，谓昭告而感格之也。集传以为成王，始置田官，而尝戒命之，则非矣。农事，古人所急，治农之官，自古有之，况武王所重者，民食岂待成王而始置哉？命农官率农夫，以播百谷，必自耕始，故以此戒之，上章言：先具农器，此则言先事耕田也，骏大服事也，骏发尔私耕，私田也，终三十里，则百畆计，歩为里之数也，此以助法之私田，言非谓郷遂之田也，盖以一井之田，一方三百歩为一里一夫百亩，亩百歩百畆之田，纵横各百歩积之得万，歩以三百歩为里法约之，得三十三里，三分里之一言，三十者举成数也。田一面百歩计之为一亩，以千歩计之则为阡，阡为十亩，是百亩之田，为十千也，十阡之内，以耦耕之，是百亩为一耦也，大抵古之耕者歩百为畆，其径六尺为一歩亩为三畎，广尺深尺，耜广五寸，以二人并耕左右起土，其深者为畎髙者为垅，是以一面之百歩计亩也，详见读礼疑图卷一言骏发尔私，而不及公田，所重在民也，臣工三章，一章四句一章，十一句一章八句，集传以臣工噫嘻，分为二篇，今合为一篇，而分三章。
振鹭
经防曰武王时，封纣子武庚为殷侯，因其来朝助祭，而留之讲学，故作此诗古序以为二王之后来助祭，似亦臆説也武王既有天下，封尧后于蓟，封舜后于陈，封禹后于，而陈与，宋为三恪，不列尧后，既已可疑，而此来助祭，独言二王之后，何为并陈而不之及邪？窃意此诗必专为武庚而发，盖武庚庸愚，不知天命，故欲使之观乐，辟雝以飬德，庶防其能，忠顺耳，此与有瞽，同为一时之事，而此则当列于有瞽之后，盖大雅也。
振鹭于飞，于彼西雝，我客戾止，亦有斯容，【赋也】。
鹭之为鸟，好自低，昻其翔集，必舞而后下，盖有振起之意，故曰振鹭，详见宛丘，字义雝，辟雝也，我客指纣子武庚，作賔于周，故以为客。戾，至也，亦有斯容，言亦有振起之容也，盖羙其讲学兴起，有不知手，舞足蹈者。
○在彼无恶，在此无斁，庶防夙夜以永终，誉【赋也，】○【斁，本音绎，读为丁，故反者协韵也】。
彼无恶言逺之则有望也。此无斁言，近之则不厌也，永终誉，即世为天下法，则之谓也；此言讲学之有益于徳以劝勉之也。
振鹭二章章四句
集传一章，分二节，今为二章，○观于此诗，则武王所以处殷后者，盖将飬之成德，以永厥世，武庚虽愚，岂不知所感动，使非管叔，道之则异，日奚至以殷畔哉？故武庚之叛，管叔之也。
丰年
经防曰：此农事有成，而报赛之乐歌也，苏氏以为秋祭四方，冬祭八蜡，分为秋冬二事，其曰秋冬以夏正言也，集传则以为祀田祖先农，方社之属，夫田祖农事所始，是为先农，即八蜡之先啬也，而社主春，祈为坛于社，方主秋报，为坛于郊，时各不同，地亦有异，夲分二祭也，惟以其均有功于田事，故此诗合而为一，其必人君省敛，因年丰报赛，緫祭一方之神而先农，与社方一时，并列欤？一方之方社，不得与大社四方，专祭之贵，神同尊先农，虽古帝诸侯，因农事而报夲反始于礼，亦宜及之，但不可屈尊而居一方，方社之下，则以先农主之，犹先啬之主，八蜡也，故集传序田祖先农于方社之上，不兼蜡也，而蜡祭之小，神不与焉，盖与大田来，方禋祀义同，若春社秋方，冬，蜡，则在国中，各有一时之专祭，不在此限矣，然此诗所谓万亿及秭，与载芟同辞，盖诸侯公田所入之米数也，有似豳诗，故先儒或疑丰年即豳颂，然则周礼籥章，所谓国祭蜡，则龡豳颂，击土鼓，以息老物者，其即此诗欤？蜡有先啬，即田祖也，故亦用之，但既为豳颂，则宜列于豳风耳。
丰年多黍多稌，亦有高廪，万亿及秭，为酒为醴，烝畀祖妣，以洽百礼，降福孔皆【赋也，】。
高燥宜黍，下湿，宜稌黍稌，皆多则髙下之地无有不熟，所以为丰年也。亦语助辞廪仓之别名，廪高则所藏者多矣，以下文为酒醴观之，则万亿及秭，盖以米数言也，酒酒味之厚者，即周礼三酒，所以待賔客也，醴酒味之薄者，即周礼五齐所以供祭祀也，烝进畀子也，洽情相浃也，百礼事，神之众，礼也，皆徧也，既飨祖妣，而旅酬燕毛，皆以此而笃，亲亲之恩，无不周焉，盖民以孝弟为德，而孝弟原于尊祖，故特举祭祖，妣者言之，以见不忘本之意，而百行具于其中矣，此见神降福之徧，所以当报也。
丰年一章七句
有瞽
经防曰：此武庚助祭于周庙，既毕，而武王欲留之，辟雝讲学，以观作乐之成，故作此诗篇，当列于振鹭之前，亦大雅也，序以为作乐，而合乎祖，则似不知诗意之所在矣。
有瞽有瞽，在周之庭，设业设虡，崇牙树羽，应田县鼓，鞉磬柷圉，既备乃奏，箫管备举【赋也，】○【田与同音，引】。
瞽乐官也，庭者，周之庙庭也，以武庚殷后，故言周以别之，在周之庭，一句属下文，盖为设乐器，发而有瞽，当自为一句，以与虡羽，鼓圉叶韵，瞽以眡了，相之而为之，设乐器者，皆眡了也。既备者设乐，既备也，乃奏则瞽奏乐矣，箫管备举，所以奏也，此言周人作乐于庙庭，以见乐之为重也。
○喤喤厥声，肃雝和鸣，先祖是听，我客戾止，永观厥成，【赋也】。
喤喤，和之大也，此言乐声之羙起于人心之肃雝，故其和鸣，足以致先祖之听，我客至此，既观其成矣，苟永观之，则乐之感人必深，将不觉其成德焉，盖欲留之，观乐辟雝，以飬德也。
有瞽二章一章八句一章五句
集传一章，分三节，今为二章○，此与振鹭，当合观之。
濳
经防曰此周王荐鱼于寝庙之乐歌也
猗与漆沮，濳有多鱼，有鳣有鲔，鲦鲿鰋鲤，以享以祀，以介景福【赋也，】○【与音欤？后猗与同】。
漆，沮，冯翊之水与吉日之漆，沮同濳者，积柴飬鱼，使得隠藏避寒则夏正，冬月之事也，故月令季冬命渔师始渔，天子亲往，乃尝鱼，先荐寝庙，季冬者，夏正建丑之月，大寒之候，孔氏谓冬月既寒，鱼不行，乃性定而肥充，故特荐之，又黄河鱼美自渭而上，漆；沮，依山穴而藏，故漆沮多鱼，而生致之，镐京也，序并春献鲔言之，盖附于月令，季春荐鲔于寝庙之説则季春者，建辰之月也，鱼于时已不濳，与诗意不合矣，然荐以荐新为义非正，祭之礼而享祀，则正祭之名也，盖追叙平时，尝取鱼于此供，爼实以祭，而既获福，见漆沮之鱼，为先祖之所嗜也。介，助也。
濳一章六句
雝
经防曰：此盖武王祭文王而彻爼之诗也，故周礼乐师亦名为彻云。
有来雝雝，至止肃肃，相维辟公，天子穆穆，【赋也】。
言诸侯来，至于庙而助祭，其来雝雝，然而和及其至也，则肃肃然而敬，相，助也，助祭之辟，公和而能敬如此，所以天子得穆穆笃恭，不待有所作为也，穆穆即肃，肃之不显处，此言诸侯之助祭，能成天子之敬也。
○于荐广，牡相予肆祀，假哉皇考，绥予孝子【赋也，】。
广牡大牲也，肆，陈也，荐广牡者，武王荐之也，相肆祀者，辟公相之也，天子荐之，而诸侯相之，此则得天下之欢心，以奉其先王所以皇考之神感，假之而有以安我，孝子之心也，此言武王能得人心而致文王之感，假也。
○宣哲维人，文武维后，燕及皇天，克昌厥后，【赋也】。
宣者，通于事也，哲者明于理也，宣哲则尽人道矣，故曰维人，文武则备君德矣，故曰维后，此文王安民之本也，能安民，则天心亦安矣，故天下归心，诸侯各以其职来祭，而后人得以享乆安之福也？此以武王之得人心而享福之乆者归功于文王之德也。
○绥我眉夀介以繁祉，既右烈考，亦右文母【赋也，】。
绥眉夀介繁祉，此正昌后之实也，烈考与皇考同，皆指文王也，文母太姒也，烈考文毋皆得右之，非为天所福者，不能也，此承上章言所以能飨亲之意。
雝四章章四句
集传一章，分四节，今为四章，○观末章，既右烈考，亦右文母之言，则此诗但可用于祭文王之彻，其他歌彻，恐有别诗，如仲尼燕居，所谓彻以振羽，振羽，或谓即振鹭，亦未必然也，但相维辟公，天子穆穆之言，则必不可歌于三家之堂耳。
载见
经防曰：此诸侯来助祭于武王之庙既毕，而慰劳之诗也，似当为大雅云：
载见辟王，曰求厥章，龙旂阳阳和铃央央，鞗革有鸧，休有烈光，率见昭考以孝，以享【赋也，】○【，见音现】。
载，则也，发语辞辟，王谓成王，求厥章者，禀受法度也。和在轼前，孔氏谓和亦铃是也。尔雅有铃曰：旂之説经无此义也。此因诸侯来见，而言其车服之盛以羙之，休，美也，烈炽盛也，休有烈光，以其有志于治道言也，于是成王率之以见，昭考武王之庙而致，孝享焉，见诸侯以其职来助祭，乃先王之所悦也。
○以介眉夀永言保之，思皇多祐，烈文辟公，绥以多福，俾缉熙于纯嘏，【赋也】。
承上章言诸侯为我致孝享于昭考，则昭考助我，以眉夀使我永保大业，惟有眉夀故能永保大业，即多福也，此皆女辟公助祭之所绥，而使我缉熈，至于纯嘏也，盖辟公来求厥章，皆欲脩德者也，则天子之懐诸侯岂得不脩身以立人极哉！是缉熈者，保大业之本，而纯嘏之所由锡也，所谓绥多福者如此。
载见三章一章八句一章六句
集传一章分二节今为二章
有客
经防曰：成王既诛武庚，复封防子于宋，以为殷后，因其始受命来朝，将归而勉留之，故作此诗，盖致缱绻之意，以慰其心焉，亦大雅也。
有客有客，亦白其马有萋，有且敦琢其旅，【赋也，】○【，敦都囬反，后取敦琢义者，并同】。
防子虽封为宋公，然作賔于周，故曰：有客白马者，殷尚白，而脩其礼物也，萋盛也，且多也，以其来朝之礼仪言也，敦琢夲治玉之名，而借以为选择之意，旅防子之卿大夫从行者也，选同德以从行，则皆敬慎而不至于获戾耳，此叙其自国而来者如此。
○有客宿，宿有客信，信言授之絷，以絷其马，【赋也】。
絷绊也，絷其马爱之，不欲其去也，此言至周而留之，之情如此。
○薄言追之，左右绥之，既有滛威，降福孔夷，【赋也】。
薄言者谓：从容慰谕之，而不迫胁也，追者已去而还之，见其爱之无已也，左右言无方也，绥安也，滛威谓逾常之等威，盖使之统承，先王得用天子之礼乐也，言我周既降，以滛威之福于心，盖甚平夷，欲其坦懐，不疑也。所谓绥之者如此。
有客三章章四句
集传一章，分三节，今为三章○，今按防子贤圣与武庚之庸，愚者殊异，故此诗与振鹭，意亦不同，然周之所以处殷后者，其德之厚，则一而已，当以类相从而观之。
武
经防曰：此祭武王之乐歌，盖成王时诗也，然阙误多矣。
于皇武王，无竞维烈，允文文王，克开厥后，嗣武受之，胜殷遏刘耆定，尔功【赋也，】○【耆音防】。
皇，大也，无竞不争，而不见其强也，遏刘止杀也言大哉武王之功，不以力争天下，维以德服之，执竞而无竞者也。盖因文王允有文德，克开我后人，而武王嗣而受之，其所以胜殷者，亦因文德止杀，以致定其功耳，见武王之功不以武，而以文也，夫以扫除殷秽，平定天下，而不以杀为武，则武之为武，不出于文之外矣，大武之诗，所存者五章，皆此意也。
武一章七句
今按大武六章武为首章，赉为三章，桓为六章，则左氏尝言之，勺与般二章，皆有诗而不言章次，所存仅五章，而尚阙一章，然皆不可考矣。勺赉及般之名，皆后人所加，集传以为乐节之名，如祭统所谓舞莫重于武宿，夜则武宿，夜亦武舞之别名耳，按乐记，武有六成，即此六章之舞节也，当为祭武王之乐歌，然天子庙乐，礼宜九成，意必尚有文舞九成，如礼记所谓八佾以舞大夏者，盖即周礼钟师之九夏也，而不在此，武舞六成之数欤？盖九夏者，文舞也乐记所谓既奏以文也，武者，武舞也乐记所谓复乱以武也，孔氏曰：乐有文舞，有武舞，其入庙也，必先文而后武，则武舞者，其入在文舞之后者也，故祭统曰：及入舞，君执干就舞位，冕而緫干率其群臣，以乐皇尸，通典序，此于九献之后，其知乐舞之节者欤？
诗说解颐正释卷二十七
钦定四库全书
诗説解頥正释卷二十八  明 季本 撰
闵予小子
经防曰成王免防始见于武王之庙而作此诗
闵予小子，遭家不造，嬛嬛在疚，于乎皇考，永世克孝，念兹皇祖，陟降庭止，维予小子，夙夜敬止，于乎皇王继序，思不忘【，赋也】。
闵成王自忧也，小子成王自称也，遭家不造，谓不为造物所成，而遭大防也，嬛与防同防防然孤独在哀疚之中，则无所依怙也，皇考指武王叹其能以继述为心，虽文王已没而不忘，故曰：永世克孝也，皇祖谓文王，言武王之于文王，思念之切，常若见其升降之在庭，此申永世克孝之意，夙夜敬止，盖亦欲如武王之念，文王者而不敢忽也，皇王旧説指文王武王，而钱氏则以为武王是也；序绪也继之，而思不忘此，即所谓夙夜敬止也，盖此诗夲为见武王，而思继之辞。
闵予小子一章十一句
集传一章分三节今为一章
访落
经防曰：成王既免防复辟，因作此诗以道延访群臣之意，观其自称曰朕，则非陈于宗庙之言，盖大雅也。
访予落止，率时昭考，于乎悠哉？朕未有艾，将予就之，继犹判涣，维予小子，未堪家多难，【赋也】。
访访问也，落始也。既免防而更新，有落之义，盖访始治天下之道，而皆以为当率，昭考武王也，此述已然之辞也。然武王之道悠逺难及故叹其悠哉，艾尔雅以为歴也礼五十曰艾服官政，时成王尚防冲未尝歴事，故曰未艾，将进就成也。判，涣与道不合一也，家谓国家多难，指管蔡，以殷畔之事也，言我未有所歴，頼羣臣进而就之，欲继昭考之道，而犹泮涣不相合，况小子防防一身当家多难，岂能堪哉？以明必资于群臣之匡辅也。
○绍庭，上下陟降厥家，休矣皇考，以保明其身【赋也，】绍谓武王之继文王也，陟则在上，降则在下，此即上篇，皇考念皇祖之陟降庭，止也，言文王陟降于庭之上下者，皆国家之事，惟武王能绍之，而其美足以保明其身也，人心归之，则其身安之矣，此言己德不及武王之能永世，克孝也。
○敬之敬之，天维显思，命不易哉！无曰高高在上，陟降厥士，日监在兹，【赋也】。
士与事同，谓所为之事也，天常降监于我之所为，即是日监，如所谓昊天曰明，及尔出王，昊天曰旦，及尔游衍者也，此成王自言天命之当敬也。
○维予小子，不聦敬止，日就月将，学有缉熈于光明，佛时仔肩，示我显德，行【赋也，】○【佛音弼】。
上章言不可不敬，盖已知率昭考之要矣，但工夫不能无判涣，故曰不聦敬止，日就月将，即缉熈不己之功也，佛弼通辅也，仔小子之称，以防冲言，肩，任也，言防冲之肩不克，任重致逺也所以欲求群臣匡辅之力，而助我任道，不至于半途而废也，尔群臣尚当闵予不聦而示我以明，显之德行，使我得以日就月将，可也；言此以终访落之意。
○予其惩，而毖后患，莫予□蜂，自求辛螫，肇允彼桃虫，拚飞维鸟，未堪家多难，予又集于蓼【赋也，】。
惩有所创而戒之也。毖，慎螫毒也，螫则必辛，故曰辛螫，莫予□蜂，言无有人，使蜂以螫我者，乃我自取其螫耳，以喻己自惑于管，蔡之流言，以致祸也。肇始允，信也，桃虫即鹪鹩，拚与翻同鹪鹩，小鸟仅巢一枝，然既鸟族，则能拚飞，无所不至，如陆农师所谓鹪鹩化为雕者，亦拚飞之能变也，以喻管蔡虽小，才亦能为乱，而今始信其然耳，多难谓管，蔡之乱也，蓼毒草，详见良耜，字义以喻，武王之防也言己方防，冲不堪，国之多难，而又适当大防之苦，故曰：又集于蓼也，此以流言，疑周公之事，自惩见己德之不及武王，而欲群臣之助也，或曰：此章当在访落之后，敬之之前，文义始顺，惩字上下必有小字，故旧名小毖。
访落五章，二章章八句，二章章六句一章四句，集传以访落，敬之小毖为三篇，今合为一篇，而分五章，○安成，刘氏曰：朱子以此诗作于成王，免防之际，则武王崩后之三年也，按书曰：周公位冢宰，正百工，群叔流言，则是武王方崩，流言即起，成王不能无疑，时周公方廵行在外，而天有雷风之变，于是王迎公归，及公居东二年，罪人既得，明年，成王免防朝庙，而此四诗继作，故此篇深惩管，蔡之事也。
载芟
经防曰：此农功成而闵劳，农人之诗序以为秋冬报非也，新安，胡氏曰：此诗不见，有祈报之意，非告神之乐，歌也得之矣诗夲豳雅当属于豳风云盖公，刘始至，豳时事也。
载芟载柞，其耕泽，泽千耦其耘，徂隰徂畛，【赋也】。
芟除其草也，柞除其木也，新除地上之草木，盖始开荒之田也，秋官柞氏掌攻草木，即其职也。草木既去，则其土润泽，而可以耕，未谓其已耕也，千耦耕阡之偶，详见臣工之噫嘻章耘，当与信南山，畇畇原隰之畇同，隰下湿，为田之处也。畛，田畔也，言千耦之田，既垦而均平可耕，于是始出田而往，隰畛也，诸家解耘字，率牵强，今皆不从，此序其出，耕之始事也。
○侯主，侯，伯侯，亚侯旅侯疆，侯以有嗿其馌，思媚其妇，有依其士，有略其耜，俶载南亩【赋也，】。
主家长也，伯长子也，亚仲叔也，旅众子弟也，疆有余力而来助者也。以佣力之人，随主人所左右者也，嗿众饮食，声思语辞，媚爱依就，皆相亲之意，士指其夫略利也，利则入土，昜不甚费力，故曰畧也言主伯亚旅，疆以皆出而治田而妇则馈饷，男则共食，夫妇相亲，同勤农事，皆利其耜而始有事于南亩也，此则言其已耕矣，一家亲爱，同力一心，农夫之所以有年者，盖夲于此。
○播厥百谷，实函斯活，驿驿其逹，有厌其杰，厌厌其苗，緜緜其麃【赋也，】。
函含活生也，驿驿聮络也，逹出土也；厌，受气足也，杰先长者也緜緜详密也，麃耘也，承上章言既耕而播种，则其实含气而生矣，既生，则苗驿驿，然而出土矣，其受气足者，桀然先长及受气，皆足则厌厌，然无不长矣，但苗间之草，亦或随苗生长，反为苗害，故必耘之详密，緜緜然不至伤，苖乃为善也，种播而活，苗长而耘，皆飬苗之功，○此以上，备言耕耘之事，以见农夫之劳也。
○载获济济，有实其积，万亿及秭，为酒为醴，烝畀祖妣，以洽百礼【赋也，】。
济济人众而齐也，实与实函，斯活之实同，谓谷实也。积者谷之积也，万亿及秭，积之多也，为酒醴烝祖妣，周于祀先也，百礼祭祀之，百礼也，详见丰年。
○有飶其香，邦家之光，有椒其馨，胡考之，宁【赋也？】：
飶本取苾草之香，椒本取椒实之香，遂借以言酒醴，芬香之气也，以之燕飨，賔客则賔客庆而邦家光矣，以之供飬，耆老则耆老怡，而胡考寜矣，此与上章言以酒醴，供祭祀燕饮，皆頼农夫所获之多也。
○匪且有且匪今斯今振古如兹【赋也】
且聊且也，今今日也，匪且匪今，言非且于今日偶一为之也，振古者振起于古昔，也谓自后稷始教，稼穑以来，即用黍稷为酒醴，以供祭祀，燕饮之用，此其立烝民之极者也，不然，则賔客之礼，皆将废矣，农夫之功，岂可不念哉！
载芟六章，三章，章四句二章，章六句一章八句，集传一章，分九节，今为六章○，此诗与良耜文义相同，但一事不应有二诗，故先儒或以此为豳颂以芟柞之语观之，则似公刘始荒豳，地之言也，至其终篇，説俱无碍，但以君劳民之辞，非颂体也，似当为豳雅耳，周礼籥章，所谓祈年于田祖，则龡豳雅以乐，田畯者，其即此诗欤。
良耜
经防曰：此时主至省敛之方，因年丰报赛，而闵劳农人之诗也，以天子劳农，盖大雅也。
畟畟良耜，俶载南畆，播厥百谷，实函斯活，【赋也】。
畟畟耜之严利也，故曰：良耜此言，其既耕而播种也。
○或来瞻女载筐及筥其饟伊黍【赋也】
瞻省视也，谓妇子馈饟，于农夫也，筐筥皆饟，具所饟维黍，无珍味也，此言农家馈饟之勤也。
○其笠伊，纠其镈斯，赵以薅荼蓼，荼蓼朽止，黍稷茂止【赋也，】。
纠结于颔下，使不动也。笠，所以御暑雨，详见都人士，字义镈，锄芸田之噐详见臣工，字义赵刺也，薅去也，荼陆之秽，蓼水之秽，孔氏以为田，有原有隰，故并举水陆秽草是也乗暑雨芸田以去荼蓼，荼蓼朽而后黍稷始茂，见农夫治田之勤苦也。
○获之挃，挃积之栗栗，其崇如墉，其比如栉，以开百室，百室盈止，妇子宁止【赋也，】。
挃挃，获声栗栗，坚貌墉城，栉篦也，此以在野言也，百室犹言，百家谓同郷之人也，开百室，所以藏于家也，百室并开，则家家皆熟矣，旧説百室以四闾之族，言有室碍处，详见读礼疑图卷三此言，收获多而妇子始安也。
○杀时犉牡，有捄其角，以似以续，续古之人【赋也，】。
犉者牛之一色者也。与无羊九十，其犉之犉，同杀犉牡者，用大牢以报先农，方社之神也，周人尚赤，牲当用骍，即大田，所谓来方禋祀，而以骍黒之义也。捄曲貌，捄其角者，毛氏所谓社稷之牛角，尺也似续者，即嗣嵗以续祭祀之礼，古之人谓后稷，后稷肇杞，乃其所以教民稼穑之意也，今得嗣而不废其礼，谓非农夫力田之功，可乎？此见农之当劳也。
良耜五章二章，章四句一章，三句一章，五句一章七句。
集传一章，分八节，今为五章○，此诗与载芟语意相同，故先儒或疑其为豳颂，但一事二诗，似乎烦，意必后王，删举前篇要义以为此诗非开荒时语，故不及芟柞耳，且杀牛以祭先农，方社，则天子之礼也。按礼，天子祭社稷用太牢，诸侯则少牢而已，牛非豳公所宜用，故此当为王者之诗而不可以列于豳也。
丝衣
经防曰：此祭统所谓尸饮九，而君以散爵献士之乐歌也，献酢也，然则卿大夫士，凡与祭天子之庙者，皆有酢焉，而诗惟及士，其上必有阙文矣。
丝衣其紑，载弁俅俅，自堂徂基，自羊徂牛，鼐鼎及鼒，兕觥其觩，防酒思柔，不吴不敖，胡考之休【，赋也】。
丝衣祭服也，紑防貌载戴也，弁爵弁，士祭于王之服也，俅俅恭顺，貌堂阶上之堂也，基则门塾之基，盖自堂而至，门外之地也，羊牛者，大牢三牲之二也；鼎烹餁之器，鼐大鼎，鼒小鼎也，鼎有鼏，则覆鼎之巾也，按特牲，礼宿賔之明夕，主人揖，賔入位于堂室，人升自西阶，视壶濯及豆笾，降东北面告濯具，賔出，主人出，宗人视牲告充，饔正作豕，宗人举兽尾，告备，举鼎鼏告防，此祭前日夕之事也，视壶濯在堂上，视牲，视鼎在门外，时牲尚未杀，鼎尚未入，但从君省视，而以具充备，防告于君耳，特牲所言，乃士礼，若天子之祭，则省牲，视涤濯，乃少宗伯之事，而士则奔走以听，使令者序，此以见其有事于宗庙之劳也，兕觥，盖觯散之属，所谓散爵也。思语辞吴哗，敖慢也。防酒思柔戒其无失德也，不吴不敖，则柔也，如此，则获夀考之福矣。
丝衣一章九句
酌
经防曰此亦大武之诗当属耆定尔功之下
于铄王师，遵飬时晦，时纯熈矣，是用大介，我龙受之，蹻蹻王之造，载用有嗣，实维尔公，允师【赋也，】○【龙当作宠】。
铄如金之铄，言耀动也，遵飬时晦，时当晦而遵飬之，非有心于得天下也，纯熈但言脩德，使缉熈也。介，助也，大助者，苏氏所谓天下无不助之也，集传以介训甲，则非矣。我自后人作颂者，言宠受谓受人心之归也，蹻与矫同武貌，王之造谓武王创造基业，后人宠受继嗣不絶故曰载用，有嗣尔，指武王师众也，谓我之所以继嗣不絶者皆尔武王，合天下之公，能信于众故耳。见其伐商非私也。
酌一章八句
此诗于酌无关，盖附防之言也，集传以为十三舞勺之勺，则恐非感发童子之要义焉，窃意舞勺之诗，或当是泂酌耳。
桓
经防曰：左氏以此为大，武之六章也，前数章言，武王顺人心，此言武王合天命也。
绥万邦，屡丰年，天命匪解，桓桓武王，保有厥士，于以四方，克定厥家，于昭于天皇，以间之【赋也，】。
绥万邦，言克商以安天下也。顺天命，故屡致丰年，此天命于周所以乆而不厌也，士谓天下之众也，于犹言于是也，以四方克定厥家者，谓因四方之心，以定国也。皇，大也，间代也，言其保民之德，昭于天，以大代乎？商非以力也，桓桓，武王以下，是言所以绥万邦，屡丰年之故。
桓一章九句
赉
经防曰：左氏以此为大，武之三章，其意亦在于以德安民也。
文王既勤止，我应受之，敷时绎思，我徂维求定，时周之命于绎思【赋也，】。
脩德安民，自朝至于日中昃，不遑暇食，此文王之勤，而我后人之所当受也，受则欲有以承之，而寻绎其绪于心，以敷布于天下，自兹以往，维求所以安定人心，此则武王创业，以贻子孙，使之继述之意也，故曰：时周之命，如此，则武王本非以力争天下，而欲后人求之于文王之德也。故再言于绎思，以叹之，诗中不及武王，但言时周之命，而其意可见矣。
赉一章六句
诗亦全无赉意
般
经防曰此诗当在赉之后其大武之四章欤
于皇时周，陟其高山，嶞山乔岳，允犹翕河，敷天之下，裒时之对，时周之命【赋也，】。
高山泛言山也，嶞则其狭而长者岳，则其最高而尊者，犹与由同翕河，大河合众水，而为一也，嶞山乔岳，夲陟高山而言陟高山，由翕河皆指武王伐纣，所过之名山大川，盖自丰歴华至孟津，而渡河也，敷者布天下，以伐商之事也，裒时之对，谓合天下仰望之心，而答之也，时周之命，因上章之言，而申明之，见周之伐商，夲顺人心也。
般一章七句
般之名亦无意
诗说解颐正释卷二十八
钦定四库全书
诗説解頥正释卷二十九  明 季本 撰
鲁颂
鲁者诸侯之国也，成王时，封周公之子伯禽于鲁，在今兖州府曲阜县，实奄之故地也，夫诸侯之国冝皆有颂盖，太师陈诗之时，诸国雅颂，必兼采之，但以意在观风，故并入于风而雅颂，亦于其中自有别焉，鲁以周公之后，其国犹有圣人之风，故臣子之颂其君者，无有谀辞，如泮水，閟宫二篇，可以见其实意而师挚为鲁太师，其序乐必有定次，孔子以鲁为宗国，必亲有考焉，故特别以鲁名见鲁之可颂者如此也，若周公之德，亦宜颂于宗庙，而今无之，必亦散失矣，其駉駜则似风而簒入者，安得遂以鲁为有颂，无风哉，详见緫论六义。
駉
经防曰：此诗盖羙伯禽牧马之盛也，体亦似风，要当与定之方中，为一类耳，小序谓僖公能遵伯禽之法，俭以足用，寛以度民，务农重谷，牧于坰野，鲁人尊之，于是季孙行父请命于周，而史克作是颂，此以意为之説也黄东发，尝有辩矣，夫僖公非贤君也，考其始终，弃义趋利，报怨行私，无所不有，何善之足称哉！特以在齐桓时，为其所庇，故能不失声闻耳，详见春秋私考，僖公二年冬十月，不雨下序，乃盛称其羙，此非虗誉邪至于请命于周，而作颂之语，则诞矣，故谓此诗非伯禽不足以当之。
駉駉牡马，在坰之野，薄言駉者，有驈有皇，有骊有黄，以车彭彭，思无疆，思马斯臧【赋也，】。
牡马刚徤而能致逺者言马之牡，而复系以駉，盖駉者逺之义也致逺惟牡马能胜，故特言之，在坰之野，郑氏以为避民居，与良田是也。薄言駉者，谓略自駉者而言之，自駉之外，尚多也，驈皇骊黄言其色之多也，彭彭，马之壮盛也，以车者马以之也，以无疆之思，而思及于马，此马之所以善也。
○駉駉牡马，在坰之野，薄言駉者，有骓有駓，有骍有骐，以车伾，伾思无期，思马斯才【赋也，】。
伾伾大而有力也才者善而有力也
○駉駉牡马，在坰之野，薄言駉者，有驒有骆，有駵有雒，以车绎绎思无斁，思马斯作【赋也，】。
绎绎连属之貌言马之善走也作者强奋也
○駉駉牡马，在坰之野，薄言駉者，有骃有騢，有驔有鱼，以车祛祛，思无邪，思马斯徂，【赋也】。
祛车之防也徂徃也言马之能行也，○此诗之防所重在思上三章，思之无疆，无期无斁，皆缉熈不已之意，而末则緫而归之于无邪正，以见思之所以为思在于无邪而已，盖脩德工夫，莫要于此，故孔子取以蔽三百篇之防，此非虗称之辞，盖言伯禽之实德也，苏氏谓昔之为诗者，未必知此孔子断章取之，非也，孔子必以实德示人，若假空言，则不能感物矣。
駉四章章八句
有駜
经防曰：此诗亦羙伯禽，君臣相庆乐之辞，盖必伯禽时，君臣和德相与，故有此气象，鲁他君不足以当之，此与駉为一类，亦风体也。
有駜有駜，駜彼乗黄夙夜在公，在公明明【赋也，】振振鹭，鹭于下【兴也，】鼓咽咽，醉言舞，于胥乐兮，【兴意】○，【咽音渊，下章并同】駜马肥，彊貌有駜，卿大夫所乗之马也乗黄四马皆黄也。公公所夙夜在公，谓勤政也，明明者无时而不明，以起下章，饮燕之不乱也，鹭鸟名，详见宛丘，字义此，以鸟言集传以为鹭羽，非也。鹭防白之鸟，鼓声振动，则或下或飞，故谓之振鹭，以兴防白之士，因作乐之鼓声，而鼓舞于德也；咽与渊同，鼓声之深长也，言卿大夫乗此乗黄而夙夜在公，以脩明其政事，故在公燕饮，则皆醉酒饱德，兴起于善曰：醉言舞，则善心起，而不知为之者矣，是其君臣相忘，而可以乐也。
○有駜有駜，駜彼乗牡夙夜在公，在公饮酒，【赋也，】振振鹭，鹭于飞，【兴也，】鼓咽咽，醉言归，于胥乐兮，【兴意】。
在公饮酒，相，导以和也，明明在其中矣，醉言归止，而不过之意。
○有駜有駜，駜彼乗駽夙夜在公，在公载燕，自今以始嵗其有君子有谷，诒孙子，于胥乐兮【赋也，】。
载燕亦饮酒而相和也，君子指其君有有年也，谷善也，君有和德，则足以致丰年而垂世善，此颂祷之辞也，以和德为本，此今日之乐，所以鼓舞而不能自己者也，见其乐之正，而非矣。
有駜三章章九句
泮水
经防曰：此诗羙伯禽之治，惟于泮水讲学，而服逺之功皆本于此也，旧説以为美僖公者，误矣。
思乐泮水，薄采其芹，鲁侯戾止，言观其旂，其旂筏筏，鸾声哕哕，无小无大，从公于迈【赋也，】。
思发语辞泮，详见文王有声，字义乐，泮水，诗人言泮水之可乐也，芹菜名，説见采菽可为葅，但味不如莼之羙以菜而生于泮水，则防地也，故方欲采之，以为豆实，而鲁侯适至也，下二章，藻茒亦然，筏筏飞扬也，哕哕，声有节而小也，公即鲁侯也，无小大而皆从，公以徃于泮，从之者众，而皆欲问学也，此章言伯禽之始，至学也。
○思乐泮水，薄采其藻，鲁侯戾止，其马蹻蹻，其马蹻蹻，其音昭昭，载色载笑，匪怒，伊教【赋也，】。
藻説见采苹蹻蹻，举足高貌，昭昭谓鲁侯之德音也，盖见其马而知其为敷敎来也，色笑，所谓即之温也，匪怒，即色笑其教如此，敷教以寛也，此章言伯禽至泮，而善诱循，循也。
○思乐泮水，薄采其茒，鲁侯戾止，在泮饮酒，既饮防酒，永锡难老，顺彼长道，屈此羣丑【赋也，】。
茆鳬葵也，与荇菜相似，叶大如手，赤圆而滑，江南人谓之莼菜者也。鲁侯讲学泮宫，毎至必燕饮，故鲁人于其来，毎采芹藻茆以待之，正为饮酒故也。永锡难老，蒙上文饮防酒，言愿神锡之以难老之福，使之顺君子之长道以屈服，鲁国之群众，欲其乆于敷教以致治安也。
○穆穆鲁侯，敬明其德，敬慎威仪，维民之则，允文允武，昭假烈祖，靡有不孝，自求伊祜【赋也，】。
伯禽为治，专在学宫，此周公之家法也，穆穆即无声无臭之意，敬明其德，敬慎威仪，内外合一之学也，维民之则，即皇建其有极也，允文允武，亦自德言烈祖指文王也，言鲁侯之德，具文武之实，则与文王不二矣，宁不有以昭格，烈祖乎？靡有不孝，孝也，自求伊祐，一孝足以感神明，而福自求之也，详此语意是何等学术功夫，盖非伯禽不足以当之，此岂虗夸之辞而可以语僖公邪？此言伯禽之能感格，烈祖也。
○明明鲁侯，克明其德，既作泮宫，淮夷攸服，矫矫虎臣，在泮献馘，淑问如臯，陶在泮献，囚【赋也，】○【陶音姚】。
明明即穆，穆之着见也，克明其德，即敬明其德也；惟敬明故克明矣。当时为鲁患者，淮夷，详见江汉经防下即费誓，所谓淮夷，徐戎并兴也，故特举淮夷，攸服言之，馘谓截所获者之左耳也，详见皇矣字义，淑善也，问讯囚也，囚所虏获者，盖古者出兵受成于学，及其反也，释奠于学，而以讯馘告，即此事也，献馘献囚俱指，淮夷献皆在泮，可见鲁侯常在泮听政，而受成告讯，常在此也，先王时诸侯为治类如此言，淮夷之服，以见讲学之效也。
○济济多士，克广德心，桓桓于征，狄彼东南，烝烝皇皇，不呉不扬，不告于讻，在泮献功【赋也，】○【，狄他歴反】。
此言将士以和德而成功也。济济众多，齐一之貌，多士则承命征，淮夷之士，即泮宫讲学之人也，克广德心，不以一毫私意自蔽，所谓万物一体也，桓桓武貌，狄与逷同逺也东南即淮夷也，烝烝众也，皇皇大也，呉諠哗也，扬夸张也，讻争讼也，不告于讻，正多士，广德心之实言，济济征夷之多士，无一人不广，其德心者，故其桓桓于征，狄彼东南之逺虽烝烝然，众进皇皇，然大张而皆以德自居，无一諠哗，夸张者，泯其争讼之私，无辞以告于官，惟在泮献，其成功而已，德心，何其克广邪？
○角弓其觩，束矢其搜，戎车孔慱，徒御无斁，既克淮夷，孔淑不逆，式固尔，犹淮夷卒，获【赋也，】。
觩弓曲貌，搜矢疾声，慱，大也，徒徒行者也，御御车者也。无斁无有厌倦者，谓竞强也，不逆言其顺服，无复作慝，正孔淑也，承上章言：将士一心，而人人竞劝，勇于用武，故能克，淮夷而甚善，不逆也，式固尔，犹非致戒之辞，此时淮夷已服矣，盖本伯禽之德，能式固尔犹故，终致淮夷之服如此，申上文之意而归德于伯禽之能固其谋也，谋即訏谟，定命之谋，谓敷教泮宫使人知义也。
○翩彼飞鸮，集于泮林，食我桑黮，懐我好音【，兴也，】憬彼淮夷，来献其琛，元象齿，大赂南金，【兴意】○【，黮与葚同】。
此言，淮夷来服也，首四句有意义之兴也，盖鸮夲恶鸟攫鸟子而食者也，详见墓门字义，今亦集泮林，食我桑黮，懐我好音，可见讲学之功，格于禽鸟矣，矧淮夷虽逆，亦人类也，其不憬然悔悟，而贡献其所有邪，憬字就淮夷，心之警省，处言之，琛寳也兼象言，元大也千嵗满尺二寸，汉志云：不盈尺，不为寳荆扬贡金三品，地在淮南，故曰南金，南金独曰：大赂赂遗也，郑氏谓赂君及卿，大夫是也，盖其淮南之所有者，故所遗者多也，淮夷来献，且赂以见教化之能感人心，其效如此，○按鸮集泮林，食桑黮而懐好音意，当时必有此事，故传云桑黮甘甜，鸱鸮革响，陆农师亦曰：鸮食桑黮，则变而羙其色好其音，是知鸮食桑黮，则其音变而美也，此言盖有所本，似非臆説矣。
泮水八章章八句
閟宫
经防曰：僖公命奚斯新作周公之庙，而诗人乐周公之德，欲僖公之善继也，故美其事而愿其夀考焉以此祝颂僖公，盖志在周公也，可谓得性情之正矣，此诗孟子谓之鲁颂，是当时夲以颂名也。
閟宫有侐，实实枚枚，赫赫姜嫄，其德不囬，上帝是依，无灾无害，弥月不迟，是生后稷，降之百福，黍稷重穋，稙穉菽麦，奄有下国，俾民稼穑，有稷有黍，有稻有秬，奄有下土，纉禹之绪【，赋也】。
閟宫，周公庙也，以其宫深密，故谓之閟，侐静也，正閟字意实，实言其根基之完固也，枚枚言其条件之分明也，此先题作庙之尽善，以见僖公崇重，周公之意也，次述姜嫄，生后稷之由，以推本周公相武王功业之所始也，姜嫄生后稷，事见生民，降之，百福者，欲以开周也，黍稷重穋，稙穉菽麦，诸谷名，详见七月，字义此言，后稷能知谷，性有相之道，而尧以其有功于民，故封于邰，使之奄有下国也，后稷教民稼穑，诞降嘉种，而俾民有稷黍。稻秬，则天下人心，无彼疆此界，莫不归之，所谓奄有下土也。纉，继也，平水土者，禹之绪也，稷降播种，所以继之，此申奄有下国之意，盖天之生民安之，必欲养之，平水土，则既安矣，非播种，何以养乎？此禹稷之功，所以为大，而百福之所以归也，周家功业，盖已发端于此矣，○黍稷稻秬，与生民嘉种不同，互有详畧耳。
○后稷之孙，实维大王，居岐之阳，实始翦商，至于文武纉大王之绪，致天之届，于牧之野，无贰无虞，上帝临女，敦商之旅，克咸厥功，王曰：叔父建尔元子，俾侯于鲁，大啓尔宇为周室，辅【赋也，】。
大王迁岐，肇基王迹，而商之人心，日渐归周，如翦之也，故曰翦商，非谓其有翦商之志也，至文武克纉，其绪则积功累仁矣，屇至也，谓人心皆欲伐商，是天命之已至也，武王因天命之至，而师于牧野，所以致之也，顺人心以伐商，不敢贰之而有所疑虑，惟以天命为可畏也，此与大明上帝临女，无贰尔心，义同敦，如敦琢之，敦故训曰：治之治商，犹言正商也，旅者合将士之众而言，见其以一心而成功，盖为周公有大功发也，故成王告以欲封其元子之意焉，元子指伯禽啓开宇居也，此推周公之功，以起下章庙祀之意。
○乃命鲁公俾侯于东，钖之山川，土田附庸，周公之孙，庄公之子，龙旂承祀，六辔耳耳，春秋匪解，享祀不忒，皇皇后帝，皇祖后稷，享以骍，牺是飨是宜，降福既多，周公，皇祖亦其福，女【赋也，】。
上章言俾侯于鲁，告周公之言，此言俾侯于东，则实命伯禽矣，附庸小国，不能五十里，而附于鲁者，周公之孙庄公之子，则为僖公无疑，龙旂者交龙之旂，诸侯建于车上者谓乗此车以出，承祀于周公庙也，耳耳辔垂貌，享，献也，春秋匪解，享祀不忒，四时之庙祭错，举二时也，忒差也。宗庙合礼之祭，何差之有祭皇皇后帝，而以后稷配，郊祀也；飨，歆其祭也，宜以其祭为冝也是飨是宜，降福既多，郊神格而降福也，周公皇祖，称周公为皇祖，非指群公也，福女谓庙格之福也，大意以祭，周公为重，当时鲁之郊祀非礼，天必不飨，故先言龙旂承祀而不懈，于春秋之祀者为不忒，以见周公之庙，为所当祭也，至于郊后帝而配以后稷，用骍牺之享，恐天恶其礼之忒，而不以为冝也则必无福，故言天亦降福，以见未厌，鲁德之意，今天既以鲁郊为冝而飨之，则周公又安得而不畀之福哉？即郊以起庙，此诗人之防辞也，按：成王赐鲁以天子礼乐者，特使之用于周公之庙耳，必无命，鲁郊天之理，盖鲁自僭之，此章言鲁得祀周公，而有致飨之道也。
○秋而载尝夏而福衡，白牡骍刚，牺尊将将毛炰胾，笾豆大房，万舞洋洋，孝孙有庆，俾尔炽而昌，俾尔寿而臧，保彼东方，鲁邦是常，不亏不崩，不震不腾，三夀作朋如冈，如陵【赋也，】。
周正之秋，始于午中，尽于酉中，则在酉中之前，即夏正，秋尝之日也，此亦主祭于周公之庙而言，楅衡止，触恐壊其角也，周礼封人惟牛牲，言设楅衡于羊牲不言也，窃意牛羊皆有角则冝并设楅衡矣，白牡与骍刚，并言则白牡，谓羊骍刚，谓牛盖指，太牢之二公羊传附为周公，用白牡，鲁公用骍刚之説此求其説而不得又从而为之辞也。牺尊画牛于尊腹也，将将大也，毛炰，周礼封人祭祀有毛，炰之豚，注云：爓去其毛，而炰之也。胾切肉也，大铏也，大，太古之湆，煑肉汁不和，盛之以登，贵其质也；铏，肉汁之有菜和者也；盛之铏噐故曰铏，大房半体之爼，足下有跗，如堂房也，笾豆大房之下，当脱一句，如鼓钟喤喤之类，故集传定此章为十七句，夫牲具大牢酒用，牺尊毛炰胾，之品笾，豆大房之噐言其礼之备也，钟鼓喤喤之声，万舞洋洋之舞，言其乐之和也，礼备乐和，而孝孙有庆，谓僖公祭，周公尽礼，而获福也，炽盛也，昌者，炽之逹也，臧者寿之善也，昌炽，以福言夀臧以寿言，国人以其能感格周公，故祝颂之，而欲天假之福，夀使得以永守周公家法，而大鲁国焉，三寿三卿也，曰三夀者谓人君表正百官，使之敏德而可乆居其位则三卿，皆老成之人，故以夀言耳以之为朋，则典刑不失国，如冈陵之固，而不至亏崩震，腾鲁国之常，长可保矣，非以冈陵祝三卿之夀也自俾尔炽昌以下皆颂祷之辞，俾尔云者，愿天之使之也。
○公车千乗朱英緑縢，二矛重弓，公徒三万，贝胄朱綅，烝徒増増戎狄是膺，荆舒是惩，则莫我敢承，俾尔昌而炽，俾尔夀而富黄发，台背夀胥与试俾尔昌而大，俾尔耆而艾，万有千嵗眉夀无有害【赋也，】。
大国之赋十井，出车一乗诸侯方百里，提封万井，共得千乗故曰公车千乗毎乗三十人千乗共得三万人，故曰：公徒三万，旧説以为方十里，出车一乗毎乗七十五人者，非也，详辩于读礼疑图卷三増増众也戎狄不止，西戎北狄，盖蛮夷之通称，而徐戎淮夷皆在其中矣，膺服膺不忘，惩警戒不忽也，此二句夲周公言，周公留心于戎狄，荆舒，故孟子两引之，皆归于周公，非以此颂僖公也。承，继也，即孟子以承三圣之承，言人莫有如我之敢承周公者，若曰惟鲁能承之耳，盖鲁国车徒之盛，足以壮国威，而承祖志，故国人愿其夀考也富年之盛也本夀而言黄髪老人髪白而更黄也。台背説见行苇亦祝君夀之辞夀胥与试苏氏谓愿其寿而相与，试才力以为用者得之，大亦本昌而言，即炽之所逹也，耆者年老之称，艾歴也谓更歴无穷也。疾苦则能害夀无害所以万有千嵗也此反覆祝之，以求夀考欲其长御外患，以安鲁也，僖公之时，椘人暴横，淮夷，徐戎强盛，而僖公仅从齐桓公伐楚，及桓公没，而鲁遂与楚通，至于淮夷，徐戎畧不加意頼，周公余泽而得少安，故诗人因其新周公之庙，而以周公之功，望之。
○泰山岩岩，鲁邦所詹，奄有蒙，遂荒大东，至于海邦，淮夷来同，莫不率从，鲁侯之功【赋也，】。
詹与瞻同望也，泰山非鲁夲封内地，后世兼并以为望耳。故曰詹奄大也，防则鲁封内二山也，奄有者，本其所固有而言也。荒者开拓，而大之之意，大东极，东近海之地也，极东之海，邦如莱牟之类是也。莱牟与淮夷相近，莱牟服，则淮夷同，而诸夷莫不率从矣，曰荒，曰同，曰从，皆谓以德绥之，而得其归心，如大王文王之得人心也。
○保有鳬绎，遂荒徐宅，至于海邦，淮夷蛮貊，及彼南夷，莫不率从，莫敢不诺。鲁侯是若【赋也】。
鳬绎亦鲁，封内二山，名保有者，保其所本有也，徐宅谓宅于徐州之地者也，徐宅之海邦如郯，莒之类是也。蛮貊，如徐州之戎衞北之狄是也，南夷，如荆楚是也，僖公时，戎狄荆楚，皆为中国患，及从齐桓，覇令脩政交隣故郯，莒服而淮夷，无不服矣。淮夷服而蛮貊南夷，莫敢不诺矣！即上章，淮夷来同，莫不率从之意也。若，顺也，谓顺鲁侯之德也，淮夷，在鲁东境，素号崛强，而东南往来之要冲也，故所重在淮夷，而特举以为言，此两章盖因前章戎狄是膺，荆舒是惩，则莫我敢承之言，而终其意也。
○天锡公纯嘏，眉寿保鲁，居常与许复周公之宇，鲁侯燕喜，令妻夀母宜大夫庶士，邦国是有，既多受祉，黄髪儿齿【赋也，】。
前章累言，俾尔炽昌夀臧富大耆艾，诸福之备，是天所锡之全福也，祭时所嘏之福，不外乎此，故曰纯嘏，非谓郊天锡嘏之辞也，保鲁即前章，奄有防，保有鳬绎之意，常与尝同近薛之邑，许近郑之田，考之春秋，僖公时无复常，许之事，盖必常易薛，地在春秋之前，许易郑祊，在春秋之初乆犹未复，故诗人以此望僖公欤？谓欲服四夷当自保，鲁国始而周公之故地，不可不复也。鲁侯燕喜者，本其有德而安于所，喜言也，妻指声姜，母指成风，令妻者令其妻使之，顺从也夀母者夀其母使之安乐也，宜大夫庶士者，宜其群臣使之，恪恭也，此脩身以刑，其妻以悦其亲，以正其臣之序言，欲保鲁国，又当自此始也。邦国是有，正谓保鲁也，保鲁而至海邦，以及于夷狄，是多受祉也，故又愿其黄发，儿齿享夀无穷以永终，鲁国之治焉。儿齿齿落而更生，细者亦夀徴也○此诗所以颂僖公者，欲其正身以正家，正家以正朝廷，正朝廷以正邦国，正邦国，以正四夷，乃为多福，而皆归于夀盖非夀无以致成功，不可以为福也。
○徂来之松，新甫之栢，是断是度，是寻是尺，松桷有舄，路寝孔硕，新庙奕奕，奚斯所作，孔曼且硕，万民是，若【赋也，】徂徕新甫二山名，断斩之也，度量之也，八尺曰：寻桷榱也，椽方曰：桷舄，方貌新庙，即周公之庙，以其更新，故谓之新庙奕奕，上下相承之意，作者营治，其事也，奚斯必以周公为重，而营作尽心，故特以作庙之功，归之曼长也，且硕即寝庙，孔硕也，连奕奕言之，则曰：曼耳万民，是若顺万民之心也，盖周公德泽，及于天下，万民莫不被其泽，而欲其庙貌之新者，见僖公之兴，此役非妄，劳民力也，故春秋之中，凡用民力于所不当为必书，而独不録閟宫之作，则谓此为当作不以为劳民耳。
閟宫九章，五章章十七句二章，章八句，二章章十句。
此集传所分章也，旧説以后稷之孙，至克咸厥功，十二句为一章，以王曰叔父，至如冈，如陵三十八句，为一章集传，则自后稷之孙，至为周室辅，十七句为一章，自乃命鲁公至，亦其福女十七句为一章，自秋而载，尝至如冈，如陵十六句为一章，谓笾豆大房之下，当脱一句，如鼓钟喤喤之类，均之为十七句，且王曰：叔父及鲁宇辅皆与女旅叶韵，于义为长。
诗説解颐正释卷二十九
钦定四库全书
诗説解頥正释卷三十   明 季本 撰
商颂
商者，契所封之地，有娀氏之女，名简狄者，吞鳦卵而生契，尧之末年，舜举为司徒，有敷五教之功，乃赐姓子，而封之商，其地在大华之阳河，洛之间，汉为农之上洛，今西安府之商州也，大华之北，为雍州南为梁州，而商则豫州之西境界乎？雍梁者也，商本伯爵，其国七十里，契之孙相土，在夏为王官之伯，出长诸侯，即古之方伯也，故迁商邱，因尧时火正阏伯之墟，其地唐为宋州，宋为睢阳郡，今河南归德府商邱县也，商邱之称，其亦因契本封，而以名邱欤？歴十二世至汤，犹居其职，商丘之北五十里为亳邑，即汉梁国之防县也，地有景山，今在兖州府曹县东四十里，汤防诸侯于此，而始受命焉，左氏所谓汤有景亳之命，伊尹所谓朕载自亳者也，其实则因相土，商邱之居，是商邱即亳，而蒙其密迩之地，岂必别立一都哉？以其在北故曰北亳，其地与葛为邻葛者，今归德府宁陵县也，在商邱西六十里，及既伐桀，则以河南之南为有夏，畿内之地，而徙都经理焉，孔安国谓：汤自商邱而迁者，得之因故亳之名，是为西亳，即文王于其东，成臯南，轘辕西降谷，三阪立尹之亳，今河南府偃师县西十四里也，汤既即位，为天子，则复归商邱，而度形胜之便，定都于其东南四十五里，在唐之宋州，谷熟县南亦仍亳名，是为南亳，孟子所谓太甲，复归于亳者是也。皇甫谧以蒙为北亳，谷熟为南亳，偃师为西亳，而三亳之名，由是起矣。汤之受命，始于北亳，故所至以亳名都，而其有天下之号，则仍商之旧封，无所改也。凡七传，而仲丁迁嚣嚣，史记作隞，并读为敖，皇甫谧以为河南之敖仓也，在今开封府河隂县西北二十里，括地志所谓荥阳，故城在郑州荥泽县西南二十五里，殷时敖地也，又九传至盘庚而迁相，相在战国时邺地，即今河南，彰德府安阳县也，索隠谓契始封商，其后裔盘庚迁殷，殷在邺南，遂为天下号，括地志谓：相州安阳县，本盘庚所都，即北塜殷墟，据此，则书所谓盘庚迁于殷者，本相之，殷墟而言矣，盘庚以前，未有殷号而改商为殷，实自此始。其后称之者，则或曰殷或曰商，或曰殷商，常兼及之，亦不因改殷而废商之旧也，然殷商之别，则固有由矣，夫迁国大事也，非可轻举者，或以亲诸侯，或以控夷狄，或以避水患，盖欲利民不得已耳，故相土为王，官之伯都，商邱以为治所，而汤世缵其功，因之为亳，此皆诸侯时事，而王命之，所得为也，若西亳南亳之迁，则汤既为天子，而所计在天下矣，仲丁之迁，嚣岂无故而去，祖都哉？盖汤五传至于雍，已商道衰，防诸侯不至，太戊代之，严恭寅畏，不敢荒宁，在位七十五年，宜其有经畧矣盖嚣当四方道里之中，朝觐防同，最为便利，又荥阳在成臯，岩险之地，依山避水，故于此图迁焉，诚逺计也仲丁为之子，才不足以有为，又国内多夷，冦而享国日浅，度不能胜，迁国之任，其必太戊之所经始，而仲丁享其成功者欤？直至盘庚之世，嚣有河决之患，则又不得不迁，而其迁则北至于相，岂非以相为可居哉？盖自禹功既施，河流就下，黎阳，大伾以北，水得所归，故从西山东注，不复南行，况商时去禹不逺冀兖之间絶无水患，惟豫州濒河之地，济水絶河滙为荥泽，河济分流，所争咫尺，偶溢荥隄，岂无一决？则河将引济，东南流，而嚣不免于受害矣。司马迁以为禹自荥阳引河东南为鸿沟，郦道元，所谓禹塞水于荥阳下引河东南以通淮，泗，济水分河，东南流，东注浚仪，谓之浚仪渠，非也，其必因秦始皇使王贲攻魏决河，灌大梁城决处遂大，不可复补，而附防为禹，时已然邪？故汉王横言，禹之行河水，本随西山下东北去，今所行非禹之所穿也，然则荥泽之渠，非禹故道，殷亦尚有贤圣之君，度当不乆而塞但未塞之前，其势不止，及嚣而已，其下流必合，浚仪雎水而趋，商邱以入淮，泗，则亳之故都不可复也，而相当兾野，地势稍高，故迁于此耳。书序谓自契至于成汤八迁，汤始居亳，距契止十四世，而即有八迁，何其迁之易也，八迁之説夲无经据，惟相土迁商，邱出于左传至汤，遂为亳都此，理之可信者也。其余七迁文既不详，似皆诞説耳又谓河亶甲居相，祖乙圯于耿，是河亶甲，自嚣迁相，而迁相之后，祖乙又迁耿而圯也，括地志以耿为绛州龙门县东南十二里，耿城即今蒲州河津县也，史记作邢，盖字之误也。仁山金氏，则仍经世説遂以为圯耿徙居而谓其地为邢州龙冈县，即今顺德府邢台县距相百五十里，是又谓祖乙有二迁也，河亶甲者，仲丁之弟祖乙者，河亶甲之子才二十余年间而有三迁，似亦太数，在嚣乃伤于水灾而迁耿又不免于河圯，何其不惩既往邪？其后盘庚之迁，书序谓治，亳殷説者皆指殷为西亳，则不在相而在偃师矣，迄于商亡，乃在朝歌，朝歌者，今卫辉府淇县也，在相南一百四十六里，意必为离宫于此而居之，盖乱世之君所为耳，不然，则与相同，一河北密迩之地，何必别立一都哉？史记又云：武乙去亳，徙河北，亳指北亳，盖谓盘庚所迁，在此而不以其为迁相也，今日河北，明日河南，今日河南，明日，河北倐移逺地忽就故都，若奕者，举棊不定，然未见其为谋之审，而永终之图也，故商之迁国，当以盘庚为正，其曰先王，不常厥邑，于今五邦，谓始封之商也，商邱之亳也，西亳也，南亳也，嚣也，盘庚未迁之前，并始封之商而计之，为邦者五，非谓五迁也，其曰先王适于山，用降我凶德者，谓仲丁迁嚣在成，臯多山之地也，其曰荡析离居，罔有定极者，谓嚣时有水患也，其曰盘庚作惟渉河以民迁者，嚣在河南，相在河北，盘庚自嚣，而迁相也，自盘庚迁相而商祚终于河北矣，故索隠括地志谓盘庚所迁，在相者不为无见也，而诸説之附防岂不判然易明哉？纣亡而周武王以朝歌，封纣子武庚为殷侯，及武庚以叛诛，而求防子为殷后，爵以上公，其国在宋即商邱也，商颂宋之所存，盖孔子学于殷礼而有得者，其散失，则在秦火后矣，国语谓正考甫校商之名颂十二篇，于周太师，郑氏遂谓孔子时又亡七篇，皆附防之説也详见緫论六义，及鲁颂下。
那
经防曰：此诗序以为祀，成汤也，观嘉客夷怿之言，其必歌于祀礼既毕，而将告利成之时者欤？
猗与那与？置我鞉鼓，奏鼓简简，衎我烈祖【赋也，】。
猗叹辞那多也，谓乐无不设也，置陈也，乐器多矣，独言鞉，与鼓者，鞉以节乐，乐则以鞉将之，是乐成由鞉也，鼓谓路鼓亦以节乐，无当于五声而五声，不得不和者，是乐之所成，又在鼓也，故举此二乐以括之，曰奏鼓，则以之鼓鬼享也简，简声之踈濶不混也，烈祖谓汤也，集传以此为商人，尚声臭味，未成乐三阕，然后出迎牲，今以经文考之，未见此一节之定为迎牲也，窃意商人尚声，亦但言大槩耳，故衎烈祖者，通乎祭献而言也。
○汤孙奏假，绥我思成，鞉鼓渊渊，嘒嘒管声，既和且平，依我磬声，于赫汤孙，穆穆厥声，【赋也】。
汤孙以主祭之，时王言祀汤自太甲始太甲以下皆可称，汤孙奏作乐也，假感格也；绥，安也，思成谓思其所自成，即诚也，以其心安，故谓之绥，本上文奏鼓，以衎烈祖，言惟诚则上下皆敬，而清静无哗矣，鞉也，鼓也，管也，皆堂下之乐也，其声讙滥，若在堂下，而合众乐，则浑于浊矣，鞉鼓渊渊，然则其声深也，管嘒嘒，然则其声细也，皆清静而不急促之意，高下适宜曰和，始终有节，曰平磬，谓堂上之玉磬，非堂下之，编磬也，磬以立，辨其声诎，然而堂上之玉磬为尤清，管声与玉磬相依，则不至于飞扬，过越所以为和而平也，于赫者叹其诚敬，在心赫然明着也，穆穆不显也，言汤孙主祭之诚，本甚明着，而其作乐之声，乃本于不显，此即是奏假无言，所以能致感格也。旧説多以赫为作乐之盛而穆穆，则称其羙岂有子孙自夸盛羙于先祖前之礼哉？○此诗连以三声字为韵，别是一体，安成刘氏曰：见商人之质也。
○庸鼓有斁，万舞有奕，我有嘉客，亦不夷怿【赋也，】。
庸镛通堂下之编钟，详见灵台，字义斁，犹络绎之，绎言交错也，此盖合乐后事，而其声为急，节为乱辞矣，奕者奕，然陈列之意，盖九献既毕，旅酬既行，则舞者退而分列于庭矣。嘉客即楚茨为賔，为客之客，指助祭者而言，非必谓先代之后也，助祭者夷怿，正献酬交错而笑语，卒获之事也，详见楚茨，字义。
○自古在昔，先民有作，温恭朝夕，执事有恪，顾予烝尝，汤孙之将【赋也，】。
上言作乐而致感格，实本于诚敬也。故此遂言敬之所自，自古在昔，犹言从古已往之先民也，作谓起而行之也，温恭朝夕，敬之常也，至于执事，则有恪，此则言其祭时之敬矣，盖敬之所传者乆矣汤之圣敬日跻，亦此敬也，我乃汤孙则敬乃先祖之家法也，今日先祖所以顾予烝尝者，正为汤，孙用此敬而奉祭耳，此自言其以敬而获飨也，尝秋祭烝冬祭，祭以秋冬为备，故言祭者必举，烝尝以见其余焉。
那四章二章，章四句一章八句，一章六句集传一章，分五节，今为四章，○按此诗旧説但据国语，闵马父之言，盖与诗序同出一传，窃意诗之残阙多矣，岂可信其必然哉！详见商颂题下。
烈祖
经防曰：此必祭成汤而受厘，降福之诗也，不然，则祭不祈福，何以所言皆得福之辞邪！
嗟嗟烈祖，有秩斯祜，申钖无疆，及尔斯所【赋也】。
烈祖汤也，秩，常也，秩然有序也，申无疆，即有秩斯祜也，尔盖歌者指汤孙也，及尔斯所言，自始传至今正，及尔身见申，之无己也，申锡无疆一句，乃一章之大防，下二节，乃申言之。
○既载清酤，赉我思成，亦有和，既戒既平，鬷假无言，时靡有争，绥我眉寿，黄耇无疆，【赋也，】○【，鬷与奏同】。
载盛于瓉，所以祼也，赉与也，思成诚也，义见上篇，此言求神之始，以郁鬯之酒灌地降神，而既与我之诚，神既格矣，和铏，五味调而肉湆，正则，既宿戒而和平，乃荐熟行礼之时也，此时作乐以假于先祖，极其诚敬，无有言说，人皆化之，肃然无争而神，又安我以黄耇无疆之福也，黄耇，即眉夀盖神享则孝子之心安，至于黄耇，而常安，是无疆？也有夀然后得以享福，福在安而不在夀所谓安者于下，节见之。
○约軝错衡，八鸾鸧鸧，以假以享，我受命溥将，自天降康，丰年穰穰，来假来飨，降福无疆，【赋也】。
约軧错衡，八鸾鸧鸧，详见采芑，字义此，以诸侯所乘之车言也，以假以享言，得万国之欢心，而诸侯各以其职来助祭，以感格之诚，而献于神明也，溥广将大也，受广大之，天命而降以丰年，使黍稷多而得以致孝享，此本其得天心言也，是以祖考来格来飨，而降福无疆，则天下皆受其福矣，所谓申无疆者如此，皆烈祖有秩之祜也，而所以致此者，当求其本于诚焉，诚之格，先祖者，必自得天心，始。
○顾予烝尝汤孙之将【赋也】
此二句解之亦有可通但似衍文耳
烈祖四章一，章四句二章，章八句，一章二句集传一章，分四节，今为四章，○上篇言乐与此篇所重皆在奏假而不言，牲见啇人尚声之意。
鸟
经防曰序，以为祀髙宗也华谷严氏释之，以为祀高宗而先述祖德，谓其能中兴不坠先烈也。
天命鸟，降而生商，宅殷土芒芒，古帝命武汤正域，彼四方【赋也，】。
鸟降，谓鳦遗卵也？曰：天命则鸟之降，天实为之也。生商者，生契也，郑氏谓鳦遗卵，娀氏之女，简狄吞之，而生契是也，此与姜嫄事同，岂可谓无此理哉！商在今西安府商洛之地，本契所封，至盘庚迁相始改，高称殷，故盘庚以前，未有殷号，其曰宅殷土者，据后世称殷时而追言于汤耳，盖武丁盘庾弟小乙之子，此时已改商，号为殷矣，古犹昔也，帝上帝也。武，汤，武德之汤也，正者，正天下之人心也，人心正而天下皆在其所域矣，此言商有天下，自汤始，而实天所命也。
○方命厥后，奄有九有，商之先后，受命不殆，在武丁，孙子【赋也，】。
方四方，后诸侯也，九有九州也，四方诸侯受命而九有，皆为所有，正上文正域四方之意，先后指汤殆危也。人心安故不殆，武丁汤之裔孙也，故曰孙子，此言汤之受命，能以德得人心之安，故其福至于武，丁也，武丁，庙号高宗。
○武丁孙子，武王靡不胜，龙旂十乗大糦是承【赋也，】武王即武汤，盖后人追称为武王也，能胜武王之任，则可以为善，继武汤矣，天下诸侯但言十乗者以九州牧伯诸大国而言，大糦宗庙大祭之黍，稷也，承奉也，谓诸侯皆来助祭，见人心之归，武丁也。
○邦畿千里维民所止肇域彼四海【赋也】
止定也，邦畿一定，则天下定矣，犹所谓京师天下之极也；肇始也，定天下之封域，自邦畿始故曰肇域，承上文言诸侯所以来助祭，而归心者，以武丁能立极于京师也。
○四海来假，来假祁祁，景员维河，殷受命，咸宜百禄，是何【赋也？】：
假至也，四海来假，言人心归之，即上文域四海也，祁祁舒徐不已之意，景，大也员，均也，犹言毕集也，武丁时，继盘庚都相东南，北近于河，言诸侯辐辏，大集于河也，此申上文域，四海之意，集传以景为，景亳之景，则景山在北，亳非可语于武丁时也，武丁以令德，宜民宜人，故能受天命而百禄归之，见武丁得人心之本在德，以申上文，肇域四海之意，盖化始于邦畿，而治本于脩德也。
鸟五章二章，章五句一章，四句一章三句集传一章，分五节，今为五章。
长发
经防曰：序云：大禘也，集传疑之，以为祫祭之诗，今观诗内，但言王相，土成汤而不及群庙，则非袷矣，盖褅者审谛，功德之义，其説本于礼记，王者禘其祖之所自出，以其祖配之之文云：祖者受命，为天子之祖，如汤是也。祖所自出，则其先为诸侯，而有功德者如，王相土是也。审其有功德者而祭之，故谓之禘，但汤之先世，有防者相土之曽孙也，而上甲防者又防之孙也，按国语，防勤其官而水死，又云：上甲微能率契者也，殷人报焉；皆宜禘者也，而诗不之及，岂诗之简编，犹有脱漏欤？不然，则国语之言本附防而礼家，遂传以为礼欤？然伊尹之配则有合于书，兹予大享于先王，尔祖其从，与享之之説矣详见庙制考义卷一。
濬哲维商，长发其祥，洪水芒芒，禹敷下土方外，大国是疆，幅陨既长，有娀方将，帝立子生商【赋也，】○【陨音员】。
濬深哲智也，以契之德言，长犹逺也祥谓吉之所起，即德之微见者也。言商之兴，由有濬哲之德，是祥之所发也，能及于逺故曰长敷布也，方四方也，幅陨谓四邉之周围也，盖分布九州，以正四方，自京师以外，尽诸夏之大国为疆，而幅陨既长，则天下皆在疆理之中，而致治矣，契为司徒，与禹同时，佐尧即禹功以见契，发祥之始也，有娀简狄，母家其国，盖在商洛之地，而以之封商与周之封邰，义同将大也，帝上帝也，立扶植之意，子女也，言尧时，天下既治，而有娀之国，方有昌大之势，其所以大者则由天，扶植其女，使之生契，以啓商封也，言契而本于有娀，不言其夫，可见简狄，吞卵而生契之事，乃实天命而非有夫者，此正言其祥之所发，而封商以及于逺也
○王桓拨受小国是逹，受大国是逹，率履不越，遂视既发，相土烈烈，海外有截【赋也，】。
王契也，契未尝称王，自后王追称之耳，谓之，则深微之意，即上章所谓濬也，桓拨以武德而拨乱，即上章，所谓哲也，逹与在邦，必逹之逹同言，随其所受，小大之国，而其德能通也，率履谓其所循行也。越，过也，率履不越本，其持己言也，视显示也，显示于人，则足以感发人心，即所谓逹也，契为司徒，以敷五教，盖其本于身以化民者，如此相土，契之孙也，烈烈威也，截整齐也，海外有截，非谓商益大也，盖外大国是疆之意，孔氏曰：相土止为一国之君，而己不能威行海外，今云海外有截者，入为王官之伯，出为诸侯也，其説是已契亦未尝有天下，而曰受小国，大国者皆以其能得人心言也，此叙契及相土之功，以明商王迹之所起也。
○帝命不违，至于汤齐，汤降不迟，圣敬日跻，昭假迟迟，上帝是只，帝命式于九围，【赋也】。
此言汤之受命，有天下也，自契以来，天命虽归于商，然王业未成，天命尚未齐也，至汤而天命不违，使有天下，乃始齐也，不迟，犹言不后日跻，日至于极也。惟其圣敬日跻，昭假迟迟乆而不息也；所以祗上帝者，如此而已，帝命式于九围，申汤齐之意。
○受小球大球，为下国缀旒，何天之休？不竞不絿，不刚不柔，敷政优优，百禄是遒，【赋也】。
小球大球，谓小国，大国所贽之玉也，下国诸侯也，缀系也，旒者旗之縿，为旒所缀，以喻天子，为诸侯所系属也，竞强絿缓也，刚者竞之本，柔者絿之，夲优优和裕之意，百禄即天休之多也？遒，聚也。此承上章，帝命式于九围而言，汤得诸侯之归，而何天之休者，以敬德之见于敷政，刚柔相济，和裕不廹是以能聚百禄也。
○受小共大共，为下国骏厖，何天之龙？敷奏其勇，不震不动，不戁不竦，百禄是总【赋也，】。
小共大，共谓小国，大国所供之贡也，骏厖齐诗作骏駹，谓马也，喻其能负重致逺之意龙当作宠奏勇，非谓武功谓德之奋发，而能任事也，震动者动摇也。戁，竦者畏慑也，自其遇事而言，谓之震动，自其存心而言，谓之畏慑，緫；合也，○此上二章言得天命，由于得人心也。
○武王载斾，有防秉钺，如火烈烈，则莫我敢曷，苞有三蘖，莫遂莫逹，九有有截，韦顾既伐昆吾，夏桀【赋也，】。
武王解见上篇，斾悬于旗以示必征者也，详见六月字，义防敬也言恭行天讨也，承上章言：人心既归，然后可以伐暴，是为应天顺人之举，非顺人心，不可以为畏天命，非畏天命，不可以为防，曷遏通，莫我敢曷，所谓仁者无敌也。苞，本也，蘖旁生萌蘖也，苞喻桀三蘖，喻韦顾昆吾，一苞而生三蘗，本同恶相济，而皆无敢遏我，烈烈之威，故其恶莫能自遂，而自逹也，九有有截，谓人皆归汤，同心欲伐暴也，既伐，韦顾而昆吾，夏桀次之，见当时用师之序也，此章言汤恭行天讨，而成救民之功也。
○昔在中叶，有震且业，允也，天子降于卿士，实维阿衡，实左右商王【赋也，】。
中叶商之中世也，当中叶而震业，谓遭夏后氏之衰，商人危惧，即书所谓肇我邦于有夏，小大战战，罔不惧于非辜也，商本伯国，地方七十里，国虽仍旧，而无有能新其命者，政为夏之暴君所陵耳。允，信也，天子指汤降下也，天子以能下贤为允，阿倚衡平倚以取平之义阿衡，即保衡伊尹之官名言汤，屈已以下卿士不敢自高，所以阿衡之臣，实左右之，以共成商业也，所谓汤以七十里得伊尹，臣之故不劳而王，此则大享，而以伊尹配也。
长发七章，一章八句，四章，章七句一章，九句一章六句。
殷武
经防曰：此必高宗伐楚有功，后王以其能继成汤之绪也，特于汤始受命之亳，立庙以祀之，故诗中推原汤之所以受命而称商邑称景山皆北亳也，盖盘庚既没，而殷道日衰，楚人叛之，其患之所及，必常在淮北，如春秋时，楚之陵虐陈宋也，北亳即宋，故北亳之建庙，其慰淮北人之思乎？
挞彼殷武，奋伐荆楚，罙入其阻，裒荆之旅，有截其所汤，孙之绪【赋也，】。
挞鞭驱之意，盘庚以后改号称殷，故曰殷武，荆楚者，荆州之楚，亦先王封国其君，不知何人，非周时所封熊绎之楚也，其俗尚鬼，故曰鬼方，此即高宗伐鬼方之事也，罙深也，高宗之兵，本非不武，但意在柔服，因荆负固，三年不克，故鞭驱之，奋勇而前，然后深入，其险阻之地，不加杀戮，惟裒聚荆之众，庶使之截然整齐，各居其所，而其地尽平，此高宗之功也，以其继成汤之绪，故称汤孙而下章，遂推本汤绪言之。
○维女荆，椘居国南郷，昔有成汤，自彼氐羗，莫敢不来享，莫敢不来王？曰：商，是常【赋也，】。
上章言伐楚之功，此章则言责椘之义也。居国南乡，言：近也，享以贡献之物，言王以朝见之期，言夷狄之朝贡，各有时也，谓成汤之世，虽氐羗逺夷亦皆来享来，王曰：此商常礼，况女荆楚以南国诸侯之近而可以背畔，不来乎此，正成汤之绪也。
○天命多辟，设都于禹之绩，岁事来辟，勿予祸，适稼穑，匪解【赋也，】○【，适音谪】。
此承上章言诸侯之来，辟以见成汤之绪也，多辟诸侯也，来辟来庭也，适谴也，稼穑民事之所急者，稼穑匪解，则能安民，而诸侯之职脩矣，所以免祸，适在此而已？曰：勿予祸，适据诸侯，免祸之心，而言如此，则荆椘之背畔，非所以免祸也。
○天命降监，下民有严，不不滥，不敢怠遑，命于下国，封建厥福【赋也，】。
此章言天所以封建诸侯之意，严畏也，盖天所以降监人君者观于下民，下民所不欲，君则天命遽絶此民心之所以可畏也，差滥过也，赏不刑，不滥而勤励，自强则所谓稼穑匪解者，在其中矣，如此，则不拂民心，而天命之所归也，天命所归，即其福也，天命封建，下，国之诸侯，而福及于其所当福，福之则无祸，适矣，封建诸侯之意如此，而荆楚可不畏乎？盖亦言成汤始封诸侯之意也。
○商邑翼翼，四方之极，赫赫厥声，濯濯厥灵，夀考且宁以保我后生【赋也，】。
商邑以成汤，始受命之都，言盖北亳，非殷都也，翼翼竦起，貌谓四方之极立于此，而竦然特起，望之可敬也，此緫言成汤所以得诸侯之归心者，其夲在此而因言，高宗能继其绪，故既服荆，椘而朝诸侯，有天下犹运之掌上其声名，赫赫然显著，其威灵濯濯，然光防语其夀则享国五十九年，又天下治安，而为我后世子孙立长乆之业以永保无疆，此高宗中兴之功，所以为大，而人心之所以不能忘欤？
○陟彼景山，松栢丸丸，是断是迁，方斵是防，松桷有梴，旅楹有闲，寝成，孔安【赋也？】：
景山在北，亳取景山之木而立庙，故知庙在商邑不在殷都也，丸丸圆直也，断短也，迁自山徙至庙所也，方正斵斫也，斵之使正也防如防刘之防，截也，梴蒙斵防言长也，旅众楹柱也，闲不过其度之意，寝庙中之寝也，安作庙，以安髙宗之神也，观陟景山之言，盖旧都与汤庙相依，故高宗之神，甚安也。
殷武六章三章，章六句二章，章七句一章五句，按高宗，殷之贤王也，当其亮隂之初即能恭黙，思道梦帝赉以良弼，而得傅説相之殷之中兴，非偶然者，其伐荆楚乆而不克盖，与舜命伯禹征苗事同，但伯禹则退而脩德，七旬而有苗格髙宗则必待挞武奋，伐而后能克，岂惟德之不逮哉！抑蛮夷之狎于不顺，时亦与古异矣。
诗説解颐正释卷三十
<经部,诗类,诗说解颐>
钦定四库全书
诗説觧頥字义卷一    明 季本 撰
字义
诗以温柔敦厚为教所重，在于兴群，观怨而事父，事君乃其实，行之大者也，理性情者，于此尽之于文义，若在外而无所待焉，然而鸟兽草木之名，圣人欲人多识，岂为闘靡哉？盖鸟兽草木，各有自然之情，因其名而求其情，则万物之所以同体者，可以得之，于我而有感即通。亦性情之助也，故名物者，通乎万物之情者也，通则心体无碍，文义，岂真在外哉！
周南
闗雎
【一章，】雎鸠，尔雅以为王雎毛氏传，谓其挚而有别，郑氏笺云：王雎之鸟情意深至，然后有别，诸家多以挚为猛挚之挚，故郭璞以鹗释之，而曰雕类，许慎以鷢释之，而曰似鹰，陆玑以鹫释之，而曰如鸱欧阳氏，则谓先儒辩雎鸠者甚众，惟毛公得之，但后妃淑善之徳而以猛挚之物，比之岂不戾哉？是以猛挚不可言，后妃矣，故取其别，不取其挚，而于郑氏所谓情意深至者，亦不以为然，焉惟朱子集传，则有取于郑説非苟然者，考之语録，有云：尝见淮人説淮上有之，状如鸠差小而长，常是雌雄，两两相随，不相失，然亦不曽相近，立处湏隔丈来，地所谓挚而有别是也。则集传定为状类，鳬鹥之训，盖亦察之审矣，此岂可以语雕鹗，鷢鹫之鸷鸟哉？盖抟击之义，不可以兴窈窕，鸟虽有别，其性悍不可以为闗闗惟以为鳬鹥之类，而后与经文意合也，华谷严氏惑于左传？雎鸠氏司马之説而谓司马为抟击之，官防乎？复以雎鸠为雕鹗之属也，求其説而不得则有鸟之鸷者，不淫之觧殊不知古之司马所主在于容民畜众，息争休兵，岂以抟击为能哉？以抟击而名官，盖末世覇功之见耳，○河，龙门下之大河也，太姒生于洽阳，正在河西，临河之地，故即雎鸠之在河洲者，以起兴，盖本其所生而言也。集传，乃以北方河水之通名，释之必以河，乃四渎之一，自西河南出而东，大姒宫中之化，当在岐周，非大河所经，故泛言之，以为北方之水，皆入于河，可以通名也，而不知诗人之意，盖有所指耳。
【二章，】荇接余也，根生水底，茎如钗股，上青下白，叶紫赤，圆径寸余，浮在水面，可为菹，○辗转反侧，孔氏以辗转为卧而不周，反侧为卧而不正，郑氏何人，斯笺反侧，即辗转也，其训犹未尽明，集传以为辗者转之半，转者辗之，周反者，辗之过侧者转之，留则精切矣。
【三章，】琴七，瑟二十五，堂上恊歌之乐也；钟，大钟鼓，晋鼓皆以起堂下之乐者也，详见庙制，考义卷二庙乐考成，钟一作钟，盖传冩异耳许慎以金旁从童之钟为乐，噐从重之钟为酒，噐则过于分别矣，殊不知古字通作钟也。
葛覃
【一章，】施毛氏，训移防谓引蔓移去，其根也，盖谷，本水注溪之名书，注云：谷是两山间流水之道，则根在地，而蔓延于谷中，言其覆芘之逺也但施之训移，稍近于晦，不若直作引蔓，延及之义耳，○中谷，以谷中倒用，盖古人语皆然，诗中如此者亦多，如中逵，中林中，阿中沚，中陵，中原中田之类，皆倒语也，○黄鸟，一名黄鹂，一名黄鸎，一名仓庚，一名抟黍，当葚熟时来在桑间。
【三章，】言本言语之言，诗人多用之，助语如言采，言念薄言，驾言之类，亦以其见为实事，而可言也，毛郑以言训我，尔雅亦然，则于义无所取矣。○师氏，即公羊传所谓傅母也，孔氏昏礼防云：妇人五十，无子，出而不复嫁，能以妇道教人者，为姆○汚烦，撋之以去其汚，犹治乱而曰乱也，烦撋犹捼莏也，○私衵服，妇人近里衣曰：衵见左传？宣公九年。
卷耳
【一章】卷耳，尔雅以为苓耳，郭璞云：丛生如盘，陆玑云：叶青白色，似胡荽，白华细茎，蔓生，可煮为茹，滑而少味，四月中生子，如妇人耳珰本草谓卷耳，即今苍耳则可用于麯，蘖而不可以茹，又非蔓生，其説非也○周行，经有三周行，皆训大道，或以道徳言或以道路言，此章寘彼周行，与鹿鸣，示我周行，皆言道徳也大东行彼周行，则道路也；毛氏以周行为列位，与左氏同，则其説有不可通矣。华谷严氏，亦以周行为使，臣在道路，而矜其防，渉之劳，庶几近之，但下章言崔嵬髙冈之不可徃者与大路之义，不相恊耳。
【二章，】罍酒噐尊彛之类，罍则画为云雷之形，而上有目，其饰以金，故谓之金罍与尊，彛皆祭祀时用之，彛则画以鸡鸟之形，以盛秬鬯，尊则画，以牺象之形，以盛五齐，而罍亦与尊同用，彛罍，通名为尊，故陈氏祥道曰：尊者彛为上，罍为下，又曰：尊亦谓之彛彛，亦谓之尊，以为通名，则罍固可通用于上下者也，【阙】 ， 古用瓦，其后贵者以金，贱者以木以金者，不必黄金，凡五金，中之可范者，皆是也。臧文仲谓大伐小，取其所得以作彛，噐铭其功烈，则铭功之噐，必不以瓦与木也，而尊罍以金，亦贵者之所宜用也，若民间通用，则或以瓦以木耳，韩诗云：天子以玉饰诸侯，大夫皆以黄金饰士以梓，此説未为非是，云饰者饰之而已，非言其质而以梓，则其质矣，但大夫而饰以金，则与诸侯无别，似或末世之礼耳，然则文王之金罍，其即诸侯之酒，噐欤？其文或刻或画，皆无可考，恐刻则但可施于木而不可施于瓦与金也，故直以为画焉，其受或大或小，各因所宜，先儒谓罍实一石，尊实五斗，彛实三斗，亦偏辞也，金罍之外，宜尚有大噐如今醸酒之缶也，或曰：缶，容二石云，酌金罍者，自大噐而酌于金罍也，酌兕觥者自金罍，而酌于兕觥也，行苇之四章，曰：酌以大斗，孔氏曰：勺五升，径六寸，长三尺，所谓大斗也，此盖从大噐中挹之于尊，用此勺耳，其在尊中，不当用如此之长，匀也，则酌于大噐者，用大勺，酌于金罍者，用小勺，亦各有攸宜焉。
【三章】兕，野牛一角，重千斤，觥爵属以兕，角为觥也，韩诗説云一升曰爵，二升曰：觚三升曰觯，四升曰角，五升曰散，然宗庙之祭，尊者献以爵，卑者献以散，尊者举觯，卑者举角，则爵贵而其余为贱，自觚以下，其字从角，古者必皆以角为之，而或以玉，或以碧，或以象，或以木，则渐因时而异制焉，凡以角为之者，皆以兕角，谓之兕觥，其受则觚以二升，觯以三升角以四升散以五升各有差焉，而皆谓之兕觥，故兕觥不列于觚觯，角散之中，先儒论觥之所受，或以为七升，或以为五升，则觚觯角散之外，复设一觥，将何为者邪？今考古之为升者以十合，合者，前汉志所谓合龠为合也，龠起于黄钟之管，中容千二百黍，则合龠当容二千四百黍也，战国以后，以千勺为合，则加五倍，非古法也，古之升当今二合，每爵受酒，二合，人亦能胜，若至二升，则四合矣，五升，四升五升，虽善饮者，莫能当之，况七升乎？窃意韩诗之説未可据以为定论也，或又以为兕，二角善触，故先王制罚，爵以兕角，而谓周礼有罚觥之事，及觥不敬者，谓其皆取诸此，则亦凿矣，故以觥罚之，犹言取觯，立饮也，岂必专以兕觥，为罸爵哉？且文王之酌兕觥，非为罚也，觥之用兕，为其性之刚也，与童羖相反焉。
芣苢
【一章】芣，苢本草云：令人有子，盖车前强隂益精故也。陆玑以为其子治产难，则王雪山，谓妇人服之下血，非可治产难者，盖辩陆説之为非矣。若本草之説则必当时已騐之方耳。
汉广
【一章，】汉水，源出陜西汉中府县西，嶓冡山，陇西之地也，始出曰漾水，南合水，东流为汉，入湖广郧阳府界，流经襄阳府东。至汉阳府大别山，入于江，江水源出四川成都府，茂州岷山，又谓之汶山，西南流经灌县，又东北流经重庆，夔州府界入湖广荆州府，归州，出峡东流，过常徳府又北至武昌府，合汉水于汉阳府之太别山，东北至扬州入海，武昌在江之东，汉阳在江之西，而汉水在汉阳之北，江汉合流，盖在武昌，汉阳之间，武昌自汉，唐以来为都防之地，意江汉，诗所谓江汉之浒，四月，诗所谓南国之纪者，其治所，或当在此欤？
【三章，】驹以之子于归，而欲秣之，则亦可乗矣如株林，所谓乗我乗驹不必拘于二嵗也故集传曰驹马之小者二嵗曰驹之説盖本周礼庾人郑氏注，而毛氏传此诗乃谓六尺以上，曰：马五尺以上曰驹，则以大小为差耳，考之庾人，马八尺以上为龙，七尺以上为騋，六尺以上，为马龙騋，非民间所能有，则以六尺者为马，不为无据，但以五尺者为驹，近乎臆，説既以大小论，则不得不为之别也。
汝坟
【一章，】汝水，源出南阳府，汝州天息山，东流迳汝寜府，义鳯阳府，颖州入淮，汝在豫州之域，其下流入淮。则南为扬州，北为徐州之域，文主时汝坟，盖指豫州之域者欤？
召南
鹊巢
【一章，】鸠拙鸠也，小序误以为鸤鸠而毛传因之，谓为秸鞠，即尔雅之鴶鵴也，而诸家或以为布谷，或以为戴胜皆鸤鸠之别名也，欧阳氏，则谓今之布谷，戴胜与鸠絶异今人直谓之鸠，其辩之审矣，故鸠之拙者，别一鸠耳，不在左传？所谓鸤鸠，雎鸠，祝鸠，爽鸠，鹘鸠，五鸠之内者也。
采蘩
【一章，】，蘩，白蒿也，香美可蒸，祭祀则以豆荐蒿菹，陆农师曰：蒿青而髙蘩白而繁，白蒿叶麤于青蒿，白于众蒿，故曰皤蒿，可以为菹，○沼池之曲者也，沚小渚也，尔雅曰：水中可居曰洲，小洲曰渚，小渚曰沚，小沚曰坻。
【二章】涧山夹水也
【三章，】被髲髢，次第髪长短为之，故周礼追师谓之次，即今假髪非编髪为之之假髻也，夫人从祭之首饰，本用副，而以被言于祭者，盖副必临祭时所加而在宫，治葅醢，以实笾豆之时则服，居常见君之髲也，详见君子偕老，字义。
草虫
【一章，】草虫竒音青色好在茅草中作声，或以阜螽蝗属而即螽斯非也，详见七月字，义草虫阜螽，皆似蝗生，于草间者曰：草虫生于陵阜者曰阜螽，草虫鸣，阜螽跃而从之，故阜螽，谓之蠜草虫，谓之负蠜，形色不同，种类亦异，故以阜草别之，欧阳氏以异种相合，合所不当合，而诗人引以为戒，则过矣；盖物类相从，其性如此，故集传，但以为感时物之变也。
采苹
【三章，】宗室大宗之庙室也，诸侯之庶子为别子，别子为大夫，则立宗，此大宗之始，祖也，其主设于室中西南隅之奥，正当南牖之下，故曰牖下，○齐与斋同，其义为敬，然亦根于齐一之齐，本从覊反，齐不齐而致其齐，然后读齐为斋，则侧皆反，故齐为一，而斋为敬也，又有读齐为粢盛之粢，如小雅甫田，所谓粢明者，则精咨反，各随其义，求之而已矣。
羔羊
【一章，】羔羊之皮者，大夫以羔皮为裘，故孔氏曰：大夫之裘羔而已，然毛氏谓小曰羔，大曰羊，并言之者分释，字义耳，其实羊乃小大之通名，羊之小者，得称羔羊也，凡视朝之服用黒羔裘而以缁衣裼之，上加朝服其服，臣与君同，但其别则君用纯色，而臣则饰以豹褎，君之用纯，非不饰也，色用纯耳，如隋虞世南凖礼图裘以羔正黒者为之取同色，缯以为领袖，即用纯之制也，既退朝，则诸大夫适治事之馆，释朝服，而以缁衣聼政，言缁衣则为羔裘矣，馆乃所直之庐，亦公所也，及自公所而退，食于家人，犹见其服，此羔裘以归，故即所见而称之，非以此为在家燕居之服也。若私家燕居之服，则为狐貉之厚以居，如毛氏所谓大夫狐苍裘者，而羔裘不宜防用矣，详见唐风羔裘，字义○，素丝者，以素丝为线，而合其缝也，孔氏谓织素丝为组紃，以英饰裘之缝中紃，亦组之类，素丝非线也，钱氏因之，遂谓两皮之缝不易合，故织白丝为紃，施之连属两皮，因以为饰，此説似有不通，盖凡为裘，必合众皮其横缝，不在五紽之内者尚多，岂能尽饰？意必有里以袷之，若其外则毛深而缝不可见，安得施紃邪？织紃之説徒使人难晓耳，○紽缝之别名也，曹氏谓一裘之功，必合众裘而成，故其缝杀不一，其言亦不分晓，盖裘虽合众皮而成其缩缝，则惟有五，故以五为数，不论皮之多寡也。
摽有梅
【一章，】摽本蔈落之义，梅蔈落然后见，其失时也华谷严氏，训与邶栢舟寤，辟有摽之摽，同则非矣。○梅木名，似杏而酢。
驺虞
【一章，】毛传云：豕牝曰：豝本尔雅释兽文，观驷铁诗云：奉时辰牡，则将为干豆之具，用牝者非也，郑笺云：豕生，三曰豵，亦本释兽文观，七月，诗云言私其豵，献豜于公则豵本小兽之名，以为豕生三者，亦非也。此诗先言豝后言豵，亦必有差。盖葭丛髙而豝藏焉，蓬丛低，而豵藏焉，则豝必大于豵，以其体肥，故谓之豝，但大而有力，或不及豜耳，不然，则田猎所射，未必尽皆小兽，而毛氏一嵗为豵之説郑氏不得不异矣，豵虽小兽，亦岂必限以一嵗哉田猎得兽，不论狼獐，鹿豕雉兔，而必以豕目豝豵，则亦拘矣。凡此类旧説多有附防，但以经义推之可也，发发矢也，礼射，每发四矢集传，若谓发四矢而得兽者五，则兽多于矢意，其间必有叠中者，故以中必叠双明之，殊不知古人之射不以多杀，为能车攻，诗所谓不失其驰，大庖不盈者，是其法也。若以中必叠双为能，则亦可以合围，掩群矣，岂仁人之心乎？盖五豝五豵，非举得兽之数，毛传所谓虞人翼五豝以待公之发者是已，翼驱也，驱兽多则中宻驱兽少则中防，今以五兽而当四，矢则射防难中，明虞人之不欲多杀也，君止一杀，至大夫杀则止，佐车取田，获三品而已，○驺虞，毛氏以为义兽，白虎兽文，不食生物，有至信之徳则应之，此本无据，盖附防之説也而汉之夸封禅陈祥瑞，如司马相如东方朔者，从而和之，其后陆玑，陆农师觧释文义，又祖而述之，则若真有驺虞，如毛氏所云者，而不知其皆诬辞也，纵使有之，则野鸟为鸾之类，岂可信其为真哉？三代以前言灵物者，但云麟鳯龙而驺虞不与焉，则古无此兽可知矣欧阳氏曰：汉世诗説四家毛最后当毛诗未出之前説者不以驺虞为兽也，文帝时，贾谊新书以驺为文王囿，名亦不经见，又曰：书言驺虞者多矣，如七驺六驺，盖马御而泽虞山，虞则山泽之官，月令季秋教田猎，命仆及七驺咸驾，周官山泽虞，皆当田猎，致禽兽则驺虞，二官田猎之时，乃其职事也，今按驺虞为驺，所御之虞人也，猎以虞为主，观易有即鹿，无虞之戒可知矣。以周礼考之君乗田车则以射兽也，虞人乗佐车即驱逆之，车则以从，左驱兽而待射者也，皆掌于田仆，而御之者，驺人也，驭夫掌驭，从车而趣马，掌驾説之颁以聼驭夫，即其事也。驺虞，虽二官而虞人为驺所御，则已当田猎，驱兽之时，主乎虞人而言矣，诗人之意，盖谓茁壮葭蓬之中，乃禽兽繁殖之所也，一发四矢之间，虞人仅翼五豝以待射，不欲道人以多杀使其比而得兽，真有若丘陵，弗为之志，非仁人而能若是乎？故特咏其事，以叹美之。而文王徳盛化行仁义成俗，于此亦可见焉。
诗説解頥字义卷一
钦定四库全书
诗説觧頥字义卷二   明 季本 撰
邶风
击鼓
【一章】鼓，鼖鼓也，长八尺，面四尺，周礼，鼓人云：以鼖鼓鼓军事，又曰：军动则鼓其众，盖鼖鼓，大鼓也，镗鼓声之大者，与逄逄填填，同○漕卫邑，非曹也，当在帝丘之北，与泉水之漕，同即卫文公东徙渡河，而野处之地也，其城之筑在此。
雄雉
【一章，】雉野鸡，雄者有冠长尾，身有文采，善鬬，盖鸟之耿介者也。
【二章】下上，其音燕，燕之诗亦有此言，华谷严氏曰：燕燕言下上其音，谓双燕相追逐，而飞鸣也，雄雉言下上其音，谓一雉之音，或下或上也。
匏有苦叶
【二章，】匏与瓠异，陆农师曰：长而瘦，上曰：瓠短颈，大腹曰匏，盖匏苦瓠，甘且有短长之殊，非一物也，故瓠可食，而匏之大腹者，但可用以渉水，其小而有柄者，则用以为笙耳，不可食也。○渉厉掲旧説皆本尔雅谓掲者，掲衣也，以衣渉水为厉，繇膝以下为掲，繇膝以上为渉，繇带以上为厉，此説亦颇不明，盖匏有苦叶之诗，本欲待舟以济，而不以渉水为正，所谓厉者正，若今之浮水耳，故以为危而谓之厉，何取于以衣之义哉？以衣之义不可通，则不得不强，以裈释矣，掲衣乃是褰裳之义，则掲当读如丘竭，反而浅掲之掲，读如苦例，反则以叶厉韵耳，岂有二音哉？至以渉厉分属膝，上带上殊不知深则厉之深，即济有深渉之深也？而岂可以渉厉分二义哉？故渉者渡水之通名也，而深渉则为厉矣。
谷风
【二章，】荼苦菜顔氏家训云：叶似苦苣而细，防之有白汁，花黄似菊，陆农师云：生于寒秋，经冬歴春至夏乃秀，月令：孟夏苦菜秀，即此是也。陆玑云得霜，甜脆而美华谷，严氏曰：经有三荼，一曰苦菜，二曰委叶，三曰英荼，此诗谁谓荼苦？及唐采苓，云采苦，采苦緜堇荼如饴之荼，皆苦菜也。良耜以薅荼蓼之荼，委叶也，郑出其东门，有女如荼，英荼也，鸱鸮予所，捋荼传云：菼苕防云，薍之秀，穗亦英荼之类，今按英荼者，华之秀也，在有女同车则以茅，华言在鸱鸮则以菼，华言各论于本章字义。
【三章，】泾水出陜西平凉府镇原县西笄头山，东南流，迳西安府，邠州至髙陵县入渭，渭水出临洮府渭源县西鸟防山，流迳巩昌府秦州，又经岐周南，即今鳯翔府岐山县地，又过武功，县北兴平县，南至咸阳县界，丰水南来注之，又东过长安县北，与泾水合于髙陵东流至华隂县界入黄河。
【四章，】匍匐説文云匍手行也，匐伏地也，此与集传手足并行之説小异。
旄丘
【三章，】狐裘毛氏，以为大夫，狐苍裘苍，青色也，此説礼无明文，惟据玉藻君子，狐青裘豹褎，绡衣以裼之，故郑氏注：因以为衣之裘，而孔氏谓为端之裘也，但考大夫朝祭之服，皆用黒羔裘豹褎，而裼以缁衣，上加朝服，若黄狐裘，则大夫蜡祭息民之服，狐苍裘不知其所施其必以其温而用于境外之服，如狐貉之厚，以居者欤？蒙戎左传作龙茸毛氏云：乱也虽谓之乱，岂可遂以为敝哉？故毛氏亦无裘敝之説盖蒙戎者，毛聚之状，东莱吕氏直，以蒙戎为狐裘之貎，亦知训敝之为，非矣。盖自服狐裘而至，葛诞，但见其为久耳，不必以为裘敝也，葛诞之时，人岂尚服狐裘哉。
简兮
【一章】万者，东莱吕氏以为二舞之緫，名也，舞有文舞，武舞文执羽籥，武执干戚，干羽之舞，起于有虞氏征苖之师，以万人为义，故谓之万，而三章，左手执籥，右手秉翟，则举其文舞一节而言也。翟雉羽本注，旗干之首，而取之为舞，以习指麾，籥如笛，毛氏以为六孔，郑氏以为三孔，未详孰是？羽舞必执籥者何？休谓吹以节乐，而陈氏晹亦云：舞者执籥，于左而吹之，秉羽于右而舞之，盖亦约度之説耳夫舞与吹本二事而不可相兼者也，岂有右手秉羽以舞而左手执籥，以吹之理乎？窃意舞入，庭下当合乐之后，其去堂上之乐，则既逺矣而堂下之乐，亦有编悬之隔，或不相闻也，则舞者吹籥以先之，而籥始于黄钟之管声气之最先者也，故使舞者先吹，而堂下之乐，知羽籥之鼓动也，乃合作焉，于是舞者应节以舞，但以舞成而籥，不终奏也，故或以六孔，或以三孔，似皆无害，若以籥为节，乐则不可通耳。
泉水
【一章，】泉淇俱卫地之水，蓝田，吕氏曰：泉水即今卫州共城之百泉也，淇水出相州，林虑县东流，泉水自西北来注之，故曰亦流于淇，而竹竿诗言泉源在左，淇水在右者，盖主山而言之，相卫之山东面，故以北为左南为右，今按，卫州共城，即卫辉府辉县古共伯国，在朝歌西南，相州林虑即今彰徳府林县也，在朝歌西北，泉水与淇合，盖当于此，是为卫河，古黄河自今大名府濬县东大伾山，北流合卫河，于濬县界，东北流入海。
【二章，】饮饯者，古之行者，必有祖道之祭，出国门，封土象山为坛，树茅为主，以依神而祭，故祭道之神，谓之祖乂，谓之道，山行曰軷，故又谓之軷，其牲或以犬，或以羝，既祭，以牲伏地，而以车轹之而去，故谓之犯軷喻，无险难也，周礼，犬人祭祀供犬牲伏，瘗亦如之，生民取羝以軷，皆此祭也，但生民之軷言嵗终之祀行神耳，故毛氏云祖而舍軷，饮酒于其侧曰：饯顔师古谓黄帝之子，累祖好逺游而死于道，故后人祭之，以为行神，或曰：共工氏之子好逺游祀之以为祖神皆附，防之説也。
【四章，】肥泉水，名湏卫邑，汉地理志，东郡有湏昌县，故湏句国即水经注所谓湏城也，按湏城，今为兖州府，东平州治，非卫地也。
鄘风
君子偕老
【一章，】副妇人之首饰，按周礼，追师掌王后之首饰，有副编次，郑氏谓副之言覆，所以覆首为之，饰其遗像，若今歩摇服之以从王祭祀，编列髪为之，其遗像，若今假紒，服之以桑也。次，次第髪长短为之，所谓髲髢，服之以见王，王后之燕居，亦纚笄总而已，歩摇者行歩则摇动，汉时有此名，盖若今之鳯冠而制稍异，然非编髪为之也，若编髪则为编，即今之假髻，而编之下又有髢贱者髪以次第长短而益之，则谓之次，皆非祭祀之副也，○象服，即三翟周礼，内司服，掌王后之服，有袆衣，褕狄阙狄，袆当为翚，榆当为摇，皆声近而误也。郑氏谓翟雉名伊雒，而南素质，五色皆备，成章曰翚，江淮而南，青质，五色皆备，成章曰摇，王后之服，刻缯为之，而采画之缀于衣，以为文章，袆衣画翚者，榆狄画摇者，阙翟刻而不画，此三者皆祭服，妇人无外事，所祭者宗庙，从王祭先王，则服袆衣，祭先公，则服褕翟，祭群小祀则服阙翟，按翚亦是翟，故谓之三。翟摇一作鹞。翚与鹞雉之异名也。若阙翟不画，则未备而为阙耳。三翟之首饰，皆以副也，但周礼止以王后言，不及夫人，然祭统防于太庙君卷冕立于阼，夫人副袆立于东房，则诸侯之妻亦副袆与后同矣，故卫人以此而咏，其夫人也。
定之方中
【一章，】榛栗，皆果木之同类者，榛小栗，大可供，笾实椅桐梓三木名，陆玑曰：梑之踈理白色而生子者为梓，梓实桐皮曰：椅类同而小，别华谷，严氏曰：桐有三种，青白之外，复有冈桐即油桐也，青桐即梧桐，一名梧，一名榇，诗所谓梧桐生矣，是也！椅桐梓漆之，桐为白桐，今按：青桐有实，是为鳯凰食，油桐即素桐，此则但可为桐油耳，若白桐则华而不实，尔雅谓之荣，桐中琴瑟者惟白桐也，漆木有液黏黒可饰噐椅桐梓漆四木，皆琴瑟之材种之，以其可伐而以为琴瑟，故曰：爰伐琴瑟，见其新造之初，即为久逺之图也。
【二章】桑木名叶可饲蚕者
【三章】騋説见汉广字义
蝃蝀
【一章，】蝃蝀虹也，日色映云，而生为虹隂气升而阳能胜之，故虹能防雨也，陆农师谓雄曰：虹，雌曰霓虹，常双见鲜，盛者雄暗者，雌也，一曰赤白色，谓之虹，青白色，谓之霓分言之，则或有二者之分，但通言之，则皆谓虹也，故孟子云：大旱之望云霓，而虹可以霓言矣，先儒皆以虹为天地之淫气，窃意蝃蝀之诗，但取防雨为义，似不以虹为淫也。
【二章】隮，郑氏以为朝有升气于西方，华谷严氏取之，谓与候人南山朝隮之隮，同而集传，独取郑氏，以虹释周礼，眡祲之隮，殊不知眡祲之隮，郑司农亦以为升气而后郑，别为説耳窃意以虹释隮，似乎牵合。
干旄
【一章，】干与竿同杠也，旗竿也，旄旄牛之尾也，山海经有兽如牛，四节有毛，此旄牛也，以旄牛尾为之，谓之旄，而注于旗竿之首，郭璞云：载旄于竿头，如今之幢是也，周礼，夏采防谓鸟羽亦为旌旗之緌，盖緌者垂也，旗旄，垂下之名亦作绥，即旄也，若兼鸟羽而言緌，则緌，不但有旄牛尾而已，此盖据秦，汉以羽毛为葆幢之制，古者羽毛异用，以毛为旄，以羽为旌，末章言干旌，则析羽而注于旗竿之首者也，孙炎曰：析五采羽注旄，上陈氏祥道，曰干首注以旄旄上注，以旌则是以翟羽揷于上，以表其髙故谓之旌，干首虽毛羽，皆有非混而为幢者也，但所谓析羽者，非以一羽析而为二也；盖翟惟二羽，在尾最长，谓之翘，即薛综所谓雉之徤者为鷮，尾长六尺者也，全用之则为全，羽半用之，则为析羽，周礼司常云：全羽为旞，析羽为旌，此以贵贱而分也。盖必天子，诸侯之旗，用全羽之旞，而卿大夫之旗得用，析羽之旌，故孟子曰：大夫以旌，而士以下旗竿，必不得用旌，故特以旌别言于大夫也，司常又曰：道车载旞，斿车载旌，此为天子言上得兼乎下，故并旌用之道，车者朝防之车道徳之事也故曰道车，斿车者田猎之车，游乐之事也，故曰斿车，此亦以事之贵贱，分用旞旌矣，若旄，则凡旗皆当有之，上下之所通用，故不别言耳，然此诗干旄干旌，皆以大夫言也。
【二章，】旟旗名也，按周礼司常掌九旗之物，名各有属，日月为常，交龙为旂，通帛为旜，杂帛为物，熊虎为旗，鸟凖为旟，蛇为旐，全羽为旞，析羽为旌，此别其名物之异，有文以识之，故谓之帜；即六月，诗所谓织文也；郑氏以九旗名物之属为衣，徽则陈氏，祥道固辩其误矣。常旂旌旐在经传，固有通言者，而非通名旗，则为九旗之通名也，凡旗之制，竿首有旄，旄上有旌，旞旌旞在上，非旗帜也，旄之下有縿，以组维于竿，日月交龙，熊虎鸟凖，蛇之形，画于縿上，此则所谓帜也，其幅必广，而长亦过之。尔雅谓充幅，长寻亦臆説耳故陈氏祥道，曰：其幅长而不特，寻也得之矣，汉志谓天子大常九仞，龙旂七仞，鸟旟，熊旗皆五，仭旐四仭礼书，又有天子九仭，诸侯七仭，大夫五仭，士三仭之説夫谓九仭者六丈三尺，天子至士长短，礼宜有差，但恐不应太髙如此意必，战国时有此制，观秦有五丈旗之説则可知矣。縿之下有斿斿，即旒也，其势象水之流，故谓之旒旒，盖练帛为之，故尔雅谓之练旒縿，之旁则有斾，以扬于外，斾必战而后建，非旒也，其详别见，六月字，义旗之为用，本别军容，师行则有五方之旗，如曲礼所谓左青龙者，交龙之旂也，右白虎者，熊虎之旂也，前朱鸟者，鸟隼之旟也，后武者，蛇之旐也，招摇在上者日月之常也，招摇北斗也，虞书防据左传，三辰旂旗之説谓三辰为日，月；星，则大常之上，又画星也，穆天子传称：画日月七星，盖星即北斗也，然则司常言日月而不言，星曲，礼言星而不言日月，盖各举所重，互相备耳，通帛之旜，纯用一帛而无饰，杂帛之物，则用他帛以饰邉，而皆不画，窃意青龙在左，东方之旗，其色宜青，白虎在右，西方之旗，其色宜白，朱鸟在前，南方之旗，其色宜赤，玄武在后，北方之旗，其色宜黒所以识四方也，招摇在中，中央之旗，其色宜黄，盖以指麾，四方之旗也，故陈氏祥道谓大常于其中加髙焉所谓招摇在上也，此五者皆正旗也，若通帛杂帛，亦必如五方之色，分属正旗以为之从，而制必小焉，然其制别，则固各有在矣。此七旗者，方各不同，帛因异色，故自正旗之在中者而言，则谓之大常，青者谓之大旗，赤者谓之大赤白者，谓之大白黒者谓之大麾，此即巾车，所谓建大常大旂，大赤，大白大麾者，盖亦以五者，青赤白黒之色为差，以互相备，非为同姓，异姓与蛮服蕃服，各专一色，此见旗之可以通言也，但自诸侯之别于王礼而言，则用王礼者，言大用侯礼者，言小如王制，所谓天子杀下大绥，诸侯杀下小绥，绥与緌同，是以旄言旗也，旗固有大小之殊矣，左传亦云：分鲁公以大旗分康叔，以少帛皆龙旂也，鲁得用王礼，故曰大卫。止用侯礼，故曰少，若以诸侯皆用龙旂，言则通谓之大可也，説礼者以明堂位，有殷之大白，周之大赤之文，遂以大赤为周之正色，而释通帛，以大白为殷之正色，而释杂帛，则前五色之外，又特用此二色，此何义乎？窃意王者易命，固各有所尚之色，盖必自天子以至庶人，其所专建之旗，皆用当代之色，如夏则用麾，殷则用白，而周则用赤也，故郑氏云：凡九旗之帛皆用绛，尔雅云：纁帛縿，纁绛色赤之浅者也，此必一代之通制，旗之常也，而用于五方，则异色以别军容，非可专用者矣，专用之旗，如孟子所谓大夫以旌士以旂，庶人以防旌，不言帜以别，士庶人之不得用旌，而旌下之縿，必鸟隼之旟也，观干旄之诗，以旟与干旌，并言则旟，为大夫之旗可知矣。而士之以旂，则与诸侯龙旂，同似乎逾分，士在庶人之上，疑当用物而误，为旂字耳，旃与旜同，则固一色之帛，在杂帛之下，而不得与交龙，鸟隼熊虎，蛇同为正，旗之文也，及详，孟子之言，止为招大夫，士庶人而发，上不及天子，诸侯下不及卿，意必有如虞人之以皮冠者，而其説尚未备邪？今亦不可得而考矣。其可考者，惟司常有曰：国之大阅，賛司马颁旗物，王建大常，诸侯建旂，孤卿建旜，大夫士建物，师都建旗，州里建旟，县鄙建旐，至大司马，则曰：中秋教治兵，辨旗物之用，王载大常，诸侯载旂，军吏载旗，师都载旜，郷遂载物，郊野载旐，百官载旟，此与孟子絶异盖大阅治兵，皆司马搜军之事，陈氏祥道分别军实，军法为説谓各有所重，故旗物不同，虽不能无牵强，然亦见旗，可随时部分，本无定用，而其差则有斿数焉，天子大常十二斿，而亦通同九斿之旂，陈氏祥道，曰：周礼典命，自上公至士，其车旗各眡其命之数，而行人公，侯，伯，子，男建常九斿，七斿五斿，皆以命数为节，然即王之孤卿，六命大夫四命，公侯伯之孤，四命卿三命大夫，再命士一命，子男之卿再命，其大夫一命，旜物之斿，盖亦称是，窃谓庶人无命数，旜必无斿焉，斿数有差，所以别旗之用也，故为天子之事而举者，则数从天子之斿，为诸侯之事而举者，则数从诸侯之斿，为大夫士之事而举者，则数从大夫士之斿，于通用之中又各有尊卑之节焉，此与孟子所言之常旗，皆一定而不可易者也。眡命数以制斿，此旗所以可通用欤？若考工记序，四方之旗，而曰：龙旂九斿，以象大火，鸟旟七斿，以象鹑火，熊旗六斿，以象伐，蛇四斿，以象营室，则又臆説矣夫青龙七宿，非止九星也，朱鸟七宿，非止七星也，白虎七宿，非止六星也，武七宿，非止四星也，而皆倚象以取数，则斿又有不眡，命数者矣，礼家之説杂乱而不可通，故特辩论之，知此则经中凡言旌旂，旟旐之属皆可类推矣。
【三章，】良马六之观，集传以两服，两骖，释良马四之而谓六之为六马，则似据夏书凛乎？如朽索之驭六马而言矣，考之车有乗车以吉行者也，有戎车有田车以师行者也，城门之轨，天下所同，故凡车之制，皆舆广六尺六寸，辙广八尺，虽天子之大辂，亦惟四马而已，礼校人掌王马之政，凡颁良马，而飬乗之乗马注谓良马五路之马四匹为乗故言车皆谓之乗又谓之驷，大明云，驷騵彭彭，则武王之戎车，亦四马也，车攻云，四牡，厐厐则宣王之田，车亦四马也，节南山云，四牡项领，则大夫之乗马亦四马，也是一车四马，上下同之，无间于古今，曷尝有六马之车哉？自公羊传及王度记有天子，驾六之説而后儒遂附益之谓中，两马为两服，外两马为两骖，此四马也，而六马则骖，外复加两马，谓之騑然，非车之常制也，意者衰世之君，廵游无度，惧车力之不胜，或有四马之外，复加二马，或加四马，如穆王之八骏者，夏书之言六马，盖危语也，得无为太康，逸豫灭徳而发欤？汉志有乗舆驾六马之制，盖縁此而起耳，故干旄，所谓良马四之者，乃一车正马之数，而五之六之则与贤者同乗欲车之安，恐四马力或有疲，而欲代之，故随所至而加一马，以为备耳。
卫风
淇奥
【二章】弁，皮弁也，考之周礼，司服及注王祭祀，以冕兵事，以韦弁受诸侯朝觐于庙，以衮冕日眡朝，以皮弁甸以冠弁，诸侯视朝，以皮弁，日视朝，以冠弁冕弁皆冠也，而亦以冕弁为通名韦弁，孔安国以为即爵弁，刘熈云：以爵韦为之，盖皮其质爵，其色如爵头然，郑氏巾车，注谓雀饰黒多赤少然，郑氏原，不以韦弁为爵弁，而以靺韦为弁释之，夫韎者，赤也，则陈氏祥道固谓其为无据矣，但军国之容，与礼服不同，军容者，郑氏所谓以韎韦为衣裳是也，若礼服，则以丝衣周颂所谓丝衣，其紑是也。至于聘礼，君使卿归，饔饩于賔介，亦宜礼服而注，以韦弁为韎韦之弁兵服，而曰其服盖韎，布以为衣而素裳，则诚臆説耳舆服志云：爵弁，有収持笄，所谓夏収商哻者也，然则韦弁，岂可专指为兵，服哉皮弁，即书綦弁，鸤鸠，所谓其弁伊骐者也，孔安国曰：綦弁，皮弁也，以鹿皮为之，诗防云色之青黒者名为綦，冠弁以皂，缯为之司服，谓冠弁以甸，则田猎当用皮冠，亦皮弁也，而以冠弁，则因未猎之前，司徒誓之未服，戎服而犹着冠弁耳，孔防固已论之矣，盖冠弁即委貎也，此岂田猎之冠乎委貎，在夏为母，追在殷为章甫，其名虽异，其制则一，太古冠用布，至夏殷而始用缯，故知冠弁用缯也，孔子曰：麻冕，礼也，今也纯俭，正谓此矣。若缁布冠，则犹仍古制焉，按弁师冕，有旒韦弁，皮弁，皆有玉，天子诸侯大夫皆得用之。而玉各有等，此其所以差也。其韦与皮之辨则防谓有毛曰皮无毛熟，治曰：韦本是一类，而其尊卑，不但以玉别也。先儒谓士之服，止于爵弁，以爵弁为士之祭服也，此言冠弁，皮弁以上至于爵弁，士皆得用之。特不敢用冕耳！冠弁无玉饰，而爵弁尊于皮弁，诸侯亦不常用，故知防玉于弁为皮弁也，陈氏祥道，曰：皮弁，天子以视朝以宴，以聼祭报以舞大夏，诸侯以聼朔以巡牲，以卜夫人，世妇以迎王之郊劳以待聘，賔卿大夫以王命劳，侯氏以聘于邻国，以卜宅士以冠学士，以释菜，凡大夫士之朔月，皆皮弁服，则皮弁之所施者众矣，盖人为者，多变自然者，不易皮弁，因其自然而已，此所以三王共皮弁素积，而周天子至士共用之也，据此，则皮弁者上下，所得通用，而亦人君所常用者欤？其缁布冠，亦上下之所通用，而庶人则以之为常服也。贾氏曰：庶人虽服委貎而俭者，服缁布冠，则冠弁亦通于庶人矣，凡此弁冕，皆冠也，祭则用，衣纁裳，朝则用，衣素裳，在朝则君臣，上下同服，故凡言衣者，皆曰缁衣，缁即之深者也。自其下于缁衣而言，则为端，故端为士服，端以布为之，其裳则或，或黄或杂，各有所施，然尊者亦得通之，或施于冕，或施于委貎，故武王端冕而聼丹书，魏文侯端冕而聼古乐，刘定公端委以治民，晋文侯端委以入武宫，晏婴端委以立虎门，董安于端委以随宰人，公西华端章甫以相宗庙，防同，此可见端之可通于冠冕焉，端冕之冕，或即冠之通名，未必专指冕也，陈氏祥道，曰：端大夫士以为私朝之服，玉藻朝端是也。天子至，士亦以为燕服玉藻，天子卒食，端而居内，则事父母端鞸是也。祭之冕服，皆斋之端，衣亦，若夫朝服天子以素诸侯以缁，未闻以端也，今按私朝之服，谓退朝释缁衣之服，以聼政则更端耳，然见君则犹服，缁衣也，故郑武公适大夫聼政之馆，则曰缁衣之宜兮，见其在馆，而服缁衣，以见君也，仪礼特牲，少牢馈食，所谓大夫祭以朝服，士祭以端者，则自祭其先之服也，若助祭于公，大夫以上服冕，士服爵弁，皆以丝衣，详见周颂字义。
【三章，】重较，毛传以为卿士之车，此因卫武公尝以诸侯入为卿士而言，以卿士之车为重，较则似其他当有单较然，周礼无重较，单较之文，必无等差也。舆人注云：较两輢上出轼者，輢车两旁也，则较谓车两旁，横穿之木，以其出于轼上，与轼为两层，故以重取义耳，蓝田，吕氏曰：古者车箱长四尺四寸三分之前一后，二横一木下，去车牀三尺三寸，谓之式，又于式上二尺二寸，横一木谓之较，去车牀，凡五尺五寸，古人立乗若平常则凭较，若应为敬则落，手凭下式，而头得俯，今按舆人之车，其箱广而不方，箱即舆也，横广六尺六寸，纵长四尺四寸，其长四尺四寸者，周礼谓之隧，三分者，以四尺四寸之长三分之一，分得一尺四寸，又三分寸之二，其二分得二尺九寸，又三分寸之一，一分在舆前，二分在舆，后以揉其式。
硕人
【一章，】衣锦褧衣，郑氏云：国君夫人翟衣而嫁，今衣锦者，在涂之所服也，尚之以襌衣，为其文之太着，然毛氏于丰传，则谓嫁时之服，孔氏曰：毛云：锦衣锦裳，庶人之妻嫁时之服，非为在涂异也，夫所以谓之庶人妻之服者，以士昏礼，有曰女防衣纁襜，防衣丝衣襜縁也。礼，妇人连衣裳而不异色，则但纁襜而已，士妻所服，如此，则衣锦而加褧，乃庶人妻所服矣，锦者织布为锦文也，而褧则无饰之襌衣也，此岂与夫人之服同哉？盖上得以兼乎下，故荘姜亦服，民间之服，而又襌衣覆锦，以晦其美，盖言其常服如此，见荘姜不事表暴，所以为贤也？按玉藻，君衣狐白裘，锦衣以裼之，锦裼狐裘，窃谓其为锦布也，必妇人得通用之，而裼衣之上，乃加襌衣，凡裼衣，所加之衣，则谓之袭，袭以覆裼，玉藻所谓充美也，去外之衣，以见在内之裼衣，则谓之裼，玉藻，所谓见美也，聘礼注曰：裼者免上，衣见裼衣也，凡当盛礼者，以充美为敬，非盛礼者，以见美为敬，盖裘葛在内为防，故上加裼衣，裼衣，即中衣也，免衿上之服，以见裼衣为袒，故玉藻注曰：袒而有衣曰：裼即曲礼防所谓去体上外服以见在内，裼衣者也，不袒，上衣即为袭矣，裼袭之义如此，但裼衣未有言，裳者必亦连衣裳而不异，色如深衣之类，故言衣而裳在其中矣，但朝祭燕飨，则以衣裳分上下而各异色，与妇人不同耳，余见唐扬之水，字义○，邢姬姓侯爵国，周公庶子，所封其国，即今顺徳府邢台县与卫为邻，至春秋，僖公时为卫所灭，谭亦国名，今济南府歴城县东七十里有谭城，与齐为邻，至春秋荘公时为齐所防，谭本子爵，当荘姜时，必尝入相于周，故得称公。
【三章，】镳镳，自毛氏以来皆训盛，惟华谷严氏谓与清人。驷介麃麃，载驱行人，儦儦义异，盖麃无邉傍，儦从立人而镳，则从金也；然麃之为字，象鹿之四足，本兽疾走之名吉日，所谓儦，儦俟俟是也。故从人与否，皆取疾走之义，勒马衘外之鐡，则亦以疾走故名，其鐡为镳，○翟茀，孔氏谓妇人不露，见车之前后，设幛以自隐蔽，谓之茀，因以翟羽为饰，今按，凡妇人车皆坐乗谓之安车，惟翟羽，乃后夫人之茀，其他不得用也；然夫人常朝，亦不用翟茀，周礼巾车，注谓安车无蔽，后朝见于王所乗者也，今诸侯夫人始至故乗翟蔽之车，以朝见于君，盖始至，则本自外而来也，翟蔽有二，巾车所谓重翟，厌翟也，重雉羽而为之，谓之重翟，比次翟羽，以压其本，谓之厌翟，重翟者，説者谓从君祭祀所乗厌翟则从君，賔飨所乗如此则非祭祀不得用重翟，故郑氏曰：此翟蔽盖厌翟也，窃意重翟，厌翟，或亦可以通用説礼者过于分析耳。
【四章，】葭芦也，亦名苇，苇之未秀者为葭菼，萑也，亦名荻荻之，初生者为萑，萑初生亦名薍，其未秀者，则名蒹皆水草，本一物，但苇大萑，小而于其中又有小大之分，故以为别。诗中或言蒹葭，或言萑苇，不过葭菼之别名耳，陆农师辩之详矣。
氓
【一章】布，许慎以为枲，织盖用麻纻葛为之毛氏，以布为币，而説者因之然许慎，则曰币帛也，又曰：帛缯也，则布不可以为帛矣，孔氏曰：币者布帛之名，是以布帛为通名，币也，岂亦因毛説而强求其通欤。
【三章，】鸠类非一，然鸤鸠鸣鸠，各以其名别之，此单言之，则与鹊巢，维鸠居之之鸠，同鸠亦好，食葚者不以为别，鸠也，详见鹊巢，字义。
【四章】帷裳，妇人坐乗其车设帷裳以障之，亦茀也，以为容饰，故谓之重容，若丈夫车立乗则有盖无帷裳。
【五章，】总角女子，未许嫁则未笄，但结髪为两角而已，竹竿。
【四章，】桧栝也，栢叶松身，○楫桡也，或谓之櫂，拨水而行舟疾也。
芄兰
【二章，】韘即车攻决拾之，决以象骨，为之射者，着右手大指所以钩开体。
伯兮
【一章】殳，兵车之噐积竹为之，主于击所操之围，当二尺四寸，细而可举，毛氏曰：殳长丈二而无刃，郑氏曰：有八觚，孔氏曰：戈殳防矛，皆揷车畸，此云执之者在车，当揷用则执之，陈氏祥道，曰：殳虽建于车，賔客徃来则候人荷而趋，窃意为王，执殳者亦候人也。
【二章，】蓬即驺虞，彼茁者蓬之，蓬，但彼以丛聚言，此以飞散，言尔雅有齧雕，蓬；荐，黍蓬，其种类不一，陆农师曰蓬蒿，属草之不理者也，其叶散生末，大于本故遇风輙防而旋説苑曰秋蓬，恶于根本，而美于枝叶，秋风一起，根且防矣，此首如飞蓬之义也。集传以蓬华如柳絮之，飞如乱髪，不知何所本邪？
木
【一章，】琼毛氏以为玉之美者，许氏以为赤玉，但经言玉处多以琼，加之如琼琚，琼玖，琼华琼莹，琼英之类，不以琼自为一玉也，故孔氏曰：琼是玉之美名，非玉名也。
【三章，】玖与丘中有麻，贻我佩玖，义同毛氏，以为石次玉者，但丘中有麻之诗，冀望贤人，来遗善道，不应以石之非玉者，比之也，况此篇琼琚琼瑶，皆言美玉而此章独以次玉之石配之，似亦不伦，故集传曰：玖亦玉名也，盖不以为石矣。
诗说觧頥字义卷二
钦定四库全书卷
诗説觧頥字义卷三    明 季本 撰
王风
君子阳阳
【一章】簧，笙竽管中，金叶也，盖笙竽皆以竹管植于匏中而窍，其管底之侧，以薄金叶障之，吹则鼓之而出声，所谓簧也，故笙竽皆谓之簧，笙十三簧，或十九簧，竽十六簧也，竽亦笙属○房，东房也，屋次栋之下，曰楣后楣，以北为室，与房房在东，而室在西，朱子曰：房，只是人出入处，古人于房前有壁，后无壁，所以通内。
【二章，】翿者，纛也，孙炎以为舞者所持羽盖，本注于旗竿之首之羽，以其覆帱，而谓之翿，舞者之羽，亦本此而名翿，即翟也，详见宛丘，字义然简兮，称右手秉翟，而此以左手执翿者，盖方以右手招友尚未舞也。
扬之水
【一章，】蒲水草，似莞而褊，有脊生于水厓，柔滑而温，可以为席，毛氏以蒲为草，正指此尔，郑氏不从，则释为蒲柳，夫蒲柔物也，故栁之弱者，亦以蒲名，盖本尔雅，而左传所谓董泽之蒲者，即蒲栁也，郑所以异于毛者，以首章言薪，下言蒲楚则蒲楚，是薪之木名，不宜为草故也。然陆农师则曰扬之水，不流束蒲，言蒲轻扬善泛，今反不流，则以水力防而不胜也，説者以为上章言薪，言楚则蒲亦水名，不宜为草，误矣。夫刍亦草也，而绸缪之诗，乃曰：束薪束刍束，楚则岂以言木故妨草哉？故曹氏曰：楚小于薪，蒲轻于楚。
兎爰
【一章，】尚有三训，一曰犹也，一曰，庶几也。一曰加也，此章尚无为之尚犹也尚寐，无讹之尚，庶几也，故安成刘氏曰：二尚字义不同，若着尚之以琼华之尚则加也，后凡如此类，各随文义，求之而已。
大车
【一章】大车，周礼及论语皆有此名，説者皆以为平地，任载之车，与驷车不同，大车以一牛，驷车以四马大车，即役车以其方箱，可载任噐以供役，故谓之役车，先儒以役车为牛车，周礼巾车云：庶人乗役车是也；陈氏祥道，曰大车，两辕也，盖两辕之车，一牛在辕内，衡短而辙狭，一辕之车，两服，在辕外衡长而辙广，故牛车辙广六尺，与驷车八尺之辙，不同牛车，衡长六尺，与驷车六尺六寸之衡不同，驷车横六尺六寸，纵四尺四寸，而牛车纵横各六尺，故谓之方箱，但驷车轸，长四尺四寸，牛车轸长八尺，而箱方能载，故以牛车为大车耳，又按巾车云：大夫乗墨车防谓墨漆革车而不画者也，此亦同为驷车毛氏，以大车为大夫之车，则误以牛车为驷车矣，故孔氏曰役车，庶人之所乗庶人贱以供役为名耳，○毳衣毛氏，以为大夫之服，盖以周大夫聼男女之讼者，言也然许慎以毳为，而下章之璊，则以为虋，而曰禾之赤苖也，明非毳冕矣，毳冕，非所以聼讼而聼讼之衣不得，如菼青璊，赤慎为此论已足，破旧説之非矣。陆农师既援引之，又以青近赤即纁，而以礼大夫之冕者，衣纁裳为觧则经文但言毳衣，今以纁裳之色，迁就于衣，似犹牵强，亦未为有定见也，且如菼如璊，之毳衣，以毛布为衣，而冕服之毳，则画虎蜼于衣也，盖古者宗庙之彛，有画虎画蜼者，故章服以虎蜼，名宗彛而毳冕，五章之画衣，起于宗彛，故遂以其冕名毳冕，而其衣则以丝为之，非布也，毳衣虽同，其实则异，大车之毳衣，岂可以为冕服之毳哉！
郑风
大叔于田
【一章】乗马者一车四马也，此田车也，田车之制，详见车攻字义，凡驾车致逺必取马之有力者，当以牡马，故诗中多言四牡，况田猎之齐足者乎？言乗马则牡可知矣。二章言乗黄四马皆黄也。三章言鸨，尔雅云：骊白杂毛，曰：鸨鸨从马，则马而非，鸟也乗鸨亦四马一色也，既牡而四马，又一色可见其马之良矣。
【二章】两服，两骖凡乗车六尺六寸，中有一辕，两马在辕外，谓之服马，服马在衡，两端之内，故集传曰：衡下夹辕两马，曰服其外，各有一马为骖，故集传曰：衡外两马曰：骖襄驾也，马之最良者为上驾，犹史言上驷也，鴈行者骖少，次服后颈，当其胷如鴈行之，有次序也，上章言：两骖如舞，言其调和中节也，服马制于衡不得自由，故以如舞言于骖耳，下章言两服并首在前，则曰齐首，两骖在旁，稍次其后，如人之两手，则曰：如手也，余详见干旄，字义○磬，控范氏处义曰磬，谓使之曲折，如磬也，控谓有所控制不逸也，○纵送集传，以舍防为纵防括也，矢衘处，覆彇为送，彇弓弰也，又谓之弭即弓，末受处也，华谷严氏曰：纵放箭也，送送箭也。今射者云，前手攧后手防攧，即送也，防即纵也。旧説从禽曰送，今不用。
【三章，】释棚释觧也棚矢筩，盖即春秋传所谓氷也华谷严氏曰：用矢则举棚以开筩，既用，则纳矢筩中，释下棚以覆筩，○鬯弓鬯，与韔同弓，囊也，鬯弓亦谓之弢弓，孔氏曰：谓弢弓而纳诸鬯中也。
清人
【一章】二矛，盖指夷矛，守国之兵也，而一矛并副为二，郑氏閟宫，注云：备折壊也详见秦无衣字，义○重英者，矛各有英饰也，二矛并建车上，其英相累而见，故曰重英，盖丝纒毛羽，而朱染之故，鲁颂閟宫，曰朱英，悬于乔下，近柄不碍于用处，郑氏云：乔矛矜近上及室题，所以悬毛羽是也，矜矛柄室，谓矛之銎，孔受刃，处题识也，盖矛柄近上及于銎孔之下，悬毛羽以题识之，为英饰也。
【二章，】重乔义，与重英同，乔韩诗作鷮，郑氏亦云：居桥反雉名，盖雉飞髙止一丈长，止三丈，一起即下，故矛旁勾谓之乔，下向而曲，状如雉飞也，见日久英弊，所存者乔耳。
【三章，】左谓御者主，御车旋回，右谓车右主抽刃，击刺中军，为将者居中在鼓下，主击鼓调度，盖春秋时，卿大夫为将者大抵如此，君将亦然，此与士卒兵车之法不同，如閟宫，公车千乗是以士卒出车言，故郑氏注二矛重弓，则曰兵车之制，左持弓，右持矛，中主御以经文，但言矛弓而发，此义耳，考之甘誓，左不攻于左右，不攻于右御，非其马之正，皆曰：汝不共命，则左右主攻，而中主御，欲其驱驰，不失中正也，甘誓夏书，此必古法，故周制，士卒出车，犹仍之也。然君大夫将而使御居左，盖必春秋时，将欲亲观行阵，而御者则从其诡遇欤？若人君常御之乗车则君在左仆人，中央勇士在右，见于曲礼孔防，又与卿大夫兵车法异，然御者在中，不失古法，而君左人持弓之位可以蔽身，于礼自宜然耳，因备论之。
遵大路
【一章，】袪袂口也，孔氏曰：袂是袖之大名，袪是袖之小称，又曰：袂是袪之本袪，是袂之末，俱是衣袖。
女曰鸡鸣
【一章】弋，郑氏以为缴射也，缴音灼，孔氏曰：谓以绳系矢而射也，缴谓生丝为绳，今按生丝为绳，则甚细故，史记谓之防缴。
【三章，】杂佩以妇人之常佩，言旧説以为玉佩，非也，其夫弋鸟之妇，盖民家也，安得佩玉邪？建安熊氏曰：妇人左佩纷，帨，刀砺，小觹金燧，右佩箴管线，纩火觹木，燧之属备，尊者使令也，镌觧结状如锥，以象骨为之，燧取火箴，贮以管。
有女同车
【一章，】佩玉，左右佩玉也，集传云上横曰珩，下系三组，贯以蠙珠，中组之半，贯一大珠曰：瑀末悬一玉两端，皆鋭曰冲牙，两旁组半，各悬一玉长愽，而方曰琚，其末各悬一玉，如半壁而内向，曰横，又以两组贯珠，上系珩两端，下交贯于瑀而下系两璜，行则冲牙，触牙而有声也，今按：瑀或以为玉，云珠者，先儒以为此不可考，又佩必有环，当在组间，击有声处，故经觧曰行歩则有环佩之声，佩之等差，见于玉藻，天子佩白玉而组绶，公侯佩山玉，而朱组绶，大夫佩水苍玉，而纯组绶，世子佩瑜玉而綦组绶，士佩瓀玖，而緼组绶，玉以白为贵，瓀玖为贱，故以为差。然瑜亦美玉也，虽山水，苍色不纯白，必皆美玉也，组绶者，以组为绶，贯佩之，珠玉而相承受，故谓之绶耳，妇人亦有佩玉，但其等差，不可以考陈氏，祥道曰：或亦眡其夫而为之度欤？今按，此诗言琼琚，必亦美玉也，故谓之琼，琼琚别见，木字义。
【二章，】将将与鸧鸧，同鸧本鸟名，故借众鸟抢食之声，以状声之众，集众，集则声大，故又取大义而言，将将从金则为锵锵，以金声言也，从玉则为玱玱，以玉声言也，乐声亦通用之，其义一也。将将对哕哕，则将将为大哕哕为细故，释将者则曰集释哕者，则曰徐知此可以得将将之义矣，惟绵之应，门将将閟宫之牺尊，将将不可以声言则专有取于大义耳。
丰
【三章，】衣锦褧衣，详见硕人字义，裳锦褧裳，孔氏曰：妇人之服，不殊裳而经，衣裳异文者，以别韵句耳，其实妇人之服，衣裳，连俱用锦，皆有褧，下章倒其文互言之，又曰：庶人之妻，嫁服也。
出其东门
【二章】荼，秀名也，孔氏曰：释草有荼，苦菜，又有蒤委叶，邶风荼苦，即苦菜也。周颂荼蓼，即委叶也，此言如荼，乃是茅草秀出之穗，非彼二种荼也，华谷严氏谓此章之荼为英荼，其义与孔説同详见谷风，及鸱鸮字义。
齐风
着
【一章】充耳，塞耳也，即所谓瑱；孔氏曰：悬瑱当耳，故谓之塞耳，以素丝为紞也。紞，悬瑱之绳，紞用杂防线织之天子，诸侯五色，臣二色，今按，古者五等之爵，朝防祭祀，皆以充耳，着盖诸侯待贤之诗，而悬瑱之紞，或以素，或以青，或以黄必为君者得以通用，故其色不同，集传谓以纩悬瑱，则紞即纩矣，其瑱则毛氏云：天子玉瑱，诸侯以石，故淇奥言充耳，琇莹琇谓石之似玉者，则诸侯之瑱，以石可知矣。着亦诸侯之瑱，而曰琼华，琼莹琼英，琼玉之美，名华莹，言其光彩莹然也，不用美石而同于天子，用玉之饰，见其侈矣，郑氏以此诗之琼为石色似琼者，亦强觧耳，朱子又云：古人充耳以瑱，或用玉，或用象，据此则瑱，又有用象者，用象之瑱，当又次于琇矣。
载驱
【三章，】彭彭多貎，盖读为必亡，反则如合幇而行，故以为多。与本音蒲，庚反者不同，盖彭本以鼓声而防意转读为蒲光反者，亦鼓声也。故取大义，故凡车马言彭彭者，皆壮盛之意，因大而言也。与必亡，反者不同矣。
【四章】儦，儦众貎本因麃字，乃兽疾走之名，傍从立人，则以人言耳，兽走多群行，故以为众。
猗嗟
【二章】侯，孔氏曰：正者侯中所射之处，大射，则张皮侯而设鹄，賔射，则张布侯而画正，正大如鹄，正以防画为之，其外之广皆居侯，中三分之一，中央之防，方二尺，以外凖其防之多少，正之广狭，均布之，以至于外，畔也，正与鹄大小同矣，鹄乃用皮，谓之正者，正亦鸟名齐，鲁之间名题肩为正，正鸟之防黠者射之难中，以中为隽，故射取名焉，大射射鹄，賔射射正，此言不出正兮据賔射，为文也，今按正当作鴊鹄取名于鳱鹄，鳱鹄小鸟，亦防黠难中，是以中之为隽正，画于布侯，故曰画布为正鹄，栖于皮侯，故曰栖皮为鹄，大射，賔射之外，又有燕射，其侯之中，非鹄非正，陈氏祥道谓燕射之，侯则画熊麋，虎豹鹿豕之形，以象鹄，盖天子熊侯，白质诸侯，麋侯，赤质，大夫布侯，画以虎豹，士布侯画，以鹿豕皆丹质，质即的也，故燕射谓之兽侯，而所画之差如此，大射者为祭祀，而射王与诸侯以射，择群臣可以与祭者，射以观徳中多者得与于祭，此以射鹄也，周礼司裘以卿大夫共麋侯，而皆设鹄列于大射，则恐衰世之礼耳，賔射谓诸侯来朝，王与之射及诸侯，以事防诸侯，而射于其国，此以射正也，燕射者谓劳使臣，若与群臣饮酒而射者，此以射兽形也，凡此三射，皆朝廷之正，礼分言之，实有鹄，正兽形之殊，或以燕射之质，即为正鹄，岂亦有时而通用乎？今鲁桓公在齐，非賔射也，以其为賔而用布，侯以射正，故孔氏曰：据賔射为文也，此外又有乡射，则卿大夫，若州长，因行乡饮酒礼而射不列于三射之中所用，必亦布侯之画虎豹，鹿豕者，则但可以为兽而不可以为正鹄矣，燕与饮不同，故燕为朝廷之礼，有辩在彤弓。
【三章，】四矢集传，以为礼射，每发四矢，盖本郑氏，郑氏又曰：礼射者大射，賔射燕射是矣，四矢，象有事于四方，此据礼射而言耳。但礼射不主皮，而贯革则主皮之射也，盖鲁桓公尝与齐人狩，禚自试其善射，故云然耳。凡射，皆以四矢为一发，岂必礼射哉！
魏风
陟岵
【章】岵，及二章，屺毛氏曰：山无草木，曰岵山，有草木曰屺。
尔雅则谓多草木岵，无草木，屺二説不同必传冩者有一误集传主毛，今从之。
伐檀
【一章，】坎坎毛氏云：伐檀声集传，则以为用力之声，曹氏亦曰：檀木坚韧，故伐之声，坎坎然，非若丁丁之易也，如此，则以坎坎与丁丁分难易矣，窃意坎与宛丘，坎其击鼓，坎其击，之坎同，谓其声之直率而不宛转也，若丁丁，则或在空林，或在空谷，皆虚中相应之声，与坎坎异耳。岂以难易分哉！○河本黄河以清涟言，则未浊也，盖黄河上流，其水犹清，自龙门以下泾，渭，杂入至蒲而始浊耳，此必君子隐于石，隰二州之间，河水清涟之地，能自食其力，而其俗又勤耕好猎，俭啬多藏，故诗人以此美之，此盖晋之西鄙，近于西河者，而列于魏风，亦犹汾沮洳之言，公路公行，公族也，得非以其地之交界而相混欤？○稼穑，毛公以种之，敛之分释，集传因之，孔氏曰：以稼穑相对者，皆先稼而后穑，故知种之曰：稼敛之曰：穑若散则相通，大田云，曽孙之稼，非唯种之也，汤誓云：舍我穑事，非唯敛之也，○防以一夫所居，言谓三百户，家家皆得取禾，非谓一夫自有三百防也，李悝言于魏文侯曰：一夫治田百亩亩，収粟一石五斗，勤者益三斗，则百亩之田以勤者计之，不过収粟一百八十石耳，安得三百防之多邪？盖三百，以邑中户数言古之言邑者，小曰十室，大曰：千室约其中，则恒曰三百，如易所谓邑人三百户，论语所谓骈邑三百也，一户即一家，受一防而为氓，是为夫家矣。
【二章，】亿十万也，以刈禾把数言，按李悝言于魏文侯曰：一夫五口，治田百亩亩，収粟一石五斗，为粟百五十石，治田勤谨，亩益三斗，损亦如之，则百亩之増当为粟百八十石矣，古之百亩，当今田四十一亩，强粟未脱殻者也，百亩得禾一亿把则毎把为粟一合八勺，亿把则为百八十石矣，以上农夫八口之家之力计之，可以恒得此数，否则所収或不及矣，郑氏以三百亿为禾，秉之数，秉即把也，夫每夫受一防而为氓者得粟，亿把已为大熟矣，而云三百亿，则太多矣，○特尔雅谓豕生一曰，特是也。集传以为兽三嵗曰特盖本毛氏，窃意上下章言：貆，鹑皆专指一物，不应此章，则泛言兽也，故以尔雅之説为正。
【三章，】囷仓类，民家所以藏粟者也，与庾不同，在野而无屋为庾，在屋下为囷，説文曰囷廪之，圆者从禾在口中，圜谓之囷，孔氏曰：方者为仓，故圆者为囷，○飱説文云晡时食也，本从夕食，又云：水浇饭也，盖人旦则食饭，夕则食飱饭饔而飱薄，此朝夕之所以异食也，然集传则主毛传熟食，曰：飱之説盖兼肉与食而言耳。狩猎之所获，以之为肉，稼穑之所获，以之为食，盖发此意也。
硕防
【一章，】硕防大防也，陆玑曰：今河东有大防，能人立食人禾，苖人逐则走入空树，中有五技，其形大故云大防今按五技谓能飞，不能上屋能游，不能渡谷，能縁不能穷木能走，不能先人，能穴不能覆身硕防，盖即尔雅鼫防。
唐
扬之水
【一章，】素衣旧説以为中衣也，中衣如深衣，衣裳相连而色同，君眡朝之外，礼賔等事，亦常服皮弁，皮弁之服，素衣，素裳，素衣谓麻衣而色白者，郑氏所谓白布衣积素以为裳也，而中衣在内亦用布，与表相称，陈氏澔谓外服用布，则不得用帛为中衣，是也，玉藻孔氏防引皇氏曰凡服，先加明衣，次加中衣，冬则加袍茧，夏则不袍，茧用葛也，次加祭服，若朝服用布衣，先以明衣，亲身，次加中衣，冬则次加裘裘，上加裼衣，裼衣之上，加朝服，夏则中衣之上，不用裘而加葛葛，上加朝服，贾氏聘礼，防曰：凡服，四时不同，假令冬有衬身襌衫，又有襦袴襦袴之上，有裘裘上有裼衣，裼衣之上，又有上服皮弁，祭服之等，若夏以絺绤，絺绤之上，则有中衣，中衣之上复有上服，皮弁祭服之等，若春秋二时则衣袷褶，袷褶之上，加以中衣，中衣之上，加以上服也，此防与皇氏之説不同皇氏，则裘葛之内，俱用中衣，而贾防则裘上有裼衣而内无中衣，絺葛袷褶之上，有中衣而中，衣不在内，又但言中衣而不言，裼衣则中，衣即裼衣，盖互相备也，二説皆主朝祭之服，言但今诸侯访贤者之诗，不知其上，当加何服？意者其以无绘之襌衣欤？袒而见美，故以中衣言耳，中衣者必白色之布也故谓之素，非以素为丝也，先儒以祭服，言丝则不知，此为下贤之诗矣，襮领也，尔雅云：黼领谓之襮，黼领者，绣刺黼文于领也，黼文者，非若章服之，绣斧形也，考工记云：白与黒谓之黼五色，备谓之绣，绣与黼嫌于同用，故绣为刺绣之绣，非五色备之义也。如此，则襮兼黒白二色而为黼耳，郑氏以其义难通，乃改下章之绣为绡，绡缯名也，则不必然，故石梁王氏以为绣当依时，文不必改也。朱襮者，染缯为赤色，以为中衣之，领縁而黼则绣于领中也。故曰朱襮，领为衣首，故言襮，以表其贵，若縁则统于其中，不必言矣，郊特牲曰：绣黼丹朱中衣，大夫之，礼也，则诸侯为之，不为矣，然非见美致敬，必不用黼领也，故朱襮之，素衣，即裼衣也，言中衣，亦见其为通名耳，若皇氏谓在裘葛之中，则近体之防服也，何必加黼领哉！裼衣之上，有正服，盖朝服之类，谓之袭衣，裼袭之説详见硕人字义。
椒聊
【一章，】升与前汉志，合龠为合，十合为升之，升同当今升之二合，崔灵恩谓古者为升上径一寸，下径六分，其深八分，则其量太小而二合，亦不能容矣，若毛氏谓两手为匊，吕氏谓古量二升曰：匊则似匊大于升，而陆农师曰：两匊为升，则又升大于匊，何其相戾哉？要之，当以前汉志之説为古法之正。
绸缪
【一章，】三星，参与心皆三星，不知何所指也？毛氏以秋冬为昬时，则以三星为参，建亥之月，参星始见于东方，于礼可以昏矣，郑氏以嫁娶用仲春，则以三星为心，建辰之月，心星见，则时已晚矣，而在隅在户，各以移时异月，言则诗中所谓今夕者非指一时矣，岂文意哉？盖此诗本淫风，其曰在天，在隅在户者，以其夕所见而言也。始见于天，少移于西南，则为隅矣，夜深于户中见之，则为在户矣，何必强觧邪！
羔裘
【一章，】羔裘，在朝上下之通服，但君纯羔大夫，则以豹饰华谷，严氏曰：防云：韠与裳同色衣，与冠同色，冠黒则服亦黒故用黒羔皮为裘，而以缁布为衣，以裼之，袒而有衣曰：裼见美也，以缁布衣覆之，使可裼也，必覆之者，裘防也，其上乃加朝服，此缁衣羔裘，诸侯日视朝之服，卿大夫朝服亦服之，其所异者，君则纯色，臣则以他物饰其褎，所谓羔裘豹褎，羔裘豹祛是也。今按羔裘而裼，以缁衣经传，毎有明文，毛氏传于缁衣，以为卿士，聼朝之正服，郑氏亦谓缁衣者，居私朝之服，孔氏防之，则谓缁衣诸侯，与其臣服之，以日视朝，盖诸侯旦朝以冠弁，其服缁布衣，故知是聼朝之正服，既朝退大夫，适治事之馆，犹服缁衣，以聼政也，据聼政，则馆尚在私朝，不在私家也，若在私家，则谓之燕居，而用狐貉之厚以居，故陈氏祥道谓君子狐青裘豹褎，绡衣以裼之，盖大夫士之燕服也，是不敢防用羔裘也，不用羔裘，则不以缁衣可知矣。故缁衣羔裘，非私家燕居之服也。按燕服当用，端麻衣也，今用绡衣为裼，盖以绡为领縁耳。
秦风
驷驖
【一章】六辔，御者所执之，六辔也，孔氏曰：每马有二辔，四马当八辔矣言六辔者，以骖马内辔，纳之于觖，故在手，惟六辔耳。
【三章，】輶车，注以为驱逆之车，驱逆之车即佐车，非君车也，凡田猎，君所乗者则谓之田，车不宜以輶为名，○鸾铃之效，鸾鸟声者，故名为鸾镳，马衘两旁之鐡，驱逆之车，置鸾于两衘之两旁，驱逆之车，田车之佐也，和鸾别详，蓼萧字义。
小戎
【一章】戎，戎车即兵车也，以其挽之以革，漆之无他饰，故又名革车，自天子诸侯言緫，谓之戎路，对大车而言，则曰小戎，董氏谓天子之戎车为元戎，诸侯之戎车为小戎，非也，民俗称君之车，岂可以小名乎？大车乃牛车，庶人之役，车也，言小戎正以从军不得用，大车供民役耳，○俴，収俴浅也，収轸也，所以収敛所载者也，郑氏谓舆后横木是也；凡升车，皆自后轸入于车内，其深四尺四寸，周礼谓之隧，至轼前则为軓，一作，郑司农所谓軓式前也，盖舆下三面之材，輢式之所植而頼軓，以持车正者，其面出于式前矣，盖隧深四尺四寸，本因其舆之广六尺六寸，而三分去一也，又三分隧，以其一出式前，以其二居式后，故舆人曰：三分其隧，一在前，二在后，以揉其式，夫轼前之轨，不名为轸，而兵车之轸与乗车同孔氏谓车前后横木皆曰轸，自后轸至前，轸浅于乗车故曰俴，非矣。陈氏祥道考之于礼，而辩之曰：车前有轨有隂而已未闻有轸而轸，则许慎亦以为车后木也，然则四尺四寸之隧，比于牛车之牝，服长八尺者为浅，牝服谓轸，而其箱方则深矣，浅収之义盖如此，余详见王风大车，字义○，五楘梁辀五，五束也，楘歴歴然文章貎辀，辕端之軏，所以钩衡而驾马者，论语所谓小车，无軏是也。辕长一丈四尺四寸，前为颈，后为踵颈以持衡，踵以承轸，其四尺四寸，自軓而下，以至于轸，则以辕之踵承之隧，深四尺四寸，正合此数，其十尺，则在軓前，周礼辀人所谓軓前十尺而防，半之也，防御者之防也防半则五尺也，以防五尺，则御者执之，适可以及马而无过，不及也，辀从軓前则稍曲，其上至末，为颈当辕之端，值衡，则向下钩之，此即辀也，衡辕前横木当两服，领上缺去七寸，以扼马领于前，使不得去，谓之轭，其上平处为衡通言之，衡即轭也。辀，则所以钩而就之，辀形穹窿，上曲如屋之梁，盖辕端之辀，与辕通为一木，辕当两服之中，恐碍服马体肤，故特穹之而为辀，车以辀为主，惧辀之不坚也，故一辀以皮革，五处束之，其文章厯録然也，马牛驾车，皆任于肩而用力，呉氏程，谓牛力全在肩，马力散在一身之説非也○游环靷环也，以皮为环，当两服马之背上游，移前却无定处，引两骖马之外，辔贯其中而执之，所以制骖马，使不得外出也，胁驱亦以皮为之，前系于衡之两端，后系于轸之两端，当服马胁之外，所以驱骖马，使不得内入也，此所谓轸盖即轨也○隂靷鋈续隂揜軓也轼在车前，輢在车两旁，当軓之处，则以横板侧置，车前垂辀，上左右三面隂蔽此軓，故谓之隂也或以軓为軓，或以为轊头，轊头，即轴两端，皆非也。鋈者沃灌之义，靷以皮二条，前系骖马之颈，后系隂板之上而隂板之上有续靷之处，则消白金沃灌，其环以为饰，盖车衡之长六尺六寸，止容二服，骖马在衡外，其颈不当于衡，故别为二靷，以引车亦谓之靳，此则制骖马使，不得前也。靷靳皆引辔之名，即辔也，余见韩奕，字义白金者，孔氏谓金银铜铁，緫名为金兵车之饰，或是白铜白铁未必皆白银，而鋈亦非白金之名也，毛氏以鋈为白金，误矣。○文茵茵褥也，以虎皮为之，有文采，故曰，文茵旧説以为车中所坐，但方言驾车之事，未宜遽及坐褥，盖指服马借领之，褥而言也，畅毂畅长也，毂车轮之中，以外持辐，而内受轴者也，大车之毂，长一尺有半，兵车之毂，长三尺二寸，考工记曰：短毂则利，长毂则安，盖大车本安，则欲其利小车，本利则欲其安，故兵车用畅毂也，○骐綦文也，孔氏曰：色之青黒者名为綦，马左足白，曰馵。
【二章，】中两服，马之在中者也，赤马黒鬛曰駵黄马黒喙曰騧马黒色白骊四牡孔阜马，虽齐力而杂用四色之马，盖军士所乗之车不能尽，齐色也，○龙盾，盾干也，以木为之，而画龙于上也，合者，合二盾以蔽车，车广非一，盾所能蔽故耳。王肃云：合而载之，以为车蔽是也。集传谓合二以备破壊，非矣。盖合盾与下章交韔二弓者不同，○觼环之，有舌者亦消白金以沃之，盖鋈觼也，軜骖马之内辔也，置觼于轼前，以系之，纳而不执，故谓之軜，每车八辔而经传，但言六辔者，正以此二辔当系于觼也，孔氏曰：马之有辔，所以制马之左右，令随人意，骖马欲入，则偪于胁驱，内辔不须挽，故纳骖二辔，系于轼前也。
【三章，】俴驷驾俴，収之四马也，群谓群集，非以调和言也，厹矛，谓刃有三角，盖即酋矛名异耳，详见无衣字，义錞矛，下端之平底也亦消白金以沃之，故曰鋈錞，○蒙厐杂也，伐中干也，盾之别名，苑文貎谓画杂鸟之，羽于盾上，而其文苑然也，盾为大盾，故画龙伐为中干，故画鸟羽○虎韔，以虎皮为弓室，镂刻金以为饰，也膺胷也范氏处义谓弓室之胷是也。诗中凡言车马处如采芑，钩膺鞗革崧髙钩膺濯濯韩奕，钩膺镂钖，皆以膺为马当胷带以其上下文皆言车马之饰也，惟此则为韔弓而发，毛氏亦以为马，带则与上文不相属矣。故华谷严氏独以范氏之説为长交韔者，交二弓于韔中，谓颠倒安置之？必二弓以备壊也闭弓檠也，礼记作防绲，绳縢约也，以竹为闭，而以绳约之于弛弓之里，檠弓体，使，正也，孔氏曰：縢为约之，以绳非训，縢为绳，又曰：以绳约弓，然后纳之，韔中也。
终南
【一章，】狐裘，狐白裘也，玉藻云：君衣狐白裘，锦衣以裼之，郑氏以锦为素锦，言其色之称也，素白而曰锦，盖用五色丝织以成锦，而以素为主，显其白耳，君兼天子诸侯而言郑氏谓天子狐白之上，服皮弁服，则天子皮弁之下有狐白锦衣也，皮弁服，亦白色，与裘称也，则皮弁者，天子视朝之服，而诸侯在天子之朝，亦狐白裘，故通称君耳，此本臆説经无正文，故陈氏祥道曰：君衣狐白裘，锦衣以裼之，燕服也，王之燕服，不但端而已，所以有狐白裘，锦衣也，言王则诸侯可知，盖狐白裘，粹白之色，裘之难得者也，欲人有粹白之徳则上下可以通服或贱者，力不能备，则但衣狐青而已，非以狐白为禁也，盖狐比羔为贱，故朝服常用羔裘而燕服多用狐裘，但以狐之，白者难得，故纣以狐白免西伯，田子方以狐白礼，子思田文，以狐白脱秦患，然而人人皆得用之。于此亦可见矣。故集传曰：锦衣狐裘，诸侯之服也，既以锦衣为燕服则不必用，丝织锦意必麻衣之，素质而为锦文者欤。
【二章】，黻衣绣裳。黻与芾同蔽膝也，一名韠，古者席地而坐，以临俎豆，故设蔽膝，以备濡渍，韠之言蔽也，其初制服之意如此，内则子事父母端韠，是以韠从端之衣，乃古人之常服也。故其服通于上下，则用韦而谓之韠，在冕服为贵者，所服则用绣而谓之黻，考工记曰黒与青谓之黻，黻如两已相亚之形，取君臣可否相济之义也。据书防则以青黒二色线绣之于裳绣者，刺也刺文之緫名，非必五色备，然后为绣也，冕服有十二章，以次降杀，至于三章，皆以衣为绘，裳为绣黻者，取其辨也，陈氏祥道谓理成于辨，故服章以黻终，虽杀穷于一章，衣可以无文，而裳不可以无黻裳，必绣黻，以存古人蔽膝之意也。主黻而言，故遂以其衣名，黻衣，黻本在裳，非谓衣有黻也，然祭服之黻衣，用丝常服之，黻衣用布，即麻衣也，而贵者之用绣黻，则以别于常人之韦，韠焉常服，不以冕而以弁，或以冠则不可知耳。上章言锦衣狐裘，而此言黻衣绣裳。则锦衣裼裘之上，又加此衣裳也，按司服掌王之吉防，衣服，祀昊天上帝，则服大裘而冕，祀五帝亦如之，享先王则衮冕，享先公，飨射，则鷩冕，祀四望山川则毳冕，祭社稷五祀则希冕，祭群小祀则冕，公之服自衮冕而下，如王之服，侯伯之服，自鷩冕而下，如公之服，子男之服，自毳冕而下，如侯伯之服，孤之服，自希冕而下，如子男之服，大夫之服，自冕而下，如孤之服，士之服，自皮弁而下，如大夫之服，孔氏曰：古天子冕服十二章日也，月也，星辰也；山也，龙也，华虫也，此六者，画以作绘，施于衣也，宗彛也，藻也，火也，粉米也，黼也，黻也，此六者，紩以为绣，施于裳也，郑注云：古天子冕服十二章，至周以日月星辰画于旌旗，所谓三辰旂旗，昭其明也，而冕服九章，登龙于山，登火于宗彛，尊有神明也，九章，初一曰龙次，二曰山次，三曰华虫次，四曰火，次五曰宗彛皆画以缋，次六曰藻次，七曰粉米，次八曰黼，次九曰黻，皆絺以为绣，则衮之衣五章，裳四章，凡九也，鷩画以雉，谓华虫也，其衣三章，裳四章，凡七也。毳画虎蜼，谓宗彛也，其衣三章，裳二章，凡五也。希刺粉米，无画也，其衣一章，裳二章，凡三也。者衣无文，裳刺黻而已，是以谓焉凡冕服，皆衣纁裳，窃谓五冕不常服，惟祭祀则服之，及王受诸侯朝于庙，则服衮冕，其以大裘祀天，而不言章服者，亦必有衮，以加裘也，大裘，则在五冕章服之中，宜皆有之，但于祀天首发之，以见例耳，裘本防服，岂可不加上衣以祭天哉？郑氏又谓周以日月星辰之三辰，画于旗而冕服，虽天子止用九章，则天子与上公无别，就使天子用升龙，降龙，诸公但用降龙，亦五十，歩百歩之间耳，此岂圣人制礼，以辨上下之意哉！故虞书之十二章，乃天子等威之所系，后王亦乌得而变之，但其取义，以龙徳为重，故虽十二章有三辰，亦主龙而言衮耳，上得以兼乎下，故天子于冕服之异等者，皆得用之。其余则公自衮冕以下，侯伯自鷩冕以下，子，男自毳冕以下，天子之孤，自希冕以下，亦皆得用其所用，则大祀中祀，小祀之类，各有其差焉，然以孟子考之，则天子地方千里，公侯皆方百里，伯七十里，子男五十里，侯与公同一等，不与伯同等也，天子之卿受地视侯，不与子男同等也，大夫受地视伯，元士受地视子男，而今冕服皆在其等之下，则司服之言，似亦非古制也。且衮冕九章，以龙为首，龙首卷然，故谓之衮，鷩冕七章，华虫为首，华虫即鷩雉，故谓之鷩毳冕，五章宗彛为首，宗庙彛噐有虎彛蜼彛，因名宗彛，为虎蜼，虎蜼毛浅，毳是乱毛，故谓之毳，孔氏固谓郑氏此觧配文甚便矣，若夫希冕之名，为希则不知其何指，郑氏必以絺紩之义，觧之而曰刺粉米，而无画衣，防谓粉米，非可画之物，虽在衣亦刺之也，岂有本在下裳之粉米，而可刺于上，衣之理乎？其为臆决甚矣，夫大裘之冕，衮衣之冕，鷩衣之冕，毳衣之冕，希衣之冕，此五冕者，同用冕也，其章服不同，而旒数有等，故冕亦异名耳。然郑氏，弁师注言，衮衣之冕，十二斿，鷩衣之冕，九斿，毳衣之冕，七斿，希衣之冕，五斿，衣之冕，三斿，斿即旒也，是以天子之冕为十二斿，侯，伯之冕为九斿，子男之冕为七斿，孤之冕为五斿，大夫之冕为三斿也，夫冕旒既以十二九七五三为差，则章服亦宜与之相配，以旒之，十二配章之十二旒之九配章之九旒之七，配章之七旒之五，配章之五旒之三，配章之三可也。而以十二旒，为九章之冕九旒，为七章之冕，七旒，为五章之冕，五旒，为三章之冕，三旒为一章之冕，何其各自为等，而不相直乎？况弁师但言天子之斿，十二就诸侯之斿，九就而已，侯伯以下皆无及焉。亦不明言其孰为衮衣之冕，孰为鷩衣之冕也，郑氏，何必强为之觧哉？以五冕配五章，则旒至三而止，章亦至三而止，冕之一章，则不得有一旒之冕矣，若冕以一旒，则在前左右不足以蔽目，故冕至于一章，则无旒矣，郑氏谓爵弁，如冕无旒，不可尽以其説为无据也。盖冕服皆衣纁裳，然以其用于宗庙而不敢防，故以丝为之，冕之衣，亦谓之黻衣绣裳。以裳绣黻，而衣无文也，士亦当有此服，周颂所谓丝衣也，丝衣则加爵弁，爵弁，即韦弁，特以助祭为重，而尊其名为冕耳，汉舆服志以爵弁，为夏収商，哻在礼记，则以周冕与之并称，此又以见冕可以为弁之通名也，知此则冠冕之制，皆可通贯，而无疑矣。
无衣
【一章，】矛如鋋，而大考工记云：刺围则以为刺兵説文云象形，则以为勾兵陈氏，祥道合二説言之则以为矛之为噐，上鋭而旁勾上，鋭象物生之芒旁，勾象物生之勾，盖可以刺，可以勾者也，矛之为用，如此而已，其有长短，亦随所便耳，或建于车上，或执于军中，兵势长短，各有所宜也。大凡兵噐皆然，如戚扬本同一斧，而钺大斧，小用各不同，故以戚为斧，扬为钺也，考工记谓矛有酋矛夷矛，酋矛长二丈，夷矛长二丈四尺，攻国之兵欲短，以地逺渉阻也守国之兵欲长以地近，不渉险也，此虽近乎强名，然相传已久，姑从其説酋言其近夷言其长，然则此章之矛，与秦小戎之厹矛，皆出兵征讨，攻国之兵也，当用酋矛，郑清人，与鲁颂閟宫之二矛，皆未出境内，守国之兵也，当用夷矛矣，厹与觩通，言其勾下曲觩，觩然也，其实当与酋矛同义，特以刃有三角，而异名耳，曲礼防曰：矛如鋋，而三棱固以三棱者同名，为矛也，二弓之义，郑氏前后不同于清人。则曰酋矛，夷矛于閟宫，则以二矛与重弓，共文重弓，是一弓而重之，则二矛，亦一矛而有二，又别立一义，而曰备折壊也，如此，则清人之二矛，既与閟宫异义，而一车中，建二矛长短不齐，亦岂所以整军容哉！故通以备折壊释之而于义始安耳。
【二章，】戈防属，即汉之勾孑，防也，双枝曰：防单枝曰：戈孑者，其胡单枝孑然谓之胡孑，郑氏曰：戈勾兵主于胡也，孔氏曰：戈如防而横安刃，但头不向上，为钩直刃，长八寸，横刃长六寸，刃下接柄处四寸，并广二寸，书图因之曰：戈广二寸，内四寸，胡六寸，援八寸，柲六尺有六寸，内谓胡以内接柲者，胡谓矛之旁出者，曲犹牛胡也，援谓直刃也，柲谓柄也，戈之用主于胡，胡过于直则倨，但可以刺胡过于曲，则勾但可以钩，惟得其中制，徃无不利，陈氏祥道，曰五兵之所以便于用者戈而已，其柲短而易持，其胡则援广而易入，可以桩，可以斩可以击可以钩观，富父终生以戈，桩侨如之，喉狼瞫，以戈斩秦囚，子南以戈击子晳，长鱼矫以戈杀驹伯，则戈之为用可知矣。戈奚适而不用哉！
【二章，】防一作棘，以其能刺也。亦曰勾兵，自其在车，言则曰车，防按考工记车，防常一丈六尺也，防广寸有半寸，内三之四寸半，胡四之六寸，援五之七寸半，倨勾中矩，刺重三锊，防中旁出之，两枝对分上下，其横贯于援者，皆为胡横贯于援，恐力弱而易欹也，故必有胡胡之直方而罄折者，谓之倨，其罄折而下，垂者谓之勾罄折，故为矩刺即郑司农，所谓援盖以刺申明援义耳，非有二也；后郑不从，司农之説乃以刺提分二类，似有不通者，盖戈防形同而制异，其所以异于戈者，双枝耳，惟其双枝，故有三锋，其中在援之末者，则主刺之锋也，其旁在上枝之上者，则向上之锋也，在下枝之下者，则向下之锋也，无向上之锋，则不可刺，无向下之锋，则不可勾，故贾公彦曰：三锋皆向上者无用也。惟以中锋言，则重三锊，防与戈同耳，锊色劣反，三锊者一斤四两也，戈防之刃，皆以金为之，考工记云：四分其金而锡居一，谓之戈防之，齐盖有锡，则刃白也，戈下鐏防下镦，亦皆以铜为之，本郑氏注，故小戎厹矛，言鋈镦非铜，安可鋈哉？曲礼曰：进戈者前其鐏，进矛防前，其镦注云：鋭底曰：鐏平底曰：镦此可以见戈防之别矣。
【三章，】甲军中所被，以卫身之服也，曰介，曰函，曰：铠，皆其别名，陈氏祥道，曰：铠，所以致其凯，经中言甲不及铠，盖古者之甲以革为之，后世乃用金耳，管子曰：蚩尤以金为铠，不可考也，○兵谓五兵弓矢，殳矛戈防也説礼者以此为歩卒之兵而于兵车则以酋矛，夷矛为二，而不及弓矢，安有此理哉？夫弓矢攻兵之可以及逺者也殳击兵矛刺兵，而亦可勾戈防勾兵，而亦可刺，皆接战之，短兵也，随其所徃惟此五兵而已，五兵之应长短不同而逺近之间用各有济，在习之使熟耳，脩则习之熟矣。
渭阳
【一章，】渭水名，説见邶谷风字义，郑氏曰：秦是时，都雍至渭阳者，盖东行送舅氏于咸阳之地，孔氏曰：雍在渭南，水北曰阳晋，在秦东行，必渡渭，地理志右扶风渭城县，故咸阳也，其地在渭水之北，今按雍秦徳公所徙之都，汉置县，属右扶风，今为鳯翔府，鳯翔县地咸阳，汉为渭城县，今为咸阳县，属西安府，渭水南去，县三里，秦旧县在今县东三十里，○路车，按周礼巾车掌王之五路，曰玉路，金路，象路，革路，木路，盖玉路，金路象路乗车也，革路兵车也，木路田车也，见考工记，轮人注象路以下诸侯得通用之金路，天子以赐有功，及同姓诸侯之异等者，而后得用，若玉路，则惟天子乗之诸侯不敢用也，路者大也，若路门路寝，路车路马之称，皆以大言，非谓行于道路，而为路也，故惟天子诸侯之车称路，若卿大夫，非特赐不得有路，如左传，襄公十五年，王赐郑子侨以大路，二十四年，王赐叔孙豹以大路，杜氏以为草木二路，理或然也。既赐于天子，则亦称路矣。然此亦衰周之事，若卫叔仲于奚得请繁缨之类耳，赐以草木之説虽无明文，岂非金路，象路皆诸侯之赐欤？然则重耳，虽以同姓当为诸侯，尚未有功，渭阳之赠，未宜即用金路，其必用象路矣，详见采芑字义。
权舆
【一章，】夏屋，诸家多以宫室之美，为夏屋，谓居大屋，而食无余也，郑独不然，而以为大具，孔氏谓下章始则四簋，今则不饱，皆説饮食之事，不得言屋宅也，眉山史氏亦取郑氏，大具之説而谓诗夏屋，不指屋宇也，经言夏屋，惟此而已，至扬雄乃云：震风凌雨，然后知夏屋之帡幪，则误以为屋宇矣，窃意夏屋，盖指俎也，其即閟宫，所谓大房欤？故元隂防逹云夏屋本食，俎亦不以为巨室也，食小食，谓燕食也，若礼食则为大，食与公食大夫之食同矣，礼食似飨无酒，详见彤弓字义。
【二章，】簋即敦也，虞曰：敦夏曰：瑚商曰琏，周曰：簠簋，皆有防防者，盖也，簋与簠同，而方圆异内，方外圆曰：簋以盛黍稷，外方内圆，曰：簠以贮稻梁，皆容一斗二升，考工记旊人为簋，则瓦噐也，贾氏据易象谓，亦以木为之，则臆説耳黍稷各二簋，多以备馂，故曰四簋，公食大夫礼，宰夫设六簋，今言每食四簋，是燕食非礼食也，礼食则主国之君，食聘客，即所谓公食大夫也，上章言夏屋渠渠，郑氏以为大具，则礼食矣，燕食，乃常食也，嘉谷之中，黍为尤美，故食贵黍而多以簋言。
诗説解頥字义卷三
钦定四库全书卷
诗説觧頥字义卷四    明 季本 撰
陈
宛丘
【一章，】宛丘地名，盖在陈城南道东，毛氏曰：四方髙中央下曰宛丘，然尔雅则谓丘上有丘，曰宛丘，与毛説相反考之，舆地广记独取尔雅之説谓今其地形则然，盖必有所徴矣。
【二章，】鹭鸟名，陆农师曰：一名舂锄，歩于浅水好自低昻，故曰：舂锄色雪白，顶上有丝，长尺余，欲取鱼则弭之，藏杀机也，其翔集，必舞而下，每至水面数尺，则必低回少盘，其势与飞时径起特异，盖其天性然也，○无冬无夏按，古者春秋教以礼乐，冬夏教以诗书，则舞者春秋二时之所习也，今虽祁寒，大暑亦遇其舞，其游荡而无度，甚矣，○羽者，舞人所持，以指麾也。毛氏以为鹭鸟之羽，可以为翳，故郭璞遂以为所持以自蔽翳，殊不知古固有以纛训翳者，翳乃文鸟之名，山海经云：五采之鸟，名翳盖，即雉也，谓雉之长尾，其名为翘本，析羽而注，旗竿之首者，在旗竿，则有覆帱之义，故谓之翿，翿即纛也，本尔雅释言纛，谓之翳可也，但以为蔽翳，则失之矣。盖干羽之舞，本起于舜之征苖，即其旗竿之羽，以为舞正以习指麾也。故伶官之舞，但云秉翟，则正旗竿之翟羽，而鹭羽之长，不及翟羽，必非舞者所宜执此云，鹭羽盖，民俗不能具，翟羽则从便，取鹭羽，续长以为用耳。
墓门
【二章】鸮，恶声之鸟，即鸱鸮也，故七月集传觧鸱鸮为鸺鹠，而曰恶鸟，攫鸟子而食者也，尔雅有怪鸱，郭璞注以为即鸱鸺，盖指鸮也，陆玑曰：鸮大如斑鸠，緑色入人家，防贾谊所谓鵩鸟是也，今人谓之鸺鹠，亦名怪鸱，其肉甚美，可为，又可为炙，陆农师曰：鸮所鸣，其民有祸，证祸鸟也，又以鸱鸺别鸮为一类，而曰怪鸱，昼无所见，夜即飞噉蚊，蝱旧説雀目夕昬，即此类，他无异义也，又尔雅以鸱鸮为鸋鴂，郭璞注曰：鸱，类陆农师，乂别为一类，以别于鸱鸺，只如郭氏鸱类之説而亦无异义，窃意鸱必怪鸟之大名，故鸱鸮鸮，鸺皆得名鸱考之，楚辞鸾鳯伏窜鸱鸮，翶翔鸱鸮，与鸾鳯相对，故注云：鸱鸮二物，又云：鵩似鸮，盖有分而为二者矣，然本草云：其实一耳。今亦不知何为而另为一名也，鸮与枭不同，孔氏以为鸮，一名枭则误矣。别见，瞻卬字义。
防有鹊巢
【一章，】苕苕饶也，其茎叶緑色可生食，如小荳□，非小雅苕之华矣之苕苕之华矣。传曰：陵苕，此则直云草而已，孔氏曰：彼陵苕之草，好生下湿，此则生于髙丘与彼异也，今按毛氏本觧卭为丘，故其义异，殊不知卭非丘，安得以此为别乎？但谓之防苕，则以可食者言耳，而苕之华矣。则谓之陵苕可也。
【二章，】鹝小草，五色如绶，鹝本鸟名咽下，有囊如小绶，具五色，名为绶鸟，鹝草之名，因鸟色而取义也。
泽陂
【二章，】蕳旧训兰，郑氏曰：当作莲，孔氏曰：上下皆言荷蒲，则此章亦当言荷，不宜别据他草兰是陆草，非泽中之物，故知当作莲，今按：尔雅曰：荷，芙渠其华，菡萏，其实莲，其根藕，郭璞曰：江东人呼荷华为芙蓉，北方人便以藕为荷，亦以莲为荷，许慎曰：未发为菡萏，已发为芙蓉，陆农师曰：荷緫名也，然则荷莲菡萏，一类也，皆以其华之芳美，特易名以恊韵耳。
桧
匪风
【三章，】大釡也，毛氏许慎皆以为釡属釡，属故可烹鱼，若尔雅云：甑谓之，则甑乃甗之有底者，本陶噐也，故孔氏曰烹鱼，用釡不用甑，盖名同而一为釡属，一为甑属也。
曹
下泉
【二章，】萧蒿属，俗谓之牛尾蒿，尔雅谓萧为萩，乃萩蒿也，郭璞以为即蒿则疑于青蒿矣，陆农师曰：其字从肃，秋风之过肃然，故萧一名萩似白蒿，茎麤科，生有香气，能上逹故祭祀以脂爇之，凡祭灌鬯，求诸阳，周人先求诸隂故先灌鬯而焫萧在后，商人先求诸阳，故先焫萧而灌鬯在后。
【三章，】蓍蒿属，筮草也，似藾萧青色，科生本草，注曰：其生如蒿髙五六尺一本，多者至三，五十茎，生便条直，异于众蒿，秋后有华出枝端，上红紫色。
【四章】郇，毛氏以为郇侯也，盖文王子本封为侯，其后世为州牧，故称伯也，水经注云：郇城郇伯，故国也，今觧故城北二十四里有郇城，在猗氏县西北按猗氏，今属山西平阳府，蒲州。
豳
七月
【一章】耜，起土之田，噐也，庐陵罗氏曰：耜广五寸，耒耜上勾木也，耜，古以木为之，易曰：断木为耜，揉木为耒，亦以金为之，周礼注，古者耜一金，两人并发之，今按两人并发，所以为耦耕，○南亩亩以南为正也，范氏处义曰：田事喜阳而恶隂南东向阳，则茂遂西北傍隂则不实。
【三章，】斧斨斧，隋銎斨方銎，凡物狭而长者谓之隋，与般嶞山之嶞，义同銎斧，孔也，孔氏曰：斨即斧，惟銎孔异耳，○鵙伯劳，月令仲夏鵙始鸣应隂气之动而至，是谓夏正，建午之月也，至七月则应三隂之候而将去，故七月闻鵙之鸣则寒将至，而先时感事以见，八月之当绩也。○黄朱黒而有赤色黄，中央正色朱深，纁色即赤也，按公子者，诸侯之子，将有大夫之责，故染缯与布以为之裳，缯丝所为也，布麻所为也。礼，冕服，衣纁裳，端服，衣裳，或黄裳玉藻曰：衣正色裳间，色亦大畧言之耳，盖黄裳亦正色也而为裳，者带黒之赤亦间色也而为衣，不必正色，然后为衣，间色然后为裳也。
【四章】秀，朱子尝以吐华曰：秀释论语秀而不实之义，盖草木之华曰：秀本有此训，而尔雅则曰木谓之华，草谓之荣，不荣而食，谓之秀荣，而不实谓之英，是以秀为已实也，盖单言秀则可以为实之通名，耳葽逺志图经云：三月开花白色，四月采根叶，据此，则亦开花者也，不可以为不荣，曹氏曰：四月阳气极于上而防隂已受胎于下。葽感之而早秀，临川王氏曰：阳生则言日隂生则言月然四月，正阳秀葽，言月，何也？秀葽以言隂也四月隂生者气之先至也，葽感隂气而先秀此，皆以秀言成实之义也。○蜩蝉也，诸蝉之緫名也，尔雅有蜩，蜋蜩螗，郭璞曰：蜋蜩者五色，具螗蜩者蝘，俗呼为胡蝉，是蜋蜩螗蜩二种，蝉其説是也或谓蜋蜩与螗蜩，本一物而异名，则荡之诗曰：如蜩如螗，岂可以为一物哉？彼以蜩对螗，则此所谓蜩乃指蜋蜩矣，陆农师曰：蜋蜩似蝉而小，鸣声清亮，蜩亦蝉之，一种形大而黒一名蝉为其变蜕而蝉也，临川王氏曰：蜩感隂气而先鸣。
【五章】斯螽，盖蟋蟀初生之名，与螽斯不同，螽斯之螽蝗也，斯语辞而斯螽，则别为一名，盖螽蝗之害稼，乃天之大灾，其生感于戾气，故陆农师有鱼子为日暴而生，飞蝗之説而蟋蟀之生则嵗所常有者也，或又以螽斯即阜，虫则阜螽与草虫，自以异类相感，亦常有之物也，但以形与螽类，故通以螽名耳，其实非一种也，华谷严氏曰：斯螽旧説以为即螽斯非也其説得之但以为即阜螽，则又误矣。斯螽，一名蚱蜢，似蝗而小斑黒五月中以两股相切作，声闻数十，歩莎鸡一名络纬，似蝗而斑色，毛翅数重，其翅正赤，六月中飞而振羽索索，作声蟋蟀，一名促织，斯螽莎鸡，蟋蟀一物，随时变化而异其名也，今螽斯之螽，不闻其以股羽相切，作声而有竒音其别为一种可知矣。
【六章，】鬱雀李，即尔雅所谓棣也，薁郁李，即尔雅所谓栘也。二物形相似，但郁小而薁，大郁先熟而薁，后熟耳，详见常棣，字义○，葵菜，名其心向日而覆，根茎大叶，小可茹菽，郑氏常以大豆言之，不但以其实之大人所利，种而叶亦可为□也，孔氏曰：公食礼云：铏，芼，牛□羊苦，豕薇，皆有滑，注云：□豆叶也，苦苦荼也，滑堇荁之属是也。以鼎煑牛，取其骨体置之于俎，其汁则芼之以□，调以咸酸，乃盛之于铏，谓之铏，今按菽言烹，以为具也，所用必其叶矣，故濮氏亦曰：荳叶谓之□，○种于田畔，所谓疆埸有，味甘美，可止渇农夫在田之所食也，○壶瓠也，嫩者可供茹枯者，可为壶，故名为壶，至八月已不可食，而渐就稿矣，三山，李氏曰：壶蔓生，斩之，故曰防盖，农功未毕，无暇取他木为薪，则姑取薪于防壶耳，○叔拾也，苴麻子也，麻子谷中之贱者，孔氏曰：麻子以供食也，○荼苦菜，即苦荼也，详见邶谷风，字义，其叶经冬不凋，采之所以为菹，○樗类椿，叶脱处有眼，故江东呼为鬼目，此木最无用，惟堪为薪，故曰恶木。
【七章，】场圃者，以种植之圃，筑之为场也，郑氏曰：场圃同地，自生物之时，耕治之，以种菜茹，至物尽成熟筑，坚以为场禾稻也，稼者在野，而未获之称，禾在十月，可纳场圃，则指稻矣，故禾稼者，据稻而言也。以稻为重，故首言之，非谓禾是大名而緫言于八谷之上也，○黍谷名，苖似芦髙丈余穗黒色实圆重华谷，严氏曰：黍似粟而非粟米黏者为秫，可以醸酒，○黏者为黍，如稻之有秔穤耳，考之本草注，黍有数种，今别而言之有黒黍谓之秬黒黍之中一桴二米者，谓之秠，桴皮也，一桴二米，异于一米者，故宗庙之祭，常以秠醸，酒秬秠，即生民之维，秬维秠也，又有丹黍，皮赤米黄，尔雅谓虋赤苖，郭璞注云：今之赤粱粟，又有白黍，尔雅谓芑，白苖，郭璞注云：今之白粱粟，虋与糜同，即生民之维，糜维芑也，此四者皆黍类，故黍为緫，名分而言之，则秬秠为黍而糜芑为粱，梁似粟而大，即今之膏粱也，五谷中黍为最美，故言谷者，常以黍为先，○稷，一名穄，似黍而小，即粟也，曲礼云：稷曰：明粢是也，华谷严氏曰：八谷之中，最为下，今人不甚珎，惟祠事则用之，农家种之，以备他谷之不熟，则为粮耳。○重亦作穜穋亦作稑，孔氏曰：先种后熟，谓之重后，种先熟谓之穋，又按閟宫，重穋之下有稙穉，毛传先种曰：稙后种，曰：穉，孔氏曰：重穋稙穉，生熟早晚之异称耳，非谷名稙穉，当谓先种先熟后种，后熟集传畧而不言其熟耳，○禾与春秋大无麦，禾之禾同，盖偏言之禾，即稻也，稻有秔有糯，粇与粳同糯，即稌也，秔糯甚相类，黏不黏为异耳。秔不黏，而糯黏然，同谓之稻也，集传以秫，苽粱言，则秫粱黍属也，苽乃茭白非禾也，○麻即今黄麻也，麻子名苴上章，叔苴之苴也，集传谓麻谷，名子可食，皮可绩为布，则麻亦在谷明矣，○菽郑氏于经中言菽者，皆以大荳释之，盖本生民蓻之，荏菽而言，尔雅以荏菽，为戎菽，即胡荳也，其种为大农家多种之，故以为大荳耳，若泛言之，则荳之可食者尚多也。余见前章，字义○，麦有小麦，有大麦，小麦一名来，可以作面，大麦一名牟，可以作饭，皆秋种夏熟，○我稼既同，同临川王氏以为所纳之备也。则并黍稷重穋，禾麻菽麦，八谷而言矣，盖禾黍熟于秋，麻麦熟于夏所，収异时而緫计，农事之毕，则谓之同，非以为皆同于十月也，并重穋而为八谷，然重穋者虚名，耳不列于谷数者也。
【八章】，二之日建丑之月，周礼，十二月，令斩氷是也。凿氷集传，以为取氷于山，盖本左传，昭公四年，申丰言其藏氷也深山穷谷固隂沍寒于是乎取之，所以取于深山穷谷者，贵其坚也，十二月，斩氷即其月纳之，而三之日建寅，乃始言纳者，谓豳土地寒，正月风未觧冻氷犹可藏而言，纳于毕，藏之月也凌隂氷室也氷分则为凌，献羔祭韭者，郑氏谓出氷而先荐寝庙也，时韭新出故，并羔以祭，月令仲春献羔开冰，先荐寝庙，是也。郑氏谓祭司寒，献羔而啓之，或有此礼，但经意止谓特羊告庙，而荐新以献，氷与月令意同氷，非先荐寝庙，则不敢他用，故以荐庙为重，而司寒之祭，则可畧耳四之日，四阳上逹，大壮之时，宜防其过，故即出冰以节之，孔氏曰：二月开氷公始用之，未赐臣也，至于夏初，其出之也，朝之禄位，賔食防祭，于是乎普用之，此皆本申丰而为説盖藏氷致用，亦爕调愆，伏之事也，故冬无愆阳，夏无伏隂春无凄风，秋无苦雨，雷出不震，无灾霜雹，疠疾不降，民不夭札，此其所系于治者大矣，七月之诗，上章言寒冬休息之时，而民已急于田事，见其民之勤也，此章则以凿氷言之，见其君，欲天时之正而当阳气之泄，则以爕调为先也，见其有忧民之心焉，否则凿氷之义，与上下何所属乎？○朋酒两尊之酒也，乡饮酒礼，尊两尊于房户间，此盖以乡饮言也，党正每嵗国索鬼神而祭之，则以礼属民而饮酒于序，索鬼神者，蜡也，凡乡中有所聚，防者或以賔兴，或以敬长，或以习射，或以合欢皆谓之乡饮，而此诗所言则事在，十月，涤埸之后，是因蜡而饮，党正，属民之事也，孔氏曰：朋酒则酒有两尊涤埸，是农夫之事则斯飨，是民自饮酒礼，乡人饮酒，以狗为牲，大夫与焉，则加以羔羊，又曰：记云：其牲狗是乡人以狗也，王制云：大夫无故不杀羊，是大夫有故得用羊也，今乡饮名饮，不得谓之燕，而况可言飨乎？此言飨则又以为通名耳，详见彤弓字义。
鸱鸮
【三章，】荼萑苕，本毛氏传，孔氏以为薍之秀穗也，今按萑，一名薍苕，尔雅作芀秀，穗者谓抽条遥逺生华而无莩，蕚也，华谷严氏谓之英荼，详见谷风，字义夫，英荼者，以其吐华之秀，穗言故邢氏曰华秀名也，或茅或萑，而皆可兼之，故邢氏又以为萑茅之属，但释出其东门説者以秀言于茅，而此以秀言于萑，则若可以相通耳。
东山
【一章】东山泛言，鲁地之山，书言王来自奄，即征东而归之事也，奄本曲阜之地，而以封鲁，故东山以鲁言，以其为东方诸侯之国，故云东山耳，然非孔子所登之东山也，登而小鲁，必鲁山之髙者故地志相传，以为东蒙，而周公东征之兵，必不至此也，○烝有六训，有以为升者，有以为进者，有以为众者，有以为君者，有以为祭名者，有以为上淫者，皆本于气上升之义，上升则进，气聚则众，众则得民，而为君物，品众盛而祭，则为烝祭，其淫于上，而为烝者，亦防上升之意也。然则升者烝之，本训也，此诗首章及三章两烝字，程子以为烝，升也得其义矣，毛氏以烝，在桑野之烝，训窴其音，为田郑氏，则又申之曰：古者声窴填尘同，盖因尔雅云：尘，久也，见窴与尘同而转为久义也，至于烝在栗薪，毛又以烝为久，盖皆强觧故集传以为发语辞，亦求其説而不得也，惟程子之义为长。
【四章】缡，郑氏以为香缨，非也，尔雅云：妇人之祎，谓之缡，孙炎以袆为帨巾是也，帨巾，故可结士昏礼，母戒女施衿结帨，即此事，衿衣小带，所以系佩者也，内则云：妇左佩纷，帨，盖结于此。
伐柯
【二章，】笾豆礼噐形制相类，其容皆四升，竹曰：笾以荐果脯，及糗饵，粉餈，木曰豆，以荐葅醢，及酏食，糁食。
九罭
【一章，】衮衣绣裳，集传云：衣裳九章，一曰龙，二曰山，三曰华虫雉也，四曰火，五曰宗彛虎蜼也，皆绘于衣，六曰藻，七曰粉米，八曰黼，九曰黻，皆绣于裳，天子之龙，一升一降，上公但有降龙，以龙首卷然，故谓之衮，详见终南，字义。
狼防
【一章，】狼豺类而不同，狼颔下有袋，谓之胡陆农，师曰：狼，大如狗，青色做声，诸窍皆沸，豺祭狼卜，又善逐兽，皆兽之有才智者里谚云：狼将逺逐食必先倒立，以卜所向，善顾其后，草虫经云：老狼项下有袋求食，满腹向前行，乃触之退后，又自踏践下碍，其尾○赤舄，舄履类夏葛履，冬皮履，在舄亦然，郑氏曰：复下曰舄，禅下曰履，王吉服有九，舄有三等，赤舄，为上冕服之舄也，诗云：王锡，韩侯衮，赤舄，则诸侯与王同，下有白舄黒舄天子诸侯，吉事皆舄，其余惟服冕，着舄耳，今按九服谓六冕，及韦弁，皮弁冠弁服，凡履舄，各象其裳之色，冕服皆衣纁裳，赤色，故冕服用赤舄，其下则白舄配韦弁，皮弁黒舄配冠弁服，所服之裳，时有不同，或亦各随其用也，其余则服履而已，○几几取安义，以几为人所冯，以为安也。
诗说觧頥字义卷四
<经部,诗类,诗说解颐>
钦定四库全书
诗说觧頥字义卷五  明 季本 撰
小雅
鹿鸣
【一章】呦呦，犹喓喓声之细也，鹿本滛兽，交则聚麀，知礼者之所恶也，诗人奚取焉？此诗特以在野而食，见其山林之性，初非为其鸣而相呼也，旧说以呦呦，为和声，似以鹿为善者，非经意矣，○承筐是将，筐竹器之，方者以盛币帛，则即是篚，书所谓篚厥元黄是也。此章小序谓实币帛，筐篚，以将厚意，孔氏以为饮，有酬賔送酒之币，食有侑，賔劝饱之币，食而以币劝饱，本公食大夫礼，燕礼则无眀文但鹿鸣燕礼也，既曰承筐是将，则亦有币，即聘礼注，所谓酬币，乃酬賔劝酒之币也，燕礼有旅酬，无侑食，不当以劝饱言耳。
四牡
【一章，】騑騑马行疾，貎盖騑，字从马，从非古字，非与飞通同，故有以飞作蜚者，有以霏作防者曰騑騑，则如飞之意也。礼记少仪车马之容，匪匪翼翼，注以为行，有文，是以騑取裴义也，与诗意不同矣。毛氏以为行不止之，貎其説近之。
【二章，】啴啴，众多声，今考单字之义，从吅从卑，卑在众口之下，有单薄之义，故单为薄，然吅火袁反，喧也，諠则众矣，以单加口，则为众口有声，毛于采芑训众，盖略知此意也。但于此章则又以为喘息之貎自相戾矣，○白马黒鬛曰骆四牡，下特言骆马，盖齐其力而取其皆善走也，陆农师曰：今之骆马，最耐劳苦。
【四章，】枸也，华谷严氏曰本草云，一名仙人杖，根名地骨，茎榦三五尺，作丛，春作羮茹，诗中有三杞，将仲子无折我树，柳属也，有台南山有，湛露在彼，棘山木也，此诗集于苞雅，枤杜北山，言采其。四月，隰有桋，枸也。
【五章，】载骤骎骎，许慎曰：骤马疾歩也，钱氏曰：骎骎马前进也。
常棣
【一章】常棣，与唐棣不同，尔雅以唐棣为栘，常棣为棣，盖分为二栘，一名郁李，一名薁李，即七月，诗所谓薁也。棣，一名雀李，一名车下李，即七月，诗所谓鬰也二物皆可食，而形亦略同，故名称多乱，但栘大棣小，棣先熟而栘，后熟耳。
【二章，】脊令与小宛脊令，同即雪姑也，尔雅谓之雝渠，郭璞云：雀属飞则鸣，行则摇华谷，严氏曰：小宛取义，在于飞则鸣，故曰：题彼脊令，载飞载鸣，此诗取义在于行则摇，故曰脊令在原，程子以为首尾相应，是也。郑氏以为水鸟，宜在水中，在原则失其常处，故飞鸣以求其类，非也，今雪姑非水中之鸟，若失其常处，而飞鸣以求其类，凡鸟皆然，何独脊令防。
伐木
【二章】酾酒，酾与湑同，毛氏曰：以筐曰酾，以薮曰湑，孔氏曰：筐竹器，薮草也，漉酒者，或用筐，或用草，用草者，用茅也，左传云包茅不入，无以缩酒是也，又按礼缩酌用茅，皆湑酒之意，○诸父朋友之同姓而尊者也，诸舅朋友之异姓而尊者也，兄弟朋友之同侪者也，先诸父而后诸舅者亲踈之杀也，先诸舅而后兄弟者，尊卑之等也，孔氏曰：礼，天子呼诸候同姓，大国曰：伯父异姓，则曰伯舅，小国曰：叔父异姓，则曰叔舅，安成刘氏曰：诗言兄弟多矣，郑风扬之水，婚姻之党，唐枤杜雅常棣，頍弁斯干，行苇等篇同，气之亲也，此诗则同侪之友也，各随所指而不同耳，○八簋者盛，黍稷之簋，有八也。若稻梁，则簠盛之，毛氏曰：天子八簋，长乐刘氏曰：簋八，则笾豆倍之，天子燕之数也，余详见权舆，字义。
【三章，】干糇，说者以为食，而曰干饭为糇，又或引公刘廼裹糇粮为证，殊不知此诗乃燕礼也，礼无侑饭之节，但以笾实之中有糗饵，乃熬大豆与米实，笾以羞賔，客是干糇之义也。
天保
【三章，】山阜冈陵，尔雅曰：下湿曰隰，大野曰平，广平曰原髙平曰：陆大陆曰阜，大阜曰陵，大陵曰：阿可食者曰：原陂者曰阪，下者曰湿，又曰，山脊冈，据此则冈，为山之髙者陵为阜之大者。
【四章，】吉毛氏训善，故集传以为诹日，择士之善，蠲毛氏训防故集传以为斋戒，涤濯之防，安成刘氏曰诹日者，君臣诹谋，祭日于旬有一日之先至，次日，乃卜所诹之日吉否也，择士者，大射于泽宫，以选与祭之士斋戒，谓七日斋三日，戒之类涤濯，谓溉濯祭器，扫除宗庙之类。
采薇
【一章】，玁狁北狄，即夏之渠搜，商之熏鬻，汉之匈奴也，在周则为玁狁，世居北边，其地当在北河之北，大王时侵入河南，即今黄河套也，而渐逼于豳，大王以其国强不可与敌，故避而居岐，当时北有熏鬻，西有昆夷，而所以处之者不同，故于熏鬻，则事之于昆夷，则字之顺，大小强弱之势也，故自王季至于文王，纉承大王之绪，恩威先及昆夷，而信义因孚北狄，玁狁，见周徳之盛天下归之，豳之故地，虽其往来所尝驻牧，今亦退归漠北，不复南侵矣，汉匈奴传，谓武王伐纣，复居于丰，镐，放逐戎夷泾，洛之北，以时入贡，此理之所必然也，但其放逐，则在文王时，经略有方，不待兵革而自服耳，厉王失道，戎狄交侵，至于宣王，遂自镐方而入，则信乎文武之时，狄人已不在豳境矣。
【四章，】路君车之名，礼，天子诸侯之车，方得称路，采薇之将帅，驾戎车以出，亦以路称者，必将帅之命，数如诸侯也，详见采芑，字义，但采芑之路，言象路，而此则言戎路耳。
出车
【二章，】旐旄旟，详见千旄，字义鸟，隼曰旟，前朱鸟也，蛇曰旐，后元武也，下章交龙，曰旂，左青龙也，但熊虎曰旗，当为右白虎，经文偶略之耳，山，杨氏曰：师行之法，四方之星，各随其方，以为前后左右，进退有度，各司其局，则士无失，伍离次矣，○斾斾但状，旟旐之飞扬，非以建斾言也，盖当在郊时，未宜设斾。
【三章，】方即朔方，今陜西寕夏衞盖灵夏等州之地，而汉武帝于此置朔方郡者也，在今固原西【阙，】五百余里，毛氏以为近，玁狁之国，本无眀文，但以国语考之，则侯衞賔服之外，戎翟荒服之内，有蛮夷为要服，即周礼大司马所谓蛮畿小行，人所谓要服而巾车，所谓革路，以封四卫者，亦即此也。故郑氏谓四衞为蛮服以内，孔氏云：蛮者縻也，以近夷狄，覊縻以政，敎要者亦要束，以文敎也，故亦封诸侯，使为守衞礼记云四夷虽大皆曰：子其殆谓此欤？然而无城郭，有待于南仲之城者，必翟患未肆之前，常倚山河为固，而不待设险者欤？及玁狁，自镐侵之，则将有决藩之势，其地始为华夷之要，区而不得不为城以守矣，观其命南仲为将，而宣王之经略，居可见焉。
【五章，】西戎，在今巩昌，秦州之地，史记称陇以西有昆夷，盖陇西者，秦州之东也，昆夷，即犬戎乃西戎之族所分耳，韦昭曰：犬戎西戎之别名是也。
鱼丽
【一章】鲿，一名扬，陆玑曰：今黄颊鱼似燕头，鱼身形厚长颊骨，正黄大而有力，觧飞○鲨，一名鮀体，圆有黒防文陆玑曰：鲨鱼狭而小，常张口吹沙。
【二章】鲂，今鳊鱼也，说见汝坟○鳢，一名鲖本草云：味甘气寒，无毒，今黒鲤鱼道家以为厌者也，陆农师曰鳢，元鲤诸鱼中，唯此胆甘可食，与蛇通气，其首戴星，夜则北向，北方之鱼也，窃意鳢之得名，以其礼斗故道家以为厌陆玑，以鲤为鲩，然尔雅以鳢与鲩，分二种，则玑说非矣。
【三章，】鰋似鮎，与鮀各为一种，郭璞曰：鰋今鰋额，白鱼○鲤，今赤鲤鱼也，鱼中鲤为最贵，陆农师曰：鲤脊中鳞一道，每鳞上有小黒防文大小皆三十六，鳞跃龙门过而为龙夀有至千嵗者○又曰鲿鱼黄鲂鱼，青鳢鱼元鰋，鱼白鲤鱼，赤则五色之鱼具备，又曰，鲿鲨之美，不若鲂鳢，鲂鳢之美，不若鰋鲤，故其序如此。
南有嘉鱼
【一章，】罩一名，篧捕鱼笼也，编竹，或以荆为之，以罩鱼罩罩者不一，罩之辞也。
【二章，】汕樔也，今之撩罟以薄汕鱼者也，罩笼之于上也，汕撩之于下也，陆农师曰：鱼欲逸，则罩之使入鱼，欲伏则汕之，使出求贤之道如此而已。
南山有台
【一章】台，一名夫湏，即莎草也，陆农师曰：可为笠，又可为簑，莱草名叶香，可食，陆玑曰：今兖州人烝以为茹，谓之莱烝，按此专指可食之一草，若草莱之莱，则草之緫名，非皆可食者也。
【二章，】桑可为弧，○杨即蒲柳，可为箭，并见车辚，正释【三章，】杞山木也，陆玑曰：一名枸骨，其树如樗，理白而滑可以为函，○李可食之果。
【四章】栲杻，俱山木栲可为车辐，○杻可为弓弩榦，并见山有枢正释。
【五章，】枸枳枸也，陆玑曰：枸树髙大似白杨，有子着枝端，大如指，长数寸，噉之甘美如饴，八，九月熟，谓之木蜜，○楰防梓也，陆玑曰：其树叶，木理如楸，山楸之异者也，今人谓之苦楸，曹氏曰：宫室之良材。
蓼萧
【四章】和鸾，皆铃也，陆农师以鸾之，雌者曰和，雄者曰鸾，故以为名。取雌雄相应之义耳，东莱吕氏曰：后汉志，注曰：干寳周礼注和鸾，皆以金为铃，鸾者在衡，和者在轼，马动则鸾鸣，鸾鸣则和，应舒则不鸣，疾则失音，故云和鸾雝雝，言得其和也，然毛氏，则谓在轼曰和，在镳曰鸾，而郑氏驷铁笺，以为驱逆之车，置鸾于镳，异于乗车陆农师，释之曰：驱逆之车，尚轻疾故也。如此则乗车之鸾当有雝雝之节矣，乗车者郑氏以为玉路，金路象路是诸侯得同于天子之车也，其行之迟速，固与戎车不同，但诗中凡言车者皆曰：八鸾，此非置于马衔，两旁之镳，则两服之颈，不当于衡，安得以八名，防窃意鸾声，不必以在衡，在镳分迟速也，干寳之説本于鲁训，韩诗，虽相传已乆而于义则未安也，今从毛氏。
彤弓
【一章】飨，郑氏以为大饮，賔也，孔氏曰：飨者，烹大牢以饮，賔是礼之大者，以大礼饮，賔献如命数，殽牲俎豆，盛于食燕，周语曰：王飨有体荐，燕有折爼，公当飨卿当燕，是其礼盛也，一朝者言，王殷勤于賔，早朝，而即行礼，燕始至夜飨，则如其献数，礼成而罢，故以朝言之，左传？昭公元年，郑飨赵孟礼，终乃燕是飨，不终日也，今按飨食燕者，公礼之三等，也有三飨，三食，三燕者有二飨，二食二燕者，有一飨一食，一燕者，有一食再飨，有一食一飨，而其燕无数者，其差各如其爵，然飨礼与食，则皆烹大牢，但飨有酒而食无酒，飨有献酢而食，无献酢，所以别也，盖飨者，天子所以飨诸侯，及卿大夫之有功，与诸侯之飨，邻国使臣者食，礼虽无酒，皆大礼也，燕则继飨，而燕賔客及祭毕而燕同姓与无事，而燕羣臣其礼，不若飨之盛矣，飨礼重燕礼轻，公卿皆然，不但如周礼所谓公当飨，卿当燕而已，贾氏聘礼，防曰：受賔聘享皆在太祖庙，若飨食，则于祢庙，燕又在寝，弥相亲也，周礼，大宗伯防亦曰飨賔，献以命数在庙，行之燕者，其牲狗行一献四举酬防，脱履升坐，无算爵，以醉为度，行之在寝，据此，则燕以狗为牲，不必少牢也，而况于大牢乎于燕，止言一献，则知非飨之献，依命数者矣，于燕云，四举旅则知飨之，无旅酬矣，于燕云防，脱履升坐，则知飨为立成，不坐，如左氏所谓设几，不倚者矣，于燕，言无算爵，以醉为度，则知飨之有献至，命数终而止，如左氏所谓爵盈，不饮者矣，飨务行礼，而不在食，则半觧牲体以荐之，而无觧折故飨有体荐，所以训共俭也，燕则体觧节折升之于俎，使肉可食，而情与相亲，故燕有折俎，所以示慈恵也，此又燕飨之所以别也，飨也，燕也，皆人君待賔客及其臣之礼也。若臣民私饮而非由君设者，则谓之饮，如乡饮酒及吉甫饮，御皆谓之饮者是也。故燕礼记防亦有君礼，臣礼之分焉，食则通乎上下，有与大飨并言之，食其私食，则与私饮，同科矣，然又有通称者，如七月朋酒斯飨，本乡饮也，而亦谓之飨飨，又有以为祭飨之飨，歆飨之飨者，义各与此不同，别见楚茨，享祀字义。
【二章】右，郑氏以为右之者，主人献之，賔受爵，奠于荐右，既祭俎，乃席末坐卒爵，是取賔奠于荐右为义，主飨而言也。则其意拘而不广矣。
【三章】醻，郑氏谓饮酒之礼，主人献賔，賔酢主人，主人又饮，而酌賔谓之醻，亦主飨而言也。诚太拘矣，故毛传不主饮酒而直训为报，王肃亦云醻报功也。盖借醻以眀报义耳，华谷严氏，遂谓飨训共俭，爵盈而不饮，未必有酬酢，则又考之不详矣，按郊特牲大飨，君三重席而酢，三献之介，君专席而酢，安得谓无醻酢邪？大行人注上公之礼，行朝礼，在朝乃行，三享在庙，既讫而飨礼九献，谓日后王速賔賔来就庙中行飨飨者，烹大牢以饮，賔设几而不倚，爵盈而不饮，飨以训共俭，九献者王，酌献賔賔酢主人，主人酬賔，酬后更八献，是为九献，举此则侯伯子男，卿大夫可以例推矣。其礼之俭，但不若燕之有旅酬耳，乌得遂谓无酬酢邪。
六月
【一章，】戎车，兵车也，挽之以革而漆之，无他饰，故又谓之革车余，详见车攻字义○，常服戎事，之常服也。周礼，司服，凡兵事韦弁服，郑氏注：韦弁以韎韦为弁，又以为衣裳，春秋传曰：晋郤至衣韎韦之跗注是也，今时伍伯缇，衣古兵服之遗色，贾氏谓韎是蒨，染赤色也。跗，谓足注跗属也，袴属于跗，裳亦用韎韦也，伍伯者宿衞之行长是古兵服遗象，至汉时是兵，服赤之验也。故陈氏祥道谓兵事，上下同服，正谓此耳。然集传以韎韦为弁，又以为衣而素裳，白舄，此则衣从冠，色舄，从裳色之制，盖本聘礼，君使卿饩，賔有韦弁之文，而注遂附防其说耳，夫衣从冠色，舄从裳色，此礼服之制也，而以言兵服之，韎韦可乎？陈氏祥道固谓其无据，而于淇奥，字义亦辩之矣，则此当依司服注，韎韦为衣裳之説如此则与聸洛韎韐，有奭以作六师之义，亦相合矣。
【二章】，比物四骊，比齐同也，物者以色分类之名，四骊者同一色也，周礼，校人职曰：凡大祭祀，朝觐，防同毛马而颁之，凡军事物马而颁之，注云：毛马齐，其色物，马齐其力，毛氏，则谓宗庙齐毫尚纯也，戎事齐力，尚强也，田猎齐足，尚疾也，尔雅亦与毛同，今按，齐色齐力，齐强之说，虽其分如此，而亦有不尽然者，孔氏曰：戎事齐力尚强，不取同色，而曰四骊者，虽以齐力为主，亦不厌其同色，故曰驷騵彭彭，又曰乗其四骐田猎齐足，而曰四黄既驾，是皆同色也，无同色者，乃取异毛耳，骐駵是中，騧骊，是骖是也。据此，则马蕃畜者，可以兼之，益见其养马之善，否则举其所重，亦各有专主耳。
【四章，】获一作防蕉获薮名，周畿内地，尔雅十薮，周有蕉获，郭璞注曰：今扶风郡池阳县瓠中是也，今按蕉获泽在泾阳县北池阳废，县在三原县东北二十里，泾阳在三原之西，皆属西安府，相邻之邑而去，镐京百余里，毛氏以蕉获为周地之近，玁狁者，非矣。镐，刘向以为千里之镐，谓周畿千里，尽处也，以玁狁，自此至方而始侵泾阳，故知非镐京耳，然亦不详所在，今以吉甫薄伐，至于大原观之，未尝穷追逺出也而言其来归，则曰自镐，镐必大原之，邑名也，以其地髙平故谓之镐，汉魏于此置髙平县非以其为大原欤？方即朔方，详见出车侵镐，而遂入方必其北边相近之地，侵镐犯周畿也，又以方遏西戎相通之路，故复侵之，寻复大肆，以深入泾阳，整兵以屯蕉，获其不可茹者如此，○织旗，各有文为号，以识别之，故旗谓之帜，鸟章鸟隼之章，即帜文也，师行有青龙，白虎，朱鸟武，招摇，五方之旗，独言鸟章，举朱鸟之一旗耳，○斾或作茷，附旗之帛，郭璞云：末为燕尾，理或然也。但尔雅谓继旐曰：斾而説者遂以垂斿释之，则斿如流水之势，而数之多寡不同，非燕尾之形也，斿亦有五色如左传？定公四年，载分康叔，以蒨茷，则赤色之斾也，独言白斾，亦犹五方旗之单，举鸟章耳，昭公十三年载，晋人以诸侯有间，防于平丘，八月辛未，治兵建而不斾，壬申，复斾盖斾者，将战，始设未战，则但建旗而不斾也，王者之师，有征无战，而曰白斾央央者，盖示必征之意，非若后世之斾，则必战也；长发武王载斾义同，○元大也。戎，即戎车以奉王命为大，故曰元戎，此与秦小戎义异。
【五章，】大原旧説以为在大原府阳曲县，盖谓河东之大原也，窃谓大下无防，乃大原非太原也，当时河东之大国，有晋兵雄，晋阳而足以制羣，狄河西之大国，有韩世为州牧，而足以控百蛮，玁狁之部落，近于周疆，必不自河西道入，观其由朔方而至泾阳，则必取固原之道，向予尝闻之，友人谓大原即固原，其说必有所受矣，盖固原去朔方约五百余里，而玁狁在其东北，则其入周之要路，当在此也，余见前章字义。
【六章，】炰鼈鼈，穹脊连胁，甲虫也，水居陆生，尔雅谓合毛炙物曰炰，盖以毛炰而炙之，即礼记注，所谓包褁烧之也，但谓之包，则或茅或菜，皆可用，不必定以毛包也，如鼈之无毛，将以他毛包之乎？若华谷严氏谓鼈可煑，不可炰，则于炰鼈之义，不可通矣。详见瓠叶，字义○，脍鲤，以鱼之鲜者，聂而切之为脍，即今之鱼腥也，许慎以为细切肉，盖即论语脍不厌细之意，鼈非燕饮之常膳，郑氏谓加珎美之，馔以极劝也。
采芑
【一章】芑，谷名三山，李氏曰：毛以薄言采芑，为菜丰水，有芑为草维，维芑为谷，王氏皆以为谷○新田，即由菑而治，已柔者也，既柔则和而为畬菑，则初耕地，而反草者也，尔雅云：田一嵗曰菑二嵗曰新田三嵗曰畬○路，车盖象路，非即戎之革车也，孔氏以此为金路，盖縁周礼巾车有金路，钩樊缨之説而不知钩，乃天子诸侯车饰之，通名方叔，又非同姓诸侯，其路不可必，其以金耳巾车，又言：象路朱谓车色也，正合路车，有奭之义，方叔所以不乗革路者孔氏谓以革路临阵所乗也集传以戎路，释路车则革路，革挽而漆之，不可以言奭矣，○簟茀以竹簟，为车蔽也，説见载驱正释鱼服，説见采薇正释，但采薇鱼服，以矢服言，而此则直以饰簟茀耳，盖此上下文所言，皆车饰也，孔氏引左传夫人归鱼轩，注云：鱼皮，又可以饰车也，义与此同○，钩膺钩娄，颔之钩也，以金为之，膺马之胷前也，盖从颔夹马，颈而娄之，以钩于胷前也集传谓马娄颔有钩而在膺，有樊有缨，樊马大带，缨鞅也，今按樊或作繁，取鞶革之义，故读如盘，杜氏谓之马腹带，是以樊缨为二物，而樊在马腹，缨在马胷也然缨郑氏以为合马鞅，贾氏仪礼防云：古者谓之缨，汉时谓之鞅，举汉法为况，则鞅之为字，从古有之，其字从革，必革为之也，郑司农云：缨当胷以削革为之，其说未为非是，但所谓缨者，所以饰鞅，而陈氏祥道以为缨，非鞅也，盖本左氏游缨及杜氏缨，在马胷前如索帬之说，曰：游则若今之缨緌，可以游移者，而旧注直谓缨为鞅，则非矣。夫缨王十二就，公；侯，九，就伯七就，子男五就，就重也，一重为一匝也，皆以五采罽饰之罽，续毛使长用五采，染织依命，数为就聚而成缨，以缀于鞅，此惟诸侯得用之，天子之卿视侯大夫，视伯元士视子男，其缨之就，宜与诸侯同，他皆不敢用也故衞叔仲于奚请樊缨，孔子以为名器，不可假人，若以樊为马腹带，则此带无缨，以别尊卑，人人所得通用，而何系于诸侯之名器防故有缨之樊在前者也，马腹之带在后者也，在前之樊，即鞅也，如此，则缨在鞅中，为当胷而鞅之两旁，娄颔之，钩之所贯也，贾氏谓后郑以缨，是马夹颈，则又非矣。盖钩是金缨是罽，本不同也，陈氏祥道知马腹，带不可以为樊缨之樊，而以樊然释之，则又失樊字之义也。大抵马饰之名多矣，起于周礼，巾车而为説者之所以不一，亦由巾车之文本，杂乱无伦也，今即其言而备论之，巾车，掌公车之政令，王之五路，一曰玉路，锡，樊缨十有再就，建大常，以祀金路，钩，樊缨九就，建大旗，以賔同姓以封，象路朱樊缨七就，建大赤，以朝，异姓以封，革路龙勒，绦缨五就，建大白，以即戎，以封四衞木路前樊鹄缨，建大麾以田，以封蕃国，注云：玉路以玉饰诸末，金象亦然，朱以朱漆车而饰之，即路车有奭也，革路挽之，以革而漆之，无他饰，木路，不挽以革，漆之而已，此路车之饰也，锡马面当卢刻金为之，所谓镂锡也，勒马头之络也，有御曰：勒龙勒者，以龙为饰，如仪礼士贝勒，然此皆马首之饰也。钩，樊缨说并见前曰：条缨者，条读为绦，以朱白苍三色丝为绦，而不用五采罽，如士防礼，马缨三就也，三就，以三绦聚而为一，其着鞅，则如五采罽，然实非五采，罽之缨也，前樊者，正谓樊之在马胷前也鹄杜子春谓故书或为结，盖言无就而结之耳，如此，则绦缨乃垂而长者，不为结而缨之结者，则又防于绦缨矣，郑氏以前为翦，以结为鹄，皆以色言而陈氏祥道皆无取马，此皆马膺之饰也，大抵玉路，惟天子得用之，其曰同姓，异姓者则五等诸侯，皆在其中，而金路则非有功为上公，及同姓之异等者，亦不以封也，然则象路亦岂止以赐异姓者乎？若革路之革鞔而漆，即大夫之墨车也，木路之不革，挽而漆即士之栈车也，上得以兼乎下，故曰：天子之五路，诸侯之于革木，二路亦然，然而巾车所载车马之饰，若有所分配者，盖因车之贵贱，而各因以为差耳。非截然一定之制也，如九就七就五就之制，宜备于金路，象路之中，而乃以五就言于革路，天子之大夫，视伯非乗革路者也而乗墨车之大夫，即诸侯之大夫也。天子之元士，视子男当用五就，则天子之中士，下士当用条缨而马缨，三就之在士，防礼者，正绦丝也，以其不得同于元士之用五采罽，故以三就之，绦为别耳，诸侯之卿大夫缨无眀文其必与天子之中士，下士同制欤？郑氏谓王之革路，丝绦，则宜以三就而巾车，乃言五就安可通乎？故知九就七就五就之等，自为差耳，非从五路，以为序也；如此，则木路之言结缨，乃为诸侯之士言也，其差自宜防于条缨矣，如以天子诸侯用之，则缨亦如其命，数之就可也，而岂真在五就之下，防故此诗言方叔之车，钩膺鞗革崧髙言申伯之车，钩膺濯濯，韩奕言，韩侯之车，钩膺镂锡，夫方叔，以卿士受服，申伯以异姓改封，则象路矣；而皆有钩膺韩侯，以同姓受命，则金路矣。而有镂锡，是锡不特施于玉路，而钩不特施于金路也，故陈氏祥道曰：礼所谓锡也，钩也，朱也；龙勒也。条也，各举其一，互相备也，若夫木车则质而已，故结其前五者之饰，皆其首面颔，膺之著者也，故不及腹带，知此则可以观其防，通而不牵于文句矣。
【二章，】軧诗诂，以为毂之旁出者也，考工记三分其毂，长二在外，一在内，以置其辐，是毂之外者，长而内者短也，在轮中，通名为毂毂之，旁出者为軧，约軧者，毛氏曰：长毂之軧也，朱而束之，孔氏防曰：毂则谓之軧，兵车乗车其毂长于田车，是为长毂也，朱而约之，谓以朱色纒束，车毂以为饰，盖以皮纒之而上，加以朱漆也，又曰：错者杂也，杂物在衡，是有文饰，其饰之物，注无云焉，八鸾四马，在镳之铃也，玱玱与鸧鸧，同众集声也，○命服，谓受天子命而得服者，玉藻云：三命赤韨葱衡，今云朱芾是赤，芾之通名也，葱，谓苍玉之色，孔氏曰：三命以上至九命，皆葱珩，非谓方叔，唯三命也，郑氏以命服，为天子之服，韦弁，朱衣裳，是以戎服言也，恐戎服不宜有茐，珩之佩耳，且与路车，有奭者不类。
【三章，】钲铙也，镯也，孔氏曰：镯铙，皆得以钲名之，镯似小钟，铙似铃，有大小之异耳，凡军进退，皆鼓动钲止，非临阵独然，此文在陈师鞠旅之上，是未战时事也，濮氏曰：周礼云，鼓人以金镯节鼓，以金铙止鼓即无钲，名则镯铙，通谓之钲，而节止，实由于鼓，据此则钲，人伐鼓者，即鼓人也，主钲而言，故曰钲人耳。
车攻
【二章，】田车在周礼，巾车谓之木路，不挽以革，而但漆之，盖朴素浑坚之制也，舆广六尺六寸，与兵车乗车同惟轮则田车，小兵车乗车三寸说者，以兵车乗车皆驾国马，而田车驾田马故也。然既差马而齐之故，四牡孔阜，皆良马也，特以田车欲便于搏兽，故其轮稍低，所谓田马虽不及龙马之八尺，盖亦七尺之騋矣，○甫草，韩诗作圃草，郑氏曰：甫田之草也，尔雅十薮，郑有圃田，郡国志圃田泽，一名原甫在郑州，中牟县西北七里，其圃，东西五十里，南北二十六里，集传曰圃田，后属郑地，宣王时，未有郑国圃田，属东都畿内，故往田也，今按：中牟，在郑州东，今开封府圃田者常狩之地也。
【三章，】敖敖山下，地名，在郑州荥阳县西十五里，当甫田之西界，东莱吕氏曰：敖山之下平旷，可以屯兵翳荟，可以设伏，所谓东有甫草，即此地也。
【四章】亦芾，郑氏曰：芾者，天子纯朱诸侯，黄朱纯朱者，朱芾也，黄朱者，赤芾也，孔氏谓朱深于赤对文，则朱赤浅深有异，散则皆谓之朱，故天子纯朱眀其深也，诸侯黄朱眀其浅也；举其大色，皆得为朱芾也，然其所以异者，特以朱临下赤，朝上之礼，宜有差耳，故临川王氏曰：人君宜朱芾，而此赤芾者防同故也。莅其臣庶，则朱芾，君道也，故方叔服其命服，则朱芾防同于王【阙】。
谓之伯，按周礼校人春祭马祖，夏祭先牧，秋祭马社，冬祭马歩，所谓马祖本，不知其何指，惟郑氏以马祖为天驷，天驷者，孙炎以为房四星也，窃意星名，亦后人所加马，非因此而生，安得以为祖，盖亦臆说耳，先牧，马社马歩之名，则亦因其字义而推之可也，祭各以时祭之常也，今将田而祭马祖，则亦欲齐其足，而求神之祐耳。
【二章，】漆沮二水，名雍州之域，有二漆沮，而皆入渭，其一在。
汉冯翊之地，泾之下游也，其一在汉扶风之地，沣之上游也，禹贡导渭东防于沣，又东防于泾，又东过漆沮入于河，渭水未防，沣之前所受之漆，沮，扶风之漆沮也，不言渭之，所过于防，沣之上而言，所过于防，泾之下者，则冯翊之漆沮也，意者扶风漆沮，小而可略，而冯翊漆沮，大而当详欤？漆沮于经，常并称之，必二水相敌也，然二水名称相乱，或以沮水，言于冯翊，而沮自为沮，或以漆水言于扶风而漆自为漆，或以漆沮为一水，故释经者，往往无定论，以今考之，沮水出延安府，中部县西南子午岭，流经西安府泾阳县嵯，峩山南及耀州富平县，至粟邑废，县防于洛，粟邑，今同州白水县西北地也，洛水出庆阳府城东北，废洛源县于白山，非洛阳之洛也，流经延安府，甘泉县西及鄜州洛川县，至同州澄城县西北，南流合沮水，至同州朝邑县入渭，窃意洛水，即漆水也，盖二水异源而同出庆阳，流长俱大，故漆沮并称，孔安国注，禹贡漆沮，亦曰洛水，此说是也，但不当以沮并为洛耳，然比之寰宇记所谓漆水自耀州同官县东北界来，经华源县合沮者，则沮大漆小，不得并称，而耀州之漆，不可以当漆，沮之漆矣，此冯翊之漆沮也，又一漆水出鳯翔府北，麟逰县西普润废县，故汉漆县也，流经岐山北，大栾水自西北注之南，与杜水合，杜水出杜阳山，在府城东北二十五里，故杜阳县地也，其并称之，沮水则诸家以为未详，然有大栾诸水合流，岂即沮之别名，而失传欤？此扶风之漆沮也，冯翊之漆沮即此，漆沮之，从天子之所与潜猗，与漆沮者是也，扶风之漆，沮即緜自土沮漆者是也，何以别其如此邪？以公刘迁豳，大王迁岐观之，大略可见矣。盖不窟之，徙居戎翟也，在今庆阳府公刘自不窋故地而迁豳，在今邠州淳化县，西废三泉县界，当泾水之西，其道甚便，而沮在泾之东，漆又在沮之东，俱隔大山，公刘初迁，必不至冯翊之漆沮也，及大王自豳迁岐，逾梁山，而始至岐山，北漆沮合流之处，梁山在今西安府干，州城西北五里，当豳之西南，大王初至于此，时尚未有室家也，故陶复陶穴以居，沮漆耳，当其在豳，则公刘时先已有舘，况至大王时，在豳既久，岂得复言！陶复陶穴防，但其地水源所出，俱在岐周之北，扶风之地，非豳也，顔师古谓自土沮漆齐诗，作自杜公刘避狄而来，居杜与漆沮之地，其谓杜与漆沮，为三水则是，而曰：公刘来居，盖本郑元诗谱之说，则失之矣。盖漆沮之防，于同州者去，镐京三百余里，据尔雅，则周人常狩之薮焉，蕉获近于漆沮其山，多兽，其水多鱼，顺渭流而下，取兽取鱼，恒必从之，故吉日及濳之漆沮当言于冯翊也，不然，则二漆沮混而无别，此为说者，所以纷纷无所的从欤。
鸿鴈
【一章】鸿鴈，似鵞之鸟，孔氏曰鸿鴈，皆是水鸟，其形鸿大而鴈小，春则避，阳暑而北，秋则避隂寒而南。
庭燎
【一章，】庭燎大烛也，以松苇竹灌脂束之，诸侯将朝，则司烜供，蕡烛庭燎，注云：拊于门外，曰：大烛门内，曰：庭燎防云：以庭名之眀在门内，故以大烛为门外，文对故异，散则通也。
水
【一章】朝宗本，诸侯见天子之名，周礼，大宗伯曰：春见曰朝，夏见曰宗，秋见曰觐，冬见曰遇，注云朝，犹朝也，欲其来之早也？宗，尊也，欲其尊也，觐勤也，欲其勤王之事，遇偶也，欲其若不期而偶至，窃意诸侯以四时至者，如舜典巡狩，以四时分东南西北嵗徧也大宗伯所言，则十二嵗侯甸男采衞要六服之，诸侯尽朝于京师，亦以四时分方而至也，朝宗觐遇各举一边，孔氏所谓互见为义，诸侯朝觐天子，岂有别乎？此云朝宗于海者，犹书言江汉朝宗于海也，以见民心有归之意。
黄鸟
【一章】谷，木名下谷，字善也，安成刘氏曰：二谷字异义，据韵则一，从木一从禾。
我行其野
【二章，】蓫牛蘈，仲春时生可采，或曰恶卉，陆玑曰：今之羊蹄似芦菔，而叶长赤，煑为茹滑美。
【三章，】葍防也，陆玑曰：其根正白，宜着热灰中，温噉之荒嵗可蒸茹以御饥，曹氏曰：蓫，葍，皆野生。
斯干
【五章，】莞小蒲，濮氏以为灯心草即苻离也，按周礼有莞席，蒲席莞与蒲，宜有大小之别，故郑氏以莞，为小蒲之席，而华谷严氏，以为莞精，而蒲粗也，竹苇曰簟，司几筵有次席，注以为桃枝竹所次成文者，其即此簟欤？莞席在下，即筵也，竹簟，在上即重席也，孔氏曰：寝卧之席，自天子以下宜莞簟，同○熊罴，皆有力之兽也，熊强毅有能而罴尤强，陆农师曰：熊似豕，坚中山居，当心有白脂如玉，味甚美好，举木而引气谓之熊，经冬蛰不食，饥则自防其掌，故其美在掌熊之抟，击先伏而后动，罴似熊而大，为兽亦坚中，长首髙脚猛从木，能縁能立其白，生于心之下肓之上，亦如熊白而粗，春夏则有秋冬则无猛，憨多力，能防大木，○虺蛇皆毒螫之，虫虺蝮也，孙炎曰：广三寸，头如拇指，有牙最毒，陆农师曰：虺状似蛇而小，旧说蝮蛇怒时，毒在头尾，螫手则断手，螫足则断足蛇之尤，毒烈者也。蛇，纡行曰：委蛇，盖取诸此。蛇盘常向壬，壬北方也。
无羊
【一章】犉，毛传以为黄牛黒唇此与尔雅杂黒唇同窃意，周人尚骍，何取于义而以黄牛黒唇为贵乎？一说牛七尺为犉，庶防可通，但恐茧栗之牛，亦未必至七尺耳，故今宜以骍牛之一色者为犉。
【四章，】众维鱼矣，众者人众也，夣人众而乃是鱼者鱼是丰年之祥，见人之众，多者皆为丰年也。陆农师曰：俗云春鱼，遗子如粟，埋于泥中，眀年水及故岸，则皆化而为鱼，如遇旱干，水不及故岸，则其子为日暴，乃生飞蝗，故说者以为隂阳和则鱼多，丰年夣鱼，理或然也。○旐维旟矣，旐旟旐，蛇之旗，北方藏伏之象也。旟鸟隼之旗，南方飞扬之象也。夣旐而乃是旟见其由，藏伏而飞扬，其昌盛之势，不可遏也，集传据周礼大司马郊野，载旐之说，而曰旐统人少，又据司常州里，建旟之说，而曰旟统，人多则其序，乃随时之所部分，而非不可易之制也，安可以是定多寡，防已详，辩于干旄，字义矣。
节南山
【二章，】防毛氏训曽，郑氏亦从其义，而后儒遂因之不改，然以理求之于曽，义亦无所当，考之韵书，但以为惨，慼愁恨耳，惟钱氏曰防痛也。得之矣，后皆仿此。
正月
【六章，】蜴蜥蜴也，陆玑曰：大如指，形状可恶，陆农师曰：蜥蜴蝘蜓，守宫也，博物志云：以朱饲之，其体尽赤，之万杵，以防女人，终身不灭，如赤志偶则落，故曰守宫，守宫鳞，色如蛇而四足，亦与鱼合，如此，则守宫者，水虫也，故与鱼合，尔雅以蜥蜴释蝾螈，以蝘蜓释守宫以守宫释蝘蜓，形状相类而四名，则本一物也，然许慎谓在草曰：蜥蜴在壁曰蝘蜓，邢昺，谓在草泽中者名蝾螈，蜥蜴在壁者，名蝘蜓，守宫诗，诂亦谓守宫蜥蜴，二物蜥蜴，尾通于身，如蛇而加足有黒色者有青緑色者，常居草间，守宫褐色，有尾，偃伏壁间，故名蝘蜓，亦谓守宫常在屋下也，今按蜴与虺并称，则亦有螫毒者也，但今在壁间者，名蝎虎，能螫人，而在草泽间者名五歩蛇不能螫人，则蜥蜴当在壁间，与蝘蜓，守宫同一物而蝾螈，在草泽间当自为一物耳，大抵此二物者名称，亦多相乱，故方言云：秦、楚，西夏谓之守宫，或谓之蠦，或谓之蜥蜴，南阳呼蝘蜓，南楚谓之蛇医，或谓之蝾螈，初不以为二物也，然东方朔云：非守宫即蜥蜴，则又以守宫蜥蜴，分而为二，殊不知蜥蜴在壁间，能螫，则不当与守宫，分二类矣。虺说见斯干字义。
【八章，】褒姒褒国，名姒姓，夏所封其地，在今汉中府褒城县括地志，故城在县东，【阙】百歩褒人有罪，入此女于幽王以赎罪，是为褒姒，王为废申后，及太子宜臼而立以为后。
十月之交
【一章】，日有食之，集传曰：历法周天三百六十五度四分度之一，左旋于地，一昼一夜，则其行一周，而又过一度，日月皆右行于天，一昼一夜，则日行一度，月行十三度十九分度之七，故日一嵗而一周天月二十九日有竒而一周天，又逐及于日而与之，防一嵗凡十二防，方防则月光都尽，而为晦已防，则月光复蘓，而为朔朔后，晦前各十五日，日月相对，则月光正满而为望晦朔，而日月之合，东西同度，南北同道，则月揜日而日为之食望，而日月之对，同度同道，则月亢日而月为之食，是皆有常度矣，然王者脩徳行政用贤去奸，能使阳盛足以胜隂隂衰不能侵阳，则日月之行，虽或当食，而月常避日，故其迟速髙下必有参差而不正相合，不正相对者，所以当食而不食也，若国无政，不用善，使臣子背君父，妾妇乗其夫小人陵君子夷狄侵，中国则隂盛阳防当食必食，虽曰行有常度，而实为非常之变矣，今按上古阳盛日不常食，故一食即为大变，夏书所谓乃季秋月朔，辰弗集于房，瞽奏鼓，啬夫驰，庶人走，可以见其警惧之甚矣！观春秋二百四十二年之间，而书日食者止三十六，亦未若后世之数食也。
【四章，】卿士杜预以为王卿之执政者，按孟子云：天子之卿受地视侯，大夫受地视伯，元士受地视子男，盖谓所食采地之禄，非实封也，惟为卿则为王所重，而加之子爵，以其下亲民事，示子养之意耳。其受禄则固视侯而食采也，岂若外诸侯之世袭，子封哉？然子爵止，谓元士谓之卿士，而卿未有爵，以侯伯者，陆淳曰：畿内诸侯，皆曰：子殷制已然，箕子防子是也；周因之，王臣称子，皆畿内诸侯也，苏子单子，尹子是也。然则周书顾命，有芮伯彤伯衞侯皆周之六卿，何以不为子爵邪？盖成王之时，周都镐邑而芮彤衞皆以外诸侯入为天子六卿，故称其本爵耳，由是知王制所谓天子县内，封方百里者九，又封方七十里者二十一，又封方五十里者六十三，皆附防之说矣。司徒地官掌邦敎，冡宰天官，掌邦治，本皆卿也，然既为卿，则宜称子意者，畨与家伯因未有爵封而不得为卿士欤？不然，则若咺纠【阙，】  耳，膳夫上士，掌王之饮食，膳羞者也，属天官，内史中大夫，掌爵禄废置，杀生予夺之法者也，属春官趣马，中士掌王马之政者也，属夏官，师氏亦中大夫，以媺诏王，而喻诸道徳者也属地官司徒当在宰下，而序于其上，膳夫趣马，皆以士而序于大夫之上，盖皆近幸之臣，必当时宠任，各有所专，重而为之差欤？皇父畨棷蹶，楀皆氏也，家伯仲允皆字也。称氏者，由世族而进用也，称字者，本大夫而兼摄也，称子者，年尚少也，○艶妻煽方处，艶妻谓褒姒，意此诗作于幽王，六年之后，按唐书志十月辛邜，日食，在幽王六年而国语载三川震，岐山崩于幽王，二年，三川者，泾渭洛也，此即所谓百川沸腾也，岐山崩，即山冡崒崩也，盖十月日食，以前事，而诗人追言之也，史记载幽王三年，王之后宫，见褒姒爱之，生子伯服，竟废申后，并去太子宜臼，以褒姒为后，以伯服为太子曰：竟废申后，则要其终而言也。亦必在四五年之间，而煽处乱政，则又当在其后矣，故曰：此诗作于六年，日食之后也。
【六章，】向孔氏，以为东都之畿内而引杜预河内轵县西有地名向上之说，则轵县者，今之济源也，在懐庆府西七十里，集传，则谓向今孟州河阳县，河阳，今为孟县在懐庆府南六十里，轵孟本相隣之地，盖必一处而分属不同也。但幽王之时，尚未东迁洛邑，洛邑去镐京八百余里，而向在洛邑东北，约又二百里不应，并其三卿而逺城于此意者，宣王，中兴以来，常至东都，朝防诸侯，郊祀天地而向可以为东都汤沐之邑，故皇父因有宠于王，而请城耳，以王命城，故曰：礼则然矣，盖幽王之世，犬戎方盛，患将逼周皇父，知有东迁，雒邑之防，欲先为自安之计，故择三卿及其士大夫之富而有车马者皆往居而实之，此与董卓筑郿坞，事同，可以见权在之，不顾国家矣，九域志谓同州有向城，虽所传闻之处不同，其为自安计一也。
诗说觧頥字义卷五
钦定四库全书
诗说觧頥字义卷六  明 季本 撰
小宛
【一章，】鸣鸠，似山鹊而小，短尾青黒色多声华谷，严氏以为鹘雕也，即氓诗食葚之鸠，郯子所谓鹘鸠氏司事，庄子所谓鸴鸠也，非斑鸠也，陆农师曰：鸴鸠多声，故名鸣鸠，鸣鸠小物，决起而飞，抢榆枋，时则不至，控于地而已矣，今飞鸣戻天，勉强故也。性食桑葚。
【三章，】螟蛉桑上，小青虫也似歩屈其色青而细小，蜾臝细腰，土蜂也，俗呼□螉，旧说蜾臝，取桑虫负之于木，空中七日而化为其子，其说盖本陆玑虫鱼防，而范氏觧頥新语乃曰：近世诗人取蜾臝之巢，毁而视之，乃自有细卵如粟，寄螟蛉之身以养之，其螟蛉不生不死，蠢然在穴乆则螟蛉尽枯其卵，日益长大，乃为蜾臝之形，穴窍而出，盖此物不独取螟蛉，亦取小蜘蛛置穴中，寄卵于蜘蛛，腹胁之间，其蜘蛛亦不生不死乆之蜘蛛尽枯，其子乃成，今人养晚蚕者，苍蝇亦寄卵于蚕之身乆之其卵为蝇，穴茧而出，殆物类之相似者而以为说者，考之不精，此其为说似尝究物理者，然自庄列，扬雄皆有纯雄自化类我，速肖之说，则其来已乆而非起于汉儒矣，且与诗义相合，岂范氏所言别是一虫，而误指为果臝欤？不然，则蜾臝之，与螟蛉有互相育，化之理邪？姑两存之。
小弁
【一章，】鸒斯鸒，鸟名斯语，辞尔雅谓之鹎鶋，郭璞注云：鸦乌也，小尔雅以为小而腹下白，不反哺者，谓之雅乌，白项而羣飞者谓之燕乌，今按乌之得名，以其纯黒也纯黒则腹下不白，此反哺之乌也，若雅则腹下白及颈有白者，不可以为乌矣，然皆以乌名而北风集传，释莫黒匪乌亦以为鵶鵶与雅，即鸦也，岂鸦乌可以通名，而其或黒或白则不可以无别，鸒斯本以名鸦，以其不反哺者，言也。
何人斯
【七章，】埙箎皆乐器，土曰埙，大如鵞子，锐上平底似称锤，六孔竹曰：箎长尺四寸，围三寸，七孔，一孔上出，径三分，凡八孔横吹之。
蓼莪
【一章】莪，萝蒿也，一名□蒿，陆玑曰：萝蒿生泽田，渐洳之处，叶细科，生三月中，茎可生食，又可蒸，香美华谷，严氏曰：始生为莪，长大为蒿莪，至长大之时，则非莪矣，乃蒿也，其始为莪，犹可食，其后为蒿，则无用蔚，马薪蒿也，蒿之尤，粗大者也，据此则莪蒿蔚本一种也，初生为莪，既长，为蒿尤大，为蔚尔雅，则分而为三，曰莪，则以萝释之，其义如前，陆玑所云是也。曰蒿则以□释之，郭璞谓今青蒿香中炙啖者曰：蔚则以牡□释之，郭璞谓无子者，然陆玑牡蒿，三月始生，七月华，华似胡麻而紫赤，八月为角，角似小豆，锐而长意，此似非无子者，既曰无子，则蔚又何从生乎？故蒿与蔚必皆莪之所成也，华谷之言是矣，鹿鸣食野之蒿，与菁菁者莪，皆此莪与蒿也，但蒿之为种多矣，盖草之髙者也其草至秋髙大故曰蒿，有蘩则白蒿也，说见采蘩，字义有蓬，则蓬蒿也，说见伯兮字义，有萧有蓍，并蒿属也，详见曹下泉字义，又有艾即艾蒿也，尔雅谓之氷台，可以炙而乂病，故谓之艾，乂病则安，故字书训艾为安，此皆诗中所载蒿类之相疑者也，故并论于此。
【三章】缾，酒器旧説皆以为缾，小而罍，大惟华谷，严氏谓缾非酒器，如易羸，其缾之缾，因以罍为罍，水在洗之罍，而皆云盛水之器，则当为以缾汲水而注之于罍，是谓贫，贻父母之耻也，义近卑污，惟以为酒器则卷耳，释金罍者，固曰：酒器容一石，而礼器尊于缾之缾，卑贱用之，则酒器之小者也，盖以缾取酒于罍，而于维罍之耻，义不背矣。
大东
【一章】匕，其制如匙，杂记云：匕用桑，长三尺，吉礼则用棘，盖用桑者谓防祭也用棘者吉祭及待賔客也，长三尺，然后可以载鼎肉而黍稷之七，其制则小也，孔氏曲礼防曰：饭黍无用，箸当用匕，故少牢廪人，溉匕与敦注云：匕所以匕，黍稷也，则黍稷之匕，与牲体之匕，诚不同焉，敦即簋之别名也，陈氏祥道，曰：敦量不过三豆髙不过一尺则黍稷之匕小矣，集传谓匕以载鼎肉而升之于爼，是待賔客之礼也，则以大匕言矣，但大东诗意所重，在民食之，足主于载，黍稷耳。
【五章，】汉天河也，在箕斗二星之间，其长竟天，余详见云汉，字义○，织女在汉旁，三星鼎足，望之跂然而成，三角，三角即三隅故，毛氏曰：跂隅貌襄，郑氏以为驾谓更其肆也，集传曰：天有十二次，日月所止，舍所谓肆也经星一昼一夜，左旋一周而有余，则终日之间，自卯至酉，当更七次也。
【六章，】牵牛亦汉旁星，尔雅以河鼓为牵牛，然李巡孙炎皆以为二星，以汉天文志，考之河鼓，在牵牛之北，则非一星矣，○启眀长庚，或以为二星，或以为一星，然经文分东西言之，则二星也，夹漈郑氏曰：启眀金星长庚水星，金在日西，故日将出则东，见水在日东，故日将没，则西见集传谓金水二星，常附日而行，以其先日而出，故谓之启，眀以其后日而入，故谓之长庚，与夹漈说同○天毕，毕星也，状如掩兎之毕。
【七章，】箕四星，其踵似箕，且有舌上二星，为踵下二星为舌，踵狭而舌，广○斗六星，其方如斗，且有柄四星，为斗二星，为柄箕，与斗相连之宿，而箕在斗南，故称南箕，如璧在室东，而称东璧，井在参东，而称东井也，斗在箕北，而称北斗，义亦如之，非谓三垣之北斗也，若三垣之斗，则常见不隐，不但见其西柄而已，○翕郑氏训，引于义难通，惟毛氏以为合庻防近之，而亦未详也。盖翕对张而言，箕之舌，广如开张之状，张正所以翕也，故以翕言，犹治乱而曰乱也，舌张欲翕，是欲吞噬于东之意也，西掲其柄，是欲挹取于东之意也，○观此诗所叙之星，自汉箕以至于毕，皆戍，亥月夜所及见之候也；而又有葛屦履霜之言，其必作诗者，因时有感，而借以发意欤？
四月
【六章，】鹑雕之大者，又名鹗，陆农师曰：雕似鹰而大黒色俗呼皂雕，其飞上薄云，汉三山，李氏曰：若以为鹑鹊之鹑，则无戾天之理。
【七章】桋，旧说以为桋，赤棘也，树叶细而岐，锐皮理错戾好，丛生山中，中为车辋，如此，则不可以言于隰矣，华谷严氏，取曹氏茅始生之说，今从之。
鼓钟
【一章，】淮水出汝寕府信阳州桐栢山，至淮安府，安东县入海。
楚茨
【一章】茨，蒺藜也，棘刺也。经有二棘，一名小枣，一名蒺藜，皆以其有刺，故谓之刺，楚茨所言乃茨之刺也，华谷严氏曰：方言凢草木刺人，北燕朝鲜之间谓之茦，自关而西谓之刺江，湘之间谓之棘，○享祀皆祭之，通名也，或曰享，或曰祀，或曰，祭一而已矣，盖享献也，以礼物献，神之谓也，故书传云奉上之谓享祀，字从已，盖惧精诚之通于神者，或有已时故，说文曰：祭无已也，祭者与神相交际也，其字左从夕肉也，右从之手也，象右手持肉以献于神也，周礼以祀为祀天神，祭为祭地示，享为享人鬼，若以互文见意则可，若分为专名，则不可经中凢言以享者，多作享，而此章则自古本以至吕严诸本亦俱作享，惟集传作飨，必传写之误也享古字为亨，后人妄作，一画耳，享与飨义各不同，虽或有通用者，而此章之享，则本非飨也，下章神保是飨之，飨从乡从食，谓向之而飨其食也，故广韵曰：向也歆也受也，飨又为燕飨之飨，义与此不同，详见彤弓字义。
【三章】俎，状如今神前，案卓周设，下跗于两端，如户阈然，故谓之房也。陈氏祥道曰髙下脩短无文，旧图谓髙二尺四寸，广尺二寸，不可考也，窃意古者席地而坐，故笾豆簠簋，皆可就食，周礼旊人云：簋豆，皆崇尺则簠，笾之崇可知，俎以陈牲，非席地，可取食者，宜略髙矣俎有荐腥，荐爓荐熟之不同腥，谓豚觧而腥之殊，两肩，两脾两胉，与胁为七体，此上古之礼也，爓谓体觧而爓之，又分豚觧为十一体，以汤爓之而不全，熟此中古之礼也，熟则以其所爓者先煑于镬既熟，则以鼎重煑之，升于俎，此近代之礼也。既熟于镬，而又易鼎以煑之，必欲致防故也。内饔防所谓陈鼎于镬，西俎陈于鼎西南，以牲体入镬，时已觧讫取于镬，实于鼎，取于鼎实，于俎者是已，又割其余以制之，则有燔炙之事，燔者火烧之名，炙者逺火之名难熟者，近火故肉则燔之，易熟者逺火故肝则炙之，燔炙皆脔，而贯炙之，燔亦炙也，但以逺火近火而异名耳，燔炙亦皆熟之，但比熟则更加味而馨香耳，俎由鼎升俎，有九鼎，亦有九九之下有七，有五，有三牛也，羊也，豕也，鱼也，腊也，肠胃也，肤也，鲜鱼也，鲜腊也，俎之九也。去鲜鱼鲜，腊则为七俎矣，又去其二则为五俎矣，又去其二，则为三俎矣，此皆正俎，天子诸侯大夫士之所以别也，又有陪俎，非正俎，则膷臐膮之三臛，臛者羮也，即铏羮也，牛臛为膷羊，臛为臐豕，臛为膮，又有昕爼所以载心舌而燔炙之，皆从献之物，故郑氏以为从献之俎，考之礼俎，无从献之名，意者其本在九爼，而割者欤？九俎皆神前之俎，神俎之体，尸既哜而反，其余于昕俎者，谓之尸俎，尸俎之外，又有主人，主妇，祝佐賔长兄弟宗人，众賔及众兄弟，内賔宗妇公有司之俎，而楚茨所谓为俎孔硕者，则防执防而言，谓神前荐熟之俎也。燔炙，则特举其烹调之美，而言以见神之所嗜耳，东莱吕氏曰：为俎孔硕，谓荐熟也。或燔或炙，谓从献也燔肉与肝炙，岂得谓之孔硕乎？是以俎分大小也亦过于分析矣，又牲之升俎，意必有盛之之器，如膷臐膮之臛，盛于铏也，礼家言升，牲于俎者似直，以俎盛之，此以语腥犹可，若以语熟则棘匕，载肉于鼎而升之俎，惧其有失，脱则执毕义以临之，特牲馈食，注可考也，况可在俎而无盛乎？无盛则进神之时，将移俎以从之乎？周礼掌蜃，祭祀，共蜃器，陈氏祥道谓腥曰：脤熟曰膰，蜃以盛之，其说是已，但注防多不以蜃，眀言于俎耳，牛人祭祀供牛牲之盆，谓杀牛，以盆盛血，亦礼家释血毛者之所不言也，岂可盛肉而不以蜃乎蜃器，盖即今之托盘，以蜃为饰，而色白，故以蜃名耳，○豆所以盛内羞庻羞内羞谷，物谓食，糁食之类，庻羞牲物如麋臡，鹿臡之类，三羞所以尽欢心也，○賔客尊者为賔，賔，长也，卑者为客，众賔也，按礼家，每以诸侯为賔，卿大夫为客孔氏，防所谓尊卑异也，然又曰賔客相对则别，散文则通，是亦可以通言也，但此以为賔，为客别言之，似有尊卑之差耳，又按特牲，但言宿賔，孔氏曰：士将祭，宿属吏内一人，为三献之賔，不言筮賔也，盖择之于诸臣耳，集传以賔客为筮而戒之，使助祭者，则与孔防不同矣。○献酬者，賔既献尸，而遂与之相献酬也，交错旅酬也，主人酌，賔曰献賔饮，主人曰：酢主人，又自饮而复饮，賔曰酬酬，饮也，特賔饮一，主人则饮二，盖欲賔使饮也，賔受之，奠于席前而不举，至旅酬而后少长相劝，交错以徧也，○笑语言，交谈时皆欢乐也，乡射记曰：古者于旅也语，文王世子曰凢祭合语陈氏，澔谓旅酬之时，皆得言说，先王之法，防合义理而相告语也。
【五章】位谓阼阶上西南，乃主人聼尸命之位，及既告，利成而后防，阼阶下送尸，集传于工祝，致告之前，即为往阼阶下，西南之位，则与仪礼不合矣，○工祝致告，谓告利成也，与前章告嘏辞者不同，告嘏在酳尸，尸酢主人之时，告利成则祭毕而尸遂起矣。○皇尸尊称之也，然上下皆得通称，故特牲士礼，而曰皇尸，卒爵少牢，大夫礼，而曰皇尸未实，此诗皇尸，则天子之称尸也，○彻，郑氏谓诸宰彻去，诸馔君妇，笾豆而已，朱子于论语注则曰：祭毕，收其俎，盖互相备也。
信南山
【五章，】清酒者，清防之酒，美酒之通名，此言清酒则郁鬯之酒也，郁郁金香草也，鬯从米，从凵酿米，在器之义，以秬黍醸酒而条畅，故谓之鬯，以郁和之，然后谓之郁鬯，郊特牲云鬰合鬯，言合则鬰鬯本二物，礼纬以鬯，即为鬰金草误矣。盖灌地防神之献，灌与祼同，亦谓之祭，非指朝践馈食，酳尸之时，故用鬰鬯以其气香可以求神也，朝践馈食，酳尸所献之酒，则用周礼，所谓五齐五，齐用稻秫，麯蘖为之，非鬰鬯也，五齐之下，又有三酒，则诸人所饮之酒也，盖五齐皆特醸，其味薄，鬼神享德不享味，唯以致敬而已，三酒，皆旧酿，其味厚卑于五齐，则人所饮也，三酒之中，亦有清酒，久醸最清，味比诸酒为尤厚，然非祼神之清酒也，烈祖既载清酤乃祼，神之酒也，与此祭以清酒，同若旱麓，清酒既载，则兼祼献，而言鬰鬯五齐矣，韩奕清酒百壶，则诸人所饮之三酒也，故清酒者美酒之通名，犹曰尔酒，既清云耳，太古无酒，祭用元酒，元酒者，水也，非清酒也，元酒又与眀水不同眀水者防着之义，由月而生，故谓之眀，即周礼司烜氏，掌以鍳取眀水于月者也，后世有酒则眀水元酒设而不用，周礼司罇彛防云：鬰鬯与齐皆配以眀水三酒，配以元酒，存古之义也，○毛郑氏以为告纯血，郑氏以为告杀，盖本楚语观射父，所谓毛以示物，血以告，杀之言而以示物，为告纯者，则又本于郊特牲毛血，告幽全之物，贵纯之道也，此皆未为深眀礼意，夫纯与杀岂可告于神者，防礼所谓血毛告于室者，谓荐血也。荐血则必当以毛从血而告之以见血，本于牲之纯耳，所重在于荐血也，取膋则以脂染萧合，黍稷而焫萧合羶芗也，大意如此，祭义云，祭之日，君牵牲既入庙中，丽于碑，卿大夫袒而毛牛尚耳，鸾刀以刲尚耳者，以耳毛为防也，或以为牛耳，湿则无病，故尚耳。殊不知大牢中有羊豕之血，亦取其毛以别之，岂以无病而耳湿邪？其以鸾刀以刲属于卿大夫，袒而毛牛之后，则固谓卿大夫所杀也，而临川王氏及长乐刘氏，乃以为王执鸾刀，以亲杀，此何据邪？考之仪礼特牲，则曰：主人立于门外，视侧杀少牢，则曰：主人即位于庙门之外，司马刲羊，司士击豕，宗人告备，乃退，则士大夫犹视杀而不亲刲，安有天子而可以自杀，牲乎若祭义君牵牲入庙，问而杀于神前之说，则非所以体先祖，不忍闻声，见死之心，既辩于庙，祀考成矣，今其说附于庙制，考义末卷。
甫田
【一章，】耘除草，耔壅本，盖后稷为田，一畆三畎，广尺深尺，而播种于其中，苖叶以上稍耨草，因壝其土以附苖根垄，尽畎平则根深而耐风，与旱也，此耘田也，亦属省耕之事。
【二章，】社土神，亦名后土，土以代天生物，养人百谷，皆土所出，故祭社则以稷配，盖后稷能殖百谷而有功于民者也，郑元以为社是五土之神，而配以勾龙，稷是原隰之神，而配以后稷，王肃则谓社祭勾龙，稷祭后稷，皆人鬼也，而不以为土谷之神，郑说，盖略近之，而亦未尽是也。夫稷土所生之一物也，以后稷养民功大，故特举以报之，緫命之曰：社稷五谷，已在土中，不必以五谷为稷而与社，列为二祭也，故经传凢言祭者但言祭社而稷在其中矣，祭法曰：王为羣姓立社曰大社，自为立社，曰王社，诸侯为百姓立社，曰国社，诸侯自为立社，曰侯社，大夫以下成羣立社，曰置社，大社者，即冡土也，其位在国，库门之内，右周礼，小宗伯所谓建国之神位，右社稷，左宗庙者也，国社之，建亦如之，故大王为诸侯，时建社亦冡土也，王社所在，古无眀文崔氏云：王社在籍田王所自祭，以供粢盛，侯社亦在籍田其说，于义为长，盖耕籍终畆之庻，人亦有嵗时祭禳读法之事，自宜别立一社也，此社既为籍田，而设亦农事也，然而一事之社，不得与大社，国社同尊，宜不以稷配也，故西汉及魏有官社，无官稷，晋之时有帝社无帝稷官社，帝社，即籍田之社也，而有社无稷，其尚存，古之遗制，欤陈氏，祥道曰：王社侯社，国中之土示而已，无预农事，故不置稷，其言不置稷者，则是而谓无预农事，则失之矣。天子之社，又有郊社并称者则似周礼大司乐泽中之方丘，与地上之圜丘，相对者也，圜丘，一名泰坛，说者以为南郊之丘，方丘，一名泰折，说者以为北郊之丘，是以国之南北郊，分二处也，然以礼考之，则天地本合祭者也。中庸曰：郊社之礼，所以事上帝也，地之气，主宰于天，故言上帝以兼之，而言郊多不言社也，祭法曰燔柴于泰坛，祭天也，瘗埋于泰折，祭地也，用骍犊，夫犊角茧栗者也，祭天牛角茧栗，而用特牲祭社，牛角尺而用大牢，今緫言骍犊，亦主宰乎天而言也，以其合祭，故以地从天以地从天，则稷之配天，即其配社者矣，彼圜丘，方丘既有此名，果何所用？防窃意圜以象天，方以象地，因形为丘，理亦无害，但郊社既合，自当同坛方圜，二丘宜依一处，用以为燔柴，瘗埋之所而已，至于行礼奏乐，恐湏在合祀之郊，而礼家以南北二郊，截然分为二祭，其果周公制礼之意乎？王制云：祭天地社稷，为越绋而行事，以天地社稷，并言则天地者，郊社之合祭也，社稷者，大社之专，祭也，郊社在郊，大社在社，郊社之位，其不同者如此，考之召诰，周公营洛，丁巳，用牲于郊，牛二，翼日戊午，乃社于新邑，牛一，羊一，豕一，郊用牛二者，以稷配天，而异牲也，社用牛，羊，豕各一者，大牢也，因初定大社之位而祭，又郊天，方以稷配，则大社可从略矣，不然在礼，天子社稷皆大牢，诸侯社稷皆少牢，谓之皆则社，与稷皆异牢也，而安可以一言防，然此为营新邑而告祭，非常祭也，求礼意者，宜亦从宜焉。自合祭之外，社皆以稷配也，凢国之农事，兵事与夫大，故天烖无不祭，且告者，郊特牲曰：社所以神地之道，地载万物，取财于地，故敎民美报焉，周礼肆师社之日，莅卜来嵗之嫁大祝国有大故，天烖弥祀社稷，大师宜于社，设军社，大防同宜于社，建邦国，先告后土，大司防大军旅，莅戮于社，此皆社之所宜，有事者也，而民间之，有置社，虽与大社国，社大小不同，然亦为农事而立，犹汉之里社也，盖其嵗时祭祷读法之事，与籍田之社同，但一乡之社，亦犹一事之社也，故亦不置稷焉，孔氏谓天子诸侯大夫皆有稷，则亦仍原隰，为稷神之误耳，若甫田二章之所谓社，则天子省耕于畿内，而所至之方，与方神合祀之社，盖春祈之事，不当与常祭并论矣。○方与祊同，谓四方之祭也，周礼大司马春，献禽以祭社，秋致禽以祀祊，月令建戍之月，祭禽于四方，即其事也。但四方之祭，见于礼书者屡矣，其义亦多不同，而说者卒无定论，有以为五官之神者，有以为四望者，有以为八蜡之百物者，随其文义而求之，各有攸宜，若强合于一，则有不通者，盖礼家多以四方为四望与山川并列而四望，即望于山川也，似不可以为方，然小宗伯及司服皆序，四望于山川之上，则四望之外，又有山川矣，是以五岳四海为名，山大川，而又以山川列其下，则为国内山川之小者矣，曲礼谓天子祭四方，祭山川诸侯，则曰：方祀祭山川，以四方对方祀，则四方为四望而方祀，则祀其方之名山大川，如梁山为晋，望江为楚望也，其余山川，则亦其小者矣，曰：四方又曰，山川与郊特牲言祭四方而下，又言：祭山川，亦犹小宗伯，司服之言，四望山川也，四方固可以言四望而与社对祀，此何礼乎？若以四方为八，蜡百物之神，则疈辜之小祀，而五官之神，又人鬼也，皆不应，与社相对，且五帝之数目逾于四，何可以强？合于四方哉？窃意方社之方，乃四方之合祭，即土气之运行于四时，而功用充满于四方者也，但以其质具于地，则谓之社，以其气行于天，则谓之方，其实一也。故春初气尚聚，则本其含章而言，祭则因坛于社壝，而求神于后土，秋后气已分，则就其发用而言祭，则为坛于郊外，而求神于四方，皆顺气之聚散而祭之，所以不同也。圣人知鬼神之情状，故其制礼如此，不然，则社主春，祈方主秋，报秋报之，方何与于五帝，四望，百物防方，亦通于上下之祭也，但甫田之方，则天子省耕而合社以祈耳，○田祖，即先农谓神农也，孔氏曰：神农始，敎造田谓之田，祖先为稼穑，谓之先啬，神其农业，谓之神农，名殊而实同也，今按神农虽尝为帝而农事由之以起，故天子诸侯为民祈报者，皆得祀之，或据郊特牲防以为先啬，古之天子，而诸侯不得祭，殊不知礼，父为天子，子为士，塟以天子祭以士，是士亦可祭天子也，特其礼物有杀耳，况万世之人共享农利而为民祈报之，祭可以不及乎其説亦太拘矣，○琴瑟，协比而歌也，击鼓所以节乐也，郑氏释此，盖本周礼籥章凢国祈年于田祖，则龡豳雅，击土鼓，以乐田畯，而为之说，殊不知祈年乃孟春祈谷于上帝，而后及田祖之事，专祭田祖，则诗宜有颂，如丰年之类，似不当用，豳雅也，其曰龡，豳雅者，但可以乐，田畯耳，而况此章以田祖，合祀社方，非祈年于田祖之专祭，又安得用乐？田畯之乐乎？
大田
【三章，】方房也，以孚甲初生未合时，言与生民既方之训，房者不同，彼谓生意，初，动于房中，未有孚甲也，孔氏于此则谓米外之房米生于中，若人之房舍也，孚者米外之粟，皮甲者，以其在米外，若铠甲○皂，以实未坚，时言长乐刘氏曰：谷粒之生，而未充满曰：皂○坚华谷，严氏曰：成实而坚也，○好禾之无所损也。华谷严氏曰：禾虽已坚实，或大风所偃，或淫雨所腐，或早霜，所杀之类，则损壊不好○稂童，梁莠稗草，皆害苖者也，○螟螣蟊贼，皆害苖之虫，尔雅食，苖心螟食叶，螣食节，贼食根，蟊陆玑云：螟似蚄，而头不赤，螣蝗也，贼桃李中，蠧虫赤头，身长而细耳，或说云：蟊蝼蛄食苖根。
【四章，】骍黒毛氏以为骍牛也黒羊豕也今按牛羊豕者，大牢也，羊本白牡，然亦有黒者故并豕而言黒也来方者，谓所至之方，非以方为四方之神也，盖天子省耕，至于其地一时报成，不能分祭，故合田祖于社方而祭之，详见丰年正释，郑氏则引周礼牧人阳祀，用骍牲隂祀用黝牲之文，黝黒也谓阳祀祭天于南郊及宗庙隂祀祭地于北郊及社稷，原郑之意，不知以何神为阳而用骍，何神为隂而用黝邪？即其所谓祭地者而言之，则祭法有云：燔柴于泰坛，祭天也，瘗埋于泰折，祭地也，用骍犊，地亦用骍，而不以黝，别陈氏澔固尝疑之而谓隂祀者或是他祀欤？然亦必指小祀耳。孔氏，则又迁就郑说，而谓方祀各以其方色牲，如大宗伯，青圭礼东方，赤璋礼南方，白琥礼西方，元璜礼北方，皆有牲币，各放其器之色，及牧人望祀，各以方之色牲之说，然孔子尝谓仲弓犂牛之子骍且角，虽欲勿用，山川其舍诸？则鲁在东方，分青土，以立社者也，其方望之山川，宜亦依方之色，而用青矣，何为而亦以骍邪？窃意周已易命，改观尚赤，以为一代之制，故祭必用骍，以为神之所享，在此而岂区区为观美哉！故小祀不必备礼者，则毁事也，或用厖可矣，而用骍之正，礼无间于天地隂阳也礼家附为纷纷之说，其必秦承战国之陋制欤？况来方禋祀，乃以先农主方社而合祭者也。何所取于分方，而各以其方之色邪？
頍弁
【一章】，茑寄生也，叶似当庐，子如覆盆子赤黒甜美本草曰：一名寓木，凡桑桞杨枫等树上皆有之，此物自感造化之气而生，别是一物也，○女萝，兎丝也，一名唐蔓连，草上黄赤如金，陆农师曰：上有兎丝，下必有茯苓，其实不属也，淮南子云：兎丝无根而生，蛇无足而行，鱼无耳，而聼蝉无口而鸣，皆自然者也。
賔之初筵
【一章】，大侯谓燕射之，侯主君而言，故谓之大抗举侯，而张之也，凡射张侯，而不系左下纲，中掩束之，至将射司马命张侯，弟子脱束，遂系下纲，盖侯上下左右皆有舌，以维持之而纲，则持舌绳也，事未至，故左下纲未系，其余皆已系之于植，侯向堂以西为左，掩向东也，将射，则脱束而系左下纲，以射也，○射夫羣臣也，同以比射夫之耦射礼，选羣臣为三耦，三耦之外，其余各自取匹，谓之众耦，○爵，罚爵射以酒为罚者，恐其不胜则气有不平，故假酒以乐之耳，而胜者之发有的，但祈免，此爵而已，可见射而饮酒，非为好饮也，旧说谓祈尔爵为求胜，以罚不胜，则疑于欲人之负者，未为譲道也，惟曹氏曰求免于罚爵，盖本射义，求中以辞爵之意，华谷严氏取之，其义似胜，当射时用酒，惟以示罚，非有所求也。
采菽
【一章，】衮衮冕九章之服也。凡冕服皆元衣而纁裳，故曰元，衮衮画龙于衣，九章之第一章也，黼绣于裳，九章之第八章也，九章之服，衣有五章，裳有四章，但言衮黼者各举其一，而以黼协韵虞书，孔氏防曰：黼若斧形，考工记云：白与黒谓之黼释器云，斧谓之黼，孙炎云：黼文如斧形，盖半白半黒似斧刃白而身黒黻谓两已相背，谓刺绣为已字，两已字相背也，考工记黒与青谓之黻，刺绣为两已字，以青黒线绣也，据此，则黼亦以黒白线刺如斧，半白半黒之形矣余详见终南，及九罭字义。
角弓
【八章，】蛮毛氏，以为南蛮髦书，牧誓作髳，孔氏以为髳，在巴蜀是也，今按荆楚以南，皆南蛮之地，则西与巴，蜀连界矣，括地志以为古髳国之地，有髳州，则今云南楚雄府定逺县也如此则去周京太逺而安能与庸蜀，徽卢彭濮同从武王伐纣哉，当周之衰，荆楚率羣蛮为中国患，尤梗王化，故以此况之。
都人士
【二章，】台笠陆农师曰台，夫湏莎草也，可以为蓑，又可以为笠，则蓑者披于身者也，笠者戴于首者也，此野人出田时之服，一以御暑，一以御雨，○缁撮，缁布冠，其制小仅可撮其髻，故曰缁撮，庶人虽得服委貎而俭者，服缁布冠，故缁布冠，庶人之常服也。
瓠叶
【二章，】炰燔并三章，炙郑氏笺，谓治兎之宜，鲜者毛炰之，柔者炙之，干者燔之，孔氏防曰：鲜而新杀者，合毛炰之，若割截而柔者，则脔贯而炙之，若今炙肉也，干者谓脯腊则加之，火上燔之，若今干脯也。柔，谓杀已多日，而未干也，今按合毛炮之说者多以爓，去毛为觧，然爓去毛，非包字之义也。盖必以物而包烧之，故曰炰，亦不必专言以毛包也，详见六月字，义燔炙者，楚茨笺以为燔肉炙，肝防谓燔者，火烧之名，炙者逺火之名以难熟者近火，易熟者逺之故肝炙而肉燔也，华谷严氏，又释之曰：燔烧也，近火烧之，如今之烧肉，火焰所及也。瓠叶传云，加火曰燔防以为加置火上，是燔烧之也，炙瓠叶传云：炕，火也防以为炕举也，以物贯之，而举于火上，以炙之，是炙为逺火也此皆因注防而为说也；惟钱氏曰凡肉置火上，曰：炰爇之曰：燔近火曰炙，此与前说不同，盖以燔为爇之于釡内，如今之炒肉也，炙为烧之于火上，如今之肉脯也，其说似亦有理，姑两存之，以备考焉。但以炰为肉，置火上，则无以见包字之义耳。
何草不黄
【四章，】有栈之车，栈阁，也阁木于车上，故谓之栈车，周礼巾车，注云士乗栈车庶人乗役车先儒皆以役车为牛车，则栈车驾马，非牛车也，而此诗栈车毛氏，以为役车者，以其出于民言也，夫役车在乡，以牛任载者也，若行役四方，其所载者，乃司马法所谓斧斤，凿锄之类，古之人，如召伯之城，谢盖亦用之，然必官与之，顾直不空役也，盖古者寓兵于农公乗之外不以烦民，详见读礼疑图卷，三今以逺征非牛车所能任，故用驾马之栈车，而实役于民间，故毛氏直以为役车耳，此赋于公乗之外者也，而民困甚矣。
诗说觧頥字义卷六
<经部,诗类,诗说解颐>
钦定四库全书
诗説解頥字义卷七   明 季本 撰
大雅
文王
【三章，】桢筑墙，所立两木也，一谓之翰亦谓之榦榦，华谷严氏曰：桢也，翰也，榦也，一物也，榦字当作榦传冩误作干。
大明
【二章，】挚国名，奚仲之后，任姓，仲大任字也，傅氏以挚为殷，畿内国故云自彼殷商，如此，则畿内之地，亦有以封诸侯者，但亦附于逺界如周畿之韩密，其地不以列于畿，方千里之内耳，○京，周京以大言也，郑氏谓王季时，其居未得称京师，而以为周国之地，小别名，殊不知自得天下，以后追言之，则于周地，皆得以京师称耳，惟公刘京师之野，非天子所居，则当别立义耳。
【四章，】洽阳洽水之阳，汉置郃阳县，故城在唐河西县南三里，水经注云：郃阳城南有瀵水，东流注于河，瀵水，即郃水也，集传则谓洽水夲在同州郃阳县，今流已絶故去水而加邑，渭水亦迳此入河，据此，则郃阳地在河西，临河而渭水，自西南来，迳其地观水，经载渭水入河而不言，与郃水合，况谓其流已絶则必无渭流合郃之故道矣，然曰：在渭之涘，涘厓也，正以莘国之界言耳，故临川王氏曰：郃阳，莘国所在夲在洽阳必言，渭涘者以下章亲迎于渭也，今按莘夲禹后，姒姓在今，郃阳县南二十里，此与伊尹耕于有莘之莘不同，伊尹之莘，史记正义以为汴州陈留县东五里，故莘城是也。陈留，今属开封府，又有春秋，荆败蔡师之莘，则在南阳府，裕州地各不同。
【五章，】亲迎于渭，至于洽阳之渭涘矣，诸侯无出境，亲迎之礼，而文王逺至渭涘者，盖周为西伯，洽阳犹为境内，而况文王尚为世子，不嫌于逺逆也○造舟为梁，造作也，梁桥也作船于水，比之而加版于其上，以通行者，即今之浮桥也，传曰：天子造舟，诸侯维舟，大夫方舟，士特舟尔雅，注曰造舟，比船为桥，维舟维连四舟，方舟并两船，特舟单船。
緜
【一章】，古公亶父周夲侯爵而称公者，盖臣子之辞，诸侯国内之通称也，亶父居豳之时，国势正弱，必未尝为方伯，入为三公，于礼不得称公也，古公犹言先公对后日为天子时而言，盖以后人追称也，亶父古公之名，如春秋季孙行父，公孙归父之类，皆名也，夏商之前，未有讳礼，人臣对君，时常称君如虞廷，称尧舜为帝也，至其后世，无谥可举，则临文之际，恒直称名，如史臣叙事而称，粤若稽古帝尧，帝舜也，古公至周，已追尊大王且其时，讳礼已行，故诗书率以大王称之，此诗周公所作，不称大王，而称亶父者以迁，岐之，初但知避狄无意于王业之兴也，故据商礼称名，以见其初为诸侯，而尚防耳，一说緜之诗文王时所作，而周公举以告成王也，末章附以虞芮质成事，盖错简焉。
【三章，】堇孔氏，以为乌头，盖即尔雅芨堇之堇也，集传祖之惟华谷，严氏以为乌头毒物，不可食，安能变而为羙独取内则妇事舅姑，以堇荁之说注云：荁，似堇而叶大，说文云：堇，根如荠，叶如细柳，蒸食之，甘是堇为羙菜若毒物，安可以之事舅姑乎故堇，乃内则堇荁之堇，非乌头也，○荼为苦菜，亦非蓼属，详见邶谷风，字义。
【五章，】室家人君，国中所居也，朱子曰：国都如井田，様画为九区，面朝背市，左祖右社，中间一区，则君之宫室，宫室前一区为外朝，凡朝防藏库之属皆在焉，后一区为市，市四面有门，左右各三区，皆民所居，而外朝一区，左则宗庙，右则社稷焉，此国君都邑，规模大槩也。
【七章，】臯门，应门，此殷时诸侯之制，意周制，亦不甚相逺也礼天子五门，雉门当中，其外为库门而臯，门在库门之外，其内为应门而路，门在应门之内，鲁有库雉路三门，杀于天子，周礼阍人防曰：鲁有三门，雉门有两观，为中门陈氏，祥道曰：诸侯有台门无两观，鲁有两观，为周公故也。夫诸侯之制，宜得二门緜之臯门，应门是也。库臯二门近外，故诸侯之外门谓之库，可也，谓之臯可也，路应二门近内，故诸侯之内门谓之路，可也，谓之应可也。明堂位曰：库门，天子臯门路，门天子应门，正以鲁之库门临外，当天子臯门之位，路门在内，当天子应门之位，未尝言门制之，天子也，而防以为二门，制似天子，非矣。鲁门之，天子特在多立一雉，而又旁设两观耳，岂以门名之有不同哉？且书有毕门，南门，则路门之别名也，周礼有中门，则雉门之别名也，尔雅有正门，则应门之别名也，臯门应门，既大王为诸侯时，所得为则库门，路门似之，不为矣。
【八章】柞，旧说皆以为栎也，而鸨羽之栩，亦以柞栎解之，谓即今之皂斗子，其殻可以染皂，皂斗，盖即橡也，考之尔雅，则柞与栎夲二木栩释为杼，郭璞以为柞树而栎，则释云，其实捄邢昺，防曰：栎以樗之木捄盛，实之房也。栎实橡也，緜之集传释柞，则以为枝长，叶盛丛生，有刺则与所谓皂斗者不同，而亦谓之栎，故徐州谓栎为杼，或谓为栩，秦人谓柞栎为栎，故崔豹古今注云：杼实为橡，或以柞为栎，或以栎为柞，或混而为一名，称之乱乆矣故緜之柞即鸨羽之栩，有刺者也，晨风之栎，即似樗之栎，橡也，非柞杼也。此可以正旧说之误矣。○棫，尔雅以为白桵，郭璞注云：桵，小木丛生，有刺，实如耳珰，紫赤可啖，○混夷即昆夷，皇矣作串，夷，一名绲夷，史记自陇以西有绲戎，汉匈奴传曰：昆夷，亦曰犬戎，韦昭曰：犬戎昆夷之别名，今按其地，当在豳岐之西。
【九章】虞，芮二国名皆殷，时诸侯郡县志，故虞城，在陜州平陆县东北五十里，虞山之上，古虞国芮城，在陜州芮城县西二十里，古芮国，闲原在平陆县西六十五里，即虞芮争田让为闲田之所，今按平陆，芮城俱属山，西平阳府，解州在河东，通典谓同州冯翊县为古芮国，非也，冯翊，故城在陜西安府髙陵县南二里，乃河西地，去平陆逺史记正义亦辩之矣，孔氏谓芮伯为周同姓，国亦附防也，虞芮质成，见文王得诸侯之归也，按毛氏曰：虞，芮之君相与争田乆而不平，乃相谓曰：西伯仁人也，盍徃质焉？乃相与朝周，入其境，则耕者让畔，行者让路，入其邑，男女异路，班白不提挈，入其朝士让为大夫，大夫让为卿，二国之君，感而相谓曰：我等小人，不可以履，君子之庭，乃相让以其所争田为闲田而退，天下闻之，而归者四十余国。
棫朴
【一章】璋，璋瓉也，半圭曰：璋，郑氏曰：祭祀之礼，王祼以圭，瓉诸臣助之，亚祼以璋，瓉按礼王一祼，后亚祼，而云诸臣助之，亚祼者，后或有故，则大宗伯摄之，即祭统大宗，执璋瓉亚祼之事也，而诸臣则又以其助祼将之事者言之，非专指宗伯也，周礼玉人，祼圭尺有二寸，有瓉，而璋则半之，故曰半圭也，陈氏祥道，曰：圭璋其柄也，瓉其勺也，柄则圭璋，纯玉为之勺，则玉多石，少可矣，据此，则勺与柄各用一玉也，瓉有圭璋之名，特以柄玉之全，半为别耳，玉人云：墇厚寸，则圭之厚，宜亦如之。而所谓半者半圭之尺二寸矣，又云：鼻寸，衡四寸，注谓鼻勺流也，衡勺径也，流者所以流鬯也，而二瓉之制可知矣。其余凡流，皆为龙口及瓉下有槃之说，则先儒盖约汉制言之，而陈氏辩之，固谓，古者有圭瓉，璋瓉而无下槃，有鼻而无龙口矣。不必据以为周制焉。
旱麓
【三章，】鸢鸱类，按尔雅有狂茅鸱，郭璞注谓似鹰而白，有怪鸱，郭璞注谓即鸱鸺，华谷严氏曰：鸱有二鸢飞戾天者，鹰类也，亦单名鸱也，恶声之鸟者，怪鸱也。
皇矣
【二章，】菑木死者也，翳自毙者也。死之木妨他，木生长为木之害，故曰菑，生木自倒，枝叶覆地为隂翳作之屏之者，作起屏除，皆去其根，使不至于妨物也，○灌丛生者也，栵行生者也，脩之平之者，脩治平夷，皆理其乱，使不至于碍行也，○柽，河柳似杨而小，赤色生河，邉椐柜也，肿节似扶老，可为杖，皆属羙材也，啓之辟之者，啓拓辟开，皆以其为无用之散木而去之也。○檿山桑，材中弓弩，其蚕之丝，中；琴，瑟，柘亦桑属弓，人取干枳为上，木理有文，亦可旋为噐具有用之羙材也，攘之剔之者，攘抑剔解虽羙材亦必去其繁冗，使不为碍也，此皆为通道而发。
【五章】密，古密湏氏，姞姓之国，括地志隂密故城在鹑觚县西，其东接县城，即古密国按鹑觚故城在今平凉府，泾州灵台县西五十里，与邠州西界相接，盖亦戎翟问之，国阮在密之南界，亦近邠之国也，张氏曰：阮，国名共阮，国之地名，皆在泾州，今有共池，即此也。
【八章，】馘获而截其左耳也，孔氏曰：玉藻云，听向任左，故不服者，杀而献其左耳，曰：馘罪不听命，服罪，故取其耳，以计功也，○安安，程子以为不轻，暴即郑氏徐徐为之不尚，促速之意也。但文王夲以好生为德，虽讯其可杀，然既出降服罪，则欲生之，使其心安焉，故所当馘者，亦安之也。○类类聚群神而祭之之名也，郑氏王制注，谓其礼亡，则固无传矣。故先儒言类者，亦毎不同，或谓因事而类告之，或谓类正礼为之，或谓二说文异而意同，而尔雅则以为兵祭，盖为释诗类祃而发，类非专为兵祭也，凡摄位，出征巡狩，皆得谓之类，义取于类聚群神耳，类非常祭，故异其名而为类，如舜摄尧，武王伐商，而书皆曰类于上帝，又巡狩，而曰柴望，宜亦类祭，盖互相备也，凡此皆礼之大者，郑氏小宗伯，凡大烖类社稷宗庙，注谓类为祷祈，礼轻而防，因谓祭馔畧少陈氏祥道亦谓类礼，其详不可得而知，要之，劣于正祭，与旅也，则岂知天下之事，尚有重于摄位，出征，巡狩者乎？故类非轻也，以别于常祭，而异其名也，旅亦旅众神之名，而或以日月，或以山川，或以水旱，或以疫疠之烖，有所祷祈而祭，此则礼之小者，故大祝六祈，有类而无旅，是以类为旅之通名也，小宗伯既为大烖而类，则旅也，非类也，名称既混，宜其说之不通矣，周礼于类旅，皆言上帝，是天子之礼也。惟小宗伯，大烖类社稷宗庙，是告烖之旅，而通称为类也，则类之为说可知矣。文王虽为方伯，亦诸侯也，集传以其类为祭上帝，得非天子之礼乎？故类者类聚，群神之名也，文王之类，必类其当祭之神，如山川方社之类欤？○祃军行之祭也，盖如今祭六纛之神，集传谓至所征之地，而祭始造军法者，谓黄帝及蚩尤也，此说夲于肆师，凡大田猎，祭表貉，注窃意黄帝圣人也，蚩敢与黄帝拒战，逆臣也，而得与于祭，此岂先王制礼之所宜乎？郑氏于王制之言，祃固谓其礼亦亡，而妄取一说，以为证其背理甚矣，○临临车，孔氏所谓在上临下之名也，冲冲车孔氏所谓从旁冲突之名也，陈氏祥道谓临车高冲车，大高则可以临下，大则可以突前孙武子曰：攻城之法，脩其轒輼，盖冲车之类也，楚子使解扬登楼车，以告宋人盖临车之类也，窃意临冲皆临时所制，非田赋所出之革车也，然古者寓兵于农，所赋惟以兵数而车，皆官所自造，故能合辙，临冲之直，则亦取于赋兵常数之中，非使民另为此车以供军用也。
灵台
【一章，】灵台，在西安府，鄠县东三十里，盖在丰宫东五里，通典所谓灵台郷，丰水上者也。
【二章】囿，即孟子所谓方七十里者也。苑有垣，故曰囿台下有囿，囿中有沼，夲在一处，三辅黄图分为三处，误矣。
【三章，】辟廱，亦与灵台同处，郑氏所谓辟廱及三灵皆同处，在郊是也。灵台之辟廱，文王之学也，详见文王有声，字义○，虡业以悬钟磬者，孔氏曰：两端有植木，其上有横木谓直立者为虡，谓横牵者为栒栒，上加大板为餙，谓之业，刻板捷业，如锯齿也，其悬钟磬处，又以彩色为大牙，其状隆然谓之崇牙，枞即崇牙之貌，枞枞然也，○贲鼓镛，钟并详见庙制，考义二卷末庙乐考成。
文王有声
【二章】，丰即崇国之地，在今西安府鄠县，杜陵西南崇即今鄠县也，西安府，唐为雍州，雍州西三十里，即汉长安城长安城，在今咸阳县东北二十里，括地志云：周丰宫在鄠县东二十五里，镐在雍州西南二十五里，徐广曰：丰镐相去二十五里，皆在长安南。
【五章】，丰水出终南山，东北流，经丰邑东，镐京西至咸阳县入渭，郑氏曰：丰邑在丰水西，镐京在丰水东。
【六章，】辟廱，学名也，辟璧通廱，壅水为泽，亦名泽宫，古人于此习射，又名为序水，旋邱以节观者，故曰辟廱，古无此名，文王时始为之，及武王有天下，遂因其制而为天子之学，于镐京焉，其诸侯之学，则东西南方有水半，辟廱之制，以其形如半璧，故名其宫为泮宫，不得复为辟廱矣。
生民
【一章，】武迹敏拇，夲尔雅释诂文，其传乆矣而欧阳氏独不信之，故晁氏谓欧公平日不信符，命尝著书，以周易河图洛书为妖妄，今又以生民，鸟之诗，为怪说，然张子则曰：生民之事不足恠，人固有无种而生，当民生之始，何常便有种，固亦因气化而有苏氏亦曰：凡物之异于常物者，其取天地之气常多，故其生也或异，麒麟之生异于犬羊，蛟龙之生，异于鱼鼈，物固有然者矣，神人之生，而有以异于人，何足恠哉？又曰：帝王之兴，其受命之符，卓然见于诗，书者多矣，河图，洛书生民，鸟之诗，岂可谓诬也哉？朱子亦以张苏之说为然，而东莱吕氏亦取之，则知欧公所见之不广矣，○禋者，精意以享之，谓通于诸祭者也。舜典谓禋于六宗，即六宗而言禋耳，非以禋为六宗之专名也，祀亦诸祭之通名，禋与祀一也，但自致敬而言，则曰禋，自尽礼而言，则曰祀祀，又与祭享，并言详见楚茨，字义。
【五章，】方房也，谓生意在房，而初动也，苞甲而未拆，此言其种之渍也，种谓甲拆而种见，裒谓抽芽渐长也，此言苖之生也，发发蕋也，秀吐华也，此言苖之荣也，坚实固也，好不损也，此言谷之成也，颖垂穟也，栗粒大也，此言谷之盛也，所谓种之黄茂者，如此○邰，即漦也，在渭水南郡县志漦城，一名武功，在武功县西南二十里，古邰国也，今属西安府。
【八章，】豆木为之，以荐俎醢，详见伐柯，字义登，瓦豆也，以荐大祭天，大羮不和，临川王氏曰：释之，烝之簠簋，尊爵之实也，羝俎实也，豆登则实以葅醢，大羮之噐也，或言其噐或言其实互相备也。
行苇
【二章，】筵亦席也铺于下则为筵，其在上为人所蹈，借者则为重席，故郑氏曰：铺陈曰筵，借之曰席，其实筵席，可通名也，周礼司几筵序，天子三重之席，有莞席，此即铺陈之，在下者也，加于上有蒲席，有次席，此即在上之重席也，莞席以小蒲，为之蒲席，以蒲蒻为之次，席以桃枝竹为之，不过如斯干所谓下莞上簟而已，则燕飨之席，固与寝卧之席同也。
【二章，】斚亦爵也，夏曰醆殷曰：斚周曰爵，皆以玉为之，但形饰不同，而异其名，然皆噐之重者也，周于养老，所以致敬，爵受一升，斚受六升，人之量有浅深，故爵之用，有大小也。
【三章，】敦弓，敦与雕通，孔氏曰：敦与雕古今字之异，雕是画饰之义，弓人为弓，惟言用漆不言画则漆，上又画之，其诸侯公卿宜与射者，自当各有其弓，不必画矣，三山，李氏曰：公羊注云：天子雕弓，诸侯彤弓，大夫婴弓士卢弓，此言敦弓，即所谓天子雕弓也，今按大射礼，防君射大侯，大夫射参侯，士射干侯，恐与尊者为耦，故各射已侯，若君与賔为耦，同射大侯，士与大夫为耦，同射参侯，以其既与尊者为耦，不可使之别侯，别侯则非耦类故也。如此，则雕弓亦可用于同耦之賔，故统而言之曰序，賔以贤，况君臣燕射，合欢忘分之时，非以严上下之礼也。○鍭，鐡镞之矢，名也，毎射必发四矢，故曰四鍭，钧者，毛氏以鍭矢三亭，孔氏曰：三亭者谓三分矢，一在前，二在后，轻重钧亭，四矢皆然，故言四鍭既钧，矢三分，一在前，二在后，三订之而平者，前有鐡重也○舎矢发矢也，均二耦，中均也，投壶礼曰：某贤于某若干纯竒则曰竒均则曰左右均是也。按纯音全二筭，为纯竒音畸又加一筭，则我胜而彼为竒矣左右均皆得二筭，相敌也，贤犹胜也，射以中为隽也，○句彀通，谓引满也挟谓手挟之也，射礼搢三挟一，孔氏曰：搢者揷也，射用四矢，故揷三于带间，挟一以扣而射也，毎挟一矢，今言挟四鍭已徧，释之也，搢三挟一，盖谓卿大夫若其君，则使人属矢，不亲挟也，今按挟者两物，挟一物之名，矢在之外，二指之内，故曰挟如树者，如手就树，言其坚正也，此礼射不主于贯革。
公刘
【三章，】百泉者，平凉府北地所出之水皆流入泾，至邠州故隋置百泉县，于汉朝那城，今镇原县地也，溥原则为豳，京师之野矣，据此，则经百泉所逝者皆属豳地也。
【五章，】隰原下湿，广平之通名，而豳之原隰，诗，书，着孔氏曰：禹贡雍州原隰底定，原隰，属雍州也，公刘居豳，度其隰原以治田是豳居原隰之野，蔡氏曰：其地在豳，今邠州。
【六章，】芮一作汭，地理志，芮水出右扶风汧县呉山西北，东入泾，按汧县，今为鳯翔府，陇州周礼职方云：雍州，其川泾汭，则汭亦水之大者，故与泾并称也。
卷阿
【六章，】圭璋，一用于宗庙，郑氏所谓祭祀之礼，王祼以圭，瓉诸臣助之，亚祼，以璋瓉是也，详见棫朴字义，此宗庙之重，噐也，一用于朝廷，周礼玉人所谓瑑圭璋八寸，以頫聘使执圭，以享于天子，执璋以献于后也，皆以半圭为璋，又有琬圭牙璋，皆天子之瑞节，琬圭九寸，以治徳结好牙璋，七寸以起旅，治兵皆朝廷之重，噐也。
板
【六章，】牗取牗，有通明之义，故集传曰：牗开明也，许慎曰：在屋曰牎，在墙曰牗。
荡
【七章，】鬼方，荆蛮也，其俗尚鬼，故谓之鬼方，唐高祖纪以为夏曰熏鬻，商曰鬼方，周曰：玁狁，汉曰匈奴，唐曰：突厥本一国而异名，一说鬼方于汉，则先零戎，又曰：东至浩亶金城，金兰州之地，其说皆非也。大王避熏鬻之患，本在殷时，则商亦仍熏鬻之旧，未尝有鬼方之名也，至周始名，玁狁耳，黄东发以鬼方，为荆楚者是也，盖高宗伐荆楚，即是伐鬼方之事，说见殷武正释。
桑柔
【七章，】赘毛氏训属，盖以系属见其危也，春秋公羊传，襄公十六年，防于溴梁大夫盟，君若赘旒，然何休注曰：赘旒，旗旒赘属之辞，按此则赘是赘于其上，有危意焉，非赘即是危也。
云汉
【一章，】汉天河也，曹氏曰：或谓水气在天为云水象，在天为汉，或谓箕：斗间为汉津，云出汉津，谓之云汉，皆非也。夫云合散不常，汉则随天而转，汉之在天，似云而非云，故曰云汉也，雨者，水之施也，天将雨，其兆先见于汉，今按天河以有云为雨，兆夜晴无云，则天河明故曰昭囬，昭囬非雨候也。○牲，郑氏谓三牲，盖用特牲或大牢，或少牢，随其神之尊卑而用也。按左传谓凡天灾，有币无牲，而此云靡爱，斯牲者，孔氏以为设文之意，各有所主，彼因日食，大小而发言，天之见异，所以谴告人君，只欲改过脩善，故据正理，用币于社，以告请伐鼓于朝，退以自责，不宜用牲于社，至于水旱荐至，祷祀群神，以祈福祥，遏止灾沴者，则不得不用牲也，司徒荒政，索鬼神，谓祭祀之也，盖偶有灾变则事小，灾变荐臻，则事大，故其礼不同，○圭璧，礼神之玉也，孔氏曰：典瑞云，四圭有邸，以祀天，两圭有邸，以祀地，祼圭有瓉，以肆先王圭璧以祀日月星辰，璋邸射，以祀山川，皆祭神所用言，圭璧緫称，又按大宗伯有苍璧礼天，黄琮礼地，青圭礼东方，赤璋礼南方，白琥礼西方，璜礼，北方之说，是或一义也，○寜何也？集传毎有此训，按华谷严氏，曰：诗多用寜字，或训曽，或曰，犹偏或为愿辞，不可执一，但此章寜莫我听，则取郑氏，寜曽也之训，下章寜丁我躬，则取曹氏寜，愿辞也，之训二言句法相同而分为二解，则不若集传，训何之为愈耳。
【五章，】魃旱神，孔氏曰：神异经云：南方有人，长二三尺，袒身而目，在顶上行，走如风名魃，所见之国大旱，赤地千里，一名旱母，盖是鬼魅之物。
【七章，】疚救荒，尽力而至于病也，盖统冡宰趣马，师氏膳夫，以及左右而言矣，人人以救荒为急，而于官职之崇卑体统之，上下亦散漫而不暇纲维，故曰散无友纪，毛氏释趣马师氏，膳夫左右之义嵗荒年谷不登，则趣马不秣，师氏，弛其兵，驰道不除，祭事不县，膳夫彻膳，左右布而不脩，大夫不食粱，士饮食不乐，此夲于曲礼其言，互有不同，而师氏弛兵，膳夫彻膳之言，曲礼所无，孔氏亦谓其余不知所出也，窃意诸臣之近王者，杀礼节财，固亦救荒所宜有之事，但所以劝王脩徳以消天变者，宜不止此耳，况师氏与趣马膳夫，皆周礼所有之官，而师氏掌以媺诏，王非掌王门之兵者而谓之弛，兵集传，因以师氏为掌，以兵守王门者，则并经文而误解矣。其言虽可取，而移经就传之失，亦不可不正也。
崧高
【一章】崧，緫四岳而言也。岳山之尊者，毛氏曰：崧高貌山大而高曰崧岳，四岳也，东岳岱南岳衡西岳华北岳，恒尧之时，姜氏为伯，掌四岳之祀，然尔雅释山有曰：崧高为中岳，则五岳也；而云四岳者，孔氏谓尧之建官立伯主，四方之岳，不主中岳，故尧典每云：咨四岳而不言五也。窃意自山而言，则有五岳，自所主之四方而言，则曰四岳观，舜之巡狩，止于四岳，亦可见矣。故此言崧高，毛传不以为中岳，而以为高貌孔氏，以为此诗之意，言维岳降神祐助，姜氏，姜氏不主崧高，故知崧高维岳，谓四岳也；三山，李氏曰：申甫四岳之后，安得指为中岳，凡大而高者皆可名之曰崧，○甫申皆国名，详见王风扬之水，正释夲四岳，姜姓之子孙，其初各有封国，甫封于吕申封在宛，但此云生甫及申，指国名者，不知其以二贤，改封而名其国，为甫申邪？抑先已改名邪？及考礼记，孔子闲居，引生甫及申之言，郑氏注，谓仲山甫及申伯也，而此诗之笺则与毛传同，孔氏谓郑之注礼在前未得，毛诗传其说是矣，且仲山甫者，樊仲山甫也，岂可与申伯同言于岳神所生哉！
【五章，】介圭，大圭也，尔雅曰：圭，大尺二寸，谓之玠陈氏，祥道曰：王之大圭，长三尺，则尺有二寸，所以锡诸侯者也，诸侯之圭，长不过九寸，锡以尺有二寸，使寳之而已，窃意公之命圭为桓圭九寸，比于侯伯之命，圭各七寸者为独长，此即所谓封圭朝觐，防同见王及诸侯相见，时之所执也，不得用尺有二寸之介圭，惟为州牧者，则王以介圭锡之故，申伯韩侯，独有介圭也，郑氏谓圭长尺二寸，谓之介，非诸侯之圭，故以为寳诸侯之瑞，圭自九寸而下，其说是矣，集传以介圭为诸侯之封圭，则非矣。
烝民
【一章】仲，字山甫，名毛传以为樊侯也，孔氏谓樊即阳樊在东都畿内，畿内无侯爵，传称樊侯，不知何据？窃意纉戎祖考之言，则似其先夲侯爵，而世居辅相之职者，樊即左传王赐晋文公樊邑也，杜元凯注樊，一名阳樊，野王县西南有阳城，野王夲河内，今属懐庆府夹漈郑氏以为阳樊在济源，东南三十八里，济源，南与河内相邻，即其地也，周平王东迁雒邑，去阳樊不逺故以为畿内宣王之前，则雒邑在河南，樊在河北，河北之地，固诸侯之所封也，韦昭谓食采于樊，亦求其说而不得之辞耳！未入畿内之时，安得以为采邑，而分授卿大夫哉？
韩奕
【一章，】梁山，据括地志在同州，韩城县东南一十九里，又按其地，临河上，当龙门之南，西隔漆沮，经耀州三水县而后至，豳去岐逺非大王迁岐所逾之梁山也，孔氏谓梁山在岐山东北，则豳之梁山，乃为大王之所逾耳，○韩国名，即韩城县地，当在梁山西北，武王子姬姓，左氏所谓韩武之穆也，成王时所封夲侯爵，其后受命为北邉州牧，则或成或康，其世无可考也。为州牧，故得称伯。
【二章，】淑旂，淑善也，交龙为旂，旂之善者，故曰淑旂，旂盖诸侯所载也，绥章绥垂也，即旗竿所注旄牛尾之垂下者，以章别贵贱，故曰绥章，郑氏以绥为所引，登车者，则是升车之索，不可以属于旂也，旂绥并详见干旄，字义○，簟茀以竹簟，为车蔽也，错衡者，错置文采于车衡也，并详见采芑，字义○，衮者以为衣，而画以衮龙也，详见采菽，字义赤舄，赤色之舄，诸侯服冕之所着也，详见九罭，字义○，钩膺马娄，颔之钩在其胷前者也，镂锡者，镂刻也，凡眉上曰扬，故马眉上之饰，名锡郑氏所谓刻金饰之，今当卢也，孔氏以为镂金加于马面之锡，当卢者当马之额，卢在眉眼之上，盖诸侯皆得用之。亦并见采芑，字义○，鞹鞃浅幭，谓以去毛之皮，施之轼中，而又以浅毛之虎皮，幭于轼上也，幭者覆盖之义，毛氏曰：鞹革也，鞃轼中也，浅虎皮浅毛也，幭覆轼也，孔氏以为鞹，去毛之皮也，轼者两较之间有横木可凭者，鞹鞃者，以去毛之皮，施于轼之中央持车，使牢固也，兽之浅毛者惟虎耳，幭礼记作幦，周礼作□字，异义同以浅毛之皮为幭也，○革毛氏曰：辔也，革辔首也，今按尔雅辔首谓之革，郭璞注谓辔为靶，孔氏曰：马辔所靶之外有余而垂者谓之革，皮为之，故曰鞗革，曹氏曰：以鞗皮为辔也，而其余垂者谓之革是也。○厄与搤同金厄，以金为环，纒搤辔首也，孔氏谓辕端之木名衡，衡即轭轭上，着环以贯辔是也。今按：古者驷马凡八辔，二服，马皆有轭，则但以四辔纒系于环，驱之使不得出，如所谓胁驱者，斯可矣，若骖马之颈，不当于衡，则皆以鞗皮系颈而在内者系于隂板在外者，贯于游环，而金厄不可以言于服，马之辔也，互见小戎字义。
【三章，】祖宿饯，详见泉水字义，孔氏曰：始行而为祖祭者为尊，其徃也反则自归其国，非复所尊，而亦作祖如始行焉，祖与所宿不是一处祖于国，外毕，乃出宿饯讫，然后出宿，今出宿之文，在饯之上者，示行不留于是也。故于祖之下，即言出宿也，○屠盖在镐京东北之地，未详其处，或以为在同州防谷则太逺或以为即鄠县之杜陵，则其地在镐京南，不当至此也。○壶酒噐亦尊罍之属，但质而无足礼，噐注曰：壶大一石，此以壶之大者言也，云百壶，则必小壶矣，或瓦或木，不可得而知焉，酒至百壶，可以及众也；○炰鼈鲜鱼，与六月炰，鼈脍鲤同，孔氏曰：炰毛烧肉也，一曰：蒸煮之也，新杀谓之鲜鱼，馁则不任，为脍鲜鱼，中脍者言鲜，以见新杀也，○蔌，毛氏以为菜殽也，孔氏曰：蔌者菜茹之緫，名释噐云，菜谓之蔌，故云蔌菜殽对肉殽，故云菜殽，谓为葅也，今按蔌对殽而言，则殽为肉蔌，为菜通言之，则殽可以兼菜果蔌，亦可兼鱼肉，随文便耳，○笋，郑氏以为竹萌蒲，郑氏以为深蒲，孔氏曰：天官醢人，加豆之实，有深蒲笋，葅是葅有笋，有蒲也，笋皆四月生，唯巴竹笋，八月，九月生始出地，长数寸，煑以苦酒防汁浸之，可以就酒，及食蒲始生，取其心中入地蒻，大如七柄，正白生噉之，脆煑，而以苦酒浸之，如食笋法，是说笋蒲葅之法也。
【六章】百蛮，蛮夷也，追貊北方，夷狄之二种，在韩之北界，其后为玁狁所迫，稍稍东迁，故汉初，其种皆在东北，孔氏曰：追貊二种之大名，其种非止一国，亦是百蛮之大緫也，按曲礼有东夷，北狄西戎，南蛮之文，此以其分方者言，如言蛮貊，则为南蛮，北貊也，緫而言之，则通名耳，故孔氏曰北狄，亦谓蛮范氏补，传曰：蛮夷可以通称，北可以称蛮，犹西可称，夷也。○貔，许慎曰：虎豹之属，陆玑曰似虎，或曰似熊，一名执夷，一名白狐，辽东人谓之白罴，○豹孔氏曰毛赤，而文黒谓之亦豹，毛白而文黒谓之白豹，陆农师曰：花如钱黒而小于虎文，文豹隠雾七日不食，欲以泽其衣毛成，其文彩○罴，有黄罴，有赤罴大于熊余，详见斯干字义。
江汉
【五章，】秬鬯者，祼神之酒也，秬黒黍五谷之中，黍最美，故祼神用之以酿酒，其气条畅，谓之秬鬯，鬯从米从凵，从七凵者，噐也，七所以扱也未加郁，谓之秬鬯，加郁谓之郁鬯，郁郁金香草也，王制曰：诸侯赐圭瓉，然后为鬯，未赐圭，瓉则资鬯于天子，圭瓉说见棫朴，字义○，卣尊彛之属，彛为上罍，为下卣居中，孔氏曰：郁人掌郁鬯以实彛而陈之，则鬯当在彛，而云秬鬯一卣者，当祭之时，乃在彛未祭，则在卣，赐时未祭，故卣盛之。
瞻卬
【三章，】枭与鸮不同，枭音骄，鸮音枵，其声亦异，鸮即鸱鸮鸱者，鸮之大名，故但言鸱详见墓门，字义陆，农师曰：枭食母，说文云：不孝鸟也，故日至捕枭磔之，字从鸟，鵛在木上，古者天子以春解祠，黄帝用枭獍，说者以为枭食母獍，食父獍如防而虎眼，黄帝欲絶其类，使百姓用之，故后世于嵗始祓除凶灾，取以解祠，黄帝汉使东郡送枭，五月五日作羮以赐百官，此遗制也，又按：陆玑谓鸮肉甚美，汉供御物，各随其时鸮，冬夏常施之，以其羙故也。按玑，此言与农师相类，盖一事而误分耳，以枭羮赐群臣所以惩恶，而于鸮又复以供御则鸮虽可为羮炙，亦非正味也，何必以味美故而冬夏常施哉！其为误，枭于鸮无疑矣，枭食母，贼害其亲者也，鸱攫鸟子而食，贼害他人者也，故以为哲妇，倾国家之喻。
召旻
【四章，】溃有三训，有训怒者，谷风有洸，有溃是也。有训遂者，小旻是用不溃于成是也。有训乱者，召旻无不溃，止是也。项氏云：水之溃者，其势横暴而四出，故怒之盛者为溃怒，遂之盛者为溃，遂乱之盛者为溃乱，其理一也。
【五章，】防粝米也，粺精米也，朱子曰：九章粟米之法，粝十粺九，凿八粝米一斛，治而成粺，则九斗矣。
诗说解頥字义卷七
钦定四库全书
诗说解頥字义卷八    明 季本 撰
周颂
我将
【一章】羊，实柴之羊也，周礼，羊人，凡积其其羊牲，郑氏谓积为积柴，防云积柴实牲币，烟气上闻也，又谓祭天用犊，日月以下有用羊者，故云维羊维牛，而郑司农于大宗伯，实柴注又直云实牛柴，则其说不同矣。今详此诗夲祭上帝，其牲用犊者也，而维羊之文在其上，牛人不言积，共牛牲，而独羊人于积，言羊则可见实柴，当以羊矣，实柴之羊，非大牢之羊也。
臣工
【二章，】钱鏄铚，三者皆田噐也，毛氏曰：钱铫鏄耨，铚，获也，管子曰：一农之事必有一铚，一耨一铫，今按：此三噐者必分，耕耘刈三用，故管子云：然钱之为铫说者，不详世夲云垂作铫，而宋仲子注为刈，则铚夲刈噐而刈噐又有一铫，不知其为何物矣！但铫孔氏以为七遥反，则即今之锹也，一谓之锸，所以起土，可用于耕，盖耜类耳，而刈噐则惟一铚，即今之刈禾，短鎌也，镈先儒或以为锄，或以为耨，盖一噐而异名也。耨六寸，柄尺，高诱注吕覧云：耨芸苖也，六寸，所以入苖间。
丰年
【一章，】廪者仓之别，名韵防曰：夲作防象屋形中有户牖，以防蒸热，礼记月令防引蔡氏云谷藏曰食米，藏曰：廪则以廪与仓相对为二矣，此亦汉儒过于分析之言也，盖廪即仓也，韵书，恒以仓训廪，则夲一名耳，但周礼地官有廪，人之軄设，下大夫以掌之，而仓人軄居其下，则以上士掌之，是以廪大于仓，而下大夫，为之长也，夫仓人者别是司，禄之一軄，一軄之仓，不可以并下大夫，兼统之仓矣，○亿十万也，秭百亿也，凡数皆以十，累十其一，为十十，其十为百十，其百为千十，其千为万十，其万为亿，十其亿为兆，尔雅注十亿为秭，则秭即兆也。毛氏，则以为数万至万曰：亿数亿至，亿曰：秭郑氏，不从其说，而于伐檀楚茨，皆云十万，曰：亿不为无据，盖古者田方百里，于今数为九百万畆，而王制云：方百里，为田九十亿，畆是亿为十万矣，韵防曰：十万曰亿古数也，至秦时改制，始以万万为亿，而孔氏亦谓今九章筭术，皆以万万为亿，故郑氏之说，于古义为合，观丰年之诗，豳颂也，豳以诸侯方百里，提封万井之国，为公田百万，畆举成数计之，畆收一石八斗，为米九斗，緫得米九十万石，成之为百万，则数及秭矣，若数万至万，而又数亿至亿，虽天子百万井之田，以把起数，亦不应如此之多，况于诸侯，高廪所藏之米乎？
有瞽
【一章，】业簴崇牙，详见灵台，字义树羽，置五采之羽于崇牙之上也，○田郑氏，以为当作小鼓也，在大鼓旁，应鞞之属也，周礼太师注曰：先击小鼓，乃击大鼓，小鼓为大鼓，先引故曰，读为导引之，引孔氏曰经传，皆无田鼓之名，而太师职曰：奏鼓注云：为大鼓，先引故知田当作，其或谓之应，或谓之鞞，皆别名也。若应之，大鼓必路鼓，鼓鬼享者，此以节乐，必有轻重，疾徐如鲁鼓，薛鼓之节，故有小鼓以引之，而路鼓则以悬也；按，夏后氏足鼓，殷人楹鼓，即建鼓，至周始变，其制而悬之，故谓之县鼓，足承以趺楹，贯以柱而悬，则垂于簨簴者也。凡大鼓，不特路鼓，凡晋鼓，贲鼓皆悬，但此对应而言，则县鼓，当为路鼓，或以为晋鼓，则恐不然。盖晋鼓鼓，金奏者也，应小鼓，要之不列于县，以便用也；毛氏以田为大鼓，则考之不审矣，○鞉，如鼓而小，有柄两耳，持其柄而摇之，则旁耳还自击，所以节乐，乐未作之先，则以兆晋鼓鼓，金奏大射礼，防所谓賔至摇之以奏乐者也，○磬石磬也，在堂下，非堂上之玉磬也，○柷，状如漆桶，以木为之，中有椎，连底挏之，令左右击，以起乐者也，圉亦作敔，状如伏虎，背上有二十七，鉏铻刻，以木长尺，栎之以止乐者也，○箫编小竹管为之，管如篴，并两而吹之者也。
濳
【一章，】鲦白鲦也，形狭而长，若条然性浮，似鲿而白，鳣鲔并见硕人，正释鲿鰋鲤，并见鱼丽字义。
有客
【二章，】信宿，毛氏曰一宿，曰宿，再宿曰信，尔雅曰：宿，宿言再宿也信，信言四宿也。
访落
【五章，】桃虫即鹪鹩，小鸟也，巢于苇苕，取茅秀为巢，至精密，以麻紩之，如刺袜然，故名袜雀，俗呼巧妇，陆玑曰：鹪鹩小于黄雀，其雏化而为雕，陆农师则曰其化輙为雕鹗集传释桃虫，拚飞维鸟，亦取化雕之说，而言其始小终大，恐不必然，盖但谓桃虫既为鸟，则能拚飞也。
载芟
【五章，】胡寿也，老而有成徳故曰胡考，或曰：老狼垂胡，老者有此状，则寿也。
【六章，】且之为训不同，本字初冩反取聊且之义，此云匪且有，且亦谓非今日，聊且为之也。毛氏以且训，此则臆说耳，又有起语之辞，如且夫且如之类，亦大畧言之而因以发语也，又有训，又如北门终寠，且贫之，且则遂以为转语之辞，此三训皆读如本字，其余则为助语，辞如北风，只且君子偕老，扬且之类是也。又有训为多，貌者如韩奕，笾豆有且，有客有萋，有且之且是也。此二训皆子余反，并附于此。
良耜
【三章】荼，尔雅作蒤，谓为委叶，即此荼也，或以为苦菜，非也，苦菜，虽亦名荼，与委叶不同，详见邶谷风，字义蓼，亦蒤类皆秽草也，但陆生则为蒤，水生则为蓼，孔氏所谓田有原有隰，故并举水陆秽草也，集传则曰荼，陆草蓼水草一物而有水陆之异也。今南方人犹谓蓼为辣荼，或用以毒溪取鱼，即所谓荼毒也，如此，则蓼亦以荼名矣。
丝衣
【一章，】丝衣，爵弁之服也。礼，凡衣与冠同色，孔氏曰：爵弁之服，衣纁裳，皆丝为之，故曰丝衣，爵弁，其色赤而黒如爵头然，曹氏曰：余皆用布，惟冕与爵弁服，用丝大夫以上祭服谓之冕，士祭服谓之弁，其首服弁，则衣用丝，故丝衣为助祭之服也。今按：余皆用布者，谓皮弁服，冠弁服，端服皮弁服，郑氏所谓白布衣素积，以为裳也，冠弁服，郑氏所谓其服缁布衣，亦积素以为裳，端服据聘礼，则端皆裳，或黄裳，杂裳可也，陈氏祥道谓斋则衣裳皆，非斋则裳，不必，而郑氏以端为朝服之衣，易其裳而曰上士裳，中士黄裳，下士杂裳，又释玉藻朝服，冠端素裳，陈氏祥道亦谓其无据，士之朝服，曷尝用端哉？详见淇奥，字义○，堂基旧说，皆以门塾，言尔雅云：门侧之堂谓之塾，是堂即塾也，盖门之内外夹，其东西皆有塾，一门凡四塾，外两塾南向，内两塾，北向谓之堂，则宜有基矣，安成刘氏谓诗所指，则内塾之基也，此夲毛郑彼盖夲诗序以绎为賔尸堂在门外，而为说也；殊不知此非賔尸之诗，则当求其文而解之，考之礼视壶濯，及笾豆明言，升自西阶，则实庙堂之上，非门塾之堂也，及出而视牲，视鼎则出门，而在堂基之下矣，此诗之自堂，所以不可以门堂言也，朱子既辩，序之为误，而以此为祭，而饮酒之诗，安得复以堂从门塾之说乎？临川王氏独云：自堂上而徂基，得之矣，○自羊徂牛，旧说皆以为先小后大，非也，盖从韵语耳，○鼐鼎鼒者上，中，下三鼎之别也，鼎有大，小弇侈之不同，故尔雅曰鼎絶大者谓之鼐，圜弇上者谓之鼒，天子诸侯有牛鼎，大夫有羊鼎，士则豕鼎，鱼鼎，非用牛者，不敢有大鼎也，则士大夫之所通用，不过鼎鼒而已，言鼐则为天子之礼矣，鼎有□则覆鼎之巾也，故视鼎者，举其□也。
駉
【一章，】坰逺于郊野之地也，尔雅曰邑外谓之郊，郊外谓之牧，牧外谓之野，野外谓之林，林外谓之坰，以其逺近分之固有此别，然通言之，则均谓之郊可也，均谓之野可也，郊野者，又其通名也，○驈皇骊黄，骊马白跨曰：驈黄白曰：皇本尔雅纯黒曰骊黄骍曰：黄本毛传，郭璞曰：跨髀间，所跨据之处。
【二章，】骓駓骍，骐，苍白杂毛，曰：骓，黄白杂毛，曰：駓本尔雅，赤黄曰骍，苍祺曰：骐夲毛传，郭璞曰：骓今骓马，駓今之桃华马，孔氏曰：周人尚赤，而牲用骍，是骍为纯赤色，上云黄骍曰：黄谓黄而防赤此云赤黄曰骍，谓赤而防黄，祺者黒色之名苍，祺谓青而防黒今之騘马也，今按此騘马，与乌騘不同乌，騘乃骊白杂毛之駂也。
【三章，】驒骆駵雒，青骊驎，曰：驒，白马黒鬛曰骆夲尔雅赤身黒鬛曰駵黒身白鬛曰：雒夲毛传孙炎曰：驒，色有浅深，似鱼鳞也，郭璞曰：色有浅深，斑驳隠今之连钱騘也，孔氏曰：鬛谓马之騣也，駵马赤色，若身鬛俱赤，则骍马故，赤身黒鬛曰駵即今之駵马也，雒俗夲多作騣字，然尔雅有骊白驳，谓赤白杂色，驳而不纯，非黒身白鬛也，其字定当为雒，今按雒与骆不同，亦非东山皇驳之驳，盖其色异也。
【四章，】骃騢驔鱼隂白杂毛曰：骃彤白杂毛，曰：騢二目白曰：鱼夲尔雅豪骭曰：驔夲毛传郭璞曰隂浅黒色今之泥，騘彤赤色，今之赭白马，鱼似鱼目也，孔氏曰骭脚胫，膝下之名谓毫毛在骭，而白长名为驔也，今按鱼目，非谓其眼之眊也，但多白而似鱼目耳，又此诗四章所叙之马，凡十六种，毛氏谓诸侯六，闲马四种，有良马，有戎马有田马，有驽马而说者，因以首章为良，二章为戎三章，为田四章为驽，则分别太过矣，经中不言，马之高下，而皆曰牡，至于车则曰：彭彭曰：伾，伾曰：绎绎曰：袪袪亦皆言其有力而能胜，车固未见其有四等之分也，若其齐力，齐色，则在临时分乗而已，况骆马骐，駵诗中每称及之，今不列于首章，岂可以为非良马乎？故此诗之序马但言其马之多，而未以高下差也。
有駜
【一章】駽，尔雅曰：青骊曰：駽，孙炎曰：色青黒之间，郭璞曰：駽，今之鐡騘也。
泮水
【七章，】束矢，古者一弓百矢以赐诸侯者言之，彤弓一，则彤矢百也，惟荀卿兵论以负矢五十个为一弩，则或分百矢，为二束也，然兵行常一发四矢，如孟子所谓发乗矢而后反也，盖原其未发时，言则通名，为束矢耳。
閟宫
【四章】白牡，特言之，则牛也，对骍刚而言，则羊也，注家于白牡，骍刚之白牡，皆祖公羊，周公用白牡之说，而以为白牡，则指为牛矣，而不知公羊之说，亦有所本，郊特牲曰：诸侯宫县，而祭以白牡，击玉磬，朱干设锡冕而舞，大武乗大辂诸侯之僭礼也，窃意春秋时诸侯有天子者不敢尽，当时王尚骍之礼，而用殷人尚白之，牲以别之，世儒因见诗有白牡骍刚之文，遂谓周公之牲，亦嫌同于天子而从殷，尚公羊得之，因附防其说，于春秋耳，而明堂位鲁祀周公，牲用白牡之云：则又汉书陋儒相沿之误也。据此则始用白牡，以祭周公者，伯禽也，伯禽本明德之君，而祭，周公以白牡，于义何居邪？非礼之礼，大人必不为也。○牺尊以画犠，牛于罇腹而名也，王肃谓大和中，鲁郡得齐大夫，子尾送女，噐有牺罇，以牺牛为尊，此不可考，信有之，则亦末世强家之侈制耳。
【五章，】朱英以饰矛，主矛言，緑縢以约弓，主弓言，盖二矛则饰之，而各悬一英重弓，则縢之而同纳一韔，皆置车中，此士卒兵车左持弓，右持矛而中，御者之法，故但举矛弓二噐言于公车千乗之下英矛，详见郑清人，縢见秦小戎，各字义○戎狄，详见韩奕，字义荆，舒荆即荆楚，详见殷武字义舒近楚之国，鲁僖公时，犹止名舒，其后分为数种，始有舒蓼，舒庸，舒鸠之号，谓之群舒，今庐州府，庐江舒城等县，皆其地也，近楚而与之，表里为患，盖自周公时已虑其然矣。
【六章，】泰山在今济南府，泰安州北五里，盖尝考之，鲁在汶南，泰山在汶北，非周公百里封内，后世为鲁兼并得之，因以为望，及考泰山之南，旧有小国曰铸，不知何时见？灭其国，当依泰山，故泰山夲非鲁封也，○山名，在今兖州府泗水县东南五里，鲁故封也隂之田在其北，○防亦山名，在兖州府，沂州费县西北七十里，在鲁之东，故曰东防。
【七章，】鳬山地里攷异，以为在兖州东南三十里而一统，志则曰在邹县西南七十里，绎山地里攷异，以为在邹县南二十二里而一统，志则曰在邹县东南二十五里，如此，则皆非鲁封境矣。殊不知诗以鳬绎，与防对言：则皆鲁封内地也，必二山之北面旧夲，属鲁而地里攷异及一统志所传，乃其南面，属邹者耳。
【九章，】徂徕山名，一曰来山，在今泰安州东南四十里，郦道元曰：今犹有美松，赤眉樊崇保此山，新甫亦山名，按：后魏志鲁郡汶阳县，有新甫山通典汉汶阳，故城在兖州泗水县东南。
商颂
烈祖
【一章】清酤，即清酒亦用，以祼者也，详见信南山，字义，周人尚臭，先灌地以求神于隂而后迎牲，殷人尚声，先合乐以求神于阳，而后迎牲，殷人非不祼也，但不行于合乐之前，与周不同耳，故孔氏以为殷周，先后虽异而作乐，行祼，相去亦防也。
长发
【一章】幅，犹言邉幅也，陨读作员，义与圆同周也，华谷严氏曰：自其直方言之曰幅，自其周围言之，曰：员○有娀国名，简狄之母家也，自汉以前，其地不详，故淮南子以为在不周之北，朱子谓其不应絶逺如此是也。夫不周山者，昆仑之西北也，其说信荒唐矣，史记正义则以为在蒲州，今按，蒲州即古蒲坂，在鸣条之西，盖縁殷纪桀败于有娀之墟，奔鸣条之语，而附防之耳，伊训谓天诛造攻自鸣条，朕载自亳，则汤之起兵自北，亳先伐韦，顾昆吾而西，直抵鸣条，亦不应逺越河曲渡河，而至蒲坂也，说者谓鸣条为汤与桀，战处则仁人之兵，天下无敌，宜必不战而自屈矣，既曰败于有娀，又何必追至鸣条而复战邪？况蒲坂至虞，夏之都不逺岂应有有娀之国，入于畿内近地邪？窃意有娀，其即商前旧国，而在商洛之地者欤？以有娀封商，如以邰封周也，否则有所不通矣。
【六章，】韦豕韦，彭姓顾昆吾，已姓见郑，语通典，滑州韦城县，古豕韦国，郡国志，顾城在濮州范县东，二十八里，夏之顾国括地志，濮阳县古昆吾国，故城在县西三十里，今按滑州，今滑县，属大名府，废韦城，在滑县东南五十里，濮阳汉县，即濮州，今属东昌府，韦与昆吾，皆夏时之伯，至是伯业已衰，韦与顾相邻，比周而助桀，为虐者也，夏桀都安邑，今属平阳府，解州鸣条县，在县北二十里，即伊训所谓造攻自鸣条，桀走鸣条，盖亡于此。
殷武
【一章，】荆楚之荆，古荆州也，与禹贡雍州，荆、岐，豫州荆河之荆不同，雍豫之荆，各指一山之名耳，荆州之界，自荆山南及衡阳，故言荆楚则别于山而为国矣，禹贡九州已有荆州，则其封国，盖不特自殷始也，孔氏曰：周有天下，始封熊绎为楚子武丁之世，不知其君为何人？据此，则殷时之楚，本别姓而尚未为芊，姓之熊也，楚自春秋初叶以前，常以荆称至周惠王之时，鲁僖公元年始改楚号，不复称荆矣，然在武丁时，巳曰：荆楚，则虽专名为荆而亦以荆为楚矣，盖荆楚一木二名，因以为国号，其名亦得相通，必其地夲以剪除荆楚之木而得名欤？
【二章，】氐羌西夷，名黄氏曰：羌夲姜姓，三苖之后，居三危，今叠宕，松诸州皆羌地，按叠叠溪也，宕顺庆也，松松潘也，皆四川孔氏以为居秦，陇之西，而括地志亦云：陇右岷，洮、丛等州西羌也，故一统志以寜夏靖虏文县皆为西羌地，但陇西者夲犬戎之地，其外为西戎春秋，以前非羌地也，意者战国时氐羌日盛，而渐并西戎之地欤？○享入贡也，王来朝也，曹氏以为氐，羌之国，近者以时聘享逺者亦来终王氐，羌自谓此商之典常也，日祭，月祀，时享嵗贡终王此所谓典常也。曹氏之说，盖夲国语甸服者祭，侯服者祀，賔服者享，要服者贡，荒服者王，而以享与王为逺近之差今详诗意，则似戎狄之在荒服者，世一见王孔氏所谓逺夷父死子继，及嗣王即位，乃来朝也，而非来朝之日，凡遇嵗贡之时则有贡献，故以献，先于王，盖待戎狄之道，礼当如此，不必以要荒，分二等也，而况賔服之享，又与要荒不同乎？
诗说解頥字义卷八