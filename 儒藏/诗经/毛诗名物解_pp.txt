钦定四库全书     经部三
毛诗名物解      诗类
提要
【臣】等，谨按毛诗名物解二十卷宋蔡卞撰卞，字元度，兴化仙防人，熙宁三年，与兄京同举进士第，仕至观文殿学士事迹具宋史，自王安石新义，及字説行而宋之士风一变，其为名物训诂之学者仅卞与陆佃二家佃，安石客，卞安石壻也，故佃作埤雅，下作此书，大防皆以字説为宗陈振孙称卞书议论，穿凿徴引碎无禆于经义，诋之甚力，葢佃虽学术，本安石而力沮，新法龂龂异议，君子犹或取之，卞则倾邪奸憸，犯天下之公恶，因其人以及其书，羣相排斥，亦自取也。然其书虽王氏之学而引证，明亦有出于孔頴达，陆玑之外者，寸有所长，不以人废言也，且以邢昺之佥邪？而尔雅之疏，列之学宫，则卞书亦安得竟弃乎？书凡十一类，曰：释天释百谷释草，释木释鸟释兽释，虫释鱼释马杂释杂解，陈氏书録解题称分十类，葢传写误脱一字也，乾隆三十九年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
毛诗名物解卷一
宋 蔡 卞 集解
释天
月  星  电  斗  汉
月
说文曰：太阴之精，象形，古文作 ，内象蟾桂之形，故夕从月半见而林罕以爲象，其未有蟾桂之状也。释名曰月阙也，言满则复缺也，朔月初之名也，朔苏也，月死后苏生也，晦月尽之名晦死也，死爲灰月光，尽似之也，礼曰：大明生于东，月生于西盖，朔而月出西序，夕见莫也，故王者早见曰：朝暮见曰：夕义取诸，此所谓朝夕放于日月者也，至望然后出于东方，夕见尚书，大传以爲晦而月见西方谓之朏，朔而月见东方谓之朒，盖言异也，诗曰：东方之日兮，彼姝者子，在我室兮，在我室兮，履我即兮，东方之月兮，彼姝者子，在我闼兮，在我闼兮，履我发兮履礼也，而日月之盛，皆在东方，故诗举以刺襄，而言男女滛奔不能以礼化也，盖君无失道，如东方之日，以礼即我，故彼姝者子，在我室兮也，臣无失道，如东方之月，以礼发我，故彼姝者子，在我闼兮也诗曰：如日之升，如月之恒，恒上也，字或作絙，盖冝以絙爲正升言有隆而无降，恒言有盈而无亏也，书曰哉生明，又曰哉生魄，说者以谓朔后月明，生而魄死，望后月明，死而魄生，故书以朏望生，明生魄，纪月，甲子纪日也，杨子曰：未望则载魄于西，既望则终魄于东，其遡于日乎？此言士之或贵或贱，或肆或拘，其在上与之，如何而已？风俗通曰：吴牛望月而喘，言使之苦于日矣，是故见月而喘，盖伤禽惊于虚，疲牛望而喘物之惮怯，见似而惊，有如此者，屈子曰：惩于羮者吹韲，此之谓也。旧说积阳之气生火，火气之精爲日积隂之气生水水气之精爲月，故阳燧取火于日，方诸取水于月，易曰：离爲日坎爲月，其以此乎？
星
三五厯曰：星者元气之精，盖积气之中，有光耀者也，星精也，月魄也，云魂也，释名曰：祭雨曰升，祭星曰布升，取其气之升也，布取其象之布也，书曰：卿士惟月，庶人惟星，言卿士之证，月是也。庶人之证，星是也，月之好恶从星而已，故月之从星，则以风雨，诗曰：月离于毕，俾霶矣，此之谓也。盖役久病于外，则天下幸乱卿士，下比于民，莫肯念难，适能使难滋大而已，故是诗取譬如此，诗曰：嘒彼小星，三五在东，众无知者三，心五噣，四时更见日月，夫妇之象也。则三星以况侄娣，而小星当贱妾矣，盖诸侯一娶九女，侄娣与嫔而八，故诗正以三五况之三心，以春见于东方，最先见者五噣，以冬见于东方，最后见者，贱妾之进御于君也，犹之小星随此三五先后更见于天，不见陵掩，则以夫人之惠下故也。然进御之法，侄娣，两两当夕，故诗又以参昴况之参昴二星也，而又皆西方之星，其在于东，则以夕并见，而小星随焉，夫月也？大星也，小星也，各以其分夜见于天，则夫人惠及贱妾，岂特人事而已哉！尧典春曰：日中星鸟，夏曰：日永星火，秋曰：宵中星虚，冬曰：日短星昴，或言星鸟，或言星火，或言星虚，或言星昴，相备也，盖圣人南面视四星之中，言星鸟，则以见四星之形也，言星火，则以见四星之次也，先儒以爲四方七宿，各成一形，东方成龙，西方成虎，前成鸟形，后成形，所谓在天成象，在地成形是也。传曰：与蛇交，谓之武，则武七星室壁，具蛇之形，不得独成，形而已，以今垂象，考之虚危，前以象蛇，室；壁，象，，梓慎所谓宋，郑其饥乎？今蛇乘龙是也。蛇盖虚危之星，考工记曰：龙旂丸斿，以象大火也，鸟旟七斿，以象鹑火也，熊旗六斿，以象伐也，蛇四斿，以象营室也，四斿变言，蛇亦以朔道之所在，蛇相成，异乎三方，不可谓之旐故也。尔雅曰：氐，天根也，国语曰天根见而水涸，本见而草木节解，驷见而陨霜，火见而清风戒寒，天根亢也，本氐也，驷房也。火，心也，尔雅曰：营室谓之定，传曰：营室之中，土功其始，说以爲定，昏见而中，然后可以营建宫室，故亦谓之营室，诗曰：定之方中，作于楚宫，揆之以日作于楚室是也，传曰：度日出入，以知东西南视，定北准极以正南北，谓之营室，又非定取其时而已，礼运曰日星，以爲纪故事可列也，盖以爲龙见而雩，水昏见而栽，若此之类，所谓日星爲纪者也。
电
隂阳激耀与雷同，气发而爲光者也，雷从回电，从申隂阳以回薄而成雷，以申泄而成电故也。或曰：雷出天气，电出地气，故电从坤者，管子所谓天冬雷地，冬霆是也，记曰：地载神气，神气风霆，风霆流形，言万物以风霆，流形而风霆，出于地中，神气也，说卦曰：离爲雷电，火属也盖隂阳暴格分争，激射有火生焉，其光爲电，其声爲雷，今铁石相击，则星火烧石，损井则雷，又况天地大炉之所薄，动真火之所激射乎？易曰：雷电噬嗑，又曰：雷电皆至，丰雷电噬嗑，言雷电合而章也，按月令，雷乃发声，后五日始电，而今旱暵，亦或电而不雷，则电雷不必皆合而章也，故易；雷电合而章，然后爲噬嗑然，雷电合而章，又不必皆至，若今震雷，与电俱起者，所谓雷电，皆至者也，故君子折狱致刑，以象天之至威，非特明罚，勅法而已，诗震电不宁，不令言变乱于上，不安故常，且非所以号令万物也，董子曰：太平之时，雷不惊人，号令啓蛰而已矣，电不目，宣示，光辉而已矣。
斗
北斗七星，辅一星一至四爲魁五至七爲杓所以运量万物，庄子所谓维斗得之，终古不忒者也，斗有环域，太曰：斗一南而万物盈，斗一北而万物虚，言物丰于纁，夏耗于冬，随斗转徙而已，鹖冠子曰：斗运于上，事立于下，斗指一方，四寒俱威，此之谓也。易曰：丰其蔀，日中见斗，又曰：丰其沛，日中见沬沬，盖星之激者，蒒之辅星，理或然也。孔子曰：丰其蔀，位不当也。日中见斗，幽不明也，然则日中见斗，尚非所宜，日中见沬，尤非所宜也。盖三应上非所宜，应而应焉，非所宜应，而应焉，此昏所以更出于四也；诗曰：曽孙维主，酒醴维濡，酌以大斗，以祈黄耉，罍取象于雷斗，取象于斗，燕礼曰：王燕则，宰夫爲献主臣莫敢与君亢礼，今此曽孙维主，更以大斗酬之，则以尊事黄耉，非礼之正也，非礼之正，则亦所以爲厚也，郊特牲曰：郊之祭也，大报天而主日，主日则明，王者不敢主，天与膳夫，燕主同义。
汉
万物之精，上列爲星河精上爲天汉诗，倬彼云汉，昭回于天，言水气之在天爲云，水象之在天爲汉，今皆倬然昭明，回于上，则非雨之候也；又曰：瞻卬昊天，有嘒其星言旱乆繁星备见，则尤非雨之候也；且其正言昊天，则夏之时也；以今观之，炎夏旱暵而热，则小星森而如碁，盖星阳之精也，阳盛而充则星稠于上，其理然也，诗曰：维天有汉，监亦有光，言有光而无明也，盖况幽王无监察之实矣。又曰：跂彼织女，终日七襄，虽则七襄，不成报章，睆彼牵牛，不以服箱，东有啓明，西有长庚，织女则以况其内，牵牛则以况其外，跂彼织女，不成报章言有织之名，与象而已。无成女事，衣被之实也，睆彼牵牛，不以服箱，言有牵之名，与象而已。无成男事，转输之实也，啓明则以况其左长庚则以况其右，言王左右或当养人，以啓道王徳或当养人，以庚续王事，今皆有名位而已，无其实也，又曰：有捄天毕者，所以助载鼎，实则天汉言，幽王哲不足以照察天毕，言幽王惠不足以化养，亦皆有名位而已，无其实也，星皆在天，而天汉，天毕，独言天则以况王故也。又曰：维南有箕，不可以簸，维北有斗，不可以挹酒浆，维南有箕，载翕其舌，维北有斗，西柄之揭，斗南斗也。圣人南面视四星之中，以箕在南，则斗在北矣，箕则以况其前斗，则以况其后不可以簸，言有箕之名而已，于养人无簸，之实也，不可以挹酒浆，言有斗之名而已，于养人无挹，注之实也，箕之用在舌言翕，则其形反矣，斗之用在心言揭，则其形覆矣，此又言箕斗之将落，而其象变也，盖二十八宿者经星舎于天而不动者也，至于向晨，则天牵之而西没，故北斗，言西柄之揭，是诗于织女言，不成报章，则非不以也，不成而已矣，牵牛言不以服箱，则非不可也，不以而已矣，于织女言，跂犹有织之象也。于牵牛言，睆犹有牵之象也。至于箕斗，不可以簸扬，不可以挹酒浆，其舌则言翕其柄，则言揭以眀幽王内外，左右前后之臣，其恶皆有加，而无已也，天亦有光，犹有光也，载施其行，则言天毕，虚设于其位而已矣，夫幽王之君臣，皆有名位，无照察化养，衣被转输，啓道庚续簸，挹注育人之实，此东国之所以困于役，而伤于财也，故其卒篇，所陈如此，夏小正曰：汉案戸正南北也。
毛诗名物解卷一
钦定四库全书
毛诗名物解卷二
宋 蔡 卞 集解
释天
虹  雾  露  霜  冰
虹
雄曰虹，雌曰霓，旧说虹常防见鲜盛者，雄少暗者，雌者也。一曰赤白色，谓之虹，青白色，谓之霓，故虹字从红，省而说文解霓以爲屈，虹青赤色，或白色隂气也今俗谓虹虹蜂也，一名蝃蝀，尔雅曰：蝃蝀谓之雩，防蝀雩也，蜺爲挈贰贰，盖言二淮南子曰：天二气则成虹，是也。虹滛气也，故又借爲实虹小子之虹，虹溃也，诗言蝃蝀在东，莫之敢指，说者以谓妇道过礼，则虹气盛应之，莫之敢指，文子曰：至治之世，虹蜺不见，则夫妇过礼，虹气爲盛，理或然也。盖气还矣，天气不复，于是盛虹盛虹，天之湿气也夫水气之在天爲虹而久天之滛，气耳，尚且恶之如此，而况于人乎？所以痛此奔也，故曰：蝃蝀止奔，传曰：里名胜母，曽子不入，邑号朝歌，墨子回车有是哉！其上章曰：朝隮于西，崇朝其雨，言朝气之外，自西则非雨云矣，虽幸而雨，亦莫能久也。崇朝其雨，言其雨，崇朝而已，尔雅曰：暴雨谓之涷，盖言西云而东，雨则莫之能久也。造化权舆，曰：其风自西而东者爲雨，盖风至自东，则云从之矣，说曰：东云西雨，又云，东云，谓之上云：西云：谓之下云：上云盖雨之云也，故易曰宻云不雨，尚往也，又曰：密云不雨，已上也，以今考之，虹在东，常隔雨而朝之，外于自西，则鲜或雨矣。虽雨亦莫能久也。故诗以此戒人之奔，外云：言朝则以况滛奔之始，防蝀言晚则以况其终，终则言不复雨矣。虹霓之象也。先儒以爲云漏日，日照雨滴，则虹蜺生，今以水歕日，自侧视之，则晕爲虹蜺，虽则虹生于地之气，不晕于日不成也，故今雨气成虹，朝阳射之，则在西，夕阳射之，则在东，月令季春日虹始见，蔡邕以爲虹，常依隂雨而昼见于日，冲无云，不见太隂亦不见常以日西见东方，故曰：蝃蝀在东蝀之文，从东以此故也。蜺则常依防浊见于日旁，白而直者曰虹，凡见日旁者，四时常有之，惟雄虹起，于是日至孟冬乃藏。
雾
尔雅曰：天气下地，不应曰雺，地气发，天不应曰雾，庄子以爲腾，水上溢爲雾，盖火气之在地成，烟水气之在天成雾，雾云之类也？云：事也，雾务也，盖天不应矣，而地出，以有所务，故雾谓之晦，此圣人所以不从事于务也。今雾四起善，是故月可以逺望而不可以细书，雾可以细书而不可以逺望日中而云雾四塞，则时多隐士，其以此欤？志林曰：黄帝与蚩尤作大雾，一军昬惑，黄帝乃法斗机作指南车，以别四方，盖云雾，有可以术致者，古之方士或作五里雾，或作三里雾，而列子以爲冬起雷，夏造氷殆谓是也。杨子曰：雾縠之组，丽女工之蠧矣，言縠纎丽如雾而爲女工之蠧也，释名曰：縠，粟也，其形足足而踧踧，视之如粟也，又谓之纱縠，亦取踧踧如纱也，然则取其如粟，故谓之縠，縠从谷省，以此故也。传曰：善人游，如行雾中，虽不濡湿，潜自有润，又曰：飞尘増山雾露増海是故君子贵迁善也。
露
造化权舆曰：中央之气露露，形如珠，故古者冕旒如之，董子曰：冕旒下垂，如缀繁露，或谓之繁露也，束晢集曰：零露垂林，非缀冕之饰，义取诸此冠，天象也，故弁饰，望之如星而冕旒，如缀繁露，老子曰：天地相合，以降甘露，人莫之令而自均，盖露虽雨类，而露无逺近之偏故诗以譬德泽，诗曰：蓼彼萧斯，零露浓浓而叙者，以爲蓼萧废则恩泽乖矣，是也！诗曰：野有蔓草，零露溥兮，言天之下露髙矣而今延及蔓草，则以下流故也。又曰：湛湛露斯，在彼丰草，丰草者露之所丰，又非特延及而已，丰草同姓，卑之况也，式防之诗一章曰：微君之故，胡爲乎中露二章，曰：微君之躬，胡爲乎泥中，露言有沾濡之辱，泥言有防溺之难也，一曰泥中，中露皆邑，以今考之，卫在大山之间，雨露所钟，以此名邑，理或然也。而刘向列女传，又以爲此诗人所作，一作于中露一在泥中，理或然也。然则后世柏梁之体，仿于此乎？鹖冠子曰：昔之得道，以立至今不可迁者，四时泰山是也。其得道以危，至今不可，安者岑峦，烟溪箨木，降风是也。其得道以生，至今不可亡者，日月星是也，其得道以亡，至今不可存者，零叶遇霜朝露，遭日是也，由是观之，夫何适而无有道邪？故禹不得圣人之道不立，跖不得圣人之道不行。
霜
雨露以生而霜以肃杀相之，故霜之文，从相释名曰丧也，其气惨毒物皆丧也，霜遗之义，出于此，今霜陨而易脆，胶漆不坚，草木脱落，粪本然则古者霜降而妇功成，百工，于是休息，岂特人事而已哉！亦自然之理也。诗曰：正月繁霜，我心忧伤，阳正也隂慝也以人正言之，则一月谓之正月，以天言之，则四月谓之正月盛徳在火繁露，而言繁霜，无是也。则民之讹言亦大矣，故君子爲之忧伤也，或曰：古者一夫嗟咨，匹妇抗愤，而六月爲之飞霜，则正阳之月，霜以乖致，盖有之矣，刘向所谓霜降不节，不以其时，其诗曰：正月繁霜，我心忧伤，此之谓也。盖幽王之时，天变见于上，地变动于下，始于霜降，失节山之卑者，涌而爲冈防而爲陵及其甚也，日月薄蚀，雷电变常，水泉沸腾，山谷易处，故诗曰：朔日辛卯日，又蚀之，亦孔之丑。震电，不宁不令，百川沸腾，山崒崩髙岸爲谷深谷，爲陵董子所谓国家将有失道之咎，先出灾害以谴告之，不知自省，又出怪异以警惧之，尚不知变，伤败廼至则若此之类是也。今露之繁，在夏而至，秋则成霜，霜之繁，在冬而至，春则成露，故传以爲露隂液也释而爲露结而爲霜。
冰
说文曰：仌冻也，象水凝之形，今仌面所凝，文盖如此，释名曰凌氷室也，其文望之似仌凌之理也，字或爲冰，易曰：干爲氷干西北之卦也故爲氷干爲氷则坤爲霜可知矣。坤西南也，礼曰：天地严凝之气始于西南盛于西北，易曰：履霜坚氷至氷者隂刚之盛也，盖坤之初六下也，上无阳以正之，而坤爲顺，故自初履霜驯致其道，至坚氷也，庄子曰：冠圎冠者知天时，履方履者，知地形，冠天象也，履地象也，诗曰：如临深渊，如履薄氷临渊，恐坠也。履，氷恐防也，周官凌人掌氷正嵗十有二月，令斩氷三其凌，凌之积水也，三其凌，其二所以备消释也，应劭风俗通曰：积氷曰凌，凌氷曰冻，氷流曰：澌氷解曰：泮庄子曰：是所谓氷解冻释者也，言至人不凝滞于物，如此盖藏，曰冻，故冰言解冻言释，尔雅曰：氷脂也，脂之爲物得隂则凝得阳则释，盖氷之类也，故形谓之脂，传曰：镂氷画脂，义取诸此，一曰氷即尚书古文凝字说文，亦云水坚也，从仌从水，鱼陵切俗氷从凝，盖膏凝曰脂，故曰氷脂也，义取凝结而孙炎所言尔雅，旧本亦依凝虽改古字，亦非氷凝之氷也，诗曰：二之日凿氷冲冲，冲冲凿氷之意也。凿氷所以备暑，盖诗上章备寒，故于是乃言备暑。
毛诗名物解卷二
钦定四库全书
毛诗名物解卷三
宋 蔡 卞 集解
释百谷
黍  稷  稻  粱  禾  麻菽  麦  牟  稗  稙  穉穜  秬  秠  穈  芑  苴
黍
黍丹谷也，仲夏乃登，故谓之黍，而声与暑同气，浮而味甘，馨香而滑，齐故宜酿神，阳物也，非有馨香上，逹之气不足以降之；黍，阳物也，故用为酒酿，凡言黍稷者皆有冀祖考，怀祭祀念父母之意。
稷
稷祭也，所以祭故谓之穄，杜预言：黍稷曰粢，降食以为酒，贵食次之，故穄者粱也，所以祭明尊矣，故五谷之官，而稷官名之。
稻
稻稌也，丰年曰丰年，多黍多稌，盖黍所以交神稌，所以养人，先王之盛时，和而歳丰交鬼神，养人之物备矣。
粱
天以始至，甘香者也，粱从米，所以济人者也，从刃所以利人者也，丰年言养人之物，而不言粱者，盖稌加膳于粱，则为尝膳。
禾
禾粟之苖，榦粟禾之穟，实春秋者隂阳之中粟春生而秋熟，方其以养生言之，则谓之禾，禾麻菽麦禾役，穟穟是也。方其以所用言之，则谓之粟，率啄粟，握粟出卜是也。
麻
麻八谷之良者也，实谓苴从，且谷之贵者，人可以爲食而不可以爲常也，七月言，九月菽苴，采荼薪樗，此先王所以致食而劳农之意也。五谷之养人，以浮虚爲下以沉实爲上胡麻之食，沉实者也，故良以敬人稷者，交神之至实者也，凡谷之至贵者，又宜加碓以治之，麻从林稷从畟，皆勤治之意也。麻爲麻枲之麻者，以其求治，析治于覆屋之下，故同字。
菽
菽，谓之荏菽，祀天地，盖菽有收敛之意，而亦人所先也，稻粱，加膳也，粟菽，常膳也，君子制而不爲异，亦蹈其常而已，故菽亦谓喻君子之徳中原有菽，庶民采之言徳足以养人者，天下之所归，也，采菽采菽，筐之莒之言，取有徳受之以法度也。
麦
麦之同乎阳者也，至子而苖，至午而成，阳多则浮隂多则沉隂阳不相胜然后能善养人者也，故麦可以爲美而不可爲加膳也。
牟
牟可以爲助膳，而非膳也，牟麦之大者也，先禾而生，后禾而熟，以其大故爲五谷之长，麦之异种，思文言，贻我来牟，后稷种艺，以粒民者多矣，来牟民先得以爲利者也。
稗 稙 穉 穜 秬 秠 穈 芑
稗可以食，而非凶荒，则不食冝小人而使之困也，先种谓之稙，后种谓之穉，先熟谓之稑，后熟谓之穜黑黍，谓之秬二米，谓之秠赤粱，谓之穈，白粱谓之芑，稙直逹也故爲先种穉，有待也故爲后种稑，以言其和于土而苖，遂之于蚤也故爲先熟穜以言其晚成，而多实也，故爲后熟秬齐正而有才者也，故麻之实，八角而纯黑者谓之秬，律度量衡，以秬准之者，以其方正滑齐而可用也，秠不一也故爲一稃而二米穈者良之，又良者也，受成于火，故其色赤芑者，谷之至善者也，受成于金，故其色白万物丰于火成于金，穈有丰实之性也，芑有成实之性，盖稙穉以言其谷之备穜稑，以言其谷之美，秬秠穈芑，以言其谷之嘉也，七月，陈先公风化之所由得土之盛，故曰穜稑，稙穉之种，因天时也穜稑之实，得地气也，閟宫备言，后稷稼穑之道，故校四者而言之，爲稼穑，而因天时，得地气，此所以降之，百福也，美谷可以养人，嘉谷不可以爲食之常也，先王用之于祭祀而已，故生民言：后稷之肈祀，而曰：诞降嘉谷，秬秠穈芑。
苴
苴所谓妇雀以苴之者已则弃焉，所谓苴履者，安可长也？所谓栖苴者道者而已，非所以爲存所谓土苴者，此也，所谓菽苴者，其爲谷苴而已，故六谷弗数焉。
毛诗名物解卷三
钦定四库全书
毛诗名物解卷四
宋 蔡 卞 集解
释草
荇  蒌  菅  菼  瓠  葑菲  苓  唐  谖  蒲  蓷藚  蓍  鹝  台  緑  菫蓄  蓼  蒹  葭  茹  藘蕨  蘩  萝  莪
荇
荇菜谓之茆，芥顺阳而长，本系隂而固有清洁，不可陷溺之徳故以况淑女，以荐神明，泮水曰思乐，泮水薄采，其茆盖僖公有教养之善而有所教者，其卒有髙明光大之徳也一章言薄采其芹，行足以事人也，三章言薄采其茆，徳足以事鬼神也，徳足以事鬼神，然后可以燕饮食，锡难老，屈羣丑矣。
蒌
蒌野草之贱者，所以喻汉上游女，孤直而异于众木，故虽生于中，田原野之间，与薪相错，而翘翘可辨矣。贤不肖之相别，亦何以异于此哉？文王之道，被于周南，则虽汉上之游女，无曲从之志，而特可以礼求也。
菅
菅物之柔忍者也，其理白其形柔，故谓之茅，制而用之，故谓之菅茅，自然之洁白，故以之共祭祀，菅沤畜而柔忍，故以之爲索绹，祭祀明徳之事大徳足以事鬼神者，妻道也，索绹，贱用之物，小惠足以尸鄙事者，妾道也，幽王黜申后而立，襃姒下国，化之以妾为妻，以孽代宗，而白华之诗，作而刺之曰：白华菅兮，白茅束兮，白华沤而为菅，则菅者【阙，】使然之，致用而爲绹，则卑且劳矣，故以譬孽妾，茅自然之正体，借地以祭，则静且安矣。故以譬宗嫡，不以贱妨贵，不以贵废贱者，人道也，不以茅弃菅，不以菅害茅者，天道也，诗曰：英英白云露，彼菅茅露者，天之所以成物，菅之之贱茅之贵，二者皆有以成，况易其位哉！
菼
菼萑也，萑之始生者也；萑，薍也，萑之成体者也，蒹蒹也，萑之未秀者也，菼小于萑，萑小于蒹，菼青而后洁，故曰：毳衣如菼，白露降，然后可以爲用故也。七月言，八月，苇未用也，故声从完。
瓠
瓠甘而可食，附物而生者也；以其可食，而非养人之大者，况在下之，贤人无所附，则实不成，诗曰：南有樛木，甘瓠累之樛木，所以接下者，非使然也。故以况至诚之君子，甘瓠之所以累上者，亦自然也。故以况在下之，贤人君子之接下，贤人之附上，岂有意于彼我之分所能爲之哉！
葑 菲
葑芦服也，苖及下体皆可食而无弃，葑者封也，卦之于土，而后盛者也，菲芴也，蔌必食苖而葑也，菲也，以下体爲美，故以采葑采菲，无以下体，菲薄也，物之体薄而可食者也。
苓
苓大苦也。所以和百药之性，使之相爲用者也，故苓从令简兮，曰山有榛，隰有苓，榛非冝山而不冝隰苓非冝隰而不冝山故榛有植于樊棘之内苓，或采于首阳之巅，榛也，苓也，其生不择地而美者也，犹之贤者无所进而不自得焉。
唐
唐王女也，松枝化而生，女萝之生，依乎松，故又谓之防防蔽也蔽于松者也，桑中之滛乱，期于幽逺而志在乎依所蔽者也，故言唐頍弁，刺幽王之无亲，而与诸公兴之，无附著者也，故言女萝一物而别言之以二者，亦此意欤。
谖
谖草芦也，喜则形欲动，忧则形欲静，动所以致其外，乐静所以竭其心，思乐则有所向而趋，明思则有所背而趋，暗伯兮之室家，致思者也，故其诗曰：焉得谖草？言树之背，夫载驰之思归，则思渉彼阿丘，言采其蝱。何以异于此也。盖载驰之思在外，故欲行以遣，其思伯兮之忧在内，故欲止以忘其忧，此二诗之兴，所以不同也。
蒲
蒲，香草也，有芬芳之实而生乎？泽陂之闲，彼泽之陂，有蒲菡萏是也。盖生于春盛于夏与荷同，其荣枯而至于荷之有华，菡萏，然于是乎婚姻之时，则过至此，泽陂之士女所以滛奔而不可禁也，其本作膳，又可以爲蔌，韩奕所谓维笋及蒲是也，蒲与笋，蔌之至贱者也，然以其时之所宜献，则不可不备矣，公侯燕乐，而虽贱者必备，则贵可知。
蓷
蓷茺蔚也萑也茂于沃壤当夏中和之时旱则干水则死有和平之性此诗人所以况夫妇也中谷有蓷之诗一章言暵其干矣言生之艰难二章言暵其脩矣脩甚于干况恩衰薄也三章言暵其湿矣湿甚于脩况饥馑则相弃也夫蓷隂草也而附于阳生于中谷之寒水则非遂性之地也其始也干其中也脩其卒也湿【疑有所缺】藚 蓍 鹝 台 緑 菫 蓄 蓼【已上缺】蒹 葭
芦谓之葭，其小曰，荻谓之蒹，其小曰萝，其始生之时，又谓之薍蒹，能兼地于葭，所生能侵有之，然不如。
葭所生之遐不冝下故也。则宜下矣。葭能遐假水焉，蒹又谓之兼虽兼地，然恶下荻强而葭，弱荻髙而葭下故谓之荻荻，犹逖也，芦秀而芦荜，可织以爲薄席，茨亦可织，虽完而用不如芦，而或析也，故音完，菼中赤，始生未黒也而赤，故谓之菼，其根旁行，强揉槃互，其行无辨矣，而又强焉，故又谓之薍，薍之始生，常以无辨，惟其强也，乃能爲乱，诗言毳衣如菼，以其赤黒毳如之言，八月，苇以其可辞以其蚕，士言蒹葭，刺无以保国，以其兼地而遐言，葭菼揭揭，庶妾上僣，以其自下而乱始也，驺虞以所生乎下，言葭行苇，以所生在行言苇，且苇小物也。
茹 藘
茹草者，若亨若葅若生，食之尤甚，变焉。皆度所宜以之而已，故又训度易所谓防茅茹者茅始生，可茹者也，茹藘赤草所染，亦赤如此之谓，若茈防者能已之，己其能此乎？藘生于心色赤南方也，方物相见之染如此，安能无虑，若茈防者何虑之有！
蕨
周秦曰蕨名其始生未有放叶始蕨之时
蘩
髙青均叶蘩日而繇又洁可以生蚕母，糸而草之者也，又蘩之醒，爲蒿皆髙故也。
萝
萝罗生松上，如萝亦罗生而弱，又莪谓之萝科，生旁罗也。
莪
莪以科生而俄诗曰：匪莪伊蒿，伊蔚莪，俄而蒿且蔚，菁莪育材之诗，正言莪者以此。
毛诗名物解卷四
钦定四库全书
毛诗名物解卷五
宋 蔡 卞 集解
释木
桃  桐  木 李  樗【缺】 茑榛  柳  杜  唐棣 栲  柞棘  椐  栵  檿  柘  柽条  杨  椅  枢  榆  檀【缺】
桃
桃先百果而华，故从兆，其时则春而阳中也，故以记婚姻之时正。
桐
桐木之良利者也，其性虚以柔，故能受声，以爲琴瑟，则其木以坚实爲上以虚柔爲下，故椅也，桐也，梓也，皆强良以爲器而非桐梓也。
木
木瓜弓材之下者也，木瓜之诗曰：投我以木瓜，言其实大于桃而已，是故三章皆言所投者木瓜，报者以玉，何也？盖木果所以助养人之物而玉者，人君之至贵者也，投我以助养，人之木果而报之，以至贵之玉，此序所谓厚报者也，维民报之心，若是其厚，此桓公之覇，所以半古之人而功必倍之也欤？夫木仁也，以譬君子之徳玉阳也以象君子之性，桓公之惠小而功徳防矣，故报止以玉，爲足以取类矣。如天保报上，则无物比焉，亦欲其夀考而已。
李
李以纯白之华如桃李，红白相间也。桃，李之成实，其时偕也，投我以桃，报之以李言，施报之道也。李实之爲用微矣，周之贤人，【阙】，所以种艺之道，故虽硗确之丘，中有麻之可衣，有李之可食，贵衣丝贱，衣麻谷实，重果实，轻言贱者，有以爲衣则贵者可知矣。言轻者可以爲脩，则重者可知矣。
茑
茑之施于柏，犹异姓之亲，托于王也，女萝之施于松，犹同姓之亲，托于王也，故頍弁之诗曰：茑与女萝，施于松柏，女萝非出于柏茑，非出于松茑，与女萝而尚或施诸松柏，诸公有幽王之亲而无以托焉，安能有松柏之徳哉！
榛
榛，小木也，所以爲礼实则贵矣，植之榛栗，椅；桐，梓、漆，先礼实而后工器也，然亦伐之以爲藩，则贱者人之所忽而不治，瞻彼旱麓，榛楛济济，虽人所不治之材，然犹泽蕃息之盛者，非有隂阳和调自然之正气而无所暴，利则萌孽，莫之遂逹而有所夭折，虽然，二诗所以不同，何也？盖卫国有狄人之败露，居处于曹，无城市宫室，君臣上下，冠婚丧祭，无以爲礼，实则于是不可不先周至太王传世已久，徳泽之加乎民，非特若不治之榛楛能济，济然盛也，故举其微小者，则强大者可知矣。举其人力不治者，则勤治者可知矣。二者之意不同，各有所当也。
柳
柳柔木也，蕃所以御宼，柔不足以济难，故曰折柳樊圃，狂夫瞿瞿，以柳爲樊而生之，不足以爲固，故折柳者，柔之至也，犹之兎爲饔饩体微，不足以爲厚，而斯首则微之至也，小弁之诗曰：菀彼柳斯，鸣蜩嘒嘒，夫蜩鸣于菀然之，柳至众之民，而不能使其有所附焉。此小弁之所由怨也。
杜
杜，赤棠也，而多特生，故诗有枤杜者，昭公之枤，杜言其叶生湑，榦生枝，枝生叶，枝譬则兄弟叶，譬则族也，昭公不能强本，以兼族独居而无兄弟，曽枤杜之不如也。武公之枤，杜言生于道左，弼居君之右，辅居君之左道，譬则君左，譬则辅武公有兼宗族之，强而无求贤，自辅之徳曽枤杜之不若也，文王之杕杜言，有睆其实，其叶萋萋，睆者，实大而可见，萋者叶齐而已成，其实可见，其叶已成，则木之气定而止息之时而已，征夫劳于王事，而不知息曽枤，杜之不若也。
唐棣
唐棣，栘也，其叶相向而开，相反而合，或向或反，文绣之巧丽也，故言王姬车服之盛，则曰：何彼秾矣！唐棣之华，秾厚貌，夫文绣之巧，丽而谓之厚，何也？曰：得礼之正则爲厚失礼之正则爲薄。
栲
栲辐材也，南山有栲，言其坚久也，故曰：乐只君子，遐不眉夀栲从考与蓍，从耆同意。
柞
柞之性坚强而不爲霜露之，迁得土之正气也，故诗以喻信，性坚刚难长，柞棫之木犹且防，然以大矣则柔者可知矣。
棘
棘赤心而外束也，诗曰：凯风自南，吹彼棘心，贤则亲之，无能则怜之者，母之亲子也，棘非能顺者，而凯风有母之道，便能吹之，使其心夭夭，然和以茂也，园有桃之诗曰：园有棘，其实之食，食者正养人之物，而以爲实食，所谓俭而啬也，鸤鸠之诗，鸤鸠在桑，其子在梅言，鸤鸠之所生者，専一而不二，故其子在梅在棘，在榛而终不失其所也，盖棘在外，故鸤鸠之，正是四国。青蝇之交乱四国，四国以赤心而捍外者也，榛在内，故鸤鸠言，正是国人而青蝇，言搆我二人，谗言之害正也，疎则难，搆亲则易入，谗及所亲之人则甚？此二诗所以皆言于卒章也。
椐
春秋传曰：弱足者居椐，适可杖居者之所材也，椐又樻也，材适可杖，木之贵也。
栵 檿 柘 柽
栵栭栗也，丛谓之灌，细谓之栭，二者非可以爲大用，故有害于营家室，则修之，平之，柽河桞也，椐之材可以爲杖而已，去之不爲伤地利，存之不爲利，生物故啓之，辟之则无害于爲室家者，犹或存而不去也？檿山桑也，其榦弓车之材也，檿柘爲不去矣，或犹攘之剔之，此有以见周之兴，天下之民居之，曽居室之不容矣。
条
条柚也，其实与梅同，皆可以同味故终南之诗，戒襄公，则曰终南何有？有条有梅，二者嘉卉也，南山之冝有嘉卉以爲蔽犹人，君宜受显服，以爲章也。
杨
夫先王之于百物，爲人用则贵之，易称百谷草木丽乎土，得土之灌以厚者，其质刚得土之虚而薄者，其性柔杨湿生，故材爲下，松桧之木，至刚而不爲，四时风雨之所迁也，桧坚实而理直则冝以爲楫松刚直而不变，则宜以爲舟，杨非坚实之材，故菁菁者莪之，卒章言泛泛杨舟，载沈载浮，仅可以载任而已，采菽，言君子之信，义足正诸侯，故曰泛泛杨舟，绋纚维之言，绋纚维之，则固制下之道也，东门之杨，其叶牂牂牂，从羊言，美而未大也，东门之杨，其叶肺肺，肺爲金脏，言其已成，所以刺昬姻之失时也。
椅
椅，梓实桐皮，非梓之正，非正而外若同焉，有椅之意，樲若枣而小，非枣之正枣，甘而樲，酸枣属而樲贰者也，羊枣谓之遵，则不贰者也。
枢
枢爲之区，受戸壮焉，天自爲区，又有受也，阖辟因之矣，荎谓之枢，有俞有制，知阖辟矣。
榆
榆沈滑，故谓之榆，荎榆而有刺，所以爲主，枌榆而已，安可长也？以俞爲合，乃卒乎分，夫根如羒榆如枌，皆分之道。
毛诗名物解卷五
钦定四库全书
毛诗名物解卷六
宋 蔡 卞 集解
释鸟
雎鸠  鸣鸠  黄鸟 鸤鸠  鸿鹭   桑扈  鹗  鸱鸮  隼鹡鸰  鳯凰  鵙  防   鸱燕
雎鸠
雎鸠，或谓之鹗，或谓之王雎，凡鸠皆阳鸟也，刚而能制者，真若乎阳，故鸠训聚而有别者也，和而不同，则有是意，故谓之雎鸠，然有不可犯之道也，故又谓之鹗王大也，于鸤鸠则爲大矣，故又谓之王雎，勒以法度足以一众者，莫如雎鸠，故雎鸠氏爲司马，夫有可归之徳又有可归之位者，后妃也，故关雎又为王者之风，而不爲诸侯之风，能聚所以喻后妃之求淑女，能别所以喻后妃不失礼义也。
鸣鸠
鸣鸠，或谓之鹊鸠，或谓之鹘雕，凡名鸟者，必有所善，鸣鸠善鸣者也，春者啓之时，秋者闭之时，啓则有时，闭则无事，鸣鸠以啓来而闭去，故鹘鸠氏为司事，臣以骨鲠为任，而非倡和者，故命官以鹘鸠而不谓之鸣鸠也，诗曰：宛彼鸣鸠，翰飞戾天，非修翼之鸟，而至乎其逺则败矣。
黄鸟
黄鸟之爲物，中和而得时者也。有中羙之性，故谓之黄鸟，其鸣以春为期，其去以秋为度，仓庚，所以鸣其时也，故凡记时者，皆言仓庚，形色皆有中和之美，黄鸟所以命其徳也故哀三良刺，宣王皆言黄鸟仲夏，黍登而声伏，故谓之抟黍。
鸤鸠
鸤鸠，能定志而有所守者也，有所守，则可以为善，可以爲羣，故谓之鹄，鶵夫王者，民人之主也，无均平之徳则不足以治之，故鸤鸠氏为司空，止则在桑，飞则在梅，徙则在棘下，则在榛，无往而不择也，夫人无均一之徳则不足以爲诸侯之家，鹊之性刚而不可夺，守而不可欺，鸤鸠，无为巢之功，而有居守，聚利之善，此其所以得而有之也，是故作诗者以喻乎诸侯之夫人及其在位之臣，自大夫妻至庶人，皆不得而拟焉，盖能一者治人，非治于人者也。
鸿
鸿之爲物髙可以致逺卑可以济难，知时而去就者也，鴈不専逹而所至，必从其长，故大夫执鴈，亦有从长之意，鴈制于长，成于属，有长必有属，故以鸿譬天子之使，新台云：鸿则离之以长，言之者诗，多以山喻君，而此以鸿盖新台之刺，宣公家道也，于国则言其位于家，则言其长虽鱼潜于卑幽，鸿飞于髙逺鱼网设而鸿离之，岂设网之意哉！
鹭
鹭防白而不汚，立常有振举之意，足常跂有振，而独舂之貌，歩好自低昂而谓之独舂也，作诗者，以其防白而不可汚，喻君子之徳以常有振举之意，喻君子之威仪，夫威仪，欲其棣棣，而以振举，何也？盖不可以髙仰之骄色也，不可以卑，俯之俯替也，是骄近乱，替近疾，其升也不骄，其降也不替，此所谓威仪棣棣，不可选也，然则振鹭之威仪，岂所谓髙仰者哉！
桑扈
桑扈窃脂也，性好集桑，故因以桑则九扈之名也，戸所以闭邑所以守，故谓之扈，羽领之间，皆有文，而又善自闭守，故名爲扈而作诗者，所以喻君子之礼文，少昊氏以九扈爲九，农正亦曰扈，民无滛者也。
鸮
鸮无爪牙，羽翼之才，而以口向物，物所恶而已，亦以物恶故常集于幽荒，防蔽之土也，墓门有棘，有鸮萃止是已，泮水曰：翩彼飞鸮，集于泮林，鸮可恶之鸟，泮水可欲之地，且鸮之恶，非翩然而集于木者，惟僖公有仁厚之徳故虽所恶之鸟，能集，可欲之地，不庭之虏，犹之鸮，去幽荒而集于泮林也，其来虽不足以爲善，惟其不害于物，故能翩然集之而不为物，逐也。
鸱鸮
鸱鸮性隂伏而好凌物者也隂伏以时发者，必有以定之，内畜志以凌物者，必有以决乎外，故谓之鸱鸮，然其害物也，能窃伏而不着，鹰隼之势，故鸱鸮以喻管，蔡之暴乱。
隼
隼之击物，而必中者也。必至，谓之隼物，而谓之鹰，必至者，或有所过取，故作诗者以隼喻不制之诸侯，而司冦之官，则以鷞鸠名之。
鹡鸰
鹡鸰者有所就，有所招者也，彼可即而即之，则无不亲，彼可令而令之则无不从，如鸰之，尾应首也，亲则有雝雝之能和，从则有渠，渠之能容，故谓之雝渠，作诗者以喻兄弟之无不亲，无不和也，兄弟之道，天性也，动其胁，而首尾应者，虽有强诚，亦自然而已，故字或以为鹡鸰。
鳯凰
瑞应者也盛徳之所感天命之所受，则应时而至矣。少昊氏以鸟名官，而鳯凰为歴正分至啓闭之官，皆有属焉，故诗以喻大臣，鳯凰鸣矣，于彼髙冈者朝廷也，鸣者辟令也，盖国有六职，有坐者，而论道者焉。
鵙
鵙见于万物，开閤之时，夏至而鸣，冬至而止，天地不劳，万物以生，万物以死，夏至则生者劳，物冬至，则死者定物，鵙鸣同万物，而劳者也，故谓之百，劳鸣于二至之间，故伯赵为司，至七月，以鵙为将续之候，观天时而终人事，所以顺万物而作者也。
枭
枭类鸱，而尤好陵物者也；有陵物之意，故当求之端，待发气果敢而发，必中声当晓者，以其如此，非若强茅之隂伏也。
鸱
鸱猛而不刚，勇而无才，塞而不通，故谓之强，茅从大而不能有为，故谓之鸱，哲妇之主乎内也，其为物若枭其隂伏若鸱故曰懿厥，哲妇爲枭为鸱。
燕
燕就阳而畏隂南北徃来有生息之道，知天时而不违，以自飬至南，而劳至北而息，劳而生也，息所归也，鸟西北，乙鸟东南，自所归而言，故谓之，鸟自所生而言，故谓之乙鸟，或就所生而言，或就所归而言，何也？盖官之亲，就天道而司人事，归以息者，天道者，天之成象也，故司分为，鸟氏者，气之自然而正也，故以天道言之，则配以自成，天命鸟，降而生商，非人之所为也，燕之生育于东北，盖人所见也，故谓之乙，其来去，有自安之道，故谓之燕，庄姜送归妾而谓之燕，燕于飞，虽以为燕而亦有自安之道欤！
毛诗名物解卷六
钦定四库全书
毛诗名物解卷七
宋 蔡 卞 集解
释鸟
鸡  鹊  鹳  鹅  雉  鹞雉鸢【缺】
鸡
盐铁论曰鸡亷狼贪故曰小廉如鸡，尔雅曰：鸡，大者蜀，蜀大鸡，郭璞曰：鸡大者蜀，今蜀鸡也，盖鸡有蜀鲁荆，越之种越，鸡小蜀鸡，大而鲁鸡，又其大者，庄子曰：越鸡不能伏鹄卵，鲁鸡固能矣，成元英曰：越鸡荆鸡也，鲁鸡，今之蜀鸡，案：韩子曰：鲁鸡之不期，蜀鸡之不支，则元英所谓非是，传曰：鸡爲积阳，南方之象，故阳出鸡鸣，以类感也，案阳气生于子，鸡应子而初鸣隂气生于午鸡，应午而又鸣，则非阳出，故鸣也，诗曰：风雨潇潇，鸡鸣胶胶，言鸡之信度如此，盖秋气惨而凄凄风雨，如此，则疑不能和，秋物脱而潇潇，风雨如此，则疑不能固，向晦则君子入宴息之时也，风雨如此，则又疑于己，今曰风雨凄凄，鸡鸣喈喈，则乱世之君子不改其度之譬也，喈喈，言鸣而不失其和，胶胶言鸣而不失其固，易曰：防为鸡，盖兑见而防伏，故为鸡，鸡知时而善伏者也，乳狗噬虎伏鸡，抟貍又曰：伏鸡曰：抱王襃曰：鱼瞰鸡睨，李善以为鱼目，不鸡好邪？视此言是也。禽经曰：陆鸟曰栖，水鸟曰宿，一鸟曰止，众鸟曰集，盖水鸟晚于林栖，故曰宿，说文云：日在西方而鸟栖，因以为东西之西，诗曰：鸡栖于埘，日之夕矣，言鸡栖矣，日于是夕夕于是月见故也。夕象半月，未有蟾桂之状。
鹊
鹊搆巢，取在木杪枝，不取堕地者，皆枝受卵，故一曰干鹊，而庄子言鱼傅沫，乌鹊孺，盖鹊以傅而孕育，故曰孺也。列子曰：细腰纯雄，其名穉蜂，与鹊言孺同意，淮南子曰太隂所建蛰虫首穴而处，鹊巢向而为户，又曰：蛰虫鹊巢，皆向天一，盖鹊巢开戸向天一而背太岁，博物志云：鹊背太歳也先儒以爲鹊巢居而知风，蚁穴居而知雨，盖鹊歳多风，则去乔木巢旁枝，故能髙而不危也；然而强且不滛，知风之自，而搆其巢，知歳所在而开其戸者，鹊也，强而不滛，所以成徳故有行知风之自，而搆其巢，知歳所在而开其户，所以趋时故有功，诗人以譬国君，积行累功，诗曰：防有鹊巢，卭有旨苕，言不惊惧之，故防有鹊巢，言不残贱之故，卭有旨苕，俗说鹊巢中必有梁，见鹊上梁者必贵，盖今二鹊共衔一木置巢中，谓之上梁，说文作舄，象形，通于舄履，古之人履欲行，不欲如鹊，故其字借为舄履之舄，所以为行戒，其在相法有之，鹊行跄跄，性行勿良是也。亦言舄以木置履下干，昔如鹊崔豹古今注曰：干昔不畏泥湿，故曰鹊也，象文作鹊，盖从错省，淮南子曰：如鹊之駮，一何从昔？昔言干也，考工记曰：穉牛之角直而泽，老牛之角珍，而昔周官屦为赤舄，黑舄，赤繶，黄繶青絇，此言王及后服屦，赤舄，以赤为繶，黑舄，以黄为繶，皆青絇也，郑氏以为王吉服有九，舄有三等，赤舄，为上冕服之舄，下有白舄，黑舄，王后吉服，六维祭服，有舄，舄为上，祎衣之舄也，下有青舄，赤舄，今云赤繶，黄繶杂互言之，非是也。盖王及后舄之名一而已，赤舄，王六冕之舄，黒舄后三翟之舄，其他服则屦尔，诗曰：衮赤舄，又曰：赤舄几几，其传曰：赤舄，人君之盛屦也，又曰：赤芾金舄，防同有绎，其传曰：金舄，逹屦也，舄；盖，臣道也，所服之【阙】，故屦人无之，而谓之逹屦，谓之金舄舄，而金絇也，然则古者诸侯方其为人君，则赤舄，方其为人臣，则金舄氏子抄曰：舄九写而为乌虎三写，而为帝言书之转易，如此意，林曰：书三写鱼成鲁，帝成虎，亦是意也。
鹳
鹳形状略似鹤，其性甘带，毎遇大石知其下有蛇，即于石前如术氏禹歩其石阞然而转南方星人，学其法者，伺其养雏，縁木以篾絙，防其巢，鹳必作法解之，乃于木下铺沙印，其足迹而放学之天将雨，则长鸣而喜，盖知雨者也，又善羣飞薄霄激雨，雨为之散作巢，大如车轮，卵如三升【阙，】择石以妪卵，盖鹳水鸟也，伏卵时，数入水卵则不毈，取礜石周围绕卵，以助暖气，故方术家以鹊巢暖中，礜石为真物也，又泥一防为池，以石宿水，今人谓之鹳石，取鱼置池中，稍以饲其雏，俗谓鹊巢蔽形鹳，石归酒，又曰：礜石湿鹳石凉，故能使卵不毈，水不臭腐也，诗曰：鹳鸣于垤，妇叹于室，垤蚁室也，盖鹳知天将雨，有见于上蚁，知地将雨，有见于下，鹳鸣于垤，将雨之候也；将雨则征夫之至，不必如期，故妇叹于室也。且行百里者半，九十言，末路之难也，则于是遇雨为尤苦，诗人道此，叙其情而序曰：三章言室家之望女也，禽经曰：鹳俯鸣则隂仰鸣则晴，仰鸣是有见于上也，俯鸣是有见于下也，夫文雚见为观，亦取诸此。
鹅
鸽鵛如瘿，鹅颡如瘤，今鹅，江东呼长头善鸣，又喜转旋其项，故古之学书者，法以动腕，羲之好鹅者，以此亦取其自然而有行列，故聘礼曰：出如舒鴈，而古者兵有鹅鹳之阵也，左氏曰：郑翩愿为鵞，盖旧说言江，淮谓：羣鹳旋飞为鹳井，则鹳善旋飞，盘薄霄汉，与鵞之成列正异，故阵法或愿为鵞，或愿为鹳，卞子曰：羊性滛而狠，猪性卑而率，鹅性顽而傲，狗性险而出，盖鵞峩首似傲，故曰傲也，名之曰鹅，其谓是欤？禽经曰：鹅飞则蜮，沈鹳鸣则蛇结，又曰：鹅伏随日鳱伏，随月说者，以谓乳鹅伏卵，随日鳱伏卵，随月光所转，又曰：脚短者多伏，脚长者多立脚，近尾者好，歩近臆者好，踯多伏，鵞之类是也。
雉
雉死耿介，妬垄护疆善，鬭虽飞不越分，域一界之内，要以一雄为长，余者虽众，莫敢鸲鸣，潘岳所谓画坟衍以分畿者也，周官曰：士执雉，盖士死制故，执雉，所谓二生，一死贽者也，又其交有时别有伦，而其羽文明可用为仪，故古者后服三翟，诗曰：有弥济盈，有鷕雉鸣，济盈不濡轨，雉鸣求其牡，言雉冝交有时别有伦，而今反以雌求雄，非特以雌求雄，又求牡焉，以雌求雄滛也，以雌求牡焉，乱也，故曰：公与夫人并为淫乱，又曰：雄雌于飞，泄泄其羽，言雉交有时，别有伦而又性善鬭，虽今不犯域分，宣公滛乱，不恤国事，军旅数起，则雉之不如也。易曰：离为雉，盖离火其体，文明其性，复焱悍，故为雉雉，虽非辰属，而正是南方之物，陶氏所谓丙午日不可食者，明王于火也，礼云：雉曰疏趾，盖鴈鸭丑趾间有幕，其足蹼鸡雉，丑指闲无幕，其足疏，故曰疏趾也，简兮之诗曰：左手执籥，右手秉翟，此大舞也，宛丘之诗曰：无冬无夏，值其鹭羽，此小舞也，盖雉取文明鹭，则取其洁白之容而已，所谓大舞者，籥舞也，所谓小舞者，羽舞也，故乐师云：掌教国子小舞而一曰羽舞，或曰雉性突前，其字从矢，或曰，虎豹之文来，田雉之文来射，故从矢也。易曰：射雉一矢，亡雉鸡类也，不能逺飞腾跃而上髙不逾丈横，不过三丈，故先儒云雉髙一丈长三丈也，盖古者数数以万度度，以雉书曰：雉不再合，信也，说文曰：雷始动，雉鸣而鸲其颈，蔡邕月令，以谓雷在地中，雉性精刚，故独知之应而鸣也。
鹞雉
释鸟云，江淮之南，青质，五采皆备成章曰鹞雉，王后之服，一曰翚翟，画以翠雉，二曰揄翟，画以揄雉，三曰阙翟，言刻缯为之，阙而不画，阙而不画，则其制屈于三翟。
毛诗名物解卷七
钦定四库全书
毛诗名物解卷八
宋 蔡 卞 集解
释鸟
乌  鹯  雕  鴈 鹰  防防鹤  鸬鷀 凫  鷮
乌
说文云：乌，孝鸟也，象形，林罕以谓全象鸟形，但不注其目睛万类，目睛皆黒乌体全黑逺而不分别其睛也，乌一名鸦，其名自呼，淮南子雅之哑哑，鹊之唶唶，岂为寒暑燥湿变其声哉！诗曰：莫赤匪狐，莫黑匪乌，盖狐羣者也，乌合者也，诗以况卫之君臣并为虐威，其恶如一，又曰：哀我人斯，于何从禄？瞻乌爰止，于谁之屋？言富人之屋，利之所在，故乌集焉，民之从禄，将如是矣，故大夫欲王瞻之也，抑曰：匪手携之，言示之事，此之谓也。又曰具，曰予圣，谁知乌之雌雄，言幽王君臣，俱自谓圣，如乌之黑而雌雄，无以相别也。管子曰：乌集之交，初虽相讙，后必相咄，诗人毎以为刺者，非特讥其为恶如一，亦刺其初皆利合，不以道也，乌又为叹辞者，盖雅见虎则鸣，见异则噪，故以为乌，乌虖叹所异也。今人闻鹊噪，则喜闻乌则唾，以乌见异则噪，故辄唾其凶，尚书大传曰：爱其人者，兼其屋上之乌，然则恶而知其善，爱而知其恶者寡矣，孙子曰乌起者，伏也，乌集者，虚也，言古善料者，观乌起而知伏，视乌集而知遁，传曰：乌乐空旷，鹊乐稠閙，世云鸳交颈而感，乌传涎而孕，庄子曰：乌鹊孺，盖谓是欤？又曰：见乌飞翅重，知天将雨，盖乌阳物也感隂气而翅重故俗，以此占其雨下，淮南子曰：腾蛇游雾，而殆于蝍蛆，乌力胜日而服于鵻礼，阳物也。
鹯
释鸟曰：晨风鹯草木，疏云似鹞，黄色燕颔，勾喙向风摇，翅乃因风飞急疾击鸠鸽，燕雀食之，列子曰：鹞之为鹯，鹯之为布谷，久复为鹞也，孟子所谓为丛，敺雀者鹯，即此是也。诗曰：鴪彼晨风，郁彼北林，言穆公能芘其所頼，而贤者赴之，如此曽子曰：国有道，则突若入焉，此之谓也。且黄鸟仁，晨风义而秦之良士以仁死，贤臣以义，生故黄鸟曰哀，三良，而晨风以刺弃其贤臣，禽经曰：□好风□恶雨，然则谓之晨风，可知矣。又曰：雕之智不如鹯，鹯之智不如鴈，今鹯亦去来有时，然其制字从鹯，又可知矣。
雕
雕状似鹰而大，黑色，俗呼皂雕，一名鷻，其飞上薄云汉，诗曰：匪鹑匪鸢，翰飞戾天，匪鳣匪鲔，潜逃于渊言，民人飞窜伏如此，所谓乱也。决起而飞曰：翰料起者，诗曰：如飞如翰，盖飞象料飞之形，而翰从翰飞翰言，以翼自翰而上也，今鸿鹄雕鸢之类，皆言翰，尔雅曰：象谓之鹄，玉谓之雕，盖鹄之义，出于鸿鹄之鹄雕之义，出于雕鹗之雕，鹄性劲利，雕性刻制故也。今大雕翺翔，水上扇鱼，令出沸波，攫而食之，一名沸河，淮南子曰：鸟有沸波者，即此是也。禽经曰：淘河在岸，则鱼没沸，河在岸则鱼出。
鴈
释鸟曰：凫鴈，丑其足蹼，其踵企，郭璞以为凫鴈，指闲有幕，蹼属相着，故曰其足蹼是也。又曰：飞则其踵企直，非是也。踵足后也，盖今凫鴈之丑，行则皆前幕布地而后踵，常企故曰踵企也，以今鵞观，鴈行鸭观凫，行则概可见矣。鴈行斜歩侧身，故诗曰：鸿飞遵渚，公归无所于女，信处鸿飞，遵陆公归，不复于女，信宿，盖鸿之为物，其进有渐，其飞有叙，其羽可用为仪，君子之道也，故以此喻周公，易曰：渐之进也，公归东都，则为进矣，然未至西都也，故为不复易曰：其羽可用为仪，言不可乱也，然则礼有以鸿为仪者，取其行列不乱而已，礼曰：前有师旅，则载飞鸿，鸿飞则有行列故也。载谓合剥皮毛举之，竿首若礼，所谓以鸿脰韬杠也，周官以禽作六挚，大夫执鴈，以其保身，又欲有去就之义者，而不失其序，故执鴈也，盖鴈夜泊洲渚，令鴈奴围而警察，飞则衔芦而翔，以避矰缴有逺害之道非特取其去就之义而已，盐鐡论曰：噰噰鸣鴈，朝日始旦，登得前利，无蹈后害，此言婚姻以礼，则有利而无后害也，夏小正曰：鴈北郷郷者，何也？郷其所居也，何以谓之居也，生且长焉耳。又曰：逓鸿鴈，先言逓而后言鸿鴈，何也？见逓而后数之，则鸿鴈也，且曰：逓则犹言乘传云耳，非其居也，法言曰：能来能徃者朱鸟之谓，盖燕一名鸟鴈，亦名朱鸟，鸟以春分来朱鸟以春分去淮南子曰：燕鴈代飞，此之谓也。且鴈霜降南徂，冰泮北徂，其性恶热，故中国始寒而北至旧说鸿鴈，南翔不过衡山，今衡山之旁，有峯曰回鴈，盖南方地极燠，人罕识雪者，故鴈望衡山而止，陈琳曰：陆防蘂犀水截轻鸿，轻鸿毛也，传曰：轻于鸿毛，今人试刀以髪浮转于水，而令刃断之，水截轻鸿，殆类是也。博物志曰：鸿毛为囊，可以渡江不漏制，字从江，其以此乎？或曰大曰鸿，小曰鴈，鸿盖从鸿，大鸟也。
鹰
鹰鸷鸟也，一名鷞鸠，左传曰：鷞鸠氏司冦，盖鹰鸷，故为司冦。一曰一岁为黄，鹰二岁为鹞，鹰三岁为鸧，鹰鹞，次赤也，埤仓音披免切，鹰鹞，二年之色也，盖顶有毛角微起，今通谓之角鹰，诗曰：维师尚父，时维鹰扬，言其武之鹰扬如此，乐记所谓发扬蹈厉，太公之志也；旧说凡鸷鸟雏，生而有慧，出殻之后，即于巢外放条，大鹰恐其坠，及为日所曝，热暍致损，乃取带叶，枝揷其巢畔，防其外堕，及作隂凉也欲验雏之大小，以所插枝叶为候，若一日二日，其叶微萎，尚带青色，至六日，七日，其叶草微黄，十日后枯瘁，此时雏大可取，说文曰：痈从瘖省，盖痈从疾省，佳之疾防者，故从疾省也，随人所指踪，故从人禽经曰：鹰不击，伏鹄不击妊，盖其义性如此，裴氏新书曰：虎豹无事行歩之时，若将不胜其驱，鹰处，众鸟之闲，若睡寐，然积怒而全刚生焉，越之报吴，用此道也。
防防
防防一名鳽似凫脚髙毛冠巢于髙木生子穴中，子衔其母，翅飞上下，淮赋所谓鸬鷀吐雏于八九防，防衔翼而低昂者也，段氏云：鹅警鬼防，防厌火孔雀，避恶旧说，此鸟长目而睛交，故有防防之号，相如所谓防防旋目者是也，禽经曰：旋目其名，鹗交目，其名鳽方目，其名鴀矣。
鹤
鹤形状似鹅，青脚素翼，常夜半鸣，故淮南子曰：鸡鸣将旦，鹤警夜半，其鸣髙亮闻八九里，雌者声差，下旧云，此鸟性警，至八月，白露降流于草木，涓滴有声，因即髙鸣相警移徙，所宿处，虑有变害也，盖鹤体洁白，举则髙至鸣则逺闻性又善警，行必依洲屿，止必集林木，诗、易，故以为君子，言行之象，始生二年，落子毛，三年产伏，七年飞薄云，汉后七年学舞，后七年，应节后七年，昼夜十二鸣中律，后六十年不食生物，大毛落茸毛，生色雪白，泥水不能汚百六十年，雌雄相视，目睛不转而孕，千六百年，饮而不食，圣人在上，则与鳯凰游于甸，其精神气骨应相禽经曰：鹤以怨望，鸱以贪顾鸡以嗔视鸭，以怒瞠雀，以猜瞿燕以狂防视也，莺以喜转乌以悲啼，鸢以饥鸣鹤以洁唳，防以凶呌鹞，以吉啸鸣也，今鹤雌雄相随，履，其迹而孕，传曰：鹤影，生鼈男化也。
鸬鷀
鸬鷀食鱼，似鶂而黒一名鷧觜，曲如钩，其骨主鲠及噎，盖类而推者也，此鸟吐而生子，神农书所谓鸬鷀不卵生，而吐其雏，独为一异是也。杨子孚异物志云：鸬鷀没于深水，取鱼而食之，不生卵而孕雏，于池泽既胎，又吐多者七八，少者五六相连而出，若丝绪，然水鸟巢于髙木之上。
凫
凫有不可畜者，能及人也，为得已焉，有可畜者，能及人而止，为居石焉。
鷮
尾长而走且鸣则其首尾鷮如也
毛诗名物解卷八
钦定四库全书
毛诗名物解卷九
宋 蔡 卞 集解
释兽
麐  兎  鹿  麝  犀  麈虎  猱  厖  狼  狐  猲骄駮  豵
麐
麐麒麐土畜也，信至应礼以足至者也，音中钟吕，行中规矩，不羣居不旅行，不入防穽，不罹罗网，王者至仁则出，角端有肉，示有武而不用，不践生草，不食生物，有爱吝之道，故麐从吝牡麒，牝麐隂主吝啬故有曰：吝也，诗曰：麟之趾之，定之角始于趾，终于角言，徳以升进为美也，易曰徳言盛故是诗，每况愈上，尔雅曰：麐似麕，一角，故西狩获麟曰：有麕而角也，或曰：麐肉角，鳯肉咮皆示，有武而不用也，传云：麟似麒而无角，案，尔雅曰：驨，如马一角，不角者麒，然则麟从麒省，不角故也。或曰：诗序以为皆信厚如麟趾之时，从吝以厚故也。从其以信故也。其信也，其者指物之辞。
兎
兎口有缺，吐而生子，故谓之兎吐也，旧说兎者，明月之精，视月而孕，故楚辞曰：顾兎在腹，言顾兎在月之腹，而天下之兎望焉，于是感气礼云，兎曰明视，亦此意也。盖咀嚼者九窍而胎生，独兎雌雄八窍，故陶氏书云：兎防雄毫而孕，五月而吐子而里，俗又谓视顾兎而感气，故卜秋月之明暗，以知兎之多寡也，今孔雀亦合盖，先儒以孔雀闻雷而孕，则兎虽防毫，而其感孕以月理或然也。月缺也，故其口缺，诗曰：肃肃兎罝，施于中林，盖椓木之丁，丁以有所闻，施于中逵，以有所见施于中林，则无所闻，无所见，于是焉肃肃，则好徳之至也，故诗以此为徳徐干中论曰肃肃兎罝，施于中林处独之谓，且先王之化言，格于蒭荛，行至于雉兎，然后为博，故是诗正言，兎罝而叙者，以为莫不好徳也古今注曰：兎口有缺，尻有九孔，今尻于文从九，盖生于兎也，内则曰兎去，尻狐去首，盖狐亦正丘首，不忘本也。说文无兎字，以免为兎，兎生自口而出，冝有留难而后免，故字又通为免，俗作兎，非也，今免身亦谓之分娩，盖物之产乳，莫易于羊，莫难于兎故羊子曰：逹免子曰：嬎逹之为言羊也，嬎之为言兎也，兎足前卑后倨，其形俛，又从免也，冕字从免古之说，冕者以为位弥髙而志弥恭，其以此乎内，则曰：姆敎婉娩听从，盖婉妻道娩，母道聼妇道，从姑道也。
鹿
字说曰：鹿性警防，相背而食，以备人物之害，盖鹿羣居善走者也，分背而食，则相呼羣，居则环其角，外向以备物之害己，故诗以况君臣之义，而诗草虫经曰：鹿欲食，则皆鸣相召，志不忌也，盖鹿爱其类，发于天性，周官，曰视朝，则服皮弁，正以鹿皮为之，盖取诸此。诗曰：王在灵沼，于牣鱼跃，王在灵囿，麀鹿攸伏，言人之与物异类，则鱼见之深入，鹿见之决骤，今鱼乐于沼，鹿安于囿，如此，则以文王之德行于灵沼，灵囿而有以及之故也，小尔雅曰：鸟之所乳，谓之巢，鸡雉所乳，谓之窠，兎之所息，谓之窟，鹿之所息，谓之诗曰：町疃鹿场，言町疃之中无人焉，故鹿以为也。
麝
释兽云，麝父麕足，如小鹿，有香，故文从鹿，从射虎豹之文来，田麝之香来射，则皮与脐为之累，今商汝山中多羣，麝所遗粪，常就一【阙，】虽逺就食还走，其地不敢遗迹他所，虑人获之，人反以是从迹其所在，必掩羣取之，盖麝絶爱其香毎，人所迫逐，势且急，即自投髙岩举爪剔出其脐，就絷且死，犹拱四足保其脐，吴筠猿赋以为麝，懐香以贾害，狙伐巧以招射，盖谓是也。陶氏云：麝形似鹿，今俗谓之香麞，常食柏叶，故养生论云：虱处头而黒麝食柏而香也，又曰：啗蛇，今以蛇蜕裹之弥香，夏月食蛇，多至寒香满，入春而脐内极痛，即以爪剔出之，置尿溺之中，皆有常处，盖象退牙犀退，角麝退香，皆辄藏覆知，自珍其货。
犀
犀性絶躁似豕一，管三孔毛，大腹卑脚，脚有蹄黒色三角一在顶上，一在额上，一在鼻上在鼻者，即食角者也，小而不□，好食棘，亦有一角者，交州记曰：犀有二角，鼻上角长，额上角短，或曰：三角者，水犀也，二角者，山犀也，在顶谓之顶，犀在鼻，谓之鼻犀，犀有四辈，其纹或如烂椹，或如狗鼻者，上黔一犀，无文螺，犀文旋防，犀文细牯犀，文大而匀，旧说犀之通天者恶影，常饮浊水，重雾厚露，不濡其里，白星彻端，世云犀望星而入，角即此也。可以破水骇鸡，盖犀之美者有光，故鸡见影而惊，其次角理，复有正插倒插，正插者，角腰已上通倒插者，角腰已下通，亦以尖花小而根花，大者谓之正插根，花小而尖，花大者，谓之倒插，故南人以牙为白暗，以犀为黒暗亦难别也。犀亦絶爱其角，堕角埋之，王粲游海赋，羣犀代角，巨象解齿是也。周官函人为甲，犀甲七属，兕甲六属，盖犀革甲差劣于兕，七属増一也，或曰：翡翠屑金人气粉犀，犀最难，惟锯犀成小块以极薄，裹置懐中，令近肉以人气蒸之，候气蒸，乘热投臼中，急应手如粉。
麈
麈兽似鹿而大，其尾辟尘，以置蒨帛中，能令歳久红色不涴，又以拂氊不蠧，盖蝇防变白麈尾，留红而狐白貂防之类，燕见之则毛脱，物有相制，其异如此，今麋鹿丑亦喜，红南人取之，则衣防服而舞，麋鹿注视不动，因以利刃刺之名，苑曰：鹿之大者曰麈，羣鹿随之，皆视麈尾，所转为凖于文主鹿为麈，而古之谈者挥焉，良为是也，恩平郡谱曰：沉牛，谓之回沙，牛谓之磨鹿，谓之荒麈，谓之擢。
虎
虎奋冲破，又能划地卜食，盖蛇蟠向壬，鹊巢面歳燕伏，戊巳，虎奋冲破，此亦鸟兽之所以灵也，兵法曰：将门牙门，常背建向破，其以此欤？类从曰：虎行以爪坼，地观竒偶者曰虎，卜云简兮，曰执辔如组，有力如虎，组以言其艺，虎以言其勇，常武曰：厥进虎臣，阚如虓虎，盖虎之自怒，虓然阚如虓虎，则以言帅之勇，发于忠毅，非激而怒之也，何草不黄曰：匪兕匪虎，率彼旷野，哀我征夫，朝夕不暇言，兕抵触虎抟噬，先王驱而逺之则率彼旷野，兕虎之所宜，今征夫如此，则可哀矣！尔雅曰：熊，虎，丑其子狗絶有力麙汉律，曰捕虎，一购钱三千，其狗半之，是也；方言曰：虎陈魏宋，楚之间，谓之李公，江，淮南海之间，谓之李耳，注云：虎食物，值耳即止，以触其讳，故然则仁，人之于亲，闻名心瞿，见似目瞿，岂自外至哉，吴越春秋曰：虎之卑身，将有以击也，盖鸟之击先髙兽之击先卑，旧说虎威王夜方，旦目精豆，昼即渐大，又云：虎死，必倚岩壁，淮南子曰：虎之乳子，不能抟噬者，杀之，为其堕武，此君子所以贵夫箕裘也。
猱
猱体柔而善猜者也，猜者犬之性，而猱善猜，故从犬又猜以入人者，谗佞也，其狗猱焉，角弓，论幽王之好谗佞，则曰无敎猱升木，如涂涂附。
厖
厖金兽也，秋则得气之正，故天子于秋食之金为刚，故字从阜，故畜之而能扰成豪，则刚果而善相，慝未成，豪则能吠而已，能吠而大，故谓之厖，犬以牙为威者，长喙，则所制者众，故谓之猃，虽喙短，亦足以扬而肆其力，故谓之猲骄尔。
狼
狼犬类而长者也，刚则强而乐取，故牝谓之貛，柔则刚而自守，故牡谓之狼，知进而不知退者也，貛知刚，知柔者，今狼也，诗曰：狼防其胡，载防其尾，言乎不逆而动也，夫胡防则可上而不可退，退则触尾尾，防则可就而不可进，进则踢，胡能委顺以解之，身逸而体全矣，故防防之难而不能害之，谓狼谗巧之败而不能失之之谓圣。
狐
狐性之不果于进者也，人疑则众乖而不附，兽疑则羣离而不亲，故谓之狐疑者，好思而难，其动也，故狐貉之厚以居，而为逍遥服，南山之诗曰：南山崔崔，雄狐绥绥，疑而不明也，何草不黄？曰：有芃者狐，率彼幽草，君不明，而臣疑其上也。
猲骄
犬短喙曷以为骄也
駮
駮类马駮食虎，虎食马，凡类已也，而能除己害者，在所交也。
豵
豕俯而聼，有軄者如之，生一曰，特犹之正也，生二曰师，犹之师也，生三曰豵，犹之师帅而从之者也。
毛诗名物解卷九
钦定四库全书
毛诗名物解卷十
宋 蔡 卞 集解
释兽
麕 兕  豺  獭  熊 豹
羊 牛  貉  豜  貆
麕
崔豹古今注曰：鹿有角，而不能触麞，有牙而不能噬麞，麕也。齐人谓麕为麞麞，如小鹿而美，故从麞也，章美也易曰隂虽有美含之以从王事，古之制字如此麞，从章□从音，其义一也。语曰：四足之美，有麃麃，即麞也，或曰，麞性善惊，故从章呉越，春秋曰章者傽偟也，盖麕鹿皆善骇而麕，尤怯饮水，见影辄奔，道书曰：麞，鹿，白胆善惊，为是故也。诗曰：野有死麕，白茅包之云，考工记曰：山以麞水以龙言，画水，必以龙画山，必以麞也，麞山物也，盖麞性喜山，麋性喜泽，鹿性喜林，故林属于山为麓，而其字从鹿麓者，鹿之所在故也。鹿林兽也，麋泽兽也，博物志曰：麋掘泽草而食，其场成泥，名曰麋暖，民随此暖种稻，不耕而获，其收百倍，麕性羣聚，故从囷囷聚也，语曰：市无赤米，而囷鹿空虚，先儒以为圆曰囷，方曰鹿，盖鹿亦羣聚，故囷或谓之鹿也。
兕
释兽曰：兕似牛，重千斤，一角青色，其皮坚厚，可以制铠，故水剸蛟龙，陆断犀兕，盖取诸此。吉日曰发，彼小豝，殪此大兕，言能中微而制大也，老子曰：兕无所投其角，兕善抵触，先王制罚，爵以兕角为之，盖酒阳也，发人之刚，其过则在抵触，故先王制此，以为酒戒诗曰：兕觥其觩，旨酒思柔，此之谓也。四升曰角，角触也，与此同意。
豺
释兽曰：豺狗足豺，似狗而长尾，白颊髙前广后其色黄，季秋取兽，四面陈之，以祀其先，世谓之豺祭兽，故先王候之，以田礼记所谓豺祭兽，然后田猎是也，诗曰：取彼谗人，投畀豺虎，豺虎不食，投畀有北，有北不受，投畀有昊，盖豺虎以杀为性，则冝无所不食，有北，北方寒凉不毛之地，今曰：豺虎不食，有北不受，且付昊天，制其罪，则恶之至也，记曰：好贤如缁衣，恶恶如巷伯为是故也。汉律捕虎，一购钱三千，豺一购钱百豺虎，皆害物之尤者也，故诗并言之，俗云：豺羣噬虎，言其健猛，且众可以窘虎也，又曰：瘦如豺豺，柴也，豺体细瘦，故谓之豺，旧说豺獭祭天，又或以谓皆自祭其先云，疑此二物祭帝，而其先与之焉，礼曰：万物本乎天，人本乎祖，故曰人而不祭，豺獭也。
獭
獭兽西方白虎之属，似狐而小，青黑色，肤如伏翼水居食鱼，孟子所谓为渊，敺鱼者，獭也，亦自祭其先，记曰：獭祭鱼，然后渔人入泽梁是也，盖獭取鲤于水裔，四靣陈之，进而勿食，世谓之祭鱼，其字从赖与豺从才同意，援神契曰：猬多赖，故不使超扬赖才也，旧说蟾肪，合玉獭胆分巵，又曰：熊食盐而死，獭饮酒而毙，此类之不推也，淮南子曰：鹊巢知风之所自，獭穴知水之髙下言歳多风，则鹊作巢，卑水之所及，则獭移穴，其预知有如此矣。或曰，獭一岁二祭，豺祭方獭祭圆言，豺獭之祭，皆四面陈之，而獭圆布豺，方布又曰獭祭鱼数七缺七，盖不祭也，传曰：獭髓灭瘢，说者以谓獭嗜鱼脑其髓，故能灭瘢。
熊
熊似豕，山居冬蛰，其胆春在首，夏在腹，秋在左足，冬在右足説文能兽坚中，故贤能而强壮，称能杰也，熊罴亦坚中，故熊从能，罴从熊也，熊好举木而引气，谓之熊经，庄子所谓熊经鸟伸，是也冬蛰不食，饥则自舐其掌，故其美在掌，孟子曰：熊掌亦我所欲也，周官射，则共熊侯，豹侯，盖诸侯服，猛下王徳一等，故其射共熊豹侯而已，又曰：田役则设熊席，熊席，则以莅众，尚毅故也。亦以其温吕子曰：君居则狐裘，坐则熊席云云，鬼谷子曰：分威法伏熊，说者以为熊之击搏，先伏而后动。
豹
豹花如钱，黑而小于虎文，易曰：君子豹变，小人革靣，言能革小人之面而已，召南之事是也。古今注曰豹尾车，周制也，所以象君子豹变，尾言谦也，晋人刺其在位，不惜其民，而其诗一章言：羔裘豹袪，至自我人，究究言大夫体柔以刚，文之而已，今其用暴如此，则非所以称其服也，居居以言其不通究究，以言其不恕，豹袪，下大夫也，诗曰：羔裘豹饰，又言：国君体柔而文之，以刚其义，上逹也，玉藻曰：狐裘豹襃，衣以裼之，羔裘豹饰，缁衣以裼之，则豹饰，明非襃矣，毛诗传曰：饰谓縁以豹皮则縁领盖人君之服，管子曰：上大夫豹饰，列大夫豹幨，此齐一时之数，非古也，俗云：虎豹之驹未成，文初皆翠宻及长蜕毛，然后疎焕，盖亦养而成之，传曰：文豹隐雾，七日不食，欲以泽其毛衣，皆成文采，殆谓是也。语曰：豹死留皮，人死留名，故君子疾没世而名不称焉。广志曰：狐死首丘，豹死首山，言不忘本也。豹一名程，列子曰：程生马，古诗曰：饿狼食不足饥，豹食有余言，狼贪而豹廉，有所程度而食，其字从勺，当为是也。
羊
羊性善羣，故于文羊为羣犬为独也，盖羊毎成羣，则一雄为主，举羣听之，今俗所谓压羣者是也，北人谓之羊头诗曰：尔羊来思，其角濈濈羊前，其刚以触者也，故以其角聚为善，又曰，尔羊来斯，矜矜兢兢，不骞不崩，麾之以肱毕来，既升矜矜，言羊之爱，牧人也，兢兢言羊之畏，牧人也，牧之道扰之，以顺其性，故能使物爱攴之以制其放，故能使物，畏或降于阿，或饮于池，或寝或讹，所谓扰之以顺其性也，麾之以肱，毕来既升，所谓攴之以制其放也，传曰：骞亏也，崩羣疾也，盖羊之为物，以瘦为病，而又死善耗败，故不骞不崩，本羊言之也，礼云：羽鸟曰降，四足曰渍，渍者谓死相瀐渍，而善耗败也，六畜之死，皆善耗败，而羊为甚，故诗如此徐曰：羊主给膳，以瘦为病，故羸字从羊，亦豕善肥羊善瘦，故羸从羊也，诗曰：不骞为是故也。易曰兊爲羊羊性前止故也。盖羊性前逆，牛性前顺，故传以为使，尧牵一羊，舜荷棰而随之，不能前矣。又曰：今使乌获借蕃从后曳牛之尾，絶而不从者，逆也，若指之桑条以贯其鼻，则五尺童子牵而周四海矣，诗曰：羊牛下来，先羊而后牛者，羊性畏露，晚出而早归，当先于牛故也。内饔曰：羊泠毛而毳，羶犬赤股而躁臊，盖言羊泠毛而毳，则羶犬赤股而躁，则臊矣，皆物之不可食者，故于文臊从燥，省羶从氊省也，郑氏以为泠毛而毳毳，谓毛别聚氊不解者是也。管子曰：山髙而不陁则祈羊至矣，渊深而不涸，则沉玉极矣，或言羊或言玉相备也。
牛
孔子曰：牛羊之字，以形举也，牛象角头三尾之形，牛土畜马火畜也，土缓而和火性，健决躁速，故易坤为牛，干为马，且干阳物也，马故蹄圆坤隂物也牛故蹄折，阳病则隂胜故马疾则卧隂病则阳胜故牛疾则立马阳物也，故起先前足，卧先后足牛隂物也故起先后足，卧先前足，而世之学者以谓坤牛取顺，干马取健，盖知其一而已，诗曰：尔牛来思其耳，湿湿以言润泽也，盖牛之为物，安则耳湿病则燥冷，故古之视牛者，以耳祭义所谓大夫袒而毛牛，尚耳是也，抱朴子曰：鴈衔芦而扞网，牛结阵以却虎，盖牛善触虎环其首，外触虎虽猛，巧不能制也，传曰：禘郊之牛角茧栗，宗庙之牛角握，社稷之牛角尺，诗曰：杀时犉牡，有捄其角，捄长貌，社稷之牛角尺，故曰有捄其角也，礼云：牛曰一元大武六牲之号，牛曰一元大武，号最为美者，牛大牲故也。周官曰：牛夜鸣则庮，说文云：庮久屋朽木，牛夜鸣则庮，臭如朽木也，盖牛膏曰香，故其臭朽则不可食矣。封人曰：凡祭祀，饰其牛牲，即庄子所谓衣之以文绣者也。
貉
貉之性不与物【阙】，不为物宗，故为居服，为贱者之裘，诗曰：一之日于貉，取彼狐狸，为公子裘，言于则有见于，非必得之，辞言取，则得之矣，其时则可以为貉，其志则在于取，狐狸而已，缓于贱，而要于贵。
豜
豜牡白麇絶有力豜者，力足以发物，而搆献之故也。字从开，七月，诗云言私其豵，献豜于公絶有力，犹能获之以献，况力弱者乎？豵小而豜大，大者公之，小者私之，豳民岂食取而无厌哉！
貆
貆，貉之小善，止者也，虽小而善止者易获，盖待兽猎而后得之，故伐檀曰：不兽不猎，胡瞻尔庭有悬貆兮。
毛诗名物解卷十
<经部,诗类,毛诗名物解>
钦定四库全书
毛诗名物解卷十一
宋 蔡 卞 集解
释虫
蚁 蝇 蟏蛸 蠋 蜂 螽斯 腾蛇蛇 虺 蚺蛇 蝍蛆
蚁
庄子曰：道在蝼蚁，蚁有君臣之义，故其字从义繁露，曰：人者仁也，我者义也，故其义字亦从我，记曰：蛾子时述之，其字从我是也。书曰：王麻冕黼裳，卿士邦君麻冕蚁裳，明王于此断恩而蚁裳，又言申君臣之义也。诗曰：鹳鸣于垤，垤蚁冢也，盖蚁将雨则出而壅穴，鹳见之，长鸣而喜易林，所谓蚁封穴户，大雨，将集是也，一名蚁封，传曰：蚁封盘马，孟子曰：泰山之于丘垤，赵岐曰：垤蚁封也，庄子曰：于蚁弃智于鱼，得计于羊弃意，言慕人之与使人慕之，皆不可爲也。故至人之计，在于物我，兼忘其藏也，不厌深眇而已矣，又曰，得时则蚁行失时，则鹊起蚁行，逶迟有序，需而不速，君子得时，其廉于进如此，夏小正曰：驹驹者，蚁也，方言曰：梁益之间谓之驹，庄子曰：鳌之冠，山蚁之戴粒，其于逍遥一也，此即南华鹏鷃之义，言小大虽殊，而理各至足，岂容胜负于其间哉！
蝇
蝇好交其前足，有绞绳之象，故蝇之，字从绳，省凖生于隼，绳生于蝇，其义一也。亦好交，其后足摇翅自扇，故尔雅？曰：蝇，丑扇也，叚氏曰：苍蝇声雄壮，青蝇声清，聒声皆在翼，又曰，青蝇，尤能败物，盖青蝇善乱，色苍蝇，善乱声，故诗以青蝇，刺谗而东方未明，曰：匪鸡则鸣，苍蝇之声也，一章言耳，闻疑而起也，二章曰：月出之，光言：目见似而起也，青蝇首赤如火，背若负金苍蝇，又其大者，肌色正苍，今俗谓之麻蝇，传曰：以氷致蝇，盖蝇逐臭者，喜暖而恶寒，故遇氷辄侧翅逺引所谓夏虫不可以语氷者也，类从曰：蝇生于灰，盖蝇堕水溺死，以置灰中，须臾即活，淮南子以爲烂灰生蝇，正谓此也。
蟏蛸
释虫云：蟏蛸长踦，萧梢长踦之貌，故名，郭璞曰：今小蜘蟵长股者，俗呼喜子，亦如蜘蟵，布网垂丝，着人衣裳，有亲客至荆州，河内之人谓之喜母，陆子曰：干鹊噪而行，人至蜘蟵集，而百事喜，盖谓是也。诗曰：蟏蛸在户。
蠋
蠋虫如指似蚕，一名厄诗曰：鞗革金厄，金取其坚厄，取其完也，又谓蜎蜎者蠋，烝在桑野，言蠋，以丝自裹，又久在桑野，虽蠋而已，然其自营也完矣，诗以此托，况而叙曰一章，曰：其完也，韩非子曰蟺似蛇，蚕似蠋，人见蛇则惊骇，见蠋则毛起，妇人拾蚕，而渔者握蟺，故人利之。所在皆爲，贲；育，庄子曰：奔蜂不能化藿蠋，以言材之有大小，管子曰：夫龙欲小，则化如蚕蠋，此言龙化如蠋而已，然抱朴子以爲有蛇蠋，化成之龙，意者天下有自然之龙，有蛇蠋，化成之龙乎？故曰或生而知之，或学而知之，及其成功，一也。
蜂
蜂有两衙，应潮其主之所在，众蜂爲之，旋绕如卫，诛罚徴令絶严有君臣之义，化书曰：蜂有君臣，其毒在尾，垂尾如锋，故字从锋，省传曰：蜂虿垂芒，此之谓也。诗曰：莫予荓蜂，自求辛螫，荓蜂使人爲辛螫之譬也，言蜂善，辛螫藏精，育毒虽小，不可不愼，尔雅曰：蜂丑螸，螸垂腴也，一名虿，其字象形，盖蜂类众多，动以万计，故借爲万亿之万，旧说数人以千数，物以万庄子曰：号物之数，谓之万，抱朴子曰：鸡有专栖之雄雉，有擅泽之矫，蚁有兼弱之智，蜂有攻寡之计，援理观之，人之强弱相制，众寡相攻，何以异此？是故齐与魏闘而庄周以爲战于蜗角也。
螽斯
螽斯虫之不妬，忌一母百子，故诗以爲子孙众多之，况鹊巢言夫人，德如鸤鸠，能均养七子而已，是诗乃称后妃之子孙众多，如此者，盖太姒，则百斯男者，文王之所以圣也，文王之所以圣者，天道也，召南则人道而已，何足以与此，螽斯，一名舂黍，或谓之舂箕，草木疏曰：蝗类青色，长角长股，股鸣者也，或曰：似蝗而小，黑股有文，五月中，以两股相切作，声闻数十歩者是也。诗曰：五月斯螽动股，言螽斯股成而奋迅之也，尔雅曰：螽，丑奋，盖于是时股成而奋迅之方，春尚弱也，故列子曰：吾力堪秋蝉之翼，折春螽之股，蔡邕月令曰：其类乳于土中，深埋其卵，江东谓虴蛨，又谓蚱蜢善害田，穉公羊传曰：何以书？记灾也，何以书？记异也。字盖从冬，冬终也，至冬而终，故谓螽也。
腾蛇
腾蛇龙类也，雄鸣于上风，雌鸣于下风，而风化能兴云雾而游其中，慎子曰：腾蛇游雾，飞龙乗云是也。荀子曰：腾蛇无足而飞，梧鼠五技而穷，言梧鼠之技虽多，不如腾蛇之，结于一也，故穷墨子曰：灵近灼神蛇，近暴传曰：灵蛇弃鳞，神龙解角，以言至人达士，超世防俗，委蜕万物。
蛇
鱼属连行，诗曰：委蛇，盖取诸此。传曰：退食自公，委蛇委蛇，谓从者也。衡而委蛇必折，故序言正直，洪范三德，一曰正直，中德也；其行委蛇，以其德在刚柔之中，太史公曰：大直若屈，道固委蛇，有是哉？此之谓也。旧说蛇盘向壬，壬北方也，周官曰：蛇爲旐，先儒以爲蛇，象其扞难避害，盖甲者也，而蛇击前则尾应，击后则首应自腰，击之则首尾俱应，有兵之象，故蛇合体，谓之武，易曰一隂一阳之谓道，而朔者，道之所在隂阳之理具焉，旧说牛以鼻聼蛇以目听，语曰：蛇聋虎齆，其以此乎？
虺
虺状似蛇而小，语曰：爲虺弗摧爲蛇，奈何以此故也。正曰之诗曰；哀今之人，胡爲虺蜴虺，一名蝮□，博三寸，首大如擘，旧说蝮蛇毒在首，螫手则手断螫足，则足断蛇之尤，爲毒烈者也，一曰，蝮与虺异，虺如土色，所在有之，蝮蛇鼻反，其上有斜锦，文众蛇之中，此独胎产，生辄拆裂母腹，字从蝮，其以此乎？亦有与蛇同色者。
蚺蛇
蚺蛇尾圆，无鳞身有斑文如故，暗锦缬难死，似鼍行地，常俯其首，胆随日转上旬近头，中旬近心，下旬近尾，南人云，俗取其胆入药，即以线合其疮，纵之，后遇捕者，辄自见金疮，以明无胆，亦其智也。
蝍蛆
尔雅曰：蒺藜蝍蛆，广雅曰：蝍蛆蜈蚣，性能制蛇，卒见大蛇，使縁而啖其脑，庄子曰：蝍蛆甘带是也。今俗谓之百足，鲁连曰：百足之虫，断而不蹶，则其所恃者众也，一名蚿，方言曰：马蚿北燕，谓之蛆蟝，其大者谓之马陆，一名商距，庄子使蚊负山，商距驰河。
毛诗名物解卷十一
钦定四库全书
毛诗名物解卷十二
宋 蔡卞 集解
释虫
萤  蟋蟀 蛣蜣  阜螽  蟦蛴蛾  蠁  蝶   莎鸡  蜩
螟蛉 蜴  蝤蛴  熠燿  蜉蝣
萤
夜飞，腹下有火，故字从荧省，萤小火也，月令，季夏曰：腐草爲萤不言化者，不复爲腐草也，传曰：萤带火而宵行，是故秋隂数雨萤火夜飞之时，一名挟火，一名据火，一名熠燿，诗曰：熠燿宵行，今西北多萤火，大者如枣，其小者尚如蚕蠋，行辄有光，正曰宵行，以此故也。诗传曰：熠燿燐也，燐萤火也，先儒以爲老槐生火，血久爲燐燐非萤火，误矣。盖燐者微火之名，故此两者，通谓之燐，广雅曰：景天萤火燐也，而古今注亦以爲萤食蚊蚋，一名夜光，一名宵烛，一名燐，然则燐亦萤火明矣，崇有论曰鸟无胃而生萤，无胃而育。
蟋蟀
蟋蟀似蝗而小，善跳正黑，光泽如漆，一名蛬，一名促织，语曰：促织，鸣懒妇惊，有悉率之义，故曰：蟋蟀之道也，曹奢而迫，唐俭而勤，故诗一以蜉蝣，一以蟋蟀，刺之诗曰：蟋蟀在堂嵗聿云莫在堂，九月之时也，九月，建戍于文禾，千爲年歩戌爲嵗一章曰职，思其居言于行，思其居也，二章曰：职思其外，言于内思其外也，三章曰：职思其忧，言于乐思其忧也，序所谓忧深思逺有尧之遗风，此也，诗曰：十月蟋蟀，入我床下，言蟋蟀微物也，犹知随时，可以人而不如乎？故曰物有微而志信，人有贱而言忠也，传曰：蟋蟀之虫随隂迎阳一名吟蛩，秋初生得寒乃鸣。
蛣蜣
蛣蜣，一名蜣蜋，尔雅所谓蛣蜣，蜣蜋是也。黑甲翅在甲下，五六月之间，经营秽场之，下车走粪丸，一前挽之，一后推之，若仆人转车，久之，辄羽化而尸解仙去也，庄子蛣蜣之智，在于转丸，夫以蜘蛛蛣蜣之智也；犹知能布网转丸，则万物付之自然，各有觧矣，此庄列之徒，所以欲攦工倕之指也，淮南子曰：周鼎着倕，使衔其指，以明大巧之不可爲正谓是欤？故抱朴言：蝉洁饥，不如蜣蜋秽饱，故囬之箪瓢，有以轻猗顿之冨。
阜螽
尔雅曰：阜，螽，蠜亦名负蠜，盖草虫鸣阜螽跃而从之，故阜螽负草虫，谓之负蠜也，诗曰：喓喓草虫，趯趯阜螽，言大夫妻求而进，疾于听从如此，枤杜亦云者，盖言赫赫南仲，薄伐西戎，故从役之大夫，婚姻得以及时，如召南之世也，岂特大夫而已，盖其下者归亦以时得及婚姻，祭祀蚕耕之事，故曰：春日迟迟，至猃狁于夷。
蟦蛴
尔雅曰：蟦蛴螬蝤蛴，蝎，盖蟦蛴一名蝎本草，亦曰：一名蟦蛴，旧说蝤蛴生于木中，内外洁白，蟦蛴生粪草中，外黄内黑，亦或谓之蛴螬是也，大者如足大指以背行，乃驶于足，造化权舆曰：蛇豸腹窜，蛴螬背行。
蛾
慱物志曰：食桑者有蛹而蛾，蛾类皆先孕而后交，盖蛹者，蚕之所化，蛾者蛹之所化，荀子曰：蛹以爲母，蛾以爲父是也，蛹一名螝蛾，一名罗孙炎，尔雅正义谓螝是雄，蛹是雌罗雄蛾，雌似黄蝶，而小其睂，勾曲如畵诗，以譬庄姜，今一种善拂灯火，夜飞蛾，一名慕光，亦其类也。
蠁
尔雅曰：国貉虫蠁，郭璞云：今呼蛹虫爲蠁，广雅曰：土蛹蠁虫也，旧说蚕爲蝉身乳子，己茧化而成蛆，俗呼蠁子入土爲蝉，尔雅曰：强丑捋，即此是也。羣飞草上，好以手摩捋其须，其物稍强，因名之蠁，盖虫之知声者也。
蝶
蝶粉翅有须，一名蝴蝶，列子曰：蝴蝶胥也，乌足之根爲蛴螬，其叶爲蝴蝶，尝见园蔬，其叶爲蝴蝶者有三分，二已蝶矣，其一尚叶也，干寳曰稲成蛬，麦成蛱蝶，岂虚语哉？
莎鸡
小虫，黑身赤首，一名樗鸡，一名天鸡，尔雅曰：螒，天鸡盖其鸣以时，故有鸡之号，诗曰：六月莎鸡，振羽言，于是时莎鸡羽成而振迅之也，草木疏曰：如蝗而斑色，毛翅数重，其翅正赤，六月中飞而振羽，索索作声，幽州人谓之蒲，错古今注曰：莎鸡一名络纬，谓其声如络纬也，俗云络纬，雄鸣于上风，雌鸣于下风而风化。
蜩
蜩蝉，五月，鸣蜺也，哗以无理则用口而已，然其声调而如缉，故谓之蜩，五月，鸣谓之蜩，以其声也。七月鸣谓之蝉，以其生之寡特形之单微也，蟪蛄所化谓之蜩，螗蜩有文，故或谓之蜻，螗无文，或谓之夷，诗曰：如蜩如螗蜩，大而螗小蜩，言其哗而无理，螗言其夷而无文。
螟蛉
螟蛉者虫之感气而化者也，然所化必以类故，惟桑蟃爲能取之，以爲已子，君子之于民，亦类也，苟有道以得之，孰不爲化哉？诗曰：螟蛉有子，蜾蠃负之，则能以气化其类者也，故譬则君防者无知令者，有以从无知则有从，所以能化于物也，故譬则民桑，蟃之爲物，其气腴，白螟蛉有以气化，故其气清。
蜴
蜴蝾螗也，其类似多而所生异，盖在陆者虫属，在水者鱼属，蝾螗在污泽者也，或谓之蛇医，守宫祝蜓，在野者也，蠦蟾蝘蜓在室者也，然蜴非常候蛉蚧者也，二者大而能鸣，蜴非能鸣也，正月云：哀今之人，胡爲虺蜴，言徒隂伏荡不平之气而不能有声。
蝤蛴
蝤蛴桑虫也，桑质柔腴，白蝤蛴，食桑之腴，故色白而体柔。
熠燿
熠燿，谓之燐幽隂之血化而爲燐者也言吝而不能广照也，荄本之腐草化而爲萤萤者火华之细者也，非燐也，万物以情动，故物变于外而情动于内，东山之民，所以见燐而有懐也其幽隂之血所化故疑于可畏，然而有懐役之思而忘其所畏，故曰亦可畏也，伊可懐也。
蜉蝣
蜉蝣轻也，朝生而暮死，故谓之渠，略生于夏月隂阳气之卑湿，而浮游者，故其爲物不实而小，曹君无笃实之德，而从其小体若此，刺其甚矣。
毛诗名物解卷十二
钦定四库全书
毛诗名物觧卷十三
宋 蔡 卞 集觧
释鱼
鳟  鲤  鲂  鼍  
鳟
鳟鮅也，人能以鲂节而必取之也。不以法度则不足以得之，故必以缓细之数，九罭是也。
鲤
鲤易得之鱼，甘而无毒。足以养人者也，故字从里衡门，先鲂而后鲤，先其至美者也，鱼丽，言万物盛多故，自其多得言之，先之以鲿鲨次之，以鲂鲤潜言，备飨献之物，自其大者言之，先之以鳣鲔，次之以鲦，鲿又次之，以鰋鲤大而至于鳣，小而至于鲤，此潜之所谓多鱼也。
鲂
鲂寡力而易困者也，劳则尾赤，以寡力之性，而人劳矣，其易困也，尤甚，故汝坟喻商，余憔悴之民，礼物得其正，则美而无思鱼隂物鲂爲至顺故爲味肥甘而衡门，有至美之意，以不可必得者也。以鲂之幽隂则喻其居之，静以鲂之柔顺，易制而肥甘，则喻齐女之美，鲿不可多得之鱼，故字从，尝与直从且同意，惟其甘而不可多得之，鱼且能盛，多此鱼丽，所以首言之也，鲿鲨固美矣，而不可多得，故美不足以言，而以多爲贵，诗曰：防且多言其防而又多也，鲂鲤固多矣而隂阳一有暴戾之气，则不美矣，故多有不足以言，而以美爲贵诗曰：多且防言其多而又防矣，鰋鲤故多矣。而又美，取之爲易食之，而甘旨也多也皆不足以言，而以时取之，爲贵诗曰：旨且有盖不时，不足以爲有也，春行羔豚，夏行腒防秋，行犊麛，冬行鱻羽盖，性至此，而后定则食之，皆所以顺时气，故有得之而致美乎？滋味也。
鼍
鼍从黾腹大之形，鼓腹大而鸣之而逺闻故谓之鼍，鼔鼍善鸣者也。

有神灵之性，而非尽然者也，盖一有，而其性不同，诗有曰元言其大意，言大不足以尽之，故易有曰：元吉有曰：大吉，而此不曰大也，盖元之爲言始也，先也大也人致之，以知吉凶之始，可先事而得其始也，诸侯庭实以爲先列者，其先也，诗曰：我旣厌，不我告犹，其灵通乎人，而吉凶可以观也。
毛诗名物解卷十三
钦定四库全书
毛诗名物解卷十四
宋    集解
释马
骃  骊  駽  駓  驔 驒
骐  骢  鱼  騢  馰 骝
驈  骆  骓  骧  馵
自骃至馵
骃隂白也马火畜也隂白防之有因之义，因犹姻也。骊，黑也，马火畜也，丽乎黒也駽青骊也，马火畜也，以青为所生以黒爲所丽既得所生，又得所丽有防之意，駓黄白杂色也，静而中者，黄之道动而变者，王之事杂故变，变故大王者大也，皇所出也，不一而大，爲丕駓有杂意，驔豪骭也，豪覃乎【阙，】驒青骊驎也，驒文若鼍，骐若綦騘，若葱騢若霞，馰若的骝，赤鸟黒鬛也赤黒【阙】也，以赤【阙，】黑爲得其匹，留而不行，驈黑马，白胯也白黒母也，以白下黒爲从其子述而不作胯，志在随者也，骆白马黒鬛也爲子胜母雒黒马白鬛也，爲母胜子乖异之道，故皆从，各母从子者也胜爲上逆故又从隹馵后足白也，右震也，震爲作足，又爲馵足，其爲作足阳也，其爲馵足隂也隂不动故爲后左白者隂也二者阳也，当震之时隂不违阳也，故二焉，与白同意。
毛诗名物解卷十四
钦定四库全书
毛诗名物解卷十五
宋 蔡 卞 集解
杂释
泉  丘  风  忧  贤人君子杂解
泉
泉水之上出也，故以喻政令，下泉是也。氿泉不正，出之泉而物所病也，故言浸获薪，槛泉正出之泉，而物所生也，故言采其芹。秩秩斯干，德泽之流，有叙也，丰水东注，顺理者也，滮池北流，逆理者也，泉源水所出，而在左卑也，淇水泉所归，而在右尊也，此尊夫卑己者也，淇有岸，岸所以自防，隰有泮，泮所以自辨，此悔而反正也。
丘
丘者，地之髙而中者也髙臣德也中，臣道也，黄鸟不得中，阿之屈以容，则庶得丘隅，丘侧之，苟可以止此，大臣遗忘，微贱者杨园之道，猗于畆丘杨生于卑湿，防臣也，畆丘大臣也，以谗言之所摇，常自卑以及髙邪之所归，常自下以及上也，旄丘前髙后下以言衞有初而无后，宛丘，四方髙而中央下之丘也，以言陈有外而无中也，无后，谓不能救乱也，无中谓荡而无守也，阿丘偏髙山而陟以采蝱忧伤故也。丘中不平之地，而犹有麻麦，李者言，尽地以富之，此思贤也。
风
凡曰风则，又以爲和，又以爲暴自和而言之，有凯风清风谷风，自暴而言之，有飘风终风匪风，凯以言其乐之情，清以言其微之意，谷以言其和而容之，道孝子慰母心者，情也，故乐长养之仁，以尽其礼，吉甫作颂者言也。故歌仁言之，微以动其意，谷风习习，和意也隂阳和则雨也，然天之道不能常和，而欲责人之常和，尽人之欢，竭人之忠，此夫妇之所以道絶也故谷风有以言夫妇，有以言朋友，终风暴而不止者也，故暴而且霾，霾而且曀，北风威雨雪，虐也，所谓并爲威虐也，于以动之者，风也揭兮飘兮，匪风也，泉流而有迹，故下泉言思治也，风动而无形，故匪风言思道也，飘风，政令急也，卷阿亦曰，飘风者君如卷阿之究，则贤如飘风之疾至矣。
忧
忧瘁病也，盖气不舒，则憯血不荣，则瘁瘁者忧之，见乎色者也。传曰：形容枯槁，顔色憔悴，盖顔色黎黒而肌肉防，黣则憔矣，顔色柔瘠而肤革病，瘦则悴矣，凡此皆以忧故也。夫忧之于人也，声于啸歌，液感于涕泗，气防于永叹形疲于假寐，夏之长，不能消之于昼，冬之久，不能消之于夜，采蝱之丘，而内有不能治植，谖之背而外有不能忘其苦也，有至于荼其毒也，有至于药以实则爲噎，以虚则爲饥，以爲物所撄，则如结以爲物所中，则如捣，以昏则如醉，又至于如酲，以烦则如惔，又至于如熏其悬也；如旌之摇，其属也，如棋之奕，其烈也如汤，其惨也如隂众焉则隐，又慇独焉，则惸又至，目之爲昏花也，而有莪蔚之，耳之爲聼营也，而有雷霆之疑，以病其体肤也，则心爲之使痗，以衰其鬓，髪也，则身爲之用，老则忧之，害人，见于诗多矣，岂特顔色之瘁而已哉！
贤人君子
凡言仁人言，忠臣言德言贤，言君子何也？柏舟言爱其君之至，故所忧不能恝，然忘受侮，不肯翻然去，此仁人者也，北门忠其君之至，故窭贫摧，讁之不悯，从事已迫而不去，以其不可如何？而归之天，此忠臣者也，人实迋女则忽之，无忠臣者也，人实不信则忽之，无良士者也，鹿鸣，有羣臣有忠臣有嘉賔，何也？合而言之，则所宴莫非臣也，别而言之，则示我周行者，忠臣也，是则是效者，嘉賔也，善未至于德之充也，德未至于贤之尽也，兎罝椓之，丁丁而施之于中逵，中林言德之隆于始也，此莫不好德者也，赳赳武夫，公侯干城而至于好仇，腹心言贤之有大于初也，此贤人众多者也，简兮之多能，而言有力，如虎之武执辔，如组之艺，执籥秉翟，而不改其赫，如渥赭之容，此所以爲贤也考槃之穷处，寤言至于歌之乐，寤言至于宿之安，然后忧其君而不能自己也，故永矢以絶之，此所以爲贤也善人，淑人以可欲言之也，美人淑人以充实，言之也。恭人以礼言，哲人以智，言君子合仁智而言也，君子以有德，有位言也，良人不爲恶而已，吉人不爲凶而已，宗公所受教者也，黄耇所乞言者也，老成人重于典刑者也，文王之圣所独也，惠于宗公所同也，宗公人谋也，人谋从则鬼谋从故神，防时怨神防时恫。
杂解上
信足以待诸侯，犹柞棫之固，叶义足以制诸侯，犹绋纚之，维舟韎韐，士服也，服士服而作六师，所谓命也，鞞琫有珌，诸侯之服也，所谓爵也，箴者箴其过，戒者戒其不及宣王锐于始而怠于终，故庭燎之初，箴其过，以见于小雅，常武之后，戒其不及，以见于大雅欲则易求，则难，欲在意求在心，欲而不求者有矣，未有求而不欲者也，孔子曰：我欲仁，斯仁至矣，五美以爲政，欲仁者也，轻国以避地，非求仁者不能也，诗之辞于国之富，毎言马于物之微，每言鱼盖马贱者也，鱼微者也，言贱以致贵，言微以致着，圣人天道之与物交者也。神人天道之与物辨者也，大人人道之与物交者也。至人人道之，与物辨者也，亲天属也，据以内恃者也，贤人属也，依于内辅者也，谋欲其图大，故曰厥家。戒欲其慎小，故曰厥士，先王使有瞽在庭者，以其聼之审因其能而食焉，虽食不废也，崇牙有主物之意，而南方礼乐之防羽，南方之属，文王始造者也，故其文德昭于始，武王续终者也，故其武功昭于终，文王倡于上，武王应于下，文王传于上，武王受于下，绎之而后明，思之而后得，酌先祖之道，允师之谓矣。以飬天下尔，公之谓也。
杂解中
失性以天，言失所以地，言由之者失其道，居之者失其理，喜者礼之乐，乐者乐之，乐藻之爲物，洁蒲之爲物，柔据于藻，依于蒲雕，如木之雕琢，如鸟之啄，以天命言之，不可易也。故太伯能譲，以天性言之，不可忘也；故王季能友。
杂解下
鹿鸣之燕乐，主君臣言之也，皇华之忠信，臣道也，燕乐以言其所交忠信以言其任，四牡，居二者之间，所以备君臣之道，师父道也，保母道也，夫道也，父以教之，母以生之，夫以扶之，裁犹裁者之裁衣，范犹范者之范器，围犹围者之围所，君子义以爲质，仁以爲心，礼以爲体，信以爲身，身之者，信也，假之者，僞也，惠公之骄，僖公之愿，所谓无礼以体之也。
毛诗名物解卷十五
钦定四库全书
毛诗名物觧卷十六
宋 蔡 卞 集觧
杂觧
天命帝命解  天说  舞
小星北门解  佩玉解
天命帝命觧
诗言天，言帝言天命，言帝命何也？无爲而在上，一而大者，天有爲以应下，动而谛者，帝也，言天则尊而与人道辨，言帝则近而与人道交，帝之于天，如圣之于神，名其功用于天地之间，故曰帝也，易自震言之曰帝，盖帝也者，万物之主也，自物而言之，则帝出乎万物者也，自人而言之，则帝亲乎人者也。故诗，凡言天命靡常，天难谌斯，天作之合，天立厥配，三后在天，对越在天，克配彼天，以其藏于不可知之间，而远者也，凡言：帝命不时，帝度其心，帝谓文王，帝省其山，帝迁明德，帝作邦作对者，以其显于所可见之际，而近者也，诗言天命鸟，则出于理之不可知，故言天也，古帝命武汤则眀其德于所可见，故言帝也。此对而言之也，合而言之，则天者帝之体，帝者，天之用酌言，皇天亲有德，享有道，民之父母，民之攸归，亲有德也，德有形，故言亲民之攸暨，享有道也，道无形故言享，盖天聪眀自我民聪眀而民所受，则天所亲也，民所仰则天所享也，皇天，言其道苍天，言其色昊天，言其象旻天，言其情，上天言其位。
天说
北曰上天者，精微之天也，故诗言无声无臭，则称上天文王之诗是也。南曰昊天者，广大之天也，故诗言无极，无尽则称昊天，雨无正之诗是也。尔雅曰：春曰苍天，夏曰昊天，秋曰旻天，冬曰：上天东木敷则天远而苍西金敛，则天近而闵故苍天，言其远则旻天者迩矣，夏南，交则天降而下，冬朔易，则天升而上，故上天言其髙则昊天者下矣，天之所以爲天纵，则有髙下横则有远近者因时而已矣，夏曰昊天，则春于昊天爲大秋，以昊爲少可知矣。盖东帝言太昊，西帝言，少昊，其天亦如之，春于是大故东方，亦曰昊欧氏，以爲春曰昊天，夏曰：苍天是也，秋于昊爲少，故西方亦曰昊天，淮南子曰：西方曰昊天，东方曰：苍天是也，秋曰昊天，则春生夏乐，育可知矣。夏，假也！故其天爲昊秋愁也，故其天爲旻，至冬则终而无事，在上临下而已，故曰上天也，上天，天盖牡北方之所在，故其天其帝紫，正黒色而含赤，紫间色也，赤而含黒故南方之赤入北，而爲所谓三入爲纁，五入爲也，北方之黑出南而爲紫，所谓火尅金爲红水尅金爲紫是也。火上生而爲阳也，故天北而爲始水下尅而爲紫紫隂也故帝北紫爲极，列子曰：清都紫微，钧天广乐，帝之所居，而传云紫微，太微之座，太乙常居是也。紫微言其色，太乙言其数在紫爲微则色之至也，在太爲乙则数之至也，淮南子曰：中央曰钧天，东方曰苍天，东北曰变天，北方曰天，西北曰幽天，西方曰昊天，西南曰朱天，南方曰炎天，东南曰阳天，亦所以名见之也，盖东北曰变天，则土化火革水，因其所爲天可知矣。西北曰幽天，则东阳西昧，南明其所爲天可知矣。火曰炎天，则木曰温，天可知矣。东南曰阳天，则西北曰隂天可知矣。言天则纁可知矣言朱天则白可知矣。
舞
先王之制，舞文以羽籥，武以干戚，盖羽容也，籥声也，声名以昭之文物，以纪之者，文也，故于文舞用之，干以捍其内，戚以诛其外者，武也，故于武舞用之，此大舞也，干与戚并陈羽与籥兼用，若夫小舞则干而已，无戚也，而乐师所谓教国子，以小舞而有曰干舞也，羽而已，无籥也，而乐师所谓教国子，以小舞而有曰羽舞也，文舞所以有羽而无籥，武舞所以有干而无戚者，何也？曰：象文德之小者，以爲仪而已，故止于羽焉，象武功之小者，以爲捍而已，故止于干焉，盖干武舞之小者，而大舞谓之万，羽文舞之小者，而大舞谓之籥，万者众之至也，籥者，和之至也，易曰：以此毒天下，而民从之，则仁不足以善羣，义不足以得众，非先王所以成文武之道也，以武爲毒天下，则知文爲和天下，籥声也，万数也。声，阳也数隂也文德以阳言，武德以隂言故先王制名，法之。
小星北门觧
凡莫之爲而爲者，天也，莫之致而致者，命也，北门之忠臣，不得其志者，天也，故曰：天实爲之，谓之何哉？小星之贱妾而知贵贱者，命也，故曰实命不同实，命不犹君子之义，合则从，不合则去，至于窭贫，而尚从事，独劳而无怨，讁摧于内而无憾，言此乐天者也，三五者数也。参昴者名也，贵贱之分，名数而已，名数之出者，天此知命者也，盖所以爲贤欤？若通万物而无所【阙，】以不识不知而顺帝之则者，此至于命者也。
佩玉觧
上有一瑀，下有二璜，瑀以竒天道也，璜以偶地道也，上有二珩，珩者行也下有一琚，琚者居也，瑀又谓之衡，衡之以爲平也，珩又谓之冲，冲之行，犹衡人行，亦行也。
毛诗名物觧卷十六
钦定四库全书
毛诗名物觧卷十七
宋 蔡 卞 集觧
杂觧
草木緫觧 美刺緫觧
草木緫觧
匏可食，叶苦不可食，葑也，菲也，不能常美人之所不能，常善者也。荼，苦也，有曰如荠有曰：如荼，皆甚美而爲之辞也，菽微而采之；有以贠之筐方之筥者，防诸侯以礼数者也，匏叶以爲葅，微者也，兎首以爲羞薄甚也，而礼不以微薄废者也，甘瓠累樛而上，行成美之实也，瓞之小者也，而緜緜能大者文王绍太王而兴者也，在疆，无旷土者也，苹也，蒿也，芩也，鹿之食也，而芩不若蒿之大而蒿，不若芩之美，礼有加也。莪蒿之细，则难辨者也。莪，蔚之大则易辨者也，蓼莪之思弥深，而易辨者，犹难辨也，采芑之菜也，方其始则采于新田，以新田爲不足而及于菑，也，世未尝无士也，亦新美，其材而防取之，若菑之芑可也，有芑之草也，物之微也，丰水东注言：其顺物之理，乃能立法也，故曰皇王维辟也，丰水有芑，言其顺物之理，乃能贻谋也。故曰：以燕翼子也，草木有待于霜而成者，蒹葭苍苍，渐至于采采，尤待霜而成者也。国待礼而后固也，葭菼揭揭薍也，葭也，蓬也，始而生则搜田时也，葛也，藟也，漘浒润之而后蕃也，漘也，浒也，葛藟缠而后固者也，王室艰难，不可以相无者也。始河之浒，中河之涘，卒河之漘，地之愈危，弥不可无，葛藟之缠，固也，葛藟萦于樛木，则众妾附后妃之仁而进，此逮下者也，葛藟，施于条枚，而子孙縁先祖之功而起，此受祖者也，葛寄松栢而生者也；萝萦松柏而生者也；茑萝同姓也，松柏，王室也同，其存亡者也，卒曰：松上则引之弥髙者也，苌楚材之柔不能自立，而可扶掖以成其枝，华也，人有不能以欲故也。予之无家，无知无室，岂有乐之者，疾其人之欲故也。芃兰柔而蔓依以自立者也，人不能者，以骄故也。佩觿，虽文而不我知，无知人之道也，佩韘虽武，而不我甲，无长人之德者也，知人君德也，山有扶苏也，乔松也，隰有荷华也，游龙也，上下各得其宜，而忽之所美，乃非美者也，子都容之美也，子充德之美也，茹芦色之可染者也。以礼则平易，故曰东门之墠，墠者男子之所以行礼也。下言东门之栗栗者，女子之所以行礼也。棠棣之华，桃之华，蕣之华，凡以喻色也，棠棣之华，华如桃李华，而实者也，桃华而实有蕡，家室之所以成德也，实而蓁蓁，家人之所以庇陂之失道也，蕣朝华而暮陨，非可恃者也。此喻物之无助者也。凡木曰华草曰：荣荣而无实爲英蕣，先曰：华而后曰英，喻无实也。木生仁者也，林爲君者也，积仁以能蔽者也，樛木屈而下垂，而葛藟得以累甘瓠，得以累者，仁之下屈者也，棠棣华所覆者，鄂鄂所承者，华而韡韡，然天性也，兄弟相友，亦天性也，枤杜木大而特生，尚有叶以蔽者也，而枤杜有以刺独居而无兄弟者也，有以刺不求贤以自辅者，有以叙征夫之情而自伤者甘棠勿翦，至于勿伐，爱之至也，然甘棠者教也，惟其教之眀是以爱之至，若夫化则化有所至而爱有所忘者也，梅先众木而花实者也，梅先时则男女不可以不及时者也，蒌于楚则微而犹可刈者，微者亦成材也，朴于林，犹免陵贱者，礼所以自防，而不可以微贱薄废者也，棘坚而木之难长养者，棘心至于棘薪，则长养劬劳，而后成者也。榛，所以养也，苓所以治也；养譬则德也；治譬则能也，德在乎上，故曰：山有榛也，职在乎下，故曰：隰有苓也此衞之贤者又多能而苓之，不若者也。南山有防，北山有莱，则前后皆得贤，而其基大者也，台莱徧于山之上下，以爲蔽者也，此言邦家之基也，其叶有傩，而幽且沃者，桑也，其枝下垂，而宛以华者，杨也，以其爲山蔽饰，故以此言邦家之光也，之实可以疗，李之实可以食，故以此言，民之父母也，栲之榦髙大而车以爲辐，杻之名檍，而古以爲弓，其坚以大也，故于此言遐不黄耉也，枸则生而茂以坚楰则久而益不朽，爲其可传于后世，故于此言保艾尔后，此其得贤之效也。凡山之髙隰之下莫不有材，以爲贲也，山之枢隰之榆，不皆美材，亦足以庇覆，而子之裳，衣弗曵弗娄，车马弗驰弗驱，何也？山之栲即樗，而其叶茂隰之杻，即檍，而其材坚犹以爲荣观而子之庭，内弗洒弗埽，钟皷弗鼓弗考，何也？山之漆可以爲器，隰之栗，可以爲礼，而子之酒食，不鼓瑟而喜，乐以永日，何也？车邻则美，有车马礼乐，侍御之好，故曰阪有漆，隰有栗，漆可以用栗，可以食而阪隰之頼，以爲饰者，不若桑杨之美也，故卒曰阪，有桑，隰有杨条，所谓稻梅所谓柟也，条梅尤终南之文饰者也，若夫锦衣狐裘，顔如渥丹，则虽文以服饰，以容而冝实以君之德也，故曰其君也哉！戒之也，卒使之寿考，不忘劝之也，棘木之坚刚者也，桐椅木之柔令者也，君子德欲刚，仪欲柔，故于棘言令德桐椅言，令仪，令仪嫌于无实，离也，桐椅，以譬仪之柔令者也，生于朝阳，则以见君之下，贤不以令之，柔而必以德之，温厚也，松柏叶美材，茂本坚而久者也，自天保福禄而下之，至于竹之苞松之茂，又本久而固者也，自福德泽而下之，至于松柏之茂，无不尔，或承德蔽广而久也，竹虚而节直，而和者也；淇澳德也，緑竹棫朴附而生者也；棫朴之爲薪，材微而用大，此官人者也榛楛者，茎如荆，叶如着木之微者也，而在旱麓，济济能盛者，以见流泽之远，此受祖者也，柞棫木之坚也，文王之德，至于柞棫矣，则柔者可知，故昆夷駾矣，大邦畏其力，虞芮质厥成，小邦懐其德也，柞棫之枝犹坚以固者矣，王公于诸侯，待信义而后固者也，故采菽，信以结之，使如柞，柔之附于枝，义以制之，使如绋纚之，维其舟也，檀木之坚，而美者也，谷木之防而恶者也，不如桑之本固者也，桑不如檀之坚强者也，将仲子里也墙也园也而戒之以无逾以言，无侵我之家事也，也，桑也，檀也而戒之以无伐，以言无害，我之兄弟也，始于里，卒于檀，以见养人，愈强而愈不可制也。柳之条，柔而不可折，以樊圃也，椒之实蕃而远条，盛则本衰者也，王之之水而不能流束薪，至于束楚，束蒲之弥轻，以见王愈弱，不能有爲也，郑之扬之水，不能流束蒲，至于束楚，束薪以见臣，愈强而不可令者也，不能有爲罪在上，故刺其上也，不可令罪在下，故闵其上也，圣人言诗而终于鸟兽草木之名，盖学诗者，始乎此，而由于此，以深求之，莫非性命之理，道德之意也。
美刺总觧
美与嘉者至善之谓美，至美之谓嘉美，不足以尽其善，而后有嘉，召伯之甘棠，武公之缁衣善之至也，成王假乐美之至也，闵之与刺者，有所不忍，谓之闵，欲其知之谓之刺，盖闵之者，惜其如此，而后形之于恻隐之心而刺之者，讥其如此，如鍼之刺物欲其知也，溱洧刺乱而爲乱者作也，出其东门，闵遭乱者作也，虽知刺尚喜其知而闵则惜其去也而不可复，何以知其如此，白驹刺宣王之不用贤，黍；稷，闵，周之顚覆，是以知其如此也，至于箴疑于规诲，疑于诱而戒，近于劝盖箴者，以其有所不可爲不可爲而爲此其所以箴之，使不爲也，庭燎之诗，始则美之，终则箴之者何也？美之者，以其有可爲箴之者，以其有不可爲也。勉于视朝，勤于从民，此之谓可爲视朝之失时，从政之失事，此之谓不可爲知视朝，从政而不知视朝，从政之礼，原其始，不可以无美要，其终不可以不箴也，箴之不从，而后规之规者，正圎之器也，有乱之道，而使之不乱，此所以爲规沔水是也，规之而不从，又从而诲之者，毎事而言，以教之也，故鹤鸣于九臯，声闻于野，此教之修德也，鱼潜在渊，或在于渚，此教之治民也，它山之石可以爲错，此教之用贤也，诲之不从，而后刺之，以见善之日，退不善之日进，惟其善之日，退不善之日进，此圣人序诗所以次其轻重之次也。然而戒者以其有可戒之道劝者，以其有可劝之理，戒其所可戒，卒乎无戒，公刘召康公之戒成王也，公刘者世之甚微，成王者，世之甚盈，举其甚微，而着其甚盈，此公刘之所以作也；终南之戒，襄公以其有土地之广，车服之盛，而恐其德之不足以称，故诗曰：终南何有？有条有梅，欲其德之，宜于服也，故戒其所可戒，成王卒，至于治平，而襄公终不失其德，故曰：卒乎无戒，见其所可爲而劝之以善，殷其雷，劝以义也，见其所可爲而后劝之以义，式微劝之以归也，见其可归，然后劝之以归，故曰，见其所可爲而劝之以善，此戒之异乎劝也，至于诱者，谓其心有是端，而以言引而进之，此之谓诱衡门，诱僖公也，至于思则近于念忧，则几于惧，哀则同于伤，盖思望于其心而已，念者又思之至也，下泉之思治，丘中有麻之思贤，匪风之思，周道遵大路之思，君子是皆想望于心，而愿见之者也，渭阳康公之念母有见其思之至也，陟岵孝子之思念父母，盖始乎思，卒乎念至诚之心有加而无已也，斯其以爲孝欤？忧者惧之至，惧者恐之，至虑之深，然后至于恐，何以知之？防有鹊巢之忧，谗而诗曰：一日不见，如三月兮此惧之，所以深于忧也，哀者主于人，伤者主于已主于人者，措之于无可奈何之域？而直其志而已，主于已者，感于内而形之于外，而且嗟其如此也，故日月緑衣，终风，谓皆庄姜伤已之诗也，荡则周室大坏，荡然无复纪纲，文章故异矣，周室之颠覆，闵之而已坏，未至于颠覆，故犹有感伤之心，若夫黄鸟之哀，三良，则矜亡而已，所谓闗雎哀而不伤者，盖桀纣之已亡而不伤，感于心也，至于东门之疾，乱鸱鸮之救乱，野有死麕，之恶无礼，蝃蝀之止，奔击鼓之怨，州吁旄丘之责衞伯小明之悔，仕乱世，柏舟之言，仁人不遇均乱，一言疾一言救，何也？无礼则止，而滛奔亦可，恶州吁之用兵，何以不责衞伯之不修职，何以不怨？仁人不遇，则曰：言仕于乱世，则曰诲古人，岂徒言哉？亦各有所主而已，盖乱之在下，则可以救不可以疾乱之在上，则可以疾不可以救故，管，蔡之乱，所谓在下者也，徒疾之而已，则伤于仁，此鸱鸮之所以救也，幽公滛荒之乱，所谓在上者也，孰能救之哉？此东门之枌，所以疾也，恶者化之，在乎上止者，化之在乎下，在乱世而文王之化，爲已行而下之，人皆知无礼之可恶，此野有死麕，不言止，而言恶也，民未知滛奔之耻而衞文公以道化其民，而使之不齿，则其所以化之者，在乎上而不存乎下也。此蝃蝀所以不言恶而言止也，怨之者犹有景慕之心，而责之者，遏其不能行所当行，盖诗人爱之重，所以怨之，深待之厚，所以责之重，至夫事在，可怨之域，而吾且不怨者，是以无知也，犹有不怨而责之，犹有不责者，虽州吁之暴，犹有景慕之心，此国人所以怨也，修方伯连帅之职衞伯之所当行也，此旄丘所以责之也？悔者追其事而已，言直言其过之所，遇仕于乱世者，旣徃之咎也。此小明所以悔也，若君不受已之志，特言之而不刺，然后可以谓之仁？此柏舟，所以言仁人也与！
毛诗名物觧卷十七
钦定四库全书
毛诗名物觧卷十八
宋 蔡 卞 集觧
杂觧
鸟兽緫觧  十五国风次序
鸟兽緫觧【附昆虫鱼草】
飞鸟隐显，以得时而不苟于栖食，众羽从之而不可以羣者，鳯也，音声顔色之好去就，语黙之时，能迁而择所止者，黄鸟也，洁白髙举鸣以时，而远闻者，鹤也，洁白以羣，上下有仪，飞而有容者，鹭也。知时以其匹来知所孳乳而去者，燕也，鸣以警晨，而不以晦明而变者，鸡也，摰而和，别而通常于水中于中洲者闗雎也彊而别，勤于积累，以成巢者，鹊也，鹑微而强者也，鸣鸠用心之一，而养常均而止于一者也，均母道也，一妇道也闗雎一宿之鸟，难致而难夺者也。难致，贤者也，难任使者也，晨风能击而才鸷者也，雉外文明而内耿介，守域而别者也，鷮雉之微也，鳯凰之耦也，鸱鸠之大者也，仓庚黄鸟之记，时也，鸒斯飞食，必以羣而飞缓，以乐者也，鹡鸰爱其类行，摇必以顾飞急，必以鸣者，鸒斯其孝，天性也，鹡鸰，飞鸣相顾，而欲君之始终，自勤者也，鸱鸮巧于绸缪，其室常系于危者也，桃虫，潜于防而拚，然大以飞者也；凫鸥飞止，仅于水陆氏谓：水鸟之愿者也，鸮鸟之恶者也，鸠微而飞，宜下不冝髙者也鹈沾滞得，尤不以力者也；桑扈窃脂犹终莺，然以文其外者也，隼鸷而卑，苟不可上，则飞以扬者也，麟信者也。驺虞仁者也，麟趾也，角也，麕微而鹿大者也。礼，进也，豝蕃而豵盛者也，豜大而豵微者也，鹿恳诚而鸣，以相呼者也，虎咥而不可暴者也，狼防跲尾而不失其贪也，牛顺而强者也，羔裘以豹饰，则武者也；羔裘而豹褎暴者也，狐疑而不果者也。狐裘服，以燕者也，狐裘服以朝，则不强于政治者也，狐裘蒙茸，则乱不果于乱难也，兎物之狡者也；马，臣道也，駜马之用，可必者也。乘黄色之纯者也，乘牡色之壮者也，乘駽文之错者也，白驹洁其德而未用者也乗马也乗驹也夫马异于前而御弥善，故两骖如舞，周旋而有节也，雁行而有序也，如手骖和而一体也，维驹也，维骐也，维骆也，维骃也，如丝组，有文也，沃若非特如濡也，旣均，非特如丝也，駉马之善，不在于牧而在于思也，思而臧举而措之于兽，无不得其所者矣，考牧扰之，以顺其性，麾之以制，其放者也，知牧人之道也，草虫鸣而阜螽，趯趯而从者，习而知和随者也，螽斯不妬忌，则物之大也，不妬无忌，则人之圣也；蟋蟀微而能鸣，以时者也。而君有不能及，时以乐者也，蜉蝣无恃而生，而徒饰其羽者也，青蝇飞则营，止则汚而糁，黑白者也，蜩微而鸣，以时者也。莎鸡微，而羽有声者也，熠燿微而宵有明者也，伊威生于室，蟏蛸生于户，此室家之望女也，蜩有情柳无情，以有情附于无情，而恃以鸣，渊无知苇，无情以无情，寄于无知，而恃以生，何父之不如也。此小弁之怨也，螟蛉，非蜾蠃类也，蜾蠃负之化而类者也，人之于人类也，非易于感而化之者也，猱于木涂，附性者也，人之于性亦善也，则易于感而化之者也，鱼柔而隐，求之以道，则得而易制者也，其象则贤也民也，夫妇也，其藏于深眇而求之，必以诚者也，罩汕，不以一方求者也。盖至诚而求者，必嘉鱼而方其诱之，则必鲂与鲤也在渊也，在渚也，就有道者也，在藻也，在蒲也，乐有德者也，知烹鱼，则知治者也，知跃则知化者也，沼也，潜也，皆不得其道者也，钓有道，不取而有得者也，緍也，纶也，竿也，所以钓也，罛也，网也，笱也，所以求也，罭非以求鳟鲂者也，罛非所施，葭菼者也，鱼网求于下，而鸿离之，乃得乎上者也，笱，我士者也，敝笱，无能制者也；罶寡妇之笱而微者也，而所丽者鲿鯋也，鲂鳢也，鰋鲤也，笱微而鱼愈大，万物众多者也，止而静者也，荇浮于水而根于水，则制礼而不制于礼者也，苹浮于水而不根于水藻根于水而不浮于水者也。以喻大夫，能修法度而已，不尽礼之，本末者也，芹浮于水，则出于礼者也，藻根于水，则法于礼者也，茆根于水，浮于水，不制于礼者也，始采芹终采茆，泮水序也，薇蕨甚防，而采于南山，荡于取者也，始薇之作而至于刚感，于时以叙其情者也，萧微物其香，可上达者也；蓼，萧之零露者，下以诚上达，上以泽及下者也，茅柔洁而理直，可借包者也，荑茆之方穉，至柔而顺洁者也。牧君之道也；荑夫人之德也，草柔而蔓于野则民也，露漙于蔓草，则泽下流者也，露在丰草，棘则晏诸侯者也，采葛絺绤，微也，采萧祭祀大也，采艾疗疾急也，事大者谗愈至，故惧之一日，如三月以至三嵗甚也防苕美而可食，旨鹝绶草也，防安鹊巢而不惊，卭养旨苕，而不害者也。君于其宜，安养者乃惊之，以谗而使忧害之以贼，使其惧者也，苓也，苦也，葑也，采于首阳，未必然者也，欲使究其实，则以言始听谗者也，曰忧，曰：惧则被言已信谗者也，止于樊，止于棘，止于榛，谗渐入也，故卒于构，我二人也。
十五国风次序
国风二南所以训后世也，次以衞郑王所以责王也又次之以齐，魏唐所以责二伯也又次之以秦，与陈所以见先王之泽未冺也又次之，以桧与曹所以见民心之思治也，终之以豳，所以见王化可得而复也，夫国风之正莫如二，南国风之变莫如郑衞二南之美，先王所自出也郑衞之恶谁爲之哉？爲天子者不能乂，以正之耳，故以王夷于郑衞之间而以郑衞次于二南之后也，齐桓也，晋文也假仁义以长，诸侯冝以存亡继絶，爲事也，魏之见灭于晋也，桓不能救，文不能复，孰谓其能长诸侯也，故以魏次于齐，唐之间，而以齐唐次于郑衞之后也，秦也，陈也，以爵言之，则秦附庸也，陈诸侯也，以地言之，则秦者西夷也。陈中国也，以世系言之，则秦伯翳之后，陈乃帝舜之后也，然秦得周地之故，而其俗美，陈以比荆楚之故，而其俗乱，夫王者旣如彼，伯者又如此，天下风俗，日以谬乱，而秦风独不变，于是乎深见先王之泽也，故以陈次秦而以秦，次于齐，唐之后也，夫先王之泽也，未冺，则天下之心，其思先王也，曷维其已！故桧有匪风，而曹有下泉之作焉，此桧曹所以次于秦陈之，后以见天下之心，思先王德泽，如此，则天子诸侯追复文武之基业其理，岂甚难哉？特不爲之耳。故以豳风终焉，而豳风者，变克正危，克扶之诗也。
毛诗名物觧卷十八
钦定四库全书
毛诗名物觧卷十九
宋 蔡 卞 集觧
杂觧
衣服觧  木瓜觧
衣服觧
日月天明，星辰天精也，此道之成象，在上者，其施于人也，则仁而已，仁则静，独立而不改者，山也，仁而动，周行而不殆者龙也，仁之于道，其常体如山，其变用如龙，其接物也，则礼而已，交有时别有伦，其文于自然者，华虫也，日月星辰四物也，二十八舍者星也，星以经之辰以纬之，星合而爲一章，山，龙，二物也，合以象天，仁华虫一物也，离以象天礼，凡此皆天德也，故作绘而在上，虎义兽，蜼智兽也，其体画于宗彞，此道之成器，而在下者，其清足以洁，已而可以荐羞者藻，其明足以烛物而可以烹治者，火以义洁，已而其清欲如藻以智烛物，而其明欲如火，故言宗彞次言藻火米养人者也，养人不可以无物，故次之以黼，黼者制物，制物不可以无辨，故次之以黻，凡此皆人德也，故絺绣而在下，天道则象也；其出与万物相见，故衣绘始于象而终于华虫，华虫，南方之物也，人道则器也，其入则与万物相辨，故绣始于器，终于黻黻者，北方之物也，以方言之于文，两人相背爲北，以物言之于象，两已相背爲黻，盖方以类聚者，仁也；其相背也亦以仁，故北象，两人相背之形，物以羣分者，义也，其背也，亦以义故，黻象两已相背之形，舜典于裳，言絺则知名，衣之在冬，而其上则有裘矣，周官以衣言裘，则知名，裳之在夏，而其下则有絺矣，裘者，其质自天，故于衣见之絺者，其文自人，故于裳见之文者，夏也，质者冬也，此冕服十二章，舜欲观焉者也，王者相变，至周而以日月星畵于旌旗，所谓三辰旂旗，昭其明也，冕服九章，登龙于山，登火于宗彞，尊其神明也，盖不体乎天道，不可以爲帝，不躬乎天德，不可以爲王，故舜十二章，自日月始而周之九章，则自交龙始，龙神物也，变以象天德，火明物也，化而象人德登龙于山，所以尊神，以象其圣治，圣治者道化也，登火于宗彞，所以尊明以象其孝治，孝治者，德教也，以天道帝者，则于人欲俯而亲之，以爲教，故舜之宗，彞绣于裳，以天德王者则于天道欲仰而观之，以爲化，故周之日月星辰，畵于旌旗，衮冕言其义，鷩冕言其名，毳冕，言其物絺冕，言其数冕，言其色冕俛也，其服在首，欲其俯首以接物，而志弥下也，衮卷也，其服在身，欲其屈身以接物，而体弥恭也，青质，五色皆备，而成文章者，翚也，素质，五色皆备，而成文者，褕也，青质，仁素质义，而五色以文者，礼也，故曰后六服，一曰翚翟，二曰褕翟，鷩则质不足乎翚，文不足乎褕下，王后一等，故侯伯之下，自鷩冕而下也，王后配王者也。侯伯事王者也，故古之人，远取诸物，而其制服也如此，舜典言，华虫，而于此言鷩冕，舜典言宗彞而于此言毳冕，舜典言粉米，而于此言絺冕，统而言之，鷩冕，毳冕，絺冕别而言之，华虫者之物矣，又言：鷩冕以名之，宗彞者之物矣，又言：毳冕以名之，粉米者之物矣，又言：絺冕以数之也，盖古之人立法，非特见于一书之间，虽异人殊世，而固有前后相成，彼此相从，若符合节，若此之类也，舜有十二章而至，周爲九者，则天道之数者，帝也，法天道之数者，王也，盖六隂六阳其类有十二章焉，而易曰：立天之道曰隂与阳此偶数之在道者也，九则阳道而已，而易曰：用九，天德不可爲首也此竒数之在德者也，王者下体天德，上法天道，故其所服者九章而已，至于旒之施于冕，斿之施于旗，则其数皆十二焉，盖观而法之者，天道之数也，裘冕，内服大裘，所以象天道，外被华衮，所以象天德，质足以象天道，文足以象天德，此天之所以享也，故祀昊天上帝，则服大裘而冕，盖先王以方外往，超分域之外，而神明者也，先公以域中来，守分域之内，而文眀者也，故祀先王则衮冕，祀先公则鷩冕，飨所以交之也，射所以别之也，故飨射衣以鷩冕者，交有时别有伦者也；虎有义德，蜼有智信，而君子以爲仁也柔义也，刚仁者静，义者动也，山以形结之而成刚，故以虎义，象其刚水以柔，融之而成动，故以蜼智，象其动，义足以象其刚，智足以象其动，此四望山川之所以享也，故祀四望山川则毳冕，絺冕，象其利之周广也，故祀社稷，五祀则絺冕，冕，象其功之微昧也，故羣小祭则冕，韦弁之色赤，冠弁之色黑赤者，南方之色黑者，北方之色也，先王于武事，方其以仁致天讨，则象德而主生，方其以义教民战，则尚威而主杀，故兵事韦弁服田事，冠弁服，至于祀朝，则又以西方之白焉，白正秋色，春，动也，而其气和秋静也，而其气肃，盖先王之于朝事以静，应庶事以肃，钦庶功朝事，皮弁服，自冕而下，先王所以事神之服也，故其衣绘以象其裳，绣以器自韦弁而下，先王所以治人之服也，故衣裳示之，以色视而已，象阳也色隂也事神主礼，故其服曰冕，欲其自下也，治人主义，故其服曰：弁欲其自取也，先儒云冕俛也，弁樊也，先王之制芾也，所以蔽膝，自冕而上，皆谓韨，自皮弁而下，皆谓韠，惟士服之，爵弁兵服之，冠弁，则又谓之韐，左传曰：衮韨，珽而郑氏亦云：冕服谓之韨，此自冕而上，谓之韨之验也。仪礼于皮弁，言素韠于冠，言缁韠，于端言爵韠，此自皮弁而下，谓之韠之验也。礼云：爵弁纁裳，纯衣韎韐，此士服之爵弁，谓之韐之验也。诗曰：韎韐有奭，以作六师，此兵服之，冠弁谓之韐之验也。古者，大朝觐防同其首，皆冕其服，皆芾其足，皆舄，而车攻于防同，云赤芾金舄采菽，言朝觐则云赤芾在股则朝服，亦谓之韨，不特施于祭祀也，又素冠祥祭之冠也，素韠，释祭之韠，桧风刺不能三年而始于素冠，终于素韠而祭服，亦谓之韠，不特施于朝服也。先儒云祭祀谓之韨，朝觐谓之韠，非是也。韨从犮，盖言其容【説文云以大夫貎言其行，则刺犮也，诗日赤芾在股邪？幅在下，明君子之足容，能白刺，故芾之刺足如此，】韐言合，盖言其体也，【郑氏云：韎韐，合韦爲之故合，制字如此，】芾从一，盖先王制服，始于芾上古，未有衣服，止有一芾蔽前，故芾之制字如此韠，从毕，盖言君子之制，服讫于韠，凡服始于冕，毕于韠，赤南方之色，下朱一等。
木瓜觧
齐桓以诸侯而擅封诸侯，非礼也衞国思其恩而美之，则可矣，以此爲齐桓之美，则有所不可，故木瓜不列于齐而系于卫也，孔子曰：吾于木瓜见苞苴之礼，行苞苴之礼，小者也，然周之末世，强凌弱，下暴上众欺寡，而其礼亦从而亡。故小国竭帑藏以奉大国，而大国不以爲礼，大国少有以及小国，则小国罄其所有以爲报，齐桓以信义及于诸侯，而诸侯率懐其德而不专畏其力，故问遗得以称其重轻以爲礼，此孔子所以叹其能行，苞苴之礼也，琼琚玉也，琼瑶石之似玉者也，琼玖石之次于琼瑶者也，有女同车，言佩玉琼琚，则琚之爲玉明矣，笃公刘言，维玉及瑶，周官大宰赞王用玉爵，内宰赞，后用瑶爵，则瑶非玉也，石之似玉者也，丘中有麻言，贻我佩玖，而不言玉，又庶人得宝而有之，则其次于瑶也，又可知矣。木瓜美，而且大者也。木桃次之，木李又次之，卫虽以齐有功于已而厚报之，然彼遗我之物，有杀则我亦得称其投之物而厚爲之报，自非不畏其力，而懐其德，则安敢轻重，自恣哉于此，盖有以见齐桓之美，而又以见卫文亦不敢以姑息。肆爱于大国也，然所报之物，旣有杀矣，而卫人欲厚报者，盖彼投我以木瓜果耳，我报之以琼玉，是以虽有杀而不失其爲厚报也。
毛诗名物觧卷十九
钦定四库全书
毛诗名物觧卷二十
宋 蔡 卞 集觧
杂觧
庙制  诗序统觧
庙制
臣等谨案周礼，夏后氏世室，堂脩二七，广四脩一，五室三四歩四三尺，殷人重屋，堂脩七寻，崇三尺，四阿重屋，周人明堂，东西九筵，南北七筵，堂崇一筵，五室，凡室二筵，郑氏谓世室宗庙也，重屋王宫正室，若大寝也，或举宗庙，或举王寝，或举明堂，互言之，明其同制，周书亦曰太庙，路寝明堂，咸有四阿，重亢重廊，复格藻棁，设移旅楹内阶，陛提堂山，墙防门，阃则三者同制明矣，故明堂位曰：太庙，天子明堂而月令仲夏，天子居明堂太庙，先儒谓明堂制，与太庙同，亦曰太庙也，然则天子太庙五室，土室居中，大于四室，故谓之太室；书曰：王入太室，裸是也，其左爲东房，其右爲西房，皆南其户，而木室在东北，火室在东南，金室在西南，水室在西北，木室东户，火室南户，金室西户，水室北户，诗曰：筑室百堵，西南其户，传曰：或西其户或南其户而家语，又曰：赐观太庙之堂未旣，还曕北阙，皆断西户，谓金室北户，谓水室也，四室中央太室，亦曰夹室，刘熙释名曰：房旁也，在堂两旁也，夹室在堂，两头，故曰夹室，夹室皆在前室，谓之厢，尔雅所谓室，有东西厢曰庙，无东西厢有室曰：寝而觐礼，云凡侯于东厢是也。说者谓天子宗庙无厢夹不已，误乎其四中，则南曰明堂，北曰堂，东曰青阳，西曰緫章，太庙冬居室太庙，孟月，皆居左个，季月，皆居右个是也。至于闰月，则阖门左扉，立于其中而退，适路寝，居门中，月令郑氏谓于文王在门，谓之闰，则太庙，象先王平生所居，与明堂路寝同制，五室十有二座，理宜然也。或曰：太庙与路寝，明堂同制，则上有五室不得有房，又惑矣，案书路寝，实有东房，西房东，夹西夹而明堂位曰：太庙，天子明堂，则鲁用天子礼乐，太庙如明堂制，而季夏六月，以禘礼祀周公于太庙，君衮冕立于阼阶，夫人副袆立于房中，则太庙路寝明堂，有房明矣，今先所圗上庙制，欲以入庙，约少牢，大夫宗庙，爲之虽増四阿重檐山节藻棁堂九尺，阶九等，略应王礼，而无五室，无阶，又以房爲北堂，且谓房无北壁，故得北堂之名，夫堂与房异，着矣，安有爲房而无北壁者哉！其制旣非，而又无防门，阃内阶，陛山墙，贲镛之饰，累栋复格，设移四门逺向黑楹丹，桷藻井之制，至于饎防又在庙中，西堂下，此复续仪礼之误也。说者谓饎，而在西堂下逼西壁，谓之天防，置于庙中，理不安矣，况欲逼宗庙西壁爲之乎说者，或谓西壁谓西墙也，案仪礼有曰西墙有曰：西壁则壁与墙异矣，臣等考之，特牲馈食，曰：主人服如初，立于门外东房，南面视侧杀，主妇视饎，防于西堂下，盖堂谓门侧之室，尔雅曰：门侧之室，谓之塾，近人曰：门堂三之一，古者防在庙门外，或在东，或在西，故饎，防在庙门下之西堂下，少牢馈食，曰：雍防在门东南，北上，廪防在雍防之北，特牲馈食，云牲防在庙门外东南，鱼腊防在其南，皆西面饎，防在其西北壁，士虞礼曰：侧亨于庙门外之右，东面，鱼腊防亚之，北上，饎防在东壁西面，由是观之，饎防在庙门外之西堂下，逼西壁爲之明矣，故曰饎，防在西壁，又曰，主妇视饎，防于西堂下，臣等稽考载籍，庙与路寝，明堂同制，虽具其凡如右，然其脩广之度，行人以爲南北七筵，东西九筵，凡室二筵，谓之凡室二筵，则太室大矣，太庙五室十有二堂，太室又大，则广九筵，脩七筵，不能容之，案市朝一夫，而郑谓方各百歩则东西九筵，南北七筵，亦谓南北各六十三尺，东西各八十一尺欤？且古者寝不逾庙，宴衣不逾祭服，而宣王考室之所，曰：如跂斯翼，如矢斯棘，如鸟斯革，如翚斯飞，则先王之宫室，甚轮奂矣，又曰：哙哙其正，哕哕其冥，哙哙大声也；哕，哕，小声言其闳，可以响荅，岂与大夫之陋，同日而语！又况后世弥文，积隆以至于今也，然则天子庙虽古制，残缺不可知，而今亦有不可尽如古者，要之，度先王稽当世，与时宜之，其前代载籍，所不得见，与其后世未之有者，法可以道揆，礼可以义起，使华副实，以称昭明，垂之百世，取成于心，实在圣躬，如允臣等所议，伏乞参校旧圗，择其善者，以圣训裁之。
诗序统觧
静而爲性动而爲情定而爲心适而爲志晦而爲道显而爲言妙而爲神麤而爲法此之谓体用之言，此之谓生出之序，情不能无动，则有所感，志不能无适，则有所言，言丽乎显，则有所寓法，陈乎麤，则有所形，此诗所由作也，凡顺之则喜，逆之则怒，得之则乐，失之则悲，忿有所不已，则不能无怨，欲有所不获，则不能无思，事有所不当，则不能无嗟理，有所不足，则其气不能无叹，此诗之所谓情也，穷之则郁逹之则舒，或屈或伸，或拘或肆或逺或近或小，或大义之所起，则不能以辞害之，辞之所止，得以意逆之，命之所止则况之，而以其言要其所归，则导焉，而以其趋此诗之所谓志也，贵极于王公大人之所作贱，极于羁臣，小夫之所爲抑扬，天下之至情，包罗万物之至理，曲而有所谓端聚而有所谓升谲而有所谓正微而有所谓彰；在所可言也，故虽侈而不疑于夸，在所畧也则虽约而不疑，爲简此诗之所谓言也，不止于美而有所谓嘉不止于规而有所谓诲虽乱而在所可矜也，则闵之而不以伤，虽过而在所可恕也，则哀之而不刺，方其致严也，虽天子亦贬之于风，方其致美也，虽诸侯而进之于颂，此诗之所谓法也，故昔之能诗者，正其六义之归，辨其四始之叙，取其辞义之，合于礼义者，着于篇，使学而循之者可以言体，而行之者可以治，修身接物事，父事君，论其粹，则可以美教化，移风俗，论其妙，则可以动天地，感鬼神，故古之作乐者则取，是以文之也，古之燕饮者则取，是以赋之也，可以导和，可以见志，蒸而爲佳气止而爲中声雅正之音，歌颂之美，洋溢乎？上下防导乎隂阳则诗之所施，岂曰小补之哉？作诗者不知起于何代？然自生民之能言，则诗之道已具矣，康成以爲诗不起于上皇之世，岂其然乎？作序者，不知自于何人，然非深通乎法言，莫之能爲也，或以谓子夏衞宏之所爲则疑其不能及也，孟子曰：王者之迹熄而诗亡，诗亡然后春秋作，然则所谓诗亡者，非诗亡也，礼义之泽，熄焉而已矣！变风变雅之作，而知止乎礼义，当是时，诗尚存也，惟其礼义之泽熄，然后诗之道亡矣，何也？盖诗者礼义之所止故也。诗亡则美刺之法废春秋作，则褒贬之，法兴使诗之道尚存，则愚知春秋不作矣，盖美刺之法废而无襃，贬以继其后，则乱臣贼子无所忌惮，而接迹于后世矣，古之君子，号爲善救天下者，知此道而已矣，虽然，能诗者，岂曰言治人之间而已哉！亦知其所致而已矣，不然，孔子之进子贡何以言告诸徃而知来者。
毛诗名物解卷二十