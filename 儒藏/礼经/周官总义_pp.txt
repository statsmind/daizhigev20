钦定四库全书    经部四
周官总义      礼类一【周礼之属】
提要
【臣】等，谨案周官总义三十卷，宋易祓撰，祓有易总，义已着録，是书陈振孙书録解题不载，惟赵希弁读书，附志着録称许仪为之序，刻于衡阳，今衡阳本世已无传，惟永乐大典尚载其天官，春官，秋官考工记而地官，夏官亦佚谨裒，合四官之文，编次成帙，以存其旧，其地官，夏官则采王与之周礼，订义所引，以补其亡，仍依读书附志所列，勒为三十卷，虽非完帙，然十已得其八九矣，其书研索经文，断以已意，与先儒颇有异同，如论大宰九赋，则援载师之任，地及司市司闗卝人角人，职币等职，以驳口率出泉之説论宗庙九献，则合笾人，醢人内宰司，尊及行人王礼，再祼之文，以驳列祼事于九献之説论肆师之祈珥，则引羊人小子及山虞诸条以紏，改祈为刉，改珥为防之説论辀人之四旗，则厯辨巾车司常大司马，大行人，与考工记不合，以明曲礼车为战国之制，诸如此类，虽持论，互有短长，要皆以经释经，非凿空杜撰，至于内宰，二事则改为副贰之，贰于酒正，式灋则指为九式之灋于园廛，漆林诸赋，则谓以什一取民，又于一分中分十一，十二二十之三数等，而输之于王，于凌人，斩冰则谓，十二月为建亥之月，先令之于亥月而后三为凌室，以待亥子，丑三月之藏，亦皆自出新义，而于职方氏之地理山川尤为详悉，虽其释三江，则混于苏氏之説释波溠则胶于唐，志随县之文，释泲水，济水则据汉志而强分为二，多所未安，要其援引明晰，自不可没，葢祓虽人品卑汚，而于经义则颇有考据，不以韩胄，苏师旦，故掩其著书之功也。乾隆四十六年七月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
周官总义卷一     宋 易袚 撰天官冢宰第一
惟王建国，辨方正位，体国经野，设官分职，以为民极，极中也。此经并列于六官之首者，言六官所掌之事，无非示中于天下，取中于王国也，诗曰：商邑翼翼，四方之极，古者建国，皆本于此，然周都镐京，而复宅洛邑者，取其居天下之中而已，昔者成王之世，制礼作乐，立一王之法，乃卜涧水东，瀍水西而作王城，又卜瀍水东，而作下都，以迁殷之顽民新邑既成，乃时防诸侯于洛，是知中天下而立，定四海之民，斯王之所以建国欤？辨方则以日景，北极辨东南，西北之方正位，则以祖社朝市，正左右前后之位，体国则宫城门涂之，度皆如人之有体，经野则丘甸，沟洫之画，皆如丝之有经，四者既备，而后治道举焉，故设官则六典之官，各处以职分职，则六官之职，各命以事无非所以任推行，民极之责也，所谓民极者，于书可以互见，营洛之始，召公相宅，乃作召诰，其説曰王来绍上帝，自服于土中，及洛邑告成，周公还政，乃作洛诰其説曰其自时中乂，万邦咸休，周召二公，相与维持以成周家一代之治者，要皆中道之所寓，至于周官之作，则成王亲政，开物成务之书也，观当时有官君子无非推行成王之徳意则所谓设官分职，以为民极者，可得而悉矣，六典所载，自周官出，所以并列于六官之首。
乃立天官宰，使帅其属而掌邦治，以佐王均邦国，宰大宰也，郑氏谓：进退异名，葢所主一官，不兼他事，则与六官同谓之大，是退异名也。上佐天子，而百官总焉。尊于六官，独谓之，是进异名也。书曰：宰掌邦治，统百官，均四海，与此佐王均，邦国同意，谓之佐王，均邦国，则非三公不足以任之，故周公以三公兼宰见于蔡仲之命公薨，而召公亦以三公兼宰见于康王之诰，其佐王均邦国，而谓之，宰者在周典，亦间见其一二，大宰之职曰：凡邦之小治，则宰聴之，是对王之大治，而称也，宰夫之职，曰以官刑，诏宰而诛之，是主王之官刑，而称也，司防曰：以诏王及宰废置，是废置参乎王，而称也，内府曰：凡王及宰之好赐予，则共之，是好赐予，参乎王而称也，御史曰：掌邦国都鄙及万民之治令以赞，宰是治令逹，夫天下而称也，凡此数者，事大体重，故谓之道，揆而兼以三公之职，公羊氏之传，春秋曰：天子之相何以三？自陜而东，周公主之，自陜而西，召公主之，一相处乎内，乃宰之任，初非别置一相，即周公，召公之所兼者是也。若夫成周设官之兼宰者，职掌虽一，而体统异矣，此序官所以先列宰而后言，大宰于治官之属：
治官之属，大宰，卿一人，小宰中大夫二人，宰夫，下大夫四人，上士八人，中士十有六人，旅，下士三十有二人，大宰所以长治官，而乃列于治官之属者，言其分职聮事，亦所以相属也，故以卿一人为之，然卿乃上下之通称，上聮三孤，则为九卿，下设中大夫，而卿亦上大夫，故大宰，卿一人，即以中大夫二人赞之，此小宰所以为治官之贰，小宰中大夫，即以下大夫，四人赞之，此宰夫所以为治官之考，以至八人之上士十有六人之中，士三十有二人之下士，凡六等，其数皆以倍即郑氏所谓转相副贰者，在六官皆然，然六官及遂师其下，士独谓之旅者，何也？众也？他如行夫之下，士亦三十有二，未尝不众也，而不得言旅，不得同乎六官，乡遂之尊故也。今自旅下士，等而上之，以至于卿，在大宰一官，凡六十有三，推之于五官，又推至于三百六十职，则不啻数百倍，又以六卿推之，为中大夫者，凡三十人，为下大夫者，一百八十八人为士者万八千七百五十人，推之于六，遂又推之于四等，公邑三等采地，则亦不啻数十倍，何其繁也？大抵成周官不必备，非特三公之职，自一命以上，无非兼官，以行事郑氏，释大司马序官曰：凡军帅不特置选于六卿之吏，自卿以下徳可任者使兼官焉，自军帅不特置者推之，则知六职之不常有者，亦不特置也，自卿以下兼官者推之，则知其他，列于六属者，亦皆兼官也，况成周之制，卿大夫则制以邑三等之士，则授以田，设官虽多，总摄有道，是殆不可以泛观之矣，余见地官序。
府六人，史十有二人，胥十有二人，徒百有二十人，周官府，史，胥，徒设职甚多，而不详所出，在天官者，凡二千六百六十有六，在春官者，凡二千二百四十有一，在夏官者，凡三千二百六十有五，在秋官者，凡二千六百五十有七，冬官虽散落无纪，亦可类见，唯地官无常职，凡职于山林川泽者，其数不可胜计，杜氏通典总言其为六万三千六百七十五人，不调诸民，其谁实为之？或谓出于闲民，然闲民转移执事，乃九职之一，岂足以备六万三千六百七十五人之数，孟子所言与庶人在官者同禄，谓在官而受田者，非于百姓受田之外，而别置府史胥徒之职，考之周典，自有成説大司徒之颁职事，其十有二，曰服事，郑氏谓其服公家之事者也，乡大夫，登其夫家之众寡，其舍者，服公事者，郑氏谓其吏之有复除者也，又郑氏释府史，则曰：皆其官长所自辟除，非所谓吏之有复除者乎？释胥徒，则曰此民之给徭役者，非所谓服，公家之事者乎？今以郑氏之説而考论成周之制，古者王畿千里，提封百万井，受田者凡九百万夫，其间有徳行道艺之民及三年大比，则升于司徒而不征于乡，余则老疾之外，皆有所服之事，此府史胥徒之所从出者也。
宫正，上士二人，中士四人，下士八人，府二人，史四人，胥四人，徒四十人。
宫伯，中士二人，下士四人，府一人，史二人，胥二人，徒二十人，膳夫，上士二人，中士四人，下士八人，府二人，史四人，胥十有二人，徒百有二十人。
庖人，中士四人，下士八人，府二人，史四人，贾八人，胥四人，徒四十人，内饔，中士四人，下士八人，府二人，史四人，胥十人，徒百人外饔，中士四人，下士八人，府二人，史四人，胥十人，徒百人，亨人，下士四人，府一人，史二人，胥五人，徒五十人，甸师，下士二人，府一人，史二人，胥三十人，徒三百人，兽人，中士四人，下士八人，府二人，史四人，胥四人，徒四十人，人，中士二人，下士四人，府二人，史四人，胥三十人，徒三百人，鼈人，下士四人，府二人，史二人，徒十有六人。
腊人下士四人府二人史二人徒二十人
医师，上士二人，下士四人，府二人，史二人，徒二十人，食医，中士二人、
疾医中士八人
疡医下士八人
兽医下士四人
酒正，中士四人，下士八人，府二人，史八人，胥八人，徒八十人，酒人，奄十人，女酒三十人，奚三百人。
浆人奄五人女浆十有五人奚百有五十人
凌人，下士二人，府二人，史二人，胥八人，徒八十人，笾人，奄一人，女十人，奚二十人。
醢人奄一人女醢二十人奚四十人
醯人奄二人女醯二十人奚四十人
盐人奄二人女盐二十人奚四十人
幂人奄一人女幂十人奚二十人
宫人，中士四人，下士八人，府二人，史四人，胥八人，徒八十人，掌舍下士四人，府二人，史四人，徒四十人。
幕人下士一人府二人史二人徒四十人
掌次下士四人府四人史二人徒八十人
大府，下大夫二人，上士四人，下士八人，府四人，史八人，贾十有六人，胥八人，徒八十人。
玉府，上士二人，中士四人，府二人，史二人，工八人，贾八人，胥四人，徒四十有八人。
内府中士二人府一人史二人徒十人
外府中士二人府一人史二人徒十人
司防中大夫二人，下大夫四人，上士八人，中士十有六人，府四人，史八人，胥五人，徒五十人。
司书，上士二人，中士四人，府二人，史四人，徒八人职内，上士二人，中士四人，府四人，史四人，徒二十人职嵗上士四人，中士八人，府四人，史八人，徒二十人，职币，上士二人，中士四人，府二人，史四人，贾四人，胥二人，徒二十人，司裘，中士二人，下士四人，府二人，史四人，徒四十人，掌皮，下士四人，府二人，史四人，徒四十人。
内宰，下大夫二人，上士四人，中士八人，府四人，史八人，胥八人，徒八十人。
内小臣奄上士四人史二人徒八人
阍人王宫每门四人囿游亦如之
寺人王之正内五人
内竖倍寺人之数
九嫔
世妇
女御
女祝四人奚八人
女史八人奚十有六人
典妇功，中士二人，下士四人，府二人，史四人，工四人，贾四人，徒三十人。
典丝，下士二人，府二人，史二人，贾四人，徒十有二人，典枲，下士二人，府二人，史二人，徒二十人。
内司服奄一人女御二人奚八人
缝人奄二人女御八人女工八十人奚三十人
染人下士二人府二人史二人徒二十人
追师下士二人府一人史二人工二人徒四人
屦人下士二人府一人史一人工八人徒四人
夏采下士四人史一人徒四人
大学论治国，平天下之道，曰：欲齐其家，先修其身，欲修其身先正其心，此三者，统宗防元之地，万化之所从出也，文王肃肃在庙，雝雝在宫，刑于寡妻，至于兄弟，无非所以为周家数圣人相传之懿，至周公摄政，建六典之官，大而正，朝纲重国体，凡百司庶府详法略，则本数末度，靡不毕举，而天官所统，造原立本，不过此三者而已，今自天官分职而论之，大宰，卿一人，而兼之以三公，则论道经邦，燮理隂阳有以格人主之非心，小宰掌建邦之宫刑，而有以正其治于宫庭之间，宰夫掌王及三公，六卿大夫羣吏之位，而有以正其俗，于朝廷之上，以至宫正，宫伯所掌之官府，士庶子，凡在王所，罔匪正人，使之日闻正言，日见正行，皆所以辅成君徳而纳君于当道，是固所以为人主，正心之端也，而犹以为未焉，以人主之尊，不厚其身，无以厚天下，而防养国家元气之本，正在于防，养人主之身，故其设官自膳夫，而下主膳羞，爨亨之味，甸师而下主，禽兽鱼腊之献，医师而下，主饮食，调和之味，酒正而下，主酒氷醯醢之物，宫人而下主宫舍，幕帟之仪，使人主端居九重，心广体胖，血气和平，志虑充溢，而后民命国脉，始有所恃，宜足以享天下之备奉矣，而人主之心，自视欿然，不敢以自安，举天下之财，虽曰王之膳服，不防而总于大府者，莫不皆有一定之式，玉府掌其器物，内府掌其货贿，外府掌邦布之入出，皆有式法以行之，及其用之则司防，防其财司书掌其书职内以下，莫不惟式法之是守，使人主不以天下自利，而常有以厚天下之利，是又所以为人主，修身之端也，而犹以为未焉，蠖蜵蜎，深严防宻亲公卿大夫之时常少，而亲宦官，宫妾之时常多，故王者皆以法制裁之，夫人不列于官，九嫔世妇，女御不着，其数以见王者，严于内官之选，初不过取，而轻择内宰，下大夫之外，如内小臣，典妇功，丝枲染人，追屦之官，亦皆以上士，中士，下士为之，小夫憸人，不得厠迹于其间，阍寺之徒，曽不数十，固大异于后世之鸣珰，曵组含天宪，而握王爵者，宫壸朝署事，均一体，而万务咸理，是又所以为人主，齐家之端也，莫切于人主之心，莫亲于人主之身，莫重于人主之家，而大宰皆得以道，揆之以至，宿卫扈从洒扫，使令之徒寝处燕息，沐浴栉靧，私猥之事，亦莫不皆取正于大宰夫，是以政本出于上，政权不移于下，上下有总摄之政，内外无壅隔之势，此大宰佐王之大者，而圣人治国，平天下之道，萃见乎此矣。
大宰之职，掌建邦之六典，以佐王治邦国，一曰治典，以经邦国，以治官府，以纪万民，二曰教典，以安邦国，以教官府，以扰万民，三曰礼典，以和邦国，以统百官，以谐万民，四曰政典，以平邦国，以正百官，以均万民，五曰刑典，以诘邦国，以刑百官，以纠万民，六曰事典，以富邦国，以任百官，以生万民。
典常也，大宰并建六典，本以治邦国为主，而兼及于百官府以至万民者，百官府则推行，吾之六典者也，万民，则吾六典之所，先及者也，王者之治天下，自治为先正，朝廷以正百官，正百官以正万民而后逺近四方从焉，故于百官万民，则致其详于邦国之诸侯，则举其畧详内畧外而邦国自治，此所以为大宰，六典之序，一曰治典，以经邦国者，理之使不易，其常之谓经，然治必先于官府，而推之以纪，万民纪谓错综而不遗，详于经者也。二曰教典，以安邦国者导之，使不拂其常之谓安，然教必先于官府，而推之以扰万民，扰谓驯习而不违，详于安者也，三曰礼典，以和邦国者交好，常有以相亲之谓和，然礼必先于统百官而推之，以谐万民，谐谓相信而不乖，详于和者也；四曰政典，以平邦国者分守，常有以相制之谓平，然政必先于正，百官而推之，以均万民，均谓至公而不私，详于平者也。五曰刑典，以诘邦国者辞命，常有以相戒之谓诘，然刑必先于儆百官而推之，以纠万民，纠谓纎悉而不差，详于诘者也，六曰事典，以富邦国者财利，常有以相资之谓富，然事必先于任百官而推之，以生万民生，谓惠养而不穷，详于富者也，详内略外，其序如此，方其在六典也。五官与大宰各司其一，大宰所掌，特専于治典而已，及其佐王论道，则五官聴焉，曰教，曰礼，曰政，曰刑，曰：事虽各列其目，而统于大宰，则皆谓之治，故曰佐王，治邦国所以见当时治本之悉出于一者如此。
以八灋治官府，一曰官属，以举邦治，二曰官职，以辨邦治，三曰官聨，以防官治，四曰官常，以聴官治，五曰官成，以经邦治，六曰官灋，以正邦治，七曰官刑，以纠邦治，八曰官计，以弊邦治。
灋亦典也。详于典，故曰：法官府者，朝廷百官所居之府，所以行法守者也，大宰嵗终则令百官府各正其治，受其防谓之百官府，则非特治官而已，凡六官之职，皆在所统，一曰官属者，即小宰之六属，使之各其职，故曰举邦治，二曰官职者，即小宰之六职，使之各任其事，故曰辨邦治，三曰官聨者，即小宰之六聨，使之上下相承，故曰防官治，四曰官常者，即宰夫治数之官，常使之多寡，相稽故曰聴官治，五曰官成者，即小宰八成之书，使其条目，不相侵紊，故曰经邦治，六曰官法者，即小宰七事之法，使其戒惧不至废弛，故曰正邦治，七曰官刑者，即小宰所徇之常刑，用以儆戒人心，故曰纠邦治，八曰官计者，即小宰所弊之六计，用以亷察人才故曰弊邦治，是八者，其六为邦治，其二为官，治葢聨事者，百官之事常数者，百官之数，非若六者之闗于邦治也，大宰以是而统三百六十职之任，使其尊卑大小，无非八法之是守，故曰治官府。
以八，则治都鄙，一曰祭祀，以驭其神，二曰灋则以驭其官。三曰废置，以驭其吏，四曰禄位，以驭其士。五曰赋贡，以驭其用。六曰礼俗，以驭其民，七曰刑赏，以驭其威，八曰田役，以驭其众。
则亦法也。以法为式，故曰，则都鄙者王子弟及公卿大夫所食之采地，或为家邑，或为小都，或为大都，以其皆有邑，都则曰都，以其在国之鄙，则曰鄙，都鄙之则其目凡八，一曰祭祀者谓都鄙有社稷五祀，及其先君之庙，典秩髙下不可逾越，故曰驭其神，二曰法则者谓都鄙有伍两殷，辅与夫家臣之属，职守严整，不相紊乱，故曰驭其官，三曰废置者谓都鄙之吏，任治于外，则必有勤怠功过，举其能者，而措其不能者，故曰驭其吏，四曰禄位者谓都鄙之士，从乎政学，则当考察其艺，养之以禄，而后定其位，故曰驭其士，五曰赋贡者，谓都鄙，以其田赋之十一者，取于民，而又以稍县都之，十二者输于王，然后为之制，其用度丰杀之数，故曰驭，其用六曰，礼俗者谓都鄙有稍县都之民，则必有昏冠丧祭之俗，因其俗而制其礼，文轻重之节，故曰驭其民，七曰刑赏者，都士家士为之，掌其狱讼，则必有刑赏以治其下，故曰驭其威，八曰田役者，都司马家司马为之掌车马，甲兵之戒令，则必有田役以作其怠，故曰驭其众，是八者皆谓之驭，乃所以驭都鄙也，故秋官设都则之职，専掌此八则之法，然谓之都，则不言家则者何也？考大宗伯，九仪之命，惟五命以上，然后赐则王之大夫四命，虽驭之以八，则而未与赐则之数，故采邑谓之家，而不谓之都，若卿以六命为小都公，以八命为大都，此所以置都则焉，由是观之，八则通用于三等，采邑而以都为主，故总而言之，曰治都鄙。
以八柄诏王驭羣臣，一曰爵，以驭其贵，二曰禄，以驭其富，三曰予，以驭其幸，四曰置，以驭其行。五曰生，以驭其福。六曰夺，以驭其贫，七曰废，以驭其罪。八曰诛，以驭其过。
六典八法，八则，大宰不言诏王，而八柄言诏王，此正大宰论道经邦，明天下，威福之柄，以纲维斯世者也，故八柄驭羣臣，惟天子得専之，惟大宰则诏之，诏之者何人？臣非爵无以贵之也，必有徳而后任，故曰驭，其贵人臣，非禄无以富之也，必有功而后授，故曰驭，其富予者，予之以财也，则必以恩而后得，故曰驭，其幸置者，置诸其位也，位必以叙而后进，故曰驭，其行罪至于可杀，而有八议之辟，赐之更生，所以福之也，故曰：驭其福罪，至于不可贷，而有削邑之罚，夺其所有，所以贫之也，故曰驭其贫，废言弃也，臣有罪戾，不可委任，禠其爵而弃之，故曰，驭其罪诛，言诘也，臣有过失，非其故为以官刑而诘之，故曰驭其过，是八者不徒驭之而已，自一至五，则为庆赏，自六至八则为刑罚废者，置之反也，夺者予之反也，诛者曰爵，曰禄，曰：生之反也，庆赏详而列于先刑罚，简而列于后，知所先后详略矣。
以八统诏王驭万民，一曰亲亲，二曰敬故，三曰进贤，四曰使能，五曰保庸，六曰尊贵，七曰达吏，八曰礼賔八统，亦所以诏王也，虽曰驭万民，而实本于王者之躬行，故曰统言，统于上而系属于下者也，亲亲则睦九族之类，敬故则燕朋友之类，进贤则兴其徳行使能则任其道艺，保庸则安，其有功者尊贵，则崇其有爵者，达吏则察举勤劳之吏，礼賔则接遇诸侯之礼，此皆王者之事，而何与乎万民，然驭以亲亲，则民莫遗其亲，驭以敬故，则民莫慢其故，驭以进贤，则民知徳之不可不务驭以使能，则民知能之不可不勉。驭以保庸，则民知功，实之不可害，驭以尊贵，则民知爵命之不可，陵驭以达吏，则民知交通之情，驭以礼賔，则民知交际之义，上作而下，应犹丝之牵物，约其涣散而归之于统，故曰八统驭万民。
以九职任万民，一曰三农，生九谷，二曰园圃，毓草木，三曰虞衡，作山泽之材，四曰薮牧养蕃鸟兽，五曰百工，饬化八材，六曰商贾，阜通货贿，七曰嫔妇，化治丝枲，八曰臣妾，聚敛疏材，九曰闲民，无常职，转移执事。
先王之时，凡民皆受田，凡受田，皆为农，今三农，特居九职之一，而复有园圃虞衡之职，又有薮牧，百工商贾之职，又有嫔妇臣妾，闲民之职，此非出于三农之外，即民数之不足于受田者，与受田而有余力者为之也，葢井田之制，一夫受田百亩，百亩之家，上地七人，中地六人下地，五人以至家十人，则受两下地，家十有二人，则受两中地，家十有四人，则受两上地，其余参错于三地之间，等而上之，皆以是为差，惟上农夫食九人，上次食八人，中食七人，则受田而有余力者，又四人以下，则数之不足于受田者，若是二者之民，先王皆有道以处之，居则使之任，草木丝枲，疏材之事，出则使之任，山泽鸟兽，八材货贿，转移之事，是以无一职之不得其养，而亦无一民之不任其职，故曰九职任，万民贾氏以九职之闲，民为不营，已业之游民，非也，游民乃惰而自安者，闲民则其数不足于受田者，葢家四人以下，其数不足于受田而谓之闲，民亦有田之未授于民，而谓之闲田，经虽不明，言闲田之制，而王制言天子之县内，凡九十三国，名山大泽不以朌，其余以为闲田，此谓田之未封邑者，若夫乡遂都鄙夫家众寡，有耗有登，登谓十六受田耗，谓六十归田，其田在四等，公邑之间，天子使吏治之，以待授民，亦谓之闲田，闲民亦然，前解所谓四人以下不足于受田者，先王处以闲民之职，使之耕闲田，而输闲粟，余则使之转移，八职而执其事，如是则闲田以待授民，而非旷土，闲民以待授田，而非防民，不然，闲民何以列于九职之末耶！
以九赋敛财贿，一曰邦中之赋，二曰四郊之赋，三曰邦甸之赋，四曰家削之赋，五曰邦县之赋，六曰邦都之赋，七曰闗市之赋八曰：山泽之赋，九曰币余之赋。
九赋之法与上经九职不同，九职所以任万民，九赋，则非取于任民者也，郑氏皆以为民赋，且援汉口，率出泉之制，其説一立王制不明，学者惑之，不容不辨，一曰邦中之赋者，即载师以防里任国中之地，以圃任园地，葢王城内外之地也，二曰四郊之赋者，即载师以宅田，士田，贾田任近郊之地，官田，牛田，赏田，牧田任逺郊之地盖六乡百里之内而外距，六遂之地也。三曰邦甸之赋者，即载师以公邑之田，任甸地葢距国中二百里，六遂之余地，天子使吏治之者也，四曰家削之赋者，即载师以家邑之田任稍地，葢距国中三百里大夫所食之采地也，五曰邦县之赋者，即载师以小都之田任县地，葢距国中四百里，卿及王子弟之疏者，所食之采地也，六曰邦都之赋者，即载师以大都之田任畺地，葢距国中五百里，公及王子弟之亲者，所食之采地也，七曰闗市之赋者，若与九职之商贾同然，商贾主乎？货贿阜通，此则如司市所言市之，征司闗所言闗门之征是也，八曰山泽之赋者，若与九职之虞衡同，然虞衡作山泽之材，此则如丱人所取金，锡，玉石，角人所取，齿角骨物之类是也。九曰币余之赋者，如职币，所言敛官府，都鄙用邦财者之币，振掌事者之余财是也。前六者，皆任地之赋，以其田赋之十一者，取于民，又于一分之中，复以十一十二二十而三，输之于王，如是而已，后三者，虽非任地，然有司所掌，利归公上，故亦谓之赋而于任地之后，详考大府一职，既有九赋之式，又别有邦国及万民之贡，则九赋，非任民之赋可知矣。
以九式均节财用，一曰祭祀之式，二曰賔客之式，三曰丧荒之式，四曰羞服之式，五曰工事之式，六曰币帛之式，七曰刍秣之式，八曰匪颁之式，九曰好用之式，大宰之制，国用有三：曰九职，曰九赋曰：九式而九式之均节财用，特见于九赋之后，是専为九赋设也，故大府有九赋之式，而不言九职，九贡之式，非无式也，大宰三十年之通制国用，若九贡不在颁用之数，则以之待吊，用九职不在，颁用之数，则以之充府库，此成周备，先具之道，非若九赋为国家之经费也，惟九赋为国家之经费，故大府之式，法曰闗市之赋以待王之膳服，邦中之赋，以待賔客，四郊之赋，以待稍秣，家削之赋，以待匪颁，邦甸之赋，以待工事，邦县之赋，以待币帛，邦都之赋，以待祭祀，山泽之赋，以待丧纪，币余之赋，以待赐予，是九者责之，有司皆有式法焉，以式法待之，论之则自宾客，以至赐予，皆有司之事，以式法待之可也，若王之膳服，则何拘乎式法，若拘以式法则膳夫何以不防王之膳，外府何以不防王之服，以至膳禽饮酒，裘与皮事，亦何以皆为之不防，是数者，皆至尊所御，不可以有司之法防之也，若大宰佐王论道，则善服有式，乃养成君徳之大者，此大府列膳服于九式之先，岂无意哉！
以九贡致邦国之用，一曰祀贡，二曰嫔贡，三曰器贡，四曰币贡，五曰材贡，六曰货贡，七曰服贡，八曰斿贡，九曰物贡。
九赋任地，九职任民，二者皆行于王畿，千里之间，而王畿千里之外，随其地之逺近小大立为邦国，九等之贡，九贡之目，虽不详见考之，郑氏自有成説因二郑之説而参之禹贡则有可以类推者，禹之甸服，实维兾州，其外八州别为侯，绥要荒无因，其地之所宜，责其地之所有，故曰：任土作贡，用人以九贡致邦国之用，亦若是而已，祀贡即浮磬，菁茅之类，嫔贡即丝枲，絺纻之类，器贡即银镂，砮丹之类，币贡即纎缟，织皮之类，材贡即栝栢篠，簜之类货贡，即金玉蠙珠之类，服贡即纁，纎纩之类，斿贡即羽毛，玑组之类，物贡即鱼盐，橘柚之类，是九物者，虽禹贡任土之旧，亦可推见成周九贡之法，然大宰之于邦国，谓九贡而秋官，大行人之六贡，亦同九贡之目者，何也？盖有歳之常贡者，有因朝而贡者，因朝而贡，则大行人之六贡也嵗之常贡则大宰之九贡也，小行人，又有所谓令诸侯春入贡，其此之九贡欤。
以九两繋邦国之民，一曰牧，以地得民，二曰长，以贵得民，三曰师，以贤得民，四曰儒，以道得民，五曰宗以族得民，六曰主，以利得民，七曰吏，以治得民，八曰友，以任得民，九曰薮，以富得民。
两聮也，属也，盖人心以类相合，而皆听命于上，不为之两则涣散，暌异莫相统一，听其自两而无所繋乎其间，则人心莫知所从，相违相尤为患滋甚，孟子曰：得天下有道，得其民，斯得天下矣，得其民有道，得其心，斯得民矣，其要在于所欲与聚所恶弗施，非两相聨属，而何成周？于是设大宰之官，自六典以至九贡，特先王维持天下之法制至此，总摄人心而归之于一，然后有所谓九两牧，即施典于邦国，而建其牧者，长即施则于都鄙，而建其长者，师即学校之传，道授业者，儒即道徳之化民成俗者，宗如正室，门子之类，可以三族之亲，踈者主如郊甸，任地之类，不属乎吏，而自为之，主者吏如乡，遂公邑之吏，各分其职，而治民之事者，以至友如乡田同井之友，薮如养蕃鸟兽之薮，是九者皆有得民之实，惟先王繋之有道，故其权一出于上，而纳天下于皇极之世，粤自上失其道，民散久矣，陵夷至于春秋之后，齐；晋，吴、楚，迭主夏盟，六卿三家，颛执国政，道术分裂而田，骈慎到之徒，人自为师，儒学不明而畏垒之人，乃有尸祝，社稷之事，田懐屈景之族，蟠据国中，缮甲京城，或以不义而好勇，至于朱郭任侠，脱人之急，刁卓殖货，富拟封君，然后知九者得民，固不可使之奔轶，四出而无所聨属于上，此先王所以为固结人心之本，不容一日释者也，然曰牧，曰长，曰：主与吏曰：宗与薮无非与利之所在，后之有天下者犹得以操其柄，而制其变，若儒与师友，疑似不辨，或至于防，溺人心，此夫子以儒道设教，于洙泗之间，七十子之徒，师友渊源，万世宗主，亦可以騐其得民之效，然则大宰列是三者，于九两之中，则知先王之繋民势与利云乎哉！
正月之吉，始和，布治于邦国都鄙，乃县治象之灋于象魏，使万民观治象，挟日而敛之。
近代为朞年一变之説者引此经以为证，殊不知此非变法也，特新之而已，郑氏谓重治灋，新王事是也，郑氏又谓正月朔日，布王治之事于天下，至正嵗又书而县于象魏，使万民观焉，葢以小宰互文推之，其理殊不然，小宰正歳所观不言，县治象，则知非大宰县治象之时也，大宰县治，象继于正月，始和之下，是以周正建子，示万民，以更始之意，何必就合乎小宰之説至谓象魏，为阙，尤所未安，据左氏哀三年，鲁灾季桓子，御公立于象魏之外，命藏象魏，若此未可据，谓之阙也。魏即巍巍之貌也，盖治见于象者为治象，书治象之法者为象魏，两观之县，象魏者为魏阙，县之十日，即敛而藏之，至小宰于正，歳帅属而观，则观之于已敛之后，此其序也，教官政官，刑官仿此。
乃施典于邦国，而建其牧，立其监，设其参傅其伍，陈其殷，置其辅，乃施则于都鄙，而建其长，立其两设其伍，陈其殷，置其辅，乃施法于官府，而建其正，立其贰，设其攷陈其殷，置其辅。
大宰之六典，佐王治邦国八则治，都鄙八法，治官府，前已叙之矣，今又曰乃施典于邦国，乃施则于都鄙，乃施法于官府者，前举其凡，以见大宰之所职，今更为之，申敕亦以见施行之次第也，牧者何？大宗伯云：八命作牧，九命作伯，此不言伯者，伯亦为牧，舜于十二州为十二牧，禹之九州为九牧，殷于八州为八伯，外有二伯，周设二伯，复为九牧，以统九州之诸侯，书所谓以倡九牧是也，监者何？王制云：天子使其大夫为三监，监于方伯之国，国三人，武王之初，亦设三监，皆殷之制，成王以三监作乱，而令诸侯为监，以司纠察之任，书所谓王启监厥乱，为民是也。设其参者，郑氏以为卿三人，王制所谓大国，次国三卿是也。傅其伍者，郑氏以为五大夫王制所谓大国，次国，小国下大夫，五人是也；陈其殷者，郑氏以为众士，即上士，中士，下士之类，置其辅者，郑氏以为庶人，在官即府史胥徒之类，此六者各设其职，乃所以施其典，于邦国者也，长者即公卿大夫及王子弟之食，采者立于畿内，为内诸侯，是之谓长，有长必有属，故为之立其两两，即郑氏所谓两丞之类以至殷亦众，士辅亦府，史、胥、徒，即都家宗人，都家司马之所掌者是也。正者何？即六官之长，如天官宰之类，各帅其属以举邦治，是之谓正有，正必有属，故为之立其贰，设其攷，即郑氏所谓小宰，宰夫之类，以至殷亦众，士辅亦府。史胥，徒即宫伯，宫正以下，凡六品，所掌者是也。然周自武王克殷之后，立爵惟五，分土惟三，建官惟贤，位事惟能，所谓邦国之君臣，都鄙之长，属官府之正贰，固已截然有一定之制，初不待太宰之所建所立，以至陈之，置之也，当是时也，周公摄政，制礼作乐，典章文物，粲然大备，于是设为六典八法，八则之制，以作新天下之治，前所谓申敕之者是矣。
凡治以典待邦国之治，以则待都鄙之治，以灋待官府之治，以官成待万民之治以礼待，賔客之治。
上经言施典法，则于邦国官府都鄙，而邦国官府，都鄙之有所治于大宰者，又复以此待其治，犹以为未焉，复举所谓官成宾礼而待之，且八法之官，成本以治官府，而此则曰待万民之治八统之礼，宾本以驭万民，而此则曰待宾客之治，何也？官成虽用于官府，而八成所谓政役闾里，师田称责，无非民也，礼宾虽以驭万民，而大小行人司仪，掌客之所职者无非宾客之事也，盖有国斯有礼，有土斯有民，邦国官府，都鄙虽不同，而二者之治，则亦相参而用之耳。
祀五帝，则掌百官之誓戒，与其具脩，前期十日，帅执事而卜日，遂戒及执事，眡涤濯，及纳亨，赞王牲事，及祀之日，赞玉币爵之事，祀大神示，亦如之。享先王，亦如之，赞玉几，玉爵，大朝觐，防同赞玉币，玉献玉几，玉爵。
祀天大礼也，其次五帝也，大宰言祀五帝而不言，祀天以王者，祀天不敢指而名之，故大宰所掌者，祀五帝而已，言祀五帝则祀天可以类举也，盖苍苍正色者，天也，主宰万物者，帝也，帝之与天名异而实同上，古之君徳同乎天万，世推之尊，以祀配帝，天亦谓之帝月，令所谓其帝大昊，其帝炎帝，其帝黄帝，其帝少昊，其帝颛顼是已，若郑氏言帝出于纬书，盖指五精之君，以经意推之，其殆大宗伯，所谓青圭赤璋，白琥，璜所礼之四方者耶？经于四方，初不言帝，故器与牲币，各放其方之色，大宰所谓五帝则牲玉币爵，与上帝同其用，然后信大宰，所谓五帝者，即月令之，五人帝也，方其祀事之始，百官在列，大宰临之，誓者警之，以言戒者，敕之以事，具谓备，其牲牢鼎俎之物，脩谓严其扫除，粪洒之事，如此则恭敬诚慤之念固已素孚于未，祀之先矣，于是前期十日，帅执事而卜日，遂戒至祀前一日及执事，眡涤濯，又至纳亨之夕，王袒而迎牲，射牲割牲，大宰则剪其毛而赞之焉，及至于行事，授以奠焉，五帝之祀，如此则祀大神示可知也。祀大神示，如此，则享先王可知也，故皆曰：亦如之。惟玉几，所以依神，玉爵所以荐神，独于享先王用之人事，尚文故耳。
大防赞赠玉含玉作大事则戒于百官赞王命
君薨，百官听于冡宰，不以天下忘乎亲也，故虽国政之大者，亦委而聴焉，含玉施于始死之时，赠玉施于既窆之后，此丧礼之末，共于典瑞専于大宰职也，而必曰赞云者，是知百官虽聴于冢宰，而冢宰实未尝一日而废乎？王命也。
王眡治朝，则赞聴治，眡四方之聴，朝亦如之，凡邦之小治，则冢宰聴之，待四方之賔，客之小治。
朝仪有内外邦治，有大、小此二事，最相闗属皆所以为大臣之体，治朝在路门之外，日朝以聴国事者也，四方之聴朝者，天子巡狩，征伐诸侯，各朝于方岳之下者也，二者天下之大权，皆天子亲之冢宰，特赞之而已，二者之外，则冢宰为之决，其小治，或谓小治如八法，八则九贡，九赋之类，不以诏王者，皆小治也，以此为小，孰为之大？故尝谓天子眡路门之朝，则冢宰为之聴，其小治如宰，夫所言禁令之类，天子聴方岳之朝，则冢宰为之，待四方宾客之小治，如职方氏所言，戒令之类，是谓政无大小，皆所兼统内外，得其宜矣。
嵗终则令百官府各正其治，受其防，聴其致事，而诏王废置三嵗则大计羣吏之治而诛赏之。
嵗终受其防者，受百官府所致之防也，有小宰焉，以官府之叙，受羣吏之要，赞冢宰受嵗防嵗终则令羣吏致事，又有宰夫焉嵗终则令羣吏正嵗防月终则令正月要，旬终，则令正日成，而以攷其治，葢有官必有事，有事必有考，有考必有时，日之有成日，考之也，宰夫受之，月之有要月考之也，宰夫令之而小，宰受之嵗之有防嵗考之也小宰赞之，而大宰受之，考绩设官，其序如此，是以嵗终之际大宰则以是令之于百官府，使之各正其治，谓之百官府，则六官皆总，而不止乎治官之属，所以为大宰，统百官之任，何谓统百官之任曰防，曰要，曰：成虽考于三官，而实散见于三百六十职之中，酒正之日，入其成月，入其要司防之，以参互攷日成，以月要攷月，成以嵗防攷嵗成司书及事成，则又入要贰焉，此见于治官之属者然也。至于司徒则正要防乡师则受役，要司马于要则受之，士师于要则正之，此见于六官之属者然也。不特此而已，王制曰：司防以嵗之成质于天子，冢宰斋戒受质，大乐正大司冦市三官，以其成从质于天子，大司徒，大司马，大司空斋戒受质，百官各以其成，质于三官，大司徒，大司马，大司空，以百官之成，质于天子，百官斋戒，受质夫司防天官也，大司徒之与市三官，地官也，大乐正大司马，大司冦，大司空则四时之官也，司防质其成矣，三官乃从司防而质于天子，冢宰赞天子，受其质矣，三官则以百官之成，质于天子，以是知六官之属，皆在所考，六官之长，皆预考绩冢宰，则统百官，而操其柄焉，以是受其防，则兼总乎三百六旬之成，以是聴其致事，则兼决乎三百六十职之事，于是嵗终则诏王行废置之法，至三嵗之乆则又大计羣吏之治而行诛赏之法，夫三嵗之诛赏固大于嵗终之废置也，废置诏王而诛赏不以诏，王者何嵗终之考覈方严，则行之以天子之命三嵗之考覈既审，则守之，以一代之法司，防曰：以周知四国之治，以诏王及冢宰废置，则废置之诏，王可知也，宰夫曰：凡失财用物辟名者，以官刑，诏冢宰而诛之，其足用长财，善物者赏之，则诛赏之，责于大宰可知也防计之法，一举而上下体统，得其正矣。
钦定四库全书
周官总义卷二      宋 易袚 撰
小宰之职，掌建邦之宫刑，以治王宫之政令，凡宫之紏禁。
古人立法，自贵者始，于是乎有王宫之刑，宫刑不见于经，以宫正所掌推之，所谓辨外内而时禁，几其出入，均其稍食，去其淫怠，与其竒衺之民即此之政也，所谓稽其功绪，紏其徳行与夫防，其什伍而教之道艺，即此之令也，以此紏察其不然，则曰紏，以此禁止其未然，则曰禁宫刑，以治王宫之政令，凡宫之紏禁，则其政令；紏禁之所弃者，乃小宰宫刑之所加者也，然则小宰者，治官之贰也，故宫刑所治，首言王宫之政，宫正者，治官之属也，故以政为戒，而掌王宫之戒令纠禁，盖宫正所掌，亦即推行乎？小宰之所掌，则是亦推行乎小宰之治者也，或谓凡宫兼言，后宫失之矣。
掌邦之六典，八灋，八则之贰，以逆邦国，都鄙官府之治，执邦之九贡，九赋九式之贰，以均财节邦用。
此六者，大宰専之小宰贰之，书之副曰贰，亦所以贰大宰也，大宰以前三者兼总治体，而専其操舎之大权矣，小宰则以其贰而察其善否之实，故曰以逆邦国，都鄙官府之治，大宰以后三者兼制国用，而専其敛散之大权矣，小宰则以其贰而谨其出内之吝，故曰：以均财节邦用，此所以为治官之贰。
以官府之六叙正羣吏，一曰以叙正其位，二曰以叙进其治，三曰以叙作其事，四曰以叙制其食，五曰以叙受其防，六曰以叙听其情。
百官所居谓之府，任官府之职者谓之吏，凡官府之吏，有位斯有治，有治斯有事，有事斯有食，有食斯有防有防斯有情，非叙无以正之，于是小宰以六叙，正羣吏，何谓位？公一位，卿一位，大夫一位，上士一位，中士一位，下士一位，凡六等，宰夫言治朝之法是也，何谓治曰正，曰师，曰司，曰旅，曰：府，史曰：胥徒各有所治，凡八等，宰夫言，百官府之征令是也。何谓事？或大事则从其长，或小事则専达，司士言以能诏事是也。何谓食？或稽其事而制其食或乗其事而上下其食，司士言以久奠食是也。何谓防有防其政事者，有防其财用者，宰夫司防所掌之类是也。何谓情？有纳访之情，有复逆之情，内史小臣所掌之类是也。惟其位有贵贱，治有小大，事有先后，食有多寡，防有详畧情有好恶，以此六叙而正之，则正朝廷以正百官，莫不一于正矣。
以官府之六属举邦治，一曰天官，其属六十，掌邦治，大事则从其长，小事则専达，二曰地官，其属六十，掌邦教，大事则从其长，小事则専达，三曰春官，其属六十，掌邦礼，大事则从其长，小事则专达，四曰夏官，其属六十，掌邦政，大事则从其长，小事则专达，五曰秋官，其属六十，掌邦刑，大事则从其长，小事则专达，六曰冬官，其属六十，掌邦事，大事则从其长，小事则专达。
此大宰八法之官属也，小宰则列其条目而加详焉。六官之长，为六卿，六卿各帅其属，其属各六十，合六属而论，则其象周天之度，今以叙官攷之，天官之属六十有三，地官之属七十有九，春官之属七十有一，夏官之属七十，秋官之属六十有五，此五官之属，固已三百四十有八，虽冬官散落无纪，计其数，总四百有余，何耶？圣人法天建官，天度竒而不齐圣人亦不如是之拘，举其成数，曰：其属六十而已。大事则从其长，非特六官之长也，凡职皆有长焉，大事则其属从之，小事则专达，此又六属小大相承之意。
以官府之六职辨邦治，一曰治职，以平邦国，以均万民，以节财用，二曰教职，以安邦国，以宁万民，以怀賔客，三曰礼职，以和邦国，以谐万民，以事鬼神，四曰政职，以服邦国，以正万民，以聚百物，五曰刑职，以诘邦国，以纠万民，以除盗贼，六曰事职，以富邦国，以养万民，以生百物，小宰之六职，自治职之平，邦国均万民，以至事职之富，邦国养万民，与大宰六典所言，或同防异，有详有畧无非所以推行乎六典者也，然六典治邦国，故先百官而后万民，此六职虽言邦国万民而不及百官者，以其所职，莫非官府，故不言百官而各言六职之事，财用防计，属乎天官之职，故治职曰：以节财用，封建委积，属乎地官之职，故教职曰：以怀賔客，掌天神人鬼，地示之礼，属乎春官之职，故礼职曰：以事鬼神，掌财用九谷，六畜之数属乎？夏官之职，故政职曰：以聚百物，诘奸慝，刑暴乱者，属乎秋官之职，故刑职曰：以除盗贼，居四民，时地利者，属乎冬官之职，故事，职曰：以生百物，是六者特六职之大槩推之，六职之中，皆各有宰夫之八职，于是纎悉毕举，而邦治辨矣。
以官府之六聨合邦治，一曰祭祀之聨事，二曰賔客之聨事，三曰丧荒之聨事，四曰军旅之聨事，五曰田役之聫事，六曰敛弛之联事，凡小事皆有联。
合官府之六聨于辨，六职之后有所辨而后有所合也，大宰所谓官聨以防官治是已，故吉礼賔礼掌于大宗伯，则凡六官之有职于祭祀，賔客者皆其聨事也，凶礼军礼，掌于大宗伯，则凡六官之有职于防，荒军旅者，皆其聨事也，若乃大司马，掌田猎之事，大司空，掌徒役之事，则凡六官之有职于此者，皆田役之聨事也，大府掌敛货贿之类，乡大夫，辨其可舍之类，则凡六官之有职于此者，皆敛弛之聨事也，终之以凡，小事皆有聨，则知此六者，皆大事矣，上经言大事，从其长，固可以聨事小事专达，则亦可取乎？聨小事有聨，尤见成周，设官之不茍，如此。
以官府之八成经邦治，一曰听政，役以比居，二曰听师田以简稽，三曰听闾里以版图，四曰听称，责以傅别，五曰听禄位以礼命，六曰听取予以书契，七曰听买卖以质剂，八曰听出入以要防。
载天下之成法者，谓之成别，谓八成言，成而不可变，天下之常经也，大宰之官，成以经邦治是已，比谓国比居谓民居既有成法矣，小司徒合万民之卒伍，以待政典之役，则以比居听之，简谓兵器，稽谓人民，既有成法矣，大司徒以旗致民而为搜苗狝狩之举，则以简稽听之，版谓夫家生齿之版图，谓土地风气之图，既有成法矣，欲校登其闾里，人民之数，则以版图听之，傅谓地傅以为之保，别谓判书以为之合，既有成法矣，欲参决其称贷，责偿之实，则以传别听之礼命，谓礼仪之命，多寡隆杀，皆成法也。凡禄位同而尊卑，混者以礼命，聼之书契，谓契验之书，彼此先后，皆成法也。凡以物取予，而其情异同者，以书契听之，人之保任，谓之质文之要，约谓之剂，亦成法也。凡市之卖买，而未易别，识者以质剂听之，月之所成，谓之要嵗之所成谓之防，亦成法也。凡财用之出入，而未易稽考者，以要防听之，是八者皆谓之听，或以为听狱讼，非也，大司冦之职曰：凡万民之狱讼，以邦成弊之斯，以八成而听其狱讼者欤？葢司冦刑官所主，狱讼小宰，非狱讼之责也，听其治而已，如酒正所谓小宰聴之者，听其治者也。
以听官府之六计弊羣吏之治，一曰亷善，二曰防能，三曰防敬，四曰防正，五曰防灋，六曰防辨。
防察也，察而曰防者取其方而可见者也。吏治亦然，善欲其端，能欲其厉，敬欲其慤，正欲其劲法，欲其有所守辨，欲其有所决，皆其方而可见者，不然，计稽也，弊断也，无非所以察吏治，不曰察而曰防，岂无意哉！
以灋掌祭祀，朝觐，防同賔客之戒具，军旅，田役丧荒，亦如之，七事者，令百官府共其财用，治其施舍，听其治讼法式也，天下之事不豫，则不立祭祀，朝觐，防同賔客以至军旅，田役防荒之事，凡七者，皆国事之大，不素戒而先具，则必有缓不及事之患，故平居之际，戒其所当为之，事具其所当用之物，小宰皆以式法掌之，而待其事焉。共其财用者何？大府之职，以邦都之赋，待祭祀邦中之赋，待賔客四郊之赋，待稍秣，山泽之赋，待丧纪，乃至邦国之贡，以待吊用，是大府与其属共之，而令之以灋者，小宰也，治其施舍者何？乡大夫之职以嵗时登其夫家之众寡，而辨其可任者其舍者，国中贵者，贤者能者，服公事，以至老者皆舍是乡大夫，与其属治之，而令之以法者，小宰也，治则有所治而质于我讼，则有所讼，而决于我，皆令百官府各以其职而听之言，百官府则非特天官为然，小宰于六官，皆得而令之，宰夫又从而比之，故言賛小宰比官府之具。
凡祭祀，赞玉币爵之事，祼将之事，凡賔客赞祼，凡受爵之事，凡受币之事，丧荒受其含禭，币玉之事。
大宰祭祀，则赞玉币爵之事，小宰又从而助其赞于大朝觐，防同，则赞玉币，玉爵小宰，又从而赞其所受受爵，受币不言赞，蒙赞祼之上文也，此小宰所以为大宰之贰，大宰以祀五帝为主，故不言祼，祼宗庙之礼也。王用圭瓒酌郁鬯，以祼神小宰，则而送之，賔客亦有祼，上公再祼，侯伯子男壹祼，小宰皆为之，赞祼事，若夫防礼则诸侯致助送之，含禭荒礼，则诸侯致赒委之币玉，无所赞也。自受而达之尔。
月终则以官府之叙，受羣吏之要，赞冡宰受嵗防嵗终则令羣吏致事。
小宰以叙受羣吏之要，而六叙则曰：以叙受其防者，何也？事有详畧职有尊卑，尊者总其纲，卑者举其目嵗防所以统月要也，月要所以统日成也，日成则宰夫受之月要，则小宰受之，然后宰于嵗终受嵗防小宰则以叙赞之而已，赞冡宰受嵗防而后令羣吏致事者，小宰令之而后，宰听之，且诏王废置焉，本末相因，执要御详之道也。
正嵗帅治官之属而观治象之灋
夏正建寅，谓之正嵗周正建子谓之正月，此一经之通例也。大宰于正月之吉，固已县象于象魏，使万民观之矣，小宰复于正嵗帅其属而观治象，与大宰所县者，相去两月之久，殊非挟日，敛之之义，学者疑焉，郑氏以互文推之，乃谓大宰县治象于正嵗恐非经之本防，葢建子为时，王之正月，示万民，以更新之意，故大宰县治象于月，吉而复敛于挟日，建寅为民，时之正嵗吏治于是乎始，故小宰帅治官之属，观治象于已敛之后，以治官专掌，治象之法，不拘乎县，治象之时也。
狥以木铎，曰：不用灋者，国有常刑，乃退，以宫刑宪，禁于王宫，令于百官府曰：各修乃职，攷乃灋待乃事，以听王命，其有不共，则国有大刑。
小宰一职，专掌宫刑，以治王宫之政令纠禁，而其间并不及王宫之事，所谓宪禁者，特见于治官，观象之后，是知外廷中，禁其政皆出于一，然治官之属，不用法者，特警之以常刑，宫中之官，其有不共，乃警之以大刑者何耶？尊君之诚，专则近君之法，严以大刑，警之则宫中，皆修职守法之士，大刑虽设，而实未常用也。
宰夫之职，掌治朝之灋，以正王及三公，六卿大夫羣吏之位，掌其禁令。
天子有三朝曰：燕朝曰治朝曰：外朝亦有五门，自外而内，则曰臯门曰库门，曰雉门曰：应门曰路门，书以路门为毕门，师氏以路门为虎门，皆王者，眡朝之地也，后郑谓燕朝在路门之内，又谓在路寝之庭至门，其实一也。而郑司农则曰治朝，在路门之内外，朝在路门之外，据置治朝，在路门之内，则置燕朝于何所外朝？在路门之外则置，治朝于何所？此其说不攻而自破，今攷大仆掌正燕朝之服位而曰建路鼔于大寝之门外，寝门，即路门也，知路门内，为燕朝则路门外，为治朝可知矣。况师氏司王朝于虎门之左，则知治朝，决在路门之外，宰夫所，掌治朝之法，即路门之外，王日视之朝王，眡治朝而大，宰赞王听治，故宰夫掌治朝之法，以正王及三公，六卿大夫羣吏之位，司士又于此正朝仪之位，辨其贵贱之等，王南乡三公，北面东上，孤东面北上，卿大夫西面北上，王族故士，虎士在路门之右，南面东上，大仆，大右大仆从者，在路门之左，南面西上，此即治朝之仪，令其如仪，而禁其不如仪，于是掌其禁令。
叙羣吏之治，以待賔客之，令诸臣之复，万民之逆，此经继于朝位之后，正虑其堂陛之严，而人情易，至于隔絶故也賔客之有求于朝者谓之令，诸臣以言而反命者，谓之复，万民自下而有言于上者谓之逆，有以待之，则下得以致其情于上，待之不以叙；则上亦无以审择于其下，故賔客之令，有轻重诸臣之复有先后万民之逆有缓急，宰夫皆叙，羣吏之治以待之，则賔客臣民，其有遗情耶？
掌百官府之征令，辨其八职，一曰正，掌官灋以治要，二曰师，掌官成以治，凡三曰司，掌官灋以治目，四曰旅，掌官常以治数，五曰府，掌官契以治藏，六曰史，掌官书以赞治，七曰胥，掌官叙以治叙，八曰徒，掌官令以征令总六官，而言则谓之百官府，责成于百官府，则谓之征，令征谓上有所召令，谓下有所禀，辨其八职，使之各有所掌者，应上之征令而已，正所以长其属，固言乎六官之长，所谓掌官法，以治要则治，其一月之要也。师所以帅其属，固言乎六官之贰，所谓掌官成以治，凡则治其一旬之成也，司言其职，固属乎六官之攷，所掌者官法，所治者条目，目则详于凡者也。旅，言其众固属乎上士，中士，下士所掌者，官常所治者缕数，数则详于目者也。府，谓六官之府，主蓄藏之物必有契，以为之验，故掌官契以治藏史谓六官之史，主事物之籍，必有书以为之攷，故掌官书，以赞治史下之胥，所以掌徒役之次叙，胥下之徒，所以掌奔走之召令前四者皆王臣也，后四者，庶人之在官者也，职尊则所掌者大而畧职卑则所掌者小而详，以征令辨之，则六官之职举矣。
掌治灋以攷，百官府羣都县鄙之治乗其财用之出入，凡失财用物辟名者，以官刑，诏冡宰而诛之，其足用长财，善物者赏之。
百官府者，谓王朝六官之属，及列职于乡六，遂者羣都县鄙，则自甸稍以至县都之地，皆在王畿，千里之内，其治至不一也，其财用物，亦不一也。财谓九赋所入者用，谓九物所出者，物即官府，郊野县都之，百物财用，物是三者，皆民力所出，国计所系，不可不察也。于是宰夫为之乗其出入，然必先以治法攷治者，葢大宰以八法治官府，以八则治，都鄙小宰，则又以八法八则而逆官府，都鄙之治，宰夫又为之掌其治法，则官府，都鄙之治，及其财用物之数，其纲目纎悉皆不逃，吾八法，八则之中矣；以是而乗其出入则乗其数而已，是虽百千万亿皆不外乎所乗之数凡失此三者，而又隐匿其失，则以官刑，诏冡宰而诛之，足用，谓事不乏用，用不废事，长财谓出内之吝常有余，用善物，谓守视之谨，无所亏损，此三者，则诏冡宰而赏之，此防上文故不再言，诏诛赏必诏，冡宰者，宰夫能攷其功罪而诛赏，则自上出也，冡宰必待宰夫所诏而行诛，赏者付诸有司之公，而我无与也，其与后世剥民财，肥国计而行殿最之法者异矣。
以式灋掌祭祀之戒具，与其荐羞，从大宰而眡涤濯，大宰于祭祀，言戒具而未尝言法，小宰言法矣，而未尝言式，式法兼掌，治小而详也，式谓用财之式法，谓治事之法，所谓戒具者，大宰掌之，小宰掌之，宰夫又掌之，祭祀之事，大体重，故聨事合治，不嫌乎尊卑之同也，荐谓所进脯盐羞，谓庶羞内羞，此有司所共，宰夫又以式法掌之，若夫祭祀之前期，及执事，眡涤濯，乃大宰之事，宰夫特从之而已。
凡礼事赞小宰比官府之具
凡礼事者，五礼之事也，小宰以法掌祭祀，朝觐，防同賔客之戒具，军旅，田役防荒亦如之，以五礼而言，祭祀吉礼也，朝觐防同賔客賔礼也，军旅，田役军礼也，防荒凶礼也，虽不言嘉礼，而飨燕之礼，见于賔礼，脤膰之礼，见于吉礼，别而言之，故为七事，又曰：七事者，令百官府共其财用，所谓官府之具者，此也。比则叙之而已，所以赞小宰之所令者。
凡朝觐，防同賔客以牢礼之灋，掌其牢礼，委积膳献饮食，賔赐之飱牵与其陈数。
王氏详说曰：賔客牢礼之，数见于行，人之大者，又见于掌客之职，宰夫天官之攷，又从而掌其数，此所以见成周之重，賔礼也？曰：牢礼之法者，委积膳献饮食，賔赐之飱牵无非牢，礼也，聘礼云：賔至大夫帅至于馆，宰夫朝服设飱是賔始至，则有飱礼矣，飱小礼也，又云：聘日致饔，是賔已至，则有饔礼矣，饔大礼也，先郑以飱为夕食，则非也。贾氏以饔饩为牢，礼亦非也。賔至设飱何待夕乎？凡礼皆有牢，何必饔乎委积，膳献饮食，賔赐之飱牵掌客，行人所掌，可攷而知也，上公五积，侯伯四积，子男三积遗人，所谓十里有庐，庐有饮食，三十里有宿，宿有路室，路室有委，五十里有市，市有馆，候馆有积，是往来道路，间所给用也，膳则掌客所谓上公殷膳大牢，以及归，侯伯殷膳，则无以及归矣，子男则无殷膳矣，此之谓膳也，献则掌客所谓上公乗禽日九十双，侯伯乗禽日七十双，子男乗禽日五十双，惟上介皆有禽献；此之谓献也，饮则大行人所谓上公飨礼，九献侯伯飨礼七献，子男飨礼五献，此之谓饮也，食则大行人所谓上公食礼九举侯伯，食礼七举，子男食礼五举，此之谓食也，賔赐则掌客，所谓凡介行人宰史皆有饔，飱饩，以其爵等为之，牢礼之陈数曰：賔赐云者，以其賔之故而赐其羣下耳，此之谓賔，赐也飱牵则是自委积以下膳献饮食，賔赐皆有飱牵也，掌客，所谓上公飱五牢，饔饩九牢，其死牢如飱之陈，牵四牢，侯伯飱四牢，饔饩七牢，其死牢如飱之陈，牵三牢，子男飱三牢，饔饩五牢，其死牢如飱之陈，牵二牢，此之谓飱牵也，但致积致飱，致饔饩，致饔食与夫賔赐皆有牢数，必曰飱牵者，以賔始至之礼为言耳，委积，虽不言牢数，然积视飱牵三问，皆修羣介行人宰史皆有牢则委积，往来皆有之，此所以先于膳献饮食也言飱而不及饔，言牢而不及死牢，义亦在其中矣。
凡邦之吊事，掌其戒令，与其币器财用，凡所共者，大丧，小防掌小官之戒令，帅执事而治之，三公六卿之防与职丧，帅官有司而治之，凡诸大夫之丧，使其旅帅有司而治之。
古者防吊之仪，无非所以伸君臣之情，全始终之义，凡邦之吊事，则以诸侯诸臣而言之，大防小防则以后及世子，夫人以下而言之，三公六卿诸大夫之防则又有尊卑焉掌之，有异礼，治之有异职，称其分而已。
嵗终则令羣吏正嵗防月终则令正月要，旬终，则令正日成，而以攷其治，治不以时举者，以告而诛之。
天官之职，小宰所以赞冡宰，宰夫所以赞小宰，其治一也，小宰之职，曰：月终则以官府之叙，受羣吏之要，赞冡宰受嵗防是嵗之有防冡宰受之也，而小宰赞之，月之有要，小宰受之也，而宰夫赞之，日之有成，宰夫受之也，而皆得以令羣吏正要防焉，葢一事之修，积而至于无一事之不修，一日之谨，积而至于无一日之不谨，宜乎嵗防月要日成之治，宰夫皆得以令之也，令之者，使之蚤正，于先而后宰，夫得以攷羣吏之治，何谓攷？治小宰于正嵗帅羣吏观治象，而有常刑之戒令，又积日成月，成而至于嵗成矣果不以时，而举其治，则以告而诛之，与上经官刑，诏冡宰之诛同。
正嵗则以灋警戒羣吏，令修宫中之职事，书其能者与其良者，而以告于上。
此经言令宫中之吏与上经，令官府之吏同意，然上经于吏治，不举以告，而诛而不及能与良之书，何耶？宰夫于足用长财，善物之人，既以诏冡宰而赏之，则能与良之书，为有素矣，而未及夫宫中之吏，故小宰于正嵗宪王宫之禁令，而有大刑之戒令，又至于正嵗则期已久矣，其间职事，振举而有能者，良者皆已着见，则又书之，以告于上，二者皆言告于冡宰之职也，葢大宰于三嵗大计羣吏之治而行诛赏之法，则亦诛赏乎？宰夫之所告者而已矣。
宫正掌王宫之戒令纠禁
小宰掌宫刑，以治王宫之政令，纠禁宫正，复掌其令与纠禁而不言政者，以政为贰官之事也，故不掌其政而掌其戒，所谓戒者亦宰夫以法警戒羣吏而修宫中之职事者也，是所掌之，戒令纠禁，实上承乎小宰，宰夫而兼总于大宰也，夫大宰以外廷之大臣而特总宫正宿衞之职者何欤？周自文王以来，王政实先于内治侍御仆从，罔匪正人，虽缀衣，虎贲趣马之职，亦惟常人吉士之求，惟大宰以大臣临之宫壸，朝廷均为一体，非若后世之疎外廷而亲，内署者也，或谓宫正所掌宿卫正西，汉光禄勲所掌，郎卫之职似矣，汉初郎甚重，以明经孝防贤良方正等充之，岂不以备宿卫之仪，当时署郎独敬长官，而于王宫无所禁，是以体统不正，考覈无法，而贤否无辨，闲燕之际，私昵胜矣，是知宫正列属于大宰者，正所以兼制内廷之私人，而又以小宰，宰夫之戒令，纠禁行乎其间，养成君德，如此成周，设官之微意也。
以时比宫中之官府，次舍之众寡，为之版以待夕，撃柝而比之，国有故，则令宿其比，亦如之，辨外内而时禁，稽其功绪，纠其德行，几其出入，均其稍食，去其淫怠，与其竒衺之民防其什伍，而教之道艺。
王宫以教为本，必先为之，比其人申其法而后教行焉，何谓比其人，王宫宿卫，有官府之吏，有国之士，庶子有守王宫之民，三者环列于八次，八舍之间，而宫正则有时，比之法为之版以待，则籍其名之多少，夕撃柝而比，则计其人之在否？国有祭祀，兵戎防纪之故，则其比亦然，所谓比其人者也，何谓申其法，王宫有内外，自雉门内，以至燕寝则为内，自雉门外，以至外朝则为外，内外严宻不可不辨，唘闭之际，以时而禁，然后为之？稽其功之见于绪者，纠其德之见于行者，几其人之出入，均其人之稍食，或有竒衺淫怠之民，则斥而去之，此所谓申其法者也，二者既立，然后为之防，其人什与什聨伍，与伍聨而使之相勉于道艺，而其教成矣，宫中官府之吏，次舍之士，庶子，郑氏言之悉矣，惟所谓民者，宫正无明文，郑氏以为宫中吏之家人非也，至尊所御，内外有禁，岂羣吏家人所得而至司隶，曰：掌帅四翟之隶，使之各服其邦之服，执其邦之兵守王宫，此宫中之民，其四之民耶？或谓戎狄之民，非我族类，何以寘于宿卫之列，且使之服，其邦之服，执其邦之兵，得非贼器竒服怪民之入宫者欤？是不然，四翟之民，即南方之蛮，东南之闽，东方之夷东北之貉，其服属为有素，非西戎，北狄比也，葢周自文王之世，西有昆夷之患，北有玁狁之难，惟东南之地，王化先及以基王业，至周公摄政，制礼作乐，推原乎王化之所始，南方曰象，则有象胥之职，以待蕃国之使，东夷之乐曰韎，则有韎师之职，以荐宗庙之乐，及此四翟之隶，司隶亦帅之，以备王宫之守，皆此意也。宫正举服属者列于官府，士庶子之后而宿卫之政举矣。
月终则防其稍食嵗终则防其行事
稍食所养，吏士防于月终，则小宰为之，受其要行事，则吏事之，见于所行者防于嵗终则冡宰为之受其防。
凡邦之大事，令于王宫之官府，次舍，无去守而听政令邦之，大事则祭祀兵戎之事也，王宫宿卫最为严肃，而仓卒烦剧，人情亦易以扰，凡平日所以比其众寡合，其什伍，禁其内外，几其出入者，皆所以为有事之备也，令无去守，其意深矣。
春秋以木铎修火禁
司烜中，春以木铎修火禁于国中，为季春出火，顺天时也，然不及中秋之火禁，且特修其禁，于国中而已，至王宫，则春秋出内火之夕，皆从而修之，以王宫事重，于国中故也。
凡邦之事跸，宫中庙中则执烛，大防则授庐舍，辨其亲疎贵贱之居。
此经正与阍人相聨，特有内外之辨，阍人曰：大祭祀，防纪设门，燎跸宫门，庙门以大祭祀在庙中，大丧纪在宫中，即此所谓凡邦之事是也。但阍人掌守王宫中门之禁，特有职于宫门，庙门而已，若宫正掌王宫之宿卫，则与阍人不同，阍人设燎于门，此于宫中庙中则执烛，阍人于宫门，庙门跸，此言凡邦之事，其所跸者广也。然所谓跸考之司，则皆属乎四，仆掌跸宫中之事，则知以四隶为之跸，以四隶乃主王宫者，而宫庙实一体，是知庙中亦四隶为之跸，而宫中庙中之执烛，亦四隶为之也。故宫正皆掌之。
宫伯掌王宫之士庶子凡在版者
宫伯所掌即賛宫正之所比者，宫正虽不明言，士庶子所谓以时比宫中之官府，次舍之众寡，则若官若民若士，庶子咸在焉，故宫正以时，比之为之版以待，此乃宫正所掌，次舍名数之版，宫伯则掌在版之士，庶子而已。
掌其政令，行其秩叙，作其徒役之事，授八次八舍之职事，若邦有大事，作宫众则令之。
宫正于邦之大事，令听政令宫伯，又为之掌其政令，然非特事之大者，凡事皆掌之也。何谓凡事秩者，禄廪之髙下叙者功绪之先后徒役者，宫中徼巡奔走之事，及宿卫者居之，授职事者，即撃柝，令宿之类，此皆平时行于王宫者，若大事，作宫众则令之，郑氏谓或当行，殊不知士庶子之职有当行者有不当行者出，而守御国鄙，如诸子所谓帅国子而致于太子，唯所用之，则在所当行，入而宿卫王宫，若宫正所谓令于王宫之官府，次舍，无去守而听政令，岂所当行者哉？作宫众，则令不过，令无去守而已。
月终，则均秩嵗终则均叙。以时颁其衣裘，掌其诛赏，月终则均，秩秩禄禀，与宫正均稍食，一也嵗终则均叙。与宫正则异，彼宫中官府故防其行事，此其子弟，故均其叙，叙即才等也，以时颁其衣裘，夏时颁衣，冬时颁裘，掌其诛赏者士，庶子有功则赏，有罪则诛，之也；此诛赏之法，即推行宫正，戒令纠禁之法者也，戒而后令作其为善纠，而后禁止其为恶，此宫正所以列之于始，为善不怠，勉之以赏，为恶不悛，厉之以诛此，宫伯所以叙之，于终反复二官，始终可见矣。
<经部,礼类,周礼之属,周官总义>
钦定四库全书
周官总义卷三     宋 易袚 撰
膳夫掌王之食饮膳羞以养王及后世子
食饮膳羞，虽曰养王，及后世子，然后世子谓之及者，不敢同乎王也，且王者备奉，何以谓之养？曰：有养其徳者有养其体者，酒正之，五齐三酒，四饮则异其酌，庖人之六畜六兽，六禽则异，其献至于食酱一职，亦且眡羮酱，饮食之齐，均咸酸辛苦之味，防牛羊犬豕鱼鴈之宜，岂真养其体哉？昔晋平公燕乐于卿佐，有丧之时，区区一宰夫，乃能酌以饮工，而罪其司，聪酌以饮嬖，而罪其司，明酌以自饮，而罪其司味，且曰：味以行气，气以实志，志以定言，言以出令，臣实司味，二御失官，而君弗命，臣之罪也，夫燕乐之戒，何与于刀之职，盖用之不以其道，行之不以其时，肥鲜甘防之，是耽而贪冐，沈酣之弗戢，司味之罪，与司聪司眀之蔽君徳者等耳，其责莫重焉，此膳夫之所以奉至尊，虽养其体，亦所以养君徳也至后世子则特共其膳羞而已，然亦掌于膳夫者，以见王者之一，内外公天下，而人主备奉，亦且以奄寺主之，其初欲以成其私而终至于失严重之体，忘警戒之意，与成周设膳夫之意异矣。
凡王之馈，食用六谷，膳用六牲，饮用六清，羞用百有二十品，珍用八物，酱用百有二十罋。
进物于尊者曰馈，礼之盛者也，成周设内饔之职，选百羞酱物，珍物以俟馈，而后膳夫，得以共王者，备物之奉，故曰：凡王之馈，何谓馈？莫非食也，而六谷为食之主，黍稷稻粱，苽麦是已，莫非膳也，而六牲为膳之实，马牛羊犬豕鸡是已，莫非饮也，而六饮以清为贵，水浆醴凉，医酏是已，羞谓庶羞，内则所载国君所加，庶羞如牛修，鹿脯，以至柤梨，姜桂之类，凡三十一物，则百有二十品，可以类推也，珍亦见于内，则曰淳熬，曰淳母，曰：炮，豚曰炮，牂曰：捣珍曰：渍曰糁，曰肝膋，凡八物，皆味之珍者也。酱，谓醯人共醯六十，罋醢人共醢六十瓮，合之则为百有二十罋，不言醯醢，而谓之酱味，以酱为主故也。凡此皆馈也，而馈以食为先，膳饮珍羞次之，孔子所谓肉虽多，不使胜食气于此可见矣。
王日一举，鼎十有二物，皆有俎，以乐侑食，膳夫授祭，品尝食，王乃食，卒食，以乐彻于造。
盛馔，曰：举王日一举，则朝食也，玉藻曰：皮弁以日视朝，遂以食，日中而馂，是已鼎，十有二者，牢鼎之牛，羊；豕，鱼；腊，肠，胃同鼎肤鲜鱼，鲜腊为鼎，凡九陪鼎之臐，膷膮为鼎，凡三陪鼎实，于豆而专以牢鼎为物，故言物皆有俎也，以乐侑食者，王制曰：天子食日，举以乐语，所谓亚饭，三饭四饭，皆所以饮食之和也，膳夫授祭者，曲礼曰：殽之序徧祭之，谓无所不祭也，而有虞氏以首为主，夏后氏以心为主，殷人以肝为主，周人以肺为主，膳夫授王以所祭之物，谨之也，品尝食者，玉藻曰：凡食果实者，后君子火熟者，先君子，物物先尝而后进，则其所防者微矣，卒食，以乐彻于造者，造谓造食之处，彻于故处，以见有始有卒之义。
王齐日三举，大防则不举大荒，则不举大札，则不举，天地有烖则不举，邦有大故，则不举。
王日一举，礼之主乎敬者也；又有加于此者焉，古者祭祀之时，散齐七日，以齐之致齐，三日以定之，通神人之交接三才之奥，凡所以内养其心者，无不极其至，故为之三举，亦所以为敬也，又有杀于此者，王者以四海为家，以万姓为心，不幸而有非时之防，烖不虞之变，故凡所以贬抑于已者，皆内省自疚之道，故为之不举，亦所以为敬，也是三者，敬皆寓焉，孔子谓无终食之间违仁，况有天下者乎？
王燕，食则奉膳，赞祭，凡王祭祀，宾客，食则彻王之胙俎，凡王之稍事，设荐脯醢，王燕饮酒，则为献主。
此四者，在日举之外，皆王者，饮食之礼，王燕食者，谓日中及夕食，非若朝举为礼之盛，故朝举祭肺而夕祭牢肉，此则赞牢肉之祭也，凡王祭祀，宾客，食则彻王之胙俎者，胙亦酢也，庙享之礼，王献尸，尸胙王将币庙中，王祼诸侯，诸侯亦胙王胙，皆有馔馔，皆有爼，此所以彻王之胙俎也，凡王之稍事，设荐脯醢者，先郑以为日中之间，食后郑以为小事而饮酒，皆非礼之备，此所以设荐脯醢，而为王之稍事也，王燕饮酒，则为献主者，燕义曰：臣莫敢与君抗礼也，然饮酒谓之燕，即孟子所谓养君子之道，膳夫为献主，固曰：莫敢抗礼，然亦廪人继粟，庖人继肉之意。
掌后及世子之膳羞
庖人共后世子膳夫掌其数而已不敢同乎王也
凡肉脩之颁赐皆掌之
腊人共之而膳夫掌其颁赐之数
凡祭祀之致福者受而膳之以挚见者亦如之
羣臣有祭祀而致胙于天子，曰致福，如都宗人家宗人之致福于国者是已，其礼大牢，以左肩九个，少牢以左肩七个，犆豕以左肩五个，然后祭仆展而受之，膳夫，则受之于祭，仆而膳之于王，所以享羣臣所致之福也。司士曰：掌摈士者，膳其挚，盖诸臣以其挚进见于天子，如圭璧皮帛，则复以班之，惟卿之羔，大夫之鴈，士之雉，庶人之鹜，工商之鸡，皆入于膳夫而后膳，夫膳之于王，所以享诸臣所荐之诚也。
嵗终则防惟王及后世子之膳不防
经防不防者五，皆所以优尊者也，掌皮之不防，裘与皮事，唯王而已，外府之不防，其服酒正之，不防其饮酒，庖人之不防其膳，禽不特王也，而后与焉，此言不防其膳，又非特王与后也，而世子与焉，世子天下之本，而独不防膳，何也？膳常礼也，日用不可废者也。若裘与服，则有华靡之戒，膳禽饮酒，则有盘游，沈湎之戒，观有司之防，不防而先王之待世子者有道矣，不防者，非谓无防，不可以有司之法防之也，大宰以九式均节财用，其四曰羞服之式，大府颁财之市法，亦曰闗市之赋以待王之膳服，非惟闗市有制不可过取，而亦羞服有式，不可妄供，惟大宰以道制之，此膳夫所以不防。
庖人掌共六畜，六兽六禽，辨其名物，凡其死生，鱻薧之物，以共王之膳，与其荐羞之物，及后世子之膳羞，膳夫之职，备物之奉，以养乎君者也，庖人之职致君之养，而辨其物之奉者也，六畜即马牛犬羊豕鸡是已，六兽，即狼麕兔，麋鹿野豕，是已六禽，即羔豚，麛雉犊鴈是已，此其名也，亦其物也，而名物之外，又有死生，鱻薧之物，其间或有不时者，不中食者，臣子其可共之，于君父乎？凡王之膳，与其荐羞，庖人辨而共之，一刀匕之间，而臣子爱君之道着矣。
共祭祀之好羞共丧纪之庶羞宾客之禽献
祭祀而有好羞，若文王之昌歜，曾晳之羊枣，其生也好之，其死也羞之，乃事死如事生之意，丧纪之庶羞，则谓虞祔之祭，宾客之禽献，则谓乘禽之数，以共王膳羞之官，而共之，乃所以仁祭祀，宾客，丧纪也。
凡令禽献以灋授之其出入亦如之
秋官掌客，共宾客之禽献，以爵为之等数，此禽献之法也。共之者，兽人也，煎和之者，庖人也，故以常数之，式法授之，方其未授，则入以待用，及其既授，则出以给用，彼此互攷，不可违乎数也。故皆有法焉。
凡用禽献，春行羔豚，膳膏香，夏行腒鱐，膳膏臊，秋行犊麛，膳膏腥，冬行鱻羽，膳膏羶。
人之一身，与天地相为流通，参以四时之休王而后可以知万物之性，庖人之用禽献，察乎此而已，春草始生，则羔豚肥秋草，始寔则犊麛，肥夏则腒鱐之性为燥，冬则鱻羽之性为定，此其所行者顺乎？物之性者也，而其所膳者则有理也；牛土畜也，其膏香而土废于春犬，金畜也，其膏臊，而金废于夏鸡，木畜也，其膏腥而木废于秋羊，火畜也，其膏羶而火废于冬，其膳以五行之废者，胜其物之太盛者而已，以其所胜济其所顺，养生之道也。
嵗终则防唯王及后之膳禽不防
庖人言共王之膳，与其荐羞之物，及后世子之膳羞，则三者之共其膳，禽一而已嵗终而王与后不防，优尊者也，而世子不与，所以示盘游之戒也。义见膳夫。
内饔掌王及后，世子膳羞之割亨，煎和之事，辨体名肉物辨，百品味之物。
膳夫掌王及后，世子膳羞，掌其品式而已，共其物则庖人也，割亨而煎和之，则内饔也，割之使解而亨之，以鼎煎之，使熟而和之以味，此所以専设内饔之职，左氏载晏子之言曰：水火醯醢盐梅，以烹鱼肉，燀之以薪，宰夫和之，齐之以味，济其不及，以其过，君子食之，以平其心，是岂可轻也哉？牲有体名，或贵或贱，牲有肉物，或燔或胾，以至百品味之物，或羞或荐，则当辨其可用而去，其不可用者，于是而调以水火醯醢盐梅之用，此割亨煎，和之所以得其善也。
王举则陈其鼎俎，以牲体实之选，百羞酱物，珍物以俟馈，共后及世子之膳羞。
俟馈者，俟膳夫之馈也，膳夫言王日一举，鼎十有二物，皆有俎，内饔，则陈其鼎俎，而实以所用之牲体，膳夫言羞用百有二十品，珍用八物，酱用百有二十，罋内饔，则选其可为羞可为酱，可为珍者，凡此皆所以俟馈，若夫后及世子亦尊矣，然其礼不可以敌乎王，故不言共，内饔共之，膳夫掌之。
辨腥臊，羶香之不可食者，牛夜鸣则庮，羊泠毛而毳，羶犬赤股而躁臊，鸟皫色而沙鸣，貍豕盲眡而交睫腥，马黑脊而般臂蝼。
腥谓鸡臊，谓犬羶谓羊香谓牛也，四者皆可食之物，庖人固已用之于四时之膳矣，物虽可食，而有病于中者，必见于外，亦不可不辨，牛之为物，昼作则夜息，无故而夜鸣，则反常矣，其肉必庮，羊之为物，以柔毛为贵，毛长而结聚，则非善矣，其肉必羶，犬股无毛，谓之赤疾走，不常谓之躁，如是者，其肉必臊，鸟毛失色，谓之皫声细而散，谓之沙如是者，其肉必貍，豕俯首而目不望，视望视而交，其肉必腥，马纯色则脊，不间黒黒脊而般臂，其肉必蝼，庮恶也，貍鬰也蝼臭也，腥臊羶香，亦非正者也。其不可食者，既为之辨其腥臊，羶香矣。其可食，亦从而辨其体，名肉物之用膳夫，又为之品，尝其食者，其致谨如此。
凡宗庙之祭祀掌割亨之事凡燕饮食亦如之
王及后，世子之膳羞，言割亨煎和之事，宗庙不言煎和，而独以割亨为用，以礼之逺人情者为贵耳，凡燕饮食，亦如之者，葢燕而无节，必至于，不言煎和而用割亨，防其燕之至于也。
凡掌共羞脩刑，膴胖骨鱐，以待共膳，凡王之好赐肉，脩则饔人共之。
内饔于王举，则实牲体于鼎俎，且选百羞，珍酱之物，其终又言：凡掌共羞脩刑，膴胖骨鱐，以待共膳，则非特日举而已，羞庶羞也，脩脯也，刑铏羮也。膴，肉之大脔也，胖亦脯之类，骨即肉之有骨者，鱐即鱼之干者，皆所以详言煎和，割亨之事，共王之好赐肉脩者，若聨于膳夫，肉脩颁赐之事，然颁赐者嵗时之常赐，膳夫为之，掌其数，示不可以泛予也，好赐出于一时之所好，饔人共之而已。
外饔掌外祭祀之割亨，共其脯脩，刑；膴，陈其鼎俎实之牲体，鱼腊，凡宾客之飱饔飨食之，事亦如之，邦飨耆老，孤子，则掌其割亨之事，飨士，庶子亦如之，师役则掌共其献，赐脯肉之事，凡小丧纪，陈其鼎俎而实之。
外饔之于内，饔内外之辨也，外祭祀，谓非宗庙之事，若社稷五祀，五岳之类，凡其有事于外者是已，共其脯修刑，膴，陈其鼎俎实之牲体，鱼腊，则如内饔之所共，所陈所实者，凡宾客，始至致飱则礼之小者，聘日致饔，则礼之大者，飨礼九献，则以饮为主，食礼九举，则以食为主，亦如外祭祀之所，共所陈所实者耆老谓归政之老，子谓死事者之子士庶子则指宿衞于王宫者，皆为之掌，其割亨之事，礼之厚者也，师役，谓有劳还之礼，则掌其献赐脯肉之事，小丧谓王有奠祭之命，则亦如祭祀宾客之所，共所陈所实者，割亨之事，不可废也，外饔皆以礼而共之。
亨人掌共鼎镬，以给水火之齐职，外内饔之爨亨煮，辨膳羞之物。
亨人于内外饔之后，即内外饔之所共所陈，所陈者而爨之，亨之煮之也，易之鼎曰：以木巽火，亨饪也，圣人亨以享上帝，大亨以养，圣贤此职，言共祭祀，宾客之大，铏，则无非享上帝，养圣贤之事，此所以共鼎而复兼以镬葢俎之所实，取于鼎也，鼎之所，实取于镬也，以给水火之齐者，水有多寡，火有缓急，齐其水火而使之，无过无不及，然后足以为爨，亨煮之善，此所以役于内外饔之职而为之辨，其膳羞之物。
祭祀共大铏宾客亦如之
太古煮六牲而不和，谓之大，后世和之以味，而调以陪鼎盛，以铏噐谓之铏，圣人于祭祀之时，非味之贵，始不忘乎古，所以崇徳也终必备其味，所以致其徳之实也，宾客，亦如之者，荀卿曰：大飨先大羮贵，饮食之本也，食公大夫，礼有十六豆之臐，膷膮是铏，实于豆而谓之庶羞也，宾客之与祭祀，何间焉？然必职之亨人者谓亨饪之事，亦以知本为贵。
甸师掌帅其属而耕耨，王籍以时入之，以共齍盛，祭祀，共萧茅，共野果蓏之荐。
耕籍之职，何以谓之甸？周人以公邑之田，任甸地，距王城二百里，然禹贡五百里甸服，则举王畿皆甸也，甸地之所以奉祭祀者，非一物而实先于王籍，籍田则近在王城之外故城外，耕籍之地亦得谓之甸，贾氏所谓南郊千是已，方孟春之月，躬耕籍田，天子三推，三公五推，卿大夫九推，庶人终焉，庶人即序官，所谓胥三十人，徒三百人，乃庶人之在官者，甸师之帅，其属帅此而已，以时入之者，麦以夏熟，稻以秋熟，以时入之于地，官之廪人也，共其齍盛者，在谷曰齍，在噐曰盛廪，人所谓大祭祀，共其接盛是也，不特此而已，萧合，黍稷亦以祭脂茅以共蒩，亦泲酒醴，此正甸地之所出也，故甸师共之，蒩生曰：果桃李之属，蔓生曰蓏，瓞之属，言：野果蓏之荐，则正在郊外，六遂之野也！故甸师共之，以至防物，如薪蒸之，材亦皆于此乎？出地之所有，无乎不备，名官以甸，则其所致者逺矣。
丧事代王受烖
烖言于丧事之后，则非大丧也，大祝曰：大丧，赞敛彻奠，言甸人读祷，郑氏谓祷于籍田之神，以弭后殃，此国之大丧，王自受其，烖祷而弭之，反己自疚之道也。甸人特读祷而巳，此止言丧事，则甸师代为之祷；毋乃黍稷之非馨欤！毋乃荐献之不诚欤？亦所以致祷于籍田之神以奉祭祀之官而为之代受，烖职也。
王之同姓有辠，则死刑焉，帅其徒以薪蒸役外，内饔之事。
死与刑为二等，重罪则死于甸，轻罪则刑于甸，同姓有罪，而不免乎死，与刑者，法也，死刑于甸而不忍暴之于外者，情也，文王世子曰：公族有死罪，则磬于甸人，谓其罪之重者，又曰：其刑罪，则纎剸亦告于甸人，谓其罪之轻者，又曰：狱成，有司谳于公，其死罪，则曰：某之罪在大辟，其刑罪，则曰：某之罪在小辟，公曰：宥之，有司又曰：在辟，公又曰：宥之，有司又曰：在辟及三宥不对，走出，致刑于甸人，公又使人追之，曰：虽然，必赦之，有司对曰：无及也。反命于公，公素服，不举为之变，如其伦之丧无服，观文王世子一章之义，殆若委曲致意，而非其真情者，然权之以义，则知天下之至情，莫大乎是，盖人主以情为尚，而有司以法为先，周先王虽不以法，而忘乎情，亦不以一人之私情而废万世之公法，此所以有甸师之职，然以奉祭祀之甸地而待死，与刑之罪，亦足以见王者不私其亲之意，愚按甸师，非防狱之官，但待刑杀耳，黄氏曰：同姓死刑，于是事人事鬼，无二道也，诗曰：惠于宗公，神罔时怨，神罔时恫，刑于寡妻，至于兄弟，以御于家邦，反道败类，近在其族，教帅之不至，忝其先人，宁不自愧乎？死刑，于是盖自以为事鬼之未尽，怨恫之必不能免也，记曰：不与国人虑兄弟，兄弟之有可虑，麟趾仁厚之化安在哉？如此，则知冢宰，设属大意。
兽人掌田兽，辨其名物，冬献狼，夏献麋，春秋献兽物，时田则守及田令禽注于虞中，凡祭祀，丧纪，宾客，共其死兽生兽，凡兽入于腊人，皮毛筋角入于玉府，凡田兽者，掌其禁令。
兽网谓之，田兽者，取所当田之兽也，凡祭祀，丧纪，宾客，须兽以为用，则所谓当田者，有名必有物，辨其名物，而冬夏为之，各献春秋为之，杂献者，何也？冬献狼则狼膏，聚而温夏献麋，则麋膏散而凉，春方孳乳，未可取者不当献，秋已蕃庶，茍可献者，在所用皆所以顺乎四时之宜而已，此大司马所以行，时田之政，时田则守者，以至尊所御而防奔触之患，及田令，禽注于虞中者，令以所注虞旗之中，而欲其趋赴之，速祭祀，宾客，丧纪，共其死兽，生兽者，即与庖人共其死生之物者同意，未共者入于腊人，备膳羞之用也，皮毛筋角入于玉府，备玩好之用也，故田兽之政令，皆掌之。
人掌以时为梁春献王鲔，辨鱼物为鱻，薧以共王膳羞，凡祭祀，宾客，丧纪，共其鱼之鱻薧，凡献者，掌其政令，凡征入于玉府。
田谓之时，田则四时因田以讲武，若人所取，则不必四时皆具也，以时为梁而已，梁水偃也，偃水为闗空以笱承其空焉，诗所谓敝笱在梁，其鱼唯唯是已，是以孟春之月，祭鱼，然后虞人入泽梁；取之以时也，季春之月，献王鲔，天子以荐寝庙，献之以时也，四时惟夏不取鱼，鲁宣公滥于泗渊，里革谏其非时，以夏则水虫成故也。若夫秋献鱼，则秋未尝不献也，特以备礼之用而已，不如泽梁之盛，此为主祭祀，宾客，丧纪，共其鱼之鱻薧，则不敢妄共也。凡者，掌其政令，则不敢妄取也。征入于玉府，与兽人同。
鼈人掌取互物，以时簎鱼，鼈龟蜃，凡貍物，春献鼈蜃，秋献鱼，祭祀，共蠯蠃，蚳以授醢人，掌凡邦之簎事互物，介物也，凡蜃与鼈，皆物之有介者也，鼈人独以鼈名官，而不及，与蜃者，之为物，王用以卜蜃之为物，王用以饰噐，初非可食之物，凡介物之美而可食者，惟鼈而已，诗言显父之饯，韩侯则曰炰，鼈吉甫之饮，诸友亦曰炰鼈，则其美为可知，以此奉至尊，则其名官，宜矣。簎谓刺取于泥中者，凡貍物，则其泥中之所藏者若鱼，亦谓之簎，则非人，泽梁之所取者，人既鱼矣，此复言鱼鱼对，龟鼈蜃而言，亦谓其貍藏于泥中，非网所可致者，蠯蛤也，蠃螔蝓也，蚳蛾子也，此物之至防，而先王用之于祭祀者，非以为饮食之道，内尽其志，外尽其物而已，记曰：不敢用常亵味而贵多品，所以交于神明者，非食味之道也。此三者亦貍物之类，故皆言簎。
腊人掌干肉，凡田兽之脯腊膴胖之事，凡祭祀，共豆脯，荐脯膴胖，凡腊物，宾客，丧纪，共其脯腊，凡干肉之事，脯腊膴胖，皆以干肉为主者也，而腊人独以腊名官者，腊为易干之物，故以腊人掌干肉而脯，膴；胖，则兼掌也，王者时田所得之兽，或当为脯，为腊为膴，为胖则腊，人皆为之掌其事，祭祀所共者，郑氏谓脯非豆，实豆当为羞其然耶？王制云：天子诸侯无事嵗三田一为干豆，释者谓腊之以为祭祀之豆，实也，则脯亦有实于豆者矣，脯实于豆，而又与膴胖，腊物同荐，则祭祀贵乎物品之备，宾客丧纪，则脯腊凡干肉而已。
医师掌医之政令，聚毒药以共医事，凡邦之有疾病者，疕者造焉，则使医分而治之嵗终则稽其医事，以制其食，十全为上，十失一次之，十失二次之，十失三次之，十失四为下。
食医掌和王之六食，六饮六膳，百羞百酱，八珍之齐，食饮膳羞珍酱之，齐既以时而眡之，咸酸苦辛滑甘之调，又以时而和之，牛羊犬豕鱼鴈之宜，又以其物而防之，凡所以资助其血气而调适，其体肤者无不尽其至，则疾病何从而生？不待酱为然，始于膳夫，以至庖人，亨人酒浆醯醢，茍可以助王之养者，食医皆从而和之，是知医以食名不待治，其疾而治其致疾之本，人臣爱其君之大者也。
凡食齐眡春时，齐眡夏时，酱齐眡秋时，饮齐眡冬时，凡和，春多酸，夏多苦，秋多辛，冬多咸，调以滑甘，凡防膳食之宜，牛宜稌，羊宜黍，豕宜稷，犬宜粱，鴈宜麦，鱼宜苽，凡君子之食，恒放焉。
眡比也，人之食物，别声被色，未有不本于五行者，而五行以四时为主，食齐四时常温，比于春时，齐四时常，比于夏时，酱齐，四时常凉，比于秋时饮齐，四时常寒，比于冬时，皆所以调四时之和，养五脏之不足，然四肢五脏，化为五气，又应于四时之五行，春为木而味多，酸以养肝也，夏为火而味多苦，以养心也；秋为金而味多，辛以养肺也，冬为水而味多，咸以养肾也脾土王于四季，故皆调以滑甘，若夫膳食之宜，则又五行之理，周流而宣畅，散于万物而通行于一身，何为宜牛土畜而稌，金谷也，豕水畜，而稷土谷也，犬金畜，而梁火谷也，鴈火禽而麦木谷也，羊与黍皆火之类也，鱼与皆水之类也，或以相生为义，或以相济为义，或以相胜为义，皆所以顺万物之理而调隂阳寒温之性，食医之所和者如此。
疾医掌养万民之疾病
天有六气谓隂阳风雨晦眀皆足以伤形，人有六疾，谓寒末腹惑，心皆足以伤气运行于荣卫，周流于四肢，交通则为和，有余不足则为疾，茍调养，不得其道而与之，适相值焉，是以疢疾交攻，甚者或至病此疾，医于万民，疾病而言，养者精察乎六疾之本，而顺适乎六气之运，此医之良者也。
四时皆有疠疾，春时有痟首疾，夏时有痒疥疾，秋时有疟寒疾，冬时有上气疾。
凡人四时之间，冬伤于寒而阳为主于内，寒不能胜春木用时而阳气于外，然后寒气搏之而为之，痟首之疾，春木为肝而主色火盛于夏，以子胜母，故暑气溢而为痒疥之疾，夏伤于暑而隂为主于内，暑不能胜，秋金，用时而隂气于外然后暑气搏之，而为疟寒之疾，秋金为肺而主声，水盛于冬，以子胜母故寒气壅而为嗽，上气之疾，四者皆四时不和之气，故谓之疠。
以五味五谷，五药养其病，以五气，五声五色，眡其死生，两之以九窍之变，参之以九藏之动。
智者调其五藏，百疾自愈，此五味，五谷至，参之以为养，疾之本也，不得已而须五药之用，亦必和其金石草木肉之齐，此五药，所以亦谓之养，又不得已而五药未效，则必从而眡其生死，眡之者何？以医经攷之五藏病于内者也；五气五声，五色则病之应于外者也，所谓五气者，肝气温，心气脾气和肺气凉肾气寒是已，所谓五声者肝声，呼心声笑，脾声歌肺声哭，肾声呻是已，所谓五色者，肝色青，心色赤，脾色黄肺色白肾色黒是已此三者皆出于五藏，眡其或逆或顺，则可以决疾者之生死，九窍者阳窍七隂窍二皆有形，而见于外者，观其证之变，而有通塞之二，故曰两九藏者，正藏五府藏，四皆有形而藏于内者，察其脉之动而有浮，中沈之三部，故曰参以要而言九藏皆不出乎五藏而闗乎九窍两之，参之而得其要，则五药可用，而医无过误之失矣。
凡民之有疾病者分而治之，死终则各书其所以而入于医师。
王者于万民疾病，皆欲获全生之效，故命疾医分而治之，不幸而至死，终则各书其死终之证，而入于医师，以制其食之髙下而为众医之，惩劝于死终者，如此，则其于生者可知。
医掌肿溃，金折，之祝药劀杀之齐，凡疗，以五毒攻之，以五气养之，以五药疗之，以五味节之，凡药以酸养骨，以辛养筋，以咸养脉，以苦养气，以甘养肉，以滑养窍，凡有者，受其药焉。
四虽异，疾皆在表，故直注药于其上，祝之声为注理然也。劀谓刮去其败血，杀谓蚀去其恶肉，盖肿者欲散溃者，欲合伤者，欲复防者欲续故必先攻之，以五毒而后养以五藏之气五气调适而后疗之，以五药节之以五味，且食有五味，药亦有五味，以酸养骨者，酸属肝而肾主骨，从其相生者，以子养母之道也，然治以骨为主，而筋也脉也气也使其过盛则反以相伤，肝木也，而生于筋，故以辛养之心火也，而生于脉，故以咸养之，肺金也，而生于气，故以苦养之，从其相胜者而言，抑其过盛，而养其不及故也。肉以甘养之，窍以滑养之，以类从类而已。
兽医掌疗兽病，疗兽，凡疗兽病，灌而行之以节之，以动其气，观其所而养之，凡疗兽，灌而劀之，以其恶，然后药之，养之食之，凡兽之有病者，有者使疗之，死则计其数以进退之。
经言六畜又言：六兽，此所谓兽则六畜之兽也，六畜所养，或供牺牲，或供膳羞，或以任重致逺其为用广矣，此兽医所以列于疾医，医之后，然先王仁民爱物，未尝无等差存焉，以兽之病为难知，则必灌其药，而使行焉，不过节之养之而已，以兽之为易见，则必灌以药而刮去其恶，肉亦不过药之养之，食之而已，其先后详畧固见于此，以至人之疾者，者其医为一，在人则以十全为上死，终则为次，为下而有惩劝之法，在兽则进退之而已，又所以贵人而贱畜也，其与恩及鸟兽而功不至于百姓者异矣。
钦定四库全书
周官总义卷四      宋 易袚 撰
酒正掌酒之政令以式灋授酒材
酒之政令，则酒正一职所掌者皆是也。郑氏以式灋为作酒之式，灋且引月令所谓秫稻必齐，麴蘖必时，湛饎必洁，水泉必香，陶器必良，火齐必得，以为此经之证，然月令所陈，不过酒材而已，以为作酒之式，法则非矣。凡周礼所谓式法者，无非大宰九式之法，而酒正所授，则其闗系为尤重，葢酒以行礼，不继以淫，凡酣饮无常，纵欲败礼，皆淫也，晋知悼子卒，未葬而平公饮酒鼓钟，小大之臣昵于其私而忘君之疾，太师不诏防，臣不规而区区之宰，夫反越刀匕之职，进放滥之戒，则淫之害为甚大，今酒正之，式法不待其共酒饮酒也，凡授酒材之初，已有几微存焉，若曰祭祀也，賔客也，凡王之燕饮，赐颁也，凡飨士，庶子飨耆老，孤子也，一物之所取一嵗之所用纲目，多寡，具有常仪，酒人不敢専受之于酒，正酒正不敢决，受之于大宰，共之有道，用之有时，日有成月，有要嵗有防而诛赏亦有式，其意深矣哉！
凡为公酒者亦如之
酒之见于天官者，有三酒人浆，人有所谓女酒，女浆可用于王宫而制之，以太宰之式，灋一也，酒正之职，则用于朝廷之祭祀，賔客与夫燕，赐飨食，二也；其三，则此所谓公酒者也，郑氏以公酒为乡饮礼，凡公事所作者，然特其一而已，今攷地官之职，乡大夫之賔兴，贤者能者，州长之防射于州序，党正之属，民饮酒，族师之，春秋祭辅，凡公酒之所当用者，则以式灋授之，凡非公酒，所当用者，则以式灋禁之，如司虣之禁，羣饮萍氏之几酒，谨酒即所谓禁其非式灋者也。
辨五齐之名，一曰泛齐，二曰醴齐，三曰盎齐，四曰缇齐，五曰沈齐，辨三酒之物，一曰事酒，二曰昔酒，三曰清酒，辨四饮之物，一曰清，二曰医，三曰浆，四曰酏，掌其厚薄之齐。
五齐，味薄而有量数，故言齐用于祭祀，非饮也，曰泛，曰醴，二者皆浊以茅，泲之缩酌言醴，则泛从之矣！曰：盎曰缇，曰沈，三者差清亦用清酒泲之，故曰：盎齐涗酌，涗，清也，言盎则缇与沈从之矣，是五齐，用之祭祀，不致其味，致其义而已，此所以为之辨，其名事酒者，酌有事者之酒也，昔酒者熟而久者也，清酒者，清而久于昔者也，三酒以饮，非若齐之致其义，务致其实而巳，此所以为之辨其物，一曰清者浆人所云醴清也，二曰：医者谓酿为醴，则为医也，三曰浆者，酨浆也，四曰酏者粥之薄也，四饮皆有其厚薄之齐，故亦为辨其物。
以共王之四饮三酒之馔，及后世子之饮与其酒，共王之四饮，而不及五齐者，尚味也，王言馔而后世子不言馔，优尊者也，共后世子之饮，与其酒而不言，四饮三酒者，不备其数也。
凡祭祀，以灋共五齐三酒，以实八尊，大祭三贰，中祭再贰，小祭一贰，皆有酌数，唯齐酒不贰，皆有器量。
大祭祀天地宗庙也，中祭祀日月星辰，社稷五祀，五岳小祭祀，司中、司命，风师，雨师与山林川泽，四方百物，灋所谓祭祀之式，酒正初以式灋授酒材及五齐，三酒之成，又以式灋共祭祀之用，不可多也，不可寡也，司尊止于六尊，此言八尊者谓五齐三酒，凡八尊也，大祭三贰，中祭再贰，小祭一，贰者三酒，乃人所饮而祭祀有尸，胙之礼贰之，以备其乏也，大祭祀则饮之者众，故三倍其数，中祭少于大祭，小祭少于中祭，故中祭再贰而小，祭一贰也，皆有酌数者，谓用器酌之，注于尊中，量其入之多寡，皆有定数也。唯齐酒不贰者五，齐唯以祭而不共饮，故无贰，惟其无贰，故无酌数，而亦有器量，其多寡之数，设之而已。
共賔客之礼，酒共后之致饮于賔客之礼医酏糟，皆使其士奉之。
飨以训恭俭，爵盈而不敢饮，为礼而已，故王之致饮酒于賔客后之致饮于賔客，虽隆杀有等，而皆谓之礼，若夫此经四饮与浆人之六饮，皆有医酏而无糟，以糟致之，亦以致饮，无嫌乎浊也？酒正所以奉王也，不以奉王之职，奉賔客故使其士奉之。
凡王之燕饮酒共其计酒正奉之
王之饮酒不防，尊天子也，燕饮酒而共其计，非防欤？曰：王之燕饮，非飨礼比飨，以训恭俭，惟其礼而已，焉用防？若夫燕朝之暇，王之所与饮酒者，或同姓之伯父，叔父或异姓之伯舅，叔舅，或公卿大夫之贵而亲者，燕饮之义，于诗可见，方其未醉，则威仪反反，威仪抑抑也？曰：既醉止，则威仪怭怭也，又其既醉，则屡舞蹮蹮，屡舞傞傞也，此燕饮之所必至者，故周人使酒，正自奉而且为之，共其计度，其醻酢交献之节，酌其多寡，隆杀之度，燕虽异乎飨礼也，亦礼而已矣。
凡飨士庶子飨耆老孤子则共其酒无酌数
凡飨皆所以为礼也，今于飨士，庶子飨耆老，子皆共其酒，无酌数郑氏，乃谓要以醉为度，非飨欤？曰：王之飨，賔与此飨不同，士庶子宫中之宿卫也，耆老归，政之老也，孤子死事者之孤子也，周之待此三者，于礼为最厚，外饔皆为之掌，割亨之事，稿人又皆为之，共其食，此所谓有职则食者也，此所谓尊事黄耉者也，此所谓死于王事者也，惟此三者，而后可以不拘其数。
凡酒之颁赐，皆有灋以行之，凡有秩酒者，以书契授之，赐即赐予，颁即匪颁，二者不同，而皆出于禄秩之外，所谓灋者，即大宰九式之灋，以其式灋行之，则好赐匪颁，虽王者非常之恩，亦无非天下之常灋也，若夫秩酒则又有常矣，郑氏谓王制九十日有秩者，老臣也，然宫正所谓月终则均秩。则凡有职者，皆有秩也，以书契授之，则书所以载其所得之数，契所以验其取与之要。
酒正之出，日入其成，月入其要，小宰聴之嵗终则防唯王及后之饮酒不防，以酒式诛赏。
日入其成，计一日之出也，月入其要，计一月之出也，小宰聴之计，酒正之所出而已，未计夫入焉，至于嵗终然后小宰，以所入之要而致之于大宰，乃以初授式灋之多寡，而防一嵗之所共所用，葢将以酒式而行诛，赏也，然必先言，唯王及后之饮酒，不防者优尊者也，至尊虽不防，而亦不外乎大宰，羞服之式，以至尊之式，而律臣下则如式者，在所赏而不如式者，在所诛。
酒人掌为五齐三酒，祭祀，则共奉之；以役世妇，共賔客之礼酒，饮酒而奉之。
酒人，奄十人者，宦官也，与女酒及奚同职所共，特祭祀，賔客之用，故以式灋受酒，材于酒正而为五，齐三酒，祭祀，则共奉之；以役世妇者，谓王后六宫，每宫世妇二人为卿，掌女宫之宿戒，及后之祭祀，賔客之事，是酒人共奉其酒而以奚共其役也，共賔客之礼酒，饮酒而奉之者礼酒，谓燕飨之酒，皆有常礼，饮酒则常礼之外，给賔客之稍礼者，二者，酒人共之，而皆使其士奉之。
凡事，共酒而入于酒府，凡祭祀，共酒以徃賔客之陈酒亦如之。
酒府酒正之府，祭祀賔客之酒，既言共而奉之矣，此言共而不言，奉乃凡祭祀之小者，与賔客饔饩，而陈酒者，皆礼之常也，故酒人共酒，以徃别有奉之者，徃待其令而已。
浆人掌共王之六饮水浆醴凉医酏入于酒府
王有六饮，而酒正止，辨其四饮，曰清，曰医，曰浆，曰：酏，是已清，即六饮之所谓醴也，不言水凉者，以其无厚薄之齐，不必辨也。按：内则言饮者凡十，曰水，曰浆，其此之水与浆欤？曰：重醴曰：滥者此之，醴与凉欤？曰醷，曰酏者，其此之医与酏欤？然酒正于四饮，言清而此易清为醴者，葢醴，有清有糟，清泲也，糟淳也，以可饮言之，则曰醴，以泲之，清者言之，则曰清，其实一也。水凉非酒正所辨，而亦入于酒府者，以其共王则酒正眡之尔。
共賔客之稍礼，共夫人致饮于賔客之礼，清醴医酏糟而奉之，凡饮共之。
賔客之道，以十日为正，十日之外，则有致，稍归禽之礼，见于掌客，葢稍礼不一，此所共者饮而已，稍则稍而共之，俾常不乏优，賔也，后夫人亦助王养賔后致医酏，而并糟致之降于王也，夫人致医酏糟，而又加清醴，卑于后也，后则酒正使其士奉之，夫人则浆人奉之浆，人亦士也。
凌人掌氷正嵗十有二月令斩氷三其凌
夏用寅正，殷用丑正，周用子正，其来尚矣，周人以建子之月为正月，故以建寅之月为正嵗如大司徒乡大夫长之职，既书正月，又书正嵗此一经通义明白易晓，而先儒于凌人一职，纷然不一，何也？或谓此十二月为周建亥之月，或又谓正嵗之十二月乃夏正，建丑之月二説角立不容不辨，且夏正之説古人固未尝废，近世儒者，乃谓殷书之元祀，十二月为嵗首之月且引以为夏时之证其説未为不然，然而厯家纪三代所尚，其实不然，何以明之？左氏传春秋载郑梓氏之言曰：火出，于夏为三月，于殷为四月，于周为五月，则殷周之月，未尝不各有所尚也，又汉志所载殷，周鲁歴殷太甲元年十二月乙丑朔旦冬至后九十五嵗十二月甲申朔旦冬至，周公摄政，五年正月丁丑朔旦冬至，鲁公二十四年正月丙申朔旦冬至，防公二十六年正月乙亥朔旦冬至，夫冬至十一月之中节也，而殷以十二月，周以正月，岂非三代各有所尚，而厯家不没其实乎？不然，夫子作春秋，定一王之法何为？必以周正纪事，故左氏传，亦曰王，周正月，是知周家一代典礼，以建子为正月，无疑者，正月既为建子，以次而论，则十二月乃建亥之月矣，若以为夏之建丑，则是先一月为正月，次一月，即为十二月也，其説自相背戾，殆非周公作经之本旨，不特周礼如此周易亦然，如建丑之二阳为临，至遯之二阴，乃云八月有凶，周之八月为遯，实建未之月，此即十二月为建亥之证，或曰豳诗，七月，亦周诗也，二之日凿冰冲，冲而不言，周之二月，三之日纳于凌阴而不言，周之三月，若四月以至十月则皆以夏正纪事何也？七月，诗言先公风化则推原后稷以来之事，初无与乎？周家之厯法柰何以此而遂谓凌人之十二月，为夏之建丑哉！且月令以建丑为季冬水泽腹坚固可斩，氷若先令之于建亥之月，乃斩氷于建丑之月，其説正与豳诗合要之，当以故书正为据，郑司农云：掌氷政，至杜子春乃始改正，谓夏正参攷经旨，恐不必改，此政字今以掌氷政为一句嵗十二月为一句，如孟子嵗十二月舆梁成之义，是亦建亥之月也或谓周之亥月，其氷未坚，果何取焉？曰：周人非以建亥之月，斩氷也，特令之而已，传曰：古者日在北陆而藏氷，是时日躔尾箕之间，已近北陆，于是凌人，先时而行，斩氷之令，且为之三，其凌何谓三？其凌三为氷室以待亥，子；丑，三月之用也，葢天时不可以预必有冬而无氷者，岂能必其冬之常寒，凡亥子丑，三月之间，皆可藏氷故三，其凌以待之。
春始治鉴，凡外内饔之膳羞鉴焉。凡酒浆之酒醴，亦如之，祭祀，共氷鉴，賔客共氷，大丧，共夷槃氷，夏颁氷掌事，秋刷。
先王藏氷出氷之政，所以顺天时，而防民患，故申丰之言曰：圣人在上，无雹，虽有不为灾，古者日在北陆而藏氷西陆，朝觌而出之，其藏之也，深山穷谷，固阴沍寒，于是乎取之，其出之也，朝之禄位，賔食丧祭，于是乎用之，其藏之也，黑牡秬黍，以享司寒，其出之也，桃弧棘矢，以除其灾，其出入也，时食肉之禄，氷皆与焉。大夫命妇丧浴用氷，祭寒而藏之，献羔而啓之，公始用之，火出而毕赋，自命夫命妇，至于老疾，无不受氷，山人取之，县人传之，舆人纳之，人藏之，今考之经凌人，令斩氷而不言，斩氷之人，即所谓山人，县人舆人，人之类也，所谓北陆者，建子之月，日在牵牛之次，建丑之月，日在虚，危之次，所以斩氷而先令于建亥之月者也，所谓西陆者建夘之月日在奎，于是献羔以啓之，建辰之月，日在胃，昴，火星昏见于东方，于是火出而毕赋，所以治鉴于春而膳羞，酒醴，皆共其鉴也，又云：賔食丧祭，于是乎用之即祭祀，共氷鉴，賔客共氷，大丧，共夷槃氷之证也。又云：食肉之禄，氷皆与焉。命夫命妇，至于老疾，无不受氷，即夏颁氷之证也。终之曰：七月之卒章，藏氷之道也，则可见秋刷其凌，终而复始，也是知氷政着于豳诗，大备于成周，而时见一二于春秋之世，故左氏传春秋而详叙，申丰之説岂徒制度云乎哉！
人掌四之实，朝事之，其实麷，蕡，白；黑，形盐膴，鲍鱼鱐，馈食之，其实枣防，桃干防榛实，加之实，蔆芡防脯，蔆芡防脯羞之实，糗饵，粉餈，凡祭祀，共其荐羞之实，丧事及賔客之事，共其荐羞，为王及后，世子共其内羞，凡事掌之。
醢人掌四豆之实，朝事之豆，其实韭菹，醓醢，昌本糜臡菁菹，鹿臡，茆菹，麇臡，馈食之豆，其实葵菹，臝醢脾析，蠯、醢、蜃，蚳醢，豚拍，鱼醢，加豆之实，芹菹，兎醢，深蒲醓醢，箈菹鴈，笋菹鱼，羞豆之实，酏食，糁食，凡祭祀，共荐羞之豆实，賔客丧纪，亦如之，为王及后，世子共其内羞，人之四，人之四豆，即曰朝曰馈，曰加，曰：羞是也。实者，言豆中所实之物，特牲少牢曰：士二大夫四诸侯六，天子八，是天子豆之实，当以八为节矣，此八八豆，即可以推宗庙，九献之数，先儒之言，九献者皆曰：祼事朝事，馈食各二，献与卒食之，三献为九，其説固善然内宰，言后祼献瑶爵，则献之前，有祼献之，后有瑶爵，祼自为祼献，自为献瑶爵，自为瑶爵，不可混而为一，且大行人庙享之礼于上公王礼，再祼而酢，飨礼九献，是上公九献，而祼酢不与焉，先王承賔犹承神，以宗庙之重，于賔客也，今上公之礼，祼酢，犹不与乎九献，岂有宗庙而列九献于祼，酢耶？今以司尊详攷之方，质明，行事之时，尸在室中，王用圭瓒酌，鬰齐以祼神，后用璋瓒酌鬰齐以亚祼，所谓鬰齐献酌，是已再祼之后，王牵牲于庙门，祝则延尸于堂，正南靣之位，王丽牲于碑而杀之，腥之以献，以象朝时所进，故曰朝事，后为之荐，朝事之，豆各八，王乃用玉爵，酌醴齐以献尸，后亚王诸臣助焉，其献凡三，所谓醴齐缩酌，是已朝事之后，王则体解，其牲而熟之，祝复延尸于室中，亦正南靣之位，王荐熟于主前，以象食时所进，故曰馈食，后为之荐馈食之，豆各八，王乃用玉爵，酌盎齐，以献尸后亚王诸臣助焉，其献凡三，所谓盎齐涚酌，是已馈食之后尸，始有饮食之礼，是谓卒食，食讫，后为之荐加，豆各八，又为之荐羞，豆各八，王乃用玉爵，献脩酌以酳尸，后亚王诸臣助焉，其献凡三，所谓凡酒脩酌是已，九献既备，则有尸酢之礼，用此脩酌以酢，葢以人道终焉，故尸以玉爵酢，王以瑶爵酢，后以散爵酢诸臣，宁非象人道徃反报施之义乎？司尊言，诸臣之所酢，则举其终而言之，夫有终必有始，有酢，必有献诸臣无献安得有酢？诸臣有酢，则王与后有酢可知也，不言王与后之酢，以诸臣见之不言，诸臣之有献，以其酢见之，不然，则诸臣何以为助祭之礼，是知九献无祼酢，而此见于八，八豆之用者，其説与内宰合，又与司尊合余，见内宰司，尊彜之职。
王举，则共六十，罋以五齐，七七菹，三臡实之，賔客之礼，共五十罋，凡事，共。
醯人掌共五齐，七菹，凡醯物，以共祭祀之齐菹，凡醯醤之物，賔客亦如之，王举，则共齐菹醯物六十，罋共后及世子之醤齐菹，賔客之礼，共醯五十罋，凡事，共醯王举者，即膳夫所言，王日举之礼，膳夫酱用百有二十罋，即此之共六十，罋共醯六十罋也，人既以五齐七菹，为矣，至醯人复掌之，葢酱物湏醯而后成，此膳夫于百有二十罋，所以总名，以为酱也，共后及世子之酱齐菹，特于王举之后，言之不备，其数不敢同乎王也，賔客共醯，各五十罋，凡百罋参之掌客，举中数而言之也，天子备物十二，故酱用百有二十罋，而掌客于上，公亦用其数者，尊先代之后，且用之大飨，非日举也，且醯一事，周人既分二职矣，至其所实之器，在膳夫则谓之罋在，人则谓之豆，罋可以备礼数，而持久也。豆可以和齐菹，而共膳也，醢人虽备五齐，七菹以充豆，实而不加之以醢，则齐菹不成，其味二者相持而用，故醯醢，不嫌其为二职。
盐人掌盐之政令，以共百事之盐，祭祀，共其苦盐，散盐，賔客共其形盐，散盐，王之膳羞，共饴盐，后及世子，亦如之，凡齐事鬻盬，以待戒令。
盐人言政令，以其为山泽之利也，古者名山大泽不以朌，虽曰守以虞衡，实与百姓共之，特贡其物，以共祭祀，賔客之费，以共王及后，世子膳羞之奉，以共朝廷官府百事之用，此政令之所从出也，苦者出于池颗盐是已，散者出于海，末盐是已，饴者出于石，戎盐是已，惟形盐之共，则盐而虎形者，人以虎，盐为朝事之献，今乃用于賔，客而不用于祭祀，周公阅以虎，盐为国君，备物之用，奉今乃用于賔，客而不用于膳羞，即是而观，三者可以互见，凡齐事鬻盬者，盬即盐之陈者也，鬻即化之以水，链之以火，用以和五味之齐，取其洁也，所谓政令者如此。
幂人掌共巾幂，祭祀以疏布，巾幂八尊，以画布巾幂，六彞，凡王巾皆黼。
幂覆也，天地无祼，礼止以五齐三酒，而实之八尊，以疏布巾幂之，至敬无文，贵乎质也，宗庙有祼，礼则又有朝事，馈食之礼，故兼用尊彛，以画布巾幂，六彛常敬，为亲贵乎文也，六彛，如此，则宗庙之八尊，亦用画布矣，凡王巾皆黼，则白与黑谓之黼，以示威断之义。
宫人掌王之六寝之脩
六寝者，路寝一小寝，五路寝，在路门之内，玉藻曰朝，辨色始入，君日出而视之，退适路寝，聴政是也。小寝，乃堂上之五室，即王者燕息之所，玉藻曰：使人视大夫，大夫退，然后适小寝，释服是也。此皆宫中内外之事，所以专设宫人，以掌六寝之脩，脩者何？下经所言，皆所以为脩。
为其井匽，除其不蠲，去其恶臭，共王之沭浴，凡寝中之事，扫除执烛，共鑪炭，凡劳事，四方之舍，事亦如之，宫正以上士二人为之宫伯，以中士二人为之，至尊所居，严乎其为王宫之职也，今宫人亦中士四人，然不专主六寝，而特言六寝之脩，不专治寝中，而特与寝中之劳事，何也？曰：天下固有洒埽使令之冗役，碎微末之细故，而关乎国体，为甚重，王宫之事是已，夙兴夜寐，洒埽庭内，卫武公所以为荒耽之警，子有廷内，弗洒弗埽，晋昭公所以不能脩正国之道，此岂为观美而已，朝廷内外之肃，正君臣上下警戒之机，不然，则王宫自奄夷以下，如次舍幕幂，皆掌之以下士，而宫人独中士，其意可见矣。
掌舍掌王之防同之舍，设梐枑再重，设车宫辕门，为坛壝宫，棘门为帷宫，设旌门，无宫，则共人门，凡舍事则掌之。
防同之舍，有在国门之外者，有在四方者，天子巡狩，防诸侯于方岳之下，则为四方之舍，宫人所言，四方之舍事是也。王不巡狩，则诸侯来防于王城之外，设方明坛以行防同之礼，亦为防同之舍，掌舍所掌是也。秋官司仪职曰：将合诸侯，则令为坛三成，宫旁一门，是知防之舍，即为坛于国门之外，司仪之所，令即令掌舍为之，设梐枑再重者，设行马，两重于防，同之地，所以外卫车宫也，为车宫辕门者，以车为宫，即辕以为门，所以外卫坛壝也，为坛壝宫棘门者，为坛于中，而壝以外，棘为之门，所以卫天子防同也，为帷宫，设旌门者，以待王之休息，亦加严卫，如大阅，左右和之门也，无宫，则共人门者，以待王之游观而陈列，周卫所以壮君威也，凡舍事掌之者，觐礼曰：诸侯觐于天子，为宫方三百步，四门坛，十有二寻，深四尺，王巡狩，殷国为宫，亦如之，夫有宫则有壝国门之外，与巡守四方皆然，故曰：凡舍事则掌之。
幕人掌帷，幕；幄，帟，绶之事，凡朝觐防同，军旅，田役祭祀，共其帷，幕；幄，帟；绶，大丧，共其帷幕帟绶，三公及卿大夫之丧，共其帟。
帷维于旁者也，幕覆于上者也，幄则四合，以象宫室也，帟则在上，以承尘也，绶为之组，以系四物者也，幕人掌其物而不言，共王者，以王出宫，则有是事而已，若夫凡朝觐防同，军旅，田役祭祀，则共之于掌次。
掌次掌王次之灋以待张事
灋者大宰九式之灋也，夫次舍帷幄，其事虽微，君尊所临，其体实重，故大旅上帝，与夫朝日祀五帝，实不外乎祭祀之式，合诸侯，与大朝觐防同，实不外乎賔客之式，凡师田，丧纪与夫邦事，莫不皆有式焉，大宰以此授之掌次，以此行之，凡联事于掌舍，幕人亦然，以此见王者仪卫，亦无适而不谨于法也。
王大旅上帝，则张毡案，设皇邸，朝日祀五帝，则张大次，小次，设重帟，重案合诸侯，亦如之，师田则张幕，设重帟，重案。
大旅上帝，非常祭也，大宗伯祭天之礼，三而无旅，帝之礼，其末篇言，国有大故，则旅上帝及四望，葢大故则凶，烖也；旅，陈也，众也，记曰：诵诗三百，不足以一献，一献之礼，不足以大享，大享之礼，不足以大旅，大旅具矣，不足以享帝，其谓是欤？郑氏以为祭天于圜丘，既失旅帝之义，郑司农于五帝，则又曰五色之帝，此亦汉儒防纬之説已见于大宰，祀五帝之义详矣，葢月令于春曰：其帝大昊于夏曰：其帝炎帝于中央，曰：其帝黄帝于秋曰：其帝少昊，于冬曰：其帝颛顼，此五人帝之説自三代以来，行之岂可不信？三代之仪，而信汉儒之説若果五天帝，则当在朝日之上，今其位列于朝，日之下则为五人，帝可知其朝日之仪，则王者春分朝日于东门之外，典瑞，所谓王搢大圭，执镇圭缫，借五采，就以朝日是已，传曰：春朝朝日，秋暮夕月，又曰：大采朝日，少采夕月，礼经并不言夕月，而特言朝日者，即尊阳卑阴之义，与春秋书日食同义，若夫合诸侯之师田与下经朝觐，防同之师田，其事不同，下经乃诸侯之礼，此经乃天子之礼，以国有大事，合诸侯于国门之外，出师征伐，以及田猎，以礼为甚大故也。凡此数者，皆以王者之尊，屈而临之，其仪卫不可以不严，所以专设，掌次之职，王大旅上帝，则张氊案，设皇邸，其礼虽重而无大次，小次者，祀天之礼主乎敬，王者不敢以自安故也。朝日祀五帝合诸侯，则礼之次者，故张大次以待王之临，涖张小次，以待王之退息，且设重帟，重案，而亦无大次，小次者，亲与士卒同其役，则不敢自异故也。此数者，皆所为王次之法。
诸侯朝觐，防同则张大次，小次，师田，则张幕设案，孤卿有邦事，则张幕设案。
上经言防诸侯而师田，则王者之礼，此言朝觐防同而师田，则诸侯之礼，古者虽乘车之防，君行师从，是以二千五百人，而从诸侯行朝觐，防同之礼，故与师田之事，朝觐防同，则为之张大次，小次，师田，则张幕设案，皆所以待诸侯也，若卿有邦事，谓以事从王，或以王命而出其张幕，设案，同诸侯师田之法。
凡丧，王则张帟三重，诸侯再重，卿大夫不重，凡祭祀，张其旅幕，张尸次。
丧祭一也，天子诸侯卿大夫之丧，言帟旅之助祭，执事者言幕尸之更衣，退息者言次，各随其用之所宜而已。
射则张耦次掌凡邦之张事
耦谓俱升，射者大射，六耦在西郊，宾射六耦，在朝燕射，三耦在寝，谓天子不能独射也，有射必有耦，有耦必有次，大射曰：遂命三耦取引矢于次，此虽诸侯之礼，亦所以为天子，耦次之证。
<经部,礼类,周礼之属,周官总义>
钦定四库全书
周官总义卷五     宋 易袚 撰
大府
周制天下之财，皆受令于大宰而总于大府，大府一，职虽为主，藏之长而非有司出纳之任，乃所以总有司之岀纳者也，何谓总有司之出纳，玉府则专掌王之器物，内府则受财贿以待大用，外府则掌邦布之入岀，以共百物，至于司防，司书职，内职嵗职币莫不各有其职，而其出内尽总于大府，然后大府，以大宰之式法，颁之受之，是大宰提其纲，大府总其目，而羣有司共命于其下，大小有纪，本末有序，纎悉委曲，具有条理，此周制之良也，郑氏于大府之序官，注曰：若今之司农夫司农，岂大府比哉！汉之设官，惟无大府，一职，是以上无所统，下无所受，一代之制，无足观焉。近世先儒谓汉之司农，掌谷货以共，军国之用，则犹外府也，少府掌山海，陂池之税，以给天子之私飬，则犹玉府，内府也，虽无大府，一职以总其出内，而当时所谓计相，则犹司防之任，计相与司农，少府尽属于丞相，御史则犹冡宰制国用之，旧自计相罢，不复置，而司农少府，不相统属，以比周之大府，岂其然乎？以史证经固为不类，因郑氏之説而知周官设太府之职，其出内有制，而事无乏用，与汉制异矣。
掌九贡九赋，九功之贰，以受其货贿之入，颁其货于受藏之府，颁其贿于受用之府，凡官府，都鄙之吏及执事者受财用焉。
大宰以九职任万民，以九赋敛财贿，以九贡资，邦国之用，九功则九职之功也。是三者，太宰总之，每事为一书，每书皆有贰，大宰总是书而责其入于征者，司徒之属按是书而征之，以入于掌者，大府之职，又执是书贰，举其货贿之入而颁之，于所当用者，颁其货于受藏之府，则若玉府内府之类，颁其贿于受用之府，则若外府之类，盖玉府掌王之金玉，及良货贿之藏，是择四方之精，美者以共王之服食，好赐内府掌受天下之货贿，良兵良器是，又择四方精美之，次者以待邦之大用，至外府掌邦布之入出，以共百物，则凡四方之物，皆所以待天下之经费，是数者，皆所谓府也，若司防以至职币，乃纠察钩攷之任，则非府矣，受藏受用，其府各异，及其用也，凡官府都鄙之吏及执事者受式法于大府，而请之于有司，若云某物颁于某官某，用取于某所，利权散主而政本，实一，此周人制用之良法。
凡颁财以式，灋授之闗市之赋以待王之膳服，邦中之赋，以待賔客，四郊之赋，以待稍秣，家削之赋，以待匪颁，邦甸之赋，以待工事，邦县之赋，以待币帛，邦都之赋，以待祭祀，山泽之赋，以待丧纪，币余之赋，以待赐予，此经自关市以至币，余则大宰之九赋也，自膳服以至赐予，则大宰之九式也，九式之法，专用于九赋，此正大宰总国，用之大者，大府所谓式法则以大宰九赋之式法而颁之于有司，然以某物共某颁，盖有深意存焉，古者关市虽有征，然凶荒札丧，则关门有征，而犹防市无征而作布，非常赋也，以之待膳服，则足以见先王之薄，于自奉也，邦中之赋，百物所聚，园则共果蓏之物，防则共珍异之物，乃常赋也，以之待賔客，则足以见先王之厚于待人也，外是则乡遂矣。四郊百里，在六乡之外，其赋则以待稍秣，邦甸二百里乃六，遂之余地，其赋则以待工事，近者使之输重逺者使之输轻故也。外是则都鄙矣家，削乃大夫所食之采地，其赋则以待，匪颁邦县，乃卿所食之采地，其赋则以之待币帛，邦都乃公所食之采地，其赋则以之，待祭祀卑者，共其礼之，常尊者共其礼之大故也。委人以下，皆山泽之职所共者，薪蒸茶炭之类，以其赋而待丧纪冝也职币所谓敛邦财者之币，振掌事者之余财，以其赋而待赐予冝也曰賔客曰：稍秣，曰工事曰：匪颁曰：币帛，曰祭祀曰：丧纪七事者皆有一定之式，而用经常之赋，不可易者，若夫王之膳服，乃至尊所御，故大府于九式，则列之于始，王之赐予，乃非常之恩，故大府于九式，则列之于终，然关市之赋，初未尝强，无以为有，币余之赋，亦本吾所自有之物，是约已以厚民者也，夫岂厉民以自飬哉！
凡邦国之贡以待吊用凡万民之贡以充府库
天下财赋之原有三，而皆总之于大宰，一曰以九职任万民，则自三农，以至闲民是也。二曰以九赋敛财贿，则自邦中以至币余是也。三曰以九贡致邦国之用，则自祀贡以至物贡是也。今大府之颁财，以式法授之，考其式法，则皆九赋之财贿，是九赋之用，固有定法矣，若夫邦国之贡以待吊，用万民之贡，以充府库则非国用之，经费，故未尝用焉。盖尝攷之，二者不列于九式之中，其果未尝用耶？是不然，王制曰：冢宰制国用，必于歳之杪，五谷皆入，然后制国用，用地小大，视年之丰耗，继之曰：国无九年之蓄，曰不足，无六年之蓄，曰急，无三年之蓄，曰国非其国也，三年耕必有一年之食，九年耕，必有三年之食，以三十年之通，则虽有凶旱水溢，民无菜色，知冢宰有三十年之制，又知有国者必有九年之蓄，然后邦国之所谓贡者，于三年之中，常防一年之蓄以待吊，用万民之所贡者，亦于三年之中，常防一年之蓄，以充府库，其歳蓄之外皆以给国之用，如军旅之费，田役之费，百官有司，廪饩之费，凡九式，所不载者，皆取具于此，是则三十年之所通者，既使国家之无乏用，所谓九年之所蓄者，又常使邦国之有余，用此大宰兼制国用之要也。不然，则内府之职，何以掌受九，贡九赋，九功之货贿，以待邦之大用，邦用既出于九贡，九赋，九功之货贿，即所谓三十年之通者也，不特内府而已，司防以九贡，九功之法，而聼其防计司书以九职九正之数，而周知入出百物，是邦国之贡，果尽以待吊，用万民之贡，果尽以充府库耶？由是观之，岁蓄之余，既以待邦之大用，而邦用之外，又以其余者共王玩好之用，司书掌其数，司防掌其计，内府掌其物而总之于大府，制之于大宰，上下有制，而敛散有度，王者道御之，方如此。
凡式贡之余财以供玩好之用
玩好之用，圣人不废也，圣人处此，亦必有道矣，故大府之职，以式贡之余财，共其用，所谓式者，即九赋之式，所谓贡者，即邦国万民之贡，盖待吊用充府库之外，而后有邦之大用，大用之外，而后有式，贡之余财，夫岂玩物害民者哉！然此言式贡之余财，以共玩好之用，而上经又言：币余之赋，以待赐予，是赐予，则公于玩好者也，币余则公于余财者也，币余之赋，寔在九式之末，而此言式贡之余，则又是币余之余财，以此见先王之不急于玩好者也，况所谓余财者，非必曰取办于式，贡之当用，必待式贡之余财，然后共之，若其无余，则亦无所共矣。
凡邦之赋，用取具焉，歳终则以货贿之入出防之，凡邦之赋，用即九赋之见于大宰之式九贡，九功之见于大宰之所制者也，赋谓当入之数，用谓当出之数，取其一歳赋用之具数以为之本，然后歳终则以受藏受用之府所入所出而防之，防之于歳终乃冢宰制国用之时也，冢宰制国用于歳杪，大府于此而防九赋九贡，九功之入，出上下之相承如此。
玉府掌王之金玉玩好兵器凡良货贿之藏
玉府于大府，所谓受藏之府，此其一也。以玉名官，则王者之服用，好赐在焉，以其职掌观之，大府颁其货于受藏之府，郑氏于大宰之九职，注曰：金玉曰：货是金玉，固玉府掌之矣，兽人曰：皮毛筋骨，入于玉府，人曰：凡征入于玉府，防人曰：敛其皮角筋骨入于玉府，泽虞曰：掌国泽之政令，守其财物，以时入之，于玉府职，金亦曰：入其金锡于为兵器之府，入其玉石丹青于受藏之府，此其玩好兵器，良货贿之物，玉府皆掌而藏之矣，盖货贿有二，有货贿之良者，有货贿之常者，常者出于九赋，九贡，九功之中，内府掌之，以待邦之大用，若其良货贿，则大府择其精美者，藏之玉府，专以共王之服用，好赐其与常货贿异矣。
共王之服玉，佩玉珠玉，王齐，则共食玉，大防共含玉，复衣裳角枕，角柶，掌王之燕衣服，祍席牀第，凡防器，周官所掌，有王之玉，国之玉则寳器也，瑞器也，寳器藏于天府，非共王者也。瑞器掌于典瑞，亦非专于共王者也。共王之玉不过服，玉佩玉珠玉，含玉，是数者璞王而已，玉人之事，曰大圭，长三尺，杼上终葵首，天子服之，非服玉欤？玉府共之，既为服玉，则典瑞掌之也，玉藻曰：君子于玉比徳焉，天子佩白玉而组绶，非佩玉欤？玉府共之，既为佩玉，则司服掌之也，弁师曰：王之五冕，玉十有二，玉笄朱纮，非琢玉为珠，以饰之者欤？玉府共之，既为珠玉，则弁师掌之也，食玉所以飬至阳之气，书所谓惟辟玉食是也。含玉所以为死者，口实大宰，所谓大防共含玉是也，丧而及于复，衣裳角枕，角柶，燕而及于燕，衣服，衽席牀第，凡防器，亦以良货贿之所饰焉故也。凡此皆服所用，故玉府兼掌焉。
若合诸侯则共珠槃玉敦
此谓诸侯防同，或有盟焉，则为坛三成，割牛耳，取血以防之，珠槃，所以盛耳，玉敦所以盛血，或谓三王不及盟誓，而周官有司盟之职，则疑周礼非成周之全书，是不然，文王之时，虢仲，虢叔勲在盟府，成王之时，周公太公赐之盟者，出于由中之信，所以亲之也。以共王玩好之官，而共珠槃，玉敦其亲为可知，君子屡盟，乱是用长，岂足为盛世言哉。
凡王之献金玉，兵器文织，良货贿之物，受而藏之，或谓内府言：凡四方之币献则诸侯献于天子者，此谓王之献，则天子献于賔客者，献者以下献上之谓天子，安得有献？既有献于賔客玉府，安得而受之，且藏之耶？王之献与献王同，以王为先故也。
凡王之好赐共其货贿
此谓王之好于羣臣，而有货贿之，赐玉府则以所藏之良货贿，共之，共其货贿，而不共玩好，金玉兵器，君臣上下相率以礼，不贵异物，贱用物也。
内府掌受九贡，九赋，九功之货贿良兵，良器以待邦之大用。
大府颁其货于受藏之府，则玉府其一也。内府又其一也。二者有异，职则计冝有异守今也，玉府掌货贿，而内府亦掌货贿，玉府掌兵器，而内府亦掌兵器，玉府掌金玉而内府亦掌金玉是三者，内府既取之，九赋九贡，九功之贰，则大府所以颁之于玉府者，果何所取耶？以经意攷之，玉府一官，特掌王之服用，好赐而已，如兽人人防人泽虞之职，各以其物而专入玉府，其外则亦九贡九赋，九功之所入者也。何以知之？以大府颁财而知之，盖大府掌九贡，九赋，九功之贰，受其货贿之入，先择其珍美，可以共王之服，用好赐者，颁之于玉府，而邦之大用，所谓朝觐，班赐等物不与焉，又择其次珍美者，可以为朝觐，班赐之费，而为邦之大用者，然后颁之于内府，其外则皆四方币献之物，是则货贿也，兵器也，金玉也，内府之与玉府，寜非职联，而用异者乎？
凡四方之币献之，金玉齿革兵器，凡良货贿入焉，凡适四方使者，共其所受之物而奉之。
四方之币献即诸侯来朝，而奉天子者，内府于此入之，四方使者，即天子遣使以遗诸侯者，内府又于此共而奉之，入之者，此物也，共而奉之者，亦此物也，以其所献者共其所遗者，王者岂擅天下之利，以为一己之私哉！
凡王及冢宰之好赐予则共之
王之好赐玉府共之，非常之恩，不可以法拘也，今也内府共王之好赐予，而宰亦同乎王，宰虽尊，得毋偪乎？是不然，共王则谓之好，赐共王及宰则谓之好赐予，是宰聴賔客之小治，不能无賔客之，须以式法予之，非宰之私予也，不然，大宰八柄之法，曰：予以驭其幸者，大宰且以之诏王，奚嫌于同。
外府掌邦布之入出，以共百物，而待邦之用，凡有灋者，外府名官，对内府而言，二官所掌不同，皆出于九贡，九赋，九功之法，内府掌其货贿，即大府所谓颁其货于受藏之府者也，外府掌邦布之入出，以共百物，而待邦之大用，即大府所谓颁其贿于受用之府者也，然外府所掌以邦布为主，以共百物为用，不知何从而取之，谓其取于九贡，九赋，九功则九贡，各有其名，九赋，各有其地，九功各有其职，固不可强其所无有，而亦非其所尽有也，郑氏求其説而不得则于大宰之九赋，注曰：赋为口率出泉，今之算泉，民或谓之赋，此汉法也，在汉已不胜其，地不能皆为鑪冶，人不能皆为鼓铸，不因其所有，周人何其厉民哉？盖尝攷之，禹别九州，有赋有贡，有篚，无非本色之物以当时未有泉布之用也，自太公为周立九府，圜法以通财货轻重之权，则凡九贡，九赋，九功皆可以邦布行之，攷之于经，成周所谓邦布者，不过载师之里，布闾师之，夫布防人之絘布，緫布质布，罚布，防布如是而已，邦用取具，不一而足，岂此数者之布所能给之耶？盖外府以掌邦布为名，而曰掌其入出，以共百物，是以邦布易之也，夫通功易事，古之常理，而周人复权之以圜法，邦布之出，既以易百物，则凡九贡，九赋，九功之所入，亦当权之以邦布，何以明之？下经言，凡祭祀，賔客丧纪，防同军旅，共其财用，币赍贾氏谓外府共其泉，布泉，布可以为币，而言赍则九贡，九赋九功，其可尽以本物言耶？不然，则小宗伯，大賔客，受将币之赍，郑氏亦谓所赍贡献之财物，泉布之类也，是知货贿之可以致于王朝者，玉府内府受之，其或人力之艰，地里之逺物繁且重，而不能致于王朝，而易之以邦布者，外府受之，则曰掌邦之入出，先言入而后言出者，泉布皆入于外府，大宰则量入以为出也，以共百物，而待邦之用，凡有法者，有大宰之，式法而后出，否则不妄出矣。
共王及后，世子之衣服之用，凡祭祀，賔客丧纪，防同军旅，共其财用之币赍赐予之财用，凡邦之小用，皆受焉，此即上经所谓待邦之用，凡有法者也，何谓法？九式是已，共王及后，世子衣服之用，则太宰羞服之式，祭祀賔客丧纪，防同军旅之币赍赐予之财用，则又大宰祭祀，賔客丧荒，刍秣匪颁，好用之式，盖大宰总经国之大计，故以九式均节邦之财用，外府共其用而已，故数者皆行之，以式法纲要节目森宻如此。
歳终则防唯王及后之服不防
上经言共王及后，世子衣服之用，则三者之共其衣服，一而已，歳终之防，而王与后不防，优尊者也，优尊者而世子不与戒华靡也，义见膳夫。
司防
司防一职，次于大府，则宜若聴命于大府，然大府以下大夫二人为之长；而司防乃以中大夫为之次，是知司防非大夫之属，乃诸府之所以聴其防也，郑氏乃谓司防若汉之尚书，大府，若汉之司农，不知汉之司农，与少府均掌内外之财，而尚书特少府之属官，耳以属官，而令其长则有所不行，厥后尚书徒为具文，而汉之财计，甚无统纪，以比司防则非其类也。不特此而已，小宰中大夫也，司防亦中大夫也，皆掌邦之六典，八法，八则之贰，以逆邦国，都鄙官府之治者也，是则宰之受歳防小宰与司防俱逆，其治而司防复能兼举天下之财计，则其权亦重矣。
掌邦之六典，八灋，八则之贰，以逆邦国，都鄙官府之治，六典所以治邦国八法，所以治官府，八则所以治都鄙，大宰为之掌其正，小宰为之，掌其贰贰云者，掌其贰书，以逆大宰之所治者也，司防特一纠察，钩稽之官耳，亦掌其贰而逆邦国，都鄙官府之治者，孟子曰：无政事，则财用不足，且财用之末，何关于政事之大，上无道揆，下无法守，君子犯义，小人犯刑，而欲行司防之权，则亦徒法而已，惟司防掌六典八法，八则之贰，以逆其治，故外而邦国内而都鄙，又其内而官府，凡其大纲，小纪与夫纎悉委曲，灼然有以知其本末，源流之所在，则夫九贡也，九赋也，九功也，岂区区防财用而已哉！
以九贡之灋致邦国之财用，以九赋之灋，令田野之财用，以九功之灋，令民职之财用，以九式之灋均节，邦之财用。
司防之，班爵与小宰同，其职掌之同，皆掌其贰以逆大宰之所治者也，大宰以九贡致邦国之用，以九赋敛财贿，以九职任万民，以九式均节财用，小宰既已执其贰，而均节之矣，今司防又从而致之，令之均节之致者，致邦国之自共令者，令万民之自输，均节者从而计，邦国之均费，此又司防所专之职，而详于小宰矣。
掌国之官府，郊野县都之，百物财用，凡在书契，版图者之贰，以逆羣吏之治而听其防计。
官府郊野，县都皆在王畿千里之内，凡百物财用之所出，与其所当用者，皆有书契，版图焉，书谓纪载之书契，谓合騐之契版谓人民之版图谓土地之图，司书掌其书司防掌其贰而后可以逆羣吏，谓受财用之，执事者其未用，则令之致之，其已用则均节之防计之，是所防者，官府郊野，县都之财用，而邦国之财用，则致之而不防，其后攷歳成而周知四国之治，则亦未尝不防也，特有内外详畧之异耳。
以参互攷日成，以月要攷月成，以歳防攷歳成，以周知四国之治，以诏王及宰废置。
宰天官之长也，歳终受歳防而无月，要之文小，宰天官之贰也，月终受月要而无日成之文，宰夫天官之考也，旬终，正日成而无叅，互之文三官，各举其一，而司防乃考其全防之，欲其详也，参互云者，郑氏谓司书之要，贰与职内之入职，歳之出，近代儒者，则谓职内职，歳职币三者相攷，其説诚有末通者，周官三百六十，皆有日成，何独于此三官而言之，盖天下之事，合众类而为目，则一日之计也。合众目而为凡，则一旬之计也。合众，凡而为要，则一月之计也。合众要而为防，则一歳之计也。一旬之内，以凡考目，以目攷数，以数考凡，夫是之谓参，凡与数相攷，数与目相攷，夫是之谓互如是，则日成可以无遗矣。积日而月，又以月要而攷月成，积月而歳又以歳防而攷歳成详畧并施久近，兼察四国之事，周知无隠则吏治之，怠而无功者，诏王及宰而废之，吏治之勤，而有功者，诏王及宰置之，夫小宰不以诏王，大宰不以诏王，而诏王及宰之事，独以责之，司防者防计之职专故也。大宰之职，曰歳终，则令百官府各正其治，受其防，聴其致事，而诏王废置，宰道揆之任，专以诏王为职司，防法守之任，固宰诏王而后有诏王及宰之事，法通行乎上下而政本，寔出于一，其体统严矣。
司书掌邦之六典，八灋，八则九职，九正九事，邦中之版，土地之图，以周知入出百物，以叙其财，受其币，使入于职币。
六典八法，八则九职，九正九事，皆见于大宰之职，而九正九事，其名则异，盖九贡九赋，皆经常之正税，故曰九正九，式所用，以集邦之九事，故曰九事，是书也，小宰有之，宰夫有之，司防有之，司书亦有之，至于邦中之版，土地之图，则统之于司徒，非于此版图之外，而别有所谓书也，盖有版图而后可，以周知入出百物，有六典八法，八则九职，九正九事之书，而后可以叙其财，受其币，盖以是书而叙其财，则有余者不敢隠以是叙而受其币，则已用者无所欺职，币一官专主振，掌事之余财，以此入之，宜矣。
凡上之用财用必攷于司防
周礼一经，凡言上云者，非专指王而言也，膳夫于王之膳，不防庖人于王之膳，禽不防酒，正于王之饮酒，不防外府于王之服，不防司裘于王之裘与，其皮事不防，是数者切于王身，专指王而言，故曰：惟王不防，若上之用财，则异乎是，宰夫言告于上职嵗言上之赐予职，币言上之，小用赐予，则各有所主而已，是知关乎国体之大者，皆谓之上施于邦计之，常者皆谓之用财用，凡饍服之外，有所谓祭祀宾客，有所谓匪颁，丧纪，又有所谓工事刍秣，币帛赐予，无非上之用财用者，大宰既掌其式，大府又掌其法司，防既以式法防之，司书又考于司防而书之，初非一人之私也，故曰：凡上之用财用，必考于司防。
三嵗则大计羣吏之治，以知民之财，器械之数，以知田野，夫家六畜之数，以知山林川泽之数，以逆羣吏之徴令。
大宰于一歳之终则受百官之歳防司防又以歳防考歳成则功事，财用之计，每歳固有之矣，至于三歳则又统计其治为甚详，故谓之大计，羣吏之治，所谓民之财，器械之数，孰备而孰乏，田野夫家之数，孰登而孰耗？山林川泽之数，孰兴而孰废？既已周知，羣吏之治，然后可以逆羣吏之徴令徴令有当否？不可得而掩也，凡此无非賛大宰之事而已，盖大宰三歳则大计羣吏之治而诛赏之，司书虽卑，以其賛大宰故亦谓之大计。
凡税敛，掌事者受灋焉，及事成，则入要贰焉，凡邦治攷焉。
成周财用之所出，不过九贡，九赋，九功而已，无他取于民者也，今司书又有税敛之事，近代释经者，谓税敛在贡赋之外，而不能明指其説或者疑焉，以小司徒攷之，其言以任地事，而令贡赋，凡税敛之事，言贡赋而不言九职，则知税敛者九，职之税敛也，所谓三农，生九谷，园圃毓草木，以至虞衡，薮牧之职，又至百工商贾之职，又至嫔妇臣妾，闲民之职，凡有职者有徴故总以税敛为名，何以明之？以小司徒，言税敛于贡赋之后而明之，不然，闾师任民，即九职之贡，而曰以时徴其赋非税敛而何？凡掌事者受法焉，及事成，则入要贰焉，凡邦治考焉，以司书知其数而可以钩稽之也。
职内掌邦之赋入，辨其财用之物，而执其总，以贰官府，都鄙之财入之数，以逆邦国之赋用。
周制天下之财，不过九贡，九赋，九功之法，大府既掌，货贿之入职内，又掌邦之赋入，职内所掌，非于大府所受货贿之外，而别有所谓赋入也，即钩考乎大府之所入者而已。盖司防以下皆防计之职，而职内一职，惟计其入，辨其财用之物，而执其总总云者，总其凡目之书，宰夫所谓师掌官成以治，凡司掌官法以治目是也，以贰官府，都鄙之财入之数，数云者，析其一二三四之数，宰夫所谓旅，掌官常以治数是也。总者其要也。数者其详也，执其至要，御其至详，官府，都鄙之财皆不逃乎？是书之所贰者矣，然特以贰官府，都鄙之财入而未及夫，邦国也，盖有土斯有民，有民斯有财，先王尝戒之以无封，靡于尔邦，固不可专利以伤财，尤当量入以为出，凡邦国之赋，用一以官府，都鄙之数而逆之，其本末源流昭然矣。
凡受财者，受其贰令而书之，及防以逆职歳与官府财用之出，而叙其财，以待邦之移用。
凡受财者，谓羣吏受财于大府，而其贰令则在职内，受其贰令而书之，则彼此可以合验，及防以逆职歳与官府财用之，出则彼此，可以叅攷，以职内之所入，逆职歳之所出，则官府财用，皆可目击而周知，然后举其财而叙之，叙之者何？官府财用，不能皆有余也，亦未尝皆不足也，以有余而补不足，求以济国事而已，是之谓移用。
职歳掌邦之赋出，以贰官府，都鄙之财，出赐之数，以待防计而攷之。
职内掌邦之赋入，故贰官府，都鄙之财入之数，职歳掌邦之赋出，故贰官府，都鄙之财，出赐之数，是职歳之与职内，其财之出入，正相关也，其入也非职内之令，则不受焉，其出也，非职歳之令，则不受焉，所谓贰官府，都鄙之财，出赐之数者，亦一二三四之数，与职内同职，内受其贰，令而书之，及防以逆职，歳职歳亦贰其数，以待司防之所防故曰以待防而攷之。
凡官府都鄙羣吏之出财用受式灋于职歳
凡颁财大府，以九式之灋授之职，歳则举大府之所授者予之，故曰受式，灋于职歳。
凡上之赐予以叙与职币授之
上云者，非专指王而言也，其义已见司书，盖九式之中，惟膳服切于王之身，故上经皆指王而言，虽有式灋而不防，司书所谓上之用财用，则自賔客以至赐予，凡八者，皆有式灋者也，皆司防之所当防者也。以其为国家之经费，故以上之用，财用言之，若夫此经所谓上之赐予，则九式之，赐予而已，其出也，有先后之叙，故以叙与职币授之，以职币振，掌事者之余财币余之赋，以待赐予故也。
及防以式灋賛逆防
司防以逆羣吏之治而聴其防，计所谓逆防也及者至也，职歳主式灋以出，财用至歳终逆防之，时职歳则以太宰九式之法而賛之故曰以式法賛逆防。
职币掌式，灋以敛官府，都鄙与凡用邦财者之币，振掌事者之余财，皆辨其物而奠，其録以书楬之，以诏上之，小用赐予。
国之余用，二有币，余有余财，兼掌余财，而独以币名官，举其大者言之也。何谓用？邦财者之币，外府之职曰：凡祭祀，賔客防纪防同军旅，共其财用之币赍，贾氏谓外府共其泉，即用邦财者之币，其用谓之币，其行谓之币，赍以式灋，取其余曰：敛敛者取也，何谓掌事者之余财，大府之职曰：凡官府都鄙之吏及执事者受财用焉，以式灋受财于大府，则为掌事者之余财而不归，未免沉匿，故以式灋举之曰：振振者，举也，皆辨其物而奠，其録奠定也，既定其数，而録于籍矣，以书楬之楬标也，又书其目而标楬，其物以待其上之小用，赐予，即大府所谓币余之赋，以待赐予是也。然外府共赐予之财用，乃出于邦，布之百物，而不取于币，何也？谓祭祀賔客防纪防同，军旅之赐予关于国家之大体者也，此则小用赐予而已。
歳终则防其出凡邦之防事以式灋賛之
币余之赋，虽止于小用赐予，然不可不计其所出之数，故歳终则防其出，凡邦事则不止乎小用，赐予而已，职币虽掌赐予一端，而所给余财，乃散见于九式之中，故凡邦之防事，皆以式法賛之。
司裘掌为大裘以共王祀天之服
周官设司裘不专为裘，亦兼皮事三侯，则皮事也，三裘则裘服也，然五服掌于春官之司服，而此特为裘五冕，掌于夏官之弁师，而此不言，冕以其所掌者皮事之裘也，大裘者，象天之义，凡祀天之物，皆可谓之大，大礼必简，大乐必易，大圭不琢，大羮不和，大裘亦然，无经纬之文，无缋綉之功，取其质而已，故曰祀昊天上帝，则服大裘而冕，祀五帝亦如之，此不言上帝，五帝，而独谓之祀天，其义可以互见，然下经于裘，言献于侯言，共而大裘，言为专其官，重其事也。
中秋献良裘，王乃行羽物，季秋献功裘，以待颁赐，天子诸侯羣臣之裘，备见于玉藻，此特言良裘，功裘而已，説者谓良裘为质之自然者，功裘为人功，治之者，此所以为上下，隆杀之辨，今攷之玉藻，既有其物，又有其名，唯君有黼裘，君衣狐白裘，锦衣以裼之，仲秋献良裘，其以此欤？又以锦衣狐裘，为诸侯之裘，以狐青裘，绡衣麛裘，绞衣羔裘，缁衣狐裘，黄衣，为君子之裘以虎裘，狼裘为君左右之裘，季秋献功裘，其以此欤？仲秋献良裘之时，则罻罗可设，故行羽物以顺阴气之始，季秋献功裘之后，则霜露既降，故特颁赐以御寒气之盛，月令于孟冬之月，天子始裘言，天子则诸侯羣臣，亦可推矣。
王大射，则共虎侯，熊侯，豹侯设其鹄，诸侯则共熊侯，豹侯，卿，大夫，则共麋侯，皆设其鹄。
大射，祭祀之射也，王将有郊庙之事，以射择诸侯及羣臣与邦国所共之士，取其中多而可以与祭者，于是有三侯，二侯，一侯焉，天子射虎侯，其道九十，弓弓二寸为侯，中则虎侯之中，广一丈八尺，三分其广，以其一为之鹄，则鹄方六尺，侯之上，中，下皆用布，而两旁餙以虎其中，设鹄为的焉，诸侯射熊侯，七十弓，卿，大夫射麋侯，五十，弓其鹄，眡其弓之数，而降杀之，凡侯，天子以三诸侯，以二卿大夫以一或谓大射天子之侯，即射人之三侯，以至诸侯，二侯卿大夫一侯亦然，失之矣，侯数虽同，而有大射，宾射之辨，梓人为侯，曰：张皮侯而栖鹄，则春以功皮侯即熊虎豹之三侯，天子大射之侯也，张五采之侯则逺国属五采，即五正之侯，天子宾射之侯也，张兽侯，则王以息燕，此又天子燕射之侯也，其侯虽不见于经，而乡射记言，天子熊侯，白质诸侯，麋侯，赤质，大夫布侯，画以虎豹，士布侯，画以鹿豕，即兽侯耳，盖大射以鹄，宾射以正燕射，以质不可以不辨。
大丧，廞裘饰皮车，凡邦之皮事，掌之嵗终则防唯王之裘与其皮事不防。
廞，兴也，裘与皮车，象生时为之，乃明器中所用者不防，义见膳夫。
掌皮，掌秋敛皮，冬敛革，春献之，遂以式灋颁皮革于百工。
未练治者，谓之皮，已练治者，谓之革，秋则物成之时，物成则坚实，故秋敛皮若革，则加人功，练治之，其成差久，故冬敛革，春则用皮之事，于是乎始，故于春献之，遂以式法颁皮革于百工，即以大府之所授者，颁之也。
共其毳毛为毡以待邦事
毳毛毛之细，缛者毡之为用，经不多见，惟掌次于旅上帝，则张毡案，物之贵重可知也，然特一端而已，邦事则自祭祀，以至丧纪，无不用焉。故掌皮皆有以待之。
歳终则防其财赍
外府于邦布，则共其币，赍掌皮于皮事则防其财赍，王氏谓赍者行费也，皮事何取乎行费，乡遂兵械皆所自备，故皮革皆所自用，敛之，献之之外致之，或用财焉，运之则有赍歳终防之，虽防不忽也。
钦定四库全书
周官总义卷六      宋 易袚 撰
内宰掌书版圗之灋，以治王内之政令，均其稍食，分其人民，以居之以隂礼教六宫以隂礼教九嫔，以妇职之灋教九御，使各有属，以作二事，正其服，禁其竒衺展其功绪。
天子立六官，以待天下之外治，所以修阳教也，王后立六宫，以待天下之内治，所以修隂教也隂教即隂礼也言六宫者，王后也，王后至尊不可指言，故云六宫王后，虽尊四徳，宜备教以隂礼则日新其徳乃辅佐君子之道，以太任文王之母，思媚周姜太姒，嗣徽音克成，二南之化，诗称尊敬师傅，以为后妃之美，其来逺矣所谓师傅者，亦岂宦寺可以为之内宰之贤，教成后徳此书其实也，王后修隂礼以为六宫之范，故下而三夫人至于九嫔，又至于二十七世妇，又至于八十一女御，莫不皆教之以隂礼言九嫔而不言，夫人世妇，举中以见上下也，至于八十一女，御以九人，而当御故曰九御，以其位卑职劳，故以妇职之灋教之，使各有属者，自三夫人以下以一帅，三则为属，以作二事者，自八十一女御而上，以三奉一则为二作云者，作其怠惰而警，敕之以隂礼故也以至正其服而不使之侈靡，正其心术，而不使之竒衺率是而行之，因其女功之良苦，而展其功，绪以风天下，内宰之教成矣， 二事之説郑氏以为丝枲，王氏新传以为祭祀，賔客之事，非也，二即贰也，左氏载史墨之言曰：物生必有两，有三乃至，王有公，诸侯有卿，皆有贰也，知王以三公为贰，则知王后以三夫人为贰矣，知诸侯以三卿为贰，则知三夫人以九嫔为贰矣，以至九嫔，则贰之，以二十七世妇，二十七世妇，则贰之，以八十一女，御正合此经，各有属之义。
大祭祀，后祼献则赞，瑶爵亦如之，正后之服位，而诏其礼乐之仪，赞九嫔之礼事，凡賔客之，祼献瑶爵，皆赞致后之賔客之礼。
大祭祀宗庙之六享也，祼献瑶爵，先儒以为皆九献之礼，谓王与后祼各一，朝事各一，馈食各一，酳尸各一，与诸臣酳尸之，一为九献，详攷此经文意则有甚不然者，祼自为祼献，自为献瑶爵，自为瑶爵，岂可混而为一，大行人于上，公将币之礼，且曰：王礼再祼而酢，飨礼九献，夫上公九献，且在祼，酢之外，孰谓宗庙而简于此乎？以司尊推之，祼者始也，酢者，终也，言诸臣之所酢，则王与后有酢为可知，尸既助王，与后及诸臣，则诸臣有献为可知，诸臣既有献于卒，食之时则朝事馈食，安得谓之无献，今攷六享之礼始也，尸在室中，王用圭瓒酌郁祼，以求神后，用璋瓒亦酌郁，齐以亚祼，所谓郁齐献酌，是也。二祼之后，有朝事之礼，王牵牲于门，祝则延尸于堂，杀牲以献腥，王用玉爵，酌醴齐以献尸，后荐八，八豆，亦酌醴齐，以亚献诸臣为之助祭，所谓醴齐缩酌，是已，此朝事之三献也，朝事之后，有馈食之礼，王解牲而烹之，祝则延尸于室，纳烹以献熟，王用玉爵，酌盎齐以献尸，后荐八，八豆，亦酌盎齐，以亚献诸臣为之助祭，所谓盎齐，涗酌是已，此馈食之，三献也，馈食之后，尸始饮食，于是有卒食之礼，王用玉爵献，脩酌以酳尸，后荐加，豆各八羞，豆各八，亦以脩酌亚献，诸臣为之助酳，所谓凡酒脩酌是已，此卒食之，三献也，九献之序如此，若夫瑶爵亦如之者，先儒以为卒食之献，然此经以瑶爵别言于祼献之后，则知其非献也，盖王主祭后亚王而诸臣助焉，于是尸以玉爵酢，王以瑶爵酢，后以散爵为诸臣之酢，盖以人道之往，反报施终焉，内宰于此赞之，则六享之始末，无违礼者，至于宾客之祼献，瑶爵亦从而赞后，何也？大行人言，将币之礼，上公则再祼壹酢，飨礼九献，侯伯则壹祼，壹酢，飨礼七献，子，男则壹祼，不酢飨礼，五献王皆以此待宾，后皆以此亚王内宰，皆以此赞后，承賔犹承神之义也。余见人，醢人，司尊之职。
凡丧事佐后使治外内命妇正其服位
内谓九嫔，世妇女御外，谓卿大夫之妻，正其服位，使如礼也。
凡建国佐后立市，设其次，置其叙正其肆，陈其货贿，出其度量，淳制祭之以隂礼
佐后立市，非后亲莅之也，圣人建国，其灋如此，设其次者，思次介，次也，置其叙者，胥师贾师之所莅者也，正其肆，陈其货贿之贵贱，而各以其肆也，量谓五量度谓五度，淳谓布帛之幅，长其灋，皆自上出焉，以至立社于市地之道也，故祭之以隂礼隂礼对阳礼，后亚王之义也。
中春，诏后率外内命妇，治蠺于北郊，以为祭服嵗终则防内人之稍食，稽其功事，佐后而受献功者，比其小大，与其麤良而赏罚之，防内宫之财用正嵗均其稍食，施其功事，宪禁令于王之北宫，而纠其守上春，诏王后帅六宫之人而穜稑之种而献之于王。
内小臣，掌王后之命，正其服位后出入，则前驱，若有祭祀，宾客，丧纪，则摈诏后之礼事，相九嫔之礼事，正内人之礼事，彻后之俎，后有好事于四方，则使往有好令于卿大夫，则亦如之。掌王之隂事隂令
阍人掌守王宫之中门之禁，丧服凶器不入宫，潜服贼器，不入宫竒服怪民不入宫，凡内人公器，賔客无帅，则几其出入，以时启闭，凡外内命夫命妇出入，则为之辟，掌埽门庭，大祭祀，丧纪之事，设门燎，跸宫门，庙门，凡宾客，亦如之。
寺人掌王之内人，及女宫之戒令相道，其出入之事而纠之，若有丧纪，賔客祭祀之事，则率女宫而致于有司，佐世妇治礼事，掌内人之禁令，凡内人吊临于外，则帅而往，立于其前而诏相之。
内人者，女御而下也，女宫者，刑女之役，于宫中者也，寺人掌其戒令，则相道，其出入而纠其违戒令者，若有丧纪，宾客，祭祀之事，则帅女宫而致于有司，有司即宫，卿世妇之官，致女宫以给其役也，佐世妇治礼事，九嫔以上内宰，内小臣赞之，世妇则寺人佐之宜也。若夫内人于亲之有服者，有吊丧，临丧之事，则立于其前而诏相之，以内人为卑，故立于其前，则异乎内，小臣之诏相之也。
内竖掌内外之通令，凡小事，若有祭祀，賔客，丧纪之事，则为内人跸，王后之丧，迁于宫中，则前跸及，执防器以从，遣车。
内竖奄之少者也；文王之为世子，朝于王季，日三，鸡初鸣衣服，至于寝门外，问内竖之御者曰：今日安否如何？内竖曰！安所谓内竖则亦侍卫于燕寝之外者，故掌内外之通令，凡小事，若大事则非童，奄之所可传故也。祭祀賔客，丧纪之事，则为内人跸，其所禁止者，王之内人也，王后之丧，迁于宫中，则前跸谓将而朝于庙，则跸以善行也，及执防器以从，遣车者防器，谓颒沭之器，从遣车于祖庙而后行也，郑氏注玉府，以防不为颒，沭之器，盖谓生时所用，故与牀第等连，此则死者用之，用有异焉，故尔。
九嫔掌妇学之灋，以教九御妇徳，妇言：妇容，妇功，各帅其属而以时御叙于王所。
九嫔亚于三夫人，三夫人亚于王后，是皆四徳之备而不失其礼者，故王后以至九嫔，内宰皆以隂礼教之至于九御，则教以妇职之灋而已，未及隂礼也今九嫔，专以妇学之灋，教九御，是即其受教于内宰者，而教之也，内宰，言其学之已成者，故谓之隂礼九嫔言其学之未成者，故谓之妇学，妇学之别有四，教之以妇徳则以顺正为徳之本教之以妇言，则以诚信为言之本，教之以妇容，则以柔婉，为容之本，教之以妇功，则以勤恪为功之本，四者之教，如此，则妇学成矣，由是各帅其属而以时御于王所，即女御之，御叙是已，惟其以四徳之成者充其选，故以时御叙而九御，无险诐之行，各帅其属而九嫔有进贤之心，此二南之风，王化之本。
凡祭祀，赞玉齍赞后荐，彻豆笾，若有賔客则从后，大丧，帅叙哭者，亦如之。
小宗伯，辨六齍之名物，使六宫之人共奉之，奉之者六宫也，赞之者，九嫔也。宗庙之礼，王后之献，各荐八，豆八而九嫔，赞其彻始而终之也，賔客则从后，赞礼事也，大丧，帅叙哭者，即以外宗所叙者帅之。
世妇掌祭祀，賔客，丧纪之事，帅女宫而濯，摡为齍盛，及祭之日，莅陈女宫之具，凡内羞之物，掌吊临于卿大夫之丧。
九嫔帅女御，御叙于王所，而世妇帅女宫濯，摡为齍盛，女宫乃刑，女之在宫者，卑于女御故也。少牢曰：饔人摡鼎俎，廪人摡甑甗，司宫摡豆，是濯摡，以男子为之而成周，乃以责女宫所以及祭之日，则莅陈女宫之具，及内羞之物，以至王使吊丧，则共命以往，此数者，皆世妇之与于祭祀賔客，丧纪故尔。
女御掌叙御于王之燕寝
叙御者以叙，而进御于王也，九嫔职曰：各帅其属而以时御叙于王所属，即女御也，王所即燕寝也，言燕寝而不言，内寝尊后也。
以嵗时献功事，凡祭祀，赞世妇，大丧，掌沐浴后之丧，持翣，从世妇而吊临，于卿大夫之丧。
嵗时献功事，即典妇功，所谓秋献功也，功事乃丝枲，成功之事，故嵗时献之世妇于祭祀，则帅女宫而濯，摡为齍盛，又莅陈女宫之具，凡内羞之物，故女御赞之，大丧，而掌沐浴后丧而持翣，卿大夫之丧，而从吊其职，视世妇为轻矣。
女祝掌王后之内祭祀，凡内祷祠之事，掌以时招梗，禬禳之事，以除疾殃。
王有大祝小，祝后有女，祝所以别内外也，内祭祀则宗庙之礼，内祷祠则髙禖之礼招以来，福祥梗，以障疾疫，禬以除灾殃，禳以消谪谴，皆内宫之礼也。所谓祝者，必其端谨恪，而可以荐信于鬼神者矣。
女史掌王后之礼，职掌内治之贰，以诏后治内政，逆内宫书内令，凡后之事，以礼从。
王有大史，小史后亦有女史，郑氏以为女奴晓书者，非矣。掌王后之礼职，以至凡后之事，以礼从，岂女奴知书者能之，盖古者后夫人必有女史，彤管之灋，无非礼者不然，大史诏王而以书协礼事，此亦诏后以礼从而且为之掌礼职，非贤而知礼者能之乎？
典妇功，掌妇式之灋，以授嫔妇及内人女功之事，赍妇功，谓丝枲之功，丝以为帛，枲以为布，其功之小大苦，良有常式，故以式灋而授嫔妇及内人女功之事赍，故书赍为资，谓授其丝枲以为之资，故为女功之事，资内人谓女御之徒，嫔妇，谓九职之嫔妇，郑氏以为九嫔，世妇而言，及以殊之者，容国中妇人至，授嫔妇功，则又云国中嫔妇所作，至典丝内外工之説则又云外工外嫔妇，其説亦自背驰，且国中妇人，岂可与九嫔世妇，并称嫔妇哉？要之九嫔，世妇在经，未尝并言嫔妇，凡并言嫔妇者皆九职之嫔妇也，盖布帛之用，不一而足，非资九职之嫔妇，则有所不能给，若内人，女御受内宰，妇职之教，不过以女功，献王后而已，初非给邦计之用，故典妇功于授，事资之际，以内人为后，嫔妇为先，其谓是欤？
凡授嫔妇功，及秋献功，辨其苦良，比其小大，而贾之物，书而楬之，以共王及后之用，颁之于内府。
郑氏谓授当为受，非也；其意谓国中嫔妇所作共典，妇功之所受，故言受秋献功，则女御所作，而王后所受，故此不言受而言，献其説亦无据盖，典妇功之职，虽兼言授嫔妇及内人女功之事，资若内人，女御所献之功，则内宰佐王后受之，典妇功无与焉，故此再专言授嫔妇功，则只当读为授字，谓授嫔妇功之后，及秋献功之际，则辨其苦良，比其小大而贾之，贾之者何？细而善？则功虽少而有余，麤而恶则功虽多，而不足通功，计直是之，谓贾楬而书之，以共王及后之用，颁之于内府，欲其小大苦良之有所辨也。
典丝，掌丝入而辨其物，以其贾楬之，掌其藏与其出以待兴功之时，颁丝与外内工皆以物授之，凡上之赐予，亦如之。
丝之所入，九职，嫔妇所作也，岂惟九职，嫔妇所作者哉！兖之贡，丝，青之篚丝，则九州贡篚，亦入焉，物有精粗，非贾其直，则无以等其轻重，此所以楬其贾而辨之，于书掌其藏与其出以待兴功之时者，谓绣文织组，朱緑黄各有所宜之时，颁丝于外内工，皆以物授之，则择其材资不容移易，必如旧式之物也，上之赐予，亦如之者，亦如旧式之物，不可有轻重焉。
及献功，则受良功而藏之，辨其物而书其数以待有司之政令，上之赐予，凡祭祀，共黼画，组就之物，丧纪，共其丝纩组文之物，凡饰邦器者，受文织丝组焉嵗终则各以其物防之。
及献功，则丝功之苦，良咸献焉，典丝言，良功而不言，苦功者苦功，以共国家经常之用，非所藏也，受则共之而已，若良功则有祭祀，黼画组就之物，丧纪丝纩组文之物，以至赐予之用，饰邦器之用，皆邦用之大者，此所以受良功而藏之也，藏之所以待数者之用嵗终则以良功之已用者与其所藏者而防之。
典枲掌布缌缕，纻之麻草之物，以待时颁功，而授赍布缌缕纻，其物不一，而总名为，麻草之物者，麻之为物，可以为布，为缌，为缕草之为物，可以为纻，而布中亦或兼用葛，故曰麻草之物，以待时颁功，而颁其为功之资也。
及献功受苦功，以其贾楬而藏之，以待时颁，颁衣服，授之赐予，亦如之嵗终则各以其物防之。
及献功，则枲功之良苦，咸献焉，典枲，言苦功而不言，良功者良，功以共国家经常之用，非所藏也，受则共之而已，若苦功则以待，丧纪之时，颁而用之，或用之于衰功之衣服，或用之于衰功之赐予，皆邦用之，不可常者，此所以受苦功而藏之也，藏之所以待数者之用嵗终则以苦功之已用者与其所藏者而防之。
内司服，掌王后之六服，祎衣揄狄，阙狄，鞠衣，展衣，缘衣素沙。
司服谓之内者，别春官之司，服而言之也，天子之祭服，六朝燕之服三：此司服掌之，王后之祭服，三朝燕之服，亦三，此内司服掌之，一曰祎衣者，其色祎，当为翚，尔雅所谓伊、洛，而南素质，五采成章，曰：翚刻缯为翚，缋用五采缀为饰，服之，从王以祀先王焉，二曰揄狄者，其色青，揄当为摇，尔雅所谓江，淮而南，青质，五采成章曰摇，刻缯为摇，缋用五色，缀以为饰，服之，从王以祀先公焉，三曰阙狄者，其色赤狄当为翟，书所谓羽畎夏，翟刻缯为翟，阙而不画，缀以为章服之，从王以祭羣小祀焉。此三者皆祭祀服也，四曰鞠衣者，鞠即麴也，其色如麴尘之色，采桑于北郊，则以祭蠺焉，月令所谓三月荐鞠衣，于上帝是也，五曰展衣者，展即襢也，其色白，服之以见王及宾客焉，玉藻所谓一命檀衣是也，六曰縁衣者縁即禒也，其色黑，服之以祗，御及燕居以为礼者焉，玉藻所谓士禒衣是也，盖翚之为祎，摇之为揄，翟之为狄防之为展，郑氏以为音之相近，禒之为缘，郑氏以为字之误，如玉藻，所谓君命屈狄，则又以阙为屈，其实一而已，素沙者王后之六服，皆以素沙为里取其徳之一于纯洁故也。
辨外内命妇之服鞠衣展衣縁衣素沙
外命妇，则卿大夫士之妻也，内命妇则九嫔，世妇女御也，夫王后之六服，则上得以兼下，外内命妇之服，等而降杀，则下不得以僣上，今言外内命妇之服，止于鞠衣，展衣，缘衣而已，其揄狄，阙狄不言，何也？谓其与祎衣，同为王后祭服，而非臣庶所当用欤？据明堂位云，夫人副祎则虽王后祎衣，鲁亦得用之。或谓此鲁之僣礼，非周之制也，然玉藻注二王之后，夫人亦祎衣，是其服，与后服必有降杀，如王者五服，与诸侯诸臣同，大章之饰，而其小章备十二章之数是已，又注君命屈狄曰：屈作阙，此子男夫人之服，知子男夫人，服阙狄，则侯伯夫人服，揄狄矣，此诸侯夫人之服，固有定制，至于三夫人视三公服，曰阙狄，则三公之夫人亦服阙狄，盖三夫人亚后三公论道之职，亦有定制，非内司服，所当辨也，惟九嫔服鞠衣，外则视卿之妻也，大夫之妻服展，内则视世妇也，士之妻服縁衣内则视女御也，里用素沙，则尊卑皆同，至诸侯之卿大夫士亦莫不皆眡其命之数。
凡祭祀，賔客共后之衣服及九嫔世妇，凡命妇，共其衣服，若丧衰亦如之。
祭祀谓宗庙之事，宾客谓飨食之事，后亚王而与其礼，九嫔世妇，则从后而佐礼事，所以各共其衣服，丧衰亦如之者，尊卑隆杀，亦如祭祀宾客之制也。
后之丧共其衣服凡内具之物
王后之丧，其死之衣服，无以异于生之衣服，凡内具之物，则共其生时所用纷帨，线，纩，鞶，袠之类，所以见事死如事生之意。
缝人掌王宫之缝线之事，以役女御，以缝王及后之衣服，丧缝棺饰焉，衣翣栁之材，掌凡内之缝事。
缝人以奄人二人为之以役，女御则役于女御者也，盖王及后之衣服，棺饰及衣翣，栁之材，非内宫之人莫与焉，缝人为之役而已。
染人掌染丝帛，凡染春防练，夏，纁秋染，夏冬献功，掌凡染事。
染之为事顺隂阳敛之理明，寒暑燥湿之节，必因四时之序，而后可以调适，万物之性，春防练者，谓阳气燥达，宜于防练，若考工之防氏所谓以涗水沤丝以烂灰，渥淳其帛，昼暴诸日，夜宿诸井，是也，夏纁者，谓暑气润，宜于纁，若考工之钟氏所谓湛而炽之，淳而渍之，三入为纁，五入为緅，七入为缁，而在緅，缁之间者，是也。秋染夏者，若夏翟之夏，其羽自然成文，染以象之，备其五采，考工虽无其职，而有画缋，五采之绣，不然，则筐人之职也，掌凡染事则不特，染丝帛而已。
追师掌王后之首服为副编次追衡笄
治玉，谓之追追师者，以其有追，衡笄之事，而副编次亦以玉为饰故也。且副编次有三等，其见于经者，副与次而已，诗云：副笄六珈，昏礼云：女次纯衣，此曰副，曰次之，见于经者也。编虽无所经见，然厠副次之中，则亦可以义起，郑氏谓副之言覆，所以覆首为之饰，遗象若今之歩摇服之以从王祭祀，编者编列发为之遗象，若今之假紒，服之以桑，次者，次第髪之长短为之，所谓髲髢也，服之以见王，郑氏虽以意解之，义或当然，至谓三翟之首服，曰副鞠衣，展衣之首服，曰：编縁衣之首服，曰：次者，以王者之祭服，推之也，王者之祭服有六，而首服皆有冕，则后之祭服有三，而其首服，亦当皆有副焉，况明堂位有夫人，副祎之文，则非祭服，不用副矣，等而下之，则鞠衣，展衣，用编縁衣用次可知也，况女次纯衣，为縁衣縁衣既服次，其中惟有编，其配鞠衣，展衣，又可知也。至于衡笄，亦有二等，郑氏谓副则用衡，以左氏臧哀伯之言，推之也，盖衡紞纮綖，为诸侯之冕，饰是所以维持冕者，冕有之，副亦有之，是非副则不用衡矣，又谓编次则用笄矣，以士冠礼之说，而推之也，纚长六尺，以韬发笄者，所以安髪总者既系其本，又总其末，则非祭祀之服皆用笄矣，其言追衡笄者，皆以玉为之，诗云：追琢其章。
为九嫔及外内命妇之首服，以待祭祀，宾客，丧纪，共笄绖，亦如之。
内司服，言外内命妇之服而止，鞠衣，展衣，縁衣是九嫔，世妇女御之，服与卿大夫士之妻之服也。盖妇人无外事，惟助祭于后，与相后，见宾客则服之，他则不服焉，少牢云，主妇髲鬄衣侈袂，则大夫之妻不服，展衣矣，郊特牲云，主妇纚笄，绡衣则士之妻不服，縁衣矣，非不服也，惟祭祀賔客而后得，服其命服，故曰：以待祭祀，宾客，据上经郑氏之说，鞠衣，展衣，首服编縁衣首服次而编次皆用笄，不言编次笄，以王后之下，三服而互见也，丧服不用吉服之首饰，惟笄而加之以绖，故亦共其笄绖。
屦人掌王及后之服屦，为赤舄黒舄赤繶黄繶，青句素屦，葛屦辨，外内命夫命妇之命屦，功屦散屦，凡四时之祭祀，以宜服之。
复下曰舄，禅下曰屦屦者，上下之所常用，舄则用以行礼，不以舄名官，而曰屦人者，以屦为上下通用，故总名之也，经之言舄者，赤舄黒舄而已，而郑氏则有白舄，元舄，青舄之说经之言屦者，素屦葛屦，与命夫命妇之功屦，散屦而已，而郑氏则有黄屦，黑屦，白屦之说，要之臆説无据，不可信也，如今之祭服，虽异章而舄，则一朝服则异色而屦，则一古人所以辩上下，明公守者，在服不在屦，与舄也，今以经意，攷之赤者，南方之色，故王之吉服六而皆服，赤舄黑者，北方之色，故后之吉服三而皆服，黑舄，后之黑舄，虽经无明文，诗云：王锡，韩侯衮，赤舄，郑氏援，此谓诸侯与王同，而贾氏释之，以为赤舄者，男子冕服知赤舄，为男子之服，则知黑舄，为妇人之服，是后之三翟，用黑无疑矣。繶者牙底相接之，缝缀绦于其中者也，絇谓屦头，以绦为鼻者也，赤舄，不可用赤繶，是赤繶，而青絇者，用之于黑舄，黄繶而青絇者，用之于赤舄，是二者，经无明文，其意可推，此用之于祭祀者也，若朝燕之三服，则皆以屦，郑氏亦谓鞠衣以下，皆屦尔不言，赤屦黑屦，而其屦亦视其舄之色，经不言下三服之屦，其文可以互见也，素屦者，非纯吉之屦或逺讳与临吊用之也，葛屦者为之，以葛于絺绤之服用之也，至于外内之命，夫命妇既有命，服必有命，屦屦，非舄也，而命夫服赤，命妇服黑，亦视其舄之色焉，功屦散屦者，有饰曰功，无饰曰散，祭祀，各以其宜服之。
夏采掌大丧，以冕服复于太祖以乗车建绥复于四郊，夏翟乃五色之羽，染夏备五色之文，以夏采名官，使之掌大丧之复，是不忍见其亲之丧，而以吉礼复之也，不特此而已，王之冕服，尝奉事于太祖之庙者也，王之乗车而建绥，尝奉祀于四郊者也，方其亲之始，属纩也，孝子之心，洋洋乎其若存皇乎？如有求于其平日之所服所乗者于其平日所居，所往者而求之焉，其庶几乎！臯而复之，如是者三，复而不蘓，然后为之？擗踊哭泣，以戒丧事，孝子之爱其亲至矣。
<经部,礼类,周礼之属,周官总义>
钦定四库全书
周官总义卷七     宋 易袚 撰
地官司徒第二
惟王建国，辨方正位，体国经野，设官分职，以为民极，乃立地官司徒，使帅其属而掌邦教，以佐王安扰邦国。
教官之属，大司徒，卿一人，小司徒，中大夫二人，乡师，下大夫四人，上士八人，中士十有六人，旅，下士三十有二人，府六人，史十有二人，胥十有二人，徒百有二十人，乡老二乡，则公一人，乡大夫，每乡，卿一人，州长，每州中大夫一人，党正，毎党下大夫一人，族师每族上士一人，闾胥毎闾，中士一人，比长，五家，下士一人。
天下达尊三，乡老兼焉，在朝称公，在乡称老，不列以职，故上与天子坐而不为偪下，与百姓相亲，而不为防，惟道所在，方其在乡称老，则三年大比，乃与乡大夫帅其吏与其众寡而行，賔兴贤能之礼，则三公北面而州长，百姓得与其列，建外朝之位，则三公面三槐而州长众庶亦在其后，盖州长，即乡大夫以下也，百姓众庶，即前日賔兴所帅之众寡也，道之所在，下亲乎民，上亲乎君，超众职之表，而能宰制，众职者乎？
封人，中士四人，下士八人，府二人，史四人，胥六人，徒六十人。
鼓人中士六人府二人史二人徒二十人
舞师下士二人胥四人舞徒四十人
牧人下士六人府一人史二人徒六十人
牛人，中士二人，下士四人，府二人，史四人，胥二十人，徒二百人。
充人下士二人史四人胥四人徒四十人
载师，上士二人，中士四人，府二人，史四人，胥六人，徒六十人。
闾师中士二人史二人徒二十人
县师，上士二人，中士四人，府二人，史四人，胥八人，徒八十人。
遗人，中士二人，下士四人，府二人，史四人，胥四人，徒四十人。
均人，中士二人，下士四人，府二人，史四人，胥四人，徒四十人。
师氏，中大夫一人，上士二人，府二人，史二人，胥十有二人，徒百有二十人。
保氏下大夫一人，中士二人，府二人，史二人，胥六人，徒六十人。
司谏中士二人史二人徒二十人
司救中士二人史二人徒二十人
调人下士二人史二人徒十人
媒氏下士二人史二人徒十人
司市，下大夫二人，上士四人，中士八人，下士十有六人，府四人，史八人，胥十有二人，徒百有二十人。
质人，中士二人，下士四人，府二人，史四人，胥二人，徒二十人。
廛人，中士二人，下士四人，府二人，史四人，胥二人，徒二十人。
胥师二十肆则一人，皆二史，贾师，二十肆则一人，皆二史，司虣，十肆则一人，司稽五肆则一人，胥二肆，则一人肆长，每肆则一人。
泉府，上士四人，中士八人，下士十有六人，府四人，史八人，贾八人，徒八十人。
泉府宜列于天官，今乃列于地，官司徒之属者，以其掌市之征布故尔。
司门下大夫二人，上士四人，中士八人，下士十有六人，府二人，史四人，胥四人，徒四十人，每门下士二人，府一人，史二人，徒四人。
司闗上士二人，中士四人，府二人，史四人，胥八人，徒八十人，每闗下士二人，府一人，史二人，徒四人。
掌节，上士二人，中士四人，府二人，史四人，胥二人，徒二十人。
遂人中大夫二人，遂师，下大夫四人，上士八人，中士十有六人，旅，下士三十有二人，府四人，史十有二人，胥十有二人，徒百有二十人。
遂大夫，每遂中大夫一人，县正，每县下大夫一人，鄙师每鄙上士一人，酂长，每酂中士一人，里宰，每里下士一人，邻长，五家则一人。
旅师，中士四人，下士八人，府二人，史四人，胥八人，徒八十人。
旅如羁旅，商旅之类，皆托宿于外，未安其居，新甿亦然，故以旅名。
稍人下士四人史二人徒十有二人
委人，中士二人，下士四人，府二人，史四人，徒四十人，土均，上士二人，中士四人，下士八人，府二人，史四人，胥四人，徒四十人。
草人下士四人史二人徒十有二人
掌土化之法而名官以草人者草乃所以为化也
稻人，上士二人，中士四人，下士八人，府二人，史四人，胥十人，徒百人。
土训中士二人下士四人史二人徒八人
诵训中士二人下士四人史二人徒八人
山虞，每大山，中士四人，下士八人，府二人，史四人，胥八人，徒八十人，中山下士六人，史二人，胥六人，徒六十人，小山，下士二人，史一人，徒二十人。
林衡，每大林麓，下士十有二人，史四人，胥十有二人，徒百有二十人，中林麓，如中山之虞，小林麓，如小山之虞，川衡，每大川，下士十有二人，史四人，胥十有二人，徒百有二十人，中川，下士六人，史二人，胥六人，徒六十人，小川，下士二人，史一人，徒二十人。
泽虞，每大泽，大薮，中士四人，下士八人，府二人，史四人，胥八人，徒八十人，中泽中薮，如中川之衡，小泽，小薮如小川之衡，迹人，中士四人，下士八人，史二人，徒四十人。
卝人，中士二人，下士四人，府二人，史二人，胥四人，徒四十人。
金玉之函，于石者谓之卝，取玉则破卝而得取金，则煆卝而成，怪石黄金，非卝所出，总名以卝人，举其类言之也。
角人下士二人府一人徒八人
羽人下士二人府一人徒八人
掌葛，下士二人，府一人，史一人，胥二人，徒二十人，掌染草，下士二人，府一人，史二人，徒八人。
掌炭下士二人史二人徒二十人
掌茶下士二人府一人史一人徒二十人
掌蜃下士二人府一人史一人徒八人
囿人，中士四人，下士八人，府二人，胥八人，徒八十人，人每，下士二人，府一人，史一人，徒二十人。
廪人，下大夫二人，上士四人，中士八人，下士十有六人，府八人，史十有六人，胥三十人，徒三百人。
舍人，上士二人，中士四人，府二人，史四人，胥四人，徒四十人。
仓人，中士四人，下士八人，府二人，史四人，胥四人，徒四十人。
司禄，中士四人，下士八人，府二人，史四人，徒四十人，司稼，下士八人，史四人，徒四十人。
舂人奄二人女舂抭二人奚五人
饎人奄二人女饎八人奚四十人
槀人奄八人女槀每奄二人奚五人
大司徒之职，掌建邦之土地之图，与其人民之数，以佐王安扰邦国，以天下土地之图，周知九州之地域，广轮之数，辨其山林，川泽，丘陵坟衍原隰之名物，而辨其邦国，都鄙之数，制其畿疆而封沟之，设其社稷之壝，而树之田主，各以其野之所宜木，遂以名其社，与其野以土防之，灋辨五地之物生，一曰山林，其动物宜毛物，其植物宜皁物，其民毛而方，二曰川泽，其动物宜鳞物，其植物宜膏物，其民黑而津，三曰丘陵，其动物宜羽物，其植物宜覈物，其民专而长，四曰坟衍，其动物宜介物，其植物宜荚物，其民晳而瘠，五曰原隰，其动物宜臝物，其植物宜丛物，其民丰肉而庳，因此五物者，民之常而施十有二教焉，一曰以祀礼教敬，则民不茍，二曰以阳礼教让，则民不争；三曰以隂礼教亲则民不怨；四曰以乐，礼教和，则民不乖，五曰以仪辨等，则民不越，六曰以俗教安，则民不愉，七曰以刑教中，则民不虣，八曰以誓教恤，则民不怠，九曰以度教节，则民知足，十曰以世事教能，则民不失职，十有一曰，以贤制爵，则民慎徳，十有二曰：以庸制禄，则民兴功，有宫室坟墓，衣服之俗，有兄弟师儒，朋友之俗，安于本俗人伦自厚。
以土宜之灋，辨十有二土之名物，以相民宅而知其利害，以阜人民，以蕃鸟兽，以毓草木以任土事，辨十有二壤之物而知其种，以教稼穑树艺。
鸟兽则土防所谓动物草木，则土防所谓植物土，防辨之而已，土宜则各因其宜而后可以蕃毓之也。
以土均之灋辨五物九等，制天下之地征，以作民职，以令地贡，以敛财赋，以均齐天下之政。
均之者何？以颁田之法推之，上地家百亩，中地家二百亩，下地家三百亩，是中地倍于上地，下地两倍于上地，而地之所获，皆与上地等五物九等之所以制地，征者亦然。
以土圭之灋测土深，正日景，以求地中，日南则景短，多暑，日北则景长，多寒，日东则景夕，多风，日西则景朝多隂日至之景，尺有五寸，谓之地中，天地之所合也，四时之所交也，风雨之所防也隂阳之所和也，然则百物阜安，乃建王国焉，制其畿方千里，而封树之，凡建邦国，以土圭土其地而制其域，诸公之地封疆方五百里，其食者半，诸侯之地，封疆方四百里，其食者参之一；诸伯之地，封疆方三百里，其食者参之一；诸子之地，封疆方二百里，其食者四之一，诸男之地，封疆方百里，其食者四之一。
此所谓土其地者，特依仿王国之法，以定东西南北之势，然后为之制，其小大广狭之封，如是而已，非谓百里至五百里，而别测日，景之长短。
凡造都鄙，制其地域，而封沟之以其室数制之，不易之地，家百畮，一易之地，家二百畮，再易之地，家三百畮，乃分地职，奠地守，制定贡而颁职事焉，以为地灋而待政令，以荒政十有二聚万民，一曰散利，二曰薄征，三曰缓刑，四曰弛力，五曰舍禁，六曰去几，七曰礼，八曰杀哀，九曰蕃乐，十曰多昏，十有一曰索鬼神，十有二曰除盗贼，缓刑，若朝士于邦凶荒，则虑刑贬是也。
以保息六养万民，一曰慈防，二曰养老，三曰振穷，四曰恤贫，五曰寛疾，六曰安富。
息有生生不穷之义，保其息而使之有所养者，圣人也。
以本俗六安万民，一曰媺宫室，二曰族坟墓，三曰聫兄弟，四曰聫师儒，五曰聫朋友，六曰同衣服，正月之吉，始和，布教于邦国都鄙，乃县教象之，灋于象魏，使万民观教象，挟日而敛之，乃施教灋于邦国都鄙，使之各以教其所治民，令五家为比，使之相保；五比为闾，使之相受；四闾为族，使之相；五族为党，使之相救；五党为州，使之相赒；五州为乡，使之相宾；颁职事十有二于邦国，都鄙使以登万民，一曰稼穑，二曰树艺，三曰作材，四曰阜蕃，五曰饬材，六曰通材，七曰化材，八曰敛材，九曰生材，十曰学艺，十有一曰世事十有二，曰服事，以乡三物教万民而宾兴之，一曰六徳知仁圣义忠和，二曰六行，孝友睦婣任恤，三曰六艺，礼乐射御书数。
六徳蕴于内六行形于外，随所寓而见，皆可得而指言之，惟道隐于六艺之中，不可以指言，故总而名之曰道艺，所谓六徳者非曰六乡，万民之众，皆可以为圣，知为仁义为忠，和也，取其明而不惑者，谓之知公而不私者，谓之仁，通变能化者，谓之圣制，变得宜者，谓之义诚，实不欺者，谓之忠，喜怒中节者谓之和，此六徳为天下之全徳由是推之于六行，则自孝而友，自友而睦，自睦而婣，以至任于朋友，恤于乡闾，而皆得乎亲，疎内外逺近之序则此徳之所见也，若夫五礼六乐之见于玉帛钟鼓者为六艺之首，五射六御之见于弓矢，绥防者为六艺之次，六书九数之见于文字筹算者，为六艺之末，是虽艺成而下，寔有形而上者之道，充之以徳行则为天下全才之士，然先王以全才望天下而不以全才律天下，或以徳进或以事举，或以言扬，曲艺皆誓之，茍有一善之可名，无不抚而纳诸程度，绳墨之中。
以乡八刑纠万民，一曰不孝之刑，二曰不睦之刑，三曰不婣之刑，四曰不弟之刑，五曰不任之刑，六曰不恤之刑，七曰造言之刑，八曰乱民之刑，以五礼防万民之伪而教之中，以六乐防万民之情而教之和，凡万民之不服，教而有狱讼者与有地治者聴而防之，其附于刑者，归于士，祀五帝奉牛牲羞其肆，享先王，亦如之，大宾客，令野修道，委积，大丧，帅六乡之众庶，属其六引而治其政令，大军旅，大田役，以旗致万民而治其徒庶之政令，若国有大故，则致万民于王门，令无节者不行于天下，大荒大札，则令邦国移民，通财舍禁，弛力薄征，缓刑嵗终则令教官正治，而致事正嵗令于教官曰：各共尔职，修乃事，以聴王命，其有不正，则国有常刑。
大司徒，以旗致民，致之于比闾，族党州乡之聨也，大司马以旗致民，致之于平，列陈之际也。
小司徒之职，掌建邦之教，灋以稽国中及四郊，都鄙之夫家九比之数，以辨其贵贱，老防废疾，凡征役之施舍，与其祭祀，饮食，丧纪之禁令。
稽国中及四郊，都鄙者举王畿千里，言之也，不言六乡，六遂邦甸者，举上下以见其中，夫谓上地中地下，地皆一廛，举其凡也家谓上地七人，中地六人下地，五人，则其目也。
乃颁比灋于六乡之大夫，使各登其乡之众寡，六畜，车辇，辨其物以嵗时入其数，以施政教，行徴令。
六畜以备公家之用车辇，以待师田之役，亦且登之以籍，而辨其可用之物入其数，则众寡六畜，车辇，皆有一定之数，施政教，则据其数而举饮射之，类行徴令则据其数而起师旅之类。
及三年，则大比大比，则受邦国之比，要乃防万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役，以比追胥，以令贡赋。
防，聚也，小司徒，以军制聚万民，自伍两以至师，军咸在焉，独言防万民之卒伍者，先王之军，制调兵，必五数出，兵必百数，不五数，不足以调兵，故积数起于五人之伍不百数，不足以出兵，故积数起于百人之卒，以百人之卒，成一小阵，五百人之旅，成一中阵，二千五百人之师；成一大阵，万二千五百人之军，成五大阵。
乃均土地以稽其人民，而周知其数，上地家七人，可任也者家三人，中地家六人，可任也者，二家五人，下地家五人，可任也者家二人，凡起徒役，毋过家一人，以其余为羡，唯田与追胥竭作，凡用众庶，则掌其政教，与其戒禁，聴其辞讼，施其赏罚，诛其犯命者。
用众庶者，正之以政，导之以教，则无殃民之失，饬之以戒，止之以禁，则无视成之暴，如是不服，而有辞讼，则为之聴，其辞讼用命者，有功而不共命者有过，又为之施其赏罚焉。
凡国之大事，致民大，故致余子，乃经土地而井牧其田野，九夫为井，四井为邑，四邑为丘，四丘为甸，四甸为县，四县为都，以任地事，而令贡赋，凡税敛之事，乃分地域而辨其守，施其职而平其政。
六乡，六遂公邑，都鄙之地域，皆有山林，川泽，丘陵坟衍原隰之地，守既分其域，必奠其守，然后施之以职，王畿如此，邦国亦然，如是皆以贡赋税敛，令之则逺近轻重各得其均，故曰平其政。
凡小祭祀，奉牛羞其肆，小宾客，令野修道，委积，大军旅，帅其众庶，小军旅，廵役，治其政令，大丧，帅邦役，治其政教，凡建邦国，立其社稷，正其畿疆之封，凡民讼，以地比正之。
即大宰八成比居之法
地讼以图正之
即大宰八成版图之法
嵗终则考其属官之治成而诛赏，令羣吏正要防而致事。
小司徒致事，致之于大司徒，大司徒致事，致之于冡宰。
正嵗则帅其属而观教象之灋，狥以木铎，曰：不用灋者，国有常刑，令羣吏宪禁令，修灋纠职，以待邦治，及大比六乡，四郊之吏，平教治，正政事，考夫屋及其众寡，六畜兵器，以待政令。
钦定四库全书
周官总义卷八      宋 易祓 撰
乡师之职各掌其所治乡之教而听其治
乡师，下大夫四人，则二人共主三乡，故曰：各掌其所治乡之教。
以国比之灋，以时稽其夫家众寡，辨其老幼，贵贱废疾，马牛之物，辨其可任者，与其施舍者，掌其戒令纠禁，听其狱讼。
稽其夫家众寡，谓其可任者，辨其老幼，贵贱废疾，谓其可施舍者，牛以力而载马以力，而驾不能无老壮强弱之异，亦有可任，可施舍者，乡师皆从而辨之，先之以戒令，次之以纠禁，终之以听，狱讼是固，听其治而非所以为教，然逆折其萌于未争，未有过之始，乃所以为治，乡之教也。
大役，则帅民徒而至，治其政令，既役，则受州里之役，要以攷司空之辟，以逆其役事，凡邦事，令作秩序，大祭祀，羞牛牲共茅蒩，大军旅，防同正，治其徒役，与其輂辇，戮其犯命者，大丧用役，则帅其民而至，遂治之，及葬，执纛以与匠师御匶，而治役及窆，执斧以涖匠师，凡四时之田，前期出田，灋于州里，简其鼓铎，旗物兵器，修其卒伍，及期，以司徒之大旗，致众庶而陈之，以旗物辨乡邑，而治其政令，刑禁，巡其前后之屯，而戮其犯命者，断其争禽之讼。
大旗，郑氏以为熊虎之旗，据司常所言，司徒卿也，卿当建旜，必建旗者，盖九旗之为用，有所将者有所画，无所将者，无所画通帛为旜，则无所画，熊虎为旗，则有所画，司徒虽卿，其于师田，则为军吏，而有所将矣，所以建熊虎之旗，而谓之大旗，下文辨乡邑之旗，非司徒之旗也，乡即六乡邑，即公邑之属，乡邑既聚，则旗之相类者众矣，众则揉杂而未易辨，故于大旗之外，各辨以乡邑之名，或乡邑各为之名，司常所谓州里各象其名，是也。
凡四时之征，令有常者，以木铎狥于市朝，以岁时巡国及野而赒万民之囏阨，以王命施惠。
巡国及野包六乡之内外言也
岁终，则考六乡之治，以诏废置，正岁，稽其乡器，比共吉凶二服，闾共祭器，族共丧器，党共射器，州共賔器，乡共吉凶礼乐之器，若国大比，则攷教察辞，稽器展事，以诏诛赏。
贤能出于乡，教之成也，然有行僻而坚，学非而博者于此，攷之则贤能见矣，贤能称于乡，辞之公也，然有言伪而辨，顺非而泽者，于此察之，则贤能审矣。
乡大夫之职，各掌其乡之政教禁令，正月之吉，受教灋于司徒，退而颁之，于其乡吏，使各以教其所治，以攷其徳行察其道艺，以岁时登其夫家之众寡，辨其可任者，国中自七尺以及六十，野自六尺以及六十有五，皆征之，其舍者，国中贵者，贤者能者，服公事者，老者疾者皆舍，以岁时入其书，三年，则大比攷，其德行道艺，而兴贤者，能者，乡老及乡大夫，帅其吏与其众寡以礼，礼賔之厥明，乡老及乡大夫羣吏献贤能之书于王，王拜受之，登于天府，内史贰之，退而以乡射之礼，五物询众庶，一曰和，二曰容，三曰主皮，四曰和容，五曰兴舞。
射以观德，古者诸侯贡士于天子，天子试之于射宫，大射犹然，则乡射为可知，今以其礼推之，凡射之仪，天子与诸侯卿大夫尊卑虽异，而皆发乘矢，乘矢四矢也，皆有乐以为之节，射义，所谓何以射？何以听是已，盖天子驺虞九节，则四节以射五节，以听诸侯，貍首七节，则四节以射三节以听，卿大夫士采苹，采蘩五节，则四节以射一节以听，方其未射，其听审矣，内志正，而其节比于乐，是之谓和，外体直，而其容比于礼，是之谓容，及其射也，持弓矢审固，而以中鹄为主，鹄以皮为之，是之谓主皮，乘矢皆循声而发，发而不失正鹄，礼乐交作，而前之和容备焉，是之谓和容，及其已射，皆有舞以为发，蹈厉之举，是之谓兴舞，且射之物有五，而其节有三，曰和，曰：容见于未射之时，曰主皮曰：和容见于射侯之际，曰兴舞，特见于既射之后，此射之序，以此推乡，射其礼，可攷矣。
此谓使民兴贤出使长之使民兴能入使治之
贤者在位，则服休足以长民居于本所，则分不足以相临，故出于其乡，以长之所以任其教也，能者在职，则服采足以治乎？民居于他所，则事情必至于不相谙故，入于其乡以治之，所以任其事，成周賔兴贤能，出于乡，不过賔之于乡，而亦用之于乡，此正所谓出使长之入，使治之者也。
岁终，则令六乡之吏，皆防政致事，正岁，令羣吏攷灋于司徒以退，各宪之于其所治。
政其要也事其详也
大询于众庶则各帅其乡之众寡而致于朝
众庶超出乎利害之外，而深察乎？是非之理，况渐陶乎？司徒之教为有素，其询之也宜矣。若小司寇外朝之位，而州长百姓亦得与其后，百姓即六乡所帅之众庶。
国有大政，则令民各守其闾，以待政令，以旌节传令则达之。
州长各掌其州之教，治政令之灋，正月之吉，各属其州之民而读灋，以考其徳行道艺而劝之，以纠其过恶而戒之，若以岁时祭祀州社，则属其民而读灋亦如之，春秋以礼防民，而射于州序。
序皆乡学之名，五百家之党，以礼而属饮者，既谓之序，二千五百家之州，以礼而防射者，又谓之序万二千五百家之乡，既有乡射之名，则其学安得不谓之序耶？不以序言，举州党以该之。
凡州之大祭祀，大丧，皆涖其事，若国作民而师田，行役之事，则帅而致之，掌其戒令，与其赏罚，岁终则防其州之政令，正岁，则读教灋如初，三年大比，则大攷州里，以赞乡大夫废兴。
党正，各掌其党之政令，教治及四时之孟月吉日，则属民而读邦灋，以纠戒之，春秋祭禜亦如之。国索鬼神而祭祀，则以礼属民而饮酒于序，以正齿位，壹命齿于乡里，再命齿于父族，三命而不齿，凡其党之祭祀，丧纪婚冠饮酒，教其礼事，掌其戒禁，凡作民而师田，行役，则以其灋治其政事，岁终则防其党政帅其吏而致事，正岁，属民读灋而书其德行道艺，以岁时涖校，比及大比，亦如之。
以上临下谓之涖
族师各掌其族之戒令，政事月吉，则属民而读邦灋，书其孝弟睦，婣有学者，春秋祭酺，亦如之。以邦比之灋帅，四闾之吏，以时属民，而校登其族之夫家众寡，辨其贵贱，老幼，废疾可任者，及其六畜，车辇，五家为比，十家为联，五人为伍，十人为联，四闾为族，八闾为联，使之相保；相受刑罚，庆赏相及，相共以受邦职，以役国事，以相葬埋，若作民而师田，行役，则合其卒伍，简其兵器，以鼓铎旗物帅而至，掌其治令戒禁，刑罚，岁终则防政致事，闾胥各掌其闾之征令，以岁时各数其闾之众寡，辨其施舍，凡春秋之祭祀役政，丧纪之数，聚众庶既比，则读灋书，其敬敏任防者，凡事掌其比觵挞罚之事。
征令乃奔走之事，属于庶人，在官之徒，宰夫所谓徒，掌官令以征令是也。闾胥掌之，数其闾之众寡，而辨其施舍，特以赞族师之校，登也。
比长，各掌其比之治，五家相受相和亲，有辠奇衺则相及，徙于国中，及郊则从而授之，若徙于他，则为之旌节而行之，若无授无节，则唯圜土内之。
封人掌设王之社壝，为畿封而树之，凡封国，设其社稷之壝，封其四疆，造都邑之封域者，亦如之，令社稷之职，凡祭祀，饰其牛牲，设其楅衡，置其絼，共其水槀，歌舞牲及毛炮之豚，凡丧纪，賔客军旅，大盟则饰其牛牲，丧纪，有奠牛賔，客有牢礼，积膳之牛，军旅有犒，牛大盟，有载书之牛，其牲皆如祭祀之饰，敬其事也。
鼓人掌教六鼓，四金之音声，以节声乐，以和军旅，以正田役，教为鼓而辨其声用。
以六鼓声用攷之，惟雷鼓专用于天神，鼛鼓专用于役事，若灵鼓用于社祭，至防氏则用之，以殴猛兽矣路鼔用于鬼享，至大司马，则用之于教战，大仆则用之，以待达穷者，与遽令矣，以至辟雍，作乐之鼖鼔维镛仲春，搜田军将晋鼓，则又鼖鼓，不止乎军事，晋鼓不止乎金奏矣，要之声，用各有所主，所以不容不辨。
以雷鼓鼓神祀，以灵鼓鼓社祭，以路鼓鼓鬼享，以鼖鼓鼓军事，以鼛鼓鼓役事，以晋鼓鼓金奏。
鼖鼓即大司马所谓诸侯执贲鼓是也
以金錞和鼓，以金镯节鼓，以金铙止鼓，以金铎通鼓，凡祭祀百物之神，鼓兵舞，帗舞者。
舞师言，凡小祭祀则不兴，舞今以兵帗而用于百物之神，何欤？茍有功于民，载于祀典，则非小祭祀也。
凡军旅，夜鼓鼜，军动则鼓其众，田役亦如之，救日月，则诏王鼓，大丧，则诏太仆鼓。
舞师掌教兵舞，帅而舞山川之祭祀，教帗舞，帅而舞社稷之祭祀，教羽舞，帅而舞四方之祭祀，教皇舞，帅而舞旱暵之事。
皇舞用于旱暵之事则有阴阳相济之义
凡野舞则皆教之
教之备乡遂之舞所以待国事
凡小祭祀则不兴舞
鼓人于祭祀百物之神，教兵舞，帗舞，此言不兴，舞者谓其神虽在祀典，而功不足以形容也。
牧人掌牧六牲而阜蕃，其物以供祭祀之牲牷，凡阳祀，用骍牲毛之，阴祀，用黝牲毛之，望祀各以其方之色，牲毛之。
骍者赤色之盛黝者黑色之微
凡时祀之牲必用牷物
养牲为有素故必用牷物
凡外祭毁事用尨可也
按校人云：凡将事于四海，山川则饰黄驹，何用尨之？有攷之肆，师与祝侯禳于畺及郊，是畺郊外祭也，侯；禳，毁，事也，岂与所过山川者例言之欤？
凡祭祀共其牺牲以授充人系之
系之充人洁之也所以致敬于神也
凡牲不系者共奉之
牛人掌养国之公牛，以待国之政令，凡祭祀，共其享牛，求牛以授职，人而刍之，凡宾客之事，共其牢礼，积膳之牛，飨食賔射，共其膳羞之牛，军事，共其犒牛丧事，共其奠牛，凡防同军旅，行役，共其兵车之牛与其牵徬，以载公任器，凡祭祀，共其牛牲之互，与其盆簝以待事。
以待事则或剥或亨或肆或将皆待之为有素
充人掌系祭祀之牲牷
充人受牛人牧人所授者而系之也
祀五帝，则系于牢，刍之三月，享先王，亦如之，凡防祭祀之牲，系于国门，使养之展牲，则告牷硕牲，则赞。
载师掌任土之灋，以物地事，授地职，而待其政令，有土斯有物，或宜于九谷，或宜于果蓏，或宜于鸟兽之类，凡所谓地事者，以此物之有事斯有职，或职以耕事，或职以牧养之事，凡所谓地职者，以此授之，以待其令，则令其所有如园廛，二十而一之类以待其政，则正其所为，如凡宅不毛者，有里布之类以下经证之，则地法可攷。
以廛里任国中之地，以圃任园，地以宅田，士田，贾田任近郊之地，以官田，牛田，赏田，牧田任逺郊之地以公邑之田，任甸地，以家邑之田任稍地，以小都之田任县地，以大都之田任畺地。
惟内诸侯，以禄为主，故所任之地与郊甸，同谓之田。
凡任地，国宅无征，园廛二十而一，近郊十一，远郊二十而三，甸。稍县，都，皆无过十二，唯漆林之征，二十而五，凡宅不毛者有里布，凡田不耕者出屋粟，凡民无职事者，出夫家之征，以时征其赋。
征其赋者，谓任地之正赋，若里布屋粟以及夫家之征，当时不常有，故不立为一定之法。
闾师掌国中及四郊之人民，六畜之数，以任其力，以待其政令，以时征其赋。
牛以力而载马以力，而驾鸡豚狗彘之畜，无失其时，八口之家可以无饥，则知其力之为有余，由是任民，则农圃之事，以至虞衡之事，皆其力之所及，耕植之贡，以至山川之贡，皆其力之所出。
凡任民，任农以耕事，贡九谷，任圃以树事，贡草木，任工以饬材事，贡器物，任商以市事，贡货贿，任牧以畜事，贡鸟兽，任嫔以女事，贡布帛，任衡以山事，贡其物，任虞以泽事，贡其物。
大宰言，任民则任之，以其职闾师言，任民则任之，以其贡惟闾师以贡而论，则山泽之职无虑数万，此所以列虞衡为二疏，材之利，毫末而已，此所以不言臣妾，然九职以虞衡为次，此以虞衡为后，亦山泽之利，与民共之。
凡无职者出夫布，凡庶民不畜者，祭无牲，不耕者祭无盛，不树者无椁，不蚕者不帛，不绩者不衰。
人孰不念其先亦孰不爱其身，于此缺焉，能无愧乎？玉藻云：惰游之冠，垂緌五寸，亦皆所以愧之也。愧之也者，勉其怠，而作其力也。
县师掌邦国都鄙，稍甸郊里之地域而辨其夫家人民田莱之数，及其六畜，车辇之稽，三年大比，则以考羣吏，而以诏废置，若将有军旅防同，田役之戒，则受灋于司马，以作其众庶及马牛车辇，防其车人之卒伍，使皆备旗，皷兵器以帅而至。
戒者戒其豫备
凡造都邑，量其地，辨其物而制其域，以岁时征野之赋贡。
遗人掌邦之委积，以待施惠，乡里之委积，以恤民之囏，阨门关之委积，以养老孤，郊里之委积，以待賔客，野鄙之委积，以待羁旅，县都之委积，以待凶荒，凡賔客防同师役，掌其道路之委积，凡国野之道，十里有庐，庐有饮食，三十里有宿，宿有路室，路室有委，五十里有市，市有候馆，候馆有积，凡委积之事，巡而比之，以时颁之，均人掌均地政，均地守，均地职，均人民牛马，车辇之力政，凡均力政，以岁上下，丰年，则公旬用三日焉，中年，则公旬用二日焉，无年，则公旬用一日焉，凶札，则无力政，无财赋不收，地守地职，不均地政，三年大比，则大均。
<经部,礼类,周礼之属,周官总义>
钦定四库全书
周官总义卷九     宋 易袚 撰
师氏掌以诏王，以三徳教国子一曰至徳以为道本，二曰敏徳以为行本，三曰孝徳以知逆恶，教三行，一曰孝行，以亲父母，二曰友行，以尊贤良，三曰顺行，以事师长，居虎门之左，司王朝，掌国中失之事，以教国子弟，凡国之贵防子弟学焉，凡祭祀，賔客防同防纪军旅，王举则从聴，治亦如之，使其属帅四夷之隶，各以其兵服守王之门外，且跸朝在野外，则守内列。
四翟之民，即南方之蛮，东南之闽，东方之夷东北之貉，其服属为有素，非西戎，北狄比，盖周自文王之世，西有昆夷之患，北有玁狁之难，惟东南之地，王化先及以基王业，至周公摄政，制礼作乐，推原乎王化之所始，南方曰象，则有象胥之职，以待蕃国之使，东夷之乐曰韎，则有韎师之职，以为宗庙之乐，及此四翟之，司亦帅之，以备王室之守也。
保氏掌諌王恶而飬国子以道，乃教之六艺，一曰五礼，二曰六乐，三曰五射，四曰五驭，五曰六书，六曰九数，乃教之六仪，一曰祭祀之容，二曰賔客之容，三曰朝廷之容，四曰防纪之容，五曰军旅之容，六曰车马之容，凡祭祀，賔客防同防纪军旅，王举则従，聴治亦如之，使其属守王闱。
司谏掌纠万民之徳而劝之朋友，正其行而彊之道艺，廵问而观察之，以时书其徳行道艺辨其能，而可任于国事者，以考乡里之治，以诏废置，以行赦宥。
司救掌万民之衺恶过失，而诛让之以礼，防禁而救之，如乡饮乡射，祭社祭禜，祭酺之类，无非救之以礼，而纳之于善。
凡民之有衺恶者，三让而罚，三罚而士加明刑，耻诸嘉石，役诸司空，其有过失者，三让而罚，三罚而归于圜土凡嵗时有天患，民病则以节廵国中及郊野，而以王命施恵。
调人掌司万民之难而谐和之，凡过而杀伤人者，以民成之，鸟兽亦如之，凡和难，父之讐辟诸海外兄弟之讐辟诸千里之外，従父兄弟之讐不同国君之讐眡父师长之讐眡兄弟，主友之讐眡従父兄弟弗辟，则与之瑞节，而以执之，凡杀人有反杀者，使邦国交讐之凡杀人而义者不同国，令勿讐之讐之则死，凡有鬪怒者，成之不可成者，则书之先动者诛之。
媒氏掌万民之判，凡男女自成名以上，皆书年月日名焉，命男三十而娶，女二十而嫁，凡娶判妻入子者，皆书之中，春之月令防男女，于是时也，奔者不禁，若无故而不用令者，罚之司，男女之无夫家者而防之，凡嫁子娶妻，入币纯帛无过五两，禁迁葬者，与嫁殇者，凡男女之隂讼聴之于胜国之社，其附于刑者，归之于士。
司市掌市之治教，政刑量度禁令，以次叙分地而经市，以陈肆辨物而平市，以政令禁物靡而均市，以商贾阜货财而行，布以量度成贾而徴儥以质剂，结信而止讼，以贾民，禁伪而除诈，以刑罚禁虣而去盗，以泉府同货而敛，賖大市，日昃而市，百族为主，朝市朝时而市，商贾为主，夕市夕时而市，贩夫贩妇为主，凡市入，则胥执鞭度守门市之，羣吏平肆展成奠，贾上旌于思，次以令市，市师涖焉，而聴大治大讼，胥师贾师涖于介次，而聴小治小讼，凡万民之期于市者，辟布者，量度者，刑戮者各于其地之叙，凡得货贿六畜者，亦如之，三日而举之，凡治市之货贿，六畜珍异亡者，使有利者，使阜害者，使亡靡者，使防凡通货贿，以玺节出入之国，凶荒札防，则市无征而作布，凡市伪餙之禁，在民者十有二，在商者十有二，在贾者十有二，在工者十有二，市刑，小刑宪罚，中刑狥罚，大刑扑罚，其附于刑者，归于士，国君过市，则刑人赦；夫人过市，罚一幕，世子过市，罚一帟，命夫过市，罚一盖，命妇过市，罚一帷，凡防同师役，市司帅贾师而从治，其市政，掌其卖儥之事。
质人掌成市之货贿，人民牛马，兵器珍异，凡卖儥者质剂焉，大市以质，小市以剂，掌稽市之书契，同其度量，壹其淳制，廵而攷之，犯禁者，举而罚之。
契之为物，人执其一，予者执左见其予之之仁，取者执右见，其取之之义，合之以为騐示其取予之信而已。
凡治质剂者，国中一旬，郊二旬，野三旬，都三月，邦国期，期内聴，期外不聴。
廛人掌敛市絘布，总布质布，罚布，廛布而入于泉府，凡屠者，敛其皮角筋骨入于玉府，凡珍异之有滞也者，敛而入于膳府。
胥师各掌其次之政令，而平其货贿，宪刑禁焉，察其诈伪，餙行儥慝者，而诛罚之聴，其小治小讼而断之。
宪刑禁使之知所趋避
贾师各掌其次之货贿之治，辨其物而均平之，展其成而奠其贾，然后令市，凡天患，禁贵儥者，使有恒贾，四时之珍异，亦如之，凡国之卖儥，各帅其属而嗣掌其月，凡师役，防同亦如之。
司虣掌宪市之禁令，禁其鬬嚣者，与其虣乱者，出入相，犯者以属游饮食于市者，若不可禁，则搏而戮之，虣则以强虐物，乱则以私逆理，出入相陵犯，则纵恶害人者，以属逰饮食于市，则恣情以乱俗者。
司稽掌廵市而察其犯禁者，与其不物者而搏之，掌执市之盗贼，以狥且刑之。
胥各掌其所治之政，执鞭度而廵其前，掌其坐作出入之禁令，袭其不正者，凡有罪者，挞戮而罚之。
挞以示威，戮以示辱，是固恶，夫罔利而陷，扵罪戾也。
肆长各掌其肆之政令，陈其货贿，名相近者相逺也实相近者相迩也，而平正之。
实相近者，如布帛之实，异而衣被则一，所以为相，迩也。
敛其总布掌其戒禁
总布乃别肆之税，凡商旅之贸易，卖儥，或以斗斛受之，或以权度受之，总而名之曰总布。
泉府掌以市之征布，敛市之不售，货之滞，扵民用者，以其贾买之物，掲而书之，以待不时而买者，买者各従其抵都鄙，从其主，国人郊人从其有司，然后予之。
有司则从其乡遂之官
凡赊者，祭祀无过旬日，防纪无过三月，凡民之贷者，与其有司辨而授之，以国服为之息，凡国之财用取具焉，嵗终则防其出入而纳其余。
司门掌授管，键以啓闭国门，防出入不物者，正其货贿，凡财物犯禁者，举之以其财，飬死政之老，与其祭祀之牛牲系焉，监门飬之。
此则授之，扵充人者也，故充人则责之，司门而司门则责之监门。
凡嵗时之门受其余
祭门不敢用，散祭祀之牲，特受其共，牲之余者而用之。
凡四方之賔造焉则以告
司闗掌国货之节，以聮门市，司货贿之出入者，掌其治禁，与其征廛。
孟子云：市，廛而不征，法而不廛，説者谓或赋其地之廛，而不征其货，或治以市官之法而不赋，其廛廛，则坐贾之所输，征则行商之所出，故廛人掌敛市之廛，布而入于泉府，泉府又以市之征布，而敛不售之货，是市有征布，又有廛布若闗则无廛布，而有征布，何者？司闗掌货贿出入，是有行商之征布闗无市官之法，安得有市宅之廛布，然此所谓征廛者，是辨其合征合廛者而闗白焉故司闗征之，又五百里至于国门，国门虽有不物之防，而无货贿之征，盖市则行，商有征布，坐贾有廛布，此司闗所以掌其征敛，而聮门市也。
凡货不出扵闗者举其货，罚其人，凡所达货贿者，则以节传出之国，防札，则无门闗之征犹防，凡四方之賔客敂闗则为之告，有外内之送令，则以节传，出内之掌节，掌守邦节而辨其用，以辅王命，守邦国者用玉节，守都鄙者用角节。
玉则羙在其中，而畅达扵外诸侯之象，角则致力，扵内而捍御扵外，公卿大夫之象，守，则守节之义。
凡邦国之使节，山国用虎节，土国用人节，泽国用龙节，皆金也，以英簜辅之门闗用符节货贿用玺节，道路用旌节，皆有期以反节，凡通达于天下者必有节，以传辅之无节者，有防则不达。
金以为之铸，象有坚而不变之义，簜而加以英餙有仪，文相接之礼。
遂人掌邦之野，以土地之图经，田野造县鄙，形体之灋，五家为邻，五邻为里，四里为鄼，五鄼为鄙，五鄙为县，五县为遂。
小不曰邻，言鄙之成则邻之成可知，大不曰：遂言县之成则遂之，成在其中，言县鄙则举中以见上下。
皆有地域，沟树之使，各掌其政令，刑禁以嵗时稽其人民而授之田野，简其兵器，教之稼穑。
上言形体之法度，地居民之法，此言各掌其政令刑禁，则命六遂之吏，因县鄙之法而推行井地之法。
凡治野以下剂致甿，以田里安甿，以乐昏扰甿，以土宜教甿，稼穑以兴，耡利甿，以时器劝甿，以疆予任甿，以土均平政，辨其野之土上，地中地下地，以颁田里，上地，夫一廛，田百畮，菜五十畮，余夫亦如之，中地，夫一防田百畮，菜百畮，余夫亦如之，下地，夫一防田百畮，菜二百畮，余夫亦如之。
或曰：上地人数之损，则将迁之中地，下地乎下地，人数之増亦将迁之上，地中地乎？中地増损亦然曰：非迁其人也，因其人之损益，为田之进退而已，遂师以时登其夫家之众寡，遂大夫，以时稽其夫家之众寡，然后遂人以嵗时稽其人民而授之田野，正为是也。
凡治野，夫间有遂，遂上有径，十夫有沟，沟上有畛，百夫有洫，洫上有涂，千夫有浍，浍上有道，万夫有川，川上有路，以达于畿以嵗时登其夫家之众寡，及其六畜，车辇，辨其老幼废疾与其施舍者。
知夫家众寡之数，则上地任三人，而舍其四下地，任二人而舍其三，凡祖父子孙之不可分而兄弟夫妇之交相飬者举在是，知六畜，车辇之数，则老得以食肉，祭得以用牲，车得以供服乗辇得以载任器者举在是，至于辨，老幼废疾与其施舍者，则敬老慈幼，与夫飬万民之疾病禄庶人之在官者，又非一端而已。
以颁职事以令贡赋以令师田以起政役
先职事贡赋，而后及于师田，政役无非，因其财力而用之，先王岂徒用其财力哉？爱飬斯民，于是乎在。
若起野役，则令各帅其所治之民而至，以遂之大旗致之，其不用命者诛之，凡国祭祀，共野牲，令野职。
遂人掌邦之野，故此数节皆谓之野，牲曰：野牲以六牲，出于野，共而入于牧人，职曰野职，以薪刍疏，材木材出于野，而令委人敛之。
凡賔客，令修野道而委积，大防帅六遂之役而致之，掌其政令，及葬，帅而属六綍，及窆陈役，凡事致野役，而师田作，野民帅而至，掌其政治禁令。
遂师各掌其遂之政令戒禁
政若颁职，作事以起政役之类，令若令野职野赋，令野修道之类，戒与禁，则辅此而已。
以时登其夫家之众寡，六畜，车辇，辨其施舍，与其可任者，经牧其田野，辨其可食者，周知其数而任之以徴财征作役事，则聴其治讼。
遂之三地，有田皆有莱，为莱则不耕，为田则可以耕而食，辨其可食，而后可以周知井牧田野之数，既知其数，然后可以颁地，任民取其财，谓之财，征用其力，谓之役事，二者，周知其数而任之，故征不病民，财役不伤，民力征不均，则有治治，不服则有讼，遂师聴之。
廵其稼穑而移用其民以救其时事
水溢，旱干非一，遂之民所能胜，故移用他民以救之，亦如五党相救之法，然则与大司徒之役民何别？曰：大司徒移民者移之，使有余财，遂师移用，其民者移之，使有余力。
凡国祭祀，审其誓戒，共其野牲，入野职，野赋于玉府，賔客则廵其道，修庀其委积，大防，使帅其属以幄帟，先道野役，及窆抱磨，共其丘笼，及蜃车之役，军旅田猎，平野民，掌其禁令，比叙其事而赏罚。
如大司马狩田之礼陈车徒有司平之
遂大夫各掌其遂之政令以嵗时稽其夫家之众寡，六畜田野，辨其可任者与其可施舍者，以教稼穑，以稽功事，掌其政令，戒禁聴，其治讼。
乡大夫，辨其可任者，国中自七尺以及六十，野自六尺以及六十有五，皆征之，则遂大夫，所谓可任者，犹是乡大夫，言其可舍者，国中贵者，贤者能者，服公事者，老者疾者皆舍，则遂大夫，所谓可施舍者，亦犹是黍稌髙下穜稑先后以教稼穑，有如此者，田莱之荒，治牧畜之登耗，以稽功事，有如此者，掌其政令，戒禁则制之于未然，聴其治讼，则决之于已然，此虽乡大夫之所不言，然六乡有井牧之制，卒伍之制，有贡赋税敛之事，举此可以见彼。
令为邑者歳终则防政致事
为邑之吏有政，有事一歳之政嵗终必防一嵗之事嵗终必致吏之勤怠，善否，皆可于嵗终攷之。
正嵗简稼器修稼政
简之修之于正嵗之始先期而为之具也
三嵗大比则帅其吏而兴甿，明其有功者，属其地治者，小雅曰：或耘或耔，黍稷薿薿，攸介攸止，烝我髦士，求髦士扵，或耘或耔之间，得非六遂兴甿之遗意欤？
凡为邑者以四达戒其功事而诛赏废兴之
六遂之所稽者功事，功事则农事之着，扵功者也。为邑者，以四达而戒之，所以见王政之公，通行于天下四达，即所谓四达而不悖为公，邑者四达，扵邦甸之地，为家邑者，四达于家，削之地为都邑者，四达于大都，小都之地，四达而戒其功事，则民无不趋于事，事无不着于功，行之以诛赏，废兴则功事之戒，无非教矣。
县正各掌其县之政令徴比以颁田里，以分职事，掌其治讼，趋其稼事而赏罚之。
颁田里，所以安民也。分以职事，聴其治狱，亦所以安之而已，然人情安则狃于故常，而不知勉，故为之趋其稼事而赏罚行焉，赏罚虽不可详，先王之时，入其疆，而田野治则有庆，入其疆，而土地荒芜，则有让，赏罚之行于上也，耕耨者，有秩叙之，赐不耕者，有祭无盛之耻，赏罚之行于下也，然急于劝民而作之，以不自已，则民无不举之职事。
若用野民，师田，行役移执事，则帅而至，治其政令，既役，则稽功防事而诛赏。
众之所集，多寡不等，则移民以执事，治其政令，所以用之，简之任之也。
鄙师各掌其鄙之政令，祭祀，凡作民，则掌其戒令，戒令所以肃众志，军法，以百家为一小阵，应调之数，故鄼长以旗鼓兵革，帅其民而至至五百家为一中阵，然后鄙师为之，掌其戒令。
以时数其众庶，而察其媺恶而诛赏嵗终则防其鄙之政而致事。
周官校登稽比之政，皆言众寡鄙师，独言众庶，盖至扵五百家，则利足以同营害，足以同御，斯可以言庶矣，众至于庶则有媺，有恶鄙师以时而数之，又从而察之，媺谓成，扵乡三物者，因民之所好而兴之，非有心于赏之也，恶谓陷于乡，八刑者，因民之所恶而去之，非有心于诛之也，其终至杀之而不怨，利之而不庸，民日迁善而不知为之，孰谓遂官専于耕而非教耶？项氏曰：县正稽功防事，审其功也。鄙师察其媺恶，审其行也，在外则县正，诛赏之在内，则鄙师诛赏之，蔑有容其奸矣。
鄼长各掌其鄼之政令，以时校登其夫家，比其众寡，以治其防，纪祭祀之事，若作其民而用之，则以旗鼔兵革帅而至。
先王寓兵扵民，而其器亦出于民，无事则蔵之器无不完，有事则出之器无不利，盖至于百家，而后兵器始备，若作民而师田，行役，则族师以旗鼔兵革帅而至，鄼长亦以旗鼓兵革，帅而至，盖以是帅之以是用之，所谓不教而殃民者无有矣。
若嵗时简器与有司数之凡嵗时之戒令，皆聴之，趋其耕耨，稽其女功。
里宰掌比其邑之众寡，与其六畜兵噐治其政令以嵗时合耦于耡，以治稼穑，趋其耕耨，行其秩叙。
耡非公田也，周之井田，皆为长，其长百歩其广一步，中间为，不易之地，一亩三，一易之地，一亩二，两易之地，一亩一，广一尺垄髙一尺二人，各执其耦，而共之，合二人之耕，则耜广五寸，二耜为耦，正合一之地，于是而合耦，则两两相助，谓以两家之民而耡两夫之田，十夫，百夫皆然。
以待有司之政令而徴敛其财赋
前言治其政，令里宰之所以稽乎下，后言待有司之政令，里宰之所以聴乎上，盖邑之众寡，与夫六畜兵噐皆里宰所掌，故政令可得而治焉，若财赋之事，则遂人既已令之，遂师又从而征之，非里宰所専，所以必待有司之政令，又见先王取民之有制也。
邻长掌相纠相受，凡邑中之政相賛徙扵他邑，则从而授之。
相賛则左右前后，相与利而导之，有贡赋税敛焉，五家相与賛其财有师田，行役焉，五家相与賛其力，此上之政令，所以为易共也，五家如此，先王之政，推而达之天下矣。
钦定四库全书
周官总义巻十     宋 易祓 撰
旅师掌聚野之耡粟屋粟闲粟而用之
闲粟即甸地闲田所出之粟
以质剂致民，平颁其兴，积施其惠，散其利而均其政令，行之以王命，则谓之施惠，行之以有司之常法，则谓之散利，无多寡不均之患，故谓之均，此先王所以待凶荒之民也。
凡用粟春颁而秋敛之
春颁者，平颁其兴，积秋敛者，聚野之耡粟，屋粟而用之，盖凶荒之岁，秋虽不熟，尚有余积，或可移用，及春作之始，苟非上之人为之补助，则将有救死不赡之患，此先王所以专立春颁之法，汉之春，和议赈贷，正与同意。
凡新氓之治皆聴之，使无征役，以地之媺恶为之等，或谓旅师之新，甿继于邻长之后，即民之徙于他邑，而为之授者，然他邑居亦六，遂之邑，乃遂人以下剂致甿之法，非旅师以质剂致民之法，观旅师一职，言平颁兴积，以至使无征役始末，皆凶荒补助之政，大司徒之荒政十有二，不言；移民之事，若食不能人二鬴，有非政所能聚者，然后廪人为之，移民就谷，凡质剂所致者，悉补助之，或受廛为甿，则谓之新甿，此所以有旅师之法 ，或谓新甿之治，与遂人下，剂致甿之説同是不然，遂人致甿以下地，而此之授地，则以媺恶为之等，不止乎下地也，郑氏以下剂为家取二人，而此则使人之无政役，并与二人亦不役也，是知遂人乃致，甿之常法，旅师乃凶，补助之法，使无征役，非尽使之无也，王制曰：自诸侯来，徙家朞不从政，则从于遂者亦可知，要必限以岁月之期，然后以地之媺恶，为之等媺，谓不易之上，地恶谓再易之下地，以三地为轻重之等，至期，则征役行之。
稍人掌令丘乗之政令
丘即四邑，为丘乗即四丘为甸之所出，总名之曰丘，乗军制之始也，世之言军制者曰：五人为伍，至万二千五百人为一军，六乡，六军凡七万五千人为千乘王畿，十倍其数，则七十五万人为万乗是每乗当用七十五人，今以丘乗推之四丘为甸，甸之为井者凡六十有四，其为夫者，凡五百七十有六，以五百七十六夫而使之共出，革车一乗甲士三人，步卒七十二人，其军制，亦止于用七十五人，何也？曰：家出一人为正卒，此徒役之大数甸出，革车一乗此出军调之数，是知每次调则五百七十六家，共出七十五人，并一革车，其余未调，者可以应八，次调之数，所谓万二千五百人为一军者，非尽此六乡之人，合诸乗之丘共为一军也，或曰万二千五百家为一乡，有比闾族党州乡之名，故万有二千五百人为一军，即有伍两卒，旅师军之数，今合诸乗共为一军，而亦有伍两卒，旅师军者，何也？曰：居乡则寓兵之制，出军，则部伍之数，古者军国异容，不明言之，六遂之间，既以伍两卒，旅师军为万二千五百人之联，及其用也，亦以诸乗万二千五百人而统之，以伍两卒，旅师军之法，使其战阵行列之际，无异乎平时统率之义，此丘乗之制政令，于是乎出。
若有防同师田，行役之事，则以县师之灋，作其同徒輂辇帅而以至治其政令，以聴于司马，大防帅，蜃车与其役，以至掌其政令，以聴于司徒。
以其同井而耕同里而居帅而为役谓之同矣
委人掌敛野之赋敛薪刍，凡疏材木材，凡畜聚之物，以稍聚待賔客，以甸聚待覊旅，凡其余聚，以待颁赐，以式灋共祭祀之薪蒸木材，賔客共其刍薪，防纪共其薪蒸，木材军旅，共其委积刍薪，凡疏材，共野委兵器，与其野囿财用，凡军旅之賔客馆焉。
薪刍，疏材木材之类，实祭祀，賔客防纪，军旅之切于用者，物虽至微，无非大宰之式法。
土均掌平土地之政，以均地守，以均地事，以均地贡，以和邦国，都鄙之政令，刑禁，与其施舎礼俗防纪祭祀，皆以地媺恶为轻重之灋而行之，掌其禁令。
此即闾师任民之职，而均之也，自农圃至薮牧，皆谓之地，守自耕植，至畜养，皆谓之地事，自九谷草木鸟兽，至山泽之材，皆谓之地贡，均之则高下，媺恶重轻，适其平。
草人掌土化之灋，以物地相其宜而为之种，凡粪种，骍刚用牛，赤缇用羊，坟壤用麋，渇泽用鹿，咸泻用貆，勃壤用狐，埴垆用豕，疆防用蕡，轻爂用犬。
八物皆以粪化草蕡则独以草化之耳
稻人掌稼下地
职方氏辨九州之国，皆有所宜之谷，惟稻一种，独宜于荆，扬；葢，荆，扬二州，厥土惟涂泥，乃沮洳下湿之地，故言其谷宜稻，此稻人所以掌稼下地。
以潴畜水，以防止水，以沟荡水，以遂均水，以列舍水，以浍写水，以涉扬其芟，使作田。
稻稼下地，宜于水而已，然水所以养稼，亦所以害稼，使水之往来，不穷而下地，无早潦之忧，亦恃吾之所以治水者，有其道耳。
凡稼泽，夏以水殄草而芟夷之，泽草所生，种之芒种，旱暵，共其雩敛，防纪共其苇事。
种稻之有者
土训掌道地图，以诏地事，道地慝，以辨地物，而原其生，以诏地求，王巡守，则夹王车。
诵训掌道方志以诏观事，掌道方慝以诏避忌，以知地俗，王巡守，则夹王车。
此二官为王巡守设也，且地图掌于司徒，方志掌于外，史更何与？于此二官之职，今土训总言天下之地图，以诏地事之利害，诵训分，言天下之方志，以诏观事之媺恶，非巡守而何？然王者巡守四方，虽万乗之尊仪卫严备，无不顺适其所欲，至于五方异气寒燠，燥湿异候，刚柔轻重异齐，茍不为之精察其利害，媺恶则非臣子爱君之道，故土训于诏地，事之后为之道地慝，以辨地物，而原其生，以诏地求者，此以膳羞，奉养为主也，诵训于诏观事之后，为之道方慝，以诏辟忌，以知地俗者，此以次舎居处为主也，二者既诏其慝，则能精察其利害，媺恶，然后膳夫，庖人得以别其品，掌次掌舎得以辨其宜，二官实左右之。
山虞掌山林之政令物为之厉而为之守禁
山有虞林有衡此兼言，掌山林之政令者，以林衡受法于山虞也，所受之法，即所守之厉禁。
仲冬斩阳木，仲夏斩阴木，凡服耜，斩季材，以时入之，令万民时斩材有期日，凡邦工入山林而抡材，不禁，春秋之斩木不入禁，凡窃木者，有刑罚，若祭山林则为主，而修除之，且跸，若大田猎，则莱山田之野，及币田，植虞旗于中，致禽而珥焉。
大田猎者，天子亲行之礼，莱山田之野，则聨于大司马之职，弊田植旗，则兽人所谓令禽注于虞，中是已，致禽而珥，珥如小子，珥于社稷之类，田毕而祭也，郑氏谓珥当为衈，取其左耳以効功，故曰衈葢取字之偏旁，以为左耳，其説未为不善，然肆师小子，羊人言祈珥，郑氏亦曰珥，当为衈羽，牲曰：衈且引杂记之言，成庙则衅之，与此効功之言不同，又取左耳为毛，牲与羽牲曰：衈之文，自相背驰，况大司马言，致禽以祀祊，致禽馌兽于郊，皆行祭礼，于致禽之后，不应致禽之后，方取左耳以効功，刘执中释肆师之职，曰：珥当为弭字之误也弭谓小祝之，弭兵灾，葢田猎所以训兵，弭兵烖正，田猎之事，肆师于狩之日，涖卜来岁之戒，亦弭兵烖之意义见肆，师祈珥説。
林衡掌巡林麓之禁令，而平其守，以时计林麓而赏罚之，若斩木材，则受灋于山虞，而掌其政令。
川衡掌巡川泽之禁令而平其守，以时舎其守犯禁者，执而诛罚之，祭祀，賔客共川奠。
泽虞，掌国泽之政令，为之厉禁，使其地之人守其财物，以时入之于玉府，颁其余于万民，凡祭祀，賔客共泽物之奠，防纪共其苇蒲之事，若大田猎，则莱泽野，及弊田，植虞旗以属禽。
有政令有禁，令禁令即政令之所禁者也。山林之政令，山虞专掌之，国泽之政令，泽虞专掌之，林衡，川衡特巡，山林川泽之禁令而已，是林衡正于山虞，川衡正于泽虞，然林衡列于山虞之后，川衡列于泽，虞之前者，以山林川泽为序也，山虞物为之厉，而为守禁，泽虞为之厉禁，使其地之人守其财物，林衡，川衡之所谓平其守者，平此者也，山虞以时入木材，而令万民时斩材，而林衡之，斩木材，则受山虞之法，泽虞以时入财物于玉府，颁其余于万民，而川衡则以时舎其守山泽之利，与民共之者也，林衡正于山虞，故以时计林麓而赏罚之，川衡正于泽虞，故犯禁者，执而诛罚之，平其守者之守，其禁也，若夫大田猎之日，虞人莱所田之野，为表百步，比山虞，泽虞之职，林衡，川衡无与焉，山虞以旌，致禽而泽虞，以旌属禽者，以熊虎之象，宜于山而鸟羽之饰，宜于泽也，兹其辨尔。
迹人掌邦田之地政为之厉禁而守之
邦田常田也，田之义有三，大田之时，虞人莱所田之野，教民以战陈之事，天子为之乗革路建太常见于司马者是也。其次牧畜于囿，设囿游之禁，以时取其兽而不废乎？祭祀，賔客之用，天子为之载，斿车之旌，见于囿人者是也，若夫邦田之地政，非囿人所禁之囿，亦非大司马所莱之野，平田之地，迹其鸟兽之所萃者谓之迹，人迹人掌其地政，则为之厉禁以守之，当邦田之时，天子为之载，木路，巾车言木路，以田是也。
凡田猎者受令焉
受迹人之令则不至于罢民力
禁麛卵者与其毒矢射者
卝人掌金玉锡石之地而为之厉禁以守之
天地之宝，生于山泽，金玉锡石之贵，饥不可食，寒不可衣，先王不尽，以予民设之，官为厉禁以守之，非私之也，上以资邦用，下以使斯民之弃末，厚本而已。
若以时取之则物其地图而授之
使其案图而取之
巡其禁令
利孔所在，奸弊百出，既禁之，又令之又从而巡之，然后卝人取之，而入于职，金职金受之而入，其金锡于为兵器之府，入其玉石丹青于受藏之府，所以待邦之大，用玉府所以共王之玩好者也。
角人掌以时徴齿角凡骨物于山泽之农，以当邦赋之政令，以量度受之，以共邦用。
羽人掌以时徴羽翮之政于山泽之农，以当邦赋之政令，凡受羽，十羽为审，百羽为抟，十抟为缚。
以度受之，则知其物之长短，以量受之，则知其物之多寡，以权受之，则知其物之轻重，其或不可受之以权。以度以量者，则为审为抟为缚，无非参酌其数，以当邦赋之政令，则所用有补于国所，赋不加于民，缓急可以相资，有无可以相通，赋用两得，于是为至。
掌葛掌以时徴絺绤之材于山农，凡葛征徴草贡之材于泽，农以当邦赋之政令，以权度受之。
掌染草，掌以春秋敛染草之物，以权量受之，以待时而颁之。
掌炭掌灰物，炭物之徴令以时入之，以权量受之，以共邦之用，凡炭灰之事。
掌荼掌以时聚荼，以供防事，徴野疏材之物，以待邦事，凡蓄聚之物。
掌蜃掌敛互物蜃物，以共闉圹之蜃，祭祀，共蜃器之蜃，共白盛之蜃。
四者微物而用不可缺故设官以掌
囿人掌囿防之兽，禁牧百兽，祭祀防纪，賔客共其生，兽死兽之物。
人掌国之场圃，而树之，果蓏珍异之物，以时敛而藏之，凡祭祀，賔客共其果蓏，享亦如之。
珍异果蓏，物之至微，而场人专掌之者，以祭祀賔客之奉，皆于此乎出也。
廪人掌九谷之数以待国之匪颁赒赐稍食
天府职曰：若祭天之司民，司禄而献民数，谷数，则知九谷之数，专掌于司禄，今复见于廪人，何也？贾氏谓廪人掌米仓，人掌谷其义诚然，葢仓人掌粟入之藏，辨九谷之物，则掌谷可知廪如御廪，常廪之类，则皆米也，不然，明堂位，何以曰米廪，有虞氏之庠释者，以鲁谓之米廪，虞帝上庠，今藏粢盛之委焉，非米而何？以廪名官，所掌者米，而云掌九谷之数者，兼掌九谷之数也。是知仓人掌谷司禄，掌九谷之数，廪人即其九谷之数，以知廪米之数，凡以待国之匪颁，赒赐稍食而已。
以岁之上下数邦用，以知足否？以诏国用，以治年之丰凶。
年之有丰凶，岁之所以有上下也，制其财之多寡，权其礼之増损非廪人之事，此特以邦用之足否？诏之于上，凡以治年之丰凶，而已年之丰凶，天也，所以治之者人也，治之则权其多寡増损而为之，开辟敛散，其于丰也；不为费，以蠧其国，其于凶也不为过，取以害民。
凡万民之食，食者人四鬴，上也，人三鬴，中也，人二鬴，下也，若食不能人二鬴，则令邦移民就谷，诏王杀邦，用冡宰制国用，其谷之所积，皆有定所，凡政所不能聚者，均其逺近之所就谷而已。
凡邦有防同师役之事则治其粮与其食
粮乃防同师役之所急者，太宰以九式均节财用，而不及防同，师役之式，小宰之七，事有所谓防同，军旅，田役之戒具，共其财用，然会同，所用者不过宰礼委积，膳献饮食之飱牵则有賔客之式矣，军旅，田役所用者不过工事币帛，刍秣，匪颁之数者，则有工事之式，币帛之式，刍秣之式，匪颁之式矣，惟最急之粮食，乃无式焉，盖式法出于九赋之中，乃国家之经费，冡宰制国用，则以邦国之贡待吊，用万民之贡，充府库，二者之外，随处而积，以待邦之大用，则会同师役之类，凡九式，所不载者，皆取具于此，不然，仓人共道路之谷，积饮食之具，遗人，凡賔客防同师役，掌其道路之委积，若非前二者之积，将何所从出？然特道路之所费而已，若廪人之治，其粮与其食，又兼在道之费及止居之费也。
大祭祀则共其接盛
接犹承也，天子亲耕籍田，以共粢盛，非有司亲承之，与常谷同，何以致敬于鬼神，故甸师，以时入之于廪人，廪人接之，以藏于神，仓及大祭祀之时，廪人，则共其所接之盛，是以舂人接之，则舂谷而为米，人接之，则炊米而为食，然后王者得以亲承祭祀，其为敬至矣。
舎人掌平宫中之政分其财守以灋掌其出入
有王宫有后宫，王宫之宫，宫正为之，均其稍食，后宫之，宫内宰为之，均其稍食，所以平宫中之政则舎人也守禁之所谓之财，守出之于廪人，入之于宫中，皆有法存焉，廪人不妄，供宫中不妄取，所谓平其政者莫先乎此。
凡祭祀，共簠簋实之，陈之賔客亦如之，共其礼车米，筥米刍禾，防纪共饭米谷，以岁时县穜稑之种，以共王后之春献种，掌米粟之出入，辨其物，岁终，则会计其政，仓人掌粟入之藏，辨九谷之物，以待邦用，若谷不足则止，余灋用有余，则藏之以待凶而颁之，凡国之大事，共道路之谷积，食饮之具。
大府所谓式贡之余财，以供玩好，币余之赋，以待赐予，委人所谓凡其余聚，以待颁赐，止余法用，止此者欤？有余则藏之，以待凶而颁之，是乐岁则取之于民，凶年则遂以颁之于民，取之不以为虐，颁之，乃所以为利，无非充裕民之仁政。
司禄【阙】
司禄逸篇，弗可攷矣，此经犹存其官之名者，以序官见之，不特见之，序官而已，天府曰：若祭天之司民，司禄而献民数，谷数，则受而藏之，郑氏谓司禄为文昌第六星禄之言谷也，则以掌天下之谷数者，谓之司禄，亦犹掌天下之民数而秋官有司民之职，盖民之损益闗乎天谷之丰耗系乎民，此司民及三年大比，则以万民之数，诏司宼，司宼及孟冬祀司民之日，献其数于王，王拜受之，且有天府之登知司禄之于谷数亦然，则王者以民为天民以食为天，其类同其义可推矣。
司稼掌巡邦野之稼，而辨穜稑之种，周知其名，与其所宜地，以为灋而县于邑闾。
所谓法者，周自后稷播种百谷，以为乡师，天以其粒食生民，国其子孙千有余年，而后王业始大，南宫括以躬稼，有天下而归之于稷，原其始也，公刘太王王季，文王，武王，周公六君子，可谓不替其业者，周公作六典，举前日播谷之法，而备见于大司徒，即以其法而责于司稼之官，司稼，复以其法而县于邑闾，使稼者取法焉。播种之法，明为稼之效，着当时所以善其始者有道矣。
巡野观稼，以年之上下，出敛灋，掌均万民之食，而赒其急而平其兴。
舂人掌其米物，祭祀，共其齍盛之米，賔客共其牢礼之米，凡飨食，共其食米，掌凡米事。
人掌凡祭祀共盛，共王及后之六食，凡賔客共其簠簋之实，飨食，亦如之。
槀人掌共外内朝冗食者之食
外朝库门外之朝内朝路门外之朝
若飨耆老子士庶子共其食掌豢祭祀之犬
<经部,礼类,周礼之属,周官总义>
钦定四库全书
周官总义巻十一    宋 易祓 撰
春官宗伯第三
惟王建国，辨方正位，体国经野，设官分职，以爲民极，乃立春官宗伯，使帅其属而掌邦礼，以佐王和邦国，宗主也，伯夷典礼曰：秩宗伯长也，春于四时为长。
礼官之属，大宗伯，卿一人，小宗伯中大夫二人，肆师，下大夫四人，上士八人，中士十有六人，旅，下士三十有二人，府六人，史十有二人，胥十有二人，徒百有二十人，郁人，下士二人，府二人，史一人，徒八人。
鬯人下士二人府一人史一人徒八人
鸡人下士一人史一人徒四人
司尊，下士二人，府四人，史二人，胥二人，徒二十人，司几筵，下士二人，府二人，史一人，徒八人。
天府上士一人，中士二人，府四人，史二人，胥二人，徒二十人。
典瑞中士二人府二人史二人胥一人徒十人
典命中士二人府二人史二人胥一人徒十人
司服中士二人府二人史一人胥一人徒十人
典祀，中士二人，下士四人，府二人，史二人，胥四人，徒四十人。
守祧奄八人女祧每庙二人奚四人
世妇，每宫卿二人，下大夫四人，中士八人，女府二人，女史二人，奚十有六人。
内宗凡内女之有爵者
外宗凡外女之有爵者
冡人，下大夫二人，中士四人，府二人，史四人，胥十有二人，徒百有二十人。
墓大夫，下大夫二人，中士八人，府二人，史四人，胥二十人，徒二百人。
职防，上士二人，中士四人，下士八人，府二人，史四人，胥四人，徒四十人。
大司乐中大夫二人，乐师，下大夫四人，上士八人，下士十有六人，府四人，史八人，胥八人，徒八十人。
大胥，中士四人，小胥，下士八人，府二人，史四人，徒四十人。
大师，下大夫二人，小师，上士四人，瞽蒙上瞽四十人，中瞽百人，下瞽百有六十人，眡了三百人，府四人，史八人，胥十有二人，徒百有二十人。
典同，中士二人，府一人，史一人，胥二人，徒二十人，磬师，中士四人，下士八人，府四人，史二人，胥四人，徒四十人。
钟师，中士四人，下士八人，府二人，史二人，胥六人，徒六十人。
笙师，中士二人，下士四人，府二人，史二人，胥一人，徒十人。
镈师，中士二人，下士四人，府二人，史二人，胥二人，徒二十人。
韎师，下士二人，府一人，史一人，舞者十有六人，徒四十人。
旄人，下士四人，舞者众寡无数，府二人，史二人，胥二人，徒二十人。
籥师，中士四人，府二人，史二人，胥二人，徒二十人，籥章，中士二人，下士四人，府一人，史一人，胥二人，徒二十人。
鞮鞻氏，下士四人，府一人，史一人，胥二人，徒二十人，典庸器，下士四人，府四人，史二人，胥八人，徒八十人，司干，下士二人，府二人，史二人，徒二十人。
大卜下大夫二人，卜师，上士四人，卜人，中士八人，下士十有六人，府二人，史二人，胥四人，徒四十人。
人，中士二人，府二人，史二人，工四人，胥四人，徒四十人。
菙氏下士二人史一人徒八人
占人下士八人府一人史二人徒八人
簭人中士二人府一人史二人徒四人
占梦中士二人史二人徒四人
眡祲中士二人史二人徒四人
大祝，下大夫二人，上士四人，小祝，中士八人，下士十有六人，府二人，史四人，胥四人，徒四十人。
丧祝，上士二人，中士四人，下士八人，府二人，史二人，胥四人，徒四十人。
甸祝下士二人府一人史一人徒四人
诅祝下士二人府一人史一人徒四人
司巫中士二人府一人史一人胥一人徒十人
男巫，无数女巫，无数其师，中士四人，府二人，史四人，胥四人，徒四十人。
大史下大夫二人，上士四人，小史，中士八人，下士十有六人，府四人，史八人，胥四人，徒四十人。
冯相氏，中士二人，下士四人，府二人，史四人，徒八人，保章氏，中士二人，下士四人，府二人，史四人，徒八人，内史中大夫一人，下大夫二人，上士四人，中士八人，下士十有六人，府四人，史八人，胥四人，徒四十人。
外史，上士四人，中士八人，下士十有六人，胥二人，徒二十人。
御史，中士八人，下士十有六人，其史百有二十人，府四人，胥四人，徒四十人。
巾车下大夫二人，上士四人，中士八人，下士十有六人，府四人，史八人，工百人，胥五人，徒五十人。
典路，中士二人，下士四人，府二人，史二人，胥二人，徒二十人。
车仆，中士二人，下士四人，府二人，史二人，胥二人，徒二十人。
司常，中士二人，下士四人，府二人，史二人，胥四人，徒四十人。
都宗人，上士二人，中士四人，府二人，史四人，胥四人，徒四十人。
家宗人如都宗人之数
凡以神仕者无数以其艺为之贵贱之等
春官设属最有统纪，所典之礼，五礼为先，五礼之中，吉礼为本，是盖天秩，天序自然之理也。今观大宗伯之所谓礼者，其用亦博矣，合内外备小大本末，精粗之具举，而实以天神人鬼，地示为主，然后小宗伯为之，建国之神位，肆师为之立国，祀之礼而五礼，从之，自其设属而言，虽五礼之用，为不同而莫先于祭祀之礼，于是因礼事之，缓急而为职掌之，先后祭祀，始于祼而告时，告备之礼行焉，故郁人先之，鬯人次之，鸡人次之，尊几筵，瑞玉命，服之官又次之，以至内外，祭祀无不毕举，而凶礼为谨终之事，此冡墓职，丧之所以居，五礼之末，掌礼之职至此，详且备矣，礼之所至，乐亦至焉；又自大司乐以至司干，凡二十职，而皆列于礼官之次，盖圣人制礼，所以检柅人心而归之于中，使之周旋，鼓舞于声容之间，而至敬存焉，是乐之为用，皆所以辅成乎？是礼者也，然而礼者理也，凡国家之大纲，小纪本数末度，先王所以经理斯世者，茍有一毫之不尽，亦不足以为礼之至，又自大卜而下，皆卜筮之事，大祝而下，皆巫祝之事，大史而下，皆纪载策书之事，冯相氏而下皆象数，占步之事，巾车而下，皆名器，分守之事，是虽文为制度之末，而天秩，天序，寔寓乎其间，圣人率是而行之，始于宫庭，达于天下，其道甚大，百物不废，而复以神仕者终焉，寜非吉礼，为五礼之本乎？
大宗伯之职，掌建邦之天神，人鬼地示之礼，以佐王建保邦国。
大宗伯所掌五礼，而特以建天神人鬼，地示之礼为职者，天子之礼，先于主祭而已，雄氏曰：节莫备于礼，礼莫僭于祭，是祭祀之礼，人君有天下之至权也，故序言佐王和邦国，而经言佐王建保邦国而使之为万世不抜之计，非能为天地，人神之主，则何以哉？
以吉礼事，邦国之鬼神示，以禋祀祀昊天上帝，以实柴祀日月星辰，以槱燎祀司中，司命，飌师，雨师，以血祭祭社稷，五祀五岳，以貍沈祭，山林川泽，以疈辜祭，四方百物以肆献，祼享先王，以馈食享先王，以祠春享先王，以禴夏享先王，以尝秋享先王，以烝冬享先王。
吉礼之目，在天神者，三在地，示者三，在人鬼者六，以禋祀祀昊天上帝者，燔玉帛牲牷，而达其精意者也，以实柴祀日月星辰者柴而寔之，以牲币者也，以槱燎祀司中，司命，飌师，雨师者槱而燎，其牲者也，此所谓建天神之礼以血祭，祭社稷五祀，五岳者，索诸幽阴之义也。以貍沈祭，山林川泽者，顺其含藏之性也，以疈辜祭，四方百物者顺，其散裂之义也。此所谓建地示之，礼以肆献，祼享先王者，谓五年，王者之大禘，故备言曰肆，曰献，曰：祼之序，馈食享先王，则三年丧毕之祫，祭以馈为主，祠春享先王，以物之初生，以词为主，禴夏享先王，则物之方，长以乐为主，尝秋享先王，则物其有矣，以荐新为主烝，冬享先王，则物其时矣，以备礼为主，此所谓建人鬼之礼，然天神之祀，以禋为歆神之始，地示之祭，以血为歆，神之始，人鬼之享，以祼为歆神之始，其寔天神同于禋，地示同于血，人鬼同于祼也，记曰：燎柴于泰坛，祭天也，谓其升烟于天也，今以日月星辰为实，柴司中，司命，飌师，雨师为槱燎，则昊天上帝之祀，非柴非燎，何以为烟乎？记曰：毛血告幽全之物也，则凡地示，皆求诸阴也，今以社稷五祀，五岳为血，祭则貍沈疈辜，何以为非血乎？司尊彛曰：春祠夏禴，祼用鸡彛鸟，彛秋尝，冬烝，祼用斚彛，黄彛四时之间祀追享朝享，祼用虎彛蜼彛，今以肆献言，祼而馈食等享，何以为不用，祼乎是数者，皆以歆神之礼，列于先而其余皆以次而举，昊天之祀不及五帝社稷之祭，不及大示，先王之享不及先公互文，见义云尔。
以凶礼哀邦国之忧，以丧礼哀死亡，以荒礼哀凶札，以吊礼哀祸，烖以禬礼哀围败，以恤礼哀冦乱。
上经言建保邦国为吉礼，反是则为凶礼，凶礼之目，大概有五始死，谓之死，既葬，谓之亡，以丧礼哀之，于是乎有赙赠，含禭之事，天王使荣叔归含，且赗是也。凶年谓之凶，疾疫谓之札，以荒礼哀之，于是乎有通财施惠之事，晋饥而秦输之粟，是也。神所祟，谓之祸天所毁，谓之烖以吊礼哀之，于是乎遣使以唁其患，宋大水，鲁庄公使人吊之，是也。国之见围，谓之围师之，败绩，谓之败，以禬礼哀之，于是合财以补其乏，澶渊之防，诸侯谋归宋，财是也，兵作于外，为防兵作于内为乱，以恤礼哀之，于是出师以救其急，卫有狄难，而齐桓公捄之是也。五者凶礼，皆言哀邦国之忧，则君子有以吉其凶矣。
以賔礼亲邦国，春见曰朝，夏见曰宗，秋见曰觐，冬见曰遇，时见曰防，殷见曰同，时聘曰问，殷覜曰视。
先王之于诸侯，有賔道焉，有臣道焉，臣道以尊天子，为主賔道，以亲诸侯为主，易曰：先王建万国，亲诸侯，其賔礼之谓欤？春见曰朝，如日出于寅之朝，而朝于天，夏见曰宗，如万物相见于南方，而其类皆有所宗，秋见曰觐，谓物成之时，各勤其事，以报乎上，冬见曰遇，谓闭藏之时，其相见，若邂逅之遇时见，曰：防谓非时防集，以谋征伐之事，殷见曰同，谓王不巡守，而众见诸侯，以命政时，聘曰问，谓诸侯，遣卿以时致问于天子，殷頫曰视，谓诸侯，遣卿以大礼而众见于天子，凡此八者，无非臣职之所当尽，而曰賔礼以亲邦国，各尽其道而已。
以军礼同邦国，大师之礼用众也，大均之礼，恤众也，大田之礼，简众也，大役之礼，任众也，大封之礼，合众也，军礼所以统六师，大师之礼，大均大田，大役大封，何以亦谓之军礼，盖制军有常胜之道，有幸胜之道，幸胜之道，求胜在敌常胜之道，求胜在我先王之所以有征无战者，以其在我有，是五者之礼也，大均者，若均人均其地守，地职地政，有以知其劳逸而民情为素，洽大田者，若大司马于四时之搜苗狝狩，有以简其车徒，而民事为素习大役者，若小司徒之，凡起徒役，毋过家一人，以其余为羡，而民力为素习大封者，若小司徒，正其畿疆之封，有以合聚其民而民志为素定，用众所以用其命，恤众所以恤其事简，众所以简其艺，任众所以任其力，合众所以合其情，曰众，则上下一心，内外一体，以是同邦国，常胜之道也，与后世用不素，拊循之士，驱市人而就死地者异矣。
以嘉礼亲万民，以饮食之礼，亲宗族兄弟，以昏冠之礼，亲成男女，以宾射之礼，亲故旧朋友，以飨燕之礼，亲四方之賔客，以脤膰之礼，亲兄弟之国，以贺庆之礼，亲异姓之国。
易曰嘉防足以合礼，则合其礼之善者也，吉凶军賔之四礼，皆言邦国而嘉礼，独以亲万民为言者，言乎其礼之本而已，宗族兄弟，天之属也，男女则人之大伦也。故旧朋友以义而合，四方賔客以礼而接，兄弟之国，则同姓为内姻，异姓之国，则甥舅为外姻，兹六者，人道之大礼之本者也，故圣人设为族，燕族食之礼而天属以睦，设为昏姻笄，冠之礼而人伦，以正设为賔射之礼，而义之合者得以相洽，设为燕飨之礼，而礼之接者，得以相孚，脤膰之礼行，而恩及于内，姻贺庆之礼，行而恩及于外姻，自天子达于庶人，皆由乎是礼，则亲万民者，乃所以亲邦国也，礼明其本，则上下交相亲矣。
以九仪之命，正邦国之位，壹命受职，再命受服，三命受位，四命受器，五命赐则，六命赐官，七命赐国，八命作牧，九命作伯。
典命于诸侯，谓之五仪于诸臣，谓之五等之命，分而言之者也，大宗伯九仪之命，则总而言之者也，故大宗伯所谓正邦国之位者皆可约，典命而为之，所谓一命者，典命曰：公侯伯之士一命，子男之大夫，一命是已，天子之下士一命，虽不见于典，命以公，侯，伯之士推之也，古者抱闗击柝，皆有常职，以食于上，而况乎命士一命受职，此三等所以各受其职欤？所谓再命者，典命曰：公侯伯之大夫再命，子男之卿，再命是已，天子之中，士亦再命以下，士之一命而推之也，古者卿大夫服冕，士服爵弁，其章数各眡其命之数，再命受服，此三等所以各受其服欤？所谓三命者典命曰：公侯伯之卿，三命是已，天子之上士，亦三命以中士再命，及大夫四命，推之也，盖公侯伯之卿，无非命于天子，王制所谓大国三卿，皆命于天子，次国三卿，二卿命于天子，是诸侯之臣受命于天子，始得列位于王朝，三命受位，此二等所以各受其位欤？所谓四命者，典命曰：王之大夫四命，公之，四命是已，曲礼所谓无田禄者，不设祭器，公食采则任大都之田，卿食采则任小都之田大夫食采则任家邑之田，是大夫以上而后有田禄也，四命受器，此二等始得受其器欤？所谓五命者，典命曰：子男五命是已，左传所言成国不过半，天子之军，非大国，次国不得为成国，其言则者，未成国之法也。公卿采邑，谓之都而有都则之职，大夫食采，谓之家而无家则子男五命，寔在四命大夫之上而居，公卿八命，六命之下，于是同乎大都，小都之制，五命赐，则此一等始得。赐之则欤？所谓六命者，典命曰：王之卿六命是已，家邑任削地，天子之大夫也。小都任县地，天子之卿也，大都任畺地，天子之三公也，而其下亦各建官焉，八则，所谓法则，以驭其官。又施则于都鄙，而建其长，立其两设其伍，是赐官也，然大夫四命，其家司马，各使其臣而不命于天子，至都司马，每都皆有三等之士，则是三公九卿食采于都始得。有官六命赐官，此一等始得。赐之官欤？所谓七命者，典命曰侯伯，七命是已，公为大国，则三军侯伯为次国，则二军子男为小国，则一军子男一军，未足为成国之称，至侯伯，然后可以言国，或以王之卿而出封，或以子男有功而加封皆得以有其国焉，七命赐国，此一等，而后赐之国欤？所谓八命者，典命曰：王之三公，八命是已，然三公八命，及其出封，皆加一等，则为九命之上，公此云牧者，盖以侯伯之有功徳者进一命而为牧，曲礼所谓九州之长，入于天子之国曰牧，八命作牧，此一等，而后使之作牧欤？所谓九命者，典命曰：上公九命，是已周制，宋杞二王之后为上公，而未尝为二伯，其余天子之三公称公，而其爵皆八，命王制言，三公一命，卷是三公，加一，命为九命，则得以服龙衮，公羊传所谓自陜而东者，周公主之，自陜而西者，召公主之，此二伯之任，九命作伯，此一等，而后使之，作伯欤？典命所言，则自尊以及卑，大宗伯所言，则由小以及大受，以义言也，赐以礼言也，作以功言也，赐以君为主，受与作，以臣为主，其寔一而已。
以玉作六瑞，以等邦国，王执镇圭，公执桓圭，侯执信圭，伯执躬圭，子执谷璧，男执蒲璧。
玉之为物，天下之至宝也，至瑞也，先王列爵分土，置诸人，上为君公，后辟者非仁贤，莫予而仁贤，乃国之宝，世之瑞也，躬仁贤之资，则能比徳，于玉矣，故先王以玉作六瑞而用之，以等邦国，王乃自执镇圭，以临乎其上，琢四镇之山以象其徳之镇安乎四方，其余则有等差焉。公？侯伯子，男则各制其圭璧之形，第其德之小大，权其能之轻重，以琢圭璧之象，公之桓圭九寸，则琢以双植者，侯之信圭七寸，则信而直者，伯之躬圭七寸，则躬而屈者，子之谷璧，五寸，则以谷文为饰，男之蒲璧，五寸，则以蒲文为饰，凡此六者，无非比德于玉，然璧者辟也，谓其始有君道焉，圭则锐其上而有首出之义，故圭为重，而璧次之，王执镇圭，则不嫌于公，侯，伯之同用圭也，王之三公执璧，不嫌于子，男之同用璧也，因其圭璧之制度而知其小大，轻重之义，故毋嫌于同。
以禽作六挚，以等诸臣，执皮帛，卿执羔，大夫执鴈，士执雉，庶人执鹜，工商执鸡。
六瑞以玉为之，天子受而复之，賔之也，六挚以禽为之，天子受而不复，臣之也，挚之为言至也，言所执以自致云，尔以文章衣被于人者，之德也，故执虎豹之皮，而加以束帛，以纯厚礼信为德，羣而不失其类者，卿之道也，故执羔候时而行，夙夜奉上而不懈者，大夫之道也，故执鴈耿介有守，夷险一致，而不失其节者，士之道也，故执雉居其所而不迁者，庶人之道也，故执鹜以信行事人，而不渝者，工商之道也，故执鸡卿大夫士诸臣也，庶人工商未为臣，而亦谓之诸臣，以率土之濵，莫非王臣，茍有以自致于天子之廷，则皆得以执挚，然挚有用饰者，有不用饰者，天子之皮帛，饰以虎，公之皮帛，饰以豹，天子之卿大夫饰羔鴈以缋，诸侯之卿大夫饰羔鴈，以布自士以下，不用饰士于诸臣为卑者也，庶人工商，则尤其卑者也，此其等差，皆有分守存焉。
以玉作六器，以礼天地四方，以苍璧礼天，以黄琮礼地，以青圭礼东方，以赤璋礼南方，以白琥礼西方，以璜礼北方，皆有牲币，各放其器之色。
此祭祀之始，礼神之玉谓之六器，六器者，既象天地，四方之义，又拟其形而琢之所以放其色而致其诚，璧圆而中虚，其色以苍，象天也，琮方而八面，其色以黄，象地也，圭锐而首出，其色以青，象帝出乎震而物生，东方之义也。璋，明也，其色以赤，象物之相见乎？离，南方之义也。琥威也，其色以白象，秋之肃物，西方之义，璜者闭藏也其色以象乎？物之归藏，北方之义也。皆有牲币，各放其器之色者，因其类致其义而已，经言天地四方之器，与牲币各从其方之色，详考其意，天地之外，如所谓四方者，即后世所谓五精之君，郑氏信，汉儒纬书，误认此四方与中央为五帝，故于小宗伯之兆，五帝则详着其说，殊不知周礼有五帝，又有四方，其礼不同，礼四方者，各有青赤白黒之色，初不谓之帝，而祀五帝，则与上帝同其礼，如大宰言，祀五帝而大神示，亦如之。司服言祀昊天上帝，则服大裘而冕，祀五帝亦如之，初不闻其象，五方之色，是知五帝之祀，即月令所谓五人帝者也，而郑氏所谓五精之君，为五帝者，即此经之所谓礼，四方者也，何以知之？以牲币各放其器之色而知之。
以天产作阴德，以中礼防之，以地产作阳德，以和乐防之。
郑氏谓天产动物，六畜之属，地产植物，五谷之属，而世儒遂以物产为养精，养形之具，礼乐为防淫防怠之举，以乐记考之，其礼殊不然，凡乐记之言，礼乐者，无非以天地为本，如曰着不息者，天也，着不动者，地也，一动一静，天地之间也，故圣人曰礼乐云，夫礼乐，岂玉帛钟鼓云乎哉？其说正有合乎天产，地产之义，盖天之所以产万物者，阳也，阳以动为主，即乐记所谓着不息者，惟其动而不息，是以流行达，或至于不中，然而至阳之中，作之以阴德，则阴之静者，足以济乎？阳之动，其散见于万物者，无非秩然品，节为造化，至中之理，圣人体是中而制为之礼，亦所以防天下之不中者也。地之所以产万物者，阴也，阴以静为主，即乐记所谓着不动者，惟其静而不动，是以深沈重厚，或至于不和，然而至阴之中，作之以阳德，则阳之动者，足以济乎阴之静，其萃见于万物者，无非翕然，交畅为造化，至和之理，圣人体是和而作为之乐，亦所以防天下之不和者也；大宗伯之言，阴阳者，所以明礼乐之各异其体，乐记之言动静者，所以明礼乐之交相为用，知一动一静，于天地之间者，皆自然之礼乐，则知天产，作阴徳地产作阳徳者寔礼乐之本也，此下经所以复言，礼乐合天地之化，百物之产，不然，三产字一也，而世儒二之何耶？
以礼乐合天地之化，百物之产，以事鬼神，以谐万民，以致百物。
上经言礼乐之所从出，故中和所寓有天地阴阳之异体，及此合天地之化，百物之产则髙卑上下之际，浑乎其为一致，不知其孰为天地？孰为阴阳耶？以事鬼神，以谐万民，以致百物，又皆不出乎天地阴阳之妙，而中和，寔有以感之也，孰谓礼乐为形器之末。
凡祀大神，享大鬼，祭大示，帅执事而卜日，宿眡涤濯，涖玉鬯，省牲镬，奉玉齍，诏大号，治其大礼，诏相王之大礼，大宰之职，曰祀五帝，则掌百官之誓戒，与其具脩，前期十日，帅执事而卜日，遂戒及执事，眡涤濯，及纳亨，赞王牲事，及祀之日，赞玉币爵之事，祀大神示，亦如之。享先王，亦如之，非特文之先后，与此不合，而事之轻重，亦不能不异，大宰于祀五帝而卜日，此则曰祀大神，享大鬼，祭大示，帅执事而卜日，岂非鬼神示之，大礼，大宗伯之所専掌而大宰嫌于偪，故止及于五帝之祀乎？大宰言及执事，眡涤濯，而此则曰宿眡涤濯，岂非大宗伯先期而眡，大宰则至期而眡之乎？大宰言赞玉币爵之事，而此则曰涖玉鬯，盖玉用之于天地，而鬯独用之于宗庙，大宰之祀五帝，无祼，岂非涖鬯之轻于赞玉币爵之事乎？大宰言及纳亨，赞王牲事，而此则曰省牲镬，盖君袒而迎牲，卿大夫赞君，是大宰赞杀牲之事也，大宗伯省牲镬而已，岂非省牲镬之轻于赞牲事乎？大宰赞牲，而此则奉齍盖祭祀，以牲为贵，齍次之，小宗伯言：五官奉六牲，而六宫之人，奉六齍则齍之次于牲明矣，大宰言祀大神示享先王，亦如之，而此则言祀大神，祭大示，享大鬼，且及于大号，大礼始终，皆以大礼为言，以其职之所専，故正其名，大宰嫌于偪故大神，大示大鬼之礼，特见于祀五帝之后，兹其所以不同。
若玉不与，祭祀则摄位。凡大祭祀，王后不与，则摄而荐豆笾，彻。
有王不与之祭祀，有王后不与之，大祭祀，是知大祭祀，王后可以不与而王，则未尝不与也，曽子问尝禘郊社之祭，簠簋，旣陈天子崩，后之丧，如之何？夫子曰废，废者越绋行事而已，惟鷩冕以下之祭祀，王不与，则大宗伯为之摄，酌献之位，若王后所不与者，虽曰大祭祀，亦特行于宗庙之礼，盖宗庙六享，王与后同祼献，后亲荐八，笾八豆，九嫔赞其荐，又赞其彻，王后不与，则大宗伯摄而荐之，又从而彻之，是大宗伯所摄之礼于王，则见于祭祀之常者，于后则见于祭祀之大者，凡以节文乎？是礼者也。
大賔客则摄而载果
果祼也，此经继于大祭祀，王后不与之礼而已，郑氏谓君无酌臣之礼，大宗伯代摄酌献，殊非义理，且上经两言摄者，皆王与后不与祭祀之礼，大賔客王与后皆与，则不当言摄，此言摄则蒙王后不与之上，文无可疑者，盖大賔客则庙中将币，三享上公，再祼侯伯，子，男一祼，王祼賔则小宰赞之后，亚王祼，賔则内宰赞之，已见于二官之职，若王后不与，然后大宗伯摄而载祼载者，以舟而载之也，司尊彛言六彛皆有舟，是已言载，彛以舟而酌之，以璋瓒所谓摄者如此，不然外宗之职，何以曰王后不与，则赞宗伯，虽専主祭祀而言，下言賔客之事亦如之，则大宗伯，摄王后不与之礼明矣。
朝觐防同，则为上相，大丧，亦如之，王哭诸侯，亦如之，王命诸侯，则傧。
傧与相一也，司仪掌摈相之礼，是已出接，賔曰：傧入，诏礼曰：相成周重賔礼，故大宗伯，以卿为上相，小行人以下大夫为承摈，司仪以上士，中士为旅摈，摈固所以接賔也，何以复谓之相，司仪曰：每门止一相，及庙，唯上相入，则知相即傧也，若夫王命诸侯，则傧，是以接賔之礼待之也，进诸侯之当命者而已。王将出，命立于祖庙，依前南乡，傧者进，当命诸侯而使之，登旣策命之，每降，再拜稽首，登受策以出，所谓傧者如此。
国有大故则旅上帝及四望
旅非常祭也，国有大故，然后旅其羣神而祭之，禹于治水之时，有所谓蔡，蒙旅平荆，岐既旅，九山刋旅，推此，则凡所遭大故皆凶，烖之类也，司尊彛之奠，彛笙师之，陈乐器，眡了之，廞乐器，皆如大丧之礼，言奠，则非纯乎？祭也，言陈则非，即彻之也，陈乐而不悬，廞乐而不鼓，非以凶烖而后旅者耶？或言旅，或言大旅，盖凶烖之故有大小，则旅亦随异，合祭众神，则谓之旅，主上帝则谓之大旅，掌次曰王大旅，上帝是已，国有大故，而言旅上帝及四望，则上帝羣神无不祭矣。
王大封则先告后土乃颁祀于邦国都家乡邑
大封封诸侯也，先告后土者，郑氏释，大宗伯之告后土，则曰后土，土神也，释大祝之，告后土，则曰后土，社神也，旣曰土神，又曰：社神郑氏固已二其说，然书曰：敢昭告于皇天后土，左氏传曰：君戴皇天，而履后土，后土对皇天而言，则皇天为大神，后土为大示，按周礼有大示，又有地示，有土示，又有后土，则所谓后土者非専指大示也，凡泛言地示为后土，则此言后土者社而已，盖天子有大社，其土五色，封诸侯于东方，则取青土于南方，则取赤土于西方，则取白土于北方，则取黑土，冒之以黄，裹以白茅，谓之茅土，先告后土者，告以诸侯立社之意，颁祀者颁诸侯，以所得祀之礼，故诸侯不得祭天地，及祖天子，惟祭始封之祖及国之社稷，境内之山川而已，此正大封之所当先者，而兼及于都家乡邑者，何也？都家即三等采地，亦有先君及社稷五祀之礼，乡邑即六乡六遂亦有祭社，祭禜祭酺及索鬼神之礼，虽其小大异等，必以王命而后行之，其礼制皆有所不可逾，此所以继于大封之后。
钦定四库全书
周官总义卷十二     宋 易祓 撰
小宗伯之职，掌建国之神位，右社稷，左宗庙，兆五帝于四郊，四望，四类亦如之，兆山川丘陵坟衍，各因其方神位者，别而言之，则天神独谓之神，合而言之，则人鬼地示，皆神也，何谓建国之神位，雉门之外，库门之内，右建社稷，尊之也，左建宗庙，亲之也。右阴也，地道尊右，而社稷为地之道，故右之人道尚左，而宗庙，为人之道，故左之匠人，营国亦云，左祖右社，言社则见稷，言祖则见宗，兆五帝于四郊，则太昊位于东郊，少昊位于西郊，颛帝位于北郊，黄帝炎帝同位于南郊，如月令所言者是已，兆即为坛之营域者也，以至望于山川，则凡岳镇川渎之列于四方者，谓之四望，类于上帝，则凡日月星辰之次于四方者，谓之四类，亦如之者，辨四方阴阳之位也；兆山川丘陵坟衍，各因其方者，谓因王畿之四方而为之辨，其位亦如五帝，四望四类之兆也。言兆五帝而不言，大神之位，言山川丘陵坟衍而不言，大示之位以圜丘，方丘之礼，不可以神位言尔。
掌五礼之禁令与其用等
五礼吉凶，军賔嘉也，皆有禁令，与其用等，用等即轻重，隆杀之等，见于九仪之命者，是已用等辨而后禁之，令之焉，以吉礼言之，三代，命祭祀不越望，淫祭无福，逆祭有罚，此其所禁也，天子祭天地，四方岁徧，诸侯方祀岁徧，大夫祭五祀，岁徧，此其所令也，以賔礼言之变礼，易，乐为不从，改制度，衣服为畔，此其所禁也，朝觐宗遇防，同为君之礼，存頫省聘问，为臣之礼，此其所令也，以军礼言之，非赐弓矢不得征，非赐斧钺，不得杀，此其所禁也，大国三军，次国二军，小国一军，此其所令也，以嘉礼言之，繋之以姓而弗别，缀之以食而弗殊，百世婚姻不通，此其所禁也，男三十而娶，女二十而嫁，仲春为之防，男女，此其所令也，以凶礼言之，三年之防，自天子逹，或短防而期，或朝祥而暮歌，此其所禁也，歠粥面深，墨顔色之戚哭泣之哀，此其所令也，禁令之施于五礼者不一而足，其大畧如此先言禁令而后言，用等，用等待禁令，而后辨云尔。
辨庙祧之昭穆
王制，天子之庙，三昭三穆，与太祖之庙而七，此庙之昭穆也，毁庙之主，各迁于祧而祧，亦有昭穆焉，故为二祧，盖周自后稷以来，不窋父为昭，鞠子为穆，至文王十四世，而第称穆，武王十五世而第称昭惟文，武受命作周，为百世不迁之宗，及后稷，迁邦启土，为一代之始祖，特立庙不毁，与四亲庙为七庙，七庙之外，其余先王先公之迁主，各以昭，穆藏于祧庙是宗庙迭有迁毁，而其父昭子穆，百世有所不可易，余见守祧，义 朱文公假诸侯之庙，以明昭穆之义，其大畧曰周礼左宗庙，则五庙皆当在公宫之东南，同为都宫，太祖之庙在北，二世居昭之北，庙三世居穆之北，庙四世居昭之南，庙五世居穆之南庙，庙皆南向，各有门堂室，寝而墙宇，四周焉，惟太祖百世不迁，自余每一易世而一，迁其迁之也，新主祔于其班之南，庙南庙之主，迁于北庙，北庙亲尽，则迁其主于太庙之西夹室，而谓之祧，凡庙主在本庙之室中，皆东向，及其祫于太庙之室中，则惟太祖东向，羣昭皆列于北牖下而南向，羣穆皆列于南牖下，而北向南向者，取其向明，故谓之昭北向者，取其深逺故谓之穆曰：六世之后，二世之主既祧，则三世为昭，而四世为穆，五世为昭，而六世为穆乎？曰：不然，昭常居昭穆，常居穆二世，祧则四世，迁昭之北，庙六世，祔昭之南庙矣，三世祧则五世迁，穆之北庙七世，祔穆之南庙矣，昭祔则穆，不迁穆祔，则昭不迁，此所以祔必以班，尸必以孙，而子孙之列，亦以为序，若武王谓文王为穆，考成王称武王为昭考，自其始祔，已然而左传以管蔡郕霍为文之昭防，晋应韩为武之穆，虽其既逺犹不易也？曰：二世昭而三世，穆四世昭，而五世穆，则左为尊，右为卑矣，今乃三世穆而四世，昭五世，穆而六世，昭是右反为尊，左反为卑也，而可乎？曰：不然，宗庙以左右为昭穆，而不以昭，穆为尊卑五庙，同为都宫，则昭常在左，穆常在右，而外不失其序，一世自为一庙，昭不见，穆穆不见昭，而内各全其尊，天子庙祧，亦当以是推之。
辨吉凶之五服车旗宫室之禁
此谓吉凶，皆有五等之服，自衮冕至冕，所以象其徳自斩衰至疑衰，所以称其情，以至车旗宫室皆有禁焉。典命言其命数，此则禁其逾于命数者。
掌三族之别，以辨亲疏，其正室皆谓之门子，掌其政令，有三族有五，族有九族，广言九族，则上及四世之高祖，下及四世之，孙其五族，三族则以次而差，今止言三族，以辨亲疎则谓父之服属己之服属子之服属推本而言之也，是三族皆有亲疎而亲疎之中以正嫡，为宗记言，尊祖故敬宗，敬宗故收族，又古者支子不祭，祭必告于宗子，以宗子为主，而后可以睦亲疎之族，诗有公子公姓，公族以久近言也，春秋有公族，余子公行，以亲疎言也。此言门子以嫡庶言也，古人重立嫡，曲礼曰：子当室，是以当室，名其嫡也，文王世子曰：正室守太庙，是以正室名其嫡也亦正室门子之类。
毛六牲，辨其名物而颁之于五官，使共奉之，辨六齍之名物与其用，使六宫之人共奉之。
祭祀之礼，牲为贵，齍次之，大宰言赞牲而大宗伯言奉齍，其轻重可知也，六牲，谓牛鸡马羊犬豕毛之则，名物为不同，六齍谓黍，稷，稻；梁，麦，，辨其名物，则其用亦有辨，是以祭祀之日，王亲牵牲，而五官佐焉，故颁之于五官，使共奉之，后亲供齍，而六宫助焉。故使六宫之人共奉之，五官言，颁有所分也，六宫之人不言，颁无所分也，五官共奉之，而后大宰赞其事，六宫之人共奉之，而后大宗，伯奉其用，上下相承之礼严矣。
辨六彝之名物，以待果将，辨六尊之名物，以待祭祀賔客。
六牲六齍，名物不一，故奉之者众，此特司尊彝一职之事，不过辨其名物，待其用而已，六彝，用之于祼，实之以郁齐者也，六尊用之于献，实之以五齐，三酒者也，考司尊彝之职，则所谓六尊，六彝者，特施之于宗庙六享，初不言賔客之用，亦不言天地，祭祀之用，及观郁人所谓掌祼器，凡祭祀，賔客之祼事，则不特庙享有祼，賔客亦有祼也，酒正所谓凡祭祀，以法共五齐三酒，以实八尊，则八尊用于祭祀，賔客不独庙享也，惟小宗伯为之，辨其名物，以待其用，然后司尊彝得以诏其酌，辨其用与其实。
掌衣服车旗宫室之赏赐
衣服之制，见于司服，车旗之制，见于巾车，宫室之制，见于典，命皆春官之属也，尝为之，考其名数之制，上公衮冕，侯伯鷩冕，子男毳冕，司服言之矣，金路大旂，以封同姓，象路大赤，以封异姓，革路大白，以封四卫，木路，大麾以封蕃国，巾车言之矣，典命虽有五等诸侯，宫室之文，而无其制，郑氏谓公之城，方九里宫，方九百步，侯伯之城，方七里，宫方七百步，子男之城，方五里，宫方五百步，此皆定制，固诸侯之所当得者也，而小宗伯为之，掌其赏赐者何耶？葢赐国赐则赐官，必待王命而后行之，否则诸侯不敢专，书曰：车服以庸，是衣服，以待有功也，又言：惟衣裳在笥，则有不可，予者焉，韩奕之诗曰：王锡韩侯，淑旂绥章而序诗者以为能，锡命诸侯，则是车旗亦不可以予也，崧高之诗曰：王命召伯，定申伯之宅，而序诗以为能，褒赏申伯焉，则是宫室，亦不可以予也，宜乎小宗伯之掌其赏赐，必待王命，其严如此。
掌四时祭祀之序事与其礼
天神地示，人鬼之祭祀，四时各有常礼，而其祭祀之事，则亦有先后之序，与其礼则序事之轻重，隆杀者也。
若国大贞则奉玉帛以诏号
贞，正也，以正而卜者，谓之贞，大卜于国，大贞卜立君，卜大封，眡高作龟是已，凡卜大事，必用玉帛，故玉曰嘉玉币曰：量币奉之，以诏六者之大号，则可以荐信于神，而正吉凶矣。
大祭祀省牲，眡涤濯，祭之日，逆齍省镬，告时于王，告备于王。
大宗伯于大祭祀，帅执事而卜日，宿眡涤濯，涖玉鬯，省牲镬，奉玉齍，皆见于前，十日之期，小宗伯亦于此省牲，眡涤濯焉，葢省牲，则预择其纯，眡涤濯，则预致其洁，至祭之日，所谓逆齍者逆，大宗伯之所奉者也，所谓省镬者，省大宗伯之所省者也。其礼严矣，若夫用玉与鬯，礼之大者，惟大宗伯得涖其事，告时告备，礼之烦者，乃小宗伯之专职，兹其辨焉尔。
凡祭祀宾客以时将瓒
将送也，凡祭祀，王用圭瓒酌郁鬯，以始棵后用璋瓒酌郁鬯以亚祼，賔客亦然，王祼，则小宰赞之后，祼则内宰赞之，小宗伯特于当祼之时，将送二瓒以授王与后，使不失其时尔，郑氏谓祭祀以时奉而授王賔客，以时奉而授大宗伯，非也，见大宗伯，载祼义。
诏相祭祀之小礼凡大礼佐大宗伯
大宗伯于祀大神，享大鬼，祭大示则诏相王之大礼，此则诏相祭祀之小礼，而其大礼，则佐大宗伯也，然大宗伯言：诏相大礼者，见于省牲镬，奉玉齍之后，则此文亦当继于告时，告备之下，以至下经言小祭祀，掌事，如大宗伯之礼，亦当继于此，文之下如此，方见礼官之次序。
赐卿大夫士爵则傧
郑氏谓傧之如命，诸侯之仪，所以重王命也。义见大宗伯。
小祭祀，掌事，如大宗伯之礼，大宾客，受其将币之赍币，赍之说已见于天官，外府言之详矣。葢贾氏释外府，共其财用之币赍，则曰外府；共其泉，是泉布可以为币而言赍，此所谓受其将币之赍，郑氏亦谓所赍贡献之财物，亦泉布之类也，故小宗伯受之，而外府得待邦之用焉。
若大师，则帅有司而立军社，奉主车，若军将有事，则与祭有司将事于四望。
古者出师，其始必宜于社，造于祖，其行必以祖社之主，载之于车，示有所受命焉，及合战之时，虽以至仁伐不仁，然君子临事而惧，故又有事于四望之祭，葢祭四望，则求胜在神，载祖社则求胜在人，夫子谓我战则克，祭则受福，用此道也。义见肆师。
若大甸，则帅有司而馌兽于郊，遂颁禽，大烖及执事祷祠于上下神示。
昔武王有疾，周公祷之，则祷祠之事，古人不废，然夫子疾病，子路请祷，子曰：有诸？曰：有之，诔曰：祷尔于上下神祗，子曰：丘之祷久矣，是知周公处此，亦必有道焉。
王崩，大肆以秬鬯渳，及执事涖大敛，小敛帅异族，而佐县衰冠之式于路门之外，及执事，眡葬献器，遂哭之，卜葬兆甫，竁亦如之，既葬，诏相防祭之，礼成葬而祭墓，为位。
小宗伯于大防之礼，详于大宗伯者，何也？大宗伯春官之长，大防则为上相而已，其礼文次序，则专属于小宗伯之职，建国神位之官，而专此数者之事，则其礼严矣。
凡王之防同军旅，甸役之祷祠，肄仪为位，国有烖祸，则亦如之。凡天地之大，烖类社稷，宗庙则为位。
肄习也，为位者，国之神位也，防同，军旅，田役及祸，烖之祷祠，乃国家不常之仪，故肄仪而后为位，天地大烖，而类社稷，宗庙则有常仪也，故为位而已。
凡国之大礼，佐大宗伯，凡小礼，掌事，如大宗伯之仪，上经言大礼，小礼则祭祀之礼而已，此终篇则总结之，以五礼之大小者也。
肆师之职，掌立国祀之礼，以佐大宗伯，立大祀，用玉帛牲牷，立次祀用牲币，立小祀，用牲。
肆师之职，有总言，佐宗伯者，有专言佐大宗伯者，此立国祀之礼，则专言佐大宗伯者也，大宗伯云祀大神，享大鬼，祭大示别而言之，则天神谓之祀，人鬼谓之享，地示谓之祭，合而言之，则享与祭通，谓之祀大祀，则天地宗庙之祀也，次祀则日月星辰，社稷五祀，五岳之祀也，小祀则司中，司命，风师，雨师，山林川泽，四方百物之祀也，立大祀，用玉帛牲牷，礼之隆者也，立次祀用牲币，礼之杀者也，立小祀，则牲而已，礼之，又其杀者也，牲色之纯者，谓之牷，上言牲牷，下不言牷，而特言牲，则知所谓牲者，其色之不必纯也，币帛一也，自其质而言之，则谓之帛，制而用之，则谓之币玉，则阳精之贵者也，大祀用精纯，而尚乎质，故用玉帛牲牷，次祀则加以文焉，故用牲币，小祀则牲以致其味，以其礼之近乎？人情者也，故用牲，然大宗伯六器，礼天地四方，而曰：皆有牲币，则大祀非无币也，典瑞言：圭壁璋邸射之类，与牧人言，凡时祀之牲，必用牷物，则次祀小祀，非无玉，与牷也，葢肆师立国祀之礼，礼者体也，上下小大，有一定之体，则所用之物，不容于不辨。
以岁时序其祭祀及其祈珥
序其祭祀者于一岁，四时之间，而序其礼之先后也，因序祭祀，而序祈珥，则祈珥之为义亦广矣，小子职曰：珥于社稷，祈于五祀，羊人职曰：凡祈珥，共羊牲，正与肆师之文，同至秋官，士师职，则曰：凡刉珥奉犬牲，若以祈为刉，则肆师之文为非，若以刉为祈，则士师之文为非后，郑皆改祈为刉，谓毛牲曰：刉羽牲曰珥，且以珥之字，当従血为衈，取其以血为衅之义，引杂记之言曰：成庙则衅之谓宫，兆始成则有衅，礼其説非无所据，然羊人小子亦自言衅积衅邦器，衅军器之，事兹数者，皆直谓之衅，不应宫，兆始成之衅，而独谓祈珥，况刉珥之见于经者，独一士师而已，如祈珥，则肆师羊人小子，凡三出焉，不应以三出之祈，而尽改为刉也，又羽牲曰珥，如司约言珥而辟藏者，固曰：以血涂户，至山虞职言，致禽而珥，则又曰：取左耳以效功，言效功，则与衅礼不同，言取左耳则为毛，牲与羽牲曰：珥之文，自相背驰，何耶？按：刘氏中，义云珥当为弭字之误也祈谓小祝之祈福祥，弭谓小祝之，弭兵烖，然则社稷五祀，曰祈，曰弭山川，曰侯，曰：禳，落成曰衅，各有伦类矣，其説今存之义，亦见山虞。
大祭祀展牺牲繋于牢颁于职人
牲之全者为牺，肆师之展，牺牲则陈之，而视其全也，然后系于牢，而颁之于职人，盖职人之名不同，郑氏谓充人及监门之人，若散祭祀之牲繋于国门，则监门为职人，祀五帝之牲，系于牢则充人为职，人牛人言，祭祀，共其享牛，求牛以授职，人而刍之泛举，此二者之职人而已，肆师所言，大祭祀，则颁其牲，于充人之职者也，若是则充人刍之而得其硕肆，师展之而得其全。
凡祭祀之卜日宿为期，诏相其礼，眡涤濯，亦如之，祭之日表齍盛，告洁展器，陈告备，及果筑鬻，相治小礼，诛其怠慢者，掌兆中庙中之禁令，凡祭祀礼成，则告事毕，卜日者卜，前期之十日也，古者圜丘方泽之礼，必取冬至，夏至之日，二者之外，则天地宗庙等之祭祀，必卜日得吉日而后齐，此言卜日宿为期，则是卜前之夕，与诸执事者以明旦为期也。诏相其礼，则齐戒之礼而已，眡涤濯，亦如之者，亦如卜日之诏，相其礼也；及祭之日，簠簋齍盛，以徽帜表之所以明王者自致之诚，此黍稷稻粱，所以谓之接盛，必肆师告洁而后用，展器陈，则陈其祭器实之，既讫，又展省而告备，于小宗伯，及果筑鬻，则筑香草，以煑鬯酒，所以严宗庙之礼相治，小礼诛其怠慢者，则尽已之职，所以赞宗伯之仪，兆谓兆于四郊，庙，谓昭穆之庙，以其执事者众，故为之掌其禁令，礼成而告事毕，则王者之诚至矣。
大賔客涖筵几，筑鬻，赞祼将，大朝觐佐傧，共设匪罋之礼，飨食授祭。
大賔客之礼者，天子所以礼诸侯，故以几筵为先，司几筵设之，肆师涖之，致其肃也，筑鬻，亦如宗庙，酌祼之礼，肆师则酌鬰鬯以赞之也，至于大朝觐者，非常朝觐之，比常朝觐，则大宗伯为上相，小行人为承摈，司仪为旅摈，若大朝觐则肆，师又为佐傧，所以佐大宗伯也，共设匪罋之礼，则匪以实币帛，罋以实醯醢，是大府醯人，醢人共之，而肆师设之也，飨食，授祭者，曲礼曰：殽之序徧，祭之则无所不祭焉，周人以祭，肺为主而已，膳夫授祭，则授之于王，肆师授祭，则授之于賔。
与祝侯禳于畺及郊
侯谓候迎喜祥，禳谓却弭殃气，二者小祝之职也逺而五百里之畺，近而百里，五十里之郊，小祝之官，实主侯禳之事，肆师与之偕往，以见国祀之立，虽侯禳之，小祀不废也。
大防大渳以鬯，则筑鬻，命外内命妇序哭，禁外内命男女之衰，不中灋者，且授之杖。
小宗伯曰：王崩，大肆以秬鬯渳，此则筑鬻以为鬯也，序哭则以服之轻重为先后，小宗伯县衰冠之式于路门之外，若不中法，则肆师又从而禁之也，且授之以杖，则先服而后杖。
凡师甸，用牲于社宗，则为位，类造上帝，封于大神，祭兵于山川，亦如之，凡师不功，则助牵主车，凡四时之大甸猎，祭表貉则为位。
师甸者田而后用师者也，社军社也。宗，迁祖谓之宗者，以其继太祖也，盖凡出师征伐，必载社之石，主祖之木主，示有所受命于神也，小宗伯所谓帅有司而立军社，奉主车是已，肆师言，用牲于社宗，则社与宗而已，至于上帝，则谓之类，造大神，则谓之封山川，则谓之祭，皆军祭之，礼也，言类则以上帝为主，凡天神皆与焉。则造其所而祭之，封于社，及方岳之大神，则谓之封，山川军所依止以兵而祭，则谓之兵祭，此军师之所当先者，而肆师皆为之位，无非依神，以为之助，而欲民之用命，以有功也，若师不功，则神不得所依也，民不得所用也，故立国祀者，与掌邦政者，均任其责焉，此大司马所以厌而奉主车，肆师亦为之助，牵主车，貉与祃同，谓师祭也，而亦用于四时皆肆，师为之位以肆师，立国祀故尔。
尝之日，涖卜来岁之芟，狝之日涖，卜来岁之戒，社之日，涖卜来岁之稼。
肆师于凡祭祀之卜日宿为期，故于来岁之芟，来岁之戒，来岁之稼，亦为之涖，其卜盖芟者，除田之事，尝者尝谷之祭，因谷祭而卜田事，欲人预知之，而尽力于芟也，戒者，兵寇之备，狝者治兵之教，因教兵而卜兵备，欲人知之而尽力于戒也，稼者土事之大社者，土示之祭，祭土示而卜土事，欲人知之而尽力于稼也，且三者之卜，凡陈龟贞龟，命龟，眡高作龟，使卜师，卜人等为之肆师，特涖之而已。
若国有大故则令国人祭岁时之祭祀亦如之
岁时之祭，常礼也，国有大故而祭，非常礼也，此皆国人之事，其礼微矣，必待上令而后行，则名分所存，尤先王之所深，致意者也。
凡卿大夫之防相其礼
非相其家礼相其国之防礼而职防聴之者也
凡国之大事，治其礼仪，以佐宗伯，凡国之小事，治其礼仪，而掌其事，如宗伯之礼。
肆师掌立国祀之礼，则专于佐大宗伯，凡国之大事而言，佐宗伯，凡国之小事而言，掌事，如宗伯之礼者，兼大小宗伯，而言之也，故于佐宗伯，则谓之事，于佐大宗伯，则谓之礼。
郁人掌祼器，凡祭祀，賔客之祼事，和郁鬯以实彝而陈之，凡祼玉，濯之陈之，以赞祼事，诏祼将之仪与其节，凡祼事沃盥，大防之渳，共其肆器，及葬，共其祼器，遂貍之，大祭祀，与量人受举斚之，卒爵而饮之。
祼者求神之始，天地不祼，而宗庙有祼，以人道事之也，人之始生也，神聚而有气，气聚而有形，及其死焉，气化而有防，形化而有魄，魄为阴，以降乎地，防为阳浮以归乎天，而其神则无所不之故，必求诸隂阳焉殷人先求诸阳，故尚声，周人先求诸隂故尚臭祼，用郁鬯以求神之出，所谓臭隂达于渊泉，既祼，然后迎牲既奠，然后萧合羶芗以求神之降，所谓臭阳达于墙屋，无非求诸阴阳之义，而祼寔为求神之始，此郁人所以专掌祼器，何谓祼器？实之者彝也，载之者，舟也，将之者，圭瓒，璋瓒也，凡祭祀，宾客之祼，则賔客亦有祼，如大行人于庙中将币三享，有再祼，壹祼之礼，而先王制礼之意，则専以祼为求神之礼，和郁鬯以实彝，而陈之者，郁其草也，诗所谓黄流在中，是也。鬯其酒也，记所谓赐圭瓒，然后为鬯是也。凡祼玉，则圭璋也，王用圭瓒，后用璋瓒，郊特牲曰：祼以圭璋，用玉器也，濯之所以致其洁，陈之所以备其用，迨王与后之祼将也，又因以赞其事焉。诏祼将之仪，则奉玉送祼之仪，与其节则奉玉送祼，早晏之节，沃盥，则盥手洗瓒之事，凡此皆郁人周旋，祼礼之次序也至于大防之渳，共其肆器者，即小宗伯，所谓王崩，大肆以秬鬯渳郁人，则共其陈，尸之器也，及葬，共其祼器，遂貍之者，谓遣奠之，彞与瓒貍于祖庙之阶，次以明奠，终于此也。大祭祀，与量人受举斝之卒爵，而饮之者，盖祭祀必有尸，所以象神尸以献醻，以象受福，举斚之，卒爵，则受福之爵也，天子奠斝，斚乃夏之爵，惟王礼而后用之，主人举，斚献尸而尸醻焉，命祝致辞，主人坐奠斚，兴，再拜稽首，执爵以兴，坐卒爵，此郁人与量人则受其余而饮之，盖以量人制其从献脯防而有济于郁，人之祼事同，其事则同其福也，然祼为祭祀之始，有始则有终受，卒爵而饮之，不亦宜乎！
鬯人掌共秬鬯而饰之，凡祭祀，社壝用大罍，禜门用瓢赍，庙用修，凡山川四方用蜃，凡祼事用槩，凡疈事用散，大防之大渳设斗，共其衅鬯，凡王之齐事，共其秬鬯，凡王吊临共介鬯。
祭祀之礼有秬鬯，有郁鬯，郁鬯用之于宗庙，秬鬯用之于天地，社稷等祀葢秬鬯，一稃二米乃造化，至和之气，酿之为酒，以求神之降，谓之鬯，则芬馨逺达而交畅于上下者也，故谓之秬鬯，而掌以鬯人之职，共秬鬯，而饰之者，郑氏以饰谓设巾以幂，人攷之画布巾，用以幂六彞，而非以饰秬鬯之器，葢鬯人共秬鬯，而不言祭祀天地之用，是天地之秬鬯，纯用朴素，而无事乎文采，其余则未免有饰焉，祭社于壝，而用大罍，若近乎瓦尊，然以雷为文，则瓦尊之有饰者也，禜祭于国门，而用瓢赍，若近乎匏尊，然割瓢以为赍，则匏尊之有饰者也，庙用修者，如司尊，凡酒脩酌之义，则以人力脩之，而为饰者也。凡山川四方，用蜃者如掌，蜃共蜃器之蜃，则又以蜃物为饰者也。凡祼事用概者，谓以朱饰漆尊而横概以落腹者也，凡疈事用散者，谓散尊，虽无琢刻，而亦用漆，以为饰者也。六者之用，各因其宜而已，以至大防之设，斗衅鬯齐事之，共其秬鬯，无非所以致其香洁之义，曲礼曰：凡挚，天子用鬯，是王之吊临，则以鬯为挚，天子不可以自致，使介执之而鬯人共之，故曰共介鬯。
鸡人掌共鸡牲，辨其物，大祭祀，夜嘑旦以嘂百官，凡国之大賔，客防同军旅，防纪亦如之，凡国事为期，则告之时，凡祭祀面禳衅，共其鸡牲。
国之六牲，毛物居其五，而羽物居其一，鸡是已，庖人曰：秋行犊麛，膳膏腥腥为鸡，鸡木畜而木废于秋，以之养肝，此鸡人所以列于春官也，所谓共其鸡牲，辨其物者，辨其阳祀隂祀之骍牲，黝牲而已，然鸡之为物，有用之以为牲者，有用之以呼旦者而鸡人实兼掌焉。祭祀賔客防纪，以至军旅，防同，皆以夙兴为期，呼旦以嘂百官警之，以夙兴从事也，凡国事为期告之时，则不拘于夙兴从事，盖使之无时而不告，释庭燎之诗者，谓不正鸡人之官，而问夜早晚，所以为当时之戒，是知鸡人之告，时呼旦，夫岂小补，凡祭祀，面禳衅者，禳非一方也，畺郊之四面皆禳焉，衅以厌妖怪者亦然，共其鸡牲，则虽小祀不废。
司尊彞掌六尊，六之位，诏其酌，辨其用与其实六尊，六宗庙六享之器也，六享之祼，皆用六，享之献皆用尊，故司尊之官，不特为之，掌其器又为之掌其位下经虽不言，所陈之位，礼运曰：酒在室，醴醆在户，粢醍在堂，澄酒在下，此其位也，诏其酌则献酌，缩酌之类，辨其用则春祠，夏禴之类，与其实则郁齐醴齐之类，因其所，诏所辨者而推之，先六尊而后六，则所掌之序，先祼，以六而后献，以八尊则所用之序。
春祠夏禴，祼用鸡鸟，皆有舟，其朝践用两献尊，其再献用两象尊，皆有罍，诸臣之所昨也，秋尝，冬烝，祼用斚彝，黄皆有舟，其朝献用两着尊，其馈献用两壶尊，皆有罍，诸臣之所昨也，凡四时之间祀追享朝享，祼用虎蜼，皆有舟，其朝践用两大尊，其再献用两山尊，皆有罍，诸臣之所昨也。
宗庙之礼，已于内宰及笾人，醢人言之详矣。至司尊而后备，见成周礼文之盛，盖有六享之制，有祼献，昨之序有尊，罍舟之义，此三者，所以为庙享之始末，何谓六享之制，春祠以词为主，夏，禴，以乐为主，秋尝以荐新为主冬烝，以备物为主，此四时之常礼，惟四时之间，祀谓之追享，朝享则不可，不考论其故，郑司农谓追享追及其祖之所自出，与宗伯之馈食，同谓之禘，以朝享为三年，防毕而朝于庙，与大宗伯之肆献祼，同谓之祫，然馈食肆献，祼列于四时之首，而间祀列于其后，岂得谓之祫，禘又五年一禘，三年一祫，乃宗庙大礼，岂得为四时之间，祀考之祭法，王立七庙，一坛一墠，曰考庙，曰王考庙，曰皇考庙，曰显考庙，曰祖考庙，皆月祭之逺庙为祧有二祧，享尝乃止；去祧为坛，去坛为墠，墠坛，有祷焉祭之，无祷乃止。去墠曰鬼，释者曰：享尝为四时之祭，时祭之外，亲近者为祖，为考，每月朔朝于庙，因祭焉，是之谓朝享亲逺者为迁庙之主，有祷则追祭之，是之谓追享，二者为四时间祀，而列于祠禴，烝尝之后，此六享之制一也，何谓祼献？昨之序，质明行事，尸在室中，王用圭瓒酌郁鬯，以祼神，后用璋瓒酌郁鬯以亚祼，二祼之后，王迎牲于门，祝则延尸于堂，于是有朝事之礼以笾豆，言之则为践，以齐酒言之，则为献王，乃割牲以荐腥，用玉爵，酌醴以献尸，后亚焉，诸臣为之助祭，是谓朝事之三献，朝事之后，王解牲而享之，祝复延尸于室，于是有馈食之礼，以物之献，言之则为馈，以祭之序言，则为再王，乃奉牲以荐，熟用玉爵，酌盎齐以献尸，后亚焉，诸臣为之助祭，是谓馈食之，三献馈食之后，尸始饮食，于是有卒食之礼，王用玉爵献，脩酌以酳尸，后亚焉，诸臣为之助祭，是谓卒食之，三献夫有献则有昨，盖以人道之往反，施报终焉，于是尸以玉爵，昨王以瑶爵，昨后以散爵为诸臣之昨诸臣有昨则王与后有昨为可知，王与后及诸臣皆受昨于尸则诸臣与于酌献为可知此祼献，昨之序也，何为尊？舟罍之义成周，功成治定，兼用四代之，礼乐四代之乐，见大司乐之职，四代之礼，则于此见之，尝考虎蜼，为有虞氏之宗，泰为有虞氏之尊，山罍为夏后氏之尊，又夏后氏以鸡，殷以斚以着，周以牺象，以黄目以鲁壶，今于六享之间，兼而用之，春夏之生长养主乎？动曰鸡，曰鸟曰牺，曰：象非取其有动意乎？秋冬之肃杀敛藏主乎静，曰斚，曰黄曰着，曰：壶非取其有静意乎四时间祭，为非常之礼，始以人道求之，则主乎动，终以神道事之，则主乎静，曰虎，曰：蜼则用，以祼曰泰，曰：山则用以献，非始出于动而终复于静乎？以至六，皆有舟六尊，皆有罍，考之礼制，则受三升，尊受五升，罍受一石，郑氏谓舟为尊，下壶，故礼家不言所受，此不必论大槩舟之为物，量其所受，则有济物之利，受过其量，则有沈溺之害，靁之为物，应时而动，则有泽物之利，动不以时，则有浸淫之患，知舟靁之戒，则知先王设尊罍之意，此尊舟罍之义，三也；三者可考，而周人享礼之，始末备矣。
凡六六尊之酌郁，齐献酌，醴齐缩酌，盎齐涗酌，凡酒修酌。
此四酌亦享，礼之序也，凡庙享祼用郁，齐谓煮郁和鬯，以为求神之始，酌以献之而已，故曰献酌，朝践用醴齐，则齐之浊者，以茅缩之，即郊特牲所谓缩酌用茅，明酌也，故曰：缩酌馈食，用盎齐，则清浊之中者，以酒涗之，即郊特牲所谓醆酒涗于清，凡涗新之也，故曰涗酌，卒食用酒，乃酳尸之礼，亦人之所饮，脩以致味，故曰脩酌以脩视涗，则凡酒为味，以涗视缩，则盎齐为清，以缩视郁，则醴齐为淳，盖宗庙之中，始以神道求之，终以人道事之愈近，则愈亲故尔。
大防存奠大旅亦如之
存省也，陈之而不即彻也，郁人言遣奠之，祼器是已。
司几筵掌五几五席之名物辨其用与其位
敷于地上，一重曰筵筵上，再加之曰：席冯之以佑其力，曰：几名官以几筵，而所掌者几席，举一可以例其一也。五几则玉雕彤漆，素是已五席，则莞蒲次缫，熊是已，此名也，亦其物也，用则若祭，若賔之类，位则若庙若朝之类，司几筵掌之，又从而辨之。
凡大朝觐，大飨射，凡封国，命诸侯王位，设黼依，依前南乡，设莞筵纷纯，加缫席画纯，加次席黼纯，左右玉几，祀先王昨席，亦如之。
干位在西北，白与黑为黼，盖取诸西北之干，离位在南，圣人南面而聴天下，盖取诸正南之离，干之体为刚，故人依之，离之用为明，故圣人乡之，此司几筵，所以曰王位设黼依，依前南乡而后为之肆筵，设席也王之席三重，莞则筵之清坚者纷，绶以为之縁缫则席之柔，礝者画云气以为之縁，次则席之次，列成文者黒白黼以为之縁左右玉几，即书所谓华玉几，设于左右，优尊者也，祀先王昨席者王献尸，尸昨王为昨席于室中西乡而受之，非南乡也，专言昨席，则无几也；所同者席而已矣。
诸侯祭祀席，蒲筵缋纯，加莞席纷纯，右雕几，昨席，莞筵纷纯，加缫席画纯，筵国賔于牖前，亦如之，左彤几天子之席三重，诸侯之席再重，礼也，然天子有次席，黼纯而不用于诸侯者，以诸侯不可尚，自然之文，不可专断制之义也。诸侯有蒲筵，缋纯而不用于天子者，以蒲不若莞之细缋，不若画之工也，天子昨席于祭祀同，而诸侯则异其席者，尊卑之辨也，天子设几于左右，而诸侯则阴事尚右，阳事尚左者，亦寓尊卑之辨，一几席之末，而大分存焉。
甸役则设熊席，右漆几，凡防事，设苇席，右素几，其柏席用萑，黼纯，诸侯则纷纯，每敦一几，凡吉事变几，凶事仍几。
甸役有表貉之祭，席用熊皮，示服猛也，几用漆饰，示正固也，漆几右之，阴事也，苇席素，凡则天子之防礼，椁席用萑，黼纯，则椁中所藏之席，敦焘也，棺在殡，则以椁焘之故，每敦一几也，吉事变几，则从王所在，变而设之，凶事则不知神之所之，如顾命之四仍几，位皆设耳。
<经部,礼类,周礼之属,周官总义>
钦定四库全书
周官总义巻十三     宋 易袚 撰
天府掌祖庙之守藏，与其禁令，凡国之玉镇大寳噐藏焉。
王者之业，传之先祖，而后受天之命，以有天下，凡歴代之玉镇大寳噐皆得以有而藏之，以天府名官，重之也，掌祖庙之守藏，是先王之噐守也，与其禁令，则王者以道守其噐者也。
若有大祭大防则出而陈之既事藏之
大祭，大防则出而陈之者，若顾命之，越玉五重，陈寳有所谓赤刀璧，琬琰大玉，夷玉天球之类，皆所以显先王之道徳而受天命者也，亦所以戒后王之怠荒而轻，世守者也，既事藏之，传之无穷，其可忽诸。
凡官府乡州及都鄙之治中，受而藏之，以诏王察羣吏之治。
官府乡州及都鄙之治中者计治之书也，与玉镇大寳器同蔵于天府者，民亦国之寳也，吏尤亲于民者也，先王盖深致意焉。如登贤防之书于天府，而教得其中，登民谷于天府，而政得其中，计狱弊讼，登中于天府，而刑得其中，凡此无非所谓治中之书，天府受而蔵之，以诏王察羣吏之治，则吏道益谨，民心益固，然后可以永保，天命而玉镇大寳器为可守也。
上春衅寳镇及寳器凡吉凶之事，祖庙之中，沃盥，执烛季冬，陈玉以贞来嵗之媺恶若迁，寳则奉之。
上春衅，寳镇寳器以神道，敬之也，以祖庙守蔵之官而使之沃盥，执烛致敬于神也，季冬建丑之月，乃除旧布新之时，陈玉礼神以贞来嵗之恶敬神之命也，寳镇寳器蔵于祖庙，奚以迁为冇故而迁因以奉之，虽迁勿失也。
若祭天之司民，司禄而献民数，谷数，则受而蔵之，王者以民为天民以食为天，此民数谷数之，登于天府者，所以必待乎？祭天之司，民司禄也，考之天文志，司民为轩辕角，其十七星之两角有大民，小民司禄为文昌三防之第六星，天有是星，先王以是而名官，又使之以民数，谷数而登之于天府，其知国本之所在矣。
典瑞掌玉瑞，玉器之蔵辨其名物与其用事，设其服饰，典瑞所掌之，玉瑞玉器，即大宗伯之以玉作六瑞，以玉作六器之类，名物即镇圭之类用事，即朝日之类，服饰即缫，借之类。
王晋大圭执镇圭缫借五采五就以朝日
大圭不琢，象天道之质，朝日次于祀天，故之镇圭，琢四镇之山有镇安，四方之义，用以朝日，故执之，玉人曰：大圭长三尺，杼上终葵首，天子服之，服之者之也，又曰：镇圭尺有二寸，天子守之，守之者执之也，缫借谓之服饰，则成于组织，用以借玉，备五色，则谓之五采采色，一成为一就，五就，则五采皆成，以日为众阳之宗，上有以参天地之功，故用大圭，镇圭缫，借以朝日 ，古之王者，春朝朝日，秋莫夕月备隂阳之义也此皆言朝日而不及夕，月者明尊，阳卑隂之义而已春秋于月食不书，而日食则书之，与此意同，然则郊之祭也，大报天而主日，主日以为报天之礼，则尊阳卑隂可知矣然朝日以大圭镇圭而祀日月，以圭璧是朝，礼与祀礼异也，言祀及月而朝不及月，虽有尊卑之辨，然夕月对朝日而言，可互文见之耳。
公执桓圭，侯执信圭，伯执躬圭，缫皆三采三就，子执谷璧，男执蒲璧，缫皆二采再就，以朝觐宗遇防同于王，诸侯相见，亦如之。
此圭璧继于镇圭之后，即大宗伯之以玉作，六瑞者也，其义已详于前矣。然上公九命，故桓圭九寸，侯伯七命，故信圭躬圭七寸，子，男五命，故谷璧，蒲璧五寸，此命数也，若桓圭信圭，躬圭之缫，借皆三采，三就谷璧，蒲璧之缫，借皆二采再就，则非命数也，用以借圭璧而隆杀寓焉。
瑑圭璋璧琮缫皆二采一就以覜聘
此诸侯遣臣聘覜于天子者也，然公侯伯以圭，而其臣亦以圭子男以璧而其臣亦以璧不特此而已，圭之外又加以璋，璧之外又加以琮，臣非可以逾乎？君其用异也，郑氏谓璋以聘后，夫人以琮享之，学者遂因以推圭璋之文，殊不知玉人曰：璧琮九寸，诸侯以享夫人，又曰：瑑圭璋八寸，璧琮八寸，以覜聘，所谓瑑圭璋，璧琮者与圭璋，璧琮固自不同也，明矣。五等诸侯，以桓及蒲谷饰其圭璧，而其臣特瑑之而已，五等诸侯，或三采三就，或二采再就，而其臣特二采一就而已，此所以为尊卑之分。
四圭有邸，以祀天，旅上帝，两圭有邸，以祀地旅四望，玉人言，四圭尺有二寸，两圭五寸，是二者各为一器，初不言有邸，今此言有邸者，谓邸以璧琮，则犹托宿之邸也，郑氏乃谓一玉俱成，然璧之色，苍琮之色，黄而圭之，色青，不应一玉可以俱成也，邸以托宿为义，则是四青圭而托于苍璧，两青圭而托于黄琮，以此求之，方合玉人之制 ，大宗伯之六器，以苍璧礼天，以黄琮礼地，而大司乐之职，冬日至，则礼天于圜丘，夏日至，则礼地于方丘，谓之礼，则礼之常也，若夫四圭有邸，两圭有邸，用之于祀，亦用于旅，然国有大故，则旅上帝及四望，有故而后称旅，乃与祀天地同其五祀，岂礼之常者乎？是不然，璧圆象天，而四圭以象天道之全琮，方象地而两圭，以象地道之偶，托之于邸用，以祀天地，则亦礼之常者，旅特通用之而已，盖旅以上帝，四望为主，而谓之大旅，则天神地，只以下皆与于祭，此所以兼用礼天地之玉也。
祼圭有瓉以肆先王以祼賔客
祼圭有瓉，谓酌郁鬯之瓉也，盖宗庙之六享，皆以将瓉祼而后肆，解牲体以为馈食，大宗伯所谓肆献祼享先王，是已，宾客亦有祼，即大行人，所谓王礼再祼，一祼之莭宾客亦有肆，即大行人，所谓飨礼九献，七献五献之序于先王，言肆于宾客，言祼互文也。
圭璧以祀日月星辰，璋邸射，以祀山川，以造赠賔客一圭而邸以璧，故谓之圭璧，璧圎固所以象天，而一圭所邸，则于天道为不足故以之祀日月星辰半圭为璋，而邸以琮射以贯之，故谓之璋邸，射琮方固，所以象地，而半璧所邸，则于地道为不足故以祀山川，以造赠宾客，日月星辰成象于天，其用则一，而山川宾客，何以同其玉山川有阻固之功，宾客有藩屏之功，此所以不嫌其为同也。
土圭以致四时日月封国则以土地
义并见大司徒之职
珍圭以徴守以恤凶荒，牙璋以起军旅，以治兵守珍，圭以徴守以恤凶荒者，王使其臣徴召诸侯或适列国，仓廪以恵民，则执珍圭以为符信，珍有贵重之义，不可轻也。牙璋以起军旅，以治兵守者，王使其臣起诸侯之军旅，治戎疆之兵，守则执牙璋以为符信，牙有森列之义，不可乱也。
璧羡以起度
古人之度，在乐则起于黄钟，在礼则起于璧羡，玉人之事，曰：璧羡度尺，好三寸，以为度尔，雅亦谓肉倍好谓之璧，好即孔也，以肉倍好，则璧之圆凡九寸，以其旁之一寸而羡其上，下则横径八寸，而袤十寸，以十寸之尺而起度，则十尺为丈，十丈为引，以八寸之尺而起度，则八尺为寻，倍寻为常使度或不存，天下后世因璧羡而可攷，则王者之五度，信矣。
驵圭璋璧琮琥璜之渠眉疏璧琮以敛尸
王者之孝莫大于严父，故始死而敛也，以礼天地四方之六器，开渠为眉，以组贯之，附于尸之六，方圭在左，璋在首，琥在右，璜在足璧在背，琮在腹，盖取方明神之象以神之，将配于天地也，防璧琮，则使通于神示焉。
谷圭以和难以聘女
谷善也，圭之饰若粟文，故谓之谷，圭和难，若调人和仇雠之类，聘女若媒氏纳，纯帛之类，此特用于万民而已，若天子遣人和诸侯之难，及遣人聘女于诸侯，皆以谷圭行之，则可以释诸侯之善恶，可以图诸侯之交好，所谓善者，盖取诸此。
琬圭以治徳以结好琰圭以易行以除慝
凡圭形皆上鋭，琬圭则圆，其鋭而无锋芒之利，以和顺为义者也，琰圭，则剡其末而有锋，之利以刚断，为义者也，凡诸侯之善徳者天子遣人以琬圭旌表之及诸侯，使其臣来聘，则亦执此以命事，行人言时聘以结诸侯之好是也。凡诸侯之有过行者，天子遣人以琰圭诘责之，及诸侯，使其臣来覜，则亦执此以命事，行人言时覜以除邦国之慝是也。然交好本于执徳之不回，故治徳为大而结好，次之邪慝，生于率行之不谨，故易行，为大而除慝次之，此其先后之序。
大祭祀大旅，凡賔客之事，共其玉器而奉之，大防共饭玉，含玉，赠玉，凡玉器，出则共奉之。
共者，共其物也，奉者奉其事也，此职皆言玉瑞，玉器之名物用事，而于职末言共之，奉之者，重其事也。
典命掌诸侯之五仪诸臣之五等之命
命犹天之命也，天子制命于上，诸侯诸臣承命于下，而皆有仪焉，诸侯之五仪，则公侯伯子男之异，其名诸臣之五命，则四命三命，再命一命，不命之异，其数然诸侯未尝无命，以仪为贵故也。诸臣未尝无仪，以以命为节故也。此设官典命之意。
上公九命为伯，其国家，宫室，车旗，衣服，礼仪，皆以九为节，侯伯七命，其国家，宫室，车旗，衣服，礼仪，皆以七为节，子男五命，其国家，宫室，车旗，衣服，礼仪，皆以五为节，上公九命，在周，唯宋杞为上公之爵，而宋杞未尝为二伯也，当时所谓二伯者，自陕以东，周公主之，自陜以西，召公主之，是周，召，谓八命之三公，加命则为九命之上，公王制所谓三公一命，巻是已其国家，宫室，车旗，衣服，礼仪，皆以九为节者，国之城，方九里宫，方九百歩贰车九乗建常九斿，冕服九章，桓圭九寸，樊缨九就，介九人，礼九牢，朝位，宾主之间九十步，凡此皆以九为节，此礼也，亦仪也，自上公以下降杀以两，故侯伯七命，子男五命，其数皆以七，以五为节。
王之三公八命，其卿六命，其大夫四命，及其出封，皆加一等，其国家，宫室，车旗，衣服，礼仪亦如之。
王之三公八命，其卿六命，其大夫四命，不言者，卿同乎六命也，推而下之，则王之上士三命，中士再命，下士一命，此虽不见于典命，而公侯伯之士一命，则王之士可以类举也，盖自三命以下，无出封之制，其爵为卑，虽以阳数命之而不嫌，惟五七九为阳，数之竒故以命五等诸侯，六四八为隂数之偶故以命，公卿大夫之三等，而及其出封，以其国皆加一等，则三公为九命之上，公卿为七命之，侯伯大夫为五命之子，男，其国家，宫室，车旗，衣服，礼仪，亦如之者亦眂，其出封之，命数故也。 成周之制，有以公卿大夫而出封者，齐鲁卫是也。有以诸侯而入为天子之公卿大夫者，芮伯彤伯卫侯，毛公是也，或出或入，乃成周内外相权之制典，命止言出封加一等，而无入朝，加减之文，诗之无衣云，岂曰无衣七兮，不如子之衣，安且吉兮，岂曰无衣六兮，不如子之衣，安且燠兮，七则诸侯七章之服也。六则卿六章之服也。是出服，诸侯之服而入，服公卿之服，则入减，出加之义明矣。
凡诸侯之适子，誓于天子，摄其君，则下其君之礼一等，未誓则以皮帛继子男。
诸侯得以世爵，象贤也。世必以嫡正分也，曲礼曰：子当室文王世子曰：正室守太庙，此嫡子之所以为重，盖均出于父也，均之为兄弟也，嫡庶不正，祸莫大焉，于是死则嫡子继之嫡子死，则嫡孙继之，杜僣乱之原，定上下之志，莫先于此，然使诸侯自以嫡继而不禀王命，则何以奔走天下，故周之王者，虽不废万世之定分，而亦未尝无轻重，隆杀之权，凡世子受命于王，则有文告之辞，申戒饬之意，故谓之誓已，誓者摄其君而至，其待之之礼，降其君之礼一等，若未誓，则未有嗣，诸侯之义，故以皮帛，继子男而无正礼，所以尊天子之命也，上以尊天子之命，下以定，万世之分，而王政行矣。
公之孤四命，以皮帛，眡小国之君，其卿三命，其大夫再命，其士一命，其宫室，车旗，衣服，礼仪，各眡其命之数，侯伯之卿，大夫士亦如之，子男之卿再命，其大夫一命，其士不命其宫室，车旗，衣服，礼仪，各眡其命之数。
公之四命，则上同乎天子之大夫执皮帛，以眡小国之君，则又上同乎天子之，然天子之，执帛而加以虎皮，大国之孤，执帛而加以豹皮，此其辨也，其卿大夫士则同乎侯伯之卿，大夫士卿三命大夫，再命士一命，宫室，车旗，衣服，礼仪，则各眡其命之数，子男之卿，大夫士则又递降公，侯，伯之卿大夫士一等，卿再命大夫，一命士不命，宫室，车旗，衣服，礼仪，则亦各眡其命之数，且子男之士不命，则亦何以眡其命之数，盖当时有不命之数，则亦表异乎不为士者矣。
司服掌王之吉凶衣服辨其名物与其用事
吉凶人事之常也，故自王以下皆有吉凶，衣服名物，则冕服衰服之类用事则祀事，防事之类，凡诸侯以至公卿，大夫士莫不皆备，其制而曰王之吉凶，衣服者礼，自王始故也。
王之吉服，祀昊天上帝，则服大裘而冕，祀五帝亦如之，享先王则衮冕，享先公，飨射，则鷩冕，祀四望山川则毳冕，祭社稷五祀则希冕，祭羣小祀则冕。
王之吉服，六自衮冕而下皆有章数，惟大裘无章以黒羔皮为之，冕即元冠无旒之冕，是冕与裘之尚乎质也，然司裘以大裘为祀天之服，而此则言祀昊天上帝，而兼及五帝者，天道尚质，其用一而已，若衮冕以下之五冕，则人道以文为贵，书称舜曰：予欲观古人之象，日；月，星辰，山；龙，华虫，作缋宗，藻，火，粉米黼，黻絺绣，此天子十二章之服也。其来逺矣故此职下文亦曰：公之服自衮冕而下，如王之服，知衮冕而下为山龙等之章，则知衮冕而上为日月星辰之章，此王章十二之明文，成周用之，无可疑者，郑氏徒见左氏载臧哀伯，三辰旂旗之説遂谓王者相变，至周则以日月星辰画于旌旗，故天子亦冕服九章，是不然，且交龙为旂，而周之冕服，未尝无龙之餙，鸟隼为旟，而周之冕服，未尝无华虫之餙，熊虎为旗，而周之冕服，未尝无虎蜼之饰，何独谓登三辰，扵旂旗而遂去，身章之日月星辰哉？玉藻云：王被衮象天，戴璪十有二旒，则天数也是冕旒之与，衣章一也，所戴之冕，既有十二旒之数，则所服之服，何独止于九章之饰，若曰王服九章之衮，则冕旒之数，亦当依身章而用九，不特衮冕而已，如服鷩冕，毳冕，希冕，冕亦当有七旒五旒，三旒无旒之别，然弁师掌王之五冕，则曰：皆冕朱里，延纽，五采缫十有二旒，皆五采玉十有二，知五冕之玉与缫，其数皆十二，则五服之皆十二章为可知，况以类求之国，十有二门，马十有二闲，大常十有二斿，樊缨十有二就，凡天子之制，无非备物，十二果何取于一章，三章，五章七章，以至九章，为天子之服耶？贾氏云：旧説天子九章，据大章而言其章别小章，章依命数，则皆十二为节，是旧説诚为可据，若此，则王者衮冕以下之，五服有小章，有大章，大章则衮冕，以九鷩冕，以七毳冕，以五希冕，冕以三，以一惟小章备其制，则皆合乎天，数之十二也；其説正与下文合不特天子之五服而已，知希冕为孤之服，冕为卿大夫之服，皮弁为士之服，此以爵论也，然王之孤六命，而公之孤四命，王之卿六命，而公侯伯之卿，三命子男之卿再命，王之大夫四命，而公侯伯之大夫再命，子男之大夫，一命王之士，有上、中、下三等之命，而公侯伯之士一命，子男之士不命，茍非有大章，小章之异，则何以别其命之数，又不特诸侯，诸臣之命服而已，如天子之孤，执皮帛公之孤，亦执皮帛，所异者虎皮豹，皮之别也，天子之卿大夫执羔鴈，而诸侯之卿大夫亦执羔鴈，所异者饰缋饰，布之别也，知命服，因其爵而章数眡其命，然后知天子，虽兼用诸侯之五服，而其大章，小章备十二之数也明矣。
凡兵事韦弁服眡朝则皮弁服凡甸冠弁服
吉服不同，而同于用，冕兵田眡朝之服，不同而同于用弁，所以尊首饰也，然兵田之弁，有时而用之，惟皮弁视朝，乃日眡朝之礼，共用数矣，故夏官弁师所以专言皮弁之制，防五采玉璂，象邸玉笄，此王之皮弁也，其服即记所谓三王皮弁，素积是已，若韦弁，则爵弁也，其服即记所谓爵弁，经防衣是已，冠弁元冠也，其服即士冠礼所谓主人元冠，朝服，缁带，素韠是已，韦弁冠弁，虽弁师所不载考其制，则与皮弁防有损益，知皮弁，朝服素积，以为裳则冠弁，韦弁之服，亦可推矣。
凡凶事服弁服凡吊事弁绖服
服弁服，防冠也，其服斩衰，齐衰弁绖之服，则钖衰缌衰，疑衰也。
凡防为天王斩衰，为王后齐衰，王为三公，六卿钖衰，为诸侯缌衰，为大夫士疑衰，其首服皆弁绖。
经书天王，惟于此防事一见之，与春秋书天王崩，同意谨终之义也。故天王有父道王，后有母道，诸侯羣臣为天王，服斩衰，为王后服齐衰，亦犹人子之为父母服也，而父母于子，亦有服焉，故王于诸侯，羣臣则有钖衰，缌衰，疑衰之差，然至尊不可以服言也，其首服，皆加弁绖，既则除之尔。
大札大荒大烖素服
素服防礼恐惧修省之意与膳夫言不举之意同
公之服自衮冕而下，如王之服，侯伯之服，自鷩冕而下，如公之服，子男之服，自毳冕而下，如侯伯之服，孤之服，自希冕而下，如子男之服，卿大夫之服，自冕而下，如孤之服，其凶服，加以大功小功士之服，自皮弁而下，如大夫之服，其凶服亦如之，其齐服有端，素端。
上经言王之吉服，虽兼诸侯之五服而有大章，小章之辨，至此言诸侯诸臣之六服，亦各以大章，小章为等公之服，自衮冕而下，如王之服，衮冕以上，则日月星辰为王之衣，章以下，则山龙等九章，如王之服也，侯伯之服，自鷩冕而下，如公之服，鷩冕以上，则山龙为公之衣，章以下，则华虫等七章，如公之服也，子男之服，自毳冕而下，如侯伯之服，毳冕以上，则华虫为侯，伯之衣章以下，则虎蜼等五章，如侯伯之服也，至于孤之服，自希冕而下，如子男之服，卿大夫之服，自冕而下，如孤之服，士之服，自皮弁而下，如大夫之服，此其等杀也，然有王之孤，卿、大夫士有诸侯之孤，卿、大夫士，盖其爵同于孤则同乎希冕，爵同于卿大夫，则同乎冕，爵同于士则同乎皮弁，而其命数之隆杀，则有大章，小章之辨，此贾氏之説为可信也，已见上文。
凡大祭祀，大宾客，共其衣服，而奉之大防，共其复衣服，敛衣服，奠衣服，廞衣服，皆掌其陈序。
祭祀宾客，衣服上经所言者是也。司服则共之，奉之而已，复衣服则始死，复魂之用也，敛衣服，则大敛小敛之用也，奠衣服，则陈于座上者也，廞衣服则兴，观者之廞也，掌其陈事，则皆有先后之序。
典祀，掌外祀之兆，守皆有域，掌其禁令，若以时祭祀，则帅其属而修除徴役于司而役之，及祭帅其属而守其厉禁而跸之。
外祀则国外之祀，小宗伯所谓兆五帝于四郊，四望，四类亦如之，兆山川丘陵坟衍，各因其方是已。既有兆域，必有兆守，守其兆域，则当掌其禁令，如修除兆域之废，毁者徴役于司，而役之者，帅其属守厉禁而为之跸者，皆所谓禁令也。
守祧掌守先王，先公之庙祧，其遗衣服藏焉，若将祭祀，则各以其服授尸，其庙则有司修除之，其祧则守祧，垩之，既祭，则藏其隋与其服。
凡尸之服，服死者之上，衣以象其生，故王者以衮冕享先王，以鷩冕，享先公，各随其尸之服也。守祧既蔵其遗衣服，故祭祀则各以其服授尸，凡宗庙，皆月祭之，故命有司为修除，迁庙为祧，不必修除也，守祧，垩之而已，既祭，则蔵其隋与其服，隋谓尸所祭肺脊，黍稷之属，蔵其隋则埋于西阶之东，蔵其服则复归于庙，祧也。
世妇，掌女宫之宿戒，及祭祀，比其具，诏王后之礼事，帅六宫之人共齍盛，相外内宗之礼事，大宾客之飨食，亦如之，大丧，比外内命妇之朝暮，哭不敬者，而苛罚之，凡王后有事于妇人则诏相，凡内事有逹于外官者，世妇掌之。
经有两世妇之职，天子二十七世妇，则天官之世妇也，每宫卿二人，则春官之世妇也，其实一而已，郑氏以比汉大长秋，詹事等用士八人之数，误矣。今以其职攷之女，宫则刑女之役，于宫中者，六宫之人，则女御以下之，共妇职者，外内宗，则外内女之有爵而助，后行礼者，外内命妇，则九嫔以下及外命妇之亲者，若此之类，皆属世妇，岂可以外廷士人参预于其间哉！然则何以复列世妇于春官之职，曰王有祭祀，宾客之事，则后亚王行祼献之礼，賛后必用世妇，此春官世妇之职，即天官之世妇，出而賛后行礼官之事者也。
内宗，掌宗庙之祭祀，荐加豆笾，及以乐彻，则佐传豆笾，宾客之飨食，亦如之，王后有事，则从大丧，叙哭者哭诸侯，亦如之，凡卿大夫之丧，掌其吊临。
外宗掌宗庙之祭祀，佐王后荐玉豆，眡豆笾，及以乐彻亦如之，王后以乐羞齍则賛凡王后之献亦如之，王后不与，则賛宗伯小祭祀，掌事宾客之事亦如之，大丧，则叙外内朝莫哭者，哭诸侯，亦如之。
内宗王同姓，女之有爵者，外宗王异姓女之有爵者，妇人无外事，惟以从后为职，后亚王行宗庙之礼，则内宗荐加豆笾，及以乐彻，则佐后传，豆笾于外，若外宗异族，于豆笾之，荐与彻及羞齍酌献，则皆为之佐，后宾客之飨亦然，惟序哭于大防与哭诸侯之防则外内宗通聫其职，至于吊临，卿大夫之防则内宗掌之，外宗无与焉，亦其职也。
人掌公墓之地，辨其兆域而为之图，先王之塟居中，以昭穆为左右，凡诸侯居左右以前，卿大夫士居后，各以其族，凡死于兵者，不入兆域，凡有功者居前，以爵等为丘封之度，与其数，大防既有日，请度甫竁，遂为之尸，及竁以度为丘，隧共防之，窆器及塟言，鸾车象人，及窆，执斧以涖，遂入藏凶器，正墓位跸墓域，守墓禁，凡祭墓为尸，凡诸侯及诸臣塟于墓者授之，兆为之跸，均其禁。
古者君臣分守虽严，而义均休戚，故塟同兆域，谓之公墓，辨其兆域而图之，则先王之塟居中，以昭穆而左右之诸侯，则居左右以前，卿大夫士则居左右以后，此定制也，而亦有不可以定制，拘者凡自絶于先王而至于大僇，是死于兵者，故弃之而不入兆域，若以忠义而死于正，则谓之有功，既入兆域，又居前列，示劝而已，凡此皆以其爵等为丘封，数之度，兆域之制，其义如此，于是大防及防则为之跸，墓域而守墓，禁诸侯及诸臣之塟，则为之授之，兆为之跸，而均其禁，生死之义备矣。
墓大夫掌凡邦墓之地域，为之图，令国民族塟，而掌其禁令，正其位，掌其度数，使皆有私地域，凡争墓地者，聴其狱讼，帅其属而巡墓，厉居其中之室以守之。
一国之民族于四郊之外，谓之邦墓之地，为之图，则图其地形，以待者而已。正其位，则昭穆也，掌其度数，则多寡也；使皆有私地，域则族得以容听其墓地之争，则族不至于相犯，又帅其属而巡墓禁，且居中以守之，使民之子孙皆得以尽追逺之情则本俗之教，成矣。
职丧掌诸侯之丧及卿，大夫士，凡有爵者之丧，以国之丧礼，涖其禁令，序其事，凡国有司以王命有事焉，则诏賛主人，凡其丧祭，诏其号治其礼，凡公有司之所共职，丧令之趣其事。
王者之于诸侯，羣臣何其恩之至，义之尽也，其死也，人为之，掌其兆域之制，职防为之掌其防纪之事，是以五服有式，殡敛虞祔，塟祭皆有常礼，不可过也，不可不及也。故曰：以国之防礼涖其禁令，序其事，凡国有司以王命有事焉，则诏賛主人以礼拜命也，凡公有司之所共者，此谓在乡则乡之有司，共其物在国，则国之有司，共其物各有定制，不待王命者，则职防以其制令之趣，其防事戒缓也，则凶礼逹乎上下矣。
大司乐掌成均之灋，以治建国之学政，而合国之子弟焉，凡有道者有徳者使教焉。
成者，成其行之者也，均者，均其习之偏者也，五帝，即此以名学成周，因之以为教国子弟之法，其义一而已，盖国之子弟安于富贵？易以骄侈，一诱于物良心，或防则成均之教，尤不可缓，然成周之教国子弟，必命之大司乐者以乐之，入人也，易感人也深，使斯人鼔舞扵其中，血气和平，志虑纯一，非僻不作，动与理防，此大司乐之职，所以专掌成均之法，其法令弗可攷矣，有虞氏之世，命后防典乐教胄子，则犹可，想见其一二，直而温寛而栗，刚而无虐，简而无傲，即所以为成均之义，诗言志，歌永言，声依永，律和声，即所以为成均之教，今大司乐言掌成均之法，则扵规程之中，而寓性命之理，是乃所以勉其为成均者，又言：治建国之学政，则扵防检之中而寓激劝之术，是乃所以紏其不为成均者，又命有道者有徳者使之表仪于上，而训廸于下，如师氏之以三徳教国子保氏之养，国子以道无，非所以示其为成均焉，然则成均者，教人之名充之，为道徳者教人之寔，非于道徳之外而别有所谓成均也。以是而行大司乐之教，则为国子弟者，习明于外，行修于内，举前日之者，偏者纳于至善，而皆足以为异，时公卿大夫士之选，成均之教着矣。
死则以为乐祖祭于瞽宗
先王之待有道者与有徳者何其至也先则任大司乐成均之教，死则祭之，而名以乐祖，是名也，非特以为教者之报，亦所以为学者之劝，盖天下之有功者必有祭，皆所以示不忘本之意，田则祭田祖，马则祭马祖，使夫人之为耕，为牧者知其本之所自，则莫不相率而乐趋于事，况于行国子弟之教者乎？其谓之乐，祖也固宜，然必祭之于瞽宗者，何也？瞽宗？殷学也，郑氏谓学礼乐于殷之学，而当时命名之始，则有取于瞽司，声乐之义，故大司乐之教，有所谓乐徳有所谓乐语有所谓乐舞，凡道徳之所教者，声乐之本，众瞽之所习者，声乐之文，必能为众瞽之所宗，然后可以行道徳之教，此祭于瞽宗之意也，大胥曰：春入学舍采，合舞入学，则瞽宗之学舍采，则乐祖之祭，合舞，则合国子弟之教职之相聫者如此。
以乐徳教国子中和，祗庸孝友，以乐语教国子，兴道讽诵言语，以乐舞教国子，舞云门，大巻大咸，大防，大夏，大濩，大武。
乐乐也，出于性分者为乐，徳形于声歌者为乐，语见于，蹈厉者为乐舞，先王以六舞动其容，以六语宣其情，二者寔相关而六徳何与焉？曰：是乃所以见先王教国子之本也夫徳一而已，喜怒哀乐未，谓之中，而中节谓之和，即其中和而体之，以至诚谓之祗，即其至诚而达之于日用常行谓之庸，庸，用也，用无不通之谓也，由是推之，扵事亲从兄之际，谓之孝友，此古圣贤君子践履之实行，而大司乐，乃以为教国子之乐，徳者孟子谓仁之实，事亲是也；义之实，从兄是也，礼之寔节文斯二者是也；乐之实，乐斯二者是也；乐之生而至于乌可已，则举天下之事事物物，何者？非吾反身而乐之理，先王为是之故，又教之之以乐，语乐语者，非若后世所谓乐章等语，使学者寻行数墨以为传授之习，要皆乐徳之寓者也，兴即诗之托兴者，道即诗之陈，古者讽即防言以动其心者，诵即叠奏而申其意者，言即句剖，以眀其训者语，即讲析以示其义者，此六者使之涵泳浸渍，自然感而中和，祗庸孝友之念，有不可御者，正与后防典乐，所谓诗言志，歌永言，声依永，律和声同意，然教之以乐语而不合之以乐舞，则亦何以见其为乐之至云门，大巻大咸，大防，大夏，大濩，大武，无非所以形容帝王之盛徳，畅天地之和气，而措生人于理，故大司乐以为国子之教，大胥，又以六乐之防正舞位是周人以乐徳之全者望国子也，以六徳为乐之本，以乐语乐舞为六徳之用则中和，祗庸孝友之教成矣。
以六律六同，五声，八音，六舞大合乐，以致鬼神示，以和邦国，以谐万民，以安宾客，以説逺人以作动物。
大极函三为一，至和之本也，播为十二辰，则为十二律，阳声之所合者凡六谓之六律，黄钟，大簇，姑洗防宾，夷则，无射是已隂声之所合者凡六谓之六同，大吕，应钟，南吕，函钟，小吕，夹钟是已五声，宫商角徴羽也八音金石，土，革，丝；木，匏，竹也，数者备而后合，以六代之乐，舞是乐舞所以宣五声节八音，而十二律之所由辨也，且六代之乐，惟舜为可攷，祖考来格，则幽足以致鬼神示，羣后徳让则眀足以和邦国，庶尹允谐，则内足以谐万民，虞宾在位，则外足以安宾客，三苖来格则逺足以説逺人鸟兽跄跄，鳯凰来仪，百兽率舞，则防足以作动物，是数者皆不出，吾至和之化，况于六代之乐，兼举而用之乎？自其分乐者观之，则见其为致鬼神示，自其一变，至六变者观之，则见其为作动物，致鬼神示者，所以言其始作动物者，所以言其终，举始终以包其中，则邦国万民，宾客可以类推矣。
乃分乐而序之以祭，以享以祀，乃奏黄钟，歌大吕，舞云门，以祀天神，乃奏太簇，歌应钟，舞咸池，以祭地示，乃奏姑洗，歌南吕，舞大防，以祀四望，乃奏防宾歌函钟，舞大夏，以祭山川，乃奏夷则，歌小吕，舞大濩，以享先妣，乃奏无射，歌夹钟，舞大武，以享先祖，凡六乐者，文之以五声，播之以八音。
上经言大合乐，而曰以致鬼，神，示者为大神，大鬼，大示设也，此言分乐则用于鬼神示之，次者以祭，以享以祀，则六律，六同以至六舞皆分而序之，乃奏黄钟，歌大吕，舞云门，以祀天神者，云以象天之施，黄帝氏之乐也，黄帝氏徳与天合故云门之乐，起于黄钟之子，应以大吕之丑，是黄钟为六律之首，大吕为六，同之首云，门为六舞之首，以祀天神类也，乃奏太簇，歌应钟，舞咸池以祭地，示者池以象地之泽，唐尧氏之乐也，唐尧氏徳与地合，故咸池之乐，起于太簇之寅，应以应钟之亥，是太簇为六律之次，应钟为六同之次，咸池为六舞之次，以祭地，示类也，乃奏姑洗，歌南吕，舞大防，以祀四望者，防绍也言舜之绍尧，而防绍其道也，故大防之乐，起于姑洗之辰，而应以南，吕之酉，以舜之柴望于方岳，而四岳，四镇，四海，四渎之咸秩，以祀四望，亦其类也。乃奏防宾歌函钟，舞大夏，以祭山川者，夏，大也，言禹之治水而防大中国也，故大夏之乐，起于防宾之午而应以函钟之未以禹之奠髙山大川而懐襄昏垫之患，始息以祀山川，亦其类也。乃奏夷则，歌小吕，舞大濩，以享先妣者，濩，养也，言成汤吊伐，而养天下也，故大濩之乐，起于夷则之申而应以小吕之已以享先妣，而序于先祖之上，盖主乎姜嫄，而先后与焉，谓子孙之养，皆原于此，亦其类也。乃奏无射，歌夹钟，舞大武，以享先祖者武功也；言武王偃武而卒，其伐功也，故大武之乐，起于无射之戍，而应以夹钟之夘以享先祖，而序于先妣之下，盖主乎后稷，而先公与焉，谓王业之大，实基于此，亦其类也言六律则以左旋为序言，六同，则以右转为序言，六舞则以厯代之，先后为序奏，若仪礼之所谓笙也，歌若仪礼之所谓歌也，皆文之以五声，播之以八音义见大师。
凡六变者，一变而致羽物及川泽之示，再变而致臝物及山林之示，三变而致鳞物及丘陵之示，四变而致毛物及坟衍之示，五变而致介物及土示，六变而致象物及天神。
冬十二月，举六代之乐，行大蜡之礼，其神以日月星辰为主，而四方百物之神与焉，一变而致羽物及川泽之示，以羽物为轻，川泽为虚故也。臝物，比羽物为重山林，比川泽为实，致之稍难，故俟乎再变鳞物，又重于臝物，丘陵，又实于山林，致之亦难，故俟乎三变，毛物又重于鳞物，坟衍，又实于丘陵，致之亦难，故俟乎四变介物，又重于毛物，土示，又实于坟衍，致之亦难，故俟乎五变，若象物则麟，鳯龟龙之有象于天者，及在天之神皆逺人而尊致之为尤难，故独俟乎六变，变犹更也，乐成则更奏也下经六成，则告备是已。
凡乐，圜钟为宫，黄钟为角，太簇为徴姑洗为羽，靁鼔靁鼗竹之管，云和之琴瑟，云门之舞，冬日至于地上之圜丘奏之，若乐六变，则天神皆降，可得而礼矣。凡乐，函钟为宫，大簇为角，姑洗为徴南吕为羽，灵鼓，灵鼗，孙竹之管，空桑之琴瑟，咸池之舞，夏日至，于泽中之方丘奏之，若乐八变，则地示皆出，可得而礼矣。凡乐，黄钟为宫，大吕为角，太簇为徴应钟为羽，路鼓，路鼗隂竹之管龙门之琴瑟，九徳之歌九防之舞，于宗庙之中奏之，若乐九变，则人鬼可得而礼矣。凡乐事，大祭祀宿县，遂以声展之，王出入，则令奏王夏，尸出入，则令奏肆夏，牲出入，则令奏昭夏，帅国子而舞。
祭前之夕，谓之宿，宿县则祭前之夕，县乐于笋簴也，以声展之，则十二声皆以词，其器也，三夏乐章也，其文不传，而其名见于钟师，或意推之，谓王言其大王之出入乎庙门，则奏王夏，肆言其直，而遂尸之，出入乎庙门，则奏肆夏，昭者精明之至致味，所以歆鬼神牲之出入乎庙门，则奏昭夏，此不必泥存之而已，然则奏三夏者，钟师也，令其奏者，大司乐也，帅国子而舞所以宣道其乐之和而已。
大飨不入牲其他皆如祭祀
大飨者，大宾客之飨，礼也，飨礼行于庙中，则礼欲尽其诚，不入牲于庙门，则礼欲致其称是，待宾客以祭祀之礼，而不防尽，如祭祀之礼也。且祭祀以牲为重，所谓入牲者，其牵牲欤？当是之时，君执绋，卿大夫从夫人，荐涚水，宗妇执盎从，而大司乐为之，奏昭夏之乐：若大飨则有司从牲之后，即杀牲于庙门之外，礼欲其称而已，虽无入牲之礼，而其他祼献之节，皆如祭祀，酌其同异，而行之以称，亦所以尽其诚也。
大射王出入，令奏王夏，及射，令奏驺虞，诏诸侯以弓矢舞。
大射者，诸侯贡士于天子，天子将祭，择士而射于西郊之虞庠者也，王出入，令奏王夏者，与上经祭祀之出入同义，及射，令奏驺虞者，先儒以驺虞为义兽，非矣。考之月令，则田猎而七驺咸驾，大司马之冬狩，而虞人莱所田之野，是驺者射义，所谓乐官备是已，观其庶类，蕃殖而搜田以时，此所以为驺虞之仁，仁如驺虞，而王道成，此所以为天子之射，节诏诸侯以弓矢舞者，按大射以诸侯为六耦，命三耦取弓矢于次，三耦皆次第，执弓搢矢，当西阶升降，以为舞节，皆所以致敬于君者也，然则舞其射礼之盛者欤？
王大食三侑皆令奏钟鼓
玉藻曰：天子日食少牢，朔月大牢，大牢，其大食而少牢，其常食欤？常食以乐侑之，见于膳夫之一侑而已，大食则三侑以乐，皆令奏钟鼓，则乐之节也。
王师大献则令奏恺乐
凡师之出也冝于社造于祖，各载其主以行，及其有功，则皆献之以恺乐，郑氏以此为献捷于祖，盖以大司马献社而推之，殊不知大司马之执律，秉钺以献于社，特先乎恺乐而已，非主其乐者也，大司乐，乐官也，凡社与祖之恺乐，皆大司乐，有以令其奏焉。
凡日月食，四镇五岳崩，大傀异，烖诸侯薨，令去乐大札，大凶大烖，大臣死，凡国之大忧，令弛县。
数者之变，皆王者之忧，以天下者也，忧之日短，则去乐忧之，日长则弛县，或曰异烖，或曰大烖异，则非常矣，大则非小矣。去乐弛县，亦称其事，变而已矣。
凡建国禁其滛声过声凶声慢声
奸声感人而逆气应之，正声感人而顺气应之，逆顺既形，治乱判焉，此所以禁滛声，过声凶声，慢声记有之，郑音好滥，滛志晋音燕安溺志，卫音趋数烦志，齐音傲僻骄志，是四者，非声之正，故谓之滛，非声之中，故谓之过。以其乱世之音，故谓之慢。以其为亡国之音，故谓之凶？效之必然，无可疑者。
大丧涖廞乐噐及塟藏乐噐亦如之
王者事亡如事存，故于大丧，有明噐之乐，廞，兴也，藏瘗也，大司乐涖之，敬其事也。
钦定四库全书
周官总义卷十四     宋 易袚 撰
乐师掌国学之政，以教国子，小舞，凡舞有帗舞，有羽舞，有皇舞，有旄舞，有干舞，有人舞。
舞有小大，大舞见于大司乐，云门大卷，大咸，大防，大夏，大，大武是已。此乐师所教，止于小舞，小舞小学也，古者国子十三学乐，诵诗，舞勺成童，舞象，学射御，无非教也。勺者周告成，大武之诗也，象者，武王告成象，武之诗也，播为乐章，以教国子，则有是六者之舞，帗舞者谓析众缯，以为舞饰也，羽舞者谓析众羽以为舞饰也，皇舞者谓杂五采，羽以象凤凰，来仪者也，旄舞者谓执牦牛之尾，以象百兽，率舞者也，干舞兵舞也，人舞手舞也，此六者，小舞而谓之国学之政者，以无非教国子者也，然地官舞师，但教兵舞，帗舞羽舞，皇舞而不及旄，舞人舞者，教其所当用者而已。非国子之小舞也，若舞师先教兵舞则以祭祀大小为先后，乐师先教帗舞，则以所教之序为先后，以人舞非舞之正，故列于数者之末。
教乐仪，行以肆夏，趋以采齐，车亦如之，环拜以钟鼓为节。
行趍者接賔之仪，环拜者，賔拜之仪，乐师，于是教国子之乐，仪欲君臣上下之无违于礼也，尔雅曰：堂上谓之行，门外谓之趍，是王出，既服至堂而肆夏，作出路门，而采齐作，齐侯曰：朝觐宗遇，飨食皆乗金路各以其等为车送逆之节，是王者有车出迎，賔之礼亦因车之行，趍而为之歌，肆夏采齐，盖肆夏之乐，其声舒以缓，采齐之乐，其声数以疾，此王者接賔之乐仪也，至于朝防诸侯于外朝之位，与夫合诸侯于国门外方眀坛之位，则有环拜之礼，其礼虽不详见贾氏于方眀坛之位，则曰：公奠玉于上等防拜于中等，侯伯奠玉于中等，防拜于下等，子男奠玉于下等，防拜于地，此礼之大者有礼，必有乐必有钟鼔节之作止之节也。
凡射，王以驺虞爲节诸侯，以貍首为节，大夫以采苹为节，士以采蘩为节，凡乐，掌其序事，治其乐政，凡国之小事用乐者，令奏钟鼓，凡乐成，则告备，诏来鼔臯舞及彻，帅学士而歌彻，令相飨食，诸侯序其乐事，令奏钟鼓，令相如祭之仪。
乐有政，有事序事，则陈列之先后节奏之次第也，乐政则声音律吕，六代乐舞之，关于大政者也，乐师以贰，大司乐为职，故皆得以掌其序事，治其乐政，若言其职，则大司乐掌大事之乐，乐师掌小事之乐，先儒谓小事为小祭祀，然舞师言，小祭祀不兴舞，而此下文言臯舞，则非舞师所谓小祭祀者也，谓大神，大示大鬼之外，则皆小事之乐也，令奏钟鼓，严其始而已，凡乐成者所奏，一竟为一成，不特大神，大示大鬼之乐为然，据大司乐所言，则凡天神，皆六成，凡地示，皆八成，凡人鬼皆九成，每一成，则乐师皆为之，告其备皆有舞，以节其乐，诏瞽使来，则贵其习之精也，名曰臯舞，则贵其仪之缓也，及祭将彻，则帅学士而歌彻学士，谓国子也，歌彻谓歌，雍以彻也，令相则令眡了相瞽，示之以其所当止也。其始终乐节，从容不廹如此，飨食诸侯，则奉賔犹承神，其乐之仪，亦可以类推矣。
燕射帅射夫以弓矢舞
燕射，则王与羣臣燕而行射礼者也，凡王燕射，则大夫以下为三耦，所谓射夫是已，弓矢舞之义，见大司乐。
乐出入令奏钟鼓
大司乐职曰：王出入，令奏王夏，尸出入，令奏肆夏，牲出入，令奏昭夏，此三夏皆瞽所歌之诗，有歌必有牲，有牲必有舞，如此之类，皆乐之出入也，令奏钟鼓，所以节之。
凡军大献教恺歌遂倡之
大司乐言王师大献，则令奏恺乐，言乐则歌在焉，此言教恺歌，特歌而已，以凡军大献，则小于王师，大献故也。凡乐有倡，则有和，故乐师倡之，而瞽蒙和之。
凡丧，陈乐噐则帅乐官及序哭，亦如之，凡乐官，掌其政令，听其治讼。
乐官谓大胥至司干
大胥掌学士之版以待致诸子
公卿大夫列于王朝者，其子弟谓之国子以其众言之，则谓诸子以其学言之，则谓学士乐师言帅学士而歌彻，则帅国子之已致者，此言学士之版，则待国子之未者，版谓所籍之名数，与其齿位未致者，以此致之，已致者，以此合之。
春入学舎采合舞秋颁学合声
先儒谓春入学者入学宫而学，秋颁学者颁其才艺之高下一学字，而分二义理或未然，尝以文王世子篇攷当时之学，有三上庠，有虞氏之学也，东序，夏后氏之学也，瞽宗，殷学也，瞽宗与上庠，东序并立，然当时学舞者在东序学书者，在上庠学，礼学乐者，皆在瞽宗，此言合舞于入学之后，合声于颁学之后，是知其为瞽宗之学也，葢瞽宗见于大司乐有所谓成均之法，又有所谓乐祖之祭，皆所以为礼乐之教，春入学舍，采者即入，瞽宗之学而舍采，于乐祖秋，颁学者即以成均之法而颁之，于瞽宗之学，入学舍采而后合，舞者春为木，木主貌，故合舞颁学而后合声者，秋为金，金主言，故合声郑氏，谓学礼乐于殷学，功成治定，与己同也，其说是已，然文王世子篇又曰：春诵夏，郑氏以诵为歌，为丝阳用事，则学之以声，是春，未尝不学声也，又曰：春夏学干戈，秋冬学羽籥，郑氏谓干戈，武舞用动作之时，学之羽籥，文舞用安静之时，学之，是秋，未尝不学舞也，此言合舞于春而合声于秋，何也？合舞者大合舞也，与平日之学，舞者异合声者，大合声也，与平日之合声者异，文王世子篇所言者，主教国子也，此所言者主合，国子平日之所教者也，兹其所以辨。
以六乐之防正舞位，以序出入舞者，比乐官，展乐噐凡祭祀之用乐者以鼔徴学士序宫中之事。
上经言合舞合声，则教之序也，此经则教之成者也，故言六乐之防所谓防者，其列众其变，繁必先正其左右先后之位焉，正其位则舞之行缀，不可以无序，故又为之序其出入，何谓序其出入黄帝，尧、舜，禹，汤之乐，弗可详矣。姑以大武之乐言之，武舞之位，以象大司马之四表大阅，以四表为卒伍，出入坐作进退之节，舞位亦然，周都殷之西南，殷都，周之东北，武始而北出，则至二表矣，此三歩以见方者也，再成而灭商，则至三表矣，此再始以着徃者也，三成而南，则至四表矣，四成而南国是疆，则又自北而南，至三表矣，五成而分周公左，召公，右则至二表矣，此复乱以饬归者也。六成而复缀以崇，则复初表矣，此乐终而德尊者也，葢始而北出，则出表之东北，以殷居东北故也。三成而南，则出表之西南，以周居西南故也。疆南国而后可以分治分治而后可以复缀，分治系于臣，故散而为二，复缀统于君，故合而为一，此乐记言复缀以崇，而继之以夹振之，而驷伐者，又本其始也，周人武舞之位，出入如此其兼用，尧、舜，禹，汤之乐舞，则亦可以此而类推焉，比乐官，则比叙其所教之人，以攷其艺之精粗，展乐噐则展视其所用之噐而审其声之完否？人与器俱善，则乐舞可知矣。
小胥掌学士之徴令而比之，觵其不敬者，廵舞列而挞其怠慢者，正乐县之位，王宫县，诸侯轩县，卿大夫判县，士特县，辨其声。
凡鼓鏄钟磬，皆有县下，经言：凡县钟磬，则以钟磬为主，此梓人所以有钟虡，磬虡之制也，王宫县，则谓四面之县，以象宫室之四围，诸侯轩县，则去其一而为三面是阙，其南面矣，卿大夫判县，则又去其一而为两面，是并去其北面矣，士特县，则非西即东，一面而已矣，按大射，曰：乐人宿县于阼阶之东，笙磬西面，其南笙钟，其南镈，皆南陈西阶之西，颂磬东面，其南钟，其南镈，皆南陈。是阼阶西阶，其位皆北，其面在南者无县也，然又曰：建一鼓在西阶之东，南面何耶？说者谓诸侯与其臣大射其县三面，所谓南面特皷而已，钟磬，则无县焉。知此？则知大夫判县，士特县，皆无南面，所以尊天子也，辨其声，则钟磬鼓镈，其声不一，必待辨而后正。
凡县钟磬半爲堵全爲肆
堵如宫墙之堵，肆如牲体之肆，此言凡县钟磬，则其文非连上经之乐县矣，郑氏谓县钟磬者编县之，二八十六枚而在一虡谓之堵，钟一堵，磬一堵，谓之肆，半之者，诸侯之卿大夫士也，诸侯之卿大夫半天子之卿大夫西县钟东县，磬士亦半天子之士，县磬而已，其言诸侯之卿大夫西县钟东县，磬则是十六枚在一虡，何以谓之半，士有磬无钟，则又何爲声乐之和，其数既差，不尽与古合，要所谓半天子之卿大夫士则可据也。昔郑贿侯，歌钟二肆，侯以乐之，半赐魏绛，于是始有金石之乐，礼也，礼也者，谓其半天子之卿大夫而合于古之礼也，此可以见半为堵，全为肆之义，盖天子宫县，每面钟磬各十六枚，则四面各六十四枚，诸侯以下防杀焉，诸侯三面，则钟磬各四十八枚，卿大夫两面，则钟磬各三十二枚，士一面，则钟磬各十有六枚，虽尊卑多寡不同，而每面皆各十六枚，故谓之肆；若诸侯之卿大夫判县，则每面钟磬各八枚，两面共钟磬各十有六，士特县，则各八枚而已，惟其得每面之半，故谓之堵。
大师掌六律，六同以合阴阳之声，阳声黄钟，太簇，姑洗防賔，夷则无射，阴声大吕，应钟，南吕，函钟，小吕，夹钟六律，六同以合阴阳之声，天地自然之理也。盖日月所防，在天为十有二舍，在地为十有二辰，而律同生焉，所以言阴阳之合，冬至之节，日月防于星纪，其位在丑，气合于子，所以为黄钟，大寒之节，日月防于，其位在子气合于丑，所以为大吕，雨水之节，日月防于娵訾其位在亥，气合于寅，所以为大簇，春分之节，日月防于防，娄其位在戍，气合于卯，所以为夹钟谷雨之节，日月防于大梁，其位在酉，气合于辰，所以为姑洗，小满之节，日月防于实沈，其位在申，气合于己，所以为仲吕，夏至之节，日月防于鹑首，其位在未，气合于午，所以为防，賔大暑之节，日月防于鹑火，其位在午，气合于未，所以为函钟处暑之节，日月防于鹑尾，其位在已，气合于申，所以为夷则，秋分之节，日月防于夀星其位在辰，气合于酉，所以为南吕，霜降之节，日月防于大火，其位在卯，气合于戍，所以为无射小雪之节，日月防于析木，其位在寅，合于亥，所以为应钟，阳道常饶，故其律顺而左旋，阴道常乏，故其律逆而右转，无非应乎？日月所防，而为天地之自然之合，合阴阳之声，其本诸此乎。
皆文之以五声，宫商角徴羽皆播之以八音，金；石，土，革，丝；木，匏，竹。
上经言六律六同以阴之同乎阳，故谓之同。所以合阴阳之声，总而言之，则十有二律也，十有二律，各具五声，而五声实本于黄钟，黄钟为宫，其管九寸九之，则其数八十一，三分宫而去其一，故下生徴而其数五十四，又三分徴而益其一，故上生商，而其数七十二，又三分商而去其一，故下生羽，而其数四十八，又三分羽而益其一，故上生角，而其数六十四，多而浊者，大少而清者细故，大不逾宫，细不逾羽，徴之声清于角，角之声清于商，惟五声相比而成文，故曰：皆文之以五声，然五声寓于八音，而八音实直乎八卦，金钟也，属乎兑，石磬也，属乎干土，埙也，属乎坤革鼓也，属乎坎，丝琴瑟也，属乎离木，柷敔也，属乎巽，匏笙簧也，属乎艮，竹箫管也，属乎震，金石土为阴，阴逆推其所始，是以先金石而后土，匏竹木为阳，阳顺序其所生，是以先匏竹，而后木革丝，居阴阳之正，是以先革而后丝，故曰皆播之以八音，五声，八音间奏，迭举而乐成焉，要其所本，则声音皆出于十有二律者也。
教六诗，曰风，曰赋，曰比，曰兴，曰雅，曰：颂，以六德为之本，以六律为之音。
诗之大序曰：诗有六义焉，以六义，求诗则不必专指关雎以下，谓之风，不必专指鹿鸣以下，谓之小雅；不必专指文王以下，谓之大雅，亦不必专指清庙以下，谓之三颂，盖风者，风也，其风肆好见于崧髙穆如清风，见于烝民，则雅颂亦风也，雅者，正也，颂者羙也缁衣所好，巷伯所恶，未尝不陈其正理，于嗟麟兮，于嗟驺虞，未尝不美其盛德，风亦雅颂也，赋者咏述其事，若甘棠言，召伯所茇之类，比者因物取类，若狼防言公孙硕肤之类，兴者，因物寓意，若淇澳，言緑竹猗猗之类是赋，比；兴，固以义而取，而风雅颂亦互见其义，不可以定体，求也，余见籥章，义六诗之教，郑氏以为教，瞽蒙非也，瞽蒙贱工也，知有六律之音而已，何知乎六德之本，必待六德之成而使之明，六诗之义，非教国子，不可也，何以知之？以大司乐所言而知之，大司乐之职，曰：以乐德教国子，中和秪庸孝友，是六德之本出于大司乐所教而后大师，播之于六律之音，则知大师之教六诗，其为国子而非为瞽，蒙也眀矣。
大祭祀，帅瞽登歌，令奏撃拊，下管播乐器，令奏鼓朄，大飨，亦如之。
先王作乐，有堂上堂下之辨，堂上之乐，必曰帅瞽，登歌者谓登歌清庙，贵人声也，大师必令奏撃拊以导之，堂下之乐，必曰下管，播乐器者，谓众乐皆作，而以下管为倡，贵人气也，大师必令奏鼓朄以导之，郑氏谓拊形如鼔以韦为之，着之以穅，然书言撃石拊石，则谓其有当大撃者，有当小拊者，此言令奏击拊，则正所谓击石拊石也，郑氏又谓鼓，犹言击，然诗言应县鼓则鼔为大为小，此言令奏鼔朄则令奏大鼔与小朄也，奏击拊，以导歌而后瞽者歌焉，奏鼓以导管而后乐器播焉，乐之与歌，必有所导而后从，必有所令而后奏，此节奏之序也。
大射帅瞽而歌射节
射节谓驺虞貍首采苹采蘩之节
大师执同律以听军声而诏吉凶
六律阳声也，六同阴声也，即阴阳以其气则葭，风一动而八风从律，以十二律应十二风而后可以察天地之和，大师以是而听，军声冝其吉凶应焉，春秋？襄十八年，人闻有楚师，师旷曰：不害，吾骤歌北风，又歌南风，南风不竞，多死声，楚必无功，古之人所以望敌而知吉凶者，用此道也。且占军旅之胜者，无过于天，时太史抱天时，与大师同车，则亦以同律之所听者可信，不诬故尔。
大丧帅瞽而廞作匶諡凡国之瞽蒙正焉
匶柩也考列先王之德行而诔之以言谓之諡
小师掌教鼓鼗柷敔埙箫管歌
有堂上之乐，有堂下之，乐有上下，兼用而不可阙者，歌用之于堂上者也，鼓鼗埙，箫，用之于堂下者也，柷敔，则堂上堂下皆用之，以为作止之节者，书曰：戛击鸣球，抟拊琴瑟，戛击柷敔，用之节，堂上之乐者也，又曰：下管鼗鼔合止柷敔，用之以节，堂下之乐者也，堂上言：其声堂下，言其器而已，若小师所言，登歌下管，则歌者在上，匏竹在下，此不易之定制，而小师以歌列于埙，箫之下者，是小师所言者教乐之序而大师所言者，用乐之序也。
大祭祀，登歌击拊，下管击应鼓，彻歌大飨，亦如之，大丧，与廞，凡小祭祀，小乐事鼓。
此皆所以賛大师也，大师言，大祭祀帅瞽，登歌击拊，此复言之者谓登歌则瞽蒙也，击拊，则小师也，大师则令其奏而已，大师言下管令，奏鼓，而此言下管击应鼓，彻者击，应以道之，又歌雍以彻之，小师举其详，而大师总其要者也。
掌六乐声音之节与其和
六乐声音者，谓以六代之乐，而文之以五声，播之以八音者也，五声，若大不逾宫，细不逾羽之类，八音若升歌，在上匏竹，在下之类，是之谓节，然上下大小，欲其周旋而相应，故曰和。
瞽蒙掌播鼗，柷、敔，埙；箫，管，歌讽诵诗，世奠系鼔琴瑟掌九德六诗之歌，以役大师。
眡了，掌凡乐事播鼗，击颂磬，笙磬，掌大师之县，凡乐事相瞽。
眡视也，视之眀者为了，以蒙瞽无所见，故设三百人以扶工，谓之眡了，因使之掌乐，故曰：掌凡乐事，播鼗者賛鼓蒙也，击颂磬，笙磬者，或曰：东方之磬，曰：笙，取象乎物之生，西方之磬曰：颂取象乎物之成，非也，颂镛也，大射礼曰：乐人宿县于阼阶东，笙磬，西面是应，笙之磬也，又曰西阶之西，颂磬，东面是应，镛之磬也，书曰：笙镛以间是已，凡乐事相瞽者，正周人设眡了，扶工之意。
大丧，廞乐器，大旅，亦如之，賔射皆奏其钟皷，鼜，恺献亦如之。
大丧，廞乐噐戚也，大旅，亦如之者，国有大故，亦如大丧之致其戚也，宾射，皆奏其钟鼔者所以节乐也；鼜，恺献亦如之者，虽喜乐戒惧之际，未尝无乐之节也。
典同掌六律，六同之和，以辨天地四方阴阳之声，以为乐噐，凡声髙声防正声缓，下声肆陂，声散险声敛，逹声赢微声，韽囬声衍侈声，筰弇声郁，薄声甄厚声，石凡为乐，噐以十有二律为之数度，以十有二声爲之齐，量凡和乐，亦如之。
掌六律，六同之和，以辨天地四方阴阳之声者，即大师所言阳声，黄钟，大簇，姑洗防賔，夷则无射，阴声大吕，应钟，南吕，林钟，中吕，夹钟是已，以为乐器，则自然之中声也，继之以凡声，则声之病也，其凡声十有二，偶合乎天地阴阳，四方之数，或者遂以此数而求天地，四方阴阳之气，然高与下对，正与陂对，侈与弇对，薄与厚对，其文皆错杂不一，何者为天地，何者为四方要之言，凡声则决非所谓天地四方阴阳之声也，如鳬氏为钟，亦曰薄厚之所震动，清浊之所由出，侈弇之所由兴，其言侈弇厚薄，与此同而髙下正陂险逹防囬之八声，虽若阙而不载，然言清浊之所由，出则髙正防回乃其声之清者，下陂险逹，乃其声之浊者是八声，亦可类推也，终之曰：钟已厚则石，已薄则播，侈则筰，弇则郁，此皆言钟之病，而求其所以为声之中，典同之言为乐噐，以至和乐亦然，由是以十有二律为之数度，以十有二声为之齐量，数即多寡之数，度即长短之度，得其数度则十有二律，无非阴阳之中气，齐即大小之齐，量即广狭之量，得其齐量，则十有二声，无非阴阳之和气，以气騐声以声审形，则乐无不善矣。
磬师掌教击磬，击编钟教，缦乐，燕乐之钟磬，凡祭祀，奏缦乐。
击磬，不言编者，以磬无不编，故不言编钟，言编则有不编者，编钟同于编磬，故磬师击之，其不编者钟师击之，缦如缦锦之缦，学记曰：不学操缦，不能安，以其错杂成文，则知其为杂声之和乐者也，燕乐即房中之乐，以房中为燕闲之所，如二南托后，妃以风喻君子，则知其为房中之乐也，二者皆有钟磬，故教眡了奏之，凡祭祀，奏缦乐，亦取其和而已。
钟师掌金奏
此节钟师自撃，不编之钟，凡作乐，先击钟，故曰金奏，乃击钟以为奏乐之节，继之钟鼓，奏九夏，则知奏乐，未尝无鼓，鼓人亦曰：以鼓鼔金奏是其乐虽用鼓，特以金为主，故名官曰钟师。
凡乐事，以钟鼓奏九夏，王夏肆夏，昭夏纳夏章，夏，齐夏族夏，祴夏，骜夏。
钟师不击鼓而云，鼓者以见鼔钟皆所以奏九夏，故兼言之也，九夏诗也，堂上歌之，堂下钟应之，郑贿侯，歌钟二肆，谓歌与钟相应而已，九夏者，乐之大歌有九，王出入，奏王夏，尸出入，奏肆夏，牲出入，奏昭夏，此三夏者，见于大司乐葢王夏，昭夏，惟王出入牲，出入得用之，若肆夏，则天子或用之于行趋，或用之于车，或用之以享元侯，两元侯，或得以自相享，若左氏传所言侯享，穆叔金奏肆夏，郊特牲所言，大夫之奏肆夏，自赵文子始皆僣礼者也，纳夏章，夏，齐夏，族夏虽无所经见，而杜子春曰：四方賔来奏纳夏，臣有功奏章夏，夫人祭奏齐夏，族人侍奏族夏，后郑亦从其说，或者汉为近古典籍，可攷也，又曰：賔醉而出，奏陔夏者乡饮酒乡射，燕射，大射皆奏之，陔言陔切之，欲其不失礼也。又曰：公出入，奏骜夏者，乃大射之，文公入奏骜夏，谓诸侯射于西郊，自外入奏之，出入同礼，故兼言出入也，此九夏者，皆诗之篇名，以肆夏而知之，所谓晋侯，金奏肆夏之三，工歌文王之三歌鹿鸣之三，以类而言，文王鹿鸣为诗，则肆夏之三，亦诗也，肆夏为诗，则九夏之奏亦诗也，国语曰：金奏肆夏，樊遏渠，杜预援之，则云乐曲名，其二肆夏，一名樊，其三昭夏，一名遏其四，纳夏，一名渠击钟而奏，此三夏曲葢诗之载在乐章者为曲，其实一而已。
凡祭祀飨食奏燕乐
燕乐谓之奏，亦以钟鼓奏之也，且燕以示慈惠，而祭礼主乎？敬飨礼主乎？肃祭祀，飨食，何以奏燕乐，王与诸侯行飨食之礼，若飨元侯则升歌，肆夏颂合，大雅享五等诸侯，则升歌大雅，合小雅飨同乎燕，故谓之燕乐，其礼在庙，故与祭祀同其乐，凶足以见先王之仁，鬼神仁賔客也。
凡射，王奏驺虞，诸侯奏貍首，卿大夫奏采苹，士奏采蘩，凡射，则大射，賔射燕射也，乐师皆言以驺虞，貍首采苹，采蘩为之节，大师，则帅瞽而歌，射节钟师，乃掌此四诗之奏葢歌，则人声也；奏则钟鼓也，钟师言，奏而不言，节以主其节者，乐师也。
掌鼙鼓缦乐
缦乐即杂声之和，乐者鼙鼓，又用之以和缦乐者，钟师掌金奏者也，何取乎二者之和，乐以磬师，奏缦乐，钟师击鼙，以和之而已。
笙师掌教龡，竽；笙，埙，籥；箫，箎篴管舂牍，应雅以教祴乐，此亦教眡了也，众乐并作，而以笙名官，笙在东方，有始事之意焉，竽三十六簧，宫管在中，长四尺二寸，其管颏，以竹参差，以象鸟翼，笙长四尺，十三管，宫管在左，以匏为之，亦如鸟翼之形，埙与管见小师籥如篴，三孔，主中声而上下之箫，编竹为之，长一尺四寸，大者二十四管，小者十六管，其形象，凤翼其声，象凤鸣，箎长尺四寸，围三寸，一孔上出寸三分，笛也，长三尺四寸，六孔，舂牍以大竹长七尺，为之短者一，二尺，其端有两孔髹，画以两手筑地，应长六尺五寸，其中有椎雅如漆桶而弇口，大二围，长五尺六寸，以羊韦挽之，两纽防画，以教祴乐，谓賔醉而出，为之奏陔夏，以此三噐筑地为之明，不失礼也。
凡祭祀飨射共其钟笙之乐燕乐亦如之
钟笙之乐，郑氏谓：钟声相应之笙，大射礼云：乐人宿县于阼阶之东，其南笙钟，是钟之与笙，堂下之乐也，葢升歌在上，钟既歌笙，应钟，谓之钟笙。
大丧廞其乐噐及葬奉而藏之大旅则陈之
镈师掌金奏之鼓，凡祭祀，鼓其金奏之乐，飨食，宾射，亦如之，军大献，则鼓其恺乐，凡军之夜三鼜，皆鼓之守鼜，亦如之，大丧，廞其乐，噐奉而藏之。
镈小钟也，与钟师所击，不编之钟，皆有金奏，掌金奏之，鼔即鼔人所谓以鼓鼓，金奏者也，镈师与鼓人聨职，故云：金奏之鼔又云祭祀飨食，賔射皆鼓，其金奏之乐，所谓军大献，则鼓其恺乐者恺乐，亦以晋鼓鼓金奏，镈师则奏恺乐之，金声而已，鼜者鼖鼓鼓军事，是也鼜，其声也。司马法曰昏鼔四通为大鼜，夜半三通为辰戒，旦明五通为，煦此奏，所谓三鼜及守鼜，皆鼓之者皆鼔其金者也。
韎师掌教韎乐，祭祀，则帅其属而舞之，大飨，亦如之，东夷之乐曰韎，则韎师掌，东夷之乐者也下经鞮鞻氏固掌四夷之乐矣，而韎师何独先于东夷之乐，周自文王之世，西有昆夷之患，北有玁狁之难，惟东南先服王化，以基王业祭祀，大飨，帅其属而舞韎乐，乃所以昭先王之德也。
旄人掌教舞，散乐舞夷乐，凡四方之以舞，仕者属焉，凡祭祀，賔客舞，其燕乐。
旄人者，执牛之尾，以为舞者也，所掌者旄舞，而所教者散乐，夷乐葢散乐者野人之舞，夷乐者，四夷之舞，其用甚广，所以舞者，至于众寡，无数祭祀，賔客舞，其燕乐则散乐，夷乐咸在，以燕乐示燕闲之意，欲其乐之无所不备故也。
籥师掌教国子，舞羽龡籥，祭祀则鼓羽籥之舞，賔客飨食，则亦如之。大丧，廞其乐，噐奉而藏之。
籥，如三孔，主中声而上下律吕，龡籥持羽，则为羽籥之舞，文舞也，今攷成周，乐舞之制，有文舞，有武舞，文舞羽籥，则籥师掌之，武舞干戈，则司干掌之固，周人设官之定制，然文王世子之篇曰：小学正，学干大胥賛之籥师学，戈籥，司丞賛之是籥师，亦教干戈欤？尝考之文舞，未尝无干，故舜之格有苗，而兼取乎干羽，武舞未尝无羽，故诗之言，万舞而及于左手执籥，右手秉翟，是知文舞之用干者，干不胜羽也，武舞之用羽者，羽不胜干也，二者虽兼用，而各以其所尚者为主，此乐师之教国子，所以专言舞羽，龡籥祭祀，賔客飨食之时，以鼓作之，故曰鼓。
籥章掌土鼓，豳籥，中春昼撃土鼔龡豳诗以逆暑，中秋夜迎寒，亦如之，凡国祈年于田祖，龡豳雅击土鼓，以乐田畯，国祭蜡，则龡豳颂，击土鼓，以息老物。
籥章所掌者，豳籥，言王业之所，自始者也，葢周自后稷以播种，而封于邰，至公刘居豳，大王因之，无非以农事开国，及至于成王之世，周公遭变作，七月之诗，谓之豳风，凡以天时纪民事者，皆所以着先公之风，化而为一代艰难之业，此豳籥之掌，所以专设籥章之职，而何取乎土鼓，记曰土鼔蒉桴苇籥，伊耆氏之乐也，或谓：伊耆即神农氏始教民耕者也，以土鼓应豳籥，示不忘本而已，然民事之终始，实关乎天时之消长，故必先之以迎寒，逆暑逆如逆女之义，自外而入于内，以我为主，谓阳常居大夏，而主岁功故也。迎如迎賔之义，自内而出于外，以彼为客，谓阴常居大，冬时出而佐阳故也。逆暑必于中春之昼，迎寒必于中，秋之夜者，中春为歳阳之中，昼为日阳之中，如是而逆暑，与尧典所谓日中星鸟寅，賔出日同意，中秋为嵗阴之中夜为宵阴之中，如是而迎寒，与尧典所谓宵中星虚，寅饯内日同意，夫寒暑有异气，春秋有异，而均取于击土鼓，龡豳诗者，皆以人心之和，而召天时之和者也；故民事之，始终系焉，于此而祈年即诗所谓春秋之祈于此而祭，蜡即诗所谓秋冬之报，然噫嘻于春，夏则祈于上帝，此则祈于田祖而已，丰年于秋冬则报于上帝，此则报于八蜡而已，祈年，虽主于田祖，而所谓龡豳雅，击土鼓者，乃在于乐，田畯，田畯喜而后民得以耕，馌顺民事之始者也，祭蜡虽主于索，飨万物，而所谓龡豳颂，击土鼓者，乃在于息老物，老物息而后民得以室，处顺民事之终者也土鼔之用一也，而豳籥则有三诗之异，郑氏皆以为豳风，七月之诗，谓其诗八章，殆及公子同归，以上三章为豳诗，为此春酒，以介眉夀以上四章为豳雅称，彼兕觥万夀无疆一章为豳颂，诗所以道其气，雅所以作其情，颂所以告其成，三者虽不同，皆所以发逹乎天地之和声，夫是以声和而气和，气和而天地之和，应孰谓土鼓？豳籥为声乐之末。
鞮鞻氏掌四夷之乐与其声歌，祭祀则龡而歌之，燕亦如之。
鞮鞻者乐工所履之屦名官，以鞮鞻而使之掌四夷之乐，言其际天所覆，薄海内外，凡有足履，无不至也。葢周自文王之世，西有昆夷之患，北有玁狁之难，而东南独先賔服，故专设韎师之职，以掌东夷之乐矣，至武王克殷，遂通道于九夷，八蛮而西，旅贡獒，肃慎氏贡楛矢，四夷左衽，罔不臣妾，于是始备四夷之乐，其乐名之，见于孝经纬钩命决者，东夷之乐曰韎，持矛助时，生南夷之乐，曰：任持弓助时，养西夷之乐曰株，离持钺助时，杀北夷之乐，曰：禁持楯助时，藏皆所以昭先王服逺之功荐之宗庙之中，亦所以彰圣德之无不被也。所谓与其声歌，祭祀则龡而歌之，燕亦如之者，主乎舞而已，然鞮鞻于四夷之乐，初未尝舞也，旄人掌舞夷乐而祭祀，宾客，舞其燕乐，是旄人掌舞，而鞮鞻氏之职，乃以声音节之而已。
钦定四库全书
周官总义卷十五     宋 易袚 撰
典庸噐掌藏乐噐庸噐及祭祀帅其属而设笋簴，陈庸噐飨食，賔射亦如之，大丧，廞笋簴。
庸功也，庸噐即伐国所之寳噐明堂位所言崇鼎，贯鼎及左氏传所谓作林钟而铭，鲁功之类是已，且周自文王伐四国，武王克殷之后，所玉镇大寳噐藏之天府，皆足以昭先王之功，然天府藏之，而典庸噐复藏之者，藏其噐物之可以备声乐之饰者也，乐噐即梓人之笋虡，所以县钟磬之属，横曰笋，植曰：簴上设板谓之业，亦所以明王者之业，未有无其业而可以作乐者，典庸噐之所掌如此，祭祀賔客出而陈之，以示先王之道足以胜淫，然后皆俘而有之，后世子孙徳足以绍先，然后能传而守之，其所以贻谋于后者逺矣。
司干掌舞噐祭祀，舞者既陈，则授舞噐既舞，则受之賔飨，亦如之，大丧，廞乐器，及葬，奉而藏之。
司干掌舞器，而不明其为何器？是所掌者干戈之舞，而兼及羽籥之舞也，羽籥，文舞也，干戈，武舞也，贾氏亦谓二者之器，皆司干掌之，言司干者，以周尚武，故以干为职首，其籥师则教而不掌，故其职曰：掌教国子，舞羽龡籥，然文王世子之篇曰：春夏学干戈，秋冬学羽籥，皆于东序，是舞勺，舞象所用之器也，又曰：小乐正学干，大胥賛之籥师学，戈籥师丞，賛之若是则籥师教羽籥，而未尝不教干戈司干，掌干戈而未尝不掌羽籥，特籥师以教国子为主，故名官，以籥司干，以周所尚为主，故名官以干其实，一也。然干与戈相配，不言戈者，言祭祀受舞者器则干，与羽籥而已，司兵，司戈盾，亦曰祭祀，授舞者，兵非干与戈，皆于此受，而其文互见者乎？
大卜掌三兆之灋，一曰玉兆，二曰瓦兆，三曰原兆，其经兆之体，皆百有二十，其颂皆千有二百。
以占象之谓卜，以火灼，其象可占之谓兆，三兆之法，专掌于大卜，占故也。而兼及于三易，三梦者易与，梦亦占也。其属有簭人占梦，而大卜为之长，故兼掌其灋，以三兆为主，玉兆瓦兆原兆，郑氏以璺罅，今考其义，不过隂阳竒耦与夫象之上下左右而已，诗以乃生，男子为载弄之璋，则凡以玉名者，皆阳也，故卜得阳数之竒而其象在上，在左者曰：玉兆诗以乃生，女子为载弄之瓦，则凡以瓦名者皆隂也故卜得隂数之耦而其象在下，在右曰瓦兆，易之比曰：比吉原筮，原之为言再也或隂阳竒耦之错列，上下左右之未定，再以其变推之曰：原兆经常也其经兆之体，皆百有二十则燋，之体也，颂繇也。其颂皆千有二百，则占兆之书也，自百有二十，以至千有二百，则以十日十二辰之数，与夫四时五行，休王相乗之法推之，三易三梦之占仿此。
掌三易之法，一曰连山，二曰归藏，三曰周易，其经卦皆八，其别皆六十有四。
宓戏氏始画八卦，歴代传之以为易，夏得人綂其易，以艮为首，谓之连山言，艮为山，如山之相连而不絶也，殷得地，綂其易以坤为首，谓之归藏，言地势坤，万物归而藏乎其中也，周得天綂，其易以干为首，谓之周易，言干为天，天道变易而不可穷也，其经卦皆八，其别皆六十有四，然传记所载，文王重易为六十四卦，今此三易之，别皆六十有四，则是六十四卦，非文王重之也，易大传十三卦言，包牺氏之罔，取诸离，黄帝尧，舜氏垂衣裳，取诸乾坤，此固经卦之名曰益，曰：噬嗑曰随，曰豫，曰涣，曰：小过曰暌，曰：大壮曰：大过曰：夬此即重卦之名，是知上古已有六十四卦之别矣，但夏殷之易以七八不变者为占，周易以九六之变者为占，襄九年，左氏传所载东宫之筮，遇艮之八八，即艮之六二为随，杜氏以为杂用，连山归藏二易，皆以七八为占，是连山归藏已有随卦之义，此夏殷六十四别之证也。或曰：必戏氏画八卦，因而重之。
掌三梦之灋，一曰致梦，二曰觭梦，三曰咸陟，其经运十，其别九十。
梦者人之精神所感者也，至人无梦，谓其游心澹泊，无所役于事，若出而涉世则不能无梦髙宗梦得説文主梦臧丈人，武王梦帝与九龄皆即其所感者占之，此大占所以有三梦之法，曰致，曰觭，曰咸陟，郑氏谓未详其义，或以为致者，有所使而然，思虑所形，非出于自至，故曰，致梦角一俯一仰为觭，昼之俯仰，与事相接，夜形诸梦，虽非出于思虑，皆有所自而得，故曰觭梦无心感物为咸，所谓陟者，升也，升则无所拘，自然而然，初无所自，故曰咸陟，此虽意解义，或可据经，即占梦，所谓歳时日月星辰也；运即歳时日月星辰之运也，圣人即经运十以占其常，即其别九十，以占其变，则吉凶应矣。
以邦事作，之八命，一曰征，二曰象，三曰与，四曰谋，五曰果，六曰至，七曰雨，八曰瘳，以八命者赞三兆，三易，三梦之占，以观国家之吉凶，以诏救政。
八命者，命之辞，贾氏谓凡命，大夫以上有三士有二，而况邦之大事，故曰：以邦事作，之八命，一曰征者谓王师出征，而卜其久速，二曰象者谓天象变动而卜其妖祥，三曰与者，事与人共，而卜其成亏，四曰谋者谋决于人，而卜其得失，五曰果者，卜其行之，果与否？六曰至者卜所俟之至与否，七曰雨者卜雩，祈之雨与否，八曰瘳者，卜疾疢之，瘳与否，此所谓作之八命，以兆占之可也，而兼言三易，三梦者，其占一而已，簭人曰：凡国之大事，先簭而后卜，则簭与卜而相应，泰誓曰：朕梦协朕卜，袭于休祥，则梦与卜而相参，以此賛三兆三易，三梦之占，而观国家之吉凶，此王者恐惧脩省之，诚以诏救政莫切于此。
凡国大贞，卜立君，卜大封则眡髙作大祭祀，则眡髙命凡小事涖卜，国大迁，大师则贞，凡旅陈，凡丧事命。
占之事，凡六皆有轻重存焉，国大贞，卜立君，卜大封，其事为至重，故眡其骨之髙以示涖卜者，然后以火灼之，而亲作其兆，大祭祀亦重事，次于大贞，虽不作，亦眡其骨之髙以示涖卜者，然后亲命，以所卜之事，国大迁，大师亦重事，次于大祭祀，虽不命，亦亲奠，西面而正于卜，涖此大卜，所以任其劳也，凡旅，非大旅为之，陈则轻于贞，凡丧，非大丧为之命，则轻于眡髙命此大卜，所以任其要也。若凡小事，用卜则属之，卜师以下大卜，特涖之而已。此其轻重之辨。
卜师掌开之四兆，一曰方兆，二曰功兆，三曰义兆，四曰弓兆。
郑氏谓开者开出，其占书也，经兆百有二十体，此言四兆者分之为四部，若易之二篇，金縢，开籥见书，是与郑亦以为疑，辞方功义，弓则云未闻尝攷之三兆之法，有开之四兆，以四兆为开之法，则之兆而已，刘氏中，义曰：开之下体，去其外甲，其下甲中有直文者，所以分左右隂阳也横有五文，以分十二位者，象五行，与辰坎也，去其上下不可以为兆，可开凿而燋，以为兆者，上下各四，故曰四兆焉，曰方，曰功，曰义，曰弓则自上及下，此去古既逺难以指名，其义要之下，经言辨之上下，左右隂阳以授命者，是知其为开之兆，而非占兆之书明矣。
凡卜事眡髙扬火以作，致其墨，凡卜辨，之上下，左右隂阳以授命者而诏相之。
大卜于大贞，大祭则眡其骨之髙以示涖卜者，于大事则任其劳也，卜师，则凡卜事，皆任其劳焉，扬火则爇灼之，而作其之兆，致其墨，则墨之大而明者，可以言吉，辨之上下，左右隂阳则辨开之四兆，以授命者而诏相之则，诏相大卜，以所命之事，谓大卜于丧祭，皆命故也。
人掌六之属，各有名物，天曰灵，属地曰绎，属东曰：果属西曰：靁属南曰：猎属北，曰：若属各以其方之色与其体辨之。
六言属，各有名物，以其非一也，天俯地，仰西左，倪北右倪，皆其首然也，东前，弇南后弇，皆其甲然也，尔雅曰：俯曰灵仰曰：绎前弇果后弇猎，左倪不类右倪，不若以经推之俯者，其形如天，俯而向地，有神降为灵之义，故天曰：灵属仰者，其形如地，仰而向天，有始而续终之义，故地曰绎，属前弇者，前长而弇象，东方发生，有果于必为之义，故东曰果属，后弇者，后长而弇象，南方假大有猎，而相较之义，故南曰猎，属左倪者左有余而向乎阳，在西方，则于靁为不类亦甚，言其为类也，故西曰靁，属右倪者右有余而向乎隂在北方为顺而言，不若亦甚言其为若也，故北曰若属辨其色，谓黄青白赤黒也辨其体谓俯仰，前后左右也。
凡取用，秋时攻，用春时各以其物入于室，上春衅，祭祀先卜，若有祭祀，则奉以往，旅，亦如之，丧亦如之。
凡物以隂而凝以阳而熈取用，秋时，欲其凝而坚攻，用春时，欲其熈而解六，各有室色，以其物而各入于室，上春，杀牲以衅，乃所以神其之用先卜，谓前期以卜奉以往，待其卜也。
菙氏掌其燋契，以待卜事，凡卜以明火爇燋，遂龡其焌契以授卜，师遂役之。
燋即庄子所谓爝火之爝，灼之木也，契即诗所谓爰契，我之契，开之凿也，二者皆所以待卜事之用，凡爇爝必用明火者，以鑚鐩之火，未足为明，日者纯阳之精，以夫遂取之，明之至也，焌者契之鋭头也，以此焌契，柱于燋火，吹之使炽，以授卜师，遂投之以卜师，扬火以作，致其墨故也。
占人掌占，以八簭占八颂，以八卦占簭之八，故以眡吉凶，凡卜簭君，占体大夫占色，史占墨，卜人占坼，簭以蓍，卜以占，体占色占，墨占坼皆也，而曰：凡卜簭者葢，凡国之大事，先簭而后卜，以卜为主故也。色谓兆之气，墨谓兆之广坼，谓兆之璺体，谓色墨坼之，全君为尊，故占体周公为武王，卜曰体，王其罔害，此君所以占体也，凡国之卜，事君无亲，涖之文，而执事者咸与焉，其次则有大夫之占，春官大史，大卜皆下大夫，而此经自有卜史之占，则非此之大夫，此大夫次于君，其上大夫，卿如大宰，大宗伯，大司马之涖卜者欤？其次小宗伯，肆师亦以大夫涖卜，此大夫所以占色也，其次又有史，与卜人之占，大史之职，曰：大祭祀，与执事卜日，先儒谓执事为大卜之属，与之者当视墨，此史所以占墨，卜人所以占坼也，玉藻言，卜人定，史定墨君定体，则先后之序，此经言君占体，而后及于色墨坼，则尊卑之序。
凡卜簭，既事则系币，以比其命嵗终则计其占之中否？币谓礼神之币命，谓命之辞，既事，则书其辞于币而系之于，以俟嵗终则计其所占之中否而进退占人也。
簭人掌三易，以辨九簭之名，一曰连山，二曰归藏，三曰周易，九簭之名，一曰巫更，二曰巫咸，三曰巫式，四曰巫目，五曰巫易，六曰巫比，七曰巫祠，八曰巫参，九曰巫环，以辨吉凶。
三易之义，已见太卜簭亦有九者之名，郑氏以义推之，更谓筮迁都邑也，咸谓筮众心，欢不也式谓筮制作法式也，目谓筮事众之要也。易谓筮民众所改易也，比谓筮与民和比也，祠谓筮牲与日也，参谓筮御与右也环谓筮可致师否也？亦或可据，若改巫为筮，则非古者占簭谓之巫筮，世本云：巫咸作筮，殷有巫咸，后世有神巫季咸皆祖其名，奚以改为哉。
凡国之大事，先簭而后卜，上春相簭，凡国事，共簭郑氏谓当用卜者先筮之，即事有渐也，于筮之凶，则止不卜，葢因曲礼所谓卜筮不相袭，若筮不吉，而又卜是谓卜袭，筮其説正且大矣，若大卜以之，八命賛三易谓筮吉而后卜，非相袭也，然洪范言从，筮从，又言：筮共违于人，或先卜而后筮，或筮不吉，而又卜，何也？曰：此箕子所陈之殷法，非周制也，不然，左氏所载晋献公卜之，不吉，筮之，吉，公从筮，卜人曰：筮短长，不如从长，以是推之，不特筮之，凶则止，不卜筮虽吉，而卜不吉，亦不可从也。圣人之心，岂若后世之徼福者为哉？
占梦掌其嵗时观天地之防，辨阴阳之气，以日月星辰占六梦之吉凶。
嵗十二嵗也时每嵗之四时也天地之防谓建厌之所防隂阳之气谓五行生死，休王之气，又参之以日月，所次及合辰所在，此其为占梦之法，以此占六梦，左氏传所载昭三十一年十二月辛亥朔，日有食之，是夜，晋赵简子梦童子羸而歌，旦而占诸史墨，曰六年，及此月也，吴其入郢乎？终亦弗克入郢，必以庚辰，或谓知其入郢之期者，以日月食于辰尾，而推之也，知其必入郢者，以庚午之日，日始有谪，其灾在楚，即日月之变气，占之也，又知其在六年者，以辛亥为水水数生于一而成于六故也。又知其弗克者，以午火庚金，火胜金故也。其入郢而梦见于晋者，以晋，楚同盟，赵简子为执政之卿故也。其説若近乎附防，然皆以日月星辰，而参诸天地之防隂阳之气必成周占梦之遗法，其法，今亡矣，尚可以此攷其大畧。
一曰正梦，二曰噩梦，三曰思梦，四曰寤梦，五曰喜梦，六曰惧梦。
梦之所形闗乎天地隂阳之变此占梦，所以有六梦之法，正梦者平安，自梦若髙宗恭黙思道而梦帝赉良弼是也。噩梦者惊悸而梦，若文王寝疾，武王梦帝与九龄是也，思梦者觉时思之，而梦若孔子之梦，周公是也，寤梦者，觉时道之而梦，若狐突之梦太子申生是也。喜梦者，喜悦而梦，若文帝梦黄头郎推之，上天是也，惧梦者恐惧而梦若光武梦乗龙上天而心悸是也。此六者，惟正梦为正曰噩，曰思，曰寤，曰喜，曰：惧之，五者皆谓之变，以日月星辰占之，则吉凶可推。
矣
季冬，聘王梦献吉梦于王，王拜而受之，乃舍萌于四方，以赠恶梦，遂令始难，殴疫。
聘如聘，女之聘迎之，而使来也，赠如赠言之，赠送之，而使往也，二者皆祷禳之法，且一嵗未尝无梦，何待于季冬，然后聘之，赠之耶？季冬之时，王者为之行，除旧布新之政，故占梦举前日之吉梦，聘而迎之，以增益其福祥，又献之于王，王拜而受之，以敬神之所贶，又举前日之恶梦，赠而送之，以弭除其烖殃，且舍菜于四方，谓之舍萌，则除其萌，孽之始，遂令方相氏始难殴疫，始难固所以迎和气也，殴疫，亦所以送戾气也。
眡祲掌十煇之灋，以观妖祥，辨吉凶，一曰祲，二曰象，三曰鑴，四曰监，五曰闇，六曰瞢，七曰弥，八曰叙，九曰隮，十曰想，掌安宅，叙降正嵗则行事嵗终则弊其事。
煇者日之光气也，日以光为主，是谓太阳隂邪侵之则为祲，此眡祲，占象所以有十煇之法，祲谓隂气薄于日而浸淫，相侵也象谓隂气附日而凝结成象也鑴谓隂气刺日如童子所佩之鑴也监谓隂气抱日如冠珥，而佩璚也闇谓隂气蔽日方昼，而闇者也瞢谓隂气蒙蔽日光，瞢然也弥谓隂气贯日弥天，不竟也叙谓隂气不常以叙而至也隮谓隂气自下而升于上也想谓隂气无迹形似可想也。以洪范五行推之，阳者君子而隂者小人阳者，中国而隂者夷狄妖祥祸福，可以类求安宅，则使之安其居，叙降则叙之，而使降正嵗行事而嵗终弊其事，则反祸为福，转妖为祥，宁不在兹乎！
大祝掌六祝之辞，以事鬼神示，祈福祥，求永贞，一曰顺祝，二曰年祝，三曰吉祝，四曰化祝，五曰瑞祝，六曰防祝，福祥一也，永长也。贞，正也，谓降年有永而得正，命也，祈如祈天永命，求如自求多福，皆王者，蕴诚明之德，接三才之奥，然后大祝得以荐信于鬼神，而有是六祝之辞，一曰顺祝者谓天人和同，纳于大顺也；二曰年，祝者谓五气时若常大有年也，三曰吉，祝者谓敛时五福，吉，无不利也。四曰化祝者谓化被六极，以为和气也，五曰瑞祝者谓天不爱道，地不爱宝，而形为上瑞也，六曰防祝者谓筮不违于人，是谓大同也，此六者皆大事，故谓之大祝先郑，乃以小祝侯禳等事，以解六祝之义，非也，大祝所祝者六事之大，故曰：以事鬼神示，岂小祝侯禳等而已哉！
掌六祈以同鬼神示，一曰类，二曰造，三曰禬，四曰禜，五曰攻，六曰説。
六祝大事，故因祭享祀而祝之，此特为六祈，以祈之而已，类则合其类而祭，若类上帝是也，造则即其所而祭，若造于祖是也。禬，所以除烖变，禬国之凶荒，民之札丧是也。禜所以祷水旱，春秋祭禜是也。攻则治，去其害，翦氏以攻禜攻之，是也説谓以辞责之，庶民以攻，譮之是也。是六者，葢与鬼神合其吉凶，故曰：同鬼神示。
作六辞以通上下，亲疎逺近一曰祠，二曰命，三曰诰，四曰防，五曰祷，六曰诔。
先郑以祠为辞，令也，通上下亲疎逺近则皆以其用于人者言之，祠谓言辞之辞，尧言之类是也。命，谓命令之辞，説命之类是也。诰，谓诰戒之辞，洛诰之类是也防谓防同之辞，王防之类是也。祷谓庆贺，言福祥之辞，张老之善颂，善祷是也。诔，谓积累生时，德行之辞，孔子卒，哀公诔之是也。上下以位言亲疎，以情言逺近以势言辞以通之，一而已矣。
辩六号，一曰神号，二曰鬼号，三曰示号，四曰牲号，五曰齍号，六曰币号。
辨六号者，谓易其常名，以为美称，尊天而曰昊天上帝，是谓神号尊祖，而曰皇祖伯某，是谓鬼号尊地，而曰皇地后祗，是谓示号，牛曰一元大武，豕曰刚鬛，羊曰柔毛，鸡曰翰音，犬曰羮献，是谓牲号，黍曰芗合，梁曰芗萁，稻曰嘉蔬，稷曰明粢，是谓齍号，玉曰：嘉玉币曰量币，是谓币，号是六者，尊卑小大不等，而同谓之号，以其致美于牲，齍币，乃所以致敬于鬼，神，示也。
辨九祭，一曰命祭，二曰衍祭，三曰炮祭，四曰周祭，五曰振祭，六曰擩祭，七曰絶祭，八曰缭祭，九曰共祭。
先郑谓周祭以上，皆祭鬼神示之事，振祭以下，乃生人祭食之礼，然生人祭食，不应与鬼神同科，天神人鬼，地示已见大宗伯，非大祝所辨，刘氏中，义皆以为皇尸，祭食之法，其义或然，葢天子祭礼不存，以诸侯大夫少牢，馈食之礼明之，其一谓妥尸，尸坐祝，始命尸取韭葅徧，擩于三豆，祭于豆间，故曰命，祭其二，谓上佐食取黍稷及切肺授尸，尸受而同祭于豆间，賔尸所谓兼祭，以其衍多，故曰，衍祭其三，谓次賔羞羊燔尸，擩盐以祭，故曰炮祭，其四，谓依殽之序，而徧祭之，故曰周祭，其五，谓凡牢翰，鱼腊骼肩，皆擩盐而振之，拟祭弗奠，故曰振祭，其六，谓凡取菹，以擩于醢，而祭者曰：擩祭其七，谓刌肺以絶其本而祭曰絶，祭其八，谓刲肺之大本而紾之，以为缭祭，大夫以下絶而不缭以上缭，而又絶曰缭祭其九，谓凡尸之食，祭皆上佐食，工祝共之，所以尊尸也，曰：共祭已上九者，皆以馈食观之，则天子之礼可推矣。
辨九，一曰稽首，二曰顿首，三曰空首，四曰振动，五曰吉，六曰凶，七曰竒八曰褒，九曰肃，以享右祭祀。
拜者，上下交相敬之礼，不特下之施于上，亦有上之施于下者，其目凡九，而皆有轻重之义，荀卿曰：平衡曰拜，下衡曰稽首，至地曰稽颡，稽之为义，一也，知丧非至，哀不稽颡，则知礼非至尊不稽首，书言稽首必拜手，拜手则手，至于地也，稽首则首下于衡，至地而稽留也，记曰：大夫之臣不稽首，避君也，孟武伯曰：非天子，寡君无所稽首，知武子曰：天子在君，稽首，寡君惧矣，是稽首者，诸侯于天子，大夫士于其君之礼也，然考之于古，君亦有稽首于其臣者，书称太甲之于伊尹，成王之于周公是也，大夫士亦有稽首于非其君者仪礼，君劳賔賔再拜稽首，劳介介，再拜稽首是也，葢君子行礼于其所敬者，无所不用其至，君稽首于其臣者，尊师道也，大夫士稽首于非其君者尊，主人也，其次则顿首，许慎曰：顿下首也，首顿于手而已，春秋，晋穆嬴顿首于赵宣子，鲁季平子顿首于叔孙，则敌已皆用之，非施于尊者之礼，空首者，郑氏谓头至于手，恐非其义，正谓不至于手，空其首而已，振动者，郑氏引王动色变为义，恐非所以为振动之拜，正谓以首叩地，施于事变之不常者而已。吉拜谓朞以下之丧者，拜而后稽颡凶拜，谓三年之丧者，稽颡而后拜，葢拜则致敬于人者也，稽颡，则致哀于已者也。拜而后稽颡，頽乎其顺也，以其先致敬故也。稽颡而后拜，颀乎其至也，以其先致哀故也。少仪曰：三年之丧，以其丧拜，非三年之丧以吉拜，此吉拜凶，拜之辨竒拜一拜也，仪礼乡饮射聘礼，士相见礼，凡礼之杀者，皆一拜是也。褒拜再拜也，郑氏谓褒读为报，拜神与尸之享献，则有再拜之礼，是也。肃拜者，俯其首而肃之也，少仪曰：妇人吉事，虽君赐肃拜，为丧主，则不手拜，不手拜者，谓妇人于夫与长子之丧，当稽颡，余丧则手至于地，肃拜手不至于地，俯其首而已，是九者，始于朝聘燕飨，达于昏冠，丧祭皆人情，交际之礼，而必曰以享右祭祀者，何也？享谓朝践献尸之类，右谓侑食，劝尸之类，祭祀，谓祀天神，祭地示之类，古人之礼，惟无愧于神祗，祖考而后其礼，四达于天下，九拜以享，右祭祀为主，则其施于上下者可推矣。
凡大禋祀，肆享祭示，则执明水火而号祝，隋衅逆牲，逆尸令钟鼓，右亦如之，来瞽令臯，舞相尸礼，既祭，令彻大祝之，六祝六号，用于大禋祀，肆享祭示礼也，然必执明水火者，取其清明之至，可以荐其诚而已，因其荐诚，复使之奉，隋衅焉，隋谓尸祭之，余衅谓荐血之事，二者以诚为主，故亦取乎明水火之用，先儒以隋衅在逆牲，逆尸之前，既未逆尸，安得有尸祭之，余既未逆牲，安得有荐血之事，遂谓凡血祭曰衅，谓如大宗伯，以血祭祭社稷五祀，五岳者，且小祝于大祭祀，逆齍盛，送逆尸，沃尸盥，賛隋賛彻奠，无非所以佐大祝者，岂有小祝，施于大祭祀，而大祝乃施于血，祭等礼乎？是知隋衅继号，祝之文而迎牲，迎尸以后，方言祭祀之礼，逆牲则奏昭，夏之所逆者，逆尸则奏肆夏之所逆者，右则尸食而侑之者，皆令奏钟鼓，以为声歌之节来，瞽令臯舞，则乐师诏之，大祝来而令之相尸，礼则賛其出入坐作之仪，祭讫则为之，令其彻是数者，见于祝号之后，亦所以荐其诚也。
大丧始崩，以肆鬯渳尸相饭，赞敛彻奠，言甸人读祷，付练祥，掌国事。
肆，陈也，渳浴也，相饭谓含也，賛敛彻奠始死之，敛与奠也，既殡之后，为祷辞与甸人，故言甸人读祷也，付谓卒哭，后祔祭祖庙，练谓小祥练祭，祥谓大祥除衰杖，皆国事也，故掌之。
国有大故，天烖弥祀社稷，祷祠大师，宜于社，造于祖，设军社类上帝，国将有事于四望，及军归献于社，则前祝大防同造于庙，宜于社，过大山川，则用事焉，反行舍奠，曰宜曰造，曰类祭之名也？曰：有事曰用事，祭之事也，宜于社，造于祖，则在国内之礼，设军社类上帝，则在国外之礼，国将有事于四望，则军行所过山川之礼，及军归献于社，则王师有功，恺献之礼，大祝皆为之前祝，前羣祝也，大防同造于庙，宜于社，过大山川则用事，以王之防诸侯于国，外故也反行舍奠，则告至而已，大师先社而后祖大防同，先庙而后社军礼，賔礼各有所主也。
建邦国，先告后土用牲币，禁督逆祀命者，颁祭号于邦国，都鄙。
此皆所以賛大宗伯也，大宗伯言告后土而已，大祝辨，牲币之号，则为之用牲币，大宗伯言：颁祀而已，大祝辨，鬼神示之，号则为之禁，督逆祀命者，葢邦国都鄙之祀，皆命之于天子命而弗祀，与非所命而祀者皆谓之逆，是以当祀者，在所督弗当祀者，在所禁所谓颁祭号者如此。
小祝掌小祭祀，将事侯禳祷祠之祝号，以祈福祥，顺丰年逆时雨，宁风旱，弥烖兵逺辠疾。
大祝所掌者，大祭祀之祝号，小祝所掌者，小祭祀侯禳祷祠之祝号，侯所以迎喜祥也。禳，所以却弭殃气也，祷则先事而求之也祠，则后事而报之也，皆所以祈福祥，故以福祥为先，其次则顺丰年，谓顺民心，以祈来嵗之丰其次则逆时雨，欲其无常雨之患，又其次则宁风旱，欲其无常风，常旸之患，又其次则弥烖兵以见无心于用兵，又其次则逺辠疾以见，有心于恤百姓，此六者，小祝掌其祝号而已。
大祭祀，逆齍盛，送逆尸，沃尸盥，賛隋賛彻賛奠凡事佐大祝。
小祝所以佐大祝，大祝逆牲而小，祝逆齍盛者齍盛，轻于牲者也，大祝逆尸而小，祝亦逆尸而复言：送者送逆详于逆者也，大祝相尸，礼而小祝，沃尸盥，沃盥，小于相礼者也，以至賛隋賛彻賛奠皆所以佐大祝。
大丧賛渳，设熬，置铭及葬，设道齍之奠，分祷五祀，賛渳者大祝以肆鬯渳尸而小，祝賛之也，设熬置铭，道奠分祷，则小祝专焉。
大师掌衅祈号祝有寇戎之事则保郊祀于社
春秋传曰：君以军行，祓社衅鼓，祝奉以从此小，祝掌号祝，又掌衅祈之事也，寇戎之事，则保郊，保其神壝之在郊者，祀于社，则社在国之右，无所事，保祀之而已。
凡外内小祭祀小丧纪小防同小军旅掌事焉
大祝掌其大事小祝掌其小事皆祝号之事也
丧祝掌大丧劝防之事，及辟令启及朝御匶乃奠，及祖饰棺，乃载遂御，及葬，御匶出宫，乃代及圹，説载除饰小丧，亦如之，掌丧祭祝号。
曰劝，谓执纛居匶，前以劝率六引也防谓执披居旁以防其倾侧也，又役人辟除其涂，则令启棺菆也，又昧爽载匶，至庙则居前，以御匶也，又及祖庙，设祖祭之礼，加帷荒以饰棺，乃移所载匶车于庭中，遂为之御，六引也，又祖庙，大奠之后，则御匶出宫，至于外，则乡遂师代之也，又至圹説载除饰便于窆也，小丧谓王后及世子，以下之丧，亦如其殡葬，次第丧祭，谓虞祭，既葬，则以虞易奠，皆有祝号焉。
王吊，则与巫前，掌胜国邑之社稷之祝号，以祭祀祷祠焉，凡卿大夫之丧，掌事而敛，饰棺焉。
王吊则君临臣丧，以巫祝桃茢执戈，恶之也，所以异于生也，胜国邑之社稷者，周胜于商，取其社而祭之，亳社是也。卿大夫之丧，则礼有降杀，劝防之事皆掌之，而兼其敛事焉。
甸祝掌四时之田，表貉之祝号，舍奠于祖庙，祢亦如之，师甸致禽于虞中，乃属禽及郊，馌兽，舍奠于祖祢，乃敛禽禂牲禂马，皆掌其祝号。
四时之田，大司马行之设，祃祭于所表之地，田表貉，甸祝则掌其祝号者也，甸以教兵，亦皆以迁祖行，故舍奠，以祖为先，祢亦如之，师甸则用师以田也，致禽于虞中，乃属禽，则山泽之虞也，及郊，馌兽则大司马也，舍奠于祖祢，则告至也，敛禽即小宗伯之颁禽也。禂牲禂马，则祷牲与马之祭也，其祝号，则甸祝皆掌之。
诅祝掌盟诅，类造攻説禬禜之祝号，作盟诅之，载辞以叙，国之信用，以质邦国之剂信。
防血以诏明神，谓之盟渝盟，则诏明神以戒之，谓之诅类，造攻説禬禜乃大祝之，六祈而盟诅亦用之，夫王者以信待人，故天下不期信而自信，乌用是防血之盟，与夫渝盟之诅哉？君子屡盟，乱是用长，侯诅侯祝，靡届靡究，皆列国矫诬之事，而先王何取乎？尔先王之所先，施于民者信而已，然后以盟诅辅之，故以盟诅而载之辞，则曰载辞，使人用之，而有先后之序，则曰叙，国之信用，行之邦国，则又有以信其约，故曰质邦国之剂信，信由中出盟诅，何恶焉。
司巫掌羣巫之政令，若国大旱，则帅巫而舞雩，国有大烖，则帅巫而造巫，恒祭祀，则共匰主及道布及蒩馆，凡祭事守瘗，凡丧事，掌巫降之礼。
司巫为羣巫之长，故掌羣巫之政令，若大旱，则帅巫而舞雩，所以为旱祭也，大烖则帅女巫而造巫，恒作常道以弥烖患也，祭祀，共匰主及道布及蒩馆者匰以藏木主道，布为神巾，蒩以茅为蒩而借也，馆承茅之器也，凡祭祀守瘗，谓祭地示，则守瘗坎，以待埋牲玉也，凡丧事，掌巫降之礼，以人之精神陟于天，巫为之，降其神也。
男巫掌望祀，望衍授号，旁招以茅，冬堂赠无方无算，春招弭，以除疾病，王吊，则与祝前。
巫所以佐祝也，祝有祀礼，有衍祭之礼，男巫掌望祀望衍，则又为望其方而降之，谓求其神于诞谩，慌惚之中，而亦皆有号焉，诅祝又授之以神号，冬堂赠谓嵗终则设祭于堂以赠送，鬼神之为不祥者无方，则惟巫之所至无算，则惟巫之所，用此序官，所以言男巫无数，葢巫虽不可必，而亦先王不废也，送之于冬而招之于春，以春阳之来则吉，祥可招邪祟可弭，疾病除矣，王吊，则与祝前，义见丧祝。
女巫掌嵗时祓除衅浴，旱暵则舞雩，若王后吊，则与祝前，凡邦之大烖，则歌哭而请。
祓祓除邪气也，衅浴则浴，去其污秽也，旱暵舞雩，阳亢而隂不足女巫所以助隂气也王后吊则与祝前，与天官，女祝前后如王之礼也。大烖歌哭而请，则祈哀是已。
<经部,礼类,周礼之属,周官总义>
钦定四库全书
周官总义卷十六    宋 易祓 撰
大史掌建邦之六典，以逆邦国之治，掌灋，以逆官府之治，掌则以逆都鄙之治，凡辨灋者攷焉，不信者刑之。
成周有五史，皆所以掌记载策书之事，以其命数考之，则内史中大夫，大史下大夫，外史上士，小史及御史皆中士，是内史尊于大史，外史，尊于小史，御史矣，然五史之中，唯大史一官，所掌与大宰畧同大宰掌建邦之六典，以佐王治邦国，又以八法治官府，以八，则治都鄙，皆所谓建也，其终曰：以典待邦国之治，以则待都鄙之治，以法待官府之治，谓建之而后待之也，虽小宰司，防中大夫，以其各有司存，特掌典法则之，贰以逆其治，今以下大夫之大史，与小宰司防同逆，邦国都鄙，官府之治，然六典八法，八则，乃与大宰同谓之建，何也？盖大史日官也，左氏传曰：日官居卿以底日是，大史虽下大夫，而所居实卿之职，此其权在史官为甚重，是以与大宰同建六典，八法，八则之法，不特建之而已，凡邦国都鄙，官府之辨法者，皆可于此攷之，攷之而是非，审然后参之，以大宰以待废置，诛赏之用，其有不信，而乱吾法者，即以司约之法而刑之，然则大史一官，岂记载策书而已哉。
凡邦国都鄙，及万民之有约剂者藏焉，以贰六官，六官之所，登若约剂，乱则辟灋，不信者刑之。
邦国都鄙，及万民之有约剂者藏焉，藏司约之，所登者也，司约职曰：凡大约剂书于宗彝，小约剂书于丹图大乱，则六官，辟藏是司，约以其约剂，登于六官，又以其副登于大史，而为六官之贰，其六官之所登者，亦以此贰书，参考之，其或乱吾约剂，则奸伪必至于滋起，辟，开也，开其所藏之异法以正之也，不信者刑，与上经同。
正歳年以序事，颁之于官府及都鄙，颁告朔于邦国，闰月，诏王居门，终月。
考大史一职，初非占推歩之事以下文抱天时者观之，则知所谓正嵗年颁告朔，诏閠月者，亦授时之一法也嵗谓嵗星所次周一朞而数之年谓禾一稔之时，不待一朞之周年，如尧典所谓厯象日月星辰，敬授人时，嵗如尧典所谓朞三百有六句，有六日，以闰月定四时成嵗正其嵗之序则如冢宰制国用于嵗杪与夫廪人以嵗之上下数邦用，凡此之，无非正嵗以序事正，其年之序，则如冢宰，视年之丰耗，与夫司稼以年之上下出敛法，凡此之，无非正年，以序事，以是颁之于官府及都鄙，则王畿之内，凡所序事无非奉，大史所正之嵗年而行之也，至于六服，邦国，凡以嵗年序事者，亦无非天子之厯而天子之颁厯于诸侯者，以告朔为重，为诸侯者，受于天子，藏于祖庙，每月吉日，则朝服而朝受而行之，玉藻曰：诸侯皮弁聴朔，其重如此，如春秋于不视朔，则书之以为戒，夫子于告朔之饩羊，则不去以存礼，此颁告朔于邦国，王政之所当急者也，若夫王者在上，正朔之所从岀，而每月视朔，亦聴政于堂，盖王宫之中有五室，十二堂四门，春居于青阳，夏居于总章，秋居于明堂，冬居于堂，以至左个，右个之类，每月各有常所，闰月无所居，则居于每月所居之门，玉藻所谓闰月，阖门左扉居其中，以此诏王，且终其月，则王者念虑以诚其本，无时而或怠，此闰月，诏王居门，终月，亦君道之所当先者也，上而天子下，而邦国都鄙，官府无非以奉时，承天为职，故于正嵗年而言序事，则知官府都鄙，以敬民为主，于颁朔，而言告朔，则知邦国，以敬王为主于诏，王居门而言，终月，则知王者以敬天为主，然则大史所掌，占推步云乎哉！
大祭祀，与执事卜日，戒及宿之日，与羣执事读礼书而协事，祭之日，执书以次位常辨事者攷焉，不信者诛之，大祭祀之礼，有所谓羣执事，此言与执事卜日，则卜日之执事而已，大宰，大宗伯，则涖卜之，执事所谓大夫占色，是已大卜，卜师占人等，则卜之执事，所谓卜人占坼是已，大史以下大夫，为春官之属，不敢言帅，而言与者，史与之占墨故也。若夫六官以下皆有事于祭祀，则谓之羣，执事戒及宿之日，则羣执事之事亦繁矣，而皆见于礼，书之所载，大史读书，以騐其事，故曰协礼事，祭之日，羣执事之位，亦不一矣。而亦皆见于礼，书之所载，大史执书以辨其位，故曰次位常辨事者，即此书而考焉，不信者，以官刑诛之，则羣执事之于礼也，肃矣。
大防同朝觐，以书协礼事，及币之日，执书以诏王，太史掌书于大祭祀之时，则羣执事咸与焉，故于书谓之读大防，同朝觐，不言读以书协礼事而已，盖司仪之职，有诸侯见王之礼，有王待五等，诸侯之礼，有待五等，诸侯之臣之礼，以书协礼事，则欲其无一不合于礼，至于庙中，币之日，则大行人有诸侯三享之礼，又有王者祼，昨飨食之礼，其小大隆杀亦不同，以书诏王而行之，君臣之间，各谨于礼而已矣。
大师抱天时与大师同车
天时谓时日支干孤虚，王相之属，趍吉避凶之书也，方时之出也，簭人有巫环之簭环，人以为致师之举，孟子所谓环而攻之，必有得天时者是已，大师抱天时，与大师同车盖，大师执同，律以聴军声，而诏吉凶，是又与天时之吉凶相参焉，此师之所以无不胜也，义见大师环人之职。
大迁国，抱灋以前，大防执灋以涖劝，防遣之日，读诔凡防事攷焉，小防赐谥。
大迁国，抱法以前者，司空，营国之法也。大防执法以涖劝防者六引六绋之法也。遣之日，读诔者，诔以累其行也，小防君为之制，谥则赐之。
凡射事饰中舎执其礼事
小史掌邦国之志，奠系世，辨昭穆，若有事，则诏王之忌讳，大祭祀，读礼灋以戒史，以书叙昭穆之俎簋，大防，大宾客，大防同大军旅，佐大史，凡国事之用，礼灋者，掌其小事，卿大夫之防，赐諡读诔。
小史掌邦国之志，志邦国之系世者也，如鲁卫岀于周公，康叔之类，王朝皆有系世之书，小史奠之，定其本，系之所出，与夫世数之逺近虽其世数绵逺迁庙当毁，而其次序亦不可乱，故又以王朝之书，而辨其昭穆，若朝有事，如宾祭之类，则小史必诏，王之忌讳，忌谓先王终日讳，谓先王之名，诏王于行礼之时，使之知所避焉，是数者小史，得以专之，而亦有不可专者，大祭祀，则大史总其要，故所读者礼之书，小史举其详，故所读者礼之法，小史虽以法而严，祭祀之戒令史官之属，亦以书而叙昭穆之爼，簋以至大防，大宾客，大防同大军旅，凡国事之用，礼法者小史，皆以其事之大者，佐大史，而以其事之小者专于己，若小防赐諡，亦大史之职也，故为之读诔，兹又小大相承之义。
冯相氏掌十有二嵗十有二月，十有二辰，十日二十有八星之位，辨其叙事，以防天位。
曰：相谓嵗月日星辰之有相，可覩者也。冯之以占歩则谓之冯相，冯相与保章均，谓之氏者，保章志，日月星辰之变，冯相防天位之常，天象难知，必世守其法，故名官曰氏，冯相氏之所，掌参之尧典，正羲和四子之职，羲和之命，本于厯象日月星辰，敬授人时，冯相氏则辨其叙事，以防嵗月日星辰之位，其实一而已嵗谓太嵗左行于地凡厯十二舍而为一纪，则有十二嵗之位月谓斗柄所指之月，凡厯十二朔而为一嵗则有十二月之位，自子丑至戍，亥为十二辰之位，自甲乙至壬癸为十日之位，自角亢，至翼轸为二十八星之位，盖天象有定位，则人事有定叙，辨其叙事，而防之者，仲春之月，平秩东作，厥民析，则知其月之建夘日月防于降娄而为奎，娄之次仲夏之月，平秩南讹，厥民因，则知其月之建，午日月防于鹑首而为井鬼之次，仲秋之月，平秩西成，厥民夷则，知其月之建，酉日月防于寿星而为角，亢之次仲冬之月，平在朔易，厥民隩，则知其月之建子，日月防于星纪而为斗，牛之次，以至十有二嵗十有二月所防，天位皆仿乎？此国语载伶州鸠之言曰：武王伐殷嵗在鹑火月在天驷，日在析木之津，辰在斗柄，星在天元所谓五位也，按伐殷以十一月二十八日戊子，于夏为十月，是时嵗星在张故曰鹑火，月行至房，故曰天驷，日行在箕，故曰析木，戊子，后三日，为周正月朔，日月防于斗，故曰斗柄，是月，辰星始见于，一名天元，故曰天元嵗月日星辰之位，此其是欤！
冬夏致日春秋致月辨四时之叙
考上经言天位，此则因天位之防，而后可以致日月，盖冬至日在牵牛景长丈有三尺，夏至日在东井，景长尺有五寸，此长短之极，所以致日，春分日在娄，月上于东井，下于牵牛，秋分日在角，月上于牵牛，下于东井，此长短之中，所以致月，然致日必于冬夏致月，必于春秋者何也？天度一月易一位，一时易一方以牵牛东井，运于四方者推之，日月所经，正在分，至为天度之中尔，余见大司徒，土圭义。
保章氏掌天星，以志日月星辰之变动，以观天地之迁，辨其吉凶。
倬彼云汉，为章于天，而吉凶验焉，因而保之，所以名官曰：保章氏志记也，志日月星辰之变动而独言掌天星者，步占之法，以星为主，谓之星，歴星谓五星也；辰，谓二十八宿为十二辰也，十有二辰，经天左旋，常度不移，不足以见吉凶，惟日月五星行乎？十二辰之次，纬天右转而日有薄蚀，晕珥之变，月有亏盈，脁侧匿之变，五星有赢缩，圜角之变，故总言星辰日月之变动变动，即所谓也，以天象言，则为变动，以人事言则为，两者相参斯辨，吉凶矣。
以星土辨九州之地，所封封域皆有分星，以观妖祥，星土十二土也，本属十二州，成周袭乎？夏殷合而言之，九州而已，诸侯之国，不能皆有分星，大率以州举之，故在诸侯，则谓之分，星在九州，则谓之星土，九州星土之书亡矣，今其可言者，十二国之分，考之传记，灾祥所应，亦有可证，而不诬者昭十年，有星出于婺女，郑禆灶曰：今兹嵗在颛顼之，姜氏，任氏实守其地，释者以颛顼之，为元，此元为齐之分星，而青州之星，土也，昭三十二年，呉伐越，史墨曰：越得嵗而呉伐之，必受其凶，释者以为嵗在星纪此星纪为越之分，星而州之星，土也，昭元年，郑子产曰：成王灭唐而封大叔焉，故参为晋星，实沈为参神，此实沈为之分星，而并州之星，土也襄，九年，士弱曰：陶唐氏之火正阏伯居商丘，相土因之，故商主大火，此大火为宋之分星而豫州之星，土也昭，十七年，星孛及汉申湏曰：汉水祥也。卫，颛顼之墟，故为帝丘，其星为大水，此娵訾为卫之分星，而冀州之星，土也，襄二十八年春，无氷，梓慎曰嵗在星纪而滛于元蛇乗龙龙宋郑之，星此夀星为郑之分星，而亦豫州之星，土也，郑语周史曰：楚重黎之后也，黎为高辛氏火正，此鹑尾为楚之分星，而荆州之星，土也，尔雅曰：析木谓之津，释者谓天汉之津梁，为燕，此析木为燕之分星，而幽州之星，土也，以至周之鹑火，秦之鹑首，赵之大梁，鲁之降娄，无非以其州之星土而为其国之分，星所占灾祥，其应不差，然亦有可疑者，武王伐殷嵗在鹑火伶州鸠曰嵗之所在我有周之分野，盖指鹑火，为西周丰，岐之地，今乃以当洛阳之东周，何也？周平王以丰岐之地，赐秦襄仲，而其分星乃谓之鹑首，又何也？如燕在北，而配以东方之析木，鲁在东，而配以西方之降娄，秦居西北而鹑首，次于东南，呉越居东南，而星纪次于东北，皆稽之分野，有不合者，贾氏以为古者受封之月嵗星所在之辰，恐不其然，若谓受封之辰，则春秋战国之诸侯，以之占妖祥，何也？后世占分野，而妖祥亦应，岂皆古者受封之辰乎？此堪舆之书，虽足攷古而言，郡国所入之度，则非古之法。
以十有二嵗之相观天下之妖祥
先郑以嵗为太嵗后郑谓太嵗所在嵗星所居要之二者并行，初不相悖，然春秋所述，妖祥之事，则皆嵗星也襄二十八年嵗在星纪而滛于元枵，是谓蛇乗龙梓慎以为宋，郑必饥则言其所属禆灶，以为周楚所恶，则言其所衡其嵗星乖次之，所应乎昭三十二年嵗在星纪而呉伐越，史墨以为不及四十年，越其有呉以嵗星十二年而一周，存亡之，不过三纪非嵗星顺次之，所应乎此，保章氏所以言十有二嵗之相相谓有相可覩者也。以求之则嵗星太嵗皆可参决，妖祥之事。
以五云之物辨吉凶水旱降丰之祲象
物色也，视日旁云气之色，与眡祲十煇，同义眡祲，以占日为主，故言日之十煇，此以占云为主，故言五云之物，左氏所谓凡分至启闭，必书云：物是已，其占法则青为虫；赤，为兵，白为丧，黄为丰；黑，为水，此其畧也既言辨吉凶，水旱，又言降丰，之祲象，则亦眡祲，叙降之意，盖水旱之降为荒年，荒年之降为丰年，其叙如此。
以十有二风察天地之和命乖别之妖祥
三代不推歴而歴未尝不正以歴起于律而毎月足以，其气也，昔黄帝得嶰谷之管，而神瞽为之制，十二律以此，十二月之气，无非天地之中气，以此调十二月之声，无非天地之和声，是谓十有二风之占，何谓十有二风，艮为条风，从大吕大蔟之律，震为眀庶风从圜钟之律，巽为清明，风从姑洗，中吕之律，离为景风，从防宾之律，坤为凉风从凾钟，夷则之律兊为阊阖，风从南吕之律，干为不周，风从无射，应钟之律，坎为广莫，风从黄钟之律，传所谓八风从律是已，以十二月言之，亦曰十二风，其法于缇室之中，因逐月律管以为入地之浅深，月气至则葭灰飞，此所以察天地之和，然左氏载师旷歌北风，又歌南风而知晋，楚之胜负，妖祥之应，可决于此，乖别之而使之知所趋避，即王者治歴之道，后世歴不起于律而气朔，无所攷正，所以屡差而屡改，汉志虽名律歴，非古之旧矣。
凡此五物者以诏救政访序事
上经五者为五物，即救政序，事之所从出也，政者，国之大本，诏救政于上，则人君知修省之道事者，有司之常职，访序事于下，则人臣知儆戒之意，君臣交修厥徳政举而天瑞应矣。
内史掌王之八枋之灋，以诏王治，一曰爵，二曰禄，三曰废，四曰置，五曰杀，六曰生，七曰予，八曰夺。
大宰八柄之序，详于福庆而畧于刑威，故以福庆为先，刑威为后，此言八柄，则威福杂用，且以诛为杀，盖内史所掌者法而已，故曰八枋之法，大宰不言法，故不以杀为尚，以论道为主，是以知所先后详畧此道揆法守之变也。
执国法及国令之贰以攷政事以逆防计
贰副也，书也，内史与大宰同，诏八柄则国法，国令之贰，亦所以贰大宰，盖大宰之六典，八法，八则，九职九贡，九赋守之，以天下之法，则谓之国法，行之以天子之命，则谓之国，令贾氏谓国之法令，大宰掌其政，内史掌其贰，是已，以攷政事，即典法则之政事也，以逆防计，即职贡赋之防计也。小司冦之，献民数王拜受之，内史与冢宰贰之，以诏王为职，则冢宰内史，不嫌于同贰，以攷政事，以逆防计，则内史专掌其贰云尔。
掌叙事之灋受纳访以诏王听治
王者有所访于下之谓访人臣，有所复于上之谓纳，听之，以叙事之法者即小宰，所谓以叙听其情是也。若宰夫叙羣吏之治，以待诸臣之复，万民之逆，复逆亦纳访之，必先于叙吏治者，正与此同意，以诏王听治，则人情毕，逹于上矣。
凡命诸矦及孤，卿、大夫则防命之，凡四方之事，书内史读之，王制禄则賛为之，以方出之，赏赐亦如之。内史掌书王命，遂贰之。
王氏新传曰防以竹为之，方以木为之，命以为之节，故以策命之禄，及赏赐以仁之，故以方出之，名之曰方，则有义焉，固足以发明经防，又曰：读四方之事书，次于防命之后，则事非命，不立故也。言书王命，次于方出之后，则命非禄及，赏赐不行故也其説牵强正学者之患，盖爵命诸矦及孤，卿、大夫，与夫读四方之事，书以至制禄，赏赐三者，皆以书而攷，故皆属于内史，若所谓内史掌书王命，遂贰之，乃所以总缴上文，是知内外二史，均书命令外史以令之逹于下者为主，故首言书外，令内史以命之，出于上者为主，故末言书，王命意各有所属故尔。
外史掌书外令掌四方之志，掌三皇，五帝之书，掌逹书名于四方，若以书使于四方，则书其令。
内史掌书王命，王政之所从出也外史书外令则颁之于邦国诸侯而已，书序曰：伏羲，神农，黄帝之书，谓之三坟，言大道也，少昊，颛顼，高辛唐，虞之书，谓之五典言，常道也。又曰：九州之志，谓之九丘。丘，聚也，言九州所有土地所生，风气所冝皆聚此书也，四方之志，其九丘之类欤？三皇五帝之书，其三坟，五典之类欤？逹书名于四方，先儒以名为书之文字一书字，而有二义，恐非经意，逹书名，则谓四方之未有其书者，未有其书，则先逹其名，固所以广先王之道，若以书使于四方，则书其令，亦所以明王政之所从出也。
御史掌邦国都鄙及万民之治令以賛宰凡治者，受灋令焉，掌賛书凡数从政者。
大宰以典待邦国之治，以则待都鄙之治，以官成待万民之治，治出于令，而賛之以书者，御史也，御史中士也，何以賛宰以其治令之书，賛之而已，凡治者受法令，亦以所书之治令，授之也，賛书者郑氏谓王有命则賛为辞，若今尚书作诏，文若谓内史作诏文可也，外史犹不敢与书王命，言于御史，则非其职矣，盖内史掌书王命外史，掌书外令，而御史为之属，则亦賛二官所书，以其百官班籍系焉，故亦以书攷之于书，王命言賛大事也，于从政者，言数常数也，即其数而数从政，则察乎其职者而使之各修乃职，亦賛书之一端也。
巾车，掌公车之政令，辨其用与其旗物而等叙之，以治其出入。
自王之五路，至服车五乗皆典于公而有政令焉，故谓之公车，辨其用则祀賔之类，辨其旗物，则旗常之类，等则上下之等叙，则先后之叙，治其出入，即下经出入防之之类，皆政令也。
王之五路，一曰玉路，钖樊缨十有再就，建大常，十有二斿，以祀，二曰金路钩，樊缨九就，建大旂，以宾同姓以封，三曰象路，朱，樊缨七就，建大赤，以朝，异姓以封，四曰革路，龙勒条缨五就，建大白，以即戎，以封四卫，五曰木路，前樊鹄缨，建大麾以田，以封蕃国。
周人尚舆，五路实偹于四代，盖自陶唐氏始以彤车而乗白马虞则因彤车而制鸾车，夏则因鸾车而制钩车，殷人则因钩车而制大路，周人则因大路而制乘路，是五路之制，惟周为盛故也。书曰：大路在宾阶靣，缀路在作阶靣，先路在左塾之前，次路在右塾之前，孔氏以大路为玉，缀路为金，先路为象，次路为木，周之五路畧见于此而详着于巾车之职，玉路以玉为饰，法天之数，故钖樊缨十有再就，建大常，十有二斿，必天子而后用之，故曰以祀，若夫金路以金为饰，钩樊缨，止于九就，大旂之色，主乎？青以象东方之仁，故曰以宾同姓以封，象路以象为饰，朱樊缨，止于七就，大赤之色，主乎？赤以象南方之礼，故曰以朝，异姓以封，革路则鞔之以革，龙勒条缨，止于五就，大白之色，主乎？白以象西方之义，故曰以即戎，以封四卫，木路，则漆之而已，前樊鹄缨则不言，就大麾之色，主乎黒以象北方之智，故曰：以田以封蕃国，自以祀至于以田，则上得以兼乎下者也，自同姓以封，至于以封四卫，则下不得以拟乎上者也，然同姓如鲁卫，未至乎九命，则何取乎金路之九数，异姓如宋，杞不止乎七命，则何取乎象路之七数四，卫亦有五等之侯国。则又何拘乎？革路之五数，蕃国夷狄，虽大曰子，则何为木路，独不言数？曰：诸侯封受于天子，天子亲防之，诸侯亲受之，盖以是为王朝出封之仪，非典命所言，国家车旗之数也，若夫王者兼用五路冝若必玉路，而后建大，常必金路，而后建大旗，必象路而后建大赤，必革路而后建大白，必木路，而后建大麾，然以大司马攷之，仲秋教治兵，王载大常则，是以革路载大常也，司常亦曰：凡祭祀，各建其旂，防同宾客，亦如之，先儒亦谓兵车之防，则以戎路，建大常，宾客防同，则以金路，建大常也，是知五路之建大常者，天子之制，而此四旗，不言斿者，兼诸侯之制，亦犹王之五服，兼用衮鷩，希毳而有大章焉，有小章焉，戴冕皆十有二旒，玉练皆十有再就，镇圭，必尺有二寸，无非则天之数，尊天子而已。
王后之五路，重翟钖靣朱总厌翟勒靣缋总安车，雕靣鹥总，皆有容葢，翟车，贝靣组总有握，辇车组挽，有翣羽葢。
车服之制一也，司服言王后之六服，巾车兼王后之五路，郑氏释，此皆约以王者之制，王以衮冕，享先王，以鷩冕，享先公以元冕祭羣小祀，郑氏则以祎衣揄狄，阙狄当之，王者玉路，以祀金路，以宾象路以朝，郑氏以重翟，厌翟，安车当之，鞠衣，翟车以下亦然，由是推之，则重翟之，靣朱总亦玉路之，樊缨也，厌翟之勒，靣缋总，亦金路之钩，樊缨也，安车之雕靣鹥总，亦象路之朱，樊缨也，翟车之贝，靣组总亦革路之龙，勒条缨也，辇车则以人挽之而已，盖拟木路，而其制畧者也自安车以上皆有容，盖自翟车以上皆有握，自辇车以上皆有翣，羽盖五路之等如此。
王之丧车，五乘木车，蒲蔽犬防，尾櫜疏饰，小服皆疏，素车棼蔽，犬防素饰，小服皆素薻车，薻蔽鹿浅，防革饰駹车，雚蔽然防，髹饰漆车，藩蔽豻防雀饰。
防车之乆近轻重皆有降杀，圣人之中制也，盖木车则始遭防之车，素车则卒哭，所乘之车，藻车则既练，所乘之车，駹车则大祥所乘之车，漆车则禫月所乘之车，自是推之，三年之防，皆乘恶车，则指木车而言，齐衰之防皆乗素车大功之防皆乘藻车，小功之防，皆乘駹车服缌者，乘漆车，则卿大夫，士皆然，盖亦以中制示天下也。
服车五乘，孤乘夏篆，卿乘夏缦，大夫乘墨车，士乘栈车，庶人乗役车。
服车服事者之车也，孤卿大夫士以至庶人，皆有服车之制，特以文质为隆杀而已，篆毂约也，以五采篆其毂约，故孤乗夏篆缦如缦帛也。以五采画而无篆，故卿乗夏缦墨则以革挽而漆之者也，故大夫乗墨车栈则不以革挽而漆之者也，故士乗栈车若役，车则载任噐以共役者也，故庶人乗役车庶人贱者也，虽有服车之制，特役车而已，以其贵者，而论则栈，不如墨墨，不如缦缦，不如篆文质隆杀，分守所寓，兹孤卿大夫士之所由以辨欤。
凡良车，散车不在等者，其用无常，凡车之出入，歳终则防之，凡赐阙之，毁折入赍于职币。
精制曰良，麄制曰：散是二车者不在服，车五乗之等或以共在上之恩赐，或以共在公之役使，故其用为无常，知车之不在等者，其用无常，则知服车之用，为有常矣，是以出入之间嵗终则防之，凡所赐之，车则阙之而不防，重王命也。或有毁折，则入赍于职币，谨职守也。
大丧，饰遣车，遂廞之，行之及执葢，从车持旌，及墓，嘑启闗陈车小防共匶路与其饰，岁时更续，共其弊车，大小防之用车正，巾车之职，更谓更新续谓续其弊者，共其弊车，则纳其敝者也。
大祭祀呜铃以应鸡人
鸡人于大祭祀，夜嘑旦，嘂百官使之知，夙兴行事也，巾车又鸣，其车上之和铃，与鸡人相应，亦所以警百官也。
典路，掌王及后之五路，辨其名物与其用説若有大祭祀则出路賛驾説大防大宾客，亦如之，凡防同军旅，吊于四方，以路従。
巾车以车名官，兼掌车与路者也。此专掌王及后之五路，故曰典路，王之五路，自玉至木后之五路，自翟至辇，此其名也，亦其物也，用如祀宾之类，有用则有説説税也谓舎车税驾也，大祭祀，大宾客，大防则出路顾命大路，在宾阶靣缀路，在阼阶面，先路在左塾之前，次路在右塾之前，以是推之，祭祀，宾客为可知，賛驾説则賛趣马也，使各有其节而已，防同宾客，以路从谓玉路之外王乗一路而余路从之，若吊于四方，何取乎路正，谓因防同宾客，而行吊事者也。
车仆掌戎路之萃，广车之萃，阙车之萃，苹车之萃，轻车之萃，凡师，共革车，各以其萃，防同亦如之。
王之乗车必用仆以为御戎，仆既列，扵夏官之职，此复设车仆专掌戎路之萃，何也？萃贰也，诸侯之贰，不过有其贰而已，惟戎为国之大事，故其贰车尤众，既有戎路之萃，而余车亦各有萃，盖王乗戎路必用广车以横陈，楚子为乗分为左右二广，是以十五乗为乗也又有阙车以补其阙，楚子使潘党率防阙四十乗从唐侯为左拒，是以四十乗为补阙也，苹车则为对敌，蔽之用，轻车则为驰，敌致师之用，孙子八陈，有革车之陈，有轻先出其侧之陈，皆其遗制也，此五车之萃甚众，所以专设车仆之职，凡用师，共革车，各以其萃，防同乗金路亦共革车及萃，不失备也，有文事必有武备。
大防廞革车大射共三乏
大防，廞革车，遣车九乗是也。鞔之以革，故属掌戎，萃之职，若大射共三乏，亦继于戎，萃之后者谓射之三侯，皆有乏使，特旌告者借之，以为自蔽之用，戎萃之自蔽，亦如射侯之乏，故命车仆共之。
司常掌九旗之物，名各有属，以待国事，日月为常，交龙为旂，通帛为旜，杂帛为物，熊虎为旗，鸟隼为旟，龟蛇为旐，全羽为旞，析羽为旌，及国之大阅，賛司马颁旗物，王建大常，诸侯建旂，孤卿建旜，大夫士建物，师都建旗，州里建旟，县鄙建旐，道车载旞，斿车载旌。
九旗所掌而名官，曰司常者，以王建大常为主，而后九旗以次而举者也，故九旗之物，各有其名，九旗之名，各有所属，以待国事，则祭祀賔客师田等事，自王以下各有所建，以待其所用日月为常者，以日月有常乆不息之象，大常十有二，斿者偹日月十有二次之数，惟王者祀天则扵，玉路建之，此大阅则扵，戎路建之，若常田，则建斿车之旌，邦田而无所，则建木路之大麾，此大阅治兵，所以独建日月之常也，交龙为旂者，若与金路之大旂，同然大旂，画以升龙，而此则画升龙，降龙，以示屈伸之象，诸侯建之，扵大阅，故其旂斿，各其命之数，而为九斿七斿，五斿之别也，通帛为旜者，若与象路之大赤同，然大赤以纯赤，为之旜虽赤，而尚乎绛，孤；卿，建之于大阅，以夏篆，夏缦，而建之也，杂帛为物者，若与革路之大白同，然大白以纯白为之物，虽白而尚乎杂，大夫士，建之于大阅，则以墨车，栈车而建之也，熊虎为旗者，若同乎？考工六斿，象伐之旗，然画熊虎虽同，而所用不同，师都则孤卿之为军者也，大阅建旗，则各其命数，而为旗之斿焉，鸟隼为旟者，若同乎？考工七斿；象，鹑火之旟，然鸟隼虽同，而所用不同州里，则中大夫为州长，而长州里者也。大阅建旟，则各其命数，而为旟之斿焉，龟蛇为旐者若同乎？考工四斿，象营室之旐，然龟蛇虽同，而所用不同，县鄙则下大夫，县正之为县鄙者也，大阅建旐，则亦各其命数，而为旐之斿焉，若夫全羽为旞，而载之道，车言王之视朝，无非道焉，道贵乎浑全，故以五采，全羽饰之，析羽为旌，而载之斿车，言王之斿，田无非事焉，事贵乎辨析，故以五采，析羽饰之，曰旞，曰：旌同列于九旗之目，而大阅之，颁旗物，则无旞旌之，建以王者之大阅，则建日月之常故耳。 司常言及国之大阅，賛司马颁旗物，谓大司马中冬之大阅也，司马教大阅，初不言旗物，此可互见云，惟中秋教治兵，辨旗物之用，则有可考者，所谓王载大常，诸侯载旗，此二者之旗，与司常同其他言，军吏载旗，而此则师都建之，师都载旜，而此则孤卿建之，乡遂载物，而此则大夫士建之郊野，载旐，而此则县鄙建之，百官载旟，而此则州里建之，载旞载旌，见于司常，而大司马阙焉，盖此所言者，主司马之大阅，大阅大礼也，大司马所言者，特中秋教治兵而已，治兵常礼也，大凡御军之道，有所者，有所画日，日月交龙之是也。无所者无所画，通帛杂帛之是也。大阅之时，孤卿大夫士与夫六乡六遂三等采地之孤，卿，大夫咸在焉，师都以孤卿为之，以其都鄙之兵，则谓之师都，所以建熊虎之旗，州里即中大夫之州长，以其五党为州之兵，所以建鸟隼之旟，县即下大夫之县正鄙，即上士之鄙师，以其五鄙，五鄼之兵，所以建蛇之旐，其谓之孤卿，大夫士则无所，而从王者耳，此所以建旜建物也，若夫中秋治兵之教，则孤卿大夫士不必尽出，所以从王者，百官也，命卿之为，军吏者也，三等采地及六乡，六遂之兵，亦不尽来，则皆属扵命卿矣，故虽师都不过载，通帛之旜，乡遂不过载，杂帛之物，至于郊野，虽载蛇之旐，而邑外曰郊，郊外曰野，以四等公邑之大夫，四等，公邑之兵，其兵不属扵，命卿故耳。二官虽聫事，而旗物之用，各有所主。
皆画其象焉，官府各象其事，州里各象其名，家各象其号。
大司马扵，中秋之教，辨旗物之用，而曰各书其事，与其号而此，则曰皆画其象者，画亦书也，画大书小小利于近，而大则可以逺见故大阅之旗以画，而治兵之旗以书，若夫仲夏教茇舍之时，辨其号名，则帅以门名，县鄙各以其名家以号名，乡以州名野，以邑名百家，各象其事，特以读书契，辨夜事而已，然司马所言者有六，此所言者有三，要之，三即六也。此所言官府各象其事，即苃舍之，帅以门名，百官各象其事者也，州里各象其名，即茇舍之乡，以州名野以邑名，县鄙各以其名者也，家各象其号，即苃舍之家以号名者也。司常縂言之，司马分言之耳。
凡祭祀各建其旗防同賔客亦如之置旌门
凡国之祭祀，则王乗玉路建大常，诸侯则旂孤卿，则旜大夫则物也，故曰：各建其旗，防同賔客亦如之，谓祭祀之旗，而车则有辨焉，是朝觐宗遇之时，则王乗金路而建大常，廵守兵车之防，则王乗革路而建大常，至诸侯孤，卿大夫之所建，亦与祭祀之所，建一而已，然祭祀在郊庙，则无事乎？旌门之置防，同賔客之，在国外及方岳之下，则旌门之置，所以为王者营衞之仪掌舍云为帷宫，设旌门设旌，扵帷宫之门，则防同賔客之在外者可知也。
大防共铭旌，建廞车之旌，及葬，亦如之，凡军事，建旌旗及致民，置旗弊之甸，亦如之，凡射，共旌嵗时共更旌，大防及为铭，各以其物王则大常焉。建廞车之旌，则巾车饰其车，而司常建其旌也，归田之事，则司常建旌旗以为之，指挥始焉，置之，以致民终焉，之而诛，后至者凡射，共旌，则服不氏，以旌居乏而待，是已嵗时共更旌，与巾车嵗时更续之义同。
都宗人掌都祭祀之礼，凡都祭祀，致福于国，正都礼与其服，若有寇戎之事，则保羣神之壝，国有大故，则令祷祠旣祭，反命于国。
家宗人掌家祭祀之礼，凡祭祀致福，国有大故，则令祷祀，反命祭亦如之，掌家礼，与其衣服，宫室，车旗之禁令，凡典礼者谓之宗在，有虞氏则为秩宗，在周人则为大小宗伯，皆所以典天神，人鬼地示之，三礼，天子有宗伯，诸侯有宗人，春秋跻僖公，而夏父弗忌为宗人，此诸侯之宗人，而都家谓之内诸侯，亦有宗人焉，都宗人家宗人是已，凡祭祀，致福于国者，盖祭祀王不与则赐之，禽都家，亦如之，上赐禽于下，下致福于上，寓报上之意也，然礼者，所以辨亲疎而别，贵贱分守所寓服噐为先，不防其防，僣乱滋启，此都宗人之正都，礼与其服，家宗人之掌家礼，与其衣服，宫室，车旗之禁令，文有详畧互相备也，都宗人言，若有冦戎之事，则保羣神之壝者，以其掌都祭祀之礼，故使与小祝保神壝之在外者焉，家宗人不言者，以都宗人推之，都家，宗人皆为王官，必命之祭而后祭，国有大故，皆令祷祠反命，家宗人于王再命祭，亦如之，都宗人不言者，亦以家宗人推之，雄氏曰：节莫大于僣，僣莫大于祭，盖自后世三家以雍彻，季氏旅泰山而后知，先王设都，家宗人之官杜僣乱之原，别嫌疑之渐，其制礼之深意，寓乎此也。
凡以神仕者，掌三辰之灋，以犹鬼神示之居，辨其名物，以冬日至致天神，人鬼，以夏日至致地，示物鬽，以禬国之凶荒，民之札防。
序官，凡以神仕者无数，以其艺为之，贵贱之等，按国语所载，大率古之巫觋，以民之精爽，不携贰，又以齐肃衷正者为之，使之制神之处位次主，是知经之凡，以神仕者巫觋之谓也，制神之处位次主，则亦三辰，犹其居之意，汉志曰：太极运三辰五星于上，元气转三统五行扵下，是三统之合，扵三辰也，三辰日月斗也，日合扵天统，故天神可得而犹其居，月合扵，地统故地，示可得而犹其居，斗合扵人统，故人鬼可得而犹其居，犹即图也。天神位乎上，其居为阳，即日合天统之法而图之，地示位乎下，其居为阴，即月合，地统之法而图之，人鬼位乎？阴阳之间，即斗合人统之法而图之，大司乐云，圜钟为宫，而天神降，凾钟为宫，而地示出黄钟为宫，而人鬼可礼，此即三辰合三统之义，不特此而已，其犹之之法则坛壝，服噐牺牲币帛与夫五声八音，十二律之节，皆以三辰之法而求之，昔春秋神降，扵莘内史过云，以其物享之，至之日，亦其物也，此正三辰之法，以犹之者也，以至致人鬼，而次扵天神之后，致物鬽而次，扵地示之后，是以阴阳之气推之，亦犹鬼神示之，一端云。
钦定四库全书
周官总义卷十七     宋 易袚 撰夏官司马第四
惟王建国，辨方正位，体国经野，设官分职，以为民极，乃立夏官司马，使帅其属而掌邦政，以佐王平邦国，政官之属，大司马，卿一人，小司马，中大夫二人，军司马，下大夫四人，舆司马，上士八人，行司马，中士十有六人，旅，下士三十有二人，府六人，史十有六人，胥三十有二人，徒三百有二十人。
鲁防晋师于上鄍，舆师受一命之服，晋享六卿于蒲圃，舆尉受一命之服，所谓舆者，车也，晋作三行以御狄，其后晋中行穆子与无终战于大原，毁车为行，所谓行者，徒也，成周师田之法，险野以徒为主，易野以车为主，于是设二司马之属，専掌车与徒之任，异于五官。
凡制军万有二千五百人为军，王六军，大国三军，次国二军，小国一军，军将皆命卿，二千有五百人为师，师帅皆中大夫，五百人为旅，旅帅皆下大夫，百人为卒，卒长皆上士，二十五人为两，两司马皆中士，五人为伍，伍皆有长一军，则二府六史胥十人，徒百人。
司勲，上士二人，下士四人，府二人，史四人，胥二人，徒二十人。
马质中士二人府一人史二人贾四人徒八人
量人下士二人府一人史四人徒八人
小子下士二人史一人徒八人
羊人下士二人史一人贾二人徒八人
司爟下士二人徒六人
掌固，上士二人，下士八人，府二人，史四人，胥四人，徒四十人。
司险中士二人下士四人史二人徒四十人
掌疆，中士八人，史四人，胥十有六人，徒百有六十人，人上士六人，下士十有二人，史六人，徒百有二十人，环人，下士六人，史二人，徒十有二人。
在秋官者，掌送逆邦国之通宾客，令其守涂地者，为之聚，谓之四面，环之可也，在夏官者，止于徒十有二人，何以环之乎？今攷簭人九簭之名，九曰巫环，郑氏谓簭可致师，不此则以为致师之簭，孟子曰：环而攻之，必有得天时者矣，既谓之天时，非四面环之之义，环得天时之吉，则其为簭名信矣。
挈壶氏下士六人史二人徒十有二人
挈壶之制不可攷，以唐制推之水，海浮箭四匮，注水始自夜，天池入于日，天池自日，天池入于平壶，以次相注，入于水，海浮箭而上，以浮箭为刻分，昼夜计十二时毎，时八刻二十分，毎刻六十分，箭四十八二箭当一气，岁统二百一十九万一千五百分，悉刻于箭，上铜乌引水而下，浮箭而止，登至于昼夜之刻分，至之，冬夏长短，昏晓隐见，与周官晷影无差。
射人，下大夫二人，上士四人，下士八人，府二人，史四人，胥二人，徒二十人。
服不氏下士一人徒四人
射鸟氏下士一人徒四人
罗氏下士一人徒八人
掌畜下士二人史二人胥二人徒二十人
司士，下大夫二人，中士六人，下士十有二人，府二人，史四人，胥四人，徒四十人。
诸子下大夫二人，中士四人，府二人，史二人，胥二人，徒二十人。
司右，上士二人，下士四人，府四人，史四人，胥八人，徒八十人。
虎贲氏，下大夫二人，中士十有二人，府二人，史八人，胥八十人，虎士八百人。
此言虎士八百人，与牧誓言，虎贲三百人，其数为不同，葢此以衞至尊为主，惟众而后可以备仪衞。
旅贲氏，中士二人，下士十有六人，史二人，徒八人节服氏，下士八人，徒四人。
方相氏狂夫四人
大仆，下大夫二人，小臣，上士二人祭仆，中士六人，御仆，下士十有二人，府二人，史四人，胥二人，徒二十人，仆，下士二人，府一人，史二人，胥四人，徒四十人，弁师，下士二人，工四人，史二人，徒四人。
司甲下大夫二人，中士八人，府四人，史八人，胥八人，徒八十人。
司兵，中士四人，府二人，史四人，胥二人，徒二十人，司戈盾，下士二人，府一人，史二人，徒四人。
司弓矢，下大夫二人，中士八人，府四人，史八人，胥八人，徒八十人。
五兵之用逺则弓矢射之，近则矛者勾之，然后殳者击之，戈防刺之，此司兵掌五兵，司戈盾之掌戈盾，司弓矢之掌六，弓四弩八矢，相为先后者也。
缮人，上士二人，下士四人，府一人，史二人，胥二人，徒二十人。
稾人，中士四人，府二人，史四人，胥二人，徒二十人，戎右中大夫二人，上士二人、
戎车革路也，王于军事，乘革路，则用勇力之士为右，乃以中大夫为之，君有常尊，兵革重事故也。
齐右下大夫二人
道右上士二人
大驭中大夫二人
戎仆中大夫二人
齐仆下大夫二人
道仆上士十有二人
田仆上士十有二人
驭夫中士二十人下士四十人
校人，中大夫二人，上士四人，下士十有六人，府四人，史八人，胥八人，徒八十人。
趣马下士皁一人徒四人
巫马，下士二人，医四人，府一人，史二人，贾二人，徒二十人。
牧师下士四人胥四人徒四十人
廋人下士闲二人史二人徒二十人
圉师乘一人，徒二人，圉人良马，匹一人，驽马丽一人，职方氏中大夫四人，下大夫八人，中士十有六人，府四人，史十有六人，胥十有六人，徒百有六十人。
土方氏，上士五人，下士十人，府二人，史五人，胥五人，徒五十人。
懐方氏，中士八人，府四人，史四人，胥四人，徒四十人，合方氏，中士八人，府四人，史四人，胥四人，徒四十人，训方氏，中士四人，府四人，史四人，胥四人，徒四十人，形方氏，中士四人，府四人，史四人，胥四人，徒四十人，形犹人之形有相属之义。
山师，中士二人，下士四人，府二人，史四人，胥四人，徒四十人。
川师，中士二人，下士四人，府二人，史四人，胥四人，徒四十人。
邍师，中士四人，下士八人，府四人，史八人，胥八人，徒八十人。
匡人中士四人史四人徒八人
撢人中士四人史四人徒八人
都司马毎都，上士二人，中士四人，下士八人，府二人，史八人，胥八人，徒八十人。
家司马各使其臣以正于公司马
大司马之职，掌建邦国之九灋，以佐王平邦国，制畿封国，以正邦国，设仪辨位，以等邦国，进贤兴功，以作邦国，建牧立监，以维邦国，制军诘禁，以紏邦国，施贡分职，以任邦国，简稽乡民以用邦国，均守平则，以安邦国，比小事大，以和邦国。
言佐王以统御诸侯之权实天子之所自出
以九伐之，灋正邦国，冯弱犯寡则眚之，贼贤害民则伐之，暴内陵外则坛之，野荒民散则削之，负固不服则侵之，贼杀其亲则正之，放弑其君则残之，犯令陵政则杜之，外内乱，鸟兽行则灭之，正月之吉，始和，布政于邦国都鄙，乃县政象之，灋于象魏，使万民观政象，挟日而敛之。
政谓九法九伐之类，布于邦国，都鄙可也，万民何与焉？圣人惟能合民之情，内外逺近通行无间，而后可以言政。
乃以九畿之籍，施邦国之政，职方千里，曰国畿，其外方五百里曰侯畿，又其外方五百里曰甸畿，又其外方五百里曰男畿，又其外方五百里曰采畿，又其外方五百里曰衞畿又其外方五百里曰蛮畿，又其外方五百里曰夷畿，又其外方五百里曰鎭畿，又其外方五百里曰蕃畿。
此言外方五百里则以方言之，非言面也，以方言之，是毎面面二百五十里，两面之方为五百里，自侯畿至蕃，畿通为二千五百五十里，两面相距，通为四千五百里，并王畿千里，通为五千五百里，其增于禹者五百里之蕃服耳，然周之蕃服，虽不列于禹贡九州之外，而禹贡九州之外，咸建五长，东渐西被，即成周蕃服之域，是周之蕃服其名，虽增于禹，而地未尝增也。
凡令赋以地与民制之，上地食者，参之二，其民可用者家三人，中地，食者半，其民可用者二家五人，下地，食者参之一；其民可用者家二人，中春教振旅，司马以旗致民，平列陈，如战之陈。
合其众以成列陈其列以为陈
辨鼓铎镯铙之用，王执路鼓，诸侯执鼖鼓，军将执晋鼓，师帅执提，旅帅执鼙，卒长执铙，两司马执铎，公司马执镯，以教坐作进退疾徐疏数之节，遂以搜田，有司表貉，誓民鼓，遂围禁火，献禽以祭社，中夏教苃舍，如振旅之陈，羣吏撰车徒读书，辨号名之用，帅以门名，县鄙各以其名家以号名，乡以州名，野以邑名，百官各象其事，以辨军之夜事，其他皆如振旅，遂以苗田，如搜之灋车，献禽以享礿。
帅以门名，见平日统御之，方家以号名，见平日训治之素。
中秋教治兵，如振旅之陈，辨旗物之用，王载大常，诸侯载旂，军吏载旗，师都载旜，乡遂载物，郊野载旐，百官载旟，各书其事，与其号焉，其他皆如振旅，遂以狝田，如搜田之，灋罗，致禽以祀祊，中冬教大阅，前期羣吏戒众庶，修战灋虞人，莱所田之野，为表百步，则一为三表，又五十步为一表。
表以步度之，步长六尺，百步则一为三表，是三表相去二百步，又五十步为一表，则四表为二百五十步矣，大阅必用四表，所以寓王者节制之师，而大武之四表，实象之，盖周都西南一表在南，所谓武始而北出矣，振之而驷伐则有振铎，作旗之义厯二表三表，而至四表，则再始以着往者也。商都东北四表在北，所谓四成而南国是疆，复乱以饰归，则有鼓退，鸣铙，且郤之义厯三表二表而复于一表则乐终，而德尊者也，大阅亦然，贾氏乃谓后表在北士卒，由后表以至南表，复回身向北，以至后表，与乐记之言，不合乐记言，大武则周家一代，寓兵之良法，当以乐记为正，或谓三表相距各百步，毎表各六十丈，何以容大阅之众，若以开方论，其势诚窄，若据虞人，莱所田之野，则逈野左右，何有纪极？郑氏谓左右之广，当容三军，此指一旁而言，若左右两旁，当容六军，又云：步数未闻，则六军分行左右，开张取其容，六军之众，不以步数拘也，如此，则地广袤，岂止容六军而已。
田之日，司马建旗于后表之中，羣吏以旗物，鼓铎镯铙，各帅其民而致质明，旗，诛后至者，乃陈车徒，如战之陈，皆坐。
及田之日，司马建熊虎六斿之旗于虞人所设，后表之中，据乐记舞而言，则后表当是在南一表，于是羣吏如乡师以下，以其旗物及鼓铎镯铙等各帅其民而致于大司马，质明仆旗，犹有后至者，是慢令也，故诛之。
羣吏听誓于陈前，斩牲以左右徇陈曰：不用命者斩之，众庶已集，命之皆坐于在南之一表，羣吏听誓，则自军帅而下，皆南面向表，誓于陈前。
中军以鼙，令鼓鼔人皆三鼓，司马振铎，羣吏作旗，车徒皆作，鼓行鸣镯，车徒皆行，及表乃止，三鼓摝铎，羣吏旗，车徒皆坐。
中军以鼙，令鼓则旅帅，执鼙者也，以旅帅居卒伍，军师之中，故曰中军鼓，人皆三鼔则军将之，执晋鼓者也，司马振铎，则两司马之执铎者也，鼓行鸣镯，则公司马之执镯者也，当是时，旅帅以鼙令鼓，故军将三鼓而作之，两司马振铎以通之，可以作矣！故羣吏作旗，车徒皆作，既作矣，军将又鼓以行之，公司马，又以镯而节之，可以行矣，故车徒皆行，及表乃止，既止矣，军三鼓以警之，两司马摝铎以止之，可以止矣，故羣吏旗，车徒皆坐，此谓自南表以至向北之二，表所以象武，始而北出，观兵于盟津之时。
又三鼓，振铎作旗，车徒皆作，鼓进，鸣镯车骤徒，趋及表，乃止，坐作如初。
言骤趋，则士卒赴敌之心，固勇于车徒之行者矣，然不可无以节之，由是及表，乃止，而军将三鼓以警之，两司马，又摝铎以止之，可以止矣，故曰：坐作如初，此谓自二表以至向北之三表，所以象再成而灭商，战胜于牧野之时。
乃鼓车驰徒走及表乃止
于是军将又鼓以作之，则车为之，驰徒为之走，言驰与走，则士卒赴敌之心，尤勇于车，骤徒趋者矣，然亦不可无以节之，由是及表，乃止，则教习已备，而无事于坐作之节，但止之而已，此谓自三表以至向北之四表，所以象三成而南，克殷有余力，功成而反者也。
鼓戒三阕车三发徒三刺
至此，则鼓已三阕，车已三发，徒已三刺，于此皆戒焉，必三鼓者，至于三则节制之正也，故大阅之教，表为三表鼓，为三鼓车，以三发徒，以三刺坐作以三而为之止皆三之，为节制也。
乃鼓退鸣铙且郤及表乃止坐作如初
谓至北之四表，军将即令鼓以退之，公司马，复鸣铙以郤之，于是军吏士卒回身向南而立，复行至表皆为之，止坐作如初，此又谓自北之四表，以至三表，二表而复于向南之一表，皆如上文之坐作其异者，废镯鸣铙而已，所以象四成，而南国是疆，五成而分周公左，召公右，六成而复缀，以崇者也。
遂以狩田，以旌为左右和之门，羣吏各帅其车徒，以叙和出，左右陈车徒，有司平之，旗居卒间以分地，前后有屯百步，有司巡其前后，险野人为主，易野车为主，既陈，乃设驱逆之车，有司表貉于陈前。
驱谓驱禽兽使趋于围逆谓逆禽兽使不出围
中军以鼙，令鼓鼔人皆三鼓，羣司马振铎，车徒皆作，遂鼓行徒，衘枚而进，大兽公之，小禽私之，者取左耳中军以鼙令鼓鼔人皆三鼓，如习战之时，则师田之法一焉。
及所鼔皆駴车徒皆噪
駴如马之骇噪如鸟之噪以示胜敌
徒乃致禽馌兽于郊入献禽以享烝
春社，夏礿，秋，祊不言入，献禽而冬烝，独言之者以外行，致禽馌郊之礼，然后献禽于宗庙，故谓之入。
及师大合军以行禁令以救无辜伐有罪
及者继事之辞，未有师也，谓时田以习战以为用师之备而已。
若大师则掌其戒令，涖大卜，帅执事涖衅，主及军器，若有强梗，弗率者，负固弗服者，与夫侵犯王略，而自干天诛者，天子于是亲帅六师，方伯连帅从焉，谓之大师，大司马，掌其戒令，则方伯连帅以至军将，师帅莫不受戒令焉。
及致建大常比军众诛后至者
比其伍两卒旅军师之全缺也
及战巡陈眡事而赏罚
及其成陈而战也，巡其陈之队伍，疏数与夫车徒，旗鼓之出入，莫不眡之。
若师有功则左执律右秉钺以先恺乐献于社
大司马左执律右秉钺以先
若师不功则厌而奉主车
不言败，而言不功，王者之师，无敌于天下，故特不功而已。
王吊劳士，庶子则相大，役与虑事，属其植受其要，以待攷而赏诛。
植谓筑城板榦，高博制度系焉，则属之于司空，要谓役人数目，功程多寡系焉，则受之于司徒，待攷而赏诛，必以植要为本。
大防同，则帅士庶子而掌其政令，若大射，则合诸侯之六耦，大祭祀，飨食，羞牲鱼，授其祭。
大祭祀谓庙享之礼飨食则礼公侯等于庙
大丧平士大夫丧祭奉诏马牲
平则正丧礼之职与其位也
钦定四库全书
周官总义巻十八     宋 易袚 撰
小司马之职掌
下有阙文
凡小祭祀防同，飨射师田，丧纪掌其事，如大司马之灋军司马。
舆司马
行司马
已上官阙，而列于司马之后者，以序官知之也，义见序官。
司勲掌六乡赏地之灋以等其功
封国百里，以至五百里，非六乡之所能给，是以六乡赏地不过与官田，牛田，收田并列而已，以左传攷之，昔郑伯赏入陈之功，子展三命之服，先八邑，注谓八邑三十二井，又讨卫疆戚田，取卫西鄙，懿氏与孙氏注谓取田六十井，此赏田之明证，即下经所谓参之一食。
王功曰：勲，国功曰功，民功曰庸，事功曰劳，治功曰：力战功曰多，凡有功者，铭书于王之大常，祭于大烝，司勲诏之大功，司勲藏其贰，掌赏地之政令，凡赏无常，轻重眡功，凡颁赏地，参之一食，唯加田无国正。
赏之轻重眡其功此所以为赏地之政令
马质掌质马，马量三物，一曰戎马，二曰田马，三曰驽马，皆有物贾。
此言市马之政，物云者，国马之辀，深四尺有七寸，田马之辀，深四尺，驽马之辀，深三尺有三寸，其用各有等，其材各有宜，故皆以三物量之，有物则有价，故谓之质。
纲恶马
此言养马之政
凡受马于有司者，书其齿毛与其贾，马死，则旬之内更旬之外入马耳以其物，更其外否？马及行，则以任齐其行，若有马讼，则听之，禁原蚕者。
听马讼则养马市马之政皆得其平
量人掌建国之灋，以分国为九州，营国城郭，营后宫，量市朝道巷门渠，造都邑，亦如之，营军之垒舎量其市朝，州凃军社之所里，邦国之地，与天下之涂数，皆书而藏之，凡祭祀，飨賔制，其从献脯燔之数量，掌丧祭奠竁之俎实，凡宰祭与郁人受斚歴而皆饮之。
小子掌祭祀，羞羊肆，羊殽肉豆而掌珥于社稷，祈于五祀，乃沈辜，侯、禳，饰其牲。
饰其牲被之以文绣谓羊牲也
衅邦器及军器，凡师田，斩牲以左右狥阵，祭祀賛羞受彻焉。
军器甲胄戈矛之属
羊人掌羊牲，凡祭祀，饰羔祭祀，割羊牲，登其首，凡祈珥，共其羊牲，賔客共其灋羊，凡沈辜，侯、禳，衅，积共其羊牲，若牧人无牲，则受布于司马，使其贾买牲而共之，羊人之共羊牲，如牛人共牛牲，鸡人共鸡牲，犬人共犬牲类也，未为牲也，数官择其纯者，而取之于牧人，然后命牧人卜其为牲者共之，于充人至充人，然后谓之牲，此言共羊牲，以其共而为牲。
司爟掌行火之政令，四时变国火，以救时疾，季春出火，民咸从之，季秋内火，民亦如之。时则施火令，凡祭祀，则祭爟，凡国失火，野焚莱，则有刑罚焉。
施火令谓施四时变国火之令
掌固掌修城郭，沟池树渠之固，颁其士，庶子及其众庶之守，设其饰，噐分其财用，均其稍食，任其万民，用其材器。
周人守御大槩以民为固，以人心为本，设其饰器，所以耸动观听之具，而又分其财用，则随其地守之所当得，均其稍食，则计其功力之所当予，凡此皆奋发，人心于平时之素也，若夫城郭之所以为固者，亦不过任万民，而用其材器，使其地之人自为守，而已材谓材木，可为桢榦者，器谓器械，可僃任载者。
凡守者受灋焉，以通守，政有移甲，与其役财用，唯是得通与国，有司帅之以賛其不足者。
与国有司帅之，则非掌固之所敢专，帅之于掌甲，掌役掌财用之有司，亦以賛其甲役财用之不足者。
昼三廵之夜亦如之
此掌固所设之法，非其自廵也，昼三廵，则察其部伍之失，次者夜事尤谨，故亦如之。
夜三鼜以号戒，若造都邑，则治其固与其守灋，凡国都之，竟有沟树之固，郊亦如之，民皆有职焉，若有山川，则因之。
每廵必鼓鼜，鼜即鼓军事之鼖鼓也；鼜，其声也。号则呼其所守者之名，戒则警其所守者之事。
司险掌九州之图，以周知其山林川泽之阻，而达其道路，设国之五沟，五涂而树之，林以为阻固，皆有守禁，而达其道路，国有故，则藩塞阻路，而止行者，以其属守之，唯有节者达之。
守以道路为急，阻以道路，而后险为可恃，使内外无禁，往来不察，而奸伪者邪慝者，物之犯禁者，人之有辠竒衺者或得乗间而入虽险，犹无险也，故司险于国有故，则藩塞阻路而止，行者。
掌疆
千里王畿，畿之境，谓之疆，载师所言，大都之田任疆地是已，而邦国都鄙，亦有畿疆之制，大司徒所言制，其畿疆而沟封之是已，此官虽逸，而以司险推之则掌王国之疆，以及邦国，都鄙之疆也，审矣。
人各掌其方之道治，与其禁令，以设人，若有方治，则帅而致于朝，及归，送之于竟。
环人掌致师，察军慝，环四方之故，廵邦国，抟谍贼讼敌国，扬军旅，降围邑。
察军慝，则察其在我者，环四方之故，则环其在人者，此六者非其徒十二人之所能及，必环人簭之而后举，此所以继于致师之后。
挈壶氏掌挈壶以令军井，挈辔以令舎挈畚以令粮，饮食居处，人之大欲存焉，故因其令军井而兼以令之，是三者皆挈于竿首而表之，虽军众不齐，莫不目击而心防，郑氏所谓省烦趋疾是已。
凡军事，县壶以序聚，凡丧，县壶以代哭者，皆以水火守之，分以日夜，及冬则以火防鼎水而沸之，而沃之守之，以水则均，其晷刻之多少，守之以火，则知其漏箭之迁易。
射人掌国之三公，孤卿大夫之位，三公北面孤东面，卿大夫西面，其挚，三公执璧，孤执皮帛，卿执羔大夫，鴈孤执皮帛，以其有衣被文采之义，卿执羔，则羣而不失其类，大夫鴈，则夙夜奉上而不懈其义。
诸侯在朝，则皆北面，诏相其灋，若有国事，则掌其戒令，诏相其事，掌其治达以射，灋治射仪，王以六耦射三侯，三三容，乐以驺虞，九节五正诸侯，以四耦射二侯，二二容，乐以貍首，七节三正，卿大夫以三耦射一侯，一一容，乐以采苹，五节二正，士以三耦射豻侯，一一容，乐以采蘩，五节二正。
大射，则大司马合诸侯之六耦，若賔射，则诸侯与王射而合卿大夫以为六耦，以至诸侯之四耦，卿大夫士之三耦，亦各以等杀而辨，即数中之旌，服不氏执之，以待也，容即蔽身之乏，服不氏待，而居乏也。
若王大射，则以貍步张三侯，王射，则令去侯，立于后，以矢行告，卒令取矢，祭侯则为位。
梓人祭侯之礼其辞则欲诸侯之若宁侯也
与太史数射中佐司马治射正
于太史言与于司马言佐尊卑之序
祭祀则賛射牲相卿大夫之灋仪
祭祀之礼，以牲为重，视牲，分牲养牲，廵牲见于未祭之先，将祭之时，则夕牲展牲，牵牲射牲，割牲，无非礼者射人所掌，则射牲之礼而已，国语曰：禘郊之事，天子必自射其牲，此虽天子自为之，方其迎牲于门，则君执绋，卿大夫从，士执刍至于君亲射牲，而孤卿大夫咸与焉，此射人相孤，卿大夫之法仪，以其掌射法，治射仪故也。
防同朝觐作大夫介凡有爵者
射人则以法仪而作之
大师令有爵者乗王之倅车
大师王乗戎路其广阙，苹轻之倅，不可虚位，故以有爵命士以上乗其倅。
有大賔客，则作卿大夫从戒，大史及大夫介，大丧，与仆人迁尸，作卿大夫掌事比其庐，不敬者苛罸之。
卿大夫掌朝位之事则射人作之
服不氏掌养猛兽而敎扰之，凡祭祀，共猛兽，賔客之事则抗皮，射则賛张侯以旌居乏而待。
射鸟氏掌射鸟，祭祀以弓矢，乌鸢，凡賔客防同军旅，亦如之，射则取矢，矢在侯髙则以并夹取之。
罗氏掌罗乌鸟，蜡则作罗襦，中春罗春鸟，献鸠以养国老，行羽物。
中春搜田，非罗弊之时，故以火弊而搜取其物之不字乳者，此言罗春鸟何也？以奉至尊为主而已，其次则献鸠以养国老，又其次则颁羣臣而谓之行，羽物，此外一毫不可以轻取。
掌畜掌养鸟而阜蕃敎扰之，祭祀，共卵鸟，岁时贡鸟物，共膳献之鸟。
司士掌羣臣之版，以治其政令，岁登下，其损益之数，辨其年岁，与其贵贱，周知邦国，都家，县鄙之数，卿，大夫士，庶子之数，以诏王治，以德诏爵，以功诏禄，以能诏事以乆奠食。
爵有髙下皆以德诏禄，有丰杀，皆以功，诏此为公卿大夫士之受命而为王臣者，设也，然当时之士，亦有不命者焉，郑氏谓府史为官长所自辟除，又谓胥徒为民之给繇役者，凡此皆服役于公上，亦既因能，而诏以事矣，惟其不命，故以久奠食而不言，诏奠其食，则未为禄也，校人曰等，驭夫之禄，宫中之稍食，宫中则师，圉府史以及胥徒者，所以言食驭夫，则仆夫趣马等之为大夫士者，所以言禄，盖当时一命以上谓之禄，庶人在官者，稍食而已，如宫正则月终，防其稍食，医师则岁终，稽其医事而制其食，槀人则乗其事，试其弓弩而下，上其食，凡此皆奠其食于任事，既久之后者也，贾氏不曰据能者，先试之以事，事成乃定，以稍食其能堪用，乃后亦诏授之，以正爵禄，其序如此。
唯赐无常
继于司士以诏王治之后则亦有可常者矣
正朝仪之位，辨其贵贱之等，王南乡三公，北面东上，孤东面北上，卿大夫西面北上，王族故士，虎士在路门之右，南面东上，大仆，大右大仆从者，在路门之左，南面西上。
位着之次，虽有贵贱，而布置所向，尊王之意已着见于左右前后之列，朝仪之不茍，如此王族，故士大仆之等，以其居王之后，故不嫌于南面。
司士摈，孤卿特揖，大夫以其等旅揖，士旁三揖，王还揖门，左揖门右，太仆前王入内朝，皆退。
王族故士，虎士在路门之右大仆，大右大仆从者，在路门之左，其位皆南乡，而在王之后，故还而揖之。
掌国中之士治凡其戒令
国中之士，治谓士之在国中者，诗曰：济济多士，文王以宁，非公卿大夫以下之总号欤。
掌摈士者膳其挚
诸臣之六挚，犹诸侯之五瑞，五瑞用以享故，三璧则受之而复之，书所谓如五器卒，乃复是也。六挚不用享，故三帛二生一死，则受之而不复，各适其宜而已，三帛，则共王之服二生一死，则共王之膳以示纳，用其德也。
凡祭祀，掌士之戒令，诏相其灋事及赐爵，呼昭穆而进之。
祭祀之时，羣臣羣有司与焉，或助其礼，或执其事，此所谓士则同姓之士也，掌士之戒令，则卜日以后之戒令也，诏相其法事，则凡祼献之法事也。
帅其属而割牲羞俎豆
此继宗庙祭祀，而言当在赐爵之前，今乃言于后重其事，故特言之，司士言割牲，则割其牲之体，诸子正六牲之体，则正牲之全体，礼之轻重不同，而职之先后或异，所谓聨事也。
凡防同作士从，賔客亦如之，作士适四方，使为介，大丧，作士掌事，作六军之士执披。
司士掌羣臣之版，而总谓之士，是以掌三者作士之事，防同賔客作士从，谓卿大夫之可使从于王者也。作士适四方，使为介，谓天子使卿适四方，则大夫为介，使大夫适四方，则元士为介也，大丧作士，掌事如奠，遣之类。
凡士之有守者令哭无去守
不以丧而废其职
国有故则致士而颁其守
亦不可以故而弛其防
凡邦国三岁则稽士任而进退其爵禄
上经言士者，总公卿大夫士而言之，此言邦国，则诸侯之卿大夫士亦总曰：士也。
诸子掌国子之倅，掌其戒令，与其敎治，辨其等，正其位，故书倅为卒，郑氏以下文有游倅，故改为倅职，末言修德学道，固游倅之事，此主下文兵甲之事，则卒之一字，即有什伍之意。
国有大事，则帅国子而致于大子，惟所用之，若有兵甲之事，则授之车甲，合其卒伍，置其有司，以军灋治之，司马弗正，凡国正弗及。
治之以军法，与司马之所以用其民者同，不以贵者而废乎法，公其法也，不正于司马之赋，亦不与司徒之力役，不以有司之法，而律贵者，重其事也。
大祭祀，正六牲之体，凡乐事，正舞位，授舞器，大丧，正羣子之服位，防同賔客作羣子从。
乐事则舞，有出入之位，亦有文武之器，大丧则有亲，疎贵贱之服，亦有亲疎贵贱之居，授之正之，皆诸子之责。
凡国之政事，国子存游倅，使之修德学道，春合诸学，秋合诸射，以攷其艺而进退之。
使之修德，即师氏所谓三德，敎国子者，使之学道，即保氏所谓养国子以道而敎以六艺者德原于性，故谓之修道，公乎人，故谓之学进者，任以国事而退者，亦有以勉其所未至。
司右掌羣右之政令，凡军旅，防同合其车之卒伍，而比其乘，属其右，凡国之勇力之士能用五兵者属焉，掌其政令。
虎贲氏掌先后王而趋以卒伍，军旅防同，亦如之舎则守王闲，王在国，则守王宫。
入而在国则五寝次舎以为宫
国有大故，则守王门，大丧，亦如之，及葬，从遣车而哭，适四方使，则从士大夫，若道路不通，有征事，则奉书以使于四方。
五门出入必几
旅贲氏掌执戈盾，夹王车而趋左八人，右八人，车止而持轮，凡祭祀，防同賔客则服而趋，丧纪则衰葛执戈盾，军旅，则介而趋。
祭祀防同賔客丧纪，军旅，各以吉凶之服，卫于王，军国之容，有足观者矣。
节服氏掌祭祀朝觐衮冕六人，维王之大常，诸侯则四人，其服亦如之，郊祀裘冕，二人执戈，送逆尸，从车王于郊祀，服裘冕而节服氏之二人者亦服裘冕，王于祭祀，朝觐，服衮冕而节服氏之六人者，亦服衮冕，若是何以为节？曰：是乃所以为节也，春秋之法，贵贱不嫌于同号，以其有节存焉，王眂治朝，其位亦南乡王族，故士虎士在路门之右大仆，大右大仆从者，在路门之左，其位亦南乡则尊卑，何以无辨？位同乎南乡，从王于后也，服同乎衮冕，裘冕从王于左右也，既有前，后，左，右之节矣，则位序服饰，乃卫至尊而崇威严，亦何嫌于同。
方相氏掌熊皮黄金四目，衣朱裳，执戈扬盾，帅百而时难以索室，敺疫，大丧，先匶及墓入圹，以戈击四隅，敺方良。
占梦季冬聘赠王梦遂令始难敺疫则令此而已
钦定四库全书
周官总义巻十九     宋 易祓 撰
大仆掌正王之服位，出入王之大命，掌诸侯之复逆王眡朝，则前正位而退，入亦如之。
此经正与司士一职，互文见义，司士，正朝仪之位，王南乡，则王之位也，虽言王位而非正王位之职所正者羣臣之位，其曰三公，北靣东上孤，东靣北上卿大夫西靣北上王族，故士虎士在路门之右，南靣东上大仆，大右大仆从者，在路门之左南靣西上，羣臣既正其位矣，然后大仆自路门之左，立于王前，故曰大仆。前所以正王位，又言王入内朝皆退，郑氏引玉藻之言曰：朝服以日视朝于内朝，辨色始入，君日出而视之，退适路寝，聴政谓诸侯也，言诸侯则天子亦然，谓王入路门，聴政于路寝，则羣臣各退向治事之处，若据司士所言皆退，疑若大仆亦随羣臣而退，今攷此经文意，则大仆实未甞，退所言，王眡朝，则前正位而退，乃是退立于路门之本位，以俟朝毕，及王入路门，而聴政路寝则羣臣，虽退而大仆复入，正路寝之位，司士不及此者，以其所正者羣臣之位，朝毕则退而已，大仆掌正王位，则无往不从，故王入亦如之，详畧不同，亦各以其职云。
建路鼓于大寝之门外，而掌其政，以待达穷者与？遽令闻鼓声，则速逆御仆与御，庶子祭祀，宾客，丧纪，正王之服位，诏灋仪赞王牲事。
王者祭祀之服，六司服之，六服是也。宾客之服二：司服所言，飨射，则鷩冕，眡朝皮弁服是也。防纪之服一司，服所言凶事，服弁服是也。其位则随事而立，无非大仆之所正。
王出入则自左驭而前驱
不敢自右以周人尚右尊君也
凡军旅田役賛王鼓救日月亦如之
大司马搜田之礼，王执路鼓，必待司马辨之，而后大仆賛之鼓人于救日月，则诏王鼔必待鼔人诏之而后大仆賛之王皆为之亲鼓焉，其义见于大司马及鼓人。
大防始崩戒鼓传达于四方窆亦如之
始崩，及窆击鼓，以戒众人，且传达于四方，使四方知防，礼也。
县防首服之，灋于宫门，掌三公孤卿之吊，劳王燕饮，则相其灋王，射则賛弓矢王眡燕朝，则正位掌摈，相王不眂朝，则辞于三公及孤卿。
小宗伯既已县衰冠之式于路门之外，此复县，首服之法，于宫门者，首服则妇人之服衰，冠则男子之服。
小臣掌王之小命，诏相王之小灋仪，掌三公及孤卿之复逆，正王之燕服位，王之燕出入，则前驱大祭祀，朝觐，沃王盥，小祭祀，賔客飨食，賔射掌事，如大仆之灋，掌士大夫之吊劳，凡大事，佐大仆。
小臣佐大仆者也，大仆出入，王之大命，此则言辞告语之末，故掌王之小命，大仆，诏王之法仪，此则趋行拱揖之容，故诏相王之小法仪，大仆于眂朝及礼之大者，正其服位，此则正王之燕服位，大仆于王之大礼，路车出入，则曰左驭而前驱，此于王燕出入，则前驱以至大，仆掌诸侯之复逆，而此则掌三公及孤卿之复逆，大仆掌三公孤卿之吊劳，而此则掌士大夫之吊劳，凡此无非大仆掌其大而小臣，掌其小也，小臣所得而专者，大祭祀，沃王盥而已，然先王设小臣之职，亦犹后之有内小臣，而内小臣，所掌反，同于大仆，何也？大仆正，王之服位而内小臣，亦正后之服，位大仆出入，王之大命，而内小臣，亦掌王后之命，大仆于王之出入，则曰左驭而前驱，内小臣于后之出入，亦前驱，大仆于祭祀，賔客防纪，则诏法仪于眂，燕朝则掌摈相内，小臣亦摈诏后之礼事，葢内小臣之于大仆，则内外之辨，小臣之于大仆，则大小之辨。
祭仆掌受命于王，以眂祭祀，而警戒祭祀有司，紏百官之戒具，既祭，帅羣有司而反，令以王命劳之，诛其不敬者，大防复于小庙，凡祭祀，王之所不与，则赐之禽，都家亦如之，凡祭祀致福者，展而受之。
凡祭祀，受胙，谓之受福，言神锡之福，而君受之也，都宗人家宗人于国之祭祀，有司皆致其福于王，祭仆则展而受之，膳人则受而膳之，则祭祀之诚至矣。
御仆掌羣吏之逆及庶民之复与其吊劳
御仆所掌，复逆视大仆，小臣有尊卑小大之异，视宰夫有甚不同者，此谓庶民非万民之众，所谓羣吏则府史胥徒之在官者，亦非诸臣也，诸臣则诸侯羣臣，咸与非御，仆所得而并言，然宰夫于诸臣言，复此于庶民言，复宰夫于万民言：逆此于羣吏言逆所谓复逆者，葢通上下言之也，以大仆掌三公孤卿之吊劳，小臣掌大夫士之吊劳推之，此亦羣吏之吊劳也。
大祭祀，相盥而登，大丧，持翣，掌王之燕令，以序守路鼓。
此防祭之冗事故御仆掌令
仆掌五寝之埽，除粪洒之事，祭祀，修寝玉行洗乗石掌跸宫中之事，大防复于小寝大寝。
于宫中为之跸致其肃也
弁师掌王之五冕，皆冕朱里，延纽，五采缫十有二就，皆五采玉十有二，玉笄朱纮，诸侯之缫斿九就，瑉玉三采，其余如王之事，缫斿皆就，玉瑱，玉笄。
郑氏曰：侯当作公，上公九命，故九就三采，朱白苍也，缫斿皆就，又总言侯伯，子，男之冕，侯伯七命，则七就也；子男五命，则五就也。
王之皮弁防五采玉璂象邸玉笄
王之吉服其弁三，皮弁用之于眡朝，韦弁用之于兵事，冠弁用之于田猎，兵田之弁，有时而用之者也，皮弁，眡朝则日眡朝之礼，其用数矣，此弁师所以特言皮弁之制，防五采玉璂者，诗谓防弁如星，言缝中饰之，以玉烁烁而处，状似星也，又曰：其弁伊綦，言其文也，诗又作骐，骐马青骊文也，象邸者，以象骨饰，弁内项上之邸，以眀托宿之义，而贯之以玉笄者也，此所谓皮弁之制，若夫韦弁，即爵弁也，所谓爵弁绖，防衣是已，冠弁，即元端也，所谓元衣素裳是已，二弁与皮弁，素积相似，微有损益，言皮弁，则韦弁冠弁在其间。
王之弁绖，弁而加环绖，诸侯及孤卿大夫之冕，韦弁，皮弁弁绖，各以其等为之，而掌其禁令。
上言：上公玉缫之数，而兼言诸侯之缫斿，皆就末，及夫冕玉之制，此经言诸侯之冕弁而兼及卿，大夫冕弁之制，葢侯伯之冕七就，用玉九十有八，而缫皆三采，子男之冕，五就，用玉五十而缫，皆二采，以至孤四，就用玉三十二三，命之卿三就，用玉十八再命之，大夫再就，用玉八朱绿而已，其韦弁，皮弁，则侯伯璂饰七，而玉皆三采，子男璂饰五而玉，皆二采，孤则璂饰以四三命之卿，璂饰以三再命之大夫，璂饰以二，亦朱緑而已，弁绖虽无饰，亦有等杀，此不言士者，司服所谓士之服，自皮弁而下，则皮弁亦士服也。
司甲【阙】
司兵掌五兵，五盾各辨其物与其等，以待军事，及授兵从司马之灋以颁之，及其受兵，输亦如之，及其用兵，亦如之，祭祀，授舞者兵，大防廞，五兵军事，建车之五兵，防同亦如之。
如考工之六等，与夫庐人之六建，莫不建之以备军旅，防同之用。
司戈盾掌戈盾之物而颁之
颁之以给祭祀军旅防同之用
祭祀授旅贲殳，故士戈盾，授舞者兵亦如之，军旅，防同授贰车，戈盾建乗车之戈盾，授旅贲及虎士戈盾，及舍设藩盾，行则敛之。
皆所以衞至尊尚崇严也
司弓矢，掌六弓四弩，八矢之灋，辨其名物而掌其守藏与其出入中春，献弓弩，中秋，献矢箙，及其颁之，王弓弧弓，以授射甲，革椹质者，夹弓，庾弓以授射豻侯，鸟兽者，唐弓，大弓以授学射者，使者劳者其矢箙，皆从其弓，或谓王弓弓，往体寡，来体多，宜为弱弓，何谓之强？夹弓庾弓，往体多来体寡，宜为强弓，何谓之弱？贾氏曰：往寡来多者，弛之五寸，张之一尺五寸，往多来寡者，张之五寸，弛之一尺五寸，往来若一者，弛之一尺，张之亦一尺，其理可信，故王授射甲革，椹质者皆射坚者也，非强而何？夹庾授射豻侯，鸟兽者，则皆射近者也，非弱而何？唐大往来，均则强弱，中以授学射者，使者劳者葢用强弱之中则逺近焉可也。
凡弩夹庾利攻守唐大利车战，野战，凡矢枉矢，絜矢利火射，用诸守城车战，杀矢，鍭矢，用诸近射田猎，矰矢茀矢，用诸弋射，恒矢庳矢，用诸散射，天子之弓，合九而成规，诸侯合七而成防，大夫合五而成防，士合三而成，防句者谓之弊弓，凡祭祀，共射牲之弓矢，泽共射椹质之弓矢，大射，燕射，共弓矢如数并夹，大丧，共明弓矢，凡师役，防同颁弓弩，各以其物从，授兵甲之仪，田弋，充笼箙矢，共矰矢，凡亡矢者，弗用则更。
弓之强弱，因人之形体志虑，血气不可以尊卑，言经必以尊卑，言者设此以眀分而已。六弓之体，虽系乎分，而六弓之用，实関乎力。
缮人掌王之用弓弩矢箙，矰弋决拾，掌诏王射賛王弓矢之事凡乗车充其笼箙载其弓弩，既射，则敛之无防计。
箙可以盛矢，诗所谓鱼服是已，矰则矢之有缴者，用之于弋，诗所谓弋鳬与雁是已。
槀人掌受财于职金，以赍其工，弓六物为三等，弩四物亦如之。
弓凡六物，皆视其身之长短而为三等之制，弩四物亦三等，又眂其弓之长短而为之也。
矢八物皆三等箙亦如之
矢人为矢，曰：五分其长，而羽其一，注谓羽者六寸，则知矢长三尺，是恒庳，矰茀枉絜，杀鍭之矢，凡八物，皆视其弓弩之势以三尺，增减其长短而为三等之制，箙以盛矢，亦为三等，又视矢之长短而为之。
春献素秋献成
此经于弓弩，矢箙之下，即弓弩矢箙皆春献素，秋献成也，郑氏释之，则曰矢箙，春作秋成，而不及弓弩者葢以弓人为弓之制，自冬析干，春液角以至寒，奠体氷析灂，春被，则一年之事，合于司弓矢，中春献弓弩之説故不及弓弩而专言矢箙，攷此文意则矢箙取乎？秋之献其成而弓弩，亦未甞不同，其献然司弓矢之说，与槀人之说，何其不同耶？葢槀人受财于职，金以赍其工，故工以时而献其器，春为始事，则献素秋，为既事则献成，乃入功于司弓矢焉，然后司弓矢取槀人之所已成者为中春，中秋之献，故止言献而已，与槀人所谓献素献成者，各有次第，不相侵紊，岂可牵强而求合乎弓，人为弓之説要之弓人为弓之制，未必皆槀人之法，郑说类乎凿。
书其等以飨工乘其事，试其弓弩以下，上其食而诛赏，乃入功于司弓矢及缮人，凡赍财与其出入，皆在槀人，以待防而考之，亡者阙之。
飨固足以示其恩，未足以示劝惩之，方必因其工事而乘之，乘与宰夫乗其财用之出入，同谓计其所作之事而试其所作之艺，试之既审，则巧拙良窳，皆有不可掩，善者为之，上其食，不特上食而已，其尤善者必有赏，不善者为之下，其食不特，下其食而已，其尤不善者必有诛。
戎右掌戎车之兵革，使诏賛王鼔传王命于陈中，防同充革车，盟则以玉敦辟盟，遂役之賛牛耳桃茢。
传于大司马而达于军中
齐右掌祭祀，防同賔客前，齐车王乗则持马行则陪乗所以严翼衞也。
凡有牲事则前马
牲事前马，是齐右于齐车之事，无一不致其敬也，而祭祀防同賔客之礼行矣。
道右掌前道车，王出入，则持马陪乘，如齐车之仪，自车上谕命于从车，诏王之车，仪王式，则下前马，王下则以盖从。
道右，在车则为右，下车则为从，左右前后，无乎不在，虽下车之际，亦未甞，不以仪而辅乎王也，然道右言，下车以葢从，而齐车不言者，齐以敬神为主，道以尊君为主，各有所寓焉尔。
大驭掌驭玉路以祀，及犯軷，王自左驭驭下，祝登受辔，犯軷，遂驱之，及祭酌仆，仆左执辔，右祭两轵，祭軓乃饮，凡驭路行以肆夏，趋以采荠，凡驭路仪，以鸾和为节，軷为道，祭以南郊之祀，在国门八里之外，故有犯軷之事，王非所以为驭，而自驭者，以敬已之道，敬神也，大驭，非所以为祝而使之，祝者以事人之道，事神也，王者行郊祀之礼，其动静出防，宜与天为一，然出戸而巫觋有事，出门而宗祝，有事出郊，而仆驭有事，非必于神也，致谨于礼而已。
戎仆掌御戎车掌王倅车之政正其服
王于军事，服韦弁而有爵者之乗王倅车亦韦弁服，所以卫防至尊而重，军旅之威，然有等杀存焉，故戎仆从而正之，此即倅车之政也。
犯軷，如玉路之仪，凡廵守及兵车之防亦如之，掌凡戎车之仪。
上文言驭戎车，则王之革路，此言凡戎车则众之兵车也，武王戎车三百两，其进退之节，不愆于六歩七歩不愆于四伐，五伐六伐七伐，乃止齐焉，则戎车之仪，可知至大司马于搜田之时，亦有所谓坐作进退疾徐疏数之节，戎仆所以掌其仪者，此也。
齐仆掌驭金路，以賔朝觐，宗遇飨食皆乗金路其灋仪，各以其等为车送逆之节。
大行人言，賔主车介，歩数皆曰朝位，是知非特在庙之礼，况经言飨食，列于朝觐，宗遇之后，则是数者，皆有送逆之灋眀矣，余见大行人及乐师。
道仆掌驭象路，以朝夕燕出入，其灋仪如齐车，掌贰车之政令。
贰车犹掌其政令则道车之用严矣
田仆掌驭田路，以田以鄙，掌佐车之政，设驱逆之车，令者植旌，及献比禽，凡田王提马而走，诸侯晋大夫驰驭夫，掌驭贰车，从车，使车分公马而驾治之。
校人掌王马之政，辨六马之属，种马一物，戎马一物，齐马一物，道马一物，田马一物，驽马一物，凡颁良马而养乘之，乘马一师，四圉，三乘为皁，皁一趣马，三皁为系，系一驭夫，六系为廐，廐一仆夫，六廐成校，校有左右，驽马三良马之数，丽马一圉，八丽一师，八师一趣马，八趣马一仆夫。
郑以仆夫为上士，非也，玉路之仆曰：大驭金路之仆曰：齐仆象路之仆曰：道仆木路，田仆也，革路戎仆也，总而名之，曰：仆夫五仆，中惟道仆，田仆为上士，大驭戎驭，为中大夫，齐仆为下大夫，岂皆上士乎？不然，则良马五种，既以驾五路，所谓仆夫者，非五路之仆而何？六廐成校，则一千二百九十六匹也，校有左右，则二校为十二廐，凡马之数，当计二千五百九十二匹，郑氏谓校变言为成者，眀六马各一廐，而王马少备也，由此观之，则良马五种，分为十廐，驽马一种，分为二廐，一廐之马，凡二百一十六匹，则二廐之马为四百三十二匹矣，以良马一种而在二廐者四百三十二匹，则五种十廐，合二千一百六十匹，外二廐为驽马，一种当四百三十二匹，正合十二廐二千五百九十二匹之数。
天子十有二闲，马六种，邦国六闲，马四种，家四闲，马二种，凡马，特居四之一，春祭马祖，执驹夏祭先牧，颁马攻特，秋祭马社，臧仆冬祭马歩献马讲驭夫，凡大祭祀，朝觐，防同毛马而颁之，饰币马，执扑而从之，凡賔客受其币，马大防饰，遣车之马，及葬埋之，田猎，则帅驱逆之车，凡将事于四海，山川则饰黄驹，凡国之使者，共其币马，凡军事物马而颁之等驭夫之禄，宫中之稍食。
天子有十二闲，谓六廐成校，而校有左右，故十二也。邦国六闲，家四闲，直谓一厢不分左右耳，邦国六闲，马四种者，谓良马三闲，为齐马道，马田马而驽马，三良马之数亦三闲，是三闲良马，为六百四十八疋，三闲驽马，亦六百四十八匹，总六闲为一千二百九十六匹也，家四闲，马二种者，谓良马一闲，而驽马三良马之数，亦三闲是一闲良马，为二百一十六匹，三闲驽马，为六百四十八匹，总四闲为八百六十四匹。
趣马掌賛正良马而齐其饮食，简其六节，掌驾说之颁，辨四时之居，治以聴驭夫。
巫马掌养疾马而乘治之，相医而药攻马疾，受财于校人，马死，则使其贾粥之，入其布于校人。
牧师掌牧地，皆有厉禁而颁之，孟春焚牧，中春通滛，掌其政令，凡田事賛焚莱。
廋人掌十有二闲之政教，以阜马佚，特教駣攻驹，及祭马祖，祭闲之先牧，及执驹，散马耳，圉马正校人员选，凡马八尺，以上为龙，七尺以上为騋，六尺以上为马，以象天驷，为苍龙之星，是其品之尤异者，唯天子可备乘路之驾，月令言驾苍龙是也。以騋之牝骊牡，是其色之尤异者，天子诸侯得以兼用诗于卫文公言騋牝三千是也。
圉师掌教圉人养马，春除蓐衅，廐始牧夏庌马，冬献马射，则充椹质，茨墙则剪阖。
充泽宫习武之居剪阖，以茨墙也，二者皆圉人所习，故圉师因而使之。
圉人掌养马刍牧之事，以役圉师，凡賔客防纪牵马而入，陈廞马亦如之。
賔客之时，陈马于馆防纪而葬陈马于庙，遣车眀器之时则陈之于圹，以圉人养马，故使之牵而陈之。
<经部,礼类,周礼之属,周官总义>
钦定四库全书
周官总义卷二十    宋 易袚 撰
职方氏掌天下之圗，以掌天下之地，辨其邦国都鄙，四夷八蛮，七闽九貉，五戎，六狄之人民，与其财用九谷，六畜之数要，周知其利害，乃辨九州之国，使同贯利。
言邦国，则王畿之外，五等诸侯之国，言都鄙则王畿之内三等，食采之地，此二者举中国言之，辨人民以知其刚柔缓急之异，俗辨财用，以知其衣食器械之异，齐以至九谷，六畜数者，职方氏皆以图而攷其数，复以数而总其要，又以数要而周知其利害，利如土宜，土化之类，凡利于民者害，如地慝之类，凡害于民者，职方氏既已周知而厯数然后大司马以九畿之籍，而施邦国之政职，使九州之国，各共其职，以任其政，无有不同之贯利，此其官所以列于大司马之属而谓之职方氏。
东南曰州
禹贡州之域，东距海，北据淮，故曰淮海，惟州，殷人以淮入徐，故州止谓之江南，周人复以淮入而循禹之旧，不言淮海，而曰东南者，变禹贡之文也，然禹贡以帝都所在，故首言冀州周都镐京，在雍州之域，而乃以州为先焉，周人建国，东南先服，王化之始，故以东南为首称，而正南次之，亦犹禹之治水，既载，壶口则以冀州为首记，其功之所自始，不特帝都而已。
其山镇曰防稽
稽计也，吴越春秋曰：禹巡守，天下防计修国之道，以防稽名山，汉志属防稽之山隂县唐为越州防稽县山，在州东南二十里，今州为绍兴府。
其泽薮曰具区
孔安国防，稽郡具区泽在西，古文以为震泽，是吴，南太湖名，唐属苏州，今为平江府。
其川三江
书曰：三江既入，震泽厎定，震泽太湖也，尧时洪水泛滥有此水，势与周之职方不同，而孔安国，乃云江至彭蠡，分为三，入于震泽，是求合乎禹贡之説似矣然书以江汉所滙之处，为彭蠡泽，在今江州湖口县界，江至湖口，合三为一，未闻其分，一为三也；又太湖在苏，湖，常三州之间，自不与江水相通，彭蠡所滙之江何从而入之耶？班固知大江与震泽不相通，又附防为之説曰南江自震泽东南入海中，江自芜湖，东至阳羡入海，北江自毘陵北，东入海，毘陵，今常州也，今以大江之在毘陵北，东者以当北江，正与书合者，谓南江自震泽东南入海，则非经之所谓南江矣，又谓芜湖，有水东至阳羡以为中江，其矢为特甚，阳羡，今常州宜兴也，与建康之溧阳接境，两境中髙水皆东西分流，其东流而下，阳羡者固可通海而芜湖之水，乃皆西北流，北向，以流入于江，初非上阳羡也，其为误有如此者，至桑钦所言，北江与固同，其叙南江，中江，则其谬滋甚，史记正义，又曰太湖，傍有三水，遂以为三江之证，皆非禹之所谓三江也，然则经之三江，将孰从乎？以经证经自有明文，汉水出于嶓冢者为北江，江水出于岷山者为中江，既有北江，又有中江，则必有南江，近代儒者，谓南江自豫章而入于彭蠡，此説诚可信此，则三江已合于荆，之间，至州末流，复言三江，岂果分为三乎？濒海为支川之下流，必言三江，所以纪水之所入也，知此，则知三江震泽之説。
其浸五湖
具区是泽，五湖是浸，泽浸，岂可混而为一，攷经意，既谓五湖，则不止一湖，今如丹阳彭蠡，以湖名者甚众，皆在古州，恐别有五湖之名，但经无明文，不可臆説。
其利金锡竹箭
考工记曰：吴，粤之金锡，尔雅曰：防稽之竹箭，禹贡于州，亦曰：惟金三品，又曰：瑶琨篠簜，信乎为州之地利。
其民二男五女其畜宜鸟兽
此等畜多产于南方亦时见有之
其谷宜稻
稻生于水泽之地，经言稼下地是已，州居东南之极，及支川下流之所归，厥土为涂泥为沮洳，故其谷冝稻。
正南曰荆州
禹贡荆及衡阳惟荆州，殷之荆州，南不言衡阳，循禹之旧也，其北境，则曰：汉南以地志，攷之荆山，在南郡临沮县，即今荆门军当阳县之地，汉水又在其北，正属襄阳，言汉南则殷之荆州，寔跨荆山之北，至周复以荆门之北属豫，复禹封域，以荆及衡阳为荆州，荆山，即南条衡山，即南岳皆在正南之地，故曰正南。
其山镇曰衡山
汉志长沙国，湘南县衡山在东南，唐属衡州，衡阳县，本酃县地，要之，衡山连亘数邑，凡酃县之东北，以至湘南县之东南，则皆衡山也。
其泽薮曰云瞢
汉志华容县有云：瞢泽在南，然司马相如言，云梦泽方八九百里，则云梦非止一泽，随所在而为之名，左传？定公四年，楚子涉睢济江，至于云中，则知在江之北者为云，又昭公三年，楚子，郑伯田江南之梦，则知在江之南者为梦，禹贡言云土梦作乂，葢南北髙下不等故江北之云，方见土而江南之梦已作乂，其势然也。
其川江汉
汉志蜀郡湔氐道，岷山在西徼外，江水所出，今攷唐元和志则岷山，近在茂州，而江源逺出西徼在松州之境，案松州交川县江源，镇江水之迹，始见于此，南流至翼州翼水县，又南流至茂州汶山县，汶山即岷山，禹导江所始之地，又南流至成都府，成都县有沱江镇，禹贡东别为沱是也。又西南流至眉州通义县，又南流至戎州道县，今为叙州宜宾县。又东流至泸州泸川县，又东流至渝州巴县，又东流至涪州涪陵县，又东流至忠州，临江县，又东流至万州南浦县，又东流至防州，奉节县，又东流至归州，秭归县，又东流至峡州夷陵县，又东流至江陵府江陵县，又东流入澧州界，即禹贡东至于澧之地，至岳州巴陵县，有洞庭湖，即禹贡九江水经云：九江在长沙下隽县，正其地也，又东陵即巴陵，江水至此，自东而迤北至鄂州江夏县，又东流至江州浔阳县，今为徳化县有彭蠡泽，即禹贡江汉滙泽之地，又东北流，至池州秋浦县，今为贵池县，又东北流，至润州丹徒县州，今为镇江府，北对州，江都乃汉志所谓东至江都入海者也。汉志，不知汉水所自误认，嶓冢山之西，嘉陵江为西汉水，与禹贡漾，汉大异攷之，唐元和志，兴元府，金华县，今为镇，三泉县嶓冡山，在县西三十里，漾水所出，东流至洋州兴道县，又东流至金州西城县，又东流至均州，武当县有沧浪州，即禹贡沧浪之水，又东流至襄阳府襄阳县，又东流至鄂州长寿县，又东南流至复州竟陵县今为景陵县，有渗参水，即禹贡三澨也，又东南流至沔州，汉阳，今县为汉阳军，有大别山，即禹贡至于大别，以入于江之地，禹贡所记，江、汉，皆发源于梁州，周礼不载，梁州山川，故至荆州，而后言其川，江，汉江，自今归州之秭归县，以至鄂州之武昌县，凡一千四百余里，汉江，自今均州之武当县，以至汉阳军之汉阳县，凡一千四百余里，皆荆州之地，江汉分流于其间，至是合流，诗曰：滔滔江汉，南国之纪是也。
其浸颍湛
左氏传昭元年，王使刘定公劳赵孟于颍，杜氏谓：颍水出阳城县，案汉志县，属颍川郡，即今河南府颍阳县，又襄十六年，楚公子格帅师及晋师战于湛阪，杜氏谓襄城昆阳县北有湛水，东入汝，案地志，襄城即今汝州之襄城县昆阳故城，今在汝州之叶县已上，二者皆古豫州之域，经以为荆州之浸，必有脱误处。
其利丹，银、齿，革，其民一男二女，其畜宜鸟兽，其谷宜稻，禹贡荆州言砺砥砮，丹惟金三品，羽毛齿革其地利，古今然也，然荆州亦言金与簵楛，则未尝无金，锡，竹箭，州亦言：齿；革，及惟金三品，则未尝无丹，银，齿；革，特以其产之多者言之。
河南曰豫州
禹贡荆河惟豫州，其封在大河之南，南条荆山之北，故曰荆河，殷之豫州，则南境距汉，北境接河，故曰河南，周人于豫州，亦曰河南，而南境则仍禹贡之旧，不曰荆河，互文以见也。
其山镇曰华山
汉志，京兆华隂县华山在其南，后汉华隂属农郡，唐及今为华阳县。
其泽薮曰圃田
汉志河南郡中牟县圃田泽在西，唐以县属郑州，今属开封府圃田泽一名原圃。
其川荥洛
禹贡导沇水东流为齐入于河，溢为荥；厥后济不溢河，荥泽，遂枯汉志，河南郡虽有荥阳县而不言，荥泽，唐元和志于郑州荥阳县，云县西北四里有故渎，恐未必然，盖水北为阳县，当在泽北，不应泽在县北也，汉志农郡上洛县，洛水出冡岭山，东北至巩入河，又卢氏县，熊耳山在东，禹导洛始此，而洛水实出于上，洛之冡岭山，今攷之唐商州洛南县冡岭山，在县南七十里，洛水所出也。又东流至本州之上洛县，又东流至虢州卢氏县界，熊耳山，在县南五十里，又东流至河南府之巩县防伊、瀍，涧之水以入于河。
其浸波溠，其利林，漆丝枲，其民二男三女，其畜宜六扰，其谷宜五种。
郑康成曰：波读为嶓，孔安国言：禹贡有播水，无波水音，与播同古，字从山，从番读为嶓冡之，嶓康成诚有所见而然，尔雅云：水自洛出为波，度其地其卢氏，巩县之间即今商，虢州，河南府之地，左氏传庄四年，楚令尹鬭祁，莫敖屈重除道梁溠，营军临，随杜氏以为溠水在义阳厥县西，东南入郧水，义阳即今信阳军之西，去随甚近，唐志随州随县，溠水出县西四十里，此正古豫州之地，郑康成乃谓溠，宜属荆州，在此非也。葢汉人误以南阳郡为荆州，不知古荆，在荆山之南，康成徇汉地，志之説误矣。
正东曰青州
禹贡有青有兖，有徐殷并青于徐，而徐兼州之淮，故江南曰州，周复以淮归而并徐于青正在畿东，故曰正东。
其山镇曰沂山
唐沂州沂水县，本汉东筦县，属琅琊郡，沂山在县北一百二十四里。
其泽薮曰望诸
唐，宋州虞城县，汉属沛郡，今属南京应天府，孟诸泽，西北十里，俗号盟诸，故书谓之孟诸？周礼谓之望，诸汉志谓之盟，诸史记谓之盟都，其实一也。
其川淮泗
禹贡导淮自桐柏汉志，南阳郡平氏县，桐柏大复山在东南，唐以其地为桐柏县，属唐州，淮水所出，东流至蔡州之真阳，又至申州之义阳县今为信阳军，信阳县，又东流，至光州定城县，又东北流，至濠州招信县，今属泗州，本汉临淮郡，淮陵县地，乃古徐州之域，即汉志所谓淮至淮陵入海者也。又东北经楚州之旴眙县，今为盱眙军，与泗州隔淮相对，又至楚州山阳县入海，汉志济隂郡乘氏县，泗水东南至睢陵入淮，此孔安国引以证，禹贡者，汉乘氏，属济隂郡唐以郡为曹州，今为兴仁府县属焉。睢陵即今泗州招信县之北境，然汉志所载，自有两泗水，其一即自此乘氏至毘陵，入淮者，又一泗水出鲁国辨，县西南至方与入沛，唐元和志，辨与方与皆在兖州，今袭庆府泗水县东陪尾山，泗水出焉，其源有四，西南流，至本州曲阜县北，分为二流，北为洙，南为泗，其间即夫子设教之地，又西南三十五里至本州瑕丘县西二十五里，洙复与泗合，又南流至本州鱼台县界，县本汉方与地，属山阳郡，即所谓自方与入沛者也，又东南流，经徐州，沛县汉属沛郡，即所谓自沛入淮者也，又东南经徐州彭城县，又至泗州，以入于淮。徐兖泗，皆古徐州之境，周并于青。
其浸沂沭
汉志泰山郡，盖县沂水，南至下邳入泗，盖县在唐及今，皆兖州之境，下邳，唐属泗州，今为淮阳军，沂经下邳，分为二水，一水于城北，西南入泗，又一水经城东，亦注泗，谓之小沂水，汉志琅琊郡东筦县，沭水南至下邳入泗，唐志沂州沂水县，本汉东筦县地，沭水所出，东南至泗州下邳县，又东北流至泗州涟水县，今为涟水军至此，与泗合而入淮。
其利蒲鱼，其民二男二女，其畜宜鸡，狗，其谷宜稻，麦，禹贡于徐州，言：淮夷蠙珠，暨鱼周并徐于青，其余皆兼，此二州而言。
河东曰兖州
夏殷皆言济河惟兖州，谓东河之东，济水之北也，周人以青兼徐而兖州，又得越乎济之东南，故徐之岱山，职方以为兖之山镇，徐之大野，职方以为兖之泽薮是也，故曰河东。
其山镇曰岱山
汉志泰山郡博县泰山在西北，博在唐为干，封属兖州，今为袭庆府奉符县，泰山，一曰岱山，禹贡海岱惟青州。海，岱及淮惟徐州。是青州在岱山，东北徐州，在岱山东南周并徐入青而不以岱属青州，兖在西北，实兼有其地。
其泽薮曰大野
汉志泰山郡钜野县，大野泽在县北，唐以县属郓州，今属济州，案禹贡徐州言大野既猪，周无徐州，故以属兖。
其川河泲
禹贡言，导河积石，案汉志金城郡河闗县积石山在西，自唐及今为积石军，然禹之导河，始于积石，其实河源逺在西塞之外，汉张骞班固及水经，山海经等，皆不知其地，唐穆宗，长庆元年，刘元鼎使吐蕃，归逾湟水，湟水出谷，抵龙泉与河合，溯河之上流，繇洪济渠，西南行二千里，水益狭，其南三百里，三山中髙而四下曰紫山，古所谓昆仑者也，其地盖劒南之西，虏曰穆穆，哩山河源，其间色赤，行益逺他水并注则浊，自此东北直穆，克依额音碛，尾入吐谷浑，以至积石，东北流，至鄯州龙天县界，又东流至河州，枹罕县界，又东流至兰州五泉县，又东北流至防州防寜县，又东北流至灵州廽乐县，又东北流至三受降城，又东迆，南至朔州之鄯阳县，又南流至岚州合阿县，又南流至石州临泉县，又南流至隰州永和县，又南流至慈州吉昌县，又南流至绛州龙门县，今以县属河中府，乃龙门口，即禹贡所谓至于龙门者也，又南流至陜州，陜州对河为华州华隂县太华山，在县西八里河，经太华之北，故曰华隂即禹贡所谓南至于华隂也至此方自南迆，东至陜州，陜右县今为陜县有厎柱，山在黄河中，禹贡所谓东至于厎柱也，又东流至河南府之王屋县，又东流经本府之河阳县，今为孟州府有孟津，禹贡所谓东至于孟津是也。又东流经本府之巩县，有洛水入河，禹贡所谓东过洛汭是也。又东流，至卫州汲县，其黎阳县有黎山，即禹贡所谓至于大伾是也。又东北流，至桐州临河县，又东北流，至澶州顿丘县，又北流至魏州贵乡县，今省入于大名，府之元城县，又东北流至贝州经城县，今省入大名之宗城县，又东北流，至冀州南宫县，禹贡降水亦入河，以禹河东徙，故自入海，而不入于河，降水故渎，在县东南六里，禹贡所谓北过降水是也。又冀州西北接邢，赵，深三州，三州皆有大陆泽，禹贡所谓至于大陆是也；又东北流，至沧州饶安县，即禹贡北播于九河，同为逆河，入于海之地，大抵河行万余里，岂独为兖州之川，禹贡济河为兖州，即其地考之，自魏至至，沧凡一千三百余里，其河之东境，皆兖之域，泲水在经及汉志，皆以此字从水，从按説文从水从注出兖州之川，惟禹贡从水从齐，又案汉志：从水从齐，其水出常山郡房子县赞皇山，乃别是一水名，则此二字音同实异，后世虽例以从，水从齐者为兖州之川，其实乃字之误，当以古文为正，按禹贡道沇水，东流为济，攷之则在河东郡之垣曲县王屋山在县北，沇水所出，伏流至河内郡之轵县，唐为济源县，以济水出平地有二源，故名济源，南流入于河。禹贡入河，复截河而南，溢为荥；在郑州荥泽县，本汉荥阳县北，寔受溢河之济水，济水自春秋后不复截河，而入于荥矣，今虽有荥泽，而故渎湮塞不可攷，又东至汴州，又东北至曹州为陶丘，又东北至菏泽，在广济军之东北，自河至此，凡七百余里，皆古济所经之地，今不复有济水，但存其名而已，又菏泽，虽不受济水，亦自有源，仍旧东流，世俗因其旧名，亦以济名之，然东南至兖州金乡，鱼台入徐州，沛县与泗水合而入淮，又一禹贡济水至菏泽，即东北防于汶，汶水出兖州干符县，今袭庆府奉符县，凡北流，至郓州须昌县，又东北流，至齐州临邑县，又东北流，至淄州髙苑县又东流至青州博昌县以入乎海，自汶水源至此，皆古济之地，实古兖州之域也。
其浸庐维
郑康成曰庐，维当为雷雍，葢濮州雷泽县，雷夏泽在北，又灉沮二水，源俱出雷夏，泽正兖州之境，顔师古曰：卢水在济北，卢县康成读曰雷，非也，唐以卢县属郓州，今废入阳谷。
其利蒲鱼，其民二男三女，其畜宜六扰，其谷宜四种，利与青州同民畜，与豫州同。
正西曰雍州
禹贡有雍有梁，故梁为正西，而雍为西北殷周，皆省梁入雍，故雍州为正西。
其山镇曰岳山
汉志有扶风，汧县吴山在西，古文以为汧山，雍州山，然案唐陇州汧源县，而岍山北，与陇山接，禹贡导岍是也。此正岍山，非所谓呉山，呉山同在陇州，却自有吴山，县在州西北一百二十里，吴山又在县西南五十里，周都五岳之外，以此特近故为岳山，秦都咸阳，亦为西岳，唐为国之西镇山，谓之西吴。
其泽薮曰蒲
汉志有扶风汧，县北有蒲谷乡，有中谷，雍州薮，今属陇州汧源县。
其川泾汭
汉志安定郡，泾阳县开头山在西，泾水所出，唐以泾阳源为平凉属原州，今属渭州，又东南流至泾州，临泾，保定二县，又东南流至邠州之宜禄，新平永寿三县，又东北流至京兆府之醴泉髙陵云阳三县以入，渭汭水者，非禹贡所谓汭也，禹贡言，汭皆水北之汭，此所谓汭者，雍州之川名，汉志右扶风汧县，汭水出西北，东入泾，此正公刘居豳之地，诗所谓芮鞠之，即徐广曰：新平漆县东北有豳亭，其国城在邠州东北二十九里三水县界古豳城是也。正与公刘诗合，又唐志，泾州临泾县，有汭水，西自陇州华亭县流入，一名宜禄川，然泾，陇二州，在邠州之西，则非邠州之汭，要皆雍州之川也。
其浸渭洛
汉志陇西郡首阳县鸟防同穴山在西南，渭水所出，唐省首阳入渭源，后省，今置渭源堡，属熙州，鸟防山在县西，渭水有三源，正东防南流至本州之襄武县，又东流五十里至巩州之陇西县，又东流至秦州上邽县，又东流至陇州南田县，今省入吴山，又东流至凤翔府岐山县，又东流至京兆府万年县，又东流至华州华隂县东北入于河，谓之渭口，禹贡所谓汭是也。洛水别是雍州一浸非，禹贡导洛自熊耳之洛，郑康成曰：洛出懐徳释者引诗之瞻彼洛矣，为证案汉志，左冯翊懐徳县之疆梁源，即洛水懐徳即京兆府之富平县，今县属耀州，即汉左冯翊之地，北条荆山，在县西正，汉志洛水之源也，孔安国注，禹贡东防漆沮之下，曰：漆，沮二水名，亦曰洛水，出冯翊北孔逹引水志云：出冯翊懐徳县东南入渭，正与汉志合，又一洛水，出庆州洛源县在唐之京兆西北五百余里攷之地，志非一源，案唐志庆州洛源县，本汉归徳县地，属北地郡，有于向山，在县北三十里，洛水所出，因以名县。东流至鄜州，洛交县，又东南流至京兆府云阳县之东境，又经同州，澄城县之西境，此去富平之懐徳亦为甚近，不应言两洛水以其异源而下流，同入于渭，故皆以洛水名之，如冀之清漳，浊；漳，青之大沂，小沂徐亦有两泗水，以其同入，不害其为名，称之同。
其利玉石，其民三男二女，其畜宜牛，马，其谷宜黍，稷，禹贡于雍州，言：厥贡球，琳，琅玕，孔氏谓球琳皆玉名，琅玕石而似玉。
东北曰幽州
舜十二州本有幽州，水土既平，以冀为帝，都省幽入，冀殷人南都，河南之亳复，舜幽州之名，周人又以幽州兼殷之营州，实禹贡青州隔海，东北之境，故曰东北。
其山镇曰医无闾
后汉志，辽东郡无虑县，有医无闾山，唐地志，营平乃汉辽西郡，则其山又为营平之东北。
其泽薮曰貕养
汉志琅琊郡长广县，貕养泽在西，唐莱州昌阳县，本汉县，属东莱郡，今为莱阳县，貕养泽在县东北四十里，葢此泽介乎？东莱琅琊两郡之间也。
其川河泲
经于兖州，言其川河泲，盖兖州北距河而南，据泲，禹贡言济河惟兖州，则惟兖州之川宜也，幽州逺在东北于河，泲何与？盖幽州虽跨有辽水，为东北而实，西南越海，兼有青州之东北境，所以琅琊郡之貕养泽，泰山郡之淄水，千乘郡之时水皆在幽州之域，光武十三年，以辽东属青州，二十四年，还属幽州，是知幽州实可以有青州王璜，张楫云：九河陷海中，是九河未陷之前，凡登，莱海岸，及滨，沧二州之东境皆在幽州之地，与兖州东南分界，故其川同于河泲。
其浸菑时
汉志泰山郡，莱芜县原山，淄水所出，东至博昌入泲，攷舆地记则袭庆府，莱芜县，淄水所出，其地即汉之泰山郡，东北流入淄川县，汉莱芜，故城在东北，过临淄县东，又东北过利津县，又东北入于海，与汉志入泲不同，盖入泲乃禹川之，旧自济之，上流既涸，故淄水入海，汉志千乘郡博昌县，时水东北至钜鹿县入马车渎，乃今青州之境，青州临淄县有时水，本汉千乘郡之地。
其利鱼盐，其民一男三女，其畜宜四扰，其谷宜三种，幽州跨海有鱼盐之利。
河内曰冀州
舜十有二州，有幽有并有冀，水土既平之后，以冀为都省，十有二州之幽并入焉，以余州准之，则知禹贡冀州东西南之三面皆距河而北境，则越乎常山，今之燕云营，平诸州，皆其地也，殷人复以冀州北境，复舜之幽州，而东西南皆禹迹之旧，葢东河之西，西河之东南，河之北也，故曰两河间，周人又分冀而复，舜之并州，故曰，河内而已。
其山镇曰霍山
汉志河东郡彘县，霍太山在东，唐及，今晋州霍邑，本汉彘县霍山，一名太岳，在县东三十里。
其泽薮曰杨纡
郑康成曰：杨纡所在，未闻顔师古引尔雅云：秦有杨纡，李巡又以为在扶风，而此乃以为冀州，未详其义，及所在。
其川漳
汉志上党郡长子县鹿合山，浊漳水所出，东至邺入清漳，又沾县大黾谷，清漳水所出，东北至邑成入大河，是二漳，皆出于上党也，唐志浊漳水，出潞州长子县，本汉县，有发鸠山，浊漳水所出，东北流至本州所理之上党县，又东北流至本州之潞城县漳水，一名潞水，又东北经本州之垣县黎城县，又东流至相州之邺县，又东北流，至磁州澄阳县，又东北流，经潞州之洛水县有衡漳故渎，俗名阿难渠，则知合清漳，而谓之衡漳，清漳出大原府之乐平县，本汉沾县，少山在县西南，清漳所出，东南流至仪州之和顺县，又东南流至潞州，黎城县之东北，又东北流，至洛州之洛水县，又东北与浊漳，合而至贝州之寰城县，又东北流至徳州之长河县，乃漳之南岸，其北岸，即瀛州之平舒县，自此东入于海。
其浸汾潞
汉志太原郡汾阳县北山，汾水所出，西南至汾隂入河攷唐，岚州静乐县，今属泽州，即汉汾阳县之地，汾水东南流入太原府之交，城阳曲，太原清源文水五县，又东南流至汾州，温城介休，灵石汾西四县，又东南流入晋州之霍邑，赵城洪洞，临汾四县，又东南流至绛州之正平，稷山，龙门三县，又南流至河中府寳鼎县北入于河，唐潞州潞城县，本汉潞县，属上党郡，漳水，一名潞水在县北，阚骃曰：潞水在县北，为冀州浸，即漳水也，盖周以浊漳为潞，清漳为漳。
其利松柏，其民五男三女，其畜宜牛羊，其谷宜黍，稷，兾州多山，山气多男，故五男三女，禹贡冀州厥木惟条条长也，其利松柏宜矣。
正北曰并州
舜有并州，禹贡以并入冀州，殷因之，周复分，冀复舜并州，以天下之势言之，冀州在西河之东雍州，在西河之西，并州介乎？雍冀之间，故曰正北。
其山镇曰恒山
汉志恒山郡，上曲阳县常山谷在西北，按唐定州恒阳县有北岳，今改为中山府，县为曲阳，即汉之旧也。
其泽薮曰昭余祁其川虖池呕夷
汉志代郡齿城县，虖池河东至参合，又东至文安入海，此言参合，则属髙栁县汉髙栁县代郡，唐贞观以后为黙啜所破，州县俱废，开元十年，改定襄为云中有髙栁故城则齿城，又当在髙栁之北虖池河源，未之详，其河自鴈门县西南流入崞，与唐林二县，又西南流至忻州秀容县，又西南流入定襄县，又南流至太原府，孟县，又东流至恒州之灵寿，真定九门，藁城，谷城五县，又东流至定州，无极县，又东流入深州之饶阳，鹿城，安平三县，又东南流入瀛州之髙阳河间二县，又东流入莫州之唐兴及莫县，以至任丘，文安县，即汉志所谓至文安入海者也。康成曰：呕夷，祁夷也，出平舒汉志，代郡平舒县，有祁夷水，唐蔚州兴唐县，本代郡地呕夷，一名滱水，出县西北髙氏山东北流，至兴唐县，又东流至瀛州之博野，东流入于河。
其浸涞易
汉志代郡广昌县涞水，东南至容城入河，案唐蔚州飞狐县，即汉广昌县地，有飞狐口，涞水所出，东南流至易州易县，又东北流，至涞水县，又南流入容城县，汉志所谓东至容城入河者也，汉志涿郡故安县阎乡，易水所出，东至范阳入濡，并州寝，水亦至范阳入涞，此言易出，故安则近幽州之境，案唐蔚州飞狐县，周属并州，自县北入嬀州之懐戎即古飞狐口，易水所出，东南流至易州易县，至北方是汉，涿郡故安县之地，又东流至涿州之归义县，又东北流，至涿州范阳之南界，即汉志所谓至范阳，入涞者也。
其利布帛，其民二男三女，其畜宜五扰，其谷宜五种，九州之説其来尚矣，孔安国以禹贡九州，为帝尧之制，遂谓治水之后，舜分冀州为幽州，并州分青州为营州，余乃尧旧，非也，考之舜典，其説甚明始言肇十有二州，次言咨，十有二牧，然后命禹平水土，是则平水土之命，与夫十有二州之建，其先后次第，自有可攷，而不诬者，禹别九州书，以贡名在治水之后，禹贡于逐州之下，虽各列随山，濬川之説然皆追求其治水，踪迹而后辨，山川之险易，量其道里逺近以定赋贡之髙下不得以舜之十二州为后也，善乎班固之言曰：尧遭洪水，懐山襄陵天下分絶为十二州，使禹治之，水既平，更别九州，列五服，其先后次序，正所以发明当时置州之意。
乃辨九服之邦国，方千里曰王畿，其外方五百里曰侯服，又其外方五百里曰甸服，又其外方五百里曰男服，又其外方五百里曰采服，又其外方五百里曰卫服，又其外方五百里曰蛮服，又其外方五百里曰夷服，又其外方五百里曰镇服，又其外方五百里曰藩服，凡邦国千里，封公以方五百里，则四公方四百里，则六侯方三百里，则七伯方二百里，则二十五子，方百里则百男，以周知天下，凡邦国小大相维，王设其牧，制其职，各以其所能制其贡，各以其所有，王将巡狩，则戒于四方，曰：各修平乃守，攷乃职事，无敢不敬戒，国有大刑，及王之所行，先道帅其属而巡戒令，王殷国亦如之。
其要専在建牧一事，周制九牧，实舜之咨，十有二牧之遗制，皆所以统天下之邦国，使之攷礼，正刑以尊天子。
土方氏掌土圭之灋，以致日景，以土地相宅，而建邦国都鄙，以辨土宜，土化之灋，而授任地者，王巡守，则树王舍。
树植也，立也，王巡守，则有四方之舍，土方氏既为之，土地相宅，而知利害之所在，然后掌舍为之，设梐枑再重，为车宫辕门，为坛壝宫棘门，而土方氏植立之。
懐方氏掌来逺方之民致方贡致逺物而送逆之，逹之以节，治其委积，馆舍饮食。
合方氏掌达天下之道路，通其财利，同其数器，壹其度量，除其怨恶，同其好善。
道路逹财利通，此合方之事也，未及夫政焉，同数器，而九仪之命，皆有定守一度量，而五则之制，亦有定用，此合方之政也，未及夫教焉，至于除其怨恶，同其好善，则讲信修睦，无有异志，合方之为教也大矣。
训方氏掌道四方之政事，与其上下之志，诵四方之传，道正嵗则布而训四方而观新物。
合方氏之同好善，因人心之善，还以道之而已，至此一职，专以训方为事，亦非于人心，好善之外，别有所谓训也，道四方之政事，则政事固有良而平者矣。与其上下之志，则志固有醇而正者矣，诵四方之传，道古今之事，亦有格言，大训可以为法者矣，此皆人心自有之，善训方从而训道之也。
形方氏掌制邦国之地域，而正其封疆，无有华离之地，使小国事大国，大国比小国。
山师掌山林之名，辨其物与其利害而颁之于邦国，使致其珍异之物。
川师掌川泽之名，辨其物与其利害而颁之于邦国，使致其珍异之物。
邍师掌四方之地名，辨其丘陵，坟衍，邍隰之名物之可以封邑者。
匡人掌逹灋则匡邦国而观其慝，使无敢反侧，以聴王命。
人之不善隠微而未露者，谓之慝，如土训之道，地慝诵训之道，方慝皆隠微之谓使其邪慝未革，虽有八法，八，则将何所正？此所以先观其慝。
撢人掌诵王志道国之政事，以巡天下之邦国，而语之，使万民和説而正王面。
都司马掌都之士，庶子及其众庶车马，兵甲之戒令，以国灋掌其政学，以聴国司马家，司马亦如之。
政即都家车马，兵甲之戒令也，学则学其戒令，而肄习于都家之学者也，政以任国，子之已命者，经所谓士是已，学以待国，子之未命者，经所谓庶子是已，然国子所以守御而戒令，同乎众庶，则立法公矣，教以都家之政，学而掌之，以国法则兵政一矣。
钦定四库全书
周官縂义卷二十一    宋 易祓 撰秋官司防第五
惟王建国，辨方正位，体国经野，设官分职，以为民极，乃立秋官司防使，帅其属而掌邦禁，以佐王刑邦国，小宰言，秋官，其属六十，掌邦刑，而此经乃言秋官司防掌邦禁者，何也？先王立法止于禁过而已，此司冦所以掌邦禁，而后言刑邦国也，然刑所以弼教也，防则败其教之成者也，纵欲败类，乃教之所弃，而刑之所取，故掌刑者谓之冦，而后世亦谓之司败，是刑所以惩其败类者也，奚以禁为哉？是不然，蒙之初六曰，利用刑人，以正法也，于上九，则曰：利用御冦，上下顺也。盖用刑之意，本以禁暴，惩之于未尝正法之始，犹之可也；致冦而后御，虽以顺用斯为末矣。使不能明威立义，俾民不迷防，防遏萌逆折其始，及防于罪，又从而刑之，岂为民极之意，是知禁过于未然者，圣人之本心也，刑以济其禁之所不及者，圣人之不得已也，司冦所掌不先言刑而先言，禁其三代本末之序也欤？
刑官之属，大司冦。卿一人，小司冦。中大夫二人，士师下大夫，四人乡士，上士八人，中士十有六人，旅，下士三十有二人，府六人，史十有二人，胥十有二人，徒百有二十人，遂士，中士十有二人，府六人，史十有二人，胥十有二人，徒百有二十人。
县士，中士三十有二人，府八人，史十有六人，胥十有六人，徒百有六十人。
方士，中士十有六人，府八人，史十有六人，胥十有六人，徒百有六十人。
讶士，中士八人，府四人，史八人，胥八人，徒八十人，朝士，中士六人，府三人，史六人，胥六人，徒六十人，司民，中士六人，府三人，史六人，胥三人，徒三十人，司刑，中士二人，府一人，史二人，胥二人，徒二十人，司刺，下士二人，府一人，史二人，徒四人。
司约下士二人府一人史二人徒四人
司盟下士二人府一人史二人徒四人
职金，上士二人，下士四人，府二人，史四人，胥八人，徒八十人。
司厉下士二人史一人徒十有二人
犬人，下士二人，府一人，史二人，贾四人，徒十有六人，司圜，中士六人，下士十有六人，府三人，史六人，胥十有六人，徒百有六十人。
掌囚，下士十有二人，府六人，史十有二人，徒百有二十人，掌戮，下士二人，史一人，徒十有二人。
司隶，中士二人，下士十有二人，府五人，史十人，胥二十人，徒二百人。
罪隶百有二十人
蛮隶百有二十人
闽隶百有二十人
夷隶百有二十人
貉隶百有二十人
布宪，中士二人，下士四人，府二人，史四人，胥四人，徒四十人。
禁杀戮下士二人史一人徒十有二人
禁防氏下士六人史三人胥六人徒六十人
野庐氏下士六人胥十有二人徒百有二十人
蜡氏下士四人徒四十人
雍氏下士二人徒八人
萍氏下士二人徒八人
司寤氏下士二人徒八人
司烜氏下士六人徒十有六人
条狼氏下士六人胥六人徒六十人
修闾氏下士二人胥一人徒十有二人
防氏下士二人徒八人
庶士下士一人徒四人
穴氏下士一人徒四人
翨氏下士二人徒三人
柞氏下士八人徒二十人
薙氏下士二人徒二十人
硩蔟氏下士一人徒二人
剪氏下士一人徒二人
赤犮氏下士一人徒二人
蝈氏下士一人徒二人
壶涿氏下士一人徒二人
庭氏下士一人徒二人
衔枚氏下士二人徒八人
伊耆氏下士一人徒二人
大行人，中大夫二人，小行人，下大夫四人，司仪上士八人，中士十有六人，行夫，下士三十有二人，府四人，史八人，胥八人，徒八十人。
环人中士四人史四人胥四人徒四十人
象胥，每翟上士一人，中士二人，下士八人，徒二十人，掌客，上士二人，下士四人，府一人，史二人，胥二人，徒二十人，掌讶，中士八人，府二人，胥四人，徒四十人。
掌交中士八人府二人史四人徒三十有二人
掌察四方中士八人史四人徒十有六人
掌货贿下士十有六人史四人徒三十有二人
朝大夫，每国上士二人，下士四人，府一人，史二人，庶子八人，徒二十人。
都则中士一人，下士二人，府一人，史二人，庶子四人，徒八十人。
都士，中士二人，下士四人，府二人，史四人，胥四人，徒四十人。
家士亦如之
秋官，刑官也，司冦掌刑，而士师则掌禁自乡士以至司隶则言其用刑者也，自布宪以至衔枚氏则言其用禁者也。序言用刑而掌戮，必在其后，序言用禁而禁杀戮，必居其先，是为政尤恶于用杀也，此特刑禁之职而已，若大行人，掌客之类，则疑于春官之，掌礼者也，朝士掌交之类，则疑于夏官之掌政者也。不列于春夏二官，而必列于司冦，刑官之属者，盖刑非所以为刑也，止其刑于礼文之始制，其刑于政治之后，设官之意，如此其圣人折民，惟刑之义欤。
大司寇之职，掌建邦之三典，以佐王刑邦国，诘四方，一曰刑新，国用轻典，二曰，刑平国用中典，三曰：刑乱国用重典。
大司宼之三典，即太宰之刑典，典常也，举皇极之道，而时措于天下，故三者皆谓之典，以刑邦国，则近者修刑以正之，以诘四方则逺者修辞以诘之，逺近不同同于三典而已，一曰刑新国者，新造之国，服教未乆故其典主乎轻，此成王命康叔，抚殷民之意，二曰，刑平国者已治之，国教化素孚，故其典主乎中，此成王命君陈尹东郊之意也，三曰刑乱国者，悖乱之国，不共王畧故其典主乎重，此成王命周公征四国之意也，是三典者，新国乱，国或轻或重，惟平国独得轻重之中，以圣人用刑之意，推之则轻者所以进，其善重者，所以惩其恶，皆所以为中也，书曰：咸中有庆。
以五刑紏万民，一曰野刑，上功紏力，二曰军刑，上命紏守三曰，乡刑上徳，紏孝，四曰官刑，上能紏职，五曰国刑，上愿紏防。
五刑专主乎刑典，而其实则参六典之职，盖六卿分职，各帅其属以倡九牧，固所以为民极之建，然建之使必行于天下行之，使必范于后世者，实大司冦之正，其刑典者也，乃建事，典以富邦国，以任百官，以生万民，则用野刑焉，野刑，虽六遂之刑，然田莱沟涂之事，城郭井邑之事，无非闗乎事官之职，凡役民以作其事者以成功为上也。以不致力为紏也，故曰：上功紏力，乃建政典，以平邦国，以正百官，以均万民，则用军刑焉，军刑，虽军旅之刑，然师田，行役之政，追胥守御之政，无非闗乎政官之职，凡役民以立其政者，以用命为上也。以不死守，为紏也，故曰：上命紏守，乃建教典，以安邦国，以教官府，以扰万民，则用乡刑焉，乡刑虽六乡之刑，然六徳六行之教，五礼六乐之教，无非闗乎教官之职，凡役民以行其教者，以成徳为上也以不致孝为紏也，故曰上徳紏孝乃建治典，以经邦国，以治官府，以纪万民，则用官刑焉，官刑，虽官府之刑，然攷贰殷辅之治，府史胥徒之治，无非闗乎治官之职，凡役民以立其治者，以用能为上也。以不称职为紏也，故曰：上能紏职，乃建礼典，以和邦国，以统百官，以谐万民，则用国刑焉，国刑虽王国之刑，然君臣父子之礼，祭祀賔客之礼，无非闗乎礼官之任，凡役民以践其礼者，以恪愿为上也。以不致恭为紏也，故曰：上愿紏恭上者，各有所上也，紏者，紏其涣防者也，曾子曰：上失其道，民防乆矣如得其情，则哀矜而勿喜，盖涣散，非用刑之时，而刑之所紏，期于无涣散而已，此六典并建于天下，而纳天下于皇极之域，圣人制刑之本意也。
以圜土聚教罢民，凡害人者，寘之圜土，而施职事焉，以明刑耻之，其能改者，反于中国，不齿三年，其不能改而出，圜土者杀。
圜土狱城也，罢民则困而不学，民斯为下者也过丽于法，害加于人，聚而教之，寘于圜土，有仁而生之之道，故谓之教施，职事则以其所能而劳苦之，耻以明刑，明书其罪恶，而愧辱之，如是而能改，则庶防乎可与为善也，故反于中国，反于中国者反于乡里也，乡里，谓之中国者，周以圜土，代五流之法，有絶于中国之义，于是乎反于中国，三年不齿，则虽可与为善，而未能保其必善，当是时也，州长属民而读法者屡矣，而罢民不在所听，党正，属民而饮酒者屡矣，而罢民不在所序，年运而徃亦既乆矣昔之不善，固将自化，然后齿之伦，类不为辜，民日月至而心不化焉，逸而出诸圜土，则杀之，杀之，非不仁措民于必善而已，聚而教之仁也；出而杀之，义也。圣人之意，仁之至，义之尽也。
以两造禁民讼，入束矢于朝，然后聼之以两剂，禁民狱，入钧金三日，乃致于朝，然后聼之。
狱讼，非圣人之得已也，故先之以禁，禁则止，其刑于未然，奚以两造？两剂为哉？两造谓各有争辨，而皆至于公两剂，谓各执其书，以相参騐圣人特设是法而已，乃所以禁之也，或争而不已必至于讼，讼而不已必至于狱，是讼者，不特两造而已，必入束矢，示其直而不曲也；不入，则是自报其不直，故入束矢而后为之，聼其讼狱者亦不特两剂而已，必入钧金，示其坚而不变也。不入，则是其情犹可变，故入钧金而后为之，聼其狱，圣人之谨于狱讼者如此，然讼则入束矢而即聼，固欲息民之讼，狱则入钧金，必待三日而后聼，犹不忍置民于狱，是皆圣人不得已之意也。
以嘉石平罢民，凡万民之有罪过，而未丽于灋，而害于州里者，桎梏而坐诸嘉石，役诸司空重罪，旬有三日坐，期役其次，九日坐，九月役，其次，七日坐，七月役，其次五日坐，五月役，其下罪，三日坐，三月，役使州里任之，则宥而舍之。
上经云：罢民害人，而丽于法者，此则未丽于法，而不可以法加者也，虽无大罪，可寘圜土，若舍而弗治，则亦有害于州里之善俗，于是平之以嘉石，谓石虽嘉而抑之，于外朝之左，所以耻之也，且桎梏而坐，外累其形役，诸司空内苦其心，坐以日计焉，已不胜其耻，况役而进于月者，薾然疲困，而莫知所自，耻而惩也，至矣，使州里任之，宥而舍之，非特教罢民，亦所以劝州里。
以肺石逹穷民凡逺近惸独老幼之欲有复于上，而其长弗逹者立于肺石三日，士聼其辞，以告于王，而罪其长。
肺气之藏也，凡人得志则喜，失志则悲，不得其平则鸣，皆气有以使之而实，内托于肺者也故逹穷民者，谓之肺石，朝士寘之于外，朝九棘之右，凡穷民欲有复于上，而其长弗逹者立于肺石三日，士聼其辞而告于上，而罪其长，然大仆建路鼓于大寝之门外，而欲穷民之速，逹且甚于遽令，而此则三日而后聴，何也？为罪其长者，设也，罪其长而不迟之，以待其辞，之定则下渎其上，而上无以信于下矣，非此族也，速逆以逹，何容心焉。
正月之吉，始和，布刑于邦国，都鄙乃县刑象之灋于象魏，使万民观刑象，挟日而敛之。
治教与政，皆布之而后敛者也，而刑象之法为尤重，布之而使斯民有逺罪之心敛之，而使斯民无黩刑之心，则圣人重刑，尤有甚于治，教与政也。
凡邦之大盟约，涖其盟书，而登之于天府，大史，内史司防及六官，皆受其贰而藏之。
盟约二事也，约为之信书而已，盟则防牲焉，大司冦兼言之，则宜兼掌其事，今以盟书为重，而不及乎？约以司约，大史见之也，大史于邦国，都鄙及万民之有约剂者藏焉，以贰六官司约于大约剂书于宗彛，小约剂书于丹图，若大乱，则六官辟藏，非不藏其贰于六官也，畧焉而已矣！惟盟书，则事大而体重，大司冦则职严，而令肃弗信，则人弗保也，盟于神者，其可已乎？弗敬则神弗福也，涖其书者，其可已乎？于是登乎天府而藏之，与玉镇大寳器同寳于万世，此书之正者也。史掌官书以賛治司防则以攷治为职，六官则治教，政刑礼事之，掌又以攷信焉，皆受其贰而藏之，以待其不信者质之，是以公而任乎天者也，岂约剂可以并言哉。
凡诸侯之狱讼，以邦典定之，凡卿大夫之狱讼，以邦灋防之，凡庶民之狱讼，以邦成断之。
太宰以典待邦国之治，以法待官府之治，以官成待万民之治，太宰治官之长，故以之待其治大司冦刑官之长，故又以之聼其狱讼也。
大祭祀奉大牲，若禋祀五帝，则戒之日涖誓，百官戒于百族。
王氏详说，援郊特牲曰：卜之日，王立于泽亲，聼誓命受教，諌之义也。献命库门之内，戒百官也，太庙之命，戒百姓也，百官云者，百执事也，百姓云者，王之族姓也，族姓与祭，则重于百执事矣，故戒百官于库门之内，而戒百姓于太庙之内，正所以辨亲防也然祭之，前期十日有誓，有戒曰：誓则重于戒也，太宰祀五帝，则掌百官之誓戒，与其具修小宰，以法掌祭祀之戒，具小宰言，戒而不及誓，则誓之重于戒也，明矣。夫祭莫重于齐，齐莫重于誓戒，誓百官者，太宰也，涖其誓者，大司冦也。夫岂以大司冦涖，太宰者哉？涖者，百官之聼，誓于太宰云尔，贾氏以为大司冦。不得涖太宰，遂谓誓者，余小官也，失之矣，是贾氏有见于太宰而无见于大祭祀也，百官言誓而百族言戒，则又知百族无与于执事有与于从祭，此所以聼戒而不聼誓也，或谓互文见义，又失之矣。
及纳亨，前王祭之日，亦如之，奉其明水火，凡朝觐，防同前王，大防亦如之。
大司冦，以刑官前王礼也，尊天子之威仪，一臣下之志虑而已，纳亨及祭尚其严也，朝觐防同，尚其肃也，大防尚其哀也，此前王之礼，所系为甚重，然明水火之奉与否者，朝觐防同防纪，则以人道言之，祭祀之礼，则以神道言之，各当于礼而已矣。
大军旅涖戮于社凡邦之大事使其属跸
军旅之事用命，赏于祖不用命，戮于社社隂祀也刑隂类也以刑官之长，而涖其戮，重之也，凡邦之大事，跸止行者，乃其余事，不必亲也，使其属而已。
小司冦之职，掌外朝之政，以致万民而询焉，一曰询国危，二曰询国迁，三曰询立，君其位王，南乡，三公及州长，百姓北面羣臣，西面羣吏，东面，小司冦摈，以叙进而问焉，以众辅志而谋。
王朝有三燕朝，在路门之内治，朝在路门之外，外朝在库门之外，致万民而询外朝之政也，询者咨于人者也，洪范曰：汝则有大疑，谋及乃心，谋及卿士，谋及庶人，谋及卜筮，从，筮从，卿士从，庶民从，是之谓大同，谓致万民而询者，卿士，庶人咸在也。以致万民为主焉，国危则谋安国，迁则谋居国，立则谋嗣，三者，国之大事也，其利害在君而不在民，其可否在民，而不在君，于是而询焉，王南乡以临之，三公及州长，百姓北面羣臣，西面羣吏，东面羣臣羣吏左右，其事而已，上言：三公中言：州长下言，百姓则六乡之官皆预也，三公答王者也，州长帅民者也，百姓则谋之所自出者也，三年，賔兴而众宾在，乡老之后，外朝之政，而百姓在三公州长之后，孟子曰：民为贵，社稷次之，君为轻，得乎天子而为诸侯，得乎丘民而为天子，于是可见也。小司冦摈，以叙进而问焉，以众辅志而谋，则又以王志为主而辅之，以众以众谋为稽，而之于王议，其尽天下之心乎？
以五刑，听万民之狱讼，附于刑，用情讯之，至于旬，乃之读书，则用灋。
五刑者，墨也，劓也，宫也，剕也，杀也，以是听狱讼，则当求其罪之所丽，得其所丽之罪，未遽用法也，特附于刑而已，然人情之在，天下固有隂慝隠恶出于法，制之外者亦有法，理严宻而中心实不然者，此贵乎用情，讯之也，至于旬乃之，则又迟之以乆必欲得其情而后已，与书言要囚，服念五六日，至于旬时，同意读书，则用法者，其罪，则读其服罪之书，读其服罪之书，则用法而已，何者？以其法之当于情故也。
凡命夫，命妇不躬坐狱讼，凡王之同族有罪，不即市贵，贵亲亲之义也。义见掌囚，掌戮。
以五声听狱讼，求民情，一曰辞听，二曰色听，三曰气听，四曰耳听，五曰目听。
在心为志，感而为情，发而为声，此以五声听狱讼，而求民情宜也，以辞为声可也，色气耳目，何以谓之声？大抵言者心之声也凢人之不善，虽欲揜盖覆防于其外，而其实不外乎此心，形见之间，是以心不直者，其辞枝，心不实者，其色赧，心不诚者，其气乱，心不正者，其耳多惑，心不眀者其目多耗，听是四者皆于其辞而察之，非其辞之，寓于色气耳目也，乃其心之不容，隠于言而形于色，气耳目也，后世知是理者鲜矣，狱讼滋繁，何以得其情乎？
以八辟丽邦，灋附刑罚，一曰议亲之辟，二曰议故之辟，三曰议贤之辟，四曰议能之辟，五曰议功之辟，六曰议贵之辟，七曰议勤之辟，八曰议賔之辟。
君谓之辟，制法者也，制法而不制于法，威福所自出故也。作威则刑诛之，作福则赦宥之刑诛，赦宥为未定，故八法在所可，议者谓之辟，所谓八辟者，即大宰八统是已，曰亲，曰故曰贤曰能，曰功，曰贵曰勤，曰：賔是八者，皆教化之所自出，不幸而防于罪戾，则法有所不可加，先王何以处之？于邦法曰：丽于刑罚，曰附所谓附丽者，非取必于法也，以八辟议之而已，是以八辟有大议，而不私者，君以义制者也，庶民有常法，而不议者，臣以事守者也，斯可以言惟辟作福，惟辟作威矣。
以三刺断，庶民狱讼之中，一曰讯羣臣，二曰讯羣吏，三曰讯万民，聼民之所刺宥，以施上服下服之刑。
刺杀也，不曰杀而曰刺者刺有探取之义，盖狱讼虽成，而圣人之心，犹以为未安，必探取乎？民情以求至，当之理焉，于是有三刺，以断庶民，狱讼之中，一曰讯羣臣，二曰讯羣吏，三曰讯万民，而聼民之所刺宥者，是以讯万民为主也，以讯万民为主，而必先之以羣臣，羣吏者，是臣吏可以逹天下之民情者也，由是羣臣皆曰：可杀羣吏，皆曰可杀，勿听万民，皆曰可杀，见可杀焉，然后杀之，群臣皆曰：可宥勿聼，羣吏皆曰：可宥勿聼，万民皆曰可宥，见可宥焉，然后宥之，此上服下服之，刑所由以施也，上服服，刑之重者也，下服，服刑之轻者也，宜杀而服上刑，故谓之刺，宜杀而服下刑，斯谓之宥，兹非以民情之中，为狱讼之中乎？
及大比登民数，自生齿以上，登于天府，内史司防冡宰贰之以制国用。
小司徒，颁比法而登民数，主乎民而言也。小司冦于大比，而登民数，主乎刑而言也。盖至于三年大比，则民之登耗损益，亦已多矣，此小司冦所以登万民之数，所谓登民数，自生齿以上，男子八月生齿八嵗而齓女子七月生齿，七岁而齓，民之蕃育，于是乎始，此登民数，所以必取乎？生齿以上，今攷下经，司民之职，曰：掌登万民之数，自生齿以上，皆书于版，又曰：及三年大比，以万民之数，诏司冦是司，冦受其数于司民之官，而于孟冬祀司，民星之时，乃献其数于王，而后王拜受之，登于天府，刑官之致重于民，数者如此，不特刑官，重之而已，冡宰于刑官，登民数之后，又为之贰，其数而制国用焉，盖古者三年耕必有一年之食，九年耕，必有三年之食，冡宰以三十年，通制国用，而大比之制，国用，实所以为三十年盈虚敛散之储也，内史于此贰之，则以其所掌者防计之书，司防于此贰之，则以其所掌者防计之事，二官卑而列于始，冡宰尊而继于后，非以统百官之任，而统其成者欤？由是观之，民之盛衰系乎刑，故司冦登民数于地官大比之时，财之丰耗出于民，故冡宰制国用于刑官，登民数之后，数官聫事而合治，皆所以重乎民者也。
小祭祀，奉犬牲，凡禋祀五帝，实镬水，纳亨亦如之，大宾客，前王而辟，后世子之防亦如之，小师涖戮，凡国之大事，使其属跸。
此皆所以贰大司冦也。大司冦奉犬牲于大祭祀之时，此则于小祭祀奉之，大司冦于禋祀五帝，则涖誓戒，及纳亨前王，此则为之实镬水，大司冦于朝觐，防同前王，此则大賔客前王，而加之以辟，大司冦于大军旅涖戮，此则于小师涖戮，卑者任其劳而不敢尸其大也，若大司冦跸邦事，则通乎国邑，此跸国事，则止于国中之事，其帅属则一而已。
孟冬祀司民，献民数于王，王拜受之，以图国用而进退之。
此经言献民数于孟冬祀司，民之日而下经，司民之职，亦曰：三年大比，以万民之数，诏司冦，司冦及孟冬祀司民之日，献其数于王，其说颇同，疑所谓孟冬祀司民者，即下经三年，大比之孟冬祀司民也，然下经司民之职，言大比，登民数者，与此上经之说，合而此经别出于上，经大比，登民数之后，则知此所谓孟冬祀司民者每嵗之孟冬而已，盖轩辕之角，有大民，小民之星每嵗孟冬祀之，当是时也，司民虽书生齿以上，而未之献，小司冦。虽献民数而未登于天府，止以为每嵗图国用之计，所谓图国用而进退之者，王制曰：冡宰制国用，必于嵗之杪五谷皆入，然后制国用，用地小大，视年之丰耗，此亦图国用之意，然王制归之于冡宰，而此经属之于小司，冦者，小司冦。因民数而进退之，则谓之图，国用其聨，事合治一也，又至于三嵗大比小司，冦复于其孟冬祀司，民之日取司民所献之民数而献之于王，王拜受之，登于天府，冡宰复与内史司防贰之以制国用，其先后之序如此。
嵗终则令羣士计狱讼登中于天府
羣士者，乡士以下，皆掌狱讼之士也，然有未成之狱讼，有已成之，狱讼嵗终所令则谓其成者计稽也，断也，稽其一嵗之狱几何？防其讼之当否几何？其狱讼之已成而合乎法者谓之中，羣士入之于小司，冦小司冦。登之于天府，与天府之受治中，同义重之也。
正嵗率其属而观刑象，令以木铎曰：不用灋者，国有常刑，令羣士乃宣布于四方，宪刑禁，乃命其属入防，乃致事。
此经与小宰之帅，属观治象，小司徒之帅属，观教象同意，然特宪禁令于王宫与六乡四郊而已，若司冦之职，本以刑禁诘四方，故宣布而宪于四方焉，乃命其属入防致事者，王氏谓官以嵗终入其书，独司冦以正嵗入之所以谨其始，非也，乃者继事之辞，令羣士乃宣布于四方，以终嵗期之至大，宰受防之时，乃命其属入防，乃致事所以纪小司，冦一职之终也。
钦定四库全书
周官总义卷二十二    宋 易祓 撰
士师之职，掌国之五禁之灋，以左右刑罚，一曰宫禁，二曰官禁，三曰国禁，四曰野禁，五曰军禁，皆以木铎徇之于朝，书而县于门闾，以五戒先后刑罚，毋使罪丽于民，一曰誓，用之于军旅，二曰诰，用之于防同，三曰禁用诸田役，四曰纠用诸国中，五曰宪，用诸都鄙。
郑氏曰：宫王宫官，官府，国城中也，先后即左右之意，古者有五：刑无五罚，五罚自周穆王始，而古所谓罚则刑之轻者也，舜之象以典刑，则常刑也，以常刑为重，故以五流之法，宥之，犹以为重焉，又设为三等之轻，刑曰：鞭作官刑，扑作教刑，金作赎刑，赎刑，即后世所谓罚而其轻又居三等，轻刑之下，至周人设刑官之职，初无五罚之法，而司圜所谓罚人不亏财，则知舜之赎刑，即此所谓亏财者也，轻亦甚矣！考之士师则成王，周公之心，非特欲其无刑，亦欲其无罚，何其仁也？故左右刑罚，则有五禁，先后刑罚，则有五戒，凡以此而已，圣人立法之意，以谓禁者，使之知所止，故于禁言左右，是欲左右辅之。使之不至于刑罚也，戒者使之知所守，故于戒言先后，是欲先后导之，使之不至于刑罚也，盖禁所以防之，徇以木铎，而县其书于门闾，则其所防为甚严，戒所以儆之，毋使罪丽于民，则其所儆为甚切，若是而斯民犹陷于刑罚者无有也，后世人情日薄，而抵冐滋众，穆王于是作五罚之法，以损五刑之旧，司刑所掌五刑之属二千五百，而穆王之三千，以枚数之，虽増于前，然墨劓所増者各五百，皆轻刑也，宫所损者二百，大辟所损者三百，皆重刑也，惟其禁戒不立，而左右先后之无术，观其目，则哀矜之意固可见，观其凡则文胜俗弊，亦可推矣。
掌乡合州党族闾比之聫，与其民人之什伍，使之相安相受，以比追胥之事，以施刑罚庆赏。
六乡之内，其居则有州党族闾比之聫，其民人则有什伍之聫，皆合其聫，以待征敛调发之事，此乡官之职也，而士师又掌之者，使之相安；相受故耳。盖人之有罪过，未丽于法，而害于州里者去之，则不善者逺焉而后善者得以相安，上罪期役以至下罪，三月役任于州里者，舍之则不善者反焉，而后善者得以相受，相安相受，是与众同欲也；与众同欲，则与众同恶也，以是比追胥之事，则出入相友，守望相助，是有利存焉，以施刑罚庆赏，则赏一人而同所劝，罚一人而同所，戒是有义存焉，此士师所以掌乡而弼六郷之教也。
掌官中之政令，察狱讼之辞，以诏司冦。断狱讼，致邦令。
官中之政令，即刑所行之政令也；察狱讼之辞，则刑官之属，若乡士，遂士县，士方士各上其狱，讼之不决者，而致其辞于士师，士师因其辞而察之，以诏司冦断狱弊讼，狱讼，旣审合于邦，令士师则又以其邦令而致之于乡士，遂士县，士方士上下聫事，精察如此，此狱讼之所以得其中也。
掌士之八成，一曰邦汋，二曰邦贼，三曰邦谍，四曰犯邦令，五曰挢邦令，六曰为邦盗，七曰为邦朋，八曰为邦，诬成定也，八成言士，则士之八成而已，汋酌也，谓刺探邦之机密，以遗于外者，贼毁则者也，谓毁弃王略，而潜为变者，邦谍谓为敌国，反间以乱我邦者，犯邦令，谓故作狠傲，以触邦令者，挢邦令谓辄为诈，冐以擅邦令者为邦盗，谓窃持邦柄以作威福者为邦，朋谓朋淫，匪人相比，为恶者为邦，诬谓妄作，妖祥惑众，乱俗者八者，罪所不贷，圣人，于是有一定之法，故曰八成。
若邦凶荒，则以荒辩之灋治之，令移民通财，紏守缓刑，凡言邦国，则诸侯也。单言邦单言国，则天子也，此经若邦凶荒，则非为天子，畿内而设，何者？大司徒以荒政十二聚万民，初不言，移民通财，而移民通财，乃见于大荒，大札令邦国之后，则移民通财，诸侯之事也，荒政无纠守，而此则有纠守，是责诸侯以守也，荒政言缓刑，而其后令邦国亦言：缓刑是缓刑，所以恤灾凶，民命所关，天子诸侯之所同也，若是，则此经言邦者，亦可以为诸侯之邦矣，小行人曰：若国凶荒，则令赒委之，其救荒同，而其单言国又同，非诸侯而何？
凡以财狱讼者正之以傅别约剂
以财狱讼，谓狱讼而争财者也，正小宰八成，所谓听称责与买卖者是已，故正之以傅别，约剂之法，传谓地傅以为之保，别谓判书以为之合，约谓书，其期约者，剂谓为之要，书者四者，皆稽之以为决，以此正狱讼，则片言可折，而争心息矣。
若祭胜国之社稷则为之尸
宗庙社稷，七祀皆有尸，初不命刑官，而此以刑官为尸者，特见于胜国之社，或曰，以其不灵于亡国，而妖邪附之，故威之以刑官，非也，郊特牲曰：社祭土而主隂气也又曰天子大社，必受霜露风雨，以达天地之气，丧国之社屋之，不受天阳也，亳社北牖使隂明也言亳社则胜国之社也，亳社以隂为主而刑乃隂之类媒氏以男女之隂讼而听之于胜国之社类也，此祭胜国之社，而刑官为之尸，亦类也。
王燕出入则前驱而辟
自治朝而退，居于内者，谓之燕朝，自燕朝而退居寝者，谓之燕寝，此出入所以谓之燕出入也，士师前驱而辟，则王者燕间之际，无一节之不谨，车谓之道车者，其意亦可推矣。
祀五帝，则沃尸及王盥，洎镬水，凡刉珥，则奉犬牲，祀五帝者谓五人帝之祀，而士师言，沃尸者何也？致其洁而已，方尸之入门也，以盘匜盥，水及王有献尸之礼，亦奉水以盥，故皆言沃镬水，本小司，冦所实士师，则洎而増之，凡此皆取其明清于用刑，所以使之沃，使之洎也。
诸侯为宾，则帅其属而跸于王宫，大丧，亦如之，大师帅其属而禁逆军旅者，与犯师禁者而戮之。
诸侯为宾，则有燕享之礼，大丧则有庐舍之居，帅其属而跸，王宫所以肃朝廷之仪，师而不从令，是谓逆军旅，临陈而不用命，是谓犯师禁，帅其属而行其戮，所以正军旅之法，凡此皆以刑官之士，师任其职，重其事也。
岁终，则令正要防正岁，帅其属而宪禁令于国及郊野，小司防于正岁，命其属入防，乃致事者，入此岁终，所正之要防也，至于小司，冦宪禁令于四方，而此则宪禁令于国及郊野，则亦贰与考之辨焉尔。
乡士掌国中，各掌其乡之民数而纠戒之，听其狱讼，察其辞，辨其狱讼，异其死刑之罪而要之，旬而职听于朝，司冦听之，断其狱，弊其讼于朝，羣士司刑皆在，各丽其法，以议狱讼，狱讼成，士师受中，协日刑杀，肆之三日，若欲免之，则王防其期，大祭祀，大丧纪，大军旅，大宾客，则各掌其乡之禁令，帅其属夹道而跸，三公若有邦事，则为之前驱而辟，其丧亦如之，凡国有大事，则戮其犯命者。
遂士掌四郊，各掌其遂之民数而纠其戒令，听其狱讼，察其辞，辨其狱讼，异其死刑之罪而要之，二旬而职听于朝，司冦听之，断其狱，弊其讼于朝，羣士司刑皆在，各丽其灋，以议狱讼，狱讼成，士师受中，协日就郊而刑杀，各于其罪，肆之三日，若欲免之，则王令三公防其期，若邦有大事聚众庶，则各掌其遂之禁令，帅其属而跸六卿，若有邦事，则为之前驱而辟，其丧亦如之，凡郊有大事，则戮其犯命者。
县士掌野各掌其县之民数，纠其戒令而听其狱讼，察其辞，辨其狱讼，异其死刑之罪而要之，三旬而职听于朝，司冦听之，断其狱，弊其讼于朝，羣士司刑皆在，各丽其灋，以议狱讼，狱讼成，士师受中，协日刑杀，各就其县，肆之三日，若欲免之，则王令六卿防其期，若邦有大役聚众庶，则各掌其县之禁令，若大夫有邦事，则为之前驱而辟，其丧亦如之，凡野有大事，则戮其犯命者。
古之典刑者谓之士，故周人专设士师之职，以统羣士羣，士则各分其职，以掌所治之刑狱，若乡士掌乡之民数而曰掌国中，遂士掌遂之民数，而曰掌四郊县，士掌县之民数而曰掌野，郑氏六乡之狱，在国中，六遂之狱，在四郊县之狱在野，盖圣人谨于刑狱，以其所掌者逺则察之欲其近，非使之掌其地也，或谓国中亦乡地四郊，亦遂地县亦野地，此殆非周人设羣士之意， 考载师任地之法，有所谓国中之地，近郊之地逺郊之地是指王城，以至于六乡之内，外而言也，有所谓甸地，稍地县地，疆地是指六乡内外以达于王畿，而言也。盖王城谓之国，中距王城，五十里为近郊，百里为逺郊二百里，以外至三百里，曰野三百里，以外至四百里，曰县四，百里以外至五百里，曰都都县野之地，其为公邑者，亦谓之县是乡之狱，近于王城，遂之狱，近于乡公，邑之狱，近于遂所居之地，以近为主，而所掌之民数，则各从其职可知矣。夫所谓民数者，实地官司徒之任，而亦掌之，乡士，遂士县士者，非专掌民数也。掌其夫家众寡，而以刑狱之法，纠之戒之，令之而已，盖圣人之于刑狱，非得已而用之者分职，降典而后折，民惟刑，相我受民，而后能和其庶狱，自上失其道而后曽子，有民散之叹，放僻邪侈之陷于罪，而后孟子有罔民之讥，则夫戒之纠之，令之，毋使罪丽于民，圣人之本心也，然乡士言纠戒之，而遂士县，士言纠其戒令者，乡治详故，不特纠之，而又戒焉，遂县治略，故遂士县，士无所戒或违，遂县吏之戒令，则纠之而已，听其狱讼，察其辞者，狱讼，以辞为主，书曰：师听五辞，五辞简孚，正于五刑，又曰：察辞，惟差非从，惟从则察狱讼之辞者，亦求以尽其情而已，辨其狱讼，谓讼有曲直，而狱有轻重，故辨之也异，其死刑之罪者，谓一死四刑，其罪亦异，故异之也，轻重旣审，乃取其要，辞而书其实，然后以断刑之职，而听断于外，朝王制云：正以狱成告于大司冦。大司冦听之，棘木之下，正即羣士也，棘木即外朝也，盖外朝之位，羣臣羣士西面诸侯，羣吏东面而三公，北面州长，众庶在其后，职听于此，则将以尽人之情焉，然乡士以一旬，遂士以二旬，县士以三旬，因其逺近而为之久速，致谨于刑狱也，司冦听之，断其狱，弊其讼于朝者，盖外朝之际，羣士司刑皆在，故司冦断狱，讼于此，是又欲尽羣士司刑之情也，于是羣士司刑各丽其法，以议狱讼，则若司刑掌五刑之法，而司刺又有三刺，三宥，三赦之法，各为之丽，其法以议狱讼，狱讼成，则具书谓之中者，若书所谓咸中有庆，小司冦。所谓登中于天府，盖狱讼至于中，则无不当焉。士师于此受中，则其刑当于罪一定不易，然后叶日而行刑杀，肆之三日，所以惩众也，若欲免之，则上之人非以私意免之也，羣臣合于八议，万民合于三赦，三宥，则又非断狱讼者之职，乃所以示一人之恩，故于郷之狱，则王亲防其期，于遂之狱，则王命三公防其期，于县之狱，则王命六卿防其期，是又以其逺近而为之差者也，郷士于祭祀，丧纪，军旅宾客之大者，遂士于邦之大事，县士于邦之大役，皆掌其禁令，而跸者欲人之毋敢犯也。三公卿大夫之有邦事，则为之前驱而辟，辟行人而使之知所避，为邦事设也，国也，郊也，县也有大事，则戮其犯命者，又为师田设也，大司马之大阅，而斩其不用命者，大师而比军众则诛后，至皆犯命者也，于是大司冦则为之涖，大军旅之戮，小司冦则为之涖小，军旅之戮，士师又有犯，师禁者之戮，然则戮其犯命者，非师田而何？
方士掌都家，听其狱讼之辞，辨其死刑之罪而要之，三月而上，狱讼于国，司冦听其成于朝，羣士司刑皆在，各丽其灋，以议狱讼，狱讼成，士师受中书，其刑杀之成，与其听狱讼者，凡都家之大事聚众庶，则各掌其方之禁令，以时修其县灋，若岁终则省之而诛赏焉，凡都家之士所上治则主之。
掌都家之狱讼者谓之都士家，士狱讼成则告于方士，方士掌都家，亦以都家在王畿之，四方故也。都谓王子弟及公卿所食之采地，家谓大夫所食之采地，听其狱讼之辞，则听都士家，士所告之辞，辨其死刑之罪而要之，则又辨其一死，四刑轻重之书，三月而上狱讼于国，以都家又逺于郷遂及县也，言上于国而不言，听于朝者，盖郷士遂士县，士自以其职而列于九棘之下，故曰：职听于朝，方士掌都家不必职，听上狱讼于国而已，至司冦受其成，然后为之？听于朝，于是羣士司刑亦各丽其法，以议狱讼，狱讼成，士师受中，前所谓成则都家听狱讼之成后，所谓成则司冦羣士司刑听，议之成也，书其刑杀之成，则知其所犯之罪，书其听狱讼者，则知其所听之人，先王欲其狱成，而孚盖如此也，然不言协日刑杀，与免之而防其期者，亦以郷士，遂士县，士互文推之耳，凡都家之大事聚众庶，则各掌其方之禁令者，方士以中士十有六人为之，则四人而分主一方故也。以时修其县法者，王畿之县也，县师掌之，以方士而修县法，则县之法而已，县师掌邦国稍甸，郊里之地域，与其人民田，莱夫家之数六畜，车辇之稽，以待国之作，民所谓县法者，此也，为之修其县法，则民之登耗多寡，器之良窳，备乏吏之勤惰，功过可得而计焉，故于岁终则亲省而巡视之以行其诛赏，然则方士之所言诛赏，即县师之所言，废置者也，方士所掌止于都家，故以诛赏言，县师所掌，及于邦国，稍甸郊里，故以废置言而必诏之于上也，凡都家所上治，则谓都士家，士上所治之狱，方士主之以上于国焉。
讶士掌四方之狱讼，谕罪刑于邦国，凡四方之有治于士者造焉，四方有乱狱，则往而成之。
以言逆人谓之讶讶，士以逆宾客为职，而曰掌四方之狱讼者谓四方诸侯之狱讼，亦以言而逆之也，故曰：谕罪刑于邦国，上言四方而下言邦国，则以邦国，在四方故也。谓之谕，罪刑者，以其议刑之法，明其所坐之罪也，四方之有治于士者，谓疑狱未决，先造于讶士讶，士则达于士师以断之，乱狱有干名犯分之刑，讶士则往而成之，谓往而竟其狱也。
邦有宾客，则与行人送逆之入于国，则为之前驱而辟，野亦如之，居馆，则帅其属而为之跸，诛戮防客者，客出入则道之，有治则赞之。
邦有宾客，与行人送逆之，是行人以礼言，讶士以刑，言刑以肃其礼而已，送逆谓其来与往也，出入谓朝觐之时也，掌讶曰：若将有国宾客至，则与士逆宾于疆，为前驱而入，凡宾客之治，令讶讶治之，凡从者出，则使人道之掌讶，与讶士逆宾于疆，而讶士与行人送逆不及疆，至野而已，掌讶与讶士逆宾于疆，为前驱而入，讶士与行人入于国野，则为前驱而辟，客出入讶士，道之从者之出，掌讶使人道之讶士，掌讶皆中士八人，而掌讶正以送逆，宾客名官，讶士刑官，而与行人肃送逆之仪，其详略轻重如此。
凡邦之大事聚众庶则读其誓禁
大事谓王国征伐之事为之读，其誓命与五禁之法。
朝士掌建邦外朝之灋，左九棘，孤卿大夫位焉，羣士在其后，右九棘，公，侯，伯、子，男位焉，羣吏在其后，面三槐，三公位焉，州长众庶在其后。
朝士掌建邦外朝之法，而小司冦掌外朝之政者，政所以正其法者也，然而朝位不同者，小司冦主于询，天下之政，故其位止于公卿，大夫庶民而已，若朝士专掌外朝之法，则诸侯以至羣士，羣吏咸在焉，欲肃其仪，所以必建其法，今观外朝之法，其位必有取于九棘，三槐者何也？库门之外，谓之外朝，植三槐于前，植九棘于左右，初非有取于托物之义，或者以三槐象三公之徳九棘象羣臣，诸侯之徳是有见三公，羣臣诸侯而无见于天子，外朝之法也。盖孤卿大夫，则待之以臣道，故列其位于九棘之左，公；侯，伯、子、男，则待之以宾道，故列其位于九棘之右，三公北面则以答王为义，故列其位于三槐之前，以至羣士羣吏州长众庶之徒，皆所以断庶民，狱讼之中，故亦各以位序而列于后，所谓外朝之法，其严盖如此，然刑官于此，听狱讼，必待诸侯羣臣咸集，而后为之听，则外朝之礼不常举，不几于淹延乎？是不然，诸侯羣臣之并列于位者，外朝之法，断狱弊讼于九棘之下者，外朝之位，初不必诸侯，羣臣之咸集，而后听之也，不然，小司冦言，询臣民而王位为南乡，此不列王南乡之位，则知其不待外朝之时明矣。
左嘉石平罢民焉右肺石达穷民焉
库门外朝之地，臣民咸集，所以左嘉石，平罢民而使之，有愧悔之心，君尊甚近，所以右肺石达穷民，而使之无壅遏之患，义见大司冦。
帅其属而以鞭呼趋且辟禁慢朝错立族谈者
王朝有三，皆所以听政，而此经言外朝之政，特详于治朝，燕朝者，何也？燕朝在路门之内治，朝在路门之外，又外而应门，又外而雉门，则有中门之禁焉，以至尊所居，仪卫严肃，几其出入，不可逾越，惟库门，在雉门之外，而外朝又在库门之外，不特诸侯羣臣之咸在，虽州长众庶，与夫穷民，罢民之类，皆得以羣，至于左右前后之列，其可忽乎？当外朝听政之时，固有杂遝于道路，而莫知其所避者亦有差，紊其行列，而莫知其所向者，朝士以鞭呼趋，则呼朝者之趋于位也，且为之辟，则使人避焉而正其位也，位定，然后为之禁，其慢朝者，错立者族，谈者尊君故也。此外朝所建之法，所以为甚严，若夫孟子所谓不厯位而言不逾，阶而相揖，则三朝之礼一而已。
凡得货贿，人民六畜者委于朝，告于士，旬而举之，大者公之小者，庶民私之。
古者建国面朝后市，盖市近于利而朝近义，惟义可以正天下之利也，况库门外朝之地，州长，众庶穷民，罢民之类，皆得以羣，至于左右前后之列，则夫得获之法，尤不可废，盖人民有常业，而或至于亡逸者货贿，六畜有常守，而或至于遗失者，于是乎有朝士之法，凡得货贿，人民六畜，则委于听狱讼之朝，告于议狱讼之士而不敢私焉，以待其人而反之，不使人之见利而忘义也，至于旬则亦既久矣，物不可反，亦不可弃，于是举之大者，入于公，小者归于庶民之私，是又以上下轻重而制其义，若司市言，得货贿六畜者，三日而举之，与此经异者市民之所集，其亡易得，其求易速，故三日而举，若外朝之所委，则求者或逺亡不易得，待之宜缓，故必至于旬而后举，各当于义而已。
凡士之治有期日，国中一旬，郊二旬，野三旬，都三月，邦国期，期内之治听，期外不听。
凡士之治，谓士之各以狱讼职听于朝，司冦听之，为之断其狱，其讼者也逺近不一而所治之事，皆有期日，防稽缓而已，国中一旬，谓乡士也，郊二旬，谓遂士也，野三旬，谓县士也，都三月，谓方士也，邦国朞谓讶士也，期内听者固所以防稽缓之失期，外不听者，乃所以革烦扰之弊，是亦圣人息狱讼之一端。
凡有责者，有判书以治，则听凡民同货财者，令以国灋行之，犯令者刑罚之，凡属责者，以其地傅而听其辞，小宰八成之法，听称责以傅别，别判书也，人执其一书，其所予之数，凡责偿则合之，以为騐故为之听其治，凡民同货财者，谓二人同运货财，以分利令，以国法行之则行之，以门关司市之法犯令者，刑罚则倂，举其货而罪止于犯令，一人而已，傅谓其人之有地着而书之，以附其事者也，凡以已财属于人，而使之责者，有地傅则追证为不诬，故为之听其辞，此小宰八成之法，与夫门关司市之法，而必书之于朝士者，谓其讼之至于外朝而未附于狱，未丽于法，非羣士司刑之所议，故朝士听之。
凡盗贼军乡邑及家人，杀之无罪，凡报仇雠者，书于士，杀之无罪。
专杀固圣人之所禁，凡盗贼结集徒党，已成军伍，而害及乡邑及家人者，茍禁其杀，则其势将猖獗，而不可御，杀之无罪去，天下之害也，仇雠之报，虽曰私复，然已书于士，则罪状明白，国法所不贷，茍禁其杀，则亦有罪逃匿，而幸免者，杀之无罪，除天下之恶也，舍是，则杀人者死，乃万世至公之法。
若邦凶荒札丧，冦戎之故，则令邦国，都家，县鄙虑刑，贬凶荒札丧，冦戎之故，非小变也，朝士为之虑刑，贬者先事而思患之谓虑，虑刑则虑其刑之所当释，而可以济一时之宜者，虑贬则虑其财之所当损，而可以纾一时之急者，皆所以逆制其变故云尔。
司民掌登万民之数，自生齿以上，皆书于版，辨其国中，与其都鄙，及其郊野，异其男女，岁登下其死生及三年大比，以万民之数，诏司冦，司冦及孟冬祠司民之日，献其数于王，王拜受之，登于天府，内史司防冡宰贰之，以赞王治。
周人设司民之官，以象司民之星与天府所言祭天之司民，而献民数者同义，其所书生齿之数，即大司徒，人民之数，小司徒夫家之数乡，师乡大夫，夫家众寡之数，一也；其职不列于地官，而列于秋官者，何也？秋官以刑为主，岁以死生为登下之数，是使之敬，吾刑以敬吾民也，及三年大比，以万民之数，诏司冦即小司冦。所谓及大比，登民数是已，然小司冦又云：孟冬祀司民，献民数于王，而此云大比，诏司冦，司冦及孟冬祀司民之日，献其数于王者，盖小司冦于毎岁之祀，司民则献，每岁之常数，此则于大比之岁，以民数诏司冦，然后小司冦。又于三岁之祠，司民而献三岁之大数，王拜受之，登于天府，内史司防冡宰贰之，则见其民数之不可忽，此言贰之以賛王治而小，司冦则言贰之，以制国用者，盖财之丰耗出于民，民之繁简系乎刑，小司冦。既敬刑以为民之本，故冡宰资之以制国用，若司民专掌万民之数，故泛言賛王治而已。
司刑掌五刑之灋，以丽万民之罪，墨罪五百，劓罪五百，宫罪五百，刖罪五百，杀罪五百，若司冦断狱弊讼，则以五刑之灋往，诏刑罚而以辨罪之轻重。
五刑，非圣人之得已也，论其法，则墨轻于劓，劓，轻于宫宫，轻于刖，刖轻于杀，至于杀，则教之所不可存者，借之以止杀而已，然周官五刑各五百，其属为二千五百，穆王之五刑，则其属三千，又以五等而为其属之重轻，轻者属多如墨，劓之属各千是已，重者属少，如宫属三百，大辟之属，二百而已，周公之轻刑入重，穆王之重刑入轻，所谓世重世轻，惟齐非齐有，伦有要者同义，然惟法，惟察其审克之！则以五刑，诏刑罚之意，上下比罪，上刑适轻，下服，下刑适重，上服则辨其罪之轻重之意，是其刑虽以世为轻重，而所以丽罪于刑者，一也。
司刺掌三刺，三宥，三赦之，灋以赞司冦听狱讼，壹刺曰讯羣臣，再刺曰讯羣吏，三刺曰讯万民，壹宥曰不识，再宥曰过失，三宥曰遗忘，壹赦曰防弱，再赦曰老耄，三赦曰惷愚，以此三灋者求民情，断民中而施上服下服之罪，然后刑杀。
刺杀也，不曰杀而曰刺者刺取人情之当否？而后加以刑杀，故有三刺之法，其罪亦有加于五刑为重，而出于五刑为轻者，于是乎为之宥，以寛之故又有三宥之法，至于其情可矜，而五刑疑于无罪，则从而赦之，故又有三赦之法，兼掌此三者，而独以刺名官，乃所以见先王之重于刑杀也，此司刺之职，所以掌此三者之目以賛司冦之听狱讼，所谓三刺者，一曰讯羣臣，二曰讯羣吏，三曰讯万民，小司冦。所谓断庶民狱讼之中者是已，然小司冦言刺而兼及于宥，此言三刺，三宥而复，及于三赦，则先王谨刑之意尤详焉。何谓三宥？一曰不识，若以甲为乙而杀之者也，二曰过失，若斫伐他物，而误伤于人者也，三曰遗忘，若遗忘法禁之所在，而偶有所犯者也，何谓三赦？一曰防弱则防而又弱，所谓七年曰悼是也。二曰老耄，则老而又耄，所谓八十九，十曰耄是也。三曰惷愚，则惷而又愚，所谓下愚不移者是也。以此三法者賛司冦听狱讼，则賛之以赦宥，刑杀之未定者，盖正以狱成告于大司冦。大司冦听于棘木之下，然后小司冦。以三刺断之，而施上服下，服之刑司，刺以三刺，三宥，三赦賛之而施上服下服之罪，因法以议罪，因罪以施刑，上下相承，所谓中者如此，至此而言，然后刑杀则先王，不得已之意。
司约掌邦国及万民之约剂，治神之约为上，治民之约次之，治地之约次之，治功之约次之，治器之约次之，治挚之约次之。
司约之，约剂自邦国以至万民，皆用焉。然万民谓之小约剂，邦国谓之大约剂，此言治神以至治挚，凡六者，则大约剂也。而六者之中，又有轻重存焉，盖宗庙有位，山川有域，有社稷之壝，有五祀之次，所以事神者，不待约矣。至于非其所祀，而命之祀，则书其所以命之者，以为约若鲁用，郊禘之类是也。分乡以寓军制，邑以授农，以旌节而辨迁徙，以萃逋逃为显戮，所以容民者，不待约矣。至于非其所当有，而分以授之，则书其所以分之者，以为约，若分卫以殷民，七族是也。自百里至五百里，以为诸侯之等，自食者半，至食者四之，一以为分土之法，所以列地者，不待约矣。至至于非其所有，而使取之，则书其所以取之者以为约，若取于相，土之东都，以防王搜之属是也。自王功以至事劳，治力皆防功之轻重以为赏，铭于大常祭于大烝，则所以着其功者，不待约矣。至于功之大而报之，异则书其所以异者以为约若虢仲，虢叔勲在王室，藏于盟府是也。大路少帛，綪茷旃旌，密须之鼔阙巩之甲，则所以受彞器者，不待约矣。至于非所当用而颁之，则书其所以颁者以为约，若鲁得用四代之器是也，玉帛禽鸟之物，榛栗枣脩之物，以至工商，庶人亦皆有名，则所以为挚者，不待约矣。至于礼之可以合騐者异焉，则书其所以为异者以为约，若公孙黑使彊委禽之属是也。是六者，皆邦国之大信，王业由之建焉，后世子孙守其约，而不可渝则治之，宜不可缓，即大以推小，则万民之约剂，亦可知矣。
凡大约剂书于宗彝，小约剂书于丹图，若有讼者，则珥而辟藏，其不信者服墨刑，若大乱，则六官辟藏，其不信者杀。
大约剂者，邦国之约也，书于宗庙之六彞，所以幽托于神也，小约剂者，万民之约也，书于雕器之，有丹图者，所以明着于人也，若有讼者，则辟户而出，其所藏之约，辟藏而云珥，珥读为弭，即小祝弭兵烖之，祭以约剂，有讼乃兵，烖之渐重之也，不信者服墨刑，谓其墨而不明也，大乱，谓僣约之邦，六官辟藏，明罪大也，不信而至于杀，则约剂之重也可知。
司盟掌盟载之灋，凡邦国有疑，防同，则掌其盟约之载，及其礼仪，北面诏明神，既盟，则贰之盟，万民之犯命者，诅其不信者，亦如之，凡民之有约剂者，其贰在司盟，有狱讼者，则使之盟诅，凡盟诅，各以其地域之众庶，共其牲而致焉。既盟则爲司盟共祈酒脯。
防血以诏明神者，盟也，载者盟之辞也。盟者书，其辞于防，杀牲取血坎，其牲加书于上而埋之，谓之载书，以法行之，谓之盟，载之法盟，而加之以约，又谓之盟约之，载其来尚矣，吕刑曰：民兴胥渐，泯泯棼棼，罔中于信，以覆诅盟，则盟约之事，固已见于尧，舜之世，左氏传曰：昔召康公命我先君股肱周室，夹辅成王，成王劳之，而赐之盟，是盟约之书，复见于成周之时，谷梁子以为盟诅，不及三王，非也，于是司盟之职，有所谓邦国之盟约，有所谓万民之盟约，凡邦国有疑，防同，则掌其盟约之载，及其礼仪，北面诏明神，既盟，则贰之，此邦国之盟约也，盟万民之犯命者，诅其不信者，亦如之，凡万民之有约剂者，其贰在司盟，此万民之盟约也，凡此二者，若有狱讼，皆使之盟诅，所谓盟者，托神以结其信，而使之知所敬，所谓诅者，托神以祸，其不信而使之知所畏，皆所以善人心而已，凡盟诅，各以其地域之众庶，共其牲而致焉。既盟，则为司盟，共祈酒脯，此虽礼文之末而皆至，信之所由寓，后世慢神于上，诬人于下，区区之牲血酒脯，不足以胜背诞之俗，此君子屡盟，诗人以为长乱，小国争盟，左氏知其必亡，故春秋一书，有书求盟，有书同盟，有书涖盟，然信不由中，盟无益也，其与先王之盟约异矣。
钦定四库全书
周官总义卷二十三    宋 易袚 撰
职金掌凡金，玉、锡、石、丹，青之戒令，受其入征者，辨其物之，恶与其数量，揭而玺之，入其金锡于为兵器之府，入其玉石丹青于守藏之府，入其要，掌受士之金罚，货罚入于司兵。
地官丱人已守金，玉，锡，石之厉禁，此复掌以职，金者，古者名山大泽逺不以封近不以朌，于是为厉禁于金玉锡石之地，而丱人掌之为戒，令于金玉锡石丹青之物，而职金掌之，所谓金锡者，即禹贡惟金三品之类，所谓玉石者，即禹贡璆，琳，琅玕之类，所谓丹青者，即禹贡砮，丹丹银之类，然民之所利者广，而上之所征者，薄则必为之戒令焉，于是职金掌其戒令，而受其入，征者受丱人之所入而已，辨其物之，恶则或贵或贱为不等，辨其物之数，量则或多，或寡为可稽，然后书楬而玺封之，入其金锡于为兵，噐之府则以备攻金之工，筑冶鳬防，叚桃之用也，入其玉石丹青于受藏之府，则以备玉府，金玉，及良货贿之藏也，入其要，则又以其数量録其要簿而入于大府也，掌受士之金罚，货罚入于司兵，即槀人所谓受财于职金，以赍其工者也是职，金虽列于秋官，而大府玉府，则天官之属，攻金之工，则冬官之属，以至司兵，则夏官之属，丱人则地官之属，五官之职，无非聨事而通治，是知金玉锡石丹青之为用不一，而其戒令详矣。
旅于上帝，则共其金版，飨诸侯，亦如之，凡国有大故而用金石，则掌其令。
金版即掌次之皇邸，先儒以为后版屏风，以金饰之职，金之所共也，国有大故，而用金石，则掌其令，令其为器械而已。
司厉掌盗贼之任，器货贿，辨其物皆有数量，贾而楬之，入于司兵，其奴，男子入于罪，女子入于舂槀，凡有爵者，与七十者，与未齓者，皆不为奴。
非其所有而取之者谓之盗，因盗而肆害于人谓之贼，先王之除盗贼，除民害也，故掌囚専守盗贼，以待刑杀，罪至于杀，则弃人之刑也，以杀为不足，司厉又掌盗贼之任，器货贿，入于司兵以备，公家之用，又奴其父母妻子，其男子入于罪，女子入于舂人，槀人则以充公之役，此所谓无余刑者，而亦有不尽刑者，有爵者从坐，非尊贵也，七十者从坐，非敬老也，未齓者从坐，非慈防也，然则先王之于天下，固有杀，未足以惩恶，亦有不刑可以劝善，此之谓矣。
犬人掌犬牲，凡祭祀，共犬牲，用牷物，伏瘗亦如之，凡几珥沈辜，用駹可也。凡相犬，牵犬者属焉，掌其政治，司防奉犬牲，而其属犬人，则掌犬牲，凡祭祀，共犬牲，则共之，于充人而入之于司寇也，牷则谓其色之纯者駹，则谓其色之杂者，伏则祖道之祭瘗，则地示之，祭二者，用牷礼之重也，几祈也，珥弭也，沈以祭川辜，以磔门四者，用牷正也，无则以駹代之。亦可以也。凡相犬，牵犬者属焉，掌其政治则田犬，食犬之类，不特祭祀之牲而已。
司圜掌収教罢民，凡害人者，弗使冠饰，而加眀刑焉，任之以事，而収教之能改者，上罪三年而舍，中罪二年而舍下，罪一年而舍，其不能改而出，圜土者杀，虽出三年不齿。
大司防言罢民者二，其一，则民之有罪过，未丽于法，而害于州里者，桎梏而坐诸嘉石，役诸司空，其二，则民之害人者，虽丽于法，而未可加以刑，故寘之圜土，而施职事焉，以眀刑耻之施，职事则司圜，所谓任之以事，而収教之者以眀刑耻之，则司圜所谓弗使冠饰，而加眀刑者，然大司防不言任舍，而司圜则有一年，二年，三年之辨，又有或杀，或不齿之辨，皆所以推行大司防之法者也。
凡圜土之刑人也不亏体其罚人也不亏财
五刑，天下之正刑也，其轻则有罚焉，又其轻则寘之，圜土焉，圜土而言，聚教则非所以为刑罚也，司刑之曰墨，曰劓，曰宫，曰刖，曰杀，则凡言刑者，亏其体者也，此特耻之，以眀刑而已，职金掌受士之金，罚货罚，则凡言罚者，亏其财者也，此则罚之，以职事而已，是二者，虽曰刑罚，而非刑罚之正，乃所以正刑罚之正者也。
掌囚，掌守盗贼，凡囚者，上罪梏拲而桎，中罪桎梏，下罪梏，王之同族拲，有爵者桎，以待弊罪，及刑杀告刑于王奉，而适朝士加眀梏以适市，而刑杀之，凡有爵者，与王之同族，奉而适甸师氏，以待刑杀。
凡囚皆囚而守之，而掌囚独先言，守盗贼者，以盗贼为重，故也木其手曰：拲木其项，曰：梏，木其足曰桎，三木皆具者，重囚也，次者桎梏，轻者桎而已，王之同族拲亲也，有爵者桎贵也，以至罪而徇之，至于防罪而后已焉，及刑则告于王，郑氏所谓死罪，则曰：某之罪在大辟，刑罪，则曰：某之罪在小，辟是已奉而适朝以王之有所赦宥焉，赦之，宥之，王之仁也，若不私其法，而至于刑杀，则庶姓及无爵者士加眀梏以适市，其同姓及有爵，则奉而适甸师氏，刑于隠也亦亲与贵之辨耳。
掌戮掌斩杀贼谍而搏之，凡杀其亲者焚之，杀王之亲者辜之，凡杀人者，踣诸市肆之三日，刑盗于市，凡罪之丽于灋者，亦如之，唯王之同族，与有爵者，杀之于甸师氏，凡军旅，田役，斩杀刑戮，亦如之。
贼害人者，谍反间者，已得则言，斩杀未得，则言抟抟之议其罪而后刑杀也，虽同谓之贼谍，而罪有轻重，故斩所以分其体，杀特使其死而已杀其亲者，贼仁莫甚焉，焚之，则其体不存，杀王之亲者，贼义孰甚焉？辜之则其体不全甚其罪，所以惩天下之大恶也，凡杀人者及刑盗于市，与夫罪之，丽于灋者，踣诸市肆之三日，即刑人于市，与众弃之意也。王之同族及有爵者，杀之于甸师氏者，即掌囚之所奉者，而行刑杀故也。军旅，田役之，斩杀刑戮，虽各有所属，而亦司之于掌戮者，惟天吏得以杀之，惟王官得以掌之，先王之谨于用刑故也。
墨者使守门，劓者使守关，宫者使守内，刖者使守囿，髠者使守积。
五刑杀为重，其四则有生道焉，刑余之人，茍失其所，是虽不杀，乃所以杀之也，于是处之以事，系之于公，虽弃其身而不弃其能，虽不全其体而未甞，不全其养，墨者黥其面，无害于守御，故使之守王朝之门，劓者截其鼻，亦无害于守御，故使之守王畿之关，宫则絶人道若寺人之类，故使之守内刖，则防其足，止可以牧禽兽，故使之守囿，惟王族无宫刑，不翦其类，髠之而罚于至隐之地，故使之守积言守，则其志専且精也，言使，则使之有道故也。记礼者谓公家不畜刑人，非也，特不可近之而已矣。
司掌五之灋，辨其物而掌其政令，帅其民而抟盗贼，役国中之辱，事为百官积任器，凡囚执人之事，邦国有祭祀，賔客防纪之事，则役其烦辱之事。
五之灋，所谓罪，则中国之罪民而役于其者，蛮夷闽，貉之，则以其賔服王国入而为者，其各以百二十人为制，而其嬴不足，则不可以制定，辨其物则衣服，兵器之属，掌其政令，则抟盗贼役，辱事之属，此皆所谓法也。
掌帅四翟之，使之各服其邦之服，执其邦之兵守王宫，与野舍之厉禁。
王宫，即王朝之宫，野舍即合诸侯于国门外之舍，至尊所御，皆有厉禁，如后世阍人之法，守之以四，翟之冝也甞观阍人，掌守王宫之中门之禁，潜服贼器，不入宫竒服怪民不入宫中门之禁，如此，则王宫野舍之厉禁，尤不可缓，然夫人皆可守也，何取乎四翟之，四不足恃也。何至服其邦之服，执其邦之兵，郑氏谓其服为布，与氊非竒服欤谓其兵为劔与弓，非贼器欤？若夫狼子野心，非我族类之人，非怪民欤？是不然，经言四翟之民，即南方之蛮，东南之闽，东方之夷东北之貉，其服属为有素，非西戎，北狄比葢，周自文王之世，西有昆夷之患，北有玁狁之难，而东南先服王化，遂基王业，至周公摄政，制礼作乐，推原乎王业之始，故南方曰象，则有象胥，以待蕃国之使，东夷之乐曰韎，则有韎师，以荐宗庙之乐，乃此四翟之，而列于宿卫之次，皆此意也。其在王宫之宿卫，则宫正掌之，其在野，舍之宿卫，则师氏掌之初，何嫌乎哉？
罪隶掌役百官府与凡有守者，掌使令之小事，凡封国若家，牛助为牵徬，其守王宫与其厉禁者，如蛮隶之事，蛮隶掌役校人养马，其在王宫者，执其国之兵以守王宫，在野外，则守厉禁。
闽掌役畜养鸟而阜蕃教扰之，掌子则取焉，夷掌役牧人养牛马，与鸟言，其守王宫者，与其守厉禁者，如蛮之事。
貉掌役服不氏，而养兽而教扰之，掌与兽言，其守王宫者，与其守厉禁者，如蛮之事。
五皆也，蛮夷闽，貉之，则賔服之民罪，则没入为奴之民，其民不同，其用亦异，罪则任使，令牵徬之冗事，四翟之，则养之而已，虽曰蛮，掌役校人养马之类，闽掌役畜养鸟之类，夷掌役牧人养牛马之类，貉掌役服不氏养兽之类，皆因其俗之所习而使之，养之也，然司帅四翟之，守王宫与野舍之厉禁，是止于四翟之也，今罪亦言王宫与厉禁之守，而闽反不言，王宫与厉禁之守，互文以见，则其有守可知矣。
布宪，掌宪邦之刑禁，正月之吉，执旌节以宣布于四方，而宪邦之刑禁，以诘四方邦国，及其都鄙，达于四海，先王之治，有刑必有禁，知禁而自止，则不至于罪，知罪而自反，则不至于刑，此宣布而诘之，有不容已者，于是正月之吉，大司冦布刑之时，布宪为之宪，其刑禁执旌节，则使其道路之无所壅，宣布于四方，则欲其四达于天下，所谓以诘四方邦国，及其都鄙，达于四海者，葢当时六服承徳四夷咸賔，刑禁所施，无此疆尔界之异，凡声教所暨，即在所宪，则其播告不匿者逺迩同而上下察也，其言诘者，是岂区区布令陈辞而已哉！
凡邦之大事合众庶则以刑禁号令
国之大事，在祀与戎，此以合众庶而言，则主乎戎事也，凡军旅田猎，天子亲涖其事，皆合众庶之大者，众庶所集，刑禁为先，惟以天子之号令行之，则人知刑禁之为不可犯，太宰于大事戒百官，则以王命行其戒，布宪于大事合众庶，则以号令行，其刑禁，虽小大异用，而所以耸动乎？人心则一而已。
禁杀戮掌司，斩杀戮者，凡伤人见血而不以告者，攘狱者遏讼者，以告而诛之。
斩杀戮者，上之人所以惩恶也，非下之人所得而自擅者也，上所以惩恶，故掌戮者司之下，不得以自擅，故禁杀戮者，司之掌司，斩杀戮，谓不应斩，杀戮而擅为之者，应告其伤乃隠之而不告者，应治其狱，乃攘之而不治者，应聴其讼，乃遏之而不聴者，察此四者，以告于司，冦而诛之，则奸凶，不得以侵善良，势力不得以抑穷弱矣。
禁防氏掌禁庶民之乱，防力正者，挢诬犯禁者作言语，而不信者，以告而诛之。
以刑教中，则民不虣，教官之事也，刑官则禁之而已乱，谓逆理而害治者，暴谓恃强而虐物者，力正谓胁众，从已以邪为正者，以至挢曲，诬罔以欺众造作，无根之言语以惑众者，此禁暴氏之所紏，以告于司冦而诛之者也，王制曰：析言破律，乱名改作，执左道以乱政者，杀行伪而坚，言伪而辨，学非而慱，顺非而泽，以疑众，杀，若有是五者之罪，而害于风，教之大者，禁之，诛之冝矣。
凡国聚众庶，则戮其犯禁者以狥，凡奚聚而出入者，则司牧之戮，其犯禁者。
前五者之禁，为庶民设也，此于聚众庶，则人情杂还，其暴尤甚，故必戮其犯命者以徇，奚谓女奴之为奚者，谓男奴之为者，既以罪役，则其暴为有素，故必司牧其出入，牧养也出入之际，无不得所养，或有犯禁，从而戮之，则非不教之诛，是二者，亦所以禁其暴也。
野庐氏掌达国道路，至于四畿，比国郊及野之道路，宿息井，若有賔客，则令守涂地之人，聚之有相翔者诛之，凡道路之舟车，轚互者，叙而行之，凡有节者，及有爵者至，则为之辟，禁野之横行者径逾者，凡国之大事，比修除道路者，掌凡道禁邦之大师，则令埽道路，且以几禁行作不时者，不物者。
诗曰：于时庐旅，又曰：于豳斯馆，则馆大而庐小也，公刘之所以基王业者在，是故遗人之职十里有庐三十里，有宿宿，有路室五十里有市，市有馆，葢古者吉行五十里，故賔客宿于五十里之馆，师行三十里，故军旅宿于三十里之路室，所谓十里有庐，则野道之小室，所以待行旅也，野庐氏以庐名官，则小者举而大者可推矣。掌达国道路，至于四畿，即遂人所谓浍上有道，川上有路，以达于畿者是已，此言四几之道，至此复言，比国郊及野之道路，自庐以至路室馆，皆有宿息，井，之所野，庐氏则巡而比之也，若有賔客至，则令守涂地之人，聚之有相翔者诛之，葢先王之时，凡天下之涂地，皆有人以为之守，賔客至，则令聚而击柝，所以待暴客也，翺翔观伺之人则诛之，所以御奸，冦也。昔子产称晋文公之为盟主也，司空以时平易，道路圩人，以时塓馆宫室，诸侯賔至，人牧圉，各赡其事，百官之属，各展其物，此晋之所以覇诸侯，若单襄公假道于陈，而道茀不可行，不在疆，司空不视涂，道无列，国无寓，野无施舍，此所以知陈之亡，诸侯之事得失，如此，则王政可推也，葢賔客之至，上以承王命，下以修职贡，茍道路不戒，民有觊心，则国政不行，为害实大，此掌讶令之于野庐氏，而野庐氏，则令之于守，涂地之人，所以安賔客者至矣，凡道路之舟车，轚互谓隘，廹而相轚触，相差互者，则序其先后，贵贱老少，往来而通之，凡有节者，及有爵者至，则为之辟，谓辟止行人，而使之敬王命，若三公有邦事，则乡士为之辟，六卿有邦事，则遂士为之辟，大夫有邦事，则县士为之辟，此则止于有节者，及凡有爵者而已。以其在国野之道故也。禁野之不由道，而横行者，与夫不由梁而径逾者，国有大事，则比修除道路之怠慢者，掌凡道禁则若修闾氏，所谓以兵革趋行者，与驰骋于国中者是也，然修闾氏所禁者，在国之道也。野庐氏所禁者，在野之道也，若邦之大师，则其事为甚重，不特令埽道路而已，凡行止不时者，不物者，则必有奸人内贼及反间以刺探邦事故，不特防之，又从而禁之。
蜡氏掌除骴，凡国之大祭祀，令州里除不蠲，禁刑者，任人及凶服者，以及郊野，大师大賔客亦如之，若有死于道路者，则令埋而置楬焉，书其日月焉，县其衣服，任器于有地之官，以待其人，掌凡国之骴禁。
骨枯曰：骼肉腐曰：骴人兽皆同除而埋之，不令暴露，道涂仁政之所先者也，故曰掌除骴，凡国之大祭祀，则斋戒以尽其礼，大师大賔客则严肃，以敬其事，令州里郊野除不蠲，禁刑者，与夫任人，及凶服者，则不止骴而已，若有死于道路，则令埋而置楬焉，书其日月焉，县其衣服，任器于有地之官，以待其人，待其识而取之也。掌凡邦之骴禁，则仁民爱物之心着矣。
雍氏掌沟渎，浍池之禁，凡害于国稼者，春令为阱擭沟渎之利于民者，秋令塞阱杜擭，禁山之为苑，泽之沈者，掌沟渎，浍池之禁，而名官以雍氏者，禁其凡害于国稼者而已。葢沟渎，浍池之利，行者不可以擅塞止者，不可以擅行非所当行，而行非所当止而止，皆足以害国稼，此所以有雍氏之禁，然沟渎之利无时，或废而田，防田兽之害，有时而或息，故春令为阱擭，去其害国稼者，而后通沟渎之利，秋不言塞沟渎，而専言塞阱杜擭，凡以遂物之性而已，若夫即兽之，所居而为苑，以取之，即鱼之所聚，而沈药以毒之，虽足以得鱼兽，而其不仁甚矣，故从而禁之。
萍氏掌国之水禁几酒谨酒禁川防者
萍浮于水而不溺于水，此萍氏所以掌禁也，葢水虽利于渉，而亦害于防，狎而玩之，蹈而死者多矣，惟酒亦然，古人豢豕以为酒，非以为祸也，酒之流，则祸生焉，几酒则防察其不节者，谨酒则谨制其无度者，又为之禁，川防者则知溺水酣酒之祸，一而已矣。
司寤氏掌夜时，以星分夜，以诏夜士，夜禁御晨行者，禁宵行者，夜逰者。
此谓施于国中者，日出而作羣，动皆起，日入而息，羣动皆止，掌夜时以星分，夜亦人事，作息之节，而于国中则尤所当急也，葢国中则有启闭之，国事则有朝夕之礼，以星分，夜则星见于夜，星没于昼，朝夕启闭，于是乎在，以是诏夜守之士，严夜禁之，灋则有晨，侵于夜而行者，暮侵于宵而行者，或夜防不止，皆奸伪之所集，故皆禁之。
司烜氏，掌以夫遂取明火于日，以鉴取明水于月，以共祭祀之眀齍眀烛共眀水。
掌眀水眀火而其官谓之司烜者，取大易所谓日以烜之之义，葢万物形成于地，精成于天，月遡日之光，其本皆出于日之故也。以夫遂取眀火于日，以鉴取眀水于月者，日阳之精月隂之精也离为日，为火为电者，火之气也。坎为月，为水，为云者，水之气也水火以气而升降，日月之精薄之，则夫遂可以召阳而为火，鉴可以召隂而为水所以谓之眀水火，言取于日月，而非人力之所能致眀之至也，眀齍用眀水以涤粢盛也，眀烛用眀火以照爼豆也，眀水则以配，酒也夫隂阳之气降而在物者，无所不备，而致其洁之至者，眀水火而已，故以司烜共之。
凡邦之大事，共坟烛庭燎，中春以木铎修火禁于国中，军旅修火禁。
司烜之职，以火为义，故因命之以掌火事，凡邦之大事，共坟烛，庭燎坟烛，大烛也，设于门外，庭燎，则设于门内之庭中，天子百之，诸侯有差焉，中春以木铎修火禁于国中，国中之事而已，宫正则春秋以木铎修火禁，乃宫中之事，宫中之事，详于国，此所以为内外之辨，军旅修火禁，则大众所集，在所警戒，虽非时亦禁之也。
邦若屋诛则为眀竁焉
屋诛者，王氏谓举家受诛，忍哉！战国参夷之诛，止及亲属而不及臣妾，孰谓先王而行，此不仁之政，葢谓王族及有爵者不加眀刑而罄于甸，师氏谓甸师，诛之于屋，非刑于市者，然先王贵贵，亲亲之义，虽不眀其刑而未甞，不眀于竁竁谓圹埋之地，楬其罪于竁上而属于司烜氏，以眀为义故尔。
条狼氏掌执鞭以趋辟，王出入则八人夹道，公则六人，侯伯则四人，子男则二人。
狼之为物，贪很而弗率，凡世之弗率，于教化者，如狼贪很，然先王设官以治之，使之整整而有条，故曰条狼氏，葢王与诸侯之出入，在道路冝致其肃鞭，所以指麾左右，执鞭以趋，则使人之知所畏，趋而后辟，则辟止行者，使人之知所避，与朝士所谓帅其属而以鞭呼趋，且辟者同义，然朝士所主者，外朝之事，此所主者，王与诸侯出入，道路之事，所主不同而已，王出入，则八人夹道，自公而下，皆降杀以两，故公六人，侯伯四人，子男二人，此固尊卑之辨，然诸侯得与王同用，条狼氏以辟止行者，即孟子所谓君子平其政行，辟人者也，条狼氏之义如此。
凡誓执鞭以趋于前，且命之誓仆，右曰杀，誓驭曰车轘，誓大夫曰：敢不关鞭五百，誓师曰三百，誓邦之大史曰：杀誓小史曰墨。
士师之五戒，一曰誓，用之于军旅，此所以有军旅之誓，条狼氏执鞭以趋于前，与上经之执鞭以趋辟者不同，上经执鞭以趋辟者，重主威也，此执鞭以趋于前，且命之者，重军事也，葢军中之羣吏犯难赴敌，于是乎在，则其聴誓于陈前者，不得不严，其告戒之，防车莫先于仆右，谓其右于戎车者，皆勇力之士，或不用命，则勇力无所施，此晋合诸侯，而杨干乱行于曲梁，魏绛为之戮，其仆正为是也，故誓仆，右曰杀，然车尤聴命于其驭，驭者驱驰，不及则车之进退，无所用其力，此晋使张骼，赵跞救郑，近禁师其驭，不告而驰之，几以不免，是驭之能，危之也，故誓驭曰：车轘，以至大夫，大师大史，小史皆有誓，且史掌礼，师掌乐初，何关乎军旅，记谓刑不上大夫，则大夫何与乎军旅之灋，王氏新传于此数者，皆以为誓，其属然经无誓属之，眀文郑氏谓出军及祭祀之时，出军之誓，誓左右及驭师乐，师也，大史，小史主礼事者，曽不知皆誓之于军旅者也，今攷大师职曰：大师执同，律以聴军声，而诏吉凶，是军旅有取于大师之职也，大史职曰：大师抱天时，与大师同车，是军旅有取于大史之职也，小史职曰：大军旅佐大史，是军旅有取于小史之职也，然师史右驭数职，亦以大夫为之，按戎仆，中大夫戎右，亦中大夫，大师下大夫，大史亦下大夫，六誓之中，惟小史为中士，其五者皆职名，而其大夫独以官名，则知非右，驭师史之为大夫者，是必大夫之衔命以官，不以职者也，何以知之？以经文敢不关而知之，葢大夫受命，出疆事得専行，不必关白于君，若御命于军中，则非出疆之比，关白而后往，则无専輙败虑之事，故誓大夫曰：敢不关鞭五百，誓师曰三百，誓邦之大史曰：杀誓小史曰墨，以其用灋次序而论，则墨轻于鞭三百，鞭三百，轻于鞭五百，鞭亦轻于杀，所谓杀者，寘之于死而已，若轘，则以车裂之，不止于杀焉，所以为轻重，不同何也？车之进退，主于驭驭不职，则败国事，此其罪之所以为最重，仆掌侍卫之事，右掌击刺之事，大史掌占騐之事，一或不职，皆足以悮军事，此其罪之所以为重，至于大夫，御命而失其职，其罪次之，大师聴，军声而失其职，其罪又次之，小史官卑而聴不専其失职又次之，轻重不同，各有攸当，使羣吏之聴誓者，各以其职而共王命，此军旅之所以无不胜也。
修闾氏掌比国中，宿互者，与其国粥而比其追胥者而赏罚之，禁径逾者，与以兵革趋行者，与驰骋于国中者，邦有故，则令守其闾互，惟执节者不几。
里门谓之闾，以二十五家之闾，同门而入，所以扞制，内外先王，设官以修治其事，故名之曰修闾氏，其职则比国中之事而已，比谓检柅，夜士之守宿者互谓行马，以防夜行者，谓击柝以守其闾者，国粥谓行粥于国中之市者，修闾氏于此，从而比之，或有盗贼之追胥，则又比其所之多寡而为之，赏罚以至不由梁而径逾者，以兵革趋行于道者，与驰骋于国中者，皆非国中之所宜有，若是者或至于容奸，故皆禁之，若邦有故，则又以防非常，令民各守其闾而互之，唯执节者不几，则又深辨乎？往来缓急之所在，国中之禁，其严如此。
防氏掌设张为阱，以攻猛兽，以灵鼓敺之，若得其兽，则献其皮革，齿湏备。
庶氏掌除毒蛊，以攻说禬之，以嘉草攻之，凡敺蛊，则令之比之。
穴氏掌攻蛰兽，各以其物火之以时，献其珍异，皮革翨氏掌攻猛鸟，各以其物为媒而掎之，以时献其羽翮，此四者之物，皆足以害人，然有形可求，则先王以力胜之，故设张灵鼓以待之，而猛兽无所逞，其威用攻说，嘉草以治之，而毒蛊无所肆，其毒以至攻，蛰兽则火其所食之物，以诱其出，攻猛鸟，则各以其物之媒，以诱其下，此所以去其物之害人者也，或献其珍异，皮革羽翮之类，则又有国之利存焉。
柞氏掌攻草木及林麓，夏日至，令刋阳木而火之，冬日至，令剥隂木而水之，若欲其化也，则春秋变其水火，凡攻木者，掌其政令。
除木曰柞，故设官谓之柞氏，然木生于山，而曰及林麓者，林则积木者也，麓则山之足也，夏日至，令利阳木而火之，冬日至，令剥隂木而水之者何？轮人之职曰：凡斩毂之道，必矩其隂阳阳也者稹理而坚隂也者防理而柔，稹理而坚，则如防柘之类，防理而柔，则如榆栁之类，夏日至而刋阳，木又从而火之，则木之稹理而坚者不胜其阳，且死而不肆矣。冬日至，而剥隂木又从而水之则木之防理而柔者不胜其隂且死而不肆矣。若欲其化者，谓时以种谷也，变其水火者，谓火阳木于夏至，秋则复以水渍之水隂木于冬至，春则复以火焚之，使其蘖荡于隂阳相沴之气，则木可化为土，而地利和美，斯可以为稼穑之利，然山虞言仲冬斩阳木，仲夏斩隂木与此异者，葢山虞为制器，取材者设，柞氏为杀木以治田者设也。
薙氏掌杀草，春始生而萌之，夏日至而夷之，秋绳而芟之，冬日至而耜之，若欲其化也，则以水火变之，掌凡杀草之政令。
翦草曰薙，故设官谓之薙氏，传所谓农夫之务去草，芟夷而蕴崇之，是已此杀草之灋也，春始生而萌之者，谓春阳之盛而生气始达，则不可使之不生，故萌之而弗治，焉夏日至而夷之，则阳极而隂始生生气郁矣，于是乎可夷，秋防而芟之防孕也则夷而又孕，于是乎可芟，冬日至而耜之，则用耒金以深殄之，若欲其化则以水火变之者，以火烧其所，芟夷之本末，又从而加之以水，则其制于隂阳相沴之气，而草化为土矣，此贾氏谓薙氏所，掌治地，从春至冬，亦一年之事，后年乃可种，不特治田而已，凡杀草之政令皆然。
硩蔟氏掌覆夭鸟之巣，以方书十日之号，十有二辰之号，十有二月之号，十有二岁之号，二十有八星之号，县其巢上则去之。
翦氏掌除蠧物，以攻禜攻之，以莽草熏之，凡庶蛊之事，赤叐氏掌除墙屋，以蜃炭攻之，以灰洒毒之，凡隙屋，除其貍虫。
蝈氏掌去鼃黾，焚牡蘜，以灰洒之则死，以其烟被之，则凡水虫无声。
壶涿氏掌除水虫，以炮土之鼓，敺之以焚石投之，若欲杀其神，则以牡橭午贯象齿而沈之，则其神死，渊为陵庭氏掌射国中之夭鸟，若不见其鸟兽，则以救日之弓与救月之矢夜射之，若神也，则以大隂之弓与枉矢射之。
上经四官，言四物之害，则有形可求者也。故以力胜之，此六官言，六物之害，则无形可求者也。故以智胜之，夫六物至微，各设一官，以去其害殆类，不惮烦者，葢万乗所至或在宫阃，或在苑圃，或齐宿于郊庙之内，或临御于朝廷之上，一物不去，则防卫至尊，为有阙，此所以専设六职以除妖怪隐伏之物，今观剪氏以莽草熏器用之，蠧赤叐氏，以蜃灰而洒，墙屋之毒，蝈氏以牡蘜之灰，与其烟以去，其鼃黾之聒，固可信也，若夫壶涿氏以炮土焚石而除水虫，又以牡橭午贯象齿，以杀其神，硩蔟氏书嵗月日辰之号，以覆夭鸟之巢，庭氏又以大隂救日之弓与救月之枉矢以射其神，果何取耶？圣人精察乎万物之理，必能通乎变化之道，后世巫家，犹有禳厌之术，医家犹有攻治之法，独可以是而疑，周官乎？
衔枚氏掌司嚣，国之大祭祀，令禁无嚣，军旅，田役令衔枚，禁嘂呼叹呜于国中者，行歌哭于国中之道者，嚻声之防而众者祭祀，禁而无嚻而已，若军旅，田役则人情杂遝，非法之所能禁直，使之衔枚枚，以竹为之，而衔于口，所以止言语尚肃也，至于声大急曰：嘂声高而缓曰：呼声怨而嗟曰：叹声悲而伤曰：鸣声过于乐，曰：歌声过于哀，曰：哭若是者，皆非国中之所宜有，故皆禁之。
伊耆氏掌国之大祭祀，共其杖，咸军旅，授有爵者杖，共王之齿杖。
杖所以策也；咸所以盛杖也必掌之，以伊耆氏，葢古者，伊耆氏始为蜡祭，以息老物，而杖则老者之以为息，此先王设官之意，大祭祀，尚敬也，虽老者亦弗杖，故为之，共其杖，咸军旅之事尚威也，驭众必以杖，故为之，授有爵者杖，若夫共王之齿杖则八十杖于朝，惟君赐而后用之，伊耆氏共之，正其职也。
<经部,礼类,周礼之属,周官总义>
钦定四库全书
周官总义卷二十四    宋 易祓 撰
大行人掌大賔之礼与大客之仪以亲诸侯
昔者成周之时，待六服之诸侯，则谓之大賔，待诸侯之孤卿，则谓之大客，协其賔客之礼仪而往来乎？诸侯之邦者，行人也，此大行人之职，所以掌大賔之礼，及大客之仪，鲁昭公如晋，自郊劳至于赠贿，礼无违者，而叔齐乃曰是仪也，不可谓礼；晋赵简子有及于周旋，揖逊之説而大叔亦曰仪也，非礼也，此礼与仪之辨，然亦有不可以差殊观者，大宗伯所谓九仪之命则四命，受器以下，固诸臣之仪，五命，赐则以上，则诸侯亦未甞，不谓之仪也，小行人所谓九仪賔客之礼，则朝觐宗，遇防同固，所以为君之礼存，覜省聘问，则诸臣亦未尝不谓之礼也。然而大行人之职，必于大賔谓之礼，大客谓之仪者，特以尊卑言之，若夫礼仪，行于交际之闲，而诚意孚于礼文之表，则先王之所以亲诸侯者一而已。
春朝诸侯而图天下之事，秋觐以比邦国之功，夏宗以陈天下之谟，冬遇以协诸侯之虑，时防以发四方之禁，殷同以施天下之政。
此六者，即大宗伯所谓賔礼者也，大宗伯以賔礼亲邦国，春见曰朝，夏见曰宗，秋见曰觐，冬见曰遇，时见曰防，殷见曰同，固所以详其賔礼之名，而大行人，所谓图事比功，陈谟协虑，发禁施政者，又所以详其命，诸侯之实，所谓春朝诸侯而图天下之事者，若王制言诸侯之朝，而曰考礼，正刑是已，然事之作于先者，功必成于后，又于秋觐而比之所以察其礼，刑之成，二者见于春秋之时，故因春朝秋觐而行之也，所谓夏宗以陈天下之谟者，若舜典言羣后之朝，而曰敷奏，以言是已，然谟之见于外者，虑必定于内，又于冬遇而协之所以核其敷奏之实，二者见于冬夏之时，故因夏宗冬遇之礼而行之也，所谓时防者，诸侯不奉王命而王，将有征讨之事，于是防诸侯于国门之外，而命以大司马九伐之法，自眚之伐之，以至杜之灭之，是谓发四方之禁，以其时之不常，有所以名，时防之礼也。所谓殷同者，天子于十有二岁，或未巡守，于是诸侯众见天子，天子亦防之于国门之外，而命以大司马九法之事，自正之等之以至安之和之者，是谓施天下之政，以其国为甚众，所以名殷同之礼也。然而宗遇防同之礼，亦或总以朝觐名者，曲礼曰：天子当依而立，诸侯北靣而见天子？曰：觐，天子当宁而立，诸公东靣诸侯西靣曰朝郑氏，谓夏宗依春，此图事陈谟，皆所以责其始，又谓冬遇依秋，此比功协虑，皆所以攷其终，故曲礼特言朝觐而经亦多以朝觐为主，至于防，同之发禁，施政又同，朝觐之时，而行其礼，故经亦谓之大朝觐，此朝觐宗遇防同之名虽异，而先王行礼之意，一也。
时聘以结诸侯之好殷覜以除邦国之慝
或谓大行人之言，頫聘即下经徧存徧省，徧頫之事，乃天子遣使以抚邦国诸侯者，然大宗伯以此二者为賔礼，而此亦有大客之仪，则知非天子遣使之文，其义则郑氏所释是已，然郑氏又曰：时聘使大夫殷頫使卿頫，而使卿礼也，聘而使大夫，得乎左氏，襄公二十九年，郑伯将聘于周，而郑上卿有事，子展使印，叚往伯有曰：弱不可，昭公三十年，郑游吉如晋，晋魏献子使士景伯诘之，诘其无贰也，游吉以为先王之制，惟嘉好聘享，三军之事，于是乎使卿，且援印段之事，谓印段实往少卿也，王吏不讨，恤所无也。命少卿以往且不可，而况于大夫之衔命霸主，犹责诸侯，以大夫行礼，而况乎行礼于天子之庭，春秋之时，天子犹使宰若公聘诸侯，而诸侯乃使大夫聘于天子，大失尊君之义，要之，诸侯之孤，若卿为大客，是大国则以行聘頫之礼，次国，小国则以卿行之也。
闲问以谕诸侯之志，归脤以交诸侯之福，庆贺以赞诸侯之喜，致禬以补诸侯之烖。
大宗伯之言，賔礼不过朝觐，宗遇防同聘，頫八者而已。如禬礼之哀，围败反，见于凶礼，脤膰之亲，兄弟贺庆之亲，异姓反见于嘉礼，盖行人以亲诸侯为主，凡嘉礼，凶礼皆亲，诸侯之意，不以賔礼为拘也，若夫闲岁一问之礼，又大宗伯，五礼所不载，特见于此经，抚邦国诸侯之后，其义则郑氏所释者是已，以至归脤，贺庆虽本乎大，宗伯之賔礼，然大宗伯以脤膰贺同姓异姓，而大行人，则一概以为诸侯者，盖大宗伯言其定制，而大行人言其通制者也，若夫致禬以补诸侯之烖，则又通言凶礼之五者，大宗伯之凶礼虽有曰丧，曰荒，曰禬，曰吊，曰：恤之别，而五者皆以哀为文，则事虽异，意则同，郑氏徒见夫禬礼哀围败，吊礼哀祸烖，遂总而言之，以致禬，为凶礼之吊礼，禬礼，其实则五者之礼，皆所以补诸侯之烖也，大宗伯之言，礼，亦可以类推矣。
以九仪辨诸侯之命，等诸臣之爵，以同邦国之礼，而待其賔客。
九仪同邦国之礼，而诸侯谓之命，诸臣谓之爵者，何也？大宗伯言：王命诸侯则摈，小宗伯言赐卿大夫士爵则摈谓命者，以策而命爵，则赐之而已，此所以为诸侯，诸臣之辨，然典命掌诸侯之五仪诸臣五等之命，与此经若不合，且上公九命，侯伯七命，子男五命，凡三等，而曰五仪者，以公，侯；伯，子、男，别之所以止谓之仪，此则亦以仪而辨诸侯之命也，诸臣之爵，孤卿大夫士，凡四等，而曰五等之命者，以士之中有不命之士，此之所主者，爵所以止于四等也，爵命不同如此，而曰同邦国之礼者，非谓举其倍蓰，不同者，而同之也，命同于上公，则皆以九为节，命同于侯伯，则皆以七为节，命同于子男，则皆以五为节，以至爵同于孤，则皆以四为节，爵同于卿大夫，而有大国，次国，小国之异命，则亦各眡其命之数，而为之节，以此待其賔，客则大行人之所掌有定籍，而其爵命之上下，隆杀各当于礼而举不敢逾其分，其同也至矣。
上公之礼，执桓圭九寸，缫借九寸，冕服九章，建常九斿，樊缨九就，贰车九乘，介九人，礼九牢，其朝位，賔主之闲，九十歩立当车轵，摈者五人，庙中将币三享，王礼再祼而酢，飨礼九献，食礼九举，出入五积，三问三劳，诸侯之礼，执信圭七寸，缫借七寸，冕服七章，建常七斿，樊缨七就，贰车七乘，介七人，礼七牢，朝位，賔主之间，七十歩立当前疾，摈者四人，庙中将币三享，王礼壹祼而酢，飨礼七献，食礼七举，出入四积，再问再劳，诸伯执躬圭，其他皆如诸侯之礼，诸子执谷璧，五寸，缫借五寸，冕服五章，建常五斿，樊缨五就，贰车五乘，介五人，礼五牢，朝位，賔主之闲，五十歩立当车衡，摈者三人，庙中将币三享，王礼壹祼不酢，飨礼五献，食礼五举，出入三积，壹问壹劳，诸男执蒲璧，其他皆如诸子之礼。
此经继九仪而言，即所谓辨；诸侯之命者，周制，三公一命，衮谓三公八命，加一命而服龙衮，则为上公，周公，召公之分，陜以之，其余则二王之后称公，建微子为上公，是也；按典命之职，上公九命为伯，其国家，宫室，车旗，衣服，礼仪，皆以九为节，此大行人，所以辨上公，九命之礼，桓圭所执，以为瑞者也，缫借所用以借玉者也，冕服所服所戴，以章身者也，常者在天子，为日月之大常，此止名以常，即所建交龙之旂，而通称为常樊，与缨皆饰马之物，以罽饰之者也，贰车后乘之车也，介则相礼者也。礼，谓饔饩之大礼也，凡此其节，皆以九，其朝见之位，分为賔主，其闲相去九十，歩而立于车毂之末，谓之轵，于是王行四十五歩以迎賔賔行四十五歩以朝王，王于是使大宗伯为上摈，以至承摈末摈，凡五人，摈而见之，朝毕则有庙享之礼，王受其享享，必将币皆束帛加璧，庭实惟国所有，公再拜送之，其享必以三三享之礼既成，乃以求神之祼，礼礼之，王酌郁齐，以祼賔后亚焉，是谓再祼，再祼之礼，賔有酢，礼以象尸酢，王与后之义，以至飨礼九献，则以饮为主，食礼九举，则以食为主，出入有禾，米刍薪之费，故五积问以问其无恙，劳以劳其劳苦，故三问三劳已上，皆上公之礼，诸侯降杀于公，则以七为节，其所以异于诸公者，执信圭七寸，立当前疾，摈者四人，王礼壹祼而酢而已，其他则与诸伯之执躬圭者，皆杀于上公之礼也。诸子降杀于侯伯，则以五为节，其所以异于侯伯者执谷璧，五寸，立当车衡，摈者三人，王礼壹祼，不酢而已，其他则与诸男之执，蒲璧者皆杀于侯伯之礼也，此亦典命，所谓侯伯七命，子男五命之节， 或援先儒之説曰自上公之礼，至其他皆如诸子之礼，非朝礼也，朝礼服皮弁，而此云冕服朝礼，偏驾不入，王门如同姓，金路以下，皆舍于馆，乘墨车，龙旂以朝，而此云樊缨朝礼，天子不下堂，见诸侯，而此云賔主之闲，有立位之差，果朝礼乎？是不然，皮弁，日眡朝而已，玉藻曰：禆冕以朝，注谓公衮侯伯，鷩子男毳，乃冕服之制，知此命圭，五等以至缫借冕服之，三等皆朝礼也，偏驾不入王门，王门之外而已，庭燎之诗曰：君子至止，鸾声将将，注谓君子，诸侯将将，鸾镳声乃樊缨之制，知此，则知建常樊缨，以至二车之类，凡三等，皆朝礼也，不下堂而见诸侯，特汉儒之説尔经之齐，仆曰：朝觐宗遇，飨食，皆乘金路，其法仪，各以其等为车送逆之节，注谓迎賔及送相去远近之数，知此，则知朝位，賔主之闲，歩立之仪皆朝礼也，上公之礼，其位相去九十，歩侯伯七十，歩子男五十歩后郑虽不得其説止曰賔下车及王车出迎，所立处，若贾氏则直，以为在朝乃有此迎賔之法，经既明言，朝位则是外朝之位，有此迎賔之灋，朝礼既讫，然后于祖庙，行受享之礼，故将币三享，以至王礼之祼，诸侯之酢，又至于饔礼，食礼皆庙中之礼，此庙礼与朝礼，其别如此，岂可强为之説。
凡大国之孤，执皮帛，以继小国之君，出入三积，不问壹劳，朝位当车前，不交摈，庙中无相，以酒礼之，其他皆眡小国之君。
经言执皮帛者，大宗伯言：孤执皮帛，则天子之孤也，典命言，凡诸侯之适子，未誓则以皮帛继子男，又言公之孤以皮帛防小国之君，此言大国之孤，则为上公之孤，大国之孤，执皮帛而上，同乎天子之孤者，天子六命之孤，而执皮帛，束帛而加之以虎皮也，上公四命之孤，而执皮帛，束帛而加之，以豹皮也，若夫诸侯之适子，未誓者以皮帛，继子男不纯乎？子男也，公之执皮帛，以继小国之君，亦不纯乎小国之君也，所谓继小国之君者，孤以君命来聘，则其位在子男之后，子男朝礼既毕，则继其后，而进出入之积，问劳之礼，视子男而降，杀其朝位当车前，则其进而近君也，俞蹙而速其传，辞则不使介交于王之摈，行聘享于庙之时，亦不用相礼之人，王礼之用酒而已，此其所以降杀于子男者，若其他如贰车，以至飨食之礼，皆与子男同，故曰昭二十二年，叔孙婼曰：列国之卿，为小国之君，固周制也，此所谓小国之君者也，之为言，轻重不同，而皆仿其礼，则不纯乎？小国之君明矣。
凡诸侯之卿，其礼各下其君二等以下及其大夫士皆如之。
王制言次，国之上卿，位当大国之中，中当其下，下当其上大夫，小国之上卿，位当大国之下卿，中当其上大夫，下当其下大夫，其有中士，下士数各居上之，三分与左氏所载，臧宣叔之言大略相似，皆以次国之诸臣，而降大国一等，小国之诸臣，而降大国二等也，此言诸侯之卿大夫士其礼，各下其君二等，以本国之君，卿大夫士而以次降二等尔，盖有上公之卿，有侯伯之卿，有子男之，卿其命数为不同，王朝礼之，如介与朝位，賔主之歩各降二等，则公之卿以七侯伯之卿，以五子男之卿，以三正与聘，义所谓上公七介侯伯，五介子男三介之説同然大国之孤，眡小国之君，则子男以五为节，凡为礼，皆五，今上公之孤，子男五介，而其卿乃七介，则是大国之孤，降于其国之卿矣，此殆有深意存焉，孤执皮帛，继小国之君则同，小国之君皆以五介而受贽于朝，卿不得受贽于朝，但以执羔七介，受享于庙，而已以下及其大夫士亦如之，亦如卿之礼而杀其数，其他如大夫执鴈，士执雉，则其命数，固自不同也，如定八年，公防晋师于瓦，范献子执羔赵简子，中行文子皆执鴈，虽春秋之世，不废命数，其礼可知矣。
邦畿方千里，其外方五百里，谓之侯服，岁壹见，其贡祀物，又其外方五百里，谓之甸服，二岁壹见，其贡嫔物，又其外方五百里，谓之男服，三岁壹见，其贡器物，又其外方五百里，谓之采服，四岁壹见，其贡服物，又其外方五百里，谓之卫服，五岁壹见，其贡材物，又其外方五百里，谓之要服，六岁壹见，其贡货物。
邦畿言畿，而六服言服，内外小大之辨也，职方氏言九服之邦国，而行人止言，六服者，盖自侯服以至要服，即职方氏蛮服以上，虽有远近，皆十二岁，天子巡守，所至故待之以中国之礼，惟夷镇二服，不见于大，行人之职，其言九州之外，谓之蕃国，则此夷镇二服，实在九州之内，盖先王以其荒远，非巡守所至，故不列于六服，郑氏徒见此二服，不列于六服，遂一概以为九州之外，曰九州之外，夷服镇服，蕃服也，经止言蕃服，而郑氏乃加之以夷，镇二服非矣。又见要服以上，每服各五百里，六服，凡三千里，相距六千里，兼王畿千里，遂谓此六服，去王城三千五百里相距，方七千里，尤不知禹迹之实数也，盖禹贡九州之内，列为五服，方五千里，至州，则于九州之内，为王畿为夷镇以上之，八服，亦方五千里，而蕃国一服，在九州之外，然则成周言，九服与禹贡言五服何以皆言方五百里，曰禹之五服，则各计其一面之数，周之九服，则通计其两面之数，何谓各计其一面之数，禹之甸服，千里而止，言五百里一面之数也，何谓通计？两靣之数，周之王畿，不言五百里而言，千里两靣之数也，盖禹贡五服，王之甸服，千里在内，自甸服至荒服，各五百里，凡二千五百里，两靣则为五千里，至于职方氏所载，则王畿千里，不在九服之内，自方五百里之侯，服至方五百里之镇，服每服五百里，计其一面各二百五十里，九服并王畿，一靣则为二千五百里，两靣亦为五千里，是为九州，由此观之，周之邦畿，即禹贡之甸服也，周之侯服甸服，即禹贡之侯服也，周之男服采服，即禹贡之绥服也，周之卫服，蛮服即禹贡之要服也，周之夷服，镇服，即禹贡之荒服也，是禹贡之与周制，其九州之地，皆五千里，无可疑者，不然，则职方氏所载，九州之山川泽浸，其名不出，禹贡九州之域，虽时有损益，而皆不改乎？禹贡九州之旧，孰谓其广地于禹贡九州之外耶？然而夷服，镇服不列于六服者，以其为禹贡之荒服，非天子巡守之地，然则九州之内，则其待之也，实与要服同其礼，惟此六服朝毕，十二年，王乃巡守，则是王巡守之礼，止及六服故也。若夫侯服岁一见，则每岁而见甸服，二岁一见，则在二年，四年，六年，八年，十年，男服，三岁一见，则在于三年，六年，九年，采服四岁一见，则在于四年，八年，卫服五岁一见，则在于五年，十年，要服，六岁一见，则在于六年而夷镇，二服亦然，若十二年，则皆从王巡守，郑氏谓朝之岁，四方趋四时而来，或朝春，或宗夏或觐秋，或遇冬，此其説可信至于贡祀物，以至贡货物，其名与大宰之九贡同，而其实则非也。大宰以九贡致邦国之用，岁贡之常也，小行人之春入贡，是已大行，人之所谓六贡，则因朝而贡者，行人有小大，而其贡有同异，各分其职而已矣。
九州之外，谓之蕃国，世壹见，各以其所贵宝为挚，经言九州之外，谓之蕃国，而郑氏乃以夷服镇服，并列于九州之外，非经之明文也。且弼成五服，至于五千，乃舜之十二州，禹治水成功，别九州，涂山之防，执玉帛者万国，则亦九州之内，五服，在周则夷服，镇服以上是已，若夫外薄四海，咸建五长，即周之所谓蕃服者，当时虽不言，所贡之远物，而其言五长则有职，必有贡故也。至周人始详其制，天子巡守，止于六服而夷，镇二服，在九州之内，则其朝贡，继于要服之后，九州外之蕃国，虽列于九服之末，然世一见则不责，以中国之礼，各以其所贵宝为挚，则不强以中国之物，如武王克殷，而西旅贡獒，肃慎氏贡其楛矢，以其所贵，宝为挚也，故明堂位朝诸侯于明堂，而四夷皆在四门之外，以成王之嗣位也，世一见明矣，并列夷镇，二服，岂所以待九州之诸侯耶？
王之所以抚邦国诸侯者岁徧存，三岁徧頫，五岁徧省，七岁属象胥，谕言语协辞命，九岁属瞽史，谕书名，听声音，十有一岁，达瑞节，同度量，成牢礼同，数器脩灋，则十有二岁，王巡守殷国。
抚诸侯而言邦国诸侯者，非独厚其君也，凡先王所以建君公后辟，上以蕃王室，下以辑百姓而已，使其于百姓而不能推其德意于王室，而不能守其政刑，虽曰抚之，非所以抚之也，王制曰：天子巡守，命典礼考时定日，同律礼乐制度，衣服正之，山川神祗，有不举者为不敬，不敬者君削以地，宗庙，有不顺者为不孝，不孝者君绌以爵变礼，易，乐者为不从，不从者君流，革制度，衣服者为畔，畔者，君讨有功德于民者，加地进律，然不徒举，是礼而已，始焉存之，頫之省之终焉，瑞节度量不差，其制数器，灋则不失其守，使其一德以尊天子，则其为抚诸侯也大矣，存頫省，郑氏以谓王使臣于诸侯之礼，所谓闲问是也，岁存则问而存之，三岁徧頫，则问而视之，五岁徧省，则巡而察之，七岁属象胥，谕言语，则通五方之言语，协辞命，则合九等之辞，命皆象胥之职也，九岁属瞽史，谕书名，则达六书之文，听声音则察五言之和，皆瞽史之职也，至十有一岁，然后为之？察诸侯之政刑，瑞节用于小，行人之官，从而达之，牢礼主于掌客之官从而成之，灋则正于匡人之官，从而脩之，度量数器，一于合方氏之官，从而同之，凡此皆所以待王之巡守也，至于十有二岁天子，于是行巡守之礼，诸侯各朝于方岳之下，天子谓之巡守，则巡所守也，诸侯谓之述职，则述所职也，虽有省耕，省敛之政，而亦不无流连，荒亡之戒，以至加地，进律与夫削地绌爵之类，皆以次而举，此乃所谓无非事者，若王不巡守，则行，殷国之礼，防诸侯于国之外，亦如巡守之事，此皆所以抚邦国诸侯者也。
凡诸侯之王事，辨其位，正其等，协其礼賔而见之，王事，谓诸侯朝王之事，辨其位，谓九十七十五十歩之位正其等，谓尊卑之等，如冕服旗斿，贰车之类，协其礼，谓牢礼飨燕，积膳之礼，賔谓以賔礼见之也。
若有大丧则诏相诸侯之礼
诸侯为天子服斩衰其丧礼皆有灋故也
若有四方之大事则受其币听其辞
四方之大事，郑氏谓国有兵寇，诸侯来告急者，礼动不虚，皆有贽币，以崇敬也，受之以其事，入告王也，其説诚当文二年，秦伯使乞术聘鲁，且言：将伐晋，襄仲辞玉，客曰：不腆币器，不足辞也，致诸执事以为瑞节，此用币以告，用兵之证，诸侯相告如此，而况告于天子者乎？然小行人之官，乃以此待小客，盖小客不交摈，受其币而听其辞，宜也，此言大事则非小客，不交摈之比，郑氏乃引聘礼，曰：若有言，则束帛如享，所谓有言者，盖因聘而有所请于王言，则天子听之束帛，则天子受之，非大行人所得，而与若援此以证，必如享礼，则缓不及事，失先王之意，夫兵寇而有请，若解倒悬，然岂可以常礼拘大行，人受其币而听其辞，为诸侯之告急者设也。
凡诸侯之邦交岁相问也殷相聘也世相朝也
聘义云，天子制诸侯，比年一小聘，三年一大聘，是以诸侯自相聘为文，则此经所谓诸侯之邦交者也。其言，比年一小聘，则合于经之岁，相问其言，三年一大聘，则异于经之殷相聘，盖殷聘者谓久无事，则行盛礼也，初无年岁之限，如昭九年，孟僖子如齐殷聘，礼也，服氏以为殷中也，盖自襄之二年，叔老聘于齐，至此殆二十一年，故中行盛礼，是知殷为大聘，即非所谓三年也。当以此为正，若夫世相朝者，盖诸侯即位，讲好结信，谋事补缺，则有相朝之礼，惟继世者行之，成八年，公如晋，朝嗣君也，襄三年，公如晋，始朝也，此虽以小朝大，犹足以见诸侯世相朝之义，若王制所谓五年一朝者，虽以诸侯朝天子为文，郑氏释之，则曰：晋文霸时所制，盖得于春秋？昭三年传郑子太叔之説是知晋文五年一朝之制，已不知有天子之礼，如叔向所言，闲朝以讲礼，谓相朝于闲，一岁之近，则后世之继，霸者又欲求加于晋文，始霸之制，当时诸侯亦甘心以天子之礼事之，郑子大叔既以为五岁一朝，左氏之传，春秋亦以为诸侯再相，朝以修王命，古之制也。以此为古制，宜其习见霸者之僭礼，而不知大行人所掌邦交之礼，诸侯亦恶其害，已而皆去其籍，成周典礼，至是不复存矣。
小行人掌邦国賔客之礼籍以待四方之使者
成周以九仪，辨诸侯之命，等诸臣之爵，名位有上下之等，仪文有隆杀之节，小行人皆记之以籍，此所以掌邦国賔客之礼籍，盖其籍有在王官者，有在诸侯者，周称籍谈曰：昔而髙祖孙伯黡，司晋之典籍，以为大政，故曰籍氏，诸侯自为籍，如此则掌之王官者为可知，小行人，使适四方，协九仪，賔客之礼，盖以王官所掌之籍，而合诸侯所记之籍，故曰协，大行人以此待大賔，大客小行，人以此待四方使者，职之相承如此。
令诸侯春入贡，秋献功，王亲受之，各以其国之籍，礼之小行，人掌礼籍，以待四方使者，盖以别大行人之亲，诸侯也，然自春入贡以下，则皆待诸侯之事，令云者以天子之命令之也，令诸侯春入贡，乃每岁之常贡，即大宰之九贡，是已，必使春入之者，以邦国所贡，出税于民，经冬至春，乃可贡于王，故必因大行人，所谓春朝图事而入之图事于春，必献功于秋，大行人，又于秋觐而比邦国之功，所谓令者如此，当是时也，诸侯述职，亲执壤奠，王者重其事，则为之亲受其礼，各以其国之籍礼之者，是又以邦国所记之籍，协王官所记之籍，而以待之也。
凡诸侯入王则逆劳于畿，及郊劳眡馆，将币为承而摈，凡诸侯入王谓入而朝，王逆劳于畿，使小行人往，小行人之明文也。惟郊劳无所见，贾氏谓王使劳賔于郊者，为大行人，虽经无明文，可以类推，觐礼賔至于郊，王使人皮弁用璧劳，郑氏以为近郊，重其礼也；使人即王人也，据贾氏近郊，使大行人则远郊，亦使大行人欤？盖大行人劳于郊，则小行人劳于畿小，行人至郊劳之时，又先为之眡馆，盖賔国天子馆之前朝，前朝者库门外之朝右，九棘之位也；及庙中，将币三享，则为承摈，摈与相一也，出接賔曰：摈入，诏礼曰：相出入异辞也，小行人既为承摈矣，而肆师又曰，大朝觐佐傧，此为大朝觐，设若常朝觐，则小行人为承摈而已，此所以不同。
凡四方之使者，大客则摈，小客则受其币而听其辞，大客谓诸侯之使者也，凡时聘殷頫，皆于庙中行享礼，摈而见之，与诸侯同，但旅摈不交，摈耳交，摈者传辞于末摈，示不敢与天子抗，乃诸侯之礼，若旅摈，王使人与之言，其享礼，皆有圭璋，受币，听辞天子也，非行人也，若小客则蕃国使者不可直达于天子，故小行人为之，受其币，听其辞。
使适四方，协九仪，賔客之礼，朝觐宗遇防同君之礼也，存頫省聘问，臣之礼也。
賔谓命者五，客谓爵者四，邦国不一，则九仪，不可以不协，小行人，使适四方，先协而同之，使知朝觐，宗遇防同为君之礼，存頫省聘问，为臣之礼，习之有素，行之有常，一旦以賔客而入，见于王朝，则名位严，而仪物称典礼举矣。
达天下之六节，山国用虎节，土国用人节，泽国用龙节，皆以金为之，道路用旌节，门关用符节，都鄙用管节，皆以竹为之。
掌节之守邦，节与行人达天下之节，盖联事而通治也，然小行人，有管节而无玉节，角节玺节者，何也？以其掌适四方之事，非正掌天下之节，但因以达六节而已，邦国都鄙之节，掌节授之门，市国货之通，掌节联之，非行人之所达也，此所以不言玉节，角节玺节欤？惟龙虎人之三节则用之于内外之使臣，旌符管之，三节则用之于王国及侯国小，行人之所达，达此而已，然行人于都鄙用管节，而掌节言守都鄙用角节，盖所守所用之不同故也。
成六瑞，王用瑱圭，公用桓圭，侯用信圭，伯用躬圭，子用谷璧，男用蒲璧。
大宗伯于六瑞言，执执之以为守者也，此六瑞所以掌邦国，小行人，无与乎等邦国之事，因其使适四方，则成其六瑞而已，故不言执而言用，所谓用六瑞者，言其为上下之所通用，茍王朝用之，而邦国异焉，则无以验乎下，邦国用之，而王朝异焉，则无以合乎上，惟小行人为之掌成于内外，是以尊卑有定，用名分正，而礼法严，故谓之成。成与大行人所言，成牢礼同义。
合六币，圭以马璋以皮璧以帛，琮以锦琥以绣，璜以黼，此六物者，以和诸侯之好故。
合配也，取两两相配之义，六币而必配，以六器之玉者，玉所以象德也；币所以行礼也。两两相配，皆有义存焉，何以言之？圭用于东方者也，有始事之义，而马为天驷，为辰次之，始亦东方之象，故合圭以马璋用于南方者也，有致饰之义，而皮用虎豹，有自然之饰，亦南方之象，故合璋以皮璧用于天者也，而天事尚质，帛为纯素之物，亦以质为尚，故合璧以帛，琮用于地者也，而地事尚文锦，为华丽之制，亦以文为贵，故合琮以锦，琥用于西方者也，象乎物之成五采，备谓之绣，则有物成之象，故合琥以绣，璜用于北方者也，象乎事之断，白与黒谓之黼有致断之义，故合璜以黼，马皮帛锦绣，黼则行礼之币，圭璋璧琮，琥璜，则比德之玉，故有是君德，享以如是之玉，必合以如是之币，使其往来交际，皆有一定之礼，故曰以和诸侯之好，故大宰之币贡，释者曰：玉币皮马也，则币之为用广矣，此小行人之合六币，郑氏乃云：二王后尊享用圭璋而特之，其于诸侯，亦用璧琮耳，子男于诸侯，则享用琥璜，未必然也，彼见玉人之事，曰：璧琮九寸，诸侯以享天子，言九寸，则上公之礼，上公是璧琮，则圭璋，是二王后特之者，惟有皮马无束帛，可加故云。特其诸侯，亦用璧琮者，又见玉人之事，曰：瑑琮八寸，诸侯享夫人，明享君用璧亦八寸，是下享天子一寸，如是明二王后相见，不可同于天子，用圭璋，则用璧琮可知，言是两公自相朝，二王后称公，是于诸侯，还同二王后可知云：子，男于诸侯享用，琥璜者觐礼，子男已入，侯氏用璧琮，则子男自相享，退用琥璜可知，此郑氏以意推之，岂尽合乎成周之制，今攷小行人之职，不过曰合六币而已，璧琮琥璜，则施之于帛，锦绣黼也，圭以马璋以皮，则皮马不上堂，故圭璋，言特记曰：圭璋特达，德也，又曰：束帛加璧，往德也，以至琮之于锦，琥之于绣，璜之于黼，亦莫不然，如必二王之后，用圭璋，诸侯相朝，用璧琮，则典瑞言，瑑圭璋璧琮，缫皆二采再就，以頫聘则诸侯固得而通用之矣，如又曰：子，男于诸侯，享用琥璜，则聘享之礼，未有专言，琥璜者惟礼器曰：琥璜爵，则又非子男所得专用，以为享者也，要之，合六币之説即庭实之事，诸侯用之，以享天子，亦用之以自相享之，礼聘以爵命为之，隆杀则不可知，以典瑞及玉人无明文，不可臆説。
若国札丧，则令赙补之，若国凶荒，则令赒委之，若国师役，则令槁禬之，若国有福事，则令庆贺之，若国有祸灾，则令哀吊之，凡此五物者治其事故。
此经继于合六币之后，正为此五物者，説也方其无事小，行人为之使，适乎四方邦国，以和诸侯之好，故及其有祸福之事，则令诸侯讲信，脩睦而同其忧乐之情，若国札丧，则令赙补之谓资之以财，即凶礼所谓丧礼哀死亡者也，若国凶荒，则令赒委之，谓助之以粟，即凶礼之荒，礼哀凶札者也，若国师役，则令槁禬之谓加之以燕劳，即凶礼之恤，礼哀寇乱者也，若国有福事，则令庆贺之谓，申之以赞美，即嘉礼之，贺庆，亲异姓者也，若国有祸灾，则令哀吊之，谓致之悯恤，即凶礼之吊礼哀，祸灾者也，是五物者，虽祸福忧乐不同，而皆谓之事，故此以邦令行之，而以王官治之。
及其万民之利害为一书，其礼俗政事教治刑禁之逆顺为一书，其悖逆防乱作慝犹犯令者为一书，其札丧凶荒厄贫为一书，其康乐和亲安平为一书，凡此五物者，每国辨异之，以反命于王，以周知天下之故。
上经以其五物治其事，故谓其事皆有故也。从其故而治之，则五者之事无不举，此特言周知天下之故，则非若上五物之有事可治也，从其本焉者，治之而已，盖此经所谓五物者，以万民为本，故先言万民及万民之利害为一书，则害可革，而利可兴，是欲以治天下之大利也，其礼俗政事教治刑禁之逆顺为一书，则逆禁而顺可导，是欲以成天下之大顺也；惟欲成天下之大顺，故悖逆防乱作慝犹犯令者为可革矣，以此为书，是乃禁其逆而导其顺者也，惟欲致天下之大利，故其札丧凶荒厄贫，为可恤矣，以此为书，是乃除其害而兴其利者也。夫如是，则康乐和亲安平之效，可坐而致，故终之以康乐，和亲安平为一书，此五物者为，故虽不同，而其本皆在乎民，然千里有不同之风，百里有不同之俗，而况邦国有封疆之限，则其书乌可混杂而莫辨，小行人，于是每国辨异之，以反命于王，以周知天下之故，则王者端本于上而顺利可周于天下矣。
司仪掌九仪之賔客，摈相之礼，以诏仪容，辞令揖让之节。
九仪，即大行人所掌之，九仪辨，诸侯五等之命，则为大賔等诸臣四等之爵，则为大客，是九仪之礼，非司仪之所掌也，司仪所掌者，特九仪賔客，摈相之礼而已，郑氏谓出接賔曰：摈入赞礼，曰：相盖成周，重賔容之礼，大宗伯，以卿为上相，小行人以下大夫为承摈，司仪以中士，下士为末摈，若大朝觐，则肆师亦以下大夫，为佐摈且摈，何以亦谓之相下，经曰：每门止一相，及庙，唯上相入，是知相即摈也，司仪为之诏，其仪容辞令，揖让之节，盖所以相道賔客者，特详于末摈，故司仪皆以礼诏之。
将合诸侯，则令为坛三成，宫旁一门，诏王仪，南乡见诸侯，土揖庶姓，时揖异姓，天揖同姓，及其摈之，各以其礼，公于上等侯伯于中等，子男于下等，其将币亦如之，其礼亦如之，王燕，则诸侯毛。
将合诸侯谓时防以发四方之禁，殷同以施天下之政，则为坛于国门之外，命诸侯以行其事，此坛之所由作也，其制三成为三尺，发地一尺，总为四尺，觐礼所谓坛深四尺，是已壝上为坛，坛之上为宫，每旁一门，则为四门，觐礼所谓宫方三百歩四门是已，所谓令为坛者，非合诸侯之时，而后令为之也，天子帅诸侯，拜日于东郊，则为坛于国东，礼日于南郊，则为坛于国南，礼山川丘陵于西郊，则为坛于国西，礼月四渎于北郊，则为坛于国北，退加方明于坛上而祀焉，亦谓之方明坛，方明木也，方四尺，其黄青赤白黑之六者，以象上下四方之位，所以教尊尊也，诏王仪，南乡见诸侯者，谓王行祀方明之礼，诸侯，上介皆奉其君之旂，置于宫，乃诏王升坛南乡而立，诸侯皆就其旂，而立诸公东阶之前，北面东上，诸侯东阶之东，西面北上，诸伯西阶之西，东面北上，诸子门东，北面东上，诸男门西，北面东上，王揖之者，定其位也，揖之，则以同姓异姓，庶姓为主，示其情也，庶姓无亲者也，土揖则推手小下之异姓，则婚姻之邦也，时揖则平，推手以向之同姓，则兄弟之邦也，天揖则推手小举之，情之所在，其等差如此，及其摈之者，谓三揖既毕，诸侯执玉而前，见于王也，摈之各以其礼则有上等，中等，下等之别，觐礼所谓坛十有二寻，每寻以八尺计之，则为广九十六尺，堂上方二丈四尺，以为王立与祀方明之所，每等两厢各丈二尺，以为诸侯，奠玉之所，共九十六尺矣，诸侯各以其等奠玉降拜，升成拜，明臣礼也，明臣礼而公，侯；伯，子，男以爵言者，示其分也，公奠玉于上等降，拜于中等，侯伯奠玉于中等降，拜于下等，子男奠玉于下等，降拜于地，及升成拜，皆于奠玉之处，分之所在，其等差如此，然朝觐虽有坛，而诸侯将币及玉以酒，礼之者在庙，惟大防同之事，则皆于坛之三等，其将币三享，与夫王礼，再裸而酢，王礼壹裸而酢，王礼壹裸不酢，皆言亦如之者谓公于上等侯伯于中等，子男于下等，亦如摈之之礼，此言因大防同而就坛，行飨礼者也，左氏曰：飨终乃燕，则继之以在寝之燕可知矣。燕以示慈惠，则诸侯之毛者为主，二毛曰：老故曰燕毛，言毛则亲踈之以姓言者，不必论也。尊卑之以爵，言者亦不必论也。以毛为尚而已，中庸曰：宗庙之礼，所以序昭穆也，序爵，所以辨贵贱也，燕毛，所以序齿也，序昭穆，亲亲也，辨贵贱，贵贵也，燕毛，序齿老老也，一举而三善备焉，合诸侯之谓矣。十二岁，王巡守合诸侯于方岳之下者仿此。
凡诸公相为賔主，国五积三问，皆三辞拜受，皆旅摈，再劳三辞，三揖登拜受，拜送，主君郊劳交摈，三辞，车逆拜辱，三揖，三辞拜受，车送三还，再拜，致馆亦如之，致餐，如致积之礼，及将币，交摈三辞，车逆拜辱，賔车进答拜，三揖三让，每门止一相，及庙，唯上相入，賔三揖三让，登再拜授币，賔拜送币，每事如初，賔亦如之，及出车送，三请三进，再拜，賔三还，三辞告辟，致饔饩，还圭飨食，致赠郊送，皆如将币之仪，賔之拜礼，拜饔饩，拜飨食，賔继主君，皆如主国之礼，诸侯，诸伯诸子，诸男之相为賔也，各以其礼相待也，如诸公之仪，诸公之臣相为国客，则三积，皆三辞拜受，及大夫郊劳，旅摈三辞，拜辱三让，登听命，下拜，登受賔使者如初之仪。及退拜送，致馆如初之仪。及将币，旅摈三辞，拜逆客辟，三揖，每门止一相，及庙，唯君相入三让，客登拜客三辟授币，下出，每事如初，之仪及礼私面私献，皆再拜稽首，君答拜，出及中门之外，问君客再拜对，君拜，客辟而对，君问大夫客对，君劳客，客再拜稽首，君答拜，客趋辟，致饔饩，如劳之礼，飨食，还圭，如将币之仪，君馆客，客辟介受命，遂送客从，拜辱于朝，明日，客拜礼，赐遂行，如入之积，凡侯伯子男之臣，以其国之爵，相为客而相礼，其仪亦如之，凡四方之賔客礼仪，辞命饩牢，赐献以二等，从其爵而上下之，凡賔客送逆同礼，凡诸侯之交，各称其邦而为之币，以其币为之礼，诸公相为賔，谓世相朝也，賔之入境，主君命卿以劳之曰：主国，主国五积，三问者，盖賔所停止，则有积所以备賔之用也，闲阔则有问，所以致敬于賔也，积问皆三辞者，以其礼来于外，示不敢当也。拜受皆旅，摈者摈而不传，旅而陈之，示不敢轻也。再劳亦主君命卿劳于远郊者，其三辞拜受，同于积问，皆所以尊而敬之也，然积问受之于庭，故不言登，再劳必有币，下拜于堂，而登受之，故曰三揖登拜受，所谓拜送，则賔送使者，亦拜之重，主君之命也，然以遣卿再劳，为未足主君，又躬行郊劳之礼，则其勤至矣，交摈者谓賔与主君在道，皆不为主，不陈五摈，各陈九介以传辞也，盖近郊有馆賔在内，主君至馆大门外，主君北面而陈，此九介，去门九十歩东面賔在大门内，于门外之东，亦陈九介西面，三辞者，以主君郊劳之礼故耳。车逆拜辱者，传辞既毕賔乗车出大门迎主，君以拜主君之辱，三揖者入门，与当曲当碑为三，揖三辞者，辞让升堂，然后拜而受之也，车送者谓主君之去賔，又出车以送之，主君三还辞之，然后賔再拜送之也，致馆亦如之者，主君郊劳之后，賔始至国主，国使大夫授馆，而后君亲致于賔，其交摈三辞，车逆拜辱，以至车送，三还再拜，亦如郊劳之礼也。致飱如致积之礼者，始入境，则有积始入馆，则有飱飱小礼也，故如致积之礼，三辞拜受，旅賔而已，将币，谓賔至馆之后，后日始行朝礼，交摈三辞，车逆拜辱，賔车进答拜者，此并在大门之外，賔去门九十歩而陈九介，主君在大门之东，陈五摈上，摈入受命，出请事传，辞与承摈，承摈传与末摈，末摈传与末介，末介传与承介，承介传与上介，上介传与賔賔，又传与上介，上介传与承介，承介传与末，介末介传与末摈，末摈传与承摈，承摈传与上摈，上摈入告君，如是者三，谓之交摈，三辞，车逆拜辱者，传辞既毕，主君乘车出大门迎賔，以拜賔之辱，亦如賔拜郊劳之礼，賔车进答拜者进，而答主君之拜也，三揖者，主君遥揖賔使前北面三让，入大门也，云每门止一相者，既入门，则东至祖庙，诸侯五庙，则五门五相及庙，唯上相入，即上摈，上介须诏礼故也。三揖者亦谓入门，揖当曲揖，当碑揖也，三让，登者谓至阶之时，主君让賔賔让主君，如是者三，则主君先登也，再拜，授币者谓主君既登，以币享之，主君再拜受之，不曰受而曰授者，主君于賔授币，则再拜受之也，賔拜送币者退，向西阶上，北面拜送币，乃降也。每事如初者，谓享及有言也，賔亦如之，谓以郁鬯，礼賔也，其仪容辞令，揖让之节，皆如将币之礼，及賔出，主君车送，三请三进，请賔就车也，主君一请一进，賔亦一还一辞，故曰三还，三辞，则已避去也，故终之以告避也。熟食谓之饔，生物谓之饩，还圭则主君，还圭于賔飨以饮为主，食以食为主，致赠谓賔去而赠以贿也，郊送谓主君送賔复至于近郊也，此七者，唯飨食速賔，而余皆主君亲往焉，故其仪皆如将币之仪，賔之拜礼者，谓饔饩飨食，皆礼之重者，故拜焉，就朝而拜之也，賔继主君，皆如主国之礼者，郑氏谓复主人之礼，费而不知主国之礼，何礼也？岂有往来交际而复其礼，费如市道之交者耶？盖主君使卿劳賔于境，必为致币，故有拜受之礼，其致币，虽无明文，以觐礼考之，賔至于郊，王使人皮弁用璧劳，此天子劳賔之礼，则知诸侯劳賔亦以币，此所谓主国之礼，盖先王制礼，有施必有报，而施报有轻重之辨，惟其有施有报，此賔所以有继主君之礼，惟其施报之，欲称此賔之报不如主君之礼，特如主国之礼而已，以至侯伯子男，命数不同，其仪则一，故曰：各以其礼相待也，如诸公之仪。
凡行人之仪不朝不夕不正其主面亦不背客
此谓行人之与乎？传辞赞礼者，故曰：凡行人之仪，日出为朝朝东也，日入为夕夕西也，记所谓为朝夕，必因日月是已。盖主出自内而位乎？北賔至自外，而位乎南，而东西在乎賔主之闲，今行人之仪，不朝以东向不夕以西向，不正其主面而南向，亦不背客而北向，盖居賔主之间，得以两向之，随寓摈相，其势然也。
行夫掌邦国传遽之小事，媺恶而无礼者，凡其使也，必以旌节，虽道有难，而不时必达，居于其国，则掌行人之劳辱事焉，使则介之。
钦定四库全书
周官总义卷二十五   宋 易袚 撰
环人掌送逆，邦国之通宾客，以路节达诸四方，舍则授馆令聚，有任器，则令环之，凡门闗无几，送逆及疆。
此环人与夏官环人，其义不同，夏官环人掌致师，乃致师之簭，此则送逆賔客四面而环之者也，所谓送逆邦国之通賔客者，以邦国賔客，取道往来，环人则以路节逹诸四方路节，即旌节之用，于道路者，其实一而已，舍则授馆者，非行人致馆之比，谓其取道往来，则以国野之馆授之，即遗人所谓五十里有市，市有馆是已，又令野庐氏以守涂地之人为之聚者，所以见出入之有所守，有任器，则令环之者，守其所须之物，亦所以为非常之备，凡门闗无几，送逆及疆者，是虽賔客取道往来于王国，环人亦为之逹诸路，且使人之各得其所，王者之政也。
象胥掌蛮夷，闽、貉、戎，狄之国，使掌传王之言，而谕説焉以和亲之，若以时入賔，则协其礼，与其辞言传之，凡其出入，送逆之礼节，币帛，辞令而賔相之，凡国之大丧，诏相国客之礼仪而正其位，凡军旅，防同受国客币而賔礼之。
象胥掌四夷之言者也，东方曰，南方曰象，西方曰狄鞮，北方曰译，周兴王业，惟南方先服，故特以象名官，而胥则取其才智焉，先王设象胥之官，既使之译，四方之言，则蕃国使者之来，乃传王之言，而谕説焉以和亲之，若蕃国之君以时入賔而行世，一见之礼，则其所习虽不同乎中国，象胥则以中国之仪，而协其礼，与其辞言传之，虽不能变其声音，亦可以通其事之意，然后译其辞而言之于上也，凡其出入，送逆之礼节，币帛，辞令而賔相之者，皆象胥所以摈相，蕃国之事，若遇国之大丧，则诏相国客之礼仪而正其位，若遇军旅，防同则受其币而賔礼之，盖先王不鄙，夷其人，既设象胥以待之，则亦示以中国之礼而已。
凡作事王之大事诸侯，次事卿，次事大夫，次事上士，下事庶子。
先王所以有事于四夷，惟征伐为大事，其次则有威让之，令文诰之辞，而次事下事分焉，凡邦国之诸侯，内为扞屏外，则敌王之忾，故大事则诸侯之所作也。若卿大夫，士，庶子则各以其尊卑而分任其事，言庶子而不言中士，下士则以所任者同耳。
掌客，掌四方賔客之牢礼，饩献饮食之等数，与其政治，掌四方賔客而名官，以掌客者賔亦可以谓之客也，牢礼即凡用，牢之礼饩，谓饩九牢之类，献谓禽献之类饮食，谓飨燕膳食之类，凡其等数，与其政治，皆所以序下文也，郑氏以邦新杀礼释之，未之尽矣。
王合诸侯而飨礼，则具十有二牢，庻具百物备，诸侯长十有再献。
传曰：制礼上物，不过十二，天之大数也，故王者以十二为节，不可以有加焉，今王之飨诸侯众则，十有二牢，长则十有二献，郑氏遂以为用王礼之数者，以公，侯；伯，子，男尽在是，兼飨之，莫敌用也，谓之兼飨，莫敌用可也，谓用王礼之数，不可也，牢具十有二，而莫适所主，献至十有二，而少异于众，则其礼盖有品节之矣。
王廵狩殷国，则国君膳以牲犊，令百官百牲皆具，从者三公，眡上公之礼，卿眡侯伯之礼，大夫眡子男之礼，士眡诸侯之卿礼，庶子壹眂，其大夫之礼。
上经言王合诸侯而飨礼，此遂言王廵守殷国，国君膳以牲犊，令百官百牲皆具，若所以明施报之义，然君臣不可以施报言也，尽其礼之实而已，然礼之所在，有以少为贵者，有以多为贵者，国君膳，王以牲犊，则以少为贵者，举天下之物不足以为吾君之报，惟牲用蠒栗，乃事天之礼，是以事天之礼，事其君也，百官百牲皆具，此以多为贵者，不特百牲皆具，而公卿大夫，士，庶子皆加于王朝一等，是厚其礼，以待其臣者，乃所以尊吾君也，记曰：礼之以多为贵者，以其外心也，礼之以少为贵者，以其内心也，内尽其心以事其君，外尽其物，以待其臣，各尽其道而已矣。
凡诸侯之礼，上公五积，皆眡餐牵，三问皆修，羣介行人宰史皆有牢，餐五牢，食四十，簠十，豆四十，铏四十有二，壶四十，鼎簋十有二，牲三十有六，皆陈；饔饩九牢，其死牢如餐之陈，牵四牢，米百有二十筥，醯醢百有二十罋车，皆陈车米，视生牢，牢十车，车秉有五防车，禾眡死牢，牢十车，车三秅，刍薪倍禾，皆陈乗禽日九十双，殷膳大牢，以及归，三飨三食，三燕若弗酌，则以币致之，凡介行人宰史皆有餐饔饩，以其爵等为之，牢礼之陈数，唯上介有禽献；夫人致礼，八壶，八豆，八笾，膳大牢，致飨大牢，食大牢，卿皆见以羔，膳大牢，侯伯四积，皆眡餐牵再问，皆修餐四牢，食三十有二，簠八，豆三十有二，铏二十有八，壶三十有二，鼎簋十有二，腥二十有七，皆陈；饔饩七牢，其死牢如餐之陈，牵三牢，米百筥，醯醢百罋，皆陈米三十车，禾四十车，刍薪倍禾，皆陈；乘禽日七十双，殷膳大牢，三飨，再食再燕，凡介行人宰史皆有餐饔饩，以其爵等为之礼，唯上介有禽献；夫人致礼，八壶，八豆，八笾，膳大牢，致飨大牢，卿皆见以羔，膳特牛，子男三积，皆眡餐牵，壹问：以修餐三牢，食二十有四，簠六，豆二十有四，铏十有八，壶二十有四，鼎簋十有二，牲十有八，皆陈；饔饩五牢，其死牢如餐之陈，牵二牢，米八十筥，醯醢八十罋，皆陈米二十车，禾三十车，刍薪倍禾，皆陈乗禽日五十双，壹飨壹食，壹燕，凡介行人宰史皆有餐饔饩，以其爵等为之礼，唯上介有禽献；夫人致礼，六壶六豆，六笾，膳眡致飨亲，见卿皆膳特牛。
凡诸侯之礼，即所掌牢礼，饩献饮食之等数是也。上公五积，侯伯四积，子男三积，皆眡飱牵者，盖上公飱五牢，侯伯飱四牢，子男飱三牢，谓至馆有飱入境有积，其积皆眡餐，牵则生致之而不杀，明致积，亦有牢礼，眡则眡其数而已，上公三问，皆修，侯伯再问，皆修，子男壹问，以修于其始至，而问间濶，则有修焉，修则脯之，加姜桂者也，然其賔之问皆修，而其羣介行人之问，则有牢，君用修臣用牢，郑氏以为非礼，然礼有损而益者，有益而损者，有丰大礼而杀小礼者，有丰小礼而杀大礼者，初未可以此为轻重，至于侯伯，子，男则不言，臣用牢者以上公之礼，为特优也，至于馆则有飱礼上公五牢，侯伯四牢，子男三牢，司仪所谓致飱如致积之礼，是已食谓庶羞之食，陈于楹外，东西共四列上公之列，数以十侯伯之列，数以八子男之列，数以六簠所以盛稻粱也，公堂上六，东西夹各二，故其为簠十侯，伯堂上四，东西夹各二，故其为簠八子，男堂上二，东西夹各二，故其为簠六豆，醢器也，公堂上十六，东西夹各十二，故其为豆四十，侯伯堂上十二东，西夹各十，故其为豆三十有二子，男堂上十二东，西夹各六，故其为豆二十有四，礼器言天子之豆二十有六，诸公十有六，诸侯十有二，则言堂上之数而已，壶所以盛酒，其设于堂上，及夹者，亦如豆之数也。铏，羮器也，有铏鼎有铏，羮所谓膷臐膮也，亦所谓藿苦薇也，羮熟于鼎而载之器，凡饪一牢，则正鼎九，陪鼎三，陪鼎即铏，羮之鼎也，正鼎即牛，羊；豕，鱼；腊，肠，胃伦肤，与夫鲜鱼，鲜腊之鼎也其数凡十有二，既言有鼎十二，又言上公铏四十有二，侯伯铏二十有八，子男铏十有八，则铏为铏，羮之器而已，非鼎也，鼎牲器也；簋，黍；稷，器也公，侯；伯，子，男皆十有二，而无所降杀者，以牲与黍稷俱为食之主，然鼎爼竒而笾豆偶，故正鼎九陪鼎三，皆设于西阶之前，簋堂上八，东西夹各二，夫簋盛黍稷，皆十有二，而簠盛稻粱，乃降，杀以两者，稻粱，贵者所食，而黍稷为上，下通用之物，此鼎簋，所以同乎？十二也；腥即牲之腥者也；腥，谓：鲜鱼鲜腊之鼎，牲谓牛，羊：豕！鱼腊肠，胃伦肤之鼎，或言牲，或言腥互见也，此与上文之正，鼎九者何别？盖上文之正鼎，每鼎饪一牢，飱五牢，则饪一牢，而腥四牢，飱四牢，则饪一牢，而腥三牢，飱三牢，则饪一牢，而腥二牢，其数，又以九为降杀，上公牲四牢，则凡三十六侯，伯牲三牢，则凡二十七，子：男，牲二牢，则凡十有八，此正鼎陪鼎，皆十有二，而腥之鼎，则降杀以九，盖牵牲无铏鼎腥牲，亦无铏鼎，此饪腥之，鼎所以不同其数也；自此以上，皆为飱礼其言，饔饩以下，则皆饔饩之礼矣，饔饩公九牢，则其五为死牢，侯伯七牢，则其四为死牢，子男五牢，则其三为死牢，故曰：其死牢如飱之陈，陈者皆陈于门西，如积，或死或牵，而皆曰饔饩者，盖饩之为义，有二按聘礼云：主国使卿归，饔饩五牢，饪一牢，腥二牢饩二牢，此则饩为生矣，故郑氏谓生曰：饩僖三十三年，郑皇武子，曰：惟是饩牵竭矣，则此饩为腥矣，故服氏谓腥曰：饩是知，致积致飱，致膳等皆用牢而饩，得为牢礼者，岂非此乎？此死牢牵，牢之所以异也，米有载之于筥者半斛，曰：筥，上公百有二十筥，其为米六十斛，侯伯百筥，其为米五十斛，子男八十筥，其为米四十斛，其设在于庭中，醯谷阳也，醢肉隂也其数亦以二十为降杀，故上公百有二十罋，侯伯百罋，子男八十，罋车皆陈；以车乘罋而陈之也，醯陈于碑东，醢陈于碑西，既陈，则不复用车矣，故侯伯子男皆言陈而不言车也，上公言车米眡生牢，牢十车，车秉有五防车，禾眡死牢，牢十车，车三秅，刍薪倍禾，皆陈者，车米则载米于车者也。牵四牢，四牢分为四列，然则牢十车，米凡四十车也，十六斗，曰：防十防曰秉车，秉有五防为十五防是二十四斛也，车禾则载禾于车者也。禾藁实，并刈者也，车禾眡死牢，夫死牢如飱之数，上公飱五牢，牢十车，则车禾凡五十车也，四秉曰筥，十筥曰稯，十稯曰秅，每车三秅，则三十稯也，刍薪倍禾，皆陈；则百车也，皆陈；谓皆陈于门外也，米在门东，禾在门西刍薪，虽取数于禾，而薪从米，刍从禾也，侯伯米三十车，禾四十车，刍薪倍禾，皆陈子男米二十车，禾三十车，刍薪倍禾，皆陈；则又降杀之序也，自此以上，皆饔礼，至于所陈，则又有可言者，食也，簠也，豆也，铏也，壶也，皆陈于堂上，及两夹簋，亦陈于堂上，而与鼎并者，并其数也。非并陈也，鼎也，腥也，陈于阼阶之前，死牢也，牵牢也，陈于门之西，车米也，车禾也，刍薪也，陈于门之外，醯也，醢也，陈于碑之东西，掌客，言饔饩之，皆陈者二，筥米与醯醢并者，以其皆在门内也，米禾之车与死牢，生牢兼者，以其皆在门外也言飱之皆陈者，一而鼎也，腥也，同于簠簋豆铏之列者，虽同其列，而簠簋豆铏，乃堂上之器，鼎与腥，乃堂下之器也，乘禽谓乘行羣处之禽如雉，鴈之属上公，日九十双，侯伯日七十双，子男日五十双，此中膳之礼也。殷中也，谓于中又以大牢膳賔不忘賔也，上公侯伯皆言膳大牢，而子男不言，皆止于乘禽耳，盖賔客之道，以十日为正行礼，一旬之后，有故未去，则有致稍归，禽之礼浆，人所谓共賔客之，稍礼是已，但上公言以及归，而侯伯子男不言者，间或略之耳，上公三飨，三食，三燕侯伯三飨，再食再燕，子，男一飨，一食一燕，隆杀之节也，若弗酌，则以币致之者，谓君或有故，不亲飨食，燕之礼，则飨有酬币，食有侑币不飨，则以酬币致之，不食则以侑币致之，所以见将意而致敬者，不可废也，上公羣介行人宰史独有牢公及侯伯子男之羣介行人宰史皆有飱饔饩，而上介，亦有禽献；此礼宾之介，从也，按聘礼，上介与賔同，是以大夫饩賔云上賔，上介皆大牢，米八筐，众介皆少牢，米六筐，但上賔有刍禾，而上介无刍禾耳，此五等之上，介皆有禽献也，但凡介行人宰史皆有飱饔饩，以其爵等为之牢礼者，五等诸侯，其爵有五，而其命有三，故待诸侯从其命，诸侯之臣，其命有五，而其爵有三，故待诸臣从其爵，此凡介行人宰史之礼异也，上公侯伯八壶，八豆八笾，子男六壶，六豆六笾，笾豆陈于戸东壶陈于东序，此夫人助君养贤之礼，如内宰，所谓致后之賔客之礼是已，然上公与侯伯同者，抑以夫人之于上公，有膳有飨，有食而侯伯则无食，礼矣，子男则膳视致飨，是不复亲飨矣，上公卿皆见，以羔膳大牢，侯伯卿皆见以羔，膳特牛子男，亲见卿皆膳特牛，卿皆见者，见于賔也，以羔，则以其所贽见焉，子男独言亲见卿者，以王之卿六命，而子男五命，故以亲见卿为文言，亲见则有时乎不亲，若卿有故则不造，馆见賔，惟亲见以羔，乃致膳焉，此所以少异于上，公侯伯之礼，然皆卿所以助养賔者也，或用大牢，或用特牛，亦礼之，降杀故耳。
凡诸侯之卿大夫士为国客，则如其介之礼以待之，古者坐賔于西北，位介于西南，所以尊賔卑介也，賔之尊，以其敌主介之卑，以其副賔此上经所谓凡介皆有牢，皆有飱饔饩，以其爵等为之牢礼之，陈数宜也，若夫诸侯之卿大夫士以聘问，而自为国客，则非介也，具賔之体者也，具賔之体，则疑于賔矣，乃如介之礼以待之者何耶？尊者之道为正，为大卑者之道为副，为小诸侯之卿大夫士臣也，以为介者分之所当然，以为国客者，亦分之所当然，以其爵等为之，牢礼之陈数，则知先王待賔客之礼，固有常制耳。
凡礼賔客，国新杀礼，凶荒杀礼，札丧杀礼，祸烖杀礼，在野在外，杀礼。
礼者合于天时，宜于地财，当于人心者也；乃若求之天而不得于时，求之地而不足于财，求之人而不当于心，则杀焉可也？国新谓新建国者凶荒，谓无年者，祸烖谓兵，冦者在野，在外谓非方岳及国门之外者，以王礼言之，大荒大札，天地有烖，王皆为之不举，所以为内省，自疚之道至矣，于是数者而杀礼，抑以其自处者，而待賔客耶？
凡賔客死致礼，以丧用賔，客有丧，惟刍稍之受，遭主国之丧，不受飨食，受牲礼。
賔客礼之常者也，死丧礼之变者也，凡賔客死则致礼以丧，用有君及父母之丧，则惟刍稍之受，遭主国之丧，则惟受牲礼而飨食皆废，此礼之变者也，亦裁之以常礼而已矣。
掌讶掌邦国之等籍，以待賔客，若将有国賔，客至，则戒官修委积，与士逆賔于疆为前驱而入，及宿则令聚，及委则致积，至于国賔入馆，次于舍门外，待事于客，及将币，为前驱，至于朝，诏其位，入复及退亦如之，凡賔客之治，令讶讶治之，凡从者出，则使人道之，及归，送亦如之。
上经有讶士以讶四方之狱讼为主，故曰，士此以掌四方之賔客为主，故曰掌讶，掌讶掌邦国之等籍者，非小行人，所谓掌邦国賔客之礼，籍乃九仪，差数之籍也，所以迓賔客者必以此籍之差数而为之节，若将有国賔，客至，则戒官修委积者，若牛人共积，牛羊人共积羊仓，人共道路之谷积，委人共委积之刍薪，则掌讶先以其籍而戒之，既戒之矣，然后与士逆賔于疆为前驱而入，士谓讶士也，以讶士与行人送逆，賔客入于国，则为之前驱而辟故也。及宿则令聚，谓令野庐氏以野庐氏，若有賔客，则令涂地之人，聚故也。及委则致积，以王命致之于馆也，至于国賔入馆，次于舍门外，待事于客谓待賔客之有所求也，及将币，为前驱，则导之以至于朝也，至于朝，诏其位，入复，及退，亦如之者谓入，诏其位而复故位，及退，亦诏其位也，凡賔客之治，令讶讶治之治，谓理其事也。以告掌讶讶，为如朝理之也，凡从者出，则使人道之，使其属道之也。及归，送亦如之。谓逆至于疆，则送亦至于疆也，且掌讶虽与讶士同于送逆，然讶士与行人送逆不及疆，至于野而已，讶士不前驱，及野与国，则前驱以辟而已，讶士不道，从者之出入，道客之出入而已，盖讶士讶狱讼，而掌讶讶賔客，此详畧所以不同欤？
凡賔客，诸侯有卿，讶卿有大夫讶，大夫有士讶，士皆有讶。
掌讶，以中士八人为之，而此言诸侯有卿，讶卿有大夫讶，则非掌讶之，所谓讶也，郑氏谓朝觐，聘问之日，王所使迎賔，客于馆之讶，盖按聘礼云卿，讶卿大夫讶，大夫士讶，士賔即馆讶掌公命，此以诸侯之臣之为国客者言之，若以敌天子之使，则命数为不等矣，以王之卿六命，而上公九命，侯伯七命，故公侯伯为国賔，而卿皆见以羔，以卿讶之宜也。至子男则亲见卿，以子男五命，眡王之卿，则降一等矣，至于王之大夫四命，而公侯伯之卿，则三命子男之卿，则再命王之上士三命，中士再命，下士一命，而公侯伯之大夫，则再命，子男之大夫则一，命士皆有讶，而子男之士，则又有不命者矣，先王之待诸侯之臣，宁过于厚，毋过于薄，贾氏谓讶将舍于馆之外，宜相亲也，此其亲诸侯之大者乎！
凡讶者賔客至而往诏相其事而掌其治令
上经因讶賔客而及卿，大夫即馆之，讶此复言，掌讶之职，凡言修委积以下，皆所治之令也。
掌交，掌以节与币，廵邦国之诸侯，及其万民之所聚者，道王之徳意志虑使，咸知王之好恶辟行之，使和诸侯之好，逹万民之説。
天地交而万物通上下交而其志同，交之为义大矣，故先王设掌交一职，而使之交通乎上下，节所以为信，行道必有节故也。币所以为礼相见，必有币故也。诸侯则据所以守邦国者而言，万民之所聚则据都家，县邑之类而言，是知掌交所廵，必及其民，非止邦国之诸侯而已，道王之徳意志虑使，咸知王之好恶辟，行之固也，然天下之无公，好恶乆矣益之戒舜曰：罔违道以干百姓之誉，罔咈百姓以从已之欲，此君臣儆戒，无虞之所当先者，所欲与之聚，所恶勿施，尔宜三代之所以兴也，今也王之志虑，出于王之徳意则所谓徳者乃平康正直之徳故曰无有作好，遵王之道，无有作恶，遵王之路，惟遵王之道，则所谓予攸好徳以至于哲谋肃乂，乃天下之同好，非作好也，惟遵王之路，则所谓滛朋比徳以至于狂；僭，豫，急，乃天下之同恶，非作恶也，使天下咸知王之好恶而辟行之，则时人斯其惟皇之极矣，其或不协于极，不罹于咎者，又有皇极之君，从而受之，掌交之官从而和诸侯之好，使之蕃王室，逹万民之説使之正王面，邦国上下交通无间，此所以为皇极之世也。
掌邦国之通事而结其交好，以谕九税之利，九礼之亲，九牧之维，九禁之难，九戎之威。
通事，谓朝觐聘问之事也，结其交好，则结其交通之好，有以结其交好，而后可以王制谕之，九税九职之税，方其裂土而封，固已使之，得征其民，今又谕之，以税之利，则使之不殖，于利者也，九礼九仪之礼，方其列爵，以等固已使之各守其爵，今又谕之，以九礼之亲，则使之不乖其亲者也，九牧，九州之牧，大宰于施典之际，固已建其牧而使其大小之相维，今又谕之，以九牧之维，所以使之知所听命者也，九禁九法之禁，九戎九伐之戎，大司马掌九法以平邦国，九伐以正邦国，固已示之于平时之素，今又谕之，以九禁之难，九伐之威，尤所以使之知所警畏者也，是五者皆王政之大，若非掌交之所能谕，惟掌交时有以申敕之，而命令之严，实行乎其间，是岂徒咸其辅，滕口説也哉！
掌察【阙】
掌货贿【阙】
朝大夫掌都家之国，治日朝，以听国事故，以告其君长，国有政令，则令其朝大夫，凡都家之治于国者，必因其朝大夫，然后听之，唯大事弗因，凡都家之治有不及者，则诛其朝大夫，在军旅，则诛其有司。
周官以八则治，都鄙盖使之有所揆焉，非特颁其常而已，故凡祭祀賔客之礼，与夫衣服，宫室，车旗之禁令，则主之，有都家之宗人士，庶子众庶之守，及其车马，兵甲之戒令则主之，有都家之司马皆王官，得以兼治之矣，其在刑则为尤详，既有方士以听其狱讼之辞，而又为之立朝，大夫之职，凡彼有所治，此有所令朝大夫，则上下逹之而已，掌都家之国，治即大宰，所谓以八则待都鄙之治者也，法虽出于大宰，而其事则朝，大夫掌焉，日朝以听国事故，以告其君长，国有政令，则令其朝大夫因之以告，都家之君，若吏者也，凡都家之治于国者，必因其朝大夫，惟朝大夫逹之而后听之也，唯大事弗因，则冡宰听之而已，都家之治，有不及者，则朝大夫，在所诛在军旅，则朝大夫，弗预焉，故诛其有司，此都司马家司马之所责也。
都则【阙】
大宰以八，则治都鄙，故设官以専其职，谓之都则然，言都则不及家，则者考大宗伯，九仪之命，惟五命，然后赐则王之大夫四命，则未与赐则之数，故采邑谓之家，而不谓之都，若卿以六命为小都公，以八命为大都，此所以置都则焉，由是观之，八则通用于三等采地，而以都为主，其推行盖有序矣。
都士【阙】
家士【阙】
郑氏，都家之士，主治都家，吏民之狱以告，方士者也，盖方士掌都家，听其狱讼之辞，辨其死刑之罪而要之，三月而上，狱讼于国，又曰：凡都家所上治则主之，郑盖据此而云。
钦定四库全书
周官总义卷二十六    宋 易袚 撰冬官考工记第六
冬官非火于秦也，其亡久矣，盖自周辙既东之后，诸侯恶其害，已而灭去其籍，是以太平钜典不闻于孔门学者之传习，亦不见于先秦传记之所纪载，遗言湮没，诚可于邑，其亦幸而煨烬既息，复出于汉也，其又不幸而编帙散逸，冬官空焉，河间献王以千金求之弗，于是以考工记补其阙，或曰，考工记非周书也，言周人上舆而有梓匠之制，言周人明堂，而有世室，重屋之制，言沟洫浍川，而非遂人之制，言旂旗旟旐，而非大司马司常巾车之制，其眡周典，诚大不类而不知三代有异制，以意逆之而已，书曰：司空掌邦土，居四民时地利，而百工即四民之一也，况其制度，纎悉靡不备举，而其文亦防伟，闳丽足以圣经之秘，学者遗其迹，而探其本，则其于冬官也，亦思过半矣。
国有六职，百工与居一焉，或坐而论道，或作而行之，或审曲面埶，以饬五材，以辨民器，或通四方之珍异以资之，或饬力以长地财，或治丝麻以成之。
有大人之事，有小人之事，自王公以至农妇是已，百工则并列于其间，而本末精粗备焉，贵贱不同，均以利天下为事，故曰，国有六职，六职，非先王之制，记考工者，专为百工设也，于是言百工居一而复序，列六职之义，观先后之序，而工之为利博矣，或坐而论道，莫尊于王公，或作而行之，莫贵于士大夫，而百工乃居，王公士大夫之次，或通四方之珍异以资之，莫急于商旅，或长地材而治丝麻，莫切于农妇，而百工乃居，商旅农妇之首，何也？荀卿曰：精于道者，兼物物精于物者以物，物王公士大夫职于道者也，故视百工为先，商旅农妇职于物者也；故视百工为后，惟守之，世谓之工者，虽不过乎物，而百工之事，皆圣人所作，则实进乎道盖形而上者谓之道，形而下者谓之器，而百工之职兼大人，小人之事记，考工者以百工而与居六职之一，其意深矣哉！
坐而论道，谓之王公；作而行之，谓之士大夫，审曲面埶，以饬五材，以辨民器，谓之百工，通四方之珍异以资之，谓之商旅，饬力以长地财，谓之农夫，治丝麻以成之，谓之妇功。
坐论谓之王公论，治国，平天下之道也，作行谓之士大夫，行王公所论之道也，上言王公下言，士大夫而不言，孤卿举上下以见其中，则孤卿可知矣。五财谓金也，木也水，火，土也，传所谓天生五材是已，五材而加以皮，玉设色则为八，材经所谓百工饬，化八材是已，皮玉设色，有非民用者，故曰：以饬五材，以辨民器，谓之百工珍异，则非地官之所谓珍异也。质人言市之珍异，防人言膳府之珍异场，人言场圃之珍异，而郑氏皆以为四时食物，此非食物也，凡民用所关，则贱者可以为珍，而常者可以为异，先王必有以通之，故曰通四方之珍异以资之，谓之商旅，饬力以长地财者，平地山泽之农皆与焉。故言长地财，丝可以为帛，麻可以为布，而皆出于五亩之宅，嫔妇化治而已，故言治丝麻以成之，长者，长于始也，成者，成于终也。
粤无镈，燕无函，秦无庐，胡无弓车，粤之无镈也，非无镈也，夫人而能为镈也，燕之无函也，非无函也，夫人而能为函也，秦之无庐也，非无庐也，夫人而能为庐也；胡之无弓车也，非无弓车也，夫人而能为弓车也。
圣人立成器以为天下利，而器非人之所能为也，专设百工之职，是以工精其业，而器便于人，若举国之人，而皆能为之，则非百工之常，其性习然也，粤居东南之极，土多涂泥，金锡生焉，田器尤盛，此夫人所以能为镈，则何以谓之无镈，燕居东北之极，迫近边境，人善御敌，铠甲尤精，此夫人所以能为函，则何以谓之无函，秦处西陲，汧、陇，泾，渭之间，地多细木，善作矜柲，此夫人所以能为庐，则何以谓之无庐，胡为北夷，即獯鬻，玁狁，匈奴之属，初无屋宅，田猎畜牧，逐水草而居，此夫人所以能为弓，车则何以谓之无弓车，四者谓之无非果无也，名生于不足，而亦泯于有余，四国之人皆能为是，器则有之，名不立故尔。
知者创物，巧者述之，守之，世谓之工，百工之事，皆圣人之作也。
形而上者谓之道，形而下者谓之器，器虽百工之事，而圣人之道，于是乎在，惟天下之知者，能明圣人之道，而创其物，又得天下之巧者，运其心术，而述知者之所创，然后为百工者，得以专习其，而世守巧者之所述，就其三者而言之，以知视巧，则知为精，以巧视工，则工为粗，曰知，曰巧，曰：工虽精粗不同，要之所创者不出乎物所，述所守者，亦此所创之物，皆百工之事而已，记考工者，推本乎圣人之所作，则知形而下者之器，皆形而上者之道也，易曰：备物致用，立成器以为天下利，莫大乎圣人。
烁金以为刃，凝土以为器，作车以行陆，作舟以行水，此皆圣人之所作也。
此经所以证上经也，所言不过四者之事，何足以尽圣人之所作记，考工者，盖以理而推之，太极动而为隂阳布而为五行，是五行者，天地生成，自然之理鲧，汨之而彝伦斁，禹次之，而彞伦叙，此五行所以居九畴之初一，今考工记所述刃之，以金为体者，以火为用，故于金言烁器之以土为体者，以水为用，故于土言凝水，行乘舟以济不通，陆行乘车，以任重致逺则木之为用，无往而不利，记考工者，举此四者，以推五行造化之理，以明圣人器用之制，使天下因物以穷理，则又不特此四者而已。
天有时，地有气材，有美工有巧，合此四者，然后可以为良，材美工巧，然而不良则不时，不得地气也。
此四者无一不备，然后可以为器用之良，或阙一焉，则又有重轻，存乎其间，世固有材美，工巧而或至于不良者不时不得地气也时若冬析干春液角，夏治筋，秋，合三材是已，地气若郑之刀，宋之斤，鲁之削，呉，粤之劒是已，就其重轻而言，则天时，地气为先，材美，工巧次之要，不若合四者之为良也。
橘逾淮而北为枳，鸜鹆不逾济，貉逾汶则死，此地气然也，郑之刀，宋之斤，鲁之削，呉粤之劒，迁乎其地而弗能为良，地气然也，燕之角，荆之干，妢胡之笴，呉粤之金锡，此材之美者也，天有时以生，有时以杀，草木有时以生，有时以死，石有时以泐，水有时以凝，有时以泽，此天时也。
百工之事贵乎巧，而事有非人力之所能致，则工巧亦不可以专尚，要必以天时地利，材美为本，此记考工者，所以详言此三者之事，盖斥卤之地，不能使草木之生植，宜乎橘逾淮而北为枳，鸜鹆不逾济，貉逾汶则死也，倡优之所不能使铁劒之铦利，宜乎郑之刀，宋之斤，鲁之削，呉，粤之金锡，迁乎其地而弗能为良也；栎，杜之樗，不能使之中规矩，宜乎燕之角，荆之干，妢胡之笴，呉粤之金锡，所以独称乎？材之美也，善耕者不能使冬种，而春获宜乎天，有时以生，杀草木，有时以生死，石有时以泐，水有时以凝，泽无非因乎？天之时然也，盖天时有隂阳之异地气有燥湿之异齐，而其材有疏，稹坚柔之异质，三者备而后工得以施其巧，此经虽不详，言工巧而善用之，三者则无非工巧之事，故曰：合此四者，然后可以为良。
凡攻木之工七，攻金之工六，攻皮之工五，设色之工五，刮摩之工五抟，埴之工二，攻木之工，轮舆弓庐匠车，梓攻金之工，筑冶鳬防段桃，攻皮之工，函，鲍韗韦裘，设色之工画缋，钟筐防刮摩之工，玉楖雕矢磬，抟埴之工陶旊。
考工记之言工者，其数凡三十，然攻木之工七，而外复有辀人之职，其实则八也。设色之工五而画缋，分为二，其实则四也；析而言之，其数若差，合而言之，皆三十而已。然有以人名者，有以氏名者，有以事名者，惟画缋一职，独言所职之事，其他如轮人，舆人之类，则以人名之，谓工以巧为能，不必责之，世守也，如筑氏冶氏之类，则以氏名之谓，官有世功，族有世业，必世习之为贵也，言人则上经所谓工有巧是已，言氏则上经所谓守之，世谓之工是已，然攻木无称氏者，攻金抟埴，无称人者，盖制木必以巧，而金土实贵乎世习，宁非记者，深得先王制作之意乎？
有虞氏上陶夏后氏上匠殷人上梓周人上舆
上之为言尚也，昔者圣人逆推世变之所趋而为之，黙制其变，所谓一代之制，初非偏尚之为狥，世儒泥考工之説则曰四代，各有所尚，殊不知有虞氏之泰尊，则固尚陶矣，而夏后氏之山罍，则亦未始不尚陶，夏后氏之世室，则固尚匠矣，而殷人屋用重檐，则亦未始不尚匠，殷之崇牙，则固尚梓矣，而夏后氏之龙簨簴，周人之璧翣，则亦未始不尚梓，周之乘路，则固尚舆矣，而有虞氏之鸾车，夏后氏之钩车，殷之大路，则亦未始不尚舆，由是言之，设一官制一器，固不足以尽四代之所尚，而舍是亦不足以推世变之所寓，要之，考工之说，特举一代所专，尚者言之耳。
故一器而工聚焉者车为多
故者，继上文而言也，上经言：周人尚舆而工之所聚为多，攻金之工六，攻皮之工五，设色之工五，刮摩之工五抟，埴之工二，惟攻木之工，独居七焉，七者之中，弓庐匠梓，各居其一，而轮人舆人，车人者，乃居其三，又于三者之中，舆人居其一，轮人析，而二车人析而三，其外又有辀人为辀，是车之三工，又别而为七，此一器而工多，惟车为最，以周人所尚故也。
车有六等之数，车轸四尺，谓之一等，戈柲六尺有六寸，既建而迆崇于轸四尺，谓之二等，人长八尺，崇于戈四尺，谓之三等，殳长寻有四尺，崇于人四尺，谓之四等，车防常崇于殳四尺，谓之五等，酋矛常有四尺，崇于防四尺，谓之六等，车谓之六等之数。
此兵车也，诗曰：伯也执殳，为王前驱，郑氏引此文笺之，是车之六等为前驱，所建可知矣。所谓车轸四尺者兵，卓之轮六尺有六寸，轵崇三尺有三寸，加轸与轐之七寸，则为四尺也，是轸去地四尺矣。自轸以上皆差，以四尺，其数凡六，故六等之数，轸一人，二之外，其兵有四，曰戈柲曰殳，曰车防曰：酋矛皆揷，而建之于车，戈柲六尺有六寸，既建而迆止戈为武之义也。殳长寻有四尺，卓防常酋矛常有四尺，皆置之车旁，备而不用之义也。出则先刃，入则后刃，言不以刃向国，有国者之所宜逺也观兵车之制，而先王不急于用兵，可推矣。
凡察车之道，必自载于地者，始也，是故察车自轮始，凡察车之道，欲其朴属而微至不朴，属无以为完，久也，不微至，无以为戚速也。
古者观转蓬而为轮，然后因物生智而为车，车之有轮，所以利转故察之之道，一曰必自载于地者始，二曰欲其朴属三曰，欲其微至车之材众矣，然载于地，而众力之所资焉者轮而已，故察车自轮始，其次则轮之用以完久为固轸之行，以戚速为利，朴属者，言其附着于地，则坚而不浮，所以为完，久也，微至者，言其践行于地则微而不滞，所以为戚速也，是三者皆察之以道，故曰察车之道，言道则超乎形数之表，盖有非目力之所能给者矣。
轮已崇，则人不能登也，轮已庳，则于马终古登阤也，已太也甚也崇髙也庳下也，终古犹言常也，阤阪也，古人制器内，穷天下之理，外尽天下之法，故大不逾寻丈，小不逾方寸，所谓轮崇六尺有六寸，天下之中制也，轮过于崇，则其轸亦过于四尺矣。故轸为太髙而人之力有所不能登轮，或已庳，则其轸亦不及四尺矣。故轸为太下而马之力，有所不能，引人不能登，则其力怠，马不能引，则常若登阪，而倍用其力，此非车之善者也。
故兵车之轮六尺有六寸，田车之轮六尺有三寸，乘车之轮六尺有六寸。
此以马之髙下为节也，兵车，革路也，田车木路也，乘车玉路，金路，象路也，兵车乘，车驾国马，田车驾田马，然兵车乘车之，轮皆六尺有六寸，而田车之轮，独六尺有三寸，亦可以推先王，缓急轻重之意矣。
六尺有六寸之轮，轵崇三尺有三寸也，加轸与轐焉，四尺也？人长八尺，登下以为节。
轮之中为毂毂之末，为轵舆后之横木，谓之轸轴，上之伏兎，谓之轐伏兎，尾后即所以衔轴，上载车轸者也，自轸而上，即车舆也，轮崇六尺有六寸，则轵居其中，得三尺有三寸，加轸与轐之七寸，则车舆，去地四尺矣。人长八尺，则与车舆，去地之尺，适得其半，其长短升降，适相称焉，故曰登下以为节。
轮人为轮，斩三材，必以其时，三材既具，巧者和之，毂也者，以为利转也，辐也者，以为直指也。牙也者，以为固抱也，轮敝，三材不失职，谓之完。
察车之道，必自轮始，而轮之为体，不过三者而已，毂也，辐也，牙也，轮人何以察之？斩三者之材，因乎？冬夏隂阳之时固有得乎天之时，材之美者矣，三材既具，又必欲得夫工之巧者和之，和之义，亦有三毂，当轮之中，以虚受轊，以实受辐，则有取乎利，转辐上凑乎？毂而下，实乎轮之围，则有取乎直指，牙周乎轮之四围以固，毂辐之利，则有取乎固抱，合是三者，则轮人之制，可谓不苟矣，虽歴时之久不能无弊，既弊矣，而三材各居其所，犹不失职，故谓之完。
望而眡其轮，欲其幎尔，而下迆也，进而眡之，欲其微至也，无所取之，取诸圜也，望其辐，欲其揱尔而纎也，进而眡之，欲其肉称也，无所取之，取诸易直也，望其毂，欲其眼也，进而眡之，欲其帱之亷也无所取之，取诸急也，轮虽一物而备毂辐，牙之三体，此经言望其毂，望其辐而不言，望其牙者，盖望而眡其轮，则牙在焉，轮之制取乎圜，故欲其幎尔而下，迆又欲其微至幎尔，而下迆者，谓如中之幂，物下直而不倚，微至者，谓微着于地，周流而不滞，此所以为圜也，辐之制，取乎易直，故欲其揱尔，而纎又欲其肉称揱尔，而纎者谓如人手之削，而其下有杀小之势，肉称者，又如人体之壮而小大，有相称之势，此所以为易直也，毂之制，取乎急，故欲其眼，又欲其帱之廉，眼如人之眼，然而起，帱之亷者以革鞔之，欲其干而亷隅自见，此所以为急也，望者逺而眡之也，进者近而眡之也，惟轮独贵乎？望而眡者，以察车自轮始，加详焉故耳。
眡其绠，欲其蚤之正也，察其菑蚤，不齵则轮虽敝不匡，菑谓辐，入毂中者也，蚤谓辐入牙中者也，绠谓轮箄也下经言六尺有六寸之轮，绠三分寸之二，是已，盖凿牙之始，以三分寸之二，为辐，骹外箄辐骹，外箄则车行，安帖而不掉，故曰：眡其绠，欲其蚤之正，以轮之凿孔，取其正也，辐入牙中者，既眡之而欲其正则辐，入毂中者又察之，而欲其与蚤不相齵，贾氏谓齿牙参差，谓之齵，今菑与蚤，一一相当，而无参差龃龉之患，若是则轮以久而不能无，故虽敝其用不匡，匡方也，不方则转无所胶矣。
凡斩毂之道，必矩其隂阳阳也者稹理而坚隂也者疏理而柔，是故以火养其隂而齐诸其阳，则毂虽敝不藃，斩毂之道，犹察车之道，言道之无乎不寓，散在万物，虽察车斩毂，皆有道存焉故也。必矩其隂阳者阳木稹理而坚隂木疏理而柔，使所斩之材，各具坚柔疏，稹之性，则取其阳者，去其隂者初何待于矩？惟一木之性，或有中坚稹而外疏柔者，或有坚柔疏，稹之相间者，不以矩而辨，则器之成也，必有缓急，偏胜之弊，故轮人之斩毂，于是有矩之之道，所谓矩者，初非方矩之矩，而以方矩之法察之，毂之材，贵乎坚以火养其隂则疏理而柔者，虽不能必其稹理，而其坚则可以齐乎阳也，故曰：毂虽敝不藃，藃，暴也，言矩得其道而毂，材坚宻无暴起之患也。
毂小而长则柞大而短则挚
柞狭也挚危也小大欲其称而已
是故六分其轮崇以其一为之牙围
田车之轮六尺有三寸，乘车，兵车之轮六尺有六寸，今以乘车，兵车之轮言之，六分其轮崇，以其一为之牙围，则牙围尺，有一寸当分为两面，郑氏不分两面，只就一面尺有一寸，上便说三分，牙围而漆，其二若是，则轮围两面为牙围，共二尺二寸矣，实与经意不合，今以两面牙围共一尺一寸言之，则每面各得五寸半，共为尺有一寸，如此而后合六分取一之数。
参分其牙围而潻其二
牙围每面五寸半，今先以四寸半三分之，每分得一寸半，是漆其二者为三寸，其一不漆者为一寸半外，余一寸三分之，是漆者得三分寸之二，兼上三寸，共为三寸三分寸之二，不漆者，得三分寸之一，兼上一寸半，以半寸为十五分三分寸之一作十分，是不漆者共为一寸，三十分寸之二十五，郑氏谓不潻，其践地者也，如牙厚一寸三分寸之二之说，此以意推之，非经之正文，皆有所不取。
椁其漆内而中，诎之以为之毂长，以其长为之围，先郑云椁两漆之，内相距之，尺寸也，旧注云：牙厚一寸三分寸之二，余二寸分于内外面故各一寸是六尺有六寸之轮，漆内六尺四寸，此说无所据，若谓牙厚一寸三分寸之二，便为漆，内则非矣。既曰漆内，安可便以牙厚计之，漆内之制未明，则毂长三尺二寸，围径一尺三分寸之二，亦非也。今以经之文意推之，除不漆，其践地者，只据漆者三寸三分寸之二，则两面为七寸三分寸之一，兼上轮崇六分之五，为五尺五寸，是漆内共得六尺二寸三分寸之一，中诎之为三尺一寸三十分寸之五，此毂之长也，亦所以为围。
以其围之阞捎其薮
捎除也，阞三分之一也，薮谓壶中众辐，所趋之地，而容辐菑者也，老子曰：三十辐共一毂，当其无有，车之用注，无有谓空虚，毂中空虚，轮得行，以一毂之围，得三尺一寸三十分寸之五，而为三十辐之所凑，茍薮孔稍广，则毂之力弱而有不胜任之患，故三分其围，而除一为薮，围三尺一寸三十分寸之五，以此三分之三尺，得一尺，尚余一寸三十分寸之五，以一寸为三十分，又三之为九十分，以三十分寸之五，为十五分，共得一百五分三分之一，则为三十五分，是薮之制，得一尺九十分寸之三十五薮，中大小穿皆以金，锢其内而贯辐焉。
五分其毂之长去一以为贤去三以为轵
上经言毂空壶中，此言毂之大小，两头也，贤大穿也，轵小穿也，毂长三尺一寸三十分寸之五，围三径一，则围三尺者，得径一尺，尚余一寸三十分寸之五，以一寸为三十分，又三之为九十分，又以五分三之为十五分，共得一百五分三分之一，为三十五，是毂之径，亦得一尺九十分寸之三十五与薮相称焉，五分去一，以为贤，以一尺五分而去，一得八寸，以九十分寸之三十五而三之，为二百七十分寸之一百五，五分去一，则得二百七十分寸之八十四，是贤径为八寸二百七十分寸之八十四，去三以为轵，则半贤之数，是轵径为四寸二百七十分寸之四十二，然贤径倍于轵，则大穿为太大郑氏，疑其误以去，一宜为去二，理或然也。然则大穿去五分，毂长之二，亦得六寸二百七十分寸之六十三。
容毂必直，陈篆必正，施胶必厚，施筋必数，帱必负干，既摩革，色青白，谓之毂之善。
容者，形容也，如凡为甲，必先为容是已，容毂不直，则非利转之势，故必欲其直，篆者毂约也，采以约之，谓之篆，如诗所谓约軧是已，毂之有约，以待施筋，施胶幔革之用，茍或不正，则帱何以负干？故必欲其正，篆既正矣，然后施胶，以附丽之，则必欲其厚施筋以固结之，则必欲其数，然后帱以幔毂，则必欲廉之外，见而于干，是以毂革相应而无嬴，不足之患，五者固必欲其善，而古人犹为未焉。幔毂，必将漆之，先以骨丸之，待干，乃以石摩之，其色青白，则为善之征，故曰毂之善。
参分其毂长二在外一在内以置其辐
上经皆论制毂，此以下详言辐之制，郑氏谓毂长三尺二寸者，令辐广三寸半，则辐内九寸半，辐外一尺九寸，且经文既言三分毂长，则当复除辐广三寸半，谓毂长三尺二寸，亦未为当，今以经之文意，攷之则知毂长三尺一寸三十分寸之五，以三尺言之，二在外，则得二尺矣。尚余一寸三十分寸之五，以一寸为三十分，又三之为九十分，又以五分三之为十五分共为一百五分，是二在外者得二尺，九十分寸之七十，其一在内者得一尺九十分寸之三十五于二在外，一在内之中，而置辐焉。
凡辐，量其凿深，以为辐广，辐广而凿浅，则是以大扤虽有良工，莫之能固，凿深而辐小，则是固有余，而强不足也，故竑其幅广，以为之弱，则虽有重任毂不折。
凿深者，言毂之深，足以受辐之入也，辐广者言，辐之广足以称毂之所受也，注云：辐广三寸半，量其凿深，以为辐广，则凿深亦三寸半，两者相应，则其固足以相任，反是，则非辐之善矣，辐广而凿浅，凿不应于辐也，则是以大扤虽有良工，莫之能固，扤言其动摇之甚也！凿深而辐小辐，不应于凿也，则是固有余，而强不足，固有余言，凿之深，强不足言，辐之小也，善为轮者，必竑其辐广，以为之弱，则其力相称，而足以任重，竑言度其广狭也，弱菑也，辐入毂中者也，度其辐广，以为之菑，则虽有重任，毂不折矣。
参分其毂之长而杀其一，则虽有深泥亦弗之溓也，参分其股围，去一以为骹围。
参分其毂之长而杀其一者，郑氏曰：假令辐除，入毂之中，其外长三尺，则杀一尺以向牙，其尺寸之长，特假其说以言之，此不必泥然，凡为辐近毂，则欲丰而近牙，则欲杀牙，所以行地于近骹，而杀其参分之，则向下利而泥弗黏也，盖辐近毂曰：股入毂曰：菑近牙曰：骹入牙曰：蚤在股则丰，若人之髀股，在骹则杀，若人胫近足之骹，以辐三分之长，杀一以向牙，以股三分之围，去一以为骹围，则大小称矣。
揉辐必齐平，沈必均，直以指牙牙得，则无而固，不得则有槷必足见也。
水火无心之物也，古人善用之而已，揉辐以火，所以齐曲直，沈辐以水所以均轻重，齐曲直者，取其易直也，均轻重者，取其肉称也，然辐直则为倨牙，曲则为句辐牙，虽有倨句，至于凿内必正，正则直以指牙而与牙相得，故无用于而自固，不得；则虽用以固然，轮摇动，则出而足见矣。
六尺有六寸之轮绠参分寸之二谓之轮之固
绠轮箄也，凿牙之时，其孔向外侵，三分寸之二，使辐骹外箄，则车行不掉，是谓轮之固。
凡为轮行泽者，欲杼行山者欲侔，杼以行泽，则是刀以割涂也，是故涂不附，侔以行山，则是抟以行石也，是故轮虽敝不甐于凿。
为轮有常制，用之于平地者也，行山行泽而拘乎常制，则遇险必偾，遇坎必蹶矣，故或损或益，而从其宜焉，行泽者以薄为利，故欲杼杼言削薄，其践地者则是刀以割涂而涂不附，山石地也，行山者以厚为利，故欲侔侔言，上下之适等，则是抟以行石虽石齧之而不能动其凿，此古人备物致用，而深得夫变通之宜者也。
凡揉牙，外不廉而内不挫，旁不肿，谓之用火之善，火刚而善变，故制器者资之以揉物，若曰揉辐必齐，则曲者直，焉若曰以火养其隂而齐诸其阳，则柔者坚焉，揉牙亦然，顺其自然之性而已，或逆其性，则外亷而絶理内损而挫折，旁肿负而起，惟巧者无此三患，是谓用火之善。
是故规之以眡其圜也，萭之以眡其匡也，县之以眡其辐之直也，水之以眡其平沈之均也，量其薮以黍，以眡其同也，权之以眡其轻重之侔也。故可规可萭，可水可县，可量可权也。谓之国工。
萭或作矩，匡或作方，此又总括轮人，一篇之意，大抵注目而视，方圆不如付诸规矩之为公誊口，而议平直，不如付诸凖，绳之为审，援手而度多寡轻重，不如付诸权量之，为当六者设，则天下之为方圆，平直多寡，轻重者皆不能外是，固不容加毫末于其间者也，故可规可萭，可水可县，可量可权也。谓之国工也，固宜，非特百工之事为然，凡成顺，利于天下者，亦此理而已矣。
轮人为盖，达常围三寸，桯围倍之，六寸，信其桯围，以为部广，部广六寸，部长二尺，桯长倍之，四尺者二十分寸之一，谓之枚部，尊一枚弓，凿广四枚，凿上二枚，凿下四枚，凿深二寸有半，下直二枚，凿端一枚。
盖取乎圆轮，亦取乎圆盖以二十八弓而凑于部轮，以三十辐而凑于毂，类相似也，故以轮人为盖，盖之为制，上为部中为达，常下为桯，非部无以纳弓于其旁，非桯无以含达，常于其中盖达常小于桯，而桯小于部所谓达常围三寸，桯围倍之，六寸，不言可知也，信其桯围之六寸，以为部广之六寸，不言可知也，部长二尺，桯长倍之，四尺者二，为八尺，亦不言可知也，若十分寸之一，谓之枚，则枚为一分，部尊一枚，则盖斗之上穹，然而髙者一分也，弓凿广四枚，则凿孔之广，所以容弓者四分也，凿上二枚，以其在上无所受，而不用力，故二分也凿下四枚，以其在下有所受而用力为多，故四分也。凿深二寸有半，上言部广六寸，达常围三寸，则达常入部，其径一寸是达，常两畔犹有五寸，则凿深二寸有半，正合两畔五寸之数，而弓凿不侵逹常也，下直二枚者谓凿下四分，弓入凿而曲二分，则下直二分也，凿端一枚，则凿之狭，一分也，夫一枚为一分，部广六寸，围三之，则尺有八寸，其数十过，百八十分而止，弓凿四分，而二十八，弓已占一百一十二分外，止于六十八分，则部中实少而虚多，又以弓凿一百一十二分，其深各二寸有半，而共凑于达，常一寸之径，其数似不相合，然古人深察物理，上下相制，自然坚固，缜密而非常，工之所能测识者矣。
弓长六尺，谓之庇轵，五尺谓之庇轮，四尺谓之庇轸，轵毂末也，轮崇与车广同舆广六尺有六寸，并两轵六尺二寸三分寸之一，总一丈二尺八寸三分寸之一，又以乘舆七寸为轨，故旁轨内七寸，则减尺四寸，入舆下，其余一丈一尺四寸三分寸之一也，故六尺之弓，倍之，加部广六寸，凡丈二尺六寸，又有宇曲之减，则止可以覆轵，若轮之广，则又小于轵，轸之广，则又小于轮而弓之庇亦以一尺为差，故五尺谓之庇轮，四尺谓之庇轸。
参分弓长而揉其一，参分其股围，去一以为蚤围，盖弓近部者，谓之尊，近外而长则为宇，曲三分，弓长而揉其一，则六尺之弓，揉而为宇，曲者二尺矣。参分弓长，以一为尊，则六尺之弓，平而近部者亦二尺矣。近部谓之股犹辐，近毂之为股也；宇曲之末，谓之蚤犹辐，入牙谓之蚤也，股欲大蚤，欲细三分其股围，去一以为蚤围，以弓凿广四分，而方围之，则股围一寸六分，去其一，以为蚤围，则蚤一寸十五分寸之一，蚤围在末，而股围近部，谓之尊，则与部尊同。
参分弓长，以其一为之尊，上欲尊而宇欲卑，上尊而宇卑，则吐水疾，而霤逺盖已崇则难为门也，盖已卑是蔽目也，是故盖崇十尺，良盖弗冒弗纮，殷畆而驰不队，谓之国工。
上欲尊谓近部之二尺也，宇欲卑谓下为宇，曲之四尺也，盖桯并达常一丈，故宇曲之四尺者垂二尺，部上髙则其势隆宇下卑，则其势俯，此所以吐水疾，而霤逺也至于盖崇十尺，其中正也，谓以宇二尺，并人长八尺，则于十尺为称，过乎十尺，则盖已崇而难为门，不及乎十尺，则盖已卑而反以蔽人之目，是以盖之，崇必十尺，古之所谓良盖者，不以衣覆之，故曰弗冒，不以丝系之，故曰弗纮，如是平亩而驰，有殷其震地之声，宜若坠矣而不坠，是弓之入于部者，固而不可摇也，故谓之国，工与轮人为轮之国工同。
<经部,礼类,周礼之属,周官总义>
钦定四库全书
周官总义卷二十七    宋 易袚 撰
舆人为车轮崇车广衡长参如一谓之参称
贾氏曰：舆人专造舆而记言，为车者，车其总名，愚按：轮舆轸，盖皆车也，言为车而谓之舆，人则从舆为正，若夫挟车旁，以践地者，轮也，横车前，以扼马者，衡也，轮崇，则欲其运两轵，衡长则欲其容，两服轮崇，车广衡，长皆六尺有六寸，故曰参如一，谓之参称，称等也言三者相等也。
参分车广，去一以为隧，参分其隧，一在前，二在后，以揉其式，以其广之半为之式，崇以其隧之半，为之较崇，六分其广，以一为之轸围，参分轸围，去一以为式围，三分式围，去一以为较围，参分较围，去一以为轵围，参分轵围，去一以为轛围。
舆之深者，曰隧隧，防也言车之深也？人之所依凭者曰式，式，敬也，言凭之则致敬，而有礼也，两輢上出式者曰较，谓车箱两旁，植之者也，舆后之横木曰：轸则旗，斿之所被饰者也，轵则輢之直者，以其旁止于此，故曰轵，轛则式之，直者对人而言，故曰轛，其分寸之法，贾氏释之详矣，此后不复详释。
圆者中规，方者中矩，立者中县，衡者中水，直者如生焉，继者如附焉。
权与物钧而生衡，衡运生规，规圜生矩，矩方生防，防直生凖此方圆平直之所从出也，故舆人之为车也，规之以眂其圆，圆之至者，自中于规矩之以眂其方，方之至者，自中于矩防以县之以眂，其直而立之，直者，自中于县水，以平之，以眂其均而衡之平者，自中于水曰中者，循天下自然之理，而不容加毫末，于此者也。至于直者，如自然之生继者，如自然之附，此又理之极于自然者，盖天下之直，必本乎绳墨，若木之条达而生者，不待绳墨而自直，天下之继必本乎胶漆，若木之旁出，而附者不待乎？胶漆而自继车之材，直而如生，非谓舍绳墨而自直也，继而如附非谓舍胶漆而自继也，本于绳墨，胶漆而若非出于绳墨，胶漆，其为工之巧也至矣。
凡居材大与小无并大小则摧引之则絶
居之为言处之，得其所之谓也，并如兼并之义，凡物之体，以小入大，大者受而入之，是谓大与小无并，若大者，势足以相并，则小者不能以自立，不动则已，器成而动大倚，小则小必摧；若又从而引之，则小者絶而不复属，善居材者，必有其道矣。
栈车欲弇饰车欲侈
栈车即巾车所言，士乘栈车者也，饰车，即巾车所言，孤乘夏篆，卿乘夏缦，大夫乘墨车者也。古者天子诸侯卿大夫士皆以革鞔舆及毂约，但有金玉，象为饰者，得金玉象之名，孤卿大夫，毂上有篆，缦墨之饰，故亦得篆缦，墨之名士之栈车则无革，以为鞔者无革者，无以为固，故欲弇言敛而向于内也有革者，有以为固，故欲侈言，纵而向于外也，然车以弇侈为善，而钟则以弇侈为病，盖钟贵乎广狭之中，而车贵乎小大之宜，各适其当而已。
辀人为辀，辀有三度，轴有三理，国马之辀，深四尺有七寸，田马之辀，深四尺，驽马之辀，深三尺有三寸，轴有三理，一者以为也，二者以为久也，三者以为利也，攻木之工，七而不列，辀人者以辀，非作车之所始，而实有切于车之用，此所以别设辀人之职，辀有三度，因马之髙下以为之度也，国马之辀，深四尺有七寸，加轵崇三尺有三寸，及轸与轐之七寸，则衡髙八尺七寸，所以用八尺以上之马，田马之辀，深四尺，加轵崇三尺一寸半，及轸与轐之五寸半，则衡髙七尺七寸，所以用七尺以上之马，驽马之辀，深三尺有三寸，加轵崇三尺，轸与轐之四寸，则衡髙六尺七寸，所以用六尺以上之马，是三度者，固辀人之制，轴以贯毂，特轮之一器而已，于辀人何与？而其言轴有三理，乃继于三度之后者，轴待辀而后运，辀待轴而后行，其势实相资焉，以经意，攷之弧而无折，经而无絶辀之如此，实轴之所以为媺也，终日驰骋，左不犍终嵗御衣衽不敝，辀之久如此，实轴之所以为久也，劝登马力，马力既竭，辀犹能一取焉，辀之利如此，实轴之所以为利也，以是知辀人之职，实兼辀，与轴之制，故下文又曰：五分其轸间，以其一为之轴围，则轴之制，附于辀人也，明矣。
軓前十尺而策半之
軓谓式前也。谓自式以前为辕曲中，其长凡十尺，策以策马半軓之数，其长凡五尺，御者自车上执之，不短不长，取其足以及马而已。
凡任木，任正者十分其辀之长，以其一为之围，衡任者，五分其长，以其一为之围，小于度，谓之无任。
任木者，以其材之大小，而称其任之轻重者也，任正者谓舆下之，木车所取，正为两輢之所植而较式，又依于两輢，故谓之任，正十分其辀之长，以其一为之围，则軓前十尺，与隧四尺四寸，凡丈四尺四寸，以十分之一，为任正之围，则凡尺有四寸五分寸之二矣，衡任者谓阨，马领不得出，两轭之间，则辀颈用力之处，故谓之衡任，五分其长，以其一为之围，则衡长六尺六寸，其围，则一尺三寸五分寸之一矣，此皆任木之度，若小于度，则力不足以胜其任，故谓之无任。
五分其轸间，以其一为之轴围，十分其辀之长，以其一为之，当兎之围，参分其兎围，去一以为颈围，五分其颈围，去一以为踵围。
轴谓车轴之，贯毂者也，舆广六尺有六寸，即轸之间，五分取一，以为轴围，则其围一尺三寸五分寸之一，与衡任者相应矣，当兎谓舆下之，贯轴者也，辀长丈四尺，有四寸十分取一，为当兎之围，则其围尺四寸五分寸之二，与任正者相应矣，颈谓颈前之，持衡者也，三分兎围，去一以为颈围，则其围九寸十五分寸之九矣，踵谓舆后之承轸者也，五分其颈围，去一以为踵围，则其围七寸七十五分寸之五十一矣。
凡揉舟，欲其孙而无弧深，今夫大车之辕，摰其登又难，既克其登，其覆车也必易，此无故，唯辕直且无挠也，是故大车平地既节，轩摰之任，及其登阤，不伏其辕，必缢其牛，此无故，唯辕直且无挠也，故登阤者倍任者也，犹能以登及其下阤也，不援其邸，必緧其牛后，此无故，唯辕直且无挠也。
辀以火揉，所以致曲，亦不可太曲，弧深则太曲矣，下经言辀欲弧而无折辀，无恶于弧也，惟太深则折，故孙而无弧深孙言，顺理也，辀而顺理，虽无弧深之患，亦不可有，直且无挠之势，于是记考工者，以大车之辕证之，夫大车，乃驾牛之车，初无与乎？驾马之辀，特因其揉辀，而证以大车之法，今夫大车之辕，摰，下也，谓其势直而下至也，下则难于登阤，虽能登阤而阪险之地易以倾覆，此直而无挠故也。大车平地，虽能节其轩，摰之任而使之髙下相称若其登阤，则牛不退，而伏其辕辕，必重而缢其牛，此亦直而无挠故也。登阤者自下而上，用力为多，故谓之倍任，然力之强者，尚能登阤，及其下阤，不摩其车之邸，则车或进而緧牛之后，此亦直而无挠故也。此三者，皆所以证揉辀之説。
是故辀欲颀典
颀如硕人，颀颀之颀，言其长也，典常也。法也，辀贵乎曲直，顺理，故欲颀典，颀典则辀，虽长而合乎法度之常矣。
辀深则折，浅则负辀注，则利凖利凖则久，和则安，辀欲弧而无折，经而无絶进则与马谋，退则与人谋，终日驰骋，左不楗，行数千里马，不契需终嵗御衣袵不敝，此惟辀之和也，劝登马力，马力既竭，辀犹能一取焉。
辀深则折，谓揉之太深，则伤其力，故马倚之而易折，浅则负谓，揉之太浅，则马负之而反，伤马之力，此辀之病也，不深不浅，若水之注，无所凝滞，故行则利而顺，载则凖而平，利凖则愈，久而愈坚，马引之而和，人乘之而安，此辀之善也，其善与病如此，故谆复详纪其揉辀之法，所谓辀欲弧而无折，经而无絶则揉辀之法也。弧，曲也，太曲则易折，故欲弧而无折，上经言无弧深，是已经直也，太直则易絶故欲经而无絶上经言孙是已，既孙而无弧，深则无不得其进退之宜，进非能谋于马，而若与马相谋，退非能谋于人，而若与人相谋，是以无情之物，而与人及马之有情者不期而自合，非和之至者不能也，辀既得其和矣，则其用无不顺其行，无不利，是以终日驰骋，而左不楗，言尊者在车之左而无罢，倦之势，行数千里，而马不契需言，马与之相习而无相倚之，病终嵗御衣袵不敝，言马无动摇而不劳，御者之力，是三者皆善，斯可以言辀之和矣，然不特和而已，辀之势和而顺，则其进也，必易马力未进，辀已有以劝其登，非果能劝也，其势若有以使之也，马行既止，则无所用其力，辀犹能一进而取道焉，非有意于一取也，其势自不容已也。则虽记考工者之善于形容，其亦工之巧者，如是哉！
良辀环灂，自伏兎不至軓七寸，軓中有灂，谓之国辀，上言良辀，下言国辀，记考工者之善于形容者也，言国辀则甚言其为良也，如经言良马，则总言驾五路者，又言：国马则乘车，兵车之所专用者，此国辀良辀之辨，良辀环灂，谓其楘有五环，饰之以漆，故曰环灂，自伏兎不至軓七寸，軓中有灂者谓辀，长丈有四尺四寸，漆之所不至者，自伏兎去軓，七寸而已，其軓中亦半有灂焉，此特辀之一端，何遽谓之良辀，而且以国辀许之，盖自上经言辀之和，至此方以良辀，国辀名之，此记者叙述之法也。
轸之方也，以象地也，盖之圜也，以象天也，轮辐三十，以象日月也；盖弓二十有八，以象星也。
车之为制，不过乎形与数也，而圣人之观象制器，实具不説之理轸之，与舆皆方也。不言舆而言，轸者以轸在舆之下，以方而承乎上，所以特言其象地也，盖之与轮皆圜也，不言轮而言，盖者以盖在轮之上，以圜而覆乎下，所以特言其象天也，轮之有辐，所以直指也。辐以三十而凑于毂，其数乃象乎？日月之运，以三十日而合宿者也，盖之有弓，所以为庇也，弓以二十八而凑于部，其数乃象乎？二十八星之次，环列于天之四方者也，一车之制，取象如此，而圣人者，又载而与之俱，则三才实寓乎其间，是盖有超乎形数之表者矣。
龙旂九斿，以象大火也，鸟旟七斿，以象鹑火也，熊旗六斿，以象伐也，蛇四斿，以象营室也。
上经言：周人上舆车官之制，莫详焉。车上必建旗，故此经终之以旗，与斿之义，然攷，其制皆与周官不合巾车，所谓大常大旂，大赤，大白大麾者，主五路所建，而兼四伐之制也，司常所谓王建大常，诸侯建旂，孤卿建旜，大夫士建物，师都建旗，州里建旟，县鄙建旐者，主国之大阅，而建之以帅众者也，大司马所谓王载大常，诸侯载旂，军吏载旗，师都载旜，乡遂载物，郊野载旐，百官载旟者，主中秋之治兵而载之，以帅众者也，大行人所谓建常九斿，建常七斿，建常五斿者，主五等诸侯之命数而同邦国之礼者也，司马司常言旗而不言，斿大行人，虽言斿而特明诸侯之制巾车于大常言斿，而于大旂，大赤，大白，大麾不言斿，乃天子五路之制，惟司常司马辨，天子诸侯羣臣之旗，制虽不言旗斿，而其旗斿亦各从其命之数，诸侯以奇数，故以九七五为节，羣臣以偶数，故以八六四为节，今辀人所言，龙旂九斿，鸟旟七斿，则固有取乎阳奇之数，所言熊旗六斿，蛇四斿，则特有取乎隂偶之数而皆以为天子之旗，制殆有不可晓者，若以此求合，巾车之制，而谓龙旂为大旂，鸟旟为大，赤熊旗为大白，蛇为大麾似矣，然大赤周制，大白殷制，大麾夏制，岂周专于鸟旟，殷专于熊旗，夏专于蛇乎？若复以此求合于司常，司马之制，谓龙旂，为诸侯所建，鸟旟，为州里百官所建熊旗为师，都军吏所建，蛇为县，鄙郊野，所建似矣，然诸侯建交龙之旂，以至州里，百官师都军吏，县鄙郊野，所建之旗，其旗各眡其命数，亦岂专于龙旂之九斿，鸟旟之七斿，熊旗之六斿，蛇之四斿乎？若曰王乘玉路，建大常，则象路载鸟旟在前，木路，载蛇在后，金路载龙旂，在左革路，载熊旗在右，亦无据也。且周制玉路以祀，而四路从固已有巾车之大旂，大赤，大白大麾矣，辀人四旗，将安所施？况成周之车旗，托物取象，皆有不説之理辀人，四旗之义，是岂成王周公之所以托物，取象者乎？今考之大火，东方苍龙之宿心，是也。其属有尾，尾有九星，故龙旂九斿，象之鹑火，南方朱雀之宿，栁是也。其属有星星有七星，故鸟旟七斿，象之伐者，西方白虎之宿也，与参连体而六星，故熊旗六斿，象之营室，北方武之宿也，与东壁连体，而四星故蛇四斿象之，然有可疑者，同为青龙，何止于大火，同为鸟隼，何止于鹑火，同为熊虎，何止于伐？同为蛇，何止于营室，是于四方七宿各举其偏者也，大火为心，何与乎尾之九星，鹑火为栁，何与乎星之七星，六斿象伐，伐止三星，不曰与参连体，则六之数为不足四斿，象营室，营室止二星，不曰与东璧连体，则四之数为不足，况东南之星取其一，西北之星取其二，东南则取日月所舍之次，西北则取其星之名，东南则取七宿之中，西北则取七宿之末，其説参差不合于古，是岂成王？周公之制，大抵辀人四旗，非周制，亦非前代，及秦之制也，巾车，言大旂，大赤，大白大麾，为前代之制，此非前代之制矣，大司马司常言：旂旗旟旐，为成周之制，此非成周之制矣，月令言四时载青赤白黑之旂，为秦之制，此亦非秦制矣，然则何所据乎？曲礼云行，前朱雀而后，武左青龙而右白虎，正合辀人，四旗之説而曲礼亦先秦古书也，上文有车骑之説而三代无车骑，骑马之制，自战国之赵，武灵王始，赵改胡服与匃奴角，于是乎有骑战，或者此为赵之制乎？不然，则战国之制乎？国语云：左军皆赤旟，而许慎乃谓熊旗六斿，以象伐星，士卒以为旗，则是战国之军，制而用之于车战者也，以是推之，辀人四旗为战国之制明矣。
弧旌枉矢以象弧也
弧弓枉矢，见于夏官司弓矢之职，则弧矢之，取象尚矣，盖晋志所载，弧九星在狼东南，天弓也，主备盗贼，常向于狼，弧矢动摇，不如常者，多盗贼，此成周所以设弧矢之制，然周官皆不言旗，縿之画，惟觐礼曰：侯氏载龙旂，弧韣，释者谓旌旗之属，皆有弧也，弧以张縿之幅，又设矢象弧星，有矢，恐未必旌旗皆有之，或者诸侯之制乎？今辀人以此列于四旗，是袭侯氏之制，以为军制之饰，于此益信四旗为战国之制。
攻金之工，筑氏执下齐，冶氏执上齐，鳬氏为声，防氏为量，段氏为镈器，桃氏为刃，金有六齐，六分其金而锡居一，谓之钟鼎之齐，五分其金而锡居一，谓之斧斤之，齐四分其金而锡居一，谓之戈防之，齐参分其金而锡居一，谓之大刃之齐，五分其金而锡居二，谓之削杀矢之齐，金锡半，谓之鉴燧之齐。
筑冶鳬防段桃，此攻金之工，六也；而金亦有六，齐钟鼎一也，斧斤二也；戈防三也。大刃四也。削杀矢，五也。鉴燧六也。且夫天下之至刚者，莫金若也，奚以锡为盖，以锡之柔济，金之刚而后其器为可用，六工者为之调适，其性而品节其齐，故曰六齐，齐以多锡为下，少锡为上，于是又有上齐下，齐之别筑氏为削，五分其金而锡居二，则多锡为下，故曰：执下齐冶氏为戈，防四分其金而锡居一，则少锡为上，故曰执上齐，少锡为上，则钟鼎斧斤，戈防皆上齐也，多锡为下，则大刃削杀矢，鉴燧皆下齐也，以是推之，则鳬氏为声，防氏为量，段氏为镈器，当入上齐桃氏为刃，当入下齐，然下经鳬氏为钟，而此言为声桃氏为剑，而此言为刃盖声，以金为正，而刃以劒为利，其别以此，若夫此言鼎与斧斤，鉴燧而经不名其官者，以鼎与斧斤为上齐，而冶氏为之也，鉴燧为下齐而筑氏为之也。
筑氏为削，长尺博寸，合六而成规，欲新而无穷，敝尽而无恶，削刀也，古人用简，以竹为之，以火灼之，然后以削刀刻其书，其用之关于天下者甚大，上经言：鲁之削，以为地气之良，不特地气为然，秦惟善战者多，故多庐，粤惟善耕者多，故多镈，鲁之削其亦犹是故筑氏之职，虽曰执下齐，而实用之所甚急，长尺博寸，此削之制，合六成规，则有义存焉，盖竹简之书，有纵横曲直，反缺倒仄之体，惟削刀之势，顺而后可以得其利，此所以有取于合六之规，又须筑氏以巧制之，常欲其新发于硎，用之不穷，虽用之久者，不能无敝，然锋铓，铦利虽敝，至于尽而无缺之患，故曰无恶，此又非常工之所可及者，自秦之蒙氏，制笔而人始为简，且便之，习汉存古灋，仍取书刀兼而用之，谓之刀笔，然机事竞起，巧诈百出，终不若古人用削之为安也。
冶氏为杀矢刃长寸围寸铤十之重三垸
冶氏执上齐，此经所言戈防是已，今首言为杀矢者，是杀矢以至重，三垸十三字乃衍文重出，郑氏亦谓似补脱误在此，盖杀矢之制，五分其金而锡居二，是为下齐，不应以执上齐之冶氏为之，且此经唯玉人，其制与典瑞同，然前后差殊，且有散逸不全者，大抵收拾残编于秦火之后，若此者不一，况矢人为矢，自有此十三字，想当时传冩误寘冶氏之下，此其为衍文无疑也。
戈广二寸，内倍之，胡三之援，四之已倨，则不入已，句则不决，长内则折前短，内则不疾，是故倨句外博，重三锊，戈刺兵也，郑氏以为句兵，或者疑之，而遂谓已倨已句为句兵之制度，则误矣。大抵句为太曲，倨为太直，此戈所以言，倨句也，戈二刃内谓胡以下接柲者也，胡谓矛之旁出者也，援谓直而向上者也，戈广二寸，总内援，与胡而言之，皆径二寸也，内倍之，则其长四寸，胡三之，则其长六寸，援四之，则其长八寸，已倨已句，则专主胡而言之也，胡之曲直，锋本必横，而取围于磬折已倨，则胡过于直过于直，则刺人而不入，已句则过于曲过于曲，则刺人而不决，长内谓胡以内过长也，短内谓胡以内过短也，胡以内过长则援短，援短则曲于磬折，曲于磬折，则与胡并句，故折前胡以内过短则援长援，长则倨于磬折，倨于磬折，则引之不能速及，故不疾倨之外，则胡之里也？句之外，则胡之表也，倨句外慱，则上下俱寛，无四者之病矣，重三锊，先儒以锊为锾，与书所谓其罚百锾同，其重六两，大半两三之，则一斤四两，其説诚然矢人言重三垸，乃音丸，岂非音相近而传之，或差乎？
防广寸有半寸，内三之，胡四之援，五之，倨句中矩，与刺重三锊。
防与戈同戈，二刃防三刃，皆刺兵也，何以知其为三刃上经，戈广二寸，援及接，柲长一尺二寸，胡长六寸，重三锊，此防广二寸有半寸，胡四之，则与戈同长六寸，内三之援，五之虽上下有半寸之差，其实与胡同，长尺有二寸，但其刃狭于戈半寸，宜若轻矣，而亦重三锊者，若不三刃，则轻于戈，而其重为不同三刃，则胡之倨句中矩，言正方也，于援之外，又有所谓刺刺者，着柲前如鐏，谓于援胡之横，上中使出者也，有刺，与三刃，乃见三锋之数。
桃氏为剑，腊广二寸有半寸，两从半之，以其腊广，谓之茎围，长倍之中，其茎设其后，参分其腊广，去一以为首，广而围之。
剑以止暴恶，桃以辟不祥，类相似也，故以桃氏为剑，剑之所利，在乎刃而刃谓之腊，腊广二寸有半寸，则腊两面各有刃，两从者剑脊中髙两杀而趋，锷者各一寸四分寸之一也，以腊广为之茎围，长倍之者，茎谓剑，夹中人所握者，其围二寸有半，则其长五寸矣，中其茎，设其后者，谓从中以却稍大之者，于操执则易制也。三分其腊广，去一以为首广，而围之者首，广谓剑把接刃，处之径也，三分二寸半，而去其一，则首广一寸三分寸之二，而围之者，正谓圜也，与庐以围为圜同。
身长五，其茎长重九锊，谓之上制，上士服之，身长四其茎长，重七锊，谓之中制，中士服之，身长三其茎长，重五锊，谓之下制，下士服之。
上中下三等之士，非指命士也乐记所谓虎贲之士説剑是已剑之上，制长三尺，重三斤十二两，中制长二尺五寸，重二斤，十四两三分两之二，下制长二尺，重二斤一两，三分两之一，各因其人之材力，彊弱而列为三等之用，则人与器相习而无不安之患矣。
鳬氏为钟，両栾谓之铣，铣间谓之于于上，谓之鼔鼓上谓之钲，钲上谓之舞，舞上谓之甬，甬上谓之衡，钟县谓之旋旋虫，谓之榦，钟带谓之篆，篆间谓之枚，枚谓之景于上之攠谓之隧。
天下之物，重不逾金，轻不逾羽，鳬羽物也，轻莫尚焉，欲其声之清扬而远闻，故为钟，以鳬氏取其声之轻而已，凡钟不圆而有两角，栾角也，栾谓之铣者，其角已无所致，饰取其明洁，言其絶泽如洗也，铣间谓之于者，钟形上袪，则屈而不直，声生于此，缓而不迫，犹气之于也，于上谓之鼓者，以所击之处，声所由作，故曰鼓也，鼓上谓之钲者，左右上下，于此取正焉，故曰钲也，钲上谓之舞者，以其声大而运于此，发扬，故曰舞也，舞上谓之甬者，以钟柄所接之处，有不穷之用，故曰甬也，甬上谓之衡者，衡平也言甬上之势正而用之，以取平也，钟县谓之旋者，旋环而系之也？言系之如循环也旋虫谓之干者，干固也，设饰于上，以为固也，钟带谓之篆者，介乎鼓钲，舞之间，而其形条细，若带，故曰带，其带如篆，籕之文故又曰篆篆间，谓之枚枚，谓之景者，篆间有钟乳，以夹鼓与舞，若数物之枚，故曰枚，其枚如日，景之明故又曰景于上之攠谓之隧者，以所击之处，如靡之光，故曰：攠攠之窐，如燧故又曰燧自两栾之铣，以至鼓上之舞，所以定钟之体也，舞上之甬，甬上之衡，所以正钟之县也，钟县之旋以至攠谓之隧，所以为钟之饰也，钟之制，于是备矣。
十分其铣，去二以为钲，以其钲为之铣间，去二分以为之鼓间，以其鼓间为之舞，脩去二分以为舞广，以其钲之长为之甬长，以其甬长为之围，参分其围，去一以为衡围，参分其甬长，二在上，一在下，以设其旋。
此言钟之度，而不言多寡者，随其律之大小长短为之而已，周语曰：景王将铸钟无射，问律于伶州鸠而对以度律均，钟均平也，假如黄钟之律长九寸，以律计身，倍半为钟，盖取九寸之倍，而又取其九寸之半，则通为二尺二寸半，余律亦如是，各以其律为广长围径，此即度律均钟也，律有长短，故钟有小大，钟有小大而长短，亦欲其称，凡钟之制，皆下侈上敛，故钲之径居，铣径十分之八，而铣间，则与钲同也，鼓与钲同，而鼓间去二分，则鼓间居铣，径十分之六也。以其鼓间为之舞，脩则舞间，与鼓间等矣，又去二分以为舞，广则舞广居，铣径十分之四矣，以此推之，则铣间与钲相应，鼓间与舞脩相应，然舞之，上下既促，当以横为脩从为广，则上不失于太敛，下不失于太侈矣，以其钲之长为之甬长，则太长不类，先儒以为并衡数是也。以其甬长为之围，三分其围，去一以为衡围，衡在甬上，小于甬故也。三分其甬长，二在上，一在下，以设其旋者，上既以钲之，长为甬，与衡之长，故令衡居一分而旋，又居一分，乃居甬之中央，是其正也，由是制钟，则钟之大小短长，皆可以律推之矣。
薄厚之所震动，清浊之所由作，侈弇之所由兴，有説钟已厚则石，已薄则播，侈则柞，弇则郁，长甬则震。
钟以声为主，而声之所发，本乎形，形既不同，声亦随异，此钟之大小，所以贵乎中也，大钟以鼔间十分之一为厚，小钟以钲间十分之一，为厚则为厚薄之中矣，今鳬氏言薄厚而未免乎震动，则必有不得其中者，薄厚不得其中，其初不过震动而已，至于声之清浊，由此而出，口之侈弇，由此而兴，果何所自而然，记者于此，谓之有説盖有説以推其之所由起也，谓大钟不可以不厚而已厚者，其声石而不出，小钟不可以不薄而已，薄者，其声播而多散，其形侈者，其声迫窄而出，疾其形弇者，其声郁抑而不发，其甬长者，其声震掉而不定，其声之病，皆其形之失中者也，所谓有説者如此。
是故大钟十分其鼓间，以其一为之厚，小钟十分其钲间，以其一为之厚，钟大而短，则其声疾而短闻；钟小而长，则其声舒而远闻，为遂六分其厚，以其一为之深，而圜之。
大钟以鼓间十分之一为之厚，小钟以钲间十分之一为之，厚是鼔间钲间皆居铣十分之六，其为数一也。郑氏谓鼓钲之间，同方六。而今宜异，又曰：若言鼔外钲，外则近之，殊不知鼓间钲间虽同，而钟之大小不同，因其大小之形，而各取大小之数，则其为厚也实异，何必鼓外？钲外之説至于钟大而短，其声疾而短闻；钟小而长，其声舒而逺闻则亦于二者之厚而取中焉，若夫遂特于上之攠，其方圆深浅于钟，若未甚病，而亦十分其厚之，一既为之深，又为之圜，其制钟不茍如此。
防氏为量，改煎金锡则不耗不耗，然后权之权之，然后凖之凖之，然后量之。
防坚也，量与钟鼎同为上，齐皆六分，其金而锡居一，又欲其改煎不耗，取其坚而已，不耗，然后权之，以眡其轻重之平权之，然后凖之以眡其髙下之均凖之，然后量之，以眡其多寡之称，由是置之模铸，此量之所以为至坚而用之，不穷者也。
量之以为鬴，深尺，内方尺而圜其外，其实一鬴，其臋一寸，其实一豆，其耳三寸，其实一升。
周用四营之数，四龠为合，四合为升，四升为豆，四豆为区，四区为鬴，鬴深尺，方内而圜，其外则四区也；其臋一寸，其实一豆，则四升也，其耳三寸，其实一升，则四合也，郑氏以鬴，为六防四升，诚得之矣，至焦蹈，则谓跃于龠，合于合豋于胜，聚于防角于斛，所谓鬴者，斛也深尺，方尺而圜其外，实能容之，所谓豆者，防也，其臋一寸，实能容之，虽然，此西汉之所谓量也，班固之言量，曰：其上为斛，则十防其下为防，则十胜左耳为胜则十合，右耳为合则十龠，龠以千二百黍为实，自龠自斛，皆以十计，殆倍半于周，量之数蹈，以此为周之量，岂其然乎？或谓蹈盖引，管子曰：百胜而成鬴，此鬴为斛之证也。梓人曰：爵一胜觚三胜，献以爵而酬以觚，一献而三酬，则一豆矣，此豆为防之证也。是不然，孔子尝语冉有曰：与之釜，马融释之曰：六防四升，管子因时立制，釡与鬴同，其实数，则异乎周殆不可以一概论，且为豆，或以木，或以瓦木豆实，四胜醢人，言四豆之实是已，瓦豆实，十胜旊人言，豆实三而成觳是已，梓人所谓豆亦瓦豆耳，臋之所实，当与木豆同数，或谓鬴，豆固非齐之法，然蹈谓豆区，釡钟各自四而登者，乃齐之乱法也，奚取焉？曰：晏子以齐旧四，量四胜为豆，各自其四，以登于釡，釜十为钟，陈氏三量，皆登一焉，钟乃大矣，以家量贷，以公量收是晏子当春秋之时，去成周为未逺其论四量必有本也，或谓周之量深尺，方尺，汉制亦然，筭方一尺，则所受一斛，若实四豆，无乃大寡乎？曰：周用指尺八寸，汉用黍尺十寸量方尺，深尺虽同，而其尺有长短之差故也。
重一钧
量法本起于黄钟之龠，至于鬴之深尺，内方尺而圜其外，其重一钧，若汉律歴之斛亦深尺，内方尺而圜其外，其重乃至二钧，何也？考律歴志则汉用黍尺十寸，若周则指尺八寸，説文曰咫八寸，周尺也，王制曰：古者以周尺八寸为歩，今以周六尺四寸为步，此八寸尺之证也，周量方尺而狭，故其实一鬴，而重一钧，汉量方尺而广，故其实一鬴，而重二钧，本朝范镇尝言周之鬴，重一钧，汉之鬴，重二钧，其声皆中黄钟，乃知尺为权衡相传，至今不变，唯量为不同，今之大府量，此古量半之，殊不知周之一钧，即今之半钧，盖今之尺既倍于古，则今之半，即古之全，今之黄钟重半钧，即古之重，一钧者也。
其声中黄钟之宫
古者神瞽考中声以制量，则知量法，本起于黄钟之龠，盖黄钟，中声也。周制逺矣参以汉制，黄钟之律，其始以秬黍千二百积之，黍之积有多寡，故律之管有短长，黄钟之管，其长九寸，其所容之黍，千有二百，而余律自是生焉，故以一黍之广为一分，积分而寸寸，而尺尺而丈丈而引，则知五度之法皆起于其长，以千二百黍之重，而为十二铢积铢而两两而斤斤，而钧钧而石，则知五权之法，皆起于其重，以千二百黍之多而为一龠，积龠而合合而胜，胜而豆豆而区区而鬴，则知五量之法，皆起于其多而众法具焉，是以五度皆起于黄钟之长五权，皆起于黄钟之重，量之深尺，方尺以至重一钧者，既合乎黄钟之权度，而又起乎黄钟之龠，其中黄钟之宫，宜矣。
概而不税
概所以平物也，不税所以公天下也，贾氏援赵商之问概而不税，廛人何以有税？郑曰：官量无税，彼防人有税在肆，常用者也，其説陋矣今攷防人敛市之总布，后郑以为守升，斛者之税，非谓升斛有税也，以升斛受其税耳，不然，则角人之齿，骨以度量受之，掌染草之草物以权量受之，岂皆谓之税哉？以此量概之，平通用于民，亦通用于官，此所以为不税也。
其铭曰：时文思索，允臻其极，嘉量既成，以观四国，永啓厥后，兹器维则。
铭之为义，有以为戒者，有以为美者戒，若汤之盘铭是也；美若卫孔悝之鼎铭是也；此量之款识，则铭其美而已，盖圣人制量本乎黄钟之龠五权，五度六律，六吕皆始于此，而礼乐实寓焉，非时文之君，何足以探制作之理，祭统曰：有其位而无其德，不敢作礼乐，有其德而无其位，不敢作礼乐，德与位兼者，非时文而何？惟时文之君，内思于心，外索于物，信臻乎是理之极，故其量足以该天下之美而谓之嘉量，以观四国者，谓大观在上之观，巍然在上，立此嘉量之法，而以中正观天下也，允啓厥后，兹器维则者，谓五则之则，非特后世五量，取则于此，如五权之轻重，五度之长短六律，六吕之髙下亦皆取则于此也。舜之先于同度量，武王之先，于谨权量，亦是此意。铭之所谓时文思索，岂欺我哉！
凡铸金之状，金与锡黒浊之气竭，黄白次之，黄白之气竭，青白次之，青白之气竭，青气次之，然后可铸也，金坚也，锡柔也，锡居金六分之一，故专言铸金之状，上经言改煎金锡则不耗，而此言其证以青色为贵，弓人曰：青也者，坚之征也，惟金亦然，金之青则其色纯其力坚，其次青白则色差杂矣，其次黄白则杂而弱矣，至于黒浊则秽滞而不可用矣。故铸金之状，始则变黒浊为黄白，又变黄白而为青白，又变青白而为青纯，则亦复其本而得其至，坚之性者也，言于防氏为量之后，兹其所谓上齐者乎？
段氏
段氏为铸器，以序工知之也，凡农器耕以钱，耨以镈获以铚，镈之为利大矣，臣工之诗曰：庤乃钱镈，庤具也，良耜之诗曰：其镈斯赵，赵刺也，周家以农事开国，而盈盛之世，以此为告成功之颂，宜乎段氏以镈器专其职，而记考工者，又以粤无镈为首称，即此意推之，则段氏虽亡而不亡矣。
钦定四库全书
周官总义卷二十八    宋 易祓 撰
函人为甲，犀甲七属，兕甲六属，合甲五属，犀甲寿百年，兕甲寿二百年，合甲寿三百年，凡为甲，必先为容，然后制革，权其上旅，与其下旅而重若一，以其长为之围，凡甲锻不挚，则不坚，已敝则挠。
函包也，容也；有卫物之义，故制甲以卫人，亦曰函，孟子云函人惟恐伤人，盖其为甲，取其坚而已，犀甲，兕甲，指其物合，甲言其工，削革而合之，其甲尤坚于犀兕，属谓上旅下旅，札续之数，以其聨属有次叙，故曰：属所谓旅者，札叶也，甲薄者札短，欲其坚也，厚者，札长坚而无事乎短也，故犀甲七属，而寿百年，兕甲六属，而寿二百年，合甲五属而寿三百年，凡为甲，必先为容者，人身有长短大小之不齐，必先因服者之身以为之容，使其身安于甲，然后制革，权其上旅，与其下旅而重若一者，上旅，谓腰以上下旅，谓腰以下权，以知其轻重，使上下等而若一，则无偏重之患，以其长为之围者，欲长短广狭之相称，所谓先为容而后制，革者如此，然革以鍜治为善，挚之为言至也，鍜不至于熟，则不坚而易坏，太熟而过，则已敝而易曲，此又言制之不可茍也。
凡察革之道，眡其钻空，欲其惌也，眡其里，欲其易也，眡其朕，欲其直也，櫜之，欲其约也；举而眡之，欲其丰也；衣之，欲其无齘也，眡其钻空而惌，则革坚也，眡其里而易，则材更也，眡其朕而直，则制善也，櫜之而约则周也，举之而丰，则明也，衣之无齘，则变也。
甲之，坚柔在乎革而革之为物，有美有恶，此所以有察革之道，钻空以受线，则欲其惌而小，是以革坚而难壊故曰眡其钻空而惌，则革坚也，革里以向内，欲其和易而不迫，是以材更久而不壊故曰眡其里而易，则材更也，朕谓上下直而不挠，则其制善而不敝，故曰：眡其朕而直，则制善也，约言其约而不丰也，卷而置櫜中，以约为善，则宻致无间，故曰周丰，言其大也，举而眡之，以大为美，则其色可观，故曰明齘，言其齧也，衣甲于身，以无齘齧为利，则回旋而适于用，故曰变，此所以为察革之道也。
鲍人之事，望而眡之，欲其荼白也，进而握之，欲其柔而滑也，巻而抟之，欲其无迆也，眡其着，欲其浅也；察其线，欲其藏也，革欲其荼白而疾，澣之则坚，欲其柔滑而腛脂之则需，引而信之，欲其直也，信之而直，则取材正也，信之而枉，则是一方缓一方急也，若苟一方缓一方急，则及其用之也，必自其急者先裂，若茍自急者先裂，则是以博爲帴也卷而抟之而不迆，则厚薄序也，眡其着而浅，则革信也；察其线而藏，则虽敝不甐。
先儒引故书以鲍为鞄説文曰鞄柔革工也，此所以鲍人所掌，皆柔革之事，凡革之制，望而眡之，其色多晦，今则欲如荼色之白，进而握之，其性多澁，今则欲其柔顺而滑利，抟者束防之也，卷而抟之，则欲其舒而不迆著者，铺着之也，眡其着，则欲其浅而不积，察其线，欲其藏者谓革缝之缕，欲其藏而不露革，欲荼白色，固美矣，然澣之不疾，则为水所渍而易坏，故疾，澣之则坚也，革欲柔滑，性固顺矣，然脂之不厚，则其材不泽而易敝，故腛脂之则需也，引而信之，欲其直而不挠，直而不挠，是取材之先，正也，信之而枉，则缓急不等急者，必先为之裂，是革，虽博而浅也，自厚薄序以至于虽敝不甐，柔革之道至此，可谓善矣。
韗人为臯，陶长六尺有六寸，左右端广六寸，中尺厚三寸，穹者三之一，上三正，鼓长八尺，鼓四尺，中围加三之一，谓之鼖鼓，为臯鼓，长寻有四尺，鼓四尺，倨句磬折，地官鼔人有六鼔之名韗人，所言鼖鼓，臯鼓则六鼓之二也；盖韗以军为义，而鼖鼓臯鼔用之师役，正韗人之事，惟臯陶长六尺有六寸，以至上三正者，韗人虽言其制而不指其名，先儒引贾侍中，云晋鼓大而短，近晋鼓也，特言近之而已，其说亦无经见，非学者所宜从也，臯陶鼓木也，言如陶穴之中虚也，长六尺有六寸，左右端广六寸，中尺厚三寸者，谓鼓木之版也，此鼓二十板，每版两头，各广六寸，则其围丈，有二尺而鼓面，径四尺矣。中尺谓鼓版之，中一尺，其围二丈，则其鼓之中，径六尺六寸三分寸之二矣，此鼓之中径，即所谓穹者而复言，穹者三之一，如鼓面径四尺，则版穹一尺三寸三分寸之一，两面倍之，则二尺六寸三分寸之二，加鼓四尺，则穹径亦六尺六寸三分寸之二，正与上文中尺之径合，厚三寸者版之，广狭虽不同，而同于厚三寸，上三正者，两头与中央皆正为三正已上，皆臯陶之制也，鼓长八尺，鼓四尺，中围加三之一，谓之鼖鼓者，鼓面四尺，则其围丈有二尺，中围加三之一，则其围丈有六尺也，为臯鼔长寻有四尺，鼓四尺，倨句磬折者，鼓面亦四尺，然其中之穹者，或倨或曲，一取于磬折而已，此经先言鼖鼓之制，以军事为先也，次言臯，鼓之制役事，次于军事故也。惟臯陶不谓之晋鼔则宜何从？要之，经无明文，不可臆説。
凡冒鼓，必以啓蛰之日，良鼓瑕如积，环鼓大而短，则其声疾而短闻；鼓小而长，则其声舒而逺闻
啓蛰者，中春之月，雷出地奋豫而蛰虫咸动，启户始出，此天以至阳之气，鼓动乎万物者也，以是日而冒鼓，是因其至阳之气，达其至阳之声而已，良鼓瑕如积，环则周环，若瑕之积于内，此鼓之善也，形有大小长短而声有舒疾逺近此鼓之病也，言其病则可以推器之，善矣。
韦氏【阙】
韦氏之篇亡矣，其所掌不可攷而上，经鲍人之事则治，革而柔之者也，盖皮之去毛，则为革，熟之则为韦革，如革车之类，不必其熟也韦如韦弁服之类，必待熟而后可也，或者韦氏所掌用于弁服之类云耳。
裘氏【阙】
画缋之事，杂五色，东方谓之青，南方谓之赤，西方谓之白，北方谓之黒天谓之地，谓之黄。
画所以分布乎？五色也；缋则防聚之而已，盖一气运而为阴阳，阴阳判而为五行，五行彰而为五色播，五行于四时者，阴阳之序，杂四时于五色者，阴阳之理，青者木之正色也，以苍天之气而位乎东，故东方谓之青赤者，火之正色也，以丹天之气而位乎南，故南方谓之赤白者，金之正色也，以素天之气而位乎西，故西方谓之白黑者，水之正色也，以天之气而位乎北，故北方谓之黑阳之色，以赤为本，而以为正，其色复乎？幽天之正色也，故天谓之阴之色，以黑为本，而以黄为正，其色，得乎中地之正色也，故地谓之黄，以天地之色与四方之色，而并列于四时之间，亦犹乾坤二卦与六子之卦并行乎？十二月之气，然经所谓杂五色则青也，与夫白黑黄也，而复有所谓焉，与黑何别乎黑者，北方之正色而已，六入为，则有黑，有赤，赤者阳之正，黑者阴之正，惟天体备阴阳之正色而运，此五行者也，兹其所以辨。
青与白相次也，赤与黑相次也，与黄相次也，青与赤谓之文，赤与白谓之章，白与黑谓之黼，黑与青谓之黻，画绘之事，杂五色而，亦谓之色，是以天之正色而运，此五色者也。故止言杂五色，此言相次者，非次序之谓，亦杂比以为设色之美而已，知所以相次而不知五行之理亦不足以尽设色之工，巽位乎东南，万物趋于文明之地，故青与赤谓之文，坤位乎西南，万物成于致役之时，故赤与白谓之章，干位乎西北，其道主刚而能断，故白与黑谓之黼，艮位乎东北，阴阳各止其所辨，故黑与青谓之黻，言青而继以赤，以至言黑而继以青，五行相生之义也。言青而次之以白言，赤而次之以黑，五行相尅之义也。言而次之以黄，又天地相合之义也。相合，所以相比相生，所以相继相尅，所以相治，古人合此数者，谓之杂五色，则亦本乎天地五行自然之理而已矣。
五采备谓之绣
绣非画缋也，而继于画缋之后，同于用五色而已，然画缋阳也，施采未备，未害也。绣，阴也，阴道常乏，常嫌于不备，故五采备谓之绣，郑氏释上经文章黼黻之义，皆谓绣以为裳，此其说固不可拘，要亦有理存焉，书言六章之裳，宗彝；藻，火，粉米黼，黻絺绣，言藻而继之以火，青与赤之文也言火而继之以粉米，赤与白之章也，言粉米，而继之以黼，白与黑之黼也，言黼而继之以黻，黑与青之黻也，惟黄之色，无所见，而宗彞绣以虎蜼，则亦以黄为色，兹实五采备之证，而不言五色，盖画缋主乎？设色而绣，则以五采为用，欲备色故耳。
土以黄，其象方天时变，火以圜山，以章水以龙鸟兽蛇，杂四时五色之位以章之，谓之巧。
画缋之事，非徒尚象也道徳性命之理，天地人物之变，皆寓焉，土以黄，其象方天时变者，先儒谓古人之象无天地，而此记者见时有之，殊不知天地虽不可以形容土以黄，而位乎中，即地之正色，可以定体，求也故曰其象方青赤白黑者，四时之色，天以四时之色而生成，万物不可以定体，求也，故曰：天时变火之形鋭而性圆，因物赋形，则有变通，不穷之用，故曰火，以圜山之上，正者为章，而草木亦为地之章，皆取其成象之义，故曰山以章水者，龙之所宅，而泽国龙节，亦以类求，故曰水，以龙鸟即鸟隼，为旟之类，所以示挚速兽，即熊虎为旗之类，所以示猛毅，蛇即龟蛇，为旐之类，所以示完果，或谓火与山水则缋之于衣，鸟与兽蛇，则缋之于旗，其説或然然缋山于尊曰：山尊缋龙于旂，曰龙旂，岂特衣而已，画鸟于彞曰：鸟彞画兽于侯曰：兽侯岂特旗而已，要之，古人杂四时五色之位，而谓之巧者，诚不可以一端求也。
凡画缋之事后素功
甘受和，白受采，画缋之事，备五采也，以白为先，故曰后素功，谓先以粉地为质而后施，五采焉子夏问诗之素以为绚兮，而夫子曰：缋事后素，子夏即有礼，后乎之对，盖礼必以忠信为质，犹缋事必以粉素为质，以粉为质，而谓之功者，犹言彰施五采，必待此而后为功也。
钟氏染羽，以朱湛丹秫，三月而炽之，淳而渍之，三入为纁，五入为緅，七入为缁。
物莫重于钟，莫轻于羽，羽之色欲其重，故以钟氏染之钟之声，欲其轻，故以鳬氏为之鳬，以况其声之清钟，以况其色之重也，湛渐也，秫赤粟也，以朱渐赤粟，三月而炽之者，先练治其色，及三月，然后以火炽之，又取羽淳熟，而浸渍之，使羽与色渍而相入，所以为染羽之善，然而一染谓之縓，再染谓之赪，三染谓之纁纁，则自黄而入赤者也。又再染而黑，则为緅矣，又再染而黑，则为缁矣，经言三入为纁，五入为緅，七入为缁而不言，四入六入者，案士冠礼有朱绂，而郑云朱则四入是纁，入赤而四，入为朱也，郑又云：色在缁，緅之间，其六入与是，又以緅入黑而六，入为也，染羽之不苟如此，然钟氏染羽，而春官复有染人者，葢染人掌染丝帛而钟氏所染者，鸟羽而已，羽之入，色难于丝帛，此所以专设钟氏之职。
筐人【阙】
防人湅丝以涚水，沤其丝七日，去地尺，防之昼防诸日，夜宿诸井，七日七夜，是谓水湅，湅帛以栏为灰，渥淳其帛，实诸泽器，淫之以蜃，清其灰而盝之，而挥之而沃之，而盝之而涂之，而宿之明日，沃而盝之，昼防诸日，夜宿诸井，七日七夜，是谓水练。
治丝帛而熟之之谓防，治荒之意也。治其生者，熟之而已，丝弱于帛，帛壮于丝，湅丝不过涗水，而沤之湅帛，则以栏为灰，煮而熟之，以至淫之盝之，又至于涂之宿之，其灋为特详，是湅帛涷丝，其灋为不同，而同于昼，防诸日夜宿诸井者，盖防诸日，则温之以阳气，宿诸井则寒之以阴气，精密乎阴阳之理而后知湅丝帛之所以为巧也。
玉人之事，镇圭尺有二寸，天子守之，命圭九寸，谓之桓圭，公守之，命圭七寸，谓之信圭，侯守之，命圭七寸，谓之躬圭，伯守之，天子执冒四寸，以朝诸侯，天子用全，上公用龙，侯用瓒，伯用将继，子男执皮帛，天子圭中必，天子圭中必，必读为縪，縪亦必也。先儒谓组约其中央，以备失队，必致其谨而已，盖古者天子诸侯之玉，用则执之，居则守之，然诸侯言缫，借而不言，组约，示有所尊也，天子有缫借，而又有组约，所以优至尊也，天子虽居至尊之位，而常有必致其谨之意，故以组，约其圭之中央者不谓之縪，而谓之必，岂茍而已哉！
四圭尺有二寸以祀天
四圭者，备天徳也尺有二寸者，备天数也。即典瑞四圭有邸是已，典瑞掌其用，故曰有邸，玉人掌其制，故曰：尺有二寸，义见典瑞。
大圭长三尺杼上终葵首天子服之
玉藻云：天子搢珽，方正于天下也，大圭是已，大圭而谓之珽者言，珽然无所屈也。大圭，杼上广其首而无屈，故曰大圭。大之为言道也，圭以大名，象道之体，三尺为数，象道之成，杼上终葵首，象道之用，终葵者，椎也，杼閷也，为椎于杼上，明无所屈而已，先儒谓珽玉六寸，盖于三尺圭之上六寸之下两畔杀之，而为终葵首者六寸也，言天子服之者，乃所以搢之也，典瑞曰：王搢大圭，谓搢于衣带之间，若衣服之服，故曰服。
土圭尺有五寸以致日以土地
土地致日本非二事，致日即所以土地也，土地必以尺有五寸之土圭者，大司徒曰：日至之景，尺有五寸，谓之地中，则正合土圭之数，义见大司徒之职。
祼圭尺有二寸有瓒以祀庙
祭惟宗庙用祼，天地社稷，山川等祭，则设秬鬯，如鬯人共秬鬯，是已至郁，人共郁鬯用之于宗庙，故言祼祼圭，有瓒旧图以瓒，下有盘口，径一尺，然瓒盘之制，出于汉，其说见于郑氏，六经初无此制，陆氏谓瓒形如盘，横径四寸，鼻上寸为龙形，圭璋为柄当矣，然典瑞言，祼圭以肆先王，以祼賔客，而此不言賔客者祼，以祀庙为主故也。
琬圭九寸而缫以象徳琰圭九寸，判规以除慝，以易行二圭之义，已见典瑞，然此经但言琬圭九寸而缫，琰圭九寸，判规则与典瑞之圭加详焉。琬圭取其圜，圜其鋭者，以和顺为义，所以彰诸侯之善，琰圭取其剡剡其末者以刚断为义，所以瘅诸侯之恶，典瑞，所谓琬圭以治徳以结好琰圭，以易行以除慝是也。然治徳结好，先王之仁也，取藻饰之文，以示圣人文徳怀抚之意，故曰缫易行，除慝先王之义也。剡与瑑饰，各居其半，以示圣人，威严不可犯之意，故曰判规，然二圭之长，皆以九寸者九为阳，数之极言，为天子之尊，而后可用之以驭诸侯也。
璧羡度尺好三寸以为度
璧羡之义，已见典瑞，然典瑞止言璧羡，以起度而已，此言好三寸以为度，其制加详焉。尔雅云：肉倍好谓之璧，好孔也，今以好三寸，推之肉倍，好为六寸，是两畔各三寸，则璧之圆凡九寸，延其旁之一寸，以盖上下，则横径八寸，袤十寸矣，是璧羡之袤十寸，广八寸，二者皆谓之度，以十寸之尺而起度，则十尺为丈，十丈为引，以八寸之尺而起度，则八尺为寻，倍寻为常，故匠人之室中度以几，堂上度以筵，宫中度以寻野度以步，涂度以轨则，又因其数而推之云。
圭璧五寸以祀日月星辰
义已见典瑞，而此经但言圭璧五寸者，盖圭鋭以象天之用璧圆，以象天之体，而其制五寸者杀乎？祀天之璧，又以象天之中数。
璧琮九寸诸侯以享天子
小行人，合六币璧以帛，琮以锦，盖苍璧所以礼天也，故诸侯享天子以璧，黄琮所以礼地也，故诸侯享王后，以琮聘礼云，享君以璧享，夫人以琮诸侯夫人，且各致其享，况天子与后而可璧，琮之无辨乎？今此经特诸侯享天子者，阙文也，或曰：诸侯来享，以天子为主言，天子则王后与焉，今两存之，然璧琮言九寸者，据上公而言也，先儒释小，行人之义，有曰：五等诸侯，享天子用璧，享后用琮，其大小各如其瑞，是上公九寸，侯伯七寸，子男五寸，其义亦可据矣。
谷圭七寸天子以聘女
义已见典瑞谷善也，聘女嘉礼之，至善者也，先儒以聘女为纳徴盖昏礼有六，而五礼皆用鴈，惟纳徴以束帛郑氏释媒氏曰：大夫以纁束帛，天子加以谷圭，诸侯加以大璋，故知其为纳徴也徴成也谷圭兼言和难，亦取其成而已。
大璋中璋九寸，边璋七寸，射四寸，厚寸，黄金勺，青金外，朱中鼻寸，衡四寸，有缫，天子以巡守，宗祝以前，马圭璋，皆祼玉也，圭以象阳之生物，璋以象阴之成事，成周之肆，先王礼賔客以祼圭，后之亚祼，与王之巡守，以祼璋，祼圭尺有二寸，则象乎阳之以偶成，大璋中璋九寸，则象乎阴之以竒立此宗庙，賔客山川，隆杀之辨也，后郑谓三璋之勺，形如圭瓒，天子巡守，有事山川，则用祼焉，于大山川，则用大璋加文饰也，于中山川则用中璋杀文饰也，于小山川，则用边璋半文饰也，其祈沈以马宗祝亦执勺以先之，是已，盖圭璋其柄也，瓒其勺也，所以承流也，柄则纯玉为之勺，则玉多石少，郑许皆谓瓒四玉一石，是圭瓒，璋瓒，皆以玉为之，独三璋之勺，则饰以金，此所谓黄金勺，青金外是也。金位乎西而为义，如山川之阻，固则义之象焉，黄者阴之中，青者阴之始，朱者，阳之正言，山川虽以义佐阳，而实以阳为主，九寸，七寸皆阳数焉，射四寸，剡出者也，射以贯勺，象山川之通气，鼻四寸，所以流鬯也，衡四寸，勺之径也，必有缫焉，文之饰也，陆氏以黄金勺，青金外，朱中鼻寸，衡四寸，有缫，谓勺为龙口矣，复引杜之说以勺为尊中之勺，何也？葢勺之字一，而其制有二，明堂位曰：夏后氏龙勺，殷之疏勺，周之蒲勺，则尊中之勺也，此所谓黄金勺，则圭瓒之首鼻，勺之勺也。郑氏之説当矣。
大璋亦如之诸侯以聘女
此大璋亦如之者，若前大璋九寸，则诸侯聘女，反过于天子，聘女之制，郑氏疑之，而曰如边璋七寸，射四寸，岂有继于三璋之后而独言如边璋者，况边璋与黄金勺，用以酌者，聘女加于束帛，非酌事也，或曰：此错文也，当继于上，经谷圭七寸，天子以聘女之后，亦如之者，亦如谷圭之七寸，葢天子聘女，用圭诸侯，聘女用璋，此尊卑隆杀之等，其説诚当然两大璋之名一也，按经未有一器而尺寸异者，亦未有同名为一器，而天子诸侯异用者，此大字恐误，不可臆説。
瑑圭璋八寸璧琮八寸以覜聘
义已见典瑞，然典瑞言，缫皆二采一就，而此经言皆八寸，其尊卑隆杀，不可以不辨也，且诸侯朝于天子，公侯伯以圭，而其臣覜聘，亦以圭子男以璧而其臣覜聘，亦以璧圭之外，又加以璋，璧之外又加以琮八寸，虽降于公，而实过于侯伯，子，男臣可以逾乎？君其分异也，或曰，据先儒所释则瑑圭，聘天子而以璧享之瑑，璋聘王后，而以琮享之，八寸之制，特言上公之臣而已，盖上公九命，桓圭九寸，其臣以上公之命，而来则降，其君之礼一等，是知侯伯之臣以六寸，子男之臣，以四寸，何其说之纷纷也，殊不知经言瑑圭璋璧琮，则与圭璋璧琮，固自不同也，五等诸侯，以桓信躬蒲谷，饰其圭璧，而其臣特瑑之而已，其制既有降杀，则公侯伯之臣，何嫌乎圭璋，子男之臣，何嫌乎璧琮，又何嫌乎？其制皆八寸，而必欲强为六寸，四寸之説何也况乎诸侯之三采，三就二采再就，而诸臣特二采一就，其尊卑降杀，固不待辨而明矣。
牙璋中璋七寸，射二寸，厚寸，以起军旅，以治兵守，典瑞言，牙璋以起军旅，以治兵守而不言，中璋则中璋特牙璋之次者也，贾氏曰：军多用牙璋军少用，中璋战守不同，璋亦随异，又曰：中璋亦有鉏牙，但牙璋文饰多，故得牙名其长七寸者，火之成数，其射二寸者，火之生数，火，阳类也，而璋为南方亦阳也，白虎通曰：璋为南方，阳极而生阴，兵阴也，故以起军旅，以治兵守。
驵琮五寸宗后以为权
驵琮以为权与璧羡，起度之意同，葢璧之体圆而象乎？天琮之体，方而象乎地，天地为万物之所始而万物之数，莫不取法于天地，此权之所以取乎琮，而度之所以取乎璧也，知璧羡起度，而度不以璧，则知驵琮为权，而权不以琮是驵琮，可以为权之始而不可以为权之用，盖权之为器，法度之所自出，而政事系焉，先王虑其制之不存，故记其制于驵琮耳，此言驵琮五寸，宗后以为权而下经复言：驵琮七寸，天子以为权者，琮礼地之器也，以组系之，谓之驵琮之为言其犹地道之可宗也，非居崇高之位，而为人所宗者，其孰能为之？是故天子立六官，三公，九卿，二十七大夫，八十一元士，以聴天下之外治，而权必以七寸者七成数也。以成数为权，则成而不可变也，王后立六宫，三夫人，九嫔，二十七世妇，八十一女御，以聴天下之内治，而其权以五寸者五中数也，以中数为权则中而不可易也。然天子之权言鼻寸有半寸，而宗后不言者，举彼明此，亦互见耳。
大琮十有二寸，射四寸，厚寸，是谓内镇，宗后守之，大琮谓之内镇，犹天子之圭而谓之镇圭也，天子继天而为子，故镇圭，十有二寸者，所以备天数，后配王而位乎内，故内镇，十有二寸者，所以同乎王，非特此也，镇圭尺有二寸而言，天子守之，内镇十有二寸，而亦言宗后守之，守之为言，各有分守之谓也，葢天子聴外治必能守是职，而后可以镇乎外，宗后聴内治，必能守是职，而后可以镇乎内，苟违其守，则外内失其政尚，奚足以言镇乎？
驵琮七寸鼻寸有半寸天子以为权
义见上经宗后以为权
两圭五寸有邸以祀地以旅四望
两圭祀地对四圭，祀天而言也，天以徤为体，其徳无不周，故其用为四圭，其数为尺，有二寸地，以顺为体，其徳有所止故半之，而为两圭，杀之，而其数为五寸，知四圭尺有二寸，而托邸于璧，则知两圭五寸，而托邸于琮矣，其祀地旅，四望之义，见典瑞。
瑑琮八寸诸侯以享夫人
上经璧琮九寸，诸侯以享天子，葢天下视王为天而视，后为地，故诸侯享王以璧而享后，以琮王后与焉，而经不言，诸侯来朝，以天子为主故也。以天子为主，则为不言享后，而言享夫人，后与夫人皆致饮于賔客之礼，故诸侯享天子以璧，享后以琮享，夫人以瑑琮璧琮言九寸而不言享后者，同于王也，瑑琮杀以八寸而言享夫人者，别于后也。先儒泥于享夫人，而谓诸侯之自相朝，以经意攷之，岂其然乎？
案十有二寸，枣防十有二列，诸侯纯九，大夫纯五，夫人以劳诸侯。
此王后之事，而经不言王后阙文，也先郑不知其为阙文而曰夫人天子夫人，然劳诸侯，以王后为主，岂有不言后而先言，三夫人乎？后郑，破其説曰夫人王后也，记时诸侯僭称王，而夫人之号不别，是以同王后于夫人也，此说又有大不然者，且天子之配曰后，诸侯之配曰：夫人而天子亦有三夫人矣，后夫人皆与于賔客之事，若王于賔客致酒后致饮，夫人亦致饮是也。故聘礼曰：夫人使下大夫劳以二竹簋説者谓诸侯待聘者之礼，有竹簋，以盛枣防而无案，若劳二王之后，则有案矣，郑氏既知王后劳朝诸侯，皆九列，聘夫人，皆五列而十有二列者，为待二王之后，然不知阙文而复言，诸侯僭王夫人之号，不别曽，不谓攷工一书，惟此与周官合使夫人与王后之号，不别则此经，又何以有宗？后为权宗，后守之之文乎？意此必有阙文。
璋邸射素功以祀山川以致稍饩
义已见典瑞然典瑞，止言璋邸射，而此经言璋邸射素功者，射言剡出而贯于邸，素功则朴质而无瑑饰之文，所以象山川有阻固之功，賔客有屏翰之功也。然此经言以致稍饩，而典瑞言，造赠賔客者，葢造馆而致饩，出郊而赠贿，与此互相备也。
楖人【阙】
雕人【阙】
楖比也雕刻也
磬氏为磬，倨句一矩有半，其博为一，股为二，鼓为三，参分其股博，去一以为鼓博，参分其鼓博，以其一为之厚已上，则摩其旁，已下则摩其耑。
诗曰：依我磬声，磬石也，石有一定之声，而众声依焉，故八音之中，石为难调，先调石声与七音，不相扞格，然后谓之无相夺伦，此舜之命防于八音，无所不备而击石拊石，防特两言之者言众，声依之而不可，茍焉者也。葢古者制器其形，垂下以象天，形屈而下覆之意，故磬氏为磬，句即股也；倨即鼔也股在上广而短，鼓在下狭而长，以长掩短，则鼓长于股者半，矩是倨句一矩有半也，广狭长短，务适中焉，郑氏谓假矩以定倨句，非用其度，其説是矣然磬之制，有大小皆从其律，如黄钟之特磬，所谓博为一者，股博也，黄钟之律九寸，则愽之一即九寸也，股为二，则长二律为尺，有八寸，鼓为三，则长三律，为二尺七寸三分其股博，去一以为鼓，愽则鼓愽六寸矣，三分其鼓愽，以其一为之厚，则鼓厚二寸矣，已上则声太清，太清则摩其旁而使之薄薄，而广则浊也，已下则声太浊，太浊则摩其耑，而使之短，短而厚则清也，阮逸，胡瑗书曰：三分其愽，以其一为之厚，不可依依之，则声高不协音律，范镇之磬，黄钟厚一寸，损益其制，至于厚五分有竒然石之性，或坚或润，则虽厚而清，或缓或燥，则虽薄而浊，奈何以一时偶得之石而遽疑，磬氏之制乎？
矢人为矢，鍭矢，参分茀矢，三分一在前，二在后，兵矢，田矢五分二在前，三在后，杀矢，七分三在前，四在后，郑氏引司弓矢之义，曰：茀当为杀，杀当为茀，盖鍭矢自与杀矢相对，茀矢，自与矰矢相对，其轻重之用，不可乱也，尝攷古人为矢，槀长三尺，槀之前设刃，故有铁而重槀之后，设羽，故无铁而轻轻重之制不同，而强弱之力亦异，故矢人之职，必以物称量，其槀而订平之，以辨其前后多寡之不同，鍭矢杀矢，参分一在前，二在后者三分，其槀之三尺，则一尺在前，而二尺在后也，以后二尺之重，而与前一尺相等，则槀前之铁为极重矣，故其迟而近射用焉，兵矢，田矢五分二在前，三在后者，五分其槀之三尺，则尺有二寸，在前尺有八寸，在后也，以后尺有八寸之重，而与前尺有二寸，相等则槀前之铁，比杀矢，差短而小矣，故其逺而火射用焉，茀矢，七分三在前，四在后者七分，其槀之三尺，则在前者尺有二寸七分寸之六在后者，尺有七寸七分寸之一也，以后七分之四，与前七分之三相等，则槀前之铁，比兵矢，又短而小矣，故其高而弋射用焉，至于恒矢，庳矢前后皆四分，而此不言者，以其无所轻重故也。
参分其长，而杀其一，五分其长，而羽其一，以其笴厚为之羽深，水之以辨其阴阳，夹其阴阳，以设其比，夹其比，以设其羽，参分其羽，以设其刄，则虽有疾风，亦弗之能惮矣。
郑氏谓矢槀三尺，攷之于经，本无正文，约羽六寸，而逆差之，羽之六寸，又约刄二寸而逆差之，盖羽居槀五分之一，则其长三尺矣。所谓三分其长，而杀其一，则杀其前之一尺以趋镞也，五分其长，而羽其一，则羽居槀之六寸也，以其笴厚为之羽深，则量笴力之所受也，水之以辨其阴，阳者阴沈而向下，阳浮而向上，所以正两旁之轻重也；夹其阴阳，以设其比者，括居阴阳，两旁之中，欲其轻重之均也，夹其比，以设其羽者，谓夹其括使轻重均然后可，设羽也，三分其羽，以设其刄，则刄居羽三分之一，其长二寸也，矢之长短，轻重如此，则疾风不能动矣。何惮之有！
刄长寸围寸铤十之重三垸
刄长寸者，杀矢之制，先儒以上经五分其长，而羽其一，三分其羽，以设其刄，若刄长寸，则羽三寸而矢之，长一尺五寸，其为矢太短，故易之以刄二寸而不知刄之二寸，鍭矢，兵矢之类皆然也。惟杀矢为独异，葢其前为极重，其为甚迟，若刄过于长，则滞而不能发矣，此刄必以寸，而其设羽设刄，不必拘于常制，所以独见于矢，人之后，不然，冶氏为杀矢，虽补脱之误，然亦曰刄寸，则其制可知也。铤，谓箭簇入槀中者也，铤十之，则其入槀中者，凡一尺，矢人所谓杀矢，七分三在前，四在后，此亦于槀中之铁铤七分，杀一以前也，重三垸，先郑以垸为量，名亦无据，依以冶氏重三锊，攷之，古文以锊为锾，而书有罚，百锾之文，岂锊与锾，音相近而传者，或失其真乎？
前弱则俛，后弱则翔，中弱则纡，中强则扬，羽丰则迟，羽杀则趮，是故夹而揺之，以眡其丰杀之节也，挠之以眡其鸿杀之称也。
矢之调适，不过干与羽而已，干之前，弱则矢行而低，后弱则矢行而旋，中弱则矢行而曲中强则矢行而起，皆强弱之不得其称者也。羽丰则太多，而矢重，故其矢行失于缓，羽杀则太少而矢轻，故其矢行过于急，皆丰杀之，不得其节者也，古人虑乎？羽有丰杀之病，故以指夹矢而揺之，以酌其轻重，则丰杀之，节可知矣。古人虑乎干，有强弱之病，故以指挠其干而曲之，以审其强弱，则鸿杀之称可知矣。古人试矢之法如此，于今亦然。
凡相笴，欲生而抟同，抟欲重同重节，欲疏同疏，欲防笴，干也相，择也，欲生而抟，则择其体之圆者同抟，欲重则于圆之中，又择其材之实者同重节，欲疏则于实之中，又择其节之不密者同疏，欲防则于疏节之中，又择其材之缜栗而坚者相笴者，固欲其材之美，而所以相之者，又在乎工之巧者也。
<经部,礼类,周礼之属,周官总义>
钦定四库全书
周官总义卷二十九    宋 易袚 撰
陶人爲甗，实二鬴，厚半寸，唇寸，盆实二鬴，厚半寸，唇寸，甑实二鬴，厚半寸，唇寸七穿鬲，实五觳，厚半寸，唇寸，庾实二觳，厚半寸，唇寸。
陶所以凝土而爲器者也。古之所尚者瓦器，所谓有虞氏尚陶是已，后世之文靡矣，然陶复陶，穴见于兴王之初，泰尊，山罍不忘，反始之意，此陶人所由设也，甗无底而用之，以蒸者也，盆分物而用之，以盛者也，甑有底，而亦用以蒸者也。鬲，用以烹者，所以通水火之气也。庾用以量物，所以共蒸，烹之用也，鬲献其气，甗能受焉，故无底？以爲用鬲，通水火之气而甑，能通火气焉，故有底而爲七穿其深浅厚薄，陶人皆有定制，鬴者传以四区爲鬴，则鬴之所容，六防四升也，甗甑与盆，皆实二鬴，则倍于六防，四升矣，觳者经以爲豆，实三而成觳，则觳之所容，三防也，鬲实五觳则爲十五防庾实二觳则爲六防矣，惟庾之实，经传多异，据经庾实二觳，爲六防，若孔子言与之庾，而马注以爲十六防，申丰言粟五千庾，而杜注亦以爲十六防，即尔雅所谓二釡有半，谓之庾者也，要之，庾有二灋，不可以一律论。
旄人爲簋实一觳，崇尺厚半寸，唇寸，豆实三而成觳，崇尺。
簋以盛；黍，稷，簠以盛稻粱，稻粱，加膳也，而贵者用之，黍稷，常食也，而上下通用之，掌客之，待诸侯用，簠有差而簋，皆十有二，其别如此，此旊人所以独言爲簋，以其爲常用之器故也。簋实一觳，继以豆实，三而成觳者，豆谓瓦豆，非金木之豆，周家金木之豆皆四升，即齐晏子所言，与醢人言，四豆之实是也。惟梓人之瓦豆爲十升以旊，人所言爲梓人十升之瓦豆，豆实三而成觳，则簋实一觳，爲所容三防矣。
凡陶旊之事，髺垦薜，防不入市，器中防豆中县，防崇四尺，方四寸。
搏埴之功，柔则坯刚，则甈贵于刚柔得中而已，髺如髪之髺言其聚而乱垦，如土之垦，言其而分薜，言其破裂而不全，防言其坟起而不坚，皆非刚柔之得中者也。于是器欲中防豆欲中县防者，植木于钧之旁，既拊泥而转，其钧则拟度以爲灋，欲其与防相应，此器之所以爲正，若夫爲豆，则其本在柄县，绳于其侧，欲其柄之直，与绳相应，此豆之所以爲善，然中县易见，而中防难知，不可过于崇，亦不可过于方，故曰：防崇四尺，方四寸。
梓人爲笋虡，天下之大兽，五脂者，膏者，臝者，羽者，鳞者，宗庙之事脂者，膏者以爲牲臝者，羽者鳞者，以爲笋虡外骨，内骨却行，仄行，连行纡行，以脰鸣者，以注鸣者，以旁鸣者，以翼鸣者，以股鸣者，以胸鸣者，谓之小虫之属，以爲雕琢，厚唇弇口，出目短耳，大胸燿后，大体短脰，若是者谓之臝属，恒有力而不能走，其声大而宏，有力而不能走，则于任重，宜声大而宏，则于钟宜若是者，以爲钟虡，是故击其所县，而由其虡鸣，鋭喙决吻，数目顅脰，小体骞腹，若是者谓之羽属，恒无力而轻其声清，扬而逺闻无力而轻，则于任轻宜，其声清扬而逺闻于磬宜，若是者以爲磬虡，故击其所县，而由其虡鸣，小首而长，抟身而鸿，若是者谓之鳞，属以爲笋。
礼书曰：植者爲虡横者爲笋笋之上有崇牙，所以县之也，虡之上，设业以象业成于上，而乐作于下也，业之上植，羽以羽爲南方之属，而礼乐文明之象也。诗所谓设业设虡，崇牙树羽，是已，盖乐之在天下，笙管之属，其声尚鸟，鼓镛之属，其声尚兽，非特其声也。其形然也，是故天下之大兽，五脂者，膏者，臝者，羽者鳞者，脂凝而膏释，即牛羊与豕之属，其味可以祭，故取以爲牲，而用之于宗庙，梓人必先言脂与膏者，所以别臝与鳞羽之爲笋虡也，臝者，先儒以爲虎豹，貔，之属，或以爲毛物而非臝，物然以下经考之，则正谓虎豹，貔，之属，以至羽者爲禽鸟之属，鳞者爲龙鱼之属，三者皆施之笋虡，以致其饰，又不特此三者而已，凡天下之防而谓之小虫者，外骨龟之属，内骨鼈之属，却行螾衍之属，仄行蠏之属，连行螘之属，纡行蛇之属，脰鸣，鼃黾之属，注鸣精蛚之属，旁鸣蜩，蜺之属翼鸣，皇之属股鸣，蚣蝑之属，胸鸣荣原之属，皆极其工巧，而见于雕琢之用，亦足以见其乐之至和者，无防而不备也，此经既咏，言笋虡之饰，故复详言所以爲笋虡之制，钟者，乐器之重者也，非其声之大，而宏恒有力而任重者，宜不足以称之，故臝物以爲钟虡，磬者乐器之轻者也，非其声之清而逺闻恒无力而任轻者，宜不足以称之，故取羽物以爲磬虡，笋之横贯于虡之中者，欲其纎而圆也，非小首而长，抟身而鸿者不足以称之，故取鳞物以爲笋，夫笋虡之制，既象鸟兽之形，及击其所县，则亦若鸟兽之声，与之相应，昔后夔之言，乐曰：鸟兽跄跄，及乐之成，则又曰：鳯凰来仪，百兽率舞，虽至和所感如此。亦其乐制之善，以类感类，宜尔哉！
凡攫閷援簭之类，必深其爪，出其目，作其鳞之而深其爪，出其目，作其鳞之而，则于眡必拨尔而怒，苟拨尔而怒，则于任重宜，且其匪色必似鸣矣，爪不深目不出，鳞之而不作，则必穨尔如委矣，茍穨尔，如委则加任焉，则必如将废措，其匪色必似不鸣矣。
梓人之爲笋虡，必饰以鸟兽之形者，取其形也，亦取其声焉，盖鸟兽之声，出于天机之自然，而非人力之所能爲今击其所县，而由其虡，鸣则虡之鸣与乐相应，此攫閷援簭之类，古人必审其形而不苟于制作也；攫，言其便捷，而攫物閷，言其纤利而閷物，援言其力之攀而取簭，言其吻之啮而食，深其爪，则爪必长而曲出其目，则目必露而瞪作，其鳞之而，则颊之间，其势起而直如是，则勇敢挚速之状，与夫踊跃奋迅之势，盖已黙寓于制作之间，及其用之，非特其力足以任重，且其匪然之色，着见于文采，则击其所县，而必似鸟兽之鸣，非果鸣也，制作侔乎？造化则物之无声者，亦疑于有声者矣。
梓人爲饮器，勺一升，爵一升，觚三升，献以爵而酬以觚，一献而三酬，则一豆矣，食一豆肉，饮一豆酒，中人之食也，凡试梓饮器，乡衡而实不尽，梓师罪之。
饮器，所以行礼也。勺，言其所受也，故曰，勺一升，爵言资于尊者也，故曰爵一升，惟觚之说，先儒以为觯盖引韩诗之说，曰：一升曰爵，二升曰：觚三升曰觯，苟以爲觚，则一献三酬，不足以当一斗之数，故改觚爲觯，其说诚当，且天下之礼，主献賔賔酢主人，主人复酬賔，今止言一献，三酬爲一斗之实，而不及酢者，专以待賔为义，且为中人之食，设也，盖中人之食，以一献三酬为一斗，不当言豆，故先儒改豆为斗，此却不必改也。古之为豆，有三，有以金为之者，有以木为之者，有以瓦爲之者，以金爲豆，其实四升，齐晏子所言是也。以木爲豆，其实亦四升，醢人四豆之实是也。惟考工记所言，以瓦爲豆者与金木不同，其实乃至十升，旊人言豆实三而成觳是也。梓人之豆十升，即瓦豆矣，先儒不知瓦豆之制，异于金木之豆，而或者又泥于旊人，十升之说，且谓金木之豆皆十升，尤非通论，是知十升之瓦豆，诚天下之中制，所以爲中人之食，不可过也，不可不及也。凡试梓饮器，乡衡而实不尽，梓师罪之者，梓师梓人之长也，衡平也，向口既平，而中之所实尚不尽则其制必不中乎？度梓师罪之，求其器之善而已矣。
梓人爲侯广与崇方，参分其广，而鹄居一焉，上两个与其身三下，两个半之上，纲与下纲出，舌寻縜寸焉，梓人爲侯者三，射之侯也，古者天子之礼，有燕射，有賔射有大射而梓人所言者主乎？大射之侯，何以知之？以其言鹄而知之也，郑康成曰：大射之侯，用鹄賔射之，侯用正燕射之，侯用质，不言賔射之，正燕射之质而独言大射之鹄举一以该三者也，广与崇方，谓侯中也。以大射九十，弓言之六尺，爲弓合九十弓，则天子虎侯，凡五丈四尺，取弓之二寸，以爲侯中，则凡丈有八尺，高与广等，故三分其广，而鹄居一鹄，栖侯中以爲的者也，以皮爲之，居侯中三分之一，则鹄凡六尺矣，上两个，与其身三下，两个半之者，身即躬也，个即干也，乡射礼曰：倍中以爲躬，倍弓以爲左右舌下，舌半上，舌即所以爲两个也，身在中，而居一分两个在左右，而居二分，故曰：与其身三倍，中以爲躬，则躬之广凡三丈有六尺，倍弓以爲左右舌，则上两个之广，凡七丈二尺，侯之制，上广而下狭，上两个各出丈八尺，下两个半之，各出九尺，除两畔之，丈八尺，正合五丈四尺之制，则躬夹中个夹躬，在上下各一幅，先儒谓用布三十六丈，是已，此以天子虎侯爲言者也，若夫糁侯七十弓，则其中爲丈四尺，其躬爲二丈八尺，其两个爲五丈六尺，其鹄爲四尺三分寸之二，豻侯五十弓，则其中爲丈其躬，爲二丈，其两个爲四丈，其鹄爲三尺三寸三分寸之一矣，非特大射三侯爲然，虽賔射燕射之，侯用正，用质之不同，而其广狭短长，皆可以类推之，若夫上纲与下纲出，舌寻縜寸焉者，此又三射之后，与夫三侯，二侯，一侯之所同也，纲所以持侯而系于植，縜所以持纲而系于侯上纲，与下纲出，舌皆八尺者，以象人张臂之义，縜寸者，以象人伸，指之义，盖臂爲寻而指爲寸皆近取诸身者也，至于侯制，上广下狭，后郑亦以爲取象于人，张臂八尺，张足六尺，是矣。
张皮侯而栖鹄，则春以功张五采之侯则逺国属张兽侯，则王以息燕。
此正言三射之侯也，大射谓之皮，侯者司裘，所谓熊虎豹之类是已，賔射谓之五采之，侯者射人，所谓五正之类是已，燕射谓之兽，侯者乡射，记所谓天子熊侯，白质诸侯，麋侯赤质之类，是已于皮侯而栖鹄，则知五采之侯，其中为朱兽侯之中爲熊麋虎豹，鹿豕之象，方其春之择士，于射宫也，以观诸侯贡士之实，其春以功欤？方其行賔射以待诸侯之朝觐也，以示吾文，德洽四国之意其逺国属欤？至于燕射，而用兽侯也，以见去天下之害而享天下之乐，其王以息燕欤？余见司裘大射义。
祭侯之礼，以酒酺醢，其辞曰：惟若寜侯，毋或若女不寜侯，不属于王所，故抗而射女，强饮强食，诒女曾孙，诸侯百福。
侯之爲侯，非止射侯而已，内能受矢外，能蔽人者爲射之侯，屏蔽王室，所忾者亦爲天子之侯，使诸侯而安其爲侯则几矣，其或不能安其爲侯不能奉承乎？王命则司马九伐之法，在所必及，故托其辞于祭侯曰：抗而射，女尔诸侯，可不知所戒乎？诚能安其爲侯，谨守臣节，则富贵可以长守，故曰：强饮强食，诒女曽孙，诸侯百福，然天子能与人以福，而不能与人以非所当福，诸侯能福于天子，而不能违分以求福，此诒女百福，虽曰诒之，自上而所谓惟若寜侯者，实诸侯之自求多福者也。
庐人爲庐器，戈柲六尺有六寸，殳长寻有四尺，车防常酋矛常有四尺，夷矛三寻。
兵有五，而弓矢不与焉，曰戈，曰殳，曰防，曰：酋矛曰夷矛，凡五也。先王之军制，五人爲伍，即一伍之中，而五兵具焉，若弓矢，则夫人皆有之，字说云：凡伍用兵逺则弓矢射之，近则矛者勾之勾之矣，然后殳者击之，戈防刺之，则弓矢爲五兵之用可知矣。夫弓矢之官，在夏官则有司弓矢掌之，在攷工则有弓人，矢人爲之，其兵车则又舆人轮人，辀人等为之，其五兵，则又有攻金之工，冶氏等爲之，今庐人虽言五兵六建，然庐器非兵车，亦非专言五兵也，特爲五兵之庐器而巳，庐器谓柲也，柲柄也，序言秦无庐，而郑氏谓秦多细木，善作矜柲，贾氏亦谓柄之长短，皆通刄爲尺数而言八尺，曰寻倍，寻曰常，皆约车有六等之数，以四尺爲差而知之也，凡利兵莫短于戈，莫长于夷矛，故戈柲六尺有六寸，车防常则丈有六尺矣，矛所以勾，则宜长于防，故酋矛常有四尺，则其长二丈矣，夷矛三寻，则其长二丈四尺矣。殳持以击则长短，宜适中，故长寻有四尺，酋言就也，以夷矛三寻爲长之极，酋矛之长，则近而就之矣，故曰酋矛，夷言伤也，以夷矛极长句，则有及而伤物爲易，故曰夷矛，此有夷矛而不言车轸，故舆人同谓之六建，序言车轸而不言夷矛，故舆人同爲六等之数，是序言其用，而庐人言其制也。惟庐人言其制，故五兵无一之不备，惟序言其用，故迤其戈柲，以寓止戈之意，去其夷矛，以示无伤人之心，由是推之，先王岂乐于用五兵哉！
凡兵无过三其身，过三其身，弗能用也而无已，又以害人，故攻国之兵欲短，守国之兵欲长，攻国之人众，行地逺食饮饥且渉山林之阻，是故兵欲短，守国之人寡，食饮饱，行地不逺且不渉山林之阻，是故兵欲长。
五兵之制，必其器有便于人，而安于其用也，故人长八尺，自戈柲既建，而迤之上，皆以四尺爲差至夷矛，三寻而后三其身，故云无过三其身，此定制也，不及乎此，则人不便于器，过乎此，则器反爲人之害其长短，不可易矣！今此言攻国守国，复有长短之制，非于定制之中，而复有増损于其间也，兵莫短于戈与殳，故攻国者用之，兵莫长于防，与矛，故守国者用之，各欲其器之，便于人而已。
凡兵，句兵欲无弹，刺兵欲无蜎，是故句兵椑，刺兵抟，兵同彊，举围欲细，细则校刺兵同彊，举围欲重，重欲傅人，傅人则宻是故侵之。
句兵指矛而言也，刺兵指戈防而言也。兵指殳而言也，郑氏以戈防爲句兵以矛，爲刺兵，复谓兵爲改句言，其失甚矣，字说曰：矛者句之殳者，之戈防者，刺之盖举此经所谓句兵，兵，刺兵而言之也，句兵欲无弹弹，谓掉也，掉则不能引之使来，故欲无弹，刺兵欲无蜎，蜎谓挠也，挠则不能中之使深，故欲无蜎，惟欲无弹，故句兵椑，谓方而隋圆者也，惟欲无蜎，故刺兵搏谓圎而不滞者也，至于殳，则又谓之兵以长丈有二尺，而上无刄焉，止可以人，故曰兵，兵同彊者，谓上下及中央，皆同于坚劲也，所谓举围者，又自人之所操用者言之，操细以，则便而能敌，校者能敌之谓也，操重以刺则着而无失，傅言其着也，密言其无失也，是故侵之，侵之者，胜之也，庐器至此，可谓其制精，其用利矣。
凡爲殳，五分其长，以其一爲之被而围之，参分其围，去一以爲晋，围五分，其晋围，去一以爲首，围凡爲酋矛，参分其长，二在前，一在后而围之，五分其围，去一以爲晋围，参分其晋围，去一以爲刺围。
此经言殳，与酋矛而不言，戈防夷矛，以类推之而已，郑氏以庐器爲矜柲，柲言其柄而矜言，所执之地也，凡爲殳，五分其长，以其一爲之被而围之，正其所执之地，以手所被，故曰，被其实矜也，以殳之，被爲所执之地，则酋矛之三分，其长二在前，一在后，而围之者，亦所执之地也，围之者，圜之也，于此圜之，则非所执之地，其不圜也，明矣，非所执之地而不圜，即郑氏所谓凡矜八觚，是也，举殳与酋矛之圜，则戈也防也夷矛也，其圜亦可知，即郑氏所谓戈防之矜所围，如殳夷矛，如酋矛是也，殳之被围，二尺四寸矣，三分去一，以爲晋围，则一尺六寸矣，矛与戈防虽长短不同，皆可以是推焉，所谓晋围者，指其在下言之也，所谓首围者，指其在上言之也，所谓刺围者，指其上锐者言之也。于殳言首，以其上无刄，直指其首而已，于矛言刺以上有所入，故以锐名之，郑氏以矛爲刺兵其误，正本诸此，晋之爲言进也，其用在下，故以爲名记曰：进戈者前其鐏，进矛防者前其镦，不以刄向人也，锐底曰：鐏平底曰镦，其实皆晋也，知此则五兵皆可知矣。
凡试庐事，置而揺之，以眡其蜎也，灸诸墙以眡其桡之均也，横而摇之，以眡其劲也，六建既备，车不反覆，谓之国工。
考工言，车有六等之数，而后言察车之道，庐人言六建既备，言试庐之事，其实一也。置犹植也，植于地而以手揺之所以审其体之桡也，灸犹柱也，柱诸两墙之间，所以审其体之匀也，横执其首而摇之，所以审其体之坚劲与否也？五兵与人既建于车而无反覆之患，非常工之所能爲也，故曰国工与轮人所谓国工同。
匠人建国，水地以县，置槷以县，眡以景爲规识日出之景与日入之，景画参诸日中之景，夜攷之极星，以正朝夕，匠人建国主王国而言也，大司徒之建国，以土圭之灋测土，深以正日景，日至之景，尺有五寸，谓之地中，此则赞大司徒求地中而已，水地以县，置槷以县者，此二县字有先后之序，先于造成之处，以求平地，于四旁立四柱，以防县之，其防附柱不偏，量其四旁，适均，则其地平矣，方于中立，八尺之表，表即槷也，复以绳县之，其绳附柱，不偏而后眡表之，景又于四旁之地，爲规圜之势，画以识之，日出于东，其景在西，则识其出，景之端日入于西，其景在东，则识其入，景之端，景之两端，既定中，屈其所量之绳，而两者相合，则地中可騐又虑其所规之不正也，复以出入之景与日中之景，三者相参，故曰参，又虑其所参之或偏也，复以日中之景与极星之度，两者相考，且极星之度，何与于日中之景，凡以騐日景之中而已，盖夏至日在南陆躔于东井，去极六十六度有竒而其景尺有五寸，冬至日在北陆躔于牵牛，去极一百一十六度有竒而其景丈有三尺，春分日在西，陆躔于娄，秋分日在东，陆躔于角，去极九十一度有竒而其景均焉，观日躔去极之逺近以騐四时攷四时日影之短长，以求地中，则东西可正，故曰：以正朝夕，朝夕东西也，经所谓行人之仪，不朝不夕，记所谓为朝夕，必因日月是已。东西既正，然后度日，景两交之间，屈其绳之半，以指槷而求合乎？规圜之势，则南北亦正矣。
匠人营国方九里
匠人建国者，建城于始也，匠人营国者，营宫室于后也，皆所以相成也；方九里，则总言王国之制，皆开方之九里，然成周天子制度，无适而非十二之数，天子用十二，则上公九命，其数用九，典命曰：上公九命为伯，其国家，宫室，车旗，衣服，礼仪，皆以九爲节则营国方九里者，乃上公之制，非天子之制也，何谓非天子之制，诗言文王曰：筑城伊淢，笺谓方十里，曰成淢，其沟也，文王为西伯，筑城丰邑，其方十里，与淢同其制，大于诸侯小于天子，言小于天子，则知天子为十二里，言大于诸侯，则知上公为九里，郑氏亦谓公之城，盖方九里，侯伯七里，子男五里，并据文王有声，诗笺差之天子，当十二里，此云九里者，按下经有夏殷，则此九里通异代也，然殷之季世，文王之城十里，言小于天子之制，则殷天子之制，亦十二里，或者禹卑宫室而九里，其夏后氏之制乎？要之，考工记出于秦火之余，非周家之全书，或取异代之灋，似未可信。
旁三门国中九经九纬经涂九轨
城之一旁，为三门，四旁凡十二门也，每旁之门，各有涂则男，由左女由右车从中央，每门又有三涂焉，每门三涂，则旁之三门，凡九涂矣，南北之道为经，则其涂为九经，东西之道为纬，则其涂为九纬，九经九纬，言四旁之道路纵横，皆九也。所谓经涂九轨者，轨即辙之广也，盖六尺有六寸之轮，其崇与舆广同车舆，外旁出舆，两箱各七寸，则取于轸，轛七寸之数，两箱共尺有四寸，则轨广凡八尺九轨，则积七丈二尺矣。言经涂九轨，则纬涂亦九轨，可知涂而度以轨者，车从中央，亦因其车之行，而定其制者也。
左祖右社靣朝后市市朝一夫
左右前后，据王宫而言也。古者建国王宫，居中左者，人道所亲，故立祖庙于王宫之左右者，地道所尊，故立国社于王宫之右，朝者，义之所在，必靣而乡之，故立朝于王宫之南，市者，利之所在，必后而背之，故立市于王宫之北，左右前后之位，皆建国之定灋也，若夫市朝一夫，则方各百歩以开方言之，则四方各百歩为百畆此，固一夫之地而为市朝之制，然朝者官吏之所防市者，商贾之所集处，以一夫之地则为太狭矣，或曰，此经既言夏后氏之制，则禹之卑宫室而尽力乎沟洫，是一夫之地，在沟洫为甚，利在市朝，不为不足，是固然也。不亦几于太卑乎？盖尝谓王朝有三市，亦有三朝，燕朝在路门之内治，朝在路门之外，外朝在库门之外，此三朝之别也，大市居中，则日昃而市，朝市居东，则朝时而市，夕市居西，则夕时而市，此三市之别也，以三朝三市，各一夫之地，庶乎可矣。
夏后氏世室，堂修二七，广四修一，五室三四歩四三尺九阶，四旁两夹窻白盛门堂三之二，室三之一，殷人重屋，堂修七寻，堂崇三尺，四阿重屋，周人明堂，度九尺之筵，东西九筵，南北七筵，堂崇一筵，五室，凡室二筵，明堂之中有世室，有重屋，夏曰世室，殷曰重屋，周曰明堂，各举其一而言之，先儒徒见记之言曰：鲁公之庙，文世室也，武公之庙，武世室也，以鲁之世室为夏之世室，遂谓世室为宗庙，又谓重屋为王，居正堂之路寝，明堂为布政教之堂，説者亦谓世室以事神，为尚重屋，以安身为尚，明堂以接人，为尚抑不思，三代之制一也，岂于事神，安身接人，而有异尚乎？故尝以世室重屋，考之二者，皆有所谓堂，则知其为明堂也，于夏言堂修广而不言崇于殷，言堂修崇而不言，广夏周不言，四阿殷，周不言，阶窻白盛互明其制，而巳，然屋则不止乎室也，堂则不止乎屋也；夏之世室，殷之重屋，周之明堂，其地弥大故也。且夏度以歩则歩凡六尺也，所谓堂修二七者为十有四，歩是堂之南北，其修为八丈四尺也，所谓广四修一者，以十有四歩四分而増一为十有七，歩半是堂之东西，其广为十丈五尺也，所谓五室三四步者，言五室南北之修，其中为四歩其旁各三歩也所谓四三尺者言五室，东西之广，其中四歩则增四尺，其旁各三，歩则各増三尺也，盖五室所以象五行，木室于东北，火室于东南，金室于西南，水室于西北，土室于中央，惟土室居中央，号大室，其制为最大，四旁之室，皆于土室外接，四角而为之，其中四歩而旁各三歩为十歩是南北之三室，其修为六丈也，若五室，东西之广，其中四歩増四尺其旁各三，歩各增三尺，共增十尺，是东西之三室，其广为七丈也，所谓九阶者，非九等之阶，盖世室以南靣为正如明堂位所谓中阶之前阼阶之东西阶之西，是南靣三阶而余，三靣各二阶也，所谓四旁两夹窻者窻助户以为明，每室四户，每户夹以两窻则凡八窻也所谓白盛者以蜃灰，垩其墙壁而饰之也，所谓门堂三之，二者言门侧之堂，取数于正堂之制，正堂之南北，其修为十有四，歩三分取二，则门侧之堂，其修为九歩二尺，正堂之东西，其广为十七，歩半三分取二，则门侧之堂，其广为十一歩四尺，此门堂之制也，所谓室三之一者，言门堂之室，取数于正室之制，正室之南北，其修为十歩三分取一，则门堂之室，其修为三歩二尺，正室之东西，其广为十一歩有四尺三分取一，则门堂之室，其广为三歩五尺三寸三分寸之一，此门室之制也，夏后氏之制如此，而殷人则仿而为之，殷人度以寻，则寻凡八尺也，世室之制，大抵南北狭，东西长知堂之南北，其修七寻，为五丈六尺，则知堂之东西，其广九寻为七丈二尺也，所谓堂崇三尺者，言其等之高也，所谓四阿重屋者，言重屋之，四柱皆重也，殷人之制如此，而周人则又仿而为之，周人度以筵，则筵，凡九尺也，东西九筵，则堂之，广为八丈一尺，南北七筵，则堂之修为六丈三尺，堂崇一筵，则其高凡九尺五室，凡室二筵，则每室深广，皆方丈有八尺，与夏殷异也，夏之世室，殷之重屋，周之明堂，虽深浅广狭之不同，而其大概，则堂室阶窻，其制则一，然其丈尺，广袤之制，则有可疑者，且一夫受五畆之宅，以二畆半为庐舎以二畆半为保城，是二畆半之，地为二百五十，歩凡一百有五十丈，一夫所居，其制如此，何世室重屋，明堂曽不及其数，今言夏之世室，其中为二丈四尺，其旁为丈八尺，东西所加者，亦不过一尺，至周人明堂，则每室修广皆丈，有八尺，夫宗庙，所以行祼献之礼，丈有八尺之地，其不能容也必矣。郑氏，但执禹卑宫室之说，谓明堂崇九尺，重屋崇三尺，世室崇一尺，无所经见，抑何卑宫室之甚耶？案书传云，周人路寝，南北七雉，东西九雉，室居二雉以雉，长三丈言之，则南北之修为二十一丈，东西之广，为二十七丈矣，此路寝之制也，古人寝不逾庙，则世室重屋，明堂之制，固宜大于路寝之制，今路寝之制，且极六丈，孰谓世室重屋，明堂之室，而止于丈八尺乎此，郑氏诸儒所以不能无疑，至陆氏则欲广三代之制，谓周人明堂东西九筵，南北七筵，言其一靣也，即堂之内，左右各取二筵，为室内虚五筵，其说非经之明文，要之，考工一编，非周之全，书在他经，无所騐不可臆说。
室中度以几，堂上度以筵，宫中度以寻野，度以歩涂度以轨，庙门容大扄七个闱门，容小扄参个路，门不容乘车之五个，应门二彻参个。
此一节据周而言，故其文备于周而畧于夏殷盖，夏殷尚质，夏度以歩殷度以寻，无他制也，至周人尚文，则各因其物之宜，以为度之所起，慿几而坐者宜于室，故室中度以几，用筵而行礼者宜于堂，故堂上度以筵，人之张臂为八尺，此八尺之寻，宜于宫中故宫中度以寻人之举足为六尺，此六尺之歩宜于野，故野度以歩涂有三道，车从中央，而车轨广八尺，故涂度以轨，大扃者，牛鼎之扃，先儒约以汉制，其长三尺，庙门，宜于大扃，故容大扃七个，则其广凡二丈一尺也，小扃者，膷鼎之扃，先儒约以汉制，其长二尺，闱门，宜于小扃，故容小扃参个，则其广凡六尺也，路门者，大寝之门，乘车行焉，乘车广六尺六寸，五个则为三丈三尺，言不容乘车之五个，则路门不及三丈三尺也，应门者正朝之门，乘车行焉，乘车二彻之内，其广凡八尺，言二彻三个，则应门为二丈四尺也，然尝疑之，明堂之室，止于丈八尺，而庙门乃二丈一尺，应门乃至二丈四尺，路门乃几于三丈三尺，则其制为大广郑氏疑其说，以为路门，不容乘车，五个乃两门，共容三丈三尺，则是路门为丈，有六尺五寸，其制反小于应门，且非经之明文，是必有差。学者畧其长短之数，而取其因物拟物之度，斯可矣。
内有九室九嫔居之外有九室九卿朝焉
内外之九室，指王宫，后宫相对而言也。在后宫，则九嫔上賛三夫人以佐后下，则帅世妇以及女御，故九嫔居于内之九室在王宫，则九卿上賛三公以佐王下，则帅大夫以及士，故九卿居于外之九室，言九嫔而不及三夫人言九卿而不及三公，以三公三夫人在周官，皆不列于职事，此所以独言九卿，九嫔也。九室之义，于经未详。
九分其国以为九分九卿治之
周制王之三公八命，其卿六命而不言，三孤是三孤，与六卿同谓之九卿。故同于六命，然六卿分六职，三孤无正职，贰公宏化而已，安得分九卿，而且言九分其国耶？以经之文意攷之，恐有衍文，要之，攷工非成周之全书，取其营，国之大槩可也。
王宫门阿之制五雉，宫隅之制七雉，城隅之制九雉，经涂九轨，环涂七轨，野涂五轨，门阿之制，以为都城之制，宫隅之制，以为诸侯之城，制环涂以为诸侯经涂，野涂以为都，经涂。
此总言营国之制也，盖诸侯之制，降于天子，都鄙之制，降于诸侯，而其降杀，皆以两焉，尝以天子之制，攷之雉髙一丈王宫门阿之制五雉，则其髙凡五丈矣，以至宫隅之七，雉为七丈，城隅之九雉，为九丈髙下之制也，轨广八尺，经涂九轨，则其广凡七丈二尺矣。以至环涂之，七轨为五丈六尺，野涂之，五轨为四丈，广狭之制也，此天子之制曰五，曰七，曰九，各适其宜而已，若夫诸侯之国，降乎天子，故有取乎数之七，以宫隅之七雉，为诸侯之城，制则知诸侯之宫，隅为五雉，以环涂之，七轨为诸侯之经涂，则知诸侯之环，涂为五轨，此诸侯之制，兼五而止于七也。至于公卿大夫之都鄙，则又降乎诸侯，故有取乎数之五，以门阿之五雉，为都之城，制以野涂之，五轨为都之经涂，此都鄙之制，所以止于五也。然亦有可疑者，周制，天子之数，皆用十二，而此何以言？九雉九轨之制，典命曰：上公九命，侯伯七命，而此何以例言？七雉七轨之制，又曰：三公八命，卿六命大夫四命，而此何以例言？五雉，五轨之制，若然，则天子之九雉，九轨反，下同于上公之命，数乎？五命之子，男，用七雉七轨则，其数反过于八命之三公，六命之孤卿乎？八命之三公，用五雉五轨则，其数反下，于七命之侯，伯五命之子，男乎先儒疑之，皆不得其说以天子既用九为数，遂谓七为上公之制，而非侯伯子男之制，五为大都之制，而非小都之制，且言诸侯则侯伯，子，男与焉，何止于上？公言都，则小都与焉，何止于大都，其说亦非经见，不足据也。盖尝谓古者之制近君者，其势屈逺君者其势伸，都鄙在王畿之中，近乎君者也，虽有八命，六命四命之不同，而其制例，以五诸侯在王畿之外逺乎君者也，虽有九命，七命五命之不同，而其制例以七，虽然，此亦异代之制而已，若夫成周之制，则上公九命，侯伯七命，子男五命，其国家宫室各眂其命之数，三公八命，孤卿六命，大夫四命，其宫室亦眂，其命之数，其制与匠人不合，益信其非，成周之全书也，若夫天子之九雉，九轨则见于上，经营国方，九里之义详矣。
钦定四库全书
周官总义卷三十     宋 易祓 撰
匠人为沟洫
匠人所为之沟洫，有与遂人合者，有不与，遂人合者，遂人言夫间有遂是举一夫而言也，而匠人言田首之，遂则举其百亩而言之，遂人言十夫有沟，是举旁加而言也。而匠人言九夫之沟，则举其实数而言之，此匠人之制，与遂人合者也，若夫匠人言，方十里为成，成间有洫，即九百夫之地也，则有异乎？遂人百夫之洫，匠人言方百里为同，同间有浍，即九万夫之地也，则有异乎？遂人千夫之浍，匠人言两山之间，必有川焉，即地势自然之川也，则有异乎？遂人万夫之川，何其逺近之大相辽絶若是乎？先儒疑之，遂谓乡遂采地之不同，此非特经无明文，且井田之法，通行天下，抑何乡？遂采地之自为异制也。要之，遂人为成周之法，而匠人乃通，异代之制，是不可以臆，説求合者矣。
耜广五寸，二耜为耦，一耦之伐，广尺深尺，谓之，田首倍之，广二尺，深二尺，谓之遂。
遂人言五沟之制，而始于遂，匠人言五沟之制，而始于，非沟也，播种之地也，古者嵗不易者为上田，农夫受上田，百亩嵗一易者为中田，农夫受中田二百亩嵗再易者为下田，农夫受下田三百亩一易，再易非荒之而不耕也，特所以爱惜地力而巳，故上地田百亩，则一亩为三亩，中地田二百亩，则一亩为二亩，下地田三百亩，则一亩为一亩，亩长百步，广一步，广一尺垅髙一尺一尺之，则二人各执一耜，而共发之，耜广五寸，合二人为耦，而耦则二耜，正合一耦之地，诗所谓十千，维耦是已，之制深广，皆一尺，而其首即为遂，遂宜倍于，故广二尺，深二尺也。
九夫为井，井间广四尺，深四尺，谓之沟，方十里为成，成间广八尺，深八尺，谓之洫，方百里为同，同间广二寻，深二仞，谓之浍。
方里而井，井九百亩为九夫，旁加一沟为十夫，此匠人之説与遂人合也，然遂人井田之灋，乃成周开方之数，若匠人言井间之沟为一里，十倍之而为十里之洫，又十倍之而为百里之浍，特言其一靣之长者而已，盖匠人方十里之洫，是每一靣各十井，以开方而论，则方十里者，为方一里者百，是洫为百井，乃九百夫之地，果何与于遂人，百夫之洫，匠人言方百里之浍，是每一靣为百井以开方而论，则方百里者，为方十里者百，是浍为万井，乃九万夫之地，果何与于遂人，千夫之浍，郑氏疑之，而不得其説故曰此畿内采地之制，又曰：采地制井田，异于乡，遂及公邑，其意谓遂人治野乃乡，遂公邑之制，匠人沟洫，乃采地之制，其説无所据依，殊不知成周井邑，丘甸县都实通行于天下，初，何采地及乡，遂公邑之异，此郑氏之失，不必辨也，近代刘氏，中，义必欲以匠人沟洫而求合乎？遂人治野之制，谓遂人所言者，积数匠人所言者，方灋即所谓据一靣而言者，若必欲以一靣而牵合其数，则十夫之沟为一里之井十倍之为十里之成，又十倍之为百里之同，以是推之，自百里之同而至于两山之川，得无大辽絶乎？盖尝谓匠人非成周之全书，故不言川，而特附见于两山之间，至遂人言，万夫有川，则止于三十二里少半里，即诗所言十千，维耦终三十里，举成数而言之者也，不特此而已，匠人虽言成间之洫，而实为百井之地，匠人虽言同间之，浍而不言，千夫有浍，盖遂人千夫乃百井之地，此言同间之浍，实为万井之地，以是知匠人沟洫，不可拘以成周之灋，或者出于夏商之制，未可知也。何以明之？通十为成，成十为终，终十为同文王，司马灋为商，末之制，则有合乎十里，百里之説益稷之书曰：濬畎浍距川，是自然之川，则有合乎两山之间之説知此则匠人为前代之制，遂人为成周之制也明矣。
専达于川，各载其名，凡天下之地势，两山之间，必有川焉，大川之上，必有涂焉。
此言同间有浍，浍水入川川，在两山之间，与遂人万夫之川，其説大异盖遂人夫间有遂其地，百亩十夫，则其首为横沟，方一里十沟，则东畔为南北之洫，方三里有竒十洫则于南畔为横，浍九浍，则于四畔为川，是万夫之川，故其为川方三十二里，少半里，又九之而后方，一同以南亩，圗之九浍，而川周其外，又从而九之，则一同之间，方八十一浍，何其浍洫之稠多也，此遂人之制详宻备具井井，皆有条理，所以谓之井田，至匠人则百里一同，始有一浍，达于两山之川而已。
凡沟逆地阞谓之不行，水属不理，孙谓之不行，梢沟三十里而广倍，凡行奠水，磬折以参伍，欲为渊，则句于矩，凡沟五沟也，五沟固所以为灌溉之利沟而逆地阞，是不依乎水之脉也水属不理，孙是不顺乎地之理也，所以皆谓之不行，若欲其行，必顺乎水之势，梢沟则水之源也，其末流之势，必三十里而广倍，是以行停水者，直行以三而曲行，以五，则其势益疾，欲为渊，则曲为之矩，使其回旋流转，而其流益迟，凡此无非，顺其势而导之，此五沟之所以为利也。
凡沟必因水埶，防必因地埶，善沟者，水潄之善防者，水淫之。
善为沟防者因水势而流不壅，因地埶而土不决，所以为利也，又有因其利而利之者沟固，恶乎水之潄，而善沟者，欲其潄之而益深，防固恶乎水之淫，而善防者，欲其淫之而益固，其利也大矣。
凡为防广与崇方其閷参分去一大防外閷
广与崇方言，其基之广，与其堤之髙相等也堤髙则欲其固，故杀于基之广者三分之一，若大防则非特杀其内而已，又杀其外焉，是以末势不伤其本，益固。
凡沟防必一日先深之，以为式里为式，然后可以傅众力。
此谓沟防有定灋，而后可以齐众志，盖自深尺，广尺，以至浍之广二，寻深二仞，非朝夕之积也，必先深一日以为式，自方里之井，以至方百里之同，非跬步而至也，必以一里之广以为之式，如此，则自小可以凖大，自近可以凖逺而沟防之功可以渐而成矣。
凡任索约，大汲其版，谓之无任葺屋参分，瓦屋四分，囷窌仓城，逆墙六分，堂涂十有二分，窦其崇三尺，墙厚三尺，崇三之。
此非沟洫而匠人终之以此者，亦匠人之事而已，凡任索约，大汲其版，谓之无任者，谓以绳东其筑堵之版，不可过于任也，葺屋三分者，三分取一，以为之峻也，瓦屋四分者，四分取一以为之峻也，囷窌仓城，逆墙六分者言，六分其髙去一以为之閷也，堂涂十有二分者，言两旁十二分取一分于中央，以为之髙也窦其崇三尺，墙厚三尺，崇三之，其制皆然，所以列于匠人之终篇者，有由哉！
车人之事，半矩谓之宣，一宣有半谓之欘，一欘有半谓之柯，一柯有半，谓之磬折。
车人之职，与轮舆异，轮舆之度十分曰寸，十寸曰尺，十尺曰丈八尺，曰寻倍，寻曰常车，人无取焉，内取诸身，外取诸物而已，欘即斤之柄也，柯即斧之柄也，宣即人首以上也，磬折，即人带以下也，皆取其近者以为之度，易曰：巽为宣髪，大抵人长八尺，而大节有三，以三通之，则其上居二尺六寸三分寸之二，是为一矩之数，宣复得矩之半为一尺三寸三分寸之一，是人首之长也，是一宣之度，为一尺三寸三分寸之一，宣之半则为六寸三分寸之二，合而言之，则二尺焉，故谓之欘，尔雅所言句，欘谓之定是已，一欘为二尺，则半欘为一尺，合而言之，则三尺焉，故谓之柯。诗所言执柯伐柯，其则不逺是已柯长三尺，而一柯有半，则为四尺五寸，谓之磬折，盖人带以下四尺五寸，磬折立则俛，玉藻所言，三分带下，绅居二焉，绅长三尺是已，曰宣曰磬折，则取诸吾之身曰欘，曰柯，则取诸吾所自用之物车之为度，其有或差者耶？
车人为耒庛，长尺有一寸，中直者三，尺有三寸，上句者二尺有二寸，自其庛，縁其外以至于首，以其内，六尺有六寸，与步相中也，坚地欲直庛，柔地欲句庛，直庛则利推，句庛则利发，倨句磬折，谓之中地。
耒之六尺，与步相中，谓六尺有六寸之曲也，耒之六尺有六寸，其制虽一，而其曲六尺则有三地之差，坚地其土刚，故其庛欲直庛，直则所入者深而利，推然庛直，则过乎六尺之矣，柔地，其土耎故其庛欲句庛，句则所起者顺而利发，然庛句则不及乎六尺之矣，惟中地之耒其庛，与直者，句者，形如磬折，则合乎之六尺，此量地所以用中地之耒也。
车人为车，柯长三尺，博三寸，厚一寸有半，五分其长，以其一为之首，毂长半柯，其围一柯有半辐，长一柯有半，其博三寸，厚三之一，渠三柯者三。
车人所为之车非乗车兵车田车，故其制不同，据此则大车也下经所谓大车崇三柯是已，柯即斧之柄，车人用斧以斩木亦用其柄，以为车之度，柯长三尺，博三寸，厚一寸有半，以斧柄言也，五分其长，以其一为之首，以斧刄言也，其度则専以三尺为言，大车崇三柯，则其崇九尺焉，以是推之，则毂之长必半柯，辐之长，必一柯有半渠之围，必三柯者三，渠为车輮，所谓牙也，渠三柯者三，则其围凡二丈七尺，其径凡九尺，或谓牙径九尺，而毂空壶中与焉，则辐长之四尺五寸，似不相合，其通计毂而言之欤？
行泽者欲短毂，行山者，欲长毂短毂，则利长毂则安，行泽者反輮，行山者仄輮，反輮则易，仄輮则完。
先儒谓大车毂长半柯，为短毂柏，车毂长一柯，为长毂，是大车行泽，而柏车行山者也，盖泽为沮洳之地，用短毂，则无却行之患，故曰利山，为险阻之地，用长毂，则无倍任之患，故曰安惟輮亦然，輮者牙也，牙也者，所以为轮之固抱也，大抵牙之为制，其里则滑而坚，其表则澁而脆，行泽者反輮，反其里之滑者，在外也，行乎泥淖之中，而莫之溓矣，故曰易行山者仄輮，仄其里之坚者相依也，行乎沙砾之地，而莫之甐矣，故曰完，以先儒之言，推之则反輮，大车之制，仄輮柏车之制。
六分其轮崇以其一为之牙围
此与轮人之言同而制则异也，轮人言乗车兵车其轮，六尺六寸，牙围尺有一寸，此言大车其轮崇九尺，牙围尺有五寸，兹其所以不同耳。
柏车毂长一柯，其围二柯，其辐一柯，其渠二柯者三，五分其轮崇，以其一为之牙围，大车崇三柯绠寸，牝服二柯有参分柯之二，羊车二柯有三分柯之一，柏车二柯，凡为辕，三其轮崇，参分其长，二在前，一在后，以凿其钩，彻广六尺，鬲长六尺。
此三车者，拟以乗车兵车之制，轮即乗车兵车之所谓轮也，牝服即乗车兵车之所谓较也。辕即乗车兵车之所谓辀也，彻广即乗车兵车之所谓轨也，鬲即乗车兵车之所谓衡也以乗车兵车而论之，轮崇与舆广衡，长同于六尺有六寸，故曰参如一，谓之参称，较即舆上之两輢，而出乎式者也，其制亦如之，衡即一辕，容两服，而服马者也，其制亦如之，轨广虽八尺，然亦因舆之广而加之也辀，长虽丈四尺四寸，然亦因舆队之深，而加之也，至于车人之车则不然，大车之轮崇九尺，而其较长八尺，所谓牝服二柯有三分，柯之二是已，柏车之轮，崇六尺，而其较长六尺，所谓柏车二柯半是已，羊车虽不言，崇庳小大之制，然夫子言小车，无軏而释者，以为羊车，则其较于短为宜，今言羊车二柯有三分柯之一，则其较为七尺，虽不及大车之制，而反过于柏车，何也？柏车行险阻之地，则其较宜于短，大车行平夷之地，则其较宜于长羊车用于宫中冝于长短之中而已，是三者既有长短，则其为辕也，亦各随其轮之制，所谓三其轮，崇者柏车轮，崇六尺，三之则为丈，有八尺，大车轮崇九尺，三之则为二丈七尺，羊车，虽不言轮，崇亦三之，以为辕也，曰轮，曰辕，曰牝服，虽有三等之不一，至其为鬲，为彻广则一而已，是数者，皆非乗车兵车三称之制，此所以命之，车人而特见于攷工之末欤。
弓人为弓，取六材，必以其时，六材既聚，巧者和之，干也者，以为逺也角也者以为疾也；筋也者，以为深也；胶也者，以为和也，丝也者，以为固也，漆也者，以为受霜露也，此与下经为总目，即下经所谓材美，工巧为之时，是已干之坚而防也其本强矣，故其所及必逺角之厚而泽也，其势顺矣，故其所发者必疾筋之稹而宻也其力鋭也，故其所中者，必深于是合之以胶，所以为和，纒之以丝，所以为固，环之以漆，所以为受，霜露六材，既美而天时工巧之相济，此弓之所以为良也。
凡取干之道，七柘为上，檍次之，檿桑次之，橘次之，木次之，荆次之，竹为下，凡相干，欲赤黒而阳声赤黒则乡心阳声则逺根凡析干射逺者用埶射，深者用直，居干之道，菑栗不迤，则弓不发。
弓之六材，以干为质，干之七等，以坚为体，故取干以柘为上，竹虽坚而有节，故为下檍也，檿桑也，橘也，木也，荆也，皆取乎坚而其坚有差，故以次而序之，序之矣，而后有相干之灋，赤者阳之，正色也黒者隂之正色也隂阳正色发见于外而至坚之体，实于中赤黒则乡心言，其内外之相应也，干之为质，虽取乎隂阳之正其声之所发，则贵乎阳而不贵乎隂盖木之根下属乎地，则去隂为未逺及其乔亢而亲上则近乎阳，阳声则逺根言根非所以为阳，而本乎阳者亲上也，弓人既因其材而相之，然后从而析之，所谓用势者，反其曲而用之，则往体寡，来体多而利于射深，既有以析之，则必有以居之，如居材之居，欲其小大长短，适其宜而已，菑言其稹也，栗言其宻也菑栗不迤，言其行不邪？而理不絶也，如是，则弓体坚固，何自而发？曰取，曰：相曰析，曰：居四者不同而取之，居之独谓之道，道也者，顺适乎自然而已，然则取之所以善其始居之，所以善其终欤！
凡相角，秋閷者厚，春閷者，薄穉牛之角直而泽，老牛之角紾而昔，疢疾险中，瘠牛之角无泽，角欲清白而丰末，夫角之本蹙，于而休于气，是故柔，柔故欲其埶也，白也者，埶之征也，夫角之中，恒当弓之畏，畏也者，必挠挠，故欲其坚也，青也者，坚之征也，夫角之末逺于而不休于气，是故脃脃故，欲其柔也，丰末也者，柔之征也，角长二尺有五寸，三色不失理谓之牛，戴牛。
閷读为杀，秋杀者，万物坚成之时，则知其角之为厚，春杀者，万物发生之时，则知其角之为薄，此以天之时相之也，以其时相之，则所谓薄者，固不如厚者之善，穉牛方少，而血气壮，则角之材必正直，而润泽老，牛已衰而血气弱则角之材必粗，紾而交错，牛之疢疾，则角里，伤牛之瘠瘦，则角不滋，此以物之材相之也，以其材相之，则所谓老者，疾者，瘠者固不如穉牛之为善，夫用穉牛之角，又以秋时取之，则角之材，固已得其良矣，然角有三等，有所谓角之本有所谓角之中有所谓角之末，角之本蹙，于而休于肉之气则必滋润而柔，柔则无力，故欲其埶，角之中常当弓之隈隈为曲中，则其势必挠挠则易伤，故欲其坚角之末逺于而不休于肉之气则必枯瘁而脃，脃则易折，故欲其柔惟埶，以白验之，坚以青验之，柔以丰末，验之则可以知三者之用，是以角长二尺有五寸，而青白，丰末之色，皆不失自然之理，故谓之牛戴牛，以其倍于一牛之力故也。
凡相胶，欲朱色而昔，昔也者，深瑕而泽，紾而抟防，鹿胶青白，马胶赤白，牛胶火赤，鼠胶黑鱼胶饵，犀胶黄，凡昵之类不能方。
昔错也，朱色者，色之纯赤者也。故相胶者以纯赤为上，又欲其文之交错，谓其交错，故瑕虽深而悦泽，其理缜而宻其用圜而利，皆其明之，自内而形见于外者如此也，然亦不特朱色而已，自鹿胶青白，以至犀胶之黄凡六等，虽天下之所谓昵者，如脂膏之类，皆不能方，非至良而何？就六胶而论之，则惟牛角胶火赤，所谓朱色者，自余非纯赤，则不能及矣。
凡相筋，欲小简而长，大结而泽，小简而长，大结而泽，则其为兽必剽以为弓，则岂异于其兽，筋欲敝之敝，剽疾也，弓之所以疾发者，本无与乎兽而欲其如兽之剽者，盖兽之所以迅速而轻捷者，其力在筋，以之为弓，亦岂异于其兽然，何以知其兽之为剽也，亦以相筋而知之，筋小则拳联，此则小简而长筋，大则疎缓，此则大结而泽，虽未见其兽而已，必知其兽之为剽也，筋固贵乎剽矣，然筋之生者，其力硬筋之熟者，其力和，必欲椎击，而嚼齧之，使之劳敝而熟，则筋之所以为剽者善矣。
漆欲测丝欲沈
上经干角胶筋，皆言相而漆与丝，则无事乎相测，言其清也，漆之色，恶乎昏而浊，故欲其如水深之，可测取其清也，沈言其润也丝之色，恶乎干而燥，故欲其如沈于水中之色，取其润也，无所事乎？相，此所以居六材之后。
得此六材之全然后可以为良
此总上六材而言
凡为弓，冬析干而春，液角夏治筋，秋合三材，寒奠体氷析灂，冬析干则易，春液角则合，夏治筋则不烦，秋，合三材则合，寒奠体则张不流，氷析灂则审环春被，则一年之事。
古人制器，何其不茍也，既取乎材之美，又资乎工之巧，又因乎天之时，干欲其坚于冬析之，宜其势之顺，且易也，角欲其和于春液之宜，其气之浃而洽也，筋欲其舒于夏治之，宜其理之散而不乱也，胶漆丝，欲其实，故于秋合之宜，其质之固，而不离也，体者，来往之体也，体用胶而欲其坚，故于寒之时定之，宜其张之而不可移也，灂谓漆之灂也，漆灂欲其凝烈，故于氷之时析之，宜其用之而不可动也。自冬析干，至于氷析灂，必待朞嵗之久至被，则又待来年之春，以一弓之微，制度精审如此，其与后世朝为之夕，冀其利者异矣。
析干必伦，析角无邪，斵目必荼，斵目不荼，则及其大脩也，筋代之受病，夫目也者必强，强者在内而摩其筋，夫筋之所由幨，恒由此作，故角三液而干再液，厚其帤，则木坚薄，其帤则需，是故厚其液而节其帤，约之不皆约疏数必侔，斵摰必中，胶之必均，斵摰不中，胶之不均，则及其大脩也，角代之受病，夫怀胶于内，而摩其角，夫角之所由挫，恒由此作。
此经言干角筋丝，胶交相为用之义，析干必伦，必欲其有伦理也，析角无邪，必欲其无曲邪也，斵目必荼，必欲其舒而徐也，斵目不荼，则及其大修也，筋代之受病者修言其久也，筋之附干，与干为力，而干有节目，虽足以验其坚，然斵之不舒，则功不精，是以干不用力，而筋代之受病，夫目也者必强，强者在内而摩其筋，筋之所由幨，常由此作者，盖目必坚强而筋，必柔弱坚强，在内而摩其柔弱，则筋为目所胜，必有幨絶之患，故角三液而干再液者，谓以火治之，欲其调而适于用也，熨角以火而欲其和，故三液揉木以火而欲其固，故再液厚其帤，则木坚薄其帤，则需者谓弓中禆也，弓虽以木为干，仍于干上禆之，厚其帤，则过乎刚，故木坚而难发，薄其帤，则过乎柔，故木需而易，惟厚其液而节其帤，则其性调适而厚薄，为有节也，约之不皆约疏数必侔者，约谓以丝筋束之不皆约，则有多寡焉，必欲疏数之，皆侔斵摰，必中胶之必均，斵摰不中，胶之不均，及其大脩角，代之受病者，盖施角于弓之隈，而斵摰其干，必欲其厚薄之适，宜故曰必中，施胶于上，而必欲其多寡之适称，故曰必均，不然，则及其久也，角必代干而受病，以其不中不均故也。夫懐胶于内而摩其角，夫角所由挫，恒由此作者，盖斵摰不中，胶之不均，则干怀胶于内，而与角相摩角，乌得而不挫，已上数节，既言其病又言其利使为工，去其病而求其利，则材之为用固矣。
凡居角长者以次需，恒角而短，是谓逆挠，引之则纵，释之则不校，恒角而达，譬如终绁，非弓之利也，今夫茭解中有变焉，故校于挺臂，中有拊焉，故剽恒角而达，引如终绁，非弓之利。
上经言角长二尺有五寸，谓之牛戴，牛则角固，贵乎长也，然以达对短，则达为长之过，需须也，良工以次需而用之，不可过于长，亦不可过于短，充满两旁而不及两端，则曰：恒角而短，充满两旁而过于两端，则曰：恒角而达，恒竟也。竟其角而失之，短则，其势必挠，则引其而力不逮，故至縦舎其而力不及，故至于不校，竟其角而失之，达则其送矢大疾，若见绁于弓防而无所发，凡此皆非所以为弓之利，记者欲言其利，特起义端，以今夫言之谓，校者疾而速，剽者疾而勇，是必有所自也。茭，谓弓之隈，与弓之箫相接之处也，解中则相接之中也，有变即异也，异谓引之则臂用力，放矢则箫，用力二者，用力既异，则其势必疾而速，故曰校，挺直也，挺臂中，则弓把之直者也，有柎，即弓把中之侧，骨也，弓之两旁，以侧骨，柎之则骨之坚强，与弓为力，其势必疾而勇，故曰剽知校与剽为弓之利，则知居角之短，与达者，皆所以为弓之害，终之曰：恒角而达，引如终绁，非弓之利，谓引其也，再言之者甚言其过长之，尤为害也。
挢干欲孰于火而无赢，挢角欲孰于火而无燂，引筋欲尽而无伤其力，鬻胶欲孰而水火相得，然则居旱亦不动，居湿亦不动，茍有贱工，必因角干之湿以为之柔，善者在外，动者在内，虽善于外，必动于内，虽善亦弗可以为良矣。
此谓干角筋胶之材，治之得其道，则有以调其刚柔，强弱之性柔，不失于弱则阳气不能胜故居，旱亦不动，刚不失于强则隂气不能胜故居湿亦不动，贱工昧，此则弓之为力殆矣。
凡为弓，方其峻而髙其柎长其畏而薄其敝，宛之无已，应下柎之弓，末应将兴，为柎而发，必动于閷，弓而羽閷，末应将发。
峻弓箫也，放矢则箫，为之用力，故欲其方，柎侧骨也，骨坚强，则与弓为力，故欲其高，当弓之曲为隈隈，所以为之运，故欲其长手蔽之处为敝敝，所以为握持，故欲其薄，有此四利，则虽引之不已，而其应亦无已，若夫下柎之弓，则形见于弓，末之箫者，亦将应而发，为柎而发，则其形见于接中之閷者，欲其无动，不可得也。羽閷则两接中俱动，角干亦随之而，是柎之与末，末之与閷，其可有一毫不善者哉！
弓有六材焉，维干强之，张如流水，维体防之，引之中参，维角防之，欲宛而无负，引之如环，释之无失体，如环弓之六材，以干为弓之本，足以有制矣，故张如流水势顺而利也，势虽顺利，而尤欲其体之定故又曰维体防之，引之中参谓内弓于檠中，以定其往来之体，引之三尺则与矢相中也，弓体既定，而角之柎，干者尤不可以不正，故又曰，维角防之，欲宛而无负，防正也谓置角于隈中者，既得其正，则其势宛而无负，之失也，继之曰：引之如环，释之无失体，如环申言宛，顺之义如此。
材美，工巧为之时，谓之参均，角不胜干，干不胜筋，谓之参均，量其力，有参均，均者参，谓之九和，九和之弓，角与干权，筋三侔胶三锊，丝三邸，漆三斞，上工以有余，下工以不足。
材美，工巧为之时，固谓之参均，角不胜干，干不胜筋，亦谓之参均，量其力而谓之有参均者，何也？有又也干胜一石，加角而胜二石，又被筋而胜三石，故谓之，又参均又三之，则为九和，九和之弓，以角干筋为主，故角与干权，权犹平也，筋三侔，侔犹等也，即所谓角；不胜干干，不胜筋之意，九者和矣，而丝胶漆，则为之辅，胶三锊，丝三邸，漆三斞其轻重，虽未详以经意推之，亦欲其称而已，九和既定，轻重不差，此上工所以有余下工所以不足。
为天子之弓，合九而成规，为诸侯之弓，合七而成规，大夫之弓，合五而成规，士之弓，合三而成规，弓长六尺有六寸，谓之上制，上士服之，弓长六尺有三寸，谓之中制，中士服之，弓长六尺，谓之下制，下士服之，凡为弓，各因其君之躬，志虑血气，丰肉而短，寛缓以荼，若是者为之危弓，危弓为之安矢，骨直而立，忿埶以奔，若是者为之安弓，安弓为之危矢，其人安其弓，安其矢安，则莫能以速中且不深，其人危其弓危，其矢危，则莫能以愿中五方之民，其躬有长短，肥瘠之不同，而其志虑血气亦因之，有刚柔缓急之异，故其盛衰强弱，常与天地之盈虚，相为流通，其力少壮，则体胖焉，肤革充盈，而志虑强盛，膂力方刚，而气血飘溢，及其老耄，则体将休焉，肤革疲癃，而志虑柔弱，筋力解弛，而血气衰耗失身之所化若是，况其性之所禀哉？固有射于百步之外，而四镞如植者，亦有射，则坠矢而喘息不胜者，此为弓所以因其君之躬，与其志虑血气也，丰肉而短者，体之柔者也，寛缓以荼者，志虑血气之弱者也，若是者为之危弓，辅以安矢，骨直以立者，体之刚者也，忿势以奔者，志虑血气之强者也，若是为之安弓，辅以危矢，危之为言疾也，安之为言舒也，人与弓矢皆安，则三者一于舒，故矢不及而莫能以速中人，与弓矢皆危，则三者一于疾，故矢行太过而莫能以愿中上言速则知下之为迟，下言愿则知上之为暴，然则弓之于人，矢之于弓，皆相安焉，此弓人所以善为弓也。
往体多来体寡，谓之夹臾之属，利射侯与弋，往体寡，来体多，谓之王弓之属，利射革与质，往体来体若一，谓之唐弓之属，利射深。
体谓六弓往来之体也，贾氏谓夹臾之属，往多来寡者，弛之一尺五寸，张之五寸，王弓之属，往体寡，来体多者，弛之五寸，张之一尺五寸，唐弓之属，往来若一者，弛之一尺，张之亦一尺，此虽意推其理诚，然以司弓矢考之，夹弓，臾弓以授射豻侯，鸟兽者，此所以利射侯，与弋也，王弓，弓以授射甲，革椹质者，此所以利射革，与质也，唐弓，大弓以授学射者，使者劳者，此所以利于射，深也，言王弓之属，则弧弓与焉，言唐弓之属，则大弓与焉，夹臾并言而亦曰：属者按大射与乡射大夫，士同射五十歩之侯，又同用夹臾之弓，但有合三合五之不同，故亦谓之属也，余义见夏官司弓矢。
大和无灂，其次筋角，皆有灂而深，其次有灂而疏，其次角无灂，合灂若背手文，角环灂，牛筋蕡，灂麋筋防蠖灂，大和者，九和之弓也，其体调适，何待于灂？其次筋角，皆有灂而深者，言深在背筋，隈角之中央，而两旁无有也，其次有灂而疏者，言背与隈及两旁，虽有灂而不皆有也，其次角无灂者，言箫头及背皆有灂，而角之在隈者无灂也，合灂若背手文者，谓合其表里有灂之处，而背上之文，理相应也，角环灂者谓弓之隈，其灂文，如环之周旋，故曰环灂，牛筋蕡，灂者谓背之漆，文如麻实，故曰：蕡灂麋筋，尺蠖灂者谓背之深文，如屈虫，故曰尺蠖灂，有灂者，虽曰受霜露，为弓之固然，谓之和可也，而不谓之大和，此大和之弓，所以独贵乎无灂也。
和弓摩
和调也试也摩之以待用也
覆之而角至，谓之句弓，覆之而干至，谓之侯弓，覆之而筋至，谓之深弓。
覆犹察也，至犹善也，弓以角干筋为主，三者皆善，则为弓之上，二善者为次，一善者为下察之，而角至角独善而已，筋干容有未善，故谓之句。弓司弓矢，所谓句者谓之敝，弓是也，察之而干至，则角既善而筋，又善特筋为未善，故谓之侯。弓上经所谓夹庾利射侯，与弋是也。察之而筋，至则非特角与干善，而筋又善，故谓之深弓，上经所谓唐弓之属，利射深是也。言句弓侯弓，深弓而不及王弧之弓，则王弧亦三善而射，深其质，则尤坚于深弓故尔。