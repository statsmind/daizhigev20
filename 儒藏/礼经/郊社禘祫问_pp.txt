钦定四库全书     经部四
郊社禘祫问     礼类四【三礼总义之属】提要
【臣】等谨案郊社禘祫问一卷
国朝毛奇龄撰前为答，其门人李塨问南北分祀，及问有禘，无祫之说，末附艾堂，问自注云：同郡学人集于艾堂有问，此则专论禘祫者，奇龄性喜攻驳，前人南北郊，分祀以冬夏至日，礼有明文，疑无北郊之祀者，本无庸置辨，至于时祭之外，禘为大祭，所谓三年一祫，五年一禘者，语出纬书，本不足据，祫对犆为义，不对，禘为义也，书内辨大禘，与吉禘不相防，又言：大禘吉禘，时祭必合祭，故称祫，皆昔儒所未及于经，义不为无补，亦足资礼家之采择焉，乾隆四十三年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
郊社禘祫问
翰林院检讨毛竒龄撰
李塨问陆道，威曰：南北郊，分祀之说，始自汉武时，词臣寛舒等一议，后又引周礼大司乐文附防其说，以为古者天子冬至，祀天于圜丘，夏至祀地于方泽，是分祀之据，不知大司乐文曰：冬日至于地上之圜丘奏之，若乐六变，则天神皆降，可得而礼，夏日至，于泽中之方丘奏之，若乐八变，则地只皆降，可得而礼，是论合乐，非论大享也，大宗伯大享之礼，禋祀昊天上帝，血祀社稷，别无地只之说，此岂真汉儒之谬耶？
南北二郊，予昔在馆时，以曾作配位一议，已议及之，大抵众说纷纭，多有言无地祭，无北郊者，予谓既祭天，必当祭地，既有南郊，必当有北郊，曲礼云：天子祭天地嵗徧是一嵗之中既祭天，又祭地也，祭法云：燔柴于泰坛，祭天也，瘗埋于泰折，祭地也，是两祭之处，祭天一所祭地，又一所也，是以孝经曰：王者事父孝，故事天明，事母孝，故事地察，而礼器曰：先王之制礼也为髙必因丘陵，为下必因川泽，因天事天，因地事地，葢谓冬至祭天于圜丘之上，是因丘之髙而治以为坛，谓之因天事天，夏至祭地于方泽之中，是因泽之下而营以为兆，谓之因地，事地，故孝经说曰：王者事天明，必祭天神于南郊，事地察，必祭地只于北郊，而汉志引礼记曰兆于南郊，所以定天位也；祭地于泰折，在北郊，所以就阴位也，是两郊分祀在诸经亦均有之，不止，周礼，春官文也。
若谓南北郊分祀，始自汉武，时祠官寛舒等所议，则大不然，秦祀八神，一曰天神，在南郊山下，二曰地只在泽中，圜丘，而汉文用礼官议谓：古者天子夏日，必亲郊祀不止，冬至为然，故汉郊祀志云：汉文祭泰，乙地，只以太祖髙皇帝配日，冬至祠泰乙，日夏至祠地只，则不特分祀二郊，且冬夏二至，亦俱依旧制行之，是必周末，汉初犹有相沿定礼，承袭不改，故蛛丝马迹，彼此一线，若武帝时，寛舒所议，不过立后土祠于汾阴，与郊雍对耳，何尝立南北郊乎？其后成帝用匡衡，张谭诸议徙甘泉泰畤，河东后土而立南，北郊于长安，至元始中，而刘歆左咸之徒，合诸儒数十人，议定郊礼，名为元始仪，以至后汉光武兆南郊于洛阳之阳兆，北郊于洛阳之阴，悉遵其议，而地只之祭，遂歴魏晋六代以至唐，宋，元，明并未偏废，其或称北郊，或称丘，或称地郊，或合祀，或分祀，或以女祖配，或以男祖配，或一配二，配三配而要之，有地祭一礼，则自三古迄今，未有异也。
乃不学之徒，谓二郊之名，始于周礼，而并周礼，亦不学者，且谓始于大司乐文，凡乐，冬日至，于地上之圜丘奏之，则天神可得而礼，夏日至，于泽中之方丘奏之，则地只可得而礼诸语，因欲变其说，谓：此是合乐，不是大享揣其意，不过欲辨圜丘，方泽二名，非郊祀地也，不知圜丘即泰坛方泽，即泰折圜丘，因丘陵方泽，因川泽二郊之名，诸经有之，不始周礼，前亦既言之详矣。若谓大宗伯大享之礼，禋祀昊天上帝，血祀社稷，并无地只之说，则似全不知周礼者周礼大宗伯建邦之天神，人鬼地示之礼地，示礼即祭地，礼也，宗伯以苍璧礼天，以黄琮礼地，典瑞四圭有邸，以祀天，两圭有邸，以祀地，凡以神仕者，以冬日至致天神，人鬼，以夏日至致地，示物鬽，无非以地只，礼与天神对言，即大司乐文亦有云奏黄钟，歌大吕，舞云门，以祀天神，奏太簇，歌应钟，舞咸池，以祭地只，原不止，奏圜丘奏，方泽数语，乃即此数语，又未全读，遽谓圜丘方泽是合乐地，非祭祀之地，则后文即云：于宗庙之中，奏之，则人鬼可得而礼，岂此宗庙之中，亦合乐地，非大享地耶？且谓合乐，非祭祀者，此宋儒最不通之论，又不可不一辨者也，虞书戛击鸣球一章，是合乐于宗庙者，葢舜祭瞽瞍所奏乐也，宋儒臆见，谓舜不当有瞽瞍，庙不当祭瞽瞍，此但合乐以志九韶之美，非祭庙文也，则虞賔在位，羣后俱至，毋论乐，不虚奏，且亦安得请召诸客，使胜国之賔，五服之辟，无不毕集，如吴下伎，客作胜防者，今不知何故？忽择此冬至，夏至二日，且一集髙丘一防下泽而奏，此大乐，可怪之甚，且夫合乐者，合堂上堂下之乐，而总奏之谓也，堂上有琴瑟，拊谓之升歌，堂下有管，鼗笙镛，谓之间歌合，琴瑟管笙，诸乐器而并奏之，谓之合乐，此非细故矣，故习，籥习吹学，干学舞，虽在一节，亦必居之。大学之中，况合乐合吹，皆为大祭祀，大燕飨所用，未有不习之学，宫而可露处者，是以月令季春大合乐以为献，酎之用仲夏，合盛乐以雩帝，仲冬，季冬并合吹以飨帝，燕族人皆在学，皆非虚奏，而至于祭之日，则大司乐直云以六律，六同，五声，八音，六舞大合乐，以致鬼神示，是此合乐，即是大享，谓大享时所合乐，一如乡饮，乡射燕礼所云间歌某诗，合乐，某诗类，故重其文曰：奏之，葢奏之，则必有听之者矣，不然，黄钟何律，云门咸池，何舞无端？彚众器统众成，众变入丘泽之间而漫曰：奏之，奏之，奏谁耶？
陆又曰：古不惟不分祀天地，亦并无合祀之说，葢古者郊祭只是祭昊天上帝，其余社稷山川百神，但从祀耳，尝观鲁之僭郊，愈知古无南北郊之礼，葢当时周礼之最重者，莫如郊禘，而鲁皆僭之，故春秋频书其失，向使别有祭地之礼，与郊并重，则鲁亦必并僭之，春秋亦必并书之矣，且春秋书乃不郊，犹三望，此正与虞书类上帝，时禋六宗，望山川，同则地祭，原只在祭天之中，何分祭之有。
天地只分祭，并不合祭，周颂昊天有成命诗，序曰：郊祀天地也，召诰用牲于郊牛，二解者谓一是天牲一，是地牲也，因之有天地合祭之疑，不知昊天，祀天地，非谓合祭同此诗，谓分祭皆此诗也，召诰用牲二，一是帝牛一，是稷牛谓帝与配分此牲，非谓天与地分，此牲也，此则天地不合祀之明徴也乃谓天地虽不并祀，而地只之祭，当附见之，祭天之中，如祭天于郊，而社稷山川，俱从祀焉。即此是祭地，舍此则别无大地之祭，因引虞书望山川，春秋犹三望为据，则天祭从祀甚多，自圜丘以人鬼百神，列祀典外，凡旅上帝，类上帝，大率以五帝六宗，三辰，四时四类五岳，四渎诸神从祀，而不及社稷，惟祈谷雩，报及大，大灾，因事之祭，则虽祀天神而后土田，正在所不免，然亦并与山川百源，四海五岳，诸望祀者有别，是以天地正祭，各以类从，在社稷并不从天，而即巡狩出征，凡因事祭告，如司马法，王者兴师，告皇天上帝，日月星辰，祷于后土，四海神只，山川冢社，亦天地两告，地不从天，且亦社稷山川，皆不从，天告而从地告，是祭天而及社稷，犹不得谓社即是地，况地是地社稷，是社稷山川，是山川，而以山川望祀坐之社稷，不亦谬乎？若谓鲁僭郊禘，不僭地祭，以是为无地祭之证，则更不然，凡鲁所郊，只是祈谷上帝一祭，其于冬至旅类诸郊，并不僭及葢郊事不同，自二至二郊外，有旅上帝，类上帝，祈谷上帝，龙见雩帝，季秋飨帝诸事，虽皆是天子之礼，而二郊大事，诸侯所絶至祈谷与夏雩，秋飨则诸侯皆得行之，故家语定公问：孔子谓寡人闻郊而莫同，何也？而夫子直云，鲁无冬至，大郊之事惟祈谷之祭，降杀天子，是以不同，是鲁不僭，郊在夫子已明言之，乃考春秋所书，郊凡有九皆在，夏四月而不在春正月，是建夘之月而并非子月，其为启蛰之郊，非长至之郊，明矣，若成十七年，有秋九月辛丑，用郊，此即周颂丰年秋，报月令，季秋大飨之祭，亦郊之降杀者，故哀十三年，子服景伯囚于吴，谓太宰曰：鲁将以十月上辛，有事于上帝，虽属谬说，然亦借秋报之礼为言，并非僭天子，大郊之祭，乃谓其僭天祭而不僭地，祭遂疑无地祭，已可笑矣，复谓春秋但书郊而不书，地祭，必是无地祭之，故则春秋书郊，不书社，书烝尝，不书祠禴，岂鲁无社祭，且并无四时祭乎。
又问：郊特牲云，郊特牲而社稷大牢，又云：郊之祭也，大报本反始也，又曰：惟社丘乘供粢盛，所以报本反始也，礼运云礼行于郊，而百神受职，礼行于社，而百货可极，王制，天子出征，类于上帝，宜于社，明皆以社与郊对，且他经郊社，对举者不可胜数，如泰誓类于上帝，宜于冢土召诰，用牲于郊社于新邑，是周礼之见于行事者，故胡宏谓郊所以祭天社，所以祭地，其说似是，但郊是大祭，非天子不敢举焉，社则次矣；自诸侯以至州里，皆可行之，是亦天尊地卑之义，故中庸郊社对举而以事上帝蔽之，此其义与。
此説在宋后多有之，但仍未是者，社为地，祭之一较，山林川泽，四方四望为最重，故与宗庙对举而立之，国中又立之郊外，如礼运所云命降于社之谓殽地，降于宗庙之为仁义，明是法地，所为与宗庙并然而泰折瘗埋，原有地祭，则自不得以社当地矣，是以王制曰：天子祭天地，诸侯祭社稷，而礼运亦云杞宋之郊，天子之事守也，故天子祭天地，诸侯祭社稷，则地与社稷，明白分别，是以周礼于地，神称大，其祭称大礼与社稷神之称，土诸地神之称，山林川泽，丘陵，坟衍，原隰，者截然不同，故社有与郊对举者，皆是小郊，与大郊无与大郊则地与天对，礼器因天事天，因地事地尔雅，祭天曰燔柴，祭地曰：瘗埋是也。小郊则社与郊对，泰誓类于上帝，宜于冢土召诰，用牲于郊社于新邑皆是也。葢类郊旅郊，四时郊五帝，郊与巡狩，征伐及祈祷报，反有事之郊，俱是小郊，往往与社相对，称如所云，报本反始，百神受职者，皆是秋冬报祭，如周颂良耜为秋报，丰年为冬报，并非冬至泰坛之祭，故得与社之报本反始，百货可极，连类并言，以是知中庸郊社之礼，往尝谓郊重社轻，故天子得郊而诸侯只社天尊地卑，故郊祭限天子而社祭通诸侯，孰知天子有郊，诸侯亦有郊天有大小，祭地亦有大小，祭两两对待，并未尝有偏畸也，又问：社稷，本二神而合祭于社，以稷非土不生，土非稼不功也，但据春秋传，则社为后土，即共工氏之子也，稷初名农，即厉山氏子也，至夏末，则周弃嗣农为稷，而后土如故，则岂前此无社稷与礼运曰天秉阳，垂日星，地秉阴，窍于山川，考虞舜类上帝，时以六宗禋天神，以山川望地神及巡狩亦然，柴祀天神，望秩地神，岂此望山川，即社祀与。
社义不一，而重主田事，故祀后土，以尸其利，祀先农先啬，以报其功，祀社及稷，自昔有然，第后土者，以勾龙曾为土官，故以为名。先农，或曰：神农，或曰即厉，山氏之子农司啬，或曰，即后稷，然亦古先有其名，而后以其人实之，葢社本土神，稷本农神礼家，名太社，又名太稷，然后附之，以人鬼曰：后土曰后稷，此如明堂祠五帝者，原有青帝赤帝诸本神而后以其人实之，其在五人帝，则有太皞，炎帝诸神在五人，臣则又有勾芒，祝融诸神，是虽有人神而不碍，其为本神烈山，以前不必减，周弃以后，不必增，凡前儒以人鬼地神争，执是非皆无庸也，若谓古无社稷，恐是以山川望祀当之，则又不然，古社为田正之祭，与四方相通，而反与四望不通，故楚茨诗以社以方，云汉诗方社，不莫方，虽四方属地，而仍以五帝天神主之，如前所云，勾芒，祝融类而至于四望，则虽是地，只而与社分列，一如周礼所云土与山林川泽，诸不同，葢社稷不是，地山川，岳渎诸神，又不是社稷，曲礼祭天地，祭社稷，祭名山大川，祭义，天子为借以事天地，山川社稷，明分三等，读者审之。
塨又问：古天子有禘而无祫，凡春秋所言，祫皆是禘，徒以其合食羣庙，有是名耳，若大传云，诸侯及其太祖，则有祫矣，然止及始祖不得禘始祖之所自出，至大夫则并祫，亦无有故云大夫，有大事省于其君，干祫及其髙祖谓欲祫于庙，不得专行，必干求于君，请君省察而后行之，其说是否？
曰：有禘无祫，予遍观羣籍，后始有此论，然犹以先兄亡后，必质之徐仲山，张南士二君，始于艾堂质礼时，毅然言之，而君早见及，可谓意识超伦辈矣，然天子无祫，诸侯亦未尝有祫，大传所云，祫即是禘也，周礼问祀有追享，一祭加于四时类祀之间，即是大禘，诸侯，大夫皆无之，故诸侯追享，但得及太祖而止，不及所自出也，大夫则全无追享，虽干请于君，亦止得上及亲尽而追享，终无与焉。故此所云祫，亦只是禘葢本论禘祭而渐及等杀若别出一祫，则所请非所杀矣。且祫是合祭，禘是加祭，若求合而加一亲，则所省非所请矣，况诸侯无祫，经传了然，【见艾堂问条】，此非可一言决者，太抵省者问也，审也，干者请也，有大事者，谓时祭即大尝，大禘也，若大夫无太祖庙，正义以为是，支庶不是适子，故不祭，太祖则不然，大夫三庙，有二等，王制一昭一穆，与太祖之庙而三，此是别子惟别子祀所自出，得立太祖庙外，此则一如祭法，只立考庙，王考庙，皇考庙三亲而止，则此所请者是，凡大夫，非宗卿，宗大夫耳。
又问：陆道威云，五年之禘，即是周时宗法帝喾，有帝挚相承，则后稷别子矣，别子为祖，故周人祖之，其不祖帝喾者，诸侯不敢祖天子也，虽文武以后，得祖天子，而宗法必不可乱，因仍祖后稷，而特创禘祀一，礼以追所自始，此周公精意也，若后王崛起，非世诸侯无宗法可寻，则但以始王为祖，而禘于其庙，五年一举，丧毕之禘，可不必行，也是说何如？
汉儒议礼，尚不晓宗法，及唐，宋以后则长夜而已，是以汉议定陶，宋议濮国明议兴献各以宗法相纠并无，有一人知其义者而道威，能傍推其意，以及禘礼，亦属难得，第其说仍未是也。按禘礼最古，不始于周，观国语，与祭法则皆有，有虞氏，夏后氏禘黄帝而祖颛顼，语是五帝已来，行之已久，此中精意真有言，礼家所难测者，故夫子亟称之，若不祖帝喾，而禘帝喾，则在商时已然，据宗法，次嫡为别子，则挚尧两嫡，俱为天子，自宜以后稷为别子，何则？史记以稷母姜嫄为元妃，契母简狄，为次妃，则别子在稷不在契也，然而商已先周而祖契，且先周而禘，帝喾则契，非别子何？有宗法？然则追享一祭，不必周公精意也，只商礼郊防而祖契，周礼郊后稷，而祖文王，颇有参变，后儒谓文武定制，实祖后稷，后王改为祖文王，则大谬不然，其云祖文王，宗武王，皆指明堂言与祖庙祀后稷不同，古人文多互见耳，若鲁有郊禘则郊，是孟春祈谷之祭，禘是宗子出王之祭，此是宗法礼记每云：鲁郊禘非礼，谓郊坛礼乐，或祀圜丘，出王享献滥及羣庙，故以为言，非谓鲁不宜郊禘也至谓后王禘祭不及所出，则汉后并然，汉禘髙帝并不及太公，但云每遇禘祭，则合食髙庙他可知矣。若云吉禘，可不行，则吉禘为丧，毕之禘，必不可少，葢祭多名禘，俱以审谛昭穆，言而新主入庙，则尤审谛所最急者，然且一祧一祔，前后有升降，而中多迁移，使显然去就，彼此难安，因特造此祭使，迁主存主，共防一室，而厌之，后迁共祧，行祔同亲，返各警跸，而归其庙，此正先王精意所在，故仪礼最残阙，犹有云吉祭，未配吉祭者，正此祭也，此岂可少焉。
艾堂问【，康熙二十九年三月五日同郡诸学，俱集于艾堂，有问】。
问：禘祫大小，在郑康成禘祫志，王子雍圣证论已分门户幸，后儒辨定俱知是王而否？郑其在两家，有成说者，固不必再请矣，第禘祫二祭，实未了了，如孔氏正义谓毛传说禘祫，总是不明，不知禘祫二祭，所始与先儒争执，所毕竟原是如何。
禘祫二名，先儒久相争执，予亦散见其大意于论议间，非一端矣，若毕竟经传则似但有禘而未尝有祫，即春秋传，礼记偶一及祫，然总是为五年大禘，三年吉禘，与四时夏禘，称作解说，并非正祭之名，葢祫者合也，合祭之谓也，合祭称祫，犹之特祭称犆，但是虚义，并非实名，只因三年吉禘，五年大禘，与四时之烝尝禘，俱是合祭，故吉禘称吉，祫大禘，称大祫烝尝，禘称烝祫尝，祫禘祫，而于是竟增祫祭一名，于诸祭之间，实则并无此祭也，其并无此祭，何也？
葢祭名虽多，除虞祔，卒哭祥练禫，纎诸丧祭外，其吉祭之名，约有三等，国语云：日祭月享，时类嵗祀其日祭，不可考矣。月享即朝享，每月朔，以特羊朝庙，因而告朔，然非正，祭名也，惟时类四，祭以春礿，夏禘秋尝，冬烝为一等嵗祀二祭以三年，吉；禘，五年大禘，共为一等，虽国语尚有禘郊宗，祖报五名，然郊是外祭，而宗祖与报，则宗是明堂，祖是祖庙，报是不祧庙原，非祭等惟荀子有禘，禴，烝尝及大祫，五祀名，似得要领，然禴禘烝尝，只是时祭，大祫即吉禘，大禘，同是嵗祭以四时，分四祭名，则无等以三年五年合一，祭名则躐等葢嵗时本二祭等，而其名有三，曰大禘，曰：吉，禘曰时祭，大禘者，天子五年之祭也，大传礼，不王不禘，丧小记王者祭其祖之所自出，而以祖配之，尔雅禘，大祭也。曾子问天子有尝禘郊社之祭，尊无二上，是以左传鲁有禘乐，賔祭用之，国语天子禘郊之事，则有合烝，又云：禘郊，必自射其牲，又云：禘郊牛，茧栗而学记曰：不卜，禘则不视学，总言大也，然其祭则自古有之，国语有虞氏禘黄帝而祖颛顼，祭法，夏后氏禘黄帝而郊防，商颂长发，大禘也，周颂雝禘，太祖也，而鲁则亦以宗国之故禘，及文王论语或问禘之说，仲尼燕居，明乎禘尝之义，礼运鲁之郊禘，春秋僖八年禘于太庙，明堂位，季夏六月，以禘礼祀周公于太庙，凡诸经诸传其言，禘者不能遍举，然并无一字及祫，已可验矣。若夫吉禘，则三年丧毕，合祭于庙，以谛视昭，穆者谓之吉禘，亦谓之吉祫，此即乱祫于禘之所自始，然其祭仅见之春秋，而仍无祫名，春秋闵二年，吉禘于庄公，文二年，有事于太庙，跻僖公，皆不称祫，即其礼达于诸侯，左氏于晋，亦有以寡君之未禘祀，语其或及时禘有烝尝禘于庙，语或及有事之禘，如禘于僖公，禘于襄公，语亦并无，有一祫字，见于传文，至于时祭，则夏祭曰禘，虽或称无定名，郊特牲称春禘秋尝，祭义称春禘秋尝，祭统称春礿，夏，禘，王制称春礿，夏，禘，周礼称祠，春，禴夏要总，是时祭之四名，有互见而无异制，不必妄解作夏商之礼，但其无祫，名则一也。葢时嵗二祭有三禘，而无一祫，其所以误，见有祫名者，亦总以诸经说三禘，时偶易称曰：祫而读者不深察也。
其三禘之易称祫而读者不察奈何
大传曰：王者禘其祖之所自出，以其祖配之，此大禘也，然禘亦名祫，博士徐禅引春秋传谓嵗祫及坛墠，终禘及郊宗石室嵗祫即大祫，终禘即三年丧祭，是大禘即祫矣，是以汉元始五年，创为五年祫祭，而后汉志及司马彪书皆称是，禘祭章怀太子谓祫即是禘，并无二名，故大传曰：王者禘其祖之所自出，而禘有等杀诸侯及其太祖谓诸侯，凡合祭如烝尝，禘等但及太祖而已，不及所自出也，大夫士则更杀矣。有大事省于其君，干祫及其髙祖谓大夫士非别子，无太祖庙者，虽有大尝大烝，干请于君以求追享，亦只及髙祖而已，并不及太祖也，葢其所云干祫者，正谓有事于庙，请得如嵗祫之祭追及坛墠，指禘言也，干祫者，干禘也，不然，天子是禘，而大夫所请者，是祫指甲而求乙，不相蒙矣，若谓天子有禘而大夫士有祫则大夫士可各立一祭，与天子等乎？至于吉禘，则公羊曰：大事者何？大祫也？商颂鸟祀髙宗也注谓祀者，祫也，以吉禘髙宗而合祭之也。而杜预郑，诸君亦遂以三年吉禘，名为祫祭，然仍是吉禘耳，非别有一祫也，若夫时禘则王制，天子犆礿，【句】祫，禘【句】，祫尝【句，】祫烝，【句】诸侯礿犆，【句】禘，一犆一祫，【句】尝祫，【句】烝祫，【句】谓天子以春礿为特祭，犆者特也，而至于禘于，尝于烝则皆用合祭，诸侯不然，礿固特祭，而禘则一年，特而一年祫，惟尝与烝，则皆合祭焉。是以曾子问于时祭，亦曰祫祭于祖，则祝迎四庙之主，葢以时为祫，而非于时外，又有祫也，自不善解经者，以三年吉禘之祫，分名为祫，以五年殷祭之禘，専名作禘，遂妄增一，祫祭于五年之间，谓三年一祫，五年一禘，而并妄解，此时祭之祫，谓即是三年之祫，苟其遇禘尝烝，时天子耶？则必先祫祭而后禘尝烝，故曰：天子犆礿，【句】祫，【句】禘，【句】祫，【句】尝【句】祫，【句】烝，【句】诸侯耶？则必先禘尝烝而后祫，且阙一禘祭，而特作一祫，故曰：诸侯礿犆，【句】禘，一【句】犆一祫，【句】尝【句】祫，【句】烝，【句】祫，【句】总，不识时祭之，自为祫而妄以三年之禘，改名为祫，而歴歴与时祭三名，较列前后至于如此解经，于是埽地矣，彼亦知大禘，吉禘时祭之，必合祭，故称祫乎？
何故必合祭愿遂闻之
古者祭法不传，大抵重祫而轻犆，天子自丧奠丧祭，只特祭死者，外日祭不可考，月享，则天子周七庙，诸侯限亲庙，而其余时嵗皆用合祭，葢天子有祭及毁庙之大禘，吉禘两大祫，而诸侯止有吉祫之祫，而无大禘之祫，杀也，天子有祭及存庙之三时小祫，曰禘，曰尝曰烝，而诸侯则止有烝尝二祫，而禘则犆，祫半焉，又杀也？然则天子诸侯所共为犆，祭者独春礿，一祭耳，葢犆祭最轻，有必不可一再行者，其祭仪，祭法，不知何等，但考古祭礼烦重，即四时恒祭，亦必先月而涤养，先旬而斋戒，先三日而筮择，先一日而省眂而至于祭之日，则周制，从朝至闇，穷此日之力自启祏，以至送尸，灌鬯以至酳酢，毋论荐腥，荐熟合烹加俎，歴有仪节，即其七献九献，圭瓒非一举，祝告嘏告，诏辞非一，进于堂于祊，索祭非一，地出，奏入奏，工备非一乐，向使以一日而歴七庙则时必不周，以一人而行七祭，则力必不给，若谓日祭一庙，可以递行，则前祭诹日，未可该后，祭之日，此庙卜牲，焉能通彼庙之牲，然且一祭，未绎而一祭，又将省濯矣一尸，未谡而一尸，又当筮宿矣，兼行之，则一日不能行，数礼各行之，则十日不能举一祭，又况文武二庙在七庙之外，嫄庙，迁庙又在文武庙之外合之，非有余分之，即不足而至于行事，璅细倍难，悬断试问，笋簴鼎镬，何住何移？祢亲祖尊谁先，谁后求之？诸经固无文，考之祀典，亦不载此，固口必不可言，身必不可行之，一大事也，第不知古来犆祭之法，何以不传？即从来议礼之家，何以并不计，及张南士，尝曰：吾不知犆祭何如假一日而歴七庙则质明祼鬯，谓之晨祼，歴七庙则不晨矣，早食进馈，谓之朝践，歴七庙则不朝矣；使七日而行七祭，则卜日而祭，歴七日非所卜矣，明日而绎，歴七日，非明日矣，是以时祭有四，而左传称烝尝禘，三名而不及犆礿，诚以礼必祫祭，虽丧祭，只祭死者，而礼于虞祭，曰哀荐祫，事于祥祭，曰：作此练禘，总必加之，以合祭之名，惟春祭省薄，专予以犆，然究不知犆礿之减略，而便捷其仪，其法何等也？是以汉后立庙，皆同堂异室，便于合享，即所在祠庙，亦必使有司摄祀不能遍及正，以礼难犆，祭祭则必祫，葢祫者，凡祭总名，不必别设一祫，在凡祭间也，辨析至此，真是千秋长夜豁然，见天日矣，特尚有请者，公羊称大祫，即是吉祫，左传称嵗祫大传称干祫，即是禘祫，王制称，祫禘，祫尝祫烝，即是时祫，此外无祫矣，乃礼纬云：三年一祫，五年一禘，则实有限年之祫，限年之禘，岂此祫非诸祭乎？抑亦礼纬本谬说，不可用乎？
三年一祫，五年一禘，虽纬书有之，然实不始纬书，刘向说苑即有三嵗一祫五嵗一禘二语，故后汉光武初，张纯议礼，亦曰礼，三年一祫，五年一禘，见郊祀志，此皆在西汉议礼家相传之言，推其始，仍是公羊传，三年一禘，五年殷祭，二语而误作解说，以致有此葢，三年丧毕而合食太祖，是三年一祫也，殷祫既行，又五年而再殷祫，是五年一禘也，然而三年之祫，是吉禘，五年之祫，是大禘则仍是禘，不是祫矣，儒者用公羊之说，而不甚理防，竟忘三年之祫，为吉禘，遂判作，每三年一祫，夫每三年必吉禘乎？然且三年，五年，俱不能校计郑氏，乃造一三年丧毕，二十五月而吉禘，又明年而大禘，然后又五年而又禘，一则合公羊再殷祭，再字之义，一则谓春秋书僖八年禘，宣八年亦禘，则必实，三年，加五年而后与八年之数合，于是增一禘，在吉禘之后，而不知三年一祫，则但一吉禘而已毕，无每三年再祫之礼，何则？吉禘？不可再也，五年一禘，则从三年丧毕后，每五年而得一禘，故僖之与宣皆以八年有大事，不从吉祫，数亦不从先君忌日数，何则？以忌祫，有阙日也，如以忌祫阙，日未周，三年必增一禘于吉，祫之后，则僖宣三年，皆未书，禘为不可通矣。如谓殷祭有再，必作两禘则禘，继祫起，即是再祫，乃又增一禘于祫，禘之间，是为三殷，非再殷矣，后儒校计年限，在魏，晋以后，尤为纷纭，有谓禘祫如置闰，然两头如四，实不盈三，故三年一殷，五年再殷，八年三殷，十一年四殷，此博士陈舒之说，而徐邈议，礼谓五年再殷，必六十分，中每三十月得一殷，则三年省六个月，六年省十二个月适合，五年，再殷之数，其各逞臆见，不可枚举，至唐睿宗后太常议，三年一祫，五年一禘，至二十七年，凡五禘七祫，而禘祫且同嵗矣又曰一禘之后，并为再祫，五年之内，骤有三殷，无一而可者，则是祫禘并举，三五递代，其于理于数，俱有未当，是何如屏祫，存禘捐三得五，为可通也乎？
然而诸经无祫周礼并无禘何也
周礼，仪礼皆无禘名，然皆有其礼，仪礼丧服，曰：诸侯及其太祖，天子及其始祖之所自出，此禘也，周礼称大祭祀，大人鬼，大祝，大号亦禘也。葢禘名殷祭，殷者大也，夫犹是歴祭之，先王先公，而独以大称，此非帝喾后稷，异尝殷祭，莫当之矣。是以大宗伯职在祠春，禴夏尝秋烝冬，四时祭前原有以肆献，祼享先王，以馈食享先王，语其所云肆献祼，馈食俱指，禘言以嵗祭在时类前也，即司尊彞有四时之间，祀追享朝享，语其所云追享，亦指禘言谓朝享，即月祭为月朔，朝庙追享，即追祭所自出也，葢追享与朝享，以一嵗一月间于四时之祭，而追享举其大者朝享，举其小者，总称间祀，谓与时祭，得大小相间故也。旧儒以肆献祼为祫，馈食为禘，则大不然，禘亦有祼献，陈牲吉祫，亦有朝践馈食，岂可分属，此由误解郊特牲飨禘有乐，食尝无乐，以飨属礿，禘食属烝尝，遂仿为是说，殊不知禘尝皆飨食，而春夏物产，未盛以饮为主，秋冬谷畜成熟，以食为主，大禘与吉祫，无此义也。若追享，朝享旧儒，亦以追享属吉祫，朝享属禘，则朝享者，月朔之祭，在礼祭中俨有是名，春秋正义，所谓以饩羊朝庙，然后告朔者，此也，岂可溷焉。
然则三禘皆祫祭其同异如何
吉禘之祫，则祭于太祖之庙，凡毁庙之主与未毁庙主皆升，合食于太祖，太祖东向，凡昭南向，凡穆北向，以为死者入庙，当合先公先王而并谛视之，且二祧当祧，一主入毁庙矣，是必迎毁庙之主，齐食太祖，然后将新祧，一主随旧祧，众主而并迁焉，而新祔之主，乃得从二祧，三亲而返于祢宫，则于祧于祔，两皆冺然，此固先王制礼之用心，其遍及毁庙，与存庙者，非夸大也，情有然也，至于大禘，则虽间五年，而其礼与吉祫等所异者祭出王耳，故商颂，大禘则及，王相土诸逺祧周颂大禘则及烈考，皇考诸亲庙，而韩诗内传禘，取毁庙之主皆升，合食是逺祧逸礼记，祝词称孝子，孝孙是亲庙，此刘歆马融，郑众，贾逵，诸儒皆主，此说有故也。惟后汉张纯议，禘谓毁庙之主皆合食髙祖而存庙之主，反不与焉，此但及逺祖而不及亲庙，其说与诸经有未合矣，若郑则谓王季以上先公之主皆合食太祖，而文武以下及四亲庙，则只分食于文武庙中，昭从武庙，穆从文庙与太祖之祭，判作三日而同一绎祭，此则言合祭之最变者，然旧儒多非之，至唐陆淳，则造一妄说，谓只祭出王与祖配为二，而羣庙逺近俱不之及，此真毫无考据，信口妄诞之谬论，而宋人反遵之，吾不解也。
若夫时禘，则第及存庙之主而已，曾子问云：七庙五庙无虚主，惟祫祭于庙，为无主耳，又云：祫祭于祖，则祝迎四庙之主，则其限于存庙可知，虽小雅有礿祠，烝尝于公，先王语于公者，先公祖绀以上逺祧也先王者，太王以下及后王即存庙也似逺祧亲庙俱合祭者，不知此该时嵗诸祭为言，礿祠句，是时祭于公句是禘，祫概咏之也，时禘止存庙，不特先公不合食，即先王亦不合食也，制所限也。
至其祭仪如何
则郑欲为祫，大禘小之说，谓祫有十二，献禘止九献，则与国语，禘郊之事，有全烝，禘郊之牛，不过茧栗，为相左矣，谓祫备六代之乐，禘止四代，则与左传鲁禘用四代之乐，周禘用六代，及周礼大司乐以六律，六同五声八音，八舞大合乐，以致人鬼，为反戾矣。
其祭日如何
则吉，祫无时，时祭在四仲，或在四孟，而惟大禘则往，与夏禘相通，总在夏日，孟献子云：七月日至，可以有事于祖，周七月，夏五月也，明堂位云：夏，六月，以禘礼祀周公于太庙，周六月，夏四月也，是以张纯谓禘在四月，而崔灵恩，谓宜在夏五月，春秋宣八年六月，禘即四月僖，八年七月，禘即五月，要之，总夏日耳。
郊社禘祫问