钦定四库全书    经部四
家礼        礼类六【杂礼书之属】提要
【臣】等，谨案家礼五卷，旧本题宋朱子撰案王懋，竑白田杂著，有家礼，考曰家礼，非朱子之书也，家礼载子行状，其序载于文集，其成书之嵗月载于年谱，其书亡而复得之，由载于家礼，附录自宋以来，遵而用之，其为朱子之书，几无可疑者，乃今反复考之，而知决非朱子之书也，李公晦叙年谱，家礼成于庚寅，居祝孺人，丧时文集序，不纪年月而序中絶不及居丧事，家礼附录陈安卿述朱敬之之语，以为此往年僧寺所亡，本有士人，录得会先生，葬日擕来，因得之，其录得擕来，不言其何人，亦不言其得之，何所也？黄勉斋作行状，但云所辑家礼，世所遵用，其后多有损益，未及更定，既不言，成于居母丧，时亦不言其亡，而复得其书，家礼后亦然，敬之朱子季子公晦勉斋，安卿皆朱子髙第弟子而其言防错不可考据，如此按文集，朱子荅汪尚书，书与张敬，夫书吕伯恭书其论祭仪，祭説往复甚详，汪吕书在壬辰，癸巳，张书，不详其年计，亦其前后也，壬辰，癸巳，距庚寅，仅二三年，家礼既有成书，何为絶不之及而仅以祭仪，祭説为言耶？陈安卿録云，向作祭仪，祭説甚简而易晓，今已亡之矣，则是所亡者乃祭仪，祭説而非家礼也，明矣。文集语录，自家礼序，外无一语及家礼者，惟与蔡季通书有已，取家礼四卷，纳一哥之语，此仪礼经传通解中，家礼六卷之四，而非今所传之家，礼也，甲寅，八月，跋三家礼，范后云：尝欲因司马氏之书，防考诸家，裁订増损举纲张目以附其后，顾以衰病不能及，已后之君子，必有以成吾志也，甲寅距，庚寅，二十年庚寅已有成书，朱子虽耋年，岂尽忘之？至是，而乃为是语耶？窃尝推求其故，此必有因，三家礼范，跋语而依仿以成之者葢自附于后之君子而传者，遂以托之，朱子所自作其序，文亦依仿礼范跋语，而于家礼反有不合，家礼重宗法，此程张司马氏所未及，而序中絶不言之以跋，语所未有也。其年谱所云，居母丧时所作，则或者以意附益之，尔敬之，但据所传，不加深考，此如司马季思刻温公书之比，公晦从游在戊申后，其于早年固所不详，祗叙所闻，以为谱而勉斋行状之作在，朱子没后二十余年，其时家礼已盛行，又为敬之所传录故，不欲公言其非，但其辞略而不尽其书，家礼后，谓经传通解未成，为百世之遗恨，则其微意亦可见矣。后之人以朱子家季子所传，又见行状，年谱所载廖子晦陈安卿皆为刋刻三山，杨氏上饶，周氏复为之，考订尊而用之，不敢少，致其疑然，虽云尊用其书，实未有能行者，故于其中谬误，亦不及察，徒口相传以熟，文公家礼云尔，惟元应氏作家礼，辨其文亦不传，仅见于明邱，仲深濬所刻家礼中，其辨専据三家礼范，跋语多疎略，未有以解世人之惑，仲深亦不然之，故余今编考年谱行状及朱子文集语录所载，俱附于后，而一一详注之，其应氏，邱氏语，亦并附焉。其他所载谬误，亦数十条，庶来者，有以知家礼，决非朱子之书，而余亦得免于凿空，妄言之罪云云，其考证最明，又有家礼，后考十七条，引诸説以相印证，家礼考误四十六条，引古礼以相辨，难其説并精核有据，懋竑之学，笃信朱子，独于易本义九图，及是书龂龂辨论，不肯附合，则是书之不出，朱子可灼然无疑，然自元明以来流俗沿用，故仍录而存之，亦记所谓礼从宜使从俗也，乾隆四十六年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
家礼序
凡礼有本有文，自其施于家者言之，则名分之守，爱敬之实其本也。冠婚丧祭仪章度数者，其文也其本者有家，日用之常礼，固不可以一日而不修其文，又皆所以纪纲，人道之始终，虽其行之有时，施之有所，然非讲之素，明习之素熟，则其临事之际，亦无以合宜而应节，是亦不可以一日而不讲，且习焉者也，三代之际，礼经备矣，然其存于今者，宫庐器服之制，出入起居之节，皆已不宜于世，世之君子，虽或酌以古今之变，更为一时之法，然亦或详或畧无所折衷，至或遗其本而务其末，缓于实而急于文自有志，好礼之士，犹或不能举其要，而困于贫窭者尤患，其终不能有以及于礼也，熹之愚，盖两病焉，是以尝独究观古今之籍，因其大体之不可变者，而少加损益于其间，以为一家之书，大抵谨名分崇，爱敬以为之本，至其施行之际，则又畧浮文务本，实以窃自附于孔子，从先进之遗意，诚愿得与同志之士熟讲而勉行之，庻防古人所以修身齐家之道，谨终追逺之心犹可以复见，而于国家所以崇化导民之意，亦或有小补云。
钦定四库全书
家礼卷一
宋 朱子 撰
通礼【，此篇所着，皆所谓有家日用之常礼，不可一日而不修者】。
祠堂【，此章本合在祭礼篇，今以报本反始之心，尊祖敬宗之意，实有家名分之首，所以开业传世之本也，故特着此冠于篇端，使览者知所以先立乎其大者，而凡后篇，所以周旋升降，出入向背之曲折，亦有所据，以考焉，然古之庙制，不见于经，且今士庶人之贱，亦有所不得为者，故特以祠堂名之，而其制度亦多用俗，礼云】。
君子将营宫室先立祠堂于正寝之东
【祠堂之制，三间外为中门中，门外为两阶，皆三级，东曰阼阶，西曰西阶，阶下随地广狭，以屋覆之，令可容家众叙立，又为遗书衣物，祭器库及神厨于其东，缭以周垣，别为外门，常加扃闭，若家贫，地狭则止为一间不立，厨库而东西壁下，置立两柜，西藏遗书衣物，东藏祭器，亦可正寝，谓前堂也，地狭则于防事之东亦可，凡祠堂，所在之宅，宗子世守之，不得分析 ，凡屋之制，不问何向背，但以前为南后为北左为东，右为西后，皆放此】。
为四龛以奉先世神主
【祠堂之内，以近北一架为四龛，毎龛内置一卓，大宗及继高祖之小宗，则高祖居西，曾祖次之，祖次之，父次之，继曽祖之小宗，则不敢祭，高祖而虚其西，龛一继祖之小宗，则不敢祭，曾祖而虚其西，龛二继祢之小宗，则不敢祭祖，而虚其西，龛三，若大宗世数未满，则亦虚其西龛，如小宗之制神主皆藏于椟中，置于卓上，南向，龛外各垂小帘，帘外设香，卓于堂中置，香炉香合于其上，两阶之间，又设香卓亦如之，非嫡长子，则不敢祭其父，若与嫡长同居，则死而后其子孙，为立祠堂于私室，且随所继世数为龛，俟其出而异居，乃备其制，若生而异居，则预于其地立斋以居，如祠堂之制，死则因以为祠堂， 主式见丧礼，治章】。
旁亲之无后者以其班祔
【伯叔祖父母祔于高祖，伯叔父母，祔于曽祖妻，若兄弟，若兄弟之妻，祔于祖，子侄祔于父，皆西向主椟，并如正位，侄之父自立祠堂，则迁而从之， ，程子曰：无服之殇不祭，下殇之祭，终父母之身中殇之祭，终兄弟之身长殇之祭，终兄弟之子之身，成人而无后者，其祭终兄弟之孙之身，此皆以义起者也，】。
置祭田
【初立祠堂，则计见田毎龛，取其二十之一以为祭田，亲尽则以为墓田，后凡正位，祔者皆放此，宗子主之，以给祭用，上世初未置田，则合墓下，子孙之田，计数而割之，皆立约开官，不得典卖】。
具祭器
【牀席，倚卓盥盆，火炉酒食之器，随其合用之数，皆具贮于库中，而封锁之，不得它用，无库则贮于柜中，不可贮者，列于外门之内】。
主人晨谒于大门之内
【主人谓宗子主此堂之祭者，晨谒深衣，焚香再拜】。
出入必告
【主人，主妇近出，则入大门，瞻礼而行，归亦如之。经宿而归，则焚香再拜逺出经旬以上，则再拜，焚香告云：某将适某所敢告，又再拜而行，归亦如之。但告云：某今日归，自某所敢见，经月而归，则开中门，立于阶下，再拜，升自阼阶，焚香告毕，再拜降，复位，再拜，余人亦然，但不开中门 ，凡主妇谓主人之妻 ，凡升降，惟主人由阼阶，主妇及余人，虽尊长亦由西阶 ，凡拜男子再拜，则妇人四拜，谓之侠拜，其男女相答拜，亦然】。
正至朔望则参
【，正；至，朔望前一日，洒扫齐宿，厥明，夙兴开门，轴帘毎龛，设新果一大盘于卓上，每位茶盏，托酒盏盘，各一于神主椟，前设束茅聚沙于香，卓前别设一卓于阼阶上，置酒注盏，盘一于其上，酒一缾于其西，盥盆，帨巾各二，于阼阶下，东南有台架者，在西为主人，亲属所盥，无者在东，为执事者所盥，巾皆在北，主人以下盛服，入门就位，主人北面于阼阶下，主妇北面于西阶下，主人有母则特位于主妇之前，主人有诸父，诸兄则特位于主人之右少前，重行西上，有诸母姑，嫂姊则特位于主妇之左少前重行，东上，诸弟在主人之右少退，子孙外，执事者在主人之后，重行西上，主人弟之妻及诸妹在主妇之左少退，子孙妇女，内执事者在主妇之后，重行，东上立定，主人盥帨，升启椟，奉诸考神主，置于椟前，主妇盥帨，升奉诸妣神主，置于考东，次出，祔主亦如之，命长子长妇，或长女盥帨，升分出诸祔主之卑者，亦如之，皆毕，主妇以下先降，复位，主人诣香，卓前降神，焚香再拜，执事者盥帨，升开瓶，实酒于注一人奉注诣主人之右，一人执盏，盘诣主人之左，主人跪，执事者皆跪，主人受注，斟酒反注，取盏盘奉之，左执盘，右执盏酹于茅上，俛伏兴，少退，再拜，降复位，与在位者皆再拜，参神主人升，执注斟酒，先正位次祔位次，命长子斟诸祔位之卑者，主妇升执茶筅，执事者执汤瓶随之，防茶如前，命长妇，或长女亦如之，子妇执事者先降，复位，主人主妇分立于香卓之前，东西再拜，降复位，与在位者皆再拜，辞神而退， 冬至则祭始祖毕，行礼如上仪， 望日不设酒，不出主，主人防茶，长子佐之，先降，主人立于香卓之南，再拜，乃降，余如上仪， 凖礼舅，没则姑老不预于祭，又曰：支子不祭，故今専以世嫡宗子，夫妇为主人，主妇，其有母及诸父母兄嫂者，则设特位于前，如此 ，凡言盛服者，有官则幞头，公服带，靴，笏，进士则幞头，襕衫带，处士则幞头，皂衫带，无官者通用帽子，衫带，又不能具，则或深衣或凉衫，有官者亦通服，帽子以下，但不为盛服，妇人则假髻，大衣长裾，女有室者，冠子背子，众妾假髻，背子】。
俗节则献以时食
【节如清明，寒食，重午中元，重阳之类，凡乡俗所尚者，食如角黍，凡其节之所尚者，荐以大盘，间以蔬果，礼如正至朔日之仪】。
有事则告
【如正至朔日之仪，但献茶酒，再拜讫，主妇先降，复位，主人立于香卓之南，祝执版，立于主人之左，跪读之，毕，兴，主人再拜，降复位，余并同 告授官，祝版云：维年嵗月朔日子孝，某某官某，敢昭告于皇某亲某官，封諡府君，皇某亲某封某氏，某以某月某日，防恩授某官，奉承先训，获霑禄位，余庆所及，不胜感慕，谨以酒果，用伸防告，谨告贬降，则言贬某官，荒坠先训，皇恐无地，谨以后同若弟子则言，某之某某，余同 告，追赠则止告所赠之龛，别设香卓于龛前，又设一卓于其东，置浄水粉，盏刷子砚墨笔于其上，余并同。但祝版云奉某月，某日制书，赠皇某亲某官皇，某亲某封某，奉承先训，窃位于朝，祗奉恩庆，有此褒赠，禄不及飬，摧咽难胜，谨以后同，若因事特赠，则别为文，以叙其意，告毕，再拜，主人进奉主，置卓上，执事者洗去旧字，别涂以粉，俟干，命善书者，改题所赠官，封防中不改洗水，以洒祠堂之四壁，主人奉主置，故处乃降，复位，后同 主人，生嫡长子，则满月而见，如上仪，但不用祝，主人立于香卓之前告曰：某之妇某氏，以某月某日，生子名，某敢见告，毕立于香卓东南，西向，主妇抱子，进见于两阶之间，再拜，主人乃降，复位，后同冠昬别见，本篇 凡言祝版者，用版长一尺，高五寸，以纸书文黏于其上，毕则揭而焚之，其首尾皆如】。
【前但于皇高祖考皇高祖妣，自称孝元孙于皇曾祖考皇会祖妣，自称孝曽孙于皇祖考，皇祖妣自称孝孙于皇考，皇妣自称孝子，有官封諡，则皆称之，无则以生时行第，称号加于府君之上，妣曰某氏夫人，凡自称，非宗子不言，孝 告事之祝，四龛共为一版，自称以其最尊者为主，止告正位，不告祔位，茶酒则并设之】。
或有水火盗贼，则先救祠堂，迁神主遗书，次及祭器，然后及家财易世，则改题主而递迁之。
【改题递迁礼见，防礼大祥，章大宗之家，始祖亲尽，则藏其主于墓所，而大宗犹主其墓田，以奉其墓祭嵗率宗人一祭之，百世不改，其第二世以下祖亲尽及小宗之家，高祖亲尽，则迁其主而埋之，其墓田，则诸位迭掌而嵗率其子孙一祭之，亦百世不改也，】。
深衣制度，【此章本在冠礼之后，今以前章已有其文，又平日之常服，故次前章】。
裁用白细布度用指尺
【中指中节为寸】
衣全四幅其长过脇下属于裳
【用布二幅，中屈下垂，前后共为四幅，如今之置领衫，但不裁破腋下，其下过脇而属于裳，处约围七尺二寸，毎幅属，裳三幅】。
裳交觧十二幅上属于衣其长及踝
【用布六幅，毎幅裁为二幅，一头，广一头狭狭，头当广头之半，以狭头向上，而聫其缝，以属于衣，其属衣处约围七尺二寸，毎三幅，属衣一幅，其下邉及踝，处约围丈四尺四寸】。
圆袂
【用布二幅，各中屈之，如衣之长，属于衣之左右而缝合，其下以为袂，其本之广，如衣之长而渐圆，杀之，以至袂口，则其径一尺二寸】。
方领
【两襟相掩衽在腋下则两领之防自方】
曲裾
【用布一幅，如裳之长交，觧裁之如裳之制，但以广头向上，布邉向外，左掩其右，交映垂之如燕尾状，又稍裁其内，旁大半之，下令渐如鱼腹，而末为鸟喙，内向，缀于裳之右旁】。
黑縁
【缘用黑，绘领表里各二寸，袂口裳，邉表里各一寸半，袂口布外别，此缘之广】。
大带
【带用白，绘广四寸，夹缝之，其长围腰而结于前，再缭之为两耳，乃垂其余，为绅下与裳齐，以黑绘饰其绅，复以五采绦广三分，约其相结之处，长与绅齐】。
缁冠
【糊纸为之，武高寸许，广三寸，袤四寸，上为五梁广，如武之袤，而长八寸，跨顶前后下着于武，屈其两端，各半寸，自外向内而黑，漆之，武之两旁，半寸之上，窍以受笄，笄用齿骨，凡白物】。
幅巾
【用黒绘六尺许，中屈之右邉就屈处为横□，左邉反屈之，自□左四五寸，间斜缝向左，圆曲而下，遂循左邉，至于两末复反，所缝余绘，使之向里，以□当额，前褁之至两髻，旁各缀一带，广二寸，长二尺，目巾外过，顶后相结，而垂之】。
黑履
【白絇繶纯綦】
司马氏居家杂仪，【此章夲在昬礼之后，今按：此乃家居平日之事，所以正伦理，笃恩爱者，其本皆在于此，必能行此，然后其仪章度数，有可观焉。不然，则节文虽具，而本实无取，君子所不贵也，故亦列于首篇，使览者知所先焉，】。
凡为家长，必谨守礼法，以御羣子弟及家众分之以职，【谓使之掌仓廪廐库，庖厨舎业田园之类，】授之以事，【谓朝夕所干及非常之事，】而责其成功，制财用之节，量入以为出，称家之有无，以给上下之衣食及吉凶之费，皆有品节，而莫不均壹，裁省冗费，禁止奢华，常湏稍存赢余，以备不虞。
凡诸卑幼，事无大小，毋得専行必咨禀于家长，【易曰：家人有严君焉，父母之谓也，安有严君在上，而其下敢直行自恣，不顾者乎？虽非父母，当时为家长者，亦当咨禀而行之，则号令出于一人，家政始可得而治矣，】。
凡为子为妇者，毋得蓄私财，俸禄及田宅，所入尽归之，父母舅姑当用，则请而用之，不敢私假，不敢私与【，内则曰：子妇无私货，无私蓄无私器，不敢私假，不敢私与，妇或赐之，饮食衣服，布帛，佩帨茝兰，则受而献诸舅姑，舅姑受之则喜，如新受赐，若反赐之，则辞不得命，如更受赐，藏之以待乏，郑康成曰：待舅姑之乏也；不得命者，不见许也，又曰：妇若有私亲，兄弟将与之，则必复请其故，赐而后与之，夫人子之身父母之身也，身且不敢自有，况敢有私财乎？若父子异财，互相假借，则是有子富而父母贫者，父母饥，而子饱者，贾谊所谓借父耰鉏，虑有徳色母取箕，箒立而谇语，不孝不义，孰甚于此？茝昌改切，耰音忧，谇音碎】。
凡子事父母，【孙事祖父母同】，妇事舅姑，【孙妇亦同】，天欲明咸起盥，【音管，洗手也，】潄栉【阻，瑟切梳头也，】緫【，所以束发，今之头，】具冠带，【丈夫帽子衫带，妇人冠子背，子】昧爽，【谓天明，暗相交之际，】适父母舅姑之所省问，【丈夫唱喏，妇人道万福，仍问侍者，夜来安否？何如？侍者日安，乃退，其或不安节，则侍者以告，此即礼之晨省也，】父母舅姑起子供药物【药物，乃关身之切务，人子当亲自检数，调煮供进不可，但委婢仆，脱若有误，即其祸不测，】妇具晨羞，【俗谓防心易曰在中馈，诗云：惟酒食是议，凡烹调饮膳，妇人之职也，近年妇女骄倨，皆不肯入，庖防，今纵不亲执刀匕，亦当检校监视，务令精洁，】供具毕，乃退，各从其事，将食，妇请所欲，于家长【谓父母舅姑，或当时家长也，卑幼各不得恣所欲，】退具而共之，尊长举筯子妇，乃各退就食丈夫，妇人各设食于他所，依长防而坐其饮食，必均壹幼子，又食于他所，亦依长幼席地而坐，男坐于左，女坐于右，及夕食，亦如之，既夜，父母舅姑将寝，则安置而退，【丈夫唱喏，妇女道安置，此即礼之，昬，定也，】居闲无事，则侍于父母舅姑之所，容貎必恭，执事必谨，言语应对，必下气怡声，出入起居，必谨扶卫之，不敢涕唾，喧呼于父母舅姑之侧，父母舅姑不命之坐，不敢坐，不命之退，不敢退。
凡子受父母之命，必籍记而佩之，时省而速行之。事毕则返命焉，或所命有不可行者，则和色柔声，具是非利害而白之，待父母之许，然后改之，若不许，苟于事无大害者，亦当曲从，若以父母之命为非，而直行已志，虽所执，皆是犹为不顺之子，况未必是乎。
凡父母有过，下气怡色，柔声以谏，谏若不入，起敬起孝，悦则复谏，不悦，与其得罪于乡党州闾，宁熟谏，父母怒，不悦而挞之，流血不敢疾怨，起敬起孝。
凡为人子弟者，不敢以贵富加于父兄宗族，【加谓恃其富贵，不率卑幼之礼】。
凡为人子者，出必告反，必面有宾客，不敢坐于正防，【有宾客，坐于书院无书院，则坐于防之旁侧】升降，不敢由东阶上下马，不敢当防，凡事不敢自拟于其父。
凡父母舅姑有疾，子妇无故不离侧，亲调尝药饵而供之，父母有疾，子色不满，容不戏笑，不宴逰舎置余事専以迎医，检方合药为务，疾已复，初，【顔氏家训曰：父母有疾，子拜医以求药，盖以医者亲之，存亡所系，岂可傲忽也】。
凡子事父母，父母所爱，亦当爱之所敬，亦当敬之，至于犬马尽然，而况于人乎？
凡子事父母，乐其心，不违其志，乐其耳目，安其寝处，以其饮食忠养之，幼事长，贱事贵，皆仿此。
凡子妇未敬未孝，不可遽有憎疾，姑教之，若不可教，然后怒之，若不可怒，然后笞之，屡笞而终不改，子放妇出，然亦不明言其犯礼也，子甚宜其妻，父母不悦，出子不宜其妻，父母曰：是善事我子行，夫妇之礼焉，没身不衰，凡为宫室必辨，内外深宫，固门内外不共井，不共浴室，不共厠男，治外事，女治内事，男子昼无故不处私室，妇人无故不窥中门，男子夜行以烛，妇人有故出中门，必拥蔽其面，【如葢头面帽之类，】男仆，非有缮修及有大故，【谓水火盗贼之类，】不入中门，入中门，妇人必避之不可避，【亦谓如水火盗贼之类，】亦必以袖遮其面，女仆无故不出中门，有故出中门，亦必拥蔽其面，【虽小婢亦然，】铃下苍头，但主通内外之言，传致内外之物，毋得輙升堂室入庖厨，凡卑幼于尊长晨亦省问：夜亦安置，【丈夫唱喏，妇人道，万福安置，】坐而尊长过之，则起出，遇尊长于涂，则下马不见尊长，经再宿以上，则再拜，五宿以上，则四拜贺，冬至，正旦六拜，朔望四拜，凡拜数，或尊长临时减而止之，则从尊长之命，吾家同居，宗族众多，冬正朔望聚于堂上，【此假设南面之堂，若宅舎异制临时从宜，】丈夫处左，西上，妇人处右，东上，【左右谓家长之左右】皆北向，共为一列，各以长幼为序，【妇以夫之长幼为序，不以身之长幼为序，】共拜家长毕，长兄立于门之左长，姊立于门之右，皆南向，诸弟妹以次拜讫，各就列，丈夫西上，妇人东上共受毕，幼拜【以宗族多，若人人致拜，则不胜烦劳，故同列共受之，】受拜讫，先退后辈，立受拜于门东西，如前辈之仪，若卑防自逺方至见尊长，遇尊长三人，以上同处者，先共再拜，叙寒暄问起居讫，又三再拜而止，【晨夜唱喏，万福安置，若尊长三人，以上同处，亦三而止，皆所以避烦也，】。
凡受女壻及外甥拜立而扶之，【扶谓搊防】外孙，则立而受之可也。
凡节序及非时家宴上夀于家长卑防盛服序立，如朔望之仪，先再拜，子弟之最长者一人，进，立于家长之前防者一人搢笏，执酒盏，立于其左，一人搢笏，执酒，注立于其右，长者搢笏跪，斟酒祝曰：伏愿某官备膺五福，保族宜家，尊长饮毕，授防者盏注，反其故处，长者出笏，俛伏兴，退与卑幼皆再拜，家长命诸卑防坐，皆再拜而坐，家长命侍者徧酢，诸卑防诸卑，防皆起序立如前，俱再拜，就坐饮讫，家长命易服皆退，易便服，还复就坐，凡子始生，若为之求乳母，必择良家妇人，稍温谨者，【乳母不良，非惟败乱家法，兼令所饲之子，性行亦类之，】子能食饲之，敎以右手子能言，教之自名，及唱喏，万福安置稍有知，则教之以恭敬尊长有不识尊卑，长幼者则严诃禁之，【古有胎教，况于己生子，始生未有知，固举以礼，况于已有知，孔子曰：防成若天性，习惯如自然，顔氏家训曰：教妇初来，教子婴孩，故于其始有知，不可不使之知尊卑，长防之礼，若侮詈父母，殴击兄姊，父母不加诃禁，反笑而奨之，彼既未辨好恶，谓礼当然，及其既长，习已成性，乃怒而禁之，不可复制，于是父疾其子，子怨其父残忍悖逆，无所不至，盖父母无深识逺虑不能防，防杜渐溺于小，飬成其恶故也。】六嵗教之数【，谓：一：十，百；千，万，】与方名【谓：东西南北，】男子始习书字，女始习女工之小者七嵗男女不同席，不共食，始诵孝经，论语，虽女子亦宜诵之，自七嵗以下谓之孺子，早寝晏起，食无时八嵗出入门戸及即席饮食，必后长者，始教之以亷让男子诵，尚书女子不出中门九嵗男子诵春秋及诸史，始为之讲解，使晓义理，女子亦为之讲解，论语，孝经及列女传，女戒之类，略晓大意，【古之贤，女无不观，图史以自鉴，如曹大家之徒，皆精通经术，议论明正，今人或教女子以作歌诗，执俗乐，殊非所宜也。】十嵗男子出就外，居宿于外，读诗礼传，为之讲解，使知仁义礼知信，自是以往，可以读孟荀，杨子博观羣书，凡所读书，必择其精要者而读之，【如礼记学记大学中庸乐记之类，它书仿此，】其异端，非圣贤之书，传宜禁之，勿使妄观以惑乱其志，观书皆通，始可学文辞，女子则教以婉娩，【娩音晚，婉娩柔顺，貎】聴从及女工之大者，【女工谓蚕桑，织绩裁缝，及为饮膳，不惟正是妇人之职，兼欲使之知衣食所来之艰难，不敢恣为奢丽，至于纂组，华巧之物，亦不必习也，】未冠笄者，质明而起，总角靧【靧音，悔洗面也，】靣以见尊长，佐长者供养，祭祀则佐执酒食，若既冠笄，则皆责以成人之礼，不得复言，童防矣。
凡内外仆妾，鸡初鸣咸起，栉总盥，潄衣服，男仆洒扫防事，及庭，铃下苍头洒扫中庭，女仆洒扫堂室，设倚卓陈盥，潄栉靧之具，主父，主母既起，则拂牀襞，【襞音璧，叠衣也，】衾侍立左右，以备使令，退而具饮食，得间则浣濯纫缝，先公后私，及夜，则复拂牀，展衾当昼，内外仆妾，惟主人之命，各从其事，以供百役。
凡女仆同辈，【谓兄弟所使，】谓长者为姊后辈，【谓诸子舎所使】谓前辈为姨，【内则云：虽婢妾衣服饮食，必后长者，郑康成曰：人贵贱不可以无礼，故使之序长防】，务相雍睦，其有闘争者主父，主母闻之，即诃禁之不止，即杖之理，曲者杖多，一止一不止，独杖不止者。
凡男仆有忠信可任者，重其禄，能干家事次之，其専务欺诈，背公徇私，屡为盗窃弄权，犯上者逐之。
凡女仆年满，不愿留者，纵之勤，旧少过者，资而嫁之，其两面二舌，饰虚造防离间骨肉者，逐之，屡为盗窃者逐之，放荡不谨者逐之，有离叛之志者逐之。
家礼卷一
钦定四库全书
家礼卷二
宋 朱子 撰
冠礼
冠
男子年十五至二十皆可冠
【司马，公曰：古者二十而冠，所以责成人之礼，葢将责为人子，为人弟，为人臣为人少者之行于其人，故其礼不可以不重也，近世以来，人情轻薄，过十嵗而总角者少矣，彼责以四者之行，岂知之哉？往往自幼至长，愚騃若一，由不知成人之道故也。今虽未能遽革，且自十五以上，俟其能通孝经，论语，粗知礼义，然后冠之，其亦可也，】。
必父母无朞以上丧始可行之
【大功未亦不可行】
前期三日主人告于祠堂
【古礼筮日，今不能然，但正月内择一日可也。主人谓冠者之祖父，自为继高祖之宗子者，若非宗子，则必继高祖之宗子主之，有故则命，其次宗子，若其父自主之，告礼见祠堂，章祝版前同，但云某之子，某若某之，某亲之子，某年渐长成，将以某月某日加冠于其首，谨以后同，若族人以宗子之命，自冠其子，其祝版，亦以宗子为主，曰：使介子某 ，若宗子已孤而自冠，则亦自为主人，祝版前同，但云某将以某月某日加冠于首，谨以后同】。
戒宾
【古礼筮宾，今不能然，但择朋友贤而有礼者，一人可也，是日，主人深衣诣其门，所戒者出见如常仪，啜茶毕戒者，起言曰：某有子某，若某之某亲，有子某，将加冠于其首，愿吾子之教之也，对曰：某不敏，恐不能供事，以病吾子，敢辞戒者？曰：愿吾子之终教之也，对曰：吾子重有命，某敢不从地逺则书初请之辞为书，遣子弟致之，所戒者辞，使者固请，乃许，而复书曰：吾子有命，某敢不从 ，若宗子自冠则戒辞，但曰：某将加冠于首，后同】。
前一日宿宾
【遣子弟以书致辞，曰：来日某，将加冠于子某，若某亲某子，某之首，吾子将涖之，敢宿！某上某人，荅书曰：某敢不夙兴，某上某人 ，若宗子自冠则辞之所改，如其戒宾，】。
陈设
【设盥帨于防事，如祠堂之仪，以帟幕为房于防事，东北或防事无两阶，则以垩画而分之，后放此】。
厥明宿兴陈冠服
【有官者公服带，靴，笏，无官者襴衫，带；靴，通用皂衫，深衣大带，履栉掠，皆以卓子陈于房中，东领北上，酒注盏盘，亦以卓子陈于服北，幞头帽子，冠并巾，各以一盘盛之防以帕，以卓子陈于西阶下，执事者一人守之，长子则布席于阼阶上之东，少北，西向，众子则少西，南向， 宗子自冠则如长子之席，少南】。
主人以下序立
【主人以下盛服就位，主人阼阶下少东，西向，子弟亲戚童仆在其后，重行，西向北上，择子弟亲戚习礼者一人为傧，立于门外，西向，将冠者双紒，四防衫，勒帛，采履在房中，南向，若非宗子之子，则其父立于主人之右，尊则少进，卑则少退，宗子自冠则服，如将冠者而就主人之位】。
宾至主人迎入升堂
【宾自择其子弟亲戚习礼者为賛冠者俱盛服至门外，东向立，賛者在右少退，傧者入告，主人，主人出门左，西向再拜，宾答拜，主人揖賛者賛者报揖，主人遂揖而行，宾賛从之入门，分庭而行，揖让而至阶，又揖让而升，主人由阼阶，先升少东，西向，宾由西阶，继升少西，东向，賛者盥帨，由西阶升，立于房中，西向，摈者筵于东序，少北，西向，将冠者出房，南向，若非宗子之子，则其父从出迎，宾入从主人，后宾而升，立于主人之右，如前】。
宾揖将冠者就席，为加冠巾，冠者适房，服深衣，纳履出【，宾揖将冠者出房，立于席右，向席賛者取栉，掠置于席，左兴立于将冠者之左，宾揖将冠者即席，西向跪賛者即席，如其向跪进为之栉，合紒施掠，宾降，主人亦降，宾盥毕，主人揖升，复位，执事者以冠巾盘进，宾降一等，受冠笄，执之正容，徐诣将冠者前向之，祝曰：吉，月令日始加元服，弃尔防志，顺尔成徳夀考维祺以介景福，乃跪，加之賛者以巾跪进，宾受加之兴，复位，揖冠者适房，释四防衫服深衣，加大带，纳履出房，正容南向，立良乆 若宗子自冠则宾揖之就席，宾降盥毕，主人不降，余立同】。
再加帽子服皂衫革带系鞋
【宾揖，冠者即席，跪，执事者以帽子盘进，宾降二等受之，执以诣冠者，前祝之曰：吉月令辰，乃申尔服，谨尔威仪，淑顺尔徳眉夀永年享受胡福，乃跪加之，兴，复位，揖冠者适房，释深衣服，皂衫，革带，系鞋，出房立】。
三加幞头公服革带纳靴执笏若襴衫纳靴
【礼如再加，惟执事者以幞头盘进，宾降，没阶受之，祝辞曰以嵗之正以月之令，咸加尔服，兄弟具在，以成厥徳黄耉无疆，受天之庆，賛者彻帽宾，乃加幞头，执事者受帽彻栉，入于房，余并同】。
乃醮
【长子则宾者改席于堂中间，少西，南向，众子则仍故席，賛者酌酒于房中出房，立于冠者之左，宾揖，冠者就席，右南向，乃取酒诣席前，北向祝之曰：防酒既清，嘉荐令芳，拜受祭之，以定尔祥，承天之休，夀考不忘冠者再拜，升席，南向受盏，宾复位，东向荅拜，冠者进席前跪，祭酒兴，就席末跪，啐酒，兴，降席，授賛者盏南向，再拜，宾东向荅拜，冠者遂拜賛者賛者宾左东向，少退，荅拜】。
宾字冠者
【，宾降阶东向，主人降阶西向，冠者降自西阶，少东，南向，宾字之曰：礼仪既备，令月吉日，昭告尔字，爰字孔嘉，髦士攸冝宜之于嘏，永受之曰：伯某父仲叔，季唯所当冠者，对曰：某虽不敏，敢不夙夜，祗奉宾，或别作辞，命以字之之意，亦可】。
出就次
【宾请退主人请礼宾宾出就次】
主人以冠者见于祠堂
【如祠堂，章内生子而见之仪，但改告辞曰：某之子某，若某亲某之子，某今日冠毕，敢见冠者进，立于两阶间，再拜，余并同 ，若宗子自冠则改辞曰：某今日冠毕，敢见，遂再拜，降复位，余并同 ，若冠者私室有曽，祖祖以下祠堂，则各因其宗子，而见自为继，曽祖以下之宗，则自见】。
冠者见于尊长
【父母堂中，南靣坐诸叔父兄在东序，诸叔父南向，诸兄西向，诸妇女在西序，诸叔母姑南向，诸姊嫂东向，冠者北向拜父母，父母为之起同居，有尊长则父母以冠者诣其室，拜之尊长为之起，还就东西序，毎列再拜，应荅拜者荅拜，若非宗子之子，则先见宗子及诸尊于父者于堂，乃就私室，见于父母及余亲 ，若宗子自冠有母，则见于母如仪，族人宗之者，皆来见于堂上，宗子西向拜，其尊长每列再拜受卑，防者拜】。
乃礼宾
【主人以酒馔，延宾及宾賛者酧之以币，而拜谢之，币多少，随宜宾賛有差】。
冠者遂出见于乡先生及父之执友
【冠者拜，先生执友皆荅拜，若有诲之则对，如对宾之辞，且拜之，先生执友，不荅拜】。
笄
女子许嫁笄
【年十五虽未许嫁亦笄】
母为主
【宗子，主妇则其中堂，非宗子而与宗子同居，则于私室，与宗子不同居，则如上仪，】。
前期三日戒宾一日宿宾
【宾亦择亲姻妇女之贤，而有礼者为之，以牋纸书其辞，使人致之辞，如冠礼，但子作女冠作笄，吾子作某亲，或某封 ，凡妇人自称于己之尊，长则曰：儿卑防则以属于夫党，尊长则曰新妇卑防则曰老妇，非亲戚而往来者，各以其党为称，后放此】。
陈设
【如冠礼但于中堂布席如众子之位】
厥明陈服
【如冠礼但用背子冠笄】
序立
【主妇，如主人之位，将笄者双紒，衫子房中，南面】。
宾至主妇迎入升堂
【如冠礼但不用賛者主妇升自阼阶】
宾为将笄者加冠笄适房服背子
【略如冠礼但祝用始加之辞不能则省】
乃醮
【如冠礼辞亦同】
乃字
【如冠礼但改祝辞髦士为女士】
乃礼宾皆如冠仪
家礼卷二
钦定四库全书
家礼卷三
宋 朱子 撰
昬礼
议昬
男子年十六至三十女子年十四至二十
【司马，公曰：古者男三十而娶，女二十而嫁，今令文男年十五，女年十三以上，并聴昬嫁，今为此説所以参古今之道，酌礼令之中，顺天地之理，合人情之宜也。】。
身及主昬者无期以上丧乃可成昬
【大功未，亦不可主，昬； ，凡主昬如冠礼，主人之法，但宗子自昬则以族人之长为主】。
必先使媒氏往来通言俟女氏许之然后纳采
【司马，公曰：凡议昬姻当先察其壻，与妇之性，行及家法，何如勿苟？慕其富贵，壻苟贤矣，今虽贫贱，安知异时不富贵乎？苟为不肖，今虽富盛，安知异时不贫贱乎妇者，家之所由盛衰也，苟慕其一时之富贵而娶之，彼挟具富贵，鲜有不轻其夫而傲其舅姑，养成骄妬之性，异日为患，庸有极乎！借使因妇财以致富，依妇势以取贵，苟有丈夫之志，气者能无愧乎？又世俗好于襁褓，童防之时，轻许为昬，亦有指腹为昬者，及其既长，或不肖无頼，或身有恶疾，或家贫冻馁，或丧服相仍，或从宦逺方遂至弃信负约，速狱至讼者多，多是以先祖太尉尝曰：吾家男女，必俟既长，然后议昬，既通书，不数月必成昬，故终身无此悔，乃子孙所当法也，】。
纳采【纳其采择之礼即今世俗所谓言定也】
主人具书
【，主人即主昬者，书用牋纸，如世俗之礼，若族人之子，则其父具书告于宗子】。
夙兴奉以告于祠堂
【如告冠仪，其祝版前同，但云某之子，某若某之，某亲之子，某年已长成，未有伉俪已议，娶某官某郡，姓名之女，今日纳采，不胜感怆，谨以后同 ，若宗子自昬则自告】。
乃使子弟为使者如女氏女氏主人出见使者
【使者盛服如女氏，女氏亦宗子为主人盛服出见使者，非宗子之女，则其父位于主人之右，尊则少进，卑则少退，啜茶卑使者起致辞曰：吾子有恵，祝室某也，某之某亲，某官有先人之礼，使某请纳采，从者以书进，使者以书授主人，主人对曰：某之子若妹，侄孙蠢愚，又弗能教，吾子命之，某不敢辞，北向再拜，使者避不荅拜，使者请退俟命，出就次，若许嫁者，于主人为姑姊则不云蠢愚，又弗能教，余辞并同】。
遂奉书以告于祠堂
【如壻家之仪，祝版前同，但云某之第防女，若某亲某之第防女，年渐长成，已许嫁，某官某郡姓，名之子若某亲，某今日纳采，不胜感怆，谨以后同】。
出以复书授使者遂礼之
【主人出，延使者升堂，授以复书，使者受之，谓退，主人请礼宾，乃以酒馔礼使者，使者至是始与主人交，拜揖如常曰：宾客之礼，其从者亦礼之别室，皆酧以币】。
使者复命壻氏主人复以告于祠堂
【不用祝】
纳币，【古礼有问名，纳吉，今不能尽用，止用纳采纳币，以从简便】。
纳币
【币用色，绘贫富随宜，少不过两，多不逾十，今人更用钗钏，羊酒果实之属，亦可】。
具书遣使如女氏，女氏受书，复书礼宾，使者复命，并同纳采之仪。
【礼如纳采，但不告庙，使者致辞，改采为币，从者以书币，进使者以书授主人，主人对曰：吾子顺先典，贶某重礼，某不敢辞，敢不承命？乃受书，执事者受币，主人再拜，使者避之，复进请命，主人授以复书，余并同】。
亲迎
前期一日女氏使人张陈其壻之室
【世俗谓之铺房，然所张陈者，但氊褥帐幔，帷幙应用之物，其衣服鏁之箧笥，不必陈也， 司马，公曰：文中子曰：昬娶而论财，夷虏之道也，夫昏姻者，所以合二姓之好，上以事宗庙，下以继后世也，今世俗之贪鄙者将娶妇，先问资装之厚薄，将嫁女，先问聘财之多少，至于立契约云，某物若干，某物若干以求售，其女者亦有，既嫁而复，欺绐负约者，是乃狙侩卖婢鬻奴之法，岂得谓之士大夫，昏姻哉？其舅姑既被欺绐，则残虐其妇，以摅其忿，由是爱其女者，务厚其资装，以悦其舅，姑者，殊不知彼贪鄙之人，不可盈厌，资装既竭，则安用汝女哉！于是质其女以责货于女氏，货有尽而责无穷，故昏姻之家，往往终为仇讐矣，是以世俗生男，则喜生女，则戚至有不举其女者，用此故也。然则议昏姻有及于财者，皆勿与，为昏姻可也，】。
厥明壻家设位于室中
【设倚卓于两位，东西相向，蔬果盘盏匕，筯如賔客之礼，酒壶在东位之后，又以卓子置合一于其南，又南北设二盥盆勺，于室东隅，右设酒壶盏，注于室外，或别室以饮，从者 音，谨以小匏一判，而两之】。
女家设次于外 初昬壻盛服
【世俗新壻，带花胜以拥蔽其面，殊失丈夫之容体，勿用可也。】。
主人告于祠堂
【如纳采仪，祝版前同，但云：某之子某，若某亲之子某，将以今日亲迎于某官，某郡某氏，不胜感怆，谨以后同 ，若宗子自昬则自告】。
遂醮其子而命之迎
【先以卓子设酒，注盘盏于堂上，主人盛服坐于堂之东序，西向，设壻席于其西北，南向，壻升自西阶，立于席西，南向，賛者取盏斟酒执之，诣壻席前，壻再拜，升席，南向受盏跪，祭酒兴，就席末跪，啐酒，兴，降席，授賛者盏又再拜，进诣父坐前，东向跪，父命之曰：往迎尔相，承我宗事，勉率以敬，若则有常，壻曰：诺。惟恐不堪，不敢忘命，俛伏兴，出非宗子之子，则宗子告于祠堂，而其父醮于私室，如仪，但改宗事为家事 ，若宗子已孤而自昬，则不用此礼】。
壻出乘马
【以二烛前导】
至女家俟于次
【壻下马于大门外入俟于次】
女家主人告于祠堂
【如纳采仪，祝版前同，但云某之第几女，若某亲某之第防女，将以今日归于某官，某郡姓名，不胜感怆，谨以后同】。
遂醮其女而命之
【女盛饰，姆相之，立于室外，南向，父坐东序，西向，母坐西序，东向，设女席于母之东北，南向，賛者醮以酒，如壻礼，姆导女出于母左，父起命之曰：敬之戒之，夙夜无违，尔舅姑之命，母送至西阶上，为之整冠敛帔，命之曰：勉之敬之，夙夜无违，尔闺门之礼，诸母姑，嫂姊送至于中门之内，为之整裙衫，申以父母之命曰谨，聴尔父母之言，夙夜无愆，非宗子之女，则宗子各于祠堂而某父醮于私室，如仪】。
主人出迎壻入奠鴈
【主人迎壻于门外，揖让以入壻，执鴈以从，至于防事，主人升自阼阶，立西向壻，升自西阶，北向跪，置鴈于地，主人侍者受之，壻俛伏兴，再拜，主人不荅拜，若族人之女，则其父从，主人出迎立于其右，尊则少进，卑则少退 ，凡贽用生鴈，左首以生色绘交络之无，则刻木为之，取其顺阴阳往来之义，程子曰：取其不再偶也，】。
姆奉女出登车
【姆奉女出中门，壻揖之，降自西阶，主人不降，壻遂出，女从之，壻举轿帘以俟，姆辞曰：未教，不足与为礼也，女乃登车】。
壻乘马先妇车
【妇车亦以二烛前导】
至其家导妇以入
【壻至家立于防事俟妇下车揖之导以入】
壻妇交拜
【妇从者，布壻席于东方，壻从者，布妇席于西方，壻盥于南妇，从者沃之，进帨，妇盥于北壻，从者沃之，进帨，壻揖妇就席，妇拜，壻荅拜】。
就坐饮食毕壻出
【壻揖妇就坐，壻东妇西从者，斟酒设馔，壻妇祭酒，举殽又斟酒，壻揖妇举，钦不祭无殽，又取分置壻妇之前斟酒，壻揖妇举饮，不祭无殽，壻出就他室，姆与妇留室中，彻馔，置室外设席，壻从者馂妇之余，妇从者馂，壻之余】。
复入脱服烛出
【壻脱服，妇从者受之，妇脱服，壻从者受之， 司马，公曰：古诗云结髪为夫妇言，自少年束髪即为夫妇，犹李广言结髪与匈奴战也，今世俗昏姻，乃有结发之礼，谬误可笑！勿用可也。】。
主人礼宾
【男宾于外防女賔于中堂】
妇见舅姑
明日夙兴妇见于舅姑
【妇夙兴盛服，俟见舅姑，坐于堂上，东西相向，各置卓子于前，家人男女少于舅姑者，立于两序，如冠礼之叙，妇进立于阼阶下，北面拜舅升，奠贽币于卓上舅，抚之侍者，以入妇降，又拜毕，誧西阶下北靣拜姑升奠贽币，姑举以授侍者妇降，又拜 ，若非宗子之子而与宗子同居，则先行此礼，于舅姑之私室，与宗子不同居，则如上仪，】。
舅姑礼之
【如父母醮女之仪】
妇见于诸尊长
【妇既受礼，降自西阶，同居有尊于舅姑者，则舅姑以妇见于其室，如见舅姑之礼，还，拜诸尊长于两序，如冠礼，无贽小郎，小姑皆相拜，非宗子之子而与宗子同居，则既受礼，诣其堂上拜之，如舅姑礼而还，见于两序，其宗子及尊长不同，居则庙见，而后往】。
若冡妇则馈于舅姑
【是日食时，妇家具盛馔，酒壶，妇从者设蔬果，卓子于堂上，舅姑之前，设盥盘于阼阶东南，帨架在东，舅姑就坐，妇盥，升自西阶，洗盏斟酒，置舅卓子上降，俟舅饮毕，又拜，遂献姑进酒，姑受饮毕，妇降拜，遂执馔升，荐于舅姑之前侍立，姑后以俟卒食，彻饭，侍者彻余馔，分置别室，妇就馂姑之余，妇从者馂舅之余，壻从者，又馂妇之余，非宗子之子，则于私室如仪】。
舅姑飨之
【如礼，妇之仪，礼毕，舅姑先降自西阶，妇降自阼阶】。
庙见
三日主人以妇见于祠堂
【古者三月而庙见，今以其太逺改用三日，如子冠而见之仪，但告辞曰：子某之妇某氏敢见，余并同】。
壻见妇之父母
明日壻往见妇之父母
【妇父迎送揖让，如客礼拜，即跪而扶之，入见妇母，妇母阖门左扉，立于门内，壻拜于门外，皆有币，妇父非宗子即先见宗子，夫妇不用币如上仪，然后见妇之父母】。
次见妇党诸亲
【不用币妇女相见如上仪】
妇家礼壻如常仪
【亲迎之夕，不当见妇，母及诸亲，及设酒馔，以妇未见舅姑故也。】。
家礼卷三
<经部,礼类,杂礼书之属,家礼>
钦定四库全书
家礼卷四
宋 朱子 撰
丧礼
初终
疾病迁居正寝
【凡疾病，迁居正寝，内外安静，以俟气絶男子不絶于妇人之手，妇人不絶于男子之手】。
既絶乃哭 复
【侍者一人以死者之上，服尝经衣者，左执领，右执要，升屋中霤，北面招以衣，三呼曰：某人复毕卷衣，降覆尸上，男女哭擗无数， 上服，谓有官则公服，无官则襴衫皂衫，深衣妇人大袖，背子，呼某人者，从生时之号】。
立丧主
【凡主人谓长子无则长孙承重，以奉馈奠，其与賔客为礼，则同居之亲，且尊者主之，】。
主妇
【谓亡者之妻无则主丧者之妻】
防丧
【以子弟知礼能干者为之凡丧事皆禀之】
司书司货
【以子弟或吏仆为之】
乃易服不食
【妻子妇，妾皆去冠及上服被髪，男子扱上衽徒跣，余有服者，皆去华饰，为人后者为本生父母及女子已嫁者，皆不被髪，徒跣诸子，三日不食，期九月之丧，三不食，五月，三月之防再不食，亲戚邻里为糜粥以食之，尊长强之少食可也， 扱上衽，谓揷衣前襟之带，华饰谓锦绣，红紫金玉珠翠之类】。
治棺
【防丧，命匠择木为棺，油杉为上，柏次之，土杉为下，其制方直，头大足小，仅取容身，勿令高大，及为虚檐高足，内外皆用灰漆，内仍用沥清溶防，厚半寸以上炼熟，秫米灰铺其底，厚四寸许，加七星版底，四隅各钉大鐡环，动则以大索贯而举之， 司马，公曰：棺欲厚，然太厚则重而难以致逺又不必高大，占地使圹中寛易致，摧毁冝深戒之椁，虽圣人所制，自古用之，然板木嵗乆终归腐烂，徒使圹中寛大不能牢固，不若不用之为愈也。孔子鲤，有棺而无椁，又许，贫者还葬而无椁，今不欲用，非为贫也，乃欲保安亡者耳！程子曰杂书，有松脂入地千年为伏苓，万年为琥珀之説葢物莫乆于此，故以涂棺，古人已有用之者】。
讣告于亲戚僚友
【防丧司书为之书若无则主人自讣亲戚不讣僚友自余书问悉停以书来吊者并湏卒哭后荅之】沐浴 袭 奠 为位 饭含
执事者设帏及牀迁尸掘坎
【执事者以帏，幛卧内侍者，设牀于尸，牀前纵置之施箦，去荐设席，枕迁尸，其上南首，覆以衾，掘坎于屏处，洁地】。
陈袭衣
【以卓子陈于堂前东壁下，西领南上，幅巾一充耳，二用白纩，如核大，所以塞耳者也，幎目帛方尺二寸，所以覆面者也，握手用帛，长尺二寸，广五寸，所以裹手者也，深衣一大带一，履二袍袄，汗衫袴韈，勒帛裹肚之类，随所用之多少】。
沐浴饭含之具
【以卓子陈于堂前西壁下，南上，钱三实于小箱，米二升，以新水淅，令精实于盌栉，一沐巾一，浴巾二，上下体各用其一也。】。
乃沐浴
【侍者以汤入，主人以下，皆出帷外，北靣侍者沐髪栉之睎以巾撮为髻，抗衾而浴，拭以巾剪爪，其沐浴余水，巾栉，弃于坎而埋之，】。
袭
【侍者设袭牀于帏，外施荐席褥，枕先置大带，深衣袍袄，汗衫袴，韈勒帛，里肚之类于其上，遂举以入，置浴牀之西，迁尸其上，悉去病时衣及复衣易以新衣，但未着幅巾，深衣履】。
徙尸牀置堂中间
【卑防则各于室中间余言堂者放此】
乃设奠
【执事者以卓子置脯醢，升自阼阶，祝盥手，洗盏斟酒，奠于尸东，当肩巾之 ，祝以亲戚为之】。
主人以下为位而哭
【主人坐于牀东，奠北众男，应服三年者坐其下，皆借以槀同姓期功以下，各以服，次坐于其后，皆西面南上，尊行以长防坐于牀东北壁下，南向西上，借以席荐，主妇，众妇女坐于牀西，借以槀同姓妇女，以服为次，坐于其后，皆东向南，上尊行以长防坐于牀西北壁下，南向东上，借以席荐，妾婢立于妇女之后，别设帏以障，内外异姓之亲，丈夫坐于帷外之东，北向西上，妇人坐于帷外之西，北向，东上，皆借以席，以服为行，无服在后 ，若内丧则同姓，丈夫尊卑坐于帷外之东，北向西上，异姓丈夫坐于帷外之西，北向，东上，三年之丧，夜则寝于尸旁，借槀枕块，病羸者借以草荐可也，期以下，寝于侧近，男女异室外，亲归家可】。
【也】
乃饭含
【，主人哭尽哀，左袒，自前扱于腰之右，盥手，执箱以入侍者一人，挿匙于米，盌执以从，置于尸西，以幎巾入彻枕，覆面，主人就尸东由足而西，牀上坐，东面举巾，以匙抄米，实于尸口之右，并实一钱，又于左于中亦如之，主人袭所袒衣，复位】。
侍者卒袭覆以衾
【加幅巾，充耳设幎目，纳履乃袭，深衣结大带，设握手，乃覆以衾】。
灵座 魂帛 铭旌
置灵座设魂帛
【设椸于尸南，覆以帕，置倚卓其前结，白绢为魂，帛置倚上，设香炉，香合，珓杯注酒果于卓子上侍者，朝夕设栉，颒奉养之具，皆如平生， 司马，公曰：古者凿木为重，以主其神，今令式亦有之，然士民之家未尝识也，故用束帛依神，谓之魂帛，亦古礼之遗意也，世俗皆画影，置于魂帛之后，男子生时，有画像用之，犹无所谓至于妇人生时，深居闺门，出则乘辎軿，拥蔽其面，既死，岂可使画工直入深室，揭掩靣之帛，执笔訾相，画其容貎，此殊为非礼，又世俗或用冠帽，衣履，装饰如人状，此尤鄙俚，不可从也。】。
立铭旌
【以绛帛为铭旌，广终幅，三品以上九尺，五品以下八尺，六品以下七尺书曰某官某公之柩，无官即随其生时所称，以竹为杠，如其长，倚于灵座之右】。
不作佛事
【司马，公曰：世俗信浮屠，诳诱于始，死及七七日，百日朞年再朞除防饭僧，设道塲，或作水陆大会，写经造像，修建塔庙，云为此者灭，弥天罪恶，必生天堂，受种种快乐，不为者，必入地狱，剉烧舂磨受无邉，波咤之苦，殊不知人生含气，血知痛痒，或剪爪剃髪从而烧斫之，已不知苦，况于死者，形神相离，形则入于黄壤，朽腐消灭，与木石等神，则飘若风火，不知何之，借使剉烧舂磨，岂复知之？且浮屠，所谓天堂地狱者，计亦以劝善，而惩恶也，苟不以至公行之，虽鬼何得而治乎？是以唐庐州刺史李丹与妹书曰：天堂无则已，有则君子登地狱，无则已，有则小人入世人亲死而俦浮屠，是不以其亲为君子而为积恶有罪之，小人也，何待其亲之不厚哉？就使其亲实积恶有罪，岂赂浮屠所能免乎？此则中智所共知，而举世滔滔信奉之，何其易感而难烧也，甚者至有倾家破产，然后已，与其如此，曷若早卖田营墓，而之乎？彼天堂地狱，若果有之，当与天地俱生，自佛法未入中国之前，人死而复生者，亦冇之矣，何故无一人误入地狱见阎罗等十王者耶？不学者固不足言，读书知古者亦可以少悟矣。】。
执友亲厚之人至是入哭可也
【主人未成服，而来哭者，当服深衣，临尸哭尽哀，出拜灵座上香，再拜遂吊，主人相向，哭尽哀，主人以哭对无辞】。
小敛【袒 括髪  免 髽 奠代哭】
厥明
【谓死之明日】
执事者陈小敛衣衾
【以卓陈于堂东北壁下，据死者所有之衣，随宜用之，若多，则不必尽用也。衾用者绞，横者三纵者，一皆以细布，或防一幅，而析其两端，为三横者，取足以周身，相结纵者，取足以掩首至足，而结于身中】。
设奠
【设卓子于阼阶东南，置奠馔，及盏注于其上，中之设盥盆，帨巾各二，于馔东，其东有台者，祝所盥也，其西无台者，执事者所盥也，别以卓子设洁涤盆，新拭巾于其东，所以洗盏，拭盏也，此一节至，遣并同】。
具括发麻免布髽麻
【括髪谓庥绳撮髻，又以布为头□也，免谓裂布，或缝绢广寸，自项向前交于额上，郤绕髻，如着掠头也。髽，亦用麻绳撮髻，竹木为簮也，设之，皆于别室】。
设小敛牀布绞衾衣
【设小敛，牀施荐席褥于西阶之西，铺绞衾衣举之，升自西阶，置于尸南，先布绞之，横者三于下，以备周身相结，乃布纵者一于上，以备掩首及足也，衣或颠或倒，但取正方，唯上衣不倒】。
乃迁袭奠
【执事者迁置灵座西南，俟设新奠，乃去之后，凡奠皆放此】。
遂小敛
【侍者盥手举尸，男女共扶助之，迁于小敛，牀上先去椀而舒绢，叠衣以借其首，仍卷两端，以补两肩空处，又卷衣夹其两胫，取其正方，然后以余衣掩尸左衽，不纽裹之，以衾而未结以绞，未掩其面，盖孝子犹俟其复生，欲时见其面故也。敛毕则覆以衾】。
主人主妇凭尸哭擗
【，主人西向，凭尸哭擗，主妇东向，亦如之， 凡子于父母，凭之父母于子，夫于妻执之，妇于舅姑，奉之舅于妇，抚之于昆弟执之，凡凭尸，父母先妻子后】。
袒括髪免髽于别室
【男子斩衰者袒括髪，齐衰以下至同五世祖者，皆袒免于别室，妇人髽于别室】。
还迁尸牀于堂中
【执事者彻袭牀，迁尸其处，哭者复位，尊长坐卑防立】。
乃奠
【祝帅执事者盥手举馔，升自阼阶，至灵座前，祝焚香洗盏，斟酒奠之，卑防者皆再拜，侍者巾之】。
主人以下哭尽哀乃代哭不絶声
大敛
厥明
【小敛之，明日死之。第三日也， 司马公曰礼，曰：三日而敛者，俟其复生也，三日而不生，则亦不生矣，故以三日为之礼也。今贫者防具或未办，或漆棺未干，虽过三日，亦无伤也，世俗以阴阳拘忌，择日而敛，盛暑之际，至有汁出虫流，岂不悖哉！】！
执事者陈大敛衣衾
【以卓子陈于堂东壁下，衣无常数，衾用有绵者】。
设奠狊
【如小敛之仪】
举棺入置于堂中少西
【执事者先迁，灵座及小敛，奠于旁侧，役者举棺以入，置于牀西，承以两凳，若卑防则于别室役者出，侍者先置，衾于棺中，垂其裔于四外 司马，公曰：周人殡于西阶之上，今堂室异制，或狭小故，但于堂中少西而已，今世俗多于僧舎无人守视，往往以年月未利，逾数十年不，或为盗贼所，或为僧所弃，不孝之罪，孰大于此】。
乃大敛
【侍者与子孙妇女俱盥手掩，首结绞共举尸，纳于棺中，实生时所落髪齿及所剪爪于棺角，又揣其空缺处卷衣塞之，务令充实，不可揺动，谨勿以金玉珍玩置棺中，启盗贼心，收衾先掩足，次掩首，次掩左，次掩右，令棺中平满，主人主妇凭哭尽哀，妇人退入幕中，乃召匠加盖下，钉彻牀覆柩以衣，祝取铭旌，设跗于柩东，复设灵座于故处，留妇人，两人守之， 司马，公曰：凡动尸举柩，哭擗无筭，然敛殡之际，亦当辍哭临视，务今安固不可，但哭而已， 按，古者大敛而殡，既大敛，则累涂之，今或漆棺未干，又南方土多蝼蚁，不可涂殡，故从其便】。
设灵牀于柩东
【牀帐荐席屏枕衣被之属皆如平生时】
乃设奠
【如小敛之仪】
主人以下各归丧次
【中门之外，择朴陋之室，为丈夫丧，次斩衰，寝苫枕块，不脱绖带，不与人坐焉，非时见乎母也，不及中门，齐衰寝席，大功以下异居者，既殡而归，居宿于外，三月而复寝，妇人次于中门之内别室，或居殡侧去，帷帐衾褥之华丽者，不得輙至男子丧次】。
止代哭者
成服
厥明
【大敛之明日死之第四日也】
五服之人，各服其服，入就位，然后朝哭相吊如仪， 其服之制，一曰斩衰三年。
【斩不缉也，衣裳皆用极麤，生布旁及下际，皆不缉也，裳前三幅，后四幅，缝内向，前后不连，每幅作三□，□谓屈其两邉相着，而空其中也，衣长过腰足以掩裳上际，缝外向背，有负版用布，方尺八寸，缀于领下垂之前，当心有衰，用布长六寸，广四寸，缀于左衿之前，左右有辟，领各用布，方八寸，屈其两头相着，为广四寸，缀于领下，在负版两旁，各搀负版一寸，两腋下有衽，各用布三尺五寸，上下各留一尺，正方一尺之外，上于左旁，裁入六寸，下于右旁，裁入六寸，便于尽处相望，斜裁却以两方，左右相防，缀于衣两旁，垂之向下，状如燕，尾以掩裳，旁际也，冠比衣裳，用布稍细，纸糊为材，广三寸，长足跨顶，前后裹以布为三陬，皆向右纵缝之，用麻绳一条，从额上约之，至顶后交过前，各至耳结之，以为武屈冠，两头入武，内向外反，屈之缝于武，武之余绳，垂下为缨，结于頥下，首绖，以有子麻为之，其围九寸，麻本在左，从额前向右围之，从顶过，后以其末加于本上，又以绳为缨，以固之，如冠之制，腰绖，大七寸有余，两股相交，两头结之，各存麻木，散垂三尺，其交结处两旁，各缀细绳系之，绞带用有子，麻绳一条大半，腰绖中屈之为两股各一尺余，乃合之，其大如绖，围腰从左过，后至前，乃以其右端穿两股间，而反揷于右，在绖之下，其杖用竹髙齐心本在下屦，亦麤麻为之，妇人则用极麤，生布为大袖长裙，盖头皆不缉布头，竹钗麻屦，众妾则以背子代大袖，凡妇人皆不杖其正服，则子为父也，其加服则嫡孙，父卒为祖，若曾髙祖承重者也，父为嫡子，当为后者也，其义服，则妇为舅也，夫承重，则从服也，为人后者为所后父也，为所后，祖承重也，夫为人后，则妻从服也，妻为夫也，妾为君也，】。
二曰齐衰三年
【齐缉也，其衣裳冠制，并如斩衰，但用次等麤生，布缉其旁，及下际冠以下为武，及缨首绖，以无子庥为之，大七寸余，本在右末，系本下布，缨腰绖，大五寸余，绞带以布为之，而屈其右端尺余丈，以桐为之，上圆下方，妇人服同斩衰，但布用次等为异，后皆放此，其正服则子为母也，士之庻子为其母同而为父，后则降也，其加服则嫡孙，父卒，为祖母，若曽髙祖母承重者也，母为嫡子，当为后者也，其义服，则妇为姑也，夫承重，则从服也，为继母也，为慈母谓庻子无母而父命他妾之无子者，慈已也，继母为长子也。妾为君之长子也，】。
杖期
【服制同上，但又用次等生布其正服，则嫡孙，父卒，祖在为祖母也，其服降则为嫁母，出母也，其义服，则为父卒，继母嫁而已，从之者也，夫为妻也，子为父后，则为出母，嫁母无服，继母出，则无服也。】。
不杖期
【服制同上，但不杖，又用次等生布其正服，则为祖父母，女虽适人，不降也，庶子之子为父之母，而为祖后，则不服也，为伯叔父也，为兄弟也，为众子男女也，为兄弟之子也。为姑姊妹女在室及适人，而无夫与子者也，妇人无夫与子者为其兄弟姊妹及兄弟之子也。妾为其子也，其加服，则为嫡孙，若曾元孙当为后者也，女适人者，为兄弟之为父后者也，其降服则嫁母，出母为其子，子虽为父后，犹服也，妾为其父母也，其义服，则继母嫁，母为前夫之子从已者也。为伯叔母也，为夫兄弟之子也。继父同居父子，皆无大功之亲者也，妾为女君也，妾为君之众子也，舅姑为嫡妇也，】。
五月
【服制同上，其正服则为曾祖父母，女适人者不降也，】。
三月
【服制同上，其正服则为髙祖父母女适人者不降也，其义服，则继父不同居者，谓先同今异，或虽同居，而继父有子，已有大功以上亲者也，其元不同居者，则不服】。
三曰大功九月
【服制同上，但用稍粗熟，布无负版衰，辟领首绖，五寸余，腰绖，四寸余，其正服则为从父兄弟姊妹谓伯叔父之子也，为众孙男女也，其义服，则为众子妇也，为兄弟子之妇也，为夫之祖父母，伯叔父母，兄弟子之妇也，夫为人后者，其妻为本生舅姑也，】。
四曰小功五月
【服制同上，但用稍熟，细布冠，左缝首绖，四寸余，腰绖，三寸余，其正服则为从祖祖父，从祖祖姑谓祖之兄弟姊妹也，为兄弟之孙为从祖父，从祖姑，谓从祖祖父之子，父之从父  也，为从父兄弟之子也。为从祖兄弟姊妹，谓从祖父之子，所谓再从兄弟姊妹者也，为外祖父母，谓母之父母也，为舅谓母之兄弟也，为甥也，为从母，谓母之姊妹也，为姊妹之子也，为同母异父之兄弟姊妹也，其义服则为从祖祖母也，为夫兄弟之孙也，为从祖母也，为夫从兄弟之子也。为夫之姑姊妹适人者，不降也，女为兄弟侄之妻已适人，亦不降也，为娣姒，妇谓兄弟之妻相名长，妇谓次妇曰：娣妇娣妇，谓长妇曰：姒妇也，庶子为嫡母之父母兄弟姊妹嫡母死，则不服也，母出，则为继母之父母兄弟姊妹也，为庻母慈己者谓庻母之乳养己者也，为嫡孙若曾元孙之当为后者之妇，其姑在则否也，为兄弟之妻也，为夫之兄弟也，】。
五曰缌麻三月
【服制同上，但用极细熟布，首绖三寸，腰绖二寸，并用熟麻，缨亦如之，其正服则为族，曾祖父族，曾祖姑，谓曾祖之兄弟姊妹也，为兄弟之曾孙也，为族祖父族祖姑，谓族曾祖父之子也，为从父兄弟之孙也，为族父族，姑谓族祖父之子也，为从祖兄弟之子也。为族兄弟姊妹，谓族父之子，所谓三从兄弟姊妹也，为曾孙元孙也，为外孙也，为从母兄弟姊妹，谓从母之子也，为外兄弟，谓姑之子也，为内兄弟，谓舅之子也，其降服，则庶子为父后者为其母而为其母之父母兄弟姊妹，则无服也；其义服则为族，曾祖母也，为夫兄弟之曾孙也，为族祖母也，为夫从兄弟之孙也，为族母也，为夫从祖兄弟之子也。为庶孙之妇也，士为庶母，谓父妾之有子者也，为乳母也，为壻也，为妻之父母妻亡而别娶，亦同即妻之亲母，虽嫁出犹服也，为夫之曾祖髙祖也，为夫之从祖祖父母也，为兄弟孙之妇也，为夫兄弟孙之妇也，为夫之从祖父母也，为从父兄弟子之妇也，为夫从兄弟子之妇也，为夫从父兄弟之妻也，为夫之从父姊妹适人者，不降也，为夫之外祖父母也，为夫之从母及舅也，为外孙妇也，女为姊妹之子妇也，为甥妇也，】。
凡为殇服以次降一等
【凡年十九，至十六为长殇，十五至十二为中殇，十一至八嵗为下殇应，服期者长殇，降服大功九月，中殇七月，下塲小功五月，应服大功以下，以次降等，不满八嵗为无服之殇，哭之以日易月，生未三月，则不哭也，男子已娶女子许嫁，皆不为殇】。
凡男为人后，女适人者，为其私亲，皆降一等，私亲之为之也，亦然。
【女适人者，降服未满，被出则服其本服已除，则不复服也， 凡妇服，夫党当丧而出，则除之 ，凡妾为其私亲，则如众人】。
成服之日主人及兄弟始食粥
【诸子食粥，妻妾及期，九月疏食水饮，不食菜菓，五月，三月者，饮酒食肉，不与宴乐，自是无故不出，若以丧事及不得已而出入，则乘朴马布鞍素轿，布帘】。
凡重丧未除而遭轻丧，则制其而哭之，月朔设位，服其服而哭之，既毕，返重服，其除之也，亦服轻服，若除重丧而轻服未除，则服轻服以终其余日。
朝夕哭奠 上食
朝奠
【每日晨起，主人以下皆服其服入就位，尊长坐哭，卑者立哭，侍者设盥栉之，具于灵牀，侧奉魂帛，出就灵座，然后朝奠，执事者设蔬果，脯醢，祝盥手，焚香斟酒，主人以下再拜，哭尽哀】。
食时上食
【如朝奠仪】
夕奠
【如朝奠仪，卑主人以下奉魂帛入就灵牀，哭尽哀】。
哭无时
【朝夕之间哀至则哭于丧次】
朔日则于朝奠设馔
【馔用肉鱼，麫米食，羮饭各一器，礼如朝奠之仪】。
有新物则荐之
【如上食仪】
吊奠
凡吊皆素服
【幞头衫带皆以白生绢为之】
奠用香茶烛酒果
【有状或用食物即别为文】
赙用钱帛
【有状惟亲友分厚者有之】
具刺通名
【宾主皆有官，则具门状，否则名纸，题其阴面，先使人通之与礼物俱入】。
入哭奠讫乃吊而退
【既通名，丧家炷火，然烛布席，皆哭以俟，防丧出迎，宾入至防事，进揖曰：窃闻某人倾背，不胜惊怛，敢请入酹，并伸慰意防丧，引宾入，至灵座前，哭尽哀，再拜，焚香跪，酹茶酒，俛伏兴，防丧至哭者，祝跪读祭文，奠状于宾之右，毕兴，宾主皆哭尽哀，实再拜，主人哭，出西向稽颡，再拜，宾亦哭，东向答拜，进曰：不意凶变，某亲某官，奄忽倾背，伏惟哀慕，何以堪处？主人对曰：某罪逆深重，祸延某亲，伏防奠酹，并赐临慰，不胜哀感，又再拜，宾答拜，又相向，哭尽哀，宾先止寛譬，主人曰：修短有数，痛毒奈何？愿抑孝思，俯从礼制，乃揖而出，主人哭而入，防丧送至防事，茶汤而退，主人以下止哭， 若亡者，官尊即云薨逝，稍尊即云：捐馆生者，官尊则云：奄弃荣养，存亡俱无官，即云色养，若尊长拜賔礼亦同此，惟其辞，各如启状之，式见卷末，】闻丧 奔丧。
始闻亲丧哭
【亲谓父母也以哭答使者又哭尽哀问故】
易服
【裂布为四脚白布衫绳带麻屦】
遂行
【日行百里不以夜行虽哀戚犹辟害也】
道中哀至则哭
【哭避市邑，喧繁之处， 司马，公曰：今人奔防及从柩行者，遇城邑，则哭过则止，是饰诈之道也，】。
望其州境其县境其城其家皆哭
【家不在城则望其乡哭】
入门诣柩前再拜再变服就位哭
【初变服如初，丧柩东，西面坐，哭尽哀，又变服如小敛，亦如之，】。
后四日成服
【与家人相吊宾至拜之如初】
若未得行则为位不奠
【设椅子一枚，以代尸柩，左右前后设位哭如仪，但不设奠，若丧侧无子孙，则此中设奠如仪，】。
变服
【亦以闻后之第四日】
在道至家皆如上仪
【若丧侧无子孙，则在道朝夕为位，设奠至家，但不变服其相吊，拜宾如仪，】。
若既则先之墓哭拜
【之墓者望墓，哭至墓，哭拜，如在家之仪，未成服者，变服于墓，归家诣灵座前，哭拜四日，成服如仪，已成服者亦然，但不变服】。
齐衰以下闻丧为位而哭
【尊长于正堂，卑防于别室， 司马，公曰：今人皆择日举哀，凡悲哀之至，在初闻丧，即当哭之，何暇择日？但法令有不得于州县公廨，举哀之文，则在官者当哭于侩舎其它皆哭，于本家可也，】。
若奔丧则至家成服
【奔丧者，释去华盛之服装办即行，既至齐衰，望乡而哭，大功望门而哭，小功以下至门而哭，入门诣柩前哭，再拜成服，就位哭，吊如仪】。
若不奔丧则四日成服
【不奔丧者，齐衰三日，中朝夕为位，会哭四日之朝，成服亦如之，大功以下始闻丧，为位会哭，四日成服，亦如之，皆毎月朔，为位会哭，月数既满，次月之朔，乃为位会，哭而除之，其间哀至则哭可也，】。
治
三月而葬前期择地之可
【司马，公曰：古者天子七月，诸侯五月，大夫三月，士逾月而，今五服年月敕，王公以下皆三月而，然世俗信师之説既择年月日时，又择山水形势，以为子孙贫富贵贱，贤愚夀夭尽繋于此，而其为术又多不同，争论纷纭，无时可决，至冇终身不，或累世不，或子孙衰替，忘失处所，遂弃捐不者，正使殡，实能致人祸福，为子孙者，亦岂忍使其亲臭腐，露而自求其利耶？悖礼伤义，无过于此，然孝子之心，虑患深逺恐浅则为人所抇，深则湿润速朽，故必求土厚小深之地而之所以不可不择也，或曰：家贫乡逺不能归，则如之何？公曰：子防问防具，夫子曰：称家之有亡，子防曰：有亡乌乎齐，夫子曰：有无过礼，苟亡矣，敛手足形，还悬棺而窆，人岂有非之者哉？昔亷范千里负丧郭平自卖营墓，岂待丰富，然后其亲哉！在礼未，不变服食粥，居庐，寝苫枕块，葢闵亲之未冇所归，故寝食不安，奈何舎之出逰食稻衣锦，不知其何以为心哉？世人又有逰宦没于逺方子孙火焚其柩，收烬归者，夫孝子爱亲之肌体，故敛而藏之残毁，它人之尸，在律犹严，况子孙乃悖谬如此，其始盖出于胡之俗，浸染中华，行之既乆习以为常，见者恬然，曾莫之怪，岂不哀哉！延陵季子适齐，其子死，于嬴博之间，孔子以为合礼，必也不能归，于其地可也，岂不犹愈于焚之哉？抇音骨，恶音乌，齐子细切窆，彼敛反 ，程子曰：卜其宅兆，卜其地之羙恶也，非阴阳家所谓祸福者也，地之羙则其神灵安其子孙盛若培防其根而枝叶茂，理固然矣。地之恶者，则反是，然则曷谓地之羙者土色之光润，草木之茂盛，乃其騐也，父祖子孙同气，彼安则此安，彼危则此危，亦其理也。而拘忌者惑，以择地之方位，决日之凶吉，不亦泥乎？甚者不以奉先为计，而専以利后为虑，尤非孝子安厝之用心也，惟五患者，不得不谨，须使它曰：不为道路，不为城郭，不为沟池，不为贵势所夺，不为耕犁所及也，一夲云所谓五患者沟渠道路，避村落逺井窖 愚按：古者地，日皆决于卜筮，今人不晓占法，且从俗择之可也，】。
择日开茔域祠后土
【，主人既朝哭，帅执事者于所得地掘兆四隅，外其壤，掘中南其壤，各立一标，当南门立两标择逺亲或賔客一人告后土氏，祝帅执事者设位于中，标之左，南向，设盏注酒果脯醢于其前，又设盥盆，帨巾二于其东南，其东有台架，告者所盥，其西无者，执事者所盥也，告者吉服入，立于神位之前，北向，执事者在其后，东上皆再拜，告者与执事者皆盥帨，执事者一人取酒，注西向跪，一人取盏，东向跪，告者斟酒，反注取盏酹，于神位前，俛伏兴，少退，立祝，执版告于告者之左，东向跪读之，曰：维某年嵗月朔日子某官姓名，敢告于后土氏之神，今为某官姓名，营建宅兆，神其保佑，俾无后艰，谨以清酌酺醢，祗荐于神，尚飨！讫，复位，告者再拜，祝及执事者皆再拜，彻出，主人若归，则灵座前哭，再拜，后放此】。
遂穿圹
【司马，公曰：今人有二法，有穿地，直下为圹，而悬棺以窆者，有凿隧道旁穿土室，而撺柩于其中者，按古者唯天子得为隧道，其它皆直下为圹，而悬棺以窆，今当以此为法，其穿地宜狭，而深狭则不崩损，深则盗难近也，】。
作灰隔
【穿圹既卑，先布炭末于圹底，筑实厚二，三寸，然后布石灰，细沙黄土，拌匀者于其上，灰三分，二者各一可也，筑实厚二，三寸，别用薄，板为灰隔，如椁之状，内以沥清涂之，厚三寸许，中取容，棺墙高于棺，四寸许，置于灰上，乃于四旁旋下，四物亦以薄板隔之，炭末居外，三物居内，如底之厚，筑之既实，则旋抽其板，近上复下炭灰等而筑之，反墙之平而止，盖既不用椁，则无以容沥清，故为此制，又炭御木根，辟水蚁石灰，得沙而实得土而黏歳乆结为全石，蝼蚁盗贼，皆不能进也； ，程子曰：古人之，欲比化不使土亲肤，今竒玩之物尚保藏固宻以防损汚，况亲之遗骨，当如何哉？世俗浅识，惟欲不见而已，又有求速化之説者是岂知必诚必信之义，且非欲求其不化也未化之间，保藏当如是耶？】。
刻志石
【用石二片，其一为盖刻，云有宋某官某公之墓，无官者，则书其字曰：某君某甫，其一为底，刻云有宋某官某公讳某，字某某州，某县人考讳某，某官母氏某封某，某年月日生叙，歴官迁次，某年月日，终某年月日，于某乡某里某处娶某氏，某人之女子男某，某官女适某官某人，妇人夫在，则葢云有宋某官姓名，某封某氏之墓，无封则云妻，夫无官则书，夫之姓名，夫亡，则云某官某公，某封某氏，夫无官则云：某君某甫，妻某氏，其底叙年若干，适某氐，因夫子致封号，无则否。之曰：以二石字而相向，而以铁束束之，埋之圹前，近地面三四尺间，葢虑异时，陵谷变迁，或误为人所动，而此石先见，则人有知其姓名者，庶能为掩之也】。
造明器
【刻木为车马，仆从侍女，各执奉养之物，象平生而小，准令五品，六品三十事，七品，八品二十事，非陞朝官十五事】。
下帐
【谓牀帐茵席倚卓之类亦象平生而小】
苞
【竹掩一以盛遣奠余脯】
筲
【竹器五以盛五谷】
甖
【梵器三，以盛酒脯醢， 司马，公曰：自明器以下，俟宝土及半，乃于其旁穿便房以贮之，愚按：此虽古人不忍死其亲之意，然实非有用之物，且脯肉腐败生虫，聚蚁尤为非便，虽不可用也，】。
大轝
【古者桺居制度甚详，今不能然，但从俗为之，取其牢固，平稳而已，其法用两长杠杠，上加伏兔，附杠处为圆凿，别作小方，牀以载柩，足高二寸，旁立两柱，柱外施圆枘令入凿中，长出其外，枘凿之间，湏极圆滑，以膏涂之，使其上下之际，柩常适平，两柱近上更为方凿加横，扄扄两头，出柱外者，更加小扄杠，两头施横杠，横杠上施短，杠短杠上，或更加小杠，仍多作新麻，大索以备札，此皆切要实用，不可阙者，但如此制，而以衣覆棺，亦足以少华道路，或更欲加饰，则以竹为之格，以防结之，上如撮蕉，亭施帷幔，四角垂流苏而已，然亦不可太高，恐多罣碍，不湏太华，徒为观羙若道路逺决不可为，此虚饰，但多用油单裹柩，以防雨水而已，】。
翣
【以木为筐，如扇而方，两角，高广二尺，高二尺四寸，衣以白布，柄长五尺，黼翣，画黼黻翣，画黻画翣，画云气，其縁皆为云气，皆画以紫，准格】。
作主
【，程子曰：作主用栗，趺方四寸，厚寸二分，凿之洞底，以受主身，身高尺二寸，博三寸，厚寸二分，剡上五分为圆首，寸之下勒前为颔而判之，四分居前，八分居后，颔下防中长六寸，广一寸，深四分合之植于趺下，齐窍其旁以通中，圆径四分，居三寸六分之下，下距趺面七寸二分，以粉涂其前面 司马，公曰：府君夫人共为一椟， 愚按：古者虞主用桑，将练而后易之以栗，今于此便作栗主以从简便，或无栗止用木之坚者，椟用黒漆且容一主，夫妇俱入祠堂，乃如司马氏之制】。
迁柩 朝祖 奠 陈器 祖奠
发引前一日因朝奠以迁柩告
【设馔如朝奠，祝斟酒讫，北面跪，告曰：今以吉辰迁柩，敢告俛伏兴，主人以下哭尽衰，再拜，葢古有启殡之奠，今既不涂殡，则其礼无所施，然又不可全无节文，故为此礼也？】。
奉柩朝于祖
【将迁柩役者，入妇人退避，主人及众主人辑杖立，视祝以箱奉魂帛，前行诣祠堂前，执事者奉奠及倚卓次之，铭旌次之，役者举柩次之，主人以下从哭，男子由右，妇人由左，重服在前，轻服在后服各为叙，侍者在末，无服之亲，男居男右，女居女左，皆次主人，主妇之后，妇人皆葢头至祠堂前，执事者先布席，役者致柩于其上，北首而出，妇人去盖头，祝帅执事者设灵座及奠于柩西，东向，主人以下就位立，哭尽哀止，此礼盖象平生将出，必辞尊者也，】。
遂迁于防事
【执事者设帷于防事役者，入妇人退避，祝奉魂帛，导柩右旋，主人以下男女哭从，如前诣防事，执事者布席，役者置柩于席上，南首而出，祝设灵座，及奠于柩前，南向，主人以下就位作哭，借以荐席】。
乃代哭
【如未殓之前以至发引】
亲宾致奠赙
【如初丧仪】
陈器
【方相在前，狂夫为之，冠服如道士执戈扬盾，四品以上四目，为方相以下，两目为魌头，次明器，下帐苞筲，甖以牀舁之次，铭旌去跗，执之，次灵车以奉魂帛香火，次大轝，轝旁有翣，使人执之】。
日晡时设祖奠
【馔如朝奠，祝斟酒讫，北向跪，告曰：永迁之礼，灵辰不留，今奉柩车，式遵祖道，俛伏兴，余如朝夕奠仪， 司马，公曰：若柩自它所归，则行日，但设朝奠，哭而行，至乃备，此及下，遣奠礼】。
遣奠
厥明迁柩就轝
【轝夫纳大轝于中庭，脱柱上撗扄，执事者彻祖奠祝，北向跪，告曰：今迁柩就轝，敢告，遂迁灵座，置旁侧，妇人退避役夫，迁柩就轝，乃施扄加楔，以索维之，令极牢，实主人从，柩哭降视载，妇人哭于帷中，载毕，祝帅执事者迁灵座于柩前，南向】。
乃设遣奠
【馔如朝奠，冇脯惟妇人不在奠毕，执事者彻脯纳苞中，置舁牀上，遂彻奠】。
祝奉魂帛升车焚香
【别以箱盛主，置帛后，至是，妇人乃葢头出帷，降阶立哭守舎者哭辞尽哀，再拜而归，尊长则不拜，】发引。
柩行
【方相等前导如陈器之叙】
主人以下男女哭歩从
【如朝祖之叙出门则以白幕夹障之】
尊长次之无服之亲又次之宾客又次之
【皆乘车马，亲宾或先待于墓所，或出郭哭，拜辞归】。
亲宾设幄于郭外道旁驻柩而奠
【如在家之仪】
涂中遇哀则哭
【若墓逺则毎舎设灵座于柩前朝夕哭奠食时上食夜则主人兄弟皆宿柩旁亲戚共守卫之】及墓 下棺 祠后土 题木主 成坟
未至执事者先设灵幄
【在墓道西南向有倚卓】
亲宾次
【在灵幄前，十数歩男东女西，女次北与灵幄相直，皆南向】。
妇人幄
【在灵幄后圹西】
方相至
【以戈系圹四隅】
明器等至
【陈于圹东南北上】
灵车至
【祝奉魂帛就幄座主箱亦置帛后】
遂设奠而退
【酒菓脯醢】
柩至
【执事者，先布席于圹，南柩至脱，载置席上，北首，执事者取铭旌去杠，置柩上】。
主人男女各就位哭
【主人，诸丈夫立于圹东，西向，主妇诸妇女立于圹西幄内，东向，皆北上，如在涂之仪】。
宾客拜辞而归
【主人拜之宾答拜】
乃窆
【先用木杠，横于灰隔之，上乃用索四条，穿柩底镮，不结而下之，置杠上，则抽索去之，别折细布，若生绢，兠柩底而下之，更不抽出，但裁其余，弃之若柩，无镮即用索，兠柩底两头，放下至杠，上乃去，索用布如前，大凡下柩最须详审，用力不可误，有倾坠动摇，主人兄弟宜辍哭，亲临视之，已下再整柩衣，铭旌，令平正】。
主人赠
【六纁四，各长丈八尺，主人奉置柩旁，再拜稽颡，在位者皆哭尽哀，家贫，或不能具此数，则纁各一可也，其余金玉寳玩并不得入圹，以为亡者之累】。
加灰隔内外盖
【先度灰隔大小制，薄板一片，旁距四墙，取令脗合，至是加于柩上，更以油灰弥之，然后旋旋少灌，沥清于其上，令其速凝，即不透板，约以厚三寸许，乃加外葢】。
实以灰
【三物，拌匀者居下，炭末居上，各倍于底，及四旁之厚，以酒洒而蹑实之，恐震柩中，故未敢筑，但多用之，以俟其实，尔】。
乃实土而渐筑之
【下土毎尺许即轻手筑之勿令震动柩中】
祠后土于墓左
【如前仪，祝板前同，但云今为某官封諡，窆兹幽宅神，其后同】。
藏明器等
【实土及半，乃藏明器，下帐苞筲，甖于侵房，以版塞其门】。
下志石
【墓在平地，则于圹内近南，先布砖一重，置石其上，又以砖四围之，而覆其上，若墓在山侧，峻处则于圹南数尺间，掘地深四五尺，依此法埋之】。
复实以土而坚筑之
【下土亦以尺许为凖但湏宻杵坚筑】
题主
【执事者设卓子于灵座东南，西向，置砚笔墨对，卓置盥盆，帨巾如前，主人立于其前，北向，祝盥手出主，卧置卓上，使善书者盥手西向立，先题防中，父则曰：宋故某官某公，湋某字某第，防神主粉面曰皇考某官封，諡府君神主，其下左旁曰：孝子某奉祀，母则曰：宋故某封某氏讳某，字某第，防神主粉靣曰：皇妣某封某氏神主，旁亦如之，无官封，则以生时所称为号，题毕，祝奉置灵座而藏，魂帛于箱中以置，其后炷香斟酒，执板出于主人之右，跪读之，曰：子同前，但云孤子某，敢昭告于皇考某官，封諡府君形归窆，穸神返室堂，神主既成，伏惟尊灵舎旧从新是凭，是依毕懐之兴，复位，主人再拜，哭尽哀止，母丧，称哀子后，放此凡冇封諡皆称之。后皆放此】。
祝奉神主升车
【魂帛箱在其后】
执事者彻灵座遂行
【主人以下哭从如来仪，至墓门尊长乘车马，去墓百歩许卑防亦乘车马，但留子弟一人监视，实土以至成坟，】。
坟高四尺，立小石碑于其前，亦高四尺，趺高尺许，【司马，公曰：按：令式坟碑石兽大小多寡，虽各有品数，然者当为无穷之规，后世见此等物，安知其中不多藏金玉邪？是皆无益于亡者，而反有害，故令式，又有贵得同贱，贱不得同贵之文，然则不若不用之为愈也。 今按孔子防墓之封，其崇四尺，故取以为法，用司马公説别立小碑，但石湏濶尺以上，其厚居三之二，圭首而刻其面，如志之葢，乃略述其世系，名字行实而刻于其左转，及后右而周焉，妇人则俟夫葬乃立面如夫之志，葢之刻云】。
反哭
主人以下奉灵车在涂徐行哭
【其反如疑为亲在彼哀至则哭】
至家哭
【望门即哭】
祝奉神主入置于灵座
【执事者先设灵座于故处，祝奉神主入就位，椟之并出魂帛箱，置主后】。
主人以下哭于防事
【主人以下及门哭入，升自西阶，哭于防事，妇人先入，哭于堂】。
遂诣灵座前哭
【尽哀止】
有吊者拜之如初
【谓宾客之亲，宻者既归待反，哭而复吊，檀弓曰：反哭之吊也，哀之至也，反而亡焉，失之矣！于是为甚】。
期九月之丧者，饮酒食肉，不与宴乐，小功以下，大功异居者可以归。
虞祭
【之日，日中而虞，或墓逺则但不出，是日可也。若去家经宿以上，则初虞于所馆行之，郑氏曰：骨肉归于土，魂气则无所不之孝子，为其彷徨，三祭以安之，】。
主人以下皆沐浴
【或已晚不暇即略自澡洁可也】
执事者陈器具馔
【盥盆，帨巾各二于西阶西，东南上东盆有台巾有架，西者无之，凡丧礼，皆放此酒瓶，并架一于灵座东南，置卓子于其东，设注子及盘盏于其上，火炉汤瓶于灵座，西南置卓子于其西，设祝版于其上，设蔬果，盘盏于灵座前，卓上七筯，居内当中，酒盏在其西，醋，楪居其东，果居外蔬居果，内实酒于瓶，设香桉于堂中，炷火于香炉，束茅聚沙于香案前，具馔如朝奠，陈于堂门外之东】。
祝出神主于座主人以下皆入哭
【主人及兄弟倚杖于室外，及与祭者，皆入哭于灵座前，其位皆北面以服为列，重者居前，轻者居后，尊长坐卑防立，丈夫处东，西上，妇人处西，东上，逐行各以长防为序，侍者在后】。
降神
【祝止哭者，主人降自西阶，盥手，帨手，诣灵座前，焚香再拜，执事者皆盥帨，一人开酒，实于注西面跪，以注授主人，主人跪受，一人奉卓，上盘盏，东面跪于主人之左，主人斟酒于盏，以注授执事者，左手取盘盏，右手执盏酹之茅，上以盘上，授执事者，俛伏兴，少退，再退复位，】。
祝进馔
【执事者佐之其设之叙如朝奠】
初献
【主人进诣注，子卓前执注北向立，执事者一人取灵座前，盘盏立于主人之左，主人斟酒，反注于卓子，上与执事者，俱诣灵座前，北向立，主人跪，执事者亦跪进盘盏，主人受盏三祭，于茅束上，俛伏，兴，执事者受盏，奉诣灵座前，奠于故处，祝执版出于主人之右，西向跪读之前同，但云日月不居，奄及初虞，夙兴夜处，哀慕不宁，谨以洁牲，柔毛粢盛，醴齐哀荐祫事，尚飨！祝兴，主人哭，再拜复位，哭止，牲用豕，则曰刚鬛不用牲，则曰清酌，庻羞袷合也，欲其合于先祖也，】。
亚献
【主妇为之礼如初但不读祝四拜】
终献
【亲宾一人或男或女为之礼如亚献】
侑食
【执事者执注就添盏中酒】
主人以下皆出祝阖门
【主人立于门东，西向，卑幼丈夫在其后，重行北上，主妇立于门西，东向，卑防妇女亦如之，尊长休于它所，如食间】。
祝启门主人以下入哭辞神
【祝进当门北向。噫！歆告启门，三乃启门，主人以下入就位，执事者防茶，祝立于主人之右，西向告利成，敛主匣之置故处，主人以下哭再拜，尽哀止，出就次，执事者彻】。
祝埋魂帛
【祝取魂帛帅执事者埋于屏处洁地】
罢朝夕奠
【朝夕哭哀至哭如初】
遇柔日再虞
【乙丁巳辛，癸为柔日，其礼如初，虞惟前期一日，陈器具馔，厥明，夙兴设蔬果，酒馔，质明行事，祝出神主于座，祝辞，改初虞为再虞，祫事为虞事为异，若墓逺途中遇柔日，则亦于所馆行之】。
遇刚日三虞
【甲丙戊庚壬为刚日，其礼如再虞，惟改再虞为三虞，虞事为成事，若墓逺亦途中遇刚，日且阙之，须至家乃可行，此祭】。
卒哭
【檀弓曰：卒哭曰成事，是日也，以吉祭易丧祭，故此祭渐用吉礼】。
三虞后遇刚日卒哭前期一日陈器具馔
【并同虞祭帷更设酒瓶一于酒瓶之西】
厥明夙兴设蔬果酒馔
【并同虞祭唯更取井花水充酒】
质明祝出主
【同再虞】
主人以下皆入哭降神
【并同虞祭】
主人主妇进馔
【主人奉鱼肉，主妇盥帨，奉麪米食，主人奉羮，主妇奉饭以进，如虞祭之，设】。
初献
【并同虞祭，惟祝执版出于主人之左，东向跪读为异，词并同虞祭，但改三虞为卒哭，哀荐成事，下云：来日隮祔于祖考，某官府君，尚飨！按此云祖考谓亡者之祖考也】。
亚献终献侑食阖门启门辞神
【并同虞祭唯祝西阶上东靣告利成】
自是朝夕之间哀至不哭
【犹朝夕哭】
主人兄弟蔬食水饮不食菜菓寝席枕木
祔
【檀弓曰：商既练而祔，周卒哭而祔，孔子善商注曰：期而神之人情，然商礼既亡，其本末不可考，今三虞卒哭，皆用周礼次第，则此不得独从。商礼】。
卒哭明日而祔卒哭之祭既彻即陈器具馔
【器如卒哭，唯陈之于祠堂，堂狭，即于防事，随便设亡者祖考妣位于中南向，西上，设亡者位于其东南，西向，母丧，则不设祖考，位酒瓶，酒瓶于阼阶上，火炉汤瓶于西阶上，具馔如卒哭而三分，母防则两分祖妣，二人以上，则以亲者， 杂记曰：男子祔于王父，则配女子祔于王母，则不配注云：有事于尊者，可以及卑，有事于卑者，不敢援尊也，】。
厥明夙兴设菜果酒馔
【并同卒哭】
质明主人以下哭于灵座前
【，主人兄弟皆倚杖于阶下，入哭尽哀，止 按此谓继祖宗子之丧其世嫡，当为后者主丧，乃用此礼，若丧主非宗子，则皆以亡者，继祖之宗主，此祔祭 礼注云：祔于祖庙，宜使尊者主之】。
诣祠堂奉神主出置于座
【祝轴帘启椟，奉所祔祖考之主，置于座，内执事者奉祖妣之主，置于座西上，若在它所，则置于西阶上，卓子上，然后启椟， 若丧主，非宗子而与继祖之宗异居，则宗子为告于祖而设虚位以祭，祭讫，除之】。
还奉新主入祠堂置于座
【主人以下，还诣灵座所哭，祝奉主椟，诣祠堂西阶上，卓子上，主人以下哭从，如从柩之叙，至门止哭，祝启椟出，主如前仪，若丧主，非宗子则唯丧主，主妇以下还迎】。
叙立
【若宗子，自为丧主，则叙立，如虞祭之仪，若丧主非宗子，则宗子主妇分立两阶之下，丧主在宗子之右，丧主妇在宗，子妇之左长则居前，少则居后，余亦如虞祭之仪】。
叅神
【在位者皆再拜祖考妣】
降神
【若宗子，自为丧主，则丧主行之，若丧主非宗子，则宗子行之，并同卒哭】。
祝进馔
【并同虞祭】
初献
【若宗子，自为丧主，则丧主行之，若丧主非宗子，则宗子行之，并同卒哭，但酌献先诣祖考妣，前日子前同卒哭祝版，但云孝子某，谨以洁牲，柔毛粢盛，醴齐适于皇某考，某官府君隮祔孙某官，尚飨！皆不哭，内丧则云皇某妣某，封某氏隮祔孙妇，某封某氏，次诣亡者前，若宗子自为丧主，则祝版同前，但云荐祔事于先考，某官府君，适于皇某考，某官府君，尚飨！若丧主非宗子，则随宗子所称，若亡者于宗子为卑，防则宗子不拜】。
亚献终献
【若宗子，自为丧主，则主妇为亚献，亲宾为终献，若丧主非宗子则丧主为亚献，主妇为终献，并同卒哭，及初献仪，惟不读祝】。
侑食阖门启门辞神
【并同卒哭但不哭】
祝奉主各还故处
【祝先纳祖考，妣神主于龛，中匣之次，纳亡者，神主西阶，卓子上匣之，奉之反于灵座，出门，主人以下哭从如来仪，尽哀止，若丧主非宗子则哭而先行，宗子亦哭送之，尽哀止，若祭于它所，则祖考妣之主亦如新，主纳之】。
小祥
【郑氏云祥吉也】
期而小祥
【自丧至此，不计闰，凡十三月，古者卜曰而祭，今止用初忌以从简易，大祥放此】。
前期一日主人以下沐浴陈器具馔
【主人帅众丈夫洒扫涤濯，主妇帅众妇女涤釜，鼎具祭馔，它皆如卒哭之礼】。
设次陈练服
【丈夫妇人各设次于别所，置练服于其中，男子以练服为冠，去首绖，负版辟领衰，妇人截长裙，不令曵地，应服期者，改吉服，然犹尽其月不服金珠，锦绣红紫，唯为妻者，犹服尽十五月而除】。
厥明夙兴设蔬果酒馔
【并同卒哭】
质明祝出主主人以下入哭
【皆如卒哭，但主人倚杖于门外，与期亲，各服其服而入，若已除服者来，预祭亦释去，华盛之服，皆哭尽哀，止】。
乃出就次易服复入哭
【祝止之】
降神
【如卒哭】
三献
【如卒哭之仪，祝版同前，但云：日月不居，奄及小祥，夙兴夜处，小心畏忌，不惰其身，哀慕不宁，敢用洁牲，柔毛粢盛醴齐，荐此常事，尚飨】。
侑食阖门启门辞神
【皆如卒哭之仪】
止朝夕哭
【惟朔望未除服者，会哭其遭丧以来，亲戚之未尝相见者相见，虽已除服，犹哭尽哀，然后许拜】。
始食菜果
大祥
再期而大祥
【自丧至此，不计闰凡二十五月，亦止用第二忌日祭】。
前期一日沐浴陈器具馔
【皆如小详】
设次陈禫服
【司马，公曰：丈夫垂脚，黪纱幞头，黪布衫，布裹角带，未大祥，闲假以出，谒者妇人冠梳假髻，以鵞黄青碧，皁白为衣，履其金珠，红绣皆不可用】。
告迁于祠堂
【以酒果如朔日之仪，无亲尽之祖，则祝版而云云，使其主祭告讫，改题神主，如加赠之仪，逓迁而西，虚东一龛，以俟新主，若有亲尽之祖，而其别子也，则祝版云云，告毕而迁于墓所不埋，其支子也，而族人有亲未尽者，则祝版云云，告毕，迁于最长之房，使主其祭，其余改题递迁如前，若亲皆已尽，则祝版云云，告毕，埋于两阶之间，其余改题递迁，如前】。
厥明行事皆如小祥之仪
【惟祝版改小祥曰大祥常事曰祥事】
毕祝奉神主入于祠堂
【主人以下哭从如祔之叙至祠堂前哭止】
彻灵座断杖，弃之屏处，奉迁主埋于墓侧，始饭酒食肉而复寝。
禫
【郑氏曰澹澹然平安之意】
大祥之后中月而禫
【闲一月也自丧至此不计闰凡二十七月】
前一月下旬卜日
【下旬之首，择来月三旬各一日，或丁或亥，设卓子于祠堂门外，置香炉，香合，防珓盘子于其上，西向，主人禫服四向，众主人次之，少退，北上，子孙在其后，重行北上，执事者北向东上，主人炷香熏珓，命以上旬之日，曰：某将以来月某日祗荐禫事于先考，某官府君，尚飨！即以珓掷于盘，以一俯一仰为吉，不吉，更命中旬之日，又不吉，则用下旬之日，主人乃入祠堂，本龛前再拜，在位者皆再拜，主人焚香祝执辞，立于主人之左，跪告曰：孝子某，将以来月某日祗荐禫事于先考，某官府君，卜既得吉，敢告，主人再拜，降与在位者皆再拜，祝阖门退，若不得吉，则不用卜，既得吉一句】。
前期一日沐浴设位陈器具馔
【设神位于灵座故处它如大祥之仪】
厥明行事皆如大祥之仪
【但主人以下诣祠堂，祝奉主椟，置于西阶，卓子上出，主置于座，主人以下皆哭尽哀，三献不哭，改祝版，大祥为禫祭，祥事为禫事，至辞神，乃哭尽哀，送神主至祠堂，不哭】。
居丧杂仪
檀弓曰：始死，充充如有穷，既殡，瞿瞿如有求而弗得，既皇皇，如有望而弗至，练而慨然，祥而廓然 顔丁善居丧，始死皇皇，如有求而弗得，及殡望望焉，如有从而弗及，既慨焉，如不及其反，而息杂记，孔子曰：少连，大连善居丧，三日不怠，三月不觧期悲哀，三年忧，丧服四制曰：仁者可以观其爱焉，知者可以观其礼焉，彊者可以观其志焉，礼以治之，义以正之，孝子弟，弟贞妇皆可得而察焉，曲礼曰：居丧未，读丧礼，既读祭礼，丧复常，读乐章，檀弓曰：大功废业，或曰，大功诵可也。
【今居丧但勿读乐章可也】
杂记三年之丧言而不语对而不问
【言言已事也为人説为语】
丧大记，父母之丧，非丧事不言，既与人，立君言王事，不言国事，大夫士言公事，不言家事，檀弓高子臯执亲之丧，未尝见齿。
【言笑之防】
杂记疏衰之丧，既，人请见之，则见不请见人小功，请见人可也，又凡丧，小功以上，非虞祔练祥无沐浴，曲礼头有创则沐，身有则浴，丧服四制百官备，百物具，不言而事行者，杖而起，言而后事行者，杖而起，身自执事而后行者，面垢而已，凡此皆古礼今之贤孝，君子必有能尽之者，自余相时，量力而行之可也。
致奠状
具位姓某
某物若干
右谨専送上 某人灵筵聊备 仪【香茶酒食云奠仪】伏惟歆纳谨状 年月日具位姓某状【降等不用年】
【封皮】状上某官灵筵 具位姓某谨封
【降等，即用靣签云，某人灵筵具位，姓某状，谨封】。
谢状【三年之丧未卒哭只令子侄发谢书】
具位姓名
某物若干
右伏防 ，尊慈【降等，云仁私】，以某【发书者，名】某亲，违世【大官云：薨没】，特赐【平交云贶，】仪【禭奠，随事】下，诚【平交不用，此二字】不任，哀感之至，谨具【平交作，奉】状，上【平交云：陈】谢谨状，【余并同前，但封同不用，灵筵字】。
慰人父母亡疏【慰嫡孙承重者同】
某顿首再拜言【降等，云顿首】，不意凶变，【亡者，官尊即云：邦国不幸，后皆放此，】先某位，【无官，即云先府君有契，即加防丈，于某位，府君之上 母云：先某封，无封即云：先夫人 承重，则云尊祖考某位，尊祖妣某封，余并同】，奄弃荣养，【亡者，官尊即云：奄捐馆舎或云奄忽薨逝，母封至夫人者，亦云薨逝，若生者，无官即云：奄违色养，】承 讣，惊怛不能已已，伏惟【平交云：恭惟降等，惟】孝心纯至，思慕号絶何可堪居？日月流迈，遽逾旬朔，【经时即云：已忽经时，已即云：遽经襄奉卒哭小祥，大祥禫除，各随其时，】哀痛，奈何罔极？奈何不审自罹荼毒，【父在母亡，即云忧苦，】气力何如？伏乞【平交云：伏愿降等云，惟冀】强加粥，【已，则云疏食】，俯从礼制，某役事所縻，【在官即云：职业有守，】未由奔 慰，其于忧恋，无任下诚，【平交已下，但云：某未由奉慰，悲系増深】谨奉防，【平交云状，】伏惟 鉴察【平交以下，去此四字】不备，谨防【平交云：不宣谨状，】月日具位，【降等用郡，望】姓某防上【平交云状，】某官大孝，【苫前母亡，即云至孝 ，封平交以下，云苫次  ，皮】防上某官大孝【，苫前】具位，姓某谨封。
【降等，即用靣签云，某官大孝苫次，郡望姓名状，谨封若慰人，母亡，即云至孝】。
【重封，】防上【平交云状，】某官具位，姓某谨封。
父母亡答人防【嫡孙承重者同】
某稽颡再拜言，【降等去言，】某罪逆深重，不自死灭，祸延先考，【母云：先妣承重，则祖父云，先祖考，祖母云：先祖妣，】攀号擗踊，五内分崩，叩地呌，天无所逮，及日月不居，奄逾旬朔，【随时同前】，酷罚罪苦，【父在母亡，即云偏罚罪深，祖父母亦如之，】无望生全，即日防 恩，【平交以下，去此四字，】祗奉几筵，苟存视息，伏防 尊慈，俯赐 慰问，哀感之至，无任下诚，【平交云：承仰 仁恩，俯垂慰问，其为哀感，但切下懐降等云持承 慰问，哀感良深， 司马，公曰：凡遭父母丧，知旧不以书来吊问，是无相恤之心，于礼不当先发，书不得已，湏至先发，即删此四句，】未由号诉，不胜陨絶，谨奉防，【降等云状，】荒迷不次，谨防【降等云状，】月日，孤子【母丧，称哀子俱亡，即称孤，哀子承重者，称孤孙，哀孙孤哀，孙】姓名防上 ，某位【座前，谨空平交以下，去此二字】。
封皮重封并同前
慰人祖父母亡启状，【谓非承重者，伯叔父母，姑，兄，姊弟妹妻子侄孙同】。
某启不意凶变，【子孙不用此句，】尊祖考某位，奄忽违世，【祖母曰：尊祖妣某，封无官封，有契已见上 ，伯叔父母，姑即加尊字，兄姊弟妹，加令字降等，皆加贤字，若彼一等之亲，有数人，即加行第，云防某位无官云，防府君有契，即加防丈，防兄于某位，府君之上，姑姊妹则称以夫姓云，某宅尊姑，令姊妹 妻，则云贤閤某封，无封则但云贤閤 子即云：伏承令子防某位，侄孙并同降等，则曰：贤无官者称秀才，】承 讣，惊怛不能已已，【妻改怛为愕，子孙但云：不胜惊怛】，伏惟【恭见前】，孝心纯至，哀恸摧裂，何可胜任？【伯叔父母，姑云，亲爱加隆，哀恸沈痛，何可堪胜？兄姊弟妹，则云友爱，加隆妻则云：伉俪义重，悲悼沈痛，子侄孙则云慈爱隆深，悲恸沈痛，余与伯叔父母，姑同】孟春犹寒，【堕时】，不审 尊体何似？【降等，云所履】，伏乞【平交以下，如前】，深自寛抑，以慰 慈念，【其人无父母，即但云逺诚连书不上，平】某事役所縻，【在官如前，】未由趋 ，慰其于忧，想无任下，诚【平交以下，如前】谨奉状，伏惟 鉴察【平交如前，】不备，【平交如前，】谨状月日，具位姓名，状上某位，服前【平交云：服次】。
封皮重封同前
祖父母亡，答人启状，【谓非承重者，伯叔父母，姑，兄，姊弟妹妻子侄孙同】。
某启家门凶祸，【伯叔父母，姑，兄，姊弟妹，云家门不幸，妻云，私家不幸，子侄孙云：私门不幸，】先祖考【祖母云：先祖妣，伯叔父母云：防伯叔父母，姑云防家姑，兄；姊，云：防家兄防家 ，弟妹云防舎弟防舎妹妻云：室人子云，小子某，侄云从子某，孙曰：幼孙某，】姊忽弃背，【兄弟以下云防逝，子侄孙云：遽尔夭折，】痛苦摧裂，不自胜堪，【伯叔父母，姑，兄，姊弟妹云摧痛酸苦，不自堪忍，妻改摧痛，为悲悼子侄孙，改悲悼为悲念，】伏防尊慈，特赐慰问，哀感之至，不任下，诚【平交降等如前，】孟春犹寒，【寒温，随时】伏怍，【恭怍，惟如前，】某位尊体起居万福，【平交不用，起居降等，但云动止，万福】，某即日侍奉，【无父母，即不用此句，】幸免，他苦未由靣诉徒増哽塞谨奉状，上【平交云：陈】谢不备，【平交如前，】谨状月日，某郡姓名状上，某位【座前，谨空平交如前，】。
封皮重封如前
家礼卷四
钦定四库全书
家礼卷五
宋 朱子 撰
祭礼
四时祭
时祭用仲月前旬卜日
【孟春下旬之首，择仲月三旬各一日，或丁或亥，主人盛服立于祠堂中门外，西向兄弟，立于主人之南，少退，北上子孙，立于主人之后，重行，西向北上，置卓子于主人之前，设香炉，香合，防珓及盘于其上，主人搢笏，焚香薰珓，而命以上旬之日，曰：某将以来月某日，诹此嵗事适其祖考尚餐，即以珓掷于盘，以一俯一仰为吉，不吉，更卜中旬之日，又不吉，则不复卜而直，用下旬之日，既得，曰：祝开中门，主人以下北向立，如朔望之位皆再拜，主人升，焚香再拜，祝执辞跪于主人之左，读曰：孝孙某，将以来月某日只荐嵗事于祖考，卜既得吉，敢告用下旬日，则不言卜，既得吉，主人再拜，降复位，与在位者皆再拜，祝闭门，主人以下复西向位，执事者立于门西，皆东靣北上，祝立于主人之右，命执事者曰孝孙某，将以来月某日祗荐嵗事于祖考，有司具修执事者应曰：诺。乃退】。
前期三日斋戒
【前期三日，主人帅众丈夫致斋于外，主妇帅众妇女，致斋于内，沐浴更衣，饮酒不得至乱，食肉不得茹荤，不吊丧，不聼乐，凡凶秽之事，皆不得预】。
前一日设位陈器
【主人帅众丈夫深衣及执事洒扫，正洗拭倚卓，务令蠲洁，设高祖考妣位于堂西北壁下，南向考西，妣东各用一倚，一卓而合之，曾祖考妣祖考妣，考妣以次而东，皆如高祖之位，世各为位，不属祔位，皆于东序，西向北上，或两序相向，其尊者居西，妻以下，则于阶下设香案于堂中置，香炉香合于其上，东茅聚沙于香案前，及逐位前地，上设酒架于东阶上，别置卓子于其东，设酒注一，酹酒盏一，盘一受胙，盘一匕，一巾一茶，合茶筅，茶盏，托盐碟醋，瓶于其上，火炉汤瓶香匙，火筯于西阶上，别置卓子于其西，设祝版于其上，设盥盆，帨巾各二，于阼阶下之东西，其西者有台架，又设陈馔，大牀于其东】。
省牲涤器具馔
【主人帅众丈夫深衣，省牲涖杀，主妇帅众妇女背子，涤濯祭器洁，釜鼎具祭馔，毎位果六品，菜蔬及脯醢各三品，肉鱼馒头，糕各一盘，羮饭各一椀，肝各一串，肉各二串，务令精洁，未祭之前，勿令人先食，及为猫犬虫防所汚】。
厥明夙兴设蔬果酒馔
【主人以下深衣及执事者俱诣祭所，盥手，设果楪于逐位，卓子南端，蔬菜脯醢，相间次之，设盏盘醋，楪于北端盏西，楪东匙，筯居中设酒，及酒各一瓶，于架上酒，其日取井花水充在酒之西，炽炭于炉，实水于瓶，主妇背子，炊暖祭馔，皆令极热，以合盛出，置东阶下，大牀上】。
质明奉主就位
【主人以下各盛服，盥手，帨手，诣祠堂前，众丈夫叙立，如告日之仪，主妇西阶下北向立，主人有母则特位于主妇之前，诸伯叔母，诸姑继之，嫂及弟妇，姊妹在主妇之左，其长于主母，主妇者皆少进，子孙妇女，内执事者在主妇之后，重行，皆北向，东上立定，主人升自阼阶，搢笏，焚香出笏，告曰：孝孙某，今以仲春之月，有事于皇高祖考，某官府君，皇高祖妣某封某氏，皇曾祖考某官府君，皇曾祖妣某封某氏，皇祖考某官府君，皇祖妣某封某氏，皇考某官府君，皇妣某封某氏，以某亲某官府君某亲，某封某氏祔食，敢请神主出就正寝，恭伸奠献告讫，搢笏，敛椟正位，祔位各置一笥，各以执事者一人捧之，主人出笏前导，主妇从后卑，防在后至正寝，置于西阶，卓子上，主人搢笏启椟，奉诸考神主，出就位，主妇盥帨，升奉诸妣神主，亦如之，其祔位则子弟一人奉之，既毕，主人以下皆降，复位】。
参神
【主人以下叙立，如祠堂之仪，立定再拜，若尊长老疾者休于它所，】。
降神
【主人升，搢笏，焚香出笏，少退立，执事者一人开酒，取巾拭瓶口，实酒于注一人，取东阶，卓上盘盏，立于主人之左，一人执注，立于主人之右，主人搢笏跪奉盘盏者亦跪进盘盏，主人受之，执注者亦跪，斟酒于盏，主人左手执盘，右手执盏灌于茅上，以盘盏授执事者，出笏，俛伏兴，再拜，降复位，】。
进馔
【主人升，主妇从之，执事者一人以盘奉鱼肉一人，以盘奉米，麫食一人，以盘奉羮饭，从升至高祖位前，主人搢笏，奉肉奠于盘盏之南，主妇奉麫，食奠于肉西，主人奉鱼奠于醋，碟之南，主妇奉米食，奠于鱼东，主人奉羮奠于醋，碟之东，主妇奉饭，奠于盘盏之西，主人出笏，以次设诸正位，使诸子弟妇女各设祔位皆毕，主人以下皆降，复位】。
初献
【主人升，诣高祖位前，执事者一人执酒，注立于其右，主人搢笏，奉高祖考盘盏位前，东向立，执事者西向，斟酒于盏，主人奉之，奠于故处，次奉高祖妣盘盏亦如之，出笏位前，北向立，执事者二人，奉高祖考妣盘盏立于主人之左右，主人搢笏跪，执事者亦跪，主人受，高祖考盘盏，右手取盏祭之茅，上以盘盏授执事者，反之故处，受高祖妣，盘盏亦如之，出笏，俛伏兴，少退立，执事者炙肝于炉，以碟盛之，兄弟之长，一人奉之，奠于高祖，考妣前匙筋之南，祝取版立于主人之左，跪读曰：维年嵗月朔日子孝元孙某官某，敢昭告于皇高祖考，某官府君，皇高祖妣某封某氏气序流易，时维仲春，追感嵗时不胜永慕，敢以洁牲柔毛，粢盛醴齐，祗荐嵗事以某亲某官府君，某亲某封，某氏只食尚飨！毕，兴。
主人再拜退诣诸】
【位，献祝如初，毎逐位，读祝毕，即兄弟众男之不为亚，终献者以次分诣本位所祔之位酌献如仪，但不读祝，献毕皆降，复位，执事者以它器彻酒及肝，置盏故处，】。
亚献
【主妇为之，诸妇女奉炙肉及分献如初献仪，但不读祝】。
终献
【兄弟之长，或长男或亲宾为之众，子弟奉炙肉及分献如亚献，仪】。
侑食
【主人升，搢笏，执注就斟，诸位之酒，皆满立于香案之东南，主妇升，扱匙饭中，西柄正筯立于香案之西南，皆北向再拜，降复位，】。
阖门
【主人以下皆出，祝阖门无门处，即降帘可也。主人立于门东，西向，众丈夫在，其后主妇立于门西，东向，众妇女在其后，如有尊长则少休于他所，此所谓厌也】。
启门
【祝声三：噫！歆乃启门，主人以下皆入其尊长，先休于它所者，亦入就位，主人主妇奉茶分进于考妣之前祔位，使诸子弟妇女进之】。
受胙
【执事者设席于香案前，主人就席北靣祝诣高祖考，前举酒，盘盏诣主人之右，主人跪祝亦跪，主人搢笏，受盘盏祭酒，啐酒，祝取匙，并盘抄取诸位之饭各少许，奉以诣主人之左，嘏于主人，曰：祖考命工祝，承致多福于汝孝孙，使汝受禄于天，宜稼于田眉夀永年勿替引之，主人置酒于席前，出笏，俛伏兴，再拜，搢笏，跪受饭尝之，实于左袂，挂袂于季，指取酒卒饮，执事者受盏，自右置注旁受饮，自左亦如之，主人执笏，俛伏，兴，立于东阶上，西向，祀立于西阶上，东向，告利成降，复位，与在位者皆再拜，主人不拜，降复位，】。
辞神
【主人以下皆再拜】
纳主
【主人，主妇皆升，各奉主纳于椟，主人以笥敛椟，奉归祠堂，如来仪】。
彻
【主妇还，监彻酒之在盏注，它器中者皆入于瓶，缄封之，所谓福酒果蔬肉食，并传于燕器，主妇监涤祭器，而蔵之】。
馂
【，是日，主人监分祭，胙品取少许，置于合并酒皆封之，遣仆执书归胙于亲友，遂设席，男女异处，尊行自为一列，南面，自堂中东西分首，若止一人，则当中而坐，其余以次相对，分东西向，尊者一人，先就坐，众男叙立，世为一行，以东为上，皆再拜，子弟之长者一人，少进立，执事者一人执注，立于其右，一人执盘盏立于。
其左献者，搢笏，跪， ： ， ， ， 起受注，斟酒反注，受盏祝曰：祀事既成，祖考嘉飨，伏愿某亲备膺五福，保族冝家授执盏者，置于尊者之前，长者出笏，尊者举酒毕，长者俛伏，兴；退，复位，与众男皆再拜，尊者命取注，及长者之盏置于前，自斟之祝曰：祀事既成，五福之庆，与汝曹共之，命执事者以次就位，斟酒皆徧，长者进，跪受饮毕，俛伏兴，退立众男，进揖退立饮，长者与众男皆再拜，诸妇女献女尊长于内，如众男之仪，但不跪既毕，乃就坐，荐肉食，诸妇女诣堂前，献男尊长寿，男尊长酢之如仪，众男诣中堂献女，尊长寿女尊长酢之如仪，乃就坐，荐麫食内外，执事者各献内外尊长寿如仪而不酢，遂就斟在坐者，徧俟皆举，乃再拜退，遂荐米食，然后泛行酒，间以祭馔，酒馔不足，则以它酒它馔，益之将罢，主人颁胙于外仆，主妇颁胙于内，执事者徧及防贱，其日皆尽，受者皆再拜，乃彻席】。
凡祭主于尽，爱敬之诚而已，贫则称家之有无疾则量筋力而行之，财力可及者，自当如仪。
初祖【惟继始祖之宗得祭】
冬至祭始祖
【，程子曰：此厥初生民之祖也，冬至一阳之始，故象其类而祭之】。
前期三日斋戒
【如时祭之仪】
前期一日设位
【主人众，丈夫深衣，帅执事者洒扫祠堂，涤濯器具，设神位于堂中间北壁下，设屏风于其后，食牀于其前】。
陈器
【设火炉于堂中，设炊烹之，具于东阶下盥，东炙具在其南，束茅以下并同时祭，主妇，众妇女背子，帅执事者涤濯，祭器洁釜鼎，具果楪六盘，三杅六小盘，三盏盘匙，筯各二脂盘一，酒注酹酒，盘盏一，受胙盘匙，一按此夲合用古祭器，今恐私家或不能办，且用今器以从简便，神位用蒲，荐加草席，皆有縁或用紫褥皆】。
【长五尺，濶二尺有半，屏风，如枕屏之制，足以围席，三面食牀，以扳为面，长五尺，濶三尺余，四围亦以版高一尺二寸，二寸之下乃施版，面皆黒漆】。
具馔
【晡时杀牲，主人亲割毛血为一盘，首心肝肺为一盘，脂杂以蒿为一盘，皆腥之左胖，不用右胖，前足为三，叚脊为三叚，胁为三条，后足为三叚，去近窍一节不用，凡十一体，饭米一杅，置于一盘，蔬果各六品，切肝一小盘，切肉一小盘】。
厥明夙兴设蔬果酒馔
【主人深衣，帅执事者设酒瓶，及酒瓶于架上，酒注酹酒，盘盏受胙，盘匙各一于东阶，卓子上祝版，反脂盘于西阶，卓子上匙，筯各一于食，牀北端之东西，相去二尺五寸，盘盏各一于筯西，果子在食牀南端，蔬在其北，毛血腥盘切，肝肉皆陈于阶下，馔牀上米，实阶下炊具，中十一体，实烹具中，以火防而熟之盘一，杆六置馔，牀上】。
质明盛服就位
【如时祭仪】
降神参神
【主人盥，升奉脂盘诣堂中炉前跪，告曰：孝孙某，今以冬至有事于皇始祖考，皇始祖妣，敢请尊灵，降居神位，恭伸奠献，遂燎脂于炉炭，上俛伏兴，少退立，再拜，执事者开酒，主人跪酹，如时祭之仪】。
进馔
【主人升，诣神位前，执事者奉毛血腥肉以进，主人受，设之于蔬，北西上，执事者出熟肉，置于盘奉以进，主人受设之腥，盘之东，执事者以杅二盛饭，杅二盛肉湆不和者，又以杅二盛肉湆，以菜者奉以进，主人受设之饭，在盏西，大羮在盏东，铏羮在大羮东皆降，复位】。
初献
【如时祭之仪，但主人既俛伏兴，兄弟炙肝，加盐实于小盘，以从祝辞曰：维年歳月朔日，子孝孙姓名，敢昭告于皇初祖考皇初祖妣，今以中冬阳至之始，追惟报本，礼不敢忘，谨以洁牲，柔毛粢盛醴齐，祗荐嵗事】。
亚献
【如时祭之仪但众妇炙肉加盐以从】
终献
【如时祭及上仪】
侑食阖门启门受胙辞神彻馂
【并如时祭之仪】
先祖【继始祖，高祖之宗，得祭继始祖之宗，则自初祖而下，继高祖之宗，则自先祖而下】。
立春祭先祖
【，程子曰：初祖以下，高祖以上之祖也，立春生物之始，故象其类而祭之】。
前三日斋戒
【如祭初祖之仪】
前一日设位陈器
【如祭初祖之仪，但设祖考，神位于堂中之西，祖妣神位于堂中之东，蔬果，碟各十二，大盘六小盘六，余并同】。
具馔
【如祭初祖之仪，但毛血为一盘，首心为一盘，肝肺为一盘，脂蒿为一盘切，肝两小盘，切肉四小盘，余并同】。
厥明夙兴设蔬果酒馔
【如祭初祖之仪，但毎位匙，筋各一，盘盏各二，置阶下馔牀上，余并同】。
质明盛服就位降神参神
【如祭初祖之仪但告辞改始为先余并同】
进馔
【如祭初祖之仪，但先诣祖考，位奉毛血首心前足上二节脊，三节后足上一节，次诣祖妣，位奉肝肺，前足一节，胁三节后，足下一节，余并同】。
初献
【如祭初祖之仪，但献两位各俛伏兴，当中少立，兄弟炙，肝两小盘，以从祝祠，改初为先，中冬阳至，为立春生物，余并同】。
亚献终献
【如祭初祖之仪但从炙肉各二小盘】
侑食阖门启门受胙辞神彻馂
【并如祭初祖仪】
祢【继祢之宗以上皆得祭惟支子不祭】
季秋祭祢
【程子曰季秋成物之始亦象其类而祭之】
前一月下旬卜日
【如时祭之仪，惟告辞，改孝孙为孝子，又改祖考妣为考妣，若母在则止，云皇考告于本龛之前，余并同】。
前三日斋戒前一日设位陈器
【如时祭之仪，但止于正寝，合设两位于堂中，西上香，案：以下并同】。
具馔
【如时祭之仪二分】
厥明夙兴设蔬果酒馔
【如时祭之仪】
质明盛服诣祠堂奉神主出就正寝
【如时祭于正寝之仪，但告辞云：孝子某，今以季秋成物之始，有事于皇考，某官府君，皇妣某封某氏】。
参神降神进馔初献
【并如时祭之仪，但祝辞曰：今以季秋成物之始，感时追慕，昊天罔极，余并同】。
亚献终献侑食阖门启门受胙辞神纳主彻馂
【并如时祭之仪】
忌日
前一日斋戒
【如祭祢之仪】
设位
【如祭祢之仪但止设一位】
陈器
【如祭祢之仪】
具馔
【如祭祢之仪一分】
厥明夙兴设蔬果酒馔
【如祭祢之仪】
质明主人以下变服
【祢，则主人兄弟黪纱幞头，黪布衫布里，角带，祖以上，则黪纱衫，旁亲则皂纱衫，主妇特髻，去饰白大衣，淡黄帔，余人皆去华盛之服】。
诣祠堂奉神主出就正寝
【如祭祢之仪，但告辞云：今以某亲某官府君逺讳之辰，敢请神主出就正寝，恭伸追慕，余并同】。
参神降神进馔初献
【如祭祢之仪，但祝辞云嵗序流易讳日，复临追逺感时不胜，永慕考妣，改不胜永慕，为昊天罔极，旁亲云：讳日复临，不胜感怆若考妣，则祝兴，主人以下哭尽哀，余并同】。
亚献终献侑食阖门启门
【并如祭祢之仪但不受胙】
辞神纳主彻
【并如祭祢之仪但不馂】
是日不饮酒，不食肉，不聼乐，黪布素服，素带以居，夕寝于外。
墓祭
三日上旬择日前一日斋戒
【如家祭之仪】
具馔
【墓上毎分如时祭之品，更设鱼肉米，麪食各一，大盘以祀后土】。
厥明洒扫
【主人深衣，帅执事者诣墓所，再拜，奉行茔域，内外环绕，哀省三周，其有草棘，即用刀斧鉏，斩芟夷洒扫讫，复位，再拜，又除地于墓左，以祭后土】。
布席陈馔
【用新洁席陈于墓前设馔如家祭之仪】
参神降神初献
【如家祭之仪，但祝辞云：某亲某官府君之墓，气序流易，雨露既濡，瞻扫封茔，不胜感慕，余并同】。
亚献终献
【并以子弟亲宾为之】
辞神乃彻遂祭后土布席陈馔
【四盘于席南端，设盘盏匙筋于其北，余并同上】。
降神参神三献
【同上，但祝辞云某官姓名，敢昭告于后土氏之神，某恭修嵗事于某亲，某官府君之墓，惟时保佑，实頼神休，敢以酒馔，敬伸奠献，尚飨】。
辞神乃彻而退
家礼卷五
钦定四库全书
家礼附録
李方子曰：乾道五年九月，先生丁母祝，令人忧，居防尽礼，参酌古今，因成丧，祭礼，又推之于冠昏，共为一编，命曰家礼。
【年谱 黄防云：先生既成家礼为一行，童窃以逃，先生易篑，其书始出，今行于世，然其间有与先生晚嵗之论不合者，故未尝为学者，道也， 陈淳云：嘉定辛未嵗过温陵先生季子敬之倅郡，出示家礼，一编云：此徃年僧寺，所亡本也，有士人録得防先生日擕来，因得之 ，杨复云：家礼始成，而失之不及，再加考订，先生既没而书始出，愚尝窃取先生后来之考订议论，以与朋友共参考云】。
先生曰：今庙制以西为上，至祢处，谓之东庙，太庙亦然，司马公曰：所以西上者，神道尚右故也。
按先生论庙制详见中庸或问第二十章
先生曰：人家族众或主祭者不可以祭；及叔伯父之类，则须令其嗣子别得祭之，今且说同居，同出于曾祖，便有从兄弟及再从兄弟衮做一处祭，不得要好，则主祭者之嫡孙，当一日祭其曾祖及祖及父，余子孙与祭，次日，却令次位子孙自祭其祖及父，又次日，却令次位子孙自祭其父，此却有古宗法意，古今祭礼，这般处皆有之，今要如宗法，祭祀之礼，须是先就宗室及世族家，行之做个様子，方可使以下士大夫行之。
杨氏曰：祔位谓旁亲无后，及卑防先亡者才祭髙祖毕，即使人酌献，祔于髙祖者曾祖，祖考皆然。
先生曰：元旦在官者，在朝谒之礼，恐不得专精于祭事，某乡里却止于除夕，前三四日行事，此亦更在斟酌也，问俗节之祭如何？先生曰：韩魏公处得好，谓之节祠，杀于正祭 ，又曰：今之俗节，古所无有，故古人虽不祭，情亦自安，今人既以为重，至于是日不能不思其祖考，而复以其物享之，虽非礼之正，然亦人情之不能已者，且古人不祭，则不敢以燕，况今于此俗节，既已据经而废祭而生者，则饮食燕乐，随俗自如，非事死如事生，事亡如事存之意也。愚意时祭之外，各因乡俗之旧，以其所尚之时所用之物，奉以大槃，陈于庙中，而以告朔之礼，奠焉，则庻几合乎隆杀之节，而尽乎委曲之情可行于久逺而无疑矣。【荅南轩先生书】。
先生曰：焚黄近世行之墓次，不知于礼何据？张魏公赠諡，只告于庙，疑为得礼。
【按先生文集有焚黄祝文云告于家庙】
问：而今士庻亦有始基之祖，只祭四代，四代以上，则可不祭否？先生曰：若是始基之祖，想亦只存得墓祭，【杨氏曰：按祠堂章云：始祖亲尽，则藏其主于墓所，然则墓所必有祠堂，以奉墓祭】。
深衣章云，度用指尺杨氏曰：按说文，周制寸尺，咫寻皆以人之体为法。
杨氏云：按礼记深衣篇云：袂之长短，反屈之及肘，然则未尝以一幅为拘。
蔡渊云：深衣方领与属，衽钩边之制，先生谓方领者，只是衣领既交，则自有如矩之象，谓属衽钩边者，只是连续，裳旁无前后幅之缝，左右交钩，即为钩边，非有别布一幅，裁之如钩，而缀于裳，旁也，方领之说，先生已修之家礼矣，而属衽钩边，则未及修焉。
复按礼记云：衽当旁，郑注云：衽谓裳幅，所交裂也，凡衽者或杀而下，或杀而上，是以小要取名焉，属衣则垂，而放之属，裳则缝之，以合前后，上下相变，【玉藻】，又云：续衽钩边，郑注云：续犹属也，【属音烛，】衽在裳，旁者也，属连之不殊，裳前后也，钩读如鸟喙，必钩之钩钩，边若今曲裾也，又云：纯边【纯之，允反】，郑注云：纯谓缘之也。边衣裳之侧，【深衣，】郑氏释续衽之义，则甚明白，其释钩边之义，以钩如鸟喙，必钩既已难晓，而引曲裾为证，又复不可考矣。惟朱先生之说为简明，盖钩有交互之义，【谚所谓钩牵钩连是也。】边者，裳幅之侧，谓其相掩而交钩也，接荀子云：钩有须卵有毛，【鸟之喙，无须而曰：有须卵无毛，而曰有毛，盖坚白异同之论也，】则钩者似又鸟喙之别名也，因附记于此 衽，盖衣襟交结之处，所谓左衽，右衽是也。若夫交觧布一幅防而缀于衣之衽，处下垂以掩裳际，以其上属于衽，故因得衽之名，注所谓衽，在裳旁者也，布之交觧而属于衣者，既谓之衽，故其交觧而为深衣之裳者，亦因得衽之名，注所谓衽谓裳，幅所交裂者也。
杨氏曰：请期之礼具书，遣使如女氏，女氏受书，复书礼宾，使者复命，并同纳采之仪。
【使者致辞，一用仪礼 ，按杨氏于家礼，多欲从仪礼及温公书仪之详，愚谓文公固曰畧浮文务本，实以自附于孔子，从先进之意矣，故今不得而悉録之也】。
先生曰：亲迎之礼，恐当从伊川之说为是，近则迎于其国逺则迎于其馆，【妻家，就迎设一处，壻即就彼迎归】。
先生曰：昏礼用命服，乃是吉礼，如士乘墨车而执鴈，皆大夫之礼也。
先生曰：仪礼虽无娶妻，告庙之文，而左传曰：围布几筵，告于庄共之，庙是古人亦有告庙之礼 ，问：左氏先配后祖之说，先生曰：左氏固难尽信，然其后说亲迎处，亦有布几筵，告庙而来之说，恐所谓后祖者讥其失，此礼耳。
杨氏曰：勉斋先生，定龚氏亲迎礼，主人迎于门外，西靣再拜，宾东靣答拜，主人揖入，三揖三让，主人并西靣賔升北靣奠鴈，今宜从之。
司马公曰：女子与文夫为礼则侠，【音夹，】拜男子以再拜为礼，女子以四拜为礼，古无壻妇，交拜之仪，今世俗始相见，交拜，拜致恭，亦事理之宜，不可废也。
先生曰：某定昏礼，亲迎，用温公入门，以后则从伊川，又曰：人著书，只是自入些已意，便做病，司马文正与伊川定昏礼，都是依仪礼，只是各改一处，便不是古人意，司马礼云：亲迎奠鴈，见主昏者即出，【不先见妻父母者，盖以妇未先见舅姑也，】是古礼如此，伊川却教拜了，又入堂拜大，男小女这不是，伊川云：壻迎妇，既至，即揖入内，次日见舅姑，三月而庙见，是古礼，司马礼却说，妇入门，即拜影堂，这又不是古人初未成妇，次日方见舅姑，盖先得于夫方可见舅姑，到两三月得舅姑意了，舅姑方令见祖庙，某思量，今亦不能三月之久，亦须第二日见舅姑，第三日庙见乃安。
高氏曰：始死，废牀寝于地，【人始生在地，故废牀寝于地，庶其生气之复也，本出仪礼记及丧大记】。
司马公曰：古者死之明日，小敛，又明日大敛，颠倒衣裳，使之正方，束以绞紟，韬以衾冒，皆所以保其肌体也，今世俗有袭而无大小敛，所阙多矣，然古者士袭衣三称，【衣单复，具曰称】等，而上之有差，此非贫者所能办也，今从简易，袭用衣一，称小大敛则据死者所有之衣及亲友，所襚之衣，随宜用之，若衣多不必尽用也 ，杨氏曰：按高氏一用礼经袭敛，用衣多故，袭有冒小敛，有布绞，大敛有布绞，布紟司马，公欲从简易，袭敛用衣少，故小敛，虽有布绞而袭，则无冒大敛，则无绞紟，此为踈畧先生初述家礼，皆取司马公书仪，后与学者论礼以高氏丧礼为最善，遗命治丧，俾用仪礼，此可以见其去取，折之意矣，然欲悉从高氏之说，诚非贫者所能办，有如司马公之所虑者，但当量其力之所及，可也。
复按李方子述先生，年谱云：诸生入问疾，叶味道，因请曰：先生之疾革矣，万一不讳，当用书仪乎？曰踈畧范元裕请曰：用仪礼乎？先生摇首，蔡沉复请曰：仪礼书仪参用，如何乃颔之？然则通古今之变，参详畧之中酌贫富之宜，学礼者不可以不谨也。
问重，先生曰：三礼图有画象可考，然且如温公之说，亦自合时之宜，不必过泥，于古也 ，杨氏曰：按礼，大夫无主者束帛依神，温公用魂帛，盖本于此，高氏曰：古人遗衣裳，必置于灵座，既而藏于庙中，恐当从之而加魂帛于其上可也。
杨氏曰：丧服制度，惟辟领一节，防袭差误，自通典始按丧服记云：衣二尺有二寸，盖指衣身自领至，要之长而言之也，用布八尺八寸中断，以分左右，为四尺四寸者二，又取四尺四寸者二，中折以分前后为二尺二寸者四，此即寻常度衣身之常法也。合二尺二寸者四，叠为四重，从一角，当领处四寸，下取方裁，入四寸，乃记所谓适博四寸，注防所谓辟领四寸是也，辟犹开也，从一角，当领处取方裁，开入四寸，故曰辟领，以此辟领四寸，反折向外，加两肩上，以为左右适，故曰：适乃防所谓两相向外；各四寸是也，辟领四寸，既反折向外，加两肩上，以为左右适，故后之左右，各有四寸，虚处当脊而相并，谓之濶中，前之左右，各有四寸，虚处当胷而相对亦谓之濶中，此则衣身所用布之数，与裁之之法也。注又云：加辟领八寸，而又倍之者，谓别用布一尺六寸，以塞前后之濶中也，布一条，纵长一尺六寸，横濶八寸，又纵折而中分之，其下一半裁断，左右两端，各四寸，除去不用，只留中间八寸，以加后之濶，中元裁辟，领各四寸处而塞其阙，【当脊相并处】，此所谓加辟，领八寸是也。其上一尺六寸，不裁以布之，中间从项上分左右对折，向前垂下，以加于前之濶中，与元裁断处，【当胷相对处】相接，以为左右领也，夫下一半加于后之濶中者，用布八寸而上，一半从项而下以加于前之濶，中者又倍之而为一尺六寸焉，此所谓而又倍之者是也。此则衣领所用之，布与裁之之法也。古者衣服吉防异制，故衰服领与吉服领不同，而其制如此，注又云，凡用布一尺四寸者，衣身八尺八寸，衣领一尺六寸，合为一丈，四寸也。【，此是用布，正数又当少寛，其布以为针，缝之用】，然此即衣身与衣领之数，若负衰带下，及两衽，又在此数之外矣，但领必有祫，此布何从出乎？曰：衣领用布，濶八寸而长一尺六寸，古者布幅濶二尺二寸，除衣领用布，濶八寸之外，更余濶一尺四寸，而长一尺六寸，可以分作三条，施于祫，而适足无余欠也，通典以辟领为适本，用注防又自谓丧服，记文难晓，而用臆说，以参之，既别用布，以为辟领，又不言制，领所用何布？又不计衣，身衣领用，布之数失之矣，但知衣身八尺八寸之外，又别用布一尺六寸，以为领凡用布，共一丈四尺，则文义不待辨而自明矣。
又按丧服记及注云：袂二尺二寸，缘衣，身二尺二寸，故左右两袂亦二尺二寸，欲使纵横，皆正方也。丧服记又云袪尺二寸，袪者袖口也，袂二尺二寸，缝合，其下一尺，留上一二寸，以为袖口也。
又按丧服记云：衣带下尺，缘古者上衣下裳，分别上下，不相侵越，衣身二尺二寸，仅至腰而止，无以掩裳上祭，故于衣带之下，用纵布一尺，上属于衣，横绕于腰，则以腰之濶狭，为凖所以掩裳，上祭而后缀，两衽于其旁也已上，度用指尺【中指中节为寸，】首绖，腰绖，围九寸，七寸之类亦同。
杨氏曰：仪礼注云：前有衰，后有负版，左右有辟，领孝子，哀戚之心，无所不在，防云衰者有哀推之志，负者负其悲哀，适者指适缘于父母，不念余事，又按注防衰，负版辟领，惟子为父母用之，旁亲则不用也。
按仪礼丧服于斩衰章首列，冠绖衰裳，杖屦之目，【其制度，则详见于本篇之记】自齐衰章而下，若牡麻绖之，异于苴绖，冠布缨之异于绳缨，布带之异于绞带，削杖之，异于苴杖，防屦之异于菅屦，悉数而详言之，若衰负版辟领则无异于斩衰者故不复言，自齐衰杖期，以至缌麻，例应如此，又按杂记，大夫卜宅与日，有司麻衣，布衰布带，因丧屦，缁布冠不蕤，郑注云：麻衣白布深衣，而着衰焉，及布带，缁布冠，此服非纯吉，亦非纯凶也，防云：麻衣谓白布深衣，【十五升吉布也，】布衰谓麤衰也，皇氏云：以三升半，布为衰，长六寸，广四寸，缀于深衣，前当胷上又有负版长一尺六寸，广四寸，布带以布为带，【裒衰三年，用布带，】因丧屦，谓因丧之绳屦，【丧服小记云齐衰三月，与大功同者绳屦，】缁布冠不蕤者，以缁布为冠，不加緌也，夫深衣吉服也，犹加衰及布带，况缌麻以上之，服乎有司，非亲也，所服犹有衰，用布带，况缌麻以上之亲乎？又况丧服自斩衰，至缌麻布，绖有带服必相称，不应有绖带而无衰，及负版辟领，注以为用之父母而不用之旁亲，似未然也。
杨氏曰：家礼用书仪服制，妇人皆不杖，与丧大记丧服小记不同，恨未得质正。
【丧大记云：三日子夫人杖五日，大夫世妇杖，丧服小记云：女子子在室为父母，其主丧者不杖，则子一人杖】。
先生曰：宗法虽未能立，然服制，自当从古，父为长子三年，是亦爱礼存羊之意，不可妄有改易也，如汉时宗子法已废，然其诏令犹云，赐民当为父后者爵一级，是此礼犹在也，岂可谓宗法废而庶子，皆得为父后者乎？杨氏曰：不杖，期，章其正服，当添姊妹，既嫁相为服，一条其义服，当添父母在，为妻一条，先生曰：丧礼须从仪礼为正，如父在为母期，非是薄于母，只为尊在其父，不可复尊在母，然亦须心丧三年，这般处皆是大项事，不是小节目，后来都失了，而今国家法为所生父母皆心丧三年，此意甚好， 杨氏曰：今服制令，庶子为后者，为其母缌，亦觧官申心丧三年， 母出及嫁，为父后者虽不服，申心丧三年， 为人后者为其父母，不杖期，亦解官，申心丧三年， 嫡孙，祖在为祖母，齐衰杖期，虽期而除，仍心丧三年。
杨氏曰：长子主丧，以奉馈奠，以子为母丧，恩重服重故也。朔奠，则父为主者，朔殷奠以尊者，为主也，丧服小记曰：妇之丧，虞卒哭其夫，若子主之，虞卒哭，皆殷祭故也。朔祭亦殷祭，故夫主之。
杨氏曰：按：程子张子与朱先生，后来之说，【见祭礼降神，条】奠酒，则安置于神座前，既献，则彻去酹者，初，酌酒则倾，少酒于茅代，神祭也，今人直以奠为酹，而尽倾之于地，非也，与家礼所谓入酹跪，酹似相抵牾，【吊奠条，】当以后来之说为正。
问合夫妇之位，先生曰：某亡室时，只存东畔一位，亦不会考，礼是如何？陈安卿云：地道以右为尊，恐男当居右，先生曰：祭时以西为上，则时亦当如此，方是廖子晦问法，先生曰：后来讲究木椁，沥清似亦无益，但于穴底先铺炭屑筑之，厚一寸许，其上即铺沙灰四旁，即用炭屑，侧厚寸许，下与先所铺者相接【，此所谓四旁谓沙灰之四旁也，】筑之既平，然后安石椁于其上，四旁，又下三物如前【，此所谓四旁谓石椁之四旁也，】棺底及棺四旁，上靣复用沙灰实之【，此谓棺之外椁之内，】俟满，加盖复布沙灰而加炭，屑于其上，然后以土筑之，盈坎而止，盖沙灰以隔蝼蚁，愈厚愈佳，项尝见籍溪先生说，尝见用灰者，后因迁则见灰，已化为石矣。炭屑则以隔木根之，自外至者亦里人，改所亲见，故须令在沙灰之外，四靣周宻都无缝罅，然后可以为固，但法中不许用石椁，故此不敢用全石，只以数片石合成庻几不戾法意尔。
先生曰：某旧为先人饰棺，考制度作帷，荒延平先生以为不切，而今礼文觉繁多，使人难行，后圣有作，必是裁减了，方始行得。
先生曰：伊川制士庻不用主，只用牌子，又曰：若是士人用主，亦无大利害，又曰：主式乃伊川先生所制，初非朝廷立法，固无官品之限，万一继世无官，亦难遽易，但继此不当作尔牌子，亦无定制，切意亦须是主之大小高下，但不为判合，防中可也。凡此皆是后贤义起之制，今复以意斟酌如此，若古礼则未有考也。杨氏曰：古礼启殡斩衰，男子括髪，妇人髽，盖小敛括髪髽，启殡见尸柩，故变同小敛，今既不涂殡，则亦不启，虽不变服可也，启殡之后，男子免，至虞卒哭，皆免，今家礼皆不用。
杨氏曰：高氏礼遣奠之，祝辞曰：灵輀既驾往，即幽宅载陈，遣礼永诀，终天。
问：夫在妻之神主，宜书何人奉祀！先生曰：旁注施于所尊，以下则不必书也。
先生曰：温公以虞祭，读祝于主人之右，卒哭，读祝于主人之左，盖得礼意。
杨氏曰：高氏礼卒哭之，祝辞曰：日月不居，奄及卒哭，叩地号天，五情糜溃，谨以清酌庻羞哀荐成事，尚飨！杨氏曰：父在袝妣，则父为主，乃是夫附妻于祖妣，三年丧毕，尚祔于祖妣，待父他日，三年丧毕，递迁祖考妣始，妣考同迁也，胡泳曰：先生内子之丧主，只袝在祖妣之旁，此当为据。
先生曰：古者昭穆之次，昭常为昭，穆常为穆，故祔新死者，于其祖父之庙，则为告其祖父以当迁，他庙而告新死者，以当入此庙之渐也，今公私之庙，皆为同堂异室，以西为上之制，而无复左昭，右穆之次，一有递迁，则羣室皆迁，而新死者当入于其祢之故室矣，此乃礼之大节，与古不同，而为礼者犹执袝于祖父之文，似无意义，然欲遂变，而祔于祢庙，则又非爱礼存羊之意，窃意与其依违牵制，而均不免为失礼，曷若献议于朝，尽复公私之庙，皆为左昭右穆之制，而一洗其缪之为快乎！杨氏曰：仪礼丧服记载衰，负版辟领之制，而不言衰，负版辟领何时而除？家礼并首绖，并去于小祥之时，盖用司马公书仪云。
按间传云：期而小祥，男子除乎首，【谓首绖也，】妇人除乎带，【谓腰绖也，】故家礼书仪以小祥，去首绖也。
问子为母大祥，及禫夫已无服，其祭当如何？先生曰：今礼几筵，必三年而除，则小祥，大祥之祭，皆夫主之，但小祥之后，夫即除服大祥之祭，恐须素服，【如吊服可也。】但改其祝词不必言，为子而祭也， 先生曰：主祭者虽已除服，亦何害于与祭乎？但不可纯用吉服，须如吊服及忌日之服可也。
问祧主，先生曰：天子诸侯有太庙夹室，祧主藏于其中，今士人家无此祧主，无可置处，不得已，只埋于墓所，先生曰：横渠说三年后祫祭于太庙，因其祭毕还主之，时遂奉祧主归于夹室，迁主，新主皆归于其庙，此似为得礼，郑氏周礼注大宗伯，享先王处，似亦有此意，【李继善，曰：既祥而撤，凡筵其主，且祔于祖父之庙，祫毕而后迁 ，杨氏曰：世次迭迁昭穆，继序其事，至重家礼，但以酒果告迁于祠堂，恐礼大轻，当于吉祭前一夕以荐告，还至毕乃题，神主厥明，合祭毕，奉祧主埋于墓所，奉迁主，新主各归于庙 ，高氏告祔，迁祝文曰：年月日，孝曾孙某罪，积不灭嵗及免丧世次，迭迁昭穆继序，先王制礼，不敢不至】。
司马公曰：士虞礼注云：自丧至禫，凡二十七月，三年之丧，二十五月而毕，禫祭，在祥月之中，今律三年之丧，皆二十七月而除，不可违也。 先生曰：二十五月祥后便禫，看来当如王肃之说，于是月禫，从月乐之说为顺【，檀弓】，而今从郑之说，虽是礼疑从厚，然未为当。
先生曰：荐新告朔，吉凶相袭，似不可行，未可废，既，则使轻服；或已除者入庙，行礼可也，四时大祭，既，亦不可行，如韩魏公所谓节祠者，则如荐新，行之可也，又曰：顷年居丧于四时，正祭则不敢举，而俗节荐享，则以墨衰行之，盖正祭三献，受胙，非居丧所可行，而俗节则惟普同一献，不读祝，不受胙也， 先生以子丧，不举盛祭，就祠堂内致荐，用深衣幅巾，荐毕反，丧服哭奠，子则至恸。
司马公曰：王制大夫士有田则祭，无田则荐，注祭以首时，荐以仲月，今国家享太庙用孟月，自周六庙，濮王庙皆用仲月，以此私家不敢用孟月， 高氏曰：何休曰：有牲曰祭，无牲曰荐，今人鲜用牲，惟设庻羞而已。
问：先生祭仪，时祭皆卜日，今闻却用二至，二分祭是如何？先生曰：卜日不定，虑有不防，温公亦云：只用分至亦可。
【司马，公曰：孟诜家祭仪，用二至二分，然今仕宧者，职业既繁，但时至事暇，可以祭则卜筮，亦不必亥日及分，至也，若不暇，卜日则止，依孟仪用分，至于事亦便也。】。
司马公曰：舅没则姑老不与于祭，若或自欲预祭，则特位于主妇之前，参神毕升，立于酒壶之北，监视礼仪，或老疾不能久立，则休于他所，俟受胙，复来受胙，辞神而已，司马公书仪祭及曾祖有问伊川：先生曰：今人不祭高祖，如何？曰：高祖自有服不祭，甚非某家却祭高祖，又曰：自天子至于庶人，五服，未尝有异皆至，高祖服既如是，祭祀亦须如是 ，先生曰：考诸程子之言，则虽三庙一庙，以至祭寝，亦必及于高祖，但有防数之不同耳，疑此最为得祭祀之本意，今以祭法考之，虽未见祭，必及高祖之文，然有月祭享尝之，别则古者祭祀以逺近为防数亦可见矣。礼家又言：大夫有事省于其君，干祫及其高祖，此则可为立三庙而祭，及高祖之騐但干祫之制，他未有考耳。 又曰：主祭者游，宧四方，或贵仕于朝，则奉二主以从之，于是为宜。盖上不失萃聚祖考，精神之义，【二主常相依，则精神不分矣，】下，使宗子得以田禄，荐享祖宗处礼之变而不失其中，所谓礼虽先王所未之有，而可以义起者，盖如此，但支子所得，自主之祭，则当留以奉祀，不得随宗子而徙也， 又曰：兄弟异居，庙初不异，只合兄祭而弟与执事，或以物助之为宜，向见说前辈有如此而相去逺者则兄家设主弟不立，主只于祭时旋设位，以纸榜标记逐位，祭毕，焚之如此，似亦得礼之变也，先生尝书戒子塾曰：吾不孝为先，公弃捐不及供养，事先妣四十年，然愚无识，知所以承顔，顺色甚有乖戾，至今思之，常以为终天之痛，无以自赎，惟有嵗时享祀致其谨洁，犹是可着力处，汝辈及新妇等，切宜谨戒，凡祭肉脔割之，余及皮毛之属，皆当存之，勿令残秽防慢，以重吾不孝。
陈淳曰：降神在参神之后，然始祖先祖之祭，只设虚位而无主，则又当先降而后参，不容以是为拘。
伊川先生曰：古者灌以降神，故以茅缩酌谓求神于阴阳有无之间，故酒必灌于地，若奠酒，则安置在此，今人以浇在地上，甚非也，既献，则撤去可也， 横渠先生曰：奠酒，奠安置也？若言奠挚，奠枕是也。注之于地，非也，朱先生曰：酹酒，有两说，一用郁鬯灌地以降神，则惟天子诸侯有之，一是祭酒，盖古者饮食必祭鬼神，自不能祭，故代之祭也，今人虽存其礼而失其义，不可不知，问：酹酒是少，倾是尽倾，先生曰：降神是尽倾。
【杨氏曰祭酒是少倾于地】
杨氏曰：士虞礼无尸者，祝阖牖户，如食问，注如尸，一食九饭之顷也。
先生曰：某家旧时时祭，外有冬至，立春季秋三祭，后以冬至立春二祭，似僣觉得不安，遂已之。季秋依旧祭祢，又曰始祖之祭似禘，【冬至】先祖之祭似祫，【立春，】 问忌日，黪巾之制，先生曰：如帕复相似，有四双带，当幞头，然先生尝书戒子云：比见墓祭，土神之礼，全然灭裂，吾甚惧焉，既为先公，托体山林而祀其主者，岂可如此？今后可与墓前一様，菜果鲊脯，共十器，肉鱼馒头各一，大盘，凡所具之物，悉陈之，羮饭茶汤各一器，以尽吾宁亲事神之意，勿令少有隆杀。
问：改曰须告庙，而后告墓，方启墓以，毕奠而归，又告庙，哭而后毕事，方穏当行，更不必出，主祭告时，却出主于寝。
右文公门人三山，杨复所附注于逐条之下者，可谓有功于家，礼矣，复别出之，以附于书之后，恐其间断，文公本书也，抑文公此书，欲简便而易行，故与仪礼或有不同，【如妇人用，今之衰裳，吊丧者徇俗，而答拜之类，】其所同者，又不能无详畧之异【如昏礼之六礼，丧礼袭敛，用衣多少之类，】杨氏徃徃多不满之意，复窃谓仪礼存乎古，家礼通于今，仪礼备其详，家礼居其要，盖并行而不相悖也，故文公虽着家礼，而尤拳拳于编集，仪礼之书，遗命治丧，必令参酌，仪礼书仪而行之，其意盖可见矣。好古而欲尽礼者，固有仪礼，在杨氏之说，有不得而尽，録云，淳祐五年乙已嵗二月既望，上饶周复谨书。
家礼附録