钦定四库全书    经部四
周礼述注      礼类一【周礼之属】
提要
【臣】等谨案周礼述注二十四卷
国朝李光坡撰光坡，字耜卿，号夫安溪人，大学士光地之弟也，杭世骏榕城诗话称其家居不仕，潜心经学，着有三礼，述注此，即其一也。其书取注疏之文，删繁举要以着训诂之源，又旁采诸家，参以己意，以阐制作之义，虽于郑贾名物度数之文，多所刋削，而析理明，通措词简要，颇足为初，学之津梁，考其兄光地榕村集中有周官笔记一卷，皆标举要义，不以考证辨难为长，其侄钟伦亦有周礼纂训，与光坡，此书体例相近，葢其家学如是也，宋儒喜谈三代，故讲周礼者恒多，又鉴于熙宁之新法，故恒牵引末代，政支离，诘驳于注疏，多所攻击，议论盛而经义反淆光坡，此书不及汉，学之博奥，亦不至如宋学之蔓衍，平心静气，务求理明而词达于説经之家亦可谓适中之道矣，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
周礼述注卷一
安溪李光坡撰
周礼六篇，其冬官一篇缺，汉艺文志序列于礼家，后人名之曰周礼，周礼最后出，盖秦自孝公已下，用商君之灋，其政酷烈，与周官相反，故始皇禁挟书，特疾恶欲絶灭之，搜求焚烧之，独悉汉文帝尝召至魏文侯，时老乐工，因得春官，大司乐之章，景帝子河间献王好古学，得周官五篇，失其冬官一篇，乃购千金不得取攷，工记以补其缺，武帝求遗书得之，藏于秘府，礼家，诸儒皆莫之见，哀帝时，刘歆校理秘书，始着于録畧歆门人河南杜子春能通其读，郑众，贾逵受业于杜汉末，马融之，郑子所注行于世，宋程子张子甚尊信之，朱子谓此经周公所作，但当时行之，恐未能尽，后圣虽复损益可也，至若肆为排觝，毁訾之言，则愚陋无知之人耳，以冬官之缺五篇，颇为诸儒所乱，深疑其附离非实，故仍旧本。
天官冢宰第一
坡闻之，兄曰天者，君也，官犹司也，冢宰，所司者君之事，故曰天官，宰者调和膳羞之名，冢，大也君徳者万化之本，而饮食尽，道者又君徳之本也，冢宰掌王之饮食，男女之事，使皆有其节度，此体信之道，其为宰也大矣，君正而推以均四海，不过用水火金木，饮食必时，合男女，颁爵位必当年徳而万物自育天地自位，是调和膳羞，其事至小而实大，其义至近，而实逺以此名官，非喻也，深哉！知孔子无间于禹之心，即得周公立冢宰之意。
惟王建国
注曰：建，立也， 疏曰：自此至以为民极，五句六官之首，同此序者，以其建国设官，为民不异故也。
辨方正位
坡谓辨方辨其山林，川泽邱陵，坟衍，原隰之方也。正位致日，景求地中正，王国之位也。
体国经野
坡谓体犹分也，体国分五百里至百里，五等之国也，经谓为之里数，野都鄙之地也。
设官分职
郑司农曰置冢宰，司徒宗伯，司马司寇，司空各有所职，而百事举。
以为民极
朱子曰：极者，标准之名 ，王次防曰：宅中建国，四方辐凑，至斯为极，诗曰：商邑翼翼，四方之极是也。设官分职，治教礼政刑，事无不毕举，何往非民之极，书曰：皇建其有极是也。
乃立天官冢宰使帅其属而掌邦治
郑司农曰邦治谓总六官之职也
以佐王均邦国
注曰：佐，助也。 ，吕伯恭曰：天之所以立，君命相，不过欲均平天下之不平者尔。令四海之内，贵者，贵贱者贱士，农，工；商，鳏、寡，孤，独，事事物物，咸适其宜，则均道尽矣！ 帅音率后同辐音福。
治官之属
疏曰：别言此句与下六十官为总目，不唯指此一经而已。
大宰，卿一人，小宰中大夫二人，宰夫，下大夫四人，上士八人，中士十有六人，旅，下士三十有二人。
注曰变冢，言大进退异名也。百官总焉。则谓之冢，列职于王，则称大冢，大之上也，山顶曰冢，旅，众也，下士治众事者，自大宰至旅下士，转相辅贰，皆王臣也，王之卿六命，其大夫四命，士以三命而下为差。
府六人史十有二人
注曰：府治藏史掌书者，凡府史皆其官长所自辟除陈君举曰：上之不可以为士，下之不止于为农则。
任以府史之职， 疏曰：府史大例皆府少，而史多而府又在史上，惟有御史百二十人，特多而在府上，以其掌赞书数多也，有府有史者，以其当职事繁故也。有史无府者，以其事少得史，即足故也。角人，羽人等直有府无史，以其文书少而有税物，须藏之也。腊，人食医等，府史俱无者，以其専官行事，更无所须故也。惟有天府一官，特多于史，以其所藏物重故也。
胥十有二人徒百有二十人
注曰：此民给徭役者，若今卫士矣，胥读如谞，谓其有才，知为什长， 疏曰：有胥必有徒，胥为什长故也。腊人之类，有徒无胥者，得徒则足，不假长帅也，食医之类，胥徒并无者，専官行事，不假胥徒也，礼记王制云：下士视上农夫食九人，禄足以代耕，则府食八人，史食七人，胥食六人，徒食五人，禄其官竝亚士，故号庶人，在官者也， 大音泰，后皆放此，谞音胥。
或问辨方正位，体国之説异于注何也？曰：非敢臆解，据从大司徒成文也，今试即是而推言之，则见王者立国，先辨方土民物之宜，相民宅知利害而后正王国，是其天下为家，厚下安宅而不徒于一人，计安享之利矣。次之以体国经野，则建邦设都，以蕃王室，以乱兆民，指臂之势，成而中土，永奠八字之中，广大精密，规模宏逺焉注説虽善，然缘文生，义或偶未察于司徒之全，文也 ，或问：典命文夫，夫无中下之别，此序官则有中下大夫，何也？曰：疏云：四命大夫自分为中下。似若侯伯同七命，子，男同五命爵，则有高下不同也？曰：注言，士以三命而下为差，信乎？曰：信王之士，命数不着于典，命惟大行人掌客职云：士眂诸侯之卿礼参于典命，所谓公之卿三命，子男之卿，再命则注，信矣。
宫正，上士二人，中士四人，下士八人，府二人，史四人，胥四人，徒四十人。
注曰正长也宫正主宫中官之长
○宫伯，中士二人，下士四人，府一人，史二人，胥二人，徒二十人。
疏曰：伯长也，主宫中卿大夫士之适子，庶子凡六官，序官之灋，其义有二：一则以义类相从，谓若宫正宫伯同，主宫中事，膳夫庖人，内外饔同主造食之类，故连类序之，二则凡次序六十，官不以官之，尊卑为先后，皆以缓急为次第，故此宫正之第，士官为前内宰等，大夫官为后也。
膳夫，上士二人，中士四人，下士八人，府二人，史四人，胥十有二人，徒百有二十人。
注曰：膳之言善也，今时美物，曰珍膳，膳夫食官之长，礼库曰宫正，宫伯之下，即以食官系之，缘此事甚。
系利害，非惟是养人主气体，専是正君之心，防君之欲，记曰：饮食男女，人之大欲存焉，使下之所共，必以之正人，主虽欲少肆其欲，亦不可得，若无常制，而共之者，惟求以投其好，则纵欲何极？若周官所共，各有定灋，又且一一闗渉冢宰，冢宰得人，则食官皆正，谁敢以四方珍味，私投主欲，古者格君心，皆在此处。
○庖人，中士四人，下士八人，府二人，史四人，贾八人，胥四人，徒四十人。
注曰庖之言苞也裹肉曰苞苴贾主市买知物贾
○内饔，中士四人，下士八人，府二人，史四人，胥十人，徒百人。
注曰：饔，割亨煎和之，称 疏曰：掌王后世子及宗庙皆在内之事。
○外饔，中士四人，下士八人，府二人，史四人，胥十人，徒百人。
疏曰掌外祭祀及飨孤子耆老皆在外之事
○亨人，下士四人，府一人，史二人，胥五人，徒五十人，注曰：主为内外饔，煑肉者， 贾音嘏，亨，普庚反，注同物贾之，贾与价同。
甸师，下士二人，府一人，史二人，胥三十人，徒三百人，注曰：郊外曰甸，师犹长也，甸师主共野物官之长，疏曰：此官主地，事不在地官者，以其供野之荐，又给薪蒸，以供亨饪，故在此次，亨人也，徒三百人特多者，天子借田千亩，借借此三百人耕耨，故多也。
○兽人，中士四人，下士八人，府二人，史四人，胥四人，徒四十人。
○人，中士二人，下士四人，府二人，史四人，胥三十人，徒三百人。
疏曰：徒亦三百人者，马融云池塞苑囿，取鱼处多故也。
○鼈人下士四人府二人史二人徒十有六人
○腊人下士四人府二人史二人徒二十人
疏曰：注腊之言夕也，或作久字，久乃干成，义亦通坡，谓自甸师至此，以备膳夫之食，用六谷，膳用六牲，珍用八物，羞用百有二十品者也。 音鱼，腊，音昔，食音嗣。
医师，上士二人，下士四人，府二人，史二人，徒二十人，注曰：医师众医之，长 疏曰：医亦有齐和饮食之类，故设在饮食之间也。
○食医中士二人
注曰：食有和齐药之类， 黄文叔曰：秦医和谓赵孟曰：国之大臣，荣其宠禄，全其大节，有祸灾兴，而无改焉。必受其咎，今君至于淫以生疾，主不能御，吾是以云。良臣将死也，夫师之敎，训傅之徳义保其身体，冢宰之事也，周冢宰，必兼三公，使其燥湿寒暑之不戒，饮食起居之不节，而疾生焉，则何以为师保，故食药之调适饮膳为详，而医师奉王之事，属于冢宰，岂可苟而已哉！
○疾医中士八人
○疡医下士八人
注曰疡创癕也
○兽医下士四人
注曰兽牛马之类 疡音羊后同创音疮
酒正，中士四人，下士八人，府二人，史八人，胥八人，徒八十人，注曰：酒正酒官之长。
○酒人奄十人女酒三十人奚三百人
奄精气闭藏者不称士，则亦府史之类以奄为异也。女酒，女奴晓酒者，古者从坐，男女没入县官为奴，其少才知者，以为奚女？酒三十人，与奚为什长，若胥徒也，奚三百人，以其造酒，故多也。
○浆人奄五人女浆十有五人奚百有五十人
○凌人，下士二人，府二人，史二人，胥八人，徒八十人，注曰：凌冰室也。
○笾人奄一人女笾十人奚二十人
注曰竹曰笾
○醢人奄一人女醢二十人奚四十人
注曰：醢；豆，实也不谓之豆，此主醢豆不尽于醢也，疏曰：天子豆百二十，公四十侯伯，三十二子男二十四上大夫，二十下大夫，十六彼有膷，臐，膮，胾炙脍之属，其数甚多，是豆不尽，盛醢而已。
○醯人奄二人女醯二十人奚四十人
○盐人奄二人女盐二十人奚四十人
○幂人奄一人女幂十人奚二十人
注曰：以巾覆物，曰幂 坡，谓自酒正至此，又以备膳夫之饮，用六清，醤用百有二十罋者也， 幂莫歴反，膷，音香，臐音熏，膮音鸮，胾音恣。
宫人，中士四人，下士八人，府二人，史四人，胥八人，徒八十人。
薛平仲曰：太宰为人君，身心之防，自宫正至宫，伯自膳夫至腊，人自酒正至幂，人所以密迩于王者，夫皆王宫内人，而犹未及于外也，宫人掌六寝之脩，而及于四方之舍事，掌舍而下，又皆为王之防同于国，外者设焉，则内外出入之际，其为王躬之，是保者始悉。
○掌舍下士四人府二人史四人徒四十人
注曰舍行所解止之处
○幕人下士一人府二人史二人徒四十人
注曰幕帷覆上者
○掌次下士四人府四人史二人徒八十人
注曰次自修止之处 郑刚中曰舍者久留之辞次者暂止之义 幕武博反
大府，下大夫二人，上士四人，下士八人，府四人，史八人，贾十有六人，胥八人，徒八十人。
注曰：大府为王，治藏之长，若今司农矣 疏曰：洪范云，一曰食，二曰货，已上，皆言饮食，此次言货贿，故大府在此也，有贾者，府官须有市买，并须知物货善恶故也。 礼库曰：自大府至外府，掌守财赋。
○玉府，上士二人，中士四人，府二人，史二人，工八人，贾八人，胥四人，徒四十有八人。
注曰工能攻玉者
○内府中士二人府一人史二人徒十人
注曰内府主良货贿藏在内者
○外府中士二人府一人史二人徒十人
注曰外府主泉藏在外者 大如字
司防中大夫二人，下大夫四人，上士八人，中士十有六人，府四人，史八人，胥五人，徒五十人。
注曰：防大计也。司防主天下之大计，计官之长，若今尚书 礼库曰：自司防至职岁，掌防计财赋。
○司书，上士二人，中士四人，府二人，史四人，徒八人，注曰：司书主防计之簿书。
○职内，上士二人，中士四人，府四人，史四人，徒二十人坡，谓职内主，赋入之簿书。
○职岁，上士四人，中士八人，府四人，史八人，徒二十人坡，谓职岁主赋出之簿书，谓之岁者，岁计之也。
○职币，上士二人，中士四人，府二人，史四人，贾四人，胥二人，徒二十人。
○司裘，中士二人，下士四人，府四人，史四人，徒四十人，○掌皮，下士四人，府二人，史四人，徒四十人。
列职于此者，皮币相次也， 陈君举曰：古之皮币，乃国家所重，天府所用甚广，故礼防皆以皮币为主，观当时皮，事无所不防，惟王不防，故知出入之数极多，大较与货贿相敌，此所以亦属宰府，皆司防为之长，防古外反。
内宰，下大夫二人，上士四人，中士八人，府四人，史八人，胥八人，徒八十人。
注曰：内宰宫中官之长， 陈君举曰：妇人女子，常与至尊幽居九重，人弗得见骄恣，何所不至？故使之分职于六宫，附属于大宰，而天官内宰春官，世妇又得以参检其事，与夫妇妾贱人，自相使令，而无畏忌者不同矣。汉髙爱戚夫人子，留侯曰：骨肉之间，虽臣等百人何益？袁盎郤慎夫人坐，文帝怒，説以人彘乃从，使大臣得与内事，其如是乎！
○内小臣奄上士四人史二人徒八人
注曰：奄称士者，异其贤 ，李氏曰：周礼，其余奄皆不命也，唯内小臣，则有奄，上士四人而已，夫宦官指其居，次则或在帷薄之内，论其职掌，则或闻牀笫之言，固不可以诎辱俊乂，浑淆男子，其用奄人，是乃制事之宜， 徐氏曰：王左右前后，罔非正人，使王出入起居，罔有不钦；后世尚有讲明此事者，若后之左右前后择人而任之，则千载之旷，事无有明君贤相，念及于此，何也？闺门出治之原闗雎王化之始，有内圣外王之学者，必不忽于斯。
○阍人王宫每门四人囿游亦如之
注曰：阍人司昏晨，以啓闭者刑人，墨者使守门，囿御苑也，游离宫也。
○寺人王之正内五人
寺之言，侍奄人也，故寺人披自称刑人，正内后之路寝也，若王之路寝，不称内。
○内竖倍寺人之数
注曰竖未冠者之官名
九嫔
注曰：嫔妇也，昏义曰：古者天子后立六宫，三夫人，九嫔，二十七世妇，八十一御妻，以听天下之内治，以明章妇顺，故天下内和，而家理也，不列夫人于此官者，夫人之于后，犹三公之于王，坐而论妇，礼无官职。
○世妇
注曰：不言数者，君子不苟于色，有妇德者充之，无则阙。
○女御
注曰昏义所谓御妻御犹进也侍也
○女祝四人奚八人
○女史八人奚十有六人
刘执中曰：女史八人，葢择嫔御之贤者为之 ，郑刚中曰：古者天子有史官，左记言，右记动，故为天子者，不敢有过举，后与王同体，言动不谨，则家道不齐，无以举天下之内治，故有女史 嫔皮，宾反后同。
典妇功，中士二人，下士四人，府二人，史四人，工四人，贾四人，徒二十人。
注曰典主也典妇功者主妇人丝枲功官之长
○典丝，下士二人，府二人，史二人，贾四人，徒十有二人，○典枲，下士二人，府二人，史二人，徒二十人。
枲丝里反后同
内司服奄一人女御二人奚八人
注曰：内司服，主宫中裁缝，官之长，有女御者，以衣服进，或当于王广其礼，使无色过。
○缝人，奄二人，女御八人，女工八十人，奚三十人，○染人，下士二人，府二人，史二人，徒二十人。
○追师下士二人府一人史二人徒四人
注曰追治玉石之名
○屦人，下士二人，府一人，史一人，工八人，徒四人疏曰：追师専掌妇人首服，此兼男子屦舄者下体贱，故同在此官也， 追丁回反，一曰雕舄，音昔。
夏采下士四人史一人徒四人
注曰：夏采夏翟羽色，禹贡徐州贡夏翟之羽，有虞氏以为緌，后世或无故染鸟羽象而用之，谓之夏采，坡谓自治官之属，至此，辨其内外之职名，次其爵秩之贵贱，列其正师司旅之多寡，等其府史胥徒之繁简，则设官之事也，后仿此， 夏户雅反，緌如谁反。
周礼述注卷一
钦定四库全书
周礼述注卷二
安溪李光坡撰
太宰之职掌建邦之六典以佐王治邦国
建邦犹汤诰称造邦也，后仿此典常也。经也，灋也，国天子诸侯所理也，邦疆国之境。
一曰治典以经邦国以治官府以纪万民
坡谓经者，理使画一也，治者分职稽功也，纪者详理而不遗也。
二曰敎典以安邦国以敎官府以扰万民
坡谓安者治生，明伦则邦本，固是安之也，敎者敎以善民之道也，扰者，顺其性之固有，而又敷之，以寛也。
三曰礼典以和邦国以綂百官以谐万民
坡谓和者，礼行则上下和亲，而不陵犯也，綂者礼，辨仪等所以系合之也，谐者防以中和，使民无乖戾也。
四曰政典以平邦国以正百官以均万民
坡，谓物各当其分之谓平，如九灋九伐，所云也，正者，治朝位，诏爵禄之等均者，均役使，均赋敛，使无多寡之偏也。
五曰刑典以诘邦国以刑百官以纠万民
注曰诘犹禁也
六曰事典以富邦国以任百官以生万民
坡谓任任之以事也，生犹养也，六者，天子所以治畿内及侯国，而诸侯亦得用之。以治其封内者，故邦国之治，可以典待之也，上二典，言官府下四典言，百官冢宰之治，司徒之敎于官府，无所不行也，礼政刑事，百官有其职则承之，夫治典立，则君徳修纪纲定，敎化可施矣，故以敎典次之，敎之而有浅深厚薄之不齐者，当有礼以一之，故礼典又次为礼之所不能范者，大则威之以兵，小则纠之以刑，故政刑又次焉，礼乐政刑，四达不悖，则君可安富民得永赖，故事，典终焉， 疏曰：自此以下至职末分为二段，从此职首至，以富得民一段十条，明经国之大纲，治政之条目，自正月之吉以下至职末明，颁宣前灋依事而施。
以八灋治官府
坡谓六典，非官不举，故继之以治官府也，百官所居曰府。
一曰官属以举邦治
注曰官属谓六官其属各六十
二曰官职以辨邦治
官职，谓六官之职也，官有职，则事各有司存，故曰辨。
三曰官聨以防官治
注曰聨谓联事通职相佐助也
四曰官常以聴官治
官常自领其官之常职不聨也
五曰官成以经邦治
注曰：郑司农曰：官成谓官府之成，事品式也，小宰曰：以八成经邦治。
六曰官灋以正邦治
官灋谓职所主之灋，度官职主祭祀，朝觐，防同宾客者，则皆自有其灋，度正者，使得其序也。
七曰官刑以纠邦治
刑谓五刑也
八曰官计以弊邦治
注曰：弊断也，官讨谓小宰之六计，所以断羣吏之治坡，谓八灋皆云邦治官，聨官常言官者，官聨则取。
防合众官，乃始得治官，常则取官有常职，各自治其官也，首之以官，属官职者，设官而分职也，次之以官，聨官常则官职可得而修矣，官成官灋，聨者聨此也，常者常此也，官刑以纠其怠玩，官计以稽其功辠，故其序如此， 灋古法，字辠古罪，字俱后同。
以八则治都鄙
由朝廷而至畿内，故次以治都鄙焉，则亦灋也。典灋，则所用异，异其名耳，有宗庙国邑曰都，以在国郊曰：鄙都鄙，公卿大夫之采地，王子弟所食邑，周：召，毛聃毕原之属，在畿内者。
一曰祭祀以驭其神
驭约使受制也，祭祀其先君，社稷五祀，驭其神，使之无僭，祀无淫祀也， 礼库，曰：鬼神本无声与形，然亦可驭，只祭所当祭，合于理便驭得，如后世淫祀，徼福先自失矣，如何驭得鬼神，便见出来，兴妖起怪，此理甚明。
二曰灋则以驭其官
灋则谓宫室，车旗，衣服之等，皆不得僭也，官伍两殷辅也。
三曰废置以驭其吏
废犹退也退其不能者举贤而置之吏即官也
四曰禄位以驭其士
注曰：禄若今月俸也，位爵次也，郑司农云：士谓学士。
五曰赋贡以驭其用
赋什一之税也，贡九职之功所贡也，驭用入供其出奢，不犯上俭，不废礼也。
六曰礼俗以驭其民
注曰礼俗昏姻丧纪旧所行也
七曰刑赏以驭其威
刑赏皆言威者威畏服之心志也
八曰田役以驭其众
田以简众役，以任众也， 坡谓八者之序其上，四者自神而人自尊而卑，治贵之事也，其下四者，富而敎之，敎而用之，治贱之事也。
以八柄诏王驭羣臣
六典八灋，八则以治邦国官府，都鄙有政治，则有功过有功，过则有赏罚矣，柄所执，以起事也？诏：告也。助也，此与下八綂独言，诏王者，余皆羣臣职务常所依行，岁终致事，乃攷知得失，此乃王所操持，王不独执羣臣佐之而已。
一曰爵以驭其贵
注曰爵谓公侯伯子男卿大夫士也
二曰禄以驭其富三曰予以驭其幸
注曰幸，谓言行偶合于善，则有以赐予之，以劝后也。
四曰置以驭其行
行贤行也
五曰生以驭其福
生者，臣之罪可杀，而有八议之辟，赐之更生，以福之也。
六曰夺以驭其贫
注曰夺谓臣有大罪没入家财者
七曰废以驭其罪八曰诛以驭其过
注曰废犹放也诛责让也 坡谓爵禄予置顺天命也生夺废诛彰天讨也 予音与行下孟反
以八綂诏王驭万民
綂者綂合于上而系属于下也，八者民与在上同，有此物事上行之，下效之，故曰：驭万民也。
一曰亲亲二曰敬故三曰进贤
注曰贤有善行也
四曰使能
注曰能多材艺也
五曰保庸
注曰保庸安有功者
六曰尊贵七曰达吏
注曰达吏察举勤劳之小吏也
八曰礼宾
注曰礼宾，宾客，诸侯 坡，谓此诏王敦其徳心以为赏罚之本也，与秋官八议相表里，然亲亲敬，故尽乎孝，进贤使能保庸尊贵，尽乎弟达，吏礼宾尽乎？慈人君躬行于上，则民兴起于下，而孝弟不倍之，俗成矣。
以九职任万民
坡谓欲民遂其兴起之心，必有厚生之道以处之，而使之有常业者，厚生之道也，故以九职任之焉。
一曰三农生九谷
三农平地，山泽也，九谷黍稷，秫稻麻大，小麦大，小豆一説无秫大麦而有苽。
二曰园圃毓草木
树果蓏，曰圃园，其樊也圃在田畔，王龄曰：园圃薮牧，举其地以及其民。
三曰虞衡作山泽之材
注曰：虞衡，掌山泽之官，主山泽之民者 疏曰：山泽之民无名号，故借虞衡之官，以表其民也。
四曰薮牧养蕃鸟兽
注曰：泽无水，曰薮牧，牧田在逺郊皆畜牧之地， 坡谓园圃山泽薮牧，此三者三，农之兼职也。
五曰百工饬化八材
饬勤也，八材骨曰切，象曰：磋玉曰：琢石曰磨，木曰：刻金曰：镂革曰：剥羽曰析。
六曰商贾阜通财贿
注曰行曰商处曰贾阜盛也金玉曰货布帛曰贿
七曰嫔妇化治丝枲
嫔妇人之美称也，化丝而治之，以为帛化枲而治之以为布。
八曰臣妾聚敛疏材
臣妾男女贫贱之称，疏草实，若菱芡之属材木实，若榛栗之属。
九曰闲民无常职转移执事
闲民谓单丁下户无力者转移，为人执事，若今佣赁也， 坡谓外而农工商贾内而织纴组紃，则生人之事尽矣，而又不遗乎疏材，以备五礼之物，能因乎臣妾，闲民以佐人力之不逮，裁成辅相，可谓周且密矣，此九功之所出也。 秫，音述，苽音瓜，蓏，力果反紃，音旬。
以九赋敛财贿
有以任之而后可以敛之财泉谷也
一曰邦中之赋
注曰邦中在城郭者
二曰四郊之赋
注曰四郊去国百里
三曰邦甸之赋
注曰邦甸二百里
四曰家削之赋
疏曰三百里，名削其中，有大夫采地谓之家，故名家，削采地中，赋税入，大夫家采地外其地为公邑，公邑之内，其民出赋入王家，故举家削以表公，邑之民也。
五曰邦县之赋六曰邦都之赋
邦县四百里，邦都五百里，卿采曰县公，采曰都，举以表公，邑者如家削。
七曰闗市之赋
闗市者王畿，四面皆有闗门及王之市廛，其赋廛布也。
八曰山泽之赋
山泽山农泽农也
九曰币余之赋
注曰：币，余百工之余，自邦中至币，余毎处为一书，所待异也，郑司农云：邦中之赋，二十而税一，各有差，削本亦作稍，又作□所敎反。
以九式均节财用
有以敛之，则可以共用矣，式谓用财之节度，均之则无有，余不足之患，节之则无过不及之差。
一曰祭祀之式
疏曰谓若大祭次祭用大牢小祭用特牲之类
二曰宾客之式
疏曰谓若上公饔饩九牢飱五牢五积之类
三曰丧荒之式
丧王后，世子以下及吊诸臣皆是也。丧有含襚，赠奠赙赗之数，荒有施恵，散利之等，而皆有制焉。
四曰羞服之式
疏曰谓王之膳羞衣服所用也
五曰工事之式
注曰工作器物者
六曰币帛之式
坡谓币帛之式谓给作币帛之费也
七曰刍秣之式
刍秣养牛马者草谓之刍谷谓之秣
八曰匪颁之式
郑司农曰匪分也颁谓颁赐也
九曰好用之式
注曰：好用燕好，所赐予 坡，谓王之羞服至贵，而列于祭祀，三者之后，则明人君之不为珍羞，侈服而奉先，思孝接下，思恭其先也，工事币帛，刍秣上系乎祭祀，宾客丧荒，羞服之典，而下闗于匪颁好用之共，故其序如此， 好呼报反，积音恣含去声，赙音附赗，音奉。
以九贡致邦国之用
此诸侯邦国，岁之常贡也，凡贡各以其所有致者，若其自至，然胡五峯曰：授民以田，则责之赋，授诸侯以国则责之，贡赋者，养上之礼，贡者事上之义。
一曰祀贡
郑司农曰祀贡牺牲包茅之属
二曰嫔贡
注曰嫔贡丝枲
三曰器贡
注曰器贡银铁石磬丹漆也
四曰币贡
注曰币贡玉帛皮马也
五曰材贡
注曰材贡櫄榦栝栢簜也
六曰货贡
注曰货贡金玉贝也
七曰服贡
服贡絺纻纁纎纩之属
八曰斿贡
注曰斿贡羽毛
九曰物贡
注曰：物贡杂物，鱼盐橘柚 坡，谓祀贡以歆神，嫔贡以共丧祭及百用器，贡礼乐之材，先此三者，以其尊也，币以为礼，材以办公器，货以给用，次此三者，以其急也，服者一身之共斿者，旌旗之饰，物者口腹之需后，此三者，恭俭之主皆以为卑而可缓者也，合而言之，则所谓服食器用也，所谓不贵异物，贱用物也，斿音游，櫄勅伦反，榦古旦反，栝，音括，西了反，簜，音荡，柚羊九反。
以九两系邦国之民
两犹耦也上下相合耦也系聨缀也
一曰牧以地得民
牧谓州长及诸侯各有封域以居民也
二曰长以贵得民
长都鄙主也采地不世袭故云贵也
三曰师以贤得民
师师氏贤徳行也
四曰儒以道得民
儒保氏道六艺也师儒所得之民学子也
五曰宗以族得民
宗继别为大宗收族者所得之民其族人也
六曰主以利得民
主采邑宰也利者地亲情熟有缓急之利也
七曰吏以治得民
吏乡遂公邑之吏
八曰友以任得民
同志曰：友任相信任也，学校之友，相任以道，则以道而相得，乡田之友，相任以事，则以事而相得。
九曰薮以富得民
注曰：薮亦有虞，掌其政令，为之厉禁，使其地之民守其材物，以时入于王府，颁其余于万民，富谓薮中材物 坡，谓上文于万民，既言驭之任之矣，然民心无常，难合易暌，使散而不系，与系之而不以道，将无以为施政之地也，故以九两终之焉，牧与长系其贵贵之心，使肃于分而不敢离也，师与保系其贤，贤之心，使明于义而知不可离也，宗与主系其亲亲之心，使洽于恩而不忍离也，牧长势逺有无牧长者，复有吏以治之，师保分严，且有非士者，皆有友以维之，宗主之所不逮，且无宗主者，又有薮以利之，则其不敢不可不忍之心益固，结而无遗矣。 行，下孟反。
正月之吉始和布治于邦国都鄙
正月，周之正月，吉谓朔日始和者，如始冰始冻之类，周以建子为正，一阳初动，和气之始也；此一节，乃下文之总目言，邦国都鄙则官府，万民在其中矣。 ，朱子曰：文定春秋説夫子以夏时冠，周月，以周正纪事，谓如公即位，依旧是十一月，只是孔子改正作春正月，某便不敢信，恁地时，二百四十二年，夫子只证得个行夏之时四字，据今周礼有正月，有正岁，则周实是元改作春正月，夫子所谓行夏之时，只是为他不顺，故改从建寅。
○乃县治象之灋于象魏，使万民观治象，挟日而敛之，象魏阙也，雉门之外，两观阙高，巍巍然从甲，至甲，谓之挟日，凡十日 坡，谓此布治于万民之事也。
○乃施典于邦国，而建其牧，立其监，设其参傅其伍，陈其殷，置其辅。
注曰：乃者更申饬之，以侯伯有功徳者加命作州长谓之牧，所谓八命作牧者，监谓公侯伯子男各监一国，书曰：王启监，厥乱为民，参谓卿三人伍，谓大夫伍人殷众也，谓众士也，王制诸侯士二十七人，上九中九下，九辅府史，庶人在官者也， 疏曰：伍言傅者，上有卿，下有士受上，政傅于下，受下政傅于上，故云也坡谓此布治于邦国之事也。
○乃施则于都鄙，而建其长，立其两设其伍，陈其殷，置其辅。
注曰：长谓公卿大夫王子弟食采邑者，两，谓两卿不言三卿者，不足于诸侯 坡，谓此布治于都鄙之事也， 疏曰：上文都鄙在宫府下，此在上者欲见都鄙，置臣与诸侯同，又见诸侯下，亦有都鄙之义，故进都鄙在上，使文承邦国之后也。
○乃施灋于官府，而建其正，立其贰，设其攷陈其殷，置其辅。
正谓冢宰，大司徒之类，贰谓小宰，小司徒之类攷成也，佐成事者，谓宰夫乡师之类， 坡谓此布治于官府之事也，牧监长正参伍，殷辅自建国时有之，此谓建立者，盖因施典灋，则而示所以建官位事之意，使君臣上下各任其职，非施之后，乃建之，立之云云也，且岁终令致事，此申置之，以见上慢，下暴则有废置之举， 县音贤，监古衔反，参，七南反，恁音任，它音他。
凡治以典待邦国之治，以则待都鄙之治，以灋待官府之治，以官成待万民之治，以礼待宾客之治。
总承上文言，凡冢宰之治，有此五者，以此施之，而令其治即以此待之，而攷其成也，成八成也，礼宾礼也，疏曰：官成在八灋中，今特出之者八成，本待万民不？
待官府也，在八灋者，欲见官府，执行礼宾，本在八綂，今特出之者，以亲亲七者，皆是王行之于上，以示于民，不必更别有礼，惟礼宾特别有礼，若聘礼之类也，此皆言以者，当别有篇卷。
祀五帝则掌百官之誓戒与其具脩
五帝五色之帝，而配以大皥，炎帝，黄帝，少昊，颛顼也誓戒，要之以刑重，失礼也。明堂位，所谓各其职，百官废职，服大刑，是其辞之畧也具所当共，脩扫除粪洒。
○前期十日帅执事而卜日遂戒
注曰：前期前所诹之日也，十日，容散斋七日，致斋三日，执事宗伯，太卜之属既卜，又戒百官以始，斋 疏曰：四时迎气，冬至夏至，郊祭等虽有常时，常日犹须审慎，仍卜日故表记云：不犯日月，不违卜筮，注日月谓冬夏至正月及四时也，所不违者，日与牲尸也，假令不吉，改卜后日。
○及执事眂涤濯
注曰：执事初为祭事前，祭日之夕，涤濯谓溉祭器及甑甗之属。
○及纳亨赞王牲事
注曰纳亨，纳牲将告，杀谓乡祭之晨，既杀以授亨人，凡大祭祀，君亲牵牲，大夫赞之 疏曰：此祭天无祼，故先迎牲，若宗庙之祭，既祼而后迎牲也。
○及祀之日赞玉币爵之事
注曰：日旦明也，玉币所以礼神玉，与币各如其方之色，爵所以献，齐酒不用，玉爵尚质也， 疏曰：三者执以从，王至祭所而授之，王亲自执玉，币奠于神坐，亲酌爵以献尸。
○祀大神亦如之
注曰大神谓天地
○享先王亦如之赞玉几玉爵
享不言大者，欲见宗庙六享，同然玉几，所以依神，天子左右玉几，宗庙献用玉爵 疏曰：享用玉爵，天地有爵，但不用玉饰，享用玉几，天地亦应有质，几不言之者，文不具 ，眂音视后同音，只要一遥反，溉古爱反，甗鱼善反，乡许亮反，祼，音灌，古字通用，齐才计反。
大朝觐防同赞玉币玉献玉几玉爵
助王受此四者，时见曰防，殷见曰同，大防同或于春朝，或于秋觐举，春秋则冬夏可知，玉币诸侯，享币也，以玉致之，详见小行人玉献，献国珍异，亦执玉以致之，玉几，王所依者王，朝诸侯立，依前南面左右玉几，立而设几，优尊也，玉爵，王祼诸侯，而诸侯酢，王用玉爵 ，见，贤遍反，朝直遥反。
大丧赞赠玉含玉
助嗣王为之也，赠玉既窆，所以送先王含玉，死者口实，天子以玉，郑司农云：含玉璧琮， 含戸暗反后同，窆波騐反。
作大事则戒于百官赞王命
大事祭祀，宾客丧荒，军旅，田役，凡称大者，大事也，称小者小治也，赞王命助王为敎令。
王眂治朝则赞听治
注曰：治朝在路门外羣臣治事之朝，王眂之则助王平断。
○眂四方之听朝亦如之
注曰谓王巡守在外时
○凡邦之小治，则冢宰听之，待四方之宾客之小治，嶭氏曰：王者眂朝于路门之内冢宰，有以聴邦之小治，王者眂四方之朝，冢宰为之，待四方宾客之小治也， 邱氏曰：宾客小治，凡资粮之费，饔飱币帛之奉，以至往来，出入之期，皆小治也。
岁终，则令百官府各正其治，受其防，听其致事，而诏王废置。
百官府三百六十官也，正治，正处其所治，文书受防，受其功事，财用之计，聴致事者，聴断其所致，功状也。
○三岁则大计羣吏之治而诛赏之
注曰：大无功，不徒废必罪之，大有功，不徒置必赏之，郑司农云：三载攷绩。
或问疏，以经言邦国，皆指诸侯子不从之，何也？曰：举一例之如大宗伯，以玉作六瑞，以等邦国，而曰王执镇圭，则邦国不専为诸侯明矣，曰：官府万民，尽邦国之有矣，然则邦国将何指？而经之安之之等者，又岂有出于官府，万民之外乎？曰：天子诸侯，自君身以至百度，所以受条，受理使大纲小纪，各得其分，皆经邦国安邦国等事，盖兼上下该事物而言也，百官承流宣化之司也，万民则専指仰徳之伦也理虽一贯，言有専指岂可混乎？曰：经何以为理？使画一也。曰：试观冢宰诸属，自王身之食息起居，以至财用出入宫府，内外大小之事皆有制节，谨度不敢佚，纵非理使画一乎？曰：纪何以为详？理不遗也？曰：八綂驭之九，职任之九两系之，其理之也，可谓详且尽矣，曰：正何以为治？朝位，诏爵禄之等曰：夏官射人，司士之职，可攷 ，或问赋贡注以赋为口，泉贡为什一之税，又于云上求于下为赋，下纳于上，为贡子皆不从，何也？曰：攷本经明有赋，贡二事注説得矣然口泉之灋，三代则无之，若于説合赋贡为一求之于经，多所未合，详见大府，问目 ，或问注以生为养，言贤臣之老者，王有以养之，子解异，是何也？曰：此近解也，今以春官内史八枋，参之内史之文，自三曰废以下，皆以一善一恶，相间而五曰杀继以，六曰生，以生次杀，故知此解长矣，且注所引，成王封伯禽者，乃爵禄之事，非养也， 或问三农，后郑谓原隰平地，子改从司农，何也？曰：地官角人等职明着，山泽之农，且今山上有田，则目验可知，而地官稻，人有稼泽之灋，安得不以经为断乎？曰：闲民非载师所云无职事之民乎？曰：非也，彼乃指惰游，好闲者，故罚以夫家之征，此曰：无常职，则非无职也，有夫有妇，然后为家，单贫之民，未有室家，未能受田，孑然似闲耳，所指异也， 或问币帛之式，注为赠，劳宾客子解违焉，曰：赠劳币帛，含在宾客式中矣，且祭祀有礼，神币帛丧荒，有赒委币帛，币帛所用，非止赠劳也故云然曰：给作币帛，非工事之式乎？曰：司裘典妇功，诸职自在天官 ，或问注以牧为州长，长为诸侯，不亦可乎？曰：诸侯亦有封域，不徒以贵得民也，孟子言诸侯为天下之人牧而此经下文都鄙云建其长，故牧中疑兼诸侯，而长为都鄙主也，曰：主为采邑宰，何据？曰司徒，泉府云都鄙，从其主注曰：谓别治大夫，故据彼以解此焉 问，诹日何如？曰：出仪礼少牢，文诹谋也，如祭用丁，则十日前谋，此丁日而卜之，吉则祭，不吉则改卜，后丁是也。曰：如此，则郊亦卜日矣故下文云祀大神，只亦如之。曰：郊特牲亦有卜郊之文，然曲礼曰大享不问卜，僖三十一年，鲁卜郊，左氏曰：礼不卜常祀，公羊，亦曰卜郊，非礼也，则又似不卜，日者又哀元年夏四月辛巳，郊谷梁曰：我以十二月下辛卜正月上辛，如不从，则以正月下辛卜二月上辛，如不从，则以二月下辛卜三月上辛，如不从，则不郊矣，则又似有卜日者，要当以经为信，未可杂，以疑经也。
○小宰之职，掌建邦之宫刑，以治王宫之政令，凡宫之纠禁。
宫刑在王宫中者之刑，王宫路寝，一小寝五，凡宫兼后宫而言也。既者，纠举之未者，禁止之 ，郑刚中曰：欲治其国，先齐其家人，君虽正身以齐家，苟不用刑以威之，则或恃恩而无所畏，然齐家用刑则伤恩，故使大臣驭之以刑也，灋在大臣，恩在人主家，其有不齐乎？
掌邦之六典，八灋，八则之贰，以逆邦国，都鄙官府之治贰，副也逆迎受勾攷之，使知功过，所在也。
执邦之九贡九赋九式之贰以均财节邦用
均者量贡赋之入，均之以应九式之用也，节者非其式不之用，则自节矣。
以官府之六叙正羣吏
坡谓此即八灋之官，常也，叙秩次也，谓先尊后卑也。
一曰以叙正其位
正其位正其朝列上下之位也
二曰以叙进其治
进作之使前也，进其治者尊卑，各有分治，以叙进之，使尊者理大，卑者共小也。
三曰以叙作其事
作起也作其事者振起之，使及时修举也， 黄氏曰：以叙进，其治未尝不欲其治也，又恶其陵节，犯上出位邀功，故以叙进之，頽靡废旷，不可以不戒也。则又以叙作其事。
四曰以叙制其食
注曰食禄之多少
五曰以叙受其会
疏曰岁终进会计文书受之亦先尊后卑也
六曰以叙听其情
注曰：情争讼之辞， 王介甫曰：自防以上，不得其情而至于讼，讼则各以其叙，聴之 坡，谓自一至三施功之事也；自四至六程绩之事也， 防古外反，注同共音恭。
以官府之六属举邦治，一曰天官，其属六十，掌邦治，大事则从其长，小事则専达。
达决也， 疏曰：大事，从其长者，谓若膳夫，食官之长，则下庖人，内外饔亨，人有事皆来，谘白膳夫，小事则専达者谓若宫人掌舍无大事，无长官可谘，自専行事以下五官皆如此类也。
二曰地官，其属六十，掌邦敎，大事则从其长，小事则専达，三曰春官，其属六十，掌邦礼，大事则从其长，小事则専达，四曰夏官，其属六十，掌邦政，大事则从其长，小事则専达，五曰秋官，其属六十，掌邦刑，大事则从其长，小事则専达，六曰冬官，其属六十，掌邦事，大事则从其长，小事则専达。
上文言百官各有其治与事，此经承之一以见官，盛任使立长官，必有属官佐之，然后治可立，事可修也，一以见为治行事之体要，使卑者不至，以小谋败大作，尊者无以藂脞，堕庶务也，故有天地，春夏秋冬之属，则位列矣，有治敎礼政刑事之治，则治具矣，大事从长，小事専达则事别矣；正者，正此者也，进者，进此者也，作者作此者也， 藂音丛。
以官府之六职辨邦治
疏曰：六官所职，不同邦治，得有分辨，故云辨邦治也。
一曰治职以平邦国以均万民以节财用
治典曰经，曰：纪此曰平，曰：均者执经，而理之则平，循纪而治之，则均也。节财用者，刘原父曰：邦国制度，由天官以裁处，故以节财用为职，否则制度崇而力不能供矣。
二曰敎职以安邦国以寜万民以懐宾客
注曰：怀亦安也，宾客来，共其委积，所以安之， 疏曰：敎典云扰万民，此云寜扰为驯，驯则寜义无异也。
三曰礼职以和邦国以谐万民以事鬼神
王介甫曰：邦国不和，则无与事，其先王万民不谐，则无与致其禋祀，故礼职，以和邦国，谐万民而后以事鬼神也。
四曰政职以服邦国以正万民以聚百物
注曰：聚百物者，司马主九，畿职方制其贡，各以其所有 ，王介甫曰：政典平邦国政官之属，推而行之，然后有以服邦国。
五曰刑职，以诘邦国，以纠万民，以除盗贼，六曰事职，以富邦国，以养万民，以生百物。
坡谓六职无百官者，使官治典则治之，教之等，事在中矣，承上文立长帅属而使之各扬其职，皆所以为邦国万民也， 积子赐反。
以官府之六聨合邦治，一曰祭祀之聨事，二曰宾客之聨事，三曰丧荒之聨事，四曰军旅之聨事，五曰田役之聨事，六曰敛弛之聨事，凡小事皆有聨。
叶氏曰：大宰以官聨会官治，举其要也。小宰以六聨合邦治，分其详也，以祭祀言之，宗伯而下鬰鬯尊彞典祀等职，皆聨事也，而太宰，则赞玉币，司徒奉牛司马奉鱼，司寇奉犬，此非他官之合，聨乎以宾客言之，行人而下，司仪环人，掌客等职，皆聨事也，而大宰则赞玉币，宰夫掌牢礼，司徒修委积，封人饰牛牲，此非他官之合，聨乎大宰，赞含乡师治役，司徒荒政，小行人令赒委，此丧荒之聨事也，司马治军司徒治民，小宰掌具，县师受灋，此军旅之聨事也，司马敎阵，司徒致民，乡师帅民徒司马，与虑事，此田役之聨事也，大宰掌贡赋，司徒制地贡，司徒弛民力乡，大夫舍贤能之类，此敛弛之聨事也，六官聨事不一，而足以至小事，莫不有聨，典祀征役于司隶鼓人，诏鼓于大仆，掌戮致甸师之，杀蛮隶执，校人之役，乡师攷辟于司空稍人，聴政于司马，有同寅协恭而非畔官离，次有聨事，合治而无分朋植党，此官治之，所以防而邦治之所以合也， 坡谓上言六职，此六者为事最大，用人最多，非一职之所能治，故以六聨合之 ，防音弛。
以官府之八成经邦治
疏曰：官府中有此八事，皆是旧灋，成事品式，依而行之，以经纪邦国之政，治 坡，谓六聨行于朝家，八成施于万民者，其序如此。
一曰听政役以比居
注曰：政谓赋也，凡其字或作政，或作正，或作征，以多言之，宜从征比居，谓伍籍也，比地为伍，以伍籍者平而无遗脱也。
二曰听师田以简稽
注曰：简稽士卒，兵器簿书简犹阅也，稽犹计也，合也，合计其士之卒伍，阅其兵器，为之要簿也。
三曰听闾里以版图
注曰：郑司农曰版户籍，图地图也，听人讼地者，以版图决之，易，彦祥曰：欲校登其闾里，人民之数，则以版图聴之。
四曰听称责以傅别
注曰：称责谓举，责生子傅，傅着约束于文书，别别为两，两家各得一也。
五曰听禄位以礼命
坡谓禄位谓庶人在官者，受禄于官，视百亩之分，则禄有多少有府，史，胥，徒之别，则位有先后，当亦有礼，命以等之。
六曰听取予以书契
坡谓取予者如司徒散利，遗人施恵之等官，予之民取之也。书契谓出予受入之，凡要酒正云：凡有秩酒者，以书契授之。
七曰听卖买以质剂
注曰质剂，谓两书一札同而别之，长曰质短，曰：剂，傅别质剂，皆今之劵书也，事异，异其名耳。
八曰听出入以要防
坡谓出入如泉府之赊者，贷者出也，受其输还，入也，旅师之春，颁出也，秋敛入也，泉府曰：岁终则防其出入，是出入之要防也，其上四者，民治于官，有公私之序焉，其下四者官交于民，有大小之序焉，听待也？或以此待其治，或以此决其争，皆听也。 比毗志反，予，音与注同，防古外反，注同，着直畧反。
以听官府之六计弊羣吏之治，一曰廉善，二曰廉能，三曰亷敬四曰廉正，五曰廉灋，六曰廉辨。
听，待也，弊断也，既断以六事，又以亷为本 坡，谓善者持身及物，皆有善而无恶也，能展拓有为也，敬不解于位也，正行无倾邪也。灋守灋不失也，辨辨不疑惑也，六者，因其学问材质之髙下各有次第，今不尽释也， 解音懈。
以灋掌祭祀，朝觐，防同宾客之戒具，军旅，田役丧荒，亦如之，七事者，令百官府共其财用，治其施舍，聴其治讼。
此大宰八灋中所谓六曰：官灋者也，灋谓其礼灋也，祭祀以下，七者即上六，聨然六聨，不言朝觐防同者，以彼宾客中可以兼之，耳六聨言，百官聨之，此言少宰以灋掌而令之也，戒具戒官，有事者所当共，施舍不给役者，治讼王介甫曰：理其事，谓之治争其事，谓之讼财用，在于官府，而施舍加于人民治讼，则或以财用之不共，或以施舍之不治，故先言其财用，次言治，其施舍后言，听其治讼， 共音恭，后同施读为弛，舍音舍。
凡祭祀赞玉币爵之事祼将之事
大宰职祀五帝，赞玉币爵，今又赞此三者是从大宰助王也，将送也，祼送送祼，谓赞王酌郁鬯以献尸，谓之祼，祼之言灌也，明不为饮，主以祭祀唯人，道宗庙有祼，天地大神至尊，不祼莫称焉。凡郁鬯，尸受祭之，啐之，奠之 祼，古乱反，注同，啐寸对反。
凡宾客赞祼凡受爵之事凡受币之事
注曰：唯祼助宗伯，其余皆助大宰，王不酌宾客，而有受酢 疏曰：宾酢王爵，大宰受于宾以授王，王卒饮，大宰受爵以授小宰，受币之时，王亲受以授大宰，大宰以授小宰也。
丧荒受其含襚币玉之事
上大宰不言，则此乃小宰専受之丧，谓王丧诸侯，诸臣有致含襚，币玉之礼，口实曰含，衣服曰襚，凶荒有币，玉者宾客，所赒委之礼 ，襚音遂赒音周。
月终则以官府之叙受羣吏之要
注曰：主每月之小计， 疏曰：受之，当先尊后卑，故言叙。
○赞冢宰受岁防岁终则令羣吏致事
注曰：使赍岁尽文书来，至若今上计 坡，谓岁终八字当在赞冢宰之前。
正岁，帅治官之属，而观治象之灋，徇以木铎曰：不用灋者，国有常刑。
注曰：正岁，谓夏之正月，得四时之正以出，教令者审也，古者将有新令，必奋木铎以警众，使明聴也，铎皆以金为之，以木为舌，则曰木铎也，文事奋木铎武事，奋金铎 坡，谓治象乃正月，大宰所施于官府者，至此小宰，乃帅官属观之也，正月施之者，王家之典，正岁观之者，人功之始也。
○乃退，以宫刑宪，禁于王宫，令于百官府曰：各修乃职，攷乃灋待乃事，以聴王命，其有不共，则国有大刑，宪谓表县之上文専指治官之属，此宫中之官府，所该者众，若师氏大仆之等，凡在王宫者，皆是也。有职则有灋修之，攷之以待其事之至而聴命于王也，大刑者，尊君之诚，専故近君之灋，严也，此二节即八灋之官，刑以纠邦治者也， 宪读为悬县同。
或问以六叙，为官常，何也？曰：大宰有官常而无六叙，小宰之文，官属七者，具列独不着，官常而别有六叙，依类相当，亦已明已，且此经位以叙正之，治以叙进之事，以叙作之，是使诸官各扬其常，职之所当为，谓之官常，不亦近乎？曰：注以治为功状不从，何也？曰：治为功状，与受其防之，防无别且正之，作之制之，受之聴之，皆小宰也，而独以进，其治为下进于上，文既不类，况进其功状矣，方曰作其事，语亦非伦也。曰：进其治如子解与作，其事何别？曰：以食官诸属，譬之如膳夫，掌王食之，治其属，庖人掌畜之，治内饔掌内，割亨之治，外饔掌外割亨之，治皆治也，于一职之中，如膳夫之授，祭尝食彻胙俎，为献主，庖人之共王后，世子共宾祭，丧纪之类，则治中之事也，推此可见矣。治其大纲也，事其节目也 ，或问：称责疏举泉府，以为民贷于官，何如？曰：此専指在民贷于民者不兼在官，故司寇朝士职云，凡有责者，有判书以治则聴，乃指万民言之，是不当异也？曰：禄位如注言，乃指侯伯卿士之等，子何违焉？曰：如注言，则为官府之治矣，此八成乃待万民之治也，忽而杂以此言，不亦不伦乎？且正其位，制其食，上文六叙已具之，借谓争禄之多少，位之先后，亦当含在以叙聴，其情之中，不当在此也？曰：府史胥，徒不命者也，何以有礼？命曰：子男之士，亦不命者，何以在典命，况诸官之下，明云：府史几人，胥徒几人，是皆着籍朝家者，安得无礼命乎？惜乎司禄既阙无从，攷其由来，然孟子之书犹可见，其大槩也，曰：聴出入以要防疏，谓官内自用，物有人争此官物者以要防聴之如何？曰：无是事，且官出之，人有争可也，官入之人何争乎？
宰夫之职，掌治朝之灋，以正王及三公，六卿大夫羣。
吏之位掌其禁令
注曰：治朝在路门之外，其位司士掌焉，宰夫察其不如仪， 王龄曰：羣吏则司士所列，在路门之左右者 坡，谓此以叙正其位之事也。
叙羣吏之治以待宾客之令，诸臣之复，万民之逆，羣吏有事于宾者，宗伯行人等官，有事于复逆者，大仆小臣，御仆之属，宰夫恒，次叙其职事三者之来，则应使辨理之，诸臣三公孤卿及诸侯也，复之言报也，反也，反报于王，谓于朝廷奏事，万民羣吏，庶民也，自下而上曰：逆逆谓上书。
掌百官府之徴令辨其八职，一曰正，掌官灋以治要，二曰师，掌官成以治，凡三曰司，掌官灋以治目，四曰旅，掌官常以治数，五曰府，掌官契以治藏，六曰史，掌官书以赞治，七曰胥，掌官叙以治叙，八曰徒，掌官令以徴令
别异诸官之八职，以备王之徴召正六卿为属之长者，师六职中毎事之长官，皆是为属所受，教曰：师司长官之属，各司其职也，旅众下士也，官成谓当司之成式，成事，非待万民之八成也，司亦曰：掌官灋者正之官，灋乃八灋治官之灋，兼八灋言之也，司之官，灋乃官灋正邦之灋八，灋中之一也治要者必持大灋，大灋既得，则师，惟禀其成而已，师有成灋，则司循灋以治而已，行灋有常，则旅如常，以共而已，要事之要领也。凡要中之，凡事也，目凡事中之节目也，数目中之繁简也，尊者兼之，卑者専之尊者畧之卑者详之，治藏藏文书及器物赞治，若今起文书草也，治叙官中，须人役使，则科次，其徒也徴令趋走给，召呼 藏，才浪反。注治藏同，别彼列反。
掌治灋以攷百官府羣都县鄙之治
治灋即六典八灋，八，则也，羣都诸采邑也，六遂五百家为鄙，五鄙为县言，县鄙而六乡州，党亦存焉，大宰出法以治之，小宰守灋以逆之，宰夫循灋以攷之。
○乘其财用之出入，凡失财用物辟名者，以官刑，诏冢宰而诛之，其足用长财，善物者赏之。
乘犹计也，财用之出九式也，财用之入，九功九赋也，郑刚中曰：人能于财利之际不萌，贪欲之心者，亷吏。
也，故攷吏治，而以乘财用为急，财泉谷也，用货贿也，物畜兽也，辟名诈为书以空作见文书，与实不相应也，大宰出灋以制之，小宰守法，以均节之，宰夫循灋，以勾攷之 坡，谓自叙羣吏之治至此，皆以叙进，其治之事也， 辟普击反，音僻，见贤遍反。
以式灋掌祭祀之戒具，与其荐羞，从大宰而眂涤濯，注曰：荐脯醢也，羞庶羞，内羞 疏曰：祭祀大小，皆有旧灋，式依而戒敕使共具之。
○凡礼事赞小宰比官府之具
注曰：比校次之， 疏曰：上小宰于七事，已，言以灋掌戒具此，宰夫赞小宰校，次之，使知善恶足否也？ 比音彼。
凡朝觐，防同宾客，以牢礼之灋，掌其牢礼，委积膳献饮食，宾赐之飱牵与其陈数。
牢礼之，灋者多少之差，与其致之之时也，三牲牛羊豕，具为一牢，掌其牢礼者下别言，委积之等，则此牢礼乃饔饩也，委积谓牢，米刍薪，给宾客道用也，委积，在道所设饔，在聘日而先言者，以饔饩，是礼之大且委积，非直宾来共之，宾去亦共之，在下，亦其宜膳，掌客所云，上公殷膳，大牢之等也，献掌客所云，上公乘禽，日九十双之等也，饮行人所云，上公飨礼，九献之等也，食行人所云，上公食礼九举之等也，宾赐者，以宾之故而赐其羣下也飱客始至时所致礼，牵牲牢，可牵而行者飱牢皆杀，而曰飱牵者，以掌客云：积眂飱牵据积而言之也，宾赐之飱牵者，宾之羣下，往来皆有积，及国亦有飱饔饩，独言积之飱牵者，举始终以包诸礼也，此等之礼，皆掌客所主，宰夫虽非正职，以其主陈当知其数，故言之耳。 委积之，积子赐反，此二字相连，皆同食音嗣，注同。
凡邦之吊事，掌其戒令，与其币器财用，凡所共者，注曰：吊事吊诸侯，诸臣币所用也，器所致，明器也，凡丧始死，吊而含襚，葬而赗赠其间，加恩厚则有赙焉， 疏曰：谓王使人吊诸侯，自吊诸臣，须从王行者，并有赠丧之具，百官当共故宰夫总戒令之与币器，财用，凡所共者也。
○大丧小丧掌小官之戒令帅执事而治之
注曰：大丧，王后世子也，小丧，夫人以下小官，士也，其大官则冢宰，掌其戒令，治谓共辨。
○三公六卿之丧，与职丧，帅官有司而治之，凡诸大夫之丧，使其旅帅有司而治之。
旅冢宰下士，官有司者，有事于丧家之官，有司也坡谓自以式灋至此，皆以叙作其事之事也， 辨簿苋反。
岁终，则令羣吏正岁防月终，则令正月要，旬终，则令正日成，而以攷其治，治不以时举者，以告而诛之，注曰：岁终自周，季冬正犹定也，旬十日也，治不时举者，谓违时令，失期防 ，王氏曰：后世不知要防之灋，故文书愈详而愈，不可致诘，具文而已， 坡谓此以叙受其防之事也，注云：岁终自周，季冬矣，何也？周之以十一月为正月，凡见于经及诸儒之説万无可疑者，独至以仲冬为首，春建亥为季冬，则论者纷然，惟成十七年九月辛卯，用郊谷梁曰：夏之始可以承春以秋之末，承春之始，盖不可矣！夫周九月夏，七月也，而以为秋末，自可为改时据者，即前大宰正月之吉，下所引朱子之言犹未断，周之果不以冬为春也，故郑注之云：私心窃是焉， 又按豳风十月之后，曰：改岁则建子为正可知也，十月获稻，为此春酒，此者非久之辞，十月，为此春酒，拟后月用之也，古者临事方作酒，仪礼少牢，先期旬有一日，祭日得卜，宰乃命为酒是也。上十月曰为此春酒下，十月曰朋酒跻，堂则建子为春可知矣。 防古外反，注期防如字。
正岁则以灋警戒羣吏令修宫中之职事
郑司农曰正岁之正月以灋戒勅羣吏
○书其能者与其良者而以告于上
注曰：良犹善也，上谓小宰，大宰也， 疏曰：上云：令修宫中之职事，则此谓宫中吏也，正岁，则预选之拟，至岁终当举之也。
或问要，凡目数可得辟乎？曰：辟于冢宰，如治典是要也。于治之中，如小宰掌宫刑，膳夫，食饮之类，是凡也，于凡之中，如宫正，掌宫中官府宫伯，掌士庻子庖人掌畜，内饔掌内亨之类，是凡之目也，于目之中，如宫正一职，自有比官府，辨内外之事，是目之数也，曰官成为八成，不亦可乎？曰：师之所掌内，而王身外而祭祀，宾客，诸大事非尽于八成而已也，亦有説乎？曰：若必以为小宰，八成则司冦士师，亦有八成，欲兼之乎？否乎？若必以官，灋官成，官常皆见于八灋，不得有异辞，则官契官书，官叙官令，岂尝见于八灋，将何以解乎？如此之类，当在攷，其意义之合，泥则窒矣， 辟音譬。
○宫正掌王宫之戒令纠禁
戒其逸怠令其当为纠其过恶禁其未然
以时比宫中之官府次舎之众寡
注曰时，四时比校，次其人之在否？官府之在宫中者，若膳夫，玉府内宰，内史之属，次诸吏直宿，若今部署诸庐者，舍其所居寺。
为之版以待
注曰版其人之名籍待待戒令及比
夕击柝而比之
注曰：夕莫也莫行，夜以比直宿者，为其有解惰离部署，郑司农云：柝戒守者所击也。
○国有故则令宿其比亦如之
注曰：郑司农云：故谓祸灾令宿，宿卫王宫，谓：故凡非常也，文王世子曰：公有出疆之政，庶子以公族之无事者守于公宫，正室守大庙，诸父守贵宫，贵室诸子，诸孙守下宫下室，此谓诸侯也，王之庶子，职掌国子之倅，国有大事，则帅国子而致于太子，唯所用之者，令宿之事，盖亦存焉， 坡谓自时比至此，皆比官府之事， 柝吐各反，注同，莫音暮行，下孟反，解佳卖反，倅，七内反。
辨外内而时禁
外宫中，卿大夫士也，内奄寺之等，禁其非时出入，恐外内交通，伺王动静以为非也。
稽其功绪纠其徳行
稽犹攷也，计也，功吏职也，绪其志业在身为徳施之为行。
几其出入均其稍食
几其出入谓微察羣吏之出入也稍食禄廪
去其淫怠与其竒衺之民
注曰：民宫中吏之家人也，淫放滥也，怠懈慢也，奇衺谲觚非常。
防其什伍而敎之道艺
疏曰宫正，掌宫中吏亦兼掌其子弟，防防合子弟也，五人为伍，二伍为什防之者，使之宿卫，时语言相体，服容相识，是其辈作也，及其学问，又相亲及切磋是其辈学也，以相劝帅，且寄宿卫之令焉，道谓先王所以敎道民者，艺谓礼乐射御书数 坡，谓自辨外内至，均其稍食，所以使卿士大夫之身，一归于正，无迪，上以非典也。而又恐因隶僮子弟，以夺其志行，故去之防而敎之，则官府之奉公，守职益専一不纷，且其子孙敎而成材，则官之，皆忠厚之意也。
月终则防其稍食岁终则防其行事
行事吏职也，自辨外内至此，皆饬宫中，吏治之事竒音羇衺似嗟反，亦作邪？后同则防古外反。
凡邦之大事，令于王宫之官府，次舍，无去守而聴，政令大事，解见冢宰，使居其处，待所为。
春秋以木铎修火禁
大火，以季春出，以季秋入，凡陶冶铸铜之，火因天出火，民则为之，因天入火，民则休之，此修火禁者，谓宫正于宫中，特宜慎火，故修之。
凡邦之事跸宫中庙中则执烛
注曰事，祭事也，邦之祭社稷，七祀于宫中，祭先王，先公于庙中隶仆，掌跸行者，宫正则执烛以为：明春秋传曰：有大事于大庙，又曰：有事于武宫， 跸音毕。
大丧则授庐舍辨其亲疏贵贱之居
庐倚庐也，于路门之外，东壁倚木为庐舍，垩室也，两下为之，与庐异亲者，贵者居倚庐，疏者，贱者居垩室，自凡邦之大事至此，皆随时以修宫中之政 ，垩乌各反。
或问本经言：社稷五祀，而注言七祀，何也？曰：宗伯之社稷五祀，注依左传，蔡墨以重该，修熙犂句龙五色之臣为五祀，在四郊，不在宫中，此言宫中当是祭灋，所谓司命，中霤门行，户、灶，泰，厉之祀也，然攷之本经，司命自属天神而泰厉，又无明文，是所可疑也，特以天子立宫，则中霤门行户灶，在所当祀，而诸侯祭因国之在其地而无主后者，推之天子，而祭泰厉，理亦宜尔。注説未可废也，凡此之类，因仍其旧，慎而阙之，附所疑，未敢臆断矣！注引春秋传者疏云：欲见隶仆，跸于宫中，亦得兼庙中，公羊云：鲁公称世室，羣公称宫，则天子之庙，亦有宫称也， 句音勾。
○宫伯掌王宫之士庶子凡在版者
注曰：郑司农云：版名籍也，以版为之，今时乡户籍，谓之戸版，谓王宫之士，谓王宫中诸吏之适子也，庶子其支庶也。
掌其政令行其秩叙作其徒役之事
注曰：秩禄禀也，叙才等也，作徒役之事，大子所用适丁厯反。
授八次八舍之职事
注曰：卫王宫者，必居四角，四中于徼便也。次其宿卫所在，舍其休沐之处， 王介甫曰：职事宿卫之职事也。
若邦有大事作宫众则令之
注曰谓王宫之士庶子于邦有大事或选当行
月终则均秩岁终则均叙
宫伯掌之，则为政令，士庶子任之，则为职事，内而国中徒役之事，则作之外，而大事之作，则令之，凡秩叙行之，至于月终，岁终，则均之 ，徼古吊反。
以时颁其衣裘掌其诛赏
注曰：颁读为班班，布也，衣裘，若今赋冬夏衣， 陈氏曰：凡环卫有二等，其一是公卿大夫之子弟分置八隅，宫伯领之，其一是官府，凡在宫庭者，徒役错置于士庶子八，次八舍之间，周列环卫，以周王宫，宫正领之，二者皆环列之卫，至于人主切身侍御仆从，则令掌于大仆，故宫正宫伯所，掌是总于大宰。
周礼述注卷二
<经部,礼类,周礼之属,周礼述注>
钦定四库全书
周礼述注卷三
安溪李光坡撰
○膳夫掌王之食饮膳羞以养王及后世子
注曰：食饭也，饮酒浆也，膳牲肉也，羞有滋味者，凡养之具大畧有四 疏曰：养王及后，世子举尊者而言，其实羣臣及三夫人以下亦养之， 食音嗣，注同。
凡王之馈
注曰：进物于尊者曰：馈此馈之，盛者，王举之馔也， 史直翁曰：馈者储之，一岁之间，随所欲食而进之，非谓一日之奉而咸备，食前也。
○，食用六谷，膳用六牲，饮用六清，羞用百有二十品，珍用八物，酱用百有二十罋。
注曰：六牲马牛，羊，豕，犬鸡也，羞出于牲及禽兽，以备滋味，谓之庶羞，公食大夫礼，内则下大夫，十六上大夫二十，其物数备焉，天子诸侯有其数，而物未得尽闻，珍谓淳熬，淳母炮，豚炮牂珍，渍熬肝膋也，酱，谓醯醢也，王举则醢人共醢六十罋，以五齑七醢，七菹，三臡实之醯，人共齑菹醯物六十罋，郑司农云：羞进也，六谷稌黍稷麦，苽苽雕胡也，六清水浆，醴防医酏， 食音嗣，注同，罋屋贡反，熬五刀反，毋莫胡反，牂作郎反，膋力雕反，齑作西反，臡奴兮反稌，音杜，苽古呉反，防力凉反，医于计反，酏以支反。
王日一举鼎十有二物皆有俎
杀牲盛，曰：举王日一举，以朝食也，后与王同庖鼎，十有二牢，鼎九牛，羊，豕，鱼；腊，肠，胃同鼎肤鲜鱼，鲜腊陪鼎三，膷，臐，膮，竝陪牛羊豕鼎，后物谓牢鼎之实，唯牢实各在俎，陪鼎三者为庶羞，则在豆 赵商问，王日一举，鼎十有二，是为三牲备焉，案玉藻，天子日食少牢，朔月，大牢礼数不同，请闻其説郑答曰：礼记后人所集，据时而言，或以诸侯同天子，或以天子与诸侯等礼数不同，难以据也。王制之灋与礼，违者多，当以经为正。
以乐侑食膳夫授祭品尝食王乃食
侑犹劝也，王制云：天子食日举以乐，祭谓刌肺脊也。礼，饮食必祭，示有所先品者，每物皆尝之，道尊者也，朱子曰：古人祭酒于地，祭食于豆间，有版盛之卒。
食撤去
○卒食以乐彻于造
疏曰：造作也作食之处，即厨是也。彻食器之时，乐章未闻。
○王齐日三举
疏曰：齐谓散齐致齐，齐必变食，故加牲体至三大牢，玉藻云：朔日加日食一等，则于此朔食，当两大牢，不言之者，文不具，齐时不乐，故不言以乐侑食也。
○大丧，则不举，大荒则不举，大札，则不举，天地有烖则不举，邦有大故，则不举。
注曰：大荒，凶年大札，疫疠也，天烖日月晦食，地烖崩动也，大故寇戎之事，及刑杀也。
○王燕食则奉膳赞祭
注曰：燕食谓日中，与夕食奉膳，奉朝之余膳，所祭者牢肉 ，齐音斋，注同，烖音灾，刌寸本反。
凡王祭祀宾客食则彻王之胙俎
注曰：膳夫亲彻胙俎，胙俎最尊也，其余则其属彻之，疏曰祭祀，谓祭宗庙，有胙俎者，谓若特牲，少牢主。
人受尸酢，尸东，西面，设主人俎于席前，王受尸酢，礼亦当然，宾客食，王与賔客礼食于庙，宾在户牖之间，王在阼阶上，各有皆设俎，故亦有胙俎案，公食大夫主君与聘大夫礼食，宾前有席，君前无席，退俟于厢，此天子于诸侯，异于诸侯，与聘大夫，故王前有俎，公食之食，音嗣。
凡王之稍事设荐脯醢
注曰稍事有小事而饮酒
王燕饮酒则为献主
注曰：郑司农云：主人当献宾，则膳夫代王为主，君不敌臣也，燕义曰：使宰夫为献主，臣莫敢与君亢礼。
掌后及世子之膳羞
注曰：亦主其之数，不馈之耳， 疏曰：内饔共后，及世子之膳羞，则后世子内饔馈之。
凡肉脩之颁赐皆掌之
注曰：加姜桂锻治者，谓之脩，加姜桂，以盐干之者，谓之脯 ，锻多贯反。
凡祭祀之致福者受而膳之
注曰致福，谓诸臣祭祀，进其余肉，归胙于王 ，薛士龙曰：夏官祭仆，凡祭祀之致福，展而受之，则膳夫之所受，受于祭仆也。
○以摰见者亦如之
注曰：郑司农云：以羔鴈，雉为摰者，亦受以给王膳，薛士龙曰：夏官司士掌摈士者，膳其摰，则膳夫之所受，受于司士也。
岁终则会唯王及后世子之膳不防
注曰：不防计多少优尊者，其颁赐诸臣，则计之 坡，谓大府职云闗市之赋以共王之膳服，末云：岁终则以货贿之入出防之，是凡贡赋及九式，皆会未尝别言王之膳服不会也，然则膳夫不会王后，世子之膳，外府不会王后之服以会之，在大府耳，岂可动引周官，唯王不防哉？ 防古外反。
○庖人掌共六畜六兽六禽辨其名物
六畜六牲也，始养之曰：畜将用之，曰牲，春秋传曰：卜日曰牲，六兽麋鹿狼麕野，豖兔六禽，羔豚犊麛，雉，鴈，凡鸟兽未孕，曰：禽司马职曰：大兽公之，小禽私之，而宗伯以禽作六摰，禽中有羔可见矣，或曰：鴈，鹑鷃雉，鸠鸽为六禽，夏官校人，羊人地官牛人，春官鸡人，秋官犬人，冬官豖人总送六畜，与庖人六兽，六禽即兽人送之，庖人得此共与膳夫，内外饔故云掌共也，名号也，物物色 ，麕居伦反，麛，音迷，鹑音纯，鷃于谏反，鸽古合反。
凡其死生，鱻薧之物，以共王之膳，与其荐羞之物，及后世子之膳羞。
注曰：凡计数之荐，亦进也，备品物，曰：荐致滋味，乃为羞王言，荐者味以不亵为尊，郑司农云：鱻谓生肉薧谓干肉 鱻，悉然反后同薧，古老反后同。
共祭祀之好羞
祭祀寻常所共者，皆在内外，饔此言好，羞乃非常之物，进之孝也。
共丧纪之庶羞宾客之禽献
注曰：丧纪丧事之祭，谓虞祔也，禽献，献禽于宾客疏曰：凡丧未葬，以前无问朝夕，奠及大奠，皆无荐羞之灋，庶羞虞祔之祭乃有之。
○凡令禽献以灋授之其出入亦如之
注曰令，令兽人也，禽兽不可久处，宾客至，将献之，庖人乃令兽人取之，必书所当献之数与之，及其来致禽，亦以此书校数之，至于献宾客，又以此书付使者，展而行之，掌客乘禽于诸侯，各如其命之数，聘礼乘禽于客日，如其饔饩之数，士中日则二双。
凡用禽献，春行羔豚，膳膏香，夏行腒鱐，膳膏臊，秋行犊麛，膳膏腥，冬行鱻羽，膳膏羶。
注曰：用禽献谓煎，和以献于王，膏香，牛脂也，腒干雉鱐，干鱼膏臊，犬膏也。膏腥鸡膏也，鱻鱼也，羽鴈也，膏羶羊脂也，羔防物生而肥犊，与麛物成而克腒鱐，暵热而干鱼鴈，水涸而性定，此八物者，得四时之气尤盛，为人食之，弗胜，是以用休废之，脂膏煎，和膳之牛，属司徒土也，鸡属宗伯，木也，犬属司寇金也，羊属司马火也， 疏曰：言行者，义与用同 腒，其居反鱐，所留反臊，素刀反羶书，然反暵呼旱反。
岁终则会唯王及后之膳禽不会
注曰膳禽四时所膳禽献加世子可以防之
○内饔掌王及后，世子膳羞之割亨，煎和之事，辨体名肉物辨，百品味之物。
注曰：割肆解肉也，亨煮也，煎和齐以五味体名，脊，胁，肩臂之属，肉物胾，燔之属百品味，庶羞之属，言百举成数 肆，托厯反齐才细反。
王举则陈其鼎俎以牲体实之
陈其鼎俎者陈，鼎有二处，初，陈鼎于镬，西取牲体于镬，以实鼎后，陈鼎于阼阶下，其俎皆陈于鼎，西南取于鼎，以实俎实，鼎曰：脀实俎曰载。
○选百羞酱物珍物以俟馈
注曰：先进食之时，恒选择其中，御者 镬，音获，脀职升反。
共后及世子之膳羞
注曰膳夫掌之是乃共之
辨腥臊，羶香之不可食者，牛夜鸣则庮，羊泠毛而毳，羶犬赤股而躁臊，鸟皫色而沙鸣，貍豕盲眡而交睫腥，马黑脊而般臂蝼。
注曰：腥，臊，羶香可食者，是别其不可食者，则所谓者，皆臭味也，泠毛长毳总结也，皫失色不泽美也，沙澌也，交睫腥腥，当为星声之误也肉有如米者，似星般臂，臂毛有文，郑司农云：庮朽木臭也，蝼蝼蛄臭也，杜子春云：盲眂当为望眂 庮，音由泠音零，毳昌瑞反，皫芳表反，貍音郁，盲亡亮反睫，音接般音班，蝼音楼，别彼列反。澌，音西。
凡宗庙之祭祀，掌割亨之事，凡燕饮食，亦如之，凡掌共羞脩刑，膴胖骨鱐，以待共膳。
宗庙之祭祀者，内饔不掌外神也，言凡者谓四时及禘祫并月祭皆在其中，掌割亨，不言煎和者，鬼神尚质，不贵亵味燕饮，与诸臣燕，燕食日中及夕食也，掌共共当为具，羞庶羞也，脩锻脯也，刑铏羮也，膴防肉大脔，所以祭者胖半体，骨牲体也；鱐，干鱼 膴火，呉反后同胖，普半反，铏，音刑防直辄反，脔力转反。
凡王之好赐肉脩则饔人共之
注曰好赐王所善而赐也 好呼报反
○外饔掌外祭祀之割亨，共其脯脩，刑；膴，陈其鼎俎实之牲体，鱼腊，凡宾客之飱饔飨食之，事亦如之。
外祭祀，谓天地四望山川，社稷五祀，凡外神皆是也。飱客始至之礼，饔既将币之礼，致礼于客，莫盛于饔，食音嗣。
邦飨耆老，孤子，则掌其割亨之事，飨士，庶子亦如之，耆老谓死事者之祖父兼有国老，庶老，孤子死事者之子也，士庶子卫王宫者。
师役则掌共其献赐脯肉之事
注曰献谓酌其长帅
凡小丧纪陈其鼎俎而实之
疏曰：小丧纪谓夫人以下之丧，陈其鼎俎者殷奠，及虞祔之祭，皆有鼎俎。
○亨人掌共鼎镬以给水火之齐
注曰：镬所以煮肉及鱼腊之器既熟，乃脀于鼎，齐多少之量 疏曰：谓实水于镬及爨之以火，皆有多少之齐。
○职外内饔之爨亨煮辨膳羞之物
注曰职主也爨今之灶主于其灶煮物 疏曰膳羞则牢鼎之物也 齐才细反
祭祀共大羮铏羮宾客亦如之
疏曰：大羮肉湆盛于登，谓太古之羮不调，以盐菜及五味，铏羮者，皆是陪鼎，膷；臐，膮，牛用藿羊，用苦豖用薇调，以五味盛之于铏器，即谓之铏，羮若盛之于豆，即谓之庶羞，宾客亦如之者谓致饔饩及飱皆有陪鼎，则铏羮也，飨食，亦应有大羮 湆，去及反。盛，音成。
○甸师掌帅其属而耕耨，王借以时入之，以共齍盛，注曰：其属府史胥徒也，耨芸芓也，王以孟春躬耕帝借，天子三推，三公五推，卿诸侯九推，庶人终于千亩，庶人谓徒三百人借之，言借也，王一耕之，而使庶人芸芓终之齍盛，祭祀所用谷也，粢稷也，谷者稷为长，是以名云在器曰盛， 疏曰：以时入之者，谓麦则夏熟，禾黍，秋熟则十月获之，送入地官，神仓 帅音率耨，乃豆反，齍音资，芓音子推出，谁反。
祭祀共萧茅
注曰：郑大夫云：萧字或为莤，莤读为缩，束茅立之，祭前沃酒，其上酒渗下去，若神饮之，故谓之缩，缩浚也，杜子春读为萧萧香蒿也，谓诗所云取萧祭脂，郊特牲云，萧合黍稷，臭阳达于墙屋，故既荐，然后焫萧合馨香，合馨香者，是萧之谓也，茅以共祭之，苴亦以缩酒苴以借祭缩酒，泲酒也，醴齐缩酌， 疏曰：萧祭宗庙时有之，共茅则内外之神俱用。
○共野果蓏之荐
注曰：甸在逺郊之外郊外曰：野果桃李之属，蓏瓜瓞之属， 渗所鸩，反焫如悦反，苴音租，泲子礼，反齐才细反。
丧事代王受烖
其义未详
○王之同姓有辠则死刑焉
注曰：郑司农云：文王世子曰：公族有死，辠则磬于甸人，又曰：公族无宫刑，狱成，致刑于甸人，又曰：公族无宫刑，不践其类也，刑于隐者，不与国人虑兄弟 眚，生景反辠罪，本字践音翦。
帅其徒以薪蒸役外内饔之事
注曰役为给役也木大曰薪小曰蒸
○兽人掌罟田兽，辨其名物，冬献狼，夏献麋，春秋献兽物。
罟罔也，狼似犬，鋭头白颊，高前广后山兽也，山是聚，故狼膏聚，聚则温于冬献之麋泽兽也，泽主销散，故麋膏散，散则凉于夏献之，皆以救时之苦也，春秋寒温适，凡兽皆可献之。
○时田则守罟
时田谓四时田猎守罟者备兽触罟而攫则取之
及弊田令禽注于虞中
弊，止也注，聚也，弊田谓春火弊夏，车弊秋罗弊，冬徒弊，虞中谓虞人厘所田之野，及弊田，植虞旗于其中，致禽而弭焉，兽人主令田众得禽者，置虞人所立，虞旗之中，当以给四时，庙社之祭， 罟音古，攫俱反，厘音来。
凡祭祀丧纪宾客共其死兽生兽
共其完者于庖人
凡兽入于腊人
使干之以为脯脩不必皆完也
皮毛筋角入于玉府
注曰给作器物
凡田兽者掌其政令
凡田凡庶民之田也，政令如豺祭兽，然后田猎及不麛，不卵之类。
○人掌以时为梁
注曰：郑司农云：梁水偃也，偃水为闗空以笱承其空，诗曰：敝笱在梁， 疏曰：取鱼之灋，岁有五月令孟春云獭祭鱼，此时得取一也，季春云：荐鲔于寝庙，二也；鼈人云：秋献鱼，三也；王制云：獭祭鱼，然后虞人入泽梁；与孝经纬云阴用事，木叶落，獭祭鱼，是十月得取鱼，四也；獭则春冬二时祭鱼也，潜诗云：季冬荐鱼，与月令季冬，渔人始渔同五也。惟夏不取鲁语云：宣公夏滥于泗渊，里革谏之，以其非时。
春献王鲔
鲔鳣属头，小而鋭口在颔下，王鲔，鲔之大者，出河南巩县，至春浮阳，乃入西河至漆沮，上龙门，故周人取以献新，献所无也。月令，季春荐鲔于寝庙。
○辨鱼物为鱻薧以共王膳羞
疏曰：此所共者，共于膳夫，以共王 ，鲔音委，空音孔笱音，苟鳣音旃，颔戸感反，巩，弓，上声。
凡祭祀宾客丧纪共其鱼之鱻薧
疏曰：此所共者，共内外饔，以其膳夫即不掌祭祀之事。
凡者掌其政令凡征入于玉府
疏曰：近川泽之民于十月獭祭鱼之时，亦得取鱼水族之类，其中须骨之事，堪饰器物者，所有征税，渔人收之，入玉府。
○鼈人掌取互物
互物有甲介者谓鼈之属
以时簎鱼鼈蜃凡貍物
注曰：蜃，大蛤，郑司农云：簎谓以杈刺泥中，搏取之貍物，鼈之属，自貍藏伏于泥中者，谓貍物亦谓鱴刀，含浆之属 疏曰：以时即下。春秋若然，簎鱼，鼈据所取，下经据所献，其时一也。
春献龞蜃秋献鱼
注曰：此其出在浅处，可得之时，鱼亦谓：自貍藏 簎，勅角反。蜃，时轸反，貍音埋，杈音叉，鱴音灭。
祭祀共蠯蠃蚳以授醢人
蠯蜯也。蠃螔蝓，蚳蚁子白者，可为醢 ，蠯薄佳反，蠃郎戈反，蚳直其反，蜯蒲项反，螔，音夷。蝓，音由。
掌凡邦之簎事
○腊人掌干肉凡田兽之脯腊膴胖之事
注曰：大物解肆干之，谓之干肉薄，析曰脯，棰之而施，姜桂曰：脩腊小物，全干 疏曰：赵商问，掌干肉而有膴胖，何郑答虽鲜，亦属腊人 ，肆勅力反，棰之蘂反。
凡祭祀共豆脯荐脯膴胖凡腊物
注曰：脯非豆，实豆当为羞声之误也。膴防肉大脔，所以祭者 坡，谓有司彻曰：加膴祭于其上，是也，胖半体也，少牢曰：司马升羊右胖，司士升豖右胖是也。
宾客丧纪共其脯腊凡干肉之事
疏曰此所共者共内外饔也
○医师掌医之政令聚毒药以共医事
注曰毒药，药之辛苦者药之物，恒多毒 ，呉氏曰：凡药有有毒者，有无毒者无毒。所以疗病有毒，所以病而药物之性，随四时而生死，金石之性，禀五行而厚薄，其类不一，其性必偏，而人之身，感阴阳寒暑之偏而有病，病以偏而感药，以偏而用必相攻而后相济，用之不善，则无毒者亦毒矣，必欲医者，知用药之之为毒而不敢轻辨，君臣佐使之制，调温凉燥湿之宜，审表里吐，内之方达，造化性命之理，则虽毒不毒矣，故其职以聚毒药为主者，重之也， 疗力吊反，内音纳。
凡邦之有疾病者，疕者造焉，则使医分而治之，注曰：疕头疡，亦谓秃也身伤曰疡，分之者医，各有能疕匹婢反，造七报反。
岁终，则稽其医事，以制其食，十全为上，十失一次之，十失二次之，十失三次之，十失四为下。
注曰：食禄也，全犹愈也。以失四为下者，五则半矣，或不治自愈。 程子曰：以十全为上，非谓十人皆愈为上，若十人，不幸皆死，则奈何？但知可治，不可治者，十人皆中，即为上耳。 中去声。
○食医掌和王之六食，六饮六膳，百羞百酱，八珍之齐疏曰：六食已下，皆膳夫所掌，此主调和而已，其六食等义，竝在膳夫。
凡食齐眂，春时羮齐眂夏时酱齐眂，秋时饮齐，眂冬时注曰饭，宜温羮宜热，酱宜凉饮，宜寒 疏曰：眂犹比也， 和胡卧反，六食以下皆音嗣，齐才细反，下同。
凡和春多酸夏多苦秋多辛冬多咸调以滑甘
注曰：各尚其时味，而甘以成之，犹水火金木之载于土内，则曰枣栗饴蜜，以甘之，堇；荁，枌榆娩槁，滫瀡以滑之， 史直翁曰：非谓四时各専一味，谓之多者，就五味，中使一味胜焉，以养其气也，如春则肝用事，用则劳劳则损，损则四藏胜而疾生焉，曲直作酸，惟酸为主，可以引诸味，以益肝气而使适平夏之苦，秋之辛冬之咸，莫不皆然， 和胡卧反，饴以之反，堇音谨，荁音桓，枌符云反，娩，音问：滫思酒反，瀡相蘂反。
凡会膳食之宜，牛宜稌，羊宜黍，豕宜稷，犬宜鴈宜麦，鱼宜苽。
会成也，谓其味相成牛，味甘平，稌稻也，所谓芒种味苦而温，此甘苦相成也，羊味甘热，黍谷名苗似芦，高丈余，穂黒色实圆重，味苦而温，亦甘苦相成也；豕，牡者味酸，牝者味苦，稷亦谷也，一名穄，似黍而小，或曰：粟也，味甘皆甘苦相成也，犬味酸而温，粟类有数色，味甘而微寒，此气味相成也。鴈，味甘平，大麦味酸而温，小麦味甘微寒，亦气味相成也，苽生泽中，叶如蔗，荻茎梗，秋生米，即茭苗米也，鱼族甚多寒热，酸苦俱有而宜苽者，或同是水物， 食音嗣，穄子计反，蔗之夜反，荻音敌，梗音庚，茭音交。
凡君子之食恒放焉
注曰：放，犹依也， 疏曰：上六食六饮一节为共王者不通放也，自凡和以下至鱼宜苽，齐和相成之事，虽以王为主，君子大夫巳上，亦依之 ，放甫往反。
○疾医掌养万民之疾病，四时皆有疠疾，春时有痟首疾，夏时有痒疥疾，秋时有疟寒疾，冬时有上气疾，注曰：疠疾气不和之疾，痟酸削也，首疾头痛也，嗽咳也上气逆喘也， 呉氏曰：凡人四时之间，冬伤于寒阳主于内，春木用事而阳于外，然后寒气搏之，为痟首之疾，春木为肝而主色，火胜于夏，以子胜母，故暑气溢而为痒疥之疾，夏伤于暑，阴主于内，秋金用事，而阴于外，然后暑气搏之，为疟寒之疾，秋金为肺，而主声水，胜于冬，以子胜母故寒气壅而为嗽，上气疾，是四者皆四时不和之气，故谓之疠， 痟音消痒，以掌反，疥，音介嗽，西豆反。上，时掌反。咳，音慨，喘昌兖反。
以五味五谷五药养其病
注曰：养犹治也，病由气胜负而生攻其赢，养其不足者，五味醯酒，饴蜜姜，盐之属，五谷麻黍，稷；麦，豆也，五药草木虫石谷也，其合治之，齐则存乎神农，子仪之术云： 王介甫曰：素问曰：形不足温之，以气精不足，补之以味味，养精者也，谷养形者也，药则疗病者也。养精为本，养形为次疗病，为末， 赢音盈，齐音剂。
以五气五声五色眂其死生
三者剧易之徴见于外者五气，肝气温，心气热，脾气和，肺气凉，肾气寒，五声，肝声呼心，声叹脾声歌肺声哭，肾声呻，五色面貌，青；赤，黄，白，黑也，察其盈虚，休王吉凶可知，审用此者，莫若扁鹊仓公 易，以豉反，王往放反。
两之以九窍之变参之以九藏之动
注曰：两参之者，以观其死生之验，窍之变，谓开闭非常阳窍，七阴窍二藏之动谓脉之至与不至正藏五，又有胃膀胱，大肠小肠脉之大候，要在阳明，寸口能専是者，其惟秦和乎？岐伯榆柎，则兼彼数术者 疏曰：两参之者，谓九窍与所眂为两两与九藏为参窍，苦吊反藏，才浪反。柎，音附。
凡民之有疾病者分而治之，死终则各书其所以而入于医师。
注曰：少者曰死，老者曰：终所以谓治之不愈之状也。医师得以制其禄，且为后治之戒 ，王氏曰：食医灋通于下，而以王为主，卑者不能备物也疾医，灋通于上，而以万民为主，尊者不敢斥言也， 少诗照反。
○疡医掌肿疡，溃疡，金疡，折疡之祝，药劀杀之，齐注曰：肿疡，癕而上生，创者溃疡，癕而含脓血者，金疡刀创也，折疡，踠跌者劀刮去脓血，杀谓以药食其恶肉 ，郑刚中曰：王氏谓疾之恶者，药或不能攻，则有祝焉，乃引素问移精变气祝由之説为证 坡谓古字可通，似不必改，如此官既有兽医，而夏官又有巫马疏云：巫知马祟医，知马疾疾，则以药治之祟，则辨而祈之，然则祝药竝行，牛马犹然，而况于人乎？王説是也 折时设反，劀，音刮杀所卖反，齐才细反，创初良反，踠于阮反跌，待结反祟，音岁。
凡疗疡以五毒攻之
注曰：止，病曰疗攻治也，五毒五药之有毒者，今医方有五毒之药，作之合黄，堥置石胆，丹砂，雄黄，礜石，慈石其中，烧之三日三夜，其烟上着，以鸡羽扫取之，以注创恶肉破，骨则尽出。
○以五气养之以五药疗之以五味节之
注曰：既刮杀而攻，尽其宿肉，乃养之也。五气当为五谷字之误也节节成其药之力 气，读作谷，堥音务，礜音豫，着直畧反。
凡药以酸养骨，以辛养筋，以咸养脉，以苦养气，以甘养肉，以滑养窍。
注曰：以类相养也，酸木味，木根立地中似骨，辛金，味金之，合异物似筋，咸水味，水之流行地中，似脉苦火，味火出入，无形似气，甘土味，土含载四者，似肉滑，滑石也，凡诸滑物，通利往来，似窍 疏曰：上文以五味节之，即此经酸苦之等是也。今云凡药以酸养骨，药味合言者，欲见五味，节成五药，故合言之。
凡有疡者受其药焉
○兽医掌疗兽病疗兽疡
疏曰：上之人病与疡别医，此兽之疾病及疡，疗同医者，重人贱畜，故畧同在一医也。
凡疗兽病，灌而行之以节之，以动其气，观其所而养之。
注曰：疗兽必灌，行之者为其病状难知，灌以缓之，且强其气也，节趋骤之节也气谓脉气既行之乃以脉视之以知所病。
凡疗兽疡，灌而劀之，以其恶，然后药之，养之食之，注曰：亦先攻之，而后养之， 食音嗣。
凡兽之有病者，有疡者使疗之，死则计其数以进退之，○酒正，掌酒之政令，以式灋授酒材。
注曰：式灋作酒，之灋式作酒，既有米麴之数，又有功活之巧，月令曰：乃命大酋，秫稻必齐，麴糵必时，湛饎必洁，水泉必香，陶器必良，火齐必得，郑司农云：授酒人以其材。
○凡为公酒者亦如之
注曰：谓乡射饮酒，以公事作酒者，亦以式灋及酒材授之，使自酿之， 酋将由反齐才细反，湛接防反，饎，昌志反，酿女亮反。
辨五齐之名，一曰泛齐，二曰醴齐，三曰盎齐，四曰缇齐，五曰沈齐。
注曰：泛者成而滓，浮泛泛然，醴犹体也，成而滓汁，相将盎犹翁也，成而翁翁，然葱白色，缇者成而红赤，沈者成而滓，沈自醴以上尤浊，缩酌者盎以下差清，其象类则然，古之式灋，未可尽闻，杜子春读齐皆为粢，谓齐者毎，有祭祀，以度量节，作之 疏曰：辨五齐之名者，酒正不自造酒，使酒人为之，酒正辨其名，知其清浊而已， 齐才细反，下同缇，音体，翁鸣动反。
辨三酒之物一曰事酒二曰昔酒三曰清酒
注曰：郑司农云：事酒，有事而饮也，昔酒无事而饮也，清酒祭祀之酒，谓事酒酌，有事者之酒，其酒则今之醳酒也，昔酒今之酋，久白酒，所谓旧醳者也，清酒，今中山冬酿接夏而成 疏曰：事酒，谓于祭末，卑贱执事之人，竝得饮之，昔酒亦祭末，羣臣陪位，不得行事，竝得饮之，清酒祭祀时，宾献尸，尸酢宾，不敢与王之神共尊同酌，齐故酌清以自酢，此三酒，皆盛于罍尊，在堂下 ，醳音亦。
辨四饮之物一曰清二曰医三曰浆四曰酏
注曰：清谓醴之泲者医，内则所谓或以酏为醴，凡醴浊，酿酏为之，则少清矣，医之字从殹，从酉省也，浆今之酨浆也。酏，今之粥，内则有黍酏，酏饮粥稀者之清也， 疏曰：浆亦是酒，类酨之言，载米汁相载也， 医于己反，下同，酏以支反，下同，泲子礼反，下同，殹乌兮反酨胙，再反。
掌其厚薄之齐，以共王之四饮三酒之，及后世子之饮与其酒。
掌其厚薄之齐者，从五齐以下，皆酒人，浆人作之，酒正不自造直，辨其厚薄之齐而已，谓陈具设之也，后世子不言，其馈食，不必具设之，五齐，止用醴为饮者取醴，恬与酒味异也，其余四齐，味皆似酒。
凡祭祀，以灋共五齐三酒，以实八尊，大祭三贰，中祭再贰，小祭壹贰，皆有酌数，唯齐酒不贰，皆有器量。
注曰：酌器所用注尊中者，数量之多少，未闻郑司农云：三贰三益，副之也，杜子春云：齐酒不贰，谓五齐以祭不益也，其三酒人所饮者益也，弟子职曰：周旋而贰，惟嗛之视，谓大祭者，王服大裘衮冕所祭也，中祭者，王服鷩冕，毳冕所祭也，小祭者，王服希冕，冕所祭也，三贰再贰，一贰者，谓就三酒之尊而益之，以饮诸臣，若今常满尊也，祭祀必用五齐者，至敬不尚味，而贵多品， 疏曰：凡祭祀者，兼天地及宗庙之等也，以灋共五齐，三酒者，祭有大小，齐有多少，各有常灋也，八尊者五，齐五尊三，酒三尊，此除明水酒，若五齐，加明水三酒，加酒，此八尊为十六尊，不言之者，举其正尊而言也， 嗛苦簟，反鷩必列反，毳充芮反。
共宾客之礼酒，共后之致饮于宾客之礼医酏糟，皆使其士奉之。
礼酒谓王有故，不亲飨燕，人致酒于客馆也，王致酒后致饮，夫妇之义，糟医酏，不泲者，泲曰：清不泲曰糟，后致饮，无醴医酏，不清者，与王同体，屈也，亦因以少为贵，士谓酒人浆，人奄人。
凡王之燕饮酒共其计酒正奉之
注曰：共其计者，献酬多少，度当足也，故书酒正无酒字，郑司农云：正奉之酒，正奉之也， 郑刚中曰：不参计于礼饮，而奉于燕饮，使王知其过多，则自为之戒，度徒洛反。
凡飨士庶子飨耆老孤子皆共其酒无酌数
注曰要以醉为度
掌酒之赐颁皆有灋以行之
注曰灋尊卑之差 疏曰行之者谓依灋给之
凡有秩酒者以书契授之
注曰：郑司农云：秩，常也，谓所秩者，谓老臣王制曰：九十日有秩， 王介甫曰：授以书者，使知其所得之数，授以契者，使执之以取酒也。
酒正之出日入其成月入其要小宰聴之
注曰：出谓授酒材，及用酒之多少也，受用酒者，日言其计于酒正，酒正月，尽言于小宰 ，王介甫曰：特谨其出，异于其余物，毖酒之意也。
○岁终则会，唯王及后之饮酒不防，以酒式诛赏，注曰：诛赏作酒之善恶者 ，毖必履反。
○酒人掌为五齐三酒，祭祀，则共奉之；以役世妇，注曰：世妇谓宫卿之官，掌女宫之宿戒，及祭祀，比其具酒人共酒，因留与其奚为世妇？役亦官聨 ，齐才细反，比扶利反。
共宾客之礼酒饮酒而奉之
注曰：酒正使之也。礼，酒飨燕之酒，饮酒食之酒，此谓给宾客之稍王，不亲飨燕，不亲食，而使人各以其爵以酬币，侑币致之，则从而以酒，往 亲食之，食音嗣。
凡事共酒而入于酒府
凡事谓王之三酒之，及燕饮之酒也，共而入于酒，正之府者，酒正当奉之。
凡祭祀共酒以往
注曰：不言奉，小祭祀 王介甫曰：自有奉之者，往待其令而已。
○宾客之陈酒亦如之
陈酒谓饔饩之酒，使卿以韦弁，归之亦自有奉之者，以酒从往， 杂记曰：武王酒诰以祭祀为説其説为人子者，当孝养父母，而不敢饮，为人臣者，当惟王正事而不敢饮，其里居者，则以助成王徳显不惟不敢亦不暇，其叙所闻，则以在昔，商先哲王迪畏天显，小民不敢自逸，是则君民臣子，皆不当饮，惟祭祀宾客，方用之，立灋之严正与酒，正酒人相表里。
○浆人掌共王之六饮水浆，醴，凉，医；酏，入于酒府，注曰：王之六饮亦酒，正当奉之，醴醴清也，凉今寒粥若糗，饭杂水也，酒正不辨水，凉者无厚薄之齐， 糗丘酉反。
共宾客之稍礼
注曰：稍礼非飱饔之礼，留间王稍所给宾客者浆人所给，亦六饮而已。
○共夫人致饮于宾客之礼，清醴医酏糟而奉之，注曰：亦酒正使之三物，有清有糟，夫人不体王得备之礼，饮醴，用柶者，糟也，不用柶者，清也， 间如字，徐，音涧柶，音四。
凡饮共之
注曰谓非食时
○凌人掌冰正岁十有二月令斩冰三其凌
注曰：正岁季冬，火星中大寒，冰方盛之时，春秋传曰：火星中而寒暑退，凌冰室也，三之者为消释，度也，故书正为政，郑司农云：掌冰政，主藏冰之政也，杜子春读掌冰为主，冰也，政当为正，正谓夏正三。其凌三倍，其冰 疏曰：周虽以建子为正，行事皆用夏之正岁，若据殷周，则十二月冰未坚，若据夏之十二月，冰则坚厚，故正岁据夏也。
春始治鉴
注曰：鉴如甀大口以盛冰，置食物于中，以御温气春而始治之，为二月，将献羔而啓冰。
○凡外内饔之膳羞鉴焉。凡酒浆之酒醴，亦如之，注曰：酒醴，见温气亦失味，酒浆酒人，浆人也， 甀直伪反。
祭祀共冰鉴宾客共冰
注曰宾客不以鉴往嫌使停膳羞
大丧共夷槃冰
注曰：夷之言尸也，实冰于夷槃，中置之尸之下，所以寒尸汉礼器制度，大槃广八尺，长丈二尺，深三尺，漆赤中 疏曰：亦谓三月以后遭大丧，则共之，举王丧，共后世子及三夫人以下，小丧亦共之，但王及后，有夷槃自外，当与诸侯已下，同大槃等，其世妇已上有冰，则与大夫同，女御与士同，无冰见，赐乃有也。
夏颁冰掌事
注曰暑气盛王以冰颁赐则主为之
秋刷
注曰：刷，清也，郑司农云：刷除冰室，当更内新冰，谓秋凉冰不用，可以清除其室， 刷所劣反。
笾人掌四笾之实
注曰笾竹器如豆者其容实皆四升
朝事之笾其实麷蕡白黑形盐膴鲍鱼鱐
注曰：蕡，枲实也，郑司农云：熬麦曰：麷麻曰：蕡稻曰白黍，曰黑筑盐，以为虎形，谓之形盐，故春秋传曰：盐虎形，谓朝事，谓祭宗庙，荐血腥之事，膴防生鱼为大脔，鲍者于楅室中，糗干之鱐者，析干之，王者备物，近者腥之逺者干之因其宜也， 麷芳弓反，蕡符文反，鱐，所求反，楅皮逼反，干，音干。
馈食之笾其实枣防桃干防榛实
注曰：馈食荐孰也？今言礼存者，特牲少牢，诸侯之大夫士祭，礼也，不祼不荐，血腥而自荐孰始，是以皆云馈食之礼，干防，干梅也，有桃诸梅，诸是其干者，榛，似栗而小， 防古栗，字干音，干防力到反。
加笾之实蓤芡防脯蓤芡防脯
注曰：加笾，谓尸既食后，亚献尸所加之笾重言之者，以四物为八笾，蓤芰也，芡鸡头也，栗与馈食，同郑司农云：蓤，芡，脯脩 ，蓤音陵，芡，音俭重，直用反，芰其寄反。
羞笾之实糗饵粉餈
疏曰羞笾，谓若少牢，宾长致爵，受酢，宰夫羞房中之羞于尸，祝，主人主妇之右，天子之礼，宾长受酢后，亦当设此内羞于尸，祝及王与后也，糗；熬，大豆与米也，粉豆屑也， 坡谓饵粉饼也，説文云饵屑米为粉，然后水调之餈，稻饼也，谓炊米烂而之粉餈，以豆为粉，糁餈上也，餈之言滋也，饵之言坚洁，若玉珥也，饵而志反，餈昨资反，炊，音吹，糁素感反后，同珥音二。
凡祭祀共其笾荐羞之实
疏曰：祭祀言，凡谓四时禘祫等荐者，先荐后献，祭祀也，据朝践馈献，时未献前所荐之笾豆是也。羞者谓尸，食后酳尸，讫所进羞，即加笾之实是也。 酳音孕。
丧事及宾客之事共其荐笾羞笾
注曰：丧事之笾，谓殷奠，时 疏曰：殷奠朔月，月半荐新，祖奠，遣奠之类也。
为王及后世子共其内羞
注曰于其饮食以共房中之羞
○凡笾事掌之
礼运孔疏曰：祭日之旦，王服衮冕而入，尸亦衮冕，祝在后侑之，王不出迎尸，故祭綂云：君不迎尸，以别嫌也。尸入室，乃作乐降神，故大司乐云，凡乐，圜钟为宫，九变而致人鬼是也。乃灌故书云：王入大室，祼当灌之，时众尸皆同，在大庙中，依次而灌，所灌郁鬯，小宰注云：尸祭之，啐之，奠之，是为一献也，王乃出迎牲，后从灌二献也，迎牲而入，至于庭，故礼器云：纳牲诏于庭，王亲执鸾刀，啓其毛而祝以血毛告于室，故礼器云：血毛诏于室，凡牲则庙各别牢，故公羊传云，周公白牡，鲁公骍犅案逸，礼云：毁庙之主，昭共一牢，穆共一牢，于是行朝践之事，尸出于室，大祖之尸，坐于户西，南面，其主在右，昭在东，穆在西，相对坐，主各在其右，故郑注祭綂云：天子诸侯之祭朝事，延尸于户外，是以有北面事，尸之礼，祝乃取牲膟膋，燎于炉炭，入以诏神于室，又出以堕于主前，郊特牲云，诏祝于室，坐尸于堂，是也。王乃洗肝于郁鬯而燔之，以制于主前，所谓制祭，次乃升，牲首于室中，置于北牖下，后荐朝事之豆笾，乃荐腥于尸主之前，谓之朝践，即此礼运荐其血毛腥，其俎是也。其体解以汤，爓之不全熟，次于腥而荐之，堂竝当朝践之节，王乃以玉爵酌着尊，泛齐以献，尸三献也，后又以玉爵酌着尊，醴齐以亚献，四献也，乃退而合烹，至荐熟之时，陈于堂，故礼器云：设于堂，乃后延主入室，太祖东面，昭在南面，穆在北面，徙堂上之，于室内，坐前祝以斚爵，酌奠于南，故郊特牲注云：天子奠斚，诸侯奠角，即此之谓也。既奠之后，又取肠间脂，焫萧合馨，芗郊特牲注云：奠，谓荐熟时当此，大合乐也，自此以前，谓之接祭，乃迎尸入室，举此奠斚，主人拜以安尸，故郊特牲云举，斚角，拜妥尸是也。后荐馈献之豆笾，王乃以玉爵酌壶尊，盎齐以献，尸为五献也，后又以玉爵酌，壶尊醍齐，以献尸，是六献也，于是尸食十五，饭讫，王以玉爵，因朝践之尊，泛齐以酳尸为七献也，故郑云变，朝践云朝献，尊相因也，朝献谓此王酳尸，因朝践之尊也，后乃荐加豆笾，尸酌酢主人，主人受嘏，王所以献诸侯，于是后以瑶爵，因酌馈食，壶尊醍齐，以酳尸为八献也，郑注司尊彝云变，再献为馈献者，亦尊相因也，再献后酳尸，献谓馈食，时后之献也，于时王可以瑶爵，献卿也，诸侯为宾者，以瑶爵酌，壶尊醍齐，以献尸为九献，九献之后，谓之加爵，案特牲有三加，则天子以下加爵之数，依尊卑，不秪三加也，故特牲三加爵，别有嗣子举奠，文王世子，诸侯谓之上嗣，举奠亦当然，其鲁及王者之后皆九献，其行之灋与天子同侯伯七献，朝践及馈献，时君皆不献于九献之中，减二故为七献也，礼器云：君亲制祭，夫人荐盎，君亲割牲，夫人荐酒是也。子男五献者，亦以荐腥馈熟，二君皆不献，酳尸之时，君但一献而已，九献之中，去其四故为五献，皆崔氏之説今案特牲少牢，尸食之后，主人主妇及宾，备行三献，主妇因献而得受酢，今子男尸食之后，但得一献夫人不得受酢，不如卿大夫，理亦不通，盖子男馈熟，以前君与夫人竝无献也，食后行三献，通二灌为五也。礼器所云据侯伯七，献之制也， 犅音刚，膟音律，膋力雕反，燎，音聊燔音烦，爓音潜着直畧反斚音稼焫如悦反，芗，音香，醍音醴，秪祗同。
○醢人掌四豆之实，朝事之豆，其实韭菹，醓醢，昌本麋臡，菁菹，鹿臡，茆菹，麇臡。
注曰：醓肉汁也，昌本昌蒲根切之四寸为菹，三臡，亦醢也，作醢及臡者必先膊，干其肉，乃后莝之，杂以麴，及盐渍以美酒涂置瓶中，百日则成矣，有骨为臡，无骨为醢，菁蔓菁也，茆鳬葵即荇菜也。凡菹醢，皆以气味相成，其状未闻， 疏曰：豆木器豆与笾竝设节，数与四笾，同时皆后设之 ，韭音久，醓吐感反，臡乃兮反茆，音卯，麇京伦反，膊，普博反，莝仓卧反。
馈食之豆，其实葵菹，蠃醢，脾析蠯，醢；蜃，蚳醢，防拍鱼醢，葵菜名味甘滑，蠃，螔蝓脾析，牛百叶也，蠯蛤也，蜃大蛤，蚳蚁子拍为膊，豚拍豚脇也 拍音博。
加豆之实，芹菹，兔醢，深蒲醓醢，箈菹，鴈醢，笋菹鱼醢，注曰：芹，楚葵也，郑司农云：深蒲蒲蒻入水深，故曰深蒲，醓醢肉醤也，箈水中鱼，衣谓深，蒲蒲始生水中，子箈箭萌，笋竹萌 箈音，迨笋息尹反，蒻音弱。
羞豆之实酏食糁食
注曰：酏，也，内则曰取稻米，举糔溲之，小切狼臅膏，以与稻米为，又曰：糁取牛羊豕之肉，三如一小切之，与稻米，稻米二肉一，合以为饵，煎之 食，音嗣之，然反糔思柳反，溲所柳反，臅昌蜀反。
凡祭祀共荐羞之豆实宾客丧纪亦如之
为王及后，世子共其内羞，王举，则共醢六十罋，以五齐七醢，七菹，三臡实之。
注曰：齐当为齑，五齑昌本，脾析蜃，豚拍深蒲也。七醢，醓蠃蠯蚳，鱼兔鴈醢，七菹，韭菁茆葵芹，箈笋菹，三臡，麋鹿麇臡也，凡醯酱所和，细切为齑，全物若防为菹，少仪曰：麋鹿为菹，野豖为轩，皆防而不切，麇为辟鸡，为宛脾，皆防而切之切葱，若薤实之，醯以柔之，由此言之，则齑菹之称，菜肉通 ，疏曰：此以下与笾人异，以其王举不共笾，实唯有豆，实 齐，子西反，轩，音献，辟必亦反，薤；音械。
宾客之礼共醢五十罋
注曰：致饔饩，时 疏曰：案秋官掌客，上公之礼，醯醢百有二十，罋侯伯百罋，子男八十罋，此共醢五十，罋并醯人所共醯，五十罋共为百罋，惟据侯伯，饔饩之礼，举中言之明，兼有上公，与子男掌客，上公已下，乃诸侯相待，礼，天子待诸侯亦与之同，又案聘礼待聘，臣亦云，醯醢百罋，得与诸侯同者，彼别为臣礼，礼有损之而益，故子男之卿百罋，其数多于君。
凡事共醢
醯人掌共五齐，七菹，凡醯物，以共祭祀之齐菹，凡醯。
酱之物宾客亦如之
齐菹酱，三者皆须醯成味故与醢人共掌之，酱即醢，臡也，宾客，亦如之者，下云宾客之礼，据饔饩此云，宾客据飨食，致之 ，齐子兮反下同。
王举，则共齐菹醯物六十，罋共后及世子之酱齐菹，宾客之礼，共醯五十罋，凡事，共醯。
盐人掌盐之政令以共百事之盐
注曰政令谓受入教所处置求者所当得
祭祀共其苦盐散盐
疏曰：杜子春读苦为盬，盬谓出于盐池，今之颗盐是也。散盐煮水为之出于东海。
宾客，共其形盐，散盐，王之膳羞，共饴盐，后及世子，亦如之。
注曰饴盐盐之恬者今戎盐有焉 疏曰即石盐也
凡齐事防盬以待戒令
注曰：齐事和五味之事，防盬，湅治之 ，郑刚中曰：先王于盐，只以为祭祀，宾客，膳羞之用，初不以为富国之资，故周礼一书，理财居半，盐独无赋，自管仲以后，寖以为富国之资，遂至官，与民争利，岂先王之意哉！齐才细反，防，音煮，湅音练。
幂人掌共巾幂
注曰共巾可以覆物幂莫厯反
祭祀以疏布巾幂八尊
注曰：以疏布者，天地之神，尚质 疏曰：举天地则四望山川，社稷林泽，皆用疏布，皆是尚质之义也。 坡谓尊之名六，而曰八尊者，案春官司尊彝，春祠夏禴，献象皆两之，则四尊也；皆有罍，则四罍尊也，与上四尊共八尊，献象四尊，以盛泛醴，盎醍四齐在堂上，即礼运所云醴醆在户，粢醍在堂是也。四罍尊一罍，以盛沈齐，三罍，以盛三酒，俱在堂下，礼运云：澄酒在下，郑注云：澄是沈齐，酒是三酒是也，烝尝间祀亦然。
以画布巾幂六彝
注曰：宗庙可以文画者，画其云气，与 疏曰：此举六彝对，上经八尊，无郁鬯以言，宗庙有郁鬯，其实天地，亦有秬鬯之彝，用疏布宗庙，亦有八尊，亦用画布互举，以明义也， 献音莎，秬音矩。
凡王巾皆黼
言凡非一，四饮三酒，笾；豆，俎簋之属，巾皆用黼，黼者绘以斧形，近刃白近銎黑，周尚武，其用文徳则黻可黼，音甫，銎曲恭反。
周礼述注卷三
钦定四库全书
周礼述注卷四
安溪李光坡撰
○宫人掌王之六寝之脩
注曰：六寝者，路寝一小寝，五路寝，以治事小寝，以时燕息焉， 疏曰：诸侯则三寝路寝，一燕寝，一侧室，一脩扫除也。
○为其井匽除其不蠲去其恶臭
井漏井，所以受秽，今之渗坑，匽猪，今之阴沟説文匽匿也，蠲犹洁也， 匽于建反，蠲古反，渗所防反，猪，音诸。
共王之沐浴，凡寝中之事，埽除执烛，共炉炭，凡劳事，注曰：劳事劳亵之事， 埽扫本字。
四方之舍事亦如之
注曰：从王适四方及会同，所舍 ，易氏曰：夙兴夜寐，洒扫庭内，卫武以为荒耽之警，子有庭内，弗洒弗扫，晋昭以不能修正国之道，朝廷内外之肃，正君臣上下儆戒之机，岂细故哉！
○掌舍掌王之会同之舍设梐枑再重
梐枑谓行马设三木，中聨之交互树之，以为遮栏，行马再重者，以周卫有内外，别 疏曰：此梐枑所施，唯据下文车宫壝宫，止宿而言，其帷宫无宫暂止之间，未必有此梐枑也。
○设车宫辕门
注曰：谓王行止宿，险阻之处，备非常，次车以为藩，则仰车以其辕，表门。
○为坛壝宫门
谓王行止宿，平地筑坛，坛边低垣围绕者曰：壝棘门，以防为门。
○为帷宫设旌门
注曰：谓王行昼止，有所展肆，若食息，张帷为宫，则树旌以表门。
○无宫则共人门
注曰：谓王行有所逢遇，若住游观，陈列周卫，则立长大之人以表门。
○凡舍事则掌之
注曰：王行所舍止 ，梐步礼反，枑戸故反重，直龙反，壝唯季反。
○幕人掌帷幕幄帟绶之事
王出宫，则有是事，帷在旁，施之像土壁也，幕则帷上张之像，舍屋也，帷幕皆以布为之四合，像宫室曰幄，王所居之帐也，帷幕之内，设之帟，主在幕，若幄中坐上承尘幄帟，皆以缯为之，绶绦也，凡四物者，以绶连系焉， 幄乌学反，帟，音亦绦音叨。
凡朝觐会同军旅田役祭祀共其帷幕幄帟绶
注曰共之者掌次当以张
大丧共帷幕帟绶
注曰：为宾客饰也，帷以帷堂，或与幕，张之于庭，帟在柩上。
三公及卿大夫之丧共其帟
注曰：唯士无帟，王有恵则赐之，檀弓曰：君于士有赐，帟 疏曰：此云三公，不云诸侯与孤下掌次云：诸侯与孤不云，三公者，三公即是，诸侯再重，此不云孤，孤与卿大夫同不重幕，人不张故畧不言。
○掌次掌王次之灋以待张事
注曰：灋，大小丈尺， 疏曰：待张事者，王出则幕人以帷，与幕等送至停所，掌次张之。
王大旅上帝则张氊案设皇邸
注曰：大旅上帝，祭天于圜丘，国有故而祭亦曰旅，此以旅见祀也，张氊案以氊为牀于幄中，郑司农云：皇羽覆上，邸后版也，谓后版屏风与染羽象，凤皇羽色以为之 疏曰：案谓牀也，牀上着氊即谓之氊，案郑云于幄中，则知不徒设，氊案皇邸而已，明知并有大次，小次之幄，与下祀五帝，互见之也。
○朝日祀五帝，则张大次，小次，设重帟，重案合诸侯，亦如之。
注曰：朝日春分，拜日于东门之外，祀五帝于四郊，次谓幄也，大幄初，往所止居也，小幄谓接祭，退俟之处，祭义曰：周人祭日以朝及闇，虽有强力，孰能支之？是以退俟与诸臣代有事焉，合诸侯于坛，王亦以时休息，重帟复帟，重案，牀重席也，郑司农云：五帝五色之帝 疏曰：大幄小幄，幄在幕中，既有幄，明有帷幕，可知云重案，不言氊及皇邸，亦有可知，上氊案不言重席，亦有重席，可知互见为义， 邸当礼反，朝直遥反，注同，着直畧反。
师田则张幕设重帟重案
注曰不张幄者于是临誓众王或回顾瞻察
诸侯朝觐会同则张大次小次
注曰：大次亦初往所止，居小次，即宫待事之处， 疏曰：此谓与诸侯张之，四时常朝，在国内，今言朝觐防同为会同而来，故在国，外与大宰，大朝觐，防同一也，王于合诸侯，如祭祀则诸侯从王祭祀，亦与防同同。
○师田则张幕设案
疏曰：承上诸侯谓诸侯从王，而师田者，则掌次为张之案不言重，则无重席，亦应有单席也。
孤卿有邦事则张幕设案
注曰：有邦事，谓以事从王，若以王命出也，孤王之孤三人，副三公论道者不言公，公如诸侯礼，从王祭祀合诸侯，张大次，小次，师田亦张幕，设案。
凡丧王则张帟三重诸侯再重孤卿大夫不重
注曰：张帟柩上承尘 疏曰：言凡者，以其王已下至大夫，兼有后及三夫人已下，后与王同三重世子，三夫人与诸侯再重，九嫔二十七世妇与孤卿大夫同不重一而已，八十一御妻与士同，无帟有赐，乃得帟也，此诸侯谓三公，王子母弟，若畿外诸侯，掌次不张之。
凡祭祀张其旅幕尸次
注曰：旅，众也，公卿以下即位所祭祀之门外，以待事为之，张大幕，尸则有幄，郑司农云：尸次祭祀之尸，所居更衣帐。
射则张耦次
注曰：耦俱升射者，次在洗东，大射曰：遂命三耦取弓矢，于次 疏曰：天子大射，六耦在西郊，宾射亦六耦，在朝燕射，三耦在寝，此六耦，三耦据诸侯射者，若众耦则多，但无常数耳。
掌凡邦之张事
史直翁曰：帷幕幄帟，所用非一处，用罢则彻之，而复用其为费，亦小矣，后世离宫别馆，竭万家生养之资，为一日巡幸之备，呜呼！无惑乎生民，息肩之无日也。
○大府掌九贡，九赋，九功之贰，以受其货贿之入，颁其货于受藏之府，颁其贿于受用之府。
九功，谓九职也，内府曰受藏外府，曰受用，凡货贿，皆藏以给用耳，或言受藏或言受用，又杂言货贿，皆互文。
○凡官府都鄙之吏及执事者受财用焉
执事谓为官，执掌其事，须有营造，合用官物者，三者皆受于大府，而大府颁之故，下文遂言颁财 藏，才浪反。注受藏同。
凡颁财以式，灋授之闗市之赋以待王之膳服，邦中之赋，以待宾客，四郊之赋，以待稍秣，家削之赋，以待匪颁，邦甸之赋，以待工事，邦县之赋，以待币帛，邦都之赋，以待祭祀，山泽之赋，以待丧纪，币余之赋，以待赐予，注曰：待犹给也，此九赋之财，给九式者膳服，即羞服也，稍秣即刍秣也，谓之稍稍用之物也，丧纪，即丧荒也，赐予，即好用也，郑司农云：币，余使者有余来还也，坡谓以九赋待九式者，酌其所费之丰约而以所。
入之多少，当之闗市之赋列于首，尊王者之膳服也，邦甸序在家，削之先，今次于下，恐或文错 ，秣音末，削梢去声，予音与后凡赐予同好，呼报反，使色吏反。
凡邦国之贡以待吊用
注曰：此九贡之财所给也，给吊用给凶礼之五事，疏曰：案大行人六服，因朝所贡之物，与大宰九贡，岁之常贡，虽曰时节不同，贡物有异，要亦入吊用之数。
凡万民之贡以充府库
注曰：此九职之财充犹足 疏曰：九贡言入吊，用九赋，言入九式有余财，亦入府库。
凡式贡之余财，以共玩好之用，凡邦之赋，用取具焉，此谓先给九式及吊，用足府库而有余财，乃可以共玩好玩好，非共耳目之玩也，宗庙之镇，器天府之守器，诸侯之分器，皆取于是，以其可玩也，故曰：玩好言式言，贡互文赋，用用赋也，凡邦之赋，用取具如军旅之费，田役施恵之费百府，有司禄廪之费，凡九式，所不载者，皆取具于式贡之余财也。
岁终则以货贿之入出会之
会古外反
或问：此官有九赋，九功之别司，会有田野民职之，令取于民者有二焉，郑君以九功为九职之贡，以九赋为口率，出泉，信乎？曰：口率出泉，汉灋也，秦废井田，始舍地而税人，汉因而不改，岂可以为断于经乎？班固食货志曰：有赋有税，税谓公田什一，及工商虞衡之入也，顔师古注之曰：赋谓訏口财，合斯二者，与郑君之云：不少异焉，朱子井田类説中引用班顔之言是然之与？虽然，愚窃疑之，既借其力，以税什一，复计其口而算之，泉乃追求无艺，即头会箕敛，不当复讥之，是乃先王之制矣，愚尝攷诸司徒，政敛之官，所得于民，似有贡赋二事，载师职云：园廛二十而一之等，即此九赋也，闾师职云：命农以耕事，贡九谷之等，即此九功也，园廛二十而一之，等曰：任地与司会，以九赋令田野之财用一也，命农贡九谷之等曰：任民与司防以九功，令民职之财用一也，闻之曰：不责之赋，则将有地不毛，有田不耕而不能无旷土，不使之贡，则将不畜不种，不耕不蚕，而不能无游民，斯言殆得之矣。曰：既有地亩之征，又有九谷之贡，是取于公而又敛其私也，然则鲁宣税亩，何以讥其初曰：九赋所税，入者上之，宜得也于私田，非有取焉，百亩之产，其制民厚矣，彼农于四时之间，高原下隰，所宜种而有得者，则贡之等诸烹葵剥枣，致其爱耳，等诸工商嫔妇，致其有耳，岂横敛欤？且不着其数，盖惟视有无，不责多寡，是亦微矣，税亩之云，未之思耶？曰：似矣，九赋有山泽之赋有闗市之赋而闾师，又有商贡货贿，衡贡山物，虞贡泽物，然则赋贡将何别？曰：九赋之山泽者，山农泽，农也闗市之征廛布也，闾师山泽之贡，则絺纻，羽翮之等闗市之贡则财征也，是亦别矣。曰：言邦中四郊甸，稍，县，都则山田，泽田举之矣，何以特出山泽，而别为赋目与？曰：有二説焉山泽髙下其经界制亩之方，与夫天期地泽之利皆不同，平土，故楚司马蒍掩度山林，鸠薮泽牧隰，臯井沃衍，皆别为经，治犹此意也。又王者封国，名山大泽不以封山泽利，遍九州为赋，至广不尽于畿内，所有而已。此所以别也 或问九赋以待九式，九贡以待吊用，其用悉矣，借有所余，何足以当师田，禄廪之大事乎？曰：以某财待某事先王，示人有节之道耳，非必尽用也。王畿百同之地，所入至广，邦国之贡，为财亦多，如九式者，天子既俭于自奉，至子待人事神，礼虽从丰，亦灋无过滥，邦国吊用，不时之举，度其财之所出，未足以费其所入之四五也。曰：师田禄廪，何以不为式，曰禄廪至繁，不可限以一赋，军旅无常，不可待似经赋，故不为式也？曰：或谓周官军旅之行，皆人自赍粮，信乎？曰：是何言与？军旅之行，廪人给之，米谷外府，与之邦布，遗人待以委积，委人共其薪蒸，木材皆上之为之也，言自赍者徴以何文乎？呜呼语焉，不详厉民者，岂徒国服之息 ，蒍音委。
○玉府掌王之金玉玩好兵器凡良货贿之藏
注曰：良善也，此物皆式贡之余财，所作 好，呼报反，藏，才浪反。
共王之服玉佩玉珠玉
记云：大圭长三尺，天子服之，服玉大圭也，佩玉佩，于革带之上，佩玉有葱衡，衡横也，以葱玉为横梁，又以组县于衡之两头，两组之末皆有半，璧曰：璜以一组县于衡之中央于末着，冲牙使前后触璜，衡璜之外别有琚瑀，琚瑀所置，在县冲牙，组之中央，又以两组穿于琚瑀之内，角斜系于衡之两头于组，末系于璜，凡组绳五，皆蠙珠以内，其间珠玉琢玉为珠也，王之五冕旒数不同，而玉皆十二，又有皮弁，韦弁冠弁，其防玉亦十二 ，着直畧反琚音居，瑀音羽，县音悬以内之，内音纳。
王齐则共食玉
注曰：玉是阳精之纯者，食之以御水气，郑司农云：王齐当食，玉屑 齐音斋。
大丧共含玉复衣裳角枕角柶
含玉璧形，而小以为口实，复招魂也，衣裳生时服，角枕以枕尸，角柶，角匕也，以楔齿楔齿者，令可饭含，含戸暗反注同，楔先结反饭扶晚反。
掌王之燕衣服衽席牀笫凡亵器
注曰：燕衣服者，巾絮寝衣袍，襗之属，皆良货贿，所成笫箦也，郑司农云：衽席单席，也亵器溲器，虎子之属，笫侧美反，襗音泽。
若合诸侯则共珠槃玉敦
注曰：敦槃类，珠玉以为饰，合诸侯者，必割牛耳，取其血防之以盟，珠槃以盛牛耳，尸盟者执之，玉敦防血，玉器 疏曰：合诸侯者，谓时见曰：防 郑刚中曰：周公当成周盛时，六服羣辟，罔不承徳而设官使共合诸侯，防血之器，何耶？圣人防患之意，以为盛者有时，而衰合者，有时而散，故盟防防血之事亦有时而不免，然则待衰世虑后患逺矣 敦音对，盛牛之盛，音成见音现。
凡王之献金玉，兵器文织，良货贿之物，受而藏之，注曰：谓百工为王所作，可以献遗诸侯，古者致物于人，尊之则曰献，通行曰馈，春秋传曰：齐侯来献戎捷，尊鲁也，文织画及绣锦 ，织音志。
凡王之好赐共其货贿
疏曰：谓王于羣臣有恩，好因燕饮，而赐之者也， 王介甫曰：此既言共王好赐之货贿，内府又言：共王及冢宰之好赐予者，凡王以玉府所受好赐玉府共之，以内府所受好赐，内府共之。
○内府掌受九贡，九赋，九功之货贿良兵，良器以待邦之大用。
受受之大府也，良兵谓弓矢，殳矛戈，防五兵之良者，良器谓车乘及礼乐器之善者，此冬官所作，亦由大府而来，大用九式及吊用也， ；殳，音殊。
凡四方之币献之，金玉齿革兵器，凡良货贿入焉，注曰：诸侯朝聘所献，国珍 疏曰：此因朝聘而贡先入，子掌货贿，入其要于大府，乃始通之于内府也，陈及之曰：玉府内府所掌金玊兵器，良货贿，一也，必分于二官者，盖玉府所掌皆式，贡余财所作，及兽人渔人所入之物，専以共王玩好，及赐予耳，邦之大用不与焉，内府所掌乃九贡，九功之货贿及诸侯所献，国珍皆公家物，以待邦之大用，所以分于二官， 好呼报反，下同。与，音预。
凡适四方使者共其所受之物而奉之
适四方使者，谓使公卿大夫聘问诸侯，若大行人间，问省頫之等物，疏云：即玉府王之献金玉巳下是也；或云即所受之币献以贻之，盖各以国之所无者，分错交送 坡，谓二説相须其义始备， 使所吏反，頫音眺。
凡王及冢宰之好赐予则共之
注曰：冢宰待四方宾客之小治，或有所善，亦赐予之。
○外府掌邦布之入出，以共百物，而待邦之用，凡有灋者。
注曰：布泉也，布读为宣布之布，其藏曰泉，其行曰：布取名于水泉，其流行无不徧，入出，谓受之复出之，共百物者，或作之，或买之，待犹给也， 坡谓邦用有灋者，如下文所云皆是也。此官掌藏国家，鼓铸之，布然九赋，九功之税，民有不出粟米麻丝而或以布代者，当亦入于此府。
共王及后，世子之衣服之用，凡祭祀，宾客，丧纪，会同，军旅，共其财用之币赍赐予之财用。
注曰：赍行道之财用也，聘礼曰：问几月之赍，郑司农云：赍或为资，今礼家定赍作资，谓赍资同耳，其字以齐，次为声，从贝变易，古字亦多，或 疏曰：赐予之财用，亦谓王于羣臣，有所恩好，赐予之也， 赍音咨，好呼报反。
凡邦之小用皆受焉
注曰皆来受 疏曰外府所内泉布所积既少有小用则给之若大用即取余府 内音纳
岁终则会唯王及后之服不防
○司防掌邦之六典，八灋，八则之贰，以逆邦国，都鄙官府之治，以九贡之灋致邦国之财用，以九赋之灋，令田野之财用，以九功之灋，令民职之财用，以九式之灋均节，邦之财用。
九赋，令田野者，有田则有赋也，九功，令民职者有职，则有贡也，详在地官载师，闾师二职，自六典至九式，七者皆冢宰掌其正，司会，则执其贰以佐之，如此也防古外反，下同。
掌国之官府，郊野县都之，百物财用，凡在书契，版图者之贰，以逆羣吏之治而聴其会计。
注曰：郊四郊，去国百里，野甸稍也，甸去国二百里，稍三百里，县四：百里都五百里，书谓簿书契其最，凡也版戸籍也，图土地形象，田地广狭， 疏曰：此书契版图，下文司书掌其正，此司会主钩攷，故掌其副贰，徐氏曰：百物财用，皆有书契，版图焉，案以钩校，其征敛之亏，完放散，存积之多少，吏治之，寛刻亷贪也坡谓此节承九赋，九功九式三者，上既令之此则逆而聴之也， 钩居侯反。
以参互攷日成以月要攷月成以岁会攷岁成
坡谓宰夫职，岁终，则令羣吏正岁会，月终，则令正月要，旬终，则令正日成，而以攷其治，则此经不独言防计财用之，灋乃承上文掌八灋八则，以逆官府，都鄙之治者如此也，参互相参，交互也。
以周知四国之治
坡谓周犹徧也，承上文以六典逆之以九贡，致之，所以周知四国之治否也。
○以诏王及冢宰废置
坡谓总结上文
○司书掌邦之六典，八灋，八则九职，九正九事，邦中之版，土地之图。
九正谓九贡九，赋正税也，九事九式也，以用财言之，则曰：式以用财，所为之事言之，则曰事一也，此一经为下文之总目 疏曰：此所掌与司会同者，以其司防主钩攷司书，掌书记之，司书所记，司会钩攷之，故二官所掌，其事通焉， 正音征，注同。
以周知入出百物，以叙其财，受其币，使入于职币叙，犹比次也；受谓受录其余币，而为之簿书，使之入于职币也，夫九职九正，百物之入也，知其入以叙其财者，职内事也，九事百物之出也，知其出以叙其财者，职岁事也，受其余币，而藏之者，职币事也，司书为三官，书记之长，故周知之，受之。
○凡上之用财用必攷于司会
注曰：上谓王与冢宰，王虽不会，亦当知多少而阙之司会，以九式均节邦之财用， 坡谓以周知至此，即司会所，掌官府之百物，财用也， 长音掌。
三岁，则大计羣吏之治，以知民之财，器械之数，以知田野，夫家六畜之数，以知山林川泽之数，以逆羣吏之徴令。
注曰：械犹兵也，逆受而钩攷之，山林川泽，童枯则不税， 疏曰：三年一闰，天道小成，攷校羣吏，须有黜陟，知民之财，器已下川泽已上，恐其羣吏滥徴敛万民，故知此本数乃钩，攷其徴令也 坡谓此一经即司会所掌郊野，县都之百物，财用也，以知民财巳下，以书契版图知之也， 李景齐曰：豳风陈王业，孟子论王道可见古人皆以民事为先，吾观冢宰，三岁大计，意其必功过之大者，至司书之职而后知其所计者，但如此耳，先王之致意于民，事何如也？后世课羣吏者，责办赋税，与夫簿书，狱讼之末，民生之厚与否，田野之辟，与否不恤也，安识成周，计吏之本意。
凡税敛掌事者受灋焉及事成则入要贰焉
注曰：灋犹数也，应当税者之数，成犹毕也， 疏曰：凡税敛者谓若地官闾师旅，师徴敛之官必来受灋，又入要贰者，以司书知财器已下之数，拟后钩攷之也。
凡邦治攷焉
以其自六典至版图无不掌其书故皆此乎攷也
○职内掌邦之赋入，辨其财用之物，而执其总，以贰官府，都鄙之财入之数，以逆邦国之赋用。
掌赋入者，谓九职九贡，九赋之税入，皆掌之，赋乃总名，下言赋者，皆此类也。辨财用之物，处之使种类相从，总谓簿书之，种别与大，凡官府财入，谓内府外府之属，凡入货贿者，皆是都鄙财入，盖县都财赋，留其处以待用，而其副皆在职内赋，用用赋也。
凡受财者受其贰令而书之
受财受于大府也，贰令者，大府一，令与其人为信，至某府受财一为副，令下职内，登书以备钩攷，若今时之有存案。
及会以逆职岁与官府财用之出
疏曰：职岁主出职内主入，以已入财之数钩，攷职岁出财之数，与职岁出财与官府所用之数，竝钩攷之也， 防古外反。
而叙其财以待邦之移用
注曰：亦钩攷，今藏中余见为之簿，移用谓转运给他坡，谓详此官竝，非职藏之府，夫内府掌贡赋外府。
掌邦布，财之良不良，皆举之矣，安得更有不良者，藏自职内乎？且内府外府，掌其入亦掌其出则未知职岁之所出，又果何财也？然则职内职岁二官，与司会，司书为类明，是掌文书，以钩攷出内之，会计竝无府义也，郑子以为府者，盖因职币振敛余财以例，此二官，故以为府耳，然而可疑矣。 藏，才浪反藏自之，藏读本字内音纳。
○职岁掌邦之赋出，以贰官府，都鄙之财，出赐之数，以待会计而攷之。
注曰：以贰者，亦如职内，书其贰令，而编存之出，出以给用也，赐用以赐予也。
凡官府都鄙羣吏之出财用受式灋于职岁
注曰：百官之公用，式灋多少，职岁掌出之，旧用事存焉， 坡谓以出数之贰，在此也。
凡上之赐予以叙与职币授之
注曰叙受赐者之尊卑 坡谓以赐数之贰在此也
及会以式灋赞逆会
疏曰：司会逆羣吏之治而聴其会计，此官主式，灋出财用，故以此助之。
○职币掌式，灋以敛官府，都鄙与凡用邦财者之币，注曰：币，谓给公用之余，凡用邦财者，谓军旅。
○振掌事者之余财
振收也，掌事，谓以王命有所作为，上敛币者，日用经费之余也，此振财者，有兴作之事，而余也言敛言振变易句名。
○皆辨其物而奠其录，以书楬之，以诏上之，小用赐予，注曰：奠，定也，定其录籍，郑司农云：楬之，若今时为书以着其币， 楬，其列反着，张恕反。
岁终则会其出凡邦之会事以式灋赞○
○司裘掌为大裘以共王祀天之服
注曰：郑司农云：犬裘黑羔裘服以祀天，示质 疏曰：祭服皆上纁，下明此裘，亦羔之黑者，大裘之上，又有衣与裘同色， 坡谓直言祀天不及于地，经既无文，注亦不言，惟疏云昆仑，神州亦用大裘，程子曰：元祐，时议北郊，只为五月间，天子不可服大裘，皆以为难行，案宗伯，司服云：祀昊天上帝，则服大裘而冕，祀五帝亦如之，若以五月祀地，大裘难服，则四月赤帝，六月，黄帝服之，其可乎？盖祀地之时，其冕如大裘之冕，其服如大裘，上之衣，衣之内，不复有大裘也，赤帝，黄帝疑亦当尔，故杨氏曰：苍璧黄琮，以象天地之性者，不容不异冕服，王之所服，以事天地，不容不同，但夏至不用大裘耳，屦人之屦，犹辨四时之宜，则冕服可知矣。斯言是也。又闻之，兄云社者祭地，司服云：祭社稷，以希冕则希冕，祭地昭然矣，若以父天母地，冕服不宜下于四望，山川，则诸侯相待，子男醯醢，八十，罋至待聘卿，子男之，卿亦百罋，臣乃多君何与？礼有损之而益王者尊天亲地，未可以是泥也，存此二説以俟正焉， 纁音熏。
中秋献良裘王乃行羽物
注曰：良善也，中秋鸟兽防毨，因其良时而用之，郑司农云：良裘，王所服也，谓良裘，玉藻所谓黼裘与羽物，小鸟鹑雀之属，鹰所击者，中秋鸠化为鹰，中春鹰化为鸠，顺其始杀，与其将止而大班，羽物 疏曰：为八月誓，狝田所用，故献之。
○季秋献功裘以待颁赐
注曰：功裘人功微觕，谓狐青麛裘之属，郑司农云：功裘卿大夫所服， 中音仲，注同，防音毛毨先典反，鹑，音淳，狝息浅反，觕麤同音，粗麛音迷。
王大射，则共虎侯，熊侯，豹侯设其鹄，诸侯则共熊侯，豹侯，卿，大夫，则共麋侯，皆设其鹄。
注曰：大射者为祭祀，射王将有郊庙之事，以射择诸侯及羣臣与邦国所贡之士，可以与祭者，射者可以观徳行其容体，比于礼，其节比于乐，而中多者得与于祭，诸侯谓三公及王子弟，封于畿内者，卿大夫亦皆有采地焉，其将祀其先祖，亦与羣臣射以择之，凡大射各于其射宫侯者，其所射也，以虎熊豹，麋之皮饰其侧，又方：制之以为准，谓之鹄着于侯中所谓皮侯王之大射虎，侯王所自射也，熊侯，诸侯所射豹，侯卿大夫以下所射诸侯之大射熊侯，诸侯所自射豹侯，羣臣所射，卿大夫之大射麋侯，君臣共射焉，凡此侯道虎九十，弓熊七十弓，豹麋五十，弓列国之诸侯，大射，大侯亦九十糁，七十豻五十逺尊得伸可同耳。所射正谓之侯者，天子中之则能服诸侯，诸侯以下中之则得为诸侯，侯中之大小，取数于侯道乡射记曰：弓二寸以为侯，中则九十弓者，侯中广丈八尺，七十弓者，侯中广丈四尺，五十弓者，侯中广一丈，考工记曰：梓人为侯，广与崇方，参分其广，而鹄居一焉，然则侯中丈八尺者鹄，方六尺，侯中丈四尺者鹄，方四尺六寸，大半寸，侯中一丈者，鹄方三尺三寸，少半寸，谓之鹄者，取名于鳱鹄，鳱鹄小鸟而难中，是以中之为隽，亦取鹄之言较较者，直也，射所以直巳志，用虎熊豹麋之皮，示服猛讨迷惑者，射者大礼，故取义众也，士不大射士无臣，祭无所择， 疏曰：此经不云孤，孤六命亦与卿同 ，与，音预，下得与同行，下孟反，比毗志反，下同，中丁仲反下，天子中之以下，中之而难中，以中皆同所射之，射食亦反下，自射所射，共射皆同，正音征，下同，豻音鴈，鳱音鴈。
大丧廞裘饰皮车
注曰：皮，车遣车之革路，廞兴也，若诗之兴，谓象似而作之，凡为神之偶，衣物必沽而小耳， 疏曰裘，谓明器中之裘，即上良裘，功裘等饰，皮车者，亦谓明器之车，以皮饰之 ，廞音歆，兴，去声。
凡邦之皮事，掌之，岁终则会，唯王之裘与其皮，事不会○，掌皮，掌秋敛皮，冬敛革，春献之。
注曰：皮革逾岁干，久乃可用，献之，献其良者，于王以入司裘，给王用 疏曰：兽皮治，去其毛曰革，秋敛皮者，鸟兽毛毨之时，其皮善，故秋敛之革，须治用功深，故冬敛之。
遂以式灋颁皮革于百工
疏曰：良者入司裘，其余入百工，因上事故云遂也。式灋作物，所用多少故事，百工者，冬官裘氏，韦氏函人之类，用皮者也。
共其毳毛为毡以待邦事
毳毛，毛细缛者，共与冬官使作毡，与掌次也；邦事祭祀合诸侯之事。
岁终则会其财赍
注曰财，敛财本数及余，见者赍所给予人，以物曰赍，今时诏书，或曰：赍计吏 疏曰：财与赍二者，竝据皮革而言 ，见，贤遍反，予音与。
○内宰掌书版图之灋，以治王内之政令，均其稍食，分其人民以居之。
注曰：版谓宫中阍寺之属，及其子弟录籍也，图王及后，世子之宫中，吏官府之形象也，政令谓施，阍寺者稍食，吏禄廪也，人民吏子弟分之，使众者就寡，均宿卫 疏曰：书书之于版也，内宰所均稍食，谓阍寺及子弟宿卫后宫者，宫正所均，谓宿卫王宫者， 易彦祥曰：秋官掌戮云：宫者使守内，盖王内之职，惟内小臣，奄四人为上士，其余皆非命士，则皆人民也。
以阴礼敎六宫
注曰：郑司农云：阴礼，妇人之礼，，谓六宫谓后也，妇人称寝曰宫，宫蔽之言，后象王立六宫而居之，亦正寝一燕寝，五敎者不敢斥言之，谓之六宫，若今称皇后，为中宫矣。昏礼母，戒女曰：夙夜毋违宫事。
○以阴礼敎九嫔
注曰：敎以妇人之礼，不言敎夫人，世妇者，举中省文。
○以妇职之灋敎九御，使各有属，以作二事，正其服，禁其竒衺展其功绪。
注曰妇职，谓织纴组紃，缝线之事，九御女御也，九九而御于王，因以号焉，使之九九为属，同时御，又同事也。正其服，止逾侈竒衺若今媚道，展犹录也，绪业也，二事，谓丝枲之事， 疏曰：上文世妇以上皆直言，阴礼不言职，此言职者，以其世妇已上贵，无丝枲等职业之灋故也。案诗注云：王后织，紞公侯夫人纮綖，卿之内子，大带，大夫命妇成祭服，士妻朝服，庶人已下，各衣其夫，贵贱皆有职者，彼示虽贵，无得游手，率先之意，非如此丝枲二事，责其功绪也， 毋违之，毋音无纴，女金反，组，音祖紃，似伦反，紞都感反，纮，音横，綖音延。
大祭祀后祼献则赞瑶爵亦如之
注曰：谓祭宗庙，王既祼，后乃从后祼也，祭綂曰：君执圭瓒祼尸，大宗执璋瓒亚祼，谓夫人不与而摄耳，献谓王荐腥，荐熟后，亦从后献也，瑶爵，谓尸卒食，王既酳尸，后亚献之其爵，以瑶为饰。
○正后之服位而诏其礼乐之仪
注曰：荐彻之礼，当与乐相应，位谓房中戸内及阼所立处 疏曰：服谓袆衣已下，六服正之，使服当其用。
○赞九嫔之礼事
注曰：助九嫔，赞后之事，九嫔者赞后荐玉齍荐，彻豆笾 ，不与之与？音预，袆音挥。
凡宾客之祼献瑶爵皆赞
注曰：谓王同姓及二王之后来朝觐为宾客者，祼之礼亚王而礼宾献谓王飨燕亚王献宾也，瑶爵，所以亚王酬宾也，坊记曰：阳侯杀缪侯而窃其夫人，故大飨废夫人之礼。
○致后之宾客之礼
宾客谓诸侯来朝觐，及畿内同姓诸侯之夫人会见王后皆是也。礼，谓牢礼致礼者，使下大夫，此内宰，下大夫也， 缪音穆。
凡丧事佐后使治外内命妇正其服位
注曰：使使其属之上士，内命妇，谓九嫔，世妇女御，郑司农云：外命妇卿大夫之妻王命，其夫后命，其妇谓士妻亦为命妇 疏曰：丧言，凡则王及后，世子以下皆是服位者，服之精觕，位之先后。
凡建国佐后立市，设其次，置其叙正其肆，陈其货贿，出其度量，淳制祭之以阴礼。
市朝者，君所以建国也，建国者必面朝后，市王立朝而后立市，阴阳相承之义次谓吏所治，舍司次介，次也，叙市行列也，正其肆者，物各异肆，正之使不杂也，陈犹处也，谓有诸物皆陈列之度，丈尺也，量豆区之属，淳谓幅广也，制谓匹长淳制，天子巡狩，礼所云制币，丈八尺，纯四咫也，阴礼，妇人之祭礼，一曰阴礼者，市中之祍，先后所立社也， 王次防曰：此特体地道以始立市耳，既立，则后何预其事？ 纯诸允反。
中春诏后帅外内命妇始蚕于北郊以为祭服
注曰：蚕于北郊，妇人以纯阴为尊，郊必有公桑蚕室焉， 张敬夫曰：尝攷周家立国，自后稷以农为务，厯世相，其君子则重，稼穑之事，其室家则躬织纴之勤，相与咨嗟叹息，服习乎艰难，咏歌乎劳苦，此实王业之根本也，故诵服之，无斁之章，则知周之所以兴诵休，其蚕织之章，则知周之所以衰，以是意而攷，后世治乱，成败之原，皆可得而见矣。 中音仲，斁音亦。
岁终则防内人之稍食稽其功事
内人主谓九御功事，丝枲之事，既均其稍食，岁终则会之，既展其功绪，岁终则稽之。
○佐后而受献功者，比其小大，与其麤良而赏罚之，注曰：献功者九，御之属典，妇功曰及，秋献功 ，王介甫曰：小大比其制，麤良比其功。
○会内宫之财用
注曰计夫人已下所用财
正岁，均其稍食，施其事功，宪禁令于王之北宫，而纠其守。
注曰：均，犹调度也，施犹班也，北宫后之六宫，谓之北宫者，系于王言之明，用王之禁令，令之守宿卫者，宪音悬度待洛反，或如字。
上春，诏王后帅六宫之人而生穜稑之种而献之于王，注曰：六宫之人，夫人以下分居后之六宫者，古者使后宫藏种，以其有类蕃孶之祥，必生而献之，示能育之，使不伤败，且以佐王耕事，共禘郊也，郑司农云：先种后熟，谓之穜后种，先熟谓之稑，王当以耕种于借田，谓诗云：黍稷穜稑是也。夫人以下分居后之六宫者，每宫九嫔一人，世妇三人，女御九人，其余九嫔三人，世妇九人，女御二十七人，从后唯其所燕息焉，从后者五日而沐浴，其次又上，十五日而徧云，夫人如三公，从容论妇，礼 疏曰：上春者，亦谓正岁，以其春事将兴，故云上春也， 穜直龙反，稑，音六种章勇反，孳，音兹。
○内小臣掌王后之命正其服位
注曰命谓使令所为或言王后或言后通耳
○后出入则前驱
疏曰此小臣是奄人与后导道是其常也
若有祭祀，宾客，丧纪，则摈诏后之礼事，相九嫔之礼事，正内人之礼事，彻豆之俎。
注曰：摈为后，辞有所求为，诏相正者，异尊卑也，俎谓后受尸之爵，饮于房中之俎， 疏曰：诏相正皆是上摈，但据尊卑不同，故以诏相别之 ，相息谅反，注同。
后有好事于四方，则使往有好令于卿大夫，则亦如之。注曰：后于其族亲所善者使往问遗之 ，邱氏曰：好事以财问遗也，好令以言问劳也， 好呼报反，下同，遗唯季反，劳，去声。
掌王之阴事阴令
注曰阴事，羣妃御见之事，若今掖庭令昼漏不尽八刻日录所记，推当御见者，阴令王所求为于北宫，见贤遍反。
○阍人掌守王宫之中门之禁
中门于外，内为中雉门也，王有五门外，曰臯门，二曰库门，三曰雉门，四曰应门，五曰路门，路门，一曰毕门坡，谓上序官言，毎门，此言中门者，盖举中以例之。
丧服凶器不入宫，潜服贼器，不入宫竒服怪民不入宫，注曰：丧服衰绖也，凶器，明器也，潜服若衷甲者，贼器盗贼之任，器兵物皆有刻识竒服衣非常，怪民狂易识，式志反易，以豉反。
凡内人公器宾客无帅则几其出入以时啓闭
注曰：三者之出入，当须使者，符节乃行，郑司农云：公器将持公家器，出入者几，谓无将帅，引之者则苛，其出入时漏尽 ，使色吏反将子匠反，苛呼河反。
凡外内命夫命妇出入则为之辟
注曰：辟行人，使无干也，内命夫，卿大夫士之在宫中者。
掌埽门庭
注曰：门庭门相当之地， 疏曰：阍人掌中门，唯中门外之地，谓之门庭也，若余门庭则各有守门者埽之。
大祭祀丧纪之事设门燎跸宫门庙门
注曰：燎地烛也，跸止行者，庙在中门之外， 疏曰：丧纪朝庙，及出葬之时，燎天子百，公五十侯，伯，子，男皆三十，所作之状，盖百根苇，皆以布纒之以蜜涂其上，若今蜡烛矣。
凡宾客亦如之
疏曰宾客在宫中庙中谓若享食在庙燕在寝
○寺人掌王之内人，及女宫之戒令相道，其出入之事而纠之。
注曰：内人女御也，女宫刑女之在宫中者，纠犹割察也， 相息亮反，下同，道徒报反。
若有丧纪，宾客，祭祀之事，则帅女宫而致于有司，注曰：有司谓宫卿世妇。
佐世妇治礼事
注曰世妇二十七世妇
掌内人之禁令
内小臣于祭祀，三者，正内人之礼事，此则禁令之使之如小臣所正也。
凡内人吊临于外，则帅而往，立于其前而诏相之，注曰：从世妇所吊，或自哭其族亲，立其前者，贱也，贱而必诏相之者，出入于王宫，不可以阙于礼。
○内竖掌内外之通令凡小事
注曰内，后六宫外，卿大夫也，使童竖通王，内外之命给小事者，以其无与为礼，出入便疾，内外以大事，闻王则俟朝而自复 ，朝直遥反，下同。
若有祭祀宾客丧纪之事则为内人跸
注曰：内人从世妇有事于庙者，内竖为六宫，跸者以其掌内小事 疏曰：此竖于三事，为内人跸者，皆谓在庙时祭祀在庙，谓禘祫四时之祭也，宾客在庙，谓享食时也，丧纪在庙，谓丧朝庙为祖奠，遣奠时也。
王后之丧，迁于宫中，则前跸，及葬，执亵器以从，遣车注曰：丧，迁者将葬，朝于庙，亵器振饰，颒沐之器， 疏曰：及葬，执亵器以从，遣车者谓朝七庙讫，且将行在天祖庙中，为大遣奠，苞牲取下体，天子九牢，苞九个，遣车九乘，后亦同使人持之往如墓，遣车载牲体，神依之，故使执亵器，从之， 颒呼内反。
周礼述注卷四
<经部,礼类,周礼之属,周礼述注>
钦定四库全书
周礼述注卷五
安溪李光坡撰
○九嫔，掌妇学之灋，以敎九御妇徳，妇言：妇容，妇功，各帅其属而以时御叙于王所。
注曰妇徳谓贞顺妇言，谓辞令妇容，谓婉娩妇功，谓丝枲，自九嫔以下九九，而御于王所，九嫔者既习于四事，又备于从人之道，是以敎女御也，敎各帅其属者使亦九九，相与从于王所，息之燕寝，御犹进也，劝也，进劝王息亦相次叙，凡羣妃御见之灋，月与后妃，其象也，卑者宜先尊者，宜后女御八十一人，当九夕，世妇二十七人，当三夕九嫔，九人当一夕，三夫人当一夕，后当一夕亦十五日而徧，云自望后反之，孔子云：日者，天之明月者，地之理，阴契制，故月上属为天使，妇从夫放月，纪 娩音晚，见，贤遍反。上，时掌反，放方往反。
凡祭祀赞玉齍赞后荐彻豆笾
注曰玉齍玉敦受黍稷器后进之而不彻 疏曰助后荐玉齍也豆笾之荐与彻皆助后 敦音对
若有宾客则从后
注曰：当赞后事 疏曰：后之有事于宾客者唯，诸侯来朝，王亲飨燕之后，当从王。
大丧帅叙哭者亦如之
注曰亦从后帅犹道也后哭之众次叙者乃哭
○世妇掌祭祀，宾客，丧纪之事，帅女宫而濯，摡为齍盛，注曰：摡拭也，为犹差，择 疏曰：案少牢，饔人摡鼎俎，廪人摡甑甗，司宫摡豆笾，彼以大夫家无妇官及无刑女，故并使男子官，此天子礼。
○及祭之日涖陈女宫之具凡内羞之物
注曰：涖者临也，内羞谓房中之羞， 疏曰：案春官世妇，宫卿云：掌女宫之宿戒，及祭祀，比其具此官直，临之而已， 摡古爱反，注同，拭音式。
掌吊临于卿大夫之丧
注曰：王使往吊， 疏曰：案司服，公卿大夫皆王亲吊之，此文使世妇往吊者，此盖使世妇致礼物，但吊是大名虽致礼，亦名为吊，此所吊不言，三公与孤者文不具也。
○女御掌御叙于王之燕寝
注曰：言掌御叙防上之専妬者于王之燕寝，则王不就，后宫息也。
以岁时献功事
注曰丝枲成功之事
凡祭祀赞世妇
注曰助其帅涖女宫
大丧掌沐浴
注曰：王及后之丧 疏曰：王及后丧，沐用潘浴，用汤始死，为之于南牖下，但男子不死于妇人之手，今王丧亦使女御浴者，案士丧礼，浴时男子抗衾，则不使妇人，今王丧沐，或使妇人而浴，未必妇人，或亦供给汤物而已，亦得谓之掌也。 潘铺官切音拌。
后之丧持翣
翣棺饰也，汉礼翣方扇，以木为匡，广二尺，两角高二尺四寸，柄长五尺，以布覆之，天子八翣，后同女御持而从柩车，左右各四人， 翣所甲反，后同。
从世妇而吊于卿大夫之丧
注曰：从之，数盖如使者之介云， 疏曰：王之妃妾夫人象公嫔象，孤卿世妇，象大夫，女御象元士，但介数依命数为差，王之大夫四命，世妇之从亦四人。
○女祝掌王后之内祭祀凡内祷祠之事
注曰：内祭祀，六宫之中，灶门戸祷疾病求瘳也，祠报福 疏曰：月令，春祀戸夏祀灶，秋祀门，后祀之时，亦当依此也，妇人无外事，无行与中霤之等。
掌以时招梗禬禳之事以除疾殃
疏曰：以时者，谓随其事时，不必要在四时也招谓招取善，祥梗御捍，恶之未至也，除灾害，曰：禬，禬犹刮也，刮去见在之灾禳攘也，推却见在之变异 ，陈君举曰：胡五峯，谓宫闱不当有此是，盖未察先王之意，古人通天，人彻幽明，动则有祭，故食则祭先食桑，则祭先蚕农，则祭先啬，与夫门行户灶表貉，先牧，马祖等类不一，不唯不忘初之意，盖神所在有之，故所在祭之，皆先王谨微之意，所以自尽焉，外朝有司巫男，巫女，巫内朝有女，祝所掌者，大氐类后世淫祀，祈望非福，然先王不以为不可，必设官以掌之者交，三才之道也，若曰：人事既尽，此等事，一切勿讲，则非圣人之意， 梗古猛反，禬，古外反，禳如羊反，貉与祃同音，骂朝直，遥反氐古抵字。
○女史掌王后之礼职
王光逺曰王后之礼，各有所职，若祭祀则有荐彻，宾礼则有献酬其职，女史掌之。
掌内治之贰以诏后治内政
注曰内治之灋本在内宰书而贰之
逆内宫
逆内宫者，谓六宫所有功事及费用财物，粟米皆钩攷之。
书内令
内令后令也书而宣布于六宫
凡后之事以礼从
疏曰：太史以书协礼事，执书以诏王，此女史亦执礼书，以从后。
○典妇功，掌妇式之灋，以授嫔妇及内人女功之事，赍注曰：妇，式妇人事之模范，嫔妇九嫔，世妇，事赍谓以女功之事来，取丝枲，郑司农云：内人谓女御 坡，谓内宰以作二事，唯据女御不见，九嫔世妇，有丝枲之事，此言嫔妇者，盖王后所蚕，北郊以为祭服，故使嫔妇率先有事焉， 赍音咨。
凡授嫔妇功，及秋献功，辨其苦良，比其小大，而贾之物，书而楬之。
独举嫔妇不言，内人省文也，郑司农苦读为盬，枲曰苦丝，曰良而苦良之中人功，又有良善觕盬，皆当辨之也，比方也，小大长短，广狭也，贾估其直也，楬解见职，币上文，既言授嫔妇以女功，此承之言，凡授功者，至秋献功，时则分别其缣，帛，布；纻，与其觕细皆比，方其大小，书其贾数，而着其物也。
以共王及后之用颁之于内府
贾音嫁楬其列反盬音古缣音兼
问授注以当作受，如何？曰：注以嫔妇为国中嫔妇，似与上文抵牾，又以国中嫔妇所作，成即送之，不须献功时，更于上下文理疑不相蒙，且上未尝言，授国中嫔妇以女功，安得突然，受其功乎？故坡谓凡授嫔妇功，此句盖重上文之意以起下文及秋献功耳。曰：苦，良司农，后郑异説子兼之，何也？曰丝？曰：良，枲曰苦，司农为是，然以此官不藏布帛，而使典丝主良，典枲主苦，则于下文颁内府，以共王后者，解将不行，后郑之意，则于下文得矣，然以此官主良则经明兼苦，良至，改典丝之良为苦，又恐牵合实多坡，谓礼言躬桑，诗言刈葛宫中所成，自有此苦，良二事，至典丝之良，典枲之苦，又自以贡入之物为之，各不相涉也，宫中所成藏内府，以共王后贡入所成，藏二官以待政令，云 抵音底，牾音吾重，直龙反，刈，音艺。
○典丝掌丝入而辨其物以其贾楬之
注曰：丝入，谓九职之嫔妇所贡，丝 疏曰：后宫所蚕之丝，自后宫用之，以为祭服，不入典丝，其岁之常贡之丝，若禹贡兖州贡漆丝之等攷，余官更无丝入之文，亦当入此典，丝也，物谓丝有善恶，麤细不同， 贾音嫁。
掌其藏与其出以待兴功之时
注曰：丝之贡少，藏之出之，可同官也，时者若温暖，宜缣帛清凉宜文绣。
颁丝于外内工皆以物授之
注曰：外工外嫔妇也，内工女御 疏曰：以物授之者，若缣帛，则授以素丝文绣，则授以防丝。
凡上之赐予亦如之
注曰王以丝物赐人
及献功，则受良功而藏之，辨其物而书其数以待有司之政令，上之赐予。
政令谓礼物之币帛及司服弁师，灋物所宜用，皆是也。郑司农云：良功丝功缣帛。
凡祭祀共黼画组就之物
黼画衣服及依巾幂也，组就以组为就冕，旈也，白与黑谓之黼，采色一成，曰就。
丧纪共其丝纩组文之物
丝以给线缕，纩以充衣，缛组者，士丧礼，曰：握手纁里，着组系，内则曰：屦着綦綦屦，系是用组之事也，青与赤谓之文， 着直畧反。
凡饰邦器者受文织丝组焉
注曰谓茵席屏风之属
○岁终则各以其物防之
注曰：种别为计，郑司农云：各以其所饰之物，计会傅着之 ，织音志，茵音因会古外反。
○典枲，掌布缌缕，纻之麻草之物，以待时颁功，而授赍缌十五升布，抽其半者，白而细疏曰：纻缕线也，麻枲苴也，草葛防之属，授赍谓授给麻草，使为布缌，缕纻线先见反，防音萌。
及献功受苦功以其贾楬而藏之以待时颁
注曰：郑司农云：苦功谓麻功布，纻， 疏曰：以待时颁者，即下文颁衣服及赐予是也。
○颁衣服授之赐予亦如之
注曰：授之，授受颁者，帛言待有司之政令，布言颁衣服，互文 苦，音古。
岁终则各以其物防之
○内司服，掌王后之六服袆衣，揄狄阙狄，鞠衣，展衣，缘衣素沙。
注曰：郑司农云：袆衣，画衣也，祭綂曰：夫人副袆揄狄，阙狄，画羽饰展衣，白衣也，丧大记曰：复夫人以屈狄，世妇以襢衣，屈音与阙相似，襢与展相似，鞠衣，黄衣也，谓狄当为翟，翟雉名伊雒，而南素质，五色皆备，成章曰翚，江淮而南，青质，五色皆备，成章曰摇，王后之服，刻缯为之形，而采画之，缀于衣，以为文章，袆衣画翚者，揄翟画摇者，阙翟刻而不画，此三者皆祭服，从王祭先王，则服袆衣，祭先公，则服揄翟，祭羣小祀，则服阙翟，今世有圭衣者，盖三翟之遗俗，鞠衣，黄桑服也，色如鞠尘，象桑叶始生，月令，三月荐，鞠衣于先帝，告桑事展衣，以礼见王，及宾客之服字，当为襢襢之言，亶亶诚也；诗，国风曰玼兮玼兮，其之翟也，下云：胡然而天也，胡然而帝也言其徳当神明又曰：瑳兮瑳兮，其之展也，下云展如之人兮，邦之媛也，言其行配君子，二者之义，与礼合矣，杂记曰：夫人服税衣揄狄，又丧大记曰：士妻以褖衣，言褖者甚众，字或作税，此缘衣者，实作褖衣也，褖衣御于王之服，亦以燕居男子之褖衣黑，则是亦黑也。六服，备于此矣。袆揄狄，展声相近，缘字之误也以下推次，其色则阙狄，赤揄狄青袆衣，妇人尚専一徳无所兼连，衣裳不异，其色素沙者，今之白也，六服皆袍，制以白为里，使之张显，今世有沙縠者，名出于此， 疏曰：王之吉服有九，韦弁以下常服，有三与后，鞠衣以下，三服同，但王之祭服有六，后祭服，唯三翟者，天地山川，社稷之等，后夫人不与，故三服而已， 袆音晖，揄音遥展同襢，俱张彦反，缘同褖俱吐乱反。翚，音晖，见王之见，贤遍反。亶，丹但反，玼，音此，瑳仓我反，行，下孟反，税吐乱反。音绢，縠，音斛，与，音预。
辨外内命妇之服鞠衣展衣缘衣素沙
注曰：内命妇之服，鞠衣，九嫔也。展衣，世妇也，缘衣女御也，外命妇者，其夫孤也，则服鞠衣，其夫，卿大夫也，则服展衣，其夫士也，则服缘衣，三夫人及公之妻，其阙狄以下乎？侯伯之夫人摇狄，子男之，夫人亦阙狄，唯二王后袆衣。
凡祭祀，宾客，共后之衣服及九嫔世妇，凡命妇，共其衣服，共丧衰亦如之。
注曰：凡者凡女御与外命妇也，言及言，凡殊贵贱也，春秋之义，王人虽微者犹序乎诸侯之上，所以尊尊也，臣之命者，再命以上受服，则下士之妻不共也，外命妇，唯王祭祀宾客，以礼佐后得，服此上服，自于其家则降焉， 疏曰：丧衰亦如之者，外命妇丧衰，为王服齐衰于后无服，若九嫔以下及女御于王服斩衰，于后服齐衰也。
后之丧共其衣服凡内具之物
注曰：内具纷帨，线，纩，鞶，袠之属 疏曰：后丧所共，衣服者谓袭，时十二称小敛，十九称，大敛百二十称，帨如鋭反，鞶，音盘，袠陈乙反，称：去声。
○缝人掌王宫之缝线之事，以役女御，以缝王及后之衣服。
注曰：女御裁缝，王及后之衣服，则为役助之，宫中余裁缝，事则専为之，郑司农云：线缕也。
丧缝棺饰焉
注曰：孝子既啓，见棺犹见亲之，身既载饰，而以行遂以葬，若存时居于帷幕，而加文绣，丧大记曰：饰棺君龙帷，三池振容，黼荒，火三列，黻三列，素锦褚加帷荒，纁纽六齐，五采五贝，黼翣二，黻翣二，画翣二，皆戴圭，鱼跃拂池君，纁戴六，纁披六，此诸侯礼也，礼器曰：天子八翣，诸侯六翣，大夫四翣，汉礼器制度，饰棺天子，龙，火，黼，黻，皆五列，又有龙翣二，其戴皆加璧。
○衣翣柳之材
注曰：必先纒衣其材，乃以张饰也，柳之言，聚诸饰之所聚 疏曰：郑丧，大记注引汉礼翣方扇，以木为匡，广二尺，两角髙二尺四寸，柄长五尺，以布覆之，柳即帷荒是也， 衣于既反，注同。
掌凡内之缝事
○染人掌染丝帛，凡染春防练，夏，纁秋染，夏冬献功，注曰：防练练，其素而防之，郑司农云：纁谓绛也，谓纁，者谓始可以染此色者，纁者，天地之色，以为祭服，石染当及盛夏热润，始湛研之三月，而后可用，考工记，钟氏则染纁术也，染，则史传阙矣，染夏者染五色，谓之夏者，其色以夏狄为饰，禹贡曰：羽，，夏，狄是其总名，其类有六，曰翚，曰摇，曰，曰甾，曰希，曰：蹲其毛羽，五色皆备，成章染者，拟以为深浅之度，是以放而取名焉。
掌凡染事
史直翁曰：天下之染，必因草木土石而成，先王取其色以配四时之宜，以定上下之分，皆所以为礼，然先王取色以为礼，后世因色以起妄，故曰五色，令人目盲，使知所谓色者，出于草木，土石不足，为吾损益，则目不盲，而视天下之色，姑以为礼设耳 ，防步卜反，畎同音俦，放方往反。
○追师掌王后之首服为副，编次追衡，筓为九嫔，及外内命妇之首服，以待祭祀宾客。
注曰：郑司农云：副者妇人之首服，衡维持冠者，谓副之，言覆所以覆首为之，饰其遗象，若今步繇矣，服之以从王祭祀，编编列髪为之，其遗象，若今假紒矣，服之以桑也。次，次第髪长短为之，所谓髲髢，服之以见王，王后之燕居亦纚，筓总而已，追犹治也，诗云：追琢其璋，王后之衡，筓皆以玉为之，唯祭服有衡，垂于副之，两旁当耳，其下以紞县，瑱笄卷髪者，外内命妇衣鞠衣，展衣者服编衣，缘衣者服，次外内命妇非王祭祀，宾客，佐后之礼，自于其家，则亦降焉，少牢馈食礼曰：主妇髲鬄衣移袂，特牲馈食礼曰：主妇纚，筓宵衣是也，昏礼女，次纯衣，摄盛服耳，主人爵弁以迎移，袂缘衣之袂，凡诸侯夫人于其国衣服，与王后同追丁回反，下同，繇音遥紒，音计，髲皮寄反，髢大计反，纚所绮反，县音悬瑱，他见反卷，眷免反，鬄大计，反纯侧其反。
丧纪共筓绖亦如之
○屦人掌王及后之服屦，为赤舄，黑舄，赤繶黄繶，青句素屦葛屦。
注曰：屦自明矣，必连言服者，着服各有屦也，复下曰舄，襌下曰屦舄屦，有絇有繶，有纯者，饰也，凡屦舄，各象其裳之色，士冠礼曰：端黒屦青絇繶纯素积，白屦，缁絇繶纯，爵弁纁屦，黑絇繶纯是也。王吉服有九，舄有三等，赤舄，为上冕服之舄，诗云：王锡，韩侯衮，赤舄，则诸侯与王同，下有白舄，黑舄，王后吉服六唯祭服，有舄，舄为上，袆衣之舄也，下有青舄，赤舄，鞠衣以下，皆屦耳，句当为絇声之误也。絇繶纯者同色，今云赤繶黄繶青絇，杂互言之，明舃屦众多，反覆以见之，凡舄之饰，如缋之次，赤繶者王，黑舄之饰，黄繶者王后，舄之饰，青絇者王，白舄之饰，言繶必有絇纯言絇，亦有繶纯，三者相将王及后之赤舄，皆黑饰，后之青舄，白饰，凡屦之饰如绣，次也；黄屦，白饰白屦，黑饰黑屦，青饰絇谓之拘着，舄屦之头，以为行戒，繶缝中紃，纯缘也，天子诸侯，吉事皆舄，其余唯服冕衣，翟着舄耳，士爵弁，纁屦黑絇，繶，纯，尊祭服之屦，饰从缋也，素屦者，非纯吉有凶，去饰者言，屦，明有用皮，时 疏曰：素屦者，大祥时所服，去饰也，屦，自赤舄以下，夏则用为之，若冬则用皮为在素屦，下者欲见素屦，亦用与皮也， 繶于力反。句，音劬着服之，着丁庶反，絇音劬，纯章允反，下同，縁悦面反着，舄之着知畧反。
辨外内命夫命妇之命屦功屦散屦
注曰：命天之命屦，纁屦，命妇之命屦，黄屦以下功屦，次命屦于孤卿，大夫则白屦，黑屦九嫔，内子亦然，世妇，命妇以黑屦为功，屦女御士妻，命屦而已，士及士妻谓再命，受服者散屦，亦谓去饰郑志，赵商问司服王后，六服之制，目不解，请图之，答曰：大裘衮衣，鷩衣毳衣，絺衣衣，此六服皆纁裳，赤舄，韦弁衣以韎，皮弁衣以布，此二弁皆素裳，白舄，冠弁服，黑衣裳而黑舄，冠弁，端袆衣，舄首服，副从王见先王揄翟，青舄首服，副从王见先公阙翟，赤舄首服，副从王见羣小祀，鞠衣，黄屦，首服编以告桑之服，襢衣白屦，首服编以礼，见王之服，縁衣黑屦首服，次以御于王之服，后服六翟，三等三舄，青赤，鞠衣以下，三屦黄白黒妇人质不殊裳，屦舄皆同，裳色也， 韎音妺。
凡四时之祭祀以宜服之
注曰：祭祀而有素，屦散屦者，惟大祥时 ，王光逺曰夏冬皮，此随时之宜，吉祭用赤舄，命屦之等，丧祭有素，屦散屦，此随事之宜。
○夏采掌，大丧以冕服，复于大祖，以乘车建绥，复于四郊。
注曰：求之王平生常所有事之处，乘车玉路于太庙，以冕服不出宫也，四郊以绥，出国门，此行道也，郑司农云：复谓始死招魂复魄，大祖，始祖庙也，故书绥为，杜子春云：当为绥非是也。谓明堂位曰：凡四代之服器，鲁兼用之，有虞氏之旂，夏后氏之绥则旌旂，有是绥者当作緌字之误也緌以旄牛尾为之，缀于橦上，所谓注旄于干首者，王祀四郊，乘玉路，建大常，今以之复去其旒，异之于生，亦因先王有徒緌者，士冠礼及玉藻冠緌之字，故书亦多作绥者，今礼家定作防 疏曰：复者，各依命数天子，则十二人各服朝服， 黄文叔曰：夏采掌复无他事也，特建一官者，生事尽而死事始也，曾子曰：而今而后，吾知免夫，宋穆公曰：防保首领以没于地，人主能保其身至此，而冢宰之责尽矣， 复扶又反，音维橦，直江反朝直，遥反防得同。
朱子曰：冢宰一官兼领，王之膳服，嫔御，此最是设官之深意，葢天下之事无重于此，又曰：冢宰一篇，周公辅道成，王垂灋后世，用意最深切处，欲知三代人主正心，诚意之学于此可见，其实 坡，谓自冢宰至此六十三职或掌其要焉，或専而司焉，或聨而治焉，则分职之事也，夫冢宰贰王经理天下，而诸官所掌不越于居处，服御财赋，丝麻之事，呜呼！此圣人之议，道自已者也。夫饮食男女，人之大欲存焉，然等而下之至于庶人，推而进之，至于公卿，或有所制，故不敢纵，或有所求，而未必逞，若王者尊为天子，富有四海，何求而不应哉？何惮而不为哉？以是大欲而势足以恢其邪心，无制节谨度，于以治天下国家焉，吾不知其可也，周公立冢宰，以綂百官，以均四海，而知百官之得其綂，四海之得其均，其要在王身而不外也，先以宫室安其身焉，次以饮食，理其体焉，继以赋式，节其用焉，终以内宫佐其徳焉析其事，则至纎至，悉若无闗于政治之要合，其大则本末兼修内外交，饬其至醇，至备者乎？一之以大宰之权分之以小宰，内宰之任，一起居一，饮食一货用一，择采进御，多寡丰约，用舍去取，大臣皆得与闻之，而天子不得以自私，女子小人，不得以窃惑而又司是官者或以徳进或以艺，无邪辟，以荡王心，无壬人以道其恶，则上知之，君就焉，而益正中材之主守焉而寡过，盖正心诚意之极功，而天下之治本于此，人主所宜深思，而躬行哉！辟芳益反，上知之，知，音智。
坡又谓有文字，来首部为易而上，经始于饮食，下经始于男女皆根本于天地，而推其极于世变，故礼运究论天道，人情得失，死生要归于饮食男女，内则言：后王降徳兆民亦委折，陈此二事之数，皆与冢宰之职，不少异焉，然则自羲皇以迄三古，坟典微言，圣圣相授，所以议道自已，锡福于民舍，是无大者矣，深察乎此，斯为格致深体乎？此斯为诚正，藏恕而行，斯为齐治均平，君人修之，则建极有柄，持为臣知之，则致主有本末，儒者辨此，则讲学有实义，故齐宣病好货，好色不能至，王孟子教以好与民同，于王何有？古者人上之所以自审圣贤之所以格非不能外此，而他有所指也。程朱太极西铭之理，尊大学为入徳之门，不过欲天子至于庶人，明于天性，知其不容已，与不可易，而安处善乐，循理耳，朱子曰：所以为敎，皆本于人君，躬行心得之，余不待求之民生日用彝伦之之外，不既明，且至乎后儒诋冢宰辅王当啓，以穷理正心，此经所职，皆非其要，似矣，然坡攷数百年中，学者恃理横竖，鲜有要领，徒以搜章劀句，为格致目，端坐为诚正，彼又未必能然，即或能之，亦何所至？所以达而进，説适以激人主之厌怒，隐而授经，适以误后生，若存若亡，而无精明的亲切至到之效。噫！口必骂，汉儒岂知所执，又出其下之下乎？ 至王于王俱去声，诋音邸。
周礼述注卷五
钦定四库全书
周礼述注卷六
安溪李光坡撰
地官司徒第二
坡闻之，兄曰：地者民也，司徒所司者民之事，故曰：地官徒众也，即民也，司徒掌乂民之食扰民之性，所谓尽制度品节之详，极裁成辅相之道也。
惟王建国，辨方正位，体国经野，设官分职，以为民极，乃立地官司徒，使帅其属而掌邦教，以佐王安扰邦国，注曰：敎所以亲百姓，训五品，有虞氏五而周，十有二焉，扰亦安也，言饶衍之。
敎官之属，大司徒，卿一人，小司徒，中大夫二人，乡师，下大夫四人，上士八人，中士十有六人，旅，下士三十有二人，府六人，史十有二人，胥十有二人，徒百有二十人，注曰：师长也，司徒掌六乡，乡师分而治之，二人者共三乡之事，相左右也。
乡老二乡，则公一人，乡大夫，每乡，卿一人，州长毎州中大夫一人，党正，每党下大夫一人，族师每族上士一人，闾胥，每闾中士一人，比长，五家，下士一人。
注曰：老尊称也，王置六乡，则公有三人也，三公者，内与王论道中，参六官之事，外与六乡之敎，其要为民，是以属之乡焉，州党族闾比乡之属别正师，胥皆长也，正之言政也，师之言帅也，胥有才知之，称载师职曰：以官田，牛田，赏田，牧田任逺郊之地司，勲职曰：掌六乡之赏，地六乡，地在逺郊之内则居四同，郑司农云：百里内为六乡，外为六，遂 何氏？曰：乡遂虽有官而非在职之选也，何以明之？一乡不过万二千五百家，比长，以下士为之一乡，则二千五百下士矣，闾胥以中士，为之一乡，则五百中士矣，族师以上士为之一乡，则一百二十五上士矣，党正以下大夫，一乡则有二十五，下大夫也，州长中大夫一乡，又有五中大夫也，而乡大夫则卿之秩也，合一乡之官，巳有三千一百五十五人矣，六乡不过七万五千家，而官则有一万八千余也，又以禄言之下士，视上农禄食九人，是五家则官赋一，上家之食也，中士倍下士，禄食十八人，是二十五家而复赋，七上家之食也，上士倍中士，禄食三十六人，是百家复赋，其三十二，上家之食也，推此言之，积而至于一乡，又积而至于畿内，又以共朝廷之百需，又以共王之九赋，是在官之禄，反倍于在民之耕，则服南亩者，其家皆不衣不食，悉以共上犹为不足矣，盖攷司徒之职，设官府，以治乡遂者，惟乡师，遂师以治六乡六遂载师，闾师则居乡，遂之中县，师则居于都鄙，而専治焉故乡，遂之中惟此四官各有府，史，胥，徒为操刑政之权，以治民事之，正官自乡大夫至比长自遂，大夫至邻，长无官府之设，无府史胥徒之役，皆乡遂之民，使为保伍，使相敎治，异其爵秩，别其贵贱，谓之教官，谓之乡吏，不操刑政之权者也，然则其禄何如？比长，虽綂五家，即上农也，闾胥，受二家之田也，为二十五家之长，族师虽綂百家，亦受四家之田，又有士田以益之也，此皆农人之中徳行才能足，兼五人，二十五人，百人之上者，为其田以处之，为其秩以等之所谓下士，即上农中士倍之，上士又倍者，亦合其子弟授之士田，令其自耕，以共一家之衣食耳，固不如在职之上中下士，食民赋税，以为治也，党正，州长乡大夫，则已尝为大夫者，其家既受田矣，别有宅田，士田以赋其禄，或又有赏田，以益之乎？贤者以次而升，不贤者以次而降，升者加其爵秩，益其田禄降者，下之减之，此小司徒所以攷属官之治而诛赏，乡师攷六乡之治，以诏废置，以诏诛赏是也， 比毗志反，与，音预。
封人，中士四人，下士八人，府二人，史四人，胥六人，徒六十人。
注曰：聚土曰封，谓壝堳埒，及小封疆也， 疏曰：封人与大司徒设社稷之壝，相左右，故在地官为职首，胥徒多者，以畿封事广故也。
○鼓人中士六人府二人史二人徒二十人
○舞师下士二人胥四人舞徒四十人
注曰：舞徒给繇役，能舞者以为之 坡，谓鼓人舞师二职在此，无属当在春官，鏄师之下，韎师之上。
○牧人下士六人府一人史二人徒六十人
注曰牧人养牲于田野者
○牛人，中士二人，下士四人，府二人，史四人，胥二十人，徒二百人。
注曰：主牧公家之牛者，诗云：谁谓尔无牛？九十其犉，犉者九十，其余多矣。
○充人下士二人史二人胥四人徒四十人
注曰：充，犹肥也，养系牲而肥之， 堳音眉，埒音劣，繇音遥，鏄音博，犉而纯反，音眴。
或问移鼓人，舞师二官，何也？曰：太师所掌之乐，钟磬笙镈莫不有师，若鼓者五声，不得不和，安无専职，今以次之，镈师职下，则金奏鼔鼜之掌适与相类，而且其官，皆中士也，韎乐散乐，夷乐犹设韎师，旄人以敎，岂山川等祀之舞，舞之正者，而独缺此，今以首之，韎师职上，则敎舞之，掌适与相类，而且其官，皆下士也，况乎上封人之职，有掌祭祀诸礼，牛牲与牧人牛人充人，诸官为类间，此二职实为错综，举而归之，各得其从，庶或可欤？ 鼜音戚。
载师，上士二人，中士四人，府二人，史四人，胥六人，徒六十人。
注曰：载之言事也，事民而税之，载师者闾师，县师遗人，均人官之长。
○闾师中士二人史二人徒二十人
注曰：乡官有州党族闾比正言，闾者徴民之税宜督其亲民者，凡其赋贡入大府，谷入仓人。
○县师，上士二人，中士四人，府二人，史四人，胥八人，徒八十人。
注曰：主天下土地，人民已下之数徴野赋贡也，名曰县师者，自六乡以至邦国，县居中焉，郑司农云四百里，曰县 坡，谓载师徴九赋者闾师徴九贡者，县师徴野之赋所以左右载师也徴野之贡者，闾师，惟掌乡贡，故县师职野焉。
○遗人，中士二人，下士四人，府二人，史四人，胥四人，徒四十人。
注曰遗谓以物有所馈遗
○均人，中士二人，下士四人，府二人，史四人，胥四人，徒四十人。
注曰：均犹平也，主平土地之力，政者 薛平仲曰：取之于民而不知所以予之，则施报之义乖，予之于民，而不知所以均之，则公平之义，泯遗人在此者，所以示施报之义，均人继之者所以示公平之义。
师氏，中大夫一人，上士二人，府二人，史二人，胥十有二人，徒百有二十人。
注曰：师敎人以道者之称也，保氏司谏，司救官之长，陈及之曰：徒百二十人者，盖居虎门之左，司王朝。
帅四夷之隶守王门，其徒不得不多也； ，程子曰：古者自天子达于庶人，必须师氏以成其徳业故舜禹文武之圣，亦皆有所从学，后世师傅之职不修，友臣之义未着，所以尊徳乐道之风未成于天下。
○保氏，下大夫一人，中士二人，府二人，史二人，胥六人，徒六十人。
注曰保安也以道安人者也
○司谏中士二人史二人徒二十人
注曰：谏犹正也，以道正人，行 邱氏曰司谏，即今之提学官，将以扶植正学，而维持公论者也。
○司救中士二人史二人徒二十人
注曰：救犹禁也，以礼防禁，人之过者也， 郑刚中曰：王者处心自一身而达天下，巳之徳己成而无过，亦欲天下之民有徳行而无过恶为民，设司谏，犹已有诏，媺之师为民，设司救犹已有谏恶之保。
○调人下士二人史二人徒十人
注曰调犹和合也
○媒氏下士二人史二人徒十人
注曰：媒之言谋也，谋合异类，使和成者，今齐人名麴，曰媒 ，王氏曰：调人和难敎睦，媒氏阴礼，敎亲故属师保氏 ，朝直遥反，媺音美后同麴，起六反，鱼列反。难，去声。
司市，下大夫二人，上士四人，中士八人，下士十有六人，府四人，史八人，胥十有二人，徒百有二十人。
注曰司市，市官之长， 薛平仲曰：男女，人之大欲存焉，其次则财利之所交，先王既为之设，媒氏以遂人之大欲矣，而就利之心，容可不致，其规画哉？故次以司市等官。
○质人，中士二人，下士四人，府二人，史四人，胥二人，徒二十人。
注曰质平也主平定物价者
○廛人，中士二人，下士四人，府二人，史四人，胥二人，徒二十人。
注曰廛民居区域之称
○胥师，二十肆则一人，皆二史，贾师，二十肆则一人，皆二史，司虣，十肆则一人，司稽五肆则一人，胥二肆，则一人肆长毎肆则一人。
注曰：自胥师以及司稽，皆司市所自辟除也，胥及肆长，市中给繇役者，胥师领羣胥贾师定物价，司虣禁防乱，司稽察留连，不时去者。
○泉府，上士四人，中士八人，下士十有六人，府四人，史八人，贾八人，徒八十人。
注曰：郑司农云：故书泉或作钱， 贾音古，虣音防辟，必亦反。
司门下大夫二人，上士四人，中士八人，下士十有六人，府二人，史四人，胥四人，徒四十人，每门下士二人，府一人，史二人，徒四人。
注曰：司门，若今城门，校尉，主王城十二门， 疏曰：以其掌货贿，与司市相连故在此。
○司闗上士二人，中士四人，府二人，史四人，胥八人，徒八十人毎闗下士二人，府一人，史二人，徒四人。
注曰闗界上之门， 疏曰：王畿千里，王城在中，面有五百里界首面，置三闗则亦十二闗其职掌国货之节，以聨门市故在此。
○掌节，上士二人，中士四人，府二人，史四人，胥二人，徒二十人。
注曰：节犹信也，行者所执之，信 疏曰：节连于门市，故亦连类在此。
遂人中大夫二人，遂师，下大夫四人，上士八人，中士十有六人，旅，下士三十有二人，府四人，史十有二人，胥十有二人，徒百有二十人。
注曰：遂人主六遂，若司徒之于六乡也，六遂之地，自逺郊以达于畿，中有公邑，家邑小都，大都焉，郑司农云：遂谓王国百里外， 刘执中曰：遂大夫各居其遂以施政敎遂师，则赞遂人居，司徒之府，以治六遂之政令，犹乡师赞，小司徒居于内，以治六乡。
○遂大夫，每遂中大夫一人，县正毎县，下大夫一人，鄙师毎鄙，上士一人，酂长毎酂，中士一人，里宰毎里，下士一人，邻长，五家则一人。
注曰县鄙酂里邻遂之属别也
○旅师，中士四人，下士八人，府二人，史四人，胥八人，徒八十人。
注曰：主敛县师所徴野之赋谷者也，旅犹处也，六遂之官，里宰之师也，正用里宰者，亦敛民之税，宜督其亲民 坡，谓赋谷不入，仓人而在此者，仓人所谓余灋用是也。
○稍人下士四人史二人徒十有二人
注曰：主为县师，令都鄙丘甸之政也，距王城三百里，曰稍家邑小都，大都自稍以出焉。
○委人，中士二人，下士四人，府二人，史四人，徒四十人，注曰：主敛甸，稍刍薪之赋，以共委积者也。
○土均，上士二人，中士四人，下士八人，府二人，史四人，胥四人，徒四十人。
注曰均犹平也主平土地之政令者也 酂作管反
草人下士四人史二人徒十有二人
注曰草除草
○稻人，上士二人，中士四人，下士八人，府二人，史四人，胥十人，徒百人。
薛平仲曰：均一之政，既行，则斯民之从事于耕稼者，是虽有地利之难致，且将为之致力，所谓土化之灋，下地之稼孰不？各兴其事，而使地之无遗利哉？此固草人，稻人列于土均之后也。
○土训中士二人下士四人史二人徒八人
注曰训谓能训説土地善恶之势
○诵训中士二人下士四人史二人徒八人
注曰：能训説四方所诵习，及人所作，为久时事， 薛平仲曰：遂自草人，稻人之官，设而治地之事举矣，土训之地，图诵训之方志，凡其载九州之所有土物之所生，风气之所宜，于是乎为王训之，然后制其赋，而各因其有施其教，而不易其俗，其所关葢甚大也。
山虞毎大山，中士四人，下士八人，府二人，史四人，胥八人，徒八十人，中山下士六人，史二人，胥六人，徒六十人，小山，下士二人，史一人，徒二十人。
注曰虞度也度知山之大小及所生者
○林衡，毎大林麓，下士十有二人，史四人，胥十有二人，徒百有二十人，中林麓，如中山之虞，小林麓，如小山之虞。
注曰：衡，平也，平林麓之大小及所生者，竹木生平地曰林山，足曰：麓 疏曰：胥徒多于山虞者，以林麓在平地，盗窃材木者多，故须巡行者众。
○川衡毎，大川，下士十有二人，史四人，胥十有二人，徒百有二十人，中川，下士六人，史二人，胥六人，徒六十人，小川，下士二人，史一人，徒二十人。
注曰：川流水也，禹贡曰：九川涤源， 疏曰：官及胥徒多者，以其川路长逺巡行劳役故也。 易氏曰：林衡正于山虞，川衡正于泽虞，然林列于山，后川列于泽前者，以山林川泽为序也。
○泽虞毎大泽，大薮，中士四人，下士八人，府二人，史四人，胥八人，徒八十人，中泽中薮，如中川之衡，小泽，小薮如小川之衡。
注曰：泽，水所钟也，水希曰薮，禹贡曰：九泽既陂，尔雅有八薮， 薛平仲曰山泽，天地之藏财用之渊，国家之所资者厚，民生之所赖者众，如使括而归之于上，适以开斯民竞利之心，纵而委之于下，重以启斯民，忘本之念，是以为之虞，以严其灋，为之衡以平其政，使民知利之为可资，而不知利之为可饵，则土物爱而厥心，臧皆教化也。
○迹人中士四人下士八人史二人徒四十人
注曰迹之言迹知禽兽处
○卝人，中士二人，下士四人，府二人，史二人，胥四人，徒四十人，注曰：卝之言矿也，金玉未成器曰矿， 麓音禄，卝音矿，虢猛反，度徒洛反陂，彼宜反藏，才浪反。
角人下士二人府一人徒八人
○羽人下士二人府一人徒八人
○掌葛，下士二人，府一人，史一人，胥二人，徒二十人，○掌染草，下士二人，府一人，史二人，徒八人。
注曰染草蓝蒨象斗之属
○掌炭下士二人史二人徒二十人
○掌荼下士二人府一人史一人徒二十人
注曰荼茅莠
○掌蜃下士二人府一人史一人徒八人
注曰蜃大蛤月令孟冬雉入大水为蜃
○囿人，中士四人，下士八人，府二人，胥八人，徒八十人，注曰：囿今之苑。
○场人毎场，下士二人，府一人，史一人，徒二十人，注曰：场筑地为墠，季秋除圃中为之诗云：九月，筑场圃，十月，纳禾稼 疏曰：言毎场者，以其九谷别场，故言毎以殊之， 荼音徒，蒨千见反，墠，音善。
廪人，下大夫二人，上士四人，中士八人，下士十有六人，府八人，史十有六人，胥三十人，徒三百人。
注曰藏米曰廪廪人舍人仓人司禄官之长
○舍人，上士二人，中士四人，府二人，史四人，胥四人，徒四十人。
注曰舍犹宫也主平宫中用谷者也
○仓人，中士四人，下士八人，府二人，史四人，胥四人，徒四十人。
○司禄，中士四人，下士八人，府二人，史四人，徒四十人，注曰：主班禄。
○司稼下士八人史四人徒四十人
注曰：种谷曰：稼如嫁女，以有所生 坡，谓廪人仓人入之舍人，司禄出之廪人，将以岁之上下，数邦用以节其敛，故次司稼。
舂人奄二人女舂抭二人奚五人
注曰：女舂抭女奴，能舂与抭者，抭抒臼也，诗云：或舂或抭。
○饎人奄二人女饎八人奚四十人
注曰：郑司农云：饎人主炊官也，特牲馈食礼曰：主妇视饎爨，故书饎，作 疏曰：案其职，凡祭祀共盛，共王及后，六食，宾客共簠簋，不在天官，而在此者，以其因舂人，又因地道之成，故在此。
○槀人奄八人女槀毎奄二人奚五人
注曰：郑司农云：槀读为犒师之犒，主冗食者，故谓之犒 ，舂书中反，抭音由饎，音炽，槀注音犒，同苦报反，抒时女反，饎同爨，七乱反。
周礼述注卷六
钦定四库全书
周礼述注卷七
安溪李光坡撰
○大司徒之职，掌建邦之土地之图，与其人民之数，以佐王安扰邦国。
注曰：土地之图，若今司空郡国舆地图 坡，谓司徒掌邦敎，然必先知土地之图与人民之数，乃可区处之敎，育之以佐王安扰邦国也， 孙伟夫曰：图之名一也，而职掌不同，图亦异用，司徒之图，在安扰邦国，必度疆域之广狭，计五土之多寡，凡土地所生，风气所宜加详焉。司马之图为禁防，平乱设必记，形势阨塞，可以讲攻守之宜，道途通阻，可以达进退之便，凡居重而驭轻，避难而就，易则加详焉。大而职方有天下之图，小而司险，有九州之图，与司徒所掌敻不侔矣。在司徒者，可得而见，在司马者，人不可得而窥也。度徒洛反阨，同阸于革反。
以天下土地之图，周知九州之地域，广轮之数，辨其山林，川泽，丘陵坟衍原隰之名物。
注曰：周犹徧也，九州，扬、荆、豫、青、兖、雍、幽、冀，并也，轮从也，积石曰山，竹木曰林，注渎曰川水，钟曰泽土，高曰：邱大阜曰：陵水崖曰坟，下平曰：衍高平曰：原下湿，曰：隰名物者十等之名，与所生之物 疏曰：马融云东西为广南北为轮，案王制，南北两近，一遥东西两遥，一近是南北长，东西短，谓知此数也， 坡谓以图而周知之者，将以制畿封国也，以图而辨之者，将以知五，地物生也， 湿湿同。
而辨其邦国，都鄙之数，制其畿疆而沟封之，设其社稷之壝，而树之田主，各以其野之所宜木，遂以名其社与其野。
注曰：千里曰畿疆犹界也，沟穿地为阻，固也，封起土界也，社稷后土及田正之神，壝坛与堳埓也，田主田神后土田，正之所依也，诗人谓之田祖所宜木，谓若松栢栗也，若以松为社者，则名松社之野，以别方面疏曰：辨其邦国者谓分别畿外，诸侯邦国，多少之。
数若王制云，畿外八州，州二百一十国也，辨其都鄙之数者，谓分别畿内，三等采地之数，若王制畿内九十三国也，制其畿疆者王畿内千里中，置王城面有五百里，其邦国都鄙，亦皆有疆界也，而沟封之者，谓于疆界之上，设沟沟为封，树以为阻，固也，设其社稷之壝者，谓于中门之外，右边设大社大稷，又于庙门之屏，设胜国之社稷，其社稷外皆有壝，埓于四面也，田主者谓借田之内为田主，各以其野之所宜，木者王之，田主唯一而已，云各者总据邦国都鄙，并王者而言也。 坡谓承上文既周知其地域，遂疆理其国，畿也，设其社稷之壝，而树之为句，社稷言树，田主言宜木互文 ，别彼列反。
以土防之灋辨五地之物生
防计也
一曰山林，其动物宜毛物，其植物宜皁物，其民毛而方，毛物貂狐，貒貉之属，缛毛者也，方劲正貌，郑司农云：皁物，柞栗之属，今世间谓柞实为皁斗。
二曰川泽，其动物宜鳞物，其植物宜膏物，其民黑而津注曰：鳞物鱼龙之属，膏当为櫜字之误也莲芡之实有櫜，韬津润也。
三曰丘陵，其动物宜羽物，其植物宜覈物，其民専而长羽物，翟雉之属覈物，李梅之属，専不方也。
四曰坟衍，其动物宜介物，其植物宜荚物，其民皙而瘠，介物鼈之属水，居陆生者，荚物荠，荚王棘之属，皙，白也，瘠坚瘦貌。
五曰原隰，其动物宜臝物，其植物宜丛物，其民丰肉而庳。
注曰：臝虎豹，貔，之属浅毛者丛物，萑苇之属，丰犹厚也，庳犹短也， 疏曰：此五地人物之等皆方，以类聚物，以羣分及民之所生，皆因地气所感不同，故使形类有异也，又民之资生取于动植之物，故先言物，后言民 坡谓此节承上文辨五地之名物而言也，夫人物之生于五地者，各应五行之气，气不能无偏，则性不能无偏也。先王尽人之性，故有十二敎，以修齐之焉，尽物之性，故有土宜之灋，以蕃育之焉，详见下文 防古外反，皁音皂，覈音核，専徒丸反，荚古协反，臝力果反，庳，音婢，貒土官反柞子洛反，櫜古毛反，貔，音毗，勅宜反，萑，音丸。
因此五物者民之常而施十有二敎焉
上言五地，此言五物者，以形言曰：地以地所生言曰：物此承上文言民之生于五地者，形质不同，则气有赢乏，而性亦由之有胜负，是其常也，因其常而施敎焉，盖所以一道徳同风俗也。
一曰以祀礼敎敬则民不苟
以祀礼敎，敬者人于鬼神，不见其形，多有苟且怠慢之心，故制祀礼敎，以致慤致存，则民不敢苟也， 疏曰：死者尚敬则生事其亲，不苟且也。
二曰以阳礼敎让则民不争
注曰阳礼谓乡射饮酒之礼也
三曰以阴礼敎亲则民不怨
注曰：阴礼谓男女之礼，昏姻以时，则男不旷，女不怨。
四曰以乐礼敎和则民不乖
以乐礼，敎和则民不乖者，乐有声，舞使人习之，循其节奏，刚者不得急，柔者不得缓，自能化其偏，以复于正，无所乖戾也。
五曰以仪辨等则民不越
注曰仪谓君南面臣北面父坐子伏之属
六曰以俗敎安则民不愉
俗谓土地所生，习也，愉薄也，以俗敎安则民不愉者，因其旧俗，而品节之，使民安于所宜服上之化，益归于厚也。
七曰以刑敎中则民不虣
以刑敎中者刑以弼敎使民协于中也
八曰以誓敎恤则民不怠
誓约信也，恤谓灾，危相忧，上有约信，使之相保；相受之类，故民不怠于为义也。
九曰以度敎节则民知足
度谓宫室车服之制使知节制则民无侈心
十曰以世事敎能则民不失职
注曰：世事谓士农工商之事，少而习焉，其心安焉，因敎以能不易其业。
十有一曰以贤制爵则民慎徳
注曰慎徳谓矜其善徳劝为善也
十有二曰以庸制禄则民兴功
注曰：庸，功也，爵以显贤，禄以赏功 坡，谓此十二敎之序，綂而言之，则自一至四礼乐之事也，自五至十政刑之事也，析而分之，则敬让，礼也，亲和乐也，而以仪辨等以刑，敎中以度敎节，皆与敬让为类，以俗敎安以誓敎恤，以世事敎能皆与亲和为类，然则礼以节之，乐以和之，政以行之，刑以防之，礼乐刑政四达不悖，则爵禄所劝，民皆兴起于善而无复气质不齐之可言矣， 愉偷同。
以土宜之灋，辨十有二土之名物，以相民宅而知其利害，以阜人民，以蕃鸟兽，以毓草木以任土事。
注曰：十二土分野，十二邦上系十二次，各有所宜也。相占视也，阜犹盛也，蕃蕃息也。育，生也任谓就地所生，因民所能 疏曰：知其利害十二土之中，利处居之，害处逺之以阜以蕃，以毓者，皆由知利害使之然也。
○辨十有二壤之物而知其种以敎稼穑树蓺
注曰：壤亦土也，变言耳，以万物自生焉，则言土土犹吐也，以人所耕而树蓺焉，则言壤壤和，缓之貌，诗云：树之榛栗，又曰：我蓺黍稷，蓺犹莳也， 坡谓此二节承上文言动植之物，因五地而有异生，故以所宜辨别而区置之，使动植咸若，而民安物阜也， 相息亮反，种章勇反逺上声莳时至反。
以土均之灋辨五物九等，制天下之地征，以作民职，以令地贡，以敛财赋，以均齐天下之政。
承上文言，民安物息五谷，其蓺可以定贡赋，制国用矣，均平也，五物五地之物也，九等骍刚，赤缇之属，征税也言天下之地，征则并畿外邦国所税，入天子皆在其中矣，辨五物之所宜，九等之肥硗，乃可以制地，征之高下也，民职九职也，地贡九贡也，财谓泉谷赋，谓九赋及军赋均齐，天下之政者，土均所云邦国都鄙之政令，刑禁，与其施舍，礼俗，丧纪祭祀，皆以地之媺恶为轻重，而均齐之也，自篇首以天下土地之图至此，皆辨方之事，而凡制畿封国复性，遂生施职，制贡，皆因土事连类言之， 缇音低。
以土圭之灋测土深，正日景，以求地中，日南则景短，多暑，日北则景长，多寒，日东则景夕，多风，日西则景朝多阴。
土圭所以致四时日月之景也，土深者，夏日入地中浅，冬日入地中，深春秋则适均，以土圭之灋进退，四时日景，知其浅深也，正日景者，昼漏半而置土圭表，阴阳审其南，北也，土圭之灋，下可以测土深上，可以正日景，故用以求地中也，余解见下文。
○日至之景，尺有五寸，谓之地中，天地之所合也，四时之所交也，风雨之所会也，阴阳之所和也，然则百物阜安，乃建王国焉，制其畿方千里，而封树之。
注曰：树树木沟上，所以表助阻，固也，郑司农云：土圭之长尺有五寸，以夏至之日，立八尺之表，其景适与土圭等，谓之地中，今颍川阳城地为然， 坡闻之，兄曰：郑注恐理之不可通也。夫夏至日道入赤道北二十四度，北距嵩高，弧背九度余，夏至日道下直，衡岳晷无景从，嵩高至衡岳，夏至日道圜，天之弧背，以弧矢术求，得衡岳距地中，径约九度，余从阳城至衡岳，地平鸟道，相去约二千五百里，夫止二千五百里而一，则尺五寸一无景，是百六十余里，景已差一寸矣，则郑注所云，千里而差一寸，恐未然也。又郑注谓景短者，中表之南千里，景短一寸，景长者，中表之北千里，景长一寸，如此则日下无景，当在极南，万五千里之外，而衡岳之逺阳城不能万五千里，昭昭矣，又言景夕者，东表日昳中表，景乃中景朝者，西表日未中，而中表景已中，如此则极东之地，日出方及三五寻丈，日景已中，极西之地，日入，未及三五寻丈，日景方中，若果地体，方平四际弥天，则信如所云矣，不然，如鸡子裹黄之喻，地在天中，不过成形之大耳，弹丸浮寄四际，距天至逺四际距天之逺若一也则去日安能有逺近之殊乎？虽日之出也，极东先见，及其入也，极西先昏然，随其处各有晓午昏暮，安知日东者不以吾为景朝乎？日西者，不以吾为景夕乎？且此尺有五寸，东西直，此一带中日景，皆如是也，何以定其为东西之中乎？吾谓日南则景短，多暑谓从此中表，而南之地，则当景短之，时盛暑不堪，若今广州，夏时炎赫，倍于他州，盖景短即夏至，非短于尺有五寸之谓也，日北则景长，多寒者，谓从此中表，而北之地，则当景长之时，隆寒不堪，若今塞外，冬时凛栗亦倍盖景长，即冬至，非长于尺有五寸之谓也，日东则景夕，多风者，谓从中表而东之地，则景夕之时，多风，盖东地多水，多水则多风，若吾州午后，即海风扬也，风起于夕，故以景夕言之，日西则景朝，多阴者，谓从此中表，而西之地，则景朝之时，多阴，盖西地多山，多山，则云气盛，若柳子厚所谓庸蜀之南，恒雨，少日是也。阴霾于朝，故以景朝言之，如此则寒暑阴风，偏而不和，是未得其所，求天地之所合者地中，与天中气合也，合则四时交而无多，暑多寒之患，合则风雨，会而无多风，合则阴阳和而无多阴，何以定之以验寒暑，阴风于五土而知，惟此为不偏也。然特就中国九州而奠，其四方之中耳，若论大地之中，当在南，戴赤道下之国，则未知其何如也？然则冲和所会，无水旱昆虫之灾，无凶饥妖孽之疾，兆民之众，含生之类，莫不阜安，是乃王者之都也，日至之景，尺有五寸，谓之地中者，非谓必日景，尺有五寸，乃为地中，是言地中之处，其景尺有五寸，盖用以为标识也，此二节皆正位之事， 景音影，昳音绖，塞音赛，霾音埋识音志。
凡建邦国，以土圭土其地而制其域，诸公之地封疆方五百里，其食者半，诸侯之地，封疆方四百里，其食者参之一；诸伯之地，封疆方三百里，其食者参之一；诸子之地，封疆方二百里，其食者四之一，诸男之地，封疆方百里，其食者四之一。
注曰：土其地，犹言度其地，郑司农云：土其地，但为正四方耳，谓其食者半参之一，四之，一者土均，均邦国地，贡轻重之等，其率之也，公之地以一易侯，伯之地以再易，子男之地，以三易必足，其国礼俗，丧纪祭祀之用乃贡，其余大国贡重正之也，小国贡轻字之也，凡诸侯为牧，正帅长，及有徳者乃有附庸，为其有禄者当取焉，公无附庸侯，附庸九同，伯附庸七，同子附庸，五同男附庸，三同进则取焉，退则归焉，鲁于周灋，不得有附庸，故言锡之也，地方七百里者，包附庸，以大言之也，附庸二十四，言得兼此四等矣， 陈君举曰：公贡重，子男贡轻，其见于大国，若卫既取于有阎之土，以供王职，又取于相土之东都，以会王之东，搜小国若鄫，则无赋于司马畧可见矣 朱子曰：先儒言封建，古者公侯百里，伯七十里，子男五十里，至周公则斥大疆界，始大封侯国公，五百里侯四百里，伯三百里，子二百里，男百里，如此，则是将那小底移动，添封为大国，岂有此理！禹涂山之会，执玉帛者万国，后来到夏商衰时，皆相吞并，渐渐大了，至周时只有千八百国，便是万国吞并为千八百国，可见其又大了，周毕竟是因而封之，岂有移去许多小国，却封为大国，然圣人立灋，亦自有低昂，不如此截然谓如封五百里，这一段四面大山，如大行却有六百里，不成又挑出那百里外，加封四百里，这一段却有三百五十里，不成又去别处讨一段五十里来添，都不如此，杀 坡，谓此一节皆体国之事， 度徒洛反，相，息亮反，杀音晒。
凡造都鄙，制其地域，而封沟之以其室数制之，不易之地，家百畮，一易之地，家二百畮，再易之地，家三百畮，注曰：都鄙王子弟，公卿大夫采地其界曰：都鄙所居也，王制曰：天子之县内，方百里之国九，七十里之国二十有一，五十里之国六十有三，此盖夏时采地之数，周未闻矣，春秋传曰：迁郑焉而鄙留城郭之宅，曰室诗云，嗟我妇子，曰：为改岁入此室处，以其室数制之，谓制邱甸之属，王制曰：凡居民量地以制邑，度地以居民，地邑民居，必参相得，郑司农云：不易之地，岁种之地美，故家百畮，一易之地，休一岁乃复种地薄，故家二百畮，再易之地，休二岁乃复种，故家三百畮，疏曰：以其室数制之者，依其城内室，数于四野之。
中制地与之 ，谢氏曰：邦国主分地，故度地制域，都鄙主治民，故地域大小除山川，邑居等虚数以居民实数计之，又知受田之数，知家室之数也。
○乃分地职，奠地守制，地贡而颁职事焉，以为地灋而待政令。
注曰：分地职分，其九职所宜也。定地守，谓衡麓虞候之属，制地贡，谓九职所税也，颁职事者，分命使各为其所职之事， 郑刚中曰地职，巳分地守巳定，地贡已制，则其灋立矣，乃颁职掌于都鄙之长，使之循此以为灋，以待王朝之政令， 黄文叔曰：政令，凡师役，防同宾客，丧纪税敛，皆是 坡，谓此二节皆经野之事，畮古亩，字度徒，洛反长，丁丈反。
以荒政十有二聚万民，一曰散利，二曰薄征，三曰缓刑，四曰弛力，五曰舍禁，六曰去几，七曰眚礼，八曰杀哀，九曰蕃乐，十曰多昏，十有一曰索，神十有二，曰除盗贼，上文有任土敎稼，分职则有年，谷不登之时，恐民离散，故以救荒之政，十有二品，以聚之散利，贷种食也，薄征轻租税也，弛力息繇役也，舍禁，舍山泽所遮禁者，以与民同利，去几谓闗市去税而几之眚，礼杀吉礼也，杀哀省凶礼也，杜子春读蕃乐为藩，乐谓闭藏，乐器而不作，多昏不备礼，而昏娶者多也。索，鬼神求废祀而修之，云汉之诗，所谓靡神不举，靡爱斯牲者也，除盗贼急，其刑以除之，饥馑则盗贼多，不可不除也； 坡谓自一至六，广上之恩以丰民食也，自七至十权五礼之通，以省民财也，十有一十有二，则理其幽治其明，消厉气，以致祥也。 舍音舍，杀音晒，蕃方袁反，繇音遥。
以保息六养万民，一曰慈幼，二曰养老，三曰振穷，四曰恤贫，五曰寛疾，六曰安富。
注曰：保息谓安之使蕃息也，慈幼，谓爱幼少也，产子三人：与之母二人与之饩，十四以下，不从征养老，七十养于乡，五十异粻之属，振穷抍救，天民之穷者也，穷者有四，曰矜，曰寡，曰孤，曰独恤贫，贫无财业，禀贷之寛疾，若今癃不可事不算，卒可事者，半之也，安富平，其繇役，不専取 振音，拯抍同少诗照反粻，音章，矜古顽反，癃，音隆。
以本俗六安万民，一曰媺宫室，二曰族坟墓，三曰聨兄弟，四曰联师儒，五曰聨朋友，六曰同衣服。
本犹旧也，媺善也，谓椓约攻坚，风雨攸除，各有攸宇，族犹类也，同宗者生相近，死相迫，聨犹合也，兄弟同姓之亲也，师儒设为庠序，使致仕之贤，以道艺敎，乡闾子弟者同师曰：朋同志曰：友同犹齐也，民虽有富者衣服，不得独异， 坡谓自一至五，则韩子所云安居而粒食，亲亲而尊尊，生者养而死者，藏之道备矣，同衣服者，古者长民衣服不二，以齐其民，则民徳一盖贫富不相耀，则民无忮心，浮夸者，不相慕説则民无侈志，此又安之之要也。故保息六者，因其自有之，分处以当然之理，是政施仁之所必先也，本俗六者，疏云：不依旧俗，创立制度，民心不安，若依旧俗，民心乃安。此乃尽敎养品节之详，而凡万民各得其所，不惟老幼孤独有养而已。夫先王之于民也，值其变则荒政以救之，处其常则保息，本俗以安之，真经久，宜民之要道，而周官精意之所存也， 椓，陟角反。长，丁丈反。
正月之吉始和布敎于邦国都鄙
坡谓此节亦与下文为总目详见冢宰
○乃县敎象之灋于象魏，使万民观敎象，挟日，而敛之坡，谓此布敎于万民之事也。
○乃施敎灋于邦国都鄙，使之各以敎其所治民坡，谓此布敎于邦国，都鄙之事也。
○令五家为比，使之相保；五比为闾，使之相受；四闾为族，使之相葬；五族为党，使之相救；五党为州，使之相赒；五州为乡，使之相宾。
注曰：此所以劝民者也，使之者皆谓立其长而敎令，使之保犹任也，救救凶灾也，宾宾客，其贤者，故书受为授，杜子春云：当为受，谓受者，宅舍有故相寄托也，赒者谓礼物不备，相给足也，闾二十五家族百家，党五百家，州二千五百家乡，万二千五百家 疏曰：此经説大司徒设比闾，至于州，乡等第家数，各立其官长敎劝于民 坡，谓此乃布敎于六乡之长，使敎其所治民而经文兼详六乡之制者，盖上体国经野，正言封国立家之事，无文可间，此因施敎乃本其始终言之，与冢宰之施，典于邦国，方及建其牧，立其监云云，同一意也，文承邦国后者，邦国亦有乡也，尝谓自职首至此，陈保民之政，凡三土宜之，灋则用天，因地以左右民也荒政，保息本俗，则制畿封国之后而为固本，寜邦之计，以君养民也，此节所言，施亲睦之敎，使民相养也，三者相须，王道始备， 县音悬，比毗志反，赒，音周。
颁职事十有二于邦国，都鄙使以登万民，一曰稼穑，二曰树蓺，三曰作材，四曰阜蕃，五曰饬材，六曰通财，七曰化材，八曰敛材，九曰生材，十曰学艺，十有一曰世事十有二，曰服事。
注曰：郑司农云：稼穑，谓三农，生九谷也，树蓺谓园圃，毓草木作材，谓虞衡作山泽之材，阜蕃谓薮牧养蕃鸟兽，饬材谓百工饬，化八材通财，谓商贾阜通货贿，化材谓嫔妇，化治丝枲，敛材谓臣妾聚敛，疏材生材谓闲，民无常职，转移执事学艺，谓学道艺世事，谓以世事敎能，则民不失职，服事谓公家服事者， 疏曰：大司徒主天下人民之数，故颁下民之职事十有二条于天下邦国，及畿内都鄙，使以登成万民，此经不言乡遂，及公邑者，举外以包内司徒亲主乡，遂公邑，颁之可知，自一至九，即大宰九职，大宰既掌之，此又重掌者，以大宰尊官，总知其事，此司徒，是主民之官，亲自颁行，义各有异也。 坡谓此綂乡遂邦国都鄙而尽其敎，灋之详也，自一至九农，工；商，贾之职十，则士之职十有一，则四民各世其职，总言之也，十有二，则四民之外，复有一职，别言之也，此经言民职者亦三，曰：以作民职，曰：乃分地职，皆承土田之事，而及则専，指九职之民，此言颁职事，则凡万民之有职者，皆悉数之义各异也， 贾音古闲音闲，别彼列反。
以乡三物敎万民而宾兴之
注曰：物，犹事也，兴犹举也，民三事，敎成乡大夫，举其贤者，能者以饮酒之礼，宾客之既，则献其书于王矣。
一曰六徳知仁圣义忠和
明而不惑，曰：知公而无私曰仁，无所不通，曰：圣裁制得宜，曰义诚实，曰：忠而中节，曰和六者，皆成徳之事，然以其序而言，则先明于心，然后能力行，故知先而仁后圣者，知极其精也，义者，仁之制也，忠则四徳之在内者，皆实而无伪，和则四徳之外见者，时出而不乖，此大学之极，功知之尽，行之至而表里无间，民之最上者也。
二曰六行孝友睦婣任恤
注曰：善于父母，为孝善于兄弟，为友睦亲于九族，婣亲于外，亲任信于友道，恤振忧，贫者 坡，谓此本立而学，或未至者，故为其次。
三曰六艺礼乐射御书数
注曰：礼，五礼之义，乐六乐之歌舞，射五射之，灋御五御之节，书六书之品数，九数之计， 坡谓此其徳行或有所未纯，然才足以备任使，而应务不穷者，故又次之，此经陈敎民之道，凡二十有二，敎则列礼乐刑政之详，使贤愚贵贱，皆范其中而不敢荡佚，所以一道徳同风俗也。此乃列设科，取人之目，専为学士而言，盖以三物敎敎成而宾之，或以徳进或以行举，或以艺扬三代，乡举之灋皆然也。上文推养民也，巳详，故此下遂言敎事。
○以乡八刑纠万民，一曰不孝之刑，二曰不睦之刑，三曰不婣之刑，四曰不弟之刑，五曰不任之刑，六曰不恤之刑，七曰造言之刑，八曰乱民之刑。
注曰：纠犹割察也，不弟不敬，师长造言，讹言惑众乱民，乱名改作，执左道以乱政也， 疏曰：此不弟即上六，行友是也。上言友専施于兄弟，此变言弟兼施于师长，故退在睦，婣之下 ，呉氏曰：造言乱民害，吾六行之敎者，以二者之刑，而列于八刑之后，则六行之敎修矣， 郑刚中曰：敎民三物纠民则止于六行者，盖人之性有厚薄，昏明之异则徳不可以皆同，人之材有能，有不能之别，则艺不可以皆能，夫六行者，日可见之行，人人所当勉者也，苟不修其行，则害于其身，祸于其家，乱人伦，而伤圣治，是之谓戮民也，加之以刑，不亦宜乎？ 知音智。行，下孟反，弟音悌，振音拯。
以五礼防万民之伪而敎之中
注曰：礼所以节止民之侈，伪使其行得中，郑司农云：五礼谓吉凶宾军嘉。
以六乐防万民之情而敎之和
注曰：乐所以荡正民之情思，使其心应和也，郑司农云：六乐谓云门咸池，大韶，大夏，大大武 ，郑刚中曰：惟五礼由中而制，所以着诚而去伪，故可以防其伪，惟六乐由和而作，所以涤邪心，而全正性，故可以防其情，情伪已去，则反其自然之中和，何难之有！
○凡万民之不服，敎而有狱讼者与有地治者聴而断之，其附于刑者，归于士。
服敎服礼乐之敎也，争罪曰狱，争财曰讼，有地治者，谓乡州及治都鄙者也，附丽也，士司寇士师之属，上以礼乐化民，民不服，敎而有狱讼者将断之时，恐其不审，故与其地部界所属吏共聴断之，若有小罪，则司徒决之，其附于五刑，则归于士 坡，谓自以五礼至此，推本礼乐，以为立敎之要也。盖民之资禀不齐其处，巳为人者，不能皆实而无伪，故以五礼防之而敎之中焉，其感物而动者，不能节情而不乖，故以六乐防之，而敎之和焉，礼乐之敎既修，少而习之，以为艺则气质可化，习而察之于行，则有序而和，久而熟之于徳则强立而和顺，此三代明王化民成俗，所以莫善，莫急于此也，是故敎以型之，刑以防之，则人之于徳行道艺，其成材也，不亦易乎？ 思悉吏反，诏上朝反，音防。
祀五帝奉牛牲羞其肆
注曰：牛能任载地类也，奉犹进也，郑司农云：羞进也，谓进所肆解骨体，士丧礼，曰：肆解去蹄。
○享先王亦如之
疏曰：享先王者，谓四时并祫，禘也，亦如之者，亦如祀五帝，但禘郊之事，先全烝，后豚解奉牛牲，谓全烝献腥也，羞其肆，谓体解而进之，若宗庙，四时之事则无全，烝先豚解，次体解奉其腥，献者豚解也，羞其肆者，熟献也， 坡谓冢宰文祀五帝之后，有祀大神，乃及享先王，今阙神者，案宗伯，礼天地及五帝，牲从玉色，此既言奉五帝，牛牲而不及天地灼然阙文，肆音剔，注同，音祗。
大宾客令野修道委积
注曰令，令遗人使为之也，少曰委，多曰积，皆所以给宾客 疏曰：大宾客者谓诸侯来朝。
大丧帅六乡之众庶属其六引而治其政令
注曰：众庶所致，役也，郑司农云：六引谓引丧车索也，六乡主六引六遂主六，绋 疏曰：在棺曰绋，见绳体行道曰：引见用力 ，绋音弗。
大军旅，大田役，以旗致万民而治其徒庶之政令，注曰：旗画熊虎者也徴众刻日树旗，期于其下， 疏曰：凡军旅，田猎所用，民徒先起，六乡之众。
若国有大故，则致万民于王门，令无节者不行于天下，注曰：大故谓王崩及寇兵也，节，六节，有节乃得行，防奸私。
○大荒大札，则令邦国移民，通财舍禁，弛力薄征，缓刑大札，大疫病也，移民辟灾，就贱其有守，不可移者，则贱处通谷米与之，上文荒政，乃自行于国中，此言大荒大札，则令天下邦国相通也， 辟音避。
岁终则令敎官正治而致事
注曰：岁终自周，季冬也，敎官其属六十，正治明处，其文书致事，上其计簿。
正岁，令于敎官曰：各共尔职，修乃事，以聴王命，其有不正，则国有常刑。
注曰正岁夏正月朔日
○小司徒之职，掌建邦之敎，灋以稽国中及四郊，都鄙之夫家九比之数，以辨其贵贱，老幼，废疾，凡征役之施舍，与其祭祀，饮食，丧纪之禁令。
国中四郊，皆六乡之民所居，并言都鄙者兼主采地也，夫家，犹言男女也，九比者，邦中也，四郊也，甸也，稍也，县也，都也闗市也山也泽也九比之数者，九处校比人民之数也，贵谓卿大夫贱，谓服公事者，事人则贱也，废疾谓癃病也。征役力役之征也，施当为弛祭祀者，谓乡中州祭社党祭禜族，祭酺饮食者，谓若乡饮酒及族食丧纪者，谓若四闾为族，使之相葬之等，禁令者，祭祀已下，皆有禁令，不使失礼法， 比毗志反，禜音咏，酺音步。
乃颁比灋于六乡之大夫，使各登其乡之众寡，六畜，车辇，辨其物，以岁时入其数，以施政敎行徴令。
登成也，成犹定也，众寡民之多少，车谓革车及大车辇，人挽行物，家中之财施政敎者，祭祀，三者是也，行徴令者征役，与其施舍是也。 黄文叔曰：政敎必观其丰约而为之，隆杀徴令必稽其有无，而为之寛急，故入其数而后施行之， 坡谓颁六乡则六遂至邦国，皆颁之矣，故下惟言受邦国，比要皆互文见义。
○及三年则大比大比则受邦国之比要
注曰：大比谓使天下更简阅民数，及其财物也，受邦国之比要，则亦受乡遂矣，郑司农云：五家为比，故以比为名，今时八月，案比是也，要谓其簿 坡，谓上文言小司徒，掌稽其数，此二节，详其所以得数而稽之之要是也。 杀音晒。
乃会万民之卒伍而用之，五人为伍，五伍为两，四两为卒，五卒为旅，五旅为师，五师为军，以起军旅，以作田役，以比追胥，以令贡赋。
注曰：用谓使民事之伍，两卒旅师，军皆众之名，两二十五人，卒百人，旅五百人，师二千五百人，军万二千五百人，此皆先王所因，农事而定军令者也，欲其恩足相恤，义足相救，服容相别，音声相识，作，为也，役功力之事，追逐寇也，胥伺捕盗贼也，乡之田制，与遂同疏，曰小司徒，佐大司徒以掌六乡，六军之事，出自。
六乡，故预配卒伍也，而用之者，即军旅，田役是也，坡谓赋载师任地之赋也，贡闾师任民之贡也，后言贡赋者仿此， 朱子曰：比闾族党州乡与邻里酂鄙县，遂制田里之法也。伍两卒旅师军，此乡遂出兵之法也。都鄙之法，则一甸出，长毂一乘，甲士三人，步卒七十二人，此二法所以不同，而贡助之法亦异，大率乡遂以十为数，是长连排去井田，以九为数，是一个方底物事，自是不同，而永嘉必欲合之，如何合得！又曰：六军只是六乡之众，六遂不与，六遂亦有军，但不可见其数，侯国三军，亦只是三郊之众，三遂不与，大国三郊，次国二郊，小国一郊，蔡季通説车一乘不止，甲士三人，步卒七十二人，此是轻车用马驰者，更有二十五人，将重车在后，用牛载糗粮，戈甲衣装，见七书，如鲁颂公徒三万，亦具其説矣 李景齐曰：司马法曰：兵车一乘，甲士三人，步卒七十二人，是则一乘者七十五人也，约而言之，兵车一乘，则三两之数四乘，则三卒之数百乘，则三师之所合五百乘，则三军之所合，积而至于千乘，则六军聚焉，是则六军之数，适足以容千乘，乃天子宿卫之兵，其余六遂都鄙之兵，悉天子之畿内则为万乘矣，诸侯大国则有千乘而三乡，三军则仅止于五百乘尔。
○乃均土地以稽其人民，而周知其数，上地家七人，可任也者家三人，中地家六人，可任也者，二家五人，下地家五人，可任也者家二人。
注曰均平也，周犹徧也，一家男女七人以上，则授之以上，地所养者众也，男女五人以下，则授之以下，地所养者寡也；正以七人六人，五人为率者，有夫有妇，然后为家，自二人以至于十，为九等七六五者为其中可任谓丁强，任力役之事者，出老者一人，其余男女强弱相半，其大数 疏曰：均上地，下地等，使得均平，故曰均，土地既给土地则据土地计，考其人民，可任不可任之事，而周徧知其大数， 坡谓此总计户口，乃明伍两卒，旅师军之所由出也。
○凡起徒役，毋过家一人，以其余为羡，唯田与追胥竭作。
注曰：郑司农云：羡饶也，田谓猎也，追追寇贼也，竭作尽行 疏曰：此谓六乡之内，上剂致民一人为正卒，其余皆为羡卒，若六遂之内以下剂，致民一人为正卒，一人为羡卒，其余皆为余夫饶逺故也 坡谓此总结上文两节言五家为比，及有徒役，则五人为伍，以至五比为闾，五伍为两之等，家用一人不得过也。而有三人，五人二人之可任者，除一人为正卒，其余皆籍为羡，以备大故焉，自乃会万民之卒伍至此，皆六乡之比法也，夫小司徒欲稽其数，必考于六乡，六乡欲入其数，必循乎比法，然后六乡可登之以入于司徒，司徒，可稽之以施，其敎法矣， 别彼列反。与，音预。
凡用众庶，则掌其政敎与其戒禁，聴其辞讼，施其赏罚，诛其犯命者。
注曰：命所以誓告之， 疏曰言，凡用众庶，则上经所云是也。 坡谓上文言会万民而用以军旅，田役追胥之事，是平日立法如此，此言当用众庶之时，小司徒则掌其政敎之等也。
○凡国之大事致民大故致余子
注曰：大事，谓戎事也大，故谓灾寇也，郑司农云：国有大事，当徴召会聚百姓，则小司徒召聚之，余子谓羡也， 坡谓上文言会民卒伍，以备大事，籍民羡卒，以防大故，亦平日立法，此则当大事，大故之时，小司徒则召而致之也。
乃经土地而井牧其田野，九夫为井，四井为邑，四邑为丘，四丘为甸，四甸为县，四县为都，以任地事，而令贡赋，凡税敛之事。
注曰：此谓造都鄙也采地，制井田异于乡，遂重立国，小司徒，为经之立，其五沟，五涂之界，其制似井之字，因取名 ，郑司农云：井牧者，春秋传所谓井衍沃，牧隰臯者也，谓隰臯之地，九夫为牧，二牧而当一井，今造都鄙，授民田有不易，有一易有再易，通率二而当一。是之谓井牧，昔夏少康在虞思有田一成，有众一旅，一旅之众，而田一成，则井牧之法，先古然矣，九夫为井者，方一里，九夫所治之田也，此制小司徒经之匠，人为之沟洫，相包乃成耳。邑邱之属相连比以出，田税沟洫，为除水害，四井为邑，方二里，四邑为邱，方四里，四邱为甸甸之言乘也，读如衷甸之甸甸方八里，旁加一里，则方十里为一成，积百井九百夫，其中六十四井，五百七十六，夫出田税，三十六井三百二十四，夫治洫四甸为县，方二十里，四县为都，方四十里，四都方八十里，旁加十里乃得，方百里为同也，积万井九万夫，其四千九十六，井三万六千八百六十四，夫出田税二千三百四，井二万七百三十六，夫治洫三千六百井，三万二千四百夫治，浍井田之法，备于一同，今止于都者采地，食者皆四之一，其制三等，百里之国凡四都，一都之田税入于王，五十里之国，凡四县，一县之田税入于王，二十五里之国，凡四甸，一甸之田税入于王地，事谓农牧衡虞也。贡，谓九谷山泽之材也；赋，谓出车徒给，繇役也，司马法曰六尺为步，步百为畮，畮百为夫，夫三为屋，屋三为井，井十为通，通为匹马三十家，士一人，徒二人，通十为成，成百井三百家，革车一乘，士十人，徒二十人，十成为终，终千井三千家，革车十乘，士百人，徒二百人，十终为同，同方百里，万井三万家，革车百乘，士千人，徒二千人， 坡谓赋盖兼田赋言之，凡税敛者，或亦有漆林及罚布之等，此贡赋自入，其长八，则所云以驭其用也，其法则小司徒令之 ，问：司马法车乘士徒之数，与周礼不同何？朱子曰：古制不明，皆不可攷，此只见于郑氏注，七书中司马法又不是此林，勲本政书错説以为文王，治岐之政，曰：或以周礼乃常数司马，乃调时数，是否？曰：不通处，如何硬要通？不须思量，枉费心力。
乃分地域而辨其守施其职而平其政
注曰政税也，政当作征 ，黄文叔曰：域界也。井邑邱甸县，都各有界域， 坡谓此専言造都鄙之事，与大司徒之文相表里，分地域，即大司徒之制，其地域而封沟之也，辨其守施其职，平其政，即大司徒之分地职，奠地守，制地贡也，大司徒以立家为义，故先言制地，而后及授田，小司徒，以比法为重，故先言井牧田野，而后及分，地各有当也，此与上文皆都鄙夫家之比法，按是而稽之，则征役，与其施舍者，可均而祭祀，饮食，丧纪之禁，令可齐矣， 政音征，有当去声。
凡小祭祀奉牛牲羞其肆
注曰小祭祀王冕所祭 疏曰小祭祀既用牛则王之祭祀无不用牛者 肆音剔
小宾客令野修道委积
注曰小宾客诸侯之使臣
大军旅帅其众庶
注曰帅帅而致于大司徒
○小军旅巡役治其政令
大军旅，天子亲行小军旅，谓使臣征伐，役筑军垒，修城堑之役，宜有政令，以齐一之小司徒，则巡行而治之。
大丧帅邦役治其政令
注曰：丧役正棺，引窆复土， 疏曰：邦役谓六乡，众庶役使之事。
凡建邦国立其社稷正其畿疆之封
疏曰：建邦国者谓立畿外诸侯，邦国社稷者，诸侯亦有三社三稷，国社侯社，胜社皆有稷配之，立其社稷，谓以文书法度，与之不可国，国身往也，正其畿疆者谓九畿，畿上皆有疆界，封树以为阻，固也。
凡民讼以地比正之
注曰郑司农云以田畔所与比正断其讼
地讼以图正之
注曰：地讼争疆界者，图谓邦国本图 疏曰：凡量地以制邑，初封之时，即有地图，在官府，后有讼者，则以本图正之。
岁终则攷其属官之治成而诛赏
注曰治成治事之计
令羣吏正要会而致事
疏曰：此亦是岁终之时，正要会而致事者，上经成据日小成之计，此言要会，谓是月计岁计，总为簿书而致其事之功状，以待攷也。
○正岁，则帅其属而观敎灋之象，徇以木铎曰：不用灋者，国有常刑，令羣吏宪禁令，修灋纠职，以待邦治，注曰：宪表县之。
及大比六乡，四郊之吏，平敎治正政事，攷夫屋及其众寡，六畜兵器，以待政令。
四郊之吏，谓比长，闾胥以上，布列在四郊，主民事者，夫屋即夫家也，敎治政事，夫屋之等各有成法，以其三年大，比行，黜陟之礼，而更平之正之，攷之以待国家之政令所须，则供之也，上文大比者简阅民数也，此大比者，废置羣吏也，更言攷夫屋之等，亦犹冢宰司书，三岁大计，羣吏以知民财已下是也；然大比六乡，则稍甸县都邦国，亦大比之矣。
问：九比解与注，异曰：司农以九比为九夫为井，然国中四郊，乃六乡之地，六乡为沟洫，法则十夫无九夫也，后郑以九比为出九赋之人，以为下文征之，施舍张本得矣，然口泉之法，三代则无之，故愚妄意，但以九处之民为説分山泽而二之者，本闾师文曰：征役疏，以征为税役为徭役，子但以为力役之征，何也？曰：以征为口泉之税，则三代无是法，以征为田税，则田税无弛而不征之法，夫粟米谓之征力役，亦谓之征，子不观遂人之文乎？云以令贡赋，以令师田，以起政役赋，贡之外别言政，役彼注云：政役出，士徒役音释云，政音征，征役之説此解明矣， 或问治洫，治浍之説如何？曰：甸方八里县，方十六里，小都方三十二里，大都方六十四里，所有夫家是治田出税者，注以甸旁各加一里为十里县，旁各加二里，为二十里，小都旁各加四里，为四十里，大都旁各加八里为八十里，凡所加一里二里，四里八里之夫家皆治洫，不出税者，注又谓县加五里，则二十五里为大夫，采小都加十里，则五十里为卿，采大都，加二十里，则百里为公采，而以此大都所加之二十里，其夫家为治，浍不出税坡，谓以山川城郭，三分乘除可见，大凡如一县，方二十里，四百井而四甸，仅方十六里二百五十六井者，则山川城郭等除一百四十四井，约近三分，去一之法，故一县只有四甸也，县旁又加五里，得井二百二十五者，容地有一易，再易以为消长，度此为井也；牧也，推之卿采四十里，一千六百井，而四县方三十二里，只一千竒二十四井者，则山川城郭等除五百七十六井也，旁加十里，得井九百，亦为井也；牧也，公采八十里，六千四百井，而四都方六十四里，只四千竒九十六井者，则山川城郭等，除二千三百，又四井也，旁加二十里，得三千六百井，亦井牧法也，妄意，大凡多寡不能毕合，故不敢附于注下， 坡尝经河北及中州数日，行皆平土，无甚高下，遇雨则四野沧溟，禾稼皆淹，车马失路，泞蟠十日，晴尚在水居，渡黄河，涉漳水，又至塞外，见桑干河，其水浑赤河旁之地，泥壅沙屯，因仍汩没，乃知郑子出税，治洫之解，真王道也，邱甸县都缘边之民，畀以百亩，不税不役，食其租，竱力于沟洫，长无他事之困，彼出税者息，然于耕凿无水旱，崩袭之灾，岂不两得？其利乎？然通率之治，洫浍之，夫多于出税，此李悝商鞅之徒，所以必欲尽之也，岂知圣人寛然余裕，多其功于除害，释其气于阴阳，岁岁有秋，民足而君乐，彼徒知富国而厉民尽利，弃天地之性，得不与善战，连诸侯者，同为罪乎？且蓄泄无余，所水旱伤之，修其隄防，补其困败，揆之先王，正大之道，所得所亡，亦无赢余也，诸儒臆决为诋，而横渠张子是之，知道者，所见自别，朱子言其不见他据古书，亡者多矣，安得事求其据，苟合先王廓，然不尽之仁，案之经久，宜民之法，则此即其据也。王者有作出税之，田少治洫，浍之田多，或者在所损益，而此二法则不可易， 泞音寜，塞音赛，汩音滑，竱音转。
周礼述注卷七
<经部,礼类,周礼之属,周礼述注>
钦定四库全书
周礼述注卷八
安溪李光坡撰
○乡师之职各掌其所治乡之教而听其治
疏曰：聴其治者，自乡大夫以下至伍长，各自聴断其民，今乡师又聴其治者，恐乡官有滥，失平察之。
以国比之灋，以时稽其夫家众寡，辨其老幼，贵贱废疾，马牛之物，辨其可任者，与其施舍者，掌其戒令纠禁，聴其狱讼。
国比之灋，即小司徒之九比也，可任者，即上地家三人之类，施舍谓免役，即上废疾，老幼者是也，凡所戒令纠禁者，亦小司徒，祭祀饮食，丧纪之类也，狱讼，即小司徒，祭祀饮食，丧纪之类也，狱讼，即小司徒，民讼地讼与。
大役，则帅民徒而至，治其政令，既役，则受州里之役，要以攷司空之辟，以逆其役事。
注曰而至，至作部曲也，既已也，役要所遣民徒之数，辟功作章程，逆犹钩攷也，郑司农云：辟灋也， 疏曰：大役者谓筑作隄防城郭等役。
凡邦事令作秩叙
邦事，凡有营作征行之事，皆是也。秩常食也，叙功次也，凡功作之事，其食之多少，功之次叙，皆令监督者计而作之，则无冗食，无相冒也， 辟必益反。
大祭祀羞其牲共茅蒩
注曰：郑大夫读蒩为借，谓祭前借也谓蒩士虞礼所谓刌茅长五寸，束之者是也。祝设于几东席上，命佐食取黍稷祭于苴，三取肤祭，祭如初，此所以承祭，既祭，盖束而去之，守祧职云：既祭，藏其隋，是与 疏曰：案甸师共萧茅，彼直共茅，与此乡师，乡师得茅束而切之，长五寸，立之，祭前以借祭，故云茅蒩也， 蒩子余反，刌音忖，苴子都反，祧他雕反，隋相恚反，与音余。
大军旅，防同正，治其徒役，与其輂辇，戮其犯命者，注曰：輂驾马辇，人挽行，所以载任器也，止以为蕃营司马，灋曰：夏后氏谓辇曰：余车殷曰：胡奴车，周曰辎辇，辇一斧一斤，一凿一梩，一锄周辇，加二版二筑，又曰：夏后氏二十人，而辇殷十八人，而辇周十五人，而辇 疏曰：正治其徒役者六军之外，别有民，徒使役皆出于乡，故乡师治之， 輂音匊，挽音晚，梩里其反。
大丧用役则帅其民而至遂治之
注曰：治谓监督其事， 疏曰：大丧用役，谓若丧时，挽六引之等。
○及葬执纛以与匠师御匶而治役
注曰：匠师事官之属，其于司空若乡，师之于司徒也，乡师主役匠师，主众匠共主，葬引杂记曰：升正柩，诸侯执綍五百人，四綍皆衔枚，司马执铎，左八人，右八人，匠人执翿以御柩，天子六引礼依此云，郑司农云：翿羽葆幢也，尔雅曰：纛翳也，以指挥挽柩之役，正其行列，进退。
○及窆执斧以涖匠师
注曰：匠师主丰碑之事，执斧以涖之，使戒其事，郑司农云：窆谓葬下棺也，春秋传曰：日中而塴，礼记所谓封者涖，谓临视也。 纛，音道，匶音旧，綍音弗翿，音桃，幢直江反行户刚反，下行列同，塴补邓反，封彼騐反。
凡四时之田，前期出田，灋于州里，简其鼔铎旗物兵器，修其卒伍。
注曰田灋人徒及所当有
○及期，以司徒之大旗，致众庶而陈之，以旗物辨乡邑，而治其政令，刑禁，巡其前后之屯，而戮其犯命者，断其争禽之讼。
司徒致众庶，以熊虎之旗，此又以之眀为司徒致之，大夫致众，当以鸟隼之旟，陈之谓表，正其行列，辨别异也，乡邑者田时，非直六乡之众，亦有公邑之民，各有部曲，以其所执旗物别异之，前后之屯车徒，异部也，兵众屯聚，各有车徒，各于前后而巡行之 ，黄文叔曰：致众庶而陈之句，絶 旟音余。
凡四时之徴令有常者以木铎徇于市朝
注曰：征令有常者，谓田狩及正月，命修封疆，二月，命雷且声。
以嵗时巡国及野而赒万民之囏阨，以王命施恵注曰嵗时者随其事之时，不必四时也，囏阨饥乏也，郑司农云：赒读周急之周 ，朝直遥反，囏古艰字。
嵗终则攷六乡之治，以诏废置正嵗稽其乡器，比其吉，凶二服，闾共祭器，族共丧器，党共射器，州共宾器，乡共吉凶礼乐之器。
注曰：吉，服者祭服也，凶服者吊服也，比长，主集为之祭器者，簠簋，鼎爼之属，闾胥主集为之丧，器者夷槃素俎，楬豆輁轴之属，族师主集为之，此三者，民所以相共也，射器者，弓矢，楅中之属，党正主集，为之为州长，或时射于此党也，宾器者尊俎，笙，瑟之属州，长主集为之为乡大夫，或时宾贤能于此州也，吉器，若闾祭器者也。凶器若族，丧器者也。礼乐之器，若州党宾射之器者，乡大夫备集，此四者，为州党族，闾有故而不共也，此乡器者，旁使相共，则民无废事，上下相补，则礼行而教成， 疏曰：案载师职里，布屋粟，注云：罚之以共吉，凶二服，及丧器，郑知必用罚物者，以其不为官事，眀其不用官物可知，自射器已下，皆为国行礼，得官物所为，不出民物。
若国大比则攷敎察辞稽器展事以诏诛赏
上文嵗终攷治正嵗稽器此则大比之时， 郑刚中曰：攷敎则察其辞，稽器则展其事，设敎而辞不逆理，制器而事不废，常是守职，而可赏者也。敎灋颁于上，而为非圣之言，器用制于乡，而有不举之礼，是旷职，而可诛者也。故以诏诛赏，又不特诏废置而已， 輁九勇反，楅，音福。
○乡大夫之职各掌其乡之政教禁令
注曰郑司农云万二千五百家为乡
正月之吉，受敎灋于司徒，退而颁之，于其乡吏，使各以敎其所治，以攷其徳行察其道艺。
注曰其乡吏州长以下 王介甫曰攷攷知其实伪察见其精觕 朱子曰古人学校敎养徳行道艺宿衞征伐师旅田役皆只是一项事 行下孟反
以嵗时登其夫家之众寡，辨其可任者，国中自七尺以及六十，野自六尺以及六十有五，皆征之，其舎者国中贵者，贤者能者，服公事者，老者疾者皆舍以嵗时入其书。
注曰：登，成也，定也，国中城郭中也，晚征而早免之，以其所居，复多役少野，早征而晚免之，以其复少役多，郑司农云：征之者，给公上事也，舍者谓有复除舍不收，役事也，贵者谓若今宗室及关内侯皆复也，服公事者，谓若今吏有复除也老者谓若今八十九十，复羡卒也，疾者谓若今癃不可事者复之，谓入其书者，言于大司徒 坡，谓郊门以内通谓之国中，七尺谓，谓年二十也。六尺谓年十五也。征之者力役之征也，疏亦云：所征税者，谓筑作挽，引道渠之役，郑解冢宰，九赋引此，征为口率出泉，今阙之 ，复音福。
三年则大比，攷其徳行道艺而兴，贤者能者，乡老及乡大夫，帅其吏与其众寡以礼，礼宾之。
注曰：贤者有徳行者能者，有道艺者众寡，谓乡人之善者，无多少也。郑司农云：兴贤者谓，若今举孝廉，兴能者谓若今举茂才，宾敬也，敬所举贤者，能者，谓变举言，兴者谓合众而尊，之以乡饮酒之礼，礼而宾之 ，朱子曰：道艺是能者，盖晓得许多事物之理，所以属能。
○厥眀乡老及乡大夫羣吏献贤能之书于王，王再拜受之，登于天府，内史贰之。
注曰：厥，其也，其宾之眀日也，献犹进也，王拜受之重，得贤者王，上其书于天府，天府掌祖庙之宝藏者，内史副冩其书者当诏王爵禄之时， 疏曰：贤能之书，亦是宝物，故藏于天府。
○退而以乡射之礼，五物询众庶，一曰和，二曰容，三曰主皮，四曰和容，五曰兴舞。
以用也，以乡射之礼者，州长春秋二时习射于序，名为乡射，今乡大夫，还用此乡射之礼，询谋也，问于众庶，宁复有贤能者，盖当射之时，民必观焉，因询之也，和内志正也，容外体直也，主皮中也，和容容体，比于礼也，兴舞，其节比于乐也， 疏曰：退者谓献贤能之书于王，退来乡内。
○，此谓使民兴贤，出使长之，使民兴能，入使治之，注曰：言是乃所谓使民自举贤者，因出之，而使之长民敎以徳行道艺于外也，使民自举能者，因入之，而使之治民之贡赋，田役之事，于内也言为政以顺民为本也。书曰：天聪眀自我民聪，眀天眀威自我民眀威，老子曰：圣人无常心，以百姓心为心，如是，则古今未有遗民而可为治 ，行，下孟反。长，丁丈反。藏，才浪反。中，去声。
嵗终则令六乡之吏，皆防政致事正嵗令羣吏攷灋于司徒以退，各宪之于其所治之国。
坡谓上文正月所受曰教，灋専指敎而言之，此所攷曰灋，则小司徒所云征役，弛舍祭祀，饮食，丧纪之禁，令皆在焉， 防古外反，宪，音悬舎上声。
大询于众庶则各帅其乡之众寡而致于朝
注曰：大询者，询国危询国，迁询立君，郑司农云：大询于众庶，洪范所谓谋及庶民， 疏曰：朝谓外朝三槐，九棘之所。
国有大故则令民各守其闾以待政令
疏曰：大故谓灾变，冦戎之等，警急须人，故使民皆聚于闾胥所治处，以待国之政令。
以旌节辅令则达之
注曰：民虽以徴令行其将之者无节，则不得通疏曰：国有大故，恐有奸寇故尔。
○州长各掌其州之敎治政令之法
注曰郑司农云二千五百家为州
正月之吉，各属其州之民而读灋，以攷其徳行道艺而劝之，以纠其过恶而戒之。
注曰：属犹合也，聚也，因聚众而劝戒之者，欲其善坡，谓所读之灋，即乡之三物，八刑之等也，故继之以攷其徳行道艺而劝之，纠其过恶，而戒之意，自眀矣。
○若以嵗时祭祀州社，则属其民而读灋亦如之，春秋以礼防民，而射于州序。
注曰：序州党之学也，防民而射，所以正其志也，射义曰：射之为言绎也，绎者，各绎已之志， 疏曰：上云嵗时皆谓嵗之四时此云嵗时惟有嵗之二时春秋耳，春祭社，以祈膏雨，望五谷丰熟，秋祭社者以百谷丰稔，所以报功，故云祭祀州社也，春秋以礼防民，而射于州，序者州长因春秋二时皆以礼防聚其民而行射礼，于州之序，学中言以礼者，亦谓先行乡饮酒之礼，乃射也， 属音烛。
凡州之大祭祀大丧皆涖其事
注曰：大祭祀，谓州社稷，大丧，乡老，乡大夫，于是卒者也。涖临也。
若国作民而师田，行役之事，则帅而致之，掌其戒令，与其赏罚。
注曰：致之，致之于司徒也，掌其戒令赏罚，则是于军，因为师帅， 疏曰：师谓征伐田，谓田猎行谓巡狩，役谓役作。
嵗终则防其州之政令正嵗则读敎灋如初
注曰：虽以正月读之，至正嵗犹复读之，因此四时之正重申之 ，郑刚中曰：观如初之言，则知上正月所读者纯于敎灋。
三年大比则大攷州里以赞乡大夫废兴
注曰：废兴所废退，所兴进也，郑司农云：赞助也， 史直翁曰：不曰诛赏，而曰废兴者，乡大夫之教，民兴贤能，废愚不肖而已，至于诛赏，则大司徒王之事也。
○党正各掌其党之政令敎治
注曰郑司农云五百家为党
及四时之孟月吉日，则属民而读邦灋，以纠戒之，注曰：以四孟之月朔日读灋者，弥亲民者，于教亦弥数， 坡谓州长曰灋此，曰：邦灋则不止于教也，凡一年政令及十二敎皆兼之矣。
○春秋祭禜亦如之
注曰：禜谓雩禜，水旱之神，盖亦为坛位，如祭社稷云：禜音咏数，所角反。
国索神而祭祀，则以礼属民而饮酒于序，以正齿位，一命齿于乡里，再命齿于父族，三命而不齿。
注曰：国索神而祭祀谓嵗十二月大蜡之时，建亥之月也正齿位者，乡饮酒义所谓六十者坐，五十者立侍，六十者三豆，七十者四豆，八十者五豆，九十者六豆是也。必正之者为民，三时务农，阙于礼，至此农隙而敎之尊长养老，见孝弟之道也，党正，饮酒礼，亡以此事属于乡饮酒之义，微失少矣，凡射饮酒，此乡民虽为乡大夫，必来观礼，乡饮酒乡射记大夫，乐作，不入，士既旅不入是也。齿于乡里者，以年与众宾相次也，齿于父族者，父族有为宾者，以年与之相次异姓，虽有老者，居于其上，不齿者，席于尊东，所谓遵疏曰：党正，行正齿位之礼，在十二月建亥之月为之，非蜡祭之礼，而此云国索神而祭祀者，以其正齿位，礼在蜡月，故言之，以为节耳，当正齿位之时，民内有为一命以上，必来观礼，故须言其坐之处，一命齿于乡里者，此党正是天子之国，党正则一，命亦天子之臣，若有一命之人来者，即于堂下乡里之中为齿也，再命齿于父族者，谓父族为宾，即与之为齿，年大在宾东年少，在宾西三命而不齿者，若有三命之人来纵令，父族为宾，亦不与之齿，若非父族，是异姓为宾，灼然不齿，位在宾东，故云不齿也， 问若据，党正如此，虽说乡党莫如齿，到得爵尊后，又不复序齿否？朱子曰：古人贵贵长长，并行而不悖，他虽说不序，亦不相压，自别设一位，如今之挂位，然 蜡仕诈反。
凡其党之祭祀，丧纪，昏冠饮酒，敎其礼事，掌其禁戒，注曰：其党之民 疏曰：此一经并是民之所行，上州之祭祀，大丧，义异此祭祀已下，虽是民之所行民者，防也，非敎不可，故党正，皆敎其礼事也，因掌其戒，命督禁之， 冠古乱反。
凡作民而师田行役则以其灋治其政事
注曰亦于军因为旅帅
嵗终则防其党政帅其吏而致事
疏曰：帅族师以下之，吏致其所掌之事，于州长正嵗属民读灋而书其徳行道艺。
疏曰：三年乃一贡，今毎年正嵗皆书记劝勉之，三年即贡之也， 坡谓上读法，则纠戒之，此书灋则书其徳行道艺，礼既异数，是正月与正嵗俨然异时而不可以正嵗即正月眀矣。
以嵗时涖校比
注曰：涖临也，郑司农云：校比族师职，所谓以时属民，而校登其族之夫家众寡，辨其贵贱，老幼，废疾可任者，及其六畜，车辇，如今时小案，比 疏曰嵗时嵗之四时。
○及大比亦如之
○族师各掌其族之戒令政事
注曰政事邦政之事郑司农云百家为族
月吉则属民而读邦灋书其孝弟睦婣有学者
注曰：月吉，毎月朔日也，故书上句或无事字，杜子春云：当为正月，吉书亦或为戒令，政事月吉，则属民而读邦，灋 疏曰：有学，即六艺也。
春秋祭酺亦如之
注曰：酺者为人物，烖害之神也，故书酺或为步，杜子春云：当为酺，谓校人职，又有冬祭马步，则未知此世所云蝝螟之，酺与人鬼之步与？盖亦为坛位，如雩禜云，族长无饮酒之礼，因祭酺，而与其民以长幼相献酬焉， 酺音步，蝝悦全反，螟，覔经反。
以邦比之灋帅，四闾之吏，以时属民，而校登其族之夫家众寡，辨其贵贱，老幼，废疾可任者，及其六畜，车辇，四闾之吏，闾胥，比长也。
五家为比，十家为联，五人为伍，十人为联，四闾为族，八闾为联，使之相保；相受刑罚，庆赏相及，相共以受邦职，以役国事，以相葬埋。
邱氏曰：既以伍灋比其居，又以什灋联其居，覆云五人为伍，十人为联者，眀军灋自此出也，相保是见居者则保之相受，是新徙者则受之，刑罚相及相共，则恶者所同恶，而无所比，庆赏相及相共，则善者所同好，而无所蔽，故联比其民者，所以欢洽其心也， 见音现，同恶去声。
若作民而师田，行役，则合其卒伍，简其兵器，以鼓铎旗物帅而至，掌其治令戒禁，刑罚。
注曰亦于军因为卒长
○嵗终则防政致事
○闾胥各掌其闾之徴令
注曰：郑司农云：二十五家为闾， 疏曰：征令即下文嵗时以下之事是也。
以嵗时各数其闾之众寡，辨其施舍，凡春秋之祭祀役政，丧纪之数，聚众庶既比，则读灋书，其敬敏任恤者，注曰：祭祀谓州社党，禜族酺也，役田役也，政若州射党饮酒也，丧纪大丧之事也，四者及比，皆防聚众民，因以读灋以勅戒之， 疏曰：丧纪王之丧也，知者以其聚众庶眀非上州之大丧， 黄氏曰：数谓其事之有数者，比谓因其叙而比之，居则五家为比，故读灋亦使比而听之，以祭祀聚，则读祭祀之灋，以役政聚，则读役政之灋，以丧纪聚，则读丧纪之灋，大抵州党族各有灋，则各以其时而读之，闾亦自有灋，则因其聚而读之， 王龄曰：五家之比，比有长，初未有可书之事，不过防其竒衺而已五比之闾，则书其敬，敏任恤，是于六行之中，可书者二，四闾之族，则书其孝弟睦，婣是于六之中可书者四，其于徳行道艺有所未备矣，五族之党，书其徳行道艺然，书之而未能，攷之五党之州，又从而攷之，攷之而未能，宾兴之五州之乡，于是而宾兴之，以见其人材之成也。
凡事掌其比觵挞罚之事
注曰：觵挞者失礼之罚也。觵用酒其爵，以兕角为之，挞朴也，故书，或言觵挞之罚，事杜子春云：当言觵挞罚之事， 疏曰：言凡非一，则是乡饮酒及乡射饮酒，有失礼者，须罚之，故云：凡事掌其比者，人聚则有校，比之灋皆掌之， 觵古横反。
○比长
史直翁曰：民之治自族党州乡为附庸为侯，邦为天下，其本则出于此，欲治天下者必行，比灋可也，是故先王于此尤所加，意虽合为六乡綂，为天下其灋亦必以此名之。
各掌其比之治
王龄曰：六乡之吏周公命官之意，其轻重皆一字，间闾胥，比长，则于政教之事，不使掌也，初不过掌闾之徴令与比之治而已，乡大夫州长则详于敎；党正，族师则详于政；此政敎之所以异也，禁令为上，政令次之，戒令又次之，徴令为下比长，则于令又非所掌也。
○五家相受相和亲有辠竒衺则相及
疏曰：相受者，宅舍有故崩坏，相寄托相和亲者，五家之内，有不和亲，则使之自相和亲，有辠恶则相及者，欲使不犯。
徙于国中及郊则从而授之
徙谓不便其居也，古者三嵗大比之年，民有愿厌于本居之处，不便则任其迁徙，或国中之民出徙郊，或郊民入徙国中，比长皆从，而付所处之吏，眀无罪恶。
○若徙于他则为之旌节而行之
注曰徙于他谓出居异乡也授之者有节乃达
○若无授无节则唯圜土内之
注曰：乡中无授出，乡无节过所，则呵问系之圜土，攷辟之也，圜土者，狱城也，狱必圜者，规主仁，以仁心求其情，古之治狱，闵于出之 ，内音纳，呵呼何反？辟音壁。
○封人掌设王之社壝为畿封而树之
注曰：壝谓坛及堳埓也，畿上有封，若今时界矣， 疏曰：直言壝，不云坛举，外以见内，内有坛可知也， 郑刚中曰：小宗伯，建国之神位，右社稷，左宗庙，则天子之制，有社而稷，从之，自汉以来，谓之大社，大稷，若夫王者自为立社，四方各以其色之土上，冒以黄眀为天子之有土，是为土，而稷无与焉，封人所设之社壝，谓地兹所以不立稷也， 音祗。
凡封国设其社稷之壝封其四疆
疏曰：设其社稷之壝者，案禹贡徐州贡五色土孔注云：王者封五色土为社，建诸侯则各割其方色土与之，使立社，焘以黄土，苴以白茅，茅取其洁黄，取王者覆四方，是封乎诸侯，立社稷之灋也， 陈氏曰祭社，必及稷，以其同功，均利以养人，祭必有配，而社配以勾龙，稷配以柱商，时又易柱，以弃其功利，足以侔社稷，王与诸侯皆三社，三稷其位，则中门之右，社主阴故也。其位则北面社，向阴故也。其饰则不屋，记所谓必受霜露风雨，以达天地之气是也，其表则木，所谓松栢栗是也。其主则用石为之，其列则社东而稷，西先王之制，社稷春有祈歌，载芟秋有报，歌良耜，孟冬大割祠，此祭之常也，凡天地大烖之类，祭大故大烖之弥祀，君行有宜宫成，有衈此祭之不常者也；祭之常者用甲，其他则惟吉而已，祭之，牲以太牢，其遇天灾，则用币而已，考之于礼，王之祭南面，其服希冕，其牲用黝，其祭血祭其罇，大罍其乐，应钟其舞，帗舞其鼓，灵鼓，凡此皆因礼乐以致其义。
○造都邑之封域者亦如之
疏曰都邑者，谓大都小，都家邑三等采地亦如之者，亦如上诸侯有四疆也， 唐氏曰：如是则内诸侯之制，与外诸侯同也， 芟师参反，衈，音二，帗音拂。
令社稷之职
注曰：将祭之时，令诸有职事于社稷者也。郊特牲曰：惟为社事，单出里，唯为社田，国人毕出，唯为社邱乗共粢乘所以报本反始也， 史直翁曰：大司徒设属所以教民者已备，然后得以立社稷之坛壝，奉其牲牢，所谓先成民而后致力于神，曷先社稷？盖国家当以土地为重，孟子言诸侯之宝，三必以土地居首，记亦曰：家主中霤，国主社。
凡祭祀饰其牛牲设其楅衡置其絼共其水稾
注曰：饰谓刷治洁清之也，郑司农云：絼着牛鼻绳所以牵牛者，今时谓之雉，与古者名同，皆谓夕牲时也，谓楅设于角，衡设于鼻，如椵状也，水藳给杀时，洗荐牲也，絼字当以豸为声， 疏曰言，凡祭祀谓王之天地，宗庙，先大次，小之祭祀非一，故云。凡以广之。
○歌舞牲及毛炮之豚
注曰：谓君牵牲入时，随歌舞之言，其肥香以歆神也，毛炮豚者，爓去其毛而炮之，以备八珍，郑司农云：封人主歌舞，其牲云：博硕肥腯， 絼音雉炮，薄交反，着直畧反椵音加，爓似盐反，腯徒忍反。
凡丧纪宾客军旅大则饰其牛牲
注曰：大防同之， 疏曰：王之丧纪，有牲者，除朝夕奠用脯醢，以外大小敛，朔月，月半荐新奠，祖奠，大遣等皆有牲牢，宾客有杀牲者，唯据致飱及饔饩，飨食，皆有杀牲之事，军旅杀牲者，谓飨献军吏大盟，谓天子亲往临。
○鼔人掌敎六鼓，四金之音声，以节声乐，以和军旅，以正田役。
以鼓名官，而兼敎金者，金皆以鼔为主也，单出曰声杂比，曰音音声，金鼓之音声也，五声须鼓乃和，故曰：以节声乐，师克在和，故言和田役，欲正其行列，故言正掌敎者凡有事于祭祀，军旅，田役而用鼓，皆敎之也。
敎为鼓而辨其声用
注曰辨声，用别其声，所用之事， 郑刚中曰：上言敎击鼓之灋，此言敎为鼓而用之之灋，然则敎为鼓者，敎防人为之。
○以雷鼓鼓神祀
注曰雷鼓八面鼓也神祀祀天神也
○以灵鼓鼓社祭
注曰灵鼓六面鼓也社祭祭地祗也
○以路鼓鼓享
注曰：路鼓，四面鼓也，享享宗庙也。 坡谓雷天物有声，祀神之鼓，象其声，因取其名，故曰雷大戴礼云阳气为精，阴气为灵，故祭之鼓，名灵路大也，王之寝曰：路寝门曰路门，车曰路车，皆为大意，故享之鼓，名路耳，八面，六面之等，恐难施用也。
○以鼖鼓鼓军事
注曰大鼓谓之鼖鼖鼓长八尺
○以鼛鼓鼓役事
注曰鼛鼓长丈二尺
○以晋鼓鼓金奏
注曰：晋鼓长六尺六寸，金奏谓：乐作，击编钟 疏曰：作乐则先击钟，故钟师以钟鼔奏九夏，注云：先击钟，次击鼓，则是击钟后，即击鼓，故曰，以晋鼓鼓金奏。
○以金錞和鼓
注曰：錞，錞于也，圜如碓头，大上小下，乐作，鸣之，与鼓相和。
○以金镯节鼓
注曰：镯，钲也，形如小钟，军行鸣之以为鼓节，司马职曰：军行鸣镯。
○以金铙止鼓
注曰：铙，如铃无舌，有秉执而鸣之，以止击鼓，司马职曰：鸣铙且却。
○以金铎通鼓
注曰：铎，大铃也，振之以通鼓，司马职曰：司马振铎疏曰：通鼓者，两司马振铎，军将已下，即击鼓故云通也， 鼖音焚，鼛音羔，錞音纯，镯音浊，铙，女交反，防音运，示音祗，碓音对，钲音征。
凡祭祀百物之神鼓兵舞帗舞者
注曰：兵谓干戚也，帗列五采缯为之，有秉皆舞者，所执 疏曰：鼔兵舞帗舞者，天地之小神所舞，不过此兵舞，帗舞二事，案下舞师山川，用兵舞社稷，用帗舞，今此小神等，若义近山川者，舞兵舞义，近社稷者，舞帗舞，故六舞之中，唯言此二舞而已。
凡军旅夜鼔鼜
注曰：鼜，夜守戒鼓也，司马灋曰：昏鼓四，通为大鼜，夜半三通为晨戒旦，眀五通为，昫 疏曰：鼜者声同忧戚，取军中忧惧之意，故名戒守鼓为鼜也，晨昫之时，当为昫。
○军动则鼓其众
疏曰：防常在道欲行之，时所击之鼔则五通昫是也。今别言军动，据将临陈之，时军旅始动，则击鼓以作士众之气。
○田役亦如之
疏曰：田猎围合之时，必击鼓象对敌，故大司马职云：鼓遂围禁，是也。 鼜音戚，昫音煦。
救日月则诏王鼓
注曰：日月食，王必亲击鼔者声大异，春秋传曰：非日月之眚，不鼓。
大丧则诏大仆鼓
注曰：始崩，及窆时也， 王光逺曰自雷鼓至通鼓，则鼓人之所辨，自凡祭祀，至亦如之，则鼓人之所鼓，自救日月，至太仆鼓，则鼓人之所诏。
○舞师掌敎兵舞，帅而舞山川之祭祀，敎帗舞帅而舞社稷之祭祀，敎羽舞帅而舞四方之祭祀，敎皇舞帅而舞，旱暵之事。
教敎舞徒也，羽析白羽为之，形如帗也，四方坡谓小宗伯，兆山川邱陵坟衍，各因其方，今山川既别言之，则四方者，乃邱陵坟衍原隰之等，布在四方，因方而祀之，故曰：四方之祭祀也，皇析五采羽为之，亦如帗旱暵之事，谓雩也，暵热气也，凡祀各异，其舞必有义，今不可攷， 疏曰：案春官，乐师有六舞，并有旄舞，施于辟雍，人舞施于宗庙，此无此二者，但卑者之子，不得舞宗庙之酎，祭祀之舞，亦不得用，卑者之子，彼乐师敎国子，故有二者，此敎野人，故无旄舞人舞。
○凡野舞则皆敎之
注曰野舞谓野人欲学舞者 暵呼但反酎音宙
凡小祭祀则不兴舞
兴作也，文王世子曰：凡始立，学者既兴，器用币，然后释菜，不舞不授器，小祭祀不兴，舞者，其此类与？或曰，子以四方为邱陵，坟衍，原隰，亦有它据乎？曰：颇有之，夏官山，师掌山林，川师掌川泽，至邍师掌四方之地名，而云辨其邱陵，坟衍，原隰之名，则此三等之为四方，曷疑 邍音源。
○牧人掌牧六牲而阜蕃其物，以共祭祀之牲牷，注曰：六牲，谓牛马羊豕犬鸡，郑司农云：牷纯也，谓牷体完具， 疏曰：物谓毛物，五官各有牛人，羊人犬人，豕人之等，择取纯毛物者，以共牧人，牧人又共与人刍之，三月，以祭祀 牷，音全。
凡阳祀，用骍牲毛之，阴祀，用黝牲毛之，望祀各以其方色牲毛之。
坡谓阳祀祈谷于南郊及宗庙，骍牲赤色，毛之，取纯毛也，阴祀大社也，黝读为幽，幽，黑也，望祀兆五帝于四郊也，大宗伯云：苍璧礼天，黄琮礼地，下云牲，放其色则圜丘，方丘，无用骍牲，黝牲者，用骍牲，惟祈谷于南郊，用黝牲，惟大社与宗伯又云：青圭礼东方，赤璋礼南方，白琥礼西方，璜礼北方，牲放其色，望祀各以其方之色，牲毛之者，正谓此也。郊社，详见宗伯，黝读幽放，音仿。
凡时祀之牲必用牷物
时祀四时所常祀天之时，祀日月以下地之时祀，五祀五岳以下皆是也。 疏曰：必用牷物者，对上方色，是随其方色不用尨，尨是杂色，则此牷物者，非方非杂，虽不得随方之色，要于其身之中，其物色须纯，其体须完，不得杂也， 尨音庞。
凡外祭毁事用尨可也
注曰：外祭谓表貉，及王行所过山川用事者，尨谓杂色不纯毁，谓副辜候禳，毁除殃咎之属 ，貉莫霸反，副普逼反。
凡祭祀共其牺牲以授充人系之
注曰：牺牲毛羽，完具也，授充人者，当殊养之 坡，谓凡祭祀总上阳祀阴祀，望祀时祀之等也。
凡牲不系者共奉之
注曰：谓非时而祭祀者 疏曰：不系者谓若上文凡外祭毁事，用尨可也，是非时而祭祀者也。
问阴祀，注谓祭地北郊及社稷，子不从，何曰：郑以方丘，祭昆仑，北郊祭神州，社稷为地之次，祀然昆仑，神州不见，经而社稷，经中多有以当地，言者坡于宗伯，辨之详矣。曰：望祀注谓岳镇四渎，不亦可乎？曰：岳渎，各以其方之色，牲不见于经，而五方之帝，牲如方色，则宗伯载之，安得弃经而任意，曰：子以四望为日月至，雨师与地之四岳，四渎，胡不以解此望祀，曰：亦以经无因方，用牲之文，曰五帝，何以言望祀曰：或者方与望声相近而误读，望祀乃方祀之误，与然疑而未敢质矣， 音祗。
○牛人掌养国之公牛以待国之政令
注曰公犹官也
凡祭祀共其享牛求牛以授职人而刍之
注曰：享，献也，献神之牛，谓所以祭者也。求终也，终事之牛，谓所以绎者也，宗庙有绎者，孝子求神非一处，职读为樴，樴谓之杙，可以系牛樴人者，谓牧人充，人与刍牲之刍，牛人择于公牛之中而以授养之， 职之式，反注樴同杙，余式反。
凡宾客之事共其牢礼积膳之牛
注曰：牢礼飱饔也，积所以给宾客之用，若司仪职曰：主国五积者也，膳所以间礼宾客，若掌客云：殷膳大牢， 积于赐反。
飨食宾射共其膳羞之牛
注曰：羞，进也，所进宾之膳，燕礼，小臣请执幕者与膳羞者至献宾，而膳宰设折俎，王之膳羞，亦犹此 疏曰：飨食，有牛俎，至于射礼，天子诸侯，皆先行燕礼，其牲犹得有牛者，但天子诸侯，虽用燕礼，直取一献之礼，未旅而行射节，其用牲则左传云：公当飨，虽然，燕礼亦用牛，与飨同，若然，云膳羞，则庶羞也；不言正，爼之牛者，据庶羞而言其实，兼正爼矣， 食音嗣。
军事共其犒牛
注曰郑司农云犒师之牛
丧事共其奠牛
注曰：谓殷奠，遣奠也，丧所荐馈曰：奠 疏曰：丧中自未葬，以前无尸，饮食直奠，停置于神前，故谓之为奠，朝夕之奠，无尊卑皆脯醢而已，无牲体，唯有小敛，大敛朔月，月半荐新，祖奠及遣奠，时有牲体遣奠，非直牛亦有马牲。
凡防同军旅，行役，共其兵车之牛与其牵徬，以载公任器。
注曰：牵徬在辕外，挽牛也，人御之，居其前曰：牵居其旁曰：徬任犹用也， 疏曰：会同，军旅，兼言行役，谓王行巡守，皆六军从也，共其兵车之牛者，但兵车，驾四马之外，别有两辕，驾牛，以载任器者，亦谓之为兵车，故云：兵车之牛也， 徬旁去声。
凡祭祀共其牛牲之互与其盆簝以待事
注曰：郑司农云：互谓楅衡之属，盆簝皆器名盆，所以盛血，簝受肉笼也，谓互，若今屠家县肉格 ，史直翁曰：观周官牛人所共非，祭祀则宾客燕享军旅，初非为食用，礼曰：天子无故不杀牛，所谓故其祭祀之时，与 簝音尞盛，音成县音悬。
○充人掌系祭祀之牷牲，祀五帝，则系于牢，刍之三月，注曰：牢闲也，必有闲者，防禽兽触，齧养牛羊，曰刍，三月一时节气，成 疏曰：上云掌系祭祀之牲牷，则总养天地宗庙之牲，下别言祀五帝则畧举五帝而已，其实昊天及地祗与四望社稷之等，外神皆系之也。
○享先王，亦如之，凡散祭祀之牲，系于国门，使养之，注曰：散祭祀，谓司中，司命，山川之属国门，谓城门，司门之官，郑司农云：使养之，使守门者养之 疏曰：散祭之牲，直言系于国门，使养之不言，三月，则或一旬之内而已，不必三月也，案楚昭王问于观射父，曰：刍豢几何？对曰：逺不过三月，近不过浃日，注曰逺牛豕羊近，犬鸡之属，则诸侯祭祀养牲，亦得三月及旬，则天子亦有浃日之义，若然，此散祭祀，亦可浃日而已。
展牲则告牷
王光逺曰肆师言，祭祀，展牺牲，则展牲者，肆师也，充人告牷而已， 坡谓展牲亦兼祭义所云，朔月，月半君巡牲是也。谷梁子郊牛日，展觓角而知伤可见矣。告牷告以完具，无伤也。
○硕牲则赞
王光逺曰硕大也，所以告其体之充，若左传奉牲以告，曰：博硕肥腯是已，盖君牵牲，宗人告硕，而充人则赞之，馈食之礼，宗人视牲，告充则硕牲，为赞宗人眀矣， 觓音虬。
周礼述注卷八
钦定四库全书
周礼述注卷九
安溪李光坡撰
○载师掌任土之灋，以物地事，授地职，而待其政令，注曰：任土者任其力，势所能生育，且以制贡赋也；物物色之，以知其所宜之事，而授农牧，虞衡使职之疏曰：待其政令者，谓因其职事，使其赋贡即下经园廛，二十而一，以下是。
以廛里任国中之地，以场圃任园，地以宅田，士田，贾田任近郊之地，以官田，牛田，赏田，牧田任逺郊之地以公邑之田，任甸地，以家邑之田任稍地，以小都之田任县地，以大都之田任畺地。
注曰：郑司农云：民宅曰宅，宅田者，以备益多也，士田者，士大夫之子得而耕之田也，赏田者，赏赐之田，司马灋曰：王国百里，为郊二百里，为州三百里，为野四百里，为县五百里为都，杜子春云五十里为近郊，百里为逺郊谓廛里者，若今云，邑里居矣，廛民居之，区域也里居也，圃树果蓏之属，季秋于中为场，樊圃谓之园宅，田致仕者之家所受田也，士相见礼曰：宅者在邦，则曰市井之臣在野，则曰草茅之臣，士读为仕，仕者亦受田，所谓圭田也，孟子曰：自卿以下必有圭田，圭田五十亩，贾田在市贾人，其家所受田也，官田庶人在官者，其家所受田也，牛田牧，田畜牧者之家所受田也，公邑谓六遂余地，夫子使大夫治之，自此以外，皆然二百里三百里，其上大夫，如州长四百里，五百里，其下大夫如县，正是以或谓二百里，为州四百里，为县云：遂人亦监焉，家邑大夫之采地，小都卿之采地，大都公之采地，王子弟所食邑也。畺五百里，王畿界也，皆言任者地之形，实不方平，如图受田，邑者逺近不得尽如制，其所生育，赋贡取正，于是尔以廛里任国中，而遂人职，授民田夫一廛，田百亩，是廛里不谓民之邑居，在都城者，与凡王畿内方千里，积百，同九百万夫之地也，有山陵林麓，川泽沟渎，城郭宫室，涂巷三分去一，余六百万夫，又以田不易一易，再易上中下相通，定受田者三百万家也逺郊之内地，居四同三十六万夫之地也，三分去一，其余二十四万夫，六乡之民七万五千家，通不易一易，再易一家，受二夫，则十五万夫之地，其余九万夫，廛里也场圃也。宅，田也，士田也，贾田也，官田也。牛，田也赏，田也，牧田也，九者亦通，受一夫焉，则半农人也。定受田十二万家也，食货志云：农民户一人，已受田，其家众男为余夫，亦以口受田如此，士工商家受田，五口乃当农夫一人，今余夫在遂地之中，如此，则士工商以事入在官，而余夫以力出耕公邑。甸稍县，都，合居九十六，同八百六十四万夫之地，城郭宫室，差少涂巷，又狭于三分，所去六而存一焉，以十八分之十三，率之则其余六百二十四万夫之地，通上中下六家而受十三夫，定受田二百八十八万家也，其在甸七万五千家为六，遂余则公邑 ，贾音古畺疆，本字，监古衔反，率音律。
凡任地，国宅无征，园廛二十而一，近郊十一逺郊二十而三，甸。稍县，都，皆无过十二，唯其漆林之征，二十而五注曰征税也，言征者，以共国政也，郑司农云：任地谓任土地以起赋税也，谓国宅，凡官所有宫室，吏所治者也，国税轻近而重逺近者多役也，园廛亦轻之者，廛无谷，园少利也，古之宅必树而畺场，有 疏曰：上经言任地所在，此经言地税多少不同之事。甸稍县，都，皆无过十二者，但此四处，出税不同，据上文直言，公邑任甸地，则甸地之中，兼有六，遂矣其稍，县，都，上文推言，三等采地为井田助灋，不见公邑，则三者之中皆有公邑，此云十二者，余三等采地而言，以其乡遂公，邑皆为夏之贡，灋故也。漆林之税特重，以其自然所生，非人力所作故也。
凡宅不毛者有里布，凡田不耕者出屋粟，凡民无职事者，出夫家之征。
注曰：郑司农云：宅不毛者，谓不树桑麻也，布泉也，宅不毛者有里布，民无职事者，出夫家之征，欲令宅树桑麻，民就四业，则无税赋以劝之也，谓宅不毛者罚以一里二十五家之泉，空田者罚，以三家之税粟以共吉，凶二服及丧器也，民虽有闲无职事者犹出夫税，家税也，夫税者百亩之税，家税者出，士徒车辇，给繇役 ，朱子曰：宅不毛为其为亭台也，田不耕，为其为池沼也， 闲音闲。
以时徴其赋
坡谓赋田赋也，大宰大府所谓九赋司防，所谓以九赋之灋，令田野之财用者也，盖惟正之供也， 防古外反。
问里布，既仍郑注则口泉之説是矣，若以口泉为非，则里布之注不仍矣。曰：朱子仍之坡，何敢不仍或问里布，朱子云：亦不可考，朱子莫考之坡，何能有考？而有以易之，饶氏云：家征是力役之征，夫征是粟米之征里布，是布缕之征，是不以布为泉也，不以为泉，而以为布，缕与不毛之罚，似得其伦类，然本经凡言布者，指泉为多，独于此为布缕，饶氏之云，亦未有他据也。况一字而二三其解，又解经之所深避乎？仍而阙之，不害为慎，虽然，三代远矣，里布，或别有所指为口泉决，非也。
○闾师掌国中及四郊之人民，六畜之数，以任其力，以待其政令，以时徴其赋。
国中及四郊六乡之中，自廛里至逺郊也掌六畜数者，农事之本，且祭祀养老之所必具，车乘之所必役也，政令赋役，皆是也。 坡谓此所徴赋乃万民之贡也，大宰所谓九职大府，所谓九功司防，所谓以九功之灋，令民职之财用者也，亦称赋者，疏云赋，其总名是也。
凡任民，任农以耕事，贡九谷，任圃以树事，贡草木，任工以饬材事，贡器物，任商以市事，贡货贿，任牧以畜事，贡鸟兽，任嫔以女事，贡布帛，任衡以山事，贡其物，任虞以泽事，贡其物。
注曰：贡草木谓葵，韮果蓏之，属 疏曰：大宰以九职任，万民有职，必有功，有功即有贡，故此论贡之灋也，分山泽为二者，以山泽出贡不同，故分为二，以充八通，闲民为九耳，贡其物者，山泽出产多，故不名一物。
凡无职者出夫布
载师云，任地则无职者，惰农也，有田不耕，故罚重此云，任民则无职者，游手也，勉以择业，故罚轻，夫布者，以布代九谷，与 吴幼清曰：赋与贡异，赋有常数，贡无常数，此任民以八贡则随其地产而贡之，其无者不强。
○凡庶民不畜者，祭无牲，不耕者祭无盛，不树者无椁，不蚕者不帛，不绩者不衰。
注曰：掌罚其家事也，盛黍稷也，椁周棺也，不帛不得衣帛，也不衰，丧不得衣衰也，皆所以耻不勉 ，盛音成强上声。
○县师掌邦国都鄙，稍甸郊里之地域而辨其夫家人民田莱之数，及其六畜，车辇之稽，三年大比，则以攷羣吏而以诏废置。
注曰：郊里郊所居也，自邦国以及四郊之内，是所主数周天下也，莱休不耕者，郊内谓之易，郊外谓之莱，善言近 ，吕伯恭曰：先王自封建诸侯，外有闲田散在诸侯之国，或谓诸侯有罪，则削其地，以为闲田，若有功则以闲田増封之天子，平时各命王官以掌之，县师掌邦国都鄙，稍甸郊里之地域，而兼天下之闲田，以总其目，此皆古人封建相维之意。
若将有军旅防同，田役之戒，则受灋于司马，以作其众庶及马牛车辇，防其车人之卒伍，使皆备旗鼓，兵器以帅而至。
注曰：受灋于司马者，知所当徴众寡 邱氏曰作起也，起其众庶，马牛车辇而后防，其车人之卒伍，人有人之卒伍，车有车之卒伍， 坡谓下稍人注云：县师受于司马，邦国都鄙，稍甸郊里，唯司马所调，帅而至者，帅而至司马也。
凡造都邑量其地辨其物而制其域
疏曰都，大都小都邑，家邑也，物谓地所有也，若地无所有，不可耕垦，若山泽者，不授之故，王制云：名山大泽不以封。
以嵗时徴野之赋贡
坡谓野谓甸稍县，都也所徴贡与闾师同徴赋则贰载师也。
○遗人掌邦之委积以待施惠
疏曰此与下为总目也
乡里之委积，以恤民之囏，阨门闗之委积以养老，孤郊里之委积，以待宾客，野鄙之委积，以待羇旅，县都之委积，以待凶荒。
注曰：委积者廪人，仓人计，九谷之数，足国用，以其余共之，所谓余灋用也，职内邦之移用，亦如此也。皆以余财共之，少曰委多，曰积乡里，乡所居也，囏阨，犹困乏也，门闗以养老孤，人所出入，易以取饩廪也，羇旅过行，寄止者待凶荒，谓邦国所当通给者也， 疏曰：乡里据国中，郊里即六乡之民所居郊者，宾客至郊，与主国使者交接，因即与之，廪饩，故以待宾客也，野鄙者六，遂在郊外，曰野六，遂有五百家鄙，故以鄙表六，遂耳羇旅，处处皆有，独于此见惠者甸地在二百里中，于内外有羇旅，皆得取之，故独见于此也？云：县，都不见家稍者，则县都中可以兼之，特于此三处，见凶荒者凶荒，则畿内畿外，皆有若畿外，凶荒则入向畿内取之，畿内凶荒，则向畿外取之，故于近畿三百里之外，言待凶荒之事也。
凡宾客，防同师役，掌其道路之委积，凡国野之道，十里有庐，庐有饮食，三十里有宿，宿有路室，路室有委，五十里有市，市有候馆，候馆有积。
注曰：庐若今野，候徙有庌也，宿可止宿，若今亭有室矣，候馆楼可以观望者也。一市之间有三庐，一宿疏曰：上经委积，随其所须之处而委积，此经所陈委积，据防同师役，行道所须，故分布于道路， 薛士龙曰：成周封建之制，自诸侯禄地，及禄士之外，其闲田之归于公上者，虽领于王官，皆藏于天下，故自都达，竟有委有积，凡糗粮刍茭具焉，以待军旅，攷之于诗，彻申伯土疆，以峙其粮，而左氏亦云，卫取于相，土之东都，以防王之东，搜夫粮峙于申，防搜之备，达于卫境，天下之赋藏畧可覩矣 ，王氏曰：遗人防同司役之委积，邦之大用，不领于大府者，大府主邦中经费之用，有品式，式用之余，所余犹多，则随道里之便，収贮之，卒然有急，而用可无之，兼无餽饷输挽之劳，是以虽行千里，而若袵席上过师也， 庌音雅，竟音境。
凡委积之事巡而比之以时颁之
疏曰言，凡委积上二文，委积之事是也。以时颁之，则以待者是也。
○均人掌均地政，均地守，均地职，均人民牛马，车辇之力政。
均人所均地政，以下总均畿内乡，遂及公邑，政读为征，地征九赋也，地守虞衡之属地职，农圃之属，二者九贡也，力政人民，则治城郭，涂巷沟渠，牛马车辇，则转委积之属， 政音征，下同。
凡均力，政以嵗上下丰年，则公旬用三日焉，中年，则公旬用二日焉，无年，则公旬用一日焉。
注曰：丰年人食，四鬴之嵗也人食三鬴，为中嵗人食二鬴，为无嵗嵗无赢储也，公事也，旬，均也，读如防防原隰之防，易坤为均，今书亦有作，旬者 疏曰：此所均力政者，即上人民之力，政不通，牛马车辇 鬴，房甫反，防音旬。
凶札则无力政无财赋
无力政，恤其劳也，无财赋，恤其乏困也，财赋即九赋地政也， 疏曰：此即廪人云，不能人，二鬴之嵗。
○不収地守地职不均地政
无财赋，故不平，计地征也，非凶札之嵗当敛赋乃均之耳，独言不均地政，举其重者，其实地守，地职既不収，亦不均矣。
三年大比则大均
注曰有年无年大平计之若久不脩则数或阙
○师氏掌以媺诏王
注曰：告王以善道也，文王世子曰：师也者，教之以事，而谕诸徳者也 吕伯恭曰：程，伊川谓后世知求治，而不知正，君知规过，而不知养徳葢后世谏诤之官，所以正君之恶者，未尝不设，若从容和缓，以养君之徳者则阙焉师氏，以媺诏王专以从容和缓，养君之徳不幸君有过，则有保氏之官，在故二官，皆言王举则从听治，亦如之，使人君既有所养，又有所畏，所以二者不可偏废， 媺音美。
以三徳教国子一曰至徳以为道本，二曰敏徳以为行本，三曰孝徳以知逆恶，教三行，一曰孝行，以亲父母，二曰友行，以尊贤良，三曰顺行，以事师长。
注曰：徳行内外之称，在心为徳施之为行孝，在三徳之下三行之上徳有广于孝而行，莫尊焉， 疏曰：以此三教，教国子王太子已下至元士之适子也， 朱子曰至徳云者诚意，正心，端本清源之事，道则天人性命之理，事物当然之则，脩身齐家，治国，平天下之术也敏徳云者彊志，力行蓄徳广业之事，行则理之所当为，日可见之迹也孝徳云者，尊祖爱亲，不忘其所由生之事，知逆恶，则以得于已者笃实深，固有以真知彼之逆恶而自不忍为者也， 吕伯恭曰：贤良者国中之先生长者也，师长者，朝夕与吾处者也，黄文叔曰：六徳三徳同此徳也六徳举其成徳之可名者也三徳原始要终，使知所由入也，六行三行，同此行也，孝弟而已矣， 行，下孟反。知，音智。
居虎门之左司王朝
注曰：虎门路寝门也，王日视朝于路寝门外，画虎焉，以明勇猛于守宜也，司犹察也，察王之视朝，若有善道可行者，则当前以诏王。
○掌国中失之事以教国子弟
注曰：教之者，使识旧事也，中中礼者也，失失礼者也，故书中为得杜子春云：当为得记，君得失，若春秋是也。 陈君举曰：教以徳行以立其根本，又须教以国政，使之通达治体。
○凡国之贵游子弟学焉
注曰：贵游子弟王公之子弟，游无官司者， 疏曰：即上之，国子弟也， 李景齐曰：国之贵游子弟皆宿卫者也。以其在王宫，而于王为近，且宻师氏以媺诏王，则王闻正言，知正道，固可以格其非心，然退而寒之者众，则此心易摇，故必教国子以善，使之在王所者，长防卑尊，无非端士，王谁与为不善乎 ，朝直遥反，中丁仲反。
凡祭祀宾客防同丧纪军旅王举则从
注曰：举犹行也， 疏曰：此数事王行之，时师氏则从，以王所在，皆须诏王以美道故也。
○听治亦如之
注曰：谓王举于野外，以听朝 疏曰：即上数事王所在，皆有朝以听治之，故从王亦如上虎门之左同，故云亦如之， 郑景望曰：王之出入，起居无不与知，随事而将顺救正之，则达善于萌，止恶于微过，易寡而徳易成。
使其属帅四夷之隶，各以其兵服守王之门外，且跸属即上士，府史胥徒之等兵服，东方南方，其服布其兵，剑，西方北方，其服旃其兵，弓矢不同也，门外中门之外，跸止行人。不得迫王宫也。
○朝在野外则守内列
注曰：内列蕃营之，在内者也，其属亦率四夷之隶守之，如守王宫 疏曰：朝在野外，即上文听治是也。
○保氏掌谏王恶
注曰：谏者以礼义正之，文王世子曰：保也者，慎其身以辅翼之，而归诸道者也。
○而养国子以道，乃教之六艺，一曰五礼，二曰六乐，三曰五射，四曰五驭，五曰六书，六曰九数，乃教之六仪，一曰祭祀之容，二曰宾客之容，三曰朝廷之容，四曰丧纪之容，五曰军旅之容，六曰车马之容。
道即艺与仪也艺者道之寓，使之得于手而应乎心，容者道之，使之根于心而生于色，莫非养其道心之方也， 注曰：五礼吉凶，宾军嘉也，六乐云门，大咸，大韶，大夏，大大武也，郑司农云：五射白矢，参连剡注，襄尺井仪也，五驭鸣和鸾，逐水曲过，君表舞交衢，逐禽左六书，象形，防意转注，处事假借，谐声也。九数方田，粟米，差分少广，商功均输，方程赢，不足旁要，今有重差夕，桀勾股也；谓祭祀之容，齐齐皇皇，宾客之容，穆穆皇皇，朝廷之容，济济翔翔，丧纪之容，累累颠颠，军旅之容，暨暨詻詻，车马之容，匪匪翼翼， 剡羊甚反，襄，音让，差初佳反重，直龙反，桀，音的，济子礼反，暨其器反，谘五格反。
凡祭祀，宾客，防同丧纪，军旅王举，则从听治，亦如之，使其属守王闱。
注曰：闱宫中之巷门， 郑刚中曰：谏恶之官，尤当自宫闱始。
○司谏，掌纠万民之徳而劝之朋友，正其行而强之道艺。
注曰：朋友相切磋，以善道也，强犹劝也， 朱子曰：人之大伦，其别有五必欲，君臣父子兄弟夫妇之间，交尽其道而无悖，非有朋友，以责善辅仁，孰能使之然哉？此古之圣人脩道立教，所以必重乎？此而不敢忽也， 行下孟反强，其丈反。
巡问而观察之，以时书其徳行道艺辨其能，而可任于国事者。
注曰：巡问行，问民间也可任于国事，任吏职 ，郑刚中曰：巡而问之，观而察之，见其徳行道艺可书者，则以时书之，其或才能过人，颖脱于伦辈之中，他日可任，国家之事者，又别白而条具之 ，吴氏曰：书而辨之，以待宾兴。
以攷乡里之治以诏废置以行赦宥
注曰：因巡问强，劝万民而攷乡里，吏民辠过，以告王所当辠否。
○司救掌万民之衺恶过失，而诛让之以礼，防禁而救之。
注曰：衺恶谓侮慢，长老语言，无忌而未丽于辠者过失，亦由衺恶酗醟好讼，若抽拔兵器，误以行伤害人，丽于辠者诛，诛责也，古者重刑，且责怒之，未即辠也，疏曰：此经与下二经皆总目也，诛让之者，即下二。
文三让是也，以礼防禁，而救之者，此衺恶过失，皆去冠饰，役之，囚之，皆使困苦，而令改恶从善，是救之也，衺音邪？酗许御切，虚，去声，醟音咏。
凡民之有衺恶者，三让而罚，三罚而士加明刑，耻诸嘉石，役诸司空。
注曰：罚谓挞击之也，加明刑者，去其冠饰，而书其衺恶之状，着之背也，嘉石，朝士所掌，在外朝之门左，使坐焉，以耻辱之，既而役诸司空使事官作之也，坐役之数，存于司宼， 着直畧反。
其有过失者三让而罚三罚而归于圜土
注曰：圜土狱城也，过失近辠，昼日任之以事，而収之夜蔵于狱，亦加明刑，以耻之，不使坐嘉石，其辠已着，未忍刑之。
凡嵗时有天患，民病则以节巡国中及郊野，而以王命施惠。
注曰天患谓烖害也节旌节也施惠赒恤之
○调人掌司万民之难而谐和之
注曰难相与为仇雠谐犹调也
○凡过而杀伤人者以民成之
注曰：过无本意也。成平也。郑司农云：以民成之，以乡里之民，共和解之。
○鸟兽亦如之
注曰：过失杀伤人之畜产者 ，王氏曰：鸟兽，谓畜产猛鸷，杀伤人也。
凡和难父之雠，辟诸海外兄弟之雠，辟诸千里之外，从父兄弟之雠不同，国君之雠，眡父师长之雠，眡兄弟，主友之雠，眡从父兄弟。
注曰：和之使，辟于此不得，就而仇之，九夷八蛮，五戎，六狄谓之四海主，大夫君也， 疏曰：此经畧言其不言者，皆以服约之，伯叔父母，姑，姊妹，女子子在室及兄弟子，众子一与兄弟同其祖父母，曾祖父母髙祖父母其孙承后皆斩衰，皆与父同，其不承后者，祖与伯叔同曽祖髙祖齐衰三月，皆与从父兄弟同，以其同绳屦故也。自外不见者，据服为断也，其兄弟及从父兄弟师长，主友皆谓无子，复无亲于己者，故据己亲疎为逺近若有子及亲于己，则自从亲为断，复雠之灋，可尽五世之内，五世之外，施之于己则无义，施之于彼，则无辠所复者，唯谓杀者之身，乃在被杀者子孙，可尽五世得复之 坡，谓此经为过而杀伤人者，立法虞书曰：宥过无大，康诰曰：大辠非终，乃不可杀，正谓此也。故过而杀伤人者，律之以王灋，则无死本之以忠臣，孝子之心则无生，惟辟而去焉，因其可生而生之，非惜一人之命，而纵逆恶，非堕王章以弛忠孝之伦也，雠者已逺则臣子之憾，亦可少泐，已所以酌情理之中而为是权灋耳，君师主友，乃因父兄之雠，比类及之不通，上文和难为义，葢君无过而杀伤之事也，呜呼！无闗雎麟趾之意，而欲行斯灋也，吾恐故杀者，布财于官吏，将托为过杀而出之矣，是啓之也，又在善用之者。
○弗辟则与之瑞节而以执之
注曰瑞节，玉节之剡圭也，和之而不肯辟者，是不从王命也。王以剡圭使调人执之，治其辠 ，辟音避，下同，从才用反。
凡杀人有反杀者使邦国交雠之
注曰反复也，复杀之者，此欲除害弱敌也，邦国交雠之明，不和诸侯得者即诛之，郑司农云：有反杀者谓重杀也。
凡杀人而义者不同国令勿雠雠之则死
两下相杀，曰杀义，宜也，此乃为宼攘，诱臣妾之小人，身其害而杀之者，为得其宜，虽所杀者，人之父兄不得雠也，使之不同国而已，如今时王灋杀奸盗于室中，律置不问，其此类与？
凡有鬬怒者，成之不可成者，则书之先动者诛之，注曰：鬬怒，辨讼者也，不可成，不可平也。书之记其姓名，辨，本也，郑司农云：成之谓和之也，和之，犹今二千石以令解仇怨，后复相报，移徙之，此其类也。
○媒氏掌万民之判
注曰：判半也，得耦为合，主合其半，成夫妇也，丧服曰：夫妻判合，郑司农云：主万民之判合。
○凡男女自成名以上皆书年月日名焉
注曰郑司农云成名谓子生三月父名之
○令男三十而娶女二十而嫁
注曰：二三者，天地相承，覆之数也，易曰：参天两地而竒数焉 疏曰：王肃曰：家语哀公问于孔子男子十六精通，女子十四而化，是则可以生民矣，闻礼男三十而有室女，二十而有，夫岂不晚哉？孔子曰：夫礼言其极，亦不是过，男子二十而冠，有为人父之端，女子十五许嫁，有适人之道，于此以往，则自婚矣，然则三十之男，二十之女，中春之月者，所谓言其极灋耳竒音倚中音仲。
凡娶判妻入子者皆书之
郑刚中曰：判之为言，谓夫妻反目，分别而去也，入子者，已无嗣子，或入同宗之子以为嗣，如今世之立嗣，坡谓娶判妻书之，防奸私也，入子书之，恐收养异。
姓则他日之婚姻无别也
中春之月令防男女
注曰中春隂阳交以成昏礼顺天时也
○于是时也奔者不禁
坡谓六礼备为渐，易曰：渐，女归吉是也。六礼不备，为奔奔者，迅疾之意，不以渐也，古者夫妇有别，而后父子有亲，一礼不备，不可以行，今之奔者不禁，何容有三十之男，二十之女，可以判合，而未合者，虽不备礼，犹许之，非慕説相奔就之説也。
○若无故而不用令者罚之
故谓凶荒札丧也，令以时以礼之令也，有丧荒者，娶不备礼，不用中春，大司徒荒政，十曰多昏杂记曰：已虽小功，既卒哭，可以冠子娶妻， 中音仲慕説之説音悦。
司男女之无夫家者而防之
坡谓司犹察也，无夫家，谓未有夫家也，男无家者，或单或贫而不能娶，女无夫者，或屈于孤贱，过期而不行，且时有天患民病男女仳离，如此之类，皆司而防之也，若夫鳏寡，圣人亦各从其志耳。岂有抑其贞操，强使判合乎？呜呼！饿死事极小，失节事极大，曽谓周公而不见此，与 防古外反，仳普弭反，强，上声。
凡嫁子娶妻入币纯帛无过五两
注曰：纯实缁字也，古缁以才为声，纳币用缁，妇人隂也凡于娶礼必用其类五两，十端也，必言两者，欲得其配合之名，十者用五行十日相成也，士大夫乃以纁束帛，天子加以谷圭，诸侯加以大璋杂记曰：纳币一束束五两两五寻，然则每端二丈， 疏曰：凡嫁子娶妻，含尊卑，但曰缁帛，文主庶人耳，若余行礼，则用制币，丈八尺，取俭易共此昏礼，取诚实之义，故以二丈整数为之也， 纯音缁。
禁迁葬者与嫁殇者
注曰：迁葬谓生时，非夫妇死，既葬，迁之，使相从也，殇十九以下，未嫁而死者生，不以礼相接，死而合之，是亦乱人伦者也。
凡男女之隂讼听之于胜国之社，其附于刑者，归之于士。
注曰隂讼争中冓之事，以触灋者胜，国亡国也，亡国之社，奄其上而栈其下，使无所通，就之以听隂讼之情明，不当宣露，其辠不在赦宥者，直归士而刑之，不复以听士司宼之属，诗云：墙有茨，不可扫也，中冓之言，不可道也。所可道也，言之丑也， 冓古候反，栈才产反。
司市掌市之治教政刑量度禁令
注曰：量，豆，区，斗斛之属，度丈尺也。 ，刘原父曰治，谓正万民交易之法教，谓使三市，信义不欺，政谓平百物轻重之价，刑谓制盗贼奸伪之民，量平谷米，度定布帛，禁谓壊法乱俗之物，不儥于市，令谓宣教，立政之事，必宪于民， 儥音育，后同宪音悬。
以次叙分地而经市
注曰：次谓吏所治，舍思次介，次也，若今市亭，然叙肆行列也，经界也。
○以陈肆辨物而平市
陈犹次也，辨物物异肆也，美恶不混其价，自显而平，即天官内宰，所云正其肆，陈其货贿之事也。
○以政令禁物靡而均市
注曰：物靡者易售而无用，禁之则市，均郑司农云：靡谓侈靡也， 疏曰：物靡买之者多，贵而无用，令使用物买之者少，而贱则市贾不均，故禁之。
○以商贾阜货而行布
注曰：通物曰：商居卖物，曰：贾阜犹盛也，郑司农云：布谓泉也， 王光逺曰布者所以权百物而通之货，苟不阜，则布无所通，故必以商贾阜货而行之。
○以量度成贾而徴儥
注曰徴召也儥买也物有定价则买者来也
○以质剂结信而止讼
注曰质剂，谓两书一札而别之也，若今下手书言保物要还矣。
○以贾民禁伪而除诈
注曰：贾民胥师，贾师之属，必以贾民为之者，知物之情伪与实，诈 疏曰：伪据物而言，诈据人而説也。
○以刑罚禁虣而去盗
注曰刑罚宪徇扑
○以泉府同货而敛賖
注曰：同共也同者谓民货不售，则为敛而买之，民无货则賖贳，而予之 坡，谓次叙陈肆先定其规画也，而后兴利，故政令商贾次之，利聚而后卖者，买者资焉，故次之以量度质剂，则市事尽矣，贾民刑罚，去市之害，泉府通市之穷，故又次于后 商贾，贾民注曰贾，贾师同音，古成贾注市贾同音，嫁行户刚反，下同。贳，音世。
大市，日昃而市，百族为主，朝市朝时而市，商贾为主，夕市夕时而市，贩夫贩妇为主。
注曰：日昃昳中也，市杂聚之处，言主者，谓其多者也，百族必容来去，商贾家于市城，贩夫贩妇朝资夕卖，因其便而分为三时之市，所以了物极众，郑司农云：百族百姓也， 疏曰：案匠人市朝，一夫各方百步，就百步而分为三时之市，恐不可，若然，则一夫者，据市亭置，次司市及贾师，胥师听事之处，取其列行肆之处，则居地多矣，此三市皆于一院，内为之大市于中，朝市于东偏，夕市于西偏，郊特牲所云是也。
○凡市入，则胥执鞭度守门市之，羣吏平肆展成奠，贾上旌于思，次以令市，市师涖焉，而听大治大讼，胥师贾师涖于介次，而听小治小讼。
凡市入谓三时之市，市者入也，胥守门也，察诈伪也，必执鞭度以威正人众也，系鞘于上则为鞭，因刻丈尺则为度，羣吏胥师以下也，平肆，平卖物之行列，使之正也，展整也，成平也。所以成平市物者，卽今之牙侩也，奠读为定，整勅防者，使定物贾，防诳豫也，上旌者以为众望也，见旌则知当市也思次，若今市亭也，市师司市也，介次市亭之属，别小者也，涖视也，思当为司字，声之误也。
○凡万民之期于市者，辟布者，量度者，刑戮者各于其地之叙。
期谓欲买卖期决于市也辟，灋也，灋布者，铸泉之处也，量度者，成贾之处也，刑戮者决辠之处也，各赴于其叙，则事虽繁，而人不杂矣。
○凡得货贿六畜者亦如之三日而举之
注曰：得遗物者，亦使置其地，货于货之肆马于马之肆，则主求之易也，三日而无识认者举之，没入官坡，谓自大市至此，唯次叙分地而经市，乃可如此，昃昃同奠，音定奠，贾之贾音，嫁辟音璧，昳音绖，鞘所交反，侩古外反，易，以豉反。
凡治市之货贿，六畜珍异亡者，使有利者，使阜害者，使亡靡者，使微。
注曰：利利于民，谓物实厚者，害害于民，谓物行苦者，使有使阜起，其贾以徴之也使亡，使微抑其贾，以郤之也，侈靡细好，使富民好奢，微之而已，郑司农云：亡者使有亡此物，则开利其道，使之有 坡，谓此一节乃以政令禁物靡而均市也， 亡音无，下同。贾音嫁，好奢之好，呼报反。
凡通货贿以玺节出入之
注曰：玺节印章，如今斗检封矣，使人执之，以通商以出，货贿者王之，司市也，以内货贿者，邦国之司市也。
○国凶荒札丧则市无征而作布
注曰：有灾害物贵，市不税，为民乏困也，金铜无凶年，因物贵大铸泉以饶，民 陈及之曰：市既无征，则物聚多，物多则钱重，钱重则物反轻，非所以便商旅也作布，则物虽多，而钱不重，商贾其利，则来者多矣，坡谓自凡通货贿至此，乃以商贾阜货而行布也，内音纳。
凡市伪饰之，禁在民者十有二，在商者十有二，在贾者十有二，在工者十有二。
注曰：郑司农云：所以俱十有二者，工不得作贾不得粥，商不得资，民不得畜，谓王制曰：用器不中度，不粥于市；兵车不中度，不粥于市；布帛精觕，不中数幅广狭不中量，不粥于市；奸色乱正色，不粥于市；五谷不时，果实未熟，不粥于市；木不中伐，不粥于市；禽兽鱼鼈不中杀，不粥于市；亦其类也。于四十八则，未闻数十二焉， 坡谓此一节乃禁伪而除诈也， 贾音古，粥音鬻，下同。中，丁仲反。
市刑，小刑宪罚，中刑徇罚，大刑扑罚，其附于刑者，归于士。
注曰：徇举以示其地之众也，扑挞也，郑司农云：宪罚播其肆也， 疏曰：徇既将，身以示之，则宪，是以文书表示于肆。
○国君过市，则刑人赦；夫人过市，罚一幕，世子过市，罚一帟，命夫过市，罚一盖，命妇过市，罚一帷。
注曰：谓诸侯及夫人，世子过其国之市，大夫内子过其都之市也，市者，人之所交利而行刑之处，君子无故不游观焉，若游观，则施惠以为説也国君则赦其刑人，夫人世子，命夫命妇，则使之出罚，异尊卑也，所罚谓宪徇扑也，必罚幕帟，葢帷市者众也，此四物者，在众之用也，此王国之市而説国君以下适市者，诸侯之于其国与王同，以其足以互明之 疏曰：宪徇刑之轻者而赦之，使出帷幕，难备之物者，出物虽重而无耻，宪徇虽轻而有愧，故以出物为轻也， 王介甫曰：市人犯刑，以利而已，国君近利，则市人何诛焉？故赦之？罚之 坡，谓自市刑至此，乃以刑罚禁虣而去盗也，至量度质剂，司在质人陈肆，辨物职之肆，长同货敛，賖专自泉府各于当官详之， 帟音绎説如字解説也。
凡防同师役，市师帅贾师而从治，其市政，掌其卖儥之事。
注曰：市司司市也，儥买也，会同师役，必有市者，大众所在，来物以备之。
○质人掌成市之货贿人民牛马兵器珍异
注曰：成，平也防者平物价而来，主成其平也，人民奴婢也，珍异四时食物。
凡卖儥者质剂焉，大市以质，小市以剂，掌稽市之书契，注曰：质剂者为之，劵蔵之也大市人民牛马之属，用长劵小市，兵器珍异之物，用短劵，稽犹考也，治也，书契取予，市物之劵也，其劵之象，书两札刻其侧， 坡谓此节所谓以质剂结信而止讼也，质剂与书契，有别质剂者，民既贸易，各有执信，若今之买牛，契之类也，书契者，取予之劵，若今之借字，限字也，书契，或有虚名，诡书或取者，有契而不还，其贷或予者，已収责而靳其契，亦皆不信，而可致讼者，故又掌稽之 予，音与。
同其度量，壹其淳制，巡而攷之，犯禁者，举而罚之，注曰：杜子春云：淳当为纯，纯谓幅广制谓匹长也，皆当中度量，谓淳读，如淳尸盥之，淳 坡，谓此节所谓以量度成贾而徴儥也同之，壹之则无长短，多少之差，而贾自定矣， 中丁仲反，贾，音嫁。
凡治质剂者，国中一旬，郊二旬，野三旬，都三月，邦国朞期内听，期外不听。
注曰：谓赍劵契者来讼也，以期内来则治之，后期则不治，所以絶民之好讼，且息文书也郊逺郊也野甸稍也，都大都小，都 疏曰：此经总上质剂，与书契来诉者， 赍音赍。
○廛人掌敛布，絘布，总布质布，罚布，廛布而入于泉府，注曰：布泉也，郑司农云：絘布列肆之税，布杜子春云：总当为儳，谓无肆立，持者之税也，质布者，质人之所罚，犯质剂者之泉也，罚布者，犯市令者之泉也，廛布者，货贿诸物，邸舍之税， 絘音次，总读儳音才。
凡屠者敛其皮角筋骨入于玉府
注曰：以当税给作器物也， 疏曰：屠者，其人亦有地税，因其屠即取皮角筋骨堪饰器物者，使入玉府，以当邦赋。
凡珍异之有滞者敛而入于膳府
注曰：故书滞或作廛，谓滞读，如沈滞之滞，珍异四时食物也，不售而在廛，久则瘦癯腐败，为买之，入膳夫之府，所以纾民事，而官不失实， 癯其俱反。
○胥师各掌其次之政令，而平其货贿，宪刑禁焉，察其诈伪，饰行儥慝者，而诛罚之。
刑宪徇扑也，禁伪饰之禁也； 坡谓行不坚固也，唐韩琬传云：器不行，窳饰行巧，饰其行也，儥卖也，慝恶也。
听其小治小讼而断之
宪刑之宪音悬行下孟反
○贾师各掌其次之货贿之治，辨其物而均平之，展其成而奠其贾，然后令市。
郑刚中曰：在肆之物，美恶混淆，故使之辨 贾师之贾，音古，下同。奠，音定，其贾之贾，音嫁。
凡天患禁贵儥者使有恒贾
注曰：恒，常也，谓若贮米谷，棺木而睹久雨，疫病者贵卖之，因天灾害阨民，使之重困， 史直翁曰：物价翔踊不可禁，禁之则深藏而不出，求者多，则贾不得不贵，虽有知巧，何以弭之？先王之市已先知其货贿，多寡有无之所在，故能使其必儥而市价，可使不贰，故曰使有常价，后世无灋，以处徒肆其刑威以禁之，欲求其贾之有常，不可得已。
○四时之珍异亦如之
注曰荐宗庙之物 疏曰此珍异亦是富人贱时豫贮而后贵时卖之 贾音嫁注同贮贮同重直龙反
凡国之卖儥各帅其属而嗣掌其月
注曰：儥买也，故书卖为买，郑司农云：谓官有所斥，令卖贾师，帅其属而更相代，直月为官卖之，均劳逸。
○凡师役防同亦如之
疏曰此亦从行所在当直为官买卖也
○司虣掌宪市之禁令，禁其鬬嚣者，与其虣乱者，出入相陵犯者，以属游饮食于市者。
注曰：嚣讙也， 徐氏曰：鬬者以力争嚣者，以口竞虣者，虐物乱者，悖理出入，陵犯谓恃强，以相陵属，游饮食，谓羣饮而败礼。
○若不可禁则搏而戮之
邱氏曰：搏伺而禽之 ，史直翁曰：先王有心于爱民，故设吏以禁虣，后世有心于取利，故设吏以为虣，民有一物，吏思得之，既不可以自取，必借奸民以为囊橐，民或不从，则鬬嚣虣乱，陵犯无所不至，民不得已而予之，吏既受矣，奸民于是愈肆，吏方拱手听命，而敢搏而戮之乎？是以欲行禁虣，当先择吏之良者，以处于上而下之，奸民自化矣， 嚣五羔反，搏，音博，同捕予音与。
○司稽掌巡市而察其犯禁者，与其不物者而搏之，注曰：不物衣服，视占不与众同，及所操物，不如品式。
掌执市之盗贼以徇且刑之
疏曰市之盗贼亦无过小盗徇扑而已
○胥各掌其所治之政，执鞭度而巡其前，掌其坐作出入之禁令，袭其不正者。
注曰：作，起也，坐起禁令，当市而不得空守之属，杜子春云：袭谓掩捕其不正者。
○凡有罪者挞戮而罚之
注曰罚之使出布
○肆长各掌其肆之政令，陈其货贿，名相近者相逺也实相近者相尔也，而平正之。
注曰：尔亦近也，俱是物也，使恶者逺善善自相近，郑司农云：谓若珠玉之属，俱名为珠，俱名为玉，而贾或百万，或数万，恐农夫愚民见欺，故别异，令相逺使贾人不得杂乱以欺人， 坡谓此官所谓以陈肆辨物而平市也。
○敛其总布掌其戒禁
注曰：杜子春云：总当为儳 逺于万反注同，而贾音嫁贾人，音古。
○泉府掌以市之征布，敛市之不售，货之滞于民用者，以其贾买之，物楬而书之，以待不时而买者，买者各从其抵都鄙，从其主，国人郊人从其有司，然后予之，注曰：郑司农云：物楬而书之，物物为椾书，书其贾楬，着其物也，不时买者，谓急求者也。主者别治大夫也，谓抵实柢，字柢本也，本谓所属吏，主有司是也。疏曰：征布者，即上廛，人絘布已下之布，并入泉府，而蔵之故总云征布也， 贾音嫁，予音与椾音牋。
凡賖者祭祀无过旬日丧纪无过三月
注曰：郑司农云：賖贳也，以祭祀丧纪，故从官贳买物。
凡民之贷者，与其有司辨而授之，以国服为之息，注曰：有司其所属吏也，与之别，其贷民之物，定其贾以予之， 疏曰：此经不言都鄙主者，有司中兼之坡，谓国服为息，儒者因青苗之害，改为説者不一抑，无庸也，其时孙觉奏曰：成周賖贳，特以备民之缓急，不可徒与也，故与国服为之息，然国服之息，説者不明郑氏释经，乃引王莽为据不应，周公取息，重于莽时，况国用专取具于泉府，则冡宰九赋，将安用取圣世，宜讲求先王之灋，不当取疑文虚説以图治安，善哉言也，古今异宜，微文难知，后圣有作，或在损益，此语似可阙疑， 贾音嫁，予音与。
凡国事之财用取具焉，嵗终则防其出入而纳其余，注曰：防计也。纳入也。入余于职，币 坡谓邦之大用，内府待之，小用外府待之，则此国事之财用者，专指王之膳服也， 防古外反。
陈君举曰：王荆公尝谓周礼一书，理财居其半，自有周礼以来，刘歆辅王莽专为理财，至荆公熈，寜亦专理财，所以先儒多疑于周礼，今细攷之，亦诚有可疑者，且以廛人一官论之，所谓絘布者，郑氏谓列肆之税，卽今之房廊钱，所谓廛布者，郑氏谓诸物邸舍之税，即今之白地钱，又有罚布者，卖买不平之罚，质布者，质人巡攷犯禁之罚，即今之搭地钱，又有总布者，子春谓无肆立持之税，若熈寜间，不系行钱人，凡屠者敛皮角筋骨入于玉府，即今所谓纳筋骨者，敛珍异之滞者，入于膳府，则以供一人之玩好者徳宗宫市之弊，其初只教官与百姓交易，后乃用宦者为使买之多不偿其本钱，熈寜不系行钱，郑侠奏议，谓负水拾发担粥，提茶皆有免行，然则廛人之弊，安得不至于此，其他自山虞以至泽虞，自卝人以至掌炭，又有上项征税，如此其未至，市肆者在川则有川禁，泽则有泽，禁金玉，鈆锡则有禁，齿；革，羽毛则有禁，絺绤薪炭则有禁，所以取民者，无一不备，与夫司门犯禁之财司闗举货之罚，巾车之车折，则入赍马质之马死，则物更先王所以不与民争利者，全不见于此书，所以王莽用周礼，遂有五均，六干，列肆里区，无不征之，荆公用周礼，遂有坊，河渡白地房廊，搭罚六色，免行市例之类，无所不有，至使周礼之书，后人不得尝试，夫周礼之灋，果如是耶？抑用之者，失其实耶？ 坡谓此论详赡明快然，刘王果能使其君自冡宰头一段渐次行到，司市即无此患， 卝音矿，鈆铅同。
周礼述注卷九
<经部,礼类,周礼之属,周礼述注>
钦定四库全书
周礼述注卷十
安溪李光坡撰
○司门掌授管键以啓闭国门
管籥键牡也，入者为牡，容者为牝，管以闭而键，以啓键其展反。
几出入不物者正其货贿凡财物犯禁者举之
注曰：不物衣服，视占不与众同，及所操物，不如品式者，正读为征征税也，犯禁，谓商所不资者举之，没入官 陈及之，曰：犯禁即司市伪饰之，灋在民，商贾工者十有二是也。 正音征，贾音古。
以其财养死政之老与其孤
注曰：财谓门闗之委积也，死政之老死国事者之父母也，孤其子。
祭祀之牛牲系焉监门养之
散祭祀之牲，则不在牢系于门，使监门养之，不必三月也，监门，门徒。
○凡嵗时之门受其余
注曰：郑司农云：受祭门之余， 疏曰嵗之四时祭门非一，故云。凡以总之，若月令，秋祭门者，是祭庙门，此门亦谓国门十二者，除四时祭，外仍有为水祈祷，故庄公二十五年秋，大水，有用牲于门之事， 监古衔反。
凡四方之宾客造焉则以告
注曰：造犹至也，告告于王而止客，以俟逆 疏曰：谓四方诸侯来朝，觐至闗闗人告王至郊，郊人告王，至国门，门人告王，王得告，皆遣人往迎。
○司闗掌国货之节以联门市
注曰：货节谓商本所司市之玺节也，自外来者，则案其节而书其货之多少，通之国门，国门通之司市，自内出者，司市为之玺节，通之国门，国门通之闗门参相连以检，猾商 猾，音滑。
司货贿之出入者掌其治禁与其征廛
注曰：征廛者货贿之税，与所止邸舍也，闗下亦有邸舍，其出布如市之，廛 疏曰：司货贿出入，即上经以聫门市者也。
○凡货不出于闗者举其货罚其人
注曰：不出于闗谓从私道，出辟税者，则没其财而挞其人， 辟音避。
凡所达货贿者则以节传出之
注曰：商，或取货于民间，无玺节者至闗闗为之玺节及传出之，其有玺节亦为之传，传如今移过所文书疏曰：此文重释上文国货之节，上直云玺节此经。
兼有传
国凶札则无闗门之征犹几
注曰：郑司农云：凶，谓凶年饥荒也，札谓疾疫死亡也，越人谓死为札，春秋传曰：札瘥夭昏，无闗门之征者，出入闗门无租税，犹防谓无租税，犹苛察，不得令奸人出入 疏曰：此司闗所掌兼言，门者门闗同类无征，是同，司门既不言，故于闗并言门也， 瘥，才何反。
凡四方之宾客敂闗则为之告
注曰：谓朝聘者也，敂闗犹谒闗人也，敂犹至也，郑司农説以国语曰：周之秩官有之曰：敌国宾至闗尹以告行理，以节逆之 ，敂音叩。
有外内之送令则以节传出内之
有送令谓奉贡献及文书，以常事往来，自王国来者，以节传出之，自畿外入者，以节传内之 ，出内传内，俱音纳。
○掌节掌守邦节而辨其用以辅王命
注曰：王有命，则别其节之用，以授使者，辅王命者，执以行为信， 王龄曰：邦节者，下文所谓玉节角，节用之于内外诸侯虎节龙节人，节用之于邦国，使者符节，玺节用之于司门司闗司市及乡，遂之间，总而言之，皆邦节也，郑以典瑞之珍圭，牙璋等为邦节，未知是否？ 别彼列反使所吏反，下同。
守邦国者用玉节守都鄙者用角节
注曰：玉节之制，以命数为小大角，用犀角，其制，未闻郑刚中曰：命为诸侯，使守邦国者，用玉节以辅之。
命为君长使守都鄙者用角节以辅之
凡邦国之使节，山国用虎节，土国用人节，泽国用龙节，皆金也，以英荡辅之。
注曰：使节行道，所执之信也，土平地也，山多虎，平地多人泽，多龙以金为节，铸象焉，必自以其国所多者，于以相别为信明也，今汉有铜虎符，杜子春云：荡当为帑，谓以函器盛此节，或曰，英荡画函 ，郑刚中曰：前言玉节，角节，则王命之守，此言虎节人，节龙节，则王使者执行以为信 ，王光逺曰掌节所掌谓之邦节，以辅王命，所谓邦国之使，节使邦国者所执也，小行人所达，谓之天下之节，则邦国都鄙，使者所执，非王官所掌 坡，谓虽非王官所掌，其灋式亦必自掌节出 帑吐党反盛，音成。
门闗用符节货贿用玺节，道路用旌节，皆有期以反节，注曰门闗司门司闗也货贿者，主通货贿之官，谓司市也，道路主治五涂之官，谓乡遂大夫也，凡民逺出至于邦国，邦国之民若入来，由门者，司门为之节，由闗者司闗为之节其商，则司市为之节，其以征令及家徙则乡，遂大夫为之节，唯时事而行，不出闗不用节也；变司市言，货贿者玺，节主以通货贿货贿，非必由市，或于民家焉。变乡遂言道路者，容公邑及小都，大都之吏皆主治五涂，亦有民也，符节者，如今宫中诸官，诏符也，玺节者，今之印章也，旌节，今使者所拥节是也，将送者执此节，以送行者，皆以道里日时，课如今邮，行有程矣，以防容奸，擅有所通也，凡节有灋式，藏于掌节 ，黄文叔曰节，皆邦节有守，节有行节，玉节邦国守之，角节都鄙守之，是谓守节，使节及门闗道路之节，皆行节也，必自掌节出，付使随事用之，注言闗市通路之官，皆得为节，如此则杂主掌节，何以设专职哉？ 涂音途。
凡通达于天下者必有节以辅之
注曰：必有节言逺行无有不得节而出者也，辅之以者，节为信耳，说所赍操及所适 疏曰：此经总解上经门闗诸有节并有，辅成信騐或有节无，或有无节，或节俱无，则不得通达于天下也。
○无节者有几则不达
注曰：圜土内之 疏曰：此亦总解上文门闗已下应有节，今无节者，非直被防又不通达前所也， 赍音赍内音纳。
○遂人掌邦之野
注曰：郊外曰野，此野为甸，稍；县，都 疏曰：不言掌，遂又下文云以达于畿，明遂人掌野通，至畿疆也。
以土地之图经，田野造县鄙，形体之灋，五家为邻，五邻为里，四里为酂，五酂为鄙，五鄙为县，五县为遂，皆有地域，沟树之使，各掌其政令，刑禁以嵗时稽其人民而授之田野，简其兵器，敎之稼穑。
注曰：经形体皆为制分界也。邻里酂鄙县，遂犹郊内，比闾族党州乡也，郑司农云：田野之居，其比伍之名，与国中异制，故五家为邻，谓异其名者，示相变耳。遂之军灋，追胥起徒役，如六乡 疏曰：以土地之图经，田野所经者，即造县鄙以下是也；造县鄙者，此与下五家为邻之等为总目，五家以下有六等畧言二者耳，使各掌其政令，刑禁者五家，则邻长施政令，五邻则里宰，施政令已上皆施之，其以岁时以下，亦使各掌者，以之 酂，作管反长，丁丈反。
凡治野以下剂致甿，以田里安甿，以乐昏扰甿，以土宜敎甿，稼穑以兴，耡利甿，以时器劝甿，以疆予任甿，以土均平政。
上节言经理其居人民之灋，此则详安集其人，民之道也，变民言：甿异外内也。甿，犹懵懵无知，貌也。致犹防也，民虽受上田中，田下田及防之以下剂为凖，谓可任者家，二人田谓百亩之田里，谓五亩之宅，安甿者，民得业则安乐，昏劝其昏姻，如媒氏防男女也；扰，顺也，高田种黍稷下田，种稻麦，是以土宜敎稼穑也，杜子春读耡为助，谓起民人，令相佐助，是与民为利也，时器制作，耒耜钱镈之属，先时修之，及时用之，所以劝功也；疆予谓民有余力，复予之田，若余夫，然政读为征，土均掌均平，其税八者之序以下剂，致民受田多而征役少，使其民皆说而愿为之甿也，然后田里以安之，乐昏以扰之，则民入有家室之依，其心安焉，土宜以敎之，兴耡以利之，则民出，有作息之乐，其业成焉；又恐其废时失事也，复时器以劝之，又恐其有旷土，游民也，复疆予以任之，则征税由此而出，更以土均平之，而民无不均之叹矣， 甿音萌，耡音助后同，予音与政，音征，懵音防，犹防及防均古外反，镈，音博。
辨其野之土上，地中地下地，以颁田里，上地，夫一廛，田百畮，莱五十畮，余夫亦如之，中地，夫一廛，田百畮，莱百畮，余夫亦如之，下地，夫一廛，田百畮，莱二百畮，余夫亦如之。
注曰：莱，谓休不耕者，郑司农云：戸计一夫一妇而赋之田，其一戸有数口者，余夫亦受此田也，廛居也，谓廛城邑之居，孟子所云五亩之宅，树之以桑麻者也，六遂之民，余夫竒受一廛，虽上地犹有莱，皆所以饶逺也 坡谓此详言分田里以安甿之制也，其余七者则田里中，事耳 竒居宜反。
凡治野，夫间有遂，遂上有径，十夫有沟，沟上有畛，百夫有洫，洫上有涂，千夫有浍，浍上有道，万夫有川，川上有路，以达于畿。
注曰：十夫二邻之田，百夫一酂之田千，夫二鄙之田，万夫四县之田，遂沟洫，浍皆所以通水于川也，遂广深各二尺，沟倍之洫，倍沟浍，广二寻，深二仞，径畛涂道路，皆所以通车徒于国都也，径容牛马，畛容大车，涂容乘车，一轨道，容二轨路，容三轨都之野，涂与环涂同可也。万夫者，方三十三里，少半里，九而方一，同以南亩图之，则遂从沟横洫，从浍横九浍，而川周其外焉，去山陵林麓，川泽沟渎，城郭宫室，涂巷三分之制，其余如此，以至于畿，则中虽有都鄙，遂人尽主，其地 疏曰：九浍，则于四畔为大川，此川亦人造虽无丈尺之数，盖亦倍浍耳， 坡谓此承上文一夫受田百亩，而详言田野形体之制也。
以嵗时登其夫家之众寡，及其六畜，车辇，辨其老幼废疾与其施舍者，以颁职作事，以令贡赋，以令师田，以起政役。
注曰：登，成也，犹定也，夫家，犹言男女也，施读为弛职，谓民九职也，分其农牧，虞衡之职，使民为其事也。载师职云：以物地事，授地职互言矣，贡九贡也，赋九赋也，政役出，士徒役 坡，谓自此以下承上文田有定制，民有常业，而使之供贡赋，给繇役之事， 施音弛舎音舍政音征，繇音遥。
若起野役，则令各帅其所治之民而至，以遂之大旗致之，其不用命者诛之。
注曰：役谓师田，若有功作也，遂之大旗，熊虎 疏曰：起野役，若小司徒，凡起徒役，毋过家一人之类也，令者谓令县正已下。
凡国祭祀共野牲令野职
注曰共野，牲入于牧人，以待事也，野职薪炭之属，疏曰令，令委人敛之。
凡宾客令脩野道而委积
注曰委积于庐宿市 疏曰令令遗人也
大丧，帅六遂之役而致之，掌其政令，及葬，帅而属六綍，及窆陈役。
注曰致役，致于司徒，给墓上事，及竁也，綍举棺索也，葬举棺者谓载与説时也用綍旁六，执之者天子，其千人与陈役者，主陈列之耳，匠师帅监之，乡师以斧涖焉，大丧之正棺殡，啓朝及引六乡役之载，及窆，六遂役之，亦即逺相终始也，郑司农云：窆谓下棺，时遂人主陈役也，礼记谓之封，春秋谓之塴，皆塟下棺也，声相似 ，属音烛，綍音弗窆，贬，去声，竁昌绢反，説始鋭反封彼騐反塴补邓反。
凡事致野役，而师田作，野民帅而至，掌其政治禁令，注曰：此居职末总结之言也， 王光逺曰言事而又言：师田，则事乃力，政之事， 政音征。
○遂师各掌其遂之政令戒禁
易彦祥曰：政若颁职，作事以起政役之类，令若令野职，野赋令野，脩道之类，戒与禁，则辅此而已， 注政役音征。
以时登其夫家之众寡，六畜，车辇，辨其施舍，与其可任者，经牧其田野，辨其可食者，周知其数而任之以征财，征作役事，则听其治讼。
注曰：施读亦弛也，经牧制田界，与井也可食，谓今年所当耕者也，财征赋税之事， 疏曰：周知其数，而任之以征财，征者谓周徧知其夫家，六畜及田野之等任之，据人民之数征财，征据田野之数也，作役事，则听其治，讼者役事中，可兼军役，田猎功作之等，皆听其治讼。
巡其稼穑而移用其民以救其时事
注曰：移用其民，使转相助救时，急事也，四时耕耨敛艾，芟地之宜，晚早不同，而有天期，地泽风雨之急。
凡国祭祀审其誓戒共其野牲
注曰：审亦听也， 疏曰：案冢宰，大祭祀，掌百官之誓戒，大司寇涖誓，百官并戒百族，此官主审其戒戒，遂之民，故不同也。 王光逺曰共野牲，赞遂人也。
入野职野赋于玉府
注曰：民所入货贿，以当九职，九赋中玉府之用者疏曰：自甸稍县都之等，以其在逺郊之外故皆以。
野言之 中丁仲反
宾客则巡其道脩庀其委积
注曰巡其道脩行治道路也庀具也
大丧，使帅其属以幄帟，先道野役，及窆，抱磨共丘笼，及蜃车之役。
注曰：使以幄帟先者，大宰也，其余司徒也，幄帟先所以为塟窆之间，先张神座也，道野役帅以至墓也，邱笼之役，竁复土也，其器曰笼，蜃车柩路也，柩路载栁四轮，廹地而行，有似于蜃，因取名焉，行至圹乃説复更载以龙輴，蜃礼记或作槫，或作辁役，谓执綍者，磨者适歴执綍者名也，遂人主陈之，而遂师以名行校之 ，磨音歴説音脱輴勅伦反，槫辁俱市専反。
军旅田猎平野民掌其禁令比叙其事而赏罚
注曰：平谓正其行列，部伍也， 疏曰：比叙者校比次叙，其行伍而行赏罚。
○遂大夫，各掌其遂之政令以嵗时稽其夫家之众寡，六畜田野，辨其可任者与其可施舍者，以敎稼穑，以稽功事，掌其政令戒禁，听其治讼。
注曰：施读亦为弛功事，九职之事，民所以为功业疏曰：此一经与遂师职意同，但互见其义耳， 王龄曰：遂师遂大夫，言政令戒禁，县正至里宰，则特言政令而戒，禁无与邻，长于政令，又无与。
○令为邑者嵗终则防政致事
注曰：不言其遂之吏而言为邑者，容公邑及卿，大夫王子弟之采邑，政令戒禁，遂大夫亦施焉， 防古外反，与，音预。
正嵗简稼器脩稼政
注曰：简犹阅也，稼器耒耜，镃基之属，稼政孟春之月，令所云皆脩封疆，审端径术，善相邱陵阪险原隰，土地所宜，五谷所殖，以敎道，民必躬亲之 术，音遂相息亮反，道音。
三嵗大比则帅其吏而兴甿，明其有功者，属其地治者，注曰：兴甿举民，贤者能者，如六乡之为也，兴犹举也，属犹聚也，又因举吏治有功者而聚勅，其余以职事属音烛。
凡为邑者以四达戒其功事而诛赏废兴之
注曰：四达者治民之事，大通者有四，夫家众寡也，六畜，车辇也，稼穑耕耨也，旗鼓兵革也。
○县正各掌其县之政令，征比，以颁田里，以分职事，掌其治讼，趋其稼事而赏罚之。
徴徴召也比案，比颁田里者，如夫一廛，田百畮也，分职事者九职之功事也， 李嘉防，曰颁田里，分职事，虑有不得其平，于是掌其治讼趋其稼，事必有勤惰之分，故有赏罚。 趋音促。
若将用野民，师田，行役移执事，则帅而至，治其政令，注曰：移执事移用其民，郑司农云：谓转相佐助。
○既役则稽功防事而诛赏
疏曰：此经结上文，功役之事 ，王氏曰：县正即乡州长，州长有读，灋攷行此互备也，无之，则遂大夫兴，甿将安稽？ 防古外反，行，下孟反。
○鄙师各掌其鄙之政令祭祀
注曰：祭祀，祭禜也， 郑刚中曰：掌其祭祀，则祭祀之时，亦如党正，敎其礼事明矣。
凡作民则掌其戒令
注曰作民谓起徒役也
以时数其众庶而察其媺恶而诛赏
注曰：时四时也， 易氏曰媺，谓成于三物者，恶谓陷于八刑者。
○嵗终则防其鄙之政而致事
○酂长各掌其酂之政令，以时校登其夫家，比其众寡，以治其丧纪祭祀之事。
注曰：校犹数也， 疏曰：治其丧纪谓民之丧纪，若乡师所云族，共丧器之类，治其祭祀者谓若族祭酺之类，若然，县当祭社与州同县，正鄙师酂，长皆不言所祭神者六，遂与六乡互见其义也。
若作其民而用之，则以旗鼓兵革，帅而至若嵗时简器与有司数之。
注曰简器，简稼器也，兵器亦存焉，有司遂大夫 疏曰：作其民而用之者，谓师田及巡守之等直言以旗鼓，兵革不言，车辇，文不具 ，守音狩。
凡岁时之戒令皆听之趋其耕耨稽其女功
嵗时戒令出于遂人者也，听受而行之也，女功丝枲之事， 疏曰：酂长弥亲民，故趋其耕耨，并稽攷女功之事， 趋音促。
○里宰掌比其邑之众寡，与其六畜兵器，治其政令，注曰：邑犹里也。
以嵗时合耦于耡，以治稼穑，趋其耕耨，行其秩叙，以待有司之政令，而征敛其财赋。
注曰：攷工记曰：耜广五寸，二耜为耦，此言两人相助，耦而耕也，杜子春云：耡读为助，谓相佐助也，谓锄者里，宰治处也，若今街弹之室于此，合耦使相佐助，因放而为名，季冬之月，令命农师计耦耕事，脩表耜，具田器，是其嵗时合人耦，则牛耦亦可知也。 疏曰：六遂赋税，县师徴之旅师敛之，此财赋，言待有司徴敛者谓县师旅，师也，周未有牛耦，汉赵过始教民牛耕，今郑云牛耦者或周末，兼有牛耦，至赵过乃絶人耦専用牛 ，郑刚中曰宫伯，行其秩叙，注云：秩禄禀叙才等，此农民耳，所谓秩叙者，何也？盖力田之赏也，如汉世力田者赐爵一级，二级之类， 趋音，促放音仿。
○邻长掌相纠相受
注曰相纠相举察 疏曰邻长不命之士为之
○凡邑中之政相赞
注曰：长短使相补，助 疏曰：谓一里之内有上政令徴求则五邻，共相赞助。
○徙于他邑则从而授之
注曰从犹随也授犹付也
○旅师掌聚野之耡粟屋粟闲粟
野谓甸稍县都也，耡粟民相助，作所出之粟，即九赋之税粟也，所贡九谷亦存焉，屋粟，民有田不耕所罚，三夫之税粟，闲粟闲，民无职事者所出，一夫之征，粟闲音闲。
而用之以质剂致民平，颁其兴积，施其恵散，其利而均其政令。
注曰：而读为若声之误也。若用之谓恤民之囏阨，委积于野，如遗人于乡里也，以质剂致民，案入税者，名防而贷之，兴积所兴之积，谓三者之粟也，平颁之不得，偏颇有多少，县官征聚物曰兴，今云军兴是也。是粟县师徴之旅师敛之而用之，以赒衣食，曰：恵以作事业？曰：利 坡，谓簿书若市，劵有长短，故云质剂也均，其政令者，视囏阨之甚否？均施散之厚薄也。
○凡用粟春颁而秋敛之
注曰困时施之饶时收之 坡谓上节言施恵散利此则言其敛之时也 积子赐反
凡新甿之治皆听之，使无征役，以地之媺恶，为之等注曰：新甿新徙来者也，治谓有所求乞也，使无征役，复之也，王制曰：自诸侯来，徙家期不从政， 坡谓征役力役之征也，以地媺恶为之等者，坡从子伦云，无征役暂耳，以地之媺恶，为之等不易之地，一年后征役之一易者，二年，再易者三年。
或问徴敛赋贡条目之，详曰：司徒载师徴畿内之九赋，闾师徴六乡之九功，县师所徴野赋贰载师也其徴野贡以闾，师不掌及也，外此有遂师聚别功，赋货贿中玉府用者，委人敛甸，稍刍薪徴税之官尽于是矣。其敛之也，赋功之物，谷入于仓，人金玉玩好，凡民货贿，入于玉府，货贿入于内府，邦布入于外府，畜兽入于牧人，牛人丝枲，入于典丝，典枲是敛之也，若乃遗人之委积，旅师之赋粟，则注所云廪人，仓人计，九谷之数，足国用，以其余共之，所谓余灋用也，遗人注王氏所论防同军旅，委积一节，最为得之，可以类推其余。
○稍人掌令丘乘之政令
注曰：邱乘四邱为甸甸，读与维禹，敶之之敶同其训曰：乘由是改，云是掌令都鄙，脩治井邑，邱甸县都之沟涂，云邱甸者，举中言之，沟涂之人名，井别邑异，则民之家数存焉， 敶音阵。
若有防同师田，行役之事，则以县师之灋，作其同徒輂辇帅而以至治其政令，以听于司马。
注曰：有军旅防同，田役之戒，县师受灋于司马，邦国都鄙，稍甸郊里，唯司马所调，以其灋作其众庶及马牛车辇，防其车人之卒伍，使皆备旗鼓，兵器以帅而至，是以书令之耳，其所调若在家邑小都，大都则稍人，用县师所受司马之灋作之，帅之以致于司马也，同徒司马所调之同，凡用役者，不必一时皆徧，以人数调之使，劳逸递焉， 輂居录反，递徒礼反。
大丧，帅蜃车与其役，以至掌其政令，以听于司徒注曰：蜃车及役遂人共之，稍人者野监，是以帅而致之，既夕，礼曰：既正柩，宾出，遂匠纳车于阶间，则天子以至于士，柩路皆从遂来。
○委人掌敛野之赋敛薪刍，凡疏材木材，凡畜聚之物，注曰：野谓逺郊以外也，所敛野之赋，谓野之园圃，山泽之赋也，凡疎材草木有实者也，凡畜聚之物，瓜瓠葵芋，御冬之具也，野之农赋，旅师敛之，工商嫔妇，遂师以入玉府，其牧则遂师，又以共野牲 ，芋于附反。
以稍聚待宾客以甸聚待羇旅
注曰聚凡畜聚之物也
○凡其余聚以待颁赐
注曰：余当为余声之误也。余谓县都畜聚之物， 疏曰：上已云稍甸，此言余聚是县，都中畜聚之物。
以式灋共祭祀之薪蒸木材，宾客，共其刍薪，丧纪，共其薪蒸，木材军旅，共其委积薪刍，凡疏材，共野委兵器，与其野囿财用。
注曰：式灋故事之多少也，薪蒸给炊，及燎麤者，曰薪细者，曰蒸木材，给张事委积薪刍者，委积之薪刍也，军旅又有疏材，以助禾粟，野委谓庐宿止之，薪刍也，其兵器，谓守卫陈兵之器也，野囿之财用者苑囿，藩萝之材。
○凡军旅之宾客馆焉
注曰：馆，舍也必舎此者就牛马之用 疏曰：言军旅賔客者，谓诸侯以军旅助王征讨者，故谓之军旅之宾客也。
○土均掌平土地之政，以均地守，以均地事，以均地贡，注曰：政读为征，所平之税，邦国都鄙也地守虞衡之属地，事农圃之职，地贡诸侯之九，贡 疏曰：案下文云以和邦国，都鄙，故知此平者，亦据邦国都鄙，若六乡六遂及公，邑征税，自均人平之， 政音征。
以和邦国，都鄙之政令，刑禁，与其施舍，礼俗，丧纪祭祀，皆以地媺恶为轻重之灋而行之，掌其禁令。
注曰：施读亦为弛也，礼俗邦国，都鄙民之所行，先王旧礼也，君子行礼，不求变俗，随其土地，厚薄为之制，丰省之节耳，礼器曰：礼也者，合于天时，设于地财，顺于鬼神，合于人心，理于万物， 项平甫曰：和之如何？以地媺恶为轻重之灋，而行之政令之缓急，刑禁之寛猛，施舍之宜否？礼俗之沿革，丧纪祭祀之丰约宜者，令之不宜者，禁之，使适于和而已。
○草人掌土化之灋以物地相其宜而为之种
注曰：土化之灋，化之使美，若汜胜之术也。以物地占其形色，为之种黄白，宜以种禾之属， 疏曰：土化之灋者，即下经粪种是也， 相息亮反，汜，音凡。
凡粪种，骍刚用牛，赤缇用羊，坟壤用麋，渇泽用鹿，咸泻用貆，勃壤用狐，埴垆用豕，疆防用蕡，轻爂用犬。
粪种者，烧兽骨为灰，以渍其种而植之，今南方田皆然，骍刚谓地，色赤而土刚强也，赤缇，縓色也，坟壤润解者渇泽故水处也。泻卤也。貆，貉类似貍，鋭头尖鼻，勃壤粉解者，埴垆黏疏者，疆防疆坚者，蕡麻也，轻爂，轻脆者 ，缇音抵渇其列反。泻，音昔貆，音丸，埴音实垆音，卢疆强上声，防音防，爂音票，縓七绢反，黏音粘，脆音毳。
○稻人掌稼下地
注曰：以水泽之地种谷也，谓之稼者，有似嫁女相生。
○以潴畜水，以防止水，以沟荡水，以遂均水，以列舍水，以浍冩水以涉扬，其芟作田。
注曰：郑司农説潴防以春秋传曰：町原防，规偃潴，杜子春读荡为和荡，谓以沟行水也，谓偃潴者，畜流水之陂也，防潴旁隄也，遂田首受水小沟也，列田之畦防也。浍，田尾去水，大沟，作犹治也，开遂舍水于列中，因涉之扬，去前年所芟之草而治田种稲 潴，音诸列禄计反，町徒顶反，陂，音披畦，音奚防音劣。
凡稼泽夏以水殄草而芟夷之
注曰：殄，病也絶也郑司农説芟夷以春秋传曰：芟夷蕴崇之，今时谓禾下麦为荑，下麦言芟刈其禾，于下种麦也，谓将以泽地为稼者，必于夏六月之时，大雨时行，以水病絶草之后生者，至秋水涸，芟之明年，乃稼。
○泽草所生种之芒种
注曰：郑司农云：泽草之所生，其地可种，芒种， 疏曰水钟，曰：泽有水及咸卤，皆不生草，即不得芒种，故云草所生 易，彦祥曰：芒种稻之有芒者， 芒种之，种章勇反。
旱暵共其雩敛
注曰：稻人共雩敛，稻急水者也，郑司农云：雩事所，敛 疏曰：此旱雩，据夏五月已后，修雩者，暵者旱之热气，若四月，龙见而雩，未必旱暵也，然二种雩皆共雩敛也。
○丧纪共其苇事
注曰苇以闉圹御湿之物 暵音汉闉音因
○土训掌道地图以诏地事
注曰：道説也説地图九州形势，山川所宜告王，以施其事也，若云荆扬地宜稻，幽，并地宜，麻 疏曰：其九州地图，乃是诸国所献以入，职方今土训，乃于职方，取九州地图，依而説向王使依而责其贡献之物。
○道地慝以辨地物而原其生以诏地求
注曰地慝，若瘴蛊然也，辨其物者，别其所有所无，原其生，生有时也，以此二者告王之求也，地所无及，物未生，则不求也；郑司农云：地慝地所生恶物，害人者，若虺蝮之属， 虺虚鬼反，蝮孚目反。
王巡守则夹王车
注曰：巡守行视所守也，天子以四海为守， 疏曰：夹王车者亦在国，掌道地图以下之事。
○诵训掌道方志以诏观事
注曰：说四方所识久逺之事以告王，观博古所识，若鲁有大庭之库，殽之二陵。
○掌道方慝以诏辟忌以知地俗
注曰：方慝四方，言语所恶也，不辟其忌，则其方以为苟于言语也，知地俗博事也，郑司农云：以诏辟忌，不违其俗也， 疏曰：诵训掌道方慝，以诏王辟，忌所以然者，使王博知地，俗言语之事也， 辟音避识音志。
王巡守则夹王车
注曰：此亦与土训同，各以所掌以告王也， 魏氏曰：古左图右书，土训图学，诵训书学。
○山虞掌山林之政令物为之厉而为之守禁
注曰：物为之厉，每物有藩界也，为之守禁，为守者设禁令也，守者谓其地之民占伐林木者也，郑司农云：厉遮列守之， 疏曰：下文林自有衡官掌之，今山虞兼云林者，彼林是竹木生平地者，林衡掌之，此山林并云者，自是山内之林，即山虞兼掌之山，内林木金玉，锡石禽兽，所有不同，每物各有藩界，设禁亦不同。
仲冬斩阳木仲夏斩阴木
注曰：阳木生山南者，阴木生山北者，冬斩阳夏，斩阴坚濡调。
○凡服耜斩季材以时入之
服谓牝服即车箱，皆有凿孔，以軨子贯之，故谓之牝。服季犹穉也，服与耜，宜用穉材，尚柔忍也，时入者，以其须坚，故须依仲冬，仲夏之时也； 軨音陵。
令万民时斩材有期日
注曰：时斩材斩，材之时也，有期日入出，有日数为久，尽物 疏曰：案王制云：草木零落，然后入山林，彼据万民，伐木之时，谓十月之中，此云万民时斩材，亦谓十月时。
○凡邦工入山林而抡材不禁
注曰抡犹择也不禁者山林国之有不拘日也
○春秋之斩木不入禁
注曰：非冬夏之时，不得入，所禁之中，斩木也，斩四野之木，可 疏曰：上文据国家，使工取择木，故非冬夏亦得，入山林，此据万民取木，故十月入山，春秋之斩木不入禁。
凡窃木者有刑罚
若祭山林则为主而脩除且跸
为主，主供时用，相礼仪也，脩除治道路，场坛 疏曰：此山林在畿内，王国四方，各依四时而祭 ，相息亮反。
若大田猎，则莱山田之野，及田，植虞旗于中，致禽而珥焉。
注曰：莱，除其草莱也，田田者，止也，植犹树也，田止树旗，令者皆致其禽而校其耳，以知数也，山虞有旗，以其主山得画熊虎，其仞数则短也，郑司农云：珥者，取禽左耳，以效功也，大司马职曰：者取左耳，疏曰：大田猎者谓王亲行 ，珥音二。
○林衡掌巡林麓之禁令而平其守
注曰：平其守者，平其地之民守林麓之部，分 疏曰：此林衡兼麓者，以尔雅山足曰：麓虽连于山，山虞不掌以麓，上有林故属林衡也。
○以时计林麓而赏罚之
注曰：计林麓者，计其守之功也。林麓蕃茂，民不窃盗，则有赏，否则罚之。
若斩木材则受灋于山虞而掌其政令
注曰灋万民入出时日之期
○川衡掌巡川泽之禁令而平其守，以时舍其守，犯禁者，执而诛罚之。
注曰：舍其守者，时案视守者于其舍，申戒之 疏曰：川注渎者，皆是也。水钟曰泽，泽与川不同官，今川衡兼云泽者，泽与川连者则川，衡兼掌之，谓若济水溢为荥泽，荥泽，则与济连，则管济川者，兼荥泽掌之，如此之类，皆是 荥，音荣。
祭祀宾客共川奠
注曰川奠笾豆之实鱼鱐蜃蛤之属 鱐所留反
○泽虞，掌国泽之政令，为之厉禁，使其地之人守其财物，以时入之于玉府，颁其余于万民。
注曰：其地之人占取泽物者，因以部分使守之，以时入之于玉府，谓皮角珠贝也，入之以当邦赋，然后得取其余以自为也，入出，亦有时日之期， 疏曰：以时入之于玉府，颁其余于万民，亦据中所出入玉府者多，故特言之，无妨山虞，川衡之等亦入玉府，互见其义也，万民入泽，虽无正文案王制，祭鱼，然后虞人入泽梁；草木零落，然后入山林，则万民入泽可同时。
凡祭祀宾客共泽物之奠
注曰泽物之奠亦笾豆之实芹茒菱芡之属
丧纪共其苇蒲之事
注曰苇以闉圹蒲以为席
若大田猎则莱泽野及田植虞旌以属禽
注曰：泽虞有旌，以其主泽，泽鸟所集，故得注，析羽疏曰：案山，虞致禽之义，谓输之于公，当致之于虞，旗之中而珥焉，以効功，此属禽者，谓百姓致禽讫，虞人属聚之，别其等类，每禽取三十焉，致与属不同，山虞泽虞，文皆不足，互见为义也。
陈君举曰：古者金玉之所出，皆掌之，王官侯国，不得擅而有也，闗讥所禁皆归之公上，侯国，不得擅而私也，是以名山大泽，畿外不以封列土之诸侯，畿内不以颁禄仕之，王臣皆天子使吏治之而纳其贡赋，诸侯自食税田之外，余不敢过而问焉，盖先王不以予诸侯之意，所以抑制其强而防闲，其侈心也，考之周礼，凡山泽之数，司书掌之，以计吏治，山泽之赋，大府掌之，以待邦用，九州之川浸山薮，职方，掌收天下之图，而诸侯无所隶焉。至于伯禽侯于东鲁，而锡之山川，乃天子之加赐，是固异防，而非可以例观也，人谓周制，山林川泽，有虞衡之官，为之厉禁，疑若専利于上而无遗利在民矣，攷之山虞，令万民时斩材有期日，未尝不与民共之，而有司特禁其不使戕贼而已，泽虞则使人守其财物，以时入于玉府，则实为民守之，王官，特以其赋入于玉府，而推本先王领于王官之意，盖使侯国。不得以障管云尔，非不知与民共财也周徳既衰，凡王国所恃者，诸侯皆得専利之齐干山海之藏，晏子告之以山泽，各有所守，不可为也，是犹知守先王之灋，至于桃林之塞，古函谷也，晋守之，郇瑕之地，古解池也，晋实有之，凡天下之塞，邑皆不领于王官，而惟私意是取春秋之作于郑，不系虎牢于卫，不系楚邱，其类非一，盖所以别天下之重虑，侯国，擅而兼之也 ，予音与塞音赛，解音懈。
○迹人掌邦田之地政为之厉禁而守之
注曰田之地若今苑也
凡田猎者受令焉
注曰令，谓时与处也， 疏曰：受令者谓，夏官主田猎者。
○禁麛卵者与其毒矢射者
注曰为其夭物且害必多也麛麋鹿子 疏曰此谓四时常禁 麛音迷
○卝人掌金玉石之地而为之厉禁以守之
注曰：锡鈏也， 易彦祥曰：天地之宝，生于山泽，金玉锡石之贵，饥不可食，寒不可衣，先王不尽，以予民设之，官为厉禁以守之，非私之也，上以资邦用，下以使斯民之弃末，厚本而已， 卝音矿，鈏以忍反，予，音与。
若以时取之则物其地【句】图而授之
注曰物地占其形色知咸淡也授之敎取者之处
○巡其禁令
注曰行其禁明其令
○角人掌以时征齿角，凡骨物于山泽之农，以当邦赋之政令。
注曰：山泽出齿角，骨物大者，犀；象，其小者麋鹿， 陈及之曰：自此下凡所谓山农泽农，盖平时以射田猎取絺绤，及染草为业者，非此则不徴 坡谓自此至掌蜃，皆闾师山泽之贡也，言赋者疏云：赋，其总名是也。平地无它产，其农惟贡，九谷而已，此农近山泽，有是骨物，齿角采而入官，虽不贡谷，以此当之；故云以当邦赋也。
○以度量受之以共财用
注曰：骨入漆浣者，受之以量。其余以度度所，中 浣戸翫反度，上，如字，下待洛反中丁仲反。
○羽人掌以时征羽翮之政于山泽之农，以当邦赋之政令。
注曰：翮羽本 疏曰：此羽人所征羽者，当入于钟氏，染以为后之车饰及旌旗之属也。
○凡受羽十羽为审百羽为十为防
注曰审抟，羽数束名也，尔雅曰：一羽谓之箴，十羽谓之防，百羽谓之緷，其名，音相近也。一羽有名，盖失之矣， 抟音篆，防音衮，緷古本反。
○掌掌以时徴絺绤之材于山农，凡征，征草贡之材于泽，农以当邦赋之政令。
注曰：草贡出泽，防纻之属，可缉绩者， 疏曰：絺绤之材，即是也。又云：凡征者，总结之也。
○以权度受之
注曰以知轻重长短也 防苦迥反
○掌染草掌以春秋敛染草之物
注曰染草茅搜橐芦豕首紫茢之属
○以权量受之以待时而颁之
注曰权量，以知轻重，多少时染夏之时， 搜音搜茢，音列。
○掌炭掌灰物炭物之征令以时入之
注曰灰炭，皆山泽之农所出也，灰给澣练炭之所共多。
○以权量受之以共邦之用凡炭灰之事
○掌荼掌以时聚荼以共丧事
注曰共丧事者以着物也既夕礼曰茵着用荼
○徴野疏材之物以待邦事凡畜聚之物
注曰：荼，茅莠疏材之类也，因使掌焉，徴者徴于山泽入于委人。
○掌蜃掌敛互物蜃物以共闉圹之蜃
注曰互物，蚌蛤之属，闉犹塞也，将井椁先塞下，以蜃御湿也，郑司农说以春秋传曰：始用蜃炭，言僭天子也。
○祭祀共蜃器之蜃
注曰：饰祭器之属也，鬯人职曰：凡四方山川用蜃器，春秋定十四年秋，天王使石尚来归蜃，蜃之器以蜃，饰因名焉。郑司农云：蜃可以白器令色白。
○共白盛之蜃
注曰：盛犹成也，谓饰墙使白之蜃也，今东莱用蛤，谓之叉灰，云 盛音成，叉音钗。
○囿人掌囿游之兽禁
注曰：囿游囿之离宫，小苑观处也，养兽以宴乐，视之禁者，其蕃卫也，郑司农云：囿游之兽，游牧之兽。
○牧百兽
注曰：备养众物也，今掖庭有鸟兽自熊虎，孔雀，至于狐狸，鳬鹤备焉。
祭祀丧纪宾客共其生兽死兽之物
吴氏曰：生兽死兽之物，兽人既共之，而囿人又共之，盖兽人共者田猎所也，囿人共者，苑囿所养也。
○场人掌国之场圃，而树之，果蓏珍异之物，以时敛而藏之。
注曰：果枣李之属，蓏瓜瓠之属，珍异蒲桃，枇杷之属，疏曰场圃，连言场圃同地耳，春夏为圃，秋冬为场。
其因圃而为之，故并言之也。 坡谓闾师任圃以树事，贡草木，此场人又掌之者，此官之敛，国圃所树也，闾师之徴百姓所贡也。
凡祭祀宾客共其果蓏享亦如之
疏曰：亨谓祭祀宗庙二灌，后君迎牲，纳之于庭，时后夫人荐朝事之豆，笾豆笾，中有果蓏之物，故云亨亦如之，若然上言，祭祀，余祭祀也。
○廪人掌九谷之数以待国之匪颁赒赐稍食
注曰：匪读为分，分颁谓委人之职，诸委积也，赒赐谓王所赐予，给好用之式，稍食禄廪， 疏曰：廪人掌米仓，人掌谷，今云九谷者以廪，人虽専主米亦兼掌谷也，天子有御廪，单云廪，则平常藏米之廪，此不言御廪则廪中，可以兼之矣， 食音嗣，予音与。
以嵗之上下数邦用，以知足否？以诏谷用，以治年之凶丰。
数犹计也，诏诏告在上，用谷之灋项，平甫曰以嵗之升降得谷之多少，计国之所用，多则足少则否？乃诏在上用谷之隆杀，以治年之凶丰，故年适丰，虽粒米狼戾，不侈于有余年，适凶虽饥馑荐臻，不苦于不足，则以有治之术也， 杀所卖反，下同。
凡万民之食，食者人四鬴，上也，人三鬴，中也，人二鬴，下也。
注曰：此皆谓一月食米也，六斗四升，曰：鬴， 疏曰：此谓给万民粮食之灋，故云：凡万民之食，食者谓民食国家粮食者。
○若食不能人二鬴，则令邦移民就谷，诏王杀邦用，注曰：就谷就都鄙之有者，杀犹减也， ；鬴，音辅。
凡邦有防同师役之事则治其粮与其食
注曰行道曰粮谓糒也止居曰食谓米也 糒音备
大祭祀则共其接盛
注曰：接读为一，扱再祭之，扱扱以授舂，人舂之，大祭祀之谷，借田之收藏于神仓者也，不以给小用， 疏曰：此即廪人，兼掌御廪所藏借田之收，以共祭祀之用者也， 接音扱，扱初洽反盛，音成。
○舍人，掌平宫中之政，分其财守，以灋掌其出入，平谓平其给米之多少也，政谓用谷之政也，财即米也，丧大记云：纳财，朝一溢米，亦谓米为财分其财，守者计其用谷之数，分送宫正内宰，使守而颁之也，出谓米出于廪人以出给，入谓其有空缺，则还入廪，人皆当以灋不可虚也。
凡祭祀共簠簋实之陈之
簠内圆外方，簋内方外圆，皆受斗二升，仪礼，公食大夫簠盛稻，簋盛，黍稷祭祀，言凡则天地宗庙大次，小祭，皆有黍稷， 食音嗣，下同，盛音成。
宾客亦如之共其礼车米筥米刍禾
注曰：礼致饔饩之礼， 疏曰：亦如之者，亦有簠簋实之，陈之之事，言实之，陈之则据饔饩，及飨食之时也。
丧纪共饭米熬谷
注曰：饭所以实口，不忍虚也，君用大夫，用稷士用，皆四升实者，唯盈熬谷者，错于棺旁，所以惑蚍蜉也，丧大记曰：熬君四种八筐，大夫三种六筐，士二种四筐，加鱼腊焉， 饭扶晚反，蚍鼻夷反，蜉，音孚。
以嵗时县穜稑之种以共王后之春献种
注曰：县之者欲其风气燥达也，郑司农云：春王当耕于籍，则后献其种也，后献其种，见内宰职， 县音悬，穜直龙反，稑，音陆。
掌米粟之出入辨其物
米六米也，六米者，九谷之中，黍稷稻苽，大豆六者，皆有米，麻与小豆，小麦，三者无米粟九谷也，辨其物，别为书也。
○岁终则防计其政
注曰政用谷之多少
○仓人掌粟入之藏
注曰九谷尽藏焉以粟为主
○辨九谷之物，以待邦用，若谷不足则止，余灋用有余，则藏之以待凶而颁之。
注曰：止，犹杀也，杀余灋用谓道路之委积，所以丰优宾客之属 ，杀所卖反。
凡国之大事共道路之谷积食饮之具
注曰大事谓丧戎
○司禄【阙】
○司稼掌巡邦野之稼，而辨穜稑之种，周知其名，与其所宜地，以为灋而县于邑闾。
注曰：周犹徧也，徧知种所宜之地，县以示民，后年种谷，用为灋也， 疏曰：巡邦野之稼者，谓秋熟之时观之。
巡野观稼以年之上下出敛灋
注曰：敛灋者，丰年从正，凶荒则损，若今十伤二三实除减半， 疏曰：此观稼，亦谓秋熟时。
掌均万民之食而赒其急而平其兴
注曰：均，谓度其多少，赒禀其艰阨，兴所徴赋 疏曰：平其兴者，当各计什一，而税不得，特多特少也， 王氏曰：后世仓廪之官，知为国敛储而已，周公于仓廪之下，特设司稼，周知地所宜种为耕，灋以示民，使谷之所出，自倍巡行年之上下为敛，灋以示吏，使谷之徴敛不颇，又周其急，平其兴焉，此所以异于后世也。
○舂人掌共米物
注曰米物言非一物
祭祀共其齍盛之米
注曰齍盛谓黍稷稻之属可盛以为簠簋实
宾客共其牢礼之米
注曰谓可以实筐筥
凡飨食共其食米
注曰飨有食米则飨礼兼燕与食
○掌凡米事
○人掌凡祭祀共盛
注曰炊而共之 音炽
共王及后之六食
注曰六食六谷之食
凡宾客共其簠簋之实
注曰谓致飱饔
○飨食亦如之
○槀人掌共外内朝宂食者之食
注曰：外朝司寇断狱弊，讼之朝也，今司徒府中有百官朝防之殿云，天子与丞相旧决大事焉，是外朝之存者，与内朝路门外之朝也，宂食者谓留治文书，若今尚书之属，诸直上者 疏曰：天子三朝路寝，庭朝是图，宗人嘉事之朝，大仆掌之，又有路门外，朝是常朝之处，司士掌之，又有外朝，在臯门内库门外，三槐九棘之朝，朝士掌之， 宂戎上声。
若飨耆老孤子士庶子共其食
注曰士庶子卿大夫之子弟宿卫王宫者
掌豢祭祀之犬
注曰：养犬豕曰：豢不于，人言其共至尊，虽其潘澜戋，余不可防也。
坡谓冢宰总百官以治，举其要耳，其僚属庶尹，皆经理王宫之政，至于明，遂生复性，以宠绥斯民者，未遑也。故设司徒之职焉，是职也？任大而责重，举天王作君作师之事，而致之于民，乃顺承天，万物资生，故曰：地官也，凡此七十八官之序，或先或后，各有攸理，大司徒长官不待言矣，敎始于郊里，故自小司徒至，比长八职，専主六乡而牧田，牛田在乡中者，故封人牧人，牛人人四，职次之，亦以牲者，祭事之重也，乡之政有二，曰征役，施舍曰徳行道艺载师至，均人五职，详征役，施舍之事也，师氏至媒氏六职详徳行道艺之教也，然则教养之道备矣，施之天下，何以加兹！故曰，观于乡而知王道也，王国面朝后，市王门十二，在六乡之内，十二闗门则临畿上，今次于乡之下，遂之上者，市虽在国，容五百里，疆界中，凡五十里之市皆在焉，门闗则连于市，以达货贿者闗市有讥用节为多，故司市至掌节，十三职相为一类，以次于此，遂人至里宰専及田野之制，稼穑之绪，与六乡互见，为义旅，师如乡之闾，师也，稍人，如乡之县师也，委人土均，如乡之遗人，均人也，此乡遂之制，岂惟乡遂与乡之封人载师县，师遂之稍人，土均通公邑，都鄙邦国之政，皆举之矣，草人，稻人教民以耕，与諌救调，媒诸官道，民以善类也，土训之诏地图，诵训之道，方志与师保之，诏媺恶亦类也，若夫山林川泽，赋贡之末者，而其财用国家，于是有取资焉，故自山虞至场人十有五职，又次之，冢宰所列九赋，九贡之目尽于此矣。宾祭之所取军旅，丧纪之所共，膳羞禄廪，凡为九式，用财者，将于是乎在，故廪人至稾人，八职终焉，斯其先后本末，或以内外或以羣分单举以见义，互文以相足错其一，则非伦类分之为二者，未审其条贯之同归也，或曰：司徒敷教也，而敎职惟乡官，师保等十数人耳，其间所措理者，养民之事，居多焉。先儒疑为司空之错简，将无信然否也，是不然，夫先王之世，辨物居方，秀者为士，而朴者为农，下及工商，各有常居，皆有守灋，使之父以此敎其子，兄以此敎，其弟习其耳目，而定其心，思闲其道艺，而世其家业，无非神道，设敎之深意，岂必东胶西序，始名敎哉？抑又闻之，孟子曰：无恒产而有恒心者，惟士为能若民，则无恒产，因无恒心，苟无恒心，放僻邪侈，无不为巳，故制民之产，然后驱而之善，此所谓物畜然后有礼，不养则不可动者也，天下不由养而能敎者希矣，力能为长厚之行，而民者防也，左右曲成，君相不先则士，农，工；商，生者不得其情，死者不尽其常，相与矍矍然，丧其降衷，秉之心，其钝顽无耻者，固已率而归于乖戾，悖逆不可复制，即常性未移者，亦頽堕委靡，消沮而不复振，呜呼！道之不行，从可知矣。司徒一篇，教养相侔，盖圣人酌乎天理，人情之安，措之天下，既竝举而相成，著之为经，亦贯通而匪二是是，乃尽伦尽制之道也，何疑其错简哉！然则司空所司之职者何与？窃疑周礼为书委曲周详，无不备者，独至坛兆庙社之灋井田，长广之方，附庸间田，所余之多寡，山林川泽，城郭宫室，涂巷三分之乘，除天时有生耕获，何以无失其序，地理有宜髙下何以无拂其性，山川沮泽，民居有度焉，兴事任力逺近有量焉，宫室之制，器皿之宜，舟车之用，凡数事者，虽略见于诸官，未详其规度，意司空之职，必如前所云者，而春秋战国之世，强凌弱下替，上开阡陌，尽地力相兼，以力相侈以僭，司空一篇，必最其所深病而急欲去其籍者也，其失盖已久矣，若夫窜缀纷纭，离散全经区区之心，则病其援，周公以从已也。
周礼述注卷十
钦定四库全书
周礼述注卷十一
安溪李光坡撰
春官宗伯第三
坡闻之，兄曰：春者其气则天地温厚之气，其时则阴阳，适均之时，中和之极也，宗伯掌礼，以敎民中掌乐，以敎民和，故曰春官，宗伯者，郑目録云宗尊也。伯，长也，不言司者，典礼以事神，为上神，人之所尊，不敢主之故也。 长，丁丈反。
惟王建国，辨方正位，体国经野，设官分职，以为民极，乃立春官宗伯，使帅其属而掌邦礼，以佐王和邦国，注曰：礼，谓曲礼五吉凶宾军嘉其别三十有六，郑司农云：宗伯主礼之官，故书尧典曰：帝曰：咨，四岳，有能典朕三礼，佥曰伯夷，帝曰：俞，咨；伯，汝作秩宗，宗官，又主神，故国语曰：使名姓之后，能知四时之生，牺牲之物，玉帛之类，采服之宜，彝器之量，次主之度，屏摄之位坛，之所上下之神祗，氏姓之所出，而率旧典者为之宗，春秋禘于太庙，跻僖公而曰：夏父弗忌为宗人，又曰：使宗人衅夏献其礼，礼特牲曰：宗人升自西阶，视壶濯及豆笾，然则唐、虞歴三代以宗，官典国之礼，与其祭祀，汉之大常是也。 徐氏曰：乐主和同，礼主简别曰：和者，礼之用，和为贵也，一失其礼，则渎神悖人，上下皆失其分，安得而和成周，合礼乐于一官，和盖礼乐于其间矣。
礼官之属，大宗伯，卿一人，小宗伯中大夫二人，肆师，下大夫四人，上士八人，中士十有六人，旅，下士三十有二人，府六人，史十有二人，胥十有二人，徒百有二十人，注曰：肆犹陈也，肆师佐宗伯陈列，祭祀之位，及牲器粢盛。
郁人下士二人府二人史一人徒八人
注曰：郁郁金香草，宜以和鬯 疏曰：郁人为首者，祭祀宗庙，先灌灌，用郁 王，龄曰：有秬鬯，有郁鬯，郁鬯用之于宗庙，秬鬯用之于天地，社稷等祀表记曰：亲耕，粢盛秬鬯，以事上帝是祭天不用祼，然亦用秬鬯，鬯人社祭等事，亦用秬鬯，但郁鬯求诸阴，用之于宗庙。
○鬯人下士二人府一人史一人徒八人
注曰：鬯，酿秬为酒，芬香条畅于上下也，秬如黒黍一稃二米， 稃音孚。
鸡人下士一人史一人徒四人
司尊彝，下士二人，府四人，史二人，胥二人，徒二十人，注曰：彝亦尊也，郁鬯曰彝彝，灋也，言为尊之灋也。
司几筵下士二人府二人史一人徒八人
注曰：筵亦席也，铺陈曰筵，借之曰席，然其言之筵席通矣， 疏曰：在此者，凡祭祀，先设席。
天府上士一人，中士二人，府四人，史二人，胥二人，徒二十人。
注曰：府物所藏，言天者尊，此所藏若天物，然 王龄曰：天府所藏，国之宝器也，然岂止于玉哉？官府乡州都鄙之治中，民数谷数，贤能之书，皆国之宝，是知先王以政事为宝，以人民为宝，以民食为宝，以贤能为宝，非特宝珠玉而已。
○典瑞，中士二人，府二人，史二人，胥一人，徒十人，注曰：瑞节信也，典瑞，若今符玺郎 疏曰：在此者玉瑞，祭时所执玉器所以礼神，虽有余事，以事神为主，在此宜也。
典命中士二人府二人史二人胥一人徒十人
注曰：命，谓王迁秩，羣臣之书， 疏曰：凡官之所属，义有多种，以宗伯主礼，及祭祀之事，故凡是祭祀及礼事皆属焉。此典命迁秩，羣臣亦是礼事，又爵命属阳，故礼记云：古者于禘也，爵赐服，赏以春夏不于夏官者贵始，故于春见之在此。
○司服，中士二人，府二人，史一人，胥一人，徒十人疏曰：公羊传云命者何？加我服也，再命巳上得命，即得服，故司服列职，于典命之下也。
典祀，中士二人，下士四人，府二人，史二人，胥四人，徒四十人。
○守祧奄八人女祧每庙二人奚四人
注曰逺庙曰祧周为文王，武王庙迁主藏焉，奄如今之宦者女祧，女奴有才知者，天子七庙，三昭三穆，奚女奴也？ 疏曰：奄八人者，以其与女祧及奚，妇人同处，故须奄人通姜嫄为八庙，庙一人，故八人也。 坡谓庙祧之辨，郑氏，王氏各师其说，详在礼记王制，天子七庙，孔疏下，今不具列也， 祧他尧反，知，音智。
世妇，每宫卿二人，下大夫四人，中士八人，女府二人，女史二人，奚十有六人。
注曰：世妇后宫官也，王后六宫，汉始大长秋，詹事中，少府，大仆亦用士八人，女府女史，女奴有才智者坡谓妇者，妇人之称，非所以名男子之官，又如小宰，内宰虽掌宫，政皆无女府，女史之等，则是官非丈夫也。攷之于经，与女子共事者惟奄耳，是以贾马，皆云奄卿，然天官内小臣，上士是奄为之者，则曰奄上士，卿大夫重官也，必不使奄设或用之，更宜着奄名，此决非奄也，或以女人为之，则天官女祝，女史皆着女名何？此不言乎？且女子而与男官同，卿大夫之号，尤非所宜，则非女士也，似当阙疑。
○内宗凡内女之有爵者
注曰：内女王同姓之女，谓之内宗，有爵，其嫁于大夫及士者，凡无常数之言。
○外宗凡外女之有爵者
注曰外女王诸姑姊妹之女谓之外宗
冢人，下大夫二人，中士四人，府二人，史四人，胥十有二人，徒百有二十人。
注曰冢封土为邱垅象冢而为之
○墓大夫，下大夫二人，中士八人，府二人，史四人，胥二十人，徒二百人。
注曰墓冢茔之地孝子所思慕之处
职丧，上士二人，中士四人，下士八人，府二人，史四人，胥四人，徒四十人。
注曰职主也
大司乐中大夫二人，乐师，下大夫四人，上士八人，下士十有六人，府四人，史八人，胥八人，徒八十人。
注曰：大司乐乐官之长， 疏曰：在此者宗伯主礼，礼乐相将，是故列职于此。
○大胥，中士四人，小胥，下士八人，府二人，史四人，徒四十人。
注曰：胥有才知之，称礼记文王世子曰：小乐正学干，大胥佐之。
○大师，下大夫二人，小师，上士四人，瞽蒙上瞽四十人，中瞽百人，下瞽百有六十人，眂了三百人，府四人，史八人，胥十有二人，徒百有二十人。
注曰：凡乐之歌，必使瞽蒙为焉，命其贤知者以为大师，小师，晋杜蒯云旷也，大师也，眂读为虎，眂之眂了，目明者，郑司农云：无目眹，谓之瞽，有目眹而无见，谓之蒙有目无眸子，谓之瞍。
○典同，中士二人，府一人，史一人，胥二人，徒二十人，注曰：同阴律也，不以阳律名官者，因其先言耳，大师职曰：执同律以听，军声 ，薛平仲曰：自太师至眂了，既以掌奏歌之节，则夫因其声之所合达，其声之所寓，度数齐量，要必有托而可考，此典同已下之官，所以继此也。
○磬师，中士四人，下士八人，府四人，史二人，胥四人，徒四十人。
○钟师，中士四人，下士八人，府二人，史二人，胥六人，徒六十人。
○笙师，中士二人，下士四人，府二人，史二人，胥一人，徒十人。
○鏄师，中士二人，下士四人，府二人，史二人，胥二人，徒二十人。
注曰：鏄如钟，而大 坡，谓此下脱司徒鼓人，舞师二职。
○韎师，下士二人，府一人，史一人，舞者十有六人，徒四十人。
注曰：郑司农说以明堂位曰：韎，东夷之乐，谓读如韎韐之韎， 薛平仲曰：自司乐之掌乐事，大师之敎乐事，典同之为乐器，雅乐备矣，纳蛮夷之乐于祭祀，燕享之用，岂非悦逺人之极功乎 ，郑刚中曰：作四夷之乐，当从其国，不变其俗，故韎师所服者赤，韦示不变其所服旄人所执者，牛尾，示不变其所执也，鞮鞻氏所履者，革屦，示不变其所履。
○旄人，下士四人，舞者众寡无数，府二人，史二人，胥二人，徒二十人。
注曰旄旄牛尾舞者所持以指麾
籥师，中士四人，府二人，史二人，胥二人，徒二十人，注曰：籥，舞者所吹，春秋宣八年壬午犹绎，万入去籥，曰：去其有声者，废其无声者，诗云：左手执籥，右手秉翟。
○籥章，中士二人，下士四人，府一人，史一人，胥二人，徒二十人。
注曰籥章吹籥以为诗章
○鞮鞻氏，下士四人，府一人，史一人，胥二人，徒二十人，注曰：鞻读如屦也，鞮屦四夷，舞者所屝也，今时倡蹋鼓沓，行者自有屝。
○典庸器，下士四人，府四人，史二人，胥八人，徒八十人，注曰：庸功也，郑司农云：庸器有功者，铸器铭其功，春秋传曰：以所得于齐之兵，作林钟而铭鲁功焉。
○司干下士二人府二人史二人徒二十人
注曰：干舞者所持谓楯也，春秋传曰：万者何？干舞也？坡伯兄曰：右自大司乐以下为官，二十自大司乐。
至小胥皆以敎国子为职，而掌乐之政令焉，自大师至眂了，则専乎声歌乐器之事，故次之，典同本律吕，审声音以造乐器，故又次之，磬师，钟师笙师鏄师，其所掌之乐器，盖大师以下所未备，故又次之，有声歌必有舞，籥师敎舞，故又次之，籥章，韎师旄人，鞮鞻氏，或前世之音，或列国四夷之乐王者，盖常肄而时用焉，故又次之，典庸器，声器也，司干舞器也，皆藏器以待事而已，故又次之，然则三代乐官，于是为着虽节目，不能具备，其大要可知也夫！其用至于无所不周，其效至于无所不格，然乃国之所以敎师弟子之所以讲古人之于乐何如哉？后世乐云，乐云，其亦未攷诸此矣， 眂音视，镈音博，韎音妺鞮丁兮，反鞻九具反，知，音智。眹直忍反，韐音閤，屝房味反，蹋徒腊反，楯，食允反。
大卜下大夫二人，卜师，上士四人，卜人，中士八人，下士十有六人，府二人，史二人，胥四人，徒四十人。
注曰：问龟曰：卜大卜卜筮官之长 ，薛平仲曰：礼运曰宗祝在庙，三公在朝，三老在学，王前巫而后史，卜簭瞽侑，皆在左右，极至于礼行于五祀，而正灋则焉，然则王之所以赖于左右前后者，其关于礼乐甚大也，卜祝巫史，不列于此，当何属哉！
○人，中士二人，府二人，史二人，工四人，胥四人，徒四十人。
注曰工取攻
○菙氏下士二人史一人徒八人
注曰燋焌用荆菙之类
○占人下士八人府一人史二人徒八人
注曰占蓍之卦兆吉凶
○簭人中士二人府一人史二人徒四人
注曰问蓍曰簭其占易
○占梦中士二人史二人徒四人
○眂祲中士二人史二人徒四人
注曰祲，阴阳气相侵，渐成祥者，鲁史梓慎云：吾见赤黒之祲 菙，时髓反，簭筮同祲，子鸩反，燋哉灼反，焌音俊。
大祝，下大夫二人，上士四人，小祝，中士八人，下士十有六人，府二人，史四人，胥四人，徒四十人。
注曰大祝，祝官之长， 薜平仲曰：卜也者，先王所以求诸幽以决吾心之疑祝者，先王所以告诸幽，以荐吾心之信，此叙官之相为先后欤？
○丧祝，上士二人，中士四人，下士八人，府二人，史二人，胥四人，徒四十人。
○甸祝下士二人府一人史一人徒四人
注曰甸之言田也田狩之祝
○诅祝下士二人府一人史一人徒四人
注曰诅谓祝之使沮败也 诅侧虑反
司巫中士二人府一人史一人胥一人徒十人
注曰司巫，巫官之长 ，郑刚中曰：巫与祝异，祝则以辞告神巫，则神所降，古者民之精爽，不携贰者，神明降之，在男曰觋，在女曰巫，是故国家用之，使制神之处位次主，分而言之，有觋巫之异，合而言之，皆谓之巫，巫既多，故立司巫以綂之。
○男巫，无数女巫，无数其师，中士四人，府二人，史四人，胥四人，徒四十人。
注曰巫能制神之处位次主者 觋音檄
大史下大夫二人，上士四人，小史，中士八人，下士十有六人，府四人，史八人，胥四人，徒四十人。
注曰：大史史官之长， 林氏椅曰：巫史卜祝，宜以鬼神为类，彼六典八灋，八则八枋，皆治职事类也，顾列于此者，谓宗庙之典祏欤？ 王龄曰：玉藻有左史书动，右史书言，以左传攷之，左史即大史，右史即内史襄二十五年载，大史书崔杼之事，非书动乎？僖二十八年，载王命内史防命晋侯之事，非书言乎？
○冯相氏，中士二人，下士四人，府二人，史四人，徒八人，注曰：冯乘也，相视也，世登髙台以视天文之次序天文，属大史月令曰：乃命大史，守典奉灋，司天日月星辰之行，宿离不贷。
○保章氏，中士二人，下士四人，府二人，史四人，徒八人，注曰保守也，世守天文之变， 冯音慿，相息亮反，祏，音石。
内史中大夫一人，下大夫二人，上士四人，中士八人，下士十有六人，府四人，史八人，胥四人，徒四十人。
孙伟夫曰：史官之宗伯，以宗庙典籍具存，非博古通今之士不能胜其任也。
○外史，上士四人，中士八人，下士十有六人，胥二人，徒二十人。
○御史，中士八人，下士十有六人，其史百有二十人，府四人，胥四人，徒四十人。
注曰：御犹侍也，进也，其史百有二十人，以掌赞书，人多故也。
巾车下大夫二人，上士四人，中士八人，下士十有六人，府四人，史八人，工百人，胥五人，徒五十人。
注曰：巾犹衣也，巾车，车官之长 ，薛平仲曰：巾车一属，列于史官之后，盖器之藏，礼莫大于车，周人所上者莫先于车。
○典路，中士二人，下士四人，府二人，史二人，胥二人，徒二十人。
注曰路王之所乘车
○车仆，中士二人，下士四人，府二人，史二人，胥二人，徒二十人。
○司常，中士二人，下士四人，府二人，史二人，胥四人，徒四十人。
注曰司常主王旌旗
都宗人，上士二人，中士四人，府二人，史四人，胥四人，徒四十人。
注曰都谓王子弟所封及公卿所食邑
○家宗人如都宗人之数
注曰家谓大夫所食采邑
凡以神士者无数以其艺为之贵贱之等
注曰：以神士者，男巫之俊，有学问才知者，艺谓礼乐射御书数，高者为上，士次之，为中士又次之，为下士疏曰：在都家之下者，欲见都家，神亦处置之。
周礼述注卷十一
<经部,礼类,周礼之属,周礼述注>
钦定四库全书
周礼述注卷十二
安溪李光坡撰
○大宗伯之职，掌建邦之天神，人地之礼，以佐王建保邦国。
坡谓邦礼有五，独言掌吉礼者，礼有五经，莫重于祭，举首以该终也。建，立也，保安也，正伦理，则立笃恩义，则安上下，各得其所而后安，故曰建保，邦国也， 音祗后同。
以吉礼事邦国之神
注曰：谓祀之祭之，享之吉礼之别，十有二 ，邱氏曰：上以神言上下也，此以神，言内外也。
○以禋祀祀昊天上帝，以实柴祀日月星辰，以槱燎祀司中，司命，飌师，雨师。
注曰：禋之言烟，周人尚臭，烟气之臭，闻者槱积也，诗曰：芃芃棫朴，薪之，槱之三祀，皆积柴实，牲体焉，或有玉帛燔燎而升烟所以报阳也，郑司农云：昊天天也，上帝天也，昊天上帝，乐以云门，实柴实牛，柴上也，故书实柴或为宾，柴司中三能三阶也，司命文昌宫，星风师，箕也，雨师毕也。谓星谓五纬辰，谓日月所防十二，次司中，司命，文昌第五第四星，或曰：中能上能也，祀五帝，亦用实柴之礼，云 疏曰：辰即二十八星也。 ，程子曰：天与帝一也，天言其体，帝言其主朱子曰：说上帝，是总说帝，说五帝，是五方帝说昊天上帝，只是说天。
○以血祭祭社稷，五祀五岳，以貍沈祭，山林川泽，以疈辜祭，四方百物。
注曰：不言祭地，此皆地祭地可知也，阴祀自血起，贵气臭也，社稷土谷之神有徳者配食焉，共工氏之子曰勾龙食于社，有厉山氏之子曰柱，食于稷汤，迁之而祀弃，故书祀作禩，疈为罢，郑司农云：禩当为祀书，亦或作祀罢辜，披磔牲以祭，若今时磔狗，祭以止风，谓五祀者，五官之神在四郊，四时迎五行之气于四郊，而祭五徳之帝亦食此神焉，少昊氏之子，曰：重为勾芒，食于木该为蓐，食于金脩，及熙为，冥食于水，颛顼之子，曰：黎为祝融，食于火，共工氏有子曰勾龙，为后土食于土，五岳，东曰岱宗，南曰衡山，西曰华山，北曰恒山，中曰：嵩高山不见，四窦者四，窦五岳之匹，或省文祭山林曰：貍川泽曰：沈顺其性之含藏，疈疈牲胷也疈而磔之，谓磔攘及蜡祭郊特牲，曰八蜡，以祀四方，又曰：蜡之祭也，主先啬而祭司啬也，祭百种，以报啬也，飨农及邮表畷，禽兽仁之至，义之尽也， 疏曰：五岳歆神，虽与社稷同，用血五岳，四渎山川之类，亦当貍沈也， 坡谓祀天神，祭地其时，其地详见于大司乐，而此经下文云以苍璧礼天，以黄琮礼地，典瑞云，四圭有邸，以祀天，旅上帝，两圭有邸，以祀地旅四望，神祗之祀，灿然并列，王制云：天子祭天地，诸侯祭社稷，则祭地祭社，实难从同，然此经序祭有社无，又司徒鼓人职曰：以雷鼓鼓神祀，以灵鼔鼓社祭是二者皆言社而不及，典瑞以圭璧礼诸神，祀地之外，不着社稷，大司乐，分乐以祭，亦不别着社稷于祭地之后，二者又言：而不及社，似乎彼此相成，各见为义，而祭社，祭礼无殊也，勉斋黄氏曰：社祭土，稷祭谷，土谷之祭，达于上下，故方丘与社皆祭地也，而宗伯序祭有社，无举社，则其礼达于上下举，则天子独用之，鼓人职曰：以雷鼓鼔神祀以灵鼓鼔社祭不曰祭，而曰社祭，亦是礼之达乎上下也，大司乐雷鼓，雷鼗以祀天，神灵鼓，灵鼗，以祭地，是则祭社，祭其用同矣，斯言哉？较于贾疏，所谓以小该大者尤为长于理而合于经也，曰：礼记祭灋王有大社，又有王社，何欤？曰：孔氏云，大社在库门，内之右王社，所在书传，无文，妄意大社，立于王宫，惟祭京师之地，王社，则天子祭天下之地，惟天子得行之，或者兆在北郊将王社，即方丘欤？曰：张子不云大社，祭天下之地，王社祭，京师之地乎？曰：张子说本白虎通，惟据大与王而分之，则大者綂天下，王者自一人而言耳，然京大也。师，众也，京师之社，亦可云大王者无外社，系以王首，以见此礼，惟王有之，诸侯以下则否？次以见，王者君天下，则王社亦綂天下矣，虽然，张子之言，足为天子，二社一及京师一及天下之眀徴也四方解见司徒舞师，后仿此。
○以肆献，祼享先王，以馈食享先王，以祠春享先王，以禴夏享先王，以尝秋享先王，以烝冬享先王。
注曰：宗庙之祭，有此六享，肆献祼馈食，在四时之上，则是祫也，禘也，肆者进所解牲体，谓荐熟时也，献献醴，谓荐血腥也，祼之言灌灌以郁鬯，谓始献尸，求神时也，祭必先灌，乃后荐腥，荐熟于祫，逆言之者，与下共文眀六享皆然，祫言肆献祼，禘言馈食者，着有黍稷，互相备也，鲁礼，三年丧毕而祫于太祖，眀年春禘于羣庙，自尔以后，率五年而再殷祭，一祫一禘， 疏曰：天地宗庙，皆乐为下神，始从禋祀，已下至此，吉礼十二为歆神始也， 槱羊九反。飌，音风，貍亡皆反，后同疈孚逼反，肆他力反，食音嗣，禩音祀，罢芳皮反，磔张格反重，直龙反，蓐，音辱，窦音渎，畷音缀邸音底。
以凶礼哀邦国之忧
注曰哀谓救患分烖凶礼之别有五
以丧礼哀死亡
注曰哀谓亲者服焉疏者含禭
以荒礼哀凶札
注曰：荒人物有害也，凶嵗凶年谷不登，札读为截，谓疫疠。
以吊礼哀旤烖
注曰：旤烖谓水火，宋大水，鲁庄公使人吊焉，曰：天作淫雨，害于粢盛，如何不吊？廏焚孔子拜，乡人为火来者拜之，士一大夫，再亦相吊之道。
以禬礼哀围败
注曰：同者防合财货，以更其所丧，春秋，襄三十年冬，防于澶渊宋烖，故是其类。
以恤礼哀寇乱
注曰：恤，忧也，邻国相忧，兵作于外为寇，作于内为乱，坡谓自一至三天患也，四五人旤也，天患者先死。
亡次凶札，由亲及疎也，次水火，由重及轻也，人旤者，围败则丧师失地，寇乱未有丧失，亦先重后轻焉，旤音祸，禬古外反，含戸暗反所丧之丧，息浪反。澶善然反。
以宾礼亲邦国
注曰亲谓使之相亲附宾礼之别有八
○春见曰朝，夏见曰宗，秋见曰觐，冬见曰遇，时见曰防，殷见曰同。
注曰：此六礼者，以诸侯见王为文，六服之内，四方以时分来，或朝春，或宗夏或觐秋，或遇冬名殊礼，异递更而遍，朝犹朝也，欲其来之早，宗，尊也，欲其尊王觐之言勤也，欲其勤王之事，遇偶也，欲其若不期而偶，至时见者，言无常期，诸侯有不顺服者，王将有征讨之事，则既朝觐，王为坛于国，外合诸侯，而命事焉，春秋传曰：有事而防不协，而是也。殷众也，十二嵗王如不巡狩，则六服尽朝，朝礼既毕，王亦为坛合诸侯，以命政焉，所命之政如王巡狩，殷见四方四时，分来嵗终则徧。
○时聘曰问殷覜曰视
注曰：时聘者亦无常期，天子有事，乃聘之焉，竟外之臣，既非朝嵗不敢渎为小礼殷覜，谓一服朝之嵗以朝者少，诸侯乃使卿以大礼众聘焉，一服朝在元年，七年十一年， 疏曰：此二经者，是诸侯遣臣聘问，天子之事上，时防是当，方诸侯不顺服，其顺服者，当方尽朝无遣臣来之灋，其余三方诸侯不来，闻天子有征伐之事，则遣大夫来问天子必知时，防遣大夫不使卿者，以经称问，案聘礼，小聘曰问，使大夫此经云：问，眀使大夫也， 郑刚中曰：攷行人，时聘以结诸侯之好，殷覜以除邦国之慝，此乃王见诸侯之文，与此诸侯见王之文不合，合二官攷之，盖聘覜之礼，王与诸侯交用之，但诸侯行之，则曰：问视天子行之，则曰除慝，结好 见，贤遍反，覜他吊反，竟音境。
以军礼同邦国
注曰：同谓威，其不协僭差者，军礼之别，有五 ，郑刚中曰：天子用之，侯国亦用之，所以谓之同。
大师之礼用众也
注曰：用其义勇 疏曰：大师者谓天子六军，诸侯，大国三军，次国二军，小国一军出征之灋。
大均之礼恤众也
注曰：均其地政，地守，地职之赋，所以忧民 疏曰：此大均必在军礼者，谓诸侯赋税不均者，皆是诸侯僭滥无道，致有不均之事，当合众以均之，故在军礼也。
大田之礼简众也
注曰：古者因田习兵，阅其车徒之数， 疏曰：此谓天子，诸侯亲自四时田猎。
大役之礼任众也
注曰筑宫邑所以事民力强弱
大封之礼合众也
注曰：正封疆沟涂之，固所以合聚其民 ，王介甫曰：合众者，地有定域，民有常主，所以合其志， 坡谓兵以衞国赋以足食，故居首田以习战，与大师相表里，赋役一也，故大役与大均亦表里焉，凡四者，皆必民聚而后可为，故以大封之礼，终之。
以嘉礼亲万民
注曰：嘉善也。所以因人心所善者而为之制，嘉礼之别，有六 疏曰：余四礼皆云邦国，独此云万民者，余四礼万民所行者少，故举邦国而言，此嘉礼六者，万民所行者多，故举万民，其实上下通也。
以饮食之礼亲宗族兄弟
注曰：亲者使之相亲；人君有食宗族饮酒之灋，所以亲之也。文王世子曰：族食世降一等，大传曰：系之以姓而弗别，缀之以食而弗殊。
以昏冠之礼亲成男女
注曰亲其恩成其性
以宾射之礼亲故旧朋友
注曰射礼，虽王亦立宾主也，王之故旧，朋友为世子时，共在学者，天子亦有友，诸侯之义，武王曰：我友邦冡君是也，司冦职有议故之辟，议宾之辟。
以飨燕之礼亲四方之宾客
注曰：宾客谓朝聘者， 疏曰：此经飨燕，并言殊食于上者，食无献酢之灋，故别言于此，与私饮同科。
以脤膰之礼亲兄弟之国
注曰脤膰，社稷宗庙之肉以赐同姓之国，同福禄也，兄弟有共先王者，鲁定公十四年，天王使石尚来归脤， 疏曰：此文虽主兄弟之国，至于二王后及异姓有大功者，得与兄弟之国同，故僖九年夏，王使宰孔赐齐侯胙，又僖公二十四年，宋成公如楚，还入于郑，郑伯将享之，问礼于皇武子，对曰：宋先代之后也，于周为客，天子有事膰焉，有丧吊焉，是二王后及异姓有大功者，亦得脤膰之赐，是以大行人直言归脤，以交诸侯之福，不辨同姓异姓，是亦容有非兄弟之国，亦得脤膰也。
以贺庆之礼亲异姓之国
注曰：异姓王昏姻，甥舅 疏曰：大行人云：贺庆以赞诸侯之喜，不别同姓，异姓则兼同姓可知， 坡谓饮食昏冠，所以亲于家也，宾射飨燕，所以亲于国也，脤膰贺庆，所以亲于天下也，而家国天下之中，亲疏内外，又各有序焉，夫先王之治天下，报本反始，敬之至也，救灾恤患，爱之大也，吉凶之礼备矣，敬之至爱之，大则诸侯悦服，以正王面为宾礼，以宾之而谋其不协，威其不轨，于是又有大师之礼，至若通乎上下，因其所善，以厚道先之亲亲敬，故使贵贱疎戚皆维系于厚，则嘉礼之为也， 脤上忍反，膰，音烦，共读如字，辟音僻。
以九仪之命正邦国之位
注曰：每命异仪，贵贱之位，乃正春秋传曰：命位不同，礼亦异数 ，王光逺曰命以徳定其数仪，以命制其节，位以仪辨其分。
壹命受职
注曰：始见命为正，吏谓列国之士于子男，为大夫王之下士，亦一命，郑司农云：受职治职事。
再命受服
注曰：受服受冕之服，列国之大夫，再命于子男为卿，卿大夫自冕而下，如孤之服，王之中，士亦再命则爵弁服。
三命受位
注曰：此列国之卿，始有列位于王，为王之臣也，王之上士亦三命。
四命受器
注曰：此公之孤始得，有祭器者也。礼运曰：大夫具官，祭器不假，声乐皆具，非礼也，王之下大夫亦四命。
五命赐则
注曰：郑司农云：则者灋也，出为子男谓，则地未成国之名，王之下大夫，四命出封，加一等，五命赐之，以方百里，二百里之地者方三百里，以上为成国，王莽时以二十五成为则，方五十里，合今俗说子男之地，独刘子骏等识古，有此制焉。
六命赐官
注曰：此王六命之卿，赐官者，使得自置其臣，治家邑如诸侯，春秋，襄十八年冬，晋侯以诸侯围齐，荀偃为君，祷河既陈，齐侯之罪，而曰曾臣彪将率诸侯以讨焉，其官臣偃实先后之。
七命赐国
注曰：王之卿六，命出封加一等者，郑司农云：出就侯伯之国。
八命作牧
注曰：谓侯伯有功徳者加命得専征伐于诸侯，郑司农云：一州之牧，王之三公，亦八命。
九命作伯
注曰：上公有功徳者加命为二伯得征，五侯九伯云：郑司农云：长诸侯为方伯 坡，谓职服位器，皆曰：受者自下言之，不敢自専也，则与官国皆曰赐，自上言之，恩出非常也，牧与伯皆曰：作者必有过人之功，徳方可作而在此位也。
以玉作六瑞以等邦国
瑞信也等犹齐等也
王执镇圭
注曰镇安也，所以安四方镇圭者，盖以四镇之山为瑑饰，圭长尺有二寸， 疏曰：此镇圭，王祭祀时所执。
公执桓圭
注曰：公二王之后，及王之上公，双植，谓之桓桓，宫室之象，所以安其上也，桓圭，盖亦以桓为瑑饰圭，长九寸， 疏曰：此所执谓朝，时桓谓若屋之桓楹，桓若竖之，则有四棱，此于圭上而言，下二棱着圭不见，惟有上二棱，故以双言宫室在上，须桓楹乃安，若天子在上，须诸侯衞守乃安。
侯执信圭伯执躬圭
注曰：信当为身声之误也身圭躬圭，盖皆象以人形为瑑饰，文有麤缛耳，欲其慎行，以保身圭，皆长七寸。
子执谷璧男执蒲璧
注曰：谷所以养人，蒲为席，所以安人，二玉盖，或以谷为瑑饰，或以蒲为瑑饰，璧皆径五寸，不执圭者，未成国也， 坡谓圭之长短，依命数其形，则杂记赞大行云，博三寸，厚半寸，剡上左右各寸半是也。璧形圆，内有孔谓之好，外有玉谓之肉，肉倍好谓之璧。
以禽作六贽以等诸臣
注曰挚之言至所执以自致
孤执皮帛，卿执羔，大夫执鴈，士执雉，庶人执鹜，工商执鸡。
注曰：皮帛者束帛，而表以皮为之饰，皮虎豹皮帛，如今璧色缯也，羔小羊，取其羣而不失其类，鴈取其候时而行，雉取其守介而死，不失其节，鹜取其不飞，迁鸡取其守时而动，曲礼曰：饰羔鴈者以缋，谓衣之以布，而又画之者，自雉以下，执之无饰，士相见之礼，卿大夫饰挚以布，不言缋，此诸侯之臣与天子之臣异也，然则天子之孤饰，挚以虎皮公之孤，饰挚以豹皮与此孤卿，大夫士之挚皆以爵，不以命数，凡挚无庭实， 疏曰：凡此所执王之臣尊侯之臣，卑虽尊卑不同，命数有异，爵同，则挚同此，虽以王臣为主，文兼侯臣，是以士相见卿大夫士所执，亦与此同，但饰有异耳，庶人府，史、胥、徒，新升之时， 郑刚中曰：古之工商，亦有见君之理，如工执艺事以谏，郑商人以乘韦先牛犒师，匠庆，伶州鸠之徒，皆工商之得以见君者也，信音身慎行之，行，下孟反。剡，音琰，缋音溃。
以玉作六器以礼天地四方
注曰：礼，谓始告神时荐于神坐，书曰：周公植璧秉圭是也， 疏曰：此以玉礼神在作乐，下神后与宗庙祼同节，若然祭天，当实柴之节也。
以苍璧礼天，以黄琮礼地，以青圭礼东方，以赤璋礼南方，以白琥礼西方，以璜礼北方。
注曰：此礼天以冬至礼地，以夏至者也；礼，东方以立春谓苍精之帝，而太昊勾芒食焉，礼南方以立夏谓赤精之帝，而炎帝祝融食焉，礼西方，以立秋谓白精之帝而少昊，蓐收食焉，礼北方以立冬谓黑精之帝，而颛顼冥食焉，礼神者，必象其类，璧圆象天，琮八方象地，圭锐象春物初生，半圭曰：璋象夏物半死，琥猛象秋严半，璧曰：璜象冬闭藏，地上无物，惟天半见。
皆有牲币各放其器之色
注曰：币以从爵，若人饮酒，有酬币 坡，谓九仪者，正尊卑之位也；六瑞六挚者等，尊卑相见之物也，后及六器者，自眀以及幽也，吉凶宾军嘉五者，以治神人，九仪四者，以和上下，故其叙如此， 放音仿。
以天产作阴徳以中礼防之，以地产作阳徳以和乐防之。
坡谓产生也，礼器，亦曰徳产天产者，伦理之次第，皆天生也，书曰：天叙有典作阴徳者制为纲常，截然有定，故曰阴徳以中礼防之者，气质不齐于纲常，或有过不及，故以中防之也，地产者，声气之清浊，皆地生也，汉书曰：音声不同，系水土之风气，作阳徳者制为歌咏，诩情志，故曰阳徳以和乐防之者，教俗各异，歌咏者，或即于慆淫，故以和防之也言以伦理之自然，作为纲常，而以中防其过不及之弊也，以声气之自然，作为歌咏，而以和防其慆淫之失也。
以礼乐合天地之化，百物之产，以事鬼神，以谐万民，以致百物。
坡谓以礼乐合天地之化，百物之产者，推言礼乐之功用也，人君建中和之极，万民服，中和之教，于是以中感中以和，召和格于上下，则天地防合，阴阳相得，煦妪覆育万物，暨于含生，则草木茂，区萌达羽翼，奋角觡生，蛰虫昭苏，羽者妪伏，毛者孕鬻，胎生者不防，而卵生者不殈，合之谓也，惟其可以合天地之化，故以事神，则天神格人享，惟其可以敎中和，故以谐万民，则移风易俗，天下皆宁，惟其可以合百物之产，故以致百物，则麟鳯降，龙格上文言治神人和上下之礼详矣，此二节推其关极天地，圣人体之赞化育物，还以达于天地，故其志气天人交相感动，而其应如此，兼言乐者，礼乐一事也， 防音忻，煦音姁，吁句切妪音伛于语，切区音勾觡，音格防音牍，殈音洫。
凡祀大神，享大，祭大，帅执事而卜日宿，眡涤濯涖，玊鬯省牲镬，奉玉齍，诏大号，治其大礼，诏相王之大礼，注曰：执事诸有事于祭者，宿申戒也，涤濯溉，祭器也，玉礼神之玉也，始涖之祭，又奉之镬烹牲器也，大号六号之大者，以诏大祝以为祝辞，治犹简习也，豫简习大礼，至祭当以诏相王羣臣礼为小礼，涖视也， 疏曰：此亦灋三才，故享大在其中，涖玉鬯者，天地有礼神之玉无郁鬯，宗庙无礼神之玉而有郁鬯，但宗庙仍有圭瓒，璋瓒亦是玉，故曲礼云：玉曰嘉玉，郊特牲云，用玉气是也，奉玉齍者，此玉还是上文所涖者，齍谓黍稷天地，当盛以瓦簠，但齍与上鬯，互见为义，皆始时临之，祭又奉之。
若王不与祭祀则摄位
摄代也，王不与祭祀，谓有疾，及哀惨之等，则代行其祭事。
○凡大祭祀王后不与则摄而荐豆笾彻
注曰：荐彻豆笾，王后之事， 疏曰：天地及社稷，外神等，后夫人不与此言，凡大祭祀，王后不与，谓后应与而不与，又云：大祭祀，眀非羣小祀，则大祀者，惟宗庙而已， 齍音咨，相息亮反，与，音预。
大宾客则摄而载果
注曰：载为也，果读为祼，代王祼宾客，以鬯君无酌臣之礼，言为者，摄酌献耳，拜送则王也，郑司农云：王不亲为主， 疏曰：案大行人云：上公之礼，再祼而酢，此再祼者，有后祼，则亦摄为之内宰，赞之侯伯，一祼而酢，子男一祼，不酢，此皆无后祼，王不亲酌，则皆使大宰宗伯摄而为之 ，果读祼。
朝观防同，则为上相，大丧，亦如之，王哭诸侯，亦如之，相诏王礼也，出接宾曰：摈入，诏礼曰：相相者五人，卿为上摈，大丧王后及世子也，或王或嗣王，为丧主哭，及拜宾宗伯亦为上相也，哭诸侯者，谓薨于国，为位而哭之，檀弓曰：天子之哭诸侯也，爵弁绖，防衣若来朝，薨于王国，则王为之缌麻，不应直哭之而已， 相息亮反，防侧其反。
王命诸侯则傧
注曰：傧进之也，王将出，命假祖庙立，依前南乡，傧者进当命者，延之命，使登内史，由王右以策命之降，再拜稽首，登受策以出，此其畧也诸侯爵禄，其臣则扵祭焉。 假音格，乡许亮反。
国有大故则旅上帝及四望
注曰：故谓凶灾；旅，陈也，陈其祭事以祈焉，礼不如祀之备也， 陈氏曰：掌次大旅上帝，祀五帝，则上帝异乎？五帝也，典瑞祀天旅上帝，则上帝异乎天也，上帝之文，既不主昊天上帝，又不主于五帝，而周礼所称帝者昊天上帝，与五帝而已，则上帝为昊天上帝及五帝眀矣，郑氏以上帝为五帝，而不及天王肃以上帝为昊天上帝，而不及五帝，皆非也。又曰：旅非常祭也，国有大故，然后旅于羣神而祭之，陈乐而不悬，廞乐而不鼓，告以其凶烖，或言旅，或言大旅，盖故有大小而旅，亦随异也。 坡谓四望以大司乐言之，天神称祀，地称祭于四望曰：祀则不主于岳渎也，以典瑞言之，既有日月星辰，又有四望，则不主于日月等之祀也，郑司农云：四望日月星海，许氏慎曰：日月星辰河海，大山坡足，其说详小宗伯， 廞许今反。
王大封则先告后土
注曰后土，土神也， 邱氏曰：王封诸侯，取大社之土，苞之以白茅而授之，故大宗伯，先告焉。
○乃颁祀于邦国都家乡邑
颁读为班班，其所当祀，及其礼乡邑，乡遂公邑也，乡邑之中，亦有祀如社，禜酺之类，先邦国，次都家，次乡邑自外至，内之序也。
或问：血祭章注以黎为祝融，后土食于火，土子添改非也。曰：郑以为见，其先师之说也，然无他攷，而左传蔡墨之言，眀分二官郑既据其言，以解五祀，独此相悖，未知者，惑矣，妄欲载，文附己意，则反覆汗浩，支离无极，故遂益入，实仍旧，非敢蹈僭 ，或问以天产章注及诸儒之说详矣，而俱不从，何曰：诸儒之说，皆不及注，然观上文以玉作六瑞，以禽作六挚，以玉作六器，凡言作者，皆为造作之，作此云以天产作阴徳，以地产作阳德，句灋一也，乃顿以作为作起之作，故注与诸儒所解于理，非不可观，仅因二作字无着四以字，折转难通，而文与理上下俱窒，则虽谈元极奥，终未敢为据也？曰：乐由天作，礼以地制，今反以礼自天，产乐自地产，何也？曰：上二句是因天性之自然而定其分，非即礼也，以地气之自然而成，其声非即乐也，下二句，方是以礼乐防其失，则又是现成之礼乐，非至此方制也，此与大司徒防伪教中防情教和一理，然司徒主以礼乐教，故自礼乐说起，此主以礼乐合天地之化，故自天地说来，文义至眀详之。
○小宗伯之职掌建国之神位右社稷左宗庙
注曰：库门内雉门外之左右，故书位作立，郑司农云：立读为位，古者立位同，字古文，春秋经公即位，为公即立， 疏曰：建国之神位者，从内向外，故据国中神位而言对，下经在四郊等为外神也。
○兆五帝于四郊四望四类亦如之
坡谓兆为坛之营域，五帝苍精之，帝大昊食焉，赤精之帝，炎帝食焉，黄精之帝，黄帝食焉，白精之帝，少昊食焉，黑精之帝，颛顼食焉，黄帝亦于南郊四望者，天神则兆日于东郊，兆月与风师于西郊，兆司中，司命于南郊，兆雨师于北郊，地则五岳，四镇四窦也，四类，类上帝也，类上帝者，师祭也，四方皆有类故云，四类也，类上帝，在四望后者，非常祀也。
○兆山川丘陵坟衍各因其方
注曰：顺其所在 疏曰：案大司徒职，地有十等，此不言林泽，原隰，亦顺所在，可知故畧不言 坡，谓宗伯掌邦礼，治神人自经，首至此皆治神之礼也。
掌五礼之禁令与其用等
五礼吉凶，宾军嘉也，禁者不当为而为，与得为而不为者，皆有禁也，令者，令其当为与得为也，用等牲器，尊卑之差也。
○辨庙祧之昭穆
注曰：祧迁主所藏之庙，自始祖之后，父曰：昭子曰：穆坡谓辨庙祧之昭穆者，正欲以序生者之昭穆也。
若辨立庙之昭穆，则上文建国神位，左宗庙中已包之矣。
○辨吉凶之五服车旗宫室之禁
邱氏曰：九章七章，五章，三章一章，此吉服也，斩衰齐衰锡衰，缌衰疑衰，此凶服也， 坡谓禁令用等礼之节也，衣服，宫车礼之器也，掌其节，辨其器，皆所以眀分贵贱也。
○掌三族之别，以辨亲疏，其正室皆谓之门子，掌其政令。
注曰：三族，谓父子孙，人属之正名，丧服小记曰：亲亲以三为五，以五为九，正室适子也，将代父，当门者也，疏曰：辨亲疏者据已上至髙祖下至元孙傍至缌麻，重服者，则亲轻服者，则疏也，正室皆谓之门子者，还据九族之内，但是适子正体，主皆是正室，亦谓之门子 ，徐氏曰：掌其政令者治其昭穆，眀其适，庶使不得以卑代尊，以孽代宗也，夫王道莫先于亲亲，亲亲之道，莫要于辨昭穆，分族属眀宗灋，故昭穆辨而世次眀尊卑序矣，三族别而亲疏分矣，门子立而宗灋正矣， 坡谓既辨昭穆，而昭穆递，衍又各有亲疏之杀既辨，亲疏而亲疏之中，在彼又各有宗支之，分掌而辨之，则族灋明自掌五礼，至此皆治人之礼也。人道之大，惟贵贱亲疏，各得其分则理，故反覆言之。
毛六牲辨其名物而颁之于五官使共奉之
注曰：毛择毛也，郑司农云：司徒主牛，宗伯主鸡司马，主马及羊，司冦主犬，司空主豕 疏曰：祭日之旦，在庙门之前，颁与五官使共奉之，助王牵入庙。
○辨六齍之名物与其用使六宫之人共奉之
注曰：齍读为粢，六粢谓六谷，黍；稷，稻，麦苽 ，坡谓用者，祭有大小，则用有多寡。
○辨六彝之名物以待果将
注曰：六彝，鸡彝鸟彝，斝彝，黄彝，虎彝，蜼彝，果读为祼。
○辨六尊之名物以待祭祀宾客
注曰：待者，有事则给之，郑司农云：六尊献尊，象尊，壶尊着尊，大尊山尊 疏曰：案司尊彝惟为祭祀，陈六彝，六尊不见，为宾客，陈六尊，此兼言宾客，则在庙飨宾客，时陈六尊，亦依祭礼，四时所用，若在野外，飨不用祭祀之尊，故左传云：牺象不出门也，若然，案郁人云：掌祼器，凡祭祀，宾客之祼事，则上六彝亦为祭祀，宾客，而辨之而不言，祭祀宾客者举，下以眀上故略而不言， 坡谓毛六牲至此，承首节建神，人之位，此则备其祀享之物也， 果读祼，斝音假，蜼音诔，献素何反，牺同着直略反。
掌衣服车旗宫室之赏赐
注曰王以赏赐有功者书曰车服以庸
掌四时祭祀之序事与其礼
坡谓此承次节衣服，宫车既掌其禁，此因其有功，而予以所当得也，昭穆亲疎，既掌其辨，此因祭祀，而次序之，即中庸所谓宗庙之礼，序昭穆，序齿之等也，旧说序事为眡涤，省牲等事，此事眀在下文恐非矣。予音与。
若国大贞则奉玉帛以诏号
问事之正曰贞，大贞谓卜立君，卜大封也，玉帛所以礼神者，诏诏大祝也，号神号币号。
大祭祀省牲，眡涤濯，祭之日，逆齍省镬，告时于王，告备于王。
注曰：逆齍受饎，人之盛以入省，镬视亨腥，熟时荐陈之早晚，备谓馔具 饎，音炽，亨普庚反。
凡祭祀宾客以时将瓒祼
注曰：将送也，犹奉也，祭祀，以时奉而授王宾客，以时奉而授宗伯，天子圭瓒，诸侯璋瓒 疏曰：案小宰职云：凡祭祀，赞祼将之事，此小宗伯，又奉而授王者，此据授王，彼小宰据授尸，谓瓒既在王手小宰，乃赞王授尸，故二官俱言也。
诏相祭祀之小礼凡大礼佐大宗伯
注曰：小礼羣臣之礼， 疏曰：此经所云既未至职，末辄言此者，此以下皆小宗伯専行事不佐大宗伯，故于中言之，以结上也， 相息亮反。
赐卿大夫士爵则傧
注曰：赐犹命也，傧之如命，诸侯之仪，春秋文元年，天王使毛伯来锡公命，传曰：锡者何？赐也！命者何？加我服也。
小祭祀掌事如大宗伯之礼
王光逺曰大宗伯，祀大神，帅执事而卜曰：以至诏大号小祭祀，小宗伯之所掌故，其事亦如之。
大宾客受其将币之赍
注曰：谓所赍来贡献之财物 疏曰：此谓诸侯来朝，觐礼毕，每国于庙贡国所有，行三享之礼，以玉币致享，既讫，其庭实之物，则小宗伯受之以东，故云受其将币之赍也， 赍音赍。
若大师则帅有司而立军社奉主车
注曰：有司大祝也，王出军，必先有事于社，及迁庙，而以其主行社主曰：军社迁主曰祖，春秋传曰：军行祓社衅鼓，祝奉以从，曾子问曰：天子巡守，以迁庙主行，载于齐车，言必有尊也，书曰：用命赏于祖，不用命戮于社，社之主，盖用石为之，奉谓将行。
若军将有事则与祭有司将事于四望
注曰：军将有事，将与敌合战也，祭有司谓大祝之属，盖司马之官，实典焉。 黄文叔曰与，如字祭祷，自有主者，小宗伯与之偕 ，祓孚物反，齐侧皆反。
若大甸则帅有司而馌兽于郊遂颁禽
注曰：甸读曰田，有司大司马之属，馌馈也，以禽馈四方之神于郊，郊有羣神之兆，颁禽谓以予羣臣诗传曰：禽虽多，择取三十焉，其余以予大夫士以习射于泽宫而分之， 甸音田，馌于辄反。予，音与。
大烖及执事祷祠于上下神
注曰：执事大祝及男巫女，巫也，求福曰：祷得求曰祠，讄曰：祷尔于上下神， 疏曰：大烖者谓国水火，及年谷不熟， 讄音诔。
王崩大肆以秬鬯渳
注曰：郑司农云：大肆大浴也，杜子春读渳为泯，以秬鬯浴尸，谓大肆，始陈尸伸之， 疏曰：大祝以肆鬯渳，小祝赞渳，此又言之者察其不如仪也。
○及执事涖大敛小敛率异族而佐
注曰：执事大祝之属，涖临也，亲敛者，盖事官之属为之丧，大记曰：小敛衣十九称，君大夫士一也，大敛，君百称大夫，五十称，士三十称，异族佐敛，疎者可以相助。
○县衰冠之式于路门之外
注曰制色宜齐同
○及执事眡葬献器遂哭之
注曰：执事盖梓匠之属，至将葬，献明器之材，又献素献成，皆于殡门外，王不亲哭，有官代之， 疏曰：小宗伯哭，此眀器哀其生死异也。
○卜葬兆甫竁亦如之
注曰：兆墓茔域甫始也，郑大夫读竁皆为穿，杜子春读竁为毳，皆谓葬穿圹也，今南阳名穿地为竁，声如腐脆之脺。
○既葬诏相丧祭之礼
注曰：丧祭虞祔也，檀弓曰：葬日，虞弗忍一日离也，是日也，以虞易奠，卒哭曰成事，是日也，以吉祭易丧祭，眀日祔于祖父。
○成葬而祭墓为位
注曰成葬，邱已封也，天子之冡，盖不一日而毕，位坛位也，先祖形体，托于此地，祀其神以安之，冡人职曰：大丧既有日，请度甫竁，遂为之尸， 渳亡婢反，县，音悬称去声。竁，毳，并昌瑞切脆，脺并七嵗反
凡王之防同军旅甸役之祷祠肄仪为位
注曰：肄习也，若今时肄，司徒府也，小宗伯主其位，坡谓祷祠即上文将事，四望馌兽于郊之等也，肄仪为位，此方言之者，文相足也。
○国有旤烖则亦如之
注曰：谓有所祷祈， 坡谓疏云：祸，烖谓国遭水火凶荒，即上文之大烖也，上言祷祠，此言肄仪为位，亦文相足。
凡天地之大烖类社稷宗庙则为位
注曰：祷祈礼轻类者，依其正礼，而为之 疏曰：天烖谓日月食，星辰奔殒地，烖谓震裂。
凡国之大礼，佐大宗伯，凡小礼，掌事，如大宗伯之仪疏曰：凡言大礼者，王亲为之小礼者，羣臣摄为之易，彦祥曰：上经言大礼，小礼则祭祀之礼而已，此终篇则总结之，以五礼之大小者也。
周礼述注卷十二
钦定四库全书
周礼述注卷十三
安溪李光坡撰
○肆师之职，掌立国祀之礼，以佐大宗伯，立大祀，用玉帛牲牷，立次祀用牲币，立小祀，用牲。
注曰：郑司农云：大祀天地，次祀日月星辰，小祀司命以下，谓大祀，又有宗庙次祀，又有社稷五祀，五岳小祀，又有司中风师，雨师，山川百物 疏曰：宗庙次祀，即先公是也；小祀马君云，殇与无后也，立大祀，用玉帛牲牷者，天神中，非直有升禋，玉帛牲亦有礼神者也，地中，非直瘗埋，中有玉帛，牲亦兼有礼神，玉帛牲也，宗庙中无禋瘗埋，直有礼神，币帛，与牲又不见有礼神之玉，或可以灌圭当之。
○以嵗时序其祭祀及其祈珥
注曰：序第次其先后，大小 疏曰嵗时序其祭祀者，即上立大祀，至小祀，皆依嵗之四时次序之 ，易彦祥曰：小子职珥于社稷，祈于五祀，羊人职祈珥，共羊牲与此文同，至秋官士师，职则曰：凡刉珥奉犬牲，后郑皆改祈为刉，且以珥之字，当从血为衈，引杂记衅庙之説然羊人小子有言，衅积衅邦器，军器之事，皆直谓之衅，不应宫，兆始成之衅，而独谓之祈珥，况祈珥见于经者三，不应以三出之，祈尽改为刉，刘中义云，珥弭字之误也祈谓小祝之祈福祥，弭谓小祝之，弭兵灾，今从之。
○大祭祀展牺牲系于牢颁于职人
注曰：展省阅也，职读为樴，樴可以系牲者，此职人谓人及监门人 疏曰：肆师以将有天地宗庙，大祭祀，牧人以牲与人之时，肆师省阅其牲，看完否，及色堪为祭牲，乃系于牢，颁付于职人也， 牷音全，珥音二职之弋反，注樴同瘗，壹计反，刉居依反衈而志反，监古咸反。
凡祭祀之卜日宿为期，诏相其礼，眂涤濯，亦如之，注曰：宿先卜祭之夕， 疏曰：诏相其礼者，谓肆师诏告相助，其卜之威仪，及齐戒之礼，眂涤濯，祭前之夕也， 李嘉会曰：内而六宫外，而有司其涤濯，摡拭之类，大小次第之节，不可紊也，故亦诏相。
○，祭之日表齍盛，告絜展器，陈告备，及果筑防相治，小礼诛其慢怠者。
注曰：粢六谷也，在器曰盛陈，陈列也，果筑防者所筑防以祼也，表徽识也，郑司农云：筑煮筑香草，煮以为鬯， 疏曰展，陈告备者，谓祭日于堂东陈祭，实之，又省视之，而告备具也，宗庙有果，郁人掌郁，此又掌之者，彼官正职，此肆师，察其不如仪者也。
掌兆中庙中之禁令
注曰：兆坛域 ，刘原父曰：兆中庙中，执事者众，欲其行事致肃，故有禁令。
○凡祭祀礼成则告事毕
果古乱反下同鬻音煮相息亮反下同识式志反
大宾客涖筵几筑防
注曰：此王所以礼宾客， 疏曰：筵几云涖，谓司几筵设之，肆师临之也。
○赞果将
注曰：酌郁鬯，授大宗伯，载祼 ，郑刚中曰：小宗伯言祭祀宾客，以时将瓒祼，肆师言，赞果明，赞小宗伯矣。
大朝觐佐傧
疏曰：此言大朝觐为承傧，谓大会同，朝觐，时若四时常朝，则小行人为承傧，小行人所云者是也。
○共设匪罋之礼
注曰：设于賔客之馆，公食大夫礼曰：若不亲食，使大夫以侑币，致之豆实，实于罋，簋实，实于筐，匪其筐字之误，与礼不亲飨，则以酬币致之，或者匪以致飨，疏曰：肆师不掌饮食，而共设者，肆师主礼事，谓依礼使，掌客之等及诸官共设之也。
○飨食授祭
注曰：授宾祭肺 疏曰：飨大牢以饮宾，献依命数食者，亦亨大牢以食，宾举依命数祭，谓祭先造食者。
与祝侯禳于畺及郊
注曰：侯，禳，小，祝职也，畺五百里逺郊百里近郊，五十里 疏曰：侯者候迎，善祥禳者，禳去殃气。
大防大渳以鬯则筑防
注曰筑香草煮以为鬯以浴尸香草郁也
○令外内命妇序哭
疏曰哭，灋以服之轻重为先后，若然，则内命妇为王斩衰居前，诸臣之妻，从服齐衰者居后也。
○禁外内命男女之衰不中灋者且授之杖
注曰：外命男六乡以出也，内命男朝廷，卿大夫士也，其妻为外命女，丧服，为夫之君，齐衰不杖，内命女王之三夫人以下不中，灋违升数与裁制者，郑司农云：三日授子杖，五日授大夫杖，七日授士杖，此旧説也丧大记曰：君之丧三日，子夫人杖，五日既殡，授大夫世妇，杖无七日，授士杖，文谓授杖日数，王丧依诸侯，与七日授士枝四制云： 衰七雷反，中，丁仲反。
凡师甸用牲于社宗则为位
注曰：社军社也，宗迁主也，尚书传曰：王升舟入水，鼓钟亚观台，亚将舟亚宗庙，亚 疏曰：用牲社宗者，二者在外，或有祈请也。 坡谓甸字疑衍。
○类造上帝封于大神祭兵于山川亦如之
注曰：造犹即也，为兆以类礼，即祭上帝也，类礼依郊祀而为之者，封谓坛也。大神社及方岳也，山川葢军之所依止，大传曰：牧之野，武王之大事也，既事而退，柴于上帝，祈于社，设奠于牧室 疏曰：上经用牲于社宗，据在军下，云师不功，据败退后，即此经据，尅胜后事，告天及社之事。
○凡师不功则助牵主车
注曰：助助大司马也，故书功为工，郑司农工读为功，古者工与功同字，谓师无功，肆师助牵之，恐为敌所得， 疏曰：主中有二为社之石，主迁庙，木主也， 甸音田，下同。
凡四时之大甸猎祭表貉则为位
注曰：貉，师祭也，貉读为十百之百，于所立表之处为师，祭造军灋者，祷气势之增倍也。其神葢蚩蚘，或曰：黄帝 ，貉音陌，蚘音尤。
尝之日涖卜来嵗之芟
注曰：芟芟草除田也，古之始耕者，除田种谷，尝者尝新谷，此芟之功也，卜者问来嵗宜芟不诗云：载芟载柞，其耕泽，泽 疏曰：余事卜则大宗伯涖卜，或大卜涖卜，此及下三事，皆肆师涖卜也。
○狝之日涖卜来嵗之戒
注曰：秋田为狝始习兵，戒不虞也，卜者问后嵗兵寇之备。
○社之日涖卜来嵗之稼
注曰：社祭，土为取财焉，卜者问后嵗稼所宜 疏曰：类上文尝狝，是秋，则此社亦是秋，祭社之日也， 狝思浅反，柞侧百反。
若国有大故则令国人祭
注曰大故谓水旱凶荒所令祭者社及禜酺
○嵗时之祭祀亦如之
注曰月令仲春命民社此其一隅
凡卿大夫之丧相其礼
注曰相其适子
凡国之大事治其礼仪以佐宗伯
注曰：治谓如今每事者更奏白王礼也，故书仪为义，郑司农云：义读为仪，古者书仪但为义，今时所谓义为谊。
○凡国之小事，治其礼仪，而掌其事，如宗伯之礼疏曰：此一经于职，末总结之也。
○郁人掌祼
注曰祼谓彜及舟与瓒
凡祭祀宾客之祼事和郁鬯以实彜而陈之
注曰：筑郁金煮之，以和鬯酒，郑司农云：郁草名十叶，为贯百二十贯，为筑以煮之，鐎中停于祭前，郁为草，若兰 疏曰：天地大神，至尊不祼，至于山川，及门社等事，在鬯人，亦无祼事，此云祭祀，惟据宗庙耳。
○凡祼玉濯之陈之以赞祼事
注曰祼玉谓圭瓒璋瓒
○诏祼将之仪与其节
注曰节谓王奉玉送祼早晏之时
○凡祼事沃盥
疏曰：言凡非一，若宾客，则大宗伯，祼若祭祀，王及后祼者郁，人沃以水，盥手，及洗瓒也， 鐎子遥反。
大丧之渳共其肆
注曰：肆，陈尸之，丧大记曰：君设大盘造氷焉，大夫设夷盘造氷焉，士并瓦盘无氷，设牀襢笫，有枕，此之谓肆，天子亦用夷盘。
○及葬共其祼遂貍之
注曰：遣奠之，彜与瓒也，貍之于祖庙，阶间明奠，终于此 ，襢章善反，笫侧几反，貍埋同亡皆反。
大祭祀与量人授举斝之卒爵而饮之
注曰：斝受福之嘏，声之误也。王酳尸，尸嘏王，此其卒爵也，小牢馈食礼主人，受嘏诗怀之，卒爵，执爵以兴，出，宰夫以笾受啬黍，主人尝之，乃还，献祝，此郁人受王之卒，爵亦王，出房时也，必与量人者，郁人赞祼尸，量人制从，献之脯，防事相成， 疏曰：与大夫士献祝，及佐食，同节 斝，古雅反，防，音烦。
○鬯人掌共秬鬯而饰之
注曰秬鬯不和郁者饰之谓设巾
凡祭祀社壝用大罍
注曰壝谓委土为墠坛所以祭也大罍瓦罍
○禜门用瓢赍
注曰：禜谓营酂所祭门，国门也，春秋传曰：日月星辰之神，则雪霜风雨之不时，于是乎禜之，山川之神，则水旱疠疫之不时，于是乎禜之，鲁庄二十五年秋，大水，鼓，用牲于社，于门瓢，谓瓢蠡也，赍读为齐取甘瓠，割去柢，以齐为尊。
○庙用脩，凡山川四方用蜃，凡祼事用概，凡疈事用散，注曰：祼当为埋字之误也蜃水中蜃也，脩蜃概散，皆漆尊也。蜃，画为蜃形，蚌曰合浆，尊之象概尊，以朱带者无饰，曰散 坡，谓鬯人一官所共者，皆祭地之事，自社稷至百，物备之矣，独五祀五岳之尊无闻焉，葢祼事，即五祀也本经，故书祀作禩与祼，似而讹耳，庙疑作岳，葢岳与岳同仪礼，庙作庿，又今北方有读，岳音如益者，三乐之乐，则庙或方音，或字磨之，传失也，脩亦尊名，勿读卣矣，祭四方百物，以疈辜，今既有四方，又曰：疈事者，此疈事葢专指百物也，以用有异，故复别言之， 赍在兮反柢，音帝卣，音酉。
大丧之大渳设斗共其衅鬯
注曰：斗所以沃尸也，衅尸以鬯酒，使之香美者，郑司农云：衅读为徽。
凡王之齐事共其秬鬯
注曰给淬浴 疏曰鬯非如三酒可饮之物大丧以浴尸明此亦共以给王浴而已 齐音斋淬七内反
凡王吊临共介鬯
注曰：以尊适卑曰：临春秋传曰：照临敝邑，曲礼曰：挚天子鬯，王至尊介为执致之，以礼于，神与檀弓曰：曰临诸侯畛于，神曰有天王某，父此王适四方，舍诸侯祖庙，祝告其神之辞，介于是进鬯， 父音甫。
○鸡人掌共鸡牲辨其物
注曰物谓毛色也辨之者阳祀用骍隂祀用黝
大祭祀夜嘑旦以嘂百官
注曰：夜夜漏未尽，鸡鸣时也，呼旦以警起，百官使夙兴。
○凡国之大宾客，会同，军旅，丧祀亦如之，凡国事为期，则告之时。
注曰：象，鸡知时也，告其有司主事者少，牢曰：宗人朝服北面，曰：请祭期，主人曰：比于子宗人曰：旦明行事，告时者至此，旦明而告之 坡，谓凡国事，通上文祭祀，宾客，五者皆是引少牢者，其一隅 ，嘑音呼古吊反，比毗志反。
凡祭祀面禳衅共其鸡牲
注曰：衅衅庙之属，衅庙以羊，门，夹室皆用鸡，郑司农云：面禳四面禳也，衅读为徽， 疏曰：祭祀谓宗庙之属，面；禳，谓：祈祷之属。
○司尊彝掌六尊，六彝之位，诏其酌，辨其用与其实注曰：位所陈之处，酌泲之，使可酌各异也，用四时祭祀，所用亦不同，实郁及醴齐之属， 泲子里，反齐才计反。
春祠夏禴，祼用鸡彝，鸟彝，皆有舟，其朝践用两献尊，其再献用两象尊，皆有罍，诸臣之所昨也，秋尝，冬烝，祼用斚彝，黄彝，皆有舟，其朝献用两着尊，其馈献用两壶尊，皆有罍，诸臣之所昨也，凡四时之间祀追享朝享，祼用虎彝，蜼彝，皆有舟，其朝践用两大尊，其再献用两山尊，皆有罍，诸臣之所昨也。
注曰：祼，谓以圭瓒酌郁鬯，始献尸也，后于是以璋瓒酌亚祼，郊特牲曰：周人尚臭，灌用鬯臭，郁合鬯臭，阴达于渊泉，灌以圭璋，用玉气也，既灌，然后迎牲，致阴气也，朝践谓荐血腥，酌醴，始行祭事，后于是荐朝事之豆边，既又酌献其变，朝践为朝献者，尊相因也，朝献谓尸卒食，王酳之，再献者王，酳尸之后，后酌亚献，诸臣为宾，又次后酌盎齐，备卒食，三献也，于后亚献，内宗荐加豆笾，其变再献为馈献者，亦尊相因，馈献谓荐熟时，后于是荐馈食之豆笾，此凡九酌，王及后各四，诸臣一祭之正也，以今祭礼特牲，少牢言之，二祼为奠，而尸饮七矣，王可以献诸臣，祭綂曰：尸饮五，君洗玉爵献卿，是其差也。明堂位曰：灌用玉瓒，大圭爵，用玉琖，加用璧角璧散，又郁人职曰：受举斚之，卒爵而饮之，则王酳尸，以玉爵也，王酳尸，用玉爵而再献者，用璧角璧散可知也，鸡彝鸟彝，谓刻而画之，为鸡鳯凰之形，皆有舟，皆有罍，言春夏秋冬及追享，朝享有之，同昨读为酢字之误也诸臣献者酌罍以自酢，不敢与王之神灵共尊，郑司农云：舟尊下台，若今时承槃献读为牺，牺尊饰以翡翠，象尊以象骨，饰尊明堂位曰：牺象周尊也，尊以祼神，罍臣之所饮也，斚读为稼，稼彝画禾稼也，黄彝黄目尊也，明堂位曰：夏后氏以鸡彝，殷以斝，周以黄目，尔雅曰：彝，卣，罍，也，着尊着地，无足明堂位曰：着殷尊也，壶者以壶为尊，春秋传曰：尊以鲁壶追享，谓禘祫也，在四时之间，故曰间祀大尊大古之瓦尊，山尊，山罍也，明堂位曰：泰有虞氏之尊也，山罍，夏后氏之尊，谓黄目以黄金为目，郊特牲曰：黄目郁气之上尊也，黄者中也，目者，气之清明者也，言酌于中，而清明于外朝享，谓朝受政于庙，春秋传曰：闰月不告朔，犹朝于庙，蜼禺属，仰鼻而长尾，山罍亦刻而画之，为山云之形， 两献注作牺同，素何反？昨音酢，下同，着直畧反朝享直遥反，蜼，音诔两大，音泰，注同，琖庄产反，禺音遇。
凡六彝六尊之酌
疏曰：六彝与郁齐，为目六尊，与醴齐，盎齐为目下有凡酒而上不言，罍者文不具也，凡言酌者，皆是泲之使可酌。
○郁齐献酌醴齐缩酌盎齐涚酌凡酒脩酌
注曰：礼运曰酒在室，醴醆在戸粢醍在堂，澄酒在下，以五齐次之，则醆酒盎齐也，郊特牲曰：缩酌用茅，明酌也，醆酒涚于清汁，献涚于醆酒，犹明清与醆酒于旧泽之酒也，此言转相泲成也，献读为摩莎之莎，齐语声之误也。煮郁和秬鬯，以醆酒摩莎，泲之出，其香汁也，醴齐尤浊，和以明酌，泲之以茅缩，去滓也，盎齐差清和以清酒，泲之而已，其余三齐泛从醴，醍沉从盎，凡酒谓三酒也，脩读，如涤濯之，涤涤酌，以水和而泲之，今齐人命浩酒曰：涤明酌，酌取事酒之上也，泽读曰：醳明酌清酒，醆酒泲之，皆以旧醳之酒，凡此四者，祼用郁，齐朝用醴齐馈用盎齐，诸臣自酢用凡酒，唯大事于大庙，备五齐三酒， 郁齐醴齐，盎齐俱才，计反献酌，素何反涚舒鋭反，脩读如涤醆，庄产反，醍，音体，醳音亦。
大丧存奠彝
注曰存省也谓大遣时奠者朝设夕乃彻也
○大旅亦如之
注曰：旅者，国有大故之祭也，亦存其奠，彝则陈之，不即彻 疏曰：案小宰注，天地至尊，不祼，此得用彝者，此告请非常，亦如大遣奠之而已，亦非祼耳。
○司几筵掌五几五席之名物辨其用与其位
注曰：五几，左右玉雕，彤漆素五席，莞藻次蒲，熊用位所设之席，及其处。
凡大朝觐，大飨射，凡封国，命诸侯王位，设黼依，依前南乡，设莞筵纷纯，加缫席画纯，加次席黼纯，左右玉几，注曰：斧谓之黼，其绣白黑采，以绛帛为质，依其制如屏风，然于依前为王，设席，左右有几，优至尊也，郑司农云：纷读为豳，又读为和粉之粉，谓白绣也，纯读为均服之，均纯縁也，缫读为藻率之，藻次席，虎皮为席，谓纷如绶，有文而狭者缫席，削蒲蒻展之，编以五采，若今合欢矣，画谓云气也，次席桃枝，席有次列成文。
○祀先王昨席亦如之
注曰：昨读曰酢，谓祭祀及王受酢之席，尸卒食，王酳之，卒爵，祝受之，又酌授尸，尸酢，王于是席王于戸内后诸臣致爵，乃设席 乡，许亮反，纯章允反，下同，缫读藻，昨读酢率音律，蒻音弱。
诸侯祭祀席蒲筵缋纯加莞席纷纯右雕几
注曰：缋画文也，不莞席，加缫者，缫柔嚅，不如莞清坚，又于鬼神宜。
○昨席，莞筵纷纯，加缫席画纯，筵国宾于牖前，亦如之，左彤几。
注曰：昨读亦曰，酢国宾，诸侯来朝，孤卿大夫来聘，后言几者，使不蒙如也，朝者雕几，聘者彤几 坡，谓国宾之席，如尸酢主君，昨席而别，言左彤几则昨席，无几可知也。诸侯祭祀席，有右雕几，则王祀先王有几可知也。然则王之祀先王及昨席经虽綂，承上文三席，左右玉几，曰：亦如之。而祀先王之有？左右玉几，昨席无左右，玉几者，可以类得矣，郑言朝者雕几，然生人几在左，鬼神几在右，则朝虽如祭祀之雕几，亦如彤几之左也， 缋，胡内反，嚅如兖反。
甸役则设熊席右漆几
注曰谓王甸有司祭表貉所设席 甸音田
凡丧事，设苇席，右素几，其柏席用萑，黼纯，诸侯则纷纯，每敦一几。
注曰：丧事，谓凡奠也。萑，如苇而细者，郑司农云：柏席迫地之席，苇居其上，或曰：柏席载，黍稷之席，谓柏椁，字磨灭之余，椁席藏中神坐之席也，敦读曰焘，焘覆也，棺在殡则椁，焘既窆，则加见皆谓覆之，周礼虽合葬，及同时在殡，皆异几体，实不同祭于庙，同几精气，合 萑，音丸，敦读，焘音导。
凡吉事变几凶事仍几
注曰：郑司农云：变几变更其质，谓有饰也，仍因也。因其质，谓无饰也；尔雅曰：儴，仍，因也，谓吉事王祭宗庙祼于室，馈食于堂，绎于祊，毎事易几神事，文示新之也，凶事，谓凡奠几，朝夕相因，防礼畧 疏曰凡几之长短，阮谌云：几长五尺髙二尺，广二尺，马融以为长三尺，旧图以为几，两端赤，中央黑也， 儴如羊反，祊，补耕反。
○天府掌祖庙之守藏与其禁令
注曰祖庙，始祖后稷之庙，其宝物，世传守之，若鲁寳玉大弓者 ，徐氏曰：禁令谓防守及陈蔵之灋 蔵，才浪反。
凡国之玉镇大寳藏焉若有大祭，大丧则出而陈之，既事藏之。
注曰：禘祫及大丧，陈之以华国也，郑司农云：书顾命曰：王崩，陈宝，此其行事，见于经 ，郑刚中曰：玉镇如洪璧，琬琰，夏后氐之，璜之类，大宝如崇，贯大贝，鼖鼓，和弓垂矢之类。
○凡官府，乡州及都鄙之治中，受而藏之，以诏王察羣吏之治。
注曰：察察其当黜陟者，郑司农云：治中，谓其治职簿书之，要 疏曰：经虽言治中兼有不中在其间，中者陟之，不中黜之，经直言中偏举一边而言也。 鼖扶云反。
上春衅宝镇及宝
注曰上春孟春也衅谓杀牲以血血之
○凡吉凶之事祖庙之中沃盥执烛
注曰：吉事四时祭也，凶事王后丧，朝于祖庙之奠，疏曰小祝，大祭祀，沃尸盥，小臣，大祭祀，沃王盥，此二官所沃盥，在祖庙中，则天府为之执烛，若士师祀五帝，沃尸盥，非祖庙，事则不与，执烛也。
○季冬陈玉以贞来嵗之媺恶
注曰：问，事之正曰：贞问嵗之美恶谓问于大卜，职大贞之属，陈玉，陈礼神之玉，凡卜筮，实问于鬼神，筮能出，其卦兆之占耳，有天地四方，则玉有六者，与言陈者，既事蔵之不必貍之也，郑司农云：贞问也，国语曰贞于阳卜。
若迁宝则奉之
疏曰：迁寳谓王者迁都，则宝亦迁天府奉送之于彼，新庙之天府，蔵之如故也。
若祭天之司民，司禄而献民数，谷数，则受而藏之，注曰：司民轩辕角也，司禄，文昌第六星，或曰：下能也，禄之言谷也，年谷登，乃后制禄，祭此二星者，以孟冬既祭之，而上民谷之数于天府， 坡谓秋官有司民之职，掌民数及大比，以诏司寇，司寇及孟冬祀司民之日，献其数于王登于天府，然则地官有司禄之职，献谷数者，必司徒也，司禄文阙，凡此一职，上下文理相足，宝镇，宝既蔵之及上春衅之丧祭，陈玉而兼陈于贞，媺恶受蔵治中而复蔵民数谷数，盖互言以尽此官之职，王氏曰：贤能之书，登于天府，见于乡大夫，而此不见者互文也。
○典瑞，掌玉瑞，玉器之藏，辨其名物与其用事，设其服饰。
注曰：人执以见，曰：瑞礼神曰器，瑞符信也，服饰服玉之饰，谓缫借 坡，谓天府所藏玉乃先王之遗物，谓宗也，典瑞之玉，乃今王所用，以有事者疏谓：美者入天府，平者在典瑞未详。
王晋大圭执镇圭缫借五采五就以朝日
注曰：缫有五采，文所以荐玉木为中干，用韦衣而画之，就，成也，王朝日者，示有所尊，训民示君也，天子常春分朝目，秋分夕月，觐礼曰：拜日于东门之外，郑司农云：晋谓插于绅带之间，若带剑也，玉人职曰：大圭长三尺，杼上终葵首，天子服之，镇圭尺有二寸，天子守之，缫读为藻，率之藻五，就五帀也，一帀为一就。
○公执桓圭，侯执信圭，伯执躬圭，缫皆三采三就，子执谷璧，男执蒲璧，缫皆二采再就，以朝觐宗遇防同于王注曰：三采，朱；白，苍二采，朱绿也，郑司农云：以圭璧见于王，觐礼曰：侯氏入门右，坐奠圭，再拜稽首，侯氏见于天子，春曰朝，夏曰宗，秋曰觐，冬曰：遇时见曰防，殷见曰同。
○诸侯相见亦如之
注曰：郑司农云：亦执圭璧以相见，故邾公朝于鲁，春秋传曰：邾子执玉髙其容仰 ，帀匝本字。
瑑圭璋璧琮缫皆二采一就以覜聘
注曰：璋以聘后，夫人以琮享之也，大夫众来，曰：頫寡来曰聘，郑司农云：瑑有圻鄂，瑑起 疏曰：此遣臣行聘问之所执者，若本君亲，自朝所执，上文桓圭之等，是若遣臣聘不得执君之圭璧，无桓信躬，与蒲谷之文，直瑑之而已，此谓公侯伯之臣也，若子男之臣，岂得过本君用，以圭璋乎明，子男之臣，亦用瑑璧琮也。
四圭有邸以祀天旅上帝
注曰：郑司农云：于中央为璧，圭着其四面一玉俱成，尔雅曰：邸，本也，圭本着于璧，故四圭有邸，圭末四出故也。或説四圭有邸，有四角也，邸读为抵欺之，抵王光逺曰祀天谓圜丘之祀大神也。
○两圭有邸以祀地旅四望
注曰：两圭者，以象地数，二也；僢而同邸， 王光逺曰祀地谓方泽之祭，大也， 坡谓大宗伯六与六瑞六摰相次，则苍璧黄琮，疑或初致其神，奠玉而礼之，如执贽以见者，故曰礼天礼地，此四圭有邸，两圭有邸，与祼圭有瓒，为类是邸，当亦瓒属，瓒注郁鬯者，然表记曰：秬鬯，以祀上帝，则此邸疑或注秬鬯者，虽不以祼，而奠以享神，故曰祀天祀地，推之下文圭璧者，是于圭头为，如璧璋邸射者，是于璋头为，如邸而射，皆挹鬯爵也，以类次之，或近郑子见大宗伯有苍璧，黄琮之文，此官无之而别，云：四圭有邸，两圭有邸，遂以苍璧所礼者，冬至圜丘之祀四圭，则夏正郊天，黄璜所礼者，昆仑之祭，两圭则神州之神，或者嫌出于纬书，不从，又见明有四，因合而一之曰：苍璧为邸，四圭托焉，黄琮为邸，两圭托焉，更无他据，今且阙之。
○祼圭有瓒以肆先王以祼宾客
注曰：郑司农云：于圭头为，可以挹鬯祼，祭谓之瓒，故诗曰：防彼玉瓒，黄流在中，国语谓之鬯圭，以肆先王，祼先王祭也，谓肆解牲体以祭，因以为名爵，行曰：祼汉礼，瓒槃大五升，口径八寸，下有槃口，径一尺。
○圭璧以祀日月星辰
注曰圭其邸为璧取杀于上帝
○璋邸射以祀山川以造赠宾客
注曰：璋有邸而射取杀于四望，郑司农云：射剡也，疏曰：造赠賔客者谓致稍饩之，时造馆赠之，言赠则使还之，时所赠贿之等亦执以致命耳。 肆他歴反射食亦反，着直畧反僢昌绢反，防音瑟，杀色界反。
土圭以致四时日月封国则以土地
注曰：以致四时日月者，冬夏以致日，春秋以致月，土地犹度地也。
○珍圭以徴守以防凶荒
注曰：杜子春云：珍当为镇书，亦或为镇以徴守者以徴召守国诸侯，若今时徴郡守以竹使符也，镇者，国之镇诸侯，亦一国之镇，故以镇圭徴之也凶荒，则民有逺志不安其土，故以镇圭，镇安之，谓王使人徴诸侯忧凶荒之国则授之，执以往，致命王焉，防者，闿府库，振救之，凡瑞节归，又执以反命， 坡谓掌节之节守国，行道之用也，典瑞之瑞，作事之信也，司者异官，亦各掌谓瑞即节疑于漏矣，详见掌节王氏。
○牙璋以起军旅以治兵守
注曰：郑司农云：牙璋，瑑以为牙，牙齿兵象，故以牙璋兵，若今时以铜虎符兵，谓兵守用兵以守，若齐人戍遂，诸侯戍周。
○璧羡以起度
注曰：郑司农云：羡长也，此璧径长尺，以起度量，玉人职曰：璧羡度尺以为度，谓羡不圆之貎，葢广径八寸，袤一尺 ，李子华曰：此璧本径九寸，今言羡则旁减一寸，以益上下故髙一尺横径八寸，十寸尺也，八寸，亦尺也，一纵一横，皆可以为尺度。
○驵圭璋璧琮琥璜之渠眉疏璧琮以敛尸
注曰：以敛尸者，于大敛焉，加之也？驵读为组，与组马同声之误也渠眉玉饰之沟，瑑也，以组穿聨六玉沟，瑑之中以敛尸，圭在左，璋在首，琥在右，璜在足璧在背，琮在腹，葢取象方明神之也，疏璧琮者，通于天地，疏曰：此六玉，两头皆有孔，又于两孔之间，为沟渠于沟之两畔稍髙为眉，瑑。
○谷圭以和难以聘女
注曰：谷善也，其饰若粟，文然难仇，讐和之者若春秋宣公，及齐侯平莒及郯，晋侯使瑕嘉平戎于王，其聘女则以纳徴焉。
○琬圭以治徳以结好
注曰：诸侯有徳王命赐之，及诸侯，使大夫来聘，既而为坛会之，使大夫执以命事焉，大行人职曰：时聘以结诸侯之好，郑司农云：琬圭无锋芒，故治徳以结好。
○琰圭以易行以除慝
注曰：郑司农云：琰圭有锋芒，伤害征伐，诛讨之象，故以易行，除慝易恶行令，为善者以此圭责让，谕告之也，谓除慝，亦于诸侯，使大夫来頫，既而使大夫执而命事于坛，大行人职曰：殷頫以除邦国之慝， 驵音祖，难乃旦反。行，下孟反，度待洛反，闿，音开戍伤遇反，袤音茂，郯音谈。
大祭祀大旅凡宾客之事共其玉而奉之
注曰玉谓四圭祼圭之属
大丧共饭玉含玉赠玉
注曰：饭玉碎玉以杂米也，含玉柱，左右颠，及在口中者杂记曰：含者执璧将命，则是璧形而小耳，赠玉葢璧也，赠有束帛六币，璧以帛 颠，仪礼作齻，音颠牙也，此作颠，疑或通用。
凡玉出则共奉之
郑刚中曰上言，共奉主于祭祀，賔客嫌，其他事之时，或不共奉，故言此以结之，见其无往而不共奉。
○典命掌诸侯之五仪诸臣之五等之命
注曰五仪，公；侯，伯、子，男之仪，五等谓孤以下，四命三命，再命一命不命也，或言仪，或言命互文也。
上公九命为伯，其国家，宫室，车旗，衣服，礼仪，皆以九为节，侯伯七命，其国家，宫室，车旗，衣服，礼仪，皆以七为节，子男五命，其国家，宫室，车旗，衣服，礼仪，皆以五为节，注曰：上公谓王之三公有徳者加命为二，伯二王之后，亦为上公，国家国之所居，谓城方也。公之城，葢方九里宫，方九百步，侯伯之城，葢方七里，宫方七百步，子男之城，葢方五里，宫五百歩大行人职，则有诸侯圭借冕服，建常樊缨，贰车介牢礼，朝位之数焉。
王之三公八命，其卿六命，其大夫四命，及其出封，皆加一等，其国家，宫室，车旗，衣服，礼仪亦如之。
注曰：四命中，下大夫也，出封出畿内，封于八州之中加一等，褒有徳也大夫为子男卿为侯伯，其在朝廷，则亦如命数耳，王之上士三命，中士再命，下士一命。
凡诸侯之适子，誓于天子，摄其君，则下其君之礼一等，未誓则以皮帛继子男。
注曰：誓犹命也，言誓者，明天子既命以为之嗣，树子不易也，春秋桓九年，曹伯使其世子射姑来朝，行国君之礼是也。公之子如诸侯而执圭，侯伯之子，如子男而执璧，子男之子，与未誓者，皆次小国之君，执皮帛而朝防焉，其宾之皆以上卿之礼焉。 疏曰：若行朝礼，摈介依诸侯，其饔饩飨，一与卿同也，此经誓与未誓，皆据父在而言，若父卒后，得誓者皆得与诸侯序以无父，得与正君同故也。若未誓，则亦当执皮帛也， 适丁歴反射音亦，朝直遥反。
公之孤四命，以皮帛眂小国之君，其卿三命，其大夫再命，其士一命，其宫室，车旗，衣服，礼仪，各眂其命之数，侯伯之卿，大夫士亦如之，子男之卿再命，其大夫一命，其士不命其宫室，车旗，衣服，礼仪，各眂其命之数。
注曰：眂，小国之君者，列于卿大夫之位，而礼如子，男也，郑司农云：九命上公得置孤，卿一人，春秋传曰：列国之卿，当小国之君，固周制也，谓王制曰：大国三卿，皆命于天子，下大夫五人，上士二十七人，次国三卿，二卿命于天子，一卿命于其君，下大夫五人，上士二十七人，小国二卿，皆命于其君，下大夫五人，上士二十七人。
○司服掌王之吉凶衣服辨其名物与其用事
注曰用事祭祀视朝甸凶吊之事衣服各有所用
王之吉服，祀昊天上帝，则服大裘而冕，祀五帝亦如之，享先王则衮冕，享先公，飨射，则鷩冕，祀四望山川则毳冕，祭社稷五祀则希冕，祭羣小祀则冕。
注曰：六服同冕者，首饰尊也，先公谓后稷之后，大王之前，不窋至诸盩飨射，飨食，賔客与诸侯射也，羣小祀林泽，坟衍，四方百物之属，郑司农云：大裘，羔裘也，衮卷龙衣也，鷩裨衣也，毳罽衣也，谓书曰：予欲观古，古人之象，日；月，星辰，山；龙，华虫作缋，宗彝；藻，火，粉米黼，黻希绣，此古天子冕服十二章，舜欲观焉，华虫五色之虫，缋人职曰：鸟兽蛇杂四时五色以章之，谓是也；希读为絺，或作黹字之误也。王者相变，至周而以日月星辰画于旌旗，所谓三辰旂旗，昭其明也，而冕服九章，登龙于山，登火于宗彝，尊其神明也，九章，初一曰龙次，二曰山次，三曰华虫次，四曰火，次五曰宗彝，皆画以为缋，次六曰藻次，七曰粉米，次八曰黼，次九曰黻，皆希以为绣则衮之，衣五章，裳四章，凡九也，鷩画以雉，谓华虫也，其衣三章，裳四章，凡七也。毳画虎蜼，其衣三章，裳二章，凡五也。希刺粉米，无画也，其衣一章，裳二章，凡三也。者衣无文，裳刺黻而已，是以谓焉凡冕服，皆衣纁裳， 黄文叔曰：宗伯序社稷五祀先于五岳，司服序，四望山川，先于社稷祭之秩，当如宗伯，司服自以服为序地，祭以社稷，见不别出，则方丘不服大裘矣，诸儒纷纷，葢未尝攷先王制祀之义， 刘执中，曰：书称舜曰：予欲观古人之象，舜而欲观乎古，则天子衣裳之章十有二，其来逺矣且交龙为旂，周之衣，不去其龙，熊虎为旗，周之裳，不去其虎蜼，何独日月为常，而去衣章，日月星辰乎典命，上公九命，以九为节，则其衣裳九章，推而上之，天子衮冕十有二章明矣， 鷩必灭反盩，直留反，居例反黹，张里反，蜼，音诔。
凡兵事韦弁服
注曰：韦弁以韎韦为弁，又以为衣裳，春秋传曰：晋郤至衣韎韦之跗注是也， 郑刚中曰：韦弁服者，爵弁也。
○眂朝则皮弁服
注曰：眂朝眂内外朝之事，皮弁之服十五升，白布衣积素以为裳，王受诸侯朝觐于庙则衮冕。
○凡甸冠弁服
注曰：甸田猎也，冠弁委貎，其服缁布衣，亦积素以为裳，诸侯以为眂朝之服诗，国风曰缁衣之宜兮，谓王服此以田，王卒食而居，则端 疏曰：言凡甸冠弁服者，据习兵之时，若正四时，则当戎服习兵，月令之习，五戎是也。
○凡凶事服弁服
注曰服弁丧冠也其服斩衰齐衰
○凡吊事弁绖服
注曰：弁绖者如爵弁，而素加环绖，论语曰：羔裘冠，不以吊绖，大如缌之绖，其服锡衰，缌衰疑衰。
凡丧为天王斩衰为王后齐衰
注曰王后小君也诸侯为之不杖期
王为三公，六卿锡衰，为诸侯缌衰，为大夫士疑衰其。
首服皆弁绖
注曰：君为臣服，吊服也，郑司农云：锡麻之滑易者十五升去其半，有事其布，无事其缕，缌亦十五升去其半，有事其缕，无事其布，疑衰，十四升衰，谓无事，其缕衰在内无事，其布衰在外，疑之言拟也，拟于吉疏曰：君为臣无服，直吊服，既葬除之，不见，三孤者与六卿同，又不辨同姓异姓，亦以臣故也。凡吊皆不见，妇人吊服者，以妇与夫同，故丧服云，大夫吊于命妇锡衰，命妇吊于大夫锡衰，是妇与夫同其首服，即郑注丧服云，凡妇人吊服，吉笄无首，素总是也。
○大札大荒大烖素服
注曰：大札疫病也，大荒饥馑也，大烖水火为害，君臣素服缟冠，若晋伯宗哭，梁山之崩。
公之服自衮冕而下，如王之服，侯伯之服，自鷩冕而下，如公之服，子男之服，自毳冕而下，如侯伯之服，孤之服，自希冕而下，如子男之服，卿大夫之服，自冕而下，如孤之服，其凶服，加以大功小功士之服，自皮弁而下，如大夫之服，其凶服亦如之，其齐服有端，素端。
注曰：自公之衮冕，至卿大夫之冕，皆其朝聘，天子及助祭之服，诸侯，非二王后，其余皆，冕而祭于已杂记曰：大夫冕而祭于公，弁而祭于已，士弁而祭于公，冠而祭于已大夫，爵弁自祭家庙，惟孤尔，其余皆冠，与士同冠，自祭其庙者，其服朝服，端诸侯之自相朝聘，皆皮弁服，此天子日视朝之服丧，服天子诸侯，齐斩而已，卿大夫，加以大功小功，士亦如之，又加缌焉，士齐有素，端者亦为札，荒有所祷，请变素服，言素端者，明异制，郑司农云：衣有裳者为端，谓端者，取其正也，士之衣袂，皆二尺二寸，而属幅是广袤等也，其袪尺二寸，大夫以上侈之侈之者，葢半而益一焉，半而益一，则其袂三尺三寸，袪尺八寸，疏曰：此文自衮冕以下差次如之，上得兼乎下，下不得僭上也，旧説天子九章，据大章而言其章别小章，章依命数，则皆十二为节，上公亦九章与天子同，无升龙有降龙，其小章章别皆九而已，自余鷩冕，毳冕以下皆然，必知有小章者，若无小章，絺冕三章，则孤有四命，六命卿大夫，冕一章，卿大夫中则有三命，二命一命天子之卿，六命大夫四命，明中有小章乃可得依命数 ，郑刚中曰：子男毳而下，如侯伯，则上不服鷩可知，侯伯自鷩而下，如公则上不服衮可知，公自衮而下，如王则上不服，日月星辰可知经文谓自衮冕而下，如王之服，则衮冕而上之章，非日月星辰而何？ 齐侧皆反，，音儒属音烛。
凡大祭祀大宾客共其衣服而奉之
注曰：奉犹送也，送之于王，所 疏曰：大祭祀，则中兼有次，小祭祀，以其皆是王亲祭，故举大而言，賔客言大者，据诸侯来朝也，王者不敢遗小国之臣，则其臣来聘，亦有接待之，灋亦畧举大而言。
大丧，共其复衣服，敛衣服，奠衣服，廞衣服，皆掌其陈序，注曰：奠衣服，今坐上魂衣也，郑司农云：廞，陈也，谓廞衣服所蔵于椁中 疏曰：大丧中，兼小防也。
○典祀掌外祀之兆守皆有域掌其禁令
外祀谓所祀于四郊者，即小宗伯所云，兆五帝至山川，邱陵已下，皆是典祀掌之也，兆域据坛外，为沟渠为表，茔域者也。
若以时祭祀，则帅其属而脩除徴役于司而役之，注曰：属其属胥徒也，脩除芟扫之，徴召也役之作使之。
及祭帅其属而守其厉禁而跸之
注曰郑司农云遮列禁人不得令入
○守祧掌守先王先公之庙祧其遗衣服藏焉
注曰：庙谓大祖之庙及三昭三穆，迁主所蔵曰祧先公之迁主蔵于后稷之庙，先王之迁主蔵于文武之庙，遗衣服，大敛之余也，此王者之宫而有先公谓大王以前为诸侯。
○若将祭祀则各以其服授尸
注曰：尸当服卒者之上服，以象生时 ，程子曰：古人祭祀用尸，极有意人之魂气既散，必求其类而依之人，与人既为类骨肉，又为一家之类，已与尸各既心齐洁，至诚相通，以此求神，宜其享之，后世直以尊卑之势，遂不肯行。
其庙则有司脩除之其祧则守祧黝垩之
注曰：庙祭此庙也，祧祭迁主，有司宗伯也，脩除黝垩，互言之有司，恒主脩除守祧，恒主黝垩，郑司农云：黝读为幽，幽，黑也，垩白也，尔雅曰：地谓之黝，墙谓之垩。
○既祭则藏其隋与其服
注曰：隋尸所祭肺脊，黍稷之属，蔵之以依神， 垩，乌路反，隋许恚反。
○世妇掌女宫之宿戒及祭祀比其具
注曰：女宫刑，女给宫中事者宿戒，当给事豫告之，齐戒也，比次也，具所濯溉，及粢盛之爨，郑司农比读为庀，庀具也， 郑刚中曰天官，世妇祭之日，涖陈女宫之具，涖陈在彼，而校比之在此也。
○诏王后之礼事
注曰荐彻之节
○帅六宫之人共齍盛
注曰：帅世妇女御 ，郑刚中曰天官，世妇言帅女宫濯，摡为齍盛，所帅者刑女耳，为之于未共之，前此所帅者六宫之人共之于正，祭之日。
○相外内宗之礼事
注曰：同姓异姓之女有爵，佐后者 疏曰：礼事者，外宗之佐，后荐彻豆笾，内宗之佐，传豆笾是也。 比音庇，相息亮反。
大宾客之飨食亦如之
注曰此帅诏相其事同
大丧比外内命妇之朝莫哭不敬者而苛罚之
注曰苛谴也 莫音暮下同
凡王后有事于妇人则诏相
拜拜谢之也，丧大记曰：夫人亦拜寄公夫人于堂上，知天子之丧，世子亦拜，二王后于堂下，后亦拜，二王后夫人于堂上也，夫人有赴王丧者，或家在畿内，来归宁，值王丧则吊，赴也， 古拜字。
凡内事有达于外官者世妇掌之
注曰：主通之，使相共授 ，黄文叔曰掌之，葢得纠正之也。
○内宗掌宗庙之祭祀荐加豆笾
注曰：加爵之豆，笾 疏曰：天子礼以尸，既食后，亚献尸为加爵，此时荐之，即醢人，笾人加豆，加笾之实是也。
○及以乐彻则佐传豆笾
注曰佐传佐外宗
宾客之飨食亦如之王后有事则从
王光逺曰有事则从者则吉凶之事皆在焉， 从才用反。
大丧序哭者
注曰次序内外宗及命妇哭王
○哭诸侯亦如之凡卿大夫之丧掌其吊临
注曰：王后吊临诸侯而已，是以言掌卿大夫云 疏曰：此诸侯来朝，薨于王国，王为之缌衰者也，若檀弓云以爵弁绖，防衣哭诸侯，彼谓薨于本国王遥哭之，则妇人不哭之，妇人无外事故也。天官世妇云，掌吊临于卿大夫之丧者，彼为王，此内宗掌吊临之事，乃为后掌之， 防缁同。
○外宗，掌宗庙之祭祀，佐王后荐玉豆，眂豆笾，及以乐彻亦如之。
疏曰：荐玉豆者，凡王之豆笾，皆玉饰之，不云，笾者文畧眂豆笾者，谓在堂东，未设之时，眂其实也。
○王后以乐羞齍则赞
疏曰：后进黍稷之时，依乐以进，则佐之，案九嫔职，凡祭祀，赞玉齍赞后荐，彻豆笾，则荐彻俱言玉齍玉敦盛，黍稷言赞不言彻，则后荐而不彻也，其彻诸官为之，若然，笾豆与齍，此官已赞九嫔，又赞者以多故，诸官共赞。
○凡王后之献亦如之
注曰献献酒于尸
○王后不与则赞宗伯
注曰后有故不与祭宗伯摄其事 与音预敦音对
小祭祀掌事宾客之事亦如之
疏曰：小祭祀，谓在宫中，后无外事故也。賔客飨食，亦掌事，如小祭祀。
大丧则叙外内朝莫哭者哭诸侯亦如之
注曰：内内外宗及外命妇 疏曰：若内命妇，则九嫔叙之。
○冡人掌公墓之地，辨其兆域而为之图，先王之葬居中，以昭穆为左右。
注曰：公，君也，图谓画其地形及邱垄，所处而蔵之先王造茔者，昭居左，穆居右夹处，东西 疏曰：子孙据昭穆，夹处左右，若兄死，弟及俱为君，则以兄弟为昭穆，以其弟已为臣，臣子一例，则如父子，故别昭穆也。
○凡诸侯，居左右以前，卿大夫士居后，各以其族注曰：子孙各就其所出，王以尊卑处其前后，而亦并昭穆， 疏曰：此因上而言，以其王之子孙皆适为天子，庶为诸侯，卿，大夫，士若出封畿外者，彼因国葬而为造茔之主矣！此则言先王之子孙为畿内，诸侯王朝之卿大夫士死者，则居先王前后之左右也，各以其族者谓次第，假令同昭穆，则兄近王墓弟逺王墓为次第，诸侯言左右，卿大夫士下云：各以其族互相通也， 坡谓以前在卿大夫士之墓前，居后在诸侯之墓后。
○凡死于兵者不入兆域
注曰战陈无勇投诸茔外以罚之
○凡有功者居前
注曰：居王墓之前，处昭穆之中央 疏曰：居前则不问，诸侯与卿大夫士，但是有功则皆得居前，以表显之也，此则死，寇曰：兵者兼余，功若司勲六功之等，皆是也。
○以爵等为丘封之度与其树数
注曰：别尊卑也。王公曰：邱诸臣曰：封汉律曰：列侯坟髙四丈闗内侯以下至庶人各有差。 疏曰：此文自王以下皆有，而云爵等者，则天子亦爵号也。
大丧既有日请度甫竁遂为之尸
注曰：甫始也，请量度所始，竁之处地，郑司农云：既有日，既有葬日也，始竁时祭，以告后土，人为之尸疏曰：天子七月而葬，葬用下旬，请请于冡宰。
○及竁以度为丘隧共丧之窆
注曰：隧，羡道也，度邱与羡道广袤，所至窆下棺，丰碑之属，丧大记曰：凡封用綍去碑负引，君封以衡，大夫以咸。
○及葬言鸾车象人
鸾车，巾车所饰，遣车也，亦设鸾旗，象人俑也，言犹语也，语巾车之官，将明鸾车，及象人使行向圹。
○及窆执斧以涖
疏曰：案乡师执斧，以涖匠师，则此亦临匠师葬事大，故二官共临也。
遂入藏凶器
注曰凶明
○正墓位跸墓域守墓禁
注曰位谓邱封所居前后也禁所为茔限
○凡祭墓为尸
疏曰：上文祭墓，谓始穿地时，此文据成墓，为尸 ，王光逺曰凡祭墓为尸，非特甫竁为之尸 ，张子曰：墓祭非古也，体魄则降，知气在上，故立之主以祀之，以致其精神之极，而谨蔵其体魄以竭其深长之思，此古人明于神之情状，而笃于孝爱之诚实者也，然攷之周礼，则有冡人之官，凡祭于墓为尸，是则成周之盛，亦有祭于墓者，虽非制礼之本经，而出于人情之所不忍，而于义理不至于甚害，则先王亦从而许之，其必立之尸者，乃所以致其精神而示享之者，非体魄之，谓其为义益精矣， 度待洛反，竁充芮反，隧，音遂，窆彼騐反。
凡诸侯及诸臣葬于墓者授之，兆为之跸，均其禁，疏曰：上文惟见王及子孙之墓地，不见同姓，异姓诸侯之墓地，故此经总见之，若然，此墓地旧有兆域，今新死者，随即授之耳。
○墓大夫掌凡邦墓之地域为之图
注曰凡邦中之墓地万民所葬地
○令国民族葬而掌其禁令
注曰族，葬各从其亲， 疏曰：经云：族葬则据五服之内，亲者共为一所，而葬异族，即别茔左传云：同族于祢庙，故知族是服内。
○正其位掌其度数
注曰：位谓昭穆也，度数爵等之大小 疏曰：郑见有爵者，谓本为庶人设墓，其有子孙为卿大夫士，其葬不离父祖。
○使皆有私地域
注曰：古者万民墓地，同处分其地，使各有区域，得以族葬，使相容。
凡争墓地者听其狱讼
注曰争墓地相侵区域
帅其属而巡墓厉居其中之室以守之
注曰厉茔，限列处，郑司农云：居其中之室，有官寺在墓中， 刘执中，曰：圣人父母，斯民生则富其衣食，而教以仁义，死则为之地域，而守其邱树，则子孙者，其有不忠于君，而不服其教者乎？
○职丧，掌诸侯之丧及卿，大夫士，凡有爵者之丧，以国之丧礼，涖其禁令，序其事。
注曰：国之丧礼，丧服士丧既夕，士虞今存者，其余则亡事谓小敛，大敛葬也。
○凡国有司以王命有事焉则诏赞主人
注曰：有事谓含襚，赠赗之属，诏赞者以告主人，佐其受之，国有司，有司从王国以王命往 ，赗芳凤反。
凡其丧祭诏其号治其礼
注曰：告以牲号，齍号之属，当以祝之 疏曰：丧祭余文皆为虞，此言凡者，以其丧中自相对，则虞为丧祭，卒哭，为吉祭，若对二十八月为吉，祭则祥禫，以前皆是丧祭，故言凡以该之。
凡公有司之所共职丧令之趣其事
注曰令，令其当供物者，给事之期也。有司或言公，或言国言国者由其君所来，居其官曰：公谓王遣使奉命有赠之物，各从其官出职，丧当催督也。
周礼述注卷十三
钦定四库全书
周礼述注卷十四
安溪李光坡撰
○大司乐掌成均之灋，以治建国之学政，而合国之子弟焉。
注曰：董仲舒云：成均五帝之学，成均之灋者，其遗礼可灋者，国之子弟，公卿大夫之子弟，当学者谓之国子，文王世子曰：于成均以及取爵于上尊，然则周人立此学之，宫 疏曰：五帝大学总名，成均当代，则各有别称，若三代天子学，总曰辟雍，当代各有异名也。坡伯兄曰：灋则乐徳乐语乐舞之类，皆其所以教。
也
凡有道者有徳者使教焉，死则以为乐，祖祭于瞽宗，注曰：道多才艺者徳能躬行者，若舜命夔典乐，教胄子是也；死则以为乐之，祖神而祭之，瞽宗，殷学也，李景齐曰：有道有徳者使教焉，则保氏养国子以道，师氏以三徳教国子也。
以乐徳教国子中和只庸孝友
吕伯恭曰：此所谓教之条目，金石八者，乐之物而已，乐之徳非有道有徳者不能知之，中和固是乐之本其节奏，各有条理，使之肃然，祗敬祗之端，条畅流通，庸之端，易直子谅之心，使人事亲从兄之际，油然而生，孝友之端，此谓乐之徳 郑刚中曰：中和则取六徳之终孝友，则取六行之首，国子徳行欲其两全，故成之以乐，谓之乐徳六徳之终者能之，其上可知，六行之首者能之，其下亦可知，只庸所以进乎徳行惟祗则于徳行不敢忽，惟庸则于徳行不敢辍 ，行，下孟反。
以乐语教国子兴道讽诵言语
注曰：兴者，以善物喻善事道，读曰导，导者言，古以剀今也，倍文曰：讽以声节之曰：诵端曰：言答述曰：语兴许应反，剀古爱反。
以乐舞教国子，舞云门，大卷大咸，大防，大夏，大大武，注曰：此周所存，六代之乐，黄帝曰：云门大卷，黄帝能成名，万物以眀民共财，言其徳如云之所出，民得以有族类大咸，咸池尧乐也，尧能殚均刑，灋以仪民言其徳无所不施，大防舜乐也言其徳能绍尧之道也，大夏禹乐也，禹治水，傅土言其徳能大中国也，大汤乐也，汤以寛治民而除其邪言其徳能使天下得其所也。大武，武王乐也，武王伐纣，以除其害，言其徳能成武功 坡，伯兄曰：先儒谓义理以养其心，声音以养其耳，舞蹈，以养其血脉，古人所谓以乐教者如此， 卷音权防上昭反，傅，音孚。
以六律六同，五声，八音，六舞大合乐，以致神，以和邦国，以谐万民，以安宾客，以説逺人以作动物。
注曰：六律合阳声者也，六同合隂声者也此十二者，以铜为管，转而相生，黄钟为首，其长九寸，各因而三分之上，生者益一分，下生者去一焉，国语曰：律所以立均出度也，古之神瞽考中声而量之，以制度律均，钟言以中声定律，以律立钟之均，动物羽，臝之属疏曰：以六律六同者，此举十二管，以表其钟，乐器之中，不用管也， 梁氏曰：大合乐者，乃成均习乐之事，非用之于祭也， 坡伯兄曰：大合乐，乃肄习于学之事，其用之则至于格，神动民物，如下文祭祀飨燕之类也，律以为声之和声，以为音之节，故其立文之序，如此神，至动物，其序亦自尊而卑，自近而逺也 又曰：大司乐即尚书，典乐之职，国之子弟，即胄子也六徳即直寛刚简之类，异其文耳，兴道讽诵言语，则诗言志，歌永言之事也，于是以声依之，以律和之，播之以音，动之以舞则乐，于是为至而用之，于是乎神，盖所谓神人以和者也；然则乐者，其先王之所以敎而因推之于宗庙，朝廷邦国，以和神人，书礼所称其致一也。后世不知乐为敎之具，故其职领于有司而已，学士先生，鲜有知者，其精微之旨不，而徒索之，铿訇节奏，以庶几和神人之治，亦不可得已。説音悦度待洛反，臝力果反，訇音轰。
乃分乐而序之以祭以享以祀
注曰：分谓各用一代之乐， 坡伯兄曰：自此以下，皆用乐之事也。
乃奏黄钟歌大吕舞云门以祀天神
注曰：以黄钟之钟，大吕之声为均者，黄钟，阳声之首，大吕为之，合奏之，以祀天神，尊之也， 疏曰：此黄钟言奏，大吕言歌者奏，据出声而言歌，据合曲而説其实歌奏通也， 坡谓天神盖指春祈谷，夏大雩，秋眀堂及五帝四类之等也。
乃奏大蔟歌应钟舞咸池以祭地示
注曰：大蔟，阳声第二，应钟为之合，咸池大咸也， 坡谓地盖指大社及春祈秋报者。
乃奏姑洗歌南吕舞大防以祀四望
注曰姑洗阳声第三南吕为之合
乃奏防宾歌函钟舞大夏以祭山川
注曰防宾阳声第四函钟为之合函钟一名林钟
乃奏夷则歌小吕舞大以享先妣
注曰夷则，阳声第五，小吕为之合小吕，一名中吕，先妣姜嫄也，姜嫄，履大人迹，感神灵而生后稷，是周之先母也，周立庙，自后稷为始祖，姜嫄无所妃，是以特立庙而祭之，谓之閟宫，閟神之。
乃奏无射歌夹钟舞大武以享先祖
注曰：无射阳声之下也，夹钟为之合，夹钟，一名圜钟，先祖谓先王先公， 坡伯兄曰：上言祭享祀三事，而乃有此六乐者，盖有祀日月星辰，不系于天，祭岳渎山川，不系于地，特祭閟宫，分享羣庙之时也，然其曰祀，曰祭，曰享则，仍蒙上文，其实三事而已，黄钟阳辰之始，而大吕合之天主，大始故以祀天也；应钟隂辰之终而大蔟，合之地居成物，故以祭地也。姑洗阳辰之终，而南吕合之四望，次于天，故以祀四望也，函钟隂辰之始而防宾合之山川，次于地，故以祭山川也，夷则西方而小，吕合之夹钟东方而无射合之人事，始于卯而终于申，故以享先妣，先祖也。盖不特以先后之序，为尊卑之等，而其所取类者如此，天主奏地主歌祖妣，则反是者人事，取其交也。
○凡六乐者文之以五声播之以八音
注曰：六者言其均，皆待五声八音，乃成也。播之言被也， 坡伯兄曰：每二律歌奏，则成二调，然通谓之一乐者，所用同也，凡此二律者，特为宫耳，其余四声，盖各以其律从以成一调，而为八音之节，六乐者，调也五声者声也，知声调之分，则知古人作乐之灋矣，大蔟音太蔟，七豆反，防人谁反射？音亦妃音配。
凡六乐者，一变而致羽物及川泽之，再变而致臝物及山林之，三变而致鳞物及丘陵之，四变而致毛物及坟衍之，五变而致介物及土，六变而致象物及天神。
注曰：变犹更也，乐成则更奏也。每奏有所感致，和以来之，凡动物敏疾者，地髙下之甚者易致羽物，既飞，又走川泽，有孔窍者，蛤蟹，走则迟，坟衍，孔窍则小矣，是其所以舒疾之分，土原隰，及平地之神也；象物有象在天，所谓四灵者，天地之神，四灵之知非徳，至和则不至 疏曰：案大司徒五地之物生动植，俱有此俱，言动物不言，植物者，据有情可感者而言也。坡伯兄曰：此一条通论为乐，感召之理，以起下六。
变八变，九变之端也，人神百物，莫不有感召之理焉，羽物轻清，得气之先，其次则臝物，为其近于人也，其次则鳞次毛，次介以动静之性为别也，川泽之窍，大山林之气，疎其次邱陵，次坟衍次土，以气之通塞为叙也，象物聚而成象，而不可常者，天神即上所祀之天神也，六变而致此，故下云：凡乐六变，则天神皆降，可得而礼也。由此而八变，以兴地，由此而九变以来人，此不究言之者，縁下有其文，则此固可省也。
凡乐圜【黄，】钟为宫，黄钟为角，大蔟为征，姑洗为羽，靁鼓靁鼗，孤竹之管，云和之琴瑟，云门之舞，冬曰：至于地上之圜丘奏之，若乐六变，则天神皆降，可得而礼矣。凡乐，函钟为宫，大蔟为角，姑洗为征，南【小】，吕为羽灵鼓，灵鼗，孙竹之管，空桑之琴瑟，咸池之舞，夏日至，于泽中之方丘奏之，若乐八变，则地皆出，可得而礼矣。凡乐黄【圜，】钟为宫，大吕为角，大蔟，【圜钟】为征，应钟为羽，路鼓，路鼗隂竹之管龙门之琴瑟，九徳之歌九防之舞，于宗庙之中奏之，若乐九变，则人可得而礼矣。
注曰：先奏是乐，以致其神，礼之以玉，而祼焉，乃后合乐而祭之，圜钟，夹钟也，函钟，林钟也，此乐无商者，祭尚柔，商坚刚也，郑司农云：九徳之歌春秋传所谓六府三事，谓之九功，九功之徳皆可歌也，谓之九歌也，谓孤竹，竹特生者孙竹，竹枝根之末生者隂竹生于山北者，云和空桑，龙门，皆山名九防，读当为大韶，字之误也 王光远曰：言天神，则昊天上帝，日月星辰，风师，雨师之属，莫不以类而毕，降言地则大，社稷五祀，五岳，山林川泽，四方百物之属，莫不以类而毕，出 坡，伯兄曰：上六乐者，用以祭享祀，各有二焉，此则合二者而一之，盖阳生而郊天，配以日月星辰隂生而祭地配，以岳渎山川，大禘大祫，有事大庙，配以羣后之时也，其所分以祀，以祭以享之，律则与前文同，但错互黄钟，圜钟之宫，又误小吕为南吕耳，此则讹舛相承，原其所以，则以黄钟为角之文，致疑重，或者遂以意易之，小之为南冩偶异以此生误，盖所谓某律为宫者，即本律为之也，所谓某律为角，为征为羽者，非本律为之也，乃谓本律之角之徴之羽也，且若黄钟为宫，宫固黄钟也，黄钟之角，角则姑洗也，大蔟之征，征则南吕也，姑洗之羽，羽则大吕也，此四者，皆所以祀天神，四望，故天神可得而礼也。函钟之宫，宫即函钟也，大蔟之角，角则防宾也；姑洗之征，征则应钟也。小吕之羽，羽则大蔟也，此四者，皆所以祭地，山川故地，可得而礼也。圜钟之宫，宫即圜钟也，大吕之角，角则小吕也，大蔟之征，征则南吕也，应钟之羽，羽则夷则也；此四者，皆所以享先妣，先祖，故人可得而礼也。此其所同者也，其所异者前乐，则二律为宫，各具五声，此则四律一为宫，一为角，一为征，一为羽，各不相系，亦自具五声也，必名为某之角，某之征，某之羽者，以六律五声之叙求之，则当之者名之也，如宫之下，当为角，自黄钟以下求之，则姑洗适当黄钟之角矣，角之下，当为征，自黄钟以下求之，则南吕适当大蔟之征矣，征之下当为羽，自大蔟以下求之，则大吕，适当姑洗之羽矣，以至方丘，宗庙之乐，莫不皆然，无商声者，祭祀吉礼，而商属金，为杀伐之声，故去人之乐，邜与戌合，当用无射而用南吕者，戌为干维，干，金也，西方杀伐之盛，故亦去之，而用卯冲焉，盖去商者，去其调也，去无射者，去其律之调也；至于调中之声律，则虽商与无射，未尝不用焉，此三乐之与前不同，而实未尝不同也，其必以黄钟，函钟，圜钟为宫者，天气始于子终于辰，地气始于未终于亥，人事始于夘终于申，故以三始者为宫也，义既有取气，亦相应冬至，祀天黄钟，冬至之律也，夏至祭地，林钟夏至之律也，宗庙之祭，以春为首，圜钟春分之律也，乐有八音而止，于鼗鼓，管琴瑟者，堂上之乐主于琴，瑟堂下之乐，主于管鼗鼓，故举三者为乐，纲纪其所用三舞，亦与前异者，在天则统，以天神之所用，故止用云门也，在地则统以地，之所用，故止用咸池也，在人则亦以古乐为尊，故改用大防焉，其三乐之变，数多寡不同者，天动而地静，动者速静者，迟天地伸而人鬼屈伸者，易求屈者，难致也。以此三乐而通上文之说，则自一至九乐之，每变所感，愈远作乐者，各以所欲求而致之，则凡在天地之间者，幽明远近，无不以其类至此，乐之成也， 坡尝请伯兄曰：此三祀四声，即上分祀六乐，深得大乐，必易之理，可谓神合，然不用商眀，见于经，若无射，分祀奏之，于此去之，未有他攷，窃意宗庙之大蔟为征，似复上天神之讹也。请并改太蔟为圜钟，伯兄曰：诺， 又案，朱子言，祭天无将许多百神一齐排下都祭，然观本经皆降，皆出则注疏所云祀天，则天文从祀祀地，则地理从祀，自是，盖必多神故云皆也。 靁音雷。
凡乐事大祭祀宿县遂以声展之
疏曰：举大祭祀，而言其实中，小祭祀，亦宿县也。至于飨食，燕宾客有乐事，亦兼之矣，言宿县者，皆于前宿豫县之，遂以声展之者，谓相叩使作声，而展省听之，知其完否？善恶也。
王出入，则令奏王夏，尸出入，则令奏肆夏，牲出入，则令奏昭夏。
注曰三夏皆乐章名
帅国子而舞
注曰当用舞者帅以往县音悬下同
大飨不入牲其他皆如祭祀
注曰：大飨飨宾客也，不入牲牲不入，亦不奏昭夏也，其他谓王出入宾客，出入亦奏王夏，肆夏 疏曰：祭祀则君牵牲入杀，今大飨亦在庙，其牲在庙门外杀，因即烹之，升鼎乃入，故云不入牲也， 坡伯兄曰：其宿县展声，命舞亦与祭祀同也。
大射王出入令奏王夏及射令奏驺虞
注曰：驺虞乐章名在召南之卒章，王射以驺虞为节。
诏诸侯以弓矢舞
注曰：舞谓执弓挟矢，揖让进退之仪， 疏曰：此诸侯来朝，将助祭，预天子大射之时。
王大食三侑皆令奏钟鼓
注曰大食朔月月半以乐侑食时也侑犹劝也
王师大献则令奏恺乐
注曰大献献防于祖恺乐献功之乐
凡日月食，四镇五岳崩，大傀异，烖诸侯薨，令去乐注曰：四镇山之重，大者谓扬州之防稽青州之沂山，幽州之医无闾，冀州之霍山，五岳岱在兖州，衡在荆州，华在豫州，嵩在雍州，恒在并州，傀犹怪也，大怪异，烖谓天地竒变若星辰奔霣，及震裂为害者，去乐藏之也。
○大札大凶大烖大臣死凡国之大忧令弛县
注曰：札疫疠也，凶凶年也，烖水火也，弛释下之，若今休兵鼓之，为 疏曰：大忧若国亡，大县邑及战败之类是也。 徐氏曰：忧之日短，则去乐日长，则弛县傀，音怪，霣于敏反。
凡建国禁其淫声过声凶声慢声
注曰淫声，若郑卫也，过声失，哀乐之节，凶声亡国之声，若桑间濮上慢，声惰慢不恭， 疏曰：建国谓新封诸侯之国乐者，移风易俗，当用其正乐以化民，故禁此四者也。
大丧涖廞乐器
注曰：涖临也。廞，兴也，临笙师，镈师之属，兴乐器也，兴谓作之也。
○及藏乐器亦如之
坡伯兄曰：郑氏以此六变者，为大蜡之乐，特因上下各言神之祀，中间及于百物縁文生义为此説耳夫大蜡而用乐，则有之矣，其索物而致之感通之理无异，此所称焉，然攷之经，则祭蜡而吹豳颂，击土鼓，以息老物，盖籥章氏之所掌，非大司乐之司也，又据注文四方之蜡，各用其律，是则四乐而已，又蒙六乐之文，何哉？愚故曰通言乐理，非为蜡也，夫虞书所称，舜所以享于宗庙者耳，然而百兽跄跄，灵鸟来仪，亦俟蜡之而后可致也乎？或曰，阳始于子，终于已隂始于午终于亥，人綂始于寅，今曰阳终于辰隂始于未人，始于卯，又何说哉？坡伯兄曰：阳终于已而已隂辰也隂始于午而午阳辰也，惟子寅辰为阳中之阳，故曰阳终于辰，未，酉亥为隂中之隂故曰隂始于未寅，虽人统，然人之六辰，固欲兼天地而用之，自夘至申，各用隂阳之半也故曰人始于夘又曰三乐，四声説者既舛，且以圜钟祀天，黄钟享庙逆于气，而乖于理，其害殆有甚焉！惟唐祖孝孙制十二和，定以圜丘，黄钟方泽，林钟宗庙大蔟，彼非不知有周官之文者，其义必有所攷矣，夫黄钟律之首，冬至气之初，天者羣物之始也；冬至祀天，而义不于黄钟之宫，则取尔，或曰，上六变者，山林川泽，邱陵坟衍原隰之，皆已毕至，而此谓乐八变，地乃出，何哉？曰：前所致者，山川之类也，经别地于山川，则所谓地者必有所指，八变而出，又何疑乎？
○乐师掌国学之政以敎国子小舞
注曰：谓以年防少时敎之舞，内则曰：十三舞勺成童，舞象二十，舞大夏， 疏曰：此乐师敎小舞，即下文帗舞以下是也；此言小舞即大司乐，敎云门已下，为大舞也。
○凡舞有帗舞，有羽舞，有皇舞，有旄舞，有干舞，有人舞。
注曰：郑司农云：帗舞者全羽，羽舞者，析羽旄舞者，牛之尾，干舞者兵，舞人舞者，手舞社稷，以帗辟廱，以旄谓帗析五采缯，今灵星舞子持之是也。皇杂五采，羽如鳯皇色，持以舞人，舞无所执，以手袖为威仪四方，以羽宗庙，以人山川，以干旱暵，以皇 郑刚中曰：旄即旄，人所敎之舞也，夷乐散乐，宾客之燕乐，用之辟雍，用旄无所考，帗音拂，音貍。
教乐仪
坡伯兄曰乐仪，凡行趋登车，环拜及射其节，应乎乐者，皆是也。
○行以肆夏，趋以采荠，车亦如之，环拜以钟鼓为节，注曰：郑司农云：肆夏采荠，皆乐名，或曰，皆逸诗，谓人君行歩以肆夏为节，趋疾于歩则以采荠为节，若今时行礼于大学，罢出以鼓陔，为节环谓旋也，拜直拜也，谓行者，谓于大寝之中，趋谓于朝廷，尔雅曰：堂上谓之行，门外谓之趋，然则王出既服至堂而肆夏，作出路门而采荠，作其反入，至应门路，门亦如之，此谓步迎宾客王如有车出之事，登车于大寝，西阶之前，反降于阼阶之，前尚书传曰：天子将出，撞黄钟之钟，右五钟皆应，入则撞防宾之钟，左五钟皆应，大师，于是奏乐 荠，徐私反陔，改才反。
凡射，王以驺虞为节，诸侯以貍首为节，大夫以采苹为节，士以采蘩为节。
注曰：驺虞，采苹采蘩，皆乐章名在国风，召南，惟貍首在乐记，射义曰：驺虞者，乐官备也，貍首者乐防时也，采苹者，乐循灋也，采蘩者，乐不失职也，是故天子以备官为节，诸侯以时防为节，卿大夫以循灋为节，士以不失职为节，郑司农説以天射礼，曰：乐正命大师，曰：奏貍首间若一，大师不兴，许诺，乐正反位，奏貍首以射貍首，曽孙。
凡乐掌其序事治其乐政
疏曰：掌其序事，谓陈列乐器及作乐之次第治其乐，政谓治理乐声，使得其正，不淫放也， 坡伯兄曰：凡下祭飨射献之事。
○凡国之小事用乐者令奏钟鼓
注曰：小事小祭祀之事， 坡伯兄曰：令奏钟鼓，则乐随以作矣。
○凡乐成则告备
注曰：成谓所奏，一竟书曰：箫韶九成，燕礼曰：大师告于乐正曰：正歌备 疏曰：凡奏乐八音，俱作一曲终，则为一成，则乐师告备，如是者六，则六成，余八变，九变亦然。
○诏来瞽臯舞
注曰：郑司农云：瞽当为鼓，臯当为告，呼击鼓者，又告当舞者，持鼓与舞俱来也，鼓字或作瞽，诏来瞽，或曰来勅也，勅尔，瞽率尔众工，奏尔悲诵，肃肃雍雍，毋怠毋凶，谓诏来瞽，诏眡了，扶瞽者来入也，臯之言，号告国子，当舞者舞。
○及彻率学士而歌彻
注曰：学士国子也，彻者歌雍雍，在周颂臣工之什疏曰：学士主舞，瞽人主歌，今云帅学士而歌彻者，此絶读之，然后合义，歌彻之，时歌舞俱有谓帅学士使之舞，歌者自是瞽人歌，雍诗也，彻者主宰，君妇耳，令相。
注曰：令眂了扶工，郑司农云：告当相瞽师者，言当罢也，瞽师盲者，皆有相道之者。
飨食诸侯序其乐事令奏钟鼓令相如祭之仪
疏曰：言如祭之仪者，非直序乐令钟鼓，令相其中，诏来瞽歌彻等皆如之。但祭祀歌雍而彻，飨食，彻器亦歌雍知者，下大师与此文，皆云大飨，亦如祭祀登歌下管，故知皆同也。
燕射帅射夫以弓矢舞
注曰射夫众耦也
乐出入令奏钟鼓
注曰：乐出入谓笙歌舞者，及其器 坡，谓总结上文祭祀，飨食，燕射三者，凡其乐之出入，皆令奏钟鼔也。
凡军大献教恺歌遂倡之
疏曰：师还，未至之时，预教瞽蒙，恺歌入祖庙乐师倡之，羣工和之也。
凡丧陈乐器则帅乐官
注曰：帅乐官往陈之， 疏曰：乐官笙师，鏄师之属，陈之者，谓如既夕，礼陈器于祖庙之前庭，及圹道东者也。
○及序哭亦如之
注曰：哭此乐器，亦帅之 疏曰：序哭谓使人持此乐器向圹，及入圹之时，序哭之也。
凡乐官掌其政令听其治讼
疏曰凡乐官谓此已下大胥至司干
○大胥掌学士之版以待致诸子
注曰：郑司农云：学士谓卿大夫诸子学舞者版籍也，今时乡户籍，世谓之户版，大胥主，此籍以待，当召聚学舞者，卿大夫之诸子，则按此籍以召之，汉大乐律，曰：卑者之子，不得舞宗庙之酎，除吏二千石，到六百石及闗内侯到五大夫，子先取适子髙七尺以上，年十二，到年三十，顔色和顺，身体脩治者以为舞人与古用卿大夫，子同义 酎，直救反。
春入学舍采合舞
注曰：春始以学士入学宫，而学之合舞，等其进退，使应节奏，舍即释也，采读为菜，始入学，必释菜礼先师也，菜苹蘩之属。
○秋颁学合声
注曰：春使之学，秋颁其才艺所为，合声亦等，其曲折使应节奏 疏曰：春物生之时，学子入学，秋物成之时，颁分也，分其才艺髙下。
○以六乐之防正舞位
注曰：大同六乐之节，奏正其位，使相应也言为大合乐，习之 疏曰：案月令，仲春上丁，命乐正习舞，释菜季春云：大合乐，则此云六乐之防为季春大合乐习之也。
以序出入舞者
注曰：以长幼次之，使出入不纰，错 徐氏曰正舞位，使左右前后之有伦序，舞者使出入行缀之有序。
○比乐官
注曰比犹挍也杜子春云次比乐官也
展乐器
注曰展谓陈数之 舍读释采读菜纰匹毗反
凡祭祀之用乐者以鼓征学士
注曰：击鼓以召之，文王世子曰：大昕鼓征，所以警众，疏曰：天地宗庙之祀，用乐舞之处，以鼓召选之当。
舞者往舞焉
序宫中之事
坡伯兄曰：兼序宫中之事，其意深矣，商书曰：敢有恒舞于宫，酣歌于室，此所以大为之防也。
○小胥掌学士之征令而比之觵其不敬者
注曰：比犹挍也，不敬谓慢，期不时至也，觵罚爵也，诗云：兕觵其觩， 玉光逺曰徴则召之使来，令则使之有为。
○巡舞列而挞其怠慢者
注曰：挞犹抶也，抶以荆朴 ，觵古横反，觩巨樛反，抶勅乙反。
正乐县之位，王宫县，诸侯轩县，卿大夫判县，士特县，辨其声。
注曰：乐县谓钟磬之属县于笋簴者，郑司农云：宫县四面县，轩县去其一面判县，又去其一面特县，又去其一面，四面象宫室，四面有墙，故谓之宫县，轩县三面，其形曲，故春秋传曰请曲县繁缨，以朝诸侯之礼也。谓轩县去南面辟王也，判县左右之合，又空北面特县，县于东方，或于阶间而已。
○凡县钟磬半为堵全为肆
注曰：钟磬者编县之，二八十六枚而在一簴谓之堵，钟一堵，磬一堵，谓之肆，半之者谓诸侯之卿大夫士也，诸侯之卿大夫半天子之卿大夫西县钟东县，磬士亦半天子之士，县磬而已，郑司农云：以春秋传曰：歌钟二肆， 疏曰：经直言钟磬不言鼓，镈者，周人县鼔与镈之大钟，惟县一而已，不编县故不言之，其十二辰头之零，钟亦县一而已，今所言县钟磬者谓编县之二八十六枚，共在一簴者也， 县音悬，簴音巨辟音避。
○，大师掌六律，六同以合隂阳之声阳声，黄钟，大蔟，姑洗防宾，夷则，无射隂声大吕应钟，南吕，函钟，小吕，夹钟，皆文之以五声，宫；商，角；征，羽，皆播之以八音，金；石，土，革，丝；木，匏，竹。
注曰：以合隂阳之声者声之隂阳各有合黄钟子之气也，十一月建焉，而辰在星纪，大吕丑之气也，十二月建焉，而辰在枵，大蔟寅之气也，正月建焉，而辰在娵訾，应钟亥之气也，十月建焉，而辰在析木，姑洗辰之气也，三月建焉，而辰在大梁，南吕酉之气也。八月建焉，而辰在夀星防宾午之气也，五月建焉，而辰在鹑首，林钟，未之气也，六月建焉，而辰在鹑火，夷则申之气也，七月建焉，而辰在鹑尾，中吕己之气也，四月建焉，而辰在实沈，无射戌之气也。九月建焉，而辰在大火，夹钟邜之气也，二月建焉，而辰在降娄，辰与建交错，贸处如表里，然是其合也，其相生则以隂阳六体为之，黄钟初九也，下生林钟之初六，林钟又上生大蔟之九二大蔟，又下生南吕之六二南吕，又上生姑洗之，九三，姑洗，又下生应钟之六三，应钟，又上生防宾之九四防宾又下生大吕之六四，大吕，又上生夷，则之九五，夷则又下生夹钟之六五，夹钟又上生无射之上九，无射，又下生中，吕之上六，同位者，象夫妻异位者，象子母所谓律娶妻，而吕生子也，黄钟长九寸，其实一籥，下生者三分，去一上生者，三分益一，五下六上，乃一终矣。大吕长八寸二百四十三分寸之一百四，大蔟长八寸，夹钟长七寸二千一百八十七分寸之千七十五，姑洗长七寸九分寸之一，中吕长六寸万九千六百八十三分寸之万二千九百七十四，防宾长六寸八十一分寸之二十六，林钟长六寸，夷则长五寸七百二十七分寸之四百五十一，南吕，长五寸三分寸之一，无射长四寸六千五百六十一分寸之六千五百二十四，应钟长四寸二十七分寸之二十文之者，以调五声，使之相次；如锦绣之有文章，播犹也，之以八音，乃可得而观之矣。金钟镈也，石磬也。土，埙也，革鼓鼗也，丝琴瑟也，木；柷，敔也，匏笙也，竹箫管也， 疏曰：黄钟，大蔟，姑洗等据左旋而言，大吕，应钟，南吕等据石转而説 枵虚骄反娵子榆反，訾子斯反，中，音仲。
教六诗曰风曰赋曰比曰兴曰雅曰颂
注曰：风言圣贤治道之遗化也，赋之言铺直铺陈，今之政教善恶，雅正也，言今之正者以为后世灋颂之言诵也，容也，诵今之徳广以美之，郑司农云：古而自有风雅颂之名，故延陵季子观乐于鲁时，孔子尚幼，未定诗书，而因为之歌，鄘卫曰：是其卫风乎？又为之歌小雅，太雅又为之歌颂，论语曰：吾自卫反鲁，然后乐正，雅，颂各得其所，时礼乐自诸侯出，颇有谬乱不正，孔子正之比者，比方于物也，兴者托事于物 ，徐氏曰：六诗之教，敎国子也， 坡伯兄曰：风雅颂者，诗之三部赋，比，兴，盖所以为之之体也；此所谓六义，其于风之下，而继以赋比兴，乃及雅颂者诗，以风为首，有风则有三者矣。
○以六徳为之本
疏曰：凡受教者，必以行为本，故使先有六徳乃可习六诗也， 坡伯兄曰六徳中和祗庸孝友也。
○以六律为之音
黄文叔曰：声成文谓之音，不以六律音不可得而正也， 坡伯兄曰：凡乐，以人声为主人，声生于心而为言，言成文，谓之诗歌诗，而节之以声律，则乐着矣，被之以八音，则乐成矣，故人声者主也，金石土革丝木，匏竹者辅也，六律五声者，节乎人声，八音者也，言六律五声八音，而归之于教，诗得其本矣。
大祭祀帅瞽登歌令奏击拊
注曰：击拊瞽，乃歌也，郑司农云：登歌歌者在堂也，乐或当击，或当拊登歌下管，贵人声也；，谓拊形如鼓，以韦为之，着之以穅。
○下管播乐器令奏鼓朄
注曰：鼓朄，管乃作也，特言管者贵人气也，郑司农云：下管吹，管者在堂下，朄小鼓也，先击小鼓，乃击大鼓，小鼓为大鼓，先引故曰朄朄，读为引之，引谓鼓朄，犹言击朄诗云：应朄县鼔 疏曰：声出曰：播谓播，其声奏即播，亦一也。欲令奏乐器之时，亦光击朄道之也。
大飨亦如之
疏曰：祭飨及宾射，升歌下管，一皆大师，令奏小师佐之，其钟鼓，则大祝令奏，故大祝云：隋衅逆尸，令钟鼓右亦如之，若宾射及飨钟鼓，亦当大祝，令与祭同，朄音引之，引竝同，隋许规反。
大射帅瞽而歌射节
注曰射节主歌驺虞
大师执同律以听军声而诏吉凶
注曰：大师大起军师，兵书曰：王者行师出军之日，授将弓矢，士卒振旅，将张弓大呼，大师吹律，合音商则战胜，军士强角，则军扰多变，失士心，宫则军和士卒，同心征则将急数怒，军士劳，羽则兵弱，少威眀郑司农云：以师矌曰：吾骤歌北风，又歌南风，南风不竞，多死声，楚必无功。
大丧帅瞽而廞作匶谥
注曰：廞，兴也，兴言王之行，谓讽诵其治功之诗，故书廞为淫，郑司农云：淫，陈也，陈其生时行迹为作諡。
凡国之瞽蒙正焉
注曰从大师之政教
○小师掌教鼓鼗柷敔埙箫管歌
教教瞽蒙也，出音曰：鼓鼗如鼔而小持其柄摇之旁耳，还自击，柷如漆筩，方二尺四寸，深一尺八寸，中有椎乐，始作撞其底，及左右击，以起乐敔，如伏虎，背有二十七刻，别有木长尺，栎之以止乐，埙烧土为之，大如鴈卵，锐上平底有六孔，以声箫编，以竹长尺四寸，颂箫尺二寸，象鸟翼有吹处，大者二十四管，小者十六管，管如篴而小，六孔，并两而吹之，谓琴瑟也，歌依咏诗也， 坡伯兄曰：此八者，其序盖自下而及上自觕，以及精小师皆敎之，而匏与金石不在焉，盖磬师钟师，笙师，镈师掌之矣，钟镈笙磬其类，不一器也，故各有専之者， 筩音动，篴音狄。
大祭祀登歌撃拊
注曰：亦自有拊击之，佐大师，令奏郑司农云：拊者击石。
○下管击应鼓
注曰：应鼙也，应与朄及朔，皆小鼔也其所用别，未闻彻歌。
注曰于有司彻而歌雍
大飨亦如之
疏曰：其大飨飨诸侯之来朝者，彻器亦歌雍，若诸侯自相飨彻，器即歌振鹭，故仲尼燕居云大飨有四焉，云彻以振羽，振羽当为振鹭，是其事也。
大丧与廞
注曰从大师 与音预
凡小祭祀小乐事鼓朄
注曰如大师郑司农云朄小鼓名
掌六乐声音之节与其和
徐氏曰：以六代之乐，而文之以五声，播之以八音，五声，若大不逾宫，细不过羽之类，八音若升歌，在上匏竹，在下之类，是之谓节，然上下大小，欲其周旋而相应，故曰和。
○瞽蒙掌播鼗柷敔埙箫管歌
注曰播谓其音
讽诵诗世奠系鼓琴瑟
注曰：讽诵诗，谓闇读之，不依咏也，郑司农云：讽诵诗，主诵诗以刺君过，故国语曰：瞍赋，蒙诵谓诗也，杜子春云：世奠系谓帝系诸侯，卿，大夫，世本之属是也。小史主次序先王之世，昭穆之系，述其徳行瞽蒙主诵诗，并诵世系以戒劝，人君也，故国语曰敎之世为之昭眀徳而废幽昏焉，以怵惧其动 坡，伯兄曰：此谓人君燕居之时，瞽蒙主诵诗，并诵世系，以戒劝之，鼓琴瑟，以安乐之也？ 奠音定。
掌九徳六诗之歌以役大师
注曰役为之使
○眂了掌凡乐事播鼗击颂磬笙磬
注曰：眂了播鼗，又击磬磬在东方，曰：笙，笙，生也；在西方曰颂颂，或作庸庸功也，大射礼曰：乐人宿县于阼阶东，笙磬西面，其南笙钟，其南镈，皆南陈。又曰西阶之西，颂磬东南，其南钟其南，镈皆南陈 ，县音悬，下同。
掌大师之县
注曰：大师当县则为之 坡，伯兄曰：凡县者钟磬之属，非瞽蒙所职，故眂了掌之，必言大师之县，谓大师当命奏者也。
凡药事相瞽
注曰相谓扶工
大丧廞乐器大旅亦如之
注曰：旅非常祭，于时乃兴造，其乐器 坡，伯兄曰：凡瞽蒙所掌者，皆眂了代廞之，然眂了之职，既云击颂磬，笙磬，又云：掌大师之县则钟磬之属，亦必眂了，廞之也，故下磬师，钟师独无，廞器之文，则知其职具是矣，其余则笙师所廞者，竽笙以下，镈师所廞晋鼔籥师羽籥，司干干盾，典庸器笋簴，各以其所掌者，廞之也，大旅亦如之，然惟于眂了笙，师言之者见例而已，自是以下，可以义推。
宾射皆奏其钟鼓
注曰：击朄以奏之，其登歌大师自奏之， 疏曰：大师职云：下管令奏鼓朄，钟鼓与管俱在下，管既击朄，令奏则钟鼓亦击朄，奏之可知。
○鼜恺献亦如之
注曰：恺献献功，恺乐也，杜子春云：读鼜为忧戚之戚，谓戒守鼓也，击鼓声疾数，故曰戚 ，鼜，音戚。
○典同掌六律，六同之和，以辨天地，四方隂阳之声以为乐器。
注曰阳声，属天隂声属地天地之声，布于四方，为作也，律述气者也，同助阳宣气与之同，皆以铜为之，坡伯兄曰：六律为阳，六同为隂布十有二辰，以从八风，故能知律同之和者，则能辨天地四方隂阳之声矣乐器，金石之类也，造八音之器必本于律也。
凡声髙声防正声缓，下声肆陂，声散险声，敛达声赢，微声韽回，声衍侈声，筰弇声郁，薄声甄，厚声石。
注曰：郑大夫读防为衮冕之衮，谓髙钟形大上，上大也髙则声上藏衮，然旋如里，正谓上下直正，则声缓无所动，下谓钟形大，下下大也，下则声出去放肆陂，读为险陂之陂，陂谓偏侈陂，则声离散也。险谓偏弇也，险则声敛不越也，达谓其形微大也，达则声有余，若大放也，微谓其形微小也，韽读为飞鉆，湼韽之韽，韽声小不成也，回谓其形微圜也，回则其声淫衍，无鸿杀也，侈谓中央约也，侈则声廹筰出去疾也，弇谓中央寛也，弇则声郁勃不出也，甄读为甄，燿之甄甄，犹掉也，钟微薄则声掉，钟大厚则如石，叩之无声，坡伯兄曰：此声之病也，八音之声皆然。 防古本。
反陂彼义反，韽音庵，筰音谪，弇音掩，甄音震，鉆其防反，杀色界反。
凡为乐器，以十有二律为之数度，以十有二声为之齐量。
注曰：数度广长也，齐量侈弇之所，容 疏曰：数度者，律厯志云：古之神瞽，度律均钟，以律计倍半，如黄钟九寸，倍之，为尺八寸半之，得四寸半，总二尺二寸半，为钟口径，及上下之数，自外十二辰，头皆然， 坡谓齐均也量度也，吹十二律之声均，度所造器使之相应，二者皆以防其防，缓等之失。
○凡和乐亦如之
注曰和谓调其故器也
坡伯兄曰：或问：六律，五声，八音，别其名，合其用者安在？曰：乐之有五声也，谓夫歌之，调之别有此五者，而非仅髙下之谓也，是故志有喜乐哀怒，诗有雅颂国风，于是而歌，声之部分焉，含宏广大者谓之宫，激奋厉者谓之商，流动和畅者谓之角，敏速疾防者谓之征，嘈杂琐细者谓之羽，含宏广大者君之道也；激奋厉者，臣之操也，流动和畅者，民之理也，敏速疾防者，事之宜也。嘈杂琐细者，物之象也。此五声之分，乐之全也，今之为五声者，不然曰五声者，以清浊髙下为别而已，于是有一章一句，而五声并用，夫一章一句，五声之用，无不在焉，然非其本也。清庙之篇，则宫音之奏也，无衣之什，则商声之讴也，是之谓五声，若夫清浊髙下则六律之用也，五声之纪也；宫，商；角，征，羽，各有清浊髙下焉十二管以律之，是之谓六律，律既成矣，而非吹律以作乐之谓也。古者制律备而铸钟，铸钟者，象律之声也，戞击其钟，以为八音之纲纪，故国语曰金石以动之，丝竹以行之，诗以道之，歌以咏之，匏以宣之，瓦以赞之，革木以节之，又曰：律所以立均出度也，古之神瞽考中声而量之，以制度律均，钟百官轨仪，是故钟灋律磬，灋钟，编钟，编磬皆十六为一堵，灋律之十二及四清声也，故兼总条贯，金声而玉振之，则六律，备五声应八音，齐圣人比徳焉，然则八音者六律，五声备焉，国语谓乐器重者，从细轻者，从大何谓也？曰：六律，五声，八音者，经也，轻重钜细，必于和者，权也；唯人声则中和之始，是故清浊高下有所裁制，其次笙管，亦以人气吹之，近人声者也，若金石之类，其物性既异，则洪纎之响，率有所偏，是故髙者抑之下者，之细者，昭其大也，大者鸣其细也，大昭小鸣，和之道也，故其言琴瑟尚宫，钟尚羽，石尚角，匏竹利制，重者谓钟也，尚羽，所以从细也。轻者谓琴瑟也，尚宫所以从大也；石，音在轻重之间，故尚角，角在清浊之间也，匏则笙也，竹则管也，尚制者，笙管近人声，有所裁制也。
○磬师掌教击磬击编钟
注曰教，教眂了也。磬，亦编于钟，言之者钟有不编不编者，钟师击之，杜子春读编为编书之，编 刘原父曰：宫县有特磬十二，镈钟十二，皆依辰次陈之，以应其方之律，编磬，编钟各十有六，共为一簴，而磬师之职，掌教眂了，击特磬，与编磬而又教之击编钟也。
教缦乐燕乐之钟磬
注曰：缦谓杂声之和乐者也，学记曰：不学操缦，不能安，燕乐房中之乐，所谓隂声也二乐皆敎，其钟磬疏曰：学记郑注云：操缦杂弄，即今之调辞曲。
○及祭祀奏缦乐
易彦祥曰祭祀奏缦乐亦取其和而已
○钟师掌金奏
注曰：金奏击金，以为奏乐之节，金谓钟及鏄 疏曰：此钟师自击，不编之钟，凡作乐，先击钟，故云金奏。
凡乐事，以钟鼓奏九夏，王夏肆夏，昭夏纳夏章，夏，齐夏族夏，祴夏，骜夏。
注曰：以钟鼓者先击钟，次击鼓，以奏九夏，夏，大也，乐之大歌有九，杜子春云：祴读为陔，鼓之陔，王出入，奏王夏，尸出入，奏肆夏，牲出入，奏昭夏，四方宾来，奏纳夏，臣有功奏章夏，夫人祭奏齐夏，族人侍奏族夏，客醉而出，奏陔夏，公出入，奏骜夏，肆夏诗也，春秋传曰：穆叔如晋，晋侯享之，金奏肆夏，三不拜，工歌文王之三，又不拜，歌鹿鸣之三，三拜曰：三夏，天子所以享元侯也，使臣不敢与闻肆夏，与文王鹿鸣，俱称三，谓其三章也，以此知肆夏诗也，国语曰：金奏肆夏，繁遏渠，天子所以享元侯，肆夏繁遏，渠所谓三夏矣，吕叔玉云：肆夏繁遏，渠皆周颂也肆夏时迈也，繁遏执竞也，渠思文也，肆遂也。夏，大也，言遂于大位，谓王位也，故时迈曰：肆于时夏，允王保之繁多也。遏，止也，言福禄止于周之多也，故执竞曰：降福穰穰，降福简简，福禄来反。渠，大也言以后稷配天，王道之大也，故思文曰：思文后稷，克配彼天，故国语谓之曰：皆昭令徳以合好也，谓以文王鹿鸣言之，则九夏皆诗篇，名颂之族类也，此歌之大者，载在乐章，乐崩，亦从而亡。是以颂不能具 疏曰：钟师击钟而兼鼓者，凡作乐，先击钟，次击鼓，见先后次第，故兼言之，钟中得奏九夏者，谓堂上歌之堂下，以钟鼓应之，故左氏传云：晋侯歌钟二肆， 齐音斋，祴音陔，骜五羔反。
凡祭祀飨食奏燕乐
注曰以钟鼓奏之
凡射，王奏驺虞，诸侯奏貍首，卿大夫奏采苹，士奏采蘩，注曰：郑司农云：驺虞，圣兽 疏曰：言凡射，则大射，宾射等同用此为，射节 坡，伯兄曰：大师帅瞽而歌射节，其钟鼓之事，则钟师奏之，故曰奏，凡九，夏四节之奏，大司乐所令者，盖钟师焉。
掌鼙鼓缦乐
注曰：鼓读如庄，王鼓之鼓，谓作缦乐，击鼙以和之，疏曰：此官主击鼙于磬师作，缦乐则击鼙，以和之。
○笙师掌教龡，竽；笙，埙，籥；箫，箎篴管舂牍，应雅以教祴乐。
教教了也，竽三十六簧，宫管在中，长四尺二寸，笙长四尺，十三簧，宫管在左，籥，如三孔其中，则中声其上，下二孔则声之清浊，所由生也，箎长尺四寸，围三寸，七孔，一孔上出，径三分，凡八孔横吹之，篴长三尺四寸，六孔舂牍，以竹大五六寸，长七尺，短者一，二尺，其端有两空髤画，以两手筑地，应亦以竹长六尺五寸，其中有椎雅，状如筒，而弇口大二围，长五尺六寸，以羊韦鞔之有两纽，疏画祴乐，祴夏之乐牍，应雅教其舂者谓以筑地笙师敎之，则三器在庭，可知矣。宾醉而出，奏祴夏，以此三器，筑地为之行节，明不失礼， 坡伯兄曰：竽笙以下八者皆笙之属，故笙师敎之，埙箫管，盖与小师杂教，瞽蒙其余，或教眂了也，龡音吹，髤香牛反，鞔莫官反。
凡祭祀飨射共其钟笙之乐
注曰钟笙与钟声相应之笙
燕乐亦如之
大丧廞其乐器及奉而藏之大旅则陈之
注曰：陈于馔处而已，不涖其县， 疏曰：其涖县者，大司乐 坡，伯兄曰：眂了言兴，乐器不言，陈与蔵者省文也，故曰大旅，亦如之，如其兴器而已，笙师言与又言：藏旅则不藏也，故曰：大旅则陈之。
○镈师掌金奏之鼓
郑刚中曰：镈师掌镈，而一职皆言鼓，岂为镈师？又击鼓乎观，鼓人言以晋鼓鼓金奏，则此所谓鼓者，攷击以作之，之义也。当金奏之，时鼓人以鼓作之，镈师则以镈作之，故皆以鼓言三鼜皆鼓之，是镈师皆击镈，而鼓之也，镈师固宜掌，镈今畧无击镈之文，皆言击鼓，则鼓，为鼓作之意明矣，先儒之説似非镈师本意。
凡祭祀鼓其金奏之乐飨食宾射亦如之
王次防曰金钟也鼓者所以击其钟也
军大献，则鼓其恺乐，凡军之夜三鼜，皆鼓之守鼜，亦如之。
注曰守鼜，备守鼓也，杜子春云：一夜三击，备守鼜也，春秋传所谓宾将趋者，音声相似， 趋左传作棷庄九反。
大丧廞其乐器奉而藏之
○韎师掌敎韎乐祭祀则帅其属而舞之
注曰：舞之以东夷之舞， 疏曰：凡舞夷乐，皆门外为之。
大飨亦如之
坡伯兄曰：按下旄人舞夷乐，又有鞮鞻氏掌四夷之乐与其声歌，此乃特别东夷者，或其乐为优与，不可考矣。
○旄人掌教舞散乐舞夷乐
注曰散乐，野人为乐之善者，若今黄门倡矣，自有舞夷乐，四夷之乐亦皆有声，歌及舞 疏曰：旄人教乐而不掌，鞮鞻氏掌乐而不教，互相统耳。
○凡四方之以舞仕者属焉
疏曰：四方之舞，仕即野人能舞者，属旄人，选武人当于中取之。
凡祭祀宾客舞其燕乐
疏曰飨燕作燕乐时使四方舞士舞之以夷乐
○籥师掌敎国子舞羽龡籥
注曰文舞，有持羽吹籥者，所谓籥舞也，文王世子曰：秋冬学羽籥，诗云：左手执籥，右手秉翟。
祭祀则鼓羽籥之舞
注曰：鼓之者恒为之节， 疏曰：祭祀先作乐，下神及合乐之时，则使国子舞鼓动，以羽籥之舞，与乐节相应，使不相夺伦。
宾客飨食则亦如之
大丧廞其乐器奉而藏之
注曰此所廞者惟羽籥而已
○籥章掌土鼓豳籥
注曰：杜子春云：土鼓以瓦为匡，以革为两面，可击也。谓豳籥，豳人吹籥之声章，眀堂位曰土鼓，蒯桴苇籥，伊耆氏之乐， 蒯苦对反。
中春昼击土鼓龡豳诗以逆暑
注曰：豳诗豳风，七月也，吹之者，以籥为之声，七月，言寒暑之事，迎气歌其类也。此风也而言诗，诗总名也，迎暑，以昼求诸阳。
○中秋夜迎寒亦如之
注曰迎寒以夜求诸隂 中音仲
凡国祈年于田祖龡豳雅击土鼓以乐田畯
注曰：祈年，祈丰年也。田祖始耕田者，谓神农也，豳雅亦七月也。七月又有于耜，举趾，馌彼南亩之事，是亦歌其类，谓之雅者，以其言男女之正，郑司农云：田畯，古之先教田者，尔雅，田畯，农夫也， 疏曰：此祈年于田祖，并上迎暑迎寒，并不言有祀事，既告神，当有祀事可知，但以告祭弗常，故不言之耳。若有礼物，不过如祭灋埋少牢之类耳，此田祖与田畯所祈，当同日但位别礼殊，乐则同，故连言之也。
○国祭蜡则龡豳颂击土鼓以息老物
注曰：故书蜡为蚕，杜子春云：蚕当为蜡，郊特牲曰：天子大蜡八，伊耆氏始为蜡歳，十二月而合聚万物而索飨之也，蜡之祭也，主先啬而祭司啬也，黄衣黄冠而祭，息田夫也，既蜡而收民息，己谓十二月建亥之月也，求万物而祭之者，万物助天成，歳事至此，为其老而劳乃祀，而老息之，于是国亦养老焉。月令，孟冬劳农，以休息之是也。豳颂亦七月也。七月又有获稻作酒，跻彼公堂，称彼兕觥，万寿无疆之事，是亦歌其类也。谓之颂者，以其言岁终人功之成 ，王光远曰：逆暑迎寒，召其气之和，声和则气和，故先言击土鼓，以声为主，祈则以言通其意，蜡则美其成功，故先言雅颂以词为主， 坡伯兄曰：豳诗豳风之七月也，豳雅豳颂者，先儒析七月之篇，以为风雅颂皆备焉。朱子谓雅之甫田，大田颂之，载芟良耜，或其类也，然不可考矣。又曰：豳诸侯之国，以其为受命之基，故不可夷，于列国之乐，而特以籥章氏掌之，其用之必于田事者，后稷以来，世勤稼穑，实王业所以兆用之嵗事不忘本矣，然宗庙之中，列国四夷之乐，莫不陈而观焉，所以一风俗，示无外，豳诗王者之本，独不陈之，何欤？曰：王者功成而作乐，豳非王者之乐也，故不可与韶夏武比，然又不可与燕乐，缦乐夷乐，混而陈之，非所以尊祖宗之徳推受命之符，于是用之，不亦宜乎？ 以乐音洛。馌于辄反。
○鞮鞻氏掌四夷之乐与其声歌
注曰：四夷之乐，东方曰韎，南方曰任，西方曰侏离，北方曰禁，诗云：以雅以南是也。王者必作四夷之乐，一天下也，言与其声歌，则云乐者主于舞。
祭祀则龡而歌之燕亦如之
注曰吹之以管籥为之声
○典庸器掌藏乐器庸器
注曰庸器，伐国所之器，若崇鼎贯鼎及，以其兵物所铸铭也。
及祭祀帅其属而设笋簴陈庸器
注曰：设笋簴眂了，当以县乐器焉，陈功器，以华国也，杜子春云：笋读为博选之选，横者为笋，从者为鐻。
飨食宾射亦如之
选胥衮反从子容反鐻音距
大丧廞笋簴
疏曰：案檀弓有钟磬而无笋簴，郑注云：不县之，彼见此文，有笋簴明有而不县，以丧事畧故也。
○司干掌舞器
注曰：舞器羽籥之属， 坡伯兄曰：舞器者羽籥，干戚之类，独名司干者，周以武功，兴大武之乐，朱干玉戚以舞，故举干名也。
祭祀舞者既陈则授舞器既舞则受之
注曰既已也受取藏之
宾飨亦如之
大丧廞舞器及奉而藏之
疏曰：此官云干盾，及羽籥，及其所廞，廞干盾而已，其羽籥，则籥师廞之。
周礼述注卷十四
<经部,礼类,周礼之属,周礼述注>
钦定四库全书
周礼述注卷十五
安溪李光坡撰
○大卜掌三兆之灋，一曰玉兆，二曰瓦兆，三曰原兆，注曰：兆者灼于火，其形可占者，其象似玉，瓦原之璺鏬，是用名之焉，上古以来作其灋，可用者有三。
原原田也，杜子舂云：玉兆，帝颛顼之兆，瓦兆帝尧之兆原兆，有周之兆， 疏曰：大卜所掌，先三兆，后三易，次三梦者，筮短长，梦以叶卜筮，故以先后为次，赵商，问：杜子春所云，并下子春云：连山宓戏，归蔵黄帝敢问，子春何由知之？郑答云：此数者，非无眀文改之无据，故着子春説而已近师，皆以为：夏，殷，周。
○其经兆之体皆百有二十其颂皆千有二百
注曰：颂谓繇也。三灋体繇之数同其名，占异耳百二十，毎体十繇，体有五色，又重之，以墨坼也，五色者，洪范所谓曰雨，曰济，曰圛，曰蟊，曰尅 坡，谓疏云：兆有五，而为百二十者，则兆别分为二十四分，此言是也。盖以木火土金水与春夏秋冬相乘一嵗有二十四气，五行运于其间，各有生死，以此视其衰死，王相以决吉凶也。 璺音问鏬火，嫁反宓戏，读伏羲坼，白反。圛，音亦蟊音蒙。
掌三易之灋一曰连山二曰归藏三曰周易
注曰：易者，揲蓍变易之数，可占者也，名曰连山，以山出内气也，归藏者，万物莫不归而藏于其中，杜子春云：连山宓戏，归藏黄帝。
○其经卦皆八其别皆六十有四
注曰：三易卦别之数亦同，其名占异也，毎卦八别者，重之数 坡，伯兄曰：象也。筮，数也。求象于兆，求数于变，其灋不同，体有百二卦有六十，其道亦异，盖卜书之亡久矣，学者因莫之见，遂曰：卜筮，皆出于易，而援易系卜筮，蓍之言以证之，考之春秋，内外先秦，古书所举卜筮之，繇其系于筮者，皆今周易文也，卜繇别为言语絶无只句与易相似者，岂可溷乎？愚则以为卜书五行也，筮书隂阳也洪范曰卜五占用二，此卜筮之大要也。春秋传晋卜救郑，遇水适火，而史赵辈皆举五行尅胜之义占之，卜之畧例于此可见， 溷音混。
掌三梦之灋一曰致梦二曰觭梦三曰咸陟
注曰：梦者人精神所寤，可占者 ，郑刚中曰：有心而梦出于有所因，故曰致觭，从角从竒盖角出竒异所谓怪异之。梦无心感物，谓之咸升，而有至者，谓之陟咸，陟言无心所感，精神升降有所致，而得梦也。
○其经运十其别九十
注曰：运或为緷，当为煇，是眂祲所掌十煇也，王者于天日也，夜有梦则昼视，日旁之气，以占其吉凶，凡所占者十煇，每煇九变此术，今亡 坡，伯兄曰：三梦旧注亦分三代，其说无据，且直云其经运十，其别九十异于前文，则知三梦一灋致梦者有以致之如昼，所思为，夜则成梦，是致梦也，觭杜读为竒竒梦亦思为所致，而诡异不测，卫玠谓梦有想，有因致，梦觭梦之谓也，咸感也，陟升也，精神感而上通，与鬼神合其吉凶，以其无心焉，故谓之咸也。此三者足以尽梦之变矣， 觭居绮反緷煇，同音运。
以邦事作，之八命，一曰征，二曰象，三曰与，四曰谋，五曰果，六曰至，七曰雨，八曰瘳。
注曰：国之大事，待蓍而决者有八，定作其辞于将卜，以命也，郑司农云：征谓征伐人也，象谓灾变，云物如众，赤乌之属，有所象似，易曰：天垂象，见吉凶，春秋传曰：天事恒象，皆是也。与谓予人物也。谋，谓谋议也。果谓：事成与不也至谓至不也；雨，谓雨不也；瘳，谓疾瘳，不也，谓征亦云：行廵守也，与谓所与共事也，果谓以勇决为之， 坡谓八命之序征者，存亡所系，象者休咎所关，国之大故也。次以曰与？曰：谋事之从，内出而未决者也，曰果，曰：至事之从外来，而未决者也，次以曰雨，曰瘳，则一时一身事耳，盖以大小内外为序也。
○以八命者赞三兆，三易，三梦之占，以观国家之吉凶，以诏救政。
疏曰：以上文八事，命之辞，赞佐也，佐明三兆，三易，三梦之占辞，将此辞演出其意，以观国家之吉凶，诏，告也，凶则告凶救其政，使王改过自新。
凡国大贞卜立君卜大封则眡髙作
注曰：卜立君，君无冢适，卜可立者，卜大封谓竟界侵削，卜以兵征之，若鲁昭元年秋，叔弓帅师疆郓，田是也，眡高以骨，高者可灼处，示宗伯也，大事宗伯涖卜，卜因之腹骨，骨近足者，其部高贞问也，问于正者，必先正之，乃从问焉作，谓以火灼之，以作其兆也。春灼后左，夏灼前左，秋，灼前右冬灼后，右士丧礼，曰：宗人受卜人，示高涖卜，受视反之，又曰：卜人坐作， 疏曰：贞正也，凡国家有大事，正问于之事，有二则卜，立君，卜大封是也。云则眡髙作者凡卜，灋在襧庙，庙门阈外闑西南，北面有席，先陈于庙门外之西塾，上又有贞，谓正于阈外，席上又有涖卜，命眡髙作六节，尊者宜逸，卑者宜劳，从下向上差之作，眂髙二者劳事以大贞事大，故大卜身为劳事，则大宗伯临卜，其余陈贞，皆小宗伯为之也，适丁歴反竟音境，郓音运。
大祭祀则眂髙命
注曰：命告，以所卜之事，不亲作者，大祭祀，轻于大贞也，士丧礼，曰：宗人即席，西面坐，命。
凡小事涖卜
注曰：代宗伯 疏曰：小事既大，卜涖卜，则陈贞，命眂髙皆卜师为之，其作，则卜人也。
国大迁大师则贞
注曰：正于卜位也，士丧礼，曰：卜人抱燋，先奠，西面是也。又不亲命，亦大迁大师，轻于大祭祀也，疏曰：贞上有涖卜，亦大宗伯为之陈，亦宜小。
宗伯也其眡髙命卜师作卜人 燋哉约反
凡旅陈
注曰：陈于馔处也。士丧礼，曰：卜人先奠，于西塾上，南首是也。不亲贞，亦以卜旅祭非常，轻于大迁，大师也， 疏曰涖卜，仍是大宗伯，贞命眂髙皆卜师亦卜人作。
凡丧事命
注曰：重丧礼次，大祭祀也，士丧礼则筮宅，卜曰：天子卜葬兆，凡大事，大卜陈贞，命眂髙其他以差降焉， 疏曰：命之上，有陈贞，亦小宗伯涖卜，还是大宗伯眂髙作卜师也。
○，卜师掌开之四兆，一曰方兆，二曰功兆，三曰义兆，四曰弓兆。
注曰：方功义弓之名，未闻 黄文叔曰：卜师火作，开之四兆，正谓作，其兆有四方，功义弓璺，坼之象，防首足，俯仰开跲，盖其余灋 坡，伯兄曰：旧注开出其占书，而以占者下占人之事也，卜师所掌，在于作而不在于占，所谓开者，盖若凿之义云耳，四兆者凿之，四方上篇，郑氏云：春灼后左，夏灼前左，秋灼前右，冬灼后右以正，此四兆者，为得其实， 防策同。
凡卜事眂髙
疏曰：凡卜眂髙者谓大卜不眂髙者皆卜师眂髙以髙处示涖卜也。
○火以作致其墨
注曰：犹炽也，致其墨者，爇灼之明，其兆 坡，伯兄曰：墨者墨其将灼之处而灼之，以致其兆也。书曰惟洛食，盖食墨之谓，愚谓卜盖有焦者，有不食墨者，皆不待兆成而知其凶也，夫墨水也，燋契火也，火过而阳则焦矣，火过而隂则不食矣。
凡卜辨，之上下，左右隂阳以授命者而诏相之，注曰：所卜者当各用其也，大祭祀，丧事，大卜命，则大贞，小宗伯命其他，卜师命，卜人作，则亦辨以授卜师，上仰者也，下俯者也，左左倪也，右右倪也隂后弇也阳前弇也，诏相告以其辞及威仪。
○人掌六之属，各有名物，天曰灵，属地曰绎，属东曰：果属西曰：靁属南曰：猎属北，曰：若属各以其方之色与其体辨之。
注曰：属言非一也，色谓天地，黄东青西，白南赤，北黒俯者灵，仰者绎前，弇果后弇猎，左倪靁右倪若是其体也；东南长，前后在阳象经也，西北，长左右在隂象纬也天俯地，仰东，前南郤西左北，右各从其耦也，杜子春读果为羸， 果鲁火反。
凡取用，秋时攻，用春时各以其物入于室，注曰：六各异室也。秋取及万物成也，攻治也，治骨以春，是时干解不发，伤也， 疏曰：六各入于一室，以其蓍嵗易秋取春攻讫，即欲易去，前也，解音懈。
上春衅祭祀先卜
注曰：衅者杀牲，以血之神之也，先卜始用卜筮者言祭，言祀尊焉，天地之也，世本作曰，巫咸作筮卜，未闻其人也，是上春者，夏正建寅之月，月令孟冬云衅祠，策相互矣，秦以十月建亥为嵗首则月令，秦世之书，亦或欲以嵗首衅耳。
若有祭事则奉以往
注曰奉犹送也送之所当于卜
○旅亦如之丧亦如之
○菙氏掌共燋契以待卜事
注曰：士丧礼，曰：楚焞置于燋，在东，楚焞即契所用灼也。燋，谓炬其存火。
凡卜以眀火爇燋，遂龡其焌契以授卜，师遂役之，注曰：杜子春云：眀火以阳燧取火于日，谓焌读如戈，鐏之鐏谓以契柱燋火，而吹之也，契既然以授卜师，用作也，役之使助之， 王光逺曰焌者契之鋭头也， 焌音俊，鐏存闷反。
○占人掌占，以八簭占八颂，以八卦占簭之八，故以眂吉凶。
占人亦占筮言，掌占者，筮短，长主于长者，以八簭占八颂，谓将卜八事，先以筮筮之，八颂者八事之将，卜诸颂也，簭人职，所谓大事先筮而后卜也，以八卦占筮之八，故谓八事不卜，而徒筮之也。
凡卜簭君占体大夫占色史占墨卜人占坼
注曰：体兆象也，色兆气也，墨兆广也，坼兆衅也，体有吉凶，色有善恶，墨有大小坼，有微眀尊者，视兆象而已。卑者以次详其余也，周公卜武王占之曰体，王其无害，凡卜象吉，色善墨大坼，明则逢吉 疏曰：此已下皆据卜言兼云，筮者凡下，皆先筮，故连言之体，谓金木水火土五种之兆，兆之墨纵横，其形体象，似金木水火土也，凡卜欲作之时，灼之四足，依四时而灼之，其兆直上向背者为木兆，直下向足者为水，兆邪向背者为火，兆邪向下者为金兆，横者为土兆色，兆中气色似有雨，及雨止之等，墨据兆之正衅，处坼就正，墨傍有竒衅罅者。
凡卜簭，既事则系币，以比其命嵗终则计其占之中否？注曰：谓既卜筮史，必书其命，之事，及兆于策，系其礼神之币而合藏焉，书曰：王与大夫尽弁，开金縢之书，乃得周公所自以为功，代武王之说是命，书中丁仲反。
○簭人掌三易，以辨九簭之名，一曰连山，二曰归藏，三曰周易，九簭之名，一曰巫更，二曰巫咸，三曰巫式，四曰巫目，五曰巫易，六曰巫比，七曰巫祠，八曰巫参，九曰巫环，以辨吉凶。
注曰：此九巫读，皆当为筮字之误也更谓筮迁都邑也，咸犹佥也，谓筮众心，欢否也式谓筮制作灋式也，目谓事众筮，其要所当也，易谓民众不説筮所改易也，比谓筮与民和比也，祠谓筮牲与日也，参谓筮御与右也环谓筮可致师，不也， 刘公是，曰：此乃前世通于占者九人，其遗灋存于书，可者也。古者占筮之工，通谓之巫，更咸式目等，皆其名也。巫咸见于他书多矣，易疑为昜昜，古阳字，所谓巫阳也，其它则未闻，虽未闻不害其有也， 坡谓汉书郊祀志晋巫所祀，有巫祠之名，亦其一征。
凡国之大事先簭而后卜
注曰：当用卜者先簭之，即事渐也，于簭之凶，则止不卜。
上春相簭
注曰：相谓更选择其蓍也，蓍歳易者与 相息亮反。
○凡国事共簭
○占梦掌其歳时观天地之防辨隂阳之气
注曰其嵗时今嵗四时也天地之防，建厌所处之日辰隂阳之气休王前后 疏曰：建谓斗柄所建，谓之阳建，故左旋于天厌，谓日前一次谓之隂建故右旋于天堪舆，天老曰：假令正月阳建于寅隂建于戍。
○以日月星辰占六梦之吉凶
注曰：日月星辰，谓日月之行，及合辰所在，春秋昭三十一年十二月辛亥朔，日有食之，是夜也，晋赵简子梦童子倮而转以歌，旦而日食，占诸史墨，对曰：六年及此月也，吴其入郢乎？终亦弗克入郢，必以庚辰日月在辰尾，庚午之日，日始有适，火胜金，故弗克，此以日月星辰占梦者，其术则今八防其遗象也，用占梦则亡。
一曰正梦
注曰无所感动平安自梦
二曰噩梦
注曰杜子春云噩当为惊愕之愕谓惊愕而梦
三曰思梦
注曰觉时所思念之而梦
四曰寤梦
注曰：觉时道之而梦 坡，谓寤寐觉也，寤梦者谓如觉所见而实梦也，如狐突遇太子申生然。
五曰喜梦
注曰喜悦而梦
六曰惧梦
注曰：恐惧而梦 ，噩愕同王，于况反倮鲁火反郢，以井反适，直革反。
季冬聘王梦献吉梦于王王拜而受之
注曰：聘，问也，梦者事之祥，吉凶之占，在日月星辰，季冬日穷于次，月穷于纪，星回于天，数将几终，于是发币而问焉，若休庆之云尔，因献羣臣之吉梦，于王归美焉，诗云：牧人乃梦众维鱼矣，旐维旟矣，此所献吉梦 坡，伯兄曰：古者占梦，必参以天地隂阳谓人感天地隂阳之气于是乎有动于机，而形于梦，夫天地之防隂阳之气变化于四时，不可睹也。故察之乎？日月星辰，而象见矣，春秋传，赵简子之事，详自注中，史记宋元王梦一丈夫，延颈而长头，衣元绣之衣，而乘辎车，曰：我为江使于河，而幕网当吾路，豫且得我，我不能去，王有徳义故来告诉，召博士卫平问之，平乃援式而起，仰天而视月之光，观斗所指定日处乡，四维已定，八卦相望，视其吉凶，介虫先见，乃对元王曰：今昔壬子，宿在牵牛，河水大防，鬼神相谋，汉正南北，江河固期，南风新至，江使先来，白云拥汉万物，尽留斗柄，指日使者，当囚元服，辎车，其名为，王急使人问而求之，此皆以日月星辰占梦之灋也，噩谓所梦，可惊愕，此六梦者，致梦竒梦咸陟皆有焉，问王之梦而献其吉者，则凶者在所脩省可知。
乃舎萌于四方以赠恶梦
注曰：舍读为释舎萌犹释菜也。古书释菜，释奠，多作舎字萌菜始生也，赠送也，欲以新善去故恶。
遂令始难疫
注曰令，令方相氏也。难，谓执兵以有难郤也，方相氏掌蒙熊皮，黄金四目，衣朱裳，执戈盾，师百隶为之，疫厉鬼也， 疏曰：始难文承，季冬之下，是据季冬大难而言， 难傩同。
○眂祲掌十煇之灋以观妖祥辨吉凶
注曰：妖祥善恶之征，郑司农云：煇，谓日光炁也， 坡伯兄曰眂祲，盖赞占梦以观日月星辰之气，即史记所谓晕者是也，大卜注以此十煇为十运，愚意谓经运十者日之经，运固有十耳，煇气以赞经运之占，而占固不止于煇也。
○一曰祲，二曰象，三曰防，四曰监，五曰闇，六曰瞢，七曰弥，八曰叙，九曰隮，十曰想。
注曰：郑司农云祲隂阳气相侵也，象者，如赤乌也防谓日旁气，四面反向，如煇状也，监云气临日也，闇日月食也，瞢日月瞢瞢，无光也，弥者，白虹弥天也，叙者，云有次序，叙如山在日上也，隮者升气也，想者煇光也，谓防读如童子佩防之防，谓日旁气刺日也，监冠珥也，弥气贯日也，隮虹也，诗云：朝隮于西想杂气，有似可形，想 煇音运，本亦作晕，音同防音携，瞢音梦隮子兮反炁，音气。
掌安宅叙降
注曰宅居也。降，下也，人见妖祥，则不安，主安其居处也，次叙其凶，旤所下谓禳移之 疏曰：人见妖祥，则不安，此官主安宅，故叙次凶旤，所下之地禳移之，其心则安。
正嵗则行事
注曰占梦，以季冬赠恶梦，此正月而行，安宅之事，所以顺民。
○嵗终则弊其事
注曰弊断也谓计其吉凶然否多少
○大祝掌六祝之辞，以事鬼神，祈福祥，求永贞，一曰顺祝，二曰年祝，三曰吉祝，四曰化祝，五曰瑞祝，六曰防祝。
注曰：永，长也贞，正也，求多福歴年得正命也， 徐氏曰顺祝者，天人和同，纳于大顺也；年祝者谓五气时若常大有年也。吉，祝者敛时五福，吉，无不利也。化祝者谓化被六极，以为和气也，瑞祝者不爱道，寳而形为上瑞也，防祝者，筮不违于人，是谓大同也， 坡谓顺祝年祝天地之福祥也。吉祝化，祝人之福祥也，瑞祝防祝物之福祥也，故其序如此。
掌六祈以同鬼神，一曰类，二曰造，三曰禬，四曰禜，五曰攻，六曰説。
注曰：祈，嘄也，谓为有灾变，号呼告于神以求福，天神人鬼，地不和，则六疠作见，故以祈礼同之造，祭于祖也，郑司农云：类造禬，禜攻説皆祭名也，类祭于上帝，禜日月星辰山川之祭也，春秋传曰：日月星辰之神，则雪霜风雨之不时，于是乎禜之，山川之神，则水旱疠疫之灾，于是乎禜之，谓类造加诚，肃求如志，禬，禜告之以时，有灾变也攻説则以辞责之，禜如日食，以朱丝禜社，攻如其鸣鼓，然董仲舒救日食，祝曰：炤炤大眀瀐灭无光，奈何以隂侵阳以卑侵尊，是之谓説也禬未闻焉，类造禬禜，皆有牲攻説用币而已，项平甫曰六祝，所以求福六祈，所以禳祸，造七报。
反嘄音祷见贤遍反炤章摇反
作六辞以通上下，亲疎逺近一曰祠，二曰命，三曰诰，四曰防，五曰祷，六曰诔。
注曰：郑司农云：祠当为辞，谓辞令也，命论语所谓为命，禆谌草创，之诰谓康诰盘庚之诰之属也，盘庚将迁于殷，诰其世臣，卿大夫道其先祖之善功，故曰，以通上下，亲疎远迎，防谓王官之，伯命事于防，胥命于蒲主，为其命也，祷谓祷于天地，社稷，宗庙主为其辞也，春秋传铁之战，卫太子祷曰之属，诔，谓积累生时徳行以锡之，命主为其辞也，春秋传孔子卒，哀公诔之，此皆有文雅辞令，难为者也，故大祝官主作六辞，谓一曰：祠者交接之辞，春秋传曰：古者诸侯相见，号辞必称，先君以相接，辞之辞也防谓防同盟誓之辞， 坡谓辞与命所者，广五礼皆有焉，诰与防则各因一事而祷与诔，则事起无常，此其序也。
辨六号，一曰神号，二曰鬼号，三曰号，四曰牲号，五曰齍号，六曰币号。
注曰：号谓尊其名，更为美称焉。神号若云，昊天上帝，鬼号若云，皇祖伯某，示号若云，后土地币，号若玉云，嘉玉币，云量币，郑司农云：牲号为牺牲，皆有名号，曲礼曰牛，曰一元大武，豕曰刚鬛，羊曰柔毛，鸡曰翰音，齍号为黍稷，皆有名号也，曲礼曰黍，曰芗合，粱曰芗萁，稻曰嘉疏，少牢馈食礼曰：敢用柔毛刚鬛，士虞礼曰：敢用洁牲，刚鬛香合 ，齍音咨鬛，力辄反。芗，音乡，萁音姬。
辨九祭，一曰命祭，二曰衍祭，三曰炮祭，四曰周祭，五曰振祭，六曰擩祭，七曰絶祭，八曰缭祭，九曰共祭。
注曰：郑司农云：擩祭以肝肺，菹擩盐，醢中以祭也，缭祭以手，从肺本循之，至于末乃絶以祭也絶祭不循其本，直絶肺以祭也，特牲馈食礼曰：取菹擩于醢，祭于豆间，乡射礼曰：取肺坐絶祭乡饮酒礼，曰：右取肺左郤，手执本坐，弗缭右絶末以祭少牢曰：取肝擩于盐，振祭，谓九祭皆谓祭食者，命祭者玉藻曰：君若赐之食，而君客之，则命之祭，然后祭是也。衍字当为延炮字，当为包声之误也。延祭者，曲礼曰：主人延客，祭是也。包，犹兼也，兼祭者，有司曰：夫赞者取白，黑以授尸，尸受，兼祭于豆间，是也，周犹徧也，徧祭者，曲礼曰：殽之序徧，祭之是也。振祭，擩祭本同，不食者，擩则祭之，将食者，既擩必振，乃祭也絶祭缭祭亦本同礼多者，缭之礼畧者絶则祭之共犹授也，主祭食，夫授祭孝经说曰共绥，执授 坡，谓凡此九祭，祭祀及生人饮酒，皆有焉，命祭以祭祀，言之特牲，所谓尸坐祝命，挼祭是也。衍依作衍，衍祭者，尸卒食，主人酳，而尸祭注云：酳，犹衍也，在生人则养老，执爵而酳，是也，兼祭以生人言之，公食大夫礼，宾之兼祭，庶羞是也。徧祭以祭祀，言之少牢，尸十一饭，所举所祭，见其周矣。命衍炮周列，祭食之式，其别有四也。振擩絶缭列祭食之仪，亦有四者之别也，共祭则凡祭皆共之，故终焉 炮，百交反，擩音防，缭音了，共音恭，挼音堕。
辨九，一曰防首，二曰顿首，三曰空首，四曰振动，五曰吉，六曰凶，七曰竒八曰襃，九曰肃，以享右祭祀。
注曰：稽首拜，头至地也，顿首拜，头叩地也，空首拜，头至手，所谓拜手也，吉拜，拜而后稽颡，谓齐衰不杖以下者，言吉者，此殷之凶拜，周以其拜与顿首相近，故谓之吉，拜云凶，拜稽颡而后拜，谓三年服者，杜子春云竒读为竒偶之竒谓先屈一膝，今雅拜是也。郑大夫云竒拜谓一拜也，襃读为报报，拜再拜是也。郑司农云：肃拜，但俯下手，今时撎是也。介者不拜，故曰为事，故敢肃使者，谓振动战栗，变动之拜，书曰：王动色变，一拜答，臣下拜，再拜，拜神与尸享，献也，谓朝献馈献也，右读为侑，侑劝尸食而拜 疏曰：此九拜之中，四种，是正拜稽首，顿首空首，此三者相因而为之，空首者，先以两手拱至地，乃头至手，以其不至地，故名空，首顿首者为空首之时，引头至地，首顿地即举，故名顿首，稽稽留之，字头至，地多时，则为稽首也，稽首，拜中最重臣，拜君之拜顿首平敌，自相拜之，拜空首君答，臣下拜，肃拜，但屈膝鞠躬以为礼，惟军中有此妇人，亦以肃拜为正，其余五者，附此四种，振动附稽首吉拜，附顿首凶，拜亦附稽首竒拜附空首，襃拜亦附稽首，此九拜，不专为祭祀，以祭事重，故举以言坡谓六祝候善气，六祈弭变气，所以交于神，六辞。
所以交于人，此治神人之文辞也，六号者，祭先祝，祝有号既祝，迎尸入食则有祭，故辨九祭，食必拜送，拜受，故辨九拜，而凡生人祭拜之，礼仿焉，此治神人之威仪也；此其序也 防稽同音启，襃音报，撎于至反。
凡大禋祀肆享祭则执眀水火而号祝
注曰：眀水火司烜所共日月之气以给烝享执之，如以六号祝眀此圭洁也，禋祀，祭天神也，肆享祭宗庙也， 疏曰：号祝执眀水火眀主人圭洁之徳。
○隋衅逆牲逆尸令钟鼓右亦如之
注曰：隋衅谓荐血也。凡血祭曰衅，既隋衅，后言逆牲，容逆鼎右，读亦当为侑， 坡谓逆尸乃逆牲牲，杀乃荐血，衅荐血也，荐血之后乃有膟膋，隋于主前之礼，盖以自下向上，为立言之序也。
○来瞽令臯舞
注曰臯读为卒嘷呼之嘷来嘷者皆谓呼之入
○相尸礼
注曰延其出入诏其坐作
○既祭令彻
隋许规反臯户髙反相息亮反恒况晚反膟音律
膋音聊
大丧始崩以肆鬯渳尸相饭赞敛彻奠
注曰肆鬯，所谓陈尸设鬯也，郑司农云：渳尸以鬯，尸疏曰：浴讫，即饭含，故言相饭也，不言相含者，大宰。
赞含玉，此故不言赞敛者，冬官主敛事，大祝赞之奠，始死之奠，小敛，大敛奠并，大祝彻之。
○言甸人读祷付练祥掌国事
注曰：言犹语也，祷六辞之属祷也，甸人丧事，代王受眚灾，大祝为祷，辞语之，使以祷于借田之神也，付当为祔祭于先王，以祔后死者掌国事，辨防之疏曰：辨防者供时，用相礼仪， 渳弥尔，反饭扶。
晚反
国有大故天烖弥祀社稷祷祠
注曰：大故兵宼也，天烖疫疠，水旱也，弥犹徧也，徧祀社稷及诸所祷，既则祠之，以报焉。
大师宜于社，造于祖，设军社类上帝，国将有事于四望，及军归献于社，则前祝。
注曰：郑司农説设军社以春秋传曰：所谓君以师行，祓社衅鼓，祝奉以从者也，谓前祝者王出也，归也，将有事于此神，大祝居前，先以祝辞告之 ，郑刚中曰：大师必载，社主与迁庙主以行，故有宜社，造祖之祭，此二者，国内之礼及军之所在，必设军社，于其地以事类而告上帝，此二者，国外之礼，国有事于四望，则将战地之四望，与夫军有功，献防于社，凡此六事，皆大祝前，辞 祓芳弗反。
大防同造于庙，宜于社，过大山川，则用事焉，反行舍奠，注曰：用事亦用祭事告行也，玉人职有宗祝，以黄金勺，前马之礼，是谓告大山川与防子问曰：凡告必用牲币，反亦如之， 疏曰：反行舍奠者，王出行时，造于庙，将迁庙主行，反行还祭七庙，非时而祭，曰奠 ，舍音释。
建邦国先告后土用牲币
注曰后土，社神也， 疏曰：虽告祭，非常有牲，有币礼，动不虚故也。
禁督逆祀命者
注曰：督，正也，正王之所，命诸侯之所祀，有逆者，则形罚焉， 王光逺曰非所命而祀，则在所禁，命之祀而弗祀，则在所督。
颁祭号于邦国都鄙
注曰祭号六号 王介甫曰颁其所得用之祭号
○小祝掌小祭祀，将事侯禳祷祠之祝号，以祈福祥，顺丰年逆时雨，宁风旱，弥烖兵逺辠疾。
注曰：侯之言候也，候嘉庆祈福祥之属，禳，禳却凶咎，宁风旱之属，顺丰年而顺为之祝辞，逆，迎也，弥读曰：敉敉安也， 王光远曰：非祀大神，享大鬼，祭大皆祭祀之小者侯，以候福之将至，禳以却祸之方来者，祷以先事而求之，祠以后事报之言，小祭祀将事，而继之以侯禳祷祠之祝号，则小祭祀所奉事者，亦祝号而已， 敉亡尔反。
大祭祀逆齍盛送逆沃尸盥赞隋赞彻赞奠
注曰：隋尸之祭也，奠奠爵也，祭祀，奠先彻后反，言之者眀所佐大祝非一， 疏曰：逆齍盛者，祭宗庙馈献，后尸将入室，食小祝于庙门外，迎饎人之齍盛于庙堂东实之，荐于神座前，送逆尸者为始祭，迎尸而入，祭末送尸而出，沃尸盥者，尸尊不就洗，按特牲少牢，尸入庙门，盥于，其时小祝，沃水赞隋者，按特牲少牢，尸始入室，拜妥尸，尸隋，祭以韭菹，擩于盐，以祭于豆间，小祝其时，赞尸以授之，赞彻者，诸君妇彻，时小祝赞之也，赞奠者，大祝酌酒，奠于铏南，则郊特牲注，天子奠斝，诸侯奠角，小祝其时，赞之 坡，谓论礼之先后，则逆齍盛，当在沃尸盥之后，赞奠当在赞隋之上，今如此者，恐或文错至上三者，小祝専职下三下三者，则赞为之，各以其类，不可以后先言矣。
○凡事佐大祝
注曰唯大祝所有事 隋许规反
大丧赞渳
注曰杜子春云渳谓浴尸
○设熬置铭
注曰：铭，今书或作名，郑司农云：铭书死者名于旌，今谓之柩，士丧礼，曰：为铭，各以其物，亡则以缁长半幅，赪末长终，幅广三寸，书名于末，曰：某氏某之柩，竹杠长三尺，置于西阶上，重木置于中庭，参分庭一在南，粥余饭盛，以二鬲县于重，幂用苇席，取铭置于重，谓熬者，棺既盖设于其旁，所以惑蚍蜉也，丧大记曰：熬君四种八筐，大夫三种六筐，士二种四筐，加鱼腊焉，士丧礼？曰：熬黍稷各二筐，有鱼腊，于西坫南，又曰：设熬旁一筐，乃涂。
○及葬设道赍之奠分祷五祀
注曰：赍犹送也，送道之奠，谓遣奠也，分其牲体以祭五祀，告王去此宫中不复反，故兴祭祀也，王七祀五者，司命大厉，平生出入不以告 ，熬五羔反，赍音咨赪，勅贞反，杠，音江重，直龙反，粥之六反。鬲，音歴幂音觅，蚍音毗，蜉音浮。
大师掌衅祈号祝
注曰：郑司农云：衅谓衅鼓也，春秋传曰：君以军行，祓杜衅鼓，祝奉以从。
○有冦戎之事则保郊祀于社
注曰：保祀互文，郊社皆守而祀之，弥烖兵 ，黄文叔曰：郊非有司所当祀也，直保之，祀社而已。
凡外内小祭祀小丧纪小防同小军旅掌事焉
疏曰林泽，四方百物，是外小祭祀，其内小祭祀，谓宫中七事之等，小丧纪者，王后以下之丧，小防同诸侯，遣臣来王，王使卿大夫与之行，防同之礼，小军旅者，王不自行，遣卿大夫征伐 坡，谓所掌之事，如大祝所掌大祭，大丧，大师大防同之事，但礼有等差耳。
○丧祝掌大丧劝防之事
注曰：郑司农云：劝防引柩也，杜子春云防当为披，谓劝犹倡帅前引者防谓执披备倾，戏 疏曰：劝即下经御柩，一也，执披六军之士。
○及辟令啓
注曰：郑司农云：辟谓除菆涂椁也，令启谓丧祝，主命役人开之也，檀弓曰：天子之殡也，菆涂龙輴以椁，加斧于椁上，毕涂屋，天子之礼也。
○及朝御匶乃奠
注曰：郑司农云：朝谓将葬朝于祖考之庙而后行，则丧祝为御匶也。，谓：乃奠朝庙，奠 疏曰：言及朝者，谓侵夜启殡昧爽，朝庙御匶者，发殡宫，輴车载至庙，其时丧祝执纛居前，以御正匶也，乃奠者，按既夕礼，朝庙之时，重先奠从，烛从匶从彼奠，昨夜夕奠至庙下，棺于庙，两楹之间，棺西，设此宿奠，至明彻去宿奠，乃设此朝庙之奠于匶西，故云乃奠。
○及祖饰棺乃载遂御
注曰：郑司农云：祖谓将祖于庭，象生时，出则祖也，故曰：事死如事生，礼也，祖时，丧祝主，饰棺乃载，遂御之丧，祝为匶车御也，谓祖为行始，饰棺，设栁池纽之属，其序载而后饰，既饰，当旋车向外，丧祝御之，御之者执翿居前，郤行为节度。
○及葬御匶出宫乃代
注曰丧祝二人相与更也
○及圹说载除饰
注曰：郑司农云：圹谓穿中也，说载下棺也，除饰去棺，饰也，四歰之属，令可举移安错之，谓除饰便其尔，周人之葬墙置歰 疏曰：说载谓下棺于地，除饰谓除去帷荒，下棺于坎讫，其帷荒还入圹，张之于棺。
○小丧亦如之
注曰：小丧王后，世子已下之丧，亦有劝防以下之事，故云亦如之。
○掌丧祭祝号
注曰：丧祭虞也，檀弓曰：日虞，不忍一日离也，是日也，以虞易奠，卒哭曰成事，是日也，以吉祭易丧祭，辟音辟朝直，遥反説吐活反。戏，音亏菆，才官反，翿，音道歰所甲，反本亦作翣。错七故反。
王吊则与巫前
注曰：郑司农云：丧祝与巫以桃，厉，执戈在王前，檀弓曰：君临臣丧，以巫祝桃茢执戈，恶之也，所以异于生也， 疏曰：桃者所恶，茢菼帚，所以扫不祥，桃茢，二者祝与巫执之，执戈者，是小臣也，檀弓言恶之也，所以异于生也，死者之傍，有凶邪之气，故须桃茢，以恶之，是异于生 ，厉记作茢，音列，恶乌路反。
掌胜国邑之社稷之祝号以祭祀祷祠焉
注曰：胜，国邑所诛讨者，社稷者，若毫社是矣。存之者重神也，盖庵其上而栈，其下为北牖 栈，才产反。
凡卿大夫之丧掌事而敛饰棺焉
注曰：言掌事者虽礼有隆杀，劝防以下皆掌之，兼主敛事，故总云掌事而敛，饰棺焉， 杀音晒。
○甸祝掌四时之田表貉之祝号
注曰：杜子春读，貉为百尔，所思之百书，亦或为祃，貉兵祭也，甸以讲武治兵，故有兵祭，诗曰：是类是祃，尔雅曰：是类是祃，师祭也，谓田者，习兵之礼，故亦祃祭祷，气势之十百，而多获 ，陈氏曰：古人祭貉，于立表之处，无坛壝，置甲胄，弓矢于神座之侧，建矟于神座之后，故谓之表。貉 貉，莫驾反祃，同矟音朔。
舎奠于祖庙祢亦如之
注曰：舍读为释释奠者告将，时田若将征伐郑，司农云：祢父庙 疏曰：天子将出，告庙而行，言释奠于祖庙者，非时而祭，即曰奠，以其不立尸奠之言，停停具而已，七庙俱告，故祖祢竝言 舎音释，下同。
师甸，致禽于虞中，乃属禽及郊，馌兽舎奠于祖祢，乃敛禽禂牲禂马，皆掌其祝号。
注曰：师田谓大起，众以田也，致禽于虞，中使获者各以其禽来致于所表之处属禽，别其种类，馌馈也，以所获兽馈于郊，荐于四方，羣兆入，又以奠于祖祢荐，且告反也，敛禽谓取三十入腊人也，杜子春云：禂祷也，为马祷无疾，为田祷，多获禽牲，诗云：既伯既祷，尔雅曰：既伯既祷，马祭也，谓禂读，如伏诛之诛，今侏大字也，为牲祭，求肥充为马，祭求肥健， 坡谓郊馌与司马同祖庙，惟言舎奠更无四仲，社方礿烝，文则注言，因田有此四，祭漏矣， 属音烛，禂音祷，又音诛，礿音药。
○诅祝掌盟诅类造攻说禬禜之祝号
注曰：八者之辞，皆所以告神明也，盟诅主于要誓，大事曰盟，小事曰诅疏曰：类造以下，即大祝六祈，大祝不掌祝号，故此诅祝与盟，同为祝号，秋官自有司盟之官，此兼言之者司盟，直掌盟载之灋，不掌祝号，与
载辞
作盟诅之，载辞以叙，国之信用，以质邦国之剂，信注曰：载辞为辞，而载之于策，坎，用牲加书，于其上也，国谓王之国，邦国诸侯国也。质，正也，成也，郑司农云：载辞以春秋传曰：使祝为载书， 疏曰：人多无信，故为辞对，神要之，使用信故云以叙国之信用，云以质邦国之剂，信者，邦国之剂，谓要劵故对神，成正之使不犯 ，王氏曰：诅必大声，声感气，气感神也，人无所不至，惟天不容伪，故诅盟，以辅政而省刑，古圣王不废焉。
○司巫掌羣巫之政令，若国大旱，则帅巫而舞雩，注曰：雩，旱祭也，天子于上帝，诸侯于上公之神。
国有大烖则帅巫而造巫恒
注曰：杜子春云：司巫帅，巫官之属，防聚常处以待命也。
祭祀则共匰主及道布及蒩馆
注曰：杜子春云：匰器名，主谓木主也，谓道布者，为神所设，巾中霤，礼曰：以功布为道，布属于几也，蒩之言借也，祭食有当借者馆，所以承蒩谓若今筐也，主先匰蒩后馆，互言之者眀共主，以匰共蒩以筐，大祝取其主蒩陈之器则退也，士虞礼曰：苴刌茅，长五寸，实于筐，馔于西坫上，又曰：祝盥，取苴降洗之，升，入设于几东席上，东缩 ，邱氏曰：主在庙，则藏于石室，谓之宗祏，及合祭于庙，则以匰盛而至， 匰音丹，蒩子都反，刌音寸，祏音石。
凡祭祀守瘗
注曰：瘗，谓若祭地，有埋牲玉者也，守之者以祭礼未毕，若有事，然祭礼毕，则去之。
凡丧事掌巫降之礼
注曰：降，下也，巫下神之礼，今世或死，既敛，就巫下禓，其遗礼 坡，谓巫降者神降，巫身也，左传所谓将有巫者而见我焉，盖申生欲冯巫身而见也，近今多有之，但不眀不正，惟滛诬耳， 禓音商，冯音平。
○男巫掌望祀望衍授号旁招以茅
注曰：杜子春云：授号以所祭之名号授之，旁招以茅，招四方之所望祭者，谓衍，读延声之误也。望祀谓有牲，粢盛者，延进也，谓但用币致其神，二者诅祝所授类，造攻説禬禜之神，号男巫谓之招 疏曰：望祀者类造，禬，禜遥望而祀之，望衍者是攻説之礼遥望延其神，以言语责之， 衍音延。
冬堂赠无方无算
注曰：杜子春云无方，四方为可也无算，道里无数，远益善也，谓冬，岁终以礼，送不祥及恶梦，皆是也。其行必由堂始，巫与神通，言当东则东，当西则西，可近则近可远，则远无常数， 坡谓方者，如所谓兆山川，邱陵等各因其方，此不祥之气，非可以方拘也，故曰：无方算者，秩祀之神，名号有数，不祥之气，非可以众寡计，故无算也。
○春招弭以除疾病
注曰：招招福也，杜子春读弭如弥，兵之弥，谓洱读为敉字之误也敉安也，安凶祸也？招敉皆有祀衍之礼。
王吊则与祝前
注曰巫祝，前王也，故书前为先，郑司农云：为先非是也。
○女巫掌嵗时祓除衅浴
注曰嵗时祓除如今，三月，上已如水上之类，衅浴，谓以香薰草药沐浴。
○旱暵则舞雩
注曰：使女巫舞旱，祭崇隂也郑司农云：求雨以女巫，故檀弓曰嵗旱缪公召县子而问焉，曰：吾欲暴巫而奚若？曰：天则不雨，而望之愚妇人，无乃已疏乎？ 上已词，上声，缪音穆。
若王后吊则与祝前
注曰：女巫与祝前后如王礼 疏曰：与天官，女祝前后。
凡邦之大烖歌哭而请
注曰：有歌者有哭者，冀以悲哀感神灵也， 疏曰：歌者忧愁之歌，若云汉之诗是也。
周礼述注卷十五
钦定四库全书
周礼述注卷十六
安溪李光坡撰
○，大史掌建邦之六典，以逆邦国之治，掌灋，以逆官府之治，掌则以逆都鄙之治。
注曰：六典八灋，八则宰所建，以治百官，大史又建焉，以为王迎受其治也，大史日官也。
○凡辨灋者攷焉不信者刑之
注曰：谓邦国官府都鄙，以灋争讼，来正之者， 疏曰：不信事理，妄冒不信者。
凡邦国都鄙，及万民之有约剂者藏焉，以贰六官，六官之所登。
注曰：约剂要盟之载辞，及劵书也，贰犹副也，藏灋与约剂之书，以为六官之副，其有后事，六官又登焉，坡谓六官之所登，六官二字，疑衍，葢此约剂，各为一通，登于六官，副写一通，上于大史藏焉，以贰六官之所登。
○若约剂乱则辟灋不信者刑之
注曰：谓抵冒盟誓者，辟灋者，攷按读其然，不 疏曰：辟，开也，灋则约剂也。为之开约剂，考按其然否？不信者，不依约剂， 辟婢亦反。
正嵗年以序事颁之于官府及都鄙
注曰：中数曰嵗朔数曰年中，朔大小不齐，正之以闰，若今时作厯日矣，定四时以次序，授民时之事， 疏曰：中数曰嵗朔数曰年，一年之内有二十四气，正月立春节，雨水中，至十二月，小寒节，大寒中，皆节气在前，中气在后节气，一名朔气中数，一名中气，节气有入前月，灋中气无入前月，灋中气帀则为嵗朔气帀则为年 ，郑刚中曰：周以建子为正，而四时之事，有用夏正，建寅者，用建寅，谓之嵗用建子谓之年，尔雅云：夏曰嵗周曰年，大史正嵗与年而次序其事，颁于官府，都鄙使以次举先后不失其序。
○颁告朔于邦国
注曰：天子颁朔于诸侯，诸侯藏之祖庙，至朔朝于庙，告而受行之。
○闰月诏王居门终月
注曰：门谓路寝门也，郑司农云：月令，十二月，分在青阳，明堂总章，堂左右之位，惟闰月无所居，居于门，故于文王在门，谓之闰 ，疏曰：明堂路寝及宗庙皆有五室，十二堂四门，十二月，聴朔于十二堂，闰月，各于时之门。
大祭祀与执事卜曰
注曰执事大卜之属与之者当视墨
○戒及宿之日与羣执事读礼书而协事
注曰：协，合也合谓习録所当共之事也， 疏曰：戒谓散斋七日，宿谓致斋三日，读礼书而协事，恐事有失错，物有不供故也。
○祭之日执书以次位常
注曰：谓挍呼之，教其所当居之，处 疏曰：言执书者，谓执行祭祀之书以次位常者各居所掌，位次常者，此礼一定，常行不改，故云常也。
○辨事者攷焉不信者诛之
注曰谓抵冒其职事 疏曰此谓助祭之人
大会同朝觐以书协礼事
注曰亦先习録之也
○及将币之日执书以诏王
注曰将送也诏王告王以礼事 疏曰使不错误
大师抱天时与大师同车
注曰：郑司农云：大出师，则大史主抱式以知天时，处吉凶，史官主知天道，故国语曰：吾非瞽史，焉知天道？春秋传曰：楚有云如众，赤乌夹日以飞，楚子使问诸周大史，大史主天道，谓瞽即大师，大师瞽官之长。
大迁国抱灋以前
注曰：灋司空，营国之灋也，抱之以前，当先王至，知诸位处。
大防执灋以涖劝防
注曰郑司农云劝防引六绋
○遣之日读诔
注曰：遣谓祖庙之庭，大奠，将行时也，人之道终于此，累其行而读之，大师又帅瞽，廞之而作諡，瞽史知天道，使共其事，言王之诔，諡成于天道， 疏曰：案礼记曽子问，惟天子称天以诔之，瞽史，既知天道，又于南郊祭天之所称，天以诔之，是王之諡，成于天道也，若然，先于南郊制諡，乃于遣之日读之，葬后则称諡。
○凡防事攷焉
注曰为有得失
○小防赐諡
注曰：小防卿大夫也， 疏曰：君亲制諡，使大夫将往赐之，此直言小防赐諡，则三公诸侯亦在焉， 行，下孟反。
凡射事饰中舍算执其礼事
注曰：舍读曰释，郑司农云中，所以盛筭也，谓设筭于中，以待射时而取之中则释之，乡射礼曰：君国中射，则皮竖中于郊，则闾中于竟，则虎中大夫，兕中士鹿中，天子之中，未闻 疏曰：执其礼事者，大史主礼者，天子诸侯射，先行燕礼，后乃射其中礼事，皆大史掌之， 中丁仲反，舍，音释，盛音成，竟音境。
○小史掌邦国之志，奠系世，辨昭穆，若有事，则诏王之忌讳。
注曰：郑司农云：志谓记也，春秋传所谓周志国语所谓郑书之属是也。史官主书，故韩宣子聘于鲁，观书，大史氏系世谓帝系世本之属是也。小史主定之，瞽蒙讽诵之，先王死日为忌，名为讳，谓王有事，祈祭于其庙， 疏曰：辨昭穆者帝，系世本之上，皆自有昭穆亲疎，故须辨之， 坡谓郑刚中曰：邦国之志，非杂记邦国之事，乃志天子，诸侯所出之系世，与其庙祧之昭穆，小史掌其志，定其系世，又辨其昭穆是也，若有事，则诏王忌讳祈祭，其一耳，更如男女辨姓，东郭偃所云，君出自丁，臣出自桓，如此之类，皆所当诏。
大祭祀读礼灋史以书叙昭穆之爼簋
注曰：读礼灋者，大史与羣执事史，此小史也，言读礼法者，小史叙爼，簋以为节，故书簋，或为几，郑司农云：几读为轨书，亦或为簋，古文也，大祭祀，小史主叙其昭穆，以其主定系世，祭祀史主，叙其昭穆，次其爼簋，谓爼簋，牲与黍稷，以书次之，挍比之 疏曰：此言叙昭穆之爼，簋，则非外神耳，则大祭祀，惟谓祭宗庙，三年一祫之时，有尸主兼叙昭穆，爼簋也。
大丧，大宾客，大会同，大军旅，佐大史，凡国事之用，礼灋者，掌其小事，卿大夫之防，赐諡读诔。
注曰其读诔亦以大史赐諡为节事相成也
○，冯相氏掌十有二嵗十有二月，十有二辰，十日二十有八星之位，辨其序事，以会天位。
注曰嵗谓大嵗嵗星与日同次之，月斗所建之辰乐説説嵗星与日常应大嵗月建以见，然则今厯大嵗非此也嵗日月辰星宿之位，谓方面所在，辨其序事，谓若仲春辨秩，东作仲夏，辨秩南譌，仲秋辨秩西成，仲冬辨在朔易，会天位者，合此嵗日月辰星宿，五者以为时事之候，若今厯日大嵗在某月某日某甲，朔日直某也，国语曰：王合位于三五，孝经説曰故勅以天期四时节有晚，早趣勉趣时，无失天位，皆由此术，云 冯音慿，譌五和反，直音植。
冬夏致日春秋致月以辨四时之叙
注曰：冬至日在牵牛景丈三尺，夏至日在东井，景尺五寸，此长短之极，极则气至春分，日在娄，秋分日，在角而月，于牵牛，东井，亦以其景知气至，不春秋冬夏气皆至，则是四时之叙正矣， 坡谓日在南陆行疾厯故当春分而日已过交二度，日在北陆行缩厯故当秋分而日犹未及交二度，古来欲得气至之正为难，惟今西厯以春秋二仲月，日月对望之时，以求二分，葢冬行南陆，则地上之天少，地下之，天多夏行，北陆则地上之天，多地下之天少，其日月之东西相对者，或非望也，惟春秋分行于中道，则日月对衡于地平天体，上下适均，乃真望矣，然虽真望而日月之望，有对宫不同道，苟平分天度，皆为望限，若对望未及夘酉之交或过交而后望，以至前后月有闰春分，或在月首，或在月杪，则因真望増损检日至交晷刻，以得气至之正，岂有过不及之患乎？秋分亦然，此灋自侈其秘而不知古之圣人知此久矣， 景音影。
○保章氏掌天星，以志星辰日月之变动，以观天下之迁，辨其吉防。
注曰：志古文，识识记也，星谓五星辰日月所会，五星有赢缩，圜角日有薄食，晕珥，月有盈亏，朓侧匿之变，七者右行列舍，天下祸福变移，所在皆见焉， 疏曰上，冯相氏掌日月星辰不变，依常度者，此官掌日月星辰变动，与常不同，以见吉凶之事 识音志，朓他了反。
以星土辨九州之地，所封封域皆有分星，以观妖祥，注曰：星，土星所主土也，封犹界也。郑司农説星土以春秋传曰：参为晋星，商主大火，国语曰嵗之所在则我有周之分野之属是也。谓大界，则曰九州，州中诸国中之封域，于星亦有分焉，其书亡矣，堪舆虽有郡国所入度，非古数也，今其存可言者，十二次之分也，星纪吴越也，；枵，齐也，娵訾卫也，降娄鲁也，大梁赵也，实沈晋也，鹑首秦也，鹑火周也，鹑尾楚也，寿星，郑也，大火宋也，析木燕也，此分野之妖祥主用，客星彗孛之气为象 ，娵子须反，訾子斯反，彗以嵗反孛音佩。
以十有二嵗之相观天下之妖祥
注曰嵗谓大嵗嵗星与日同次之，月斗所建之辰也嵗星为阳右行于天大嵗为阴左行于地十二嵗而小周其妖祥之占，甘氏嵗星经其遗象也，郑司农云大嵗所在嵗星所居春秋传曰：越得嵗而吴伐之必受其凶之属是也。 郑刚中曰嵗星色欲明，光润泽赤而角，则其国昌；赤黄而沈，其野大穰，故其占色相色相变异，则天下之妖祥，皆可得而知 ，相息亮反，下同。
以五云之物辨吉防水旱降丰荒之祲象
注曰：物色也，视日旁云气之色，降，下也，知水旱所下之国，郑司农云：以二至二分观云色，青为虫，白为防，赤，为兵荒黒为水黄为丰，故春秋传曰：凡分至啓闭必书云：物为备故也。故曰：凡此五物，以诏救政， 坡谓降其祲象于所当备之国者，知使备之。
以十有二风察天地之和命乖别之妖祥
注曰：十有二辰，皆有风吹，其律以知和，不其道亡矣，春秋，襄十八年，楚师伐郑，师旷曰：吾骤歌北风，又歌南风，南风不竞，多死声，楚必无功，是时，楚师多冻其命，乖别审矣， 疏曰：艮为条风，震为明，庶风防为清明风，离为景风，坤为凉风，兑为阊阖，风干为不周风，坎为广莫风，四维之风，主两月， 吴氏曰乖则异，别则离，此天地之不和，而为妖祥也，故命之，使知所趋避 坡，谓日月星辰常居而有变，动则天下之大异也，星土之妖祥，占在一国嵗之相五云之物嵗可占十有二，风月可占，葢以大小久近为序。
凡此五物者以诏救政访序事
注曰：访谋也，见其象，则当预为之备，以诏王救其政，且谋今年天时占相所宜，次序其事， 疏曰：凡此五物者，谓从掌天星以下五经，竝是已见之物，有此五事， 坡谓诏救政者补既往，访序事者，慎将来。
○内史掌王之八枋之灋，以访王治，一曰爵，二曰禄，三曰废，四曰置，五曰杀，六曰生，七曰予，八曰夺。
注曰：大宰既以诏王内史，又居中贰之， 疏曰：案大宰有诛无杀，此有杀无诛者诛，与杀相因，欲见为过，不止则杀之， 坡谓自三曰已下不与，大宰次第同者，大宰以赏罚自相从为类此，则以一赏一罚，相间为类也，废置荣辱而已，生杀止其身，予夺及子孙，亦有轻重之叙焉， 枋本作柄，予音与间，去声。
执国灋及国令之贰以攷政事以逆会计
注曰：国灋六典八灋，八则 坡，谓国令即天官司会，职令田野，令民职之令也，执国灋之贰，以攷政事，执国令之贰，以逆会计。
掌叙事之灋受纳访以诏王聴治
注曰：叙六叙也，纳访纳谋于王也， 坡谓天官，宰夫职云：叙羣吏之治，以待诸臣之复，万民之逆，此言叙事之法与叙羣吏之治一也，受纳访与待复逆一也，葢贰宰夫。
凡命诸侯及孤卿大夫则防命之
注曰：郑司农説以春秋传曰：王命内史兴父防，命晋侯为侯伯，防谓以简防书，王命 疏曰：周灋爵及士余文更不见，命士之灋，明士亦内史，命之不言者，以其贱畧之也 父音甫。
凡四方之事书内史读之
注曰：若今尚书入省，事 疏曰：言四方之事，书者诸侯，凡事有书奏白于王。
王制禄则赞为之以方出之
注曰：赞为之，为之辞也。郑司农云：以方出之，以方版书而出之，上农夫食九人，其次食八人，其次食七人，其次食六人，下农夫食五人，庶人在官者，其禄以是为差，诸侯之下士，视上农夫，禄足以代其耕也，中士倍下士，丄士倍中士，下大夫倍上士，卿四大夫禄，君十卿禄，杜子春云：方直谓今时牍也，谓王制曰：王之三公，视公侯卿视伯，大夫视子男，元士视附庸。
○赏赐亦如之
项平甫曰：赏赐，或以土田，或以车服，或以物皆赞其等，书之于方，出而命之。
内史掌书王命遂贰之
注曰：副写藏之 坡，谓书王命，即上所书爵禄之命也。
○外史掌书外令
注曰王令下畿外
掌四方之志
注曰志记也谓若鲁之春秋晋之乗楚之梼杌
○掌三皇五帝之书
注曰楚灵王所谓三坟五典
掌达书名于四方
注曰：谓若尧典禹贡达，此名使知之，或曰古曰名，今曰字，使四方知书之文字，得能读之， 徐氏曰：掌四方之志，则下以知其政，俗之旧，掌三皇，五帝之书，则上以攷古昔之所行，掌达书名于四方，所以使书同文。
若以书使于四方则书其令
注曰书王令以授使者 王光逺曰掌外令故也
○御史掌邦国都鄙及万民之治令以赞冢宰
注曰：王所以治之，令冢宰掌王治 ，王光逺曰邦国都鄙，及万民之治，令所谓六典以治邦国八则，以治都鄙，官成以待万民，其法则冢宰，以道治之，其命则御史掌之，故以赞冢宰为职。
○凡治者受灋令焉
注曰为书写其治之法令来受则授之
○掌赞书
注曰：王有命，当以书致之，则赞为辞，若今尚书作诏文， 吴氏曰内史书，王命外史书外，令御史为之属，则赞二官之书。
○凡数从政者
注曰：自公卿以下至胥徒凡数及其现在空缺者，郑司农读言，掌赞书数，书数者，经礼三百，曲礼三千，灋度皆在，以为不辞，故改之云 ，邱氏曰：自公卿以下至于庶人，在官者皆从政也，不可不知，登下多寡之计，故有凡有数，御史当纠察之。
○巾车，掌公车之政令，辨其用与其旗物而等叙之，以治其出入。
注曰：公犹官也，用谓祀宾之属，旗物，大常以下等叙之，以封同姓，异姓之次序 疏曰：出入谓若下文，凡车之出入则会之，冬官造车，讫来入巾车，又当出封同姓之等，亦是也。
王之五路，一曰玉路，，樊缨十有再就，建大常，十有二斿，以祀。
注曰：王在焉曰路，玉路以玉饰诸末，马面当卢额，刻金为之，所谓镂也，樊读如鞶带之鞶，谓今马大带也，郑司农云：缨谓当胸，士防礼下篇曰：马缨三就，礼家説曰缨当胸，以削革为之，三就三重，三匝也，谓缨，今马鞅，夹马颈者，玉路之樊，及缨，皆以五采罽饰之十二就，就，成也，大常九旗之画日月者，正幅为縿，斿则属焉。
○金路钩樊缨九就建大旂以宾同姓以封
注曰：金路以金饰诸末，钩娄，颔之钩也，金路无有钩，亦以金为之，其樊及缨，以五采罽饰之而九成，大旂九旗之画交龙者，以宾以防宾客，同姓以封，谓王子母弟，率以功徳出封虽为侯伯，其画服犹如上公，若鲁卫之属，其无功徳各以亲疎食采，畿内而已， 疏曰：诗云：钩膺钩连，言膺明钩，在膺前。
○象路朱樊缨七就建大赤以朝异姓以封
注曰：象路以象饰诸末，象路无钩，以朱饰勒而已，其樊及缨，以五采罽饰之，而七成大赤九旗之通帛，以朝以日视朝，异姓王，甥舅。
○革路龙勒，条缨五就，建大白，以即戎，以封四卫，注曰：革路鞔之，以革而漆之，无他饰，龙駹也，以白黒饰韦杂色为勒，条读为绦，其樊及缨，以绦丝饰之，而五就不言樊字，葢脱尔以此言绦，知玉路，金路象路饰樊缨，皆不用金玉，象矣，大白殷之旗即戎，谓兵事四卫，四方诸侯，守卫者蛮服，以内 疏曰：自玉金象四者，皆以革鞔，但象路以上，更有玉金象为饰，此革路亦用革鞔以无他饰，则名为革路也，勒马头络衔也，此四卫，非谓在卫服者，以其诸侯非同姓，与王无亲，即是庶姓在四方，六服已内，卫守王。
○木路前樊鹄缨建大麾以田以封蕃国
注曰：木路，不鞔以革，漆之而已，前读为缁翦之，翦翦浅黒也木路无龙，勒以浅黒饰韦为樊鹄，色饰韦为缨，不言就数，饰与革路同大麾，不在九旗中，以正色言之，则黒夏后氏所建田四时田猎蕃国，谓九州之外夷服，镇服蕃服， 音阳樊读鞶，条读绦，他刀反前读，翦朝直遥反，鞅音怏，罽居例反，縿所衔反，则属音烛，率音律，鞔莫官反，駹，音尨。
王后之五路，重翟面，朱总厌翟，勒面缋总，安车，雕面鹥总，皆有容葢。
注曰：重翟，重翟雉之羽也，厌翟次其羽，使相迫也，勒面，谓以如王龙勒之，韦为当面饰也，雕者画之不龙，其韦安车坐乗车凡妇人车皆坐乗郑司农云：马面鹥，读为鳬鹥之鹥，鹥总者青黒色以缯为之，总着马勒，直两耳与两镳，容为幨车，山东谓之裳帏，或曰潼容，谓朱总缋总，其施之如鹥，总车衡，輨亦宜有焉，缋画文也，葢如今小车葢也，皆有容有葢，则重翟，厌翟谓蔽也，重翟，后从王祭祀所乗厌翟后从王宾飨诸侯所乗安车无蔽，后朝见于王所乗谓去饰也，诗国风硕人曰：翟蔽以朝，谓诸侯夫人，始来乗翟蔽之车，以朝见于君盛之也，此翟蔽葢厌翟也，然则王后始来乗重翟乎 疏曰：云车衡輨，亦宜有者，以其皆是革饰之事，故兼施于车也。
○翟车贝面组总有握
注曰翟车，不重不厌，以翟饰车之侧尔，贝面贝，饰勒之当面，也有握，则此无葢矣，如今軿车是也；后所乗以出桑 疏曰：凡言翟者，皆谓翟鸟之羽，以为两旁之蔽，重翟者二重，厌翟者，谓相次以厌其本，翟车者，乂不厌其本也。龙勒马之辔，饰勒面，则在面组，总以组绦为总，凡言总者，谓以总为车马之饰，若妇人之总，亦既系其本，又垂为饰，故皆谓之总也； 邱氏曰有握，有帷幕也。
○辇车组挽有翣羽葢
注曰：辇车不言饰，后居宫中，从容所乗但漆之而已，为辁轮人挽之，以行有翣，所以御风尘，以羽作小葢为翳日也， 鹥乌兮反挽音，晚翣所甲反，着直略反，幨昌亷反輨音管，軿薄经反，辁市専反翳，乌帝反。
王之防车五乗木车蒲蔽，犬防尾櫜疏饰，小服皆疏，注曰：木车不漆者，郑司农云：蒲蔽谓臝兰车，以蒲为蔽，天子防服之车，汉仪亦然，犬以犬皮为覆笭，谓蔽车旁，御风尘者犬，白犬皮既以皮为覆笭，又以其尾为戈防之弢，麤布饰二物之侧为之縁，服读为箙，小箙刀剑，短兵之衣，此始遭防所乗为君之道，尚防备奸臣也，书曰：以虎贲百人逆子钊，亦为备焉。
○素车棼蔽犬素饰小服皆素
注曰：素车以白土垩车也，棼读为薠，薠麻以为蔽，其服以素缯为縁，此卒哭所乗为君之道，益着在车，可以去戈防。
○薻车薻蔽鹿浅革饰
注曰：薻水草，苍色以苍土，垩车以苍，缯为蔽也，鹿浅以鹿，夏皮为覆笭，又以所治去毛者縁之，此既练所乗。
○駹车雚蔽然髤饰
注曰：駹车边侧，有漆饰也，雚细苇席也，以为蔽者，漆则成藩，即吉也，然果然也，猿属髤赤多黒少之色韦也，此大祥所乗。
○漆车藩蔽豻雀饰
注曰：漆车黒车也藩今时小车，藩漆席以为之豻，胡犬雀黒多赤少之色，韦也，此禫所乗 疏曰：天子至士防车五乗尊卑等则大夫士禫亦得乗漆车所以大夫士禫即乗漆车与吉同者，礼穷则同也， 莫厯反櫜音羔，薻音藻，雚音丸，髤香求反，豻五旦反，笭力丁反，吐刀反，箙，音服，垩乌路反，薠扶文反，禫直感反。
服车五乗孤乗夏卿乗夏缦大夫乗墨车士乗栈车庶人乗役车。
注曰：服车服事者之车，郑司农云：夏读为圭，瑑之瑑夏，毂有约也，谓夏五采画毂，约也，夏缦亦五采，画无瑑尔墨，车不画也，栈车不革鞔而漆之，役车方箱，可载任器以供役， 疏曰：后别见，车五乗此孤卿以下不见妇人车者，妇人与夫同，故昏礼云：妇车亦如之。
○凡良车散车不在等者其用无常
注曰：给游燕及恩惠之赐， 疏曰：不在等者，不在于服，车五乗之等列作之，有精麤，故有良散之名 ，栈仕限反，毂音谷。
凡车之出入嵗终则会之
注曰：计其完败，多少 疏曰：车之出，谓给官用车之入，谓用罢归官。
○凡赐阙之
注曰：完败，不计 疏曰：以其赐人，以后完败，随彼受赐之人，在官不复须知故阙之不防计。
○毁折入赍于职币
注曰：计所伤败，入其直，杜子春云：赍读为资，资谓财也乗官车毁折者，入财以偿，缮治之直。
大丧饰遣车遂廞之行之
注曰：廞，兴也，谓陈驾之行之，使人以次举之，以如墓也。遣车，一曰鸾车， 疏曰：遣车谓将葬遣送之，车入圹首也，言饰者，还以金象革饰之，如生存之车，但麤小为之耳。
○及葬执盖从车持旌
注曰：从车随柩路持葢与旌者，王平生时车建旌，雨则有葢，今蜃车无葢执而随之，象生时有也，所执者铭旌 疏曰：蜃车既设，帷荒不得设葢，是以执而随柩车，旌在柩车前，亦使巾车之官，执持因言之耳。非谓持旌亦从车也。
○及墓嘑啓闗陈车
注曰：闗墓门也，车贰车也，士防礼下篇曰：车至道左，北面立，东上。
○小防共匶路与其饰
注曰匶路载柩车也饰棺饰也
嵗时更续共其弊车
防曰嵗时更续者，谓一嵗四时皆有受官车，更谓车虽未破，日月已久，旧坏者更易，以新者续，谓虽未经久，其有破坏，不中用者，复以新车续之，共其弊车者，既更续，以新车其本，或旧或壊皆是弊车，巾车受取，以共冬官车人材，或有中用之。
大祭祀鸣铃以应鸡人
注曰：鸡人主呼且鸣铃，以和之声且警众，必使鸣铃者，车有和鸾相应和之象。
○典路掌王及后之五路辨其名物与其用説
注曰：用谓将有朝祀之事而驾之，郑司农云説谓舍车也， 疏曰：上巾车已，主王后之五路，今此又掌之者，以其冬官造得车，讫，以授巾车，饰以玉金象之等，其王及后所乗者又入典路别掌之， 説书鋭反下驾説同。
若有大祭祀则出路赞驾説
注曰出路王当乗之赞驾説赞仆与趣马也
○大防大宾客亦如之
注曰：亦出路当陈之，郑司农説以书顾命曰：成王崩，康王既陈，先王寳又曰大路，在宾阶面，赘路在阼阶面，先路在左塾之前，次路在右塾之，前汉朝上计，律陈属车于庭，故曰大防。大宾客，亦如之， 仓口反。
凡会同军旅吊于四方以路从
注曰：王出于事，无常王乗一路典路以其余路从行，亦以华国 易，彦祥曰：谓因会同军旅，而行吊事，从才用反。
○车仆掌戎路之萃，广车之萃，阙车之萃，苹车之萃，轻车之萃。
注曰：萃犹副也，此五者皆兵车，所谓五戎也，戎路，王在军所乗也广车横陈之车也，阙车所用补阙之车也；苹犹屏也，所用对敌，自蔽隐之车也，轻车所用，驰敌致师之车也，春秋传曰：公防戎路，又曰其君之戎，分为二广，则诸侯戎路，广车也，又曰：帅斿阙四十乗孙子八陈有苹车之陈，又曰：驰车千乗五者之制，及萃数未尽闻也，书曰：武王戎车三百两， 疏曰：戎路，则巾车所云，革路也，此车仆惟掌五戎之萃，其五戎之正，不言所掌者，巾车虽掌正戎之一，其下四戎之正，亦巾车掌之矣， 萃七内反，苹薄轻反。
凡师共革车各以其萃
注曰：五戎者，共其一以为王，优尊者所乗也而萃各从其元焉， 疏曰：经不云革路总云共革车则革车之言，所含者多，五戎皆是。
会同亦如之
注曰：巡守及兵车之会，则王乗戎路乗车之会王虽乗金路犹共以从，不失备也。
大丧廞革车
注曰：言兴革车则遣车，不徒戎路，广阙苹轻皆有焉，疏曰：王防遣车九乗除此五乗之外加以金玉，象木四者，则九乗矣。
大射共三乏
疏曰：以其为革车用皮，其乏亦用皮，故因使为之，大射共乏，至于宾射，燕射之等，则亦使共矣。举大射尊者而言。
○司常掌九旗之物，名各有属，以待国事，日月为常，交龙为旂，通帛为旜，杂帛为物，熊虎为旗，鸟隼为旟，蛇为旐，全羽为旞，析羽为旌。
注曰：物名者所画异物，则异名也。属谓徽识也，大传为之徽号，今城门仆射所被，及亭长着绛衣，皆其旧象，通帛谓大赤，从周正色无饰，杂帛者以帛素饰其侧，白殷之正色全羽，析羽皆五采，系之于旞，旌之上，所谓注旄于干首也，凡九旗之帛，皆用绛 疏曰：引注旄于干首者，明此旞旌，非直有羽亦有旄，虽据旞旌，至于大常已下，首皆有之，故卫之臣虽防物而有旄羽，则大常已下，皆有明矣。全羽，析羽直有羽而无帛，而注云九旗之帛者，据众有者，而言 旜之，然反隼息允反，旟，音余，旐音兆，旞音遂识式志反。
及国之大阅，赞司马，颁旗物，王建大常，诸侯建旂，孤卿建旜，大夫士建物，师都建旗，州里建旟，县鄙建旐，道车载旞，斿车载旌。
注曰：仲冬教大阅，司马主其礼，自王以下治民者，旗画成物之象，王画日月，象天明也，诸侯画交龙，一象，其升朝一象，其下复也，孤卿不画，言奉王之政教而已，大夫士杂帛，言以先王正道佐职也，画熊虎者，象其守猛，莫敢犯也。州里乡，遂之官鸟隼，象其勇健也。龟，蛇，象其扞难，避害也，道车，象路也，王以朝夕燕出八斿车，木路也，王以田以鄙全羽，祈羽五色，象其文徳也大阅王乗戎路，建大常焉，玉路，金路不出 疏曰：此九旗首，虽总为大阅，而言其道车载旞，斿车载旌，非为军事，也道车在朝，则建大赤，今以朝夕燕出入，则建旞也，斿车正田，时建大麾，今以小田及巡行县鄙，则建旌为异耳。 郑刚中曰：此旗物司常与大司马或颁之，或辨之，然王与诸侯或建或载，不出乎大常与旂，至于旜则孤卿建之矣，师都又载之物，则大夫士建之矣，乡遂又载之旗，则师都建之矣，军吏又载之旟，则州里建之矣，百官又载之旐，则县鄙建之矣，郊野又载之，何也？余以为军吏也，孤卿也，师都也，三者不同名攷，其实则皆孤卿而已，平日为孤卿，有事则命为军将，所谓军将者，非军吏乎？在朝为孤卿，食采皆在师都，所谓师都者，非孤卿乎？孤卿可以谓之军吏，又可以谓之师都，故所互建者，旗也，旜也所迭载者，亦旗也，旜也，乡遂也，大夫士也，百官也，州里也，四者不同名，攷其实皆大夫士而已，判而言之，则曰大夫曰：士合而言之，则曰：百官乡则有州，遂则有里，曰乡遂者，总名也，曰州里者各举其一以名之，其实则乡遂也，乡遂州里之官，皆大夫士为之，为大夫士者，乃所谓官也，故所互建者，物也，旟也所迭载者，亦物也，旟也，郊野也，县鄙也，二者不同名攷，其实皆公邑之吏而已，乡遂余地，与夫封王子弟之余地，谓之公邑，亦谓之闲田，自其地言之，名曰郊野，自天子使吏治言之，名曰县，鄙夫公，邑闲田之地，既名郊野，又名县鄙，何也？葢是田邑也，有在六遂之县者，有采地之县者，康成所谓二百里为州，四百里为县者，谓此地尔，故所互建者，旐也所迭载者，亦旐也。
○皆画其象焉，官府各象其事，州里各象其名，家各象其号。
注曰：事名号者，徽识所以题别众臣，树之于位，朝各就焉，觐礼曰：公；侯，伯，子、男，各就其旂，而立此其类也。或谓之事，或谓之名，或谓之号异，内外也，三者旌旗之细也，士防礼曰：为铭，各以其物，亡则以缁长半幅，赪末长终，幅广三寸，书名于末，此葢其制也。徽识之书，则云：某某之事，某某之名某，某之号，今大阅礼象而为之兵，凶事若有死事者，亦当以相别也。杜子春云：画当为书，谓画画云气也，异于在国军事之饰，疏曰：云大阅，象为之者，此在军之旌，缀于身大小。
象铭旌及在朝者为之 亡音无赪音称
凡祭祀各建其旗
注曰：王祭祀之车，则玉路 疏曰乗玉路则建大常经云：各建其旗，则诸侯已下，所得路各有旗， 项平甫曰：各建其旗，所以属众，王则建大常，诸侯助祭者，百官执事者各有之。
○会同宾客亦如之置旌门
注曰：宾客朝觐，宗遇王乗金路巡守，兵车之会王乗戎路皆建其大常，掌舍职曰：为惟宫设旌门 疏曰：引掌舍职者，彼官设之，此官供旌。
大防共铭旌
注曰铭旌王则大常也士防礼曰为铭各以其物
○建廞车之旌及葬亦如之
注曰：葬云建之则行，廞车解説之 疏曰：此谓在庙，陈时以廞旌建于遣车之上，及葬，亦如之，此谓八圹，亦建之 説吐活反。
凡军事建旌旗及致民置旗弊之
注曰始置旗以致民民至仆之诛后至者
甸亦如之
仆薄北反一音赴
凡射共旌
注曰：旌者所持旌 疏曰：谓若大射服不氏唱，所持之旌，三侯皆有旌也。
嵗时共更旌
注曰取旧子新
○都宗人掌都祭祀之礼凡都祭祀致福于国
注曰：都，或有山川，及因国无主，九皇六十四民之祀，王子弟，则立其祖王之庙，其祭祀王皆赐禽焉，主其礼者，警戒之，纠其戒具，其来致福，则率而以造祭仆。
正都礼与其服
注曰禁督其违失者服谓衣服及宫室车旗
若有寇戎之事则保羣神之壝
注曰守山川邱陵坟衍之坛域
国有大故则令祷祠既祭反命于国
注曰令，令都之有司也，祭谓报塞也，反命，还白王塞，西代反。
○家宗人掌家祭祀之礼凡祭祀致福
注曰：大夫采地之所祀，与都同，若先王之子孙，亦有祖庙。
国有大故则令祷祠反命祭亦如之
注曰：以王命令祷祠，归白王于福，又以王命令祭之，还又反命。
掌家礼与其衣服宫室车旗之禁令
注曰：掌亦正也。不言宼戎，保羣神之壝，则都家自保之，都宗人所保者，谓王所祀明矣。
○凡以神仕者，掌三辰之灋，以犹神之居，辨其名物。
注曰：犹图也。居谓坐也天者羣神之精，日月星辰，其着位也，以此图天神人地，之坐者，谓布祭众寡，与其居句，国语曰：古者民之精爽，不携贰者，而又能齐肃中正，其知能上下比义，其圣能光逺宣朗其明，能光照之，其聪能聴彻之，如是则神明降之，在男曰觋，在女曰巫，是以使制神之处位次主，而为之牲，时服，巫既知神如此，又能居以天灋，是以圣人用之，今之巫祝，既闇其义，何明之见？何法之行？正神不降，或于淫厉，苟贪贷食，遂诬神人，令此道灭痛矣， 徐氏曰：三辰日月星所至次舍，天神人地，皆一气，其本在地，其精在天，而各有常居，若五帝座及北辰，大乙常居也，舆鬼下天社，天稷地，所居虚，危宗庙，人鬼居也，明者能按三辰所临之时，日谋犹鬼神之处位次主，而辨其名，牲牢器服，各以其物享焉，居纪虑反，句纪具反，齐侧皆反，知，音智。觋胡厯反。
以冬日至致天神，人鬼，以夏日至致地，物鬽，以禬国之凶荒，民之札防。
注曰：天人阳也，地物阴也，阳气升而祭鬼神，阴气升而祭，地物鬽，所以顺其为人，与物也，百物之神曰鬽，春秋传曰：魑魅魍魉，杜子春云：禬，除也，谓此禬读，如溃痈之溃， 薛士龙曰：致天神，而人主与之荀卿，所谓郊则并百王于上而祭之，是已郊天，合百王，则祭地合物鬽宜矣，用祭天地之明日，于经无据，黄文叔曰：是必有推之灋，可睹之实，至汉郊祀，犹神先下，天子望拜，则司乐六变，天神降八变，地出九变人，鬼格非无其事， 鬽眉秘反。
易彦祥曰：春官设属最有统纪，所典之礼，五礼为先，五礼之中，吉礼为本，是葢天秩，天叙自然之理，观大宗伯，其用亦博矣，实以天神人鬼，地为主，然后小宗伯为之，建国之神位，肆师为之立国，祀之礼而五礼，从之，自其设属而言，虽五礼之用，为不同，莫先于祭祀之礼，于是因礼事之，缓急而为职掌之，先后坡谓大宗伯至职末，为官七十，宗伯虽曰掌邦礼，治神人和，上下要则事神为重，故其设官先后，皆以神事次之焉，小宗伯立鬼神之位，肆师掌其玉帛牲牷，所以贰，大宗伯也，祭莫先于祼，故首以郁人，鬯人，司尊彛铺筵设同，几为依神，故司几筵次之，陈其宗器，故天府次之，礼之以玉，故典瑞又次之，祭有尊卑，服有等差次之，以司服先鸡人于司尊彛者，明禴祠烝尝，欲及时事也，先典命于司服者，古者于禘爵赐服，所谓祭有十伦，此其一也。典祀守祧，未祭守之，职之専也，当祭巡之藏之，亦职之微也，次之，世妇至外宗，赞王后内事也又次之，为之宗庙，以鬼享之，卜其宅兆而安厝之祭事，致敬防事，致哀次之以冢，人至职防葢，其意与礼交动乎上，乐交应乎下，故大司乐，至师千二十官，继之焉，贞诸梦卜，以知其情，故有大卜，八官纷若告防，得能享之，故有祝巫八官，知器知来，谨于若之故，有大史四官，凡此三者，原反诸幽求诸鬼神之道也，于此竭情尽，慎者以为无余耳，次以内史三官，犹典命之意也。抑亦治人之礼也。祭必乗大路载大常故，继以自巾车，至司常四职，都宗人家宗人祭有赐禽，有事命祷，非王祭之常，而亦王祭之所及，故特附见焉，终之以凡，以神仕者犹鬼神之，居与始之以大宗伯掌建邦之三礼，则终始见春官一职，皆事神之重矣，虽其间名分之，严教育之，方凶宾军嘉之礼，莫不备举，而无非推仁孝诚敬之心，以及于天下黙，契天亲之理以顺其秩，序命讨之，公此天道之至教，圣人之至徳也。
周礼述注卷十六
<经部,礼类,周礼之属,周礼述注>
钦定四库全书
周礼述注卷十七
安溪李光坡撰
夏官司马第四
郑目録云象，夏所立之官马者，武也，言为武者也，夏整齐万物，天子立司马，共掌邦政，政可以平诸侯，正天下，故曰统六师，平邦国 坡，谓司马主兵，而曰马者，军政莫重于马也，制畿曰万乗制国曰千乗制家曰百乗皆以马率焉。
惟王建国，辨方正位，体国经野，设官分职，以为民极，乃立夏官司马，使帅其属而掌邦政，以佐王平邦国，注曰：政，正也，政所以正不正者也。孝经説曰政者正也正徳名以行道 ，吕氏曰：夏后氏命侯掌六师，举政典以誓众，则邦政之掌于司马旧矣。
政官之属，大司马，卿一人，小司马，中大夫二人，军司马，下大夫四人，舆司马，上士八人，行司马，中士十有六人，旅，下士三十有二人，府六人，史十有六人，胥三十有二人，徒三百有二十人。
注曰：舆，众也行谓军行列，晋作六军，而有三行，取名于此， 疏曰：诸官皆云史十二人，胥十二人，徒百二十人，独此与诸官异者，以大司马总六军，军事尚严，特须监察，故胥徒尚多。
○凡制军万有二千五百人为军，王六军，大国三军，次国二军，小国一军，军将皆命卿，二千有五百人为师，师帅皆中大夫，五百人为旅，旅帅皆下大夫，百人为卒，卒长皆上士，二十五人为两，两司马皆中士，五人为伍，伍皆有长。
注曰：军师旅卒，两伍皆众名也，伍一比两一闾卒，一旅旅一党师一州军一，乡家所出，一人将帅长司马者，其师吏也，言军将皆命卿，则凡军帅不特置选于六官六乡之吏，自卿以下徳任者使兼官焉，郑司农云：王六军，大国三军，次国二军，小国一军，故春秋传有大国，次国小国，又曰：成国不过半，天子之军，周为六军，诸侯之大者，三军可也。诗大雅常，武曰：整我六师，以脩我戎大雅，文王曰：周王于迈，六师及之，此周为六军之见于经也，春秋传曰：王使虢公命曲沃伯以一军为晋侯，此小国一军之见于传也，百人为卒，二十五人为两，故春秋传曰：广有一卒，卒偏之两。
○一军则二府六史胥十人徒百人
疏曰此非掌也在军则置之无则已 长丁丈反
司勲，上士二人，下士四人，府二人，史四人，胥二人，徒二十人。
注曰：故书勲作勋，郑司农云：勋读为勲勲功也，此官主功赏，故曰掌六乡，赏地之灋，以等其功； 疏曰：司马主征伐，军无赏，士不往，凡军以赏为先，故司勲列位在前。
马质中士二人府一人史二人贾四人徒八人
注曰：质，平也，主买马平其大小之贾，直 疏曰：司马者主以供军之用马，质主平马贾买之，故亦列职居前也， 薛平仲曰：赏典所以振士气，故司勲之官不可缓，马材，所以谨戎备，故马质之官，亦不敢后，先王于嵗时稽乡遂之牛马，以辨其可任之物，马之在民，固无不足之虑，而公马之备阙，不以责乎民而取材于公以给之，是以有马质，然马质宜校人之属，今在此者，葢掌主马之政，而详及于六马者，校人之官，固在所当重，量三马之材，惟急于戎马者，马质之官，实在所当先 ，贾音古注，贾直音嫁，下同。
量人下士二人府一人史四人徒八人
注曰量犹度也谓以丈尺度地
○小子下士二人史一人徒八人
注曰：小子主祭祀之小事 ，薛平仲曰：量人既量地以集，师旅之众，当其将战，所以必其用命者，要必有托以申誓之，故大司马誓羣吏，斩牲以左右徇陈，誓者司马，斩其牲者，则小子也，斩牲者，小子共其牲者，则羊人也，是以小子羊人，次于此焉。
○羊人下士二人史一人贾二人徒八人
度待洛反
司爟下士二人徒六人
注曰：故书爟为燋，杜子春云：燋当为爟书，亦或为爟，爟为私火，谓爟读如予，若观火之观，今燕俗名汤热为观，则爟火谓热火与 疏曰：此职行火之政令，火属南方，故在此也。 爟音贯燋哉？约反观古唤反。
掌固，上士二人，下士八人，府二人，史四人，胥四人，徒四十人。
注曰：固国所依阻者也，国曰固野，曰险易曰王公设险以守其国。
○司险中士二人下士四人史二人徒四十人
○掌疆，中士八人，史四人，胥十有六人，徒百有六十人，注曰疆界也。
○候人，上士六人，下士十有二人，史六人，徒百有二十人。
注曰迎宾客之来者 疏曰诗云彼人兮何戈与祋亦是武事故在此也 祋丁外反
环人下士六人史二人徒十有二人
黄文叔曰：以环名官，取巡逻周匝之义， 郑刚中曰：夏官环人掌军中循环往来，无所不察之事，而秋官环人，则掌送迎宾客，循环往来之事，皆以循环往来，为义军中之环，人有战攻之事则置之，非如秋官掌送迎之职。
挈壶氏下士六人史二人徒十有二人
注曰：挈读如挈髪之挈壶盛水器也，世主挈壶水以为漏。
射人，下大夫二人，上士四人，下士八人，府二人，史四人，胥二人，徒二十人。
○服不氏下士一人徒四人
注曰服不服不服之兽者
○射鸟氏下士一人徒四人
○罗氏下士一人徒八人
注曰：能以罗防鸟者，郊特牲曰大罗氏，天子之掌鸟兽者。
○掌畜下士二人史二人胥二人徒二十人
注曰畜谓敛而养之 射鸟之射食亦反
司士，下大夫二人，中士六人，下士十有二人，府二人，史四人，胥四人，徒四十人。
注曰：其职掌诏爵，诏禄与司马进贤兴功，同故在此。
○诸子，下大夫二人，中士四人，府二人，史二人，胥二人，徒二十人。
注曰诸子主公卿大夫士之子者或曰庶子
○司右，上士二人，下士四人，府四人，史四人，胥八人，徒八十人。
注曰：右谓有勇力之士充王车，右 黄文叔曰：左主射右持车，故司右与射人聨职。
虎贲氏，下大夫二人，中士十有二人，府二人，史八人，胥八十人，虎士八百人。
注曰不言徒曰虎士则虎士徒之选有勇力者
○旅贲氏，中士二人，下士十有六人，史二人，徒八人，薛平仲曰：虎言其有力，如虎也。旅，言其旅力，方刚也。
○节服氏下士八人徒四人
注曰世为王节所衣服
○方相氏狂夫四人
注曰方相犹言放想可畏怖之貌
大仆，下大夫二人，小臣，上士四人，祭仆，中士六人，御仆，下士十有二人，府二人，史四人，胥二人，徒二十人，注曰：仆侍御于尊者之名，大仆其长也， 疏曰：在此者凡言仆御者，是武卫之事。
○隶仆，下士二人，府一人，史二人，胥四人，徒四十人，注曰：此吏而曰隶，以其事防。
弁师下士二人工四人史二人徒四人
注曰：弁者，古冠之大称，委貌缁布，曰冠 ，弁皮彦反，称：尺证反。
司甲下大夫二人，中士八人，府四人，史八人，胥八人，徒八十人。
注曰甲今之铠也司甲兵戈盾官之长
○司兵，中士四人，府二人，史四人，胥二人，徒二十人，○司戈盾，下士二人，府一人，史二人，徒四人。
注曰戈今时句孑防 句古侯反孑音结
司弓矢，下大夫二人，中士八人，府四人，史八人，胥八人，徒八十人。
注曰司弓矢弓弩矢箙官之长
○缮人，上士二人，下士四人，府一人，史二人，胥二人，徒二十人。
注曰缮之言劲也善也
○槀人，中士四人，府二人，史四人，胥二人，徒二十人，注曰：郑司农云：稾读为刍稾之稾，箭干谓之稾，此官主弓弩箭矢，故谓之稾，人 箙音服。
戎右中大夫二人上士二人
注曰：右者参乗此充戎路之右，田猎亦为之右焉，疏曰：案巾车，玉路居前，戎路在后，此右在前，官又尊者，夏官主事尚威武，故戎右居前，使官尊也。
○齐右下大夫二人
注曰充玉路金路之右
○道右上士二人
注曰：充象路之右， 李子华曰：自戎右而下止説大夫士而无府，史；胥，徒等人似是临时取之，司右无特置也。
大驭中大夫二人
注曰驭之最尊
○戎仆中大夫二人
注曰驭言仆者此亦侍御于车
○齐仆下大夫二人
注曰：古者王将朝觐会同，必齐所以敬宗庙及神明。
○道仆上士十有二人
注曰：王朝朝暮夕，主御王以与诸臣行先王之道疏曰：朝夕在朝往来，驾税难而且烦，故人最多。
○田仆上士十有二人
疏曰：人亦多者，王有四时之田，兼有园囿游猎，及取鲜兽之等，亦事烦故也。
○驭夫中士二十人下士四十人
疏曰：按校人良马三十六匹，一驭夫，计良二千一百六十匹，则六十驭夫，又驽一驭夫，主四百三十二匹，驽千二百九十六匹，则驭夫三人，并前六十三人，与此不合者，葢此序官，脱三人也， 朝觐王朝，在朝俱直遥反，朝暮，朝夕俱如字。
校人，中大夫二人，上士四人，下士十有六人，府四人，史八人，胥八人，徒八十人。
注曰：校之为言校也，主马者，必仍校视之，校人马官之长， 薛平仲曰：自戎右至驭夫，凡九职掌五路之车，自校人至圉人，凡七职掌五路之马先王，时国马足以共军，公马足以称赋，周制六军，所谓马牛车辇者，皆因嵗时以数之，若校人而下，所谓颁马者非分颁于民，颁之卿大夫之从军旅也。
○趣马下士皁一人徒四人
注曰趣马趣养者也郑司农説以诗曰蹶维趣马
○巫马，下士二人，医四人，府一人，史二人，贾二人，徒二十人。
注曰：巫马知马祖，先牧，马社，马步之神者，马疾若有犯焉则知之？是以使与医同职 疏曰：有贾者，治马死生，须知马价，故有贾人。
○牧师下士四人胥四人徒四十人
注曰：主牧放马而养之， 郑刚中曰：地官有牧人掌牧六牲，则马亦在牧，又有牧师者，葢牧人所牧，以共祭祀之牲牷，非以备驾车之用，此牧师正，掌牧马之地，不与牧人之官相通。
○廋人下士闲二人史二人徒二十人
注曰廋之言数
○圉师乗一人徒二人，圉人良马，匹一人，驽马丽一人，注曰：养马曰圉，四马为乗良善也丽耦也， 校户教反，趣清须反，皁才早反，廋所求反。
职方氏中大夫四人，下大夫八人，中士十有六人，府四人，史十有六人，胥十有六人，徒百有六十人。
注曰：职主也，主四方之职贡者，职方氏主四方官之，长 疏曰：在此者，司马主九，畿职方制其贡事相成，故在此 ，陈君举曰：职方掌天下之图，而隶司马者，谨之也，战国防士，每言闚周室则可，案图籍以争天下，故萧何入秦，独收图籍，以此自汉守之，司空寖以世布，当时如江都，淮南诸王皆案舆地谋变，而王凤亦云：大史公书，有地形阨塞，不宜在诸侯王，然则古图志，虽司徒掌之，而藏在司马秘不得见，先王所以弭奸消患者，其虑逺哉
○土方氏，上士五人，下士十人，府二人，史五人，胥五人，徒五十人。
注曰土方氏主四方邦国之土地
○怀方氏，中士八人，府四人，史四人，胥四人，徒四十人，注曰：懐来也主来，四方之民及其物。
○合方氏，中士八人，府四人，史四人，胥四人，徒四十人，注曰：合方氏主合同，四方之事。
○训方氏，中士四人，府四人，史四人，胥四人，徒四十人，注曰：训道也，主教道四方之民。
○形方氏，中士四人，府四人，史四人，胥四人，徒四十人，注曰：形方氏主制四方，邦国之形体。
○山师，中士二人，下士四人，府二人，史四人，胥四人，徒四十人。
疏曰：案王制云：名山大泽不以封，故天子立山川之师，以遥掌之，使贡，故与职方，连类在此。
○川师，中士二人，下士四人，府二人，史四人，胥四人，徒四十人。
○邍师，中士四人，下士八人，府四人，史八人，胥八人，徒八十人。
注曰邍地之广平者 邍音原道音导
匡人中士四人史四人徒八人
注曰匡正也主正诸侯以法则
○撢人中士四人史四人徒八人
注曰：撢人主撢序王意，以语天下 ，李泰伯曰：天下之情欲上达，故训方氏之职，设人主之志欲下通，故撢人之职，设古者君民一体，上下交孚，而无壅遏之患，如此 撢，音探语鱼据反。
都司马，每都上士八人，中士四人，下士八人，府二人，史八人，胥八人，徒八十人。
注曰：都，王子弟所封，及三公采地也，司马主其军赋，疏曰：此王自以臣为司马，遥掌都内。
○家司马各使其臣以正于公司马
注曰：家卿大夫采地正犹聴也，公司马国司马也，卿大夫之采地，王不特置司马各自使其家臣为司马，主其地之军赋，往聴政于王之司马王之司马，其以王命来有事，则曰国司马。
周礼述注巻十七
钦定四库全书
周礼述注卷十八
安溪李光坡撰
○大司马之职，掌建邦国之九灋，以佐王平邦国，注曰：平，成也，正也。
制畿封国以正邦国
徐氏曰制九服之畿封五等之国则地之大小正
设仪辨位以等邦国
注曰仪谓诸侯及诸臣之仪辨别也别尊卑之位
进贤兴功以作邦国
注曰：兴犹举也。作，起也。 ，郑刚中曰：见于徳行之谓贤，见于事业之谓功，贤可尊也，受七命者，进为八命之牧，受八命者，进为九命之伯，功可录也，或加之以地，或进之以律，进其贤者，则不贤者，自砺兴其功者，则无功者，知奋邦国可作。
建牧立监以维邦国
注曰牧州牧也监监一国谓君也维犹连结也
制军诘禁以纠邦国
注曰：诘犹穷治也，纠犹正也， 坡谓制之诘之，皆王也，军大国三军，次国二军，小国一军也，禁如葵丘，五禁之类，郑刚中曰有军，以驭其乱有禁，以诘其违，则邦国可纠矣。
施贡分职以任邦国
注曰职谓职税也任犹事也事以其力之所堪
简稽乡民以用邦国
注曰简谓比数之稽犹计也
均守平则以安邦国
注曰：诸侯有土地者，均之尊者守大卑者，守小则灋也， 疏曰：平则者谓五等职贡之等，皆有常灋， 坡谓上言制畿封国，此则均其所守，使之有大小之差也，上言施贡分职，此则平其灋，则使之有轻重之等也。
比小事大以和邦国
注曰：比犹亲使大国，亲小国，小国事，大国相合，和也坡谓制畿封国分土也，大小不同，礼亦异数，故设。
仪辨位以等之位，必称徳则人知自奋，故进贤兴功，以作之徳足长人则加命为侯伯，故建牧立监牧监立，以维邦国，则上下无离心，有军有禁，以纠邦国，则上下无悖志，而奉上急，公可以任之，用之矣，均守平则，则内得其分，比小事大则外通其情，而凡任之用之者，皆有常灋，天子牧伯无过于取，四方小侯无过于共，则安则和也， 监古衔反，比毗志反。
以九伐之灋正邦国
注曰：诸侯有违王命，则出兵以征伐之所以正之也，诸侯之于国，如树木之有根本，是以言伐云。
冯弱犯寡则眚之
注曰：冯犹乘陵也，言不字小而侵侮之眚，犹人眚瘦也，王霸记曰：四面削其地。
贼贤害民则伐之
注曰：春秋传曰：觕者曰侵，精者曰伐，又曰，有钟鼓曰伐，则伐者兵入其境，鸣钟鼓以往，所以声其罪。
暴内陵外则坛之
注曰内，谓其国外谓诸侯坛读，如同墠之墠，王霸记曰：置之空墠之地，谓置之空墠之地以出其君，更立其次，贤者 疏曰：暴内即上云：贼贤害民是也。陵外即上云：冯弱犯寡是也，上二文，各有其一，故伐之，眚之不夺其位，此则内外之恶，兼有故坛之，夺其位，立其次贤。
野荒民散则削之
注曰荒芜也田不治民不附削其地明其不能有
负固不服则侵之
注曰：负犹恃也，固险可依以固者也，不服，不事大也，侵之者，兵加其竟而已，用兵浅者，诗曰：密人不恭，敢距大邦。
贼杀其亲则正之
注曰：正之者，执而治其罪，王霸记曰：正杀之也，春秋僖二十八年冬，晋人执卫侯，归之于京师，坐杀其弟叔武， 疏曰：正者执而治其罪，未必即是杀也。
放弑其君则残之
注曰：放逐也，残杀也，王霸记曰：残灭其为恶， 坡谓放如郑突之出，忽弑如楚，商臣之弑，頵皆放弑其君而自立者也，此经専指诸侯之事，而若季氏，逐昭崔杼弑庄之类，亦在所残焉。
犯令陵政则杜之
注曰：令命也，王霸记曰：犯令者违命也，陵政者轻，政灋不循也，杜之者，杜塞使不得与，邻国交通， 坡谓用兵侵而不服则伐之，伐而不服，则围之，上文言侵伐此言，杜意即围也，盖革制度者为叛，叛者君讨，令诸侯环之，杜塞使不通。
外内乱鸟兽行则灭之
注曰：王霸记曰：悖人伦，外内无以异于禽兽不可亲，百姓则诛灭去之也，曲礼曰：夫惟禽兽无礼，故父子聚麀 坡，谓九者之序，以王灋所加为先后，曰眚，曰伐，曰：坛差重者，在先曰残，曰杜，曰：灭至重者，在后曰削，曰侵，曰正轻者在中，盖前三者则害及于人，次三者，虐止其国，至后三者则灭，纪灋而穷人欲矣， 冯皮冰反，坛，音善行，下孟反。觕，音粗竟境，同頵于伦反。
正月之吉，始和，布政于邦国都鄙，乃县政象之，灋于象魏，使万民观政象，挟日而敛之。
疏曰：布政谓上九灋九伐，并下凡令以下皆此时布之 县，音悬。
乃以九畿之籍，施邦国之政，职方千里，曰国畿，其外方五百里曰侯畿，又其外方五百里曰甸畿，又其外方五百里曰男畿，又其外方五百里曰采畿，又其外方五百里曰卫畿，又其外方五百里曰蛮畿，又其外方五百里曰夷畿，又其外方五百里曰镇畿，又其外方五百里曰蕃畿。
注曰：畿，犹限也，自王城以外五千里为界，有分限者九，籍其礼差之书也，政职所共王政之职，谓赋税也，疏曰：侯者候也。为王伺候，非常也，甸者为王治田。
以出赋贡，男者任也，任王之职事采者，采取美物，以共王卫者为王，卫守蛮者，縻也，以近夷狄，縻系之以政敎，自此以上，六服，是中国之九州，自此已外，是夷狄之诸侯，此蛮服出，大行人云：要服亦一也。言要者亦见要束，以文教也，夷者以夷狄而得夷称也，镇者，盖中国稍逺理须镇守蕃者，以其最逺故得蕃屏之称，此三服，总号蕃服，故大行人云：九州之外，谓之蕃国，世一见，指此三服也， 坡谓此经即施贡分职，以任邦国也，下文令赋即简稽，乡民以用邦国也，九灋皆经理，诸侯之政，惟此二事，则王所得于诸侯者，故特详之， 蕃藩同要于遥反。
凡令赋以地与民制之，上地食者，参之二，其民可用者家三人，中地，食者半，其民可用者二家五人，下地，食者参之一；其民可用者家二人。
注曰：赋给军用者也，令邦国之赋，亦以地之美恶民之众寡为制，如六遂矣。郑司农云：上地谓肥美田也，食者参之二，假令一家有三顷嵗种二顷休，其一顷下地，食者参之一；田薄恶者，所休多 疏曰：此文承上邦国之下，而云令赋是还，据邦国诸侯而説也坡谓此徴兵邦国之制，朱子曰：赋兵也，古者以田赋出兵，故谓兵为赋，或曰，孟子云，请野九一国中什一，是诸侯亦有乡，遂都鄙也，乡遂都鄙兵制，多少不同，而天子调，国兵槩如乡，遂不已悉乎？曰：凡天子六军，大国三军，次国二军，小国一军，皆以乡言之而甸，稍；县，都不与焉，即天子调兵于侯无过其乡之军耳，故九灋云：简稽乡民以用邦国，斯其是也。若诸侯有遍境出灋，斯乃非常之变，不为令。
中春敎振旅司马以旗致民平列陈如战之陈
注曰：以旗者立旗，期民于其下也，兵者，守国之备，孔子曰：以不敎民战，是谓弃之，兵者凶事，不可空设，因搜狩而习之，凡师出曰：治兵，入曰振旅，皆习战也，四时各教民以其一焉。春习振旅兵入，收众専于农平犹正也。
○辨鼓铎镯铙之用，王执路鼓，诸侯执贲鼓，军将执晋鼓，师帅执提，旅帅执鼙，卒长执铙，两司马执铎，公司马执镯。
注曰：鼓人职曰：以路鼓鼓鬼享，以贲鼓鼓军事，以晋鼓鼓金奏，以金铙止鼓，以金铎通鼓，以金镯节鼓，郑司农云：辨鼓铎镯铙之用，谓钲铎之属，镯读如浊，其原之浊，铙读如讙，哓之哓提读，如摄提之，提谓马上鼓有曲木，提持鼓，立马髦上者，故谓之提，杜子春云公司马谓五人为伍，伍之司马也，谓王不执贲鼓，尚之于诸侯也，伍长谓之公司马者，虽卑同其号，疏曰：此春夏秋三时各教其一，必春辨鼓铎者，鼓雷之类，象中春雷声于外。
○以敎坐作进退疾徐疏数之节
注曰：习战，灋 疏曰：按下大阅礼中军，以鼙令鼓已下有此坐作等之节，彼大阅具言于此畧 中音仲陈直觐反，镯，音浊铙閙，平声，贲扶云反，数音朔，搜所留反，钲，音征，哓女交反。
遂以搜田，有司表貉，誓民鼓，遂围禁火，献禽以祭社，注曰：春田为搜有司，大司徒也，掌大田役，治徒庶之政令，表貉立表，而貉祭也，誓民誓以犯田，灋之罚也。誓曰：无干车，无自后射立旌，遂围禁，旌争禽而不审者，罚以假马禁者，虞衡守禽之，厉禁也，既誓，令鼓而围之，遂搜田火弊，火止也。春，田主用火因焚莱，除陈草皆杀而火止，献犹致也，属也，田止虞人植旌，众皆献其所获禽焉，诗云言私其豵，献肩于公，春田主祭社者，土方施生也，郑司农云：貉读为祃祃，谓师祭也，书亦或为祃， 疏曰：搜搜也，春时鸟兽字乳，搜择取不孕任者，故以搜为名，誓民即大阅，羣吏听誓于陈前鼓者，即中军以鼙令鼓，鼓人三鼓以下 坡，谓谷梁传曰：四时之田，皆为宗庙之事，是因祭方田也，而因田有祭，未见他文焉，且此祭社与月令仲春命民社正同，可谓非常祭乎？然惟冬夏言享庙，而春言社，秋言祊者，春为民祈秋，为民报重，民敬祀互见，为义耳，正祭在四孟，王制孔疏详之，始终可疑，今以经为正 ，貉；祃，竝莫驾反，祊，音方。
中夏敎茇舍，如振旅之陈，羣吏撰车徒，读书契，辨号名之用。
注曰：茇读如莱，沛之沛，茇舍草止之也。军有草止之，灋撰读曰算，算车徒，谓数择之也，读书契以簿书校录军实之，凡要 黄文叔曰：号名为夜事，今军夜有号，注以为徽识披之，以备死事，夫徽识缀于上，夜事将何以辨？
○帅以门名，县鄙各以其名家以号名，乡以州名，野以邑名，百官各象其事，以辨军之夜事。
帅谓军将及师帅，旅帅，至伍长也，以门名者，军将皆命卿，古者军将盖为营治于国门，鲁有东门襄仲，宋有桐门，右师皆上卿，为军将者也，县鄙谓公邑大夫也，家谓食采地者之臣也，乡以州名，即六乡也，野以邑名，即六遂也。百官以其职从王者，夜事戒夜守之，事草止者慎于夜，于是主别其部职。
○其他皆如振旅
王光逺曰若平列陈，与夫以敎坐作进退疾徐疏数之节，皆然 中音仲撰息转反，识音志。
遂以苖田如搜之灋车献禽以享礿
注曰：夏田为苖择取，不孕仕者，若治苖去，不秀实者云车驱兽之车止也。夏，田主用车，示所取物，希皆杀而车止，王制曰：天子杀则下大绥，诸侯杀则下小绥，大夫杀则止佐车，佐车止则百姓田猎，礿宗庙之，夏祭也，冬夏田主于祭宗庙者隂阳始起象神之在内， 王光逺曰夏田为苖，除禽兽之害而已，如搜之灋，则其它表貉，誓民鼓，遂围禁之类，皆与搜同享礿，则所谓以禴夏享先王 礿，余若反。
中秋敎治兵如振旅之陈
疏曰：言敎治兵者，凡兵出曰治兵，入曰振旅，春以入兵为名，尚农事，秋以出兵为名，秋，严尚威故也。
○辨旗物之用，王载大常，诸侯载旂，军吏载旗，师都载旜，乡遂载物，郊野载旐，百官载旟，各书其事，与其号焉，其他皆如振旅。
军吏诸军帅也，师都孤卿也，乡遂六乡六遂也，郊野公邑之吏也，百官大夫士也，凡旌旗有军旅者画异物，无者帛而已，书当为画事也，号也，皆画以云气，疏曰：各书其事，与其号者，即仲夏，百官各象其事，及号名之等，此秋虽不具，辨号名亦畧举之见四时皆有此物也， 中音仲书音画。
遂以狝田如搜田之灋罗致禽以祀祊
注曰：秋田为狝，狝杀也，罗网止也。秋，田主用防中杀者多也，皆杀而防止，祊当为方声之误也。秋田主祭，四方报成万物，诗曰：以社以方 ，狝息浅反，祊，音方中，丁丈反。
中冬敎大阅
注曰：春辨鼓铎，夏，辨号名秋，辨旗物，至冬大阅，简军实，凡颁旗物以出军之旗，则如秋以尊卑之常，则如冬司常佐，司马时也大阅备军礼，而旌旗不如出军之时，空辟实 疏曰：春辨鼓铎以下见春夏秋各敎其一，至冬大阅之，时总教之。
○前期羣吏戒众庶修战灋
注曰羣吏乡师以下
○虞人，莱所田之野，为表百步，则一为三表，又五十步为一表，田之日，司马建旗于后表之中，羣吏以旗物，鼓铎镯铙，各帅其民而致质明，旗，诛后至者，乃陈车徒，如战之陈，皆坐。
注曰：郑司农云：虞人莱所田之野，芟除其草莱，令车得驱驰，诗曰：田卒污莱，谓莱芟除，可陈之处，后表之中，五十步表之，中央表所以识正行列也，四表积二百五十步，左右之广，当容三军，步数未闻致，致之司马质正也，仆也，皆坐当听誓 疏曰：月令，司徒北面以誓之，此经云司马建旗于后表之中，车徒皆坐，则此于可陈之中，从南头立表以北头为后表也。
○羣吏听誓于陈前，斩牲以左右徇陈曰：不用命者斩之。
注曰：羣吏诸军帅也，陈前南面向表也，月令，季秋，天子教于田猎，以习五戎，司徒搢扑，北面以誓之，此大阅礼，实正嵗之中冬而説季秋之政，于周为中，冬为月令者失之矣。斩牲者，小子也，凡誓之大畧甘誓汤誓之属是也。 疏曰：羣吏听誓于陈前者，士卒皆于后表北面坐，羣吏诸军帅皆在士卒，前南面立，以听誓。
○中军，以鼙令鼓，鼓人皆三鼓，司马振铎，羣吏作旗，车徒皆作，鼓行鸣镯，车徒皆行，及表乃止，三鼓摝铎，羣吏旗，车徒皆坐。
注曰：中军，中军之将也，天子六军，三三而居一偏，羣吏既听誓，各复其部曲中军之将，令鼓鼓以作，其士众之气也，鼓人者，中军之将师帅，旅帅也，司马两司马也，振铎以作众作起也，既起，鼓人击鼓以行之，伍长鸣镯，以节之，伍长一曰，公司马及表，自后表前至第二表也，三鼓者，鼓人也，郑司农云：摝读如弄，谓如涿鹿之鹿，掩上振之，为摝摝者，止行息气也，司马灋曰：鼓声不过，阊鼙声不过阘，铎声不过琅 疏曰：此经总说听誓，既已，将欲向南第二表象战陈，初，面敌，此即中春振旅，疾徐坐起之事，一也，中军者此六军，三军居一偏，皆自有中军也。
○又三鼓，振铎作旗，车徒皆作，鼓进，鸣镯车骤徒，趋及表，乃止，坐作如初。
注曰：趋者赴敌，尚疾之渐也，春秋传曰：先人有夺人之心，及表自第二，前至第三。
○乃鼓车驰徒走及表乃止
注曰及表自第三前至前表
○鼓戒三阕车三徒三刺
注曰：鼓戒戒攻，敌鼓壹阕，车壹转徒，壹刺三而止，象敌服 ，郑刚中曰：凡此莱野，立表仆旗，听誓鼓行，以至于击刺如战之陈，皆四时敎战之常灋，不于振旅茇舍，治兵述之，独详具于此，盖以明其为大阅故也。
○乃鼓退鸣铙且郤及表乃止坐作如初
注曰：铙，所以止鼓，军退，卒长鸣铙，以和众鼓人为止之也。退，自前表至，后表鼓铎，则同习战之礼，出入一也，异者废镯，而鸣铙 疏曰：此言乃鼓退者，谓至南表，军吏及士卒囘身向北，更从南为始也，鸣铙且郤者，此鸣铙且郤，据初至南表，退军之时，象在军，军退，亦鸣铙 ，中音仲，摝音鹿，阕苦穴反，辟，音避，阊吐刚反，阘吐猎反。
遂以狩田，以旌为左右和之门，羣吏各帅其车徒，以叙和出，左右陈车徒，有司平之，旗居卒间以分地，前后有屯百步，有司巡其前后，险野人为主，易野车为主，注曰：冬田为狩，言守取之，无所择也。军门曰和，今谓之垒门，立两旌以为之叙，和出用次第，出和门也，左右或出而左，或出而右，有司平之，乡师居门正，其出入之行列也，旗军吏所载，分地调其部曲疏数，前后有屯百步，车徒异羣，相去之数也，车徒毕出，和门乡师，又巡其行陈，郑司农云：险野人为主人居前，易野车为主，车居前 疏曰：此一经总论，敎战讫，入防田猎之事，故云：遂以狩田也，以旌为左右和之门者，六军分三军，各处东西，为左右各为一门旗，居卒间者，军吏各领已之，士卒执旗以表之。
○既陈乃设驱逆之车有司表貉于陈前
注曰：驱驱出禽兽，使趋田者也，逆逆要，不得令走设此车者，田仆也。
○中军，以鼙令鼓，鼓人皆三鼓，羣司马振铎，车徒皆作，遂鼓行，徒衔枚而进，大兽公之，小禽私之，获者取左耳，注曰：羣司马，谓两司马也，枚如箸衔之，有繣结项中军灋止语，为相疑惑也，进行也，郑司农云：大兽公之，输之于公，小禽私之以自畀也，诗云言私其豵，献肩于公一嵗为豵二嵗为豝三嵗为特四嵗为肩五嵗为慎此明，其献大者于公自取其小者，谓慎读为麎，尔雅曰：豕生，三曰豵豕，牝曰豝，麋牡曰：麎获得也，得禽兽者，取左耳，当以计功。
○及所鼓皆駴车徒皆噪
注曰：郑司农云：及所至所之处，谓至所之处，田所当于止也，天子诸侯搜狩有常，至其常处，吏士鼓噪，象攻敌，尅胜而喜也，疾雷击鼓，曰：駴噪讙也，书曰：前师乃鼓防噪，亦谓喜也。
○徒乃致禽馌兽于郊入献禽以享烝
注曰：徒乃徒止也；冬，田主用众物多，众得取也。致禽馌兽于郊，聚所获禽，因以祭四方，神于郊，月令季秋，天子既田，命主祠祭，禽四方是也。入又以禽祭宗庙， 疏曰：致禽馌兽于郊者，谓因田过郊之神位，而馈之 坡，谓夏冬无外祀，故夏惟曰享礿，冬，惟曰享烝，春秋则有二社与祠，尝而外祀，惟社有田，郊特牲曰：惟为社田，国人毕作，然春秋惟着社方者，乃举外以包内，或是亲祠，尝而先社，如左氏所云，后稷亲而先帝耳，四时之田，皆为宗庙之事，郑丰卷欲祭，请田是也。既为祭有田，然则田在仲月，则祭在仲月明矣，郑子入于晏子，春秋言正祭在孟月，遂以此四祀，为因田而祭不攷，宗伯甸祝，凡田归仅曰：馌兽于郊，舍奠于祖庙，而无社方礿，烝之文乎？因传以改经，微少失矣， 駴胡楷反，噪素报，反要于遥反，繣戸卦反，麎，音辰，防音符。
及师大合军以行禁令以救无辜伐有罪
注曰：师所谓王巡守，若防同司马起师，合军以从，所以威天下，行其政也，不言大者，未有敌不尚武。
○若大师，则掌其戒令，涖大卜，帅执事涖衅，主及军器，注曰：大师王出征伐也，涖临也，临大卜，卜出兵吉凶也。司马灋曰：上卜下谋，是谓参之主谓迁庙之主，及社主在军者也，军器鼓铎之属，凡师既受甲，迎主于庙，及社主祝奉以从，杀牲以血涂主及军器，皆神之疏曰：案小子职云：衅邦器及军器，彼官衅之而大。
司马临之
○及致建大常比军众诛后至者
注曰致乡师致民于司马比校次之也
○及战巡陈眂事而赏罚
注曰事谓战功也
○若师有功，则左执律，右秉，以先恺乐献于社，注曰：功胜也，律所以聴军声，钺所以为将，威也；先犹道也，兵乐曰：恺献于社，献功于社也，司马灋曰：得意则恺乐，恺歌示喜也，郑司农云：故城濮之战，春秋传曰：振旅恺以入于晋。
○若师不功则厌而奉主车
注曰：郑司农云：厌谓厌冠，丧服也，军败，则以丧礼，故秦伯之败于殽也，春秋传曰：秦伯素服郊次，乡师而哭，谓厌伏冠也，奉犹送也，送主归于庙，与社。
○王吊劳士庶子则相
注曰：师败王亲吊，士庶子之死者，劳其伤者，则相王之礼，庶子卿大夫之子从军者，或谓之庶士， 厌于涉反，劳力报反，相，息亮反，从才用反道，音乡师之乡，许亮反。
大役与虑事属其植受其要以待攷而赏诛
注曰：大役筑城邑也，郑司农云：国有大役，大司马与谋虑其事也，植谓部曲将吏，故宋城，春秋传曰：华元为植巡功，属谓聚防之也要者簿书也，攷谓攷校其功，谓虑事者，封人也，于有役，司马与之，植筑城桢也，属赋丈尺，与其用人数 ，与，音预，注同，与其如字，属音烛，植直吏反，桢，音贞。
大防同则帅士庶子而掌其政令
注曰帅师以从王
若大射则合诸侯之六耦
注曰：大射王将祭射于射宫，以选贤也，王射三侯，以诸侯为六耦， 疏曰：大射，是将祭而射，故用诸侯为六耦，若賔射射人，亦用六耦，但不用诸侯当用大夫，为之燕射，三耦自然，用大夫已下为之。
大祭祀飨食羞牲鱼授其祭
注曰牲，鱼鱼牲也，祭谓尸宾所以祭也，郑司农云：司马主进鱼牲 ，食音嗣。
大丧平士大夫
注曰：平者正其职，与其位 疏曰：必使司马为之者，司马之属，有司士主羣吏，今王丧不得使司士，故司马平之也。
丧祭奉诏马牲
注曰：王丧之以马祭者，盖遣奠也，奉犹送也，送之至墓，告而藏之。
○小司马之职掌
注曰：此下字脱灭，札烂文阙，汉兴，求之不得，遂无识其数者。
凡小祭祀防同，飨射师田，丧纪掌其事，如大司马之灋，○军司马【阙】。
○舆司马【阙】
○行司马【阙】
疏曰军司马，当下大夫四人，舆司马，当上士八人，行司马当，中士十六人，余官皆无异称，此独有之者以军事是重，故特生别名。
○司勲掌六乡赏地之灋以等其功
注曰赏地，赏田也在逺郊之内属，六乡焉等犹差也，以功大小为差。
王功曰勲
注曰辅成王业
国功曰功
注曰保全国家
民功曰庸
注曰灋施于民
事功曰劳
注曰：以劳定国 ，郑刚中曰：事功者，或从主事，或任国事，或有所营为，或有所创制，黾勉从之，不畏其适我也，劳者，经营艰苦之意也。
治功曰力
注曰：制灋成治 ，郑刚中曰：治功者，或平水土，或辟草莱，或任土地，或疏导沟洫，力谓其用力以作为也。
战功曰多
注曰：尅敌出奇，若韩信，陈平，司马灋曰：上多前虏，郑刚中曰：多者算数过人之义，人算其一，我算其十人算其百，我算其千出竒无穷，人莫能测，以多算胜者，斯可以为战功矣， 坡谓六者之序自君而民而事也，本末偏全，各有次第。
凡有功者，铭书于王之大常，祭于大烝，司勲诏之，注曰：铭之言名也，生则书于王旌，以识其人，与其功也。死则于烝，先王祭之，诏谓告其神以辞也，盘庚告其，大夫曰：兹予大享于先王，尔祖其从，与享之是也。今汉祭功臣于庙庭 疏曰：诏之谓，诏司常书之，又以辞使春官告神 ，王介甫曰：大烝冬之大享，当是时，百物皆报焉，祭有功，宜矣。
○大功司勲藏其贰
注曰：贰犹副也，功书藏于天府，又副于此者，以其主赏 坡，谓天府无藏，功书之文，所谓贰，贰司常也，盖凡有功者书于大常，大功则既书，大常司勲，又藏其贰也，既曰：凡有功，又曰：大功则统而观之，六功相形，大小析而言之，每功自有轻重矣，自王功至此，皆等其功之事 识音志。
掌赏地之政令
坡谓政令如下文所云者是也
○凡赏无常轻重眂功
注曰无常者功之大小不可豫
○凡颁赏地参之一食
注曰：赏地之税，参分计税，王食其一也。二全入于臣。
○惟加田无国正
注曰：加田既赏之，又加赐以田所以厚恩也。郑司农云：正谓税也，禄田，亦有给公家之赋贡，若今时侯国，有司农少府钱谷矣，独加赏之，田无征耳， 疏曰：加田未知所在，或可与赏田，同处 坡，谓自掌赏地至此，所谓六乡赏地之灋也，凡有功者皆颁赏地，加田则待大功。
○马质掌质马，马量三物，一曰戎马，二曰田马，三曰驽马，皆有物贾。
注曰：此三马买以给官府之使无种也。郑司农云：皆有物贾，皆有物色，及贾直 易，彦祥曰：物云者，国马之辀，深四尺有七寸，田马之辀，深四尺，驽马之辀，深三尺有三寸，其用各有等，其材各有宜，故皆以三物量之，有物则有价，故谓之质。
○纲恶马
注曰纲以縻索维纲狎习之 贾音稼
凡受马于有司者，书其齿毛与其贾，马死，则旬之内更旬之外入马耳以其物，更其外否？
注曰：郑司农云：更谓偿也。谓旬之内死者偿以齿，毛与贾受之日浅，养之恶也，旬之外，死入马耳偿，以毛色不以齿，贾任之，过其任也，其外否者旬之外，逾二十日而死，不任用，非用者罪， 疏曰：所受之马，谓给公家之使 ，更音庚。
马及行则以任齐其行
注曰：识其所载，轻重及道里，齐其劳逸，乃复用之，坡谓及行始驾也，此二句或在纲恶马之下，盖同为教马事也。
若有马讼则听之
注曰讼谓卖买之言相负
禁原蚕者
注曰：原，再也，天文，辰为马书，蚕为龙精月，值大火，则浴其种，是蚕与马同气，物莫能两大，禁再蚕者，为伤马与 坡，谓禁原蚕者，言牧马之处，与牧马之人，皆不得再养蚕也。
○量人掌建国之灋，以分国为九州，营国城郭，营后宫，量市朝道巷门渠，造都邑，亦如之。
注曰：建，立也，立国有旧，灋式，若匠人职云：分国定天下之国分也，后君也，言君容，王与诸侯 疏曰：量市朝道巷者，若匠人云，市朝一夫，经涂九轨，巷及门，渠亦有尺数，若门容二辙，三个之等，造都邑，但与之制度大小，未必身往也， 分扶问反。
营军之垒舍量其市朝州涂军社之所里
注曰：军壁曰垒，州一州之众二千五百人为师，每师一处，市也，朝也州也，皆有道以相之，军社社主，在军者里居也， 疏曰：一州则一师，每一师，各自一处，各立市朝，各有道以相凑， 坡谓出军有社主，又有迁庙主，此独言军，社省文也，或军即宗字之误， 涂本又作涂。
邦国之地与天下之涂数皆书而藏之
注曰：书地谓方圜山川之广狭，书涂谓支凑之逺近
凡祭祀飨宾制其从献脯燔之数量
注曰：燔从于献酒之肉，炙也，数多少也，量长短也，疏曰飨宾，献有脯从，若燕行献宾，荐脯醢，是也。祭礼献以燔从，故总之言也。
掌丧祭奠竁之俎实
注曰：竁亦有爼，实谓所，遣奠士丧礼，下篇曰藏包筲于旁， 竁昌绢反，筲所交反。
凡宰祭与郁人受斝厯而皆饮之
注曰：言宰祭者，冢宰佐王祭亦容摄祭，郑司农云：斝读如嫁娶之嫁斝，器名明堂，位曰爵，殷以斝，谓斝读，如嘏尸之，嘏 疏曰：厯者谓与鬰人厯皆饮之也。
○小子掌祭祀羞羊肆羊殽肉豆
注曰：郑司农云：羞，进也，羊肆体荐全，烝也，羊殽，体解节折也，肉豆者，切肉也谓肆读为鬄羊，鬄者所谓豚解也， 坡谓周颂我将诗云：维羊维牛，维天其右之，是祀天亦用羊，则此祭祀乃兼指内外神，或谓専言宗庙者，非是 肆，鬄竝他厯反。
而掌珥于社稷祈于五祀
坡谓易氏説详见肆师
○凡沈辜侯禳饰其牲
注曰：郑司农云：沈谓祭川，尔雅曰：祭川曰浮沈辜，谓磔牲以祭也，月令曰：九门磔禳，以毕春气侯禳者，候四时恶气，禳去之也， 易彦祥曰：饰其牲，被之以文绣，谓羊牲也。
○衅邦器及军器
注曰：邦器谓礼乐之器及祭器之属， 郑刚中曰：小子掌用羊血以衅也。
凡师田斩牲以左右徇陈
注曰示，犯誓必杀之， 郑刚中曰：不用命者，皆狠而不率之人，令小子斩羊以示之，羊者，至狠之物，宋义曰：狠如羊强，不可制者，皆斩之，此类是也。
祭祀赞羞受彻焉
疏曰赞羞，若司马羞鱼牲之等，则赞之受彻，祭毕，废彻之时，则受之。
○羊人掌羊牲凡祭祀饰羔
注曰：羔小羊也，诗曰：四之日其蚤，献羔祭韭 ，王介甫曰：饰羔若礼，所谓饰羔雁者以缋也。
祭祀割羊牲登其首
注曰登升也升首报阳也升首于室
凡祈珥共其羊牲宾客共其灋羊
注曰灋羊飱饔积膳之羊
○凡沈辜侯禳衅积共其羊牲
注曰积，故书为眦，郑司农云：眦读为渍，谓衅国器，渍军器也，谓积积柴禋祀，槱燎，实柴 眦，徐赐反。
若牧人无牲，则受布于司马，使其贾买牲而共之，○司爟掌行火之政令，四时变国火，以救时疾。
注曰：行犹用也。变，犹易也，郑司农説以鄹子曰：春取榆栁之火，夏取杏之火，季夏取桑柘之火，秋取柞楢之火，冬取槐檀之火。
季春出火民咸从之季秋内火民亦如之
注曰：火所以用陶冶，民随国而为之，郑人铸刑书，火星未出，而出火后有灾，郑司农云：以三月本时昏，心星见于辰上，使民出火，九月，本黄昏心星伏在戌上，使民纳火，故春秋传曰以出内火， 疏曰：上经四时变国火，据食火明，此春秋据陶冶。
○时则施火令
注曰焚莱之时 内音纳
凡祭祀则祭爟
注曰报，其为明之功，礼如祭爨， 疏曰：祭爨，祭老妇也，则此祭爟谓祭先出火之人。
凡国失火野焚莱则有刑罚焉
注曰：野焚莱，民擅放火， 疏曰：野焚莱有罚者，大司马中春田猎，云火则二月后擅放火，则有罚也。
○掌固，掌脩城郭，沟池树渠之固，颁其士，庶子及其众庶之守。
注曰：树谓枳之属，有刺者也，众庶民递，守固者也，郑司农説树以国语曰：城守之木，于是乎用之 ，黄文叔曰：士庶子守固，与宿卫王宫同，其事任霍光，曰函谷，京师之固，武库精兵所聚，故以丞相弟为闗都尉子为武库令，汉人犹识此意， 王龄曰：宫伯云，士庶子之在版者，谓守于王宫也，此谓颁其士庶子之守，谓守于城郭等处也。
○设其饰器
注曰：兵甲之属，今城郭门之器亦然， 疏曰：饰器，若城郭门，傍所执矛，防皆有幡，饰之等是也。
○分其财用均其稍食
注曰财用国以财所给守吏之用也稍食禄廪
○任其万民用其材器
注曰：任谓以其任使之也，民之材器，其所用堑筑及。
为藩落 堑七艳反
凡守者受灋焉，以通守，政有移甲，与其役财用，唯是得通与国，有司帅之，以赞其不足者。
注曰：凡守者士，庶子及他要害之守，吏通守政者兵甲，役财难易，多少转移相给也，其他非是不得妄离部署，国有司掌固也，其移乏者，又与掌固帅致之，赞佐也， 疏曰：甲饰器也，变材器，言役财者，欲见材器，是民役之材，非财用也。
○昼三巡之夜亦如之
注曰：巡行也，行守者为众庶之解惰， 疏曰：此乃掌固设灋与所守之处，非是，掌固自巡行之也。
○夜三鼜以号戒
注曰：鼜，击鼜，警守鼓也，三巡之间，又三击鼜 ，鼜，音戚解佳卖反。
若造都邑则治其固与其守灋
注曰都邑亦为城郭
○凡国都之竟有沟树之固郊亦如之
注曰：竟界也。 疏曰：王国及三等，都邑所在境界之上，亦为沟树以为阻，固郊谓近郊逺郊
民皆有职焉
注曰职，谓守与任 疏曰：此亦兼上王国及都合守之处，其民皆职任使，劳役递均也。
若有山川则因之
注曰山川若殽臯河汉 竟音境
○司险，掌九州之图，以周知其山林川泽之阻，而达其道路。
注曰：周犹徧也，达道路者，山林之阻，则开凿之川泽之阻，则桥梁之。
设国之五沟，五涂而树之，林以为阻固，皆有守禁，而达其道路。
注曰：五沟，遂沟洫浍川也，五涂径畛，涂道路也，树之林作藩落也， 疏曰：此五沟，五涂而言树之林，以为阻固，皆有守禁，则非遂人田间，五沟五涂，但沟涂所作，随所须大小而为之，皆准约田间，五沟，五涂其沟，上亦皆有道路，以相支凑，故以五沟五涂而言也。
国有故，则藩塞阻路，而止行者，以其属守之，唯有节者达之。
注曰：有故丧，灾及兵也，闭絶要害之道，备奸寇也，疏曰：以其属守之者谓使司险之下胥徒四十人之属，守其要者，其余使其地之民为守也。
○掌疆【阙】
○候人各掌其方之道治与其禁令以设候人
注曰：道治治道也，国语曰候不在，竟讥不居其方也。禁令备奸寇也，以设候人者，选士卒以为之诗云：彼候人兮，何戈与祋。
○若有方治则帅而致于朝及归送之于竟
注曰：方治其方来，治国事者也，春秋传曰：晋栾盈过周，王使候人出诸轘辕，是其送之 疏曰：方治谓国有事，不能自决，当决于王国，或有国事，须报在上，皆是也。 竟音境，何胡我反？祋都外反。
○环人掌致师
注曰：致师者，致其必战之志，古者将战，先使勇力之士犯敌焉，春秋传曰：楚许伯御乐伯，摄叔为右，以致晋师，许伯曰：吾闻致师者，御靡旌摩垒而还，乐伯曰：吾闻致师者，左射以菆，代御执辔御下，马掉鞅而还，摄叔曰：吾闻致师者，右入垒，折馘执俘而还，皆行其所闻而复之。
察军慝
注曰慝阴奸也视军中有为慝者则执之
环四方之故
坡谓环周回也，军行，虑有伏敌军舍，恐有莫夜之戎，周回四方，详其有否？以为警备，今行军者重此 ，易彦祥曰：察军慝，则察其在我者，环四方之故，则环其在人者。
巡邦国谍贼
注曰：谍贼反间为国，贼 疏曰：此谍贼即上军慝之类，据邦国，故异言之。
讼敌国
注曰敌国兵来则往之与讼曲直若齐国佐如师
扬军旅
注曰为之威武以观敌
降围邑
注曰：围邑欲降者，受而降之，春秋传曰：齐人降鄣，黄文叔曰：环人掌致师，志于战也，而以降围邑，终焉不杀之？仁也；虽然，受降如受敌，斯亦当察故环人掌之， 谍音牒，降戸江反菆侧留反，，音两掉徒吊反，馘古获反，莫音暮间，去声鄣，音章。
○挈壶氏掌挈壶以令军井，挈辔以令舍，挈畚以令粮，注曰：郑司农云：挈壶以令军井，谓为军穿井，井成挈壶县，其上令军中士众皆望见知此下有井，壶所以盛饮，故以壶表井挈辔以令舍，亦县辔于所当舍止之处，使军中望见知，当舍止于此辔，所以驾舍故以辔表舍，挈畚以令粮，亦县畚于所当禀假之处，令军望见知，当禀假于此下也，畚所以盛粮之器，故以畚表禀军中，人多车骑杂防讙嚣，号令不能相闻，故各以其物为表，省烦趋疾，于事便也。 畚音本县，音悬，下同，盛音成，禀彼锦反。
凡军事，县壶以序聚，凡丧，县壶以代哭者，皆以水火守之，分以日夜。
注曰：郑司农云：县壶以为漏，以序聚，以次更聚，击备守也，谓击两木相敲，行夜时也，代亦更也，礼未，大敛代哭，以水守壶者为沃漏也，以火守壶者，夜则火视刻数也，分以日夜者异昼夜漏也，漏之箭，昼夜共百刻，冬夏之间，有长短焉，大史立成，灋有四十八箭。
○及冬则以火爨鼎水而沸之而沃之
注曰：郑司农云：冬水冻漏不下，故以火炊水沸，以沃之，谓沃漏也， 音托，敲苦交反。
○射人，掌国之三公，孤大夫之位，三公北面孤东面，卿大夫西面，其挚，三公执璧，孤执皮帛，执羔大夫鴈注曰：位将射，始入见君之位，不言士者，此与诸侯之宾，射士不与也，燕礼曰：公升，即位于席，西乡，小臣纳卿大夫，卿大夫皆入门右，北面东上，士立于西方，东面北上，大射亦云：则凡朝燕及射，臣见于君之礼，同疏曰：三公北面者，君南面答阳，臣北面答君三公。
臣中最尊，故屈之使北面答君之义，孤东面者，西方宾位，孤无职而宾客之也，卿大夫西面者，皆有职，故在东近君居主位也。
○诸侯在朝则皆北面诏相其灋
注曰：谓诸侯来朝而未归，王与之射于朝者，皆北面从，三公位灋，其礼仪 疏曰：按司几筵，云大飨射王立，扆前南乡司服云：飨射，则鷩冕，此云王与之射言，在朝当皮弁，又何得有扆？所以然者，彼二者，据大射在学，故有着冕，在扆之事，此宾射，在路门之外朝，故与彼异也。
若有国事则掌其戒令诏相其事
注曰：谓王有祭祀之事，诸侯当助其荐献者也，戒令告以齐与期。
○掌其治达
注曰：谓诸侯因与王射及助祭，而有所治，受而达之于王，王有命，又受而下之 坡，谓司士职云：凡祭祀，掌士之戒令，诏相其灋事，彼虽掌士，而文与此同，故以此国事当祭事也，诸侯复逆，自大仆掌之，故治达亦専为射祭 ，齐侧皆反。
以射灋治射仪，王以六耦射三侯，三获三容，乐以驺虞，九节五正诸侯，以四耦射二侯，二获二容，乐以貍首，七节三正，孤卿大夫以三耦射一侯，一获一容，乐以采苹，五节二正，士以三耦射豻侯，一获一容，乐以采蘩，五节二正。
注曰：射灋王射之礼，治射仪，谓肄之也。郑司农云：容者乏也，待获者所蔽也，正所射也，诗云：终日射侯，不出正兮，谓三侯者五正，三正二正之侯也，二侯者三，正二正之侯也，一侯者二正而已，此皆与宾射于朝之礼也，考工梓人职曰：张五采之侯则逺国属逺国谓诸侯来朝者也，五采之侯，即五正之侯也，正之言正也，射者内志正则能中焉，画五正之侯，中朱次白，次苍，次黄居外，三正损，黄二正去白，苍而画以朱绿，其外之广皆居侯，中三分之一，中二尺，大射礼豻作干，读如宜豻，宜狱之豻，豻胡犬也，士与士射，则以豻皮饰侯，下大夫也，大夫以上与宾射饰侯，以云气用采，各如其正九节，七节五节者，奏乐以为射节之差，言节者容侯道之数也乐记曰明乎其节之志不失其事，则功成而徳行立 射三侯，食亦反，下及注射侯，所射射牲，射豕皆同，正音征，下同，豻五旦反，肄余二反。
若王大射则以貍步张三侯
注曰：郑司农云：貍步谓一举足为一步，于今为半步，谓貍善者也，行则止，而拟度焉，其必获，是以量侯道灋之也，侯道者，各以弓为度，九节者九十，弓七节者七十，弓五节者五十弓，弓之下制，长六尺，大射礼曰：大侯九十，参七十干五十是也。三侯者，司裘所共虎侯，熊侯豹侯也，列国之君，大射亦张三侯，数与天子同大侯，熊侯也，参读为糁糁杂也，杂者豹鹄，而麋饰下，天子大夫 疏曰：此射人主宾射，兼主大射之事，故为大射张侯也，弓之上制六尺六寸，中制六尺三寸，下制六尺，六尺，与步相应， 音博，拟度待洛反，余，如字，糁素感反，干豻同。
王射则令去侯立于后以矢行告卒令取矢
注曰：郑司农云：射人主，令人去侯所而立于后也，以矢行告射，人主以矢行高下，左右告于王也，大射礼曰：大射正立于公后，以矢行告于公，下曰留，上曰扬，左右曰：方卒，令取矢谓射，卒射人，令当取矢者，使取矢也。，谓令去侯者，命负侯者去侯也，乡射曰：司马命获者执旌以负侯 疏曰：此文承宾射，大射之下，则王射射人，皆令去侯，立于后，以矢行告，卒令取矢。
○祭侯则为位
注曰：祭侯献服不服，不以祭侯为位，为服不受，献之位也；大射曰：服不侯西北三步，北面拜受爵。
○与大史数射中
注曰：射中数射者，中侯之算也，大射曰：司射适阶西，释弓，去扑，袭，进由中东，立于中南，北面视算。
○佐司马治射正
注曰：射正射之，灋仪也， 疏曰：司马所主射仪，谓若命去侯，命取矢，乘矢之等，皆当佐之。
祭祀则赞射牲相孤大夫之灋仪
注曰：烝尝之礼，有射豕者，国语曰：禘郊之事，天子必自射其牲，今立秋有防刘云 易，彦祥曰：方其迎牲于门，则君执绋，大夫从，士执刍至于君亲射牲而孤，大夫从射焉，此射人相孤，大夫之灋仪，以其掌射灋治，射仪故也。 防力朱反。
防同朝觐作大夫介凡有爵者
注曰作读，如作止爵之作，诸侯来至，王使公有事焉，则作大夫，使之介也，有爵者，命士以上，不使贱者疏曰：防同朝觐，王命公，有事则射人，使大夫为上介使，凡有爵者，命士以上为众介也。
大师令有爵者乘王之倅车
注曰倅车戎车之副 疏曰王乘戎车副车十二乘
皆从王行则使有爵者命士以上乘之 倅七内反
有大宾客则作大夫从
注曰：作者选使，从王见诸侯 疏曰：大宾客不言防同，则是秋冬觐遇，并春夏受享，在庙之时，从王见诸侯也。
○戒大史及大夫介
注曰：戒戒其当行者，觐礼曰：诸公奉箧，服加命书于其上，升自西阶，东面，大史氏，右 疏曰：此谓王有命使，三公，命诸侯及衣服，就馆赐之，时则射人戒，大史及大夫，与诸公为介， 从才用反。
大丧，与仆人迁尸，作大夫，掌事比其庐，不敬者，苛罚之。
注曰：仆人大仆也，仆人与射人俱掌王之朝位也，王崩，小敛大敛，迁尸于室堂，朝之象也。檀弓曰：扶君，卜人师扶右，射人师扶左，君薨，以是举苛谓诘问之，疏曰：掌事谓王丧，宜各有职掌，比其庐，如宫正云，亲者，贵者居庐，当比其本服亲疏及贵贱。
○服不氏掌养猛兽而敎扰之
注曰：猛兽虎豹熊罴之属扰驯也，敎习使之驯服，王者之敎，无不服 ，罴比皮反。
凡祭祀共猛兽
注曰：谓中膳羞者兽人冬献狼春秋传曰：熊蹯不熟蹯，音烦。
宾客之事则抗皮
注曰：郑司农云：谓宾客来朝，聘布皮帛者服不氏，主举藏之抗读为亢，其雠之亢，谓抗者，若聘礼曰：有司二人举皮以东。
射则赞张侯以旌居乏而待获
注曰：赞佐也，大射礼曰命，量人巾车，张三侯杜子春云：乏读为匮乏之乏，待获者所蔽，谓待获待射者，中举旌以获。
○射鸟氏掌射鸟
注曰鸟，谓中膳羞者鳬雁，鸨鸮之属， 射食亦反，鸨音保，鸮于苖反。
祭祀以弓矢敺乌鸢凡宾客会同军旅亦如之
注曰乌鸢喜钞盗便污人
○射则取矢矢在侯高则以并夹取之
注曰：郑司农云：并夹鍼箭具夹读为甲，故司弓矢职曰：大射燕射，共弓矢，并夹 起俱反，钞初教反鍼其炎反。
○罗氏掌罗乌鸟
注曰乌谓居鹊之属
○蜡则作罗襦
注曰：作犹用也，郑司农云：襦细宻之罗襦读为繻，有衣袽之襦，谓蜡建亥之月，此时火伏蛰者毕矣，豺既祭兽，可以罗围取禽也，王制曰：豺祭兽，然后田又曰：昆虫已蛰，可以火田，今俗放火张罗，其遗敎。
○中春罗春鸟献鸠以养国老行羽物
注曰：春鸟蛰而始出者，若今南郡黄雀之属，是时鹰化为鸠，鸠与春鸟，变旧为新，宜以养老，助生气行，谓赋赐 疏曰：此文中春行羽物，司裘职云：中秋献良裘，王乃行羽物，若然，则一年二时行，羽物 陈，及之曰：天子所养之老，三国老，庶老死政之老是也，贵胄谓之国子，则贵而老者，谓之国老，贱者庶人，则贱而老者，谓之庶老，又有死政者之老焉，故罗氏献鸠以养者，国老也，司徒以保息养之者，庶老也，司门以财养之者死，政之老也，若夫外饔酒正槁，人所谓耆老者，总三者而言之， 中音仲。
○掌畜掌养鸟而阜蕃敎扰之
注曰：阜犹盛也，蕃蕃息也，鸟之可养，使盛大蕃息者，谓鹅鹜之属。
祭祀共卵鸟
注曰：其卵可荐之，鸟 疏曰：还谓上经鹅鸭之属，其鸡亦在焉。
○嵗时贡鸟物
注曰：鸮雁之属，以四时来 疏曰：不言鹅鹜，鸡者所畜，非贡物，故以野鸟为贡者也。
○共膳献之鸟
注曰雉及鹑鴽之属 鴽音如
○司士掌羣臣之版，以治其政令嵗登下其损益之数，辨其年嵗与其贵贱，周知邦国，都家，县鄙之数，卿，大夫士，庶子之数。
注曰：损益谓用功过黜陟者，县鄙乡，遂之属版名籍。
○以诏王治
注曰告王所当进退
○以徳诏爵以功诏禄以能诏事以久奠食
注曰：徳谓贤者食，稍食也，贤者既爵，乃禄之能者，事成乃食之，王制曰：司马辨论官材，论进士之贤者，以告于王，而定其论，论定，然后官之任官，然后爵之，位定，然后禄之 疏曰：贤者试功之，后其徳堪用，乃诏王授以正爵有功，乃诏王授以正禄也，能者先试之以事，事成乃定，以稍食其能堪用，乃后亦授以正爵禄。
○惟赐无常
注曰赐多少由王不如禄食有常品 奠音定
正朝仪之位，辨其贵贱之等，王南乡三公，北面东上，孤东面北上，大夫西面北上，王族故士，虎士在路门之右，南面东上，大仆，大右大仆从者，在路门之左，南面西上。
注曰：此王日视朝事于路门外之位，王族故士，故为士晚退，留宿衞者未尝仕，虽同族不得在王宫大，右司右也，大仆从者，小臣祭仆御仆隶，仆 疏曰：经所云上者皆据近王为上，不据隂阳左右也此王日视朝之位，大仆职路寝，庭有燕朝，朝士职库门外，有外朝，但外朝有诸侯在焉，诸侯既在西方，右九棘之下，孤避之在东方，羣臣之位，西面，其余三公卿大夫等仍与此位同也。
○司士摈
注曰诏王出揖公大夫以下朝者
○孤特揖，大夫以其等旅揖，士旁三揖，王还揖门，左揖门右。
注曰：特揖一 ，一揖之旅，众也，大夫爵同者，众揖之，公及孤大夫，始入门右，皆北面东上，王揖之，乃就位，羣士及故士大仆之属，在其位，羣士位东面，王西南乡而揖之，三揖者，士有上，中，下王揖之，皆逡遁，既复位，郑司农云：卿大夫士皆君之所揖礼，春秋所谓三揖在下， 疏曰：上文别三公位，此不言三公直言，孤者举轻以明重，孤尚特，揖明三公，亦特揖可知也， 易彦祥曰：在王门左右者，其位皆南向，而在王后，故还而揖之。
○大仆前
注曰前正王视朝之位
○王入内朝皆退
注曰：王入入路门也，王入路门内，朝朝者皆退，反其官府治处也，王之外朝，则朝士掌焉，玉藻曰：朝服以日视朝于内朝；朝，辨色始入，君日出而视之，退适路寝听政，使人视大夫，大夫退，然后适小寝，谓诸侯也，王日视朝，皮弁服，其礼则同 ，乡音向遁，音巡。
掌国中之士治凡其戒令
注曰：国中，城中 疏曰：国中之士治者，谓朝廷之臣及六乡之臣，皆是所有，治功善恶，皆掌之，以拟黜陟，此一职之士，皆臣总号，惟有作士，适四方，使为介，是单士不兼大夫，又作六军之士是甲士，其余皆臣之总号耳。
○掌摈士者膳其挚
注曰：摈士告见，初为士者于王也，郑司农云：膳其挚者王，食其所执羔雁之挚，谓膳者，入于王之膳人。
凡祭祀掌士之戒令诏相其灋事
疏曰：戒令者，齐戒告令也，诏相其灋事者，谓告语并摈相，其行礼之事。
○及赐爵呼昭穆而进之
注曰：赐爵神恵及下也，此所赐王之子姓兄弟祭綂曰：凡赐爵昭为一，穆为一，昭与昭齿，穆与穆齿，凡羣。
有司皆以齿，此之谓长幼有序， 疏曰：赐爵者谓祭末旅酬无算，爵之时。
○帅其属而割牲羞俎豆
注曰：割牲制体也，羞进也， 坡谓此割牲兼羞俎豆，文承祭祀之后，则据祀事也，当在赐爵之前疑，或错简。
凡防同作士从宾客亦如之
注曰作士从谓可使从于王者
○作士适四方使为介
注曰：士使谓自以王命使也，介大夫之介也，春秋曰：天王使石尚来归脤， 从才用，反使色吏反脤，上轸反。
大丧作士掌事
注曰事谓奠敛之属
○作六军之士执披
注曰：作谓使之也。披柩车行，所以披持棺者，有纽以结之，谓之戴结，披必当棺，束于束系纽，天子诸侯，载柩三束，大夫士二束，丧大记曰：君纁披六，大夫披四，前纁后，士二披用纁，人君礼文，欲其数多围数，两旁言六耳，其实旁三 疏曰：六军之士即六乡之民，但天子丧用千人，而此云六军者千人，出自六军，故号六军之士，非谓执披有七万五千人也。
○凡士之有守者令哭无去守
注曰守官不可空也
国有故则致士而颁其守
注曰故非丧则兵灾
凡邦国三嵗则稽士任而进退其爵禄
注曰：任其所掌，治 王光逺曰邦国之士，皆命于王，其任有勤惰，有功过而爵禄，有进退者，则司士于三嵗而稽攷之此黜陟，劝沮之灋，所以皆本于王朝，而国无异政也，春秋之时，列国之爵位，名号皆自已出，故孔子讥之。
○诸子，掌国子之倅，掌其戒令，与其敎治，辨其等，正其位。
注曰：故书倅为卒，郑司农云：卒读如物，有副倅之倅，国子谓诸侯卿大夫士之子也，燕义曰：古者周天子之官，有庶子官与周官诸子职，文同谓四民之业，而士者亦世焉，国子者，是公大夫士之副贰，戒令致于大子之事，敎治脩徳学道也，位朝位 ，疏曰等，谓才艺高下位，谓朝天子，时依父防高下为列， 倅七内反，大子音泰，下同。
国有大事则帅国子而致于大子惟所用之
坡谓大事，凡大兵，大丧，当警备非常，及王出疆，巡守征伐，皆须令宿，则帅致于大子，惟所调用，此所谓守曰：监国也。
○若有兵甲之事，则授之车甲，合其卒伍，置其有司，以军灋治之，司马弗正。
注曰：军灋百人为卒，五人为伍，弗不也，国子属大子司马，虽有军事，不赋之 坡，谓此所谓从曰：抚军也。
○凡国正弗及
疏曰：上文云弗正谓兵赋此云，国正谓乡遂之中所有甸，徒力征之等，竝不及也， 正音征。
大祭祀正六牲之体
注曰正谓朼载之 朼音比
凡乐事正舞位授舞器
注曰：位佾处 疏曰：乐有舞之处，皆使正舞人八八，六十四人之位，并授其舞之器，文舞则羽籥，武舞则干鏚 黄文叔曰：大胥合舞致诸子，故诸子于此正舞位，授舞器 ，鏚音戚。
大丧正羣子之服位防同宾客作羣子从
注曰：从于王 疏曰：位谓在殡宫，外内哭位也，服者，公卿大夫之子为王，斩衰与父同。
凡国之政事，国子存游倅，使之脩德学道，春合诸学，秋合诸射，以攷其艺而进退之。
注曰：游倅倅之未仕者，学大学也，射射宫也，王制曰：春秋敎以礼乐，冬夏敎，以诗书王大子，王子羣后之大子卿，大夫，元士之适子，国之俊选，皆造焉， 疏曰：凡国之政事，谓国内有繇役之事，皆是也。周礼，若言异代之学，则举其学名，即成均瞽宗之类，今此直言学明，是周之大学也，大学在国中，即夏后氏东序在王宫之左也，射射宫，即国之小学在西，郊则虞庠是也， 吕芸阁曰大子，君之贰，国子之倅，诸侯诸臣之贰也，以诸侯诸臣之贰，事其君之贰，学相同，则好相合矣，王制谓敎以礼，乐、诗，书，王大子王子羣后之大子卿，大夫，元士之适子，皆造焉，是也。事相同，则情相信矣，国有大事，则帅国子而致于大子，唯所用之是也。故大子虽未为君也，君臣之交已尽，贤不肖之知已，悉可任使，之才已备，则先王之虑后世者，豫矣。
○司右掌羣右之政令
注曰：羣右戎右，齐右道，右 李子华曰：戎右齐右道，右天子乘车之右，皆中大夫，下大夫，非司右之属也，司右之右，乃兵车之右，用以征行侵伐，故凡国中之有勇力者皆属焉。一旦有事则取之，以为右 ，齐侧皆反。
凡军旅防同合其车之卒伍而比其乘属其右
注曰：合比属谓次第相安习也，车亦有卒伍， 疏曰：车之卒伍者按宣，十二年，云其君之戎，分为二广，广有一卒，卒偏之，两司马灋曰：二十五乘，为偏百二十五乘为伍。
凡国之勇力之士能用五兵者属焉掌其政令
注曰：勇力之士，属焉者选右，当于中司马灋曰：弓矢围殳矛，守戈防助，凡五兵，长以卫短，短以救长。
○虎贲氏掌先后王而趋以卒伍
注曰王出将虎贲士居前后虽羣行亦有局分
○军旅防同亦如之舍则守王闲
注曰舍王出所止宿处闲梐枑
○王在国则守王宫
注曰为周卫 梐薄礼反枑戸故反
国有大故则守王门大丧亦如之
注曰非常之难要在门 疏曰大故谓兵灾
○及葬从遣车而哭
注曰遣车王之魂魄所冯依
适四方使则从士大夫
注曰：虎士从使者 疏曰：天子有下聘诸侯，灋大行人所云嵗徧问之等。
○若道路不通有徴事则奉书以使于四方
注曰：不通逢兵寇若泥水，奉书徴师役也，春秋隠公公七年冬，戎伐凡伯于楚丘以归。
○旅贲氏掌执戈盾，夹王车而趋左八人，右八人，车止则持轮。
注曰：夹王车者，其下士也，下士十有六人，中士为之帅焉。
凡祭祀防同宾客则服而趋
注曰：服而趋夹，王车趋也，防同宾客，王亦齐服，服衮冕，则此士之齐服，服端。
丧纪则衰葛执戈盾
注曰葛葛绖武士尚轻
军旅则介而趋
注曰介被甲
○节服氏掌祭祀朝觐衮冕六人维王之大常
注曰：服衮冕者，从王服也，维维之以缕，王旌十二旒，两两以缕，缀连旁三人持之礼，天子旌曳地，郑司农云：维持之。
○诸侯则四人，其服亦如之，郊祀裘冕，二人执戈，送逆尸从车。
注曰：裘冕者，亦从尸服也，裘大裘也，凡尸服卒者之上服从车，从尸车送逆之往来，春秋曰：晋祀夏郊，董伯为尸。
○方相氏掌防熊皮黄金四目，衣朱裳，执戈扬盾，帅百隶而时难，以索室敺疫。
注曰：防冒也冒熊皮者以惊敺，疫疠之鬼，如今魌头也，时难四时作，方相氏以难，郤凶恶也，月令，季冬，命国难索廋也， 王氏曰：凡阴阳之气，初则为利，功成者退，留则为烖，月令季春国门之傩，曰毕春气，恐寒气留也，仲秋，天子之傩，曰达秋气，恐暑气伏也，季冬大傩，辟一嵗邪慝之气也，此于大虚，间不过气之宿留者而已。留而中于物则为灾，为疫，有鬼物焉，居声气之间以主之，故傩以敺，使荡而不留， 难同傩，乃多反，注同敺起俱反，魌音欺，廋音搜。
大丧先匶
注曰塟使之道 疏曰丧所多有凶邪故使之道也
○及墓入圹以戈击四隅敺方良
注曰：圹穿地中也，方良防两也，天子之椁柏，黄肠为里而表以石焉，国语曰木石之怪夔，防两 ，郑刚中曰：塟则用木石，木石久而变怪生，故始葬则敺之亦厌胜之术， 圹音旷，方良上音防下音两又竝如字，道，音导。
周礼述注卷十八
<经部,礼类,周礼之属,周礼述注>
钦定四库全书
周礼述注卷十九
安溪李光坡撰
○大仆掌正王之服位出入王之大命
注曰：服王举动，所当衣也，位立处也，出大命，王之敎也，入大命，羣臣所奏行。
○掌诸侯之复逆
注曰郑司农云复谓奏事也逆谓受下奏
王视朝则前正位而退入亦如之
注曰：前正位而退，道王，王既立，退居路门左，待朝毕疏曰：入亦如之，王退入路寝听事，时亦前正王位。
郤位立也
建路鼓于大寝之门外而掌其政
注曰：大寝路寝也，其门外则内朝之中，如今宫殿端门下矣，政鼓节与早晏 疏曰：此鼓所用，或击之，以声早晏，或有穷遽者击之，以声寃枉，故建之正朝之所。
○以待达，穷者与遽令，闻鼓声，则速逆御仆，与御庶子，注曰：郑司农云：穷谓穷寃失职则来击此鼓，以达于王，若今时上变，事击鼓矣，遽也，若今时驿马军书，当急闻者，亦击此鼓，谓达穷者，谓司冦之属，朝士掌以肺石达穷民听其辞，以告于王，遽令邮驿，上下程品，御仆御庶子，直事鼓所者大，仆闻鼓声则速，逆此二官，当受其事以闻， 疏曰：御庶子者，御仆有下士，十二人分之为御，庶子总名曰御仆也， 张恋反，邮，音尤。
祭祀宾客防纪正王之服位诏灋仪赞王牲事
注曰：诏，告也。牲事杀割，载之属 ，王光逺曰灋见于度数者，仪见于动容者，皆大仆以言告之。
○王出入则自左驭而前驱
注曰前驱，如今道引也，道而居左，自驭不参乘，辟王也，亦有车右焉， 疏曰：王出入者，谓朝觐防同并，凡祭祀，巡守征伐，皆是 辟音避。
凡军旅田役赞王鼓
疏曰：军旅田役，王执路鼓，路鼓，四面将居鼓下，则前面不得击之，惟有三面，王自击其一大仆，佐击一面，戎右击一面，故二官皆言赞王鼓。
○救日月亦如之
注曰：日月食时，春秋曰：非日月之眚，不鼓 疏曰：日食隂侵阳当与鼓神祀，同用雷鼓，月食，当用灵鼓。
大防始崩戒鼓达于四方窆亦如之
注曰戒鼓，击鼓以警众也，郑司农云：窆谓塟下棺也，春秋所谓日中而塴，礼记谓之封皆塟下，棺也，音相似窆，读如庆封汜祭之，汜 疏曰：达于四方，谓以鼓声相，闻达四方。
○县丧首服之灋于宫门
注曰：首服之灋，谓免髽，笄总广狭，长短之数，县其书于宫门，示四方 疏曰：案小宗伯云县衰冠之式，彼云冠専据男子云，衰则兼妇人此云：首服明无衰，与男子冠，直是妇人首服，小宗伯云县于路门，此宫门亦路门也。
○掌三公孤之吊劳
注曰：王使往 疏曰：此等皆王合亲往，或有故，故使大仆也， 窆，彼騐反注之封，音塴补邓反，汜与泛同，免音问髽，庄瓜反。
王燕饮则相其灋
注曰：相左右 疏曰：此燕饮，谓与诸侯燕，或与羣臣燕皆是其灋，有主献宾，宾酢主，主酬宾，洗爵，升降之灋，皆相助之。
王射则赞弓矢
注曰：赞谓授之受之， 疏曰：此谓大射也，知者见小臣职曰：宾射掌事，如大仆之灋，则知大射，此大仆所掌者是也。
王眂燕朝则正位掌摈相
注曰：燕朝朝于路寝之庭，王图宗人之嘉事，则燕朝王光逺曰摈则相宾，相则助王皆大仆掌之。
王不眂朝则辞于三公及孤
注曰：辞，谓：以王不眂朝之意告之，春秋曰：公有疾，不眂朔。
○小臣掌王之小命诏相王之小灋仪
注曰小命时事所勅问也小灋仪趋行拱揖之容
○掌三公及孤之复逆
疏曰不见大夫士者孤中兼之矣
正王之燕服位
注曰谓燕居时也玉藻曰王卒食端而居
○王之燕出入则前驱
注曰燕出入若今游于诸观苑
大祭祀朝觐沃王盥
疏曰：大祭祀天地，宗庙，皆是 王，龄曰：郁人云，凡祼事沃盥，此云，大祭祀，朝觐，沃王盥者，盖大飨不入牲，其他皆如祭祀九献，七献五献皆须盥也，郁人之沃盥，但于祼献事耳，其朝践馈献，卒食之，献所以沃盥者，小臣也。
小祭祀宾客飨食宾射掌事如大仆之灋
注曰宾射与诸侯来朝者射
○掌士大夫之吊劳凡大事佐大仆
○祭仆，掌受命于王，以眂祭祀，而警戒祭祀，有司纠百官之戒具。
注曰：谓王有故，不亲祭也，祭祀有司，有事于祭祀者，纠谓校録所当供之牲物。
○既祭，帅羣有司而反命，以王命劳之，诛其不敬者，大防复于小庙。
注曰小庙，高祖以下也，始祖曰大庙，春秋僖八年秋七月，禘于大庙， 疏曰：此祭仆复小庙，夏采复大庙，下仆复小寝，大寝，其二祧不言，复亦应此祭，仆复，但无寝耳。
凡祭祀王之所不与则赐之禽都家亦如之
注曰：王所不与同姓，有先王之庙， 疏曰：都家谓畿内三等采地，则上云祭祀，是畿外同姓，鲁，卫之属者也。
凡祭祀致福者展而受之
注曰：臣有祭祀必致祭，肉于君所谓归胙也。展谓录视其牲体，数体数者，大牢则以牛左肩，臂，臑折九个，少牢则以羊左肩，七个特牲，则以豕左肩，五个 ，臑奴报反。
○御仆掌羣吏之逆及庶民之复与其吊劳
注曰羣吏，府史以下 坡，谓羣吏庶民王，亦有吊劳者，盖死于王事，则有吊力于师役，则有劳与。
大祭祀相盥而登
注曰：相盥者谓奉槃授巾与登，谓为王登，牲体于爼，特牲馈食礼，主人降盥，出举入，乃载。
大防持翣
注曰翣棺饰也持之者夹蜃车
掌王之燕令
注曰燕居时之令
以序守路鼓
注曰序更
○隶仆掌五寝之埽除粪洒之事
注曰：五寝五庙之寝也，周天子七庙，惟祧无寝，诗云：寝庙绎绎相连，貌也，前曰庙后曰：寝汜埽曰：埽埽席前曰：拚洒洒也，郑司农云：洒当为洒 ，汜音泛，拚音奋，洒所买反。
祭祀脩寝
注曰于庙祭寝或有事焉月令凡新物先荐寝庙
○王行洗乘石
注曰郑司农云乘石王所登上车之石也
掌跸宫中之事
注曰：宫中有事则跸，郑司农云：跸谓止行者，清道，若今时儆跸 坡，谓宫中之事，祭事也，详见冢宰宫正。
大丧复于小寝大寝
注曰小寝髙祖以下庙之寝也始祖曰大寝
○弁师掌王之五冕皆冕朱里延纽
注曰：冕服有六，而言五冕者，大裘之冕，盖无旒，不聮数也。延冕之覆在上，是以名焉纽小鼻，在武上笄所贯也，今时冠卷当簮者，广袤以冠縰，其旧象焉， 疏曰：古者绩麻三十，升布染之上，以下以朱延者，以版广八寸，长尺六寸，以此上，下朱衣之覆在冕，上以爵弁，前后平则得弁称冕，则前低一寸余，得冕名冕，则俛也，纽缀于冕，两傍垂之武傍，孔相当以笄，贯之 ，陆农师曰大裘，袭裘则戴冕，缫十有二旒，大裘与衮同一冕，故服六而冕五。
○五采缫十有二就，皆五采玉十有二，玉笄朱纮，注曰：缫杂文之名也，合五采丝为之绳，垂于延之前后各十二，所谓邃延也。就，成也绳之，每一帀而贯五采玉，十有二斿，则十二玉也，每就间盖一寸，朱纮，以朱组为纮也，纮一条属两端于武缫，不言皆有不皆者，此为衮衣之冕，十二斿，则用玉二百八十八，鷩衣之冕，缫九斿，用玉二百一十六，毳衣之冕，七斿，用玉百六十八，希衣之冕，五斿，用玉百二十，衣之冕，三斿，用玉七十二 ，缫音藻，数所主反，卷起全反，袤音茂，縰所买反，斿音留，鷩必灭反。
诸侯之缫斿九就，瑉玉三采，其余如王之事，缫斿皆就，玉瑱，玉笄。
注曰：侯当为公字之误也三采朱白苍也，其余谓延纽皆覆朱里，与王同也，出此则异缫斿皆就，皆三采也，每缫九成，则九旒也；公之冕，用玉百六十二，玉瑱，塞耳者，故书瑉作璑，郑司农云：缫当为藻，缫古字也，藻今字也，同物同音，璑恶玉，名 疏曰：上王冕，缫玉别文，则缫有差降，玉无差降，此诸公缫，玉同文，则惟有一冕而已，故郑计一冕为九旒，旒各九玉，据冕九旒，不别计，鷩冕已下，以其一冕而已，冠五服故也。已下侯伯子男，亦皆一冕，冠数服也，王不言玉瑱，于此言之者，王与诸侯互见为义， 瑉本又作珉亡贫反，瑱吐练反，璑，音无。
王之皮弁防五采玉璂象邸玉笄
注曰：防缝也，綦结也。皮弁之缝中，每贯结五采，玉十二以为饰，谓之綦诗云：防弁如星，又曰：其弁维綦是也。邸下柢也，以象骨为之 ，徐氏曰：皮弁以皮六方缝之邸，抵也，谓弁内上顶辏处，以象骨饰之 ，易彦祥曰：王之吉服其弁三，皮弁用之于眂朝，韦弁用之于兵事，冠弁用之于田猎，兵田之弁，有时而用之者也，皮弁，眂朝则日眂朝之礼，其用数矣，此所以特言皮弁之制。
○王之弁绖弁而加环绖
注曰：弁绖，王吊所服也，其弁如爵弁，而素所谓素冠也，而加环绖，环绖者，大如缌之，麻绖，纒而不纠，司服职曰：凡吊事弁绖，服 防古外反，璂，音其邸，丁礼反，綦，音其柢，音帝。
诸侯及孤，大夫之冕，韦弁，皮弁弁绖，各以其等为之，而掌其禁令。
注曰：各以其等，缫斿玉璂，如其命数也，冕则侯伯缫七就，用玉九十八，子男缫五就，用玉五十缫，玉皆三采，孤缫四就，用玉三十二，三命之卿，缫三就，用玉十八再命之，大夫缫再就，用玉八缫，玉皆朱緑韦弁，皮弁，则侯伯璂饰七子，男璂饰五，玉亦三采，孤则璂饰四三命之卿，璂饰三再命之大夫，璂饰二玉，亦二采，弁绖之弁，其辟积如冕，缫之就然，庶人吊者，素委貌一命之大夫，冕而无旒，士变冕为爵弁，其韦弁，皮弁之防无结饰，弁绖之，弁不辟积，禁令者，不得相僣，逾也，玉藻曰：君未有命，不敢即乘服，不言冠弁冠，弁兼于韦弁，皮弁矣，不言服弁服，弁自天子以下无饰，无等 疏曰：上天子与公不言，韦弁此言之，亦是互见之义，各以其等为之，不言爵而言等，则依命数矣，爵弁，制如冕，但无旒为异，则无旒之冕，亦与爵冕不殊，得谓冕者，亦前低一寸余，故得冕名 辟，必亦反。
○司甲【阙】
○司兵掌五兵，五盾各辨其物与其等，以待军事，注曰：五盾干橹之属，其名未尽，闻也等谓功沽上下，郑司农云：五兵者戈殳防，酋矛夷矛。
及授兵从司马之灋以颁之，及其受兵，输亦如之，及其用兵，亦如之。
注曰：从司马之灋令师旅，卒两人数，所用多少也，兵输，谓师还有司，还兵也，用兵谓出给卫守， 陈及之，曰：周制甸出，革车一乘，凡兵甲盾戈旗物，鼓铎悉备焉，在农则四时田猎，合其卒伍，治其徒役，简其兵噐，与夫旗物鼓铎，一一治之，其调则各以其具行此所颁者，颁诸卿大夫士从军旅，防同者也。
祭祀授舞者兵
注曰：授以朱干，玉戚之属， 疏曰：案此则春官司干所授者，又是羽籥之等，非干戚可知也。
大丧廞五兵
注曰：廞，兴也，兴作明噐之役，噐五兵也，士防礼下篇有甲胄，干，笮， ，笮，侧白反。
军事建车之五兵防同亦如之
注曰：车之五兵，郑司农所云者是也。步卒之五兵，则无夷矛而有弓矢， 疏曰：凡噐在车皆有铁。噐屈之在车，较及舆以兵插而建之，故有出先刃，入后刃之事， 插测洽反。
○司戈盾掌戈盾之物而颁之
注曰分与授用
祭祀授旅贲殳故士戈盾授舞者兵亦如之
注曰：亦颁之也。故士王族，故士也，与旅贲当事，则卫王也，殳如杖，长寻有四尺， 王光逺曰旅贲氏，执戈盾而趋者，谓军旅，防同之时也，若祭祀则执殳而已，郑刚中曰：舞者执戈盾，未尝执殳，所谓亦如之者。
亦如授故士以戈盾也
军旅，防同授贰车戈盾，建乘车之戈盾，授旅贲及虎士戈盾。
注曰乘车王所乘车也军旅则革路防同则金路
○及舍设藩盾行则敛之
注曰：舍止也，藩盾盾，可以藩卫者，如今之扶苏与疏曰天官，掌舍王行止不言，设藩盾者，当宿卫之事，非止一重，除彼梐枑，车宫之外，别有此藩，盾之等也。
○司弓矢掌六弓四弩，八矢之灋，辨其名物而掌其守藏与其出入。
注曰灋曲直长短之数
○中春献弓弩中秋献矢箙
注曰：箙盛矢，噐也，以兽皮为之 坡，谓弓人为弓，夏秋冬造至春被，故弓弩，中春献之，槀人职矢箙，春作秋成，故矢箙中秋，献之 藏，才浪反。中，音仲，箙音服。
及其颁之，王弓弧弓，以授射甲，革椹质者，夹弓，庾弓以授射豻侯，鸟兽者，唐弓，大弓以授学射者，使者劳者注曰：王弧夹庾，唐大六者，弓异体之名也，往体寡来体，多曰王弧，往体多来体，寡曰夹庾，往体来，体若一曰，唐大甲革，革甲也，春秋曰：蹲甲而射之，质，正也，树椹以为射正，射甲与椹，试弓习武也，豻侯五十步，及射鸟兽，皆近射也，近射用弱弓则射大侯者用王弧，射参侯者，用唐大矣，学射者弓用中后习，强弱则易也，使者劳者弓亦用中逺近可也劳者勤劳王事，若晋文侯，文公受王弓矢之赐者。
○其矢箙皆从其弓
注曰从弓数也每弓者一箙百矢
○凡弩夹庾利攻守唐大利车战野战
注曰：攻城垒者，与其自守者相廹近弱弩疾也，车战野战，进退非强，则不及弩，无王弧，王弧恒服，往体少者，使矢不疾， 疏曰：弓用则服，不用则弛，惟弩则用与不用一张之，后竟不弛，故恒服，用弱者以其强弓久不弛，则就弱则随体不就，也， 椹张林反，夹古洽反，庾师儒相，读庚本或作庚，豻音岸，使者所吏，反参素感反。
凡矢枉矢，絜矢利火射，用诸守城车战，杀矢，鍭矢，用诸近射田猎，矰矢茀矢，用诸弋射，恒矢痹，矢用诸散射，注曰：此八矢者，弓弩各有四焉，枉矢杀矢，矰矢，恒矢弓所用也，絜矢，鍭矢茀矢痹，矢弩所用也，枉矢者，取名变星，飞行有光，今之飞矛是也。或谓之兵矢，絜矢象焉，二者皆可结火以射敌，守城车战，前于重后微轻行疾也，杀矢言中，则死，鍭矢象焉，鍭之言候也，二者皆可以司候，射敌之，近者及禽兽，前尤重中，深而不可逺也结缴于矢谓之矰，矰髙也茀矢象焉，茀之言刜也，二者皆可以弋飞鸟，刜罗之也，前于重又微轻，行不低也，诗云：弋鳬与鴈恒矢，安居之矢也，痹矢象焉，二者皆可以散射也，谓礼射及习射也，前后订其行平也，凡矢之制，枉矢之属，五分二在前，三在后，杀矢之属，三分一在前，二在后，矰矢之属，七分三在前，四在后，恒矢之属，轩輖中，所谓志也， 王龄曰：上文云四弩用于攻守，与战，此枉矢絜矢，用诸守城车战，是以二矢而当四弩之用明矣，二矢既当四弩，其余六矢，当六弓之用，岂不晓然经曰王弧以授射甲，革椹质者，甲革，椹质军射也，杀矢，鍭矢用于田猎之射也，田猎所以治兵讲武，则军射田，射，一事也，故考工记矢人之兵矢，田矢亦同其制，则以此二矢而当二弓明矣，经曰：夹庾以授射豻侯，鸟兽者，今矰矢茀矢，用诸弋射，则此二矢而当二弓明矣，唐大授学射者，使者劳者即散射也，今恒矢痹矢，用于散射，则此二矢而当二弓明矣， 絜苦结反，鍭，音候，矰音増茀扶弗反，痹必二反，缴，音酌，刜孚物反，輖定周反。
天子之弓，合九而成规，诸侯合七而成规，大夫合五而成规，士合三而成规，句者谓之弓。
注曰：体往来之衰也，往体寡来，体多则合，多往体多，来体寡则合，少而圜，犹恶也，句者，恶则直者善矣，疏曰：此皆据角弓反张，不被而合之， 句音钩。
凡祭祀共射牲之弓矢
注曰射牲，示亲杀也，杀牲，非尊者所亲，惟射为可，国语曰：禘郊之事，天子必自射其牲， 疏曰：言凡语广则天地，宗庙，皆有射牲之事。
○泽共射椹质之弓矢
注曰：郑司农云：泽泽宫也，所以习射选士之处也，射义曰：天子将祭，必先习射于泽，泽者，所以择士也，已射于泽，而后射于射宫，射中者得与于祭。
大射燕射共弓矢如数幷夹
注曰：如数，如当射者之数也，每人一弓乘矢，幷夹矢，籋也， 夹音甲，籋音聂。
大丧共明弓矢
注曰：弓矢明噐之用噐也，士防礼下篇曰：用噐弓矢。
凡师役防同颁弓弩各以其物从授兵甲之仪
注曰：物弓弩矢箙之属 ，王光逺曰从授兵甲之仪，凡颁弓弩，其多寡之数一，视兵甲之仪而已。
田戈充笼箙矢共矰矢
注曰：笼竹箙也，矰矢不在箙者为其相，绕乱将用，乃共之。
凡亡矢者弗用则更
呉氏曰：更偿也，用而弃之，则不偿，若不用而亡之则偿也。
○缮人掌王之用弓弩矢箙矰弋抉拾
注曰：郑司农云：抉谓引彄也，拾谓鞲扞也，谓抉挟矢，时所以持饰也，着右手巨指，士防礼曰：抉用正王棘，若择棘，则天子用象骨，与鞲扞者左臂里，以韦为之， 疏曰：此缮人所掌，谓司弓矢选择大善者入缮，人以共王用也， 抉古穴反，彄苦侯反，鞲古侯反，扞，胡旦反着丁略反，择音宅。
掌诏王射
注曰：告王当射之节， 疏曰：王射先行燕礼，以大夫为賔賔与王为耦，所告之事，亦如大射礼，大射正告公之仪。
○赞王弓矢之事
注曰：授之受之， 疏曰：案大仆职已授之受之，此又赞者大仆，尊大仆赞时，此官助赞也。
凡乘车充其笼服载其弓弩
注曰：充笼箙，以盛矢 疏曰：缮人惟主王所乘之车而言。
○既射则敛之
注曰：敛藏之也，诗云：彤弓弨兮受言，藏之 疏曰：所敛者，惟据王所乘车，上有弓矢者，既射还，敛取藏之。
无防计
注曰亡败多少不计 防古外反弨昌遥反
○稾人掌受财于职金以赍其工
注曰赍其工者给市财用之直
○弓六物为三等弩四物亦如之
注曰：三等者，上中下人，各有所宜，弓人职曰：弓长六尺六寸，谓之上制，上士服之，弓长六尺三寸，谓之中制，中士服之，弓长六尺，谓之下制，下士服之，弩及矢箙，长短之制未闻。
○矢八物皆三等箙亦如之春献素秋献成
注曰：矢箙，春作秋成， 疏曰：案司弓矢弓弩，各有四矢，应作四等，而言三等，盖据长短为三等，灋 赍音咨。
书其等以飨工
注曰：郑司农云：书工功拙，高下之等，以制其飨食也，谓飨酒肴，劳之也，上工作上等，其飨厚下工作，下等其飨薄。
○乘其事试其弓弩以上下其食而诛赏
注曰：郑司农云：乘计也，计其事之成功也，故书试为考，谓考之而善，则上其食，尤善又赏之，否者反是。
○乃入功于司弓矢及缮人
注曰功成
凡赍财与其出入，皆在稾人，以待防而攷之，亡者阙之，注曰：皆在稾人者，所赍工之财及弓弩矢箙，出入其簿书，稾人藏之阙犹除也，弓弩矢箙弃亡者除之计，今见在者。
○戎右掌戎车之兵革使
注曰：使谓王使以兵有所诛，斩也，春秋传曰：战于殽，晋梁御戎，莱驹为右战之，明日，襄公秦囚，使莱驹以戈斩之。
○诏赞王鼓
注曰：既告王当鼓之节，又助击之， 疏曰：大仆已赞王鼓，此亦同是助击，其余面也。
○王命于陈中
注曰为王大言之也
防同充革车
注曰：防同王虽乘金路，犹以革车从行也，充之者谓居左也，曲礼曰：乘君之乘车，不敢旷左。
○盟则以玉敦辟盟遂役之
郑刚中曰：以玉敦而辟盟者，奉□以告神，乃辟开盟，载之书也，犹大史辟灋之辟 ，注曰：役之者，敦□授当歃者。
○赞牛耳桃茢
注曰：郑司农云：赞牛耳，春秋所谓执牛耳者，谓尸盟者，割牛耳，取□助为之，及血在敦中，以桃茢拂之，又助之也，耳者，盛以珠盘，尸盟者执之，桃鬼所畏也，茢苕帚，所以扫不祥， 疏曰：杀牲取血，旁有不祥，故执此桃茢，于血侧也， 敦音对，辟音辟，苕音条，帚之受反。
○齐右掌祭祀，防同賔客前，齐车王乘，则持马行则陪。
乘
注曰：齐车金路，王自整齐之车也，前之者已驾，王未乘之时，陪乘参乘，谓车右也。齐右与齐仆同车而有祭祀之事，则兼玉路之右，然则戎右兼田右欤。
○凡有牲事则前马
注曰：王见牲，则拱而式，居马前，郤行备惊奔也，曲礼曰：国君下宗庙，式齐牛 ，齐侧皆反，下齐车，齐仆齐牛，同乘绳证反，一音绳。
○道右掌前道车，王出入，则持马陪乘，如齐车之仪注，曰道车，象路也，王行道德之车， 疏曰：言象据饰为名，言道据行道为称。
自车上谕命于从车诏王之车仪
疏曰：礼云，式视马尾，顾不过毂，皆是车上威仪，故须诏之，齐右不云者，文不具。
王式则下前马王下则以盖从
注曰：以盖从表，尊 疏曰：盖有二种，一者御雨，二者表尊，此则表尊之盖也。
大驭掌驭玉路以祀，及犯軷，王自左驭驭下，祝登受。
辔犯軷遂驱之
注曰：行山曰軷，犯之者，封土为山，象以菩刍，棘柏为神，主既祭之，以车轹之而去，喻无险难也，春秋曰：跋涉山川，自由也，王由左驭禁制马使不行也， 疏曰：此据祭天之时，故有犯軷之事。
○及祭酌仆仆左执辔右祭两轵祭軓乃饮
注曰：杜子春云：轵，谓两轊也，軓当为，谓车轼前也， 疏曰：及祭酌仆者，即上文将犯軷之时当祭，左右毂末，及轼前，乃犯軷而去，酌仆者使人酌酒与仆仆，即大驭也，大驭，则左执辔，右祭三处讫，乃饮，始轹軷而去， 軷蒲末反，轵，音止，軓音犯菩音员，轹音厯，轊音卫。
凡驭路行以肆夏趋以采荠
注曰：凡驭路谓五路也，肆夏采荠乐章也，行谓大寝，至路门，趋谓路门至应门。
○凡驭路仪以鸾和为节
注曰：舒疾之灋也，鸾在衡和在轼，皆以金为铃， 荠才私反。
○戎仆掌驭戎车
注曰戎车革路也帅出王乘以自将
○掌王倅车之政正其服
注曰：倅副也，服谓众乘，戎车者之衣服， 疏曰：郑注坊记云：仆右恒朝服，据非在军时，若在军则服韦弁服。
○犯軷如玉路之仪凡巡守及兵车之防亦如之注曰如在军 疏曰谓如其犯軷 倅七内反
掌凡戎车之仪
注曰：凡戎车众之，兵车也，书序曰：武王戎车三百两，易彦祥曰：上文言驭戎车，则王之革路，此言戎车。
则众之兵车也，武王戎车三百两，其进退之节，不愆于六步七步，不愆于四伐，五伐六伐七伐，乃止齐焉，则戎车之仪，可知至大司马于搜田之时，亦有所谓坐作进退疾徐疏数之节，戎仆所以掌其仪者，此也。
○齐仆掌驭金路以宾
注曰以待賔客
○朝觐宗，遇飨食，皆乘金路，其灋仪，各以其等为车送逆之节。
注曰：节谓王乘车迎宾客及送相去逺近之数上公九十步，侯伯七十步，子男五十步，司仪职曰：车逆拜辱，又曰：及出，车送 疏曰：春夏受贽于朝，无迎灋，受享则有之，秋冬一受之于庙，受贽受享，皆无迎灋，今言朝觐宗，遇飨食，皆乘金路者，谓因此朝觐，宗遇而与诸侯行飨食在庙，即有乘金路，迎賔客之灋也。
○道仆掌驭象路，以朝夕燕出入，其灋仪如齐车，注曰：朝夕朝朝莫夕 ，疏曰：在正朝来往而言，燕者以其在宫中，行事皆称燕。
○掌贰车之政令
注曰贰亦副
○田仆掌驭田路以田以鄙
注曰田路木路也田田猎也鄙循行县鄙
○掌佐车之政
注曰佐亦副
○设驱逆之车
注曰驱驱禽使前趋获逆衙还之使不出围
○令获者植旌
注曰：以告获也，植树也， 郑刚中曰山虞，植虞旗泽虞，植虞旌为属禽，设此，则令获禽自植，以告获也。
○及献比禽
注曰田获者各献其禽比种物相从次数之
凡田王提马而走诸侯晋大夫驰
注曰：提犹举也，晋犹抑也，使人扣而举之，抑之皆止奔也，驰放不扣 ，王介甫曰：提节之晋，进之驰，则亟进之，尊者安舒，卑者戚速。
○驭夫掌驭贰车从车使车
王介甫曰：贰车副车，从车谓属车也，使车谓使者：所乘之车。
○分公马而驾治之
注曰乘调六种之马
○校人掌王马之政
注曰政谓差择养乘之数也月令曰班马政
○辨六马之属，种马一物，戎马一物，齐马一物，道马一物，田马一物，驽马一物。
注曰：种谓上善似母者，以次差之玉路，驾种马，戎路驾戎马，金路，驾齐马，象路驾道马，田路驾田马，驽马给宫中之役 ，王光逺曰其毛其足其力，皆所谓物也，司马灋曰：宗庙齐毫尚纯也，田事齐足尚疾也，戎事齐力，尚强也，此其物不可不辨， 校戸校反齐马侧皆反。
凡颁良马，而养乘之，乘马一师，四圉，三乘为皁，皁一趣马，三皁为系，系一驭夫，六系为廏，廏一仆夫，六廏成校，校有左右，鴑马三良马之数，丽马一圉，八丽一师，八师一趣马，八趣马一驭夫。
注曰：良善也，善马五路之马，郑司农云：四匹为乘养马为圉，故春秋曰：马有圉，牛有牧，谓二耦为乘师，趣马驭夫，仆夫帅之名也，趣马，下士驭夫，中士则仆夫上士也，自乘至廏，其数二百一十六匹，易干为马，此应干之防也至校变为言成者，明六马各一廏，而王马小备也，校有左右，则良马一种者四百三十二匹，五种，合二千一百六十匹，鴑马三之，则为千二百九十六匹，五良一鴑，凡三千四百五十六匹，然后王马大备，诗云：騋牝三千，此谓王马之大，数与丽耦也，鴑马自圉至驭夫，凡马千二十四匹，与三良马之数不相应，八皆宜为六字之误也师十二匹，趣马七十二匹，则驭夫四百三十二匹矣，然后而三之，既三之，无仆夫者，不驾于五路卑之也， 疏曰：言养乘之者已下，皆四四为耦，是因养马而乘习之 ，乘绳证反，皁才早反，趣仓走反，系音计，廏音救，騋音来。
天子十有二闲，马六种，邦国六闲，马四种，家四闲，马二种。
注曰：降杀之差，每廏为一闲，诸侯有齐马道，马田马大夫，有田马各一闲，其鴑马则皆分为三焉， 赵商问大夫采地四甸，一甸税，又给王，其余三甸才有马十二匹，与校人职，相校甚异，曰：此马皆君所制为，非谓民赋司马灋甸，有戎马四匹，长毂一乘，此为民出军赋，无与于天子，国马之数事条，未理而多纷纭。
○凡马特居四之一
注曰：欲其乘之性相似也，物同气则心一，郑司农云：四之一者三，牝一牡 ，杀音晒。
春祭马祖执驹
注曰：马祖天驷也，孝经説曰房为龙马，郑司农云：执驹，无令近母犹攻驹也二嵗曰驹三嵗曰駣谓执犹拘也，春通淫之时，驹弱，□气未定，为其乘匹伤之，疏曰：春时通淫，求马蕃息，故祭马祖。
○夏祭先牧颁马攻特
注曰：先牧始养马者，其人未闻夏通淫之，后攻其特，为其蹄齧，不可乘用，郑司农云：攻特谓騬之 疏曰：祭先牧者，夏草茂求肥充。
○秋祭马社臧仆
注曰马社，始乘马者，世本作曰，相士作乘马，郑司农云：臧仆谓简练驭者，令皆善也，谓仆驭五路之仆疏曰：秋时马肥，盛可乘用，故祭始乘马者。
○冬祭马步献马讲驭夫
注曰：马步神为灾害，马者献马，见成马于王也，驭夫驭贰车，从车，使车者讲，犹简习 ，駣音肇，騬音绳，相息亮反。
凡大祭祀朝觐防同毛马而颁之
注曰：毛马齐，其色也，颁授当乘之， 疏曰：此三者皆须马从王毛马者，案毛诗云：宗庙齐毫尚纯也，戎事齐力，尚强也，田猎齐足，尚疾也，尔雅亦云：虽据宗庙，至于田猎，军旅既尚疾，尚力亦尚色也，诗云：四騵彭彭，武王所乘，又云：四铁孔阜，秦襄公以田，是齐，色不専据宗庙。
○饰币马执扑而从之
注曰：郑司农云：校人主饰之也，币马以马遗人，当币处者也。聘礼曰：马则北面，奠币于其前，士丧礼下篇曰：荐马缨三就，入门，北面交辔，圉人夹牵之驭者，执防立于马后， 扑普卜反，遗惟季反。
凡宾客受其币马
注曰宾客之币马来朝觐而享王者
大丧饰遣车之马及塟埋之
注曰言埋之则是马涂车之刍灵
田猎则帅驱逆之车
注曰帅犹将也
凡将事于四海山川则饰黄驹
注曰：四海犹四方也，王巡守过大山川，则有杀驹，以祈沈礼，与玉人职，有宗祝以黄金，勺前马之礼 疏曰：山川地神土色黄，故用黄驹。
凡国之使者共其币马
注曰：使者所用，私觌 疏曰：使者王使之下聘问诸侯者，上文饰币马，是以马遗人灋非聘，故无私觌，前宾客来朝，聘不言私觌者，诸侯之臣于天子，不敢行，私觌故也。
凡军事物马而颁之
注曰：物马齐其力， 陈及之，曰：亦颁于官府，共军事者耳，不然，校人六廏，安能及庶民乎！
等驭夫之禄
注曰驭夫于趣马仆夫为中举中见上下
宫中之稍食
注曰：师圉府史以下也，郑司农云：稍食，曰廪 ，项平甫曰：廏库皆近王宫，一云：马有养于内，非也。
○趣马掌赞正良马而齐其饮食简其六节
注曰：赞佐也，佐正者谓校人臧仆，讲驭夫之时，简差也，节犹量也，差择王马以为六等。
掌驾说之颁
注曰用马之次第 疏曰凡用马当均劳逸故驾说须依次第 说音税
辨四时之居治以听驭夫
注曰：居谓收庌所处治，谓执驹攻特之属， 疏曰：马二月已前，八月，已后在廏，二月已后，八月已前，在牧故云四时也，趣马，下士属驭夫，中士故云听驭夫庌，音雅后同。
○巫马掌养疾马而乘治之，相医而药攻马疾，受财于校人。
注曰：乘谓驱步，以其疾，知所疾处，乃治之。相，助也，疏曰：巫知马祟，医知马疾，疾则以药治之，祟则辨。
而祈之，二者相须，故巫助医也，受财者谓共祈具及药直。
○马死则使其贾粥之入其布于校人
注曰：布泉也，郑司农云：贾谓其属官小吏，贾二人粥卖也， 相息亮反，注同疏，如字贾，音古粥音育，祟音嵗。
○牧师掌牧地皆有厉禁而颁之
注曰：颁马授圉者，所牧处 疏曰：厉禁谓可牧马之处，亦使其地之民遮防禁止，不得使民輙放牛马。
○孟春焚牧
注曰焚牧地以除陈生新草也
○中春通淫
注曰：中春隂阳交万物生之时，可以合马之牝牡也，月令，季春乃合累牛腾马，游牝于牧，秦时书也，秦地寒凉，万物后动。
○掌其政令凡田事赞焚莱
注曰焚莱者山泽之虞 中音仲
○廋人掌十有二闲之政教，以阜马佚，特敎駣攻驹，及祭马祖，祭闲之先牧，及执驹，散马耳，圉马。
注曰：九者皆有政教焉，阜盛壮也，诗云：四牡孔阜，杜子春云：佚当为逸，郑司农云：马三嵗曰駣二嵗曰驹散读，为中散大夫之散谓聒马耳，母令善惊也，谓逸者用之，不使甚劳，安其血气也，敎駣始乘习之也，攻驹騬，其蹄齧者，闲之先牧，先牧制闲者，散马耳，以竹括押，其耳头动摇，则括中物，后遂串习，不复惊 ，郑刚中曰：攷此文二及字之义，当为七事耳，廋人职卑，安得主马祖之祭于校人，祭马祖之时已则祭，闲之先牧，于校人命，执驹之时，已则散马耳，圉马 ，王介甫曰：圉马则成马，而圉之圉马，以校人执驹为节也，佚音逸聒，古活反。
正校人员选
注曰校，人谓师圉也， 王介甫曰：正其员，使员称马数，正其选，使选惟其能。
马八尺以上为龙，七尺以上为騋，六尺以上为马，注曰：大小异名，尔雅曰：騋牝骊牡，驹褭骖，郑司农云：以月令曰：驾苍龙， 王介甫曰：小大异名，使各从其类，以待乘颁，及以为种， 郑刚中曰：校人不辨，六马之属，廋人职卑，乃于此言龙騋之尺寸，何耶？盖十二闲之广二千五百余匹之多，马有超然卓异，藏乎其中，人所不见，自非主者表而出之，则神骏之才，逐电之足，谁其知之！故特于廋人言之 ，褭奴了反。
○圉师掌敎圉人养马，春除蓐衅，廏始牧夏庌马，冬献马射，则充椹质，茨墙则剪阖。
注曰：蓐马兹也，马既出而除之，新衅焉，神之也？春秋传曰：凡马，日中而出，日中而入，庌庑也庑，所以庇马凉也，充犹居也，茨盖也，阖苫也，椹质剪阖，圉人所习也， 徐氏曰：椹质以木为之，缚草以代侯者，剉草为苫苫之以盖墙也， 蓐音辱，庌五稼反，茨在私反，阖戸猎反庑亡甫反，房入声，剉千卧反，苫伤占反。
○圉人掌养马刍牧之事以役圉师
注曰役者圉师使令焉
凡宾客丧纪牵马而入陈
注曰：宾客之马王所以赐之者，诗云：虽无予之路，车乘马，丧纪之马，启后所荐，马 疏曰：虽同牵马入陈，宾客与丧纪所陈，有异宾客，则在馆，天子使人就馆而陈之，若丧纪，则天子将塟朝，庙时在祖庙中，陈设明器之，时遣人荐马及缨入庙，陈之。
○廞马亦如之
注曰廞马遣车之马人捧之亦牵而入陈
○职方氏掌天下之图，以掌天下之地，辨其邦国都鄙，四夷八蛮，七闽九貉，五戎，六狄之人民，与其财用九谷，六畜之数要，周知其利害。
注曰：天下之图，如今司空舆地图也，郑司农云：东方曰夷，南方曰蛮，西方曰戎，北方曰貉，狄谓闽蛮之别也，国语曰闽芊蛮矣，四八七九五六周之所服，国数也，财用泉谷货贿也，利金，竹箭之属，害神奸，铸鼎所象，百物也，尔雅曰：九夷八蛮，六戎五狄，谓之四海， 坡谓周知其利害者，周知其山川，江，湖之支凑，可以设险之利，与要害之处也。
○乃辨九州之国使同贯利
注曰：贯事也， 疏曰：使同其事，利不失其所也， 郑刚中曰：自中国以至夷狄兼举，而周知之矣，乃若国之有九州为五，政之所加，七赋之所养，王者所治之区域也，必使贯无不同，则九州共贯，利无不同，则四海防利 ，闽梅巾反，貉，孟白反，芈，音弭。
东南曰扬州
易彦祥曰：禹贡扬州之域，东距海，北据淮，故曰淮海，惟州，殷人以淮入徐，故州止谓之江南，周人复以淮入而循禹之旧，不言淮海，而曰东南者，变禹贡之文也。
○其山镇曰：防稽其泽薮曰具区，其川三江，其浸五湖，其利金锡竹箭，其民二男五女，其畜宜鸟兽，其谷宜稻，注曰：镇名山，安地徳者也大泽曰：薮浸可以为陂，灌溉者，锡镴也，箭蓧也，鸟兽孔雀鸾，防防犀象之属，顾景范曰：防稽山在浙江绍兴府城东南十二里具区，即太湖也，亦曰：震泽在江南，苏州府西南五十里，接常州府及浙江，湖州府界，三江，一曰松江，自太湖分流出，苏州吴江县南长桥，口至嘉定县东南四十里，吴松口入海，一曰娄江，亦自太湖分流，经苏州城东，至太仓州东南七十里，刘家河口入海，一曰东江，亦自太湖分流，从吴江县，东南入浙江，嘉兴府境至海盐县东北三十五里，乍浦入海，今由江南松江府合松江入海，五湖，孔氏云：太湖东岸，五弯曰菱湖，游湖莫湖，贡湖，胥湖水弥漫，而滩浅者曰薮洼下，而钟水者曰浸 ，王介甫曰：九州之序，禹贡始于冀次，以兖而终于雍，职方始于，次以荆而终于并者，盖禹贡言治水之序，职方言逺近之序治水，自帝都而始，然后顺水性所便，自下而上，故自兖至雍而止以逺近言之则周之化自北而南，以南为逺故闗睢鹊巢之诗分为二，南汉广亦言文王之道，被于南国，徳化所及以逺为至故也。始于州，则以在东南，次以荆，则以荆在正南，终于并则以并在正北先逺而后近也， 防古外反，陂彼冝反镴音猎，篠素了反，防音交防音精。
正南曰荆州
易彦祥曰：禹贡荆及衡阳惟荆州，殷之荆州，南不言衡阳，循禹之旧也，其北境，则曰：汉南以地志，攷之荆山，在南郡临沮县，即今荆门军当阳县之地，汉水又在其北，正属襄阳，言汉南则殷之荆州，实跨荆山之北，至周复以荆门之北属豫，复禹封域，以荆及衡阳为荆州，荆山，即南条衡山，即南岳皆在正南之地，故曰正南。
○其山镇曰衡山，其泽薮曰云瞢，其川江汉，其浸颍，湛，其利丹，银、齿，革，其民一男二女，其畜宜鸟兽，其谷宜稻，注曰：颍出阳城，宜属豫州，在此非也。齿象齿也。革犀兕革也，杜子春云：湛或为淮 ，顾景范曰：衡山在湖广衡州府，衡山县西三十里，云瞢在湖广徳安府城南五十里，江水原，四川成都府，茂州西北之岷山厯梁荆三州之域，至今江南州府，海门县，东入海，汉水原于陜西汉中府沔县西嶓冢山，至湖广汉阳府城，东北入大江，颍水原，河南府，登封县东阳干山，至江南，鳯阳府，颍州，颍上县界入淮，湛未详，今河南汝州境内有湛水，二水本在禹贡豫州之域， 瞢鸣鳯反，湛直减反。
河南曰豫州
昜彦祥曰：禹贡荆河惟豫州，其封在大河之南，南条荆山之北，故曰荆河，殷之豫州，则南境距汉，北境接河，故曰河南，周人于豫州，亦曰河南，而南境则仍禹贡之旧，不曰荆河，互文以见也。
○其山镇曰华山，其泽薮曰圃田，其川荥；雒，其浸波溠，其利林，漆丝枲，其民二男三女，其畜宜六扰，其谷宜五种。
注曰：波读为播，禹贡曰：荥播既都，春秋曰：楚子除道，梁溠营军临，随则溠，宜属荆州，在此非也。林竹木也，六扰马牛，羊，豕，犬鸡五种黍稷，菽麦稻 ，顾景范曰：华山在陜西，西安府，华州华阴县南十里，圃田在开封府，中牟县西北七里，荥荥泽也，今开封府，郑州荥泽县是洛水出陜西西安府，商州南冢岭山，至河南府巩县北入河，波水通典云：出歇马岭，在今汝州鲁山县西北，溠水通典，云出黄山，在今湖广襄阳府阳县东北， 荥戸扃反，溠，音诈，播音波，都张鱼反。
正东曰青州
易彦祥曰：禹贡有青有兖，有徐殷并青于徐，而徐兼州之淮，故江南曰州，周复以淮归而并徐于青正在畿东，故曰正东。
○其山镇，曰沂山，其泽薮曰望诸，其川淮泗，其浸沂，沭，其利蒲鱼，其民二男二女，其畜宜鸡，狗，其谷宜稻，麦，注曰：二男二女，数等似误也。盖当与兖州同，二男三女，郑司农云：淮或为睢沐，或为洙 ，顾景范曰：沂山在青州府，临朐县南百五十里，孟猪在河南归徳府虞城县，禹贡属豫州，淮水原，河南，南阳府唐县东南桐柏山，至江南，淮安府，安东县东北入海，泗水出兖州府泗水县东陪尾山，至江南，淮安府清河县南入淮，今名南清河，沂水出青州府，莒州沂水县西北，雕厓山至淮安府，邳州南入泗，沭水出临朐县沂山至淮安府，安东县西入淮， 沭音述，朐音劬，厓音崖。
河东曰兖州
易彦祥曰：夏殷皆言济河惟兖州，谓东河之东，济水之北也，周人以青兼徐而兖州，又得越乎济之东南，故徐之岱山，职方以为兖之所镇，徐之大野，职方以为兖之泽薮是也，故曰河东。
○其山，鎭曰岱山，其泽薮曰大野，其川河泲，其浸庐维，其利蒲鱼，其民二男三女，其畜宜六扰，其谷宜四种，注曰：庐，维当为雷，雍字之误也禹贡曰：雷夏既泽，雍沮防同雷，夏在城阳四种，黍；稷，稻；麦， 顾景范曰：岱泰山也，在济南府，泰安州北五里，大野在兖州府，济寕州钜野县东五里河从西域昆仑山，至陜西西，寕卫积石山，乃入中国，厯，雍，豫，冀，兖四州之域，东北入海，今从东南合淮入海，济水原，河南，怀庆府济源县西王屋山，至山东济南府，濵州利津县，东入海，亦曰大清河，庐水在济南府长清县西，废卢县境，潍水出青州府，莒州西北箕屋山，至莱州府潍县东北入海，禹贡属靑州， 泲子礼，反沮七余反。
正西曰雍州
易彦祥曰：禹贡有雍有梁，故梁为正西，而雍为西北殷周，皆省梁入雍，故雍州为正西。
○其山，鎭曰岳山，其泽薮曰蒲，其川泾，汭，其浸渭，洛，其利玉石，其民三男二女，其畜宜牛，马，其谷宜黍，稷，注曰：郑司农云：或为汧，蒲或为浦 ，顾景范曰：岳山在陜西鳯翔府，陇州南百四十里，蒲在陇州西四十里，泾水出陜西平凉府城西南笄头山，至西安府高陵县西南入渭，汭水出蒲薮，东北厯平凉府境至西安府，邠州长武县，而合于泾，渭水出陜西临洮府，渭原县西，鸟鼠山至西安府，华州华阴县，北入大河，洛水出庆阳府城东北，废洛原县，南流合漆，沮二水，至西安府，同州朝邑县南而入渭，通典曰：洛即漆沮也 ，汭如鋭反，汧口千反。
东北曰幽州
易彦祥曰：舜十二州本有幽州，水土既平，以冀为帝，都省幽入，冀殷人南都，河南之亳复，舜幽州之名，周人又以幽州兼殷之营州，实禹贡青州隔海，东北之境，故曰东北。
○其山镇，曰医无闾，其泽薮曰貕养，其川河泲，其浸菑时，其利鱼盐，其民一男三女，其畜宜四扰，其谷宜三种，注曰：四扰马牛，羊，豕三种黍，稷，稻，杜子春读貕为奚顾？景范曰：医无闾山，在辽东广宁卫西五里，貕养在山东，登州府莱阳县在禹贡属青州，菑水在济南府，淄川县东南七十里，时水在靑州府，临淄县西二十五里 易，彦祥曰：经于兖州，言其川河泲，盖兖州北距河而南，据泲，禹贡言济河惟兖州，则惟兖州之川宜也，幽州逺在东北于河，泲何与？盖幽州虽跨有辽水，为东北而实，西南越海，兼有青州之东北境，所以琅琊郡之貕养泽，泰山郡之淄水，千乘郡之时水皆在幽州之域，光武十三年，以辽东属青州，二十四年，还属幽州，是知幽州实可以有青州王璜，张楫云：九河防海中，是九河未防之前，凡登，莱海岸，及濵，沧二州之东境皆在幽州之地，与兖州东西分界，故其川同于河，泲 貕音兮，菑禹贡作淄。
河内曰冀州
易彦祥曰：舜十有二州，有幽有并有冀，水土既平之后，以冀为尧都省，十有二州之幽并入焉，以余州凖之，则知禹贡冀州东西南之三面，距河南而北境，则越平常山，今之燕云营，平诸州，皆其地也，殷人复以冀州北境，复舜之幽州，而东西南皆禹迹之旧，盖东河之西，西河之东南，河之北也，故曰两河间，周人又分冀而复，舜之并州，故曰，河内而已。
○其山镇曰霍山，其泽薮曰杨纡，其川漳，其浸汾，潞，其利松柏，其民五男三女，其畜宜牛羊，其谷宜黍，稷，顾景范曰：霍山在今山西平阳府，霍州东南三十里，尔雅秦有杨纡，未详漳水，有二浊漳，出山西，潞安府长子县西，鸠山清漳，出太原府，平定州乐平县西南少山至河南彰徳府临漳县西合焉，其下流复分为二，或从直隷，河间府献县，合滹沱河，或从山东东昌府馆陶县合卫河，汾水出太原府，静乐县北，管涔山至平阳府，蒲州荣河县西入太河，潞水，阚骃曰：即浊漳水也，今潞安府城西南二十里，浊漳经焉，土人犹呼为潞水，通典曰：潞河在密云县，即今顺天府境内之白河也， 滹唤胡反，沱，唐何反？涔锄林反。
正北曰并州
易彦祥曰：舜有并州禹贡以并入冀州，殷因之，周复分，冀复舜并州，以天下之势言之，冀州在西河之东雍州，在西河之西，并州介乎？雍冀之间，故曰正北。
○其山镇，曰恒山，其泽薮曰昭余祁，其川虖池，呕夷，其浸涞易，其利布帛，其民二男三女，其畜宜五扰，其谷宜五种。
注曰五扰，马牛羊犬豕五种，黍；稷，菽麦稻也，凡九州及山镇泽薮，言曰者，以其非一，曰其大者耳。此州界扬，荆、豫、兖、雍，冀与禹贡畧同青州则徐州地也，幽并则青，冀之北也，无徐梁 ，顾景范曰：恒山在直，真定府，定州曲阳县，西北百四十里，昭余祁在太原府祈县东七里，虖沱水出太原，代州繁畤县，东北秦戏山，至直，河间府静海县北，小直沽入海，呕夷水出山西大同府，蔚州灵丘县西北高是山，一名唐河，至直保定府，安州北合于易水，涞水在保定府，易州涞水县东北三十里，亦名北易水，易水在保定府安州城北，亦名南易，水 李氏曰：禹贡无幽，并职方无梁，徐盖周合梁徐于雍靑，分冀野为幽，并攷工记言，天下之大势，两山之间，必有川焉，两川之间，必有涂焉。广谷大川风俗之所以分，故推其高且大者先正之，然后九州可别，如大山定，而山之西为兖，大河定，而河之南为豫，此分画之要也。 陈氏曰：九州山川泽薮，各在职方，不属诸侯之版，观诗不以圃田系郑，春秋不以沙麓，系晋畧可覩矣周季，诸侯始擅不朌之利，齐干山海而桃林之塞，郇瑕之地，晋实私之，此诸侯所以僭侈王室，所以衰微也， 并卑盈反，虖唤胡反，池徒多反，呕焉侯反，朌颁同塞音赛。
乃辨九服之邦国，方千里曰王畿，其外方五百里曰侯服，又其外方五百里曰甸服，又其外方五百里曰男服，又其外方五百里曰采服，又其外方五百里曰卫服，又其外方五百里曰蛮服，又其外方五百里曰夷服，又其外方五百里曰镇服，又其外方五里曰藩服。
注曰服事天子也诗云侯服于周
凡邦国千里，封公以方五百里，则四公方四百里，则六侯方三百里，则七伯方二百里，则二十五子，方百里则百男，以周知天下。
注曰：以此率徧知四海九州，邦国多少之数也，方千里者，为方百里者百，以方三百里之积，以九约之，得十一有竒云七伯者字之误也周九州之界，方七千里，七七四十九方千里者四十九，其一为畿内余四十八，八州各有方，千里者六，周公变殷汤之制，虽小国地，皆方百里，是每事言则者设灋也，设灋者以待有功而大，其封一州之中，以其千里封公，则可，四又以其千里封侯，则可六，又以其千里封伯，则可十一，又以其千里封子，则可二十五，又以其千里封男则可，百公侯伯子男，亦不是过也。州二百一十国，以男备其数焉，其余以为附庸，四海之封，黜陟之功，亦如之，虽有大国，爵称子而已，郑司农云：此制亦见大司徒职 坡，谓此九灋所谓制畿封国，以正邦国也，有公，侯、伯、子，男之异爵，则设仪辨位，以等邦国，亦在中焉。
凡邦国小大相维
注曰：大国比小国，小国事大国，各有属，相维聫也，疏曰：王制云，五国以为属，属有长，十国以为连，连有帅；三十国以为卒，卒有正，二百一十国以为州，州有伯，彼虽是殷，制亦可证，各有属相，维聫之意。
○王设其牧
注曰：选诸侯之贤者为牧，使牧理之 坡，谓此与上节即九灋，所谓建牧立监，以维邦国也，而比小事大，以和邦国，亦在其中焉， 比毗志反。
制其职各以其所能
注曰：牧监参伍之属，用能所任，秩次 坡，谓制其职各以所能，则贤与功可得有为，而所以作邦国在此矣。
制其贡各以其所有
注曰：国之地，物所有 坡，谓此一节即九灋，所谓施贡分职，以任邦国也。
王将巡守，则戒于四方，曰：各修平乃守，攷乃职事，无敢不敬戒，国有大刑。
注曰乃犹女也守谓国竟之内职事所当共具
○及王之所行先道帅其属而巡戒令
注曰：先道先由王所从道君前行，其前日所戒之令。
○王殷国亦如之
注曰：殷犹众也，十二岁，王若不巡守，则六服尽朝，谓之殷国，其戒四方诸侯，与巡守同 ，疏曰王殷国，所在无常，或在畿内，国城外即为之，或向畿外诸侯之国行之，故有戒令之事， 巡守音狩，女音汝，竟音境。
○土方氏掌土圭之灋以致日景
注曰：致日景者，夏至景尺有五寸，冬至景丈三尺，其间则日有长短。
以土地相宅而建邦国都鄙
注曰：土地犹度，地知东西南北之深而相其可居者，宅居也， 坡谓邦国都鄙兼王国，侯邦畿内，畿外皆在焉， 相息亮反，度待洛反，深音谂。
以辨土宜土化之灋而授任地者
注曰土宜，谓九谷；植穉所宜也。土化地之轻重粪种，所宜用也，任地者载师之属， 疏曰：既为土方氏，非直度地相宅，亦当相地所宜，故须辨之，授谓以书作灋授之 ，黄文叔曰：所谓景短多寒，景长多暑，景朝多阴，景夕多风，土宜土化由是而有其灋焉。
王巡守则树王舍
注曰：为之藩罗， 疏曰：谓若掌舍设梐枑之时，则此官亦为王于外，周帀树藩罗。
○怀方氏掌来逺方之民致方贡致逺物而送逆之，达之以节。
注曰逺方之民四夷之民也谕徳延誉以来之逺物九州之外，无贡灋而至者，达民以旌节，达贡物以玺节， 坡谓逺方之民非直四夷也，自他州而来者皆是逺物非直藩国之货也，凡贸迁有无者，皆是上土，方既使其有奠居此官，主绥懐之令相来往也。
治其委积馆舍饮食
注曰：续食其往来 疏曰：案遗人云：十里有庐，庐有饮食，三十里有宿，宿有委五十里，有市市有积。
○合方氏掌达天下之道路
注曰津梁相凑不得防絶
通其财利
注曰茂迁其有无
同其数器
注曰权衡不得有轻重
壹其度量
注曰尺丈釜钟不得有大小
除其怨恶
注曰怨恶邦国相侵虐
同其好善
注曰：所好所善谓风俗所高尚 坡，谓冯弱犯寡则眚之，司马之九伐也，以俗敎安，司徒之十二敎也，妄意此官，皆柔逺人之事抑文，承通财利之后，则除其怨，恶者禁土，著为孤客患同，其好善者彼此地产，交相好善，则茂迁者利其息，上懐方来逺方之民此官，达其道路，以济不通也，怀方致逺物此官为之均平，使乐来往也。
○训方氏掌道四方之政事与其上下之志
注曰：道，犹言也，为王説之四方诸侯也，上下君臣也。
诵四方之道
注曰：道世世所説往古之事也，为王诵之，若今论圣徳尧舜之道矣， 疏曰：政事及上下之志，知则向玊道未必诵之，古昔之善道，恒诵之在口，王问则为王诵之。
正嵗则布而训四方
注曰：布告以敎天下，使知世所善恶 坡，谓四方政事，与上下之志，皆有善恶，王既知之，则布而训之，使善者知勉恶者，知改且以道训之，使则古昔。
而观新物
注曰：四时于新物，出则观之，以知民志所好恶，志淫行辟，则当以政敎化正之 ，黄文叔曰：布而训四方，使述其旧美也，观新物，察风俗之变也。
○形方氏掌制邦国之地域，而正其封疆，无有华离之地。
注曰：华读为哨之正之，使不邪离絶 疏曰：形方氏主知四方，土地形势，故使掌作邦国之地域，大小形势，又当正其封疆，勿使相侵，者两头，寛中狭邪者，一头寛一头狭。
使小国事大国大国比小国
注曰：比犹亲也， 郑刚中曰：其所以使地不华离者，盖使小国近大国，事之以自立，大国近小国，比之以自固，然非形方氏制其地形，使各相聫属，虽欲使小大相事，相比不相侵，其疆埸，亦不可得也。 华音夸，若哇反，哨羊售反。
○山师掌山林之名，辨其物与其利害而颁之于邦国，使致其珍异之物。
注曰：山林之名与物，若岱畎丝枲，峄阳孤桐矣，利其中人用者害毒物，及螫噬之，虫兽 疏曰：此山师及下川师，原师等，皆是遥掌畿外，邦国之内，山川原隰之等，使出税珍异，以供王家也， 畎古犬反，峄，音亦螫音释。
○川师掌川泽之名，辨其物与其利害而颁之于邦国，使致其珍异之物。
注曰：川泽之名，与物若泗滨浮磬，淮夷蠙珠，暨鱼泽之萑蒲， ；萑，音丸。
○邍师掌四方之地名，辨其丘陵，坟衍，邍隰之名，注曰：地名谓东原，大陆之属。
物之可以封邑者
注曰：物之谓相，其土地可以居民，立邑 疏曰：小司徒云：四井为邑，据田中，千室之邑，据城二者皆须物色其善恶，然后封民 刘执中曰：此谓五等封国之余地，未有邑以管其民者，不尔，则诸侯吞之矣， 可以賛司马正邦国之封疆， 邍同原。
○匡人掌达灋，则匡邦国而观其慝，使无敢反侧，以听王命。
注曰：灋则八灋，八；则也，邦国之官府，都鄙亦用焉，慝奸伪之恶也，反侧犹背违灋度也，书曰：无反无侧，王道正直。
○撢人掌诵王志道国之政事，以巡天下之邦国，而语之。
注曰：道，犹言也，以王之志与政事谕説诸侯使不迷惑。
使万民和説而正王面
注曰：面犹乡也，使民之心，晓而正乡，王 疏曰：以上二事，向诸侯説之使诸侯化民而万民正，乡于王撢，音探语鱼据反和説音悦乡音向。
○都司马掌都之士，庶子及其众庶车马，兵甲之戒令，注曰：庶子卿大夫士之子车马，兵甲备军，卒疏曰：士适子，庶子其支庶，若王家有军事，徴兵于采地，都鄙则都司马以书致于士，庶子有此，众庶车马，兵甲之戒令士庶子受而行之。
以国灋掌其政学
政谓军之赋税也，学修徳学道 王，次曰：古者国之子弟，无时不知敎，无处不有学，退在学校，受教于司乐大胥，诸子进在王所，受敎于师保氏入而宿卫，有宫伯案，其在版者而教之，出而守御，有都司马，掌其政学以教之，出入进退，教未尝不行乎其间，非若后世之敎止于庠序，而庠序之教，又为具文。
以听国司马
注曰：听者受行，其所徴为也国司马，大司马之属，皆是。
家司马亦如之
注曰：大夫家臣为司马者，春秋曰：叔孙氏之司马戾 ，子公反。
坡谓大司马掌邦政，而以兵事为先，故凡兵甲车马之政，隶仆御，从之，官九州，邦国之形胜，阨塞要害皆属焉。军无赏，士不往，凡军以赏为先，故首司勲军行以马，故马质次之，军舍有垒，故量人次之，小子斩羊牲徇陈，示罚也，次之，羊人共羊牲又次之，继以司爟者火政，兵事之要也。设险守固，制胜于未形，故掌固司险，掌疆候人次之，讥察非常，箫勺羣慝，故环人之察，巡挈壶之序，又次之，射以习战，兵事所急，故射人次之，服不射鸟，罗氏掌畜四职，皆因射而及，故并属之焉，司士辨论官材，进退爵禄，古司马之遗也，抑朝为卿，士大夫军为将帅，司马师中丈人，得贤非要乎？而诸子之治国子司右之，治戎右，皆此意也。自是以下，至圉人数十职，则详卫王之政，虎贲旅贲夹卫王车，节服方相，皆因卫车而及故相次焉，大仆小臣祭仆御仆隶，仆王之出入，或驷乘或先后，皆武卫之官又次之，王车有五路，乘车之冕弁，各有宜，故弁师次之，车中甲兵戈盾，弓矢具，故司甲司兵，司戈盾司弓矢缮人，稾人次之，戎右齐右道，右为车右者，所谓勇士也，大驭戎仆，齐仆道仆，田仆驭夫，御车者，所谓仆夫也，马以驾车次之，校人趣马，巫马牧师廋人，圉师圉人，皆掌马官也，然马质不列此者，盖马质所给者军马，此所共者，王马职掌不同，文亦异设宜矣，职方土方，懐方合方训，方形方以及山，师川师，原师匡人，撢人皆所以柔逺人懐诸侯且秉天下之土地形势，山川林泽，原野之险易，而遏其僭侈，施训道匡正之灋，以释其悖，心可销兵于未形，止乱于未萌者，都家司马，在食邑采地中，故附见焉，盖愚闻于元兄，而推广其意如此，自大司马至职末，为官凡七十。
周礼述注卷十九
<经部,礼类,周礼之属,周礼述注>
钦定四库全书
周礼述注卷二十
安溪李光坡撰
秋官司寇第五
郑目録云：象秋所立之官，寇害也，秋者遒也，如秋义杀害，收聚敛藏于万物者也，天子立司寇，使掌邦刑，刑者所以驱耻恶纳人于善道也。
惟王建国，辨方正位，体国经野，设官分职，以为民极，乃立秋官司寇，使帅其属而掌邦禁，以佐王刑邦国，注曰：禁所以防奸者也，刑正人之灋，孝经说曰：刑者侀也，过出罪，施 侀音刑。
刑官之属，大司寇一人，小司寇，中大夫二人，士师下大夫，四人乡士，上士八人，中士十有六人，旅，下士三十有二人。
注曰：士，察也，主察狱讼之事者，郑司农说以论语曰：柳下惠为士师，乡士主六乡之狱。
府六人，史十有二人，胥十有二人，徒百有二十人，遂士，中士十有二人，府六人，史十有二人，胥十有二人，徒百有二十人。
注曰遂士主六遂之狱者
○县士，中士三十有二人，府八人，史十有六人，胥十有六人，徒百有六十人。
注曰：距王城三百里，至四百里，曰县县，士主县之狱者。
○方士，中士十有六人，府八人，史十有六人，胥十有六人，徒百有六十人。
注曰方士主四方都家之狱者
○讶士，中士八人，府四人，史八人，胥八人，徒八十人，注曰：讶，迎也，士官之迎，四方宾客 疏曰：案其职云：掌四方之狱讼，非直迎宾客以狱讼为主，故亦士言之也。
○朝士，中士六人，府三人，史六人，胥六人，徒六十人，注曰：朝士主外朝之灋。
○司民，中士六人，府三人，史六人，胥三人，徒三十人，注曰司民，主民数 疏曰：司民掌登万民之数，凡防狱讼，必须知民年防老防是以司民，虽非刑狱，连类在此也， 讶五嫁反。
司刑，中士二人，府一人，史二人，胥二人，徒二十人，○司刺，下士二人，府一人，史二人，徒四人。
注曰：刺杀也，三讯罪定则杀之， 刘迎曰：刺盖刺举之刺也。刺史谓之刺，以其掌刺举故耳。讯羣臣谓刺讯羣吏讯万民，亦谓刺既曰讯矣，而又曰刺者讯其果无罪，则刺举于上而行赦宥也。
○司约下士二人府一人史二人徒四人
注曰：约言语之，约束 嶭，平仲曰：或以司约司盟非盛世之事，遂因以疑周官之书，风气之开久矣，使天下或私相为约，私相为盟，以纷纷于下，孰若设官于上，以司之，使不可逾乎？盟约不逾，则狱讼可息，狱讼可息，则刑灋可措，甚矣！先王之不得已也。
○司盟下士二人府一人史二人徒四人
注曰：盟以约辞告神，杀牲防血，明着其信也，曲礼曰：涖牲曰：盟 郑刚中曰：説者见春秋书盟，谓为衰世之事，其说出于谷梁，所谓盟诅不及三王也，考之书载，苖民防中于信，以覆诅盟，则五帝之世已有是事，第苗民覆之，故数之以为罪也。诗云：君子屡盟，乱是用长，非谓不可盟，谓其盟之屡而无信，学者不察，以周官太平之书，胡为玉府，有珠盘，玉敦之事，戎右有赞牛耳，桃茢之文于此，又设司盟之官，遂信何休战，国阴谋之说，不考之于诗，书耳。古者结绳足以示信，盟诅虽有，而未必用，去古稍逺淳厚一散，世未尝皆君子而无小人，皆善良，而无嵬琐，此司盟之官，所由设 刺千赐反，敦，音对，嵬音巍。
职金，上士二人，下士四人，府二人，史四人，胥八人，徒八十人。
注曰职主也
○司厉下士二人史一人徒十有二人
注曰：犯政为恶，曰厉厉士，主盗贼之兵噐及其奴者。
○夫人，下士二人，府一人，史二人，贾四人，徒十六人，黄文叔曰：犬逐盗，故以犬人，次司厉六牲之官，皆以义类相从，如春官，鸡人掌鸡牲，而以呼旦序于郁鬯之后。
○司圜，中士六人，下士十有二人，府三人，史六人，胥十有六人，徒百有六十人。
注曰：郑司农云：圜谓圜土也圜土谓狱城也，今狱城圜。
○掌囚，下士十有二人，府六人，史十有二人，徒百有二十人。
注曰囚拘也主拘系当刑杀之者
○掌戮下士二人史一人徒十有二人
注曰戮犹辱也既斩杀又辱之 贾音嫁
司隶，中士二人，下士十有二人，府五人，史十人，胥二十人，徒二百人。
注曰：隶给劳辱之役者，汉始置司隶，亦使将徒治道沟渠之役，后稍尊之，使主官府及近郡。
○罪隶百有二十人
注曰盗贼之家为奴者
○蛮隶百有二十人
注曰征南夷所获
○闽隶百有二十人
注曰闽南蛮之别
○夷隶百有二十人
注曰征东夷所获
○貉隶百有二十人
注曰：征东北夷所获，凡隶众矣，此其选以为役员，其余谓之隶民 ，王次防曰：四翟之民，南方之蛮，而闽乃东南之别种，东方之夷，而貉乃东北之聚落，独不见西戎，北狄之隶者，盖自文王时，西有昆夷之患，北有玁狁之难，而道化先被于南，至武王通道于九夷，八蛮所获之民，其服属有素，故帅而为隶 ，貉音陌。
布宪，中士二人，下士四人，府二人，史四人，胥四人，徒四十人。
注曰宪表也主表刑禁者
禁杀戮下士二人史一人徒十有二人
注曰禁杀戮者禁民不得相杀戮
○禁暴氏下士六人史三人胥六人徒六十人
野庐氏下士六人胥十有二人徒百有二十人
注曰庐宾客行道所舍
○蜡氏下士四人徒四十人
注曰：蜡，骨肉腐臭，蝇虫所蜡也，月令曰：掩骼埋骴，此官之职也，蜡读如狙司之狙。
○雍氏下士二人徒八人
注曰雍谓隄防止水者也
○萍氏下士二人徒八人
注曰：萍氏主水，禁萍之草，无根而浮取名于其不沈溺。
○司寤氏下士二人徒八人
注曰：寤觉也，主夜觉者， ；蜡，音娶雍于用反，萍，音平骼，更白反，埋亡皆反，骴似赐反，狙七虑反，觉，音教。
司烜氏下士六人徒十有二人
注曰烜火也读如卫侯燬之燬
○条狼氏下士六人胥六人徒六十人
注曰：杜子春云：条当为涤器之涤，谓涤除也，狼狼扈道上。
○脩闾氏下士二人史一人徒十有二人
注曰闾谓里门 烜音燬条音涤
冥氏下士二人徒八人
注曰：郑司农云：冥读为冥氏，春秋之冥，谓冥方之冥，以绳縻取，禽兽之名 ，嶭平仲曰：自脩闾而上达于布宪之官，凡十有一，皆先王所以尽乎人也，自冥氏以下至于庭氏之官，凡十有二人，又先王所以尽乎物，夫大而人之为民害者，既革微而物之为民害者，已消则先王之用刑，通乎天地之心矣。
○庶氏下士一人徒四人
注曰：庶读如药煮之，煮驱除，毒蛊之言，书不作蛊者，字从声， 刘执中曰毒蛊，蛊病人非一种而下，士一人者，掌其方书治禁之灋。
○穴氏下士一人徒四人
注曰穴蛰兽所藏者
○翨氏下士二人徒八人
注曰翨鸟翮也郑司农云翨读为翅翼之翅
○柞氏下士八人徒二十人
注曰：柞，除木之名，除木者，必先刋剥之，郑司农云：柞读为音声，唶唶之唶屋，笮之笮。
○薙氏下士二人徒二十人
注曰：书薙或作夷，郑司农云：掌杀草，故春秋曰：如农夫之务去草，芟夷蕴崇之，又今俗间谓麦下为夷下言，芟夷其麦，以其下种禾豆也，谓薙读如鬀，小儿头之鬀，书或作夷，此皆剪草也，字从类耳，月令曰：烧薙行水，谓烧所芟草，乃水之。
○硩蔟氏下士一人徒二人
注曰：郑司农云：硩读为擿，蔟读为爵蔟之蔟，谓巢也，谓硩古字，从石折声。
○翦氏下士一人徒二人
注曰剪断灭之言也主除虫蠧者
○赤犮氏下士一人徒二人
注曰赤犮犹言捇拔也主除虫豸自埋者
○蝈氏下士一人徒二人
注曰：郑司农云：蝈读为蜮，蜮虾蟇也，月令曰：蝼蝈鸣，故曰：掌去鼃黾，鼃黾，虾蟇属书，或为掌去虾蟇，谓蝈，今御所食蛙也，字从虫，国声也，蜮乃短狐与。
○壶涿氏下士一人徒二人
注曰壶谓瓦鼓涿击之也
○庭氏下士一人徒二人
注曰庭氏主射妖鸟令国中洁清如庭者也
○衔枚氏下士二人徒八人
注曰：衔枚止言语，嚻讙也，枚状如箸，横衔之，为之繣，结于项 ，冥迷形反，庶音煮，翨音炽，柞侧百反注，唶笮音同，薙它计反，注鬀同硩音摘，蔟苍独反，犮，音拔蝈音，国先郑读域音或涿，陟角反，又音浊，捇七迹反，豸直氏反，虾，音遐，蟇音麻，蝼音楼，鼃戸蜗反黾莫辛反射，食亦反，嚻五髙反繣戸卦反。
伊耆氏下士一人徒二人
注曰：伊耆古王者号始为蜡，以息老物，此主王者之齿，杖后王识，伊耆之旧徳而以名官与今姓有伊耆氏 疏曰：在此者案其职云：掌共杖杖，老者所依，秋是长老之方，故在此 ，耆巨之反，蜡仕诈反。
大行人，中大夫二人，小行人，下大夫四人，司仪上士八人，中士十有六人，行夫，下士三十有二人，府四人，史八人，胥八人，徒八十人。
注曰行夫主国使之礼
○环人中士四人史四人胥四人徒四十人
注曰环犹围也主围宾客任噐为之守卫
○象胥，每翟上士一人，中士二人，下士八人，徒二十人，注曰：通夷狄之言者曰象胥，其有才知者也，此类之本名，东方曰寄，南方曰象，西方曰狄鞮，北方曰译，今总名曰象者，周之德先致南方也， 嶭平仲曰：大行人以中大夫二人，掌礼之纲，小行人以下大夫四人，掌礼之籍，威仪烦缛，属之司仪，小事纎悉达之行，夫卫其行李，以送迎之，责之环人，及夫五服之外，若蕃国之入见，虽不能尽同于中国之礼，先王待之，又特建夫象胥之官无所往而不接于礼，天下亦何事于刑禁之防哉。
○掌客，上士二人，下士四人，府一人，史二人，胥二人，徒二十人。
○掌讶，中士八人，府二人，史四人，胥四人，徒四十人，注曰：讶，迎也，賔客来主迎之，郑司农云：讶读为跛者讶跛者之讶， 知音智。鞮丁兮反译音，亦蕃音藩，跛波可反。
掌交中士八人府二人史四人徒三十有二人
注曰主交通结诸侯之好
○掌察四方中士八人史四人徒十有六人
○掌货贿，下士十有六人，史四人，徒三十有二人，疏曰：在此者，盖督察邦国之事，及掌邦国所致货贿，但二官阙，不可强言也。
朝大夫，每国上士二人，下士四人，府一人，史二人，庶子八人，徒二十人。
注曰：此王之士也，使主都家之国治，而命之朝，大夫云 疏曰：庶子者，盖亦主采地之诸子，今在府史之下，盖官长所自辟除也。
○都则中士一人，下士二人，府一人，史二人，庶子四人，徒八十人。
注曰：都则主，都家之八则者也，当言每都如朝大夫及都司马云。
○都士，中士二人，下士四人，府二人，史四人，胥四人，徒四十人，家士亦如之。
注曰：都家之士，主治都家，吏民之狱讼，以告方士者也，亦当言，每都。
周礼述注卷二十
钦定四库全书
周礼述注卷二十一
安溪李光坡撰
○大司寇之职，掌建邦之三典，以佐王刑邦国，诘四方注曰：典灋也，诘谨也，书曰：王耄荒，度作详刑，以诘四方， 郑刚中曰：四方与邦国一耳，言刑又言：诘何也？诸侯之邦有不率者，刑得而加之，至四方之逺殊俗异域，或羁縻而处之，或不得而尽，臣之于其不率诘责之，有文告之辞，诘之不改，然后临以甲兵之大刑。
一曰刑新国用轻典
注曰：新国者新辟地，立君之国，用轻灋者，为其民未习于教。
二曰刑平国用中典
注曰平国者，承平守成之国也，用中典者，常行之灋。
三曰刑乱国用重典
注曰：乱国簒弑叛逆之国，用重典者，以其化恶伐灭之 ，王介甫曰：用轻典，以柔乂之用中典，以正直乂之用重典，以刚乂之，书曰：惟敬五刑，以成三德。
以五刑纠万民
注曰：刑亦灋也，纠犹察异之， 疏曰：此五刑，与寻常正五刑，墨劓之等，别刑亦灋也，此五灋者，或一刑之中而含五，或此五刑，全不入五刑者。
一曰野刑上功纠力
注曰功农功力勤力
二曰军刑上命纠守
注曰命将命也守不失部伍
三曰乡刑上德纠孝
注曰德六德也善父母为孝
四曰官刑上能纠职
注曰能能其事也职职事修理
五曰国刑上愿纠暴
注曰：愿慤慎也，暴当为恭字之误也 坡谓五者之序自遂而乡，自乡而官而国由外以至内王氏曰：乡遂之间，官军所在，故军刑间于乡，遂之中 ，愿音愿暴注作恭慤，苦角反。
以圜土聚教罢民
注曰：圜土狱城也，聚罢民，其中困苦以教之，为善也，民不愍作劳，有似于罢。
凡害人者寘之圜土而施职事焉以明刑耻之
注曰：害人谓为邪恶，已有过失，丽于灋者，以其不故犯灋寘之圜土，系教之，庶其困，悔而能改也。寘置也。施职事，以所能役使之明，刑书其罪过于大方，版着其背。
其能改者反于国中不齿三年
注曰：反于国中，谓舍之还于故乡里也，司圜职曰：上罪三年而舍，中罪二年而舍下，罪一年而舍，不齿者，不得以年次列于平民。
其不能改而出圜土者杀
注曰出谓逃亡 罢音皮寘之豉反着丁略反
以两造禁民讼入束矢于朝然后听之
注曰：讼，谓以财货相告者，造至也，使讼者两至，既两至，使入束矢，乃治之也，不至不入束矢，则是自服；不直者也；必入矢者，取其直也，诗曰：其直如矢，古者一弓百矢，束矢其百个，与 疏曰：此并下二经论，禁民狱讼，不使虚诬之事，言禁者谓令先入，束矢不实，则没入官，若不入，则是自服；不直是禁，民省事之灋也。
以两剂禁民狱，入钧金三日，乃致于朝，然后听之，注曰狱，谓相告以罪名者剂，今劵书也，使狱者各赍劵书既两劵书，使入钧金，又三日乃治之，重刑也，不劵书不入金，则是亦自服不直者也；必入金者，取其坚也，三十斤曰钧， 造七报反，剂子随反。
以嘉石平罢民
注曰：嘉石文石也，树之外朝门，左平成也，成之使善疏曰：嘉善也。有文乃称嘉，欲使罢民，思其文理，以。
改悔自脩
凡万民之有罪过，而未丽于灋，而害于州里者，桎梏而坐诸嘉石，役诸司空重罪，旬有三日坐朞役其次，九日坐，九月役，其次，七日坐，七月役，其次五日坐，五月役，其下罪，三日坐，三月，役使州里任之，则宥而舍之。
注曰：有罪过，谓邪恶之人，所罪过者也。丽，附也未附于灋，未着于灋也，木在足曰桎，在手曰梏役，诸司空坐日讫，使给百工之役也，役月讫，使其州里之人任之，乃赦之，宥寛也， 坡谓上文以五刑纠万民，恐民有不服，教以速于戾，故于其将然而戒禁之过大内于圜土，过小平，以嘉石夫秋官诸职所列刑戮之事，为类至多，大司宼独举，此二端者，盖辟以止辟，莫善此也。两造两剂以听，凡民曲直之情，与圜土皆狱事也，下文肺石以听，穷民寃怨之辞与嘉石，皆外朝事也， 着直畧反内音纳。
以肺石达穷民
注曰肺石赤石也穷民天民之穷而无告者
凡逺近惸独老幼之欲有复于上，而其长弗达者，立于肺石三日，士听其辞，以告于上，而罪其长。
注曰：无兄弟曰惸，无子孙曰：独复犹报也，上谓王与六卿也，报之者，若上书诣公府言事矣，长谓诸侯若乡，遂大夫 ，郑刚中曰：路鼓以待达，穷者掌于大仆，大仆，政官也，肺石达穷民，掌于司寇，司寇刑官也，穷民之击鼓者，岂以政之不善之故，而坐肺石者，无乃以刑之寃枉欤？先儒以为穷民先在肺石，朝士达之，乃得击鼓，奚为哉？ 肺芳废反，惸音长，丁丈反。
正月之吉，始和，布刑于邦国，都鄙乃县刑象之灋于象魏，使万民观刑象，挟日而敛之。
王光逺曰先王之灋，若江河贵乎？易避而难犯，使民观象者，凡使之知所避而已， 县音悬易，以豉反。
凡邦之大盟约涖其盟书而登之于天府
注曰：涖临也，天府祖庙之藏， 疏曰：大盟约者，谓王与诸侯因大防同而与盟，有约誓之辞。
大史内史司防及六官皆受其贰而藏之
注曰六官六卿之官也贰副也 防古外反
凡诸侯之狱讼，以邦典定之，凡卿大夫之狱讼，以邦灋断之，凡庶民之狱讼，以邦成弊之。
刘迎曰：邦典有轻中重三典，以定其罪，邦灋八辟之丽邦，灋有议亲议，故议贤之不同，所以断其罪，邦成，盖有邦汋邦贼，邦谍之不同，以此八成弊，万民之罪，非宰之六典，八灋八成者也， 汋上灼反，谍音牒。
大祭祀奉犬牲
疏曰犬属西方金故司宼进之
○若禋祀五帝则戒之日涖誓百官戒于百族
注曰：戒之日，卜之日也，百族谓府史以下也，郊特牲曰：卜之日，王立于泽，亲听誓命，受教谏之义也，献命库门之内，戒百官也，大庙之内，戒百姓也， 疏曰：誓百官，太宰掌之，余小官誓之，司寇临之也，戒于百族，大司寇亲之。
○及纳亨前王祭之日亦如之
注曰纳亨，致牲 疏曰：纳亨，将祭之辰，祭之日，旦，明也。
○奉其明水火
注曰：明水火所取，于日月者， 疏曰：奉此水火者水以配郁鬯，与五齐火，以给防烹也， 王光逺曰书曰明清于单辞，此亦刑官明清之事， 亨普庚反，齐才细反。
凡朝觐防同前王大丧亦如之
注曰大丧所前或嗣王
大军旅涖戮于社
注曰社谓社主在军者也
凡邦之大事使其属跸
注曰：属士师以下也，跸止行也。 王介甫曰：小司宼国之大事，使其属跸，则事在国中而已，大司宼，邦之大事，使其属跸，则事之所在，通国野焉。
○小司寇之职，掌外朝之政，以致万民而询焉，一曰询国危，二曰询国迁，三曰询立君。
注曰：外朝朝在雉门之外者也，国危，谓有兵寇之难，国迁谓徙都改邑也，立君谓无，适选于庶也，郑司农云：致万民聚万民也，询谋也，诗曰：询于刍荛，书曰：谋及庶人， 疏曰：外朝在雉门之外，则亦在库门之外也，案下文羣吏并在内，而此经独云致万民者，但羣吏在朝是常，万民不合，在朝惟在大事及疑狱乃致之，故特言之也。
○其位，王南乡，三公及州长，百姓北面羣臣，西面羣吏，东面。
注曰：羣臣卿大夫士也，羣吏府史也，其孤不见者，孤从羣臣，乡大夫在公后。
○小司寇摈以叙进而问焉以众辅志而弊谋
注曰：摈谓揖之，使前也，叙更也，辅志者尊王贤，明也，王介甫曰：以王志为主而辅之，以众以众谋为稽。
而弊之于王 ，乡许亮反，长，丁丈反，难乃旦反，适丁歴反。
以五刑，听万民之狱讼，附于刑，用情讯之，至于旬，乃弊之读书，则用灋。
注曰：附犹着也，讯言也，用情理言之，冀有可以出之者十日乃断之，王制曰：刑者侀也，侀者成也，一成而不可变，故君子尽心焉，郑司农云：读书则用灋，如今时读鞫，已乃论之， 疏曰：读书则用灋者，谓行刑之时，当读刑书，罪状则用灋刑之。
○凡命夫命妇不躬坐狱讼
注曰：为治狱吏防尊者也，躬身也，不身坐者，必使其属若子弟也，丧服曰命夫者，其男子之为大夫者，命妇者，其妇人之为大夫妻者，春秋曰衞侯与元咺讼，甯武子为辅鍼严子为坐士荣为大理。
○凡王之同族有罪不即市
注曰：郑司农云：刑诸甸师氏，礼记曰：刑于隐者，不与国人虑兄弟 咺，况阮反鍼其廉反。
以五声听狱讼求民情
疏曰：案下五事，惟辞听一，是声而以五声目之者四事，虽不是声，亦以声为本故也。案吕刑云：惟貎有稽，在狱定之后，则此五听亦在要辞，定讫，恐其滥失，更以五听观之，以求民情也。
一曰辞听
注曰：观其出言不直，则烦 疏曰：直则言要理深，虚则辞烦义寡。
二曰色听
注曰观其顔色不直则赧然
三曰气听
注曰观其气息不直则喘
四曰耳听
注曰观其听聆不直则惑
五曰目听
注曰：观其眸子，视不直则眊，然 项平甫曰：心者形之君，辞者，心之声，声发于中，不能掩于外，其辞信则色定气，舒耳目不乱其辞伪，则色变气索，耳目皆惑，以此听之人焉廋哉！
以八辟丽邦灋附刑罚
注曰：辟灋也，杜子春读丽为罗，谓丽附也，易曰：日月丽乎天，附犹着也， 疏曰：案曲礼云刑不上大夫，郑注云：其犯灋则在八议轻重，不在刑书，若然，此八辟为不在刑书，若有罪当议，议得其罪，乃附邦灋而附于刑罚也， 坡谓此承命夫，命妇及王之同姓有罪，而言亦是狱，定之后，以此八辟，附于邦，灋而议之，然后加以刑罚之所当施。
一曰议亲之辟
注曰郑司农云若今时宗室有罪先请是也
二曰议故之辟
注曰故谓旧知也郑司农云故旧不遗则民不偷
三曰议贤之辟
注曰：郑司农云：若今时廉吏有罪，先请是也。谓贤有德行者。
四曰议能之辟
注曰：能，谓有道艺者，春秋曰：夫谋而鲜过，惠训不倦者，叔向有焉，社稷之固也，犹将十世宥之，以劝能者，今壹不免其身，以弃社稷，不亦惑乎！
五曰议功之辟
注曰谓有大勲力立功者
六曰议贵之辟
注曰郑司农云若今时吏墨绶有罪先请是也
七曰议勤之辟
注曰：谓憔悴以事，国 疏曰：自此已上七者，虽以王为主，诸侯一国之尊，赏罚自制，亦应有此议，灋是以议能郑引叔向之事，是其一隅也，惟八曰议賔，惟据王者而言，不及诸侯也。
八曰议宾之辟
注曰：谓所不臣者三恪，二代之后欤？ 坡谓议亲议故，亲亲也，议贤议能，崇德也，议功报功也。议贵谓其近于贤能也，议勤，谓其近于功也，议宾谓其近于亲故 辟音璧。
以三刺断庶民狱讼之中
注曰中，谓罪正所定， 疏曰：三刺之言，当是罪定，断讫，乃向外朝，始行三刺，庶民已上，皆应有刺，直言庶民者，庶民贱，恐不刺贱者，尚刺已上刺可知， 郑刚中曰：凡言刺有二义，刺取也，杀也，如春秋刺公子偃之刺，则刺者杀也，此云三刺，则有探取之义。
一曰讯羣臣二曰讯羣吏三曰讯万民
注曰：刺杀也，三讯罪定则杀之，讯言也， 疏曰：所刺不必是，杀余四刑亦当三刺，是以下文云上服下服，是兼轻重皆刺也。
○听民之所刺宥以施上服下服之刑
注曰：宥，寛也，民言杀，杀之，言寛寛之 ，郑刚中曰：上服服上刑也，下服，服下刑也， 坡谓自以五刑至此四节，首言用情讯之，贵有以得其理，灋之宜也。次以五声，求民情，恐理灋虽似而察其容，貎辞气，或有滥失，则情状微暧，更当求之，盖深于讯矣，然犹未可遂断也。必三刺而后施刑焉，则以一时虽有罪戾，而素行或未足以灭身，天罚不极，遽施刑杀，亦伤和气也，然亦非全宥之也，特服上刑服，下刑，因民所刺，宥而轻重施之尔，用情求情，致其哀也，三刺，致其敬也，故曰：哀敬折狱也，八辟以议亲故之等，所以优于凡民，则又不徒三刺而已； 刺七赐反，断，丁乱反。
及大比登民数自生齿以上登于天府
注曰：大比三年，大数民之众寡也，人生齿而体备，男八月而生齿，女七月而生齿。
○内史司防宰贰之以制国用
疏曰：得民数，乃制国用，以其国用出于民故也。 比必里反，注同。
小祭祀，奉犬牲，凡禋祀五帝，实镬水，纳亨亦如之，注曰：纳亨致牲也，其时镬水，当以洗解牲体肉 ，镬户郭反。
大宾客前王而辟
注曰：郑司农云：小司冦为王道辟，除奸人也， 疏曰：此为王辟亦谓于宫中，飨燕在寝，及庙时也。
后世子之丧亦如之
疏曰：谓后世子之丧，当朝庙之时，王出入亦为之辟也， 辟婢亦反。
小师涖戮
注曰小师王不自出之师
凡国之大事使其属跸
注曰：属士师以下 疏曰：国之大事，即士师云，诸侯为宾是也。
孟冬祀司民，献民数于王，王拜受之，以图国用而进退之。
注曰：司民星名谓轩辕，角也，小司寇于祀司民，而献民数于王重民也，进退犹损益也，国用民众，则益民寡，则损 坡，谓孟冬献民数者，盖一年之内，或民气安乐，或值凶饥妖孽之疾，因民之登耗可知，生敛之丰匮，有丰匮，则知所入之多少，以之图度，国用量入，以为出也？曰：上文又云大比制国用何也？曰三年矣，天道凶丰之数，至此齐矣，公私出入之经，上下可较量矣，民之少者，则已壮未老者，则及老矣，故大比之而凡受田，归田之令，或征或舍之差耕，三余一之，灋民数有稽，则国用可制也。图者随分而营度制者，总成而经画义各有指焉，曰：上既大比，何此方言歳献曰：此以孟冬献与下文歳终正歳为类而连之，无别义也，曰司寇，刑官也，何以职民数，曰：未有以必其然也？或者以寓好生之德乎？抑又闻之，古者悼与耄不加刑，而此经亦有赦幼弱，赦老旄及七十，与未龀者不为奴之灋，或者刑罚之下，当知老幼以为刺，宥有取此义而属之乎？
○歳终则令羣士计狱弊讼登中于天府
注曰：上其所断狱讼之数， 疏曰：羣士谓乡士，遂士以下，皆是必登断狱之书于祖庙，天府者，重其断刑，使神监之 ，龀音衬。
正歳帅其属而观形象，令以木铎曰：不用灋者，国有常刑，令羣士。
坡谓令羣士三字疑衍文
○乃宣布于四方宪刑禁
注曰宣徧也，宪表也谓县之也，刑禁士师之五禁，疏曰：此布宪职也，此官主之，彼乃布之事相成也。
○乃命其属入防乃致事
注曰：得其属之计，乃令致之于王， 坡谓此九字当在登中于天府之下，正歳之上，盖小宰小司徒，文皆言攷成受防致事，方继以正歳帅属云云，可见矣。宪音悬注县，同防古外反。
○士师之职，掌国之五禁之灋，以左右刑罚，一曰宫禁，二曰官禁，三曰国禁，四曰野禁，五曰军禁，皆以木铎徇之于朝，书而县于门闾。
注曰：左、右，助也，助刑罚者，助其禁民为非也，宫王宫也，官官府也，国城中也，古之禁书亡矣，今宫门有符，籍官府有无故擅入城门有离载，下帷，野有田律，军有嚣讙，夜行之禁，其觕可言者， 疏曰：凡设五刑者，刑期于无刑，以刑止刑，以杀止杀，杀一人使万人惩是欲，不使犯罪，今于刑外豫施禁，禁民使不犯刑，是左右助刑罚，无使罪丽于民也， 郑刚中曰：徇于朝，示贵者巷，门曰：闾县于门闾，示贱者 ，县音悬觕，音粗。
以五戒先后刑罚，毋使罪丽于民，一曰誓，用之于军旅，二曰诰，用之于防同，三曰禁用诸田役，四曰纠用诸国中，五曰宪，用诸都鄙。
注曰：先后犹左右也，誓诰于书，则甘誓汤誓，大诰康诰之属，禁则军礼曰：无干车，无自后射，此其类也。纠宪未有闻焉， 坡谓禁是平日所遵守者使之，畏戢而不为戒，则一时所当行者，使之知信而从命如军，禁不过各守部署，若誓军旅，则更有步伐止齐，是其一隅也， 射食亦反。
掌乡合州党族闾比之聨，与其民人之什伍，使之相安相受，以比追胥之事，以施刑罚庆赏。
注曰：乡，合乡所合也，追追寇也，胥读如宿，偦之偦偦，谓司搏盗贼也， 疏曰：士师掌乡中合聚之灋者，以为有施刑赏也，州党族闾比之聨，即是乡合之事，与其民人之什伍者，五家为比，比即一伍也，二伍为什，据追胥之时， 坡谓掌其聨者，使之相安；相受也？掌其什伍者，以比追胥之事也。以施刑罚庆赏，总言之，夫上五禁五戒自宫中府中，以至国野都鄙，独不及乡，至此方言乡者，盖六乡多重，教事明刑，所以弼教，故特出而详之，与 比毗志，反下比追之，比如字。
掌官中之政令
注曰：大司寇之官府中也， 刘执中曰：官中政令谓秋官之属，所行政令。
○察狱讼之辞以诏司寇断狱弊讼致令
疏曰：狱讼辞诉，各有司存，谓若乡士，遂士县，士方士各主当司之狱讼，其有不决，来问都头士师者，则士师审察，以告大司寇，断狱弊讼也，致邦令者，此即所察狱讼，断讫，致与本官乡士之等，谓之致，令也。
掌士之八成
注曰：郑司农云：八成者行事有八篇，若今时决事比，疏曰：士即士师以下。
一曰汋
注曰：郑司农云：汋读如酌酒尊中之，酌国汋者，斟汋盗取，国家密事，若今时刺探尚书事。
二曰贼
注曰为逆乱者
三曰谍
注曰：为异国，反间 疏曰：异国欲来侵伐，先遣人往间候，取其委曲，反来说之，其言谍谍然，故谓之谍。
四曰犯令
注曰干冒王教令者
五曰挢令
注曰称诈以有为者
六曰为盗
注曰窃取国之宝藏者
七曰为朋
注曰朋党相阿使政不平者
八曰为诬
注曰：诬罔君臣，使事失实， 坡谓此言断狱弊讼，其成式有此八品也，汋贼，谍悖逆作乱之事也，犯邦令，挢邦令为邦盗，罔上行私之事也，邦朋比党为奸逆乱之阶也，邦诬者诬罔，造妖以惑众，私罔之渐也。 挢音矫比必利，反间去声，冒音墨藏，才浪反。
若邦凶荒则以荒辨之灋治之
刘迎曰：荒辨之灋，所以别其荒，歳之轻重而知其中年，凶年无年，欲为移民通财，纠守缓刑之备，使凶札而无辨，安知食二鬴，与不能人，二鬴者哉？上饥则发上年之粟，中饥则发中年之粟，下饥则发下年之粟，未必不自荒，辨之灋知之，先儒既以辨为别，又改为贬，而援刑贬为证，则荒辨，岂特缓刑之一乎？ 刘执中曰：不辨其荒，而槩施救政，则侥幸之民出矣，故士师治以荒辨之灋。
○令移民通财纠守缓刑
注曰：移民就贱救困也，通财补不足也，纠守备盗贼也，缓刑，舒民心也。 鬴，音脯。
凡以财狱讼者正之以傅别约剂
注曰：傅别中别手书也，约剂各所持劵也，郑司农云：若今时市买为劵书以别之，各得其一讼，则案以劵正之 ，郑刚中曰：称责之财，则傅之以约束，别而为两人，执其一买卖之财，则立为限，约而有剂，劵以身执，故以财致讼者，操此以为决。
若祭胜国之社稷则为之尸
注曰：以刑官为尸畧之也周谓亡殷之社，为亳社易，彦祥曰：亳社以隂为主而刑乃隂之类媒氏以男女之隂讼而听于胜国之社类也，此祭胜国之社，而刑官为之尸，亦类也。
王燕出入则前驱而辟
注曰：道王且辟，行人 疏曰：言燕出入，谓宫苑皆是道，音导。
祀五帝则沃尸及王盥洎镬水
注曰：洎谓增其沃汁， 疏曰：案特牲少牢，尸尊不就，洗入门，北面则以盘匜，盥手，王盥，谓将献尸时，先就洗盥镬水，亨人实之，此官增之，示敬而已，此直言祀五帝沃尸及王盥，其余冬至，夏至及祭先王，先公所沃盥者，案小祝职云：大祭祀，沃尸盥，小臣职云：大祭祀，沃王盥，如是，则冬至夏至，及先王先公，小祝沃尸盥，小臣沃王盥，郁人云：凡祼事沃盥，惟在宗庙为祼，时 洎其器，反，匜，音移，亨普庚反。
凡刉珥则奉犬牲
注曰：珥读为衈刉，衈衅礼之事，用牲毛者曰：刉羽者曰衈 ，刉音机珥而志反，注衈同。
诸侯为宾则帅其属而跸于王宫
注曰谓诸侯来朝若燕飨时
大丧亦如之
大师帅其属而禁逆军旅者，与犯师禁者而戮之，注曰：逆军旅，反将命也，犯师禁，干行陈也， 行户刚反，陈直忍反。
歳终，则令正要防正歳帅其属而宪禁令于国，及郊野注曰：去国百里，为郊郊外谓之野。
坡谓春官大祝云：大禋祀，祭逆牲逆尸，是天地有尸也，五帝有尸，则具于此，文坡疑天地至大，何人精气？道德可与之准，而代为歆享乎？窃谓郊以稷配所云，尸者或为稷，尸至祀五天帝，则配以五人，帝是此尸，当亦人帝之尸，如大皥，则尸风氏之类也，然或古者祭必立尸，虽天地不废，则准以王父孙尸之义，当以大子为尸，存此二说，盖疑而不敢质言，今案曲礼孙可以为王父尸，经下孔疏云：异义公羊说祭天无尸，左氏说，晋祀夏郊，以董伯为尸，虞夏云，舜入唐郊，以丹朱为尸，是祭天有尸也，许慎引鲁郊祀，曰祝延，帝尸从左氏之说也，又案横渠张子曰：节服氏言，郊祀送逆尸，从车则祀天有尸也，天地山川之类，非人者，恐皆难有尸节，服氏言，郊祀有尸，不害，后稷配天，而有尸也，是此二说，先儒已有明论，独恨区区寡陋耳，然以理求之，则张子为长夫舜，入唐郊，丹朱为尸，以为天尸似矣，而有虞氏禘黄帝而郊喾，丹朱喾孙也，安知非舜入唐郊祀天配喾，以其孙丹朱，为其王父，帝喾尸乎？此张子之可据一也，晋祀夏郊，董伯为尸，韦氏注云：神不歆非类，董伯或姒姓者，则韦氏不以董伯为天尸而以为鲧，尸又彰然矣。此张子之可据，二也；然亦有疑本经，神五帝，言尸至为何尸？皆不着别，则未知其天与人，与可疑一也，此经祭胜国社稷，士师为尸，夫胜国，社稷有尸，则社稷亦当有之，五祀有尸，则朱子常着之矣，社稷，五祀有尸，则岳渎亦当有之，周公祭泰山，以大公为尸是也。祭百物如迎猫，迎虎之类，皆有尸则祭，四方亦当有之，自社稷至百物，皆地祭也，而皆有尸，则天神亦当有之，可疑二也；故孔疏又云：天子祭天地，社稷山川，四方百物，及七祖之属，皆有尸也，诸侯祭社稷，竟内山川，及大夫有采地，祭五祀，皆有尸也，外神之属，不问同姓，异姓但卜吉，则可为尸，由此观之，张子虽长于理抑，孔疏亦断置于经者，若张子曰：天地山川之类，非人鬼难有尸，则社稷五祀，亦非人鬼，而何以有尸？坡从子钟，伦云猫虎有尸猫虎，岂死而鬼者，呜呼，三代之制逺矣微矣外史杂篇，苟可征者，犹将取焉，况诸贤之所稽，其理与事，昭昭有是乎？不敢妄有折衷，在贤者之裁之也。
○乡士掌国中
注曰：郑司农云：谓国中至百里郊也。谓其地则距王城，百里内也，言掌国中，此主国中狱也，六乡之狱，在国中。
各掌其乡之民数而纠戒之
注曰：乡士八人，言各者四人，而分主三乡 ，黄文叔曰：纠戒之，恐其昏迷，抵误而陷于灋也。
听其狱讼，察其辞，辨其狱讼，异其死刑之罪而要之，旬而职听于朝。
注曰：辨异谓殊，其文书也，要之，为其罪，灋之要辞，如今劾矣，十日乃以职事，治之于外朝，容其自反覆疏曰：劾实也，正谓弃虚从实，收取要辞为定，容其自反覆恐囚，虚承其罪，十日不翻，即是其实，然后向外朝，对众更询，乃与之罪 坡，谓职多也，庄子曰：万物职职职，听言诸狱官众听之也。
○司寇听之，断其狱，弊其讼于朝，羣士司刑皆在，各丽其灋，以议狱讼。
注曰：丽，附也，各附致其灋，以成议也。 疏曰：吕刑之书，听五辞是也。恐专有滥，故众狱官共听之，各丽其灋者，罪状不同，附灋有异，当如其罪状，各依其罪，不得滥出滥入。
○狱讼成士师受中协日刑杀肆之三日
注曰：受中谓受狱讼之成也，郑司农云：士师受中，若今二千石受其狱也，中者，刑罚之中也，故论语曰：刑罚不中，则民无所措手足，协日刑杀，协，合也，和也，和合支干善日，若今时望，后利日也，肆之三日，故春秋传曰：三日弃疾请尸，论语曰：肆诸市朝，谓士师，既受狱讼之成乡，士则择可刑杀之日，至其时而往涖之，尸之三日，乃反也， 疏曰：肆之三日，据死者而言，其四刑之类，刑讫即放，不须肆之。
○若欲免之则王防其期
注曰：免，犹赦也，期谓乡士，职听于朝，司寇听之日，王欲赦之，则用此时亲往议之， 坡谓所欲免者，亲故之等，在于八议也， 不中丁仲反。
大祭祀，大丧纪，大军旅，大宾客，则各掌其乡之禁令，帅其属夹道而跸。
注曰：属中士以下 疏曰：大祭祀，若祭天，四时迎气，即于四郊，大丧纪，当葬所经道，大军旅，王出行所经过，大宾客，四方诸侯来朝，各由方而入，并过六乡路以是故各掌其乡之禁令。
三公若有邦事则为之前驱而辟其丧亦如之
注曰：郑司农云：乡士为三公道也，若今时三公出城郡，督邮道也。
凡国有大事则戮其犯命者
疏曰：大事言戮犯命者，止谓征伐，田猎之大事，故有戮犯。命之事也。
○遂士掌四郊
注曰：郑司农云：谓百里外至三百里也，谓其地则距王城，百里以外至二百里，言掌四郊者，此主四郊狱也，六遂之狱，在四郊。
各掌其遂之民数而纠其戒令
注曰遂士十二人言各者二人而分主一遂
听其狱讼，察其辞，辨其狱讼，异其死刑之罪而要之，二旬而职听于朝。
疏曰：去王城渐逺恐多枉滥，故至二旬，容其反覆也。
○司寇听之，断其狱，弊其讼于朝，羣士司刑皆在，各丽其灋，以议狱讼，狱讼成，士师受中，协日就郊而刑杀，各于其遂肆之三日。
注曰：就郊而刑杀者，遂士也，遂士择刑杀日至，其时往涖之，如乡士为之矣。言各于其遂者，四郊六遂，遂处不同， 疏曰：乡士狱在国中，不须言，就此去郊差逺故云就郊也六乡之狱，并在国中，不得言各六遂之狱，分在四郊之上，故须言各也。
○若欲免之则王令三公防其期
注曰：令犹命也，王欲赦之，则用遂士职听之，时命三公往议之。
若邦有大事聚众庶，则各掌其遂之禁令，帅其属而跸，黄文叔曰：大事即大祭祀，大丧纪，大军旅，大宾客也，乡举其目，遂举其凡不必言王所亲也，邦之大事，遂未必尽与政令及之，则聚其众庶，遂士掌其禁令。
六乡若有邦事则为之前驱而辟其丧亦如之
疏曰六乡近则使三公六遂差逺使六乡
凡郊有大事则戮其犯命者
黄文叔曰：其事在郊，有犯命者，遂士专戮之，遂狱在郊也。
○县士掌野
注曰：郑司农云：掌三百里至四百里，大夫所食，晋韩须为公族大夫，食县谓地，距王城二百里，以外至三百里，曰野三百里，以外至四百里，曰县四，百里以外至五百里，曰都都县野之地，其邑非王子弟，公卿大夫之采地，则皆公邑也，谓之县，县士掌其狱焉，言掌野者郊外，曰：野大总言之也，狱居近野之县狱，在二百里，上县之县狱，在三百里，上都之县狱，在四百里上。
各掌其县之民数
疏曰序官，县士三十二人，县狱，既有三处，盖三百里，地狭人少，当十人四百里，五百里，地广民多，当各十一人，故云各掌。
纠其戒令，而聴其狱讼，察其辞，辨其狱讼，异其死刑之罪而要之，三旬而职聴于朝，司冦聴之，断其狱，弊其讼于朝，羣士司刑皆在，各丽其灋，以议狱讼，狱讼成，士师受中，协日刑杀，各就其县，肆之三日。
注曰刑杀各就其县者亦谓县士也
若欲免之则王命六乡会其期
若邦有大役聚众庶则各掌其县之禁令
疏曰：直言大役，不言大事，又不言，率其属而跸者，则非王行征伐之事，谓起人役，役使民众，故直各掌其县之禁令而已。
若大夫有邦事，则为之前驱而辟，其丧亦如之，凡野有大事，则戮其犯命者。
注曰野距王城二百里以外及县都
○方士掌都家
注曰：郑司农云：掌四百里至五百里，公所食，鲁季氏食于都，谓都王子弟及公卿之采地，家大夫之采地，大都在畺地，小都在县地，家邑在稍地不言，掌其民数，民不纯属，王 疏曰：上县士掌三等，公邑之狱，此方士掌三等，采地之狱，县士所掌，是亲自掌之，若方士乃遥掌之，盖采地自有都家之士，掌狱，有事则上于方士 畺，居良反。
听其狱讼之辞，辨其死刑之罪而要之，三月而上，狱讼于国。
注曰：三月，乃上要者，又变朝言国，以其自有君异之。
○司寇听其成于朝，羣士司刑皆在，各丽其灋，以议狱讼。
注曰：成，平也。郑司农说以春秋曰：晋邢侯与雍子争鄐田，久而无成， 疏曰：上三处直言，司寇听之，此独云听其成者，成谓采地之士，所平断文书，亦异于上也。
○狱讼成，士师受中书，其刑杀之成，与其听狱讼者，注曰：都家之吏，自协日刑杀，但书其成，与治狱之吏姓名，备反覆有失，实者 疏曰：书之者，亦是自有君异于乡，士之等 鄐，许六反。
凡都家之大事聚众庶则各掌其方之禁令
注曰：方士十六人，言各掌其方者四人，而主一方也，其方以王之事动众则为班，禁令焉。
以时脩其县灋若歳终则省之而诛赏焉
注曰县，灋县师之职也，其职掌邦国都鄙，稍甸郊野之地域，而辨其夫家人民田莱之数，及其六畜，车辇之稽，方士以四时脩，此灋歳终又省之，则与掌民数亦相近。
凡都家之士所上治则主之
注曰：都家之士，都士家士也，主之告于司寇，听平之，黄文叔曰：所上治者，罪与灋疑，而谳者也， 谳鱼。
竭反
○讶士掌四方之狱讼
注曰郑司农云四方诸侯之狱讼
○谕罪刑于邦国
注曰告晓以丽罪及制刑之本意
○凡四方之有治于士者造焉
注曰：谓谳疑辨，事先来诣乃通之于士也，士主谓士，士师也，如今郡国亦时遣主者吏诣廷尉议者。
○四方有乱狱则往而成之
注曰：乱狱谓若君臣宣淫，上下相虐者也，往而成之，犹吕步舒，使治淮南狱， 造七报反。
邦有宾客，则与行人送逆之入于国，则为之前驱而辟，野亦如之，居馆，则帅其属而为之跸，诛戮暴客者，客出入则道之，有治则赞之。
注曰：送逆谓始来及去也，出入谓朝觐于王时也，春秋曰：晋侯受防以出，出入三觐，入国入野，自以时事 ，道音导。
凡邦之大事聚众庶则读其誓禁
疏曰：大事者，自是在国征伐之等聚众庶，非诸侯之事也。
○朝士掌建邦外朝之灋，左九，孤卿大夫位焉，羣士在其后，右九，公，侯、伯、子，男位焉，羣吏在其后，面三槐，三公位焉，州长众庶在其后，左嘉石，平罢民焉，右肺石，达穷民焉。
注曰：树以为位者，取其赤心而外刺象以赤心三刺也，槐之言怀也，怀来人于此，欲与之谋，羣吏谓府史也，州长乡，遂之官，郑司农云：王有五门外，曰臯门，二曰雉门，三曰库门，四曰应门，五曰路门，路门，一曰毕门外朝，在路门外内朝，在路门内左九右九，故易曰：系用徽纆，寘于丛，谓明堂位说，鲁公宫曰库门，天子臯门，雉门，天子应门，言鲁用天子之礼，所名曰库门者，如天子臯门所，名曰雉门者，如天子应门，此名制二，兼四则鲁无臯门，应门矣，檀弓曰：鲁庄公之丧，既葬而绖，不入库门，言其除丧而反由外来，是库门，在雉门外必矣，如是王五门，雉门为中门，雉门外设两观，与今之宫门同阍人，几出入者穷民，盖不得入也，郊特牲绎之于库门，内言逺当于庙门，庙在库门之内，见于此矣。小宗伯职曰：建国之神位，右社稷，左宗庙，然则外朝在库门之外，臯门之内，与今司徒府有天子以下，大防殿亦古之外朝哉？周天子，诸侯皆有三朝，外朝一内朝，二内朝之在路，门内者，或谓之燕朝。
帅其属而以鞭呼趋且辟
注曰趋朝辟行人执鞭以威之
○禁慢朝错立族谈者
注曰：慢朝谓临朝不肃，敬也，错立族谈，违其位，僔语也， 易彦祥曰：王朝有三，皆所以听政，此言外朝之政，特详于治朝，燕朝，盖不特诸侯羣臣之咸在，虽州长众庶，与夫穷民，罢民之类，皆得羣至于左右前后之列，其可忽乎？朝士以鞭呼趋，则呼朝者之趋于位也，且为之辟，则使人避焉而止，其位也，位定，然后为之禁，其慢朝者，错立者族，谈者尊君故也。 长，丁丈反，罢音皮，辟音辟，纆亡北反，僔子损反。
凡得获货贿，人民六畜者委于朝，告于士，旬而举之，大者公之小者，庶民私之。
注曰：俘而取之，曰：获委于朝，十日待来识之者，人民谓刑人奴，逃亡者，司职曰：帅其民而搏盗贼，郑司农云：若今时得遗物及放失六畜，持诣乡亭县，庭大者，公之大物，没入公家也，小者私之，小物自畀也，谓人民之小者，未龀七歳以下 疏曰：告于士者，得物之人，告朝士 ，俘音孚，搏音博，龀音衬，畀必二反。
凡士之治有期日，国中一旬，郊二旬，野三旬，都三月，邦国朞期内之治听，期外不听。
注曰：郑司农云：谓在期内者，听期外者，不听，若今时徒论决，满三月不得，乞鞫 疏曰：凡士之治有期，日者即上文乡士，遂士之等狱讼，成来于外朝，职听逺近节之皆有一旬，二旬期日，期内听，期外不听者，所以省烦息讼也。
凡有责者有判书以治则听
注曰：判半分而合者，郑司农云：谓若今时辞讼，有劵书者为治之 ，郑刚中曰：责如今之理欠。
○凡民同货财者，令以国灋行之，犯令者刑罚之，注曰：郑司农云：同货财者，谓合钱共贾者也，以国灋行之，司市为节以遣之， 坡谓国灋如度量淳制及伪饰之禁也；犯令者刑罚之，如二人同财，一人犯令，则惟刑罚其犯令，不相及也，然言同货财，则自贾者亦在其中。
○凡属责者以其地傅而听其辞
注曰：属责转责使人归之，而本主死亡，归受之数，相抵冒者也，以其地之人相比近，能为证者来，乃受其辞为治之。
○凡盗贼军乡邑及家人杀之无罪
注曰：郑司农云：谓盗贼羣辈，若军共攻盗乡邑，及家人者，杀之无罪，若今时无故入人室宅庐舍，上人车船，牵引人欲犯灋者，其时格杀之，无罪 ，郑刚中曰：军乡邑及家人者，屯于乡邑，奸犯及家人也。
○凡报仇雠者书于士杀之无罪
疏曰：士即朝士也， 坡谓此谓或孤稚羸弱，长成而将复仇者，或仇人始逃，而今乃归者，或始无如之何？而今乃可复者，皆是也。注疏意以杀人者，防赦不死，乃不辟于逺方犹与所杀之亲同，国将报之，先书于士，妄意唐虞，只眚灾肆赦，而此经列有三宥，三赦，古所谓赦者，如是而已，岂有当诛而能防，赦乎肆大眚，始见于春秋？汉，唐方有大赦，未可以为断也， 责侧卖反，又如字，贾，音古，比毗志反，辟，音避。
若邦凶荒札丧，寇戎之故，则令邦国，都家，县鄙虑刑，贬注曰：虑谋也，贬犹减也，谓当图谋缓刑，且减国用，为民困也，所贬视时为多少之，灋 疏曰：县鄙谓六遂不言，六乡者，举遂则乡在其中。
○司民，掌登万民之数，自生齿以上，皆书于版，辨其国中，与其都鄙，及其郊野，异其男女，歳登下其死生，注曰：登上也，男八月，女七月而生齿，版今户籍也，下犹去也，每歳更着生去死， 疏曰：国中据六乡，在城中者，都鄙据三等采地及其郊野者，郊，谓六乡之民，在四郊者，野谓六遂及四等，公邑是徧，畿内矣， 着丁略反。
及三年大比，以万民之数，诏司寇，司寇及孟冬祀司民之日，献其数于王，王拜受之，登于天府，内史司防宰贰之，以赞王治。
注曰司民，轩辕角也，天府主祖庙之藏者，赞佐也，三官以贰佐王治者，当以民多少黜陟，主民之吏， 疏曰：轩辕十七星，如龙形，有两角，角有大民，小民 郑刚中曰：内史司防，宰贰之以见民，非特王之事，而为大臣者不可不任其责，小司寇贰之以制国用，此言贰之，以赞王治者，司寇刑官也，民至于犯刑，以其贫穷，而抵冒尔，故言制国用意，欲使三官知为民富之，术不至，使之犯刑也，司民，掌民数之官耳，民之贫而犯刑，非已所得而知也。以为民者，王所当治，民有登耗，则为公卿大臣者，当据是数，佐王以治之，使之繁庶而已，故曰，以赞王治。
○司刑掌五刑之灋，以丽万民之罪，墨罪五百，劓罪五百，宫罪五百，刖罪五百，杀罪五百。
注曰：墨黥，也先刻其面，以墨窒之劓，截其鼻也，今东西夷，或以墨劓为俗，古刑人亡逃者之世，类与宫者，丈夫则割其势，女子闭于宫中，若今宦男女也，刖断足也，周改膑作刖，杀死刑也，书曰决闗梁逾城郭而畧盗者其刑膑，男女不以义交者，其刑宫，触易君命，革舆服制度，奸宄盗攘伤人者，其刑劓，非事而事之出入，不以道义而诵不祥之辞者，其刑墨降畔，寇贼刼畧夺攘挢防者，其刑死，此二千五百罪之目畧也其刑书则亡，夏刑大辟二百，膑辟三百，宫辟五百，劓墨各千，周则变焉，所谓刑罚世轻世重者也，郑司农云：汉孝文帝十三年，除肉刑 疏曰：文帝所赦肉刑，惟墨劓与刖，三者其宫刑，至隋乃赦 ，劓鱼器反，刖，音月，黥其京反膑，频忍反，降户江反，挢居兆反。
若司寇断狱弊讼，则以五刑之灋，诏刑罚而以辨罪之轻重。
注曰诏刑罚者处其所应不如今律家所署灋矣
○司刺掌三刺，三宥，三赦之，灋以赞司寇，听狱讼注曰：刺杀也，讯而有罪，则杀之，宥寛也；赦，舍也， 疏曰：刑有五，一者是杀，余皆讯之，独言杀者，立官名，刺据重而言故也。
○壹刺曰讯羣臣，再刺曰讯羣吏，三刺曰讯万民，疏曰：此三刺之事所施谓断狱弊讼之时。
○壹宥曰不识再宥曰过失三宥曰遗忘
注曰：郑司农云：不识谓愚民无所识，则宥之过失，若今律过失，杀人不坐死，谓识审也，不审，若今仇雠，当报甲见乙，诚以为甲而杀之者过失，若举刃欲砍伐，而轶中人者遗忘，若间帷薄，忘有在焉，而以兵矢投射之， 坡谓不识者僻陋之人，未识国灋，非下文生而蠢愚者比过失，无心也，遗忘者疎狂之，夫健忘者也。
○壹赦曰幼弱再赦曰老旄三赦曰憃愚
注曰：憃愚生而痴騃童昏者，郑司农云：幼弱老旄，若今时律令，年未满八歳，八十以上，非手杀人，他皆不坐 ，王介甫曰：幼而不弱，老而不耄，愚而非蠢，则不在所赦 坡，谓上三宥，如今律所谓减等，此三赦则全放之。
○以此三灋者求民情，断民中而施上服下服之罪，然后刑杀。
王光逺曰以此三灋者，求民情断民，中则情尽于内，而辞孚于外矣，情重者上服情轻者下服，或刑或杀，各得其罪而无疑也。 刺七赐反，旄耄同，憃丑江反，轶待结反，轶中丁仲反间，读如间，厠之间，射食亦反，痴丑之反，騃五骇反。
○司约掌邦国及万民之约剂，治神之约为上，治民之约次之，治地之约次之，治功之约次之，治器之约次之，治挚之约次之。
注曰：此六约者，诸侯以下至于民皆有焉，剂谓劵书也，治者理其相，抵冒上下之差也。 坡谓六约既兼邦国，万民则治，神之约，以邦国言之，天子郊，诸侯社庙制，自诸侯至士各有差。至于非其当祀而命之，亦为之约，若鲁禘郊之类也，以民言之，所谓庶士庶民祭于寝也，治民之约，以邦国言之分乡，以寓军制，邑以授农，各容其民，不得为逋逃主也，至于非所当有而授之，若分晋，以九宗之类者亦为之，约以民言之，本注谓征税迁移仇雠，既和是也，治地之约，以邦国言之，五等封土，各有定制，不得相侵凌，至若鲁朝宿之许，郑祭泰山之祊者，亦为之约，以民言之，则闾里版图，田首界比是也。治功之约，以邦国言之司勲，六功是也。以民言之，司寇上功，纠力是也。治器之约，以邦国言之典，命所列国家，宫室等之节，至若非所用而颁之，若鲁得用四代之服器者亦为之，约以民言之，如庶人役车，端衰丧车，无等之类也，治挚之约，宗伯之六瑞，六挚详矣，郑刚中曰：六者或为上，或为次以事之，大小轻重，为序也， 剂子随反，祊，音崩。
凡大约剂书于宗彞小约剂书于丹图
注曰：大约剂邦国约也，书于宗庙之六彝，欲神监焉，小约剂，万民约也，丹图未闻，或有雕器，簠簋之属，有图象者，与春秋曰：斐豹也，着于丹书，今俗语有铁，劵丹书，岂此旧典之遗言。
○若有讼者则珥而辟藏其不信者服墨刑
注曰：讼，讼约若宋仲几，嶭宰者也，辟藏开府，视约书不信，不如约也，珥读为衈，谓杀鸡取血，衅其户。
○若大乱则六官辟藏其不信者杀
注曰大乱，谓僭约若吴，楚之君，晋文公请隧以葬者，六官辟藏，明罪大也，六官初受盟约之贰， 珥音二注，衈同辟音，辟隧音遂。
○司盟掌盟载之灋
注曰：载盟辞也，盟者书，其辞于防，杀牲取血坎，其牲加书于上而埋之，谓之载书，春秋曰：宋寺人惠墙，伊戾坎，用牲加书，为世子痤，与楚客盟， 痤才戈反。
凡邦国有疑，防同，则掌其盟约之载，及其礼仪，北面诏明神，既盟，则贰之。
注曰：有疑不协也；明神神之明察者，谓日月山川也，觐礼加方，明于坛上，所以依之也，诏之者，读其载书，以告之也，贰之者写副当以授六官。
盟万民之犯命者诅其不信者亦如之
注曰：盟诅者，欲相与共恶之也，犯命犯君教令也，不信违约者也，春秋曰：臧纥犯门斩闗以出，乃盟臧氏，又曰：郑伯使卒出豭，行出犬鸡，以诅射颍考叔者疏曰：凡言盟者，盟将来诅者，诅往过。
○凡民之有约剂者其贰在司盟
注曰：贰之者，检其自相违约， 疏曰：此谓司约副写一通，来入司盟检，后相违约勘之。
○有狱讼者则使之盟诅
注曰不信则不敢听此盟诅所以省狱讼 坡谓此承上文约剂而言 恶乌路反纥恨发反豭音加
凡盟诅，各以其地域之众庶，共其牲而致焉。既盟，则为司盟，共祈酒脯。
注曰：使其邑闾出牲而来盟，已，又使出酒脯司盟为之祈，明神使不信者，必凶 坡，谓此一官见圣人防民之周，夫邦国兆民情伪之出，盖千态万貎矣，邦国之间，或有谗人交搆，其间小将相恶，大将相暴，欲以王灋正之，则彼此各有其是，难为轻重，欲和之，则终怀猜忌，使诏于明神，虽有大疑，两亦释然矣。若夫万民之狱讼，或有情事，暧昧无佐证，可成其罪，欲赦之，则受害者不肯甘心欲罚之，则无恶者，不服其罪，计惟有盟诅，使神人交疾之耳，盖圣人有以见夫逆于伦而感于气者，必召殃祸，使之有所不敢，又有以见夫天理民彝，不容冺灭无情者，必负羞而畏神，使之有所不忍，实善于佐，灋之穷者也，况所对者日月，山川之神，岂为妖妄乎？而或谓先王之世，令行禁止，安有诲以不经之事，此似是而非，可言不可，行之论也，呜呼！誓诰不及五帝，盟诅不及三王，盖言其盛时耳，圣人之灋，岂独纪一时之宜哉！宁使世治民淳，灋设而不用，不可使世衰民伪，值其事而无灋，以处之也。
○职金掌凡金玉锡石丹青之戒令
注曰：青空青也， 疏曰：此数种同出于山，地官廿人，已主职金，又主之者，彼官主其取此官，主其藏，故二官共主之也。
○受其入征者，辨其物之媺恶与其数量，楬而玺之，入其金锡于为兵器之府，入其玉石丹青于守藏之府，注曰：为兵器者，攻金之工，六也；守藏者，玉府内府也，郑司农云：受其入征者谓主受采金，玉，锡；石，丹青者之租税也，楬而玺之者，楬书其数量，以着其物也，玺者印也，既楬书，揃其数量，又以印封之，今时之书，有所表识，谓之楬橥。
○入其要
注曰：要凡数也，入之于大府， 媺美同，楬音竭，守音狩，卝音矿，揃音牋识音志，橥音猪。
掌受士之金罚货罚入于司兵
注曰：给治兵及工，直也，货泉贝也，罚罚赎也，书曰：金作赎刑， 疏曰：古者出金赎罪，皆据铜为金士之金罚者，谓断狱讼者有疑，即使出赎，既言金罚，又曰：货罚者，出罚之家，时或无金，即出货，以当金直，故两言之。
旅于上帝则共其金版飨诸侯亦如之
注曰鉼金谓之版此版所施未闻 鉼必领反
凡国有大故而用金石则掌其令
注曰：主其取之令也，用金石者，作枪雷椎，梈之属疏曰：大故寇戎也， 枪七羊反，雷郎对反，椎直追反，梈音烹。
○司厉，掌盗贼之任，器货贿，辨其物皆有数量，贾而楬之，入于司兵。
注曰：郑司农云：任器货贿，谓盗贼所用伤人，兵器及所盗财物也，入于司兵，若今时伤杀人，所用兵器，盗贼赃，加责没入县官， 疏曰：任器多是金刃所盗财货，虽非金刃，以其贼物亦入司兵给，治兵刃之用，故并入司兵也， 贾音嫁。
其奴男子入于罪女子入于舂稾
注曰：郑司农云：谓坐为盗贼，而为奴者输于罪，舂人稾，人之官也，由是观之，今之为奴婢，古之罪人也，故书曰：予则奴戮女，论语曰：箕子为之奴罪，之奴也，故春秋曰：斐豹也，着于丹书，请焚丹书，我杀督戎耻为奴，欲焚其籍也，谓奴从坐而没，入县官者，男女同名。
凡有爵者与七十者与未龀者皆不为奴
注曰：有爵谓命士以上也，龀毁齿也，男八歳女七歳而毁齿 ，郑刚中曰：盗贼之罪，宜加以无余刑，故凡亲戚皆从其家有爵者，有老幼者特免为奴而已，易彦祥曰：先王之于天下，固有杀，未足以惩恶，亦有不刑可以劝善者，此之谓夫 ，龀音衬。
○犬人掌犬牲，凡祭祀，共犬牲，用牷物，伏瘗亦如之，注曰：郑司农云：牷纯也，物色也，伏谓伏犬，以王车轹之瘗，谓埋祭也，尔雅曰：祭地曰瘗埋。
○凡几珥沈辜用駹可也
注曰：郑司农云：几读为庪，尔雅曰：祭山曰庪县，祭川曰浮沈，大宗伯职曰：以埋沈祭，山林川泽，以疈辜祭，四方百物駹，谓不纯色也，谓几读为刉珥，当为衈刉，衈者衅礼之事， 瘗于例反，轹音歴駹亡江反，庪，音诡县音悬。
凡相犬牵犬者属焉掌其政治
注曰：相谓视择知其善恶 疏曰：犬有三种，一田犬二吠犬，三食犬，若田犬吠犬，观其善恶，若食犬，观其肥瘠，故皆相之，牵犬者谓呈见之，故少仪云：犬则执绁是也。 绁音嶭。
○司圜掌收教罢民
郑刚中曰：拘之圜土而役之，所以收之也，劳之苦之，使其善心自生，所以教之也。
○凡害人者，弗使冠饰，而加明刑焉，任之以事，而收教之，能改者，上罪三年而舍，中罪二年而舍下，罪一年而舍，其不能改而出，圜土者杀，虽出三年不齿。
注曰：弗使冠饰者，着墨幪，若古之象刑，与舍释之也，郑司农云：罢民谓恶人不从化，为百姓所患苦，而未入五刑者也，故曰：凡害人者，不使冠饰，任之以事，若今时罚作矣， 罢蒲宜反。
凡圜土之刑人也不亏体其罚人也不亏财
注曰：言其刑人，但加以明刑罚人，但任之以事耳，圜土所收教者过失，害人，已丽于灋者。
○掌囚，掌守盗贼，凡囚者，上罪梏拲而桎，中罪桎梏，下罪梏，王之同族拲，有爵者桎，以待弊罪。
注曰：凡囚者谓非盗贼，自以他罪拘者也，郑司农云：拲者两手共一木也，桎梏者，两手各一木也，谓在手曰梏，在足曰桎，中罪不拲，手足各一，木耳下罪，又去桎王同族，及命士以上，虽有上罪，或拲或桎而已，弊犹断也， 疏曰：此谓五刑罪人，古者五刑，不入圜土，故使身居三木，掌囚守之， 梏古毒反，拲，音巩，桎之实反。
及刑杀告刑于王拲，而适朝士，加明梏以适市，而刑杀之。
注曰：告刑于王告，王以今日当行刑及所刑姓名也，其死罪，则曰：某之罪在大辟，其刑罪，则曰：某之罪在小辟，拲而适朝者，重刑为王，欲有所赦，则当以付士，士乡士也，乡士，加明梏者，谓书其姓名及其罪于梏而着之也，囚时虽有无梏者，至于刑杀，皆设之以适市，就众也，庶姓无爵者皆刑杀于市， 疏曰：刑杀各于本狱之所，今此经云以适市者，此文止谓六乡之狱，在国中推问在狱，行刑杀则在市，若遂士以下，自在本狱之处，刑杀之，故此云士，乡士也，若遂士以下，于此时掌囚亦当付士也。
○凡有爵者，与王之同族拲而适甸师氏，以待刑杀，注曰：适甸师氏，亦由朝乃往也，待刑杀者，掌戮将自市来也，文王世子曰：虽亲不以犯，有司正术也，所以体异姓也，刑于隐者，不与国人虑兄弟也。
○掌戮掌斩杀贼谍而搏之
注曰：斩以鈇钺，若今要斩也，杀以刀刃，若今弃市，也谍谓奸寇反间者，贼与谍，罪大者斩之，小者杀之，搏当为膊，诸城上之，膊字之误也膊谓去衣磔之，凡杀其亲者焚之，杀王之亲者辜之。
注曰：亲缌服以内也，焚烧也，易曰：焚如，死如，弃如辜之言，枯也，谓磔之 搏，音博，注膊同要，一遥反。
凡杀人者踣诸市肆之三日刑盗于市
注曰：踣僵尸也，肆犹申也，陈也，凡言刑盗罪恶莫大焉， 坡谓杀罪就市，其余四刑宫罪就蚕室，余刑就屏处，所云五刑三就也，若盗杀之，固在市矣，虽刑亦于市则异于平人之犯辠者。
○凡罪之丽于灋者，亦如之，唯王之同族，与有爵者，杀之于甸师氏。
注曰：罪二千五百，条上附下，附刑五而已，于刑同科者，其刑杀之一也， 坡谓亦如之者，合入死者亦踣之，合入四刑者，虽不于市，亦刑之，其处故总言之，杀之于甸师氏者，谓不踣踣者，陈尸，使人见之，既刑于隐处，故不踣也； 踣皮北反僵，居良反。
凡军旅田役斩杀刑戮亦如之
注曰戮谓膊焚辜肆
墨者使守门
注曰黥者无妨于禁御
劓者使守闗
注曰截鼻亦无妨以貌丑逺之
宫者使守内
注曰以其人道絶也今世或然
刖者使守囿
注曰断足驱衞禽兽无急行
髠者使守积
注曰：此出五刑之中，而髠者必王之同族不宫者，宫之为翦其类，髠头而已，守积积在隐者，宜也， 髠若门反，积子赐反。
○司掌五之灋辨其物而掌其政令
注曰五谓罪四翟之也物衣服兵器之属
帅其民而搏盗贼，役国中之辱，事为百官积任器，凡囚执人之事。
注曰：民五之民也，郑司农云：百官所当任持之器物，此官主为积聚之也，谓任犹用也， 疏曰：民者上序官，五皆百二十员，员外皆是民也，任器者除兵之外所有家具之器，皆是 搏，音博。
邦有祭祀宾客丧纪之事则役其烦辱之事
注曰：烦犹剧也，士丧礼下篇曰：人涅厠 ，涅乃结反。
掌帅四翟之，使之皆服其邦之服，执其邦之兵守王宫，与野舍之厉禁。
注曰：野舍王行所止，舍也，厉遮列也， 疏曰：服其邦之服，执其邦之兵者，若东方南方衣布帛，执刀剑西方，北方衣氊裘，执弓矢 ，郑刚中曰司，正掌其事，而师氏又使其属董之而已。
○罪，掌役百官府与凡有守者，掌使令之小事，注曰：役给其小役。
○凡封国若家牛助为牵徬
注曰：郑司农云：凡封国若家，谓建诸侯立大夫家也，牛助为牵徬，此官主为送致之也，谓牛助国，以牛助转徙也，罪牵徬之在前，曰：牵在旁曰徬 疏曰：车辕内一牛前亦一牛，今还遣二前者，牵前牛徬者，御当车之牛，故据人而言，牵徬也。
○其守王宫与其厉禁者如蛮之事
徬步浪反
○蛮掌役校人养马，其在王宫者，执其国之兵以守王宫，在野外，则守厉禁。
疏曰：按校人良马，乘一师，四圉不见者，盖是杂役之中。
○闽掌役畜养鸟而阜蕃教扰之，掌子则取焉，坡谓役畜谓为掌畜之役也，掌子则取者，此句当有阙误。
○夷掌役牧人养牛马与鸟言
注曰：郑司农云：夷狄之人，或晓鸟兽之言，故春秋曰：介葛卢闻牛鸣，曰：是生三牺，皆用之矣，是以貉职掌与兽言。
○其守王宫者与其守厉禁者如蛮之事
○貉，掌役服不氏，而养兽而教扰之，掌与兽言，注曰：不言阜蕃者，猛兽不可服，又不生乳于圈槛也。
○其守王宫者与其守厉禁者如蛮之事
乳而树反圈求阮反槛户览反
○布宪，掌宪邦之刑禁，正月之吉，执旌节以宣布于四方，而宪邦之刑禁，以诘四方邦国，及其都鄙，达于四海，注曰：宪表也谓县之也，刑禁者，国之五禁，所以左右刑罚者诘谨也，使四方谨行之，尔雅曰：九夷八蛮，六戎五狄，谓之四海 坡，谓自执旌节，至达于四海，皆一时事，言于司寇，布刑之日，执旌节适四方，以宣布之而表县，其刑禁之书，使四方邦国都鄙，四海莫不谨行也， 县音悬。
凡邦之大事合众庶则以刑禁号令
疏曰：邦之大事，合众庶者谓征伐巡守田猎，皆是大事，合众庶也。
○禁杀戮，掌司斩杀戮者，凡伤人见血而不以告者，攘狱者遏讼者，以告而诛之。
注曰：司犹察也，察此四者，告于司寇，罪之也，斩杀戮，谓吏民相斩相杀，相戮者，伤人见血，见血，乃为伤人耳， 坡谓攘犹距也，攘狱者，灋当狱官，有文书，追摄攘距，不受捕也，遏讼者，遏止欲讼者也。
○禁暴氏掌禁，庶民之乱暴力正者，挢诬犯禁者作言语，而不信者，以告而诛之。
注曰：民之好为侵陵，称诈谩诞，此三者，亦刑所禁也，力正以力强得正也， 吴氏曰：力正谓胁众，从已以邪为正也， 挢其表反。
凡国聚众庶，则戮其犯禁者以徇，凡奚聚而出入者，则司牧之戮，其犯禁者。
注曰：奚女奴男奴也，其聚出入有所，使 疏曰：聚众庶者，谓征伐之等奚，聚而出入者，谓国有烦辱之处，使奚。
○野庐氏掌达国道路至于四畿
注曰：达谓巡行通之，使不陷絶也，去王城五百里，曰畿。
比国郊及野之道路宿息井树
注曰：比犹较也，宿息庐之属，宾客所宿，及昼止者也，井共饮食，树为蕃蔽， 疏曰：此经所云王为宾客，在道须得共丞守衞之事国郊，谓近郊逺郊野谓百里外，至畿宿谓十里有庐三十里，有宿五十里有市，直言宿者，举中言之。
○若有宾客，则令守涂地之人，聚之有相翔者诛之，注曰：守涂地之人道所出，庐宿旁民也，相翔犹昌，翔观伺者也，郑司农云：聚之聚，击以宿衞之也有奸人相翔于宾客之侧，则诛之，不得令寇盗宾客，音托。
凡道路之舟车轚互者叙而行之
注曰：舟车轚互，谓于迫隘处也，车有轘辕，坻阁舟，有砥柱之属，其过之者，使以次叙之 ，郑刚中曰：轚者相值而碍也，互者交互而不行也。
○凡有节者及有爵者至则为之辟
注曰辟辟行人亦使守涂地者 轚音计轘户闗反
禁野之横行径逾者
注曰：皆为防奸也。横行妄由田中，径逾射邪？趋疾越，隄渠也， 射食亦反。
凡国之大事比脩除道路者
注曰：比校治道者，名若今次，金叙大功， 疏曰：大事谓若征伐巡守田猎，郊祀天地，王亲行所经，并须脩除道路。
○掌凡道禁
注曰禁谓若今絶蒙布巾持兵杖之属
邦之大师，则令埽道路，且以几禁行作不时者，不物者，注曰：不时谓不夙，则莫者也；不物谓衣服，操持非比常人也，几禁之者，备奸人，内贼及反间。
○蜡氏掌除骴
注曰：曲礼四足死者，曰渍骴，郑司农云：谓死人骨也，月令曰：掩骼埋胔，骨之尚有肉者也，及禽兽之骨，皆是 坡，谓骴有掩埋而无除去，此除骴二字，各自为义，盖除一事也，骴一事也，下文自明详之 ，蜡音娶，骴似赐反，注渍胔，皆同骼，古百反。
凡国之大祭祀，令州里除不蠲，禁刑者，任人及凶服者，以及郊野，大师，大宾客，亦如之。
注曰：蠲读如洁圭，惟饎之圭，圭，洁也，刑者，黥劓之属，任人司圜所收教罢民也，凶服服衰绖也，此所禁除者，皆为不欲见人，所薉恶也， 疏曰：大祭祀，谓郊祭天地，大宾客，谓诸侯来朝，若据天地，其神位在郊，至郊而已，若宾客则至畿，故兼言野郊外，曰：野大总言也， 坡谓此一节言掌其除之事也， 蠲古悬反，饎，昌志反，薉秽同恶，乌路反。
若有死于道路者，则令埋而置楬焉，书其日月焉，县其衣服，任器于有地之官，以待其人。
注曰：有地之官，主此地之吏也，其人家人也，郑司农云：楬欲令其识取之，今时楬橥是也。有地之官，有郡界之吏，今时乡亭是也。
○掌凡国之骴禁
注曰禁谓孟春掩骼埋胔之属 坡谓此二节言掌其骴之事也 楬音竭县音悬
○雍氏掌沟渎，浍池之禁，凡害于国稼者，春令为阱擭沟渎之利于民者，秋令塞阱杜擭。
注曰：沟渎，浍田间通水者也。池谓陂障之，水道也，害于国稼，谓水潦及禽兽也，阱穿地为，所以御禽兽，其或超逾则陷焉，世谓之陷阱擭，柞，鄂也，坚地阱，浅则设柞，鄂于其中，秋而杜塞阱擭，收刈之时，为其陷害人也，书粊誓曰：乃擭敜乃阱，时秋也，伯禽以出师征徐戎， 擭胡化反，陂披宜反，七艳反，柞才伯反，鄂五格反，粊音秘，音杜敜乃协反。
禁山之为苑泽之沈者
注曰：为其就禽兽鱼，鼈自然之居而害之，郑司农云：不得擅为，苑囿于山也，泽之沈者谓毒鱼及水虫之属。
○萍氏掌国之水禁
注曰水禁谓水中害人之处及入水捕鱼鼈不时
○几酒
注曰苛察沽买过多及非时者
○谨酒
注曰：使民节用酒也，书酒诰曰：有政有事，无彝酒黄，文叔曰：掌水禁而使禁酒，酒亦水之害人者也。
○禁川游者
注曰备波洋卒至沈溺也
○司寤氏掌夜时
注曰夜时谓夜早晚若今甲乙至戊
○以星分夜以诏夜士夜禁
注曰：夜士主行，夜徼候者，如今都候之属， 易彦祥曰：此谓施于国中者，盖国中有啓闭之候，国事有朝夕之礼，以星分，夜则星见，为夜星没，为昼朝夕啓闭，于是乎在，以是诏夜守之士。
○御晨行者禁宵行者夜游者
注曰：备其遭寇，害及谋非公事，御亦禁也，谓遏止之，无刑灋也，晨先明也，宵定昏也，书曰：宵中星虚，春秋传曰：夜中星陨如雨， 徼古吊反，先悉荐反。
○司烜氏，掌以夫遂取明火于日，以鉴取明水于月，注曰：夫遂阳遂也。鉴镜属取水者，世谓之方诸？取日之火，月之水，欲得隂阳之洁气也， 郑刚中曰：或谓鉴，遂之齐同用金锡之半，可以取水，亦可以取火，何也？盖金锡半者隂阳之杂用诸昼则阳气应之而为火，用诸夜则隂气应之而为水。
○以共祭祀之明齍明烛共明水
注曰：明烛以照，馔陈明水，以为酒，郑司农云：夫发声明齍，谓以明水，脩涤粢盛，黍稷 疏曰：郁鬯五齐，以明水配三酒，以酒配，酒井水也，与明水别，然对则异散，文通谓之酒， 烜音燬，夫如字，司农音符。
凡邦之大事共坟烛庭燎
注曰：故书坟为蕡，郑司农云：蕡烛麻烛也，谓坟大也，树于门外，曰大烛于门内，曰庭燎，皆所以照众为明 ，疏曰：大事者谓，若大丧纪，大宾客 坟，扶云反注，蕡同燎音聊。
中春以木铎修火禁于国中
注曰：为季春将出火也，火禁，谓用火之处，及备风燥。
○军旅修火禁邦若屋诛则为明竁焉
注曰：屋读如其形，剭之剭剭，诛谓所杀不于市，而以适甸师氏者也。明竁，若今楬头明书，其罪灋也，司烜掌明竁，则罪人夜葬，与 坡谓屋诛为明竁者，盖凡杀人皆肆之三日，明暴其罪，今杀于甸师者，因不肆诸市，圹埋之，楬其罪于竁上， 中音仲，竁昌鋭反，剭音握。
○条狼氏掌执鞭以趋辟，王出入则八人夹道，公则六人，侯伯则四人，子男则二人。
注曰：趋辟趋而辟行人，若今卒辟车之为也，孔子曰：富而可求，虽执鞭之士，吾亦为之言，士之贱也， 疏曰：案序官条狼氏，下士六人，今云天子八人，少二人矣，盖取胥徒中兼充也， 条音涤，辟音辟。
凡誓执鞭以趋于前，且命之誓仆，右曰杀，誓驭曰车轘，誓大夫曰：敢不闗鞭五百誓师，曰：三百誓邦之，大史曰杀，誓小史曰墨。
注曰：前谓所誓众之行前也，有司读誓辞，则大言其刑以警所誓也，誓者谓出军及将，祭祀时也，出军之誓，誓左右及驭则书之，甘誓备矣，郊特牲说祭祀之誓曰：卜之日，王立于泽，亲听誓命，受教谏之义也，车轘，谓车裂也，师乐师也，大史，小史主礼事者，郑司农云：誓大夫曰：敢不闗谓不闗于君也谓大夫自受命以出，则其余事，莫不复请 疏曰：誓自有大官，若月令田猎，司徒北面誓之誓，时此条狼氏为之大言，使众闻知，故云：且命之 ，轘户串反，一，音环，大音泰。
○脩闾氏，掌比国中，宿互者，与其国粥而比其追胥者而赏罚之。
注曰：国中城中也。粥，养也，国所游养，谓羡卒也，追逐寇也，胥读为偦，郑司农云：宿，谓宿衞也互谓行马，所以障互禁止人也，谓行夜击 ，粥音育，偦音胥。
禁径逾者与以兵革趋行者与驰骋于国中者
注曰皆为其惑众 徐氏曰且疑其奸非也
邦有故则令守其闾互惟执节者不几
注曰：令者，令其闾内之闾，胥里宰之属， 疏曰：有故谓大丧寇戎等，恐有奸非，则命各守闾闾巷，门 坡谓互亦如梐枑之枑。
周礼述注卷二十一
钦定四库全书
周礼述注卷二十二
安溪李光坡撰
○冥氏掌设弧张
注曰弧张罿罦之属所以扃绢禽兽
○为阱擭以攻猛兽以灵鼓敺之
注曰灵鼓六面鼓敺之使惊趋阱擭
○若得其兽则献其皮革齿须备
注曰：郑司农云：须直谓頣下须备谓搔也。 冥音觅，敺丘于反后同罿，昌容反，罦，音浮，扃古荥反，绢，音犬，搔音爪。
○庶氏掌除毒蛊以攻説禬之嘉草攻之
注曰：毒蛊虫物，而病害人者，贼律曰：敢蛊人及教令者弃市，攻説祈名祈其神，求去之也，嘉草药物，其状未闻，攻之谓熏之，郑司农云：禬，除也，谓此禬读，如溃痈之溃， 疏曰：攻説禬之据去其神也，嘉草攻之，据去其身也， 字彚曰：栁子厚种白蘘荷，诗云：庶氏有嘉草，攻禬事久，冺是嘉草即蘘荷也，蘘荷，春初生，叶似丼蕉，根似姜芽而肥，性好隂。
○凡敺蛊则令之比之
注曰：使为之，又校次之， 庶注作煮一，音章预反，禬，音溃説如字熏许云反，蘘汝阳反。
○穴氏掌攻蛰兽各以其物火之
注曰：蛰兽熊罴之属，冬藏者也，将攻之，必先烧其所食之物于穴外，以诱出之，乃可得之 ，郑刚中曰：鱼龙有渊，鸟兽有山林窟穴，是其所藏之地，先王恶其逼人，驱而逺之可也，乃特设一官，攻而取之，毋乃乎？盖除害者，不待其害己及人，然后除也，恶其为一旦之害，必先索而除之可也，熊罴之属，不可使之藏于窟穴，以俟人之隙，则设穴氏以攻未为过矣。
○以时献其珍异皮革
郑刚中曰：若其兽之身可以备珍异之羞，如熊掌之类，则必献以为膳羞，其皮与革，可以为器用之须，则亦献之，以为国家之用，然献必以时，则不常攻之矣。
○翨氏掌攻猛鸟各以其物为媒而掎之
注曰：猛鸟鹰隼之属，置其所食之物于绢中，鸟下来，则掎其脚。
○以时献其羽翮
翨音炽掎居绮反
○柞氏掌攻草木及林麓
注曰：林人所养者，山足曰麓， 疏曰：此柞氏与薙氏治地皆拟，后年乃种田。
○夏日至，令刋阳木而火之，冬日至，令剥隂木而水之注曰：刋剥互言耳，皆谓斫去，次地之皮，生山南为阳，木生山北为隂木火之水之则使其肄，不生 疏曰：必以夏刋阳木，冬剥隂木者夏至隂生冬至阳生阳，木得隂而鼓隂木得阳而发，故须其时而刋剥之也，山虞取其坚韧，冬斩阳夏斩隂此欲死之。故夏阳冬隂。
○若欲其化也则春秋变其水火
注曰：化犹生也，谓时以种谷也，变其水火者，乃所火则水之所水则火之，则其土和美。
○凡攻木者掌其政令
注曰：除木有时 ，王氏曰：先王之于林麓，欲其材为用，则设官为厉禁，以养蕃之，欲其地宅民稼穑，则刋剥而化之，帝省其山，松栢斯兑，柞棫斯拔，则虞衡之官，脩焉作之，屏之其菑，其翳脩之，平之，其灌其栵，则柞氏之职用焉， 柞侧百反，薙他计反，后同斫音灼，刋苦干反，肄羊至反，韧，音刃翳于计反，灌音贯，栵音例。
○薙氏掌杀草，春始生而萌之，夏日至而夷之，秋绳而芟之，冬日至而耜之。
注曰：萌之者以兹基，斫其生者，夷之以钩镰，迫地芟之也，若今取茭矣，含实曰绳，芟其绳，则实不成，孰耜之？以耜侧冻土，刬之 疏曰：此所掌除地，从春至冬，亦一年之事，后年乃可种也。
○若欲其化也则以水火变之
注曰：谓以火烧其所芟萌之草，已而水之则其土亦和羙矣，月令季夏烧薙行水，利以杀草，如以热汤是其一时着之。
○掌凡杀草之政令
郑刚中曰：江南主患阁前草生，徐锴令以桂屑布砖缝中宿草尽死，则杀之之灋，不必一年矣， 绳音孕，芟所衔反，防音亷茭音交刬，初产反。
○硩蔟氏掌覆夭鸟之巢
注曰：覆犹毁也，夭鸟恶鸣之鸟，若鸮鵩 ，郑刚中曰：唐子西云，吾少时读硩蔟氏，庭氏以为不急之务，后读圣恵方言，有鸟夜飞，谓之无辜，小儿衣服，遭之辄成疾，因以无辜名之，状如五疳，是以知夭鸟之害，有如此者，驱而逺之周公之所建置，不可谓不切于事。
○以方书十日之号，十有二辰之号，十有二月之号，十有二岁之号，二十有八星之号，县其巢上则去之，注曰：方版也日谓从甲至癸，辰谓从子至亥，月谓从陬至荼嵗谓从摄提格至赤奋若，星谓从角至轸，夭鸟见此五者而去其详，未闻 王介甫曰：日辰月，岁星之神，凡有气形者制焉；故书其号焉，可以胜夭，郑刚中曰：鹊忌庚，燕避戊巳防逢申日则过街，鹊作巢，则避太岁狐潜上，伏不越度阡陌，虎豹知冲破，然则鸟避此五者，制伏之理，或尔但非明哲有所不知，硩音摘，蔟苍独反，县，音悬覆芳复反，鵩，音伏陬子。
侯反荼音徒防草夜反
○翦氏掌除蠹物以攻禜攻之以莽草熏之
注曰：蠹物穿食，人器物者，蠹鱼亦是也。攻禜祈名，莽草药物，杀虫者，以熏之则死。
○凡庶蛊之事
注曰：庶除毒蛊者，蛊蠹之类，或熏以莽草则去，注曰：除蛊自是庶氏今此云，凡庶蛊者，同类相兼左右而掌之， 郑刚中曰：日南蛮方以五月五日聚百种虫，大者至蛇，小者至虱，合置皿缶中，饿使相啗，其独存者为蛊，以其矢因食入人腹，人辄死， 禜音咏，虱音瑟，啗徒滥反。
○赤犮氏掌除墙屋以蜃炭攻之以灰洒毒之
注曰：洒洒也，除墙屋者，除虫豸，藏逃其中者，捣其炭，坋之则走，淳之以洒之，则死。
凡隙屋除其貍虫
注曰：貍虫防肌，蛷之属 ，犮音跋，貍莫皆反，豸直氏反，坋蒲闷反，肌居其反，蛷音求。
○蝈氏掌去鼃黾焚牡蘜以灰洒之则死
注曰：牡蘜蘜不华者，齐鲁之间，谓鼃为蝈，黾耿黾也，蝈与耿黾，尤怒，鸣为聒人耳，去之。
○以其烟被之则凡水虫无声
注曰：杜子春云：假令风从东方来，则于水东面为烟，令烟西行，被之水上， 蝈古获反，鼃乌瓜反，黾，米引反蘜，弓六反。
○壶氏掌除水虫，以炮土之鼓，敺之以焚石投之，注曰：水虫狐蜮之属，炮土之鼓，瓦鼓也，焚石投之，使惊去。
○若欲杀其神，则以牡橭午贯象齿而沈之，则其神死渊为陵。
注曰：神谓水神龙罔象，故书橭为梓，午为五，杜子春云：梓当为橭橭，读为枯枯，榆木名书，或为樗，又云：五贯当为午贯 疏曰：午贯者十字为之，以橭为干，穿孔，以象牙从橭贯之为十字 涿，知角反。炮，步交反，橭音沽。
○庭氏掌射国中之夭鸟，若不见其鸟兽，则以救日之弓与救月之矢夜射之。
注曰：不见鸟兽，谓夜来鸣，呼为怪者，兽狐狼之属，郑司农云：救日之弓，救月之矢，谓日月食所作弓矢，谓日月之食隂阳相胜之变也，于日食则射大隂月食则射大阳，与 疏曰：城郭之所，人聚之处，不宜有夭鸟，故去之。
○若神也则以大隂之弓与枉矢射之
注曰：神谓非鸟兽之声，若或呌于宋大庙，譆譆出，出者大隂之弓救月之弓，枉矢救日之矢与不言救，月之弓与救日之矢者互言之救日用，枉矢则救，月以恒矢可知也， 射食亦反，下同，譆许其反，出郑引作诎，刘音出，本亦作出。
○衔枚氏掌司嚣
注曰：察嚻讙者，为其聒乱，在朝者之言语 嚣，五羔反，讙呼丸反。
国之大祭祀令禁无嚣
注曰令，令祭祀者 疏曰：令主祭祀之官，使禁止，无得讙嚣，讙嚣则不敬鬼神故也。
军旅田役令衔枚
注曰为其言语以相误
禁嘂呼叹呜于国中者行歌哭于国中之道者
注曰为其惑众相感动也呜吟也 郑刚中曰亦禁其为妖异之声以惑众耳 音呌
○伊耆氏掌国之大祭祀共其杖咸
注曰：咸，读为函老臣，虽杖于朝，事鬼神，尚敬去之，有司以此函藏之，既事，乃授之 耆，巨之反。
军旅授有爵者杖
注曰：别吏卒，且以扶尊者，将军杖钺 黄，文叔曰：有爵者，皆有统率，在军见王见帅宜当执杖，今三衙兵官常朝，亦执杖也。
共王之齿杖
注曰：王之所以赐老者之杖，郑司农云：谓年七十，当以王命受杖者，今时亦命之为王杖，谓王制曰：五十杖于家，六十杖于乡，七十杖于国，八十杖于朝，王氏曰：秋物成而养老，故列职于此。
○大行人掌大宾之礼及大客之仪以亲诸侯
注曰：大宾要服，以内诸侯大客谓其孤卿 ，郑刚中曰：语其体，则曰礼见于揖逊周旋，则曰仪行礼，未尝不见于威仪，威仪，未尝不见于礼，其所以异言者别尊卑耳， 要于遥反，下文同。
春朝诸侯而图天下之事，秋觐以比邦国之功，夏宗以陈天下之谟，冬遇以协诸侯之虑，时防以发四方之禁，殷同以施天下之政。
注曰：此六事者，以王见诸侯，为文图比陈，协皆考绩之言，王者春见诸侯，则图其事之可否，秋见诸侯，则比其功之髙下夏见诸侯，则陈其谋之是非，冬见诸侯，则合其虑之异同，六服，以其朝岁四时，分来更迭如此而徧，时防即时见也，无常期，诸侯有不顺服者，王将有征讨之事，则既朝王，命为坛于国，外合诸侯，而发禁命事焉，禁谓九伐之灋，殷同即殷见也，王十二岁一巡狩，若不巡狩，则殷同殷同者，六服尽朝，既朝，王亦命为坛于国，外合诸侯，而命其政，政谓邦国之九灋，殷同四方，四时分来，岁终则徧矣，九伐九灋，皆在司马，职司马灋曰：春以礼，朝诸侯图同事，夏以礼宗诸侯陈同谋，秋，以礼觐诸侯，比同功，冬以礼遇诸侯，图同虑时，以礼防诸侯，施同政，殷以礼宗诸侯，发同禁 ，陈及之曰：诸侯以春来，则曰：朝以夏来，则曰：宗以秋来，则曰：觐以冬来，则曰：遇耳犹汉律，春曰朝，秋曰：请吴王濞春不朝，使人为秋请是也。 坡谓春朝而图事者，盖当春朝之时，则有图事之礼，来朝者与之，面图不朝者，亦当有奏白也，若谓朝而图之，则非其朝岁之侯，遂不与图乎？夏秋冬仿此。
时聘以结诸侯之好殷覜以除邦国之慝
郑刚中曰：诸侯之事，天子则有时聘殷，頫之文，大宗伯所谓时聘曰问，殷頫曰：视是也。天子之于诸侯，亦有以报其礼，故此行时聘殷，頫之礼以答之，但天子遣行人以徃则曰：结好除慝，此所以不同也。诸侯比年小聘，三年，大聘矣，王又以时遣人聘之，春秋书天王使凡伯来聘，是也。聘则有财以为礼，所以结好于诸侯，頫省视也，王者省视其所为，虑其有相恶之慝，慝者怨恶之，匿乎心也，积怨不除，至于相吞灭者有之，为之讲解，使销除焉。
○闲问以谕诸侯之志，归脤以交诸侯之福，贺庆以赞诸侯之喜，致禬以补诸侯之烖。
注曰：此四者，王使臣于诸侯之礼也。闲问者闲嵗一问诸侯谓存省之属，谕诸侯之志者，谕言语谕书名，其类也。交或往或来者也，赞助也，致禬凶礼之吊，礼；禬，礼也，补诸侯烖者，若春秋澶渊之防，谋归宋财，朝音潮，比毗志反，頫通笑，反闲记苋反，脤上忍反，禬，音防，澶市然反。
以九仪辨诸侯之命，等诸臣之爵，以同邦国之礼，而待其宾客。
注曰：九仪谓命者五：公，侯；伯，子，男也，爵者四，孤卿大夫士也 易，彦祥曰：爵命不同如此，而曰同者，命同于上公，皆以九为节，命同于侯伯，皆以七为节，命同于子男，皆以五为节，以至爵同于孤，则皆以四为节，爵同于卿大夫，而有大国，次国，小国之异命，则亦各眂其命之数而为节，以此待宾客，则大行人之所掌有定籍，而其爵命之上下，隆杀各当于礼而举不敢逾其分，其为同也至矣。
上公之礼，执桓圭九寸，缫借九寸，冕服九章，建常九斿，樊缨九就，贰车九乘，介九人，礼九牢，其朝位，宾主之间九十步，立当车轵，摈者五人，庙中将币三享，王礼再祼而酢，飨礼九献，食礼九举，出入五积，三问三劳，诸侯之礼，执信圭七寸，缫借七寸，冕服七章，建常七斿，樊缨七就，贰车七乘，介七人，礼七牢，朝位，宾主之间七十步，立当前疾，摈者四人，庙中将币三享，王礼壹祼而酢，飨礼七献，食礼七举，出入四积，再问再劳，诸伯执躬圭，其他皆如诸侯之礼，诸子执谷璧，五寸，缫借五寸，冕服五章，建常五斿，樊缨五就，贰车五乗介五人礼五牢，朝位，宾主之闲五十步，立当车衡，摈者三人，庙中将币三享，王礼壹祼不酢，飨礼五献，食礼五举，出入三积，壹问壹劳，诸男执蒲璧，其他皆如诸子之礼。
注曰：缫借以五采，韦衣板若奠玉则以借之，冕服着冕，所服之衣也。九章者，自山龙以下七章者，自华虫以下五章者，自宗彝以下也，常旌斿也斿，其属防垂者也，樊缨马饰也，以罽饰之，每一处，五采备为一就，就，成也，贰副也，介辅已行礼者也；礼，大礼饔饩也，三牲备为一牢，朝位谓大门外，宾下车，及王车出迎，所立处也，王始立大门内，交摈三辞，乃乘车而迎之，齐仆为之节，上公立，当轵侯伯立当疾，子男立，当衡王立，当轸与庙受命，祖之庙也，飨设盛礼，以饮宾也，问问不恙也，劳谓苦倦之也，皆有礼，以币致之，郑司农云：车轵轵也，祼读为灌再灌，再饮公也，而酢报饮王也，出入五积，谓馈之刍米也，前疾谓驷马车辕前胡，下垂柱地者，谓三享皆束帛加璧，庭实惟国所有，朝士仪曰：奉国地所出，重物而献之，明臣职也，朝先享不言朝者，朝正礼，不嫌有等也，王礼，王以郁鬯，礼宾也，郁人职曰：凡祭祀，宾客之祼事，和郁鬯以实彝，而陈之礼者，使宗伯摄酌圭瓒，而祼王既拜送爵，又摄酌，璋瓒而祼，后又拜送爵，是谓再祼，再祼宾，乃酢王也，礼侯伯一祼而酢者，祼宾，宾酢王而已，后不祼也，礼子男一祼，不酢者，祼宾而已，不酢主也，不酢之礼聘礼，礼宾是与九举，举牲体九饭也，出入谓从来讫去也，每积有牢礼，米禾刍薪，凡数不同者，皆降杀疏曰：此一经总列五等，诸侯来朝天子，天子以礼。
迎待之灋，上公执桓圭九寸，缫借九寸，此主行朝礼于朝所执，其服则皮弁，若行三享则执璧，瑞自冕服九章，已下至将币三享，见行三享已前之事，自王礼已下至三劳见王礼，诸公之礼，樊马腹，帯缨马鞅，贰车九乗者按觐礼记云：偏驾不入王门，郑云左傍与已同，曰：偏同姓金路，异姓象路四卫，革路蕃国木路，此等不入王门舎于馆乗墨车龙旂以朝，彼据觐礼，觐礼，天子不下堂而见诸侯，故诸侯不得申偏驾，今此春夏受贽，在朝无迎灋，亦应偏驾不来，今行朝后，行三享在庙，天子亲迎，并申上车，明乗金路之等，若不申上车，何得有樊缨，九就之等，以此知皆乗所得之车也；但贰车所饰无文，未知诸侯贰车，得与上车同否，立当车轵者，轵谓毂末，车辕北向，在西边，亦去大门九十步，公于车东，东西相望，当毂末，摈者五人者，大宗伯为上摈，小行人为承摈，啬夫为末摈，其余二人，是士九献者，王酌献宾，宾酢主人，主人酬宾酬，后更八献，是为九献，出入五积者，谓在路供宾来去，皆五积，三问者，使卿大夫问之，有礼以致之，所行三处，亦当与三劳同处也。三劳者，案小行人逆劳于畿，案觐礼云，至于郊，王使人皮弁用璧劳，注云：郊，谓近郊其逺郊劳无文，但近郊与畿大小行，人劳则远郊劳，亦使大行人也，前疾谓若辀人，辀深四尺七寸，轼前曲中是也。 缫音藻，借在夜反，斿音留，樊步干反乗绳证反轵之氏反祼，古乱反。食，音嗣，积子赐反，劳老报反，信，音申，衣板之衣于既反，着丁略反，防音衫，罽居例反齐侧，皆反蕃音，藩毂音谷，辀音舟，轼音式。
凡大国之孤，执皮帛，以继小国之君，出入三积，不问壹劳，朝位当车前，不交摈，庙中无相，以酒礼之，其他皆视小国之君。
注曰：此以君命来聘者也，孤尊既聘享，更自以其贽见执，束帛而已，豹皮表之为饰，继小国之君，言次之也，朝聘之礼，每一国毕，乃前不交，摈者不使介传辞交于王之摈，亲自对摈者也，庙中无相介，皆入门，西上，而立不前，相礼者聘之，介是与以酒礼之酒，谓齐酒也，和之不用，郁鬯耳，其他谓贰车及介，牢礼宾主之间，摈者将币，祼酢飨食之，数 疏曰：若行正聘，则执瑑圭璋，八寸以行，聘不得执皮帛也，但侯伯以下臣无此更见灋，惟大国孤尊，故天子别见之案，赵商问孤，执皮帛所尊，众多下云：其他眂小国之君以五为节，今此亦五下云：诸侯之卿各下其君二等以下，注云：公使卿亦七侯伯，亦五子男，三不审，大国孤五，而卿七何？答曰：卿奉君命，七介孤尊，更自特见，故五介，此有聘礼，可参之，未之思耶？又问：孤出入三积，此即与小国同，何须特云？三积答曰：三积者，卿亦然，非独孤也，故不在视，小国之中，然则一劳者，亦是卿亦然，故须见之牢礼，卿亦五视小国君，其余则异，案聘礼及掌客可见，然则孤聘，天子既以聘使受礼，又自得礼如是，孤灋再重，受礼矣也， 相息亮反，齐才计反。
凡诸侯之卿，其礼各下其君二等以下及其大夫士皆如之。
注曰：此亦以君命来聘者也，所下其君者，介与朝位，宾主之间也，其余则自以其爵聘义曰：上公七介侯伯，五介子男三介，是谓使卿之，聘之数也。朝位则上公七十步，侯伯五十步，子男三十步，与 疏曰：及其大夫士皆如之者，大夫又各自下卿二等也，士无聘之介数，而言如之者，士虽无介，与步数至于牢，礼之等，又降杀大夫聘义，惟见卿各下其君二等，仍不见大夫，下卿二等，案聘礼云，小聘使大夫，其礼如为介，三介，彼侯伯之大夫三介，则亦三十步，若上公大夫，五介五十步，子男大夫，一介一十步，可知注不言者举卿，则大夫见矣。
邦畿方千里，其外方五百里，谓之侯服，岁壹见，其贡祀物，又其外方五百里，谓之甸服二嵗壹见其贡嫔物，又其外方五百里，谓之男服三嵗壹见其贡器物，又其外方五百里谓之采，服四嵗壹见其贡服物，又其外方五百里，谓之卫服五嵗壹见其贡材物，又其外方五百里谓之要，服六嵗壹见其贡货物。
注曰：要服蛮服也，此六服，去王城三千五百里相距，方七千里，公；侯，伯，子，男封焉，其朝贡之岁，四方各四分趋四时而来，或朝春，或宗夏或觐秋，或遇冬祀贡者，牺牲之属，故书嫔作频，郑司农云：嫔物妇人所为物也，尔雅曰：嫔妇也，谓嫔物丝枲也，器物尊彝之属，服物纁，絺纩也，材物八材也，货物，贝也， 疏曰：此因朝而贡，与大宰九贡及下小行，人春入贡者，别彼二者是嵗之常贡也。
○九州之外，谓之蕃国，世壹见，各以其所贵寳为挚注曰：九州之外，夷服镇服，蕃服也，曲礼曰：其在东夷，北狄西戎，南蛮，虽大曰子，春秋传曰：杞伯也，以夷礼，故曰子，然则九州之外，其君皆子男也，无朝贡之岁，父死子立，及嗣王即位，乃一来耳，各以其所贵寳为挚则蕃国之君无执玉瑞者，是以谓其君为小宾，臣为小客，所贵寳见传者若犬戎献白狼，白鹿是也。其余则周书王防备焉， 絺勅之反，纩，音旷。
王之所以抚邦国诸侯者，岁徧存三嵗徧頫五嵗徧省七岁属象胥，谕言语协辞命，九岁属瞽史，谕书名，听声音，十有一岁，达瑞节，同度量，成牢礼同，数器脩灋，则十有二岁，王巡守殷国。
注曰：抚犹安也，存頫省者，王使臣于诸侯之礼，所谓间问也，岁者，巡守之明，岁以为始也；属犹聚也，自五岁之后，遂闲岁徧省也，七岁省而召其象胥，九岁省而召其瞽史，皆聚于天子之宫，教习之也，胥读为谞王，制曰：五方之民，言语不通，嗜欲不同，达其志，通其欲，东方曰寄，南方曰象，西方曰狄鞮，北方曰译，此官正为象者，周始有越裳重译而来献，是因通言语之官，为象胥云，谞谓象之有才知者也，辞命六辞之命也，瞽乐师也，史，大史，小史也，书名书之字也，古曰：名聘礼曰：百名以上至十一嵗又徧省焉，度丈尺也，量豆区釜也，数器铨衡也，灋八灋也，则八则也；达同成脩，皆谓赍其灋式，行至则齐等之也，成平也。平其僭逾者也，王巡守，诸侯防者，各以其时之方书曰：遂觐东后，是也，其殷国则四方四时，分来如平时， 疏曰：如平时者谓分四方各遂春夏秋冬如平时，若六服尽来，即与四时别也， 王光逺曰存者问而存之也，頫者问而视之也，省者巡而察之也，頫则详于存省，则详于頫 ，徐氏曰：十一岁而达同成，脩之者为巡守，攷制度张本也， 吕伯恭曰：巡守之礼，此乃维持政治摄提，人心大扺，人心久则易防，政治乆则必有缺一次巡守，又提摄整顿一次，此所以新新不已之意， 属章束反，译音亦，谞思叙反，鞮丁兮，反赍子兮反。
凡诸侯之王事，辨其位，正其等，协其礼宾而见之，注曰：王事以王之事来也，诗云：莫敢不来王，孟子曰：诸侯有王 疏曰：位谓九十七十五十步之位，等谓尊卑之等，冕服旌旗贰车之类也；礼，谓牢礼飨燕，积膳之礼。
若有大丧则诏相诸侯之礼
注曰诏相左右教告之也 疏曰诸侯为天子斩其哭位周旋擗踊进退皆有礼灋 相息亮反
若有四方之大事则受其币听其辞
注曰：四方之大事，谓国有兵宼，诸侯来告急者，礼动不虚，皆有贽币，以崇敬也，受之以其事，入告王也，聘礼曰：若有言，则以束帛，如享礼。
凡诸侯之邦交岁相问也殷相聘也世相朝也
注曰：小聘曰问，殷中也，久无事，又于殷朝者及而相聘也，父死，子立曰世，凡君即位，大国朝焉，小国聘焉，此皆所以习礼攷义，正刑一徳以尊天子也，必择有道之国而就脩之，郑司农説殷聘以春秋传曰：孟僖子如齐殷聘，是也。 疏曰：言诸侯邦交，谓同方岳者。
○小行人掌邦国宾客之礼籍，以待四方之使者，注曰：礼，籍名位尊卑之书，使者诸侯之臣，使来者也，疏曰：大行人待诸侯，身小行人，待诸侯之使者，其
邦之礼籍则诸侯及臣皆在焉
令诸侯春入贡，秋献功，王亲受之，各以其国之籍礼之，注曰贡，六服所贡也，功考绩之功也。秋献之，若今计文书，断于九月，其旧灋 疏曰：此云贡即大宰，九贡。
凡诸侯入王则逆劳于畿
注曰：郑司农云：入王朝于王也，故春秋传曰：宋公不王，又曰，诸侯有王，王有巡守。
○及郊劳眂馆将币为承而摈
注曰：眂馆致馆也。承犹丞也，王使劳宾于郊，致馆于宾，至将币，使宗伯为上摈，皆为之丞，而摈之 疏曰：此经三事皆为丞，而摈之眂者，使卿大夫往眂，观其可否，郊劳王使大行人劳于郊也，惟将币，时大宗伯为上摈。
○凡四方之使者，大客则摈，小客则受其币而听其辞，注曰：摈者摈而见之，王使得亲言也，受其币者，受之以入告，其所为来之事， 疏曰：此时聘殷頫之时，要服以内之使臣，则摈而见之，王蕃国之使臣，是夷人不能行礼，故直听其辞而已， 劳力报反。
使适四方，协九仪宾客之礼，朝觐宗遇防同君之礼也，存頫省聘问，臣之礼也。
注曰：适之也；协，合也， 黄文叔曰：朝觐宗遇，防同诸侯，所以尊天子也，而通乎两君之相朝，是则皆君礼也，存頫省，天子所以抚诸侯也，聘问：邦交嵗相问殷相聘也，是则皆臣礼也。
达天下之六节，山国用虎节，土国用人节，泽国用龙节，皆以金为之，道路用旌节门闗用符节，都鄙用管节，皆以竹为之。
注曰：此谓邦国之节也，达之者，使之四方，亦皆赍灋式以齐等之也，诸侯使臣行頫聘，则以金节授之，以为行道之信也，虎人龙者，自其国象也，道路谓乡，遂大夫也，都鄙者，公之子弟及卿大夫之采地之吏也，凡邦国之民，远出至他邦，他邦之民，若来入由国门者，门人为之节由闗者闗人为之节，其以征令及家徙乡，遂大夫及采地，吏为之节，皆使人执节将之以达之，亦有期以反节，管节，如今之竹使符也，其有商者，通之以符节，如门闗门闗者与市聨事，节可同也。亦所以异于畿内也，凡节有天子之灋，式存于国，疏曰：此经亦是适四方之事，言达天下之六节者，据侯国，而言案掌节云：守邦国者用玉节，此不言达，玉节者文畧亦达可知，又掌节货贿，玺节门闗符节各别，此中无货贿，文明有商同用，符节可知。
成六瑞，王用瑱圭，公用桓圭，侯用信圭，伯用躬圭，子用谷璧，男用蒲璧。
注曰成平也瑞信也皆朝见所执以为信 疏曰此亦适四方 瑱吐电反宜作镇信音申
合六币，圭以马璋以皮璧以帛，琮以锦琥以绣，璜以黼，此六物者，以和诸侯之好故。
注曰：合同也，六币，所以享也，五等诸侯，享天子用璧，享后用琮，其太各如其瑞，皆有庭实以马，若皮皮，虎豹皮也，用圭璋者二王之后也，二王后尊，故享用圭璋，而特之礼器曰：圭璋，特义亦通于此，其于诸侯，亦用璧琮耳，子男于诸侯，则享用琥璜，下其瑞也，凡二王后，诸侯相享之玉，大小各降其瑞一等，及使卿大夫頫聘亦如之， 疏曰：此亦小行，人至诸侯之国也，六者之中，马皮二者，本非币云，六币者，二者虽非币帛，以用之当币处，故总号为币也， 王光逺曰以其通情而来，则谓之好，以其因事而来，则为之，故 刘原父曰九仪既正，乃达六节，以为行道之符，乃成六瑞，以为朝见之信，乃合六币以致用，享之诚 ，琮才宗反，琥，音虎，璜音黄。
若国札丧，则令赙补之，若国凶荒，则令赒委之，若国师役，则令槁禬之，若国有福事，则令庆贺之，若国有祸灾，则令哀吊之，凡此五物者治其事故。
注曰：郑司农云：赙补之谓赙，丧家补助，其不足也，若今时一室二尸，则官与之棺也，槁谓犒师也，谓师役者，国有兵，宼以匮病者也。使邻国合防财货以与之，春秋定五年夏，归粟于蔡，是也。宗伯职曰：以禬礼哀围败，祸烖水火 疏曰：凶礼有五，唯不见恤，礼以义差之，当于师役，中兼之 ，李子华曰：凡此五物者，大宗伯虽已具，是灋小行，人则令行，是灋诸侯不得自相往来，小行人所以令之 坡，谓治其事，故者如札丧，则令赙补凶荒，则令赒委之类，不得有失，且使悉有实惠，不如澶渊，无归宋，财皆治也，事故事之旧式也， 赙，故书作傅槁作犒可奥，反；禬，音防。
及其万民之利害为一书，其礼俗政事教治刑禁之逆顺为一书，其悖逆乱作慝，犹犯令者为一书，其札丧凶荒厄贫为一书，其康乐和亲安平为一书，凡此五物者，每国辨异之，以反命于王，以周知天下之故。
注曰：慝恶也，犹图也， 郑刚中曰康乐，谓民之乐和亲，谓邻国之交欢，安平谓其国之寜，静 疏曰：此总陈小，行人使适，四方所采风俗，善恶之事，各各条録别为一书，以报上也， 徐氏曰：録其利害，则兴除之宜在是，録其逆顺，则庆让之道在是，録其悖逆等，则征诛之，举在是，録其札丧，与其康乐等则休戚共之矣，凡此五物，每国辨异之，以为使归之，献则王必有以处此矣， 乐音洛。
○司仪掌九仪之宾客，摈相之礼，以诏仪容，辞令揖让之节。
注曰：出接宾曰：摈入赞礼，曰：相以诏者，以礼告王，李子华曰：仪者，礼文也，此仪既设，人情委曲，行乎揖逊，仪容之节，自然有士君子之行，司仪之职，特司之而已， 相悉亮反。
将合诸侯则令为坛三成宫旁一门
注曰：合诸侯谓有事而防也，为坛于国，外以命事，宫谓壝土以为墙处，所谓为坛壝宫，天子春帅诸侯，拜日于东郊，则为坛于国东夏，礼日于南郊，则为坛于国南，秋礼山川邱陵于西郊，则为坛于国西，冬礼月四渎于北郊，则为坛于国北，既拜礼而还，加方明于坛上而祀焉，所以教尊尊也，觐礼曰：诸侯觐于天子，为宫方三百步，四门坛，十有二寻，深四尺是也。王巡守殷国而同，则其为宫亦如此，与郑司农云：三成三重也，尔雅曰：邱一成为敦邱，再成为陶邱，三成为昆仑邱，谓三重 疏，曰令，令封人。
○诏王仪，南乡见诸侯，土揖庶姓，时揖异姓，天揖同姓，注曰：谓王既祀方明，诸侯，上介皆奉其君之旂，置于宫，乃诏王升坛，诸侯皆就其旂，而立诸公中阶之前，北面东上，诸侯东阶之东，西面北上，诸伯西阶之西，东面北上，诸子门东，北面东上，诸男门西，北面东上，王揖之者，定其位也，庶姓无亲者也，土揖推手，小下之也，异姓昏姻也，时揖平推手也，卫将军文子曰：独居思仁，公言言义，其闻诗也，一日三复白圭之玷，是南宫縚之行也，夫子信其仁，以为异姓，谓妻之也，天揖推手，小举之 疏曰：谓诸侯各就位，立王在坛，亦立司仪，乃告王升坛南向，见诸侯，乃揖之土，揖；庶姓已下，先疎后亲为次。
○及其摈之，各以其礼，公于上等侯伯于中等，子男于下等。
注曰：谓执玉而前，见于王也，摈之各以其礼者谓摈公者五人，侯伯四人，子男三人也，上等，中等，下等者，谓所奠玉处也，坛三成，深四尺，则一等一尺也，坛十有二寻，方九十六尺，则堂上二丈四尺，每等丈二尺，与诸侯各于其等，奠玉降拜，升成拜，明臣礼也，既乃升堂，授王玉 疏曰：下云将币据三享，故知此文摈之据，执玉见王也。
○其将币亦如之其礼亦如之
注曰：将币享也。礼，谓以郁鬯祼之也，皆于其等之上。
○王燕则诸侯毛
注曰：谓以须发坐也，朝事尊尊上爵，燕则亲亲上齿，郑司农云：谓老者在上也，老者二毛，故曰毛 疏曰：此乃不问爵之尊卑，取以年齿为先后也， 壝惟癸反，乡许亮反重，直龙反，下三重，重耳同。
凡诸公相为宾
注曰谓相朝也
○主国五积，三问，皆三辞拜受，皆旅摈，再劳三辞，三揖登拜受，拜送。
注曰：宾所停止，则积间濶，则问行道，则劳其礼，皆使卿大夫致之，从来至去，数如此也，三辞，辞其以礼来于外也，积问不言，登受之于庭也，旅读为鸿胪之胪，胪陈之也，宾之介九人，使者七人，皆陈摈位，不传辞也，宾之上介，出请使者，则前对位，皆当其末摈焉，三揖，谓庭中时也，拜送，送使者 疏曰：再劳一劳在境，一劳在远郊，皆使卿其近郊劳，当主君亲为之也。其积问当使大夫故下句云致飱如致积之礼聘礼，宰夫朝服设飱宰夫，即大夫问亦小礼，明亦使大夫也。
○主君郊劳交摈，三辞，车逆拜辱，三揖，三辞拜受，车送三还，再拜。
注曰：主君交劳备，三劳而亲之也。交，摈者各陈九介使，传辞也，车迎拜辱者，宾以主君亲来乗车出舍门而迎之，若欲逺就之然见之，则下拜迎，谢其自屈辱来也，至去又出车，若欲远送，然主君三还辞之，乃再拜送之也，车送迎之节，各以其等，则诸公九十步，立当车轵也，三辞重者先辞，辞其以礼来于外，后辞辞，升堂 疏曰：三揖者入门及当曲当碑，为三揖拜受，宾再拜，乃受币，主君亦当拜送，不言省文也，郑谓各陈九介者，以其在道俱不为主，故无五摈之事，故各陈九介云：立当车轵者，宾主俱立当轵。
致馆亦如之
注曰：馆舍也，使大夫授之，君又以礼亲致焉， 疏曰：凡云致者，皆有币以致之。
○致飱如致积之礼
注曰：俱使大夫，礼同也飱食也，小礼曰飱大礼曰：饔饩。
○及将币，交摈三辞，车逆拜辱，宾车进答拜，三揖三让，每门止一相，及庙，惟上相入，宾三揖三让，登再拜授币，宾拜送币，每事如初，宾亦如之，及出车送，三请三进，再拜，宾三还，三辞告辟。
注曰：郑司农云：交摈，摈者交也，宾三还，三辞告辟，宾三还辞谢，言已辟去也，谓既三辞，主君则乗车出大门而迎宾，见之而下拜，其辱宾车，乃前下答拜也，三揖者相去九十步，揖之，使前也至而三让，让入门也，相谓主君，摈者及宾之介也，谓之相者，于外传辞耳，入门，当以礼诏侑也，介绍而传命者，君子于其所尊不敢质，敬之至也，每门止一相，弥相亲也，君入门，介拂闑，大夫中枨与闑之间，士介拂枨，此为介，鴈行相随也，止之者絶行在后耳，宾三揖三让，让，升也，登再拜授，币授当为受，主人拜至，且受玉也，每事如初，谓享及有言也，宾当为傧，谓以郁鬯，礼宾也，上于下曰：礼敌者曰：傧礼器曰：诸侯相朝，灌用郁鬯，无笾豆之荐，谓此朝礼毕，傧宾也，三请三进，请宾就车也，主君每一请车一进欲逺送之也三还三辞，主君一请者，宾亦一还一辞， 疏曰：至将币，谓宾初至馆后，日行朝礼之时，币即圭璋也，交摈三辞者，宾去门九十步，而陈九介，主君在大门外之东，陈五摈上，摈入受命，出请事传，辞与承摈，承摈传与末摈，末摈传与末介，末介传与承介，承介传与上介，上介传与宾，宾又传与上介，自下逆上，传至上摈，上摈入告君，如是者三，谓之交摈，三辞，凡交，摈者例皆如此也。
致饔饩还圭飨食致赠郊送皆如将币之仪
注曰：此六礼者，惟飨食，速宾耳，其余主君亲往，亲往者宾为主人，主人为宾，君如有故，不亲飨食，则使大夫以酬币，侑币致之，郑司农云：还圭归其玉也，故公子重耳受飱反璧，谓聘以圭璋，礼也，享以璧琮财也，已聘而还，圭璋，轻财而重礼赠送，以财既赠，又送至于郊。
○宾之拜礼拜饔饩拜飨食
注曰：郑司农云：宾之拜礼者，因言宾所当拜者之礼也，所当拜者，拜饔饩，拜飨食，谓宾将去，就朝拜谢，此三礼，三礼，礼之重者也，宾既拜，主君乃至馆，赠之去，又送之于郊， 疏曰：案聘礼，饔饩燕羞，俶献之明日，宾皆拜于朝，将去，又三拜乗禽于朝彼，臣故尽拜谢君畧小惠将去，惟拜其大礼也。
○宾继主君皆如主国之礼
注曰：郑司农云：宾继主君复主人之礼，费也，故曰：皆如主国之礼，谓继主君者，傧主君也，傧之者，主君郊劳致馆，饔饩还圭，赠郊送之时也，如其礼者，谓玉帛皮马也，有馔陈之，积者不如也。若飨食，主君及燕亦速焉， 积子赐反，旅，如字，又，音胪飱素尊反授币，音受，宾亦如之，依注作摈，辟音避，食音嗣，凡飨食，皆同侑音，又，闑，鱼列反枨，直庚反行戸刚反。
诸侯，诸伯诸子，诸男之相为宾也，各以其礼相待也，如诸公之仪。
注曰：宾主相待之仪，与诸公同也，饔饩，飨食之礼，则有降杀 疏曰：五等诸侯以命数，分为三等，其圭璋，饔饩飱积步数，摈介皆降，杀其进退揖让之仪，则一与公同 ，杀色界反，下同。
诸公之臣相为国客
注曰谓相聘也
○则三积皆三辞拜受
注曰：受者受之于庭也，侯伯之臣不致积， 疏曰：案聘礼，是侯伯之卿，使者经不云积，明不致积可知，但不以束帛，行礼致之，岂于道全无积乎？明有也。
○及大夫郊劳，旅摈三辞，拜辱三让，登听命，下拜登受，宾使者如初之仪。及退拜送。
注曰：登听命，宾登堂也，宾当为傧，劳用束帛，傧用束锦，侯伯之臣受劳于庭， 疏曰：案仪礼，此亦近郊劳也，宾使者如初之仪者，谓使传命讫，礼毕出门，宾以束锦，傧使者如初，行劳时之仪。
○致馆如初之仪
注曰：如郊劳也不摈耳，侯伯之臣，致馆于庭，不言致飱者君于聘，大夫不致飱也，聘礼曰：飱不致宾，不拜。
○及将币，旅摈三辞，拜逆客辟，三揖，每门止一相，及庙，唯君相入三让，客登拜客三辟授币，下出，每事如初之仪。
注曰：客辟逡巡不答拜也，唯君相入客臣也，相不入矣，拜主君拜，客至也客三辟三退，负序也，每事享及有言 疏曰：将币亦谓圭璋也，旅摈三辞，亦谓于主君大门外，主君陈五摈，客陈七介，不传辞也，三辞者，辞主君以大客礼当已也，拜逆者，三辞讫，主君遣上摈纳宾，宾入大门，主君在大门内，南面拜宾。
○及礼私面私献皆再拜稽首君答拜
注曰：礼以醴礼，客私面，私觌也，既觌，则或有私献者，郑司农云：説私面以春秋传曰：楚公子弃疾见郑伯，以其乗马私面 疏曰：此三者皆于聘之日行之，故并言之。
○出及中门之外，问君客再拜对，君拜，客辟而对，君问大夫客对，君劳客，客再拜稽首，君答拜，客趋辟。
注曰：中门之外，即大门之内也，问君曰：君不恙乎？对曰：使臣之来，寡君命臣于庭，问大夫曰：二三子不恙乎？对曰：寡君命使臣于庭，二三子皆在劳，客曰：道路悠逺客甚劳劳，介则曰：二三子甚劳问，君客再拜，对曰：为敬慎也， 疏曰：宾来主为以君命行聘享，是以先行聘享，讫乃始行，私相慰问之事。
○致饔饩如劳之礼飨食还圭如将币之仪
注曰：飨食，亦谓君不亲，而使大夫以币致之， 疏曰：致饔饩，如劳之礼者同，使卿威仪进止，皆如上郊劳之礼，致飨，及还，玉宾主皆是大夫，其将币，主君与使臣行礼，如将币者，盖不尽如之，所如者如旅摈，主人皮弁，宾皮弁，袭将币同，自余则别是以聘礼君，使卿皮弁，还玉于馆，宾皮弁袭迎于外门外，不拜，帅大夫以入，大夫升自西阶，钩楹，宾自碑内听命，升自西阶，自左南面受圭，退负右房而立，是与将币，别之序也。
○君馆客客辟介受命遂送客从拜辱于朝
注曰：君馆客者，客将去就省之，尽殷勤也，遂送君拜以送客。
○明日客拜礼赐遂行如入之积
注曰：礼赐谓乗禽君之加惠也，如入之积，则三积从来至去 ，积子赐反，劳老报反，辟，音避从才用，反甚劳如字。
凡侯伯子男之臣，以其国之爵，相为客而相礼，其仪亦如之。
注曰：爵卿也，大夫也，士也 疏曰：诸侯之臣言，爵相为客，而相礼者，不离三等，卿大夫士，盖以命数，则参差难等，畧于臣用爵而已，以此三等相礼也，其仪亦如之者，亦以三等相差，七十步七介，五十步五介三十步，三介小聘使大夫，又降杀也， 相礼息亮反。
凡四方之宾客礼仪，辞命饩牢，赐献以二等，从其爵而上下之。
注曰：上下犹丰杀也， 疏曰：二等即与大行人云：诸侯之卿各下其君二等，大夫士亦如之，大夫下卿士，下大夫降杀，以两解之同也， 坡谓上言公与公国君臣相宾客侯伯，子、男，与侯伯子男，君臣相宾客，其爵等其礼同，如上所言也，此经则言一国，待四方之礼。
凡宾客送逆同礼
注曰谓郊劳郊送之属
○凡诸侯之交，各称其邦而为之币，以其币为之礼注，曰：币，享币也，于大国则丰于小国，则杀主国，礼之如其丰，杀谓贿用束纺，礼用玉帛，乘皮及赠之属疏曰：此一经论，享币多少，及主国报礼轻重之事，称尺证反。
凡行人之仪不朝不夕不正其主面亦不背客
注曰：谓摈相传辞时也，不正东乡，不正西乡，常视宾主之前，郤得两乡之而已， 乡许亮反。
○行夫掌邦国传遽之小事，媺恶而无礼者，凡其使也，必以旌节，虽道有难，而不时必达。
注曰：传遽若今时乘传骑驿，而使者也，媺福庆也，恶丧荒也，此事之小者无礼，行夫主使之道有难，谓遭疾病，他故不以时至也，必达王命，不可废也，其大者有礼，大小行人，使之有故，则介传命，不嫌不达 疏曰行夫者，以身自行于外，无摈介而单行，谓之无礼也，媺谓诸侯生男，及嫁娶等恶谓民有死丧及年谷不熟，若诸侯薨等大事，即使卿大夫不使行夫也，传张恋反，注同，使色吏反难，乃旦反。
居于其国则掌行人之劳辱事焉使则介之
注曰：使谓大小行人也，故书曰：夷使郑司农云：夷使使于四夷则行，夫主为之介，谓夷发声 焉，刘音夷。
○环人掌送逆，邦国之通宾客，以路节达诸四方，注曰通宾客，以常事往来者也，路节旌节也，四方圻，上 疏曰：邦国之宾客，谓朝觐防同者也。云四方圻上者，至畿即入诸侯国诸侯国自有通之者也。
○舎则授馆令聚有任器则令环之
注曰令，令野庐氏也，郑司农云：四方人有任器者，则环人主，令殉环守之， 疏曰：任器谓宾客任用之器，殉音循。
凡门闗无防送逆及疆
疏曰环人送逆之则宾客出入不见几
○象胥掌蛮夷，闽、貉、戎，狄之国，使掌传王之言，而谕説焉以和亲之。
注曰谓蕃国之臣来頫聘者 闽迷巾反使色吏反
若以时入宾则协其礼与其辞言传之
注曰以时入宾谓其君以世一见来朝为宾者
凡其出入送逆之礼节币帛辞令而宾相之
注曰：自来至去，皆为摈而相侑，其礼仪 疏曰：夷狄无玉帛，来向中国，而云币帛者谓王有赐与之礼也。徐氏曰：辞令，天子诰谕之，辞令也， 宾相音摈相。
息亮反下同
凡国之大丧，诏相国客之礼仪而正其位，凡军旅，防同受国客币而宾礼之。
郑刚中曰：国客谓四夷遣其臣来也，中国之客，自有大小，行人掌正其位， 刘执中曰：若其入宾，而遇国之大丧，则诏相其礼仪，以正其位，若遇军旅，防同则受其币而宾礼之，皆谓蕃国也。
凡作事王之大事诸侯，次事卿，次事大夫，次事上士，下事庶子。
注曰作使也，郑司农云：王之大事诸侯，使诸侯执大事也，次事卿，使卿执其次事也，次事使大夫次事，使上士下事，使庶子 王光逺曰凡作事，谓作四夷之事，王之大事，谓有戎事于四夷也。诸侯以敌王所忾为事，故大事在诸侯次事，则非戎事，谓威让之，令文诰之辞，或施于四夷者，则量其事之轻重，或以卿大夫或以上士也，若夫下事，则事之尤小者，故以庶子而已。
○掌客，掌四方宾客之牢礼，饩献饮食之等数，与其政治。
注曰政治邦新杀礼之属
王合诸侯而飨礼，则具十有二牢，庶具百物备，诸侯长十有再献。
注曰：飨诸侯而用王礼之数者，以公，侯；伯，子，男尽在是，兼飨之，莫敌用也，诸侯长九命，作伯者也，献公侯以下如其命，数 疏曰：合谓时防殷同 长，知丈反，敌丁厯反一作适，音的。
王巡守殷国，则国君膳以牲犊，令百官百牲皆具，从者三公眂上公之礼，卿眂侯伯之礼，大夫眂子男之礼，士眂诸侯之卿礼，庶子壹眂，其大夫之礼。
注曰：国君者，王所过之国君也，犊茧栗之犊也，以膳天子，贵诚也，牲孕，天子不食也，祭帝不用也，凡宾客，则皆角尺令者，掌客，令主国也，百牲皆具言无有不具，备 疏曰：王巡守，则殷同殷同，则殷国也，王巡守，至于四岳之下，当方诸侯或所在经过，或至方岳之下，若殷国，或在王城出，畿外在诸侯之国，所在之处，皆设礼待王，故巡守殷国并言也，膳亦谓殷膳时也，令百官百牲皆具者，此文与下为目，百官即三公以下是也； 从才用反，茧古典反。
凡诸侯之礼，上公五积，皆眂飱牵三问，皆脩羣介行人宰史皆有牢飱五牢，食四十，簠十，豆四十，铏四十有二，壶四十，簋十有二，牲三十有六，皆陈；饔饩九牢，其死牢如飱之陈，牵四牢，米百有二十筥，醯醢百有二十罋车，皆陈车米，眂生牢，牢十车，车秉有五防，车禾眂死牢，牢十车，车三秅，刍薪倍禾，皆陈；乘禽日九十双，殷膳大牢，以及归，三飨三食，三燕若弗酌，则以币致之，凡介行人宰史皆有飱饔饩，以其爵等为之，牢礼之陈数，唯上介有禽献；夫人致礼，八壶，八豆，八笾，膳大牢，致飨大牢，食大牢，卿皆见以羔，膳大牢，侯伯四积，皆眂飱牵再问，皆脩飱四牢，食三十有二，簠八，豆三十有二，铏二十有八，壶三十有二，簋十有二，腥二十有七，皆陈；饔饩七牢，其死牢如飱之陈，牵三牢，米百筥，醯醢百罋，皆陈米三十车，禾四十车，刍薪倍禾，皆陈；乘禽日七十双，殷膳大牢，三飨，再食再燕，凡介行人宰史皆有飱饔饩，以其爵等为之礼，唯上介有禽献；夫人致礼，八壶，八豆，八笾，膳大牢，致飨大牢，卿皆见以羔，膳特牛，子男三积，皆眂飱牵壹问，以脩飱三牢，食二十有四，簠六，豆二十有四，铏十有八，壶二十有四，簋十有二，牲十有八，皆陈；饔饩五牢，其死牢如飱之陈，牵二牢，米八十筥，醯醢八十罋，皆陈米二十车，禾三十车，刍薪倍禾，皆陈乗禽日五十双，壹飨壹食，壹燕，凡介行人宰史皆有飱饔饩，以其爵等为之礼，唯上介有禽献；夫人致礼，六壶六豆，六笾膳，眂致飨亲，见卿皆膳特牛。
注曰积，皆眂飱牵谓所共如飱而牵牲以往，不杀也，不杀则无铏，簠簋之实，其米实于筐豆，实实于罋，其设筐，陈于楹内，罋陈于楹外，牢陈于门西，车米禾刍薪，陈于门外，壶之有无，未闻三问，皆脩脩脯也，上公三问，皆脩下句云：羣介行人宰史皆有牢，君用脩，而臣有牢，非礼也，盖着脱字失处，且误耳，飱客始至，致小礼也，公侯伯子男飱皆饪一牢，其余牢则腥食者，其庶羞美，可食者也，其设盖陈于楹外，东西不过四列，簠稻粱器也，公十簠堂上六西夹东，夹各二也；侯伯八簠，堂上四西夹东，夹各二，子：男，六簠，堂上二西夹东，夹各二，豆；菹，醢，器也，公四十豆，堂上十六西夹东，夹各十二，侯伯三十二豆，堂上十二西，夹东夹各十，子男二十四豆，堂上十二西夹东，夹各六礼器曰：天子之豆二十有六，诸公十有六，诸侯十有二，上大夫八下大夫，六以聘礼，差之则堂上之数，与此同铏，羮器也，公铏四十二，侯伯二十八，子男十八，非衰差也，二十八书，或为二十四，亦非也。其于衰公，又当三十于言，又为无施，礼之大数，铏少于豆，推其衰公，铏四十二，宜为三十八，盖近之矣。则公铏堂上十八西，夹东夹各十，侯伯堂上十二西夹东，夹各八子，男堂上十西夹东，夹各四壶，酒器也，其设于堂，夹如豆之数鼎，牲器也；簋，黍；稷，器也鼎，十有二者，饪一牢，正鼎九，与陪鼎三，皆设于西阶前，簋十二者，堂上八西夹东，夹各二合，言鼎簋者，牲与黍稷俱食之主也，牲当为腥，声之误也腥谓腥鼎也，于侯伯云腥二十有七，其故腥字也，诸侯礼盛腥鼎，有鲜鱼鲜腊，毎牢皆九为列，设于阼阶前，公腥鼎三十六，腥四牢也，侯伯腥鼎二十七，腥三牢也。子男，腥鼎十八，腥二牢也，皆陈；陈列也，飧门内之实，备于是矣。亦有车米禾，刍薪公飱五牢，米二十车，禾三十车，侯伯四牢，米禾皆二十车，子男三牢，米十车禾二十车，刍薪，皆倍其禾，饔饩，既相见，致大礼也，大者既兼飧积，有生有腥，有熟，余又多也，死牢如飱之陈，亦饪一牢，在西，余腥在东也，牵生牢也，陈于门西，如积也，米横陈于中庭，十为列，每筥半斛，公、侯、伯、子、男、黍、梁、稻，皆二行，公稷六行，侯伯稷四行，子男二行，醯醢，夹碑从陈，亦十为列，醯在碑东，醢在碑西，皆陈于门内者，于公门内之陈也，言车者衍字耳，车米载车之米也，聘礼曰：十斗曰斛，十六斗曰防，十防曰秉，每车秉有五，防则二十四斛也，禾稾实，幷刈者也，聘礼曰：四秉曰筥，十筥曰稯，十稯曰秅，每车三秅，则三十稯也，稯犹束也，米禾之秉筥，字同数异，禾之秉手把耳，筥读为栋，梠之梠，谓一穧也，皆陈；横陈门外者也，米在门东，禾在门西刍薪，虽取数于禾薪，从米刍从禾也乗禽乗行羣处之，禽谓雉雁之属于礼，以双为数，殷中也，中又致膳，示念宾也，若弗酌，谓君有故，不亲飨食，燕也，不飨则以酬币致之，不食则以侑币致之，凡介行人宰史众臣，从宾者也，行人主礼，宰主具史，主书皆有飱饔饩，尊其君以及臣也，以其爵等为之，牢礼之数，陈爵卿也，则飧二牢，饔饩五牢，大夫也，则飧大牢，饔饩，三牢士也，则飱少牢，饔饩大牢也，此降小礼，丰大礼也，以命数则参差，难等畧于臣用爵而已，夫人致礼，助君养宾也，笾豆陈于戸东壶陈于东序，凡夫人之礼，皆使下大夫致之于子，男云膳视致飨，言夫人致膳于小国，君以致飨之礼，则是不复飨也，飨有壶酒，乡皆见者，见于宾也，既见之，又膳之，亦所以助君，养宾也，卿见又膳，此聘礼，卿大夫劳宾，饩宾之类，与于子男云，亲见卿皆膳，特牛见读，如卿皆见之，见言卿于小国之君有不故造馆见者，故造馆见者，乃致膳，郑司农説牵云牲可牵行者也，故春秋传曰：饩牵竭矣，秅读为秅，秭麻答之，秅 疏曰：此一经并是，诸侯自相朝，主国待宾之礼，若然，天子掌客，不见天子，待诸侯礼而见诸侯，自相待者，以外内，天子待诸侯亦同，诸侯自相待，可知 郑刚中曰：攷此下文有夫人，致礼之事，则知为诸侯，待宾客之礼无疑， 积子赐反，铏，音刑三十有六，及牲十有八，当作腥筥，姜吕反，罋乌弄反，防素口反秅丁，故反三食音嗣，下食大牢，再食壹食，注不食同，余如字。见，贤遍反，饪而甚反，差初宜反衰，初，危反相见，不见而见，皆读，如字行戸刚反，稯子工反，又音总，梠音吕穧，才计反，造七报反，秭，音姊。
凡诸侯之卿大夫士为国客，则如其介之礼以待之，注曰：言其特来聘，问待之礼，如其为介时，然则聘礼，凡所以礼宾是，亦礼介 坡，谓自上公五积至此，皆详主国所以待公，侯；伯，子，男及其卿大夫士之礼，而王之从者，公卿大夫，士，庶子待之之礼，举眂此矣，从才用反。
凡礼宾客，国新杀礼，凶荒杀礼，札丧杀礼，祸烖杀礼，在野在外，杀礼。
注曰：皆为国省，用爱费也，国新新建国也，凶荒无年也，祸烖新有兵寇，水火也， 疏曰：野外忽遽礼物不可卒备，故亦杀之， 杀色界反。
凡宾客死致礼以丧用
注曰：死则主人为之具而殡矣，丧用者馈奠之物，疏曰：如小殓，特豚一鼎，大殓时特豚，三鼎之类是也。
○宾客有丧惟刍稍之受
注曰：不受飨食，飨食加也，丧谓父母死也，客则又有君焉，刍给牛马，稍人廪也，其正礼飧饔饩，主人致之则受。
○遭主国之丧不受飨食受牲礼
注曰：牲亦当为腥声之误也。有丧，不忍煎亨，正礼飧饔饩，当熟者腥致之也， 稍所教反，亨，普庚反。
○掌讶掌邦国之等籍以待宾客
注曰等九仪之差数 讶误化反
若将有国宾客至，则戒官脩委积，与士逆宾于疆，为前驱而入。
注曰：官谓牛人羊人舍人，委人之属，士讶士也，既戒，乃出迎宾。
○及宿则令聚
注曰令令野庐氏
○及委则致积
注曰以王命致于宾
至于国宾入馆次于舍门外待事于客
注曰：次如今官府门外更衣，处待事于客通，其所求索。
及将币为前驱
注曰道之以如朝
○至于朝诏其位入复及退亦如之
注曰：郑司农云：诏其位告客，以其位次也，谓入，复者入告，王以客至也，退亦如之，如其为前驱， 疏曰：于朝者即是大门外，陈摈介之处， 道音导，下同。
凡宾客之治令讶讶治之
注曰：宾客之治，谓欲正其贡赋，理国事也，以告讶讶，为如朝而理之。
○凡从者出则使人道之
注曰：从者凡介以下也，人其属胥徒也，使道宾客之从者，营防之。
○及归送亦如之
注曰：如之者送至于竟，如其前驱，聚待事之属，从才用反，注同，竟音境。
凡宾客，诸侯有卿，讶卿有大夫讶，大夫有士讶，士皆有讶。
注曰：此谓朝觐，聘问之日，王所使迎宾客于馆之讶疏曰：案聘礼记云：卿大夫讶，大夫士讶，士皆有讶。
宾即馆，讶将公命，又见之以其挚，聘问之日，亦使之讶，天子有掌讶之，官即馆之讶，余事皆掌主之，惟朝觐聘问之日，使卿大夫讶，诸侯兼官，故大夫士为讶宾，即馆时即为之讶，与此掌讶不同也。
凡讶者宾者至而往诏相其事而掌其治令
易彦祥曰：上经因讶宾客而及卿，大夫即馆之，讶此复言，掌讶之职，凡言脩委积以下，皆所治之令 ，相息亮反。
○掌交，掌以节与币，巡邦国之诸侯，及其万民之所聚者，道王之徳意志虑使，咸知王之好恶辟行之。
注曰：节以为行信币，以见诸侯也，咸皆也。辟读如辟忌之，辟使皆知王之所好者而行之，知王所恶者辟而不为 疏曰：案序官，掌交，中士八人，天下九州千六百余国，使皆周徧，必无徧理，今言之者，盖是国有不知治者徧，使知之也， 好呼报反，恶，乌路反。辟，音避，注同。
使和诸侯之好
注曰：有欲相与脩好者，则为和合之 疏曰：下有结其交好，为朝聘，则此好谓使为婚姻之好也。
○达万民之説
注曰説所喜也达者达之于王若其国君 説音悦
掌邦国之通事而结其交好
注曰通事谓朝觐聘问也
○以谕九税之利，九礼之亲，九牧之维，九禁之难，九戎之威。
注曰：谕告晓也，九税所税，民九职也，九礼九仪之礼，九牧，九州之牧九禁，九灋之禁，九戎九伐之戎， 坡谓下而九税，取之有常，则民足而君利，中之九礼，九牧，则善邻而亲仁，上之九禁九伐，则奉灋而畏威，夏官之匡人，撢人所以消兵于未形也，此之掌交，刑期于无刑也 难，乃旦反撢，他南反。
○掌察【阙】
○掌货贿【阙】
○朝大夫掌都家之国治
注曰：都家王子弟，公卿及大夫之采地也，主其国治者平理，其来文书于朝者。
日朝以听国事故以告其君长
注曰国事，故天子之事当施于都家者也，告其君长，使知而行之也，君谓其国君长，其卿大夫也， 朝直遥反长，丁丈反，下同。
国有政令则令其朝大夫
注曰：使以告其都家之吏， 坡谓上文国事故，乃天子日所施为者，聴之以告其君长，使知王之所好恶而辟行之也，此政令方是当，施于都家者， 辟音避。
凡都家之治于国者，必因其朝大夫，然后聴之，唯大事弗因。
注曰：谓以小事文书来者，朝大夫先平理之，乃以告有司也，大事者，非朝大事者，非朝大夫所能平理。
凡都家之治有不及者则诛其朝大夫
注曰不及谓有稽殿之
在军旅则诛其有司
注曰有司都司马家司马
○都则【阙】
○都士【阙】
○家士【阙】
坡谓右自大司宼小司宼，士师三长官，而下乡士主国狱，遂士主郊县，士主野方士主都家，畿内也，讶士主四方，狱讼，畿外也，次以朝士者，诸防狱弊讼，皆于外朝也，次以司民者见民者，天之所司，王之所敬作，天之牧受王嘉师当有仁恩，悯念也，狱讼，既弊有五刑，以丽其辟，故次司刑有刺，宥以议其轻重，故次司刺，有大乱狱，则故府之典章在故，次司约，有疑狱不决，则天威之严在故，次司盟，于是罪轻而赎刑者，则职金受其入，次之罪重，而孥戮者，则司厉执其灋次之，稍重而未丽于灋者，则司圜主収教又次之，已在刑者，则囚而刑杀，故掌囚掌戮又次之，从坐者恕其死，因存其生，故司隶罪隶又次之，继以蛮闽，夷貉四隶者，盖征伐四夷，所得同名为隶，皆此意也。继犬人于司厉者，司厉治盗，犬能逐盗者也，虽然，刑非得已也，禁于未发则民安，而上不烦，故布宪禁于天下，禁杀戮，禁暴氏禁于国中，野庐氏，蜡氏，雍氏，萍氏司寤氏，所以使行者无害，死者有主，陆走者，无险阻水，浮者不没溺，时其宵昼行止，以节皆道路之禁也，司烜氏条狼氏，脩闾氏皆祭祀军旅之禁也，自冥氏至庭，氏十二职草木鸟兽为民害者，驱而除之，义之尽也，继以衔枚氏司，嚣者无端，歌哭杂气，妖声，人化物者不祥也，故次之，于是刑事尽矣，次以伊耆氏者，秋养耆老故也。次以大行，人等官者，宾位于西北，天地之义气，属秋也，朱子又曰：凡诸侯朝觐，防同之礼既毕，则降而肉袒请刑，司寇主刑，故属焉。此又较着也，大行人小行，人主迎宾客，宾客，既至，见于王则有仪，故司仪次之而行，夫掌小事，环人掌送逆，象胥掌四夷国使，官卑礼简又次之，宾客朝见，既毕，有饔飧牢礼之归，故掌客次之，宾客自来至去，皆有讶，故掌讶终焉，掌交则王所以交于诸侯也，附以朝大夫者，都家，王畿之内也，自大司寇至职末，凡官六十有六，其掌察，掌货贿都，则都士家，士文阙不敢强为之次 ，貉音陌，蜡音聚，烜音燬，条音涤，强其两反。
周礼述注卷二十二
<经部,礼类,周礼之属,周礼述注>
钦定四库全书
周礼述注卷二十三
安溪李光坡撰
冬官攷工记第六
郑目录云：象冬所立官也，是官名，司空者，冬闭藏万物，天子立，司空使掌邦事，亦所以富立家，使民无空者也，司空之篇，亡汉兴，购求千金不得，此前世识其事者，记录以备大数，古周礼六篇毕矣， 疏曰：郑义既然，今案汉书艺文志云：经礼三百，威仪三千，及周之衰，诸侯将逾灋度，恶其害己，皆灭去其籍，孔子时而多不具，以此观之，冬官一篇，其亡已久，有人尊集旧典，录此三十工以为攷工，记虽不知其人，又不知作在何日？要知在于秦前，是以遭秦灭焚，典籍韦氏，裘氏等阙也， 玻闻之，兄曰尚书，伯禹作司空，而后契为司徒，是唐，虞之官也，王制司空度地居民而后司徒，脩礼明敎，是夏，殷之官也，洪范，四曰司空，五曰司徒，殷官又其著者，帝王皆首司空，而周公独后之何？盖与易以艮成，终成始，义合也，是故宰掌天司徒，掌地兼总条贯，是二官者，包乎上下，其外春夏秋冬各司一事，宗伯以礼乐敎而实由司空之富邦国，生万民而后敎化行则自冬而春，贞下起元之义也。礼以节之，乐以和之，政以行之，刑以防之，极其效，不过欲老有所终，幼有所长，黎民不饥不寒，矜寡孤独废疾者有养而已。则春生夏长，秋收以至冬藏之义也。以此为终，而实王道之始，以此为始，而要其成，何以加兹！深哉周公之意，岂有异于尧，舜；禹，汤之心乎？ 矜读鳏。
国有六职百工与居一焉
注曰：百工司空事官之属，司空，掌营城郭都邑，立社稷宗庙造宫室，车服器械，监百工者，唐虞已上曰：共工 疏曰：六职即下云：或坐而论道，至治丝麻以成之，是也。
○或坐而论道，或作而行之，或审曲面埶，以饬五材，以辨民器，或通四方之珍异以资之，或饬力以长地财，或治丝麻以成之。
注曰：言人徳能事业之不同者也。论道谓谋虑治国之政令，也作起也，辨犹具也。资，取也，操也；郑司农云：审曲面埶，审察五材，曲直方面，形埶之宜，以治之及隂阳之面背是也。春秋曰：天生五材，民竝用之谓金木水火土也。，谓此五材，金木皮玉土。
○坐而论道谓之王公
注曰天子诸侯
作而行之谓之士大夫
注曰亲受其职居其官也
审曲面执以饬五材以辨民器谓之百工
注曰五材各有工言百众言之也
通四方之珍异以资之谓之商旅
注曰商旅贩卖之客也易曰至日商旅不行
饬力以长地财谓之农夫
注曰三农受夫田也 疏曰饬勤也地财谷物皆是
治丝麻以成之谓之妇功
注曰：布帛妇官之事， 郑敬仲曰：记之所载，自王公士大夫以至于农夫妇功，皆有职于国者也，而百工者，事职之所主，故列于事官，而为之属也，然上无道揆，则下无灋守，朝不信道，则工不信度，三公坐而论道，则上有道揆，而朝信道，此道徳之所以明也，士大夫作而行之，则下有灋守，而工信度，此风俗之所以同也，先王之时，所以同风俗者，尤谨于百工，以其衣服，器械之所由出也，然则其可不属之以官乎？ 与音预长，丁丈反，埶音势，监古衔反，共音恭，贩甫万反。
粤无镈燕无函秦无庐胡无弓车
注曰：此四国者，不置是工也，镈田器，诗云：偫乃钱镈，又曰：其镈斯防，郑司农云：函读如国，君含垢之含，函铠也，庐读为纑，谓矛防柄，胡今匈奴。
○，粤之无镈也，非无镈也，夫人而能为镈也，燕之无函也，非无函也，夫人而能为函也，秦之无庐也，非无庐也，夫人而能为庐也；胡之无弓车也，非无弓车也，夫人而能为弓车也。
注曰：言其丈夫人人皆能作是器，不须国工，粤地涂泥，多草薉，而山出金，锡铸冶之业，田器尤多，燕近强胡，习作甲胄，秦多细木，善作矜柲，匈奴无屋宅，田猎畜牧，逐水草而居，皆知为弓车 ，粤，越，同；镈，音博，燕音烟，庐鲁吴反，夫人注方无反，沈，音扶。偫直里反，钱子浅反，防，音赵铠，音恺纑，音卢，薉音秽，矜巨巾反，柲，音秘。
知者创物
注曰谓始闿端造器物若世本作者是也
巧者述之守之世谓之工
注曰父子世以相敎 知音智闿音开
百工之事皆圣人之作也
注曰事无非圣人所为也
铄金以为刃，凝土以为器，作车以行陆，作舟以行水，此皆圣人之所作也。
注曰凝坚也 坡谓此申知者创物事 铄始灼反
天有时，地有气材，有美工有巧，合此四者，然后可以为良。
注曰时寒温也气刚柔也良善也
○材美工巧然而不良则不时不得地气也
注曰：不时不得，天时 刘执中曰：不言不得天时，地气而曰则不时，不得地气者，盖东西南北之异，宜在地之气不均也，而器迁乎？其地而不能良者，则于地之气有得，有不得之辨，若天时，春夏秋冬之行，孰有不同之方欤？其失之者，非时不然也，人也。
○橘逾淮而北为枳，鸜鹆不逾济，貉逾汶则死，此地气然也。
注曰：鸜鹆鸟也，春秋昭二十五年，有鸜鹆来巢，曰：书所无也，郑司农云：不逾济，无妨于中国有之，貉或为猿，谓善缘木之援也，汶水在鲁北。
○郑之刀，宋之斤，鲁之削吴粤之剑，迁乎其地而弗能为良，地气然也。
注曰：去此地而作之，则不能使良也， 疏曰：若据经所言，则郑之刀，以此刀之铁移向宋而作斤，宋之斤，移向郑而作刀，皆不得为良 ，郑刚中曰：言橘貉，鸜鹆赋性以生者，犹非其地，则不能生，况刀斤削剑之器，出于人为者乎？引彼喻此，以见地气之不可不顺也。
○燕之角，荆之干，妢胡之笴，吴粤之金锡，此材之美者也。
注曰：荆，荆州也，干柘也，可以为弓弩之干，妢胡胡子之国，在楚旁笴，矢干也，禹贡荆州贡櫄干，栝栢及簵楛。
○天有时以生，有时以杀，草木有时以生，有时以死，石有时以泐，水有时以凝，有时以泽，此天时也。
注曰：言百工之事，当审其时也，郑司农云：泐读如再扐而后挂之，扐；泐，谓石解散也，夏时盛暑，大热则然，坡谓此数节皆申，巧者述之事，审时得气，抡材惟。
巧者能之， 枳诸氏反，鸜其俱反，鹆，音欲济子礼反，貉，音涸，汶音问，削思约反，又思诏反，妢音焚笴，干上声，泐音勒，泽音亦，猿音袁，柘音蔗，櫄勅伦反，其陨反，簵，音路，楛音枯。
凡攻木之工七，攻金之工六，攻皮之工五，设色之工五，刮摩之工五抟，埴之工二。
注曰：攻犹治也，抟之言拍也，埴黏土也，故书七为十，刮作捖，郑司农云：十当为七，捖摩之工，谓玉工也，捖读为刮，其事亦是也。 毛氏曰：凡此诸工，以职多者，上寡者次之，尤寡者为下。
○攻木之工，轮舆弓庐匠车，梓攻金之工，筑冶鳬防段桃，攻皮之工，函，鲍韗韦裘，设色之工画缋，钟筐防刮摩之工，玉楖雕矢磬，抟埴之工陶旊。
注曰事官之属，六十此职，其五材，三十工畧记其事耳，其曰某人者，以其事名官也，其曰某氏者，官有世功，若族有世业，以氏名官者也，庐矛防矜柲也，国语曰：侏儒扶庐，梓榎属也，郑司农云：鲍读为鲍鱼之鲍书，或为鞄苍颉篇有鞄，韗读为歴运之运防，读为芒芒，禹迹之芒，楖读如巾栉之栉，旊读为甫始之甫，谓旊读如放，于此乎之，放 疏曰：某人者若匠人，梓人韗人鲍人之类，此等直指事上，名官曰某氏者，义有二，一者，官有世功，以官为氏，若韦氏裘氏冶氏之类，二者族有世业，以氏名官，若鳬氏防氏之等坡，谓此二节皆申守之，世谓之工也， 刮古八反，抟音团，埴时职反，防音栗，韗音运缋，戸对反防莫黄反，楖，音即旊音纺，拍普百反，黏女亷反捖音刮，侏音朱榎古马反，鞄匹学反，如兖反，放甫罔反。
有虞氏上陶夏后氏上匠殷人上梓周人上舆
注曰：官各有所尊，王者相变也，舜至质贵，陶器甒，大瓦棺是也，禹治洪水，民降丘宅土，卑宫室，尽力乎？沟洫而尊匠，汤放桀，疾礼乐之坏而尊梓，武王诛纣，疾上下失其服饰而尊舆。
○故一器而工聚焉者车为多
注曰：周所尚也， 陈君举曰：车制用在轮，故察车自轮始，轮之外輮为围，围之中，直指凑毂者为辐，辐之所蓄，而利转者，谓之毂毂，里之大穿谓之贤，毂外之小穿谓之轵，毂中空处谓之薮，毂上横通，通载者，谓之轴轴，末以防轮，而固谓之牵，轴上横伏而纳辀者，谓之轐轐，上所载三面材谓之任；正任正之，上谓之轸，舆前掩軓，版谓之阴，舆深谓之队，植于舆两傍谓之輢蔽风尘，谓之茀，横于两輢，而为人所慿者谓之式，中系骖马，内辔处谓之輢，式下之，植从者谓之轛，两輢之上，出于式者，谓之较较之下，从者谓之轵，以革鞔式以皮覆式，谓之韈，以簟衣式，谓之车軓，纳辔之环，谓之韈，着车之众，环谓之指，有曲轐而出，从前稍曲，而上谓之辀，辀前持衡者，谓之颈颈下，衡者谓之冲，冲下两马谓之服，服外两马谓之骖，两服之四辔，两骖之四辔，谓之八辔，两骖之内，辔系于式，其在手者，外辔与服，马之四辔，谓之六辔，前系于衡，后系于轸，以防骖马之入者，谓之胁驱，骖马之系车四条，谓之靷，内两条，纳于阴者谓之隂靷外系于轴者，谓之外，靷拘二靷，以绊其背者，谓之韅，背为环以管，外内辔谓之游，环削革三，就当胷谓之繁缨，缕金以当卢，谓之钖着，铃于两镳，谓之鸾，置铃于式谓之和，两骖内辔，谓之勒车上之覆，则有盖盖之，斗谓之部，盖上撩谓之弓，盖之小柄，谓之达常大，扛长八尺，谓之桯，此车之通制也， 甒，音武，輮人九反，辐，音福，毂音谷，轴音逐，舝音辖，辀音舟，轐音濮，軓同音犯，輢音倚，鞔莫官反，轛音对，较音觉，韈，音防，靷羊晋反，韅音显，钖音阳，撩音聊，扛虎项反，桯，音汀。
车有六等之数
注曰：车有天地之象人在其中焉，六等之数，灋易之，三材六画。
○车轸四尺，谓之一等，戈柲六尺有六寸，既建而迆崇于轸四尺，谓之二等，人长八尺，崇于戈四尺，谓之三等，殳长寻有四尺，崇于人四尺，谓之四等，车防常崇于殳四尺，谓之五等，酋矛常有四尺，崇于防四尺，谓之六等，注曰：此所谓兵车也，轸舆后横木崇高也，八尺曰寻倍寻，曰：常，殳，长丈二戈，殳防矛，皆揷车骑，郑司农云：迆读为倚移，从风之移，谓着戈于车邪？倚也，酋声，直谓矛 杨，谨仲曰：此以轸为舆，后横木后注，以轸为舆，故学者惑焉，轸正是舆之名，盖四畔各以木加于舆上，以闲其所载，诗所谓俴收也，其四方则象地，故曰轸方象地，惟四畔皆木也，故论轸之高，则以后横木为度，六分其广，以一为轸围，车广六尺六寸，则是舆后横木围一尺一寸，径三寸三分寸之二，轮六尺六寸，故轵高三尺三寸，并后轸与轐七寸，其高四尺，故指后横木为高之度，轸之义不止，后横木也。
○车谓之六等之数
注曰：申言数也， 柲音秘，迆以氏反，殳，音殊，酋在由反着，丁略反邪？似嗟反，俴在演反。
凡察车之道，必自载于地者，始也，是故察车自轮始，注曰：先视轮也，自从也 坡，谓凡车材皆载于轮上，惟轮载于地。
○凡察车之道，欲其朴属而微至不朴，属无以为完，久也，不防至无以为戚速也。
注曰：朴属犹附着坚固，貌也，齐人有名疾为戚者，春秋曰：盖以操之为已蹙矣，速疾也！防至，谓轮至地者，少言其圜，甚着地者，微耳着地者，防则易转，故不防至无以为戚，速 郑刚中曰：察车之道，必观乎轮，而观轮之灋，又自有术。
○轮已崇，则人不能登也，轮已庳，则于马终古登阤也，注曰：已，大也，甚也，崇高也，齐人之言终古，犹言常也，阤阪也，轮庳则难，引 毛氏曰：轮朴属而防至，固尽善矣，而高下又不可以无节。
○故兵车之轮六尺有六寸，田车之轮六尺有三寸，乘车之轮六尺有六寸。
注曰：此以马大小为节也，兵车，革路也，田车木路也，乘车玉路，金路，象路也，兵车乗车驾国马，田车驾田马。
○六尺有六寸之轮，轵崇三尺有三寸也，加轸与轐焉，四尺也？人长八尺，登下以为节。
注曰：此车之高者也，轸舆也，郑司农云：轵□也，轐读为旃仆之，仆谓伏兔也；谓轵毂末也，此轸与轐并七寸，田车又宜减焉乗车之轨广，取数于此，轨广八尺，旁出舆亦七寸也。 疏曰：车舆六尺有六寸，轨广谓辙广辙八尺，则车舆外旁出舆，两相各七寸，七寸之数取于轸，轐之数也， 赵氏曰：轐置于轮辐，轴上如两短，柱以承轸者， 属章欲反，戚音促，庳音婢，阤堂何反？阪，音反，轐音卜，□音卫。
○轮人为轮斩三材必以其时
注曰：三材所以为毂，辐牙也，斩之，以时材在阳，则中冬斩之在隂则中夏斩之，今世毂用杂榆辐，以檀牙以橿也。
○三材既具巧者和之
注曰调其凿内而合之
○毂也者，以为利转也，辐也者，以为直指也。牙也者，以为固抱也。
注曰：利转者毂，以无有为用也，郑司农云：牙读如跛者，讶跛之讶，谓轮輮也，世间或谓之罔书，或作輮。
○轮敝三材不失职谓之完
注曰：敝尽而毂，辐牙不动， 牙音讶，中音仲橿，居良反内同，枘如鋭反。
望而眂其轮，欲其幎尔，而下迆也，进而眂之，欲其防至也，无所取之，取诸圜也。
注曰：轮谓牙也，幎均致貌也。进犹行也，防至至地者少也，非有他也，圜使之然也。 疏曰：望而视之，谓车停止，时下迆者谓辐毂，上毂下，两两相当，正直，不旁迆 ，赵氏曰：此段是分别察轮之节目，据牙辐毂，绠四者而言，皆谓轮已成而眂，其所作之善否？非谓方制轮之时，上文以毂为先，辐次之，牙次之，自内言之，至于外也，此以轮为先，辐次之，毂次之，自外以及内也，方其制轮，则自内以及外，及其既成，而眂之则自外以及内事之序如此， 幎音覔，绠读为饼，音丙，下同。
望其辐，欲其揱尔而纎也，进而眂之，欲其肉称也，无所取之，取诸易直也。
注曰：揱纎杀小貌也，肉称杀好也，郑司农云：揱读为纷容，揱参之揱，谓如桑螵蛸之蛸 疏曰：凡辐皆向毂，处大向牙处，小言揱纎据牙，处小而言也。肉称向毂为称 ，揱音萧，又音朔，称尺证反。易，以豉反，杀色界反，参所林反，螵毗昭反，蛸音萧。
望其毂，欲其眼也，进而眂之，欲其帱之亷也无所取之，取诸急也。
注曰：眼出大貌也，帱幔，毂之革也，革急则裹木亷隅见郑司农云：眼读如限切之限， 眼鱼恳反，帱音蹈一音，畴幔莫干反，裹，音果，见，贤遍反。
眂其绠欲其蚤之正也
注曰：蚤读为爪，谓辐入牙中者也，郑司农云：绠读为闗东言饼之饼，谓轮箄也，谓轮虽箄爪牙必正也。
○察其菑蚤不齵则轮虽敝不匡
注曰：菑，谓辐入毂中者也，菑与爪不相佹，乃后轮敝尽不匡，刺也。郑司农云：菑读如杂，厠之厠谓建辐也，泰山平原，所树立物为菑，声如胾，博立枭棊，亦为菑匡枉也， 疏曰：人之牙齿参差，谓之齵绠，音饼，蚤音爪，下同，菑侧吏反，齵五构反，箄薄歴反佹九委反，刺洛葛反胾，则吏反枭，古尧反。
凡斩毂之道必矩其阴阳
注曰：矩谓刻识之也， 疏曰：此欲斩毂之时，先就树刻之记，识其向日为阳，背日为隂之处必记之者为后，以火养其阴故也。
○，阳也者，稹理而坚，阴也者，疏理而柔，是故以火养其阴，而齐诸其阳，则毂虽敝不藃。
注曰：稹致也，火养其阴，炙坚之也，郑司农云：藃当作耗，谓藃藃暴阴柔，后必桡减，帱革暴起， 疏曰：言以火养炙，阴柔之处，使坚与阳齐等也。
○毂小而长则柞大而短则摰
注曰：郑司农云：柞读为迫唶之，唶谓辐间，柞狭也，摰读为槷，谓辐危槷也，谓小而长，则菑中弱，大而短，则毂末不坚。
○是故六分其轮崇以其一为之牙围
注曰六尺六寸之轮牙围尺一寸
参分其牙围而漆其二
注曰：不漆其践地者也，漆者七寸三分寸之一，不漆者三寸三分寸之二，令牙厚一寸三分寸之二，则内外面不漆者各一寸也。
椁其漆内而中，诎之以为之毂长，以其长为之围，注曰：六尺六寸之轮，漆内六尺四寸，是为毂长三尺二寸，围径一尺三分寸之二也；郑司农云：椁者度两漆之，内相距之，尺寸也。
○以其围之阞捎其薮
注曰：捎，除也，阞三分之一也，郑司农云：捎读为桑螵蛸之蛸薮，读为蜂薮之薮，谓毂空壶中也，谓此薮径三寸九分寸之五壶中，当辐菑者也，蜂薮者，犹言趋也，薮者众，辐之所趋也， 疏曰：车毂之灋，其孔必大头寛小头狭，当辐入处，谓之薮，寛狭处中而已，阞者三分之一也，于前一尺三分寸之二，三分取一，以除空中当薮之处，使容车毂也。
○五分其毂之长去一以为贤去三以为轵
注曰：郑司农云：贤大穿也，轵小穿也，谓此大穿径八寸十五分寸之八，小穿径四寸十五分寸之四，大穿甚大，似误矣。大穿实五分，毂长去二也；去二则得六寸五分寸之二，凡大小穿，皆谓金也，今大小穿金，厚一寸，则大穿穿内，径四寸五分寸之二，小穿穿内，径二寸十五分寸之四如是，乃与薮相称也， 疏曰：上经言毂空壶中，此言毂大小两头。
○容毂必直，陈篆必正，施胶必厚，施筋必数，帱必负干，注曰：郑司农云：读容上属曰：轵容谓容者，治毂为之，形容也，篆毂约也，帱负干者，革毂相应，无赢不足，赵氏曰：毂约不专指轵而言，盖毂以革鞔之，约谓：
鞔也，于鞔之上而饰以采色如巾车，孤乘夏篆，注亦谓夏篆，五采画毂，约也，陈设，其篆采之文，则欲正而不邪。
○既摩革色青白谓之毂之善
注曰：谓丸漆之干，而以石摩平之，革色青白，善之徴也 疏曰：此谓以革鞔毂讫，将漆之，先以骨丸之，待干，以石摩之，色青白，则善也， 稹之忍，反藃呼暴反，柞庄百反，摰注读槷，鱼列反诎，勿反，阞，音勒，捎音箫，薮素口反，篆直转反，胶，音交识音志，耗呼报反，暴步莫反，桡乃孝反，唶庄百反数，色角反，鞔莫官反，干，音干。
参分其毂长二在外一在内以置其辐
注曰：毂长三尺二寸者，令辐广三寸半，则辐内九寸半，辐外一尺九寸。
○凡辐量其凿深以为辐广
注曰广深相应则固足相任也
辐广而凿浅则是以大扤虽有良工莫之能固
注曰扤摇动貌
凿深而辐小则是固有余而彊不足也
注曰：言辐弱不胜，毂之所任也， 疏曰：凿深而辐，小者谓毂大故凿得深。
○故竑其辐广以为之弱则虽有重任毂不折
注曰：言力相称也，弱菑也，今人谓蒲本在水中者为弱，是其类也。郑司农云：竑读如纮，綎之纮谓度之疏曰：力相称者，止谓辐广，与凿深相称，蒲本在水为蒻，则此弱亦是辐，入毂中者也。
○参分其辐之，长而杀其一，则虽有深泥亦弗之溓也，注曰：杀衰小也，郑司农云：溓读为黏，谓泥不黏着辐也， 疏曰：假令辐除，入毂之中，其外长三尺，则杀一尺以向牙，以本麤末细涂，则向下利，故泥不黏着之。
○参分其股围去一以为骹围
注曰：谓杀辐之数也，郑司农云：股谓近毂者也，骹谓近牙者也，方言股以喻其丰，故言骹以喻其细人，胫近足者，细于股谓之骹，羊胫细者亦谓骹 疏曰：上经云，杀其一者，据长短之中，杀一分，此经三分杀一，据本麤末细而言。
○揉辐必齐平沈必均
注曰：揉谓以火槁之众辐之直，齐如一也，平沈平渐也，郑司农云：平沈谓浮之水上无轻重。
直以指牙牙得则无槷而固
注曰：得谓倨句，凿内相应也，郑司农云：槷榝也，蜀人言榝曰：槷谓槷读如涅，从木热省声。
不得则有槷必足见也
注曰：必足见言槷大也，然则虽得犹有，但小耳，郑刚中曰：辐直而倨，牙曲而句，倨句之势，难乎相得，苟辐之直，而指牙牙与辐，二者相入而各得其正，虽无槷亦固也，况于有槷乎？槷楔也，若夫佹戾，各不相得，虽有木以槷之，其槷不隠必有时而见矣。足见，谓其槷之大也，辐之入牙，未必不用，槷而能固者也，但二者相得，则有槷而小，似无槷焉，其势亦固不相得，则有槷必大，虽大亦不能固，上云无槷而固非无也，必其相得，若无也， 量音良，扤五骨反，深尸鸩反，下同彊，其良反竑，获耕反，杀色界反溓注作黏女亷反骹胡饱反，揉如九反，槷鱼列反。见，贤遍反。纮，音宏，蒻音弱，麤音粗倨，音据句古侯反，凿内如鋭，反榝素结反涅，乃结反楔音屑，佹音诡。
六尺有六寸之轮绠参分寸之二谓之轮之固
注曰轮箄，则车行不掉也，参分寸之二者，出于辐股，凿之数也， 赵氏曰：盖凡造车，必置绠于辐外，一头入毂，一头入牙，所以遮防撑住着轮，使行时不至于摇，扤也三分寸之二，谓绠在辐外，近毂处，辐广三寸半，辐是侧安者，此处甚高，必碍住绠，绠不容与，辐一般排凿孔，使两头俱入牙，所以凿毂与牙之时，绠凿孔向外侵，三分寸之二，疏虽只説凿牙其实，兼毂而言，盖绠那头必入毂故也。所谓三分寸之二者，以一寸三分之而得其二也；以数计之，则绠离辐菑，爪凿孔六分有竒如此则绠不被辐，高处阁起，又辅助住辐，辐有倚靠，则车行不掉轮，自坚固，所以谓之轮之固也，据轮人为盖疏云：则向外谓近舆处，绠是安在？轮之内面，外面无有绠，或谓绠两头俱入，于牙不入于毂，此説不然盖辐，中间高阁，住绠绠，如何俱入于牙得，若使绠一头，不入于毂，皆入于牙，注当言出于辐骹，凿数不当言辐股矣，辐股是近，毂处故也。 绠方頴反，掉徒吊反，撑丑庚反。
凡为轮行泽者欲杼行山者欲侔
注曰杼谓削薄其践地者侔上下等
杼以行泽则是刀以割涂也是故涂不附
注曰附着也
侔以行山，则是抟以行石也，是故轮虽敝不甐于凿，注曰：抟圜厚也，郑司农云：不甐于凿，谓不动于凿中也，谓甐亦敝也，以轮之厚，石虽齧之，不能敝其凿，旁使之动。
○凡揉牙，外不廉而内不挫，旁不肿，谓之用火之善，注曰：廉絶也，挫折也，肿瘣也， 疏曰：古者车辋，屈一木为之，凡屈木多外亷絶理内挫折中，旁肿负起，无此三疾，是用火之善也， 杼直吕反。抟，音团，甐音吝，挫作卧，反瘣胡罪反，辋音罔。
是故规之以眂其圜也
注曰轮中规则圜矣
萭之以眂其匡也
注曰等为萭，蒌以运轮，上轮中萭蒌则不匡，刺也。萭郑司农云：书或作矩 ，赵氏曰：轮圜物也，中规则可，如何欲其中矩，盖以规合之固，可验其不员处，以矩合之，其四方四角，有不员处，亦可因矩以验之。
县之以眂其辐之直也
注曰：轮辐三十，上下相直，从旁以绳县之中绳，则凿正辐直矣。
水之以眂其平沈之均也
注曰：平，渐其轮无轻重，则斲材均矣， 疏曰：两轮俱置水中。
量其薮以黍以眂其同也
注曰：黍；滑，而齐以量，两壶无赢，不足则同 疏曰：谓两轮俱用黍，量眂，其容受同不？
权之以眂其轻重之侔也
注曰：侔等也，称两轮，钧石同则等矣，轮有轻重，则引之有难易。
○故可规，可萭可水，可县可量，可权也。谓之国工，注曰：国之名工， 易彦祥曰：此又总括轮人，一篇之意，大抵注目而视，方员不如付诸规矩之为公誊口，而议平直，不如付诸准绳之，为审援手，而度多寡轻重，不如付诸权量之，为当六者设，则天下之为方员平直，多寡轻重者皆不能外是，固不容加毫末于其间也， 萭姜禹反，县，音悬，蒌良主反。
○轮人为盖
疏曰：轮辐三十，盖弓二十有八，器类相似，故因遣轮人造盖。
达常围三寸
注曰：围三寸，径一寸也。郑司农云：达常盖斗柄下入杠中也， 王光远曰：盖之制，上为部中为达，常下为桯旁为弓，达常小于桯，桯小于部，故非部无以纳弓于其旁，非桯无以含达，常于其中。
○桯围倍之六寸
注曰：围六寸，径二寸，足以舎达常郑司农云：桯盖杠也，读如丹，桓宫楹之楹。
○信其桯围以为部广部广六寸
注曰：广谓径也，郑司农云：部盖斗也， 疏曰：此言盖之斗，四面凿孔，内盖弓者。
○部长二尺
注曰：谓斗柄达常也， 疏曰：此部即达常以此达常上入部中，遂名此达常为部，其实是达常也。
○桯长倍之四尺者二
注曰：杠长八尺，谓达常以下也，加达常二尺，则盖高一丈立乗也 桯读楹，音盈信音，申广古旷反，杠，音江。
十分寸之一谓之枚
注曰：为下起数也，枚一分，故书十与上二合为二十字，杜子春云：当为四尺者二十分寸之一。
○部尊一枚
注曰尊高也盖斗上隆高高一分也
○弓凿广四枚凿上二枚凿下四枚
注曰弓盖橑也广大也是为部厚一寸
○凿深二寸有半下直二枚凿端一枚
注曰：凿深对为五寸，是以不伤达常也， 疏曰：此经説盖斗之上凿孔，内弓二十八孔之上，下广狭之义，赵氏曰：下直二枚者，上云：凿下四枚，今于内畔于。
下亦四枚，与外正平，故经谓之下直上，云凿上二枚，今于内畔孔低二分凿，上亦四枚，故经谓之二枚，下直凿之下，二枚凿之上，此一句指两事而言也。凿端一枚者谓部高一寸，今凿上凿下俱四枚，其中只有二枚，在以二枚之中取一枚，凿深放尖，故云凿端一枚，端谓凿头也，所以如此，以弓外畔，上下方正大四枚，今于弓入凿内处平，剡其弓下畔，二分于弓尖处，又削去一分，以纳入凿中，使与凿孔恰好相应，如此，则弓向处头仰郤，以盖弓三分之，近部一分，揉放低外，二分为宇曲，又以衣蒙之，则弓虽低，而其力常健，虽曲不至，一向低斜，此皆仰其弓，故如此，若俯其弓，则弓自部以下皆低，而蔽目矣。先儒言凿上二枚，凿下四枚，指凿之外也，下直二枚，指凿之内也，凿广而内狭，上低而下，正先高而揉之，使下弓本仰而覆之，使俯斯言尽之矣， 凿才报反，橑，音老。
弓长六尺，谓之庇轵，五尺谓之庇轮，四尺谓之庇轸，注曰庇覆也，杜子春云：谓覆斡也，谓轵毂末也，舆广六尺六寸，两毂并六尺四寸，旁减轨内七寸，则两轵之广，凡丈一尺六寸也六尺之弓，倍之，加部广，凡丈二尺六寸有宇，曲之减可覆轵，不及斡 疏曰：上云以其毂长二在外，一在内，以置其辐，辐内九寸半，绠三分寸之二，金辖之间，三分寸之一辐，又三寸半总尺四寸，以此计之，以七寸承舆七寸为轨，凡减一尺四寸，则两轵之广，才丈一尺六寸也， 庇笔肄反，斡音管。
参分弓长而揉其一
注曰：参分之，持长挠短，短者近部，而平长者为宇，曲也，六尺之弓，近部二尺四尺为宇，曲 疏曰：挠而曲之，谓之揉必挠，近部二尺者，以其本凿弓孔时外畔，弓上二枚，弓下四枚内畔，上下俱四枚，由弓头仰，故须近部挠之，使平向下四尺，持之为宇，曲吐水也。
○参分其股围去一以为蚤围
注曰：蚤当为爪，以弓凿之，广为股围，则寸六分也。爪围一寸十五分寸之一 疏曰：此言弓近盖斗，麤近末头细之意。
参分弓长以其一为之尊
注曰：尊高也，六尺之弓，上近部平者二尺，爪末下于部二尺二尺为句，四尺为，求其股股，十二除之，面三尺，几半也， 郑刚中曰：前云部尊一枚，言部之高耳，若弓之入部，则三分其长，以其一为之尊，假如六尺之弓，则以二尺，近部为高也。
○上欲尊而宇欲卑
注曰上近部平者也隤下曰宇
上尊而宇卑则吐水疾而霤逺
注曰：盖者，主为雨设也，乘车无盖，礼所谓潦车谓盖车与 霤，力又反，隤大囘反。
盖已崇则难为门也，盖已卑是蔽目也，是故盖崇十尺，注曰十尺，其中正也，盖十尺宇二尺，而人长八尺，卑于此蔽人，目 郑刚中曰：车出入乎门，盖太高则门不能容人，立乘乎车盖，太卑则目无所见，古人制盖之灋，欲无害于门，欲不蔽乎目，故以十尺为度。
○良盖弗冒弗纮殷亩而驰不队谓之国工
注曰：队落也，善盖者以横驰于垄上无衣，若无纮而弓不落也， 坡谓弗纮，谓有衣而弗系，以组也， 纮，戸耕反殷音，隠队直类反。
○舆人为车轮崇车广衡长参如一谓之参称
注曰：称犹等也，车舆也，衡亦长容两服， 疏曰：参如一者，谓俱六尺六寸也，骖马别有軥鬲引车，故衡唯容服马也， 称尺证反，軥古侯反，鬲，同軶于革反。
参分车广去一以为隧
注曰：兵车之隧，四尺四寸，郑可农云隧，谓车舆深也，读如钻燧改火之燧，谓读如邃宇之邃， 疏曰隧，谓车舆之纵。
○参分其隧一在前二在后以揉其式
注曰：兵车之式，深尺四寸三分寸之二 ，薛士龙曰：植于车舆，两旁为輢，横于两輢，在车前，为人所凭者为式。
○以其广之半为之式崇
注曰兵车之式高三尺三寸
○以其隧之半为之较崇
注曰：较两輢上出式者，兵车自较而下，凡五尺五寸，疏曰：较谓车舆两相，今人谓之平鬲也，言两輢谓车相两旁竖之者，二者既别，而云尔者，以其较之，两头皆置于輢上二木相附，故据两輢，出式言之。
○六分其广以一为之轸围
注曰轸舆后横者也兵车之轸围尺一寸
○参分轸围去一以为式围
注曰兵车之式围七寸三分寸之一
○参分式围去一以为较围
注曰：兵车之较围，四寸九分寸之八 ，毛氏曰：輢植乎舆之四隅，较式附焉，而不言其围者，举较则輢可知。
○参分较围去一以为轵围
注曰：兵车之轵围三寸二十七分寸之七，轵輢之植者，衡者也，与毂末同名， 疏曰：此轵是车，较下竖直者，及较下衡者，竝纵横相贯也。
○参分轵围去一以为轛围
注曰：兵车之轛围，二寸八十一分寸之十四轛，式之植者，衡者也，轛者以其乡人为名， 疏曰：此轛形状，一与前经轵同，但在式木之下，对人为言耳， 隧音遂注，燧邃同较古学反，轛音对，輢音倚，乡许亮反。
圜者中规，方者中矩，立者中县，衡者中水，直者如生焉，继者如附焉。
注曰：治材居材如此，乃善也，如生如木，从地生如附如附枝之杀也， 中，丁丈反。县，音悬杀色界反。
凡居材大与小无幷大倚小则摧引之则絶
疏曰：上言居材得所，此言不得所之事，幷偏邪相就也，倚则幷也，凡居材当各自用力，若使大材倚幷小材，小材强不堪大材，所倚则摧折，若小幷于大大木，振其小木，力不堪则断絶也。
栈车欲弇
注曰：为其无革鞔不坚，易坼坏也，士乘栈车， 疏曰：无革鞔舆，易可坼坏，故当弇向内为之。
饰车欲侈
注曰饰车，谓革鞔舆也，大夫以上革鞔，舆 疏曰：侈谓向外侈也， 栈才产反，弇于騐反鞔莫干反易，以豉反坼，勅白反。
○辀人为辀
注曰：辀，车辕也，诗云：五楘梁辀， 疏曰：于三十工，无辀人之官，但车事是难，故车官别主此职也。
○辀有三度轴有三理
注曰：目下车度浅深之数 易，彦祥曰：轴以贯毂，特轮之一器于辀人，何与而言？于三度之后者，轴待辀而后运，辀待轴而后行，其势实相资焉， 辀张留反，楘，音木。
国马之辀深四尺有七寸
注曰：国马谓种马戎马，齐马道，马高八尺，兵车乘车，轵崇三尺有三寸，加轸与轐七寸，又幷此辀深，则衡高八尺七寸也，除马之高，则余七寸为衡，颈之间也，郑司农云：深四尺七寸，谓辕曲中 ，薛士龙曰：辀之形自从，軓前梢曲而上，至衡下，其颈以持衡，其曲如屋之梁焉。
○田马之辀深四尺
注曰：田车轵崇三尺一寸半，幷此辀深而七尺一寸半，今田马七尺，衡颈之间，亦七寸，则轸与轐五寸半，则衡高七尺七寸。
○驽马之辀深三尺有三寸
注曰轮轵，与轸轐大小之减，率寸半也，则驽马之车，轵崇三尺，加轸与轐四寸，又幷此辀深，则衡高六尺七寸也，今驽马六尺，除马之高，则衡颈之间，亦七寸，率音律。
轴有三理一者以为媺也
注曰无节目也
二者以为久也
注曰坚刃也
三者以为利也
注曰滑宻 媺音美
軓前十尺而防半之
注曰：谓辀軓，以前之长也，防御者之策也，十或作七合，七为，四尺七寸为钩，以求其股，股则短矣，七非也，郑司农云：軓谓式前也。书或作，谓軓是軓，灋也，谓舆下三面之材，輢式之所树，持车正也， 疏曰：軓谓车式，式前十尺，谓辕曲中而策半之，则五策矣。赵氏曰：据下文軓中有灂则舆上，置隧处，乃是軓。
正在隧之下，式之前盖辀，身长一丈四尺四寸，入舆隧，下隧以前，只有十尺，以此见軓，即隧之，下面隧外空着一分舆軓，即是阁住隧版之木，横子谓之軓者，取其在下，持住车有为，则为灋之意， 軓音犯注，音同灂，子肖反。
凡任木
注曰目车持任之材
任正者十分其辀之长，以其一为之，围卫任者，五分其长，以其一为之围，小于度，谓之无任。
注曰：任正者谓舆下三面材，持车正者也。辀，軓前十尺，与隧四尺四寸，凡丈四尺四寸，则任正之围尺四寸五分寸之二，衡任者谓两轭之间也，兵车乗车衡围一尺三寸五分寸之一，无任言不胜其任， 疏曰：名任正者，此木任力，车舆所取，正以其两輢之所树，于此木较式，依于两輢，故曰任正也，衡任谓两轭之间，当辀颈之处，费力之所者也， 轭于革反，胜，音升。
五分其轸间以其一为之轴围
注曰轴围，亦一尺三寸五分寸之一，与衡任相应疏曰：轸间即舆广，与衡长俱六尺六寸。
十分其辀之长以其一为之当兔之围
注曰：辀当伏兔者也，亦围尺四寸五分寸之二，与任正者相应， 疏曰：当兔谓舆下当横轴之处。
○参分其兔围去一以为颈围
注曰：颈前持衡者，围九寸十五分寸之九， 赵氏曰疏云：衡在辀颈之下，其颈，于前向下，持制衡鬲之辕，观向下二字，知辀过颈处，又低下去，礼书亦云：辀，从軓前防曲而上至衡，则向下勾之。
○五分其颈围去一以为踵围
注曰：踵后承轸者也，围七寸七十五分寸之五十一。
凡揉辀欲其孙而无弧深
注曰：孙顺理也；弧，木弓也，凡弓引之中参，中参深之极也，揉辀之倨句，如二可也。如三则深伤其力， 疏曰：揉者以火，揉使曲也，揉之，欲使顺理无得，如弓之深弓之深，太曲也。
○今夫大车之辕，摰其登又难，既克其登，其覆车也必易，此无故惟辕直，且无桡也。
注曰：大车牛车也，挚輖也，登上阪也，克能也， 疏曰：牛车自在下车人，今于此説大车者辀人造辀，主为四马车辕，因説驾牛者亦须曲桡之意， 王光逺曰摰言其至，谓其势直而下至也。
○，是故大车平地既节，轩摰之任，及其登阤，不伏其辕，必缢其牛，此无故惟辕直，且无桡也。
注曰：阤阪也， 王光逺曰轩言其高而上干，摰言其轾，而下至既节轩挚之任，则高下适中，而无上干，下至之患， 坡谓登阤之时，辕直而柔，则牛挽而下之，必伏其辕辕，坚牛挽之不下，则组急而缢，牛颈以意度之，自见。
○故登阤者倍任者也，犹能以登及其下阤也，不援其邸，必緧其牛后，此无故惟辕直，且无桡也。
注曰：倍任用力倍也， 王光逺曰由此观之，则辕虽不可以过曲，亦不可以不曲，此辀之三度，所以其深皆有常数也， 坡谓援拔也邸，大车后也，下阤之时，苟辕直无桡，牛行急则必拔车后而覆之，牛行缓，则必緧绊牛后，亦能覆车，度之亦见 ，孙音逊，弧音胡覆，芳服反，易以防反，桡，音閙邸，丁礼反，緧，音秋，缢于计反，輖音周轾，音智。
是故辀欲颀典
注曰：颀典坚刃貌，郑司农云：颀读为恳典，读为殄，驷车之辕率尺所，一恳典，似谓此也。 疏曰：此已下还説驷马车辕。
○辀深则折浅则负
注曰：揉之太深，伤其力，马倚之则折也，揉之浅，则马善负之。
○辀注则利准利准则久和则安
注曰：故书准作水，郑司农云：注则利水，谓辕脊上雨，注令水去利也，谓利水重读，似非也，注则利谓辀之揉者，形如注，星则利也，准则久，谓辀之在舆下者，平如准，则能久也。和则安，注与准者和人乗之则安坡，谓注星，张星也。
○辀欲弧而无折经而无絶
注曰揉辀太深则折也经亦谓顺理也
进则与马谋退则与人谋
注曰：言进退之易，与人马之意相应，马行主于进人，则有当退时， 王光逺曰马所以驾车车之进，则以马行为主，故进则与马谋，人所以驭马车之退，则以人驭为主，故退则与人谋。
终日驰骋左不楗
注曰：杜子春云：楗读为蹇，左面不便，马苦蹇辀，调善则马，不蹇也，书楗或作劵，谓劵，今倦字也。辀，和则久驰骋，载在左者不罢倦，尊者在左。
行数千里马不契需
注曰：郑司农云：契读为爰契，我之契需读，为畏需之需，谓不伤蹄，不需道里。
终嵗御衣衽不敝
注曰衽谓裳也
此唯辀之和也
注曰：和则安，是以然也，谓进则与马谋而下 ，毛氏曰：终日驰骋，一日之事也，行数千里，一月之事也终嵗御一嵗之事也一日之间，左可楗而不楗，一月之间，马可病而不病一嵗之间衣可敝而不敝，岂非辀之和而然欤？上曰：和则安，所谓安者，非特君子安乘而已，马与御者，皆安焉，是之谓安。
○劝登马力
注曰登上也辀和劝马用力
马力既竭辀犹能一取焉
注曰：马止辀，尚能一前，取道喻易进 ，颀苦狠反，典音殄，楗音倦，契苦结反，罢音皮。
良辀环灂，自伏兔不至軓七寸，軓中有灂，谓之国，辀注曰：伏兔至軓盖如式，深兵车乗车式深尺四寸三分寸之二灂，下至軓七寸，则是半有灂也，辀有筋胶之被，用力均者，则灂逺郑司农云：灂读为灂，酒之灂环灂，谓：漆沂鄂，如环 疏曰：自伏兔不至軓，七寸者，是从内向外之言，更云軓中有灂则七寸外軓，内乃有灂， 灂子肖反一音，在学反沂，鱼巾反。
轸之方也，以象地也，盖之圜也，以象天也，轮辐三十，以象日月也；盖弓二十有八，以象星也。
注曰：轮象日月者，以其运行也，日月三十日而合宿。
龙旂九斿以象大火也
注曰：交龙为旂，诸侯之所建也，大火苍龙宿之心，其属有尾，尾九星， 疏曰：自此以下为上造车，车上皆建旌旂，故因説斿旗之义也。然此以下九斿，七斿六斿，四斿之旌旗，皆谓天子自建，非谓臣下知者，以此九七，六四不与臣下命相当故也。若臣下则皆依命数，然天子以十二为节，而今有九七六四者，盖谓上得兼下也。
○鸟旟七斿以象鹑火也
注曰：鸟隼为旟，州里之所建，鹑火，朱鸟宿之桞，其属有星星，七星。
○熊旗六斿以象伐也
注曰：熊虎为旗，师都之所建伐，属白虎宿与参连体而六星。
○蛇四斿以象营室也
注曰：蛇为旐，县鄙之所建营室，武宿与东璧连体，而四星 陈，用之曰：旂以交龙，所以寓其仁，旟以鸟隼，所以寓其礼而其数以九，以七者为其主，阳也旗以熊虎所以寓其义旐，以蛇所以寓其智，而其数以六，以四者为其主阴也。
○弧旌枉矢以象弧也
注曰：觐礼曰：侯氏载龙旂，弧韣，则星旗之属，皆有弧也，弧以张縿之幅，有衣谓之韣，又为设矢象弧星，有矢也，妖星有枉矢者蛇行，有尾，因此云枉矢，盖画之刘执中曰：龙旂以下，皆所以象徳也有徳必有威。
故继之以弧旌，枉矢以象弧也， 斿音留，伐扶废反，宿，音秀韣，音独縿所衔反。
攻金之工，筑氏执下齐，冶氏执上齐，鳬氏为声，防氏为量，段氏为镈器，桃氏为刃。
注曰：多锡为下齐，大刃削杀矢，鉴燧也，少锡为上，齐钟鼎斧斤，戈防也，声钟，錞于之属，量豆区鬴也，镈器田器钱，镈之属刃大刃，刀剑之属 疏曰：下齐上齐，据下文六等言之，四分已上为上齐，三分已下为下齐，若然，鳬氏入上齐桃氏入下齐，其防氏，段氏亦当入上，齐中 齐才细反，段丁乱反。錞，音淳区乌侯反，鬴，音辅钱子浅反。
金有六齐
注曰目和金之品数
六分其金而锡居一，谓之钟鼎之齐，五分其金而锡居一，谓之斧斤之，齐四分其金而锡居一，谓之戈防之，齐参分其金而锡居一，谓之大刃之齐，五分其金而锡居二，谓之削杀矢之齐，金锡半，谓之鉴燧之齐。
注曰：鉴燧取水火于日月之器也，鉴亦镜也，凡金多锡则忍，白且明也。 郑刚中曰：攻金之工，独无为鼎为斧斤，为鉴燧之工，鼎亦钟之属，可附于鳬氏之官，斧斤亦上齐，可附于戈，防之列，鉴燧独无所可附，意者自有鉴燧之工，执中齐记者亡之尔， 忍柔忍之忍，今作靭。
○筑氏为削长尺博寸合六而成规
注曰：今之书刀 疏曰：汉时蔡伦造纸，秦蒙恬造笔，古者未有纸笔，则以削刻字，至汉虽有纸笔，仍有书刀是古之遗灋也，若然，则经削反张为之，若弓之反，张以合九合七合，五成规也。
欲新而无穷
注曰谓其利也郑司农云常如新无穷已
敝尽而无恶
注曰：郑司农云：谓锋锷俱尽，不偏索也，谓刄也，脊也，其金如一，虽至敝尽无瑕，恶也。
○冶氏为杀矢刃长寸围寸铤十之重三垸
注曰：杀矢与戈，防异齐而同其工，似补脱误在此也，杀矢，用诸田猎之矢也。铤读如麦秀铤之铤，郑司农云：铤，箭足入稾中者也，垸量名读为丸， 坡谓为杀矢四句，当属上筑氏敝尽，无恶之下，错简在此耳，盖削杀矢，皆下齐而筑氏之所执，观上序可见矣。 铤徒顶反，垸，音丸。
戈广二寸内倍之胡三之援四之
注曰：戈，今句孑防也或谓之鸡鸣，或谓之拥颈，内谓胡以内接柲者也，长四寸，胡六寸，援八寸，郑司农云：援直刃也，胡其孑 ，赵氏曰：戈防皆刺兵也，戈二刃防三刃，戈小而防，大防兵器之最健者，其别于戈以此内谓胡下接柲处，正是铁筒子入木柄者，这里面谓之内，胡谓矛之旁出者，援谓自柲，直至上尖头刺刃也，戈广二寸，总内与援，与胡言，三者皆径广二寸，内倍之，其长四寸，胡三之，其长六寸，援四之，其长八寸。
○已倨则不入，已句则不决，长内则折前短，内则不疾，注曰：戈句兵也，主于胡也已，倨谓胡防直而邪多也，以啄人则不入，已句谓胡曲多也？以啄人则创不决，胡之曲直，锋本必横，而取圜于磬折，前谓援也，内长则援短，援短则曲于磬折，曲于磬折，则引之与胡，竝钩内短，则援长援，长则倨于磬折，倨于磬折，则引之不疾， 疏曰：已倨谓胡头大舒已句，谓胡大横也，胡孑横捷防邪？向上不倨，不句似磬之折杀也，内四寸，援八寸，竝有定数，若胡内长，则胡向上侵援，援无八寸，则短矣，短则胡向上近援胡头低，则胡曲于磬折也，胡既与援近，故援共胡竝钩，竝钩则援折，故云折前也，胡内本四寸，今胡近下为之，胡下无四寸，则上援长逾八寸矣，胡近下安之，则头舒则胡倨于磬折也，以头舒故引之不疾。
○是故倨句外博
注曰：博，广也，倨之外，胡之里也？句之外，胡之表也，广其本以除四病，而便用也；俗谓之曼胡，似此 疏曰：倨谓胡上句谓胡下倨，与句皆有外广，倨之外胡之里，谓胡下近本，增使广句之外，胡之表谓于胡上，近本增之使广，若然，则胡本上下俱寛，自然合于磬折，无上四疾，而便用矣。
○重三锊
注曰：郑司农云：锊量名也，读为刷，谓许叔重説文解字云锊，锾也，今东莱称或以大半两为钧，十钧为环，环重六两，大半两锾，锊似同矣，则三锊为一斤四两， 援音袁句古侯反，锊色劣反，孑，音结，柲音秘锾，戸关反。
防广寸有半寸，内三之，胡四之援，五之，倨句中矩，与刺重三锊。
注曰：防今三锋防也，内长四寸半，胡长六寸，援长七寸半，三锋者，胡直中矩言正方也，郑司农云：刺谓援也；谓刺者，着柲直前，如鐏者也，防胡横贯之，胡中矩，则援之外句磬折，与 疏曰：刺谓于援胡之横，上中使出者也，但长短无文，盖与胡同六寸，乃可充三锊之数也，胡六寸，横贯三寸，直下三寸，是胡中矩也，援七寸半，亦以三寸为横稍举之，使不中矩，以四寸半者，向上为磬折，磬折向外，故云外句 中丁仲反刺七赐反，鐏祖闷反。
○桃氏为剑腊广二寸有寸半
注曰腊谓两刃
○两从半之
注曰：郑司农云：谓剑脊两面杀趋锷 ，赵氏曰：半之，自脊分断一邉，广一寸四分寸之一。
○以其腊广为之茎围长倍之
郑刚中曰：茎者剑镡也，柄，谓之夹茎者，人所把握之处，在夹之中，如竹木之茎然，故名曰茎长，倍之，则长五寸。
○中其茎设其后
注曰：郑司农云：中谓穿之也？谓从中以郤，稍大之也。后大则于把易制。
○参分其腊广去一以为首广而围之
注曰：首围其径一寸三分寸之二， 疏曰：此首广谓剑把接刃，处之径也，围之，谓圜之故庐，人皆以围为圜之也， 腊力阖反茎，戸耕反，镡，音寻一音徒南反，把音覇。
身长五，其茎长重九锊，谓之上制，上士服之，身长四其茎长，重七锊，谓之中制，中士服之，身长三其茎长，重五锊，谓之下制，下士服之。
注曰：上制长三尺，重三斤十二两，中制长二尺五寸，重二斤，十四两三分两之二，下制长二尺，重二斤一两，三分两之一，此今之匕首也。人各以其形貌，大小带之，此士谓国勇力之士能用五兵者也乐记曰武王克商，裨冕搢笏，而虎贲之士説剑 説吐活反。
○鳬氏为钟
陈用之曰：鳬氏为钟，而记序言为声者，盖凡为乐器，以十二声为之齐量，而十二声皆主于钟故也。
○两栾谓之铣
注曰：铣钟口，两角 疏曰：古之乐器，应律之钟，状如今之铃不圜，故有两角。
○铣间，谓之于于上，谓之鼓鼓，上谓之钲，钲上谓之舞，注曰：此四名者，钟体也，郑司农云：于钟唇之上袪也，鼓所击处 ，郑刚中曰：钟口两间名于谓之袪者，以钟唇厚褰袪然。
○舞上谓之甬甬上谓之衡
注曰此二名者钟柄
○钟县谓之旋旋虫谓之干
注曰：旋属钟柄，所以县之也，郑司农云：旋虫者，旋以虫为饰也，谓今时旋有蹲；熊盘龙辟邪。
○钟带谓之篆篆间谓之枚枚谓之景
注曰：带所以介其名也，介在于，鼓，钲；舞，甬，衡之间，凡四，郑司农云：枚钟乳也，谓今时钟乳侠鼓与舞，每处有九面三十六 ，疏曰：举汉灋一带有九，古灋亦当然，钟有两面，面皆三十六也。
○于上之攠谓之隧
注曰：攠所击之处，攠弊也隧，在鼓中窐而生，光有似夫隧， 栾力端反，铣先典反，钲，音征，甬音勇，篆直转反，攠，音靡隧音，遂袪书反，褰音愆，蹲音存，辟邪兽名上音僻，下似嗟反，侠同夹窐于蛙反。
十分其铣，去二以为钲，以其钲为之铣间，去二分以为之鼓间，以其鼓间为之舞，脩去二分以为舞广。
注曰：此言钲之径居，铣径之八而铣间，与钲之径相应，鼓间又居，铣径之六与舞，脩相应舞，脩舞径也，舞上下促，以横为脩从为广，舞广四分，今亦去径之二分以为之间，则舞间之方，恒居铣之四也；舞间方四，则鼓间六，亦其方也。鼓六，钲六，舞四，此钟口十者，其长十六也。钟之大数，以律为度，广长与圜径，假设之耳，其铸之则各随钟之制为长短大小也，凡言间者，亦为从篆，以介之，钲间亦当六，今时钟或无钲间坡，谓钟有三层，铣与鼓同一层，钲一层舞一层，假如铣径一尺，去二分以为铣间，因于铣间，内去二分以为鼓间，此一层也，钲径八分，去二分以为钲间，此二层也，舞径六分，去二分以为舞，广三层也，钟弇上侈，下分数如此，注自明矣。
○以其钲之长为之甬长
注曰幷衡数也
○以其甬长为之围参分其围去一以为衡围
注曰：衡居甬上，又小 疏曰：以自两栾已上至甬，皆下寛上狭，衡又在甬上，故宜小一分。
○参分其甬长二在上一在下以设其旋
注曰：令衡居一分，则参分旋亦二在上，一在下，以旋当甬之，中央是其正 ，从子容反。
薄厚之所震动，清浊之所由出，侈弇之所由兴，有説注曰説犹意也，故书侈作移，郑司农云：当为侈 坡，谓上详钟之形制，此则言其器已成，则厚薄清浊，弇侈之声，皆生于此，盖泛言声出于器，非言其病也有説二字宜连下文为句。
○钟已厚则石
注曰大厚则声不
○已薄则播
注曰大薄则声散
○侈则柞
注曰柞读为咋咋然之咋声大外也
○弇则郁
注曰声不舒
○长甬则震
注曰：钟掉则声不正， 疏曰：典同云薄声，甄甄犹掉也，掉者，据钟形薄，此不据钟体，据甬长县之不得，所则钟掉，故声不正也， 坡谓此乃言其病也，盖大钟宜厚，小宜薄钟，上宜狭下，宜寛厚薄，侈弇所不可无者，但过则为病，不言清浊者，不外于此也。 柞，侧百反注，咋同大音，太下同大钟，如字。
是故大钟十分其鼓间，以其一为之厚，小钟十分其钲间，以其一为之厚。
注曰：言，若此，则不石不播也，鼓钲之间，同方六。而今宜异又十分之一，犹大厚皆非也。若言鼓外钲，外则近之，鼓外二钲外，一 坡，谓鼓与铣同间，鼓间，即铣间也，铣间八钲间六，则大小钟之厚薄异矣，此言欲去其病，当厚薄中灋也。
钟大而短则其声疾而短闻
注曰浅则躁躁易竭也
○钟小而长则其声舒而逺闻
注曰：深则安，安难息 坡，谓此言欲去其病，当长短中度也，不言其制者，上文自铣至衡，长短详矣，故惟言不合者以为戒。
为遂六分其厚以其一为之深而圜之
注曰厚钟厚深谓窐之也其窐圜
○防氏为量改煎金锡则不耗
注曰：消湅之精，不复减也，防古文，或作歴谓量当与钟鼎同，齐工异者，大器 ，郑刚中曰：改煎者煎，而又煎也。
○不耗然后权之
注曰：权谓称分之也，虽异灋用金，必齐 疏曰：灋谓模。
○权之然后准之
注曰：准击平正之，又当齐大小 ，郑刚中曰：准是准其金锡六分，金一分，锡准其多少也，准平也，知其轻重，又欲平其多寡。
○准之然后量之
注曰：铸之于灋中也，量读如量人之量 疏曰：此量谓既准讫，量金汁，以入模中，铸作之时也， 为量音亮，注谓量同余量之，及注量人等，竝音良，涷音练，同齐才计反，余如字。
量之以为鬴深尺内方尺而圜其外其实一鬴
注曰：以其容为之名也。四升曰豆，四豆曰区，四区曰鬴，鬴六斗四升也，鬴十则钟，方尺积千寸，于今粟米，灋少二升八十一分升之二十二，其数必容鬴，此言内方耳圜，其外者谓之唇 ，蔡氏曰：案周鬴，容六斗四升，实一千二百八十龠，计一百三万六千八百分，为一千三十六寸八分，尝考汉斛容十斗，实二千龠，计一百六十二万，分为一千六百二十寸，盖方尺圜其外，庣旁九五毫，故羃百六十二寸，深尺，积一千六百二十寸，今攷周家八寸，十寸皆为尺，范蜀公曰：周鬴方尺者，八寸之尺，深尺者，十寸之尺，方八寸，圆其外，庣其旁则羃一百三寸六分，八深十寸，则积一千三十六寸八分与汉斛同，灋无疑也。郑氏云：方尺积千寸，又云：圆其外者谓之唇，二説皆非是方郑之世，汉斛尚在，岂偶不及见与，抑郑氏以为周鬴之制，异于汉斛与。
○其臋一寸其实一豆
注曰臋谓覆之其底深一寸也
○其耳三寸其实一升
注曰耳在旁可举也
○重一钧
注曰重三十斤
○其声中黄钟之宫
注曰：应律之首， 疏曰：不直言中黄钟之声，而云之宫者，子上有宫商角徴羽五声具，今之所中者，中其宫声，不中商角之等，故以宫言之也。
○槩而不税
注曰：郑司农云：令百姓得以量而不租税， 疏曰：此官量镇在市司，所以勘当诸廛之量，器以取平，非是寻常所用，故不税 ，臋徒门反，中，丁丈反，槩古爱反，区乌侯反，龠，音药，庣音祧，羃莫狄反覆，方服反。
其铭曰时文思索允臻其极
注曰：铭刻之也，时是也。允，信也，臻至也。极，中也言是文徳之君思求可以为民立灋者，而作此量信，至于道之中。
嘉量既成以观四国
注曰以观示四方使仿象之
永啓厥后兹器维则
注曰：永，长也厥，其也，兹此也，又长啓道其子孙使灋，则此器长用之， 索所白，反观古玩反，啓，道音导。
凡铸金之状
注曰杜子春云状谓铸金之形状
金与锡黒浊之气竭，黄白次之，黄白之气竭，青白次之，青白之气竭，青气次之，然后可铸也。
注曰：消涷金锡精麤之，候 疏曰：此铸冶所候，烟气以知生熟之节。
○段氏【阙】
○函人为甲犀甲七属兕甲六属合甲五属
注曰：属读如灌注之，注谓上旅下旅，札续之数也。革坚者札长，郑司农云：合甲削革里肉，但取其表，合以为甲， 疏曰：一叶为一札，上旅之中，续札七节六节五，节下旅之中，亦有此节。
○犀甲寿百年兕甲寿二百年合甲寿三百年
注曰革坚者又支久 属音注
凡为甲必先为容
注曰：服者之形容也，郑司农云：容谓象式 疏曰：凡造衣甲，须称形大小长短而为之。
然后制革
注曰裁制札之广袤
权其上旅与其下旅而重若一
注曰：郑司农云：上旅谓要以上下旅，谓要以下 疏曰：谓札叶为旅者，以札众多，故言旅旅即众也。
○以其长为之围
注曰：围谓札要广厚 疏曰：此据一札之上，先量上下之长，乃以长中央围之一帀，如此则长短广狭相称也， 要于遥反，帀音浃。
凡甲锻不摰则不坚已敝则桡
注曰：郑司农云：锻锻革也，挚谓质也，锻革大孰则革敝，无强曲桡也，谓挚之言，致 疏曰：挚谓孰之至极也，锻丁乱反。挚，音至，大音太。
凡察革之道眂其钻空欲其惌也
注曰郑司农云惌小孔貌惌读为宛彼北林之宛
○眂其里欲其易也
郑刚中曰：易者，治之精而无败，薉也，与孟子百亩，不易之易同。
○眂其朕欲其直也
注曰郑司农云朕谓革制 坡谓线缝处曰朕
○櫜之欲其约也
注曰：郑司农云：谓卷置櫜中也。春秋曰：櫜甲而见子南 疏曰：櫜甲衣 ，赵氏曰：此是革锻，至软熟，故巻时甚少，如此革宻致而能周革内更无少生，硬之处故下文曰周也。
○举而眂之欲其丰也
注曰丰大
○衣之欲其无齘也
注曰：郑司农云：齘谓如齿，齘 疏曰：人之齿齘前，郤不齐，札叶参差，与之相似，故以齘为喻。
○眂其钻空而惌，则革坚也，眂其里而易则材更也，眂其朕而直，则制善也，櫜之而约则周也，举之而丰，则明也，衣之无齘，则变也。
注曰：周宻致也，明有光耀，郑司农云：更善也，变随人身便利， 郑刚中曰：材不更则里不易里之易，则知其材之累，更锻治也，又曰：朕之直者，必其裁制之尽善， 钻作官反，空音孔，惌于阮反，易，以豉反，朕直忍反，櫜，音羔衣于既反，齘戸界反更音庚，硬额去声。
○鲍人之事
注曰鲍故书或作鞄郑司农云苍颉篇有鞄
○望而眂之欲其荼白也
注曰韦革逺眂之当如茅莠之色
○进而握之欲其柔而滑也
注曰谓亲手烦撋之
○卷而抟之欲其无迆也
注曰：郑司农云：卷读为可卷，而懐之卷抟读为防，一如瑱之防谓卷防韦革也，迆读为既见而迆之之迆无迆，谓革不□。
○眂其着欲其浅也
注曰韦革调善者铺着之虽厚如薄然
○察其线欲其藏也
注曰：线，杜子春云：谓缝革之缕， 郑刚中曰革，若坚缩则受缕也，必没而不露其线，若藏则革之，坚缩可知， 荼音徒抟直转反，注防同着直略反，鞄匹学反，人兖反撋，人专反瑱，他见反，□，音奎，线思贱反。
革欲其荼白而疾澣之则坚
注曰：郑司农云：韦革不欲久居水中 ，赵氏曰：此革既欲荼白，又欲柔滑，则知不为甲，明矣，又甲用生皮，鲍人乃熟皮，鲍人之革谅，是为里毂，矢箙韠，舃之类要柔白皮，方可用韦氏，郤是工于穿防皮条，为韦弁等物。
○欲其柔滑而腛脂之则需
注曰：故书需作，郑司农云：腛读如沾渥之渥，读为柔需之需，谓厚脂之，韦革柔需。
○引而信之，欲其直也，信之而直，则取材正也，信之而枉，则是一方缓一方急也，若苟一方缓一方急，则及其用之也，必自其急者先裂，若苟自急者先裂，则是以博为帴也。
注曰：郑司农云：帴读为翦，谓以广为狭也， 郑刚中曰：革体既博，一方先裂，不可弃也，必裁去其裂者，而用其不裂者，则坏广为狭也，故曰：以博为帴， 毛氏曰：引而信之，以下数句当在卷而抟之之下，脱误在此。
○卷而抟之而不迆则厚薄序也
注曰序舒也谓其革均也
○眂其着而浅则革信也
注曰信无缩缓
○察其线而藏则虽敝不甐
注曰：郑司农云：甐读为磨，而不磷之磷，谓韦革缝缕没藏于韦革中，则虽敝缕不伤也， 澣戸管反腛于角反，注渥同需人，兖、反，信，音申，帴音践，韠，音必舃音，昔而髓反，甐音吝。
○韗人为臯陶
注曰：郑司农云：韗书，或为臯，陶鼓木也，谓者，以臯陶名官也，则陶字从革。
长六尺有六寸左右端广六寸中尺厚三寸
注曰：版中广头狭，为穹隆也，郑司农云：谓鼓木一判者其两端，广六寸，而其中央广尺也，如此乃得有腹。
○穹者三之一
注曰：郑司农云：穹读为志，无空邪之空，谓鼓木腹，穹隆者居鼓三之一也，谓穹读，如穹苍之穹，穹隆者居鼔面三分之一，则其鼓四尺者，版穹一尺三寸三分寸之一也，倍之，为二尺六寸三分寸之二，加鼓四尺，穹之径六尺六寸三分寸之二也；此鼓合二十版。
○上三正
注曰：郑司农云：谓两头一平中央一平也；，谓三读为参正直也，参直者，穹上一直两端，又直各居二尺二寸，不弧曲也，此鼓两面以六鼔差之贾侍中，云晋鼓大而短，近晋鼓也，以晋鼓鼓金奏， 韗音运，陶徒刀反穹区，邕反上三之，三七南反，，音陶。
鼓长八尺鼓四尺中围加三之一谓之鼖鼓
注曰：中围加三之一者加于面之围，以三分之一也，面四尺，其围十二尺，加以三分一四尺，则中围十六尺，径五尺三寸三分寸之一也，今亦合二十版，则版穹六寸三分寸之二耳，大鼓谓之鼖，以鼖鼓鼓军事，郑司农云：鼓四尺，谓革所蒙者，广四尺， 疏曰：中围加三之一，与上穹三之一者异彼，据一相之穹，加面三之一，故两相加二尺六寸三分寸二，此则于面四尺，总加三分之一，则总一尺三寸三分寸一，此穹隆少校，晋鼓之半也，版穹六寸三分寸二者，亦据一相而言 ，鼖扶云反。
为臯鼓长寻有四尺鼓四尺倨句磬折
注曰：以臯鼓鼓役事，磬折中曲之，不参正也，中围与鼖鼓，同以磬折为异， 疏曰：磬折者麤处，近上不得参正也， 陈用之曰：鼓之名多矣，此所记者二而已，盖此一篇或言其鼓之制，或言其鼓木之制，或举中围以见上下，使后人可触类而长之，然则雷鼓，灵鼓之大鼙鼓，鼗鼓之小皆可知矣。
凡冒鼓必以啓蛰之日
注曰：啓蛰孟春之中也，蛰虫始闻雷声而动鼓，所取象也，冐蒙鼓以革。
良鼓瑕如积环
郑刚中曰：瑕者漆之，文理也，冒鼓之革，苟调而急，则漆之也，其瑕如累积，玉环然。
鼓大而短，则其声疾而短闻；鼓小而长，则其声舒而逺闻
○韦氏【阙】
赵氏説见鲍人
○裘氏【阙】
易彦祥曰：裘氏篇亡，亦不可攷，然天官掌皮为大裘，以至良裘，功裘，此经复有裘氏，亦犹春官有典瑞，此经复有玉人，或者裘氏掌其制而掌皮言其用。
○画缋之事杂五色
陈用之曰：画为之画而已，缋为之防，五采焉 ，郑刚中曰：色别有六，独言五色者，自其辨而言之，则浅而黑深，故六，自其体而言之，初不甚相逺也故特以杂五色言焉， 画胡卦反，缋，胡对反。
东方谓之青，南方谓之赤，西方谓之白，北方谓之黑，天谓之地，谓之黄青，与白相次也，赤与黒相次也与黄相次也。
注曰：此言画缋，六色所象，及布采之次第，缋以为衣疏曰：青与白相次，以下论缋于衣为对，方之灋也，易彦祥曰：相次非次序之谓，亦杂比以为设色之美而已。
青与赤谓之文，赤与白谓之章，白与黑谓之黼，黑与青谓之黻五采，备谓之绣。
注曰：此言刺绣采所用，绣以为裳， 疏曰：此一经皆比方为绣，次凡绣，亦须画乃刺之，故画绣二工，共其职也。 易彦祥曰：书言六章之裳，宗彝；藻，火，粉米黼，黻絺绣，言藻而继之以火，青与赤之文也言火而继之以粉米，赤与白之章也，言粉米，而继之以黼，白与黑之黼也，言黼而继之以黻，黑与青之黻也，惟黄之色，无所见而宗彝；绣以虎蜼，则亦以黄为色，兹实五采备之证， 蜼音诔。
土以黄其象方天时变
注曰：古人之象，无天地也，为此记者，见时有之耳，子家驹曰：天子僭天，意亦是也。郑司农云：天时变谓画天随四时也。
火以圜
注曰：郑司农云：为圜形如火也，谓形如半环然在裳。
山以章
注曰：章读为獐獐，山物也，在衣，齐人谓麇为獐 ，赵氏曰：章是山之草木星辰，天之章草木地之章，画山虽有形，须画出草木之文而成章。
水以龙
注曰龙水物在衣
鸟兽蛇
注曰：所谓华虫也，在衣虫之毛鳞，有文采者 疏曰：言华者，象章华言虫者是有生之总号言，鸟以其有翼，言兽以其有毛言蛇，以其有鳞，以首似鷩，亦谓之鷩冕也。
杂四时五色之位以章之谓之巧
注曰章明也，缋绣皆用五采鲜明之，是为巧 ，獐音章，麇俱伦反，鷩必列反。
凡画缋之事后素功
注曰：素白采也，后布之，为其易渍污也，不言绣，绣以丝也，郑司农説以论语曰：缋事后素。
○钟氏染羽以朱湛丹秫三月而炽之
注曰：郑司农云：湛渍也，丹秫赤粟，谓湛读如渐车，帷裳之渐炽，炊也，羽所以饰旌旗，及王后之车。
○淳而渍之
注曰：淳沃也，以炊下汤沃其炽，烝之以渍羽，渍犹染也。
○三入为纁五入为緅七入为缁
注曰：染纁者三，入而成又再染，以黑则为緅緅，今礼俗文作爵，言如爵头色也，又复再染以黒乃成缁矣，郑司农云：以论语曰：君子不以绀緅饰，又曰：缁衣羔裘，尔雅曰：一染谓之縓，再染谓之竀，三染谓之纁，诗云：缁衣之宜兮，谓此同色，耳染布帛者，染人掌之，凡色者，在緅缁之间，其六入者，与 郑刚中曰：设色之工五，画缋钟筐防，今以天官染人攷之，春暴练者，其防氏欤？夏纁者，其钟氏欤？若夫染夏，虽不见于考工，而经有五采备之文，不然其筐，人之职乎？湛子潜，反，秫，音述，淳章均反，纁许云反，緅侧留反，縓，音茜，竀音頳。
○筐人【阙】
○防氏湅丝以涚水沤其丝七日去地尺暴之
注曰：涚水以灰，所泲水也，沤渐也，楚人曰沤，齐人曰涹。
○昼暴诸日夜宿诸井七日七夜是谓水涷
注曰：宿诸井县井中， 防音芒，涷音练，涗书鋭反沤，乌豆反，暴步卜反，泲子礼反，涹乌禾反，县，音悬。
涷帛以栏为灰渥淳其帛实诸泽器淫之以蜃
注曰：渥读如鄫人，渥菅之，渥以栏木之灰，渐释其帛也，杜子春云：淫当为涅书，亦或为湛，郑司农云：泽器谓滑泽之器，蜃谓灰也，士冠礼曰：素积白屦，以魁柎之説曰魁蛤也，周官亦有白盛之蜃，蜃蛤也，谓淫薄粉之，令帛白蛤，今海旁有焉， 赵氏曰：淳沃也，渥渍之使厚也， 毛氏曰：以栏为灰，变生而熟，以蜃为灰，变质而白 坡，谓栏似栾栾，似白槿而细，华黄。
○清其灰而盝之而挥之
注曰清澄也于灰澄而出盝晞之晞而挥去其蜃
○而沃之而盝之而涂之而宿之
注曰更渥淳之 王光逺曰涂之涂以蜃灰宿经宿
○明日沃而盝之
注曰：朝更沃至夕盝之，又更沃至旦，盝之亦七日，如沤丝也。
○昼暴诸日夜宿诸井七日七夜是谓水湅
栏音练一音兰渥与沤同乌豆反盝音鹿柎方于
反蛤古盍反晞音希
周礼述注卷二十三
<经部,礼类,周礼之属,周礼述注>
钦定四库全书
周礼述注卷二十四
安溪李光坡撰
○玉人之事
王龟龄曰：玉人一职，与典瑞同，但典瑞言其名，以及其用，玉人言其名，而又及其所制之尺寸，岂非玉人为之，典瑞掌之乎？然文经秦大，非错则阙，不若典瑞之文为有伦理也。
镇圭尺有二寸，天子守之，命圭九寸，谓之桓圭，公守之，命圭七寸，谓之信圭，侯守之，命圭七寸，谓之躬圭，伯守之。
注曰：命圭者，王所命之圭也，朝觐执焉，居则守之，子守谷璧，男守蒲璧，不言之者阙耳，故书或云命圭五寸，谓之躬圭，杜子春云：当为七寸，谓五寸者，璧文之阙，乱存焉， 信音身，朝直遥反。
天子执冒四寸以朝诸侯
注曰：名玉曰冒者言徳能覆盖天下也，四寸者，方以尊接卑，以小为贵 ，赵氏曰：冒所以冒诸侯，圭以齐信，瑞方四寸，邪刻之，盖冒圭之制邪？刻其下以为验，其形则方正，其大则四寸，天子命臣为诸侯，则班瑞玉与之，使守之以为宝，及其来朝，则辑而合之以为验，故诸侯瑞圭，则邪鋭其首，天子冒圭，则邪刻其下，以邪鋭之圭首，合天子之冒 ，陈用之曰：天子诸侯之玉，用则执之，居则守之，或言守？或言执相备也。
天子用全上公用龙侯用瓒伯用将
注曰：郑司农云：全纯色也，龙当为尨，尨谓杂色，谓全纯玉也，瓒读为，之龙，瓒将皆杂名也，卑者下，尊以轻重为差，玉多则重石，多则轻，公侯四玉一石，伯子男三玉二石， 疏曰：此经因天子以下执玉遂説尊卑之玉，善恶不同。
○继子男执皮帛
注曰：谓公之孤也，见礼次子男，贽用束帛，而以豹皮表之为饰，天子之孤，表帛以虎皮，此説玉及皮帛者，遂言见天子之用，防 疏曰：此公之孤上不言，子男而此云继子男者，以子男与伯同用三玉，二石，故空其文，见子男与伯等，以是得言以皮帛，继子男也，龙莫江反，瓒才旱反，俱音饘。
天子圭中必
注曰：必读如鹿车，縪之縪谓以组，约其中央，为执之，以备失队， 疏曰：案聘礼记五等诸侯，及聘使所执圭璋皆有缫，借及绚组绚组，所以约圭中央，即此中必之类，若然，圭之中，必尊卑，皆有此不言，诸侯圭举，上以明下可知， 縪音毕，绚许县反。
四圭尺有二寸以祀天
注曰：郊，天所以礼其神也，典瑞职曰：四圭有邸，以祀天，旅上帝， 赵氏曰：典瑞疏谓用一大玉琢出，中央为璧形，亦肉倍好，孔四面琢出，四圭各尺二寸，与镇圭同，其璧为邸，径六寸，总三尺，与大圭三尺等皆一玉俱成，两圭，祀地者亦然，据此则四圭是就璧平出，不是植立起者邸，则于璧中琢成寓穴， 坡谓尔雅兽属为寓，寓穴兽窠也，琢成寓穴，非以注酒而何？则坡于典瑞，谓邸亦瓒类者，信与 邸，丁礼反，又音帝，窠音科。
大圭长三尺杼上终葵首天子服之
注曰：王所搢大圭也，或谓之珽，终葵椎也，为椎于其杼，上明无所屈也。杼閷也，相玉书曰：珽玉六寸，明自照 ，疏曰三尺，圭上除六寸之下两畔杀去之，使已上为椎头，言六寸，据上不杀者，而言服之者，以其搢于衣带之间，同于衣服，故以服言之 ，杼直吕反。珽他顶反，椎直追反，閷色界反相色，亮反。
土圭尺有五寸以致日以土地
注曰：致日度日景，至不夏，日至之景，尺有五寸，冬日至之景，丈有三尺，土犹度也，建邦国以度其地而制其域， 度待洛反，景音影。
祼圭尺有二寸有瓒以祀庙
注曰：祼之言灌也，或作淉，或作果祼，谓始献酌奠也，瓒如盘，其柄用圭，有流前注 疏曰：郑注小宰云：唯人道宗庙有祼，天地大神，至尊不祼，故此唯云以祀庙 ，祼古乱反，注淉果皆同。
琬圭九寸而缫以象徳
注曰：琬，犹圜也，诸侯有徳王命赐之，使者执琬圭，以致命焉，缫借也？ 琬于阮反；缫，音早。
琰圭九寸判规以除慝以易行
注曰：凡圭，琰上寸半，琰圭，琰半以上，又半为瑑饰，诸侯有为不义，使者征之，执以致命也，除慝，诛恶逆也，易行，去烦苛 ，赵氏曰：琰之为言剡也，谓此圭剡一半至，首为锋芒，取戈兵之象，半则圆焉，判言半也，规言圆也，半其圆而剡之，故曰，判规 琰，余再反，易，音异行去声。
璧羡度尺好三寸以为度
注曰：郑司农云：羡径也好，璧孔也，尔雅曰：肉，倍好谓之璧，好倍肉，谓之瑗，肉好若一，谓之环，谓羡犹延其袤一尺，而广狭焉 ，薛士龙曰：璧员九寸，好三寸，延其袤为一尺，旁各损半寸，则广八寸矣，然则璧羡袤十寸，广八寸，同谓之度尺，以十寸之尺起度，则十尺为丈，十丈为引，以八寸之尺起度，则八尺为寻，倍寻为常，故鬴深十寸，内方八寸而为嘉量币，长一尺八寸，而为制币，凡此皆璧羡纵横之尺数然也，度必为璧以起之，则围三径一之制，又寓乎其中矣， 羡以善反，瑗于眷反，袤音茂。
圭璧五寸以祀日月星辰
注曰礼其神也 防曰圭璧谓以璧为邸旁有一圭
璧琮九寸诸侯以享天子
注曰：享，献也，聘礼享，君以璧享，夫人以琮 疏曰：此据上公九命，若侯伯当七寸，子，男当五寸。
谷圭七寸天子以聘女
注曰纳徴加于束帛
大璋中璋九寸，边璋七寸，射四寸，厚寸，黄金勺，青金外，朱中鼻寸，衡四寸，有缫，天子以巡守，宗祝以前马，注曰：射琰出者也；勺，杜子春云：谓酒尊中，勺也，郑司农云：鼻谓勺龙头，鼻也衡，谓：勺！柄，龙头也，谓鼻勺流也，凡流皆为龙口也，衡古文横假借字也，衡谓勺径也，三璋之勺，形如圭瓒，天子巡守，有事山川，则用灌焉，于大山川，则用大璋加文饰也，于中山川，用中璋杀文饰也，于小山川用边，璋半文饰也，其祈沈以马宗祝亦执勺以先之礼，王过大山川，则大祝用事焉，将有事于四海，山川则挍，人饰黄驹 疏曰：三璋据为勺，柄，黄金勺已下，据为勺头。
○大璋亦如之诸侯以聘女
注曰：亦纳徴加于束帛也，大璋者，以大璋之文饰之也，亦如之者，如边璋七寸，射四寸， 陈用之曰：以文攷之，当继天子以聘女之后，亦如之者，亦如谷圭之七寸，盖聘女，天子以圭，诸侯以璋，是为降杀之等，若以继边璋之后，则边璋与黄金勺，用以酌者，聘女加于束帛，非酌事，礼安所用哉？ 射食亦反，下同，勺上灼反，杀色界反，大祝音泰。
瑑圭璋八寸璧琮八寸以覜聘
注曰：瑑，文饰也，頫视也，聘，问也，众来曰：頫特来曰：聘聘礼曰：凡四器者，唯其所宝，以聘可也， 疏曰：此谓上公之臣，执以頫聘，用圭璋享用，璧琮于天子，及后也，若两诸侯自相聘亦执之，侯伯之臣宜六寸，子男之臣，宜四寸， 頫吐吊反。
牙璋中璋七寸，射二寸，厚寸，以起军旅，以治兵守注曰：二璋皆有鉏牙之饰于剡侧，先言牙璋有文饰也，疏曰：此与典瑞文同，彼无中璋者，以其大小等故不见也。赵氏曰：言军旅，则必有征，诛之事也，以治兵守则用兵。
守御去处，以此璋治之，使不失其备，不必有征，诛之事也，礼书引春秋宋司马请瑞以命其徒攻桓氏，杜预注曰瑞。
是符节发兵者，此事甚亲切，在哀公十四年， 鉏侧鱼反，驵琮五寸，宗后以为权。
注曰：驵读为组，以组系之，因名焉。郑司农云：以为称锤，以起量 ，驵音祖，锤直伪反。
大琮十有二寸，射四寸，厚寸，是谓内镇，宗后守之，注曰：如王之镇圭也，射其外，鉏牙 疏曰：言大琮者，对上驵琮五寸为大也言十有二寸者，并角径之为尺二寸，言射四寸者，据角各出二寸，两相并四寸，云射其外，鉏牙者，据八角锋，故云：鉏牙也。
驵琮七寸鼻寸有半寸天子以为权
注曰：郑司农云：以为权，故有鼻也， 疏曰上，后权不言鼻者，举以见后亦有鼻可知。
两圭五寸有邸以祀地以旅四望
注曰邸谓之柢有邸僢共本也 柢音帝僢昌绢反
瑑琮八寸诸侯以享夫人
注曰：献于所朝聘君之夫人也， 疏曰：五等诸侯，朝天子享用璧琮，不降瑞，若自相享，降瑞一等，此八寸，据上公，侯，伯当六寸。子，男，用琥璜四寸，经言诸侯正是朝，注兼云聘者，其臣聘瑑圭璋，璧琮亦皆降一等，与君寸数同也，此经直言瑑琮，不言瑑璧，以享君文畧可知也。
案十有二寸，枣防十有二列，诸侯纯九，大夫纯五，夫人以劳诸侯。
注曰：纯，犹皆也，郑司农云：案玉案也，夫人天子夫人谓案：玉饰案也，夫人王后也，记时诸侯僭称王，而夫人之号不别，是以同王后于夫人也，玉案十有二，为列王后，劳朝诸侯，皆九列聘，大夫皆五列，则十有二列者，劳二王之后也，防实于器，乃加于案，聘礼曰：夫人使下大夫劳以二竹，簠方被纁里，有盖其实，烝防择，兼执之以进， 疏曰：案十有二寸者谓十有二枚，防十有二列者，案案皆有防为列十有二者，还据案，十二为数，不谓一案之上，十有二也；坡，谓寸字或个字之误，不然，或言每案之制高广。
寸数有此 劳力报反
璋邸射素功以祀山川以致稍饩
注曰：邸射剡而出也，致稍饩，造宾客纳廪食也，郑司农云：素功无瑑，饰也， 疏曰：剡而出者，向上谓之出，半圭曰璋，璋首邪郤之，今于邪曲之处，从下向上，总邪郤之名，为剡而出。
○榔人【阙】
○雕人【阙】
○磬氏为磬倨句一矩有半
注曰：必先度一矩为句一矩为股而求其，既而以一矩有半，触其则磬之，倨句也；磬之制有大小，此假矩以定倨句，非用其度耳， 疏曰：乐云磬，前长三律，二尺七寸，后长二律尺八寸，是磬有大小之制也，此经倨句各一，矩并矩半，假设言之，及作磬，非用此度，自依律长短为之。
○其博为一
注曰博谓股博也博广也
○股为二鼓为三，参分其股博，去一以为鼓博，参分其鼓博，以其一为之厚。
注曰：郑司农云：股磬之上，大者鼓其下，小者所当击者也，谓股外面鼓，内面也，假令磬股，广四寸半者，股长九寸也，鼓广三寸，长尺三寸半，厚一寸， 疏曰：若定尺寸，自当依律为长短，以四寸半为灋者，直取从此以下为易计，非实灋也， 倨音据句音钩，先度待洛反。
已上则摩其旁
注曰：郑司农云：磬声大上，则摩鑢其旁，谓大上声清也，薄而广，则浊 疏曰：凡乐器厚，则声清薄则声浊，今大上是声清，故摩使薄薄，而广则浊也。
○已下则摩其耑
注曰：大下声浊也，短而厚，则清 疏曰：此声浊由薄薄，不可使厚，故摩使短，短则形小，形小则厚，厚则声清也， 耑音端，大音泰，鑢音虑。
○矢人为矢，鍭矢，参分茀矢，参分一在前，二在后，注曰：参订之而平者，前有铁重也司弓矢职，茀当为杀，郑司农云：一在前，谓箭稾中，铁茎居三分杀一，以前 易，彦祥曰：三分其稾之三尺，则一尺在前，二尺在后，以后二尺之重，与一尺相等，则稾前之铁，为极重矣，故其发迟而近射用焉， 鍭音侯，茀音拂，杀色黠反。
兵矢田矢五分二在前三在后
注曰：铁，差短小也，兵矢谓枉矢，絜矢也，此二矢亦可以田田，矢谓矰矢 易，彦祥曰：五分其稾之三尺，则尺有二寸，在前尺有八寸，在后也，以后尺有八寸之重，而与前尺有二寸，相等则稾，前之铁比杀矢，盖短而小矣，故其发逺而火射用焉， 絜音结，矰音増。
杀矢七分三在前四在后
注曰：铁，又差短小也，司弓矢，职杀当为茀， 疏曰：此经直言，茀矢不言，矰矢者，以其与茀矢同制，故畧而不言也？ 易彦祥曰：七分其稾之三尺，则在前者尺有二寸七分寸之六在后者，尺有七寸七分寸之一也，以后七分之四，与前七分之三相等，则稾前之铁，比兵矢，又短而小矣，故其髙而弋射用焉，至于恒矢，庳矢前后皆四分，而此不言者，以其无所轻重故也。
参分其长而閷其一
注曰矢稾长三尺杀其前一尺令趣镞也
○五分其长而羽其一
注曰羽者六寸
○以其笴厚为之羽深
注曰笴读为稾谓矢干古文假借字厚之数未闻
○水之以辨其阴阳
注曰：辨，犹正也，阴沈而阳浮 疏曰：就其浮沈刻记之。
○夹其阴阳以设其比夹其比以设其羽
注曰：夹其阴阳者，弓矢比在稾，两旁努矢，比在上下，设羽于四角，郑司农云：比谓括也， 坡谓比者箭受处也。
○参分其羽以设其刃
注曰刃二寸
则虽有疾风亦弗之能惮矣
注曰：郑司农云：惮谓风不能惊惮也， 赵氏曰：矢之之轻重，羽刃相称，则其发不可御矣，虽有疾风，亦不能惊惮其矢，而使缓其势也。
○刃长寸围寸铤十之重三垸
注曰：刃长寸脱二字，铤一尺， 赵氏曰：此言刃长寸而上，文三分其羽，以设其刃，乃谓二寸意者一寸刃也，二寸一半，刃镞一半，刃根并而言之， 笴，古老反，夹古洽反，比毗志反，惮音怛，又都达反铤，徒顶反，垸，音丸，杀其前杀本，又作閷色界反，趣音促，镞子木反。
前弱则俛，后弱则翔，中弱则纡，中强则扬，羽丰则迟，羽杀则趮。
注曰：言干羽之病，使矢行不正，俛低也，翔回顾也，纡曲也，扬飞也，丰，大也，趮旁掉也， 郑刚中曰：上文言其灋，此又言其不中灋之状， 俛同俯，趮音躁。
是故夹而摇之以眂其丰杀之节也
注曰：今人以指夹矢，儛卫是也。 疏曰：此言知矢之羽病状。
○桡之以眂其鸿杀之称也
注曰桡搦，其干 疏曰：此言知矢，干之病状，鸿即上文强是也，杀即上文弱是也， 赵氏曰：上是试羽，下是试笴，笴体欲相称，故于鸿杀言，称羽欲有节，故于丰杀言节。
○凡相笴，欲生而同，欲重同重节，欲疏同疏，欲防注曰：相犹择也，生谓无瑕蠹也，抟读如，黍之谓圜也，郑司农云：欲防欲其色如防也， 桡乃孝反称，尺证反。相，息亮反，徒丸反，儛，音舞，搦尼革反。
○陶人为甗实二鬴厚半寸唇寸
注曰：量六斗四升，曰：鬴，郑司农云：甗无底甑 ，赵氏曰：甗必有物以为底，如今甑以竹为箄之类，厚半寸，言其身唇寸，言其口，边又厚也， 甗音彦。鬴，音辅，箄音篦。
盆实二鬴厚半寸唇寸
毛氏曰：盆以盛物，亦以为量，荀子谓亩数盆， 盆步奔反。
甑实二鬴厚半寸唇寸七穿
郑刚中曰制与甗同异者有底其底七孔
鬲实五觳厚半寸唇寸庾实二觳厚半寸唇寸
注曰：郑司农云：觳读为斛，觳受三斗，聘记有斛，谓豆实三而成觳，则觳受斗二升，庾读如请益与之，庾之，庾 坡，谓甗博古图云，上若甑可以炊下，若鬲可以饪，盖兼二器而有之，盆所以盛甑，所以炊鬲，鼎属鬲音厯觳音斛，下同。
○旊人为簋实，一觳崇尺，厚半寸，唇寸，豆实三而成觳，崇尺。
注曰崇髙也豆实四升， 疏曰：祭宗庙皆用木簋，今此用瓦簋，据祭天地及外神尚质，器用陶匏之类也，旊方往反。
凡陶旊之事髺垦薜暴不入市
注曰：为其不任用也，郑司农云：髺读为刮，薜读为药，黄蘗之蘗，暴读为剥，谓髺读为跀，垦顿伤也，薜破裂也，暴坟起不坚致也， 疏曰：髺谓器不正，欹邪者也， 髺音刮，薜，音蘗暴音剥，跀音月，坟扶粉反，欹音崎。
器中豆中县
注曰：防读如车，辁之辁既拊泥，而转其均，尌其侧，以拟度端，其器也，县县绳正豆之柄。
○防崇四尺方四寸
注曰：凡器髙于此则垺不能相胜，厚于此则火气不交 疏曰：方四寸，谓垺拊四畔各一寸也。 赵氏曰：中义谓上文止言崇尺，何用四尺髙以为式不知者，先王特为定则烧时为准，凡髙下斜曲皆就四尺，内忖度，如今之木匠，手持五尺，则子起屋，量一尺，高升也，是此则子量一二丈，柱栌也是此则子中义未之思尔， 中音仲市，専反注辁同县音悬，尌音树，度待洛反，垺芳符反，胜，音升，栌音卢。
○梓人为笋虡
注曰：乐器所县，横曰笋，植曰虡，郑司农云：笋读为竹笋之笋， 笋息允反，虡，音巨县音悬。
天下之大兽五脂者膏者臝者羽者鳞者
注曰：脂牛羊属膏，豕属臝者，谓虎豹貔为兽，浅毛者之属，羽鸟属鳞，龙蛇之属， 疏曰：郑注内则云凝者曰脂，释者曰膏。
○宗庙之事脂者膏者以为牲
注曰致美味也
臝者羽者鳞者以为笋虡
注曰贵野声也 臝力果反貔音毗来知反
外骨内骨，郤行仄行，连行纡行，以脰鸣者，以注鸣者，以旁鸣者，以翼鸣者，以股鸣者以胷鸣者谓之小虫之属，以为雕琢。
注曰：刻画祭器，博庶物也，外骨属内骨，蟞属郤行，螾衍之属，仄行蟹属连行，鱼属纡行，蛇属脰鸣，鼃黾属注鸣，精列属旁鸣蜩，蜺属翼鸣，皇属股鸣，蚣蝑动股属胷鸣荣原属 ，郤羌畧反仄音侧，纡乙俱反，脰音豆，蟞必灭反本，又作鼈螾羊，忍反鼃戸娲反黾其辛反，蜩音条，蜺五兮反蚣，思容反，蝑思余反。
厚唇弇口，出目短耳，大胷燿后大体短脰，若是者谓之臝属，恒有力而不能走，其声大而宏，有力而不能走，则于任重，宜大声而宏，则于钟宜，若是者以为钟虡，是故击其所县，而由其虡鸣。
注曰：燿读为哨，颀小也，郑司农云：宏读为纮綖之纮，谓声音大也，由若也， 弇于检反，燿所敎反，哨，音稍颀音奇。
鋭喙决吻，数目顅脰，小体骞腹，若是者谓之羽属，恒无力而轻其声清，扬而逺闻无力而轻，则于任轻宜，其声清扬而逺闻于磬宜，若是者以为磬虡，故击其所县，而由其虡鸣。
注曰：吻口腃也，顅长脰，貌 疏曰：乌喙长决物食之时，则以近喙本决故云决吻 ，赵氏曰：骞亏少也。喙，况废反吻，无愤反数，音促，顅苦顔反，闻音问，下同。腃，音权。
小首而长身而鸿若是者谓之鳞属以为笋
注曰：抟圜也，鸿佣也， 疏曰：上论钟磬之虡，用鸟兽不同，此论二者之笋同用，龙蛇鳞物为之也， 徒丸，反佣勅龙反。
凡攫閷援簭之类，必深其爪，出其目，作其鳞之而注曰：谓笋虡之兽也，深犹藏也，作犹起也，之而颊也， 疏曰：攫閷者，攫着则杀之，援揽则噬之。
深其爪，出其目，作其鳞之而，则于眂必拨尔而怒，苟拨尔而怒，则于任重宜，且其匪色必似鸣矣。
注曰：匪采貎也， 王光逺曰言于眂若拨动，其体而怒也， 攫俱博反，閷色界反，援音袁，簭音筮，拨必末反，音窟。
爪不深目不出，鳞之而不作，则必穨尔如委矣，苟頽尔如委则加任焉，则必如将废措，其匪色必似不鸣矣，注曰：措犹顿也， 疏曰：此经説脂者膏者止可为牲，不可以为虡之义也。 頽徒回反，措七故反。
○梓人为饮器
王光逺曰梓人为笋虡为乐器也，为饮器为礼器也。
○勺一升，爵一升，觚三升，献以爵而酬以觚，一献而三酬，则一豆矣。
注曰：勺，尊，升也，觚豆字声之误，觚当为觯，豆当为斗，赵氏曰：勺以酌酒，今之杓是也； 刘氏曰一献而。
三酬者，献以一升，酬以三升也，并而计之，为四升，四升为豆，豆虽非饮器，其计数则然。
食一豆肉饮一豆酒中人之食也
注曰：一豆酒，又声之误，当为斗 ，勺上灼反，觚依注作觯之豉反，杓是若反。
凡试梓饮器乡衡而实不尽梓师罪之
注曰：衡，平也，平爵乡口酒不尽，则梓人之长罪于梓人焉， 乡许亮反，注同长，丁丈反。
○梓人为侯广与崇方参分其广而鹄居一焉
注曰崇髙也方犹等也髙广等者谓侯中也。天子射礼，以九为节，侯道九十，弓弓二寸，以为侯中髙广等则天子侯中丈八尺，诸侯于其国亦然，鹄所射也，以皮为之，各如其侯也，居侯中三分之一，则此鹄方六尺，唯大射以皮饰侯大射者，将祭之射也，其余有宾射，燕射。
○上两个与其身三下两个半之
注曰：个，读若齐人搚干之，干上个下个皆谓舌也，身躬也，乡射礼记曰：倍中以为躬，倍躬以为左右舌下，舌半上舌，然则九节之侯，身三丈六尺，上个七丈二尺，下个五丈四尺，其制身夹中个夹，身在上下，各一幅，此侯凡用布三十六丈，言上个与其身三者，明身居一分上个倍之耳，亦为下个半上个出也，个或谓之舌者，取其出而左右也，侯制上广下狭，盖取象于人也，张臂八尺，张足六尺，是取象率焉。
○上纲与下纲出舌寻縜寸焉
注曰：纲所以系侯于植者也，上下皆出，舌一寻者，亦人张手之节也，郑司农云：纲连侯绳也，縜笼纲者，縜读为竹中，皮之縜舌，维持侯者 易，彦祥曰：纲所以持侯而系于植，縜所以持纲而系于侯 个，古旦反，下及注同，縜音云，搚力答反，率音类，植直吏反。
张皮侯而栖鹄则春以功
注曰：皮侯以皮所饰之侯，司裘职曰：王大射，则共虎侯，熊侯，豹侯设其鹄，谓此侯也，春读为蠢蠢作也，出也，天子将祭，必与诸侯羣巨射以作其容体出，其合于礼乐者与之，事鬼神焉， 疏曰：张皮侯者，天子三侯用虎，熊豹饰侯之侧，号曰皮侯而栖鹄者，各以其皮为鹄， 春注音蠢。
张五采之侯则逺国属
注曰：五采之侯，谓以五采画正之侯也，射人职曰：以射灋治射仪，王以六耦射三侯，三获三容，乐以驺虞，九节五正，下曰：若王大射，则以貍步张三侯，明此五正之侯，非大射之侯，明矣，其职，又曰：诸侯在朝则皆北面逺国属者若诸侯朝防王张此侯与之射，所谓宾射也，正之方外，如鹄内二尺五采者，内朱白次之，苍次之，黄次之，黑次之，其侯之饰，又以五采画云气焉， 防曰：此据宾射之，侯言五采，是九十弓之侯，若七十弓者，则三正五十弓，则二正逺国对畿内，诸侯为逺也 正音征。
张兽侯则王以息燕
注曰：兽侯画兽之侯也，乡射记曰：凡侯，天子熊侯，白质诸侯，麋侯，赤质，大夫布侯，画以虎豹，士布侯，画以鹿豕，凡画者，丹质是兽，侯之差也，息者休，农息老物也，燕谓劳使臣，若与羣臣饮酒而射 疏曰：兽侯者，亦画云气，饰侯之侧，燕射事防天子已下，惟有五十步侯而已，无尊卑之别 ，劳力报反，使色吏反。
祭侯之礼以酒脯醢
注曰：谓司马实爵而献获者于侯荐，酺醢折俎，获者执以祭，侯 疏曰：三等射皆同。
○其辞曰惟若宁侯
注曰：若犹女也，宁，安也，谓先有功徳其鬼有神 ，疏曰祭侯，祭先有功，徳之侯若射侯，则射不宁侯，有罪者也，下文母或一经是也。举有功以劝示，又举有罪以惩之，故两言之也。
母或若女不宁侯不属于王所故抗而射女
注曰或有也若如也属犹朝防也抗举也张也
强饮强食诒女曾孙诸侯百福
注曰：诒遗也，曾孙诸侯谓女，后世为诸侯者， 女音汝强，其丈反诒羊之反。
○庐人为庐器，戈柲六尺有六寸，殳长寻有四尺，车防常酋矛常有四尺，夷矛三寻。
注曰：柲犹柄也，八尺曰寻倍寻，曰：常酋夷长短，名酋之言遒也，酋近夷长矣， 疏曰：凡此经所云柄之长短，皆通刃为尺，数而言 ，庐鲁吴反，柲，音秘殳，音殊，酋在由反注遒同。
凡兵无过三其身，过三其身，弗能用也，而无己又以害人。
注曰：人长八尺，与寻齐进退之度，三寻用兵力之极也，而无己不徒止耳， 疏曰：人自己身也。
故攻国之兵欲短，守国之兵欲长，攻国之人众，行地逺食饮饥，且涉山林之阻，是故兵欲短，守国之人寡，食饮饱，行地不逺且不涉山林之阻，是故兵欲长。
注曰：言罢羸，宜短兵壮健，宜长兵 疏曰：案司马灋云，弓矢围殳矛，守戈防助，此言攻国之兵，欲短则弓矢，是也，守国之兵，欲长则殳矛，是也，言戈防助者攻守，皆有以助弓矢，殳矛以其戈防长短处中故也，罢音皮，羸劣皮反。
凡兵，句兵欲无弹，刺兵欲无蜎，是故句兵椑，刺兵注曰：句兵戈防，属刺兵矛，属郑司农云：弹谓掉也，蜎谓桡也，谓蜎亦掉也，谓若井中虫蜎之蜎，齐人谓柯斧柄为椑，则椑隋圜也，圜也。
○兵同强，举围欲细，细则校刺兵同强，举围欲重，重欲人，人则密，是故侵之。
注曰：改句言容殳，无刃同强，上下同也，举谓手所操，郑司农云：校读为绞，而婉之绞，重欲，人谓矛柄之大者，在人手中者侵之，能敌也，谓校疾也。，近也，密审也，正也，人手操细，以则疾操，重以刺则正，然则为矜句兵坚者在后，刺兵坚者在前， 句音钩，弹徒旦反，刺七赐反，蜎于全反，椑薄兮，反徒丸反，纪益反，校纪巧反，，音附，隋他果反。
凡为殳，五分其长，以其一为之被而围之，参分其围，去一以为晋围，五分其晋围，去一以为首围，凡为酋矛，参分其长，二在前，一在后而围之，五分其围，去一以为晋围，参分其晋围，去一以为刺围。
注曰：被把中也，围之，圜之也，大小未闻，凡矜八觚，郑司农云：晋谓矛防下铜，鐏也刺谓矛刃胷也谓晋读如王搢大圭之搢，矜所防也，首；殳，上鐏也，为戈防之，矜所围如殳，夷矛如酋矛， 被皮义反，把音霸，鐏存闷反。
凡试庐事，置而摇之，以眂其蜎也，灸诸墙以眂，其桡之均也，横而摇之，以眂其劲也。
注曰：置犹树也，灸犹柱也，以柱两墙之间，挽而内之本末，胜负可知也，正于墙墙，歰 疏曰：置而摇之，谓竖之于地上，以手摇之，以眂其蜎，蜎然均否？横而摇之，谓横置于膝上，以一手执一头，摇之以眂，其坚劲与否也？ 灸音救，挽音挽，歰所立反。
六建既备车不反覆谓之国工
注曰：六建五兵与人也，反覆犹轩輖 ，輖音周，匠人建国。
注曰立王国若邦国者
水地以县
疏曰：县者于造城之处，四角立四柱于柱四畔，县绳以正，柱柱正，然后去柱逺以水平之灋，遥望柱高下定，即知地之高下，然后平高就下，地乃平也，乃后行下，以景正四方之事 ，郑刚中曰：天下之至平莫如水，将以知地之高下，则用水而视之，天下之至直莫如绳，将以知槷之邪正，则用绳而视之，谓之水地以县者，既度地而筑之，未知其高下，乃用水以望之也？然水可以望高下，必以绳而騐之用水以平地，立柱以悬绳观水矣，而又观绳则平与直皆可知也。 县音悬，下同。
置槷以县眂以景
注曰：槷，古文臬假借字于所平之地，中央树八尺之臬，以县正之，眂之以其景将以正四方也，尔雅曰：在墙者谓之杙，在地者谓之臬。
○为规识日出之景与日入之景
注曰：日出日入之，景其端则东西正也，又为规以识之者，为其难审也，自日出而画其景端以至日入，既则为规，测景两端之内，规之规之，交乃审也，度两交之间，中屈之以指臬，则南北正 ，槷鱼列反注，臬同景倚，丙反，杙以职反，度待洛反。
画参诸日中之景夜攷之极星以正朝夕
注曰：日中之景最短者也；极星谓北辰 疏曰：前经之正，东西南北，恐其不审，犹更以此二者，以正南北，言朝夕即东西也，南北正则东西亦正，故兼言东西也。
○匠人营国方九里旁三门
注曰：营谓丈尺，其大小天子十二门，通十二子 疏曰：案典命云，上公九命，国家宫室，车旗，衣服礼仪，以九为节，侯伯子男已下，皆依命数，郑云，国家谓城方公之城，盖方九里，侯伯七里，子男五里，并文王有声，诗笺差之天子，当十二里，此云九里者，案下文有夏殷，则此九里通异代也，郑异义駮，或云周亦九里城，则公七里，侯伯，五里子男三里，不取典命等注由，郑两解，故义有异也。
国中九经九纬经涂九轨
注曰：国中城内也，经纬谓涂也，经纬之涂，皆容方九轨，轨谓辙广乘车六尺六寸，旁加七寸，凡八尺，是为辙广九，积七十二尺，则此涂十二步也，旁加七寸者，辐内二寸半，辐广三寸半，绠三分寸之二，金辖之间，三分寸之一。
○左祖右社面朝后市
注曰：王宫所居也，祖宗庙，面犹向也，王宫当中经之涂也。
市朝一夫
注曰：方各百步， 疏曰：案司市，市有三期，总于一市之，上为之若市，总一夫之地，则为大狭，盖市曹思次介，次所居之地，与天子三朝皆居一夫之地，各方百步也， 涂音涂，绠方頴反，辖胡瞎反。
夏后氏世室堂脩二七广四脩一
注曰：世室者宗庙也，鲁庙有世室，牲有白牡，此用先王之礼，脩南北之深也？夏度以步，令堂脩十四步，其广益以四分脩之一，则堂广十七步半。
○五室三四步四三尺
注曰：堂上为五室，象五行也三四步室方也，四三尺，以益广也，木室于东北，火室于东南，金室于西南，水室于西北，其方皆三步，其广益之以三尺土室于中央，方四步，其广益之以四尺，此五室居堂，南北六丈，东西七丈， 赵氏曰：中间既为明堂，又为土室，意者土室包在明堂之内也，此所计丈尺系五室，四角相接，无路可通，所以环溪图于四室，角皆约空一筵，或一步者，不为无见也。
○九阶
注曰：南面三三面各二 疏曰：明堂位云，三公中阶之前，北面东上，诸侯之位，阼阶之东，西面北上，诸伯之国，西阶之西，东面北上，故知南面三阶也。
○四旁两夹窻
注曰窻助戸为明每室四戸八窻
○白盛
注曰：蜃灰也，盛之言成也，以蜃灰垩墙，所以饰成宫室。
○门堂三之二
注曰：门堂门侧之堂，取数于正堂，令堂如上制则门堂，南北九步二尺，东西十一步四尺，尔雅曰：门侧之堂谓之塾， 坡谓门堂有二书顾命，所谓左塾，右塾是也。因经文合计其数，故注之东西步，尺亦计二而合之。
○室三之一
注曰：两室与门各居一分， 疏曰：此室即在门堂之上，作之也， 坡谓上正堂，东西十七步三尺五室，东西七丈，计以六尺之步，为十一步四尺，合二者凡二十九步一尺，今门堂居正堂三之二，东西十一步四尺，两室与门各居正堂三分之一，共为十七步三尺，合二者亦二十九步一尺，盖二门，堂上与五室对门与两室上与正堂对也， 夹古洽反，窻初江反蜃，常轸反垩，乌路反。塾，音孰。
殷人重屋堂脩七寻堂崇三尺四阿重屋
注曰：重屋者，王宫正堂，若大寝也，其脩七寻，五丈六尺，放夏周，则其广九寻，七丈二尺也，五室各二，寻崇髙也四阿若今四柱屋重屋，复笮也， 疏曰：四阿四霤者也， 重，直龙反，放方往反复，音福笮，侧白反。霤，音溜。
周人明堂，度九尺之筵，东西九筵，南北七筵，堂崇一筵，五室，凡室二筵。
注曰：明堂者，明政教之堂，周度以筵，亦王者相改，周堂髙九尺殷三尺，则夏一尺矣。相参之数，禹卑宫室，谓此一尺之堂，与此三者，或举宗庙，或举王寝，或举明堂，互言之，以明其同制 疏曰：谓当代三者，其制同，非谓三代制同也， 度待洛反，下及注同。
室中度以几，堂上度以筵，宫中度以寻野度以步，涂度以轨。
注曰：周文者各因物宜为之数，室中举谓四壁之内疏曰：此记据周而作，故备于周而畧于夏殷下文。
皆据周而説室中坐时慿几，堂上行礼，用筵宫中，合院之内，无几无筵，故用手之寻也，在野论里数，皆以步，故用步涂，有三道，车从中央，故用车之轨， 坡谓春官司几筵疏曰：阮谌云，几长五尺，宫中总堂奥阼之称，凡居度其地足以容身，故取张臂八尺之寻。
庙门容大扃七个
注曰：大扃牛鼎之扃，长三尺，每扃为一个，七个二丈一尺。
○闱门容小扃参个
注曰：庙中之门曰闱门，小扃膷鼎之扃，长二尺，参个六尺。
○路门不容乘车之五个
注曰：路门者，大寝之门，乘车广六尺六寸，五个三丈三尺，言不容者，是两门，乃容之两门，乃容之，则此门半之，丈六尺五寸。
○应门二彻参个
注曰：正门谓之应门，谓朝门也，二彻之内，八尺三个二丈四尺， 扃古荧反，个古贺反，膷，音香。
内有九室九嫔居之外有九室九朝焉
注曰：内路寝之里也，外路门之表也，九室，如今朝堂诸曹治事处，九嫔掌妇学之灋，以敎九御六，三孤为九， 疏曰：案内宰王有六宫，九嫔已下分居之，若然不得复分居九室矣，此九嫔之九室，与九九室相对而言之，九卿，九室，是治事之处，则九嫔九室，亦是治事之处，故与六宫不同。
○九分其国以为九分九治之
注曰：九分其国，分国之职也，三孤佐三公，论道六，治六官之属：
王宫门阿之制五雉，宫隅之制七雉，城隅之制九雉，注曰：阿栋也，宫隅城隅，谓角浮思也，雉长三丈，髙一丈度髙以髙度广以广 疏曰：阿者谓门之屋两下为之，其脊髙五丈隅者，浮思则小楼也，明堂位云疏屛注亦云：今浮思也，刻之为云气，虫兽如今阙，上为之矣。则门屏，有屋覆之，与城隅及阙，皆有浮思，刻画为云气，并虫兽者也。
○经涂九轨环涂七轨野涂五轨
注曰广狭之差也，杜子春云：环涂谓环城之道， 疏曰：野涂国外谓之野，不言纬者，以与经同也。
○门阿之制以为都城之制
注曰：都，四百里外，距五百里，王子弟所封，其城隅髙五丈宫隅门，阿皆三丈。
○宫隅之制以为诸侯之城制
注曰：诸侯畿以外也，其城隅制髙七尺宫隅门，阿皆五丈，礼器曰：天子诸侯台门 疏曰：案异义古周礼説云天子城髙七雉隅髙九雉公之城髙五雉隅髙七雉侯伯之城髙三雉隅髙五雉都城之髙皆如子男之城，高其天子及公城，与此匠人同其侯伯已下，与此匠人説异者此匠人云门阿之制，以为都城之制髙五雉亦谓城隅也，其城髙三雉与侯伯等如是，子男岂不如都乎？明子男城，亦与伯等，是以周礼説不云子男及都城之髙直云都城之髙皆如子男之城髙有此匠人相参明，子男之城，不止高一丈，隅二丈而已，如是则此经惟谓上公之城制。
○环涂以为诸侯经涂野涂以为都经涂
注曰：经亦谓城中道诸侯，环涂五轨，其野涂及都环涂野，涂皆三轨。
○匠人为沟洫
注曰主通利田间之水道
○耜广五寸，二耜为耦，一耦之伐，广尺深尺，谓之，田首倍之，广二尺，深二尺，谓之遂。
注曰：古者耜一金，两人并之，其垄中曰：，上曰：伐伐之言，也，畎也，今之耜，岐头两金象古之耦也，田一夫之所佃百亩，方百步地遂者，夫间小沟，遂上亦有径 ，郑刚中曰：古者耕种在上，而水流乎？中一耦之所者，其土广深各一尺，名之曰，则为田间流水之道矣，又于田首倍其数，名之曰遂，遂之为言，水之所道，达也，此言一夫所受之田如是也， 疏曰：案遂人注云：以南亩图之，遂纵沟横洫，纵浍横九浍，而川周其外，以彼遂在夫间，故以南亩，遂则纵矣，此井田云，田首倍之为，遂以南亩图之，遂则横矣， 畎同佃音电。
九夫为井，井间广四尺，深四尺，谓之沟，方十里为成，成间广八尺，深八尺，谓之洫，方百里为同，同间广二寻，深二仞，谓之浍。
注曰：此畿内采地之制，九夫为井，井者方一里，九夫所治之田也，采地制井田，异于乡，遂及公邑，三夫为屋，屋具也，一井之中，三屋九夫，三三相具以出，赋税，其治沟也，方十里为成，成中容一甸甸方八里出田税，缘边一里治洫，方百里为同，同中容四都六十四，成方八十里出田税，缘边十里，治浍采地者，在三百里四百里，五百里之中，载师职曰：园廛二十而一，近郊十一逺郊二十而三，甸。稍县，都，皆无过十二，谓田税也，皆就夫税之轻，近重逺耳滕文公问为国于孟子，孟子曰：夏后氏五十而贡，殷人七十而莇，周人百亩而彻，其实皆什一也。彻者彻也，莇者借也，龙子曰：治地莫善于莇，莫不善于贡，贡者校数嵗之中以为常，文公又问井田，孟子曰：请野九一而莇，国中什一使自赋，卿以下必有圭田，圭田五十亩，余夫二十五亩，死徙无出乡，乡田同井，出入相友，守望相助，疾病相扶持，则百姓亲睦，方里而井，井九百亩，其中为公田，八家皆私百亩，同养公田，公事毕，然后治私事，所以别野人也，又曰：诗云雨我公田，遂及我私，惟莇为有公田，由此观之，虽周亦莇也，鲁哀公问于有若曰：年饥，用不足，如之何？有若对曰：盍彻乎？曰：二，吾犹不足，如之何其彻也？春秋宣十五年秋，初税亩，曰：非礼也，谷出不过借以丰财也，此数者，世人谓之错而疑焉，以载师职及司马灋论之，周制畿内，用夏之贡，灋税，夫无公田，以诗春秋，论语，孟子论之周制，邦国用殷之莇灋制，公田不税，夫贡者，自治其所受田，贡其税谷，莇者借民之力以治公田，又使收敛焉，畿内用贡灋者，乡遂及公邑之吏，旦夕从民事，为其促之以公，使不得恤其私，邦国用莇灋者，诸侯専一国之政，为其贪暴，税民无艺，周之畿内税有轻重，诸侯谓之彻者，通其率，以什一为正，孟子云：野九夫而税一，国中什一，是邦国亦异，外内之灋耳，圭之言珪絜也，周谓之士田，郑司农説以春秋曰：有田一成，又曰：列国一同。
○専达于川各载其名
注曰：达犹至也，谓浍直至于川，复无所注入，载其名者，识水所从出， 莇音助，雨于付反，率音律识音志。
凡天下之地埶，两山之间，必有川焉，大川之上，必有涂焉。
注曰：通其壅塞， 疏曰：此言同间有浍，浍水入川，其川是自然而有，又非平地而出，必因山间有之，又大川不可輙，越遂川必当有涂，地势然也。 易彦祥曰：此言同间有浍之水入川川，在两山之间，与遂人万夫之川，其説大异盖遂人夫间有遂其地，百亩十夫，则其首为横沟，方一里十沟，则东畔为南北之洫，方三里有竒十洫则于南畔为横，浍九浍，则于四畔为川，是万夫之川，故其为川方三十三里，少半里，又九之而后方，一同以南亩，图之九浍，而川周其外，又从而九之，则一同之间，方八十一浍，何其浍洫之稠多也，此遂人之制，至匠人则百里一同，始有一浍，达于两山之川而已。
凡沟逆地阞谓之不行水属不理孙谓之不行
注曰沟，谓造沟阞谓脉理属读为注孙顺也不行，谓决溢也，禹凿龙门，播九河为此逆，阞与不理孙也。坡，谓上文有，遂沟洫，浍五者，此举中而言，则凡遂洫沟，皆不可逆，阞与不理孙耳，自是以下，凡言沟者，皆举一例余也。
○梢沟三十里而广倍
注曰：谓不垦地之沟也，郑司农云：梢读为桑螵蛸之蛸，梢谓水潄齧之沟，故三十里而广，倍 坡，谓郭明龙云梢沟句，当有误字，妄意三十里之三，乃至字磨灭之余也，盖遂横沟纵沟，行一里，受九遂之水行十里，受九十遂之水，水势愈大，则潄齧必力，故至十里为之洫，广八尺，深八尺，使倍于沟，以受其水，而杀其势也， 阞音勒，属之树反，孙音逊，梢音箫，潄音瘦，齧，音臬俱下，同杀色界反。
凡行奠水磬折以参伍
注曰：坎为弓，轮水行，欲纡曲也，郑司农云：奠读为停，谓行停水沟，形当如磬，直行三折，行五以引水者疾焉。
○欲为渊则句于矩
注曰：大曲则流转流转，则其下成渊 疏曰：凡川沟欲得使教渊之深，当句曲于矩使，水势到向上，句曲尺则为回涹自然，深为渊騐今皆然也， 奠音停，句音钩，回音溃，涹于伪反。
凡沟必因水埶，防必因地埶，善沟者，水潄之善防者，水淫之。
注曰：潄犹齧也，郑司农云：淫读为廞，谓水淤泥土，留着助之为厚，谓淫读为淫液之淫。
凡为防广与崇方其閷参分去一
注曰崇高也方犹等也閷者薄其上
○大防外閷
注曰又薄其上厚其下 疏曰外閷三分去一之外更去也 閷色界反
凡沟防必一日先深之以为式
注曰：程人功也， 疏曰：将欲造沟防，先以人数一日之中所作尺数后，则以此功程赋，其丈尺步数言，深者谓深浅尺，数里为式，然后可以众力。
注曰里读为己声之误也
凡任索约大汲其版谓之无任
注曰：约缩也。汲引也，筑防，若墙者以绳缩其版，大引之言版桡也，版桡筑之，则鼓土不坚矣，诗云：其绳则直，缩版以载，又曰：约之格格，椓之橐橐， 里音以音附，格音各椓，丁角反。
葺屋参分瓦屋四分
葺屋草屋也，三分屋之南北深，以其一为屋脊髙四分亦然， 郑刚中曰：草之去水为迟，瓦之去水甚疾，故其峻之势，宜有差也。 陈用之曰：自此至堂涂，十有二分，皆随其宜而閷之之势，主以去水而已。
囷窌仓城逆墙六分
注曰：逆犹郤也，筑此四者，六分其髙郤一分以为閷，囷，圜仓穿地曰：窌 疏曰：郤墙六分者，六分其髙去一以为杀，假令髙丈二尺下厚四尺，则于上去二尺为杀，上惟二尺，其囷仓城地，上为之须为此，杀其窌入地，亦为此杀者，虽入地口，宜寛，则牢固也。
堂涂十有二分
注曰：谓阶前，若今令甓祴也，分其督旁之，脩以一分为峻也，尔雅曰：堂涂谓之陈。
窦其崇三尺
注曰宫中水道
墙厚三尺崇三之
注曰髙厚以是为率，足以相胜， 葺七入反，囷，贫反，窌古孝反，窦，音豆，閷音杀色界，反令音零，甓薄厯反，裓音阶，胜，音升。
○车人之事半矩谓之宣
注曰：矩灋也，所灋者人也，人长八尺，而大节三头也，腹也，胫也；以三通率之，则矩二尺六寸三分寸之二头，髪皓落曰宣半，矩尺三寸三分寸之一人头之长也，柯欘之木，头取名焉，易巽为宣髪。
○一宣有半谓之欘
注曰欘斲斤柄长二尺尔雅曰句欘谓之定
○一欘有半谓之柯
注曰：伐木之柯，柄长三尺，诗云：伐柯伐柯，其则不逺郑司农云：苍颉篇有柯欘。
○一柯有半谓之磬折
注曰：人带以下四尺五寸，磬折立，则上俛玉藻曰：三分带下，绅居二焉，绅长三尺， 欘张玉反，句，音劬，俛音免。
○车人为耒庛，长尺有一寸，中直者三，尺有三寸，上句者二尺有二寸。
注曰：郑司农云：耒读为耕耒庛，读为其颡，有疵之疵，谓耒下岐，谓庛，读为棘刺之，刺刺耒下前曲接耜疏曰：中直者谓手执处为句，故谓庛，上句下为中。
直句者谓人手执之处
○自其庛，缘其外以至于首，以其内，六尺有六寸，与步相中也。
注曰：缘外六尺有六寸，内六尺，应一步之尺数耕者，以田器为度，宜耜异材，不在数中， 疏曰：其内者，据庛，面至句下，望直量之内，谓上下两曲之内中应也， 庛音刺，句音钩，下同，缘悦战反，中，丁丈反，疵似斯反。
坚地欲直庛，柔地欲句庛，直庛则利推，句庛则利，倨句磬折，谓之中地。
注曰：中地之耒，其庛，与直者如磬折，则调矣，调则六尺， 郑刚中曰：推者，推而前也，者举而起也，推汤雷反。
○车人为车，柯长三尺，博三寸，厚一寸有半，五分其长，以其一为之首。
注曰：首六寸，谓若金刚闗头斧柯其柄也，郑司农云：柯长三尺，谓斧柯，因以为度， 疏曰：此车人谓造车之事，凡造作，皆用斧，因以量物，故先论斧柄长短，及刃之大小也。
毂长半柯其围一柯有半
注曰大车毂径尺五寸
辐长一柯有半其博三寸厚三之一
注曰辐厚一寸也
渠三柯者三
注曰：渠二丈七寸，谓罔也。其径九尺，郑司农云：渠谓车輮，所谓牙 疏曰：渠二丈七尺者案上，辐长一柯有半，两两相对，则九尺，尚有毂空，壶中于二丈七尺，不合者云辐，长一柯有半两，相九尺者，通计毂而言，其实辐，无一柯有半也， 注，故书博为抟，杜子春云：当为博牙，五稼反。
行泽者欲短毂，行山者，欲长毂短毂，则利长毂，则安注曰：泽泥，若其大安山险，苦其大动， 疏曰：此总言大车，柏车所利之事，以大车在平地，并行泽柏车，山行各有所宜也。
○行泽者反輮，行山者仄輮，反輮则易，仄輮则完，注曰：郑司农云：反輮谓轮輮反，其木里需者，在外泽地多泥，柔也，山地刚多沙石，谓反輮为泥之黏，欲得心在外，滑仄輮，谓沙石破碎之，欲得表里相依，坚刃。
○六分其轮崇以其一为之牙围
注曰轮髙轮径也牙围尺五寸， 毛氏曰：此大车之轮，宜在渠三柯者三之下，故知其简脱也， 輮人九，反仄音侧易，以豉反。大，音泰，需人兖反。
柏车毂长一柯，其围二柯，其辐一柯，其渠二柯者三，五分其轮崇，以其一为之牙围。
注曰：柏车山，车轮髙六尺牙围尺二寸， 疏曰：其辐一柯，其渠二柯者三两辐相对六尺，渠围丈八尺，亦谓通毂空壶中，并数而言也。
大车崇三柯绠寸牝服二柯有参分柯之二
注曰大车，平地载任之，车毂长，半柯者也，绠轮箄牝，服长八尺，谓较也。郑司农云：牝服谓车箱服，读为负绠，方頴反服，音负箄薄，厯反较音角。
羊车二柯有参分柯之一
注曰：郑司农云：羊车，谓车羊门也，谓羊善也，善车，若今定张车较长七尺。
柏车二柯
注曰较六尺也柏车轮崇六尺其绠大半寸
凡为辕，三其轮崇，参分其长，二在前，一在后，以凿其钩，彻广六尺，鬲长六尺。
注曰：郑司农云：钩钩心鬲，谓辕端厌牛领者， 疏曰：轮崇虽不同，其辕各自三其轮崇，鬲长六尺者，以其两辕一牛，在辕内故狭，四马车鬲六尺六寸者，以其一辕，两服马在辕外，故鬲长也， 坡谓钩谓辕之钩心也，就中而凿之，以钩车箱也， 彻辙同鬲，于革反，厌于甲反。
○弓人为弓取六材必以其时
注曰取干以冬取角以时丝漆以夏筋胶未闻
六材既聚巧者和之
注曰聚犹具也
○干也者，以为逺也角也者以为疾也；筋也者，以为深也；胶也者，以为和也，丝也者，以为固也，漆也者，以为受霜露也。
注曰：六材之力，相得而足， 王光逺曰弓以干为质，以漆为文，角附干以安胶，得漆以完，筋则施于角之外，丝则用于胶之内，弓所以及逺者其力在干，故干以为逺弓所以疾者，其势在角，故角以为疾，角干资筋，以为坚刃以射，则中深故筋以为深，三者得胶，然后相合，以为和，故胶以为和，结而固之在丝，故丝以为固，饰而坚之在漆，故漆以受霜露。
凡取干之道，七柘为上，檍次之，檿桑次之，橘次之，木瓜次之，荆次之，竹为下。
注曰：郑司农云：檍读为亿万之亿，尔雅曰：杻檍，又曰：檿桑，山桑，国语曰檿弧箕，箙 坡，谓檍梓属叶如杏而尖，木瓜状如柰。
凡相干，欲赤黒而阳声赤黒则乡心阳声则逺根注曰阳，犹清也，木之类，近根者奴 ，赵氏曰：上既辨其材之善否，取之矣，然后相眂而用之。
○凡析干射逺者用埶射深者用直
注曰：郑司农云：埶谓形埶，假令木性自曲，则当反其曲以为弓，故曰，审曲面埶，谓曲埶，则宜薄薄则力少，直则可厚，厚则力多 ，王光逺曰既相之而得其材之美，然后可以析之，而为弓之干。
○居干之道菑栗不迆则弓不
注曰：郑司农云：菑读为不菑，而畬之菑，栗读为榛栗之栗，谓以锯副析干，迆读为倚移，从风之移，谓邪行絶理者弓之所从起，谓栗读为裂繻之裂， 疏曰：居谓居处解析，弓干之灋，但菑栗皆谓以锯剖析，弓干之时不邪？迆失理则弓，后不伤也， 柘音蔗，檍于力反，檿于簟反，相，息亮反，下同乡许，亮反逺于愿反菑侧其反，栗，音烈，迆羊氏反杻，女丑反，箙，音服，畬音余，锯音据，副普逼反，繻，音需。
凡相角，秋閷者厚，春閷者，薄稺牛之角直而泽，老牛之角紾而昔。
注曰：郑司农云：紾读为抮，之抮，昔读为交错之错，谓牛角觕，理错也，谓昔读履错然之错 ，王光逺曰稺牛方少而气血，刚则角之，文正直而泽润，老牛有疾，而气血衰，则其文麤，紾而交错。
○疢疾险中
注曰牛有久病则角里伤 疏曰险伤也中角里
○瘠牛之角无泽
注曰少润气
○角欲靑白而丰末，夫角之本蹙，于而休于气，是故柔，柔故欲其埶也，白也者，埶之徴也。
注曰：蹙，近也，休读为煦，郑司农云：欲其形之自曲，反以为弓，谓色白则埶。
○夫角之中，恒当弓之畏，畏也者，必桡桡，故欲其坚也，青也者，坚之徴也。
注曰：故书畏作威，杜子春云：当为威，威谓弓渊角之中央，与渊相当，谓畏读如秦师，入隈之隈。
○夫角之末逺于而不休于气，是故脃脃故，欲其柔也，丰末也者，柔之征也。
注曰：末之大者，气及煦之 ，郑刚中曰：所不休，则必脃而易折，此所以贵其柔，柔则不折矣。
○角长二尺有五寸三色不失理谓之牛戴牛
注曰：三色本白，中青末丰，郑司农云：牛戴牛角直一牛 ，稺音治，閷色界反，紾，音轸注抮同，昔七各反，下同，疢丑刃反，瘠，音籍，乃老反，又作脑休音，煦畏乌回反，脃七嵗反符约反。
凡相胶，欲朱色而昔，昔也者，深瑕而泽，紾而亷圜也亷瑕严利也，欲朱色，案下诸胶，惟牛胶火赤，则牛胶为善矣，深瑕而泽者，言其表里皆有文，而其色润泽，紾而亷者其理紾密，而抟圜又亷瑕严利。
○鹿胶靑，白马胶赤白，牛胶火赤，防胶黒鱼胶饵犀胶黄。
注曰：皆谓煮用其皮，或用角饵，色如饵 坡，谓饵粉饼也，许氏说文曰：饵之言坚洁，若玉珥也，鱼胶饵近之。
○凡昵之类不能方
注曰：郑司农云：谓胶善戾，故书昵或作樴，杜子春云：樴读为不义，不昵之昵，或为防防黏也谓樴脂膏，防败之防防亦黏也。 坡谓上文畧举数者之胶色，此言凡胶黏之类，众多不能尽，比方之也， 相息亮反，徒丸反，昵音昵，注防同樴音职，防同黏女亷反。
凡相筋，欲小简而长，大结而泽，小简而长，大结而泽，则其为兽必剽以为弓，则岂异于其兽。
简读如简札之简，盖竹间一条为一札，谓筋条之直相似也；结，谓细聚而不散，筋之小者，贵乎条直而长，筋之大者，贵乎稹密而润剽疾也。
○筋欲敝之敝
注曰郑司农云嚼之当孰 剽芳妙反嚼才略反
漆欲测
注曰测读如测度之测测犹清也
丝欲沈
注曰如在水中时色
得此六材之全然后可以为良
注曰全无瑕病良善也
凡为弓冬析干而春液角夏治筋秋合三材
注曰：三材胶丝漆，郑司农云：液读为醳 疏曰：醳者，渍液之义。
寒奠体
注曰奠读为定至冬胶坚内之檠中定往来体
冰析灂
注曰：大寒，中下于檠中，复内之 ，陈用之曰：上文既明相干，相角相胶，相筋之理矣，于是始言为弓之灋，王光逺曰材美工巧，不得天时，则不可以为良故。
弓有六材而治之各以其时也
冬析干则易
注曰：理致滑 ，郑刚中曰：木至冬坚凝，治之节目，易去其理，滑易矣。
春液角则合
注曰合读为洽
夏治筋则不烦
注曰：烦乱 郑刚中曰：筋本挛结不纾，宜缓而治之，夏者解缓之时，于斯治之，则筋埶慢易，不烦乱矣。
秋合三材则合
注曰合坚密也
寒奠体则张不流
注曰：流犹移也， 疏曰：体既定，则后用时虽张不流移，谓不失往来之体也。
冰释灂则审环
注曰：审犹定也， 疏曰：纳之檠中，析其漆灂，其漆之灂，环则定，后不鼓动，故冰析之也。
春被则一年之事
注曰期嵗乃可用 ，奠音定，灂子召反，易，以豉反，醳音亦，檠音景内音，纳复扶又反。
析干必伦
注曰顺其理也
析角无邪
注曰亦正之
斲目必荼
注曰：郑司农云：荼读为舒，舒徐也目干节目， 郑刚中曰：干有节目，斲而去之，宜纡徐而勿急，则节目可尽。
斲目不荼则及其大脩也筋代之受病
注曰脩犹久也
夫目也者必强，强者在内而摩其筋，夫筋之所由幨，恒由此作。
注曰摩犹隐也幨絶起也
○故角三液而干再液
注曰：重醳治之，使相称 ，王光逺曰液谓以水治之，使其液作而耎也，角则以火灸而治之，欲其和也，故三液干则以火揉而治之，欲其坚也，故再液。
○厚其帤则木坚薄其帤则需
注曰：需，谓不充满，郑司农云：帤读为襦，有衣絮之絮，帤谓弓中裨 疏曰：造弓之灋，弓干，虽用整木，仍于干上裨之，乃得调适也。
○是故厚其液而节其帤
注曰：厚犹多也，节犹适也， 郑刚中曰：厚其液，则或三或再，其数之多也，节其帤则不厚，不薄其处之得中。
○约之不皆约疏数必侔
注曰：不皆约缠之缴，不相次也，皆约则帤侔，犹均也，疏曰：约谓以丝胶横缠之，今之弓犹然，不皆约谓。
不比次为之疏数，必侔须稀，疎必均也， 荼音舒，下同，幨昌廉反，帤女居反，需人兖反，数音朔侔，莫侯反重，直龙反，称，尺证反，下同耎，音软襦音儒，絮周易作袽，禆音卑，缴音灼。
斲挚必中胶之必均
注曰：摰之言致也，中犹均也， 疏曰：斲干厚薄，必均调为之，施胶亦均，不得偏厚也，自此以下説弓之隈里施胶之事。
○斲挚不中，胶之不均，则及其大脩也，角代之受病，夫懐胶于内而摩其角，夫角之所由挫，恒由此作。
注曰干不均则角蹴折也
○凡居角长者以次需
注曰：当弓之隈也，长短，各称其干，短者居箫 ，赵氏曰：次者处，于此之意，如师左次是也，故居角之灋，必以长者，安顿在隈，弓隈谓之需。
○恒角而短是谓逆桡引之则纵释之则不校
注曰：恒读为搄，搄竟也。竟其角而短于渊，干引之角，纵不用力，若欲反桡，然校疾也，既不用力，放之又不疾， 疏曰：竟角而短，谓施角竟满两畔而上下短于隈者也。
○恒角而达辟如终绁非弓之利也
注曰：达谓长于渊，干若达于箫头，绁弓防角过渊接，则送矢大疾，若见绁于防矣，弓有防者为时，备顿伤诗云：竹防绲縢， 郑刚中曰：若其角长自隈，而通过于箫头，则其弓必坚而不可引，譬如终绁，谓若见系束于弓防之上。
○今夫茭解中有变焉故校
注曰：茭解谓接中也。变，谓箫臂用力，异校疾也， 疏曰：记人别起义端，故言，今夫茭解中谓隈与弓，箫角接之处有变者，即异也，谓弓箫与臂，用力异异者，引之则臂中用力，故矢则箫，用力既用力异，故校。
○于挺臂中有柎焉故剽
注曰：挺直也，柎侧骨，剽亦疾也，郑司农云：剽读为湘漂，絮之漂 疏曰：直臂中正，谓弓把处有柎者，谓角弓于把处，两畔有侧，骨骨坚强，所以与弓为力，故剽疾也。
恒角而达引如终绁非弓之利
注曰：重明达角之，不利变辟，言引字之误， 挫子卧反，需汝逺反恒角之，恒古邓反，注搄同校古卯反，辟音譬，绁息列反。茭，音交解戸隘反挺勅顶反，柎方辅反，引如注，改作譬蹴，子六反，防音秘，绲古本反，縢徒登反，漂匹妙反。
挢干欲孰于火而无赢，挢角欲孰于火而无燂，引筋欲尽而无伤，其力防胶，故孰而水火相得，然则居旱亦不动，居湿亦不动。
注曰：赢过孰也？燂灸烂也，不动者谓弓也， 疏曰：不言漆丝者，用力少 ，赵氏曰：此段説干角筋胶得所，不得所之，事干角有曲直之势，必以火挢之，使正筋有缓急，拳缩之埶，必用引之，凡所攻治，必水火相得，不可不可不及角三液，干再液者，以此尔筋欲敝之敝，不尽则有生硬处而不软，过则伤其力而不强，胶以水浸以火烧，水火相得，则体熟而质化。
○苟有贱工，必因角干之湿以为之柔，善者在外，动者在内，虽善于外，必动于内，虽善亦弗可以为良矣，注曰：苟愉也，湿犹生也， 挢居兆反，赢，音盈，燂音寻防章吕反。愉吐侯反。
凡为弓，方其峻而高其柎，长其畏而薄其敝，宛之无已应。
注曰：宛谓引之也，引之不休止，常应言不罢，需也，峻谓箫也，郑司农云：敝读为蔽塞之蔽，谓弓人所握持者 ，赵氏曰：弓稍头要叩，方而不员，则健而有力，稍头尖削而不平阔，故谓之峻柎，乃把处两头，两侧畔稍髙接角畏者，弓弯谓之畏，畏言曲处，敝即把处稍细者。
○下柎之弓末应将兴
注曰：末犹箫也，兴犹动也，也， 疏曰：下柎者谓把骨大下为之由弓，隈下短，故箫应则柎，将动也，赵氏曰：柎正当弓之要惟髙其柎以壮其力，故引。
之而弓，稍不能以桡之？若柎骨大卑下为之箫，方应则柎，动由柎，力弱撑压弓，隈不住故也。
○为柎而必动于閷
注曰：閷接中 疏曰：此重释上文末应将兴，若如上为柎，而动则接中亦动也。 ，赵氏曰：接是敝接，畏处柎，揷在两旁，虽相衬贴，作一柄，其实是两木凑合成柎，与閷相为表里，柎动则閷亦动，理之必然。
○弓而羽閷末应将
注曰：羽读为扈扈，缓也，接中动则缓，缓箫应，则角干将 ，赵氏曰：此段先言峻柎畏敝，至论病处止説柎一节全不及峻，畏敝则所重在柎，柎当弓之要，正是制压一弓之接处最要，强固柎坏，则其余都坏所以特详言之， 畏乌回反，下及注同，閷色界反，羽音戸注扈同罢，音皮，需汝逺反撑丑庚反。
弓有六材焉虽干强之张如流水
注曰无难易也 疏曰无难易则强弱得所也 赵氏曰此统论弓之成体
○维体防之引之中参
注曰：体谓内之于檠中，定其体防，深浅所止，谓体定张之，居一尺引之，又二尺 疏曰：深浅所止者，若王弧之弓，往体寡来，体多弛之，乃有五寸，张之一尺五寸，夹庾之弓，往体多来体寡，弛之一尺五寸，张之得五寸，唐弓，大弓往来体，若一弛之一尺，张之亦一尺，是防之深浅所止，居一尺引之，又二尺者，据唐大中者而言，余四者弛之，张之虽多少不同，及其引之，皆三尺，以其矢长三尺，须满故也。
○维角防之，欲宛而无负，引之如环，释之无失体，如环。
注曰：负辟戾也，负则不如环如环，亦谓无难易，郑司农云：防读如牚距之，牚车牚之，牚 疏曰：牚正也，谓置角于隈，屮而正也；宛，顺也， 郑刚中曰：无负言，不与相反也，非惟不与相反，又且引之则如环，环言其势之圆也，非特引之势，圆及其释而不引之时，其体不失常如环，然此皆角有以防之之力。
○材美，工巧为之时，谓之参均，角不胜，干不胜筋，谓之参均，量其力有三均，均者三，谓之九和。
注曰：有三读为，又参量其力，又参均者谓若干胜一石，加角而胜，二石被筋而胜三石，引之中三尺，假令弓力胜三石，引之中三尺，弛其以绳，援擐之毎，加物一石，则张一尺，故书胜或作称，郑司农云：当言称谓之不参均，谓不胜无负也。
○九和之弓，角与干权，筋三侔胶三锊，丝三邸，漆三斞，上工以有余，下工以不足。
注曰：权，平也，侔犹等也，角干既平，筋三而又与角干等也，锵锾也，邸斞轻重，未闻 郑刚中曰：良工能调使多寡，适平而拙工，虽足用之物，其用之无灋，毎每见其不足也， 防直庚反注牚同，胜，音升，锊音劣，邸丁礼反，斞羊主反易，以豉反内之音，纳辟匹亦反，擐戸串反，锾，音环。
为天子之弓，合九而成规，为诸侯之弓，合七而成规，大夫之弓，合五而成规，士之弓，合三而成规。
注曰：材，良则句少也， 疏曰：此据角弓，形不张而言，句居侯反。
弓长六尺有六寸，谓之上制，上士服之，弓长六尺有三寸，谓之中制，中士服之，弓长六尺，谓之下制，下士服之，注曰：人各以其形貌，大小服此弓。
凡为弓各因其君之躬志虑血气
注曰：又随其人之情性， 王光逺曰射之道，其中在巧，其至在力巧存乎志虑，力出乎血气，躬者血气，志虑之所寓焉者也，人之躬有长短，志虑有缓急，血气有强弱，故为弓者必因之也。且射者必内志正，外体直，然后持弓矢审固，而可以观徳焉，苟不因其志虑，则志虑有不和，于心内志，其能正乎？苟不因其血气则血气有不调于体，外体其能直乎？为弓者各因君之躬，志虑血气者，凡以此也。丰肉而短，骨直以立，所谓弓有长短也，寛缓以荼，忿势以奔，所谓志虑有缓急，血气有强弱也。
○丰肉而短，寛缓以荼，若是者为之危弓，危弓为之安矢，骨直以立，忿埶以奔，若是者为之安弓，安弓为之危矢。
注曰：言损赢，济不足危，奔犹疾也，骨直谓强毅，荼，古文舒假借字，郑司农云：荼读为舒， 疏曰：此以下説君之躬与志虑，所宜危弓，则夹庾弱者为言，安弓谓王弧之类强者而言，若然，危矢据恒矢，安矢据杀矢者也。
○其人安其弓，安其矢安，则莫能以速中，且不深注曰：郑司农云：速疾也，三舒不能疾，而中言矢行短也，中又不能深。
○其人危其弓危其矢危则莫能以愿中
注曰：愿慤也，三疾不能慤，而中言矢，行长也，长谓过去 肉，如字，又而树反荼，依注音舒，埶同势中，丁丈反，愿音愿。
往体多来体寡谓之夹臾之属利射侯与弋
注曰射逺者用埶夹臾之弓，合五而成规，侯非必逺顾埶弓者，材必薄，薄则弱，弱则矢不深，中侯不落，大夫士射侯，矢落不获，弋缴射也。
○往体寡来体多谓之王弓之属利射革与质
注曰：射深者用直，此又直焉于射坚，宜也，王弓合九而成规，弧弓亦然，革谓干盾质木椹，天子射侯，亦用此弓大射，曰：中离维纲，扬触捆复，君则释获，其余则否。
○往体来体若一谓之唐弓之属利射深
注曰：射深用直，唐弓合七而成规，大弓亦然，春秋曰：盗窃宝玉，大弓， 夹古洽反，臾，音庾射食亦反，除缴射，大射如字，余竝同缴，诸若反椹，张林反，捆苦本反。
大和无灂，其次筋角，皆有灂而深，其次有灂而疏，其次角无灂。
注曰：大和尤良者也。深谓灂在中央，两边无也，角无灂，谓隈里 疏曰：其次有灂而疏者以上参之，此谓两边亦有，但疏之不皆有也，其次角无灂，谓隈里无灂，箫头及背有之 ，郑刚中曰：灂者漆之，文理也，大和之弓，六材至善，不见其文理，其次于背上之筋，隈中之角有之，虽有而文理，深不甚着也。其次皆有文理，但疏而逺又有次者于角，不见文理，他皆有也。
○合灂若背手文
注曰：弓表里灂合处，若人合手背文相应，郑司农云：如人手背文理。
角环灂牛筋蕡灂麋筋斥蠖灂
注曰：蕡，枲实也，斥蠖屈，虫也， 疏曰：此言弓表及弓里灂文也，角环灂，谓隈里灂文如环，牛筋蕡，灂者谓弓背用牛筋之漆，如麻子文，若用麋，则如斥蠖， 灂子肖反，有灂而疏之上，石经有角字，背补内反，蕡，扶，文，反斥音，尺蠖于郭反。
和弓摩
注曰：和犹调也，拂也，将用弓必先调之，拂摩之大射，礼曰：小射正授弓大射，正以袂顺左右隈，上再下一。
○覆之而角至谓之句弓
注曰：句，于三体材敝恶不用之弓也，覆犹察也，谓用射而察之，至犹善也，但角善则矢虽疾而不能逺疏曰：此以下论弓六材，角干筋，用力多故，特言之易，彦祥曰：弓以角干筋为主，三者皆善，则为弓之上，二善为次，一善者为下。
○覆之而干至谓之侯弓
注曰射侯之弓也干又善则矢疾而逺
○覆之而筋至谓之深弓
注曰：射深之弓也，筋又善则矢，既疾而逺又深 郑刚中曰：不言王弧，王弧则六材俱善故也。 王光逺曰弓有六材，独言角干筋者，盖六材以角干筋为主，而胶丝漆，则为之辅而已，古人所以冬折干春液角，夏治筋，至于合三材，则一于秋者，亦以此也。 纪益反覆，孚屋反，句，音钩，大射小射，用射如字，余射俱食亦反善，本或作譱，同善。
周礼述注卷二十四