钦定四库全书     经部四
仪礼释宫増注     礼类二【仪礼之属】提要
【臣】等谨案仪礼释宫增注一卷
国朝江永撰，永有周礼疑义，举要已着，録是书取朱子仪礼释宫一篇，【案释宫本，李如圭之书，误编于朱子集中，永作此书之，时永乐大典尚未显于世，故不知非朱子之笔，今仍具原书所称而附着其故，于此】为之详注，多所发明，补正其稍有出入者，谨一二条而考证精密者居十之九，如郑注，谓大夫士无左右房，朱子疑大夫士亦有西房而未决，考诗正义，曰：乡饮酒义尊于房户之间，宾主共之，由无西房，故以房与室户之间为中，又乡饮酒礼，席宾于户牖间，而乡饮酒义曰：坐宾于西北，则大夫士之户牖间，在西而房户间，为正中明矣，此大夫士无西房之显证，永乃谓宾坐户牖间，主人自阼阶上望之，若在西北，故云坐宾于西北，其实在北，而正中不知乡饮酒义，又云：坐介于西南，坐僎于东北，若以永説推之则乡饮酒礼注，所谓主席阼阶上，西南，介席西阶上，东面，其东西正相向者，自主人望，介乃在西，而不在西南也，乡饮酒礼，所谓僎席在宾东者，自主人望，僎乃在北，而不在东北，也其説殊有难通，且乡饮酒义亦云：主人坐于东南，即知坐宾西北，自据堂之西北，非主人之西北明矣，又诗斯干云，筑室百堵西南，其户郑笺，谓天子之寝，左右房，异于一房者之室户也，永则谓南东、其畆谓或南其畆，或东其畆，与此西南，其户语势正同，此燕寝室内，或开西户以达于东房，考燕寝，西户之制，不见于经，玉藻曰：君子之居，恒当户，寝恒东首，则燕寝也，而注以当户为向明，则燕寝之，户南向也，即以汉制考之汉书，龚胜传云：胜为牀室中，户西南牖下，使者入户，西行，南面立，若为西向之户，则入户，当东行矣，然则燕寝户皆南向，同于正寝，西向之説畧无所据也。其他若谓东西夹，不当称夹室，杂记，大戴礼夹室二字，乃指夹与室言之，本各一处，注疏达读之，故相沿而误，又谓屏之间曰：宁乃路门之外屏树之内，邢疏前説为得其后説又以为路门之内则误，又谓李巡尔雅注，宁正门内两塾间，乃与诗之着义同，非门屏问之宁也，如此之类，不可殚举，其辨订俱有根据，足证前人之误，足知其非，同影响剽，掇之学矣，乾隆四十六年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
仪礼释宫増注
婺源江永撰
宫室之名制，不尽见于经，其可考者，宫必南乡，庙在寝东，皆有堂有门。
周礼，建国之神位，右社稷，左宗庙，【小宗伯，职文郑注，库门内雉门外之左右，又礼记祭义亦有此文，注云：周尚左，按宗庙，人道宜居左，社稷神道，宜居右，诸侯制度，亦同】宫南乡，而庙居左，则庙在寝东也，【按南乡，取乡明而治之义，大夫以上固当如此，士之宫庙或有迫于地势，不得南乡者，亦必以前爲南后爲北左爲东，右爲西】寝庙之大门，一曰外门，其北盖直寝【与寝，南北相当】，故士丧礼，注以寝门爲内门，中门【寝门之内，爲殡宫，居倚庐，在中门外之左】，凡既入庙门，其向庙也，皆曲而东行，又曲而北，案士冠礼，宾立于外门之外，主人迎宾入每曲揖，至于庙门，注曰：入外门，将东曲揖直，庙将北曲，又揖是也。又案聘礼，公迎宾于大门内，每门每曲揖，及庙门，贾氏曰：诸侯五庙，太祖之庙居中，二昭居东，二穆居西，每庙之前，两旁有隔墙，【两庙之间，冇隔墙南北列之】墙，皆有閤门，【墙中央通门，】诸侯受聘于太祖庙，太祖庙以西，隔墙有三大门，东行至太祖庙，凡经三閤门，故曰：每门也，大夫三庙，其墙与门亦然，故宾问大夫，迎宾入，亦每门每曲揖，乃及庙门，其说当考，【仪礼经传通解注云：按江都集礼，宗庙之制，外爲都宫内，各有寝庙，别有门垣，太祖在北，左昭右穆，以次而南，与此疏之说不同，未知孰是？按旧说，晋博士孙毓之议也，朱子中庸，或问：及禘祫议，皆从之，当以此疏爲是如昭穆以次而南，则不得有每门矣，】大夫士之门，惟外门内门而已，诸侯则三天子，则五【天子五门，皋门爲郭门，在外朝之南，其次库门，雉门，应门，路门诸侯三门库雉路，旧说惟鲁有库雉他国，诸侯皆皋应路者，非是】庠序，则惟有一门，乡饮酒射礼，主人迎宾于门外，入门，即三揖至阶，是也。
堂之屋，南北五架，中脊之架曰栋，次栋之，架曰：楣乡射礼记曰：序则物当栋，堂则物当楣，注曰：是制五架之屋也，正中曰栋，次曰楣前曰：庪【音技，】贾氏曰：中脊爲栋，栋前一架，爲楣楣，前接檐爲庪，今见于经者，惟栋与楣而已。栋，一名阿案士，昏礼宾升，当阿致命，注曰：阿栋也，又曰：入堂深示亲亲，贾氏曰：凡宾升皆当楣，此深入当栋，故云入堂深也，又案聘礼，公升亦当楣，贾氏曰：凡堂皆五架，则五架之屋，通乎上下，而其广狭隆杀则异尔。
后楣以北爲室与房
后楣之下，以南爲堂以北爲室与房室与房东西相连爲之，案少牢馈食礼主人，室中献祝，祝拜于席上，坐受注曰：室中迫狭，贾氏曰：栋南两架北，亦两架栋北，楣下爲室南壁而开户，以两架之间爲室故云迫狭也，昏礼宾，当阿致命，郑云入堂深，明不入室，是栋北，乃有室也，序之制则无室，案乡射礼记曰：序则物当栋，堂则物当楣，注曰序，无室可以深也，又礼席宾南面，注曰：不言于户牖之间者，此射于序，贾氏曰：无室则无户牖故也。释宫曰：无室曰榭，即序也。
人君左右房大夫士东房西室而已
聘礼记，若君不见，使大夫受聘升受，负右房而立大射，仪荐脯醢，由左房是人君之房，有左右也，公食大夫礼记筵，出自东房，注曰：天子诸侯，左右房，贾氏曰：言左对右言，东对西大夫士，惟东房西室，故直云房而已，然按聘礼宾馆于大夫，士君使卿还，玉于馆也，宾亦退，负右房，则大夫亦有右房矣，又乡饮酒礼记荐出自左房，少牢馈食礼主妇荐，自东房，亦有左房，东房之称，当攷【按堂后室居中，左右有房，上下之制，宜皆同，若东房西室，则室户牖，偏西堂上，设席行礼，皆不得居中，疑古制不如此，且乡饮酒宾皆专席，若偏于西，则西序以东爲地无多，不能容众宾矣，左房无北墉，有北堂北阶，异于右房，故凡陈器服及妇人立位，常在此经，或省文单，言房即知是东房，非谓无西房，右房也，而经与记亦有言，左房东房，右房者，则上下同制可知，自天子降杀至士，士亦左右房，其室虽迫狭，亦自足以行礼，必不至甚迫狭也，先儒东房，西室之说，由乡饮酒义而误，辨见后】。
室中西南隅谓之奥
郉昺曰：室户不当中而近，东西南隅最爲深隐，故谓之奥，而祭祀及尊者常处焉。
东南隅谓之窔【乌吊切】
郭氏曰：窔亦隐闇，【既夕记云，朔月童子执帚埽室，聚诸窔】。
西北隅谓之屋漏
诗所谓尚不愧于屋漏，是也。曾子问谓之当室之白，孙炎曰：当室，日光所漏，入也，郑谓当室之白，西北隅，得户明者，经止曰西北隅，【按西北隅，亦谓之厞，见士虞礼及特牲馈食礼注云：厞，隐也】。
东北隅谓之宧，【音夷，○旧脱此句及注今补，又室中央爲中霤，见下注】。
郭氏曰：宧见礼，亦未详【，按礼无宧，未知郭说何据】。
室南其户户东而牖西
说文曰：户半门也，牖穿壁以木，爲交窻也，月令，正义曰：古者窟居开其上，取明雨因霤之，是以后人名室爲中霤，开牖者，象中霤之取明也，牖一名乡，其扇在内，案士虞礼记，祝阖牖户，如食间啓户啓牖乡，注曰：牖先阖后啓，扇在内也，乡牖，一名是也。【按诗塞向墐户，传云：向北出牖也，又士丧记，寝东首于北墉下，丧大记作北牖下，注云：一作北墉下，郑亦不破牖，字之非，则室固有北牖，亦名乡也，】。
户牖之间谓之依【音倚按尔雅作扆】
郭氏曰窻东户西也，觐礼斧扆，亦以设之，于此而得扆名士，昏礼注曰：户西者，尊处以尊者，及宾客位于此故又曰客位【士冠礼记醮于客位】。
户东曰房户之间
士冠礼注曰：房西室户东也，寝庙以室爲主，故室户专得户名，凡言户者，皆室户，若房户则兼言房以别之，大夫士房户之间，于堂爲东西之中，案诗正义曰：乡饮酒义云，尊于房户之间，宾主共之，由无西房，故以房与室户之间爲中也，又乡饮酒礼，席宾于户牖间，而义曰坐宾于西北，则大夫士之户牖间，在西而房户间，爲正中明矣，【按设尊于堂除，燕大射，外房户之间，是设尊之常处，非必谓宾主共之也，义又谓四面之坐，象四时，亦附防之说，僎席在东北，其来否不定，如无僎，岂四时缺一时乎？宾坐户牖间，主人自阼阶上望之，若在西北耳，其实在北，而正中，非西北也，旧说泥此义，遂有大夫士东房，西室之说，非是】人君之制，经无明证，案释宫曰两阶间，谓之乡，郭氏曰：人君南乡当阶间，则人君之室，正中其西，爲右房而户牖间，设扆处正中矣，【按大夫，士亦以户牖间爲正中】，又案诗斯干曰：筑室百堵西南，其户笺曰：天子之寝，左右房，异于一房者之室户也，正义曰：大夫士唯有一东房，故室户偏东，与房相近，天子诸侯，既有右房，则室当在其中，其户正中，比一房之室户爲西当攷【，今按诗南东，其亩谓或南其亩，或东其亩，与此西南，其户语势正同西南，其户谓或西其户，或南其户，非谓室之一户也，盖此诗言作燕寝，故后言莞簟，寝兴占梦，生子燕寝之制，不必与正寝，同室固南其户矣，东房之隅，或开一户，以达于室之窔，则是西其户，天子作室，不假对大夫士而言西南，其户也孔说非是】。
房户之西曰房外
士昏礼记母南面于房外，女出于母左，士冠礼，尊于房户之间，若庶子则冠于房外，南面注曰：谓尊东也，是房户之西，得房外之名也，房之户于房，南壁，亦当近东，案士昏礼记注北堂，在房中半以北，南北直室东隅，东西直房户，与隅间隅间者，盖房东西之中，两隅间也房中之东，其南爲夹洗，直房户，而在房东西之中，【按东西，直房户，与隅间谓直房户与房东南隅之间，是洗当房户稍西，非直房户，又不在房东西之中，】则房户在房南壁之东，偏可见矣。【按房户，实在房南，壁偏西非偏东也，但房外有东序，房户近东序，若偏东耳，西房则偏东】。
房中半以北曰北堂有北阶
士昏礼记，妇洗在北堂，直室东隅，注曰：北堂房中半以北，贾氏曰：房与室相连爲之，房无北壁，故得北堂之名，案特牲馈食礼记尊，两壶于房中西墉下，南上，内宾立于其北，东面南上，宗妇北堂东面，北上，内宾，在宗妇之北，乃云北堂又妇，洗在北堂而直室东隅，是房中半以北，爲北堂也，妇洗在北堂，而士虞礼，主妇洗足爵于房中，则北堂亦通名房中矣，大射仪工人，士与梓人升下自北阶，注曰：位在北堂下，则北阶者，北堂之阶也，【按北阶顾命，谓之侧阶，侧者特也，然则西房无阶，有北壁】。
堂之上东西有楹
楹柱也，古之筑室者，以垣墉爲基，而屋其上，【堂基，筑土爲之，按：朱子答罗鄂州社坛说云：中原土密虽城壁，亦不用砖，然则古人筑土爲堂，不用砖石，堂上作垣墉，不多用木材者，由土密故也。古制多在中原，】惟堂上有两楹而已，楹之设，盖于前楣之下，案乡射礼，曰：射自楹间，注曰：谓射于庠也，又曰：序则物当栋，堂则物当楣，物画地爲物，射时所立处也，堂谓庠之堂也，又曰：豫则钩楹内，堂则由楹外当物，北面揖，豫即序也，钩楹绕楹也，物当栋而升射者，必钩楹内，乃北面就物，则栋在楹之内矣，物当楣，而升射者，由楹外北面就物，又郑氏以爲物在楹间则楹，在楣之下也，【楹之枘，入于楣，而楣架楹上也，】又案释，宫曰：梁上楹谓之棁棁，侏儒柱也，【按释宫云：柣谓之阈，枨谓之楔，楣谓之梁，此门上之横梁也，与堂上之楣同名，又云：杗廇谓之梁，其上楹谓之棁，此杗廇之梁，当作于东，西序之上，前接前楣，后接后楣，其上各作侏儒，柱以承栋，栋乃得髙起若前楣之梁，榱桷架其上，不用侏儒柱矣，释宫因楣已见前，故不再言，堂上之楣，郭释杗廇爲屋大梁者，非是此所引，亦误以爲前楣之梁，而棁之制，遂因之以误，故考正】，侏儒柱在梁之上，则楹在楣之下，又可知矣。
堂东西之中曰两楹间
公食大夫礼，致豆实陈于楹外，簠簋陈于楹内，两楹间，言楹内外矣，又言两楹间，知凡言两楹间者不必与楹相当，谓当东西之中尔。
南北之中曰中堂
聘礼受玉于中堂，与东楹之间，注曰：中堂南北之中也，入堂深，尊宾事也，贾氏曰后楣，以南爲堂堂凡四架，前楣与栋之间，爲南北堂之中，公当楣拜讫，更前北侵，半架受玊故曰入堂深也，案东楹之间，侵近东楹，非堂东西之中，而曰中堂，则中堂爲南北之中，明矣，又案士丧礼注曰：中以南谓之堂，贾氏曰：堂上行事，非专一所，若近户即言户，东户西近房，即言房外，房东近楹，即言东楹西楹近序，即言东序西序，近阶，即言东阶西阶，其堂半以南，无所继属者，即以堂言之，祝淅米于堂，是也。
堂上东西墙谓之序
郭氏曰所以序别内外【序之南头曰序端】
序之外，谓之夹室，【按夹室，当作东夹西夹，说见下】。
公食大夫礼，大夫立于东，夹南注曰：东于堂，贾氏曰：序以西爲正堂，序东有夹室，今立于堂下，当东夹是东，于堂也，【按序外之室，仪礼及顾命，皆言束夹西夹，未有言夹室者，盖此处所夹者堂，不可谓之夹室，注疏，或有言夹室者，因杂记下衅，庙章及大戴礼衅庙篇而误耳，杂记云：门，夹室皆用鸡，先门而后夹室，又云夹室中室，此夹室二字，本不连夹与室是二处，室谓堂后之室也；室，是事神之处，衅庙不可遗，先儒读者误连之，则事神之室，顾独不衅而序外，夹堂之处，谓之夹室，亦名不当物矣，当正其名曰东，夹西夹】，又案公食礼宰东夹北西面贾氏曰：位在北堂之南，与夹室相当，特牲馈食礼豆笾，铏在东房，注曰东房，房中之东，当夹北则东夹之，北通爲房中矣，室中之西，与右房之制无明文，东夹之北，爲房中，则西夹之北，盖通爲室中，其有两房者，则西夹之，北通爲右房也欤？【按东夹西夹之北，各有房壁隔之，与房东房西相当，不与房相通也， 夹又名爲达，内则天子之阁，左逹五右逹五阁者，庋食之物也，夹又名爲个左传？竖牛寘馈于个而退是也，】。
夹室之前曰箱亦曰东堂西堂
觐礼记注曰：东箱，东夹之前，相翔待事之处，特牲馈食礼注曰：西堂西夹之，前近南耳，贾氏曰：即西箱也，释宫曰：室有东西厢曰庙，郭氏曰：夹室前堂，是东厢亦曰：东堂西厢，亦曰西堂也。释宫，又曰：无东西厢有室曰寝，案书顾命疏寝，有东夹西夹，士丧礼，死于适寝，主人降，袭绖于序东，注曰序东，东夹前则正寝，亦有夹与箱矣，释宫所谓无东西箱者，或者谓庙之寝也欤？【按左右逹天子于此置阁，以庋食物，则燕寝，且有夹与箱矣，其无东西箱者，当爲庙之寝】，凡无夹室者，则序以外，通谓之东堂西堂，案乡射礼，主人之弓矢在东序，东大射仪，君之弓矢适东堂，大射之东堂，即乡射之东序，东也，此东西堂各有阶，案杂记云：夫人奔丧，升自侧阶，注曰侧阶，旁阶奔丧，曰：妇人奔丧，升自东阶，注曰东阶，东面阶东面，阶则东堂之阶，其西堂有西面阶也，【按大夫士之庙与正寝，当无旁阶，盖人君五阶，大夫士三阶，宜以此爲降杀也，奔丧篇，言妇人奔丧，升自东阶，谓人君之妇人耳，如大夫士之妇人奔丧，当升自北阶，】。
东堂下西堂下曰堂东堂西
大射仪宾之弓矢，止于西堂下，其将射也，宾降，取弓矢于堂西，堂西，即西堂下也，特牲馈食礼主妇，视饎爨于西堂下，记曰：饎爨在西壁，则自西壁以东，皆谓之西堂下矣，又案大射仪，执幂者升自西阶，注曰：羞膳者从而东，由堂东升自北阶，立于房中，则东堂下，可以逹北堂也，【按：主妇视饎爨于西堂下，亦当由北堂下，达于西堂下，妇人不由前也。】。
堂角有坫
士冠礼注曰：坫在堂，角贾氏释士丧礼，曰：堂隅有坫，以土爲之，或谓堂隅爲坫也【坫，以土爲之，即是堂隅之土，非别爲一物也，若人君有反坫以反，爵，天子有崇，坫以亢圭，则是别爲一物，或烧土爲之】。
堂之侧边曰廉
乡饮酒礼，设席于堂廉注曰：侧边曰：廉丧大记正义，曰堂廉，堂基南畔，廉棱之上也，又案乡射礼，众弓倚于堂西，矢在其上，注曰：上堂西廉，则堂之四周，皆有廉也。
升堂两阶，其东阶曰阼阶，【按西阶，亦谓之宾阶，见顾命】。
士冠礼注，曰：阼，酢也，东阶所以答酢宾客也，每阶有东西两廉，聘礼饔，鼎设于西阶前，陪鼎当内廉，此则西阶之东，廉以其近堂之中，故曰内廉也，【按阶之两廉，又谓之戺鉏里，切顾命四人，綦弁执戈，夹两阶戺，玉篇广韵，皆曰砌也，砌当以石爲之，张衡东京赋所谓玉阶金砌是也。玉与金美其名耳，书注谓戺爲堂廉非也，又释宫枢逹，北方谓之落时，落时谓之戺，此戺名同实异，】士之阶三等，案士冠礼，降三等，受爵弁，注曰：下至地，贾氏曰：匠人云，天子之堂九尺，贾马以爲阶，九等诸侯，堂宜七尺，阶七等，大夫宜五尺，阶五等，士宜三尺，故阶三等也，两阶各在楹之外而近序，案乡射礼升阶者，升自西阶，绕楹而东，燕礼媵爵者二人，升自西阶，序进，东楹之西，酌散，交于楹北，注曰：楹北西楹之北，则西阶在西楹之西矣，士冠礼冠于东序之筵，而记曰：冠于阼，丧礼欑置于西序，而檀弓曰：周人殡于西阶之上，故知阶近序也。
堂下至门谓之庭三分庭一在北设碑
聘礼注曰：宫必有碑，【贾疏曰：案诸经云：三揖者，郑注皆云入门，将曲揖既曲，北面揖，当碑揖，若然，士昏及此聘礼，是大夫士庙内皆有碑矣，郷饮酒乡射，言三揖则庠序之内，亦有碑矣，祭义云君牵牲丽于碑，则诸侯庙内有碑，明矣。天子庙及庠序，有碑可知，但生人寝内，不见有碑，虽无文，两君相朝，燕在寝，岂不三揖乎明，亦当有碑矣，】所以识日景知隂阳也【知郑注本作引疏曰：观碑景邪正以知日之早晚，又观碑景南北长短，日南至，景最长隂盛也日北至景最短，阳盛也，二至之间，景之盈缩隂阳进退可知碑之材，用石爲之○，朱子仪礼注云：注内引字疑当作别，今按碑，取日景而引之，引字疑不误，】贾氏释士，昏礼曰：碑在堂下三分，庭一在北，案聘礼归，饔饩醯醢，夹碑米设于中庭，注曰：庭实，固当庭中，言中庭者，南北之中也，列当醯醢，南列米在醯醢南，而当庭南北之中，则三分庭一，在北可见矣。聘礼注，又曰：设碑近如堂深，堂深谓从堂廉，北至房室之壁，三分庭一在北，设碑而碑，如当深则庭，盖三堂之深也，又案乡射之侯，去堂三十丈，大射之侯，去堂五十四丈，则庭之深可知，而其降杀之度，从可推矣。
堂涂谓之陈
郭氏曰：堂下至门径也，【按释宫庙中路，谓之唐堂，途谓之陈，郭引诗中唐有甓，然则庙中又有中唐，其爲庭之中涂欤？甓甎也，唐与陈皆用甎爲之，陈亦见诗不入，我陈是也，】其北属阶，其南接门内霤，案凡入门之后，皆三揖至阶，昏礼注曰：三揖者至内霤，将曲揖既曲，北面揖，当碑揖，贾氏曰：至内霤，将曲者，至门内霤，主人将东宾将西，宾主相背，时也，既曲北面者，宾，主各至堂涂北行，向堂时也，至内霤，而东西行趋堂涂，则堂涂接于霤矣，既至堂涂，北面至阶，而不复有曲，则堂涂直阶矣，又案聘礼饔，鼎设于西阶前，陪鼎当内廉，注曰：辟堂涂也，则堂涂在阶，廉之内矣，乡饮酒礼，注三揖曰：将进揖当陈揖，当碑揖，陈即堂涂也。
中门屋爲门门之中有闑
士冠礼曰：席于门中，闑西阈外，注曰：闑，橛也，玉藻正义，曰：闑，门之中央，所竖短木也，【按释宫，橛谓之闑，郭云门阃，非也，阃者门之限，即所谓阈；非闑也。闑，以短木爲之，亦可去之士，丧礼重出自道，盖重出时，去其闑也，闑之下谓之道，】释宫曰：樴在地者谓之臬，郭氏曰：即门橛也，然则闑者门中，所竖短木，在地者也，【按释宫云：樴谓之杙，在墙者谓之楎，在地者谓之臬，后别云：橛谓之闑，则在地之臬，与门橛之，闑似不同，臬与槷通，盖若匠人置槷以县者是也。】其东曰闑东，其西曰闑西，【按聘礼，贾疏门有两闑者，非是】。
门限谓之阈
释宫曰：柣【丁结切】谓之阈，郭氏曰：阈门限郉，昺曰：谓门下横木爲内外之限也，【亦谓之梱与阃通，】其门之两旁，木则谓之枨，【释宫枨谓之楔，李巡曰：谓梱上两旁木，】枨闑之间，则谓之中门，见礼记。
阖谓之扉
郉昺曰：阖门扉也，其东扉曰左扉，【按玉藻闰月，则阖门左扉，立于其中，此谓暂阖耳，非常阖左扉也，又释宫所以止扉谓之闳，郭云门辟，旁长橛也，右传曰髙其闬闳闳长杙，即门橜也，按闳当树于门中，以止门不得在门旁，又门扉有枢谓之椳，其持枢而逹于北方，以爲固者，谓之落时，】门之广狭，案士昏礼，曰纳徴俪皮记曰：执皮左首，随入，注曰：随入爲门中阨狭，贾氏曰：皮皆横执之，门中阨狭，故随入也。匠人云：庙门容大扃七个大扃，牛鼎之扃，长三尺，七个二丈一尺，彼天子庙门，此士之庙门降杀甚小，故云阨狭也，推此，则自士以上，宫室之制虽同，而其广狭则异矣，【按匠人，又云路门不容乘车之五个，注云路门者，大寝之门，乘车广六尺六寸，五个三丈三尺，言不容者，是两门，乃容之，此门丈六尺五寸，又云：应门二彻，参个注云：正门谓之应门，谓朝门也，二彻之内，八尺三个二丈四尺，按此诸门之广，皆并两扉言之也，不言皋门，库门，雉门，意者其犹应门，与匠人又云王宫门阿之制五雉，注阿栋也雉髙一丈疏云：谓门之屋两下爲之其脊髙五丈也，又礼器天子，诸侯台门，谓门上起土爲台，而雉门之旁，更有两观，谓之象魏，又谓之阙，皆作宫室爲之以其在东西之偏，亦谓之辟也，】。
夹门之堂谓之塾
释宫曰：门侧之堂谓之塾，郭氏曰：夹门堂也，门之内外，其东西皆有塾，一门而塾，四其外塾，南乡案士虞礼，陈鼎门外之右，七俎在西塾之西，注曰：塾有西者，是室南乡，又案士冠礼，摈者负东塾，注曰：东塾门内东堂，负之北面，则内塾北乡也，凡门之内，两塾之间谓之宁，案聘礼宾，问：卿大夫迎于外门外，及庙门，大夫揖入，摈者请命，宾入，三揖并行，注曰：大夫揖入者，省内事也，既有俟于宁也，凡至门内霤，爲三揖之始，上言揖入，下言三揖并行，则俟于霤，南门内两塾间可知矣。李巡曰：宁正门内两塾间，义与郑同谓之宁者，以人君门外有正朝视朝，则与此宁立故耳。【按正门内两塾间此迎宾，时暂立之处耳，本不可谓之宁，此宁字犹诗之着非释宫及曲礼之宁也，释宫曰：门屏之间谓之宁，门者路门也，屏者，近正门之屏也，曲礼曰：天子当宁而立，诸公东面诸侯西面曰朝，此宁亦王日视朝之位，其位必近路门，盖朝羣臣朝诸侯，表着之位甚多，非正门内两塾间所能容，虽大夫视私朝宁立，亦必近寝门，必不于外门内，两塾间也，故塾间暂立之处，不可谓之宁，】周人门与堂脩广之数，不着于经，案匠人云：夏后氏世室，堂脩二七，广四脩一堂，脩谓堂南北之深，其广则益以四分脩之一也，门堂三之二，室三之一，门堂通谓门与塾，其广与脩，取数于堂，得其三之二，室三之一者，两室与门各居一分也，以夏后氏之制推之，则周人之门，杀于堂之数，亦可得而推矣，【按门堂室，既杀当无房，夹与北阶之制，天子诸侯，绎祭谓之祊，旧说祊之礼，当于门外之西室，然室甚狭，宜宾尸于门之西堂】。
门之内外东方曰门东西方曰门西
特牲馈食礼注曰：凡乡内以入爲左右乡外以出爲左右，士冠礼注，又曰：出以东爲左入，以东爲右以入爲左右则门西爲左门，东爲右乡饮酒礼，宾入门左，燕礼，卿大夫皆入门右，是也。以出爲左右，则门东爲左门，西爲右士冠礼，主人迎宾，出门左，西面，士虞礼侧，亨于庙门之右是也。闑，东曰闑右，亦自入者，言之也。天子诸侯门外之制，其见于经者，天子有屏，诸侯有朝案觐礼，侯氏入门右，告聴事出自屏，南适门西，注曰：天子外屏【，此天子庙外之屏也，明堂位以疏屏爲天子之庙，饰则诸侯之庙，外内皆无屏】，释宫曰：屏谓之树，郭氏曰：小墙当门中，【礼记谓之旅树，树之于道也，】曲礼正义曰：天子外屏屏，在路门之外，诸侯内屏屏，在路门之内，【按孔氏，此说非也，凡屏皆当设于正门之内外，故记旅树与台门相连，天子以应门，爲正门屏在应门之外，诸侯以雉门爲正门屏在雉门之内，若路门之外，内皆无屏，司士掌朝仪，路门左右诸臣王还而揖之，是无屏也，燕礼，卿大夫皆入门右，即位未见有屏】此，侯氏出门，而隐于屏，则天子外屏明矣，【此以庙门外之屏，例应门也，】释宫，又曰门屏之间谓之宁，谓宁在门之内，屏之外，此屏据诸侯，内屏而言也。【按郭注人君视朝，所宁立处，邢氏曰：谓路门之外屏树之内，人君视朝，宁立之处，此说得之，然则当云宁在门之外，屏之内，不得云门内屏外也，邢氏又云屏谓之树，树所以蔽行道，以此推之，则诸侯内屏，在路门之内，天子外屏，在路门之外，而近应门，则又沿曲礼疏而误与其前说，自违异使，天子设屏，在路门外，而近应门，则屏在应门，内非外屏，乃内屏矣，总之，屏之外内，以正门别，不以路门别】诸侯，路寝门外，则有正朝大门外，则有外朝，案聘礼，夕币于寝门外，宰入告具于君，君朝服出门左，南乡注曰：寝门外朝也，入告，入路门而告贾氏曰：此路门外，正朝之处，也是正朝，在寝门外也，聘礼，又曰：宾死介，复命柩止于门外，若介死，惟上介造于朝，注曰：门外大门外也，必以柩造朝，达其中心，又宾拜，饔饩于朝，注曰：拜于大门外，贾氏曰大门外，诸侯之外朝也，宾拜于朝，无入门之文，则诸侯外朝在大门外明矣，是外朝在大门外也，【按天子，诸侯皆以库门爲大门大门外之朝，惟询国危询国，迁询立君及聴狱讼，则视之，非有故不视也，记云：大大士下公门，晋语云：绛之富商，韦藩木楗而过于朝，则外朝平时，臣民皆可往来朝士，注以汉司徒府大防殿拟之，仍非其制，外朝无宫室也，三朝惟路寝有堂，余皆平地，雉门外无朝】，诸侯三朝，其燕朝在寝，燕礼是也。正朝与外朝之制度，不见于经，盖不可得而考矣。【聘礼，夕币受命，略见正朝之制，平时视朝诸臣面位当如燕时】。
寝之后有下室
士丧礼记，士处适寝，又曰：朔月若荐新，则不馈于下室，注曰下室，如今之内堂正寝，聴事贾氏曰下室，燕寝也，然则士之下室于天子，诸侯则爲小寝也，春秋传曰：子大叔之庙在道南，其寝在道北，【寝庙，当连作之，此因地迫狭，故庙寝异处，】其寝庙之寝也，庙寝在庙之北，则下室在适寝之后可知矣。又案丧服传曰：有东宫有西宫有南宫有北宫异，宫而同财，内则曰：由命士以上，父子皆异宫，贾氏释士，昏礼曰异宫者，别有寝，若不命之士，父子，虽大院同居其中，亦隔别各有门户，则下室之外，又有异宫也，【大夫有侧室，见内则】。
自门以北皆周以墙
聘礼释币于行，注曰：丧礼有毁宗，躐行出于大门，则行神之位，在庙门外西方檀弓，正义曰：毁宗躐行，毁庙门，西边墙以出，柩也，士丧礼爲垼于西墙下，注曰：西墙中庭之西，特牲馈食礼主妇，视饎爨于西堂下，记曰：饎爨在西壁注曰：西壁堂之西墙下，案门之西，有墙则墙，属于门矣。西墙在中庭之西，则墙周乎庭矣，西壁在西墙下，则墙周乎堂矣，【按天子，诸侯外爲都宫，则东西墙包乎？宗庙社稷及官舍之，在宫内者也，】墙者墉壁之总名，室中谓之墉冠礼，陈服于房中西墉下，聘礼西夹六豆，设于西墉，下是也；堂上谓之序，室房与夹谓之墉，堂下谓之壁，谓之墙，其实一也。随所在而异其名尔，堂下之壁，闱门在焉，案士冠礼，冠者降适东壁，见于母，注曰：适东壁者，出闱门也，时母在闱门之外，妇人入庙，由闱门士，虞礼宾出，主人送，主妇亦拜宾，注曰：女宾也，不言出，不言送拜之，于闱门之内闱门，如今东西掖门，释宫曰：宫中之门谓之闱，郭氏曰：谓相通小门也，是正门之外，又有闱门而在旁壁也，【按冠者适东壁见母，则闱门在东壁之北隅而西壁，当无闱门，宫中闱门相通，或可随便开之，考工记闱门，容小扃，参个天子庙之闱门也，广六尺】。
人君之堂屋爲四注大夫士则南北两下而已
士冠礼，设洗直于东荣，注曰：荣屋翼也，周制，自卿大夫以下其室，爲夏屋燕礼，设洗当东霤，注曰：人君爲殿屋也，案考工记，殷四阿重屋，注曰：四，阿若今之四注屋，【按：自秦汉以下，始称殿，古但言四阿而已重屋，当有重霤，明堂位所谓复庙，重檐者也，又檀弓池视重霤，谓饰棺之池，如生时宫室之制，霤所以承水而流之天子，四面有霤，诸侯三霤，大夫南北二霤，士惟南面一霤，】殷人始爲四注屋，则夏后氏之屋，南北两下而已，【檀弓言封之，若夏屋，是南北两下也，夏屋之名，盖因夏后氏而名】周制，天子诸侯得爲殿屋四注，卿大夫以下，但爲夏屋两下四注，则南北东西皆有霤，两下则唯南北有霤而东，西有荣，是以燕礼，言东霤而大夫士礼，则言东荣也，霤者，说文曰：屋水流也，徐锴曰：屋檐滴处荣者，说文曰：屋梠之，两头起者，爲荣又曰屋，齐谓之檐，楚谓之梠，郭璞注上林赋曰：南荣屋南檐也，义与说文同，然则檐之东西，起者曰荣，谓之荣者，爲屋之荣，饰谓之屋，翼者言其轩，张如翚斯飞耳，士丧礼，升自前东，荣丧大记，降自西北，荣【士丧礼作降，自后西荣】是屋，有四荣也，【士丧礼，又曰：设于序西南，当西荣，士虞礼曰：设洗于西阶西南，注云：亦当西荣，】门之屋，虽人君亦两下爲之燕礼之门内霤，则门屋之北，霤也，凡屋之檐，亦谓之宇，案士丧礼，爲铭置于宇，西阶上注曰：宇梠也，说文曰：宇屋边也，释宫曰：檐谓之樀，郭氏曰：屋梠邢昺，曰屋檐，一名樀，一名梠，又名宇皆屋之四垂也，宇西阶上者，西阶之上，上当宇也阶之上，当宇则堂廉与坫，亦当宇矣，特牲馈食礼主妇，视饎爨于西堂下，注曰：南齐于坫，其记又注曰：南北直屋梠是也，阶上当宇，故阶当霤乡饮，礼记磬阶间，缩霤是也，霤以东西爲从，故曰缩霤，此霤谓堂之南霤也。
此其着于经而可考者也
礼经虽亡阙，然于觐见天子之礼于燕射，聘食见诸侯之礼，余则见大夫士之礼，宫室之名制，不见其有异，特其广狭降杀，不可考耳。案书顾命，成王崩于路寝，其陈位也，有设黼扆牖间，南乡则户牖间也，西序东向东序，西向，则东西序也，西夹南向，则夹室也，东房西房，则左右房也，宾阶面阼阶，面则两阶前也，左塾之前右塾之前，则门内之塾也，毕门之内，则路寝门也，两阶戺，则堂廉也；【阶戺，说见前】，东堂西堂，则东西箱也，东垂西垂，则东西堂之宇，阶上也，【疑大夫，士无东西垂之阶，说见前，】侧阶，则北阶也，又曰：诸侯出庙门俟，则与士丧礼殡宫，曰庙合也，然则郑氏谓天子庙及路寝，如明堂制者，盖未必然，【按郑氏之说，因明堂位大庙，天子明堂而误，此必不然者也，】明堂位，与考工记所记明堂之制度者非出于旧典，亦未敢必信也。又案书多士传曰：天子之堂，广九雉，【二十七丈，】三分，其广以二爲内【十八丈，】五分，内以一爲髙【三丈六尺，】东房，西房北堂各三，雉【九丈，按堂广九雉，东西房各三雉，则室亦当三雉，何以不言室而言，北堂与经不合，】公侯七雉，【二十一丈，】三分，广以二爲内【十四丈，】五分，内以一爲髙【二丈八尺，】东房，西房北堂各一雉，【三丈】伯，子，男五雉，【十五丈，按周制，公一等，侯伯一等，子男一等，】三分，广以二爲内【十丈】五分，内以一爲髙【二丈】东房，西房北堂各一雉，【三丈，】士三雉，【九丈，】三分，广以二爲内【六丈，】五分，内以一爲髙【一丈二尺，】有室无房堂，【与经不合，且大夫与士亦宜有异，】注曰广，荣间相去也，雉长三丈，内堂东西序之内也髙穹髙也此传说房堂及室与经亦不合，然必有所据，姑存之以备参考，朱子殿屋厦屋，说【附録】。
殿屋五间，前皆爲堂后爲房室中间之，前爲两楹间，后爲室东间之前爲东楹之东，又少东爲阼阶上少北，爲东序，后爲东房，西间之前，爲西楹之西，又少西，爲宾阶上少北，爲西序，后爲西房序即墙也，【本注设位在东西序者，负墙而立也，】其南爲序端，东序之东西，序之西爲夹【，本注亦谓之厢，又说文云：厢廊也，廊东西序也，此亦可见。但疑序下脱一外字，】其前爲东西堂，其后爲东西夹室，【按两夹，本名夹也，以其屋言之亦可，曰：夹室，但非谓堂后之室，】夹外之廉，爲侧阶房，后爲北阶，【本注，此其地之盘也，○按西房之后，当无北阶，说见前，】其栋，则中三间爲一栋横，指东西至两序之上而尽【，按两序上当有杗廇之梁，指前后楣梁上起侏儒，柱以承栋，栋不加于序上也，】遂自此处分爲四栋邪？指四隅，上接横栋，下与霤齐，【本注，此其上栋之制，所谓四阿也，】其宇则横栋，前后即爲南北两下，横栋尽外，即爲东西两下，四栋之旁，即各连所向而下，四面榱桷，覆堂廉出阶外者谓之庑，【本注说文云：庑堂下，周屋也，○说见后】其屋，尽水下处谓之霤，【本注，此其下宇之制也，】厦屋【，按夏屋本，谓夏后氏之屋，后人加厂作厦，俗字也，】则前五间，后两间【本注无西房，堂中三间之后，只分爲两间，东房西室，○按此旧说也，辩见前】，其余并如殿屋之制，但五间皆爲横栋栋之，前后皆爲两下之宇，横栋尽，外有版下垂，谓之搏风，【按搏风之版，所以掩东西当实着之，非悬而下也，似不得言下垂】，搏风之下，亦爲两庑，接连南北，以覆侧阶，【按大夫士，宜无侧阶，说见前】，但其庑亦不出搏风之外耳，【本注仪礼疏云：卿大夫爲夏屋，其宇两下而四周之】。
殿屋四阿连下爲庑四面之檐，其水皆多故，其檐皆得以霤，爲名厦屋，南北两下之庑，与殿屋同，故其檐亦谓之霤，东西两庑，则但爲腰檐不连栋，下又不出搏风之外，虽或有水，亦不能多，故但谓之荣，谓之翼而不得以霤名也，【本注荣翼，乃接檐之名，疏乃直指抟风，误矣。○按四阿之屋，其檐之四角，恐亦当竦起，有如翚斯飞之势，与荣无异，但因东西有霤，故以霤别之，非谓四隅之檐皆頽下也，此又当知之】。
【按古人宫室之制，门旁有塾，自塾至堂，无屋以连之，倘雨沾服失容，不得成礼矣，堂下两旁之屋，今人谓之庑，正说文所谓堂下周屋者也，周以前，经传子史，未见有庑字，盖后人始作庑，乃有此字，庭有庑可避雨，此后世制度，胜前人处，若堂上东西檐下，似不得名庑也，】。
仪礼释宫增注