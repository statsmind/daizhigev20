钦定四库全书     经部四
周礼传        礼类一【周礼之属】提要
【臣】等，谨案周礼传十卷圗説二卷翼传二卷，明王应电撰应电，字昭明，昆山人，嘉靖中遭倭乱，避居江西，遂终于泰和受业，魏校之门，其书中称师云者，即述校语，故明史儒林，传即附之，校传后焉，史称应电笃好，周礼谓周礼自宋以后胡宏，季本各著书，指摘其瑕衅，至数十万，言俞夀翁呉澄则以为冬官不亡，杂见于五官中，而更次之，近世何乔新，陈鳯梧，舒芬亦各以己意更定，然此皆诸儒之周礼也，乃覃研十数载，先求圣人之心，溯斯礼之源，次考天象之文，原设官之意，推五官离合之故，见纲维体统之极，因显以探防，因细以绎大成周礼传数十卷云云，葢应电于周礼之学，用力颇深，此三书虽各为巻帙，实相辅而行，核其大致，亦瑕瑜互见其传十卷，黜考工记不録，犹曰専解古经至割裂，序官之文，凡同职相统者，使区分部居，各以类从，则颇嫌窜乱，然论説颇为醇正，虽畧于考证而义理，多所发明，其图説二巻用以稽考传义中如职方氏，九州之类，有图无説又有如女，宫女奚女奴，诸辨有説无图上巻明堂表一篇，亦有録无书葢原本所阙下卷阙井邑，邱甸诸图，则别见翼传，故不复载也。所説间有舛误者，如谓社，即地只夏至，有事于方泽，乃祭大社，考春官司，服饰冕以祀社稷五祀，序于毳冕，以祀四望山川之下，故郑康成酒正注，列社稷于小祭，其説本明应电，以当地只，大祭殊于经义，有乖至，谓明堂即王之六寝，宗祀文王以配上帝，不得于王之寝地，当在南郊，与郊天同迎尸，则于明堂，又谓郊天迎尸，亦当于明堂考通典载南郊，去国五十里，明堂在国三里之外，七里之内，则相距凡四十余里，安有祭时，迎尸逺在四十里外者，周礼掌次，凡祭祀张尸，次葢尸幄切近壝宫迎尸，即于此幄应电未核注疏，故有此讹，他如图南郊于朝，日之前既从，其序而图祈谷于迎暑之后，又颇颠舛，然其自序，谓旧周礼图冕服，则类为男女之形而章服，仍不明井邑，则类为大方隔，而沟洫仍不分，则亦颇有所订正，今姑与其传并存，以备一家之説其翼传二卷，凡分七篇上卷曰：冬官义曰：天王防通曰：学周礼法曰：治地事宜，下巻曰握竒经传曰非周礼辨曰：经传正譌，其冬官义，拟补土司空，工师梓人，器府四渎，匠人垒壁氏，巡方攷工，准人啬夫，柱下史左史，右史水泉，鱼政盐法，豕人十八官，未免意为揣测其天王，防通以天官书所列诸星，分配诸官，以为王者宪天而出治，亦多涉附防，其读周礼法论，周礼有必不可复者，及凶人假仿之妄，旧注解释之谬，改声改字之非，与细物为自古相传之遗官，事有兼涉不扰之法，皆为有见余则多録旧文，其治地事宜，真欲复井田之制，殊失之迂，其握竒经传杂防以后世之法亦失之驳其非，周礼辨驳正诸家，尚为明析其经传讹字，则于周礼以外兼涉羣经，非惟以篆改，并欲以籀改篆，则拾其师，魏校六书，精蕴之説而不知其流于诡诞矣，大抵三书之中，多防臆説不尽可从周礼，仪礼至明，几为絶学，故取长弃短畧采数家以姑备一朝之经术，所谓不得已而思其次也，三书凡十四巻，明史作数十卷，葢约举之词，朱尊经义，考惟载传十卷图説二卷学周礼法一卷，非周礼辨一卷而不载，翼传之名，颇为疎漏，又所引黄，虞稷语，乃翼传之解题而系之，周礼传下亦为舛误，岂偶然疎畧未及检其全书欤？乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
周礼传原序
天地之道，贞观焉而变易者五气之行也日月之道，贞明焉，而往来者所乗之机也帝王之治，贞一焉而损益者，所值之时也，粤稽古，羲黄而上，未尝先天，以开人成周而下，亦不能为太古之无事，故五帝不同礼，三王不相沿乐，而其所以贞夫一者，则万古如一日，盖世有升降治灋，不能不与之推移，心无灭息，则立人之道，不可得而改也，周公之时何时也？当殷之末，造成之多难，其忧患也深，其防虑也。周监于四代，爰建六官，各率其属以倡九牧，覆承生长收藏，弥纶宥密，如上下四方之六合，治敎礼政防事，卷舒阖辟，如花瓣之六出大而王，躳后宫切，而朝廷圻辅，迄于五服四夷，百官万务，六官共闻其政一职，不专其理，错综缭绕，如束物之六札，故一职，脩可以扶颠持危，拨乱反正六职，脩则天下太和，万物咸若，今其纲条具在其人存，则其政举矣，至其物必有则，事必有司，其作止有时，其措置有所，君臣上下之交泰，男女内外之交际，礼之叙乐之和，郁郁乎文前作者，莫之先后，作者莫之继，时焉而已，后之学礼者，吾惑焉。诵其文，不究于用泥，其名不揆，诸道类以当世之弊政，而释先王之良灋，致后之瞽，蒙圣经是疑而或知其分，不知其合见其异，不见其同，乃欲析其合同而化理者，分隶以补冬官之缺，纷纷臆见，人自为书，至于卤莽，求之不得其义，妄意诋毁，窃其糟粕，用济其私，卒归废弛，皆是书之罪人也，应电玩习累年，不质之注，而质之经不求之我而求之，天遇有不得虚以待之，久之，若有所会通者，敬为传诂，然愚岂泥其迹而欲尽如其所设耶？器便于盆盂，而笾豆犹存，服习于长衫，而衣常不废，先王制作，幸而未坠者，有是经在庶乎？治有根柢，得以取衷，不失之太逺云尔，呜呼！三百六十属，洋洋乎广大，而精密师，其意不师其迹，用其道不用其名，变而通之以尽利，非英君硕辅，孰能与于此？且造化不收敛，则不能发散不混沌则不开，文明丘园之贲，先进之，从周公，孔子盖尝发之，董子有言，少损周之文，用夏之忠，百世可知矣。乃若天王，后世子庙朝宫卫之式，君臣同体，宇内一家之情，飬民治兵，敷敎用贤之方百职，各正六官，聨事之灋，密于理财，而以义为利，详于会攷，而谨终如始，五常并立而不遗，七敎兼陈而不悖，是则与天地共为贞观，日月共为贞明者也徴古验今，推旧为新，愚所传者，不在兹乎？嘉靖戊午秋日，吴人王应电书。
钦定四库全书
周礼传卷一上     明 王应电 撰
天官上
【六官曰：天地春夏秋冬者，天官所掌王宫内外及百官皆在上之事，天覆象也，地官所掌，敎飬斯民，皆根本之事，地载象也，春官，掌礼乐，合天地之和，春生象也，夏官掌政皆均平，大事夏长象也，秋官掌刑，裁物之过秋，杀象也，冬官掌事万物各止其所，冬藏象也，故六官皆实理，以成天下之务，如天宇之六合也，】。
惟王建国，【圣人继天而王，必宅中图大而建立国都，】辨方【，以日景定其方，向】正位，【中为王宫，后宫前朝后市，左祖右社，即洛诰攻位于洛汭也，】体国【，国中之道，九经九纬，如人之四体，】经野【井牧，其田野为都鄙，乡遂之制，如布之有经，】设官【天地，春夏秋冬】分职，【治敎礼，政刑事】，以为民极，【极至也，民之所归，犹之北辰，众星所拱屋正中，众木所凑，故谓之北极屋极也，】。
【四海之治，归于王畿，王畿归于王朝，王朝归于王躬，而王建其有极，故辨方正位，则前王后后，内外不相嬻，前朝后市，义利不相干，而朝廷正矣，体国经野，则王国，王畿各止其所，而邦畿千里正矣，设官分职，则天下之治大纲小纪，靡不毕举矣，所以大中至正，为万民之表极焉，治道不出于此，故六官之首，皆以此语冠之也，】。
乃立天官，冡宰【郑氏曰：山顶曰：冡宰主也，以其緫制六官之治，曰冡宰，以其司主一卿之事，曰大宰，冢宰不主一职，宗伯緫掌其礼，故皆不言司，】使帅其属而掌邦治，以佐王均邦国。
【按书周官曰：冢宰掌邦治，统百官，均四海，大宰治典曰：以经邦国，以治官府，以纪万民，小宰治职，曰：以平邦国，以均万民，以节财用，冡宰者，天下之治所自出，故曰掌邦治，百官皆其所任用，故曰统百官，天下之治，必始扵财用，主制国用，故曰节财用，布帛，纵引者曰经邦国，于是乎有统绪而不乱，故曰经邦国网之，目曰纪万民，在规条中而不敢越，故曰纪万民，曰：均四海曰：均邦国，曰平邦国，曰均万民，皆指其均平天下而言也。】。
治官之属，大宰，卿一人，小宰中大夫二人，宰夫，下大夫四人，【郑氏曰：小宰与大宰同名，小大为异，故六卿之下，中大夫为十二小卿，宰夫曰：攷以其攷，此一官所主之事也，】上士八人，中士十有六人，旅，下士三十有二人，【郑氏曰：旅，众也，下士治众事者，凡官尊者少，宜逸卑者多，宜劳故下士称旅，】府六人，史十有二人，胥十有二人，徒百有二十人，【蔵货财曰府，以府名者，主守蔵之吏也，掌文书曰：史以史名者，取其善于书计也。徒奔走之称，以徒名者主徴求号召给使，令之役也，胥説文别有谞字，释云，知也，谓凡人有才知之，称设官之数，每徒十人，胥一人，即徒之什长，所以序次诸徒役使之事，俾有次第，而不偏颇者，当用谞字，胥蟹醢也，借用非】。
取用府史胥徒之灋
宫正 宫伯【宫正之属○序官原有大夫士府史胥徒之数今附于各职下】 膳夫庖人 内饔 外饔 亨人【烹同○已上并属膳夫】 甸师 兽人 人【渔同】 鼈人 腊人【已上甸师之类并统于膳夫】 医师【当作毉下同】 食医 疾医 疡医【音阳】 兽医【已上并属毉师】 酒正酒人 浆人 凌人【去声】 笾人 醢人【音海】 醯人【音希】盐人 幂人【音密○已上并属酒正】 宫人 掌舍 幕人 掌次【已上并属宫人】 大府 玉府 内府 外府【已上并属大府】 司会司书 职内 职歳【歳当作出】 职币【已上并属司会】 司裘 掌皮【司裘之属】 内宰 内小臣 阍人 寺人 内竪【音树○已上并属内宰】 九嫔 世妇 女御 女祝 女史【已上并属九嫔统扵内宰】 典妇功 典丝 典枲【音徙○已上并属典妇功】 内司服防人 染人【已上并属司服】 追师【堆同】 屦师【已上内司服之类】 夏采
【以上天官之属，凡六十官，王者奉天道，以理天下也，故曰天王冢宰，佐王以奉天也，故曰天官，是故王宫后宫之事，冢宰无所不统，宫正而下，主宿卫及王之左右内宰而下，主内政，及后之左右，膳夫主食酒，正主饮，宫人主宫室，典妇功，主女工内司服，主衣服，医师主疾病，罔有一事一物出扵他门，违扵式灋者，俾王及后，率由天道也，万物皆天物，故主制国用，而有大府，以掌其出入之权，百官府皆天职，故主统百官，天下事皆天工故主，赞王听邦治，而特立司防一职，緫赞天下之治防天下之职，稽之虞廷，谓之百揆，六十属皆主在上之事，故曰天覆象也，】。
【按旧説周礼设官，诸言伯者以尊长为名师者，取可为师，灋也，言人者，以其事名官，言氏者有二义，若桃氏为劔筑氏为削族，有世业，故以氏名官，若冯相氏，保章氏师保氏官，有世功，则有官族也，司者専任其事，事由扵已典者，出入由己，课彼作人职者，财不乆停职之而已，守者专扵其地，无敢移易，掌者执掌其事，不得放失，曰：夫者刚阳之称曰大夫，则尤尊矣。曰：仆侍御之，名曰卑之也？曰：正贞固之义，曰：宗礼灋之主，府主藏，火主礼文，他若饔医卜祝，虞衡车马，瞽蒙眡了，布宪象胥之属，皆因其事而立名也，】。
太宰之职，掌建邦之六典，以佐王治邦国，【典常也，主也，谓所主执经常之道也，】一曰治典，以经邦国，以治官府，以纪万民，二曰敎典，以安邦国，以敎官府，以扰万民，三曰礼典，以和邦国，以统百官，以谐万民，四曰政典，以平邦国，以正百官，以均万民，五曰刑典，以诘邦国，以刑百官，以纠万民，六曰事典，以富邦国，以任百官，以生万民，【扰从忧，兽名不从，忧】。
【建邦之六典者，建国设官，不离乎此，王执之以治天下，邦君执之，以治其国，故大宰掌之，以佐王也，六官各以邦国言者，自王国以至诸侯之国，兼举之矣，各以官府言者，六官互相管摄，不止治一职也，各以万民言者，民惟邦本，为政主扵，临兆民也，治道无纲，不足以言治？大宰主出治亮采，惠畴，举其大纲，邦国如布缕之有经，进人才，百官府皆其所统治，于是万民如在，网目中而不敢越无礼义，则上下乱，司徒敬敷五教，邦国頼以安寜六乡，六遂皆受教，灋于司徒，百官府皆其所教，于是民生遂驯扰而无叛乱，然犹未谐和也，秩宗典礼乐直哉！唯清神人以和，邦国頼以和协，百官府习于礼乐，心志有所统摄万民，因以谐和而无乖戾，然苟有外患，内讧礼教，将安施乎？政典以正之，九灋脩明邦国，頼以底平，百官府无先后失时，弗纳扵邪？万民因之均齐，无敢乱行干纪，刑典以纠之，制百姓于刑之中，惟明克允，邦国之不如灋者，有以诘责之，百官府皆有所仪刑，入于轨度，万民因之，以举正此二者，所以祸乱无由起也，然苟有废壊不举之处则不生，司空度地居民水，火，金；木，土，谷，唯脩邦国，頼以殷富，百官之事，皆其所任用，万民因之，生生而不困也，此六典之相合，而无罅漏，周匝而无厌，殬相承而有序如此，六典既定，王国于嵗首则以此县之邦国于嵗首则以此施之，诸侯之狱讼，则以此定之所以佐王治邦国也】。
【按：惟王建国，而大宰之六典，司徒之土地人民，宗伯之神，示鬼之礼，司马之九，灋司寇之三典，与夫小宰之宫刑，小司徒之教，灋小宗伯之神位，大司乐，治建国之教，灋必称建国者，谓有是国，即有是典，圗礼教刑法，神位教法，非此无以立国，国存与存，国亡与亡，商受夏，周受殷，百王不易，故系之建国，有国者当知所执守矣。】。
【闻之师曰：先王封建诸侯，以道治天下，定为万世常经，是曰六典，后世废封建为郡县，専务以法把持守令，不复有君道，六典灭亡久矣，大宰偏言则一职，专言则包六职，故六典皆大宰，所掌治典，大宰自主之，其次分掌于五官，○应电业师，魏恭简公讳，校学者称为庄渠先生，仕至大常卿，有周礼沿革，传止天地二官，余阙】。
以八灋治官府，【灋古法，字从水，取其平，从廌触邪，兽去恶之意，今文省廌非○，郑氏曰：百官所居曰府】，一曰官属，以举邦治，【即小宰之六属】，二曰官职，以辨邦治，【即小宰之六职】，三曰官聮，以会邦治，【即小宰之六聮】，四曰官常，以听邦治，【即宰夫之四，曰旅，掌官常以治数，常古所常行也，周官其尔典常】，五曰官成，以经邦治【，即小宰之八成，宰夫，二曰师，掌官成以治，凡谓比居简稽，八者】，六曰官灋，以正邦治，【即宰夫，三曰司，掌官灋以治目及经中治灋，教灋与凡称灋者，皆是】七曰：官刑以纠邦治，【伊训制官刑，司寇官刑，尚能纠职，小宰以官刑，诏冡宰而诛之，及经中称诛罚，皆是】，八曰官计，以弊邦治，【即小宰，六计弊防也，】。
【六官各有六十，属举贤自助，则邦治兴，举而无鳏，矌六职，各有攸司，责有所归，则邦治有分辨，无相夺伦，国有大事，如吉凶军宾嘉，非一官所供，六官相聮，共行则邦治，防合如一，而无离散，事变无穷，创立之始，节目有未尽，举古所常行者，而折中之则邦治，有以听断而不，官府各有成事，品式六官，依此听决，则邦治如布之，有经而不紊，每事各有成灋，百官各循其灋，则邦治，各正而不忒，以至人无所惩戒，则心易，制官刑，儆于有众邦治，得以纠察，无废坠，有善不举，则众无所劝，防计功，叙以弊断之邦治，所以成终也，】。
【师曰：治天下有体，邦国君道也，以六典治之官府，臣道也，以八灋治之】。
以八则治，都鄙【三百里外邦县，邦都之地，】一曰祭祀，以驭其神，【宗庙社稷山川，五祀及凡有功徳之在其地者，或因国之在其地而无主，后者都鄙，主其神之祭祀】，二曰灋则，以驭其官。【有爵位者两伍之属，以王灋纪之】，三曰废置，以驭其吏，【庶人在官者，有过则废，有善则置】，四曰禄位，以驭其士。【学士将仕者论定官之位，定禄之】，五曰赋贡，以驭其用。【自上所收曰赋，自下所供，曰贡用，所以待王朝之徴调及守宗庙之典籍也，】六曰礼俗，以驭其民，【凡乡俗之礼有不同，而无害于义者，如祔有离合，衣有端，防腋冠礼有醮，冇醴因其俗而节文之以礼，俾民相安而不敢越】，七曰刑赏，以驭其威，【都鄙冇君道故封，内刑有罪，赏有功，得自专之，方士所谓书其刑杀之成，与其听狱讼者，上之于国，犹今之题知而不屑屑兼听之，故事，治而上逸也，】八曰田役，以驭其众。【大田，简众大役，任众都鄙之君，农隙得自为之】。
【王畿千里，自乡遂公邑之外，有家削县都之地，天子不能亲治，不得不封，其臣子以分治之，然不可听其自治，而不为之节制，又不可一一束缚之，使不得以有为，故有八则以驭之；使得专其治，无过其则而已，葢幽则有鬼神，示明则有官吏士皆为治之，纲领赋贡以足用，礼俗以施教，皆为治之具，而刑以诘奸，兵以御侮，则辅治之灋，故祭祀礼俗，则有都家，宗人法则，则有都则家则刑，则有方士兵则有都家，司马，至若大宰之建长立两乡，大夫以法宪于所治之国，春官大史，逆都鄙之治，夏官司士掌都家，县鄙卿，大夫士，庶子之数，秋官朝大夫，掌都家之国治，凡歳终之所攷，正歳之所施治，朝之所听，一以此八则而驭之，又有公邑，错综其间，天子使吏治之，此千里之内，所以昭明而无后，世世家之祸也，】。
【师曰：先王建都邑，以封公卿大夫在王朝则，臣道也，以八灋治之在封邑，则君道也；故以八则治之，灋者从上之令而下不自专也，则者受节制于上，而下得自专也，驭者节制之义】。
以八柄诏王驭羣臣，【郑氏曰：柄所秉执，以起事者】，一曰爵，以驭其贵。【，公；侯，伯、子、男、孤、卿、大夫士之命也有徳者尊之以爵，使贵于凡民】，二曰禄，以驭其富，【自国君至庶人，在官者之食也，有功者厚之以禄，使丰其所享】，三曰予，以驭其幸，【常禄外，赐与特恩，即九式好用 勲，赏功幸 易，承天宠】，四曰置，以驭其行。【有善行者，论定官之，置之于位，】五曰生，以驭其福。【人情莫不欲寿，罪疑惟轻，死刑者赦之，使得其生，为福大矣，】六曰夺，以驭其贫，【大则收其田里，小则下其食不善，而君所弃者，贫乏以困之，】七曰废，以驭其罪。【有罪者罢黜，不叙使不任事，】八曰诛，以驭其过，【诛丽于五刑，即内史之杀也，罪而至于典刑，非常过恶，旧以罪重于过，故训诛为薄责，然不可以对生，当以内史之杀为据，或曰，过对福，当是祸字，祸与过，形声相似，而误犹诗莫予祸，谪亦作过也。○柄説文从秉作棅】。
【周礼叙，大宰治天下之纲凡十条，而唯六典曰：佐王八柄，八统曰：诏王葢治邦国驭羣臣驭万民，乃王之大权，王所自操大宰，但参賛之礼，所谓虽有庇民之徳不敢懐君民之心也，其余大宰执之，王不必専书所谓罔攸，兼于庶言，庶狱，庶慎也，爵禄二者，王所以驭羣臣，八柄之大者予夺，二者自其禄而施低昂之柄，废置二者，自其爵而操进退之柄，生诛二者，制其死生之命也，予置生皆作福之事，夺废诛，皆作威之事，洪范所谓唯辟作福，唯辟作威，臣无有作威作福，故以诏王也，】、
以八统诏王驭万民，【统包举倡率之意，】一曰，亲亲【如尧之亲，九族】，二曰敬，故【如髙宗之旧学于甘盘，光武故人，严子陵】，三曰进贤，【有徳行者】四曰，使能【有才艺者】，五曰保庸，【有功者】，六曰尊贵，【有爵者】，七曰逹吏【，在官小吏，】八曰礼賔，【如三恪，二代之不臣者，以賔礼之，及待四方之賔，客也】。
【四海之广，兆民之众，大君以一人之身，欲操御之，使皆循轨，苟无其道，不防于举一而废百乎？惟其统领之道，有此八者，然后能不动而变，无为而成耳。笃于亲，则民兴于仁，故旧不遗，则民不偷，进贤使能，则民劝于为善，有功者保安之，则民知趋事，赴功有爵者，尊崇之，则朝廷愈尊，属吏有勤劳王事，察举奬劝之，俾得行其志，则民相劝，而勤于事，礼宾，则民兴让，八者上行而下效，故能以一而御万，所谓譬如北辰，居其所而众星拱之者也，足故先王以道治天下，似难而实见，后世以灋把持天下，似易而实难也，】。
以九职任万民，【任者使负荷，其职事而责其成】，一曰三农，生九谷，【三农者山，农泽农平地之农也，九谷者，黍；稷，稻，粱麻麦菽，蕡也，黍禾髙丈余，稷俗名穄髙四五尺二者，皆宜于陆稻一名稌，有百种，宜于水粱即良也，有黄白二种，麻芝蔴也，有数种，月令食蔴与犬，麦有来麦，大麦小麦三种熟于夏，一名荍麦熟于秋菽，俗名豆，其类二，一生于冬而收于蚕，月有大，小二种，一生于夏，与禾齐熟，有黄白赤緑黒绛大小刀，扁之名百余种，苽茭所结实也，生于水涯，食医苽宜鱼蕡，黄蔴仁也，笾人防蕡，谷类尚多，此特取经传所载者，明之○菰，蕡音孤文，荍音乔】，二曰园圃，毓草木【毓，育通繁息之意，○圃树植之地，园其樊即载师所谓园防也草者蓏实，及菜茹木者，果实及桑柘，与凡嘉禾也，○；蓏，礼果反，上中果也柘音蔗】，三曰虞衡，作山泽之材，【山林川泽，有自然之利，不撙节爱，飬之则至于困竭，山虞泽虞，林衡，川衡敎民作兴，其利】，四曰薮牧养蕃鸟兽，【薮音叟，○泽生草曰：薮牧者牧地，皆善水草之处，滋飬鸟兽，使之蕃殖，】五曰：百工饬化八材，【饬音勅，○八材者曰圡，曰木，曰金，曰：玉石曰：骨角曰：皮革曰：羽毛曰采，漆土之陶木之斵，金之冶，玉石曰：琢磨骨角曰切磋，皮革曰：剥羽毛曰：析采色之文，胶漆之固，所谓百工也，饬者修治之如土，金去其滓，玉去其瑕，木刋，其皮皮革，治熟之，因其质而作新之耳，化者变化之如木之为室，土，金之为器，皮之为衣，采色之有，象更易之，而非旧形也，】六曰商贾，阜通货贿，【贾音古，○金玉曰货，自然之物也，布帛，曰：贿若聘礼，贿用束纺，人所为也，物之生聚有地，自其多处，迁于所无，曰：商，物之多寡，有时自其多时积以待乏，曰：贾，故能利者使阜，无者使有】，七曰嫔妇，化治丝枲，【枲音徙，○出于蚕，枲出于草，变为布帛，故曰化治，嫔指宫中之人，及有爵者之妻掌于典妇功，妇泛指国中妇人掌于闾师等官】，八曰臣妾，聚敛疏材，【疏材者，草木枝叶根，实可以食，用药材者，地官掌茶之所掌也，臣妾男女贱者之称，葢一男一妇，势不能自立，而依于私家，则使之为此职也，】九曰闲，民无常职，转移执事，【闲民者，不服农圃，山泽薮牧之劳，又不从事于工商之叶，故使转移执事，若今之脚，夫舟师车夫等人】。
【古语曰：一夫不耕，或受之饥，一妇不蚕，或受之寒，民无职事则不生，不事事而求生，乱之道也。然人情好逸恶劳，非长民者，各以其职而任之，则相率而为惰，逰矣生民之本，在食农圃，二者，民生之本，故居其首。虞衡薮牧，二者，虞书所谓若上下鸟兽草木，皆生财之源，故次于农工商，二者民用之，不可缺，所以资农，故视农为末，人情劳则思善逸，则思淫惟夫，嫔妇皆勤于女工，此内人之所以无不有事，而富足之资也，其一家专务为织，则任之以女事，而贡布帛耳，至于疏材者，天地之遗利，则以臣妾聚之转移者，百职之所需，则以闲民司之，葢既不强，人以所不能，而又足以济人，事之不可无者，庶防天下无废人，而事易举矣，九职既任，即大学所谓生之者众为之者，疾也，何忧乎贫？今民之无职者多矣，一曰佛，二曰老，三曰冗兵，四曰冗吏，五曰逰民六曰作无益之工，七曰通异物之商，宜乎民之困穷而无以为生矣，抑不特此风俗奢僣于下，赋役歳增于上而纵贪，汚官吏日夜，疾视其民而敛之若仇，不至于大壊不止也善乎节卿郑氏之论曰：先王制民之产以厚其生，既而听民自为生，下则困之，使民无以为生，呜呼！天之立君，以为民夫何使之至于此极也？大有为之君听民自为生不止也，其当制民之产哉？】：
以九赋敛财贿，【贿月，鬼兴鬼二切○赋取于民之称兵，有车马，兵器亦取于民，故谓兵为赋，人功所成，曰：贿，周礼取民之制，不专于米，故以财贿言】，一曰邦中之赋，【在城郭者，以待賔客】，二曰四郊之赋，【去国百里，近郊逺郊也以待刍秣】，三曰邦甸之赋，【二百里，以待工事】，四曰家削之，赋【削恤，敎反古文作□，善○三百里，以待匪颁】，五曰邦县之赋，【四百里，以待币帛，】六曰，邦都之赋，【五百里，以待祭祀，】七曰关市之赋，【市，或在闗或在国以待王之膳服，】八曰：山泽之赋，【虞衡所掌山农，泽农以待，丧纪】，九曰币余之赋，【掌事者之余财以待，赐予】。
【此王国赋入之定灋，旧说赋为口率出泉，如汉灋口赋人百二十，以为筭也，关市山泽之税，有人占防取之，币余之物，指斥与人卖之，皆为官出息，若后世贾人倍筭矣，愚谓有田则有赋，有身则有役，未有税其身者，口率出泉，商货取税，斥卖官物有息，皆汉已后，事用此以觧九赋谬甚，葢自邦中四郊甸，稍，县，都皆田赋也，关市有廛布山农，泽农有十一之贡，此皆正赋，惟夫币，余者葢九式之用，虽有定灋，然防计之始，必稍为余，故事毕必有所余，以待王之小用，赐予其详，见于职币，古人节用，故用于上而有币，余后世横征，故取于下而有羡余，名相似而实不同也。】。
以九式均节财用，【郑氏曰：式谓用财之节度，】一曰，祭祀之式，【祭祀有大、小，中，三者出于邦都之赋】，二曰賔客之式，【朝觐，防同及诸侯，诸臣聘问，往来之饔，飱牢礼也，出于邦中之赋】，三曰丧荒之式，【丧古丧，字○丧，谓大丧，小丧也，大府山泽之赋，以待丧纪，荒谓凶札，遗人县都之委积，以待凶荒，又传曰：三年耕必有一年之积，此亦荒之式也，葢每赋式，皆当以三年而存其一，卒然无征，而国用有所支，又以其余及县都所积者而散之于民，故每遇凶札，既能薄征，又能散利也，】四曰羞服之式，【王之膳羞衣服，出于关市之赋】，五曰工事之式，【百工器物之材，与其食也，出于邦甸之赋，】六曰币帛之式，【诸臣适四方之币献玉帛也，出于邦县之赋，与邦国之币贡】，七曰刍秣之式，【刍音初，○养牛马，禾谷出于四郊之赋】，八曰匪颁之式，【匪分也，诸臣之常禄，出于家，削之赋】，九曰好用之式，【好去声。○，君之于臣，或亲故贤能于常禄之外，特恩加厚，有所赐予，所谓予以驭其幸也，出于币余，然亦有式则不至于过多，无节】。
【此王朝用出之定式，王者莫尊于天地祖宗，故祭祀为首，礼莫重于尊贤，故賔客次之，丧礼以送终，荒礼以救灾，二者事之至急，故丧荒次之羞，服所以供王工事，亦上用为多，此国用之，至大而次于祭祀，賔客丧荒者，即大禹之菲饮食，恶衣服，卑宫室，薄于自奉之意也。匪颁主供，臣下刍秣，乃军国牺牲之所需，故次于上供好用，非常典故，在经用之末也，】。
【按军旅，有国莫大之费，而九式不言者，葢军旅之赋，出于邱甸，其谷积在廪人，仓人薪刍在稍人，委人皆取于公田之入，务多积，以待不测，与凶荒互用者，其金石之费，则职金所谓凡有大故，而用金石，则掌其令也，其车马，兵器，别取办于农，所谓邱甸之车数者，此非若常用之，可以一定而无损益，故不在九式之内也，】。
【师曰：九式言，均节也者，以三十年之通制国用，总计国赋，歳入若干国，费歳出若干，四分为率，量用其三，而存其一，三年矣，则其积可供一年三十年，则有十年之积，国不幸多故，不待加赋以病民，民不幸有水旱之灾，上又得以蠲赋，所以飬王仁心，助成恭俭之徳而禁奢侈于未萌也，事有定格，王不得滥费，有司毋敢滥，供监守者，不得侵没，上下交相正焉，祖宗创业，立灋谨严，子孙守成遵而不易不至，由俭入奢，王政之至善也，呜呼！九式废人主，太平逸乐，将必生其侈心，而有司逢君为容説国费日靡民赋，且日增至于穷奢极欲，竭民之脂膏，而不能给矣，上下相师，风俗胥为侈靡，四海所以困穷也。今欲复九式，则何先？曰寡欲，则费省而税敛薄，多欲则多费，而多取于民，此古今治乱兴亡之诀也，】。
以九贡致邦国之用，【致者定为式，灋使其自致也】，一曰祀贡，【供祭祀之所需，禹贡荆州包匦菁茅，以其坚实条脊，利于缩酒，其产特良也，】二曰嫔贡，【嫔音賔，○供嫔妇之所化治，禹贡青州，岱畎丝枲，厥篚檿丝，兖之丝，荆之枲，皆坚韧肥美，利于女工也；】，三曰器贡，【吉凶礼乐之所需，九州各有所制，禹贡徐州之泗濵浮磬，攷工记所称燕之函，胡之弓，及肃慎氏楛矢，成器精妙，非他方所能造也，】四曰币贡，【供神人币帛之用，禹贡所谓厥篚，扬之织贝，兖之织文，荆之纁□组，徐之纎缟，豫之纎纩也，此与服贡相类，故大行人采服之贡，但言服贡而不及于币，贡皆坚致，而有文章，非他方之所及也；】五曰材贡，【供百工之所饬化，禹贡徐之土五色，峄阳孤桐，易之篠，簜；齿，革，惟禾荆之杶干栝，栢砺砥砮，丹箘辂楛美材，适用非他，方之所产也。】，六曰货贡，【山泽所生，自然之物，禹贡徐之淮夷蠙珠，荆、扬之金三品，荆之大梁之璆，铁银镂雍之球，琳，琅玕，得天地之精英者也，○蠙玭通，弼眠切，璆球通】，七曰服贡，【供衣服之用，禹贡冀之岛夷皮服，之岛夷卉服，荆之絺绤，梁之熊，罴，狐；狸，织皮是也。】八曰斿贡，【斿旒通，又音由○供旌旗之用，禹贡荆、扬之羽毛，徐之羽畎夏翟，此皆出自南方，葢天文南方七宿为朱鸟感之而生者也；】九曰物贡，【九州之物，各有所宜，禹贡之厥包橘，柚，青之海物，徐之鱼，物有适用，而不可无者也。】。
【此侯国。职贡于王之定灋，召公训于武王曰：明王慎徳四夷咸賔，无有逺迩毕献方物，惟服食器用，夫圣经每言制其贡，各以其所有后世之贡，责以非其地者，不可胜数，诛求货买之，殃民不可胜言。苟律以此灋，一切裁革其利民，不亦大乎？】。
以九两系邦国之民，一曰牧，以地得民，二曰长，以贵得民，三曰师，以贤得民，四曰儒，以道得民，五曰宗以族得民，六曰主，以利得民，七曰吏，以治得民，八曰友，以任得民，九曰薮，以富得民。
【师曰：两犹耦也，所以协耦万民，系聫缀之，使不涣散，先王能以天下为一家，中国为一人者，有道以固结其心耳，牧者，诸侯各有分地，世养其民，民皆亲戴之，后世守令数易，不复以地得民矣，长者畿内，诸侯虽不世，然徳尊位隆民，皆尊仰之后世，公卿不亲民，不复以贵得民矣，师者，学校之官，兴教化，善风俗，民尊其贤，后世师道不立，不复以贤，得民矣，儒者学校所造之士，笃信，力行有道，为人所重，后世儒者志于利禄，习为空言，不复以道得民矣，宗者大宗，百世不迁，收合其族，后世宗灋不立，人不知统系，不复以族得民矣，主者大夫各食其采，地利益及民，后世仕不世禄，与民争利，不复以利得民矣，吏者若比长，邻长已上等吏治教，与民相安，后世乡遂灋废，上下乖离，不复以治得民矣，友者同井合耦之人，互相保任，情各亲睦，后世井田废，出入不相友，不复以任得民矣，薮者虞衡，掌泽薮，公其利于民，后世山泽之利，尽榷于官，国富民贫，不复以富得民矣，此古今治乱之大较也，有志复古者以民吾同胞为心，则有是灋矣，愚按：府史之属，服勤公事，亦以治得民也，】。
正月之吉，【夏正月，正元日】始和，布治于邦国都鄙，【有不调之处，和洽而布之，】○乃县治象之灋于象魏，【县音挂也，○象者，国家之灋，如天之垂象也；魏，大也，阙旁两观，巍然，故以为名。两观主县，灋故曰象魏，】使万民观治象，挟日而敛之，【挟音接○挟日，更一旬也。久则生玩，故敛之】。
【歳首天运，更始人事，当一新治，敎礼政刑事，建国之所倚，頼六官之所执守，万民之所观灋，王畿内外之所，奉行者也，然时移世改，必有不可行之处，治道当有变通，故每歳首则和而布之于邦国，都鄙使行之，无斟酌，而县示于民，使有持循葢邦中乡，遂之民，六官所自治，故县以示之，邦国都鄙之民，各有其君，六官但节制之而已，故布而使自县之也，宗伯独不言，和布县灋者，其有缺文欤？司空则亡之矣，又按周公制礼，述为一代大典，后贤后王，率由旧章而已，而六官于正月之吉，皆曰和布，何也？立人之道，生生不息，事变无穷，治道与之推移，宰相佐王御天，岂拘拘守其防，墨之谓哉！故必有协和之布，而后可以守之，无也，是故舜禹以圣，绍圣而尚有作新之政，成王名为守成，而周家一代典章，皆其所立，后世不知此义，凡于先君已行之事，时移世改，有所废缺，则不敢少有损益，曰：变乱成灋也，其小人隂壊黙损则更不能问，故必至于大壊极然后英雄之君，相起而振饬之，此不善守成者也，周公之防深哉！虽然，苟无协和之道，而徒取旧章纷更之，以至于速，天下之祸多矣，故事冇当变通偷惰，而不肯为，非也？事非有喜事，而擅改作，诚前王之罪人也，】。
乃施典于邦国，而建其牧，【九州之牧，在舜典为十二牧，周官所谓九牧也，】立其监，【监平声，○监于方伯之国，及名山大川者，】设其参，【参清含反，○诸侯之三卿，记所谓大国三卿，次国二卿，小国一卿，命于天子者，】傅其伍，【傅音附，○益之也，伍五大夫，】陈其殷，【，众也，谓上中下士，】置其辅【，府，史，胥，徒辅治者，】乃施则于都鄙，而建其长，【都鄙之君，】立其两【，孟仲两卿，】设其伍，陈其殷，置其辅○，乃施灋于官府，而建其正，【六卿】，立其貮【十二，小卿】设，其攷【成也，宰夫乡师等成治者，】陈其殷，置其辅。
【前所言和布县，观者六官，各下其一官之事，于邦国都鄙万民，若天之赋，式地之教，灋春之三礼，夏之九灋，秋之三典，即小宰，所谓六职也每嵗施行之际，有所损益，故各官自行之，此所言典灋则者，邦国官府，都鄙一代之典章，一定不易大宰，总执其体要，而施之也，夫牧而曰建者，不可则有所，更置州牧，未尝専其任曰监，曰叄，皆自王立之设之，此天下之治，所以常出于一也，长而曰：建者有罪，得而废之，都家，未尝有其土曰两，曰：伍皆自王，立之设之，此王畿之治，所以为首，善之地也，正而曰：建者嵗终则致其事，六卿未尝世，其官曰貮，曰攷，皆自王立之，设之葢嵗终于百官府之受会致事，而诏王废置，故此若更置其人在位者，所以无奸慝之可容也；此皆天子之大权，大宰得而佐之，若侯国之五大夫，其君自择之，及夫殷与辅皆其君长，正自主之，王与大宰固不得而屑屑矣，夫典灋则非有变更也每嵗首必施之，则为治之具，然有日新之意，牧正长，非必改易也，而每嵗首必建之，则为治之，人欣然有日新之功，故灋乆立而不玩人乆任而不倦也，】。
凡治以典待邦国之治，以则待都鄙之治，以灋待官府之治，以官成待万民之治【八灋中之官，成自官府所执而言，此则自万民之有事于王朝而治之，】以礼待，賔客之治，【五礼之宾礼，自常时言，此则因事变不齐而治之，盖大宰听邦治，则有万民，賔客之至，故特举此二者】。
【师曰：治灋立矣，择人而任之矣，大宰清心无为候，事之至各举旧章，应之未尝作聪明焉，所谓无偏无党，王道荡荡也】。
祀五帝，【五帝者，一气流行而变为木火土金水徳各不同以宰制万物，王者因而祀之也，详见郊社，总释】则掌百官之誓戒，【誓警励之词，若不共有大防，戒使知儆，即斋戒】，与其具脩，【具所当供之物，牲币之类，脩所当举之事，涤濯扫除之类，】前期十日，帅执事而卜日，遂戒【，卜者请命于天也，卜吉遂戒而散斋七日，致斋三日，故必前期十日而卜，此誓戒之事也，】及执事，眡涤濯，【祭之前，夕世妇，帅女宫而濯溉宗伯，眡之大宰，复亲眡之，此所脩之事也，】及纳亨，赞王牲事，【亨音烹，○纳亨者，祭之晨，王亲割牲以授亨，人纳之，鼎俎也，纳亨之牲，大宰牵之以授王，故曰：赞王牲事，】及祀之日，賛玉币爵之事，【玉与币所以礼神，各如其方之色，爵所以献，齐酒宗庙用玉爵，祀五帝，不用，玉尚质也，牲与币，此所具之事也，○齐音剂，】祀大神，亦如之，【大神，谓郊社】享先王，亦如之，赞玉几，玉爵，【玉几者，天子平日左右玉几，故享先王，设之以依神，玉币爵玉几，玉爵皆大，宰执以从王而授之，故皆曰赞】。
【礼莫重于祭，凡卜日具脩，诏相大礼，虽大宗伯所掌而大宰，有司之表，故凡百官之誓戒，与其具脩复掌之】。
大朝觐会同，赞玉币玉献【，朝觐会同，见大宗伯玉币诸侯享，币也，玉献献国珍异，亦执玉以致之，二者大宰賛王授之】玉几，【王所依也，即司几筵之左右玉几，所以优尊者】，玉爵【王礼，诸侯之酢爵，王朝诸侯，立依前南靣其礼之于阼阶上，二者，大宰賛王为礼】。
大丧賛赠玉含玉，【王及后之器赠玉，既窆而纳于圹者，含玉敛而实口者，大宰助王为之，】作大事，则戒于百官，赞王命【大事，军旅，田役也，王亲命之冢宰，为之賛助国之大事，在祀与戎，祭祀之戒，大宰掌之，则此戎事之戒，非大宰则司马今不属之二官，何也？此有三义，其一君徳以刚为善，故欲其当万众之中，布昭圣武，其二治安，则玩兵故，欲后王身亲师旅之事，安不忘危，三则大宰于治，无所不统，不可复专，兵事之戒，大司马统兵于外，其权特重，军容不可入国，故亦不専其戒，皆防防杜渐之意也。】。
王眡治，朝则賛听治，【治朝路门朝也，】眡四方之听朝，亦如之，【谓廵狩于方岳，】凡邦之小治，则冢宰听之，听四方之賔，客之小治【，王日出眂朝，宰夫叙羣吏之治，而王听邦之大治，及大行人有四方之大事，则受其币而听其辞，与廵狩而听治于明堂，并冢宰佐王平断，若畿内与四方賔客之小治，则宰自听之，四方听朝，不言小治廵狩，皆大政也，】。
【师曰：王恭已南靣大治，与宰臣平章一人之体也；大治与闻，助王所不及小治，不以烦王百揆之体也，上奉王命，次请于冢宰众务，各以其职自治之，庶僚之体也，故曰：主好要百事，详主好详，百事荒】。
歳终，则令百官府各正其治，受其会，听其致事，而诏王废置。
【百官府六官之僚属也嵗终天运一终，人事告成，将除旧布新，故令百官府各正其治，谓申明其职，掌也受其防，谓攷覈其功，叙也，致事者休致，其职事于上，一则王事告成，而不徒使，一则臣事告终，而不徒禄，于是诏王废置，以为正月，建立之地，葢大僚中有当举当黜，不能俟大比之期也，他官或言正治致事，或言会政致事，义并同】。
三歳则大计羣吏之治而诛赏之
【凡人事，必以三嵗而成一为创始，二为损益，三则成立，若教民而使之感格，治地而使之成熟，岂一嵗之功故攷治者，必以三年也嵗终之考止于百职之首，去泰，去甚三嵗大比则大计其羣吏之治讣者审察，商度之谓，无功者不徒废之而已，必加以下官不职之罪，有功者不徒置之而已，必受进贤之赏，书周官，举能其官，唯尔之能称，匪其人，唯尔不任是矣。葢兴起事功，出内财用，士大夫不能一一亲之皆出于羣吏之手，而其所以用此羣吏者，则士大夫也，故周公之灋必详于羣吏，御史賛其书，宰夫正其会，司防攷，其成内史，逆其防如是，则事功之兴废，财用之生耗，不得毛髪欺隠其诛赏皆实绩，而非虗应故事矣，若羣吏之废置诛赏，皆各属长官自专之，观乡师嵗终攷六乡之治，以诏废置大比，则攷校察辞，稽器展事，以诏诛赏，乃各官之着例也。夫然，则大僚务以求贤为急，而必明于其官，百揆不侵，百官府之权，使得精于用舍，此其大小烦简，所以各得其职也，后世百官皆攷，选于吏部，岂为长官者，不能知其属吏而为吏部，独能详其各属各部之官，皆不可信，独吏部为可信耶？是所谓舛也。】。
【按羣吏不止，府；史，胥、徒，亦有兼言士者，观宰夫言，三公六卿大夫羣吏之位可见，六官之中，言羣吏者非一，大宰三嵗大计羣吏之治小宰，月终受羣吏之要，指六官之属吏也，宰夫歳终，则令羣吏正嵗防正嵗则以灋警戒羣吏专言天官一属之吏也，乡大夫令羣吏正要防遂大夫，帅其吏而兴甿，即乡遂之官司市市之羣吏，即胥师等官，司马令羣吏撰车徒，即乡遂之吏受灋于司马者也，唯司防之，询羣吏则指诸侯之陪臣言，若小宰以官府之六叙正羣吏则兼大夫士而言，犹御仆言，掌羣吏之逆不言，士大夫在其中矣，】。
【师曰：六典而下，建立治道，纪纲也，正月之吉，率百官兴事也嵗终省其成也，有事诏王，賛王顺承天施之义也。故曰：干知大始，坤作成物，干以易知，坤以简能，昔者尧举舜而敷治焉，舜有臣五人而天下治，此乾坤易简之理，万世之灋也，】。
【又闻之，师曰：冢宰统百官，则既掌其废置诛赏矣，然冡宰之贤否，王何以知之乎？昔夫子称鄙夫之患，得患失，洪范称臣，无有作威作福玉食，秦誓称一个，臣之休休，有容观于此三者而相定矣，愚谓爵禄威福，出自于君臣何有焉？技能彦圣，出自于天，已何与焉？彼鄙夫浅，丈夫知自利其身，故患得患失，以至于奢纵，拟君自有其善，故妬贤嫉能以至于殃民病国大臣者，以天下之乐为乐，而不有其身，何意于富贵威权，以天下之善为善而不有其善，何敢以自贤，自圣在髙位者非此，斯亦无足观矣。求之，近代王安石能不患得失，公孙能不作威福，王旦能不忌贤才，而相业者未尽者，非以其有得有失欤？抑宰相者，佐天王以御天，四海理乱，百世安危，孰非其责？臯陶之谟曰：在知人，在安民，知人则哲，能官人，安民则惠，黎民懐之，此舜以不得禹，臯陶为己忧，而伊尹以一夫不获为时，予之辜也，察此而无余，蕴矣】。
小宰之职，掌建邦之宫，防【在王宫中者之防，】以治王宫之政令，【王宫各司职事，命令】凡宫之纠禁，【纠者检察，而攻发之禁，若士师宫禁】。
【王宫统于天官，故小宰掌建邦之宫，防王宫内外其防，特严所以卫至尊，肃政本也，各司政令，或有不举纠禁，或有所犯，皆得以宫防治之】。
掌邦之六典，八灋，八则之贰，以逆邦国，都鄙官府之治，○执邦之九贡，九赋九式之貮，以均财节邦用，【贰副也，典灋则大宰所颁为治之道，小宰迎受而攷覈之，使天下之治，不徒为文具，贡赋式，大宰所以制国用小宰参议，而圴节之，使上下之财，不得违于式灋】。
以官府之六叙正羣吏【大夫而下三等，士庶人在官者】，一曰以叙正其位，【宫伯，岁终圴叙爵，虽同阶而有先后之次，犹孟子之不歴位也】，二曰以叙进，其治【奏事于王有轻重，缓急不得参越，即宰夫叙羣吏之治也，】，三曰以叙作其事，【朝廷七事，及各官职事有大小迟速，当率作申戒】，四曰以叙制其食，【攷其勤惰，工拙为之下，上其食即宫伯，月终均秩也，】五曰以叙受其会，【即下文以官府之叙，受羣吏之要，賛冢宰受嵗防也各有次第】，六曰以叙听其情，【情谓事有时移，势改不可执一，湏冇变通之方，当白于上者，即官常以听邦治也，或曰：情谓私家之事非王政，而欲白于上者】。
【朝廷主庄公卿望隆事简，自无不肃，羣吏人众事烦，苟不有以齐之能免，喧哗者乎？所以有六叙，以正之也，朝廷莫如爵，故正位为首，王视朝则听治，故进治次之不戒，则事不成，故百官府之事所当率作而兴起之，其在王所，食有丰啬，当制其食，事成，则有要会，当受其防，事未安，则有所白，当听其情，六者，并以叙正之，斯无争先，越次而致，有不肃者矣，】。
【冡宰主统百官，故六叙六属六职，六联八成六计，凡所以治百官府之灋皆小，宰掌之】。
以官府之六属举邦治，一曰天官，其属六十，掌邦治，大事则从其长，小事则専逹，二曰地官，其属六十，掌邦敎，大事则从其长，小事则专逹，三曰春官，其属六十，掌邦礼，大事则从其长，小事则专逹，四曰夏官，其属六十，掌邦政，大事则从其长，小事则专逹，五曰秋官，其属六十，掌邦防，大事则从其长，小事则专逹，六曰冬官，其属六十，掌邦事，大事则从其长，小事则専逹。
【周礼六官通言六十属然，攷之于序官，天官六十地官七十五，春官六十六，夏官六十五，秋官六十二而不甚齐者，葢周天三百六十五度设官之数因之，故所谓六十者举大数而已，天官之九嫔，世妇女御春官之宫，卿世妇内宗，外宗本后所立之六官，而亦附载其职，掌者天官兼内外之治，春官兼内外之礼，故皆掌内官之大畧也必六十属者，官盛任使，大小相承，然后邦治，得以脩举不至于缺人，废事也，且其多寡不甚殊者，固圣人拟议之，使繁简相等，亦天然之妙也；○六官之下有各司之长，若天官之膳，夫大府地官之司市，遂人各司之下有分司，若膳夫之庖人，内饔大府之内府，外府司市之质人，防人遂人之县正鄙师，有大事焉，则分司之旅，承命于各司之长各司之长，又承命于六官之长，而无敢専行，如乡大夫，攷灋于司徒而小，司徒颁比灋六牲，皆有専官而奉之者，必长官也，其小事则各司之长専，行之而六，官有弗与，或分司之旅，専行之，而其长亦弗与，如内竪掌内外之通令，凡小事肆师，凡国之小事，治其礼仪，小史，凡国之用，礼灋者，掌其小事上逹于王下，逹于民旁，逹于六官，皆専行之也，葢大事而弗从，其长则政出多门，小臣横，而大臣无权小事而不专，逹则大臣亲细务，以多事自敝下僚，贤者不得尽其才，不肖者得以推奸，借口二者皆非也。】。
【闻之师曰：王举大宰，大宰举五官于王，六卿各举其僚属之长数人，使自以类相举，此乾坤易简之道也，汉制，公卿亦得自举掾属争以辟士相髙非其人则负，知人之明，而亦自失其助，故汉治犹为近古，后世天下之官，尽选于吏部人才不能周知，不得已而用资格，贤不肖，大混淆矣，】。
以官府之六职辨邦治，一曰治职，以平邦国，以均万民，以节财用，二曰教职，以安邦国，以寜万民，以懐賔客，三曰礼职，以和邦国，以谐万民，以事鬼神，四曰政职，以服邦国，以正万民，以聚百物，五曰防职，以诘邦国，以纠万民，以除盗贼，六曰事职，以富邦国，以养万民，以生百物，【冢宰云六典者，谓所当行经常之道，人君之所操，故有治官府，教官府，统百官，正百官防百官任百官，六官互相管摄者也，此言六职者，谓所主掌之事，人臣各有攸司，故曰辨邦治，而不云官府，百官乃六官之分，职也，节财用者，大府司防主制国用，懐宾客者八政，以食为先，遗人主供道路之委积，以懐逺人事鬼神者，典祀大司乐等官，主礼乐以假鬼神，聚百物者，大司马九灋皆天下之大政，主纠聚百物，除盗贼者囚戮，防刺等官，皆主除盗贼，生百物者，居四民时地利，而百物自生也，】。
【闻之师曰：古者百官府各有分职，委任而责其成功，故得展布以为治，弗称其职，则去之，其人可得而去，其职弗可得而侵也，后世君行，臣职大臣，行小臣之职，烦碎拘挛，万事棼，不可理矣，然则何如？曰：王者劳于求贤，逸于任人，】。
以官府之六联合邦治，一曰祭祀之联事，【大宰誓，百官賛玉币，司徒奉牛牲宗伯，视涤濯，涖玉鬯，省牲镬，奉玉齍，司马羞鱼牲奉马，牲司冦奉明，水火】，二曰賔客之联事，【大宰賛玉币玉献玉几，宰夫掌牢礼，大司徒令野，脩道委积，大宗伯为上相，大司马，帅士庶子而掌其政令，大司冦前王】，三曰丧荒之联事，【大丧，大宰賛赠玉含玉，司徒帅六乡之众庶，属其六纼，遂人属六綍，宗伯主丧，礼司马平，士大夫司防前王荒大宰，防计司徒主荒政，宗伯主荒，礼司防荒辨之，灋小行人，令赒委】，四曰军旅之联事，五曰田役之联事，【六军，军将皆命卿，田役亦然，大宰賛王戒百官大司徒，以旗致万民，大宗伯主军礼，大司马，建大常，比军众司防涖戮】，六曰敛弛之，联事【敛，谓征赋役，弛谓舍其征大宰，任贡赋司书，凡税敛，掌事者受灋焉，小司徒，辨征役之施舍，司马施贡分职，闾师征赋，大府受财】○，凡小事皆有联【，如司门联门市，充人联六牲，其详错综，互见于各官之下】。
【一事而一官専行之，此六职也，一事而合六官共行之，此六联也，葢大事非百职，具不克举行，且大礼所在，必六官皆在，方不至于缺失也，通贯而无扞格，会合若出于一人，故曰联必分，见各官者，使各有所职，掌也】。
以官府之八成经邦治，一曰听政役，以比居【征役，凡起军旅，作田役，比追胥，令贡赋也；听之者辨其可任，与其弛舍及贡赋之更易，以比居者，所谓民讼，以地比正之也，】二曰，听师田以简稽【，师旅，田役分数，宜明简稽者，遂人职云：稽其人民，简其兵器，为之要簿，则多多益辨】，三曰听闾里以版图，【六乡二十五家为闾，六遂二十五家为里，人民之版，以人为主，以业为客，土地之圗，以地为母，以人为子，听闾里以版图，所谓地讼，以图正之也，】四曰听称，责以傅别【此指，民间相假借，言称借而责其必偿，故曰称责，傅地之附近邻比为证，佐也，别者，上下劵书，合而分之，两相执一，犹今合同也，】五曰听禄位以礼命，【禄之多寡，位之崇卑，皆出于命数，礼有九命，载于方册，故以听禄位】，六曰听取予，以书契【，此指官与民相交言，始则民取之于官，终则官取之于民，若泉府之同货而敛赊，旅师之平，颁其兴积书者，録之于册，契则刻之于木，曰取予者，两平交易，而不拘上下之分也，】七曰：听卖买以质剂，【此指市中货物，言大市以质，若中见也，小市以剂，但刻以为识，皆质人存之，所谓期内听，期外不听也，】八曰听出入以要会，【此指百官府互冇出入言此，出彼入各存于日成，月要歳会，故以听出入】。
【人之情伪无穷，而官府之施舍措置，有一定品式，可以依据，不劳而理，经邦治者，如布之有经而不乱也四六七八皆主财货之相交言，凡交财最易，起争端，劵书之类，所以絶讼端于始也，】。
以听官府之六计弊邦治，【听，字无意，义以上下之例推之，当是衍字八灋，中官常以听邦治，经无其文，岂此其缺文欤？弊邦治，一本作弊，羣吏之治，然此本从大宰八灋作弊，邦治，与上文为类，故从之。○计如会计之，计弊断也，谓计其人之有某事某事，而施废置，诛赏之典故，邦治于此而断也；】，一曰廉譱，【廉察也，譱谓恺悌慈良】，二曰廉能，【人有才艺如治民，治兵典礼，典乐各有所长】，三曰廉敬，【勤谨畏慎，不懈于位，】四曰廉正，【公清正直，行无倾邪】，五曰廉灋，【奉公守灋，不违宪典】，六曰亷辨【明哲果断，临事不惑】。
【人之才行，万有不齐，弃其所短，取其所长，皆可适于用，非仁不足以长人，故譱居其首，非才不足以兴举事功，故能次之，惰慢邪僻，则身不正枉法，蓄疑则事不理，敬正以律己，斯无悔尤，灋辨以应务，斯可以无憾，六者于吏治尽之矣，然人才未必皆全，而取人者，不可以求备，故以此六者斟酌低昂，以定人之髙下故曰计如书之三徳六徳传所谓用人之知，仁勇而各去其所短者，庶乎天下无弃才也，】。
以灋掌祭祀，朝觐会同，賔客之戒具，军旅，田役丧荒，亦如之，【国之大事，皆天官掌之，故祭祀之誓戒，与其具修大宰掌之，军旅，田役之戒，则王亲命，而大宰赞之，此七事之誓戒，具修复小宰掌之者，特佐大宰耳，云以灋者，小宰以灋守为事也，】七事者，令百官府共其财用，治其施舍，听其治讼，【百官府合共其财，赍与其具修，皆有常规，然有当共而施以职事者，或舍而不用者，须有变通，至有因而争讼者，当断其曲直，并小宰司之○已上，小宰于礼事，所掌之灋】，凡祭祀，賛玉币爵之事，【大祭祀，用玉币爵，大宰賛王小宰执以授大宰，故亦曰賛】祼将之事，【祼音贯，小宗伯单用，果论语借灌，用此为善，○小宗伯，以时将瓒祼，小宰賛之者酌欝鬯也，】凡賔客赞祼，【大賔客，大宗伯，摄后载祼，小宰赞之】，凡受爵之事，凡受币之事，【受爵，受币，即大宰玉爵王币，王受于賔客，大宰赞之受于王也，小宰又赞之受于大宰也，】○丧荒，受其含襚，币玉之事，【丧有含襚之礼，凶荒有赒委之，币玉小宰，专受之○已上，小宰于礼事，所执之事】。
月终则以官府之叙，受羣吏之要，赞冢宰受岁会【，凡言官府，百官府皆兼六官言，若单言羣吏则止一官之吏而已，叙即以叙受其会之叙，百官府之月，要小宰受之，岁防冡宰受之而小，宰赞之】。
岁终，则令羣吏致事，【羣吏指天官一属之吏，致事休，其职事致于冡宰，而废置之也，凡五官，岁终致事皆少卿，令之】。
正歳率治官之属，而观治象之灋【，正月之吉，大宰县治象之灋于象魏，小宰帅治官之属，往观之，】徇以木铎曰：不用灋者，国有常刑，【徇恤慎反，○，郑氏曰：古者有新令，必奋木铎以警众，使明听也，木铎金口木舌，文事奋木铎，武事奋金铎，○凡五官，观灋皆少卿，令之】。
乃以宫刑宪，禁于王宫，【观灋而，即以宫刑，宫禁表县于王宫，】令于百官府曰：各修乃职，攷乃灋待乃事，以听王命，【复令于王宫之百官府，俾各修明其职掌，无敢废坠，稽于式灋，无敢遗忘，所当行之事，豫为以待，无敢缓急，失措职统言，故曰：修事尤切，故曰待】，其有不共，则国有大刑，【共恭通○，宫中皆王事，比外尤重，故不共，则有大刑重于常刑也，】。
正月正岁春王正月辨
宰夫之职，掌治朝之灋，以正王及三公，六卿大夫羣吏之位，掌其禁令，【治朝之位，见夏官司士司马主政，故司士掌正朝仪之位，辨其贵贱之等，冢宰赞听治，故宰夫之职，掌治朝之灋，纠其不如仪，掌其禁令者，朝廷之禁戒，命令皆宰夫宣行，治出于一也，】叙羣吏之治【叙，即所谓以叙进其治也，】以待賔客之令，【賔客四方诸侯及使臣也，令谓政事】诸臣之复【诸臣，王臣也，复白也，】万民之逆，【逆上奏也，自上而下为顺，自下而上，故曰逆诸侯诸臣万民，皆有复逆，或言复或言逆互文见义】。
【凡诸侯诸臣，凡民奏事，不出于六职，而六曹吏治，不过统，此三等之人，但其事有尊卑大小，缓急听之，当有先后，故每日先期叙六曹吏治，使依次进之，以待此三等之人也，夏官大仆掌诸侯之复逆，小臣掌三公及孤卿之复逆，御仆掌羣吏之逆，庶人之复三官，主受之于外，故有尊卑，宰夫主白之于王，故有先后也，详见命令，复逆图説】。
【按冢宰赞听治，则朝廷之政令章奏，皆得与闻之，故宰夫主肃朝仪，宣行禁令，及受其复逆，所以为一体相承，后世小宰，散为御史大夫，故肃朝仪之事，亦散于御史，承受章奏，散于尚书，中书以侵夺宰相之职，于是政出多门，宰相名存实亡矣，】。
掌百官府之征令，辨其八职，【王有徴召命令于百官府皆宰夫掌之，其尊卑之职，掌有八，宰夫辨而施其征令，或下于其正，长，或下于其属，旅，正与大事从其长，小事专逹相通，小宰六职，自各官府辨之也，宰夫八职，自一官府辨之也，】一曰正，掌官灋以治要【，一曰正，掌官灋以治要与，三曰官灋字重，此灋字误，当作官属，○正六官之长也，八灋中官属，以举邦治，掌于六官之正，任贤才以充各职，则治无不举，此为治之大纲，故曰要也。】二曰师，掌官成以治，凡【师六官之丞，言可为师灋也，官成即小，宰之八成，每事之，至有一定之科条，六官之貮，听之，治一官之，大凡也】，三曰司，掌官灋以治目，【司六官各属之长，如大宰之膳夫，大府司徒之乡，大夫遂人宗伯之大司乐，司马之职方氏司宼之，大行人之属，各有攸司，官灋者，饮食仓库，乡遂礼乐，每事各有成灋，如网之有日，故曰治目】，四曰旅，掌官常以治数【旅，六属分司之佐也，官常者，事虽有成灋，亦有变态不一，在乎亲其事者，举古所常行者，而斟酌损益之，书所谓学古入官议事，以制其尔，典常作之师也，当纎悉数其科条而治理之，故曰，治数○已上四职，皆王臣】，五曰府，掌官契以治藏，【府居守之名，掌官府文契以治所藏图书，器物货贿，米谷】，六曰史，掌官书以赞治【史，吏知文墨者，掌官府之书写，以助为治】，七曰胥，掌官叙以治叙，【胥人有才知之，称徒之什长也，官叙者，掌官府中当先当后之事，如小宰六叙之类，因以次叙，役使者而行，不数数烦于士大夫】，八曰徒，掌官令以徴令【徒奔走之称，掌官府中之有命，令则为之徴求号召给其使，令之役也，其烦辱之事，与囚执人之类，别掌于司，故此胥徒，非若今胥之贱也，○已上四职皆庶人，在官者】。
【师曰：古之官府，卿大夫士转相副貮，其数居多，府史胥徒，其数反寡，后世吏多于官，数倍奔走，在官者往往千百，维羣积为奸，囊槖坐而蠧耗生民，此古今盛衰之判，抑亦有故矣，古之治也，以道卿大夫士同寅协恭，清心而致理，后世上下相疑，不复推诚，委任天下之事，一决簿书，变成胥吏，世界矣，】。
掌治灋以攷，百官府羣都县鄙之，治【百官府羣都县鄙，通王畿而言，灋即大宰之八灋，八，则也，大宰出灋以治之，小宰执灋以逆之，宰夫循灋而攷之，每加详焉。】乗其财用之，出入【乗即筭灋乗除之乗以其入数攷，其出数而知其赢耗也，】凡失财用物辟名者，以官刑，诏冢宰而诛之，其足用长财，善物者赏之，【辟避通】。
【财谓谷帛，货贿用谓费出物谓树畜失，财用物者，侵渔而财耗散妄费，而用不足，失养而物凋弊，辟名者，追改日月，移易数目规避，以为奸欺，此有辠而当诛责者，若称量得宜，而用不乏，运用冇方而财自生，培飬冇道而物充盛，此有功而当赏者，一功一辠，每事告成，咸诏于冢宰而诛赏之，或疑财用，物有定曰足，曰长，曰：善，不防于聚敛乎生，财有大道，唯用天道，因地利，与夫转输敛散之适，宜调度费出之有方，若夫子之畜蕃息，萧何餽饷，刘晏理财，其充裕阜蕃，视夫拘挛，无变通，至于困急，消耗者，所差百倍，不特无损失而已，唯识时务者知之】。
以式灋掌祭祀之戒具，与其荐羞，【祭祀之誓戒，具修太宰掌之，小宰以灋掌之，然财用出纳，割亨调和，小宰不亲之故，誓戒之事，官府之具，与脯醢之荐，内羞庶羞之物，并宰夫以式灋掌之，特治其详也，】从大宰而眡涤濯，【涤濯，大宰眡之小宰曰：赞宰夫曰：从礼之等差也，】凡礼事，赞小宰，比官府之具，【凡礼事，即小宰之，七事也，具即共其财用，小宰令之，宰夫赞而比之谓较，齐其美恶，具否】。
凡朝觐会同，賔客以牢礼之灋，掌其牢礼，委积膳献饮食，食賔赐之，飱牵与其陈数【，三牲牛羊豕为一牢，聘礼归，饔饩于賔，有五牢，餁一腥，二牵二也；委积禾米，薪刍也，膳，献禽献及四时珍美，新物也，饮食燕享也，賔赐之飱牵谓中间，加赐之牢，与牵也，牢礼皆掌客，所主小宰，陈之故，掌其数】○，凡邦之吊事，掌其戒令，与其币器财用，凡所共者，【郑氏曰：吊事吊诸侯，诸臣币所用赙也，器所致，明器也，凡丧始死，吊而含襚，而赗赠其间，加恩厚则有赙焉，○赗赙音，讽附○已上，国之大事，宰夫佐大小宰掌其具，脩礼灋】，大丧，小丧【小丧，夫人已下之丧也，】掌小官之戒令，帅执事而治之，○三公六卿之丧，与职丧，帅官有司而治之，【官有司王官也，】凡诸大夫之丧，使其旅帅有司而治之，【有司大夫家臣也，】。
【国之丧礼，皆小宰，掌其戒具，故小官之戒令，则宰夫掌之，及凡执事之人，皆宰夫帅之，以各供治其职，公卿大夫士之丧，皆职丧所掌，公卿与王一体，宰夫帅王官治其事，犹王家事也，大夫亦贵臣故宰夫，使其下士帅其家臣而治之，但不若公卿之率，公有司士已下，则旅亦不命，但职丧治之耳，○已上国之丧礼，并宰夫掌之】。
岁终，则令羣吏正歳会【，此令天官一职之羣吏也，歳会致于冡宰，】月终，则令正月要，【月要致于小宰，】旬终，则令正日成，而以攷其治，【旬终十日之终也，令正日成，宰夫自攷其治，】治不以时举者，以告而诛之，【治不以时举，废时失事也，财用事小，故告于冢宰，宫中事重，故告于王，此所告者，大则于王，小则于冢宰也】。
【此条，乃六官攷课之着例也。每官之攷，若乡师肆，师军司马士师，皆令羣吏以嵗防致于其正月，要致于其丞，日成自攷之治，不以时举者，皆以告而诛之，】。
【考课之灋，凡日成，一则六官各司之长受之，如酒正之出，日入其成酒，正所自听也，一则六官各入于其攷，宰夫之令，正日成，而以攷其治，余五官则乡师，士师等听之也，一则六官縂入于司防，所谓以参互攷日成也，凡月要一，则入于各官之丞一，则入于小宰，所谓以官府之叙，受羣吏之要也。一则入于司防所谓以月要攷月成也凡嵗防一则入于各官之正一，则入于冢宰，一则入于司防○，或疑百官府至赜也，毎月每嵗之事至繁也，大宰司防咸受之，不防于文具乎？曰：三百六十，属虽众，而其大属，每官数人而已，故所谓日成，每日出入之数，及所成之事，似于繁也，至于月要则縂，计一属之财货入防，何出防何？合行政事，某事已行，某事未行，如是两条，甚为简要，故称月要，至于嵗防则縂讣，其一嵗之出入行事较量，而称度之以为之縂，故谓之防。尤为易办，安得谓之繁，后世唯不知防要之灋，故文书愈详而愈，不可致诘，所以为文具也，○师曰：百官府，各有长吏，得自攷课，僚属而上讣于其六，官之正为之正者，攷课其长吏数人，并覈实其所攷之僚属而悉上讣于天官，天官縂覈，百官府羣吏之计，大宰提其纲，故以嵗防覈其大者，小宰挈其纪，故以月要覈其次者，宰夫兼理其目，故以日成，覈其小者，盖帅百官府兴事，而屡省其成也，汉郡守辟除长吏，得自课第，刺史得课，郡国守相，而丞相御史得杂考郡国计，书其灋犹为近古，后世天下之官，铨选皆出吏部，故攷课悉归于攷功，上下欺诞，多文具矣，】。
正岁，则以灋警戒羣吏，令修宫中之职事，【小宰于正岁，以宫刑宪禁于王宫，令于百官府，大约令之修职，攷事无敢违慢，宰夫云以灋，令修宫中之职事，则八服食宫毉之事，一一戒令之不越于式灋矣，】书其能者与其良者，而以告于上，【能谓举其职，良谓有善行，上谓王必书而告使有实迹可稽，非若后世之浮词，得以朦胧，庶王知近臣之贤否也？师曰：小宰贰大宰，而宰夫又以贰小宰也，故大宰以寛简为治而小宰，济之以严，宰夫加之以密，上下所以相承也，】。
【按天官之职，甚为博大，骤而观之，若散出无纪，然有要焉，典灋则治天下之迶贡赋，式制国用之，矩八柄八统御，天命之权，九两九职，保万民之方，此总述圴平之事，所以运量天下者也，冢宰主节制王及后，世子而有宫中之政令，王统百官，以攷其治理财以制国用，而有岁终正治受防，此一官灋守也，自和布县灋而下，则帅六十属，以举天下之治建，其牧而下，则縂择天下之官，以任天下之职，此特春王正月，新政也，以其宅百揆，故賛王听治而有六叙，以肃百僚六计，以察百官八成，以听万民六属，而事之职，掌有定规，六职而事下，六官有定式，八职而事下各职冇定式，此皆每日之事也，国之大事七，或以百职之首，而提其纲，或以天官所掌而治其要，此则每时所值之事也，小宰，宰夫其职掌，并与冢宰而相亚，大约尊者博而要，卑者少而详，故虽杂而不越大积焉而不苑者，以此呜呼天，无为作之君，以代天君不能自为立之，相以代君求之切，择之审待之，隆相视为一体，相胥为一家，君之所以付托，相之所以负荷，皆家事也，故宰相事业不过辅，王以承天，奉嗣王以统承，于先王而已，葢主器者天子而相之者天官，天子之位，虽传于一家，而天下之治则公于四海，是故天官之职，俾王及后，世子靡不由于式，灋不必传贤，而天下无不治，虽曰家天下，而实常得贤也，伯益，伊尹，周公所世守者，后世人君所以求之，待之既与古异，而人才亦不古，若或贪恋，权势肆志妄行，或罢软不胜任，推奸避事，故天子每每自用相不得冇为岂一体相承意哉？三代而下，唯孔明君臣有古立冡宰之风耳，小宰佐大宰及夫五卿之职，皆自王躬，后宫王朝，王畿以及四海；无所不统，皆所以储相才也，】。
宫正，上士二人，中士四人，下士八人，府二人，史四人，胥四人，徒四十人，【掌百官府执事于王宫之长】。
宫伯，中士二人，下士四人，府一人，史二人，胥二人，徒二十人，【掌士，庶子宿卫于王宫之长】。
【以分职，言宫正専掌官府，如所谓比宫中之官府，令于王宫之官府是也。宫伯专掌士，庶子所谓掌王宫之士，庶子，凡在版者是也。以兼职言则宫正縂掌王宫戒令，纠禁故宫伯为中士，而统于宫正】。
宫正掌王宫之戒令，纠禁【戒者，先事而戒令者率作兴事，二者即宰夫以灋警戒羣吏，令修宫中之职事也，纠者举其违慢，即下文纠其徳行禁者禁于未发，即小宰，以宫防宪禁于王宫，士师之宫禁也，】以时比，宫中之官府，次舎之众寡为之版以待【，宫中官府，若膳夫酒，正毉师典妇功，师保氏大史等官，各有职事于王宫，莫相统一，皆宫正主之，次其涖事之处，舍其私居，其人有升降出入时，常比较之为之圗籍以待，比及听政，令咸按籍为之，】○夕击柝，而比之【柝，音托，野庐氏作○，夜则每官府各自戒备，宫正总击柝而比之，庶无懈惰失守也，】○国有故，则令宿其比，亦如之，【凡经中言大故专谓宼戎之事，此有故，若日食，天火大烖，大丧皆是也。令诸司宿卫王宫，宫正总击柝而比之，此与夏官司士国有故，则致士而颁其守，秋官脩闾氏，邦有故，守其闾互，聨事通国，上下皆为之戒备也，○已上皆版籍，宿卫之事】。
辨内外，而时禁【王宫，后宫有内外之别，常禁防之，无得妄有传递，出入】稽其功绪，【兴事造业曰：功事业，有伦曰绪，】纠其徳行【德行，见师氏纠劝之以敬，良为本】，防其出入，【有当出入者，则防察其操持及疏数】，均其稍食，【稍小也，即稾人所谓内外朝之冗食，给事王朝者，总共其食，则体统一，而事功易起也。均，谓平颁之】，去其淫怠，与其竒衺之民【衺斜通，○民宫中官府各有庶人在官者放辟，怠惰奇异，衺曲者察而去之，】会其什伍，而敎之道艺【，凡官府之在王宫者，虽各有职司，宫正总以时而会之，使之五人为伍，二伍为什，郑氏云：使之軰作軰学，相观率且寄宿卫之，令道艺见保氏，敎之者令王所，皆善士也，】月终则防其稍食，【防其亏耗】，岁终，则会其行事，【纠其废职，○已上皆叙，正其人之事】。
凡邦之大事，令于王宫之官府，次舍，无去守而听政，令【大事七事之大者，政所当共之，事令别有所徴召摄官之类，宫正令之以待】○，春秋以木铎脩火禁【，郑氏云：火星以春出秋入，脩火禁者，因天时而设戒也，】○，凡邦之事跸，宫中庙中，则执烛【跸，音毕，○邦事小，宰之七事也，跸止行者，以备非常，宫中宫正所専掌庙中，乃其兼掌，闇则藏奸，必执烛以为明，】○大丧，则授庐舍，辨其亲疎贵贱之居，【庐倚庐，亲贵者，所居舍垩室，疏贱者所居○已上皆有事，警戒之事】。
【天官之职，唯宫中为至要，故小宰，宰夫以宫职为至重，宫正乃天官，设属之至大者，于王宫之官府，士庶子无所不统，故内宰掌版，圗之灋矣，此则縂为之版，王宫八面常均一，无众寡不均，师氏，使其属帅夷，守王门矣，此则击而比其宿，昼夜廵警，无顷刻疎虞师保氏敎以徳行道艺矣，此复纠而敎之王所，其惟吉士，阍人禁暴氏，稽其出入，去其竒衺矣此复稽而禁之，无得越其禁防，膳夫毉师等各掌其功叙矣，此复稽而防之，惟恐旷天职，舍人，司禄等既掌其禄食矣，此复均而防之，惟恐其暴，天禄四时，有司爟以掌火政矣，宫中尤宜慎火，此时以木铎修之，凡有邦事，宫门庙门，阍人掌其跸燎矣，宫中庙中不可无备，此特掌其跸燎，大丧，司士大仆，既掌其守，政首服矣，此复授其庐舍，凡若此类，虽各司之长所自掌，而宫正为宫官之长，故又为之挈其总禁密之地，无一处而不究，心内外之众，无一人而不致察，百职无一事之敢慢，通岁无一时之敢忽？与小宰，宰夫相成，交举乃天官之第一义，所以列衘百职之首也，】。
宫伯掌王宫之士，庶子，凡在版者，【士庶子卿大夫之适子，庶子及士之适子也，凡在版者，谓宿卫王宫，皆有名籍，以拟校比，施政令也；○适音的】。
掌其政令，行其秩叙，作其徒役之事，授八次八舍之职事。
【八，次八舍者，王宫四正四隅，各有宿卫，常处整行列，便檄候谓之八次，又各有私居，谓之八舍，职事者击，巡警等事，皆宫伯授之，此即所谓掌其政令也】。
若邦有大事作宫众则令之
【司士防同賔客作士从，大丧作士，掌事诸子，大事帅国子而致于太子，皆宫伯令之此即所谓作；其徒役之事】。
月终则均秩岁终则均叙
【秩谓禄之高下一事，而功有勤惰，则为之下上其食，叙谓位之等级一官，而才有升降，则为之先后，其次月终均秩，则禄冇不同故宫正，因而防其稍食嵗终均叙则能有不同，故宫正，因而防其行事，此即所谓行其秩叙】。
以时班其衣裘○掌其诛赏
【班其衣裘者，王所以厚世臣之子，掌其诛赏者，以王命赏其功，而治其罪，以其未仕，故不与天官之攷也，○已上宫伯所，掌凡五事，敎则于师保氏详焉。】。
王宫官府八次舍图
膳夫，上士二人，中士四人，下士八人，府二人，史四人，胥十有二人，徒百有二十人。
【人非食不生，孟子曰口腹，岂适为尺寸之肤哉！然苟失其养，则疾病因之，以王及后，世子可不致其谨欤？故天文有天厨内厨，为是故也。况畿之内外，凡可以致养者，贡献为至多而祭祀，賔客之礼，极于繁缛，司之者尤不可以非其人，膳夫者以礼制王之食以道节，王之欲赞王之祭，代王之献，谨其出入，明其黜陟，非知道者不能，故庖人内外饔亨，人主庖厨之事，甸师兽人，人鳖人腊，人主生聚，取辨食物之事凡九职，皆统于膳夫也，】。
庖人，中士四人，下士八人，府二人，史四人，贾八人，胥四人，徒四十人，【主庖厨中一应生物】。
内饔，中士四人，下士八人，府二人，史四人，胥十人，徒百人。
外饔，中士四人，下士八人，府二人，史四人，胥十人，徒百人。
【主调和五味，熟食为事，朝食曰饔，日中及夕，馂朝之余，故官以饔名王后，世子之食及宗庙之祭，与燕饮食，其事皆在内，故曰内饔，外祭祀，賔客飨耆老，孤子，及师役，其事皆在外，故曰外饔】。
亨人，下士四人，府一人，史二人，胥五人，徒五十人，【亨烹，同主薪水，煑之事】。
膳夫掌王之食饮膳羞，以养王及后，世子【食饭也，饮酒浆也，膳牲肉也，羞有滋味者，】○，凡王之馈，【进食，尊者曰馈】，食用六谷，【稻黍稷粱麦，苽】膳用六牲，【马牛鸡羊犬豕】饮，用六清，【水浆，醴；凉，医；酏，】羞用百有二十品，【羞庶羞也，出于牲及禽鱼，菓实以备滋味，】珍用八物，【即八珍见内，则谓淳熬，淳毋炮，梼珍渍熬糁，肝膋也，○膋音辽，】酱用百有二十罋，【醢六十，罋醯六十罋，合之为酱，百有二十，其详并见下诸职，或谓周公设王之饮食，何其太丰侈也，夫居崇髙之位享天下之飬，下自士大夫等而上之升降，以两其数，不得不加四海，九州之富，各欲尽其奉上之心，其物不得不多，故非勉强以致之，苟王而不御之，其物亦何所用萃？彖曰：用大牲吉，亦理势之自然也，且物性各得隂阳之气于人身，必有所益，如食治本草之云，备物致味，亦所以助王精气而益其聪明，非但为肥甘之足于口而已，然王日一举，不过一牛，而又与后同牢，其羞酱之百有二十者，则出于六牲之所杂，制与夫菓实菜品，而陈之，较之太古，似于奢，眡后世御食之费，其约不知防倍矣。柰何以寒士所习，见于民间之事，而遂疑于周公之制哉？抑此但总言馈食之物，有此数而已，观夫月令云：孟春之月，其食麦与羊之类，盖四时错共，非必一日尽共之也，正如记称四海九州之物，皆以备孝飨，而笾人醢，人止于四笾，四豆之实，合之为三十二物，自有簿正存焉，可以类推矣，】。
王日一举，【杀牲盛馔，曰举玉藻皮弁，以日眡朝，遂以食，日中而馂，日一举，谓朝日也。】鼎十有二物，皆有俎，【牢鼎九，陪鼎三总，而十二物皆有俎，谓牢鼎皆实于爼也，郑氏云：王日一大牢以王制，君无故不杀牛之例，推之理或然也。】○以乐侑食，【侑犹导也，】○膳夫授祭【，古人每食必祭先代始为饮食之人，不忘本也。膳夫授王祭，谓祭肺也，其余肴之序，偏祭之】，品尝食，王乃食，【玉藻云：火熟者，先君子一恐火齐之不得一以备非常也，○齐去声，】卒食，以乐彻于造。
【人于饮食之际，心气和畅，则多食而易化，拂欝则食不消而致疾，古人当食不叹者，谓是故也。乐乃天机之呜，脾喜声音，故毎饭，皆奏乐以侑之，食毕，仍以乐彻于故处，终之以和，皆所以飬胃气使不至于欝滞也，】。
王齐日三举，【齐斋同，将祭而斋○，日三二字当作则不】，大丧，则不举，大荒则不举，大札，则不举，天地有烖则不举，邦有大故，则不举，【札子八反】。
【齐之日，宜冲淡以养其精诚，故不饮酒，不茹荤，不听乐举，则饮酒侑食，故斋则不举，与下文类相从，大丧，粥之食，自天子逹于百官府大荒饥馑也，大札疫疠也，为民父母，子有忧患，自然不安，天地有烖，如日月食，山崩川竭，地动之类，为天之子，父母有变，自然恐惧修省，大故谓宼戎也，上下戒严，期敉安之，自不遑寜处，六者皆当彻膳，以自贬损其礼，皆膳夫掌之，又凡防杀大臣之丧，臣民弑逆，古人皆不举，此不尽述，王或不以礼自处，膳夫当随事救正，如檀弓所记，杜篑之，觯于平公是也，○荤音昏，飦同敉音米，寜也】。
王燕，食则奉膳，赞祭【已上，每日王食此事之至重，故必膳夫亲之】。
凡王祭祀，賔客食，则彻王之胙俎，【胙音酢，○胙俎，王与尸及賔相酢之俎，】○，凡王之稍事，设荐脯醢，【稍事，谓非飨燕，大事偶有事赐饮，臣下】○，王燕饮酒，则为献主，【燕羣臣，嘉賔以示慈恵】。
【祭祀，賔客以胙爼为尊，故膳夫亲彻稍事，以脯醢为重，故膳夫设荐燕饮酒，一则畿内诸臣不敢当君客礼，一则不使贤者冇亟拜之劳，故膳夫为献主，先王所以恩礼曲尽也】。
掌后及世子之膳羞，【内饔供之膳，夫特掌其数，玉藻云：夫人与君同牢，后牢肉当亦与王同】。
凡肉脩之，颁赐皆掌之，【肉脩姜桂煆治者，王有加恵，于臣制肉，脩颁赐之，盖孟子所谓鼎肉】。
凡祭祀之致福者受而膳之以挚见者亦如之
【致福，谓羣臣祭祀，若畿内都鄙，山川及四海，五岳四渎，古帝王之在其国都，或王五服之亲，凡以王命而祭者，当归胙于王也，挚见卿羔，大夫雁，士雉之类，所以伸臣子之诚敬，二者皆受而膳之，使鬼神之恵，臣下之诚，不至于虚也，○后世子膳羞，颁赐致福，贽见四者，膳夫但掌其出入，命令不亲为之】。
岁终则会唯王及后世子之膳不会
【旧説谓不防计多少，优尊者则任所用，夫九式羞服，好用之式，正先王所以立为定，灋节制，后王之膳羞，衣服好用，赐与故司书云：凡上之用财用，必攷于司防，岂得而任其所用，谓之优尊者哉？且庖人酒正，外府等官，唯言王及后，不防则世子除正膳之外，余皆有防矣，司裘，唯王之裘与其皮事不防，是后之用，皮亦有防也何独不优之而任其所用乎？愚谓凡掌财赋之官，皆有日成月，要歳会盖，百官则有进，陟降庶务，则有行止，丰约其财之用否盈缩，万有不齐，故必以彼之入数较，此之出数，而互相防计，王及后，世子一而已，计日而其数可知，百司皆了然，故不必彼此互相勾攷也，其事甚明，而添一注释，遂使蔡京执此为説务以侈靡惑人主，使海内虚耗，卒召裔夷之祸，释经者，言可不慎乎】。
庖人掌共六畜六兽，六禽【六畜，即前六牲，六兽麋鹿，狼，麕，野豕兎也，六禽雁鹑鷃，雉鸠鸽也，○麕坤伦反，鹑，音纯，鷃英谏切鸽，敎合切】，辨其名物，凡其死生，鱻薧之物，【名如兎，曰明视豕，曰刚鬛也物谓各以其方之色及用牷，用駹也，鲜曰：鱻干曰：薧○鬛音猎，牷音全，駹音茫，襍色也，】。
【凡水陆之产，不可生得者，不嫌其死，可以生致者，死则味变，当生畜之，凡腥物新致者，以鱻为美逺来者以薧为用，入则辨而受之，出则辨而颁之，○已上庖人所共之物】。
以共王之膳，与其荐羞之物，及后世子之膳羞，【备品味，曰：荐即酱用百有二十罋也，致滋味曰：羞即羞用百有二十品也，】○共祭祀之好羞【，若禹贡徐州之鱼，郑氏谓荆州之防鱼青州之蟹胥，○防子马，反亦作鲝，即鲊也，】共丧纪之庻羞【虞祔之祭，乃有荐羞，】賔客之，禽献【掌客，上公乗禽日九十双，侯伯七十双，子男五十双】。
【王言荐羞者味，以不防为尊，后世子言膳羞，致滋味也，祭祀好羞，丧纪庻羞者记称，四海九州之美味，莫不咸在，以致孝于鬼神也，賔客曰：禽献者，尊之曰献○已上，庖人所当供之事】。
凡令禽兽以灋授之其出入亦如之
【禽兽，不可久处，将献賔客取于兽，人掌畜等必书所当献之数，是以灋授之也，及其来致禽，依此数受之，是入以灋也，至献賔客又以此数付使者，展行之，是出以灋也，一则不失礼于賔客二，以待防计，○已上出入之灋】。
凡用禽献【，此谓煎和之以献，王及凡祭祀，賔客也，】春行羔豚，膳膏香，【香当从礼记作膷，从肉为是香，乃禾气也，○行用也，通下四行字，内则俱作宜】，夏行腒鱐，膳膏臊，【腒音渠，鱐，音搜，臊音稍】，秋行犊麛，膳膏腥，【麛音迷，】冬行鱻羽，膳膏膻，【鱻音鲜，膻胜坚反】。
【按禽献，四时各因其类而用之，今人于夏膳亦以腊薧为宜，推此类可见，羔小羊豚，小豖始生而肥，春气柔嘉之象，故春行羔豚，春木克土而土死于春膷，牛也，牛属土，故春膳以牛膏和之，腒干雉鱐，干鱼爆熯，而干夏时，火盛之象，故夏行腒鱐，夏火克金，而金死于夏臊，犬也，犬属金，故夏膳以犬，膏和之犊，牛子麛鹿，子牲成而克，秋物长大之象，故秋行犊麛，秋金克木，而木死于秋腥，鸡也，鸡属木，故秋膳以鸡，膏和之鱻鱼也，潜于水羽雁也，巢土不木栖，冬气潜藏之象，故冬行鱻羽，冬水克火，而火死于冬膻，羊也，羊属火，故冬膳以羊，膏和之禽献，各以其时，必先岁气也，复因其时举，其死絶之气而和之者，无使太过以伤天和也，○已上用物之宜】。
岁终则会唯王及后之膳禽不会【日食有常】
内饔掌王及后，世子膳羞之割亨，煎和之事，【亨读作烹，和，去声○，郑氏曰：割肆觧肉也，烹煮也，煎和齐以五味】辨体名肉物辨，百品味之物，【体名脊，胁；肩，臂；臑，之属肉物胾，燔之属，百品味庻羞之属言：百举成数○臑，寜报反，牲臂节胾，音子干肉也，】王举则陈其鼎爼，以牲体实之，【取于镬，以实鼎取于鼎，以实俎实，鼎曰：脀实俎曰载○，脀音烝，升也，】选百羞，酱物珍物，以俟馈【，百羞饔人所辨，百品味之物也，酱物醯人，醢人所造也，珍物即八珍，先进食之，时选择王所当御者以俟，膳夫馈之，】○共后及世子之膳羞，【后世子直言共内饔，自馈之降，杀之等也，○已上共王及后，世子之灋】。
辨腥臊，羶香之不可食者，【腥臊羶香，鸡犬羊牛之味也，无疾肥美，则其气味虽存而可食，有疾而形体变，则臭味恶而特着，斯不可食者，】牛夜鸣则庮，【庮音由○，郑氏曰：牛不夜鸣，反常则病庮朽木臭也，】羊泠毛而毳，羶【泠音零，毳音翠，○羊曰：柔毛泠毛而毳者毛长，总结其肉，必羶甚也，】犬赤股而躁臊，【犬股里无毛曰赤发狂，曰躁，其肉必臊甚也，】鸟皫色，而沙鸣貍，【皫丕表反，貍音埋，○鸟毛失色曰：皫声细而澌曰沙，其肉气貍欝而不疏通也，】豕盲眡而交睫腥，【肓杜作望豕听物，不望眡此豕，望视而眼睫，毛交肉必成米，如星也，】马黒脊而般臂蝼，【般班同蝼音楼，○马脊肉黒色前胫毛，有文般般，其肉如蝼蛄，臭也，○已上选择，牲肉之灋】，凡宗庙之祭祀，掌割亨之事，凡燕饮食，亦如之，【宋庙祭祀，谓四时告朔，祫禘等祭也，燕饮食者，燕羣臣以示慈恵也，掌割亨之事，而不言煎和者，此行正礼之时，不贵防味也，】○凡掌，共羞脩刑，膴胖骨鱐，以待共膳，【刑当作铏，膴，音呼，胖音判，○羞庶羞也，脩脯也，加姜桂煆治之，曰：脩不煆治曰：脯不干而腥曰：胖防肉大脔，曰：膴，刑铏羮也，骨肴也。鱐，干鱼也，祭毕，而燕与燕饮食，皆先具此七者，以待共膳也，上言选百羞酱物，此言共修羞刑，膴互文也，○已上宗庙燕饮食之事，○防音蝶】。
凡王之好赐肉脩则饔人共之
【王所爱好，若亲故贤能有所赐肉，脩比膳夫之颁赐为重，故云好赐也，饔人内饔也，此即孟子所谓庖人继肉，不以君命将之者欤？】：
外饔掌外祭祀之割亨，共其脯脩，刑；膴，陈其鼎俎实之牲体，鱼腊，【外祭祀，谓天地四望山川，社稷五祀等神也，内饔有羞胖骨鱐，而此止于脯脩刑膴，内饔不言，陈其鼎俎实之牲体，鱼腊，而此言之，盖互文也，】○凡賔客之飧饔，飨食之事，亦如之，【飧客始至之礼，饔既将币之礼，飨以酒为主，食以饭为主，其割亨共膳，陈鼎爼，亦皆外饔掌之，】邦飨耆老，孤子，则掌其割亨之事，飨士庻子亦如之，【耆老，孤子死事者之父祖子孙也，飨之于朝，所以示恩而民劝于功，士庶子宿卫王宫之适子，庶子也，飨之，亦所以示恩，使之益知亲上，死长皆死，饔掌其割亨之事，按呉子颁赐有功者父母妻子于庙门外，以功为差，有死事之家，遣使者劳赐其父母着不忘于心，左传？陈成子朝设乗车两马系五邑焉，召顔庚之子而赐之，此皆礼耆老，孤子之事也，又按王制，周人飨国老于东胶，飨庶老于虞庠，乐记食三老五更于大学，天子袒而割牲，执酱而馈，执爵而酳，冕而摠干，所以敎诸侯之弟也，国老有爵者之老，庶老庶人之老，犹国子庶子之云也，养之所以敎敬而民劝于徳】。
【以藁人，例之共外内朝，冗食者之食，此外饔并当共其膳】。
师役【大师，用众大役，任众】则掌共其献，赐脯肉之事，【献赐皆有脯肉，遣帅之礼，君亲推毂，曰：阃以外将军治之，故尊之曰献犒兵，众曰：赐记云，赐君子与小人不同日，即此意也。】。
凡小丧纪，陈其鼎俎而实之，【殷奠，及虞祔之祭，皆有鼎俎，大丧纪，则内饔掌之，按外祭祀，賔客之飧饔，飨食，其事皆在外国学在郊，其事逺耆老孤子，士，庶子虽在朝，其事烦师役，其事亦烦，小丧纪虽在内，其事防故皆外饔掌之，内饔掌王及后，世子之膳，宗庙祭祀及燕饮食，故不相混也，】。
亨人掌共鼎镬，以给水火之齐，【齐去声，○凡肉物，先实于镬，煑之以水，然后脀于鼎调，以五味各因其物而加水之多少，火之进退，故曰齐，皆亨人给之，○脀音烝，】职外内，饔之爨亨，煑辨膳羞之物，【爨清乱，反然火也，○分职，外内饔之亨，煑然火之事，及辨其所当膳羞之物，】。
祭祀，共大羮铏，羮賔客亦如之，【大音泰，羮音庚】。
【大羮，大古之羮，肉湆不调，以五味及菜设之，贵其始也；铏，羮后世之羮调，以五味加以菜芼，牛用藿羊用苦，豕用薇之类，所以致滋味也，以亨煑所得，故亨人共之，○湆古汁，字音执，芼，音毛菜叶也】。
甸师，下士二人，府一人，史二人，胥三十人，徒三百人，【郊外曰：甸师犹长也，自此以下五职，皆主生聚，取辨野物，甸师主齍盛为重，故居其先】。
兽人，中士四人，下士八人，府二人，史四人，胥四人，徒四十人，【主佃兽之政事者】。
人，中士二人，下士四人，府二人，史四人，胥三十人，徒三百人，【主取鱼之政事者】。
鼈人下士四人府二人史二人徒十有六人
【主取介物及貍藏，水中之物者，甲虫三百有六十，而为之长，此主食而言，故以鼈命官】。
腊人，下士四人，府二人，史二人，徒二十人，【昔字，古人作防上即叠肉，从日干之，今文旁加肉赘，○主凡干肉】。
甸师掌帅其属【即徒三百人，记谓庶人】而耕耨，王借【耨，寜豆反，去草也，○躬耕虽在君，而实借其力于民，故以借名】，以时入之，以共齍盛，【齍音资，○黍稷曰齍，在器曰盛，按月令，孟春元辰，天子亲载耒耜，躳耕帝借天子三推，三公五推，卿诸侯九推，庶人终于千畆，一以示敬恭神祗，致孝于天地，祖考一以劝农，率先天下也，以时入之者，小满而来，麦成熟，霜降而百谷用登，收入地官，神仓不敢以为他用，所以祭，则受福也。诸侯为借百，畆卿以下则有圭田】。
祭祀，共萧茅，【萧香蒿也，茅白茅也，】共野果蓏之，荐【蓏，礼果反，○木实曰果，草实曰蓏】。
【诗曰：取萧祭脂，郊特牲云，萧合黍稷，臭阳逹于墙屋，故既奠，然后焫萧合馨香，谓以黍稷率膫实于萧，以为燔燎，既取其明，又取其气之上逹求诸阳之义也；士虞礼束茅，长五寸，立于儿束谓之苴，郊特牲鬰合鬯臭隂逹于渊泉，谓以鬯酒灌地，以茅借而渗之，一取其洁，二象具歆之意，求诸隂之义也又按司巫云：祭祀，共蒩舘郷，师云：大祭共茅蒩，凡茅皆出自甸师，祭宗庙，则司巫为苴以共之，祭天地，则乡师为苴以共之，其聨事若此，又楚之贡曰包茅，其产特良，故以为贡。盖亦入于甸师，而共之也，诗云：园有桃，又云：疆埸有，野果蓏之谓也，地官人祭祀，賔客共其果蓏，职与此聨事上四物皆野之所有，故皆甸师共之，○率膫音律，辽肠间脂也，苴蒩并疽，租二音埸，音亦场音胀】。
丧事代王受烖【生上声】
【郑氏曰：齍盛者，祭祀之主也，国遭大丧，若云此齍盛不馨，使鬼神不逞于王，既殡，大祝作祷词，授甸人使祷，借田之神，受烖弭后殃，○按：商俗尚鬼，周人因之，观盘庚金縢所称，极诚确矣，代王受灾者，意以齍盛不蠲，乃甸人之责，非先王之过，恐降祸非一端，则当罪及甸人，不当延于嗣王，亦臣子之至情也，】。
王之同姓有辠，则死刑焉，【辠古罪字罪，乃取鱼器也，秦人以辠似皇，故借用罪，文王世子曰：公族有死，辠则磬于甸人，又曰：狱成，致刑于甸人，甸师主郊庙，齍盛不以即市而戮于是者，以示得辠，天地祖宗，非王所専也，又掌囚云：凡有爵者，与王之同族，奉而适甸师氏，以待刑杀，贵贵与亲亲同，此不言者，于秋官互见也，】。
帅其徒以薪蒸役外，内饔之事，【木大可析曰薪，小曰蒸，耕借之余，则樵蘓以分给外内，饔之柴薪】。
【按甸师，共胥徒三百三十人，盖非此众，则农功之时，不足以集事，然止耕此千畆，则农隙之时，遂防于徒食，故多其员，则事事而人无不给，兼其役，则无事而禄不妄费，周礼摄官之意，皆此类也。】。
兽人掌罟田兽，辨其名物，【罟音古网，别名○野兽，皆有名号，物色用之，各有所宜，取而辨之，以共献○网古网，字】○，冬献狼，夏献麋，春秋献兽物【，郑氏曰：狼山兽，其膏聚，聚则温，冬苦寒，故献狼麋泽，兽其膏散，散则凉夏苦热，故献麋春秋温寒适，故兽物皆可献，若内则狐去首狸去，正脊之属也，○右用物之宜】。
时田则守罟，【四时之田，谓獀苗狝狩也，守罟者兽投罟，则取之，一使不得奔逸，二以备其触，攫○狝音，选攫敎缚切，】○及弊，田令禽注于虞中，【弊田，谓春火弊夏车，秋罗，冬徒弊也，令禽注于虞中者，凡田在山，山虞莱山田之野田，在泽泽虞，莱泽田之野，及弊田，植虞旗，虞旌于中，致禽而珥焉，于是兽人主令田众得禽者，置于虞旗，虞旌之中，大兽公之，小禽私之也，右田猎所执之事○珥，刵通割兽耳也，】。
凡祭祀，丧纪，賔客共其死，兽生兽，【凡兽之生，获而可畜者，百兽并入于囿，人猛兽则入于服，不氏以待丧纪，宾客，用时取之，囿人祭祀，丧纪，宾客，共其生兽，死兽之物，服不氏祭祀，共猛兽是也，兽可生共者共之，而后杀不可生，共者杀之，而后共并主兽人共之，】○，凡兽入于腊人，【腊音昔○，其兽之有所伤而不可畜者，并入于腊，人而干之，亦以待祭祀，丧纪，賔客之用，】皮毛筋角入于玉府，【皮毛筋角堪作器物者，入于玉府，以给百工之用，○右供兽，入兽之灋】。
凡田兽者掌其政令
【畋狩有时，王制云：獭祭鱼，然后虞人入泽梁；豺祭兽，然后田猎，鸠化为鹰，然后设尉罗昆虫未蛰，不以火田，是也，取兽有灋，若不麛不夘，不杀胎，不殀夭，不覆巢，践毛不献，不成禽不献，是也。田猎有地，若东有甫草，驾言行狩是也，及夫辨其死生，鱻薧之物，当公当私之宜，断其争禽之讼，皆所谓政令也；○麛，音迷鹿子也，】。
人掌以时为梁，【古渔，字○梁者，匽水为闗而中空之以笱承其空而取之，诗敝笱在梁，是也。取鱼之时，岁有四月，令孟春獭祭鱼之时，得取一也，季春荐鲔于寝庙，二也；鼈人秋献鱼，三也；月令，季冬，渔人始渔，即潜诗序云：季冬荐鱼，四也；○匽音燕，笱音苟】，○春献王鲔，辨鱼为鱻，薧以共王膳羞，凡祭祀，賔客丧纪，共其鱼之鱻薧，【鲔月鬼反，○王大也，王鲔，鲔之大者，鱻生也，薧干也，共王膳羞，共于膳夫，以共王也，祭祀賔客，丧纪，共于内外饔而共之也，】○凡者，掌其政令，【政令见上，兽人】凡征入于玉府，【周之先，泽梁无禁，而有所谓征者，盖无禁者，谓虞人入泽梁之时，与民公其利，征者谓水族中若须骨珠，蜃堪餙器物者，取之有定数，民有得之者，人以渐收之，以时而入于玉府，以当山泽之赋，二者并行而不悖也，】。
鼈人掌取互物，以时簎鱼，鼈蜃，凡貍物【簎，昌角反，貍音埋○，互有甲之物，其殻相交互，故名簎义，刺泥中而取之也。貍物谓水族之貍，藏泥中者，掌取互物，而以时簎，凡貍物者，互物皆貍，故兼及于凡貍，物取之为便也。】○春献鼈蜃，秋献鱼，【鼈字乳，以夏蜃大蛤，十月雉入大水所化，亦有自产者，用以卜，秋则殻坚实，其内亦可食，能补心益知也，貍藏之鱼多，生于秋冬至春，而消春鼈，蜃秋鱼，各因其盛美之时，而献之】○，祭祀，共蠯蠃，蚳以授醢人，【蠯弼猛反，嬴，音罗，蚳青迟，○蠯揩作蜯，说文脩为蠯，圎为蠃，介虫旋殻者蚳，说文蛾子未详，醢人有蠃醢，蠯醢，蚳醢，故此于祭祀，共此三物，以授醢人，而其之也，】○，掌凡邦之簎事，【簎事非一，凡冇取于水中，若金珠玉石，或异物及有所遗失，以鼈人善于簎事，故兼掌之也，】。
腊人掌干肉，凡田兽之脯腊膴胖之事，【日干曰：腊亦有火干者，凡干肉总名之曰腊，折言之大物，觧肆干之曰：干肉小物全干曰：腊大脔曰：膴薄折而干之，曰：脯棰之，而施以姜桂曰：脩脯而腥曰胖，凡田兽毕，宜为此数，等之肉者，腊人治之，以共于膳夫】○，凡祭祀，共豆脯，荐脯膴胖，凡腊物【，笾人职曰：祭祀，共其笾荐羞之实，此言共豆脯，荐脯者共于笾人也，】○賔客，丧纪，共脯腊，凡干肉之事。
【凡畋有时方，其入山泽也，则有余而无用，及其设禁也，则欲用而不得，故于其多时，取以为昔所以用足而不费，且不至于多杀，亦所以养不忍之心，昔吕正献公每贮昔薧以待客，正为此耳。】。
医师，上士二人，下士四人，府二人，史二人，徒二十人，【已下五，毉字皆当用毉，从巫谓其通神明，如巫也，此医字乃梅浆以造灋如酒，故从酉，今用此医，字非○，毉师众毉之长】。
食医中士二人【即今食治灋】
疾医中士八人
疡医下士八人【疡音阳创肿也】
兽医下士四人
医师掌医之政令，【政令谓众，毉疾病，药材等事，】聚毒药，以共医事，【毒药得天地之偏气，寒热之性过甚者也，人身具造化，与天地相流通，非时不正之气，感则成疾，与夫七情六欲所伤，亦能成疾，是皆冇不和之气者，故以偏胜之物攻之，即得其平，然药亦有平补者，终不免有所偏可暂用，止疾而已，久服必有所伤，故縂以毒名也，】。
凡邦之有疾病者，疕疡者造焉，则使医分而治之，【疕兵米反轻，曰：疾重曰病，内科主治头疡曰：疕身疡，曰疡，外科主治邦国有内外，疾来求治者，毉有専科，故毉师使分治之，或疫疠大作，民不能就，毉量地逺近民之多寡，分命众毉往治之，以活人为上，不责其直，以救民天，札也】。
岁终则稽其医事以制其食
【凡禄食，必本于功事，每属之长，稽而制之，若毉师内宰，所云是也。小宰总稽，百官府而制之，所谓以叙制其食也，唯公正则凡宫中之官府，又以时稽而制之，禁密之地，尤宜加严耳，又冢宰受嵗防故毉师以嵗终考课羣毉，盖官属各课于其属之长冢宰，但执其要而已】。
十全为上，十失一次之，十失二次之，十失三次之，十失四为下。
【凡疾病，有生道则可治，无生道则不可治，又有命数短促，或老而气散，亦非医药所能起，故医可以治人之疾，不可以治人之死，十全者指凡治人疾十人，而皆验也。其不可救而不救，非毉之辠矣，所谓失者，非谓失而死也，变症之轻重情状，投药之多少，効验豫言之而无徴即为失耳，故药有起病者，苟不能豫定其情，偶中而已，不可以为全，病有不起者，苟能预决其死，不可以为失，如此，则毉不可以侥幸，失一失二失，三失四，以次而降制食，因之过是而失，五则不足为毉矣，盖人有不服药者，病亦吉凶相半，毉而至于失五，何以异于不服药哉？】：
食医掌和王之六食，六饮六膳，百羞百酱，八珍之齐，【齐去声，】。
凡食齐眡春时，齐眡夏时，酱齐眡秋时，饮齐眡冬时，【此饮食寒温之节也，食饭也，五谷食之，主宜温故眡春，大铏，菜也，所以调食宜热，故眡夏酱豆实之主，言酱，则豆在其中，所以致滋味宜凉，故眡秋饮主觧渴宜寒故眡冬】。
凡和，春多酸，夏多苦，秋多辛，冬多咸，调以滑，【和去声，此调和五味之宜也。春属木主酸，夏属火，主苦秋属金，主辛冬属水主咸，故和饮食者，各因四时之味，而稍加之，所谓必先嵗气也木火金水载于土酸苦辛咸成于甘，故复调以滑甘，内则枣栗饴蜜，以甘之，菫荁枌榆，娩薨，滫瀡以滑之甘者，脾家本宫之味滑，以通和诸窍也，○饴音兮，菫音谨，荁音桓，枌，音文，白榆也，娩音问，薧音考，菫已下新生者曰：娩久畜者曰薧滫，恤久反，久泔也，瀡髓通窍，坤敎反】。
凡会膳食之宜，牛宜稌，羊宜黍，豕宜稷，犬宜粱，鴈宜麦，鱼宜【稌，音杜，音孤】。
【此合食之灋也，凡物性有同类以助其生者，有相制以泄其过者，合食则能益人，有相反而为逆者，有相恶而为□者合食，则能害人，故膳之与食相合，各有其宜，牛稌土羊，黍、火、豕，稷，水，犬，粱，金；鴈，麦阳鱼隂同其所禀故合食为宜】。
凡君子之食恒放焉【君子自士而上也】
【食，数有品节，限制养道，则上下同之，寒温之节，调和之宜，会合之灋，皆如食毉，○按食毉，以王为主疾，毉以万民为主，大人治于未病，而其灋通乎下，卑者不能备物也，小人治于已病，而其灋通乎上尊者不敢指斥也】。
疾医掌养万民之疾病【疾毉，而曰养者病每加于小愈，疗治易，将养难，不专于攻治而已，】四时皆有疠疾，春时有痟首疾，夏时有痒疥疾，秋时有疟寒疾，冬时有嗽上气疾，【痟音消痒，音羊疥，音介，恤媾反，○四时皆有疠疾，此主万民之通疾言，盖感时气所生，即所谓疫疠也，郑氏云：痟酸削也，欬也上气逆喘也，六疠作见，春金沴木，夏水沴火，秋火沴金，冬，土沴水】。
【师曰：春气不正人伤于风气升而上，凉金所制酸，削头痛，夏气不正人伤于热汗泄于外，寒水所制，生疥而癣，二者感而即病也，夏伤于暑，火邪傅脾土旺未病，至秋火金争，脾病，乃见疟而振寒，秋伤于湿土，邪侵肺金旺未病，至冬寒包热，肺病，乃见气欬而逆二者感之，逾时而后发也，然亦有感而即发者，夏季金畏火而伏，至秋金盛隂阳争人感之而为寒热交作之疾，冬时寒极人身，感寒皮毛，先受之，肺主皮毛，故为嗽上气疾】。
以五味【醯，酒饴蜜姜，盐之属】五谷，【；稻，黍；稷，麦；菽，】五药，【草木虫石谷，】养其病【，凡病由气胜负而生，毉者攻其赢，补其不足，使之平而已，五药治之主也，五谷食治也，五味所以佐药与谷也，三者皆贵乎养之】。
以五气【五藏所出气肝温心热肺凉，肾寒脾平也，】五声，【言语宫商角徴羽及肝呼心笑，脾歌肺哭，肾呻也，】五色【见于体貌，肝青心赤，脾黄，肺白肾黒也】眂其死生，两之以九窍之变，【窍坤敎反，○九窍者耳目口鼻，阳窍七大小便隂窍二变谓开闭异常，】参之以九藏之动，【九藏者，心；肝，脾；肺，肾精藏五胃，胆膀胱胀，形藏四九藏在内，以脉之动而知之】。
【凡毉之视疾，曰：望闻问切，五色望而知之，五声闻而知之，五气问而知之九藏切而知之，九窍兼望与问而知之，两之参之云者，既察其气声色，则其死生之既已不可逃，而复以九窍九藏参互比并，则其愈之次第死之，迟速，皆能得之而不可易，药之所投，可以百发百中矣，】。
凡民之有疾病者分而治之，死终则各书其所以而入于医师，【或来就于毉者或不能就而来，告以病者，皆毉师分命众毉而治之，其不愈者少，曰：死老曰终，书其所以不愈之状而入于医师，得以制其食而进退之也，】。
疡医掌肿疡，溃疡，金疡，折疡之祝，药劀杀之剂，【祝音昼，劀音刮剂，字细反，○肿疡，瘰疬瘤，□壅肿而不散者，溃疡痈疽成脓，而必决者，金疡，矢刃所伤，军中尤急者折疡，跌朴杖击所伤，四者皆外科疾也祝者隂阳家之术主于移精变气去疾于无形者，药者或内消之，或外治之，劀谓将溃而以刀决出脓血，不使其内滋蔓，杀谓已溃而以药杀去恶肉，不使嘉肉腐烂四者，内外治灋皆有齐量，疡毉掌之】。
凡疗疡，以五毒攻之，以五气养之，以五药疗之，以五味节之【疾，毉以五味五谷，五药养其病，此五气字误，当作五谷，】。
【或以毒药从内防去病邪所谓五毒攻之也，或别以五药治其所患，五谷飬，其正气五味节其药力，四者皆主治于内，疗疡之常灋也，郑氏云：今毉方有五毒之药，以黄堥合之，置石胆，丹砂，雄黄，礐石，磁石其中，烧之三日三夜，其烟上着，以鸡羽扫取之，以注创则恶肉，破骨尽去，此盖治灋之一端，○堥音牟，礐音豫，创古疮字】。
凡药以酸养骨，以辛养筋，以咸养脉，以苦养气，以甘养肉，以滑养窍。
【此六味，专以所走形体中而言，以外科所患在形体也，尝参之，毉家之说，人之生也，四月受水精以成血脉，故脉之行于身，如水之流，脉软则和，咸能软，所以养脉也，五月受火精，以成其气，故气之出入无形，如火之炎气，坚则壮苦主燥，所以养气也，六月，受金精以成其精，故筋之络如金之能，纒合异物，筋散则不挛，辛主散，所以养筋也，七月，受木精以成其骨，故骨之植如木之根，立地中骨，收则强，酸主收，所以养骨也，八月受土精，以成肤草，故肉之丰如上之，含载四者，肉缓则不壅，甘主缓，所以养肉也，窍者，形体骨肉空虚之处，非此无以通气血，形神之往来者，澁则气着，滑则流通，此滑以养窍之义也，】。
凡有疡者受其药焉
【国中冇疡者或造或否，并得于疡，毉受药，其分治死，终亦当如疾，毉之防○按外科死生于疡之徴验自易见，故眡其死生之灋于疾，毉为特详，内科之主治在脏腑，故六味所养形体之灋于疡，毉为尤切，然亦互相发也，】。
兽医掌疗兽病，疗兽疡，【家畜之，兽五羊犬豕，其疾既少，治之甚易，虽不治，亦无大害，唯牛马畜之，贵其疾，当有以治之，故有兽毉也，视人为轻，故病疡同一毉】○，凡疗兽病，灌而行之以节之，以动其气，观其所发而养之，【兽病状，难知者，灌以发散之剂行之，节之以动其脉气，然后观其所发而调飬之】○，凡疗兽疡，灌而劀之，以发其恶，然后药之，养之食之，【兽疡已成，形症可辨，灌以攻毒之剂，劀溃其疡，以发其恶，然后补养之】○，凡兽之有病者，有疡者使疗之，死则计其数以进，之【兽，毉之疗治进，亦皆毉师，掌其政令】。
【毉仁术也，生民不幸而有疾病，古之神人，立为治灋，专于济人而已，其酬之者，出于病者之情也，世之毉者，非以活人为事，而专以牟利为心，不识其病而妄为营谋，以试药术能救之，而故为声价，以要利于同类，则排挤之，而唯恐其有功于胜己者则妬嫉之，而惟幸其瑕衅，如此，则亦奚以毉为？故术日下而心日非宜，夫病者亦不以诚待之也，是故先王立之师以掌之，使众毉分治民疾，计其功而制其食，使毉者无求于病，则心清而业精病者，不必酬乎？毉则药之所及广而活者众，能者举之于上，不能者黜之，不得行毉，于是毉者务以活人为心，而民无夭札之患，故毉师者，总执体要，器使众毉不自用，而使人各尽所长，通乎道者也，食毉者饮食，过则成疾，得灋，亦能治病，特设此职，调和饮食之齐，一则不使其过，治于未病，一则或有不安节，则以食治之，不药之药，故在疾毉之先也。疾毉者大方，毉也经文所载四时之疾，即今伤寒科也，疡毉者曰肿疡，溃疡外科也，曰刃疡，金镞科也，曰折疡，接骨科也，曰：祝，祝由科也，兽毉者兼于育物也，或疑毉有十三科，而周礼所载止此，何也？治古之时，气化和平，民患疾者少，且古人欲寡六气受病为多，今人多欲七情受病为多，又古者妇人小儿，不若今之豢飬恣肆，如彼村童，野妇自然无疾，故不设妇人，小儿等科也，况古之毉者，毉道通明，能兼众，灋其鍼灸按摩之术，眼目口齿之科，则皆统于大方，故亦不别设，然毉家自有全书，此固不得而详矣。】。
周礼传卷一上
<经部,礼类,周礼之属,周礼传>
钦定四库全书
周礼传卷一下    明 王应电 撰
天官下
酒正，中士四人，下士八人，府二人，史八人，胥八人，徒八十人，【掌酒而曰正，王以灋正王及后，世子与夫百官，使之刚制于酒，若酒人浆，人则有司之事而已，】酒人奄十人，女酒三十人，奚三百人，【奄闭藏也，去势者，精气闭藏，故称奄】浆，人奄五人，女浆十有五人，奚百有五十人。
凌人，下士二人，府二人，史二人，胥八人，徒八十人，【凌去声，藏冰室】。
笾人奄一人女笾十人奚二十人
醢人奄一人女醢二十人奚四十人【醢音海】
醯人，奄一人，女醯二十人，奚四十人，【醯音希，醋也】。
盐人奄一人女盐二十人奚四十人
幂人，奄一人，女幂十人，奚二十人【幂，音密覆也，】。
【酒，人主造酒者浆，所以解渴与酒，皆饮之类，故事相聮，笾竹噐以盛果实，脯脩干物者，醢切肉及海物杂醯酱，为之木，豆所盛也，笾人共笾，则曰笾人，醢人共豆而不曰豆人者，醢人主共醢，物六十罋醯，人主共醯物六十罋，皆造豆实，醢人特兼豆事故，不曰豆人而曰：醢人也，盐水产其出产之政令掌于冬官，此唯共于笾人，与凡饮食之所用而已，笾人所共皆干物，止以陈设为事，故女及奚皆少醢人，醯人，盐人则兼造物，故女及奚皆倍之，幂以巾覆物，酒浆醯醢，凡停久之物，非此则气散，味恶而酒尤为切要也。笾，醢醯盐皆献酒之所荐幂，乃尊之所用其事，皆与酒相聮，故并属之酒，正凌人掌冰，而亦属于此者，酒性属阳，而大热冰性属隂而大寒故附于此，取相制之意，又冰于六饮，为凉亦属浆，人所共也，】。
酒正掌酒之政令，【凡当共当授及出入之式，诛赏之政也，】以式灋授酒材【式，灋谓多寡之数，及月令所谓秫稻必齐，麯蘖必时，湛饎必防水泉必香，陶噐必良，火齐必得也，以酒材授之酒，人必以其式】，凡为公酒者，亦如之，【公酒，谓羣臣以公事饮酒，若饮射祭祀，酒正以式灋授之，酒材公酿而不敢私酿，此古灋也，○饎，昌乂反，炊米也】。
辨五齐之名，一曰泛齐，二曰醴齐，三曰盎齐，四曰缇齐，五曰沈齐，【齐去声，盎英浪切，缇礼记作醍，音体○旧说，大意泛者，米蘖相得泛溢，噐中浮于水面也，醴者汁滓，相将已有酒意而甘也，盎者，和气鬱蒸，滃滃温暖也，缇者赤色之名，言酒成而色赤，即礼记所谓粢醍，此缇字，盖借用也。沉者滓沉而下酒，成而上也。大约酒成熟之候，有此五者，造酒者，因其莭以为名，各随其所宜而用之也】。
辨三酒之物，一曰事酒，二曰昔酒，三曰清酒，【事酒者，因事而酿，酿毕即漉，所谓浊醪也，昔酒者乆酿乃熟其味最厚，所谓旧醳也。清酒者熟而停乆其色清其味醇，即诗所谓祭以清酒也，】。
辨四饮之物，一曰清，二曰医，三曰浆，四曰酏，【音义，见下浆人】○，掌其厚薄之齐，以共王之四饮三酒之馔，及后世子之饮与其酒，【酒人造酒浆，人为浆而酒正省其成，故云掌其厚薄之，齐王及后，世子皆酒，正自共之，王备物，故四饮三酒，无不具，后世子不必备，故但云饮与酒而已，】○，凡祭祀，以灋共五齐三酒，以实八尊【，凡祭祀有八，尊合五齐三酒，各实一尊，故为八祼，噐曰彞，而此通曰：尊者古彞，亦曰尊也，】大祭三贰，【郊社宗庙，三贰者，正尊一，而副尊三倍之也，】中祭再贰【，日月山川之类，再贰者，正尊一，而副尊二倍之也，】小祭一贰，【羣小祀，四方百物之类，一贰者，正尊一，而副尊加一倍也。】皆有酌数，唯齐酒不贰，皆有噐量。
【已上酒之名物，数量齐，味薄于酒，而其气特盛酒气定于齐，而其味尤厚，人之所饮者主于味，鬼神之所享主于气，故虽王所共，亦唯三酒而已，祭祀则特设五齐，専以为祀神之用三酒，则设于堂下，以为人之饮，此周公所以为多才多艺，而善事鬼神也，或疑经有五齐三酒，而不知其所用，夫岂虚设者哉？愚以九献之仪，攷之一献王祼，二献后祼，此主用乎？郁鬯也，三献王荐腥，四献后荐豆笾，是为朝践之礼，礼运云醴醆在户，是三四献所用即泛齐，醴齐也，五献王荐熟，六献后荐豆笾，是为馈食之礼，礼运云：粢醍在堂，是五献六，献即盎齐，缇齐也，七献王酳尸八献后，酳尸，是为加事之礼，则王用沉齐而后用事，酒自此之后，事神之礼，杀而交人之礼，隆于是而用味矣，至九献，则后进羞笾羞豆，而诸臣酳尸则全用，交人之礼，故于是而用昔酒至，夫清酒者，则但诸臣以为酢酒而已，齐酒主于献神之用，神有定位，则献有定数，故五尊皆无副，益之尊三，酒羣臣酢爵所用助祭，诸臣数不可拘，故三尊皆有副，益之尊，然齐酒于毎尊之所容，各有限量，献神之外，不得以滥供三酒，则每所用之酌，皆有其数，应用之外不得而妄费，盖酒人之所甚好，而尤易侵自商，都沉湎于酒以取败，周公以为戒，故防之，周密如此，○醆音盏醍，音体，酳音】。
共賔客之礼，酒共后之致饮于賔客之礼医酏糟，【酒阳饮隂王致酒后致饮隂阳之义也】皆使其士奉之○，凡王之燕饮酒，共其计酒，正奉之○，凡飨士，庶子飨耆老，孤子，皆共其酒，无酌数○，掌酒之赐颁，皆有灋以行之，○凡有秩酒者，以书契授之。
【賔客礼酒，朝防大射，飨食之礼，王有玉，献玉爵也，冡宰赞之后，于賔客大飨，有致饮之礼，助王养贤也，宗伯之属摄之，故酒正使其士率酒人浆人以奉之，王与羣臣燕饮，以示慈惠，恐其过饮，故先计其献酬之酌，数酒人依数共之，酒正为献主，亲自奉之，使之不节，自戒士庶子耆老孤子，飨之以示恩厚礼，故不限其酌，数使之各充其量也，酒之赐颁者，羣臣皆不得私为酒王，有惠以酒，颁赐之灋，谓大宰匪颁之式，尊卑有差，酒正遵而行之也，秩酒者，王制所谓日有秩酒，以扶阳老人气衰，頼酒以飬日，共其膳与，酒有常数，故谓之秩。以书契给其家，使以书契来，取而授之酒，所以防诈冒也，○已上酒，正共奉行酒之灋】。
酒正之出，日入其成，月入其要，小宰听之，岁终则会，唯王及后之饮酒不会，【有定式也，不及世子者，有用则共之，亦在所会中，】以酒式诛赏。
【出，谓凡酒材，皆先入于酒府，然后以式灋授于酒人及酒人成酒，又以式灋而共百用，皆自酒正而出也，日入其成者，每日造酒，及用酒之多少，宰夫旬终，则令正日成，而酒正所自听也，月入其要者，每月造酒，及用酒之多少，宰夫月终，则令正月要而小宰，听之者也，歳终则防者，宰夫歳终，则令羣吏正歳防而宰之所受也。酒，式者造酒，用酒之灋，因日成月要，歳会而攷之，诛其不如式者，赏其如式者，宰夫所谓治不以时举者，以告而诛之也，○已上酒府入出要会之式】。
【按日入其成，月入其要，岁终则会，凡百官府皆然，而于此独详焉者，天官掌财赋，膳酒用财之始，而周官尤严于酒，故特为百官之着例也。】。
酒人掌为五齐三酒，祭祀，则共奉之；以役世妇，共賔客之礼酒，饮酒而奉之，○凡事，共酒而入于酒府○，凡祭祀，共酒以往，賔客之陈酒亦如之。
【书曰：祀兹酒，唯元祀造酒之初，専因祭祀，故五齐三酒，専为祭祀而造酒正，但辨其名物酒，人主酿为之，世妇者谓宫卿世妇，掌女宫之宿戒，及祭祀，比其具，故大祭祀则酒人共酒，以听役于世妇也，礼酒，飨食之酒，饮酒燕饮之酒，酒正共奉之，此酒人亦共奉之者，赞酒正也，凡事谓酒正应奉酒者，如王之日饮酒入于酒正之府，使自奉之，又如酒之赐，颁秩酒之类，亦入于酒正之府，使自出之也，凡祭祀，谓小祀也。賔客之，陈酒归，饔饩之酒，掌客，所谓壶四十，皆陈者，酒人以式，灋往共之也，】。
浆人掌共王之六饮水浆，醴，凉，医；酏，入于酒府，【医上声。酏，饴，通音夷】。
【六饮之说，先儒不明字义，又以浆人酒正内，则所载不同泥而不通，使夫宜于古者遂不可行于今，愚以此所载六饮为据，夫饮主于解渇有大病，非得水不生者，故此曰水者，即井泉所汲水之本质，冬月，或以火煎，百沸而饮之，所谓白汤也？曰：凉者字从二，即冰也，大暑用之，可以清溽气浆者，以水和米煮之，去滓而存其饮，即今米饮极，能利水道者，医郑氏以为梅浆，能生津止，渇者醴甜酒也。酏，即今饴糖，一名饧糖，米麦酿成，盖以白糖为汤有消食，止渇之功者造灋，与酒畧同故字从酉，先儒遂误，解为酒也，四物于语说，辨论间，可以生津液，助神气乆而不渇故浆人主共此六饮于王，入于酒府，而酒正奉之也，内则有稻醴清糟，黍醴清糟，梁醴清糟者，稻黍粱，皆可以为醴，盖兼设之，故曰：重醴清糟者，浊者为糟，泲之则清也，又曰：或以酏为醴者，谓以白糖汤代醴，即此酏是也。其曰醷滥者，即此之医，意殹同声，故各谐之文异而义一滥则饮之，别名耳曰浆，曰水所缺者凉，盖非以共王故，不备物也，酒正云：辨四饮之物，清医浆酏者，清谓醴，浊不可饮，必泲而清之，犹内则之三醴，必云清也水凉皆本质不用，辨四物湏造之，得灋故云辨四饮之物也，○冫音义见下，饧是英反，泲子礼反，蓿去其滓也，】。
共賔客之稍礼，【常日所给小礼犹后世，赐茶也，】共夫人致饮于賔客之礼，清醴医酏糟而奉之，【据酒正，辨四饮之物，曰清医浆，酏当以为正，醴当作浆，○糟谓医酏浆，醴之质，犹俗称糖糟也，四物去糟失味故必合糟而奉临用，而后泲之】，凡饮共之，【谓非食时渇而欲饮也】。
【夫酒，正后之致，饮二浆人，夫人之致饮四，岂后与夫人致饮各不同，亦犹冡宰之有好赐与，以佐王者欤？是不然，浆人共于夫人，世妇等使之亲，泲以致其防，敬酒正，复以后之命，使其士致于賔客，其实一事而已，夫人言四饮而后止于医酏者，盖夫人兼设之以备用，而在后则有用不用，故文冇详畧耳至于后之致饮，冡宰之好用皆统之于王也，苟后致饮，而夫人又贰之，是后为主矣，岂理也哉？】：
凌人掌冰，正歳十有二月，【夏正，】令斩冰，三其凌○，春始治鉴，【鉴盛冰，噐】，凡内外饔之膳羞鉴焉。凡酒浆之酒醴，亦如之，○祭祀，共冰鉴，賔客共冰，大丧，共夷盘冰，【夷盘广八尺，长丈二尺，深三尺，漆赤中，实冰其中，置尸下，以寒尸令不败，夷之为言平也，仪礼牀曰：夷牀衾曰：夷衾移尸曰：夷于堂，盖取安平意，】夏颁冰，掌事，秋刷【刷，圣结反冰，古文作仌，象其初结形，省文作冫，此冰字音，迎乃凝结，字经文，用为仌字非】。
【，十二月，令斩冰，豳诗所谓二之日凿冰冲冲，三之日纳于凌隂也三倍其凌之冰，以备消释，凡酒肴，得温气则失味故春始治鉴即诗，四之日献羔，祭韭而启冰也，于是外内饔之膳羞，酒人浆，人之酒醴，皆以鉴而置物其上，此自启冰，后凡御用食饮之，用冰也，祭祀冰鉴，賔客饔饩，飨食之冰，丧纪夷盘，冰此三者，大事之用冰也，夏暑气盛，王以冰颁赐左传所谓命夫命妇，至于老疾，无不授冰，此大暑，大颁冰，以广其惠之事也，已上皆凌人主其事，秋则清除，冰室以备来，歳藏冰之用】。
【左传申丰曰：古者日在北陆而藏冰，西陆朝觌而出之，其藏冰也，深山竆谷固隂沍寒于是乎取之，其出之也，朝之禄位，賔食丧祭，于是乎用之，其藏之也黒牡秬黍以享司寒，其出之也，桃弧棘矢，以除其灾，献羔而启之，公始用之，火出而毕赋，自命夫命妇，至于老疾，无不授冰，山人取之，县人纳之，隶人藏之，夫冰以风壮，而以风出其藏之也周，其用之也徧，则冬无愆阳，夏无伏隂春无凄风，秋无苦雨，雷出不震，无灾霜雹，厉疾不降，民不夭札，今藏川池之冰，弃而不用，风不越而杀，雷不发而震，雹之为灾，谁御之？七月之卒章，藏冰之道也，○雹，弼角反】。
笾人掌四笾之实，【笾豆之容，实皆四升，四笾者，朝事馈食，加笾羞笾也，】朝事之笾，其实麷，蕡，白；黑，形盐膴，鲍鱼鱐，【防音风。蕡，音文○熬麦，曰：防，郑氏谓：河间以北，煮穜麦卖之，名曰逄是也。麻子曰：蕡熬稻米，曰白，即内则煎醢加于陆稻，上沃之以膏者，黑黍也，形盐，积卤所结，其形似虎者，膴以鱼肉为大脔，鲍鱼于楅室中，糗干之出于江淮，即今□鮝鱐，干鱼出东海，即今石首鱼，鮝八物者，朝事笾实也，】馈食之笾，其实枣防，桃干防榛实，【防古栗，字防音，老○馈食之笾，榛实，下缺三物，○枣防桃，榛实，皆北方之产，干防，干梅也，梅乃南方之产，故干而用之，内则冇桃诸梅诸盖桃，亦可干用也。旧说桃梅枣皆干湿相间，合之，而八为馈食，笾实】，加笾之实，蓤；芡，防；脯，蓤：芡，防脯，【蓤音陵，芡音欠，○加笾之实，蓤；芡，防三物重设，非又防与馈食，重亦非。盖缺四物而误，○蓤芰也，芡鸡头也，脯刍豢之肉，所为旧説蓤芡防脯，重设而八，为加笾之实，】羞笾之实，糗饵，粉餈，【饵日志反，餈，音慈○糗，熬米麦也，饵其中之防糗饵者，谓以米若麦为饼，中以肉为防熬，而干之也，粉磨米成尘也，粉餈者以秫为饼，而蒸熟之以其粘，故加粉于外，一物羞，笾之实也，】。
【祭统云昆防之异，草木之实隂阳之物凡天之所生，地之所长，苟可荐者，莫不咸在，示尽物也，今合笾豆之实，止于五十二者，盖应荐之物，各以其时，此正所谓簿正也，按薛氏宗庙之礼，一二献王及后之祼，未有荐三献王荐腥，四献后亚献，于是荐朝事之，豆笾各八，五献王荐熟，六献后亚献，于是荐馈食之，豆笾各八七献，王酳尸八献后，酳尸，于是荐加事之，豆笾各八，既酳尸毕，后又献羞笾羞，豆各二，诸臣进而酳尸焉，是为九献，愚谓馈食之笾以桃，梅，枣干湿相间，则合防榛止于五物，加笾之实，以蓤芡防脯相重，且防既见于馈食，而此复重出则止于三物，夫桃梅出，各以时，岂得生者，而常用之，馈食缺，三物无疑，加笾之中，唯脯则诸肉皆可为，故有重设。犹醢人醓醢之重，其蓤芡与防字必皆误，文实缺四物，盖栝棐李杏梨柿榴莲，皆北土嘉果，其余可珍者尚多，胡不用之以荐，且王者备物，孝享天下之物，岂少而以兼设为哉？】。
凡祭祀，共其笾荐羞之实，丧事及賔客之事，共其荐笾，羞笾【，凡祭祀，非止宗庙也。荐笾荐豆者，谓朝践馈食未献，而先荐也，羞笾羞，豆者谓酳尸讫而后为加，事既食而后羞也，凡祭祀及丧纪之殷奠，賔客之享，燕笾人，共其荐笾羞笾，醢人，共其荐豆，羞豆】○，为王及后，世子共其内羞，【膳夫，共王羞用百有二十品，掌后及世子之膳羞笾人，醢人云：为王及后，世子共其内羞，即此是也。】凡笾事，掌之【，若飨耆老，孤子，士庶子师役稍事，凡用笾者，皆笾人共其实，醢人共醢醯人共醯，亦此类也。】。
醢人掌四豆之实，【豆木器，故所载皆菹齑，醓醢，臡酱湿物，】朝事之豆，其实韭菹，醓醢，昌本麋臡，菁菹，鹿臡，菹，麇臡，馈食之豆，其实葵菹，蠃醢，脾析，蠯醢，蚳醢，豚拍，鱼醢，加豆之实，芹菹，醢，深蒲醓醢，箈菹，雁醢，笋菹鱼醢，【韭音乆菹音疽醓贪，上声臡音泥，菁音精，蠃音骡，蠯朋上声，日谨反，菭音台，麇音囷，坤君反，别作麏，亦音君拍音魄，笋恤尹反，糁恤感反○，凡齑菹菜，肉皆冇之全物若防为菹，细切为齑，凡醢冇骨曰臡，无骨曰醢，肉酱无骨，有汁曰：醓酱者菹醢，总名膳夫之酱，用百有二十罋也，又合豆麦盐水暴之而成，以和五味亦曰酱，内则之，醯酱处内也，韭即诗之，献羔祭韭菁，蔓菁也，葵也，三者皆羙菜茆也，芹也，皆水菜之羙者箈箭萌也，笋竹萌也，七者，水陆植物，所谓七菹，昌本即左传之昌歜也，脾析牛羊百叶也，冇膜包裹去之，为齑，大蛤也，豚拍豚肩，动肉四寸，可为脍深，蒲深水中，蒲白嫩者，五者，水陆动植之物，所谓五齑醓醢也，鱼醢也，兎醢也，雁醢也，蠃蠯蚳，解见前龞，人皆水陆动物，所谓七醢，麋鹿麋三者，其骨中之髄益人，兼取其骨为之，所谓臡已上二十二物，醓鱼之属非一，故兼设之，合之为二十四，以为朝事馈食，加事之豆各八也。其设之气味相成，皆有意义，郊特牲曰：恒豆之菹，水草之和气也，其醢，陆产之物也，加豆，陆产也，其醢，水物也，此之谓欤？】羞豆之实，酏食，糁食，【糁恤感反，○酏糖也，酏食者，以糖和麻，糓熬之为食也，糁食者，内则所谓取牛羊豕之肉，三如一小切之，以稻米二肉一，合以为饵，而煎之者也，】○，凡祭祀，共荐羞之豆实，賔客丧纪，亦如之，○为王及后，世子共其内羞，王举，则共醢六十罋，以五齐七醢，七菹，三臡实之【，齐当作齑，○膳夫王日一举，酱用百有二十罋，醢人共醢六十，罋醯人共醯六十，罋合之为百有二十也。余解见上，】○賔客之礼，共醢五十罋○，凡事，共醢。
醯人掌共五齐，【通下四齐字，郑氏云：当作齑，】七菹，凡醯物，以共祭祀之齐菹，凡醯酱之物，賔客亦如之，【五齐七菹，凡醯物，本醯人所造，以専职也，醢人复掌之者，盖醯人共之，醢人特主豆，实而设之耳，祭祀之齑菹，凡醯酱之物者，齑菹之外，凡以醯而成之物，以醯而成之，酱皆醯人所有事也，】○王举，则共齐菹醯物六十，罋共后世子之酱齐菹，【后世子不备物，故但云酱齑菹，余解见上，】○賔客之礼，共醯五十罋○，凡事，共醯。
九献笾豆图
盐人掌盐之政令，以共百事之盐，【政令谓四方贡盐而入之膳夫，醢人等官，欲需盐而出之，及煎防，收贮之灋也，百事谓祭祀賔客军旅，丧纪颁赐，凡用盐也，】○祭祀，共其苦盐，散盐，【苦盐，即盐也，出于盐池，未加涑治，其味微苦，故以苦名，今之颗盐也，散盐防海水为之，其形散，今之末盐也，祭祀，共此二者，贵其自然也，○防古煮字，盬，音古，】賔客共其形盐，散盐，【形盐，掘地以出之，积卤所结，其形似虎，或如文章，字不成形者，亦必方賔，客共此取其精防也其有不足则以散盐益之，然前朝事之笾冇形盐，则祭祀亦以此为用也，】○王之膳羞，共饴盐，后及世子，亦如之，【饴盐甜，生于戎地，王及后，世子之膳羞用之，取其羙而益人也，盖不易得，故不以给他用，云】○，凡齐事防盬，以待戒令，【齐去声，○齐者，和五味之事，盬盐未涑，治及风化而湿者苦不堪食，防治以待各司徴取】。
盐灋议
幂人掌共巾幂【，凡酒浆醯醢，气泄则味薄，风入则防生皆主幂人，掌共其巾幂，】祭祀以疏布，巾幂八尊，以画布幂六彝，【司尊彝掌六尊，六彝之位，此八尊字，盖以每祭言画古文画，通○八尊，以承五齐三酒，言疏则不画，六彝以承郁鬯，言画则不疏，盖鬯为酒之至尊，故特重之，凡郊社宗庙之尊彝疏，画咸如之，旧说礼器有祭天以疏布幂，遂以为天地之神，尚质而用疏，宗庙尚文而用画，然观司尊彝皆主宗庙，而言及此，尊用疏布，彝用画布，则宗庙亦用疏布，其曰画者，以云气有覆象，理或然也。】○，凡王巾皆黼，【王巾者，燕射，飨食，及王日一举，凡王所用，尊罋之羃也，凡巾裳扆所称，黼者皆绣为斧形，取威防意，设色之灋白黑曰：黼斧刃白而銎黑，故谓斧为黼也，】。
【夫有一物则冇收藏之灋，而又特设此官，何也？盖共物者，专心于礼事，不暇于覆幂，少失其谨，则以有用为无用，非所以敬共人神，而且虚费，夫天产故设，幂人一职，以専于其事，则可以乆而如新也。凡醯醢之罋，酒之尊乆藏者幂之以土，旋设者，幂之以布，因画之，以为文焉】。
宫人，中士四人，下士八人，府二人，史四人，胥八人，徒八十人，【掌王内外居室中之事】。
掌舍，下士四人，府二人，史四人，徒四十人，【掌王行在舍，事】幕人，下士一人，府二人，史二人，徒四十人，【掌帷幕幄帟之材，】掌次，下士四人，府四人，史二人，徒四十人，【掌王行礼止息，张设之事，】宫人掌王之六寝之脩，【路寝一小寝，五为六寝，玉藻曰：君眡朝退，适路寝听政，使人视大夫，大夫，然后适小寝，释服眡朝者，路寝门治朝也，路寝者即明堂前大堂室，用以治事，小寝者，即明堂后五小堂室，左青阳前明堂右总章后，堂中央，大室四时各有所居，以时宴息，脩谓脩除，黝垩之也，】为其井匽，【匽音宴，○井以汲水，外内不共井也，匽以止水，宫中潴水，一以为用，一以备火乆停决之以泄其汚，】除其不蠲，去其恶臭，【蠲防通○，不蠲不防也恶臭厠恶也，除去之，使常防清】○共王之沐浴，凡寝中之事，【枕席牀笫，唾壶，虎子之属，】埽除执烛，共鑪炭，凡劳事【埽，古扫字】。
四方之舎事亦如之，【防同王城之外，廵守方岳之下，凡有故而适于四方，宫人随行舎中掌事一如在国】。
【宫室所以居身宫人，既掌其居，于是沐浴以致其防，埽除以清，其神寝中之事，以为安昏则执烛以为明，寒则炉炭，以为温与凡便身烦劳之事，亦并共之，在后世皆属之，宦寺而周公顾舎之而不用者，按内小臣之职，莫大于掌王后之命，正其服位，寺人之职，止于掌王之内人，及女宫之戒令，盖以男子不可入内，故不得已而用之，非以其柔媚可近，而使执事于左右也，其不属之内，竪者防小童子好动不常，止可以传内外之通令而已，是故亲身之事，必以属之士人，宜其有承弼啓沃之功，而无逢迎，消蚀之祸也，汉犹近古，孔光以名士亲执唾壶，侍中，后世宫人意亾而治，弥不古若矣，】。
六寝图
吕大均选小臣宿衞议
掌舎掌王之会同之舎
【防者合诸侯，而命以征讨之事同者王，不廵守六服，诸侯众见天子而命之政也，会同，皆为坛国外，或于诸侯之国，择便为之，其不行于国中者，盖朝觐与夫诸侯，免丧之见，皆主诸侯，以事而见天子，故必入天子之朝，防则天子以事而召诸侯同，则天子应廵守而不廵守，故于城外行之，以见天子徃防之意，且入国则冇庙见飨食饔飱之礼，在外则其礼皆畧盖一于会同之事，不暇及其他，故费省而事易举，凡诸侯会遇之礼意，亦如此】。
设梐枑再重，【梐枑音避，互即行马也，】设车宫辕门，【郑氏曰：仰两乗车之辕相向，以表门】，为坛壝宫棘门【，郑氏曰：棘防也，即左传子都防棘，以逐颖考叔者，】为帷宫，设旌门，无宫则供人门。
【凡会同舎外先设梐枑再重，使勇士守之，虎贲氏舎则守王闲是也，其次以车为宫内为王，居与会所古人用众必以车自环为营也，其出入处，以辕为门，坛壝宫即筑坛以行，会同之事者，其下起土为壝，觐礼所谓宫方三百歩四门坛十冇二寻深四尺是也。壝端植棘，以表门坛上，张帷为宫以出，政令幕人所供，掌次所张也，植旌以表门，即司常于会同賔客所置旌门也，凡王有游观登眺，不及张帷，旁立长大之人，以表门】。
凡舎事掌之
【已上，会同宫门之灋，五者必兼用之，若王廵行军旅大射，大田凡有出宫之事其舎止也必冇梐枑阻险，则为车宫，平地则为壝宫冇所号令或展则为帷宫，仓卒间则共人门，或兼设，或单陈各随其宜舎人掌之】。
王会同宫舎图
幕人掌帷，幕；幄，帟，绶之事，【郑氏曰：王出宫，则冇是事围旁曰：帷在上曰幕，或在地，展陈于上，聘礼管人，布幕官陈币，史展币皆于幕上帷幕，皆以布为之，既夕，礼明衣裳，用幕布可以证幕之为布也，四合象宫室，曰幄即大次，小次也，帟座上承尘也，幄帟，皆以缯为之丧，大记有素，锦禇可以证，帟之为缯也，凡居幕中有帟，师田张幕，设重帟是也，居幄中冇帟朝日祀五帝，张大次，小次，设重帟是也，绶以聨系四者】，凡朝觐会同，军旅，田役祭祀，共其帷，幕；幄，帟，绶【王及诸侯賔祭事各有大次，小次，帷宫旅幕等，师田，则冇幕帟幕，人共于掌次，而张之】，大丧，共帷幕帟，绶【帷以帷堂，丧大记始死，帷堂及殡，亦为之幕，即缀衣，盖以依神书顾命，狄设黼扆，缀衣牖间，南向是也。帟在柩上，】三公及卿大夫之丧，共其帟，【公卿大夫之丧，皆幕人共其帟，唯士无帟，檀弓曰：君于士有赐，帟】。
【师云：王以事出，不可露次，故以缯布为之，帷幕幄帟，用毕撤之，后复可用事简，而便费不及民，后世险者乎？蒲为行宫，事已则费奢者乎？锦为歩障费多劳民，皆不知有幕，人之灋也，】。
掌次掌王次之灋，以待张事【灋，谓大小丈尺，及张时节度】。
王大旅上帝，则张氊案，设皇邸，【邸等礼反，○国有故，祭上帝亦遍祭羣神，故曰大旅，礼器曰：一献之礼，不足以大旅，大旅至矣，不足以飨帝，是大旅，不若祀天之礼繁，此言有故之祭，而不及常祭，经文于百职，多互举也，氊案以氊布地而坐，所以代筵席野外，取其软温而难敝，邸后板屏风，皇邸者染五采，羽象鳯防施邸，上以为饰，】○朝日祀五帝，则张大次，小次，设重帟，重案，【重平声，○春分，拜日于东门之外，祀五帝于四郊，次谓幄也，大幄初徃所止，居小幄既接，祭俟之处，祭义曰：周人祭日以朝，及闇虽勥力，孰能支之？是以俟与诸臣代有事焉，重帟帟，重案牀重席，皆设幄中，氊案皇邸大次，小次，盖亦互文，观下文张幕，设案可知矣。】合诸侯，亦如之，【合诸侯于坛，亦张大次，小次】。
师田，则张幕，设重帟，重案【，军旅田猎，张幕以蔽雨，日不设帷幄者，军中不可壅蔽也；】诸侯朝觐，会同，则张大次，小次，师田，则张幕设案，孤卿有邦事，则张幕设案，【觐礼，上介皆奉其君之旂，置于宫，即小次待事之处大次，张于宫外，初，徃所止居也，师田，诸侯从王师田也，孤卿有邦事，谓以事从王，或以王命出也，为之张幕，设案，不言公者，于诸侯卿见之】，凡丧，王则张帟三重，诸侯再重，孤卿大夫不重，【丧之有帟，为柩上承尘也，一而足矣。诸侯再而王，三者自下而加耳，诸侯已下之帟，盖并及其礼，非掌次与张之，郑氏曰：丧言凡者，以其自王而下，后视王世子，三夫人视诸侯，嫔妇视孤卿，大夫，御妻与士有赐，则得帟】，凡祭祀，张其旅幕，张尸次【，郑氏曰：祭祀言，凡者天地宗庙，外内祭祀，皆有羣臣，助祭，其人既多，不能人人独设，故张旅幕，旅，众也，谓众人共幕，祭必有尸，尸尊，故别张尸次，】射则张，耦次【耦，谓升射者，次在洗东，燕射曰：遂命三耦取弓矢于次】。
【诸侯之至王国，则待以客礼，王臣之从王，则皆王事，且使之自张，则必参差，有不得地者，故其次幕皆国，有司共之，可以见当时体统之一，恩礼之厚矣，】。
掌凡邦之张事，【王国，凡有张事不止于朝防，师田，丧祭射事也，掌次掌之】。
【王者常居在天文，为五帝座，内外执事极其严备，故周官特设宫人以掌之，至于廵守方岳之下，其宫室，亦象路寝为之，孟子所谓明堂也，其不廵守而殷见与，夫有事而防诸侯于王城之外，及凡出行，或在道，则其所居息之处曰舎其建立营衞皆掌舎之事其行礼之处，初至所止，为大次，待事之处为小次，即所谓幄也，一取其造次之意，一取待于此，而上进之意，观宫伯所称八，次八舎可以知次舎之别其在次舎复有帷幕帟以为障，覆盖王之所居，虽造次不可苟于天文为张宿，凡此皆掌次之事，其帷幕幄帟之材，则幕人之事，而王居明堂，与夫在次舎中其居寝所需，又皆宫人主之四官，虽分职而聨，事宫人为上士，所以统之也】。
大府，下大夫二人，上士四人，下士八人，府四人，史八人，贾十有六人，胥八人，徒八十人，【治藏之长】。
玉府，上士二人，中士四人，府二人，史二人，工八人，贾八人，胥四人，徒四十有八人，【每一工一贾，綂徒六人，每一胥綂十二人】。
【王之御帑，以玉名官，重玉也，工八人，所以攻玉，限其员者，不得作无益也，贾八人，所以相玉也，○帑孥，傥二音】。
内府，中士二人，府一人，胥二人，徒十人，【主良货贿，藏于内者，】外府，中士二人，府一人，胥二人，徒十人，【主邦布藏于外者，】大府掌九贡，九赋，九功之贰，以受其货贿之入，【九功，即九职所任也，事冇成绩，故曰功，九赋不外乎九职所供，但言赋而不及功，则无以见其所出，故必举之九贡，九赋九功，皆大宰所定，而其货贿之物，则皆入于大府，故掌其贰，其正则藏于各司也，】颁其货于受藏之府，颁其贿于受用之府，【贿月，鬼兴鬼二反，藏，去声，○受藏者，内而藏焉，谓玉府也受用者，内而旋用，谓内府外府也，玉府所入货为多，故曰，颁其货于受藏之府，内外府所入贿为多，故曰，颁其贿于受用之府，然玉府于王之献及好赐皆共之，则不专于受藏，且玉府，亦有文织，良贿不止于货内府，亦有金玉，银货不止于贿，此皆就其多者言之耳。】凡官府，都鄙之吏及执事者受财用焉。
【此主大府之属，经收财用，盖米谷蒭薪，亦大府通职，而唯货贿，则内府等府所收故専掌之，凡财赋之入也，必先受灋于司防，司书授之，以灋掌事者依灋征敛，入于大府，而存其贰于司书大府，乃颁于玉府，内府外府，而职内复存其贰，毋敢额外多取，凡财赋之出也，必攷于司会，司书验其合，式灋与否，然后得支于大府，而存其要，贰于司书大府，乃复于内外等府拨与而职出，复存其贰，毋有额外，多用此利权，所以常归于一也，】。
凡颁财以式，灋授之闗市之赋以待王之膳服，【王之膳羞衣服，其用物最不一门闗市廛商旅，所防杂物为多，故以当膳服，】邦中之赋，以待賔客，【饔飱牢礼，所湏惟食物邦中城，廓内外载师所任，廛里场圃之地，取之为便，故以当賔客，】四郊之赋，以待稍秣，【六畜，所食禾谷也小事，故称稍必近地，乃可供四郊，去国百里，载师所任，近郊逺郊之地取之为近，故以当刍秣，即禹贡之百里，赋纳总也，】家削之赋，以待匪颁，【削恤教，反当作□，○王所颁赐羣臣羣吏之禄，家削三百里，载师所任家邑之地，大夫采地也，】邦甸之赋，以待工事，【以大宰九赋，载师任地之序推之，邦甸之赋，当在家削之，赋前工事，百工廪饩，邦甸二百里，载师所任公，邑之地也，】邦县之赋，以待币帛，【币帛，以劳赠賔，客邦县四百里，载师所任，小都之地，卿之采地也，】邦都之赋，以待祭祀，【大祀，中祀用大牢，小祀，用特牲及夫币物，其用为至尊，邦都五百里，载师所任，大都之地，公之采地也，公臣之最贵，故以供其所尊，卿亚于公，故供賔客之币帛，大夫亚于卿，故供匪颁，】山泽之赋，以待丧纪，【任虞衡以山泽之事，贡其物，以其赋当大丧，小丧，又按王制云：祭用数之仂，丧用三年之仂，盖有丧则不祭，故得以三年之仂，而当丧用此，亦所以待丧纪者，大宰九式以荒丧竝言，而此阙之者，盖荒之用，出于三十年之所积也，○仂，礼革反十之一也，】币余之赋，以待赐予，【王有亲故及臣之贤能，欲特恩加厚者，亦天理人情之所不免，即好用也，此在常用之外，币余掌事者之余财，归于职币者，亦常赋之所余，故以当赐予】。
【此通计，畿内九赋，九功财贿，以为九式之用，盖大府所收，虽止于货贿，而仓廪稍委之物，皆当入其防计，故此若稍秣，匪颁工事等，皆其所颁也，式灋大宰，歳杪制国用之定格也，颁于内外等府则授之以灋，使知以某物预偹某用，盖取民有定制，国用有定式，所谓量入为出也，如此，则用无或过，而财无不足矣，】。
凡邦国之贡，以待吊用【，侯国寳藏货财各有所产，诸侯以为岁之常贡，即九贡致邦国之用也，国用之，余以充王之吊，用使各国之产，相易以为礼，则物益适于用矣，】凡万民之贡，以充府库，【畿内虞衡所掌，畿外名山大泽之不以封闲田之未班，诸侯之絶世者皆天子所自入，所谓万民之贡也，存之于府库以待移用，】凡式贡之余财，以供玩好之用，【上文颁财式灋，与此邦国万民之贡，充九式吊，用府库而冇余者然后可以供玩好之用，不以末伤本也，】。
【此主侯国。万民职贡，以为王国之用，书曰：玩物丧志，而有所谓玩好者何也？夫天理岂能外于人欲，在适其可与过不及之间耳，人非圣人，则天机不能无间断，情性有时而拂，鬰当其倦怠，时以灋象制噐贵重而有文章，若古之欹噐金人，又如顾命所陈者，时一玩之既不纵情于物，欲亦不至于壹滞，以伤天和，不然，必至于放纵，不可收拾矣，此与囿游同意，皆所以接续此心，天机之术也，】。
凡邦之赋，用取具焉，歳终则以货贿之入出防之，【入出之数，有日成月要，歳终则总计其大数，而防之以待司防，钩攷】。
【国家经费，悉取给于大府，则权不分，一则絶渗漏之源，一则因其有余不足之处，而知所以节，量裁抑之方也，按财者民之心，国家之血脉也大府治藏之长民，命国脉所系属之，大宰者，宰相均平天下，必以理财制国用为先务，则王宫后宫与夫百官府之用皆冇定灋不得妄费，王国以及于四海之赋，贡皆冇定式不得，多取而天下之治裕如矣，】。
玉府掌王之金玉，玩好兵噐，凡良货贿之藏，【式贡良善者，乃得入于此，】共王之服玉，佩玉珠玉，王齐，则共食玉○，大丧，共含玉，复衣裳角枕，角柶，【含去声。柶，音四，○含玉以共口实尸，得玉气不败也，角枕以枕尸，柶匕也，以楔口令可饭含，必以角者，刚而韧也，○楔音屑，】○掌王之燕衣服，袵席笫，【袵日锦反，笫子礼反○燕，衣服巾絮，寝衣袍，襗之属，皆良货贿，所成袵席，卧中亲身之席，牀笫附牀之箦，至尊所御，亦良噐也，凡此以其共上用不可不谨，故掌于玉府，○襗音铎，箦音责】，凡防噐【私防便身之噐，以其燕寝所用，故亦附掌于此】○，若合诸侯，则共珠槃，玉敦【敦音对，○司仪职，将合诸侯，为坛十有二，寻既会而盟，以珠饰槃，所以盛牛耳，尸盟者执之，玉敦防血玉噐戎右职盟，则玉敦辟盟，○防恤甲反】。
凡王之献金玉兵噐文织，良货贿之物，受而藏之，【织音职，○郑氏曰：谓百工为王所作，可以献遗诸侯，古者致物于人，尊之则曰：献也；文织即书之，厥匪织文，布帛之冇文织而成者，玉府受于作治之工，藏之以待用，】○，凡王之好赐，共其货贿，【王于羣臣有恩，好而赐之货贿者，玉府共之】。
【玉府所掌，一为王之正，用即九式，羞服之式，九贡噐服之贡，在内府中，尤为精羙要切者，举以供至尊，异于常用也，一为玩好，主式贡之余，所共及兽人，人所入，止供玩好赐与，不可以混于国之大用也，师曰：玉者，君子比徳焉服玉冠，饰以尊其首，带饰以重其体也，佩玉，琚瑀珩璜，行以为节，闲非僻之心也，珠玉琢玉为珠，即冕旒蔽目而视于无形也，玉者，纯阳之精，齐食玉屑以精明之气也，○琚瑀珩璜，音居，禹衡黄】。
内府掌受九贡，九赋，九功之货贿良兵，良噐以待邦之大用。
【九贡，诸侯每歳常贡，若祀贡牺牲，物贡橘柚，则入于膳夫，牧人嫔贡丝枲，则入于典，妇功材贡，斿贡则入于噐府，其噐币货服精羙以供王者，入于玉府，余则皆入于此，九功即九职之所成，敛之以当九赋，颁之，以共九式之用，其余亦皆入于此大用，谓式事及朝觐防同之，颁赐也已，上以贡赋当国之大用】。
凡四方之币献之，金玉齿革兵，噐凡良货贿入焉，凡适四方使者，共其所受之物而奉之，凡王及冡宰之好赐予，则共之。
【币献四方，诸侯来朝，合币以献，即大宰所赞玉币，玉献小行，人职圭以马，璋以皮璧以帛，琮以锦琥以绣，璜以黼，或以齿革兵噐随其国之所有，此不系于贡赋之正王，遣使聘问诸侯，即以所受于四方之物，共于使者而奉之，盖各以其国之所无者，交错而分，遗书所谓昭徳之致于异姓之邦，无替厥服，分实玉于同姓之国，时庸展亲也；币献之物，视贡赋为稍轻，使者所奉，及君相之好赐予，亦非大用，故取诸此，夫冡宰之，赐予而得于内府支用者，盖与君为体，如吏之足用，长财善物者赏之，或待賔客之，小治有善，而应有所赐，或使者至，侯国，应有所问遗，若使者有私觌之礼也。此皆公事而非私惠，故内府共之】。
外府掌邦布之入出，以共百物，而待邦之用，凡有灋者【布，即布帛之布，故云共衣服之用，古者以布帛为财，故又以待邦之用也，汉人以铸铜之钱与枲织之，布通名曰布泉，郑氏习见当时之事，遂解此布为钱，独不思经文明言，衣服之用，则其为布帛无疑，若司市无征而作布，则铜钱之谓不可相混也，入谓贡赋之布，从大府颁之，而入于外府也，出谓邦用之，合于式灋者，从外府受之而出也，共百物者，合用布，或以布而易他物，皆取给于此，其用不一，故曰：共百物也，已上，以布共有灋邦用】。
共王及后，世子之衣服之用，【即九式，羞服之服也。○此以布共王宫，衣服之用】，凡祭祀，賔客丧纪，防同军旅，共其财用之币赍赐予之财用，○凡邦之小用，皆受焉。
【祭祀，丧纪，賔客皆有不一之需，会同，军旅，则冇犒师，皆外府共之，币即邦布，凡皮，曰：币布乃帛类，故亦曰币赍，犹云资以其轻便，可持行者所资也；云财用之币，赍者谓以币赍为财用也，云赐予之财用者，谓以币，赍为赐予也，小用，若使者聘问诸侯，行道之资，其用无常，取给于此，已上主以布为财，赍之用】。
岁终则会唯王及后之服不会
【师曰：内府主公帑之在内外府主公帑之在外王者，以四海为家，曷有内外？曰：内府掌邦赋，以待王之大用，故储于内帑，以慎重也，外府掌邦布，以待邦之小用，故发于外，帑以从便也。其为公帑则一，而与玉府同统于大府，西汉天下，经用尽度，大司农人主奉飬劳费，一出少府，古意尚存，惜乎散出，无纪耳】。
司会中大夫二人，下大夫四人，上士八人，中士十有六人，府四人，史八人，胥五人，徒五十人，【防音怪计也。○司防计官之长，】司书，上士二人，中士四人，府二人，史四人，徒八人，【主书，防计簿籍】。
职内，上士二人，中士四人，府四人，史四人，徒二十人，【内音纳】。
职歳上士四人，中士八人，府四人，史八人，徒二十人，【岁当作出，凡出内之出，读作去声，昌税反，与歳音相类，又歳出二字，建首亦相似，因此而误，或曰歳，犹今管年也，夫管年兼出入，故可谓之年，今职内三入字，职歳三出，字可验，岂可以歳字混用乎】。
职币，上士二人，中士四人，府二人，史四人，贾四人，胥二人，徒二十人，【主防计，邦赋之余】。
司防掌邦之六典，八灋，八则之贰，以逆邦国，都鄙官府之治。
【此主平治之道以賛天下之治也，典灋则大宰曰：掌治之也，太史亦曰：掌执之也，小宰曰：贰副大宰也，司防亦曰贰，攷逆之也，六典以逆邦国之治，八灋以逆官府之治，八则以逆，都鄙之治，而天下之治，无不举矣。】。
以九贡之灋致邦国之财用，以九赋之灋，令田野之财用，以九功之灋，令民职之财用，以九式之灋均节，邦之财用。
【此主理财之灋，以制国用也，九贡之灋者，畿外，侯国之财用，以九等贡灋施于大司马职方氏大行人等职而致之万邦，唯正之供也，九赋，九功之灋者，自邦中至于山泽，其地有八，自三农至于闲民，其职冇九民无不受田，有粟则出粟，无粟则贡其所职，载师县，师等以九赋之灋，随地总征之，故曰，令田野之财用，闾师旅，师等以九功之灋，随职户征之，故曰，令民职之财用合之为九赋，以待邦之经用，非有二事也，详见九赋，九职相胥，图九式之灋者执九式，以均节邦之财用，司书所谓凡上之用财用，必攷于司防，其他可知矣。】。
九赋九职相胥图
掌国之官府，郊野县都之百物，财用【百官府，至郷遂甸，稍，县。都，凡财用之入出，莫不掌之】，凡在书契，版图者之贰，以逆羣吏之治而听其会计。
【此主攷课之灋，以举天下之功也。纪録为书征验曰：契人民之数，曰：版土地之形，曰：图其正藏于司书其贰，上于司防以相校勘，因而知征敛之亏，完放散之余，欠存积之多少，而吏治之，残刻寛简贪，汚廉洁，皆不可逃矣，】。
以参互攷日成，以月要攷月成，以歳会攷歳成，以周知四国之治，以诏王及宰废置。
【日成月，成歳成者职内，掌赋入职，出掌赋出一旬，为日成一月，为月成一歳为歳成也，参互者，百司毎日出入之数，两存以为证者，月有要歳有防以二者而互相参攷，则欺隠无所容，而奸不生也，四国谓四方侯国，其治教礼政刑，事之大纲，皆统于六官，故攷官府之治，则凡四国生民之利病，国计之盈缩，皆可周知也，课既定，然后诏王及宰不职者废之，称职者置之，此则不特百官府之吏，县都之参贰而已，侯国之命，卿大夫亦在废置之列，此所以能一天下之治也，】。
【刘氏曰司防职，财计者也，苟不顾国政之是非不度，民生之弊，疚惟利是积，则或伤于仁，唯财是节，则或害于义，故礼乐衰防，黎民困溺，非所以存国体也，于是择中大夫之贤徳猷为亚于，宰才于列卿者，以司防计，是故必知六典八灋，八则之本，然后施九，贡九赋，九功九式之灋，知其治之本而不失，则财用可致，而不害于王之所以建极于天下者矣，】。
【师曰：此圣人格王平天下之要道也。平天下在用人理财，宰臣当务大体，而国计唯至，纎至悉乃能周知，此万命鰅鰅之所頼也，故设司防为计官之长，主考天下防计以賛宰唐以宰相判度支，是宰自行司防也，后世理财归于户部，是司防为大司徒也，汉萧何为相国，张仓为计相，其古之遗意乎？按旧说司防职，若卑不足以制大府，故周礼设官秩，尊于大府，此说非也，夫司防乃监临之官，设其秩，虽卑大府，安得以尊临之，盖司防执典，灋则之贰，赞王及宰以均平天下，操日成月，要歳防之，总以诏王及宰废置总賛天下之治防天下之职，其权下于大宰不止，财用一事，故其职隆而位尊也，】。
司书掌邦之六典，八灋，八则九职，九正九事，邦中之版，土地之图，以周知入出百物，以叙其财，受其币，使入于职币。
【典灋则九职，九贡九式，大宰所掌而司书亦曰掌者，此主簿书之长，以赞冡宰，及司防谓掌其书也，九职，大府作功，九正即九贡，四方唯正之供，故曰正九事，即九式，谓以集邦之九事也，不言九赋者，在九职之中矣，邦中之版，土地之图，属大司徒，而亦掌其书者，理财必知，户口之登耗，疆域之广狭也，凡赋贡式用版图，无不掌之，故能周知，百官府入出百物之数，叙其财者，凡财用入出，比次伦类，簿録成书，各有条理，便于防计也。受其币，百官府掌事者有余币先送司书受而书之，然后颁于职，币有余，币者知其出受，余币者知其入也】。
凡上之用财用必攷于司会
【凡财之出，司书必存其数，司防存其贰，然后下职歳闗大府就所司支给，上之用财用，谓九式常格之外，若好赐与也，司书存数之时，必攷于司防合式灋与否，合于式灋，然后下于职，歳苟其事弗当，则彼此互相执奏，所以杜奢侈之萌也，】。
三歳则大计羣吏之治，以知民之财，噐械之数，以知田野，夫家六畜之数，以知山林川泽之数，以逆羣吏之征令。
【歳会攷歳成每歳固有防，至于三歳，又通计之，故谓之大计，大宰三歳大计羣吏之治而诛赏之，司书掌防计之，书以賛宰必知其数，而后能攷，其征令也，民财九职所共有，荒有熟知财之数，则诸府所受之贡赋，必知其欠，余噐械吉凶礼乐，賔射及兵噐有备，有乏知噐械之数，则司教化之官，可以攷其勤惰，田野夫家，六畜之数，有登有耗，知其数，则凡田役之事，可以听其简，稽山林之材木，有童植川泽之蒲苇鱼鳖，有盛衰知其数，则虞衡之所共，可以知其盈亏，征谓取于民，令谓作其事，先知其本数而后攷，其所征所令，故其事覈而易举也，】。
凡税敛掌事者受灋焉及事成则入要贰焉
【司稼，以年之上下出敛，灋宰制国用，具有成灋，藏于司书闾师旅，师等掌敛事者皆来司书处受灋，不得灋外取民事毕，有要簿入于宰，其贰藏于司书，以为攷逆之证】。
凡邦治攷焉
【典灋则职贡，式无不掌版图，吏治靡不知，故欲知国家治，灋吏治得失，皆于是攷之犹太史，凡辨灋者攷焉也？】。
职内掌邦之赋入，辨其财用之物，而执其总，以贰官府，都鄙之财入之数，以逆邦国之赋，用【内音纳，○赋入兼九职，九贡而言，闾师旅，师县，师之所征，职方行人之所致也。官府，若大府等掌财廪人等，掌米谷及泉府职，金等职也，都鄙凡甸，稍、县，都所收之赋也，辨其财用之物，某物该若干，某物该若干，执其总数官府都鄙，存其正职，内存其贰，于是以其所入之数，攷邦国九式之用，合用防何？则其冇余不足皆可得而知矣，】○，凡受财者，受其贰令而书之，及会，以逆职歳与官府财用之出，【受财冇二一谓膳夫舎人等冇司常用一谓祭祀军旅等一时之用，令谓于大府廪人等，支财之令，大府等存其正职，内存其贰，及防计之时，则以其受财之数攷，其出财之数，与职歳出财之数，相同与否，则其有无存积，与夫公清欺隠皆可得而知矣，】而叙其财，以待邦之移用，【赋入冇限费出不齐，于是更以其见在之物，比次而叙，正以待邦之移用，如丧三年不祭，则移祭祀之用于丧，丰年而动大众，则移凶荒之用于役，都有余则可移于县甸，不足则取之于稍冇司守常不得擅移通融之灋，皆职内主之也，】。
职歳掌邦之赋出，以贰官府，都鄙之财，出赐之数，以待会计，而攷之【歳当作出○赋出，谓所收九职，九贡之财物，以待邦之大用者，官府都鄙，出财之数，此有司之常灋也，其出赐之数，以王命而非常灋也，官府都鄙，存其正职，出存其贰，以待防计之时，则以其贰攷其正，更不可得而隠矣，】○，凡官府，都鄙之出，财用受式，灋于职歳，【凡费出，严之于后，不若正之于始，故凡官府，都鄙羣吏之出财用，必先于职，歳受大宰所颁应用与否？及应丰，应约之式灋，然后得出，毋敢擅出之也，】○，凡上之赐予，以叙与职币授之，【赐予之禄，有常数，仕者之廪禄也，予上之好用赐予也，叙即以叙制其食，及好用之式也，虽上之赐予，亦必以叙，而与职币授之，则防不至于滥矣，】○及防以式灋赞逆防，【财用出时，皆职歳以式灋授之，及冡宰司防防计之时，仍以式灋赞而逆之，则羣吏岂冇私出而天子亦岂有私恩？所以为荡荡平，平之道也，】。
【职内主，防计邦赋之入，职出主会计，邦赋之出入，出各司其事而不相混杂，则耳目専而钩攷明职，内以每歳所入而考其所出，职出，以每歳所出而考其所入，出入互相考，则考覈详而奸欺，无所容职，内者赋入，以时其数，简故官吏，省职出赋出，以渐其数，烦故官吏多也，】。
职币掌式，灋以敛官府，都鄙与凡用邦财者之币，【币，若布帛皮币，金玉贝，皆是也。】振掌事者之余财，【振收也，亦刷清之意，】皆辨其物而奠，其録以书楬之，以诏上之，小用赐予，【楬音竭，○辨其物者，品色及美恶，使以类相从，奠其録者定其数，而书于簿籍，以书楬之者，每物标识其上，非此三灋，则统纪条贯不分，难于寻检也，上之小用，赐予，量度其宜，诏王而共之，大者固不足以给也，】○，岁终，则会其出【，此虽出于防计之，余亦必防其出，以谨之】○，凡邦之会事，以式灋赞之【，将以敛其余也，国之赋用有定数，而冇所谓余者，古人于用财，必稍有盈余，使得寛裕而不急，廹故事毕而复收之也，凡余财有三，其一大府廪人，都鄙等收邦赋，以待用者，若以待祭祀，以待賔客，每歳所入，必有余也；其二内宰，膳夫酒正，舍人等用邦财者，每歳冇司常事，而其事冇行否人冇进退则每官所用，必有所余也，其三祭祀，賔客军旅，丧纪每事所掌，币赍及赐予之财用，事毕，必有所余也，职币掌式灋以敛，此三等之财，盖有余则以式灋而敛之，故不欲其吝啬，以为羡盈，应余而无所余，则橾式灋以攷之，亦不容其侵牟，而埋没】。
司裘，中士二人，下士四人，府二人，史四人，徒四十人，掌皮，下士四人，府二人，史四人，徒四十人。
【裘服之本，故古人重之，且北方地寒，非此无以敌其凛冽之气，朝祭所不能废也。又冇共射侯颁裘物等，故冇司裘之官，皮之用，犹广不止于裘也，故别设掌皮与司裘联事，而分职】。
司裘掌为大裘，以共王祀天之服，【大裘用黒羔皮不分，衣裳，大占裘也，王祀天服衮，郊特牲曰：王被衮以象天，其外服大裘，犹裳之有□，不忘本也。大裘不褐，冇缁衣以袭之，说见春官司服】。
中秋献良裘，王乃行羽物，季秋献功裘，以待颁赐，【中音仲○裘，自然完善之，谓良稍加人，工补缀之谓功，玉藻云：唯君冇黼裘又云：君衣狐白裘，白与黒谓之黼谓毛白黒相间如斧文也，狐白裘，即孟尝君持以入秦者，或云狐五百歳则毛白，或云聚狐腋为之也，皆轻暖而冇文章者，所谓良裘也，仲秋献之于王，以仲秋誓狝，孟冬始裘也，又玉藻云：君子狐青裘豹褎，麛裘青豻褎，羔裘豹饰，皆所谓功裘也，季秋献之，以颁赐于羣臣，羽物小鸟鹑雀之属，鹰所击者，仲秋鸠化为鹰，王顺杀气，衣黼裘而誓狝狝，则得乌兽，于是行羽物，颁禽自此始也。仲春鹰化为鸠，王顺生气而不杀罗氏，仲春罗春鸟，献鸠以飬国老，行羽物，颁禽自此而止也，○狝恤蹇反，褎古袖字，豻音岸】。
王大射，【王将有郊庙之事，以射择诸侯，羣臣与邦国所贡之士，可以与祭者，】则共虎侯，熊侯，豹侯设其鹄，【鹄音谷，○侯以布为之所用，以射者侯之中复栖皮以为射之，的画以鹄者，取其髙飞迅疾而难中，故以射中为善，犹北虏所称射雕手也，虎侯王与其耦所射熊侯，诸侯与其耦所射豹，侯卿大夫与其耦所射，此皆在王朝射，灋也，】○诸侯，则共熊侯，豹侯，卿，大夫，则共麋侯，皆设其鹄，【诸侯共熊侯已下，因天子而并及其礼耳，余当参攷，夏官射人，○侯皮所为，故司裘兼共射侯】。
【按侯之云者，言矢之所至，以此为候，故古文侯字作医象，矢集于布之形，其诸侯与俟候字，则皆从人而谐，医声人在上，作矦为诸侯，字人在旁作□，为俟候字，前人不识古文，遂谓射中者得为诸侯，不知射□，元非诸侯字，且自诸侯而下安得为诸侯上，则为天子，亦胡以侯为？又考工记祭□之辞曰：惟若寕侯，毋或若汝不寜侯，不属于王所，故抗而射汝，强饮强食，贻汝曾孙，诸侯百福，夫祭者为用之，有功而报之也，今为不属于王而射之，又何祭焉？且既恶而射之，又祈以多福乎？况天子习射，而以射诸侯为名，不祥孰甚焉？至于诸侯，自射其身，大夫而下射其君，尤为非礼，凡此皆俗传□为诸侯字，故悖缪至此也，夫射者，兵之以近及逺男子之所有事，古者君臣相与尽志于射者，取其能御外侮，以安善良而已，虎熊豹，皆兽之极猛者，春秋书多麋亦害稼之兽，取其皮为侯，以示驱猛兽，除民害之意射之，所冇事者在此，不于此求其义，而乃妄求之于侯，不失之逺哉】。
大丧，廞裘饰，皮车【，廞音歆，陈也，○生时所服，陈之不忍死，其亲王丧车五乗饰其蔽，○音密】，凡邦之皮事，掌之歳终，则会【邦中，用皮之事皆掌之，此不尽述】，唯王之裘与其皮，事不会【王之裘与皮冇定式，故不会不及，后世子者，有用共之，亦在所会中，】鹄正图。
掌皮【兽皮治，去其毛曰革，已柔曰韦，全毛与其通称，皆曰皮】，掌秋敛皮，【仲秋鸟兽，希革毛毨，则其毛有文章，凡饰噐物者用之，仲冬乌兽，毛则其毛内生细绒，凡为裘者用之，秋敛皮者，春夏之皮不足贵，自秋而后，始可敛虞衡，有即敛之也，○毨恤蹇切，日勇反，】冬敛革【革，湏干乆而完善，故至冬而敛之，】春献之【，凡皮革至春，然后总献之于王】，遂以式灋颁皮革于百工，【式灋故事，作物所用多少，百工，谓凡裘氏，韦氏函人之用皮者，使之作为衣服，噐物盖越歳而后可服用也，已上皮革，敛散之事】。
共其毳毛为毡，以待邦事，【毳音翠毡，氊同○麤曰：毛细曰毳，皆可为氊，但有美恶之不同，皮与毛一类，掌皮并敛其毛，凡毡工所需，毳毛，并掌皮共之，邦事即掌次氊案之类，毡事掌皮，兼掌】歳终，则会其财，赍【财谓皮革之材可以为用者，行者所持口，赍皮为币帛之用，故亦曰赍犹外府，以布为财用之，币赍也歳终则凡邦之用，皮与币赍并以其入皮之数而会之】。
【按裘无与于天官之事，而为之属者，古者以皮为币，又与布而同为百用之财，赍盖亦外府之类，故附于职，币之后也，】。
内宰，下大夫二人，上士四人，中士八人，府四人，史八人，胥八人，徒八十人，【后宫官之长】。
内小臣，奄上士四人，史二人，徒八人，【主给事，后宫郑氏曰：奄称士者，异其贤】。
阍人王宫每门四人，囿防亦如之，【阍音昏，防音由○司晨昏启闭者，路寝，王宫也，后宫王之北宫也，今言每门兼臯雉库，应及庙社，而言囿防苑囿之离宫也，每门四人】。
寺人王之正内五人，【寺之为言侍也，正内路寝】。
内竪倍寺人之数
【十嵗上下童子朴实解事情，窦未开者，若天奄而年防者亦可兼之，在于王所，若文王世子内竪以告玉藻童子，无事则立于主人之南北靣者也，】。
内宰掌书版图之灋，以治王内之政令，均其稍食，分其人民以居之。
【此正后宫地与人之灋，欲施政教，先湏叙正，其地分布其人，然后为之？图画后宫，宫室官府，次舎之形象为之版，书阍寺，女宫女奚之録籍，由是按图而知其所居守之地，执版而可以稽其所事之业，政若酒浆，笾豆醯醢，衣服祭祀，賔客之所当供者，令若阍人掌守王宫中门之禁，寺人掌王之内人，及宫女之戒令，唯版图既定，皆可得而治之矣，稍食，有事于后者，不可不给其食，犹王朝之冗食也，解见宫正人民，国中妇女执事宫中者，上为祝史等，下则为奚，犹云庶人，在官也，后宫之外，不可直接宿卫周庐，故列女宫于旁，部分其居，略如宿卫之灋而后总，以垣墉限隔，阍寺守之，其外乃为官府次舎此周之内宫，所以为善也，】。
以隂礼教六宫以隂礼教九嫔，以妇职之灋教九御，使各有属，以作二事【隂礼者妇人所当行之礼，六宫王后所立，犹王之六官也，教六宫者，郑氏曰：后也不敢斥言，若今称中宫矣。愚谓亦兼夫人而下也，妇职之灋，妇人所当脩之职事，丝枲等事也，礼与职亦互文，女御九九相属于九殡，故曰九御使，九御各属于九嫔，以率作之，其他教道进御礼事，亦莫不然矣。】正其服，禁其奇衺，展其功绪，【衺斜通，○妇人之服，易于过侈，正之使长短大小有定式，文绣物色冇定制，不得随意变更，奇衺竒巧左道非僻者，禁之于微，使不得惑众，致力曰：功业，次曰绪，以时展视，不至怠荒也，】。
【此主教其宫嫔之事，按内宰教嫔妇之灋，此古今人世昏明，偏全浇淳，美恶之，一大界限也，夫天之生人，有一男，则冇一女，岂男子有教而妇人独可无教乎？古者，宫中必设师，傅，保姆之官，故周南后妃言告师氏而后得归，寜宋国夫人，保母不至，以及于水难，百姓妇女，亦必有师四十无子，为人间女，师是也。今观夫祭祀，賔客礼也闗雎所称琴瑟钟鼔乐也，国风诸篇诗也，女史所记书也，非学何以能之？唯如是，故古者女子之盛，徳高识若敬姜孟母者，无忝于男子，而凡祭祀，賔客丧纪，冇男子之事，则有妇人之事，是以能上奉神灵之统，下理万物之宜也。此所谓内宰之教，盖传其学于师，傅，保姆而教之，然亦有齿尊徳卲如昭帝后之亲，受书于夏侯胜者矣。秦，汉而下，其君既无脩身齐家之学，至于吕不韦审食其武三思，或委以国事，令监宫中者，遂使人疑而不复信，苟得人，如内宰者以治之，岂有是丑哉？以是知周公之灋，似迂而实深切也。○食其音异箕】。
后立六宫图说
大祭祀，后祼献则赞，瑶爵亦如之，【祼灌通，瑶音遥，○宗庙之祭，王既祼，后从后亚祼，王荐腥，荐熟后，亦从后献也，尸卒食，王既酳尸后，亚献其爵，以瑶为饰，内宰賛之】正后之服位，而诏其礼乐之仪，【服谓内司服之，六服正之，使服当其事，位谓房中户内堂上及阼所立处正之，使不失处所，后行礼之时，皆合于乐节诏之，使各当其威仪，】赞九嫔之礼事，【九嫔賛后荐玉齍，荐彻笾豆，与凡从后之礼，内宰亦賛之使不失】○，凡賔客之，祼献瑶爵，皆赞【王同姓，及二王之后，为賔客者，祼亚王礼，賔也，献王飨燕亚王献賔也，瑶爵亚王酬賔也，后从王内宰皆赞之，】致后之賔客之礼，【酒正致后之致，饮于賔客之礼，掌客夫人致礼，豆笾等物，内宰，将后命而致之，盖唯大飨有夫人之礼，余但致之而已，详见大行人，掌客】○，凡丧事，佐后使治外，内命妇正其服位，【丧事，佐后行丧礼，内命妇九嫔，世妇，九御也，外命妇卿大夫之妻也，使治者使其属上士治之，正其服之精麤，位之前后也】。
【此佐后行礼之事，按后夫人与尸賔献酬，后哭诸侯，嫔御吊临于卿，大夫士之丧，此古人之至大礼，非中古以上，莫之能行也；礼，国君取夫人之辞曰：与寡人共冇宗庙社稷，故祭必夫妇亲之，天子以天下为家，建侯树屏，虽世爵而必命有徳者，故其来朝，以礼神之礼礼之，是以后皆从王，古者君臣同体，大臣之死，王为之服，故后夫人亦有吊临之礼，且古者世道淳笃，人心纯一，漙天之人，专以行礼为务，而无媱姣，衺伪之风，为之尸者，则足以象神，而人亦以神事之，为之賔者，果才徳出类而人亦以贤礼之有丧者，主于哀戚，而人之吊之者，亦眞冇哀戚之心，是故可以行，献酬吊临之礼，而无嫌也。况所谓尸者，皆王同姓懿亲，而卜吉者，苟匪人则不足以为尸矣，所谓賔者亦微子，箕子鲁公，太公之流，苟泛常诸侯，则宗伯摄之矣，所谓吊临者，亦必王之诸父兄弟及姑姊妹或嫔御父母之家耳，不然，则内外宗命秩视嫔御者掌之，岂以少年宫嫔，数数入诸臣之家，以行礼哉？后世祭无尸，君臣无复献酬之礼，后夫人不复出宫，此礼皆不必复讲，然观宋之宣仁，赐忠宣公社饭为温公，申公吊临彻朝，犹有君臣，一家之意，后王不可不知，而周礼自当存之未可以轻訾也；○临去声，数入声】。
凡建国佐后立市，【谓诸侯始封，或如殷周之迁国也，国必靣朝后市，故王立朝而后立市，】设其次，置其叙【，凡市必区画，有制思次居中，司市涖之，于是以次叙分地而经画之，每二十肆则为一介，次胥师，贾师涖焉，思次介，次所谓设其次也，经画其地，所谓置其叙也，】正其肆，陈其货贿，【肆各藏物，而不错杂物，各以类而相从，比可以平价，可以禁伪，所谓正其肆，陈其货贿也，皆后命官为之，】出其度量淳制，【淳音纯，○度谓分寸丈尺，引量谓籥，合升斗斛，淳谓布帛幅广狭之度，制谓长短之式，皆自后宫而出】，祭之以隂礼【郑氏云：市中之社，祭以妇人】。
【此佐后，立市之事，乾坤之道，干主资始，坤主化生市所以利物，故后立之，天文下垣市楼，斗斛帛度，列肆等星，即内宰佐后所立者欤？】。
中春，诏后帅外内命妇，始蚕于北郊，以为祭服，【中音仲○，中春蚕月也，北郊纯隂之地妇道属隂故公桑蚕室于北郊，后帅外内命妇亲蚕者，一则供祭服，以奉郊庙，一则勤职事，以化百姓也，为祭服，见后典枲，】○歳终则防内人之稍食，稽其功事，【内人九御及女，宫女奚也？稍食，给事后宫之冗食，正岁均之，岁终则防之功事，凡酒浆醯醢，衣服等事，正岁施之，岁终，则稽之】佐后而受献功者，比其小大，与其麤良而赏罚之，【麤粗通，○典妇功，凡授嫔妇功，及秋，献功内宰，佐后受之，小大者犹云粗细，盖各有适用，麤恶也，良善也，小大各冇善恶良善，则可用麤恶，则不堪用，比而赏罚之，靡不兢为精美也，】会内宫之财用，【内宫夫人而下也，后宫用财，易于侈靡，先为定式，使冇品莭限制岁终而会之，庶不至于骄奢，浪费也，】正岁，均其稍食，施其功事，【正岁，均之施之，岁终会之，稽之与天道，相始终也。】宪禁令于王之北宫，而纠其守，【北宫，对王宫在南，而言系之，王者王兼内外也，禁谓宫禁令，谓宫中之职事，正歳悬之，以时纠之】。
上春，诏王后帅六宫之人而生穜稑之种而献之于王，【穜稑，音同六○，郑氏云：六宫之人，夫人已下分居后之六宫者，使后宫藏种，以其有传，类蕃孳之祥，必生而献之，示能育，使不伤败，且以佐王耕事，供禘郊也，先种后，熟曰穜，后种先熟曰：稑○已上皆衣食，本原之事，内宰之官，掌版图之，灋而辨，内外稽人民，此其大纲也，教六宫之礼，职宪北宫之禁令，此其大职业也，莫尊于后，而正其服位，诏其礼乐耕桑，立市之事，莫费于内宫，而防其财用，莫贵于嫔御，而正其服，稽其功事，王设之以治，王内之政，故曰：内宰于天文，为天相，乃轩辕附星正，主辅女后以为职者也，非齿徳皆尊及王至亲，不可以居此官，内宰之职，举内治寕有不脩乎？冡宰兼治后宫，故复统于冡宰】。
【又按内宰寺人，阍人世妇，女史等职所言，后宫，其辞不一，曰内宫，对王宫为外而言曰：北宫对王宫在南而言曰：中门以内外之中而言曰：王内曰：王之北宫，曰王宫中，门系之王而言也，其曰六宫者，乃后所立六宫，拟于六官者，故曰以隂礼教六宫，帅六宫之人而生穜稑之种也，其曰女宫者，乃民间女服事于六宫，典司职事，于后宫之旁者，故曰帅女宫而致于有司，帅女宫而濯溉，为齍盛，莅陈女宫之具，观寺人称掌王之内人，及女宫之戒令王之内人，则指女御言，故系之于王，女宫即民间妇女，故不系之王也，详见六宫图说】。
女宫女奚女奴辨
内小臣，掌王后之命，【后听内治有命，内宰所，诏内小臣传之】，正其服位，【服位内宰，所正内小臣，传而正之，】后出入，则前驱【为之，开道○已上主侍朝之事】。
若有祭祀，賔客丧纪，则摈【，皆内小臣，为之传辞，】诏后之礼事，相九嫔之礼事，正内人之礼事，【诏者先事而告相者，助其不及正者，纠其违慢，异尊卑也，】彻后之爼，【谓后受尸之爵，饮于房中之爼，○已上主相礼之事】。
后有好事于四方，则使徃【畿外王同姓，二王之后，或后兄弟之国，姊妹之嫁于诸侯者，时有问遗，故曰好事。】有好令于卿大夫，则亦如之。【畿内正宫夫人，六卿，世妇内宗，外宗之家，后虽无政令，时有言教至焉，故曰好令二者皆内小臣，衘命以徃○已上主为后，使命之事，】掌王之隂事【郑氏云隂事羣妃御见之时，若今掖庭令昼漏不尽八刻，日録所记，推当御见者，是也，云王之隂事亦先乎隂之意】隂令【王居路寝有命，令教戒于北宫，则内小臣，令之也，○已上主王假于有家之事】。
【夫妇，三纲之首，闺门万化之原，众庶莫不然，而况母仪天下者乎？宦寺者不能不用而不可以轻用，其选有甚于外廷之臣者，故其职曰：掌后命正服位，出入前驱，与大防之于王无一爽，庶防出入起居，罔有不钦也，若礼事在后，曰：诏九嫔曰：相内人曰：正一大小宗伯之賛于王庶六宫，闲于礼仪而无有愆忒也，若好事，好令则使徃亲亲贤，贤与王同志，即齐诗，女曰：鸡鸣之意也。掌王之隂事隂令则恩逮下，而无嫉妬，庶有樛木，螽斯之美也，古称妇寺，以其去势柔媚，如女人也，今观其职如此，非刚正之士，其孰能之？是故奄悉无命爵，唯此称上士，盖必其有士噐士行士徳而锡以士爵也，】。
阍人掌守王宫之中门之禁，【王宫每门四人，専言中者北宫之门，于内外为中男女之别，尤为严也，旧谓库门于王之五门，为中盖内为大府，天府路寝，皆禁密之地，守之当严，其说亦通，但玩经文则専指后宫言耳，】丧服凶噐不入宫，【丧服衰绖之服，凶噐丧事之噐曲礼苞履极袵，厌冠不入公门，】潜服贼噐不入宫，【潜服，若甲贼噐若懐刃】竒服怪民不入宫，【冠服异常，左道怪诞】，凡内人公噐賔客无帅则防其出入，【内人女御也，公噐笾豆等礼，噐賔客谓女賔公卿之夫人，世妇以好礼徃来者】以时启闭。
【丧服凶，噐避不祥也；潜服贼噐防不轨也竒服怪民虑惑众也，三者门闗皆所当禁，于此言之，虽有天子之命，若唐宪宗之迎佛骨亦不得入也，内人公噐賔客三者冇时而出入，然苟无使者，符节以帅之，则在所防察，不得私出入也，晨昏启闭，以时○已上，每门禁防之事】。
凡外内命夫命妇出入，则为之辟，【外命夫内宰，医师以事入宫者，内命夫奄士也，】。
【命夫命妇出入中门，则为之辟除，行人使违，避无干犯，贱事贵之礼，余则验其出入，防为之跸，此阍人兼职】。
掌扫门庭，【门所，相值之地，曰庭扫除，不蠲】，大祭祀，丧纪之事，设门燎，【燎地烛也，束苇百根，涂蜜焚之，手执者为手烛，或昧爽既夕，设以为明，】跸宫门，庙门，【跸止行者，无得相翔，喧嚣】，凡賔客亦如之。
【平时扫门庭，有事设门燎，二者每门之事跸，则唯宫庙为然，尤严密也。必为之燎，与跸禁防之意在其中矣，】。
【按阍人有职无爵，若北宫之门，则奄人也，其余疑以庶人在官者之贤者，然礼称墨者使守门，盖黥靣防之至轻者罪薄过，小而能改过迁善，故可用之。抑亦以示戒。盖兼用之欤？】。
寺人掌王之内人，及女宫之戒令，【内小臣，士也，故所掌皆后，及总宫中之事，寺人卑所掌，止内人已下之事而已，内人女御也，女宫民间妇女服公事，于宫中者，戒谓所当禁戒之事，令所当脩之职，寺人掌之，】相道，其出入之事而纠之，【相去声，○出入谓内人以礼事出宫，还宫及女宫女奚以事出入宫门者，寺人相助教，道其所不及，违禁者纠之】。
若有丧纪，賔客祭祀之事，则帅女宫而致于有司，佐世妇治礼事，掌内人之禁令，【春官宫，卿世妇云，掌女宫之宿戒，及祭祀，比其具，故寺人于吉凶，賔客三事，则帅女宫之各司，致于宫，卿世妇而执事并佐相，世妇之礼事，及纠正女御之禁戒，政令也】，凡内人吊临于外，则帅而往，立于其前而诏相之【，相去声，○吊临于外，谓哭其族亲也，女御虽卑，亦有父母兄弟，不以贱废礼，寺人帅而诏相之，盖不使失仪寺之为言侍也，王之正内五人主侍于王路寝之旁者也，今攷经文唯曰：掌王之内人，及宫女之戒令，乃其专职，其余则于大礼之时，佐世妇礼事，掌内人之禁令，及佐内人吊临于外而已，故所谓侍者，非以执事于王也，王当总内宫之治而不可用，夫士人，故以属之，奄盖侍于王所，而代王以正其宫人也，夫正其宫人，而常在于王所，得与王左右大夫士杂处，岂憸人可得而容，苟宫中有纎，防差忒有不上闻者乎？此周之内治，所以至严且宻也，且名虽侍于正内，而实不近于王，岂虞其窃弄之祸，后世防寺至以数万计，左右前后，罔非是辈，幽旷隔絶靡所不为，天子以一人耳目，安能照察之，然后知周公正内五人之制，所以不可易也。】。
奄人义【见学礼通今録】
内竪掌内外之通令，凡小事【内北宫外治朝，外朝王有命，令若有所湏于内，或有召于外也，小事者，左右使令之役，不便于成人者，皆内竪掌之，以其出入，便疾无与为礼也，】○若有祭祀，賔客，丧纪之事，则为内人跸，【内人从世妇有事于庙者，命妇阍人跸，内人则内竪跸也，】○王后之丧，迁于宫中，则前跸【自北宫之中，迁而朝于祖，以在内故亦内竪跸出宫，则阍人跸矣，】及葬，执防噐以从，遣车【遣去声，○防噐巾以振饰盘，以颒沭之类也，丧车就道，使内竪执而从之，亦以其便于小事，如生时也，○音移，颒月贵反，】九嫔，【嫔之为言賔也，言其徳为王及后之所賔，礼也，郑氏曰：夫人于后，犹三公之于王，坐而论妇礼，故无官职】。
世妇【秩比于大夫故大夫妻亦曰世妇】
女御【宫女得以进御，故以名官，秩比于元士， 已上三官，原不具，数有徳者充之解见内宰，六宫条下，】女祝四人，奚八人，【妇人习于祭祀之礼者，在天文为尾宿之，传说星也，】。
女史八人，奚十有六人，【妇人贤而知诗，书，礼义者】。
九嫔掌妇学之灋，以教九御妇徳，妇言：妇容，妇功，各帅其属而以时御叙于王所○，凡祭祀，赞玉齍赞后荐，彻豆笾，若有賔客则从后，大丧，帅叙哭者，亦如之，【齍音咨，】世妇，掌祭祀賔客，丧纪之事，帅女宫而濯，摡为齍盛，及祭之日，涖陈女宫之具，凡内羞之物，○掌吊临，于卿大夫之丧，【摡音盖】。
女御掌御叙于王之燕寝，○以岁时献功事○，凡祭祀，赞世妇，大丧，掌沐浴后之丧，持翣，○从世妇而吊于卿，大夫之丧，【翣，恤甲反】。
【宫中之事，凡四，曰教学，曰进御，曰礼事曰：攷工○，所谓教学者，一妇徳非柔媚之谓也，以顺正为主，二妇言，非便佞之谓也，以和信为贵，三妇容，非冶容之谓也，以无暴慢，为善四妇功，非文绣之谓也，以丝枲为事，九嫔自其家，时受阿保之教，比入宫内，宰人以隂礼教之习于四事，世妇女御采于民间，防未知学，故九嫔掌其灋以教之，则王内无不学之人矣，记称妇人未嫁，三月教于公宫，此灋诸侯之国，亦莫不然也。○所谓进御者，郑氏谓羣妃御见之灋，仿月纪朔，后从微向着，卑者宜先，女御八十一人，当九夕，世妇二十七人，当三夕九嫔，当一夕，三夫人当一夕，后当一夕，十五日而徧朢，后从着向微，卑者宜后，自后妃以渐及于女御，每以一嫔綂三世妇，九女御自九九三九而属之，九嫔，故曰九御九嫔，云各帅其属而以时御叙于王，谓日常执役事王，俾无失礼也。女御云：掌御叙于王之燕寝，明其得进御也？曰：王之燕寝，王不至后宫，妇人徃承君子耳，以此灋观之，大较后之进御于王，每月二夕，三夫人每季人二夕，九嫔世妇，女御约一歳之中，每人均得三进御焉，岂若后世掖庭多怨女，终身不得见君王之靣者哉？○所谓礼事者一祭祀，后主荐玉齍荐，彻豆笾，九嫔賛之六宫之人，主供齍盛，内羞之物，世妇帅之濯概涖，陈其具皆女御賛之也，二賔客后有祼献酬之礼，九嫔皆从世妇于齍盛，内羞之事，皆如祭祀，三丧纪，大丧后主正，外内命妇服位及叙哭者，九嫔，皆从世妇于齍盛，内羞之事，亦如祭祀，女御于大丧，则掌沐浴在后，则躳亲之，王则男子抗衾，女御盖，掌其具而已，后之丧，特翣，乃拥卫亲身之事，亦不使男子近之，其卿大夫之丧，世妇掌其吊临，女御从之也，○所谓攷工者，典妇功，凡授嫔妇功，及秋献功，内宰教九御，使各冇属以作二事，正歳施其功事，歳终佐后而授献功者，故女御以歳时，献其功事也，】。
女祝掌王后之内祭祀，凡内祷祠之事，【内祭祀，六宫之中，灶门户，中□水泉及先蚕，先啬高媒等出宫，则有祓祭也，祷疾病求瘳，祷尔于上下神祗也，祠报福也，】○掌以时招梗，禬禳之事，以除疾殃，【梗音鲠，禬，音怪禳日，羊反○招迎善祥，若春招弭，梗御恶气，若时傩，及冬堂赠禬，除灾害，若祈水旱，禳却变异，若日月食鼔射凡此皆女祝掌之，非以求福，所以除疾病，殃祸】。
【内祭祀祷祠，其说有五，凡物必有神，若五杞蚕桑之类，古人用之者，则有祈有报，一也，鬼有所归，则不为厉夫人，而下无子者，或后有厉，祭古人必有以处此二也，天地之气，有正和则有乖邪？以时而迎其正和，御其乖邪？此亦理之所有三也；水旱，日月食虽皆天数，然自古冇救却之理，后与王一体，同其休戚，四也。天道福善祸淫，故疾病之祷，若曰：迁善改过，以祈神祐，五也。鬼神之事，妇人信之尤酷，圣人深识，鬼神之情状，因人情之所不能已，制为正祀，则彼淫祠不禁而止矣，后世不知此一切禁絶此淫祀之所以纷纭也】。
女史掌王后之礼职，○掌内治之贰，以诏后治内政，○逆内宫，○书内令○，凡后之事，以礼从。
【后匹天王，非行侔天地，无以奉神灵之綂，理万物之宜，故圣王立之史以佐之，其职不隆，且重欤？礼职者，凡后于行大礼，执事有常者，若经所称，后祼献脩齍立市，蚕于北郊，等职事礼仪，女史掌之，贵用其中也，内治者若内宰，所掌版图之法，六宫之礼，职北宫之禁令，女史贰之，诏后以时而班，以时而省，治其不法，以听天下之内治也，逆内宫者，人情无稽则废弛，凡政事财用，靡不钩考，而司其防计，犹天官之司防也，书内令者，后冇政令美恶直书，以示劝戒，此其专职也，后冇事必在左右，执礼以行，因而献可替否，犹大臣之以道事君，不可则止也；周人所以佐后者如此，宜其克配君子，以成内治欤？按史之为官手持中而不失者也。故主记人君言动，纳之金匮，为上者不得而与，虽至暴如桀纣者，亦无容其私人君设欲览之，或有所更易，为史者知冇灋而不知冇其身头可断，而手不可易，有死而已，继之者亦然，所以谓之信史，春秋之时，齐有大史之简，晋冇董狐之笔，此意尚存，盖自古相传之灋也，夫人君唯其言而莫予违，后夫人深居禁中，尤易纵恣，然而好善名，恶恶名之心，人孰无之，故垂象于天，有柱史，女史各司其职，先王灋之故，特设女史，以妇人之贤且能者，执彤管以待后，犹王之左右史而兼掌夫礼，职内治防计之事，盖王政繁，故分掌于大史，内史诸职，后事简，故总一职而已，】。
典妇功，中士二人，下士四人，府二人，史四人，工四人，贾四人，徒二十人，【主妇人丝枲，功官之长，工以脩治，织作之器，贾以奠定，布帛之直，】典丝，下士二人，府二人，史二人，贾四人，徒十有二人，典枲，下士二人，府二人，史二人，徒二十人，【枲音徙】。
典妇功，掌妇式之灋，【妇人所常执之业，冇定式即敬姜所言，其余量物而粗细，冇常灋计日而多寡，冇常数也，】以授嫔妇及内人女工之事，赍【嫔妇，内之九嫔，世妇外之宫，卿世妇也，内人女御而下也，女工民间，女治丝枲，于宫中者，事赍丝枲之材也，以妇功之式，灋授外内命妇及内人女工之物料，丝以为帛，枲以为布】，凡授嫔妇功，及秋献功，【隆冬寒，沍非女工，时故秋献功，先授之功，以齐其业，然后受其献功，以责其成，母使之间，旷以生骄侈，与内宰以妇职之灋教九御，以作二事互相成也，】辨其苦良，比其小大，而贾之物，书而揭之，【贾音稼，揭音竭，○苦良者，凡丝枲布帛，湏用其美善者恶，则无用丝之美者，出于自然，天成故曰良，凡麻枲，人工倍而苦，则美省而逸，则恶虽粗者调匀圆，即人工加倍，故麻枲，谓之苦功，亦犹良裘功裘之云，皆其美善者，非苦较良为不美也，小大者犹云粗细，各有所适用，如冕之三十升，衰则至于四升，祭服当极精，巾幂帷幕，当稍疏也。于献功之时，辨而受之，丝帛欲其良枲，布欲其苦，比者分配之使，精粗各自为类，大抵适用有苦良，小大为美，恶之异也。于是每物使贾定贵贱之直，并与其长短多寡之数，书而掲于物之上则用时不忒，内宰官尊，故比其小大与其粗良而赏罚之，此则但辨而受之耳，】以共王及后之用【，凡冕服之组，画及赐予，于典妇功，即共之，】颁之于内府【，其余颁之于内府，以内府受良贿，存之以待用也，】典丝，掌丝入而辨其物，以其贾曷之？掌其藏与其出○，以待兴功之时，颁丝于外内工，皆以物授之，凡上之赐予，亦如之，○及献功，则受良功而藏之，辨其物而书其数○，以待有司之政令，上之赐予，凡祭祀，共黼画，组就之物，丧纪，共其丝纩组文之物，凡饰邦噐者，受文织丝组焉，○歳终则各以其物会之，【画古画字，纩音旷】。
典枲掌布缌缕，纻之麻草之物，【；纻，音主】，○以待时，颁功而授赍○及献功受苦功，以其贾掲而藏之，○以待时颁，颁衣服授之，【时颁颁衣服，衍一颁字，盖上时颁授之，赍以为功也。下时颁授之，布以为衣服也，】赐予，亦如之，○歳终则各以其物防之。
【二官职掌，虽有丝枲之殊，然其大要，不过有五人而受之也，兴工而颁之也，献功则受而藏之也，用而出之也歳终而防之也，盖其时与事无不相同，故其文多彼此互见，合而观之，可也，物谓丝有黄白粗细白者，宜为缣黄者，宜染及粗细，各有适用，丝缕苎皆布名十五升，布去其半，曰缌，七升半也，白而细疏曰：纻麻谓蕡麻草，谓苎檾焦葛之属，丝入若兖州，厥贡漆丝，青州厥篚檿丝及九职，嫔妇所贡，咸辨其物，以其贾掲之枲，亦有所入，若青州之岱畎丝，枲，荆州之枲絺绤，掌葛所征山农，絺绤之材，泽农之草贡，皆当辨其物，而以贾掲之，此入而受之之灋也，○兴功之时，谓春和时也外工宫卿，世妇等内工九嫔，而下以物受之缣帛，授以素丝文绣，授以采丝也，上谓王及后，以丝赐与，人亦以其物典枲，言时颁功，即兴功之时，云授齍者，谓枲之材料，即以物授之，上之以枲赐予，亦必以其物矣，此兴功而颁之之灋也，○秋而献功，典丝，则受良功而藏之典枲，则受苦功而藏之，盖凡丝枲之，或粗或细，必欲其美善者丝，以良为贵，枲以苦为贵，于是辨其物使粗细，各以类聚，用各有所宜奠，其良贱之价，及其长短多寡之数，书而掲于其物即典，妇功之比，其小大物书而掲之，此受而藏之之灋也，○冇司之政令，若司服内司服，弁师，追师屦人，幂人幕人，车马旗，常与内外府之用布帛者，以式灋于此典，丝典枲而取之也。上之赐予，以布帛赐人也，时颁衣服，若宫伯之以时，颁其衣裘也，祭祀，丧纪之所共者，盖以布帛制为冕服，冠屦，则彼职各共之，唯黼画组就等完成之物，不必复有裁制者，则典丝，典枲掌共之也，黼若黼扆，黼巾画，若画布巾，组就瑞玉缫，借巾车缨就也，丧纪，共其丝者，若裁缝之线缕，共其纩者，丧大纪属纩也，共其组文者，士丧礼，握手纁，着组系也，饰邦噐者茵席，帷幄之属，司几筵，幂人等所职也，但于此受文，织丝组而已，几此丝之用为广，故于典丝特详，时颁衣服则布缕为多，故于典枲言之，皆互文以相备，此用而出之之灋也，○歳终，则计其所入之数，攷其所出之数，毋使侵牟，此防之之灋也，】。
【按四方之奢俭勤惰，皆起于后宫，后夫人者，佐天子以理天下之内治，正以其贵而勤富，而俭有以率先天下耳，天文有扶筐星，后妃亲蚕之噐也，织女星者，宫嫔亲织之象也。咸列象于紫微垣，故周礼特为典妇功，一职以司，后宫工作之事，此内治之所以脩举而无怠荒之祸也，敬姜冇云民劳则思，思则善心生，逸则淫，淫则忘善，忘善则恶心生，沃土之民不材，淫也；瘠土之民莫不向义，劳也，是故王后亲织紞，公侯之夫人加之以紞，綖卿之内，子为大带，命妇成祭服，列士之妻加之以朝服，自庶士以下，皆衣其夫，社而赋事，蒸而献功，男女效绩，愆则有辟，古之制也。敬姜可谓知言矣；抑周之先，自昔相传，男勤于耕，女勤于织，故以丝枲之事，不特典妇功，掌之而已，九嫔教之，内宰职之，又佐后而赏罚之，宜其女有余布而财不可胜用也；及其衰也，后宫休其蚕织，民间则杼轴其空，贡禹諌，元帝曰：故时齐三服官，输物不过十笥，方今齐三服官，工作各数千人，一歳费数钜万，三工官费五十万，东西织室亦然，夫一妇不织，或受之寒，柰何民不困竆也，即周之内治如此，宜其永世也欤？○笥恤志反】。
内司服，奄一人，女御二人，奚八人，【主后宫，裁防官之长】。
缝人，奄二人，女御八人，女工八十人，奚三十人，【主裁防之事，】染人，下士二人，府二人，史二人，徒二十人。
【染人系于此者，嫔妇染练之事，欲其精美，故与典丝，典枲等职，聮事而属之典，妇功也，其他染职属于冬官】。
内司服，掌王后之六服，祎衣揄狄，阙狄，鞠衣，展衣，缘衣素沙，【祎音翚，揄音摇，鞠音菊，展古文作檀，哲，兖：反，缘，音彖，○郑氏曰：后之服自翚衣，至缘衣为六，祎当作翚，揄当作摇狄，当作翟翚翟，皆雉名伊，雒，而南素质，五色皆备，成章曰翚，江淮而南，青质，五色皆备，成章曰摇，王后之服，刻缯为之形，而采画之，缀于衣，以为文章，祎衣色画翚，从王祭先王之服，揄狄，色青画摇，从王祭先公之服，阙狄，色赤刻而不画，从王祭羣小祀之服，鞠衣，色黄，告桑事之服，展衣即记之，防衣诚也，色白朝王，及见賔客之服，缘当作禒，或作税色黒御于王之服，亦以燕居男子上衣下裳，异色妇人，尚专一徳无所兼故衣裳同色，王之祭服六，常服三后之祭服，唯三翟者，以不与天地山川社稷之祭也，】辨外内命妇之服，鞠衣，展衣，縁衣素沙【，外内命妇受服者辨而命之，已命者，则辨其不中式者也，愚按：六服之见于经传者祭綂云，夫人副祎立于东房，玉藻王后，祎衣夫人，揄狄君命屈狄，再命袆衣，一命禅衣，士禒衣，唯世妇命于奠茧，其他则皆从男子丧，大记朝服，君以卷夫人以阙狄，月令，三月荐，鞠衣于上帝，告桑事诗，国风玼兮玼兮，其之翟也，瑳兮瑳兮，其之展也，杂记曰：夫人税衣揄狄，丧大记曰：士妻以褖衣，其名之可见者，如此而制则畧无可攷以愚观之，天子之服九章，则后之服，亦当有九等之章，诗所谓象服是也。所画之象，虽不可强为之説而其命数，则有可言者，以司服之例推之，上自上公九命，其服九章，至再命，受服二章而止，故此袆衣，九命服也，揄狄，七命服也，阙狄五命服也，鞠衣，四命服也，展衣，三命服也，缘衣，再命服也，素沙者，即士昏礼之宵衣，亦作绡衣，沙宵绡古字，以声相近而通用，谓之素者，犹素以为绚，有质无文，五色皆可，非丧主素之谓上下之常服，在六服之外者也，凡妇人从夫之爵，上公夫人，九命服祎衣，盖唯二王之后，与天子三公，加命为二，伯者得服之，故祭统谓副袆立于房也，侯伯夫人，七命服，揄狄玉藻，所谓夫人揄狄也，子男夫人五命服，阙狄丧，大记所谓夫人阙狄也，盖礼记本杂记，故三等之服，错见如此，三公夫人八命，天子之三夫人视之，卿之内子六命，天子之九嫔视之，是皆当有八章，六章之服，大夫之世妇，四命天子之二十七世妇，视之大国，孤之妇亦四命，是皆当服鞠衣，元士之妻，三命天子之女御视之，候国卿之内，子亦三命当服展衣，天子中士之妻，侯国，大夫之妇，小国卿之内子，皆再命，当服缘衣，丧大记所谓士妻以縁衣也，其曰荐，鞠衣，与诗之展衣者皆上得以兼下云尔，郑氏所云，狄之为翟，展之为禅，皆为有理，揄摇字，古文亦通用，但袆之为翚，则无谓，且以后之六服，止画雉之一章，何以为九命之别，王与诸侯之衮，名同制异，则后与夫人之袆，亦当冇辨后王议礼者，当别取灋象，九以为之等可也，】。
内司服图
凡祭祀，賔客共后之衣服，【祭祀，谓先王先公，羣小祀高媒先蚕，招挭禬禳也，賔客诸侯之防，享女賔之礼见者，后各有所应用之服，】及九嫔，世妇，凡命妇，共其衣服，【凡命妇，谓三夫人而下至九御之，受命者其衣服，内司服共之，以祭祀賔客当一新也，然此皆指王宫言，追师称外，内命妇之首服，则外命妇锡命之服，亦内司服共之矣，】共丧衰，亦如之，【衰清雷，反古文作褎，】○后之丧，共其衣服，凡内具之物，【郑氏曰：后丧所共衣服，谓袭，时十二称小敛，十九称，大敛百二十，称内具之物，谓丝帨线，纩，鞶，袠之属】。
【掌王后与夫人而下之，衣服及外内命妇衣服之制，犹王之司服也，不与王同，属于春官者，凡后之事，咸属天官也，后之服用，故女御掌之，统之以奄者，制出于宗伯，禁令掌于内宰，可以通于内外也】。
缝人掌王宫之缝线之事，以女御，以缝王及后之衣服，【王宫缝线之事，上为王，及后之衣服，其余凡内之缝，事若世子，三夫人而下之，衣服及共命，夫命妇之衣服，与丧褎棺，饰皆是也。女御者年尊有徳而譱于缝事者，主率女工八十人，以成衣服，此缝人听役之，以通内外之令也，】○丧，缝棺饰焉，【棺饰者，既启殡，载饰以行，有龙帷锦，褚等象生时，居于帷幕中，其制，详见丧大记，】衣翣栁之材，【翣，形如方扇画黼黻，礼噐天子八翣，诸侯六，大夫四以蔽棺者，栁栁车也，二者之材，必先以防缯，纒衣其木，乃以张饰○翣，恤甲反，】○，掌凡内之缝事【，凡针黹之事，必女子为善，以其心细宻而精専也，女御王之御，妻善于裁制者，女工民间女之暁缝事者，其次为奚以执役使统之，以奄二人者，凡衣服，当随人身以为变通，至尊衣服，不可使女工度量，且有布帛衣服，内外出入之政令，于奄为宜也，○黹，哲礼反】。
染人掌染丝帛，凡染春暴练，夏，纁秋染，夏冬献功，【暴音防○，郑氏曰：暴练者，练其素而暴之，春时阳气燥逹，宜于暴练，今呉人漂缕者，亦以清明为及时防氏，练丝帛皆昼暴诸日，夜宿诸水也，纁者，天地之色，以为祭服，后染当及盛夏热润，时钟氏以朱湛丹秫，三月而识之，是也。染夏者，染五色也，谓之夏者，禹贡羽，；夏，狄，其类有六，曰翚，曰摇，曰□，曰甾，曰希，曰：蹲其毛羽，五色皆备，成章染者，拟以为浅深之度，秋凉乃大染，至冬功成，献之○，□音夀】掌凡染事，【布缌，缕纻之物，】追师，下士二人，府二人，史二人，工二人，徒四人，【追音堆】，追师掌王后之首服，为副编次，追衡筓。
【按诗副筓六珈，祭统云：夫人副祎立于东房，少牢礼云，主妇髲髢，衣移袂士，昏礼云女，次纯衣特牲，礼云，主妇纚，筓宵衣，左传云，衡紞綋綖，又诗云：鬒发如云，不屑髢也，玉之瑱也，象之揥也，妇人之首服，见于经传者，如此而已，夫副以配袆衣，是为首饰之，上次以配纯衣，纯衣即縁衣是为首饰之下，编不知所配，愚观夫衣之序，展先于縁首服之序，编先于次，展衣者，朝衣也，其袂哆，少牢之移袂，盖哆字之误，即展衣也，夫以髲髢配，展衣则编，即髲髢而为首，服之中也，然衣有袆衣，榆狄阙狄而首服，止于副者，犹王以一冕而兼五服也，王后之首服，副而诸侯夫人亦以是者，其制虽同，而所饰之数，则有等威之异，诗六珈之谓，亦犹冕之旒，自九至二也；追亦首服，盖以纚作防如堆，故以为名士冠礼，所谓纚长六尺，以韬发是也，宵衣，或作绡衣，盖即素沙在命，服之外，凡妇人皆可服之者，如王之弁服也，衡之为言横也，与夫左传之紞，诗之瑱，盖横于副之，上其两旁，系之以紞，悬瑱而垂于耳，以蔽聪也，筓所以固发，凡妇人皆有之，亦谓之揥，或以玉，诗所谓玉筓或以象仪礼所谓象筓，诗言象揥也，其名之可言者如此，而其制则别无可攷，郑氏云：副之，言覆于声近似，但副解为覆字义不通，又云：次者，次第发长短为之，亦以意度之而已，唯夫髲髢者观诗云：鬒发如云，不屑髢也，知其以发为之，则编为编发，无疑也。凡若此类，姑当阙之天王，议礼自当有通明博古之士，取诸灋象而为之耳！○珈音嘉，袆音翚，髲髢音避弟，瑱音殿，揥昌制反，哆，昌者反，又按礼，男子冠而妇人筓，今以王后之首服，不过如此，然则珎寳盈头，不防于冶容诲淫乎？且以九章之所画，与夫尊彝之所铸观之，则见夫圣人逺取诸物皆人之所易见，而有至理存焉，后世妇人衣服首饰，率凭织作金，工鬪巧争妍，无所不至，皆当为之限制，而禁絶之可也】。
为九嫔及外内命妇之首服，以待祭祀，賔客丧纪，【祭祀賔客，九嫔等当新其首服，皆追师为之，外内命妇亦为之者，盖必锡之而后得服也，】共筓绖，亦如之，【筓绖者，筓而加绖也，仪礼丧服传有吉筓恶，筓恶筓者，箭筓也，有首，或以髽，或以布总吉筓者，象筓也，折其首布总，服之重轻，以是为差】。
【男子之冠，曰委皃委者，禾收于田间之称，言在人上，如委也，殷曰：章甫尔雅，山正平，曰：章甫者，大也羙也言其服之而平正羙大也，夏曰：牟追牟承，黍稷噐一作毋声相同也，追当作堆，言其在首，如牟之堆也，故妇人之首服，亦谓之追，夫追非冠之上，而以之命官者，以其常服，亦犹弁师不以冕，而以弁称也，】。
屦人下士二人府一人史一人工八人徒四人
屦人掌王及后之服屦，为赤舄黒舄赤繶黄繶，青句素屦葛屦，【句音居，据仪礼当作絇繶，音亿○，郑氏云：重底曰：舄单底曰屦，盖据当时言之，未知是否？繶者，舄屦之合缝处，别用异色，绚夹缝之以为界，絇着于舄，屦之头，以为行戒，纯缘屦之口以为固，仪礼所谓纯博寸也，凡絇繶纯同一色，郑氏谓凡舄之饰如缋，谓六色相对，而设屦之饰，如綉谓五色相次而设，然观爵弁，纁屦黒絇繶纯亦是相对，则知舄屦之饰，或如缋之次，或如綉之次，盖亦不拘，但不可杂耳，服屦者吉服之屦也，素屦者，素服之屦，凶丧去，饰之用也已，上王及后之屦皆屦，人为之下文功屦者，功裘所用，盖即皮屦也，散屦者，常时所服，不在等者，王及后言葛屦，则知有功，屦命夫命妇言，命屦，则知有命，舄言功屦，则知有葛屦矣，】○辨外内，命夫命妇之命屦，功屦散屦，【诗锡韩侯以赤舄，则凡外内命夫命妇自畿外，上公王朝，三公及其夫人而下，以至于诸侯卿大夫及其世妇，皆王及后，锡之内命妇，自三夫人而下以至御妻，皆后锡之五命，而上为命，舄四命而下为命屦，已上舄屦，屦人辨而为之，】○凡四时之祭祀，以宜服之，【四时祭祀，各有所宜，夏葛冬皮，与夫春青，夏赤之类，王则共于莭服氏后则共于内司服】。
【舄，屦之见于经传者，诗称周公曰：赤舄几几，又云：王锡，韩侯衮，赤舄，士冠礼，冠黒屦青絇繶纯素积，白屦以魁，拊之缁絇，繶，纯，爵弁，纁屦黒絇繶纯纯博寸，夏葛屦，冬皮屦，不屦繐屦，唯此数语而已，先儒所言，王及后与命夫命妇之舄，屦多缺误，愚观月令，天子于四时服色不同，则舄屦，当有五色之不同，是故王之五冕，皆冕，其服皆衣纁裳，则其下皆赤舄，黒絇繶纯至于祀五帝，与王居明堂，则其衣各仿其方之色故衣，青衣则白裳，白舄，而其饰为青衣，赤衣则黒裳黒舄而其饰为赤衣，白与黒反之后备，服如王亦当有五等之舄，又天子爵弁，纁屦，綦弁黒屦素积白屦，王后展衣，白屦，縁衣黒屦此所言舄，止于赤黒繶唯赤黄絇，唯青而又不言纯旧说，以为互见，不应如此之太畧愚以为缺文耳。不可为据，制礼者，当通其意而为之可也，】。
【按人受天地之中以生，故万物之中，独肖天地，具体而防，是故圣人为之服饰，皆灋天地为之冕弁者，天之覆也，屦舄者，地之载也，腰已上属天，故衣冠同色，腰已下属地，故裳屦同色，又有与冠同色者，取天运地下之意，且足者，人之所由以行者也，善恶吉凶，靡不由之，圣人因屦以示戒焉。夫屦，虽小物而所系之重如此，故特设官以掌之，男女首服，造灋异制，故弁师，追师分职，能不可兼也，男女屦舄，造灋不殊，非若后世妇人之鞋，以刺綉与男子异，故以一官兼之，此亦事势自然，旧以为冠，尊而分屦，卑而合説礼者求之过而失之，类如此】。
夏采下士四人史一人徒四人
【，夏，大也，采取也，以其招取之广逺故以名官，犹广求逺招之云也，此官主死中求生，忠孝至情，非不祥也，故属天官之终】。
夏采掌大丧，以冕服复于大祖以乗车建绥复于四郊，【精气，妙合为生魂，防魄降为死，故人之死也，大抵以其魂之升耳，自古盖有死而复生者，以其魂之复也此复之礼所由始欤？礼曰哭，先复谓气絶而哭哭而复，所以尽人子，徬徨以求之之心也，复而不苏，而后死事始矣，凡魂之下必自体魄，渐离而上也，故升屋而号，复于库门焉，祖庙者，平日致严之地，心神所在，又人本乎祖，自明而幽也，故复于庙及寝焉，天子运量至广魂，或至于祀天地，致日月迎四时之所，又人本乎天，自近而逺也故复于四郊焉，夏采者，天官因事而设，专綂复之礼，故复于大祖之庙及四郊祭，防者平日掌祭祀，故复于小庙，高祖已下四亲庙也，防者平日掌五寝之扫除故，复于小寝，大寝冕服，车旗皆平日体魄之所依，庶防其魂，因此而反，冕服不岀郊，故止于庙，而以乘车建绥，复于四郊祭防，防不言以冕服，当与夏采复于大庙，同升屋及库门，复之最先；不见于经者，其掌于冬官之属欤？】。
周礼传卷一下
<经部,礼类,周礼之属,周礼传>
钦定四库全书
周礼传卷二上    明 王应电 撰
地官上
惟王建国，辨方正位，体国经野，设官分职，以为民极，乃立地官司徒，使帅其属而掌邦教，以佐王安扰邦国，【书周官曰：司徒掌邦教，敷五典，扰兆民，太宰教典曰：以安邦国，以教官府，以扰万民，小宰教职，曰：以安邦国，以宁万民，以怀賔客，司徒主民，必先教导之，使得生养，生养既遂，又必教诲之，使知礼义，故曰掌邦教，五典教之具也，扰万民者，寛柔以教习，与性成也，教官府者，十二教通乎上下也，怀賔客者，设其门关符节，供其委积，刍薪以柔逺人也曰扰邦国，曰安邦国，曰：宁万民者，习于礼义，自然易使，故安宁也，】。
教官之属，大司徒，卿一人，小司徒，中大夫二人，乡师，下大夫四人，上士八人，中士十有六人，旅，下士三十有二人，府六人，史十有二人，胥十有二人，徒百有二十人，【大司徒正也，小司徒贰也，职虽有烦简不同，皆通掌乡，遂都鄙邦国之教者六乡，天子首善之地，多近臣近亲，司徒自治而教之，乡师为之师，长领防六，遂以及都鄙，皆天子畿内之地，司徒不能遍及，故于六逆特设遂人一职治而教之，遂师为之师，长领袖，都鄙之治，教则属诸其长而有都，则都士，都宗人朝大夫等官，以提挈之，若邦国之治，教则在于诸侯，而有牧伯以统率之，其教灋皆本于司徒也，】。
乡老 乡大夫 州长 党正 族师 闾胥 比长【比音避已上□属郷大夫】 封人 鼔人 舞师【鼔人之属】 牧人牛人 充人【牧人牛人之属】 载师 闾师 县师 遗人均人【已上并属载师】 师氏 保氏 司谏 司救 调人媒氏【已上并属师保氏】 司市 质人 廛人 胥师 贾师【贾音古】 司虣【古暴字弼报反】 司稽 胥 肆长 泉府【已上属司市】 司门 司关 掌节【已上并属司门】 遂人 遂师遂大夫 县正 鄙师 酂长 里宰 邻长 旅师稍人 委人 土均 草人 稻人【已上属遂人】 土训诵训 山虞 林衡 川衡 泽虞 迹人 卝人
【古矿字教猛反】 角人 羽人 掌葛 掌染草 掌炭掌荼 掌【辰上声】 囿人 场人【已上属虞衡】 廪人舍人 仓人 司禄 司稼【已上属廪人】 舂人 饎人【昌乂反】 稾人【舂人之类】
【已上地官之属，几七十五官地之道，主任养万物，故地官之职，主教养斯民，士，农、工、商，四者皆民六乡，多士故乡，大夫而下于庠序之教，详六遂多农，故遂人而下于田里之教，详市商也，司市而下治，教商人之灋也，工则见于冬官矣，师氏，保氏辅导王躬及教其左右司谏，司救董畿内之教也，饎人养之义也。地之所生，莫大于土，故主建邦之土地之图，载师任土地者也，土均，均人平土也，封人制畿封国邑也，虞衡若上下草木鸟兽也，门关守土者也，稍县寓兵于农也，仓廪土地之所出也，牧人蕃育，牺牲也，牛土畜也，虞廷司徒敷五教，后稷播百谷，益作虞，周礼并属于地官者，后世地益开辟，视古为易，故兼此三事也，六十属皆邦本之事，地载象也，】。
大司徒之职，掌建邦之土地之图，与其人民之数，以佐王安扰邦国。
【土地人民，立国之本，司徒掌邦教，非此无以为为政之基，故掌建邦之土地之图，与其人民之数，以之爲准，因列国封灭，庆削为土地之损益，因戸口生息衰耗，为人民之増损大约或胜于前，或不及于前，则所以兢业自持，务于开辟易治，生聚教训，唯恐至于野，荒民散，自有不能已者，所以佐王安扰邦国也， 土地之图有二，有以土地为主，而附载邦域，其中者，此堪舆之大图也，有以邦国为主，而附载土地人民，其中者，此每国各自为图者也，司徒并存之】。
以天下土地之图，周知九州之地域，广轮之数，【地东西为横，广南北为从长，轮惟向前直行，故谓从为轮，九州荆，豫、青、兖、雍、幽、冀，并也，】辨其山林，川泽，丘陵坟衍原隰之名物，而辨其邦国，都鄙之数，【，隰，音习，师曰：立地之道，刚柔尽之矣，融结之始，势如漾沙，刚者屹而独存，柔者汹而渐去，积石曰山，竹木曰林，山林至髙地脉所发源也，注渎，曰川水，钟曰：泽川泽，至下地势之，委所趋也，土高曰：丘大阜曰陵，脉发土中，若伏若连地有王气，土随而起也，水厓曰坟，下平曰：衍沃饶之地，地脉隆起，亘为大防，支有止气，水随而比也髙平曰原下湿，曰：隰，水土所交会髙者广平其下，卑湿也，辨五等名物，大以封国，立君小以制邑，居民辨邦国，都鄙之数者，去山林，川泽等虚数用实，地以封国邑，其数自可知也，】。
制其畿疆而沟封之，【畿犹限期，谓地之所至也，疆界也。】设其社稷之壝，而树之田主，【壝回，移二音土髙若岸者】，各以其野之所宜木，遂以名其社与其野。
【此制封疆，立社稷，经野之灋，畿疆者，王畿内外之界，外以建邦国内以建都鄙沟穿地以为阻封，起土以为界，此先王所以疆理天下，书所谓申画郊圻，愼固封守也，社祀后土，以勾龙配，稷祀谷以后弃配，一以报功，一以保民也，社稷不屋，而坛起土以为壝，树之木以为土之主，所以依神也，所宜木若松柏栗之类，其以松为主者，则名松社，松野，以柏为主者，则名柏社，柏野所以别方面也，孟子言旱干水溢，则变置社稷，或谓易其神与其礼，非也，凡立社稷，必择气之所聚能兴云致雨之处，故变置者更易，其地耳】。
以土会之，灋辨五地之物，生【会音怪计也。】一曰山林，其动物宜毛物，其植物宜皁物，其民毛而方【，皁字早反，○山林气髙寒毛物狐貉之属，穴居毛深，温厚皁物，柞栗之属，有殻包固，民毛而方者，腠理密耐寒，而形劲正也，○柞音酢】，二曰川泽，其动物宜鳞物，其植物宜膏物，其民黑而津，【川泽多水，鳞物水族鱼龙之属，膏物生于水中，莲芡之属民黒色而津润，血盛故也。】三曰丘陵，其动物宜羽物，其植物宜覈物，其民专而长【，覈音核，专音团，○丘陵土髙厚羽物翟雉之属，伏地而能飞，核物李梅之属，其仁在内，民专而长，其形魁梧，禀气厚盛也，】四曰坟衍，其动物宜介物，其植物宜荚物，其民晳而瘠，【荚教恊反，晳，音锡，○坟衍边髙中下介物，鼈之属，有甲，陆生而水居荚物，荠棘之属，皆外刚内柔，晳者，血不华色，瘠露骨少肉也，】五曰原隰，其动物宜臝物，其植物宜丛物，其民丰肉而庳，【隰，字急反，臝礼果反，庳，音婢，○原隰髙卑错杂水土，疏薄臝物，虎豹之属，浅毛者也，丛物，萑苇之属，连生而不长，其民肌体肥肉，多于骨，形卑弱，筋力弛缓，禀气柔弱也，○萑音九】。
【师曰：五地随气异形气行地中，人物之生，复随形异禀，盖天气以为父地，质以为母，子肖母形居多，圣人仰稽天运，俯察地理，以土防之灋，通计所生物，何者为多？因而知其土之所宜，所以周知地利而能尽人物之性也，】。
因此五物者，民之常而施十有二教焉，【五物者五，地之名物也，】一曰以祀礼教敬，则民不苟，二曰以阳礼教让，则民不争；【祀礼阳，礼二者，乡大夫所掌】，三曰以隂礼教亲则民不怨；【此媒氏所掌饮，射在门外，故曰阳礼冠昏，在门内故曰隂礼】四曰：以乐礼教和，则民不乖【，此鼓人舞师所教乐之节奏，比于礼，故曰乐礼】，五曰以仪辨等，则民不越【，即司仪，九仪之礼，掌于秩，宋奉行于教官，】六曰，以俗教安，则民不愉，【愉偷同○本俗，六安万民，】七曰：以刑教中，则民不虣，【虣暴，通○书云：制百姓于刑之中】，八曰以誓教恤，则民不怠，【誓即凡征令有常徇，以木铎者恤忧也，】九曰以度教节，则民知足，【度即典，命所称国家，宫室，车旗，衣服，礼仪，各视其命之数，而司徒以之为教也，仪度二者相因，仪自威仪礼节，言度自物采言也，】十曰以世事教能，则民不失职，【即职事，十有二民，各有世业，】十有一，曰：以贤制爵，则民愼徳十有二曰：以庸制禄，则民兴功，【制爵禄，乃冢宰司马之事，然賔兴贤能，始于郷，大夫给禄，由于舍人，司禄其事，并属司徒，○按此十二教虽与五官聨事，然皆司徒教民之事，故列序之旧，注多引他文为解，终有未安，不若专举司徒之事，而义自足也，】。
【五方风气不同，其民习以成俗，若有恒性，王制所谓广谷大川异制，民生其间者异俗，故曰五物者，民之常也，变化气质在于脩，道之教大扺，人情惰慢，则事皆苟且五礼，吉祭为先，于国之祀，礼祀物及祭社，祭荣祭脯，祭先皆极其诚敬，此立敬之道，故凡事不苟人有血气尚力，则争乡射，乡饮酒之礼，相与揖让，则民知贵徳而贱力婬僻，怨讐多生于男女以婚冠之礼，亲成男女，则无怨旷，人心不和，则乖离寡合，乐以导和，则与人同而无乖，刖人好髙自矜，故越礼犯分，自一命以至九命，仪皆不同，故尊卑有定分，而不逾越，人不土著，则情浇薄，各怀其土俗之美，自生忠厚而不偷薄小人，不威不惩，刑以治其辠，过务恊于中，则民自畏，灋而虣乱，不作不戒，则事不成，忧民之犯，灋常有以警戒之，则民勤于事而不怠，人心无节，故不知止足，上下辨则民志定，而知止足，民无常业，则相率而废时失事，世守其业，则各有所能，而不至于失职，以至有徳而贱有功，而贫则民无所劝以徳诏爵以功诏禄，则民愼于徳而兴起事功，敬让和亲，安分知止，不偷不愆，无怠无荒，而又劝之以徳行道艺皆圣王，齐民之术，此道徳所以一风俗所以同，而斯民之不复囿于风气也，】。
以土宜之灋，【地利，有宜有不宜，大者民居，小者树蓄，皆有已然之灋也，】辨十有二土之名物，【地理上应天文十二分野，其精气相通，因别为十二州，辨其名者，即上文，山林川泽，五者，辨其物者，其中又有肥瘠，美恶之等也，】以相民，宅而知其利害，以阜人民，以蕃鸟兽，以毓草木以任土事，【相去声，毓音育，○阜康盛也，自人民言，蕃滋息也，自动物言，毓蕃育也，自植物言土事，若山之金玉锡，石泽之鱼，盐，陆之田蚕，任之以职，】辨十有二壤之物，【壤土耕治之名，十二州之壤，物色不同，郑氏曰：以万物自生焉，曰：土土吐也，以人所耕而树蓺焉？曰：壤壤和缓之，皃】而知其种，以教稼穑树蓺。
【人之于土，必有所宜，盖鸟兽草木，人民所赖，土宜则二者皆美而民盛，不宜则二者皆恶而民衰，故设土方，□师等职，必相其隂阳观其流泉，察其物产，莫非因土宜以奠民居之，事稼穑之于土，亦如之，种同而所收异者，土有宜有不宜也，故设爲司稼草人等职，辨穜稑之种，周知其名，与其所宜，若宜黍宜稻，宜三种，宜五种及骍刚，用牛等变化之术，莫非因土，宜以教稼穑之事也，】。
以土均之，灋辨五物，【辨山林，川泽邱陵，坟衍，原隰五等之名物，】九等，【复差择，参伍以上，中，下三而三之，有九等之不同，如禹贡所定】制，天下之地，征【制为征赋之式，】以作民职，以令地贡，以敛财赋，以均齐天下之政【，于是任民以九职，今邦国以九贡，以此而敛其财赋，卑高各随其土性轻重，各适其地宜而天下之政事，均平齐一，可从而理也，此主征敛财赋，言肥瘠，美恶之不同，地之性也，立法以均平之，使无不齐，圣人赞化育之功也。然此不过举，其大纲而已，地里有变迁，人道有兴衰，故设均人掌国中，以至于四郊，土均自甸，稍以及于天下，使各有所司，凡歳之上下地之媺恶，以为力政，礼俗之低，昻庶不至于固滞不通，而正月之吉，所以有和布之教也，】。
以土圭之灋测土深，正日景，以求地中，日南则景短，多暑，日北则景长，多寒，日东则景夕，多风，日西则景朝多隂日至之景，尺有五寸，谓之地中，天地之所合也，四时之所交也，风雨之所会也隂阳之所和也，【景古影字】。
【土圭之灋，以玉爲之，其长尺有五寸，夏至日，正中时树八尺之表，以候日景，景有长短偏侧，每一寸为若干里，则地之中，边大小皆可得而知，然地有髙卑则日景，随而异，犹今步天者，北极出地之度数，每州多寡各不同，必先测土之深浅，然后可正以土圭，故先曰测土深也，求地中者，取天中心与地，中心相对，谓之地中，天之中心东西，以日升没之正中，定之南北，以各出地上九十一度，下当嵩髙之处是也。然无以知之，故以夏至日行当昼漏，午时正中之刻，其景之所射，尺有五寸而得之，盖夏至日行去天，中心南十一度，每度为一千二百五十里，其景下射于八尺之表，却得尺有五寸之景，使日行正当天之中，即无景之可得矣，此求地中之灋也，或据释氏之説以葱岭爲地中者盖地，西北有余东南，不足故据舆地而论，诚为正中，殊不知东濵大海地，虽若不足，水独非地乎？以此知为夷人一偏之见，若以日景求之，则天地之正中，皆得圣人之道，所以为大中至正也，地在日之南，则景短于尺五寸，南方属火，故多暑地在日之北，则景长于尺五寸，北方属水，故多寒地在日之东，则当日正中时，而景已过，故曰景夕，东方属木，故多风，地在日之西，则当日正中时，而景尚早，故曰景朝，西方属金，故多隂唯地之正中，则日至之景，尺有五寸，与土圭合，西北地髙天不足东南地，下地不满中，则天地平，故曰：天地之所合，此以髙下言也南则多暑，北则多寒，四时皆偏，中则四时正，故曰四时之所交，此以南北言也，东则多风，西则多隂风雨不时中，则风雨时，故曰：风雨之所防，此以东西言也，凡地髙及西北为阳，地下及东南为隂中则隂阳不愆故曰隂阳之所和四语本六合分，言不必别为训释】。
然则百物阜安，乃建王国焉，制其畿方千里，而封树之【，以上四者，故百物皆阜，盛而平安，乃建王国者，周公摄政四年，营洛邑于成周，即其事也。千里之境，为畿，畿之界为沟，沟之上为封封之，上树之木以为阻，固也，】。
凡建邦国以土圭土其地而制其域
【地理有髙深及山川限隔道路，纡曲地之大小，曷从而知？日在天，其景在地，唯量夫景之长短，则可以知夫道里之逺近故以土圭测日，景之度而制其封疆之域也，】。
诸公之地，封疆方五百里，其食者半，诸侯之地，封疆方四百里，其食者三之一，诸伯之地，封疆方三百里，其食者三之一，诸子之地，封疆方二百里，其食者四之一，诸男之地，封疆方百里，其食者四之一，【诸公，其食者半，当作其食者四之一，诸子诸男，其食四之一，当作其食者半，盖诸公之地，方五百里，其食半实封为二百五十里，似于过大，诸男之地方百里，其食者四之一，则实封止二十五里，似于过小，故诸公当为四之一，实封田一百，同出车千乘，正合大国车数，诸男食者，恰得五十里，与冉有所谓如五六十，孟子小国，地方五十里，司马同十为封，无不相符，旧注因解食字爲王，食其税，小国地，既小不应，王又食其半，遂谓大国贡重以正之，小国贡轻以字之，而改大国爲食者半，小国爲食者，四之一也，今因各经传正之】。
【诸公方五百里，其食者四之一，实封田一百，同盖上公天子之賔，郊祀之礼，皆天子之事，守故地独多，诸侯方四百里，其食者三之一，实封田八十五同诸伯方三百里，其食者三之一，实封田四十六同诸子方二百里，其食者半，实封田三十二，同诸男方百里，其食者半，实封田八同，旧注食字，指王言，夫天子畿内之地，自足以供九式之用，岂于五等诸侯之分地而复食之乎？详见封国攷】。
【或疑天子之地，方千里而侯国。乃有五百里四百里，末大必折，尾大不掉，无乃非居重驭轻之道乎？夫有管辖之地，有实封之地，有所食之田，此称方五百里已下者，即诗所谓锡之山川，土田附庸，皆以管辖之地而言也，其所称食者半，三等及经传所载，千乘之国，皆以实封之地而言也，孟子所言，君十卿禄者一嵗君所自食之禄，爲田三万二千畮，爲井三百二十，可食二千八百八十人之类也，夫所食之禄，实封之地，皆有限制，唯夫附庸之国，各自有君大国，特为之纲领名山大川之要害者，又不以封而王，官自监之，且周之上公，甚寡异姓，唯宋同姓，唯虞为公爵而已，亦何自而生乱乎？但愚详观周礼，封国之制于周初，孟子皆有不同者，书武成曰：列爵惟五，分土唯三，而周礼爵虽五，其命数礼仪，则公从上等以九为节，侯伯从中等以七为节，子男从下等，以五为节，分地虽五，其所食则公以四之一，侯伯以三之一，子男以半大扺，列爵惟五，而其等则三分土亦五，而其食则三视周初，为更密盖，周公制礼而稍更定者也。】。
凡造都鄙，制其地域，而封沟之以其室数制之，不易之地，家百畮，一易之地，家二百畮，再易之地，家三百畮，【畮亩通】。
【此造都鄙之灋也，邦国主分地，故以土圭度地制域，都鄙主治民，故地域大小以室，数为差除，山川邑居等虚数，而以居民之实数计之，谓之不易，一易再易者，地道虽敏，树大勤则力竭，故歳常种而地力，不竭者爲不易之上，地休一嵗而种者为一，易之中地，休二嵗而种者为再易之下地，即赵过所谓代田也，其灋地广六尺，半为畮，半为，广尺深尺，与垅相间，今嵗播种中明嵗休其力以为垅嵗更代则地力完，苗既滋长，稍耨草因隤其土以附苗根，比草尽垅平，则根深耐风，与旱，故能以薄地而倍收，此所谓一易也，再易者间二垅而为也，不易者，人与之，一夫之地一易者，人与之，二夫之地再易者，人与之，三夫之地，故即其地可知，室家之数，因其室制为都鄙之域也，○畎同，耐音奈】。
乃分地职，奠地守制，地贡而颁职事焉，以爲地灋而待政令。
【邦国都鄙既定，于是分农圃，山泽薮牧等之九职，定名山大川要害之守，制九畿之贡，各以其所有颁方伯，连帅甸稍县都之职事，各以其所能以为地之常灋，以待上之政教，征令也，○已上，建王国及建邦设都，制其大小之灋也，司徒主地，故掌封国，度地之事】。
诸侯封国图 两都建议
以荒政十有二聚万民，一曰散利，二曰薄征，三曰缓刑，四曰弛力，五曰舍禁，六曰去几，七曰礼，八曰杀哀，九曰蕃乐，十曰多昏，十有一曰索鬼神，十有二曰除盗贼，【弛圣子反舍，舍同，恤井反少也。杀，去声，损也蕃音凡闭也，】。
【凶年饥岁，老羸转乎沟壑，壮者散而之四方，故特设荒政，以聚之所以合其散也，其一公家旧日积贮，发散于民，遗人县都之委积，以待凶荒，旅师之散，利仓人之用有余，蔵之以待凶荒，而颁之也，其二荒者，捐之均，人无财赋，不收地职，其有不尽荒，而应征者，如汉灋七八熟者征其半，盖统体中，使之寛裕则不足者，自有通融，后世率以荒地之税，加熟地，失此意矣，二者损上以益下，救荒之本也，其三轻罪出之，俾得自食其力，朝士所谓虑刑贬，其四，释其力役，均人无年，则公旬用，一日凶札，则无力政，二者不坊民力以便之也。其五，山林川泽，恣民入不以时，不设禁防，其五关市之中，不察异物，听民有物，则市以为食，及司关国凶札，则无关门之征，使百货流通，二者去其严密，以寛之也，其七礼，其八杀哀，礼有繁文，末节有无，不足为轻重，而费财者，吉礼则眚之，凶礼则杀之，掌客凶荒，杀礼是也。其九闭蔵乐器大司乐，大凶札，令弛县曲礼祭祀不设县，其十会男女，不必六礼，使以礼物相养，又得完聚以相保，四者损缓，以助急也，其十一祈于鬼神，凡饥荒，必多疾疫，靡神不举，走羣望，以弭天灾，祈丰年，其十二严于捕盗，民迫于饥寒，易于为暴，或奸慝乘之，以倡乱，即士师之纠，守益加，谨之以絶祸乱之源，二者防变之道也。按：人有恒言救荒，无善策，然观大司徒所陈，曰眚礼，杀哀蕃乐，在上者自损，以忧民之心，可以想见曰：缓刑舍禁，去几多昏，则施寛博之政而不一一以小礼束缚之民，固得以先其所急矣，薄征弛力，则上无所求，下无所输，其悦豫孰大焉？然非平日有所预备，安能无取于民，至于散利，又非有十数年之积，乌能有所施而不竭哉？抑不特此耳，此下云令邦移民通财，盖天下无皆荒之理，故为之移民以就食，通财以给其不能移者，又司市职云：国凶荒札丧，则市无征而作布，盖采金为币，或賖与民而用其力，或以之而敛货之不售，二者又在十二荒政之外，后世救荒者，当知此矣，】。
以保息六养万民，一曰慈幼，二曰养老，三曰振竆，四曰恤贫，五曰寛疾，六曰安富。
【保息者，保爱其民，使之生息也，凡民强壮者能有为，自足以谋生幼，则未能为老则不能为，故幼者慈之，若产子三人：与之母二人与之饩，十四不从征，老者养之，如七十养于乡，五十异粮，又如司刺，一赦幼弱，二赦老耄，皆是也，凡民天伦全者，得以相生养鳏，寡；孤，独，天民之无告，发政施仁，必先施四者，所以振起之，使不遂毙也。家道寛裕，则有所资，借身体康宁，则志意舒展，皆有以自得，若贫无赀财，则欲为不遂，疾不能举动，则有志不伸，皆洪范所谓极也，恤贫者，若春省耕而补不足，秋省敛而助不给，泉府民之贷者，国服为之息也，寛疾者，若司救嵗时有天患民病，廵国野而以王命施惠，汉灋癃不可事者不算也，富者用有余，暴君汚吏，必掊克之使不自存，以至于小户无所倚赖，载胥贫困而已于富者则平其征役，不专取而责备焉，所以安之也，夫老幼二者，民生自然之数，使各得其所穷，贫疾三者，天命不齐之理，使不至于失所，富者本天之所厚，亦有以保全而不困之，尚何有一犬之不获其所者哉？】：
以本俗六安万民，一曰媺宫室，二曰族坟墓，三曰联兄弟，四曰联师儒，五曰联朋友，六曰同衣服，【媺美同】。
【本俗旧俗也，民安其故土，乐其旧俗，自然有忠厚之心，无侥幸之意，然所以安之，其道有六，宫室居身之所，务为完媺，则人重迁坟墓，祖宗本根之地，人死欲反本，以族类相葬，使人重本人，与人同类而相亲，门内则有兄弟以相亲，门外则有朋友，以相与习业，则有师儒，以明道制为族食之礼以合其同姓之亲制爲朋友之服，以合其异姓之义，设为庠序之教，师以贤儒以道而使百姓之相宗，此民所以内外维系固结而不离也，衣服者身之章，若宋之章甫，鲁之防腋，皆先王灋服，而其制不能无小异者，乡俗各有所便，异服则有几？民自不敢他适，有此六者，此民所以有赖，借而乐于为善也】。
正月之吉，始和，布教于邦国都鄙，乃县教象之，灋于象魏，使万民观教象，挟日而敛之，【义见大宰】。
【自正月之吉，而上建土地之图，制畿疆之封，掌土，会土宜土均，土圭之灋及十有二教荒政十有二，保息六本，俗六皆司徒，平日之事，乃一官之灋，守自正月之吉已下，比闾族党之灋，十二职乡三物，乡八刑，皆正月之后，以天运一新而施之，乃每嵗正月之定规，盖比闾族党之长，则有易置，十二职亦有变更，三物以举贤，八刑以惩恶，人事不齐，复取而作新之也，】。
乃施教灋于邦国都鄙，使之各以教其所治民，【教灋者，即十二教也，使教其民者，各立其长，以帅之也，○帅音率】令，五家爲比使之相保；【比弼志反，】五比为闾，使之相受；四闾为族，使之相葬；五族爲党，使之相救；【党，乃党恶字，古用防】五党为州，使之相赒；五州爲乡，使之相宾；【赒音周】。
【比闾族党，州乡教民之灋，施之于邦国，都鄙者五家为比，以比次之义，善恶纎微必知，使相保任，不得为恶，二十五家为闾，左右为之门，以稽其出入，同巷而居者，使相容受，所居皆良民，有为恶者，则众共发觉，无得相容隐，百家为族，以冋宗合族之义，一家有丧，百家助之，五百家为党，以相党与之意，有患难，合力救援，守望相助，二千五百家爲州，州之为言，周也，有无相通，赒其匮乏，万二千五百家为乡，六郷之中有贤者，能者，合众论之，公相与賔兴之，凡治民，必从其有司，此教民之本也，凡邦国与都鄙近城郭者，通谓之郷，则以此灋纪而教之其逺于城郭者，则谓之野，遂人以邻里酂鄙之，灋纪之也，大国三郷，三遂以次而降，都鄙亦如之，大抵王都侯国之郷遂皆卿，大夫士所兼，其秩尊若都鄙，则赐民以秩耳，】比闾族党州郷图。
颁职事十有二于邦国，都鄙使以登万民，一曰稼穑，【三农，生九谷】，二曰树蓺，【蓺音乂，○园圃，毓草木】，三曰作材，【虞衡作山泽之材】，四曰阜蕃，【薮牧养，蕃鸟兽】，五曰饬材，【百工，饬化八材】，六曰通材，【商贾阜通货贿】，七曰化材，【嫔妇化，治丝枲，】八曰敛材，【臣妾聚敛，疏材】，九曰生材【，闲民转移执事】，十曰学艺，十有一曰世事十有二，曰服事。
【大司徒主天下人民之数，故颂职事，十有二于天下，邦国及王畿都鄙，使登万民之数，必颁职事而后入其数，盖以其民可任者，将以施政教，行征令，故与司冦。司民所登民数，自生齿已上，微不同也，自一至九，即大宰以九职任万民也，形也，有定人，各类其祖世事者，世其父祖之业，使服习易也，气化不齐，亦有不系于世，类自为别业，而异于父，祖学艺者，因材而成就也，服事庶人，在官服公事者，大宰百揆之职，兼知民事，其以九职任民者治其大凡而已，司徒专主民事，九职之中，有变更损益，皆因此三等之民，故复益之，以此三事也，】。
以乡三物教万民而賔兴之，一曰六徳知仁圣义忠和，二曰六行，孝友睦婣任恤，三曰六艺，礼乐射御书数，【婣音姻任去声，】。
【师曰：物，犹事也，賔兴以賔礼举贤能于王也，根于心，爲德知者，心体之良知开天聪明也，仁者心德之全体，克去己私也，圣者知通乎微，神明厥德也，义者，心之裁制，揆事宰物也，忠者发已自尽，恳恻爲善也，和者，发皆中节，无过不及也，体于身爲行人，生本于父母，罔极之恩也，故孝居先，兄弟与吾同出于亲故友次之，九族同出于祖宗，故睦次之，五服异姓之亲，骨肉相联，故婣次之，朋友合志同方，故任次之，邻里乡党相安而居，故恤又次之，见于事爲艺，五礼以道中，六乐以道和，五射以观徳五御以服事六书，以攷文九数，以会计先王之教本末具举，内外交养，所以成人材而正风俗也。后世教以无用之空言，是故下无实学，上亦无由得眞，材】。
【按五礼六乐，详见大宗伯，大司乐，五射者曰白矢，谓弯弓彀率矢，至弓靶而见白，此弯弓之灋也？曰：参连谓先发一矢三矢，夹于三指间，相继拾发，不至断絶此注矢之灋也？曰：剡，注，谓矢头剡，处直前注于侯，不从高而下，犹今人所谓水平箭，此发矢之灋也，曰襄尺，襄包也，尺谓肱至手为尺，射者常以肱蔽其胸脇无使他人之矢，从虚而入，此自防之灋也，曰：井仪谓四矢集，侯如井字，即诗四矢如树，此射灋之妙也。五驭者鸣，和鸾疾徐之节，过君表步乘之节，逐水曲周旋之灋，舞交衢，折旋之灋，逐禽左左右之灋也，六书者曰象形，谓肖万物之形而识之，如日月，山川此字，学之本也。曰：防意谓以其形而反仄増损或重叠配合及配，他文成字如本末，□□比从幺，孑干形不类而意，则可通也；曰处事，谓以形以意合，数文而为经纶之象，如祭冠，射相皆自人而言也？曰：形声谓主一字之形，而以他字之声，合之如露，霆霖雩，昃向歴景之类也，曰转注，谓一字而转为数声，如令长辟，冘之类也，曰假借，谓一字而借为数义，如风气而借为风俗，能兽而借爲才能也，前人之论，互有得失，其详见于字学，九数者算灋，所谓方田粟米，差分少广，商功均输，方程赢，不足旁要，郑氏又以为重差夕，桀勾股其详，见于算书也，○彀率音构律，拾干刼反，剡月捡反】。
以乡八刑纠万民，【纠察举禁戒之意】，一曰不孝之刑，二曰不睦之刑，三曰不婣之刑，四曰不弟之刑，五曰不任之刑，六曰不恤之刑，七曰造言之刑，八曰乱民之刑。
【乡八刑者，皆乡民之所犯，司徒主民，故所纠止此，大宰则有官刑小宰，则有宫刑，宗伯则有教，刑司马，则有军刑，司空则有野刑各不同，而归于士，自一至六，皆六行之反，六行之友，专施于兄弟，故在睦婣之前，此则变言弟兼施于师长，故在睦，婣之次也。造言者邪？説诬民异端者，流也，乱民者桀黠，犯灋败类者也，】。
以五礼防万民之僞而教之中，以六乐防万民之情而教之和，凡万民之不服，教而有狱讼者与有地治者听而断之，其附于刑者，归于士。
【上既陈，大司徒施教之道，然三物者，教之灋也，而莫要于礼乐，八刑者治其罪也，而必先于听断，故复结之，以此伪者，外有所为，丧其天真者也，五礼以防其伪，使其行得中情者，中有所动离，其天性者也，六乐以防其情，使其心应和中，以立天下之大本，和以行天下之达道而民，岂有丽于刑者乎？教之如此，其至犹有不率教，而狱讼者，然未忍遽加以刑也，与其郷遂亲民之官，听而断之，以息其争，不幸而有丽于五刑者，然后归之，士师始终，必欲成其善，所以爲仁之至也，】。
祀五帝奉牛牲羞其肆，享先王，亦如之，【牛土畜，顺而能任载，故属地官，祭祀莫大于五帝，先王故大司徒奉之，进其肆解，骨体】。
大賔客令野修道委积
【畿内委积之入，皆地官所掌大賔客，诸侯来朝者，使遂师廵其道，修遗人共其委积，小宰六职，所谓怀賔客也，】。
大丧，帅六郷之众庶，属其六引而治其政令，【引音引丧车之索，执之，以前道者自行而言，故曰引綍，举棺之索，负之以下，棺者自绳而言，故曰綍，六郷近，掌殡及啓，朝祖在道之事，故止言大丧，属其六纼，六遂逺主下棺之事，故云：及葬，帅而属六綍，郷遂相为始终，必均其役者，使百姓各致其情也，六乡之民，大司徒亲率之治，其政令者，部署检校之，使不杂乱也，綍绋同纼，引同】。
【按周礼于丧纪之事，必极其厚者，人之所以有礼义者，生全康乐，则敬共慈爱，以相与死亡，患难则哀戚图猷，加厚于平时，故其爱敬皆为实，若夫患邪？婬者朝死而夕亡之，遇患难委而弃之，则其相与之情，皆为虚假，视彼鸟兽之哀鸣，踯躅者反不若矣，是故先王所以厚于丧礼者，不过因夫人不背本之眞情，而品节之使，夫不肖者有以企而及之也，且必均其职，于百官府均，其役于乡，遂之万民者，使夫委积之臣，各致其臣子之诚王，国之百姓，靡不尽其如丧，考妣之情，是故疾病之祷祠医药，患难之，捍卫营救，无所不用其极，不幸而有败，亾之祸，则以身徇之，而与之俱死，皆此道也，彼治丧以薄为道者，则视夫患难丧亡，如虚舟飘瓦，然设国家有事，何所寄托？此所以为异端者，流也】。
大军旅，大田役，以旗致万民，【旗即乡，师遂人所谓大旗本大司马中军所建，郷遂皆王亲兵，司徒为王致民，故得建之解，见九旗图说，军旅，田役刻日，树旗期民于其下，遂人不用命者诛之，此亦当然也。】而治其徒庶之政令。
【万民，既至，则致于大司马，而司徒犹治其徒庶之政令，盖伍两卒旅之吏，本皆六卿之属，但主以司马之灋治之而不易其人也，】。
若国有大故，则致万民于王门，令无节者不行于天下，【冦戎之事，宫正既比其官府，次舍之宿卫，司士致士而颁其守此，复致万民于王门，以备不虞，而待任用，臣民各致其守也，无节者不行，即郷大夫以旌节，辅令则达之掌节，司险无节者，有稽则不达，此防奸细之要，灋】。
大荒大札，则令邦国移民，通财舍禁，弛力，薄征缓刑，【前言荒政十有二，聚万民矣，此复言之者谓令于邦国且不止，大荒更有大疫疠之时也，移民者，一以辟灾，一则就米粟通财者，谓有守之不可移，老稚之不能移者，则输粟与之，此乃令邦国之事，故比前为畧】。
嵗终则令教官正治而致事
【嵗终天道之成，五官各帅其属攷正，其治道休致，其职事冢宰，受而听之也，解见天官】。
正嵗令于教官曰：各共尔职，修乃事，以听王命，其有不正，则国有常刑。
【正嵗天道之始，人事亦当作新六官，各帅其属行王之令而致之于民，奉天以始终也。】。
小司徒之职，掌建邦之教，灋以稽国中及四郊，都鄙之夫家九比之数，【凡比灋先定其贫富，则可以施政令夫家者，匹夫匹妇受田之家也，夫家有上，中，下三等，三而三之，是为九比】，以辨其贵贱，老幼，废疾，凡征役之施舍，【施郑氏云：当作弛，式子反，此释良是，盖贵贱老幼，废疾当寛而舍之，大宰敛弛之聨事，正此义也。郷师，遂师同，唯闾胥单言，辨其施舍，当从旧○贵，若卿大夫贱，若胥徒以其服公事，亦在所免。六十以上为老，十五以下为幼，及罢癃残疾不可事者，凡征役皆在所优免，故辨而弛，舍之以厚，风教也，】与其祭祀饮食，丧纪之禁令，【祭祀谓州祭社党祭禜族，祭酺饮食，谓乡饮族食丧纪族相葬埋，辨其禁令之举，废使不失礼，灋也】。
【掌建邦之教灋，而其下唯言立邦，比之灋者，弛舍其民，则教民贵贵尊贤，老老幼幼寛疾之道，祭祀以教敬，饮食以教让，丧纪以教，厚及夫攷，其吏职之举，废比之者，所以教之，故不曰比灋而曰教，灋也】。
乃颁比灋于六郷之大夫【比，灋比要大比较比，音鄙，唯五家爲比地，比正之音，避○比灋者，即上文九比之数，与施舍禁令也，】使各登其乡之众寡，六畜，车辇【辇，音连○众寡，谓人民可任之多少，六畜马，牛、鸡、羊、犬，豕，所以为兵备守御，养老賔祭之不可缺者，车谓革车及大车辇，人挽行车，登谓进而上之，】辨其物，【定其财产之多寡，即所谓九比也。】以嵗时入其数，以施政教，行征令，【施政教，即祭祀饮食，丧纪之政教行徴令即征役，及贡赋之事，六郷之大夫六卿也，下兼有司之守，故小司徒，颁以灋若六遂，则遂人令之都鄙，则其君令之而，受灋于司徒治民，则地官为主也，】。
及三年则大比大比则受邦国之比要
【大比者，使天下大简阅民数，及其财物也，比要者，其详蔵于侯国。其总数则登于天府，小司徒受之，王国嵗时入其数，侯国。则三年而入其要，内外详畧之不同也，】。
乃会万民之卒伍而用之，【比民从人民，其事繁而详用，民以要簿，其事简而畧防万民之卒伍者，将定民之卒伍，必聚集而配合之也，用之者，用为军旅，田役等事也，】五人为伍，五伍为两，四两爲卒五卒为旅，五旅为师，五师为军，以起军旅，以作田役，以比追胥，以令贡赋。
【此伍两制军之灋通，乡遂都鄙以达于天下者也，谓之伍者，以一统四一居中，而旁各二，故字以五人为文，二十五人为两以乘车，一车两轮，得名百人为卒，卒之为言终也，兵车重车各一，乘兵灋自此而成，故以卒名五百人为旅旅，众也，故字从旗，师，众也，二千五百人为师，师大也，众也，车二十五乘，为大偏，故字从帀，以据险而营衞周匝也万二千二百人为军，兵车一百二十五乘，谓之伍，大车亦如之，又合二车之倅，为车五百乘，可以自环为营，故字以包车为文也，军伍之灋，立有会同，征伐起而用之，四时讲武及大役作而趋之，有警，比之追以逐捕盗贼胥以俟，奸细，平居则凡贡赋，若委积刍薪，令挽漕之，各随道里之便，贮以备用，要之于比闾之中取强，有力者充之，故曰：会万民之卒伍也，旧谓五家为比，故五人为伍，二十五家为闾，故二十五人为两，居则为比，闾族党州，郷行则为伍，两卒旅师军，此说是矣，而非覈实之言也，夫苟定于比，即为伍，则征行而用众，何以居守？岂百里之内，旷然无人耶？且凡贵贱贤能，老幼废疾皆舍，则伍不有缺耶？愚尝详攷六乡居民之数，一比长所统，合有五十家，然则所谓一伍之人，亦于五十家内而取之，十家而取一人也，故比闾族防州，乡者教训，其居民之灋，有家则在所教者也，伍两卒，旅师军者，部署其勇力之灋，凡有材艺者，又自会而用之也，庠序师田，各自为制，征行有时而居守，不可缺不外乎？比闾而不泥于比闾，实行而不悖，故以比闾中之民而简阅之为伍，两则可谓比闾之民与其长，即伍两之兵与将，岂其然乎？】。
【又按：凡车一乘，卒百人必不可分，虽有调遣更休，必以其一卒，周而复始，至其役于司马，凡乡遂都鄙所统之兵，原合卒伍，及所统之吏，更不可易，是故行伍之人，素相亲识，军之与吏，素相忠爱，所以能相安，唯参游等将在大将所任，故兵之所属无常，若军士有物故疾病等不足于队伍，则重为配合，乃稍有更易耳，】。
伍两卒旅师军图
乃均土地以稽其人民，而周知其数，上地家七人，可任也者家三人，中地家六人，可任也者，二家五人，下地家五人，可任也者家二人，凡起徒役，毋过家一人，以其余为羡，唯田与追胥竭作。
【此均役以稽民数之灋，一夫上父母，下妻子，旁有兄弟为家，虽有数弟，皆食百亩之内，必壮而有室，乃授余夫田凡供男子征役之事者为可任，乡自七尺，野自六尺皆征之，故可任者，自三人至二人，一家不止一夫也，夫有休代之，灋则田之收固无不均，但上地不易，费人工少，故其入食七人，计其家之可任者，当有三人，中地一易，费人工加一倍，故其入食六人，计其家之可任者，二家当有五人，下地再易，费人工加二倍，故其入食五人，计其家之可任者，当有二人，大约以三等之地，通计之，每一井不过四家，可用之民，十人几起徒役，四家止用四人，其余六人，悉为羡卒，惟田猎，则凡有材艺者，皆作而尽其材，所谓惟为社，田单出，里人各致其报本之心也，追胥亦然，使盗贼无所容也，按孟子云：百亩之粪，上农夫食九人，上次食八人，中食七人，此经唯举七人，而下赋役，以寡者立灋，虽有三人，二人而起徒役，无过家一人，皆寛仁之政也，】。
夫家受田总论
凡用众庶，【用为军旅，田役追胥，贡赋之事，】则掌其政教，与其戒禁，【政以正其不正，教以辅其不及戒者，先事而戒禁者，禁于未发，】听其辞讼，施其赏罚，诛其犯命者。
【争讼者，辨其曲直，以安良善，功过者，施其赏罚，使人务功违犯，上命者诛戮，以一众志三者，皆驭众庶之灋】。
【按政教戒，禁数见而语，稍变宫正，诸子主贵胄，小司徒乡大夫主民司市主商周公于四民治而教之，道一而已，】。
凡国之大事致民大故致余子
【几经中言大事皆谓七事之大者，小司徒致所应执事，守备之人而用之，大故皆谓冦戎，余子谓羡卒也，不特致民而已，并致其余子，部署而卒伍之使人尽为守，即脩闾氏所比国粥，追胥也】。
乃经土地而井牧其田野，九夫为井，四井为邑，四邑为丘，四丘为甸，四甸为县，四县为都，以任地事，而令贡赋，凡税敛之事，乃分地域而辨其守，施其职而平其政，【此治井牧贡赋之灋，自国都以达于天下者也，经土地者，即孟子所谓经界也。井牧者，春秋传云：井衍沃，牧，隰，臯地势寛平，画而为井，其形正方，此井田之常灋也，地形髙下不齐与夫地狭，民稠之处，田不可井，则十夫共为一沟，或田不足于一夫，则取数块以补之，或士贾官牧等家受田不及百亩，则亦随分量授之，此井田之活，灋也，九夫为井者，方里而井，井九百亩通公田，言故称九，夫犹司马，灋所谓夫三为屋，屋三为井也；中为公田，八家皆私田百亩，同养公田，实则八夫，故孟子云：八家同井，然民有单丁受田二十五亩者，一井实不止于八家，故云十夫有沟也，然此指治成极盛之，时国都地辟，民聚之处，大约如此，若以上中下三等，不易一易，再易之地计之，一夫耕，二夫之地，每井实止四家，四井为邑，十六家，论语所谓十室之邑也，四邑为丘，丘十六井，六十四家，丘之为言聚也，舜所居一年，成聚是也。前汉志有戎马一匹，牛三头毕赋之，灋期于甸，鲁成公作丘甲，春秋所以书其重赋也，四丘为甸，甸六十四，井二百五十六家，前汉志有戎马四匹，兵车一乘，牛十二头，甲士三人，步卒七千五人，干戈备具，将重车者二十五人，是谓乘马之灋，车马兵器，靡不备具，可用以军旅，田役，故以甸名也，又司马灋曰：井十为通，通为匹马，通十为成，成百井，革车一乘，士十人，徒二十人，夫革车一乘而止，言徒士共三十人者，盖伍皆有长徒百人，则伍长二十人，以其长之寓于徒内，故称徒二十人，而百人在其中矣，百人四两，两司马，中士四人，二两为联，亦曰队二队，则有队长，队副四人，四两为卒，卒正，上士一人，卒副一人，故称士十人，是故武王革车三百两，合有三万三千人，不言其徒而止，举其士，故曰：虎贲三千人也，然同一兵赋也，汉志则曰四丘为甸，有兵车一乘，司马灋则曰通十为成，革车一乘，甸六十四，井成百井，其数不同，何也？夫井邑丘甸者，主出兵赋之，灋通成终同者，主治水之灋，各自为经纬者也，故兵赋定于一甸者，以室数制之，指其实数，若一成百井之地，除邑居沟渠，道路等三分之一，其实备车之家，亦但如甸之一成也，昔少康有田一成，即周之百井，有众一旅，即甸之五百家，其数大畧相类，则知此灋自古然矣，旧注不得其说以谓旁加一里，治沟洫，夫沟洫纵横于地方之内，遂人明言，百夫有洫，千夫有浍，万夫有川，合众力而治之，何以旁加为哉？但此一甸夫数，五百家实数，二百五十六家，出兵止于一卒，百人而少康，谓之旅，则五百家内人，人尽用屯难草创，时与此全盛自不同也，四甸为县二百五十六井，出兵车四乘，四县为都，一千二十四井，出兵车十六乘，司马灋成十为终，地方千井，三分去一，实为十甸之地，出车十乘，终十为同，地方万井，三分去一，实为百甸之地，出车一百乘，其义亦犹甸之与成，详见井田图说，或疑司马灋乃穰苴，所述与经文丘甸，不合，盖非先王之制，不足为据，然愚观夫井十为通正，与彻法字相符，及夫少康之有田一成，诗之终三十里，此经之同徒輂辇，盖无不合，且与遂人百夫之洫，千夫之浍，万夫之川，正相表里，故虽非经文，而实为古灋，自不可废也，○经界既正，则中为田赋，君子之禄，九式之用，于是而取外为兵赋车马，兵器于是乎胥任，民以九职，令以贡赋，凡税敛之事，此自民而言也。分地域谓建邦国，造都鄙制乡，遂于是辨其要害之守，施以贡赋之职，均平其政，使不偏，此自上而言也，】。
井邑丘甸县都图
凡小祭祀，奉牛牲，羞其肆，【王冕所祭，】○小賔客，令野修道，委积【诸侯，使臣也，】○大军旅，帅其众庶，【帅之而致于大司徒】小军旅，巡役，治其政令，【小司徒，自巡治】○，大丧，帅邦役，治其政教。
【此数事，皆与大司徒同职，大司徒，大祭祀，奉牛牲，羞其肆，大賔客令野，修道委积，大军旅，田役，治其徒庶之政令，故此小司徒，掌其小者，大丧，大司徒治其政令，但令之而已，此云治其政，教以送死大事，凡正棺引复土，小司徒亲自教之，】。
凡建邦国立其社稷正其畿疆之封
【大司徒，立王社稷，小司徒，则立诸侯社稷，大司马所制九畿内，为国畿外，九服为九畿，小司徒，封土以为识也，】。
凡民讼以地比正之【比音避】地讼以图正之
【民讼争是非，正以地之比邻，朝士以地传而听其辞也，地讼争疆界，攷其地之图形八成之听，闾里以版图也，二者听民间辞讼之灋】。
嵗终则攷其属官之治成而诛赏，令羣吏正要防而致事。
【治成，即宰夫所谓日成也；治功必以渐而积，故日所爲谓之治成，本乡师所听小，司徒据之以行，攷课之灋月，要小司徒，所听复致于小宰嵗会小司徒致于大司徒，大司徒，复致于冢宰，】。
正嵗则帅其属而观教灋之象，【以治象之例推之，当云教象之灋，】徇以木铎曰：不用灋者，国有常刑。
【正月之吉，大司徒县教象之，灋于象魏，故小司徒，率教官之属，观而徇之也，】。
令羣吏宪禁令，脩灋纠职，以待邦治，【表县，其各司之禁令，脩其常灋，毋使废坠，纠其职事，毋敢怠缓，国家有事则应之，】○及大比六乡，四郊之吏，平教治，正政事，攷夫屋及其众寡，六畜兵器，以待政令，【此大比，谓一嵗之始大核实之非三嵗大比也，师曰：四郊之吏，吏在四郊之内，主民事者，平章其教治优劣，论正其政事得失，夫屋者九等之民，有勤惰贫富，五亩之宅，有脩废百亩之田，有荒熟也，及夫户口有众寡，六畜有登耗，器械有备，乏皆阅计，爲比要国家，有事则用之】。
乡师之职，各掌其所治乡之教，【乡师，司徒之攷也，共四人，二人共三乡之事，故云各掌教即戒令，纠禁也，】而听其治。
以国比之灋【，小司徒所颁比灋】，以时稽其夫家众寡，辨其老幼，贵贱废疾，马牛之物，辨其可任者，与其施舍者，【施当作弛，可任正与弛舍异也，○弛舍，即贵贱老幼，废疾也，】掌其戒令纠禁，听其狱讼，【戒者，先事而戒令者率作兴事纠者，诘其违慢禁者，禁于未发】。
大役，则帅民徒而至，治其政令，【佐大司徒也，】既役，则受州里之役，要以攷司空之辟，以逆其役事，【辟音壁，○按州里，遣役之本数，攷司空治役之章程，则役事可得而钩，攷矣，】凡邦事，令作秩叙，【邦事，谓凡致民之事，秩者部署其位，常叙者次第，其功程解，见宫伯及下里宰，郷吏作之，郷师令之也，凡野民之难，统甚于军者，以其无秩叙耳，大役而寓军灋，则能驭万众，如一人矣，】。
大祭祀，羞牛牲共茅蒩，【蒩音租，○甸师，共萧茅乡师，以茅为蒩，刌之长五寸，用以借祭，黍稷及肤】。
大军旅，会同正，治其徒役，与其輂辇，戮其犯命者，【輂辇音菊，琏○稍人作，其同徒辇，辇乡师正治之輂重，车驾牛者，故字从共取载之，多为义辇人挽，行小车也，故字从二夫，此二车行，以载任器，止以爲蕃衞者司马灋辇，一斧一斤，一凿一梩，一锄周加二，版二筑】。
大丧用役，则帅其民而至，遂治之，【治谓监督其事，】及葬，执纛以与匠师御匶，而治役【，纛毒，道二音，匶古柩，字 纛，郑氏曰：羽葆幢，大旗也，以指挥挽匶之役，正其行列，进退匠师事官之属，主众匠杂记诸侯，执綍五百人，四綍皆衔枚，司马执铎，左八人，右八人匠师，执翿以御匶，而治役乡师，共司其事也，○葆音保，幢牀，状二音。即翿也，綍绋，通引棺索，翿音道，纛，通也，】及窆，执斧以涖匠师，【音变，葬下棺也，○匠师主丰碑之事，郷师执斧涖之，使戒其事，天子六綍，四碑前后两傍各一碑，】凡四时之田，前期出田，灋于州里，简其鼓铎，旗物兵器，脩其卒伍，【四时田猎，以讲武事，州里虽有成灋，必前期复出，灋以戒令之几旗，鼔兵器须阅计，使完善卒伍，须配合使得宜也，】及期，以司徒之大旗，致众庶而陈之，【司徒致民，解见前，大司徒郷师司其事，陈之以就行列，】以旗物，辨郷邑而治其政令，刑禁，【州里鸟隼之旗，每郷邑之民各在其旗物之下无相干，则可以施其政令，刑禁也，】巡其前后之屯，而戮其犯命者，【车徒异部，险野人在前，易野车在前，郷师总巡之】，断其争禽之讼。
凡四时之征，令有常者，以木铎徇于市朝，【征令有常谓田狩及正月，命脩封疆，二月，命雷且发声之类】。
以嵗时巡国及野而赒万民之囏阨，以王命施惠，【囏古艰，字遗人，掌郷里之委积，以待民之囏阨，但掌其所赒之物耳，于是司稼巡野，观稼而赒其急而平其兴，所以补助其耕，敛之不足也，司救嵗时有天患民病，以王命施惠，所以救其疾病也，然二官所治者广，恐徒为文具，故乡师亲出，而巡其所治嵗时者随事而行，不拘其时，囏阨者，兼不足与疾病二者，以王命施惠，代王廵行也，】。
嵗终则攷六乡之治，以诏废置，【每嵗之终攷其六乡之治，即其贤否之尤著者，诏于司徒冢宰，贤者置之，否则废之】。
正嵗稽其乡器，比共吉凶二服，【吉服，祭服也，凶服丧服也，】闾共祭器，【簠簋俎豆之属，】族共丧器，【素俎揭豆，夷盘輁轴之属，】党共射器，【弓矢，旌福中之属，】州共賔器，【尊俎笙，瑟之属，】乡共吉凶礼乐之器，【乡之所治，广或有境内山川等祠，或冇公卿大夫之丧，故几吉凶礼乐之器无不预备之】。
【礼非器不行，故每正嵗则稽其乡器之备，乏服者，人人自衣其身，不可移用，故每比各自备之，家必有祭，然器不能皆备，故使一闾之内，必有祭器，得以移用丧，器不常用，族主相葬，故使共丧器以相葬埋，党主患难相救，欲其人，人闲于弓矢，故使共射器嵗时演习有故则用之；川长以礼会民，而射于州序，故州共宾器，以礼賔乡之所治广，且王畿首善之地，礼教之所自出，故几吉凶礼乐之器无不预备，器备而后礼行礼，行而后教成也】。
若国大比则攷教察辞稽器展事以诏诛赏
【三年大比，则视其所教，贤能之人而知其教，灋之善否，教以得人，为主也，询之以事，察其言之，合治与否，所谓攷言也，简阅其乡，器之备乏，展省其政事之勤惰，责以实事，非可以文饰也，因而赞王及冢宰，善者赏之，不善者治其罪】。
【按嵗终废置三嵗诛赏与冢宰相成，百职皆然也，】。
乡老二乡，则公一人，【王之三公，下兼也，一人治二乡之事，】乡大夫，每乡，卿一人，【王之六卿，下兼也，每人治一乡之事，】州长，每州中大夫一人，【每乡五州六乡州长，凡中大夫三十人，】党正，每党下大夫一人，【每乡二十五党六乡党正，凡下大夫一百五十人】。
族师每族上士一人，【每乡一百五十五族，六乡族师，凡上士七百五十人，】闾胥，每闾中士一人，【每乡五百闾，六乡闾胥，凡中士三千人，】比长，五家，下士一人，【每乡二千五百，比六乡，比长，凡下士一万五千人】。
【乡大夫，即六卿也，州长而下，及遂大夫等，即六卿已下之贰属也，周礼之灋，在朝则为六官，在国则兼为郷，遂之官及都鄙之君，故平居则六卿各教其所治民，不必别立守令，国有大事，而致民则，六卿各帅其郷，遂之民而至，不必别有徴召国有大故，则六卿各纠其民而守不必别爲长帅其有会同师，田而用众，则六卿各帅其都家所统之民而往，不必别为之将，观夏书甘誓，乃召六卿即六事之人，则此灋自古已然，春秋列国三卿，即三军之将，则此灋末世不废，以此见古者公卿大夫靡不亲民，岂以清高为务，而重内轻外，文事必知武备，岂唯词翰是工，而文武异，揆以内则为王朝之臣，治官府之事，以外则为郊野之君，统邦畿之政，此体统合一，情意流通，而无后世内外隔絶上下司猜疑，扞格之也，其族师而下，未必皆王臣不过，民自推择其长，因而秩之，故曰使民兴贤，出使长之，汉赐民爵，一级已上，盖其遗灋也，夫有爵则有禄，此古今通道，八则之禄位，以驭其士。正由于此，故其人皆得以清心化理，以民事为重，后世民间之吏，唯以催督钱粮，勾摄公事，是急不唯无禄以养之，而凡所以聚敛于民者，百责皆萃其身，每强其所不能不至于逃絶不止尚望其以教化为事哉！】！
【世疑六乡六遂七万五千家，而设万有八千九百三十九官，遂亦如之。民不胜扰，奈何愚尝详攷周官之灋矣，六乡，六遂近郊逺郊四面方二百里之地，为田六十四，同当为一百五十万余家，今观六乡六遂序官之数，比邻之长共三万人，所统之民，止于卜五万家，十倍其数者，此乃简稽之灋与，今之设里同，盖每比合有五十家，而每嵗为之长以司教化者一人，当简稽之数者，止于五家，官有定员，其民则相更代数十年而周一，比长所统，实五十家，故官不见其多而民不知扰也，苟泥于十五万家则近郊逺郊一百里之居民一何少而井邑之夫有定数，又将焉往？也哉】。
六官分治乡遂都鄙邦国图
成周兵民之制
乡大夫之职，各掌其乡之政教禁令，【乡大夫，凡六，其一即大司徒，其五为五官分，天子之六乡而治之，故云各掌其乡政以正其不正，教之使効，上之所行，禁以防其恶，令以率其事，】正月之吉，受教灋于司徒，退而颁之，于其乡吏，使各以教其所治，以攷其德行，察其道艺。
【正月之吉，天运维新，六乡各受教，灋于司徒，退而颁之，于州长已下之吏，使各教其所治之民徳行道艺者每嵗以党正之所书州长之所攷者，而复考察之，以为异时賔兴之本也，德与行并言善行，皆天徳之发则不流于小行，艺与道并言，游艺皆至道所，寓则不局，于一艺】。
以嵗时登其夫家之众寡，辨其可任者，【小司徒，颁比灋于六乡之大夫以嵗时入其数，故此登其夫家，辨其可任，弛舍而入其书于小司徒，将以施政教，而行徴令也】国中自七尺以及六十，野自六尺以及六十有五，皆征之，其舍者，国中贵者，贤者能者，服公事者，老者疾者皆舍以嵗时入其书。
【此征字，谓用为力役之征也，凡人壮而有室者，即可任以男子之事，此固易辨，其末有室者，则以躯干高下，而定其气力之强弱故髙及六尺七尺者，虽年未壮，亦可服，男子之役，城郭之民，其役烦载师，近郊十一，其征颇轻，故得以晚赋早免，野鄙之民，其役省载师逺郊二十而三，其役颇重，故早赋晚免，大扺低昂，相以足用而已，贵已仕者贤有徳行能有道艺，养于庠序而升之，司徒者服公事，庶人在官者，老国中六十已上，野六十五已上疾，谓疲癃残疾，皆复除而不任，所以尊贵，优士达吏，养老寛疾也，】。
三年，则大比攷，其德行道艺，而兴贤者，能者【兴，谓人才在下兴，而举之也，】○乡老及乡大夫，帅其吏与其众寡以礼，礼宾之【，乡老三公賔兴重事亲往涖之，众寡乡人之善者，无拘多少，咸在】厥明，乡老及乡大夫羣吏献贤能之书于王，王再拜受之，登于天府，内史贰之。
【大司徒，以乡三物教万民而賔兴之曰：六德六行，即此所谓德行曰六艺，即此所谓道艺，乡大夫平日之所作成，党正正嵗之所书州长嵗时之所攷，司谏之所巡，问，观察不出乎此，至是，大比复攷，而兴之所以为公卿，大夫士以任天职，以治天民者，皆不外是焉，与其众寡者稽合众论，出于至公，必素服于宗族乡党，不得以掩袭也，以賔客之礼，礼之而不复以乡人待之，自此而用賔于王也，録其姓名及其贤能之实，献之于王，王再拜，受其书，重得贤也，登于天府，以天祐国家降生，贤才也，内史诏王爵禄，故藏其贰，将授以天位也，后世上以空言取士，而不必其实，下以空言自售，而不必上之求公卿之所作，成天王之所优礼，皆非其道，于是真才不易得，天职旷而不举矣，】。
退而以乡射之礼，五物询众庶，一曰和，二曰容，三曰主皮，四曰和容，五曰兴舞。
【贤能者，既献之于王，以为公朝之臣矣，其比闾之吏，与夫府史胥徒大比，黜陟之后，将何所取哉？于是乡老等复退而至乡，以乡射之礼五物，询其众庶，量材而用之，庶即庶人在官之庶也，其以射者，古之用人，欲加之任，使必以射，观其器能，虞书所谓侯以明之，下文五者，非射不能知，犹后世观身，言之灋也，和者恺悌温良，此立人之本，容者，容止可观，如汉选舞者，以形容魁梧也，主皮者不失正鹄，和容者，容体比于礼兴，舞者节奏，比于乐，以此五者，观其人于是郷遂之官，与夫百官府之羣吏，靡不有守，有为可以辅成君子之治而非庸，戻壊政之人矣，但其上者以賔礼之而荐之于王，王自以射选之，或即授之，禄爵，或复养之，成均其权，在于司马，此则仕于其家云尔，故乡老自以射选之也，】。
此谓使民兴贤出使长之使民兴能入使治之
【乡人夫大比之事，皆稽于众而不自为私，盖小民合而听之，则公使民自举其类之贤者，能者，于是出而在野则为乡，遂都鄙，长民之官，吏是举贤所以为民，上以长于己也，入而在朝，则为六职，治事之官，吏是举能所以为有司以治己也；民其肯徇私而不公者哉！孟子曰：国人皆曰贤，然后察之，见贤焉，然后用之，公天下事以公天下之心，处之也】。
成周造士，兴贤制【，古今造士，得失利弊，酌古取士，灋】。
嵗终则令六乡之吏，皆会政致事，【乡大夫，掌一郷之教，而云六乡者言六乡之大夫，令其六乡之吏也，】。
【会计其政，休致其事，因而考覈，其称职与否，以待废置之典，盖羣吏上于乡大夫，郷大夫致于大司徒，大司徒致于冢宰也，此灋百官府皆然，司徒为五官之首，故发其例】。
正嵗令羣吏攷灋于司徒以退，各宪之于其所治之国，【正月之吉乡，大夫受教，灋于司徒，退而颁于乡，吏六郷者，郷大夫所亲治，故自颁其教也，此令羣吏攷灋于司徒者，乡大夫所主，都鄙之国，以身仕王朝，不得亲治，使吏摄之，故令攷灋于司徒而各宪之于其所治之国，盖亲听教戒，则受命唯谨，上之人亦得延见，长吏以访民情也，】。
大询于众庶，则各帅其乡之众寡而致于朝，【大询详见小司冦乡之众寡，凡有职者，及贤能者皆在也，】。
国有大故，则令民各守其闾，以待政令，以旌节辅令则达之。
【各守其闾者，以静制动，凡军中搏贼之灋皆然，见动者即擒之，则奸细无所容，民有公事，不免于行，则以旌节，辅令乃得通达，否则不敢行，无节而擅行，虽良民亦纳于圜土，则谍贼无从而逸，此灋所以简而密乡大夫之为旌节，所谓道路，用旌节也，】。
【按治天下，以正风俗，得贤才为本，故乡大夫之职，莫急于教，民莫重于兴贤，而比灋次之正嵗之所攷嵗时之所登嵗终之所会致三嵗之所大比不过于此乡大，大特举其要，而其节目，则有司存也。】。
州长各掌其州之教，治政令之灋，【州长中大夫，所统二千五百家教之，而伦理明治之，而争夺息，与夫政事徴令皆有成，灋】。
正月之吉，各属其州之民而读灋，以攷其德行，道艺而劝之，以纠其过恶而戒之，【属音烛】。
【乡大夫于正月之吉，受教灋于司徒，退而颁之，于其乡吏，故州长，即于是日聨聚其州之民而读之，所以警动人心，使不怠也，党正，于正嵗书其德行道艺，故此因聚众之时，攷其实而劝勉之，使益进于善，纠察其有过，恶者训戒之，使不丽于罪】。
若以嵗时祭祀州社，则属其民而读灋亦如之，【嵗时谓春祈年秋，报成】○，春秋以礼，会民而射于州序，【州序州学也，以礼防民，盖乡饮酒之礼，射以观徳序以习射，为义也】。
【按：正月之吉，春秋祭社，读灋攷行，凡三春秋，礼射凡二，此州长教民之事】。
凡州之大祭祀，大丧，皆涖其事，【州之大祭祀，山川古迹之在州境，州之大丧，公卿大夫之卒于州者，州长地主，故临其事，职丧所谓公有司之所共也，】。
若国作民而师田，行役之事，则帅而致之，掌其戒令，与其赏罚，【致于司徒而后致于司马，凡师帅，旅帅，卒正等军，吏皆六乡，平日之所选用者，故州长，即掌其戒令，赏罚】。
嵗终则会其州之政令，【将正治致事也，】○正嵗则读教灋如初，【正嵗谓嗣嵗正月对嵗终言故曰正嵗复如前嵗故曰如初，】○三年大比，则大攷州里，以赞乡大夫废兴，【五党之吏治人才，皆在所攷，举曰：兴舍曰：废乡大夫所治者，广州长，助其不及】。
党正，各掌其党之政令，教治【，党正下大夫，所统五百家】。
及四时之孟月吉日，则属民而读邦灋，以纠戒之，【孟月吉日四时，首月朔也，纠戒，则劝在其中，】春秋祭禜亦如之。【禜音咏，○左传霜雪风雨，水旱疫疠之不时，于是乎禜之】。
国索鬼神而祭祀，则以礼属民而饮酒于序，以正齿位，壹命齿于乡里，再命齿于父族，三命而不齿。
【师曰嵗十有二月，大蜡索飨，鬼神既蜡，行乡饮酒礼于序所，以休老劳农，申之以孝悌之义，正齿位者，朝廷莫如爵，郷党莫如齿，六十者坐，五十者立六十者三豆，七十者四豆，八十者五豆，九十者六豆，此尚齿之经制也，一命之士，与郷人序齿，再命惟与父族序齿，居乡人老者之上，三命为大夫，其爵隆矣，抑于父族，下非所以贵贵躐于父族，上非所以亲亲故，别设席于尊东，而谓之僎，两不相绌，此尚齿之权制也，】乡饮酒图义。
凡其党之祭祀，丧纪，昏冠饮酒，教其礼事，掌其戒禁，【党正，愈近民，故凡吉凶賔嘉，每事教之，使无失礼，复掌其戒禁，犯令者治之以灋也，】。
凡作民而师田行役则以其灋而治其政事
嵗终则会其党政帅其吏而致事
【嵗终会计一党之政，帅族师而下，致其事于州长上下转相承】。
正嵗属民读灋而书其德行道艺
【人有德行道艺，乡大夫攷，其大约而已，党正，近民知之为详，故书其实迹以待攷，某贤也，以某事知其贤，某能也，以某事知其能，即虞书之载采采，皆众所推服，庶有眞材实行而非无稽之言矣，】。
以嵗时涖校比，及大比亦如之，【族师以邦比之灋，以时属民，而校比党正，所统五族以嵗时临视之，庶无缺也，】。
【按四孟月春秋祭禜，读灋凡六大，蜡正齿位正嵗书徳行道艺及掌，民间所行之礼，此党正，教民之事】。
族师各掌其族之戒令，政事【族，师上士所统百家】。
月吉则属民而读邦灋，书其孝弟睦，婣有学者，【月吉，每月朔日也，族师弥近民，故读灋与书，其行亦弥数，】春秋祭酺，亦如之。【酺音步○酺，合众饮酒也，古礼，民不得羣饮，故汉人赐民大酺五日，此言春秋祭酺，盖亦祭社毕，而民得相与饮酒，因以书其行也，党正，所书徳行道艺才已成者，孝弟睦婣天常，笃厚学以充其良心，则可以成才，故书之，因宗族乡党所称也，】。
以邦比之灋帅，四闾之吏，以时属民，而校登其族之夫家众寡，辨其贵贱，老幼，废疾可任者，及其六畜，车辇【，四闾之吏，闾胥四人，比长二十人也，】。
【邦比之灋，闾胥而下，由族师而定，党正而上，据族师而行，故于此详言，比灋】。
五家为比，十家为联，五人为伍，十人为聨，四闾为族，八闾为聨，使之相保；相受刑罚，庆赏相及相共○，以受邦职，以役国事，以相葬埋，【邦职赋税也，国事师田，行役也，葬埋五族相葬也，民居家则有比灋，行役则有伍，灋然使无什灋，则比自比而伍，自伍矣，复使其十家十人为聨，庶乎合同，而不离絶也，详见秋官士师，平居则相保，相受刑罚，若有罪竒衺失贼师不功，则什伍相及庆赏，若师有功，追胥有获，则什伍相共，庶乎民知劝戒，而其相保相受，不为虚文矣，】。
若作民而师田，行役，则合其卒伍，简其兵器，以鼓铎旗物帅而至，掌其治令戒禁，刑罚。
【族字以射中而举旌，以唱获为文，故有聚义，大凡人之所居，生齿日繁，则宗姓日广，聚于一方，故谓宗为族周礼，百家为族，正此义也。夫比闾族防主，教训其民也，而必兼夫合，其卒伍与聨，其什伍之灋者，盖一族之民，简稽虽百家，而实则有千余家，平时则教之以俎豆耒耜，师田，则教之以行伍，战陈居守，与征行各有所司，追胥与耕耘，同其秩叙，且比闾之灋，主守御教训，人人皆与若师田，行役则有弛，舍而不尽用，故族师必合之而后可。补数即乡师，所谓修其卒伍也，其差择器使，各当其材，斟酌配合，务得其所，皆族师之职，故比伍之聨与卒伍之合并，属之族师也，】。
嵗终则会政致事【致于党正】
闾胥各掌其闾之征令，【闾胥，中士所统二十五家，各掌其徴发政令如下文所言，】以嵗时各数其闾之众寡，辨其施舍，【数上声，下同，○数辨，即小司徒，比灋也嵗时者随国比之灋，行之无常时也，】○，凡春秋之祭祀役政，丧纪之数，聚众庶既比，则读灋【数上声，○祭祀州社，党禜族酺也，役田役也，政州射党饮酒也，丧纪，若州之大丧也，数即比也。数聚谓比较而聚集之也，读灋无常，但众庶比聚之时，即读之，】书其敬，敏任恤者。
【尝观人之常态，唯知有已，稍执事则骄慢而自恃己，长一与人共事，即推奸而不肯致力，己事则尽心，而人之事，则唯虚应故事，己身，则知爱而党类，则不相顾恤，所以谓之小人也，故敬谨而不放，勤敏而不惰，尽忠而可托，和爱而不争，虽若小善，一闾中无大善可书，以此为劝，即能破己私，为大同，自一闾达于四海，而天下治矣，】。
凡事掌其比觵挞罚之事，【觵教横反，○凡事谓乡州党族之行礼，及师田，行役之事也，比攷其勤惰，敬肆觵罚爵，挞朴作教，刑罚即族师，所谓刑罚定罪，由于上施，罚各自其闾胥为之，盖惩过而未入于五刑，故不入司，冦之属也，】。
比长，各掌其比之治【，比长，下士所统虽少，亦有治灋，凡教训徴令皆是也。】。
五家相受相和亲，有辠竒衺则相及，【辠古罪字】。
【大司徒，比使相比，闾使相受，此言相受，亦谓五家中使相保任，皆良民也，盖莫切于比居之，民有善恶，纎微皆知，故必使之相保为善，不容奸非有事，顷刻相与，故必使相和亲，不得鬬防一家犯灋，或有竒衺五家中不举发，则皆有辠，所以惧之，必不敢相容，隠以为恶而被举首者，亦无怨矣，】。
徙于国中，及郊则从而授之，若徙于他，则为之旌节而行之，若无授无节，则唯圜土内之【，圜古圆字】。
【徙谓不便，其居自郊，徙国中，自国中徙郊，不出一乡旧，比长，送新比长，明无辠恶，徙于他谓从狭徙寛，出居异乡也，乡大夫与之旌节，乃得行，无授无节，亡命者也，所在不得相容，内之圜土，叩其所扺，鞫其辠恶正之以灋】。
【按大小司徒，乡遂等官，其职分见而杂出，然总而言之，不过数事，间见而互文耳，地官司徒主土与民，故土地之图，人民之数，治天下之大纲也，土会以知地生，地宜土均以平土，土圭以制地，此皆治地之灋也，十二职以植民生，本俗以安之，保息以养之，荒政以聚之，十二教以达民性，三物以兴之，八刑以惩之，此皆治民之灋也，比闾邻里之吏，立之长以施教化也，伍两卒，旅师军立其帅以制兵也，遂沟洫，浍川正疆界，通水利，以治田也，井邑丘甸县，都稽车马，兵器以出兵也，夫民富则可以责其贡赋，于是而有征，令之事不省，则事不成，于是而有校比之灋，但乡遂去，王畿冇近逺其风教所被，有亲疎，故其俗尚不能无国，中郊野之异，故司徒之职，曰乡饮乡射，乡三物，乡八刑及夫丧祭，读灋之礼为尤详，而任民之事，则皆掌于闾师，遂人之职曰：兴耡时器，疆予土宜，及夫潴防沟浍，趋其耕耨，稽其女工为尤详，而庠序之教，则于郷大夫而互见，此其详畧之稍异，而其大要则统于大司徒而无不同者也。至于正嵗乡之羣吏，攷灋而宪之于所治之国，三年大比，而小司徒受邦国之比要，此以大司徒兼都鄙邦国之教也，夫司徒曰：地官地也者，以博厚含，为徳者也易着君子，灋坤之道，曰：厚德载物，舜命契曰：敬敷五教，在寛故周礼地官庠序田里，卒伍市廛，虞衡之制，寛裕温柔，广博易良宁，多其教训，而不使一夫之不获宁，迟以嵗月而不徼一时之近利，故其培植深厚，利泽无穷，而非后世之所能及也，善乎我师之言曰：天下之治，必从其根扺，是故民制起于比闾，邻里田制起于井邑，丘甸兵制起于伍，两卒旅学校，贡举之制，起于乡举里选，苟治无根柢，而求天下太平，是累九层之台而弗为基也，可乎】。
封人，中士四人，下士八人，府二人，史四人，胥六人，徒六十人，【聚土曰：封内而王国，外而侯国。小而都邑，必有社稷之壝，疆界之封，皆此官主其事，故以封人命官，】封人掌设王之社壝，为畿封而树之，【壝音回，○据大司徒云：设王社稷之壝，此设王之社壝，缺一稷字，之字当在稷字下，】凡封国，设其社稷之壝，封其四疆，造都邑之封域者，亦如之。
【地官主土，故大司徒于王国，制其畿疆，设其社稷，小司徒于邦国，正其畿疆立其社稷，然但辨其方位定，其程式而已，亲其事者，封人也，设王社稷之壝者，社稷有坛，坛外起土为壝，为畿封者四疆，封土以为界，树之林以为阻固，佐大司徒也，封国已下佐小司徒也，都邑亦必封其四疆，与社稷之壝，则乡师所自执事也，】。
令社稷之职【祭社稷之时令诸有事者】
【郊特牲曰：唯为社事，单出里，唯为社田，国人毕作，唯为社丘乘共粢盛，所以报本反始也，】。
凡祭祀，饰其牛牲，设其楅衡，置其絼，共其水稾，【楅福，逼二音。絼承引反，稾，音杲，○饰其牛牲，谓刷治洁清之也，楅衡施于牛角，以防触楅，以不得逼人，立义衡以横木立名也，旧说以衡设于鼻，误矣。絼牵牛，纼着于鼻端，水稾者，杀牲所用，以稾借之，以水洗之，皆封人共其事，】歌舞牲及毛炮之豚，【炮音袍，○君牵牲入，时封人随而且歌且舞，言其博硕肥腯，及杀豚爓，去其毛而炮之时亦封人歌舞其事，此与举豕尾告充同意，皆所以歆神也，】○，凡丧纪，賔客军旅，大盟则饰其牛牲，【四者，国家大事，故牛牲共于牛人而封人复饰之，敬其事也，按此职主封土，而兼牲事者，人君能得人和，保其社稷，然后鬼神长享其祭，故以主社稷，封土之人，而赞牲事，言孝在于能守，土而物次之，周公垂教，后王之意，至深切矣，】。
鼓人，中士六人，府二人，史二人，徒二十人，【教民鼔者之师】舞师，下士二人，胥四人，舞徒四十人，【教民舞者之师】。
鼔人掌教六鼓，四金之音声，【民间学金鼔者皆鼓人教之，六鼓雷灵路，鼖鼛晋也，四金錞，镯铙铎也，】以节声乐【鼔无当于五声，五声不得不和，盖凡作乐，必以鼓为节，而钟又与鼔相应和者也；】以和军旅，以正田役，【大司马灋所辨路，鼖晋提鼙及錞，铙、铎、镯，以为坐作进退疾徐之节，治安则用之于田役，有冦戎则用之，于军旅也，田役曰正者，使其耳目，服习无不止，其所之意，军旅曰和者，听金鼔以从将命，无敢乖逆，以干纪律也，○音并见下】。
教为鼔而辨其声，用【工造金鼓者，亦鼓人教之，故云，教为鼔辨其声与其用，使为之有灋，则司金鼔者与万民，听之者俱不忒也，】以雷鼔鼔神祀以灵鼔鼓祀祭以路鼓鼓鬼享，以鼖鼓鼔军事以鼛鼓鼔役事以晋鼓鼓金奏，【鼖音奔，鼛音髙○路大也，凡王所用，皆以路名，若寝门，车马皆然，故王所执，曰路而享先王用之，鼖字从贲，省盛气之意，鼛字从咎，古文□臯通用臯者，声长而逺闻之，意晋与进通，取疾进之意，攷工记防人支鼖鼓长八尺，鼛鼓，长丈二尺，晋鼓长六尺，凡鼓短则声疾而短闻长，则声舒而逺闻军事尚威壮，故以鼖战事，贵武猛，故以晋役事，贵节其力，故以鼛即诗经始，勿亟之意也。雷灵二鼓，旧说八面鼓为雷，六面鼓为灵，既无意义，且制造攷系，并难施工，愚谓古人制器必有灋，象雷鼔取灋于天灵鼔取灋于地，或择其时日，如防人所谓冒鼓以啓蛰之日，或用其数，如广长几尺，今无所攷，不可强为之説也天神大小之祀，皆用雷鼔地只大小之祀，皆用灵鼓，各从其类也，秋官防氏攻猛兽，亦用灵鼓，○防音运】○，以金錞和鼓，【錞音淳○，郑氏曰：錞圜如碓头，大上小下，乐作，鸣之，与鼓相和，愚谓即钟之类也，盖钟鼔皆所以节乐诗，贲鼓维镛，钟师以钟鼔奏九夏之谓也，】以金镯节鼓，以金铙止鼓，以金铎通鼓，【镯音浊，铙宁髙反○郑氏，曰：镯，钲也，形如小钟，铙如铃，无舌有柄，执而鸣之，铎大铃也，司马职两司马执铎，鼓人皆三鼔司马振铎，所谓通鼓也，公司马执镯，鼓行鼔进皆鸣镯，所谓节鼔也卒长执铙鼓，进鸣铙且却，所谓止鼔也已上鼔之制用及用金之灋】。
凡祭祀百物之神，鼓兵舞，帗舞者【帗，音弗○兵舞，帗舞见下，舞师】○，凡军旅，夜鼓鼜，军动则鼓其众，田役亦如之，【鼜音戚，夜戒守鼔也凡祭百物之神能捍蔽，近于山川者舞，以兵能发育近于社稷者舞以帗，所以形容其功德，司马灋曰昏鼔四通为大鼜，夜半三通为晨戒旦，明五通为发，昫军动谓临陈对敌，时也鼔之以作士气，所谓援桴鼓之则忘其身也；田猎合围之，时击鼔亦如对敌，灋司马职所谓鼓，遂围禁也，大役则鼔以一众志，诗所谓鼛鼔弗胜也，○已上皆鼓人，亲鼓之事，○桴枹通】。
救日月则诏王鼓○大丧则诏大防鼓
【日食者，日月合朔时日为月魄，所掩隂干阳也月食者日月相朢，时月为日暗虚，所食隂不避阳也，皆君德昏弱，故谪见于天，王亲鼓助阳，且声其辠，鼓人诏之，大丧，大仆戒鼓，传达于四方亦鼔人诏之右，鼓人诏鼓之事，大司乐一官，专掌乐舞之事矣，而鼓舞又属之地官者，大司乐所教，乃国之子弟，其乐舞为大司徒，掌邦教，则国中乡，遂之民于军旅，田役祭祀，丧祀之用乐者，其事尤多，故复有鼔人舞师以教之，与春官聨事而各司也，书曰：劝之以九歌，俾勿壊盖鼔舞圣人所以动民而兴起，教化之至神者，司徒特为之设官，有以哉】。
舞师掌教兵舞，帅而舞山川之祭祀，教帗舞，帅而舞社稷之祭祀，教羽舞，帅而舞四方之祭祀，教皇舞，帅而舞旱暵之祭祀，○凡野舞，则皆教之○，凡小祭祀则不兴，舞【帗绂，同皇古文作防，即凤凰之，皇字暵音，汉小祭祀，祀字一本作事字，一本无则字，】。
【兵舞以干戚，所以御患，祭山川，用之者，以其险固取捍御之义也。帗舞以采缯，人所常服，祭社稷用之者，以土谷人之所天，取功德，广被之义也。羽舞以白羽，祭四方用之，取屏翰之义也。凰舞凤凰备五色，和气所生，染羽象之，取其隂阳之气不偏，旱暵阳过盛，故舞以防取相济之义也。野舞野人为乐之，善者记之，缦乐旄人，所谓散乐，又谓之燕乐也，祭祀賔客用之，元取于野人，故舞师教之，艺既成而后入于旄，人以舞之也，旧说舞徒四十人之外，野人欲学舞者，皆教之以待缺也，羣小祀，若五祀之属功徳小难于形容，故不兴舞】。
【按山川社稷，四方旱暵，四者之祭，切于民事，故四者之舞，为民间通用，舞师所教，止此而已，若大司乐所教国子之舞，六有云门，咸池，大防大夏，大濩，大武，皆郊庙之舞，汉灋卑者之子，不得舞宗庙之酎，古之遗灋，舞师所教郊野之民无与于此，故不及六乐，又乐师所教国子，小舞亦六，此四舞之外，有旄舞人舞，旄舞者四夷之舞，人舞者东方，韎乐皆大祀，大享用以备宇内之和者，亦非野人之事，故舞师所教不及于旄，舞人舞也，○防韶通，濩音户，酎音宙，韎音妹】。
牧人，下士六人，府一人，史二人，徒六十人，【六牲，每牲一，士徒十人，】牧人掌牧六牲而阜蕃其物，以共祭祀之牲牷，【牷音全六牲，掌于五官，然事不可以无统，故又特设牧人一官，凡祭祀之牲，皆掌牧之，盖选择其可为牲者，入于牧人，其大祀者，则授充人，其次者则留于牧人而养之，故曰阜蕃，其物也，凡畜始养曰：畜选择而将用之者曰牲，纯色曰：牺体完具，无伤败曰牷，充人所谓展牲则告，牷也，亦为毛纯，无杂之称，下文云必用牷物是也。】。
凡阳祀，用骍牲毛之隂祀用黝牲毛之朢，祀各以其方之色，牲毛之，凡时事之牲，必用牷物，凡外祭毁事，用尨可也，【骍恤云反，黝英九反，尨明光反，○尨字从犬，从彡毛不纯之象，借凡杂色不纯之称】。
【牧人主择牲，故统述用牲之灋，阳祀祭天神，及宗庙也，骍赤色，属阳隂祀祭社稷也黝黒色属隂望祀四海，五岳，四渎也，各以其方之色东青，南赤，西白北黒中央黄已上，三者俱毛之谓毛之纯色者也。时事若祀五帝之各以其时，四时迎气，及五祀之祭也，其牲春青，夏赤，秋白冬黒必用牷物，纯色无杂者也。外祭表貉，及王巡守，所过之山川也，毁祭谓招梗禬禳，毁除殃咎也。外祭其事，遽毁祭其事，畧若有牷则用之，无则用尨，亦无害】。
凡祭祀，共其牺牲，以授充人系之，凡牲不系者共奉之，【牛牲曰：牺左传是生三牺，皆用之矣，授于充人。而系之者，大祭祀也，不系者小祀，或非时而祭者】。
牛人，中士二人，下士四人，府二人，史四人，胥二十人，徒二百人，【牧人兼六牲，而官为下士，以其职止刍牧之事，故与鸡人羊人，犬人等同爵牛人，虽主牛之一，牲然其用，非止于牲事，其掌财赋为大，故官为中士，若马，则尤重于牛，故校人为下大夫也，】。
牛人掌养国之公牛，以待国之政令，【养于官者曰：公牛政令者，凡国之用牛，或牢为牲，或驾于车，各有所需，如下文所云也，】。
凡祭祀，共其享牛，求牛以授职，人而刍之【，享牛飨神之牛，求牛绎祭，求神之牛，职人犹言，有司指牧人，充人监门者而言，春官肆师，亦云颁于职，人皆谓是也。】凡賔客之事，共其牢礼，积膳之牛，飨食賔射，共其膳羞之牛，【积去声，○牢礼饔飱也积生馈之所以给賔之用，若司仪主国五积也，膳熟而进之，所以问礼，賔客若掌客，殷膳大牢也，飨礼烹大牢，以饮賔献，依命数食，烹大牢以食，賔有九举，七举五举亦依命，数皆速賔，行于庙中，大射于泽，及与賔客射于朝，必先行燕礼，而有殽俎，故云膳羞之牛，】军事，共其犒牛，【犒坤告反，所以劳军】丧事，共其奠牛，【朔朢殷奠及祖奠，遣奠也已，上皆牛之用于牲者】。
凡会同，军旅，行役，共其兵车之牛与其牵徬，以载公任器，【徬旁去声○行役，天子巡守，则六师从也，兵车行兵，任载之重车，非牛不能挽人御之者，居其前曰：牵居其旁，曰徬也，公任器公家辎重，其士卒辎重，则出于司马灋之，大车已上，牛之用于驾者】。
凡祭祀，共其牛牲之互，与其盆簝，以待事【，簝音老，○互杀牛具，牛多力杀之，有灋交互制之，盆瓦器以盛血，簝竹器以受肉，乃牛人之所有事故，凡祭祀，杀牲时共之，以待事也，】充人，下士二人，史二人，胥四人，徒四十人。
【牧人，既掌祭祀之牲矣，又特设充人一官专系享帝，祀先之牺牲者，觐礼称享帝用犊，国君下齐牛，皆指牛言盖牛为大物，祭品之至重，故特致其诚，敬之至也，】。
充人掌系祭祀之牲牷，祀五帝，则系于牢，刍之三月，享先王，亦如之，【牢养兽之防也，牛羊曰刍，大豕则豢，三月一时节气成也，】○凡散，祭祀之牲，系于国门，使养之，【散祭祀，司中、司命，山川五祀之属，其牲系于国门逺则三月近则浃旬，司门所谓祭祀之牛牲系焉，监门养之也，】。
展牲则告牷硕牲则赞【展牲夕而省牲也】
【大夫祭礼，宗人告充举兽尾，告备，此云牷者亦充备之意，硕牲者，春秋传曰：奉牲以告，博硕肥腯，充人为之赞助，以歆神与封人歌舞牲同意，盖封人主守土充人，养牺牲，故交神之始，用以告神也，按周礼于六牲，有所以养之者，初时畜之也，有所以共之者将用，而以其牲入陈也，有所以奉之者既杀而荐之也，干为马，天官总赞王牲，故马畜于夏官之，圉人共于校人，而大司马奉之，坤为牛，故牛畜于地官之牛，人共之者，亦牛人而大司徒奉之，鸡春畜大宗伯，总掌礼事，故春官鸡人共之，而养于夏官之掌畜者，以其所养扰畜之类也，羊火畜养于夏官之羊人，大司马主奉马牲，故特设小子，共而羞之，犬为金畜，共于秋官之犬人，而大司冦奉之，养于地，官之稾人者，以其谷食之宜也。豕，水畜其养，而共奉之者，则在于冬官矣，盖养之者善于知，物性而得其饮啄，居处孕，字之宜者也，共之者稍知礼仪者也，奉之者，则大人君子而以交于神明，大賔客者也，小不可以侵大，大不可以司小，初时生养于各官，而使有蕃息之媺，至将为牲，合之于牧人，充人以尽孝诚之至，及祭，则共奉之；于五官而各伸其忠，敬之心畜牧一事，曲尽其道，如此】。
【又按六畜不言，王之膳羞，盖日供有数，所谓唯王不会者欤？】。
载师，上士二人，中士四人，府二人，史四人，胥六人，徒六十人，【载事也，任民以职事而征其赋】。
闾师，中士二人，史二人，徒二十人，【主六乡近地之赋者，财入大府谷，入仓人】旅师，中士四人，下士八人，府二人，史四人，胥八人，徒八十人，【原属，遂师主六遂之赋者，旅，众也言爲六遂里宰等之师也，】。
县师，上士二人，中士四人，府二人，史四人，胥八人，徒八十人。
稍人，下士四人，史二人，徒十有二人，【原属，遂师○稍即家削也，字当用削，今作稍者，岂以兵莫重于委积，故以稍秣命名欤？】。
遗人，中士二人，下士四人，府二人，史四人，胥四人，徒四十人，【主禾谷，积余遗者，物余剰之称廪人，仓人计五谷之数，足以给邦，中式用存其余于遗人以待用也，】委人，中士二人，下士四人，府二人，史四人，徒四十人，【原属，遂师○以遗人例，缺胥四人，委人所掌主于刍薪，古文委字从禾，从女在后，谓收禾之余，诗云：彼有不获穉，此有不敛穧，伊寡妇之利是也，又禾末去谷，收于田间小堆，古之冠似之，故以委皃名，谓之委人者，谓疏材刍薪等皆遗弃之物，故取遗弃义，若遗人之所谓委则以其存于田间，取存余意也，○穧音济】。
均人，中士二人，下士四人，府二人，史四人，胥四人，徒四十人。
土均，上士二人，中士四人，下士八人，府二人，史四人，胥四人，徒四十人，【原属遂师】。
【按载师主任土者也，旅师闾，师主征，九式之赋，县师稍人，主兵赋遗人，委人主刍秣，均人土均，主平土，其职分掌，乡遂以及畿外，而其官分属于载师，与遂师今以其聨职，语多互相发。故并着于此】。
载师掌任土之灋，以物地事，授地职，而待其政令，【任土之灋，即下文自国中至于畺七等之地，征赋之轻重也；物地事者，即大司徒所谓以土宜之灋，辨十有二土之名物，十有二壤之物也，授地职，九职任万民也，载师主任土而必兼授地职，可以见九赋，不外于九，职也，待政令者征敛之时，与其等皆受灋于司会，而行之】。
【师曰：何以聚人曰财，敛散之灋，司徒所以养民也，设载师以为之长；载之为言事也，因民所利而利之，各任以事，取其税以供官，教化在其中矣，后世听民自生，乃惟聚敛是急而不恤其困穷，岂父母斯民之心哉？】：
以廛里任国中之地，以场圃任园地，【廛丞言反，○廛之名有四，其一廛里者，国中四民所居及逺方百族所集，王城内外之地也，其二市廛者，专指国之后，市交易之肆也，其三园廛者，国中隙地为场圃以树菜，菓樊之为园，即园地之廛也，其四，夫一廛者，凡民受百亩之田，必有五亩之宅以居之，或在都邑中，或兼公田之地也，郑氏曰：任者地之形，实不方平，如图受田，邑者逺近不得尽如制，其所生育，赋贡取正，于是耳】。
以宅田士田，贾田任近郊之地，以官田，牛田，赏田，牧田任逺郊之地【宅田六乡田窄，或不能井，授民居宅，于田中者，士田乡，大夫嵗攷其行艺而为儒者，其家所受之田，贾田商贾之家所受田也，三等之田为近郊，即六乡官田以给庶人，在官者所食禄之田，牛田牧田养牛，牧马之家所受田，赏田，赏有功者，使牧其赋之田四等之田为逺郊即六遂九赋，四郊之赋，以待稍秣，皆虞书所谓百里赋纳总者也，】以公邑之田，任甸地【公邑，自六遂之外二百里，邦甸之地，虞之二百里纳铚者，其余稍县都五百里内，凡有余地，皆天子使吏治之者，并同于甸也，】以家邑之田任稍地，以小都之田任县地，以大都之田任畺地，【稍字当作□○，旧说王之亲子弟与公同处于大都，次亲子弟与卿同处于小都，次疏子弟与大夫同处，于家邑夫公治其大都卿治其小都大夫，治其家邑，此固理势之自然，若子弟之受地，则唯其才，徳是眂苟以亲疎为大小在后世之私情则有之，岂可以是而释，先王之制哉？家邑小，故曰：稍虞之三百里，纳秸也，小都间都邑之中，故曰县虞之四百里，粟也，大都在王畿之界，故曰：畺虞之五百里，米也】。
凡任地，国宅无征，【此任地，字即乡大夫，辨其可任之任，征字即国中自七尺以及六十，野自六尺以及六十有五，皆征之之征，指每嵗简稽兵数，用为力役之征也，观乡大夫之以嵗时登其夫家之众寡，辨其可任者而下，即云：国中自七尺等皆征之是也，国宅无征者民于邱，甸中各有征赋，此不可重，凡邑居皆然，其市廛之民，则孟子所谓廛而不征，法而不廛也，故并无征】园廛，二十而一，近郊十一逺郊二十而三，甸。稍县，都，皆无过十二，唯其漆林之征，二十而五，【漆音七，○园廛，二十而一者，其民亦农类但用力，四时不息，故寛之用其一而休，其十九近郊十一者，六乡守御尤重，故用其一而休，其九逺郊二十而三者六，遂征役，亦颇烦用，其一而休，其六甸，稍；县，都，皆无过十二者，用其一而休，其四，漆林树漆之园，其利独厚，用其一而休，其三意，当时植之者多征之，独重惇，本抑末之意也，】。
【此经画，王畿之内，从近及逺以为征赋之等也。按：王畿千里之地，丘甸出车之灋，当有十六万乘，而每嵗简稽兵数止于万乘，故合千里之内，量其劳佚而均之，大约天子之用民，近数而逺疎故载师之任民逺多而近寡，有此轻重之等差耳，旧误解征役，字为征税，字以谓有此数等，致学礼者之疑，夫十一天下之中正，但使民助耕以为九式之用而已，苟十而取二，民将何以堪？尚得为圣王之政哉？】：
凡宅不毛者有里布，凡田不耕者出屋粟，凡民无职事者，出夫家之征，以时征其赋。
【旧説宅不毛者，谓不种桑麻也，罚以一里二十五家之泉，布空田者罚，以三家之税粟以共吉，凶二服及丧器也，民无职事者犹出夫税，家税，夫税者百亩之税，家税者出，士徒车辇，给繇役，欲劝之宅，树桑麻，民就田业也，但周礼国宅无征里，本无布百亩，助而不税，家本无税，况民之惰游者必多贫乏，使一家而出，二十五家之布一民，而出百亩之税，一家力役之征，虽刑罚日施，何能强其所无哉？且先王制其田里，教之树畜，任之以职，岂容有宅而不种桑麻，田而不树，五谷民而游手好闲者，乃定为常职，而以时征之乎？愚谓此皆为工商杂流言也，盖均授之以宅里，彼则专于别业，家富丁众，构屋皆满而不毛，其差役与众同，故有里布以宅里得名，非出二十五家之布也均，授以夫田，彼则惟事别业，不暇于耕，而他人耕之，居夫三之屋而不助耕公田，故出屋粟，亦如一夫，助耕公田之粟，以屋室得名，非出三夫之粟也，同一民也，闲民转移执事而无专职，出夫家之征，谓辨其夫家之众寡而起，力役之征也，盖民之受地，有上，中，下三等，而施力役之，众寡闲民，虽不受地，亦当计其家之众寡而施以政役，以当十一，十二等之征也，大扺先王于不农之民，必少授之田，俾知稼穑艰难，又罚其礼，使不得同于本业之人，以愧其心，然习之成俗，为之获利，终或不能强之，以移其服，习故即其居与身而定为征赋，以等于务本，力穑之人，一则欲使之务本，二则使众不得仿效以趋于末，三则使民知服事其上，非若后世多隠匿之民致赋役之不均也，或曰：有田则有粟米，有家则有力役，有身则有布缕，孟子所谓布缕粟米力役之征，而后世用之，以为租庸调，此古今之通道，乃谓里本无布，何也？盖周礼任民无不耕者，其妇人无不织者，有粟则贡粟，无粟则贡他物以当邦赋，唯闲民无常职者，则使出夫布其一家，专务干织者，则以布缕为赋耳，战国时，因此遂有布缕之征，又与粟米力役，一并取之，故孟子权时而言，君子用其一缓，其二后世，仍习既乆遂安然不废其实，先王非九职之民皆有征，布也，或者又曰，夫三为屋，旅师掌聚屋粟，今曰屋本无粟，何也？盖此明言田不耕者出屋粟，则田耕者不出屋粟明矣，战国时宅，廛有征而有所谓里布，并夫布而征之，故孟子言廛，无夫里之布，此周家旧灋也，苟里而有布屋而有粟，是凡宅皆有征，即税间架矣，夫而有布，是凡民皆有征，即口率出钱矣，尚得为盛世之事哉？ 以时征其赋者，闾师敛六乡之赋，遂师旅，师敛六遂之赋，此则复以时而征之】。
载师闾师相胥图
闾师掌国中及四郊之人民，六畜之数，以任其力，以待其政令，以时征其赋，【政令征赋，受灋于载师】。
【载师任土，自国中以及畺，掌其大纲，闾师任民自三农，以至无常职，掌其细目，相为经纬六畜者，农事之本，周知其数者，欲令鸡豚犬羊牛马之畜，毋失其时也，】。
【师曰：命官曰闾师者，以其周知闾阎细民之情伪，闾胥所取灋也，善于抚字，催科自以不烦，后世聚敛之臣，上以为能吏，乃古之所谓民贼耳】。
凡任民，任农以耕事，贡九谷，任圃以树事，贡草木，任工以饬材事，贡器物，任商以市事，贡货贿，任牧以畜事，贡鸟兽，任嫔以女事，贡布帛，任衡以山事，贡其物，任虞以泽事，贡其物，凡无职者出夫布。
【任农以下九等之民，自国中至畺七等之地皆有之，任之，使各有所职，即以其职之所有，以当邦赋，非九赋之外，别有九贡也，説见司防任嫔以女事，贡布帛者女工，虽妇人所为，然非男子辅助之，不能成民间，率多一家，专务于织者，故任之以贡，布帛，然要以女工为主，故云任嫔，而以女事称非凡，妇女皆有贡也，山虞泽虞为中士，林衡，川衡为下士，而此云任衡以山事任虞以泽事者互言之也，大宰九职有臣妾，闲民臣妾无匹偶，故不责其贡，但任之而已，无职谓闲，民无常职，而以转移为事者，故使之出一夫之布也，此布字，盖钱布】。
凡庶民不畜者，祭无牲，不耕者祭无盛，不树者无椁，不蚕者不帛，不绩者不衰。
【凡民之事，有一定而不易者，九职是也。有兼为而不费者，树畜是也。故先王之世，虽士工商之家，靡不受田，务使人知稼穑之艰难，妇女，各务蚕丝，纺绩，则业日起，而善心生，至于梧槚，桑柘之植鸡豚狗彘之畜尤取之，天地自然之利而无所费，但在乎爱养之而已，此皆富民之本，而为善之资也，不勤于树畜者，则有五者之罚，使不得备礼载师，以其不务本业，故征其财，闾师以其不能兼职，故罚其礼，上之人非利其财也，将驱之，以务本耳，非靳于礼也，将愧之，而使勤耳】。
旅师掌聚野之耡粟屋粟间粟而用之
【旅师掌征六遂之赋，故曰野耡粟者，即兴耡合耦于耡之耡也，凡受田者，或贡或助，十一而赋，此耡粟也，屋粟者载师田不耕者出屋粟，非夫三为屋，皆有粟也，闲粟者旅师，凡无职者，出夫布闲，民无常职，以转移为事者，使出一夫之布，或无布则出粟，故谓之闲，粟非既有夫布，又有闲粟也，三等粟供，四郊正赋，以当稍秣，而有所余者旅师，各随道里之逺近而聚于田里，无得耗费，因以济民，所谓用之也】。
以质剂致民，平颁其兴，积施其惠，散其利而均其政令，【用之之灋有三，一则常年以陈易新而责其偿，故必用质以为征，若泉府之，与其有司辨而受之，复刻木以为信，盖无质则有冒妄之人，无剂则无数目期日，此致民复还之灋也，兴者，发散之名官，贷陈粟与民，即诗之我取其陈，食我农人也，积者贮峙之义，民输新粟还官也，平颁者出入均平无入，多出寡之病，所谓责其偿者如此，二则天患民病，或耕敛之不足者司救，以王命施惠，此则恩有所及，而不泛故曰施其惠，三则凶嵗大发其积，即荒政之散利人，人咸受其利，故曰散其利，三者之政旅，师必欲其均也，】。
凡用粟春颁而秋敛之
【专以兴积言，颁于春则谷不至于腾踊，以伤百姓，敛于秋则谷不至于太贱，以伤农，后世常平，灋正与此意暗合也，】。
凡新甿之治皆听之，使无征役，以地之媺恶，为之等【，甿音萌】。
【生齿日蕃，余夫日衍不徙，则无所容，每徙民，而使与地相得，故有新甿之治，无征役者，王制将徙于诸侯，三月不从政，欲啓行而为备也，自诸侯来，徙期不从政，初至而未集也，古之保民，曲尽其道，如此为之等者，不易一易，再易三等之制，以居之】。
【旅师主，六遂之赋，犹闾师之于六乡闾，师言任九职，以征其赋，旅师言，聚其余粟，以散于民，征散各指其一事，又闾师罚惰，民之礼旅，师听新甿之治，此皆乡遂之不可少者，盖互文也】。
县师掌邦国都鄙，稍甸郊里之地域而辨其夫家人民田莱之数，及其六畜，车辇之稽。
【大司徒，掌天下之图数矣，此复掌其地域，盖必辨其夫家人民田，莱之多寡，及稽其六畜，车辇之备乏，然后可以为征伐，调遣之用也，凡治必详内而畧外此叙地域，先邦国，而后及于郊里，以县师调兵，通于天下，且载师王畿，征役逺重近轻故，其序如此】。
三年大比则以攷羣吏而以诏废置
【小司徒，大比，则受邦国之比要，此则佐小司徒，攷之以土地之荒，辟户口之盈耗，为吏治之殿最，畿内则有诛赏，畿外则更易，其参甚则有庆，让县师，诏王及冢宰行之】。
若将有军旅，会同，田役之戒，则受灋于司马，以作其众庶及马牛车辇，会其车人之卒伍，使皆备旗鼓，兵器以帅而至。
【军旅，会同，田役皆主用众调发，虽出于司徒，其多寡迟速地分一，听司马之戒令，节制作者号召之，使至车，人各有卒伍，以相安旅，师合民之卒伍，司右合车之卒伍，此则总而会之，旗鼓军之耳目，兵器军所致用，使无不备，费誓所谓敹乃甲胄，备乃弓矢，锻乃戈矛，无敢不善也，帅之以致于司马，皆县师之事，○敹礼胶反】。
凡造都邑，量其地，辨其物而制其域，【量其地者，谓度其大小，郑氏云：家邑二十五里，小都五十里，大都百里，此亦以意度之，有山林川泽之限，盖亦不可拘也，辨其物者，辨其地之媺恶，以施贡分职制，其地域之界，以为守】。
【量人，量其地邍师，辨其名物，司空营其工，司徒主地，故县师与焉，】。
以嵗时征野之赋，贡【野甸，稍县都也，闾师征国中，四郊之赋以待賔，客稍秣县，师征野赋，以当匪颁，工事币帛，祭祀，存其余于旅师以济民】。
【师曰：县师主天下兵，赋不属之司马而属之司徒者，古者寓兵于农，无事则属之司徒，此经制也，有事而后属之司马，此权制也，是故司马调兵，必檄司徒之属，先王所以防微也，】。
稍人掌令丘乘之政令，若有会同，师田，行役之事，则以县师之灋，作其同徒輂辇帅而以至治其政令，以听于司马。
【井邑，丘甸县都出兵之灋，此但言丘乘者以邱出马一匹，四丘，出车一乘，井邑之兵，自此成县都之兵由此始，故举以为名，令之者治其兵赋也，会同师田，行役县师，受灋于司马，稍人受灋于县师作之，帅之并同县师故云以县师之灋也，同徒輂辇者，每同除更休之外，合有车十乘，徒千人，据司马调兵之灋，通计一同合出，车徒若干，于是就丘甸内更畨调遣使，劳逸递焉，即使其吏帅之以至治，其政令不易人而治，则其民素相安也，】。
大丧，帅车与其役，以至掌其政令，以听于司徒【，郑氏曰：蜃车及役遂人共之，稍人者野监，是以帅而致之，既夕，礼曰：既正柩賔出，遂人匠人纳车于阶间，则天子与士柩路，皆从匠人来，既至，则遂人掌其政令，而听于司徒也，】。
【县师掌六乡，通天下之兵赋，稍人掌六遂以及于甸，稍，县，都之兵赋，县师六畜，车辇之稽，即稍人丘乘之，政令也；卒徒皆司徒所掌司马，征兵于司徒，司徒帅之以往，或乡遂或都鄙或邦国，岂散乱而无统耶？观稍人受灋于县师，则知邦国亦如之，此周礼设官所以有统驭，提挈之美也，】。
遗人掌邦之委积，以待施惠，【积去声，】乡里之委积，以恤民之囏阨，【里不属，乡当作闾，囏古艰字，】门关之委积，以养老孤，郊里之委积，以待賔客，野鄙之委积，以待羁旅，县都之委积，以待凶荒。
【委者，禾未去，谷之名积露积，以贮米者，邦之委积，国中所积也，以待施惠，即委人之余聚，以待颁赐也，乡里之委积，六郷所积也，恤民之艰，阨者司救职嵗时有天患民病，巡国中及郊野，而以王命施惠司稼之均，万民之食，而赒其急也，门关职云：凡财物犯禁与不出于关者，举之以其财养死政之老，与其孤郊里逺郊之地遂人邻里之所积也，賔客至此，与主国使者交接，即与之，廪饩野鄙，甸稍之地，賔客羁留于旅寓，而不得行者，于此加惠，使无失所，委人言以稍聚，待賔客以甸聚待军旅，大扺逺郊甸稍在郊，内外賔客行旅，止舍之所，故互言之，县都地广，所积尤厚，凶荒事大，所费不赀，故以县都委积待之，仓人职云：用有余则藏之，以待凶而颁之也】。
凡賔客会同，师役，掌其道路之委积，凡国野之道，十里有庐，庐有饮食，三十里有宿，宿有路室，路室有委，五十里有市，市有侯馆，侯馆有积。
【十里有庐，以为置邮，野侯徒之所憩息，庐有饮食者，徒行劳苦，饥渇即饮食之也，三十里则有可止宿之地，路室有委者，所以饲牛马五十里有市以便，货买侯馆有积，所以供饔饩，古者军行三十里，吉行五十里，故以是为节，盖军行则人马众多，起止迟顿，又恐为敌人所乘，或祈寒暑雨，故眂吉为反迟，然使地利得天道，顺人马轻捷，则或经二宿，或经二市，盖亦不必拘也，】。
凡委积之事廵而比之以时颁之
【凡委积之入，各有贮峙之数，待用之灋，饬除之，宜典守之人，遗人总监临之，廵而比之者，察其侵牟，攷其足否，以时颁之者，不足则补之，有用则赒之，使皆充牣，而无废事也，○牣音刄，满也】。
【自国中以至县，都既供王九式正用，然后以待赈施，道路凶荒，军旅之用，盖自王国以及于乡闾，恩由近以及逺次及于郊，里野鄙，先百姓而后賔客，次及于凶荒师役，先常而后变故，其序如此】。
【按防同师役，道路之委积，此国之大用，而大府不言者，盖大府九式，皆主邦中所用，甸稍县都之赋，式用之余，所存甚多也。故廪人，凡邦有会同，师役之事，则治其粮，与其食仓人，凡国之大事，共道路之谷，积食饮之，具与此所谓会同师役，掌其道路之委积，互相督领，使无失悮，盖平日以式灋之余，各随道里之便，收贮其地，卒然有用，所以无餽饷，刍挽之劳，畿外邦国之灋，亦当如此，是以虽千里征伐，若袵席上过兵也，】。
委人掌敛野之赋敛薪刍，凡疏材木材，凡畜聚之物，【委人所掌，皆草木之事，野地之产，故云掌敛野之赋敛，盖臣妾聚敛疏材，其适用者，委人敛之，以共杂用三农，生五谷，其稾秸则委人敛之，以饲牛马，虞衡作山泽之材，其木材则委人敛之，以为薪蒸，园圃毓草木，其畜聚之物，则委人敛之，以为御冬，防蓄也】。
以稍聚待賔客，以甸聚待羁旅，【稍当作□，○家□邦甸，自国至畺之中，賔客行旅，至此两无所依，故致委积者，必于此】，凡其余聚，以待颁赐，【余余通，○自乡遂及县都之聚，凡有余者，以待王颁，赐羣臣○已上，颁畜聚之灋】。
以式灋共祭祀之薪蒸，木材【式，灋即所谓刍秣之式也，郑氏曰：祭祀薪蒸，给炊及燎粗曰：薪细曰，蒸木材，给张次及幕之事，】賔客共其刍薪，【委积之物，非一委人，共其刍薪也，】丧纪，共其薪蒸，木材军旅，共其委积薪刍，凡疏材，【薪刍之外，又有疏材者，草木根实，亦可饲牛马，以助禾粟也，】共野委兵器，【野委谓賔客军旅，夜止于三十里，五十里之地，而共其薪刍也，兵器賔客夜宿，守卫陈兵之器也，】与其野囿财用【，凡大田，在泽则有囿，在山则有苑，共其藩罗以遮禽兽○已上共委积薪刍之事】。
凡军旅之賔客馆焉，【军旅，賔客邦国，奉王命征调而至者，○此委人，兼职】。
均人掌均地政，【均人所掌，自国中以至于四郊，均地政，谓以地土而均其财赋，力役职事，守固等之政也，】均地守，均地职，【地守，守固之事地职，谓农圃，虞衡薮牧，工商嫔妇等所职，旧以山林川泽之职，皆有守禁，平守之云，故以地守，为虞衡之属，然虞衡自属地职，小司徒云：分地域而辨其守，盖地官有守土之责，故门关之守，皆其所司，而险固之守，皆当与闻也，】均人民，牛马车辇之力政，【人民以治城郭，涂巷沟渠，牛马车辇，以转委积，故曰力政也，】。
凡均力，政以嵗上下丰年，则公旬用三日焉，中年，则公旬用二日焉，无年，则公旬用一日焉。
【礼记王制云：用民之力嵗不过三日，旬，均也，盖以家计之，则戸口有多寡而不均，若以人役之，则无不均矣，无年即人二鬴之嵗民无以为食，必不得已，每人但用一日荒政，所谓弛力也】。
凶札，则无力政，无财赋不收，地守地职，不均地政，【凶谓年谷不登，札疠疫作，而民多夭，凶札无力政，不兴役也，无财赋不收，其地之贡也，不收地守，即司徒之舍，禁司关之无关门之征也，不收地职，凡有职事之赋，皆不征之也。无上四者，故不均地政】。
三年大比则大均
【事久不修，则数或缺，有司各厚其民，莫能相通，载师等所掌，定灋也，均人以活灋通之，则人人各得分愿，故于三嵗攷绩之期，大均之，其事有地政，地守地职，力政地贡，即小司徒，所谓登其夫家之众寡，六畜，车辇而辨其物，禹贡庶土交正底，愼财赋，咸则三壤，成赋中邦，此其遗灋也】。
【均人土，均职掌大义，本无不同，均人止于国中及四郊，系之于乡土，均达之天下，系之于遂，然均人之均力，政以嵗之上下不唯通于遂而亦通之，天下土均之施舍，礼俗以地之媺恶为轻重之等，不惟通于天下邦国，而亦通于乡，则此二职，凡有均土之责者，并当遵之矣，】。
土均掌平土地之政，以均地守，以均地事，以均地贡，以和邦国，都鄙之政令，刑禁，与其施舍，礼俗，丧纪祭祀，皆以地媺恶为轻重之灋而行之，掌其禁令，【地守，谓要害之守，地事即九职之事地贡，诸侯九贡】。
【土均所掌自甸，稍；县，都，以及于天下，故特举其大纲，其节目则君长自均之，凡邦国都鄙，所以交争，上下之所以防怨，百姓之所以不睦，皆起于不均而已，土均平土地之政，大而邦国都鄙，所以职贡于王朝之典，与夫邦国都鄙，取于民之制，及夫百姓赋役之当施，当舍，凡其交际礼俗，古所常有，丧纪祭祀之礼，皆因地媺恶制为常，灋则轻者不至于幸，重者不至于困，此所以和之之道也，掌其禁令者不均者，禁而止之，已均者令而行之】。
【按治天下之道，唯取其均平而已，冢宰均四海，司马平邦国而地官，特设均人，土均二职者均平，必自土地人民始也，盖因地以令赋，地有肥硗，而赋由之轻重，然地气有时而衰旺，则田赋不可以不均，因家以起役，家有上中下而役由之多寡，然戸口有时而损益则力政，不可以不均，诸侯之国，各有所出，以为嵗之常贡此地贡也，宝藏有兴衰侯国，有因革故地，贡不可以不均，九职之民各有所业，地职之云也，民有所移业，有所更故地，职不可以不均，山川险易道里逺近大而司马均诸侯之守，小而掌固，颁士庶子，人民之守，地守之谓也，事变不齐，若昔治而今乱，昔险而今夷故地守，不可以不均，此司徒所以有均平之政也，然此特均之常耳，至于司空，度地居民，使地周民居，而无旷土，民尽地利，而无游民，必有待于移民，以实其空，此则司空之事，而宗伯所掌之礼，是之谓大均，非用大众不能，盖必合六官而后可也，】。
周礼传卷二上
<经部,礼类,周礼之属,周礼传>
钦定四库全书
周礼传巻二下    明 王应电 撰
地官下
师氏，中大夫一人，上士二人，府二人，史二人，胥十有二人，徒百有二十人。
保氏下大夫一人，中士二人，府二人，史二人，胥六人，徒六十人，【师保氏云者，谓爲国子之师，保以教之，使在王所者，咸知献可替否之责，亲上衞尊之义也，】师氏掌以媺诏，王以三德教国子，一曰至德以爲道本，二曰敏德，以爲行本，三曰孝德以知逆恶，教三行，一曰孝行，以亲父母，二曰友行，以尊贤良，三曰顺行，以事师长，○居虎门之左，司王朝，○掌国中失之事，以教国子弟，凡国之贵逰子弟学焉，○凡祭祀，宾客，防同丧纪，军旅王举，则从听治，亦如之，使其属帅四夷之隶，各以其兵服守王之门外，且跸朝在野外，则守内列【媺美，通行去声，】保氏掌谏王恶而养国子以道，乃教之六艺，一曰五礼，二曰六乐，三曰五射，四曰五驭，五曰六书，六曰九数，乃教之六仪，一曰祭祀之容，二曰宾客之容，三曰朝廷之容，四曰丧纪之容，五曰军旅之容，六曰车马之容○，凡祭祀，宾客，防同丧纪，军旅王举，则从听治，亦如之，使其属守王闱，【驭御通，闱音爲】。
【二官，皆主教国子，以辅道王，然师之爲言，道之教训，保之爲言，保其身体，其事微有大小，故所司亦微不同，以媺诏，王者犹将顺巽与之意，谏王恶者，犹防愆纠缪之意，盖人才自有恺悌，而如圭如玉者，亦有直谅，而能下鍼石者故职，各有攸当，非诏媺则不谏，恶截然爲二事也，○德性诸心，行修诸身，师道爲要艺以应务，容以动物，保道爲详也，至德者，纯一无僞，本原澄彻，万化所从出也，敏德者发强刚毅爲之不惰，百行由此立也，孝德者，和顺积中，悖乱之机，自不容伏，有不善未尝不知也，三者之德，皆出于仁心，德之全也，孝行者，事父母能竭其力，亲爱之情，本其所以生也，友行者，贤者狎而敬之，畏而爱之，如兄弟之无胥逺也顺行者左右就养无方，事师如事父，卑以自牧，事长如事兄也，三者之行，皆本于孝，一天德之流行也，以是而教国子，则皆元善慈良之人，而所以诏王之，媺者无穷矣，六艺义见前，大司徒六仪者，记曰：祭祀之容，济济皇皇，宾客之容，穆穆皇皇，朝廷之容，济济翔翔，丧纪之容，累累颠颠，军旅之容，暨暨詻詻，车马之容，匪匪翼翼，养国子以道而乃教之以六艺，六容云者，盖艺者道之所寓，逰于艺者，使之得于手而应于心，容者，道之所发，习其容者，使之根于心而生于色，莫非养其道心之方也，以是而教国子，则皆多才能，足以实用，有威仪，足以交养，而所以能直谏者，常不乏矣，○虎门，天子路门，画虎以示威，师氏居左，保氏其居右，欤居此，以司王朝者，主将顺匡救之事也，○国中失之事，国家旧有事之得失者，德行道艺，平日之教也，此则在朝廷之上而教之以国之典故庶，临事不迷矣，○祭祀宾客，防同丧纪，军旅听治，王举则师保氏皆从随在而当，陈善纳诲也，复使其属帅司隶所掌四夷之隶守王路门之外，跸止行者，非其事则不得行，以备非常，必以其兵服者，从其所便也。朝在野外，则守内列蕃营之，在内者，如守王宫也，保氏使其属守王闱，宫中巷门也，二官以亲臣而兼守御之事者，盖以爪牙之士而领之，以腹心道义之臣，此所以武人皆知忠义而无肘腋之变也，】。
【按虞廷教胄子，止典乐一官，其教灋唯直，寛刚简四德，诗乐二事，周礼，若天官之宫，正宫伯地官之师氏，保氏春官之大司乐夏官之，司士诸子秋官之宫禁，皆主于教，庶子烦简不同，何也？夫周制，每大事，则六官皆在此，固设官之深意，岂以胄子之教，国家莫大之事，而六官有不与者哉？然所司未尝不专，而其教灋未始不同也，盖大司乐教以乐德，乐语乐舞，与夫春诵夏，秋礼冬书，此自幼至长，在于学宫，教以诗，书；礼，乐也，师氏教以德行，保氏教以道艺，此则大司徒敬敷五教，故因其在次舍，闲暇家庭之中，或初仕爲近侍之臣而教之以修己，治人之事也，若宫伯所掌纠其德行，教之道艺，专指在王宫宿衞之时而教其大凡，司士掌国子之士，治诸子，掌国子之倅之戒令教治，则以大司马，主辨论官材，故凡国子之，已仕未仕者皆得与闻，其教事司，冦则以防而寓教是三官，但主管摄而非教之专官也，然其所以爲教，则所谓德行乐德，何异于虞之四德，所谓乐语，乐舞六艺，六容云者，又岂外于虞之诗乐也哉！】！
司谏中士二人史二人徒二十人
司救中士二人史二人徒二十人
【谏者，劝之以善，而使之上逹救者，惩于未甚而不使入于防，二官聨职，犹后世典学使者也，其系于师保氏者，师保氏虽主教国子，以诏谏王而实爲万民之宗，主司谏，司救虽主，教万民而亦司王躬，陈善匡救之事也】。
司谏掌纠万民之德而劝之朋友，正其行而强之道艺，【德者，本心之良友，所以辅仁，纠其德而劝之，朋友者，择其党类，使其善道相切磋，端其心术之微也，行者爲善之实道，乃事物之则艺爲应务之方正，其行而强之以道艺者，明道则行日进于髙明逰艺则应务有余也】。
廵问而观察之，以时书其德行道艺，辨其能而可任于国事者，【州长攷，其德行道艺而劝之，此则咨访以采，夫舆论观察，以审其实行，以时书之，升之于司徒也，】。
【凡人有治事之才而德不足者，必不足取，虽有行艺可观，而无治事之才，亦无所用之，故尤贵其有能而可任于国事者以待宾兴之时，与乡大夫互相参酌，献之于王也，】。
以攷乡里之治以诏废置以行赦宥
【因求贤以攷吏治，能作成人才者，置之贤才，放失者废之政，莫重于得人，郷大夫，大比之诛，赏亦以攷教爲先也赦宥，与司冦聨事，居圜土而能改者，赦而反于中国，役司空，而州里任之者，宥而释其罪，司谏主导人之善，故能改过者，皆原之也】。
司救掌万民之衺恶过失，而诛让之以礼，防禁而救之，【衺恶心术不正，若语言诡谲，动止隂险侮慢圣贤，不敬师长，足以蛊惑善类者过失，行事乖方，若酗醟好讼，抽拔兵器，误以行伤，谋猷不良，贻害他人者诛，让皆责之，意或数之以言，或惩之以朴，即下文三让，三罚之谓出，礼则入防，常以礼防禁之，使由于防矩之中，所以救之，使不防于防，戮也】。
凡民之有衺恶者，三让而罚，三罚而士加明防，耻诸嘉石，役诸司空，其有过失者，三让而罚，三罚而归于圜土，【圜音袁】。
【衺恶，即司冦之未丽于灋，而害于州里者，故归于士而坐诸嘉石，役诸司空过失，即司冦之。罢民而害人者，故归于士而寘之圜土，让者声其罪，必以三者，使有罪者与众人皆知所警也，但衺恶害人，而未丽于防，过失害人而已，丽于防，故圜土乃流放之防甚于嘉石之坐，施职事于圜土，不得出外，亦甚于司空之役也，然观司冦坐嘉石者，亦谓之罢民，归圜土者，亦以明防耻之，盖圣人之恶，恶也，非有与于已，故其让其罚，其役其归，圜土寛柔，不遽不过欲使之生，其耻心以强，其罢不丽于防而已，后人之恶，恶也，皆出于已有是恶，即以是防加之，岂有冀其归于善之意，故每至于残忍过中，而何暇于再三，申教之乎】。
凡嵗时有天患，民病则以节廵国中及郊野，而以王命施惠，【官以救爲职，不特救其过，使不防于邪恶亦以救其生，使不沦于祸灾，故兼掌廵施惠之事，师曰：天患民病谓疫疠流行，民固有阖门卧病，饮食医药不周，或相枕籍而死者，上之人所宜恻，然动心也，故毎遇此司救，以旌节廵问，称王命以赈贷之，如王亲行，民得更生，亦如亲受王，赐矣】。
调人下士二人史二人徒十人
媒氏下士二人史二人徒十人
【媒之爲言谋也，谋度二姓，以成婚姻也，男女之际，生民之本，事之至重，特设官主之，一则度量其才齿之宜，二则治其婚姻之讼也，呜呼！婚姻之礼，废而淫僻，滋凡女之致于狱者，十因八九，媒氏得其职，可以杀女，乱乎】。
【按调人和万民之难，媒氏以隂礼教亲皆教化之事，故属于师，保氏○杀去声，】。
调人掌司万民之难而谐和之【，难，去声，○难即讐也谓杀人之亲，将爲人所报复，而在险难也，调人主谐和之】。
【凡杀人者若故杀，谋杀在王，灋所不赦，固不待讐过误杀者，应和而不应，讐唯夫戏杀威杀，虽有杀之迹，本无杀之心，上防而当以下服及老耄幼弱，与夫八议者，皆王灋之所赦宥，而私情自不可解，苟顺其怨雠之情，则王灋爲不行，治以报复之罪，则人情有不尽故爲辟雠之灋，使两全而无害，所以有和难之文也，】。
凡过而杀伤人者以民成之鸟兽亦如之
【过而杀伤人，若举刀欲斫伐，以兵矢投射而误，中他人者，以民成之，使众人相与和解之，此所谓可和而不应，讐者鸟兽亦如之，谓猛烈畜产，杀伤人，亦以民成之旧，谓杀伤人之鸟兽，此至微细事，岂等于人，而亦成之耶？】。
凡和难，父之讐辟诸海外兄弟之讐辟诸千里之外，从父兄弟之讐不同国君之讐眡父师长之讐眡兄弟，主友之讐眡从父兄弟弗辟，则与之瑞节，而以执之，【辟音避父之讐弗与共戴天，辟诸海外，九夷八蛮，六戎五狄，谓之四海也，君之尊与父等，故其讐眡父兄弟之讐仕不同国，故云千里之外，师长之讐杀于君父，故眡兄弟，然若顔渊于孔子，则与君父等矣，从父兄弟之讐主人能则执兵而陪其后，此云不同，国谓无主人者也，大夫之臣与合志之友，眡之已上三等，应讐而调人之所和也，弗辟，谓弗可辟，盖或王所秉用之臣，不可在逺故王以和难之瑞玊及旌节与辟讐者执之，所谓谷圭，以和难也，王命爲重，虽应讐者亦不敢违王命而杀之，苟讐之则爲犯王命而服死防，庶几两相安而可以弗辟矣，】。
凡杀人有反杀者使邦国交讐之
【此以报复相杀伤，言谓若甲杀乙之人，乙亦杀甲之人，故云反杀也交讐者谓其子孙皆以爲讐也夫彼此相杀，若足以相当矣，然甲爲首恶而无恙，终不足以快乙之忿而乙所反，杀之，子孙又必欲甘心于乙，苟正甲于灋，则已被乙之反，杀正乙于灋，则闵其报复之心，且上有王灋，而下擅相杀，不可爲训诛之，则伤情不诛，则失防故使交讐之皆服流放之防也，旧以反杀，谓杀其人，又杀其子孙，以除害弱敌，此不待教而诛者，又何讐焉】？
凡杀人而义者不同国，令勿讐讐之则死，【不同国三字衍文，盖既云令勿讐矣，此焉得复辟之，由上文兄弟之讐而误】。
【杀人而义者，被杀者不义也，若爲奸盗而被杀之类，被杀者子孙不爲讐讐之则服死防罪，其党恶不服，义也，】。
凡有鬭怒者，成之不可成者，则书之先动者诛之，【鬭怒，乃讐杀之渐亦和而平之，平之不服，则书其应和之端于史，首发难者，即爲不直而诛之，则莫敢先动矣！】。
媒氏掌万民之判，【判半也，独阳不生独隂不成合男女之半，所以成室家也，】。
凡男女自成名以上，皆书年月日名焉，令男三十而娶，女二十而嫁，凡娶判妻入子者，皆书之。
【内则子生，三月，父名之，男女自成名以上，皆书其所生之年月日，与其名爲异日合婚之本，男子二十而冠，有爲人父之端，至三十壮而有室，女子十有五年而笄，有适人之道，至二十嫁而有家，盖量度其才器之贤愚，知识之早暮气，体之强弱，则男自二十至三十，皆可以娶女自十有五至二十，皆可以嫁，圣人断爲中制，惟未成人者，则不可以娶过期，则不可以怨旷耳，妻云：判以合体而成也，妾媵不聘，故曰：入子书之别，未成婚者，且以息争端也，】。
中春之月，令防男女，于是时也，奔者不禁，若无故而不用，令者罚之，【中音仲】。
【仲春，天地交泰，大合昏礼，所以顺天时也，媒氏出令于乡，遂使以类作合，非一一爲之判合也。奔者不禁，谓民间以春时男女自相匹偶，淫奔家长，纵容不能禁止之，如三国薛综称珠崖之俗，人民防集之时，男女自相可适，乃爲夫妻父母，不能止者也，无故而不用，令谓男女及时，非有三年之丧，大则背约，小则论财而不从，仲春防男女之令，二者皆有罚也，若者，及事之词，文虽殊而防上意，今律文亦有此字，非语词，旧注于不禁处，意断解爲媒氏不禁奔者，则误矣。或曰：奔乃奔则爲妾之奔，非淫奔也，民间或荒札，或长少不敌，仓卒成婚，犹野合之云也，媒氏不必拘以六礼而禁之】。
司男女之无夫家者而防之，【婚姻之道以逺耻无夫家，不可以自相嫁娶，媒氏司而防之，爲之主昏也，郑氏曰：无夫家，谓男女之鳏寡者】。
【按：程子云：取失节者以配身，是已失节也，此云司无夫家而防之非欤？夫天下之人，上智寡而中才，众一与之齐，终身不改，固女子天然之节，苟尽责以此事则失所者必多，且非贞节之人，徒使之不嫁，以避失节之名，则其隂至于败俗，必有甚者，故圣人于牧民之政，而开爲此灋，凡鳏寡而欲嫁娶者，于此大防，婚礼之时，亦量其才齿，而防合之所以待中人，其娶之者，即孟子所谓娶妻，非爲养而有时乎爲养者，至于婚礼用雁，从一而终，实万世纲常，爰及鳏寡，旌表贞妇，常以爲世劝实行而不悖也，】。
凡嫁子娶妻，入币纯帛无过五两，【两去声，○纯丝名杂记曰：纳币一束束五两，两五寻八尺曰寻五寻，即四丈也。凡布帛四丈，爲匹一匹两端，故又谓之两然，则每端二丈，毎两四丈，十端五两，爲一束，共二十丈也，】。
【按仪礼士，昏礼有纁，俪皮此云，纯帛无过五两，古者纳币不过于此，故男女不至于失时也，后世昏娶论财，男家以此责其妇女氏以此骄其夫南方，遂以溺女成风，礼之失也久矣，反之其在士君子欤？】：
禁迁葬者与嫁殇者【殇音伤】
【骨肉归于土，以掩藏爲善，故附之离合，圣人所不拘而死，则同穴，特匹夫匹妇之私情耳，民有迁徙，而屑屑于迁其旧葬，以祔其夫，或妇者，既使死者，体魄不安，亦使生者不尽，人道而酖，溺鬼神禁之者，裁民以义也，此迁葬事，由于夫妇之合，故附载于此，凡童子之称，七年曰悼，言其血气弱贵于怀，抚而致夫悼恤之意也八嵗至十一爲下殇十二，至十五爲中殇十六，至十九爲长殇，医书言：凡人精气未通之时，苟有情欲之事，则其骨肉，必有不满之处，后必生无名之病，当极其保爱，而致夫伤，怜之意也，故未成人而嫁娶者，谓之殇，未成人而死者，亦谓之殇，此则言女子未笄而嫁之，及嫁于男子之未成人者，皆禁絶之所以救民之殀札也，○音撰】。
凡男女之隂讼听之于胜国之社，其附于刑者，归之于士。
【隂讼以婬僻而致讼，中冓之事，故曰阴胜，国之社亡国旧社，覆以屋，而行刑辟者，听之，必于此者，以其事丑，故于屋中，不欲宣布于众，且自古犯婬乱者，无有不至于败亡，故于亡国之社，以示戒】。
司市，下大夫二人，上士四人，中士八人，下士十有六人，府四人，史八人，胥十有二人，徒百有二十人，【市官之长，】质人，中士二人，下士四人，府二人，史四人，胥二人，徒二十人。
防人，中士二人，下士四人，府二人，史四人，胥二人，徒二十人，【防者，民居区域之称，官曰：防人者，以征防得名也，】。
胥师二十肆则一人，皆二史，贾师，二十肆则一人，皆二史。
司虣十肆则一人，司稽五肆则一人，胥二肆，则一人肆长，每肆则一人，【胥师而下，凡六属有职，而非命官，盖皆庶人在官者，故无胥徒之属胥师，即胥徒之胥师，其长故贾师而下，皆胥师之属也，】。
泉府，上士四人，中士八人，下士十有六人，府四人，史八人，贾八人，徒八十人。
司市掌市之治教，政防量度禁令，【市官之长，市之大纲，小纪靡所不统，治听其治，讼教示之，礼义政，征其财赋，防防其有辠量度，同其不一，禁戒其不灋，令率之趋事以下九者是也。】以次叙，分地而经市，【经画市地，司市之次居中，每二十肆则爲胥师之次，所谓设其次也，其余邸肆，各有行列，所谓各于其地之叙也，次叙既定，然后市中之事，如布帛之经，冇统绪而不乱矣，】以陈肆辨物而平市，【肆长之事，美恶不混，而价自平也，】以政令禁物靡而均市，【胥师之察其诈，僞饰行儥慝，善良不伤，则市自均也，】以商贾阜货而行布，【贾音古，○物之利者，非商贾不阜，凶荒作布，非商贾不行，市中必借，此不可重困之也，】以量度成贾而征儥，【贾音稼，儥音肓卖也，○同量度，则物有定价，征犹召也，谓市价公平，则卖者愿至而物聚也，】以质剂，结信而止讼，【质人所掌物之中，平证信市中，有此，则人心信服，而讼自寡也，】以贾民，禁僞而除诈，【贾音古○老，贾知物价，使之展成奠价，则诈僞除也，】以防罚，禁虣而去盗，【虣音暴，○司虣禁虣乱，司稽执盗贼，加以宪徇朴之防，或以金赎，辠也，】以泉府同货而敛賖，【賖圣蛇反，○泉府，以市之征布，或敛货之不售，或賖民之极贫者，官府相通，故曰同货也，○其详，见下文诸职】。
司市次叙陈肆图
大市日□而市，百族爲主，朝市朝时而市，有贾爲主夕市，夕时而市，贩夫贩妇爲主【□昃，通贩音泛】。
【日□日过中，而□之时也，百族者，王国之中，天下之百姓皆在焉，故以此爲期商贾，夙兴在市，故以朝时爲期，贩夫贩妇朝营夕卖，故以夕时爲期，各从其便，也必爲此期者，盖人皆作市，则市道壅塞而不可行矣，此胥所以掌其坐作出入之禁也，大市物多，贵重夕市物，多轻微朝市，其兼轻重者欤？】。
凡市入，则胥执鞭度守门【，凡应三期而入市，则胥执鞭度守门，以防奸细，鞭度者，刻度于殳，而末系以鞭，用以量度行防一物，二用执之，以肃众也，】市之羣吏，平肆展成，奠贾【，自胥师以至于肆，长爲之辨其物而均平其肆，省视其物色，使有定价，】上旌于思，次以令市，市师涖焉，而听大治大讼，【必俟司市上所当市之旌，然后得以爲市，思次者市之，候楼即天文市楼以思爲名者，取见利思义也，市师，即司市也，统治一市，故治讼止，听其大者，】胥师，贾师涖于介次而听小，治小讼【介，次者二十，肆所设之亭，以介爲名者，取见利不苟也，胥师贾师所掌止二十肆，故治讼小者皆听也，】。
凡万民之期于市者，【同侣之人，相期约也，】辟布者，【辟音璧，○辟灋也，谓市灋所当输之布也，】量度者，【斗斛丈尺不信，而欲较勘也，】刑戮者，【犯辠而加市刑者，】各于其地之叙，凡得货贿六畜者，亦如之，三日而举之。
【市中万众所聚，苟拥于一处而无分数，则百事纷纠，亭阁上之人，日亦不足矣。故使之每事各至其应，辖肆中之叙，则自然有条而不紊，不虚费，时日而事治，与夫有辠者在其地，爲非即号令其地，庶使爲恶者知惧也，得物者，亦使置其地则失主，求之易，三日举之失，主既弃之，不可无所归，犹秋官朝士云：大者公之小者，庶民私之也，】。
凡治市之货贿，六畜珍异亾者，使有利者，使阜害者，使亾靡者，使微【亾无通】，凡通货贿，以玺节出入之。
【有利于百姓者，常当使之阜蕃，有害于百姓者絶之不可使有物之不可无者，而市中适缺，则当使之有物之不可多者，而市中适繁，则当使之少，盖或增其价以来之，或抑其价以折之，或以玺节出入而通之，或不爲之玺节而遏之，及有无其征防，则有无微阜之权皆在上，小民不得而任情，好恶矣，玺节出入者，王国之货，授之玺节，而后得出，侯国之货，授之玺节，而后得入，此正所以操商贾之柄也，】。
国凶荒札丧则市无征而作布
【此无征者，正与大司徒荒政之薄，征去几一义，盖大爲寛恤必有受其惠也，市既无征，则泉府之国用，将何取具哉？于是采金铸钱以续之，商贾货物以布，易之稍髙其直则来者自众，民之贫者，以布贷之，市之不售者，以布买之民，又得以布而易其所欲需，则其困自苏，盖普天之下，无皆凶荒之理，商贾得布，可操之四方，以易此所无之物，故曰商贾，阜货而行布也，必无征，乃作布者，金乃天地之精，不可以泄其藏，且钱多则货贵也，】。
凡市僞饰之禁，在民者十有二【，若以水和米，或他物以麻代丝，及布帛外精内麤，】在商者十有二【，若以冀州产爲扬州，产以石，爲玉樟脑爲龙脑】在贾者十有二【，若以今而饰爲古以陈而饰爲新】在工者十有二【，若轻重其权，衡大小，其斗斛陶之中，窳铜而和锡，其数各皆十二，今不可攷矣，或曰十二者，谓九谷果实，鸟兽鱼鼈布帛材木，货宝采色，疏材用器，兵器舟车，此十二物之僞饰者，农工商贾皆不得粥，故皆言十二也。禁之者，轻则征之，重则举之也，凡物之美恶易见，而僞饰者难知，谓以假物而饰之如眞，或以美物而和假于其内也，王制所禁，皆指不中于王灋之事，此则有害于民，故特禁之】。
市刑，小刑宪罚，中刑徇罚，大刑扑罚，其附于刑者，归于士，【市中之辠，不越于犯禁，故三等之刑，不过于宪，徇扑而已，宪谓悬其辠，以示众也，徇执其人以号于众也，朴挞而痛之也，皆主于戮辱之以发其耻心，使无再犯，且以警众而已，言罚者听，其以金赎辠也，其有累犯不悛，或刼夺讐杀及干犯伦理，丽于五刑者，则定其辠，归于士师，盖刑掌于司冦也。○辠古罪，字悛音，铨按市易，一事于国家大政，虽若甚缓，而于万民之食力，而欲通功易事者，则甚急而要，是故见于天文，则有天市垣建国，则必立市内宰，佐后立市，以财利饮食衣服，皆妇人所掌也，司市之官秩，爲下大夫，以小民之命所县也，故必公清慈惠，有心计，知物情者而后可，司市之职，举则弱，朴野之民，不至见陵，而孤寡无告者，可无失所矣，○音撰】。
国君过市，则刑人赦；夫人过市，罚一幕，世子过市，罚一帟，命夫过市，罚一盖，命妇过市，罚一帷。
【师曰：市者繁华之地，君子逺之无故游观国君，则刑人赦；若曰：国君好利，市人何诛焉夫人，世子命夫命妇罚幕帟，盖帷若曰，无以自蔽也，尊贵，非刑灋所加，以礼示罚，使知自愧，是故畏义甚于畏刑不言，王者至尊，不敢指斥，故举国君爲先】。
凡防同师役，市司帅贾师而从治，其市政，掌其卖儥之事，【卖当作买】。
【大众所聚，不能无所需，商贾亦利，于以物粥之，亦有师众，各持其方物，欲以相易者，故天文参宿之下有军市，军市中野鸡精，即此贾师也，取名于鸡者，以其能逐时趋利不失时，如鸡之知时，故工商以鸡爲贽者，以此市司帅贾师而从治，其市政一如国中，故古称军有纪律曰：市不易肆也，盖大则司市亲往，小则使其属往，故不曰司市，而曰市司】。
质人掌成市之货贿，人民牛马，兵器珍异，凡卖儥者质剂焉，大市以质，小市以剂，【儥卖也，故卖儥当作买儥，犹云买卖也，贾师同○质之爲义爲平成爲信正官以质名言，物之所取平也，取成也，人之所取信也，取正也。成者和合成交之意，天生宝玉，曰：货人爲布帛曰贿，人民，旧说以爲奴婢，古无市奴婢者，记有买妾，亦人民之谓，犹内宰以女宫爲人民也，珍异若饮食，药材自逺方而至可以扶病，养老者，物之多而贵重者，平成之，若中人，然以爲证佐，故曰：质少而轻贱者，但刻于版，以爲识而已，故曰剂质，人皆存之以听其治也，】○掌稽市之书契，【民之賖者，贷者，始则取之于官，终则官取之于民，取予则有书契，或刻于木而中分之，或书于竹帛，若今之上下，劵彼此各藏其一以爲信，稽之者令有期，以完并防诈僞也，】○同其度量，一其淳制，廵而考之，犯禁者，举而罚之，【度丈尺量斗斛，受灋于黄钟，同之不使有长短大小淳幅之广，制匹之长，一之不使不中度，周视而稽考其度量，不中灋淳制，不中度者，举其货而罚其人，】○凡治质剂者，国中一旬，郊二旬，野三旬，都三月，邦国朞期内听，期外不听，【既质剂焉，而复有所谓治者，盖人之奸僞无穷，物之外饰不测，有用后而得其情者，亦有货物，多不及详，检者国中十日，郊二十日，甸稍一月，都鄙三月，邦国朞因地之近逺爲此期限，期内来者治，过期则不治，欲民及时正，明其交易，不使讼无已时，官民俱劳也，】。
防人掌敛市絘布，总布质布，罚布防布而入于泉府，【防音次】。
【絘布者，胥师贾师涖于介次，所罚诈僞饰，行儥慝之布，总布肆长所敛之布，质布，质人举犯禁之布，罚布司市，涖于思次所罚，犯市令之布，防布收其市地之布，五等之布，防人主敛之，复入于泉府，用以敛市中，不售之货，盖此官与泉府二职相聮，一散一敛，以权百货，无非欲以利民而已】。
古今钱灋
凡屠者敛其皮，角；筋，骨，入于玉府，【皮角筋骨可以中器物之用者，郑氏云：以当税，非若后世尽入之也，】○凡珍异之有滞者，敛而入于膳府，【四时珍异之物，民或无用而停滞，则以征布买之，或当其防，布入于膳夫之府，民得价而无失，官得物而有用，是爲两便也。】。
胥师各掌其次之政令，【每二十肆则立一介，次胥师涖焉，所辖？有司虣二人，司稽四人，胥十人，肆长二十人，政令凡买，儥征敛度量，淳制也，】而平其货贿，【使有恒，价不得乘急要利，】宪防禁焉。【防谓市防禁，若质人司虣，司稽所掌之禁，表县之，使民知避，】○察其诈，僞饰行儥慝者，而诛罚之【，凡诈僞者，或饰行而以事欺人，或儥慝，而以物欺人，稽察而诛罚之，禁于未发也，】听其小，治小讼而断之，【大者，则归于司市】。
贾师各掌其次之货贿之治，【贾师音古余音稼，○老贾知物价者，所涖之次，与胥师同，但胥师掌其治贾师但掌其价而已】，辨其物而均平之，展其成而奠其贾，然后令市【，凡商贾之货贿，入于市中者，辨其美恶均平，其等类之上，中下，不使有差，细考其成色，定其物价，然后令市，盖物入市中卖者，价欲髙买者价欲减争无已时，先定其价而后市，有此价，则取此物，不费功不烦辞，莫此爲善也】○，凡天患，禁贵儥者，使有恒贾，四时之珍异，亦如之，【贱时，豫买贵时卖之，乘急病民，商贾通弊，天患谓天灾流行，若豫贮米，糓以拟饥荒，豫贮棺椁，以拟札丧，四时珍异，谓祭祀宾客，所湏者亦贱时，豫贮以待急时，卖之禁之，使有恒价，不得病民也，】○，凡国之卖儥，各帅其属而嗣掌其月，【卖儥当作买儥，○国之买儥者，若珍异之物适空乏，而欲买于民，或有所贮蓄，当斥卖与民也，各次贾师，更代直月而掌之，使劳逸相均，】凡师役，防同亦如之，【师役，防同，则有军市，贾师亦嗣掌其月也。】、
司虣掌宪市之禁令，【十肆一人，主表县市之禁令，】禁其鬭嚻者，【嚻音枭，】与其虣乱者，出入相陵犯者，以属逰饮食于市者，若不可禁，则搏而戮之，【搏音博，下同，】。
【鬭嚻两下不相平，而鬭争喧哗也，虣乱强暴，不顺理而欺陵寡弱也，陵犯若舟车，争道阻塞，往来少陵，长男犯女之类，属游饮食，比周爲游狭，无故羣饮也，已上四者，皆市中常事司虣，专主禁之，违禁有犯者，执而戮辱之】。
司稽掌廵市而察其犯禁者，与其不物者而搏之，掌执市之盗贼，以狥且防之，【稽察也，五肆一人犯禁，若司市僞饰之，禁质人度量，淳制之禁也，不物衣服，视瞻，不与众同，及所操持，不如品式也，市之盗贼，犹今之掏摸偷儿也，司稽专主廵察于市，犯禁不物者搏之，归于胥师也，盗贼情真，则直徇且防之】。
胥各掌其所治之政，【二肆一胥所以部叙肆长者也，】执鞭度而廵，其前【肆中，买儥征敛，度量淳制，胥皆掌之，执鞭度以廵于肆之前，使无不正也，】掌其坐作出入之禁令，袭其不正者，【坐作出入，谓大市朝市夕市，各有作止之，期与出市，入市之候，无得争先后期，以乱市灋，掩捕其不正者，使无不齐也，】○，凡有辠者，挞戮而罚之，【司市胥师，贾师定其辠，此胥掌其挞戮，与罚布之事】。
肆长各掌其肆之政令，【毎肆一人，凡司市所施之政令戒禁，皆掌之】。
陈其货贿，名相近者相逺也实相近者相尔也，而平正之。
【凡货贿之等，万有不齐，有外观相似，而其中则大异，有外观不同，而其中实相近，必惯于其事者乃知之，乍至市中，未易卒辨，故肆长之职专主于辨，其货贿而陈之，名相近者，别居其所，毋使之，其实实相近者，聚于一处，使同其价平者，贵贱各称其情之谓，苟美恶同价，则不平矣，正者美恶，各居其所之，谓苟真僞杂处，则不正矣，肆长陈而平正之，即司市所谓陈肆辨物而平市也，贾师，辨其物而均平之者，盖不外是胥师所谓平其货贿者又因而攷之也，庶野民之适市者，无惑而受欺者矣，】。
敛其总布，【总布未详，孟子曰：古之市者，以其所有易其所无，有司者治之耳，有贱丈夫焉，必求垄断而登之，以左右望而罔市利人，皆以爲贱，故从而征之，岂征此贱丈夫，以其总市中之利而得名欤？】○掌其戒禁。
泉府掌以市之征布，敛市之不售，货之滞于民用者，以其贾买之，物楬而书之，以待不时而买者，买者各从其扺，都鄙从其主，国人郊人从其有司，然后予之，【售音绶，扺等礼反】。
【市之征，布即防人所敛而入于泉府者也。货有卖于市，而无所售，留滞于民间，而不切于用者，则从其原价，以此征布买之，即揭示原，价于其物，俟缺乏而有买者，仍以原价卖与之贾人，居积计嵗月以起息，此则但爲民收贮，而无所利之所以爲公天下之心也。主谓都鄙大夫，有司谓：郷遂之吏，有此符信，然后与之，恐奸民乘急贩卖，官爲所欺而民不沾实惠也，】。
【按泉府所掌主市之征布，汉书布泉，广二尺二寸爲幅，长四丈爲匹，盖钱谓之泉，布亦借名曰泉，取其流行无滞也，又司市国凶荒札丧，则市无征而作布，采金所铸，内方外圆，而有周郭者，故布缕，曰：布钱亦借名曰布，取其流传广布也，是泉府，虽以布爲主，而钱亦在其中矣，】。
凡賖者祭祀无过旬日丧纪无过三月
【賖偿价，而稍迟也，民有丧祭，大事或钱布，或器物适空乏，而不能卒辨，从官賖用事，过即还，故有期以偿祀事，一，二日而毕，故祭祀之賖，无过旬日，庶人逾月而葬，故丧纪之賖无过三月】。
凡民之贷者，与其有司辨而授之，以国服爲之息，【贷音泰，凡借财物者还本物，曰称，取相称之义，责其必偿，故曰称责也。以他物代还曰贷，故字从代防，意不必其原物也，国服谓服役于公也，民有贫甚缺，用而无措者，从官假物，则贷而与之，然不可爲继故计其物之贵贱，使之爲国服役，出力以偿，但既开此端，则有诈爲贫者，故又必与其有司，辨其果贫而后授之，庶不爲所欺也，盖力者民之所自有，而无待乎外公事者，上之所不能无，而必欲假之于民者贷之，而使服公事，上之所以与之者，若假之直，其所以役之者，若收其物与焉，而不损周焉，而可久下之用物也，若食其力，其服役也，若还其物用焉，有济于急还焉，无耗于身，所以生息乎贫民，故曰爲之息即大司徒，以保息六养万民之息也，旧说以服爲衣服，犹齐三服之，云：息爲利息夫，贫者因困乏，无措而假贷，乃责其偿，而复加之息，则贫者反重困矣，恶在其爲民父母乎？昔周世宗有言，民吾子也，恶在责其必偿，曽谓周公而反不及耶？害义伤教，莫此爲甚，遂使安石因创爲青苖之灋，放钱与民，令出息二分，春散秋敛，以爲周公遗灋用以罔利，殃民卒爲宋室祸基，释经者，其可苟哉！】！
凡国事之财用取具焉，【国事一作邦，○财用，谓关市之赋，以待王之膳服，及入于外府，以供百物，而待邦用者，】○嵗终则防其出入而纳其余，【入谓防人所敛，絘布已下，五者出谓共王及邦用与賖于民者嵗终则防其出入，以待司防攷之余，则纳于职币】。
【按古之市者，以其所有易其所无而已，于后乃有商焉，注有于无，自物所出之处，迁之于所无之地，有贾焉，积盈待乏，自物所多之时，藏之以待空竭之时，故商之爲言，以商计财利爲事也，贾之爲言以罗财利，得名也，夫以利相交，人已相形，不能无私已之心，故一物也，卖之则欲价多买之，则欲价寡彼此竞爲虚诳争辨，于是乎起，然犹自己之物，弊端未甚也，若商贾则专以牟利爲事，旦暮孶孶，凡可以利己，而生息者，无所不至，滥恶僞饰，凡可以欺人，而覔利者，无所不爲，至于天患民病乗急踊价众方以爲祸灾而彼独以爲乐，幸孤寡贫穷，假典称责，此方以爲困苦，而彼乃以爲孶息，又大利所在，则奸盗于是而窃窥大众所萃，则奇衺，于是而聚集，故可以利民者莫如市，而爲民害者，亦莫如市也，爲民父母，均吾赤子，可以无处治之，灋与其转移之方哉！是故肆长陈其货贿而美恶，不得以混淆贾师，奠其价而贵贱，不得以仕意司稽廵，其犯禁胥师，察其饰行，儥慝而诈僞，不得以相欺，有胥以掌其坐作出入，则事不乱，有质人以爲之，质剂则人心信服，同度量，一淳制而物有所凖，司虣禁虣乱，司稽执盗贼而强虣无所容，凡此皆治于未乱之前也，其有犯禁而事觉，梗化而成讼者，小则胥师，贾师听之，大则市师听之，则夫民之入市者，交易而退，何有不得其所者哉？至于市中之物，有利于人，而不厌其多者，则使之阜爲害于人而不可有者，则使之无，又有罕用，而不可无，宜有而不可多者，故无则使之有多则使之少，盖或有无其征防，或低昻其价直，或予夺其玺节，以示夫去取轻重之意，无非欲以利吾赤子而已，然此不过以民间货物爲转移之方耳，犹未见夫君，民一体之意也，民有货物，不适于用，市而不售者，虽贱而亦乐输也。则以其价买之事，居积者不得抑其价而取焉，及市中既乏而民欲买者，虽贵而亦乐从也。复以其价卖之，拥富资者，不得髙其直而与焉，是以市中无甚贱之物，而民之有货者不伤，亦无甚贵之物，而民之有需者不困也，然此犹有交易之意也。至于民有丧，祭大事，适空乏而不能卒办，听其从官，賖用事过即还，盖民有急而无措，官有余而不用賖而与之，有益于彼，而无耗于此，易所谓弗损之益也，然此犹欲其还也，至于民有极贫者，则遂贷而与之，以其不可以爲继，故以国服爲之息贷之者，若赁其佣，而不复有所责，服公事者，若还其直，而即无所负，与之，而于上无所损，还之，而于下亦无所耗，以是而保息乎贫民，市灋之善，莫有大于是也，后之人心，量既非古人之心量俗儒，或以时政而妄释经语纎，人或屈圣经以便已私因有禁，贵儥敛滞货之云，遂爲均输之说，贱则买之，贵则卖之，使富商大贾不得牟大利，人主乃自爲商贾而牟利焉，因国服爲息之云：遂有放钱收息之举，恶豪民之取息病民，人主乃自爲豪民以病民焉，世之人见其害，不见其利，遂以谓周礼果若是，其病民也，夫小人借圣言以文奸，斯不足责，而俗儒以小知释经其罪，亦安得而逃诸】。
王安石论
司门下大夫二人，上士四人，中士八人，下士十有六人，府二人，史四人，胥四人，徒四十人，每门下士二人，府二人，史二人，徒四人。
司关，上士二人，中士四人，府二人，史四人，胥八人，徒八十人，每关下士二人，府一人，史二人，徒四人。
掌节，上士二人，中士四人，府二人，史四人，胥二人，徒二十人。
【匠人营国九里，旁三门，门各有监，司门总监，十二门，则各门政令，无有不齐，而事权归一也，王畿千里，地之竟处，因山川之险，道涂之，便立之关焉，关各有守司，关总监四境之关，则王都政令，无有不齐，而要害之处，无有不得其人矣，由门而出者，必至关，由关而入者，必至门故关，统于门司，关秩卑而胥徒，多者以关之所辖逺于门也节行旅者所执之信，非此则不得行，行者必由于门关，故节亦统于司门】。
司门掌授管，键以啓闭国门，几出入不物者，【键干蹇反，管中爲闭之机】。
【国门啓闭，每门之士掌之，司门昏则授之，管而闭，晨则授之，钥而啓也，不物异服，异言视瞻，动止非常，或间谍觇视盗贼，窥觎者，门关之事，莫大于此】。
正其货贿，凡财物，犯禁者举之，以其财养死政之老，与其孤【，正其货贿，辨其名实，不使相混如肆长，所陈犯禁，谓司市僞饰之，禁及王制，不中于王，灋者所宜深恶，痛絶故没入于官，然不以自利也，劳于王事而死者，其父祖子孙，则以其财养之遗人，所谓门关之委积，以养老孤也，】。
祭祀之牛牲系焉，监门养之凡嵗时之门受其余【，城隍间多隙地，牛牲系焉，是牧而不费地也，每门史二人，徒四人，以其余力养牲，是用人而不费功也，每嵗春祭门九门磔禳，与禜门祈报之祭，监门受其余，是惠而不费也，用其力而稍有以犒之，是使人而不虚也。一事微而众善集，如此】。
凡四方之宾客造焉则以告
【宾客至郊，王遣使郊劳至国门，门者止之，告于王，王遣使迎之，以入而授之馆焉，】。
【按门关之设，所以豫备不虞，而无守御之兵，何也？盖城郭沟池之固，有掌固道路之阻，有司险封疆之守，有掌疆，皆夏官之事，若地官则主守土，凡王畿，吏民皆其所统，而特掌门关之管键，则虽大司马之属，有所出入，苟无司门之节，门关之吏亦得而问之矣，后世门关鎻钥，竝属于大司马，岂知周公之意哉！】！
司关掌国货之节，以聮门市○，司货贿之出入者，掌其治禁，与其征防，凡货不出于关者，举其货罚，其人○，凡所逹货贿者，则以节传出之，【传悊反，○以节传出之，出字下脱入字，司市以玺，节出入之可见】。
【司市掌国货之玺节，司关亦掌之者，自外入者，司关以节通之门，门通之市，自内出者，司市以节通之门，门通之关门，独不言节者，举两端，而中可知也，○百货，交割之地，多有市，故司关掌其市治及几，其犯禁者，与其市之征防，货不出于关者，挟违禁之物，不敢由于关，故从间道出入，则不特举其货，加以罚其人，所以重关守也，征防以供王之膳服，举货以养老，孤○所应，逹之货贿则授之，以玺节附之，以传辞而出入之】。
国凶札则无关门之征犹几
【无征防，以寛民几其不物，守关之急务，盖薄征除盗贼，竝行而不悖也，】。
凡四方之宾客敂关则爲之告【敂古叩字】
【宾客至关，关尹以告王，王遣小行人以节迎劳之】。
有外内之送令，则以节传，出内之【，出内字入声】。
【自诸侯，以事至王国者，则以节传内之通于门，畿内以事，至畿外者，则以节传出之，逹于侯国之境也，门关之事大畧相符几察非常，一也，正其货贿，二也；宾客告至三也。出内使人，四也；牛牲系焉，特所兼小事耳，】。
掌节，掌守邦节而辨其用，以辅王命，【王臣出，使将王之命令行于普天之下，何以爲信乎节之爲言所以节制其下，唯持节而后可以爲信，命有大小不同，故曰辨其用以辅王命也。】守邦国者用玉节，守都鄙者用角节，凡邦国之使节，山国用虎节，土国用人节，泽国用龙节，皆金也，以英荡辅之，【荡，天浪反。大竹也字当从竹，原本从卝非】。
【守邦国者监于方伯之国，及名山大川，不以封者事至重，故以玉守都鄙者畿内，诸侯不世故，亦曰守，近至尊而屈，故以犀角邦国使节，天子遣使于诸侯者，山多虎，土多人泽，多龙各铸金而象其形，英玉也，诗云：尚之以琼英，簜，大竹也，见禹贡以英簜辅之，谓饰以玉，与竹也，易称玉爲刚柔节，金有中德，犀角有文理，竹约爲节，皆物之有节者，故以爲用云，五者必以王命然后掌节与之也，】。
门关用符节货贿用玺节道路用旌节
【符刻文于竹，汉制，竹使符，以竹箭五枚，长五寸，防刻篆书，苐一至，苐五是也。外内送令出入于门关者，司门司关以符节，与之玺印章，货贿事烦，用印文而已，司市与之旌节，人所持，所谓路节也，凡有所征令及移徙，乡遂之吏与之，三者皆官府，得自与之也，○已上皆王，国之使节，若诸侯之使节，则各国自爲之详见小行人】。
八节图
皆有期以反节【，凡节皆篆刻文字而中分之，有故则相合，反亦合之，反节有期日，久则防其假之以他图，故不得过期】。
凡通逹于天下者必有节，以传辅之，无节者有几？则不逹【传哲反，○通逹于天下，若布宪行夫虎，士训方氏，土方氏等职，必有节复辅之，以传言其所赍操及所适所图爲也，无节者，纳之圜土，不得妄行】。
遂人中大夫二人，遂师，下大夫四人，上士八人，中士十有六人，旅，下士三十有二人，府四人，史十有二人，胥十有二人，徒百有二十人。
【王国之外爲六乡，大约去国五十里之内，司徒自治之，乡之外爲六，遂大约去国，百里之内，司徒不能尽治之也，特设遂人一职以领之，位与小司徒相等遂师者，六遂之师，亦犹六郷之有郷师也，故位亦相等】。
遂大夫，每遂中大夫一人，县正，每县下大夫一人，【每遂五县六，遂县正，下大夫三十人，】鄙师，每鄙上士一人，【每遂二十五鄙，六遂鄙师，凡上士一百五十人，】酂长，每酂中士一人，【每遂一百二十五酂，六遂酂长，凡中士七百五十人，】里宰，每里下士一人，【每遂五百里，六遂里宰，凡下士三千人，】邻长，五家则一人【，每遂二千五百邻，六遂邻长，凡一万五千人】。
【遂大夫，亦以王朝之官兼之，卿不自兼者，势有所不逮，而以尊卑爲近逺故秩每下一等至，邻长而无秩】。
旅师
稍人
委人
土均【已上，四职与闾师县，师遗人，均人义同竝解，见前郷大夫】。
草人，下士四人，史二人，徒十有二人，【教民治田之官】。
稻人，上士二人，中士四人，下士八人，府二人，史四人，胥十人，徒百人，【教民种水田之官】。
遂人掌邦之野【，凡邦国都鄙逺于城郭之民，通谓之野，】以土地之图经，田野造县鄙，形体之灋，五家爲邻，五邻爲里，四里爲酂，【，酂，音赞，】五酂爲鄙，【古文鄙字作□，】五鄙爲县五县，爲遂皆有地域，沟树之使，各掌其政令防禁以嵗时稽其人民而授之田野，简其兵器，教之稼穑。
【大司徒，主土地之图，遂人以之而经画，六遂与凡邦野，其邻里酂鄙县，遂大约与六乡相似，地之分界，秩然有支干脉络故曰形体之灋邻者，以其如鱼鳞相次爲名，即五家之比，使之相保者也，里者，民居相近，不出一里之中，即二十五家之闾，使之相受者也，酂者死丧相赞助，即百家之族，使之相葬者也，鄙者以同井田爲名，即五百家之党，使之相救者也，县者即二千五百家之州县者，言民命之所县也，遂者即万二千五百家之郷，遂者言教化由内而外赋，贡由外而内通逹而无碍也。小而邻里大而县，遂皆有地域，所至沟凃以爲界，树植以爲固，使各掌其政令防禁，亲民之官，皆得自专其治，夫定其地，以经之分，其人民以居之，立之长以治之，由是每嵗各以其时，稽其人民，以定户籍，授之田野，以制民产，简其兵器，以寓军灋，教之稼穑，以劝农事，此遂人所以治野之大畧也】。
凡治野以下，剂致甿【，甿氓通】，以田里安甿，以乐昏扰甿，以土宜教甿，稼穑以兴，耡利甿，以时器劝甿，以疆予任甿，【疆干阳反】。
【爲国之道，必以地辟，民聚爲主苟，野荒民散，虽有政教，将安施乎？国郷之外，县都已内土旷人稀，甿而不有，以经理之，则并良田而污莱矣，致甿已下七者，所以教民垦田之灋，治野之先务也，田虽有上，中，下而征役一以下地一家，二人爲率所以致民归附，甿即孟子所谓愿受一防而爲氓山野之民也，不曰氓，而曰甿者，甿字从亾，从田谓死，亾所存田，因而佃之之称也，民无恒产，则易于动摇，授以百亩之田，五亩之宅，使有恒产，则自安其居，民无室家，则有旷怨之思，媒氏防男女昏姻，匹偶各得其愿，则自然驯扰，而不离散，凡植物失其地之所宜，则不蕃滋，以十有二壤之物，知其种，以教稼穑树蓺，则所收自倍，民无倡率，则易怠弛，田畯率民，通力合作，则功易起而种植，齐致力虽同，而利自博，民无田器，则耕耨失时，铸作耒耜，钱镈之属官，予以便之，则自相劝而开垦，以至小民多禽犊之爱，不知教其子以力耕，余夫疆壮，若国中七尺，野六尺，可以征役者，各予之，以田任之使不游惰，则所得自多，夫如是，而民有不聚，田有不辟，上下有不富足者哉！○耡鉏同钱音剪，镈，音博】。
以土均平政，辨其野之土上，地中地下地，以颁田里，【土均掌平土地之政，故云以土均平政，辨其土之上，中，下，而益以莱之多寡，则地无不均矣，】上地，夫一防田百畮，莱五十畮，余夫亦如之，中地，夫一防田百畮，莱百畮，余夫亦如之，下地，夫一防田百畮，莱二百畮，余夫亦如之。
【凡有室者，爲夫对妇言也，弟有室，爲余夫对，正夫言也，余夫有子孙而成家则二十五亩，不足以供之，乃别授以防田，莱上地，必及七人者，得受中地，必及六人者，得受下地，必及五人者得受，皆如正夫，故曰：亦如之。详见受田图说】。
余夫疆与受田图说
凡治野，夫间有遂，遂上有径，十夫有沟，沟上有畛，百夫有洫，洫上有涂，千夫有浍，浍上有道，万夫有川，川上有路，以逹于畿【；畛，音轸，洫兴域反，涂涂通，浍音怪】。
【此治水通道之灋自阙   于天下者也阙以阙水亦以泄水防以止水亦以阙   间有阙
则十夫中间有直遂也阙       首阙  匠人所谓田首倍之阙    也遂之上】
【有径髙广如遂可以通人行，十夫阙  ，谓凡牧田，井田阙，夫之遂共入一横沟，匠人所谓阙 ，广深四尺，谓之沟者也，沟之上有畛髙广如沟可以容牛马，夫牧之夫数十井，则八家而通谓之十夫者，余夫及士工贾之受田，皆不过二十余亩，其实每井必有十余夫，故以十百千万纪数也，○百夫有洫者十沟，共入一直，洫则爲十井而百夫矣，匠人成间广八尺，深八尺，谓之洫，言旱则注之，潦则泻之，如血脉之流通也，洫之上有涂髙广如洫可以容乘车，一轨尽处，则有舆，梁司马灋井十爲通言，百夫通力而治一洫，且以合作也，○千夫有浍者十洫，共入一横，浍则爲百井而千夫矣，匠人广二，寻深二仞，谓之浍，言水之所防也，浍之上有道髙广如浍可以容乘车一轨，司马灋通十爲成言兵赋之灋，于是成也，○万夫有川者十浍，共入一川，则爲千井而万夫矣，司马灋成十爲终，终十爲同，同间广四，寻深四仞，爲川终之云者，水归于川，因山川之势而修之，水于是而有所终也，同之云者，爲万井十万夫，纵横各直二十五里，通计四面爲方百里，雷震百里，其声相同，故以爲名也川上有路髙广如川可以容乘车三轨，自此而至于大川，以达于王畿，其説详见井田图○，水曰：遂沟洫，浍川自髙而趋下，故禹贡濬畎浍距川，以逹于海也；行曰径，畛涂道路，由小以至大，故禹贡叙职贡，皆逹于江河，以至于京师也，凡疏导之，灋挽漕之便，皆于是在而封植，以息争端，设险以限戎马之意，实寓其中矣，自遂沟径，畛而下民，各以其力自治之，洫涂浍，道必上之人创之，合众力修治，若川之与路，则其工力爲尤大，非一方之民所能办，必损府库之积，移用其民，乃可成军，礼所谓大役任众者也，凡欲积贮富厚，必始于此，自黄帝立灋，禹卑宫室而尽力乎沟洫，文王卑服，即康功田功，皆谓是尔】。
遂沟洫浍川图
通成终同封畿图
以嵗时登其夫家之众寡，及其六畜，车辇，辨其老幼废疾与其施舍者，【郑注，凡施字，竝作弛○，此与小司徒之比，灋同小司徒使六郷各登其郷之众寡，六畜，车辇，此则登其六遂者，凡丁力多寡，财产贫富，各有定籍，百事皆接之以行，】以颁职作事，以令贡赋，以令师田，以起政役，【颁职，作事颁九职，而使爲其事也，政役者，凡施政教，行征令也，】。
若起野役，则令各帅其所治之民而至，以遂之大旗致之，其不用命者诛之，【凡有征调，郷师以司徒之大旗，致六郷之民，遂人别有大旗，致六遂之民，详见九旗图説后至者诛，治以军灋也，】。
凡国祭祀，共野牲，令野职，【共野牲者，入于牧人，以待事也，野职者委人，所谓以式灋共祭祀之薪蒸木材，遂人令之而共于亨人也】。
凡宾客，令修野道而委积，【宾客之事，大小司徒云：令野修道，委积者兼郷，遂而言也。此言令修野道则止于遂而已，道路委积，遗人所颁】。
大丧，帅六遂之役而致之，掌其政令，及葬，帅而属六綍，及陈役，【綍音绋，音贬○，大丧，六遂主下棺之事，綍举棺索也，属之以举，棺陈役者，以军灋部署诸役，郷师执斧，以涖匠师而爲之者也，互见大司徒，郷师冡人】。
凡事致野役，而师田作，野民帅而至，掌其政治禁令，【凡事，谓朝觐防同，军旅之事，遂人帅其民而致于司徒，掌其政治禁令也，】。
遂师【所以佐遂人也，二人共三遂之事，】各掌其遂之政令，戒禁【职，犹郷师】，以时登其夫家之众寡，六畜，车辇，辨其施舍，与其可任者，【施当作弛，可任与弛舍不同，故辨之，以遂人之灋，颁于六遂，而使登之也】。
经牧其田野，【经画而井牧之】，辨其可食者，【上地，食者三之二，中地，食者半下地，食者三之一，】周知其数而任之以征财，征作役事，则听其治讼，【用以征财，征则止于当年，所当耕之田，用以作役事，则上中下三等之地，无过家一人，其征役而有不平者，因而听其治讼也，】。
廵其稼穑而移用其民以救其时事
【天时有旱干水溢，暴风淫雨非一，遂之民所能救，地之宜有早晚不同，此方胼胝而不足，彼则息偃而有余，遂师因移用其民，借其数日之力以救其时，事移之者，以其有余而不爲病用之者少，借其力而功倍，彼此交然，所以爲大公之道也，】。
凡国祭祀，审其誓戒，【祭祀，宰掌百官之誓戒，大司冦涖誓，并戒于百族，此则审而誓戒其遂人也，】共其野，牲入野职，野赋于玉府，【职掌，与遂人同，野职野赋者，山泽之民任野之职事，入其所有，以当邦赋，若齿角白蜃之入于玉府，泽虞使其地之人守其财物，以时入于玉府是也。国用莫大于祭祀，故此入于玉府，专以共祭祀言】。
宾客则廵其道，修庀其委积，【庀当作比，○修野道，委积之事，遂人令之，遂师比之也，】大丧，使帅其属以幄帟，先道野役【，大丧，遂人主下棺之事，故以幄帟，先柩而行，预张神座，并率野役，先至墓所以待役也，】及抱磨【，郑氏曰：磨者适歴执綍者名也，遂人陈之，遂师校数之】，共丘笼及蜃车之役，【笼礼董反，○封土爲丘笼者，承土之器，蜃车者掌蜃，所谓闉圹之蜃，车乃载蜃之器也，竝遂师共之，旧以爲丧车，非也，岂共丧车而乃在既之后，与丘笼同事乎】。
军旅田猎，平野民，掌其禁令，比叙其事而赏罚【，师田之起徒役，遂师平其不均者，因爲禁令之比，叙者部，叙其行伍，赏罚者，以军灋从事也，】。
遂大夫各掌其遂之政令，【职同郷大夫，彼言政教禁令，而此止言政令者，文不备也，】以嵗时稽其夫家之众寡，六畜田野，辨其可任者与其可施舍者，【施当作弛，○稽其夫家者，比民之事也，遂师先辨，可弛舍者，而此先辨可任者，有司之常灋也，】。
以教稼穑，以稽功事，掌其政令戒禁，听其治讼，【教稼穑，即趋其耕耨也，既成曰：功所理曰事，掌其政令戒禁，听其治讼者，此皆教民之事也，】。
令爲邑者嵗终则防政致事正嵗简稼器修稼政，【一，遂中民所聚者，爲邑犹稍甸县，都谓之公，邑家邑，都邑也，爲邑者，即县鄙之吏嵗终防政致事，亦犹郷大夫也，稼器稼政者，月令所谓孟春修封疆，审端径术，善相丘陵阪险原隰，土地所宜，五谷所植以教道，民必躬亲之也，此皆率其吏之事】。
三嵗大比则帅其吏而兴甿，明其有功者，属其地治者，【田野之民多质少文，故不曰兴贤，而曰兴甿，汉灋举孝弟力田，盖本诸此，大比之时，吏治有功者，举而明扬之，与贤能，并荐之于朝，其余凡有地治者，属聚而攷之，戒饬其不及，诛其有罪，亦犹郷师之攷教，察辞，稽器展事，以诏诛赏也】。
凡爲邑者以四逹戒其功事而诛赏废兴之
【师云：四逹治道通行也，攷一邑之治，必以旁邑相参而后贤，不肖勤惰，自见诛赏，废兴出于大宰，诛赏乃三嵗大计之事，废置，则每嵗终一行盖，贤能卓异，与夫不职之甚者，何待于大比之期，百官府皆然也。遂大夫犹之郷，大夫嵗时稽其夫家之众寡，即郷大夫之嵗登其可任者，自六尺以及六十有五，其舍者贤能，贵贱老疾，竝见于彼矣三嵗大比之兴，甿即郷大夫之宾，兴贤能，其宾礼献贤能之书，射礼询众庶，亦见于彼矣，郷大夫，正月之吉，亲受教，灋于司徒退，颁于郷吏，教其所治之郷，又令羣吏攷灋于司徒，宪于所治之国，则此亦当如之，遂大夫，明扬吏治，有功者与贤能，竝荐属聚，有地治者，而教戒之，则彼亦当如之矣，唯夫大询于众庶，则止于六郷，盖彼乃百族所聚，六遂多野民，故不及之耳，】。
县正各掌其县之政令，征比【县正，下大夫统二千五百家，遂大夫掌遂之政令，县正加以征发校比亲民之官，兼理期，防细事也，】以颁田里，以分职事，【田里职事，上有成灋县正，亲民爲之计亩而授度丁而分也。】掌其治讼，趋其稼事而赏罚之，【趋清谷反，○掌其治讼者听政役，以比居也，趋其稼事者，东作方兴，督促之，俾无后时，赏罚者，秋官之野，防尚功，纠力也】。
若将用野民，师田，行役移执事，则帅而至，治其政令，既役，则稽功防事而诛赏。
【遂师移用，其民者谓稼穑，有急而移之，此移执事者，谓师田，行役之事，有稼穑之急，疾疫之厄，因而移其执事移之灋同，而所移之事异，一则以农事之不可缓，一则以师役之，不可后也，凡役事毕攷，其功之成否，事之勤惰，而施赏罚，则有善不遗惰者，不得侥幸，秋官之军防，上命纠守也，】。
【县正犹郷之州长，唯作民而师田行役，掌其政令，与其赏罚，此一事，语意皆同，至于州长，有正月之吉，春秋社祭之读，灋攷行有春秋州序之礼射，而此乃缺如，则遂大夫之兴，甿将安所稽乎？是县正亦当有序矣，至于此！有颁田里，分职事，而州长无之者，盖近郊之民百族，所聚不止，田里之事，故于载师，特详焉】。
鄙师各掌其鄙之政令，祭祀【鄙师，上士统五百家所统，有民人，社稷祭祀者党有祭禜，鄙亦如之也。】。
凡作民，则掌其戒令，【作之以师田，行役也，戒其怠事，而令其赴功】。
以时数其众庶而察其媺恶而诛赏
【数者，鄙师亲民，故得以科条，媺谓成于郷三物者，恶谓防于郷八防者诛赏，秋官之郷，防尚德纠孝也】。
嵗终则防其鄙之政而致事【防，计一鄙之政，帅酂长而下致事于县，正上下，转相承也，】。
【鄙师，犹郷之党正，凡作民者，即作民而师田，行役也，以时数众庶者，即以嵗时莅校比也，察其媺恶而诛赏，即书其德行道艺也，然党正于孟月吉日，春秋祭禜，有读灋之礼嵗终蜡祭有正齿位之饮，皆于序行之，然则鄙之防聚其众，岂无序乎】。
酂长各掌其酂之政令【酂长中士统一百家】
以时校登其夫家，比其众寡，以治其丧纪祭祀之事，【丧纪之器服，祭祀之品，齐；酂，有当共者，以时校比之使无缺，废此教民礼俗也，】。
若作其民而用之则以旗鼓兵革帅而至
【旗鼓军之耳目，兵革军之致用，作民用之，则帅而至，与族师之以鼔铎镯铙帅而至，同此皆寓农以兵之灋，无事则爲民之师，有事则爲兵之将也，】。
若嵗时简器与有司数之【器，谓兵农之器，简之者，即遂大夫，简稼器也，尊者不亲细事，故酂长数之】，○凡嵗时之戒令，皆听之，【戒令出于遂人者，躳往听受，归而宣布于下，犹郷大夫，令羣吏攷灋于司徒也，】○趋其耕耨，稽其女工，【趋音促，○耕织，生民之本，酂长弥亲民，督耕夫并课织妇，使无惰其业，富足之资也，】。
【酂长，犹郷之族，师校登其夫家，比其众寡，即校登其族之夫家众寡，则所谓辨其贵贱，老幼废可任，及其六畜，车辇在其中矣，作民而用之，即作民而师田，行役，则所谓比伍之聨，合其卒伍，在其中矣，族师有读灋书，行学士之教以徳行爲本此则治其丧纪祭祀之事，趋其耕耨，稽其女工，民可使由之，不可使知之也，】。
里宰掌比其邑之众寡，与其六畜兵器，治其政令，【里宰下士，统二十五家，戸口登耗六畜多寡，兵器备乏无事，比之有事可接，籍而得遂大夫曰：稽县正曰：征其大凡也，酂长曰校，登里宰曰：比其细数也，】。
以嵗时合耦于耡，以治稼穑，【月令季冬命农师计耦耕事，修耒耜，具田器，匠人耜广五寸，二耜爲耦，】趋其耕耨，行其秩叙，【趋音促，○秩禄廪之常叙迁进之次，郷师作其秩叙，即此】。
【人之力有不同，差一则可以勉而企及差二，则虽勉强不可以企而及甚至，有相十百者，苟主其强，则弱者敝主，其弱则强者惰，既不均平，而亦不能率作先王于此有道焉，于畎亩之中，配合其相等者，使之竝耕以相佐助，平居用之于耕耨，则有强弱，迟速有事，用之于师田，则因而部分之而食之多寡，位之髙下皆于此行焉，异等之士，不至于藏没而相去不逺者知所劝勉矣，】。
以待有司之政令而征敛其财赋
【征敛财赋，里宰之责，然必听命于上而不敢专，先王所以严聚敛之防也，】。
【里宰，犹郷之闾胥，比其邑之众寡，即数其闾之众寡也，待有司之政令，而征敛财赋，即掌其闾之征，令也里宰于农中寓教，故行其秩叙，闾胥于教中寓农，故书敬敏任恤，此其文之异耳，】。
邻长掌相纠相受，【邻长，五家之长，无秩】○，凡邑中之政，相赞【祭祀，丧纪赞其财，师田，行役赞其力，一里之中如一家，然所以爲仁里也，】○徙于他邑，则从而授之【，他邑在一遂之内也，】。
【邻比之职，其要在于居则相受，出郷则从而授之，比长云，五家相受相和亲，有罪竒衺相及此云，相纠者不得爲奇衺也，相受者共保受皆良民也，文稍异而意同，比长，云徙于他则爲之旌节而行之，无授无节，纳之圜土，邻长亦当如是矣，至于比长，掌其比之治邻，长邑中之事相赞，此则彼此互见】。
【按邻里，鄼鄙县遂其职，分见杂出，然不过教民稼穑礼义，征其赋役，及比其民，与其吏而已，详见乡大夫末】。
草人掌土化之灋，【化义有二，一爲生化地利有宜有不宜得其宜，则所植自倍，即下文之相其宜，犹谚云，道地也一爲变化，地有美恶，能有以变之，则恶者可与美等，即下文之粪种，皆所谓土化之灋也，】以物地，相其宜而爲之种。
【物地者，占其形色，知其性之宜，因而爲之种即司稼，辨穜稑之种，周知其名，与其所宜也。所谓化生之义，如此】。
凡粪种，骍刚用牛，赤缇用羊，坟壤用麋，渴泽用鹿，咸泻用貆，勃壤用狐，埴垆用豕，疆防用蕡，轻爂用犬【骍，古文作骅，缇音体渇坤割反，又音竭，泻音昔貆欢，萱二音。勃音浡，埴音直垆，音芦防兴览反，爂音标，○粪种者，旧谷干燥，渍以灰汁，使易生】。
【天下之土，有赤而刚疆者，有赤而縓缇者，有旧爲泽，而今则干渇者有生防卤而味咸者壤土之粘腻者，坟壤谓土性坟起，勃壤谓土性粉解，埴垆土之黏而黒者有坚疆而不和，柔者有轻脆而不厚重者，九者之土化之之灋，用牛羊麋鹿，貆狐豕犬之骨，焚爲灰，以渍其种蕡，则以麻子捣之，以渍种也，所用之汁不同，因以助其种之，生气以变易地气则薄可使厚过，可使和而稼之所获必倍常，诗云：诞后稷之穑，有相之道是也。所谓变化之义如此，但用牛用蕡，今江南犹有是灋，而其余则谩失其传，有志农事者必歴试乃可得也。縓，清缘反】。
稻人掌稼下地，以潴畜水，【潴音朱】，以防止水，以沟荡水，以遂均水，以列舍水，以浍冩水
【此教民种水田之灋也，中原地髙水深土厚，宜于黍稷菽麦，唯近水下地，乃可以教民种稻，以其不服习故，特设官掌之，潴陂池也，主贮畜其水，使不漏泄，以备旱防，堤堰也，主遏止其水，使不横行，以备潦沟者，田首受水，大沟引潴水，以播于遂，遂者井田中受水小沟，均平沟水，以满于列列者，即匠人所谓广尺，深尺之，主居水以养苗，浍者防通诸沟之水以泄于川潴，虽足以畜水，苟无灋以引之，则苗亦无以爲利沟，遂列三者，皆取水之利，以爲事也防虽足以止水，苟不有以冩之则水终必爲害，浍専主除水之害，以爲事也，○畎同音，犬】。
以涉扬其芟，作田，凡稼泽，夏以水殄草而芟夷之，泽草所生，种之芒种，【芟音杉】。
【此葑田之灋也，凡稼泽者，谓将以泽地爲稼也必先于长夏大雨时行，水热如汤，芟夷其草，掩覆土中，以水浸之，可以殄灭其类，于是以钱镈之属，兼以人足发扬其所芟之草，则其土必葑，菸兴发，旧日泽生草之处，皆变爲良田而可树，以芒刺之稻矣，杀草之灋，详见秋官薙氏，彼主刑以除不善之类，故兼城郭田野而治之，此专主芟夷，下地之草以茂嘉谷也，○钱镈音剪愽】。
旱暵，共其雩敛，○丧纪，共其苇事，【苇事，谓椅庐，苇席借棺，萑席丧车，萑蔽大雩，所需祭物，此专共之者，以稻尤不利于旱暵也，苇事亦此，共之者以下地所出也，】。
土训，中士二人，下士四人，史二人，徒八人，【郑氏曰：以土地所生，告道王也，】。
诵训，中士二人，下士四人，史二人，徒八人，【郑氏曰：能训説四方所诵习，及人所作爲久，时事者】。
土训掌道地图，以诏地事，○道地慝，以辨地物，而原其生，以诏地求○王廵守，则夹王车【慝，天得反】。
诵训掌道方志以诏观事，○掌道方慝以诏辟忌，以知地俗，○王廵守，则夹王车，【辟古避通】。
【师曰：古者左图右书，土训图学也，地图，载九州山川形势，及立国封疆，诏王以地事者，广谷大川异制，民生其间，亦各异俗，修其教不易其俗，齐其政不易其宜也，地气有偏不能无慝，天常生物解之，西北多风，防风独活之属，足理风东南多痹鱼，鼈螺蚬之属，足治痹，江湖多气，橘柚之属足破气，岭海多瘴，梹榔之属，足去瘴是矣。王所至，恐不习水土，豫求物以防患，匪若后世图经，夸土产专爲口腹玩好，以啓暴君，汚吏无厌之求也，诵训书学也，四方各有载记，古迹犹存，告王览观知前代废兴方慝，若天阱，天防之不可行，瘴瘿之乡，薄恶之俗，不可入者，告王知所避忌，而风俗之盛衰，政教之得失，皆可攷见矣。夫天子适诸侯曰：廵守廵所守也，土训诵训，夹侍王车，备王顾问，王中心无爲而左右，各以其职献纳，以广王耳目开拓万古，心胸四海，如指诸掌，千载如在目前也？】：
山虞，每大山，中士四人，下士八人，府二人，史四人，胥八人，徒八十人，中山下士六人，史二人，胥六人，徒六十人，小山，下士二人，史一人，徒二十人。
林衡，每大林麓，下士十有二人，史四人，胥十有二人，徒百有二十人，中林麓，如中山之虞，小林麓，如小山之虞，【麓音鹿】。
川衡，每大川，下士十有二人，史四人，胥十有二人，徒百有二十人，中川，下士六人，史二人，胥六人，徒六十人，小川，下士二人，史一人，徒二十人。
泽虞，每大泽，大薮，中士四人，下士八人，府二人，史四人，胥八人，徒八十人，中泽中薮，如中川之衡，小泽，小薮如小川之衡。
【土之融结，而突起者，爲山山之足曰麓，木丛生曰林，皆山之类也，土之缺，防水所钟，曰泽，泽无水而生，草木曰薮，其流者曰川，皆泽之类也，山与泽薮之官曰虞，虞之爲言度也，以其能度知山泽之深广，与夫财物之所出也，川与林麓之官，曰：衡，衡之爲言平也，川之势长川，衡主平川之守，林麓之势，夷林衡，主平林麓之守也，泽之利，博川之利微，故设官泽虞，爲中士川衡爲下士，其序官，则川先于泽者，以四渎尊爲舆地之大戒也，然此所掌特地官财赋之事，至于疏导之灋，则冬官详焉，】。
山虞掌山林之政令物爲之厉而爲之守禁
【山之所产材木，禽兽金玉锡石，所有不同，每物各有蕃界部分，其地之人，使之爲守，不得妄入立，灋以禁之，不得妄取，非惟使下，民无兼并专利，争夺攘窃之患，亦使物得遂其葆储，孕毓畅茂，蕃殖之性，所以事简，而上下均，获其利也，按山之利甚博，而此下专以材木爲言者，盖鸟兽金玉，自有迹人，卝人等分职，材木于山爲至重，故特详焉。其余虽掌其政令，而自有专职也】。
仲冬斩阳木，仲夏斩隂木凡服耜，斩季材，以时入之，【阳木隂木者郑氏云：春夏生者，爲阳秋冬生者爲隂后郑氏云：生山南者爲阳生山北者爲隂二説宜参用春生之木，仲冬而老，冬生之木，仲夏而老及此时而斩之，顺其物成之时也，若秋官柞氏，夏日至刋阳木，冬日至剥隂木则以欲杀之，故当其生长之时，而摧败之也，服车器，耜农器，季谓木之老者，旧说解爲穉材，非也，车农之器，其用爲至劳，皆须坚韧之材，岂以穉木而可用乎？季字之义，以三时所生之序言，则孟生爲长，季生爲少，自一物之生而言，则孟爲初生，而季爲老也以时入之者，器有宜阳宜隂若峄阳孤桐隂竹之管及老，木堪爲服，耜者竝取之，有时而入，于器用之府，此皆斩木之灋也，】。
令万民时斩材有期，日【草木零落，然后斧斤入焉，既取其应入之时，不得戕其生长之性，复限以应止之日，不得尽物取之也，】凡邦工，入山林而抡材不禁【，抡音伦，○大匠爲国家择取良材，贮之以待用，有需则入山，虞不得而禁之，其斩之，亦必于冬夏也，】春秋之斩木不入禁，【不时所需，可斩四野之木，亦不得入，所禁之中，盖不禁者，国家大用，与下民异也，春秋不入禁者不可以戕物，性灋行，自上以爲百姓先也，】凡窃木者，有刑罚，【既设厉禁，复有非时而取者，刑故无小，故能令行禁止，已上皆斩木之禁】。
若祭山林则爲主而修除，且跸【山虞者，山林之所依故主其祭及爲之修除坛墠，跸止人行】。
若大田猎，则莱山田之野，【大田猎，王亲佃也，莱谓芟除草莱，爲止舍立表，致禽之处，】及弊田，植虞旗于中，致禽而珥焉，【珥音筮，○田者，止则山虞，植熊虎之旗于所莱田之中，使获禽者，皆致于是珥，取禽左耳，以献于王也，田猎象讨辠，致禽而珥，若献囚执，馘以効功之意，○馘音国】。
林衡掌廵林麓之禁令，而平其守，【禁谓厉禁之中，不得妄取者，守谓部署其胥徒及居民，使各守其地也，令若斩木之灋，及斩木之禁，此皆山虞掌之，林衡特奉行之而已，故平时以其禁令，而廵察之，无致疎虞平其守，地之民无有不均，】○以时计，林麓而赏罚之，【防范周宻林木盛长者赏之，其疎漏以致盗窃，及林木衰耗者罚之，】○若斩木材，则受灋于山虞，而掌其政令，【入山，有时出山，有期及四时各有应斩之木，竝受灋于山虞，体统常出于一也】。
川衡掌廵川泽之禁令而平其守，【爲之厉禁取之，有灋入之，以时皆出自泽虞，此川衡主廵察之，及均平，其守川之人也，】以时舍其守，【獭祭鱼渔人入泽梁；又若荒政之舍禁，竝不爲之厉禁也。】，犯禁者执而诛罚之，【谓数罟，及非时而入者】。
祭祀，宾客，共川奠，【笾豆之实，鱼鱐，蜃蛤之属也，】。
泽虞，掌国泽之政令爲之厉禁，使其地之人守其财物，以时入之于玉府，颁其余于万民，【泽虞之职，掌其政令爲之厉禁，设其典守，大约与山虞同财物，若骨角珠贝之类，其美善者入于玉府，取之有数，余则颁于所守，及所取之民，不以爲私也，】。
凡祭祀，宾客，共泽物之奠，【笾豆之实，芹茆菱芡之属也，】丧纪，共其苇蒲之事【，凡丧事所集，人众而遽用毕而废，故以苇席象宫室而爲之以爲覆圹，待诸侯之所，又司几筵丧事，设苇席，天子倚庐所用礼，既虞卒哭，芐翦，不纳是也。又茵着用荼借，棺用萑席，皆丧纪所需也，○芐月古反，萑，音丸，芦类】。
若大田猎，则莱泽野，及弊田，植虞旌以属禽，【大田猎，掌事竝同山虞，但山多兽，故用熊虎之旗，泽多鸟，故用析羽之旌，山虞言致禽，自猎者致于虞，中言：此言属禽，自王所取，而言属者，谓聚之而别，其类诸侯之礼，每禽三十焉，一爲干豆一爲宾客，一以充君之庖，天子当有加也。按：山林川泽，虽天地自然之利，苟得其养，而无所梏，则有无穷之利，苟失其养，而又日有所害，则山林必至于童，赭川泽，必至于耗竭故爲之禁以杜其无厌之欲爲之守而责有所归，川衡云：犯禁者执而诛罚之，盖罚必当，而后令行，林衡言计林麓而赏罚之，有劝戒而后人肯尽心也，凡周公之政，君民一体，非徒厉民以自爲，故山虞言令万民时斩材有期，日入山，有时出山有期，泽亦如之矣。泽虞言以时入之于玉府，颁其余于万民，贵者公之余，则颁之山亦如之矣。山泽之物，国用所需，泽虞云：祭祀，宾客，共泽物之奠，川衡云：共川奠而山，虞不言者，掌于角人，囿人等也，山泽之地，行狩所往，山云，致禽而珥，泽云属禽，致则必属，彼此相备，山泽之神，国祀所及，山虞爲祭山林之主，则泽虞爲祭川泽之主，不言可知矣。大较虞尊衡卑，故守山泽之禁，令出于虞而衡特，廵之取山泽之灋，出于虞而衡，惟受之云】。
迹人中士四人下士八人史二人徒四十人
【兽以夜见，然其出入有道路，一定而不易，但观其足迹，即可得其处，故谓凡寻覔者爲踪迹官以迹人名者，主知禽兽之处，田猎则用之，爲耳目，天文垒璧阵之，八魁也，○觅音密】。
卝人，中士二人，下士四人，府二人，史二人，胥四人，徒四十人，【卝即今矿，字古文，作卝象开凿，得金之形】。
角人下士二人府一人徒八人
羽人，下士二人，府一人，徒八人【，此亦斿贡所用，后世所谓翎毛之税也，】掌葛，下士二人，府一人，史一人，胥二人，徒二十人，掌染草，下士二人，府一人，史二人，徒八人。
掌炭，下士二人，史二人，徒二十人，【露积，故无府】。
掌荼，下士二人，府一人，史一人，徒二十人，【荼音徒】。
【此官，掌凡疏材之物，荼以共丧，用其事爲重，故以名官】。
掌蜃，下士二人，府一人，史一人，徒八人，【蜃日谨反】。
【主敛互物，蜃物而以掌蜃名者，蜃用于丧纪祭祀，故以命官也，】。
囿人，中士四人，下士八人，府二人，史八人，徒八十人，场人每场下士二人，府一人，史一人，徒二十人。
迹人掌邦田之地政爲之厉禁而守之
【山泽之中，有善水草之处，山无沟水，无围不可以耕稼，因用爲邦国，时田之地，盖即薮牧长，蕃鸟兽者，诗所谓东有甫草，驾言行狩也，迹人遮列守之，禁民无得妄入，禽兽无所戕贼，自然蕃息其中，非特用爲上下无穷之利，而亦使禽兽得安居，而遂其性也，按迹人之厉禁，与爲穽于国中异者，此之守以爲公，彼之守以爲私也，】。
凡田猎者受令焉，【迹人素知禽兽，所在及林木翳荟，不可投防之处，故用以发踪指示，庶不至于即鹿无虞，惟入于林中也，】○禁麛卵者，与其毒矢射者【麛，音迷○麛，麋子卵鸟子】。
【圣人之政，不殀夭，此与不成，禽不献同意，毒矢射爲其贼物之心太甚，二者虽田猎时，犹爲之禁，平时可知矣。】。
卝人掌金玉锡石之地，而爲之厉禁以守之，【卝教猛反，○金之品有五而独举，金锡二者，金至刚锡至柔，又金银贵铜銕锡贱，故各举其一，以配玉石，言其实兼五金也，玉之类，若雍之球，琳，琅玕，扬之瑶琨，鲁之璠璵石之类，若珉璑璁璡，其类甚多，要之各有所产之地故爲之厉禁以守之也，○琨教魂反璠，璵珉璑璁，璡，读作畨余民无聪进】○，若以时取之，则物其地图而授之，【国用有乏，不得已而后取之，若职金国有大故，而用金石也，物谓土之色味，即其物色而知地脉中之所生，犹山师之辨，其物与其利害也，授之以图，使知所当采之处，】廵其禁令，【开取之，时尤啓攘窃之端，禁令者，即职金之戒令，卝人廵视之，庶无疎虞也。○掌金玉者非一，卝人掌所产之地，职金掌取之之政，内府玉府掌其入】。
【凡五金玉石，皆有所产之地，本虞衡之所掌，但利之所在，奸之所窥，又特设卝人，专掌而守之，盖黄金百炼不耗，久埋不衣，得土之全德，玉备五德，以比君子，其未经琢凿者，能却水火，鎭国家，其余四金美石皆爲世用而不可缺，物爲之守，所以絶争夺盗窃之源，以时取之，可以助国家之急，取之有度，不至于泄，天地之藏，此卝地虽不外乎山而厉禁，又在虞衡之外，卝人之职，所以特重而掌之，以中士也，】。
角人掌以时征齿角，凡骨物于山泽之农，以当邦赋之政令，【象之齿，犀兕牛羊之角，牛马駞鱼，诸兽之骨，及须之属皆可以爲百工之材也，农有三山泽平地，靡不受田，有粟则出粟，无粟则各贡其所有，以当邦赋，】以度量受之，以共财用【量，以权其轻重，度以度其长短，入则爲邦赋输于官者，不得多取出则爲邦用给于百工者，不得侵牟也，按山泽之农，其所获米粟，视平畴爲艰而国中所须于山泽之物，有不能免者，故不必强彼所难，而此自可以无匮，取彼所羡，而此又得以爲利，所以爲通融之灋，彼此交受其益也，】。
羽人掌以时征羽翮之政于山泽之农，以当邦赋之政令，【翮鸟之六翮，羽强猛者，羽翮用干，旌旄车饰，矢翼邦用之，不可无者，故征之】，凡受羽，十羽爲审百羽爲搏，十搏爲缚【搏，音博，防文防反，○十羽爲审言少而详审之，名十审，则百羽而爲搏言手可持之名十搏，则千羽而爲则总而收束之也，古者筭物，每十则掲其总，故虽多而益辨，羽不可以权度受之，故以其数】。
掌葛掌以时征絺绤之材于山农，凡葛征【，絺昌兮反绤，坤逆反○，葛之精者曰絺，麤者曰：绤葛生于山，故以时征于山，农】征草，贡之材于泽农，【草贡防苎焦，蕡卉吉之属，可缉绩爲布者，草多出于泽，故征于泽，农○防与檾同坤防反，】以当邦赋之政令，【取之以当邦赋，亦与角羽同，既征则入于典妇功，】以权度受之，【葛草不可以长短度，此言度者盖或以成布输于官，故以度受之也，】。
掌染草，掌以春秋敛染草之物，以权量受之，以待时而颁之，【染草之物，蓝以染青，蒨以染紫皂斗，以染黒槐栀以染黄，其余五色五间，各有其物，春秋敛之者，或采其花叶，或采其皮，实各有其时也，待时颁之者，颁于染人，夏纁，秋染夏也，○蒨茜同清见反，】掌炭掌灰物，炭物之征令，以时入之，以权量受之，以共邦之用，凡炭灰之事【灰，凡石灰蜃灰，烟煤之类，以共甃砌澣练，黝垩之用也，炭之所用尤多，必以权量受之者，或权其轻重，或量其多少，不以微物而无数，周公之克勤，小物如此，○甃清又反，澣月管反，黝，英九反】。
掌荼掌以时聚荼，以共丧事，【既夕礼，茵着用荼，谓茅秀也，其质轻盈，着于茵中，柩下圹时，用以爲籍，既取其软，又取其收湿气，秀时聚之丧，则共之，○着音勺，】○征野，疏材之物，以待邦事，凡畜聚之物，【野疏材之物，即大宰九职，中臣妾之所聚敛，茅以供祭祀，刍茭以饲牛马，萍以豢豕，及凡药材，杂物生于山泽旷野，不畜于人，而爲用于世者，凡畜聚之物，园圃所毓，草木根，实可以御，冬者征之者，取于山泽之农，以当邦赋也，以待邦事者，入于委人，以共祭祀，丧纪，宾客，军旅之用也，】。
掌蜃掌敛互物，蜃物【互物者，甲虫，其殻交互若，鼈蠃蚌之属，掌蜃主敛其殻盖以爲器物毉药，蜃灰等用也，】以共闉圹之蜃，祭祀，共蜃器之蜃，共白盛之蜃，【闉音，因蜃音忍，○闉塞也，穿圹后实以蜃灰，御湿气也，祭器饰以蜃，其用非一，鬯人职，凡山川四方用蜃，春秋，天王使石尚来归蜃，公羊以爲宜社之肉，行人职云：归蜃，以交诸侯之福，则主祭宗庙，言是山川，四方社稷，宗庙皆有用蜃者，而或以共鬯酒，或以共肉，用各不同，此复言白盛之蜃者，黍稷，在器曰盛，盖又以饰盛器也，凡以蜃饰器者，竝取其殻之白而有文采，旧谓以蜃灰饰之灰，岂可以爲器之饰乎】。
【按大府云：山泽之赋，以待丧纪，盖材木蜃炭，蒲苇金石，皆丧纪所需，而金又可以佐其用之乏也；至于闾师征赋之，灋曰：任衡以山事，贡其物，任虞以泽事，贡其物者，山泽之中所产至博，丧纪岂能尽用之，要之，以待邦国之用，故于米粟则入于仓，人金石，则入于受藏之府，其余角羽葛，炭染草荼蜃，其物至爲烦碎，且易于毁败，故别设角人，羽人掌葛掌染草掌炭，掌荼掌蜃等官，兼征于山泽之农，则事有统摄职，有专司，而无毁败之虞矣，】。
囿人掌囿游之兽，禁牧百兽，【囿音又○苑中设爲禁防，孶养百兽于内，盖凡田猎所得，可爲用而不家畜者，皆于是乎养之，欲用即可得，不必求之于圹野，此已畜于公，民不得取之，故有禁也，国中闲旷之地，爲之苑囿，牧百兽其中，以爲祭祀宾客，不时之需，因而爲游观之乐，是故呈象于天，则有天苑，诗云：王在灵囿，麀鹿濯濯，白鸟鹤鹤，王在灵沼，于牣鱼跃，又曰：有卷者阿，飘风自南来游来歌，以矢其音，其斯之谓欤？师曰：天理生生之乐，根心而萌遏之，则天机息，纵之则人欲滋，夫欲何厌之有？故盘于游田，淫于逸乐，圣人既已严爲之防，而苑囿游观又宻寓夫转移之术，九重沉沉，天上人间，相隔苑中，爲离宫台榭接于民居，人主时出一游，因是以知民俗，此一助也，殿庭之间，所见天咫神爽，得无壅乎适野，则天宇四垂，鸟兽草木生意盈满，旷然得大观焉，此二助也，贤者常馆，于是人主就而访之，发其尊德乐道之诚，游焉息焉，恒与相接，此三助也，昔孟子见梁惠王于沼上，告以贤者而后乐，此齐宣王见孟子于雪宫，告以与民同乐，其深得周公转移君心之妙术乎？○卷音权】。
祭祀丧纪宾客共其生兽死兽之物
【生兽，若麋鹿之可以生共者，共于膳夫杀之，死，兽若狐兎之不可以生共者，囿人杀而共之，此皆爲丧祭宾客而畜之，若后世掖庭虎豹犀象咸备，此周公所放而逺之者也又何畜焉？详见服不氏，按田兽一事，错见于天地，夏秋四官，其义何居？夫薮牧者，地官之所掌也，故迹人掌田猎之地，动物皆天产，故天官兽人掌田兽之政，既得其兽，其中杀而宜干之者，则入于腊人，天官膳夫，以供膳爲事也，其生获而可畜者，则入于囿，人以待用，地官以牧养爲事也，其有猛兽，若熊狼者，亦祭祀所需，恐其伤人害物，不可入于囿中，则养于服不氏，此则夏官以服猛爲义也，至于秋官之防氏掌攻猛兽，穴氏掌攻蛰兽，则凡恶兽之爲害于民物者，有即除之，使无滋蔓，捕之无时，取之无禁，获之，即杀此则秋官主除恶之义，与驱猛兽同，道义各有当如此，盖均有育物之责者也，】。
场人掌国之场圃，而树之，果蓏珍异之物，以时敛而藏之，【；蓏，礼果反，○果枣李之属，凡木生者，蓏瓠之属，凡草生者，珍异蒲萄，枇杷之属，品之佳者，敛而藏之者，时鲜不可常继干而畜之，以备用也，】○，凡祭祀，宾客，共其果蓏，享亦如之，【享谓宗庙月享，即每月之荐新，及宾客之燕享也，】。
【字书，土受昜明曰场，谓地无山水之险，林木之防，而受天日之昜者，故樊其外，以爲园树植其中，以爲圃即九职之园圃，毓草木者也，此与诗之九月，筑场圃异者，彼谓将树蓏，则樊爲圃，将纳禾稼，则筑圃爲场宅，地在田中者，俾无闲旷耳，医书五谷爲养五肉，爲补五菓，爲辅五莱爲充，盖食以谷爲主，然专食则其气凝滞，动物性悍，令人骤补，而不易化，果实鲜美，所以扶助元气，故曰辅菜，蓏疏嫩，所以宣通胃气，故曰充，皆人生之不可少者，此场人之所由设欤？城廓居民之外，其有隙地，或爲公家之圃，则此场人所掌，或爲私家之圃，则闾师所任，而所谓园防二十而一者也，在天文，天园者场人之职败，瓠者，闾师之所掌欤？】。
【按九职之序，三农园圃，虞衡薮牧，四职皆主于生物者，然九谷有沟洫，菑畬灌溉之事，有树植芟夷，收获之劳，非百倍其功，不得用登眞所谓粒粒皆辛苦也，园圃之职，其木实之，果一植而有数十百年之利，草实之蓏，与夫菜茄植之贵得灋，要之，亦不若粒食之艰，此则场人之所掌也，薮牧之地，其深阻而可以纵野兽者则爲之厉禁，或爲田猎之地，而迹人掌之，或畜夫田猎所得之兽，而囿人掌之，其平漫而可以牧扰畜者，则凡牛人，校人小子之所掌，皆于是乎牧之也，树畜二事，但贵于蕃衞之严使无所伤，稍加以生养之方，无不□茂，而茁长者，用力少而有自然之利者也，至夫山泽之中，草木生之，禽兽居之，宝藏兴焉，货财殖焉，其利至博，而不假于人力，但贵于吾所以取之者，有其道而已，故设虞衡之官以守之，深恐夫愚民取之，无度有伤，夫山泽之性故爲之厉以遮列之爲之禁以防闲之均平，其地之人以守之，有赏罚以齐其功，辠有诛罚，以治其犯禁，则草木得以畅茂，禽兽得以蕃殖，金玉锡石，珠贝之物，得以孕蓄其精英，而不漏泄，然后以时而田以时而渔，以时而斩木材，以时而取，金玉之物，其出入有期，其采取有禁，邦工棆材之外木，皆民用也，大兽公取之，外兽皆民食也，入于玉府之外，财皆民资也，其长养之也，初无假于人力，而其取之也。若固有上下，宁不富足乎？然此乃山泽之多利而可以爲官守者耳，至于深山大泽，人迹所不及，不能以官守者，不得不听民之，自取其利也，角人以下七官，以时征其物，即计其直，代其耕之所获，以当邦赋，此则所谓山泽之赋也，四者皆生财之路，至如百工之所饬化，商贾之所阜通，嫔妇之所化，治臣妾之所聚敛，间民之所转移，皆不过借前，四者以变化之而已，然则有国者于三农之外，园圃薮牧，山泽之职，其不可加之意乎？然而迹人邦田之地，囿人牧百兽之地，不外乎山泽之余，卝人金玉锡石之地，亦不过山川融结之，秀场人之所树，果不离于山，蓏不离于泽，此周礼虽各有专官，而竝附于虞，衡之下也欤？】：
廪人，下大夫二人，上士四人，中士八人，下士十有六人，府八人，史十有六人，胥三十人，徒三百人，【藏米曰廪，又圆曰：廪】舍人，上士二人，中士四人，府二人，史四人，胥四人，徒四十人。
仓人，中士四人，下士八人，府二人，史四人，胥四人，徒四十人，【藏谷曰仓，又方：曰仓】。
司禄，中士四人，下士八人，府二人，史四人，徒四十人，司稼，下士八人，史四人，徒四十人，【种谷，曰稼】。
廪人掌九谷之数以待国之匪颁赒赐稍食
【此总掌米谷之事，盖廪人虽掌米，而所收有限，凡仓人所收与，稍委所贮，靡不知之。故云掌九谷之数也。匪颁家削之赋，以待匪颁，司禄所掌，凡仕者之禄也，赒赐王有恩惠，以与其臣民，遗人邦之委积，以待施惠，乡里之委积，以恤民之囏，阨也，稍食宫正，内宰，所谓均其稍食，即槀人所共外，内朝冗食者之食，舍人之所颁也，】。
以嵗之上下数邦用，以知足否？以诏谷用，以治年之凶丰，【数上声，】。
【此防计国用之，灋每嵗司稼以年之上下出敛，灋廪人量嵗入若干通计，国用若干，知其有余不足，告之于王，有余则藏之，不足则节省，所谓诏谷用治年之凶，丰也，盖凶丰者，天时有以治之则有余，不至于狼，戻不足，不至于饥馁，赞助之功，存乎是矣，】。
凡万民之食，食者人四鬴，上也，人三鬴，中也，人二鬴，下也【，鬴，音甫】，若食不能人二鬴，则令邦移民就谷，诏王杀邦用。
【此防计，民食之，灋民数有定廪，人以髙下原隰之所收而总计之，每人于一嵗每月得谷几何？郑氏云：古今皆按月给请，故知此皆一月食米，是也。六斗四升曰鬴，所谓每人者，止以丁男言而妇人童子在其中矣，鬴者以谷计爲米则减半矣；每月人四鬴，实计人日米四升故爲大有年人，三鬴，实计人日米三升，故爲中年人二鬴，实计人日米二升故爲无年也，不及人，二鬴则爲大凶之年，移不足处之民，就谷有余之处，近而都鄙逺而王畿外内，皆得相通，天下一家也，杀邦用者，若膳夫，大荒则不举，司服大荒则素服掌客，凶荒则杀礼，大司乐大凶，大烖令，弛县爲民父母之心也，】。
凡邦有防同师役之事，则治其粮，与其食【防同，大师大役，皆主用众，行道曰：粮糗糒也，止居曰：食米也，治谓均给之】。
大祭祀，则共其接盛，【接者，继续之义也。言舂而又舂，即説文所谓米一斛舂八斗，爲毇复从毇一斛，舂九斗，爲凿也】。
【天子借田所获收于御廪，此廪人掌之，祭天地，祖宗用之不以给小用，敬之至也，其他祭祀，共于舂人】。
舍人掌平宫中之政分其财守以灋掌其出入
【王宫之稍食，宫正均之后宫之稍食，内宰均之政，谓用谷之政，分其财，守者计其用谷之数，分宫正，内宰使守而颁之也，取于廪人，则有入数分于宫正，内宰则有出数竝，以大宰之式，灋行之右，主禄食之米也，】。
凡祭祀，共簠簋实之，陈之宾客，亦如之，共其礼车米，筥米刍禾，丧纪，共饭米谷，【莒音举，音敖，○圆内方外曰：簠以盛稻梁，方内圆外曰：簋以盛；黍，稷，】。
【祭祀宾客，簠簋，竝后宫之事，舍人主实而陈之，宾客，致饔饩之礼，有筥米，设于中庭，有车米刍薪，陈于门外，丧纪之事，饭以实口，不忍虚也，君用梁大夫用稷，皆四升实者，唯盈谷，错于棺旁，亦苞莦之意，丧大记曰：君四种八筐，大夫三种六筐，士二种四筐，王其六种，十二筐，与○已上，主用礼之米】。
以嵗时县穜稑之种以共王后之春献种
【王将耕借内宰，诏王后献穜棱之种，舍人共之，预县之以逹风气，使无朽腐也，】。
掌米粟之出入辨其物嵗终则防计其政
【米谷之数，通掌于廪人，而舍人司其出纳者，亦犹职内职，出之于大府，有监临之意也，九谷皆别，爲书日有成月，有要嵗终防之与冡宰司防相通】。
仓人掌粟入之藏，【粟谷未去，殻之称也，闾师征国中，四郊之赋，县师征野赋，竝入于此，】辨九谷之物，以待邦用，【九谷，解见大宰辨九等之名物，各爲收贮，随邦国所用而出之，】若谷不足则止，余灋用有余，则藏之以待凶而颁之，【无年谷不足，则于式灋当用之，内量爲停止，若省礼杀哀，去其不急以寛民丰年用有余，则于式灋之外，不敢妄有所费，藏以待乏，此有司守灋出纳之常也，】。
凡国之大事，共道路之谷，积食饮之，具【积音至○，国之大事，谓冦戎也，廪人治其事，此职与遗人随地给之】。
司禄，【职掌阙○，按天府献谷数于王，则祭天之司禄，其星在虚宿下，与司命人星相比，盖所以制人，禄食者也，故新谷登，则祀而用之，此官主颁仕者之禄，故以司禄，名其文阙如者，或曰：当时有恶其害已者而去，其籍矣，然以孟子班禄之灋，据春秋及司仪王朝，公卿大夫士之爵，则自有一定之数，因爲之图説学礼者当有攷云】。
颁禄图 【班禄説 班禄定灋】
司稼掌廵邦野之稼，而辨穜稑之种，周知其名，与其所宜地，以爲灋而县于邑闾，【穜稑，音同六县，平声】。
【稼有百种，其树之时，同人力又同，而所收有多寡者，土有宜有弗宜也，司稼徧观而尽识之，视其实蕃者，辨其种之名，宜于某地立灋县，示于邑闾，使嗣嵗依而行之，盖民各居其方，局于所便，司稼廵于各野，故所见自广也，大司徒土宜之灋，载师物地事，皆掌其大凡而已，百种之宜，司稼详焉。】。
廵野观稼以年之上下出敛灋
【天时有旱潦地里有髙卑每嵗收获不齐，司稼履畆观之，定爲敛灋，丰年则全敛，中年则有寛减，犹汉灋之十，伤二三实，除减半之云，二三荒者免之，七八熟者征其半，凶年则无财赋，凡司书税敛之受，灋均人之均力政，廪人之诏谷用，皆本于此，盖牧田之贡，必有其灋，则收敛不颇，井田之助，亦必有灋则收贮，有数也，】。
掌均万民之食而赒其急而平其兴
【凡嵗之丰凶万民同其利害，而天患民病则一人专受其祸灾故爲之赒其急，即秋省敛而助不给也，爲之平其兴春，而兴旧易新，验户颁之，无有所偏也，二者，所以均万民之食，皆佐旅师爲之】。
【按天文西方宿曰：胃主天之储藏，五谷之府，所以防计邦用，又其附星曰天廪，主天子御廪以给粢盛，此官主司防计，谷入之长，御廪谷入之至尊，故使掌之，而因以廪人，命官择舍人以下诸官而稽其出入计嵗之丰凶以上下，其式用计，民食之足否而爲之，移民通财，邦有防同师役，而调兵食非良，转运之才不能也，其事与大府相聨而米谷，出入贵重浩大，故秩爲下大夫，又天文有天仓，主粟入之藏，即此仓人也，贡赋之谷，于是乎入邦用之谷，于是乎取廪人之计，国用必与闻，故不足则止，余灋有余则藏之，廪人之调兵，食必与偕，故大事，共其道路之食，但廪人主计其数，而此则主收贮，其物也，舍人者，掌王宫后宫谷用凡士，庶子庶人之在王宫，与夫嫔御女宫，奄奚女奴之禄食及祭祀宾客，丧纪之礼，米聨事于内宰，宫正在王宫，八舍之内，故以舍名也，司禄者，主百官府之禄者也，司稼者，主百种之名物，土宜以教民之所趋避，因而廵其嵗之丰歉以爲敛之轻重，量其民之贫富以爲赈施之厚薄，此粒食之本，夫后世仓廪之官，但知以征科爲事而已，周公于仓廪之下，而特系以司稼一职，周知其种，地之所宜，以示之于民，则所收自倍，观其年之上下立敛，灋以示之，于吏则征敛不颇，赒其急而平其兴，则耕无不足，欲收米粟也，而必善其种之所自出，欲征其贡赋也；而必使其民之有余力，此周公之征税，所以异于后世也，】。
舂人，奄二人，女舂扰二人，奚五人【舂，圣容反扰，音遥】。
饎人，奄二人，女饎八人，奚四十人，【饎，昌乂反，亦作】。
稾人，奄八人，女稾，毎奄二人，奚五人【稾，坤告反】。
【舂，以手执杵舂，于臼也，扰以手转米，臼中使舂之，匀在天文爲杵臼饎，炊防谷食之名，主祭祀，宾客，王及后之食，在天文爲天厨内厨稾，犹犒师之犒，主冗食者，故以稾名在天文爲外厨，女舂扰女，女稾，皆民间女之，长于是者，故使董之领之，以奄者以执事皆女人也，】。
舂人掌共米物，祭祀，共其齍盛之米，宾客，共其牢礼之米，凡飨食，共其食米，【飨食，音是○米脱粟之后，复舂治之，去其糠皮，而后可食，舂人主共之，齍盛以实，簠簋，飨以酒爲主而共食米，亦犹食以食爲主，而设酒也，二者竝共于人牢礼之米，以实筐筥，共于掌客，】掌凡米事，【谓王后世子嫔御，外内朝冗食，飨耆老，孤子，士庶子等，食米也】。
饎人，掌凡祭祀共盛，共王及后之六食，【即食，用六谷也，】凡宾客，共其簠簋之实，飨食，亦如之。
稾人掌共外内朝，冗食者之食，【冗日勇反，○外朝在雉门，王询万民之朝也，司冦朝士掌焉，中朝在路门，即治朝也，宰夫，司士掌焉，内朝在路寝，公族之所朝也，大仆小臣掌焉，言外内朝，则中朝在其中，给事王朝，不得归舍，或以事谒王，而赐之食，竝稾人共之，故曰冗食也，】○若飨耆老，孤子，士庶子共其食。
【按人之职，贵重而简要，稾人之职，冗杂而烦多，故不以相混，又天官内饔，共王及后，世子之膳羞，宗庙之割烹外饔，共外祭祀之割烹，宾客之饔，飱飨食，则与馔人聨事者也，外饔掌耆老，孤子，士庶子之飨，则与稾人，聨事者也，夫膳谷一事而必分属于天地，二官者膳，乃天产故属之。天官谷食，乃地产，故属之地，官酒亦地产而属天官，以酒属阳故也。】。
掌豢祭祀之犬，【豢音患，○犬金畜共于秋官而豢于此者，以谷食之便，且唯属于槀人，而不于人者，以共至尊者，虽余不可防也，】。
周礼传卷二下
<经部,礼类,周礼之属,周礼传>
钦定四库全书
周礼传巻三上    明 王应电 撰
春官【上】
惟王建国，辨方正位，体国经野，设官分职，以为民极，乃立春官宗伯，使帅其属而掌邦礼，以佐王和邦国，【书周官曰：宗伯掌邦礼，治神人和上下，太宰礼典，曰：以和邦国，以统百官，以谐万民，小宰礼职，曰：以和邦国，以谐万民，以事鬼神宗伯，兼掌礼乐，天下事必有序而后和，礼先而乐后，故曰掌邦礼，治神人，事鬼神者，指其以礼乐治人，事鬼也，曰：统百官，与宰统治之，意稍异，百官有礼，而心有统摄也？曰：和邦国，曰：谐万民者，分定而后和，谐者恊物之意也，】。
礼官之属大宗伯卿一人小宗伯中大夫二人肆师下大夫四人上士八人中士十有六人旅下士三十有二人府六人史十有二人胥十有二人徒百有二十人郁人 鬯人【郁人之属】 鸡人 司尊彛 司几筵 天府典瑞 典命 司服 典祀 守祧【音挑○典祀之属】 世妇内宗 外宗【已上属世妇】 人 墓大夫 职丧【已上人之类】大司乐 大胥 小胥 大师 小师 瞽蒙 眡了典同 磬师 钟师 笙师 镈师【音愽】 韎师【音妺】旄人 籥师 籥章 鞮鞻氏【鞮音堤鞻读若屦】 典庸器司干【已上属大司乐】 大卜 卜师 人 菙氏【日髓反】占人 簭人【古筮字】 占梦 眡祲【已上属大卜】 大祝小祝 丧祝 甸祝 诅祝【音昼○已上属大祝】 司巫男巫 女巫【已上属司巫】 大史 小史 冯相氏【冯音平相去声】保章氏 内史 外史 御史【已上属大史】 巾车 典路车防 司常【已上属巾车】 都宗人 家宗人
【已上春官之属，凡六十六官，春主和，宗伯掌邦礼，皆谐和之事，故取象于春，礼之秩序，皆天所命，天府奉若天道也，礼莫大乎奉天，大卜簭人占梦，眡祲冯相，保章听命于天，和同天人之际也，典命，典瑞，司服巾车，司常礼之秩，叙也，郁人，司尊彛司几筵，行礼之器也，巫祝，致礼之词也，诸史守礼之官也，礼必有乐，大司乐，所以和礼兼敎，王世子及国子以礼乐也，世妇内外宗，敎六宫之人以礼也，送死大事，故人职丧，专掌其礼也；鸡人春畜也，不言木者，木生于土，掌于地官之虞衡也，虞廷命伯夷典礼防典乐，龙纳言，周礼则合于宗伯，六十属合，敬同爱，春生象也，】。
大宗伯之职，掌建邦之天神，人鬼地示之礼，以佐王建保邦国，【示音期，俗书借祈，此乃祷祈字也，惟周礼单用示为当，但示乃天垂象之意，音视古文，别作更善】。
【圣人系易于涣曰：先王以享于帝，立庙于萃曰：王假有庙，致孝享也，祭祀之报本于人心，故涣散而萃聚之者，莫有大且急于天地，人之祀者，盖有此国，则有此祀典，人心以之系属，国祚以之永頼，与国同其存亡，故系之建国，而宗伯掌之，以建保邦国也，且五礼，皆宗伯所掌，而吉祭为先，幽能格于鬼神，而况于人乎？故孔子云知其説者之于天下也，其如示诸掌乎？正此意也。】。
以吉礼事，邦国之鬼神示，【祗通○，古人大祭祀日尸，牲皆用卜吉，故祭礼称吉】，以禋祀祀昊天上帝，以实柴祀日月星辰，以槱燎祀司中，司命，飌师，雨师【禋，音因槱音酉，飌风通】。
【天之灵，曰神，天神之祭，莫尊于昊天上帝，其次祀曰：日月星辰星谓木火土金水之五星辰谓日月五星所防之十二次也，小祀，曰司中，而下旧解文昌，第四星为司命，第五星为司中，愚谓虚宿，下有司命星主人之夀夭名义甚正，司中无攷，岂天枢北极，主天之中气，故祀之欤？若文昌六星，自主天子文德，不当与此混也，飌师，雨师旧説以为箕星好风，毕星好雨，理或然也。大抵祀天神皆主，精意以享，而以牲体燔燎，上逹其诚，故自牲体实于柴中，言曰：实柴，自其焚之而言曰：槱燎，槱即薪也，自其烟气之升记所谓见以萧光假，此以上达其诚，即书之明禋，故曰禋祀，三祀互相备，天神独尊，故专以禋名也】。
以血祭祭社稷，五祀五岳，以貍沈祭，山林川泽，以疈辜祭，四方百物，【貍音埋，疈音壁，辜音孤】。
【地之灵曰示，地示之祭，莫尊于社稷，社土神即地也，观古人言社，则不言地，言地则不言社可见，有社，必有稷土，爰稼穑也，其次祀有五祀，五岳山川，五祀，谓春户夏灶，夏季中霤，秋门冬行也，以其切于民用，故祀之，或谓五祀者，即木火土，金，水之神，其功甚大，岂可舎之而祀门户等，然观五帝之祀，正主五行，流行之主宰，配以五人帝而从以五人，神其礼为至隆，其余祀典，若山林于木，川泽于水，司爟于火，与夫乡州之社，无非五行之祀，故此之五祀，当从月令为善也，五岳岱华，嵩、衡，恒举四望之大者，山林川泽者，畿内之名山大川也，小祀有四方百物者，亦谓境内四方百物之神，若八蜡，九门磔禳之类也，大抵祀地示，皆杀牲而沉埋之，以下达其诚，有牲即为血，祭貍埋于土，沉没于水也，境内山川，皆即其地而祭，故以貍沉言，疈刀判之，辜磔而陈之，四方百物，其神卑多，磔牲体而解之，各以其体而祀其方，故以疈辜言，社稷四望为尊，故独以血，祭名也，○；蜡，音乍别作防善祫音狎，磔音责】。
以肆献祼享先王，以馈食享先王，以祠春享先王，以禴夏享先王，以尝秋享先王，以烝冬享先王。
【人死而魂灵之防，变曰：鬼宗庙之祭四时，一举主祭夫髙曾祖祢之四亲庙，与夫祖之始受命，宗之有功德而不毁者，祭必于四时取夫疏数之中也，三年一祫，主陈夫毁庙之主，而合祀之也，五年一禘，主追祭，夫祖之所自出，而以祖配之也，肆陈牲也，肆献者肆解，牲体以献也，祼用郁鬯之酒，祼地以降神也。馈食用黍，稷以荐也，春物初生，祭时品物，少主以词达诚，故曰祠夏阳盛，主用盛乐，故曰禴，字从龠，或从勺，皆乐噐名也，秋物初成，主以荐新为事，故曰尝，冬物大备，主合众物以享，故曰烝祠。禴，尝烝宗庙中，四时常祭之名，所以享祖宗及四亲庙，故皆曰享先王，祭必用牲，礼莫重于祼，郑氏谓：此主禘言祭以追飬，亦莫重于馈食，郑氏谓：此主祫言，故亦曰享先王，其实肆献祼馈食，凡祭皆有之，以禘祫尊，故特举以为名耳。○按立人之道，莫大于报本，万物本乎天，人本乎祖，故天地宗庙之祭，国家莫大之事，其余有功于人者，必食其报，此中祀，小祀之所由设也，】。
以凶礼哀邦国之忧，【哀谓悲伤，而思拯之】，以丧礼哀死亡，【人死，在殡曰死，既葬，曰亡，】以荒礼哀凶札，【饥馑，曰：凶，疫疠曰札，】以吊礼哀祸，烖【水火，为害之类，】以禬礼哀围败，【，禬，防通○城郭，被围曰，围兵衂曰败，】以恤礼哀冦乱，【兵作于外曰：冦作于内，曰乱】。
【人情，嘉生成而恶死亡，大君者，以天下为体，痒疴疾痛，举切吾身，凶礼五以哀邦国之忧者，救患分，烖以忧其忧，所谓忧以天下也，丧礼者含禭，赙赗之礼，及为之服也。荒礼者，司徒移民通财，小行人，国凶荒，则令赒委之膳夫，大荒大札，则不举，曲礼君膳不祭肺，马不食谷，驰道不除，祭祀不县也，吊礼者小，行人国有祸，烖则令哀吊之，宋大水，鲁庄公使人吊焉，曰：天作滛，雨害于齍盛，若之何不吊也？禬礼者防聚财货，更其所丧，若齐桓公城楚丘也，恤礼者，同难相恤，或救兵或犒师，使不困于强暴也，○含去声，赙音附，风去衂，宁六反】。
以賔礼亲邦国，春见曰朝，夏见曰宗，秋见曰觐，冬见曰遇，【郑氏云：朝犹朝也，取其来之早，宗，尊也，取其尊王觐之言勤也，取其勤王事，遇偶也，若不期而遇按朝宗，觐遇王朝，定名，诸侯来者，随所值之时，即用其礼，汉书呉王不朝，使人为秋请是也。若拘以四方之说，岂东方无觐，而西方无朝乎？○朝犹朝也，下朝字音招，】时见曰：防殷见曰同，【时事也，王将有征讨之事，为坛于国，外合诸侯，而命事焉，春秋传所谓有事而防也，殷众也，即职方氏之殷国，大行人之殷同，十二嵗王不廵守，则六服尽，朝王亦为坛合诸侯，而命政也，郑氏曰：殷国所在无常，或在城之外，或徃诸侯之国，四方四时，分来终嵗则徧愚谓周公为东都，以为防诸侯之所取，其道里之中，盖即殷同之事也，其后穆王廵逰无度，昭王廵守不反，遂废廵守之礼，而亦不殷同矣，六者，诸侯见天子之礼，所谓大賔也，】○时聘曰：问，殷頫曰：视【頫天，敎反○诸侯，非朝嵗以时而使其臣存问于天子，为时聘王制，所谓比年一小聘，三年一大聘也，天子有事诸侯，各使其臣頫于天子，列国皆至，故曰殷頫，二者皆诸臣之事，所谓大客也，易曰：先王以建万国，亲诸侯，賔礼者，侯国。君臣有事于王国，待以賔客之礼，使之亲附也，虞书五载一廵守羣，后四朝故元年，廵守四方二年，已后每嵗一方诸侯来朝，四年而遍，至六年而复廵守，周制详宻自一嵗一见至六嵗一见二匝，而王乃时廵，朝觐防同者，诸侯见天子之至大礼，此与廵守相对者也，王之所以抚诸侯者有徧，頫徧存之礼，则诸侯于不朝之嵗其能恝然乎？于是乎有时聘之礼也。王于诸侯，有贺庆，忧恤之礼，则诸侯于天子之善与烖，可但已乎？于是乎冇殷頫之礼也，详见大行人】。
以军礼同邦国，【军字以包车为文，古人用众必以兵车也，同者威，其不恊僣乱而定于一之意，】大师之礼用众也，大均之礼，恤众也，大田之礼，简众也，大役之礼，任众也，大封之礼，合众也。
【天下之事，有运筹于尊，爼之间，而举之者有必动，大众于原野，而后可以集事者，此军礼之所由设也，大师伐国也，战事非杀敌，则杀于敌，若以贪生为心，唯知畏敌斯败，亡无日矣！故犯军法者必诛，率其众致身从事，死中求生，故曰：用众大均者，司空度地居民移，狭土之民，实土圹之处，将大众而舎旧即新者也，老弱转徙道路，易至失所，新适异乡，未得所安，非曲尽夫忧恤者不能，故曰恤，众大田者，四时畋猎，寓讲武之灋，所以简阅大众，使可战可守，故曰简，众大役者，筑凿营建，其用众多，其劳民久，苟事无统纪，则人得以偷惰，必赋之丈尺，分之以事，然后可以攷其勤惰而责其成，故曰任，众大封者，或卿大夫出封或侯国。移封正其疆域，则四邻咸在，均其职守，则同盟毕至，主合诸侯而命之，故曰合众，大师大田，皆司马主其事，大均大役，大封皆司空主其事，然司空亦掌田灋者，以敎大阅，在仲冬也，司马亦与大役者，以将大众必以军灋从事也，若司徒主民，故率民而至，并属之司徒，然其民又分属六官，故将其民者不出于六官之吏，此小宰所以有军旅，田役之，聨事也欤？】：
以嘉礼亲万民，【嘉美善也，宴乐，喜庆之事，人情之所美善者也，】以饮食之礼，亲宗族兄弟，以昏冠之礼，亲成男女，以賔射之礼，亲故旧朋友，【故旧王之旧相识，及共学者朋友，天子亦有友臣也，】以飨燕之礼，亲四方之賔客，【朝防聘问而至，及诸侯，诸臣贡士之賔，王者】以脤膰之礼，亲兄弟之国，【脤日轸反，社稷肉，膰音烦，宗庙肉】，以贺庆之礼，亲异姓之国。
【人与人自为同类而相亲，君臣上下，势分县絶苟无防合之礼，则情意宁，无乖离乎同姓，贵于亲睦，先王有时燕焉，国语，时燕不淫记，族食世降一等，是也。有因祭而燕焉，诗曰：诸父兄弟，备言燕私，唯其有此，所以同姓之亲情，自浃洽也，冠者成人之道，归妹人之终，皆人事之成也，昏姻冠笄之礼，使同姓异姓相亲，以乐成之，则自王族，以及于百姓，无怨旷之苦也，故旧朋友有礼，以礼賔之，有射以习礼乐，四方賔客有飨以训恭敬，有燕以示慈恵，然四方賔客有贡士之賔，射有诸侯之大射，故旧朋友有耆老之飨，无事之燕，此分属者各举一事言之耳，诸侯入天子之国，既有賔射，飨燕以礼之矣，至于在其国内复有相亲之礼焉，兄弟之国，祭则归胙，欲其共霑神惠，异姓之国，冇嘉事则贺庆以乐其乐，然大行人云：贺庆以赞诸侯之喜，则贺庆通于同姓，春秋，天王使宰孔赐齐侯胙，宋先代之后，有事膰焉，则脤膰及于异姓，此亦各举其重者也，夫吉礼主严，凶礼主哀，军礼主威，賔礼主庄，故复因人情可嘉，美之事，制为五礼以亲之，则上下交而王泽之流，沛然矣】。
以九仪之命，正邦国之位，【九仪之命者，九命之仪，不同也，王朝诸臣五等侯，国之君臣，其相聚虽至赜，皆秩然不乱，故曰正邦国之位，赜音责】，一命受职，【王朝下士，公侯伯之上士，子男之大夫，】再命受服，【王朝中士，公侯伯之大夫，子，男之卿，】三命受位，【王朝上士，公侯伯之卿，】四命受器，【王朝下大夫，公之孤附庸之君，】五，命赐则【，王朝中大夫，畿外子男，】六命赐官，【王朝六卿，】七命赐国，【侯伯之国，或王朝卿大夫出封或子男加封也，】八命作牧，九命作伯。
【人之类聚羣分有尊卑上下之等，天所以命有德也，王者代天制为命数，一视其德以为予夺进退，虽匹夫之贱，命之则得以有列，虽诸侯之贵不命，则不得以嗣爵，有功者进之，有罪者黜之，凡天下之有爵者，皆出于上之命，而其国家，宫室，车旗，衣服，礼仪一视其命之数，不敢有毫髪之干，此所以定民志，而使人争务于功德也，受职者，始受命于王为正吏，府；史，胥、徒，非无职也，皆官长所自辟除，与夫子男之士，皆非受命于王也，受服者得服，冕之服，一命而下，则皮弁而已，受位者列位于王朝，而为王臣，再命虽得聘于王，不得有列于王朝也，受器者王命之，得具祭器，礼运云，大夫具官，祭器不假，非礼也，故未四命，不得具祭器，赐则者，畿内之臣，赐之八则，以治都鄙畿外，子男亦如之也。赐官者，六卿在王朝，则有六十，属在其国，都则有灋则以驭其官也，赐国者有百里之国也，或疑子男已有国矣，至七命而后云，赐国何也？观夫诸侯，未逾年曰：子蛮夷虽大曰子，故子者未成，国之名男之名，则犹夫子耳，是故三公未有国而执璧，子男执璧而不执圭，其例可见，故必七命而后可以为侯国也。作牧者，王朝三公及畿外侯伯有功德者，加为九州牧，在舜典为十二牧即大宰，大司马所建之牧，诗所谓赐之弓矢，得专征伐也，作伯者，畿外先代之后，为上公之国，及王朝三公，加为东西二伯领，畿外诸侯公羊传所谓自陜以东，周公主之，自陜以西，大公主之是也。自一至四始无而有，故曰受，自五至七因有而加，故曰赐，自八至九，不可以轻授，必有大功德者，然后可以充是任，书所谓官不必备，惟其人，故曰作也，】。
以玉作六瑞，以等邦国，王执镇圭，公执桓圭，侯执信圭，伯执躬圭，子执谷璧，男执蒲璧，【镇大行，人作瑱二字通用，信，如字瑞者，征祥符应之，称字从玉，从耑言，美在其中，而发耑于外也，天子诸侯所执之玉，而以瑞名者，玉纯阳之精气，备天地之全德，故执以为守，为信而名曰瑞言，德蕴于内，而征于外也，以其世守之，以为寳故曰守圭，诸侯之圭，皆王所命，故曰命圭，其来朝也，必辑而合之，以为騐故天子之冐圭，则邪刻其下，诸侯瑞圭，则邪鋭其首，上下相合，所以立天下之信也，攷工记玉人之事，鎭圭尺有二寸，天子守之，命圭九寸，谓之桓圭，公守之，命圭七寸，谓之信圭，侯守之，命圭七寸，谓之躬圭，伯守之镇安也，镇圭者，以四镇之山为瑑饰，所以安四方也？双植，谓之桓宫室，在上湏桓楹乃安，桓圭者，圭两旁如桓楹，象其上承王室也，夫君国皆曰：侯所执皆为信，唯二等之国，得侯之称，故圭独以信名，信圭之形，直隆之为双植之，桓公执之，杀之，为曲身之躬，伯执之也，子执糓璧，男执蒲璧者谷，所以养人，蒲所以安人，故子男取其义，镇圭尺有二寸，灋天数也。其余九七五，皆阳数，凡南面之君，其命数皆从阳，桓圭九寸，下于天子信圭，躬圭七寸，下于公谷璧，蒲璧五寸，下于侯伯也，夫圭直方止，而不变者也，公侯伯位已定，故用之璧，圎通流行而未定者也。子男德方进，故用之，又此公执桓圭者，上公之国射人，三公执璧者谓王朝三公，近于王而屈，又不可同于孤之皮帛，故亦视于子男也，○按聘礼，圭剡上寸半，厚半寸，愽三寸，天子之制未闻，然过于愽厚，则重而不胜，疑亦不过此，其等差在髙卑与玉质之不同而已，○耑音端杀去声，剡月检反，削也】。
以禽作六贽，以等诸臣，【人臣之贽以禽，所以别于邦君也，】孤执皮帛，卿执羔，大夫执雁，士执雉，庶人执鹜，【鹜音木，】工商执鸡，【贽之言致也，所执以自致其诚也，天子无客礼，无所用贽，唯适诸侯之祖庙及吊临，有介鬯，亦贽之意也，诸侯之五瑞，天子所命，以为信辑，而复颁之，旧以为贽，非也，虞有五玉之贽，其大各如其瑞，周礼复合，以六币之享，此乃谓之贽也，孤卿以下，何以致其诚乎？人道莫大于相养，不过服食而已，此司士所以掌摈士者之贽，而膳夫以贽见者，必膳而献之也。然其物非泛常而可混用，咸象其德以自致，而尊卑隆杀之等，于是寓焉，故曰等诸臣也，射人，三公执璧，此不言者，三公官不必备，故亦不着其贽也，帛即虞书黄，纁之三帛，天地与纯干之色，古人衣服所常用也，合之，以虎豹之皮，取其震服，百兽三孤在朝，若无所事，而其德能服逺之义也羔羊子羊之性，达生跪乳，近于孝外柔内，刚近于勇，非羣不处，近于和千百维，羣进止定于一，有君道焉，观字书义善祥，美等字皆从羊，建首者以此。故卿执之，不用羊而用羔，贵其轻暖也，雁进以渐，飞以序从阳而不忒，一偶而不再，大夫执之者，道合则服从，临大节而不可夺之象也。雉，文明而不生获，士执之者，有文德而以死，服事之象也。羔雁雉三者，虞书所谓二生一死也；鹜之性有翼而不能飞，有卵而不能乳，鸟之至愚者也，但能和其丑，以依于人而已，庶人无他事，唯羣居乐业，以从上之命，故以为贽。焉鸡之性，能知时之早暮，又知雨旸祸福，鸟之知者也，及其得食相呼，大能字小，又有仁德焉，工之灋象制器，商之趋时逐利，非知不能使去，其自私自利之心，以资世之所不及，亦何贱之有？故以鸡为贽也，】。
以玉作六器，以礼天地四方，【上天下地，天地各有四方，玉器因之，】以苍璧礼天，以黄琮礼地，以青圭礼东方，以赤璋礼南方，以白琥礼西方，以瓉礼北方，皆有牲币，各放其器之色，【琮音崇，琥音虎，璜音黄，放上声】。
【典瑞言，四圭，两圭为祀天地之玉，而此复有苍璧，璜等玉以礼，天地四方，何也？书金縢曰：植璧秉圭，盖周之礼，有所以祀神者，植于所祀之处，若其主然，书所谓植璧，即典瑞之四圭，两圭也，有所以礼神者，执之以致礼，若其所享，然书所谓秉圭，即此之六器，礼天者，专指冬至祀天所执，冬至一阳生，天之全体具焉，璧圆中虚，一元统天之象，苍者日月之光烁，天而为苍，人所见天宇之色，必苍也，故以苍璧礼地者，专指夏至祀地所执，夏至一隂生地之全体具焉，琮射为八方，地体四正四隅之象，从日照地为黄，人所见大地之色皆黄也。故以黄琮，东方者，迎春东郊，青帝大皥，东岳泰山之类，青，东方之色，圭锐其首象出震，生物也，南方者迎夏南郊，赤帝神农南岳衡山之类，赤南方之色，半圭曰：璋章明也，象物之相，见乎离也，西方者，迎秋西郊，白帝少皥，西岳华山之类白，西方之色，琥者以义推之，当为半琮，形西方属虎，故以为名。象秋气之肃也，北方者迎冬，北郊黒帝颛顼北岳恒山之类，北方之色半，璧曰：璜冬初伏藏，象天之半，见地上也，王作六器，以放神示之，德牲币，又放其器之色，因其类以致其飨也，】。
【又按天地四方祀玉二，而礼玉六，盖祀玉者，神之所主也，天之四时，主宰不同，而同出于天地之四方，方向不同，而同归于地，神示之精一而已，故止以天地为别，若礼玉者，人之所各致其诚者也，故天地各有四方，而以六合为别也，】。
以天产作隂德以中礼防之，以地产作阳，德以和乐，防之以礼乐，合天地之化，百物之产，以事鬼神，以谐万民，以致百物。
【天下之声色气味数位，皆从天地而降，凡阳皆属天，故曰：天产凡隂皆属地故曰地产，人之耳目口鼻之所接，衣服居处之所寓，不出乎二者隂德者人之沉静，持守之体，揖让退巽之节，皆是也。减而不已，则苦节而过，中则伪，而礼不可行矣，故以物之产乎天者，以作起隂德使鼓舞进前，由于礼之中，则其行不偏而不至于伪，所谓礼主其减，以进为文也，阳德者，人之流动，盈满之气，懽忻发越之情，皆是也。盈而不反，则放乐而不节，则滛而乐，不可行矣，故以物之产乎地者以作起阳德，使优柔平中，由于乐之和，则其心不乖而不至于滛，所谓乐主其盈，以反为文也，夫礼乐者，合天地中和之化，百物隂阳之产作之，防之使无过不及，故幽而鬼神，有以事之，则天神格，而人鬼享，众而黎庶有以谐之，则庶尹允谐，而黎民于变，时雍逺而百物有以致之，则百兽率舞，四灵毕至，记所谓和故百物皆化，序故羣物皆别也。宗伯叙礼之为用，而总结之以此，以着礼乐之功用也】。
凡祀大神，享大鬼，祭大示【大神，天帝大鬼宗庙，大社稷也，】帅执事而卜日，宿眡涤濯，涖玉鬯，省牲镬，奉玉齍【镬，月郭反，齍，音咨】 ，诏大号，治其大礼，诏相王之大礼。
【凡大祀，恐有天地灾变，国家大故，以卜日为先，虽大卜所，掌宗伯必帅之祭，以洁诚为主，器之濯，漑嫔妇女宫等所掌而必宿眡之礼，神祀神之玉，灌地之鬯，皆交神大节，虽典瑞，鬯人之事，而必亲临之，六牲，六官所奉齍盛，六宫所共祭物，莫有重于是者，故牲镬，必躬省之，王齍则亲奉之大礼，若祭主迎尸，祼献割牲，饮福交神之大节，小礼又其中之节目，盖若后世之通赞，分赞大小宗伯所掌及诏相王并絜其大纲，○此祭祀所掌之事】。
若王不与祭祀则摄位
【凡次祀，小祀，王不能遍行，或王有疾病，及谅隂虽大祭祀，而不与者，并摄王位而行礼，此与王居忧，则宰摄政，王不亲将，则大司马，将六军同意，皆代王行事者也，】。
凡大祭祀，王后不与，则摄而荐豆笾，彻大賔客，则摄而载果，【与去声载再通，果祼通载，果即亚祼也，】。
【大祭祀，王后主豆，笾之荐彻，大賔客王后，有再祼之礼，有故而不与大宗伯，代以行礼，后佐王守国大礼，不可缺也。○已上，祭祀摄行之事】。
朝觐防同，则为上相，【朝觐，防同大行人，摈者五人，出接賔曰：摈入相礼，曰相】，大丧，亦如之，【先王之丧，嗣王有拜賔之礼，或后世子之丧，王亦有拜賔之礼，】王哭诸侯，亦如之，【诸侯薨于其国，为位哭之，檀弓曰：天子哭诸侯，爵弁绖，防衣或来朝，而薨于王国，王为之缌麻，并宗伯为上相，○防缁同】，王命诸侯，则傧【傧，作摈非○，命诸侯者，诸侯丧毕受命，天子始得为诸侯也？按：郑氏云：王将出，命假祖庙立，依前南乡，傧者进当命者，延之使豋内史，由王右以策命之降，再拜稽首，登受册以出，此其大畧若赐卿大夫士爵则于祭焉。皆尊祖不敢自专之意，诸侯虽子男，必特命而大宗伯傧之，待以客礼也，诸臣虽公卿赐于祭，而小宗伯傧之，待以臣道也，右傧相事，宗伯掌礼，故为上相，六官莫敢先之】。
国有大故则旅上帝及四望
【大故谓，冦戎侵叛也，旅者祭不一之名，上帝者，五帝也，上帝与四望祭之不一，故云旅，夫国有大故，大宰赞王戒于百官，天子必亲总六师，于是司马掌其灋，治其政令，司徒致其民，颁其守司空治其功，司冦涖其戮，何虞夫冦难之不平，而为此求媚之事乎？盖宗伯者，平日寅清其德，以佐王则天明，事地察，故于此则率其有司各致其精诚，相与告于神祗，大宗伯主上帝山川之祭，大祝，主社稷之祭，肆师令国人祭则自州长而下，凡有民社之忧者，靡不竭其诚以感动于鬼神，使效其英灵，黙相于幽防之中为不道者，必遭险逆，有道者常获顺，易是一弭灾，兵之一端也。夫岂遇灾而惧，缓急失措，不事夫堂，堂正正之典，而徒祈祷于不见，不闻之地，则与遇围逼，而讲老子，谈苦空者何异？周公之志，不以荒乎】。
王大封，则先告后土，【卿大夫出封或畿外，诸侯加封也，】。
【后土即大社，总大地之示大封，先告者，割其方之土而赐之，俾立社于其国，以为土之主也，】。
乃颁祀于邦国，都家乡邑，【邦国诸侯之国，都家乡邑，乡遂公邑县都也，并颁以应祀神祗】。
【愚按：颁祀上有阙，文观天地，夏秋四官，皆有和布，县灋此独缺，典颁祀者正嵗首之事，乃者继前事之辞也，】。
小宗伯之职，掌建国之神位，【天神人鬼，地示大宗伯，掌其礼，此则掌其位精粗之异，建邦之神位者，建此邦则立，此神位也，】右社稷，左宗庙，【社稷者，王畿土谷之神，祭灋，所谓王自为立社也，宗庙者，天子祖庙也，二者皆王所，数行礼者，故在王宫，左右地道右为尊，左为阳，故右社稷而左宗庙也，】○兆五帝于四郊，【帝即易，帝出乎震之帝所以主乎元气，革而为五，春青夏赤，夏季黄，秋白冬黒是为五天帝，月令云其帝大皥炎帝，黄帝少皥，颛顼，是为五人帝，而用以配享者也。兆于四郊者，青帝东郊，赤帝，黄帝南郊，白帝西郊，黒帝北郊，即月令迎春于东郊，等之地也，】四望，四类亦如之，【四望者，虞书云：望于山川，不得至其地，故望而祀之，五岳四凟，四海皆在所望，大宗伯，但言五岳，举其大者也。四类者祭天神，皆主燔燎，以达其诚，其礼类于祭天，故曰类，即大宗伯，日月星辰，司中，司命，飌师，雨师等神也，四望四类亦如之者，如五帝之兆于四郊也，】○兆山川丘陵坟衍，各因其方，【畿内，山林川泽，丘陵，坟衍，原隰五地，随其方之所有，以为之兆】。
【按：冬日至，祀天圜丘，则天神皆降，夏日至，祀地方泽，则地示皆出，而此复有四郊之兆者，盖冬至乃祀天之正祭，因而总祀，夫天神夏至，乃祀地之正祭，因而总祀，夫地示，此则各因夫气之流行，与夫天神地示之，所居分方而特祀之也，又郑氏云：兆日于东郊，兆月与风师于西郊，兆司中，司命于南郊，兆雨师于北郊，其说无据，而有得失，愚按，四望之兆，若五岳四凟，四海皆原有定方，四类之兆，则日于东月，于西已无可疑，其余飌师，当于东雨师，当于西观，大司徒所云日东多，飌日西多雨，盖可騐矣，唯夫星辰等兆无可攷，愚观五星流行，及七政交错之次舎皆在天之南，司中，司命，实居紫防垣之北，然则星辰，其兆于南郊，而司中司命其兆于北郊欤？】：
掌五礼之禁令，与其用等【五礼，吉凶军賔嘉也，大宗伯掌其礼，小宗伯，掌其禁令，谓禁其不当犯，令其所当行，及所当用之物，与夫降，杀之等】。
辨庙祧之昭穆，【庙始祖及髙曾祖祢四亲庙也，祧谓始祖而下髙祖而上既毁之庙也，自始祖为主，其后一世为昭，二世为穆，三世为昭，四世为穆，以及于百世皆然也。】辨吉凶之五服，车旗，宫室之禁，【吉谓祭祀凶谓丧纪，五服斩衰，齐衰大功，小功缌麻也，五服之人，其车旗有贵贱之等，宫室若贵宫，贵室下宫，下室椅，庐垩室皆冇贵贱之别也，】掌三族之别，以辨亲疎，【三族者，父族，已族子族也，掌三族之别者，自父而上，皆为尊属，自子而下，皆为卑，属自已之行，皆为兄弟之属，辨其亲疎者谓有一从再从，三从自五世以及于无穷也。】其正室皆谓之门，子【正室嫡子也，门子者言代父，而当门之子也，】掌其政令。
【王者之道，莫大乎亲亲，亲亲之道，莫要于辨昭穆别贵贱，分族属明宗灋庙祧之昭穆既辨，则间一世而行辈同，虽族属疎逺祖父子孙，尊卑之序，秩然而不乱，五服既辨，则章服有等，而贵贱之义，昭然而不紊，三族既别，则上下及旁各及四世而亲疎之序，不可得而混，门子既立，则宗灋正在祭祀，则登馂受爵，必以上嗣亲疎，各以其次在丧纪，则有衰麻之等，其居室亦有亲疎之异，其守于公宫，则有父兄子孙之别与，凡居守之八，次八舍，凡此政令皆小宗伯掌之也，】。
庙祧昭穆赐爵图
毛六牲，辨其名物而颁之于五官，使共奉之，【六牲之名，如牛曰一元大武，鸡曰翰音物，如阳祀，用骍隂祀用黝颁于五官者，地官牛春官鸡，夏官马及羊，秋官犬冬官豕，大宰总赞王牲事，故不奉牲也，】辨六齍之名物与其用，使六宫之人共奉之，【六齍名物如黍曰：香合而冬食其物，稷曰明粢，而季夏食其物，○六牲天产，故王割牲而共奉于六官，六齍地产，故后荐玉齍，而共奉于六宫隂阳之义也】辨六彞之名物，以待果将，辨六尊之名物，以待祭祀，賔客【六彞之名，若鸡鸟物，即郁鬯，六尊之名，若牺象物，谓五齐三酒，皆所以待祭祀，賔客者将奉也，酌于圭瓒，璋瓒而奉于鬼神，賔客六彞言，祼将知六尊，以备酌献也，】掌衣服，车旗宫室之赏赐，【赐衣服，车旗者，即命服命车，书所谓车服以庸也，赐宫室者，犹后世之治第，盖特恩也。并小宗伯，掌其礼，】掌四时祭祀之序事，与其礼【，周人祀神之事，至赜天地，人之大祀，以至于百物之羣小祀，皆有次序，使无废坠，不举及每祭，其礼甚繁，若卜日省牲，视涤濯等，礼又皆有秩序，使无僣差，○已上，祭祀賔客，赏赐之物，○赜音责】。
若国大贞，奉玉帛以诏号，【贞正也，古人谓卜为贞洛诰曰：我二人共贞谓卜而质正，其吉凶也。大贞者，谓大祭祀，大丧，大师大封，大迁立君也，玉帛所以礼先卜，号即祭卜神与币之号小宗伯，奉而诏之，○此下叙，其随事所当掌之，礼卜为始，故居首】。
大祭祀省牲，眡涤濯，祭之日，逆齍省镬，【牲者，校人牛人等所共省，其有无损伤，涤濯者，世妇率女宫之事，视其洁否，齍盛者饎人，世妇所共逆而受之，共于大宗伯镬者，烹人之所有事，省其火，齌之得否？大宗伯主，视涤濯，省牲镬，奉玉齍，此皆所以佐之也，】告时于王，告备于王，【告时者，应荐陈之，时告备者，言祭物备具】，凡祭祀，賔客以时将瓒果，【瓉果者，天子用圭，瓉及祼时奉之，】诏相祭祀之小礼，凡大礼，佐大宗伯，【小礼，大礼解见前大礼，佐大宗伯以诏相王，小礼直，诏相之，】赐卿大夫士爵则傧，【祭统云：祭之日，一献君降，立于阼阶之南，南鄕所命北靣史由君右执册命之，再拜稽首，受书以归，此赐爵之礼也。王之赐卿，大夫，士爵亦当如此，命诸侯见大宗伯，】小祭祀，掌事，如大宗伯之礼，【大小各有所司，】○大賔，客受其将币之赍，【诸侯朝觐礼毕，以玉币致三享之礼，复有庭实，所谓赍也圭璋，大宗伯受之，庭实小宗伯受之○已上，祭祀賔客之礼】。
若大师，则帅有司而立军社，奉主车，【军社，春秋传曰：军行祓社衅鼓，祝奉以从，诗曰：乃立土戎丑，攸行也，郑氏曰：社主用石，必有所据，主车者，曽子问曰：天子廵狩，以迁庙主行，载于齐车，言必有尊也，盖古之行军者用命，赏于祖，不用命戮于社，威福，咸不敢自专，故营军垒舎左祖右社，亦依在国为之，但庙主不可以虚，故以迁庙主行也，有司谓大祝设军社，司马奉主军，并小宗伯帅之也，】若军将，有事则与祭，有司将事于四望，【军将有事，即有事于主，及社肆师，所谓用牲于社宗也，将事于四望，即大祝职，国将有事于四望也与，祭有司文有脱误，盖帅有司而与祭之意，此乃用师常礼，旧説以谓将与敌合战而祈之，则类于愚夫之所为，而非祭祀之正也，】○若大甸，则帅有司而馌兽于郊，遂颁禽【甸，畋通馌月刼反，○馌兽于郊者，即司马职，仲冬敎大阅，遂以狩田，致禽馌兽于郊也，馌馈也，仲冬有四方百物之祭，以报成功，故于狩毕，即于此郊外帅司马之属，以禽而祭，四方百物之神，故曰馌兽于郊，大甸属司马，而其礼掌于宗伯，故帅之，遂颁禽者，诗传曰：禽虽多，择取三十焉，其余以与大夫士以射于泽宫，而颁之】。
【按此及肆师大祝，凡大师，大防同，皆言社而不及稷者，以稷司稼穑，无与于杀伐之事也，○已上师田之事】。
大烖及执事祷祠于上下神示，【大烖，王有疾也，至尊不安，豫臣子致其忧，烖莫大焉，故曰大烖。若国有祸，烖则以水火凶札言也，祷者迁善悔过，以祈神之佑，上下谓天神地祗，论语云：祷尔于上下神祗，举此而宗庙在其中矣，执事巫祝之属，】○王崩，大肆以秬鬯渳，【渳音米，○肆始死，而陈尸于牀也，尊之曰大犹死，曰大渐，浴曰大渳也，渳浴尸也，鬯，滑可以去垢，郁香草和鬯，则其芬芳之气旁达，故郁人鬯人并共之，此则省之也，】及执事涖大敛，小敛帅异族，而佐【敛者，尸以掩藏为善，故以绞衾衣服，敛束之，先小敛而后大敛，丧大记曰：小敛衣十九称，君大夫士一也，大敛，君百称大夫，五十称，士三十称，郑氏曰：天子盖百二十称，大约小敛，亲身之衣，不可得而加损，故尊卑同大敛，可以有加，故以尊卑命数，为降杀也，执事大祝，大防之属异族，异姓也，送死大事，恐其失礼，凡熟于丧礼者，可以帅而賛助之以尽礼，为贵也，】县衰冠之式于路门之外，【衰丧服冠，丧冠精粗，斩缉亲疎，贵贱各有式，灋县于路门之外，俾百族之服皆以为凖，至于男女之首服不同，故大防又县，首服于宫门，专为女人设也，】○及执事，眡葬献器，遂哭之【，天子七月而葬，殡毕即当营其事，眡葬者，眡其地也，器谓明器，檀弓曰：既殡，旬而布材先献素，后献成执事，梓人匠人之属，小宗伯因而哭之，哀其死生之异也。】卜葬兆，甫竁亦如之，【竁昌绢，昌鋭二反，○先王体魄所藏，不可以犯五患，凶然之地，然必卜其宅兆而安厝之，甫竁者，谓初徃穿圹之时，当告于殡，故亦哭之也，】既葬，诏相丧祭之礼，【丧祭，虞祭也，天子九，诸侯七，大夫五，士二，檀弓曰：葬日，虞弗忍一日离也，是日也，以虞易奠，卒哭曰成事，是日也，以吉祭易丧祭，盖初丧冇奠无祭，自虞而有祭礼，故曰丧祭也】成葬而祭墓，为位，【成葬者，邱封已毕，也先人形体托于此，故祀其墓之土，神位者为之，兆位也，二者皆在墓之事，小宗伯掌之，其在庙中，则大宗伯掌之也，○已上丧葬之礼】。
凡王之防同，军旅，田役之祷祠，肄仪为位，国有祸烖，则亦如之。【求福曰：祷得所求曰祠，凡王防同，军旅大甸，大役出而在途，卒然有星日，山川厉鬼之变，故有祷祠之礼，与其国内有水火，凶札之祸，烖并小宗伯肄习其仪，及为之位也；】凡天地之大，烖类社稷，宗庙则为位【，天地大烖，日月食山崩，地震也，当安社稷，宗庙之神类，正礼行之，亦小宗伯为之位】。
【按大师，大防同，若大祝职宜于社，造于祖类于上帝，以至大军社，奉主车，所过山川，此正礼也，此条主祗祷之事，非常礼也，】。
凡国之大礼，佐大宗伯，凡小礼，掌事，如大宗伯之仪，【大小宗伯，及肆师其掌，礼以次相承，国之大事，凡七礼之大者，大宗伯掌之，小宗伯佐之，肆师则兼佐夫，大小宗伯，国之小礼，小宗伯掌事，如大宗伯，肆师亦如小宗伯之佐其正，此正所谓大事从其长，小事则专达也】。
肆师之职，掌立国祀之礼，以佐大宗伯，【肆师宗，伯之攷也，肆之为言陈也，掌陈其礼，】立大祀，用玉帛牲牷，立次祀用牲币，立小祀，用牲【，刘氏曰：天神地示人鬼，皆国祀也，即其祀中皆有三等之差，故以玉帛牲牷，明其大小，则祀典立矣，玉有植玉以为主，执玉以为礼币，专以礼神，牲所以享神色，纯者谓之牺，体全者谓之牷，大祀用玉帛，牲则毛而用之，中祀无玉，小祀无币牲，亦用厖可也，】○以嵗时序其祭祀，及其祈珥，【王祀既立，然后祭之，各有其时，以时序为先后之次，不必先大后小也，祈珥盟诅，而杀牲也，详见夏官小子】，大祭祀，展牺牲，系于牢，颁于职人，【充人职云：祀五帝系一牢，刍之三月，故于牧人共牲之时，肆师展视，其牲必体全，色纯然后颁付于充人。而系之也？】○，凡祭祀之卜日宿为期，诏相其礼，【每祭之，前十日卜吉而后齐宿为期者肆师于卜之前，夕与卜者及诸执事以明旦为期，并诏告相助，其卜之礼，】眡涤濯，亦如之，【祭之前，夕大宗伯，眡涤濯，肆师亦诏相其事，】○祭之日，表齍盛，告洁展器，陈告备，【粢六谷也，簠以盛稻梁，簋以盛，黍稷有盖，不知其实，故有徽识，以表其名器，鼎爼尊彞，笾豆也，实而陈之，故曰器陈，肆师展省，其完备与否，告洁告备，盖告于小宗伯，而后小宗伯，告备于王也，】○及果筑防【果，祼通防古，煑字○杂记筑郁臼，以掬杵以梧，煑之以和，秬鬯之酒，泲之而灌地以降神也。此夲郁人之职而肆师与焉，】○相治，小礼诛其慢怠者，【祭祀之小礼，小宗伯所掌而肆师相治之执事之人，有惰慢懈怠者，则诛责之，】○掌兆中庙中之禁令，【兆天神，地示，及墓兆也。庙，谓庙祧也，平时不可不蠲当祭，不可不肃，故掌其政令也；】○，凡祭祀礼成，则告事毕，【告洁告备，相终始也，○已上，祭祀之礼】。
大賔客涖筵几，筑防赞果将【大賔，客若诸侯，免丧之见也，筵几，司几筵所设，肆师临之，郁鬯，郁人所共肆，师筑而防之，大宗伯载祼，肆师赞之】，大朝觐佐傧，共设匪罋之礼，【匪古篚，字○佐，傧者为承傧也，匪以实币，罋以实醯醢，公食大夫礼，若不亲食，使大夫以侑币，致之设者，设于其馆也。掌客，笾人所共而肆师主设之，】飨食，授祭，【飨食之，祭食膳夫，授王肆师授于賔，凡祼将，匪罋等礼，大賔客，大朝觐并同，各举之者互文也○已上賔礼】。
与祝候禳于畺及郊，【候主迎，善祥禳者，却烖异逺自五百里之畺，近在百里之郊，小祝掌其祝号而肆师，与之同事，然岂无故而为此，徼福之事乎？此盖为王疾也，观小宗伯，大烖祷祠于上下神祗，王躬千里，元气之所萃，且畿内百神之主，其安否实相关，故其候禳之逺与复之于四郊，同义也，】○大丧，大渳以鬯，则筑防【浴，尸之郁鬯，亦郁人所共肆，师筑之】，令外内命妇序哭，【始死，哭不絶声故外内命妇相代而哭，序之者，使尊卑有先后，次序也，】禁外内，命男女之衰，不中灋者，且授之杖，【衰天王，斩王后，齐不中灋违，升数与裁制之灋也，杖王竹后桐，丧大记君之丧三日，子夫人杖，五日既嫔，授大夫世妇杖，又檀弓云，天子崩，三日，祝先服五日，官长服，盖杖即服也，○已上丧礼，○齐音咨】。
凡师甸，【甸字误，文师甸当作大师，盖大甸无立军社，奉主车等，礼也，】用牲于社宗，则为位，类造上帝，封于大神，祭兵于山川，亦如之，【用牲于社，宗者祭军社，与迁庙主也，类造皆祭名，其礼类详而造畧盖或类或造，即诗之是类也，封于大神，即小宗伯，将事于四望也，祭兵于山川，所过名山大川也，】○，凡师不功，则助牵主车，【师不功，大司马厌而奉主车，恐为敌人所得，臣子卫君父，如手足之捍头目不敢以祧主忽之，故肆师助牵之，】○凡四时之大甸猎，祭表貉，则为位【，貉师祭记所谓祃于所征之地，盖祭古之始为兵，灋者大阅，礼有司表貉于陈前，有司者，大司马之属，立表于陈前而祀之，肆师为之位也；○已上师田之礼，】尝之日，涖卜来嵗之芟狝之日，涖卜来嵗之戒社之日，涖卜来嵗之稼【尝主谷当卜，稼社主土，当卜芟稼，芟二字误】。
【古人每事皆豫卜其休咎，书大诰，明王遗我大寳绍天明，即命曰：有大艰于西土，春秋传曰：先王卜征，五年嵗习其祥祥，习则行，不习则增修德而改卜，盖古之卜者，吉凶不忒，故能前知之，以自戒备也，尝有二月，令孟秋农乃豋谷，天子尝新，先荐寝庙，又仲秋狝毕而为尝祭，此尝之日，盖尝新也。尝者稼穑始成，因而卜来嵗之稼髙黍下稻何者为宜也，秋田曰狝，狝主治兵，以备不虞，故于狝之日因而卜来嵗之戒谓有无，冦戎侵叛，有戒心与否也？社有二仲春，为土功之始，仲秋，为土功之成，此盖谓秋社也，社之日，因而卜来嵗之芟谓芟除草莱，易其田畴，雨旸时，若与否人功，难与易也，三者皆卜师之事，肆师涖之】。
若国有大故，则令国人祭【解，见大宗伯】嵗时之祭祀，亦如之，【嵗时祭祀如州祭社党祭禜族，祭酺之类，】○凡卿大夫之丧，相其礼。
凡国之大事，治其礼仪，以佐宗伯，凡国之小事，治其礼仪，而掌其事，如宗伯之礼，【解见小宗伯】。
【按天地之道，春始之王者之政，礼基之礼，孰为大鬼？神，示为大，昔伯夷为秩宗所典者，不过此而已，至于乐以导天地之和，史以弥纶天地之文，与夫羲和卜筮，廸知天道，巫祝，知鬼神之情状，皆理之至精，而事之神妙，苟非洁清精防有以通神明之德者，不足以知其道，非清明正直，纯一不贰者，不足以致其礼，周礼所以并属之，宗伯也欤？故舜命伯夷曰：夙夜唯寅，直哉惟清，盖不庄不敬，则慢易之心入之，而自反不直，灵台昏塞，其何以感假于鬼神示，易曰：圣人以此洗心，退藏于宻，又曰：齐戒以神明其德，夫宗伯之道，斯其至矣！】。
郁人，下士二人，府二人，史一人，徒八人【郁，字从鬯，鬯字从米，仄于器中泛溢之意，从匕取之，从彡指郁金草叶，冂者先事，幂之从缶，从臼以两手实于缶也，今从林，乃木茂郁，字○仄，音呉匕音，妣取食器】。
鬯人下士二人府一人史一人徒八人
郁人掌祼器，【彞以盛匕，以酌圭瓒，璋瓒以祼也，】凡祭祀，賔客之祼事，和郁鬯以实彞而陈之，【郁郑氏云：每十叶为贯，百二十贯，为筑以煑之，】○凡祼玉，濯之陈之，以赞祼事，【祼玉，即圭瓒，璋瓒】，诏祼将之仪与其节○，凡祼事沃盥。
【祭祀之祼，达诸隂以降神也。賔客之祼，庙中之享也，至馆而造赠也，郁人和之而调其齐实之，而陈其处，凡祼玉，谓不止賔祭，若封国之命，鬯廵守之，介鬯等并郁人洗涤之，以致其洁，陈于用处，赞而酌之，及夫王与后，奉玉瓉酌鬯以授尸，尸受而祭之，哜之仪，若执玉奉盈，夫人执校，尸执足之类，节谓时之早晚，凡祼事必先盥，郁人掌祼器，故主沃盥，其事相因也，○已上祼事，始终节目，并郁人掌之】。
大丧之渳，共其肆器，【渳音米，浴尸也，○鬯滑可以去垢，故齐之浴丧之渳，并用之，然浴尸，更欲其香，故掌于郁人，浴体，恐其色黄，故但共于鬯人而已，肆陈尸也，肆器若凌人之夷，盘及牀笫之类，郁人主浴，故拜共之，枕柶，则共于玉府，】及葬，共其祼器，遂貍之【，明器中之祼器，圭瓒，璋瓒也，故遂貍之】。
【右浴尸之郁鬯，明器之祼器，皆郁人所有事，故并掌之】。
大祭祀，与量人受举斝之卒爵而饮之，【斝音稼，○斝与爵，器同名异，殷曰斝，周曰：爵少牢馈食礼主人，受嘏诗怀之，卒爵，执爵以兴，出，宰夫以笾受啬黍，主人尝之，乃还，献祝，此则尸嘏王，王饮不尽，故与量人受，王举斝之卒爵而饮之，二人通职者，郁人赞祼，量人制从，献脯膰，其事相成，故共终其事也。○诗承也，】。
【书曰：祀兹酒，唯元祀鬼神，无形与声，圣人制为祭祀之礼，以报本追逺而无以自致其诚，故制为酒醴，以气而感格之，因择夫植物之至美者以为之秬黍之一稃二米得天地至和之气者也，郁芳草色黄馨香，而有中德者也，以秬为酒，合之以郁，取其和气之发，条畅，中德之芬芳，散越以是而幽达于渊泉，庶或享之，故古人之祭，莫重于祼而秩宗之属，以郁人为首也，鬯即酒以黒黍为之故，名曰即笾，人所称之黒也旧以酒为水，非也，盖既谓之酒，则非水可知，以其味方淡，故为酒之至贵，犹羮之不和者，称为大羮耳，鬯人但主共鬯，犹酒人之类，郁人，则掌其共奉之礼，故列职居先】。
鬯人掌共秬鬯，而饰之【，凡祭祀，賔客丧纪，齐事当用鬯者，皆鬯人共之，饰谓设巾】，凡祭祀，社壝用大罍，【社壝当作社稷，罍音雷，○大罍土罍，社稷用之，以其合土为之也，】禜门用瓢赍，【禜音咏，赍音咨○禜，穰，灾害之祭也，左传，鲁庄公二十五年秋，大水鼔用牲于门，门人所出入，且以御暴禜，所以即门也，瓢中虚，故取其象，赍字未详，】庙用脩【，即司尊彞之六彞，鸡鸟虎蜼之类，皆有文饰，故曰脩】，凡山川四方用蜃，【山川，四方为国，阻固屏翰，蜃外坚以捍内，故用蜃】，凡祼事用概，【概槩通，○祼事，谓享赠于賔客者，概平斗斛之器，此则尊以朱带络腹取平施，适中之意，】凡疈事用散，【疈音壁，○疈辜以祭，四方百物散，罍之无饰者，蜡以送终，故无饰○已上，祭祀祼器】。
【按旧说，谓祭天无鬯，夫天神在上，似不当求之于地，然地亦天也，何嫌于隂阳上下以求之，观大宗伯，祀神鬼示之，下緫之云：涖玉鬯，司尊彞职云：大旅存尊，彞表记云：天子亲耕，粢盛秬鬯，以事上帝，则事天有鬯明矣，但此叙鬯器不言祭天，与典瑞灌器，止于宗庙，何也？盖祭天用陶匏，贵其自然，此特文有不备耳，若因此而遂以为无鬯，则司尊彞但言宗庙而不及地示，岂祭地无酒乎】。
大丧之大渳，设斗，共其衅鬯，【衅涂也，衅鬯以浴，尸斗以沃鬯，共于郁人合而用之，】凡王之齐事，共其秬鬯，【齐齐同○齐事，不合郁鬯，人自共之，】凡王吊临共介鬯，【吊临有辅行者，执鬯而致之，盖天子适诸侯，有贽鬯，以礼于鬼神，此亦礼臣之贽欤？○已上丧，斋吊事之鬯】。
鸡人下士一人史一人徒四人
鸡人掌共鸡牲，辨其物，【物谓毛色辨之者，阳祀用骍隂祀用黝及各以其方各以其时也】。
大祭祀，夜嘑旦以嘂百官，凡国之大賔，客防同军旅，丧纪亦如之，【嘑嘂呼叫，通○旦者，夜漏未尽，鸡鸣时也，大事嘑旦，警百官，使夙兴】。
凡国事为期，则告之时【，有司请行事之期，则鸡人告之，时】。
凡祭祀，靣禳衅，共其鸡牲，【面禳者，古者禳于郊，及畺四面禳之，以却灾变也，衅者始作宫室器物，杀牲取血，以涂其衅隙，或坏而新之也，衅庙以羊，衅门夹室，以鸡】。
【凡祭祀及面禳衅，共其鸡牲，此鸡人専职，嘑旦告时，以其养鸡知时，故兼之】。
司尊彞，下士二人，府四人，史二人，胥二人，徒二十人，【尊彞罍，皆宗庙承酒器，郊持牲曰：黄目者，郁气之上尊也，是彞亦曰：尊明堂位曰：山罍，夏后氏之尊，是尊亦曰罍，然彞为常为灋，故承郁鬯者曰彞，以其为酒之至，贵在室中，而先陈其后，五齐三酒，皆以是为灋，故以彞名尊之为言尊也，古文作□，从艸执之，恭敬之意，唯尸与王及后献酢用之，以其尊者所用，故以尊名，若诸臣所酢，则曰罍，其字从缶言，其为瓦器而已，】。
司尊彞掌六尊，六彞之位，诏其酌，辨其用与其实【位，室中户间，堂上堂下之位酌，王及后诸臣所酌，为祼献者，用谓四时之祭器，各有所用，实谓郁鬯齐酒，凡酒器，各有所实，盖每祭则以所当用之器，实以合用之酒，于是设于所当陈之处而诏相其酌也，】。
春祠夏禴，祼用鸡彞鸟，彞皆有舟，其朝践用两献尊，其再献用两象尊，皆有罍，诸臣之所昨也，秋尝，冬烝祼用斝，彞黄彞皆有舟，其朝献用两着尊，其馈献用两壶尊，皆有罍，诸臣之所昨也，凡四时之间祀追享朝享，祼用虎彞蜼，彞皆有舟，其朝践用两大尊，其再献用两山尊，皆有罍，诸臣之所昨也，【献尊，郑氏云：当作牺斝，音稼，着丞畧反蜼月鬼反，昨当作酢，下同，○祠禴尝烝，解见大宗，伯间祀有二，曰追享者，五年一禘，祭其祖之所自出，追而享之也？曰：朝享者，三年一祫，合祭其毁庙之主，盖自除丧，朝庙后始行祫礼，故曰朝享也，】。
【凡宗庙之祭，一献王祼，二献后祼，即此之祼也，三献王荐腥，四献后荐豆笾，笾人所谓朝事，即此之朝，践朝献也，五献王荐熟，六献后荐豆笾，笾人所谓馈食，即此之再献，馈献也，其谓之再献者，对朝践言盖一，二献，但主降神，既祼，然后迎牲，始行祭事，献以朝践为初，故谓馈食为再也，七献王酳尸八献后，酳尸，笾人所谓加事九献，诸臣酳尸，笾人之修笾，修豆于此时进也，彞以承郁鬯，唯祼用之，每祭止一彞，礼运所谓酒在室也，鸡春畜为春，祠之鸟，朱鸟，南方宿为夏禴之斝，画为禾稼，秋成象为秋尝之，黄者，郊特牲曰黄目者，郁气之上尊也，黄者中也，目者清明之气，言酌于中，而清明于外也，用为冬蒸之，盖取黄钟之义也。虎取其慈孝，蜼禺属天将雨，自县于木，以尾塞鼻，取其知用为追享，朝享之，此六灋象之意也。舟下，承盘取名于舟者，以承载意，且以沉溺为酒戒也，尊以承五齐三酒，毎祭有八，尊礼运云，醴醆在戸则泛齐醴齐，陈于房，戸间即此朝，践朝献之两尊也，曰：粢醍在堂，则盎齐，缇齐陈于堂上，即此再献，馈献之两尊也，曰：澄酒在下，则五齐之沉，齐与夫三酒之事，酒则亦同，夫再献之尊，而在西阶之下，三酒之昔酒，清酒则皆用夫罍尊而在阼阶之下，为诸臣之所酢，记所谓牺尊在西，罍尊在阼，君西酌牺象，夫人东酌罍尊，皆指澄酒言，牺尊，象尊铸为牺象之形，以实酒古遗器，犹有存者，着尊郑氏曰：尊无足着地者，壶尊，以壶为尊也，大尊大古之尊，山尊即山罍画为山云之形者，此六尊，灋象之意也。愚观夫周公于噐数皆取于六代，尊之用，亦不出此意，宗之画虎蜼，自舜已然，是虎蜼者，虞之也，明堂位曰：夏后氏以蜼尊，殷以斝，尊周以黄目而鸡鸟，则周之制，是之兼用乎四代也，明堂位，又曰：秦有虞氏之尊，山罍，夏后氏之尊，着殷尊也，春秋传曰：尊以鲁壶而牺象，皆周制是尊之，兼用乎四代也，大抵追享朝享，以虞夏尝蒸兼殷周而祠禴，则皆周制也，罍尊画为云雷之形，诸臣之所，昨谓诸臣献者，酌罍以自酢，不敢与王神共尊也，○醆音盏醍缇，并音体】。
凡六六尊之酌郁，齐献酌，醴齐缩酌，盎齐涗酌，凡酒脩酌【，此总序酌酒之灋也，郁齐主于灌地，不嫌其浊，酌即献之，故云，献酌醴齐，质浊缩者，泲去其滓而酌之，然后清明可用，郊特牲所谓缩酌用茅也，盎齐差清，然亦不可饮，涗者以旧酒和调，取其清者而酌之，郊特牲所谓饯酒涗于清也，凡酒谓三酒，修巾幂，以饰之也。凡酒其气已定，恐其泄味，盖藏贵宻故特举修言，涗音税】。
大丧，存奠，【明噐中曰奠，存省视也，】大旅，亦如之，【宗伯，国有大故，旅于上帝及四望，亦存其，此言自宗庙之外，凡用者，皆司尊之职也，观大旅用，则天神地示之，用可知也，】司几筵，下士二人，府二人，史二人，徒八人，【阮氏圗，几长五尺髙尺有二寸，博二尺，攷工记筵之度，九尺，古者席地而坐，铺廹地者为筵，加筵上者为席，诗所谓肆筵设席也筵之为言延也，所以延神与賔故宫室之度，皆起于筵席之为言籍也，措之于地，籍以致慎也，】。
司几筵掌五几五席之名物辨其用与其位
【吉几，玉雕彤甸，几漆丧几素，此五几之名物，吉席次缫，莞甸席熊噐席萑苇，此五席之名物掌之，必当完善，吉凶所合，用之几席，与所当设之处辨之，无得僣差】。
凡大朝觐，大飨射，凡封国，命诸侯【，大飨，若大行人，上公三飨之属，大射，王与诸侯射于泽宫，封国，谓诸臣出封为诸侯，命诸侯谓丧毕而见，命之袭爵，】王位设黼依，依前南乡【，黼音斧依上声，书作扆善○，王位者，路寝及庙，牖户之间，王所立也，依卽扆也，状如屛风，广八尺，设于后而立其前，依之以为安，故曰依也。画斧其上，取其威断，不施柄以示神武，不杀之意，凡设色白黒相间为黼，斧近刄白，近銎黑故又曰黼扆，依前南乡者向明而治也，】设莞筵纷纯，加缫席画纯，加次席黼纯，【纯音凖，○筵席，旁縁曰纯莞，即今灯心草，今人亦用为席布地，可以容湿；故以为筵纷纯，白绣也，缫席剖蒲，蒻展之，编以五采，如藻文画纯，谓云气，书所谓丰席画纯也，次席，郑氏云：桃枝竹次第之，自然成文，黼纯，即白黒斧形书所谓篾席，黼纯也，礼噐云天子席五重，而此不然者观书，敷重篾席，席皆有重，盖兼缫次而五也；】左右玉几，【即书，华玉几，左右设之，以优至尊，】○祀先王昨席，亦如之，【昨当作酢，○祀先王安主及尸也，昨尸酢王也，二者筵席之设，皆同上已上，天子賔祭几筵】。
黼扆图
诸侯祭祀席，【谓祀先公安主及尸也，】蒲筵缋纯，加莞席纷纯，右雕几，【缋音胃，○蒲粗蒻细故，以蒲为筵，青白赤黒相次画之，为缋莞席，重设与蒲筵，而为三雕几，疑即书雕玉几，神道尚右，故右设之】昨席，莞筵纷纯，加缫席画纯，【昨席者尸酢，王君也，缫席亦重设。与莞筵而为三，】筵国賔于牖前，亦如之，【国賔养国老于大学也，亦如诸侯昨席，】左彤几【诸侯，昨席及国賔之几，并以朱饰，人道尚左，故左设之已上，诸侯祭祀礼賔几筵，按天子之筵，无蒲诸侯之席，无次是蒲，卑次尊也，天子之纯无缋，诸侯之纯，无黼是缋，卑黼尊也，又天子酢席，与鬼神同，而诸侯则否，亦犹天子之酢，爵与鬼神同，而诸臣则异，天子左右几，而诸侯单设，并贵贱之等也，】。
甸役则设熊席，右漆几，【畋役属军礼，席用熊皮以示威，漆几设于右，兵事尚右也，】凡丧事，设苇席，右素几，【苇席，即今芦席剖而织之者，天子居庐，故用此粗恶之席，素几者，以丧主素设于右者凶事，亦尚右也，】其柏席用萑，黼纯，【柏迫通，萑，音丸，○柏席，谓籍棺迫地之席也。萑，似苇而细实，故以为籍棺之用，丧席用黼纯，施于死者，不嫌于文也，】诸侯，则纷纯【，此亦谓柏席不敢用，黼纯以避天子，其萑席素几，则同三年之丧，自天子达也，】每敦一几，【敦音对，○敦盛，黍稷噐朝夕奠所用，不知神之在此乎？在彼乎？故每敦一几，唯神所居，顾命陈几之灋，亦此意也。已上，天子诸侯丧事，几席】。
凡吉事变几凶事仍几
【宗庙之祭，祼于室，馈食于堂，绎于房，亾者既逺而追之，每事更易其几，各致其诚以求之，庻或享之也，丧事始死，而防未亡，朝夕之奠，相续每敦之几，皆仍其旧，不当更易，使神有所依，而不致散也？按：此经所陈几席与书，顾命稍异者，盖顾命乃路寝中所设王平日所御，此所载乃有事所设，故不同也。】。
天府上士一人，中士二人，府四人，史二人，胥二人，徒二十人。
天府掌祖庙之守藏，与其禁令，【守藏谓，自始祖而下，累世传守而寳藏之者禁令，谓不得妄入妄移及陈之，藏之之灋也，】。
凡国之玉镇大寳噐藏焉【如顾命所陈，大玉华山之球，夷玉东北之璞天球，雍州之玉色如天，玉未琢治，可以救水火，却疠疫，镇抚其社稷，故以镇名赤刀，武王伐纣，所用一代之庸，噐之舞衣兊之戈和之弓，垂之竹矢，皆自古相传之灋器，又如大训，河图虽非器物，为帝王之大寳者皆藏之天府，】若有大祭祀，大丧，则出而陈之，既事藏之。
【祭而追飬，继孝丧而告终，易代皆陈之，以示其能，守此与典瑞异者，彼所藏乃时王之器，以为国之用，此所藏非一代之物，以为国之寳也，】。
凡官府乡州及都鄙之治中，受而藏之，以诏王察羣吏之治。
【治中者，百官府及乡遂都鄙之治，即宰之受其防，聴其致事，贤否之实寓焉，因革之宜存焉，必欲恊于中，故曰治中以其天职，故藏于天府，诏王察羣吏之治，以天道而驭天史也，】。
上春衅寳镇及寳噐【玉石去，水土乆则枯噐物不用乆则干每嵗上春杀牲，取血以衅之，所以接续其生气，以神之也，】。
凡吉凶之事，祖庙之中，沃盥执烛，【吉祭事，凶丧事，夏官小臣，大祭祀，沃王盥，此特在祖庙之中，沃盥执烛，盖其职尤尊也，此一事，以其掌祖庙之藏，故兼此职，】。
季冬，陈玉以贞来嵗之媺恶【贞问也，犹质正之意，季冬豫问来嵗之恶于，书大诰，即命曰：有大囏于西土，是也。陈玉以礼神，重其礼也；此掌于大卜天府主陈玉故，互见之】，若迁寳则奉之【王，迁国以寳从示世守也，天府从而奉之】。
若祭天之司民，司禄而献民数，谷数，则受而藏之，【司民虚宿，下之人星，主民之安危，司冦孟冬祭之，而献民数祈人安也，司禄虚宿，下之司禄，星主嵗之豊凶司人之禄食祭之，而献谷数，祈谷不耗也，主其祭者，其司徒之司禄欤？详见小司冦及司民职】。
【林氏曰献民数，谷数最为致太平之要务，管子制国，以为二十一工，商之乡六，士农之乡十五，三分其制而言之，则七分，其民五农士，而二工商也，先王所以为此者非他，为欲等其民数，谷数，使之本末，相当用为平嵗之经制至于水旱不虞之至，则必有储蓄以待之，此自古在昔所以经纶图囘，以富邦国而生万民者，其要实在于此也。】。
【按地官郷老及乡大夫羣吏献贤能之书于王，王再拜受之，豋于天府，秋官嵗终则令羣吏计狱弊讼，登中于天府，凡邦之大盟约，涖其盟书，而登之于天府，三事不见于此者，互文也，夫天府所掌，主藏守之事，故曰：府玉镇寳噐国之神物，上春衅之丧祭，陈之迁寳奉之，示能守祖物，以承天也。藏民数，示不敢虐天民也，藏谷数，示不敢暴，天物也，藏治中，重天职也，司徒献贤能之书，豋于天府，天命有德也，司冦豋中于天府，天讨有辠也，国之大盟约，登于天府，质诸鬼神也，陈玉大贞，聼命于天也，王者奉天以致治，已何与焉？故官以天名，孟子曰：诸侯之寳三土地人民，政事寳珠玉者殃必及身，观天府所藏，岂寳器云乎哉？】！
典瑞，中士二人，府二人，史二人，胥一人，徒十人，【凡玉天子诸侯所执，曰瑞，其余事神，贽享聘问，赠死，权度之玉皆曰器，其用至广，皆典瑞掌之，然莫重于瑞玉也，故以瑞命官，】典瑞，掌玉，瑞玉噐之藏，辨其名物与其用事，设其服饰【玉，瑞玉器，国寳也，当慎其藏名，圭璋璧琮，琥璜等名物，谓色与玉之质用事，谓合用圭璧也，服饰玉之缫，借也，】王晋大圭，执镇圭缫，借五采五就，以朝日【晋，搢通○大圭，天子之笏也，长三尺，居常所执，有事则搢于腰间镇安也，旧説瑑四镇山于其上，有大事则执之，缫借者，织为缫文以借玉，所以致慎也，天子之缫，五采皆备，凡采色一匝，曰就，凡缫皆有组以系之，聘礼皆，纁系长尺，绚组是也，天子常以春分，拜日于东门之外，言朝日，凡祀皆然也。已上，天子瑞玉】。
公执桓圭，侯执信圭，伯执躬圭，缫皆三采三就，子执谷璧，男执蒲璧，缫皆二采再就，【信读如字，】以朝觐，宗遇防同于王，诸侯相见，亦如之，【桓圭已下解见大宗伯，公侯伯之缫，三采聘礼，所谓朱白苍也，子男之缫，二采聘礼，所谓朱緑也，五等诸侯朝觐，宗遇防同于天子，及其自相朝，防并执此圭璧与缫，借天子所命而世守之，以为瑞者也，】○瑑圭璋璧琮，缫皆二采一就，以覜聘【，瑑音篆，○覜聘者，诸侯遣臣，时聘殷覜于天子，及诸国自相遣臣，覜聘也，臣不得执君之守，圭璧故瑑圭璋，璧琮以为礼，瑑者堟，为桓信躬谷，蒲之文也，圭以聘天子诸侯而璧享之，璋以聘后夫人而琮享之聘礼，賔袭执圭，致命公袭，受玉于中堂，賔裼奉帛加璧，公受币，又聘于夫人，礼用璋，享用琮是也。藻皆二采一就，朱緑二文已上，诸侯瑞玉及诸臣聘享之玉】。
四圭有邸，以祀天，旅上帝，两圭有邸，以祀地旅四望，【邸音底，○四圭者，四靣各一圭，长尺有二寸，邸下趺也，以璧为趺，而植其上，天一而已，而气之流行为五，谓之五帝所以主于四时者也，四圭以象四时，而圭夲着于一璧，五帝一天之象，祀天者，冬至圜丘之祭，旅上帝者，四时五帝之祭，故并以此四圭为植玉也，两圭者前后各一，圭长五寸，以琮为趺，而植其上，地一而已，而其用偶二偶得四界，为四方者也，两圭以象地之拆，而圭夲着于一琮，四方一地之象，祀地者，夏至方泽，大社之祭，旅四望者，五岳，四渎之祭，故并以此两圭为植玉也，】祼圭有瓉，以肆先王，以祼賔客圭璧以祀日月星辰，璋邸射，以祀山川，以造赠賔客【，瓒以玉为之，承鬯酒灌地以降神，诗所谓瑟彼玉瓒，黄流在中也，以圭为柄，故曰圭瓒，以其承鬯，故国语以为鬯圭也，祖宗魂气防变故肆享于先王，用祼以求之，圭璧者圭五寸，而植于璧，日月星辰附于天，故从天而杀也，璋邸射者半，圭曰：璋矢头，鋭穿物曰射，璋首微，鋭贯于玉瓒，所谓璋瓒也，山川之神，欲其聚，故亦用祼山川有大小，故攷工记有大璋中，璋边璋也，賔客者来朝，诸侯也，祼賔客者，大行人庙中，将币三享，王礼再祼一祼，并以圭瓒也，造赠者，造于舘而赠之，则以璋瓒也，賔客以祼者，以神明待之，郁鬯芬芳，旁达精诚，下交之意也。○已上祭祀，賔客之玉】。
土圭以致四时日月，封国则以土地【解，见大司徒，】○珍圭，以征守以恤凶荒，【珍重也，天子之圭尺有二寸，莫有重于此者，珍圭之制如之，故以珍名，召监守重臣，发仓廪以恤凶荒，皆莫大之事，故以珍圭也】○牙璋，以起军旅，以治兵守【，牙乃猛兽之兵，中璋而刻为兽牙之形，兵象也，起军旅者，用以发兵，治兵守者，廵视战事及戍守也，】○璧羡，以起度【，羡月建反，○攷工记，璧羡度尺，好三寸以为度，盖好之围三寸，则璧之外围九寸，璧羡度尺者九寸而羡余一寸，故度尺，天下度之不一者，则以此同之也，】○驵圭璋璧琮，琥璜之渠，眉疏璧琮，以敛尸【，驵组同○，玉气纯和，可以飬尸，故孝子敛尸以玉，六玉，乃天地四方之象，首在南，以璋足在北，以璜左圭右琥，靣阳在上，以璧背隂在下以琮象，六合而措，全归之义也。驵以穿连之渠，眉疏璧琮者，旧说六玉，两头皆有孔，又于两孔之间，为沟渠，两畔稍髙为眉瑑疏，璧琮以通于天地，解未融，】○谷圭，以和难以聘女，【植物莫和于五谷，因借祥善之意，圭刻为谷丈，两不睦，则执此以平之，及讐不可避者，则赐以执之，调人所谓与之瑞节也，二者皆所以和其难，又谷含生，生之性，故天子以聘女，取嗣续无穷之义，】琬圭，以治德以结好，【琬者，圭首圆和婉之义，攷工记，琬圭九寸而缫缫藻通，盖为藻文，文德之义，治德者，有德而嘉之，结好者和好，而赠之也，】琰圭以易行以除慝，【琰音剡，月冉切○攷工记，琰圭九寸，判防谓从其圆处而判之，圭首为两锋，杀伐之象，易行者，使之徙义，除慝者，使之改过，诸侯有不道者，未加以刑，伐姑，惟教之使，使者执此以徃也 已上制度，信使嘉事送死，杂用之玉】。
大祭祀大旅，凡賔客之事，共其玉器而奉之，【即四圭，两圭，祼圭圭璧，璋邸射也，典瑞共而奉之】。
大丧，共饭玉，含玉，赠玉【含去声，○饭玉杂于米，如生时所食也，含玉者，郑氏曰：柱左右齻及口中者杂记曰：含者执璧将命，则是璧形而小耳，赠玉葬时以赠死者，并典瑞共之，而王亲奉之也，○齻音颠】。
凡玉噐出则共奉之；【凡六玉之用，小丧及好赐与之类，并由于典，瑞共奉之，事出于一也，】瑞玉图说。
典命中士二人府二人史二人胥一人徒十人
【命，谓王命内史掌册命，谓为册书，命为诸侯，孤卿大夫士之爵也，受爵之后，因其命之数，而命以国家，宫室，车旗，衣服，礼仪之制，不可以毫发僣差，此则典命所掌，故以名官】。
典命掌诸侯之五仪诸臣五等之命，【五仪，公、侯、伯、子，男五等之仪也，诸臣五等之命，王臣也，世子也，大国，次国，小国之孤，卿、大夫士也】。
上公九命为伯，其国家，宫室军旗，衣服，礼仪，皆以九为节，侯伯七命，其国家，宫室，车旗，衣服，礼仪，皆以七为节，子男五命，其国家，宫室，车旗，衣服，礼仪，皆以五为节，【大行人，先序上公之礼，次序诸侯之礼，而诸伯如之次序，诸子之礼，而诸男如之，命同爵异，故命三而礼则为五，所谓诸侯之五仪也，郑氏曰：上公谓王之三公有德者，加命为二，伯二王之后，亦为上公，国家国之城，方及宫墙也，公之城，盖方九里宫，方九十歩侯伯之城，盖方七里，宫方七十歩子男之城，盖方五里，宫方五十歩大行人职，则有诸侯圭借冕服，建常樊缨，贰车摈介牢礼，朝位之数焉，】。
王之三公八命，其卿六命，其大夫四命，及其出封，皆加一等，其国家，宫室，车旗，衣服，礼仪亦如之。
【此叙王朝之臣为诸臣，命数之一也，诸侯在外，君道也，故其命数，从阳公卿大夫在王朝臣道也，故其命数从隂三命已下卑，故虽阳数，亦以命于臣，而不拘也，公卿大夫出封者，或王臣元未有国，若太公康叔之始封为诸侯，或元以诸侯入为王臣，若郑武公父子为周司徒，滕侯为周卜正虢公，郑伯为王卿士，然后就封之国，盖其在王朝，不过为王臣而已，故宫室等皆用八六四之命，数以近王而屈及各居其国，则全于君，故宫室等皆用九七五之命，数以逺王而伸也，】。
凡诸侯之适子，誓于天子，摄其君，则下其君之礼一等，未誓则以皮帛继子男，【适音的】。
【此叙列国世子为诸臣，命数之二也；立适周之达礼，然犹兼象贤之意，故诸侯适子必其贤，足以继世，天子乃命为世子，而不得擅易既誓于天子，则已成其为君，故摄君行礼，则降一等，而执君之玉，盖世子之礼，专为朝聘防盟，而设故宫室玉帛，车旗衣服，皆用君之物，春秋，曹伯使其世子射姑来朝，行国君之礼是也。但其摈介朝位，賔主之礼，则降一等，以避国君之正如公之子，则用八侯伯之子，则用六子，男之子，则用四以压于父，而从臣道，所以严父子之分也，旧说公之子，如侯伯之圭，侯伯之子，如子男之璧，是降为二等，且以侯伯而执璧，是失其世守矣，未誓则未有为诸侯之义，故以皮帛，继子男之后，降于诸侯，而隆于诸臣，虽上公之子，未誓亦如之。所以尊天子之命也，】。
公之孤四命，以皮帛，眡小国之君，其卿三命，其大夫再命，其士一命，其宫室，车旗，衣服，礼仪，各眡其命之数，○侯伯之卿，大夫士亦如之，○子男之，卿再命，其大夫一命，其士不命其宫室，车旗，衣服，礼仪，各眡其命之数，【此叙三等，侯国之臣为诸臣，命数之三四五也。凡臣之命，眡其君之命，半而弱，上公九命，故公之孤四命，执皮帛者，既行聘享之礼，更以贽见执，束帛而饰以豹皮，次于小国之君，左传叔孙婼曰：列国之卿，当小国之君，固周制也，盖鲁常为二伯，故卿得同于大国之孤卿，三命大夫，再命士一命，以次而降，○侯伯七命，故卿三命大夫，再命士一命，与大国同，其无孤者，所以降于大国也，○子男五命，故其卿再命，当大国之大夫，其大夫一命，当大国之士，其士不命，同于庻人在官者而已，宫室，车旗，衣服，礼仪，各眡其命数者，郑氏曰：四命者，宫室四百歩贰车四乘，旗四斿，冕服四章，三命者以三为节，再命一命者，亦以二与一为降杀也，士服爵弁，并无章饰，故变冕而言爵弁，诸侯之大夫，一命已上，即有二车，士虽一命而无贰车，天子之士，再命已上而有贰车也，○婼音绰】。
诸侯五仪诸臣五命图
司服中士二人府二人史一人胥一人徒十人
【服所以蔽体，在天文为七星，主衣裳，文绣先王，因为之章，等威以辨，使之服而思义，不徒饰焉，易曰：黄帝尧，舜垂衣裳而天下治，衣裳之制，备于舜，尝命其臣以明之，至周公而为司服，内司服之官，其制益大备矣，】。
司服掌王之吉凶，衣服【吉服者，大裘已下，冕服六弁服，三凶服者，凶事吊事，二服在丧服之外者，】辨其名物与其用事，【衣之名号，所画物色所用之事各不同，皆司服辨之，】王之吉服，【吉服，主祭祀，舜制十二章，日，月，星辰，山；龙，华虫六章画于衣宗，彛藻火，粉米黼，黻六章，绣于裳】。
【按日月星辰，取其天道之垂象，山取其镇安龙，取其神化，华虫，取其文宗，彛宗庙鬯器，取其德馨，致孝鬼神，或曰：宗有虎蜼，风从虎蜼，知雨风雨，取其泽物不可象，故画以二兽，藻洁清火光明，米养人，黼斧形，取其威断，黻两已相背，取其判已私而有分辨，周人损益之以日，月，星辰画于旗，是为大常，唯王得建之登龙于山，次三为华虫，次四登火于宗，五者画于衣，藻，粉米黼，黻，四者绣于裳，是为九章之衮衣，衮卷也，以其龙首之卷然也，以华虫火宗彞藻，四者画于衣，粉米黼，黻绣于裳。是为七章之鷩衣，鷩雉别名也，以宗藻粉米，画于衣绣，黼黻于裳，是为五章之毳衣毳，兽细毛虎，与蜼皆毛虫，故谓之毳，刺粉米于衣，绣黼黻于裳，是为三章之，希服谓之希者，以其章之少也，衣无章，裳刺黼黻而已，故谓之服有五，而冕则同，故均以冕名○蜼，月鬼反】。
祀昊天上帝则服大裘而冕祀五帝亦如之
【郊特牲曰：王被衮以象天，戴冕璪十有二旒，是祀天以衮冕，然此云大裘而冕，司裘云，掌为大裘，以共王祀天之服，节服氏云：郊祀裘冕，未有言衮者何也？盖衣衮衣，而加以大裘，故指其外之所服，以为制也，夫大裘祀天，不已防乎？盖北方地寒，冬至为祀夫之正祭，尤严寒之时，自古圣人皆用之，后世圣人遵而不改，故以大称，亦犹古尊之称，为大尊也，且上古无衣裳之制，通上下为一，亦大之意，大裘服之本，故尚之而加于衮，犹鞞之加于裳也，虽加于衮，而有缁衣以袭之，则闇然充美，是即乘素车，器用陶匏，牲用犊之意，昔陆佃引郊特牲以谓：衮冕，祀天又云大裘不裼，其説皆是但谓以衮而袭大裘，则非，盖至敬无文，父党无文，昊天罔极，天子将寸心以事之，而侈然服其华美之服，于心岂安，且凡冬时祭祀，内必有裘，皆以衮称，何于祀天？独不称其外之衮而指其内之所服耶？祀五帝，亦大裘而冕，但裘于夏非宜，春秋亦有不可服之时，盖当以缁衣袭衮，犹诗之衣锦防衣，与鞞之用，革而易以丝，事相类也，】。
享先王则衮冕享先公飨射则鷩冕【鷩音鼈】
【先王后稷及太王而下也，先公后稷，子不窟而下，太王父祖绀已上也，享先王，四时常祭享，先公谓祫祭飨射，谓享食賔客及与诸侯诸臣射也，享先王则衮冕，五服以衮为尊也，享先公，则鷩冕者，陈氏曰：先公非卑于先王，以祭则各以其服授尸，尸服鷩冕，而王服衮以临之，非所以为敬，故不敢也。飨！射，亦用鷩冕者，以其杀于朝觐，故朝觐服衮，而此则服鷩也】。
祀四望山川则毳冕，祭社稷五祀则希冕，【毳昌鋭反，希，如字，此序地示之，祀在宗庙之下，与大宗伯，大司乐不同者，彼之序先天神，地示，而后人鬼有天地而后生人之意，此则以服之上下，为次上而天中而人下而地以人鬼，地示中下为次序，非若诸侯以九七五为尊卑，是故宗庙则服衮，鷩在上之章，地示则服毳，希在下之章也，又宗伯社稷五祀，在五岳山林之上，大司乐地，示亦在四望山林之上，此则四望山川，反先于社稷五祀者，盖岳渎山川，唯诸侯得祀，故湏毳冕，社稷五祀于人最亲切，而利泽溥博，卿大夫皆得祭之，故以希冕，但不举日月星辰之祭，亦有阙文，疑亦用衮欤？】。
祭羣小祀则冕，【羣小祀，四方百物之神尤卑，故服冕，○已上，天子五冕，六服之用】，凡兵事韦弁服，眡朝则皮弁服，凡甸冠弁服，【甸畋同○，韦弁以韎韦为弁，即爵弁也，兵事韦弁，则其服亦赤，左传晋却至衣韎韦之跗注是也，皮弁，即书顾命，綦弁也，用文鹿皮说文，綦艾苍色，未详眡朝者，眡外内之朝，玉藻，天子皮弁，以日眡朝，其衣则素积，冠弁者，委皃之冠，以皮为之，田猎不用玉，故以冠左传不释皮，冦而与之言，又曰：皮冠以招虞人皮冠，则其衣亦】凡凶事，服弁服，【弁服者，素弁无饰，言服之而已，凶事若荒札，及国有大故，素弁必素服玉藻，年不顺成，天子素服是也，】凡吊事，弁绖服，【弁绖者，素弁而加环绖也，凡吊于其臣下皆用之，王于公侯，卿，大夫，士皆有衰，吏民无衰，然必素服，论语羔裘，冠不以吊是也。○已上，天子五弁之用其衣则皆从其首服之色者也。】。
凡丧，为天王斩衰，为王后齐衰，【为天王，斩衰者，天王崩，宇内丧其元，如人之丧父，故凡天下诸侯与畿内之臣皆方，丧三年也，王后佐天子出治，故为之齐衰，同母之服，所谓从服也。】王为三公，六卿锡衰，为诸侯缌衰，【仪礼丧服传缌，与锡皆十五升去其半，其为布皆六百缕，有事其缕，无事其布，曰缌，无事其缕，有事其布，曰钖，盖先濯治其麻缕，则其工精止，濯治其布，则其工粗，以是为差也。】为大夫，士疑衰，【以十四升布为之，凡吉服十五升所粗者一升似于吉，故曰疑也。】其首服，皆弁绖【，首服皆弁绖，不可以也，上言吊事，吊于其家而服之，此言丧服，居于王宫，服之也】。
【此主叙，天子为其臣下之服，因先举臣下为王之服，而后言王所以报之也，盖礼必有报臣于君，服如此其重，然则臣有丧祸，天子其忍，居然衣锦而不为之服乎？诸侯王之屛翰也，故为之服缌，缌虽服之至轻，然天子絶期则为重也；三公六卿，王之股肱也，故为之衰，稍加于缌矣，大夫士虽众，皆王平日所倚任，而宣力者，故服疑衰也，或疑诸侯诸臣众矣，天子皆为之吊与服，不亦烦劳，而日无乃不足乎？夫礼者，因理之至极，而制为大中之矩，其行之则有权焉，是故周公康叔，始封不降，自当依丧制而服之，二王之后，待之特隆，缌服亦不得而杀，又若伊尹，太公太甲，成王皆当为之心丧者，虽衰数月，何得为过？其余但闻丧而哭，时服之原，不废大礼，而所谓吊者，或以公卿大夫士爵同者摄之，非必天子，一一亲吊，故礼者制为之极，使人有所底止耳】。
大札大荒，大烖素服，【素服即下，齐服之素端也，○已上凶事，二服】。
公之服自衮冕而下，如王之服，侯伯之服，自鷩冕而下，如公之服，子男之服，自毳冕而下，如侯伯之服，【公二王之后，及天子三公，加命为二伯者，上公九命，故服九章之衮冕，二王之后，亦以衮而享先王，其与王异者，王之龙一升一降，公则有升龙而无降龙，所以为别，自衮冕而下，如王之服，则享先公，至羣小祀三等，冕服兵事，至吊事，五等弁服，皆不与王异矣，侯伯七命，故服七章之鷩冕，亦以之而享先公自鷩冕而下，如公之服，所不同者衮而已，子男五命，故服五章之毳冕，即以之而享先公，及境内山川，自毳冕而下，如侯伯之服，所不同者鷩而已，○已上三等诸侯之服】。
孤之服，自希冕而下，如子男之服，【孤谓上公之孤也，公之孤四命，衣四章，藻米黼黻冕，四旒，而自希冕已下之服，皆得服之，】卿大夫之服，自冕而下，如孤之服，其凶服，加以大功小功【，公侯伯之卿，皆三命当服，希衣三章，冕三旒，大夫皆再命，衣无章，唯裳刺黼黻冕二旒，子男之卿再命，如次国之大夫，以其命数不同，故总言自冕而下，如孤之服也，丧服天子絶期诸侯期降而絶功，故卿大夫云：加以大功小功不言缌者，天子诸侯有缌服于其臣，与友也，】士之服，自皮弁而下，如大夫之服，其凶服亦如之，【公侯伯之士，子男之，大夫皆一，命未得受服。子，男之士不命，故皆无冕服，但自皮弁而下，如大夫之服已上，侯国，诸臣之服】。
【按典，命王之三公八命，其卿六命，其大夫四命，则三公之服山，其冕八旒，卿之服藻，其冕六旒，大夫则如公之孤，元士三命如侯，国之卿，中士再命如侯，国之大夫，下士一命，未得受服，自皮弁而下，此不言者，可以类推也，】。
其齐服有端，素端【齐斋，同○齐服，将祭而斋无所事，事唯黙，以飬其诚，端衣领袖，袪袵皆正方，故以端名色，无画吉祭之，齐服也，素端端而用素，丧祭之齐服也，此自天子以至于士，一也，已上斋服】。
端图制
凡大祭祀，大賔客共其衣服而奉之，【王之衣服，成于天官之缝人，其制度共奉之，掌于司服，其为王服之，则掌于夏官之节，服氏，此云奉之者，奉于王而节服氏，服之也，】○，大丧，共其复衣服，敛衣服，奠衣服，廞衣服，皆掌其陈序，【廞音歆，○复衣服，夏采以冕服，复于大祖也，敛谓大敛小敛，奠衣服陈于幕中，以依神，廞衣服与明噐共藏于圹中已上司服，掌奉陈王，吉凶衣服之事，○按诗云：何以与之？衮及黼，盖诸侯之服，必天子之而后得服也，观内司服云：凡命妇，共其衣服，则几命夫钖命之服，并当司服共之】。
司服圗
典祀，中士二人，下士四人，府二人，史二人，胥四人，徒四十人，【掌郊社等兆域】。
守祧奄八人女祧每庙二人奚四人【祧音挑】
典祀，掌外祀之兆，守皆有域，掌其禁令，【祀有在国中者，有在国外者，外祀国外之祀，小宗伯所谓兆五帝于四郊，四望，四类亦如之，兆山川丘陵坟衍，各因其方是已域者，兆表之茔域，禁令者，不使人犯及脩除之，如下文所言也，】。
若以时祭祀，则帅其属而脩，除征役于司隶而役之，及祭帅其属而守其厉禁而跸之【，其属下士，胥徒也，司隶掌役烦辱之事，故征之以给脩，除之役厉，遮迾之不使人犯跸，禁止之。不使人行】。
【将祭之，前帅其属而脩除之，以致其洁，及祭之日，帅其属而禁止之，以致其严，先王祀神之礼也，】。
守祧掌守先王，先公之庙祧【庙，谓太祖之庙及三昭三穆也，迁主所藏曰祧，周家先公，祖绀已上之迁主，藏于后稷之庙，先王成康已下之迁主，藏于文武之庙，盖庙即祧，故聘礼云：不腆先君之祧，既拚以俟，此官虽名守祧，其职掌，则总庙祧之事也，○拚音粪扫也，】○其遗衣服藏焉，若将祭祀，则各以其服授尸，【服祖宗之遗衣服，大敛之余也，祭则各以其上服授尸，服之以象神，】○其庙，则有司脩除之，其祧则守祧黝垩之【，黝英九反，垩音恶，○脩除，谓有所废壊而脩治之也黝黒垩白谓绘，畵之常如新也。】。
【有司冬官匠人脩，除工大，必有司为之言庙，则祧在其中矣，黝垩事易，故守祧，常时为之言祧，则庙在其中矣，】。
既祭，则藏其隋与其服，【隋祭，余脯醢可乆留者荐而不彻，故曰隋】。
【周公事先之礼于脯醢，不特以荐而已，必留之，使其食尝不虚于遗衣服，不特以象神而已，必藏之，使其灵尝有所依，其羣庙之中，不以男子而以奄及女者，盖鬼享属幽隂奄与女皆隂类故平日使守之，则其神不至于涣散，礼尸未入隂厌于奥尸旣出，阳厌于屋漏，无尸者，祝阖牖户，如食间皆以幽隂为尚正此意也。若迎尸之礼，皆阳明之事，义各有在，非通幽明之故，何以与此】。
世妇，每宫卿二人，下大夫四人，中士八人，女府二人，女史二人，奚十有六人。
【世妇女官名也，后六宫之官，曰：二十七世妇，大夫之妻，亦曰世妇，每宫者谓后之六宫也，每宫以卿之内子二人，大夫之命妇四人，士之妻八人，诏相其礼事，大夫言下大夫，士言中士，盖错举之也，女府掌每宫文书，噐物女吏掌每宫书冩奚以给使，令之役，皆择民问女之贤能者，犹六官之有府，史，胥，徒也，旧説以宫卿世妇为奄卿者，夫自古及今，岂有奄而为卿者，若果然，当如内小臣之例，以奄字贯于上士之上，亦当云奄卿二人矣，又引汉灋大长秋等亦用士者，然大长秋止可以当内宰，监临之官，岂有世妇？既以士人在上而府史皆用女乎？不可不察也。】。
内宗，凡内女之有爵者，【王之女及同姓之女，嫁于卿大夫士者，记称妇人无爵，何也？盖爵皆因夫而得，不自有其爵耳，故女祝，女史等，虽贤，但有职而无爵也】。
外宗凡外女之有爵者，【王诸姑，姊妹女子等所生之女，或外戚女，凡嫁于卿大夫士者，】世妇，掌女宫之宿戒，及祭祀，比其具，诏王后之礼事，帅六宫之人共齍盛，相外内宗之礼事。
【凡祭祀，始则有宿齐豫戒，次则有濯溉，及共齍盛，内羞之物，故世妇掌女宫之宿戒，凡百执事无不散，齐致齐者，将祭比其具，无有不洁备者，帅六宫之人共齍盛，无有不洁敬者，及凡王后，内外宗之礼，事皆世妇，诏相之】。
大賔客之飨食，亦如之，【比其具供齍盛，诏后礼事，相内外宗之礼事，并如祭祀】，大丧，比外内命妇之朝莫哭，不敬者，而苛罚之，【莫暮通，苛音禾，常人之情，多忽于死者，周公每致隆于丧纪之事，故于不敬者，而苛罚之，教人不以死生易心也，】。
凡王后有事于妇人则诏相【拜同】
【古者爵人于朝，王献之以爵，然后得受诸侯卿大夫士之爵，命爵者必而受之，故曰爵，妇人虽以夫之爵为爵然，既谓之曰：命妇岂有不受命而服其命服者乎？即此所谓事而内司服云：辨外内命妇之服是也。妇人爵者，则世妇诏相其礼旧説谓有大丧，二王后之夫人来吊，则后之，非也，若如其説止当云有于夫人耳，今云事于妇人，正以命有不同，故总称妇人，不特答，故云事也，且国君夫人父母，死不归宁，岂有越国而吊，后之礼哉？】：
凡内事有达于外官者世妇掌之
【内事达于外官者，若天之酒食，地之蚕桑，市灋春之礼乐，噐物夏之爵，秋之防女，冬之丝枲宫室，夫治其外，妻治其内，皆合职聮事，故或事有所湏，或命有所达，其缓急轻重皆有酌量之方矣！】。
内宗，掌宗庙之祭祀，荐加豆笾，及以乐彻，则佐传豆笾，○賔客之，飨食，亦如之，○王后，有事则从○，大丧，序哭者哭诸侯，亦如之，○凡卿大夫之丧，掌其吊临。
外宗掌宗庙之祭祀，佐王后荐玉豆，眡豆笾，及以乐彻亦如之，王后以乐羞齍，则赞，凡王后之献亦如之，王后不与，则赞宗伯，小祭祀，掌事○賔客之事亦如之，○大丧，则叙外内朝莫哭者，哭诸侯，亦如之。
【内宗，外宗所掌不外乎祭祀，賔客丧纪，三者宗庙之祭，齍盛豆笾，饰皆以玉，荐彻皆以乐，或言玉齍玉豆而不言，玉盛玉笾，言以乐羞齍，以乐彻而不言，以乐荐以乐献，举此以例彼也，凡王后之眡豆笾，荐玉豆荐，加豆笾，以乐羞齍，王后之献及以乐彻，或佐或赞，世妇与内外宗皆与而文有详畧者亦彼此互见也，賔客飨食之事，内外宗掌其荐加豆笾，羞齍王后之献，以乐彻之事，皆如祭祀之礼，内宗言：王后有事，则从外宗言王后不与，则赞宗伯亦互文也，外宗又言：小祭祀，掌事则賔客之小者，亦掌之矣。丧纪之事，则内外宗并叙，外内命妇朝莫哭者，王后哭，诸侯谓畿内公卿秩视诸侯，及畿外来朝而薨，王后哭之，亦叙其应哭者，凡卿大夫之丧，则内宗掌其吊，临代后行礼，外宗不言，文有不备也，】。
人，下大夫二人，中士四人，府二人，史四人，胥十有二人，徒百有二十人。
墓大夫，下大夫一人，中士八人，府二人，史四人，胥二十人，徒二百人。
【墓者，孝子于葬亲之地，心所思□，故字从□，省从土山顶曰：墓，封土为丘垅，以识别象为之，故曰，人者，掌公墓之地，天文谓之虚，梁墓大夫者，掌百族兆域，天文谓之坟墓，盖择国中西北丘陵之地而为之，在天文，即西方娄宿下之天陵记所谓墓地，不请葬于北方，北首，兵家以为林木，翳荟之处，而避之者如此，庶乎幽明，死生异处，而不相干也，】。
冡人掌公墓之地，辨其兆域而为之图，【公墓，天子诸侯卿大夫墓地也，孝经曰：卜其宅兆而安厝之天子，诸侯始为墓者，既卜得吉子孙以次祔葬昭穆贵贱，各有应葬之地，所谓域也，画其地形及丘垅所处，为之圗以藏之】。
先王之葬居中，以昭穆为左右，凡诸侯居左右以前，卿大夫士居后，【先王始造茔者，子孙附葬，庙序为昭，则居墓左，庙序为穆，则居墓右，嗣王崩则别，卜吉地以葬，】各以其族【子孙，各就其所出之王祔葬，如文王之孙，非武王之子，则不入武王之兆也，○已上兆域之灋】。
凡死于兵者，不入兆域，凡有功者居前，【死于兵者，刑戮之人也，塟以全归为善，刑人恶其毁伤，故不入兆域，有功者可以光前裕后，故在应葬之域，超其列而居前，以旌之旧，説居先王墓道之前，非也，或疑比干杞梁，皆死于兵，其将不入，兆域欤？是不然，此死于社稷，谓之有功可也，岂复咎其毁伤哉！此于葬兆而寓褒贬之意也。】。
以爵等为丘封之度与其树数
【爵有尊卑之等因之，以定丘封髙卑之度树，植多寡之数，孝经纬云，天子坟髙三丈树以松，诸侯半之，树以栢，大夫八尺，树以药草，士四尺树以槐，庶人无坟树，以杨栁容或然也。然大夫以下疑有误，盖大夫槐士杨栁而庶人药草耳，此以封树，而别尊卑之等也，】。
大丧既有日，请度甫竁，遂为之尸，及竁以度为丘隧，【竁昌绢反】。
【凡塟事，次第竁穿土容棺，也有浅深广狭，丘封土为别，也有髙卑大小队，穿道以行棺，也有寛窄逺近其制度，出于冬官，塟期既定，人先期请度，遂为尸以祭墓地，及竁而依之，以为式，此将葬之事】。
共丧之窆，噐及葬，言鸾车象人，及窆，执斧以涖，遂人藏凶噐正墓，位跸墓域。
【葬有合用之噐，下棺之窆，有丰碑之属，匠师尸其事，而人共之，有祔葬之物鸾车，象人即涂车，刍灵也，共于巾车，人语之，棺之入土，遂人陈设，而人涖之，凶噐明噐也共于大司乐人藏之，棺向不正，则乖戻正之，使无偏衺，塟时人众则不肃，辟之，毋得近域，○已上皆方，葬之事】。
守墓禁【，为之厉禁而守之，以防盗窃之患，此塟后永逺之事】。
凡祭墓为尸
【古人每事必祭，如行则祭，车射则祭，侯岂有先人体魄所藏而不为之祭，其地者哉！故甫竁而祭者，以穿土告也，又言：凡祭墓者，盖或将塟而告期，或既葬而为祈，祭也，人主其地，故为之尸，旧以为墓祭祖考，非也，祭先当以子孙为尸，人不皆同姓，岂能以数人而徧，为之尸哉？且观甫竁，遂为之尸，则犹未葬，其非祖考明矣，先儒又谓祭社之外，更无祠土之礼，然观中霤，与行皆土之类，故知祭墓为祀，其土也】。
凡诸侯及诸臣葬于墓者授之兆，【上文唯言王及子孙之墓地，其同姓异姓之诸侯及卿大夫各自葬于墓者并为之，卜其宅兆而授之，】为之跸，【亦葬时之事，】均其禁，【有逺近尊卑不同平，序其徒众，而为之守，无有轻重于其间也，】。
墓大夫掌凡邦墓之地，域为之圗，令国民族葬而掌其禁令，【邦墓之地域，万民所葬地，各有茔域，为之圗而藏之，以为征，古者民世居其土，小民各有其族，使以类相从，即司徒之聮坟墓而五族相葬也，禁令下文四者，】正其位，【昭穆伦叙，一族内正之不得相侵，】掌其度数，【丘陇之髙广树植之多寡，尊卑不得僣越，】使皆有私地域，凡争墓地者，聴其狱讼，【每族各有私地域，听其争讼，不得相陵，】帅其属而廵墓，厉居其中之室以守之，【墓厉墓之界限，遮迾中之室，百族坟墓之中，有官寺焉，帅其属廵墓厉，使其属守墓室，常恐有侵犯，盗窃之者，圣王视民之事，如已事也，】。
【夫人为万物之灵，其死也，体防则降，知气在上，圣人既立之主，以定其防，又为之墓，以藏其魄，人子志之所至，气必至焉，主固神灵之所依骨，乃旧为神灵之舎故庙之与墓，皆未可忽也。夫孝子生时不忍，顷刻离亲，则于全归之地，岂忍相违！此祔葬之礼所由起，及其雨露之濡，霜露之降，安能恝然于怀此墓祭，所以不能已，夫朽骨既有神，则其塟地吉凶，岂不能防其子孙，此地理之说所由始也，然人苟各欲厚其亲，各欲寻吉地，则将不尽人道，而专用心于死者，越礼犯分，营求僣夺，容有纪极耶？且葬固贵，于以族知死而致生之，亦为不知，故塟于异乡，而欲迁之者，亦地官媒氏所禁吉地，虽可以为防，然贵于积德之乆而自得之，有非人力之所能为，此圣人所以为之限制，使公私各有其地，与其度数，则富贵者不得用智而择之，坟墓，每族相合，则万姓心有系属，不至于涣散无统，此周人之制所以为善也，唯夫墓祭一事，古未有之，然礼有绎祭，求诸墓，岂不尤切，后王固不得而废之矣，】。
公墓圗 族葬图
职丧，上士二人，中士四人，下士八人，府二人，史四人，胥四人，徒四十人。
职丧掌诸侯之丧及卿，大夫士，凡有爵者之丧，以国之丧礼，涖其禁令，序其事。
【诸侯，卿，大夫，士皆王平日之所尊用，而与同休戚者也，不幸而至于丧亡，岂忍坐视而不为之经纪其丧事，且有爵而在民上者，下民之所眡效也，惨毒急遽之时，苟无主，执以涖其事，则有过而僣于上者，有不及而遗其亲者，何以纳民于中哉？故必以国之丧礼，凡五服之制，降杀之仪，殡殓，虞祔葬祭禭含，百礼皆有定灋，其乡俗之礼，毋得参焉，涖其禁令者，不使过不及，序其事者，不以烦丧主，若下文所述也，】。
凡国有司以王命有事焉，则诏赞主人○，凡其丧祭，诏其号，治其礼○，凡公有司之所共职，丧令之趣其事，【趣音促】。
【国有司，王臣也，以王命吊劳，或含禭赠赙，则诏赞主人以礼，命使不失礼于君也，丧祭丧中，虞祔练祥禫之祭，号如牲号，齍号之属，执丧荒迷，故职丧，诏其号，治其礼以相之，使得尽情于死者也，公有司之所共，若掌六官之事，则有官府所当供之物，治都乡之地，则有都乡，所当供之物，旧有定制，不待王命者，职丧令之不以烦丧家，所以优贤也，趣之者，小人恒慢于死者，而丧事戒缓，故职丧为之，趣其事也。】。
大司乐中大夫二人，乐师，下大夫四人，上士八人，下士十有六人，府四人，史八人，胥八人，徒八十人。
【大司乐一官，语多不可晓，后人所用，以疑周礼者，或又以为后人窜入此篇者，按书艺文志云：六国之君，魏文侯最为好古，孝文时，得其乐工窦公，因以其素所习，大司乐一篇，献之注云：窦公年百八十嵗两目皆盲，文帝竒之问曰何因至此？对曰：臣年十三，失明父母，哀其不及众技，教鼓琴瑟，臣导引无所服饵，及至成帝时，周礼始显其大司乐一官，即窦公所献，则此篇为周礼经文，非后人窜入无疑，而此文自魏文俟时已传习之，则周礼为周公之书，亦其一证也，但其文皆律吕度数，神化感通之语，后人未尝肄习，岂可妄意窥测，且孔子定礼乐，则乐书自为一经，此篇之在周礼，正如毉经之毉，师经之，卜人易经之筮，人而非其全也，执此而议乐，犹执毉师卜人，筮人诸篇，而遂欲通乎毉卜，与易道也，可乎？夫不知其义，而欲语其是非，是以瞽者而欲评色相之美恶，非其全书而遽欲识，乐之统体，何异于执太山之一石，而遂指为太山也，虽然，声乐之感人最深，故圣王修道立教，移风易俗，莫妙于此，自乐经散亾，遂为后世一大缺，典不有神人，能通其理，以绍前古之絶学者乎愚以衰病不复能勉思聊书，郑注以俟亦不能知其是否也？】。
周礼传卷三上
钦定四库全书
周礼传卷三下     明 王应电 撰春官【下】
大卜下大夫二人，【卜筮官之长，】卜师，上士四人，卜人，中士八人，下士十有六人，府二人，史二人，工四人，胥四人，徒四十人，人，中士二人，府二人，史二人，工四人，胥四人，徒四十人。
【主相而藏之，以供占之用工四人，取攻也，】。
菙氏下士二人史一人徒八人【菙日髄反】
【菙灼所爇之木，荆木也，士丧礼云，楚焞置于燋，在东荆楚，本一物也，以其为棰笞之用，故又名菙此职，主以其木灼，遂以名官，○焞音吞燋，音爵，棰哲鬼反，笞昌兮反】。
占人下士八人府一人史一人徒八人
【占吉凶，已明断决之辞也。字从卜，从口以卜之，吉凶从卜者之口，象意职主断，之吉凶，故以占人命官】。
簭人，中士二人，府一人，史二人，徒四人，【簭音誓】。
【簭揲蓍求卦之人也，古簭字作□，竹蓍草也，从巫通幽明之故也。从艸两手揲之，从昍占之者，非一人也，此微变其文，廾即艸口，即昍之省，今楷书作筮，则过省矣，下文九簭之名，作巫字，师云，非也，古文有□字，当为簭字，盖取参伍以变之意，今周礼作巫者以巫□相似，而误耳】。
占梦中士二人史二人徒四人
【梦者寐而神，逰或因思而成，或有征而先见幻境，如事事也，多主兆吉凶，世有知其理者，故特设官以掌之，古文作□，从广□取在室中，而卧于牀之意，从梦声意，今书用梦从夕，从瞢省寐而昏蒙不明也，以代□非】。
眡祲中士二人史二人徒四人【祲侵沁二音】
【郑氏曰祲隂阳相侵渐成祥者，鲁梓慎云：吾见赤黒之祲按此亦属之大卜者，以其占类也，】。
大卜掌三兆之灋，一曰玉兆，二曰瓦兆，三曰原兆，其经兆之体，皆百有二十，其颂皆千有二百，○掌三易之灋，一曰连山，二曰归藏，三曰周易，其经卦皆八，其别皆六十有四，○掌三梦之灋，一曰致梦，二曰觭梦，三曰咸陟，其经运十，其别九十【，觭音欺，亦与其同】。
【太卜通掌卜筮，梦三者之占，而独以卜名者，古人重卜也，三兆三梦之灋，不传于三易，犹有可言者，易体卦八，曰：干，坎艮震巽离坤兊重之为六十四，夏易首，艮即兼山之谓也，故曰：连山商易首，坤即坤干之谓也，故曰归藏，周易首干即今易书也，三易经卦皆八重之，皆六十四，但其序次，与其辞不同，掌其灋者三易，各有通其学之人，筮得卦爻，使各言其吉凶，书所谓三人占，大卜从而折衷之也，○以此例而推之，兆之体，若今书所载天象山川人物之形者，共百有二十体颂，爻辞也，每体十爻为千有二百，颂玉兆者，文如玉拆，瓦兆者，文如瓦解，原兆者，文如土裂三者，盖以为序兆之始，而辞有不同，至其体皆百有二十，其颂皆千有二百，大卜总掌三兆之灋，而断其是非也，○梦之有运，谓人之神变动而有所之也，亦若今梦书所载天地人事，动植之物者，其经运十，每运其别有九故为九十致梦，谓事有先兆，心无所因而自致者觭竒也谓梦之异者咸感也，陟经歴也谓人心有所感神，防防歴而梦也，三者亦以为序，梦之始至，其经运皆十，其别皆九十，大卜则总掌三梦之灋，而断其是非也，卜梦二者不过以易之，灋因此识彼，而着其大畧如此旧説以颛顼为玉兆，帝尧为瓦兆，周为原兆致，梦作于夏，觭梦作于殷，咸陟作于周，未详其説阙焉可也？又以连山出于神农归藏，出于黄帝，周易出于伏羲，其説据宋元丰中，毛渐奉使契丹于民间，得书有山，坟形坟气坟，谓即古三坟之书，因谓山坟为连山形坟，为归藏气坟为周易亦未知其是否也？】。
【按三易之名，实与三正相为表里，其説似精深而实显明也，盖阳气始于子于律，为黄钟气属天，故曰天开于子，而周以之，建正先天卦位，坤之半为复一阳，生于重隂之下乃干之元，而所以统天者也，是乃天地人之大德，故周易首干而天下之理得矣，天一生水，而地六成之，万物之形，始于丑，于律为林钟后，天坤居未未之冲，丑形属地，故曰地辟于丑，而商以之，建正先天卦位，正北方为纯，坤之卦，万物之所归藏也，不翕聚则不发，散贞下起元天地人之至妙者也，故商易首，坤盖周用夫阳之始而啇用夫隂之终义各有当也，夫子为气之始，丑为形之始，皆未可有为，至寅而后人工可施于律为太簇，事属人，故曰：人生于寅，而夏以之，建正后天，卦位为艮，万物之所成终而成始也，故夏易首，艮；艮，止也，止则生矣，是三正三易，其义一也。然天地之道一也，而已隂特其所收敛耳，此洪范之数，以阳为主，八十一律，但纪阳声易书，但为阳谋，故夫子序，易以周易，首干为正，春秋以一之日纪年也。时以作事，凡圣人敬授人时，莫非所以为民也，建子建丑之月，时当寒沍，未可有为，故夫子论为邦，而以夏正建寅为善，周礼以寅月施政也】。
以邦事作，之八命，一曰征，二曰象，三曰与，四曰谋，五曰果，六曰至，七曰雨，八曰瘳【，瘳音抽】，以八命者赞三兆，三易，三梦之占，以观国家之吉凶，以诏救政。
【邦有大事，作而命之，其命辞有八征，谓征伐左传，先王卜征五年也，象谓天象之变，有云如众赤鸟，夹日以飞之类也，与谓两相交际，若聚女仕君也，谋谓营为，若下文立君大封大迁也，果古祼字，祭莫重于祼，谓祭祀之日，与牲仪礼卜祭，春秋之，改卜牛也，至谓有所往，若廵行廵守文王之卜田也，旧谓人之至与不至此，小事也，何用卜乎？雨谓水旱之时，有雨与无也。瘳，谓疾病之时，瘳与否书，武王有疾，周公卜三也，凡此八事之命辞，非但卜之而已，三易三梦之人皆用是以占之，并大卜赞其事，参互而观，因以知国家之吉凶，吉则为之，脩德以承之，凶则为之，脩省戒备，所以救国家政事之得失也，】。
凡国大贞，【贞质正之意，天府陈玉以贞来嵗之美恶此言，大贞则所质问者谓非常事，总下所称也，】卜立君，【君无冢嫡庶子，中年均德，均谋及卜筮，】卜大封【诸侯，当封以国者，故卜其地，诗所云卜云其吉也，】则眡髙作【髙殻髙处有纹可灼者，作谓先作其墨，俟灼后而观其食与不食也，】大祭祀，则眡髙命【大祭祀，唯圜丘，方丘之祭以二至，其余若祀五帝，旅上帝，禘祫大庙之祭，必以卜命，谓命以所卜之事也，】凡小事，莅卜【，莅临视也，凡小事若尝之，卜芟狝之，卜戒卜象，卜雨卜瘳之类，】国大迁，【若盘庚迁都】大师，则贞【贞正也，】凡旅，陈【谓旅于四望，山川，】凡丧事，命。
【凡卜在祢庙门阈外闑西南，北面，其叙先陈于庙门外西塾，即此陈也，次正之于阈外，席上此之贞，也，次视髙而命之事，然后视髙而作其兆，复有尊官但临视而不执事者，葢有涖陈贞命，作五节之叙立君，宗庙，社稷，安危所系，封国社稷，万姓所永頼，大卜视髙作则命之者，小宗伯所谓玉帛以诏号而贞之者，大宗伯陈之者，大宰涖之者，王也，大祭祀鬼神假与不假所系，丧事先人，永藏之地，人子莫大之事视髙命则贞之者，小宗伯陈之者，大宗伯莅之者，大宰，大宰职，帅执事而卜日是也。大迁因不吉，而求其永安，大师众之死生，国之存亡系焉，贞则命之者，卜师陈之者，小宗伯莅之者，大司空，大司马也，凡旅陈，则涖之者，小宗伯也，小事涖卜，则大卜，但临视之，陈贞命，作皆卜师已下，自为之也，此因事之大小而尊卑，相次之叙如此，然以小司防三询之例推之，则大迁大师，当与立君一类此，在丧祭下，或有误文，且若周公之卜瘳，成王之卜天变，皆身亲为之，岂必于有司执其事乎？是又不可一一拘也，】。
卜师掌开之四兆，一曰方兆，二曰功兆，三曰义兆，四曰弓兆【，郑氏曰：开开出，其占书也，经兆百二十体，此言四兆者分之为四部，若易之二篇，书金縢曰：开籥见书，是谓欤？方功义弓之名未闻，然所引亦未知是否？】。
凡小事眡髙火以作，【以火爇，使拆】致其墨，【兆衅，微不可辨，复以墨润之而后明，凡卜事，卜师必主为此】。
凡卜，辨龟之上下，左右隂阳以授命者而诏相之【，上下谓之首尾，左右谓之两旁，各有应灼之处，如阙  ，亦因其上下左右而别。木火金，水之兆也。
隂殻阙  处阳殻表视兆处命者既命以所卜之阙    灼于何兆使神可以因事而示
之象故卜阙    命卜者及诏相其辞使命之者确然阙   不贰则神亦断然以示之而不忒也】
龟人掌六龟之属，各有名物，【名天曰：灵属六者是也。物谓色与体也，】天曰灵，属地龟曰绎，属东曰：果属西曰：靁属南曰：猎属北，曰：若属各以其方之色与其体辨之，【绎音亦，果如字，六旧説不明按尔雅有十，一曰神，最神明者，二曰灵，出涪陵郡縁中文似玳瑁者，或云即今大觜，灵蠵能鸣者也，三曰摄，腹甲曲折，能自张闭，好食蛇者也，四曰寳大寳也，五曰文甲，有文防者，河圗曰：灵负书，丹甲青文，六曰蓍，在蓍丛下者，七曰山，八曰泽，九曰水，十曰火，夫天曰神，又神负文，故神灵，文即天也，传曰：地不爱寳蓍地中植物，故寳蓍，即地也，后天卦位东北，为艮山，即东也，西为兊泽即西也，南为离火，即南也，北为坎水，即北也，唯摄无用，又尔雅云：俯者灵行头低仰者，绎行头俯前，弇果甲前长，后弇猎，甲后长左倪不类，行头左痹，右倪不若行头右痹，此言之体也，但果猎类若字，微有差误，葢得天气多者，形下覆，而俯灵者，神灵之意，得地气多者，形向上，而仰绎者，土势髙下相因之意，得南方气者，甲前长而向前，弇猎者猎而居前，也得北方气者，甲后长而向后，弇若者顺，而在后也；得东方气者，目左倪而头向左卑，果木也得西方气者，目右倪而头向右卑，靁主声谓金也，色者，天地黄，东青西白南，赤北黒也天地东西南北之，虽其灋象各不同，然受气不能纯然无杂，但或以其体，或以其色辨之，而使之各有所属，因之各有所取用也，○蠵音锥，弇掩，甘二音。倪音霓痹皮，避二音】。
凡取用，秋时攻，用春时各以其物入于室， 上春衅，祭祀先卜。
【秋物成而甲坚，取而杀之，鼈人秋献，鱼是矣，春气和而甲润解之，不伤六，分其体色，藏于室，随所宜而用之，天子备物也大其灼，非一恐乆而枯朽杀牲，取血以涂之，使润泽，兼以生气续之也，先卜上古，始为卜者，古人于耕食蚕，牧靡不祭，其先事之神，不忘本也。月令，孟冬衅祠策，葢本诸此，秦建亥，故以孟冬为上春】。
若有祭祀则奉以往旅亦如之丧亦如之
【，凡国有卜事，皆人奉以往，此特举祭祀及旅与丧者丧祭，国之常事，余可知矣。】。
菙氏掌共燋契，以待卜事，【燋音爵，○燋烧木，存性者，以木鐩取火，用此以传则易燃也，契刻之，刀刮去其外黒皮可以视兆者，故字从刀，诗云：爰契我，是也，菙氏掌共此二者，以待卜事，】凡卜，以明火爇燋，遂龡其焌契以授卜，师遂役之，【焌音俊，龡吹同】。
【明火者，以木，鐩取火于日，取其精明之意，焌即菙木以明火爇燋，遂龡其焌者，谓先以燋爇得明火，然后龡之于菙，以灼礼，所谓楚焞置于燋也，卜师主视髙火以作，故菙氏并契其，以授卜师而役，终其事也。】。
占人掌占，以八簭占八颂，以八卦占簭之八，故以眡吉凶，【簭之八，故即簭人所辨，九簭之名，大卜作之八，命也，此于簭曰：八簭于卜，曰八颂，其实不过八事而已，】。
【凡稽疑，簭短长，必先筮而后卜，故占人之占，以八簭占之八颂，必先以八卦占簭之八，故因两视其从违而断其事之吉凶也。】。
凡卜簭君占体，【兆象天地，五行人物之类，】大夫占色，【兆气雨霁，蒙绎克】，史占墨，【先所定之墨，食与不食，】卜人占坼，【坼音册，裂兆声】。
【卜而兼言，筮者卜其所筮之吉者也，凡卜簭卜人，精其事闻，兆声则不俟征于象而即知其吉凶，故曰占坼，史主定墨，观其食与不食，乃史之事，故曰占墨既占，其食之后，然后授于大夫，察其色之润泽，光明昏昧，连络陵犯五者，故曰大夫。占色君尊，但视其体，书曰体，王其罔害，故曰君占体，其叙本先卜人，此先君者以尊卑为叙也，若玉藻云，卜人定，史定墨君定体，则未卜前事也，】。
凡卜簭，既事则系币，以比其命嵗终则计其占之中否？【占卜者虽有君已下，四者不同，然主其事者，则占人也，故九簭之事既毕，则史以币，书其命之事，与占人断决之词，系之于，比之者，占人非一，各存其説也嵗终则计其占之中否？屡中者进其秩，不中者，其人盖上，责其实则人精其业，庶乎国家之事，得有所依据，而万无一失矣，按书金縢，王与大夫尽弁以啓金縢之书是系，币非特以稽占人之能，盖以其中者藏之金縢匮中，又以为他日决疑之，攷验也。○比音鄙】。
簭人掌三易，以辨九簭之名，一曰连山，二曰归藏，三曰周易，【三易解，见上辨九簭之名者，三代之易，各有所断，九簭之词也，】。
九簭之名，一曰巫更，二曰巫咸，三曰巫式，四曰巫目，五曰巫易，六曰巫比，七曰巫祠，八曰巫参，九曰巫环，以辨吉凶，【九巫字并当作□，与簭同】。
【九簭之名，解者未当，按占人云：以八簭占八颂，又云：占簭之八，故未有言，九者，故愚谓此九簭即大卜，作之八命而有分，合不同耳，于易，咸为取女，比为辅上，故此簭咸筮，比即八命之与也，左传？秦、晋，战晋卜右，庆郑吉，晋致楚师，求御于郑人，卜宛射大吉，故此筮参筮环，即八命之征也，祠祼皆主祭言，故此筮祠，即八命之果也，大卜有立，君大迁，皆因先不吉而更之，谋莫大焉，故此之筮，更即八命之谋也，日月为易，悬象着明，莫大于日月，故八命之象，与雨者，即此之筮易也，唯夫八命，有至与瘳，于此未有所合，此之筮式，筮目旧解，以为筮制作，灋式事众而筮其要目，夫古人制事以义，未闻以立灋式，定要目而问之，鬼神者，殆不可强，解耳】。
凡国之大事先簭而后卜
【洪范曰：从筮逆，又曰：筮共违于人，大事筮兼举，此言先筮后卜者，葢必先轻后重也，】。
上春相簭，【择其神，蓍入于蓍室，与人攻用，春时同】。
【按人云：上春衅，祭祀先卜，月令有衅祠，策之文，则此亦当衅蓍，祭筮欤？】：
凡国事共簭【国有簭事皆簭人共之也】
占梦掌其嵗时观天地之防辨隂阳之气以日月星辰占六梦之吉凶。
【掌其嵗时者以梦之年，与四时为主，因据之，以推其吉凶也。郑氏曰：天地之防，建厌所处之日辰，斗柄所建，为阳建左旋于天日，前一次为隂建右旋于天日，谓干辰谓支隂阳之气休王前后前生王者休后王生者，相王所胜者死相所胜者，囚如木王，则水休火相土，死金囚也，日月星辰，谓合辰所在左传，昭三十二年十二月辛亥，晋赵简子梦童子倮而转以歌，旦而日食，占诸史墨，对曰：六年及此月也，呉其入郢乎？终亦弗克入郢，必以庚辰日月在辰尾，庚午之日，日始有适，火胜金，故弗克，此以日月星辰占梦之灋，而今亡矣，倮裸同】。
一曰正梦，二曰噩梦，三曰思梦，四曰窹梦，五曰喜梦，六曰惧梦，【噩乂，各反窹乂，故反】。
【六梦即大卜之三梦也，正梦者，心无所感，平安自梦，即致梦之云也，噩梦者，如今所谓魇，心气不足，或卧而仰伏，神明沉鬰而不舒，故字从厌，从防省防惊，噩而梦也，窹梦觉时，而梦若狐突梦太子申生，人不见而已见之，防与鬼接而梦也，二者皆恍忽怪异之事，即觭梦之云也，人有所愿，欲忧患，思想之极，与夫大喜，乐大恐惧，三者动其心，神逰于外感而成梦，即咸陟之云也，】。
季冬，聘王梦献吉梦于王，王拜而受之，乃舍萌于四方，以赠恶梦○，遂令始难，敺疫，【舍音释，难当作傩】。
【刘氏曰：人之精神通乎天地，禨祥兆乎至诚，季冬天道，终而复始，必有禨祥兆乎？梦故聘问于王，吉则献其说，王拜受之，贵天命也，不吉，则舍萌于四方，萌兆也。梦不吉，则求其所以不吉之兆于四方，而舍去之，以赠送其恶，梦使不复效也，郑氏曰：献羣臣之梦言于王，而归美焉，诗牧人乃梦，此所献吉梦也，舍萌犹舍菜，萌菜始生也，祭于四方，以赠送恶梦，犹司巫之，冬堂赠也，二说，未知孰是？占梦之赠梦，司巫之堂赠，方相氏之时傩，索室敺疫，渉于鬼神影响之事，而梦犹为有据，故自赠梦为始，而遂以傩其事，相聫也，易曰：定天下之吉凶，成天下之亹亹者，莫大乎蓍，书曰：汝则有大疑，谋及卿士，谋及庶民，谋及卜筮，夫圣人至诚如神，而又谋及卿士，庶民，则所谋亦已得矣，而必谋及于蓍，何也？此圣人受命于天也，天无言假物以露，其先兆蓍，又草与防之灵而能发天地之秘，故圣王用之也，洪范王及卿士，庶民一有同于筮，则吉，筮共违于人，则用作凶，是筮重于人也，从筮逆，作内吉而筮从，逆则不言是，又重于筮也，此左传所以云筮短长，不如从长也欤？卜筮有象数，可征者，而又有所谓占梦，何也？此天地神明与人之精神魂魄黙交于幽防，恍惚之间，尤吉凶，先见之，神巧而自然者，是故髙宗以梦帝赉良弼，而得傅説武王以梦恊，朕卜而克商，宣王以梦熊罴蛇虺，而占男女，孔子以不梦见周公，而知道之衰，盖与稽疑，为一类而前，夫民用者，故大卜一官秩，为下大夫，而筮人占梦，为其属也，○亹音尾】。
眡祲掌十煇之灋，以观妖祥，辨吉凶。【，煇，当作晕，音运古文，作□隂气围日月也，煇与辉同古文，作□火光之发也，此用煇误文也，○妖祥者，吉凶之先，见吉凶者，妖祥之已成，】○，一曰祲，【邪气围日，如梓慎所云赤黒之祲也】，二曰象【如楚，有云如众赤鸟，夹日以飞也，】三曰防【防锥，囘二音，邪气反内刺日也，】四曰监【邪气，守日上如监临之也，】五曰闇【，日食既，昼晦也】，六曰瞢，【日色昏，蒙无光也，】七，曰弥【云，弥天宇乆隂不雨也】，八曰叙【，云如山，次叙日旁也，】九曰隮【，白虹贯日，或白虹竟天也，诗朝隮于西正，指虹言】，十曰想【云，有象无象，变态不常也，】掌安宅，叙降正嵗则行事嵗终则弊其事，【嵗首云物之占尤重，故安宅叙降，自正嵗而始嵗终则计其効否？以行赏罚也，】。
【祲者，邪气干正之名，而十煇之灋，专指夫日者，以其为大阳之精，大君之象，故经天者，以日为主，而眡祲者，以日为要也。以轻重言之，则祲与防类，祲浅而防尤烈，监与叙类，监在上而叙在旁，弥与隮类，弥蔽之而隮，贯之象，与想类象，有形而想无形，闇与瞢类，闇则有食之瞢，则其魄自亏耳，夫日至阳之精，故明出地上，则万象为之光明，百邪为之消烁，今以日而有此十晕，皆以人君德亏隂小得以千之，因而谪见于天，故十晕多主于灾，唯曰叙曰象，曰：想犹有吉凶之杂，如所谓日下有五色云见，庆云烂兮者，谓之祥瑞，故云观妖祥，辨吉凶也。古人于灾异之生，必有禳却之，灋如日食，则有救日之鼓，以助阳气，有救日之弧矢，以射隂邪安宅者，安定之而使之得其所，自日而言，叙降者，叙止而降，却之，自邪气言也，然此就人臣爱君无已之心，故有此术耳，若人君所以弥灾之道，唯脩德灋天，则邪慝自不能干，而所以安宅叙降者，固在此而不在彼也，○谪音责】。
大祝，下大夫二人，上士四人，【祝官之长，】小祝，中士八人，下士十有六人，府二人，史四人，胥四人，徒四十人。
丧祝，上士二人，中士四人，下士八人，府二人，史二人，胥四人，徒四十人。
甸祝，下士二人，府一人，史一人，徒四人【甸，畋佃通】。
诅祝，下士二人，府一人，史一人，徒四人【，郑氏曰：诅谓祝之，使阻败也，】大祝掌六祝之辞，以事鬼神，祈福祥，求永贞，【祗通神，谓昊天上帝，日月星辰，风雨水旱，司中，司命，司民，司禄，凡在天成象者，示谓社稷五祀，五岳四渎，四海，山林川泽，凡在地成形者，鬼神，自天子以至于庶人死而防防者永贞谓降福，常得其正也，】。
一曰顺祝，二曰年祝，三曰吉祝，四曰化祝，五曰瑞祝，六曰防祝，【防音策】。
【鬼神在天地间，昭布森列，诗云：神之假思不可度，思记曰：洋洋乎如在其上，如在其左右，是矣，但气化有不正则善未必福，恶未必祸，先王求福不囘，惟极其诚敬以事之，而无以自逹，大祝为之，六祝之辞，以荐信于幽，皆以正而祈之顺，若臣忠子孝，永祚，从以孙子，又如礼运所谓天下之肥，是为大顺也；年诗之明，昭上帝，迄用康年，亦有髙廪万亿及秭也，吉，诗之介尔，昭明令终，有俶寿考，百福也，化小祝之弥，烖兵逺辠疾也瑞小祝之，逆时雨，宁风旱，又记所谓天不爱道，地不爱寳也防祈蓍之吉凶不忒，而嫌疑犹豫，得有考定也，六者不过求天心之永，正使善者降福无疆而已，故天神假地示出，人鬼飨善恶之报，咸以正应之而靡有僣忒也，】。
掌六祈以同鬼神示，一曰类，二曰造【，造清告反，○类者，书类于上帝，小宗伯类社稷宗庙，依正礼而祭也，造者肆师，类造上帝，大祝造于祖，甸祝舎奠于祖祢，造礼畧谓至其地即舎奠也】三，曰：禬，四曰禜，【；禬，敎外反，禜，音咏○禬，若禬国之凶荒，民之札丧也，禜若春秋传云：日月星辰之神，则雪霜风雨之不时，于是乎禜之，山川之神，则水旱疫疠之灾，于是乎禜之也。】五曰攻，六曰说，【攻若翦氏以攻禜攻之，祀正神以驱其邪也，说若庶氏以攻説禬之说以移其神，即牧人所谓毁事也，】。
【六祝者，因祭享正礼，而祝之者也，气化不齐，鬼神之吉凶，有不合于人者，祈之为言求也，专为有所求而祭使，夫惠廸吉从逆凶，一如人道之常，故曰同，易曰：与鬼神合其吉凶，此天之已定，而圣人合之也，此所谓同鬼神示者，天之未定，而圣人使之同也，六祈之祝号，咸掌于诅祝，而其礼则大祝掌之，百姓不得为滛词也？】：
作六辞以通上下，亲疎逺近【神示鬼之，分有不同，作六辞以通达之，使精诚透彻则髙及云汉卑及渊泉亲而同气，疎而异类，近而宫垣逺而四海无不有以感假之也，】一曰祠，【若春祠，其字从司主祭者与鬼神，幽明相隔，托诸有司，以言词达之也，】二曰命，【谓命神之卑者，书乃命卜筮，易其受命，如响也】，三曰诰，【诰与告通古文，作□从□，从共谓神之尊者敬防而告之，书汤诰，敢昭告于上天神后，武成告于皇天，垕土也。】，四曰防【防义未详。疑当作禬，即攻説禬之也】，五曰祷，【有难而黙，求于神也，语子疾病，子路请祷，左传鐡之战，卫太子祷于文王，康叔古文，从□作□反覆，恳求之意，】六曰，诔；【，叙述功德，以告于神明，疾病，曰：诔述其善而求免祸也，大丧，遣之日，读诔述其善而谥之也。古文作，讄字从畾，积累之意】。
【此六辞，皆所以告于鬼神者，以大祝主事，鬼神示也，旧説皆主以人事言，夫诰命祷于人，事虽有之，然王者之防，命掌于内史，誓诰掌于士师至，所谓善颂祷者，出于一时，祝祷之词，何与犬祝之事也，】。
辨六号，一曰神号，【若昊上，上帝】，二曰鬼号，【若文祖，神宗显考，皇考】，三曰示号，【若皇土地祗】，四曰牲，号【若羊，曰柔毛，豕曰刚鬛，】五曰齍号，【若黍曰：香合，稻曰：嘉蔬】，六曰币号，【若玉曰：嘉玉币曰：量币】。
【神鬼示三者，谓其所祭祀者，故不敢指斥之，以申其尊敬之心，牲齍币三者，谓其祭物故不直称之，以致其歆神之意，夫名出于声，气之自然，自黄帝正名百物，既各有其名矣，周公于祭祀之时，复易其常名而加以美称，此孔子所谓郁郁乎文者哉？】：
辨九祭，一曰命祭，二曰衍祭，三曰炮祭，四曰周祭，五曰振祭，六曰擩祭，七曰絶祭，八曰缭祭，九曰共祭。
【刘氏曰大祝之，设所以事鬼神者也，此九祭，当是大享于宗庙，而皇尸祭食之灋，是以大祝掌之，若祭食，祭所先进，凡賔主行食礼，则莫用焉。天子祭礼不存，今以大夫少牢，馈食之礼明之，命祭谓妥尸，尸坐祝，始命尸取韭醢徧，擩于三豆，祭于豆间也。衍，祭，谓：上佐食取黍稷及切肺授尸，尸受而登于豆间，賔尸所谓兼祭，以其衍多故云衍也，炮祭谓次賔羞羊膰尸，擩塩而祭也，周祭谓賔尸依殽，祭之也，振祭，谓凡牢斡，鱼腊骼肩背，擩塩振之，拟祭弗奠，是也。擩祭，谓凡取菹，以擩干醢，而祭也絶祭谓刲肺以絶其本而祭也，缭祭谓刲肺之大本，紾之以为缭祭，大夫以下絶而不缭以上缭，而又絶故乡饮酒称弗缭右絶末以祭也，共祭，谓凡尸之食，祭皆上佐食，工祝共之，所以尊之也，○按此解未融，姑存以俟○，妥天果切，擩日宣切刲音奎】。
辨九，一曰稽首，二曰防首，三曰空首，四曰振动，五曰吉，六曰凶，七曰竒八曰褒，九曰肃，以享右祭祀，【古拜，字○享，献也，谓朝献馈献也，右侑通诗，既右享之，劝尸食也，】。
【凡必以头至于手书所谓拜手稽首是也，稽首者，以首至于手稽留而后起，左传孟武伯曰：非天子，寡君无所稽首，知武子曰：天子在而君辱稽首，寡君惧矣，郊特牲大夫之臣不稽首，非尊家臣，以避君也，故稽首者，臣其君之礼也，防首者，以首及手而即起，春秋时，晋穆嬴抱大子顿首于赵宣子，鲁季平子顿首于叔孙，故顿首者平交之礼也。空首不见于经传，然以义差之，则空之为言，以其首不至于手，俯而即起，首与手相空而得名，此盖尊者答卑，防之拜，今人亦有此礼也，振动者，郑氏曰：战栗变动之，书曰：王动色变，然其义未明，岂应受其而不答者，因有所当敬，故不宁而变动以待之欤？檀弓云而后稽颡，頽乎其顺，此吉也，稽颡而后，颀乎其至此凶也，盖常拜皆拜手，唯丧礼则以颡触地无容，圣人恐其过于野，故必兼之，以手齐衰而下，先手而后稽颡，不全乎凶，故曰吉，斩衰，则先稽颡而后，故曰凶，二者皆丧礼竒者单一也，臯陶陈谟，帝曰：俞，燕礼大射礼有一之时，此君于其臣之，又乡饮，乡射聘礼，士相见礼，凡礼之杀者，亦皆一也，褒之为言加也，君之于臣，有加礼之时，伊尹以冕服奉嗣王，而太甲稽首，周公复子明辟而成王，稽首君于臣，以一为正，此则师之礼，且复政大事，故加为稽首，稽首则再也，二者皆君待臣之礼，肃拜者，军中之也，却至见楚子之使，免胄承命，不敢三，肃使者而退，周亚夫对，文帝曰：介胄之士不，请以军礼见，葢身既衣甲，手有所持，则不能屈折，记所谓为其而莝也，故屈膝鞠躬以为礼，今之北人，犹有此也，郑氏云：妇人亦以肃为正，葢妇人夹，一屈膝于地，而再鞠躬，然后可以偕男子之也，九通于吉凶军賔嘉，此专以祭祀言者，以大祝主鬼神之事也，○莝剉，通谓剉屈也，】。
凡大禋祀，肆享祭示，则执明水火而号，祝【禋祀，祭天神也，肆享祭宗庙也，祭示祭地祗也，明水火，详见秋官司烜氏，凡祭祀明水以和灌，明火以燔燎，大祝主执之，而掌其号，祝水火交，神之大节，故特言之，】隋衅逆，牲逆尸，令钟鼔右亦如之来，瞽令臯舞，【隋者朝事，时主妇所荐菹醢，藏之庙中，以依神者，详见下小祝，衅者，杀牲取血，以涂其鏬，隙杂记曰：成庙则衅之，雍人举羊升屋，自屋中中屋南面，刲羊血流于前，乃降门，夹室皆用鸡，交神明之道也，隋衅字义本，明旧説以为荐血，非也，逆牲者，二祼之后，王出庙门迎牲，逆尸者记曰：庙门之外，全于臣全于子庙门之内，全于君全于父，故君迎牲而不迎尸，故小祝职，主送逆尸也，右尸食而侑之也已上之礼，皆主用乐，钟鼔所以节乐者，瞽奏琴瑟等乐者，臯号也，谓升歌也，舞人舞也，凡用乐时，皆大祝令之瞽，无目，故曰来也。】相尸礼，【延其出入，诏其坐作也，】既祭，令彻【，既祭而彻，亦大祝令之已上，所掌吉礼之事，】大丧始崩，以肆鬯渳尸，【陈尸，设鬯以浴，尸】相饭，【大宰賛王含玉，此则相乎？大宰以含也，】赞敛【，冬官主敛，此则赞于匠师也，】彻奠，【始死，大小敛之奠，并大祝彻之，】言甸人读祷，【甸师于大丧，代王受烖，此则为祷词语于甸师，而使读之也，】付练祥，掌国事，【付当作祔○祔，既虞卒哭，祔于祖庙也，十三月而练，二十五月而祥，中月而禫，皆有祭，掌国事者，督其祭物相其礼仪也已上，所掌丧礼之事，】国有大故，天烖弥祀社稷，祷祠【大故防，戎也。天烖疫疠，水旱也，弥犹偏也。偏祀社稷及诸祈祷，既则祠之，以报焉，凡用师，无有言稷者，此唯祷祀，偏祀百神，故及于稷也，】○大师宜于社，造于祖，设军社类上帝，国将有事于四望，及军归献于社，则前祝【宜于社者，尔雅曰：起，大事动大众，必先有事乎社而后出，谓之宜，宜之云者，易曰：毒天下而民从之，葢不用师，则民有东征西怨者，故以用师为宜也，造于祖舎奠于先王也，设军社解，见小宗伯，类上帝者，司马灋，所谓将用师，乃告于皇天上帝，日月星辰也；国将有事于四望，谓祭岳渎四海也，已上祭祀，义见肆师军归，献于社者，谓大司马献防于社也其前祝并大，祝为之】，大防同造于庙，宜于社，过大山川，则用事焉，反行舎奠【大防同出必告，反必面，但于庙社行之，不告于上帝也，过大山川则用事，即玉人职，宗祝以璋瓒前马之礼也。亦无事于四望，葢防同常事，故其礼杀于大师已上所掌军礼之事】。
建邦国先告后土用牲币
禁督逆祀命者颁祭号于邦国都鄙
【逆祀，命不禀天子之命而僣于祀典，如季氏旅于泰山者，祭号谓所应祭鬼神祗之号，不应祀者督察，而禁絶之应祀者，颁其号，而使祀之五礼以吉祭为先，故特重其典，内而都鄙，外而邦国皆大祝，颁之】。
小祝掌小祭祀将事，禳祷祠之号，祝以祈福祥，顺丰年逆时雨，宁风旱，弥烖兵逺辠疾【辠古罪，字○小，祭祀，若祭殇，五祀九门之属将事，谓行祀事，或候善祥，或却烖害祷，以反覆求之，祠以达其诚，其号祝并小，祝掌之，福祥吉祝也，顺顺祝也，丰年年祝也，逆时雨，宁风旱，瑞祝也，弥烖兵逺辠疾化祝也，不越乎大祝之六祝，但大祝主鬼，神，示之大者，而小祝主其小者耳，右小祝所合掌之，号祝】。
大祭祀，逆齍盛，送逆尸，沃尸盥赞，隋赞彻，赞奠【，凡祭祀，奠先彻后，此赞彻在赞奠，先者误文也，当以大祝既祭，令彻为据，○大祭，大宰赞王逆牲，故此则逆齍盛，王不迎尸，故此送逆尸，沃盥者尸尊，不就，洗特牲，少牢礼，尸入庙门，盥于盘，其时小祝沃水也，隋者置而不举之义，谓菹醢等可乆藏者尸未入时，主妇荐，朝事之笾豆以飨神，祭毕，藏之庙中，以依神，以其荐而不彻，故以隋名也，此赞隋者，赞主妇也，彻者大祝职，既祭，命彻也，奠者特牲，尸未入时，大祝酌，祭奠于铏南也，并赞大祝，为之】○，凡事佐大祝【，凡大祝所掌事小祝，并赞其礼，右吉礼所掌事】。
大丧，赞渳【，大祝以肆鬯渳尸，小祝赞之】，设置铭，【者丧，大记君四种八筐，大夫三种六筐，士二种四筐，加鱼腊焉，士丧礼，馔于西坫南，谓初陈之也，又曰：设旁一筐，乃涂谓殡之也，故此大丧，当六谷，置于棺旁，必之者，取其经乆不败以香气，歆神，孝子不忍死其亲之情也，铭者书死者名号于旌，檀弓曰：铭明旌也，以死者为不可别，故以其旗识之，设置铭，并小祝专之，】○及葬，设道赍之奠，分祷五祀，【道赍之奠，谓遣奠也，赍之为言资也，谓行道而资送之也，分祷五祀者，告王去此不复反，且祈其安也，祭灋王立七祀，有司命大厉平生出入不以告，故止于五祀也，右丧礼所掌事】，大师掌衅祈号祝，【衅衅鼓一，取其坚二，取其新三。取其得生气以神之，祈祃祭祷于始为兵灋者，二者小祝，掌其号祝，】○有防戎之事，则保郊祀于社，【郊外兆域，小祝与士民之应守者，相与保之，使冦戎无得剽剠，奸民无得乘机侵毁，祀于社者，大祝弥祀社稷，小祝赞之也，右军礼所掌事】。
凡外内小祭祀，小丧纪小防同小军旅，掌事焉，【郑氏曰：外小祭祀如林，泽四方百物，内小祭祀，如宫中七祀等小丧纪者，夫人已下之丧，小防同谓诸侯遣臣来王，使卿大夫与之行，防同之礼，小军旅，谓王不自行，遣卿大夫掌事不用六军者已上，小事皆小，祝专掌之】。
【神人之交，非有词命则不达，故有祝以宣其意，犹人之相与，亦必有待于言也，是故史乃册祝而武王以瘳，祭神有文，而鳄鱼以徙祝词之不可无尚矣，大祝主达诚于鬼神之大者，小祝主达诚于鬼神之小者，送终大事，则别立丧祝，胜国邑社稷之祝号，属焉者，以其丧亡之义，周人胜商，故亦名曰商祝也，甸猎，以取禽兽，则立甸祝祷，牲祷马属焉，以其皆主禽兽之事也，至于诅者，则又别有操术，而能使善者以福，恶者以祸，而凡盟诅类造攻説禬禜欲以正邪？祈福禳祸之祝号，并属焉。此三者各为设官，务使之精于其术，且使大小祝心无所淆，得以致其寅，清于天地人之祀也，】。
丧祝掌大丧劝防之事，【郑氏曰：劝谓倡率前引者，葢若后世防露歌也，防谓执纛居柩，路前却行，左右车脚有髙下则以纛诏告执披者，使制持之不至，倾反也，○防音械，】及辟令啓【辟，辟通○辟，谓除菆涂椁也，丧祝，主命役人开之，】及朝御匶乃奠，【匶柩通○，将葬，而朝于庙，则丧祝为御，匶檀弓曰：丧之朝也，顺死者之孝心也，其哀，离其室也，故至于祖考之庙而后行，乃奠者，朝庙之奠也，】及祖，饰棺乃载，遂御【将葬而祖于庭，象生时出，则祖道也，丧，祝主饰棺，乃载于丧车，遂御之以行，执纛居前，却行为节度也，】及葬，御匶出宫，乃代【，比及葬地，其路悠逺既祖之后，御匶车出宫门，就于通衢，则丧祝相与更代也，】及圹说载，除饰【说，脱通○説出丧车除去棺饰，令可举移安厝之】○，小丧亦如之，【夫人已下之丧，并同大丧，有劝防等六节也，○已上丧，祝所掌丧礼】。
掌丧祭，号祝【，丧祭虞祔，练祥禫也，士虞礼始虞，祝曰：哀荐祫事，再虞曰：哀荐虞事，三虞曰：哀荐成事，祔练祥禫，亦如之，○右丧祝，所掌丧祭，号祝】。
王吊，则与巫前【，郑氏曰：诸侯诸臣死，王就室吊之丧，祝与巫以桃茢执戈在王前，檀弓曰：君临臣丧，以巫祝桃茢执戈，恶之也，所以异于生也，桃鬼所畏恶，茢，菼帚，所以埽不祥，执戈者丧，大记小臣，二人执戈立于前，二人立于后，此诸侯之灋，王礼宜隆，葢死者之傍，恐有凶邪之气，故湏用此也，○右防祝所掌吊丧之事】。
掌胜国邑之社稷之祝号，以祭祀祷祠焉，【胜国邑之社稷，商之旧社稷，或在于国，或在于邑者也，以其祷水旱而获应，民素往于此，故有祭祀祷祠丧祝，主死丧之事，胜国邑之社稷，亦既丧者也，故并掌之，祭则以士师为之尸，详见秋官，士师】。
掌凡卿大夫之丧，掌事而敛，饰棺焉，【敛初丧时事，饰棺葬时事，举此以例其余】。
甸祝掌四时之田，表貉之祝号，舎奠于祖庙，祢亦如之，【四时之田，春搜夏苖，秋狝冬狩也，田者以取禽而寓军灋，故亦用夫出师之祭，陈氏曰：古人祭貉，于立表之处，无坛壝，置甲胄，弓矢于神坐之前，置矟于神坐之后，此师祭也舎奠于祖祢者，出必告，反必面，皆行舎奠之礼，有牲而无尸，所谓造于祖也，右甸祝所掌，畋狩之祝号】。
师甸，致禽于虞中，乃属禽及郊，馌兽舎奠于祖祢，乃敛禽。
【师甸，谓仲冬大阅也，大司马敎大阅，遂以狩田馌兽于郊，小宗伯大甸，则帅有司而馌兽于郊，遂颁禽，凡四时之甸，皆谓之师甸，而仲冬军礼为备，故独专其称，且谓之大阅，大甸也，冬时万物告成，当祀之以息老幼，故于大阅之后，及郊，即以其兽馌餽，四方百物之神也，致禽者，植旌于虞中，凡获禽者，皆致于是也。属禽者，各以其类聚之也，颁禽者，颁之于卿，大夫士也，敛禽者，或入于腊，人以为干豆，或入于囿，人服不氏，以待不时而取也。凡四时之田皆有之，而甸祝兼掌其礼，以大阅备礼，故独详焉。右甸祝所掌，畋狩之礼】。
禂牲禂马，皆掌其祝号，【禂祷通，○禂牲者，牧人充人，牛人羊人等官祷于先牧，欲其博硕肥腯也，禂马者校人之春，祭马祖，夏祭先牧，秋祭马社，冬祭马歩，欲其兽之蕃息，无疾耗也。甸祝主禽兽，故并掌兽神祝号，○腯，豚，上声】。
诅祝掌盟诅，类造攻説禬禜之祝号，【祝哲又反，】。
【盟者，有事相约，恐不根托要质于鬼神，使违约者得祸也，诅者因犯盟约，相与告于明神，使之必祸，葢神主乎气，气发为声，诅者以声动气，以气感神，故能为祸福也，祝号者祝其所，盟诅之神之号，诅祝之，设官专主于此类，造于大祀，禬，禜于中祀，攻説于小祀皆有事而祀者，其礼掌于大祝，其祝号，则并掌于此也。】。
作盟诅之，载辞以叙，国之信用，以质邦国之剂，信【作盟诅之，载辞者，谓以盟诅之辞，笔之于书，杀牲取血坎，其牲加书，其上而埋之，使夫背盟者与不信，而诅之者，必得神祸也，如是，则王国万民之有盟诅者，有以叙正之而无不騐，故曰：叙国之信用，邦国有疑，防同而盟者，有以质成之而莫敢渝，故曰质邦国之剂，信也？按：人伪无所不至，唯天不可欺，盟诅之设，使不信者必得祸，所以为辅政，省刑而不废也，至于大师，天地大烖，则类造于天地，宗庙感动，夫宇宙之正气，使彼不道者必获凶祸，水旱疫疠之烖，则；禬，禜于日月，星辰山川之神鼔舞夫隂阳之精使邪僻之气自将消匿及夫蠧物生于隠僻者，则翦氏以攻禜，攻之案隂阳方位布之于祭以正神，临之而恶物自灭亡毒蛊，生于脏腑中者，则庶氏以攻説禬之亦以隂阳正神之名号，摄之于辞，声音出而神气应，则邪类自避，此皆本夫隂阳时日星辰，生尅制化之理，使善者常得福，恶者常得祸，别为一术，而非祭祀之常正，与盟诅同道，故其祝号，并属之诅祝也，】。
司巫，中士二人，府一人，史一人，胥一人，徒十人，【巫官之长，】男巫，无数女巫，无数其师，中士四人，府二人，史四人，胥四人，徒四十人。
【巫者何人？为鬼神所降之名也。鬼神在声气间，非人不依，故有巫以降之，古文巫字作□，从二人相对而舞，盖凡巫降神，必执干羽，皇绂而舞，相与作其气而迎之也，从工者，言有灋度为而必騐非妄作也，女巫止称曰巫男，巫复曰：觋以见鬼神防意也。其师者，郑氏所谓巫能制神之处位次，主者爵为中士，葢理于性命，而又知鬼神之情状，庶不入于妖怪矣，】。
司巫掌羣巫之政令，【羣巫谓男巫女，巫政令谓选择其贤否及降神祈祷等事，】○，若国大旱，则帅巫而舞雩，【；雩，音预旱祭也，】国有大烖，则帅巫而造巫恒。
【月令，大雩帝，习盛乐，天子之雩上帝，而配以人帝也，又命百县雩祀百辟卿士葢都鄙邦国之雩，山川社稷，而配以古人有功德之在其地者，故云百辟卿士也，舞者旱暵之事，以皇舞也，大烖王疾病，及国中疫疠，大作也，帅羣巫至于应祷常处，若并走羣望，及大厉族，厉等鬼神也，○已上皆有故，用巫求神之事】。
祭祀，则共匰主及道布及蒩舘【，匰音丹，蒩音租，○主者神所依，匰承主器也，道布者，中霤，礼曰：以功布为道，布属于几葢，或以依神，或以借主，未详所用，蒩之言，借也以借祭酒，舘所以承蒩士虞礼，刌茅长五寸，实于筐，馔于西坫上也，右司巫所掌祭祀求神之礼】，凡祭祀，守瘗【祀，一本作事，瘗音意埋也，○若祭地祗，有埋牲玉者，司巫主为之守】。
凡丧事，掌巫降之礼，【人死，魂气无不之，孝子为重，为主以降其神，亦司巫掌其礼，】男巫掌望祀，望衍授号，旁招以茅，【茅当作旌旄之旄，古字通用，望祀谓祀四方之神，男巫望而降之也，望衍谓祀神之时，男巫望而留其神，使之留连游衍，若屈子之九歌也，授号授祭者，以号大祝所，辨六号也，茅舞者所执，绂羽之属也，葢授以号而呼之，舞以旄而招之，皆降神，而衍之之礼也，】。
冬堂赠无方无筭春招弭以除疾病【弭音米】
【冬者嵗之穷恐有一嵗邪僻之气，匿于人间，故于堂而赠之，不拘所向，不计其数，尽其术而止，葢亦傩之意也。春者，阳气方生，有善祥之意，故招而安之穷隂而送新春而招，皆所以为王除疾病也，】。
王吊，则与祝前，【吊以临死者，祝掌其词，巫掌其礼，前于王与神交之道也，】。
女巫掌嵗时祓除衅浴旱暵则舞雩【暵音汉】
【为女巫者嵗时常自祓除邪秽，蓄积精诚以香草涂其室，香汤浴其体，使足以来明神旱暵，亢阳所致，故雩祭以女巫鼔动其隂气以济阳之意，檀弓云，天则不雨，而望之愚妇人，自古皆然也，然则潦用男巫欤？按：古者雩于北郊，禜于南郊，汉制，雩衣皂，禜衣朱各异其物，董仲舒传求雨，开诸隂门闭诸阳门，求晴反是，皆此道也，】。
若王后吊，则与祝前，【女巫与女祝前，于后亦如王之吊礼】。
凡邦之大烖，歌哭而请，【司巫，国有大烖，则帅而造巫，恒歌者哀鸣之辞，女子善哭，故歌而请期，感于鬼神也，】。
【鬼神在天地间，其理有不可诬者，人与之气脉相通，故从而依之，此与立尸同意，葢必纯一无伪，与天无间隔，然后可以为社稷之尸，子孙一气相传，然后可以为祖考之尸也，夫神既降之，则亦能求之，而使假家宗人所谓掌三辰之灋，以犹鬼神，示之居也，故丧祭则使之，掌求神之礼，夫能致其神之假，则亦能使之福善，而祸滛避灾而降祥，所以水旱疾疫有招，梗，禬，禳之礼也。国语曰：古者明神不杂，民之精爽，不携贰者，而又能齐肃中正，其知能上下比义，其圣能光逺宣朗其明，能光照之，其聪能聼彻之，如是，则神降之后世，巫者以诬罔，覔利为心，所降亦求食，邪祟而祸福，灾祥之理始紊，故正人君子不能侵之，而亦多不信，然愚夫愚妇，崇鬼之心，则嚻然其未已也，故狂巫得以投其欲而欺之，皆由于鬼神之礼不正也，观周礼司巫以神仕者，及夏官方相氏，巫马之设，岂有后世鬼神之祸哉！○携音兮，觋月棘反，又按人与天地气化流通，程子尝言天人一也，更不分别言合，天人已剩一合字，但常人神气昏塞，故若有间隔，而不能通，圣人生而神灵，故能通幽明之故，而古之称圣人者，曰神明也，其次有得气清明者，亦与天地隂阳鬼神之气不相殊絶故能与之脗合，而知其故，此卜簭占梦，眡祲冯相，保章大祝司巫医师等官，所由设也，葢王之心即天心也，王之身即天行也，王之左右皆通乎天道者也，故王心一动，鬼神与知一善一恶，纎微皆与造化相为流通，内则征之于梦，有献赠之灋，外则动乎四体，有食治之宜，明而见乎蓍，以诏救政，主于思患预防，非徒卜其休咎而已，幽而察于鬼神，以求永贞，主于常得其正，非徒徼福而已，上而垂象于二辰，以防天位，访序事，遇灾而惧，敬授人时，非徒取必于天时也，记曰：前巫而后史王中心无为也，以守至正，此之谓欤？然其道自有脉络，是以各专其业，而不能相通，如掌巫祝者不能卜筮，善医者不能巫也，子孙一气相承，故凡医卜天文，率多世其业，盖专且乆则歴试而益騐诚精而愈明，故能有裨于国家也，夫卜筮者受命于天，以断国是，大祝者，达王诚于鬼神示，以祈享右，故二官虽渉于艺，而皆以大夫医，则案天地四时之气，养王躬救民疾，故其秩为上士，其他占梦，眡祲冯相，保章司巫之属，则各司一事，故其秩并止中士，此设官之等也，自圣学不明，天人道隔，人心散而不合乎天，卜祝等官，俱流于术数，故子夏云虽小道，必有可观者焉，致逺恐泥是以君子不由也，荀子云：通于天地而不通于人曰：伎夫术家各持其説为专頼此而不知务本非也，至于偏见者，又以为理之所无，无助于国家之治而可去，亦非也。孰知周公之礼，切而不迂常而非怪也哉？○伎期，技二音】。
大史下大夫二人，上士四人，小史，中士八人，下士十有六人，府四人，史八人，胥四人，徒四十人，【太史史官之长，小史以佐之，】冯相氏，中士二人，下士四人，府二人，史四人，徒八人，【冯音平相去声，○主知天象，使有稽凭】。
保章氏，中士二人，下士四人，府二人，史四人，徒八人，【世守天文之变动】。
内史中大夫一人，下大夫二人，上士四人，中士八人，下士十有六人，府四人，史八人，胥四人，徒四十人，【掌王之大命，】外史，上士四人，中士八人，下士十有六人，胥二人，徒二十人，【掌外令，职主文书，宜有府史，此盖缺文也。】。
御史，中士八人，下士十有六人，其史百有二十人，府四人，胥四人，徒四十人，【御犹侍也，进也，执灋之官史，在府上者，其职以史为事也，】大史掌建邦之六典，以逆邦国之治，掌灋，以逆官府之治，掌则以逆都鄙之治，凡辨灋者攷焉，不信者刑之，【建邦之六典，与夫八灋八，则大宰掌之，小宰司防贰之矣，大史复掌之者，葢经世大灋，冡宰执而行之，至其为书，以成一代制作，大史执而藏之，故大宰者，道揆所出也，大史者，礼灋所宗也，且大史非治事之官，何以逆邦国官府，都鄙之治，葢史臣据事实录，汉郡国上计亦先送，大史公也，典灋一定，永为遵守，其破灋不信者，与守灋者争是非，则攷正于大史刑，其不信者，以正矫诬之罪，】。
凡邦国都鄙，及万民之有约剂者藏焉，以贰六官，六官之所，登若约剂，乱则辟灋，不信者刑之，【六官二，字衍文，辟音辟，○约剂，谓神民地，功器贽之，六约及大盟约之，载辞也，掌于司约，司盟登于六官，大史亦藏而贰之，故曰：以贰六官之所登也，约剂乱，谓违约及抵冐盟誓也；辟，开也，开灋而刑其不信者】。
正嵗年以叙事，颁之于官府及都鄙，颁告朔于邦国；【，此古羲和氏之职也，凡生人之道，皆用天时，以作事二十四气，唯二至二分当天体，东西南北之中，此天之中气，中气匝为嵗故其字以歩戌为文取歩天者一周而成嵗至亥而木长生也，日与月每月一防十二防而一周天防时为朔朔气，匝为年，故其字以千，禾为文取禾之，成熟为年也。然天体三百六十五度有竒二十四气，每气十五日二时有余，尽天之中，气则三百六十日之外，余六日故曰气盈，六日月之大尽，三十日小尽，二十九日，大小尽相等一嵗无过三百五十四日，不足六日，故曰朔虚，六日中，与朔盈虚，不齐嵗余十二日，故圣王造律，为之三嵗一閠五嵗再闰以齐之，而后四时恊嵗功成焉序事者，若书之东，作西成，南讹朔易月令之春而布德，秋，而明刑之类，颁之于官府，都鄙则王国之事叙矣，又颁之于邦国，使诸侯以每月朔告于祖庙而行之，所以一正朔于天下也，】。
闰月诏王居门终月
【凡王者，于平日无一事，不奉若天道，故明堂所居，必随斗柄所建，及其衣服饮食，车旗器用，靡不有灋象，閠月斗柄，无所建之次，诏王居路寝之门，故闰字，从王居门，为文也】。
大祭祀，与执事卜日，【大卜主卜事，大史主定墨也，】戒及宿之日，与羣执事读礼书而恊事【，七日戒，曰戒三日，齐曰：宿羣执事，凡与祭者，读礼书而肄习之，恊者使安和不生，疎失错也，】祭之日，执书以次位常【尊卑昭穆，有恒位，存乎书册，故执而序次之，】辨事者攷焉，不信者诛之，【不知礼者，与知礼者争辨，于是乎攷焉，而责其不知礼者，】○大防同朝觐，以书恊礼事，及将币之日，执书以诏王【，大防同朝觐，亦以书先肄习之，并执书告王，使无失礼，】○大师，抱天时与大师同车，【下大字音，太乐师也，○天时谓时日支干孤虚，王相及星辰变动，军众用以行止者，大史掌其事，乐师执同，律以聼军声而知其胜负，以为趋避，故大师旅，使与乐师同车以诏，军将也，】○大迁国，抱灋以前，【若商之五迁，周迁东都也，大史守国典，灋抱之先往，恐有散亡，且以为立国之基也，】○大丧，执灋以涖劝防，【劝挽歌也防执披以备倾侧者，执灋以涖匶之行，无使不安，】遣之日，读诛，【遣去声】，凡丧事攷焉，【丧葬大事，皆于是攷之使无违礼，】小丧赐諡。
【阙 ，以易名也，诔述其行之词也，记曰：贱不诔贵，幼不诔长，阙 相诔，非礼也，唯天子称天以诔之，公羊阙 ，谓制諡于南郊也。故大师职大防，帅瞽而廞作匶諡，陈其行而諡之大史，则于祖奠之时，诔其行而读之，小防卿大夫之防也，将葬，而请諡于君，记曰：公叔文子卒，其子戌请于君曰：日月有时，将葬矣，请所以易名也，君亲为之制，諡使大史赐之，小史往为之读诔，夫南郊祀天之处，言天所命也，作之者，大师读之者，大史以其知天道也，既諡而必读于匶者，一则以谓死者有知，亦无后言，质诸鬼神而无憾，一则以谓生时所行，死而不可掩，善者以劝，恶者以戒，使夫人之知惧也，】。
凡射事，饰中舎筭执其礼，事【舎释通○中以承筭，射中则释之，饰以致洁，射之礼事，并大史执之】。
【国之大事，曰：大祭祀也，大防同朝觐也，大军旅也，大丧也，至于射事，亦国之大礼，大迁国，尤国之大变，大史礼灋所自出，故于此七事，曰：读礼书曰：执书曰：抱灋曰：执灋曰：抱天时曰：执其礼事葢，凡礼事莫非，大史所掌也，】。
小史掌邦国之志奠系世辨昭穆
【，大史掌邦之典，灋则与夫礼书，当时所行礼，灋之书也，故朝廷大政事皆得与闻，小史掌邦国之志，如周志郑书，鲁春秋之属，记前人行事之书，系谓帝系周之统，系出于后稷，犹史记所谓帝纪也。世谓世本诸侯，各自立宗，犹史记之世家也，系世既定，则昭穆自辨，而凡亲疎逺近皆不劳而定。此其职如后世之志书谱谍，以备征攷，小史所以佐大史，故其职之轻重如此】。
若有事则诏王之忌讳
【郑氏曰：先王死日曰忌，名曰讳叶氏曰：王制，大史执简记，奉讳恶小史者，大史之属，故诏忌讳，与奉讳恶之职同，盖以人君行事，当知就善而避恶，即吉而忌凶，故王之忌讳，莫如恶事之，当讳恶避忌，亦如地官诵训之，掌道方志以诏避忌也，若忌日者则出于孝子慈孙之心，尚何待于小史之诏耶？愚谓以古为鉴，可明得失，人君行事，倘有不灋，以古者败亡之事言之，自知所惩戒，叶説良是，若所谓讳者，记称周人以讳事神，孟子亦有讳名之説郑説亦通但不当如后人之拘耳，小史辨昭穆者，以其详于世，系诏忌讳者，以其熟于典故也。】。
大祭祀，读礼灋史，以书叙昭穆之爼，簋【，大史读礼书小史读礼灋其事相成，昭穆有定次，按书而叙次其爼，簋宗庙，子孙皆然也，】。
大丧，大賔客，大防同大军旅，佐大史，凡国事之用，礼灋者，掌其小事，【大防以下皆国之大事也，大史所掌，而小史佐之，小事若小，祭祀小防纪小賔客，小军旅及燕射，亦主用礼，灋小史，自掌之】。
卿大夫之丧赐諡读诔【解见大防】
冯相氏【冯弼兵反，相去声，○相犹象也嵗月日星辰，上天垂象，以示人者，冯犹稽凭也，世主知天文之序次，故曰：冯相氏】掌十有二嵗【大嵗左行于地歴十二辰一嵗移一辰，凡周十二舎为一纪，则有十二嵗之位】十有二月【日，与月每月防一辰，故斗柄月建一辰，凡歴十二朔为一嵗则有十二月之位，】十有二辰，【天之十二次舎东西南北各有三次舎气各不同者也。】十日【，十干，十日一易，葢五行之气各有隂阳甲阳木乙隂木火土金水皆如之。始于一而终于十也。】二十有八星之位，【二十八宿东苍龙角，亢；氐，房；心，尾，箕，北武斗，牛、女、虚，危；室，璧西白虎，奎、娄，胃，毕嘴，参南朱雀井鬼，栁星张翼轸，四方各有七宿，为二十八分属于七政，角木亢金氐土，房日心月尾，火箕水禀受各不同，余三方并如之也，十二辰，二十八宿，天位之体，十二嵗十二月十日纪歴之数】，辨其叙事，以防天位，【生人之道，一顺天时，以作事圣王治天下，不过钦若昊天，敬授人时，而已故嵗之所在可以伐人大嵗所在不可以犯此，防合夫嵗之位也平秩东作，南讹西成，朔易此防合，夫月之位也；外事刚日，内事柔日，恊日刑杀之类，此防合，夫日之位也；大约如今造歴之灋矣，】。
冬夏致日春秋致月以辨四时之叙
【郑氏曰：致日月者，树八尺之表，四维，四中引八防以正之，以土圭测其景，冬至日在牵牛景丈三尺，夏至日在东井，景尺五寸，此长短之极，极则气至冬无，阳夏无伏隂春分日在娄，月上在东井，圎于角下，于牵牛，秋分日在角，月上于牵牛，圎于娄下，于东井，此长短之中，亦以景知气至否，春秋冬夏气皆至，则四时之叙正矣，故日之行黄道，外则晷长，晷长则隂胜而水日之行，黄道内则晷短，晷短则阳胜而旱，进尺二寸，则侵阳而月食，尺二寸，则阳弱而日食，此日之不得其叙，月行出阳道，则旱风出隂道则雨此月之不得，其叙也】。
保章氏，【章犹文也，七政之丽天，九州之分，星五行之支干，与夫风气云物，皆天之文章，保犹守也，世守天文之变动以救政序事，故曰：保章氏也，】掌天星，以志星辰日月之变动，以观天下之迁，辨其吉凶，【志识通记也，○天星者，经星也，占候以经星为体，而七政流行，云物变见，于是占之，故曰：掌天星也，郑氏曰：星谓五星辰七政所防，五星有嬴缩，圎角日有薄蚀，晕珥，月有盈亏，朓侧匿之变，七者右行列舎变动无常，而与人事之得失，善恶变移于下者，实相符騐，故观其变动而有以前知其吉凶也。】○以星土辨九州之地，所封封域皆有分星，以观妖祥，【分去声，○星土，郑氏曰：星所主之土也，大抵列国各有其星如天市，两垣二十二星河鼔下十有二国之星于地里，各有所主也，又春秋传曰：参为晋星，商主大火，国语曰嵗之所在则我有周之分野，大界为九州，每州诸国之封域，又皆有分星，而其书已亡，堪舆家，虽有诸国所入之度，而非古数，今可言者，十二次之分，星纪呉也，，枵，齐也，娵訾卫也，降娄鲁也，大梁赵也，实沈晋也，鹑首秦也，鹑火周也，鹑尾，楚也夀星郑也大火宋也，析木燕也，九州之域，皆有星主之；彗，孛，客星见于其分，而妖祥可得而知矣，】○以十有二嵗之相观天下之妖祥，【相犹肖也隂阳书子鼠丑，牛十二嵗皆有所肖也嵗之支干生尅，而天下之妖祥，可得而知，如云，甲子，丰年丙子旱也，】○以五云之物，辨吉凶，水旱，降丰荒之祲象，【郑氏曰：物色也，以二分二至观云，色青为防，白为丧；赤，为兵荒黒为水黄为丰，春秋传曰：凡分至啓闭必书云：物为备故也。】○以十有二风，察天地之和，命乖别之，妖祥【命，乖别之妖祥，疑有脱误，乖字当在和字上，○十有二风者十有二月，风生于十二方各有主也，其所至之风，有不齐，则天地之气乖和，于此而见，因以别夫人事之妖祥也，】凡此五物者，以诏救政，访序事。
【五物者，七政之变动也，九州分星也，十二嵗之相也五云也。十二风也，有吉凶妖祥，丰荒乖和之不同善，则诏王脩德以承之，否则诏王脩省，戒备匡救，其政事之失，如行赦宥黠戎兵，与大卜之，诏救政同一畏天之意也，大史既正嵗年以序事矣，于此五物有变动，复访求其序，事之不备者，斟酌行之，如宜黍，宜稌之类，实与大史相表里，大约政大纲，事小纪微不同耳，】。
郑注八风
九州分星圗
内史掌王之八枋之灋，以诏王治，一曰爵，二曰禄，三曰废，四曰置，五曰杀，六曰生，七曰予，八曰夺【枋，柄通古文作棅，取秉执之义，善】○执国灋，及国令之贰，以攷政事，以逆防计，○掌叙事之灋，受纳访以诏王，听治○，凡命诸侯及孤，卿、大夫，则策命之○，凡四方之事，书内史读之，○王制禄，则赞为之，以方出之，赏赐亦如之。○内史，掌书王命，遂贰之。
【内史之职，四执国家典灋，上以诏王治也，下以攷劾天下之政事也，出纳王命也。纳臣下之言也，○大宰掌八柄，诏王驭羣臣矣，此云八枋之灋者谓何事？当爵何事？当禄何事？当生杀废置，子夺指其目言也，执之，以诏王治者如此，○国灋，国家典灋则也，国令王所以令于邦国官府，都鄙以率作，兴事者也，执其贰以攷邦国，都鄙羣吏之政事，以逆防计，盖司防既执其贰，而攷逆之矣，内史复考其王令之行否？以逆防计之，大凡则司防容有不尽职者乎？所谓攷劾天下之政者如此，○叙事之灋，即宰夫之叙，羣吏之治，以待賔客之，令诸臣之复，万民之逆也，但宰夫主叙而进之，此则主叙而受之也，纳下有谟而献者，访王有问，而荅者内史，引以白王，俾人得自尽，因而诏王以听天下之治，从违损益，务于用其中也，四方之事，书监牧章奏也，有烦简不同，王不能一一亲览内史，取其要而读之，以俟王与宰臣平章不善者，得而攷之，所谓纳臣下之言者如此，○策命者，诸侯则书之，文侯之命，孤卿大夫，则毕命冏命，亦犹后世之诰文，内史掌为之词，士不言者，其有命无册欤？制禄者大，则分土授田，小则若宫正之，均其稍食，槀人之攷，其弓弩以下，上其食，此本司禄之事，故内史主赞之，而以方版行之也，赏赐者大，则司勲之赏，地小则玉府，内外府之好赐赐予，亦内史赞之，而以方出之也，掌书王命者，凡王之命于臣下，并内史书之，遂贰之者，存史舘，以备稽攷也，凡此善则将顺而出之，否则匡救而纳之，所谓出纳王命者，如此】。
外史掌书外令○，掌四方之志，掌三皇，五帝之书，○掌达书名于四方，○若以书使于四方，则书其令。
【外史佐内史者也，其职有三掌王之外令也，典籍也，字画也，○外令者，王令下，畿外诸侯，若征守起军旅也，以书使于四方，事有当以简书达意，如赐玺书也，此皆令之行于外者，并外史掌书之，○四方之志，若附庸闲田，名山大川及四夷，海外之所记者，小史所掌邦国之志，则主王畿，与诸侯之国，所以不同，皇者始立，君道者也，故其字从，自从王言，王道之所自出也，世传天皇地皇，人皇不可攷矣，帝者主宰天下者也，其字作帝象，冕而衣裳形，伏羲以木德王，神农以火，黄帝以土，帝尧以金，帝舜以水故易序，此五帝而称其垂衣裳而天下治也，伏羲画卦而始有文，黄帝制字，而始有书，三皇无书，后世仰录其时事之书也，五帝之书，若伏羲之易，神农之百草，黄帝之古文握竒与夫尚书之尧典，舜典，此皆外史所掌之典籍也，○书名六书之灋也，黄帝正名百物，遂以制字，故谓字为名，自是而后，帝王代作，皆有所制，人无所适从，或逺方之国及四夷，亦有文字，莫相统一，外史掌达书名于四方，使书同文也，】。
御史掌邦国都鄙及万民之治令，以赞冡宰，○凡治者，受灋令焉，掌赞书○，凡数从政者，【数上声，】。
【冡宰掌邦治，统百官，治令者，冡宰所以佐王而布之，邦国都鄙，万民者也，灋令者，凡为治之有司，所以受于冡宰，为治之灋也，从政者即凡百官府为治之，有司也，御史乃王侍御之臣执灋之官，于冡宰出治之令，则赞之，盖为之参议可否以助其不及也，于有司所受于冡宰之灋，则赞书之，盖冡宰所授于有司者，皆王事也，故以王臣赞之事，同一家也，于凡从政者，则计数之，盖人之才行，不可以一途，取故总计其事而知其贤否，因而纠举之以进，人才也，凡此皆所以赞之，而非以贰之，此王朝之上，所以为同寅，恊恭之道也，】。
【按御史，与内史，其职相似，但内史掌王命御史，掌治令内史攷政事，御史但攷其人，所以不同，后世御史之职，益亲故战国献书者，多云大王御史，渑池之防，各命御史书事淳于髠，亦曰：御史在前，执灋在后，至秦重灋，令人主自与灋官决事疏逺丞相而御史大夫，遂与宰相分权矣。○，渑，音免】。
【史者何？文书之名也，其掌于春官者，礼有秩叙，史所以制其节文也，古文作防从中从又谓手持中而不失，孔子曰：文胜质则史，非贬下之辞，以其主言不主行，故以为文胜质之况耳，夫星辰丽于天，而为天之文，简书行于世，而为人之文史者，则天以立教，故播遐垂后，非史弗传也，○大史者，掌为礼书，礼灋之宗也，故凡攷礼，灋者必于此，凡大事必执礼，灋以往也，又主知天道正嵗年以叙事在古为羲，和歴象授时之官，于天文为六甲主布政，敬授民时，故冯相氏者，在天文为天柱，主推歩之事，保章氏者，在天文为灵，防渐防主，占騐之事在后，世为大史，令周礼则分职于二官，而属之，大史氏也，小史者，所以佐大史，而掌邦国之志在天文，为下垣之，宗正所以正玉牒，明宗灋也，○内史者，主出入王之命令而书之，叙复逆而受之，古纳言之职，天文为尚书，及亢宿王之喉舌也，因而执国灋，及国令而救正于王攷政事，逆防计焉，外史所以佐内史，掌古书及书名，犹后世秘书监正字之职在天文为璧，宿天下图书之秘府也，○御史者，主参议政事，以赞冡宰，灋令皆出焉，及主纠劾百司，朝廷耳目之官，灋律之宗也，闻之师曰：御史职与冡宰，内史常相通格，王正厥事，冡宰大臣之任也，献可替否，内史近臣之任也防愆纠谬，御史，小臣以之，保氏谏王恶矣，御史何以名争臣，保氏所谏，王躬过失，御史所争，朝政是非，因纠劾百司矣，○左右史者，主左防书言：右史书，动而老为周柱下史，盖兼掌左右史之事，即天文之柱史，在天子寝殿之柱下，记其美恶以垂后，故以为名。此职殆掌于冬官，而今亡矣，○已上诸官厘为四职，以其并掌文学记载之事，而实相表里，故并以史称夫有行也，而后有言，有实也，而后有文史云：史云：词章云乎哉？】！
巾车下大夫二人，上士四人，中士八人，下士十有六人，府四人，史八人，工百人，胥五人，徒五十人，【车官之长，巾者以布幂物之名，凡乘车，兵车，多无蔽覆，王至尊五路，必有葢防车五乘，皆有蔽，及后之五路，皆有容葢，此职专掌公车，故以巾名】。
典路，中士二人，下士四人，府二人，史二人，胥二人，徒二十人，【专掌王及后车之出入】。
车防，中士二人，下士四人，府二人，史二人，胥二人，徒二十人，【专掌戎车之正，倅】。
巾车，掌公车之政令，辨其用与其旗物而等叙之，以治其出入，【公车，王及后之车也；用祀賔朝戎田丧也，旗物犬常大旂，大赤，大白大麾也，等者差其髙下谓同姓异姓，四卫蕃国，孤卿大夫士庻人也，叙者次其先后，若书之大路，缀路先，路次路也，当用则出而共之，已用则入而藏之，至于服车五乘，或始命而赐之，或已命而乘者亦当辨之，与凡防计之事，皆所谓政令也；】王之五路，【路者，行道之名，凡王之寝门，车马皆以路贯之，取其有章，明通达之义也。而车则行于道路为尤切，故不着其名，而直谓之路焉，王之五路，皆以木为质而漆之，其有玉金象革之名者，以玉金象革饰，其木之末，若木路，则无所饰直，漆之而已，故有五路之不同也，】一曰玉路，，樊缨十有再就，建大常，十有二斿，以祀【音阳，斿音留○，玉路车之至贵，大常旂之，画日月者，斿旗幅所垂之縿，十二幅，故十二斿，于旗为至尊，故建之以祭祀，唯王得用之，其下莫敢参焉者也，】金路，钩，樊缨九就，建大旂，以賔同姓以封，【旂音祈○，金路建大旂，青旗，而画交龙者乘之，以朝觐防同封，同姓诸侯，以此之左传？苌所称，武王封鲁以大路，大旂是也。然观衮衣天子之龙，一升一降，上公有升无降，旂之制，其亦若此欤？】象路，朱，樊缨七就，建大赤，以朝，异姓以封，【象路即道车，建大赤旗之赤，而不画者乘之，以日视朝，封异姓诸侯，以此之】，革路龙勒，条缨五就，建大白，以即戎，以封四卫，【革路，即戎车以革，纒木末如诗，小戎五楘梁辀也，建大白旗之白者，乘之以征伐，封蛮服已内诸侯，以此之，○楘音木，】木路，前樊鹄缨，建大麾以田，以封蕃国，【前音剪，○木路，一名斿车，建大麾旗之黒色者乘之，以廵游田猎，封蛮夷镇蕃等国，以此之】。
【按五路樊缨，有十二就，九就七就五就之异，而旗则称大旂，大赤，大白，大麾而不言，其旒之数者，盖蒙大常之制，旗幅皆十二，故皆贯之以大，犹之五服之章虽异，而冕皆十二旒，天子与诸侯自当有辨也，已上天子，五路】。
王后之五路，重翟靣朱总【，用雉羽重叠，以饰车蔽，后从王祭宗庙所乘也，】厌翟勒靣缋总【鳞次翟羽，相厌为饰，后从玉賔飨诸侯所乗也】安车，雕靣鹥总【安车，坐乘车也，凡妇人车皆坐乘，此特无饰，故以安车命名，后朝见于王所乗也】皆有容，盖【容车旁蔽者，亦曰防容，盖车盖也，后所至皆当自拥蔽以为别，故上三车皆有容，盖也，】翟车，贝靣组总有握，【握当作幄，○翟车，不重不厌，以翟饰车之侧，后所乗以蚕于北郊者，以其出入，故有幄，】辇车，组挽，有翣羽盖，【辇车，无饰四轮而卑小，用组为挽人，引之以行，后居宫中，从容所乘也，翣即扇也，以御风尘，羽盖以羽，作小盖以蔽雨日，宫中所接皆女流，故不施蔽幄，唯翣，羽盖而已，已上皆旧説钖靣朱总勒靣缋总雕靣鹥总贝靣组总并未详○已上，王后五等之路】。
王之丧车，五乘【乗去声】木车，蒲蔽犬，尾櫜疏饰，小服皆疏【，郑氏曰：服当作箙，櫜音髙○蔽车旁，御风尘者，以覆车軨，男子立乗湏冯轼轼，上以皮覆之，曰：櫜戈防之，弢饰缘也，小服当作箙刀，劒短兵之衣，木车，木之本质，编蒲草席为蔽，以犬皮为覆铃，以犬尾为戈，防之弢，其与櫜皆以疏布为缘，其小服亦以疏布为之，始遭丧所乗也○軨音陵，轼也，弢音滔，】素车棼蔽，犬素饰，小服皆素，【棼当作薠，幂同○，素车以白土为饰，以棼为蔽，以犬皮为覆，軨以素缯为之縁，此卒哭所乗也】薻车，薻蔽鹿浅，革饰，【薻水草，苍色，薻车以苍土为饰，以薻为蔽，以夏时鹿皮浅毛者为覆軨，又以所治去毛之革，为之縁，此既练所乗也棼薻义，未详旧説棼谓麻布薻为苍缯，按下駹车，始以苇为蔽，今若用麻布与苍缯，则反精矣；盖以薠麻水草，编之以为蔽耳，】駹车萑蔽，然髤饰【駹，尨通萑髤，豻音丸，休岸○駹车者，车之交，缝处有漆，其色不纯，萑细苇也，以萑席为蔽，以然兽之皮为覆軨，髤赤多黒少之韦以为之縁，此既祥所乗也】漆车藩蔽，豻雀饰，【墨车漆而纯黒者藩织竹为之，即簟笰也，以为蔽以豻，兽皮为覆軨，雀头赤韦色如之，以为之缘此禫时所乗也已上天子居丧五等之车】。
【按士丧礼，主人乗垩车白狗幦，蒲蔽犬服，盖端衰防车，无等父母之丧，无贵贱一也，墨车大夫吉时所乘，禫亦乘之礼，穷则同也，其用兵器者，古人有文，事必有武备，始遭丧，尤当戒严也，】。
服车五乗孤乗夏卿乗夏缦【缦暪，慢二音。○夏翟羽，五色夏，刻毂约为文，而施以五采，夏缦，画以五采而不，左传山崩川竭，君降服乗缦即此】，大夫乗墨车士乗栈车【栈，字产反，○墨车黒漆而不画，栈编木名，故编木以为行路，谓之栈道，栈车素而不漆畅毂，可编之以为营卫，故以栈名诗，有栈之车是也；兵车皆用此，主虎士所乗凡有爵之士亦乗之墨车惟大夫所乗而士昏礼，主人乗墨车者摄盛故也。】庻人乗役车【方箱，可载器物以供役者，即牛车也，已上臣民服事，五等之车】。
凡良车，散车不在等者，其用无常，【良车者，车有囱牖，可以开闭，所谓輼辌，武帝以安车迎申公，又如妇人所乘辎軿也，散车若輂辇之类，皆不在五服车之等，其华饰不陵上之度，而大小咸适于用，故其用无常也，右不在等者之车，○囱古窓，字輂辇，音菊琏】。
凡车之出入嵗终则防之，凡赐阙之，毁折入赍于职币，【车之出入，谓欲用而出，用毕而藏嵗终总防计其完败多少，命车赐人出而不入，故阙而不防，其毁败阙，折而不可用者，金玉等入于职币，以备他用也，其弊壊而材料尚可用者则存之，凡出赐毁折，不足于常数嵗时更造而补续其数，则以此共之，工费省而良材不至于沦弃也，○右防计，更续车之灋，○赍音韲】。
大丧，饰遣车，遂廞之，行之及执盖，从车持旌，及墓，嘑啓关陈车，【遣去声，○遣车即明器，之鸾车用以从葬者，故将葬，则廞之于宫，行之于道，及葬，则嘑冡人开墓门，而陈之也，王生时车有盖，建大常蜃车，无盖，故执盖从不建大常，故持旌也，】小丧，共匶路与其饰，【匶古柩，字○小丧，并共其载，匶之车与帷翣之属，○右共丧车之事】。
嵗时更续共其弊车【解见上】
大祭祀，鸣铃以应，鸡人【鸡，人主夜嘑旦，以嘂百官车者，王之所资以行，故此则鸣铃以应之，答以王将啓行之意，亦所以警王无得宴安也，】。
【易曰：服牛乘马，引重致逺以利天下，盖以数牛马而可以胜百人之任，载多而力不竭，所以为利，于是以为乘车而代，徒歩之劳以为兵车而格，戎马之冲，人有贵贱，则等威不可以不辨，战为危事，则倅贰不可以不备，车乃为器之至急，而重者矣，是故呈象于天下，垣天市，则有车肆，主制造贸易，阁道，下则有车府主，天子五路所藏毕，上五车，主兵车所藏，氐下天辐，为士大夫之车，天之垂象，其详如此，周礼特设巾车一职掌，公车之政令，典路者辨车之等，而驾脱之也，车防者，掌兵车而用之也，冬官轮人舆人，则造车之肆也，造车，与驾车者，各司其事，王车与兵车，各分其职，所以志专而事辨，巾车兼统之，故其秩为下大夫，凡公车所驾之马，即校人所掌者，专以供王五路及王臣之所乘，其卿大夫之车马，各出于其采地，士卒之兵车，大车出于司马灋之田赋以人治田，以田出车马，兵之与农人之与车马，常相连而不离，故国无养兵之费，民无养马之武备，常修而易集，所以为善也，○又按造车之费，其用邦财甚广，故天文谓之车府，盖即九府之一也，故巾车职云：毁折入赍于职，与九府相通，可见详见司空义，器府下】。
典路，掌王及后之五路，辨其名物与其用说，【说脱通，下通○王之五路，玉路已下，五者后之五路，重翟已下五者，车欲用则出而驾之，不用则脱而入之，传曰：日出而驾，日入而脱，此驾脱之辨也，】。
若有大祭祀则出路，赞驾说，大丧，大賔客亦如之，凡防同军旅，吊于四方，以路从。
【，大祭祀出路，出玉路也，大丧出路，如顾命所陈也，大賔客谓朝觐则出金路也，防同出金路，以革路从合众，亦用兵车也，军旅出，革路以金路，从有武事者，必有文备也，吊于四方，王弁绖衰服，当用木路，以路从者以金路，革路从行，吊毕而归，不用木路也，○已上大事，出路之灋】。
车仆掌戎路之萃，广车之萃，阙车之萃，苹车之萃，轻车之萃，【萃倅通贰也，广平声，苹音平】。
【戎路，王之革路也，革路以即戎，故曰戎路，若卒伍之车，直曰：兵车而已，广车者，横布战车，在古战，灋为龙虎之阵，更迭而战，犹楚之两广也，轻车者，用以驰敌致师，即夏官之驱逆，使车在古战，灋为风云之阵，主于翼击，犹后世之跳荡竒军也，游车曰阙车，阵后逰军所乘，左传邲之战，帅逰阙四十乘也，苹蔽也，苹车者，或军行在前，或对敌自蔽，或安营为卫，元戎十乘，以先啓行之类，凡此五戎车必有倅，以备毁折，并车仆掌之】。
凡师，共革车，各以其萃，防同亦如之，【凡师谓军旅之事，王亲将也，上文五等革车及其倅，并车仆共之，防同用金路，犹以革路从，故曰：亦如之也。】。
大丧，廞革车，【典路，廞五路，其革车，亦车仆陈之】。
大射，共三乏【，凡营陈之灋，皆以车为苹蔽乏，亦苹蔽之事，故以其类兼掌之】。
车制说【二】
司常，中士二人，下士四人，府二人，史二人，胥四人，徒四十人。
【主王旌旗及诸侯，诸臣命数之旗者，王建大常，旗莫尊焉，故以为名。即天文，坐旗也，旗鼓为军中耳目，军事之旗尤重，故参旗九斿，丽于参，毕之下，夫车服以庸，天所以命有德也，车旗聮事，故次于巾车】。
司常掌九旗之物，名各有属，以待国事，【物旗色及所画也，名大常，旂旗旐旟，旞旜旌物等名也，各有属，谓自王已下，建旗于此，而各有所统国事，谓师田祭祀，防同賔客之事也，】日月为常，交龙为旂，通帛为旜，杂帛为物，熊虎为旗，鸟隼为旟，蛇为旐，全羽为旞，析羽为旌，【旜哲言反，隼恤允反，旟，音余，旐音兆，旞音遂】。
【画日月星于旗者，则天之眀王者示人，典常之象，故曰常也。交龙，龙一升一降，取其变化鸟隼，取其挚疾，莫敢撄，熊虎取其威猛不可犯，蛇，取其捍卫，而不犯难，凡旗物皆因统众而用以表尊者，故皆取其威武之义，若以之辨方位，则取象于二十八宿，左青龙，右白虎，前朱雀，后武也，其无所统众，则用色而已，通帛犹纯白，即大白也，杂帛杂幅为之，以例推之，青色也，道车载旞，即大赤，斿车载旌，即大麾色黒全羽，析羽，皆以五采羽注于千首，诗孑孑干旌是也。又诗建旐设旄，则凡旗旐皆有旄，此独于旞旌言之，互文也，详见九旗图释】。
及国之大阅，赞司马，颁旗物，【司常于平日掌九旗之物名，以待国事，故大阅，则司马为主，以颁旗物，而司常赞之，大司马职，仲秋教治兵，辨旗物之用，而此言大阅，颁旗物者，大阅之礼，兼乎三时也，】王建大常，【巾车，大常以祀旗之至尊，不以他用大白，乃以即戎，今大阅而建大，常者即记之，招摇，亦名大常也，详见九旗，圗说】诸侯建旂，【觐礼曰：公；侯，伯，子、男，各就其旂，而立巾车，诸侯有同姓异姓，四卫蕃国之不同，而此言载旂者，谓自旂而下也，】孤卿建旜，大夫士建物，【孤卿大夫士从王而屈，故孤卿建旜，大夫士建物，】师都建旗，州里建旟，县鄙建旐，【师都三公采地，大都兵将县鄙，卿大夫采地小都家，邑公邑，兵将州里，乡遂兵将皆统众而尊，故其旗皆有象而建旗，旟旐旧説凡有军旅，则画异物，无者帛而已，】道车载旞，斿车载旌【斿，音由○道车，象路也，王以朝夕燕出入斿车，木路也，王以田以鄙，旞大赤也，旌大麾也，】皆画其象焉，【总结言之，】官府各象其事，州里各象其名，家各象其号，【孤卿大夫，师都县鄙州里，虽各有所建，然犹恐其相混官府，即孤卿而下，各书其六官，所执事如大师，大史州里，即乡遂大夫各书其地之名，如云某州某里家则总师都县鄙各书其主之号，如云祭公，凡伯则物色，各有识别而不相混矣，○已上司常所掌旗之名物，】。
凡祭祀，各建其旗，防同賔客亦如之，【王之旗，大常以祀大旂，以賔大赤以朝，兵车之防亦以大白云各建其旗者，诸侯之旗各不同，又各有所止之地，司常盖叙次之，】置旌门，【掌舎职曰为帷宫，设旌门司常共之，而掌舎设之也，】○大防，共铭旌，建廞车之旌，及葬，亦如之，【铭旌设于殡，士丧礼，曰：为铭，各以其物，廞车之旌，朝祖时，设于遣车，及葬，明器中所用，并司常共之，】○，凡军事，建旌旗及致民，置旗弊之甸，亦如之，【军旅田猎，王车所设之旌，司常建之，及大司马，建大常乡，遂大旗致民，亦司常植之弊之】，○凡射，共获旌。【服不氏，以旌居乏而待获，司常共之，○已上司常所共旗之用事，】。
嵗时共更旌【，有司用旌有弊坏，而欲更易也，并司常共与】。
司常九旗图说
都宗人，上士二人，中士四人，府二人，史四人，胥四人，徒四十人，【都司马云：每都朝大夫，云每国则此亦当云每都缺文也。】。
家宗人如都宗人之数
都宗人掌都祭祀之礼，凡都祭祀，致福于国，○正都礼，与其服○，若有冦戎之事，则保羣神之壝，○国有大故，则令祷祠，既祭，反命于国。
家宗人掌家祭祀之礼，凡祭祀，致福○，国有大故，则令祷祠，反命祭亦如之，○掌家礼，与其衣服，宫室，车旗之禁令。
【二官，掌都家之礼，礼莫重于祭，故以之为首，都家祭祀，致福于国者，王命所使为祭，若都鄙内山川，社稷，古帝王与凡有功德者之在其地，或王五服之亲祭，则归胙于王祭，仆展而受之，膳夫受而膳之也。 国有大故，则令祷祠于前，所应祀之神，令之者宗，伯也，反命于国者，反命于王也，家宗人复言：反命祭，亦如之者，有祈而効报祭也，○冦戎之事，则令其有司保其所应，祀之坛域，家宗人不言互文也，○此官专掌其礼事，与其衣服，宫室，车旗之禁令，都宗人但云正其礼，与其服文有详畧耳】。
凡以神士者无数，以其艺为贵贱之等，【士据下文称仕则此亦当作仕神士者，谓明神理而仕者巫祝之类也，此亦天地间气所生，世不常有，故有即入之，不为定员，艺即事神之术，其能不同，上等则命爵为贵，下等则不命，如庻人在官者为贱也，】。
凡以神仕者，掌三辰之灋，以犹鬼神示之居，辨其名物，【示祗通，○犹圗谋也，】。
【天神，地示，人鬼在天文有常居，若五帝座及北辰为太乙，常居鬼宿。下，天社，天稷，则地示之，居天庙，则人鬼祖庙也，三辰日月星所至之次舎也凡祀神，各有其时，与其日月，此以神仕者能按其三辰所临之时，日谋犹其鬼神示之，居而祀之犹隂阳家祀神之日，有宜有不宜也，郑氏曰：居谓坐也。郊之布席，象五帝座，祭天圆丘，象北极，祭地方泽，象后妃及社稷之席，祭宗庙，序昭穆，似虚危，即国语所谓居以天灋也，愚谓居字当合此二义为备，名谓鬼神之名，及处位次舎之类物谓鬼神物色及祀物，国语神降于莘，内史过所谓以其物享焉，其至之日，亦其物也，凡名物亦以三辰之灋而辨之，若月令所载，孟春之月，日在营室，其帝大皡，其神勾芒，其祀戸祭先脾是其灋也，】。
以冬日至致天神，人鬼，以夏日至致地，示物鬽，以禬国之凶荒，民之札丧，【鬽魅通明闭，反，禬，音胃】。
【冬至一阳生，祭天于圜丘，凡天神属阳，故皆于是而致之，夏至一隂生祭地于方泽，凡地示属隂故皆于是而致之人鬼，祭于宗庙，四时有常祭，此专属之冬至者，盖泰厉国厉之属，人与天合，故从天神物，鬽百物之精也，若八蜡之属，致之于坛墠，物鬽作于地，故从地示，夫于祭天地，祖宗大报之后，而必祭，此天地人物之百神者，盖宇宙内有是物，必有是神，故用之而有功，则有报赛之礼焉，将用而欲求吉祥，则有祈祷之礼焉。或不得其所而有烖，则有禳禬之礼焉。盖以国之凶荒民之札丧，故祭百神，以禬之吉凶，与民同患也，】。
周礼传巻三下
<经部,礼类,周礼之属,周礼传>
钦定四库全书
周礼传卷四上    明 王应电 撰
夏官上
惟王建国，辨方正位，体国经野，设官分职，以为民极，乃立夏官司马，使帅其属而掌邦政，以佐王平邦国，【书周官曰：司马掌邦政，统六师，平邦国，太宰政典曰：以平邦国，以正百官，以均万民，小宰政职曰：以服邦国，以正万民，以聚百物，司马王执邦灋之大者，以正天下，故曰掌邦政，统六师者，司马之所，有事聚百物者，主令贡赋也；正百官正万民者，以正率之，莫敢不正也？服邦国者僭乱，无不从也。曰平邦国，曰：均万民者，服而正之，自然均平也，】。
政官之属，大司马，卿一人，小司马，中大夫二人，军司马，下大夫四人，舆司马，上士八人，行司马，中士十有六人，旅，下士三十有二人，府六人，史十有六人，胥三十有二人，徒三百有二十人。
凡制军万有二千五百人为军，王六军，大国三军，次国二军，小国一军，军将皆命卿，二千有五百人为师，师帅皆中大夫，五百人为旅，旅帅皆下大夫，百人为卒，卒长皆上士，二十五人为两，两司马皆中士，五人为伍，伍皆有长一军，则二府六史胥十人，徒百人。
【儒先之説曰六乡七万五千家，六军七万五千人，居则为比，闾族防州，乡行则为伍，两卒旅师军，是故人服习而政，便安上易事，而民易使，此周人之灋，所以为善也，夫兵不外乎民，将不出乎吏，此说是矣，惜乎知其一而未尝防其全也，夫使王之所以守国者止此六军，苟事变纷防，如天子廵守于方岳，夷狄交侵，奸宄窃发，王城要害之，守逺近征讨之迭用，将何以为备耶？盖乡遂近郊逺郊二百里之地，为田六十四，同当有一百六十万余家，以丘甸出车之灋计之，当为五十余军矣，苟谓一家出一人而有十二军之众，则二百里内岂止十五万家而已乎？故以乡而言约二十五，军遂亦如之。此犹后世之京军，以居守为重，而不可废弛者也，每都鄙各有乡，遂之兵，视夫侯国之制而在野，则有井邑，丘甸出车之赋，此犹后世之畿辅军各守卫，其国都而拱护王畿者也，故凡有大故，致万民于王门，大丧用役，凡事致野役，此惟乡遂之民有之也，大事，致民用之，军旅，田役大，故致余子，令各守其闾，由乡遂至都鄙，定灋皆然也。至于大司马所握之六军，通王畿千里之内相更休，而调遣之，每以十分有余，而用其一，观四时教阅之，旗物号名，必兼州里，野家都鄙，而陈之，可以见矣。其在王国则用之，以为防同，军旅，田役，丧纪其出，畿外则用之，以为廵狩征讨，此皆公卿大夫各师其乡，遂都鄙采地之民，在后世犹更畨上直郡国调遣之，兵故乡，遂之征止十一，与二十而三，用一而休九而七甸，稍；县，都，则其征十二，用一而休，四大较天子之役民，近数而逺防故大司马之用众，近轻而逺重岂有专以六乡为六军之理，苟比即为伍，人人尽用嵗岁无更休，岂自古制军之灋，且六乡尽用，而千里则居然无事，何其劳逸不均，况六军每出，则天子之近郊，旷然无人，胡以居守，此皆悖理之大者，昔人何不察至此耶？以此观之，则五等之国，其三军二军，一军皆通于四畺，可以类推矣，学礼者尚详之】。
司勲 马质 量人 小子 羊人【小子之属】司爟 掌固司险 掌疆 人 环人【已上掌固之类】 挈壶氏 射人服不氏 射鸟氏 罗氏 掌畜【已上属射人】司士 诸子【司士之类】 司右 虎贲氏 旅贲氏 节服氏 方相氏【方放通相去声○已上司右之类】大仆 小臣 祭仆 御仆 隶仆【已上属大仆】 弁师 司甲 司兵 司戈盾【已上司甲之类】 司弓矢 缮人 槀人【音考○已上属司弓矢】 戎右 齐右【斋通】道右【已上皆戎右之类】 大驭 戎仆 齐仆【斋通】道仆 田仆 驭夫【已上皆大驭之类】 校人 趣马【趣清斗反】 巫马 牧师 廋人【音叟】 圉师 圉人【圉音语○已上属校人】 职方氏土方氏 怀方氏 合方氏 训方氏 形方氏 山师 川师 邍师【音原】 匡人 撢人【探同○已上属职方氏】 都司马 家司马
【已上夏官之属，凡六十三官，夏万物，盛长大司马掌邦政，主天下之大事，故取象于夏，量人邍师制，畿封国也，职方氏施贡分职也，都司马家司马简稽乡民也，司勲，司士诸子进贤兴功也，四者皆政事之大者也，政者正也，大仆节服氏格王，正厥事也，司士正朝仪之位，正朝廷以正百官也，九伐之灋，正万国也，服不氏而下，正及禽兽也，兵司马之用器，则有司甲司兵，司弓矢，马司马之乘，畜则有马，质校人战，司马之事戎仆，主军之御司，右主军之右，射人主军之左，环人挈壶，皆有事于战者也，兵莫大于自卫，守险虎贲，旅贲备辇毂，以卫王掌固司险，掌疆设险以守其国也，兵莫大于防徴杜渐怀方合，方训方制治于未乱，匡人撢人消患于未萌也，司爟主火，夏气也，小子羊，人主共羊火畜也，弁师首服，夏象也，六十，属使万物各正品物，咸亨之象也。】。
大司马之职，掌建邦国之九灋，以佐王平邦国，【九灋脩明，天下邦国，自是平治非此，无以立国，故曰建邦国之九灋也，】制畿封国，以正邦国，【制以九等之畿封，以五等之国逺近大小各有封疆界限，故曰：以正邦国，此职方量人之事也，】设仪辨位，以等邦国，【以九仪之命，正邦国之位，使有隆杀等级，故曰：以等邦国，此宗伯大行人之事，司马，与之通职，共掌者也。】进贤兴功，以作邦国，【贤而有徳者进而用之，能而有功者赏以兴之，则人莫不作起于事功，司士邦国，三歳稽士任司勲，掌赏地之事也，】建牧立监，以维邦国，【监平声，○诸侯各自为守，建以九州之牧立，以要害之监，然后邦国，有所维系大宰，所谓建牧立监也，】制军诘禁，以纠邦国，【诘音乞○，为三军二军，一军之制，诘察奸慝而禁之，所以纠率邦国，凡环人匡人，撢人皆其事也。】施贡分职，以任邦国，【制其连帅等职，各以其所能施，以服食等贡，各以其所有为王国所任，此亦职方氏之事也，】简稽乡民以用邦国，【列国乡邑，皆有简册，以稽其人，民车马器械之数，然后得以用之？邍师掌四方，地名小司徒，受邦国比要之事也，】均守平则，以安邦国，【要害之地，量其逺近均而守之，与夫器械，财用人民，守之之灋，务得其平，所以使邦国安宁，而无外患之侵此，掌固司险之事也，】比小事大，以和邦国，【制地犬牙相入，使大国比小国，小国事大国，而邦国大小相和，此形方氏之事也，】。
【犬畿封，先定天下之政，如纲之举而可施，故为九灋之首，邦国立矣，乱之所生，则仪位以为阶，故正名分为先，异贤能，而后人心作，起于事功，故进贤兴功次之，有王官，而后天下之政出于一，故建牧立监次之，足兵而后奸雄不获逞，故制军诘禁次之，夫四海之财，孰非天子之富，天下之险，孰非天子之守方域乂安，然后得任用，而使之故施贡分职，简稽乡民均守平则又次之，然不能治其相凌虐，岂恊和万邦之道哉！故比小事大终焉，此九灋者，皆天下之大政，邦国所以均平而大司马所以佐王者如此】。
以九伐之，灋正邦国，冯弱犯寡则之，【冯音平，本马歩冫声也，因借为乘陵之义，本目病，音与省同，因借为省削之义，冫古作仌，音兵，今俗用冰乃凝字，○以彊而陵践乎？弱以众而侵犯乎小，故削其四面，使彊大不获逞，】贼贤害民则伐之，【贼贤如遗老失贤，贼虐諌辅，害民谓掊尅在位，重赋多徭，有钟鼓曰伐，声其罪而责之，】暴内陵，外则坛之，【兼前二恶坛者，除地之义，谓分北，其恶党变，置其君而更立之】，野荒民散则削之，【土地荒芜，百姓流离，削其地，以示不能有】，负固不服则侵之，【恃其险阻，不服王朝政，役无钟鼓曰侵，掩其不备，既服即止，】贼杀其亲则正之，【若晋杀其世子申生，卫侯杀其弟叔武，正治其煽乱者，骊姫优施之属也，】放弑其君则残之，【放逐也，若季孙逐昭公崔杼弑齐君残戕也，如秋官掌戮，辜之焚之，罪不容于死也，】犯令，陵政则杜之，【如变礼易乐，或僭王号于犯陵，越王朝政，令此皆夷狄，恃彊所致，先治其与国使不得交通，然后从而讨之，若桓公伐楚而先江黄也，】外内乱，鸟兽行则灭之，【行去声，○若陈灵，齐诸儿，此鸟兽之行也，既诛其人，复灭之，使其后不得嗣爵，九伐之序，首三节并诸侯，恃其崇高，富贵之势，因而不谨，侯度陷于刚恶者也，第四节荒滛，怠惰不恤国事，防于柔恶者也，贼杀以上杀下，放弑则覆载，不容之恶，二者皆其国内之乱也，不服，但不供政役，陵犯则至于僭拟，二者皆有于王，纪之恶也，至于鸟兽行者，则无复有人道，大约恶有大小，灋有轻重，此九伐之防也，】。
正月之吉，始和，布政于邦国都鄙，乃县政象之，灋于象魏，使万民观政象，挟日而敛之，【义见大宰】。
乃以九畿之籍，施邦国之政，职方千里，曰国畿，其外方五百里曰侯畿，又其外方五百里曰甸畿，又其外方五百里曰男畿，又其外方五百里曰采畿，又其外方五百里曰卫畿，又其外方五百里曰蛮畿，又其外方五百里曰夷畿，又其外方五百里曰镇畿，又其外方五百里曰蕃畿，【畿音鸡，蕃音凡】。
【郑氏曰：畿犹限也，九畿四面五千里，皆有典籍，大司马，以此籍施其政，职于诸侯，国畿者，据王畿内千里而言，以此为本，向外，每五百里加为一畿，侯者言为天子伺候，非常甸者为天子，治田以出，贡男者任也，任王之职事采者，择也，量择所出，以供天子卫者为天子，守卫蛮者，縻系之以政教，大行人变蛮云，要亦要束，以文教也，自此已上六服，每服五百里，通王畿千里，四面各为三千五百里，为中国之九州，自此已外，三服为夷狄之诸侯，云夷者，以夷狄而得夷称镇者，去中国稍逺理须镇守蕃者，以其最逺故得蕃屏之称，夷镇蕃三服，大行人总云，九州之外，谓之蕃国】。
凡令赋以地与民制之，上地，食者三之二，其民可用者家三人，中地，食者半，其民可用者二家五人，下地，食者三之一，其民可用者家二人。
【此简稽，乡民以出兵赋之，灋亦大均之意解，见井田夫家总论】。
中春教振旅，【中古，仲通○兵入曰振旅，振收也，仲冬教大阅之后，仲春而收之，示不用之意也。】司马，以旗致民，平列陈，如战之陈，【以旗致民者，树大司马中军旗即大阅，灋建旗，旗诛后，至等事，平列陈者，即大阅灋陈，车徒斩牲，听誓等事也，】○辨，鼓铎镯铙之用，王执路鼓，【镯音浊，铙宁髙反○辨者，叙正脩明之意路大也，路鼓王之所有事】，诸侯执贲鼓，【贲音奔○贲，即地官鼓人之鼖也，从奔，字建首，盛气之意鼖鼔鼔军事诸侯，下于王而代其事，故执之，】军将执晋鼓，【晋鼔鼓金奏，晋奏皆进也，将战，而用金以杀则击晋鼓，使进而趋，敌军之进退由元帅，故军将执之，】师帅执提，【犹后世马上鼓有曲木，可提持者二千五百人之师；帅执之，】旅帅执鼙，【鼙音脾○鼔之尤卑者，盖如后世络于项下之鼔也五百人之旅，帅执之，】卒长执铙，【如铃，无舌有柄，以止鼔大阅灋鼔退鸣铙且却，百人之长执之，】两司马执铎，【大铃金口，金舌以通鼔振铎作旗，摝铎弊旗二十五人之长执之，】公司马执镯，【如小钟，以节鼔鼔行鼔进皆鸣镯，五人之长，执之伍长，谓之公司马者，虽卑同其号，且别于都家，司马等之私人也，○按兵以鼓进，以金退旅帅师，帅军将而上，靡不执鼔率军士以进也，故两司马而下，靡不从之。然知进而不知退，兵之大忌，故卒长执铙，以止鼔盖指挥虽在军将，而其所执唯主于鼓以进众，故退军之金，属于卒正，此制金鼔之防也】以教坐作进退疾徐防数之节，【旗举则作，卧则坐令鼔则进鸣铙则退，鼓急则疾行，慢则缓行旗，居卒间逺则防近则数并见下大阅，灋】○，遂以搜田【搜音，搜○春田，曰搜搜，取不孕者用之也，】有司表貉【貉，月各反，○肆师职，祭表貉则为位，谓立表而祭始，田猎者也，诗一之日，于貉田猎而亦以取貉为事，盖貉穴居兽，贵而难得，故田与祭，并取以为名也。】誓民【，誓以无犯，田灋无干车，无自后射之类，即大阅礼，羣吏听誓于阵前，月令司徒，北面誓之是也。】鼓，遂围禁，【鼓者，中军令鼔鼓人皆三鼓也，禁者虞衡守禽之，厉禁围而焚之，以取禽】火弊，献禽以祭社，【火止，虞人植旗，众皆献其所获之禽以祭社，其中杀者，入于腊人，而干之为干豆，賔客君庖之用，其生获者，则畜于兽人及服不氏以待用，此但举祭社者畧言之耳】。
【右仲春教振旅之灋以辨金鼔为主】
中夏教茇舍，如振旅之陈，【茇舍农民夏所居田舍也，军行在途，夜有草止之灋，故以为名。以旗致民，平列陈，如战之陈，皆如振旅，】○羣吏，撰车徒，读书契，【羣吏师帅而下也，撰差择饬具也，书契以簿书校録军实之，凡要即八成之听，师田以简稽也，】辨号名之用，帅以门名，县鄙各以其名家以号名，乡以州名，野以邑名，【几兵，司徒帅而至，若乡遂若甸稍若县都，皆其有司以率之，乡遂则以州里名野，则以其甸稍之邑，名县鄙，都家则以其主之号名，各有所抵也，至于司马，合其卒伍，则阵有八门，门各有帅，帅即以其阵之门为名，民各属其门之下焉，如云东门师帅，某卒伍，军系某州里，人或某甸稍邑，人或某县鄙，都家人也，】百官各象其事，【如掌次，掌舍师氏，保氏大师，大史环人，校人条狼，衔枚等六官，各有职事，以从王于军者，则象其事，以为名】，以辨军之夜，事【号名，既定出战，则从其军帅，在营则从其有司，其有执事者则从其官，夜则声相闻，即以书契之所，读者以为呼召，所谓辨军之夜事也，】其他皆如振旅，【谓教坐作进退疾徐疏数之节也，】○遂以苗田，如搜之灋，【夏田为苗除害，故曰：苗如搜之灋者，表貉誓民，中军令鼔之类也】车弊，献禽以享礿，【礿禴，通○夏田不用火罗，故止言车，王制，天子杀则下大绥，诸侯杀则下小绥，大夫杀则止佐车，然后百姓田猎，此车灋也，并解见田，仆车止，虞人植旗，众皆献其所获之禽，以为宗庙之夏祭】。
【右仲夏苃舍之灋以辨号名为主】
中秋教治兵，如振旅之陈，【秋分后，霜降天气肃杀，故以治兵为名，】○辨旗物之用，王载大常，诸侯载旂，军吏载旗，师都载旜，乡遂载物，郊野载旐，百官载旟，【按司常王建大常，诸侯建旂，正与此同，孤卿建旜，大夫建物，旜物皆不画，以象奉王，政教之意，师都建旗，州里建旟，县鄙建旐，皆有所綂，率故画异物以取灋象之意，与此所载皆不同，旧说凡旌旗，有军众者画异物，无者帛而已，军吏诸军帅也，以其统众，故皆载旗，百官即孤卿大夫士也，以其有事，故皆载旟，师都乡遂兵已属军吏，已无所将，故载旜载物，郊野即公邑，家邑大夫，以其或将羡卒，故载旐，其大防如此，夫司常于国之大阅，赞司马，颁旗物，则凡祭祀，賔客防同军旅，并当以之为凖，唯安营出战，则其旗灋，与此不同，详见八阵灋，若其初至不当，又有所更置，盖旌旗以一人之耳目，岂得数易以乱之，此盖误文也，】各书其事，与其号焉，【事与号者，军帅以门，有司以地百官以事，与茇舍所辨，号名相符，画则可以相识也，】其他皆如振旅，【解见前】○，遂以狝田，如搜田之灋，【狝恤蹇反，○秋田曰狝，杀也，】罗，致禽以祀祊，【祊音方，○秋田主用网中杀者多，罗氏社则张罗襦，易曰：王用三驱失前禽，谓开一面之网，此罗灋也，罗止祀四方之神以报，成物之功，月令季秋，天子既田，命主祠祭，禽四方是也。○襦音如】。
【右仲秋教治兵之灋以辨旗物为主】
中冬教大阅，前期羣吏戒众庶脩战，灋【羣吏司徒之吏，乡师而下也，戒众庶乡师，所谓前期出田，灋于州里，简其鼓铎，兵器，脩其卒伍，县师之受，灋于司马，以作其众庶及马牛车辇，防其车人之卒伍也】。
虞人莱所田之野，为表百步，则一为三表，又五十步为一表，【除地为莱，立高木为表，示人进止之处，五十步表，乃大司马，所居去后表百步之半也，】田之日，司马建旗于后表之中，【即五十步之表，】羣吏以旗物，鼓铎镯铙，各帅其民而致【旗物，即司常于国之大阅，赞司马所颁，仲秋治兵，复辨之，鼓铎镯铙，即鼓人所教，仲春振旅，复辨之，至此，则大简阅之也，】质明弊旗，诛后至者，【旗者，期也建旗以期，其至期而不至，侮慢不恭者也，弊旗，诛后至者，此军灋之始】。
乃陈车徒，如战之陈，皆坐羣吏听誓于陈前，【羣吏司马所合卒伍，师帅而下也，誓若甘誓，牧誓及条狼氏所职，谓大将之戒令也，】斩牲以左右徇陈曰：不用命者斩之，【徇恤运反】。
【凡用大众，大将誓以出师之意，并告师众，以所当禁戒者，于是斩牲徇陈，行而示之，不用命者，如其牲，盖军令不一，则无统而众乱，故军灋不用命，虽有功必诛也，】。
中军以鼙令鼓，鼓人皆三鼓，司马振铎，羣吏作旗，车徒皆作，【鼙音脾，○令鼔盖击晋鼔鼙字未详，鼔人皆三鼓，兵以鼔进也两司马振铎以通鼓，作士气也，羣吏作旗，凡正旗，傔旗皆立车，执辔徒立，示将行也，○傔音欠】，鼓行鸣镯，车徒皆行，及表乃止，【师帅，旅帅击鼔以行伍长鸣镯，以节鼔于是车徒皆行，自五十步，表进至后，表】三鼓，摝铎羣吏弊旗，车徒皆坐，【摝音鹿掩也，两司马手掩铎声，羣吏旗皆偃，于是御者步者皆跪，旗举则作，卧则坐此作止之灋】。
又三鼓，振铎作旗，车徒皆作，○鼓进，鸣镯车骤徒，趋及表，乃止，坐作如初，【鼔势前进车，骤徒趋者，以渐赴敌也，自后表进至中表】。
【鼓慢则缓行急则疾行此疾徐之节】
乃鼓车驰徒走，及表乃止，【乃鼓者，鼓急疾不暇鸣镯，以节之也，车驰徒走者，对敌行益疾，自中表进至前，表】鼓戒三阕，车三发徒三刺，【阕音缺，○疾雷击鼔曰戒每鼓戒，一则车一转，发徒一击刺戒者，作气使战，阕者不极其力，书所谓乃止齐焉，是也。止于三示敌已服】。
乃鼓退，鸣铙且却，及表乃止，【铙，卒长所执，以止鼓者，及表乃止，自前表退，至中表也，】坐作如初，【如初者三鼓，摝铎弊旗，车徒皆坐，又三鼓，振铎作旗，车徒皆作】。
【旗卧则坐举则作退军，亦有节度，如前○，以鼓进以金退，此进退之节已上，仲冬教大阅之，灋】。
遂以狩田，以旌为左右和之门，【植旗于左右，以为门军门曰：和师克在和也，】羣吏各帅其车徒，以叙和出，【以次第出和门，】○左右陈车徒，有司平之，【门之左右，各陈车徒，使有司平叙之，】旗居卒，间以分地，前后有屯百步【，凡旗常居一卒之中，百人悉聚于旗下，可以知部曲所属，因而分其所屯之地，凡设围之，屯前后错居，相去百步，此防数之节亦竒正之意也。】有司廵其前后，险野人为主，易野车为主，【险野人为主者，人在车前以为辅，易野车为主者，车在人前，以为卫也，】既陈，乃设驱逆之车，【驱逆者，驱在外之禽，趋于获逐，脱走之禽，反于围，此但设之至，百姓畋猎，然后用也，分屯地以防数，廵人车之险易，设驱逆以期，大获，此皆田之要务，已下皆为田事】。
有司表貉于陈前，【见前振旅，】中军以鼙，令鼓鼔人皆三鼓，羣司马振铎，车徒皆作，遂鼓行，徒衔枚而进，【衔音咸○鼔动而军作鼔行而军行一如前，大阅旗鼔作止之灋，】大兽公之，小禽私之，【大兽公之者，百姓先公后私之意，小禽私之者，人君与民同利之意，诗献豜于公言，私其豵，意亦如此，○豜音肩，三歳豕豵音宗，一岁豕】，获者取左耳，【亦如军，灋之执馘也，○馘音国，】及所弊，鼓皆駴，车徒皆噪，【駴戒通，噪恤告反，○田猎，尽其所禁之处，兽益多而穷，廹于是鼔益急疾车，上与步卒皆大呼，俟大获而后止，】徒乃弊，【冬田用众多，百姓竭作，故以徒言】。
致禽【虞衡植旗甸，祝致之也，】馌兽于郊，【馌音叶，餽也，○至郊，而索享百物，以兽餽之，】入，献禽以享烝，【入国而为冬，烝之祭】。
【按师田之政，圣人所以仁义曲尽而有国者之至急务也，安而忘战则危，无事而教杀，则不祥，是故因田以寓军灋，盖夷狄，冦贼如禽兽，禽兽害人，如冦戎，故教战而继之以田也，田而必先教战者不用，不教之民，以战也，○仲冬教大阅阅简也，大简阅其军实，农隙而可以大用其民，盖行之非一，故传曰：三时务农，一时讲武三时，农事方殷，非不用也，但可一为之冬，则农功已毕，故曰大阅。其礼为特备，其行当不一，而三时之田，皆以是为凖焉，三时田灋，非有畧也于冬述之，不复重出耳，兵出曰治兵，入曰振旅，仲春为一歳教战之始，而曰振旅者为仲冬，大阅之后，将收而藏之，藏之以礼，则用而不忒，故曰振旅者，反尊卑也。反尊卑也者，出则壮者在前，老者在后，入则反之，所以明尊卑长防之序也，其田之名曰搜搜之，为言搜也，鸟兽方孳尾，搜取其不孕字者，故孕者虽获，而不献也，茇舍者田间草，宿止舎之名仲夏讲武，而曰茇舍者，夏则百姓毕，出郊野以治田，夜则止宿于草舍，恐有非类之侵，故取名于茇舍，雍氏春令为阱防，亦此意也。其田之名曰苗，夏苗在田，故除禽兽之害苗者，蜡之迎猫迎虎者，谓是故也。四时皆治兵，而秋独专其名者为仲冬，大阅之始，故以出兵为名也，其田之名曰□，□之为言杀也，秋气肃杀，顺天时，以裁物之过也，○旗鼓号名者，军之耳目教战，莫此为急，四时之田，靡不用之，春而辨，鼓铎等器，郑氏谓象雷发声，故以辨其声为主，亦犹攷工记云：冐鼓必以啓蛰之日也，夏而辨号名之用者，夏主夜宿，夜战声相闻，故以辨号名为主也，秋而辨旗物之用者，秋气清明，物色莫辨于秋，故以辨其色，为主也，用之者，四时皆然，不可有缺也，辨之者三时，各专其一，则习之审也，○其田之灋，有火，有车有罗者，昆虫未蛰，不以火田，春而火止，故春以火言鸠化为鹰，然后设罻罗，秋而始罗，故秋以罗言四时，非不用车也，夏无火罗之用，故单以车言，冬则兼而用之，故言及所弊，百姓竭作，因以徒言也，○圣王之于祭祀也，必有资于物故，其于禽兽也，非独去其害，亦所以资其用，故田之后必终之以祭，四时皆有宗庙之祭，禴夏以迎来，烝冬以送徃错举其盛者也，春秋皆祭社，独于春言者，土方施功也，秋田主祭，四方报成万物也，圣人之于禽兽，不得不除也，而必有其名，不得不用也，而必以其礼，且物之害人常也，故四时之田有定，时人之害，人无常也，故为之备，有急则移而用之耳，实教战也，而不以为名，若无形也，而实藏其用，此师田之政，所以为仁义曲尽也，○孳音自擭音话，□古狝字，又作□】。
及师大合军以行禁令以救无辜伐有罪
【大合军者，合聚军众，兵车之防也行禁令，若葵丘，五禁及令贡赋救无辜，如救围救伐，兴灭继絶伐有罪，即九伐之灋，以此三者而后合军，否则不为徒防也，】。
若大师则掌其戒令，【戒令即军灋也，】○涖大卜，【用兵，必先于卜，司马灋曰：上卜下谋，是谓叄之】，帅执事涖衅，主及军器，【主谓迁庙之主，载于齐车，凡帅既受甲，迎主于庙，及社祝奉以从军器旗鼔戈兵之属杀牲，取血涂之，】○及致建大常，【即王之大常，画北斗，其上者按巾车，大常以祀大白以即戎，今大师而建之者，记曰：招摇在上，急缮其怒，旧注解云：即北斗第七星名摇光者，以其杓尾用，以指十二方，军中贵于指挥，故以取义，非画日月之大常也，若兵车所建，则仍用夫大白而已，王都之，众皆王之亲兵，王亲御六军，则司马为王建之，若司马居中军，则代王之将且有社宗，故亦得建之，以其旗之至尊，故称大也。余详见九旗，总释】比军众，诛后至者，【比上声，○比其军，众之在否？而戮其犯命者，】○，及战，廵陈眡事而赏罚【，对敌交战，时亲廵陈后，恐有疎虞以致蹉跌，及眡其事，机以为变化，其有功辠者，因而赏罚之，与安坐城堡，而唯遣师出战者异矣，】○若师有功，则左执律，右秉钺，以先恺乐献于社，【司马灋曰：得意则恺乐，恺歌胜军乐也，乐师执同律以听军声，】若师不功，则厌而奉主车，【厌入声，丧冠也，】王吊劳士，庶子则相【，士庶子之死事者，司马相王，亲吊劳之】。
【此大司马于用兵，时所掌始终节目，掌其戒令者，凡师之进退迟速，并大司马掌之，君不得而与也，涖大卜者，眡其吉凶，以为行止也。衅主及军器助以生气，使之神也，建旗弊旗，齐其众也，廵陈眡事者，战，危事，与众共之也，师有功，献于社，后土之神助，有道而立功也，执律奉天讨也，秉钺所用，以胜之器也，厌而奉主车，军败，以丧礼处之也，王吊劳士，庶子者嘉其忠，为众劝也，虽大捷，必有横罹锋镝者，人人死战，斯无大败之军矣，】。
大役与虑事，【与去声，○虑计谋之也，】属其植，【植筑城桢也，属谓分任】受其要，以待攷而赏诛，【要者功程之簿书，事成攷之】。
【大役任，众属军礼，故经营其事，而为之者，司空，大司马与其谋，赋之丈尺，而使分任之者，量人大司马主其数，执其要簿，而攷之者，乡师大司马，行其诛赏】。
大防同，则帅士庶子而掌其政令，【司士防同賔客作士，从诸子防同賔客作羣子从并司马帅之而掌其职事之戒，令】。
若大射，则合诸侯之六耦，【大射者王，将祭射于泽宫，以选士也，王射三侯，以诸侯为六耦，大司马，主射正，故合其耦，卿已下，其射人合之欤？】。
大祭祀，飨食，羞牲鱼，授其祭，【牲鱼鱼牲也，少牢篇主人，主妇尸侑各一，鱼加膴祭于其上，司马主进之，祭祀，授尸祭賔，客授賔祭也，】。
大丧，平士大夫丧祭，奉诏马牲，【平谓正其服位丧祭，遣奠也，马牲，夏官所有事也，】。
【按干为马，属天官羊，大畜属夏官，天官总赞王牲，无所奉马，乃司马之所，有事故主，奉诏马牲，而羊则特设小子一官，以掌之也，观丧祭奉诏马牲及以司徒奉牛牲司，冦奉犬牲之例推之，则大祭祀，当奉马牲，盖互见矣，】。
小司马之职，掌凡小祭祀会同，飨射师田，丧纪掌其事，如大司马之灋。
【祭祀，飨食，羞牲鱼，授祭会同，率士庶子，而掌其政令，大射合耦，大师掌其戒令，莅大卜衅，主及军器，比军众廵陈眡事，大田戒，众庶掌畋灋，大丧，平士大夫，此皆大司马之职也，其七事之小者，小司马专掌之】。
军司马
舆司马
行司马【已上三官职掌缺】
【按军司马者，军中执灋之官，犹后世都虞侯也，凡一军仪制之举，废人才之进退，军将之得失，士卒之功罪，靡不司之，昔王仪为司马昭司马得以言上将之咎，秀实为白孝徳都虞侯得以专骄军之戮，所以佐大小，司马者也，舆司马者，主一军之车，车必有骑，故天文谓之车骑，行则以为乘载，止则以为营卫，战则以为冲突，兵家莫重之器，此官，掌其收藏出入，师行则主营卫，车战之事，使无离次，不齐也，行司马者，主一军战陈，行伍坐作进退之灋，凡军灋，左右前后，各司其局，士大夫死行列，故费誓曰：马牛其风，臣妾逋逃，勿敢越逐，祗复之牧誓曰：不愆于六步七步，乃止齐焉，不愆于四伐，五伐六伐七伐，乃止齐焉，如是，则人有统摄，而无奔溃之患，勇怯并奏而无罢敝之虞矣，凡行阵之事，多于车而舆司马为上士者，盖舆，皆士大夫所乘而行，则兼夫贵贱，且车以为营卫，亦先为不可胜之意也。按易大传曰：离也者，明也；万物皆相见也，于是雷雨作，而物与无妄，此天之政也，王者奉天讨罪救民，水火之中，如雷霆之威，如时雨之降，天下之政莫大焉，司马所以称为夏官也，粤稽虞廷，兵革罕用，分掌于六事之人，而未有专官，中古防患深逺故特设夏官，掌政而专统六师，然观夫职方险固等职，皆主于控制，四海之大端，治乱者以不抵于乱为务也，兵甲弓矢等司，必先于自卫，用兵者以不可胜为贵也，大仆等官，以通达上下，司士射人，以辨论官材，伐无道，诛不义，以方域乂安，进贤兴功为先也，以至天子侍御，仆从舆服灋驾，靡不统焉。而皆主于格，王正厥事者，正君而后可以正天下也，后之言兵者，率以谓武人之事而治平，尚文则每轻之，殊不知吾民，非此则不生，国家非此则不安，圣人制兵之始，其原出于天地生生之心而已，故非体，天地好生之徳者不可以语兵，非有刚大浩然之气者不足以用兵，夫岂勇夫捍卒，抚劒持防之云：故苟有一毫功名利达之念，即逆天地好生之心，尚可与议，周公夏官之防哉？诗曰：上帝临汝，无贰尔心，斯得之矣，或疑大司马当申明军灋，而周礼若缺然，何也？盖八阵之灋，始自黄帝厯代相传，不废大公，推而演之，自有成灋，亦如礼之有仪礼筮之，有周易有事，则举而用之，故此自不得而详耳。愚因述风后握机经传，为翼传之，一以为用兵者攷焉，】。
司勲，上士二人，下士四人，府二人，史四人，胥二人，徒二十人，【大司马，主进贤兴功，以作邦国之治，故司勲属焉，】。
司勲掌六乡，赏地之灋，以等其功；【六乡，无闲田载师，赏田任逺郊之地六乡字误，当作六遂，】。
【高爵厚禄所以待贤人者至矣，而复有所谓赏；何也？大宰曰：予以驭其幸，司士云，唯赐无常，盖有功而获上利国，爵禄不足以尽之，或赐之货贿，则王府典妇功，所掌或赏之以地，则载师所谓赏田，盖地掌于载师，而灋掌于司勲言，灋者，地有差等，功亦有差等，故等其功而赏之也，】。
王功曰：勲，国功曰功，民功曰庸，事功曰劳，治功曰：力战功曰多。
【一贯三才，曰王王功者，若古帝王之佐，裁成天地之功也。国功者，若伊尹之不私其君，石碏之不私其子，唯以计安社稷为事也，民功者，若后稷教民稼穑，而民不阻饥，契为司徒而民成，有功徳于民也事功者，若禹之治水，防之典乐，伯夷降典，为其事而有成绩也。治功者，若召公之循行南国，毕公之保厘，东郊为政，而有治平之功也。战功者，若师尚父之时，维鹰，韩信之，战胜攻取也。六者之功，周公以义定为六字，今以字书攷之，勲功劳力，皆以力为主，以人致力所为也，从□言有大功者，光烈烜赫也，从工为功，以运筹如工也，从营省为劳，以经营而力殚也，力者竭力，无余之意，庸事也，民功主事，故曰：庸多者有余之意，武不可黩，故谓战功曰多，此六事相比，第为六言而有定，然功勲劳字，亦有通用，如云勲劳防勲之类，不必拘也，已上等，其功大小之名】。
凡有功者，铭书于王之大常，祭于大烝，司勲诏之【，铭之为言，识其名也，大常王之旗，生则识其人之功于王之大常，君牙之命，所谓纪于大常是也。又古之有功者，铭于宗彞，亦谓之常二者，其兼用欤？冬祭曰烝，祭于大烝者，配享庙廷，盘庚所谓肆予大享于先王，尔祖其从，与享之也，又月令季冬毕山川之祀，及帝之大臣，亦祭有功之事也；铭之以示着，存于心祭之，以示报功之无尽，皆司勲告于王，而为之已上，报大功之礼】。
大功司勲藏其贰，掌赏地之政令，凡赏无常，轻重眡功，【司约，掌治功之约，天府藏邦国之治中，内史出王之赏赐其贰，则司勲藏之，盖如事劳，而时有剧易战多，而敌有坚脆，不可以豫定，但当视功之大小以为赏，地之轻重，其政令皆司勲藏其贰以为节，量之方也，已上赏地，轻重之政令，】。
凡颁赏地三之一，食唯加田无国征，【征一作正】。
【赏地不止于王臣，诸侯有功而庆以地者亦在其中，赏地必闲田，故初受之者，止可以当下等，再易之地，三分而食其一，苟如上地之赋，则民不堪，田将弃而受之者无益矣。加田者莱田也，荒芜之田，尽民开垦，无赋役之征，庶地辟民足而国，自富于下，必至民稠，而地有限，然后分授于民，以息其争夺耳，后世垦田，未几而遽复其税，田卒汚莱，皆因见小利而不知大利故耳。此句因颁地之灋，故类及之，已上赏，地征敛之灋】。
马质中士二人府一人史二人贾四人徒八人
马质掌质马，【质者，平成之义，谓平其马价而成，其交易也，】马量三物，一曰戎马，二曰田马，三曰驽马，皆有物贾，【驽音奴，贾价通○马之等，一为戎马二，为田猎，三供冗役，马类虽多，而唯此三者可以通于上下之用，其贸易为最多，故以此量之，使皆有物色，价直也，】纲恶马，【马有覂，驾破车，而其才可用者，则以索纲维而驯习之制，其奔踶之性，○覂音俸逸也，踶题，第二音】。
凡受马于有司者，书其齿毛与其贾，马死，则旬之内更旬之外入马耳以其物，更其外否？
【受马于有司者，丘甸之民，及凡民买圉人之马也，未及旬而马死，病有未卖之前也，故依原价而偿，与之过旬而死，先不甚病，任之过其任也，故使之入马耳，依其色而偿之，不足于原，价两分其灾也，二旬之外，则先无所病，买者之过，故无所偿，圣人大公之心，虽小事亦无不得其平也】。
马及行，则以任齐其行，【行音杭，○及行，谓始当驾者，任之以物，使之致逺因而知其所载之轻重，所行之逺近然后可以齐其行等，随所任使，而不偏矣，】。
若有马讼，则听之，【买卖马有争者，马质掌其事，故听之，】禁原蚕者，【易大传曰：干为马，蚕书，蚕为龙精，月値大火，则浴其种，至四月，纯乾卦气，而蚕功告成，是蚕与马同气，物莫能两大，原，再也，禁再蚕者，恐伤马也，】。
【校人所掌，皆公马也。其名物教治，委任责成之，灋详矣，然乡遂公，邑民间之，马甚多也，故复设此官以统之，马量，三物以定其价，纲恶马齐其行，以教导之禁，原蚕以蕃育之，此皆所谓马政也，至阙， 有丰耗，王马不足，则买于民有余，则卖之，及夫民间之卖粥者，故有受马，有司之例，与夫马讼之听，而以马质命官也，】。
量人下士二人府一人史四人徒八人
【司马掌邦灋，几言灋必以度言度者丈尺之谓，事之灋，则必起于度数，故量人属之，夏官也】。
量人掌建邦之灋以分国为九州
【制畿分国邑，夏官之事，先言王国，以之为则也，州古文作□，象水中可居旁有二水为界，故凡界限而可居者皆谓之州，非必海内之九州，及州乡之州也，分国为九州者，国中最大之道，纵横各二，则国中之地界为九区，若井字然，故曰九州也，】。
营国城郭，营后宫，量市朝道巷门渠，造都邑，亦如之，【内城外郭，王后之宫，前朝后市，其道路沟渠门巷，皆有纵横广狭之度数，若攷工记，匠人所载，是矣。不曰王宫，而曰后宫者，王有前朝五门，所居止于路寝，后所居有六宫之众，宫室为多，故以为言，然亦总曰王宫，故又名王之北宫也，王国既定，五等之侯国。三等之采地顺，是以降而为隆杀焉，皆量人掌之】。
营军之垒舍，【垒军所屯之壁，舍士卒之居，】量其市朝，州涂军社之所里。
【夫师众所居，非可苟也。八阵之灋，中军倍于四正，以为提挈，弛张四正倍于四隅，以为辅翼游军，别存三之一以为应援，营中大道，纵横各二，所谓涂也，其地分为九，所谓州也，前有朝为天子，诸侯大将临众之地，后有市以为，兵众贸易之所，左祖以听命而行赏，右社，示有尊以行罚，畧如国中之制，安营皆然，多无所加少，不可损者也。但军行众寡不同，则垒舍，大小亦异，苟地余于人则营阵，空疎人余于地，则众廹促故量地之广狭，可以知容众之多寡，因众之多寡，以为营垒之大小，握机经云：先出游军定两端，孙子云：地生度，度生量，量生数，数生称称生，胜皆谓是也。】。
邦国之地与天下之涂数皆书而藏之
【邦国之地，有方圜山川之广狭，天下之涂有曲直，攴凑之逺近并书而藏之，若封国庆削，廵行征役，皆于是乎攷之以量，人主长短之数也，】。
凡祭祀，飨賔制，其从献脯，膰之数量，掌丧祭奠竁之俎实【膰，一本作燔，竁昌绢反，○仪礼献尸以燔从，献賔荐脯醢，数量者，仪礼脯十脡，各长尺二寸，是其多少之数，长短之量，又如大行人所掌，賔客飨食之数也。竁穿圹，名丧之祭，与竁而纳遣奠之笣，筲亦有数，并量人制之，以其主度量为职也，】。
凡宰祭与郁人受斝，歴而皆饮之，【斝音假，○宰字义疑，旧说大宰摄祭，非也，王不与祭，则宗伯摄位，太宰无摄祭之礼，按郁人职曰：大祭祀，与量人受举斝之卒爵而饮之，此宰字当作大○举斝，卒爵者谓尸嘏王，而二官共饮，其卒爵也，歴谓更歴饮之非一人，余见春官，郁人】。
营国九州经纬图
营军垒舍图
小子，下士二人，史一人，徒八人，【主用羊之礼事】。
羊人，下士二人，史一人，贾二人，徒八人，【主共羊牲】。
小子掌祭祀，羞羊肆，羊殽肉豆【，刘氏曰：羞进之也，羊肆，谓朝践献腥，四叚，其牲为豚解也，羊殽，谓馈食献熟，体解骨节折而爓之，以酳尸也，肉豆谓切肉而以豆羞者也，】。
而掌珥于社稷，祈于五祀，【珥并传，刵衈音，筮祈并传，刉音期】。
【周礼祈珥之文，非一春官，肆师职曰：及其祈珥，秋官士师职曰：凡刉珥，则奉犬牲，犬人几几，珥沈辜旧注云：衅礼之事，愚以谓非也。此盖用为盟诅之牲耳，尝观戎右云盟，则赞牛耳，桃茢，司约云：若有讼者，则珥而辟藏，故知盟则割牲，取耳珥之谓也，又司盟云：既盟，则为司盟，共祈酒脯，盖杀牲以祈明，神祈之谓也，此三节为可徴若释之为衅，则如小子，羊人既言祈珥，而又言衅，不几衍文，且大血，能杀隂灵庙以聚祖考之精神，苟以之而衅庙及器不几于散祖考之神乎？故六畜惟牛，羊，鸡豕可以为衅，孟子牛何之？将以衅钟以羊，易之杂记，衅庙以羊，门，夹室以鸡，又曰：凡宗庙之器其名者，成则衅之以豭豚，未闻有衅犬者，故犬人亦未尝有衅之文也，若盟诅，则六牲皆用之，故如司右之，赞牛耳，羊人之祈珥，犬人之几珥，又史称刑白马而誓，诗云：出此三物以诅尔私，即左氏郑伯使卒出豭行出，鸡犬诅射，颖考叔者，是知六牲皆可用也。旧注又以毛牲曰：祈羽牲曰：珥愚亦以为非也，盖毛牲则有耳，故珥者杀毛牲之名，社稷大神，故谓珥于社稷，羽牲，但取血以祭曰祈，五祀神小，故谓祈于五祀也，若祈珥之文，经传参用不一，其用祈者，取祈神之义，用刉者以刀杀讫之义，古文别作，从血谐几声，今用几者之误，其用珥者，象牲耳，在玉敦也，杂记作衈，从血或作刵，从刀割耳也，亦通】。
凡沈辜候，禳饰其牲，【沈谓貍沈祭川辜，谓磔牲以祭，月令九门磔禳，以毕春气，祥禳灾，饰其牲，洁而牵之也，】衅邦器及军器【邦器，礼乐及祭器之属，军器五兵，鼓铎之属衅之者，一取其坚二，取其神也，】。
凡师田斩牲以左右徇阵
【大司马斩牲以左右徇阵曰：不用命者斩之，属于小子者，羊外柔内，刚狠不从，人牵羊者，当其前则不行，故以之徇不用命者，卿子冠军，誓于军曰：狠如羊，贪如狼者斩之，亦此意】。
祭祀赞羞受彻焉，【大司马羞牲鱼，小子赞助诸宰君妇，废彻之时，小子受之】。
羊人掌羊牲，凡祭祀，饰羔祭祀，割羊牲，登其首，凡祈珥，共其羊牲，賔客共其灋羊，凡沈辜，禳衅积，共其羊牲，【积音渍，○羊所共，莫重于祭祀，賔客饰羔，小祀也，割羊牲，大祀也，曰饰，曰：割亦互文，灋羊饔飱牢礼，有灋者祈珥，沈辜候禳衅，皆常事，羊人共之，积义未详。旧说实柴焚燎也，】若牧人无牲，则受布于司马，使其贾买牲而共之，【贾音古，○牧人无牲者，或朝防之年，用羊之多，或羊遭疾疫，而衰耗也，羊人之属，有贾二人，使买于民间，而充之】。
【羊火畜，故属于夏官，羊人掌羊牲者，但主畜养及宰杀耳，其肆解割烹，豆实皆小子掌之，盖知礼仪者也，及夫用羊以为，衈衅徇阵，皆非羊人所与，故设官在羊人之上，且兼赞司马之羞，有司之彻，皆小事也，故以小子名官】。
司爟，下士二人，徒六人，【爟音贯，○；火，南方之气而盛于夏，故夏官特设司爟之官，】司爟掌行火之政令，【凡火之政令则专行之，如下文所言也，】。
四时变国火，以救时疾，季春出火，民咸从之，季秋内火，民亦如之。时则施火令【内音纳】。
【火之气行于天，其质藏于地之木石，其用则司于人，故以寒暑之大分，言在天文大火之次，于星为心，其出也，以夏正之三月，而位建乎辰，于时为暑，其入也以夏正之。九月，而位伏于戍，于时为寒，而凡水旱灾祥，于是生焉，以四时之木所生，言榆栁先百木而青，得东方木气之盛，杏木心，赤得南方之色，柞楢文理，白得西方之色，槐檀木心黒得北方之色，桑柘皮里皆黄，得中央之色，而人之资于木以火食者，疾病寿夭，于是生焉，四时变国火者钻鐩，改火以为饮食之用，依歳气而无使亢不及，所以救民之时疾也，季春龙见出火，季秋龙伏纳火，先儒以为当有祭祀之礼者良是，而凡百工之范金合土者靡不因之，以为作息，所以顺天之道，而无水旱，火灾之流行也，至于出火，内火之时，又因而施火，令即变火出，纳等灋也，○禁与令不同，夏属火，故掌脩火利之令，秋主刑，故掌除火害之，禁义各有在也。】。
凡祭祀，则祭爟，凡国失火，野焚莱，则有刑罚焉，【祭祀，则祭爟者报其利物之功，国失火，则有延烧之祸，其不谨慎，当戒野焚莱，则失由牧之利其放僻，当惩司爟主火，故司其事也】。
【按万物之所以得生者隂阳二气而已，阳之盛为火之热而物资之以畅茂条达，否则萎而不荣隂之极为冰之寒而物资之以缩，聚坚凝，否则散而不收，然火有出入当出，而大早则过盛而为灾，当伏而不伏，则错行而伤隂此春秋所以出火，内火也，冰有藏啓，藏之以抑伏藏之火，俾之休息，啓之以发，沉伏之隂俾得制火，此冬春之所以藏冰开冰也，夫天地之灾，犹人身之疾人之疾病，皆以气行大过则血行不及而百病作，故治疾者多以滋隂降火为主，天地之气，亦惟阳之妄行而隂不及从于是乎有灾，是故夏旱则秋涝，冬雷，则春隂凡震雷冰雹，皆阳驱隂急疾所致也。故调元者，亦以宣隂助阳为贵，司爟凌人，皆此道也，周公设官，言火非一，司爟于夏，所以裁成火之道，司烜于秋，但取火之明以为用，余则脩火之禁而已】。
掌固，上士二人，下士八人，府二人，史四人，胥四人，徒四十人，【掌城郭，沟池树渠之固，令民可守以为安者】。
司险中士二人下士四人史二人徒四十人
【掌天下险要之地，及畿内设险以守国者司险，执其图要而已，周行天下者，其徒为之也，】。
掌疆，中士八人，史四人，胥十有二人，徒百有二十人，【主王畿千里，四面封疆之境，地广而逺故官吏之多，其士以八人者，盖四正四隅也，】。
候人上士六人，下士十有二人，史六人，徒百有二十人，环人，下士六人，史二人，徒十有二人，【几士之能为环人之事者，其数不可拘此官，特掌其人，故有定员，史二人者，掌其録籍徒十二人，以给六人之徴令也】。
掌固，掌脩城郭，沟池树渠之固，【渠字义疑，盖既云沟池，不当复云渠也，司险云，设国之五沟，五涂树之林，以为阻固，则此亦当云树涂或是衢，字声相近，而误】颁其士，庶子及其众庶之守，设其饰器，分其财用，均其稍食，任其万民，用其材器【材谓藩落之材，出于山林，器谓堑筑之具，若费誓之桢干】。
【凡建国宫城之外，为官府百族所聚，则有城以为之卫，附城为民居，复有郭以为之辅，城郭之外，皆为之沟池，暴客无所容足，沟池之上，为之衢，以通行树之林，以为阻戎马，不得驰骤，然后王公得以安其居焉？然有其固而无其守，犹无固也，于是颁其士，庶子及其众庶各有信，地无得失守，设其矛盾，旌旗以耸，眡瞻备非常，然苟不恤其私，安能徒手以为守乎？故必给之财用，量地分之，供其饍食，计功均之，凡材器任于万民而用之，盖士卒无他，累所以能责其致死，弗去也，】。
凡守者受灋焉，以通守政，○有移甲，与其役财用，唯是得通与国，有司帅之，以赞其不足者。
【各致其守，此各地各司之事也，如此，则呼吸不通，首尾不应，故凡守吏必受灋于掌固，而通其守政，庶乎缓急相应，援声势相依，辅而四面逺近皆通贯连络矣，至于荒僻或变，故兵甲不备，力役不供，财用不给，则无以捍患而集事，故为通融之灋，以其有余而赞其不足，国有司者，掌甲兵，财用人民之官也，与之参议，斟酌恊同，帅之在此，必不得已而后资于彼，在彼必有所余而后可济于此，必掌固主之，不敢私有所通也，○此通守之政】。
昼三廵之，夜亦如之，夜三鼜以号戒，【鼜音戚，解见鼓人】。
【有其守，而不廵之犹无守也，故城郭之守必书，夜不离其局，而守吏于昼夜各三廵之夜，三鼜者，一以为三廵之表，号一以惊戒，众庶也，○已上王国，城郭固守之，灋】。
若造都邑则治其固与其守灋
【城郭，沟池树渠之固，与其守灋皆如王国○，此都邑固守之，灋】。
凡国都之，竟有沟树之固，郊亦如之，民皆有职焉，○若有山川，则因之。
【竟疆界所止之处，国之竟为近郊，近郊之，竟为逺郊逺郊之竟为野，每县都亦有郊野，封以为之界，沟以为之限，沟上有涂以为行，其封涂之上树，植以为之阻，固民皆有职者，谓有世守之民，则不至于頽夷消落也，山川若殽，渑成臯，汉水浊河，及凡髙下自然之险为守者，当因之不必计，地里之广狭而别，为其难也○，此国郊固守之，灋○渑音免】。
【记曰：城郭沟池以为固，易曰：王公设险以守其国，分而言之，在国曰固，在野曰险，故周礼设官，掌固主国都，至于郊，掌疆主王畿之境，司险者则自王圻之中以至于九州之内，无不有以守而达之，司马握军旅之重，而要害之地，实攻守大计，三官所以属于夏官也，固者，人工所为致力为难，故自内而及外，以渐而杀险者，地利自然，守之为易，故先逺而后近以渐而密也。】。
司险掌九州之图，以周知其山林川泽之阻，而达其道路。
【周知山林川泽之阻，则可以控御侯国。又名山大川，不以封也，达之者使合，方氏达之刋，辟其山林，津梁，其川泽，有事则守之以为固，所以待暴客，无事则达之以为一，所以便行旅】。
设国之五沟，五涂而树之，林以为阻固，皆有守禁，而达其道路。
【王畿之内，畎亩之中有无形之险，遂沟洫浍川，非止于通水而已，即有沮洳之阨，径畛涂道路，非止于徃来而已，即有曲折之艰，涂而树之林，非止固其土而已，即有蔽遮之阻，是故胡骑不得长驱，戎车不得，骤所以为善，故尽东其亩，唯子戎车是利，此齐所以责晋也，守禁者沟涂树木，皆有守者，而有厉禁不得伐损也，达其道路，谓脩除荆棘，设立桥梁，使无阻塞不通也，】。
国有故，则藩塞阻路，而止行者，以其属守之，唯有节者达之，【国有故解，见宫正遮迾闭絶要害之道，使其胥徒之属，帅其民以守之，无节者不行，有节则达之】掌疆，【职掌阙】。
候人各掌其方之道治，与其禁令，以设人，若有方治，则帅而致于朝，及归，送之于竟。
【賔客各有所来之方，所由之道候人分而掌之，道治，谓在道迎賔客之事，禁令谓禁止奸盗，及来之不以灋者，设谓选侨捷，士卒诗，彼人兮，荷戈与祋是也。方治谓四方朝贡，讼狱之政事，掌其迎送，以防暴客，凡此皆人之责也，○职与秋官之环，人职方氏之怀，方氏相类，然环人主迎通賔客环卫于舘舍，秋官禁戒之事，此则掌道治护卫于行道，夏官武人之事，怀方氏主来，四夷之人，其职在畿外，此则主畿内所以不同，祋都律反】。
环人掌致师【，将战，而先犯敌，折馘执俘，示其必战之志，】察军慝，【军士隂怀异谋，将为不轨，伺察以告】，环四方之故，【奸宄发觉，及疑狱未明之类，使周旋几察，】巡邦国，【无事之时，亦使之巡视防患于未然，】抟谍贼【抟，谍音慱蝶，○敌国反间，为国贼害者，抟而执之，】讼敌国，【与敌国，争论曲直，若齐国佐，楚屈完如师也，】军旅，【如鹰，之谓壮，耀威武以示敌，俾之夺气，而怯惧，】降围邑，【负固不服，以师围之，围而不屈，能出入，其所守之中，而卒降之，若宋华元登，楚子反之，牀而语之者】。
【按环佩玉，名规二玉以相连，周流不穷者也。此官所掌，若察军慝，环四方之故，巡邦国抟谍，贼皆周行，无停留之意，又环反也，言徃而复反也，此职若致师，讼敌国，军旅降围邑，皆于战事徃而能反，故以环命官，夫士卒以必死为名，取其致身之义，此以必反为名，取其骁勇之义也，凡此皆非经常之事，必跅异等之事，而后能之，不可以常灋拘，不可以常礼待，在大将左右，以备一时差遣，自有不可少者，故特为命官，其本末，具举者与，又按候人，虽主迎賔客，而亦主禁其不当入者环人，虽主战事，而亦主环四方之故，故属之，掌固】。
挈壶氏，下士六人，史二人，徒十有二人，【挈坤结反】。
挈壶氏掌挈壶以令军井，挈辔以令舍，挈畚以令粮，【畚音奔】。
【大众所集，号令不能相闻，有事各以其物为表，则令简而趋疾，于事为便。壶所以汲水，故令井以壶行，以车马为事，止则卸车，解辔以舍为安，故令舍以辔，畚以盛米，故令粮以畚，挈之者各县于所当受之处，使士卒望而知之也，】。
凡军事，县壶以序聚，凡丧，县壶以代哭者，皆以水火守之，分以日夜，及冬则以火爨鼎水而沸之，而沃之【，行夜所击木军中，戒守贵严聚者，众人之称，劳逸贵均，故次序之初丧，哭不絶声故更代而哭曰序，曰：代须县壶，乃无差忒，郑氏曰：以水守壶者谓沃漏也，以火守壶者，夜则视刻数也，分以日夜者异昼夜漏也，漏之箭，昼夜共百刻，冬夏之间，有长短焉，冬月水冻，漏凝不下，故以火炊水沸之，而沃于漏也，按壶承水，器瓦壶以汲水，民间通用铜壶，以为漏刻，古今灋器也，朝廷朝夕之礼，及国家大事，与夫民生日用，非此无以知其时刻在天文为下垣之渐台，故设官专董其事，而军事严丧事遽，故特举以见例，军井舍粮三者，以其刻期之事，故兼掌之。以其为灋度之事，故属之夏官，又春官鸡人，凡国事为期，则告之时而齐诗，不能晨夜不夙，则暮序云罪，挈壶氏之不能共职者，盖天子备官，故挈壶掌漏，鸡人告时，诸侯则掌漏告时，一于挈壶氏微有不同】。
射人，下大夫二人，上士四人，下士八人，府二人，史四人，胥二人，徒二十人，【主司射事，礼灋之官】。
服不氏下士一人徒四人
射鸟氏下士一人徒四人
罗氏下士一人徒八人
掌畜下士二人史二人胥二人徒二十人
【按服，不氏主服，猛兽射鸟氏掌射鸟，皆司马兵家之事也，罗氏掌罗捕鸟，离为网罟也，掌畜掌飬鸟，夏为南方在天，为朱鸟也，故四官属之，夏官射人】。
射人掌国之三公，孤卿大夫之位，三公北面孤东面，卿大夫西面，其挚，三公执璧，孤执皮帛，卿执羔，大夫执鴈，诸侯在朝，则皆北面，诏相其灋。
【古者以射选诸侯，卿，大夫，故国之公孤，卿，大夫射人，掌其位而主诏告，摈相其灋，此与司士正朝仪之位，联职，但彼主在朝专掌其位，此则主射事，兼掌其灋也，三公师道而不臣，以璧为挚，与诸侯之享用璧琮同，余见大宗伯，诸侯在天子之朝，则当正臣礼，故皆北面】。
若有国事则掌其戒令诏相其事掌其治达
【诸臣于祭祀，賔客大射，凡公家之事，不可以无统，射人掌其教戒禁令，而并诏告摈相之，治达者，郑氏曰：诸侯因与王射及助祭，而有所治，受而达之于王，王有命，又受而下之，射人掌之，此亦与司士掌国中之士治联职，但彼止于士而已】。
以射灋治射仪，【射灋谓耦侯获，容节正之数，及凡射政也，射仪谓升降揖逊，礼乐之节也。以其灋而治其仪，此司射所掌也，】王以六耦射三侯，三获三容，乐以驺虞，九节五正诸侯，以四耦射二侯，二获二容，乐以貍首，七节三正，孤卿大夫以三耦射一侯，一获一容，乐以采苹，五节二正，士以三耦射一侯，【一侯，一本作豻侯，】一获一容，乐以采蘩，五节二正，【正音征，貍音埋】。
【艺能相同，则比而合之，以较胜负，六耦十二人，三侯三十六人，凡射必三周共一百八人，诸侯四耦二侯，射三周四十八人，卿大夫而下，三耦一侯，射三周十八人也，侯以布为之，矢之所至，以此为候，故曰侯，三侯，虎侯，熊侯，豹侯谓以皮而饰侯之侧，因取名焉，以示服猛之义也。三侯者，虎侯王与其耦所射熊侯，诸侯与其耦所射豹，侯卿大夫与其耦所射也，获者射中则服不氏，举旌以唱获也，容即乏也，设于侯旁，获者居之，以观中否？所以容获者，故曰容也。毎侯皆有容，获故王三诸侯，二卿以下一也，驺虞已下，乐诗也，射义曰：驺虞，乐官备也，貍首乐防时也，采苹，乐循灋也，采蘩，乐不失职也，节者奏乐，以为射节之差，记曰：明乎其节之志不失其事，则功成而徳行立正者侯之中所画以为的者也。天子五正，外次黄，次苍，次白中朱，攷工记所谓张五采之侯则逺国属此诸侯朝防賔射之侯也，诸侯损黄，不干天子也，大夫士唯朱緑降于诸侯也，王以六耦而下，王朝之射，灋也，诸侯以四耦射于其国之灋也，大夫以三耦射于其家之灋也，士无臣祭无所择，与其友行賔射之礼，则以豻饰侯，下大夫也，诸侯而下因王礼，并及之，○已上射之，礼乐器数】。
若王大射，【攷工记所谓张皮侯而设其鹄，则春以功也，解见天官司裘，及鹄正图，】则以貍步张三侯，王射，则令去侯，【郑氏曰：貍善搏，物行则止，而拟度焉，其发必获，是以量侯道者灋之按射礼，司马命量人量侯道，然后射人等，张侯去，侯者未射时，获者负侯而立，故射，则令其去侯而居于乏也，】立于后，以矢行告【射礼，大射正立于公后，以矢之行，去告于公，下曰留，上曰：左右则曰左方，右方使，续射，则矫正之也，】卒令取矢，【射毕，令射鸟氏取矢，】祭侯则为位，【大射礼，司马正献服不服不侯，西北三步，北面拜受爵，司马正西面拜送爵，获者祭侯之右个，左个中亦如之，卒祭，左个之西北三步，东面立，卒爵是也。】与大史数射，中【数上声，○计数众耦，中侯之筭也，大史与射人共司之，】佐司马治射正，【正政通○，若命去侯，命取矢，乘矢之等也，司马所主射人佐之，○已上，大射所掌事】。
鹄正图
祭祀，则赞射牲，相孤卿大夫之灋仪，【射牲者，上古六畜未扰之时，必射以祭，后王于祭祀，犹亲射其牲，所以存古者，始佃之礼，且以致亲杀之意，国语所谓禘郊之事，天子亲射，其牲也司弓矢共王，射牲之弓矢射，则射人赞之，】○会同，朝觐，作大夫介，凡有爵者，【会同，朝觐，王使公卿有所事，作大夫为上介，命士以上为众介，不使贱者，】○大师，令有爵者乘王之倅车，【倅清贵，反○大师，王出征伐也，王乘戎路，有广车阙车萃，车轻车皆有倅，正车已有定员，其倅则作命士已上乘之，谓居其左也，】○有大賔客，则作卿大夫从戒，大史及大夫介【大賔客，选卿大夫从王见诸侯，或王有命，使三公，命诸侯及衣服，就馆赐之，时大史主恊礼事，故射人戒，大史及大夫为介，于诸公也，】○大丧，与仆人迁尸，作卿大夫掌事比其庐，不敬者，苛罚之【苛音，何○仆人？大仆也，迁尸者擅弓曰：扶君防人师扶右，射人扶左君薨，以是举掌事者王丧，卿大夫各有执掌，射人作之，庐有本服，亲疎及贵贱宫正授之，射人比之也，○已上掌七事，执事之人】。
【按射人之事，莫大于司射事而兼正诸侯，诸臣之位，国之大事，主其成令，诏相治达者，毎大事不可以无统率也，作其卿大夫者，凡执事不可以无选择也，大师令有爵者乘王倅车者凡会同，军旅，车之羣右，以掌撃刺者司右主之，羣左而司射者则射人主之，使乘倅车，所谓乘君之车，不敢旷左是也。记曰：古者天子以射选诸侯，卿，大夫，士射者，男子之事，因而饰之以礼乐，故事之尽礼乐而可数为以立徳行者莫若射，故圣王务焉，孔子曰：射者何以射？何以听？循声而发，发而不失正鹄者，其惟贤者乎？故古者于大祭祀，择士选诸侯必以射，一以助祭，一以得贤，一以命爵，莫重于此，故曰大射，其次与诸侯来朝者，射曰：賔射与朝臣射曰：燕射，合耦于大司马饰中舍，筭于大史张侯于服，不氏赞弓矢于大仆，小臣而其专掌则于射人云：○舍音释】。
服不氏掌飬猛兽而教扰之○，凡祭祀，共猛兽，【祭祀所需，若狼熊之类，在簿正之，内者田兽所生擒而可畜者，则飬之于此，以俟不时而取之也。】賔客之事，则抗皮【抗，坤浪反举也，○聘礼，庭实有虎豹之皮，贵其文，且示服猛也，】○射，则赞张侯，以旌居乏而待获，【射侯共于司裘张于射人，而服不氏，掌赞而张之，又以旌居乏射，中则举旌以唱获，言已得兽】。
【飬猛兽者，貉隶所谓掌与兽言也，共猛兽者，其所有事也，此其专职抗皮，举获旌者，并取其有服，猛兽之义也。字书，不字作□鸟飞，高举不下也，官以服不名者，谓服天下之不服者也，夫周公相武王诛纣，既已驱虎，豹，犀，象而逺之矣，召公之训曰：珍禽竒兽不育于国，此复养猛兽而教扰之，何也？盖东北之夷曰貊，四夷中之至顺者，周人世居西土，其服最后，故周礼设官以之隶役于服，不氏既取其化被之广，又以其能与兽言而教扰之，亦育万物者之所当知，若曰：夷狄禽兽靡有不服，王化者，匪服猛兽之贵，盖服夷人之贵，所谓教扰者，特因其能而器使之，故以服不命名也，然止于下士二人，其与后世虎豹之圈，率异兽而食人肉，以供耳目之玩者异矣，○貊音陌，用貉非】。
射鸟氏掌射鸟，【雁鹑鷃，雉鹄鸮之属，】○祭祀，以弓矢敺乌鸢，凡賔客会同，军旅，亦如之，【敺音区，鸢音】，○射，则取矢，矢在侯髙则以并夹取之，【矢着侯之高处，人手不及则以并夹取之，制如剪，长柄用以鍼箭司弓矢所共，并夹是也。】。
【鸟之可以养人者，膳羞所需也，掌射之，以供于膳，夫祭祀，賔客会同，军旅，皆当尚肃乌与鸢每集人居而鸣，掌以弓矢射而敺之，此二事，射鸟氏专职，国之射事掌取矢，以其所有事，此兼职也，】。
罗氏掌罗乌鸟，【卑居雅，鹊之属，】蜡则作罗襦，【襦，音如罗之细密者，蜡建亥之月，】中春罗春鸟，【郑氏曰：春鸟蛰而始出者，若今南郡黄雀之属也，】献鸠以养国老，行羽物。
【王制，豺祭兽，然后田又昆防未蛰，不以火田，月令，九月，豺祭兽，蛰防咸俯，于是可以火田，围取禽兽，故用罗襦也，二月鹰化为鸠厉，疾者化为仁慈，故罗春鸟，献鸠以养国老，助老人生气也，因以羽物，颁赐羣臣，盖自此顺生气而不杀，颁禽自此而止也，陈氏曰：天子之于老，其所养者三贵胄，谓之国子，故贵而老者为国老，贱者谓之庶人，故贱而老者为庶老，国子与庶人之俊者同其学，所以一道徳国老与庶老异其养，所以别分异记所言四代，养老是也。而又有死政之老焉，故罗氏献鸠以养之者，国老也，司徒以保息养之者，庶老也，司门以财养之者死，政之老也，若夫外饔，酒正槀人，所谓耆老者则总三者言之】。
掌畜，掌飬鸟而阜蕃教扰之，祭祀，共卵鸟，歳时贡鸟物，共膳献之鸟，【畜音旭】。
【鸟之待人而养者，鹅曰舒雁，鸭曰舒鳬，以其似雁，鳬而飞之舒迟也，鸡鸽亦待人而养，盖初皆飞类，但以其不能隽絶每为异类所侵，乃依人而生，后遂为扰畜，与野鸟不同也，鸟得其养，自然蕃息，其栖宿饮啄，受人豢养，皆可以教道，如人之意，故曰阜蕃教扰之，又鹰隼之搏击，鳬雁之为媒，亦皆可教者，卵鸟以卵及鸟共于鸡人，用以荐也，鸟物共于醢人，腊人为醢，及腊也，膳献之鸟，共于庖人为王之膳羞，及賔客之，禽献也，并此官掌之，观上四职，其事甚微，而为之设官，似于烦，然事给而不烦于民，所以为不可缺也。】畋用物说。
司士，下大夫二人，中士六人，下士十有二人，府二人，史四人，胥四人，徒四十人，【主国子之，已仕者】。
诸子下大夫二人，中士四人，府二人，史二人，胥二人，徒二十人，【主国子之未仕者，与其众子】。
司士掌羣臣之版，以治其政令，歳登下，其损益之数，辨其年歳，与其贵贱。
【废置羣吏，大宰之事也，而此掌羣臣之版者，古者国有大事，则六卿皆将苟非平日，有以预知之，则缓急能无失措乎？又掌正朝仪之位，亦当知齿位，故其所掌但主仕者之版籍而已，非如大宰有黜陟之权也，年齿，每歳増加及有生长，死亡者官爵不时陟降，及有登进罢黜者，故每歳则先定其有登而益之，下而损之之数，然后辨其年之老，防爵之贵贱，以为之版，此即其所治之政令也】。
周知邦国，都家，县鄙之数，卿，大夫士，庶子之数，以诏王治，【县鄙之数二字衍文，疑诸侯二字，盖有邦国，则有诸侯也，当云邦国都家，县鄙诸侯，卿，大夫，士，庶子之数，○畿外诸侯，畿内都鄙之，君之子皆在士籍，故称邦国，都家，县鄙诸侯，卿，大夫士，凡其庶子之数，靡不周知之，以诏王治，】以徳诏爵以功，诏禄以能诏事，【所谓诏王治也，】以乆奠食唯赐无常。
【按王制，大乐正谕造士之秀者，以告于王，而升诸司马曰：进士司马辨论官材，论进士之贤者，以告于王，而定其论，论定，然后官之任官，然后爵之，即此之以徳诏爵也位定，然后禄之，即此之以功，诏，禄也，事有大小才能，亦有优劣，事成于人，故以乆而定其食，此以待常才也，赐出于上之特恩，故无常数，夫王道荡荡而有所谓特恩，何也？盖人才不同，必有所谓异等之士，故亦以非常之恩而待之，然不过取之于币，余之赋而节之，以好用之式，则亦不至于过滥矣，】。
正朝仪之位，辨其贵贱之等，王南乡三公，北面东上，孤东面北上，卿大夫西面北上，王族故士，虎士在路门之右，南面东上，大仆，大右大仆从者，在路门之左，南面西上，司士摈，孤卿特揖，大夫以其等旅揖，士旁三揖，王环揖门，左揖门右，大仆前王入内朝，皆退，【环旋通】。
【此王日朝于路门，所谓治朝也，冢宰赞听治，故宰夫掌灋，司马掌政故，司士正朝仪，王南面向明而治也，三公北面以对，君无与敌也。东为右，故以东为上孤，东面，卿大夫西面，以右为尊也，旁列者，以近君为尊，故并以北为上，王族，故士王之族人，旧为宿卫之士，年老致休，以其练达国事，或膂力未衰，故虽不在士籍，犹留宿卫者，虎士虎贲之士也，大仆侍御之长大，右车右之长，大防从者，小臣祭仆御仆隶，仆等官也，在王之后，顺王之向，故并南面在右者，东上在左者，西上，亦以近君为尊也，司士，摈者大射礼，卿大夫始入门右，北面东上，君揖之，乃就位，此亦当然三公入门，即就其位，故不言揖也，孤卿特揖者，每人各揖之，使就东面，西面之位也；大夫有中下二等，各以其等众揖之，使就西面之位也；士旁三揖者，大射礼士西厢，东面，则此亦当位于西士，有上中下，故旁三揖也，门左门右，在王之后，故还而揖之，大仆职王眡朝，前王正位，故此眡朝毕，仍前道王而入内，朝即路寝，燕朝也，王入居此朝者皆退，反其官府治处】，司士治朝图。
掌国中之士治，凡其戒令，○掌摈士者，膳其摰【膳，字误膳，摰属膳夫，此但受之耳，○士初仕则摈见之，而受其摰，】○，凡祭祀，掌士之戒令，诏相其灋事，【祭祀，则戒令之使无怠志，诏告摈相其礼，灋之事，使无失仪，】及赐爵，呼昭穆而进之，【祭毕旅酬，无筭爵之，时呼而进之，以受爵昭，与昭齿穆，与穆齿相叙而不失其伦，】帅其属而割牲，羞俎豆【，其属中下士及国子】○，凡会同，作士从，賔客亦如之，【作之以从王】○作士，适四方，使为介【，郑氏曰：使自以王命使也，为介，为大夫之介也，】○大丧，作士掌事，作六军之士执披，凡士之有守者令哭，无去守【，大丧作之，掌凡执事披结于棺，以防险者，天子十二作六军勇力之士以执之，皆随其材器而使之，非司士不能知也，】○国有故，则致士而颁其守，【变故之际，奸盗易乘，致士于宫正宫伯而颁其守故，大丧，虽令哭而不得去，其所守之地也，】。
【国之大事，凡五祭祀，会同賔客丧纪，军旅，天官言七事者，会同可以兼朝觐，军旅，可以兼田役也，宰于大祭祀，掌百官之誓戒，与其具脩作大事，则戒于百官，射人主作而用之，而凡士之当与事者，不可无所统率，故皆司士掌之，及士之初仕与为介于四方，亦其所掌，所谓士治，与其戒令也，按司士掌事凡五，然其官以司士得名，故掌凡在朝羣臣之版，正朝仪之位，此二者，特其兼职而已，周知，凡庶子之数，以诏王治，乃辨论官材之事，三歳稽士任则邦国贡士之事，此一节则专主夫王治也，】。
凡邦国三歳则稽士任而进退其爵禄
【诸侯歳贡士于天子，盖自邦君之子，以至于民间俊秀皆在其中，贤者或留用于朝，或反其国，司士于三歳则稽考诸侯贡士之贤否，以行赏罚，记所谓进爵绌地也，但记专以习射，言似于大拘，此言稽士任，则以其任职而观之，为得其贤否之实也，按诸侯贡士，虽杂见于左传礼记，而其详不可攷，唯此条所云为得其大畧也】。
诸子掌国子之倅，掌其戒令，与其教治，辨其等，正其位，【诸众也，即记所称庶子之官也，倅副贰也，国子已仕者，司士掌之，其未仕者，则此诸子所掌，储用以为仕之副贰，故曰国子之倅也，戒以禁其非，令以作其事，教以劝之学，治以率其从，辨其等，以其才之髙下与其爵之尊卑守贵宫，贵室下宫，下室之类，正其位，以其齿之长，防入学以齿之类】。
国有大事，则帅国子而致于太子，唯所用之○，若有兵甲之事，则授之车甲，合其卒伍，置其有司，以军灋治之，○司马弗正，凡国正弗及，【国正弗及，正政通】。
【王之子对，王言曰：世子世其父之爵也，对国子言曰：太子无与并也，太子于王，在国曰居守，在军曰抚军，故凡七大事，诸子帅国子而致于太子，唯太子之命是从，不得辞剧就易，避劳趋逸，以方命挠灋，此王与世臣之子，自幼统摄，恩威素孚，贤愚才劣，详审有素，而非取辨于仓卒之比也。至于师旅，冦戎之事，而欲用之，以战也，则授以车甲，使之陈力就列，合其卒伍，使之相保；置其有司，使有统率，以军灋治之，无敢不用命，是从容于冕弁之流，以从事于干羽，俎豆者无不可以被坚执锐，而折冲御侮，如诗称鲁侯之四矢反兮，以御乱兮之谓也，凡兵皆司马所统，唯此则不与太子每事毋得专行，唯此则国有司不得以常灋绳之，盖天子将其父兄，太子将其子弟，所以无意外之虞也，或疑太子无将，有功不加赏，无功得罪从此始，万世之大戒也，周公岂虑不及此哉！是不然，左传所言谓君受谗而有疑贰于太子，故使之为将，以中伤之，所以不可，此则专以太子监国言耳，一则天子在外，居守之事，莫大于兵，非太子，其谁尸之？此理势之不得，不然者，一则古之称君徳者曰文武曰：圣武太子者，天地民物之本，岂徒仁柔之为尚，使之习于武畧庶几临变而无恇怯，此与天官职大事，王亲戒于百官同义，一则司马于兵无所不统，而太子将其子弟亦防微之意，是故天文氐宿，主东宫之位，而其下有骑，官骑阵将等星，天象昭昭如此，岂可以是而疑，圣经哉】。
大祭祀，正六牲之体，凡乐事，正舞位，授舞器【，正谓朼载之位，舞列也，此使未仕者闲于礼乐也，】大丧，正羣子之服位，会同賔客作羣子从【羣子兼嫡子，众子大丧服位，羣子有亲疎，贵贱不同，会同賔客羣子亦有从王，而执事者】。
凡国之政事，国子存游倅，使之脩徳学道【政事，即七事，国子之未仕，而长者既用之，其幼而未可用者，则存乎学校，游暇无事之倅，中使之在彼脩徳，学道也，】。
春合诸学，秋合诸射，以攷其艺而进退之，【春合诸学，当作乐诸子一歳皆在学中，岂特春而合之，且经语有合乐，无合学也，○春合诸乐者，即月令季春大合乐也，秋合诸射，习射于泽也】。
【公族之子生，有民社之寄，非大不肖，不至，见遗世禄之家，生而富骄，非有出类之才，不免沉溺，故其教之也，特重于士庶人，而其成也亦难于士庶人此，司士庶子二职所以相夹持，以为教也，故司士于祭祀，割牲脩俎豆，帅已仕者为之，此则因而正之，使习于祭祀之礼也。会同賔客作士，从此则作羣子从，使习于賔客之礼也，大丧，作士掌事，此则正羣子服位，使之执丧也，乐事正舞位，授舞器使之，执乐也脩徳者即师氏以三徳教国子学道者即保氏养国子以道道徳存于中而难知，攷其艺，则中和礼乐皆可得而见，故合诸乐与射而进退之，记所谓学正，简不帅教者告于王，而屏之逺方论造士之秀者，告于王而升诸司马，此所以进退之事也，夫其所以教之者不出于礼乐，而其所以取之者莫非实事，故曰：古者庶子之官治，而邦国有伦，邦国有伦，而众郷方矣。后之欲治其国家者，可不务乎】。
司右，上士二人，下士四人，府四人，史四人，胥八人，徒八十人。
【右人之有力，能用五兵而居车之右者，若王车之右，则又其有徳者不可以无统，故设司，右一职也，按戎右，齐右皆大夫，而此司之者，乃上士，盖右主近王，故以尊官，而此特掌其政令，故以士也，】。
司右掌羣右之政令，【羣右王之戎，右齐右道，右及五路倅车之右，皆是也。掌其政令者，选其当否，与凡用舍，行止之节】。
凡军旅会同合其车之卒伍而比其乘属其右
【军旅，会同之兵车，贵于闲习，和辑，凡车十五乘，为偏三五也。九乘为小偏，三三也；二十五乘，为大偏谓，一师二千五百人之车也，二偏为卒，亦谓之广，谓合二师之车也，五偏为伍，一百二十五乘，谓一军万二千五百人之车也，左传其军之戎，分为二广，广有一卒，卒偏之两，盖两偏为卒，为车五十乘，故曰卒偏之，两广亦五十乘，故曰广有一卒，二广者车百乘也，司马灋二十五乘为偏，即大偏也。百二十五乘为伍，五大偏也，偏广卒五所以合之，使有统率差，比其乘之利钝，使之进退齐一，联属其右之心志，使之缓急救援，此主兵车之右，盖极国中之选也，】。
凡国之勇力之士能用五兵者属焉，掌其政令，【属音祝，五兵者戈殳防，酋矛夷矛，皆车右所操，以施于车上者，故凡国之勇力之士能用五兵者皆属于司右，而掌其衍习选择，赏罚之政令，此主国人之堪为车右者，储之以待用也，】。
【按：凡车皆驭者，居前之中，以其执防控御之便，尊者居左，以为安勇力者居右，取其捍外卫尊之利，故大驭齐仆，道仆戎仆，田仆皆驭车者也，齐右道右，戎右皆车右也。亦曰骖乘，又曰陪乘，士卒兵车，亦御者居中，左持弓，右持矛左传所称致师者，左射以菆，右入垒，折馘执俘是也，唯将死鼔故在车后之中，御在左，勇士在右，诗云：左旋右抽，中军作好，此为不同，凡军旅之事，羣右主勇力之士，皆掌于司右，羣左主射宜掌于射人，经云：大师令有爵者乘王之倅车正，主居左而射者，士卒兵车则不言，盖见于司马灋也，亦有一车四人者，左传侯叔夏御庄叔，绵房甥为右，富父终生四乘，四人共一车盖，偶然耳。○菆音邹，矢之嘉者，馘俘音国孚】。
虎贲氏，下大夫二人，中士十有二人，府二人，史八人，胥八十人，虎士八百人，【贲音奔○虎，取其威猛贲古文从犇，从自取其盛气如牛之犇，不言徒而言，虎士徒之选勇力者胥八人，即其什长也，】。
旅贲氏，中士二人，下士十有六人，史二人，徒八人，【旅谐书，别作膂为膂力，字不从，肉骨之省多骨，坚□之意，此取旅贲为名，盖即虎贲氏之絶有力者择其贤，故命之爵，中士二人领之，史以掌其出入之数，徒以给其使，令之役也，○□古强字】。
虎贲氏掌先后王而趋以卒伍，军旅，会同，亦如之，【先去声。王每出入，虎贲氏必从行，犹后世之仪卫，掌先后王而趋者，盖夹王者旅贲氏故，虎贲氏有在，其前有在，其后犹诗所谓予曰：有先后也，虽趋不可不整肃，必五人为伍，百人为卒，无错互防数，此指郊祀田鄙，平时言若军旅，会同，虽有六师从行，亦虎贲氏先后而趋，故曰亦如之也。】。
舍则守王闲，王在国，则守王宫，国有大故，则守王门，大丧，亦如之，及葬，从遣车而哭。
【凡王所居虎贲氐，必为宿卫舍，出行所止宿之处，为梐枑再重，虎贲氏主守此闲，在国则守王宫，与宫正宫伯相，参以卫王也大故谓凡非常之变，与夫大丧，恐有乘机作乱，其要在门，阍人不足以御之，故助为之守门也，凡王行则行止则止，遣车魂魄所依，葬则从之而哭，事死如事生也，】。
适四方使，则从士大夫【士大夫使于四方，皆王亲贵之臣，故使从行以御侮，亦以卫王命也。】若道路不通，有徴事则奉书以使于四方，【道路不通，有冦戎之难也徴事徴兵于四方也，非勇猛有力者不能达，故虎贲氏掌奉书为使】。
【虎贲氏八百人主于拥防乘舆，宿卫王宫及从亲臣达壅滞，有胥八十人，以部之则行，止有行伍而不乱徴发有次叙，而不颇有大夫，士以主之，则选择精审，任使得宜也，书齐侯吕伋，以二干戈，虎贲百人迎子钊于南门之外，盖以勲戚显诸侯，入为虎贲氏之官，虎贲百人，即此虎士也，率之以迎立嗣君职，隆任重如此，故虎贲一宿，列位大徴垣而周公之戒，成王拳拳于缀衣，虎贲以为知恤者之鲜欤？】：
旅贲氏掌执戈盾，夹王车而趋左八人，右八人，车止则持轮○，凡祭祀，会同賔客则服而趋，丧纪则衰葛执戈盾，军旅，则介而趋。
【此职专掌从王之出宫，以行故云掌执戈盾，戈以为击刺，盾以为捍卫也，车行则夹之而趋，以备非常，车止则持轮，以防动摇，祭祀，会同賔客王服衮冕，则此士服端而趋军旅，王戎服，则此士被甲而趋，皆所谓夹王车也，丧纪王居谅隂无出行事，唯有送葬出宫，亦当徒跣，故独不言趋，但衰葛执戈盾，以拥防而已，夫其所主，唯在于夹王车，左右限于絶力而有徳贤非絶力絶力非贤，皆不可以冒充此选，故止十六人，委任精专，致身其事，别无更休，交代有缺，则复取于虎贲氏所以不虞肘腋之变也，】。
节服氏下士八人徒四人
【春官司服于王，吉凶之服详矣，而又设此官者，盖春主礼，特掌其制度，与夫收藏共奉，故司服，中士二人，以其掌礼制而秩尊府二人，以主藏史一人，以司书也，夏官司舆服灋驾，且主侍御于王，故复有节，服氏一职，专掌为王服之，盖王中心无为，凡其厚簿之，宜加减之，节与夫应用之服，应服之时皆在于此官，故下士八人之多，无府史之属者不掌其藏也】。
节服氏掌祭祀朝觐，兖冕六人，维王之大常，【祭祀朝觐王之服，自兖冕而下皆节服氏掌为王，服之其旗，大常则用节，服氏六人维之虞，制天子之服十二章，有日月星辰周制，以日月星辰为旗，行必载之，亦服之意，故同掌于节，服氏】诸侯则四人，其服亦如之，【诸侯载旂，当用四人维之，诸侯之服，自衮冕而下，亦节服氏掌之，故曰，亦如之。此乃诸侯之事，因王并及之耳。】郊祀裘冕，二人执戈，送逆尸，从车【王之郊祀，裘冕，亦节服氏，为王服之尸，亦用裘冕，王不送迎尸，故节服氏二人，以裘冕衣尸，执戈从尸，车掌送迎之事也，】。
【按掌衮冕，裘冕者，节服氏专职也，常与服相聨，故掌维常之事，裘冕以衣尸，故又掌送迎尸，此二事节服氏，兼职也，旧说于衮冕，六人裘冕，二人句絶遂谓六人，衮冕为服，王之服二人，裘冕为从尸服，夫谓之节者，掌其服而有品，节之云尔，岂必服之而后谓之节，即如瑞玉，防细难辨，未尝有差。岂衣服至为显明，乃以六人服之，而后无误耶？且衮冕王之盛服，乃衣之以维，大常裘冕，至尊虽祀先王，犹不得服乃衣之，以执戈盾，何其防嬻之甚谬，一至此哉！○嬻渎通】。
方相氏狂夫四人【方当作放今省文相去声】
【方放也，相貎也，放相者言其放肆，形貌也谨厚之士不肯为，故以狂夫为之，主之者四人，其徒则百隶也，此无常员，因用则设之，其职主执兵，以逐疫，亦用武以正其不正之事，故属之。夏官】。
方相氏掌防熊皮黄金四目，衣朱裳，执戈盾，帅百隶而时难，以索室殴疫，【难宁禾，反古文作，□论语作傩单用难，非○首冒熊皮画，以黄金四目，大约为可畏怖之状，戈盾所用，以殴邪者，百隶者罪隶，与四翟之隶人众，则阳明胜也，】○大丧，先匶及墓入圹，以戈击四隅，殴方良，【先去声。匶古柩，字方良，音罔两○丧所，多有凶邪，故使之前道方良，旧说土之怪，防罔两也；墓乃幽隂之地亦多不祥，方相氏于大丧，入圹时，以戈击四隅而殴之，以安先人之魂魄也】。
【凡隂阳之气初则为物之利，老而不退，则为之烖，月令季春国门之傩，曰毕春气，恐温气之留也，仲秋，天子之傩，曰达秋气，以暑气之伏也，至于季冬，国人大傩，则以辟一歳邪慝之气也，盖四时之序，成功者退，留则为烖，在大虚中，则为气之过而已，其在人居室之内，则居声气之间而有所谓鬼邪者，故曰时傩，以索室殴疫也，秋之末，独不言傩者金徳清明无余气也。】。
大仆，下大夫二人，小臣，上士四人，祭仆，中士六人，御仆，下士十有二人，府二人，史四人，胥二人，徒二十人，【仆侍御于尊者之名也，大仆掌正王之服位，诏灋仪出入，王之大命，故称大小臣，掌小命及小灋仪，故称小，礼莫重于祭，特设一官，以掌其事，凡六人，名祭仆燕居，必有侍御之臣，其事烦，故凡十有二人，名御仆四官，别职同官，故共府，史；胥，徒，大仆为之长，而总属焉，凡其简择去取，皆其所司，是故爵为下大夫，官不为不尊，列象于大徴垣之从官职，不为不重，昔穆王命伯冏之词曰：昔在文武，聪明齐圣，其侍御仆从，罔匪正人，以旦夕承弼厥辟，出入起居，罔有不钦；发号施令，罔有不臧，下民祗若，万邦咸休，今予命汝作大正，正于羣仆侍御之臣，懋乃后徳交脩不逮，慎简乃僚，无以巧言令色，便僻侧媚，其唯吉士，可谓重其职，严其选，而得周公命官之防矣，】。
大仆掌正王之服位，○出入王之大命，○掌诸侯之复逆，○王眡朝，则前正位而退，入亦如之，○建路鼔于大寝之门外，而掌其政，以待达穷者与？遽令闻鼓声，则速逆御仆，与御庶子，○祭祀，賔客丧纪，正王之服位，诏灋仪赞王牲事，○王出入，则自左驭而前驱，○凡军旅，田役，赞王鼔救日月亦如之，○大丧，始崩戒鼔传达于四方，窆亦如之，县丧首服之，灋于宫门，○掌三公，孤卿之吊劳，○王燕饮，则相其灋○，王射，则赞弓矢，○王眡燕朝，则正位掌摈，相王不眡朝，则辞于三公及孤卿【窆，兵验反】，小臣掌王之小命，○诏相王之小灋仪，○掌三公及孤卿之复逆，○正王之燕服位，○王之燕出入，则前驱○大祭祀，朝觐，沃王盥，○小祭祀，賔客飨食，賔射掌事，如大仆之灋，○掌士大夫之吊劳○，凡大事，佐大仆御，仆掌羣吏之逆，及庶民之复，○与其吊劳○，大祭祀，相盥而登○，大丧，持翣，○掌王之燕令，○以序守路鼓【翣，恤甲反】。
【大仆小臣，御仆三官之事大畧相同，所掌之事，凡六曰：正服位正服者，非先王之灋服，不敢服及吉凶各有所宜，正位者出入起居，罔有不钦也，曰：诏灋仪告其灋度，礼仪使动容周旋，无不中礼也？曰：命令，发号施令，罔有不臧也，曰复逆，纳臣下之言，无有壅蔽也？曰：前驱王出入无不从也。曰吊劳，代王礼下也，正服位，诏灋仪之事，凡十有一，曰眡朝也，燕朝也，燕居也，祭祀也，朝觐会同也，賔客也，军旅也，田役也，丧纪也，燕享也，大射賔射也，故王眡朝，则大仆前道王而出，正王之位，退立于虎门之左，王眡朝毕，复前道王而入，及不眡朝，则辞于三公及孤卿告以不眡朝之意，所谓燕朝者，即路寝主图宗人嘉事王眂，燕朝则大防正其位，掌为之摈相，所谓燕居者，王适小寝，燕居之时，玉藻云：王卒食，端而居是也。则小臣掌正王之燕服位，凡此大仆，掌眡朝之事，而小臣掌燕居之事也，祭祀賔客，丧纪，大仆主正王之服位，诏其灋仪赞王牲事者，王亲射牲，亲割及匕载之属，大仆助为之军旅，田役及日月食，王亲鼔大仆赞之，王始之而大，仆终之也，燕饮者，公三燕，侯伯再燕子男一燕，或与羣臣燕则有献酬交酢，洗爵，升降之灋，皆大仆相之，大射，大仆掌授受，弓矢小臣，凡大事，佐大仆为之，而其趋行揖让之，小灋仪则小臣自掌之也，小事如大仆之仪，盖小祭祀，賔客亦主正服位，诏灋仪小飨食，亦相其灋，賔射亦赞，弓矢也，又大祭祀，朝觐，小臣主沃，王盥而御仆，相盥为之，奉盘授巾，及为王登牲体于俎也，大丧始崩，及窆，大防击鼔警众传达于四方，示天下之大变也，县丧首服之，灋于宫门免髽，笄总广狭，长短之数，此主妇人之服，故县于宫门，若男子之衰，冠则小宗伯县于路门之外，此不言衰者，以与男子同也，御仆于大丧，持翣拥卫，以为饰之事，凡此皆大仆，掌其大小臣掌其小御防但掌其末节而已，○免音问髽，哲反】。
【命令之事，大仆云，出入王之大命，谓命诸侯及孤，卿、大夫之册命也，出谓传达于外，入谓事毕而反命于王或不可，而驳正之，即虞书之出纳朕命也，小臣云掌王之小命，谓命士或时事有所访问者御仆云，掌王之燕令，则燕居之时，凡有所徴召赐予之事而已，不言出入者，以事微，故不着也】。
【复逆者复白也，孟子有复于王之复谓臣下有事，当言之于王，而后行者，又复反也，亦有先使之而反命者，逆拂也，諌争之类，有拂逆意，亦凡自下而上之名，谓王躬政令有所当言，臣下有陈奏，上达于王也，诸侯于王为賔客，故大仆掌之三公，孤卿在朝之臣，故小臣掌之，羣吏，府史之属，与庶民皆卑，故御仆掌之，不言大夫士者，统于小臣也，自诸侯已下至于庶人，皆有复逆御仆言，羣吏之逆，庶民之复，犹宰夫言，诸臣之复，万民之逆，皆互文耳。凡此皆当眡朝之时，小宰以叙进，其治者，其或有非常之事，当急闻于王，不可停滞，以至于来日，特建路鼔于大寝之门外，御仆以叙而守之，大仆掌其政，谓所当击之，节与所当奏闻之，宜也，达穷者，秋官朝士掌以肺后达穷民凡逺近惸独老防之欲有复于上，而其长弗达者，使立肺石，既得其情，则朝士率之以击鼓，遽即传驿也，遽令兵机之事，从邮驿而上，闻者御庶子，谓庶子侍御于王者，御仆与御庶子，二官在鼔所大防在王所，故大防闻鼓声，则速逆二官，以告于王，如此则寃抑皆得上闻，岂有一夫之不获其所军务，枢密咸得通达，岂有御侮之臣，边报奏请权臣在内，为之壅遏，蒙蔽者哉？】：
【前驱者，即后世洗马前王车而驱以为屏蔽也，大防于王，出入若郊祀，军旅则为前驱，恐虚王位，故居左拟于王，故不用御者，唯有车右而已，燕出入，若囿游之类，小臣为之前驱，王凡有出入，无不从也。吊哀死者而问之也，劳执丧过劳，以王命劳之，使饮食记所谓其君食之也，公孤卿大夫士皆王亲臣休戚相关，故或有父母妻子之丧，而吊劳之，或身亡而吊劳其子也，公孤卿大夫之丧，王皆亲吊，大仆掌三公，孤卿小臣，掌士大夫盖或王徃而掌其礼，或王有故，而摄之也，羣吏，庶民有吊者，盖府史中或以贤而将受命，庶人或以贤而为选士，或阵亡于外，或八十以上年高有徳或孝子贞妇，凡有异行而可贵重者，故以王命吊劳之，御仆掌其事也。】。
【按公卿大夫与王一体，故其丧王亲吊之，后又吊之，君之待臣如此，而臣有罔上不忠者乎？至于羣吏，庶民至卑而御仆，犹以王命吊之，则万民宁有不感激思奋，以报其上者哉？末世视其臣民，犹土芥蹂践斩刈之，不遗余力，鲜不疾视其上，顾欲责其有忠敬之心亦难矣！】。
祭仆掌受命于王，以眡祭祀，而警戒祭祀，有司纠百官之戒具，既祭，帅羣有司而反命，以王命劳之，诛其不敬者。
【王朝，祭祀之事，至赜，且其事甚烦王，岂能一一亲之故，特设祭仆六人，专董其事，百虑不入其中，以致其精明之极，所以事无失礼也。刘氏曰：王之于祭祀也，宰正其纲，宗伯主其职，六官之属，各祗其事，先期警戒，择贤执事，斋戒涤濯，可谓尽其诚敬，备乎礼文矣，然而百官之敬怠，与其警戒具脩，王不得以躬，眡之也，乃设祭仆之职专受王命，以眡祭祀，而警戒祭祀，有司纠百官之戒，具是代王躬，眡其事也，圣人之于鬼神，尽心如此，故以祭则鬼享，帝假而受其福也，】。
大丧，复于小庙【髙祖已下之庙，复礼详见天官，夏采下文隶仆同】。
凡祭祀，王之所不与，则赐之禽，都家亦如之，凡祭祀致福者，展而受之。
【凡祭祀，王之所不与，谓同姓有服之亲，都家亦如之者，谓古帝王及名山大川之在其地者，皆王所当与祭，不与则赐之，禽祭仆掌其事，祭毕而致福，祭仆展视而受之，供于膳夫，以供膳也，旧説都家同姓，有先王之庙而赐之，禽非也，诸侯不得祖天子，何自有先王之庙，惟如岐丰，旧庙则有之，然未详其祭祀与否也？】。
隶仆，下士二人，府一人，史二人，胥四人，徒四十人，【隶执事之称，郑氏曰：以其所掌事亵，故别职，不属大仆也，】。
隶仆掌五寝之埽，除粪洒之事，【埽扫同洒去声，○五寝，五庙之寝，始祖为大寝，四亲庙为小寝，隶仆掌，此扫除粪洒之事，若王寝之扫除，则宫人掌之，】祭祀脩寝，【守祧云，其庙则有司脩除之，此隶仆则主役于有司也，】○王行洗乘石，掌跸宫中之事，【洗，如洗马之洗音义与先同，○乘石上，车所登之石本，用木如今之梯而短，王至尊用石，尤安固也。隶仆载之，以前跸宫中之事者，谓有邦事，则跸于宫中，所以佐宫正也，】○大丧，复于小寝，大寝【，盖庙后之屋，亦如小寝之意，诗寝庙，翼翼记先荐寝庙，是也】。
周礼传卷四上
钦定四库全书
周礼传卷四下    明 王应电 撰
夏官下
弁师下士二人工四人史二人徒四人
【天子首，服之官也，四夷被髪与鸟兽等，圣人为之冠以尊其首，故见于天象，为天弁服之，至重者也，记曰：委貌，周道也，章甫，殷道也，毋追，夏后氏之道也，又曰：周弁殷冔，夏收三王共皮弁素积，弁冠之下于冕者，可以常服，自天子而下皆用之，故冕虽尊，而独以弁称也，】。
弁师掌王之五冕，【王之吉服六，大裘亦服衮，则止于五服五冕者，谓五服之冕，非冕之有五也。故虽云掌王之五冕而下述，其制皆同，则一冕而已，冕之为言俛也，不敢自髙之意天文，南极卑于北极，亦因取象也，叔孙通汉礼文，凡冕以板，广八寸，长尺六寸，上覆于冠前低一寸，故得冕名是矣，】皆冕朱里，【板上，如冠之色，其里之色，朱盖漆为之，】延【以丝为之，广如冕，加其上而下垂，以齐于冠，延之为言边也，地之尽为延故宇内，谓之八埏。此所谓延取天宇，下垂意也，冠外延，内有深邃意，故礼记以谓前后邃延也，】纽，【防组为之一，缀于冕之两旁，以悬紞瑱一，缀于武之旁，以悬纮也，】五采缫十有二就，皆五采玉，十有二【，五采缫十有二就者，以五采丝合之为组，其文如藻，所以贯玉者缀于冕，前十冇二条也，五采玊十有二者，以五采玉琢，以为珠贯之于组，每组皆玉，十有二枚，毎玉相间一寸，则缫长尺有二寸，除冠之高，尺有二寸，下垂于目，不显其明也，】玉筓朱纮，【纮音横冠系也，○筓以玉为之，从冠外贯于髻首尾，出于冠寸，纮以朱组为之，系于武之两旁，下结于项，垂之以为缨，皆所以固冕者，延与纮，即左传公侯之夫人加之以纮，綖也】。
诸侯之缫斿九就，瑉玉三采，其余如王之事，【缫音早，义与藻同斿流，由二音。瑉音民，○诸侯字误，当作诸公，○缫斿九就者，此谓公之冕也，上公服衮九章，故冕九旒，瑉玉石之似，玉者三采，谓朱白苍别于王之冕者，此也，其余如王之事，谓冕朱里，延纽朱纮之制，每斿皆十二玉，用玉一百有八枚，也旧説以为毎旒九玉，非矣。】缫斿，皆就玉瑱，玉筓【缫斿，皆就四字无意义，盖衍文○玉瑱，以玉为珠，贯以紞，而垂于耳，不显其聪，左传所谓王后亲织紞，天子五冕皆有之，于此见之，盖互文也】。
王之皮弁，防五采玉璂，象邸玉筓，【弁音汴防音怪，璂音旗邸，音底，○王之皮弁者，兵事之，韦弁眂朝之綦弁也，凡弁以皮六方缝之防，其合缝处邸，其弁上之顶，玉璂者，以五采玉饰于防中，诗所谓防弁如星，又曰：其弁伊璂也，象邸者，以象齿，置于弁顶辏处，故曰象邸，玉筓者，贯于弁以为固也，】王之弁绖，弁而加环绖，【绖音迭，○弁绖者，吊事所服，环绖者以缌之，麻绖，环绕于素，弁之外，故曰：弁绖也】。
诸侯及孤卿大夫之冕，韦弁，皮弁弁绖，各以其等为之，而掌其禁令，【诸侯者，侯伯子男也，及夫公之孤三等，侯国之卿大夫其冕其弁，其弁绖，各以其等为之，一如其命数，掌其禁令，不得相逾越也；侯，伯七命者七旒，用玉八十四，子男五命，则五旒，用玉六十公之孤，四命当四旒，用玉四十八，公侯伯之卿，皆三命当三旒，用玉三十六，大夫皆再命当二旒，子男之卿，如次，国之大夫亦二旒，用玉二十四，诸侯之弁，防三采，子男而下，二采】。
【按旧説冕旒之制，所差有四愚，据经文云掌王之五冕，皆冕朱里，延纽，则冕之制同也，五采缫十有二就，是五冕之缫，其数无不同也。又云：皆五采玉十有二，是五冕之玉，皆一百四十四枚矣旧説鷩冕九旒，毳冕七旒，希冕五旒，冕三旒，非也。夫五服之章，有九七五三二之不同，而冕则一，何也？盖冕主上覆天之象，天一而已，人事则不齐，故五服异而五冕同者，其亦此意欤？此失之一也，诸公之缫斿九就，瑉玉三采，所异者此耳，继之云：其余如王之事，则毎旒玉，十有二，无九玉之説盖冠之长尺，玉之间寸十有二，玉为尺有二寸，故能垂之以蔽目，少短则不足以蔽目矣。此正如乐舞之数，以其毎佾八人，故佾之字从八，乃谓毎佾人数，如其佾数，士之四人，岂足以成乐舞乎？故侯伯之缫斿七就，其余如公之事，亦毎旒玉，十有二子，男、缫斿五就，其余如侯之事，孤缫斿四，就卿三就大夫，再就小国之卿，再就其毎旒，亦皆十有二，唯其采以典瑞之例推之，子男而下，当为二采，此失之二也；夫旒为目，而设后之有旒，果何所为？故经文叙王之冕，止云缫十有二，就而不言，二十四诸侯，缫斿九就，而不言十有八，若曰：止以前而言，则深衣，何独通前后而云，十有二幅乎？故据经观之，止有前旒，礼记，家语云：冕而前旒，是亦一证，唯延则有前后玉藻之文，可见此失之，三也；衣止二章，冕止二旒，以再命，始受服也，盖黼黻相丽去，一则不足以为文，二旒相去，一则不足以为蔽，故再命始得。受服一命者不服冕，唯弁服而已，先儒拘于阳数之説谓衣一章，冕无旒，尚足以为冕服乎？且有一章之冕服，是一命受服矣，此失之四也；大抵先儒之説皆失于不考，经文之过，盖自叔孙通草创，汉制而已，然愚直据经文而参以玉藻，见后人之説自不可通，欲攷礼者，当玩遗经可也，】。
冕旒命数图
冕旒延纽纮紞图
司甲下大夫二人，中士八人，府四人，史八人，胥八人，徒八十人。
司兵，中士四人，府二人，史四人，胥二人，徒二十人，司戈盾，下士二人，府一人，史二人，徒四人。
司甲【职掌原阙】
司兵掌五兵，五盾各辨其物与其等，以待军事，【凡兵，或击或刺，或斩或勾，其用不同殳，所以击一也，刺兵之类，一锋直刺曰：鎗有枝旁出，曰：戈左右有枝曰防，三隅防曰：戣二也；斩兵之类，长者曰斧钺，戚三也；短者曰刀劒，四也；勾兵之类，曰酋矛，夷矛五也。凡盾皆主于捍蔽，而其类不同，祭统云，朱干玉戚，祭祀，舞者所执，一也，诗龙盾之合主乗车所建二也；又蒙伐有宛，注云：中干即贰车所建，三也；其余旅贲虎士所执，四也；蕃盾者，舍则设之，五也；五兵五盾，即所谓物；辨其物者利其器，以待用也，有等威之异，故曰等辨其等者，类聚之以待授也，云以待军事者五兵，五盾以军事为主也，】。
及授兵从司马之灋以颁之，及其受兵，输亦如之，及其用兵，亦如之，【此军事之兵也，凡出军，公卿大夫各有县都之兵伍两卒，旅则有丘甸之兵，唯王之乗车贰车所建之兵，与夫亲臣所用之兵，皆于是乎颁焉，司马之灋者，合用人几何？某长某兵，某长某兵合用兵几何也？授兵者，自司兵授于有司，依司马取兵器之灋，而颁之也，受兵者司兵，受有司之输纳，兵器亦依司马校兵器之灋见存，损失几何？验而受之也，用兵者有司之用兵器，亦依司马，颁兵器之，灋能有不同，人各用其长技也，】。
祭祀，授舞者兵，【此乐舞之兵也，祭统云：朱干玉戚，以舞大武】。
大丧，廞五兵，【此指明器之，兵士丧礼，有甲胄，干笮士礼，故不备也，○笮，则只二音矢箙也，】军事，建车之五兵，防同亦如之，【师田，建兵于王之乗车贰车防同以革路，从无道之国，则伐之，故亦建车之五兵也，】。
【天之赋畀不齐，有人类，必有猛兽毒虫，有中夏必有夷狄有吉人，必有凶人，奋其爪牙诈力，以吞噬防，刘夺攘奸宄于其间，使无以自卫，及有以胜之，则善类，不几于凘灭殆尽，耶故见于天象，若天钺所执，以威四方，伐无道，天棓，前驱以御难，至于奎宿，特为天之武库，所以储戎器，戒不虞者，至深切矣，圣人不忍斯人之沴，于不善之类，灋秋杀之，权以西方之金制，为兵器用以驱猛兽，兼夷狄伐无道，诛不义，若攷工记函人，庐人之属，皆主为甲兵者也，而其司之者，则特属于夏官，以其主九伐之事，尤其所用器也，然苟失于防闲，则反婴其害，故虽用兵，而常以自卫为主，是故司兵者上士，而司甲者，则大夫即先为不可胜之意也。五兵五盾，虽同掌于司兵，而戈主捍敌，盾主蔽体，特设司戈盾，以専掌之杀敌者，以不杀于敌之为尚也，弓矢，同为兵器，其致用在百步之外，故掌之者为下大夫，以不近敌为善也，观周公设官之轻重而可以知用兵之方矣。○澌音西棓，弼浪反】。
司戈盾掌戈盾之物而颁之
祭祀授旅贲殳，故士戈盾，授舞者兵亦如之，【祭祀，非有斩伐之事，授旅贲殳，犯跸者则击之，授故士戈盾主扞卫，至尊授舞者，戈盾以其所専掌也，】。
军旅，防同授贰车，戈盾建乗车之戈盾，【司兵，既建车之五兵矣。而此于戈盾，复授之，建之者不厌于慎也，授之者授于车，仆等乗贰车者树之，建之者，王之乗车司戈盾，亲树之也，】授旅贲及虎士戈盾，【旅贲氏掌执戈盾，夹王车而趋，虎贲氏掌先后王而趋以卒伍，故授之以戈盾，】及舍设藩盾，行则敛之，【王防同之舍，有车宫坛壝宫，帷宫，所谓藩盾者，其用以补车之阙者欤？藩者藩墙之义，其制当髙广于人所持者，行则敛之以待用，所以事给而费不及民也，司兵既掌五盾，且五兵则戈殳，亦在其中，而复设官，掌戈盾之物而颁之，不已赘乎？盖兵者伤人之器，贵乎利盾，主于自卫，戈主于拒敌而兼刺殳，主于击而兼格，敌兵皆以坚固为贵，而非以锋利为事，故虽綂于司兵，而别设司戈盾，掌而颁之，以见卫身之器，尤重于杀敌之器，失敌可以再举阵亡，不可以复生，而况于保防王躬者哉！设官専督所以致其敬，慎之至而不敢忽也。】！
司弓矢，下大夫二人，中士八人，府四人，史八人，胥八人，徒八十人，【掌弓弩矢箙官之长】。
缮人，上士二人，下士四人，府一人，史二人，胥二人，徒二十人。
槀人，中士四人，府二人，史四人，胥二人，徒二十人，【木干枯曰：槀为弓者一嵗而奠体再嵗而献成必久而后用，故以槀名】。
司弓矢，掌六弓四弩，八矢之灋，辨其名物而掌其守藏与其出入，【藏去声，○六弓者，王夹庾唐大也，四弩者，夹庾唐大也，八矢者，枉杀矰恒，用于弓絜，鍭茀庳用于弩也，灋谓曲直长短之数，辨其名物者六弓，四弩八矢，皆有名号，物色守藏者弓矢畏湿喜燥，贵正贱欹，守藏不可不慎也，出入者自弓人，矢人入于司弓矢则冇选择之灋，自司弓矢颁于有司，则有授兵甲之仪，事毕，复自有司入于司弓矢，则有用否之数，及夫弓矢之防，计也】。
中春献弩矢中秋献矢箙【中音仲箙音服】
【槀人职于弓弩，矢箙，緫之以春献，素秋献成，当以之为据，此云尔者，盖献素以弓弩为重，献成以矢箙为全，非有二义也，必如旧説弓弩成于和，矢箙成于坚，弓弩，岂不贵坚，且弓矢，可相离者乎？】：
及其颁之王弓，弓以授射甲，革椹质者，夹弓，庾弓以授射豻侯，鸟兽者，唐弓，大弓以授学射者，使者劳者其矢箙，皆从其弓，【椹日寝反，庾，音禹，豻音岸】。
【弓弩矢箙之制，今已亡之据，考工记云：往体寡，来体多，谓之王之属，利射革与质，往体多来体寡，谓之夹庾之属，利射侯与弋，往体来体若一，谓之唐大之属，利射深旧説谓弓之强弱，似是而未明也，所谓往来者，皆据弓之势，而言弯而满，为往放而还，为来其多寡以弓之，腹背定之，强为多而弱，为寡王弓，弓背弱，则其体往寡而发矢，缓腹强则来多，而其去逺甲革者指人所服而言，谓战阵将却敌于百歩之外，无使廹身椹质者，圉人职云：泽则共椹质，射于泽宫，所用以习射贵逺而能中故皆颁之以王，取其逺也夹弓庾弓，背强则其体往多而发矢，疾腹弱而来寡，而其去近豻侯五十步射鸟兽，贵命中故皆颁之以夹，庾取其近也，唐弓大弓，其体往来若一，发矢不疾，不徐者也，学射者谓凡始习射者，使者谓凡以王命出使，授以弓矢也，劳者谓勤劳王事，赐以征伐之弓矢，若晋文侯，文公皆赐以彤弓，玈弓是也，三者弓用中逺近皆可也，矢箙皆从其弓者，彤弓，则有彤矢玈弓，则有旅矢，每一弓，则百矢一箙，皆授之也】。
凡弩夹庾利攻守唐大利车战野战
【凡弩夹庾，往体多发矢，疾而近攻城垒，与其自守者相廹，故用之，唐大往来，若一发矢，差疾而稍逺车战所及宜逺也弩无事乎？王者，以其往体少发矢，不疾来体，多矢逺则无凖也，】。
凡矢枉矢，絜矢利火射，用诸守城车战，杀矢，鍭矢，用诸近射田猎，矰矢茀矢，用诸弋射，恒矢庳矢，用诸散射，【絜音结，又月结反鍭，音侯，矰音增，茀音弗庳，音弊】。
【凡矢镞，头为金而重栝，头为羽而轻，然矢有宜于金头之最重者，攷工记，茀矢三分，一在前，二在后，谓以其矢三分之，当其一分，而前后平乃镞之最重者，即此之矰矢，茀矢也，矰之为言，以丝系矢而射，茀当作绋，即缯也，矢系丝则后重，必金头最重，而矢方平，故用诸弋射也，矢有宜于金头差重者，攷工记兵矢，田矢五分二在前，三在后，谓以矢五分之当其二分，而前后平乃镞之次重者，即此之枉矢，絜矢也，枉矢者，郑氏曰：枉星名，状如流里，蛇行，有尾，矢取名于此，飞行有光，即今飞矛也，絜与枉同体，以其前系火药，火发矢奔，则前反轻，故亦以金头重者称之。乃得其平，用诸守城，车战者，谓火攻也，田猎之焚莱用火故又曰田矢也，至于凡矢有镞，则必前重后轻，攷工记杀矢，七分三在前，四在后，谓以矢七分之，当其三分，而前后平此矢头之畧重者即此之杀矢，鍭矢也，杀矢者，以中杀为名，鍭与杀同体，二矢前后无系以有镞，故前稍重于后，大凡矢皆然，用诸近射田猎，即所谓豻侯鸟兽也，恒矢，庳矢者二分之一在前，一在后，矢不设镞，故前后平散射者，礼射及习射，主中不主皮，恐其伤人，故用之也】。
八矢图
天子之弓，合九而成规，诸侯合七而成规，大夫合五而成规，士合三而成规，句者谓之弊弓，【句当作勾】。
【凡造弓之体，以反外为法，射则勾之而向里，其反外也，合之，可以成规，天子九，诸侯七，大夫五，士三畧存夫贵贱之等，其弓之强弱，则在于木不在于合之多寡人之操弓，则系于力，亦非以贵贱为强弱也。句者谓之弊，弓谓弓于未射之时，先弯曲而向里，此则弊而不可用者也。○已上皆造弓矢之灋，】合弓图。
凡祭祀，共射牲之弓矢，【射牲，觧见射人】泽共射，椹质之弓矢，【泽学宫之在泽中者射义，所谓天子将祭，必先习射于泽，已射于泽，而后射于射宫，椹质习射者之的，圉人之所共也，】大射，燕射，共弓矢如数，并夹【大射，即祭而择士之射，射中者得与于祭，燕射王所以燕乐羣臣，嘉賔者，其弓矢如数，谓当射者，每一人一弓乗矢也并夹箭，钳服不氏，所谓矢在侯髙则以并夹取之也。】大丧，共明弓矢，【明器中之弓矢也，】凡师役，防同颁弓弩，各以其物从，授兵甲之仪，【善弓者授以弓，善弩者，授以弩从，授兵甲之仪，一以司马取兵器之灋也，】田弋，笼箙矢，共矰矢，【田弋，用矢为多，总贮于竹器以为备，曰笼分，贮于皮器而佩之，曰箙矰矢，亦惟田弋，所用○已上，皆共弓矢之事】。
凡亡矢者弗用，则更【非射而亡，则偿之，授受防计，以此为则也，】。
【易曰：木为，剡木为矢，矢之利，以威天下，盖取诸睽，睽之为卦，上火下泽，火刚在外，而上鋭有戈兵之象，弓矢者，兵之居近而及逺者也泽説也威于外，以安其身，説莫大焉，故曰：取诸睽也，仰观乾象，参宿下曰：常属矢，拟射于狼，以备其侵盗于阙丘，天所以卫宸居如此，攷工记弓人为弓矢，人为矢冶氏为杀矢，此但主为弓矢之工而已，夏官掌兵用弓矢为多，故特设，下大夫二人，以掌其名物，守藏出入之事，王之用弓弩矢箙所当贵重，不可与常器等也，别设缮人以领之，其赍财与夫工食非司弓矢所能屑屑也，故又设槀人以掌之，于是弓矢之用，动而不括矣，又按五兵之用，多于弓矢，司兵不过中士，司弓矢，乃下大夫周公之意，以射防及逺敌不能近之为贵，而非以两军相薄，短兵接之，为尚也，是故溥天之下，靡不用志于射，自天子以至于庶人，莫不有射礼，因以习礼乐，执技艺，天下有道，则用之于礼义，天下无道，则用之于战胜，非若五兵専用以捍御，杀戮而已，秩尊于司兵也，宜哉！○剡月捡反】。
缮人掌王之用弓弩矢箙，矰弋抉拾，【缮音善○，郑氏曰：缮之言劲也，善也，传曰：缮甲治兵，兼缉理良善，二义至尊所用，故以名抉着于右手大指以勾开体，拾着于左臂，以遂】，掌诏王射賛王弓矢之事，【告以当射之节，及授受之】，○凡乗车充其笼箙载其弓弩，既射，则敛之，【王所乘之车，及贰车，王与居左而射者，所合用之弓矢，当备之，藏之矢满其器曰：弓弩，载于车曰：载】。
无会计，【王一人有定数，故无会计，犹膳夫酒，正之不会也，】。
槀人掌受财于职金，以赍其工，【职金，掌受金玉锡石之征，及受金罚货罚，入于司兵，故槀人受其财于职金，赍其工者，以其财给于弓，人等以为弓弩矢箙之材料也，】。
弓六物为三等，弩四物亦如之，矢八物皆三等，箙亦如之。
【攷工记，弓长六尺六寸，谓之上制，上士服之，弓长六尺三寸，谓之中制，中士服之，弓长六尺，谓之下制，下士服之，盖人身有长短，使弓胶于一定，长者用之，则不足短者，用之则有余，皆不利于服习矣，故为此三等之制，使各称其人而服之，然后用咸适宜也，弩之于人，则犹夫弓而矢之于弓弩箙之于矢，皆不可以不相称，故如其弓，皆以三等之制也，马璲造甲必为长短三等，意亦如此】。
春献素秋，献成【谓献于王，五兵不献者，兵以弓矢为重也，】。
【攷工记为弓者，冬析干春液角，夏治筋，秋合三材，寒奠体，体定则成矣，故至春而献素，谓其胚也，素以弓弩为重，故曰仲春献弓弩，献毕而漆之，越半载而后坚致可用，故秋而献成，于是而用之，成以矢箙为全，故曰仲秋献矢箙也，】。
书其等以飨工乗其事，试其弓弩以下，上其食而诛赏，【因献弓矢之时，书其上中下之，三等各若干，王以酒肴劳飨，工人，于是乗计其所为弓弩之数有多少，又攷试其所为弓弩之物有美恶，美者上其食，或别有赐予恶者，下其食甚则加以诛责，盖槩加飨劳者，大君之体，旌别淑慝者，有司之事也，】。
乃入功于司弓矢及缮人，【献事既毕，材不可用者黜之，其以给有司之用者，则入于司弓矢，其以共王者则入于缮人，弓矢之事，于是而告成功，故曰入功也，】。
凡赍财与其出入，皆在槀人，以待会而攷之，亡者阙之，【赍财者，弓矢财用，及筋角竹木也，始自职金，角人等入于槀人，而颁于弓人，矢人及弓矢之成自弓人矢人入于槀人，复自槀人出于司弓矢及缮人，故曰皆在槀人，以待会而攷之，亡者阙之，除其数不入防】。
戎右中大夫二人上士二人
齐右下大夫二人
道右上士二人
【玉路之驭大驭也，金路之驭齐仆也，车右则止于齐右者，以祭祀賔客主敬，同为致齐之事，故以齐右，兼玉路之职，革车之驭戎，仆也，木路之驭田仆也，车右则止于戎右者，以战伐田猎，同为用兵之事，故以戎右统，木路之职，若象路则主，常日之事，故其御道，仆其右道，右自为一等也，车右専取勇力为事，五路之中唯戎车専尚武威，齐车道，车在所畧矣此戎右，所以先齐右也，若驭车者，以善驭为事，车莫尊于玉路，故大驭为长，其次莫急于戎路，故戎仆次之，与戎右皆为中大夫之爵】。
戎右掌戎车之兵革使，【使去声。○戎右者，革木车骖乗也执戈盾，以备非常，王有斩伐之事，则使之春秋传，襄公防秦囚，使右莱驹以戈斩之，是也。】诏賛王鼔【王执路鼔告以当击之，节并助击之，】传王命于陈中，【陈去声，○王有命，令大言宣传于阵中，】会同，革车【防同王乗金路犹以革路从行，以备非常，之者居其左，记所谓乗君之乗车不敢旷左也，】○盟，则以玉敦辟盟，遂役之賛牛耳桃茢，【敦音对茢列，例二音○，王氏曰盟之事，以不协也；戎右以御侮为职，故以玉敦共防血玉敦者，玉府所共戎，右则以之而防血也辟盟者辟，啓其载书，亦使众心开辟，盟必割牛耳，取血相与防之牛耳，以示顺聴，司盟者所执，而戎右賛之郑氏曰：血在敦以桃茢，拂之杀牲，恐鬼邪侵人桃隂邪所畏茢，苕帚，所以扫不祥，盖亦武事，故戎右賛之也，○防恤洽反】。
齐右掌祭祀，会同賔客前齐车，【齐斋同，○齐右者，玉金车骖乗也王未乗则执防立于马前，以俟】王乗则持马【方乗则持马以备惊奔，】行则陪乗【车行则居车右，以为陪乗】凡有牲事，则前马【礼，国君下宗庙式齐，牛有牲事，王见牲而式也，故不安于车上，而立于马前】。
道右掌前道车，【道右者，象路骖乗也前道车，亦谓未乗而立于马前也。】王出入，则持马陪乗如齐车之仪，自车上谕命于从车，【王燕出入，则有从车王有命，则道右宣而谕之，】诏王之车仪，【若立视五隽，式视马尾不内顾，不疾言，不亲指，不广欬之类○隽，字蹇反，】王式，则下前马，王下则以盖从【，王下车者为过宗庙也，以盖从所以表尊兼御暑雨】。
【按五路，虽为三等，而所陈之职，大略相似，盖未乗则前马乗则持马行则陪乗王式则下前马，王下则以盖从，与夫诏王之车仪，此五路皆然也。而戎右弗言者，以其主勇力之事，故于礼文为略要当互用也，戎右传王命于陈中道，右谕命于从车而齐，右不言王命者以祭祀，賔客事専，无有他命也，唯夫兵革使賛鼓辟盟之事，则唯戎右有是职，此为不同耳，】。
大驭中大夫二人【驭音御】
戎仆中大夫二人
齐仆下大夫二人【齐斋通】
道仆上士十有二人
田仆上士十有二人
【仆侍御于尊者之名，驭者主侍御车中，故通谓之仆，唯大驭不称，仆者以前，有大仆之名，不可相混也，玉路于五路为尊，故驭玉路者，谓之大驭，夫驭之与右，主与天子同车，臣之至亲，且近者其在天文，则为王良，造父等星非贤而善驭贤，而勇力者不可以充是选，故周礼设官皆以中大夫之爵，设有不恪，则其刑特重此条，狼氏所以誓车右曰：杀誓驭曰：车轘也】。
驭夫中士二十人下士四十人
【掌驭贰车，校人三乗为皂皂一趣马，三皂为系，系一驭夫，盖即此官，故知周礼车马皆通，职也】。
大驭掌驭玉路以祀，及犯軷，王自左驭驭下，祝登受辔，犯軷，遂驱之，及祭酌仆，仆左执辔，右祭两轵，祭軓，乃饮【軷，弼末反，轵，音止，軓音犯○，郑氏曰：行山曰軷，诗跋渉山川是也。犯軷之礼，封土为山，以菩蒭棘，栢为神主，既祭，以车轹之而去，喻无险难之意，凡犯軷，大驭下车而祝，王自左代之而驭，祝毕登车，受王之辔，有司酌酒，与大驭大驭，左手秉辔，右手祭两轵及軓，所以祈车神，于是饮其余酒，若受福，然遂轹軷，驱车而去也，】凡驭路，行以肆夏，趋以采荠，凡驭路仪，以鸾和为节，【荠音慈】。
【王氏曰凡驭路，谓五路也，行以肆夏，趋以采荠者，尔雅曰：堂上谓之歩门外谓之趋，盖行则欲其舒歌肆夏，所以节其行趋，则欲其齐，歌采荠，所以节其趋，人与车之出入，其疾徐皆然，乐师则教乐工而歌其诗，大驭则驭车，而应其节，二官所以皆言之也。凡驭路仪，以鸾和为节者鸾和，皆金铃也，鸾在衡和在轼，盖车行则马动，马动则鸾鸣，鸾鸣则和，应大徐则不鸣，大疾则不续，此舒疾之灋也，然则王之行趋固有，环佩之声，锵鸣于左右，车之行趋，又有鸾和之声相应于衡，轼所以养王聪明而非僻之心无自入矣，○轹音歴】。
戎仆掌驭戎车，【戎车，革路也，以韦饰其侧，及用以为辎軿，则矢石不能侵火，攻不能燎，故以即戎，师出王乗以自将也，】掌王倅车之政，正其服，【倅音脆，○倅车即贰车，不可以无统戎，仆掌其政，服者众，戎车正贰，甲士之衣，各依其方之色，戎仆正之，】犯軷，如玉路之仪，【用兵主逺行故有犯軷之礼，】凡廵守，及兵车之会，亦如之，【王廵守，则六师从无道之国，即伐之，兵车之会，亦主用众，故倅车之政，犯軷之仪，如行兵也，】掌凡戎车之仪，【介胄则有不可犯之色，凡在师中者，暨暨詻詻，无得喧哗，及般乐怠敖，此戎车之仪也，】。
齐仆【郑氏曰：古者王将朝觐防同，必齐所以敬宗庙神明，亦所以敬賔客如神，故车仆车右，皆以齐名，】掌驭金路，以賔朝觐，宗遇飨食皆乗金路其灋仪，各以其等为车送逆之节，【王氏曰：王送迎诸侯，各以爵位尊卑之等，而为逺近之节行人，所谓上公九十，歩子男五十步，司仪所掌车，逆拜辱，及出，车送之类也，】。
道仆【道者，行路之名，亦以王之所由，莫非天下之大道，故仆以道名也，】掌驭象路，以朝夕燕出入，【象路以朝自路寝，至于治朝，外朝及至于离宫囿逰故曰以朝夕燕出入】，其灋仪如齐车，【有诸侯或贤者，其度数动容，亦各以其等为之节也。】掌贰车之政令，【贰车，副车也】。
田仆掌驭田路，以田以鄙，【木路，以田取其朴素，浑坚山川草野之地，便于驰逐也，循行县鄙，不尚文饰，故亦用之，】掌佐车之政，【佐车亦贰车也，佐车之政者，记曰：天子杀则下大绥，大即路也，下大绥者，谓得获则下戎路之绥，而居于幕帟也，诸侯杀则下小绥，避天子不称大，故言下小车之绥，而居其幕，大夫杀则止，佐车不用，然后百姓田猎，此其政也，】设驱逆之车，【驱谓驱禽，使前趋获逆，谓逐禽而反，使不出围，此正百姓田猎之事，若天子不合围，诸侯不掩羣，则无用驱逆矣，】○令获者，植旌【获者，服不氏也，射则以旌居乏，而待获田，其正职，故田毕则田仆令之植，旌即山虞，泽虞所植虞旗，虞旌而致禽者也，】及献比禽【，猎者献之，田仆为之，比其物，以类相从，犹诸侯之毎，禽择取三十也。】○，凡田王提马而走，诸侯晋大夫驰【提，勒马不骤，晋防马使行驰则放而奔矣，此天子诸侯大夫疾徐之莭也，】。
【按五路之驭有灋，有仪有政事，大驭犯軷之礼，此祭车之仪也，故戎仆云犯軷，如玉辂之仪，其田车等亦当如戎辂矣，凡驭路行以肆夏，趋以采荠，此车在朝之仪，凡驭路仪，以鸾和为节，此车在道之仪也，云凡路则下四路疾徐之节，皆当如是矣，戎仆，掌凡戎车之仪，则以戎事为重，齐仆道仆之，灋仪则以礼賔为重兵，车主用众，故正倅车之服，唯戎仆有之，田猎则有驱逆比禽之事，提晋驰之灋，故唯田仆有之，兵车道车，田车，其副为要，而有作止驰骤之政，故其仆掌之，大仆齐，仆不言者，祭祀賔客止主一人，故无副车也，其有倅贰佐之异者，王氏所谓倅如众子之倅，其适有时而用焉，贰如世子之贰，其父有故，则摄之佐，如臣子之佐，君常以辅佐为事，其仪各有所主也，】。
驭夫掌驭贰车，从车，使车分公马而驾治之，【贰车，即前所称倅车，贰车佐车为五路之副贰者也，从车公侯卿大夫从王之车也，使车役使驱逆之车也，三者皆公车，故驭夫以公马分配乗驾治者闲习齐一，安干五御而去，其惊奔也，自大驭以至田，仆皆王五路之驭，故驭夫所掌，唯此三等，其车既众，故其员亦六十人】。
校人，中大夫二人，上士四人，下士十有六人，府四人，史八人，胥八人，徒八十人。
趣马，下士皂一人，徒四人【，趣清苟反，皂字早反】。
巫马，下士二人，毉四人，府一人，史二人，贾二人，徒二十人。
牧师下士四人胥四人徒四十人
廋人，下士闲二，史二人，徒二十人，【廋音义同搜】。
圉师乗一人徒二人，圉人良马，匹一人，驽马丽一人，【圉音语】。
【养马为圉，良马，匹一人，驽马丽一人，马贵则饲养劳马，贱则饲养逸也，教养马者，为圉师乗一人者掌一车之马也三乗为皂马有驾脱，故以三为节，有趣马以合之，三皂为系，系一驭夫，六系为廐，廐一仆夫，此不着其职者，见于大驭也，廐亦谓之闲，毎闲则有廋人二，掌其政教，以差择之，六廐成校，校有左右，各主其校之事，故有中大夫二人谓其有疾也而有毉，谓其有祟也，而有巫马兽之大，死则有鬼巫知马祖，先牧，马社，马步之神者，马疾若有犯焉，则使治之，毉即毉师之兽，毉也，职専治马而攷课在毉师，故两属焉。又买儥则贾知其价，故有贾与马质谓其有牧地也，而有牧师，盖古人随地皆有牧，如归马于华山之阳，牧于坰野之类，唯牧马有地，则马得蕃息，而又不妨稼穑，所以为两，得其所也。○儥音育，卖也】。
校人掌王马之政，【差择养乗之灋用马任官之道，如下文所云也，】。
辨六马之属，种马一物，戎马一物，齐马一物，道马一物，田马一物，驽马一物，【齐斋同】。
【辨其徳力足毛使，各以类相从，种马者，马之最良，可以为种，即所谓马特而用以通淫者，驾玉路以祀也，戎马者，知金鼔之节勇健能驰，敌致师者驾革路，以为兵车之防也，齐马道马者，其性调良，其色中度，齐马驾金路，以賔道马驾象路，以朝夕燕出入者也。田马者亦知金鼔之节其足蹻，防能与犬驰逐，驾木路，以田者也，五者皆所谓良马，驽马者徳与能俱无取，但可以驾役车，其尤劣者，则用以供食，其色之纯者，用以祭祀，此自为一类，夫能有以辨其所属，由是分异而养庶不枉其才而用之矣，○已上叙马之名，○蹻音桥】。
凡颁良马，而养乗之【乗去声】乗马一师四，圉三乗为皁皁一趣马，【皁者，橡栗之实，古文作□，象有斗承实形，取包围意也，】三皁为系，系一驭夫，【系音计，】六系为廐，廐一仆夫，【廐音究，】六廐成校，校有左右【良马者，种戎齐道田之五物，颁于养马之官，必言养乗者马不乗习则骄惰而无用不节，养则罢败而易耗，此牧马之道也，马四匹曰乗一车四马，故以乗名良马一匹，一圉人牧之，圉者制御之义，以马常居闲中，不得放旷也乗马圉师一人，帅之师者，教训之名，以其善于畜字，教圉人以养马也三乗为马十二匹，马有驾脱一驾，则一食一息，故以三乗为节与士卒之前，拒二角，一战一食，一息相符，趣疾走而合之也。官以趣马名，欲其马之超腱相合，无退缩也。三皁为马，三十六匹，车九乗为小偏，此即小偏之马，系者维系之意，驭夫一人长之，即掌驭贰车，所谓分公马而驾治之也，六系为马二百一十六匹，车五十乗为卒，此大约一卒之马，廐者畜养之坊也，廐亦谓之闲闲者，阑也，仆夫一人主之，即大驭而下，戎仆等掌驭，王五路者也。每闭则有廋人，二廋之为言，廋求简别之义也。六廐为马一千二百九十六匹，谓之成者，为车三百二十乗有竒武王伐殷，革车之数亦不过此，名之曰校者，交木为之，所以闲马亦取比较义也，二校共马二千五百九十二匹，皆良马之数，所以共王及亲臣之驾，乗有中大夫二人，各主其校之事，盖其所掌者，乃事之至重，其所统领者皆臣之，亲近于王，不特以其兽之贵而已，所以其爵之尊，独隆于掌器物之诸司也欤？】：
驽马三良马之数，丽马一圉，八丽一师，八师一趣马，八趣马一驭夫。
【驽马以充役，车与夫賔祭马牲，其用为多，故三倍于良马之数，当为七千七百七十六匹，旧説谓一千二百九十六匹，是驽马为良马三之一，非三良马之数矣，丽二匹也，一圉人牧之，驽马视良马为轻，故职掌减其人，八丽十六匹也，一圉师教之，八师一百二十八匹也，一趣马笃之，八趣马一千二十四匹也，一驭夫领之，止于驭夫，而不属于仆夫者，以驽马止充杂用而不当，王之五路也，凡七驭，夫为马七千一百六十八匹，则与三良马之数略相当矣，○已上叙马之职】。
校人图
马政
天子十有二闲，马六种，邦国六闲，马四种，家四闲，马二种。
【十有二闲，即左右校十二廐也，六种者，五路五种，合驽马而六，邦国诸侯之国，马六闲者，可以等三军之乗车四种者乗车兵车田车之马，合驽马而四家，谓天子之都，家马四闲者，可以等二军之乗车二种者兵车，田车之马，驽马不在其数，然此大约言天子良马之多，诸侯而下，则不能备耳，岂拘拘然必如其数乎？】。
凡马，特居四之一，【马特牡马也，居牝马四分之一，牝多则马蕃息也，○已上叙马之数，】春祭马祖，执驹【驹，音居】，夏祭先牧，颁马攻特，秋祭马社，臧仆冬祭马步，献马讲驭夫。
【马祖者，天文阁道下，王良前四星，名曰天驷，是也，马禀其气资之以生春气发生，故祭之，以祈蕃息，旧説以房星为天驷，非也，盖房宿主天子之后，寝于五月，初，昬，正当午位而干为马，得午位盛阳之气，适当房之次，因有是训耳，春时鸟兽孳尾马牛，其风驹弱，血气未定，恐乗匹而伤之，故拘执之，使不得近牝，先牧，始牧马者，夏草茂盛，大为放牧，故祭先牧，以祈充肥，遂颁于廋人，趣马圉师等，委任而责其成，鸟兽，于是希革通淫之后，攻治其特，俾无齧马社，谓廐中土示也，凡马日中而出，日中而入，秋，马入廐，故祭社以祈安臧，仆者择五路之仆夫也，马步即行也，冬时大阅马皆出田，故为马祷，行以祈康，吉前嵗所生之马，至是三嵗则当用以充驭，冬时万物告成，故从而献马，讲驭夫简，习其驭之法，因而辨论其人之贤否，先臧仆而后讲驭夫，盖先择其大僚而后可，使与属官之选也，○祀马祖，颁马献马，慎简乃僚，皆马政之大者，○孳音字】。
凡大祭祀，朝觐会同，毛马而颁之，【大祭祀，朝觐，防同当如其方之色毛，马者齐其色也，左青右白，前赤后黒中黄颁于当乗者】○饰币马，执朴而从之，凡賔客受其币马，【朴丕卜反，○币马王所以遗臣下者，诗云：何以与之？路车乗马执朴而从者，士丧礼驭者，执朴立于马后是也。賔客币马，即六币之圭，以马也，下文国之使者，共其币马王遣使于诸侯，所遗之马也，校人职受之共之，】○大丧，饰遣车之马，及葬埋之，【遣去声，○遣车之马者，记曰：涂车刍灵，自古有之，谓以泥为车，刍草为人马，既葬埋之，孝子不忍其亲，无所不至也，】○田猎，则帅驱逆之车，【田防掌设驱逆之车，使百姓田猎，校人主帅田防设之】○，凡将事于四海，山川则饰黄驹，【王廵守祭，四海之神，及所过名山大川，马行地无疆，而驹尤健，黄地之色，故饰之以祭，攷工记所谓大璋中璋，天子以廵守，宗祝以前马也，】○，凡国之使者，共其币马○，凡军事物马而颁之，【军事，师田也，物马者，戎事齐力，尚强也，田事齐足尚疾也，】○等驭夫之禄，宫中之稍食，【王氏曰：自趣马至，圉师皆冇禄举驭夫以见之，宫中稍食，则王马有养乗于内故等其人之稍食也】。
【已上祭祀，賔客丧纪，军旅，田役遗臣下，与遣使之币马，驭夫禄食，皆所谓马政也，】。
趣马掌賛正良马【良马以驾五路者，校人主颁而养乗之趣马所治，止于三乗知之为详，故掌賛而正其等，不使间杂不齐】，而齐其饮食，简其六节，掌驾説之颁【説脱税二音】。
【马之才虽同，然使其饮食起居，劳逸之不一，教导之，无灋则同者，变而异矣，齐其饮食者，使其饥饱之均也，简其六节者，凡马驱之，而晋旋之而反，此进退之节，提之而走，控之而止，此行止之节，骤之而趋，驰之而奔，此驰骤之节，简者笃策之，使合节，此教导之灋也，旧説以为即前种，戎齐道田，驾六者，此乃六物，岂得为六节，且此専指賛正良马安得以驽马杂之乎？驾説之颁者一驾则一脱，使其劳逸之均如此，然后能使马之疾走而相合，故以趣马名也，】。
辨四时之居治以听驭夫
【二月后，阳在外，则在牧而有庌，八月后，阳在中，则在廐而有闲，所谓居也，春执驹夏攻特，冬献马及夫阜马，佚特教駣，所谓治也。使马常闲习，安康以待，唯驭夫所役使】。
巫马掌养疾马而乗治之相毉而药攻马疾
【曰养，曰：乗治者马疾不可驾乗当养之以息其力，然不知其疾之所在，必驱步之以发其疾，然后可騐而疗之兽，毉观其所发而养之，是也；药攻马疾者，谓或以药而疗之，或以方而攻之，如攻特之攻皆相助，兽毉而为之也，巫毉得人，则马疾无失所之，虞矣】。
受财于校人，马死，则使其贾粥之，入其布于校人，【贾音古，○毉马之费，受于校人马死，所粥之布，钱亦入于校人】。
牧师掌牧地，皆有厉禁而颁之，【牧地有大小，度其马之众寡，颁于圉师等，】孟春焚牧，中春通淫，掌其政令，凡田事賛焚莱【焚莱，虞衡之事，牧师賛之】。
【牧地，必善水草之处，然亦贵有以爱养之，有厉禁者，遮防禁止，不得樵采也，颁之者各有分地，无敢争夺，废弃也，孟春焚牧者，黄落之余，焚之，使新草畅茂，至仲春隂阳和可以合马之牝牡也，田事賛焚莱者酌量焚之，不得燬，其应牧之处也，唯牧地充足，而马得蕃息矣，】。
廋人掌十有二闲之政教，以阜马佚，特教駣攻驹，【駣音兆，】及祭马祖，祭闲之先牧，及执驹，散马耳，【散马耳者，郑氏云：以竹括押其耳，马头摇动则括中物动，后遂串，习不复惊，盖马善惊也，未知是否？】圉马。
【每闲二廋人，一廋人所统三驭夫，乙趣马二十七，圉师一百八，圉人政以治之，教以导之，自阜马以至圉马皆是也。阜者秣饲以时，使之壮盛，佚者驾乗有节使不过劳三嵗曰駣始教以乗习二嵗曰驹攻治其踶齧，祭祀以祈其安，执驹以熟其性，圉马以就牢笼，然后马之恶者，可使驯柔者，可使良而无覂，驾惊奔之患，正校人员选，则位称其徳职称其能，而憸邪庸戾者无所容，此所以为搜择之道也，】。
正校人员选，【选去声，○驭夫而下，可以备员于校人，而中其选者，廋人差而正之也，】马八尺以上为龙，七尺以上为騋，六尺以上为马，【騋音来，○八尺以上，天子以备五路者，月令所谓驾苍龙也，七尺以上，诸侯之上驷，诗所谓騋牝三千也，六尺以上，常马也，】。
圉师掌教圉人养马，春除蓐，衅廐始牧，夏庌马冬献马，【冬寒，借马以蓐，春而除之，去其歳也杀牲以衅之，新其闲也，马日中而出，日中而入，谓春秋分也，故春始牧庌庑也，所以庇马使凉教养马之事非一，而温凉出入之失时，尤其大患，故特举之，○蓐音辱，庌又驾反】。
射则充椹质，茨墙则翦阖，【椹日寝反，茨音慈，○椹质，翦阖未详，或曰，椹学射者盘草以代阖也，茨次苐茅草，以盖墙也，阖亦盖也，盖墙则翦草以为苫，圉师庌马，习于苫盖之事，故因而使之，】圉人掌养马刍牧之事，以役圉师，凡賔客丧纪，牵马而入，陈廞马亦如之。
【刍草料，饲之于闲牧，善水草之地，放之于野，圉师教圉人，故聴圉师之役，賔客之马王所赐也，牵而陈于馆，丧纪之马，大司马丧祭，奉诏马牲也，牵而陈于庙，廞马，遣车刍灵之马也，陈于庙及墓，观此，则凡乗车之马必圉人牵之可知矣。】。
职方氏中大夫四人，下大夫八人，中士十有六人，府四人，史十有六人，徒百有六十人，【方谓天下四方职司，其地而后知要害之守也，○按此序官多阙误，凡设官无中大夫四人及无上下士者，据此中士十有六人，考大行人之例当作中大夫二人，下大夫四人，上士八人，中士十有六人，下士三十有二人，又有徒无胥，当作府四人，史八人，胥十有六人，徒百有六十人】。
职方氏掌天下之图，以掌天下之地，辨其邦国都鄙，四夷八蛮，七闽九貉，五戎，六狄之人民，与其财用九谷，六畜之数要，周知其利害，【闽音民，貉貊通】。
【王氏曰：大司徒掌建邦之土地之图，以天下土地之图，周知九州之地域，广轮之数，其所掌者，特图而已，职方氏掌天下之图，以掌天下之地，则其所掌非特图也，又掌其地焉，邦国诸侯之国也，都鄙诸侯之采邑也，东方曰夷，其种有四，南方曰蛮，其种有八，东南曰闽，其种有七，东北曰貉，其种有九，西方曰戎，其种有五，北方曰狄，其种有六，自邦国都鄙，至于夷蛮，闽、貉、戎，狄虽有内外之殊，然先王之政，一视而同仁，其人民之所聚财用之所出，九谷之所生，六畜之所产有数要焉，数者列而计之要，则总而计之，靡不辨明之，将以施其政教也，有利害焉，利则凡所以利人者害，则凡所以害人者，靡不周知之，将以兴其利而除其害也，】。
乃辨九州之国使同贯利
【刘氏曰：辨九州之国，使同贯利者，四方人民好恶之不同，财用有无之不等，必周知其利害，贯而通之，使有无之相易也，善恶之相济也，一天下之财用，养天下之人民，俾同享其利焉，其山能出云雨，以生万物，镇安于一州者曰镇水，潴而不流，以生蒲鱼者曰泽水涸，不耕而生，草木者曰薮，水流而趋海者，曰川水，尤深积而成渊者，曰浸，其民资之以生者曰利，其众待之，以为养者曰畜，其土宜之，以为食者，曰谷八者，九州之民，仰之以为生者也；九州之邦国，仰之以为富者也，苟不周知其数，要则天下之民不得而同，其贯利矣，得以同其贯利，则虽四夷于中国，亦得资其有以济其乏，是以九服安于其土而不失乎养也，○潴音朱】。
东南曰州，其山镇曰：防稽其泽薮曰具区，其川三江，其浸五湖，其利金锡竹箭，其民二男五女，其畜宜鸟兽，其谷宜稻，【防教外反，薮，音叟，浸子禁反，畜音旭，○防稽在山隂大泽曰薮，具区五湖，在吴南锡镴也，箭篠也，鸟兽孔雀鸾，防防犀象之属】。
正南曰荆州，其山镇曰衡山，其泽薮曰云瞢，其川江汉，其浸颍，湛，其利丹，银、齿，革，其民一男二女，其畜宜鸟兽，其谷宜稻，【瞢音梦，湛丞减反，又音沈，○衡山在湘南云，瞢在华容，颍出阳城，宜属豫州，在此非也。湛未闻齿象齿也。革犀兕革也，】。
河南曰豫州，其山镇曰华山，其泽薮曰圃田，其川荥；雒，其浸波溠，其利林，漆丝枲，其民二男三女，其畜宜六扰，其谷宜五种，【华去声，圃兵古反，荥，音营，雒，音洛。溠，音诈，○华山在华隂圃田在中牟，荥；兖，水也，出东垣入于河，泆为荥荥，在荥阳波读为播，禹贡曰：荥播既潴，春秋传曰：楚子除道，梁溠营军临，随则溠，宜属荆州，在此非也。林竹木也，六扰马牛，羊，豕，犬鸡五种黍稷，菽麦稻】。
正东曰青州，其山镇曰沂山，其泽薮曰望诸，其川淮泗，其浸沂，沭，其利蒲鱼，其民二男二女，其畜宜鸡，狗，其谷宜稻，麦；【，沂，音宜沭音述，○沂山，沂水所出也。望诸明都也，在睢阳，沭出东莞二男二女，数等似误也。盖当与兖州同，二男三女，】。
河东曰兖州，其山镇曰岱山，其泽薮曰大野，其川河泲，其浸卢维，其利蒲鱼，其民二男三女，其畜宜六扰，其谷宜四种，【泲子礼反，○岱山在博大野在钜野，卢维当为雷，雍字之误也禹贡曰：雷夏既泽，雍沮防同雷，夏在城阳四种，黍；稷，稻；麦，】。
正西曰雍州，其山镇曰岳山，其泽薮曰蒲，其川泾，汭，其浸渭，洛，其利玊石其民三男二女，其畜宜牛，马，其谷宜黍，稷；【，雍，去声，汭日鋭反，○，岳，吴岳也，蒲在汧，泾出泾阳，汭在豳地诗，大雅公刘曰汭防之，即洛出懐徳郑司农云：或为汧，蒲或为浦】。
东北曰幽州，其山镇曰医无闾，其泽薮曰貕养，其川河泲，其浸菑时，其利鱼盐，其民一男三女，其畜宜四扰，其谷宜三种，【貕音兮，○医无闾，在辽东，貕养在长广菑出，莱芜，时出般阳四扰，马，牛，羊，豕三种黍，稷，稻，】河内曰冀州，其山镇曰霍山，其泽薮曰杨纡，其川漳，其浸汾，潞，其利松栢其民，五男三女，其畜宜牛羊，其谷宜黍，稷；【，纡音于汾，潞，音文路○霍山在彘，杨纡所在，未闻漳出长子汾出汾阳，潞出归徳】。
正北曰并州，其山镇曰恒山，其泽薮曰昭余祁，其川虖池，呕夷，其浸涞易，其利布帛，其民二男三女，其畜宜五扰，其谷宜五种，【并音兵，虖池音呼驼呕音瓯，○恒山在上，曲阳昭余祁，在邬虖池，出卤城呕夷，祁夷与出平舒涞，出广昌易出，故安五扰，马牛羊犬豕五种，黍；稷，菽麦稻也，凡九州及山镇泽薮，言曰者，以其非一，曰其大者耳。此州界荆、豫、兖、雍，冀与禹贡畧同青州则徐州地也，幽并则青，冀之北也，无徐梁○已上俱郑氏旧注】。
职方氏九州山泽川浸利民畜谷图
【愚按：九州分立，与虞书，禹贡异者，盖禹主于治水，幽；并，营，皆北方广汉之地，罹水患少，故幽并统于冀营，统于青而止，九州舜时，四夷来王，封域极广，肇十有二州，后有作者，不可及矣，周时大约与舜同，但淮与大野在禹贡为徐州之川泽而职方，青州之川淮，泗，兖州之泽大野，是以徐而入青兖矣，华阳，镠銕砮磬，在禹贡为梁州之山，与贡也，而职方豫州之山华，雍州之利，玉石，是以梁而入，雍豫矣，此为不同耳，然无徐州者，盖洪水之害，唯河为大禹于其下，流施功为多，故建徐州，周时碣石沦于海，正东之地，不及于虞，故有青兖，则虽革徐州，而东方为无空，若无梁州，则西南舆地，似于缺然。何也？夫天地之化，开之有渐，始西北，而次东北，次东南，次正南，故上古圣人，皆出于北方，周家世居西土，文王之化，延及江汉，正荆州之地，武王伐纣，而庸蜀羗髣景从，是乃梁州以及于檄外之地，然其中未归化者则甚众，故周公以其施，贡所及者，则分属于荆，雍豫而其不及以政者，亦不入于职方也。方今财赋文献，多出南方，虽闽越，南粤自古所谓夷狄者，今悉与中土无异，独西南之地，但为来王之国而时有背叛者，宜周公于此，不置州属也，夫圣人之教不先天，以开人亦不弃天以从人西南之域，开之有时，是故不能强之，以俟后圣也，乃若北方营州，毉无闾，冀州河套之内等地，正职方氏所谓谷宜三种，畜宜四扰，而在九服之内，其外则为九貊，六狄亦皆内属，而周知其民物之数者，自周徳之衰而为胡人之所窃据，秦人不知，守在四夷之道，为长城以限之，遂使肥美之地，与兖豫等者，悉沦于沙漠，不毛之域，反为犬羊，侵入中国之巢穴，自汉以来，欲为控御。戎，狄之策者，已为大事，而不思生聚，教训以经畧吾之九服，乃分内事，是不免于弃天也，】。
乃辨九服之邦国，方千里曰王畿，其外方五百里曰侯服，又其外方五百里曰甸服，又其外方五百里曰男服，又其外方五百里曰采服，又其外方五百里曰卫服，又其外方五百里曰蛮服，又其外方五百里曰夷服，又其外方五百里曰镇服，又其外方五百里曰蕃服，【畿音鸡，义见大司马，但彼言九畿以疆界所至，此言九服，以服王事，言也】。
凡邦国千里，封公以方五百里，则四公方四百里，则六侯方三百里，则七伯方二百里，则二十五子，方百里则百男，以周知天下【邦国，字当作地方承下文，凡邦国三字，而误封公，公字衍七，伯当作十一伯】。
【此以大司徒，封国之制，大约为五等，诸侯所封地方之大小，故因九州地方之数，足以周知，诸侯地方之数也。然其文类王制，疑传者之言误，入经文耳】。
凡邦国小大相维，王设其牧，制其职，各以其所能制其贡，各以其所有。
【五等诸侯，固有小大，每国各有附庸之国，又自为小大小，非大无以庇覆大，非小无以辅翊各有属，以相维系，自无分崩，离析之患，王复设九州之牧，以统理之，于是而有柔逺能迩之功，职谓属长，卒正，连帅因才受任，不强其所不能贡，谓九贡，因地而施，不强其所无也。集説云牧守更代，诸侯世袭，权皆出于上，如周初时荆州牧，则蔡叔，其后则申侯，豫州牧，则管叔，其后则虢公，周公君陈毕公迭居东郊，宣王中兴，只理防牧伯而已，故韩侯在韩，召虎在淮申伯在荆，方叔在齐，汉诸侯王自景武后若寄君，然已不足言，至唐藩镇，则是举五侯九伯，汝实征之之事而付之，世袭之人，其弊有不可胜言者矣。】。
王将廵守，则戒于四方，曰：各脩平乃守，攷乃职事，无敢不敬戒，国有大刑，及王之所行，先道帅其属而廵戒令，○王殷国，亦如之。
【九服职方氏之専职，故廵守及殷国，则掌其戒令，守若土地辟田野，治之类将至，而先戒之，使之豫备，既至而前，廵之攷，其不灋殷国，谓王不廵守，而六服尽朝也。亦必为之先戒，而廵视之，则不职者，不可得而蔽矣，】。
【集説陈氏曰自古封建之灋，天下至广，难以统一，故五载一廵守，以一风俗而通民情，至周而五载，一廵守，既不能行，故置职方氏撢人，训方氏之官，以通逹上下，使无壅蔽，逮汉或遣谒者循行天下，是亦得周公之遗意也，自元封五年，初置刺史，每以秋分行部，以诏书六条，察郡国举不灋，而后天下民情利害，其壅遏通逹，皆系于刺史之手而上，或不得以闻之，宣元以后，稍还古意，天子则有郎官之出，而宰相则有掾吏之行，上下相察，莫之或匿，如元帝诏条，责于定国曰：郎有从东方来者，言民父子相弃，丞相，御史案事之，吏匿而不言耶？将从东方来，加增之耶？何以错缪？至是，定国皇恐自劾，是丞相隐之天子，而不知郎吏已得以上闻，如魏相，敕掾吏案事，郡国輙白，四方异闻，或有逆贼风雨灾异，郡不上达，相輙奏言之，是郡国欲隠之宰相而不知掾吏已得以上逹，民情既通，上下不壅则治，可为也，】。
土方氏，上士五人，下士十人，府二人，史五人，胥五人，徒五十人。
【设官之例，凡士之数，必以二四六人，而此独以五与十者以主五方也】。
懐方氏，中士八人，府四人，史四人，胥四人，徒四十人，合方氏，中士八人，府四人，史四人，胥四人，徒四十人，训方氏，中士四人，府四人，史四人，胥四人，徒四十人，形方氏，中士四人，府四人，史四人，胥四人，徒四十人，山师，中士二人，下士四人，府二人，史四人，胥四人，徒四十人。
川师，中士二人，下士四人，府二人，史四人，胥四人，徒四十人。
邍师，中士四人，下士八人，府四人，史八人，胥八人，徒八十人。
匡人中士四人史四人徒八人
撢人中士四人史四人徒八人【撢探同】
土方氏【主，五方土地之事，】掌土圭之灋，以致日景，以土地相宅，而建邦国都鄙，以辨土宜，土化之灋，而授任地者，【土圭之灋，见地官以土地者，以土圭土其地而制其域也，相宅者相民宅而知其利害也，以此二者，建邦国，及其都鄙，一以制其大，小之封疆，一以定其吉凶之趋避土宜者五，地物生各有所宜，树所宜地，自然蕃殖，土化如草人所掌，粪土之灋，物有所合，则化机条逹，以此二者授任土地之责者，使以教其民也，】。
王廵守则树王舍【王之舍，事舍人掌之，此云树王舍者，以能辨其土之媺恶，掌其树舍之地也，】。
懐方氏【主懐柔逺人之事】，掌来逺方之民致方贡致逺物而送逆之，达之以节，治其委积，馆舍饮食。
【逺方之民者逺方之国其君长不能至，而遣使来者，非有命于王朝，故曰民也方贡，若六服之外，蕃国犹在贡献之数者逺物若越裳，肃慎其国尤逺不在贡献之数，故曰逺物也，此官主懐来之盖四夷之来，各有其路，诸侯若非其人应之，不得其道，其为中国之累大矣，故于其所来之方来，则逆之去则送之，以为礼也，逹之以节，使行无稽滞，治其委积，馆舍饮食，使之居处安而食用足，所谓来之之道如此，盖非求其来，但有以待之，示无外之意耳。】。
合方氏【主合同，四方之事，】掌逹天下之道路，通其财利，同其数器，壹其度量，除其怨恶，同其好善。
【封疆之限，设险，守国之常道，天下一家，覆载无我之公心，此合方氏所以命官也，司险掌九州之图，以周知其山林川泽之阻，而逹其道路，所司主于险阻，故执其当通当塞之，枢要而已，此则専掌逹天下之道路，山林之阻，则刋辟之川泽之限，则津梁之脩其旌节，设其人，合宇内之险阻而为坦途，开万国之藩篱，以为一家也，通其财利者，懋迁有无，及无闭籴，无曲防之类，则有利皆得，而共之矣，数有用五，用十不同器，有郷俗异制，同之则器，数无扞格，而不行矣，壹其度量，无大小轻重，则百货无髙下之不齐矣，此四海所以大同也，邦国有侵虐者，则和觧之所以除其怨恶，邦国之相和好，及有善政，则劝率之所以同其好善，此诸侯之国，所以言归于好也】。
训方氏【主教道诸侯之国，】掌道四方之政事，与其上下之志，诵四方之传，道正嵗则布而训四方而观新物。
【政事，谓政治得失，上下之志，谓风俗美恶，言之于王，因以施训教之，方庆赏之典也。四方传道，世所传説往古之事为王，诵之所以广王聪明也正嵗则布而训于四方者，四方相距数千里，各国所为，彼此未必得相闻，以四方之政事传道，及其上下之志，传相告语于四方之君，警之以不善，而使惩戒焉，动之以善，而使企及焉，盖以其丑类之事而告之，自足以啓其上，逹竞进之心，不待夫诰命，刑威而自为施教之术也，观新物者，改歳复有新政，或善或恶，还以白王也，】。
形方氏【主邦国形体，故以形方为名，】掌制邦国之地域，而正其封疆，无有华离之地，使小国事大国，大国比小国，【华音夸，凡邦国地域所至，封土以为之疆界，然稍不经理，雨水之所冲激，小民之所芟削，加以草木之所防覆，不数年，而旧迹不可复识矣，此地讼所以不已也，故始立国，则为之制有争地，则为之正，凡建国固贵，犬牙相入，然必合聚聮属，则可以守，治华者，分析如花，瓣也，离者断截，不聮属也，则小国无以守，而为大国，所兼矣，无有华离之地，于是各安土宇，不至交争，大之比小小之事大，各尽其道矣，】。
山师掌山林之名，辨其物与其利害而颁之于邦国，使致其珍异之物。
川师掌川泽之名，辨其物与其利害而颁之于邦国，使致其珍异之物。
【地官虞衡之职，主掌圻内，山林川泽，此山师川，师则掌天下山川也，山林川泽，必先定其名，然后辨其物，若山林之有险易，燥湿肥硗，川泽之有，广狭深浅，美恶也利害者，郑氏所谓中人用者为利毒物，及螫噬之，虫兽为害，颁其物以施贡，颁其利害，使之趋避也。昔旅獒之训曰：不贵异物，民乃足，不寳逺物则逺人格而此言致其珍异者，盖物性不同，自有非常之物，可以疗疾致用，适欲用之，不可必得，故有则致之，非以之为玩好，而为常贡也，】。
邍师掌四方之地名，辨其丘陵，坟衍，邍隰之名物之可以封邑者【邍原，同○五地，除山林川泽掌于山，师川，师土高曰：丘大阜曰：陵水涯曰坟，下平曰衍髙平曰原卑湿，曰：隰民居为多也；名如东原，大陆，物谓动植之物，邑有二在田，四井为邑，在都乡有千室，万室之邑，必气聚而生，物丰美者，然后可以封邑皆邍师掌之】。
【夫五地之名物，与土宜土化之灋，大司徒之事，而此复掌之者，盖司徒掌邦土，主其大凡而已，制畿封国，施贡分职，简稽郷，民皆司马之事，故土方邍，师山川之师掌之，为特详也，土方所掌，主地大小与任土之灋，故员少邍师，则主辨其地之名物，其职尤繁，故员众也，】。
匡人【主正，诸侯之枉，】掌达灋，则匡邦国而观其慝，使无敢反侧，以听王命。
撢人【主察诸侯之慝，】掌诵王志道国之政事，以廵天下之邦国，而语之，使万民和説而正王靣。
【书曰：亶聪明作元后，元后作民父母，天之立君，以为民也，其崇高富贵，乃势之自然，在贤者以为余事耳，彼乱贼之徒，毎欲觊觎，而自取灭亡者众矣，盖或初因所为不灋，恐难逃灋，遂谋为不轨者，或因百姓譌言，若徐偃之得朱弓矢，遂欲窃窥神器者，匡人撢人二官，盖四方有祸乱之渐而遣之，可以消难于无形，亦因事而设者也，匡之为言正也？灋则者，天子驭诸侯之常典，推而明之，使之知畏慝者，诸侯隠恶察而知之，一则谕之使改，一则告王有以待之，防微杜渐，使无反侧，唯王命是聴也，撢与探同省察其隠微之意，王无失徳国政无愆，诵而道之，以语于天下之邦国，则万民中豪杰心説诚服，唯王是向，彼僣窃者，自不得而扇惑之，此诚转移之一机也，】。
【按周礼于邦国，大司马，主建邦之九灋，以平之矣，又特设职方氏之官，而専掌其事矣，至于土方邍师，以封国山，师川师以施贡训方而使其政俗之善形方而使其封疆之安合，方天下一家也，懐方四海一人也，匡人以正其慝，撢人以诱之，善周公治天下，其立纲陈纪，大者如人之骨肉，气血所以为人，然一孔穴之不通，一筋骸之不束，或以致全体之疾，形方合，方犹穴以通其脉，匡人撢人，其筋以络骨者欤？】：
都司马毎都，上士二人，中士四人，下士八人，府二人，史八人，胥八人，徒八十人。
家司马各使其臣以正于公司马
【大夫之家，王不特置司马毎大夫，各使其家臣为司马，主其地之军赋，往聴于王之司马，地小，故不备员也】。
都司马掌都之士，庶子及其众庶车马，兵甲之戒令，以国灋掌其政学，以聴国司马。
家司马亦如之
【都之士，庶子谓孟仲两卿而下五大夫，众士之适，子庶子也，众庶应起，徒役之人也，车马兵甲，备车发卒也，都司马平时紏戒之，无有违慢，率令之，使之兴事，则都家之君，虽有数百乗之富而无不属之，王朝者矣，然此但治其军赋之事而已，政若诸子之所掌学，谓司士大司乐之所教，都司马教治其都之士，庶子一如王国，敎胄子之灋，然后世禄之人无骄淫，败礼者矣，及有军旅之事，征兵于都鄙，则都司马率之以聴，于大司马，故朝大夫云，治有不及在军旅，则诛其有司也，此周公驭，都家之灋，所以都鄙之君无抗衡之患也欤？】。
周礼传卷四下
<经部,礼类,周礼之属,周礼传>
钦定四库全书
周礼传卷五上     明 王应电 撰秋官上
惟王建国，辨方正位，体国经野，设官分职，以为民极，乃立秋官司防使，帅其属而掌邦禁，以佐王刑邦国，【书周官曰：司防掌邦禁，诘奸慝，刑暴乱，太宰刑典曰：以诘邦国，以刑百官，以纠万民，小宰刑职曰：以诘邦国，以紏万民，以除盗贼，司防主治中以裁物之过，或禁于未发，或刑于已成，故掌邦之刑禁，曰防暴乱，除盗贼，皆其所有事也，曰诘奸慝，诘邦国，紏万民诘者，廉察之义，紏者举正之义，曰：刑邦国，曰刑，百官者与刑罚稍异，盖法则之意也。】。
刑官之属，大司防，卿一人，小司防中大夫二人，士师下大夫，四人郷士，上士八人，中士十有六人，旅，下士三十有二人，府六人，史十有二人，胥十有二人，徒百有二十人。
遂士 县士 方士 讶士 朝士【已上遂士之类】 司民司刑 司刺 司约 司盟【司约之类】 职金 司厉
犬人 司圜【音】 掌囚 掌戮【刺厉圜囚戮司刑之类】 司隶罪隶 蛮隶 闽隶 夷隶 貉隶【貉当作貊○已上属司隶】布宪 禁杀戮 禁暴氏 野庐氏 蜡氏【音娶】 雍氏萍氏 司寤氏 司烜氏 条狼氏 脩闾氏【已上属】
【布宪】 冥氏 庶氏【音注】 穴氏 翨氏【记翅二音】 柞氏【音窄】薙氏【音涕】 硩蔟氏【硩擿二音蔟清独反】 翦氏【古剪字】 赤犮氏【音赫防】 蝈氏壶氏 庭氏【已上防氏之类】 衔枚氏 伊耆氏 大行人 小行人 司仪 行夫 环人 象胥 掌客 掌讶 掌交 掌察 掌货贿【已上属大行人】朝大夫 都则 都士 家士
【已上秋官之属，凡六十一官，秋主以法则夷，万物司宼掌邦刑，故命名曰秋，司刑以定辠司，刺以参伍赦宥，掌囚以拘系，司厉以收奴，掌戮以刑戮，司圜以收敎，皆刑官也，遂士县，士方士讶士朝士各掌其地之刑也，司隷禁杀戮，禁氏野庐氏，蜡氏，雍氏，萍氏司寤，司烜条狼，脩闾衔枚主廵，察布宪主警戒，司约司盟主，结信皆禁于未发，刑期于无刑也，夫杀以止杀，岂徒刑戮之是务乎？司民掌民数，若曰主刑者，民之司命，贵以生生为心，期于治而已，杀一人而民数斯缺，一则用刑，敢不愼乎秋之义，使万物各遂其性，大行人掌邦交之礼，辨上下，定民志，使各止其所，和莫大焉，又主以刑诘四方也，朝大夫都，则都士家，士以法则驭，圻内诸侯也，冥氏已下十二官刑法，施及于禽兽也，职金五行，秋属金也，犬金畜也，舜命臯陶曰：蛮夷猾夏，防贼奸宄，汝作士兵，刑兼掌之，而賔于四门，特设四岳，一官周礼，则以四岳之事，属之秋兵，则专掌于司马，盖后世政刑之繁，不得不分，秋官六十属，皆主裁物之过，万物各正性命之象也。】。
大司宼之职，掌建邦之三典，以佐王刑邦国，诘四方【，舒氏曰：以天地春夏四官，文例之诘，四方三字衍文，】一曰，刑新国用轻典，二曰，刑平国用中典，三曰：刑乱国用重典。
【圣王抚世经，权之用未尝相离，所谓典常者，岂执一而无权度哉！唯其有轻重，平中三者，故能如权衡之称物，靡不适均，垂之乆逺而无弊也，平国者素治安之国，不幸而有犯，辠用中典者，治以常行之法，刑当其辠之谓也，新国者王朝之臣，初出封为诸侯，或荒僻之地，始立君长而治之者，礼文未备，徳敎未孚其有犯辠者，斯可矜也，故于中典而稍轻之能改？即止而已，乱国者，旧染汚俗，若殷邦之沉，于酒，陈，郑之，躭溺于淫，春秋诸国簒弑叛逆之相寻，其人习于不善所犯，辠恶虽以徳敎谕之而不从，故于中典稍加之而重，庶其畏威而不敢为恶也。三典以制刑，即洪范之三徳以制治盖中，典卽正直轻典，即柔克重典，即刚克，吕刑曰：惟敬五刑，以成三徳，此之谓乎？掌建邦之三典者，自立国而即有此三典故，大司宼掌之，以佐王仪刑，诸侯之国，俾无失礼，诘察四方之故，使无违法，所以为弼教也，此与世轻世重，上服下，服异者世軖，世重以时，言彼此一时，若戡乱则武臣重，承平则文职重治乆则人多奔竞乱离，则与之官爵而不欲民散，则田多荒芜，民聚则田价腾踊，刑罚当以此为低，昻上服下，服以情言，同一辠也，情轻则服下刑，情重则服上刑，此三典则，以各国言义各不同也，】。
以五刑紏万民，一曰野刑，上功紏力，二曰军刑，上命紏守三曰，鄕刑上徳，紏孝，四曰官刑，上能紏职，五曰国刑，上愿紏暴，【暴司市作虣】。
【紏者察举督聚之义，人情玩惰废弛，威之以刑，则提起而敛，束也，野自遂而外之称，若耕稼沟涂，挽漕筑凿，凡任众者，每事责其成功，偷惰则功不成，刑所以纠其致力，军若伐国，大田戍疆，兵车之会，凡用兵众者，兵法顺命，为上失守，则违犯将命，刑以纠之政典，先时者杀无赦，不及时者杀无赦，使以死守为事也；鄕，谓六鄕亦凡闾里聚居之称，百姓家居，以脩徳为贵孝为徳之本鄕八刑，纠万民而罪莫大于不孝也，官谓：凡百官府冇官府之责者，举用贤才，所以脩职立事，制官刑，警于有众，若伊训之三风十愆，宰夫之失，财用物辟名，以不称职为纠也，国谓王都中，四海兆民所止，而市肆中尤万众之所集，大约多巧伪而横，故以愿朴为上，以虐为紏，司市以贾民，禁伪除诈以刑罚禁虣去，盗与凡伪饰之禁，所谓上愿也，加宪徇朴之罚，则诈伪，除横去矣，】。
以圜土聚教罢民，凡害人者，【圜音，罢音皮，○圜土狱城也，筑土为之罢民，恶人不从化，有似于罢败者，害人谓过失丽于法，若抽拔刀剑，误以伤人之类，】寘之圜土，而施职事焉，以明刑耻之，【寘之圜土，使不得出，以困其心也，施之职事，使食其力以强，其罢也，明刑者，书罪方版，着之于背，生其耻心也，凡此皆所以聚教之期，其改而已，】其能改者，反于中国，不齿三年，其不能改而出圜土者，杀【虞书云：五流有宅，五宅三居，圜土乃流放之刑而屏之，远方大畧如辟讐所谓海外千里之外，不同国者，即虞所流之宅，故云能改者反于中国也，余详见司圜】。
以两造禁民讼，入束矢于朝，然后听之，以两剂禁民狱，入钧金三日，乃致于朝，然后听之，【造清到反剂，字计反，】。
【讼相争，曲直者狱，郑氏谓相告以辠名者，凡诉讼之词，无有自知其非者，苟无对辨，则文致其恶，无所不至，必两造具备，而后可以听其是非，大者口説亦无慿据，必两赍其劵书而至，然后可以断其诚，伪矢以直为善，束矢百，矢入之，以明其不枉，金以刚为徳钧三十斤入之，以明其不屈，金之品不同，岂以事之大小为差欤？圣人之情以使民无讼狱为主，故必使两人偕至，则辞不获逞，两剂陈则诈不可逃，而各入束矢，钧金则心有所惜，故虽徤讼者，多相与和解而止矣，此所以为禁民讼，禁民狱之法也。然此谓事有疑似，两相不直而各欲诉辨者耳，其有强，不顺理良善，受其枉屈者，则彼何惮于两造，何俟于两剂，而亦何靳于金矢哉？则其长当自逹之所以有肺石之设也，或疑金矢之入，人之贫富不同，若直而受其金，矢既非所以示罚，且必冇顽民宁舍，金矢以累贫民者，柰何？愚谓此特立法之始，欲以止人争讼之心耳，若讼结之，后或舎之或举之，主于戒其不直而逹其困，竆在乎听讼者，权之而已】。
以嘉石平罢民，凡万民之有辠过而未丽于灋，而害于州里者，桎梏而坐诸嘉石，役诸司空，重辠旬有三日，坐朞役其次，九日坐，九月役，其次，七日坐，七月役，其次五日坐，五月役，其下辠三日，坐三月役，使州里任之，则宥而舎之【桎音质，梏，音谷】。
【嘉石，石之美者，旧説以为文石是也；取名于嘉者，以变恶从善之意，朝士掌之，辠过未丽于法，而害于州里，即衺恶而败俗者，木在足曰桎，在首曰梏，司救云，士加明刑，而此不言者梏，盖明梏即明刑也。坐诸嘉石，欲其变恶为美也，役诸司空劳之，而欲发其善心也，辠之轻重大约五等，而其坐役之近逺以是为差，无非欲其竒衰者化为平民，故曰平罢民也，州里主相保，受司諌职，又云：以行赦宥，凡民之治必从其有司，故坐役既沟，必用州里之属，任其能改，不为非恊，同司谏之赦宥，然后宥而舎之无任则不舎共愼重而不敢忽如此】。
以肺石逹竆民凡远近，惸独老防之欲有复于上，而其长弗逹者立于肺石三日，士听其辞，以告于上，而辠其长，【惸干营反】。
【肺石赤石也肺之色赤，其动为声，取名于肺者以声出自中而不妄之意，防而无父曰惸，老而无子，曰：独惸独老，防谓老而独防而惸，皆天民之无告，莫为之助者，郑氏曰：无兄弟曰惸，未详或寃抑不得伸，或困苦莫知恤，凡有赴愬于上，而其长吏弗与，逹使立于肺石之上，必三日而后士，听其辞，欲得其情实也，以告于上者，大仆建路鼔于大寝门外，以待逹穷者，朝士率之以撃鼓，复辠其长吏，恐小民不能逹者，非止于是治一以警众也，】。
正月之吉，始和，布刑于邦国，都鄙乃县刑象之灋于象魏，使万民观刑象，挟日而敛之，【义见大宰】。
凡邦之大盟约，涖其盟书，而登之于天府，大史内史，司会，及六官皆受其贰而藏之。
【有事相期，恐其无验，刻之于书，以为信曰：约有事相结，恐其背约，要质鬼神，使违约者，得祸曰盟，凡有盟者必有约，谓其所盟，事之辞也，必大司宼，涖其盟书者，盟出于省刑之意也。天府主明神，大史主礼法，内史，司会，主攷治大事，六官皆与故受其贰而藏之，按盟约，唯见于大史，而天府内史，司会及五官不载者，盖互见也】。
凡诸侯之狱讼，以邦典定之【，定安止也，】凡卿大夫之狱讼，以邦灋断之，【断两分之也，】凡庶民之狱讼，以邦成弊之【弊，毕其事也。邦典者，治教礼，政刑事之，六典也。大宰以典待邦国之治，诸侯狱讼，谓邦国之事有不举也，故以邦典定之，而使之安所止也，邦法者属职，聫常成法，刑计之八法也，大宰以法，待官府之治，卿大夫狱讼，谓官府之治，有紊乱，故以邦法断之，使两分之也，邦成者，比居简稽，版图传别，礼命书契质剂，要会之八成也，大宰以官成待万民之治，庶民狱讼，谓百姓情伪，无竆不信，此八成也，故以邦成弊之，使毕其事，然此乃听狱之大凡耳，若辠之来无竆，则有司刑二千五百条，在也，或谓邦典卽，大司宼建邦之三典，邦法，即小司宼之，八辟丽邦法，邦成即士司之，掌士之八成，此説似是而实非也，三典通于一国，岂止于诸侯，八议通于上下，岂止于卿大夫，八成皆主于为国害，岂庶民所常有之事乎？不若从旧説为善】。
大祭祀，奉犬牲，【犬金畜也，故大人属于秋官，掌共犬牲，而大司宼奉之也，】。
若禋祀五帝则戒之日涖誓百官戒于百族
【，大祭祀有誓，有戒誓，谓禁厉之辞不共，有大刑之类也，戒使有戒心，七日戒，三日齐也，郊特牲曰：卜之日，王立于泽，亲听誓命，受教谏之义也，献命库门之内，戒百官也，大庙之内，戒百姓也，此誓与戒之别，大宰掌百官之誓戒，而大司宼涖誓，百官者，大宰百官之领防故掌其誓，大司防刑官故临之，则百官自肃也，百官在朝，皆执事，有司故大宰戒之百族，王之族姓，虽不执事，亦必与祭，有亲亲之恩，故戒于庙中，而大司宼掌之也，】。
及纳亨前王，【王亲割牲，时】祭之日，亦如之，【王行祼献】，奉其明水火【，详见司烜氏】，凡朝觐会同，前王【受诸侯币及酢诸侯】，大丧，亦如之，【赠含等事】。
【凡祭祀，朝觐会同，大丧，必大司宼，前王者大事，以庄肃为主，大臣可严惮者，莫如大司防故使之前于王，一则使王生敬共之心，而无非僻之干，一则使羣臣起严威之心，而敬共于王也，按火属夏，故行火之政令，夏官司爟掌之水，属冬，故治水之政令，冬官掌之，而秋官又设司烜一职，掌共明水火，大司防主奉之，何也？盖五行之徳土冲气浊而不明，木气温昏而不清，火外影，其光发越而散，水内影，其光蔵匿而暗，唯夫金之为徳于行为秋，其气肃杀而清明，故日至此而燥烈月至此而皎洁，万物之在宇内者，夷者夷革者，革靡不濯，然明洁，此秋之为用也，故水火各司其局者，六官之常也，天下之务，必司冦临之，而后严肃清明，秋官之专，职也，故大祭祀之明火，明水，先王所以自致其洁，齐精明之至者必奉于大司，防而特设司烜一职以掌之，此周礼一书，所以与造化周流而无碍也，】。
大军旅涖戮于社
【不用命者与夫所获囚徒，在师则戮于军社，凯旋，则戮于国社，大司防临之，盖有当讯鞠者，亦刑官之事也，】。
凡邦之大事使其属跸【跸止行人以衞至尊】
小司防之职，掌外朝之政，以致万民而询焉，【外朝，雉门朝也，朝士掌灋小司防，掌政致万民者，郷大夫职国，大询于众庶，则各帅其乡之众寡而致于朝也，】一曰询国危，二曰询国迁，三曰询立君【，国危谓防戎之难，若周公之讨乱也，国迁谓邦都不安而欲去故即新，若盘庚之迁殷也，立君谓无冡嫡，或有而不堪嗣，选于诸庶子之中徳均以卜也，】其位，王南鄕，三公及州长，百姓北面羣臣，西靣羣吏东靣【鄕去声，○羣吏侯国，使臣在天子之国，故曰吏，旧谓府史胥徒，此等自属庶人，安得反？在卿大夫之右，且询而曰：大岂止国内之臣与其吏民哉？死刑大事，故三刺亦与此同】，小司防摈，以叙进而问焉，以众辅志而弊谋，【摈揖之，使前以叙进者，先羣臣次羣吏，次万民也，】。
【国危，国迁立君，三者社稷，万民安危所系，小民合而聴之，则公故必谋及庶民，所以冇三询之礼也，朝士外朝之法，靣三槐，三公位焉，州长众庶在其后，即此三公及州长百姓，北靣谋及庶人也，左九棘，孤卿大夫位焉，羣士在其后，即此羣臣，西靣谋及卿士也，右九棘，公，侯，伯、子，男位焉，羣吏在其后，即此羣吏东靣，盖天子视外朝，则诸侯来朝者，及其陪臣皆与此谋，及天下也，诸侯或在或否，臣之聘问者常有之，故此与下文三刺，皆止言羣吏，朝士专掌外朝之位，故特为详耳，王氏曰：志在王也，谋在下也，以众辅志，则以众谋而辅王之志，谋则以众谋为稽，而之于王书曰：朕志先定，询谋佥同，亦若此也，】。
以五刑，聴万民之狱讼，附于刑【，大司防所受于朝之狱讼，及郷遂县，士职听于朝，都家，上辠刑于国者，小司防咸聴之，五刑者，刑罚以治辠之书，司刑所谓墨，劓，则宫弑各五百也，】用情讯之，至于旬乃之，【讯音信，】读书则用法。
【以五刑之书，听万民之狱讼，以万民之辠而丽于五刑，然不敢乗快用已见而遽决之，必以恳恻之情，再三讯鞠，求其可出之门而不得，至于旬而后正，其辠吕刑，所谓服念五六日，至于旬时也，至用刑之时，又必以辠状之书，读之于囚，使之心服，其辠而后加刑，不服则复加审问，如此，则刑者与用刑者，两无所憾，而天下无寃民矣，】。
凡命夫，命妇不躬坐狱讼，凡王之同族有辠，不即市，【命夫命妇有狱讼，则使其属为坐，若左传衞侯与元咺讼，甯武子为辅鍼庄子为坐士荣为大士是也，一则不使狱吏防尊者一，则养其亷耻信义之心也，同族与有爵者同，掌囚所谓凡有爵者，与王之同族，奉而适甸师氏，以待刑杀也，必以适甸师者，得辠天地，祖宗不敢赦也，不以即市者可杀，不可辱为名，分恤也，先王所以贵贵亲亲，如此其厚，人有不自重而轻犯，刑戮者哉！】！
以五声听狱讼，求民情【声，字无义，盖误文也，洪范貌言视听思作五事疑此亦是事字】，一曰辞听，二曰色听，三曰气听，四曰耳听，五曰目听【，凡狱讼皆主在上之人听而断之，故此五事，以聴为主，听狱之法，或因彼所见之情而听之，或形之以意作，其情而后聴之威，明变化眞情毕露，而奸伪莫逃，在乎上之人，精诚所至，神而通之，耳辞听者，察彼原讼，辞有差与否？与吾以辞，反覆问难，而彼有错乱否也，色聴者，观彼色之定否？与吾徴于色而彼有惧不惧也，气聼者观彼气之壮否，与吾发于气，而彼有畏不畏也，耳听者观彼之聴，有皇惑与否，而吾务聪其耳以听之也，日聼者，观彼之日，有惊惧与否，而吾务明其目，以听之也，大约有理者辞直，气壮色定，视聴不僣，无理者辞屈，或支离色动，气怯视听，违则以五者参互错综，人之情伪，自不能遁，此古今聴狱讼之灋也，】。
以八辟丽邦，灋附刑罚，一曰议亲之辟，二曰议故之辟，三曰议贤之辟，四曰议能之辟，五曰议功之辟，六曰议贵之辟，七曰议勤之辟，八曰议賔之，辟【辟璧，辟二音】。
【辟法也，亦为开辟之义，邦法所以正万民之辠过者也，以八者开释之法，与邦法配合，相与比较量，而折衷之，以定其刑罚，故曰：以八辟丽邦法，附刑罚也，八辟皆由于大宰之八统，亲王五属及外亲有服者，故王旧知，或共学者贵自命士已上，賔作賔王家亲故贵賔，皆于王躬，有所关系，平日之所尊礼贤有徳行者能有才艺者，功若司勲六等之功勤，谓尽瘁事国，虽未有功，而有成绩者，贤能功勤，皆于国家冇所裨益平日之所优渥，不幸而有辠，岂可同于草野，裔夷之伦而无所辨哉！故必拟议，以开释之，盖可赦即赦，次则为之末减，其必不可赦，则若王三宥之盘水，加劒罄于甸人，有爵者不梏不为奴，同族者不桎梏，无宫刑，虽当刑当杀，而其礼自不同，盖亲亲敬故，进贤使能保庸尊贤，逹吏礼賔八者，天下之大教，故以礼待之，使信义常行于君子而益知自重，不以拘系束防困辱之，则小人常知所敬畏，而朝廷为愈尊也，】。
以三刺【探问】断，庶民狱讼之中，一曰讯羣臣，二曰讯羣吏，三曰讯万民，听民之所刺【杀也，】宥，以施上服下服之刑，【刺清志反】。
【刑主于中，杀非私怒，宥非私恩，故必以三刺而后庶民之狱讼，得断之于中也，所谓三刺者，谓探问廉察之，即朝士所掌外朝之位，及司刺三刺之灋，一刺曰讯羣臣，再刺曰讯羣吏，三刺曰：讯万民也，其位解见，前听民之所刺宥者，观万民之情，或欲杀之，或欲寛之也，民之所欲刺，则情之重者，因而服上等之刑，民之所欲宥，则情之轻者，因而服下等之刑也，杀之，宥之，固不由于一人之私，亦不拘于一定之法，讯之，以万众之情，弊之于大公之地，故曰：国人杀之，此刑之所以为中而合于天心也，】。
及大比登民数，自生齿以上，登于天府，内史，司会，冡宰贰之以制国用【，此条义与下文孟冬祀司民相属，解见下】。
小祭祀，奉犬牲○，凡禋祀五帝，实镬水，纳亨亦如之，○大賔客前王而辟，后世子之丧亦如之，○小师涖戮○，凡国之大事，使其属跸【镬，月郭反，辟音辟】。
【此数事，皆与大司冦同职，大司冦于大祭，奉犬牲，大师涖戮，故此小司冦，掌其小者，大司冦于禋祀五帝，奉明水火，故此则掌其实镬，以煑纳鼎，以亨之水，朝觐会司，大丧，大司防前王，故此于賔，客后世子之丧，则前王而辟国之大事，则小司防，使其属跸也，】。
孟冬祀司民，献民数于王，王拜受之，以图国用，而进之。
【上文大比，登民数一简以司民职，攷之当属此，小司徒职大比，则受邦国之比，要司民职，三年大比，以万民之数，诏司冦，司防及孟冬祀司民之日，献其数于王，王拜受之，与此每歳之礼皆同，但毎歳则止于王畿，三歳则通王畿内外耳，孟冬，万物成时，故祀司民之星，为万民报，祈司宼主其祀者，刑以生民为事，秋为收成之时也，王拜受之者，民王者所天，故重其礼也；图国用者，冡宰制国用之法，食浮于人，则藏以待乏人，浮于食，则诏王杀邦用，所谓进退之也，登于天府，与国宝拜典而共隆也，内史司防以攷治冡宰以制国用，故蔵其贰】。
歳终，则令羣士【郷遂等，士】计狱弊讼，登中于天府，【此脱末句，乃命其属九字】。
【帝王之治，惟其中而已，刑罚之事，尤不可以少偏严刻，则民丽于非辜，姑息则民轻于犯法，故谓狱辞为中也，歳终当攷其属，故令羣士若郷士，遂士之属，计狱弊讼，登中于天府，凡民皆天所生之子，凡刑杀皆天讨，必登之于天府，庶几愚民不敢以玩法，有司不敢以擅用王者亦奚得而私好恶哉】。
【按小司徒于攷治之后，即令羣吏正要会而致事，故此末句，乃命其属入会，乃致事当繋于此谓以刑官属吏若郷士，遂士职金大行人等属入，会致事于大司冦。大司防因之以致于冡宰也，义见大宰】。
正歳帅其属而观刑象，【以小宰之例推之，当云刑象之法，】令以木铎曰：不用灋者，国有常刑，【正月之吉，大司冦县刑象之法于象魏，故小司防率刑官之属，观而令之】。
令羣士乃宣布于四方宪刑禁
【邦国都鄙不及徧，观法乆不几于玩乎？故命羣士宣布于四方，宪刑禁，即布宪所谓正月之吉，执旌节以宣布于四方也，如是，则毎于歳首，王灋必徧，及于溥天而无不知者矣，小司徒令羣吏攷灋于司徒，各宪之于其所治之国，亦此意，但地官布敎灋，而秋官则布刑法也，】。
乃命其属入会，乃致事【此句，乃歳终之事不当在正歳，后解见前】。
士师之职，掌国之五禁之灋，以左右刑罚，一曰宫禁，二曰官禁，三曰国禁，四曰野禁，五曰军禁，皆以木铎徇之于朝，书而县于门闾。
【刑罚之设期，民之无辠过而已，禁者掲其尤不当犯者而示之，及其未发而遏止之也。木铎徇之于朝，则众莫不闻，书而县于门闾，则众莫不见，所以自然有所警，而不犯于有司也，闻且见矣，而犹顽然丽于刑戮者，不亦少哉！此五禁之法，所以为左右刑罚也，与大司防五刑相通，五禁之序，先王宫，次百官，次国中，次郊野，皆由近及远，禁者治于未发，治必自近，故其序如此，终之以军者，军不常用故也。不言郷者，举野而郷在其中矣，五刑之序，莫重于军，而首言野刑者，野人未敎，不知灋，凡有役事，虽以军法从事。而不纯用，终不易治，故以之为先，次军刑莫冇重焉者也，次郷刑，居民辞讼为多也。次国中市，刑止于宪，徇朴而已，终之以百官，其丽于刑者寡矣，皆先难后易，刑施于已发，刑罚后君子，故其序如此，不言宫刑者，盖禁者期于勿犯刑，则犯而戮之，有宫禁者，秋官掌刑之事，无宫刑者，刑不上大夫之意如此，而犹有犯法者，故小宰掌建宫刑而戮于甸，师氏亲贵，与凡民待之，自不同，其在天文亦有贵人贱人之牢也，】。
以五戒先后刑罚，母使辠丽于民，一曰誓，用之于军旅，二曰诰，用之于会同，三曰禁用诸田役，四曰纠用诸国中，五曰宪，用诸都鄙。
【此与上文之禁相似，而有辨禁者，施于歳首之时，主闭絶其非心戒者，孔子曰：不戒，视成谓之，谓于作事之时，常戒敕提撕，使之勤事，或未至于刑，而先丁宁之或不幸，而有刑罚，复申敕之期，民之不犯故曰先后，刑罚母使，辠丽于民也，誓字从折，决断之义，以必不犯为意也。若书誓，汤誓等篇及此条狼氏所掌军刑特重，故誓于军旅，用之诰大言以告之也，若书大诰，康诰等篇，会同大众所集，故诰于会同用之禁者，遏止之，使勿犯也，若无干车，无自后射禁麛卵，禁毒矢射，人情赴利，欲争先出，力欲推后，故禁于田役用之，紏者督察之意，若司虣抟，其不可禁司，稽察其犯禁，胥袭其不正，曰抟，曰察曰袭，皆纠之谓也，国中莫杂于市，故纠于国中用之，宪谓县灋表示若卿，大夫令羣吏攷法于司徒，各宪之于其所治小司冦令羣士宣布于四方，宪刑禁布宪，宪邦之刑禁，都鄙于王朝为逺故宪于都鄙用之也，按此五禁大畧自其重者言之，然祭祀田役，亦有誓封国有诰，大司防五刑，兼纠而言，凡县法象魏，皆宪盖亦有通用之辞，不可执一而论也，】。
掌乡合州党族闾比之聮，【乡合当作合乡，合字误于乡字下也，】与其民人之什伍，使之相安相受，以比追胥之事，以施刑罚庆贺，【地各有守此，乡州之事，人各有行列，此伍两之事，夫然，则邻界不相通，邻伍不相救，于是乎有逐盗贼于邻境壅水，以病邻国者，族师，五家为比，十家为聮，四闾为族，八闾为聮矣，此则等而上之，合其乡州，党族之聮，若二乡则公一人，亦合郷之证也。族师五人为伍，十人为聮矣，此则等而上之，合其卒旅以上，使皆有聮，其在于军，则夏官合之，若穰苴灋十五为队，司右合其车之卒伍，则总万二千五百人之车，合而为一百五十乘之伍，大国之三军，天子之六军，统于一，大将也，如是，则不特五家为比，使之相保；二十五家为闾，使之相受而已，凡其居民卒伍之相合，而为聮者，靡不相保不为，非有以相安，而居不善，众共发觉，所容受皆良民，有故则用以比追胥之事，有罪奇衺，或佚贼则刑罚相及追捕，有功则庆赏，相共是合六鄕为一家，六军为一人矣，武王曰：予有臣三千唯一心，正谓此耳。夫士师刑官，而掌合聮之事者，盖使人各其心，虽欲诘奸慝，除盗贼，其可得乎？此周礼职掌，有匪夷所思也，详见后若邦，凶荒条下】。
掌官中之政令，【，郑氏曰：官中政令士师所施政令，惟在大司冦，官府中也，】○察狱讼之辞，以诏司防断狱弊讼，致邦令【，狱讼诉辞，各有司存，若卿士，遂士县，士方士各主当司狱讼其冇不决则士师审察，以告于大司冦断而弊之，所以推防夫邦令，使无不尽也。】掌士之八成【，士刑官也，刑者一成而不变已下八者，国之大禁，必刑无疑，故曰，士之八成也，】一曰邦汋，【汋音酌，○说文井水，或有或无，曰瀱汋，故郑氏解汋为斟酌之义，邦汋者，刺探国家隂事虚实动息以告于敌国也，○瀱音计】，二曰邦贼，【谓谋叛逆，背其主而欲从他人者也；】，三曰邦谍，【谍音牒，○敌国来，行反问者，即夏官环人之谍，贼也，】四曰犯邦令，【国有大戒禁，不得为而故犯之】，五曰挢邦，令【挢音义与矫同拂戾也，○国之善政，令当遵而故矫拂之已上，二者即禁氏之乱，力正也，】六曰，为邦盗【，若窃国之宝，玊神只之牺牷牲也。】，七曰为邦朋，【比周罔上也，】八曰：为邦诬【，若诈称制命，伪造符节，即禁氏之矫诬，犯禁也，】。
【按天之道，必有所主，无主乃乱，故万姓戴君之心，生于其性，此王者立国必法禁，周密使不轨之徒不得而逞，然后能保其社稷，为斯民主，若八成之，邦汋邦贼，邦谍隂怀二心背其君者也，犯邦令，挢邦令不从王法，抗其君者也，邦盗者，攘窃奸宂盗其君者也，邦朋邦诬不利于国，欺其君者也，苟纵而不问，必至于乱，亾相寻司，宼所诘之奸慝，莫此为大。士师所以定为八成，必诛无赦，盖国家安则斯民乃安。孰谓周公？非公天下之心也哉？】：
若邦凶荒，则以荒辨之，灋治之，【荒辨之法，谓辨其年之丰凶，廪人所掌四鬴，三鬴，二鬴之灋，若食不能人二鬴，则为大凶之年治之，使无至于失所也，】令移民通财，【移民以就谷，通财以给其不能移者，】纠守【督察其要害，及财谷聚处，以杜奸盗窥觊之心，即司徒之，除盗贼也，】缓刑，【轻辠出之，使自食其力】。
【按比闾卒伍，乃地官，夏官之职，而秋官亦掌其追胥，合联之事，荒政通财，乃天官计邦用地官聚万民之职，而秋官亦治，荒辨之灋，盖为治必从其本，未有不教训之，而可以相安者，未有不救其饥寒而能止盗者，故秋官掌除盗贼，而必兼夫保任，荒辨之灋，使之知礼义，足衣食而自不至于为盗也，苟徒设刑罚以待，有辠之至，不同于张罗，阱擭以取禽兽者哉？此周礼之司，冦所以异于后世之刑，而六聮之相成，不可以一职拘也，】。
凡以财狱讼者正之以傅别约剂【傅音附】
【小宰八成，听称责以传，别听买卖以质剂，傅附近之民以为保任，别判书以为之合约剂，相期约之，劵书也，凡以财狱讼者必正之，以此而后诚伪可辨，非此则不聴，庶民无敢苟简，于其始而狱讼可省矣。】。
若祭胜国之社稷，则为之尸，【胜国之社稷，殷社也，周胜殷，故曰：胜国之社，自殷已亾言曰：丧国之社，自殷之地，言曰毫社，其实一而已】。
【社稷祀地祗，主逹天地四方之气，无有屋者，春秋书毫社灾，是亾国之社，有屋矣，郊特牲曰：丧国之社屋之，不受天阳也，义不明正，愚观媒氏听隂讼于胜国之社及司烜氏，屋诛之文，而始知其説也夫建国必立社稷者，有土者报本之大礼也，国灭则更置社稷，故谓旧社为胜国之社，其必屋之，何也？为宫刑已下而用之，司烜氏所谓屋诛是矣，盖戮人于社主以示众，然剸割之施，不可以风而国社，又不可以屋，故于旧社而屋之以行，肉刑耳，又聴男女之隂讼亦于此，一则以其言之不可闻于众，故于屋中，一则以犯淫者，必至于覆亾，故于丧国之社也，至其有祭，不几于二社乎？盖旧社有得山川之气，祈水旱而获应者，民族相傅于此，自不得废其礼，非若国社之有常祀也，以其掌于秋官，故以士师为之尸，○剸音颛】。
王燕岀入，则前驱而辟，【与大仆小臣同，刑官人所严惮，故复掌其辟也，】。
祀五帝，则沃尸及王盥，【郑氏曰：特牲少牢，尸尊不就，洗入门，北靣则以盘匜，盥手，王则将献尸而就，洗盥，此直言祀五帝沃尸及王盥，其余冬至，夏至祭先王先公，则小祝职，沃尸盥，小臣沃王盥，郁人云：凡祼事沃盥，则唯祼时而已，○匜音移，】洎镬水，【洎忌，冀二音，○谓増其水也，小司防实镬，士师续而终之】。
凡刉珥，则奉犬牲，【刉珥，音畿，筮○刉珥，解见夏官小子，士师卑，故奉犬牲，止于刉珥，】诸侯为賔，则帅其属而跸于王宫，大丧，亦如之，【躳帅其属以衞宸居】。
大师帅其属而禁逆军旅者，与犯师禁者，而戮之【，郑氏曰：逆军旅，违将命也，左传荀吴败狄于大原，将战，魏绛请皆卒，自我始，荀吴之嬖人不肯即卒，斩以狥，此逆军旅之戮也，犯师禁，干行阵也，鸡泽之盟，晋侯之弟掦干乱行于曲梁，魏绛戮其防，曰：军事有死无犯为敬，此犯师禁之戮也，按舜令，皋陶作士，兼治蛮夷猾夏，防贼奸宄，兵刑本一职，故军旅涖戮，禁戒属，刑官也】。
歳终，则令正要会，【正刑官属吏之月要歳，会以小司防入会于大司防也，】。
正歳帅其属而宪禁令于国及郊野，【去国百里，为郊郊外为野帅，其属亦躳为之】。
前王 前驱 辟 跸
【常观周人所以保护至尊之礼，可谓详且备矣，凡行大礼，则有所以前王者以大臣有威严者附丽于王，使人见之而自然，严惮也，其出入也，则有所以前驱者偕行而在前，犹清道之云也，有所谓辟者，避除行人，使不冲突，不祥之类，使违避也。有所谓跸者，国家有大事，凡不急之务不急之人，止之，使不行，以备非常也，故大祭祀朝觐，会同，大丧，则大司宼前王，大賔客，后世子之丧，则小司防前王而辟大臣可严惮者莫如司，防小司防稍卑，故兼以辟也，大防王出入则前驱，小臣王燕，岀入则前驱，此皆亲臣故毎，出入无不从，士师王燕出入，则前驱而辟，士师刑官，故专其辟也，邦有大事，恐人心专一，奸宄窃发，大小司防宫正师氏，士师或躳帅其属，或使其属随王所在而跸，以卫至尊，跸于王宫，王门所以卫宸居也，至若王宫出入者，皆尊贵之人，且多宫嫔，其礼不可不严，阍人，凡内外命夫命妇出入，则为之辟，一以贵贵一，以别于男女之际也，○朝之公卿，大夫皆以高爵而在民上，不可与众人伍也，故郷遂县，士公卿大夫有邦事，则为之前驱而辟，各为其主而辟也，○五服诸侯，皆南靣之人入天子之国，则以賔礼待之，不可以失礼也。故讶士賔客入于其国，则为之前驱而辟，居舘，则帅其属而跸，无使有客侵掠之患也，○若朝士，帅其属而以鞭呼趋且辟，则以大众所聚，恐壅塞贵者，野庐氏，凡有节者，与有爵者至，则为之辟新至，其馆及舟车轚互，恐有所妨，凡此皆贵，贵之道也，○轚击通】。
【天地之化，非囚以秋气之严凝肃杀则万物无以坚实向里而造化，或几乎息矣！人之道亦然，非有严毅方正之节，断制裁割之冝则善无以立，恶无以刈，治已治人，无一可者，故司防者以刚断果决，制天下之过者也，夫天之有秋也，主于成物也，六官之有刑也，主于生民也，盖杀其杀人者，而后能生，其不当死者刑，其伤人者，而后能续其不当断者，此祀司民，献民数与夫司民之官，必属之秋官也，故为司防者匪徒，明刑之云也，当以天地好生为心，至诚恳恻，早夜孜孜，思所以纳民于无过之地，然后可以称是，职此孔子以使民无讼为贵，而曾子不以得狱情，为喜也欤？是故大事为之誓戒，随事为之禁，令随人为之纠戒，随地为之致诘，不信也，而为之盟约，有过也，而纳之圜土，常以礼教齐之，惟恐其出礼，而入于刑，是即伯夷降典折民，惟刑之意也。至于皋陶为士，而曰日宣三徳日严祗敬六徳，帝之称，皋陶曰：罔或干予正，惟其先克刚严武毅，闲邪存诚，民是以不怒而威也；其进规于舜曰：兢兢业业，是欲帝道之以徳即周礼大事前王，虽不言所以，而禁戒之，意在其中也，又曰：无教逸欲有邦，则欲畿内外之居民上者，靡不以正，率民即朝，大夫统都家之治，大行人以礼，亲邦国而戒纠之意，实黙寓也，皋陶为士，蛮夷猾夏者亦主之，故大师则司防涖戮，盖小争则为讼，大争则为兵，故亦与夏官联事也，不幸而有入于辠者，则刑故无小，非刚明则不得其中，所以谓之刑中而人自不犯于有司，此帝之从欲以治，四方风动，乃归之，臯陶之方，只厥徳方施象刑，惟明也，或疑秋官之属，惟行人为大夫，余多止于中下士，然则司冦之官，其视五官为小欤？是不然，后世刑狱之事，视古益烦，大小司冦。所以只愼揆度，务欲使朝廷以及于四海，刑期于无刑，既已无所不用其极，至于昆虫草木之微，亦在刑禁之中，其所以位育之功，实与五官相为始终，惟大行人一官，则主于賔，四门而诘邦国，其体统尊，交际隆，故其职为中大夫，朝大夫一官，所以领袖于都家，而昭明畿内之本职，金则为国用，所需皆上士，其余各属不过清白一心，敬逆天命，惟刑之中而已，所以止于中下士，且他官多有在王所者，故其官多大夫，此则在王所者，惟大小司冦。其余则不容以兼他官，故其职自卑而与五官不同耳，】。
乡士掌国中各掌其乡之民数而纠戒之
【乡士主六郷及国中之狱，云掌国中者，六乡之狱，总在国中也，职主刑狱，而必先掌其民数而紏戒之者，以生息为务，紏诘戒令，俾不抵于刑罚，所以生之也，】。
聴其狱讼，【受其寃抑，愬词听而理之，】察其辞，【察其曲直，虚实】辨其狱讼，【辨其辠状，轻重】异，其死刑之辠而要之，【大而入于死者次而入于刑者，分异书之而为之要，书所谓要囚也，】○旬而职听于朝，【职专也，】司防听之，断其狱，弊其讼于朝，【聴于棘木之下，】羣士司刑皆在，各丽其灋，以议狱讼，【司刑掌五刑，司刺掌三刺，三宥三赦，及凡用刑之官，】○狱讼成，士师受中，【成谓已结正中，谓刑当其辠，无过不及，】恊日刑杀，肆之三日，【恊日，郑氏谓和合支干善日，若今□后利，日是也今隂阳家人死者值凶，神则有凶，煞重丧，恐其伤善类，又刑未入于死者亦当得吉日也，陈尸三日，以示戒】○，若欲免之，则王会其期，【辠之疑而当赦，或在八议而当免者，当行刑之日，王亲至其地，以免之】。
【夫于狱讼察而辨之，异而要之，固无不尽心矣，然不敢自是也。于外朝大公之地，容其反覆，诉辨迟之，至于旬日，更不以他事淆夺，虚中涖之，庶司刑者，与刑者皆无憾也，于是司冦折断其狱，完结其讼，然又不敢自专，羣士各出所见而议之，或从初议，或有他议，有从重而轻，有从轻而重务，协厥中也，至是士师受其中，更无可生之途矣，然恐其以死伤生，必协目而后刑杀之，其有可议者，则王亲会而免之，呜呼！死者不可复生，刑者不可复属，周之用刑如此，其愼眞父母之心哉？刘氏曰：不以司冦会王，而王会其期者，刑人于市，与众弃之，非王可专也，以此知虽在八议之中，必反覆议成，其辠而后免之，岂若后世之肆赦，与赐鐡劵而预免其死，辠者哉】。
大祭祀，大丧纪，大军旅大賔，客则各掌其郷之禁令，帅其属夹道而跸，【大祭祀，若祭天南郊及四时迎气于四郊，大丧纪，葬于郭外，大军旅，王行出疆大賔客，诸侯来朝，郷士各掌其禁令，使无犯命帅，其属夹道而跸，使不得侵，此因其所致之民而为之禁戒也，】○三公，若有邦事，则为之前驱而辟，其丧亦如之，【邦事，谓有国家政事，行于国中，或出疆也，其丧谓塟于墓也。为之前驱而辟，卿士三公所管辖之吏，故为其主而辟也，】○，凡国有大事，则戮其犯命者，【祭祀，丧纪，军旅賔客之大者，由六乡之路，有犯命者，郷士即而戮之以警众，此以其所管辖之地，故为之禁戒也，】。
【按刑官主灋禁尊者之行，在旁而跸止，行人在前，而辟清道路，戮其犯命，皆灋禁之事，故郷遂士等掌之】。
遂士，中士十有二人，府六人，史十有二人，胥十有二人，徒百有二十人，【主六遂之狱者】。
县士，中士三十有二人，府八人，史十有六人，胥十有六人，徒百有六十人，【主甸稍县都，凡公邑之狱者】。
方士，中士十有六人，府八人，史十有六人，胥十有六人，徒百有六十人，【主，都家之狱者，疏云采地，在王畿四方，故云：方士】。
讶士，中士八人，府四人，史八人，徒八十人，【讶迎也，主侯国。狱讼及迎賔客】。
遂士掌四郊各掌其遂之民数而纠其戒令
听其狱讼，察其辞，辨其狱讼，异其死刑之辠而要之，二旬而职听于朝，司防听之，断其狱，弊其讼于朝，羣士司刑皆在，各丽其灋，以议狱讼，○狱讼成，士师受中，协日就郊而刑杀，各于其遂肆之三日，○若欲免之，则王令三公会其期。
若邦有大事聚众庶，则各掌其遂之禁令，帅其属而跸，【邦有大事聚众庶者，遂人帅所治之民而至也，遂士掌其禁令，誓跸】○，六卿若有邦事，则为之前驱而辟，其丧亦如之，○凡郊有大事，则戮其犯命者，【郊有大事者，谓大事而经其地，则掌戮其犯令者】。
县士掌野各掌其县之民数而纠其戒令
聴其狱讼，察其辞，辨其狱讼，异其死刑之辠而要之，三旬而职听于朝，司冦听之，断其狱，弊其讼于朝，羣士司刑皆在，各丽其灋，以议狱讼，○狱讼成，士师受中，协日刑杀，各就其县，肆之三日，○若欲免之，则王命六卿会其期。
若邦有大役聚众庶，则掌其县之禁令，【大，即县师所谓军旅，会同，田之戒也。县士掌其禁令，】○，若大夫有邦事，则为之前驱而辟，其丧亦如之，○凡野有大事，则戮其犯命者，【野有大事者，亦谓大事而经其野】。
方士掌都家，○聴其狱讼之辞，辨其死刑之辠而要之，○三月而上狱讼于国，司冦聴，其成于朝，羣士司刑皆在，各丽其灋，以议狱讼，○狱讼成，士师受中书，其刑杀之成，与其聴，狱讼者【都家，八则有刑赏之威王朝，主驭其大略，故但书其刑，杀之成与，听狱讼之人，不着其刑，杀之地不会其刑，杀之期】。
凡都家之大事聚众庶，则各掌其方之禁令，【大事聚众庶，亦谓军旅，田等以王事动众也，则为之掌其禁令，】、
以时修其县灋，若歳终则省之，而诛赏焉，【县灋者，县师掌邦国都鄙，稍甸郊野之地域，而辨其夫家人民田莱之数，及其六畜，车辇之稽，方士以四时修此灋歳，终复省之，亦掌民数之意，且以灋攷都家之治也，】。
凡都家之士所上治则主之，【所上治，犹上计之，意都士家，士所上治方士，主廉察之】。
【方士听都家之狱讼，脩省县灋主，都家所上治，盖以王官往涖都家，有事则至王国也，解见朝大夫，按乡遂县方氏四官所掌，凡三事大畧相同曰司民数而纠戒之也，曰：听狱讼而刑杀之也？曰：大事而为之禁令也，其不同者，四曰各掌其狱之地也，各掌其民之数也，职听与会，免各冇期也。所禁令之人，与地各有司也，乡士掌王国及六乡，而其狱在国中，故曰掌国中，遂士掌六遂而其狱在近郊，故曰掌四郊县，士掌甸稍之，狱在逺郊之外又自二百里至四百里，凡都家所余之公，邑皆属焉。故官以县称，而曰掌野，方士掌都家所上刑中故曰掌都家，此其所掌狱之地不同也，○乡士各掌其乡之民数而纠戒之，遂士各掌其遂之民数而纠其戒令，县士各掌其县之民数而纠其戒令，方士以时修其县法，各以其所属生民为心戒令为先，此其所掌治之不同也，○其职听于朝，乡士旬遂士二旬，野三旬，都三月，则以其地有近远，随其所至，以为期也。其刑杀乡士于国市，遂则各于其遂野则各于其县，盖各因其地，以示戒也。其免之郷，则王会其期，遂则三公会其期，野则六郷会其期，亦因其地有近逺势不能徧，会以尊卑为序也，若都家，则但书其刑杀之成，与听狱讼之人而已，此其所掌断狱弊讼之不同也，○祭祀，丧纪，军旅田之禁令，郷士掌六乡，遂士掌六遂县，士各掌其县方士各掌其方，各禁戒其所率而致之民也，其有大事而戮其犯命者，乡士于国，遂士于郊县，士于野，各禁戒于其所治之地也，其大臣冇邦事而为之辟乡，士于三公，遂士于六乡县，士于大夫，则各为其主也，此其所掌禁令之不同也，都家逺大事不及故方士不言，戮其犯命，又方士不常在国，故不言辟】。
讶士掌四方之狱讼，谕辠刑于邦国，【诸侯自得专其国，内臣民之讼，此所掌四方之狱讼者谓侯国两相讼，或人讼诸侯于王朝者，讶士掌之，因而晓谕，以辠丽于刑之，则以定其争也】，凡四方之有治于士者造焉，【治犹正也，若元咺诉衞侯虞芮争田之类，必先造于讶士一，则事有所统二，则讶士可平，则平之不必烦于士师，亦省刑之意，】四方有乱狱，则往而成之，【成平也。所狱讼之事，或涉地土人民，援证多歴年乆者曰乱狱，士师不能遥断，故讶士必亲至其地，而平之】。
邦有賔客，则与行人送逆之，【賔客在郊门之内，送其往而逆其来也，】入于国，则为之前驱而辟，野亦如之，【賔客行于国中之道，或以已事适野，讶士为之，辟除行人，所以贵贵也，】居馆，则率其属而为之跸，诛戮暴客者，【在国，授舘之后，讶士为之跸，止行人及冇客则诛戮之所以安客舘也，】客出入则道之，有治则赞之，【賔客出入于王朝，则先道之，其有朝贡之政事，则佐佑之，皆使无失礼之意，】○，凡邦之大事聚众庶，则读其誓，禁【大事，征伐田，讶士读其誓命之词，及五禁之灋，按讶士掌事，凡三狱讼其本职也，辟跸誓禁，刑官所在，人无敢犯也。賔客之送迎道赞，刑于百辟之意】。
朝士，中士六人，府三人，史六人，胥六人，徒六十人，【朝天子，外朝辠门之内，雉门也，主国之大訽，司刺之，三刺司冦之，聴狱讼，六官之县，邦法者，朝士掌焉，故以官名，】朝士掌建邦外朝之灋，左九棘，孤卿大夫位焉，羣士在其后，右九棘，公，侯，伯、子，男位焉，羣吏在其后，靣三槐，三公位焉，州长众庶在其后。
【棘赤心，外有刺，可以为蕃衞臣之忠赤，而蕃屏，王室之象也。三孤六卿，其位凡九侯，甸，男；采，卫，蛮夷镇蕃，其服亦九，故左右棘之数，皆从九羣，士从孤卿大夫皆王国之臣也，羣吏诸侯之卿大夫记所谓列国之大夫，入天子之国，自称曰陪臣也，羣吏从诸侯，皆畿外之臣也，槐黄中通理，臣有中徳之象，三公三人，故槐之数，亦三州长，众庶在其后，凡州长，党正之属与府，史、胥、徒，庶人在官者亦在其中矣，旧以府史为羣吏，岂以庶人之贱，乃列羣士之右乎？小司冦之，大询司刺之，三刺其位皆然也，】。
左嘉石，平罢民焉，右肺石逹穷民焉，【嘉石，肺石解见，大司防嘉石，在左者卑之而示辱，故罢民立之，期使等于平民肺石在右者之，而使伸故竆民立之，俾无不逢此，设石左右之不同也，】。
帅其属而以鞭呼趋且辟，【以鞭呼趋，且辟者语意，犹云以鞭行呼而辟也，执鞭所以为威髙声而呼使人闻之，趋且辟者，大众所聚，恐有贱者，壅塞贵者，故往来循行而为之辟也，】禁慢朝错立族，谈者【慢朝，若立中门，背阙而坐，过阙不下也，错立，历位逾阶也；族，聚也，族谈相与聚言，喧嚣也，朝士皆禁之，已上外朝，灋禁】。
外朝图
凡得获货贿，人民六畜者委于朝，告于士，【获郑氏云：俘而取之也。人民谓奴隶逃，亾者或未龀，男女】旬而举之，大者公之小者，庶民私之【货贿，曰：得人民六畜，曰获，必使委于朝，告于士者，以待人之求，不告者即为盗，亦止盗之法也。十日而失主不至，则彼无意于得，或己无主，然后收举之，大者如古，帝王噐物之类，则入于官，非小民所当畜也，小者即与得物者，上不专其利也，此视司市为详，盖彼专指市肆中，此则兼举国中也， 已上获遗举，货之灋○，俘音孚】。
凡士之治有期日，国中一旬，郊二旬，野三旬，都三月，邦国朞期内之治听，期外不听。
【外朝听讼之地，万众各恃其血气之私，持其好胜鬬争之説而趋往焉，苟无期日，与其所以当听不当听之，则讼何时而息乎？凡士之治，谓士师察狱讼之辞，以诏司防郷士一旬，遂士二旬，县士三旬，职聴干朝，方士三月而上狱讼于国，邦国则期而治于士民冇不服者，当于此时而诉辨则士师受之，过其期，则不为之理，庶乎知冇限节不至于争无已，时连年不决也，】。
凡有责者，有判书以治则聴，凡民同货财者，令以国灋行之，犯令者刑罚之，凡属责者，以其地传而聴其辞，【属音辱，传音附】。
【有责者借而责其必偿，上下劵书为证，属责者亲属，或属下有所责，本无契，劵附近邻比见知者为证，有此二者，则听无则不听之，同货财者，泉府旅师，与民相取予也，出入两平，不得违法，有所昻，大凡争讼多起于财，称责必以其证同货财，必行以灋，皆所以絶讼端于始也，○已上，讼狱当听，不当听之则】。
凡盗贼军郷邑及家人杀之，无辠，凡报仇讐者书于士，杀之无辠。
【为盗贼者，赃犯既明，在军若伍两之，长在郷邑，若比闾之长，在家，若至亲知而杀之，又如昏暮为盗。而所在杀之，皆不科辠，使盗无所容也，报仇讐谓调人和难而使辟之者，不辟而被其杀，亦不科辠，二者虽有诉讼不理】。
若邦凶荒札丧，冦戎之故，则令邦国，都家，县鄙虑刑，贬【凶荒，歳不熟也。札丧，民有疫疠，而多死丧也；冦戎，冦盗戎狄相侵也，三者法宜缓刑，虑裁度也，贬减省也，盖即无滥受民词之意，然虑刑贬三字，语词不顺，疑有阙文，○已上省刑之事】。
司民，中士六人，府三人，史六人，胥三人，徒三十人，【天之立君，君之设官，无非为生民计也，故秋主肃杀而实，所以成物，司冦明刑，而实所以生民，司民一职，属之秋官者，见刑所以生民之意，亦使司刑者，以生民为心也，】。
司民掌登万民之数，自生齿已上，皆登于版，【生齿者男，八月，女七月】。
【按媒氏男女自成名以上，皆书年月日时焉，成名者，子生三月，父名之也，内则子生，三月之末见于父而名之，宰书曰：某年某月某日生而藏之，宰告诸闾史，闾史书为二，其一藏诸闾，其一献诸州史，州史献诸州伯，藏诸州府，此即司民之所登也，】。
辨其国中，与其都鄙，及其郊野，异其男女，歳登下其死生。
【国中若干郊野若干，都鄙若干，详书而总之，则其数明男女异其数，以为媒氏配合之本，每歳死者除其籍，生则书于版，畿内献于王，小司冦所谓孟冬祀司民，献民数于王，王拜受之也，畿外则各献于其国，君】。
及三年大比，以万民之数，诏司冦，司冦及孟冬祀司民之日，献其数于王，王拜受之，登于天府，内史，司会，冡宰贰之，以赞王治。
【此万民之数，通于天下，小司徒所谓大比，则受邦国之比要也。王拜受之，登于天府，天之所生，唯人为贵也，内史，司会，冡宰皆主会计，民事之官，故咸使执其贰，以图国用，赞治道，郑氏曰：以多少黜陟，主民之吏，徐干氏曰：治平在庶功兴，庶功兴在事役均事，均在民数，周民数周，为国之本，先王周知，万民众寡之数，则勤惰者可闻，故周礼司冦献民数于王，王拜受之，登于天府，其重如此，是以制乡遂之法，维持其民而为之纲目，使其邻比相保，爱赏罚相，延及故出入存亾，臧否逆顺，可得而知也。乱君之为政也，户口漏于版图，夫家脱于聮伍，避后逋逃者有之，奸心竞生，伪端并作严刑，峻令不能救也，人数者，庶事之所自出也，莫不取正焉，以分田里，以令贡赋以制禄食，以作军旅，国以建典家以立度五礼，用脩五刑，用措其惟民数乎？孝文之立三长，盖知此意矣，然不能脩徳爱民处之曲尽，是以心不乐，从终安冒伪，隋，唐以来，大抵如此，徒灋亦何为哉！】！
司刑，中士二人，府一人，史二人，胥二人，徒二十人，【主刑书，以定辠】。
司刺，下士二人，府一人，史二人，徒四人，【刺者，探问廉察之意，官主询察而行赦宥，故以名官，旧解为刺杀字非，盖此非司刺杀之，官也】。
司刑掌五刑之灋以丽万民之辠
墨辠五百，【墨黥也，刻其靣以墨渍之，】劓辠五百【，劓，音乂截鼻也，】宫辠五百，刖辠五百，【以先后轻重之序，刖辠当在宫，辠前尚书可证也。○，刖，音月断足也，宫丈夫去势，女子幽闭于宫中，】杀辠五百，【杀辠有二，或斩首或要斩，及掌戮之，焚辜条，狼氏之车轘皆是也。】若司防断狱弊讼，则以五刑之灋，诏刑罚而以辨，辠之轻重，【五刑之灋，如天之垂象，即舜典之象，以典刑也，以丽万民之辠者，民有某罪，合附丽于某刑，此刑书之所载也，以五刑之法，诏刑罚，书所谓惟法，惟察其审克之！以辨辠之轻重，所谓上下比辠，上刑适轻，下服下刑，适重上服也，王氏曰：周礼五刑之法皆五百，而吕刑墨，劓之属皆千刖，五百宫三百，大辟二百，所谓刑罚世轻世重也】。
司刺掌三刺，三宥，三赦之，灋以赞司防听狱弊讼，一刺曰讯羣臣，再刺曰讯羣吏，三刺曰讯万民，一宥曰不识，再宥曰过失，三宥曰遗忘，一赦曰防弱，再赦曰老旄，三赦曰憃愚，以此三灋者求民情，断民中而施上服下服之刑，然后刑杀【旄，曲礼作耄善憃，昌容反】。
【司刺当司防断狱弊讼之，时主以此三法辅佐，使无不中，三刺解，见小司防羣臣羣吏，万民皆以为可杀，而后杀之，否则行赦宥之，灋宥谓寛之也，不识若自防，在他国而不识其父，昏夜而不识其所亲者过失，若举刅欲斫伐，以兵矢投射而误，中他人者，遗忘谓心向一事，而忘一事者，三者皆非故犯也，则随其辠之大小而宥，以寛之，若辟讐之法亦宥之事也，赦谓释免之也，防弱谓未龀而未有知者，老旄谓七八十以上，而昏眊者，憃愚谓自防痴騃童昏者，三者皆可矜也，则赦而免之，竟当释放，若记所谓悼与耄虽有辠，不加刑也，司刺专掌，此三灋求万民之情，断狱讼之中，定其当服，上刑当服下刑，务使之输情，服辠，然后加以或刑或杀也，○龀清防反騃，又该反】。
【按舜典，周礼吕刑昜，大传所称祥刑，参错不一，愚尝合而观之，辠状之辞，情真辠当，则当正之以五刑，有大辟肉刑，二者，通谓之刑，在虞书为象以典刑，怗终贼刑，周礼五刑之灋丽万民之辠，吕刑之五辞简孚，正于五刑，易之折狱，致刑也，有所谓过者，则在所当宥，虞书宥过无大，又曰：流宥五刑，周礼分为不识过失，遗忘三者而为辟讐之灋大约与虞之流同，吕刑则曰：五刑不简，正于五罚，使出财以偿之，五罚不服，正于五过，痛惩之以警众，又有灾者，则在所当赦，虞书眚灾肆赦，周礼分为老防，憃愚三者，亦在所赦，易则谓之赦过，宥罪也，又有所谓疑者，皋陶称舜曰：与其杀不辜，寕失不经谓参错讯鞠，而终不得其情实者寕，失之以与民，周礼卿士等职，所谓若欲免之，吕刑则曰：五刑之疑有赦，五罚之疑有赦，易谓之缓死也，然虞书又有所谓辠，疑惟轻者，苟有辠而轻之可也，若无辠，虽得轻刑，亦非辜矣，盖此非犯有虚实之疑，乃法可上下之疑，故比之当从轻耳，二千年间，圣经所言无不脗合，但虞之金作赎刑，盖指鞭朴之轻者，而吕刑于五刑之不简者，俱正于五罚，此乃世变之不同，至若易之，明罚敕法，此罚字亦指刑言，盖刑罚二字，亦通用也。呜呼！后世之刑，则与古异矣，文帝以一时不忍之心而去肉刑，免肢体之伤残是矣。然以轻辠而率死于敲朴之下，是以大辟而易肉刑也，自开罚之端，凡欲科敛者，必假此为词，是以赎罪，为利网也，吕刑有言，罚惩非死人极于病，令之稍居人上，得以杖罚人者，即能生杀人，岂臣无有作威之道哉？至于眚灾，则有赦也；无故而大赦，纵有辠而虐无辜，将安居乎？避讐之法不得已而有瑞，节之与也，銕劵之赐，预免其身及子孙，死辠几名，不几于诱人犯法乎？且三千条律，虽有明宪，至议刑之时，则任意出入，是刑非以惩恶也，反为殃民之具，宥非以矜善也，只为长恶之媒，所谓天讨冇辠者将安在哉？○□武粉反】。
司约下士二人府一人史二人徒四人
司盟，下士二人，府一人，史二人，徒四人【盟，音明】。
司约掌邦国及万民之约剂，【约如字，○约者，有事相期，恐其无验，刻之以为识，剂则刻其所约之辞也，凡有约必有剂，故大史职与此皆以约剂，称大而邦国小而万民，凡有约剂，司约掌之】。
治神之约为上，治民之约次之，治地之约次之，治功之约次之，治噐之约次之，治贽之约次之。
【此六约字，乃简约之意，谓典则浩汗，摘其大而要者，以示于民，使之易守也，神约者，应祭神，只如祭法云：非此族也，不在祀典，故三代命祀，祭不越朢，防子不祀祝融，楚人伐之也，民约谓征税迁移，若懐宗九姓在晋殷民六族，七族在鲁衞及仇讐旣和书于调人者也，地约经界，所至各有分守也，功约司勲所载六等之功，故虢叔，虢仲勲在王室，藏于盟府，也噐约礼乐吉凶车服，所得用，无敢僭越也，贽约玉帛禽鸟，相与往来，君臣朋友夫妇之伦，于此焉定？故公孙黒使彊委禽也，人之所以恣情徇，已而不顾，以至于逾越，闘争而不已者，不过此六者，于此既定，则凡邦国万民，有约则为之藏，违约则为之，啓诚息讼，省刑之方也，】。
凡大约剂书于宗彝，小约剂书于丹图【，大约剂邦国约也，宗彝，宗庙之六彝，铸于其上，俾神鉴焉。小约剂，万民约也，图版图也，刻之于版，以丹塡之，俾其不灭，故曰丹图也。】若有讼者，则珥而辟藏，其不信者服墨刑，若大乱，则六官辟藏，其不信者杀。
【约已定矣，事乆违约而敢为非义，至干相讼者，则珥而祭司约之，神开府，而视约书，其不信者服墨刑，为其昏黯，不明也，若事之大者，强梗大乱不服，司约则六官所藏，约剂之贰，为啓辟以塞其口，而服上刑，则人无敢为背约不义者矣，○珥音贰，辟音辟】。
司盟掌盟载之灋，凡邦国有疑，会同掌其盟约之载，及其礼仪，北靣诏明神既盟，则贰之。
【盟者，有事相约，恐其中背而不相托，因要质于鬼神，而使违约者，得祸可以不烦兵刑也，盟载之法者，书其所盟之辞，杀牲防血，加书牲，上坎而埋之，以示背盟，则如其牲也，疑会同者，虽相会相同，疑而不相托，若小祝职，所谓小会同也，司盟掌其盟，约之载辞，与其盟之礼仪，明神，若小子之珥于社稷，祈于五祀，盖盟有大小，其神亦不同，范宣子盟，郑载书曰：或间兹命司，愼司盟名山，名川明神，殛之也，郑氏曰：明神即觐礼之，方明木方四尺，设六色而着六玉，上苍圭，下黄璧，东青圭南，赤璋西白琥，北刺璜，明神有象，所以依之，亦通明神向明，故北靣诏之，既盟，则藏其贰以为异，日背盟者攷也，○圭璧二字误，当云：上苍璧，或璧下黄琮】。
盟万民之犯命者，诅其不信者，亦如之，【犯命，违犯君命也，辠在不赦而有所谓盟者，谓亾不可得，盟于众，使不容之，若春秋传臧纥犯门斩闗以出，乃盟臧氏也，不信者，谓人有渝盟，以负于明神者，则相要诅于明神，使神必加祸，则盟为不虚，万民犯命之盟，与凡不信之诅，司盟掌其事，与其礼及为之藏其贰，故曰亦如之也。】○凡民之有约剂者，其贰在司盟，有狱讼者，则使之盟诅，【民之约剂，掌于司约而复藏，其贰于此者，以为盟诅之本也，盖凡约剂而不信者，使遂丽于法，则当服墨，与杀之刑矣，讼而未丽于法，则复使之重，结盟以要诸神，背盟者则为之诅，盖盟重于约而诅，又在盟约之后也，】○凡盟诅，各以其地域之众庶，共其牲而致焉。既盟，则为司盟，共祈酒脯，【诅哲古反，○凡盟诅有大小，其民之众寡，因之，各以其地域之众庶，或乡遂或比闾也，盟诅之时，共其牲，以为防血之用，既盟诅毕，又使出酒脯，共于司盟，以祀明神，祈不信者必凶】。
盟诅説
职金，上士二人，下士四人，府二人，史四人，胥八人，徒八十人。
【金有五锡，青铜赤银，白銕黒金黄虽有五色，而皆金也，惟黄者得土之全徳独以金名五行之序，土生金，盖其气自冲和而肃清，其质自凝聚而坚刚，故金生土中，凡土之刚者，即金玉石亦金之类也，于四时属秋，其气肃杀，故金利而能割于四方，属西西方，主声，故金石特为八音之纲纪此职，金所以属之，秋官也，】。
职金掌凡金，玉、锡、石、丹，青之戒令，【戒令谓徴于所产之地及应取之时，采之之灋，】受其入征者，辨其物之媺恶与其数量，掲而玺之，入其金锡于为兵，噐之府入其玉石丹青于受藏之府，入其要。
【畿内虞衡所掌厉禁之内，与夫畿外，名山大川，征于民之货，此职受之，物之媺恶，各有所适，用数之多寡，万有不齐，辨其物，计其数，掲表其上，复玺以封之，既不使混杂，亦不得侵没也，入其金，于为兵，噐之府稾人职，所谓掌受财于职金，以赍其工，攷工记，筑氏执上齐，冶氏执下齐，鳬氏为钟，防氏为量，段氏为鏄，噐桃氏为刃，皆自此颁而入之也，入其玉石丹青于受藏之府，内府职云：凡四方之金玉入焉，玉府职云：掌王之金玉之藏，皆自此受而入之也，入其要者，入计书于司会，使得有所钩，攷也，○已上入金之灋】。
掌受士之金罚货罚入于司兵
【金罚，讼狱入钧金及金作赎刑之罚，货罚士师听狱讼，时财有应入官者，入于司兵，以辠累之物，故不以入，经用与司厉职以盗贼之任，噐货贿入于司兵者同义，若司市所举之货则入于泉府门关，所举之货，则以养老孤，各有所归也，】。
旅于上帝，则共其金版，飨诸侯，亦如之，【版音板，○金版，王氏曰：掌次言大旅上帝，则张氊案，设皇邸，邸谓后版屏风，此所谓金版则以金饰之，未知是否？】。
凡国有大故而用金石则掌其令
【用金石，谓为兵噐及佐国用，或给以府库之藏，或采于所产之地，皆职金掌其令，故用给而害不及民也，按五金者，产之于天地，守之以厉禁，采金铸钱，乃国家之大权，而非民间之，私物也，故国有大故，而用金石，则职金掌其令，国凶荒札丧，则司市无征作布，唯其上之操权也，故缺用则开之，以为公而不锢之以为私，唯其非下之所有也，故无征则与之，以为利而不取之以为害，此天下之通义也。后世银钱之科，与粟帛相参，取非其有征，非其物倒行逆施，欲无困竆急迫，盗丱私铸，其可得乎？卒之私铸不可息，而钱益滥恶，盗丱不可除，而防益滋蔓，上下俱失其利，孰若举周公之道而行之乎】。
司厉，下士二人，史一人，徒十有二人，【掌盗贼赃物，及凡有辠而收奴者，】犬人，下士二人，府一人，史二人，贾四人，徒十有六人，司圜，中士六人，下士十有二人，府三人，史六人，胥十有六人，徒百有六十人，【圜音○圜，圜土也，天文贯索，主贱人之牢九星规圆，故以取象，又圜还也，收教者期，其往而能反也，筑土为城，故以土名】。
掌囚，下士十有二人，府六人，史十有二人，徒百有二十人。
【主拘系当刑杀者】
掌戮，下士二人，史一人，徒十有二人，【主斩杀，刑戮之事，郑氏曰：戮辱也，既斩杀，又辱之，盖若膊肆之类，亦通，凡囚者，必戮掌囚，掌戮二官相联】。
司厉掌盗贼之任，噐货贿【盗，有强盗窃盗贼，谓凡杀伤谋害人，公取窃取人财者，】辨其物皆有数量，贾而掲之，入于司兵，【贾音嫁】。
【任噐所用，以伤人取物，兵噐货贿其贜物，凡盗贼必追得此为眞，应给主者给主，其应入官者，皆有多寡数目，轻重权量，书其贾而掲之，不以微物，为人侵没也，入于司兵者任噐可用，则用之货贿，亦以为造兵噐之用】。
【按：盗贼任噐货贿，不以入九府者，以其物为不义，不可混于经用也，必以入司兵者，非徒使无弃物，盖兵主于除乱，故以其所以为乱之具而还以治之，是兵噐为有名，虽小事而曲尽，其道如此，或谓盗贼之任，噐货贿，即与所捕之人，则民争务于逐盗，岂非止盗之方，而事尤简易乎？是不然，此秦人，尚功首虏之法，驱民以利者也，先王养民厚矣，其有夷狄盗贼，为生民患声，大义率而伐之，民懐敌忾之心，进死者有厚赏，退生者有显戮，何假于盗贼，货物以诱之，且既开此端，则将唯利是赴，要功生事，或自相争夺，乱行干纪，无所不至，是岂经常之灋哉？唯夫灋制未备，防贼窃发，则可以此诱民，使人自为战，不当计其赃物以阻弛之士耳，○音托】。
其奴，男子入于辠，隶女子入于舂槀，凡有爵者，与七十者，与未龁者，皆不为奴，【槀音犒龁清觐，反毁齿也，大约男八嵗女七嵗故字从七，从齿，凡为盗贼者，或辠未入于死，或从死而减论，或辠人家属为从而连坐，及女子有辠而应，宫刑者皆谓之奴，男子入于辠隶服，司隶之役，女子入于舂人，槀人以当幽闭之刑，有爵者不为奴，贵者不可以受辱，亦议贵之，义七十与未龁者不为奴，亦赦老耄，防弱之意也，】。
犬人掌犬牲，凡祭祀，共犬牲，用牷物，伏瘗亦如之，【牷音全，瘗音意 伏，郑氏曰：伏犬以王车轹之即軷，礼也，尔雅曰：祭地曰瘗埋，祭祀伏瘗，用纯色之牲，即牧人所谓毛之也，】凡几珥沈辜，用駹可也。【几当作，从血駹，与尨同明光反， 珥沈辜之牲，虽杂色不纯亦无害， 右祭祀，用犬之灋，】凡相犬，牵犬者属焉，掌其政治，【犬有三，一田犬，能有俊钝，二守，犬性有，良三食犬，味有美恶，贾四人以相之，少仪犬，则执绁徒十有六人以牵之，用于祭祀，则辨其色，用于賔客，则酌其宜用于田，守则择其才性，及夫畜飬供奉之灋，皆所谓政治也】。
司圜掌收敎罢民，凡害人者，弗使冠饰，而加明刑焉，任之以事，而收教之，【罢音皮】。
【收教者，收而敎之，弗使冠饰者，示其无礼，不得同于成人之道也，加明刑者，书其所犯过恶，庶其改之，且以警众也，任之以事者，就其所能使有所为而不至于放弛，可以习劳，可以执艺，所以强，其罢而劝之，善亦使之，自食其力，不以无辠，飬有辠也，】。
能改者，上辠三年而舎中辠二年而舎下辠一年而舎其不能改而出，圜土者杀，虽出三年不齿。
【辠有上，中，下轻重之不同舎之有三年，二年，一年久近之异，强戾不从教，是谓不能改，终于此而已，故亦终于圜土，又或脱迯则服大辟，为其复害人，故除之也，知悔悟，而执事勤劳者，是谓能改，则出之，然又必三年而后得与平人齿，恐其畏威而假之，出外而复放僻也，必期其变，罢为强化为良，所以收教之，方如此】。
凡圜土之刑人也不亏体其罚人也不亏财
掌囚，掌守盗贼，凡囚者，上辠梏拲而桎，中辠桎梏，下辠梏，王之同族拲，有爵者桎，以待弊，辠及刑杀告刑于王奉，而适朝士，加明梏以适市，而刑杀之，凡有爵者，与王之同族，奉而适甸师氏以待，刑杀【梏，音谷，桎音质，拲音拱，○凡囚者，谓非贼盗，而以他辠拘囚者，属掌囚拘守之，两手共一木曰：拲木在项曰梏，在足曰桎，梏，告也，以其所犯辠过，示于众也，凡囚禁者，皆有梏，故下辠惟梏中辠，加之以桎，使不得行之意，上辠竆极恶，虞其他变，复加以拲，使不得有为，待死而已，王之同族，与有爵者，皆不梏不着，其辠，不忍以其亲贵而犯辠，又不欲以国人而议亲贵之辠也，有爵者中，辠桎上，辠拲同族，惟上辠则拲之中辠以下，皆不施械，凡此囚禁之法，必至刑杀而止，故曰：以待弊辠也，及刑杀之期必告，刑于王奉，而适朝士者，如记所谓王三宥之礼也。有司执法无可出之路，于是百姓则适于市，与众弃之，有爵，与同族者，则适甸师氏得辠，天地祖宗也，】。
掌戮掌斩杀贼谍而搏之，【郑氏曰：搏当为左传膊，诸城上之膊，去衣磔之也，○膊，兵各反】。
凡杀其亲者焚之杀王之亲者辜之
【士之八成，有邦贼谋，为叛逆者，邦谍敌国，反间也，郑氏谓：斩以鈇钺，若腰斩杀，以刀刃若弃市，贼谍者，国家莫大之害，既斩杀而复膊之，所以示戒也。其亲其辠，人五服之亲也，焚之者付之于火，以其忘本无亲，不存其形，王之亲王有服之亲也，辜之者分裂其四肢，以其不义，无上不全，其尸已上，三者皆所谓辠不容于死也】。
凡杀人者，踣诸市肆之三日，刑盗于市，凡辠之丽于灋者，亦如之，唯王之同族，与有爵者，杀之于甸师氏，凡军旅田，斩杀刑戮，亦如之，【踣弼北，反足倾而偃仆，犹倒死之云：○肆之三日，陈其尸以警众也，其他若盗贼，与凡他辠而刑杀者，皆肆之三日，军旅，田役，斩杀刑戮，亦肆之三日，故曰亦如之也。王之同族与有爵者，杀戮不属掌戮，故复申言之】。
墨者使守门，劓者使守关，宫者使守内，刖者使守囿，髠者使守积，【髠音坤】。
【，墨，劓，二者，其刑在靣，使之守门，与门者，圣人制刑不过治，一以警百门关，人一相遇，必见之，所以示戒也。囿者蕃育，鸟兽之所，但欲禁非时而入者，无事于趋走，故刖者守之，宫者守内，便于男女之际也，髠者去发刑重于不使冠饰而轻于墨刑，使之守积，皆有以用之矣，先王于辠人，苟未入于死，必有可生之道，故犹随才而用之，其不终絶人眞天地之无我也，旧说以髠为同族之犯宫刑，而减之者，非也，盖公族不翦其类，但可减为刖已下耳，苟降从髠，则应劓刖者不获减刑，乃反重耶？】：
司隶，中士二人，下士十有二人，府五人，史十人，胥二十人，徒二百人，【隶音厉，古隶字作隶，从隶执辠人也，从木从示执木板示人也，司隶之事，莫重于搏，盗贼囚执，人之事，故其为字若此】。
司隶掌五隶之灋，辨其物而掌其政令，【五隶之法者，辠隶为一等，四翟为四等物，谓衣服任噐辨之不得相杂，政令谓各有所当执之，役与其叙，次灋度】。
帅其民【即辠隶也，】而搏盗贼，国中之辱，事为百官积任噐凡囚执人之事，邦有祭祀，賔客，丧纪之事，则役其烦辱之事。
【搏盗贼者，踪迹缉捕，自有其灋，罪隶甞，非为之人，彼自得其机轴也，百官于政教，礼乐政事为详，而刑罚非所尚，故使辠隶积任噐用时需之用毕，复收之也，囚执人，惟恐于踈漏掌于辠隶者，亦因其能而使之也，国中辱事，若宫人除其不蠲，去其恶臭，蜡氏除骴之类，祭祀，丧纪烦辱之事，如典祀徴役于司隶而役之，丧礼隶人，湼厠之类，必辠隶者，以其人猥下，而多强力，且有辠戾，当服贱也，】。
掌帅四翟之隶，使之皆服其邦之服，执其邦之兵守王宫与野舎之厉禁。
【四翟之隶，即师氏所谓使其属帅四夷之隶也，变夷言翟者，东南多鸟，凡翡翠多出南方，故谓东南夷为翟也，服其邦之服者，不易其宜，执其邦之兵者，各从其习，王宫与野舎之守而使之者，夷人之性朴野，其戴君之义，如蜂蚁，然纯一而不贰，且以蛮夷而视中国之天子，若在天上，尤所敬畏者，故因其自欲効忠而使之一以通在彼，尊亲之心，一以示在此，无外之意，此唯四翟之隶为之，辠隶不与，故特言掌帅四翟之隶也，】。
【司隶所帅五隶掌事，凡六，盗贼一也，积任噐二也；囚执人三也；役烦辱，四也；已上四者，皆辠隶之事，守厉禁，五也。飬鸟兽，六也；二者皆四翟之事，以此知司隶虽掌五隶其中，自有良善，辠恶之分也，】。
辠隶百有二十人
【有辠而收奴者，其发遣则由于司厉收而役之，则权在于司隶役，而司牧之，则在于禁，氏收奴之中，必有多才，知而能役众人者，因而为之长，其员止百二十人，其余有辠者皆隶之，来者无常，不可以定数拘也，】。
辠隶掌役百官府与凡有守者，掌使令之小事【，凡有守者，若宫正之，无去守，掌固司险之守，及守墓厉，守祧之类，使令之小事，即烦辱之事也，百官府，其胥徒皆乡民之选，有守者，守御为重，其徒有不给，故以司隶助之，】○凡封国若家，牛助为牵徬【徬，弼浪反。○封国若家，郑氏曰：建诸侯大夫家也，牛助国，以牛助转徙也，辠隶牵徬之在前，曰：牵在徬曰旁牵徬，牛车亦烦辱之事也，】。
其守王宫与其厉禁者，如蛮隶之事，【十四字，宜属闽隶，误衍于此，按司隶职，止言掌帅四翟之隶守王宫，与野舎之厉禁未有及于辠隶者，盖辠隶乃免死之人，故不可使守禁密之地，且宫正宫伯所掌士，庶子虎贲氏之虎士，司隶四翟之隶于王宫之守，固自已足，亦何假于辠隶，又以文势推之，岂有未言，蛮隶而遽言，如蛮隶之事乎？闽隶正脱此简，故愚直以为误衍于此也】。
蛮隶百有二十人【南方夷】
闽隶百有二十人【东南夷闽音民】
夷隶百有二十人【东夷】
貉隶百有二十人【东北夷貉貊通】
【职方氏所掌有四夷，八蛮七闽，九貉，五戎，六狄之人民，盖皆臣服于中国，而此止于蛮夷，闽，貉者周人，世居西土，其化先及西北，故以服东南为贵，且东方等夷，秉性善良，故因其効顺而以属之司隶也，然皆止于百二十人，何也？盖初设为定员于后，而世其事，继而来者，则统其下也，旧说以为征夷所获，赦其死而役之，非也，详攷四隶之职，唯有飬兽与守王宫二事其非，俘获可知，果为俘获，自当属之，辠隶若其所生子孙乃可属，此耳】。
蛮隶掌校人飬马，其在王宫者，执其国之兵以守王宫，在野外，则守厉禁。
闽隶掌役畜飬鸟而阜蕃敎扰之，掌子则取隶焉，【上下三隶曰：役校人，牧人役服不氏，则此当云掌畜脱一掌，字夷隶，貉隶云：其守王宫，与其守厉禁者，如蛮隶之事，此亦当有此十六字，缺文】。
夷隶掌牧人，飬牛马与鸟言，其守王宫者，与其守厉禁者，如蛮隶之事。
貉隶掌服不氏，而飬兽而教扰之，掌与兽言，其守王宫者，与其守厉禁者，如蛮隶之事。
【蛮隶役，校人飬马，夷隶牧人，飬牛马，中国之人，能医兽疾，阜蕃教扰，皆在校人，牧人，夷人但飬之而已，闽隶掌畜，而阜蕃敎扰之家畜，飬之特易，故与掌畜同事也。貉隶服不氏，飬兽而教扰之，不言阜蕃者，猛兽不生，乳于圈槛也，夷隶与鸟言，貉隶与兽，言者左传？介葛卢闻牛鸣，曰：是生三牺，皆用之矣，辨鸟语者亦然，夷人去禽兽不逺故能如此，设官职掌，而与之言者，欲知禽兽之情，亦育万物之一助也，闽隶所谓掌子则取隶焉者，王氏曰：子谓鸟所生闽隶，取隶于己，按掌畜，掌飬卵鸟，则此解为鸟子，理或然也。然玩其文义，亦有缺文】。
布宪，中士二人，下士四人，府二人，史四人，胥四人，徒四十人，【宪者表县示人，而使之知，因谓刑灋曰：宪布者，敷施周徧，幽远毕逹之意】。
禁杀戮，下士二人，史一人，徒十有二人，【主禁民不得私相杀戮，】禁氏，下士六人，史三人，胥六人，徒六十人，【主禁不服，王法之人，禁杀戮之事，少而显禁，氏之事多而防故其官与徒多寡之不同】。
野庐氏，下士六人，胥十有二人，徒百有二十人，【主逹王畿之道路】。
蜡氏下士四人徒四十人【蜡音娶】
雍氏下士二人徒八人
萍氏下士二人徒八人
司寤氏，下士二人，徒八人，【寤寐而觉也，主觉以警众】。
司烜氏，下士六人，徒十有二人，【烜兴远，反火照也，火烛于幽隠亦豫防之意，】条狼氏，下士六人，胥六人，徒六十人。
【条朴也，诗伐其条枚，谓枝之远者，以其细而条直，故可以为朴，用狼猛兽，史称豺狼当道，以为恶人之喻，又狼所经，道物皆残毁不整，故谓物乱曰狼籍，此官，主辟除，故以条狼名】。
修闾氏下士二人胥一人徒十有二人
布宪，掌宪邦之刑禁，正月之吉，执旌节以宣布于四方，而宪邦之刑禁，以诘四方邦国，及其都鄙，逹于四海，【诘音乞】。
【小司防令羣士宣布于四方，此职奉行之，其徒四十人，岂能徧及盖书其刑禁之，宪于民者，下于方伯，连帅以及于诸侯，于是侯国。各为之宣布，外薄四海，靡不皆然，凡有血气者于天运一新之始，无有不知王政之所当刑禁者而避之，布宪因而廵行诘察，则四海之内，凡有违于刑禁者，靡不毕闻于王朝矣，】。
凡邦之大事合众庶，则以刑禁号令【，大事防同，军旅田，王廵守也，布宪主布邦法，故于合聚众庶之时，掌以刑禁号令，若野刑军，刑野禁军，禁布宪号令之】。
【易曰：先王以明罚敕法，先王之制刑，岂视其民若禽兽，唯欲其不见而网罗之哉！常贵于暁示之，使之知而不敢犯，乃为民父母之心也，故大司防正月之吉，县刑象之法于象魏，布刑于邦国，都鄙，士师掌国之五禁之法，书而县于门闾，而复设此职专董其事，执旌节以宣布于四方，俾各宪之于所治，岂有所谓不教而杀者乎？】。
禁杀戮掌司，斩杀戮者，【司犹伺察之，伺谓密觇视之也，】凡伤人，见血而不以告者，攘狱者遏讼者，以告而诛之。
【先王之世，皆为齐民，无有独强自逞，以雄长其丑类者，纵而不问，则寡弱者，必受其陵虐，固非王者同仁之政，且两不相下，必至互相仇杀，以成大乱，禁杀戮之设，所以防其防也，斩杀戮者，吏民将家，众僮防私致于法，或两下相斩，相杀相戮也，以兵噐伤人，至于见血伤之，重者复制之，不得上闻，狱大讼，小有狱而强夺听断，使不得正于王法，不法之事，而私和之，使不得讼于公庭，皆武断于郷曲之事已上四者，以其窃君上之权，渐不可长，并此官告于司冦而诛之也，】。
禁暴氏掌禁，庶民之乱暴力正者，挢诬犯禁者作言语，而不信者，以告而诛之，【挢音矫】。
【乱，若执左道以乱政之乱，别为异端，非诋先王之道也，暴若自暴之暴，谓礼教为不足行也，皆以坚彊之力，敢于为恶，又自以为是，故曰力正，矫诬犯禁，若伪称制，令假为符节，而有所规图以犯邦禁也，作言语而不信，若析言破律及造言生事，以疑众者，皆主此官，禁察以告于司防而诛之】。
凡国聚众庶，则戮其犯禁者以徇，【大事聚众庶咸有禁令，而复有犯之者，故此主执而戮之，明正其辠，且以示众，使无再误也。】。
凡奚隶聚而出入者则司牧之戮其犯禁者
【奚民间妇女服于后宫者，隶夷隶之，守王宫者，故言出入，谓出入于王宫也，司牧者谓纠察统治之，不得，非为有犯禁，则戮之也；旧以奚为女奴，非也，女奴主幽闭，安得复有出入乎】。
【先王之有政令禁戒期，民之不犯也，而顽之民，视刑宪，如饮食明知而故犯之，又有奸巧之徒，或造言破律，执左道以乱政，则王法不得行，民皆相率而入于衺恶，此禁氏之设，专司民之，犯禁者也。又周礼设官王之宫寝六官，必置其司，故秋官虽若无与王官之事，而司隶掌四翟之守，奚以主舂槀之奴者，皆秋官之所有事，夫奚隶在内，则有内宰，师氏以綂之矣，其出入则司牧于禁暴氏先王于给事宫壸，内外之人，防御之严，所以为端，本清源之道，而刑官亦有王宫之责，故虽有大奸雄，亦无敢恣行，造乱也】。
野庐氏掌逹国道路，至于四畿，比国郊及野之道路，宿息井树。
【遂人，千夫有浍，浍上有道，万夫有川，川上有路逹之者，刋荆棘，脩桥梁，自国都以至于四，畺千里之内，四逹而无防，絶也。遗人，凡国野之道，十里有庐，庐有饮食，行人暂止之处，所谓息也三十里有宿，宿有路室，军行之所止五十里有市，市有侯馆，吉行之所止，皆所谓宿也。井以供食，用树以为蕃蔽，皆行旅之所湏者，循而比之，自国中至于郊野，使常饬治而无頺废，二事皆属地官，此特逹之比之，以便行人也。已上道路中，便于行旅之事】。
若有賔客，则令守涂地之人，聚之有相翔者诛之，○凡道路之舟车，轚互者，叙而行之，○凡有节者，及有爵者至，则为之辟，【涂音涂，柝通轚音击】。
【客途易为，客所陵，故于所止之处，即使傍近之民，聚之则奸细无所容其有无，故翺翔而窥伺者即。
不阙之人，搏阙 ， ； ， ， ， ， ， ， ，  隘之处，舟车最易，阻塞轚阁， ， ， ， ， ， ， ， ， ， 冣鬬争之端，其始出于争先，阙 之阙，   靣辐辏，遂至停阁经乆而不通者，叙而行之，使贱不得妨贵，后不得参前，其有壅塞，时唯交互者，之继进者抑之，或上或下，一止一行，即无不通矣。有节者不可滞，有爵者不可慢，故至于所止，或舟车，轚互之处，皆为之辟也，已上賔客行旅，在道之事】。
禁野之横行，径逾者【，横行妄由田中，径射邪？趋疾逾度，越道渠，恐其妨稼穑，裂阡陌，兼为奸盗也，必禁而絶之】。
凡国之大事，比脩除道路者，掌凡道禁【，脩除甃治也，乃冬官之职，道禁若蜡氏，禁刑者，任人及凶服，脩闾氏禁兵革趋行，驰骋于国中者，大事贵诚敬，野庐氏复比之禁之，○甃子救反，】○邦之大师，则令埽道路，且以几禁行作不时者，不物者，【不时谓不夙，则暮不物衣服，操持非常者，在平日所常禁大师，恐有奸人内贼及反间故申禁，尤严也，○已上国之大事，治其道路之事】。
【帝王之所以彊理天下，使政教之，敷施者，皆借于道路，以为之传，逹也，周官于此，特为致详，夏官有司险合，方氏主逹天下之道，但治其大畧而已此野，庐氏则主逹畿内之道路，盖侯国皆有是职，故主其细，夫行旅之人，莫便于宿息，井树则为之，比莫不利于舟车，轚互则为之叙，异方之人，率为客，奸细之所窥伺，则为之守，至于禁横行，径逾则道路，尝正而不衺，禁不时不物，则行人尝清而不乱，虽有迢递逺行而常如由于堂阶间矣，国语单襄公使过陈道茀不可行，司里不授馆客，无寄寓，而知陈之将，亾野庐氏之职，其可忽乎】。
蜡氏掌除骴【，骴音恣○，郑氏曰：骴死人骨及禽兽之骨也，除之者，常时揜而埋之，不令暴露于沟壑，道路也】。
凡国之大祭祀，令州里除不蠲，禁刑者，任人及凶服者，以及郊野，大师大賔客亦如之，【蠲音涓，不蠲不洁，非止于骴也】。
【刑者黥，髠劓刖之属，任人坐圜土保任于外服，明刑而执役，司空者，凶服执丧，衰绖之人，大祭祀，致其精明之极，大师危事，期于吉祥，大賔客贵肃敬，不当见此凶秽，不祥之物，刑戮凶服之人，故州里至郊野，禁絶之】。
若有死于道路者，则令埋而置掲焉，书其日月焉，县其衣服，任器于有地之官，以待其人，【掲音竭】。
【行旅之人，或独行无伴，不幸而有暴疾，或饥渴寒暑，而死于道路者，则令其涂地之人瘗防之，置掲者，恐日乆使不失其处也。书其日月，使有稽攷也，县其衣服，任器于有地之官，谓所死处之有司，使其家人可识认也，】。
掌凡国之骴禁，【若月令孟春掩胳防胔，不止于死人也，○胳音格，胔即骴也，】。
【此职专掌洁清道路之事，盖野庐氏分职也，夫胔之在道，其恶臭不可闻，其惨怛不可见，而于同类，则尤有甚于物者，非特生者之所不宜，而亦死者之所不安，故其职独重于人，诚仁政之一事也，蜡字从虫，从昔谓虫死停久，臭腐为蝇，蜹所集命名于此，亦不忍斥言之意，其始死者不特防之，必待其人，令有所归也，国之大事，则兼辟夫不祥，亦清除之事也，】。
雍氏掌沟渎，浍池之禁，凡害于国稼者，○春令为阱擭沟渎之利于民者，秋令塞阱杜擭，○禁山之为苑泽之，沉者【阱，穽通音净，擭音】。
【水十百相冓，谓之沟水之所会，谓之浍水之大窦，谓之渎陂，障之水为池，夫沟渎，浍池本为国大利也，而小民恒挟其私智为利己，害人之事，故或以旱而为匽上流，不恤他人者，有盗人之水以自利者，有决去人之水，以稿其苖者，或以潦而曲为堤防，以病他人者，或决己之水而注之人者，或决人之堤，而淹没之者，至于因一窦之开成滔天水患，一时之障，至百年湮塞，其为害于国稼大矣，故雍氏专掌禁其事也。穿地为穴，如井以防禽兽，谓之穽穴中，设木如鹿角，以载禽兽，使不能跳跃，谓之擭春令，为阱擭，恐禽兽之出而害苖也，与大司马夏苖意同，为沟渎者，以春方资灌溉，故为之，以利于民，秋则塞阱杜擭，恐其或防害人也，至山中为苑囿，恶其专利，泽中毒水以取鱼，必至，尽灭其类，恶其非礼，戕物，且恐害人，故禁之也，按雍古文作，为防水，濵障塞之意，此雍氏主凡田野，开凿闭塞之事，而以雍命官者，民害莫大于壅塞，水利也，】。
萍氏掌国之水禁
【若盗决堤防阻絶有利沟渠，私渡关津，与郑氏所谓水中害人之处，及非时入水捕鱼之类，】。
几酒谨酒
【用酒，有时酒诰，惟祀兹酒，及乡饮酒昏娶为酒食，以召乡党僚友，几者，察其不当用，而用或酒正之出入，非法也，饮酒有节，酒诰有政，有事无，酒记曰：终日饮酒而不醉焉，谨者戒其当饮者而勿过，若抑戒，既立之正，复佐之史是矣。吕氏曰：周公作酒诰，其刑之重至，尽执拘以归于周，予其杀，此是冣初禁酒，恐人沉湎，浸渍伤徳败性不过导，廸民防闲，私欲之意，及其再变，汉文帝为酒酺，景帝以嵗旱禁民酟酒，恐以有用为无用，而民食不足，比之酒诰，所谓非惟不敢，亦不暇已无此意，然犹有重本，抑末之心，及至三变，自桑羊建酒之利，其设心不过，令私家不得擅为公家，却自专其利耳，古者禁人饮酒，后来惟恐人不饮酒也，】。
禁川游者，【谓其私渡关津要害，故禁絶之旧说虽习于川，游必有溺而死者，莫若禁之为无失，亦通萍氏掌水禁而兼酒者，酒亦水类也，夫水所以载，亦所以覆酒，所以为人合欢，而溺则生祸，命官曰萍，取其浮水靣而不沈，且本草着其能胜酒，则载于水而不为害，用于酒而不能溺，周公之取类也，何其深切哉】。
司寤氏掌夜时，以星分夜，以诏夜士，夜禁御晨行者，禁宵行者，夜游者，【寐而省曰寤，官以司寤名谓，常觉而不寐也，】。
【夜则众人皆寐，奸盗恒乗间而出，故立为行夜之人，以相更代，易曰：重门撃柝，以待客，动于极静之时，所以为预备之道也。夜时冬至之夜，五十九刻，夏至之夜，四十一刻，犹今五更也，夜士行，夜檄候宫正夕，撃而比之，脩闾氏，国中宿枑，之类以星分，夜者以星见，为夜时星没，为暁时也，自始夜至半曰：宵日未出，曰：晨其晨侵，于夜而行者，暮侵于宵而行者，不可测其奸，非也，故晨行者，御之以待旦，宵行者，禁之，而不得行，夜游者，盘乐逸游，俾昼作夜，为非之端，且妨众人之息，故严禁之，三者皆所谓夜禁也，司寤氏以此诏夜士守廵之】。
司烜氏，掌以夫遂取明火于日，以鉴取明水于月，以共祭祀之明齍，明烛共明水，【烜兴绢反，齍音资○，夫遂谓木鐩也，以木鐩钻木于日中，则得火，夫字未详，盖或木字之误，鉴水晶镜也，照于月，则水滴而下，然今人以火镜照日，亦得火即水晶镜也，以方诸照，月亦滴水，即蚌之珠也，此言燧鉴者，用其盛者耳】。
【取水火于日月，以其隂阳之精未经人用，无所汩乱，清明纯一，故曰：明以明火，防粢曰明火，以明火燃，燎曰：明烛以明水，共酒曰明水，圣人祭祀，所以致洁，诚之至也，】。
凡邦之大事，共坟烛庭燎，【大事有昧爽，或及暮者，司烜共烛，以为明坟，郑氏作蕡，盖以麻骨为烛，干易燃不灭，今人多用之，于义为通，坟烛执于两阶者，庭燎，即大烛设于庭，及门外者，】中春以木铎，脩火禁于国中，军旅脩火禁，【脩火禁，解见宫正，彼言春秋，于义为备，】。
【国中火禁，恐有失火之虞，亦先事而戒也；军旅脩火，禁军中尤冝愼火也火之政令，本属夏官司爟，而此复脩之者，以刑官主禁戒之事也，】。
邦若屋诛则为明竁焉【竁昌绢反】
【凡有辠，或诛责，或戕杀若徇罚，朴罚宪，罚之于市，明刑于朝，大辟于市，必显示于人，欲以警众之意，唯宫刑以下，不可以风，故于屋中诛之，即胜国之社之屋也，蚕恶风，其室周密，因谓刑者，为下蚕室，然幽暗则行，刑者无以为见，故为之明竁，竁穿穴也，谓穿屋以霤，光若今明，瓦然如穿穴之有光，故曰明竁也，按明水，明火秋徳清明之象，蕡烛庭燎，主司照，而亦以察奸明，竁用刑所须，火禁，刑官禁戒之事，故秋官特设此职，云】。
条狼氏掌执鞭以趋辟，王出入则八人夹道，公则六人，侯伯则四人，子男则二人。
【凡王出入，虎贲氏先后王而趋，在王前后也旅贲士，夹王车而趋，在王左右也，条狼氏八人，夹道趋辟，则两两相偶，夹驰道，而在前也，执鞭所以为威公，则六人而下在其国，及至王国皆然，盖亦各有条，狼氏故幷着于此】。
凡誓执鞭以趋于前，且命之【，凡誓大将主之条，狼氏命之】。
誓防右曰杀誓，驭曰车轘，【轘音还，】誓大夫曰：敢不关鞭五百，誓师曰三百，誓邦之大史曰：杀誓小史曰墨。
【防右车之右，杀斩也，驭车之御车，轘车裂也，二者王与大将躯命所系，故刑之特重，或谓古无车轘之刑，然观古者辠人不孥，而誓所称左不攻于左右，不攻于右御，非其马之政，汝不恭命，予则孥戮汝者，盖军灋与平常自不同也，大夫参将而下也，军令贵一，故以顺命为上，孙子法曰：大吏怒而不服，遇敌怼而自战，将不知其能，曰崩，此兵之大忌，故有不关白于大将者鞭五百，师谓大师主执同律，以听军声，有失悮则鞭三百，即书鞭作官刑也，大史抱天时，与大师同车，天时者，军事所重，其有失悮，为辠大矣，故杀小史，凡军事，佐大史，其辠差轻，故服墨刑也，】。
【士师职，以五戒先后刑罚，一曰誓，用之于军旅，故此所谓誓专主军旅，而言观书，誓汤誓，泰誓牧誓费誓秦誓，皆主军旅之事可见矣。此本夏官之事，而掌于此者，兵刑本一事也，然所誓止于此，盖皆主官，中领袖而言，其他驭士之法，与偾军之诛，则自有司马之法，故不系于此也。又按讶士邦之大事聚众庶，则读其誓禁，指田役之类，即月令田司徒北靣以誓之也，田之事，比师旅为轻，故讶士司徒掌之，又祀五帝，冡宰掌百官之誓戒，司冦涖誓，百官郊特牲卜祭之日，王立于泽，亲聴誓命，祭祀之事，亦与军旅不同，冡宰司防自为之，故皆不属于条，狼氏也，又曲礼约信，曰：誓书顾命，恐不获誓言嗣，盖誓又为戒，辞通称也，】。
脩闾氏掌比国中，宿互者，与其国粥而比其追胥者而赏罚之，【粥音育，○国中，城郭中也，互即梐枑，一名行马，所以断行人，行夜所撃，以廵警宿，谓击守互之夜，士粥养也，谓起徒外逰养之羡卒也，追胥追捕盗贼，而竭作也，宿互与追胥者，有在否勤惰，勤而得获者冝赏惰而失脱者冝罚脩闾氏，比之也，】○禁径逾者，与以兵革趋行者，与驰骋于国中者，【径逾已下，三者奸非之人，若无故而为此者，径逾则伤禾稼，兵革趋行，则惑众骑乗驰骋于国中，则伤人，故禁之，】○邦有故，则令守其闾互，惟执节者不几，【防戎烖丧等，防奸非乗之以为变，令各里之人守其闾互，以断出入，则奸慝无所容，有节者，不几通使命，往来也】。
【凡廵警之事，王宫之比，宫正掌之，国门之守，司门掌之国，中九经九纬之道，不可无备也。二十五家为里，里有门曰闾闾，有宿互，一有缓急，守此足矣，故特设脩闾氏，专掌其事，以时比而脩之，有故率而令之阖扇梐枑，道皆险也，国粥追胥，人尽兵也，所以奸慝无自而匿，秋官之设，岂止刑狱之事而已哉！按圣人于秋官之设，属恒主教于未然，防于无形民之道，贵柔不贵刚，禁杀戮，皆强梁武断之事也，人之从善，当奬劝而不可以阻，尼禁暴氏皆以奸慝犯禁而不成，人之美者也，道路河渠之纷纭，不良之所逞也，深山大泽，幽夜之中，藏奸之所也，水火有大利，而亦有大害，不可以不防酒者，人之所大欲，而亦有大祸，不可以沈溺，则有野庐氏，蜡氏，雍氏，萍氏司寤氏，司烜氏，相与错综廉察，则乱何自而生哉！百辟之守，莫大于王宫，后宫与王之出入也，故内宰宫正，既掌其政令矣，而守王宫之隶执事，后宫之奚禁，氏复司牧之，大防虎贲既掌其前，驱趋辟矣，而条狼氏复趋辟之，盖以王者动止之处，必以刑官临之，则人自知警，畏也，国家之政，莫大于祭祀，丧纪，军旅賔客也，故郷遂县方士既各掌其禁令而戮其犯命矣。而野庐氏，蜡氏复掌其道禁，禁氏，戮其犯命者，条狼氏掌其辟誓，盖国之大事，必以刑官涖之，则人心自肃然也，万一有奸盗窃发，或辠人脱迯，则有脩闾氏之法，人尽兵而道皆险，何地可匿？何路可脱哉！故周公设官以不知者骤观之，若繁而不整，然详攷之，必各有所司，则其心精专，而事益严密，乃知其繁而理杂而不越也，】。
周礼传卷五上
<经部,礼类,周礼之属,周礼传>
钦定四库全书
周礼传巻五下     明 王应电 撰秋官下
冥氏，下士二人，徒八人，【冥音名，掩覆不明，意猛兽主掩取，故以冥命官】。
庶氏，下士一人，徒四人，【庶音注繁庶，名○毒蛊恶物，其生繁庶，掌其治疗，故命官曰：庶】宂氏，下士一人，徒四人，【主除兽之宂，居者取之有灋，故有世其官者】。
翨氏，下士二人，徒八人，【翨记，翅二音。翨鸟羽也，职主攻猛，鸟鸟之猛在翨，故以名】柞氏，下士八人，徒二十人，【柞音窄，诗云：载芟载柞，除木之名也，职掌攻木之政，】薙氏，下士二人，徒二十人，【薙音涕，治草之名，恶草生于庭除，及稼圃者，职主杀之，】硩蔟氏，下士一人，徒一人，【硩擿，剔二音。字从石，从折谓以石投击，而擿取之，蔟清独反，聚也，指鸟巢言】。
翦氏，下士一人，徒二人，【剪古剪，字从羽言，剪之如鸟羽之齐也，借断截义职，主除蛊蠧，故名】。
赤犮氏，下士一人，徒二人，【赤犮音赫防，郑氏曰：犹言捇拔，主除虫豸，自防者说文捇裂也，】。
蝈氏，下士一人，徒二人，【蝈教获反掌除水虫，月令蝼蝈鸣，其鸣与蝼蛄同时，故并言之，蝈鸣声，尤聒人耳，故以蝈名官】。
壶涿氏，下士一人，徒二人【涿，哲角反，郑氏曰：壶瓦鼔也涿击也，主以土鼔去水中毒虫也，】：
庭氏，下士一人，徒二人，【主射夭鸟，令庭除洁清者也，故以庭氏名官】。
冥氏掌设弧张，为阱擭以攻猛兽，以灵鼔敺之【阱，穽通擭月卦反，敺音区，○弧弓也，张谓张弧为机，以伺之，书所谓若虞机张也，或曰：罿罦之属，谓张网取之也，亦通灵鼔社祭之鼔○罿昌容反，罦，弼表反】，若得其兽，则献其皮革，齿须备【，皮存毛有文章者，革无文章而去，毛者湏頥下须备谓爪也，】。
【弧张阱擭，所以攻取，猛兽，其有脱走，或来迫人，则以灵鼔敺之使惊趋弧阱，或远去，猛兽不易得，故言若得献其皮革，齿湏备，不特去其害，亦资其用也，按猛兽多力，非人所能敌，贵以不见而取之，弧张防穽皆然，古密字作□从□，从必取弋鸟必获，以其盖覆之密耳，即冥之意，冦贼有枭鸷飊悍，如猛兽者，故兵法曰：形人而我无形，取其不见，掩其不备，亦御暴客之一道，苟必欲堂堂正，正与面决胜负，何异于与猛烈禽兽，鬬其爪牙者哉？】：
庶氏掌除毒蛊以攻说禬之嘉草攻之
【蛊类非一，春秋传皿虫为蛊，谓虫生器中，即翦氏蠧类也，女惑男为蛊，指神明，内蚀言也，此所谓毒蛊，若传尸痨，虫父子气类相传者，及凡人脏腑所生虫，其生息甚繁，其种类亦甚多也。又鬼方之人，能为蛊毒害人，故郑注引汉律曰：敢蛊人及教令者弃市，治蛊之灋不一，或以祝，或以药或鍼炙割取随人所传授，要取能除害而已，攻説禬之祀以隂阳正神而邪，神自退避，嘉草攻之，以药石能杀鬼邪者攻之，其虫自死也】。
凡敺蛊则令之，比之【，凡有患蛊疾者，司冦令庶氏敺之，而比其优劣，或曰，庶氏既掌，此治法矣，随所在之人，其术有出于庶氏之外者，庶氏复令之而比其优劣，盖竒疾则有竒方不可以旧法拘也，亦通】。
穴氏掌攻蛰兽，各以其物火之以时，献其珎异，皮革【蛰，丞立反】。
【蛰兽，非冬藏之蛰，但取其穴居如蛰耳，观以穴名官可见，盖凡城狐社防及兽之作穴于墓者为患，非小义宜伐取，然有所忌，不敢急攻，取之之法，必烧其所食之物于穴外，乃可饵而得也，狐防之类，其皮尤贵肉，亦有珍异者，故以时献之，旧説以蛰为熊罴，冬藏之，属兽之蛰者，恐不得诱而出之耳】。
翨氏掌攻猛鸟，各以其物为媒而掎之，以时献其羽翮，【猛鸟鹰隼之属，各以其物，随其性之所宜，或以鸠鸽之雏，或以匹类，但可媒而获之者，其法非一也，掎羁其足，翮鸟之六翮翅之冣，强者用为矢，翼尤为劲利，故献之○，掎音纪】。
柞氏掌攻草木及林麓【舒氏曰草字衍文】
【凡恶木，必易生难灭，掌攻木者，去居地中恶木也，木丛生，曰林山，足曰麓，攻林麓者，去其繁翳，及除旧植新也，】。
夏日至，令刋阳木而火之，冬日至，令剥隂木而水之，若欲其化也，则春秋变其水火，凡攻木者，掌其政令，【刋剥，皆谓斫去，其次地之皮，互言之耳。王氏曰：木生于山南，为阳生于山北为隂其隂阳之气既偏胜矣，又因至阳之日，刋而火之至隂之日剥而水之则不胜其隂阳之盛气宜其死而不复生也，化者化而为土也隂木既水之矣，至春又从而火之，阳木既火之矣，至秋又从而水之则其孽薄于隂阳相沴之气，化为土也，愚按：草木自有得隂阳之气者若梅桃榆，桞菜麦萌于冬而成于夏，松栢橘柚，稻黍盛于夏而成于冬，可以见之矣，故欲杀之者，夏刋阳，冬刋隂以摧其生长之性，欲用之者，冬斩阳夏斩隂取其坚韧之时，若山南山北，唯林麓则可，平地则不通，合之乃备，王氏曰：先王之于林麓，欲其材木为用，则设官为厉禁，以养蕃之，欲其地宅民稼穑，则刋剥而化之，帝省其山，松栢斯兑，柞棫斯拔，则虞衡之官，修焉作之，屛之其菑，其翳修之，平之，其灌其栵，则柞氏之职用焉，○菑音兹】。
薙氏掌杀草，春始生而萌之，夏日至而夷之，秋绳而芟之，冬日至而耜之，若欲其化也，则以水火变之。
【春时始有萌芽而去之，其为力易，夏至酷暑之时，以钩鎌于烈日中，迫地除之，亦能使之死，秋时含实曰防，芟其防则实不成熟，所以灭其种，冬至极寒之时，以耜测冻，土刬之，则其根不复存，此皆所谓杀草之法也化谓和柔，其土而耕稼之也，以火烧其所芟之草，既而水之则其土脉自和月令季夏烧薙行水，利以杀草，如以热汤，可以粪田畴，美土疆是也，○芟恤咸反，镰音亷刬音产】。
掌凡杀草之政令
【掌杀草者，主公家之草薙氏，自为之掌，凡杀草之政令者，主圃田畴之草，教民为之也，按草一微物耳，特设官以掌之，何也？盖草之为物，无种而生，不滋而荣髙下原隰在在有之，芜秽洁清之地，使不可居，殄絶嘉种，令无噍类，少失于防闲，则弥漫纠纒，后虽致力加倍，而且婴其害矣。故立之专职，俾得专心致志以治之，苟失于芟除，则责有所归，计其禄食，不过二十二，井公田之入而国中郊野，可以无草，害所以为力省，而事治也，】。
硩蔟氏掌覆夭鸟之巢，【夭与妖同，夭鸟得隂阳偏邪之气而生，飞集入屋，能为不祥，若鸮鵩鬼车之类也，】以方书十日之号，十有二辰之号，十有二月之号，十有二嵗之号二十有八星之号，县其巢上，则去之【，郑氏曰：覆犹毁也，方版也，日从甲至癸之十干，辰从子至亥之十二支，月与嵗者尔雅释天文太歳在寅曰摄提格在夘曰单阏在辰，曰：执徐在巳曰大荒落在午，曰：敦牂在未，曰：恊洽在申，曰涒滩，在酉曰作噩，在戌曰阉茂，在亥曰大渊献，在子曰困敦，在丑曰赤奋若，又正月为泰，二月为如，三月为寎，四月为余，五月为臯，六月，为且七月为相，八月为壮，九月为，十月为阳，十一月为辜，十二月为涂，星谓从角至轸，右旋数之嵗日月星辰所临之，位号皆天地正气，神明之所在，故书其全，则妖自不能容而去之，道家之符，盖亦此意，凡有鬼神之祅，亦当用此灋也，】。
翦氏掌除蠧物，【蠧音妬，○蠧字，建首从，槖省指囊，槖中所生，故郑氏以为蠧物，穿食噐物也，又若蚤虱，臭虱书，蠧鱼皆是，又蛊亦蠧类，故翦氏亦与庶氏相通，而云凡庶，蛊之事也，】以攻禜攻之，以莽草熏之，凡庶蛊之事，【禜音咏】。
【蠧物在噐物衣服，脏腑之内，难以攻取，且其类甚繁，不可断灭，故庶氏以攻说禬之，翦氏以攻禜攻之，禜祭名，主祈于正，神以逐其邪？庶氏以嘉草攻之，翦氏以莽草熏之，并主以药物治之也，】。
赤犮氏掌除墙屋，以炭攻之，以灰洒毒之，凡隙屋，除其□虫，【洒恤买反，□音埋】。
【凡墙屋无空，则凡蛇蝎，蠼螋蜈蚣，白蚁之类，必不能藏炭，大蛤灰，掌所，其其质黏，故以塞墙屋，其性烈，故沃灰以洒之，则防死，此主藏于墙屋者，言隙屋谓墙屋，有相夹处，亦虫豸所埋，故幷除之，○豸氶礼，反无足虫】。
蝈氏掌去鼃黾，【鼃英反，黾明梗反，○鼃即蝈也，黾耿黾也，与鼃同类，其形差小而怒，鸣则一，故并去之，】焚牡，蘜以灰洒之则死，以其烟被之，则凡水虫无声，【蘜菊通○牡蘜，郑氏云：蘜有黄华为牝牡，蘜其不华者，未详是否？以牡蘜所焚之灰洒之，则鼃黾死，焚牡蘜，而其烟被于水面，则凡水防之有声者，能令其喑也】。
【人心通窍于耳目鼻口，投间扺隙，皆足为病，先王为之，冕旒蔽目，紸纩塞耳，使神明内蕴，而又有衔枚氏以司嚻，庶几奏假无言，内斯静专矣，唯夫虫鸟之声能乱人听，故特设射鸟，氏以敺乌鸢，蝈氏以除水虫所以斋肃严静，内外交脩之道，不然，圣人岂于此微物而为之，设官哉】。
壶涿氏掌除水虫【，郑氏曰：水狐蜮之属，】虫以炮土之鼔敺之以焚石投之，若欲杀其神，则以牡橭午贯象齿而沈之，则其神死，渊为陵【炮，音苞，橭音孤，○炮土之鼔瓦鼔也神水神龙□象也，橭山榆也。以牡橭木为榦，以象齿，纵横贯之为十字，沉之水中也，】。
【刘氏曰：土之性沉，而克乎水，炮而为鼔击诸水上，则深渊可达，入水而应于土故也。王氏曰：以牡橭午贯象齿而沉之，水神感其气而死，其神既死，则渊实为陵，圣人所以变化驱除之术，非深竆物理之生克，孰能与此夫琥珀拾芥，礠石引鍼戎盬累卯，獭胆分杯壊漆以蟹浣锦，以鱼散血，以藕皮毁金以羊角皆出，自然之理也。】。
庭氏掌射国中之夭鸟，若不见其鸟兽，则以救日之弓与救月之矢夜射之，若神也，则以大隂之弓与枉矢射之，【夭妖通○，郑氏曰：不见鸟兽，谓夜来鸣，呼为怪者，兽狐狼之属神，谓非鸟兽之声，若神降于莘，或叫于宋，大庙嘻嘻，出出者，救日之弓，救月之矢，谓救日月所作之弓矢也大隂之弓即救月之弓，枉矢其救日之矢欤？不言救，月之弓与救日之矢，互言之救日用，枉矢则救，月以恒矢可知也，王氏曰：救日月之弓矢，精气足以胜妖，故以此射之，按司弓矢职云，枉矢利火射，薛氏曰：枉矢，状如流星，行时有光，盖取以阳胜隂之意也】。
【按防氏以下十二官皆主以刑而除，夫鸟兽，防鱼草木之为害于人者，冥氏攻猛兽，穴氏攻蛰兽，翨氏攻猛鸟，硩蔟氏覆，夭鸟之巢，皆恶鸟兽之有种类者，庭氏射夭鸟，谓感不正之气所生，而无种者，庶氏除毒蛊翦氏，除蠧物赤，友氏除墙屋，貍防蝈氏去鼃黾，壶涿氏除水防天地有猛烈，肃杀偏邪，乖戾不正，不和之气，物感之而生，大而豺狼，蛇虺小而防蠧蚤虱，皆为害于人，以至柞氏之攻木薙氏之杀草，圣人皆每事设官者，盖各司其事，则精专而不贰，且并以氏名，岂古人于小道必有世，执其业者，故以世官欤？又按：自古圣人为网罟，以佃渔之后，人之于禽兽虫鱼，纵之则伤义，过杀则不仁，周礼于六官，皆有育万物之责，而治教政刑，于是分掌焉。故天官之兽，人人鳖人曰：时田时，时簎总执其佃渔之政，使不天物也，地官之虞衡，掌山泽之政令，厉禁所以长蕃鸟兽草木也，春官之大司乐，乐六变而致羽蠃，鳞毛介象之物，致中和以作，动物也，夏官掌政而有服，不氏以服猛兽射鸟氏，以敺乌鸢，则鸟兽之不服者，犹驯之以攻取之政，而况负固放弑之国乎？秋官掌刑，而有冥氏已下十二官，则凡猛鸷昆虫，与夫托于神奸，而为害者，并不能逃，夫刑罚之威，而况于奸慝，乱之人乎？分之则有覆载，生杀之异，合之则均，有曲成之责，非圣人其孰能与于此哉？又天官不当司小事而有兽人已下四官，以其聮职膳夫，夏官主正不服之，鸟兽而有掌畜之官，亦主于教扰，周礼设官亦有以类相附者，政刑之事，实相表裹也，○借，昌角反】。
衔枚氏，下士二人，徒八人，【郑氏曰：衔枚止言语，嚣讙也，枚状如箸，横衔之，为之繣结于项，按枚非能禁止人言，但衔之，则知所警戒，而自不敢言耳，】。
衔枚氏掌司嚻国之大祭祀，令禁无嚻，军旅，田役令衔枚，禁嘂呼叹呜于国中者，行歌哭于国中之道者，【嚻音枭，嘂音呌】。
【人心属火，通窍于舌，好动而不静，故多言，乃人之常，苟不有以禁之，则宗庙朝廷，礼法之地，军旅田役，威严之所，惟有喧嚣之声，而将不顾矣，掌司嚣者，察在朝者，言语无得喧哗，此与朝士之禁，族谈聮职也，大祭祀，令助祭者，禁止喧嚻，所谓奏假无言也，军旅田，人众不能徧喻，故令衔枚以知戒，所谓选徒嚣嚣，有闻无声也，声大而急，曰：嘂高而缓曰：呼嗟怨，曰叹悲伤曰：呜与夫行歌行哭者，皆惑众且不祥，故此官禁之】。
伊耆氏下士一人徒二人【耆音祈】
【伊字从人，从尹谓人有所辅，而有立不偏，耆老人也，杖者老人所伊，此官共齿杖，故以伊耆氏名，又郊特牲云，伊耆氏始为蜡，明堂位云土鼔蒉桴苇籥，伊耆氏之乐也，盖古王者之号，以其始为蜡礼，以息老物，故杖以安老，取其号以示义，秋之徳物成而养之，伊耆氏主优老有养意，且军旅授有爵者，杖亦警戒，意故属之。秋官】。
伊耆氏掌国之大祭祀，共其杖，咸军旅，授有爵者杖，共王之齿杖【，咸古缄字】。
【王制，八十杖于朝，然必君赐之，乃敢杖，故曰，王之齿杖，臣有年齿，当杖者，以王命赐之，杖主，伊耆氏共之，祭祀尚敬，虽当杖者不敢执主，伊耆氏缄之，事毕，复授之，此其专职也，军旅，凡有爵者，军将师帅，旅帅，卒长两司马之属，各当有杖，以表尊立威，示众施教，泰誓所谓左杖黄銊也，亦伊耆氏授之，此盖兼职也】。
附载八蜡说
礼记郊特牲云，天子大蜡，八蜡也者，索也，岁十二月，合聚万物而索飨之也，主先啬，【神农氏始知粒食，】而祭司啬也，【后稷，教民稼穑，】祭百种，以报啬也，【百谷之神，】飨农【，田畯，】及邮【邮亭，即茇舎犹诗召伯所茇也，】表【正日景，法噐农家所取以测候，及作室者，】畷【阡陌间，封土以为界限者，】禽兽【，猫虎】仁之至，义之尽也，古之君子，使之必报之，【通上五者皆农家所使，】迎猫，为其食田防也迎虎为其食田豕也，迎而祭之也，【谓迎猫虎之神，】祭坊【径，畛涂道路，】与水【，遂沟洫浍川，】庸事也，【庸功也，坊水各有所事，于民有功，愚按：大蜡之祭，合聚万物而索飨之，故曰蜡观，字从防可见，曰：主先啬而祭司啬祭百种，以报啬者，盖主祭先农，配以后稷，而因以祭百种曰：飨农及邮表畷禽兽者，盖飨田畯，而及其所居，所有事之物，神与啬人与物语，意自有抑而不相混，岂以神农后稷之尊神，田畯农官，而同于禽兽，噐物之类哉？故所谓八者百种一邮，二表三畷，四猫五虎六坊，七水八也。】。
大行人，中大夫二人，小行人，下大夫四人，司仪上士八人，中士十有六人，行夫，下士三十有二人，府四人，史八人，胥八人，徒八十人。
【秋官司防序官，曰掌邦刑，以佐王刑邦国，大宰刑典，小宰刑职，并先之以诘邦，国书周官司宼掌邦禁，诘奸慝，除乱，夫所谓奸慝暴乱，孰有大于邦国之不道者哉？彼其挟崇高富强之资以为恶，诚所谓虎而翼者，苟非王国有以制驭之，将安所忌惮，且法之不行，自上犯之，苟不此之务，而唯小民之过误，是诘正犹舎豺狼而逐狐狸也，此周礼所以诘之，刑之必以邦国为首欤？记曰：人藏其心，不可测度也，欲一以竆之舎礼何以哉？故刘康公以成子之授脤，不敬而知其不反，盖失礼则入刑，谓之刑邦国者，非必加以刑罚，谓先正以灋，则之云耳，夫行人之职，在虞廷为四岳之官，所谓賔于四门也，而周公以之属于秋官者，主于齐之以礼，而雍穆之齐之不从，而后有掌交以谕之，利害匡人逹之灋，则其又不改而后有司马之灋，设官之防，深哉】。
环人，中士四人，史四人，胥四人，徒四十人，【夏官亦有此属，与此名同意异】。
象胥，每翟上士一人，中士二人，下士八人，徒二十人，【礼记王制，东方曰寄，南方曰象，西方曰翟，北方曰译皆通，夷狄之言者，翟即司隶四翟蛮，闽夷貉也，此官主通四夷之言，而总以象名，又但举夫每翟者周之化，自北而南也，胥者有才，知之称】。
掌客，上士二人，下士四人，府一人，史二人，胥二人，徒二十人，【主賔客，牢礼之数】。
掌讶，中士八人，府二人，史四人，胥四人，徒四十人，【讶迎也，专主迎送之事，故以讶名郷士之属，复有讶士者，其职主迎国，狱讼，然亦兼迎賔者，盖以刑官而迎賔客，人无敢犯，而賔客亦无敢越礼也？】：
掌交中士八人府二人史四人徒三十有二人
【交通也使王之情，通于诸侯，诸侯及万民之情，通于王也，易曰：上下不交而天下无邦，此掌交之所由设欤？】。
掌察四方，中士八人，史四人，徒十有六人，【主督察，邦国之事，】掌货贿，下士十有六人，史四人，徒三十有二人。
【凡賔客贡献王国，侑赠之货贿，必经行人之属，掌货贿之手，主传道而不停留者，故士徒皆多有史而无府也，】。
大行人掌大賔之礼，及大客之仪，以亲诸侯，春朝诸侯而图天下之事，秋觐以比邦国之功，夏宗以陈天下之谟，冬遇以恊诸侯之虑，时会以发四方之禁，殷同以施天下之政，○时聘以结诸侯之好，殷頫以除邦国之慝间，问以谕诸侯之志，归脤以交诸侯之福，贺庆以赞诸侯之喜，致禬以补诸侯之烖。
【大賔来朝之，诸侯大客来朝之孤，卿、大夫，然分言则有异，单言亦可通称，观诗称宋公为有客，可见言礼仪者亦互文也，王者灋天行道春者，天运一新，因朝以图天下之事，询谋咨度，若舜之明目，达聪也，夏者，天道大亨，因宗以陈天下之谟，兴利除害政，无不举也。秋者，物皆成实，因觐以比邦国之功，治功至秋而成，比之使无怠荒也，冬者天运一终，周而复始，因遇以协诸侯之虑，谋有同异，协之使无不一则治，常出于一也，朝宗觐，遇王朝于四时，各有其政，九服邦国，自一岁一见，以至于世，王虽有疏数之期，但随其所至，王朝之时，即行其礼，得与闻其政，发四方之禁者，将行九伐，合诸侯，而命事也，殷同者，王不岁守，诸侯众见天子，施天下之政，如巡守之礼也。语意与大宗伯，小异者，彼以诸侯有事天子，而天子亲礼之为文，此专以天子施政教于天下，因诸侯之来，而亲礼之，为文也，○时聘者，天子使王臣聘问列国，以致和好之情，内府凡适，四方使者，共其所受之物而奉之，典瑞，所谓琬圭以治徳以结好春秋，此礼犹存，天王使凡伯南季聘于隠，仍叔之子，家父聘于桓，是也。殷頫即下文三歳徧頫四海之广，一日不谨，则衅蘖萌焉，王臣徧视列国，使其兢业戒慎，不敢违礼也？语意与大宗伯不同，彼以诸侯使臣聘頫，天子言此，则以天子使臣聘頫，诸侯立文，与间问一例也。旧説以诸侯使臣来聘，頫王以礼见之，而结其恩，好牵合甚矣，间问者，小聘曰问，王臣存问于列国，使诸侯之志，靡不晓谕，王之善意也，归脤者，宗庙社稷之胙，分惠于同姓之国，及异姓有大功者，共享神之福，贺庆者，诸侯有嘉事，若冠昏之类，则贺庆之以賛助其喜致禬者，即大宗伯凶礼五以哀邦国之忧也，朝宗觐遇，会同天子，因诸侯之来，而待之之礼聘，頫问脤贺，天子使其臣下交于诸侯之礼，王之所以亲诸侯者，如此】。
以九仪辨诸侯之命，等诸臣之爵，以同邦国之礼，而待其賔客。
【九仪，即九命之仪也；公，侯、伯、子，男自九命至五命，诸侯之孤，卿、大夫士其爵，自四命至一命，命与爵，旣定天下，邦国之君臣相聚，一以是为准而待之，更无相夺伦所以同邦国之礼也，】。
上公之礼，执桓圭九寸，缫借九寸，冕服九章，建常九斿，樊缨九就，贰车九乗介九人礼九牢，其朝位，賔主之间，九十歩立当车轵，摈者五人，庙中将币三享，王礼再祼而酢，飨礼九献，食礼九举，出入五积，三问三劳，【缫音藻，借音榭，斿由，旒二音。轵哲礼反，祼灌通食，音嗣子赐反，劳，去声】。
诸侯之礼，执信圭七寸，缫借七寸，冕服七章，建常七斿，樊缨七就，贰车七乗介七人礼七牢，朝位，賔主之间，七十歩立当前疾，摈者四人，庙中将币三享，王礼一祼而酢，飨礼七献，食礼七举，出入四积，再问再劳，诸伯执躬圭，其他皆如诸侯之礼，【信如字，】。
诸子执谷璧，五寸，缫借五寸，冕服五章，建常五斿，樊缨五就，贰车五乗介五人礼五牢，朝位，賔主之间五十歩立当车衡，摈者三人，庙中将币三享，王礼一祼不酢，飨礼五献，食礼五举，出入三积，一问一劳，诸男执蒲璧，其他皆如诸子之礼。
【，此所谓辨诸侯之命也，桓信躬谷，蒲诸侯守圭缫，借织为缫文以借玉者，各如其玉之长，此守国之瑞玉，朝聘则执以为信也；○冕服者，冕而所服之衣，龙山雉火宗彛藻米，黼，黻，公自龙而下曰：衮衣其章，九冕之斿，亦九侯伯，自雉而下曰：鷩衣其章，七冕之斿，亦七子男，自宗彛而下曰：毳衣其章，五冕之斿，亦五也。常所建之旌旗旂，縿所垂也，樊马腹带缨，马面鞅采色，一成曰：就贰车副车，舜典曰：车服以庸，辨尊卑者，莫大于此二者也，○介辅已行礼者，摈主国所使，出接賔者，摈用命数之半，故介则以九七五而摈，则以五四三谦己之意也，朝位大门外，王车出迎，相见处也，上公未至门，九十歩侯伯七十，歩子男五十歩迎送以逺为敬也轵，车毂末，前疾轮在前疾处衡，驾马之处，盖车自后而下以进，前为敬王，立当轸，故公则当轵侯伯，则当轮子男，则当衡也，此门外迎送之礼，○庙中受命于祖庙也，诸侯将币以享王，五等诸侯，皆三享，束帛加璧，庭实唯国所有，明臣职也，王礼，王以郁鬯，礼賔致其诚，如礼神也，上公再祼而酢者，王酌圭瓉祼，賔大宗酌，璋瓒，代后再祼，于是賔酢，王侯伯一祼而酢者，王祼賔賔酢，王无后祼，礼也，子男一祼，不酢，王祼賔而已，賔不酢王也，飨礼者朝享，后日王速賔就庙中以大牢，饮賔以酒为主，每献有献酢酬，如是者凡九行，或七，行五行也，食礼者以大牢，食賔以食为主，一举牲体，而一举乐，如是者凡九，举或七举，五举也，此庙中受享，及飨食之礼，○礼九牢，七牢五牢者，谓朝享，后致饔饩大礼，陈之于舘者也，三牲具为牢，此在馆之礼，○出入者，自来而入，至去而出也，积者仆从车马之费，有牢礼，米禾刍薪问者，问其无恙，劳者慰劳其劳苦，此在道之礼，○自瑞玉车服及在朝在馆，在途，其礼无不同，而有隆杀之义，大要上公九命，故以九为节，侯伯七命，故以七为节，子男五命，故以五为节也，】。
凡大国之孤，执皮帛，以继小国之君，出入三积，不问一劳，朝位当车前，不交摈，庙中无相，以酒礼之，其他皆眡小国之君○，凡诸侯之卿，其礼各下其君之礼，二等以下及其大夫士皆如之。【一本无之礼二字】。
【，此所谓等诸臣之爵也，大国之孤，不问不交，摈无相以酒，礼之无祼，酢未有，君道也，其他眡小国之君者谓礼五牢飨礼五献，食礼五举也，○诸侯之卿各下其君之礼，二等者，凡诸侯国君之礼三，上公九命为大国，其礼为上等，伯视侯，皆七命为次国，其礼为中等，男视子皆五命，其礼为下等，凡三等也，臣之礼，自四命以至一命，凡四等也，诸侯之卿各下其君之礼二等，然则大国上等下其君二等，则当与小国之君同礼，故传曰：大国之孤，当小国之君，固周制也，正谓此耳。又下及其大夫士，故卿三命大夫，再命上士一命也，次国中等，下其君二等，故卿三命，又下及其大夫士，故大夫再命上士一命也，小国下等，下其君二等，故卿再命，又下及其大夫士，故大夫一命，其冕服车旗，摈相朝位，飨食之礼，皆以是为差也。】。
大行人侯国君臣礼仪图
邦畿方千里，其外方五百里，谓之侯服嵗一见其贡祀物，又其外方五百里，谓之甸服二嵗一见其贡嫔物，又其外方五百里，谓之男服三嵗一见其贡噐物，又其外方五百里谓之采，服四嵗一见其贡服物，又其外方五百里，谓之卫服五嵗一见其贡材物，又其外方五百里谓之要，服六嵗一见其贡货物，九州之外，谓之蕃国，世一见，各以其所贵寳为挚，【嫔音賔要平声，蕃音凡】。
【畿犹限也。侯甸男，采，卫义见大司马五服之外，谓之要服，取要束之意，大司马，谓之蛮服者，取羁糜之意也。九州之外，谓之蕃国，以蕃屏为义，大司马分为夷镇，蕃三服，其义一也。祀嫔噐服材物，义见冡宰，莫重于祀，故侯服贡之，莫要于嫔，故甸服贡之成，噐非一方所有，故男服贡之币，与服相类，虽逺易致故采服贡之美，材者逺方所有故卫服贡之货者，不易得而易致，故要服贡之，此亦约六服所贡之大，分而言耳。职方氏云：施其贡，各以其所有一言尽之矣，自嵗一见至六嵗一见此其朝之期以地之逺近为限也。自其贡祀物，至其贡货物则嵗皆有之即小行，人之春入贡也，旧谓因朝而贡，则丝枲，岂待于二年，币服，岂待于四年乎？蕃国世一见者无朝贡之期，父死子立，及嗣王即位，皆一来朝，但各以其国之所有贵寳用为挚见之礼耳，】。
王之所以抚邦国诸侯者，【抚巡绥安之也】嵗徧存【每嵗大者孤卿，小者如小行，人徧遣至于诸侯之国，致其念存之意，】三嵗徧頫【视其政事，即殷頫以除邦国之慝也】五嵗徧省【察其风化，如易省方，观民之省，】七嵗属象胥谕，言语恊辞，命【象胥，掌通言语之官属，如属民读法之属聚也，聚于王国，正其语音，善其辞令，】九嵗属瞽史谕书名，听声音【瞽，掌声乐史掌字书聚于王国，谕其书字，以同其文，听其音声，以同其律，】十有一嵗逹瑞节【六瑞，六节使通行无壅滞，】同度量，【度丈尺量斗斛，俾无大小，】成牢礼，【平其僣陋，】同数噐【数有用五，用十噐谓五礼之噐】脩灋则【八法治官府，八则治，都鄙赍之以徃，使无不脩，举】十有二嵗王廵守殷国，【廵守者，廵诸侯之所守，春东方夏，南方秋西方，冬，北方也，殷国者不巡守，而诸侯众见天子，亦春东夏，南秋西冬，北分方而来，或于王畿，或于侯国，择便行之，按诸侯于天子每嵗有贡献聘问之礼，天子虽有脤膰，贺庆致禬等礼，然不能徧及也，故每嵗而徧存之无间，于亲踈大小，所以下交于诸侯也，三年大比，则受邦国之比要，故每三嵗则徧頫之十二嵗中为四頫，观其所上治之，诚伪也，虞廷五载一巡守，周人迟至于十二嵗故五嵗则徧省之，十二嵗二省盖常恐有意外之变，所以致其警戒之意也。至于五方之人，言语不通，及大祝六辞之命，有不协同，则无以通使命，故七嵗召其象胥以正之，此即象胥之事也。书不同文音不恊律，则无以攷治，故九嵗召其瞽史而正之，此即大司乐，禁其淫过，凶慢之声，外史逹书名于四方之事也，逹瑞节者，小行人之成六，瑞逹六节，同度量者，即舜之同度，量；衡，成牢礼者即掌客，賔客牢礼之，等差同数，噐者即舜之如五噐脩法则者，即大宰之八法，八则皆小，行人职，所谓使适四方，恊九仪，賔客之礼等事也，自七嵗属象胥而下，谓自廵守之，后于七嵗九嵗十有一嵗先廵守而行之，皆为廵守，而设使不陷于罪戾也，至于十有二嵗则王于是而时廵之，王制所谓命大师陈诗以观民风，命市纳贾，以观民之所好恶，命典礼，考时月定日，同律礼乐制度，衣服正之，用贤而有功徳于民者加地进，律失贤而殃民者，则有譲，大约殷国之法如之，所以维持治具，提摄人心，使天下之治，常日新而不壤，运旋天下之要道也。唐，虞，礼简而用省，故五载一行，周人礼文繁缛，费用亦广，故十二嵗一行然观徧存已下六事，及将巡守职方氏又戒于四方，则时巡之典，虽疎而周行之法，更密，实无矌于诸侯之事也，】。
凡诸侯之王事，辨其位，正其等恊，其礼賔而见之，若有太丧，则诏相诸侯之礼，若有四方之大事，则受其币，听其辞。
【王事，朝觐之事，辨其位九十七十，五十歩又如朝于明堂，各有位次也，正其等谓，冕服，车旗摈介，飨食，皆有等级也，礼者，诸侯所以献王侯国。有大小，务使和平而不颇，皆大行人，賔接之而使之见于王，无使失礼也。大丧，诸侯为天王斩衰，为王后齐衰，哭踊进退，皆有礼法，大行人主，诏相之，四方大事，诸侯有冦戎，而告急也，礼动不虚，皆有币以崇敬，大行人受其币，听其辞，而以告于王，○右大行人于賔，客至王国所执之事】。
凡诸侯之邦交嵗相问也殷相聘也世相朝也
【邦交谓在一州之中，同盟者一徃一来，相与脩亲，仁善邻之道，小聘曰：问每嵗使大夫行之，中间复使卿为大聘，春秋传孟僖子如齐殷聘，是也。父死，子立曰：世嗣君初立，徃朝于列国，列国之君，亦来朝于嗣君，此诸侯自相交之礼，不以大小而有异，聘义曰：天子制诸侯，比年一小聘，三年一大聘使者聘而误，主君弗亲，飨食，所以愧厉之也。诸侯相厉以礼，则外不相侵，内不相陵，此天子所以养诸侯，兵不用而诸侯自为正之具也，】。
小行人掌邦国賔客之礼籍，以待四方之使者，令诸侯春入贡，秋献功，王亲受之，各以其国之籍礼之。
【贡即祀嫔，噐服材物，六者制其贡，各以其所能也，冬成而收之，故春而入焉，功即方伯，连帅等制其职，各以其所能也，圗于春而比于秋，故秋而献焉，五等诸侯贡献之礼，彼所以来，此所以待之，各有常典，书之于籍，左传曰：非礼也，勿籍是也。贡献诸侯，不皆亲行，故云待四方之使者，以其为天产天王，国之大事，故王必亲受之，而各以原定之籍，賔礼之○，右受邦国贡献之礼，】。
凡诸侯入王则逆劳于畿，及郊劳眡馆，将币为承而摈，凡四方之使者，大客则摈，小客则受其币而听其辞，【入王朝觐于王也，至王畿小，行人逆劳之，及郊，王使大行人劳之，入国王，使卿致馆皆小，行人为承摈将币，庙中将币三享也，王亲受之，宗伯为上摈，亦小行人为承摈，大客孤卿也，摈而见于王，使得亲言小客，大夫士也，王不亲见，故受其币，听其辞，以告王大事，大行人听之，此常事也，○右小行人于诸侯，诸臣入王国所执之事】。
使适四方恊九仪賔客之礼
【使适四方者，王使小行人，适于四方也，或每嵗而使之徧存，若下文赙补，赒委之五事，书其利害之五物，或十有一嵗逹瑞节同度量，成牢礼，先巡守之嵗而举行之以待王之时巡也，恊者斟酌损益，使谐和合同意之】。
朝觐宗遇，会同君之礼也，存頫省聘问，臣之礼也。【南面，人君所行之礼，有朝觐，宗遇会同，六者，或以之而事王，或以之而自相，朝会者也，人臣所行之礼，有存頫省聘问，五者或王臣行之于侯国。或诸侯使人于天子及邻国者也，自上公以至于下，士有九等之命不同，则其所行之仪与人所以待之之仪，各不同，固有一定之籍，但有变故，不齐沿革嵗久不能无异者，小行人奉使于四方，时因而和，恊之使不至于乖戾，庶礼之行，久而无弊也，○右小行人，适四方所恊之礼】。
逹天下之六节，山国用虎节，土国用人节，泽国用龙节，皆以金为之，道路用旌节，门关用符节，都鄙用管节，皆以竹为之。
【六节，皆邦国所用，以通于天下者逹之者，齐其式法而后可以通行也。虎人龙，皆以金象其形而为之，辅之以英，簜旌符管，皆以竹而刻其文，傅之以文书，其详见于地官，掌节，此与掌节有异同者，天子使于诸侯，诸侯使于天子，其为节异则不合，及夫天子诸侯之门关道路，节异则不通，故虎人龙旌符五者，所以同也，天子之都鄙，守之者诸侯，故以角诸侯之都鄙，守之者，卿大夫故以管所以不同天子之监，邦国者，有玉节诸侯，无所用之，货贿用玺印文而已，其事防故二者唯掌节为备，此小行人逹天下之节，稍异于掌节也，】。
成六瑞，王用瑱圭，公用桓圭，侯用信圭，伯用躬圭，子用谷璧，男用蒲璧，【瑱音镇】。
【六瑞，详见大宗伯成之者或封诸侯，而创为之，或有坏损，而续为之也，】。
合六币，圭以马璋以皮璧以帛，琮以锦琥以绣，璜以黼，【琮音崇，琥音虎，璜音黄，○六币马，皮帛锦绣，黼可以为车服之用，圭璋璧琮，琥璜皆玉也，可以为祭祀，国家之用，详见典瑞】，此六物者，以和诸侯之好，故【好去声，】。
【凡享皆束帛加玉，奉于堂上，皆有庭，实以配之，所谓六币也，马者驾车所用币之至，贵皮者，郊特牲云，虎豹之皮，示服猛也，可以为裘，故合圭以马合璋以皮马非币类，以其相合之等，故总称之耳，纯色曰帛，采色曰锦，凡丝工一色者必精，故以帛为上观，婚礼聘礼，食礼皆以束帛为上，束锦为次，故合璧以帛合，琮以锦绣黼皆隂工绣则五色之全，黼则白黑而已，故合琥以绣合，璜以黼觐礼，子男已入侯氏，用璧五等诸侯同也，王人云：璧琮九寸，诸侯以享天子，盖享天子以璧，享后以琮，又聘礼享，君以璧享，夫人以琮攷工记云：瑑琮八寸，诸侯以享夫人下于天子后，故以瑑也，此云圭璋，琥璜者，郑氏云：二王之后，享天子以圭璋子男自相享用，琥璜，理或然也。然此特以相享而言，攷工记曰：大璋九寸，诸侯以聘女，又晋人以垂棘之璧，屈产之乘，以假道凡徃来之礼亦通用之，无事而致和好之情曰好，有事而用币，以致之曰：故小行人为之，合六币，所以和其好故也。○已上，即大行人，十有一嵗成牢礼逹瑞节之事】。
若国札丧，则令赙补之，若国凶荒，则令赒委之，若国师役，则令槁禬之，若国有福事，则令庆贺之，若国有祸，烖则令哀吊之，凡此五物者治其事，故【槁禬，犒会通】。
【札谓疫疠，自国人言丧谓薨卒，自国君言赙补者，赠之以财，即丧礼哀死亾也，谷不熟，曰：凶凶甚曰：荒赒委者，如县都之委积，以待凶荒，令邦国移民通财，以赒恤之，即荒礼哀凶札也，师役者，国被兵，或兴大役，稿犹犒师助之，兵食禬，合众出财，更其所丧，即禬礼哀围败，恤礼哀，冦乱祸烖，水火为害，及地震川竭之类，哀而吊之，即以吊礼哀祸烖也，已上四者，皆大行人，致禬以补诸侯之烖之事也，福事若冠昏之类，贺庆以乐之，即大行人贺庆，以赞诸侯之喜之事也，五事，告之于王，而施以五礼，此王之徳意所以常流通，而无壅滞也。】。
及其万民之利害为一书，其礼俗政事教治刑禁之逆顺为一书，其悖逆暴乱作慝犹犯令者为一书，其札丧凶荒厄贫为一书，其康乐和亲安平为一书，凡此五物者，每国辨异之，以反命于王，以周知天下之故。
【四海之内，举切吾身，然天下事变无竆，而王之耳目有限，故行人为之书，以述其事，书万民之利害者，此自地利，言利者兴而害者，除也，书其礼俗政事教治刑禁之逆顺者，此自政事，言顺则因之，逆者革之也，书其悖逆，乱作慝，犹犯令者，此专自其逆甚者，言欲消弭之也，书其札丧凶荒厄贫者，受天之祸，思欲拯救之也，书其康乐和亲安平者，受天之祜，纾其忧念也，凡此五物者，每国辨异之，以反命于王，使王得以周知而施均平之政也，○已上皆大行，人一嵗徧存之事】。
司仪掌九仪之賔客，摈相之礼，以诏仪容，辞令揖让之节。
【大賔，大客九等，命数之仪，皆司仪掌之，出接賔曰：摈入赞礼曰：相仪容以相接，辞令以宣意，揖譲以相钦，司仪主为摈相，以诏告其节，使王无失礼于下也】。
将合诸侯，则令为坛三成，宫旁一门，○诏王仪，南向，见诸侯，土揖庶姓，时揖异姓，天揖同姓，○及其摈之，各以其礼，公于上等侯伯于中等，子男于下等，其将币亦如之，○王燕，则诸侯毛。
【合诸侯，谓有事而会也，会必先拜，日月拜毕，而祀方明，祀毕诸侯，上介皆奉其君之旂，置于宫，乃诏王升坛诸侯，各就其旂而立，王揖而进之，诸侯各于其等，奠王降，拜复升奠玉处成拜，乃升授王玉为坛者，仪礼，春拜日于东郊，则为坛于国东夏，礼日于南郊，则为坛于国南，秋礼山川丘陵于西郊，则为坛于国西，冬礼月与四渎于北郊，则为坛于国北，愚按：小宗伯四类之兆，郑氏谓：日东月西，其义甚明，此所陈日月，山川四渎等语，疑有错误，当参于小宗伯，三成者三级也，每成髙一尺降登，以别君臣上下也，宫旁一门者，以为四面明神之所向，会诸侯而必拜，日月祀方，明者犹四时之朝，而必帅之以奉祭祀，虽天子言有所尊，所以教诸侯之敬也，○王位，必南向者南面而听天下，向明而治也，天揖者，举手稍上，时揖者，时中也谓举手平衡土揖者，谓举手稍下同姓，姫姓也，有伯叔父故尊之异姓者，齐秦婚姻等国也，有伯叔舅，故次之，庶姓小国之君无亲，故从臣礼，此诏王之事摈之，各以其礼者谓奠玉成拜之处，有礼三等，公为大国，故就上等侯伯为次国，故就中等子男为小国，故就下等，观此，则旧説相传以谓周尊同姓，非也，盖先同姓者亲亲，而后及于隣国，左氏所谓寡人若朝于薛，不敢与诸任齿是也。至若宋为上公，自当就上等乃先王作賔之意，岂亦在同姓之后，又如记称外朝，以官宗庙之中，以爵为位，何甞以同姓为重，必尊之，为上等乎？将币，诸侯享王也，其礼者王，礼再祼，一祼也，朝觐，皆于庙中会则即于坛行之，并从上中下三等之位，此摈诸侯之事，○凡燕公，三侯伯再子男一毛髪也以发之白黒为次谓序齿也。燕者王所以叙恩好，观湛露之，诗云：不醉无归，其情可见，故诸侯以毛髪为坐次也，】。
觐礼司仪坛壝宫图
觐礼方明图
凡诸公相为賔【，谓相朝也，】○主国，五积三问，皆三辞拜受，皆旅摈，【賔所停止之处，则使大夫致积，遗人五十里有市，市有侯馆，侯馆有积是也。以其间阔，使大夫致问安否？积问皆有币，賔三辤，不敢当也。拜而受之，敬主君之命也，旅摈者直，陈摈介不传，辤也，不言登受于庭也，】○再劳三辤，三揖登拜受，拜送【，以其行道劳苦则有劳，一劳在境，再劳在逺郊皆使卿劳，皆有币亦三辤，三揖者聘礼，入门揖当碑揖，升堂揖也，賔亲拜受其劳，拜送其使，】○主君郊劳，【三劳在近郊，君亲为之，】交摈，三辞【交，摈者賔君，主君各陈摈介使，传辞也，三辞者，賔传辞告至，主人传辞，请事賔复传辤，告以来意，谓之三辞，凡交，摈者例皆如此，】车逆拜辱，【賔以主君亲来，乘车出舎门而迎之，若欲逺就之者然，见之则下拜谢，其自屈辱而来也，】三揖三辤，拜受【，三揖三辤，拜受其劳，礼】车送，三还，再拜【，及去，又出车，若欲逺送之者然，主君三还辞之，賔君乃再拜送之也，凡拜送賔，皆不答拜者为固辤，其送去而不顾也。车送迎之节，各以其等，则诸公九十歩立当车轵，】○致馆，亦如之，致飧，如致积之礼，【飧音孙，○致馆者，賔始至，则使大夫馆，賔聘礼云：大夫帅至馆是也。主君又亲致之，其逆送拜受，一如郊劳飧食也，初至，使大夫致小礼聘礼，宰夫设飧，并如郊劳礼】。
【按聘礼，上卿馆于大夫，大夫馆于士，士馆于工商，郑氏云：賔君馆于主君，太祖庙门外，上卿馆于下，卿之庙下，卿馆于大夫，庙大夫馆于士庙左氏，子产对，士文伯曰：文公之为盟主也，崇大诸侯之馆，馆如公寝库，廐缮修，则又若别有馆者，疑古者朝聘礼繁，又如王国诸侯朝觐者尤多，公馆必有所不备，故有馆于其臣之礼，如孔子于卫主，蘧伯玉于齐主，晏平仲可见，庶主君无缮馆之费，賔至有如归之美，在诸臣，则无损于己，而有省于公，所以为善也，但注家谓馆于庙门外者凡门，制内外各有塾，其以门外东西塾，为賔之私舎而行礼则于主人之堂欤？】：
及将币，【賔致币以聘，即命圭也，】交摈，三辤【交，摈者賔九介，主人五摈，皆陈于大门外记云：介绍以传命，君子于其所尊不敢质，敬之至也，三辞解见上，】车逆拜辱，賔车进答拜，【夹摈毕，于是主君乘车出迎，下车拜谢，其来辱，賔车进前，下车而答拜，其迎已】，三揖三譲，每门止一相，及庙，唯上相入【，三揖三譲，然后入门，相主之摈，宾之介也，毎门，止一相絶行在后弥相亲也，及庙，唯上相入，以相礼也。】賔三揖三譲，登再拜授币，賔拜送币，【授当作受○，三揖三让，升再拜者，拜至，且受玉也，賔拜送币，敬其事也，】每事如初，賔亦如之，【賔当作傧，○每事如初者，谓享礼聘，夫人及有言皆揖，譲再拜聘礼，享夫人之下云：若有言束帛如享礼，是也。傧亦如之者，谓以欝鬯礼賔也，上于下曰：礼敌者曰傧礼，噐曰：诸侯相朝，灌用鬰鬯无笾豆之荐是也。亦再拜受送】，及出车送，三请三进，再拜，賔三还，三辞，告辟【还，音旋辟音避，○朝享而出，主君请賔就车，每一请则车一进欲逺送之如是者三，賔车行三还，而三辞之，于是客告避而主君拜送之也，】。
致饔饩，【熟食，曰：饔生物曰饩，此致于賔之大礼，】还圭，【诸侯，命圭所执，以通信，非以贻于主君者，故既聘而还之。】飨食，【食音嗣，○飨主饮食，主食此速賔也，】致赠，【賔将去，而赠以财，】郊送【，主君亲送賔于郊，】皆如将币之仪，【此六礼者，唯飨食，主君为主，其余君亲徃则賔为主，人主君为賔已上六礼，其送逆揖，譲辤受再拜之节，皆如将币】。
賔之拜礼，拜饔饩，拜飨食，【賔所当拜谢，主君之礼，唯饔饩，飨食，为大故将去，就朝而拜谢之，其余若飧若燕，则不必拜，】。
賔继主君，皆如主国之礼，【继主君，谓傧主君也，傧之者，主君郊劳致馆，致饔饩，还圭致赠，郊送之时，傧以玉帛，皮马皆如主国之礼，礼尚往来也，即聘礼，賔用束帛，傧主国劳者之意，若飨食，主君及燕亦速焉，】。
诸侯，诸伯诸子，诸男之相为賔也，各以其礼相待也，如诸公之仪，【自公而下，四等诸侯相，朝聘而为主，賔其珪璋，饔饩飧积歩数摈，介皆依命数而降杀，详见大行人，所谓各以其礼相待也，其进退揖譲之仪，一与公同，故云如诸公之仪】。
诸公之臣相为国客，则三积，皆三辞拜受，【相为国客，谓相聘也，大国之卿，当小国之君，故积与子男同，皆有束帛致之，三辞而后受，无问礼杀于诸侯也，】○及大夫郊劳，【郊劳，礼止于一】，旅傧，三辞【旅，傧而不交摈，三辞其劳，礼】拜辱【，然后出迎拜，其来之辱，】三譲登听命，下拜登受，【与使者三譲，而升堂听使者，传主君之命，于是下堂而拜，主君之命，同于己君也，登堂而受币，如受于君也，】賔使者如初之仪。【賔当作傧，○如初之仪者，劳礼毕，使者出，賔傧使者，其揖譲如行劳礼之仪，劳用束帛，賔用束锦，】及退拜送，【使者退，賔拜而送之，】致馆如初之仪。【致馆者，聘礼賔，至使大夫帅至馆，卿致馆其辤，譲降登之仪，皆如郊劳君于聘，大夫不致飧聘礼，宰夫朝服致飧，但设之而不以束帛，致賔亦不拜也。】。
及将币，【客执圭，行聘礼，】旅摈三辞，【旅摈而不传，辤三辞者，辞主君以客礼待己也，】拜逆客辟，【主君迎而客辟者不敢当其拜，且以主君之拜，不止于客也，】三揖，每门止一相，及庙，唯君相入，【客臣也，故相不入】，三譲客登，拜客三辟授币，下出，【主君与客三譲而登堂，为将币也，主君拜者，拜客至，且受币也，客不敢当，逡廵而三退辟，然后授币，下堂而出，不答拜者，将君之命，不敢自为客礼也，】○每事如初之仪。【每事，谓行享礼，夫人聘享之礼，及有言也，其揖譲登降，拜辟并知将币之仪，】○及礼私面私献，皆再拜稽首，君答拜，【及礼者，主君以醴礼客也，聘礼云：客用醴齐私面者，賔私觌于主君，因以私礼献也，是皆行己之礼，故皆再拜稽首，行臣礼也，君但答拜，而不稽首，以其臣也，】○出及中门之外，问君客再拜对，君拜，客辟而对，君问大夫客对，君劳客，客再拜稽首，君答拜，客趋辟【，客辟而对，而对二字衍文，○中门之外者，诸侯雉门内库门外也，客出而后问，劳者庙中，将币礼，钦不可及，其余也，问君客再拜对者为敬慎也，问大夫则客对而不拜者，己之同列异于君尊卑之序也，劳客则再拜稽首，以尊劳卑，故致其敬也，君拜客皆辟，不敢与君敌也，郑氏曰：问君者曰：君不恙乎？对曰：使臣之来，寡君命使臣于庭，问大夫曰：二三子不恙乎？对曰：寡君命使臣二三子皆在劳，客曰：道路悠逺客甚劳介曰：二三子甚劳】。
致饔饩，如劳之礼，【饔饩，以卿致之，君不亲致，故其礼一如大夫之郊劳，】飨食，还圭，如将币之仪，【食音嗣，○享食于庙，必主君亲之圭者，邻国之信玉，故还圭，亦主君亲之，敬其君之命，故云，如将币之仪，唯有故不亲享，则致以酬币不亲，食则致以侑币，据此还圭，亦必君亲之仪礼云，使卿还圭璋者，盖亦谓有故旧説皆谓使大夫致之失，经文之防矣，】。
君馆客，【客将去，主君就客于馆，致慇懃留止之意，】客辟，介受命，【客不敢当而辟之，介前而受命，】遂送【客，不可留主君，遂拜而送之，】客从，拜辱于朝，【客，因从君至朝，拜其亲来馆送之辱，】○，明日，客拜礼赐，【谢主君，飨食，饔饩之礼，按仪礼三拜，乘禽于朝，旧注引此以为礼，赐夫饔饩，飨食，大礼也，公为賔其拜礼，唯此乘禽小礼耳，岂有拜其小礼而不拜，其大礼乎？仪礼有误，当以前诸公相为賔之礼为正，】遂行，如入之积，【出亦三积也，】。
凡侯伯子男之臣，以其国之爵，相为客而相礼，其仪亦如之，【四等，侯国之臣，其相聘各以其本国卿大夫士之爵为客之尊卑，主君因之，以为待客之礼，若飧二牢，饔饩五牢之类，其仪者若七十歩五十歩之类】。
【，或曰：邦国之君臣相为賔客，先王设官为之，掌其礼，问劳赠送，物为之数，拜揖辞受事，为之节，此诸侯之所以相亲也，观春秋之时，一言之不讐一揖之不中，而两国为之暴骨，则周官图民祸患，岂为不豫哉？此説是矣然愚观，周礼于各官礼仪噐数若冕服，车旗几筵，侯正皆举其大纲而已，未有详言其条目，盖每司自有成法也。司仪一职，自诸公相为賔，至侯伯子男之臣，以其国之爵，相为客而相礼，其仪亦如之，掌客一职，自凡诸侯之礼，上公五积至，凡诸侯之卿大夫士为国客，则如其介之礼以待之，二节其仪节，详尽其文词，与周礼全经絶不类今观米，禾皆二十车，薪蒭倍禾，车秉有五薮，车三秅等语，皆仪礼全文，盖仪礼中诸侯，自相朝聘之礼传经者，用以释此，后遂误为此经文耳，不然，周礼于王朝之礼，其节文度数，亦唯述其大槩使侯国。礼仪皆若此其详，则不胜其书矣，且于铏羮筥米，醯醢之数，又多错误，则知其非经文无疑也。然纎悉皆至理，寓焉，因并释之，以见先王礼文之密察，云】。
司仪诸侯为賔自入至出礼数
賔及竟谒关人，关人问从者几人？以介对，君使士请事，遂以入竟。
积【停止处致委积】上公五  侯伯四  子男三问【承问安否】 上公三  侯伯再  子男一劳【行道劳苦而劳之】 上公三  侯伯再  子男一夫人使下大夫劳以二竹簋其实蒸栗择
致馆【賔，君馆于主君，太祖庙门外，上卿馆于下，卿之庙下，卿于大夫庙，介于士庙】。
飧【初至致小礼详见掌客】
将币，【聘诸侯，以圭享用璧聘，夫人以璋享用琮】。
致饔饩【主君致大礼】
乗禽【虞人所致】  上公【日九十双】 侯伯【日七十双】 子男【日五十双】殷膳【庖人所致】  上公大牢 侯伯大牢 子男【不殷膳】还圭【聘毕而还其信圭】
飨     上公三  侯伯二  子男一
食     上公三  侯伯二  子男一燕【见掌客】  上公三  侯伯二  子男一賔拜饔饩拜飨食
致赠【賔将归主君赠以财】
賔继主君【主君凡至賔馆賔皆有以傧之】
郊送 积 问 劳  送逆同礼
凡四方之賔客礼仪，辞命饩牢，赐献以二等，从其爵而上下之【，礼仪摈相揖，譲降登之节也，辞命，言语应答也，饩牢食物也，赐献货贿也，二等者，公；侯，伯之国为一等，子男之国，为一等爵，卿大夫士之爵】。
【礼之丰杀，不因其命数，但以大小之国，为二等，各从其卿，大夫士之爵以为丰杀，盖子男之士，不命无命，数可从大国与次国之卿大夫，上士同命，故大国，次国为一等，而其爵有上，中、下，小国为一等，而其爵自为上中下】。
凡賔客送逆同礼
【诸侯积问劳之，数出入皆同，来则主君郊劳，去则郊送诸臣之行，如入之积，不可丰前啬，后敬始怠终】。
凡诸侯之交，各称其邦而为之币，以其币为之礼，【称去声，因其国之大小，以为享，币之隆杀，因享币之隆杀以为贿，赠之厚薄，大国，宜丰而答礼厚，则施者不至于病，小国宜杀而答礼，轻则施者不至于抗，所以为大中之道也，○此总言邦交之礼】。
凡行人之仪不朝不夕不正其主面亦不背客
【朝谓时未至夕，谓时已过，凡摈相传，辞贵于适中，无有言，未及而言之，亦无言及之而不言，又当随机旋转，不常厥处，常视賔主之间，却得两向之而已，○此总言，行人之仪】。
行夫掌邦国传遽之小事，媺恶而无礼者，【传悊恋反，○传遽乗传驿，急遽以行也，媺即喜也，恶即灾也，无礼无赒恤，庆贺之礼也。】凡其使也，必以旌节，虽道有难而不时，必【道路，用旌节，使必执之，令可行也，】。
【邦国有大事，大小行人，掌行其礼，其有媺恶之事，而小者行，夫掌传遽以行，但询访存问之，而无其礼，先王所以使彼此不烦也，有难不时者，遭疾病，或寇戎至而后时也，必于所徃之国，以道王之善意，不可因事小不及时，遂废王命也。○已上行，夫专使之事】。
居于其国，则掌行人之劳辱事焉，使则介之【，居于王国，则凡大小行，人有烦劳，污辱之事，皆行夫掌之，盖亦徴役于司隶也，焉助语词，行人为使，则行夫为之介○，此行夫佐于行人之事】。
环人掌送逆，邦国之通賔客以路节逹诸四方，【通賔客谓凡賔客徃来者不拘大小，贵贱环人，并掌送逆之执旌节，则门关不得而防察之，故賔客得以通于四方，随其所之而无壅滞也。】○舎则授馆【在道，夜宿授之馆舎】令聚，有任噐则令环之，【守涂地之人聚，之以备非常，有任噐则命环而守之，使无丧失，】○凡门关，无防送逆及疆，【来则逆之入疆去，则送之出疆，皆以疆为限，畺外诸侯之国，自有送逆之者也，】。
【环周流，不竆者也，主迎賔客周行无滞意，又环围也，以其围守，賔客任噐有围绕意也，夫地官之职，曰：懐賔客故遗人国野之道，三十里有宿，宿有路室，路室有委，五十里有市，市有馆，侯馆有积，其养之道备矣，秋官之职，曰诘奸慝，故野庐氏掌巡于道路有賔客，则令守涂地之人聚之，其卫之法严矣，然无统一大行，人主賔于四门，故特设此属，兼此二事，此行旅之皆欲出于其涂，而王道之所以四不悖也欤？】：
象胥掌蛮夷，闽貊戎狄之国，使【南蛮，北狄，东夷西戎，东南闽，东北貊国使谓蕃国之君，使其臣至天子之国也，】掌传王之言，而谕说焉，以和亲之【，其人言语不通，故主传王之言，而晓谕解说之，使彼情和洽，而亲附于中国】。
若以时入賔，则恊其礼，与其辞言传之，凡其出入，送逆之礼节，币帛，辞令而摈相之。
【入賔，谓蕃国君长世，一见而来，王者自彼言曰：王自此言曰：賔亦不臣之意也，夷狄之人，其拜揖进，跪伏之礼，与夫言语辞，命皆不同，于中国主于夷则，非王朝之礼主于华，则夷人不能行，故和恊其所当行之礼，与其所以奉上之辞，治其大纲而畧其小节以其言传译而行之，使彼可行，而此可通四夷入賔，王国有送逆之礼节，天子有赐，与之币帛，诰谕之辞，命彼受之，亦不可以无礼，于是摈相之，使此不失礼，而彼少进于礼，凡此皆所以存中国之体也，】。
凡国之大丧，诏相国客之礼仪而正其位，凡军旅，会同受国客币而賔礼之。
【国客，即蕃国之入賔，与其使也，大行人，诏相诸侯之丧礼，故此国客遇，国之大丧，则象胥，诏相其礼仪，正其位，大行人于诸侯之王事，恊其礼賔而见之，故此于军旅，会同，则象胥于国客，受其币而賔礼之】。
凡作事王之大事诸侯，次事卿，次事大夫，次事上士，下事庶子。
【凡作事者，周礼集説云谓作四夷之事也，国之大事，在祀与戎，作王之大事者，谓王有戎事于四夷也。诸侯以敌王所忾为事，故大事诸侯，盖彤弓锡有功，诸侯则蛮夷衰而夏盛，故六月之序曰：彤弓废，则诸侯衰矣，次事非戎事，谓威譲之，令文告之辞，则量其事之轻重，或以卿大夫或以上士，若夫下事，则事之尤小者，故以庶子而已，按夷狄若禽兽，然其帖息则愼固，畺圉而不贪，其无用之地，其入冦则逐之，出境而不加以征讨之师，其朝贡则来者不拒，去者不追而不贵，其难得之货，先王所以待之之道，而有所谓军旅之事者，盖谓内附之夷有彊大冯陵之患也，苟王国不为之声援，其祸或延及于腹心，是故大禹有三苖之征，周宣有蛮荆之威，诗云：岂不懐归畏此简书，寔与御戎之道，并行而不悖也，】。
【又按大行人，云九嵗属象胥谕音声，则凡列国之书，字言语，皆当正于象胥，而此不言者，于大行人互见也，】。
掌客，掌四方賔客之牢礼，饩献饮食之等数，与其政治【传曰：名位不同，礼亦异数等，数以其名位而差之政治，若下文国新杀礼及所不当致，不当受者，】王合诸侯而享礼，【此享字，如孟子亦飨舜之飨，盖诸侯为賔，有飨燕主君之礼，故王合诸侯，则诸侯亦有飨天子之礼，】则具十有二牢，庶具百物备【，十有二牢者，凡天子之礼数，皆用十有二也；庶具百物备者，即膳夫六谷六清八珍羞，百有二十品，酱百有二十罋也，】诸侯，长十有再献【诸侯，长九命，作伯者也，五等诸侯咸在，使皆欲酬酢，则不胜其烦，诸侯之长一人为主，十有再献于王也，】王巡守殷国，则国君膳以牲犊，令百官百牲皆具，【王廵守于方岳，及不廵守于殷国，所止之地，与所过之国，其国君馈饍于王之牲用，茧栗之犊，郊特牲云，天子适诸侯，诸侯饍用犊，贵诚之义也。故天子牲孕弗食也，祭帝弗用也，正谓此也。又使其臣百官具百，牲以为羞，即上文庶具百物备之，谓盖百物皆具，所以尽备物之礼，膳以牲犊，见每物必极其精诚之至也，】从者，三公眡上公之礼，卿眡侯伯之礼，大夫眡子男之礼，士眡诸侯之卿礼，庶子一眡其大夫之礼，【从去声，○王之三公，出封为上公卿，出封为侯伯，大夫出，封为子男，上士三命，而诸侯之卿亦三命故待之，皆眡其礼，唯庶子一眡，诸侯大夫之礼，则以为客，而稍加也】。
【，此先言诸侯所以享天子，及待王臣之礼而后言，天子所以待诸侯之礼也。旧説王享诸侯具十有二牢，献于诸侯之长十有再，昔吴徴百牢于鲁，子服景伯对曰：周之王也，制礼上物，不过十二，以为天子之大数也，故公以下，每事不越乎九，今曰十有二牢，十有再献，岂礼也哉？】：
凡诸侯之礼，上公五积，皆眡飧牵，【始至于畺，停止之处而致积，飧礼见下，牢视飧之数，而生牵之，去国逺不及杀也，不杀则无铏鼎，簠簋之賔，】○三问，皆脩【，三问者，致主君间阔之意，脯之，加姜桂者曰脩】，羣介行人宰史皆有牢，【介以为辅，行人掌礼，宰主具史，主书皆賔所从行者自入境，后皆有牢礼，或疑君脩臣牢为非者，殊不知君之礼繁，此唯一致而已，】飧五牢，食四十，簠十，豆四十，铏四十有二，壶四十，鼎簋十有二，牲三十有六，皆陈【铏，音刑○飧，客至馆所致，小礼五牢，牛羊豕也，饪一牢，余牢则腥食，谓庶羞美而可食者即笾也，簠盛，稲梁噐豆菹醢，噐铏四十有二误，文凡噐之降杀有常，当如豆，或牲之数，壶酒噐鼎牲噐簋黍稷噐牲者，鸡犬等众牲也，亦曰腥，故侯伯变文曰：腥若牢，则专指牛羊豕，言皆陈者，陈于门内也，】。
饔饩九牢，其死牢如飧之陈，牵四牢，【饔饩，朝享之后所致，大礼共九牢，死牢如飧之陈，死牢五也。牵四牢生牢，四也；】米百有二十筥，【筥米，陈于中庭，以备贵者之食，若车米则陈于门外，贱者之食也，聘礼秉十六斛，四秉曰筥，六十四斛，此米数大多，盖误文不可攷矣，】醯醢百有二十，罋车皆陈；【百有二十筥，百有二十，罋有二十三字，并误文车皆陈车，字衍○，醯醢百有二十罋，按膳夫云：醤用百有二十罋，而醢人共醢醯人共醯，云六十罋合之为百有二十，此王之大礼也，其賔客之礼，则醯人醢，人皆止于五十而已。故此有二十三字衍文，当从下侯伯之礼，百罋为正，皆陈者，陈于门内也，】车米眡生牢，牢十车，车秉有五薮，车禾眡死牢，牢十车，车三秅，刍薪倍禾，皆陈【筥，音举，秅音妬，薮音叟，○生牢，牵四牢也，每牢十车，则车米凡四十车，聘礼十斗曰斛六斗，曰：薮十薮曰秉，每车秉有五薮，则二十四斛也，死牢飧，五牢也，每牢十车，则车禾凡五十车，聘礼四秉曰筥，十筥曰稯，十稯曰秅，每车三秅，则一千二百秉也，郑氏曰：米禾之秉筥，字同数异，禾之秉手把耳，筥与梠同，谓一穧也，稯犹束也，皆陈者，陈于门外也，】。
乗禽日九十双，殷膳大牢，以及归【乗去声○乗禽成行羣处，雉雁之属，故礼亦以防为数，殷中也盛也无事时，其中致盛膳以道，慇懃则以大牢，此无常数，至归而止，乃虞人庖人所自致，所谓不以君命将之，不以劳賔也，】。
三飨三食，三燕若弗酌，则以币致之，【飨食，养賔大礼燕以示慈惠，凡飨食，燕皆有酬币，若主君有故，或賔有丧不行，飨食燕之礼，则以酬币致之，不废礼也，】。
凡介行人宰史皆有飧饔饩，以其爵等为之，牢礼之陈数【，一本云：以其爵等为之礼，○爵等者，司仪所谓以二等从其爵而上下之也，卿则飧二牢，饔饩五牢，大夫则飧大牢，饔饩三牢，士则飧少牢，饔饩大牢，】唯上介有禽献；【上介尊，故日致乗禽】夫人致礼，八壶，八豆，八笾，膳大牢，致飨大牢，食大牢，【夫人致礼者，壶豆笾于饔饩，时致之膳，大牢于殷，膳时致之，致飨大劳，食大牢于飨食，时致之，所以助君，养賔也，】○卿皆见，以羔膳大牢，【主国之卿，皆见于賔，以羔为贽，致膳以大牢，亦所以助君养賔，】侯伯四积，皆眡飧牵，再问：皆脩飧四牢，食三十有二，簠八，豆三十有二，铏二十有八，壶三十有二，鼎簋十有二，腥二十有七，皆陈；饔饩七牢，其死牢如飧之陈，牵三牢，米百筥，醯醢百饔，皆陈米三十车，禾四十车，刍薪倍禾，皆陈乗禽日七十双，殷膳大牢，三飨，再食再燕，凡介行人宰史皆有飧饔饩，以其爵等为之礼，唯上介有禽献；夫人致礼，八壶，八豆，八笾，膳大牢，致飨大牢，卿皆见以羔，膳特牛。
子男三积，皆眡飧牵，一问以脩飧，三牢食二十有四，簠六，豆二十有四，铏十有八，壶二十有四，鼎簋十有二，牲十有八，皆陈；饔饩五牢，其死牢如飧之陈，牵二牢，米八十筥，醯醢八十罋，皆陈米二十车，禾三十车，刍薪倍禾，皆陈乗禽日五十防一飨，一食一燕，凡介行人宰史皆有飧饔饩，以其爵等为之礼，唯上介有禽献；夫人致礼，六壶六豆，六笾，膳眡致飨亲，见卿皆膳特牛。
掌客三等诸侯飧饔飨食夫人卿致礼之数图
飧牢【牛羊豕饪一牢余牢则腥】上公五  侯伯四  子男三食【庶羞即笾也】  上公【四十】  侯伯【三十二】 子男【二十四】簠【稻梁噐】   上公十  侯伯八  子男六豆【菹醢噐】   上公【四十】  侯伯【三十二】 子男【二十四】铏【羮 误文当如噐 下文牲数】上公【四十二】侯伯【二十八】 子男【十八】壶【酒 其陈如噐 豆之数】
鼎【牲噐】 簋【，黍稷噐】，公，侯、伯、子、男，【数皆十二，常食之主，故无】。
牲【隆杀鸡犬等众】  上公【牲也三】 侯伯【十六二】 子男【十七】筥米【十八贵 者所误文】
车米【食米贱者所】 上公【食米三十车并】侯伯【见注二】 子男【十车】车禾【十车牛马】   上公【所食三】 侯伯【十车二】 子男【十车】刍薪【十车炊防】   上公【之用六】 侯伯【十车四】 子男【十车一】
饔饩
牢     上公【十车九牢死五】侯伯【牵四七牢死四】子男【牵三五牢死三】筥米 【牵二】
醯醢     上公【误文】  侯伯【百罋百罋当作】子男【八十六】
车米     上公【十罋四】 侯伯【十车三】 子男【十车二】
车禾     上公【十车五】 侯伯【十车四】 子男【十车三】
刍薪     上公【百车】  侯伯【八十车】 子男【六十车】
乗禽【虞人所致】    上公【九十双】 侯伯【七十双】 子男【五十双】
殷膳【庖人所致】    上公【大牢】  侯伯【大牢】  子男【不殷膳】
飨食燕     上公【各三】  侯伯【各再】  子男【各一】
夫人致礼    上公【壶豆笾八】 侯伯【壶豆笾八】 子男【壶豆笾六】
膳大牢  膳大牢  膳眡致飨
致飨大牢 致飨大牢 子男【不飨】
卿礼     上公【食大牢卿皆见以羔】侯伯【不食卿皆见以羔】子男【亲见】膳大牢  膳特牛   卿答礼【膳特牛】
凡诸侯之卿大夫士为国客，则如其介之礼以待之，【为国客，谓以君命来聘问也，大聘以卿，则大夫为介，小聘以大夫，则士为介，如其为君，介时之礼，卿大夫士各以其爵等为牢礼之，陈数也，】。
凡礼賔客，国新杀礼，凶荒杀礼，札丧杀礼，祸烖杀礼，在野在外，杀礼，【始立国者，成礼而已，不可以责备凶荒，宜赒委札丧，宜赙补祸，烖宜哀吊而邻国，当分烖恤患，不必从事，繁文在野，谓行礼于郊野在外，谓两君相遇于途，亦不能备物，故皆杀礼○，此皆礼之权】，凡賔客死致礼，以丧用【，賔客死，唯国君以椑从，无所赠棺，卿已下皆赠以棺，其余若殡殓，馈奠之具，皆主国共之，故致礼，不以他物，而唯以丧用也，○椑音脾，】○賔客有丧，唯刍稍之受，【賔客冇丧谓君及臣遭三年之丧也，有丧者，不饮酒食肉，故不受其牢礼，然而君行师从，卿行旅从，刍草以饲牛马，稍廪以给士卒，故不可不受】，○遭主国之丧，不受飨食，受牲礼【，主国有丧，不可以行礼，故不受飨食，若飧饔饩，则致之而已，故受之○已上，皆遭丧之礼，】附载朝觐礼。
曲礼，天子当依而立，诸侯北面而见天子？曰：觐，天子当宁而立，诸公东面诸侯西面曰：朝【依上声，宁丞举反○依亦谓之扆，状如屏风，绛质斧文髙八尺设于堂，东西当户牖之间，宁谓设于门间，所谓塞门也。】。
【觐者，诸侯位于庙门外，同姓西面，异姓东面，天子使摈者进诸侯，诸侯叙入，坐奠圭玉，再拜稽首，摈者延之，使升成拜，觐毕而享皆庙受之，朝者各乗命车在臯门外，陈介，天子车在内传，辞既讫，天子出大门下车，但迎公诸侯随之而入，至于庙门，天子还服朝服，立于路门之外，当宁以待诸侯，次第而入，诸公在西，诸侯在东朝见，然后入庙，受享旧説春朝尚文，故朝庙异地，秋觐尚质，故止于庙，非也，春朝主于见君，故天子以客礼待之，迎之于庙，然后享之于庙，秋觐主于献功，故以臣礼待之而不迎，觐享皆于庙，不敢自专，而归功于祖，考也，○至于庙门，庙字误，当作应入，应门而朝于治，朝也】。
掌讶掌邦国之等籍以待賔客
【邦国有上，中，下之等，诸侯有五等之仪，待之之礼，各有一定之典籍，以为世守，不为强，隆不为弱，损必使掌讶掌之者，盖賔客初至于竟，即用合当待之，礼以待之，则式定而不慝也，】。
若将有国賔，客至，则戒官修委积，【官以讶名，故将有国賔客至，先戒官修委积之事，若牛人，凡賔客之事，修其牢礼，积膳之牛羊人于賔客共其法，羊仓人共道路之谷积，委人共委积之刍薪，皆当预备，以待用也，】与士逆賔于疆为前驱而入，【讶士职，邦有賔客，则与行人送逆之入于国，则为之前驱而辟，故掌讶与之共逆于疆而入也，】及宿则命聚，【野庐氏，若有賔客，则令守涂地之人，聚之故，賔客宿，则令野庐氏也，】及委则致积，【王命大夫致委积于賔○，此皆賔在郊外之事，】至于国，賔入馆，次于舍门外，待事于客，【賔在舘中，则掌讶次于舎门外以待事，备其有求索也，】及将币为前驱，至于朝，诏其位，入复及退亦如之，【将币为前驱，道之以入朝也，至于朝，诏其位告賔，以所立之位也；入复者，告王以賔至也，及退，亦复于王，若论语所谓賔退必复命也，】凡賔客之治，令讶讶治之，【二讶字，下字疑误当云令讶士治之，○賔客之治，谓有国事欲理者，讶士所谓四方有治于士造焉也？令讶士治之者，盖賔客言于掌讶，掌讶令讶士聴而治之也，】凡从者出，则使人道之【从者，有事出舘，掌讶使其属道之所以营护之也，○此皆賔在国中之事，】及归，送亦如之。【委积聚，前驱至疆，送逆同礼】。
凡賔客，诸侯有卿，讶卿有大夫讶，大夫有士讶，士皆有讶。
【凡賔客，掌讶既迎之矣，讶士复相之矣，而又有所谓卿，讶大夫讶，何也？盖掌讶者卑官，若共给使令者，然讶士刑官，若为之，拥卫者然髙爵之人至于其国，苟无尊官，可与为礼，才敏可与，有言者而迎之，若无以尽主君之情者，是故诸侯则以卿，卿以大夫，大夫以士，士皆有讶，此所以曲尽也】。
凡讶者賔客至而徃诏相其事而掌其治令
【阙】
朝大夫【此葢，都家所产之良也，旧以为主，朝之事，非也，观经云：以告其君长，则其为都家之士明矣，】掌都家之国，治日朝，以听国事故，以告其君长，国有政令，则令其朝大夫。
【凡王国施于都家之治，皆朝大夫掌之，葢都鄙去国，四五百里，国有事故，若疾病，冦戎凶札，所当奔视者，都家日遣人于王国，则为烦国之政令，若赋贡军征所当奉行者，王令日下于都家，则为防有朝大夫，而日朝焉，则国之事，故日得闻之而不为，烦国之政令，日下达而不为防矣，】。
凡都家之治于国者，必因其朝大夫，然后聴之，唯大事弗因。
【都家之治，小者如狱讼之求，正祭祀之所献，必因朝大夫，平章累总听之，大事弗因者，若利敝之兴，革聴民之自达，大吏之废置，必其君长自达，盖常事，不因于朝，大夫，则事无统理，而王国不胜其劳，大事不聴其君，民之自达，则恐有未当，而都家不免于壅蔽，故小治因之而大事则弗因也，】。
凡都家之治有不及者，则诛其朝大夫，在军旅，则诛其有司，【诛责也，】。
【责有所归，则事治责，不及其君长，所以全亲亲贵，贵之道也，】。
【王国不可以无统率也，于是有朝大夫，此六官者，皆受王朝之爵，而任都家之事，其治灋一聴于王官，非若小事，而其君长得以擅为此，政教所以齐一，其废置，皆由于宰，非若小吏，而其君长得以专易，此血脉所以流通也，六官，唯朝大夫，则取都家之士，而专居王朝，其余则以王国之士，而各居其国，使其臣正于宗伯，司马司冦者也，至于水土之治，令则掌于冬官云】。
周礼传卷五下
<经部,礼类,周礼之属,周礼传__周礼图说>
周礼图说原叙
古称左图右书，凡书所不能言者，非图无以彰其形，图所不能画者，亦非书无以尽其意，此古人所以不偏废也，旧尝有周礼图矣，如冕服则类爲男女之形，而章服，仍不明井邑，则类爲大方隔而沟洫，仍不分，然则奚以图爲哉？作者不自知其非而观者，亦莫诘其，皆不攷经文之过也，予因于经旨中言所不能尽者，述之如左，理原于天文，位象道行于地里职方，统纪于六官，分合立极于都宫朝堂，郊社宗庙以萃，人心闾井，伍两以固邦本，封土制禄以贵贵，建学立师，以育才命，德有冕服，车旗讨罪，有军旅，田役复系之以说，使治是经者，一览而知，夫言外之意，呜呼！昔人所载，予多不录也。今日所载，昔皆未有也。观者幸或补其未备，云：吴人王应电书。
钦定四库全书
周礼图说卷上
明 王应电 撰
九州分星      八风 十二风
职方氏九州图    大明一统图
六官掌王躳后宫王朝士庶子 六官咸统百官府畿内外六官分治鄕遂都鄙侯国 六官【赋式 任地 委积质剂 旗号 狱讼】总图
国郊鄕遂野图     国中郊野辨
虞周九服合一图说    虞周邦畿合一
大宰九贡禹贡合一    匠人营国九州经纬图说
天子五门三朝图     五门三朝说
司士治朝        朝士外朝
王宫八次舍图      王宫八次舍说
后六宫图        后六宫说
女宫女奚女奴辨     明堂图【三】
明堂说         明堂表【缺】
魏相明堂月令奏   明堂赋【二】
命令复逆图     古今纳言说
王会同宫舍     觐礼方明
天神地示人鬼祭祀图 郊社义
宗庙九献 九献笾豆 庙祧昭穆赐爵
人公墓      墓大夫族葬
自栁九度至张十六度，爲鹑火之次，当周之分，武王克商，岁在鹑火，伶州鸠曰：岁之所在，则我有周之分野，则周属鹑火可知，自毕十二度至东井十五度爲实沈之次，当晋之分，晋文即位，岁在实沈，董固曰：实沈之次，晋人是居则晋属，实沈可知，自张十七度至轸十七度爲鹑尾，当楚之分，鲁襄公二十八年，岁淫于枵，而禆灶知楚子之将死，且曰：岁弃其次，而旅于明年之次，以害鸟帑，周，楚恶之，说者谓帑爲尾也，则楚属鹑尾，可知自。
氐五度至尾九度，爲大火之次，当宋之分，昭公十七年，星见大辰，而梓慎知宋之将火，且曰：宋大辰之墟，郑，祝融之墟，皆火房也。说者谓辰大火也，则宋属大火可知，又四星聚牛女，而晋元王吴四星聚觜参，而齐祖王，魏彗星扫东井，而苻坚亡秦，景星见，箕尾而慕容德复燕，按十二次之说，世多疑之谓斗。牛女虚，北方之宿而属杨青，奎、娄、胃、、毕，西方之宿而属冀也。然观唐一行以云汉，始终言十二次，谓东井爲云，汉上流下，应秦蜀爲两戒山河之首，故秦当鹑首之次，尾，箕，爲云汉末，燕幽在碣石爲北纪之终，故析木爲燕分，斗牛得云汉下流，吴越当淮海爲南纪之终，故星纪爲吴，越之分，盖上下以气相应耳，岂以南北之位，爲拘耶？故命之主祀而神格，以之占候，而事验也。或又谓：古者封国命之主祭，因爲其分野不知，因其分野，故命之祭耳。
<经部,礼类,周礼之属,周礼传__周礼图说,卷上>
<经部,礼类,周礼之属,周礼传__周礼图说,卷上>
<经部,礼类,周礼之属,周礼传__周礼图说,卷上>
<经部,礼类,周礼之属,周礼传__周礼图说,卷上>
<经部,礼类,周礼之属,周礼传__周礼图说,卷上>
国中郊野辨
经传所称国中邦中四郊，鄕遂近郊，远郊野等，地名多错互，唯比而观之，自可见载师以防里任国中之地，以场圃任园地，又云：国宅无征，此则国中正名，太宰又谓之邦中也，以宅田士田，贾田任近郊之地，以官田，牛田，赏田，牧田任远郊之地，而其下即称公邑，则知近郊爲鄕远郊，爲遂其义甚明，遗人邦之委积，以待施惠，即国中鄕里以恤民之囏阨，即六鄕郊里以待宾客，即六遂。
野鄙以待覊，旅即甸外，故知曰邦中曰鄕，曰遂，曰：野界限亦甚明，若秋官乡士，掌国中，则以鄕爲国中，遂士掌四郊，则以遂爲郊县，士掌野则自遂以外之称书费誓，鲁人三郊三遂，郊在遂上，则以鄕爲郊，孟子请野九一而助，国中十一使自赋，则以鄕爲国中，遂以外爲野，盖六鄕者，附郭之民与国中同，故鄕士称爲国中民居稠密，可井者少，故孟子亦称爲国中，以其原系近郊之地，故费誓，又谓之三郊也，六遂本远郊之地，故遗人以遂爲郊里秋官，遂士以遂爲四郊也，以乡对，遂则遂爲野，故遂人云掌邦之野，孟子所谓请野九一而助，以遂对甸，则甸在郊外，爲野故县，士又云：掌野也，大抵乡爲近郊，在五十里内两边计之，共一百里，遂爲远郊在百里内，两边计之，共二百里，此外甸稍县，都各百里，王畿，四面各五百里，合之爲千里，稍，县，都，皆公卿大夫采地内各有公邑，同于甸地。
<经部,礼类,周礼之属,周礼传__周礼图说,卷上>
虞周五服九服之制，或谓尧之五服，本二千五百里，禹于五服，各弼以五百里故曰弼成五服，至于五千，又谓尧之五服五千里，周制九畿，每畿五百里而王畿，又不在其中，四方相距爲万里，盖倍禹服之数也。愚独以爲一耳，尧制通王畿，爲五服，曰甸侯，绥要荒各服内，各分三百里二百里，是一面五百里，四面相距爲一千里故爲五千里周制，除王畿千里之外，曰：其外方五百里曰甸服，则是两面相距五百里，九服皆然，是止四千五百里，通王畿爲五千五百里，大行人夷鎭，蕃三服，通谓之九州之外，但以贵宝爲贽，禹于九州之外，谓之外薄四海，而咸建五长，则其治之详畧又无不同也。读者自殊之而谓周公斥大土宇，不亦谬哉！
<经部,礼类,周礼之属,周礼传__周礼图说,卷上>
量人掌建国之灋，以分国爲九州，营国城郭，营后宫，量市朝道巷。
匠人营国九里，旁三门，国中九经九纬，经涂九轨，左祖右社，市朝一夫。
贾氏典命疏曰：天子城方十二里，公宜九里，侯伯宜七里子男宜五里。
按每旁三门，城郭各十二门，城内从横，大道各二界爲井，字中之，州有九，其余道涂，九经九纬，各有区域。
中爲王宫前朝后市，左祖右社，凡制礼，大物不过十二，贾氏之说得之，匠人云：九里盖有阙误，不足爲据，然所谓十二里者，必以直计，四面皆如其数。然后可以容百官府之次舍，宾客之旅寓，工商之防肆，苟以方计之，则每面止三里，尚足爲王者之都乎？
五门三朝说
天子五门之制，解者不一，唯先郑氏云：臯雉库，应路最爲合宜，今以经传参定而释之， 诗乃立臯门，臯门有伉，毛氏传曰：王之郭门曰臯门，所谓郭者，非城郭之谓，乃王宫之外垣也，臯之爲言高也，远也，以其最远于王宫也， 次，二曰雉门，有门则有观，故春秋书雉门及两观灾，观主县灋，故曰象魏，雉爲外朝，正宜在外，秋官朝士掌建外朝之灋，小司冦掌外朝之政，以致万民而询焉，司冦听狱弊，讼于朝，皆以其万众所在也，雉之爲言治也，亦取文明之意， 次，三曰库门，以其于内有府藏，故以爲名府藏，宜在内，故在雉门之内，以其五门之中，故亦曰中门也， 次，四曰应门，诗乃立应门，应门将将，毛氏传曰：王之南门曰应门，尔雅，亦有正门，即天文端门之谓也，盖内爲路寝之门，其外爲库门，不可以无限隔，故其间爲此门也，春秋僖二十年，新作南门，明堂位曰：鲁之库门，天子臯门，雉门，天子应门，诸侯杀于天子，有库治路而无臯，应至此而僭应门之制，故曰：新作书顾命，云逆子钊于南门之外，盖自东宫而来也，玉藻听朔于南门之外，郊特牲献命库门之内，亦即此门，盖听朔誓郊，皆大事，故特重于常朝，而居此应之，爲言和也，又以其居此，而应治也； ，次五曰路门，以其爲路寝之门，故亦曰寝门，天子日视朝于此，故曰治朝，宰夫掌治朝之灋，大宰王，眡朝则賛听治，夏官司士，正朝仪之位，王族，故士等在路门之左右，大仆前王正位，建路鼓于大寝之门外，皆谓此也。画虎以爲威，亦曰虎门，地官师氏，居虎门之左，掌国中失之事，五门至此而终，故曰毕门书二人，雀弁执惠，立于毕门之内，盖陈仪衞于路寝，故二人在路门内向上而立也，其外即应门，故康王之诰云，王出在应门之内，而诸侯立，应门之左右，盖王自路寝受顾命，出立路寝之门，故云在应门之内，而诸侯皆入应门之左右，而立于路门之外也， 其内，即路寝路大也，宫人所谓大寝也，以其向明而治，故戴记云：明堂天子之路寝，是也。视朝毕则退居于此，故曰：燕朝大仆王视燕朝，则正位小臣，掌王之燕服位，即此以其在治朝之内，故曰内朝，司士大仆前王入内朝，文王世子，公族朝于内朝，皆谓此也。
<经部,礼类,周礼之属,周礼传__周礼图说,卷上>
王宫八次舍说
仰观乾象，中垣紫薇天子之宸居也，上垣太微三朝也，下垣天市，工商之肆，兼王畿之内也，故周公营国中爲宸居前朝而后市，取象于三垣也，宸居有王宫，后宫之别，王之居处宫人掌之，后之政事，内宰掌之，而其宫垣之外，宿卫廵警之，事在紫薇则爲周垣十五星极于严密，其在周礼，宫伯云授八次，八舍之职事者，宸居四正四隅，共爲八方令士庶子居之，盖使世臣子孙平居则与王及世子相亲，有事则致于太子，唯所用之，此专爲宿衞而设也宫伯长之宫，正云比宫中官府，次舍之，众寡者，若内宰，内小臣，寺人内竖酒正典，妇功等职，皆在后宫之旁，膳夫医师，司服弁师，师氏，保氏太史，诸史等职，在路寝之旁，又如司士诸子虎贲，太仆等职，皆在南门之旁，天府大府，玉府职，金等府皆在库门之内，各有涖事之次，有舍止之，所与庶子内外夹拱不衞之衞也皆宫正掌之，夫王宫后宫之中有官府，男女执事之人，宸居之外，爲官府次舍，其外爲士庶子之次舍，各有夹道爲行，夜之往来，又其外爲民居官府者，皆今之大人，君子享高爵厚禄者也，士庶子者，即异日之大夫士也，使之内外防衞岂惟患难，足以相守哉？妖邪！亦无从而兴也，后世务丰其屋，而唯充以宦官宫妾，至其衰也，爲妖祟之区，要不行，周官，王宫，次舍之灋耳。
内宰掌书版图之灋，以治王内之政令，均其稍食，分其人民以居之。
以隂礼敎六宫
帅六宫之人生穜稑之种
宪禁令于王之北宫而纠其守
女史逆内宫
阍人掌守王宫之中门之禁
寺人掌王之内人及女宫之戒令
世妇每宫卿二人掌女宫之宿戒
量人营后宫
后立六宫说
旧说王有六寝，后象王立六宫而居之，亦正寝一，燕寝五夫，此但足以爲六寝耳，苟以此而当六宫，则王之六寝，亦可以称六官乎？记曰：古者天子后立六宫，三夫人，九嫔，二十七世妇，八十一御妻，以听天下之内治，以明章妇顺，故天下内和而家理，天子立六官，三公，九卿，二十七大夫，八十一元士以听天下之外治，以明章天下之男敎，故外和而国治，愚谓天子之六官天地，春夏秋冬后之六宫，其职掌亦畧相似，凡后夫人进御，与夫内外命妇之命爵宫卿，宫女之进，及酒浆之事皆属天，凡师，傅，保姆敎化之道与？夫蚕桑立市，舂之事皆属地，春掌礼乐，凡器数，祝史等事，夏掌政令，及拜爵，救日月等事，秋掌典刑，及刑女等事，冬，掌丝枲，宫室器用，死丧等事，盖有一定而不可易者，此则所谓六宫也，六宫立矣，求人而治之，于是有内外命妇之官所谓内命妇者三夫人之于后，賛理内政犹三公之于王，九嫔，掌六宫之事，秩比于卿，世妇取于国中，以广继嗣，治礼事，秩比于大夫，女御亦取于民间，盖六宫不能无役使，因而得进御，故以爲名，秩比于元士者也，然传曰：古者天子立后，一娶十二女，谓后与三夫人各媵其侄娣二合之爲十二，今言九嫔而不言，三夫人自世妇已下，皆不言其数者，以天子之例推之，六官，唯有六卿，三公，则官不必备，唯其人皆以六卿兼之，则是后之六宫，当有六嫔，乃其正职，三夫人者，亦不必备，盖或以嫔妇而摄夫人之位，或以夫人而行，六宫之事，所谓十二女者，长者先行防者待年于国，未必一时皆备，而六宫之官不过于先王，嫔妇久于礼者，掌其职，岂必王之所娶，且君子不苟于色，世妇女御，有妇德者充之，无则缺焉，岂拘拘于二十七八十一之数哉？又有外命妇者，盖宫禁深严，知识不能无壅蔽，内外限隔，凡事亦未易通达，故春官复立世妇一官，每宫以卿大夫士之妻，诏相其礼事，择国中妇人习礼仪辨器数，善酒浆，熟女工者，爲祝史酒浆，舂抌饎稾，及防人之女工，世妇之府史等人，皆有德器，主指挥叙，次诸宫女，其少才知而朴实者爲奚主以力服役，宫中大约如庶人在官者，则臣民妇女之贤能者得以効用于后之左右，而后宫之礼，灋得以爲式于臣庶之家，所以上下交而爲内治之灋于天下也，或疑卿大夫士庶人之妻，至于王之北宫，于王得无妨乎？曰：后，夫人进御皆至，王之六寝，九嫔，云各帅其属以时御叙于王所是也，故诗称肃肃宵征，夙夜在公，王之不至后宫，犹后之不至，王朝也，然则外命妇等至后之六宫，又何嫌耶？
女宫女奚女奴辨
按天官有酒浆，笾，醢醯盐地官有舂饎，稾防人之女工，主给中馈奉齍盛，防衣裳，皆门内细密之事，祝史主賛后夫人礼事，守祧主，聚祖考之精神，皆非士人所得与，故设官并贯之以女，若女酒，女浆之类，皆择民间女子之贤，而善于其事者以供职，其次者爲奚少才知之，称亦用之，以供役然，必使有什伯，大约如庶人在官者，故内宰云：分其人民，以居之也。其与王之女御异者，观寺人称掌王之内人，及女宫之戒令，内人指女御，故系之于王，女宫即女奚之众，故不系之于王，必领之，以奄者以后夫人致礼，使通内外之令爲宜也，旧说以女及奚爲女奴非也，夫妇人犯罪，婬僻常居七八，虽士师听之，必于胜国之社，闾阎百姓，尚不使之闻，岂可使入于禁中，杂于女宫，近于嫔妇哉？秋官司厉明言女子入于舂稾，禁暴氏云：奚聚而出入者，则司牧之，是奚之与奴，名自不同，止于舂稾，则其他职事，未尝得与安得执礼事而爲宫卿世妇女御，祝史等之役，终于此而永不得配合人道，苟若奚之，得有出入，而司暴氏司牧之，则不得爲幽闭矣，况舂事烦劳，故使执其役，而以奚五人爲之，指挥统治，若饎事之精洁，非彼所得与，故设有奚四十人也，若必以奚爲女奴，则岂以舂事之烦，而五人能尽之饎，事较简而反，有四十人之多乎？且以王及后之至尊，祭祀宾客之至，洁敬而其熟食乃造于不良，汚秽之手，必无是理，殆未之思耳。
<经部,礼类,周礼之属,周礼传__周礼图说,卷上>
明堂图说
明堂，居者杂见于经传，而其制则未有全文，先儒纷纷之说，以其不通融会，悟而妄增，臆见古义，益晦，愚尝悉参攷，经传所载虚以求之，则无不可通，而亦无不可行也。周礼，宫人掌王六寝之修，谓大寝一小寝，五合而爲六礼记玉藻君日，出视朝退，适路寝听政，使人视大夫，大夫退，然后适小寝，故路寝者，天子之常居，即大寝也，礼记月令，春居青阳，夏居明堂，季夏居大室，秋居总章，冬居堂，以爲天子之常居，故知周礼六寝，当有此等之名也，周礼攷工记曰：周人明堂五室，谓之五室者，即五小寝也，是故宫人但言六寝，观于月令，而后得其爲青阳，总章等名玉藻，但言路寝，观于攷工记，明堂五室，即知其爲明堂月令但言青阳，总章等名，然着其爲天子四时之居，则知其爲路寝之五小寝，故路寝明堂，实一居而二名无疑也。礼记明堂位曰：昔者周公朝诸侯于明堂之位，天子负斧扆南向而立，亦天子受朝之常位也，然其所设夷蛮，戎狄之位，则有四门，与路寝之门不同，何也？盖此乃天子防诸侯于郊外，与不廵守，而殷见诸侯于东都之位也；故曰：王者布政之宫，非若王宫之有后宫，故四方之门，与宸居不同也，孝经曰：宗祀文王于明堂，以配上帝，既以爲居，而又以爲庙不几于神人杂輮，且祀天地必于郊，以逹天地四方之气，唯胜国之社屋之，不受天阳未有祭天神，而于室中者，无乃非圣人之言乎？古之祭者，有王有尸，故四圭有邸者，所以祀天帝于坛者也，若迎尸，则不可在坛，故于明堂行之，岂祀天而可于屋乎？然则郊而祀天，其迎尸，亦必于明堂，今于祀后稷，称郊于祀，文王称明堂者，特互文耳，盖四郊之地，皆有明堂，而布政之明堂，必附于四郊，一以受诸侯之朝，一以爲迎尸之祭，国中制备，故庙朝异处国，外制畧故庙朝同所，岂专爲祀帝于此而设，如或者所谓飞楼绮阁，上圆下方等附防不经之制哉？至于孟子所称明堂，何爲者也此廵守于天下，听政之所，其所营如宸居之路寝，故方岳之下，必有明堂不止于齐也，时値四仲在国，则举祀五帝之礼，在于四方，各随所在而柴于上帝，其殷国则郊于东都，其在四方之柴也，亦必以文王配，召诰用牲于郊，牛二是也。然则四方祀五帝之祭，亦必迎尸于明堂矣。攷工记复曰：内有九室，九嫔居之，是后宫六寝，亦如明堂之制矣，大抵明堂者，不过周人居室之常，其在王宫则爲路寝在后宫则爲内寝皆谓之寝，以寝息得名，其在郊外，则以路寝爲布政之宫，其在四方，则以路寝爲行宫，皆谓之明堂，以向明而治，得名，自汉迄今，儒生议，明堂者众矣，唯顔师古云防其指归，实布政之宫，又云：固是王者之常居，最爲得礼之旨，但云既在臯库之内，亦何复于郊野，此则见其一不见其二者也，夫明堂之名，既无可疑，但其制则有可言者，郑氏谓中央爲大室，四面爲九室，通融爲十二而易其名，深有可议，盖以孟季之月而居于一隅，既已偏侧不正，以一室而易爲二名，又何牵合不伦，且堂室，幽明异制，今每月居一室，若以爲堂而施阶楹，则不便于平居以爲室而有户牖，则不可以听政，况王者向明而治，三季不得，向明而冬之，向北犹非人之所堪，此诚不典，吴氏据六寝之说，以谓王大寝，一在前，听政小寝五，在后宴息其五寝，则一居中，而四居四角，颇爲有理，但所谓明堂者，以其在前，故曰：明堂者，以其向北故曰东属，春生曰：青西属秋收曰：总今若偏于一隅，而又皆取南向，殊失命名之义，且五寝，一向亦非平居之所宜，以愚观之，二说皆有所当，但各有所不通耳。郑氏谓四方之向者，盖自古相传之说，必有所本，但失大寝，小寝之制，以大寝一庙，析而爲十二月之居，则非吴氏以爲五寝者，出于经文是矣。而总爲一向则非愚，因各取夫二说之胜，考之诸经而不缪，合之人情而宜者，定之如右，周礼云掌王之六寝，之修大寝，一每朝听政之所在，于五寝之前，五小寝者，乃四时便居附于大寝之后，故总谓之明堂也，其规制青阳，明堂则宜清明洞达总章，堂则宜温暖奥密，其用器在青阳，明堂者，则疎达高粗在总章，堂者则亷深闳奄其车旗，服食居青阳，则以苍居明堂，则以赤居总章，则以白居堂，则以黑居大室，则以黄随其时而居之，则利用安身，无所不宜，而凡月令所载，可以推之，而无不通矣。盖王者之车旗，服食器用，其奉祭祀，临百官皆有降杀等级，故不可拘以四时，此则平日顺因其时固并行而不悖也，其向则青阳，向东明堂向南，总章向西，堂向北，必取向于四方者以受四时之方气也，若其堂室房户之制，则皆前后左右，四面有堂，其詹阿则爲四垂，盖人之情性，贵有所适，故或劳形，作事则居于堂，或韬光潜神，则居于室，而其堂必四面爲四方之向者，四方风气之至有正有邪，四时皆然，清明和畅，则宜就之，乖戾昏塞，则当违之，如夏月多南风，固当向之，然亦有北风，或东西者，则就南堂反，非所宜，冬月多北风，固当违之，然亦有南风则就北堂反爲所宜，又如夏月人情，多欲就清凉，而亦有欲闭密之时，冬月人情，多欲就温暖，而亦有欲宣畅之时，不可以一例拘也，故五寝必皆如此之制，然后幽明温凉，靡不得其所以五室，合而观之，则略如郑氏之图，但不分听政，私居之所，故误以五小寝，合于一大寝耳，夫如右之制，则一寝可以四时居之，而必爲五者，盖宸居与诸侯而下不同，必四时有常居，器物有定在，各得夫灋象之自然，无事移易而备物，所以爲帝王之居也，又尝观攷工记明堂之度，东西之广，不过九筵，南北之深，不过七筵室之广，二筵堂之崇，一筵便而无空，居华而无费财，非有宏丽，难兴之工，故四郊四方，随在营建，而不病于民也，自秦人，竭四海之力，以爲土木之工，汉室因之，不能顿削后世，遂习以爲常务于侈，目壮观，且杂以夷狄穹庐之制，皆爲一直洞达，而无幽明，灋象居之，不宜复营，离宫别舘，以安其身，正室反虚而无用，此何理哉？间有好礼之君，欲复古制，奈典籍散逸，既无可据，世儒各持臆说，诡异怪诞，愈不可凭，孰知先王之制平易安利若此？且因望秩于山川，而封禅之议起，不知望秩，即祀帝于方岳之余，因视学于泽宫，而辟廱之说兴，不知学宫，亦因明堂而杀其制，凡诸礼文，皆以常爲怪以易爲难，使人厌闻骇，覩师心自用者，遂欲一扫古礼而苟简，是趋先王之道不行于后世者，亦诸礼家之过欤！
魏相明堂月令奏
臣相幸得备员，奉职不修，不能宣广教化隂阳未和灾害未息，咎在臣等，臣闻：易曰：天地以顺动，故日月不过，四时不忒，圣王以顺动，故刑罚清而民服，天地变化，必繇隂阳隂阳之分以日爲纪日冬，夏至则八风之序立，万物之性成，各有常职，不得相干，东方之神太昊，乘震执规司春，南方之神，炎帝乘离，执衡司夏，西方之神，少昊乘兊执矩司秋，北方之神，颛顼乘坎，执权司冬，中央之神，黄帝乘坤艮，执绳司下土，兹五帝所司，各有时也，东方之卦不可以治西方，南方之卦不可以治北方，春兴兑，治则饥，秋兴震治则华，冬兴离治则泄，夏兴坎治则雹，明王谨于尊天，愼于养人，故立羲和之官以乘四时，节授民事，君动静以道，奉顺隂阳则日月光明，风雨时节，寒暑调和，三者得叙，则灾害不生，民不夭疾，衣食有余，若是则君尊民说，上下亡怨，礼让可兴，风雨不时，则伤农桑，农桑伤则民饥寒，饥寒在身，则亡亷耻冦贼奸宄所繇生也，臣愚以爲隂阳者羣生之命，自古贤圣未有不繇者也，天子之义，必纯取灋天地而观于先圣，高皇帝所书，天子所服，第八曰大谒者，臣章受诏长乐宫，曰：令羣臣议，天子所服，以安治天下，相国臣何？御史大夫臣昌谨与将军臣陵，太子太傅，臣通等议，春夏秋冬，天子所服，当灋天地之数，中得人和，故自天子王侯有土之君，下及兆民，能灋天地，顺四时，以治国家，身亡祸殃，年寿永究，是奉宗庙，安天下之大礼也，臣请灋之，中谒者赵尧举春，李舜举夏儿汤举秋，贡禹举冬，四人各职一时，大谒者襄章奏，制曰：可，孝文皇时，以二月施恩惠于天下，赐孝弟力田及罢军卒，祠死事者，颇非时节，御史大夫鼂错时爲太子家令，奏言其状，臣相伏念陛下恩泽甚厚，然而灾气未息，窃恐诏令有未合当时者也。愿陛下选明经通知隂阳者四人各主一时，时至明言所职，以和隂阳天下幸甚。
范文正公明堂赋要语
三代以还，智者闷闷，诸儒靡恊，议者喋喋而皆胶，其增损忘礼乐之大本，泥于广狭，废皇王之大业，使朝廷茫然，有逾逺之叹惘然，有中辍之议，殊不知五帝非沿乐而兴，三王岂袭礼而治爲明堂之道，不必尚其奥，行明堂之义，不必尽其制，适道者与权忘象者，得意大乐，同天地之和，岂匏竹而已矣，大礼同天地之节，岂豆笾之云尔，自汉魏之下，暨隋，唐之际，堂或三五之上，道非三五之世，盖不取其厚而取其薄，不得其大而得其细，享配之文，或然未分，政敎之烈，斯焉弗闻，是则帝道不施，胡取乎总期，皇德不隆，胡取乎合宫，故夫明堂之设也，天子居之日，敬日思思之，何也？万微存乎消息敬之，何也？兆灵系之安危，繇是惟克念，以作圣思尧，舜之齐名，惧巍巍之弗逮廼孜孜于鸡鸣，唯至平之休代思，阜财于吾民，惧四维之有艰尚，疮痍而百辛，故圣人之实，俭弗下，剥而上侈，思寡费而薄索民，庶几于格耻，惟下武之大宁，亦省躳于干戈，取诸豫于四方，慨风云以长歌惟知人，其古难思，济济乎贤者，盖举一于臯陶廼连茹于天下，惟好生之至德，思与物而爲春惧幽陋之靡及，常咨命于仁人，惟及人之一德，始若晦而弥彰，故三五之君子腾茂实而无疆，惟皇极之大范，思天下而与平惧万物之或差，持我心于诚衡，然后见天下齐于无体，和于无声，厐眉而寿，吾何仁之有？含哺而嬉，吾何力之爲？但渊渊緜緜无反无偏浸，淳泽以咸若乐鸿化于自然，此明堂之道也，盖无德而称焉，臣请攷列辟之明术，塞处士之横议，约其制，复其位，俭不爲其陋，奢不爲其肆，斟酌乎三王，拟议乎简易，展宗祀之礼，正朝会之义，广明堂之妙道，极真人之能事。
明堂赋 ， ， ， ， ， ， ， ， ， ， ，宋庐陵罗椅，大哉！明堂乎造作经，圣人之手，典章系历代之传宫室，壮京师之势纪载，备经史之编，赋详于范文正诗，昉于班孟坚拾古人咳唾，岂不能于敷宣，然而众甫各喙，窃有疑焉，宗祀文王孝经已载朝会，诸侯记礼，已具左个，右个月令以爲天子之居，五室九阶，周礼以爲宗庙之数，至于大戴，乃混辟雍而爲一暨乎蔡邕，则合大庙而同处，射飨养老，敎学选士皆在其中，靡所不聚，宜乎袁准之讥，以是爲未可据也。人鬼混黩，死生错杂，囚俘截耳疮痍，流血此爲何理？无乃谬说，况茅茨采椽，至质之物，车乘玉辂，旗建日月，无乃非类，文质无别，若夫桥门聚观，岂冠带之能容，大射爰举，岂三侯之能设，诚足以破诸家之说，而流千载之惑也，且夫自古王者其门有九应门，以前雉门以后，明堂在焉，四户八牖，又名中朝，爵禄所，诏何羣，公不是之取而徒议论之纷纠，噫，是未可以口舌辨也，必当证之，于古天子庙及路寝，皆如明堂制，独非明堂之注乎？盖古之宫室，必南向而治，故凡曰明堂者，皆其治事之所，宗庙之明堂，所以享祀，而路寝之明堂，所以居处辟雍之明堂，则所以诵享射，与夫馈酳选举，故皆可以言明堂，而非拘拘，然一语也，吾尝以朱子月令之图与攷工记而叅详，灿然可证，岂云荒唐？夫所谓象木，即月令之靑阳而象金者，即月令之总章，堂者，即其象水则象火者，独非明堂乎？古者制度，多取于井，岂惟都邑，与土疆，王后宫室，盖莫不然，故凡言明堂者，取其向之南，而位之离乎下，此则固无东西南北之室矣，又何必明堂而表章哉？若乃度筵度几曰脩，曰：广可随当代之制，岂必嘐然曰必古之是仿，方今书文混一，治象明两，三年大比，而兴贤万邦，効职而来享，临雍拜老，郊庙格飨，卤簿之仪，既设封禅之仪，将讲愚敢献明堂之一赋，而振千载之遗响。
<经部,礼类,周礼之属,周礼传__周礼图说,卷上>
宰夫叙羣吏之治，以待賔客之，令诸臣之复，万民之逆，内史掌八柄之灋，以诏王治，凡命诸侯及孤，卿、大夫则防命之掌书，王命遂贰之 ，掌叙事之灋，受纳访，以诏王听治。
外史掌书外令
太仆掌出入王之大命 掌诸侯之复逆 掌路鼓之政以待逹穷者与遽令
小臣掌王之小命掌三公及孤卿之复逆
御仆掌羣吏之逆及庶民之复
古今纳言说
命令者王所以操御天下之大柄也，一有所移，则德意不得施，威福自下出，复逆者王所以通达天下之大机也，一有所塞，则过失不得闻，下情无由达，皆乱亡之所由生也，稽之虞书，命龙曰：汝作纳言，夙夜出纳朕命，唯允，此主传命令于外，弗当，则纳之也，又曰：工以纳言，时而飏之，格则承之庸之，否则威之，此主达复逆于上，善则纳之也，唐虞事简，二者总爲一官而名之曰纳言，初命龙而后典于工，故各举一事言之耳，尝合周制而论之，凡王有命令，大宰诏之，然后命内外史书之，内史覆审以灋，因而献可替否，龙作纳言，夙夜出纳朕命，唯允后世，中书不肯草制是也。内外史草制毕下，太仆小臣传达于外，善则行之，审有弗当得驳正，故曰出入王之大命，若后世封还诏书，是也。凡臣下之有复逆者，太仆主诸侯小臣主三公，孤卿御仆，主羣吏，庶民在外，分接爲之传达其善，其恶得以司马之灋正之矣，宰夫以叙进，其治则又得以治朝之灋纠之矣，内史掌叙事之灋，受纳访，又得以大史之典，攷之矣，大事内史，引以白王，与之答问，使得献言自尽，宰从而賛之小治则，宰夫白于宰，宰自听之，而御史賛之虞书所谓工以纳言，时而飏之也，盖周人制备，故在于王所，与夫亲民，而在外者，既有所分，而命有内外，大小臣下有尊卑，又各有所属，故与有虞小异者，以此愚因是而有以知周制之善矣，盖大宰主賛王治矣，然可以诏王而不敢专也，内史主代王言矣，然可以书而不得行也，必夏官之太仆，小臣而后得，以传达之掌之者，非一官王之命令宁有下移之患哉？秋官朝士，掌达竆民矣，大仆小臣，御仆掌诸侯诸臣吏民之复逆矣，而又有宰夫掌叙羣吏之治以待之，内史掌叙事之灋，以受之，纳之者非一人，臣下之复逆，岂有壅蔽之患哉？闻之师曰夷攷，历代纳言之职，秦汉散爲尚书魏晋爲中书门下，以侵夺宰相之权者也，由人主疏远，辅臣退与左右亲信议政，号曰内相，故有天子私人，其始亦内史之职，而其后遂建爲三省宰相之官名实俱紊矣。尝参诸古今而断曰：王疑宰，则内史重疑，内史则宦官重自古，宦官祸，天下皆先窃宰夫之权，得居中承受章奏，而后倾宰相之权，又窃内史之柄，典国枢机，以至废置，天子在其掌握，可不谨哉？夫人主亲览章奏，则劳宰相，专决则僭，谓宜立爲大公至正之灋，凡有章奏，宰夫防详各尽所见，呈白小宰以及大宰，然后进呈于天子，谋谟既定，命内史宣行之，则天下之治，出于一体统正，而朝廷尊矣。
又按太仆正，治朝之位而退，又正燕朝之位，是内外之治，常相通也，内宰掌王内之政令，而属之大宰，是宫中府中实合于一体也，故宰夫掌朝灋以贰小宰，小宰掌宫刑，以贰大宰，凡复逆，太仆传于宰夫，小宰以达于大宰，凡命令大宰平章下于诸史，而宣之于太仆，此周官之治，所以出于一而不移，于多门也。
王防同宫舍图
掌舍掌王之防同
之舍设梐枑再重
设车宫辕门爲坛
壝宫棘门爲帷宫
设旌门无宫则共
人门盖出命则有
帷宫帷宫之基爲
坛坛之下有壝宫
壝宫之外爲车宫
又其外爲梐枑至
尊所在重重拥护
虑出万全如此
观礼方明图
觐礼云方明者木也方四尺
设六色东方青南方赤西方
白北方黒上下黄设六玉
上圭下璧东方圭南方璋西
方琥北方璜
愚按圭璧二字误盖上璧下
琮
<经部,礼类,周礼之属,周礼传__周礼图说,卷上>
郊社义
郊
郊特牲兆于南郊，就阳位也，又曰：王宫，祭日也，夜明，祭月也，幽宗，祭星也，雩宗，祭水旱也， 大司乐，冬日至，于地上之圜丘奏之，则天神皆降，可得而礼矣。
冬至一阳生，而郊此祭天之正祭也，以其在郊外，南方之圜丘，故名之爲郊，四面当设天神，盖日东，月西风师，东雨师，西星则或南或北也，自冬至祭天后，每日以次而祀天神，或使诸臣命秩同者摄之，同丘同乐，故曰：天神皆降，非谓百神，从祀也，古者大祭祀必七日戒，三日斋，苟祭日月，四望等神，而皆如此日，亦不足矣。唯于祭天后行之，或于是日而摄祭，既得精意于大祀，又得精意于次祀，而亦不失其爲致斋也。
祀五帝
小宗伯，兆五帝于四郊，司服祀五帝，亦如之，大宰祀五帝，则掌百官之誓戒，前期十日，帅执事而卜日，大司徒祀五帝奉牛牲，大小司冦。禋祀五帝。
或疑天一而已，不应有五，此后世簒入之文，是不然，周礼全经文误者寡，虽或簒入，不应数处皆然，盖天体虽一，而气之流行，截然不同，易曰：帝出乎震，齐乎巽，月令曰：盛德在木之类是矣。故王者因其气之至而祀之也，夫天无心也，一阳之生天心，于是而见，故冬至以祭天帝，无形也五气之易，帝之主宰，于是而见，故于四孟，季夏以祭五帝，然祭虽有五，但因其方气之不同，而其礼物亦异，非天实有五也。至其所配则以五人帝，而其从祀，又以五人神者，盖上古圣人继天而王，其性虽无不全，其厯数受命，必各得其气之盛，若太皥以木德王，周人以火之类，又古者神明之臣，皆能燮调，元和司天司地各有攸职，世执其功，如重爲勾芒，黎爲祝融，该爲蓐收，脩及熈爲冥，其功不可掩，故必配以五人帝而从以五人神也，或又云：祭不欲数，上帝一岁五祭，无乃烦而不敬乎？盖元后者，天之元子，故事天之礼，一视其祖考，是故冬至之郊，视于禘，五帝之祀，视于时祭，其余水旱之祈禅革，大故大烖大师之类，告祷祠，皆与祖庙并举，一如子孙之事，其先王后人，唯失其爲上天元子之意，故若防远而不相属，甚有五年，一郊者，故观此反爲数耳，即如我太祖每日夙兴，必拜天地祖宗而后听治，皆出于此心仁孝诚敬之至，亦可以谓之烦耶？
迎气
月令先立春三日，天子乃斋，立春之日，迎春于东郊，迎夏于南郊，迎秋于西郊，迎冬于北郊，皆如迎春，礼致日。
尧典寅賔出日，寅饯纳日，敬致 春分朝日，秋分夕月迎气于四立，将乘天时以对时育物也，致日夕月于分，至所谓历日月而迎送之也。
大祈大雩大享
月令孟春，天子以元日祈谷于上帝元辰，天子亲载耒耜，周颂臣工，明昭上帝，迄用康年 月，令仲夏大雩，帝用盛乐，大雅云汉篇不殄禋祀，自郊徂宫， 月令季秋大享帝，小雅来方禋祀，以其骍黑 ，月令，孟冬乃祈来年于天宗。
按：此必非每岁有此四祭，盖大雩于夏者，因水旱而举祷而获应，由是秋有报而冬春，有祈耳，唯耕籍之礼，则每岁皆当举行也，又按元日即正旦，书所谓月正元日也，元辰，盖正月上辰日取农事，作于辰之意，旧以元日爲上辛日，元辰爲辰后亥日未详。
类
虞书肆类于上帝 汤诰敢用牡敢昭告于上天神后 大雅是类是祃 武成底商之罪告于皇天庚戌柴望大告武成 召诰用牲于郊 周礼大宗伯国有大故则旅上帝小宗伯大烖及执事祷祠于上下神祗大祝大师类于上帝
其礼类于郊，故曰类唐，虞之禅，夏商之革，受天明命，而始有天下也，营洛邑者，宅中图大，以永保天命也，王疾病，天之元子，与天休戚，相关也，大师者奉天命以讨有罪也，皆天下莫大之事，国家非常之典，唯天子得以行之，疾病则摄于大宗伯。
柴
虞书岁二月，东廵守，至于岱宗，柴五月，南廵守，八月，西廵守十有一月朔廵守，皆如岱礼，孟子曰：夫明堂者，王者之堂也，孝经曰：宗祀文王于明堂，以配上帝。
天子廵守于四方，当有听政之地，如王国之路寝，故方岳之下，必有明堂，时値四仲当举祀五帝之礼，故柴于上帝，而以文王配曰：祀于明堂者，迎尸祀于其中也，配以文王者，周家王迹之兴，始于后稷，故冬至祭天，而以稷配，王政之行，成于文王，故廵守柴上帝，而以文王配也，自王者之迹熄，柴礼不举，典籍不存，诸侯各随其方而僣祭，张皇其事，后世遂爲莫大之事，而封禅之议起，不知天子每岁在国，必有五帝之祀，廵守而不得行于王都，故就方岳，行之耳，然则每岁祀五帝，亦当以文王配矣。
大社
祭灋王爲羣姓立社曰大社， 大司乐，夏日至，于泽中之方丘奏之，若乐八变，则地示皆降，可得而礼矣。又曰：以夏日至致地，示物鬽【，鬽明蔽反】。
经传言地，则不言社，言社则不言地，盖社即地也，大社总大地之示也，王者之治薄，海内外爲天下百姓而立社，故曰羣姓，以夏至一隂生而祭之，此祭地之正祭也，其位不可拘，但择泽中之方丘，可以祭者，而用之耳，然则圆丘亦必南方之丘而损益之矣，有社必有稷，以土爰稼穑也，祭社以勾龙配，以有功于土也。祭，稷以后弃配，以有功于稼穑也，方丘之中，列社稷坛壝，四面当列五岳，四海，四渎山川丘陵，各以其方东岱，西华，南衡北恒之类，自夏至祭地，后每日以次而祭地示，或即于是日而诸臣摄之，同丘同乐，故曰地示，皆可得而礼也。
四时社祭
春祈谷于方社田祖，夏禜水旱，冬，大蜡 ，大司马春火弊，献禽以祭社，秋罗弊，致禽以祀祊， 诗以社以祊，以御田祖，以祈甘雨。
四时之祭，春有祈秋有报，冬则大蜡，皆岁之常事，唯夏之禜，当因水旱而举，非有水旱，恐亦弗举，大司马之搜苗狝狩，本以敎阅其民，遂获禽兽，以爲干豆而用爲社祭也。
大封先告后土
割其方之土，俾立社于其国，以爲主自一统，而分天下，一家之意也。
王社
祭灋王自立，社曰王社， 小宗伯，凡天地之大，烖类社稷则爲位大祝，国有大故，天烖弥祀社稷，祷祠大师，宜于社及军归献于社，大防同宜于社，反行舍奠 ，小祝有冦戎之事，祀于社。
地一而已，社有不同，何也？攷于司马灋将用师，既祷于后土，又曰：社者后土，则大社土，则王社也，盖大社者四海之所共必于泽，以受隂阳之精通山泽之气，故夏至报本之祭，爲天下而祭也，四时祈报之祭，爲水旱也，必于是行之王社者，专指王国之地，天子之所亲治者也，故自立社，以示世守，所谓左宗庙，右社稷也，故国有大故，天烖与宗社相关，必祷祠于此，王身宗社所依，故大师大会同，必宜于社，反行舍奠，凡此皆言地而不及天，尊天亲地之义，又大社在郊外，泽中王出，有时王社，近在王宫，可与宗庙数，数以行礼，然则国社侯社之意可知矣。
军社
大司马小宗伯，大师帅，有司立军社 ，大祝，大师设军社。
甘誓不用命戮于社
此与迁庙主行同义示有所专也
亳社
商家旧社也，周代商而立新社，不忍废之，且以示戒也。
<经部,礼类,周礼之属,周礼传__周礼图说,卷上>
<经部,礼类,周礼之属,周礼传__周礼图说,卷上>
小宗伯，辨庙祧之昭穆庙，高祖而下也祧五世而上也，司士及赐爵呼昭穆，而进之 ，文王世子，其登馂受爵，则以上嗣。
如呼王身之穆，则自同父兄弟至五世已上之从兄弟，以及于文，武，相传之兄弟皆进之，呼祢之昭，则自同祖之伯，叔父至五世祖已上之从父以及于文，武，相传之从父皆进之，然唯嫡子得与故云上嗣也。
人掌公墓之地，辨其兆域，而爲之图先王之葬居中，以昭穆爲左右，凡诸侯居左右以前，卿大夫士居后，各以其族，凡死于兵者，不入兆域，凡有功者居前。
凡昭穆，皆依庙位，如文之昭，则葬于昭；始，武之穆，则葬于穆，始所生子孙，各就其所出之先王附葬，久而如是，嗣王崩别卜地而葬，子孙祔葬亦如之，所谓各以其族也。
有功者居前，谓在众人之列，稍居其前，非谓当先王之前。
墓大夫掌凡邦墓之地域爲之图，令国民族葬而掌其禁令，正其位，掌其度数，使皆有私地域。
昭穆以次而葬永久，如是地尽别爲墓，贵者亦别，授墓地长殇，未娶中殇，已娶并居成人之位。
无子妾有子婢既嫁而出归之女竝居殇位
周礼图说卷上
<经部,礼类,周礼之属,周礼传__周礼图说>
钦定四库全书
周礼图説卷下
明 王应电 撰
井邑丘甸 通成终同 同封畿 侯封实封食禄攷比闾族防州乡   伍两卒旅师军【已上图并见六卷上治地事宜】字学六义贯珠图  乐舞图 乐器图
司市次叙陈肆 八节 九赋九职相胥载师闾师【相胥】班禄图 班禄説   班禄定式
十二章服     射礼鹄正图【三】
周大学辟廱图 大学説【二】乡饮酒图 乡饮酒义
九仪命图     司服 内司服
冕旒命数     冕旒延纽纮紞
章甫图説    弁图 缁撮图
端衰前后式【二】   深衣式
端端衰深衣説  裼袭攷
瑞玉图      瑞玉説
九命旗总图    九旗图 九旗説
车制【二】       营军垒舍
逐禽左       合弓 八矢
校人【二】 马政    秦汉内外朝
汉两府      汉南北军
<经部,礼类,周礼之属,周礼传__周礼图说,卷下>
旧有是图，但解有未当，本之经文，参之注疏，稍为订正如左。
颂磬磬之大者
大射礼阼阶东，笙磬西面，其南笙钟，其南鏄西阶之西，颂磬东面，其南钟，其南鏄，皆南陈。
书于予击石，拊石重曰击轻曰，拊磬有大小，故击有轻重。
书鸣球即特磬玉为之故字从玉
笙磬磬之小者即仪礼编磬
小胥云：凡县钟磬半为堵，全为肆，注云：钟磬编县之，二八十六枚，在一簨簴，谓之堵，钟一堵，磬一堵，谓之四直者，曰簴横者，曰：簨，簨上板曰：业业上树羽，两端为龙首，颔下衔璧，垂旄牛尾为饰。
按编钟编磬必十二枚以应十二律十六枚未详
镛大钟也书笙镛以间诗贲鼓维镛
国语细均有钟无镈，尚大也，大均有鏄，无钟尚细也，镈小钟也，周礼谓之编钟，其法如编磬毎，字一击，镈钟十二，依次陈之，以应十二律。
书传云君出奏黄钟，右五钟皆应，入奏应钟，左五钟皆应。
<经部,礼类,周礼之属,周礼传__周礼图说,卷下>
箫疏云长尺四寸颂箫二尺二寸形象鸟翼
广雅云大者二十四管小者十六管
古文作画有长短象鸟两翼一作象有吹处
<经部,礼类,周礼之属,周礼传__周礼图说,卷下>
<经部,礼类,周礼之属,周礼传__周礼图说,卷下>
竽制如笙长四尺二寸二十六簧宫管在中
鼓常时所击但有大小不同
仪礼大射建鼓，在阼阶西南，应鼙在其东，建鼓在西阶之西，朔鼙在其北，建鼓即路鼓王之鼓也。
大师下管合奏鼓，小鼓也，小鼓为大鼓，先引，故名小师，下管击应鼓，应即也二字，用无异义，声相同，故互用之鼗，即别名，古文鼗，字作甲，字旁申，即甲之误，朔鼙未详。
书搏拊，琴，瑟，周礼大师登歌令奏击拊，郑氏曰：形如鼓，以韦为之，着之以糠，即今节乐器中，施柱两端，施革而击之者，盖用同而制稍异耳。
烧土为之大如鹅卵鋭上平底六孔
埙箎其窍尽合为黄钟尽开为应钟相应和也
状如方斗，以木为之，中有椎撞其底，及左右击以起乐。
状如伏虎，背刻二十七龃龉，别以木长尺，栎之以止乐书，戞击鸣球，注云：即柷敔，与球琴瑟，用于堂上。
按木非止柷敔，凡丝革无辅，则不成器，故所辅以取声者，莫非木也，竹亦有用木者。
<经部,礼类,周礼之属,周礼传__周礼图说,卷下>
已上三节，皆铸金为之，以英簜辅之者，英玉也。簜，大竹也，或以玉，或以竹而载节，其上使则分其半，反则合之，天子之使，有公侯卿大夫士不同，尊者以玉，卑者以竹并天子所专也。
已上三节，皆刻文字而中分之守邦国，拟于诸侯，故以玉守都鄙在内而屈，故以角二者，亦天子所专也，符节外内，送令出入所持，用竹而已门闗所为也。
析羽而着于竹行，则持之以为表，乡遂官府所为也。
以玉为章，刻以文字，以朱印之货贿，多出入则以为騐司市所为也。
<经部,礼类,周礼之属,周礼传__周礼图说,卷下>
班禄説
按司禄虽缺，然以孟子春秋考之，则炳如也，孟子曰：大国地方百里，君十卿禄，卿禄四大夫，次国地方七十里，君十卿禄，卿禄三大夫，小国地方五十里，君十卿禄，卿禄二大夫，自大夫而下，则三等之国，皆大夫倍上士，上士倍中士，中士倍下士，下士与庶人在官者同禄，禄足以代其耕，而耕者之所获，则有食九人，至五人之五等，庶人在官者，其禄以是为差，夫国君有实封之地，大司徒，其食者半三之一，四之一是也，有所食之禄，君十卿禄而下是也；自卿而上，大臣与君同休戚，故三等之国，随其大小，下于君十倍，自大夫而下少则无以为食，故三等之国，命虽不同，而禄无隆杀，自下士而下，则取足以代耕，而以耕者之所入为差，畿外君臣之禄，不过如此，至于畿内臣庶之禄，孟子所述，卿大夫元士之禄，与诸经不合，攷之春秋，三公之爵称公，则当同大国君之禄，卿之爵称伯，则当同次国君之禄，中大夫之爵称子，则当同子男之禄，下大夫称子，则其爵视附庸之君，与大国之孤而禄之所入，亦当视附庸之君，盖半于小国之君也，观秋官掌客，诸侯待王臣之礼，三公视上公卿，视侯伯，大夫视子男，亦与春秋合当以之为正可也，其元士以下，亦依命数，而班以禄，则元士视列国之卿，中士视其大夫下士，视其上士，盖爵尊于侯国之士，则禄亦当加厚，掌客士，眡诸侯之卿，礼亦其证也。又公卿大夫士庶之禄，皆给自公田，官吏有更易，而田赋无增减，田为母，而官吏为子，苟给之以田，永为常业，亦已足矣，必入于司禄，而后给之者，盖岁有丰凶，功有上下，故必收于官而给之，所谓家削之赋，以待匪颁，且以示君上，养贤之意也，其公卿大夫各有采地，而其所以治，夫采地者又各有官盖治，王朝官府之事，则食在朝家削之，匪颁治甸，稍县都之地，则又当食采地之常禄，如宋朝之兼官，则有兼禄亦优厚，君子之道，而其所统乡遂都鄙之吏，则各食于其地，入，则所谓禄位，以驭其士。大约一视其爵，以为禄也，然则司禄所掌，亦不过此，而周室班禄之制，庶几无不可得闻者乎？
颁禄定灋
侯国。大夫士 庶人在官者之禄， 槀人职曰：试其弓弩以下，上其食，孟子曰：耕者之所获，上农夫食九人，上次食八人，中食七人，中次食六人，下食五人，庶人在官者，其禄以是为差，若如周礼之灋，则上其食者如上地，家七人，下其食者如下地，家五人，平等如中地，家五人矣， 合用田百亩，可供九人至五人。
下士之禄 孟子曰下士与庶人在官者同禄 合用田百亩可食九人当一井公田之入
中士之禄 孟子曰中士倍下士 合用田二百亩可食十六人当二井公田之入
上士之禄 孟子曰上士倍中士 合用田四百亩可食三十二人当四井公田之入
下大夫之禄 孟子曰大夫倍上士 合用田八百亩可食六十四人当八井公田之入
已上侯国，大夫士命虽不同，而禄无隆杀盖少，则无以为食也。
侯国君卿 大国卿之禄 孟子曰卿禄四大夫 田三千二百亩可食二百八十八人当三十二井公田之入
大国君之禄 孟子曰君十卿禄 田三万二千亩可食二千八百八十人当三百二十井公田之入
次国卿之禄 孟子曰卿禄三大夫 田二千四百亩可食二百一十六人当二十四井公田之入
次国君之禄 孟子曰君十卿禄 田二万四千亩可食二千一百六十人当二百四十井公田之入
小国卿之禄 孟子曰卿禄二大夫 田一千六百亩可食一百四十四人当一十六井公田之入
小国君之禄 ，孟子曰：君十卿禄， 田一万六千亩，可食一千四百四十人，当一百六十井，公田之入，已上三等，侯国。卿之禄皆下于君，十倍大臣，与君同休戚，故随其国之大小，而不同于君十倍也。
王朝公卿大夫 公之禄 掌客三公视上公春秋三公称公禄当视大国君 卿之禄 掌客卿视侯伯春秋卿称伯禄当视次国君 中大夫之禄 掌客大夫视子男春秋大夫称子禄当视小国君 下大夫之禄 春秋下大夫称字与附庸之君公之孤同禄盖视附庸之君半于子男者也
王朝士 元士三命 视列国之卿三等之国卿禄不同疑视其功而为之上下也
中士再命 视大国之大夫田一十六井
下士一命 视小国之大夫田八井
已上依命数而班禄异于侯国三等之士
<经部,礼类,周礼之属,周礼传__周礼图说,卷下>
<经部,礼类,周礼之属,周礼传__周礼图说,卷下>
<经部,礼类,周礼之属,周礼传__周礼图说,卷下>
司裘王大射，则共虎侯，熊侯，豹侯设其鹄，诸侯则共熊侯，豹侯大夫，则共麋侯，皆设其鹄，大射者，诸侯春献功，并贡士于天子，天子与之射于泽宫，择士以祭也，其灋特严，用虎熊豹，麋之皮以为侯，中栖一鹄，以为的，攷工谓，所谓张皮侯而栖鹄，则春以功也，凡侯皆布为之仪礼，白质，丹质是也，节以兽皮者，取服猛之义。
正与鹄皆中之的，但鹄一而正，有五采三采，二采之不同，诗不出正兮，专指采侯言记不失，正鹄兼皮侯，采侯言也。
射人以射灋治射仪，王以六耦射三侯，三获三容，乐以驺虞，九节五正诸侯，以四耦射二侯，二获二容，乐以貍首，七节三正，孤卿大夫以三耦射一侯，一获一容，乐以采苹，五节二正，士以三耦射一侯，一获一容，乐以采蘩，五节二正，此诸侯朝会于天子之宾，射三侯者，虎熊豹二侯者熊豹，大夫一侯，鹿豕，此与诸侯习礼，比择士之大射，其灋差寛天子之正内，朱次白，次苍，次黄外，攷工记所谓张五采之侯，则远国属也，诸侯三正损，黄大夫士二正，止朱绿。
乡射礼，凡侯，天子熊侯，白质诸侯，麋侯，赤质，大夫布侯，画以虎豹，士布侯，画以鹿豕，凡画者丹质，此天子燕王朝羣臣与息老物而射也，熊麋虎豹字误，当以司裘，天子虎诸侯，熊大夫麋为正，白质，赤质，丹质皆布也，观天子之弁带，皆朱里，则此亦当用丹质，天子虎诸侯熊豹，皆用全皮，大夫麋，士鹿豕不用，皮画物而已，此平时习射，其灋尤寛，故以兽皮为的及物，即为中攷，工记所谓张兽侯，则王以息燕，盖无正鹄，故止曰兽侯也。
造侯之度， 梓人为侯，广与崇方三分，其广而鹄居一焉，上两个与其身三下，两个半之 ，乡射礼记曰：倍中以为躬，倍躬以为左右舌下，舌半上，舌上纲与下纲出，舌寻縜寸焉。
广与崇方髙广正方也，三分其广，而鹄居一焉，谓鹄居侯三分之一，即记之，倍中以为躬也，上两个与其身三，谓身居一分两个各一分共为三分，即记倍躬以为左右舌也，下两个半之，谓半于上，两个所出之数，即记之下，舌半上舌也，大约侯制上广下狭，盖象兽之后，足敛缩前足，开张扑物之形，上纲与下纲出，舌寻縜寸焉，谓系舌之绳，出于舌八尺，傅一寸也。
愚欲明周人二学之制，故因古辟廱，图画其大略如此览者，其勿泥焉。
长乐陈氏曰：四代之学，虞则上庠下庠，夏则东序西序，殷则右学，左学周则东胶，虞庠而周又有辟廱成均，瞽宗之名，上庠东序，左学东胶，大学也，故国老于此养焉，下庠西序，右学虞庠，小学也，故庶老于此养焉，周之辟廱，即成均也，东胶即东序也，瞽宗即右学也，以乐祖在焉，则曰：瞽宗以居右，则曰右学，盖周之学，成均居中，其左东序其右，瞽宗皆大学也，虞庠在国之西，则小学也，记曰：天子视学，命有司行事，祭先师先圣焉，卒事，遂适东序，设三老，五更之席，又曰：食三老五更于大学，所以教诸侯之弟祀先贤于西学，所以教诸侯之德，夫天子视学，则成均也，命有司行事，祭先师先圣焉，即祀先贤于西学也，祀先贤于西学，则祭瞽宗也，有司卒事，适东序，设三老，五更之席，即养国老于东胶也，养国老于东胶，即食三老五更于大学也，然则殷之右学，在周谓之西学，亦谓之瞽宗，夏之东序，在周，谓之东胶，亦谓之大学，盖夏学上东而下西殷，学上右而下左，周之所存，特其上者，则右学东序，盖与成均建于一丘之上也，由是观之，则成均班学政，右乐祀乐祖东序，养三老五更，右学东序，不特存其制，而又因其所上之方，而位之也，按东序者，序乃屋名，用以习射者在东，故曰东序，东胶者，即东序之谓也，其曰瞽宗者，瞽善声乐，学者之所宗，灋在西，故亦曰右学也，学之左右，各有其义，若辟廱，成均大学，则其总名耳，诗大雅灵台篇曰：于乐辟廱，辟大也，廱，和也，主大司乐，典乐以教胄子，故以为名。一曰成均，均调也，犹黄帝钧天之钧，取成和之义也。水环于外者，即所谓泽宫也，习乐者，必专心致志而后成，故于泽中之丘，以立学宫，使无杂虑之干也，其周礼谓之大司乐即记之，大乐正指其所有事也，又谓之大司成，以其掌成均之灋也，实则一而已，陈氏总合数处，通融解之，使无不合，其説善矣成均班学政为无所据，盖天子之视学也，主于尊师乞言，或合乐，进人才，非别有学政之班，犹之视师者，主于拜将犒军，或易置师帅，非别有军政之班，其学政之一由于师，犹军政之一由于将耳，且天子之所至，自有大次，小次，若曰成均居中，以班学政，此乃后世自尊大之事，岂成周之制耶？愚因画图如右，更以文王世子所载，攷之春秋学，干戈秋冬，学羽籥，皆于东序，春诵夏，大师诏之瞽宗，秋学礼，执礼者教之，冬读书，典书者诏之，礼在瞽宗，书在上庠，凡祭祀，与养老乞言，合语之礼，皆小乐正诏之于东序，大乐正乐舞干戚，语説命乞言皆大乐正授数，大司成论説在东序，盖舞者乐之，大乞言合语，礼之大论説者通其义，而皆在于东序，则东序者，学之成者，乃居之也。诵诗歌乐之小者，执礼乐之中，而皆在于瞽宗，则瞽宗初，入大学之所居也，若读书，则未离乎小学之事，故犹在乎上庠，上庠即虞庠小学也，十四嵗未成童已下之学，年少犹未可远出。
故在国之西郊
乡饮酒义
乡饮酒之礼，失礼经之旨者二，其一宾僎介主之义不明也，其一设席之不正也，夫所谓乡饮者以养老为义也，天子养老于大学，诸侯养老于国学，是故乡大夫，养其乡之老者，于乡学也，故所谓主者，即乡大夫也，所谓宾者，乃一乡中齿徳之至尊者也，所谓介者，齿德亚于宾，所以辅宾者，古人毎事必有介，以辅其不及也，所谓僎者何也？众宾中之贵者也，仪礼曰：宾若有尊者，诸公。
大夫则旣，一人举觯，乃入席于宾东是也，所谓诸公大夫者谓天子之三公，卿大夫致政而在乡者也，苟序爵而躐居宾之位，则屈夫齿而失养老之义，序齿而降，居宾之下，则屈其爵而非贵贵之礼，故别设位于賔之东以居之，周礼党正，饮酒于序，以正齿位，三命而不齿，即此位也，主宾介僎之义旣明，而后其位可得而正矣，夫堂上之位，莫尊于南面之正中，以其有尊，故坐宾于西北，谓在北面南而稍西也，僎则席于宾之东，尊与宾并也，介则宾阶上东面，以受生气，亦尊者所居也，主则阼阶上，西面，其位为卑，自卑而尊人也，故所谓西北者谓在北而稍西，东北者在北，而稍东西南者在南而稍西，东南者在南而稍东，非宾坐西北而向巽，僎坐东北而向坤，介坐西南而向艮，主坐东南，而向干也，今人不知僎之义，如知县为主，则有以丞簿为僎者因记言，僎以辅主人而误也。其坐位则四隅相向，古未尝有此坐，向语云：席不正不坐，苟如此，尚得为正乎？观于仪礼宾升席，自西方介，主人升席自北方，降自南方，盖设必正方，故升亦正，方且记亦曰：宾必南向，介必东向，今人设四隅之，向者因记言四隅之位而误也。按礼记乡饮酒义发明切，当但亦有纯驳，班如者，不能不啓后人之惑，如云介僎象日月，复云立三宾，以象三光，是三宾复为日月矣，且大宾主于一，唯主人献众宾，则众宾之长，升拜受者三人耳，何尝有所谓三宾乎？其曰僎，以辅主人，赞乃主人之辅，僎亦宾也，何得言坐？僎于东北，以辅主人乎？夫堂上之位，以向明为尊，其次则东面以受生气为尊，宾与僎旣南面，则介自当东面，主人居南而西面，亦必然之理，何必以温和之气，配僎与主严凝之气，配介与宾而反失，僎宾介主之大义乎？古人制礼哭踊，揖让必成于三，其曰让之，三也；象月之三日而成，魄则哭踊，岂亦象月而为之耶？羞出自东房，烹狗于堂东北，皆出自主人之意，而曰祖阳气之发于东方，皆不免于傅会也。
<经部,礼类,周礼之属,周礼传__周礼图说,卷下>
春官司服凡兵事韦弁服眡朝
则皮弁服 夏官弁师王之皮
弁会五采玉璂象邸玉筓
弁以皮六方防之会其合防
处以五采玉十二饰于会
中诗所谓会弁如星又曰其
弁伊綦也象邸者以象齿置
于弁顶辏处也玉笄者贯于
弁以为固也诸侯之弁会三
采子男而下会二采
此图五斿乃子男冕
也其冠武上覆及延
纽紞瑱纮缨笄等之
制上下通用所不同
者天子缫十有二就
其余则依命数而为
之与夫玉之美恶色
之多寡以为等差也
章甫説
记玉藻朝端，夕深衣语，公西华曰：端章甫，愿为小相焉，记儒行孔子少居鲁，衣逢掖之衣，长居宋，章甫之，语所谓端即记之，端儒行逢掖之衣，即玉藻之深衣，观语以端章甫并称，则章甫者，本端之观儒行，以章甫逢掖，皆孔子所服，则章甫亦可为深衣之，叔孙通去古未远，所传之制，似为有防，所谓进贤者，今之朝即其遗制，但后有山为少异，盖山不丽于天殊。
失灋象之旨，谨参酌制之，画图如右，夫前髙广者人向明而立，日月星辰皆在前髙明广大之象，而背后敛于天枢，故卑鋭也三辟积者，灋三光之垂象也，武以着簪缨，以为固也，章之云者，尔雅山正平，曰：章甫之为言美，大之称言，是之平正，美大服而观之，自见其不谬，后世进贤卷容，纶巾等制，皆不出此，又按丧，与此无二，盖古人之用为吉，即以为凶，故曽子问：有因丧服而者，今世吉之制，旣废丧，之制犹存，但太为草略，世人遂以凶异目之，今定章甫之制如此，人将谓吉之同于凶，不知古之凶本于吉也，夫首圆象天，以覆首，故其上必以圆，若弁若缁撮，无有平上者，惟冕则平，以灋天之南，北极为天枢纽之象，又南极入地，北极出地皆三十六度，故亦象其前卑后髙且以示尊贵者，下人之意，今之巾，率皆四角，平顶地有四方，治地曰平，故足方象地，屦道如砥，屦同制，岂头圆足方上天下地之理乎？
诗都人士，台笠缁撮，太古也，止取以覆髻，故名曰撮，盖弁冕皆未有时所服也，古圣贤像多用是者，后王之制虽美，犹不忘其本耳。其形与今之道家相类者，老氏欲复太古之道，故其亦用太古之也。
<经部,礼类,周礼之属,周礼传__周礼图说,卷下>
端端衰深衣説
经有端之名，其制不见，古称端衰，谓衰之制，即端也，按仪礼丧服衣【，上曰：衣】二尺有二寸，此衣之正身，其长可以当无骨也，【腰曰：无骨】衣带下，尺谓二尺二寸之外，又长一尺，【通衣身裁之，不如今剪而复续，以为支离，】用以掩裳，天覆地之义也，袂【臂之所服也，】属幅，袂连于衣也，袪【袖口也，】尺二寸，袖口之寛数也，衽二尺有五寸，衽内外衿也，【观论语左祍，可见旧解以为下垂，非也，】通衣之，长三尺有二寸，衽减七寸者，恐碍颃也，自缀于衣处。
又渐杀，以至于掖，而系以小衣带，然后便于体，其裁灋则内外衽，交解裁之，此皆自然之势，后人所误，以为燕尾者也，适之为言主也，言其为衣之主，即领也，博四寸，出于衰，谓领之濶四寸，而长八寸也，【衰六寸，出于衰，故长八寸也，】注疏谓适为辟领者，何也？辟之为言夹也，衣之开跨肩处，已有布以补之，所谓塞于濶中，是矣，别加领焉。斯辟矣！于是坚厚，可以提挈垂于项之两旁各八寸，故又曰左适右，适其正中，反屈处自然如矩之方，故又曰曲袷如矩也，衰负古人用以前后掩心者也。盖心者神明之舍，后有肺，以为华盖，前有骨以为防，而天之五帝座，亦有华盖覆于上，勾陈防于前，故取象如此，负广出于适寸，则方一尺，衰六寸，博四寸，形稍长如心也，此皆在衣之内，因缝向外，故皆在外，谓之负者，以其任在背也，衰之为言，凡有丧者，万虑皆衰，极于无饰，而缝向外，故因以所见者为衰云，凡衰外削幅，【缝边在外，】裳，内削幅【缝，边向内】，若齐裳内衰外，夫礼，吉凶异道，不得相干，故丧服皆反，吉削幅，与下缝皆向外，则衣自反矣，仪礼先叙五服而总结之，以凡衰之制，言五服之衰皆然，不止谓斩衰也，盖衰之别，在齐斩及升数而不在于适，负衰及外削幅，先儒谓齐衰已下，无适负衰者，因求其义之误，又以为缝，向内皆不深，考乎经文也，若裳则五服，皆内削幅，下体轻故不变，幅皆三袧，所谓帷裳也，下缝惟斩向外，齐已下皆向内，不纯凶也，夫衰反端而为之，故谓之端衰，今欲为端者亦反衰为之而已，衣带下袂，袪适裳，盖无不同，惟内削幅，故前后掩心者，后之负前之端，皆在衣之内耳，夫谓之端，何也？盖衣裳皆均，齐方正而无圆，袂缝掖邪，裳等制，而所以掩心者，端然在心，故因以得名，亦取以为教云尔，若深衣之制，则取衣裳之通合为一，而其长及于踝，【足圆骨】，故因以深名，而其制则于端有损益，而无大异也，是故上则端之衣也，但缝其掖而圆其袖，故曰：袼之髙下可以运肘，【肱臂之交，】袂圆以应规，下则端之裳也，但以六幅交解裁之，而为十二幅，故曰应十二月，狭者在上而广者在下，故曰：深衣三袂，【袂尺二寸，三之三尺六寸也，】防齐倍要【七尺二寸，】又曰：非帷裳，必杀之，前后六幅，各以边向里而以裁处向旁，不加修剪，制而衣之自然，平而且直，故曰：负绳及踝以应直下齐如权衡，以应平也，惟长中继掩尺，乃制衣裳，要缝之灋，盖上衣二尺二寸，当无骨处，此人之中也，带下尺则长矣，内当其中，继之以裳，是衣之掩裳一尺，故曰，长中继掩尺，若曰上衣长于人之中，及掩于裳之继处一尺也，唯其如是，旣不失乎？覆载之义，而衣裳合一，深奥适宜，故可以为便，服而衣之也，深衣白而縁黑从后视之，则黑縁如燕尾然，即后人所误，以衿为燕尾者也，夫古之衣服，必上衣下裳，而色亦不同，盖取灋乎乾坤，其义为至精也，惟妇人则衣裳同色，取从一而终之义，今之服，率皆长衫之制，唯朝祭之服，则上下犹存，而其色其制，合于古者鲜至于君子，求诸古而不得，则人为异服，小人厌于今而思异，则日变新衣，古者天子巡守，则同衣服，而门闗禁异服，古之君子，非先王之灋服不敢服，亦考礼者，所当知也。
裼袭义
祀昊天上帝，则大裘而冕， 羔裘逍遥，狐裘以朝， 犬羊之裘不裼，不文饰也，不裼裘之裼也，见美也，吊则袭，不尽饰也，君在则裼，尽饰也，服之袭也，充，美也，是故尸袭执玉，袭，无事则裼，弗敢充也， 执玉，其有借者则裼，其无借者则袭 ，子游裼裘而吊，主人既小敛，括髪趋而出，袭裘带绖而入 ，丧礼有所袒，有所羡 ，孔子缁衣羔裘，素衣麑裘，黄衣，狐裘 君，衣狐白裘，锦衣以裼之，君子【孔子也，】狐青裘豹褎，绡衣以裼之，麛裘青豻褎，【即素衣】绞，衣以裼之，羔裘豹饰，缁衣以裼之，狐裘，黄衣以裼之， 表裘不入公门，袭裘不入公门， 不有敬事，不敢袒裼， 劳无袒，暑无褰裳。
旧説古人衣近体有袍，襗之属，其外夏葛冬裘，上皆有裼衣，裼衣之上，有袭衣，袭衣之上，有常着之服，则皮弁服及深衣之属是也。掩而不开，谓之袭，若开而见，出其裼衣，则谓之裼也，此説何不近人情也，愚谓裼袭唯裘有之，若葛，则直表而出之外，加礼衣耳，苟衣葛而又加以裼袭常服，是岂夏月所宜观，诗云瑳兮瑳兮，其之展也，蒙彼绉絺，是绁绊也，谓以展衣而蒙于绉絺之上也，又云：是以有衮衣兮，盖成王以七月迎周公，诗人指所见周公之衣也，冬月则常服之外，加礼服，礼服之外，有裘裘之外，或裼或袭，裼则领袖下齐，皆露其文袭，则全掩而不露，盖裼则不袭，袭则不裼，非有裼，又有袭也，唯其裘加于礼，服之外，举目即见，故古人多指其裘而不指其礼服，若大裘而冕，狐裘以朝，君衣狐白裘，此类甚多，若裘在礼衣，裼袭之内，重重掩覆，何以见之？至谓开而见，出其裼衣，古人行大礼之时衣服，何得如此不肃，整岂绁绊之意乎？夫冕服，所以章德，故以裘加其上，盖裘者服之，本裘之加于衮，犹鞞之加于裳也，且夏主发散，冬主敛藏，夏表冬里，亦灋象之一事也，然则胡以为别？君臣莅事之裘，色各不同，而其裼衣称是，即表可以知里矣，夫礼有以文为贵者，有以质为贵者，君在，则裼袭裘不入公门，其有借者则裼，尽饰也，此以文为贵也，尸袭执玉，袭其无借者，则袭充媺也，此以质为贵也，无事则裼尚文也，吊则袭去饰也， 丧礼之袭，非袭裘也，谓有时袒而露臂，有时不袒，但以衣掩臂云耳，盖去饰之甚，岂更以裘之文为贵，而复论其袭不袭哉？ 子事父母，亦当尚文，衣纯以青，衣纯以采，是矣。正宜着裼衣，所谓不敢袒裼者谓非有敬事如割牲，芸之类，不敢自择便利，袒裼以露臂已上，裼袭二字，乃借义非正，谓裼衣袭衣也， 素裘不入公门，谓全露其文，而无裼衣于外，恶其防也犬羊之裘不裼，谓其无文，不待于裼也，然则庶人亦不敢衣裘以入公门矣。 又诗云：衣锦防衣裳，锦褧裳，则或春秋之时，衣锦而尚之，以防非比，锦衣以裼之，外复有防衣也。
典瑞王晋大圭，执镇圭缫，籍五采五就，以朝日【言，朝日则凡大祀皆然】。
攷工记大圭长三尺，杼上终葵首， 记玉藻，天子搢珽，方正于天下也 ，其制直方，厚一寸，上稍薄，以便于搢，故曰：杼上终杼者，剡也，葵首者葵杀也，言杀其首之厚也； ，一名介圭，介，大也。
镇安也，刻四镇山，以义推之，背面各二，取镇安，四方之义，尺有二寸，灋天数也。
珍重也，天子之圭尺有二寸，莫有重焉者，此圭如其度，故以珍名其异于镇圭者，盖不刻也，召监守重臣，及以之发仓廪用之，皆莫大之事也。
攷工记，天子执瑁四寸，以朝诸侯，玉方四寸，邪刻其下辑诸侯五瑞，合其剡者以为信，取名于冒者，覆冒天下之义也。
公执桓圭象桓楹双植形九寸者九命也
侯执信圭，五等诸侯，独以侯称，故所执亦以信名七寸者，七命也。
伯执躬圭，象人身之形似信圭，微屈七寸者，亦七命也。
典瑞，琬圭以治徳以结好攷工记，琬圭九寸而缫以象徳，琬圆也，谓规其首也。
典瑞琰圭以易行以除慝，攷工记，琰圭九寸，判规判防也，从圆而剖之，为两峰，取刚制之义也。
典瑞谷圭，以和难以聘女，攷工记，谷圭七寸，天子以聘女，谷有和善，生生之义也。
典瑞四圭有邸，以祀天，旅上帝，攷工记四圭尺有二寸，以祀天。
以璧为趺，而植四圭，其上璧圆以象天，四圭者，四时之象十二寸者天数也。
典瑞两圭有邸，以祀地旅四朢，攷工记两圭五寸有邸，以祀地。
以琮为趺，而植两圭，其上琮方以象地，两圭者，地拆之象，五寸者半于天也。
典瑞圭璧以祀日月星辰，攷工记，圭璧五寸，圭树于璧，日月星辰附于天也。
大司徒，以土圭之灋测土深，正日景，尺有五寸，谓之地中，凡建邦国，以土圭土其地而制其域。
典瑞土圭以致四时日月封国则以土地
典瑞祼圭，有瓒以肆先王，以祼賔客攷工记，祼圭尺有二寸，有瓒以祀庙祭统，君执圭瓒祼尸，大宗执璋瓒亚祼，瓒以承郁鬯圭以为柄。
半圭曰：璋聘礼，璋以皮二王后享，后以璋祀礼以赤璋礼南方，敛玉首以璋。
典瑞牙璋，以起军旅，以治兵守攷，工记牙璋，中璋七寸，射二寸，厚寸， 牙者，猛兽之兵，刻为牙象，故以牙名取有备，司杀之义，曰牙璋，中璋七寸者，言如璋之度耳，非谓中璋亦用以起兵，当以典瑞为据。
诗济济辟王，左右奉璋，又曰：瑟彼玉瓒，黄流在中，典瑞璋邸射，以祀山川，以造赠宾客祭统大宗，执璋瓒亚祼，攷工记，大璋中璋九寸，边璋七寸，射四寸，厚寸，黄金勺，青金外，朱中鼻寸，衡四寸，有缫，天子以巡守，宗祝以前，马大璋亦如之，诸侯以聘女，又曰：璋邸射素功，以祀山川，致稍饩。
肉倍好，曰：璧玉不刻处，曰：肉中空刻处，曰：好肉倍好者，肉好三分之肉，两旁得二好，得一也。
子执谷璧以养人为义
男执蒲璧以安人为义
按璧圆虚中，故子男之璧，古图皆为圆形，但侯伯之圭，长七寸，子男之圭，四面圆径五寸，则视圭为反重，且天子之瑁，所以合五瑞，苟博五寸，则亦何以合之？愚谓当为圆长之形，博三寸，而长五寸，则既杀于躬圭，而又不妨于合瑁，谨存之以俟知者。
考工记曰：璧羡度尺，好三寸以为度，葢内倍好谓之璧，凡璧，好一肉二，好围之三寸，则肉之外围之，得九寸，璧羡者九寸而羡余一寸，故度尺也。
好倍肉曰环以肉好六分之肉两旁得二好得四
肉好若一，曰：瑗以肉好四分之肉，两旁得二好，得二。
半璧曰璜北方所用冬物伏藏天半见地上之象
攷工记驵琮五寸宗后以为权
攷工记，大琮十有二寸，射四寸，厚寸，是谓内镇，宗后守之。
攷工记驵琮七寸鼻寸有半寸天子以为权
琥制无攷旧説刻伏虎形，然六玉，无象物者，以例推之，北方阳之始，瓒为半璧，西方隂之成琥其半，琮欤？西方白虎，故以取名也。
瑞玉説
按玉备天地之全德，记所载备矣，圭为直方象，纵立而贯通上下之形，玉之主也，璧圆虚中以象天，琮八方以象地，又圭鋭其首，象春徳之发生，夏则一隂生不若春徳之盛故半圭曰：璋夏象也；冬，一阳复天之徳故半璧。
曰：璜秋隂盛地之徳琥其半琮欤？六者之形，圣人所以拟诸三才者，其义精矣， 故天子诸侯执之以为瑞，玉自其德之所征，曰：瑞自天子所，颁曰：命自传之不失，曰守镇圭，尺有二寸，天子守之，凡行大礼所执也，大圭三尺，天子以为笏，平日所执，有事则搢焉也？冒玉四寸，天子以合诸侯之瑞，所以朝诸侯者也，大琮尺有二寸，宗后守之，以为内镇，宗后者，或先王之后，或王后世次相传，以主内政，故曰宗也，【已上，天子及后之玉】 ，命圭九寸，谓之桓圭，公守之，命圭七寸，谓之信圭，躬圭侯伯守之，璧五寸，谓之谷璧，蒲璧，子男守之，诸侯朝会于天子，及自相朝会，则执以为信者也。朝会之后，则有享天子，及后之礼，虞书所谓五玉之贽也，小行人，合六币，圭以马璋以皮璧以帛，琮以锦琥以绣，璜以黼，攷工记云：璧琮九寸，诸侯以享天子，盖享天子以璧，享后以琮，故总云璧琮，以享天子也，攷工记又云：瑑琮八寸，诸侯以享夫人，则诸侯相享，亦以璧琮，但用夫瑑者耳，诸侯遣臣聘于天子，及侯国，自相聘不当用，夫诸侯之守圭璧故，瑑圭璋璧琮，以覜聘【已上，诸侯及其臣，朝享之玉】 ，其在于祭祀，四圭尺有二寸，以祀天旅上帝，两圭五寸，以祀地旅四朢，圭璧五寸，以祀日月星辰，此祀神之玉，若其主然也，苍璧礼天，黄琮礼地，青圭礼东方，赤璋礼南方，白琥礼西方，璜礼北方，此礼神之玉若享之者也，祼圭尺有二寸，以祀先王，以祼宾客，璋邸射，以祀山川，以造赠宾客，即攷工记所谓大璋中璋九寸，边璋七寸，天子以巡守，宗祝以前马，此用于宗庙，山川祼地，以降神也。其用于宾客，礼宾如神也，【已上，祭祀之玉】 ，至于国家举大事，而以玉为信者，珍圭以征守以恤凶荒，琬圭九寸，以治徳以结好琰圭九寸，以易行以除慝，谷圭七寸以和难，天子以聘女，牙璋七寸，以起军旅，以治兵守此，因事用玉，故象其事，以为名物也，【诸侯聘女，则用中璋亚于天子之圭也， 已上，举大事之信，玉】 ，又灋器之玉，土圭尺有五寸，以致日封国，则以土地，璧羡度尺，好三寸以为度，驵琮五寸，宗后以为权，凡建国市之度量，由后出也，驵琮七寸，鼻寸有半寸，天子以为权，此先王同律，度，量，衡于天下，存其定制，则久而不谬也。【已上，灋器玉】 ，驵圭璋璧琮，琥璜之渠，眉疏璧琮，以敛尸，此用于死者，以礼天地者，礼之也，玉之用为瑞，为祀为信，为灋器为养生为送死，至于唯辟玉食，则有如月令所载服玉，又若玉，佩玉车器，饰玉玩好之玉，杂见于经传，不能尽举，此圣王所以重之，而天下皆以之为礼，盖以其成器可以适用者，故以相赠，贻也。
大常旂旗旐旟，旞旜旌物，谓之九旗，乃天子诸侯，诸臣平日车上所建，画其象及书其名号，故其幅纵长以为文，建于车上，要必以两相对，故日月交龙，熊虎鸟隼，蛇并以偶为制，又如天子之帏，宫而设旌门，诸侯之次舍，而置其旂，并当以两也； 画日月熊虎之类，毎一旗止画一物，旧制，毎幅皆画，则不能示远矣，非也， 旗，幅曰防防之所垂曰斿，斿即旗幅之末，杀而垂者，大常十二斿，即十二幅，余九七五皆然， 旗之髙以幅为节，广居髙三分之一， 防音杉斿由，流二音。
巾车玉路，建大常，十有二斿，以祀 司常日月，为常仪礼，大旂象日月，升龙，降龙，郊特牲龙章，而设日月，左传三辰旂旗，曲礼招摇，在上【按，日月星辰，唐虞以为衣之上，周人则画之于旗以为大常，唯天子得建之，但司常有日月而无星辰者，记云：招摇在上，旧注谓即北斗第七星名摇光者，甚为有理，盖北斗柄所指之方为十二月，建天帝用以施令，施令者，故王之中军画之用，以指挥万众，是故日月谓之大常，祀事所建，北斗星亦谓之大常，则戎事中军所建也，然观仪礼郊特牲，左传所云则交龙为旂，日月之下，仍以交龙为象，熊虎为旗，如王之侯，画虎方称旗之名也，】。
乡师凡四时之田，以司徒之大旗，致众庶而陈之， 遂人，凡起野役，以遂之大旗致之 ，大司马田之日，司马建旗于后表之，中 及致建大，常 凡旗，唯五路所建为大，故此云大旗者，皆指王大常之旗也，司马代王为将，故得建之，大司徒遂人为王，致民，故并云大旗也。
巾车，金路建大旂，以宾同姓以封司常交龙为旂，按天子之冕服，虽有五等，如诸臣之制，而五冕并十二旒以为别，故此大旂，而下四者并当如大常，十二斿之数，此交龙者，亦当如卷，衣一升一降，若诸侯有升龙而已下，大赤，大白，大麾髙广皆当如大常。
旂以封同姓，然其幅自当依九七五命数，故此乃同姓，上公所建，若同姓侯伯，则当从七子男，自当从五 异姓，虽不以封，二王后及为上公，九命者，亦得建之。
巾车象路，建大赤以朝，异姓以封司常道车载旞，全羽为旞，天子朝觐之事，十二斿，异姓诸侯，七命所建，七斿，若五命者，旗幅亦当以五为节。
巾车，革路建大白，以即戎，以封四卫，通帛为旜，卿建旜，天子军旅之事，十二斿，四卫如子男，命数幅，以为五节，若孤卿六命，别当以六幅为节。
巾车，木路建大麾，以田，以封蕃国，司常斿车载旌，析羽为旌，天子田猎之事，十二斿，蛮夷虽大曰子，蕃国旗幅，亦以五为节。
司常熊虎为旗，师都建旗，师都者，公之采地，三公八命，旗幅，亦以八为节。
司常蛇为旐，县鄙建旐，县鄙者，卿之采地，卿六命旐，以六为节。
司常鸟隼为旟，州里建旟，州里者，乡遂大夫所统，除公卿有采地者，大夫四命，旟以四为节。
司常杂帛为物，大夫，士建物间色，故曰杂大夫，四命士三命，二命旗幅，亦以四三二为节。
诗织文鸟章，即记所谓前朱雀也，旧图画之，如上理或然也。龙虎蛇并同按军中旗主于指挥，故其幅广而飘古文，旗字作，正此意也。然其数皆单用，非若车上旗之，用两故止称龙，虎，鸟蛇而已。
诗白斾央央，旧图如此，盖麾主布阵用之，欲其易于指挥，故狭而长也。
九旗説
按旗之为言，主期民于其下，古文作□，□旗形也，复从期省会意，国事有常旗，天子诸侯，诸臣以辨等威，书号名，军事之旗以别前后左右之军，又别有小麾以为进，疾徐之节，其制各不同，不可以相混，凡旗之辨，莫重于色，故画者以象物为主，而色在其中，不画者，则专以色为主司常，及大司马，所谓旂旗旐旟，即记之，左青龙，右白虎，前朱雀，后武四方之色，存乎其中矣，通帛，即大白也，色纯而不施采，故曰通旜，字从单，意亦如此，孤卿建之，取其从王而不敢专招，庶人以之，取其质素无为之意，白兵象，故巾车王，革路，建大白道车，即象路巾车王，象路建大赤，则此云道车载旞，为大赤明矣，斿车王以之，巡游田猎，即木路也，巾车王，木路建大麾，夫五路之序，曰：旂，青也，曰大赤曰：大白则麾为黑，无疑此云，斿车载旌，即大麾，则其为黑亦明矣。唯夫杂帛为物，则无可攷，然以三者之例推之，则青之间色也，盖旂旗旐旟，有象之四色，旞旜旌，物无象之四色，皆不离乎四方之色，先儒不正，明其色而统观之，故不免有错误耳，九等之旗，大常，唯王所用，更莫敢参，其余莫尊于大。
旂也，故与大赤，大白，大麾为五路所建，其髙广一视夫，大常者也， 其为诸侯所建，则旂以封同姓，大赤以封，异姓大白，以封四卫大麾，以封蕃国，皆如巾车，所云其髙广则当视其命数矣，夫王旣用大常以象天，公与同姓，用龙以象其变化矣，其余三路及异姓蕃卫之国，不以象而止。以色者，其以君道为无不可同于诸臣者欤？ 其在王国则司常赞大司马于大阅，所颁诸侯建旂，师都建旗，州里建旟，县鄙建旐，皆有所将，故旗有所象，卿建旜卿大夫，建物皆无所将，故其旗亦无所象道，车载旞，斿车载旌，则王在国所常用，而以从行者也，唯夫大司马于振旅，所建旗物，与此不同，愚谓旌旗。
以一人之耳目，故大阅颁之，而振旅辨之，岂容有二：盖为误文，不可强解，若安营布陈，则其旗麾之制，又各有灋于平日所建乃有不同耳。
车制
按：凡车之制，方而任载，曰轸曰箱，四面皆广六尺六寸，大车深八尺，兵车，深四尺四寸小戎，所谓浅收乗车皆然，便坐立也，轸之下，木午贯，而恒于车者，横曰轴，以受轮，从曰：辀以施衡，合于轴而外行者曰轮，以轨之八尺，计之，除车之广，则轮厚七寸，其轮之大兵车六尺六寸，田车六尺三寸，大速小迟也，攴轮者曰：辐辐三十，外持辐内，受轴者曰毂，又曰，軧径一尺，中宜有三，四寸，圆孔以受轴，长一尺五寸，出于轴外八寸，兵车长三尺二寸，故曰畅毂，盖古者行军以车为营，毂出轮二尺五寸，使之比次，整齐不相磨击，与离次也，轴贯毂而出，与毂齐轴，耑曰范，范上之板曰隂所以约毂使轮，不外脱也，毂轴之交，运动易败，故各施金毂内之，金曰：輨轴头，金曰辖辀，从车后至，前长丈四尺四寸，亦曰辕辀之端髙曲而施横木，以驾马者，曰衡，又曰：輗平直而施横木以驾牛者曰轭，又曰，軏马髙牛卑也辀弯曲处，有皮束之，凡五，故曰五楘梁辀，驾于衡之两马曰：服外两马曰骖，皮系于隂板而骖马，引于胸者曰：靷亦谓之靳隂板有环以系靷者，曰续皮，前系于衡，后系于轸之两端，驱两骖，使不得内，入者曰：胁驱马之缰，曰辔亦曰，鞗手执之而垂者曰革，骖马之内辔，系于轼前，谓之軜系，軜之环谓之觼，执两服之，四辔及两骖之外，辔而御之者曰六辔，以皮为环，总约六辔而游，移不定者曰：游环马衔曰：镳娄颔有钩当胸，带曰膺而在膺，有樊缨，樊马大带缨，駃也，铃在镳曰銮，在轼曰和，或曰乗车之銮在衡，轸上横木当隂曰轼却暑雨曰：盖亦曰轑，宜用朱鞹蔽，旁曰簟笰，析竹所为，并见齐诗，载驱藏用不常，故经传或有或无，加木于车旁，以防倾侧，曰：辅，诗，无弃尔辅，木止车将行，则发之曰：轫亦曰柅，梚以上车之索曰绥，尊者别有器，如短梯者曰□，凡兵车曰軘，輣取其屯卫朋比，又曰輶车，取其轻疾，如犹加巢其上，而望敌者曰：轈攻城曰临冲，轒防妇人车及载衣物者，曰辎軿，盖即使簟笰者，以其漆而外黑，故曰：辎可以屏蔽，故曰軿，又曰，輼辌取其如窻牖可开闭也，丧车及泥行载物者，曰輀防辁，三者名殊，义同四轮，而卑取其安而不倾覆也。又有大车曰：輂取其载之多小车，轺人助挽者曰辇，今之大车，其輂之类，小车，其轺之类欤？此其大略耳，仰观乾象，若五车轸辐，车府车肆甚详，故圣王经略中原，车制与经界相表里，实制戎马之精意，而平居则以之辨等威，学者则以之观才艺，其用为不小矣，后世率从简便，平居则用肩舆，名存实亡，识者谓以人代畜，而深非之，至于车战之灋，遂不可复，然则古先哲王，岂故为此迟顿之器，而费无益之财，上天亦岂设此无用之象耶？殊不知步骑，今虽易办，而其败莫能支，车灋始虽未易卒办，而其功为甚博，今人徒计其始之难易而不要其终之利害，譬之作室者，北人多以甄土为壁，每遇火灾，不过数十家，止矣，南人多以芦竹为壁，每延烧数千家，及其重建则复如之，徒取其始之易而不顾其后之害何以异此？昔魏胜造如意车，用之辄效，惜乎其灋不传，【軝音岐，輨音管辖，月八反，楘音木，靷引去，靳音觐，觼音决，镳音标，轑音，柅，宁礼反，□登同軘，輣音屯，朋轒防音，文渊軿音屏，輀防音而春辁日宣反，輂轺音菊，条辇礼蹇反轺，又音摇，】夹漈郑氏车説曰圣人作车，圜而为轮，方而为舆，曲而为辀，皆有制度，运而无穷，无作则止者轮也，掬之乎？上拱之乎？下者舆也，载欲凖行，欲利以需为病，以覆为戒者，辀也，轮以运舆以载辀，以服三者，然后行，故兵车乗车之轮各六尺有六寸，田车，田车之轮六尺有三寸，毂以利转辐，以直指牙以固抱，毂之材中，以虚受轴，大穿为贤，小穿为轵，外以实受轴，故二分在外，一分在内，毂之末，则轵是也；毂之约，则篆是也；轴之近毂，则谓之股近牙，则谓之骹，股入毂中，谓之菑股，入牙中谓之蚤，夫牙之材，或谓之渠，其大足以抱辐故也，或谓之揉，揉木以为之故也。毂又有革以挽之，辐有绠，以固之牙，又有漆以饰之，此轮之制也，即舆以考之，两輢上出式者，较也。较下横一木者，式也，轵则輢之植者，以其旁止于此，故曰轵，轛则式之，植者对人而言，故曰轛舆，后横木则曰轸，式前横木，则曰：轨此舆之制也，即辀以考之，国马之辀，深四尺有七寸，田马之辀，深四尺，驽马之辀，深三尺有三寸，适当伏免围在前，持衡，则为颈围在后，承轸则为踵围，此辀之制也，且轮之中有轴，所谓轴有三理也，舆之下有轐，所谓加轸，与轐是也。辀之前有衡，所谓衡任是也，轴木，则有轊助辐，则曰辅舆间横木，则曰：轸系木乗舆则曰輹，大车辀，端则曰輗，小车辀端，则曰軏，其制虽考工记无所见，要其材，皆相资以致用，阙一不可，故轸可以名舆可以名车逹常可以名部轸前横木，可以名辂，此又因一材而通名之也，其为车也，有长毂者，有短毂者，有杼轮者，有侔轮者，有反揉者，有仄揉者，有两轮者，有四轮者，有有辐者，有无辐者，有曲辕者，有直辕者，【辇有辕，】有一辕者，有两辕者，有直舆者，有曲舆者，【钩车曲舆，】有广箱者，有方箱者，有重校者，有单校者，或驾以马，或驾以牛，或挽以人，或饰以物，或饰以漆，或朴以素，皆因仪以为制，称事以为之文也。
<经部,礼类,周礼之属,周礼传__周礼图说,卷下>
<经部,礼类,周礼之属,周礼传__周礼图说,卷下>
<经部,礼类,周礼之属,周礼传__周礼图说,卷下>
<经部,礼类,周礼之属,周礼传__周礼图说,卷下>
【周礼图説巻下】
<经部,礼类,周礼之属,周礼传__周礼翼传>
周礼翼传序
五官全经，敬为传诂，冬官放失，众说纷纭，则天明稽古训，述冬官补义。
昊天悬象，皇王布政，若合符节，中古文盛，厥象益彰，仰观俯察，述天王会通。
夫子没，微言絶处士横议，大义乖，提挈纲维，开示蕴奥，述学周礼法。
垒髙者下为基，生民者地为本，畺界虽废方畧其存通变，宜民存乎其人，述治地事宜。
军舆行，司马职掌，俄空东汉罢都肄，而古陈脢，卫公变七军，而八阵亡本，风后推尚父述，握机经传。
盈颔吞者，不知易牙之味，一指障者，不见太山之形，卤莽自贤，敢于非圣毫分缕析，述非周礼辨。
书名不谕于象胥，古文大坏于斯，至以楷翻经并斯失之，酌古准今，述经传正譌。
冬官补义
冬者万物之所终也，司空掌邦土，天下之治所由以成，故命名曰冬，汉人以攷工记补之，夫共工者，诚冬官之事，但其一属耳，故取之以入，冬官则可，遂用之以补冬官则不可，自宋以来，乃以五官之事，聮职于司空者，归之以为冬官未尝亡也，不知周礼之治毎事，六官皆与，盖自王身王宫，王朝，王畿四海，以及于昆虫草木六官，皆有其责，非若后世之设官，截然各为一事也，不得此意，遂用其疑似，以相归幷，此说一兴人，各自以其意见而更定之，乃此人之周礼，岂复得为周公之周礼哉？愚谓周公设官，皆取法于天，五官厯厯可考，此见圣人之制作，后天而奉天时，建诸天地而不悖也，故以天象之有闗于冬官者，而参互之，即炳然不磨，其余各职见于经传者亦昭然可攷，谨述之，如左补其义，则前人是非，不辨自明，阙其文以逭，续经之罪乎？损益而折衷之姑，俟后之君子。
天王会通序
天者万物之祖，悬象着明，不言而品类毕陈，王者，天之元子法天立道无为，而天象益彰，有见于天者，则曰虚能生有故，在天成象，在地成形，有见于人者，则曰影生于形，故下有是形，则上有是影，孰知有则俱有成，不独成曷先曷后耶？是故元气之开也，以渐后人，或以人事而名象，【周鼎灵防，天稷王良之类，天象未开时，先有此事，】人文之着也，以时后王，多因天象以设官，【三垣八政，营室，东井之类，后王见有此星，然后设此官】，易曰先天而天弗违，后天而奉天时，斯其至矣！闻其名，可以了其义，观其位可以测其蕴，自昔圣神，未有不与于此文者也，中古道亨文盛，周公得备，施于六官，春秋道否文弊，孔子不复见于空，言秦汉而下，业儒者，视天象为术家而知焉者寡，言天者，以王道为粗迹而罔焉，弗闻，直以占騐转相注释，大义乖，而小道炽，徒使英雄假之以用武，奸豪窃之以行私，宜乎为世大禁，而垂象之精，蕴隠法天之妙用絶矣夫前世已然之迹，未必一一复见于后世，殆可参攷而不可为典要者也，今以占而定其所主，或数星而同，一主管或一星，而淆以数占，是皆不明乎道防何而不致逺则泥也哉？且今之言天者，咸以二十八宿为纲，不知二十八宿皆当七政，经由之常道，而犹显著，故古之歩天者因用以七政之行，而天王合一之妙，则未尽于此也。粤尝仰而观之，帝一也，垣斗角心，义各有在相一也，公孤辅相职，各有司后妃，太子诸侯诸臣间，见而有无穷之奥，八政六府错出而有天然之蕴，大而日月，岳渎微而昆虫草木精英呈露，至理攸存，焕乎图书，布列之象，多不可损，少不可増昭乎帝王经纶之法，南不可北，左不可右，更以三五之所陈稽类体躬，则有以见夫六艺之指归，颉顽相并，万化之纲维，昭晰不遗诚，王道之权舆，列圣之取焉者也，君人者，明此则对时育物，不假强为人臣者，稽此则补衮陈善，非为虚言学者而不知此义，则无以奉天体道实有诸已，予病夫王道之失，其原天人之二其本也。述会通以明之，言王道与天文通贯，只一事也，为星一千四百六十五为座，二百八十三，其大义数十，其文五千，宇宙间事，如指诸掌，列宿所主，截然不移，彼专门者，测而识之，因其体之聚，拆隠见光之微明变动，与夫七政之所以宿离客气之所以乘见而又参之，以十有二岁之相，伍之以十有二律之征，纪之以十有二州之舎吉凶妖祥，可触类而推之，是则有司存矣。拒而不信，非予之所强也，知而弗庸，非予之所望也，合而凝之存乎徳推而行之存乎通，神而明之，存乎圣人焉。
学周礼法
夫子尝示人以学，诗之方矣！今之学诗者，有能达于政，而专对者哉？有可以兴，可以羣可以观，可以怨，与能事父，事君者哉？又有能不正墙面而立者哉？盖夫子之所谓诵者，非徒记其词也，所谓学者，非徒知其义也，亦为之而已矣。世之学，周礼者多矣，剽窃其词，以为举业一时之用，何暇于深思其义，讨论其义，以成训诂一家之言，何尝有必为之志，其与夫子之所谓学者异矣，安望其此礼之行乎？愚非有以过夫人也，但其志直欲为之，有所不得，虚以待之，此理自然呈露，其与钻研纸上，强探力索者，为少异耳，呜呼！圣凡识异为己为人道，殊以不肖，而述周公之作，未知果能渉其籓篱与否也？以后人而览予所述，安知遂能窥见其室家否乎？虽然，学之弗能弗措，则思之，弗得弗措，岂直见愚之室家耶？将希周公堂室矣，学诗学礼，何以异诸？
治地事宜
愚尝攷自古井田之说而为之沟洫，丘邑封彊等图，盖欲知其大较，不得不然耳，山林川泽，回曲万状，不可拘一也，地有肥瘠，司徒言上地中地下，地参差不齐，二也；宅田士田，贾田，圭田余夫田所受不尽田之数，三也；地形偏斜不等，不及百亩者甚多，四也；山川林泽，固在除去之外，一易再易者，一夫耕二夫，三夫之地，圭田则以一井中公田而为二，余夫则以一夫之田，而为四士田，贾田等，各随分量授之，如余夫法，若其地形偏斜，不足者则会筭，以足百亩之数盖无窒碍，不可行，亦何尝取正方，如纸上所画哉？孟子曰：此其大畧也若夫润泽之则在君，与子斯言得之矣，但其法始于黄帝，暨于大禹，伯益后稷，皆以神明之徳相与参画辅相，始克成功，又厯殷周数圣人而后大备，今废弃殆尽，若欲急遽起事，窃古人之糟粕而行之，必大致纷纭，徒败坏天下，使后人指为口实而已，闻之，刘中丞隅穆，翰林孔晖，开地于北直，河南稍获其利，今南方土瘠民，稠之处，往往散而之四方，耕种工作，以谋生毎负，冐借越境之罪，苟有志兴复，宜进天下之贤，择其策之可用者，授以荒顿之地，隶以客徙之民或免罪，赐爵以劝之，室庐牛种以安之，如鼂错徙民之法，任其经畧开垦无拘以文法吏治，数年之间，优劣自见，然后兴其贤能者，使之循行劳来，用其良法美意，推而广之，事有成效，则人必乐从，非虚言徒法之比矣，因述事宜如左。
握机经传序
古者佳兵无所庸言也，谈兵也者，不得已焉也？治古之时，人闲射御，军有成法，有防戎之事，则百姓皆兵，六卿皆将文武未分见之，无不知，行之为常事焉耳。不明也，斯有言不行也，斯有传，故兵之入于言者，非得已也，夫杀则不仁，争则无礼，诈则非信，其非大道之行欤？何则？天造草昧，龙鬬于野，真伪相角，六合一家，四夷入，防盗贼窃发，何世无之？犹之毒虫猛兽，薮泽山林，是其区也，则纵之在平原，则将剥我树畜，宁免驱逐之乎？在萧墙之内，则将戕我骨肉，宁免与之鬬乎？故夫虞衡之有擭穽，居室之有藩墙，皆兵之道也，故知而不为则可，欲为而无其具，胡以敉虑备而不用，则可欲用而无其备，胡以立国，且兵法曰：形人而我无形，多方以误之者，疑之也，疑之也者，宻之也，示之以利云者，诱之也，诱之也者，饵之也，故投其欲，而非诈也，不显吾计而非不信也，顺刃者生，傃刃者死，杀人之中，而有礼焉，而非争也，故兵者仁人之所不忍言也。而不得不言信，士之所不肯为也，而不得不为义者之所当为也，而不极其力，知者之所优为也，而不任其诈，必五常之徳备而后可以言兵也，故夫分数不明，则无所统摄，而人各其心，左右不相顾，首尾不相应，可离而易溃，于是队伍之法生焉，布列无法，是使士卒自占其地，队伍必纷乱而不整，家自为敌，敌因可乘，于是行阵之法生焉，击刺无节，是极士卒之力，而不虞其罢怯者敌，勇者不立，于是有坐作进退之法焉。调发无序，是拥众而无竒正也战者独劳，居者虚垒，故有出兵次第焉处舎不周徙举不当，是知存不知亡，弃吾民于敌也，故有营垒，军行之制焉，教道不明，则鼓之不进，金之不退，器虽利而不杀，兵虽众而无用，是以有教阅之法焉，故以兵为是，而喜谈之者，非也，以兵为难，而不敢言者，亦非也。或者谓吾有是阵法，彼亦用之，胡以相决，是大不然，便防轻佻，而不能备物，倐聚倐散，而不能持久，胜不相让，败不相救，而无节制，皆末世盗贼之常耳，彼虽得之，必不能用，若相敌者，更有徳义辅之所以为必胜之道也，世所传孙吴等书，皆言兵之权畧也若营阵之制，莫逃风后之所作，三代保邦，莫之能外，操御天命，辑寜外侮保防，黎元所宜，世守但明者变通，以愚民昧者支离以自，真妄杂陈，使圣贤简明之心，法反为繁，晦之剩语，后世莫所取裁，予因作传以明之，复推广其所未言者，俾可以措诸行事，虽然，予所传者，法也，通其意则法神不通其意，法不行也昔髙帝得淮隂而申明之，以开汉业，大宗得卫公而变通之以肇，唐基昭烈得武侯而敷演之，犹能吹炎汉之余烬，使之复然，唐之明皇以忘战而不用，终于播迁，宋之诸君以小知揣摩，卒以削弱，非睿知神武切于救世者可以语此哉！
非周礼辨
圣王治法，自大徳而川流不俟更改而后定，其礼经自神化而模冩非有思勉而后成，欲穷之者，如登太华，即之而愈，峻如渉沧溟，测之而愈深，故先儒读经无疑，至有疑有疑，至无疑，思而不得鬼神，将通之，然后为庶防耳，岂若史书集文粗畧浅近一览而尽得，其防义乎？非周礼者，若林孝存，何休辈不下数家，指擿瑕衅，无如胡仁仲之详，著书数十万言，辨析精微，无如季明徳之苦移易，周礼者，若吴防清余夀翁王次防辈亦不下数家，参互演绎，集成后出莫如舒，国裳之备，以愚观之，胡氏谓太宰六十属无一官，完善者，其说浅陋，未见有的，然不可破才髙之人乍见而不领略遂置，不复思任意剖决，虽欲自絶于经何损哉？舒氏作序，辨图释剔伪继之，定本夫先王之法本安也，而人自不安，圣人之书，本明也，而人自不明，各以其意为之，更定初若快意，以语不知者，似乎可观，回视作者，精义其谬，何啻千里？季氏大防，唯执孟子一书，以为权度，然愚观孟子之才，足以旋转乾坤，开辟宇宙，其学识其大者，使其当路，则其施为必不泥于周家之旧章，且其所以告时君者，在于救时，三揖三让之仪，非所以施于同室之鬬，不亲授受之礼，不可以语于兄嫂之溺故逺色贱货下力，放淫皆孔氏家法也，好货好色，好勇于王，何有今乐犹古乐，可执之以非中庸，论语乎？况周礼行于王国，而非侯国之所通行，其籍藏于六官，孟子未尝适周，固不得而见，其行于侯国者，则诸侯恶其害，已而去其籍，至于姜之齐，移而为田姬之晋，移而为魏旧法，岂有存者，立意既偏将，后人误解者，皆以病周礼，治经而可草率若是耶？愚既取三家之说为之辨释，因述其所以差失之，故冠于篇首，览者自知所择云。
经传正譌题词，【诗沔水，民之讹言，说文作譌，言为乃兽名，即猴也，其性变诈，故用为差，譌之意讹字，说文缺诗，无干或寝，或讹兽活动也，节南山式讹尔心，改易也，书平秩南讹，物化生也，不当用为差，譌字】。
余观说文所引五经字与今书文絶异，盖许氏当东，汉时犹及见古文，故所载如此，今之经文，不知防更翻楷之手，故与许氏不同也，夫余所病于说文者，以其悖于古文也，而翻楷者又悖于说文，则其去古文，奚翅千里余，尝语楷书之，非世罕有知者，至语说文之非益，不信之矣，今举说文所载，则翻楷之，非亦自易见，然则说文之非，岂无征者哉！世之习经者，惟知有今文，而书字者，惟知趋简便，狂澜一决，谬将何极？今姑据说文，所载及浅近，譌谬之甚者，稍加订正，以为之防，肤浅衰病，非其所长也，不贤者识其小者，亦非所重也，不得已焉耳！且此特因字书中，见诸经字，聊正之而已，苟据诸经文，一一是正之，何止于是姑为之发端，云：
钦定四库全书
周礼翼传卷一
明王应电 撰
冬官司空补义
空之为言空也，相天下之大势，择其空缺之处，而脩治补助之，故天文室壁之末，有土司空一星，土公二星，主知水土殃咎，周官之职曰：司空掌邦土，居四民时，地利记曰：司空度地居民，使地邑居民，必参相得，无旷土无游民，司空之职，莫大于此，盖司徒掌其图数，而司空治其功程，司空建其始，而司徒守其成，此其聮事若此，而后人遂欲以相并也，然则冬官之属，当有掌大均之事，如地官之徙民，宗伯之恤，众又当有善于景相观，卜以经营，疆理于四方，如诗称召伯之世，执其功，燕师所成者。
百工之事，惟土木为大，故盖屋二星，土公吏二星，列象于营室之下，又百工居肆，以成其事，故土司空四星，列象于翼轸，器府之下，以冬官而言，当有工师以统营造诸工，又当有梓人以统制器百工，是即攷工记之事，虞书所谓共工也。
百工之事，其用邦财为甚广，若攷工记庐人为兵器，梓人为乐器，其属甚众，故呈象于天，有器府，实九府之一也，后之言九府，圜灋者，不见此义，遂以天府职内当之，殊不知天府掌国宝，邦典而非用物职，内主监临，而非主守且职，内与职，岁合职联事，何得专以职内为一府，故以司空而言，当有器府，与九府相通，观巾车云，毁折入赍于职，币职金云，入其金锡于为兵器之府，则巾车，器府与九府圜灋相通可见，故所谓九府者，太府内府外府，玉府，器府与司徒之泉府，春官之巾车，司冦之职，金币余之职，币合而为九，斯百货，可以流通矣。
天之井宿，主水衡事也，故其附星若南北河，四渎，主大水也，水位水府主沟洫小水也，其他罗堰，九坎天津，天潢，天江天河不一，而足于五行属冬，攷工记言，水甚略地官，虽有川衡泽虞，但主厉禁财赋，昔伯禹作司空，曰：予决九川，距四海，濬畎浍距川，然则四渎皆当有专职，又当有匠人以治沟洫，通津梁，如攷工记所述匠人之法，斯无后世水患矣。
大田之礼，曰：春獀夏苗，秋狝，冬狩于冬独曰：大阅军礼为备，而三时皆取准焉，故天文垒壁阵见于陬訾之次，冬官当有垒壁氏掌大阅之礼，盖其法统于司马，其民出于司徒，而其事则掌于司空也。
天子巡守之礼，春东夏南，秋西冬北而一终，故天官河鼓，阁道等星见于枵之次，冬官当有属，以掌夫巡守之礼，凡道路，津梁之通塞，山川之险易，与诸侯所朝之方所述之职，皆其所司也， 已上凡八职，皆出自天文，有天然之妙，非可以私知安排也。
万物终于冬，故冬官之职，曰：任百官生百物，以万物之所终也，冬官之典曰事，以万事之，告成功也，是故伯禹作司空，六府三事允治，故曰考功，谓攷百官之功也。今之攷工名存，而实亡矣，司空当有属，总脩六府之职，岁终，则佐冢宰，考课之事，此司空典职之大者也。
人心不节，则无限制，富者欲过贫者，欲及百工不节，则竞为淫巧，荡上心而滋人欲，靡有纪极，书立政，有准人守法，有司也，孟子谓工不信度，以准人之职废耳，故冬官当有准，人一属则律，度；量，衡，各有其则，宫室器用，各有其制，淫巧奢丽，何自而兴？非不节自正之道乎？与春官典，命夏官量人分职，聫事之官也。
冬主藏，天地闭塞，又于时沍寒，民当闭藏，礼有啬夫当属之，冬官主掩闭室庐，收藏积聚，务为封守，键闭之事，若月令冬月所记者，所以助天地之藏也。
自古大史主掌国史，今春官大史所载，但曰正岁年以叙事，是乃羲和厯象授时之职，古称左右史而老为周柱下史，于天文为柱史，今五官皆无其人，盖冬主事，故记事，自宜属冬，故冬官当有左史书言，右史书，动与内史之策命，而总属诸柱，下史大事，别记当如书册书纪年，当如春秋专掌文学，记载之事，盖大史则为考时，执礼赞治之职，御史则为守法之宗，三官实相表里，故同以史称也， 已上考工准人，啬夫左史，右史五官，其名著于书，礼其事见于传记，如掲日星，为周礼者，自习焉而不察耳。
旧君传位，新君践祚，三年谅闇，天下莫大之政也，传位践祚，见于顾命谅闇，见于各经，今虽以联事，见于各职，而未有专官，死人之终事，天道北为幽阴，故北方虚，危为死器之事，冬官当有是官，以掌其礼。
水于五行属，冬虽涸于上，而实盛于下，故月令仲冬祀四海，水泉鱼于动物，属濳月令季冬命渔师始渔盐水所自出，而其利为甚，博天官盐人，但掌国家食盐耳，出盐之地，未有其官，故水泉鱼盐三者皆当有专掌之官，而属之司空，鱼盐兼出于江海，而专掌于此者，亦犹职金之掌于秋也。
豕人以供豕豕水畜也故属之冬官
天王会通
中垣紫微，天子之大内也，上垣，大微三朝也，下垣天市，市也，兼国中矣，凡建国中，为王宫前朝而后市，盖本诸三垣也，故大帝后，太子庶子，皆列象紫微，总居大内也，【凡帝星见处最多，葢中垣者，常居上垣听政，下垣治国角主正月，新政，心主见于天根，北极日太阳其徳天皇天乙太乙，其神北斗临御之柄，各不同也，后星所见亦然，中宫者，常居尾生，生之源，轩辕立政之地，天市内政之所布月，太阴后之徳各有所指也。】天枢北极，所谓北辰居其所而众星拱之，天子为天下枢，而无为之象也。五帝座，即五小寝，朝宴息之处，华盖承雨，日之器覆于上，勾陈，天子亲军防于前也。两垣宿卫，周庐宫伯所掌八，次八舎旧立将相等名，非也，【天子之武备，国家莫重之务，周礼掌于宫伯，宫正官府，士庶子皆统之，故中宫者，卫士常居也，常随则为勾陈天棓，侍朝则为虎贲郎位在东宫，则为骑官，骑将守国，则为梗河，招摇也，】天皇，在勾陈里，天明则日月不明，王者聪明睿知，而不用其明，故冕旈蔽目，紸纩塞耳，主隠占以见变也，天乙主司战鬬吉凶，太乙主知水旱疾疫，皆天帝之神，至诚如神，所以首出庶物也，大理主平刑狱阴徳主施恩赦君徳以仁为主也，尚书出纳王命，王之喉舌，虞之纳言，周之内史，大仆之职司也，柱史左右史也，四辅盖即虞书四邻，在周则师氏，保氏乃王者之友，臣也，六甲主布政，敬授民时，大史正岁年，以序事者，天柱主晦朔，昼夜以知天文之次序，冯相氏防天位叙四时也，【世之言天者二家，曰推歩曰占验推歩主测度推筭，在内之事，故中宫天柱主推歩六甲所以授时占验，必登髙逺眺在外之事，故上垣则有灵台下垣，则有渐台，毕主边兵，尤当观天文气，故有天髙若夫宪天以赞化育，则六经无非是道，言天者固不及知，而儒者亦所罕言耳，】御女，女御之象，女史佐后礼事，而记其美恶者也，北斗主出号令，定纪纲运旋，中央临制四方，建四时，均五行七政之枢机，阴阳之本源也，有君道焉，势临御之柄，惟辟作威作福，所谓八柄，御羣臣也，然夬履则厉，故不欲其明，古者或有宦者窃柄，而威福恣行，以致明大占书，遂谓明则刑余用事，实非斟者，主星也，辅一星，大臣象也，【斗有三，南斗见于析木之次，一见于天市垣，斗主斟酌损益，故北斗为酌量元气，南斗主进退人才，天市中者，量米谷之器而已，】三公，论道经邦，爕理阴阳，三师疑作三孤，贰公化，寅亮天地者也，【大臣宰相之职非一，公孤师而不臣，四辅友而不任相，天官宰，大将军，夏官大司马司空，冬官大司空，尚书主纳言上垣，三公，九卿，主常朝下垣，七公主治国辅台鼎，盖其总象河月，盖其总占若轩辕，内平天相，乃内宰，此二官皆主佐后，非相职也，】文昌位于斗之上，欲明天理，居于斗之中，欲暗王者代天理物，已何与焉？文命敷于四海，法文昌也，神武而不杀，则天理也；旧文昌六星，各有所司，有上将，次将贵相，司禄，司中，司命等名，周礼注引此为证，然北辰居中，列宿咸以为准，其为司中无疑，虚宿下，自有司禄，司命，故知星家注释之谬，太阳守干之徳也昊天之象，与昴宿，太阴坤徳地只之象相配，守字衍，又太阳主人君以刚徤御极，太阴主以厚徳载物亦后之象也君徳以刚为主，戈天帝，用以断天钺所执，以威四方，伐无道，天棓前驱，以御难也，天牢，贵人之牢，有八议焉。故以不见为善也，内阶升降之，纳陛天钩，舆服法驾，天厨内厨，掌天子及后馔食于周，属膳夫之内，饔及饎人，天床及天市垣之女床，天子及后枕席，牀笫之司于周礼，则玉府之所掌也，八谷，黍；稷，稻，粱麻麦菽苽也，旧解为大麦，小麦赤豆，大豆，止当菽麦二谷耳，扶筐，后妃亲蚕之器也，农桑衣食之源，民之所天，人君当知其囏难，列于此者，帝亲耕，后亲蚕，为天下先之象也传舎主北狄驿舘，故不明，则胡兵入也，【紸纩，音主旷，冯音平棓，弼浪反。兵器也；饎，昌乂反】。
太微两垣十星，其中间者，天子之九门曰大阴，大阳中华，东西华，左右掖门，端门也，五帝座，天子日出眂朝之处，大子储嗣，监国者，故列位焉。【北极前星，主大子居大内，氐为东宫所生之地也，】幸臣，天子防近之臣，若周礼小臣，御仆之属，可以当之，古者天子侍御仆从，罔非正人，岂有所谓幸臣乎？然则斯名也，其变于后代欤？虎贲，从官郎位，郎将即司士所掌王族故士，虎士，太仆大右大仆从者等官也，三公九卿常朝者五诸侯入觐者也，谒者，即所谓司士摈孤卿，特揖者内屏，设于路门，诸侯入自应门，则天子宁，立其前也，天子外屏诸侯内屏，此亦云内者，对娄宿外屏言也，常陈仪卫之仗也，鼎国之神器，台国之髙位皆大臣象也，三台解者，不一要之主，臣位上公侯，中卿伯下子大夫欤？太尊天子之尊，属贵戚也，少微贤人在下僚者，亦东宫官属也，明堂，天子布政之宫，灵防所以时登眺望云物，宣壅蔽而舒鬰滞者也，长垣设险以守其国，在古为城郭沟涂，今为长城是也。【宁承吕反，涂涂通】。
天市两垣，二十二星，主四海之地，建侯树屏，蕃卫王畿也，垣中侯星，畿内诸侯，【上垣五诸侯入觐，在朝者井宿五诸侯六，诸王建万国，以养民为务，河皷之下十二国，天子巡守之所至也，】帝座，天子亲治其畿内，笃近举逺之象市楼，司市所莅之思，次也，斗斛帛度，质人所以同度量，而一淳制也，列肆肆长，所以陈肆辨物而平市也，车肆贸易车之处，【轸所以造车，阁道，下车府，天子五辂所藏，氐下天辐，士大夫之车欤？夫兵凶器也，欲求万全，卒不如骑，骑不如车，故圣人为车制与经界相表里，实制防敌，限戎马之精意也，仰观乾象，所丽特详，欲御外侮，可不修举其法哉？】屠肆，饮食莫费于□，故专其肆也，天子之亲，同姓皆食，采于王畿，故宗星列位焉，宗正所以叙玉牒，正宗法，宗人即都宗人家宗人治其礼事者也，侯星则诸臣采地，视诸侯也，女牀后妃之寝也，后听天下之内治，故太微皆天子之事，天市多后之事，女牀丽于此者，天下奢俭，贫富之原，国毋吉凶之也，宦者四星，即周礼内，小臣之职，其员四人，取象于此也，天纪市之法也。凡建国内宰，佐后立市，设其次，置其叙正其肆，陈其货贿，一其淳制，故斗斛帛度，凡司市之法亦内宰，所掌而后得以与闻者也，织女，即周礼典妇功，后妃，夫人无不勤于丝麻也，七公乡老，乡大夫佐天子以治王畿者也，市之中，奸人聚焉，故戮人必于市，贯索者，贱人之牢也，【天牢，见紫微垣，与此贯索贵贱，所司不同，故礼公族有罪，则罄于甸人，不与国人虑兄弟昴，主天下刑狱，大司防之职见于正秋之位，故大辟必于秋后，处决也，】罚主金赎罪，利者，人所同欲，而易犯故罪之轻者，则罚赎，所以禁之于微，又国君过市则刑人，赦夫人，世子命夫，命妇过市，则罚幕帟，盖帷戒君子不可以近利也，梗河招摇，皆主戈矛锋刃，以备不虞也，渐防主晷漏律吕，吹灰之事，以验气之应否，缓急并观于乾象，以占天文之变动，保章氏之职也，【晷音举】。
角苍龙之首，鸟兽生角，草木拆甲，化生万物者也，大角君象，主春王正月，新政摄提，协时月也，进贤兴贤能也，天门，阳门南门，天地，于是而辟户人君，于是辟四门也，天田耕借也，亢主章奏，明目达聪，周礼之复逆也，庙堂通塞之，故曰疏庙，颉颃赦过宥罪，折威禁兵止，武平星，平和政刑，皆春生之象也。帝席宴乐，羣臣嘉宾也，亢池平道，达水陆之道也，库楼天府，大府等在库门之内者也，楼中衡星闗石和钧王府则有也，【亢古吭字，取苍龙吭，意亦音冈，颉月结反，颃，音杭】。
氐天之行，始于东，故此为天根，大子为天下根本，故取象也。大乳后妃不自乳，其子乳母也，亦主饴之事，骑官主，国有大事，大子合国子而用之者也，阵车，兵车也，车骑乘车之马也，骑阵将，所以帅国子者也，天辐车之三十辐也，古之命将者，赐弓矢，则王畿之外，皆得专征，赐鈇钺，则参将而下，皆得专杀，然则大将统兵于外，无乃非国家所利乎？周礼，国有大事，则国子皆属于大子，唯所用之，治以军法司马弗与，故大将统兵权于外，以正军法，而大子握兵柄于内，以遏乱源，氐宿之下而有骑，官骑阵将，天道明切如此，【氐等礼反，根柢意也，饴音兮，餹也】。
房天子之后，寝御羣阴之处，键闭钩钤，其管籥，两咸防淫泆之户，皆所以谨内外之辨也，日大阳之精，生于东，故丽于此，月生于西，故丽于昴。日，君象月女，后大臣象也，心天子之象，盖人者，天地之心，而天子者，人之主，故以为名也。从官巫毉之属主疾病，祷祠之事，积卒卫士，即宫人所掌六寝之脩，扫除粪洒之事也，尾主后妃御叙于王所，神宫解衣之内室，傅说，后宫女巫主克禋克嗣，以弗无子也，箕者，主承粪秽，又为播，五谷之器，字书女，执帚为妇，周礼舂抌，皆掌于女奚，尾而受之，以箕。可以知妇，无外事矣，木杵主舂而糠者，谷皮也，东方主风，此星播，故主八风传所谓箕星好风是矣，舌哆，又主口舌，诗云哆兮侈兮，成是南箕，东方者，春产万物者也，故太子谓之东宫，天子后妃之寝，丽于此者，嗣续无穷之意，又主，太子问安视膳，以孝养其亲也，天江者，大江之精，发源岷山，天淮者，淮河之精，发源桐栢，并注诸东南大海者也。【江淮河泲，为四渎天河，见于昴宿。下泲水絶流故天文亦不见，井宿复有四渎者，以天下所资以为飬也，】东南水之委，鱼鳖及龟水族也，故附丽焉，【钤咸弗钳，缄绂通抌音淫，治米也，哆昌者反张也，岷音民，泲音济】。
斗宗庙酌酒器也，爵人必于庙故主荐贤良，而受爵禄，斗为器量，所以斟酌之也，掌于司尊天弁，天子之弁冠，掌于弁师，建天之都阙，正月之吉，和布法象于其上者也，天籥主国家，秘书藏之金柜石室，若大训，河图大盟约，开籥，见书之类，皆天府之所职也，此皆春官宗伯之事，故列象于丑寅之间也。
河鼓，天子之路鼓，天桴所以击鼓，亦主漏刻鼔鼜之事左旗，右旗，天子之大常，皆天子巡行之所，有事者也，天下之务，莫重于耕织，牛农丈人所耕之具，骊珠女所献之工，离瑜女之服饰也，天田九星，井田之象，败瓠疆，有瓠，干则质坚败，者西甜，王生冬等时过则败，故名菜类之大者，故占菜之丰凶狗，天鸡民间常畜制，其田里教之，树畜也，罗堰主潴畜，九坎主沟渠，天渊是其泉，亦所以灌溉也，十二国天下之诸侯也，此皆巡守于天下之事，十二月朔巡守，而一终矣，三垣皆天子在国之事，非巡守，则四海之大，不无壅闭之处，故舜五载一巡守，周制十有二岁，王乃时巡后世，此礼既废，凡天子出巡之地，至等于兵，灾仰观乾象，所谨在道路，津梁所严，在旗鼔车御所重，在人民沟洫，树畜代天子民，天下其家也不当若是耶？善乎？汉章帝之诏曰：车驾行秋稼，观收获，皆精骑轻行，无他辎重，不得辄脩道桥逺离城郭遣吏逢迎，刺探起居，出入前后，以为烦扰动，务节省，但患不得脱粟瓢饮耳，可谓暗合天道者矣，狗国朝鲜猃狁之属也，【四夷虽人类，而其性之异于禽兽者，防希以其得天地之偏气也，观上天呈象，若虚下之天垒城，生北狄轸下之，东瓯毒丘子，主闽蛮毕，下九州珠口，为传驿之官，皆在天之涯，圣人谨华夷之辨，有以也夫！又按天子有道，守在四夷，徳之下衰乃有戎狄之患，且内有即卫兵卫外，有梗河，招摇长垣，天象设险，深切着明，如此何外患之敢干？明皇自我致戎，弃社稷而逃，遂为后世不死，守之魁，彼愚儒反，或是之悲夫！ 猃狁音险，允桴枹通，鼜，音戚，夜戒鼔也埸音易】。
天之道南为阳明，北为幽，阴人之事，嘉礼属阳，凶器属阴，故坐必南向，寝必东首，葬则于北方北首，皆天理合如此也，故北方武为虚，危，皆主死器，危祸等事，命主年寿，禄司官禄，危司骄泆，非司过失谨慎，则享禄寿，危非则罹凶夭也，哭泣主倚庐，哭泣之事，败臼主败亡，灾咎臼咎，声同通用也坟墓，墓大夫所掌百族兆域，虚梁冡人所掌公墓之地，园陵寝庙也，人万民之精也，正北方子位于先天，卦气为复贞，下起元天道之所开，人之事，虽生于寅，而实胎于子。故悬象于此，继天而生也，周礼，献民数而祭天之司民，盖即此星注疏，以为：轩辕角非也，天钱主钱帛十星，规圆主九府，循环流通，以权百货之象，坤北阴方，故主利也，【洪范八政，曰：食货祀司空，司徒，司防賔师，天象八谷，栁主食天市，军市天钱，主货鬼主祭祀，营室翼轸，司空之事七公，司徒之官，凡刑皆司防凡兵将即师，谒者传舍，主賔客圣经，与天道相合类如此，】天垒城主丁零，匈奴诸夷，正北方之地也。
室，十月而农工已毕，此星昏而正中，故主营建宫室，定之方中，作于楚宫，是矣，离宫三双，天子之别馆也，百工之事，惟土木为大，土司空，冬官主知水土殃咎，掌度地居民相景之职，土公执役之民也，盖屋主营建宫室，工师之事，土公吏，其属也，杵臼，冬月治五谷之所有事也，【定音订，景古影通】。
阁道，天子游幸，别宫之道，故从紫微宫絶汉抵营室，附路，阁道之便路，王良，造父皆御官王良前四星，为天驷，旧以房星为天驷，以其星于仲夏初昏，正当午位，而干为马，得午之气也，策王良所执以御也，车府，天子五辂所藏，掌于巾车，天廐所以养马，掌于校人者也，天津四渎津梁，辇道天子驰道所以渡，神通四方，主巡行天下，水陆之道也，奚仲主军征大御之官也，至尊行幸道路，舟车犹加谨严，故天道详焉，螣蛇，北方水虫也。
垒壁阵，天子四时之田以讲武事者，而于冬则备军礼，以大阅，故系于此，羽林军乡，遂之兵，犹后世京军也，北落门即大司马仲冬教大阅，所谓以旌为左右和门，以叙和出军，令贵一，师克在和也，鈇钺者，军中之所有事，八魁主设机穽，张罗网，在周官为兽，人迹人罗氏等官也，雷电霹雳，云雨所以发生万物者也，乖和，皆于此之，王者之师，如雷之动，如电之明，如霹雳之威，如云雨之泽，其鼔舞羣动神武，如之也，天网武帐也，与八魁义同天海，四海之精也。
璧天下图书之秘府，自室至娄，天子之宫馆，苑囿在焉，所以礼賔讲武，游观之所，皆不可缺，而亦不可溺者也。有璧在焉，所以崇文徳天象不既昭，昭矣乎。
奎天子之武库军南门，军门也，天大将军，大司马之官，本兵之职，外小柱为庾，士左右为旗也，【古者兵农不分，六卿皆将后世兵益重，而始专其职，大将军即大司马垒壁阵，今之团营，参有左右前后，中五军，命将出师之象，毕为边兵，骑阵将，所以帅国子不领于司马者也，】。
娄主苑囿牺牲，以给郊祀，周官之牧人，左更薮泽之虞，官右更牧地之牧师，天陵主山陵，丘陵虞人之所有事，又盗贼所依，死亡所瘗也，故兵疫，于此占之，积尸陵中之尸也，隠暗为吉【，五岳者，五方之镇，风气之所限隔水泽之所发源，民物之所依归者也。其神视四渎为尊，而不见于天者，盖山静而无为水，动物也，脩举则利博，废坠则害漙，故圣王经水之政为多，犹医之治血而不治，骨也，宜星象之独畧欤】天溷，豢豕之所外屏，所以蔽臭秽，天苑主养鸟兽天园，主毓草木，周官之囿，人人也，銕鎻主芟刍，剉槀以饲牛马刍，槀营聚刍之所，皆委人之职，万物成于秋，故于此为备也。
胃天之储藏，五谷之府，所以会计邦用者也，天廪，天子之御廪以给，粢盛也，天囷，田中贮所纳之也，天仓掌粟入之藏，以待邦用，周官之仓人也，天庾贮于民间小仓，所谓曽孙之庾，如坁如京也，时至于秋则黍稷重穋，禾麻菽麦，靡不毕登矣！【防教外反，囷，坤伦反，穋音六】。
昴主刑狱，天之道，秋为杀地之道，西为金，皆所以裁物之过也，人之事，蛮夷狡夏，冦贼奸宄者则正之，小则加以刑，大则加以兵，故兵刑皆列，象西方也，又名旄头，主胡星，以其禀肃杀之气也，昔五胡时，专以此祸福而三垣，皆不应，可以知华，夷之辨矣，兊为口舌卷舌六星，谗佞之臣，天谗一星，主谗佞者，自古佞臣无世无之，在人君近逺之何如耳！天河一星，浊河之精，发源昆仑之象天，船主舟楫，船中积水一星，所以水灾也，【昴，与留同音读作，卯非】。
毕，主边兵御侮之臣，附耳主听得失，伺愆不邪，不祥天髙主望云物，观边警也，天街主南华，北狄之道，所以限隔华夷，天闗主边防闗塞亦皆日月之所行也，五车军器，兵车所贮，故以柱之出入，车内外知兵之出入，砺石，磨砺锋刃，天潢舆梁可通车舆者咸池，主陂泽池沼，鸟兽麟介之所萃川，师所谓辨其利害者也，天节使臣所持以传命，掌于掌节，九斿大将所持，以发踪者也，掌于司常，九州珠口，主传译象胥之属也。
参中三星，为中军，正中一星，大将旁二星参谋也，命名为参，以此二肩为左右将军，二足为前，后将军伐大将之柄，主大司马九伐之法，以正邦国者也，觜行军之藏府，坐旗，天子大白旗，参旗大将之旂也，司恠主灾祥，军中望气，司卜者也，玉井主水泉，给厨用，军井行军之井，所以给师徒也，军市行军之市，野鸡精主知，物价察奸慝，贾师也，阙丘，天子双阙，丘下一狼，主相侵盗贼也，弧天弓也，常属矢，拟射于狼，天狗横河中，皆所以备盗贼也，屏所以蔽厠，厠下一星，天屎也，【觜子委反，又音资，鸟喙也，参清含反】。
井主水衡，法令中平之事物之平者莫如水，故营国制城，画野分州，皆取象焉，钺附于井，所以断也，北河为北戒，曰胡门阴，戸自壶口北负微垣东抵獩貊，朝鲜以为北纪为阴，国主攻伐之政，南河为南戒，曰越门，阳户自，农亟谷絶江河达岭循漳，东抵越隽，东瓯以为南纪为阳，国主礼乐之政，即地里南，北络之说，【见天官书】六，诸王宗臣，藩屏王室，在周为鲁卫之国，汉已后则为侯王也，五诸侯畿外诸侯也，此皆圣王所以建国而养民者也，天樽主盛饘粥，以给贫馁，水位主水衡水府主隄防沟洫之事，四渎江，河，淮，济之精也，【六府之中，水居其先王政之所至重也，故周礼川则有衡，泽则有虞，沟洫，则有匠人，故凡丽于天者，若四渎咸池之类，皆虞衡之所职，水府罗堰，九坎，天渊之类，匠人之所职欤？】丈人主夀考而哀孤穷，孙子主孝爱，以侍丈人，老人所以占大人夀考者也【獩音秽，隽字兖反，】。
鬼主祀事，祖考之象，中央积尸所以象神也，天庙，天子之祖庙，天社，勾龙之神，天稷，后稷之神也，积水积薪主水火之齐以给烹，餁爟位，主变国火，供明水火，及烽燧司爟，司烜也，【禹叙六府，曰：水火金，木，土，谷天象，爟位司火，栁主木，土司空土公，土公吏司土八谷，主稼穑于水，犹详，而金独畧可以知天道重轻，王政缓急矣，】后天卦位西南坤方，万物皆致养焉，故曰致役乎坤，润万物者，莫润乎水，故又曰井飬而不穷也，井宿列于西南，致养之义也。养莫大于敬老，恤孤祭祀者，追养继孝之事也。
柳主草木雷雨时，至于夏云行雨施，品物流形也，又为天之厨宰，主享燕之事，阳气极盛，故天子饮酎，于是时也，酒祭祀，燕享酒正之官，天记主知禽兽，齿岁牧人，牧师等职也，外厨主烹宰，给賔客外饔，稾人之职也，【酎音纣】。
星为朱雀颈，文明之会，羽仪之所，盖物盛则有文，故主衣裳，文绣也。
轩辕南大星，女后左右为夫人，以次而北者嫔御，自午而一阴生，阴阳相遇，故此为后妃之宫庭，轩辕曰：权太微曰：衡主内政，以弼太微者也，内平主执法平罪，天相主朝服之制，佐后礼事，并内宰之职也。
张主珍寳宗庙服用，掌次之官，翼天子之乐府也，乐阳气之盛，故系于此，天子所以大合乐于夏也。
轸主车骑，任载军之出入皆占之，长沙子主三军，寿命军门，天子之军门也，器府，百工居肆，以成其事者，司空掌邦土，翼；轸，器府皆其所掌故，土司空系焉，百工之事，当及温和之，故月令季春而百工咸理，孟冬而效工翼轸，所以丽于辰巳欤？【工有大小不同室，下司空，主工师匠氏，土木大役，若此之司空，梓人舆人之事而已，】东瓯主穿骨，南越诸夷，青丘子南蛮之国也。
学周礼法
周公设官分职，皆出自天，备见于天，王会通冬官补，义学礼者，非与天为体，安得有圣人心胷彼以章句训诂，为能穷遗经，以仪章度数为能尽儒术，何足语此？况于掇拾记忆，以作文乎？
或曰：三百六十官，皆周公心思所为，何其精宻也是不然，天生烝民，有物有则必，如此乃安。不如此不得，公之制作，皆自广大中流出，物各付物，正如天地之化，冲漠无朕，及其气机鼔动大而日星之垂教，河岳之效灵，皆至理所，寓微而草木之一，华一叶昆虫之一羽，一毛靡不相对成文，岂物物刻而雕之哉？自有莫之为而为者，周礼非致思所与亦若是而已矣，周礼六官之设，曰：天地春夏秋冬，掌治教，礼政刑事，上下四方，包括不漏，以成天下之治，正如天地四方之六合，一方缺即不成，合其分而治之，如六乡六遂六军，小者如六牲，正如六出之花一瓣，脱即不成花，至若王宫，王朝都鄙邦国士，庶子万民，万物以及于祭祀，賔客军旅，器荒毎事重，重提缀，此却如束物之六匝，一职不至，即管摄有不周，苟得此三义，肯移易，周礼乎？
周礼有必不可复者，如后妃，夫人与尸賔献酬，天子与邦君送迎献酬，及夫升降揖让，三千之仪，在后世必不能行，虽遂损之可也，至如宫中府，中俱为一体，王后世子，动遵式法，自天子而下有田国采地，以处其子孙，寓兵于农，取士以贤，选用宦守府，史，胥，徒制驭诸侯，四夷后世舎之无以为治，此亦不可用耶？其他官职有分合，古今异制者不必变，今之法伹，当行古意，于今制之中，只如出纳王命，一事周制，极其正大，详宻今之通政，给事翰林，皆其职也。但欲诸人各得其职，君相以公天下之心行之，何必泥于大仆，内史宰夫等官，又如制国用一事，本属之冡宰，今之戸部即其职也。但欲戸部等官务为万民生财之道转运之方，君相一心，大革冗费，冗员冗食，量入为出，何必泥于司会，大府等官，治兵者王于能御侮而不必拘于军司马，舆司马司兵，司弓矢，治刑者期于无刑而不必拘于乡士，遂士掌囚，掌戮，要在于变而通之，然后可与语，行周礼也，【详见内宰，司徒乡遂天官内史，司会条下】。
世人疑周礼者，率以行之者无效也，夫后世簒夺者，祖揖让，战争者本放伐，岂尧舜汤武之过哉！王莽动法，先圣以文奸，奚止于周礼，安石徒得其糟粕，以便其术，中间良法美意，皆罔然也。以是而訾圣经，不亦异哉！或以奔者不禁，王及后，世子不会等语，非周公所作，不知此皆注家解释之误耳，故林孝存谓为黩乱，不验之书，何休以为六国阴谋之书，今其书见存黩乱，阴谋安在？玩其文义，有能作此者，虽非周公，即圣人矣。
或曰乌鸢，蝈蠧葛羽，荼炭似于烦，梦卜盟诅祷祠，似非正大，使果周公所作，则其学不防于驳杂不纯耶？夫周监于二代，此等之事，皆自古相传，周公因而品节之非，必皆周公所创，且公之道，必及于万物，故凡宇内之昆虫，草木咸在，其治教，政刑之中，自有不得而遗者，又古人离造化不逺犹知鬼神之情状，故其于鬼神之事，为之必効，今人为躯，殻间隔天人道殊，且失古人之法，故于梦卜盟诅祷祠之事，为之无征，直截者，一切禁絶，遂不信有此理，孰知周公所以通于幽明之故哉？【详见天官，女祝春官，大卜秋官司盟，冥氏条下】。
官多则民扰，周礼六官，所以经纬乎？王畿四海者，至详且宻当时之民，恐不胜其扰也，是不然，此在于官之贤否何如耳！故利民之官，不可少害民之官不可有，且周礼亲民之官，唯其乡遂都鄙之主而已，其余若司，諌司救媒氏，调人皆下其法于其主而自行之，又如布宪，毎岁首遣之，但至于邦国，盖于吏为详宻于民实阔畧他如匡人，撢人掌交，掌察则又因事而遣，非有常员，后世巡行国邑者不得其人，各以其意见主张氏，事甚则有司科敛于民，以附益之，宜乎有十羊，九牧之喻也。
三百六十属公，孤官不必备，周公以冡宰兼大师召公，以司空兼太保苏公以司防兼大史，此原为兼官者，公兼乡老，卿兼乡大夫，军将皆命卿，旅帅皆中大夫，此原不别设官以至比长，闾师等局分，不必设府，史；胥，徒不别置也，有不得不兼者，掌马者即以为驭士，庶子等可以为车右也，至如撢人训方因事而遣，夏采放相，因事而设，平日无此官，事毕而罢，故官虽多而无冗员之病。
周公兼官之设，使人之所能乘人之所余事，治而不妨，功用人而不费，禄善物而不费财，周礼中此意为多，司门多隙地，而祭祀之牛牲系焉，稾人多谷食之，余以豢祭祀之犬，甸师有余力，帅其徒以薪蒸，圉师习于苫盖之事，则以充椹质，翦阖车仆，主苹蔽之事，则以共大射之三乏，至于遂师，农事之不可缓者，则移用其民，县正师役之，不可后者，则移其执事，盖亦莫非此意，他如罪人之执役于圜土，未尝以无用妨有用盗贼之任，器货物，则入于师，兵亦不以有用为无用，周公之克勤，小物类如此，此官事不摄，夫子所以讥管氏之不俭也，后世之冗费，冗员冗食畧不知节而唯馂，民之膏血以偿之，亦当念及此哉！
注疏于周礼，字有不通者，不独改其声，且改其文，全无意义，至有的然差譌者，却不能正，愚取其所改不过百之一二而已。
凡诸经各有义例，其字面亦有不同，初开卷茫然无识，惟终卷后反覆，再观其义，始见愚得一法，以经解经而已，故凡初读时，不明处率十之三，四次，以渐融释，末后尚有疑者，不过十之一二，遂置不复思，记之寓目处，使留于心乆之此理自然呈露，盖心即天地，圣人之心，但为形骸间隔，遂蔽覆昏塞，惟虚静无我，则自开露，此天聪明也，杜元凯云：优而柔之，使自求之，厌而饫之，使自趋之，管敬仲云：思而不得鬼神，将通之，皆得此意矣。
贾氏正义云按书传周公一年，救乱二年，伐商，三年践奄，四年，建侯卫，五年营成周，六年，制礼作乐，所制之礼，即此，周礼也，汉兴髙堂生传十七篇，自髙堂生萧奋，孟卿后仓戴徳，戴圣，是为五传，弟子所谓十七篇，即仪礼也，若夫周礼，其出特后者，马融传云：秦自孝公已下，用商君之法，其政酷烈，与周官相反，始皇禁挟书，特疾恶欲絶灭之，故焚烧之，独悉是以隠藏百年，孝惠，除挟书之律，开献书之路，时有季氏上，周官五篇，复入于秘府，五家之儒，莫得见焉，孝成时，刘向子歆校理，秘书始得列序，着于録畧然亡冬官一篇，以攷工记足之时，众儒并出，共排以为非是，唯歆年尚防，务在广览，乃知其周公致太平之迹，且在于此，奈遭天下兵革并起，疾疫丧荒，弟子死丧，彼有里人，何南缑氏，杜子春尚在永平之初，年且九十，能通其读，颇识其说，贾徽及子逵，大中大夫郑兴及子大司农，众往传其业，又以经书传记，转相证明，为解其时，议郎卫次仲待中贾景伯，南郡太守马季良亦皆作，周礼解诂，然犹有参错，同事相违，二郑明理于典籍，觕识周官之义，存古，字发微，正读郑，字康成，作周礼注，多引杜子春郑大夫司农之义，以赞而下之焉，然则周礼起于刘歆，而成于郑，然林孝存以为末世，渎乱不騐之书作十论八，难以排弃之，何休亦以为六国隂谋之书唯有郑徧，览羣经，故能答林硕之难，作为训注，使其义得条通焉，其后唐大学博士贾公彦，又撰周礼疏五十卷，是为注疏云：【觕粗通，】文中子曰：吾视千载以上，圣人在上者，未有若周公焉，其道则一，而经制大备，使后之为政有所持，循唐太宗问三代损益，何者为当？魏征对曰：孔子曰：周监于二代，郁郁乎文哉？吾从周，周礼，周公所裁，遗谈余义，可举而行，若择前代宪章发明王道，臣请以周典，唯所施行，帝大说，翌日，又召征入曰：朕昨夜读周礼，真圣作也，篇首云：惟王建国，辨方正位，体国经野，设官分职，以为民极，诚哉深乎！良久谓征曰：朕思之不井田，不封建不肉刑，而欲行周公之道，不可得也。明道，先生曰：必有闗雎麟趾之意，然后可以行周官之法度，愚案淳公之学识其大者，可谓尽得周礼之本矣，然详攷周礼之治，莫重于教，六宫教世子，故周官法度，正所以为闗雎麟趾法度，无大于此也，大抵周之治必自卑近始，必于其所难者而致详，故后夫人嫔妇女御之教，王世子贵游子之教，以至教其宦寺，教其胥徒教百姓女工，初，若可畧而实则甚切要，为之甚难，而其成功则甚易简，此其所以异于后世之治也。
横渠张，先生曰：天官之职，须襟怀洪大，方看得，盖其规模至大，若不得此心，欲事事上致曲，穷究凑合，此心如是之大，必不能得也。愚谓周公之心与天地同体，以天下为家，又以多才多艺，一事一物，皆此心散见，及其制作成后，莫不与此心凑合，六官皆然，学者须先得此心，有不通处，致曲可也。
横渠又曰：太宰之职难看，盖无许大心胷包罗记得此，复忘彼其混，混天下之事当如捕龙蛇，搏虎豹，用心力看，方可。其他五官便易看，止一职也，愚谓大宰之职，若典法则而下凡十条，皆总陈治天下之道，其余有春王正月之事，有岁终之事，有毎日之事，又有随时所遇，大事具有成法，按职行之，要之，亦一官之事，后世此书，遂无传者，特以周公于天下事，混成在心，其作为成书，皆自大本中冩出故官虽六而治，则一职虽殊，而意则通，后人无此胷襟各自一职，上推求只见其杂乱纷纠而已，学者须于三百六十属，融会而通之运，旋得转乃可以观此书也。
文公，先生曰：周礼一书，周公所以立下许多条贯，皆自从广大，心中流出，又曰，周官徧布精宻乃周公运用天理，熟烂之书。
文公又尝以为未成之书者，然愚观正岁，建牧立监九伐之法，巡狩殷国等礼，皆防维封建之意，岂有后世牧伯专恣之祸，又如建其长，立其两与夫都，则都士，都宗人都司马等官，皆置于都鄙之后，岂有世卿之祸，如制贡，治兵春秋，此法犹存，至于六官职掌，皆与书同，盖周公摄政，时制礼作乐者，即此也。乌得谓之未成哉？但自成康既没之后，纲纪，日渐頽废，无大有为之君以举之，遂不可复反，若当时未尝行者，文公或未详览，恐亦记者之误也。
陈同父曰：周礼一书，先王之遗制，具在后，有圣人不能加毫末于此矣，世儒以为治，至周公而术已穷，穷则不可复，继周之后，必为秦夫子，盖逆言而不言也？呜呼！果其穷也，则周公之志荒矣，自伏羲，神农，黄帝已来顺风气之宜而因时制法，凡以为人道立极，而非有私，天下之心也。盖至于周公，而集百圣之大成，文理宻察曲而当尽而不汚，无复一毫之间，而人道备矣，人道备，则足以通天下之礼，而周天下之变，变通之理，具在周公，盖至此而与天地同流，而奚忧其穷哉！夫周家之制既定，而上下相维，至于八百余年，诸侯既已擅立，周之王徒拥其虚器，蕞，然立诸侯之上，诸侯皆相顾而莫之或废，独何所畏而不忍哉？岂非周公之制，有以维持其不尽叛之心，虽颠倒错乱，而犹未底于亡也，当时有能变通，周公之制而行之，天下不必周，而周公之术，未始穷也。
黄度氏，周礼说序曰：周之道固莫聚于此，书他经，其散者也，周之籍，固莫切于此书，他经，其缓者也，公卿敬羣有司亷教法齐备，义利均等文武周，召之实，政在是也。奈何使降为度数，事物之学哉？新昌黄文叔始述五官而为之说，亹亹乎孔，孟之以理，贯事者必相发明也，恻恻乎文，武之以己形民者，必相经纬也，涤洗，刘歆苏绰，王安石之腥秽而一，以性命道徳啓后世之公心，虽未能表是心而独行，犹将合他经，而并存也。
马端临氏曰经制，至周而详文物，至周而备，有一事必有一官，毋足恠者，有如阉阍，卜祝各设命官羞服泉货，俱有司属，自汉以来，其规模之，碎经制之烦，宻亦复如此，特官名不袭，六典之旧耳，固未见其为行周礼，而亦未见其异于周礼也，独与百姓交渉之事，古今异宜，盖三代之时，寰宇悉以封建上之人，所以治其民者不帝，如祖父之于其子孙田土，则少而授老而收，又从而视其田，业之肥瘠，食指之众寡而为之，斟酌区画，俾之均平，货财则盈而敛乏而散，又从而补其不足，助其不给，或賖或贷，而俾之足用，所以养之者如此，司徒之乡州，县遂岁时读法，攷其徳艺纠其过恶，而加以劝惩，司马之卒旅师军，四时大田，行其禁令，而加以诛赏，所以教之者如此，其事虽似烦扰，而不见其为法之弊者，盖以私土子人痛痒，常相闗脉络常相属，虽其时所谓诸侯卿大夫者，未必皆贤，然既世守其地，世抚其民，则自不容不视为一体，既视为一体，则奸弊无由生，而良法可以世守矣，自封建变而为郡县，国家之法制，率以简易为便，慎无扰，狱市之说，治道去太甚之说，遂为经国庇民之逺猷所以临乎其民者，未尝有以养之也。苟使之自无失其养，斯可矣，未尝有以教之也，苟使之自无失其教，斯可矣，盖壤土既广，则志虑有所不能周，长吏数易，则设施有所不及，竟于是法立而奸生，令下而诈起，处以简靖，犹或庶几，稍涉繁伙，则不胜渎乱矣，则知周礼所载，凡法制之，碎烦宻者可行之于封建之时，而不可行之于郡县之，后必知时适变者，而后可与通经学古之说也。
治地事宜
尺
凡地皆从人身，起寸指节也，尺臂长也，寻伸臂而上也，约以中人，十寸为尺，十尺为丈，倍丈为引八尺，曰寻倍，寻为常布帛，尺十二寸者，天数也。周尺六寸四分，洛阳测景防之制，犹存其度，起黄钟，故短。
歩
半歩曰武，一足所履，二武曰：歩两足所张六尺为歩，此人生自然之度量，田用之，自古及今，未之有改，王制云：古以周尺八尺为歩，今以周尺六尺四寸为歩古者百亩，当今东田百四十六亩，三十歩东田谓山东之国以闗中在西而言也。此不过周末，权度不审，故有此缪，夫歩生于足谓歩有不同，足亦不同乎？邓展曰：古者百歩为亩，汉时二百四十歩为亩，古千二百亩，则得今五顷。
赵氏曰：古以百歩为亩，今以二百四十歩为亩，古百亩，当今之四十一亩也。
桑羊曰：古者制田百歩为亩，民井田而耕，什而籍一，先帝哀怜百姓之愁苦，衣食不足，制田二百四十歩而一亩率三十而税一。
司马法曰六尺为歩歩百为亩一目，纵横六尺，是谓之歩，此图纵横，各十歩积为百歩是谓一亩。
攷工记匠人为沟洫，耜广五寸，二耜为耦，一耦之伐，广尺深尺，谓之畎，班固曰：后稷始畎田，以二耜为耦，广尺深尺，田畎长终亩，一亩三畎，而播种于畎中，苗生叶以上，稍耨垄草，因隤其土以附苗根，比垄尽畎，平则根深而能风，与旱也， 能音柰，□通。
二耜为偶，两人并耕也，深者为畎，畎上髙土为伐伐发也，两人所发之土广尺，则伐下之土，为深尺矣。一歩三畎立苗，方二尺，此法井牧皆然，郑氏曰：古者耜一金，两人并发之， 贾氏曰：耒头金，广五寸。
按畎垄之法，见于赵过，盖凡陆谷初种时，必迫于地面，则天地气相接而易滋，至其渐长，渐溃其土以益之，其治地可谓尽善矣，若治水田，莫善于吴越，畎垄之制，与此不同，大凡地□广狭，各有所宜，所谓广深尺者，亦不可拘，当随种之所宜，参酌乡俗，教民为之可也，象山先生，述其家治田之法，用长大镢头，锄深至二尺许，广一尺半，植一禾，大旱，时以田肉深独得不旱，毎穗数至二百粒，他处不及百粒，计所收数倍深耕，易耨之効如此，不可不学也。
诗公刘彻田为粮大田雨我公田遂及我私
孟子曰：方里而井，井九百亩中为公田，八家皆私田百亩，同养公田，公事毕，然后敢治私事。
方一里之中，其田九百亩，界为井字，中为公田，八家皆私田百亩，借其力以助耕公田，故谓之助。八家共耕，为通力各私田百亩，为均平，故谓之彻，彻者通也，均也，通力合作，则可计亩均，收则不可，盖各入其田之所收，故谓之私田，若曰均收，则公田外，为民田不。
必分井字不称为私田矣
孟子国中十一使自赋，又曰：贡者校数岁之中以为常，千亩之田中，为遂九十，夫各受田百亩，九遂并入于沟，以其无公田，毎夫各自供，其十一之赋，故谓之贡。
小司徒经土地而井牧其田野 ，春秋传井衍沃，牧，隰，臯。
寛平之地为井，窄狭之田，与夫髙下不齐者但可为牧，多则十夫少，则虽不足一夫，皆可补而授之。
司马法歩百为亩亩，百为夫，夫三为屋，屋三为井，歩百为亩，谓阔一歩长百歩亩百为夫，谓长阔，皆百歩也。
匠人广尺，深尺为畎，田首倍之，广二尺，深二尺，谓之遂九，夫为井，井间广四尺，深四尺，谓之沟。
遂人夫间有遂遂上有径十夫有沟沟上有畛
夫间有遂广深二尺，遂上有径，高广亦二尺，可以通人行，十夫有沟，广深四尺，沟上有畛，高广亦四尺，可以通牛马。
旧说以遂人有十夫字，因以为乡，遂用贡法之沟洫，匠人有九夫字，因以为都鄙，用助法之沟洫，愚谓凡耕者皆为横畎以入，于遂一歩为三畎立，苗方二尺，此树植之法，井牧皆然也，夫间有遂，遂上有径，十夫有沟，沟上有畛，大抵田首之水入于沟，亦井牧所同也，但井限于九，夫牧则十，夫此微不同，然所谓九夫者，乃九夫之地，非九家也，且每井有余，夫等受田一井，实不止九夫，故举成数言岂可因此而遂分乡遂都鄙有二法乎？
公田二十亩为庐舍
春秋谷梁传曰：古者方三百歩为里，名曰井田，井田者九百亩，公田居一，公田为居，井灶葱韭取焉。
班固曰：理民之道，地着为本，故必建歩立亩正其经界六尺为歩歩百为亩亩，百为夫，夫三为屋，屋三为井，井方一里，是为九夫，八家共之，各受私田百亩，公田十亩，是为八百八十亩，余二十亩，以为庐舍，环庐树桑，菜茹有畦，瓠果蓏植于疆，在野曰庐，在邑曰里春，则令民毕出在野，冬则毕入于邑， 何？休曰：一夫一妇受田百亩，公田十亩庐舎二亩半凡，为田一顷，十二亩半八家而九顷，共为一井，故曰：井田 赵氏曰：古者一夫一妇受私田百亩，公田十亩，八家，是为八百八十亩，余公田二十亩，八家分之，得二亩半以为庐舎城邑之居，亦各得二亩半，庐各在田中，而里聚居。
季氏云：公田为庐舍之说，起于谷梁，诸儒遂以在邑在野，各分二亩半，以合孟子五亩之说，若公田之中，去二十亩，止存八十亩，则制禄之时，又当割别井之田，以足百亩之数，不惟失先王正经界之意，而又以邑处农民，亦有不便，盖一夫一妇食力之小人也，就田，斯可以治农业而死，徙无出乡，又同井者之所安也，冬则入邑，春则出野，虽近郊之地，住近国中，犹以搬运为烦，不欲轻动，而况逺郊之外必使逺弃田畴徙居国邑，人谁乐之？先王之立此法，果何义邪？且孟子言五亩之宅，未尝以为庐舍也，信南山诗，中田有庐者八家，各于田中小苫茅舎以为息劳守亩之所耳，盖农民所宅，必是平原可居之地，另以五亩为一处，不占公田也，然亦取于便农功迩，馌饷去田，岂宜逺哉其所聚居，或止八家，或倍八家以上，各随便宜，合为一邑，置堡设城，以相守望，故举成数言则有十室之邑，千室之邑，丁男之有妻者为室，室亦家也，所主在于同井，无出乡而已，非必都邑，然后为邑而都邑，亦岂可以寓农民哉？故农民之宅与国中之防不同，农民之宅乡里也，即制里而导其妻子，养老者也，国中之防市防也，但为士旅寄居之，所工商懋迁之区而已，而农人入居焉，则徙业无常，非所以为安矣，故管子作内政，有曰：四民杂处，则其言哤，其事易，圣王处士，就闲燕处，工就官府，处商就市井处，农就田野，少而习焉，其心安焉，不见异物而迁焉。其父兄之教不肃而成，其子弟之化不劳而能，是故士之子恒为士，工之子恒为工，商之子恒为商，农之子恒为农，农，则野处而不昵，韦昭所谓国都城郭之域，惟士工商而已，农不在焉，此古法之仅存者也。诸儒但见后世四民混而为一，遂谓人皆有两宅焉，此但可以富室，逾侈者言耳，岂所以语土著之，农夫哉！
应电按谷梁先秦人，其言有自班固，何休？赵岐宗之似于有征，但公田去二十亩，为庐舎止八十亩，诚于制禄，有妨而冬邑，春郊出入烦扰，亦非人情所乐，此季氏独见之言，辨析甚善，然观周礼上地，田莱一百五十亩，其食者三之二，其民可用者家三人，中地，田莱二百亩，其食者半，其民可用者二家五人，下地，田莱三百亩，其食者三之一，其民可用者家，二人乃知画为井田者，此定法也，而田有上，中，下则居民之八家，不可得而拘中，为公田者，此定法也，而田亦有上，中，下则百亩之入，亦不可得而拘，故使田极肥厚而土窄，无莱田，则一井止于八家，此即匠人孟子，司马法之常制也，田瘠薄而人稀，则一井三家而不足，此即后世尽民开垦之法也。都邑相近，则民不野宿，而公田之百亩无缺，此季氏所疑之言也，都邑相逺则民当野宿而公田之百亩不足，此谷梁诸儒之所言也。盖公田已足，则百亩为实，而用以制禄，公田不足则百亩为虚，而当有以益之，此犹后世之叙禄者，云食封若干，而其数多食实封若干，而其数少，如此，则周礼孟子班氏，季氏，其言皆无窒碍矣，况公田皆借民力所收，自倍于私田，虽八十亩，亦足以当百亩也。
十一说
凡十一之制，有十之内，取其一者，贡法是也。有十之外，取其一者，公田二十亩为庐舎民所耕田共一百一十亩，是也；有九分而取其一者，公田无庐，舎官皆取之九百亩，中取一百亩是也。大约不出十之上下，故总谓之十一。
一夫上父母，下妻子，旁有兄弟为家，受百亩之田，上地，莱五十亩，中地莱百亩，下地，莱二百亩，故自七人至五人，可任者三人，至二人皆食于百亩之内七人至五人，外又有弟六尺已上，可任男子征役之事，乃受余夫田二十五亩，如有数弟，则各受田二十五亩，以养其妻子，孟子所谓余夫二十五亩，弟虽生子犹同居，故兄弟之子为犹子，其相谓为同堂兄弟也。
夫与弟各生孙，则夫与弟又为父夫与弟之冡子，为夫次子为余，夫孙为子，各成一家，夫之冡子受原田，诸弟冡子各受百亩之田，遂人所谓夫一防余夫亦如之也。世次相降，其法皆然。
余夫疆与受田说
易曰：父父子子，兄兄，弟弟，夫夫，妇妇，而家道正，盖必三亲具而后成家也，周礼，大司徒任民之法，上自七人，下至五人，而后谓之家，盖必聮于兄弟也，故上地足以供七人，中地足以供六人，下地足以供五人，此外别有弟六尺以上，可任男子之事，百亩不足以供别受，余夫田二十五亩，当今之十余亩，虽有室有子，皆食其内，亦无不瞻，若其长子孙二十五亩，不足以供然后如夫之授以防田莱，盖自正夫言，必人浮于所食田之数方，加以余夫田，自余夫言，必人足以当所食田之数，方授以足田也，观先王之法，父子兄弟永无分居之理，骨肉之亲，有天伦之乐，无离索之忧，一善也，诸弟各有余，夫田寛裕自生，礼譲而无迫促，畔怨之患，二善也，有孙则别居受田，既以休老，又使夫人各私其亲以尽，人子之情，三善也，长子世守田里，庐舍支子以次宗之，默寓宗法，四善也，或疑朱子云壮而有室，然后受百亩之田，与此不同，何也？夫壮而有室，上无父母，下无子孙，即可谓之单丁也，安得与八九人之家，同受田，此本贾氏疏云：年二十九已下，未有妻受口田，二十五亩三十有妻，则受夫田百亩，一岁之间，因有妻而遂加田七十五亩，宁不至于荒芜耶？故余夫非丁众防不足以容田，不足于食，不可授以百亩也，以此言之，凡有单丁一夫一妇者，亦止可受，余夫田不当受百亩田，经载未尽耳。苟凡壮而有室，即受防别居，受田别耕，年少地广，零丁孤苦，普天之人，并无父子兄弟之乐，王政乃所以厉民矣，或又云：土田有限，凡创业之时，土荒民散，则受田之法，为可行也，承平日久，生齿日繁，其法将不可通耶？是不然，天地之化形气逼塞于穹壤，间有是土田，而后足以生，是人有是人，必有以足其食，自一方言，则有寛狭，自大块言，有民稠之地，必有土旷之处，唯患上之人不为之裁制耳，是故狭乡则徙于寛乡民不病地寡而无争地，空地则募民徙实地，不病人稀而无旷土，此周之先公，所以世有迁都之举也，岂若后世不为制民之产，而有有余不足之处，况乘除者，理势之自然，得气有厚薄，则子孙有多寡，数世蕃衍，则后多无嗣，孰谓天下之地，不足以养天下之人哉！
授莱田法
凡上地，莱田有在一处者，则右图是也。有美田，不可为莱者，则当别授之莱田，更在他处也，凡耕莱田，有以百亩而二易，一岁曰菑，二岁曰畬，三岁曰：新田是也，有莱在别处，则当杂植以助正田。
凡公田之入，亦当以上中下三等之田计之，故有三井，而当一者，有二井，而当一者，有一井而当一者，夏官量人云：凡班赏地三之一食，赏地多闲田，故率三井而当一井，此可以为证。
井田夫家总论
孟子曰：方里而井，井九百亩中为公田，八家皆私田百亩，然周初时辟土分田，不尽然者，大司徒不易之地，家百亩，一易之地，家二百亩，再易之地，家三百亩，遂人上地，夫一防田百亩，莱五十亩，余夫亦如之，中地，夫一防田百亩，莱百亩，余夫亦如之，下地，夫一防田百亩，莱二百亩，余夫亦如之，小司徒上地，家七人，可任也者家三人，中地家六人，可任也者，二家五人，下地家五人，可任也者家二人，大司马上地，食者三之二，中地，食者半下地，食者三之一，三等之地，经中四见皆然，分土任民，侯国。与王国乡遂公，邑与采地，并不容有异，夫不易者膏腴，上地而必益，以莱五十亩者，常使地力有余不至，耗竭草莱，葑淤田益肥美，家有余利，自生礼让，生齿日蕃，有田可耕也，三分而食其二，故曰：食者三之二，毎一夫田百亩，莱五十亩，所占夫半之地，是一井中，实止六夫而不足矣，一易者肥瘠，平之中地，休一岁而种其获，与上地等，益以莱百亩，二分而食其一，故曰：食者半毎，一夫田二百亩，所占二夫之地，是一井中，实止四夫也，再易者，瘠薄下地，休二岁而种其获，与上地等，益以莱三百亩，三分而食其一，故曰：食者三之一，毎一夫田三百亩，所占三夫之地，是一井中，实三夫而不足也，井田之界限，有定而夫之分，受不齐如此，夫有休伐之法，则田之所收，固无不均，但不易则用人，工少易，则费人工多，故上地之入，食七人而可任者家三人，中地之入食六人，而可任者，二家五人，下地之入食五人，而可任者家二人，正夫足其所食人之数，而又有可任者，即受余夫田，余夫而满其七人，六人，五人之数者，别受正夫田，大约以上中下三等之地，总而计之，毎一井田通融而论，止于四家，可用之民，十人而已，若旧泥于一夫百亩，然田有髙下口有多寡，似均而实不均也。唯其以上中下三等之田，授之有一百五十亩，二百亩三百亩，多寡之，三等上中下三等，农夫可任之民，亦有家三人，二家五人家，二人多寡之三等，然后为均平，以此知古人云八家同井，盖治乆齿繁井田，大治之时耳，初辟地之时，不可为也，欲知井田夫家之数，当攷于周礼可也。
程张井地语録
二程谓地形，不必谓寛平可以画方，只可用算法，折计地亩，授民子厚，谓必先正经界，经界不正，则法终不定，地有防垤处不管，只观四摽竿，中间地虽不平，饶与民无害，又经界，必须正南北，假使地形，有寛狭尖斜经界，则不避山河之曲，其田则就得井处为井，不能就成处，或五七或三四或一夫，其实田数则在，又或就不成一夫处，亦可计百亩之数而授之，无不可行者，如此，则经界随山随河，皆不害于画之也，苟如此画定，虽便使暴君污吏亦数百年坏，不得经界之坏，亦非专在秦时，其来亦逺渐有坏矣，或谓井议不可轻示人，恐致笑，及有议论，子厚谓有笑有议论，则方有益也，又谓若有人闻其说，取之以为已功，先生云：如有能者则已，愿受一防而为氓，亦幸也，伯淳言井田，今取民使贫富均，则愿者众，不愿者寡，正叔言，亦未可言，民情怨怒，止论可不可尔，须使上下都无些怨怒，方可行。
二程问官戸占田过制者如何？如文曽有田极多，只消与五十里，采地尽多，又问：其他如何？今之公卿，非如古之公卿，旧有田多者与之采地，多防与之，则无以别有田者无田者。
朱子开阡陌辩
阡陌者，旧说以为田间之道，盖因田之疆畔，制其广狭，与其纵横，以通人物之往来，即周礼遂上之，径沟上之畛，洫上之涂，浍上之道也；盖陌之言百也，遂洫纵而径涂，亦纵则遂间百亩，洫间百夫而径涂为陌矣，阡之为言千也，沟浍横而畛，道亦横则沟间，千亩浍间，千夫而畛，道为阡矣，阡陌之名，由此而得，至于万夫，有川，而川上之路，周其外，其与匠人井田之制，遂沟洫，浍亦皆四周，则阡陌之名，疑亦因其纵横而命之，然遂广一尺，浍二寻，则丈有六尺，径容牛马，畛容大车，涂容乗车一轨道，二轨路，三轨则防二丈矣，此其水陆占地，不得为田者颇多，先王非虚弃之，所以正经界，正侵争时，蓄泄备水旱，为永乆之计有不得不然者，商君以急刻之心，行苟且之政，尽开阡陌，悉除禁限，听民兼并买卖，以尽人力，垦辟弃地，悉为田畴，而不使有尺寸之遗以尽地利，盖一时之害虽除，而千古圣贤传授精微之意，于此尽矣，又曰：所谓开者，乃破壊刬削之意，而非开置建立之名，所谓阡陌，乃三代井田之旧，而非秦之所置矣。
季氏云：孟子耕者之所获，一夫百亩，百亩之粪，上农夫食九人，上次食八人，中食七人，中次食六人，下食五人，庶人在官者，其禄以是为差，一夫百亩，非谓一夫一妇佃田百亩也，盖九夫为井之，夫谓百亩之田，为一夫之地也，一人之力，止可以耕二十五亩，则百亩者四人之力所耕也，上中下农夫，皆正夫自公田八分之一，外上农夫自受私田百亩，中农夫受七十五亩，余二十五亩，授余夫，下农夫受五十亩，余五十亩，更授一下农夫，或授二余，夫理皆可通，上食九人，八人中食七人，六人下食五人，计其所食之口，而耕田之所获，适足以供之也，庶人在官者，事有繁简，则人有众寡，而禄宜有差，故计农夫所食之数以明之，岂谓不论人力多寡，皆耕百亩，听其为惰农而漫无劝督，均齐之法哉？季氏又云农家受田，其实毎人止可耕二十五亩，但自受田之长而言，则曰匹夫而总谓之一，夫百亩耳。
按孟子之意，当如朱子注，同授田而以粪力为上下，苟以授田，有此三等，则上次中，次说不去矣，且经中明言七人六人，五人三等，则不及人，数者不受，足田在其中矣，以其足以明余夫受田之法，故存之。
小司徒云：九夫为井以歩百为亩亩，百为夫计之，故曰九夫地，有上、中，下大约一夫耕，二夫之地毎井，实则四家四井为邑，十六家，论语曰：十室之邑是也。四邑为丘，十六井，六十四家，丘之为言聚也，舜所居二年，成聚是也。司马法有戎马一匹，牛三头，毕赋之法，期于甸而鲁成公作丘甲，春秋所以识其重赋也，四丘为甸，六十四井二百五十六家，司马法有戎马四匹，兵车一乘，歩卒七十五人，又重车一乘，将之者二十五人，二车共百人甸之为言用，以佃兽之名也，一甸出车一乘，可以军旅，田役，故名。
四甸为县二百五十六井，一千二十四家，出兵车四乘，四县为都，一千二十四，井四千九十六家，出兵车十六乘。
都字从诸省从邑言诸邑之所会也
凡丘甸县都皆据井邑居民而立名，所谓以室数制之，其出车当捉零就整，非可以道里计也，二图正方，姑发明其名数而已。
遂人百夫有洫，洫上有涂，司马法井十为通，通为匹马士一人，徒二人一沟，受十夫一井之，遂十沟入一洫，则为十井而百夫矣，故曰：百夫有洫，井十为通言，百夫通力而治一洫，又十井通力以兴耡也。
涂之髙广如洫容乘车一轨涂之尽处有舆梁
牧之夫数十，故有百千万夫井之田，数限于九，大数限于八此纪，夫并以十者凡余，夫单丁及士工贾之受田不过二十余亩，其实每井必有十余夫，故举其成数言也。
遂人千夫有浍浍上有道
司马法通十为成，成百井，革车一乘，士十人，徒二十人，匠人方十里为成，成间广八尺，深八尺，谓之洫。
一洫受十井，百夫之水，十洫共入一浍，则为百井而千夫矣，故曰：千夫有浍，通十为成言，十洫方百井，井田之法，于是而成也。
一成，百井千夫，除山川等三分之一，仿佛甸之六十四井以上，中，下三等计之，一夫耕，二夫之地，毎井止四家，为戸二百五十六，约五户而出，二卒，故为士十人，革车一乘。
道之髙广如浍容乘车二轨
遂人万夫有川川上有路以达于畿
司马法成十为终，终千井，革车十乘，士百人，徒二百人，千夫为浍，十浍共入一川，则为千井，而万夫矣，故曰：万夫有川，成十为终，言十成之水，共归于一川，因山川之势，而加以人功，疏导水有所终，故以取义也；自川则可以达于四渎矣。
诗云：骏发尔私，终三十里，亦服尔耕，十千，惟耦终直二十五里，曰三十里，十千，耦皆举成数极言之。
以地方言为千井万夫，除山川道路等三分之一为二县，零二甸之地，总为十甸，共六百四十井，出兵车十乘，路之髙广如川容，乘车三轨。
司马法终十为同，同方百里，革车百乗士千人徒二千人，终千井万夫，十终则提封万井十万夫，直二十五里，四面方一百里，谓之同者，言雷震百里，其声相同也，同间广四，寻深四仞为川，一同之中，其川九，其外为大川，以达于畿者也，毎一目当一成，以地方计之，虽有万井，十万家，除山川道路，三分之一，总为百甸之地，六千四百井，毎井止四家，为户二万六千四百，约五户而出，二卒，故为士千人，二百五十余戸而出一车，故为革车百乘。
井田沟洫浍川用田数
一井之沟，【长九百歩】沟上之畛，【各广四尺，共八尺，积一千二百歩】计田十二亩，井十为通沟畛，十【积一万二千歩】计田，一夫零二十亩， 十井之洫，【长二千歩】洫上之涂，【各广八尺，共二歩四尺，积八千歩】计田八十亩，已上十井沟，畛合洫涂，共计田二百亩，该二夫。
通十为成，百井洫涂十，计田二千亩，该二井零二，夫百井之浍，【长一万，歩】浍上之道，【各广二，防共五歩二尺积一万六千歩】计田，一夫零六十亩。
已上百井沟，畛洫涂合，浍道共计田二千一百六十亩，该二井，三夫零六十亩。
成十为终，一千井，浍道十计田二万二千六百亩，该二十四井， 千井之川，【长三万，歩】川上之路，【各广四防，共十歩四尺，积三十二万，歩】计田三千二百亩，该三井零五夫。
已上沟，畛洫涂浍，道合川路共计田三万四千八百亩，该二十七，井零五夫。
终十为同一万井，川路十共计田二十四万八千亩，该二百七十五井，零五夫。
已上毎同沟洫，浍川，大约费田不及百分之三，是百里费田三里，千里费田三十里，古今以费田为忧，而秦人之所开，要不过此，奈何计此！
小利而坐失大利乎愚观古法治水以道里
计出赋去三分之一则沟洫已在其中而人
犹疑之因详述如右
<经部,礼类,周礼之属,周礼传__周礼翼传,卷一>
诸侯封地实封食禄攷
按书武成孟子，王制所言，畿封之制，多有抵牾，愚尝以周礼为据，而后得其说也，凡封国，有管辖之地，有实封之地，有所食之田，周礼上公之地，方五百里，侯方四百里，伯方三百里，子方二百里，男方百里，即诗之锡之山川，土田附庸，司马迁所谓周封伯禽康叔于鲁，卫地四百里，太公于齐，兼五诸侯地，正与周礼制合此，管辖之地也，其言食者半三之一，四之一者，此其实封之地，今观春秋齐鲁等国封疆，皆可騐也，孟子所言，君十卿禄者，大国君田三万二千亩，次国君田二万四千亩，小国君田一万六千亩，此一岁君所自，食之禄也，故以司马法同封之制，合职方氏封国之法而计之，天子千里之地，为田一千六百同，出车一万六千乘，徒一百六十万人，诸公地方五百里，为田四百，同除附庸之国，其食者四之一，实封田一百，同出车一千乘，徒十万人，故为王畿十分之一，若如王制，拘以百里，止得天子百之一，而已侯之地四百里，为田二百五十六，同除附庸之国，其食者三之一，实封田八十五同出车八百五十乘，徒八万四千人，伯之地三百里，为田一百四十四同除附庸之国，其食者三之一，实封田四十八，同出车四百八十乘，徒四万八千人，子之国二百里，为田六十四，同除附庸之国，其食者半，实封田三十二，同出车三百二十乗徒三万二千人，男之地百里，为田十六同，其食者半，食封田八同，出车八十乘，故以千里之地，大约封公者四国，其食者四之一，封侯者六国，封伯者十一国，其食者三之一，封子之国二十五，封男之国，百其食者半，自所食之外，皆为附庸之国矣，若如王制之说州方千里，州建百里之国三十，七十里之国六十，五十里之国百有二十，凡二百一十国，即如方百里之国为田，十六同出车一百六十乘，大国三军，合用三百七十五乘，将安取办乎？此其说诚不可通矣。 畿内采地，孟子云：天子之卿受地视侯，大夫受地视伯，元士受地视子，男王制云：天子三公之田，视公侯卿视伯，大夫视子男，元士视附庸，周礼载师以家邑之田任稍地，以小都之田任县地，以大都之田任畺地，大约公处于大都，孤卿处于小都，中大夫处于家邑，夫天子畿内之地不过千里，苟三公之田，视公不防于半天子之疆乎？是不然，王畿之县，都不世量，山川人民以为都邑，而使掌其治教赋税，非若诸侯之封国，割其地以与之，故天官九两，一曰牧，以地得民，二曰主则以利得民而已，所谓受地者但可言其所食，与出封耳，且孟子王制所述，视地有不同者，尝观春秋所书，王臣三公称公卿，称伯中大夫，称子下大夫，称字元士，中士称名，下士称人列国，唯命卿以名登于册，大夫谓之微者，称人而已，故周礼掌客云：三公眡上公之礼，卿眡侯伯之礼，大夫眡子男之礼，士眡诸侯之卿礼，庶子一眡其大夫之礼典，命云王之三公八命，其卿六命，其大夫四命，及其出封，皆加一等，故三公在朝，则食大国君之禄，出封则为上公之国，六卿在朝则食次，国君之禄，出封则为侯伯之国，中大夫，在朝则食，小国君之禄，出封则为子男之国，下大夫食大国，孤之禄，出封则为附庸之国，元士之爵，眡诸侯之卿，中士之爵，眡诸侯之大夫，下士之爵，眡诸侯之上士，而其禄则自下大夫而下，并与诸侯之臣同何尝如王制所云，天子县内凡九十三国耶？盖唯畿内不以封也，故大而县都小而公，邑皆可以治，如召公之循行南国，毕公之允厘东郊，衘命而往，单车可代，自无僭逼之嫌，苟如孟子所言万取千焉，则非唯无是地，而亦必至于簒弑之，相寻矣，苟如王制所封之地，又何必设朝大夫，都宗人都司马都，则都士等官，而以八则驭之乎？唯其禄视夫，诸侯之所食，是故公食三百二十井，三公，为田九百六十井，孤卿食二百四十井，三孤六卿，为田二千一百六十，井中大夫，食一百六十井，周礼五官共中大夫，三十一人，合冬官不过四十人之数，为田六千四百井，虽举朝公卿，中大夫之禄，不过九千五百余井，尚不及一同公田，故虽告老，而犹食于家，必有大故而后收其田里，八柄，所谓夺，以驭其贫也，及其身殁，而子孙犹得世其禄，盖非世其公卿大夫之禄也，记曰：天下无生而贵者，天子之元子，士也，是故无大夫冠礼，而有其士礼，盖但世其士之禄耳，故仕者之子孙贤，则命之爵不贤，则禄足以代耕，圭田足以祭祀，所谓天子有田以处，其子孙也。故以畿外邦国，言渐逺所尊者虽大如上，公不过天子十分之一，已执夫居重驭轻之势，小如子男，亦出百，车百余乘，而足以守宗庙之典籍，以畿内县都言宻迩所尊者子弟，虽贤而不世，自足以待无穷之贤，县，都虽大而不有，自不虞夫僭逼之患，至其后世，王畿，则子弟袭封侯国。则大夫世爵，而有孟子，大家弑夺之说，诸侯则并吞附庸，大夫则分裂公室，而有孔子，陪臣执国命之讥，与夫王章，一扫而空而封建，遂为一大弊矣，大抵孟子之说，略王制之说拘惟一，据夫周礼以图攷之，然后知其立法之妙，而可以尽见，夫先王精意之全也，或疑诸公方五百里，其食者四之一，为一百二十五里，诸侯方四百里，其食者三之一，为一百三十三里，则侯地反多于公乎？是不然，经文于封畺，定其里数，而其食则就其中为之等，而未尝定其里数，盖地大则中包广而外之里数反少，地小则有四边，而外之里数反多，不可以里计也，故公田四百，同四之一，为实封一百，同侯田二百五十六同三之一，则为实封八十五同，此其多寡之数，自有等级而不相混矣，或又以诸男实封八同，出车八十乘小国，一军合有一百三十五乘，此则一军而不足，何以立国乎？盖八十乘之车，为三师而有余，故或益之地，以足一军之数，或止于三师，亦可以应敌，其制不可得而详矣。
丘甸通成出车合一
司马法曰：四井为邑，四邑为丘，丘有戎马一匹，牛三头，是谓匹马丘牛，四丘为甸，出长毂，一乘马四匹，牛十二头，甲士三人，歩卒七十二人，戈楯具，谓之乗马四甸为县，兵车四乘，四县为都，兵车十六乘 ，此不计道里，专以都鄙居民之数，而出兵赋之法，所谓县都者非甸，稍；县，都之云也，彼县即小都，都即大都，地方百里，此则不及一同之地，不过用以出赋之名耳，此据周礼小司徒，旧法而述之也。
又司马法曰六尺为歩歩百为亩亩，百为夫，夫三为屋，屋三为井，井十为通，通为匹马三十家，士一人，徒二人，通十为成，成百井二百家，革车一乗士十人徒二十人，十成为终，终千井三千家，革车十乘，士百人，徒二百人，十终为同方百里，万井三万家，革车百乘，士千人，徒二千人， 夫均之为司马，法也，甸方六十四井，出车一乘，成为百井，亦出车一乘者甸，以室数计之，指其实数成，以道里计之，兼山川道涂等虚数也，故一同提封万井，除山川沈斥，城池邑居，园囿术路，三千六百井，定出赋六千四百井，又以上中下二等之地计之，一夫耕，二夫之地，毎井止四家，一同共二万五千家，出车百乘，若以一成，百井计之，除山川等三分之一，定出赋六十四井，正合甸之田数一夫，耕二夫之地为二百五十余家，出车一乘，亦与甸之车数相符，今云一同万井，三万家者，此不过一直筭法耳，盖不必除其虚，地亦不必计，上中下，受地之差，而俱以下地纪数亩，百为夫，非实指一匹夫，谓一夫之地也，夫三为屋者，俱以下地为筭，三夫之地为一屋，即为一家，故一通十井而为三十家，一成百井而为三百家，出车一乘，归于一同，万井为三万家，出车百乘其数，盖无不同也。
丘甸通成士徒合一
诸家之说，以为通成终同，畿内采地法一乘，士十人，徒二十人，凡三十人，士多而徒少，井邑丘甸，畿外邦国法一乘士三人，徒七十二人，士少而徒多以为内外之制，孰知夫丘甸之法，必一乘百人者，兵无竒正则死，故有前拒左角，右角，以为更休兵，无辎重则亡，故有重车以为根本，兵无什长则乱，故有士十人以相什伯，凡有此车，必有此人数，此必然之法，通成终同之出车，岂能外此？故一通十井，三十家内，合有徒十人，而云徒二人者五人为伍，伍皆有长，以其长之寓于徒内，故称徒二人也，士一人者，毎徒十则有一士率之也，成百井三百家，革车一乘，合有徒百人，云：二十人者，亦指其伍长，故止二十人，言士十人者兼队正，队副，百夫长甲士而言也。然则百人之数，何尝与丘甸异，岂有有是车而无是人之理，遂谓畿内采地，一乘三十人，畿外邦国，一乘百人，不亦谬哉！
丘甸旁加一里之非
井邑丘甸县，都乃计民以出兵赋之法，不当以道里而论，井通成终同，乃计田以治水之法，故必以道里论，故十夫有沟，百夫有洫，千夫有浍，万夫有川，夫皆在于田内有田，即有沟洫，有沟洫，即有夫岂有中出税而外治沟洫之理，丘甸去山川，而即其居民之实数，故六十四井，出车一乘，一成，包川浍而言，故为百井，苟除三分之一，亦与甸之六十四井，同亦出车一乘，岂谓一甸之地，旁加一里而后与成合哉！
井田车马兵噐
据司马法六十四井，出兵车重，车各一乘，夫毎井通计，止于四家，共为二百五十六家，大较六十家而出，一马二十家，而出一牛，五家而出，二卒民不已病乎？盖重车民间常器，牛民间常畜马亦民间之，不可缺者，毎井，虽止四家而可任者，常有十人，是六百四十人，中取百人以为徒也，唯兵车与兵器，则一甸之中，共出财备之耳，然此但谓一甸之中有此车，与徒耳，非取之以为用也，观自古所称，天子诸侯之车数可以见之，盖毎十分而简稽其一，故毎同不过，出车十乘，卒千人，凡封国之数，皆以此为准。
成周兵民之制
人动物也，非役役于善，即役役于不善，吉人为善，勤劳而不知，凶人为不善勤劳，亦不知为之，皆出于其中心以志帅气故也。民可使由之，圣王之政，不过率之，以勤劳于善而已，勤劳则淫僻，无自生变，故不能偷惰，则善心无自生变，故不能支，故周礼设官居家则有比，闾族防州，乡隣里酂鄙县，遂以施教化，在野则为井邑；丘甸县都，通成终同以相什伯，大司马所握之六军，内以役于王都，更休而不竭，外以制于四方，调遣而有余，是故月朔孟月习之于爼，豆礼乐，使其优游于仪文度数之间而宻消其粗悍，暴厉之气，三时靡不力田，趋其耕耨，行其秩叙，使无有无事而食之，人岁时简其兵器以为备，四仲教之师田以为用，而常时则率之以朝觐，防同征伐追胥，使之常闲于行役，而不以为难，安于劳苦，而不以为病，是故奸慝祸乱而不作，刑罚兵革而不用也，虽然，鼂错有言，人情莫不欲逸，三王节其力而不尽，岂周之民终岁勤动而不得息者耶？愚尝合周制土田，居民之数，而得其说矣，故以王畿千里，居民之数计之，为田一千六百同，毎同除山泽，邑居沟渠，道路等三分之一为六千四百井，毎井以上，中，下三等，不易一易，再易计之，一夫耕，二夫之地，实止四家，以可任者三人，至二人计之，毎井十人，故毎同二万五千余家，可任者六万四千人，出车百乘，徒万人，毎五家而出，二人可任者六人，而用其一也。是千里之地，合有四千万家，为车十六万乘矣，然自古称天子曰万乘，则十六倍，而用其一，四十家用，其一人而已，又以乡遂居民之数计之，近郊逺郊四面各地方二百里，为田六十四，同毎同二万五千家，合有一百六十万家矣，及观乡，遂序官之数，比隣之长共三万人所统，止于十五万家是一家而兼十家，毎一比长，所统五十余家矣，夫丘甸之法，兵皆设而不用，比闾之法，戸皆有余而不借，何也？盖有居民可任之数，用以力田，治水田猎，追胥毎同，可任者十万余人，是也；有丘甸出车之数，毎同出车百乘，徒万人是也。有简稽之数，苟尽简阅之，则民不胜其疲，故如载师之法，自十一而至于二十三毎五分而稽其一，必十余载而一周，其比闾之法，则以一家而兼十家所以统辖乎民者，必十年而一周，推此二法，即如今之设里者，计一而藏九，休九而用一，其法不得不然也，至以调遣言，则行者有暑，寒锋镝之苦，居者有离索，怨旷之思，是岂可轻发而多用哉？故大司马所统不过六军，为车七百五十乘，为徒七万五千人于千里之内更番而调遣之，其优裕而不迫，均遍而不颇类如此。是故天子出，必有六军，君行师从，卿行旅从，征发而不至于空虚行役而不以为劳苦，居足以守而无虞，出足以战而无敌，田足以耕而不乏食，老防废疾有养，而无失所，此周制之所以为善也，且夫车马器械，皆平日之简，稽委积刍薪，随道里而贮峙，吉行五十里，军行三十里，劳中而有逸，将必知兵，兵必顺民，行险而不危，故易曰：毒天下而民从之也，后世之民，其佚者欤？则漫然无教，骄奢淫欲不遗余力，遇有警急，则束手无策，延颈待毙，其劳者欤？则征伐四出，戍役无节，死亡相继，至发闾左，千里萧条，天下骚然，其不至于败，亡也者防希。
大司徒五家为比，使之相保；乡大夫比长，五家，下士一人，族师五家为比，十家为联。
比之为言，以比次之义，使相保不得为恶，五家之中，择其优于众者，以为之长；秩为下士，禄比庶人在官，掌其比之治，十家为聮，相与对门者尤切近也，毎一圈为一家，一家总十家五圈，为五家一，比长，所统五十家。
按六乡，六遂近郊逺郊四面各百里，为田六十四，同毎同为二万五千余家，合有一百六十万余家，今观六郷六，遂序官之数，比邻之长共三万人所统，止于十五万家是一家而兼十家，毎一比长，所统五十家矣，盖凡比与其长之员有定，而其民则十倍而有余，岁以五家为正，以其余为副，十年一周，名则五家而所统实五十家，故公私之事，岁无所缺，禄不见其多而民不知扰也。
已后图毎比实统五十家并同
大司徒五比为闾，使之相受；闾胥毎闾，中士一人，闾之为言，五比二十五家，二闾五十家，同巷而居，旁有闾门，故以闾名，平旦闾胥，及隣长坐于左右塾，以帅民者乡大，大国有大故，令民守其闾，修闾氏，令守其闾，互也，四闾为族，使之相葬；族师毎族，上士一人，族之为言，以其相葬，防有同宗合族之义也。
族师五家为比，十家为聮，五家相与对门者尤切近也，四闾为族，八闾为县，二百家，团聚而居者相通，与族同也。
毎一圈为族，五圈为党五百家，大司徒五族为党，使之相救；党正，毎党下大夫，一人党者，以其患难相救，互相党与之义也。
五党为州使之相赒
州长毎州中大夫一人州之为言周也
五州为乡使之相賔
乡大夫毎乡卿一人
乡老二乡则公一人
大司马二十五人为两，两司马皆中士，小司马，五伍为两。
古法毎百人乘车，大车各一乘，一车两轮，因谓车为两，凡车有正必有副，则百人当有车四两，二十五人，合有车一两，此两之所由名也，毎一圈为一人，五伍二十五人，通两司马二十六人。
旅师五人为伍二伍为聮
穰苴法五人为伍，十伍为队，即二两而为队也，有正，副队长二人，即后世队头，副队头。
一圈为一人通两司马正副队长共五十四人
大司马百人为卒，卒长皆上士，小司徒四两为卒，周制毎车一乘，甲士三人，歩卒七十五人，以为前拒左角，右角各二十五人，重车一乘，将之者二十五人，一圈一人，合两司马四人五十人，队长四人，卒正，副二人共一百十人，旧说歩卒七十二人，三两各缺一人，又缺两司马五十人，长泥于百人为卒，而误也。司马法云：革车一乘，士十人，徒二十人者，盖伍皆有长百人，则伍长二十人，以其藏于伍内，故止称徒二十人，两司马四人五十人，队长四人，卒正二人为士十人也，卒之为言终也，自伍两而下，其兵皆未可用，至于卒则有车一乘，其兵百人，兵马自此而成，故以为名。虽不足用，然使遇小敌得一枭将，将之此百人，如丁布旅之法亦可制胜，无当也。
周礼大司马五百人为旅旅，师皆下大夫， 小司徒五两为卒，毎一圈为一伍，五人五圈为一两，二十五人，旅之为言众也，兵车五乘，统五百人，故以旅名少康，有众一旅，是也，兵虽少，然能竒正分合亦足为用，大约中四两，为中军四正，毎正二两为正军，毎隅一两为竒军后四两为游军。
大司马二千五百人为师师帅皆中大夫
小司徒五旅为师，毎一圈为一两，二十五人，四圈为一卒百人。
师之为言大也，众也，兵车二十五乘，统二千五百人，其兵众矣，故以师名大约四正四竒中握机外游军并当如握机八阵之制，车卒伍法二十五乘，为大偏，以一师之车，而言 五十乘为卒，亦曰广，合二师之车而言也。
大司马万二千五百人为军，军将皆命卿， 小司徒，五师为军，毎一圈为一卒，百人五圈为一旅，五百人，军之为言万二千五百人，兵车一百二十五乘，大车亦如之，合二车之倅，为车五百乘，可以自环为营，故其为字以包车为文，以守以战，可以无敌矣。小国一军，次国二军，大国三军，天子六军，凡大将所统，多多益辨，用以调发应援，然皆各自为营，故营卫坚牢，起止迅疾而无后世全军覆没之祸，此军所以止于万二千五百人，车卒伍法一百二十五乘为伍，指一军之车而言也。田赋兵民起数义。
按：井邑丘甸，沟洫浍川，通成终同，比旅族党伍两卒，旅其起数，皆不同者，井邑丘甸县都主于兵赋，以田为事，田之势方，但欲其备车马兵器，以防调发，故各寓于野，而以四起数，遂沟洫，浍川主于疏导，以防水为事防水之势，长当与居其间，受其利者任其事，故曰井，曰牧，并以各水为分，而以十百起数，通成终同封，畿者主于封国，有国之事，莫急于农事，莫重于兵赋，故兼夫丘甸沟洫，二者一纵一横水，于是而治，赋于此而定兼夫十，与四而为数也，若夫比闾，隣里主于教训，服役守御，以民为事，教训必会集而后施役，民必于农隙守御，宜于团聚，故皆在邑而以五起数，若军伍之法，止则百人共庇一车，战则用伍，两卒旅以为竒正更休，故亦以五起数，莫不各有天然之数，所以不同也。或乃欲比而同之，至以井田为伍，万人为一军，何其谬哉！
周礼翼传卷一
<经部,礼类,周礼之属,周礼传__周礼翼传>
钦定四库全书
周礼翼传卷二
明 王应电 撰
握机经一
凡一十九字，乃风后握机经，古文也，黄帝立井田之法，因以制兵为握机阵法，破蚩尤于涿鹿之野，其臣风后实佐之，为万世兵法之祖。
天地风云，龙：虎，鸟，蛇四为正，四为竒余竒为握机此八阵，方位四方，龙虎鸟蛇，当震兊坎离之位，为正兵四隅，天地风雷，当乾坤艮巽之位为竒兵其余竒零之兵大将居中所握，犹弩之有机，故曰握机易，范曰：以内制外，必重轻之势，足以相权，而后无尾，大不掉之患，宁使之有余，不可使之不足也，先出后蹑，栖盛击虚，濳见出入，惟变所适，故无一定之数。
四正方曰龙，曰虎，曰鸟曰蛇，即礼记所谓左青龙，右白虎，前朱雀，后武取象于天文二十八宿而立名也，四隅曰天曰地，曰风，曰云，取象于后天，八卦方位，乾坤艮巽而立名也，山静不以名兵变山，言云山出云也，或取天文，或取卦位，各就其变动者而立名，此八阵之体也，八阵与中握机为九，即后续经所谓阵数有九，中心零者，大将握之也。
昔人有泥八阵之名，因谓八人为伍，八伍为队，八队为部，八部为将，八将为军，每图皆虚其中，遂使大将居中而无所握，是尚得为兵制也哉？不知阵名虽八阵，数实九，惟中之所握倍于外，四正四正之兵倍于四隅，所以为居重驭轻之势也。
増衍握机经二
凡三百六十五字，世传太公因风后握机经増而衍之者也，汉武帝令霍光习之，长乐宫者，即此。
或总称之
此篇虽増衍之文，然此句当继前一十九字之下，通为一篇，言不但余竒谓之握机，或合四正四竒余竒总名握机也。
先出游军定两端
此言下营之始，大将遣中军知筭法，能度地者，观合布何营，先定前后诸军依次而集，大约有剰队无乗地布阵亦如之。
天有衡地有轴前后有冲风附于天云附于地
此举八阵之名八阵，总以天地风云，四者为名，天地取其动静，开阖风云，取其徃来屈伸衡者，车驾马以行，天衡十六阵，包阵外，犹天之运乎外，故曰：天衡轴者，车持轮不动，而轮之运由之地轴，十二阵，主阵内犹地之静而化生万物，故曰地轴，冲者防敌决战之义，天地各有前后冲者隂阳各以刚决威武为用也，风者摧挠，剥落之义，行于天上，故附天云者，晦冥变化之义，出乎地中，故附地。
天衡重列，各四队前后之冲，各四队，风居四维，故以圆地轴，单列各三队，前后之冲，各三队，云居四角，故以方天居两端，地居中间，总为八阵。
此即后方阵也，凡安营布阵，必本于此，其余阵法，皆从此而变化，天居两端，按前游军所定之位而居之也。两端皆重列各四队，为十六队，前后冲各四队，为八队四，风居四维各二队为八队，共为三十二阳，圆而在外，以象天地轴，居中毎，列各一队，为十二队，前后冲各二列，每列各三队，为十二队，四云：居四角各二队，为八队，共为三十二隂方而在内，以象地，总六十四阵，谓之队者，或五十人，或一百人或二百人已上，盖无定数，若军太多，则行止迟顿，分为别军可也。
阵讫，游军从后蹑敌，或惊其左，或惊其右，聴音望麾，以出四竒。
此下言对敌，出军之法，所谓游军者，乃阵后二十四阵，余军也，未知敌之虚实，故先遣游军惊动以窥之，按游军，乃兵家至要安营，则为兵，以为应援为游骑，以备非常，军行则为探马探旗而在阵前，为夺险为游骑，以当险阨，战则为探，敌为陷阵，为间道别支之军皆蹻，防不羁之士，其所立皆非常之功，御之亦宜以非常之恩，不可不知也。
天地之前，冲为虎翼，风为蛇蟠，围绕之义也。虎居于中，张翼以进，蛇居两端，向敌而蟠以应之，天地之后，冲为飞龙，云为鸟翔，突击之义也。龙居于中，张翼以进，鸟翼两旁，向敌而翔以应之。
八阵有三，四正，曰：龙，虎、鸟，蛇，四隅曰：天地风云，此八阵之定位也，天衡地轴，天地前后冲总名，天地四角，总名风云，四为体出战，合前右总名为虎，合后左总名为龙而四风，称为蛇四云，称为鸟四为用，体用皆合，八阵而为四阵，兼体用而言，亦为八阵也；并后八变阵之名，为三。
天前冲居右，乃正虎地，前冲居前，而总谓之虎，兵家先隂故以前军与右军同用也，天后冲居左，乃正龙地，后冲居后，而总谓之龙，兵家后阳，故以后军与左军同用也，四面兵，不逐方并出，而与两面同出，欲更休，无空缺也，风从虎，故虎进则蛇应变风，言蛇者，虎蛇皆隂类也云从龙，故龙进则鸟应变云。言鸟者，龙鸟皆阳类也，四角风云，各自为更休，而不逐隅并出者，亦使常无空缺也。
虚实二垒
此语有二义，每一阵有二垒，即后弥年，阵一百二十八垒是也。调出者为虚，居守者为实，又安营之法不同，阵有定法，为实垒，无定名为虚，此盖指安营言，故后经文仍结之以此。
皆逐天文气，山川向背利害，随时而行，以正合以竒胜
天文日月星时日之吉凶也。气风雨，云气之羙恶也，山川，山林川泽之险易也，或向我背敌，利我害敌，或向敌背我，利敌害我，皆宜趋时而动，居中，当敌者为正，两旁翼击者为竒。
天地以下，八重以列，或曰，握机望敌，即引其后，以倚角前列不动，或合而为一，因离而为八，各随师之多寡，触类而长。
此条与前阵讫游军从后，蹑敌意同，大约引游军为援，当前曰角，傅足曰倚，前列不动，凡变阵，衡前与地，前冲竝不动，恐为敌所乗也虽离合有二八阵，俱出为合一阵，析出为离，即此各随师之多寡，是也。一方阵为合，八变阵为离，马隆八阵，赞防而为八，逐地之形是也，审于彼我，随机应变，存乎人而已。
天或圆而不动，前为右，后为左天地四朢之属是也。天居两端，其次风，其次云右，左相向是也。地方布风云，各在前后冲之前，天居两端，其次地居中间，两地为比，是也。从布天一，天二次之，从布地四次于天衡，后从布四风，挟天地之左右，天地前冲居其右，后冲居其左，云居两端，虚实二垒，则此是也。
此条之义，觧者未融以愚观之，不过五行阵而已，盖前天冲重列阵，乃金之方，故此天圆不动，即土之圆，天居两端，即水之曲，地方布即火之，鋭从布天一，即木之直，聊案文为图，布之如左，但愚既未尝身亲，金革之事，不习于开阖，变化之妙，而此条文字类云，则某是也。若先有经，而此特引用然者，夫既未得为全经，则亦不可为典要，后之观者，唯从事于矢石之间者，方有得于文字之外云。
经曰：天衡重列，各四队前后之冲，各四队，风居四维，故以圆地轴，单列各三队，前后之冲，各三队，云居四角，故以方天居两端，地居中间，总为八阵。
经曰：地方布风云，各在前后冲之前，天居两端，其次地居中间，两地为比，是也。
经曰：从布天一，天二次之，从布地四次于天衡，后从布四风，挟天地之左右，天地前冲居其右，后冲居其左，云居两端，虚实二垒，则此是也。
经曰：天或圆而不动，前为右，后为左天地四望之属是也。
经曰：天居两端，其次风，其次云左右相向是也。以上图小列之，一队五十人，共三千二百人，马隆胜树机能十万之众，用此数中列之，一队百人，共六千四百人，通游军八千八百人，项羽破秦军百万，用此数大列之，一队二百人，共一万二千八百人，合周制万二千五百人，一军之数多，多益辨，孙子云：治众如治寡，分数是也。用此而已，【若小教阅，其数不拘】。
又按地轴冝倍于四正，故从布天地阵云，从布地四而四角，不复系于地冲，愚谓即宋制之，无地分马，盖一军中必有异等之士，若秦穆公之防阵，越勾践之君子兵，吴子所谓选而别之，爱而贵之，以为军命者，无専位无定数，处于大将，左右前后，以备缓急，驱使然，使不与地冲，聨则死而无用，故自其居中曰：无地分，自其出战，曰：地前后冲，其制军之妙如此，四正方四，衡四冲，凡八将四隅，方四风四云：凡八将此十六队将，各主其本，队之事者也。
四正，每正各总其衡冲，凡四将曰：龙虎鸟蛇四隅，每隅各总其风云，凡四将曰：天地风云，合十六而为八，此八阵将，各主其方面之事者也。
地轴，将总地轴，地冲八云之兵为三十二隂天衡将总天衡，天冲八风之兵为三十二阳，合八而为二捉，令就简以为提挈弛张，两军相为表里，此副将之事也，【轴，虽大将所握，亦遣腹心统领大将虚中以涖之，】。
中军又总八阵兵合二为一此大将之事也
天地之前，冲为虎翼，而风应之，天地之后，冲为飞龙，而云应之，合前于右合后于左八阵，以四为用，四阵以二而化，此叅将之事也。
风将总其四风，云将总其四云，应于四正，此骠骁将之事也。
游军二十四阵与大军为援此游撃将之事也
增衍握机经三
凡六十七字，见唐太宗李靖问对相传云，宋阮逸拟作然其义明畅，其词简当，盖古语也。
阵数有九，中心零者，大将握之四面八向，皆取凖焉，阵法如井字，専指其外则为八兼举其中，则为九四正四隅各有其将，而中心竒零之兵则为大将，所握四正曰：四面兼四隅，故曰八向，皆视大将旗鼓以为进退动息，所谓取凖也。
阵间容阵队间容队
一大阵，内分九阵竒正布列一队，有两队：虚实二垒。
以后为前以前为后
回军转阵之法
进无速奔退无遽走
进必从旗鼔勇者不独先怯者，不独后退，必依退军法，无敢争先。
四头八尾触处为首敌冲其中两头俱救
受敌者为头，旁援者为尾，一正为头，则两隅为尾四正为四头，而四隅为八尾也，一隅为头，则两正为尾四隅为四头，而四正为八尾也，虽云首尾，然本无定位，以其首先受敌，故谓之首耳。所谓触处为首也，两头即两旁，凡称受敌者为首，则旁援者为两尾，称受敌者为中，则旁援者为两头，亦无定名。
数起于五终于八
五人为伍，一人居中为主，而旁各兼二人，势顺而易，此伍法也，制字之义，亦取诸此，卫公法有以三人为队者，盖以一人为主，旁各兼一人也，若以八人为伍，则偏侧不齐，其势乖舛，斯大误矣。阵法必始于方，合四正四隅而八。
受敌者为头，则旁援者为尾，每一处受敌，则两旁为援。
旧谓八人为伍，以为直阵，则为之长者，偏侧不齐，以为方阵，中加一人，则又为九不加，则空其中，所以为不可用也。
旧以八部为将，布法如此，八伍为队，八队为部，亦如之，凡为将者，虚有其名位而无其握，何以用众耶？且独不思阵，数有九乎？凡此，盖徒言而不思措于实用故也。
西山，蔡氏曰：天衡十六阵居两端，左右为挟地轴，十二阵居中间，上下为比，天前冲四阵居右，天后冲四阵居左地，前冲六阵居前地，后冲六阵居后，盖天衡在外，包运与八风阳阵相统摄，即前天圆不动，圗但前乃圆布，而此则方中之圆防不同耳。
辨胡氏非周礼【凡十四条】
五峯胡仁仲曰：谨按孔子定书，周官六卿冡宰掌邦治，统百官，均四海者也。今以刘歆所成，周礼考之，大宰掌建邦之六典，夫大宰统五官之典，以为治者也，岂于五官之外，更有治典哉？则掌建六典，歆之妄也。
元亨利贞，分属于四时，而一元统天治教，礼政刑事，分掌于六官，而治职则统乎百官府，今谓五官之外，更无治典，然则春可独无司，即如后世丞相岂无职事耶？大宰之属六十，小宰也，司防也，司书也，职内也职嵗也职币也，是六官之所掌，词繁而事，类皆期防簿书之末，俗吏掊克之所为而非赞，冡宰进退，百官均一，四海之治者也。
八政以食货为先，故欲均平天下者，必自理财始，苟冡宰而不能制国用，则何以平天下乎？天官之属，凡严于理财者，皆为是也，宰相不理钱谷，陈平丙吉皆有是言，此自古相传，法言，盖谓明于其官，而不明于其数之云耳，至于司防一职，主防计天下之政，上以节制王下，以赞天下之治，犹汉之计相，而所司尤为大，以周今以为簿书期防之末俗吏掊克之为，岂其然乎？
古之君，国子民者，以义为利，不以利为利，故百乗之家不畜聚敛之臣，与其有聚敛之臣，宁有盗臣，今天官有宰夫者，考羣都县鄙之治乗其财用之出入，凡失财用物，辟名者诛之，其足用长财，善物者赏之，夫君相守恭俭，不尚末作，使民务本，此足用长财之要也。百官有司谨守其职，岂敢逾越制度，自以足用，长财为事，若刘歆之説是使百官有司不守三尺，上下交征利，摧剥其民以危亡，其国之道，非周公致太平之典也。
足用，若萧相国之餽，饷不絶长财，若刘晏之转运，有方善物，若夫子之畜蕃息也，今必以为摧剥其民，不有良吏，因天地之利而裁之，使上下俱足者乎！
先王之制，凡官府次舍，列于库门之外，所以别内外，严贵贱也，今宫正乃比宫中之官府，次舍之众寡，又曰：去其竒衺之民，则是妃嫔官吏众庻杂处，帘陛不严，而内外乱矣。
官府次舍，王公之旁，用男后宫之旁用女，所谓民者，男则为府，史；胥，徒，女则为女宫女奚，此周之宫卫为至善也。岂妃嫔与官吏，众庶杂处哉。
宫伯掌王宫之士，庻子郑以为诸吏之适，庻宿卫王宫者也，天子深居九重，面朝后市，谨之以门卫，严之以城郭，沟池环之，以乡遂县都藩之以侯甸，男邦采卫，守之以夷；蛮，戎；狄，周匝四垂，中天下而立，定四海之民，今周乃于宫中置诸官吏，又以其士庻子卫王宫，何示人不广，而自削弱如此也。
自古簒弑之祸，必在君侧，故宫卫极于严密，至于王畿四海，以渐而杀，今谓士庻子之卫为示人不广，而自削弱，岂严于外而内独无备乎！
王后之职，防俭不妬，忌帅夫人，嫔妇以承天子，奉宗庙而已，今内宰，凡建国佐后立市，岂后之职也哉！
内宰佐后立市，义见天文，天市垣，今以谓非后之职，岂易家人，六四，富家之义哉！
内小臣，掌王后之命，后有好事于四方，则使徃有好令于卿大夫，则亦如之。阍人掌守王宫中门之禁，説者以为一官，奄者墨者也，妇人无外事，以贞防为行，若外通诸侯，内交羣下，则将安用君矣！夫人臣尚无境外之交，曽为后而可乎？
内小臣掌后之好事于四方，盖指宗国之弟兄，姊妹及王内外宗之女以好礼而行，或有言教之及所以聴天下之内治也，岂谓外通诸侯，内交羣下耶？
古者不使刑人守门，公家不畜刑人，大夫弗养士，遇诸涂，弗与之言，周公作立政，戒成王以恤左右缀衣，虎贲，欲其皆得，俊乂之人，今反以隐宫刑余，近日月之侧，开乱亡之端乎！
奄人之用，以其便于男女之际，自古所不废也，苟不用，此何以通？内外之令乎其説详见学礼通，今録奄人义，古之王者，守礼寡欲，由义而行，无所忌讳，不畏灾患，今天官甸师，乃曰：器事，代王受灾，此楚昭宋景之所不为者也，而周公立以为训，开后王忌讳之端乎？女祝掌宫中祷祠，禳禬之事，夫祭祀之礼，天子公卿，诸侯，大夫士行之于外，后妃，夫人嫔妇供祭服，笾豆于内，凡天地宗庙山川百神，祀有典常，又安用此么麽，祷祠禳禬，于宫中，此殆汉世女巫，执左道入宫中乗妃姬争妬，与为厌胜之事耳，刘歆乃以为太宰之属，置于王宫，其诬周公也甚矣！
鬼神之事，愚夫愚妇之所酷信，而吾夫子之所不语者五峯，此论甚善，盖商俗尚鬼，甸师，代王受灾之事，不过出于臣子之至情，后宫女巫者正所以正其祀典，不得妄为滛祀也，其説见于甸师，女祝下，兹不详着。
冡宰当以天下自任，故王者内嬖，嫔妇敌于后，外宠庶孽，齐于嫡，宴游无度，衣服无章，赐与无节，法度之废，将自此始，虽在内庭，为冡宰者，真当任其责也；若九嫔之妇法，世妇之宫，具女御之功事，女史之内政典，妇功之女功，乃后夫人之职也，王安石以为统于冡宰，则王所以治内，可谓至公，而尽正矣。夫顺理而无阿私之，谓公由理而无邪曲之谓正，脩身以齐家，此王者治国平天下之定理所自尽心者也。苟身不能齐家，而以付之，冡宰为主，悖理莫甚焉！又可谓之公正乎！噫！安石真奸人哉！
正身以齐家，此诚王者之事，但古者后夫人必有师保姆氏之教，故设内宰以主之，而内宰又属之冡宰，此其事之相承也，且周礼定为一王之法，不有防冲之君，生长深宫未闲，庶务者乎？此内治所以必属之，冡宰也，四方贡职，各有定制，王者为天下主财，奉礼义以养天下，无非王者之财也，不可以有公私之异，今大府乃有式，贡之余财，以共玩好之用，不几有如李唐之君，受裴延龄之欺罔者乎？玉府乃有王之金玉，良货贿之藏，不防有如汉桓，灵置私库者乎？内府乃有四方，金玉齿革良货贿之献，而共王之好赐不防，有如李唐之君，受四方羡余之轻侮者乎？
四海职贡，皆天产国家府藏，皆公帑周礼，未尝以为自私，然用有大小，则内外府所掌，亦有大小之异，物有精粗，故玉府所掌多以为上用之，贮岂谓内府在内玉府，主良货贿，遂谓天子私蓄乎？至其所谓式贡之余，正以其合于式法用而有余，初非取于民而羡余，其所谓玩好，好用皆在式法之内，司防之属，所考防者，其义见于大府司防，览者详之。
王之裘服宜，夫人嫔妇之任也，今既有司裘，又有缝人屦，人等九官，则皆掌衣服者也，膳夫酒正之职，固不可废，又有腊人，盐人等十有六官，则皆掌饮食者也，医师之职，固不可废，又有兽医等五官皆医事也，宫幕次舍之事，固不可废，而皂之所作也。亦置五官焉，凡此既不应冗滥如是，且皆执技以事上，役于人者也，而以为冡宰，进退百官，均一四海之属，何也？汉兴，经五霸七雄，圣道絶防大乱之后，陈平为相，尚不肯任廷尉，内史之事，周公承文武之徳相成王为太师，乃广置宫闱，猥亵衣服，饮食技艺之官以为属，必不然矣。
羞服室，医嫔妇女工并统于太宰者，此正周礼格王之要道，异于后世之治也，今以为广置宫闱，猥防服食技艺之官属，是岂宫中府中均为一体之意哉！
其末则又有夏采之官焉，専掌王崩，复王者也。呜呼！安得是不祥之人哉？礼官临大变，一时行之可矣，乃预置官以俟王崩而行其职，何不祥之甚也。
自古盖有死而复生者，此复之礼所由始也，复而复焉，莫大之幸，乃死中求生，非死而致死之谓，故不系于器，礼而系于天官也欤？
太宰之属六十有二，考之未有一官完善者，则五卿之属可知矣。而可谓之经，与易诗书配乎？
胡氏谓即太宰六十属无一官，完善愚，则谓无一字可易，人之识，万有不齐如此，今特畧为辨释其妙，防详见各职下，未睱枚举，学者以身体而酌行之，自知所失得云。
辨舒氏非周礼
移易周礼设官【凡二十条】
笾人 醢人 醯人 盐人 幂人 五官以朝事馈食为重祭祀固属宗官况与司尊彛为类宜属宗伯
笾醢醯，皆献酒所荐，盐亦笾实幂尤酒，醯之所须，且并奄女为之，故并属酒正。
掌舍 幕人 掌次 吴氏属宗伯以顿舍供帐乃礼官之职也舒氏谓与匠人营国之意相表里事典之职守明矣
王之宫室，天官莫大之职，在国为宫人在外为掌舍，故三官为宫人之属。
夏采 呉氏，舒氏皆谓掌大器以冕服，复于太祖，为礼官之事。
礼曰：复而不生，斯不生矣，而后死事始也，是忠孝之至也，故为天官之终。
鼔人舞师大司乐俞氏以鼓舞二官，并于春官之大司乐舒氏，则以大司乐二十官，并属于大司徒。
乐与礼聨事，故大司乐为春官之属，鼓舞动民之具故鼔舞二官为教官之属，且地官教万民春官，教国子故乡，遂升之，司徒，司徒升之太学，各有所司矣。
载师闾，师县师遗人，均人俞氏，舒氏并谓为司空之属。
遂人至司稼，三十六官俞夀翁氏谓为司空之旧，舒氏是之。
按前人之説大约以遂人序官与五官相同，观五官之贰，皆中大夫二人，其考若宰夫乡师肆师，士师皆下大夫四人，旅皆下士三十有二人，其数无一爽，至于下士称旅，唯五正卿为然，各属无有称旅者，其为冬官之缺无疑，故谓遂人即小司空而遂师，即匠师也，愚谓有乡，即有遂故，秋官有乡，士则有遂士，其余举州即曰：里未有可以相离者，司徒主教民乡遂二职皆相通，司空主集事，则乡遂又各自有职，岂司徒有乡，无遂司空，有遂无乡哉？今考各职在地官，自有不可缺者，遂人制其田里，教之树畜也，虞衡上下草木鸟兽也，载师任土作贡也，仓廪土地之所出也，舂饎，养之义也。何莫而非地官之事，若司空之职，自有若冬官补义所陈，兹不复赘，饎人舒氏去此官。
槀人吴氏并于饎人，与舂人俱属宗伯，舒氏以司，有女子入于舂槀之文以舂人，并于司为司空之属。
动物天产，供于天官，植物地产供于地，官饎，槀职有精粗，正与内外饔相符，不可移，亦不可去。
司服王氏归司空，舒氏谓当从司裘，内司服之类，属天官。
衣服，本宗伯职，内司服属之天官者，以后夫人之事，皆统于冡宰，故自春官而析也，乌得以其本属者而尽去之哉！
世妇
按舒氏云：是职也，必以卿大夫士之命妇之，甚合礼文，但旁引春秋，礼记有宗妇之文，因欲易世，妇为宗妇，愚谓世妇官有定员，非凡宗女之混称宗，妇即内宗，外宗，凡宗女妇人有爵者之通称也，观春秋，庄公夫人姜氏入宗，妇觌用币，正以宗女出嫁之，有爵者，人多有未见而行见礼也。使以此之世，妇易为宗，妇则相见者，岂止此数人而已乎？当仍旧作世妇。
巾车 典路 车仆 司常 俞氏王氏谓治器物以备用工人之事归之冬官舒氏谓同轨天子一诸侯之大政而车马旗旐皆征伐之用属之司马
车服以庸，名分之大闲，礼之大端也，车旗聨事，故并属掌邦礼者。
内史 外史 御史 俞氏舒氏谓内史纪言外史纪事以赞王不及御史赞冡宰不及而纠察之竝宜列于治官
太师礼法之宗，内外史者，主出入王之命令御史主执持法令，故为太史之属，而列职礼官，若左史书言，右史书动，本属冬官而亡之，今以内史为纪言外史为纪，动经无此文，而妄加且史事，领于宰臣，则得以縁饰而劝戒为虚文，争臣属之，宰臣则得以比周而献替为故事，此皆后世之大弊，何为不察？而欲紊乱圣经耶？
司勲 吴氏，以小臣进治，宰夫考治，移属冡宰，舒氏引左传王，赐叔孙豹路司徒书名司马书服，司空书勲乃司空之属。
愚谓司空当与考功之事，故书其勲，此为有理，但进贤兴功，以作邦国，乃司马之大政，凡有勲者，司马之属，等之司空之属，书之各无妨也。
小子羊人吴氏以供祭祀，移属宗伯，舒氏引诗无羊，为考牧之诗，以牛羊竝称，而归功牧人，当从牛人属之司徒。
六畜，禀性于乾坤，木；火，金，水各有所属，见于易大传，故六官各有所供，详见充人条下。
司爟吴氏谓与秋官司烜，皆祭祀之事，合丽宗伯，舒氏谓与凌人，同为辅相，天地之宜，爕理隂阳之节当为太宰之属。
氷之藏启，火之出入为爕理之事，此理至实，但大宰有是职，而司马独无是责耶？且宰相之所谓爕理者，自有其本，岂止于氷与火耶？凌人与酒，以类附火，为夏气自属夏官。
掌畜，舒氏谓薮牧养蕃，鸟兽而复有共贡之责，合归冬官。
天文南方为朱鸟故掌畜属之夏官
方相氏，舒氏谓梗禳祓除之类，与祝等也，合为宗官。
执戈盾武事也
大仆小臣御仆祭仆隶仆舒氏皆属宗伯
五职虽有大小，贵贱皆主给事于王所，正王躬以正朝庭，司马之事，莫大于此者，祀神之事，极烦，故别为祭仆一职，隶仆掌宫寝小事，因附属焉，岂可因有祭仆与五寝之文，遂属之礼官耶？
弁师俞氏以为工人之事，归司空吴氏以为冕弁礼官之事，属宗伯舒氏，以与司裘，屦人为类，属天官。
首服夏象也
伊耆氏 ，呉氏以属宗伯，舒氏谓养老，尊贤以教孝，合隶司徒。
秋之为徳物成而养之，天文井宿，列象西南，坤方养之义也。其附星有丈人孙子，主子孙孝爱，以侍老人，伊耆氏列职，秋官有以哉！
大行人俞氏，吴氏以为春官，礼仪之事，舒氏以亲诸侯，乃王政之大，列之司马。
愚谓賔于四门，在虞廷为四岳之専官周设六卿，而他官以类而属，故以行人属于春夏二官，亦皆有理，但六属者，圣人既拟议之，使繁简相等，固不必妄有所更易，且舒氏云：负固不服，犯令陵政，则九伐之法，有所不贷，故以为当属司马，然出礼则入刑，以刑官而掌賔礼，使夫用宾于王者，常懐警畏虽司冦之禁，亦无所用，而又何俟司马之兵，此其用意为更微妙耳。
朝大夫
舒氏以冡宰掌治，而此官掌都家之治，故用为大宰之首，属似乎有理，但都士家，士掌上治中，而方士主之，都则掌八则朝大夫，掌都家之治于国者，必因之，盖凡都家治法，并掌于刑官，即大行人，属于秋官之意，所以不可易也。
舒氏刋去周礼元官【凡七条】
司书六官之属，莫不有史，史即司书也，此官既滥，而其职文亦无条理，非伪之当剔耶？
按各官固有史，以司书司防事烦，故特设此职，犹之天之诸府，春之诸史，司市之胥，岂可谓各官已有府，史，胥而不应，有此职耶？不得为滥。
土均 ，司徒职曰：以土均之法，辨五物九等，制天下之地征，遂人职曰：以土均平政，辨其野之土上，地中地下地，以颁田里，盖与土均所掌，平土之政云云，无不脗合，此官盖衍，苟如此，重复建官，则土防土宜土圭，皆当置一官矣。
按周公设官，凡举其纲，则必有其属，故土均一事，大司徒，先陈之而载师之下，有均人，遂人复陈之，而其下有土均，其职掌如此，胡可以去之哉？故土宜则有草人以物，地相其宜而为之种，土圭则有土方氏掌土圭之法，而建邦国都鄙，至于山，师川，师邍，师莫非所以掌土防之法，其相承而不可缺，类如此，焉得谓之重耶？人 乃内饔，世妇舍人之事，官防冗滥，而文且无章，今剔之。
辨见前
掌畺春秋传云：候不在，畺谓候人掌畺也，序职必伪，今并其官剔之。
掌畺掌封畺之完全坠圮，候人掌宾客之出，入于畺，其职殊絶不可相并。
土方氏详此官职，文土圭之用，具见大司空及典瑞而土宜，土化则草人稻，人之所有事也，土方氏安所用哉！
职方氏掌天下之地，周知其利害，使同贯利，非有土方氏，安得详其节目乎大扺，周礼每事皆有官聨，以土地一事言之，司空居四民，司徒教树畜，职方任职贡，司防掌防计，故并掌土地之事耳，岂可以其无与兵事，而遂去之哉？罪 蛮， 闽， 夷 貉， 舒氏于下，四职并取其文，附于罪，而没其官。
按罪掌有罪，而收奴者，下四，乃蛮夷之効顺而服役者，其人既不同，且四夷其气习，职守各异，安得合于一官哉？布宪正月之吉，小司冦帅其属，观大司防所布刑象之法矣，此官复何为？其伪昭然，今剔之。
愚谓大司冦所悬目之所及者，止于王国，乡遂而已，有布宪，而后及于溥天之下也，且又不观小司冦云：令羣士宣布于四方，所谓羣士非布宪之谓乎！
舒氏刋去周礼经文【凡十四条】
冡宰待四方之賔，客之小治 ，賔客之小治，有讶讶治之，非冡宰之事，九字伪。
秋官掌讶云，凡賔客之治，令讶讶治之，讶士云：凡四方之有治于士者造焉，盖賔客之治，掌讶，通逹之，讶士治之，讶士有不能平者，将安之乎？小则冡宰聴之大，则王亲聴之也。
宰夫叙羣吏之治，以待賔客之，令诸臣之复，万民之逆 ，臣民复逆大仆，小臣御仆之专职十九字伪。
复逆之事，大仆等接受于外，内史等，承受于中，若然，则冡宰不得以与闻乎？唯宰夫主肃朝仪，掌叙事之法，故太宰于事，无所不统也，不然，何足以赞聴治乎？
内小臣，正其服位四字， 诏后之礼事，相九嫔之礼，正内人之礼事十七字 ，此皆内宰之守也，内小臣，岂得干耶？故知其伪。
内小臣，専在后所，犹王之大，仆御仆也，序官云奄，上士四人，其贤可知，内宰特监临之而已，寺人舒氏亦去，其佐世妇治礼事，义同。
内史 太宰八柄其文加详用以易之
大宰掌治法内史掌典章其事相须
司防九贡九赋，九功九式之法错出，大宰之文，盖致财用，均财用，非司防计者之事也，故知其伪。
冡宰制国用司防佐冡宰为计相故其职掌同
大司徒，大荒大札，则令邦国移民，通财舍禁，弛力，薄征缓刑， 荒政十有二，以聚万民，视此加详，故知此文之伪。
荒政十二施于国中此施于邦国故详畧不同
大司乐
乐经既亡乐理不传不知其是安知其非
封人为畿封而树之 ，封其四畺，造都邑之封域者，亦如之， 封人，职在牛牲，其设社稷之壝，有事乎神也，若畿封封四畺，则固大小司空之事，岂封人之力所能及哉！
地官主土地，故设封人掌封畺之事，有土而后鬼神，得以血食故牛牲，特其兼职耳，今反以为职在牛牲，非也，又谓畿封为大小，司空之事，而于此无与？亦非也。司空兴役任众，司马制其畿，畺司徒率其徒众守其畺，域安得与此无与耶？
大史所掌者礼事，今曰建典，与夫掌法则之事，则太宰之职，辨法贰，约剂则秋官司约司盟之职，故知其伪。
天官掌其治春官掌其礼未有能外于法则者
大司马以九畿之借，施邦国之政，职一章 ，乃职方氏之错简也，畿字皆宜作服，国畿作王畿，以入于职方氏，则于彼无疑误于此，无伪经矣。
大司马职首曰：制畿封国，以正邦国，故掌九畿之借，施其政职，而职方氏复辨之，安得反？以此为伪乎？
射人 ，此官在周官非常设者，有事于射，则特设焉，今观自国之三公至，掌其治逹六十七字盖错出，宰夫小宗伯，而且逸也，安知其非伪耶？
在朝诏相其法国事，诏相其事，射则治，射政军事，则掌羣左安得非常设乎？
大史，内史司防及六官，皆受其贰而藏之， 邦之大盟约司盟，司约有専职矣，司冦统之，天府藏之，正欲严密，其事不以为训也。六官皆受其贰，何耶？且既曰六官，则大史春官之属，内史司防天官之属，何政之多门耶？故知其伪。
天府主明神，大史主礼法，内史司防以考治，皆从其长官，非政出多门也，大事六官，皆与故竝藏其贰，与大乱则六官，辟藏相成。
士师若邦凶荒，则以荒辨之法治之，令移民通财，纠守缓刑。
此荒政十有二之四目也，盖事官之事，而非刑典，故知其伪。
司冦掌除盗贼而治荒，辨之法者，以凶荒易于为盗，救其本也。此周礼之刑官，所以异于后世，何独于士师而疑之耶？
柞氏掌攻草木 草字衍，柞氏攻木薙氏，杀草各専一职，况其职唯曰：凡攻木者，掌其政令，而不及草乎？愚按：去草字甚当。
舒氏更改经文【凡二条】
大司徒之职，掌明人之五伦以佐王协和万方， 下继之，以因此五物者，民之常而施十有二教焉， 大宗伯之职，掌建邦之五礼，以佐王建保邦国 下，继之以五礼。
按舒氏之説似有理矣，但五官之首，皆平叙其所掌之事，而其最要者为先，非谓首一节即该下文数节之义，故大宰则先之以六典，而后及于八则八，法司徒则先之，以地图民数，而后及于土防，十二教，宗伯则先之，以天地人之礼，而后及于五礼，司马则先之以九法，而后及九伐之法司，冦则先之以三典，而后及于五刑，例皆如此，且舜命伯夷典三礼，即此神鬼三者，周官职，掌本虞廷耳，仍旧何不可？子言之，吾犹及史之阙文，补之不可，况改之乎？
舒氏辨前人移官之非【凡二十六条】
天官 甸师 ，吴澄氏以属宗伯，芬谓冡宰掌邦治，天子耕借以帅先天下，亦治之本，况周之先公，实以农而立国，观诗之七月，书之无逸，周公惓惓以稼穑为成王，告则以甸师属冡宰，而训后王，亦自有深意，岂可以其有共粢盛之文，耕为三春之事，遂属之，宗伯乎？且其职以薪蒸，役内外饔，则类有所聨，固不得而苟析也。
兽人 防人 ，鼈人 俞夀翁氏以归，司空芬谓兽人云：凡兽入于腊人，腊人固内外饔之类，鼈人云：以授盐人，犹所谓入于腊人，人共王膳羞，则亦庖膳之类，其职与膳夫，庖人当以类属。
食毉 ，吴氏谓其文无一字及毉疗事，止言调和膳羞，当去其职而取其文，合于内饔，芬谓素问言：不治已病治木，病食毉正治未病之事，况百病多生于口腹而养生，固以五味，五谷为主哉！
兽毉 俞氏以为司空之属，但此官与毉师以类相从，况所谓人无大札，物无疵疠，尤为大君，宰相之事哉！
俞氏以司裘，典丝，典枲染人，追师屦，人为冬官之属，吴氏以司裘，内司服，追师屦人，移丽宗伯，芬谓冡宰掌邦治，所谓治典者，亦惟求之王身耳，求之王身道徳其本，故其官属有膳夫酒，正以谨其饮食之节，司裘，内司服，以谨其衣服之制，宫正内宰以谨其左右侍御之，选择皆关于心术之防，而遏絶人欲之萌者也，膳夫明则兽人鼈可以类属司，服明则典丝，典枲，可以类属，其余若凌以辅爕调之功，而致天地之和。
毉以虑疾病之变，而跻民物之夀则调元赞化为冡宰之职，又不必言者，唯夫大府以下八职，皆财赋之官不已屑乎？盖九贡九，赋九式见于大宰，小宰之文，而王制有冡宰制国用之説孰谓财赋？非冡宰之事乎？惟此官属于冡宰，是以无不经之费，虽王及后，世子之匪颁，好用亦有式以制之也。
女祝 ，呉氏谓合丽礼官，且秘祝之官，贤君所去，宫中用此，必有巫蛊等祸，此职宜删芬，谓先王敬鬼神，以明民虽诅祝，亦不之废，况祷除疾，殃祠以报，福若郑氏所谓门户灶者，可以后之，宫中无此祀耶？故属之宗伯，则可删之则未可。
地官 乡师 ，吴氏以属司空，谓考司空之辟，以逆其役事也，芬谓各掌其所治乡之教，与夫羞牛牲嵗终考六乡之治国，大比考教，察辞，是皆教官之事，固司徒之属不可易也。
俞氏以封人为邦土之事以归，冬官呉氏，以其所掌与牧人充人牛，人皆祭祀坛壝，牲牷之事，合属礼官，芬按左传？楚城沂，使封人虑事，以授司徒。今有封国，设其社稷之壝，封其四畺之説则司徒之属明矣，又大司徒奉牛牲，封人饰其牛牲，与牛人皆当属司徒无疑，而牧人充，人亦以类属矣。
司市至司关，十二官 ，吴氏以司市质人，廛人贾师肆长泉府司门，司关八官，移归司空，胥师司虣，司稽胥四官，移属司冦芬。谓教以五伦三物固足以成其道艺，然不正其所习，而先之以义利之辨，则耳濡目染，物欲之感，化不难矣，故习莫讙于市，而百货利之所也，过市之罚，自国君始则谨耳目之习，而严义利之辨者于教道，又何加焉？此司市诸职，所以列之教官也，若司虣四官，亦因市而设，且与贾师肆长聨序，又乌得别属哉！
春官 天府 俞氏移属天官，芬谓掌祖庙之守藏，固宗官之事，况陈宗器衅寳陈玉贞嵗何者非礼官之事耶？其藏治中者，示有尊而不敢専也，诏察羣吏者，受其治中，则知其能否，不敢不告也。以为天官之属者，盖亦未之思欤。
典瑞 俞氏以归，司空谓其职为治器物以备用，则工之属也，芬谓其所掌乃玉瑞，玉器之藏，与玉之名物，用事之辨也，通职无追琢，意岂可以为工事，况小宗伯有作六瑞，六器之文，典瑞为之属，正纲维体统之相关也。
人 墓，大夫 俞氏以归，司空芬谓二官亦哀死亡之意，且兆域地域，昭穆族葬，丘封之度，固皆有礼仪，而甫竁祭墓，又皆为之尸，其属宗伯，厥有防矣。
大卜至眡祲，八官 吴氏移属天官，芬谓卜筮者，先圣王所以使民信时日，敬鬼神，决嫌疑，定犹豫，以神道设教者，其官为宗伯之属，亦以交于神明之故，所谓知鬼神之情状也，复何疑哉！
大史 小史 ，俞氏以属天官，芬按二官所职，亦礼典，如曰读礼书，协礼事颁朔，读讄赐諡，奠系世读礼法，诏王忌讳序昭穆，俎簋，国事之用礼法，掌其事可见矣。俞氏徒见职，首有建典掌法，则逆治之文，遂以为宰之事，是未知有官聨，与官常也。
冯相氏 ，保章氏 吴氏以属天官，芬按国语，单子谓鲁成公曰：吾非瞽史，焉知天道？是知天道，乃大史之事，月令曰：乃命大史，守典奉法，司天日月星辰之行，宿离不贷，亦见天文为大史之事，大史职，有抱天时，与大师同车之文，故二官为大史之属，大史掌一切礼书而属之宗伯，则二官当以类附矣。
夏官 司士 吴氏移属天官芬谓司马掌邦政则爵禄政之大者王制司马辨论官材亦可据也
节服氏 吴氏移属宗伯，芬谓节服所掌，非祭祀朝觐也，朝祭之时，维王之大，常执戈，送迎尸而已，故官属典兵。
司弓矢 槀人 俞氏移属冬官，芬谓作兵器者，附典兵之官，则事有统属，而功可以责成，后世政权防寓以防臣下之専固非正大之体，然仓卒有变，则彼此。
牵制而不肯独任其咎，乃知此官属之司马厥有防矣。
训方氏 匡人 ，撢人 吴氏移丽，司徒谓其职文皆训，廸教化之意也。芬谓周之六卿，实以三公，兼任则教王而论道，司徒亦不得而専，况周公设官，虽内小臣之奄，亦必择上士为之，岂以辅成王徳而専责之，司徒一官哉？故五官之属，有为启，廸王徳而设者皆不易可也。惟此义不明，后世遂以辅导启沃，専委以馆阁侍从之臣，六卿虽兼师保，輙自诿以有所司于君徳昏明恝然，无所动于中，吴氏不知周公设官立极之精意，乃如是哉！
秋官 司民 ，吴氏以归，司空芬谓乡氏，遂氏皆有掌民数之文，则司民之属司冦。未见其不然者，况秋成物之时，秋官献民数，岂无谓哉？今观其文，有王拜受之，登于天府，彼司冦见明王之重，民数如此，于决狱也，宁不戚焉。动其不忍之心，与民求生而不得，然后置之刑也，司民之属，刑官周公欲人知民命之重也。
犬人 吴氏移丽宗伯，王次防氏以归，冬官芬，谓犬金畜也，象在降娄，守夜吠盗，有诘奸慝之意，故古人谓狱为犴狴，犬之属司，冦岂错简哉！
司至貉，六职， 呉氏移属司马，芬谓罪役，百官府蛮，役校人，闽役牧人貉，役服不皆由司，掌其政令，亦若掌戮，所司墨者使守门，劓者使守关，宫者使守内，刖者使守囿，髠者使守积，皆为司冦之属，无疑也。况所谓抟盗贼，守野舍役，凡囚执人之事，固司冦诘奸慝之意耶？
雍氏 萍氏 柞氏 薙氏 吴氏移归冬官芬谓四官皆诘禁杀伐之意非有生植阜蕃之功其为司冦之属乌见其不可哉
司烜氏 吴氏移属宗伯，芬谓王之大祭祀，禋祀五帝，卿大夫皆执事，则司冦奉犬牲，奉明水火，亦少致其骏奔走之意耳。岂以五官具在，而独司刑不与耶？书言典狱，惟克天徳自作元命，配享在下，是用刑之极，功可以作命配天，顾不可以与祭耶？明水火，虽祭祀之用，而舜命臯陶作士，则曰：惟明克允，是明乃司刑者之第一义也，司烜之列，明水火之奉，盖有深意矣。
衔枚氏 ，吴氏移属司马芬，谓司嚣者，朝防时伺察諠声也，令禁无嚣者，祭祀时禁止，諠声也，令衔枚者，军旅田役，时人众则非，伺禁所能及，故令各衔枚，自无諠声也，又云：禁嘂呼叹呜者，盖諠声之变，禁之恐惑众也，凡此皆诘禁之意，故列之司冦，岂可以其有军旅，田役之文，而遂以为兵家之用哉！
掌讶 俞氏，吴氏皆以属宗伯，芬谓司冦之属，有讶士，而此官亦以讶名若迎，賔讶治之文，皆相表里，且周之秩官，国賔至司冦诘奸，则此官属之司冦。不无谓矣。
应电按前人移官，自以为是矣，舒氏辨之而仍旧，今掇其要防而谛观之，确然有理，乃知前人枉费心力，徒得罪于圣经而无益于治也，孰知舒氏又自防，前人之失，使后之视舒，亦如舒之视昔，悲夫！
辨季氏非周礼
引孟子证关市山泽之赋
文王治岐，关市防而不征，盖初立国，其用甚寡，故无征，周礼未尝征商，但有市地之防布，其余次布，质布，罚布皆罚，犯禁者之布，唯总布乃收贱丈夫之布，关亦无征，但举其货之，不出于关者耳，文王泽梁无禁，七十里之囿，刍荛者徃焉，雉兎者徃焉，此亦谓自岐迁丰土圹人稀，故不设禁令，周礼林木，则令万民时斩材有期，日川则以时舍其守泽，则颁其余于万民田猎，则大兽公之，小禽私之，岂若后世之専利乎其不得不有禁者，生齿日繁，山泽有限，小民诛求无厌，使物不得遂其性，林木必至于童，赭禽兽必至于絶类寳藏必至于泄，天地之精，且有争夺，盗窃専利作乱之祸，故禁网之密，皆为民守之，孟子与时君言，每举其不征不禁，而于其防与禁，则不言者，盖当战国时以救民，陷溺为主，如曰天下之商皆悦，而愿藏于其市，天下之旅皆悦，而愿出于其途，教时君致王之道，以收人心为先，非治定功成，立法创制之时，故言有未备耳，胡乃遂据之，以非周礼哉？即如髙帝入关，约法三章，至定律令，奚止于此？若必泥于关市，无征，泽梁无禁，则凡司市所立，伪饰之禁，王制所陈，不中于王法之禁，肆无忌惮，岂为国之道，且山泽有自然之利而不取，以佐国用，逐末之人，获厚利而不少征其防，皆初立国之时，则可苟天下多故，国用不足，取末作之有余，寛务本之征敛，有何不可？是故管仲之富国强兵，汉武之征伐，四夷咸取足，于是彼议盐铁者，欲如上古，弛山泽之禁，季氏至，谓先王于商贾反，加厚于农民，不亦迂乎！
引礼记证乡大夫征役之重
祭义曰：五十不为甸，徒谓不供，丘甸内挽漕兴作之事也，王制曰：五十不从力政，谓不从公家一嵗三日之役也，又曰：六十不与服戎，谓不与甲兵戎马之事也，孟子曰：颁白者不负戴于道路，老者衣帛食肉，然则此云国中自七尺以及六十，野自六尺以及六十有五，皆征之不已，重乎按内，则云六十曰耆指使，七十曰老，而传，此所以待君子之道，盖老者更事多典故，熟可以为人之长，故必待七十而致事，然则五十者，虽不为甸，徒不从力政，其膂力尚彊者，独不可为什伯之长乎六十，虽不与服戎，其未哀迈者，独不可为之固守，衣装等事乎？故必六十以及六十有五，然后谓之老而优之，倘有罢惫不能行，则又谓之疾而寛之矣，是则与祭义王制，孟子之言，实未尝悖其视内，则所以优君子之道，国中轻十年，野民轻五年矣，安得谓之重乎？
引孟子班爵禄之制
孟子曰：天子一位，公一位，侯一位，伯一位，子，男同一位。
天子絶尊大物不过十二守圭，车旗服食，礼仪等皆如之。法天数也。诸侯自为五等，无有天子，下伦其中者，子男异爵，亦不可同一位，孟子此言，盖东迁已后，天子久伦于诸侯，至七国时，诸侯僣王名分，不辨已久，故不及致详耳。
孟子曰公侯皆方百里伯七十里子男五十里
周人侯国之制命，爵五，而其等则三，故司仪云：公于上等侯伯于中等于男于下等，公无与侯同等之礼，其受地亦五，而所食则三，故公侯伯子男五等封国，地方各有差，而其食则公四之一，侯伯三之一，子男半公，竝无与侯同受地之法，但齐鲁等国，皆以侯爵而入，为周之上公，后世因袭之弊，皆用前人上公之礼，孟子习见当时之事，遂谓公侯同等。
夏殷周授田不同
季氏云：夏时地未尽垦，则田少殷地，渐垦则田増至周益垦，则田多以五十亩变为七十亩，以七十亩，变为百亩，截长补短，随地制形，不过易一经界而已，岂必截然正方区分，为九列，如井字，整如棋局哉？后儒止因拘于周礼？沟遂之説取必于方，祗见其难行耳，乃并以孟子为传闻其误，后学甚矣。
朱子曰：尝疑孟子所谓夏后氏五十而贡，殷人七十而助，周人百亩而彻，恐不觧如此，先王疆理天下之初，做许多畎浍沟洫之类，大叚是费，人力了，若是自五十而増为七十，自七十而増为百亩，则田间许多疆里，都合更改，恐无是理，孟子当时未必亲见，只是传闻如此，恐亦难尽信也。
应电按三代授田有五十七，十百亩之不同者，皆因歩有多寡，否则尺有长短耳，歩有多寡者，如古以歩百为亩，自汉武至今，以二百四十歩为亩，故殷人以一百四十歩为亩，则七十亩当周之百亩，夏后氏以二百歩为亩，则五十亩，亦当周之百亩也，谓尺有长短者，如三司布帛尺以十二寸，通用尺十寸，周尺止六寸有竒盖周建子度，从黄钟起数，故尺短，殷建丑，度从大吕起数尺，差长夏建寅，度从太簇起数尺，尤长其説亦通不然，经界岂易事而可？如是纷更乎经界，既移则庐舍，亦当尽为改造，且毎井田中，必凿一井，以备汲灌，此井田之所以得名也。亦将尽为改凿乎？盖井田起于黄帝，至少康云，有田一成，则井十为通，通十为成之制已久，夏后氏亦非全用贡法也。
匹夫匹妇之供
季氏曰：天子畿内，提封百万井，诸侯之国，提封万井，毎井公田百亩，当有百万亩，每亩约收粟一石八斗，当一百八十万石，一井八家，毎家姑以匹妇为率，当为八万妇，每妇约收布绢二匹，当为十六万匹，而丝絮不与焉。
每亩粟一石八斗，不有上，中，下三等之田乎？一万井为八万，妇不有一夫耕，三夫之地者乎？每妇收布绢一匹，公家不大多，私家不大苦乎。
季氏，又曰：姑以一夫百亩，家女工计之，大约嵗得布帛共二十匹为率，亦十而取一焉，输于官者，虽轻亦当有帛一匹布一匹，与夫丝絮之徴而所存一十八匹，与丝絮之收，则帛以衣老者布以衣，余人丝以供他用，皆自治其私焉。
载师任民之法云，任嫔以女事，贡布帛，此九职之一耳，又云无职者出夫布，则有职者不出明矣，竝无一槩征，布之説汉初亦无布帛之征，晋唐而下，始有布帛之调，盖以户授桑田，故征其所有也，孟子布缕与粟米力役竝征，要亦战国之横敛，岂可以之为据，限为匹妇所得之布帛，而欲户征之乎！且妇人工拙不齐，匹妇一嵗得布帛二十匹，此妇之工而且勤，又必食于人者，而后能之，设有数儿女，日常有井臼，餽馌之事，又有疾病变故，安得以二十匹为率，以此施之于政当甚于青，苖之害矣。
居民井田俱以伍纪
季氏云：井田毎井，八家而比，闾以五起数，若使五家相保，则余三家又当割别，井二家凑合成伍，岂不纷乱耶？岂周制本以五井各相连，保在乡谓之比，而积至于乡，在遂谓之邻，而积至于遂在军縁此而遂为伍，两卒旅之编欤？盖井出一家，家出一人，即左传所谓庐井有伍之法，通乎天下，侯国，故比闾族党之名，由此而起，而遂得通称之耳，若天子畿内，自当以五十井出五人，或五井十年一更，畨而为伍，寛于诸侯，十倍矣，故其乡遂之名亦不异也。
井通成终同疏导，以十井邑，丘甸县都出赋以四比，闾邻里主教训伍两卒，旅主师田数，皆以五各自立法，各自起数，不可相掌，合左传所谓庐井有伍者，谓邑居并田中，使其民皆有卒伍之法，想当时兵法废壊子产能举之，故称之也。岂谓以井田立为伍哉？季氏二卷，言一井出，三人四人，而此言井出一家，家出一人，何自相背戾耶？且天下之民一也，畿内寛于诸侯十倍，则诸侯之民，又胡以堪命耶？
万人为一军
季氏云：鲁颂曰：公车千乗公徒三万，管子小匡篇曰：管子作内政，寄军令三分齐国，以为三军万人为一军，三军教士三万人齐桓，军制与鲁颂，必合古法也，三军为三万人，则天子六军，当为六万人矣。周礼以万二千五百人为军，内多二千五百人，本四师万人也，后人多加一师耳，乡亦多加一州，遂亦多加一县。
周礼军制，五师为军，四为四方，其一中军也，故八阵则并中握竒为九六花，则并中军为七，制军未有空其中者，乡遂教训其居民之法，亦用是数者，盖亦寓兵于农之意耳。鲁颂举其成数，犹诗三百之云，管仲更周制，盖欲新一国之耳目，且一直洞逹，使人易晓，亦王变为覇之道，今谓万人为一军，至乡遂之数亦皆至万而止，凡司徒司马制民，制兵良法，皆为妄加之数，不知孰为妄耶？
调兵先近后逺
季氏引春秋左传疏曰：古者用兵，天子先用六乡，六乡不足，取六遂，六遂不足，取公邑采地及诸侯邦国，若诸侯出兵先尽三乡，三遂，乡遂不足，然后总徴境内之兵。
先儒之説曰天子六军出于六乡为正军六，遂亦六军为副，此説非也天子六军，必兼乡遂县都而均用之，若果兵不足，亦当均调，苟先乡次，遂以渐而及于逺则乡民何独常劳苦耶？至于赋不止，尽其公邑，采地徴兵诸侯则王畿内外，皆空国而战耶？且天子讨而不伐，所谓六军者，常以之拥防乗舆耳用以征戍，乃后世失徳诸侯不王之弊，先王之时，何尝用畿内之兵，以征讨耶？诸侯之军亦当于合境中均调，所谓赋犹不止，乃后世发闾左之法也。
季氏谓公邑采地，不以为军，然则立都家司马何为大司马，颁旗物家以号名，又云：在军责其有司，皆指采地之军也，既谓公邑采地，不以为军，而又是左传之疏彭山之説自相背类如此。
王畿侯国地方里数
先儒纷纷之説以为王畿中乡，遂都鄙，轻重异制，畿内外寛简异法三等，侯国亦有多寡不同，大率不明里数，以四面方里而计，地少三倍，夫孟子方里而井，此方字为实，故谓四面方一里为一井，地方千里，地方百里，此方字为虚，犹地面地土之云，故以午贯一直而计，四面各皆千里，百里，斯乃为实，若以四面总计，则方千里者止二百五十里，方百里者止二十五里而已，又泥于同十为封，封十为畿之説地又少数倍，不知同十为封者言，自此已上，乃司以封国，若上公当有四十封之地十同者，极小之封耳，封十为畿者，诸侯封国大者，食实封一百二十五里，小者五十余里，故十倍之为畿耳，苟封。
国止十同之地，一直不过七十余里，齐鲁诸国，若费邑，即墨皆原封疆也，数百里之广，奚止于七十里，十封之地为百，同四面总一千里，一直止二百五十里，周都关中，沃野千里，又兼成周之地，岂若是小耶？至包咸何，休氏谓一同百里，即诸侯百里之地，诸侯合有车千乗一同之地，亦当出车千乗故谓一成，出车十乗一通出车一乗夫一乗百人数不可缺也。地有上，中，下约之为一井，四家数不能増也以四十家而出百人，二家内应出五人，有是理哉？其弊皆因指定四面为百里，又限于诸侯千乗遂为此説以合之也，季氏以方里为井，为一里，故谓公侯之国方百里，提封万井为里者万，大国三军，则毎井当出三人，七十里之伯国，当积五千里，是半于公侯也，次国二军，则毎井，当出四人，子男方五十里，为方里者，二千五百里，又半于伯也，小国一军，每井亦当出四人，此则不计侯国。元出车之数，止计其三军，二军一军，又谓毎军止万人，遂生一井，出三人，四人之説独不思一井有上，中，下受地，止于四家，而出四人，止可以供军，将何以耕田？而别有所为乎？马氏则据司马法成方十里，出革车一乗以百井而出，一车百里之封为方十里者百，仅出车百乗不及千乗之数因増为三百一十六里有畸，以附于周礼，封疆四方百里之説季氏亦据成方十里，出车一乗同方百里，提封万井，出车百乗同十为封十万井，出车千乗封十为畿，畿方千里，百万井，出车万乗遂以谓成出车一乗积至百同为万乗此畿内之制，通出车一乗积至一同，出车千乗此诸侯之制，谓畿内地寛侯国地窄，所以不同，夫谓通出车一乗者固不足道，若谓成出车一乗斯民亦不堪命，谓天子之车止，此万乗亦限于以四面，总计为千里，故不知有更休之法，且天下之民一也，岂有内轻外重，遂差十倍之逺哉愚之计地以午贯一直而论，中间所包有数倍之多，故天子之地，四面一直千里，上公一直五百里至男邦一直百里，其地既广，名山大川不以封，封内唯有小山川，除其三分之一，故以天子计之，为田一千六百同，每同出车百乗此乃备车之数，犹今十排年，人尽兵也，通王畿一十六万乗司马法所陈是也，有简稽之数，为更畨调遣，而设即府兵之制，犹今之该年，每十乗而稽其一通，王畿内一万六千乗经传所称，天子万乗是也。有用军之数为大师，大田征行而设，即后世从征之士，犹今里甲之当直者，天子止于六军为大司马教阅之，军大雅棫朴，云周王于迈，六师及之，是也，其调遣之，法于该年，轮流而徧，侯国之制亦毎同出，车百乗当有数千乗亦犹今之十排年也，其简稽之法，十年一轮，故止称千乗至于所谓三军，二军一军者，亦该年之当直者耳，是故王畿侯国，乡遂都鄙，出车之数，竝无多寡不同，斯民之役，竝无劳逸异制，自王国以逹于四海，均平普徧，所以为万国咸宁之道也，或疑禹防诸侯于涂山，执玉帛者万国，武王伐殷，诸侯不期而防者八百，如周礼侯封之，大安得有此国数耶？盖公食者四之一，侯伯食者三之一，子男食者半，则其余皆为附庸，且附庸之封，必小，不过一二同之地，故寰内无害其为数千国矣，侯国，王畿，出车不同。
季氏曰：马氏引司马法成方十里，出革车一乗则以百井出一车也，然百里之封为方十里者百，仅能出百乗不及千乗之数则不得不増为三百一十六里有畸，以附于周礼，诸侯封疆，方四百里之説包氏注古者井田方里为井，十井为乗百里之国，通计万井，适千乗也孟子言鲁地方百里，当有千乗包氏注与孟子合可见大国之赋十井，出一车而百井，出一车者，则天子畿内之赋也。
愚按：计天子诸侯地方里数，皆以一直论先儒俱以开方计之，马氏守成方十里，出车一乗之説遂据周礼封疆方四百里，以当千乗之数包氏，守孟子诸侯俭于百里之説则以谓十井出一车，以足千乗之数季氏兼存之，而分为天子，诸侯不同之説然以愚观之，皆限于开方之法，而失之者也，百里之地，为田十六同，每同出车百乗为一千六百乗每嵗简稽其十之一，为一百六十乗凡一军之车一百二十五乗此正可以当一军之车数而已，苟无十年，更休之法，虽以百井供一车，民不堪命，况欲十井供一车耶？侯王不同，其説不足辨详见，终同圗説。
畿内外贡助异法
季氏引匠人注云：采地制井田，异于乡，遂及公邑，乡遂与公邑之在甸，稍；县，都皆有贡而无助，其余稍县，都，皆行助法 ，又云：畿内用夏之贡法，邦国用殷之助法。
愚谓一国之民一也，何分地之逺近天下之民，一也，何分畿之内外，唯自国中以及于四疆，以逹于四海，税无重轻，所以为王者，大同之政，其有不同者，不过以地有上，中，下之等差，则受之有多寡，民有居之逺近则役之有疏数重轻，皆低昻称量，使无不均耳，旧注谓周之畿内税有重轻，邦国之税，内外异法，此不过因孟子请野九一而助，国中十一使自赋，遂生此説耳，愚谓国中圹野之地，即可为助，野有隰臯之地即可为贡，盖不可泥也。
大宰九赋
郑氏注曰：赋谓口率出泉也，邦中邦甸，家稍邦县，邦都此，平民皆征此赋，关市山泽，谓占防百物弊，余谓占卖国中斥币皆末作当増赋者贾氏疏曰：计口出泉，无泉取财贿，以当筭泉之赋如汉法，出口赋，泉人百二十，以为筭也，邦中逺郊甸稍县，都公邑之民，出泉入王家，六处皆是平民，先王以农为本也。关市以货出入，有税物山泽取财，亦有税物以当邦赋所税，得之物贮之，而官未用，有人占防取之，为官出息币余，凡百官所用官物不尽者，职币得之，不入府藏，恐久而朽蠧，则指斥与人卖之，为官出息，此皆口率出泉，増于农民，若后世贾人倍筭也，马端临氏曰：自邦中至邦都，皆取之于民者，其为地赋，口赋不可知，关市者货所聚，故有赋如后世商税山泽货所出，故有税如后世盐茶币，余如后世领官物营运，故取其息，息即赋也。
季氏云：大宰九赋，即春秋用田赋之所变也，计田而出，则曰田赋，计口而出，则曰口赋，但田赋取于有田之人，而口赋则尽乎农工，商贾之族，盖自田赋之后，以渐而増矣九赋多寡之数，不可详所存者，汉筭一百二十耳，其名为治军，并车马之用，则汉赋实本九。
赋故疏曰：如汉口赋也，古者，山林川泽，与民同利，曷尝有赋哉？若商贾而取赋，是征商矣，斥占官物，而使之出息，是后世铺家和，卖之事也，先王寛厚不繁之政，必不为此，中庸于百工，曰：来而征商，自贱丈夫，始则先王之寛商贾，反有甚于农民矣，故九赋非先王意也。
应电谓口率出泉，商货取税，斥卖官物有息，皆汉已后事，注家以觧周礼，此其大误，季氏非之，是矣，但用是以非周礼，不亦异哉！盖自邦中以至邦都，皆田赋也，关市则有防布山泽之农，亦有十一之税，此皆正赋与不征不禁，竝行不悖，岂关市山泽，一聴于民而无所资于国耶？何彭山，见其一而不见其二也；至凡农力倍而利薄，工商力轻而利厚，故弃本趋末，小民之弊，重农而抑工商，王政之常，乃谓先王之寛商贾有甚于民，是何言哉！季氏论军赋口赋。
夫赋以出军，古所谓力役之征也，受田百亩之家，是谓一夫力役之征，由是出焉，即军赋也，此外惟冬作一事，所谓用民之力嵗不过三日，舍此别无力役之。
征况军旅之用嵗入自平人，又安得复出口赋之泉，以充军需乎？胡康侯曰：古者公田助而不税，鲁自宣公初税亩，后世遂以为常而不复，至是二犹不足，故又以田赋也，田以出粟为主，而足食赋以出军为主而足兵，今用田赋，为军旅之征，非矣。盖十取二者，就田以取税也，赋用田者，计田以出财也，鲁之军赋嵗以冬征未有改也，特以军需不足复用，田以赋是増一赋矣，后遂变为口赋之法，于是军赋口赋，分为两事，而阖境无不筭之民矣。
此条所述口赋之原，甚当，因节畧其词以备参考，何休曰：王者畿内千里，租税足以供费，当以至廉，无为率天下，陈祥道谓先王时无筭钱之法，而此为征赋总名，非口率也，其説是矣。
<经部,礼类,周礼之属,周礼传__周礼翼传,卷二>
彭山之图，每乡毎遂皆寰绕四郊，畸零单薄，何以统辖？苟有山林川泽，宁不乖离断絶，且地方近小而逺大不均孰甚焉？愚谓六郷六遂，如六出之花，六官分领，盖一官所统各一方，而自国中以逹于畺，故其人民易集，政教易施也，侯国。乡遂亦如之。
经传正譌
易 当作易，日月相代也，今易下从勿失其形，意八纯卦，俱用本画等为正，干乃人负旌旗，坎乃土之缺防，离乃黄鸟，震止可为雷，艮乃人不见巽，潜心以求书义，兑人开口而笑，止于一事，皆不若本，画其义无穷，可以兼该，众义惟坤，字小篆，从申从土申，字原从，已变象两端，开展变化，以防发逹化生之意，于义为得，然土不足以尽地也， 元古文作 ， 乃人之首，小篆将。
人字分开作儿甚无谓 亨古文作    厚也自上与下  答也自下奉上  上下相享也上下交而其志通为亨今文不知何指 利古文作  裁制而和为利但刀作□非 贞古文作鼑卜鼎为贞从具非 元亨利贞文周系辞之大端而譌谬如此故举以见例 龙古文作  小篆分其形谬甚 隂阳天地二气也难于为象以云升上覆为侌从日月而贯以一为昜綂于侌此正侌阳字也今所用字复加以阜乃山水隂阳字 刚古文作仁O生道浑全天徳之刚今用刚乃銕精也 屯六二乗马班如説文作乗马驙如盖邅驙皆迟回不进之意在人为邅在马为驙班字于义未明用驙为当 泣血涟如説文作防字从心 冡豕冣蠢而复遭蔽覆其冡昧可知蒙乃草覆物也 初六用説桎梏脱字为善大小畜説辐遯莫之胜説暌后説之竝同 需当作  云上于天也从而无谓
讼窒作□二鸟竝至穴中为窒塞意古屋作    亦穴字取人至穴为屋意今单用一至则与古屋字混比古文作  两人以正相亲也比乃不正相合止可为小人比而不周字 小畜当从玆作□ 舆説辐大畜輹字义同 惕从  蛇类也 履古文作  从人行在上为践履意又从人在下舟以载之为承借意揩从复非 辨当用卞此正辨别字辨乃判讼词 泰当作  手去水谐太声 后以财成天地之道财当用裁 谦君子以哀多益寡説文云古易文作掊多临当作  众口喧从卧以静制动即卧而治之之意噬嗑噬干胏从声别作胾从裁省防意 贲饰字
从三 为文饰虎贲字从三牛为盛气 剥古文从卜作□善 旡妄此正有旡字无乃蕃芜也惟易为当但当作  从天加一象逺虚空之意 大畜童牛之牿告笼牛口也复加牛赘 颐古文单用  从口含物养之义也 大过枯杨生稊当用梯从木善 坎水洊至瀳善 祗既平説文作禔 离百谷草木丽乎土説文作防 恒当从月作恒楷或作非 遯有疾惫也説文作慲 晋从二子作  善 明夷用晦而明晦从月不当从日古文作□善 六二用拯马壮吉説文作撜枡涣同 家人当作□一人主二人之上譌从豕非 暌六三其牛掣説文作觢盖持其角使偏故为不行之意掣乃俗书其人天且劓  须也□去须刑也用□而义自明  与  相似因譌作天非 觧当作解从刀判牛角 益民説旡疆説悦同 夬当作九四臀无肤古文作  正臀字加殳为殿后字
复加肉作臋赘姤九三同 姤从  作媾声意 俱得从后特取其省文耳   从斗加一楷书作升义不可寻 允升説文作升 困古文作□ 井中当加 作井井田所以得名也 艮九三列其夤上从渐别作□人与水之行皆以渐也 归妹防妇之止
归乃人返其居 六三防妹以须当用嬃 丰当单用□从山作丰地名 九三丰其沛当用斾沛乃水名旅初六旅单用善 涣王假有庙从彳从遐谓自逺而至也不当从人王假有家义同凡感格字皆用假 上九涣其血去逖出无咎小畜惕善 中孚九二吾与尔靡之縻善靡乃披靡义旡也 六二妇丧其茀□善 赜説文缺从天地养万物包容徧覆之意责声 挂一以象三古文作挂教买切止此为是挂乃悬挂字孙子地形有挂者用之 其受命也如向响善成天下之亹亹者説文作娓娓以成天下 夫干确然示人易矣説文作寉今书善 服牛乗马説文作□牛乗马 重门撃柝与同 日中为市  善 后世圣人易之以书契当从木作栔契乃人相契合也 日以暄之説文止有烜字
书 当作  从  谓千书之而其意着明也从曰非
尧典 尧壵音遥土高也从人乃人高出羣之意小篆以人字分作儿非 舜古文作  从匚筐篚之属礼也以  古舞字乐也从炎礼乐明盛之意楷书作舜谬甚 黎民于变时雍此壅塞字雍州字用之雝鸟鸣和时雍字当借用楷书作雍无意味 平秩东作説文作豑言礼有次第也秩乃植禾之均望秩于山川天秩有礼同 鸟兽氄毛説文作□毛别作□ 日短星当作□ 洪水古文作□善 父顽当从夭作□妫汭沩水名妫姓也此当从水 舜典哲塞逊古文
作悊防愻善 肆类于上帝小篆作□ 四岳作□善让于稷契暨臯陶説文作□臯陶 禹谟洚水警予
亦当用□洚音降水名也 侮慢自贤説文从母声作防古文作伎谓以朴侮人也从毎非论孟同 班师古文攽善 益稷下民昏垫当作□不从□濬畎浍古文作□  日月星辰山龙华虫作防当用绘粉米説文作□防 弼成五服説文作成 禹贡厥草惟繇厥草惟夭当合于一用枖善 厥篚织文古文作綕文 济当用泲正水名今用济乃济渡字 漯正韵云湿本古漯字因以湿为干湿字遂省文为漯字沇即楷书兖字兖上作六即省文 淮当作瀤 草木渐苞説文作蔪苞 嶓冡漾别作瀁善 淮夷蠙珠玭通用 厥土惟涂泥当作□泥上声 篠簜既敷用筱□善 三百里纳秸服秸稭通 太甲天作孽此正罪孽字或借用妖□字为善从子非 盘庚若顚木之由蘖用甹□善甹木生条也□枝旁出也 今汝聒聒説文作□□古活切善自用也 予亦拙谋説文作炪谋火光也 相时憸民説文作□民息廉切言众也 大命不挚説文作□今文非 洪范彛伦攸斁当用殬 稽疑当作卟疑此正卜问也 贞悔当作此正外卦字悔乃悔吝也 庶草蕃庑当用无正蕃芜字庑乃旁室 牧誓尚桓桓如虎如貔説文作狟狟善无逸民无或胥诪张为幻□善从夀非 多方尔尚不忌于凶徳説文云上不諅于凶徳释云忌也 立政灼见三有俊心説文作焯见 顾命慿玉几当用凭率循大卞当用 三宿三祭三咤説文咤作□音妬吕刑夺攘矫防説文作敓攘 费誓杜乃擭杜木名
当用 秦誓旅力既愆当用膂 截截善谝言説文作諓諓 邦之阢陧易作臲卼义同
诗 古文作诎从出谓意之所之寺乃古□字持也国风 周南关雎在河之州古文作□善小篆作□楷书复加水作洲赘甚 窈窕淑女当用令终有俶字淑乃水美也 女当作□乃端坐掩手形今手足发扬失古人之意矣 君子好逑君当作□端拱出令意今从尹君行臣职矣 左右流之止当用□字左乃佐字右乃佑字楷书因失此□二文遂别制佐佑字 右首章所譌如此余不尽述 葛覃服之无击罪人也当用殬 巻耳陟彼砠矣説文作岨今砠字阙 樛木葛藟萦之説文作□ 桃之夭夭説文作枖夭乃人倾首也 汉广江之永矣当用羕説文云水长也 召南羔羊素丝五緎説文作五□ 小星维参与当从丣作□音畱与稠犹声相洽丣字乃今卯酉字一音留凡畱□刘橊桺皆从其声竝不当从卯 何彼秾矣王姬之车□善□非声 卫终风虺虺其雷虺蛇类当用□乃雷声欝而不发越之意 静女其姝説文作祩亦嘉好意愚谓从女善 搔首踟蹰説文云踟蹰俗书也作歭躇 载驰言采其蝱蝱虫类用□为当氓无食桑葚木果也用椹为当 河广一苇杭之杭
木也用航为当 伯兮首如飞蓬用莑善 焉得谖草谖忘也楷作萱善 王中谷有女仳离当从北相背意大车毳衣如菼説文作别有緂字善 郑清人左
旋右抽説文作左旋右搯 遵大路无我丑兮説文云无我□兮 萚兮当从释作□豳风十月陨□同 之水人实迋女楷书诳为当 溱洧溱説文作潧溱乃秦字与轃义同谓水与车皆防于秦也 载驱齐子岂弟用恺悌善 秦车邻用辚为当 驷铁载猃歇骄猲獢善 陈东门之枌市也婆娑説文云当作媻婆非桧风桧木名当作郐 匪风溉之□鬵説文作概 曹蜉蝣衣裳楚楚説文作□□善 人何戈与祋音歺击也从示不从衣今人以打为祋打音鼎以物首及物也 下泉忾我寤叹用忥为省 豳七月六月食鬰及薁説文作及蒮 鹳鸣于垤雚正鹳字也加鸟赘小雅记称宵雅三当作小雅善 棠棣鄂不韡韡楷作萼古文作□善鄂国名此用之非 乐尔妻帑当用孥 伐木坎坎鼔我蹲蹲舞我説文作□□舞我释云繇也舞也详字义盖且歌且舞故字从有章舞有文防意 天保神之吊矣用递善 南有嘉鱼蒸然罩罩説文作□□ 南山有台南山有枸从句枸杞字从勾二木名 蓼莪我心冩兮当用防今为醎防字説文缺 湛露厌厌夜饮当用懕 六月如轾如轩轾説文作□ 织文鸟章古文作綕 采芑八鸾玱玱商颂烈祖作鸧鸧 车攻助我举柴説文作防积也今用柴非祈父书作圻善 节南山维石岩岩作嵒善 天方
荐瘥説文作荐防 正月谓地盖厚不敢不蹐説文作趚 佌佌有屋説文作□□小儿善 巧言秩秩大猷説文作此字之义谓击戈有路莫能破也 蓼莪劬劳当从勾作□劳 四月匪鹑説文作鷻 鼓钟忧心且妯説文作怞善 大田有渰萋萋当作霋霋鸳鸯摧之秣之摧当用莝 青蝇营营説文作謍謍賔筵賔载手仇传云仇当作防善 威仪怭怭説文作佖佖屡舞傞傞説文作姕姕 采绿当作菉
大雅 文王上天之载説文作縡纷纠中有主宰之意大明凉彼武王汉书作亮 造舟为梁造当作艁
緜陶复陶穴复当用 文王有声聿求厥宁説文作□求厥宁 生民先生如逹□音挞正生顺易也不当用逹 克岐克嶷説文作克岐克防居逆切小儿有知也 蒸之浮浮説文作烰烰 假乐率由旧章率绳名当用□ 公刘思辑用光当用戢 泂可以餴饎饙同 民劳以谨惽怓惽字从民非当从氏作惛 板无然泄泄説文作詍詍民之方殿屎説文作念防 抑神之格思格当用感徦字 云汉涤涤山川説文作菽菽 蕴隆虫虫当用爞爞 崧髙徃近王舅师云近当用防 蒸民四牡彭彭説文作騯騯 瞻卬鞠人忮忒説文作伎忒
颂 维天之命假以溢我説文作誐以益我嘉善也时迈莫不震叠説文作震慴叠非 有瞽鞉磬柷圉圉囹圄也书益稷用敔善 闵予小子嬛嬛在疚説文作防防在防 载芟载柞芟説文作蔪 丝衣兕觥其觩用觓善丩有曲意也 那鞉鼔渊渊代鼔渊渊竝当用□善 长发幅陨陨坠也用员善
周礼
天官 治当用□治丝者置之于噐两手寻其绪而理之治乃水名 教当作□□音义与效同谓小子效于师师执朴示之非孝文二字 礼古文作□从示五礼以吉祭为先从丨主一而事治也丰乃噐大备之意 政当作□从正必先自治之意从攴刑以辅治也不从文 刑当作□从井水静则平言用刑者当如水之平刀字不当作刂 事当作□从中从之谓执中而徃也 腊人□此即腊肉字从肉日干因借为今昔字复加肉作腊赘 医师当从巫毉言其道通神也医乃梅汤造法如酒之意浆人医酏字用之今混为毉师字非 醢人説文作□从又持肉以草料及酒淹于噐中也省从右非 司裘古文作□即裘字也因借为求索字别加衣非 胥徒説文作谞人有才知称胥乃蠏醢也 奚説文作防 奄人别作阉 以官计弊邦治弊羣吏之治弊防也用憋善 八柄诏王驭羣臣古文作棅有秉执之义尤善别作枋非 商贾阜通货贿从贝作□商乃商议字 家削之赋用从邑之□为当 羞用百有二十品庻□字从父谓进美味于老人羞恶字从杻刑而生耻心也 春行羔豚膳膏香当用膷牛味也今用香非乃禾之气 豕盲眡而交睫腥单用□善肉成米也 盎齐説文从酒作醠善糟而奉之説文作□善 深蒲説文作□ 菭菹説文作□ 王举则共齐菹醯物六十罋齐当用齑菹当用□罋当用为善 屦人句用絇善
地官党正用防善党乃朋党字尚黒之意 鄙师古文作□ 囿人古文作□ 大司徒移民通财移乃分禾移揷凡移徙字皆当用迻 封人设其楅衡衡下从木楷作鱼非 舞师教皇舞□乃鳯凰字借帝皇字及作凰竝非 牛人共其牛牲之互用防善 载师漆林之征漆乃水名古文作□善 贾师贾上当作西展成奠贾用价善 稻人以渉其芟作田古文作蔪 山虞邦工入山而抡材古文抡作□
春官 鬰人当从臼作□鬰乃木茂盛也 鬼神示古文神祗字作 周礼单用示即古□字于义甚当但稍失其形他书作祗赘或用祈乃祈祷字非 小宗伯兆五帝于四郊用垗为当 司尊彞诸臣之所胙当用酢司几筵王位设斧依当用扆 典瑞驵圭璋璧琮当
用组 大司乐柷圉用圉非觧见诗 磬古文作□善 即鼗也甲象形今从申误 簭人古文作□此文稍变师云□古筮字参伍错综之意内九巫字皆□之误 大祝付练□当用祔 太史遣之日读诔从畾作讄善 车仆戎车之萃五萃字竝当用倅
夏官 大司马搜田别作獀苃舍别作废 方相氏竝去声谓放其形相也 帅百而时难论语作傩竝当用□为善今用难误 圉人此乃囹圉字别作圄 甲日千名兵士之服古文从衣建首作□胄乃嫡子兵士首服司马法从革作□
秋官大司冦，凡万民之有罪过，古文作辠，谓自取辛苦也，罪乃捕鱼，网名秦人，以其似皇借用罪，而此文遂隠士师刉珥，用衈善 ，朝士面三槐用櫰，为当 司。
刺三刺谓三讯之当用誎亦为讥誎字今竝借刺杀字非 掌囚上罪梏拲而桎当作防从共而两手合于一木复加手非 野庐氏舟车轚互正车相击也复加车赘 雍氏当作 杜擭见书费誓 赤犮氏当用捇拔仪礼 冠古文作□谓以手执冃加于首也楷
书或作冠非 婚取婚礼用夕之意昏下也从昬非丧以哭亾为义当作丧楷作丧非 祭从□持肉以祀也或作祭非 郷□二邑也此正郷党字加□作□为飨食字后人以郷为郷党字因别加食为飨食字是二食矣 饮古文作□善 酒古文单用□善
□此酬酢字酬从州声意无取 中霤作廇亦善 枕块古文作凷善 姆纚笄宵衣绡善 褍説文衣正幅也端端衰字当用之 妻古文防善盖对夫言曰妻谓与夫齐也对舅姑言曰妇谓执帚事人也小妻从帚则与妇混矣 婿説文从士作壻善 粢盛用齍善□乃奏进字取进手为容之意不若拜字善
春秋
春首从屯，从日言，日初出方和也， 夏古文作□，言日正昌盛也，夏乃华夏，字 秋，大火西流，百谷告成，或以火居左，失西流，意或作□，止言禾焦耳， 冬古文作□，言日之终，小从□，言其寒也，□正古终字，今作久失其形， 诸侯，敌王所忾，説文作鎎古文，作□ ，许言可也，竆困穷也黎黒也谭言谈也，裵衣长也，国名许当用□穷当用□，黎当用谭，当用裵，当用 ，□此城郭，字廊此，郎官字衺，此正邪，字扣吱，皆叩击字，郭郎邪？叩皆国与地之名，酀鄛防鄎，□邵□竝，从邑为善卒，此士卒字大夫，死当用□ ，殱于遂左氏，善公羊。
作瀐非 齐侯唁公于野井当作□今从口歺之误鸲鹆或作鸜公羊作鹳鹆非 瘛犬入华氏之门説文作狾犬为是 不义不昵説文作防黏也 美而艶説文作艳今艶字説文缺 公羊觕曰侵当用粗盖精粗字皆从米也
论语 学从冂言冢昧未知从□从□言学者必敬恭无骄惰之意 三家者以雍彻用□善此正敛噐字彻乃通也 郁郁乎当用□正文盛意 从之纯如用纵善 瑚琏也説文云当用梿琏乃俗书愚谓从玉亦善 臧文仲居蔡古文□大也从二木二火言灼兆非一之意蔡乃草名 与之庾当用斞 小人常戚戚用慼善 巍巍乎□山髙也只此为是□委积髙也今复用巍非式负版者当用轼 沽酒诗有酒酤我字善沽乃水名 子见齐衰用善 与与如也与説文作防 趋进翼如也説文作□ 君召使摈用傧相字善摈乃斥也 乡人傩觧见周礼 仍旧贯説文从手作扔善 亿则屡中用意善 从我于陈蔡□此国名敶□敒皆战陈陈力字 夫子哂之説文有弞字防笑也今哂字非説文缺 行笃敬笃行笃厚竝当用防笃防马也 晋文公谲而不正用憰善 公伯寮説文从穴作竂即此 鄙哉硁硁乎当用硻正石声也硁説文作磬字 穷斯滥矣説文用防从女 必也狂狷乎当用□悁从心善狂犬疾狷犬戾也 古之狂也荡当用惕□心放大之意荡乃水草弥漫也 郷也吾见夫子当用春秋传向役之三月字 归孔子豚孟子用馈善 不有博奕者乎当用簙
孝经 古文作□子在老人膝下也楷孝首失老人意 哭不偯説文作防 卜其宅兆垗善
礼记 大学僻则为天下僇説文觧僇为痴行僇修此当用戮 心有所恐惧古文作愳 自慊凡快足当用防恨少当用歉慊音义与嫌同混用此竝非 心广体胖用□善 无情者不得尽其辤乃言词字辤乃辤受字谓受而过也辞乃词讼字谓治其理曲也 中庸行险以徼幸徼乃伺察当用憿 陷穽亦作阱 聦明睿知聦乃耳通用怱善 辟廱广室也雝鸟鸣和取均和意邕水环邑亦善 □当从缺或从欮非 緼韨幽衡幽用黝善 玉锵鸣也当用玱 毋追牟酒噐言在首如牟之堆也作毋非追当用□ 范则冠当用万祭左右軓范当用范范草名借用竝非 缁衣不蕤当用緌 不説绖带脱善 禭赠终者衣被也説文作祱禭乃楷书 衣裳绽裂常正下常字不当从衣绽用防善袴説文作绔楷从衣非 荜门圭窬当用窦 逢腋
之衣当用防 防褧同 大夫以防或以布或以竹防帘通用古文别作□ 杂当作襍木字移衣下非 序以昭缪用穆善谥法缪当用谬缪乃绸缪字借用竝非圂腴当作豢腴圂侧也 耗説文作秏禾不成米而
虚耗也从耒非 粱曰香箕説文作稘善 釂此当为冠礼醮礼字醮当为长者饮未釂字今错周 鞠有黄华用菊善 执贽借质非 三月不解懈善 俯仰诎伸当用誳 应对字从言作譍善 谏而无讇论语作謟善 适见于天当用谪 厪有存焉即廑字 相彼盍旦当作渇旦 无怗懘之音説文作惉
孟子 仁从二两仪也，天地之大徳曰生人得之以为仁，此字今文同 义从□羙字省文，谓善在我也，从羊非 ，礼解见周礼， 知古文作，矢以逹逺言以揆事，能巧中也，亦作，自知其所自之意， 信古文，从心作□，言出于心，内外一致意，小作信人言，岂皆实乎？不夺不餍，猒此正餍足字，谓甘于犬肉也，加厂为覆。
厌字今反以为厌饫字加土为覆压字加食为餍足字竝赘 塡然鼓之塡乃塡塞此当用诗振旅□□字为当 饿莩当用殍正死人也莩乃水草 曾西蹙然説文作□然 则苖浡然兴之当用□正草盛也浡字説文缺乃水涌 徴招当用韶 则怒悻悻焉説文乃怒意 旄倪当用耄旄乃旗饰 诛纣当从戈作防诛乃言责人论语于予与何诛字 四端耑即发耑字端乃人立正也端正字用之 创业当用刱谓井田为法制之始创乃刃伤也 画墁説文作槾杇也今用墁甚当説文缺 劳之来之来乃徃来用勑善 淮济当用瀤泲解见书 徒餔歠古文□字善 不若是恝説文作不若是 源源而来説文作謜謜而来 自怨自艾当用防别作刈今借艾非 二女果当用婐 郤之为不防当用却 不税冕而行当用脱 貉道也此论语狐貉字北狄当用貘貊为善 拂士当用□辅正弓也 从者之□当作□从□即叟字也今作□非经传通用
宇宙，寰宏容宥，皆当从天字，首作□□，□，□，□，□，□当作□寛当作□，□当作□ ，雨当作□，竝从天首，朢月满日月相朢，望待人归□，怨朢 昆，日照普同。
也昆弟后昆，当用□ ，晟此盛衰，字盛乃齍盛也， 囦古渊，字□，竝古箫，字□□，竝古肃字三字，形意不同，楷书混作竝，非 □彧，文盛黍稷，盛郁地冝禾冨有也， 剂裁量，齌火剂，衣下防斋，稷名齍齍，齐盛齑菜菹，赍货币旧多单用齐字，楷书分别为善 ，齐古文作□，象禾麦，齐秀于地之形，小作□， 楷书分为二，遂失其义， 此思患，字忧此，优游字优，此优劣俳优，字 臧，吏受赇故从臣自戕为文， □□也，故从臣壬，然而廉为意，匨□蔵修□草蔽蔵物 追琢，牟追追蠡，竝当用□ ，进此追逐，字□此，进用字，后世以□省□，为进用字，改进作追，为追逐字，又借追为追琢，追蠡牟追字，竝非□升髙也□升车，噐□豆噐名。
畺封域□歩弓正其畺界彊，弜竝弓强防，□竝虫直。
死勥□竝刚彊字，转为勉彊，字从力，楷作强本□字之误，通用为勥勇，字非 ，□木旁出，□阜旁出，□有罪，谐□声，□虫灾，□麯名二字，竝谐□声，蘖木字正当用□，甚为简当，□子字当借用□，不当用罪，□字书，天作孽字冝单用□或借□，不当从子黄檗木谐，辟声不当从，□ 寍安，寍□□可□，所愿 □爱恶字，□僾然也，臭本嗅字，又气味也，殠恶臭，字楷书失殠，以臭字当之，复加口作嗅，非嗅本以鼻不当，又从口也， 网，此佃渔网，字加一作□，为网纲字，网加亡为罔无字，□加山为山冈，字楷书，复以罔加糸作网以□，加糸作纲，迷其初矣， □塞向字空填塞，字□邉塞，字 防，此鳯凰字谲，皇字当借用防皇暇，皇遽仓皇皆当用遑，今借皇帝字，竝非蟥虫字不当作蝗， 戠音致，谓音注于□上而记之，识帜织职，炽竝从□，不从，戈识与志帜与□，义同织古文，别作□善 ，物小也，微人行之微也，□征见也，又五音之征，竝不当从，彳征聘召也，竝从文惩戒，字从攴，有治意，从征省声， 防衣败，敝物壊以攴击之，毙死也，憋防也，从心从攴，为制治意，人作也，大即古人字譌从犬，觧为左传犬毙，字则凿矣，币帛，字从黹，省文黼黻之属，从文以节文相接也，旧从攴，岂以礼币相交而从敝，壊字乎小，文攴二字，多相误也。 埶树植也，从坴髙地从□耕耨勤劳之意，説文云从卝云作艺，无谓愚按：周礼树蓺诗，蓺麻竝从□指事，又周礼六艺学艺，竝从云盖百，艺必入于神云者，防省文言，操艺者，运其神防为之也， 建即天行徤字，徤字亦善健人，勥勉也，腱筋骨勥也， □舟漏，有朕字，□【胜】□，【滕】从朕□，二文俱送女媵字，□賸从媵 ，堩植防縆俱从□，不当从恒 ，□即千字，□音义同愆，从干犯上，□音稔，从干加一□即辛，字从□，辡辨□辤辞，辟等字竝从□，□音义同逆，□【辛】□，【执】□【睾，】□【圉】。
等字竝从□ 夆音义与害相似故竝从丰但夆为要害义害乃祸害也字体与□相似而絶不同彼乃从文从□为丰盛意 □褒贬褎衣防裒掊聚 □与人物□与人同事 植物枯朽动物防防 劵倦怠从力券契劵从刀 规矩字从天作□规规字从夫作规不从矢 售即□省文 故【故】□【敦】□【敬】□【羑】□【防】竝从乆 □□□□竝从帝楴【梓】□【宰】亦从帝 渫渎慠慢懒惰淫滥静羙兴竝从女作媟嬻嫯嫚嬾媠婬防婧媄嬹 防【辨】□【简】悊【哲】憋【】慼【戚】□【狂】悁【狷】慆【滔】憺【淡】怕【泊】有从心者不当借用 悠【慈】□【愍】愙【恪】芯【悲】怖【怕】懑【闷】怂【悚】□【怒】□【悠】忼【慷】竝古文善 匋甄陶字当单用匋陶乃地名人姓 褱袌今用抱乃抱持字 名号字当单用号号乃虎声 縒此差错字错乃金涂彶汲汲字汲乃取水 熄灭火字息乃鼻息 包此正胞胎字胞乃记肉吏之贱者 躭恋字不从耳当从身呼乃鸟兽呼人当用 平夷当用□ 希冀字从
目作睎 交错当用防逪 然烧火应词当用嘫 称乃程禾誉词当用□ □取周□意 防此当为抹马字 □旌旗指□ 罪罚罶骂等事竝当从网 斯须字当用防挑桃当从□ 侵侔字当借蟊 吟从金作唫善 啼从递省作嗁善 訾责譲赀财字不当用訾 从童不当从重 津济渡尽液字不当用津止而比之为此行而北之为彼当作□不当从皮 逭从宦不当从官 秤不当从旱作秆 醇醨不当借淳漓 徘徊徐云当借裵回俗作徘徊非愚谓二字亦当 怪音奎□同恢悝竝非转疑怪字 埞堤也从是非 勃海徐云俗书作渤非 □主字从一丌今作宾非 □充拓从石非 扰扰从忧非 防摇撼从感非 挟扶掖从夜非 □从止从山非 蛩当从卭乃得声 陭防徐云作崎岖非 □酒字丣夘酉字二字相混非 勶发也从撤非 陴睨借俾倪非 隓败城阜也陊落也徐云隓作堕非 磛嵒作□岩嶃巗非 □眉音避戯壮士作力皃作赑屭非 □受即纣字 诮谯□践桴泭防防□焠淬忻欣防碎诞这韵韵□□衟□道遦惯勤慬憔悴顦顇寂寞□嗼□迁徙义竝同
周礼翼传卷二