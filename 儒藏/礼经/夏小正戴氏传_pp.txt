钦定四库全书    经部四
夏小正戴氏传    礼类三【附録】
提要
【臣】等，谨按夏小正，戴氏传四卷宋傅崧卿撰崧卿字子骏山隂人官至给事中，夏小正本，大戴礼记之一篇，隋书经籍志始于大戴礼记外别出夏小正一卷，注云戴徳撰崧卿序谓隋重赏以求逸书，进书遂多以邀赏帛，故离析篇目而为此，有司受此又不加辨而作志者，亦不复考，是于理亦或然，然考呉，陆玑诗草木鸟兽，虫鱼疏曰：大戴礼夏小正传云：繁游胡游，胡旁勃也，则三国时，已有传名，疑大戴礼记旧本但有夏小正之文而无其传戴徳为之作传，别行，遂自为一卷，故隋志分着于録后，卢辩作大戴礼记注始采其传，编入书中，故唐志遂不着録耳，又隋志根据七録最为精核，不容不知夏小正为三代之书，漫题戴德撰也，疑夏小正下，当有戴氏传，字或戴德撰字当作戴德传，字今本讹脱一字，亦未可定，观小尔雅，亦孔丛之一篇，因有李轨之注，遂别着録，是亦旁证矣。崧卿以为隋代误分，似不然也。惟是篇屡经传冩传与本文混淆，为一崧卿始仿，杜预编次左氏春秋之例，列正文于前而列传于下，每月各为一篇，而附以注释，又以闗浍藏本与集贤所藏，大戴礼记本叅校异同注于下，方其闗本注释二十三处，亦并附録题曰旧注以别之，盖是书之分经传，自崧卿始朱子作仪礼经传通解以夏小正分析经得实，沿其例。其诠释之详，亦自崧卿始金履祥，通鉴前编所注，实无以胜之，于是书可谓有功，儒者盛称朱子考定之本，与履祥续作之，注而不以创始称崧卿，盖讲学家各尊所闻，非公论也，其中如正月之斗柄，县在下，五月之菽，将间诸则九月之辰，系于日，十一月之于时日也，万物不通，皆冝为经文而误列于传，其正月之始用畅，乃以解初嵗祭耒明用畅以祭，自此始冝为传文而误列于经，皆为未允。然大戴之学，治之者稀，小正文句简奥，尤不易读，崧卿独稽核旧文，得其端绪，俾读者有径之可循，固考古者之所必资矣，乾隆四十一年十二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
钦定四库全书
夏小正戴氏传序
崧卿少时读礼记着孔子得夏时于杞，郑氏注曰：夏四时之书也，其存者有小正，而郑注月令引小正者，八【如注，孟春东风解冻，蛰虫始振，鱼上冰云：夏小正正月启蛰，鱼陟负冰注，田事既饬，先定准直，农乃不惑，云夏小正农率均田注，仲春上丁，命乐正习舞，释菜云：夏小正曰：丁亥，万用入学，注季春后妃斋戒，亲东乡躬桑，禁妇女毋观，省妇使，以劝蚕事云，夏小正妾子始蚕，执养宫事，注孟夏，王生云：夏小正曰：王萯莠注，仲夏令民毋艾蓝以染云，夏小正曰：五月启灌蓝蓼，注季夏，鹰乃学习云，夏小正六月，鹰始挚注，仲秋羣鸟养羞云，夏小正曰：九月丹鸟，羞白鸟，说曰：丹鸟也者，谓丹良也，白鸟也者，谓闽蚋也，其谓之鸟者，重其养者，也有翼为鸟养也者，不尽食也，凡引夏小正以注月令者八，】辞大氐，约严不类；秦，汉以来，文章信其为有夏氏之遗书，顾欲暏其全未之得，政和中，阅外兄关浍藏书，始得而读之，星昬旦，伏见中正当乡若寒暑，日风冰雪，雨旱之节，草木稊莠之候，羽毛鳞，臝蠕动之属，蛰兴粥伏乡遰，陟降离陨，鸣呴之应，罔不具纪，而王政民事系焉，盖夏之月令也，志时之有是物，往往以见言之，岂谓据人所见者，辞固当尔邪？关本合传为一卷，而不著作，传人名氏，案汉唐艺文志不载，惟隋志有其目曰：夏小正一卷戴徳撰疑浍所藏，即此书，后读孔頴逹，礼记正义其防，月令注曰：夏小正大，戴礼之篇名也，因求集贤所藏大戴礼版本参挍，信然，汉唐志既録，戴氏礼矣，此书宜不别见，抑不知取戴礼为此书自何代始，意者隋重赏以求逸书，进书者务多以徼赏帛，故离析篇目而为此乎？有司受之，既不加辨，而作志者，亦不复考，且小正夏书徳所撰传尔而隋志云：然可谓防矣徳西汉梁人，与圣俱受礼后苍，号大戴尝为信都太傅，而集贤大戴礼其前，乃云汉九江太守戴徳撰以儒林传，考之为九江太守者，圣也，书藏集贤盖乆率无有正，其讹谬者，使世亡汉史，而大戴礼独传后人渠复有知徳为信都太傅者欤？繇是知前代书，因陋承讹，流传及令不可复辨者盖多矣，岂特是书也哉？关本戴礼，皆以夏小正文，错诸传中浑浑之书，杂以汉儒，文辞醇驳，弗类，且所训疑有失本指者，乃仿左氏春秋列正文其前，而附以传月为一篇，凡十有二篇，厘为四卷，名曰夏小正，戴氏传关本简编失伦，悉以大戴礼是正两书，互有得失，或字衍脱不同，则择其善者从之，仍注其下而阙其可疑者，大戴礼无注释关，本注释二十三处，惧与今注相糅，则云旧注别之来者宜详焉。宣和，辛丑，九月一日山隂傅崧卿序。
钦定四库全书
夏小正戴氏传卷一
宋 傅崧卿 注
春
正月启蛰，鴈北乡雉震呴，【关本脱呴字，】鱼陟负冰，农纬厥耒，初，歳祭耒始用畅，【关本作畼，旧注音韔案畼，不生也，畅训逹作畅为是，】囿有见韭，时有俊风寒，日涤冻，涂田防岀农率均田，獭兽祭鱼，【戴礼作獭祭鱼以传考之，当作獭兽祭鱼，】鹰则为鸠，农及雪泽，初服于公田，采芸鞠，则见初昬参中柳稊梅杏，杝桃则华，【关本杝作柂，非是杝音移木名也，】缇缟鸡，桴粥【粥，旧注音育】。
传正月启蛰，言始发蛰也，鴈北乡先言鴈而后言，乡者何也见鴈？而后数其乡也，乡者何也？乡其居也，鴈以北方为居，何以谓之居？【戴礼何以谓之为居】生，且长焉尔，九月，遰鸿鴈，【遰音递案唐韵，迢遰去也，避也！】先言遰而后言，鸿鴈也，【旧注而一作，如】见遰，而后数之，则鸿鴈也，【关本数作如，今以上文正其误，与大戴合】，何不谓之南乡也，【戴礼何不谓南乡】曰：非其居也，故不谓之南乡【，大戴无之字，】记鸿鴈之遰，而【旧注，一作如】，不记其何乡也？曰：鸿不必当小正之，遰必者也，【戴礼无下必字，】雉震呴，震也者，鸣也，呴也者，鼓其翼也，【关本雉震雉，震也者，鸣也，大戴礼雉震呴震呴，震也者，鸣也，今依大戴礼増呴字下震二字，盖衍文冝删】正月，必雷雷不必闻，【关，本闻作同】，惟雉为必闻之，何以谓之雷？则雉震呴相识，以雷【关本，何必谓之雷，则震呴相识，以雷】鱼陟负冰，陟升也，负冰云者，言解蛰也，农纬厥耒，纬束也，束其耒云尔者，用是见君之亦有耒也，【关本作见，君子之亦有束也。】初歳祭耒始用畅，【关本作畼，旧注音韔，】畅也者，终歳之用祭也，其曰初云尔也者，言是月之始用之也，初者始也，【关本初歳祭，耒始用畼，畼者，其曰初云尔，畼也者，终歳之用祭也言是月之始，初者始也，大戴礼初歳祭耒，始用畼也，其月初云尔，畅也者，终歳之用祭也言是月之始用之也，初者始也。】，或曰：祭韭也，囿有见韭，囿也者，园之燕也，【大戴礼囿也，园之燕者也，】时有俊风，俊者，大也，【关本俊也，者，大也，】大风，南风也，何大于南风也，曰合冰，必于南风【关，本合冰作合，水】解冰，必于南风生，必于南风，收必于南风【关，本收作杀】，故大之也。寒日涤冻涂，【旧注涤一作条，】涤也者，变也，变而暖也，冻涂也者，【大戴冻涂者，】冻下，而泽上多也，田防出田防者嗛防也记时也，农率均田率者，循也，均田者，始除田也，言农夫急除田也，獭兽祭鱼，【大戴作獭祭鱼】，其必与之兽，何也？曰：非其类也。祭也者，得多也，善其祭而后食之，【关本善作美，】十月，豺祭兽谓之祭，獭祭鱼，谓之兽祭，何也？【大戴及关本作谓之兽，何上文考之当也，旧注一作谓之祭兽，一作谓之兽，祭】豺祭其类，獭祭非其类，故谓之兽，大之也。鹰则为鸠，鹰也者，其杀之时也，鸠也者，非其杀之时也，善变而之仁也；故具言之也。则尽其辞也，鸠为鹰变而之不仁也；故不尽其辞也，农及雪泽言，雪泽之无髙下也初服于公田，古有公田焉者，古言先服公田，而后服其田也，采芸【旧注云似邪？臼可食，】为庙采也，【关本一为庙，采也，】鞠则见，鞠也者，何也？【大戴鞠者何也？】星名也，鞠则见也，【关本无鞠字，】歳再见尔。初，昬参中盖记时也云斗柄【旧注一作斗，】县在下，言斗柄者，所以着参之中也，柳稊，稊也者，发孚也，【关本稊者，发孚也，】梅杏，杝桃则华，杝桃，山桃也，【关本杝作柂，】缇缟缇，缟也者，莎随也，【关本缟也者，莎随缇，缟也者，莎也，旧注缇莎随莎草也，尔雅缟侯莎，大戴礼随也，以下文及正文考之，当作缇者莎随也，】缟也者，【旧注缟一作阙，大戴作缇，】其实也，先言缇而后言缟？何也？缇先见者也，何以谓之小正，以小著名也，【大戴以著名也，】鸡桴粥，粥也者，【关本无下粥字，】相粥之时也，或曰：桴妪伏也。粥，养也，【旧注音育，崧卿案记，妪伏妪音于具伏，音扶又】。
二月往耰，黍【关，本黍作柔，】禅初俊，羔助厥母粥，绥多女士，【关本绥作縘】，丁亥，万用入学，祭鲔荣菫菜蘩，昆小虫，抵蚳来降，【关本小虫，传自昆简误列于五月，以下脱承煑梅之下，】燕，乃睇剥鱓，【大戴鱓作□】，有鸣仓庚荣芸，时有见稊始收。
传二月往耰，黍【关，本黍作柔，】禅禅也；初，俊羔助厥母粥，【音育，】俊也者，大也，粥也者，养也，言大羔能食草木而不食其母也，羊羔，非其子而后养之，【羊羔，关本作羊，盖旧注盖一作羔，】善养而记之也，或曰：夏有煑祭，【大戴夏作忧，】祭也者，用羔，是时也，不足喜乐善，羔之为生也，【关本不足，善乐喜，羔之为生也，】而记之，与羊牛【旧注一本作羔羊，】腹时也，绥多女士，【关本绥作縘，】绥安也，冠子取妇之时也，丁亥，万用入学，丁亥者，吉日也，万也者，干戚舞也，入学者，太学也，谓今时大舍采也，祭鲔，祭不必记，记鲔，何也？鲔之至有时美物也，鲔者鱼之先至者也，【关本脱之字，】而其至有时谨记其时荣，菫菜也，【大戴菜也，作菜色，】采蘩，【大戴采作菜，】蘩由胡，由胡者繁母也，皆豆实也，故记之昆，小虫抵蚳，昆者众也，犹魂【大戴，犹作由】，魂也者，动也，小虫动也，其先言动而后言，虫者何也？万物至是动而后着，【大戴脱至字，】抵犹推也，蚳螘卵也，为祭醢也，取之则必推，之推之不必取，取必推而不言，取来降燕，乃睇燕，乙也，降者下也，言来者何也？莫能见其始出也，【关本作莫能见，始出也，】故曰来降，言乃睇何也？睇者盻也，盻者视可为室者也，【大戴作也者，】百鸟皆曰巢突穴，取与之室，【关本作取与室】，何也？操泥而就家人人内也，【关本作就家，入人内也，】剥鱓，以为皷也，【关本鱓作□，】有鸣仓庚，仓庚者，商庚也，【关本仓庚，商庚也，脱者字，】前庚者，长股也；荣芸时有见稊始收，有见稊而后始，收是小正序也，【大戴小正序也，作小其序也，】小正之序，时也皆若是也，稊者所为，豆实【关，本自也，皆豆实也，以下脱简在五月，承又言之时何也？之后也】。
三月，参则伏摄桑萎，【旧注萎一作苑，】防羊螜则鸣，颁冰采识，妾子始蚕，执养宫事，祈麦实，越有小旱，田防化为鴽，拂桐，芭鸣鸠传三月，参则伏，伏者非亡之辞也，【大戴礼亡作忘】星，无时而不见我有不见之时，故曰伏云，摄桑摄而记之急，桑也，萎【旧注一作苑，】扬扬，则花【旧注一作范，】而后记之，防羊，羊有相还之时，其类防防然【旧注防防一作□防】记变尔，或曰：防羝也，螜则鸣，螜天蝼也，颁冰颁冰也者，分冰以授大夫也，【关本以接授大夫也，】采识，识草也，【大戴草作早】，妾子始蚕妾而后子，何也？曰：事有渐也，言自卑事者始也，【大戴礼作言自卑事者始无也，字以义，权之当云言事，自卑者始】，执养宫事，执操也，养长也，祈麦实麦者，五谷之先见者，故急祈而记之也，越有小旱，越于也，记是事恒有小旱，田鼠化为鴽，鴽鹌也，变而之善，故尽其辞也，鴽为鼠变之不善，故不尽其辞也，拂桐芭拂也，桐芭之时也，【旧注一本拂也者，桐芭之时也。】，或曰：言桐芭始生貌，拂拂然也，鸣鸠言始相命也，先鸣而后鸠，何也？鸠者鸣而后知其鸠也，【关本自鸠，言始相命以下，脱简在二月，传承由胡者繁母，今以大戴礼正其误】。
夏小正戴氏传卷一
钦定四库全书
夏小正戴氏传卷二
宋 傅崧卿 注
夏
四月，昴，则见初昬南门正鸣札囿，有见杏鸣蜮，王萯莠取荼，莠幽，越有大旱，执陟攻驹。
传四月，昴，则见初昬南门正南门者星也，歳再见一正，盖大正所取法也。鸣札札者宁县也，鸣而后知之，故先鸣而后札，囿有见杏囿者，山之燕者也，鸣蜮蜮鸣也，或曰屈造之属也，王萯莠取荼，荼也者，以为君荐蒋也，【关本无以字，】莠幽，越有大旱，记时尔，执陟攻驹，执也者，始执驹也，【关本作始，执驹】执驹也者，离之去母也，执而升之君也，攻驹也者，敎之服，车数舍之也。
五月，参则见浮游有殷，鴂则鸣时有养日乃衣，【旧注一作乃衣，衣】良蜩鸣，匽之兴，五日翕望，乃伏启灌蓝蓼，鸠为鹰，唐蜩鸣初昬，大火中，种黍菽糜【，或曰：种黍菽，糜以心中为节传，因大火中而及之，非小正文，】煑梅蓄兰颁马。
传五月，参则见，参也者，伐【旧注一作牧，】星也，故尽其辞也，浮游有殷殷众也，浮游殷之时也，浮游者渠略也，朝生而暮死，称有何也？有见也，鴂则鸣【，大戴礼关本鴂作□，以下文考之当作鴂，】鴂者，伯鹩也，鸣者相命也，其不辜之时也，是善之故，尽其辞也，时有养日养长也，一则在本一则在末，故其记曰：时养日之也，【大戴礼日之作曰之旧，注其记曰：有养日云也，】乃衣者，急之辞也，者始食也，【旧注一本乃衣，乃衣者，急衣之辞也，衣也者，始创衣也，】良蜩鸣良，蜩也者，五采具匽之，兴五日翕望，乃伏其不言生而称兴，何也？不知其生之时，故曰兴，以其兴也，故言之，兴五日翕也，望也者，月之望也，而伏云者，不知其死也，故谓之伏，五日也者，十五日也，翕也者，合也，伏也者，入而不见也，【戴礼入作人关，本无也字，】启灌蓝蓼，启者别也，陶而防之也，灌也者，聚生者也，【戴礼，灌也者，作灌者，】记时也，鸠为鹰，唐蜩鸣，唐蜩鸣者，匽也初，昬大火中，大火者，心也，心中种黍，菽：，时也，煑梅为豆实也，蓄兰为沐浴也菽，以在纒经中矣，又言之时何也？是食短闵而记之，颁马分大夫，卿之驹也，【戴礼脱大字，】将闲诸则或取离驹，纳之则法也；【关本自是食，短以下至则法也；脱简在三月，拂拂然也，鸣之后】。
六月初昬，斗柄【关，本曰注柄，一作杓，】正在上，煑桃鹰始挚。
传六月初昬斗柄正在上，五月，大火中，六月，斗柄正在上，此见斗柄之不在当心也，盖当依依尾也。煑桃，桃也者，柂桃也，柂桃也者，山桃也，煑以为豆，实也，【大戴礼拖作柂，案尔雅椵柂，郭璞注云：白椵也，树似白杨，而古今字书有杝而无柂，释云木名，亦无有训山，桃者尔雅榹桃，山桃音斯，唐韵亦云：此书云柂，桃也者，山桃也，柂当作榹，盖传写之讹，】鹰始挚而言之，何也？讳杀之辞也。故言挚云，【大戴作故挚云】。
夏小正戴氏传卷二
钦定四库全书
夏小正戴氏传卷三
宋 傅崧卿 注
秋
七月，莠雚苇，狸子肈肆，湟潦生苹，爽死苹莠，【尔雅苹，藾萧，又曰：萍蓱其大者苹，又曰：防马帚，据此，则上苹当作萍，下苹当作荓，传同】汉，案户寒蝉鸣，初，昬织女，正东乡时有霖雨，灌荼斗柄，县在下则旦。
传七月莠雚苇，未莠则不为雚苇，莠然后为雚苇，故先言莠狸，子肈始也，肆遂也，言其始遂也，其或曰肆杀也，【其或曰，其字疑衍，】湟潦生苹，湟潦生苹也者，【大戴礼无湟潦，生苹者五字，】湟下处也，有湟然后有潦，【旧注潦一作渎。】潦而后有苹，草也，【大戴礼潦而后有苹，草也，苹作萃，】爽死，爽也者，犹防也，苹莠苹也者，马帚也，汉案戸汉也者，河也，【大戴礼无者，河也三字，】案戸汉也者，直户也言正南【旧注南或作为大戴礼作为】北也，寒蝉鸣蝉鸣也者，蝭也。初，昬织女，正东乡时有霖雨，灌，聚也，荼雚苇之莠也，【大戴礼无也字，】为蒋楮之也，雚未莠为菼，苇未莠为芦，【大戴礼莠皆作秀，】斗柄县，在下则旦。
八月，剥校，剥枣防零，【大戴礼防作栗，】丹鸟羞，白鸟辰，则伏鹿人从鴽，为鼠参中，则旦。
传八月剥剥，也者，【大戴礼无剥，也者四字，】畜之时也，校也者黒也【大戴礼作立】，校也者，若縁色然妇人未嫁者，衣之剥枣，剥也者，取也防零【大戴防作栗，】零也者，降零而后取之，故不言剥也，丹鸟羞白鸟，丹鸟者，谓丹良也，白鸟谓闽蚋也，其谓之鸟何也？重其养者，也有翼者为鸟，羞也者，进也，【关本无也字，】不尽食也，辰则伏，辰也者，【大戴礼无者字，】谓星也，伏也者，【大戴礼作伏见也者，】入而不见也，鹿人从鹿人从者，从羣也，鹿之养也，离羣而善之，离而生非所知，时也，故记从不记离【，大戴礼作鹿人，鹿人从者，从羣也，鹿之养也，离羣善而善而之离，而生非所知，时也，故记从不记离】，君子之居幽也，不言，或曰，人从人从也者，【大戴礼作，或曰，人人从】，大者于外，小者放于内率之也，【大戴礼无放字】鴽，为鼠参中，则旦。
九月内火，遰鸿鴈，主夫出火，【夫当作火传同】，陟鸟，蛰熊罴豹，貉，鼬，鼪则穴【，大戴礼貉作□穴，作大】荣，鞠树麦【，或曰：树麦传文】王始裘，雀入于海为蛤。
传九月内火，内火也者，大火，大火也者，心也，遰鸿鴈，遰徃也，主夫出火主，夫也者，主以时纵火也，陟鸟，蛰陟升也，【关本升作并，盖误】，鸟也者，燕也先言陟而后言蛰？何也？陟而后蛰也，熊；罴，豹；貉，鼬，鼪则穴，若蛰而【，大戴礼貉作□穴，作大】荣鞠鞠，草也，鞠荣而树麦，时之急也，王始裘者，何也？衣裘之时也，辰系于日，雀入于海为蛤，盖有矣，非常入也。
夏小正戴氏传卷三
钦定四库全书
夏小正戴氏传卷四
宋 傅崧卿 注
冬
十月，豺祭兽，初，昬，南门见黒鸟浴时有养，夜雉入于淮，为蜃织女，正北乡则旦。
传十月，豺祭兽善，其祭而后食之也，初昏，南门见【，大戴礼脱见字，】南门者，星名也，及此再见矣，黒鸟浴黒鸟者何也？乌也！浴也者，飞乍髙乍下也【大戴礼作黒乌浴者何也？乌浴也者，飞乍高乍下也，今从关本】，时有养夜者，养长也，【大戴礼云：时有养者长也，今从关本】，若日之长也，云雉入于淮，为蜃蜃者，蒲卢也，织女，正北乡则旦，织女星名也。
十有一月王狩陈筋革啬人不从陨麋角
传十有一月，【大戴礼，脱有字，】王狩，王狩者，言王之时田冬猎为狩，陈筋革者，省兵甲也，啬人不从，不从者弗行于时，月也，万物不通陨，麋角陨堕也，曰：冬至阳气至始，动诸向生，皆蒙蒙符矣，故麋角陨记，时焉尔【，大戴礼云记，时时焉尔，衍一字】，十有二月，鸣弋驹，贲纳卵，蒜虞人入梁，陨麋角【，月令仲冬麋角觧与小正十一月记陨，麋角合，十二月，又记之，盖衍文，戴氏因误为之传，失之矣】。
传十有二月鸣弋，弋也者，禽也，先言鸣而后言弋？何也？鸣而后知其弋也，驹贲，驹也者，螘也，【关本驹者，蚁也，】贲者何也？走于地中也，纳卵蒜卵，蒜也者，本如卵者也，纳者何也？纳之君也，虞人入梁，虞人官也，梁者主设罟者也，陨麋角盖，阳气且暏也，故记之也。
夏小正戴氏传卷四