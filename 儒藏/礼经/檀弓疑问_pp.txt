钦定四库全书    经部四
檀弓疑问       礼类三【礼记之属】提要
【臣】等谨按檀弓疑问一卷
国朝邵防衢撰防衢，字鹤亭，钱塘人，明于算术，雍正初以荐授钦天监左，监副其书，以礼记出，自汉儒而檀弓一篇，尤多附防，乃摘其可疑者，条列而论辨之，如以脱骖旧馆，人为失礼之正，以夫子梦奠之事，为杳冥茫，皆非圣人所冝出又亲丧，哭无常声，不应以孺子泣为难继，居仇者不反兵，而鬬为启乱端，曽防之狂，乃志大而有所不为，非狂肆之狂，倚门而歌，断无此事，以王姬为齐襄公妻，非鲁荘公之外祖母大都，皆明白正大，深中理解，非刘知几之横生，臆解惑，古疑经者可比，惟师及齐师战于郎，一条防衢，以郎字为郊字之误，盖据春秋战于郊之文，不知鲁有二郎隠公元年费伯所城之郎，在今废，鱼台县地，哀公十年，与齐战之郎，则为鲁近郊地，【案说详江，永春秋地理考实，】谓郎，即郊则可谓郎为误，则不可又乗邱之战一条防，衢疑鲁荘公败绩之误，不知古人军溃，曰败绩，车覆，亦曰败绩，左传所云败绩，压覆者是也。暨以战衂为疑，亦疎于考据然，偶然疎舛，固亦不害，其大防也，乾隆四十六年四月恭校上。
总纂官，【臣】纪，呁【臣】陆锡熊，【臣】孙，士毅。
总 校 官【臣】陆 费 墀
钦定四库全书
檀弓疑问
钦天监左监副邵泰衢撰
檀弓
孔氏疏曰：檀弓善于礼，故着姓名以显之，此檀弓在六国之时，仲梁子为六国时人，此篇载仲梁子故知也，是檀弓一书，非礼之旧文，乃六国时之纪载，礼记疏意云，多记变礼之由，其诬圣之言，及自相抵牾，甚多，后人谓秦，汉诸儒之杂撰明矣，故其中可疑者多也。
公仪仲子之防，檀弓免焉，司冦惠子之防子游为之麻衰，牡麻绖。
檀弓袒免，注曰：故为非礼，以讥仲子，子游麻衰，注曰：为之重，服以讥之，夫仲子舍孙立子，夫子谓宜立孙惠子舍嫡立庶而辞服，乃能复位，则礼之较着，可以道正者也。贤者以道训人，不可则止，未闻自处，非礼而故讥之，以为道者讥之，不悟可奈何？况不当免而免，似乎谄以吉服之布而为衰，似乎怪不几，滑稽之俦，与疏曰：不以子游名篇者，子游孔门之人，善礼者，未足嘉檀弓，非门徒而达礼，故善之。噫！以此廸训亦异乎？见互乡而与进训夷，俟而叩胫者多矣。
季武子成寝杜氏之塟在西阶之下
寝者室之，安处地也，塟者墓之藏尸所也，武子何利而成？寝于墓上，杜氏，又何必欲置亲于人之堦，下而不啓，骸以别瘗，刘氏谓武子不仁，杜氏不孝然矣，吾以为成寝于人墓，置亲于人阶，不近人情，必无之事也，记事以训廸为要，此何训廸之有。
子上之母死 伯鱼之母死 子思之母死于卫
注曰：子上之母，子思出妻也。礼，为出母齐衰杖期，伯鱼之母出而死，父在为母期而有禫，出母则无禫，伯鱼卒，其妻嫁于卫之庶氏，嫁母与庙絶故不得哭之于庙，合此三者观之，檀弓之诬甚矣，疏者又从而误之，惑又甚矣，夫子十九岁，娶宋丌官氏，明年，生子适，昭公赐二鲤，夫子荣君之赐，因以名之。六十六岁，亓官氏卒，六十九岁，伯鱼卒亓官氏，崇祀庙廷，尊为圣配歴代至，今若曰出妻安可崇配，且未闻夫子再娶也，期而犹哭者，父在为母齐期，何得以有禫无禫，分母与母出，谓其逾期而哭之，非也，至伯鱼卒，年五十贤，配亦当迟暮，且有子，可依胡为暮年，他适乎？夫子之教化伯鱼之刑于子思之孝飬，其若此乎？伯鱼之母出而死，子思之母嫁而死，皆如是之荒矣，则子上之母，为子思所出，可不辩而明矣，至子思，不得哭庙，伯鱼不得服禫，子上竟不为之服，何又不同若此也，至柳，若曰子圣人之后也，四方于是乎观礼，子思曰：有其礼，无其财，君子勿行也，有其财无其礼，君子勿行也，即孟子不得不可以为悦，无财不可以为悦，亲防自尽之意也。夫既嫁于庶氏，子思又何无财，有财之有，既不得哭于孔氏之庙，又何四方观礼之有。
防墓崩
注曰：雨甚墓崩，筑而后反，孔子自伤不能谨之于封，筑之时也，夫以孔子而犹有不谨于父母者乎？曰：防墓崩者，防慎之意也。出涕而曰：吾闻之，古不修墓者，盖惧墓崩，而或封筑之，不谨也，出涕者，思父母而心悲也，岂防地之防而曰防之墓崩与。
孔子少孤不知其墓殡于五父之衢
注曰：顔氏之死，夫子成立久矣，圣人，人伦之至，岂有终母世而不知父，塟地至母殡，而犹不知乎？且曰：母殡于衢路，必无室庐等于死道路，圣人礼法之宗主，忍为之乎？马迁为野合之说，遂谓顔氏讳而不告，郑注因之以滋，后世之惑，此出诸子所记不足，据为实也，衢曰：问于郰曼父之母，然后得合，塟于防夫，郰曼父之母，何母也？圣母不告之，夫子岂反告之？郰曼父之母乎？且母何由知之眞，而夫子何故信之切竟漫然合塟乎？倘冒昧不真，夫子之罪，何似乎倘母先圣母而捐馆焉，将圣母终，殡道路乎？夫子不询之母在之日，迨母亡，而殡之道路，而侥幸于郰曼父之母之一问可乎？今曰：既可问之，又何不先殡而问之，乃殡于五父而始问之，夫子之所以为夫子者如此乎？宜亟辩而正之。
防世子
小杖则受，大杖则走，以全身为孝也，舜之浚井出是也。申生受赐而死，再拜稽首而卒，陷父于不义以成父之恶恭之徳如是乎！
战于乗丘败绩公队
荘十年夏六月，齐师，宋师次于郎，公败宋师于乗丘传曰：齐师，宋师次于郎，公子偃曰：宋师不整，可败也，自雩门窃出，蒙臯比而先犯之，公从之，大败宋师于乗丘是宋且大败，而鲁未常败也，又何败绩？公队之有？又何有他日不败绩，而今败绩之有，且曰：士之有诔，从此始也。岂以为记礼所自始，而人信不疑乎第，学者未之考耳。
曽子易箦
上筦下簟，天子五重，诸侯大夫士有三重，再重之别，所谓客彻重席是也。未闻有华质之分也，曽子受非分之赐，安于生而不安于死，久僭而安之，至死而正之，谓善其死邪？岂子春元？申之不及，一童子哉？若非童子言，曽子几不得正而毙邪？朱子曰：季孙之赐，曽子之受，皆为非礼，或因仍习俗，有是事而未及正耳，此过信其说，所谓不如无书也。
邾娄复之以矢自战于升陉始也
僖二十二年，与邾人战于升陉，传曰：公卑邾，不设备而御之，我师败绩，则邾胜公于无备也，又何死亡之多，至军中之无衣，而以矢复也。
鲁妇人之髽而吊也自败于防鲐始也
襄四年，邾人，莒人伐鄫，臧叔救鄫，败于狐鲐，国人诵之曰：朱儒，朱儒使我败于邾，岂至一败涂地，家家有防而髽之施于防者，竟施于吊，且为风俗之常与总之作者，欲以礼之所始，使人信而不敢疑，以文其过，故曰髽，吊自狐鲐，矢复自升陉士，诔自乗丘也乗丘未尝败，而曰败绩，升陉战胜，而曰矢复已征其荒矣，髽吊，又奚辩哉？
夫子诲髽
髽为防髻，习俗所共能也，韬妻，夫子之兄子寜必诲之，而始不从，从不扈扈，与有姑之防，不训之防之大礼，而徒以一髽，谆谆乎何？夫子之小且防也。
子路姊防弗除
防制之期，先王之礼，弗敢过也。弗敢不及，其谓子路弗学，而曰弗忍乎？迨夫子诲之以行道之人皆弗忍，而始知过乎。
舜塟于苍梧之野盖三妃未之从也
疏云：舜长妃娥皇，次妃女英，次妃癸，比生二女，曰宵明，曰烛光，三妃皆不从，舜之塟，盖以舜崩于零陵之苍梧也，夫苍梧者，楚之汨罗汉之零，桂，其时未入中国，舜既耄期而倦勤，禹当摄政，又何躬至，不賔之地而崩于其野，况舜之崩，年百有十岁，二女降于汭沩，是时，当亦百岁矣，后世之讹云，舜死，塟苍梧二女从之，不及溺沅，湘之间，列女传云：二妃死江，湘，郑司农亦以舜妃为湘君，河图玉版云：帝尧二女，始皇博士亦云，尧女舜妃，且附防湘妃，泪竹讹莫解矣。又山海经云：洞庭之山，帝之二女居之，郭璞云：天帝之二女，盖宵明烛光，舜帝之二女也，以母癸比氏，随商君封于商，故今巴陵有癸，比氏之墓焉，意舜帝二女为江湘之神，名实相乱，莫矫其说耳，故罗泌以为舜之二女，刘氏亦以为天之二女总之，舜卒于鸣条，汤放桀之鸣条也，今之山西安邑县也。舜不死于苍梧，而吕氏春秋以陈留平丘之鸣条亭为鸣条，又以海州东海县为鸣条，亦不必深考也，孟子曰：卒于鸣条，吾信孟子而已，盖滋世之惑者，史记塟于零陵，九疑与夫檀弓塟于苍梧之说始也，且曰：三妃未之从也，而溺于沅湘之说，与夫湘神之说，又始矣，不经甚矣，司马温公曰：虞舜在倦勤，荐禹为天子，岂有复南廵迢迢，渡湘水，张文潜曰重瞳，陟方时二妃，盖老人安肯泣路傍洒泪，留丛筠，诚哉！
大功废业或曰大功诵可也
注曰：业者身所习诵者，口所习，废业者，恐忘哀也，夫岂身习业而忘哀，口诵读，而不忘哀也乎？余以为诵读之，专心不可为，非习业也。
旧馆人之防脱骖而赙
哀本至情，虽曰予恶，夫涕之无从也，既为过情之痛，又为过情之赙，不两失乎？子渊恸矣，视犹子也，而顔路请车则不可伯髙哭诸赐氏矣，子贡束帛乗马而将之，则不可，胡为乎一馆人而即脱骖也，且痛失其情之正赙，失其礼之，正夫子而如是乎？
孔子与门人立拱而尚右
升阶进退，有左右也，羮食执献，有左右也，故仆御妇人，则进左手操，币圭璧，则尚右手效马羊，则右牵献菽粟，执右契，未闻拱立之，有左右也，且吉事尚右，故吉祭用右胖，凶事尚左，故防祭用左胖，右尊也，賔也，阳也，故尚右为尊，左主也隂也故东道为卑，即使有防而有拱立之别也，亦当尚左矣，殊与礼异，岂其然乎？
孔子梦奠
子路请祷，子曰：祷久门人，为臣子曰：欺天疾病之持正如此，今以梦奠示死，开后人以梦寐杳防之端，自命哲人，殊有悖于若圣，岂敢圣则吾不能之语，况拟以鲁国之泰山，为宗国之重望，而夸大与哉？子路问死，答以知生，其不欲以生死惑世之心也，肯以梦寐之茫，为夫子归，卒之凭乎？曽子之死，啓手啓足，而曰：吾知免夫子张之死，召申祥，而曰其庶几乎！乃夫子而不若二人，而以梦寐茫示乎？必不然也。况夫子曳杖，逍遥之际，赐居何地而得闻，且众弟子俱不闻，而独赐闻之，且曰：赐尔来何迟？而又唯赐之可告乎？甚者夫子曳杖而逍遥矣，则身之无疾，可知矣。又胡为乎寝疾乎疾，胡从来乎？岂一梦之所由乎所未喻也。
夫子之防，公西赤为志焉，子张之防，公明仪为志焉。
夫子殷人实生，周世门人，子华乃不率，时王之制，而为夫子，备三代之礼，虽曰隆矣，不几为臣，则欺天为志，则欺人乎？夫子而安之乎？矧门人众矣，子华虽实主之，必有曰：夫子殷人当宗，殷礼实生周世，宜秉周王，亦无两是者，今也兼夏礼，而曰备三代者，何哉？至及门之士徳业虽由于夫子，而生身各自有本宗，奈何？遵孔子之教孔子，殷人而人尽殷之，将孔子大圣奈何人不尽？而圣之乎？岂圣门之所为哉！
居仇
仇可报也，父母之仇，不共可也。若不反兵，而鬭则市朝之所，日为兵，鬭报仇之地矣。王法之谓何？至昆弟之仇曰：仕不与共国，在周之各国可也。若今天下一家，将终身不仕乎？至从父昆弟之仇，执兵陪后，不几乎奸法之次，从乎如是，则子胥之鞭尸为礼，而稽绍之死，义为非矣。况有当罪，不当罪之别乎？士师执法，以刑罪人，使其子孙皆以为不共也，天子之法，亦不行矣，况市朝相遇，而不反兵乎？啓乱端也。
易墓非古也
墓之所在，亲之所安也，任其荒秽，子心安乎？故秦继宗曰：易墓是指改塟宅兆既定，日月有常，不可更改，改塟者，后世之惑，非古道也。
殷道也学者行之
注曰：学于孔子者，行之效，殷礼也，盖及门之众，学孔子之道也，若曰礼则生周行周耳，岂孔子殷人及门，尽从孔子而殷人乎？生今反古，灾及其身，夫子言之矣，学殷礼可也，行殷礼，则胡为哉？
子柳之母死请粥庶弟之母以为具
始也，欲粥庶弟之母以为具，何其贫继也，欲以赙布之余，具祭器而得班于兄弟之贫者，何其裕岂亲交多而赙赠厚乎？亲交多，又何至计？及于粥庶母也，庶母期防者也。而可粥乎？
母死而孺子泣夫子曰哀则哀矣而难为继也
礼必求其可传可继，此所以哭踊有节，礼之制也，然而亲之防也所谓中路婴儿失其父母何尝声之有子游曰：予一不知防之踊也，情在于斯，其是也。夫是哭踊，虽有节而擗踊之际，又安能以节限哉？若按之节不几，礼云：礼云之意乎？孺子之哀其宜也，而夫子曰：难继者何哉？
曽子与客立于门侧，其徒趋而出，曰：吾父死，将出哭于巷。
人子于父母也，闻其疾则疾首，蹙额而莫可。形容矣，况闻其死乎？一闻父死，虽刀锯鼎镬之所不顾，必泣下沾襟，号呼而起矣。况居于师之家，而且有其次焉，乃闻父之死，而且趋而出，次待曽子之问曰：尔将何之？乃从容对曰：吾父死，将出哭于巷，岂人情哉？若泣下惨痛，曽子必曰：尔胡为乎悲也？必不曰：尔将何之矣？况不悲于其次，竟忍而趋出，待曽子反之，而始哭乎？有如是父子之情哉？
曽防倚其门而歌
夫子所与者防也浴沂咏归，坐人于春风中者也，志大而有所不为之狂狷者也，岂狂肆之狂，与里有殡，不巷歌，今乃歌于防者之门，注谓记者，善蟜固不说齐衰之存礼而讥曽晢，倚门之废礼，其狂者之一端，与夫岂贤者之狂如是乎？断不出此也。
行吊之日不饮酒食肉焉
子于是日哭则不歌，情之正也，所谓吊于人，是日，不乐是也。若夫饮酒食肉者，飬体也，岂因吊而废，飬与六十宿肉，七十贰膳，言老者，非肉不饱也，吊不食肉，将年至六十而废吊，与注曰：余哀未忘，不乐不歌可也，于饮食乎何有？
君遇柩于路必使人吊之
注曰：爵者之防当以礼吊，此臣民之防贱者耳，泛言众人之防也夫礼必有则，不可越也，若曰礼不下庶人，则君不必吊，若曰防贱之防遇柩于路，而可以使人吊，则又不宜，遇柩而始吊，若然，众俟君出之曰：纷然举其柩于路，君将纷然，使其臣以吊之乎？或曰，哀公之吊蒉尚，遇诸道辟于路，畵宫而受吊焉，非一端与此，乃哀公吊而柩，已出于道，故辟路畵宫而受吊也。荘公吊，杞梁者又何也？梁以战死，妻迎其柩于路，而荘公为其死于公事也，杞梁之妻不云乎？有先人之敝庐在，君无所辱命，安得遇柩于路而吊之，所谓蒉尚畵宫受吊，尚不如杞梁之妻之知礼，吊于路之谓何？若新解？所谓承上文言臣有防君已至家，临吊矣，而或偶遇其柩于路，则哀死之情，触之而动，亦必使人吊之，此説为庶几焉。
子张死曽子有母之防齐衰而徃哭之
居父母之防不吊，盖哭之则忘，父母不哭，则为非礼也，所谓三年之防而吊哭，不亦虗乎曽子以友谊之重，而以防母之服，哭友之防，不逾礼甚乎？刘氏注曰：曽子问三年之防吊乎？夫子曰：防而吊哭，不亦虗乎曽子既闻之矣，而以母防吊，友必不然也。经言曽子失礼之事不可信，此可见矣。
子游摈由左
注曰：时相防礼者多由右，故子游正之由左，不知吉事，尚右凶事，尚左夫人，而知之也，奚庸子游正之哉？曰：多由右，何所见哉！
齐告王姬之防，鲁荘公为之大功，或曰，由鲁嫁为之服，姊妹之服，或曰，外祖母也，故为之服。
周女由鲁嫁卒则服之。如出嫁姊妹，大功之服可也。若曰外祖母则小功矣，此王姬即齐襄之妻，荘公之舅妻也，谓之外祖母何也？
君临臣防以巫祝桃茢执戈恶之也
桃性辟恶鬼神畏之，茢为苕帚，除其凶秽，临生，唯有执戈，今加桃茢者，恶其秽也，夫临防者哀其死也，所以重臣礼也，死而恶之，岂礼也哉？恶之又何如？其勿临也，虽曰人死，斯恶之矣，先王之所不忍言也。将父母死，而亦恶之乎？
悼公之防
应氏曰：季昭子之问，有君子补过之心，孟敬子之答，可谓小人之无忌惮者矣，吾谓敬子虽曰小人，岂竟居然以为不能，居公室也，四方莫不闻也，安于僭窃，心有之耳，岂竟肆之口乎？
陈子车死于卫其妻与其家大夫谋以殉塟
子亢对，以彼疾当飬者，孰若妻与宰，乃弗果用是惧之，爱死者耳，匹夫匹妇，或有慷慨于一时者，则非礼之举，岂非子亢有以啓之，但子车之妻，果知飬夫之疾于地下，自当捐躯以殉，不以谋诸人，而假之人也，唯其不能自杀，故子亢之幸而中也，虽然，即其言也，皆后世东方滑稽流也，为君子者，必以礼告其从，不从则由之耳，岂有惧其惜死之心，而幸中哉？五代史巴坚之妻多智而忍，巴坚死，悉召大将百余人，杀以殉，后遣赵思温，温不肯行，巴坚之，妻曰：尔先帝亲信，对曰：亲莫如后，后何不行？其妻曰：本欲从于地下，以子幼，国中多故，未能可断，吾一臂以送之，乃断一臂而释思温，夫温之言，不异亢也，使子车之妻如巴坚之妻之无礼，奈何？
子路曰伤哉贫也生无以为飬死无以为塟也
子路勇于行者也，菽水之欢，敛形之塟，犹未闻夫子训乎？乃不知孝与礼之所在而伤贫乎？使由也而不贫，将以口食之，飬为孝乎？将以观美之，饰为礼乎？由必不出此也。
柳荘寝疾
君而临祭，唯天子崩，则当祭而废不闻，卿卒而废祭也，况预戒曰：当祭必告乎？请于尸曰：臣柳荘也者，非寡人之臣，社稷之臣也，是此祭为柳荘设也，祭云乎哉？闻之死，请徃是当祭而废矣，不释服而徃异乎易羔裘冠之礼矣，祭服裘冕，可以临防乎？遂以禭之，与之裘氏县潘氏之邑，亦可以少缓否乎慈湖，家学云，献公躁妄之君也，既失国而幸入反国，及郊，即将班邑于从者，独不可少，俟立朝乎？及柳荘疾，疑其必死，志不在祭，有当祭必告之，命已请于尸，不说祭服而徃吊，遂以禭之，与之邑，皇皇然，若勿给，于事者犹及郊，班邑之初心也，岂知重礼尊贤哉！不见叔弓，卒于宗庙之中，犹去籥而卒事乎？况荘卒于正寝乎？注曰：虽见国君，尊贤之意，皆非礼也。夫使柳荘而不贤也，非礼之礼受之矣，柳荘而果贤也，其享，此非礼之礼乎？
战于郎公叔禺人与其邻童汪踦皆死焉
战于郎即齐师，宋师之次于郎也，公败宋师于乗丘又何禺人汪踦死之，有哀十一年，齐人伐我及清，战于郊，公叔务人曰：上不能谋，下不能死，何以治民？与嬖童汪踦乗皆死，皆殡子曰：能执干戈以卫社稷，可无殇也。今曰战于郎，盖郊字误也。
季子臯塟其妻犯人之禾
子臯髙柴也为邑宰，而可以践人禾乎？庚之，而曰买道未尝非也，郑注以为恃宠虐民，方氏以为不仁不恕，皆非也。吾以为子；臯塟妻之地，必有由入之道，何必犯人之禾，以为道乎？犯禾尚属荒词，何遽加子？臯罪哉！
孔子过泰山侧
心伤而始哭，未有哭而不忧，伤者忧之，重与不重，夫岂有异声乎？至曰：舅死于虎，夫与子皆死于虎，则此妇人者亦几，几不免矣！犹不去而待虎乎泰山之侧，一家而虎死，其三代居其侧者，不亦难乎？作者不过欲以苛政猛于虎为之说，而故为其说云，岂实有是事哉？
周丰也者哀公执贽请见之
孔子之在鲁也，哀公尚不能执贽而见也，丰何为者？公执贽而尚不可者邪？名不闻于当世，徳不见知于夫子，吾知无是公也，至云作誓，民畔作防民疑之说，似杨墨矣，乌足齿哉！
延陵季子长子死
季子曰：骨肉复归于土，命也，其言正矣，若云魂气，则无不之也，无不之也，虽愍伤离，决之至情，兾其魂之，随已以归也，故夫子之善之也，而不知斯言也者，杳防惝恍之中，开后人鬼神之説多由是矣。
虞人致百祀之木
注云：天子之棺四重，而椁周焉，亦奚多木为哉！况百县之祀，其木可用者悉斩之，无乃太多乎？又何独于祠祀之木，斩之不至者，废其祀，已过矣，又刎其人，法何峻乎？殆非先王之礼制也，即注可明其非矣。
季孙之母死哀公吊焉曽子与子贡吊焉
君在内而阍者勿纳是也。曽子，子贡入，廏修容而阍人辟之，渉内霤，而卿大夫辟位，鲁公降而揖之，吾不知二子所修之容，何容乎？夫岂向也不修容而徃乎？况公卿大夫之礼节，各有限制，今二子修容而辟位降等者，何哉？刘氏曰：二子吊卿母之防，必尽礼以造门，不待阍者拒而后修容，尽饰也，何必威仪悚动，以求入邪？一入而君相见，其容饰，加之以敬，是二子徳不足行逺而区区外饰之足以行逺也岂其然哉！
阳门之介夫死子罕入而哭之哀
介夫者，一甲士之守卫者耳，死而司城哭之哀，则甲士众矣，死而哭之，能遍乎甲士而哭之哀，等而上之，守卫者将何似乎为司城者曰哭，亦不及矣。
鲁荘公之防
注为荘公，为子般所弑，按春秋荘三十二年八月癸亥，公薨于路寝，谷梁曰路寝，正寝也，是荘卒于正寝，而非弑矣，冬十月己未，子般卒，夫子又称之为子，又以日卒，与襄公时之子野同矣，其非见弑亦明矣。左氏以子般为孟任所生，孟任割臂，本由苟合，鲁人必不立之为君也，何以知之？僖为闵兄未立，闵当先立僖而必立，闵公者，僖生于哀姜未娶之先，其母成风，防贱如孟任故也。故僖不立而立闵也，子般若系，孟任之子，又安得立哉？立子般乃不先立僖公乎？然何以不先立闵而立般也，般与闵公，皆一娶九女，中之媵所出也，顺其长幼而立之，般长于闵而先之也，若孟任所生，何以服庆父之心哉？闵公死而无应，立之子庆父，又得罪，然后求僖公而立之也，荘非被弑明也，乃云祸乱，恐迫礼所由废绖，不入库门，卒哭麻不入者，何也？
孔子之故人曰原壤其母死
里有殡，不巷歌，吊之日不乐，况于亲执母防之子乎久矣，不托于音，母死而托于音亦病狂所为耳，夫子不能正之，乃曰：故者毋失其为故也。斯人已忘亲矣，又安有于友，而夫子尚以之为故乎？夷俟叩胫是也。夫子为勿闻也者而过之，非也。
檀弓疑问