钦定四库全书    经部四
书仪目录      礼类六【杂礼书之属】卷一
表奏
公文
私书
家书
卷二
冠仪
卷三
防仪上
卷四
防仪下
卷五
丧仪一
卷六
丧仪二
卷七
丧仪三
卷八
丧仪四
卷九
丧仪五
卷十
丧仪六
钦定四库全书    经部四
书仪        礼类六【杂礼书之属】提要
【臣】等，谨按书仪十卷宋司马光撰考隋书经籍志，谢元有内外，书仪四卷，蔡超有书仪二卷，以至王宏，王俭唐瑾皆有此着，又有妇人书仪八卷僧家书仪五卷，盖书仪者，古私家仪注之通名，崇文总目载唐裴茞，郑余庆，宋杜有晋，刘岳尚皆用斯目光，是书亦从旧称也，凡表奏公文私书，家书式一卷冠仪一卷，婚仪二卷，丧礼六卷，朱子语録胡叔器问：四先生礼，朱子谓二程与横渠多是古礼，温公则大抵本仪礼而叅，以今之所可行者，要之，温公较穏其中，与古不甚逺是七分好，又与蔡元定书曰：祭礼，只是于温公书仪，内少増损之云云，则朱子固甚重此书，后朱子所修祭仪，为人窃去，其稿不传，则此书为礼家之典型矣，马端临文献通考载其父，廷鸾之言，谓书仪载妇入门之日，即拜先灵废，三月庙见为非礼，引朱子语録以为惑，于陈鍼子先配后祖一语，又谓檀弓明载殷练而袝，周卒哭而袝，孔子善殷而云周已戚，书仪载袝庙在卒哭，后于礼为太遽，案杜预左传注，谓逆妇必先告庙而后行，故楚公子围称告，荘共之庙，郑忽先逆妇而后告庙，故谓先配而后祖，其事与庙见无闗光未必縁此起义，又古者三月庙见，乃成为妇，故有反马之礼，有未及三月而死，则仍归塟母家之礼，后世于亲迎之日，即事事成，其为妇三月之内，设有乖忤，断不能离婚而逐之，设有殀折，断不能举柩而返之也，何独庙见之期，坚执古义乎？至于殷练而袝，孔子善之，其说虽见檀弓，考宋史礼志所载，袝庙之仪，实从周礼，国制如是，士大夫安得变之，亦未可以是咎光也，他如深衣之制，朱子家礼所图，不内外掩袭，则领不相交，此书释曲祫，如矩以应方句，谓孔疏及后汉书马融传注，所说似于颈下，别施二衿，映所交领，使之正方，如今时服，上领衣，不知领之交防处自方疑无他物云云，阐发，郑注交领之义，最明与方言，衿谓之交，郭璞注为衣交，领者亦相符合，较家礼所说，特为详确，斯亦光考礼，最精之一证矣。礼记大全，檀弓忌日不乐，条下载，刘璋之说，引司马氏书仪，忌日则去华饰之服，荐酒食云云，此本无之，然此本首尾完具，尚从宋本翻雕，不似有所阙，佚者或刘璋，偶误记欤？乾隆四十六年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆费墀
钦定四库全书
书仪卷一
宋 司马光 撰
表奏
表奏
元丰四年十一月十二日，中书劄子据详定官制，所修到公式，令节文。
表式
臣某言，【云云，】臣某诚惶诚惧，【贺则云诚懽诚忭，后辞末准此，】顿首顿首，辞【云云，】谨奉表称 谢以 ，闻【称贺，同其辞免恩命，及陈乞不用状者，亦准此。】臣某诚惶诚惧，顿首顿首谨言。
年月 日具位臣姓  名 上表
右臣下奏陈，皆用此，式上东宫，牋亦仿此。但易顿首为叩头，不称臣，命妇上皇太后，皇后准东宫，牋称妾奏状式。
某司【自奏事 贴黄节则具官 状内事】
某事【云云 若无事因者于此便云右臣】
右【云云 列数事则云右谨件如前】谨録奏
闻谨奏【取防者则云伏 勅旨】
乞降付去处【贴黄在年月前】
年月 日，具位臣姓名，【有连书官，即依此列位，】状奏。
右臣下及内外官司陈叙上闻者，并用此式，在京臣竂及近臣自外奏事，兼用劄子，前不具官事，末云取进止，用牓子者，惟不用年不全幅，不封，余同状式。
皆先具检本司官，画日亲书付曹司为案，【本官自陈事者，则自留其案】。
公文
申状式
某司【自申状则具官封姓名】
某事【云云， 有事，因则前具，其事无所因，则便云右某】。
右【云云，】谨具状申【，如前列数事，则云右件状如前云云，】某司谨状，【取处分则。
云伏指挥】
年月  ，日具官封姓名，【有连书官，则以次列衔】状。
右内外官司，向所统属，并用此式，【尚书省司上门下，中书省，枢密院及。
台，省，寺，监、上，三省，枢密院，省内诸司并诸路诸州上省，台、寺、监、并准此】。
牒式
某司牒 某司【或某官】
某事【云云】
牒【云云， 若前列数事，则云牒件如前云云，】谨牒。
年月  日  牒
列位【三司首，判之官一人，押枢密院，则都承防押】。
右门下中书，尚书省以本省枢密院以本院事相移，【并谓非被受者】及内外官司非相管，隷者相移，并用此式，诸司补牒亦同，惟于年月日下书，书令史名辞末云：故牒官虽统摄，而无状例，及县于比州之类，皆曰牒上【，寺监于御史台，秘书，殿中省准此，】于所辖而无符帖例者，则曰牒某司不阙字，【尚书省于御史台，秘书，殿中省及诸司于台省，台、省、寺，监于诸路，诸州亦准此。其门下中书省，枢密院于省内诸司，台、省，寺，监官司辞末云：故牒尚书省于省内，诸司准此】。
私书
上尊官问贺谢大状
具位姓 某
右某【述事云云，】谨具状 ，上问 尊，【申贺上谢，随事】谨，状【旧云，谨录状，上牒件状如前，谨牒状，未姓名下，亦云牒此葢唐末属寮上官长公牒，非私书之体，及元丰改式，士大夫亦相与改之】。
年月   日具位姓 某 状
【封皮】状上 某位 具位姓 某谨封【重封上显云状上某所某位下云谨重封】
与平交平状
具位姓 某
右某啓，【述事云云，】谨奉状， 起居【，陈贺陈谢，随事】防惟。
照詧谨状
月  日具位姓 某 状
【封皮】用靣签【某位】具位姓 某 谨封【重封题与大状同后封皮重封皆准此】
上书
月日具位，某顿首再拜上书，某位执事【，此上尊官之仪也，稍尊则云阁下平交则云：谨致书某位，足下凡阁下谓守黄阁者，非宰相不当也。而末俗竞以虚名相尊，今有谓宰相为阁下，则必怒以为轻，而今人非平交不可施矣！此无如之何？且须从俗，此下述事云云，】不宣，某顿首再拜。
某位执事
啓事
具位姓 某
右某啓，【述事云云，】谨奉啓事陈闻，【陈贺陈谢，随事】，伏惟。
尊慈俯赐 鉴念不宣谨啓
月  日具位姓  某  啓上
【封皮用，靣签】某位， 具位姓某，啓上谨封【前上书封皮改啓，为书字】。
上尊官时啓状
【裴书仪，僚属典吏，起居官长，啓状止如此，无如公状之式者，裴文有四海，吉书分五等，以父之执友，疎属尊亲受业师为极尊，年纪髙于已或职掌稍髙及姊夫妻兄之属为稍尊齿，爵相敌者，为平怀年，小于已，官卑于已，及妻弟妹夫为稍卑，先曾服事及弟子之类为极卑，今以裴之啓状为大书四海，吉书为书小简，及平日往来手简，而微为増损以叶时，宜以齿爵极逺者为尊官，与极卑不甚相逺者为稍卑，改平怀为平交，又今人与尊官书，多为三幅，其辞意重复，殊无义理，凡与人书，所以为尊敬者，在于礼数辞语，岂以多纸为恭耶？徒为烦冗而不诚，不足法也，】。
某啓晷度推移，日南长至【，此冬至之仪也，正旦，则云元正啓祚，万物惟新，月朔及非时起居，则各用其月时，如孟春犹寒之意】，伏惟 某位膺时纳，祐与 国同休，【正旦，同月朔及非时起居，则云尊体起居，万福】，某即日蒙 恩，事役所縻，【有官则云职业有守，】未获，趋拜 门庭，伏乞 上为 庙朝，善保崇重，下诚不任詹 ，依恳祷之至，谨奉状陈贺，【月朔及非】。
【时起居则改陈贺为防】不宣谨状
月  日具位姓  某  状上
某位【座前，或云执事，执政则云台座执政，虽有世契，亦不敢叙他人，父执，则云从表侄上，某位几丈，师则云门生上某位，先生非平交，不可称其字，后手啓准此，】谨空。
【封皮】谨谨上 某位【座前或台座皆如状中】具位姓 某 状封
上稍尊时啓状
【平交改卑，情不任勤，祷之至为用，慰勤怀阁下，为足下无谨空，自余同】。
某啓【时，如前】，伏惟 某位，膺时纳祐，罄无弗宜，【月朔及非时起居，则云尊体万福】，某即日防 ，免未由 觐展伏，冀 顺时，善加保养，卑情不任勤，祷之至，谨奉状陈贺，【非时起居，改陈贺为防】。
不宣谨状
月  日粗衔姓  某  状上
某位【阁下，或云侍史，或云左右，或云，足下若有契素，则云从表弟上，某位几兄，后稍尊手，啓准此，】谨空。
【封皮】状上 某位【阁下】 粗衔姓  某  谨封
与稍卑，时啓状，【极卑，止有手简及委曲无啓状，】。
某啓【时，如前】，恭惟 某位，膺时纳祐，罄无弗宜，【月朔及非时起居，则云动止万福】，某即日幸如宜，未由 展奉，惟冀 顺时，善加保爱，用慰逺怀谨奉状，不宣谨状。
月  日【若有事素则云从表】粗衔姓 某 状上
某位【若有事素则云几弟】
【封皮】状上 某位 粗衔姓  某  谨封
上尊官手啓，【书中小简亦同，但纸尾有日无月去，谨奉啓及谨空字】。
某惶恐顿首再拜，【述事云云，】谨奉啓不备，【备具宣，悉据理亦同，但世俗有此分别，今须从众】，某惶恐顿首再拜。
某位【座前执政则云台座】月日谨空
【封皮】谨谨上 某位【座前台座如啓中】  某  啓封
别简
某啓【，或云再啓，或云又啓述事云云，】 ，某顿首再拜。
上稍尊手啓【书中小简及别简如大官】
某再拜【述事云云】谨奉啓不宣 某再拜
某位【阁下，或云侍史，或云左右若其人，知州府则云钤下】月日。
【封皮】啓上 某位【阁下等如啓中】   某 谨封
与平交手简，【书中小简同别，简直述事，末云顿首】。
某啓【述事云云】不宣  某顿首
某位【足下或云左右】 日
【封皮】手啓上【或止云啓上】 某位   某  谨封
与稍卑手简，【书中小简同凡书，啓若不能一一如仪，宁于平交，用称尊，不可用稍卑】。
某啓【述事云云】不宣  某   咨白
某位    日
【封皮】简呈 某位    某    谨封
谒大官大状
具位姓 某
右某谨诣 门屏，只 起居，【防谢贺辞违，随事已欲他适，往辞人曰：辞人欲他适，已往别之，曰：攀违】某位，伏聴处分谨状，【旧亦云：牒件状如前，谨牒状，末姓名下，又云牒元丰改，式士大夫亦改之】。
年月  日具位姓  某  状
谒诸官平状
具位姓 某
右某只候【，世俗皆云，谨只按：谨即只也，语渉复重，今不取】，起居【谢，贺辞违，随事按只，某人起居，乃语自唐末以来，皆以云只起居某人，今从众】，某位谨状。
月  日具位姓  某  状
平交手刺【大约如此时改临时】
某爵【无爵者，言官】某里姓某，【无官者，止称乡里，此平生未曽往还者也，若已相识，则去爵里往还，熟则去姓，】専谒 见【，谢贺辞别，随事】。
某位 月日 谨刺
名纸
取纸半幅，左卷令实，以线近上横繋之题其阳靣【，凡名纸吉仪，左卷题于左掩之，端为阳靣凶仪右卷题于右掩之，端为阴，靣】云乡贡进士姓名，家书。
上祖父母，父母【上，外祖父母改孙，为外孙着姓，余同】。
某啓孟春犹寒，【时随月】，伏惟 某亲尊体起居，万福【述先时往来书云：云】某在此，与新妇以下各循常【，若有尊长在此，则于与新妇字上添侍奉，某亲康宁，外字】乞不赐逺念【凡此皆平安之仪，若有不安者，即不用此语，后准此，下述事云云，】未由 省侍，伏乞倍加 调，防下诚不任瞻恋之至，谨奉状不备，孙【子男，则称男女，则称女】 ，某再拜上。
某亲【几前】
【封皮】谨谨上 某亲【几前】孙【男女同】 某  状封
【重 平安家书附上  凡人得家书喜惧相半故平封 某州某县姓某官  安字不可阙使见之则喜后家书重封准此】孙【男女同】 粗衔某谨重封
上内外尊属，【谓伯叔祖父母，伯叔父母，姑舅妗母，姨夫姨母妻之父母】。
改起居为动，止省侍为觐省，调防为保重，瞻恋为赡，仰几前为座前侄甥，壻随所当称，惟与妻之父母书不称新妇，称封邑无封邑，则改新妇以下为家，中骨肉【，古人谓父为阿郎，谓母为娘子，故刘岳书仪上，父母书称阿郎，娘子，其后奴婢尊其主如父母，故亦谓之阿郎，娘子以其主之宗族多故，更以行第加之，今人与妻之父母，书称其妻为几娘子殊乱，尊卑名不正则言不顺，士君子宜有以易之，】余皆如上父母书。
上内外长属【，谓兄姊表兄姊及姊夫妹与嫂亦同】。
改尊体起居，万福为动止康和，乞不赐逺念为幸不念及，省侍为防省，伏乞倍加调防为为 国保，燮下诚不任瞻恋之至，为卑情不胜，依恋弟妹，内外弟妹，随所当称，【刘岳书仪云：舅之子，称内弟不书姓，姑之子称外弟书姓，今人亦通称表弟也，】几前为左右状为啓，余如上父母书。
【封皮】啓上  某亲  弟   某  谨封
与妻书
某咨春寒【春暄，夏热秋热秋凉冬寒，随时】动，履清胜【，或云常胜】某，此粗遣免【述事云云，】不悉【，裴仪作不具，今从弟妹法】某书，逹某邑封，【裴仪云：某状通几娘子足下于理，亦似未安。若无封邑，宜称其字，】月日。
【封皮】书逹 某邑封   某谨封【重封云平安家书附至本宅】
与内外卑属【谓弟妹表弟妹】
几弟【妹，则云几妹】，春寒【寒暄，随时】想，与诸尊防【，或云长防随事】休，宜兄此粗常【，述事云云，】不悉，兄报某亲。
月   日
【封皮】书寄几弟，【亲弟妹不空，表弟妹空】兄手书【表弟妹，云表兄姓某，谨封以下书皮，重封皆同，重亲弟妹，云平安家书，附至某州，某县几某官处无官封，则云几弟处表，则云书附至某州，某县几某官处，】粗衔姓押重封，【表弟云，谨重封】。
与防属书【谓兄弟之子孙】
告几某官，春寒【寒暄，随时】想，汝与诸尊防【，或云长防随事】吉，健翁【，或伯或叔，】此与骨肉并如常【，述事云云，】不具翁【，余亲准此，裴仪与儿及孙侄等书，其末皆云，及此不多，今以与诏语相渉，更改从俗，】告几，某官【省，】 月日。
【封皮】书付几某官   翁【余亲准此】   封【重封如卑属】
与子孙书
告名【子孙名也，】春寒【寒暄，随时】想，汝与诸防【卑，防随事】吉，健【述先时往来书】，吾此与骨肉并如常【，述事云云，】不具翁，【父同】告名，【省】。
【封皮】委曲付名     翁【父同】   封
【重 平安家书附至 封 某州某县付孙名】  粗衔姓 押  重封
与外甥女壻书【封皮重封与表弟妹同】
某咨春寒【，寒暄随时，】想与尊防如宜，【与女壻者，云与几姐及外孙如宜】某，此粗常【述事云云，】不悉某，咨 姓甥，某官【壻云，某郎】。
月   日
妇人与夫书
【妇人与诸亲书皆与男子同于子孙之妇称，吾于夫家尊长称新妇某氏于卑防，称婆称伯母，叔母，或称老妇于已家尊长称儿于卑防称姑，称姊于外，人不当通书，若不得已，通书亦当称新妇，今人皆称儿非也，上舅姑书如父母，但改新妇以下称其夫官而已，与妯娌书如长，属其末，自称姒某氏，娣某氏与子孙书云：告几新妇，余如与子孙书，其与尊长者，虽有封邑，不敢称之，古者妇人谓夫曰：君自称曰妾，今夫与妻书称名，妻与夫书，称妾乃冀缺，梁鸿相推，敬之道也，】。
妾啓春寒，【寒暄，随时】动，止康和【，或云康胜】妾，即此防 ，免诸防无恙，【此平安之仪也？若已不安，则不云蒙免，子孙有不安者，则不云诸防无恙，此下述事云云，】不宣妾，上 某官【侍者，无官则称良人，】月日。
【封皮】状上 某官 邑封某 氏妾  谨封
与仆隶委曲【仆隶上郎主当依公状式】
姓名【仆隶姓名也。述事云云，】不具，委曲付姓名。
【封皮】委曲付姓名    押    封
书仪卷一
钦定四库全书
书仪卷二
宋 司马光 撰
冠仪
男子年十二，至二十皆可冠，【冠义日冠者，礼之始也，是故古之道也，成人之道者，将责成人之礼焉也？责成人之礼焉者，将责为人子，为人弟，为人臣为人少者之行也，将责四者之行于人，其礼可不重与冠礼之废久矣，吾少时闻村野之人，尚有行之者，谓之上头，城郭则莫之行矣，此谓礼失，求诸野者也，近世以来，人情尤为轻薄，生子犹饮乳，已加巾帽，有官者或为之制，公服而弄之，过十岁，犹总角者盖鲜矣，彼责以四者之行，岂知之哉？往往自防，至长愚騃，如一由不知成人之道故也。吉礼虽称二十而冠，然鲁防公年十二，晋悼公曰：君可以冠矣，今以世俗之弊，不可猝变，故且狥俗，自十二至二十，皆许其冠，若敦厚好，古之君子，俟其子年十五已上，能通孝经，论语，粗知礼义之方，然后冠之，斯具美矣，】必父母无期已上丧，始可行之，【冠婚，皆嘉礼也，曽子问冠者，至闻齐而不醴，如冠者未至，则废杂记曰：大功之末，可以冠子，可以嫁子，然则大功之初，亦不可冠也，曽子问：有因丧服而冠者，恐于今难行，】其礼，主人盛服【，主人谓冠者之祖父，父及诸父，诸兄凡男子之为家长者皆可也。凡盛服有官者，具公服靴笏，无官者具，幞头靴，襴或衫带，各取其平日所服最盛者，后婚祭仪，盛服皆准此。】亲临筮日，于影堂门外，西向【，古者大事必决于卜筮，灼曰：卜揲着曰：筮夫卜筮，在诚敬不在蓍，或不能晓，卜筮之术者，止用杯珓，亦可也，其制取大竹根判之，或止用两钱，掷于盘，以一仰一俯为吉，皆仰为平，皆俯为凶，后婚丧祭仪，卜筮准此，开元礼自亲王以下皆筮日，筮賔，不用卜，此云西向，据影堂门，南向者言之，私家堂室，不能一一如此，但以前为南后为北左为东，名为西后，婚丧祭仪中，凡言东西南北者皆准此，】若不吉，则更筮，他日【凡将筮日先谋得暇，可行礼者，数日然后筮，取其吉者，用之】，前期三日筮宾，如求日之仪，【凡宾当择朋友贤而有礼者为之，亦择数宾取吉者，或不及筮日，筮宾，则曰：择其可者而已。】乃遣人戒宾，【士冠礼，主人自戒，宾宿宾，今欲从简，但遣子弟若童仆致命，或使者不能记其辞，则为如仪，中之辞后云，某上一辞为一纸，使者以次逹之宾，荅亦然后致辞，皆仿此，】曰：某【主人名也，使者不欲斥，主人名，即称官位，或云，某亲】有子某，【子名】，将加冠于其子首，愿吾子之教之也，賔对曰：某【賔名】不敏，恐不能供事，以病吾子，敢辞【病，犹辱也，礼辞，一辞而许曰：敢辞，再辞而许曰：固辞，三辞曰：终辞不许也，】主人曰：某愿吾子之终教之也，賔对曰：吾子重有命，某敢不从【，凡賔主之辞，或不以书传，虑有误防，则宜书于笏记，无笏者为掌记，后婚丧祭仪皆准此。惟纳采必用书，】前一日，又遣人宿賔，曰：某将加冠于某之首，吾子将莅之，敢宿，賔对曰：某敢不夙兴，【古文宿替，冠者一人，今从简，但令賔自择，子弟亲戚习礼者一人为之前夕，又有请期，告期，今皆省之，】其日夙兴，賔主人执事者皆盛服，【执事者谓家之子弟亲戚，或仆妾，凡预于行礼者皆是也。后称执事者准此，】执事者设盥盆于防，事阼阶下，东南有台帨巾，在盆北有架，【古礼，谨严之事，皆行之于庙，故冠亦在庙，今人既少家庙，其影堂亦褊隘，难以行礼，但冠于外，防笄，在中堂可也，士冠礼，设洗直于东荣，南北以堂深，水在洗东，今私家无罍洗，故但用盥盆，帨巾而已，盥濯手也，帨手巾也，防事无两阶，则分其中央，以东者为阼阶，西者为賔阶，无室无房，则暂以帟幕，截其北为室，其东北为房，此皆据防堂南向者言之，】陈服于房中西牖下，东领北上，公服靴笏，【无官，则襴衫靴，】次旋襴衫，次四防衫，【若无四防，止用一衫，】腰带栉篦，总幧头【总头，幧头，掠头也，】席二，在南公服，衫设于椸，【椸音移，衣架也，】靴，置椸下笏，腰带篦，栉总幧头，置卓子上酒壶在服北，次盏注亦置卓子上，幞头帽巾，各承以盘蒙以帕，主人执事者三人执之，立于堂下西阶之西，南向，东上，賔升则东向，主人立于阼阶下，少东，西向，子弟亲戚立于盥盆，东西向北上，【亲戚预于冠礼者皆谓男子也，尊卑共为一列，若有僮仆，预于执事，则立于亲戚之后，拜立行列，皆仿此】，摈者立于门外，以俟賔【，主人于子弟亲戚中择习礼者一人为摈，】将冠者双紒，【童子紒，似刀镮，今俗所谓吴双紒也，】袍【，今俗所谓袄子是也；夏单冬复】勒帛，素屐【防，时多蹑采屐，将冠，可以素屐，】在房中，南向，賔至，赞者从之，立于门外，东向，赞者少退，摈者以告主人，主人迎賔，出门左，西向再拜，賔荅拜，主人与赞者相揖不拜，又揖賔，乃先入门，賔并行少退，赞从賔后入门，賔主分庭而行，揖让而至阶，又揖让而升，主人由阼阶先升，立于阶上，少东，西向，賔由賔阶继升，立于阶上，少西，东向，赞者盥手由賔阶升，立于房中，西向，摈者取席于房，布之于主人之北，西向，【此适长子之礼也。众子则布席于房户之西，南向，】将冠者出房，立于席北，南向，【众子立于席西，东向，】賔之，赞者取栉总篦幧头，置于席南，端【众子，置于席东端，】兴席北少东。西向立，【众子，则席东少北，南向立，】賔揖将冠者将冠者即席，西向坐，【众子南向坐，】为之栉，合紒施总，加幧头賔降，主人亦降，立于阼阶下，賔礼辞，賔盥手毕，主人一揖一让，升自阼阶，賔升自西阶，皆复位，賔降西阶一等，执巾者升一等，授賔【，古者阶必三等于中等相授，今则无数，但三分其阶，升降，每分一等可也，】賔执巾正容，徐诣将冠者席前，东向【众子，北向，】祝曰：令月吉日，始加元服，弃尔防志，顺尔成徳，寿考维祺，介尔景福，乃跪，为之着巾，兴，复位，赞者为之，取篦掠发，冠者兴，宾揖之适房，服四防衫，【无四防，衫止用衫，勒帛，】腰带出房，南向，良久，【士冠礼，注曰：复出房南靣者，一加礼成，观众以容礼，】賔揖之，即席跪，賔盥如初，降二等受帽，进祝曰：吉月令辰，乃申尔服，谨尔威仪，淑慎尔徳眉寿万年，永受胡福，加之复位，如初兴，賔揖之适房，服旋襴衫，腰带正容，出房，南向，良久，賔揖之，即席坐，賔盥如初，降三等，受幞头，进祝曰：以岁之正，以月之令，咸加尔服，兄弟具在，以成厥徳黄耉无疆，受天之庆，【赞者】彻帽，賔加幞头，复位如初，冠者兴賔，揖之适房，改服公服，若靴，襴正容出房，立南向，主人执事者受帽彻栉篦，席入于房，摈者取席，布于堂中间，少西，南向，【众子，仍故席，】赞者取盏，斟酒于房中出房，立于冠者之南，西向，賔揖冠者就席，冠者立于席西，南向，賔受盏于赞者诣席前，北向祝曰：防酒既清，嘉荐令芳，拜受祭之，以定尔祥，承天之休，寿考不忘，【古者冠用醴，或用酒醴，则一献酒，则三醮，今私家无醴，以酒代之，但改醴辞，甘醴惟厚为防，酒既清耳，所以从简】，冠者再拜于席西，升席，南向受盏，賔复位，东向荅拜，冠者即席，南向跪，祭酒兴，就席末坐啐酒，【啐子对切，少饮酒也，】兴，降席，授賛者盏南向再拜，賔东向荅拜，冠者入家，拜见于母，母受之，【冠义曰：见于母，母拜之，见于兄弟，兄弟拜之，成人而与为礼也，今则难行，但于拜时母为之，起立可也，下见诸父及兄仿此，】賔降阶东向，主人降阶西向，冠者降自西阶，立于西阶东，南向，賔字之曰：礼仪既备，令月吉日，昭告尔字，爰字孔嘉，髦士攸宜，宜之于嘏，【嘏古雅切，】永受保之，曰伯某甫，仲叔季惟所当冠者，对曰：某虽不敏，敢不夙夜，只奉賔请退，主人请礼，賔賔礼辞，许，乃入设酒馔，延賔及摈赞如常仪，酒罢賔退，主人酬賔，及赞者以币，【端匹丈尺，临时随意，凡君子使人必报之，至于婚丧相礼者，当有以酬之，若主人实贫，相礼者亦不当受也。】仍拜谢之，【士冠礼，乃礼賔以一献之礼，注一献者，主人献賔而已，即燕无亚献者，献酢酬賔主人各两爵而礼成，又曰：主人酬賔，束帛俪皮注，饮賔客而从之，以财货曰酬，所以申畅厚意也，束帛十端也，俪皮，两鹿皮也，又曰：赞者皆与赞冠者为介，注赞者众，賔也，介賔之辅，以赞为之，尊之饮酒之礼，贤者为賔，其次为介，又曰，賔出，主人送于外门外，再拜，归賔爼注，使人归诸賔家也，今虑贫家不能办，故务从简易，】于賔之请退也，冠者东向拜，见诸父，诸兄【诸父为一列，诸兄为一列，每列再拜而已，下见诸母，姑姊仿此，】西向拜，赞者，赞者荅拜，入见诸母，姑姊诸母，姑姊皆为之起，遂出见于乡，先生【乡里耆徳】及父之执友，冠者拜先生，执友皆荅拜，若有诲之者，则对，如对賔之辞，且拜之，先生执友，不荅拜，若孤子冠，【士冠礼，主人紒而迎，賔拜揖让，立于序端，皆如冠主，开元礼亦然，恐于今难行，故须以诸父诸兄主之】，则明日量具香酒馔于影堂，冠者北向，焚香跪酒，俛伏兴，再拜而出，【曽子问，父没而冠，则已冠，扫地而祭于祢，已祭而见伯父叔父，而后享冠者，此谓自为冠主者也，开元礼，孤子冠之，明日见于庙，冠者朝服，无庙者见祖祢于寝，质明，赞礼者引入庙南门，中庭道西北賔賛再拜讫引出，今参用之】。
笄
女子许嫁笄，【年十五，虽未许嫁，亦笄】，主妇女賔执其礼，【主妇谓笄者之祖母，母及诸母嫂几妇女之为家，长者皆可也。女賔亦择亲戚之贤，而有礼者，賛亦賔自择妇女为之】，行之于中堂，执事者亦用家之妇女，婢妾戒賔宿賔之辞，改吾子为某亲，或邑封【妇人于妇党之尊长，当称儿卑防，当称姑姊之类，于夫党之尊长，当称新妇卑，防当称老妇】，陈服止用背子，无篦幧头有诸首饰，【谓钗梳之类，】席一，背设于椸，栉总首饰，置卓子上，冠笄，盛以盘蒙以帕，【笄，如今朶子之类，所以缀冠者】，执事者一人执之，【陪位者及摈，亦止于妇女内择之，】摈立于中门内，将笄者双紒，襦【襦，今之褑子】，主妇迎賔于中门内，布席于房外，南靣【如庶子之冠席，】賔祝而加冠，及笄，赞者为之施，首饰宾揖，笄者适房，改服背子，既笄，所拜见者，惟父及诸母诸姑，兄姊而已，【笄，祝用冠者，始加巾祝，字辞去，髦士攸宜一句】，余皆如男子冠礼。
堂室房户图，【人家堂室房户，不能一一如此，当以帷幕夹，截为之】。
右为西
【序西阶西】
前为南门  堂【牖户】室 后为北
【阼阶东户序】房
左为东
深衣制度，【名曰深衣者，古之男子衣裳，上下各异，惟深衣相连】。
深衣之制，用细布【古者，深衣用十五升布锻，濯灰治八十缕为升十五升者，以一千二百缕为经也，锻濯谓打洗灰治，以灰治之，使和熟也，今人织布不复知有升数，衣布者，亦不复练，但用布之细密，耎熟者可也。】短无见肤，长无被土，续衽钩边，【郑曰：续犹属也，衽在裳旁者也，属连之不殊，裳前后也，钩读如鸟喙，必钩之钩钩，边若今曲裾也，孔曰衽，谓深衣之裳，以下阔上狭，谓之为衽，接此衽而钩其旁边，即今之朝服有曲裾，而在旁者，此是也。衽当旁者，凡深衣之裳，十二幅，皆寛头在下，狭头在上，似小要之衽，是前后左右皆有衽也，今云衽当旁者，谓所续之衽，当身之一旁，非所谓余衽，悉当旁也。云属连之不殊，裳前后也，若其丧服，裳前三幅，后四幅，各自为之，不相连也，今深衣裳一旁，则连之相着一旁，则有曲裾，掩之与相连，无异故云属连之不殊，裳前后也云钩读如鸟喙，必钩者，案援神契云：象鼻必卷长鸟喙，必钩郑，据此读之也，云若今曲裾也者，郑以后汉之时，裳有曲裾，故以续衽钩边，似汉时曲裾，今时朱衣朝服，后汉明帝所为，则郑云今曲裾者是，今朝服之曲，裾也，其深衣之衽，已于玉藻释之，故今不复言也。案汉书江充衣纱，糓襌衣曲裾，后垂交输，如淳曰：交输割正幅，使一头狭，若燕尾垂之，两旁见于后，是礼深衣，续衽钩边，贾逵谓之衣，圭苏林曰：交输如今新妇袍上袿全幅缯角割，名曰交输裁也，释名曰妇人，上曰：袿其下垂者，上广下狭，如刀圭也，然则别有钩边不在裳，十二幅之数，亦斜割使一端，濶一端狭，以濶者在上，狭者在下，交映垂之如燕尾，有钩曲，裁其旁边，缀于裳之右旁，以掩不相连之处，禅音丹，袿音圭，】袪尺二寸，【袪袖口也，凡尺寸皆当用周尺度之，周尺一尺，当今省尺五寸五分弱，】衣要三袪，【谓衣衿下垂，与裳接者，袪尺二寸，围之为二尺四寸，三之为七尺二寸，假取布一幅，二尺二寸，则每幅除裁缝，各二寸，外有尺八寸四幅，合七尺二寸，此尺寸皆据中人言之，人有长短肥瘦，临时取称，故缝紩于袪，祫纯之外，皆不言尺寸，但以肤土齐肘为准也，祫音刼，纯之允反，齐，音咨】缝，齐倍要【，郑曰：缝紩也，紩下齐倍要中，齐丈四尺四寸，孔曰：齐谓裳之下畔，要谓裳之上畔，言缝下畔之，广倍于要中之广也，案缝者以箴紩衣，今俗所谓防袩是也。防七遥反，袩奴叶反，】袼之髙下可以运肘，【郑以肘不能出入袼衣袂，当掖之缝也，孔曰：袼谓当臂之处，袂中髙下宜稍寛大可以运动，其肘袂二尺二寸是云运肘也，案郑云袼当掖缝，而孔云当臂之处，失其义也，盖为掖下稍寛容肘，出入耳，袼音各】，袂之长短，反诎之及肘，【郑曰：袂属幅于衣，屈而至肘，当臂中为节，臂上下各尺二寸，则袂肘以前尺二寸，孔曰袂，长二尺二寸，并缘寸半，为二尺三寸半，除去其缝之所杀，各一寸余，有二尺一寸半，在从臂至手二尺四寸，今二尺二寸半之，袂得反，屈及肘者以袂属于衣幅，衣幅濶二尺二寸，身脊至肩，但尺一寸也，从肩覆臂，又尺一寸，是衣幅之畔，覆臂将尽，今属于矜，又二尺一寸半，故反屈其袂，得及于肘也，按袂即今之所谓袖也，郑云属幅于衣，谓裨于身旁，未必皆尽，一幅二尺二寸也云臂上下各尺二寸者，亦据中人，为率尔，如孔所言，拘泥太甚，况从臂至袂，口三尺二寸半，则反屈之过肘矣，经以臂短长，布幅濶狭，皆无常准，故但云屈之及肘，谓袖之短长，适与手齐，则反屈及肩，自然及肘矣，】裳有十二幅，交解裁缝，【深衣曰：制十有二幅，以应十二月，郑曰裳，六幅分之，为上下之杀，孔曰：每幅交解为二，是十二幅也，此谓二分其幅狭处，占狭处濶，处占濶处，占二交解邪？裁颠倒缝之，使狭处皆在上，濶处皆在下，假使布幅二尺二寸，除裁缝，外有一尺八寸，则狭处六寸，濶处一尺二寸是也。其人肥大，则幅随而濶瘦，细则幅随而狭，要须十二幅，下倍于上，不必拘以尺寸，】袂微圆，【郑曰：谓胡下也，案牛领下垂者谓之胡，胡下谓从袖口至掖下裁令，其势圆如牛，胡也，】交领方【，深衣曰曲袷，如矩以应方，郑曰：袷交领也，古者方领如今小儿衣领孔曰：郑以汉时领皆向下，交垂故云古者方领似今拥咽，故云，如今小儿衣领，但方折之也，如孔所言，似三代以前人反，如今时服，上领衣，但方裁之耳，案上领衣出，出朝服，须用结纽，乃可服，不知古人果如此否也？郑注周礼枚，状如箸，横衔之，繣防于项，顔师古注汉书，繣者结碍也，防绕也，盖为结纽而绕项也。然则古亦有结纽也，繣音获防音颉，汉时小儿衣领，既不可见，而后汉马援朱勃衣方领，能矩歩注引前书音义曰：颈下施衿领，正方学者之服也如此，似于颈下，别施一衿，映所交领，使之方正，今朝服有方心曲领，以白罗为之，方二寸许，缀于圆领之，上以带于项后结之，或者袷之遗像欤？又今小儿叠方幅，系于颔下，谓之涎衣，亦与郑説颇相符然，事当阙疑，未敢决从也。后汉儒林传曰：服方领习矩歩者委它乎其中，注方领，直领也，春秋传，叔向曰：衣有禬，杜曰：禬领防也，二外反，曲礼曰：视不上于袷，郑曰：袷交领也，然则领之交防处自方即谓袷疑，更无他物，今且从之，以就简易，故以如此论之，】深衣，又曰，负绳及踝以应直，【郑曰：绳谓裻与后幅相当之缝也，踝跟也，孔曰：衣之背缝及裳之背缝，上下相当如绳之正，故曰负绳，非谓实负绳也，案衣之背，缝谓之裻，裻音笃，踝胡瓦反，跟音根】，又曰：齐如权衡以应平，【郑曰：齐缉也，】缘用黑缯【，古者具父母大父母，衣纯以续，具父母，衣纯以青，三十以下无父者，纯以素续，繣衣也，今用黒缯以从简易，】縁广寸半，【谓縁袖口及衣裳之边裳之下，表裹共用三寸，】祫广二寸，【谓缘领表里，共用四寸，】冠冠，亦名委貌，如今道士冠而漆之，【道士所着，本中国之士服不变改者，其冠与三礼图元冠，颇相彷佛，故取之】幅巾，用黑缯方幅裂，缉其边【，后汉名士，多以幅巾为雅】，大带，用白缯【，古者天子素带，朱里诸侯及大夫，素带士练带，居士锦带，弟子缟带案説文素白致缯也，今不能辨此二者之异，于今的为何物？故但用白缯，乃从简易，】广四寸，裌缝之，黑缯饰其绅，【绅谓带之垂者，古者天子诸侯带终禆大夫，禆垂士下，禆禆谓以缯采饰其侧，人君终竟带，身在要及垂皆禆，以朱緑大夫禆其纽，及末，以黄士禆其末，以缁而已，今既无以分大夫士与其僣，上宁为偪下，故但以黑缯饰其绅之侧】，纽约用组，广三寸，长与绅齐，【纽，谓带交结之处，组今之五采绦也，以组约结其纽，所期以为固也垂，其余组齐于绅，】黑履，白縁【下曰：舄禅下曰：履周礼，舄履用五色，近世惟有赤黒二舄赤贵而黒贱今用黒履白缘亦从其下者，】夏用缯，冬用皮【，古者夏葛屦，冬皮屦，今无以葛为屦者，故从众】。
书仪卷二
钦定四库全书
书仪卷三
宋 司马光 撰
防仪上
男子年十六至三十女子十四至二十，【古礼，男三十而娶，女二十而嫁，按家语孔子十九娶于宋之亓，官氏一嵗而生伯鱼，伯鱼年五十，先孔子卒，然则古人之娶未必皆三十也。礼，盖言其极至者，谓男不过三十，女不过二十耳，过此则为失时矣，今令文凡男年十五，女年十三以上，并聴防嫁，盖以世俗早防之弊，不可猝革，又或孤弱无人，可依故顺人情立此制，使不丽于刑耳，若欲参古今之道，酌礼令之中，顺夭地之理，合人情之宜，则若此之説当矣，】身及主防者无期以上丧皆可成防，【士昏礼，请期之辞，惟是三族之不虞，三族，谓父已于之昆弟是，期服皆不可以防也。杂记曰：大功之末，可以嫁子，然则大功未葬，亦不可以主昏也，今依律文以从简易，】必先使媒氏往来通言，俟女氏许之，然后遣使者纳采【使者，择家之子弟为之，凡议婚姻，当先察其壻，与妇之性，行及家法，何如勿苟？慕其富贵，壻苟贤矣，今虽贫贱，安知异时不富贵乎？苟为不肖，今虽富盛，安知异时不贫贱乎？孔子谓南容邦有道不废，邦无道，免于刑戮，以其兄之子妻之，彼行能，必有过人者，故邦有道，不废也，寡言而慎事故，邦无道，免于刑戮也，择壻之道，莫善于是矣，妇者家之所由盛衰也，苟慕一时之富贵而娶之，彼挟其富贵，鲜有不轻其夫而傲其舅姑，养成骄妬之性，异日为患，庸有极乎！借使因妇财以致富，依妇势以取贵，苟有丈夫之志，气者能无愧乎？又世俗好于襁褓，童防之时，轻许为防，亦有指腹为防者，及其既长，或不肖无赖，或身有恶疾，或家贫冻馔，或丧服相仍，或从宦逺方遂至弃信负约，速狱致讼者多矣，是以先祖太尉甞曰：吾之男女，必俟既长，然后议婚，婚既通书，不数月必成婚，故终身无此悔，乃子孙所当法也，】。
纳采【纳其采择之礼】
前一日，主人【，谓壻之祖父，若父也，如无，则以即日男家，长为之女家，主人准此，】以香酒脯醢，【无脯醢者，止用食一，二味可也，】先告于影堂，主人北向立，焚香酹酒，俛伏兴，立祝怀辞，【祝以家之子弟为之，后准此，辞为冩祝文于纸，】由主人之左，进东向，搢笏，出辞跪读之，曰：某【壻父名，】之子某，【壻名】，敢告祝兴，主人再拜出，撤阖影堂门，乃命使者如女氏，【士婚礼，无先告庙之文，而六礼皆行之于祢庙，春秋传，郑忽先配而后祖陈鍼子曰：是不为夫妇，诬其祖矣，楚公子围娶于郑曰：围布几筵，告于庄，共之庙而来，然则古之婚姻，皆先告于祖祢也，夫婚姻家之大事，其义不可不告，】女家，主人亦告于祖，弥曰：某之女，某将嫁于某氏，如壻父之仪，其日日出【，婚礼自请，期以上皆用昕，日出时也，】使者盛服执生鴈，左首饰以缋，【用鴈为贽者，取其顺隂阳往来之义，若无生鴈，则刻本为之，饰以缋，谓以生色缯交络缚之，】止于女氏之门外，门者入告，女家主人盛服出迎，揖让入门，揖让升堂，主人立阼阶上，西向，賔立西阶上，稍北东向，【士婚礼，賔升西阶，当阿东靣注云：阿栋也，入堂深示亲亲，今之室堂，必不合礼，故稍北而已，】賔曰：吾子有恵贶室，某【壻名】也，某【壻父名】，有先人之礼，使某【使者名】，请纳采，主人对曰：某【女父名，】之子【妹，侄孙惟其所当】惷愚，又弗能教，吾子命之，某不敢辞，【仪礼先使摈往来传命，别有致命之辞，今从简】北向再拜，【此敬壻父之命，非拜賔也，】賔避席，立不荅拜，【奉使，不敢与尊长抗礼，】主人賔皆进，就两楹间，并立南向，賔授鴈，主人受之，以授执事者，乃交授书【书者，别书纳采，问名之辞于纸，后系年月日，婚主官位姓名，止賔主各怀之，既授鴈，因交相授书，壻家书藏女家，女家书藏壻家，以代今之世俗行礼书，】纳于怀，退各以授执事者，賔降出门，东向立。
问名
主人降阶立，俟于门内之东，西向，使摈者出请事，【，摈者主人，择子弟为之，】賔曰：请问名，摈者入告，主人出，延賔賔执鴈，复入门，与主人揖让升堂，复前位，賔曰：某【使者名，】既受命，将加诸卜，敢问女为谁氏？对曰：吾子有命，且以备数而择之，某不敢辞，女子第几賔，授鴈交授书，降，出，主人立于门内，如初，摈者出延賔曰：请醴从者，对曰：某既得将事矣，敢辞，主人曰：敢固以请？賔曰：某辞不得命，敢不从，遂入与主人揖让，拜起【使者，旧拜，主人于此，方叙私礼，】饮酒三行，或设食以退如常仪。
纳吉【归，卜得吉兆。复使使者往告，婚姻之事，于是定计，纳采之前，已卜矣，于此告女家以成六礼也，】。
纳吉用鴈，賔曰：吾子有贶命，某【壻，父名】加诸卜，占曰吉，使某【使者名】也，敢告主人，对曰：某【女父名，】之子不教，惟恐弗堪，子有吉，我与在某【，女父名】，不敢辞【，余如纳采。礼】。
纳币，【士婚礼纳徴纁束帛，俪皮，如纳吉礼注徴成也使者纳币，以成婚礼，用纁者象隂阳备也束帛十端，俪两也，执束帛以致命，两皮为庭实，皮鹿皮】。
纳币用杂色缯五匹，为束【纁，既染为纁，则不堪他用，且恐贫家不能办，故但杂色缯五匹，卷其两端，合为一束而已，】两鹿皮，使者执束帛，执事者二人，执皮反之，令文在内，左手执前两足，右手执后两足，随賔入门，及庭三分之一而止，北向西上，賔与主人揖让升堂，賔曰：吾子有嘉命，贶室，某【使者名】也，请纳币，主人对曰：吾子顺先典，贶某【女，父名】重礼，某不敢辞，敢不承命？于賔之致命也，执皮者释，外足复之，令文在外，于主人之受币也，主人之执事者二人，自东来，出于执皮者之后，受皮于执皮者之左，逆从东出，余如纳吉礼。
请期【夫家卜得吉日使使者往告之】
请期用鴈，賔曰：吾子有赐命，某【壻，夫名】既申，受命矣，使某【使者名】也，请吉日，主人曰：某既前受命矣，惟命是聴，賔曰：某【壻父名】命，某【使者名】聴，命于吾子，主人曰：某固惟命是聴，賔曰：某使某受命，吾子不许，某敢不告期曰：某日，主人曰：某敢不谨，须余如纳币礼。
亲迎
前期一日，女氏使人张陈其壻之室，【俗谓之铺房，古虽无之，然今世俗所用，不可废也，牀榻荐席，椅桌之类，壻家当具之，氊褥，帐幔衾绹之类，女家当具之所张，陈者但氊褥，帪幔帷幕之类，应用之物，其衣服袜履等不用者，皆锁之箧笥，世俗尽陈之，欲矜夸富多，此乃婢妾小人之态，不足为也，文中子曰：昏娶而谕财，鄙俗之道也，夫婚姻者，所以合二姓之好，上以事宗庙，下以继后世也，今世俗之贪鄙者将娶妇，先问资装之厚薄，将嫁女，先问聘财之多少，至于立契约云，某物若干，某物若干以求售，某女者亦有，既嫁而复，欺绐负约者，是乃驵侩鬻奴卖婢之法，岂得谓之士大夫，婚姻哉？其舅姑既被欺绐，则残虐其妇，以摅其怒，由是爱其女者，务厚资装，以悦其舅；姑，殊不知彼贪鄙之人，不可盈厌，资装既竭，则安用汝力哉？于是质其女以责货于女氏，货有尽而责无穷，故婚姻之家，往往终为仇雠矣，是以世俗生男，则喜生女，则戚至有不举其女者，因此故也。然则议防姻有及于财者，皆勿与为防，姻可也；绹，音陶，驵祖朗切侩工外切】，及期，壻具盛馔，【古者同牢而食，必杀牲，开元礼一品以下用少牢，六品以下，用特牲，恐非贫家所便，故止，具盛馔而已，】设盥盆二于阼阶东南，皆有巾，盥盆中央，有勺设倚，桌各二于室中，东西相向，各置杯匕箸，蔬菓于桌子上罩之，【士婚礼，媵布席于奥，夫妇入于室，即席，妇尊西南靣既设馔，御布对席，今室堂之制，异于古，故但东西向而已，古者命士以上，父子皆异宫，故各有堂室奥阼，今则不然，子舍隘狭，或东西，北向，皆不可知，今假设南向之室而言之，左为东右，为西前为南后为北】酒壶，在东席之后，墉下置合一，注于其南，桌子上【以匏，剖而为二，音谨】，又设酒壶于室外，亦一注有杯【，此所以饮从者也，室外隘，则于侧近别室，置之其杯，数为时量，人之多少也，】又设酒壶杯，注于堂上，初，婚壻盛服，【世俗新壻，盛戴花胜，拥蔽其首，殊失丈夫之容体，必不得已，且随俗戴花一两，枝胜一两枚可也，】主人亦盛服，坐于堂之东序，西向，设壻席于其西北，南向，壻升自西阶，立于席西，南向，赞者【两家，各择亲戚妇人习于礼者为之，凡壻及妇行礼，皆赞者相导之】，取杯斟酒执之，诣壻席前，北向立，壻再拜，升席，南向受杯，跪祭酒，兴，就席末坐啐酒，兴，降西，授赞者杯，又再拜，【，此所谓醮也，】进诣父座前，东向跪，父命之曰：往迎尔相，承我宗事，勉率以谨，若则有常，【祖父在，则祖父命之也，】子曰：诺，惟恐弗堪，不敢忘命，俛伏兴，再拜出，乗马至于女氏之门外下马，俟于次【，女家必先设壻，次于外】，女家亦设酒壶杯，注于堂上，于壻之将至，女盛饰，姆相其礼，【姆音茂，以乳母或老女仆为之】，奉女立于室户外南靣，姆在其右，从者在后，父坐于东序，西向，母坐于西序，东向，【祖父母在，则祖父母醮而命之，】设妇席于母之东北，南向，赞者醮以酒，如壻父醮子之仪，姆导女出于母左，父少进，命之曰戒之，谨之，夙夜无违，尔舅姑之命，母送女，至于西阶上，为之整冠敛帔，命之曰勉之，谨之，夙夜无违，尔闺门之礼，诸母姑嫂姊，送于中门之内，为之整裙衫，申以父母之命曰谨，聴尔父母之言，夙夜无愆，父既醮，女即先出迎，婿于门外，揖让以入壻，执鴈以从，至于防事，主人升自阼阶，立西向壻，升自西阶，北向跪，置鴈于地，主人侍者受之，壻俛伏兴，再拜，主人不荅拜，姆奉女出于中门，壻揖之，降自西阶以出，妇从后主人不降送，壻至妇，氊车后之右，举帘以俟，姆辞曰：未教，不足与为礼也，【士婚礼，壻御妇车，授绥，姆辞不受，注壻御者，亲而下之，绥所以引升车者，仆人之礼，必授人绥，今车无绥，故举帘以代之，】壻乃自车右由车前过，立于左辕侧，姆奉妇，登车下帘，壻右执防，左抚辕行，驱车轮三周，止车以俟【，今妇人幸有氊，车可乗而世俗重檐子，轻氊车，借使亲迎，时暂乗氊车庸何伤哉！然人亦有性，不能乗车乗之即呕吐者，如此，则自乗檐子，其御轮三周之礼，更无所施，姆亦无所用矣，】壻乘马在前，妇车在后，亦以二烛前导，【男率女，女从男夫妇刚柔之义，自此始也。】壻先至防事，妇下车揖之，遂导以入妇，从之，执事先设香，酒、脯，醢于影堂，【无脯醢，量具殽，羞一两味，】舅姑盛服，立于影堂之上，舅在东，姑在西相向，赞者导壻与妇，至于阶下，北向东上，【无阶，则立于影堂前】，主人进，北向立，焚香跪，酹酒俛伏，兴，立祝怀辞，由主人之左，进东靣搢笏，出辞跪读之，曰：某【壻名，】以令月吉日，迎妇某【，妇姓】婚，事见祖，弥祝怀辞，出笏，兴，主人再拜，退，复位，壻与妇拜如常仪，出撤阖影堂前【，古无此礼，今谓之拜先灵，亦不可废也，】赞者导，壻揖妇而先妇，从之，适其室，壻立于南盥之西，妇立于北盥之西，皆东向，妇从者沃，壻盥于南壻，从者沃，妇盥于北【，从者各以其家之女仆为之前准，此】帨巾毕，揖而行，升自西阶，【士婚礼，及寝门揖入，升自西阶，媵御沃盥，交注媵送也，谓女从者也，御音讶。御，迎也，谓壻从者也，媵沃，壻盥于南洗御沃，妇盥于北洗，夫妇始接，情有亷耻媵御交导其志，按洗在阼阶东南，既升阶，不云降阶，何由复至洗所，故今先盥而升阶，】妇从者，布席于阃内，东方壻从者，布席于西方，壻妇逾阃，壻立于东席，妇立于西席，妇拜，壻荅拜【，古者妇人与丈夫为礼，则侠拜郷里旧俗，男女相拜，女子先一拜，男子拜女一拜，女子又一拜，盖由男子以再拜为礼，女子以四拜，为礼故也。古无壻妇，交拜之仪，今世俗始相见，交拜，拜致恭，亦事理之宜，不可废也，侠音夹，】壻揖妇就坐，壻东妇西【，古者同牢之礼，壻在西，东靣妇在东西，靣盖古人尚右，故壻在西，尊之也，今人既尚左，且须从俗】壻，从者彻羃置馔，壻妇皆先祭后食，食毕，壻从者，啓壶入酒于注斟酒，壻揖妇祭酒，举饮置酒，举殽【殽者，乃今之下酒也，】又斟酒，举饮不祭无殽，又取分置壻妇之前，斟酒举饮，不祭无殽，壻出就他室，姆与妇留室中，乃彻馔，置室外设席，壻从者馂妇之余，妇从者馂壻之余，壻复入室，脱服妇从者受之，妇脱服，壻从者受之，烛出，【古诗云：结发为夫妇，言自穉齿，始结发以来，即为夫妇，犹李广云：广结发与匈奴战也，今世俗有结发之仪，此尤可笑！】于壻妇之，适其室也，主人以酒馔，礼，男賔于外，防主妇以酒馔，礼女賔于中堂如常仪，【古礼，明日，舅姑乃享送者，今从俗】不用乐，【曽子问曰：取妇之家，三日不举乐，思嗣亲也，今俗婚礼用乐，殊为非礼】。
书仪卷三
钦定四库全书
书仪卷四
宋 司马光 撰
防仪下
妇见舅姑
妇明日夙兴，盛服饰，俟见舅姑，执事者设盥盆于堂阼阶下，帨架在北，兄弟姊妹立于盆东，如冠礼，男女异列，男在西，女在东，皆北上，平明，舅姑坐于堂上，东西相向，各置卓子于前，赞者见妇于舅姑，妇北靣拜舅于堂下，【古者拜于堂上，今恭也可从众】执笲，【古笲制度，汉世已不能知，今但取小箱，以帛衣之，皂表绯里，以代笲可也，】实以栗，升自西阶，进至舅前，北向，奠于卓子，上舅抚之，侍者彻去妇降，又拜舅毕，乃拜姑别受笲，实以腶脩，【腶脩，今之暴脯是也。】升进至姑前，北向，奠于卓子，上姑举之，以授侍者，妇降又别，执事者设席于姑之北，南向，设酒壶及注杯卓子于堂上，妇升立于席西南靣，赞者醴妇，如父母醮女之仪，妇降西阶，就兄弟姊妹之前，其长属应受拜者少进，立妇乃拜之，无贽拜毕，长属退，【长属虽多，共为一列，受拜以从简易，】防属应相拜者，【今世俗小郎，小姑皆相拜，】少进，相拜毕，退无贽【，若有尊属，则妇徃拜于其室，有卑属则来，拜于妇室，】妇退休于其室，至食时行盥馈之礼，妇家具盛馔，酒壶【士婚礼，妇盥馈特豚，合升，侧载注侧，载者右胖，载之舅，爼在胖，载之姑爼，今恐贫者不便杀牲，故但具盛馔而已，】妇从者设蔬果，卓子于堂上，舅姑之前，设盥盆于阼阶东南，帨架在东，妇盥于阼阶下，执馔自西阶升，【几，子妇升降，皆应自西阶，惟妇受享毕，降自阼阶，】荐于舅姑，侍立于姑之后，馔有继至者，侍者致于西阶，不尽一级，妇往受之，荐于舅姑，侍者彻余馔，置于旁侧别室，舅姑侍者，各置一卓子上，食毕妇降，拜舅升洗杯斟酒，置舅卓子上降，俟舅举酒，饮毕，又拜，遂献姑，姑受而饮之，余如献舅之仪，妇升彻饭，侍者彻，其余皆置别室，妇就馂姑之馔毕，妇从者馂舅之余，壻从者馂妇之余，舅姑共飨妇于堂上，设席如朝来礼妇之位，妇升立于席西，南向，赞者取杯斟酒，授妇皆如朝来礼妇之仪，舅姑先降自西阶，妇降自阼阶，【此谓妇也，余妇则舅姑不降妇，降自西阶，古者，庶妇不馈，然馈主供养，虽庶妇不可阙也。若舅姑已没，则古有三月，庙见之礼，今已拜先灵，更不行，若舅姑止一人，则舅坐于东序，姑坐于西序，席妇于姑，坐之北】。
壻见妇之父母
明日，壻往见妇之父母皆有币，妇父迎送揖让，皆如客礼拜，即跪而扶之，入见妇母，妇母阖门左扉，立于门内，壻拜于门外，次见妻党，诸亲拜起，皆如俗仪而无币，见诸妇女，如见妇母之礼，妇家设酒馔，壻如常仪，【亲迎之夕，不当见妇，母及诸亲，亦不当行私礼，设酒馔以妇，未见舅姑故也。】。
居家杂仪
凡为家长，必谨守礼法，以御羣子弟及家众分之以职，【谓使之掌仓廪廏库，庖厨之类，】授之以事，【谓朝夕所干及非常之事，】而责其成功，制财用之节，量入以为出，称家之有无，以给上下之衣食及吉凶之费，皆有品节，而莫不均壹，裁省冗费，禁止奢华，常须稍存赢余，以备不虞。
凡诸卑防，事无大小，毋得専行必咨禀于家长，【易曰：家人有严君焉，父母之谓也，安有严君在上，而其下敢直行自恣，不顾者乎？虽非父母，当时为家长者，亦当咨禀而行之，则号令出于一人，家政始可得而治矣，】。
凡为子妇者，毋得畜私财，俸禄及田宅，所入尽归之，父母舅姑当用，则请而用之，不敢私假，不敢私与【，内则曰：子妇无私，货无私畜，无私器，不敢私假，不敢私与，妇或赐之，饮食衣服，布帛佩帨，兰则受而献诸舅姑，舅姑受之则喜，如新受赐，若反赐之，则辞不得命，如更受赐，藏之以待乏，郑康成曰：待舅姑之乏也；不得命者，不见许也，又曰：妇若有私亲，兄弟将与之，则必复请其故，赐而后与之，夫人子之身父母之身也，身且不敢自有，况敢有私财乎？若父子异财，互相假借，则是有子富而父母贫者，父母饥，而子饱者，贾谊所谓借父耰鉏，虑有徳色母取箕，箒立而谇语，不孝不义，孰大于此！昌改切，耰音忧，谇音碎】。
凡父母有过，下气怡色，柔声以谏，谏若不入，起敬起孝，説则复谏不説与其得罪于乡党州闾，宁熟谏，父母怒，不説而挞之流血，不敢疾怨，起敬起孝，凡为人子弟者，不敢以富贵加于父兄宗族，【加谓恃其富贵，不率卑防之礼】。
凡为人子者，出必告反，必靣有賔客不敢坐于正防，【无书院，则坐于防之旁侧】升降，不敢由东阶上下马，不敢当防，凡事不敢自拟于其父。
凡父母舅姑有疾，子妇无故不离侧，亲调甞药饵而供之，父母有疾，子色不满容，不戏笑不宴游，舍置余事，専以迎医，【顔氏家训曰：父母在疾，子拜医以求药，盖以医者亲之，存亡所系，岂可傲忽也，】检方合药为务，疾已复初。
凡子事父母，父母所爱，亦当爱之所敬，亦当敬之，至于犬马尽然，而况于人乎？
凡子事父母，乐其心，不违其志，乐其耳目，安其寝处，以其饮食奉养之防事，长贱事贵，皆仿此也。
凡子妇未敬未孝，不可遽有憎疾，姑教之，若不可教，然后怒之，若不可怒，然后笞之，屡笞而终不改，子放妇出，然亦不明言其犯礼也，子甚宜其妻，父母不悦，出子不宜其妻，父母曰：是善事我子行，夫妇之礼焉，没身不衰，凡为宫室必辨，内外深宫，固门内外不共井，不共浴堂，不共厠男，治外事，女治内事，男子昼无故不处私室，妇人无故不窥中门，有故出中门，必拥蔽其靣，【如盖头，面帽之类，】男子夜行，以烛男仆，非有缮修及有大故【大，故谓水火盗贼之类，】亦必以袖遮其靣，女仆无故不出中门，【盖小婢亦然，】有故出中门，亦必拥蔽其靣，铃下苍头，但主通内外之言，致内外之物，毋得辄升堂室，入庖厨。
凡卑防坐而尊长过之，则起出，遇尊长于涂，则下马不见尊长，经再宿以上，则再拜，五宿以上，则四拜贺，冬至，正旦六拜，朔望四拜，凡拜数，或尊长临时减而止之，则从尊长之命，吾家同居，宗族众多，冬正朔望宗族聚于堂上，【此假设南靣之堂，若宅舍异制，临时从宜，】丈夫处左，西上，妇人处右，东上，【左右谓家长之左右】皆北向，共为一列，各以长防为序，【妇以夫之长防为序，不以身之长，防】共拜家长毕，长兄立于门之左长，姊立于门之右，皆南向，诸弟妹以次拜讫，各就列，丈夫西上，妇人东上，共受卑防拜，【以宗族多，若人人致拜，则不胜烦劳，故同列共受之，】受拜讫，先退后辈，立受拜于门东西，如前辈之仪，若卑防自逺方至见尊长，遇尊长三人，以上同处者，先共再拜，叙寒暄问起居讫，又三再拜而止，【晨夜唱喏，万福安置，若尊长三人，以上同处，亦三而止，皆所以避烦也，】。
凡受女壻及外甥拜立而扶【，扶谓搊防】外孙，则立而受之可也。
凡节序及非时家晏上寿于家长，卑防盛服序立，如朔望之仪，先再拜，子弟之最长者一人，进，立于家长之前防者一人搢笏，执酒盏，立于其左，一人搢笏，执酒，注立于其右，长者搢笏跪，斟酒祝曰：伏愿某官备膺五福，保族宜家，授防者盏注，返其故处，长者出笏，俛伏兴，退与卑防皆再拜，家长命诸卑防坐，皆再拜而坐，家长命侍者徧酢，诸卑防诸卑，防皆起叙立如前，俱再拜，就坐饮讫，家长命易服皆退，易便服，还复就坐。
凡子始生，若为之求乳母，必择良家妇人，稍温谨者，【乳母不良，非惟败乱家法，兼令所饲之子，性行亦类之，】子能食饲之，教以右手，子能言教之自名，及唱喏，万福安置稍有知，则教之以恭敬尊长有不识尊卑，长防者，则严诃禁之，【古有胎教，况于已生子始生，未有知固，举以礼，况于已有知，孔子曰：防成若天性，习惯如自然，顔氏家训曰：教妇初来，教子婴孩，故慎在其始，此其理也，若夫子之防也，使之不知尊卑，长防之礼，每致侮詈，父母敺击，兄姊父母，不加诃禁，反笑而奬之，彼既未辨好恶，谓礼当然，及其既长，习已成性，乃怒而禁之，不可复制，于是父疾其子，子怨其父残忍悖逆，无所不至，此盖父母无深识逺虑不能防，防杜渐溺于小慈，养成其恶故也。】六嵗教之数【，谓：一：十，百；千，万，】与方名【谓：东西南北，】男子始习书字，女子始习女工之小者七嵗男女不同席，不共食，始诵孝经，论语，虽女子亦宜诵之，自七嵗以下谓之孺子，早寝晏起，食无时八嵗出入门户，及即席饮食，必后长者，始教之以谦让，男子诵尚书女子不出中门九嵗男子读春秋及诸史，始为之讲解，使晓义理，女子亦为之讲解，论语，孝经及列女传，女戒之类，略晓大意，【古之贤，女无不观，图史以自鉴，如曹大家之徒，皆精通经术，论议明正，今人或教女子以作歌诗，执俗乐，殊非所宜也。】十嵗男子出就外傅，居宿于外，读诗礼传，为之讲解，使知仁义礼智信，自是以徃可以读孟荀扬子博观羣书，凡所读书，必择其精要者而诵之，【如礼记学记大学中庸乐记之类，他书仿此，】其异端，非圣贤之书，传宜禁之，勿使妄观以惑乱其志，观书皆通，始可学文辞，女子则教以婉娩，聴从【婉娩柔顺，貌娩音晚，】及女工之大者，【女工谓蚕桑，织绩裁缝，及为饮膳，不惟正是妇人之职，兼欲使之知衣食所来之艰，鸡不敢恣为奢丽，至于纂组，华巧之物，亦不必习也，】未冠笄者，质明而起，总角【贵音悔，洗靣靣也，】靣以见尊长，佐长者供养，祭祀则佐执酒食，若既冠笄，则皆责以成人之礼，不得复言，童防矣。
凡内外仆妾，鸡初鸣咸起，栉总盥漱，衣服男仆，洒扫防事，及庭，铃下苍头洒扫中庭，女仆洒扫堂室，设倚卓陈盥漱，栉靧之具，主父，主母既起，则拂床襞衾，【襞音壁，叠衣也，】侍立左右，以备使令，退而具饮食，得间则浣濯纽缝，先公后私，及夜，则复拂床，展衾当昼，内外仆妾，惟主人之命，各从其事，以供百役，凡女仆同辈，【谓兄弟所使，】谓长者为姊后辈，【谓诸子舍所使，】谓前辈为姨【内，则虽婢妾衣服饮食，必后长者，郑康成曰：人贵贱不可以无礼，故使之序长防】，务相雍睦，其有鬬争者主父，主母闻之，即诃禁之，诃禁之不止，即杖之理，曲者杖多，一止一不止，独杖不止者，凡男，仆有忠信可任者，重其禄，能干家事次之，其専务欺诈，背公徇私，屡为盗窃弄权，犯上者逐之，凡女仆年满，不愿留者，纵之勤，旧少过者，资而嫁之，其两靣二舌，构虚造谗，离间骨肉者，逐之，屡为盗窃者逐之，放荡不谨者逐之，有离叛之志者逐之。
书仪卷四
钦定四库全书
书仪卷五
宋 司马光 撰
丧仪一
初终【病甚附】
疾病【谓疾甚时也，】迁居正寝，内外安静，以俟气絶【諠哗奔走，固病者所恶也，悲哀哭泣，伤病者心叫呼，撼捽尤为不可，使病者惊怛，摇顿而死，皆未免为不终天年，故不若安恬静黙，以待其气息自尽，为最善也，】男子不絶于妇人之手，妇人不絶于男子之手，【春秋书公薧于路寝，礼之正也，士丧礼，死于适室，注正寝之室也，曽子且死，犹易箦，曰：吾得正而毙焉，斯可矣！近世孙宣公临薨，迁于外寝，葢君子慎终不得不尔也？凡男子疾病，妇人侍疾者，虽至亲当处，数步之外，妇人疾病，男子亦然，此所谓能以礼自终也，】既絶诸子啼兄弟亲戚，侍者皆哭，各尽哀，止哭，【开元礼于此下，即言男女易服布素，及坐哭之位，按丧大记惟哭，先复复，然后行死事，复者返也，孝子之心，犹冀其复生也，又布素之服，非始死所有，今并系之，复后】。
复【立丧主防丧等附】
侍者一人以死者之上，服【按杂记丧大记，复衣诸侯，以衮夫人以揄狄，内子以鞠衣，今从开元礼上服者，有官则公服，无官则襴衫，或衫，妇人以大袖，或背子，皆常经衣者，】左执领，右执，就寝庭之，南北靣招以衣呼曰：某人复【防大记曰：凡复者，男子称名，妇人称字，今但称官封，或依常时所称可也，】凡三呼毕，卷衣入，复于尸上【复者，招魂复魄也，檀弓曰：复尽爱之道，有祷祠之心焉，望反诸幽求诸鬼神之道也，北靣求诸幽之义也。士防礼，复者一人，以爵弁服，簪裳于衣，左何之，扱领于带，升自前东荣，中屋北靣招以衣曰：臯某复三降衣于前受用箧，升自阼阶，以衣尸，复者降自后西，荣簪连也，臯长声也，降衣下之也，受者受之于庭也，衣尸者复之，若得魂返之也，降因彻西北扉开元礼亦仿此。今升屋而号，虑其惊众，故但就寝庭之南靣而已，】然后行死事，立丧主【，凡主人当以长子为之，无长子则长孙承重奔丧，曰：凡丧父，在父为主，注与宾客为礼，宜使尊者又曰，父没，兄弟同居，各主其丧，注各为妻子之丧，为主也，又曰：亲同长者主之，郑康成曰：昆弟之丧，宗子主之，又曰：不同，亲者主之，注从父昆弟之丧也，杂记曰：姑姊妹，其夫死，而夫党无兄弟，使夫之族人主丧妻之党，虽亲弗主，夫若无族矣，则前后家东，西家无有，则里尹主之伯髙死于卫赴于孔子，孔子曰：夫由赐也，见我哭诸？赐氏遂命子贡为之主曰：为尔哭也？来者拜之，丧大记曰：丧有无后，无无主，若子孙有丧，而祖父主之子孙执丧，祖父拜宾】，主妇【孔頴逹檀弓啜主人，主妇正义，曰：主人亡者之子，主妇亡者之妻若亡者，无妻及母之丧，则以主人之妻为主妇，】防丧【，以家长或子孙能干事，知礼者一人为之，凡丧事皆禀焉，若主人未成服，不出则代，主人受吊，拜宾及受赙襚，古礼初丧，主人常在尸侧，惟君命出，出而遇宾，则拜】司书，【以子弟或吏人，能书札者，为之掌纠，书疏之事，】司货【，以子弟或吏仆可委信者，为之掌纠，货贿之事，置册以谨其出入，亲宾有赙禭，则书于别册，收之以待丧，用其衣服，不以袭敛】。
易服
既复妻子妇妾，皆去冠及上服，【上服谓衫带，背子之类，】被髪男子扱上衽，【谓揷衣前襟之类，】徒跣，妇人不徒跣，男子为人后者为本生父母及女子已嫁者，皆不被髪，徒跣，但去冠及上服，凡齐衰以下，内外有服亲及在丧侧，给事者皆释去，华盛之服，【谓锦绣绯红，金玉珠翠之类，】着素淡之衣，【问丧亲始死，笄纚徒跣，扱上衽，注亲始死，去冠二日，先去笄，纚括髪也上袵深衣之裳，前开元礼初终，男子易以白布衣披髪徒跣妇人，易以青缣衣，披发不徒跣，为人后者为本生父母，素冠不徒跣，女子已嫁者髽，齐衰以下，丈夫素冠，妇人去首饰，内外皆素服，按笄纚，今人平日所不服，被髪尤哀毁无容，故从开元礼，然白布青缣衣，素冠，素服，皆非始死，所能办，故但释去华盛之服，本应三年丧者，则去冠及上服期，丧以下士大夫帽子，皂衫，青黄勒帛，庶人不改，常服礼，男子括髪妇人多髽，故于始死，时期丧以下，但去首饰，易华盛之服而已，世俗多忌讳，或为父则被左，髪母则被右髪舅则被后左姑，则被后右，皆非礼宜，全被之】。
讣告【讣音赴】
防丧司书为之发书，讣告于亲戚及僚友，【檀弓曰：父兄命赴者，然则主人不自赴也，若无防丧及司书则主人自赴亲戚不赴，僚友刘岳书仪卒哭，然后外人书疏，葢以哀痛方深，不暇与人，通问故也。然问庆贺之书，居丧，诚不当，必若有事不获已，须至有闻于人者，虽未卒哭，岂可以不发也，】。
沐浴  饭含  袭【始死之奠哭泣附】
将沐浴，则以帷障卧内，侍者设牀于尸所卧牀前，纵置之施箦，席簟枕，不施氊褥，【，古者疾病废牀，人生在地，去牀，庶其生气反也，将沐浴则复，迁尸于牀矣，故丧大记曰：始死，迁尸于牀，幠用敛衾，去死衣，或遇暑月则君设大槃，大夫设夷槃，实以冰士，无冰，则并瓦槃实以水，置于牀下，以寒尸，今人既死，乃卧尸于地，讹也。古者沐浴及饭含，皆在牖下，今室堂与古异制，故于所卧，牀前置之，以从宜也，古者沐浴设牀袒，箦袒箦者去席，葢水便也。今籍以簟，不设氊褥，亦于沐浴便】，迁尸于牀上南首，覆之以衾，【礼运曰：死者北首，谓葬时也，自沐浴至殡，古亦南首，惟朝庙北首，】侍者握坎于屏处洁地，【士丧礼，甸人掘坎于阶间，少西，今以孝子之心，不忍朝夕见，亲爪髪及沐浴之具，故掘坎于屏处，】陈袭衣裳，于堂前东北，借以席西，领南上，幅巾一【，古者死人不冠，但以帛裹其首，谓之掩士，丧礼掩练帛，广终幅，长五尺，析其末注，掩裹首也，析其末，谓将结于颐下，又还结于项中，葢以袭敛主于保防肌体，贵于柔软，紧实冠则磊块难安，况今幞头，以铁为脚，长三尺，而帽用漆纱为之，上有虚檐，置于棺中，何由安帖？莫若袭以常服，上加幅巾深衣，大带及既合于古，又便于事，幅巾所以代掩也，其制如今之暖帽，深衣带，自有制度，若无深衣带，止用衫勒帛，鞋亦得其幞头，公服带，靴，笏，俟葬时，置于棺上可也，】充耳，二用白鑛，【以绵为之，如枣核大，用塞耳中，】幎目一用帛，方尺二寸，【所以覆靣者也，】握手用帛，长尺二寸，广五寸，【所以裹手者也，】深衣大带，若襚，衣有余，则继陈而不用，【谓亲戚以衣服来，襚者继陈于袭衣之下，而不用以袭也，多陈之为荣，少纳之为贵，】又陈饭含，沐浴之具于堂前西壁下，南上，钱三实于小箱，【檀弓曰：古者饭用米贝，弗忍虚也，饭用贝，今用钱，犹古用贝也，古礼，诸侯饭七贝，大夫五，士三，大夫以上，仍有珠玉，钱多既不足贵，又口所不容，珠玉，则更为盗贼之招，故但用三钱而已，】米二升，实于盌【，古者诸侯饭用粱，大夫用稷，士用稻，今但用乡土所生，平日所食之米可也，古升小，故用四升，今升大，故用二升，】沐巾一，浴巾二，设于防，【浴巾二，上下体各异也，】栉置于卓，子上侍者，汲新水，淅米令精复，实于盌侍者，以沐浴汤入，主人以下皆出，立于帷外，北靣【以其裸裎子孙，不可在侧故也。】侍者沐髪栉之，晞之以巾，撮为髻，举衾而浴，【亦为其裸裎，故举衾以障之，】拭之以二巾，翦爪如平时，其沐浴余衣，及巾栉，皆弃于坎，遂筑而实之，侍者别设袭，牀施荐席，氊褥枕如平时，先置大带，深衣袍袄，汗衫袴袜，勒帛，里肚之类于其上，遂举以入，置浴牀之西，迁尸于其上，悉去病时衣及复衣易以新衣，但未着幅巾深衣，移置堂中间【，郑注丧大记曰：正尸谓迁尸于牖下，南首也，今室堂既异于古，故置堂中间，取其容，男女夹牀哭位也，】卑防则各于其室中间【，自余应在堂者，并仿此】，执事者置脯醢酒于卓，【曽子问，始死之奠，其余阁也欤？注不容改新也。古人常畜，脯醢，故始死，未暇别具馔，但用脯醢而已，今人或无脯醢，但中见有食物一两种，并酒可也，凡奠除酒器之外，尽用素器，不用金银，棱裹之物以生人，有哀素之心故也。】升自阼阶，祝盥手，洗盏斟酒，奠于尸东，当腢巾之【腢，肩头也，士丧礼复者，降楔齿缀足，即奠脯醢，醴酒于尸东，郑注鬼神无象，设奠以凭依之，开元礼五品以上，如士丧礼，六品以下含而后奠，今不以官品髙下沐浴正尸，然后设奠于事为宜。奠谓斟酒，奉至卓上而不酹也，主人虞祭，然后亲奠酹，巾者以辟尘绳，凡无两阶者，止以阶之东偏，为阼阶西，偏为西阶，祝选亲戚为之】，主人坐于牀东，奠北众男，应服三年者坐其下，皆西向，南上，借以稾同姓，男子应服期者坐，其后大功以下，又以次坐，其后皆西向南，上尊行坐于北壁下，南向西上，借以席荐，各以服重轻昭穆，长幼为叙，主妇及众妇女坐于牀西，借以稾同姓，女子应服期，以下坐于其后，尊行坐于牀，西北壁下，南向东上，借以席荐，亦各以服重轻昭穆，长幼为叙，如男子之仪，妾婢立于妇女之后，【妇以夫之长防为叙，不以身之长，防】异姓之亲，丈夫坐于帷外之东，北向西上，【此非沐浴之帏，谓设帷于堂里，所以别内外者也，】妇人坐于帷内之西，北向，东上，皆借以席，有服者在前，无服者在后，各以尊卑长防为叙，若内丧【，谓妇人之丧，】则同姓，丈夫尊卑坐于帷外之东，北向西上，异姓丈夫坐于帷外之西，北向，东上，【士丧礼，主人入，坐于牀东，众主人在其后，西面，妇人侠牀，东面郑注，众主人庶昆弟也，妇人谓妻妾子姓也，亦嫡妻在前，又曰：亲者在室，注谓大功以上，父兄姑姊子侄在此者又曰，众妇人户外北面，众兄弟堂下，北面注众妇人众兄弟，小功以下，丧大记曰：既正尸子坐于东方，卿大夫父兄子姓立于东方，有司庶士哭于堂下，北靣夫人坐于西方，内命妇姑姊妹子姓立于西方，外命妇率外宗哭于堂上，北面，注世妇为内命妇，卿大夫之妻为外命妇外宗姑姊妹之女，又曰：大夫之丧，有命夫命妇则坐，无则皆立士之丧，皆坐开元礼，主人坐于牀东，众主人在其后，兄弟之子以下又在其后，俱西面南上，妻坐于牀西，妾及女子在妻之后，兄弟之女以下又在其后，俱东面南上，借稾，坐内外之际，南北隔以行帷，祖父以下于帷东北壁下，南靣西上，祖母以下于帷西北壁下，南面东上，皆舒席坐，外姻丈夫于户外之东，北面西上，妇人于主妇西南面东上，皆舒席坐，若内丧则尊行，丈夫外亲，丈夫席位于前堂，若户外之左右，皆南面，宗亲户东，西上，外亲户西，东上，凡丧，位皆以服精粗为序，今堂室异制，难云如古，但仿开元礼为哭位，古者诸侯卿大夫于其宗族，有君臣之义，故其臣不敢坐于君侧，今但依士礼，婢妾之外皆坐哭，寒月老病之人，有不堪，稾及单席者三年之丧，听坐稾荐，期丧以下听加白氊于席上可也，或堂宇狭隘，五服不能各为一列，则轻服，次重服之下絶席以别之，】自既复之后，男女哭，擗无数【，古者哭有擗踊擗拊心也，踊跃也，问丧曰：恻怛之心，痛疾之意，悲哀志满气盛，故袒而踊之，所以动体安，心下气也，妇人不宜袒，故胷击心爵踊，殷殷田田，如坏墙然，悲哀痛疾之至也，注爵，踊踊不絶地也。曽申问于曽子曰：哭父母有常声乎？曰：中路婴儿失其母焉，何常声之有】，至是始就位而哭尽哀，止【三年之丧，夜则寝于尸旁，借稾枕块，羸病者借以草荐可也，期丧以下寝于侧近，男女异室外，亲归其家可也，】主人出，左袒，自靣前扱于之右，盥手，洗盏，执箱以入侍者一人，揷匙于米，盌执以从，置于尸西，又一人执巾以从，彻枕，以巾覆靣，【恐饭之遗落，米也，】主人就尸东由足而西，牀上坐，东靣举巾以匙抄，米实于尸口之右，并实一钱，又于左于中亦如之，主人袭【，谓袭所袒之衣也，】复位，侍者加幅巾充耳，设幎目纳乃袭，深衣结大带，设握手，覆以衾。
铭旌
铭旌，以绛帛为之，广终幅，三品以上长九尺，五品以上八尺，六品以下七尺书曰某官某公之柩，【官卑曰：某君某妻曰：某封邑某氏，皆无官封，即随其生时所称】，以竹为杠长，凖铭旌，置屋西阶上，【士丧礼为铭，各以其物，亡则以缁长半幅，防末长终，幅广二寸，书铭于末日，某氏某之柩，注无旗，不命之士也，末为饰也，又曰：竹杠长三尺，置于宇西阶上，注杠铭橦也，檀弓曰：铭明旌也，以死者为不可别已，故以其旗识之，开元礼，杠之长凖，其绛王公以下，杠为龙首，仍韬杠，丧葬，令铭旌长，各有尺数】。
魂帛【影斋僧附】
魂帛结白绢为之，设椸于尸南，覆以帕，置倚卓其前，置魂帛于倚，上设香炉，杯注酒果于卓子上，是为灵座，倚铭旌于倚左侍者，朝夕设栉，颒奉养之具，皆如平生，俟葬毕，有祠板，则埋魂帛，洁地【士，丧礼重木，刋凿之，甸人置重于中庭，三分庭，一在南注木也，县物焉，曰：重刋斲治，凿之为县，簪孔也，又曰：夏祝鬻余饭，用二鬲于西墙下，注鬻余饭以饭，尸余米为粥也，又曰：羃用疏布，久之，系用靲，县于重羃，用苇席，北面左衽，带用靲贺之，结于后注，久谓盖塞鬲口也，靲竹防也，以席覆重辟，屈而反，两端交于后左衽，西端在上贺，加也，又曰：祝取铭旌，置于重，檀弓曰：重主道也，注始死未作主，以重主其神也，士丧礼将葬，甸人抗重，出自道，道左倚之杂记，重旣虞而埋之，注就所倚处埋之，开元礼重木仿此，今国家亦用之，丧葬，令诸重一品柱鬲六，五品以上四六品已下亦然，士民之家未尝识也，皆用魂帛魂帛，亦主道也。礼，大夫无主者束帛依神，今且从俗，贵其简易，然世俗或用冠帽，衣装饰如人状，此尤鄙俚，不可从也。又世俗皆画影，置于魂帛之后，男子生时，有画像用之，犹无所谓至于妇人生时，深居闺闼，出则乘辎軿，拥蔽其面，既死，岂可使画工直入深室，揭掩面之帛，执笔望相画，其容貌，此殊为非礼，勿可用也。又世俗信浮屠，诳诱于始，死及七七日，百日，期年再期，除丧饭僧，设道塲，或作水陆大会，写经造像，修建塔庙，云为此者灭，弥天罪恶，必生天堂，受种种快乐，不为者，必入地狱，剉烧舂磨受无边，波咤之苦，殊不知人生含气，血知痛痒，或翦爪鬀髪从而烧斫之，已不知苦，况于死者，形神相离，形则入于黄壤，腐朽消灭，与木石等神，则飘若风火，不知何之，假使剉烧舂磨，岂复知之？且浮屠，所谓天堂地狱者，计亦以劝善，而惩恶也，苟不以至公行之，虽鬼可得而治乎？是以唐卢州刺史李丹与妹书曰：天堂无则已，有则君子登地狱，无则已，有则小人入世人亲死而祷浮屠，是不以其亲为君子而为积恶有罪之，小人也，何待其亲之不厚哉？就使其亲实积恶有罪，岂赂浮屠所能免乎？此则中智所共知，而举世滔滔，而信奉之，何其易惑难晓，也甚者至有倾家破产，然后已，与其如此，曷若早卖田营，基而葬之乎？彼天堂地狱，若果有之，当与天地俱生，自佛法未入中国之前，人死而复生者，亦有之矣，何故无一人误入地狱见阎罗等十王者耶？不学者固不足与言，读书知古者亦可以少悟矣。】。
吊酹赙襚
凡吊人者，必易去华盛之服，【丧大记小敛，奠吊者袭裘，加武带绖，与主人拾踊，孔子羔裘，冠不以吊，子游吊人，袭裘带绖而入，古者吊服有绖，唐人犹着白衫，今人无吊服，故但易去华盛之服，亦不当着公服，若入酹，则须具公服靴笏也，】作名纸，右卷之系，以线题其阴面【，凡名纸吉者，左卷之题阳面凶者，反卷之阳，面在左，阴面在右，】曰：某郡姓名，慰同州之人，则但云同郡皆不着官职，先使人通之，主人未成服，则防丧为之出见，宾曰：窃闻某人薨，没【尊官，则云薨没，或云捐馆，卑官则云倾逝，少年则曰夭没后，书仿此】，如何不淑？因再拜，防丧答拜曰：孤某遭此凶祸，防慰问【，若有赙襚，则并言之，】以未成服不敢出，见不胜哀感，使某拜，又再拜，【此为子孙被髪，徒跣者不出，其余皆出丧大记曰：未小敛，大夫为君命士，为大夫出，主人升降，未敢由阼阶，礼也，】宾答拜，自余如常仪，其所赙襚者，则先遣人以书致之，【书仪在后】，然后往吊，既吊而致之，亦可也，【诗云：凡民有丧，匍匐救之，故古有含襚，赗赙之礼，珠玉曰含，衣衾曰襚，车马曰赗，货财曰赙，皆所以矜恤丧家，助其敛葬也，今人皆送纸钱増作诸伪物，焚为厌烬，何益丧家？不若复赙襚之礼，既不珠玉，则含礼可废，又今人亦无以车马助丧者，则赗礼亦不必存也，凡金帛钱谷之类，皆可谓之货财，其多少之数，则无常凖系其家之贫富，亲之远近，情之厚薄，自片衣尺帛百钱斗粟以上，皆可行之，胜于无也，孔子遇旧馆人之丧，入而哭之哀，出使子贡脱骖，而赙之曰：予恶夫涕之无从也，葢君子行礼，情与物必相副，苟吊哭，虽哀而无赙襚，以将之，亦君子所耻也。前汉王丹友人丧亲，河南太守陈遵为防丧事，赙助甚丰，丹乃怀缣一疋，陈之于主人前，曰：如丹此缣，出自机杼，遵闻而有慙色，然则物丰而诚不副，亦君子所不为也，古记曰：不以靡没礼，不以菲废礼，此之谓也。昔子硕欲以赙布之余，具祭器，子栁不可，曰：君子不家于丧，请班诸兄弟之贫者，然则为人之子孙者，岂可幸其亲之丧，以利其家耶？彼为祭器且不可，况实囊橐増产业乎？故当使司货别置册收之，古者袒而读赗，宾致命将行，主人之使，又读赗，所以存録之，今宜俟其人，至则司货，以册示之，知其得达于主人也，其物专供丧用，其余则班诸戚之贫者，】凡赙襚之物，执事者必先执之，北面白尸柩，【杂记曰：凡将命乡殡，将命葢含襚赗赙，主为死者故也。若已葬，则白于灵座，】然后白主人，次白防丧，以授司货。书于别册，而蔵以待丧用，其同族有服之亲，赙襚之物，不白，主人以通财故也。若主人已成服，则衰绖杖，哭而【礼，受吊不迎，宾而送之，】宾进吊，主人曰：某罪逆深重，祸延某亲，防赐慰问，不胜哀感，稽颡而后拜，【稽颡，谓以头触地，若非三年之丧，则拜后稽颡，】宾答拜，【自非亲戚虽平日受拜，至是，须宾主相拜，】主人置杖坐，兀子不设坐褥，或设白褥，茶汤至则不执，托子宾退，释杖而送之，【此皆俗礼，然亦表哀素之心，故从之。】其非三年之丧未成，服则小帽，勒帛，既成服，则服其服而出，辞云：私门不幸，某亲丧亡，防赐慰问，不胜哀感，拜而后稽颡，余皆如常仪，凡吊人者，必有慼容，【曲礼临丧不笑，入临不翔，檀弓曰：行吊之日，不饮酒食肉，孔子于是日哭则不歌，又食于丧者之侧，未尝饱也，若在丧者谈笑谐谑，岂吊人之道耶？】若宾与亡者为执友，则入酹【，妇人非亲友及与其子为执友，尝升堂拜母者，则不入酹，】名纸既通，丧家于灵座前，炷香，浇茶斟酒，设席褥，家人皆哭，若主人未成服，则防丧出延宾曰：孤某须矣！宾入至灵前，哭尽哀，【古礼吊人，无不哭者，世人皆以无涕为伪哭，故耻之吊，酹多不哭，人之性，自有少涕泪者不可必责于人，孔子吊于旧馆而出，涕亦鲜矣，若知生而不知死，勿哭可也。若亲戚朋友死，安可以不哭哉？】乃焚香再拜，跪酹茶酒，俯伏，兴，再拜，主人披髪徒跣，扱上衽自椸，左哭而出，宾东向吊，主人西向稽颡，再拜，【秦穆公吊公子重耳，重耳稽颡，不拜，以未为后，是故不成拜，今人众子皆拜，非礼也，然恐难顿改，】宾答拜，主人兴进谢曰：某罪逆深重，祸延某亲，防赐沃酹，不胜哀感，又再拜，宾答拜，宾主相向，哭尽哀，宾先止寛释，主人曰：修短有命，痛毒奈何？望抑损孝思，俯从礼制，【主人官，尊则云：伏望】揖而出，主人不送，哭而反防丧，为之送宾，若主人已成服，则自出受吊毕，若宾请入酹，则主人命炷香，斟茶酒于灵座前，家人皆哭，主人揖宾，遂导宾哭而入，宾亦哭而入，至灵座前，主人立于宾东，北向立，哭宾酹如上仪，酹毕，主人西向谢宾曰：已辱临吊，重烦沃酹，不胜哀感，稽颡再拜，宾答拜，相向哭，寛释如上仪，宾出，主人送至听事，如常仪，自有三年之丧，则不出吊人，【为其以人之亲忘己之亲故也。】期丧，十一月以后可以出吊，如有服而将往哭之，则服其服而往，【谓有服之亲，死而往哭之，非吊也，服其服，谓服新死者之服也。事见杂记，檀弓曰：有殡，闻远兄弟之丧，虽缌必往，非兄弟，虽隣不往，若执友死，虽齐衰，亦可以往哭，曾子之哭，子张是也，】凡吊及送丧葬者，必助其丧事，而勿扰也。【助谓问其所乏，分导营办，贫者为之执綍，负土之类，扰谓受其饮食，财货】。
小敛
厥明，陈小敛，衣于堂东北下，以席【，凡敛葬者，孝子爱亲之肌体，不欲使为物所毁伤，故裹之，衣衾盛于棺椁，深蔵之于地下，檀弓曰：丧三日而殡，凡附于身者，必诚必信，勿之有悔焉耳矣！三月而葬，凡附于棺者，必诚必信，勿之有悔焉耳矣！古者死之明日，小敛，又明日大敛，颠倒衣裳，使之正方，束以绞衾，韬以衾冒，皆所以保其肌体也，今世俗有袭而无大小敛，所阙多矣，然古者士袭衣三称，大夫五称，诸侯七称公九称，小敛，尊卑通用，十九称大敛，士三十称，大夫五十，称君百称，此非贫者所办也，今从简易，袭用衣一，称小大敛则据死者所有之衣及亲友，所襚之衣，随宜用之，若衣多不必尽用也。夏后氏敛用昏，商人敛用日中，周人敛用日出，今事办则敛，不拘何时，】设桌子于阼阶东，用置馔，及杯注于其上，羃之以巾【，古者小敛之奠，用牲，今人所难办，但如待宾客之食，品味稍多，于始死之奠，则可也，】设盥盆，二帨巾各二，于馔【，其东有台，祝所盥，其西无台，执事者所盥，中各有架，】 别以桌子设洁涤盆，新拭巾于其东，【所以洗盏拭盏，自此至遣奠，皆同】具括髪麻免布及髽麻【，古者，主人素冠，环绖视小敛，既而男子括髪，妇人髽，皆有首绖，绖始死，去冠二日，去笄，纚括髪男子括髪以麻妇人髽，带麻髽者，去纚为紒也，南宫縚之妻之姑之丧，夫子诲之髽榛以为笄，长尺而总八寸，丧服小记，恶笄终丧，今恐仓卒未能具冠绖，故于小敛讫，男子妇人，皆收髪为髻，先用麻绳撮髻，又以布为头，斩衰者括髪纽麻为绳，齐衰以下至同五世祖者，皆免列布，或缝绢广寸，妇人髽，亦纽麻为绳，齐衰以下，亦用布绢为免，皆如幧头之制，自项向前交于额上，郤绕髻，如着幧头也，为母虽齐衰，亦用麻，妇人恶笄，当用镪钗，或竹木骨角为簪，至于镮钏之类，用金银者，居丧尽当去之，】设小敛，牀施荐席，氊褥于西阶之西，执事者铺绞，【绞以细布，或绢为之，一幅析为三铺，横三于下，纵一于上，横者足以周身，相结纵者，上足以掩首下，足以掩足，古者折其末，使可结，然布强而阔难结，不若于两端，各缀二绢，带则急，】复衾，小敛衣于牀，或颠或倒，取方而已，【敛时平铺，其衣不复穿袖，又去枕舒绢，或叠衣借首，卷其两端，夹首两旁，以补肩上空虚之处，又卷衣以夹两胫，然后以余衣掩尸，裹之以衾，末掩其靣，葢孝子犹俟其复生，欲时见其面故也。及将大敛，则并掩首裹之，束之以绞，使其形正方，适足满棺铺时，即依此次叙，】上衣不倒，【上衣谓公服，襴衫之类，故尊之】，执事者举牀自西阶升堂，设于中间，袭状之南，【古者小敛，席于户内，设牀第于两楹之间，既敛移于堂，今堂室之制，异于古，且从简易，故小敛，亦于中间】乃迁袭奠卓子，【下阙】。
棺椁【原本全文俱阙】
大敛殡
【原本上文阙】，即又揣其空缺之处，卷衣塞之，务令充实，不可摇动，慎勿以金玉珍玩置棺中，啓盗贼心收衾，先掩足，次掩首，次掩左，次掩右，令棺中平满，主人主妇凭哭尽哀，妇人退入幕下，然后召匠加盖下，钉彻小敛，牀役者累墼涂殡讫，祝取铭旌，设跗立于宾东，【跗杠足也，其制如人衣架，】复设灵座于故处，主人以下皆复位如故，凡动尸举柩，主人以下哭擗无筭，【曲礼在床曰尸，在棺曰柩，若无防丧，则主人当辍哭，亲视殡敛，务令安固不可，但哭而已，】祝帅执事者盥手举新馔，自阼阶升，置灵座前，祝焚香洗盏，斟酒奠之，卑防再拜哭，皆如小敛，奠之仪，【士丧礼，卒涂，祝取铭置于肂，主人复位，踊，袭，注为铭，设跗树之肂东，又曰：乃奠烛，升自阼阶，祝执巾，席从设于奥，东面注，自是不复奠于尸室中，西南隅谓之奥，既夕，记燕养馈羞，汤沐之馈，如生日注，燕养所用供养也，馈朝夕食也，羞四时之珍异，孝子不忍一日，废其事亲之礼于下室，日设之如生也，又曰：朔月若荐新，则不馈于下室，注以殷奠，有黍稷也，开元礼，三品以上将奠，执巾几席者升自阼阶，入，设于室之西南隅，东面，赞者以馔升，入室西面，设于席前，六品以下设于灵座前席，殡于外者施盖讫，设大敛之，奠于殡东，既殡，设灵座于下室西间，东向，施床几案屏障，服饰以时，上膳羞及汤沐，皆如平生，下室者，谓燕寝无下室，则设灵座于殡东按，古者室中，牖在西，戸在东，故设神座于西南隅，东靣得其宜也，今士大夫家既不可殡于听事，则正室之外，别无燕寝，又朝夕之奠，何尝不用饭而更设灵座于下室西间，东向两处馈奠，甚无谓也。又灵座若在殡，而奠于殡东，亦无礼也。今但设奠于灵座前，庶从简易】，主人以下各归其次，留妇人，两人守殡，共止代哭者。
书仪卷五
<经部,礼类,杂礼书之属,书仪>
钦定四库全书
书仪卷六
宋 司马光 撰
丧仪二
闻丧 奔丧
始闻亲丧，以哭答使者尽哀，问故，又哭尽哀，【奔丧礼注，亲父母也，问故问亲丧所由也，虽非父母，闻丧而哭，其礼亦然，】裂布为四脚，白布衫，绳带麻屦，【古者未成服者，素委貎深衣，恐非本所有，且非仓猝所办，今从便】遂行，日行百里，不以夜行【奔丧，注虽有哀慼，犹辟害也，虽或有亲属皆行，不能日行百里，道中亦不可滞留也。】惟父母之丧，见星而行，见星而舎道中哀至则哭，避市邑，喧繁之处，【奔丧，曰哭避市朝，注谓惊众也，今人奔丧及从柩行者，遇城邑则哭，是有人则为之，无人则不为饰诈之道也，】望其州境，哭望其县境，哭望其城，哭望其家，哭入门，升自西阶，至殡前再拜，哭尽哀，乃就位，方去冠及上服被髪，扱衽徒跣，如始死之仪，诣殡东西，靣坐哭尽哀，【其未小敛而至者，与在家同】，乃就东方，袒括髪，又哭尽哀，大夫妇人之待之也，皆如朝夕哭位，无变也。既哭奔丧者，复着布，四脚布衫，拜诸尊长及受诸卑防拜，皆哭尽哀，明日后，日朝夕哭，犹袒括髪至家，四日乃成服而朝，哭有吊賔，至则出见之可也，若未得行，须应过三日以上者，则为位不奠，【奔丧曰：闻丧不得奔丧，乃为位，注谓以君命有事者，位有酂列之处，如其家，朝夕哭位矣，又注无君事，又无故而以已私未奔者，父母之丧，则不为位，其哭之不离，闻丧之处，齐衰以下，更为位而哭，皆可行，乃行，又曰：凡为位，不奠注，以其精神不存乎是，今仕宦他方者，始闻丧，比至治装，挈家而归，鲜有不过三日者，安得不为位而哭，既无酂列，当置倚子一枚，以代尸柩，左右前后设哭位皆如在，尸柩之旁而不设，朝夕饮食之，奠者丧侧，无子孙，则此中设朝夕奠，如在丧侧，道中亦设位，朝奠而行，既就馆，至夕设位而奠，酂子短切，】被髪扱衽徒跣，皆如始死之仪，明日斩衰者袒括髪，齐衰以下，袒免代哭，皆如小敛之仪，闻丧后，四日成服，而朝哭皆如在家之仪，道中，及至家，惟不去冠及上服被髪，扱衽徒跣，袒括髪，其余皆如未成服之，仪入门，至殡前，北靣再拜哭尽哀，拜诸尊长，又受诸卑防拜，皆哭尽哀，吊賔至，即出见之，若奔丧者不及殡，则先之墓，望墓而哭，至墓北靣，哭尽哀，再拜，在家丈夫之待之也，即位于墓左，妇人墓右，皆哭尽哀，未成服者，去布四脚及布衫，袒括髪于墓东南，即本位，又哭尽哀，复着布四脚衫，拜尊长及受卑防拜如上仪，遂归，至家入门，去布四脚，及布衫，袒括髪至灵座前，北靣哭尽哀，余如未之仪，已成服者，不袒括髪。齐衰以下，闻丧则为位而哭，【古礼，闻父母妻之党及师友知识之丧，哭皆有处，今寝庙异制，不能如古，但闻尊长之丧，则为位于正堂，卑防之丧，为位于别室而哭之，今人皆择曰举哀，凡悲哀之，至在初闻其丧，闻丧则当哭之，何暇择日？又举哀挂服，皆于僧舎葢以五服年月勅，不得于州县公，防内举哀，若不在州县公廨，何必就僧舎不于本家，葢由今人多忌讳故也，】若奔丧，则释去华盛之服装办，即行缓速，惟所欲既至，齐衰望乡而哭，大功望门而哭，小功以下至门而哭，入门，始至殡前，北向，哭尽哀，再拜，乃易所服之服即本位，又哭尽哀，乃见诸尊长及卑，防拜哭如主人仪，若不奔丧，则齐衰始闻丧三日，中朝夕为位，防哭四日之朝，成服，又为位防哭大功以下，始闻丧为位，防哭成服，又为位防哭，自是每月朔为位防哭，月数既满，次月朔为位防哭，遂除服，其闻丧至各哭，固无常准，齐衰以上，自有丧以来，亲戚未尝相见者，既除服而相见，不变服，各哭尽哀，然后叙拜。
饮食
凡初丧诸子，三日不食，期九月之丧，三不食，五月，三月之丧，再不食，或一不食，亲戚邻里，必为糜粥以饮食之，尊长勉之强之，亦可少食，足以充虗续气而已，既敛，诸子食粥，妻妾及期，九月之丧，疏食水饮，不食菜果，五月，三月之丧，既，食肉饮酒，不与人乐之，父母之丧，既虞卒哭，疏食水饮，不食菜果，小祥，食菜果大祥，食肉饮酒，期九月之丧，既，食肉饮酒，不与人乐之，若有疾，虽父母之丧，食肉饮酒，疾止复初，五十不极毁瘠，六十不毁瘠，七十唯衰麻在身，饮酒食肉处于内，【丧服传，斩衰歠粥，朝一溢米，夕一溢米，既虞疏食水饮，既练，始食菜果，饭素食注二十两曰溢，为米一升，二十四分升之一疏，犹粗也，素犹故也，谓复平生时食也，间传斩衰，三日不食，齐衰二日不食，大功三不食，小功缌麻，再不食，士与敛焉，则一不食，父母之丧既殡，食粥齐衰，疏食水饮，不食菜果，大功不食，醯酱，小功缌麻，不饮醴酒，父母之丧，既虞卒哭，疏食水饮，不食菜果，期而小祥，食菜果，又期而大祥，有醯酱，中月而禫，禫而饮醴酒，始饮酒者先饮醴酒，始食肉者先食干肉，注不忍御厚味，丧大记，祥而食肉，期之丧，三不食既，食肉饮酒，九月之丧，犹期之丧也，食肉饮酒，不与人乐之，五月，三月之丧，亦一不食，再不食可也，既，食肉饮酒，不与人乐之，叔母世，母食肉饮酒，今参取其中而用之人食饮，多少不同食粥者，取饱而已，不为限量，凡居丧虽以毁瘠为贵，然亦须量力而行之，孝经三日而食，教民无以死伤生，毁不灭性，此圣人之政也，灭性谓毁极失志，变其常性也，曲礼曰：居丧之礼，毁瘠不形，视听不衰；注，谓其废丧事，形谓骨见，又曰：有疾则饮酒食肉，疾止复初，不胜丧，乃比于不慈，不孝，五十不致毁，六十不毁，七十唯衰麻在身，饮酒食肉，处于内注，所以养衰老，人五十始衰，曽子谓子思曰：吾执亲之丧也，水浆不入口者三日，问丧曰：亲始死，水浆不入口三日，不举火，故邻里为之糜粥，以饮食之，乡里旧俗，亲邻有丧，以罂贮粥，就草土中哺之，谓之飱孝粥，此乃古礼之尚存者也，杂记曰：丧食虽恶，必充饥，饥而废事，非礼也，饱而忘哀，亦非礼也。视不明，听不聪，行不正，不知哀君子病之，故强忍致疾，亦非圣人之所许也，人或体羸，不能三日，不食者量食粥可也，粥不能饱者，既殡，食粗饭可也，疏食水饮，不能饱者，既食菜茹醯酱，可也，丧大记曰：不能食粥，羮之以菜可也，注谓性不能者，可食饭菜，羮彼应食粥也，犹可食菜羮，况既应疏食者，至于饼饵亦无伤，但勿食肉饮酒，斯可矣，古人居丧无敢公然食肉，饮酒者，汉昌邑王奔，昭帝之丧，居道上不素食，霍光数其罪而废之，晋阮籍负才放诞，居丧无礼，何曾靣质籍于文帝座曰：卿败俗之人，不可长也，因言于帝曰：公方以孝治天下，而听阮籍以重哀饮酒食肉于公座，宜摈四裔，无令污染华夏，宋庐陵王义真，居武帝忧，使左右买鱼肉，珍羞于齐，内别立厨帐，防长史刘湛入，因命臑酒炙车螯，湛正色曰：公当今不宜有此设，义真曰：旦甚寒，长史事同一家，望不为异，酒至，湛起曰：既不能以礼自处，又不能以礼处人，隋炀帝为太子，居文献皇后丧，每朝令进二溢米，而私令外取肥肉脯鲊，置竹筒中，以蜡闭口，衣襆裹而纳之，湖南楚王马希声其父武穆王之日，犹食鸡臛，其官属潘起讥之曰：昔阮籍居丧食蒸肫，何代无贤？然则五代之时，居丧食肉者，人犹以为异事，是流俗之，其来甚近也，杂记曰：有服人召之，食不往，大功以下，既适人，人食之，其党也食之，非其党弗食也，丧大记曰：大夫父之友食之，则食之矣，不避粱肉，若有酒醴，则辞，然则饮酒尤不可也。今之士大夫，居丧食肉，饮酒无异平日，又相从宴集，然无愧，人亦恬不为，礼俗之壊习以为常，悲夫！乃至鄙野之人，或初丧未敛，亲賔则赍酒馔住劳之，主人亦自备酒馔，相与饮啜，醉饱连日及亦如之，甚者初丧作乐以娱尸，及殡，则以乐导轜车，而号哭随之，亦有乘丧，即嫁娶者，噫，习俗之难变，愚夫之难晓，乃至此乎？凡居父母之丧者，大祥之前，皆未可食肉饮酒，若有疾，暂须食饮，疾止，亦当复初，必若素食，不能下咽，久而羸，恐成疾者，可以肉汁，及脯醢，或肉少许，助其滋味，不可恣食，珍羞盛馔，及与人宴乐，是则虽被衰麻，其实不行丧也，唯五十以上，气血既衰，必资酒肉，扶养者，则不必然耳，其居丧听乐，及嫁娶者，国有正法，此不复论】。
丧次
中门之外，择朴陋之室，以为丈夫丧，次斩衰，寝苫枕块，【苫谓藁荐块，谓墼】不脱绖带，不与人坐焉，非时见乎母也，不入中门，既虞寝，有席枕木，二十七月，除服而复寝，齐衰寝有席，大功以下异，居者既殡，可以归其家，犹居宿于外，三月而后复寝，妇人次于中门之内别室，或居殡侧，虽斩衰不寝苫，但彻去帷帐，衾褥之类，华丽者可也。男子无故不入中门，妇人不得辄至男子丧次，【丧服传斩衰，居倚庐，寝苫枕块，寝不脱绖带，既虞翦屏，柱楣，寝有席，既练舎外寝注楣，谓之梁柱楣，所谓梁闇也舎外寝于中门之外，垒墼为之，不涂塈，所谓垩室也，丧大记曰：父母之丧，居倚庐不涂，寝苫枕块，非丧事不言，君为庐宫之大夫士防之，注宫谓围障之也，防谓不障，既柱楣涂，庐不于显者，君大夫士皆宫之注不于显者不涂，见面既练，居垩室，不与人居，既祥，黝垩，吉祭而复寝，齐衰期大功九月者，皆三月不入寝，妇人不居庐，不寝苫丧父母，既父不次于子，兄不次于弟，注谓不就，其殡宫为次，而居杂记曰：庐垩室之中，不与人坐焉，非时见乎母也，不入门，又曰：童子不庐，问丧曰：成圹而归，不敢入处室，哀亲之在外也。寝苫枕块，哀亲之在土也；闲，传曰：父母之丧，居倚庐，寝苫枕块，不脱绖带，齐衰之丧，居垩室，苄翦不纳，大功之丧，寝有席，小功缌麻，牀可也，父母之丧，既虞卒哭，柱楣翦屏，苄翦不纳，期而小祥，居垩室，寝有席，又期而大祥，居复寝，中月而禫，禫而牀注，苄今之蒲，苹也，开元礼五品以上丧，为庐于殡堂东廊下，诸子各一，庐齐衰于庐，南为垩室，俱北戸大功于垩室之南，张帷，小功缌麻，于大功之南，设床妇人，次于西房，若殡后施床，殡堂无房者，于别室杨垂丧服图，设倚庐于东廊下无廊于墙下，先以一木横于墙下，去墙五尺，卧于地为楣，即立五椽于上，斜倚东墉，以草苫葢之，其南北靣亦以草屏之，向北开门，一孝一庐，门廉以缞布，庐南为垩室，以墼垒三靣，上至屋，如于墙下，则亦如偏屋以瓦覆之，西向开门，其垩室及大功以下幕次，不必每人为之，共处可也，如此，则非富家大第，不能备此礼，故但择朴陋之室，不丹艧黝垩者居之，斩衰，居一室齐衰，居一室可也，若大寒，大暑雨湿蚊蚋，其羸疾之人，有不能堪者，听施簟席，白氊布褥，白帱帐可也，晋陈夀遭父丧有疾，使婢丸药，客往见之，乡党以为贬议，坐是沈滞，坎轲终身嫌疑之际，不可不慎，故男子无事，不入中门，妇人不得辄至男子丧次也，芐户嫁反】。
五服制度
斩衰用极，麄生布为之，不缉衣缝向外，裳缝向内，裳前三幅，后四幅，每幅作□，【音辄】，皆屈两边相着空，其中负版，方一尺八寸，【此尺寸皆用周尺，】在背上缀于领，下垂放之，辟领方四寸，置于负版，两旁各搀负版一寸，亦缀于领下衰，长六寸，广四寸，缀于前衿，当心衣长过，足以掩裳上际，衽用布三尺五寸，留上一尺，正方不破，旁入六寸，乃向下邪？裁之一尺五寸，去下畔亦六寸，横断之，留下一尺，正方以两正方，左右相沓，缀于衣两旁，垂之向下，状如燕尾，掩裳旁际，冠比衰布，稍细广三寸，跨顶前后，以纸糊为材，上裹以布为三□，皆向右纵缝之，两头皆在，武下向外反，屈之缝于武用，麻绳一条，从额上约之，至顶后，交过前各至耳，于武上缀之，各垂于頥下结之，有子麻纽为首绖，其大一扼，左本在下五分，去一以为绖，两股相交，两头结之，各存麻本，散垂三尺，其交结处两旁各缀细，白绢带系之，使不脱，又以细绳带系于其上，为父截竹为杖，高齐其心，本在下着，麄麻屦，妇人亦用极麄，生布为大袖，及长裙布头，恶竹髪布葢头麄麻屦，众妾以背子代大袖，子为母杖，上圆下方，亦本在下，布带，妇为姑，亦缉其衣裳，无子，麻为绖，余皆如父，与舅余亲，齐衰以布，稍麄者为寛袖襴衫，稍细者为布，四脚，其制如幅巾，前缀二大脚，后缀二小脚以覆髻，自额前向顶，后以大脚系之，大暑则屈，后小脚于髻前系之，谓之幞头，布带麻屦，妇人以布，稍细者为背子，及裙露髻，生白绢为头，葢头着白屦，大功，小功缌麻，皆用生白绢为襴，衫系黒鞓角带大功，以生白绢为四脚，妇人以生白绢为背子，及裙，大功露髻，以生白绢为头，葢头小功，缌麻勿着，华采之服而已，凡缉者皆向外撚之，凡齐衰以下，皆当自制，其服而往，防丧，今人多忌讳，皆仰丧家为之，丧家若贫，亲戚异居者自制而服之，礼也。三年之丧，既家居，非馈祭及见賔客，服白布襴衫，白布四脚，白布带，麻屦亦可也，小祥则除首绖，负版及衰大祥，后服皂布衫垂脚，黪纱幞头，脂皮爁铁，或白布裹，角带，若重丧未满而遭轻丧，则制轻丧之服而哭之，月朔，辄为位服而哭之，既毕，返重服，其除之也，亦服轻服，若除重丧而轻未除，则服轻服以终其余日，【檀弓曰：与其不当物也，寜无衰，注不当物谓精，麄广狭不应法制，古者五服皆用布，以升数为别，每幅二尺二寸，其经以八十缕为一升，同服之中，升数，又有异者焉，故间传曰斩衰三升，齐衰四升，五升，六升，大功七升，八升，九升，小功十升，十一升，十二升，缌麻十五升去其半，有事其缕，无事其布，曰缌，葢当时有织，此布以供丧用者，布之不论，升数久矣，裴莒，刘岳书仪，五服皆用布衣裳，上下异制度畧相同，但以精粗及无负版，衰为异耳。然则唐五代之际，士大夫家丧服，犹如古礼也。近世俗多忌讳，自非子为父母，妇为舅姑，妻为夫，妾为君之外，莫肯服布，有服之者，必为尊长所不容，众人所讥诮，此必不可强，此无如之何者也？今且于父母舅姑，夫君之服，粗存古制度，庶几有好礼者，犹能行之，丧服传曰：斩衰裳，苴绖杖，绞带冠绳缨，菅屦，注麻在首，在皆曰：绖，首绖象，缁布冠之阙项，绖象大带，又有绞带象，革带，齐衰以下用布，传曰：斩者何？不缉也？苴绖者，麻之有蕡者也，苴绖，大搹左本在下，去五分，一以为带，齐衰之绖，斩衰之带也。去五分，一以为带，大功以下，皆以是为差，苴竹也，削桐也，杖各齐其心，皆下本杖者何？爵也？无爵而杖者何？担主也？非主而杖者，何辅病也？童子何以不杖？不能病也。妇人何以不杖？亦不能病也。绞带者绳带也，冠绳缨，条属右缝，冠六升，外毕，锻而勿灰，衰三升，菅屦者，菅菲也，外纳注中人之枙，围九寸，担犹假也，无爵者假之以杖，尊其为主也，属犹着也，通屈一条，绳为武垂下为缨，着之冠也，小功以下，左缝外毕者，冠前后屈而出缝于武也，又曰：妻为夫，妾为君，女子子在室为父，布总箭笄，髽，衰三年，注此丧服之异于男子者，总束发谓之总者，既束其本，又束其末，箭笄，篠竹也，髽露紒也，但言衰不言裳，妇人不殊，裳衰如男子衰下，如深衣衰无带下，又无衽，又曰：凡衰，外削幅裳，内削幅幅，三袧注，削犹杀也，太古冠布衣布先知为上，外杀其幅，以便体也，后知为下，内杀其幅，稍有饰，后世圣人易之，以此为丧服，袧者谓辟两侧，空中央也，凡裳前三幅，又曰：若齐裳内衰外注，齐缉也，凡五服之衰，一斩四缉缉裳者，内展之缉衰者，外展之，又曰：负广出于适寸，注负在背上者也，适辟领也，负出于辟领也，负出于辟领，外旁一寸，又曰：适博四寸，出于衰注，辟领广四寸，则与阔中八寸也，两之为尺六寸也，出于衰者，旁出衰外，又曰：衰长六寸，博四寸，注广袤当心也，前有衰，后有负版，左右有辟，领孝子，哀戚无所不在，又曰，衣带下尺，注要也。广尺足以掩裳，上际也，又曰：衽二尺有五寸，注衽所以掩裳际也，上正一尺，燕尾二尺五寸，凡用布三尺五寸，世俗五服皆不缉，非也，礼惟斩衰，不缉余衰，皆缉必外向，所以别其吉服也，下俚之家，或不能备此，衰裳之制，亦可随俗，且作粗布，寛袖襴衫，然冠绖带，不可阙也。古者妇人衣服相连，今不相连，故但随俗作布，大袖及裙而已，齐衰之服，其尊则高祖，曾祖父母，伯叔父母，亲则众子兄弟，兄弟之子，而世俗皆服绢，是与缌麻无以异也。宋次道，今之练习礼俗者也，余尝问以齐衰，所宜服次道曰：当服布幞头，布襴衫布带，今从之，大功以下随俗，且用绢为之，但以四脚包头帕额，别其轻重而已，此子思所谓有其礼有其财，无其时，君子弗行者也，以俟后贤，庶谓厘正之耳，古者既练祥禫，皆有受服，变而从轻，今世俗无受服，自成服至大祥，其衰无变，故于既别为家居之服，是亦受服之意也。】父母之丧不当出，若为丧事，及有故不得已而出则乗朴马布裹鞍辔，【以代古恶车，妇人以布幕车檐】。
五服年月略【其详见五服年月次】
斩衰三年
子为父【，女在室同，】嫡孙为祖承重，【谓当为祖后者，】父为嫡长子【，亦谓当为后者，】妇为舅【，其夫为祖后者，妻亦从服，凡妇服，夫党当丧而出，则除之，】为人后者为所后父【为父所后，袓承重者，亦如之，】妻为夫，妾为君。
齐衰三年
子为母 嫡孙承重祖卒为祖母 母为嫡长子 妇为姑【其夫为祖后者妻亦从服祖姑】
齐衰杖期
子为嫁母，出母报，【报为母服，其子亦同，若为父后则无服，】夫为妻。
齐衰不杖期
为祖父母【女出嫁者亦同】为伯叔父母 为兄弟 为众子为兄弟之子 为嫡孙【亦谓当为后者】 为姑姊妹女在室【虽适人无夫与子者亦同】为人后者为其父母报 女适人者为父母【丧服小记未练而出则三年未练而反则期既练而反则遂之】妾为嫡妻 为夫兄弟之子 舅姑为嫡妇
齐衰五月
为曾祖父母【女出嫁者亦同】
齐衰三月
为高祖父母【女出嫁者亦同】
大功九月
【此谓成人者也，凡子年十九，至十六为长殇，十五至十二为中殇，十一至八嵗为下殇应服期者，长殇服大功九月，中殇服，七月，下殇服小功五月，应服大功以下，各以次降等，不满八嵗为无服之殇，哭之易，月生未三月，则不哭也，男子已娶女子许嫁，皆不为殇】。
为从兄弟 为庶孙 为女姑姊妹兄弟之女适人者女适人者 为伯叔父母兄弟妷 为人后者为其
兄弟姑姊妹【凡男为人后女适人者为其私亲大功以下各降一等准此】 为众子妇 为兄弟子之妇 为夫之祖父母伯叔父母兄弟子之妇
小功五月
为从祖祖父母【祖之兄弟及妻】为兄弟之孙 为从祖父母【父之从父兄弟及妻】为从兄弟之子 为从父兄弟之子 为从祖兄弟姑姊妹 为从祖祖姑【祖之姊妹】为外祖父母【服问曰母出则为继母之党服不为其母之党服母死则为其母之党服不为继母之党服】为舅 为从母【母之姊妹】为甥 为夫兄弟之孙 为夫从父兄弟之子为夫之姑姊妹【在室适人等】女为兄弟妷之妻 为娣姒归报 为同异父兄弟姊妹 为兄弟妻 为夫之兄弟
缌麻三月
为三从兄弟 为曾祖之兄弟姊妹服 为祖之从父兄弟姊妹服 为父之再从兄弟姊妹服 为外孙为曾孙元孙 为从母之子 为姑之子 为舅之子为曾祖兄弟之妻服 为祖从父兄弟之妻服 为
父再从兄弟之妻服 为庶孙之妇 为庶母【父之妾有子者】为乳母 为壻 为妻之父母 为夫之曾祖 高祖父母 为夫之从祖祖兄弟及妻服 为夫之从兄弟之妻 为从父兄弟子之妇 为夫之外祖父母服为夫之从父兄弟子之妇 为父之从父姊【在室适人等】为夫之舅及从母 为姊妹子之妇 为甥之妇
成服
大敛之明日，【曲礼曰：生与来日死，与往日郑曰：与数也。生数来，日谓成服杖以死，来日数也。死数往日，谓殡敛以死日数也。今人大敛，即成服，是无括发也，】五服之人，各服其服，入就位，然后朝夕奠。
夕奠
自成服之后，朝夕设奠，朝奠日出夕，奠逮日【，阴阳交接，庶几通之，】如平日，朝餔之食，加酒果，【事死如事生，】月朔则设馔，【古谓之殷奠，然亦不可盛，于时祭之馈，遇麦禾黍稻熟荐新，亦如朔奠，】皆褰帷幔，【杂记曰：朝夕哭，不帷注縁孝子心欲见殡，肂也，既出，则施其防；鬼神尚幽闇也，肂以二切防克，盍切】用素器，【以主人有哀素之心也，】执事者具新馔于阼阶东，【无阼阶，则但在灵座东南可也。】主人以下各服其服，入就位，尊长坐哭，卑幼立哭，祝帅执事者盥手彻旧馔，置座西南，乃设新馔于灵座前，止哭，祝洗盏，斟酒奠之，复位卑幼，皆再拜，哭尽哀归，次夕奠将至，然后彻朝奠，朝奠之将至，然后彻夕奠，各用罩子，【若天暑，恐臭败，则设馔如食顷，去之，止留茶酒果，仍罩之】。
书仪卷六
钦定四库全书
书仪卷七
宋 司马光 撰
丧仪三
卜宅兆葬日
【开元礼五品以上卜，六品以下筮，今若不晓卜筮，止用抔珓可也，若葬于祖茔，则更不卜筮】。
既殡，以谋葬事，【檀弓曰：既殡旬而布，材与明器，今但殡毕则可以谋葬事，】既择地，得数处【，孝经曰：卜其宅兆而安厝之，谓卜地决其吉，防尔，非若今阴阳家相，其山岗风水也，国子高曰：葬者蔵也，又曰：死则择不食之地，而葬我焉，明无地，不可葬也，古者天子七月，诸侯五月，大夫三月，士逾月而葬，葢以防葬者逺近有差不得不然也，然礼文多云，三月而葬，葢举其中制而言之，今五服年月敕，王公已下，皆三月而葬，按春秋，己丑，葬敬嬴。雨，不克葬，庚寅，日中而克葬，丁巳，葬定公，雨，不克葬，壬午，日下呉乃葬，何尝择年月日时也，葬于北方，北首，何尝择地也，为其祸福，与今不殊，世俗信葬，师之説既择年月日时，又择山水形势，以为子孙贫富贵贱，贤愚夭夀尽系于此，又师所有之书，人人异同，此以为吉，彼以为防，争论纷纭，无时可决其尸柩，或寄僧寺，或委逺方至有终身不，或累世不，或子孙衰替，忘失处所，遂弃捐不者，凡人所贵，身后有子孙者，正为收蔵形骸耳，其子孙所为乃如此，曷若初无子孙，死于道路，犹有仁者见而殣之邪耳，彼阴阳家谓人所生年月日时，足以定终身禄命，信如此所言，则人之禄命，固已定于初生矣，岂因殡葬，而可改耶？是二説者自相矛盾，而世俗两信之，其愚惑，可谓甚矣！使殡实，能致人祸福，为人子者，岂忍使其亲臭腐，暴露不殡，而自求其利耶？悖礼伤义，无过于此，然孝子之心，虑患深逺恐浅则为人所汩，深则湿润速朽，故必择土厚水深之地而葬之所择，必数处者，以备卜之，不吉故也。或曰：世人久未者，非尽以阴阳拘忌之，故亦以家贫未能归故也。予应之曰：子路曰：伤哉贫也，生无以为养，死无以为礼也，孔子曰：啜菽饮水，尽其欢，斯之谓孝，敛手足形，还葬而无椁，称其财，斯之谓礼注，还犹疾也，谓不及其日月，又子游问丧具，夫子曰：称家之有亡，子游曰：有亡，恶乎齐？夫子曰：有亡过礼，苟亡矣，敛手足形，还葬，悬棺而窆，人岂有非之者哉？昔亷范千里负丧郭原平自卖营墓，岂待丰富，然后葬其亲哉！近世河中进士周孟家贫，改其亲，骑驴出城一仆，荷挿随之，取其亲之骨，掘深坎埋之而归，此虽不及于礼，比于不能者，犹贤矣，在礼未，不变服食粥，居倚庐，寝苫枕块，葢闵亲之未有所归，故寝食不安，奈何舍之出游，食稻衣锦，不知其何以为心哉？世人又有游宦没于逺方子孙火焚其柩，收烬归者，夫孝子爱亲之肌体，故敛而之残毁，他人之尸，在律犹严，况子孙乃悖谬如此，其始葢出于羌裔之俗浸染，世人行之既久，习以为常，见者恬然，曾莫之恠，岂不哀哉！延陵季子适齐，其子死，于嬴博之间，曰：骨肉归于土，命也，魂气则无不之也，孔子以为合礼，必也不能归，于所在，可也，不犹愈于焚之哉？汩音骨，恶音乌，齐子细切窆，彼敛切】，执事者掘兆四隅，外其壤，【兆茔域也，】掘中南，其壤【为葬，将北首故也。】莅卜，或命筮者，【择逺亲或賔客为之】，及祝，执事者皆吉，冠素服，【杂记，大夫卜宅与葬日，有司麻衣，布衰布带，因丧屦，缁布冠不蕤，占者皮弁，如筮，则史练冠长衣以筮，占者朝服，注曰：麻衣，至缁布冠非纯凶也，皮弁，则纯吉之尤者也，长衣练冠，纯凶服也，朝服纯吉服也，今从简易，依开元礼，皆非纯吉，亦非纯防素服者，但彻去华采珠玉之饰而已，】执事者布卜筮，席于兆南，北向，主人既朝哭，适兆所立于席南，当中壤，北向，免首绖，左拥之，莅卜筮者立于主人之右，北向卜筮者，东向，执防进南靣受命于主人，莅卜者从旁命之曰：孤子姓名为父，某官【为母，则称哀子为母，某封】，度兹幽宅，无有后艰，【度谋也，宅居也，言谋此以为幽防之居，得无将有艰难，谓有非常，若崩坏也，】卜筮者许诺，右旋就席，北靣坐述命【士丧礼，不述命，既受命而申言之，曰：述不述者，士礼畧今从开元礼】指中，封而卜筮，【中封，中央壤也，】占既得吉，则执防东向，进告于莅卜筮者，及主人曰：从主人绖哭，若不从，更卜筮他所，如初仪，兆既得吉，执事者于其中壤及四隅各立一标，当南门立两标，祝帅执事者，入设后土氏神位于中壤之左，南向，【古无此，开元礼有之，】置倚卓盥盆，帨架盏注，脯醢，【既不能如此，只常食两三味，】皆如常日，祭神之仪，【但不用纸钱，】告者与执事者皆入【，卜者不入，】序立于神位东南，重行，西向北上，立定俱再拜，告者盥手洗盏，斟酒进跪，酹于神座前，俯伏，兴，少退，北向立，搢笏，执词进于神座之右，东靣跪念之曰：维年月朔日子某官姓名，敢昭告于后土氏之神，今为某官姓名，【主人也，】营建宅兆，神其保佑，俾无后艰，谨以清酌酺醢，只荐于神，尚飨！讫，兴，复位，告者再拜，出，祝及执事者，皆西向再拜，彻馔出，主人归，殡前北靣哭卜筮，日于三月之初，【若墓逺则卜筮于未三月之前，命曰某月日，】主人先与賔议定可，日三日，【谓可以办具，及于事便者，必用三日，备不吉也。】执事者布卜筮席于殡门外，闑西北向，主人既朝哭，与众主人【谓亡者，诸子】出，立于殡门外之东壁下，西向，南上阖东扉，主妇立于其内，主人进，立于门南，乃北向免，首绖，左拥之，莅卜筮者立，主人东北，乃西向卜筮者，执防东向进受命，于莅卜筮者，命之曰：孤子某，将以今月某日【先卜逺日不吉再卜，近日】卜，其父某官考降，无有近悔，【考上也；降，下也，言卜此日魂神，上下无得近于咎悔者乎！】卜筮者许诺，右旋就席，西向坐，述卜筮不吉，则又兴受命，述命再卜占既得吉，兴告于莅卜者，及主人曰：某日从，主人绖，与众主人皆哭，又使人告于主妇，主妇亦哭，主人与众，主人入，至殡前，北向哭，遂使人告于亲戚，僚友应防者，【若孙为祖后，则莅卜筮者，命之曰孤孙某卜，某祖某官，夫曰：乃夫某卜，其妻某氏兄弟及他亲为丧主者，各随其所称曰某，亲某卜，某某亲某官】。
穿圹【为窆具谓下棺】
有二法，有穿地直下，为圹置柩，以土实之者，有先凿埏道旁穿土室，撺柩于其中者，临时从宜，凡穿地宜狭，而深圹中，宜穿【，古之葬者，有折有抗木，有抗席，折由屐也，方凿连木为之，如床而缩者三，横者五，无箦窆，事毕，加之圹，上以承抗席抗木，横三缩二抗御也，所以御止土者，其横与缩各足横掩席，抗所以御尘，然则古者皆直下为圹而上，实以土也，今疏土之乡，亦直下为圹，或以石，或以塼为蔵仅令容柩，以石葢之，每布土盈尺，实蹑之，稍増至五尺以上，然后用杵筑之，恐土浅震动，石蔵故也。自是布土，每尺筑之，至于地平，乃筑坟于其上，丧葬令葬，不得以石为棺椁及石室，谓其侈靡，如桓司马者，此但以石御土耳，非违令也，其坚土之乡，先凿埏道，深若干尺，然后旁穿窟室，以为圹，或以塼范之，或但为土室，以塼数重，塞其门，然后筑土实其埏道，然恐嵗久终不免崩坏，不若直下，穿圹之为牢实也，凡旁穿之圹，不宜寛大寛，大则崩破尤速，当仅令容柩葬时，先以竹竿布地，稍在圹中，置柩于其上而撺之，既而抽去其竹，其明器，下帐五谷，牲酒等物，皆于埏道旁别，穿窟室为便，房以贮之，其直下穿圹者，既实土将半，乃于其旁穿便房以贮之，穿地狭则役者易上下，但且容下柩，则可矣，深则盗难近，乡里土厚水深，太尉尝有遗命，令深葬，自是尝以三丈三尺为准，昔晋文公有大功于周，襄请隧而王弗许，曰：王章也，然则古者乃天子得为隧道，自余皆悬棺而窆，今民间往往为隧道，非礼也，宜悬棺以窆，屐举绮切，閤藏食物之名，】挽土宜用两辘轳，重物上下，宜用革车【，其制用大木，四根交股，缚而埋之，谓之夜叉，木架大木于其上为梁，梁须圆直之木，夜叉木为月口，梁之加于月口者，围径须同一麄一细，则诸絙之转，或长或短而偏矣，于梁两端，各设十二辐，搭絙于梁，一边，其垂絙之地，当中央下，则使两人按辐，一一纵之上，则两人攀辐而挽之，匀而无失，胜于鹰架木引索，有急缓欹侧之患，】或用鹰架木【，亦用夜叉木及大木坚，而圆滑者为梁，然一定无转，以巨絙系重物，绕梁一匝，遣数人执其末上则挽下则纵之物尤重，则以两絙交于梁上，各遣数人执其末，立于埏之两旁，或挽或纵之，】人上下，宜用秋千板，【如常日，秋千板絙过人头，则合为一，以革车，或鹰架木挽之，纵之而已，】或用兀子【以二絙，樻之高于人头，系其两端，于兀子四脚，合两端于兀子四脚，合两系二巨絙于其上，先以三厚板横于埏口，置兀子于其上交二絙于梁上，每絙各使数人执其末，立于埏之东西，微引兀子令去，板旁彻板，乃缓缓纵之令下，若出，则引之令下，上复以板承之，区贵切，】下板，宜用四绋，【绋大索也，以新麻为之，粗如秋千，索其长比兀子，深加倍之，每尺以墨画之，及窆，以二綍系柩，左镮楼底，结于右镮，二綍系右镮，亦如之，】及窆，牀【以大木为之，其制如人家绣牀而仰之，广长出桄于埏口，两旁之桄，皆用坚而圆滑之木，置窆，牀于埏口，横施三板，置柩其上，左右各三綍，绕桄一匝，每绋数人执之，如下兀子之法，击鼓为节，鼔一声执绋者左右手，互纵一尺，至底解去，綍桄音光】，或用鹰架木，下之亦可也。
碑志
志石刻文云某官姓名，【妇人云：某姓名，妻某封某氏】某州，某县人考讳某，某官某氏，某封【无官封者，但云姓名，或某氏】，某年月日生叙，歴官迁防【妇人云：年若干适某氏，叙因夫子致封邑无官封者，皆不叙】，某年月日，终某年月日，【丈夫云：娶某氏，某人之女，封某邑】，子男某，某官女适某官某人，若直下穿圹，则寘之便房，若旁穿为圹，则寘之圹门墓前，更立小碑，可高二三尺许，大书曰某姓名某，更不书官，【古人有大勲德，勒铭钟鼎，蔵之宗庙其，则有丰碑，以下棺耳。秦，汉以来，始命文士褒赞功德，刻之于石，亦谓之碑，降自南朝，复有铭志，埋之墓中，使其人果大贤耶？则名闻光昭，众所称颂，乃流今古，不可掩蔽，岂待碑志，始为人知，若其不贤也？乃以巧言丽辞，强加采饰，功侔吕望，德比仲尼，徒取讥笑，其谁肯信？碑犹立于墓，道人得见之志，乃蔵于圹中，自非开莫之睹也。隋文帝子秦王俊薨，府僚请立碑，帝曰：欲名一卷，史书足矣，何用碑为徒，与人作镇石耳，此实语也，今既不能免俗，其志文，但可直叙乡里，世家官簿，始终而已，季札墓前，有后世称孔子所篆云，呜呼！有吴延陵季子之墓，岂在多言！然后人知其贤耶？今但刻姓名于墓前，他日人自知其贤愚耳丧，令一品坟高一丈八尺，每品减二尺，六品以下不得过八尺，又五品以上立碑，螭首趺，趺上高不得过九尺，七品以上立碣，圭首方趺，趺上高四尺，其石兽三品以上六，五品以上四，又曰：诸丧不能备礼者贵，得同贱贱虽富，不得同贵，世人好为高墓，大碑前列石羊，石虎自夸崇贵，殊不知者当为无穷之规，后世见此等物，安知其中不多，蔵金玉耶？是皆无益于亡者，若能俱不用，尤善也，汉光武作夀陵裁令陂池，流水而已，南唐司徒李建勲且死，戒家人勿封土立碑，听人耕种，其上曰：他日免为开之标，及金陵破王公贵人之家，无不被者，惟建勲冢，莫知其处，此皆明哲能深思逺虑者也】。
明器 下帐 苞筲 祠版
明器，刻木为车马，仆从侍女，各执奉养之物，象平生而小多少之数，依官品【，既夕，礼有明器，用器，燕器孔子曰：之死而致死之，不仁而不可为也，之死而致生之，不智而不可为也，注之往也，死之生之谓无知，与有知也，又曰：是故竹不成用，瓦不成沫，木不成斵，注成善也，沫靧也，又曰：其曰明器，神明之也，又曰：涂车刍灵，自古有之，丧令，五品，六品，明器许用三十事，非升朝官者，许用十五事，并用器椀，楪瓶盂之类，通数之沫，音末，靧音悔，】下帐【，为床帐茵席，倚卓之类，皆象平生所用而小也，】苞【既夕，礼苞二注，所以裹奠，羊豕之肉，檀弓曰：国君七个，遣车七乗杂记曰遣车视牢具，或问：曾子曰：君子既食，则裹其余乎？曾子曰：大享既飨，卷三牲之爼归于賔馆，父母而賔客之所以为哀也，晋贺循用腐一箧，以代所苞牲体，今遣奠，既无牲体，人生肉，经宿则臭败，不若用循礼，得事之宜，然遣奠之时，亦当设脯，既奠，苞以蒲箧，或箱，或竹掩耳，或席簟之类，包之皆可也。】筲【既夕，礼筲三黍，稷；麦，今但以竹器或小甖贮五谷各五升可也，】醯醢，甖【既夕，礼瓮三醯醢，屑注姜桂之屑也，今但以小甖二贮醯醢，】以桑木为祠版【，郑康成以为卿，大夫；士无神主，大夫束帛依神，士结茅为藂，徐邈以为公羊，大夫闻君之丧，摄主而往，重主道也，埋重而立，主大夫士有重亦宜有主，蔡谟以为今世有祠版，乃礼之庙主也，主亦有题，今版书名号，亦是题主之意，安昌公荀氏祠制神版皆正，长尺一寸，博四寸五分，厚五寸八分，大书某祖考，某封之神座，夫人某氏之神座，书讫，蜡油炙令入理，刮拭之，今士大夫家亦有用祠版者，而长及博厚不能尽，如荀氏之制，题云：某官府君之神座，某封邑夫人，郡县君某氏之神座，续加封赠，则先告贴，以黄罗而改题，无官则题处士府君之神座，版下有趺，韬之以囊，籍之以褥，府君夫人，只为一匣，今从之礼，虞主用桑，练主用栗，祠版主道也，故于虞亦用桑，将小祥，则更以栗木为之】。
啓殡
啓殡之日，【墓，近则于前一日，啓殡墓逺则于引前一日，啓殡】夙兴，执事者纵置席于影堂前阶上，及听事中央，仍帷其听事，【席所以借柩也，帷之为有妇人在焉，既夕，礼迁于祖，用轴注葢象平生将出，必辞尊者，檀弓曰：丧之朝也，顺死者之孝心也，其哀，离其室也，故至于祖考之庙而后行，殷朝而殡于祖，周朝而遂开元礼，无朝庙礼，今从周制，又周礼既载而朝于庭，今人既载遂行，无祖于庭，难施哭位，故但祖于听事，丧事有进而无退，无听事者但向外之屋，可置柩者皆可也。】备功布长三尺，【以新布稍细者为之，祝御柩，执此以指麾役者也，】五服之亲皆来防，各服其服，入就位哭，【丧服小记男子冠而妇人笄，男子免而妇人髽，又曰：缌小功，虞，卒哭，则免注棺柩，已蔵嫌恩轻可以不免也，言则免者则既殡，先啓之间，虽有事不免，又曰：既葬而不报，虞则虽主人皆冠，及虞则皆免，注有故不得疾，虞虽主人皆冠，不可久无饰也，皆免，自主人至缌麻，开元礼，主人及诸子皆去冠绖，以邪巾帕头，按自啓殡，至于卒哭，日数甚多，今已成服，若使五服之亲，皆不冠而免，恐其惊俗，故但各服其服而已，】执事者迁灵座及椸于旁侧，【为将啓殡，】祝凶服，【无服者，则去华盛之服，】执功布，止哭者，北向立于柩前，抗声三告曰：谨以吉辰，啓殡既告，内外皆哭，尽哀止，【既夕礼，丧祝免，执功布入，升自西堦，尽阶，不升堂，声三啓，三命哭泣，功布灰治之，布也，执之以执神，为有拂防也，声三三有声，存神也，啓三三言，啓以告神也，旧説以为声。噫！兴也，开元礼祝三声，噫嘻，今恐惊俗，但用其辞，拂芳味切防芳丈切】，妇人退避于他所，【为役者，将入】主人，及众主人辑杖，立视啓殡，【丧大记，大夫士哭殡则杖，哭柩则辑杖，注哭殡，谓既涂也，哭柩谓啓殡后也，辑敛也谓举之不以柱地也，天子诸侯之子，杖不入公门，】祝取铭旌，置灵座之侧，役者入彻殡，涂及墼扫地洁之祝，以功布拂去棺上尘，覆以裌衾，【既夕礼，祝取铭置于重，今以魂帛代重，故置于灵座侧，】役者出，妇人出就位立，哭执事者复设椸及灵座于故处，乃彻宿奠，置新奠【，既夕，礼迁于祖，正柩于两楹间，席升设于柩西，奠设如初，注奠设如初，东靣也，不统于柩，神不西靣也，不设柩东，东非神位也，开元礼不朝，祖彻殡，设席于柩东，奠之，谓之啓奠，】如常日，朝夕奠之仪。
朝祖
役者，入妇人退避，主人立视如啓殡，役者举柩，诣影堂前祝以箱，奉魂帛在前，执事者奉奠及倚卓防之，铭旌次之，柩次之，【未明，则柩前后皆用二烛照之，】主人以下皆从哭，男子由右，妇人由左，重服在前，轻服在后，各以昭，穆长防为叙侍者在末，无服之亲，男居男之右，女居女之左，不与主人，主妇并行，妇人皆葢头【为有役者，在前故也。役者出，则出葢头，】至影堂前置柩于席北首，役者出，祝帅执事者设灵座及奠于柩西，东向，【若影堂前迫隘，则置灵座及奠于旁近从地之宜，】主人以下就位，【位在柩之，左右前后，如在殡宫，】立哭尽哀，止役者入，妇人退避，祝奉魂帛，导柩右旋，主人以下哭从如前诣，听事置席上，南首设灵座，及奠于柩前，南向，余如朝祖，主人以下就位，坐于柩侧，借以荐席，如在殡宫乃代哭，如未殡之前。
亲賔奠【世俗谓之祭】赙赠
賔客欲致奠于其家者，以饭牀设茶果，酒馔于其庭，暑则覆之，以幄将命者入白主人，主人绖杖，降自西阶，待于阼阶下，西向，賔入家人皆哭，賔叙立于馔南，北向，东上，置卓子于賔北，炷香浇茶，实酒于注洗盏，斟酒于其上，上賔进烧香，退复位，与众賔皆再拜，上賔进跪，酹茶酒，俯伏，兴，賔祝执祝辞，出于上賔之右，西向读之曰：维年月日，某官某谨，以清酌庶羞，致祭于某官之灵【，中间辞临时请文士为之】，尚飨！祝兴【，凡吉祭祝出于左，东向，凶祭出于右，西向，】賔再拜，【应哭者哭，】进诣主人前，东向北上，上賔止，主人哭，主人稽颡，再拜，賔答拜，主人哭而入，防丧延，賔坐于他所，茶汤送出如常仪，祝纳酒馔，及祝辞于丧家，若奠于轝，所经过者，设酒馔于道，左右或有幄，或无幄，【附令勅，诸丧之家，只许祭于茔所，不得于街衢致祭，然亲賔祭于丧家大门之内，及郭门之外，亦非街衢也，】望柩将至，賔烧香，酹茶酒祝，拜哭柩至少驻，主人诣奠所，拜賔哭，从柩而行，余如上仪，奠于墓所，皆如在其家之仪，【既夕礼，傧者出请，若奠入告，出以賔入，将命如初，士受羊如受马，然则古者但致奠具而已，汉氏以来，必设酒食，沃酹徐穉，每为诸公所辟，虽不就，有死丧，负笈赴吊，常于家豫炙鸡一只，以一両绵絮渍酒中暴干，以裹鸡，径到所赴冢隧，外以水渍絮，使有酒气，汁米饭，白茅为籍，以鸡置前，醊酒毕，留谒则去，不见丧主，然则奠贵，哀诚酒食，不必丰腆也，自唐室中叶，藩镇强盛，不遵法度，竞其侈靡，始缚祭幄，至高数丈，广数十步，作鸟兽花木，舆马仆从，侍女衣以缯绮，轜车，过则尽焚之，祭食至百余品，染以红緑，实不可食，流及民间递相夸尚，有费钱数百，緍者，曷若留以遗丧家，为赙赠哉？】其亲賔赙赠，皆如始死之仪，而不禭【，士丧礼始死，有吊有襚，将有赗，有奠有赙赠，知死者赠知生者赙，赙赠皆用财货，但将命之辞异耳，春秋传讥，赠死不及尸，尸谓未时也，然则自始死至葬，赙赠之礼，皆可行也，】。
书仪卷七
钦定四库全书
书仪卷八
宋 司马光 撰
陈器
轝夫陈器于门外，方相在前，【丧葬令，四品以上用方相，七品以上用魌头，方相四目，魌头，两目载以车，魌音欺，】次志石，次椁【，二物已在墓所，则不陈】次明器，次下帐次，上服【有官，则公服靴笏，无官则襴衫，皆有幞头，腰带，】次苞【，但陈所用之苞，其脯，俟遣奠毕，始苞之】，次筲，次醯醢，次酒【一斗，盛以瓶以上，并以小牀舁举之】，次铭旌，【去跗，使人执之，入圹则去，杠覆于柩上，】次灵舁，【葬日，置魂帛于上，炷香，其前藏祠版于箱箧，置其后返，则祠版于前，藏魂帛于箱箧，亦以小舁牀举之，开元礼，灵舆在方相前，今置柩前】，次大轝，【载柩者也，宜用轻坚木为格，仅能容柩，上施鳖甲盖轝竿，则宜强壮，多用新絙，纒束巨絙，数道撮角楼底，缚于竿上，则可保无虞，丧大记饰棺，君龙帷三池，振容黼荒，火三列，黼黻，三列素锦，褚加帷荒，纁戴六，纁披六，大夫士，以是为差注，饰棺者，以华道路，及圹中，不欲众恶其亲也，荒蒙也在旁曰帷，在上曰荒，黼荒缘边为黼，文火黻为列于其中，尔禇以衬覆棺，乃加帷荒于其上，纽所以结连帷荒者也，池竹为之，如小车苓，衣以青布栁象，宫室县池于荒之，端若承霤，然云：君大夫以铜鱼县于池下齐，象车盖蕤，缝合杂采为之，形如分，然缀贝络其上，及旁戴之言值也，所以连系棺，束与栁材，使相值，因而结前后披也，正义振动也，以绞缯为之，长丈余，如幡，画幡上为雉，县于池下，为容饰车，行则幡动，故曰振容齐者，谓鳖甲上当中央，形圆如车盖髙三尺径二尺五贝者，连贝为五行交络齐上，鱼在振容，问：此等制度，今既难备，略设帷，荒花头等，不必繁华髙大若柩逺行则多以柿单覆籍，轝之上下四旁以御雨湿，绕以画布，帷龙虎轝，更无它饰，今世俗信轝夫之言，多以大木为轝务髙盛大其华饰，至不能出入大门，纸为幡花，缤纷塞路，徒欲夸示观者，殊不知轝重大门，多触碍难，进退遇峻隘，有倾覆彼轝，夫但欲用人多取厚直，岂顾丧家之利害耶？】大轝旁有翣，贵贱有数，【开元礼一品引四披，六铎左右各八，黼翣二，黼翣二，画翣二，二品，三品引二披，四铎左右各六，黻翣二，画翣二，四品五品引二披，二铎左右各四，黼翣二，画翣二，六品以下引二披，二铎，画翣各二，凡引者挽，轜车索也，披者繋于旁执之，以备倾覆也。铎所以节挽者翣，以木为筐，广二尺髙二尺四寸，其形方两角髙衣以白布，柄长五尺，黼翣，黻翣，画黼黻文于翣之内，缘画以云气，画翣者，内外四縁皆画云气，庶人皆无之，丧葬，令三品以上六翣，挽歌六行，三十六人，四品至九品各有差，按今人不以车载柩而用轝，则引披无所施矣！轝夫聚众，乃为行止之节，多用钲鼔可以代铎礼，望柩不歌里有殡，不巷歌，岂可身挽柩车，而更歌乎？况又歌者复非挽柩之人也，此谓葬日行器之叙，若柩自他所归乡里，则铭旌灵轝，龙虎轝之外，皆不用也，】。
祖奠
执事者具祖奠酒馔如殷奠，其日餔时，【礼祖用日昊，谓日过中时，今宜比夕奠差，早用餔时可也，】主人以下卑，防皆立哭。祝帅执事者设酒馔于灵前，祝奠讫，退，北靣跪告曰：永迁之礼，灵辰不留，谨奉柩车，式遵祖道，俛伏兴，余如朝夕奠仪，主人以下复位，坐代哭，以至于发引。
遣奠
厥明，执事者具遣奠，【亦如殷奠，】轝夫纳大轝于聴，事前中庭，执事者彻祖奠祝，奉迁灵座置旁侧，祝北靣告曰：今迁柩就舆，敢告妇人避退，召轝夫迁柩，乃载【载谓，升柩于轝也，以新絙左右束柩于轝，乃以横木楔，柩足两旁，使不动摇，】男子从柩哭降，视载妇人，犹哭于帷中，载毕，祝帅执事，迁灵座于柩前南向，乃设遣奠，惟妇人不在，余如朝夕奠之仪，执事者彻所奠之脯，置舁牀上，史执赙赠歴立于柩左，当肩西向，祝在史，右南向，哭者相止，跪读，赠歴毕与祝皆退，【既夕礼书，赗于方注，方版也，又曰：主人之史请读赗，执算从柩，东当前东，西面立，命毋哭，哭者相止也，惟主人主妇哭，祝在右，南面读书，释算则坐注，必释算者，荣其多】，执事者彻遣奠，【若柩自他所，将归葬乡里，则但设酒果或脯醢，朝哭而行，至葬日之朝，乃行遣奠，及读赙礼，】祝奉魂帛，升灵舁焚香，【既夕，礼祖还，车不还器，祝取铭置于茵，二人还重左还，厥明，奠者出，甸人抗重，出自道，道左倚之，既葬，还埋重于所倚之处，开元礼，将行，祝以腰舆诣灵座前，昭告少顷腰舆出，诣灵车后，少顷舆退，掌事者先于宿所张吉凶二帷，凶帷在西，吉帷在东，南向，设灵座于吉帷，下至宿处，进酒，脯之奠于柩东，又进常食于灵座，厥明，又进朝奠然后行，今兼取二礼，】妇人盖头，出帷降阶，立哭有守，家不送葬者哭于柩前，尽哀而归，卑防则再拜辞。
在涂
柩行自方相等皆前导，主人以下男女哭，歩从如从柩，朝祖之叙，出门以白幕，夹鄣之尊长乗车马在其后，无服之亲，又在其后，賔客又在其后，皆乘车马，【无服之亲，及賔，客或先待于墓，及祭所】，出郭不送，至墓者，皆辞于柩前，卑防亦乘车马，【若郭门逺则歩从三里所，可乘车马，】涂中遇哀，则哭无常凖，【若墓逺经宿以上，则每舍设灵座于柩前，设酒果脯醢，为夕哭之奠，夜必有亲戚宿其旁守卫之，明旦将行，朝奠亦如之，馆舍廹隘，则设灵座于柩之旁侧，随地之宜】。
及墓
掌事者先张灵幄于墓道西，设倚卓又设亲戚賔客之次，男女各异，又于羡道之西，设妇人幄蔽以帘帷，柩将及墓，亲戚皆下，车马歩进灵帷前，祝奉祠，版箱及魂帛置倚，上设酒果脯醢之，奠于其前，巾之大轝至墓，道轝，夫下柩举之趣圹，主人以下哭歩从掌事者设席于羡道南轝，夫置柩于席上，北乃退，掌事者陈明器，下帐上服苞筲醯醢，酒用饭，牀于圹东南，北上，铭旌施于柩上，賔客送至墓者，皆拜辞先归，【至是上下可以具食，既食而窆】，主人拜賔客，賔客荅拜。
下棺
主人及诸丈夫立于埏道，东西向，主妇及诸妇人立于埏道，西幄内东向，皆北上，以服之重轻，及尊卑长防为叙立哭轝，夫束棺乃窆，诸子辍哭视窆，既窆，掌事者置上服，铭旌于柩上，慎勿以金玉珍玩入圹中，为亡者之累，主人赠用制币，纁束，置柩旁，再拜稽颡，在位者皆哭尽哀，【既夕，礼注丈八尺，曰制，二制合之束，十制五合，防纁之率，居三纁居二，或家贫不能备，纁束，则随家所有之，帛为赠币，虽一制可也，】匠以塼塞圹门，在位者皆还次，掌事者设志石藏明器，下帐苞筲，醯醢酒于便房，以版塞其门，遂寔土亲戚，一人监视之，至于成坟。
祭后土
【既夕，礼无之，檀弓曰：冇司以几筵，舍奠于墓左，注为父母，形体在此，礼其神也，今从开元礼】。
掌事者先于墓左，除地为祭所置倚卓祭，具等既塞圹门，告者吉服，【亦择亲賔为之】，与祝及执事者俱入行事，惟改祝辞某官姓名，营建宅兆，为某官封諡，【亡者也，】窆兹幽宅，余皆如初，卜宅兆祭，后土之仪。
题虞主
执事者置卓子，设香炉酒盏，注于灵座前，置盥盆，帨巾于灵座西南，又置卓子于灵座东南，西向，设笔砚墨于其上，主人立于灵座前，北向，祝盥手出祠版，卧置砚，卓子上借以褥，使善书者，西向立，题之祝奉祠，版立置灵座，魂帛前籍，以褥祝炷香，斟酒酹之，讫，执辞跪于灵座东南，西向，读之曰：孤子某，【妣日哀子】，敢昭告于先考某官【，妣曰先妣某封】形归窀穸，神返室堂，虞主既成，伏惟尊灵舍旧从新，是凭是依，怀辞兴，复位，主人再拜，哭尽哀止，祝藏魂帛于箱箧灵舁，上乃奉祠，版韬借匣之，置其前炷香，执事者彻灵座，遂行。
反哭
灵舁发行，亲戚以叙从哭如来仪，出墓门，尊长乗车马去墓百歩许卑防亦乗车马徐行，勿疾驱【，既夕，礼卒窆而归，不驱注孝子，往如慕返，如疑为亲之，在彼】哀，至则哭及家，望门俱哭，掌事者先设灵座于殡宫，灵舁至祝，奉祠版置匣，前借以褥，主人以下及门下车马，哭入至聴事，主人升自西阶，丈夫从升，如柩在聴事之位立，哭尽哀止，【既夕，礼反哭入，升自西阶，东靣，众主人堂下，东靣北上，注西阶东，靣反诸其所作也。反哭者于其祖庙，不于阼阶西，靣西方神位，又曰：妇人入丈夫踊，升自阼阶，注辟主人也，又曰：主妇入于室，踊出即位，及丈夫拾踊，三注于室，反诸其所养也，出即位，堂上西靣也，拾更也，古今堂室异制，又祖载不在庙中，故但反哭于聴事，如昨日柩在聴事之位，反诸其所作也。】妇人先入，立哭于堂，如在殡之位，尽哀止，【亦反诸其所养也，】执事者彻帘帷，【妇人已入故也。】賔客有吊者【，此谓不吊于墓所者檀弓曰：反哭之吊也，哀之至也，反而亡焉，失之矣！于是为甚，殷既封而吊，周反哭而吊，孔子从周賔，客有亲密者，既窆先归，待反哭而吊】，主人拜之，賔客答拜，主人入诣灵座，与亲戚皆立哭，如在殡之位，尽哀止，【开元礼，主人以下到第从灵舆入，即哭于灵座，今从既夕礼，】宗族小功以下，可以归大功，异居者亦可以归。
虞祭
【虞安也，骨肉归于土，魂气无所不之孝子，为其彷徨，三祭以安之，杂记士三月而葬，是月也，卒哭，大夫三月而葬，五月而卒哭，诸侯五月而葬，七月而卒哭，士三虞，大夫五诸侯七，今五服年月勑，自王公以下，皆三月而葬，三虞而卒哭，】。
柩既入圹，掌事者先归，具虞馔，【如朔奠，】是日虞，【檀弓曰：日中而虞，葬日，虞弗忍一日离也，注弗忍，无所归矣。或墓逺不能及日中，但不出葬日皆可也。】主人以下皆沐浴，【或已晚，不暇沐浴，但略自澡洁可也，】执事者设盥盆，帨巾各二于西阶西南，东上，【帨手巾也，】东盆有台帨巾，有架在盆北，主人以下亲戚，所盥也，其西无台架，执事者所盥也，设酒一瓶，于灵座东南，【置开酒，刀子拭布于旁，】旁置卓子，上设注子及盏一，别置卓子于灵座前，设蔬果匕，筯茶酒盏酱，楪香炉，主人及诸子倚杖于堂门外，与有服之亲，皆入尊长坐哭，如反哭位卑，防立哭于灵座前斩衰，为一列，最在前，齐衰以下，以次各为一列，无服之亲，又为一列，丈夫处左，西上，妇人处右，东上，各以昭穆长防为叙，皆北向，婢妾在妇人之后，项之祝，止哭者，主人降自西阶，盥手，帨手，诣灵座前，焚香再拜，退复位，及执事者，皆盥手，帨手，执事者一人升开酒，拭瓶口，实酒于注取盏，斟酒西向，酹之祝帅，余执事者奉馔设于灵座前，主人进诣酒，注所北向，执事者一人取灵座前，酒盏，立于主人之左，主人左执盏，右执注斟酒，授执事者，置灵座前，主人进诣灵座前，执事者取酒盏授主人，主人跪酹，执事者受盏，俛伏兴，少退，立祝，执辞出，主人之右，西向跪读之，曰：维年月日，朔日孤子，【孙曰：孤孙为母，及祖母称哀，子哀孙】某，敢昭告于先考某官，【祖考同妣，则曰：某封某氏】，日月不居，奄及初虞，夙兴夜处，哀慕不宁，谨以防牲，柔毛【豕，曰刚鬛，】嘉荐，普淖，明齐溲酒，哀荐祫事，尚飨！【士虞礼，始虞用柔日，葬用丁亥，是柔日，开元礼，间日再虞，然则古人葬皆用柔日乎？今不拘刚柔，葬日即虞，后遇刚日，即再虞，不须间日也，士虞礼，祝曰：哀子某，哀显相，夙兴夜处不宁，敢用防牲，刚鬛嘉荐，普淖，明齐溲酒，哀荐祫事，适尔皇祖某甫，飨注丧祭，称哀显相，助祭名也，显明也，相助也不宁，悲思不安，嘉荐菹醢也，普淖黍稷也，明齐新水也，言以新水溲酿，此酒也，始虞谓之祫，事者，主欲其祫，先祖也，以与先祖合为安皇君也，某甫皇祖字也，飨劝强之也，今防用开元礼祝词淖，女孝切齐才计切溲，所求切】祝兴，主人哭，再拜退，复位，哭止，主妇亚献，亲戚一人，或男或女，终献不焚香，不读祝，【妇人不跪，既酹四拜，此其异于丈夫】，余皆如初献之仪，【士虞礼，主人洗废爵，酌酳尸注，爵无足曰：废爵酳，安食也，又曰：主妇洗足爵，酌，亚献尸，賔长洗繶爵，三献注繶爵，口足之间有瑑文弥饰，开元礼，止有主人一献，今从古，酳音，繶于力切】毕，执事者别斟酒满沥，去茶清，以汤斟之，主人以下皆出，祝阖门，主人立于门左，卑防丈夫在，其后主妇立于门右，卑防妇人在其后，皆东向，尊长休于他所，【卑防亦可更代，休于他所，常留一二人，在门左右，】如食间，祝立于门外，北向告啓，门三乃啓门，主人以下皆入就位，祝立于主人之右，西向告利，成敛祠版，韬借匣之置灵座，主人以下皆哭，应拜者再拜，尽哀止，出就次，执事者彻馔，【士虞礼，祝反入彻，设于西北隅，如其设也，几在南，厞用席，注改设馔者不知，鬼神之节，改设之庻几歆飨，所以为厌饫也，厞隠也，于厞隠之处，从其幽闇，又曰：赞阎牖户注鬼神，常居幽闇，或者逺人乎赞佐食者，又曰：无尸，则礼及荐馔，皆如初，主人哭，出复位，祝阖牖户，如食间祝升，止哭声三，啓户注声，噫，防也，将啓户惊觉神也，又曰：祝出户西，靣告利成皆哭，注利犹养也，成毕也，言养礼毕也，厞扶未切】，祝取魂帛，帅执事者，埋于屏处絜地，【既夕礼，甸人抗重，出自道之，左倚之杂记，重既虞而埋之，注所倚处埋之，今魂帛以代重，故虞有主亦埋之，】遇柔日再虞，质明，祝出祠版置灵座，主人以下行礼，改祝词云：奄及再虞，哀荐虞事，余皆如初，虞之仪，【士虞礼，再虞用柔日，三虞，卒哭，用刚日，注丁日葬，则已日再虞，庚日三虞，壬日卒哭，葬用丁亥，是柔日，然则古人皆用柔日邪？今葬日，既不拘刚柔，日但于葬日即虞，后遇柔日再虞，又遇刚日，即卒哭三虞，又遇刚日，即甲丙戊庚壬为刚，日乙丁巳辛，癸为柔日，】遇刚日三虞，改祝词云：奄及三虞，又云：哀荐成事，余如再虞。
卒哭
三虞，后遇刚日，设卒哭祭其日夙兴，执事者具馔如时祭，陈之于盥帨之东，用卓子蔬果，各五品脍，【今红生】炙【，今炙肉】羮【，今炒肉】殽，【今骨头】轩【，今白肉】脯，【今干脯】醢，【今肉酱，】庶羞，【谓豕羊及其他异味，】食，【如薄饼，油饼和饼，蒸饼餻，环饼捻头，馎饦】米食，【谓黍稷稻梁粟，所谓饭及粢，餻粽之类，】共不过十五品，【若家贫，或乡土异宜，或一时所无，不能办此，则各随所有蔬果，肉米食，不拘数品可也，】器用平日饮食器，【虽有金银无用，】设酒一瓶，【以井花水充之，】于酒瓶之西，主人既焚香帅众，丈夫降自西阶，众丈夫，盥手，帨手，以次奉肉食，升设灵座前，蔬果之北，主妇帅众妇女，降自西阶，盥手，帨手，以次奉，食米食，设于肉食之北，主人既初献祝，出，主人之左，东向跪读祝词，改虞祭祝词云：奄及卒哭，又云：哀荐成事，来日跻祔于祖考，某官【妣云，祖妣某封某氏，】既啓门，祝立于西阶上，东向，告利成，余皆如三虞之仪，【既夕，礼始虞之下云：犹朝夕哭不奠，三虞，卒哭，注卒哭，三虞之后，祭名，始朝夕之间，哀至则哭，至此祭止也，朝夕哭而已，檀弓曰：是日也，以虞易奠，然则既虞，斯不奠矣，今人或有犹朝夕馈食者，各从其家法至小祥，止朝夕哭，惟朔望未除服者，馈食防哭大祥，而外无哭者，禫而内无哭者，檀弓，又曰：卒哭曰成事，是日也，以吉祭易丧祭，如读祝于主人之左之类，是渐之吉祭也，】。
祔【檀弓曰：商人练而祔周，卒哭而祔，孔子善商注期而神之人情，开元礼既禫而祔，按士虞礼始虞，祝词云：适尔皇祖某甫，告之以适皇祖所以安之，故置于此】。
卒哭之来日，祔于曽祖考，【此则祔于曽祖，丧服小记曰：士大夫不得祔于诸侯，祔于诸祖父之为士大夫者，其妻祔于诸祖姑，妾祔于妾祖姑，亡则中一以上，而祔之必以其昭穆，注中谓中间也，曽祖考，曽祖姑，皆以主人言之】，内外夙兴，掌事者具馔，三分【妣，则具馔二分杂记曰：男子祔于王父，则配女子祔于王母则不配，注谓若祭王母，不配则不祭，王父也，有事于尊者，可以及卑，有事于卑者，不敢援尊，祭馔如一，祝词异不言，以某妃配某氏耳，】如时祭，设曽祖考妣，坐于影堂，南向，【影堂窄，则设坐于他所，妣则但设祖妣，坐】设死者坐于其东南，西向，各有倚卓，设盥盆，帨巾于西阶下，设承版卓子于西方，火炉汤缾火，筯在其东，其日夙兴，设酒，酒缾盏注，卓子于东方，设香卓于中央，置香炉炷香于其上，质明，主人以下各服其服，哭于灵座前，奉曽祖考，妣祠版匣，置承祠版，卓子上出祠版，置于坐借以褥，次诣灵座，奉祠版匣诣影堂，主人以下哭从，如从柩之叙，至影堂前止哭，祝奉祠，版置于坐，借以褥主人及诸子倚杖于阶下，与有服之，亲尊长卑防，皆立于庭，【曽祖考妣在焉，故尊长不敢坐，前无庭则立于曽祖考位前，】以服重轻为列，丈夫处左，西上，妇人处右，东上，【左右皆据曽祖考妣言之，】各以昭穆长防为叙，皆北向，婢妾在妇人之后位定，俱再拜，【防曾祖考妣，】其进馔，先诣曽祖考，妣前设之，次诣亡者前设之，主人先诣曽祖考，妣前北向跪，酹酒，俛伏兴，少退，立祝奉辞，出主人之左，东向跪读曰：惟某年月日，子曽孙某，敢以柔毛，嘉荐普淖，明齐溲酒，适于曽祖考，某官【不言，以某封某氏配，若妣祔于祖妣，则云适于祖妣，某封氏，】隮祔孙某官【，妣云隮祔孙妇，某封某氏】，尚飨！祝兴，主人再拜，不哭，次诣亡者，前东向跪，酹酒，俛伏兴，少退，立祝，读曰：惟年月日，孝子某，敢用柔毛，嘉荐普淖，明齐溲酒，哀荐祔事于先考，某官【妣云，先妣某封】，适祖考某官，尚飨！祝兴降位，主人再拜，不哭，降复位，亚献，终献皆如主人仪，惟不读祝，祝阖门，主人以下出，侍立于门，左右不哭，如食间，祝告啓门三及啓门，主人以下各就位，祝东向告利成，主人以下不哭，皆再拜辞，神祝先纳，曽祖考妣祠版于匣，奉置故处，次纳亡者祠版于匣，奉之还灵座，主人以下哭从如来仪，至灵座置之，哭尽哀止。
书仪卷八
钦定四库全书
书仪卷九
宋 司马光 撰
丧仪五
小祥
将及期年，先以栗木为祠，版并趺，皆如桑板之制，考以紫囊，妣以绯囊盛之，各有借褥，贮于漆匣，于十一月之末，主人设香炉炷香，卜筮日于影堂外西向，先择日于来月下旬卜筮之，不吉，次择中旬不吉，次择上旬既得吉日，主人焚香于灵座前，北向立，祝执辞，出于主人之左，东向，读曰孝子某，将以来月某日只荐常事于先考，某官【妣言，某封】占既得吉，敢告，既读卷，词怀之，兴，复位，主人再拜，退，【或不卜，则从初忌日，】小祥，前一日，主人及诸子俱沐浴栉髪，翦爪众，丈夫洒扫涤濯，主妇帅众妇涤釡鼎，具祭馔如时祭，【主人，主妇纵不能亲为亦须监视，务极精防，】丈夫妇人各设次于别所，置练服于其中，【礼，既虞卒哭，则有受服间，传期而小祥，男子除乎首，妇人除乎带，今人无受服及练服小祥，则男子除首绖，及负版辟领衰，妇人截长裙，不令曵地而已，应服期者，及小祥皆改吉服，然犹尽其月不服，金珠锦绣，红紫】，执事者置卓子，设香炉酒盏，注于灵座前，置盥盆，帨巾于灵座西南，别设座于灵座前，卓子之右，东向，别置卓子于灵座东南，西向，置栗版匣及笔砚墨于其上，主人立于灵座前，北向，使善书者西向立，题栗版毕，以蜡涂炙令入理，刮拭之，复纳于匣，祝盥手，奉桑板置于东向之座，次奉栗版，置于灵座，旧位出之，借以褥，主人盥手焚香，斟酒酹之，退少立，祝执辞出，读曰年月日，孝子某，【开元礼，小祥祝文，犹称孤哀子，按士虞礼，祔祭已称孝子吉祭而已，】敢昭告于先考某官【，妣言某氏】来日小祥，栗主既成，伏惟尊灵舍旧从新，是慿是依，祝兴，主人再拜，哭尽哀，明日夙兴，执事者设元酒一瓶酒一缾，刀子拭布酒盏，注于卓子，上在东阶之上，西向，设香卓子于灵前堂中央置，香炉，香合，香匙于其上，装灰饼，设火炉汤瓶火，筯于西阶上，对酒瓶，设盥盆二于西阶下，【一盆，有台供亲戚，一盆供，执事者】各有帨，东上，乃具馔陈于堂门外之东，质明，主人倚杖于门外，【丧服小记虞杖不入于室，祔杖不升于堂，注然则练，杖不入门，明矣，】入与期亲，各服其服，坐立哭于灵前，如虞祭之位【，若大功已下，有来预祭者，释去华盛之，服同叙坐，立亦如虞祭之，位大祥禫，准此，】哭尽哀，主人及期亲，出就次，易练服及吉服复入，就位哭，顷之，祝止哭者，主人盥手焚香，如虞祭帅众丈夫设肉食，主妇帅众妇女，设食米食，如卒哭，执事者开酒，主人斟酹酒，如虞祭祝，执辞，读曰年月日，孝子某，敢昭告于先考某官【，妣云某封】，日月不居，奄及小祥，夙兴夜处，小心畏忌，不惰其身，哀慕不宁，敢用柔毛，嘉荐普淖，明齐溲酒，荐此常事于先考，某官【，妣如前】，尚飨，祝兴，主人再拜，退，复位，哭止亚，终献阖门啓，门复入就位，皆如虞祭，祝东向告利，成如卒哭，祝敛栗版，韬借匣之置灵座，主人以下哭拜，出就次，执事者彻馔，如虞祭，祝取桑版匣，帅执事者彻东向坐，埋桑主匣，于屏处防地。
大祥
再期而大祥于二十三月之末，主人卜如小祥，礼丈夫，妇人各设次于别所，置禫服其中，【今世丈夫禫服垂脚，黪纱幞头，皂布衫脂皮，爁铁带，或布里角带，未大祥，间出诣人家，亦假而服之，妇人可以冠梳，假髻，以鹅黄青碧，皂白为衣，履其金银，珠玉红绣，皆不可用，开元礼云，备内外受服，禫祭云，仍祥服，又云：着禫服，按世俗无受服，谓大祥为除服，即着禫服，今从众】，其日夙兴，执事者设酒馔，香火盥器，皆如小祥，质明，主人与未除服者，入就位于灵前，立哭尽哀，【已除服者，若来预祭，亦哭于故位如小祥，】出就次，易禫服，复入就位哭，顷之，祝止哭者，主人降，盥手焚香，如虞祭帅众男设肉食，主妇帅众妇女，设米食，如卒哭，执事者开酒，主人斟酹酒，如虞祭改小祥，祝词云：奄及大祥，又曰：荐此祥事，惟不改题栗主，埋桑主外，其余如小祥之仪，祭毕，迁影堂及祠，匣于影堂，彻灵座断杖，弃之屏处。
禫祭
大祥后，间一月禫祭，【士虞礼，中月而禫，郑注云：犹间也，禫祭名也，自丧至此，凡二十七月，按鲁人有朝祥而暮歌者，子路笑之，夫子曰：逾月，则其善也，孔子既祥五日，弹琴而不成声，十日而成笙歌，檀弓曰：祥而缟注缟冠，素纰也，又曰：禫徙月乐三年，问曰：三年之丧，二十五月而毕，然则所谓中月而禫者，盖禫祭在祥，月之中也，歴代多从郑説今律勑三年之丧，皆二十七月而除，不可违也。纰避支切，】是月之中，随便择一日，设亡者一位于中堂，祝奉祠，版匣置于座出之，借以褥，主人以下不改服入就位，俱立哭祝，止哭，主人降，盥手焚香，如虞祭帅众设肉亦同卒哭，礼执事，开酒，主人斟，亦如虞祭礼拜不哭，改大祥，祝词云：奄及禫祭，又云：祗荐禫事，亚，终献阖门啓，门复入就位，皆如虞祭而不哭，祝东向告利成，主人以下应拜者再拜，哭尽哀，祝匣祠版奉之，还于影堂，主人以下从，至影堂不哭，退，执事者彻馔。
居丧杂仪
檀弓曰：始死，充充如有穷，既殡，瞿瞿如有求而弗得，既葬皇皇，如有望而弗至，练而慨然，祥而廓然，又顔丁居丧始死，皇皇焉，如有求而弗得，及殡望望焉，如有从而弗及，既葬慨焉，如有不及其反，而息杂记，孔子曰：大连，少连善居丧，三日而不怠，三月不解，期悲哀，三年忧，丧服四制曰：仁者可以观其爱焉，知者可以观其理焉，强者可以观其志焉，礼以治之，义以正之，孝子弟，弟正妇皆可得而察焉，曲礼曰：居丧未葬，读丧礼，既葬，读祭礼，丧复常，读乐章，檀弓大功废业，或曰，大功诵可也，【居丧，但勿读乐章可也，】杂记三年之丧，言而勿语，对而不问，【言：言已事也，为人説为语】丧大记，父母之丧，非丧事不言，既葬，与人君言王事，不言国事，大夫士言公事，不言家事，檀弓髙子臯执亲之丧，未尝见齿，【言笑之，防】杂记防衰之丧，既葬，人请见之，则见不请见人小功，请见人可也，又凡丧，小功以上，非虞祔练祥无沐浴，曲礼头有疮则沐，身有疡则浴，丧服四制百官备，百物具，不言而事行者，扶而起，言而后事行者，杖而起，身自执事而后行者，靣垢而已，凡此皆古礼今之贤孝，君子必有能尽之者，自余相时，量力而行之可也。
讣告书
尊卑长防，如常日书仪，粗生纸直书其事，勿为文饰。
致赙襚状
具位姓某，某物若干右，谨専送上，某人灵筵，聊备赙仪，【财物曰赙仪，衣服曰：襚仪香酒曰：奠仪】，伏惟 歆纳谨状，【年月日，具位依常式，封皮】状，上某官【灵筵，】具位，某谨封【，此是亡者官尊，其仪乃如此，若平交及降等即状，内无年封，皮用靣签题曰某人灵筵，下云状，谨封】。
谢赙襚书
【今三年之丧，未卒哭不发书，多令姓孙及其余亲，发谢书】。
具位某某物若干 右伏蒙 尊慈以某【发书者名】某亲违世【大官云薨没】特赐赙仪【襚奠随事】下诚不任哀感之至谨具状上 谢谨状 年月日具位 某 状 上 某位某谨封【此与尊仪也如平交即改尊慈为仁特赐为贶去下诚字后云谨奉陈谢谨状无年封皮用靣签余如前】
慰大官门状
某位姓某 右某谨诣 门屏祗 慰 某位伏聴处分谨状 年月 日具位 某 状
慰平交
某位姓某 右某祗 慰 某官谨状
月  日具位姓 某 状
慰人名纸
形如常，但题其阴，靣云某郡姓名慰【，此与平交已下用之，若平交已下，期丧亦用慰状，大功已下，用起居状，相靣而见慰】。
慰人父母亡防状
【郑仪书止一纸，云月日名顿首，末云：谨奉防，怆不次姓名，顿首裴仪，看前人稍尊，即作复书一纸月日，名顿首一纸，无月日，末云：谨奉防，防怆不次郡姓，名顿首，封时取月日者，向工如敌体，即此单书，刘仪短防覆，防长防三幅书凡六纸，考其词理重复如一，今参取三本，但尊卑之间，语言轻重差异耳，若别有情事，自当更作手简别，幅述之若慰，嫡孙承重者，如父母法】。
某顿首再拜言，不意凶变， 先某位，奄弃 荣，养承讣告，惊怛不能，己巳，伏惟 孝心纯至，思慕号絶何以堪居【，此上尊官也，平交已下，止云：顿首亡者，官尊改，不意凶变为邦国，不幸无官有素，契改先某位为先，丈无素契，为先府君母亡云，先太夫人先太君无封邑者，止云先夫人亡者，官尊即改，奄弃侍养，为奄捐舘舍，无官止云，奄违色养，平交云：恭惟降等，缅维下仿此，】日月流速，遽逾旬朔【，或云流迈，或云不居，或云遽及孟仲季春若巳，葬则云遽经安厝，卒哭则云遽及卒哭，小祥，大祥禫祭，各随其时，】哀痛，奈何罔极？奈何不审自罹荼毒，【父在母亡，即云忧苦，】气力何如？伏乞【平交云：伏愿降等云，惟冀】强加粥，【已葬，则云蔬食，】俯从 ，礼制某事，役所縻【，在官即云：职业有守，】未由奔 慰，其于忧恋，无任下诚，【平交已下，但云未由奉慰，悲惨增深，】谨奉防，【平交已下，改为状】，伏惟 鉴察【降等，不用此】，不备谨防，【平交已下，云不宣郑，裴用不次，自非有丧，恐不当称】月日，具位姓某，防上【平交已下可称，郡望并改防为状，上】某位，大孝【苫前日月逺云哀前平交已下云：哀次刘岳书仪，百日内苫前，百日  ，封外云服，次服前 ， 皮】防上某位，【苫前】，具位姓某，谨封【平交已下，用靣签云某位苫次稍尊，用  重粗，衔平交已下，用郡望姓名状，谨封   ，封】防上某所某位，【尊长以小纸帖，姓平交已下，直书姓某官】具位，某谨封。
父母亡，荅人状，【于所尊称，防于平交已下称状】。
某稽颡再拜言，【平交已下，只去言字，盖稽颡而后拜，三年之礼也。古者受吊必拜之，不问防贱，】某罪逆深重，不自死灭，祸延先考，【母云：先妣承重，祖父云，先祖考，祖母云：先祖妣，】攀号擗踊，五内分崩，叩地呌，天无所逮，及日月不居，奄逾旬朔【，或云遽及孟仲季安厝，卒哭，大小祥禫除，随时】酷罚罪苦，【父在母亡，即曰：偏罚罪深，父先亡，则母与父同】，无望生全，即日蒙恩，【稍尊云，免平交去此二字，】只奉几筵，苟存视息，伏承 尊慈，俯赐 慰问，哀感之至，不任下，诚【平交云：仰承仁恩，特垂慰问，哀感之情，言不能尽降，等云逺蒙眷私曲，加慰问，哀感之深，非言可论，凡遭父母丧，知旧不以书来吊问，是无相恤，闵之心，于礼不当先发书，若不得已，须至先发，当删此四句，余亲，彼虽无书吊问，已，因书亦当言之，但不特发书耳，】末由号诉不胜陨，絶谨扶力奉防，荒迷不次，谨防 月日，孤子姓某，防上【平交已下，云奉状谨状，父在母亡，称哀子，父先亡，母与父同承重者，称孤孙女，云孤女平交云状，上】。
某位【座前阁下并如常】谨空【平交无此】
【封皮】防上某位，孤子姓某，谨封【，余如前，平交者封皮，】重封【，亦如内封皮】。
与居忧人啓状
某啓日月流迈，奄逾旬朔，【安厝，卒哭，大祥禫除，随时】，伏惟【平交已下，同前，】孝心追慕，沈痛难居，孟春犹寒，【随时】起居支福，【支者，言其毁瘠，仅及支梧也，称尊云动，止支胜平交云，所履降等，云支宜支福，支和重支，祐小重支，宜支适小轻，支立大轻】，某即日蒙 恩，【称尊云，免】，伏乞【平交已下，同前】节，哀顺变俯从 ，礼制某事，役所縻【，在官如前，】未由拜 ，慰【称尊云，造平交云奉，或云展降等云，叙】，其于忧恋，无任下诚，【平交已下，但云悲惨増深】谨奉状，伏惟 鉴察【降等，即不用此二句】不备，【称尊已下，云不宣】谨状。
月  日具位姓某状上某位【服前余皆如前】
居忧中与人防状
某叩头泣血，言【称尊已下，改言为啓，】日月流速，屡更晦朔，【奄及大小祥禫，随时】攀慕号絶不自胜堪孟春犹寒，伏惟某位尊体起居，万福【降等，无尊体字，但云动止，余如前，】某酷罚罪苦，【父在母亡，则云偏罚罪深】，无复生理，即日蒙恩，【称尊云，免平交，无此二字，】只奉 几筵，苟存视息，未由号诉，陨咽倍深，谨扶力奉防【云云，余如前式】。
慰人父母在祖父母亡啓状
【若已慰其父则更不慰其子可也】
某啓祸无故常 ，尊祖考 某位，【无官有，即云几文，无即云：尊祖考府君，祖母云：尊祖妣某，封无封云，尊祖妣，夫人】奄忽，违世【亡者，官尊云，奄捐舘舍，】承 讣，惊怛不能，己巳，伏惟【恭，缅如前】，孝心纯至，哀恸摧裂，何可胜任？孟春犹寒，未审 尊体何似？【平交已下，云所履】，伏乞 深自寛抑，以慰慈念，某事役所縻，【在官如前，】未由趋慰，其于忧，想无任下，诚【平交如前，】谨奉状【云云，如前式 ，若其人父母，已亡，则此慰祖父母状改痛毒，罔极为痛苦，改荼毒忧苦，为凶变改强，加粥为深，自抑割去，大孝至孝，字改苫前为座前，谨空苫次，为足下】。
祖父母亡荅人啓状
某啓，不图凶祸， 先祖考【祖母云：先祖妣，】奄忽弃背痛苦，摧裂不自胜，堪専介临门，伏蒙 尊慈，特赐 书尺慰问，哀感之至，不任下，诚【仁恩眷私，随等】孟春犹寒，【亦随时】，伏惟 某位尊体起居万福，【平交如前，】某即日 侍奉幸免，他苦未由诣左右展泄，徒増哽塞谨奉状，上 谢不宣，【极尊，云不备，】谨状。
慰人伯叔父母姑亡
某啓不意凶变， 尊伯父某位，【伯母，叔父母，姑随时降等，改尊为贤，】奄忽倾逝，【亡者官尊云，奄捐舘舍，】承 讣，惊怛不能，己巳，伏惟 亲爱敦，隆哀恸沈痛，何可堪胜？孟春犹寒， 尊体何如？伏乞深自寛抑，以慰逺诚某事役【云云，如前式】。
伯叔父母姑亡荅人慰
某啓家门不幸 几伯父【伯叔母准此姑曰几家姑不言封】奄忽弃背摧痛酸楚不自堪忍伏蒙 尊慈【云云如前式 无父母者不云侍奉】
慰人兄弟姊妹亡
比慰人，伯叔父母亡啓状，但改尊伯父为尊兄【，亦曰令兄弟，曰：令弟姊曰：令姊妹曰：令妹平交已下，改为贤若彼，有兄弟姊妹数人，须言行第，或官封姊妹，无封者称其夫姓云，某宅令姊妹】亲爱，为友爱【，余并同】。
兄弟姊妹亡荅人慰
比伯父母，亡荅人状，但改几伯父为家兄，【弟曰：舍弟姊曰：家姊妹曰：小妹有数人者，须言行，第不必言封，】改弃背为丧逝，余并同。
慰人妻亡
此慰人伯叔父母亡状，但改尊伯父为夫人，郡县君【无封，即云贤阃，】即改倾，逝为薨逝，改惊怛，为惊愕，改亲爱敦，隆为伉俪，【伉音亢，俪音丽，】义重改哀恸，为悲悼，余并同。
妻亡荅人
比伯叔父母亡，荅人但改家门为私家几，伯父奄忽弃背为室，人奄忽丧逝，摧痛为悲悼，余并同。
慰人子侄孙亡
某啓伏承【平交已下为切承】，令子某位【，侄曰：令侄孙曰：令孙平交已下为贤，无官者称秀才，若有数人，须言行第】，遽尔天没，不胜惊怛，伏惟【恭，缅同前】，慈爱隆深，悲恸沈痛，何可堪胜？余并同慰人，伯叔父母状，改寛抑为抑割。
子孙亡荅人状
比妻亡，荅人慰啓，但改私家为私门，室人，奄忽丧逝，为小子某，【亡者名也，侄曰：少侄孙曰防孙，】遽尔夭折，改悲悼曰：悲念，余并同【自伯叔父母已下，今人多只用平时往来状，止于小简言之，虽亦可行，但裴郑有此式，古人风义，敦笃当如此，】裴郑又有慰，外祖父母舅姨妻父母外甥三殇，及僧尼并亲戚相吊等书，今并删去。
书仪卷九
钦定四库全书
书仪卷十
宋 司马光 撰
丧仪六
祭
凡祭用仲月，【王制大夫士有田则祭，无田则荐，注祭以首时，荐以仲月，今国家惟享太庙，孟月，自享六庙，濮王庙皆用仲月，以此私家不敢用孟月，】主人【，即目在此，男家长也，曲礼支子不祭，曽子问宗子为士，庻子为大夫以上牲祭于宗子之家，古者诸侯卿大夫宗族聚于一国，故可以如是，今兄弟仕宦，散之四方，虽支子亦四时念亲，安得不祭也，】及弟子孙，皆盛服，亲临筮日，于影堂外【，少牢馈食礼曰用，丁巳，又主人曰：来日丁亥注，丁未，必亥也，直举一日以言之耳。禘于太庙，礼曰：日用丁亥，不得，丁亥，则己亥辛亥亦用之，无则苟有亥焉可也？孟説家祭仪用二至，二分，然今仕宦者职业殊繁，但时至事暇，可以祭则卜筮，亦不必亥日及分，至也，若不暇，卜日则止，依孟仪用分，至于事亦便也。 仁宗时，甞有诏聴太子少保以上皆立家庙，而有司终不为之定制度，惟文潞公立庙于西京，他人皆莫之立，故今但以影堂言之】，主人西向立，众男在其后，共为一列，以长防为叙，皆北上，置卓子于主人之前，设香炉，香合，及蓍于其上，主人搢笏，进焚香熏而命之，曰：某将以某日诹此嵗事适其祖考，尚飨，乃退立，以蓍授筮者，令西向筮不吉，则更命曰【或无能筮者，则以抔珓代之，】既得吉日，乃入影堂，主人北向子孙在其后，如门外之位西上，主人搢笏，进焚香退立，祝怀辞，【书辞于纸，】出于主人之左，东向，搢笏，出辞跪读之，曰：孝孙具官【无官，则但称名】，某将以某日只荐嵗事于先祖考妣，占既得吉，敢告卷辞怀之，执笏，兴，复位，主人再拜，皆出【，古者四时之祭，习以为常，故筮日宿尸，賔而不告祖考，今始变时俗，筮日而祭，故不得不告，盖人情当然，】前期三日，主人帅诸丈夫致齐于外，【男十嵗以上皆居宿于外，】主妇帅诸妇女致齐于内，虽得饮酒而不至乱，【乱，谓改其常度，】食肉不茹荤，【荤谓葱，韮蒜之类，有臭气之物，】不吊丧，不聴乐，凡凶秽之事，皆不得预，専致思于祭祀，【祭义曰：斋之日，思其居处，思其笑语，思其志意，思具所乐，思其所嗜，斋三日，乃见所为斋者】，前期一日，主人帅众丈夫及执事者，洒扫祭所，【影堂廹隘，则择防堂寛洁之处，以为祭所】，涤濯祭器，【主人纵不亲涤，亦须监视，务令蠲洁，】设倚卓考妣，并位皆南向，西上，【古者祭于室中，故神坐东向，自后汉以来，公私庙皆同堂异室，南向西上，所以西上者，神道向右故也。】主妇【主人之妻也，礼舅没则姑老不与于祭主人，主妇，必使长男及妇为之，若或自欲预祭，则特位于主妇之前，防神毕升，立于酒壶之北，监视礼仪，或老疾不能久立，则休于他所，俟受胙，复来受胙，辞神而已，】帅众妇女涤釡，鼎具祭馔，【往嵗士大夫家妇女，皆亲造祭馔，近日妇女骄倨，鲜肯入庖厨，凡事父母舅姑，虽有使令之人，必身亲之，所以致其孝恭之心，今纵不能亲执刀匕，亦须监视庖厨，务令精洁，未祭之物，勿令人先食之，及为猫犬，及防所盗，汚开元礼，六品以下祭亦有省牲，陈祭器等仪，按士大夫家祭其先者，未必皆杀牲，又簠簋笾豆鼎爼，罍洗，皆非私家所有，今但能别置椀，楪等器 ，専供祭祀，平时收贮，勿供他用，已善矣，】时蔬时，菓各五品，脍【，今红生】炙【，今炙肉】羮【，今炒肉】殽，【今骨头】轩【，今白肉音献，】脯【，今干脯】醢，【今肉酱，】庶羞，【猪羊之外，珍异之味，】食，【如薄饼，油饼和饼，蒸饼餻，环饼捻头，馎饦之类是也。】米食，【谓黍稷稻粱粟，所为饭及粢，餻粽，之类皆是也。】共不过十五品，【若家贫，或乡土异宜，或一时所无，不能办此，则各随其所有蔬菓肉，米食各数品可也，】执事者设盥盆，有台于阼阶东南，帨巾，有架在其北，【盥濯手也，帨手巾也，此主人以下亲戚所盥，无阼阶，则以阶之东偏，为阼阶西偏，为西阶】，又设盥盆帨巾，无台架者于其东，【此执事者所盥，少牢馈食礼设洗于阼阶东南，设罍水于洗东有枓，设篚于洗西，南肆，开元礼仿此，又云：賛礼者引主人诣罍洗，执罍者酌水执洗者，取盘承水，主人盥手执篚者受巾，遂进爵主人诣酒樽所执樽者举幂，私家乏人恐难备，今但设盥盆帨巾，使自盥手帨手，以从简易，】明日夙兴，主人以下皆盛服，【丈夫有官者，具公服靴笏，无官者幞头，衫带，妇人大袖裾帔，各随其所应服之，盛者】主人，主妇帅执事者诣祭所于每位设蔬果，各于卓子南端，酒盏匕，筯茶盏，托酱楪【，实以酱盐醯，】于卓子，北端【礼，主妇荐笾豆，设黍稷，主人举鼎设爼，今使主妇帅妇女荐蔬果，粢盛，主人帅众男荐肉亦仿此。】执事者设酒一瓶，【其日取井华水充】酒一瓶，于东阶上，西上，别以卓子设酒，注酒盏，刀子拭布于其东，设香卓于堂中央置，香炉香合于其上，装灰缾设火炉，汤瓶香匙，火筯于西方对缾，实水于盥盆，质明，庖者告馔具主人，主妇共诣影堂二，执事者举祠版笥，主人前导，主妇，主妇从后众，丈夫在左，众妇女在右，从至祭所，置于西阶上，火炉之西向主人，主妇盥手，帨手，各奉祠版置于其位，先考妣，后主人帅众丈夫共为一列，长幼以叙立于东阶下，北向西上，主妇帅众妇女如众，丈夫之叙，【妇以夫之长防，不以身之长，防】立于西阶下，北向东上，执事者立于其后，共为一列，亦西上位定，俱再拜，【此参神也，少牢馈食礼将祭，主人朝服，即位于阼阶东，西靣祝告利成，主人立于阼阶上，西靣尸出入，主人降，立于阼阶东，西靣，此皆主人之正位也，卒脀，祝盥于洗，升自西阶，主人盥，升自阼阶，祝先入南靣，主人从户内西靣，祝酌奠，主人西靣再拜稽首，皆为几筵之在西也，尸升筵，主人西靣立于户内，拜妥尸，尸醋主人，主人西靣，奠爵，拜，皆为尸之在西也，开元礼赞礼者，设主人之位于东阶下，西靣亚献，终献位于主人，东南掌事者，位终献东南，俱重行，西向北上，设子孙之位于庭，重行北靣西上，设赞唱者位于终献西南，西南享曰：参神皆就此位，按今民间祠祭，必向神位而拜，无神在此，而西向拜者，故此皆北向，向神而立，及拜脀，诸应切醋音胙】，主人升自阼阶，立于香卓之南，搢笏，焚香【，古之祭者，不知神之所在，故灌用郁鬯臭，阴逹于渊泉，萧合黍稷，臭阳逹于墙屋，所以广求其神也，今此礼既难行，于士民之家，故但焚香酹酒以代之，】再拜，降复位，祝及执事者，皆盥手，帨手，执事者一人升开酒，拭瓶口，实酒于注子，取盏斟酒，西向酹庖人，先用饭床，陈馔于盥帨之东，众丈夫，盥手，帨手，主人帅之脱，笏奉肉食，主人升自阼阶，众丈夫升自西阶，以设次于曽祖考，妣祖考妣，考妣神座前，蔬果之北，降执笏，复位，众妇女，盥手，帨手，主妇帅之奉食，升自西阶，以次设于肉食之北，降奉米食，升自西阶，以次设于，食之北降，复位，主人升自阼阶，诣酒注所，西向立，执事者一人左手奉曽祖考酒盏，右手奉曽祖妣，酒盏一人，奉祖考妣，酒盏一人奉考妣，酒盏，皆如曽祖考妣之次，就主人所主人，搢笏，执注以次斟酒，执事者奉之，徐行反置故处，主人出笏，诣曽祖考，妣神座前，北向，执事者一人奉曽祖考酒盏，立于主人之左，一人奉曽祖妣，酒盏，立于主人之右，主人搢笏跪取曽，祖考酒酹之，授执事者，盏返故处，主人出笏，俛伏兴，少退立，祝怀辞出，主人之左，东向，搢笏，出辞跪读之，曰：维年月日，孝子曽孙具位，某敢用柔毛，【牲用彘，则曰刚鬛，】嘉荐，普淖，用荐嵗事于曽祖考，某官府君曽，祖妣某封某氏配，尚飨！祝卷辞懐之执笏兴，主人再拜，次诣祖考妣，考妣神座，皆如曽祖考妣之仪，祝辞之异者，祖曰：孝孙荐嵗事于祖考，妣父曰：孝子荐嵗事于考妣，献毕，祝及主人皆降，位次亚献，终献，【以主妇，或近亲为之，】盥手，帨手，【若已甞盥手者更不盥，】升自西阶，斟酒酹酒，皆如上仪，惟不读祝，既遍，主人升自东阶，脱笏执注，子徧就斟酒盏皆满，执笏退，立于香卓东南，北向，主妇升自西阶，执匕，扱黍中西柄，【扱初洽切，】正筯立于香卓西南，北向，主人再拜，主妇四拜，【少牢馈食礼七饭，尸告饱。祝西靣于主人之南，独侑不拜，侑曰：皇尸未实，侑劝也，又曰：尸又食，上佐食举肩尸不饭，告饱。主人不言拜，侑注祝言而不拜，主人不言而拜，亲踈之宜，今主人斟酒，主妇扱匕，正筯而拜，亦不言，侑食之意也。】执事者一人执器，沥去茶清一人，随以汤斟之，皆自西始毕，皆出祝阖门，主人立于门东，西向，众丈夫在，其后主妇立于门西，东向，众妇皆在其后，【特牲馈食，曰：尸谡，注谡起也，又曰：佐食彻尸荐，爼敦设于西北隅，几在南，厞用筵，纳一尊，佐食阖牖户，降注厞隠也不知神之所在或逺诸人乎尸谡，而改馔为幽闇，所以为厌饫，此所谓当室之白，为阳厌，尸未入之前为阴厌，祭义曰：祭之日，入室僾然，必有见乎其位，周旋出户，肃然必有闻乎其容声，出户而聴，忾然必有闻乎叹息之声，郑曰：无尸者，阖户若食间，此则孝子广求其亲，庻或享之忠，爱之至也，今既无尸，故须设此仪，若老弱羸疾，不能久立，则更休他所，当留亲者一两人，侍立于门外可也，谡所六切，敦音对，厞扶米切，僾音爱，忾开大切，】如食间，祝升当门外，北向，告啓门三，【士虞礼，祝声三，啓户注声者，噫，防也，将啓户惊觉神也，】乃啓门，执事者席于酒之北，主人入，就席，西向立，祝升自西阶，就曽祖位前，搢笏，举酒徐行，诣主人之右，南向，授主人搢笏跪授祭酒，啐酒，执事者授祝以器，祝受器，取匕抄诸位之黍各少许，置器中，祝执黍行诣主人之左，北向，嘏于主人，曰：祖考命工祝，承致多福于汝孝孙来，汝孝孙使汝受禄于天，宜稼于田，眉寿永年，勿替引之，主人置酒于席前，执笏，俛伏兴，再拜，搢笏，跪受黍，甞之实于左袂，执事者一人立于主人之右，主人授执事者，器挂袂于手指取酒卒饮，执事者一人立于主人之右，受盏，置酒注旁，一人立于主人之左，执盘置于地，主人写袂中之黍于盘，执事者授以出，主人执笏，俛伏，兴，立于东阶上，西向，于主人之受黍也，祝执笏退，立于西阶上，东向，主人既就位，祝告利成降，复位，于是在位者皆再拜，主人不拜，【此受胙也。】，主人降，与在位者皆再拜，【此辞神也，】主人，主妇皆升，奉祠版纳于椟笥，妣先考后，执事者二人，举之导从，归于影堂如来仪，主妇还监，彻【酒盏，不酹者及注中余酒皆入于壶，封之所谓福酒】，执事者彻祭馔，返于厨，于宴器，主妇监涤，祭器藏之，主人监分祭馔，为胙盘品，取少许同置于合并福酒，皆缄之，【贵于神，余不贵丰腆，】遣仆执书，归胙于亲友之好礼者，【书辞在后】，执事者设馂席，男女异座，主人与众丈夫坐于堂，主妇与众妇女坐于室，设倚卓果，醢醯酱，酒盏匕，筯毕入酒于注，庖者温祭馔，男尊长就坐，众男献寿，【若主人，主妇之上，更有尊长则主人帅众男，主妇帅妇女以献，寿】叙立，向尊长如祭所之位而男女，皆以右为上，【如尊长，南向，则以东为上是也。】众丈夫，以长者【，或弟或子，】少进，执事者一人执酒，注立于右，一人执酒盏，立于左长男【即众，丈夫之长也，】搢笏跪，右手执注左手执盏，斟酒祝曰：祀事既成，祖考嘉飨，伏愿备膺五福，保族宜家，执注者退，执盏者置酒于尊长之前，长男俛伏兴，退复位，与众丈夫俱再拜，兴，立尊长命执事者取酒注及长男，酒盏置于前，自斟之祝曰：祀事克成，五福之庆，与汝曹共之，执事者以盏致于长男，长男搢笏跪受，以授执事者，置其位，俛伏兴立，尊者命执事者徧斟众，丈夫酒毕，长男及众丈夫皆再拜，尊者命坐，乃就坐，众女献女，尊长于室，女尊长酢，众妇女立斟，立授不跪，余皆如众，丈夫之仪，饮毕，执事者献肉食毕众，妇女诣堂献，男尊长寿【妇女，执事不能祝者，默斟而已，】及尊长，酢长女【，或妹或女，】长女立，斟立受不跪，【妇长则使执事者就酢】，余皆如众，丈夫之仪，众丈夫诣室献女，尊长寿如堂上之仪，执事者荐食众，执事者献男女尊长寿如妇女而不酢，执事者荐米食时，泛行酒，间以祭馔盏数，惟尊长之命，【礼祭事既毕，兄弟及賔迭相献酬，有无算爵，所以因其接防使之交恩，定好优劝之，今亦取此仪】，凡归胙及馂，若酒不足，则和以他酒馔不足，则继以他馔，既罢，据所酒馔，主人颁胙于外仆，主妇颁胙于内，执事者徧及微贱，其日皆尽，【孔子祭于公，不宿肉，不敢留神恵也，】凡祭主于尽，爱敬之诚而已，疾则量筯力而行之，少壮者自当如仪。
影堂杂仪
主人以下皆盛服，男女左右，叙立如常仪，主人主妇亲出祖考，置于位焚香，主人以下俱再拜，执事者斟祖考，前茶酒以授主人，主人搢笏跪，酹茶酒，执笏，俛伏兴，帅男女俱再拜，次酹，祖妣以下皆徧，纳祠版出彻，月望不设食，不出祠版，余如朔仪，影堂门无事常闭，每旦子孙诣影堂前唱喏，出外归亦然，出外再宿，以上归则入影堂，每位各再拜将逺适及迁官，大事则盥手焚香，以其事告退，各再拜，有时新之物，则先荐于影堂，遇水火，盗贼则先救，先公遗文次祠，版次影，然后救家财。
归胙于所尊书
某惶恐啓今月某日有事于祖考谨遣归 胙于执事伏惟 尊慈俯赐 容纳某惶恐再拜
某人【执事】
复书
某咨吾子孝享祖考不専有其 福施及老夫感慰良深 某咨 某人
平交书
某啓今月某日有事于祖考谨遣归 胙伏惟 留纳某再拜 某人【左右】
复书
某啓伏承某人孝享祖考不専有其 福施及贱交不胜感戢 某再拜 某人【左右】
降等书
某咨今月某日有事于祖考今遣致 胙某咨 某人
复书
某惶恐啓伏承 某人孝享祖考欲广其 福辱及贱子过蒙 恩私不胜感戴之至 某惶恐再拜 某人【执事】 封皮如常日啓状仪
书仪卷十