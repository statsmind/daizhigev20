钦定四库全书     经部四
考工记解       礼类一【周礼之属】提要
【臣】等谨案：考工记解二卷宋林希逸撰希逸，字肃翁，福清人，端平二年进士，景定间，官司农少卿，终中书舍人，自汉河间献王取考工记补周官，于是经与记合为一书，然后儒亦往往别释之，唐有杜牧注，宋有陈祥道林亦之，王炎诸家解，今并不，独希逸此注仅存，宋儒务攻汉儒，故其书多与郑康成注相剌谬，然以绠三分寸之二为轮，外两边有防牙者，以较为车箱前，横在式之上，则不合于轮舆之制于倨句，一矩有半解，仍郑氏注，其图乃以鼓为倨，股为句，则不合于磬折之，度于戈之长，内则折，谓前为援，与胡相并如磬之折，于臯鼓之，倨句磬折，谓鼓为圆物，何縁有倨句磬折之形，恐有脱文，皆于古器制度，未之详核，特以经文古奥，猝不易明，希逸注明白浅显，初学易以寻求，且诸工之事，非图不显，希逸以三礼图之，有闗于记者采摭附入，亦颇便于省览，故读周礼者至今犹其书焉，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
考工记解卷上
宋 林希逸 撰
周礼六官，其五官体制皆同，而冬官以考工记补之，又自一体似造物之意，特亡彼而存此以成，此经之妙也。
冬官司空掌百工之事，舜命共工，即此职也，并之五官，其属亦六十，此记只三十官名，以考工者，考试百工之事，而记之也，人生日用饮食，百工所为必备，阙一不可，宫室，舟车等制，十三卦所象，皆圣人所作也，生民之初，橧巢营窟而已，圣人既处之以宫室，衣毛之俗，又易而衣裘，百工之事，自此愈多矣，先王独设一官以主之，至周尤详，秦以来，法度废壊及宣帝緫，覈名实至于百工伎巧咸精其能，此亦为国急务也，周官六典本有六篇，当时所得，只五篇，故以考工记补之，此记元无冬官二字，乃汉人所增也，但文字简古，必战国以来，先秦古书，如小戴，檀弓一篇，公羊，谷梁春秋传亦先秦古书也，盖其文简当，且聱牙非汉文字之，比汉人以金帛募书，多有伪作如此等文字，非后世铅椠，书生所及也。
考工记，不特为周制也，尽纪古百工之事，故匠人以世室重屋，明堂并言之，三代制度，皆在此也，但书不全矣。
此书续出阙略，不全不止，韦氏，裘氏，段氏等官而已，其先后次序，亦自参错不齐，如攻木之工，轮舆弓，庐匠车梓，若以序言当在上篇，今梓庐匠车弓，皆在下篇，而其序亦自不同，又画缋二官而止，曰：画缋之事，玉人亦然，意其全书，凡曰之事者，皆緫言之，其列官自别，即车人之事，又有车人为某，为某可知也，况一官非止为一事，如轮人，梓人匠人车，人皆一官之名，而分主数事，惜乎其不全见也。
国有六职百工与居一焉
六职者，坐而论道，以下是也；以百工与论道同说，则知士农工商皆天地间要职，无贵无贱，若此记所论车盖等，象皆道也，王公所论，此亦其一也。
或坐而论道或作而行之
以坐对作，作，起也，尊者，坐而论之，以次则作而行之论事，与任事，自古便有分别，但古者王公皆知道之士议论，切实件件可行，非后人空言比也。
或审曲面势以饬五材以辨民器
审曲者，审其文理曲直也，面势者，视其方圆曲直，如弓人所言，近心逺根之类皆须审察而用之，唐太宗以弓矢定天下，而不知弓材必弓工而后知其木心不正，此岂易事哉？五材，即五行也，郑注以为金木皮土玉，此说未然，天地间何物不属？五行哉！玉即石也，其性则属火，与土矣，即此亦格物穷理之事也，辨训具注说也，若以为辨别而制作之于理，亦通。
或通四方之珍异以资之
此商旅事也，汉初禁末作，末作秦之所贱也；秦人有市籍者，及父祖有市籍者，皆为人贱至，高祖又禁服丝乘马，冠竹皮冠，不知贸迁有无，是生民不可阙之事，贱商贾后世事也，孟子所言龙断之事，所以可贱也。
或饬力以长地财
饬力，则无惰游之民田畆之间，最争人力，人力所及，田无髙下地财者财皆自地而生，稼穑惟寳，亦此财字之意。
或治丝麻以成之
此妇功也，自王公士大夫至于农工商，无衣无褐，不可也，考工诸官不及织纴之事，疑有阙也。
坐而论道，谓之王公；作而行之，谓之士大夫，审曲靣势以饬五材，以辨民器，谓之百工，通四方之珍异以资之，谓之商旅，饬力以长地财，谓之农夫，治丝麻以成之，谓之妇功。
王公王之三公也，王公犹曰帝臣也，王朝三公曰：王公此必三代时语，郑氏注：以王为天子，公为诸侯，岂有天子而可列于国之六职乎作而行事，是士大夫各宣力，天地之间，物物为人，世之用一人之身，百工所为备焉，岂人人能自为之，必皆是相资而成，此吉凶，大业所以立也；生民日用相资，一日不可阙，所谓方以类聚，物以羣分虽是纷纷不同，而有至理行乎其间，所论之道，论此道也，论道亦不止此，然此等日用即道也。
粤无镈，燕无函，秦无庐，胡无弓车，粤之无镈也，非无镈也，夫人而能为镈也，燕之无函也，非无函也，夫人而能为函也，秦之无庐也，非无庐也，夫人而能为庐也；胡之无弓车也，非无弓车也，夫人而能为弓车也。
镈，田器也，函铠甲也，庐柄也，弓车射猎用也，车上有弓，此言百工器械，各随土地所宜，粤无翦，镈之人非无也，盖家家能之也，燕近在北狄，戎矢之具，分外精絶秦多重山岭，细木可以为庐者多，匈奴在大漠之北，居逐水草，以射猎为生，以车为家，如渔人以舟为家也，车上有此弓，而人人能之也，所谓无者言，无人以此専门名家也。
智者创物巧者述之
凡创物规模，尽出于智者，民木处则战栗恂惧，湿处则腰疾偏死，穴居野处，不可以为安，圣人易以宫室，为万世之利，凡人生日用之具，衣服器皿皆出于前，圣如神农种谷治药，燧人鑚火，皆因以为号，故曰百工之事，圣人之作也，千万世而下皆隂受圣人之赐而不自知，今日用事事如此全备，若原其始，岂易致哉？述继之也。
守之世谓之工百工之事皆圣人之作也
语其官，则谓之人，论其世业，则谓之氏；韦氏裘氏必皆世其业者，如汉仓氏，库氏亦世其官也。
烁金以为刃，凝土以为器，作车以行陆，作舟以行水，此皆圣人之所作也。
金与沙，杂以水淘之，而后以火烁之方，可以为兵刃，人之有兵，刄犹虎豹之有爪牙也，凝聚也，合也，合土以为器，自陶唐氏始作舟作车，皆天地间最大之用，皆圣人为之首叙至此，将言考工之事，特出此四句文势，浅深有序，此亦法也。舟楫之事，自十三卦已有之，造舟为梁，西周亦有之风，诗咏舟者不一，然则舟车之用皆大矣，考工言车而不及舟人之事，岂攻木之工，尚有遗阙邪？
天有时，地有气材，有美工有巧，合此四者，然后可以为良，材美工巧，然而不良则不时，不得地气也。
以下将言工匠之事先如此，緫叙以起语天时，随物所宜也。如冬伐木，夏伐竹是也，地气所宜如瘦，地宜粟，阳坡种是也，材之美如燕角，荆干之类是也。工巧则在人材虽美，而取之不以时，则虽美而用之不逺又有材虽同，而所出非其地，则若美而非美，虽有巧工，亦不为良器，此意盖谓制作器用，必得四者俱全，如弓人所谓六材既具，能者和之，既緫言如此，下文却以地气数件证之，而材美，天时却结之于后，前后错综文字，自佳。
橘逾淮而北为枳，鸜鹆不逾济，貉逾汶则死，此地气然也。
枳橘，只是一种，才过淮则为枳，北方最重橘柚，实所无也。鸜鹆不逾济水，过济水，则无之也，鲁史以来巢书之，则记异也。貉狐也，若过汶即死，则知草木禽兽，各随土地所宜。
郑之刀，宋之斤，鲁之削吴粤之劒，迁乎其地而弗能为良，地气然也。
此皆烁金为刃之事，郑出良刀，宋出良斤，如运斤成风之斤也，削书刀也，古人未有纸笔，以刀雕字，谓之书刀，亦如笔也。吴粤之劔，如干将莫邪万世得名均，此铁也，而工拙不同，以水异也，今建劒之水，亦宜为刀，如相州相缬，只南中苏木染之，特水异耳。
燕之角，荆之干，妢胡之笴，吴粤之金锡，此材之美者也，燕地耐寒，故出角，角耐寒物也，荆之干，干弓弩之材也，妢胡胡子之国也，笴箭榦也，吴粤出金锡，皆材之美者，凡物随土地所宜也。
天有时以生，有时以杀，草木有时以生，有时以死，石有时以泐，水有时以凝，有时以泽，此天时也。
草木有时以生，有时以死，非特春生秋杀也，随其种性荣枯，各有时也，石最坚，亦有时而泐，泐裂也，水或为凝氷，或为流泽，时使然也。此数行铺叙天时，地气自有法度，皆文法也。
凡攻木之工七，攻金之工六，攻皮之工五，设色之工五，刮摩之工五抟，埴之工二。
前言皆序也此一凡字起端乃三十官之緫目也
攻木之工轮舆弓庐匠车梓
轮车轮也，舆车轸也，所以载人也，弓弓人也，庐柄也，兵器之柄，専命一人主之，且古字不通于后世者，何限庐字？若非训诂，何以知为物柄哉？匠营宫室之人也，车一物也，又有数人主之所以曰一车而数工聚焉，梓氏为器用者，今之小木匠也，古人事事精至，一人为一工，斯无杂念，所以垂弓和矢，三代皆寳之轮扁斲轮，如此入妙，疾徐甘苦，得手应心，非専心致意，何以得此两都赋所谓工用髙曽规矩亦以世守之，为精至也。
攻金之工筑冶鳬防段桃
筑书刀也，冶为戈防，亦为箭镞鳬为钟，防为量桃为劔，段已失之必鍜，链五金之工也。
攻皮之工函鲍韗韦裘
函穿甲之工也，鲍一作鞄，音仆，今消皮匠也，韗为鼓穹者也，韦氏已阙，必为生皮者，裘氏亦阙，不知所主。
设色之工画缋钟筐防
画缋二官，今记中只曰：画缋之事，必有缺漏，不全，恐画是为墨本者，缋是用采色者，钟氏染羽，筐氏已阙，或是綉作之工，防氏练丝，汉武帝画周公辅成王则画工，自古有之矣，书曰：作绘语曰：绘事后素，是防色之工也。
刮摩之工玉楖雕矢磬
玉琢玉人也，楖人，雕人已缺，矢为箭之笴，磬氏为石磬也。
抟埴之工陶旊
陶旊皆窑匠也。分作二官，必有厚薄，小大不同，以上三十官而缺，其六学记曰：良工之子，必学为箕，良冶之子，必学为裘箕，亦竹为之，学弓而先学箕，此犹可通学冶而学裘，殊无干渉，艾轩曰冶氏为杀矢，裘乃皮匠，恐是学为射，垜此説亦未稳然，裘氏已失，安知其所主何事，虽曰攻皮之工，如韗人为鼓，穹，是木匠也，亦预攻皮之数，冶氏又未必为矢，匠古人言语，不可强解冶氏，裘氏想有干渉处，其书已失，亦难言矣。
有虞氏上陶
下言车制，谓其自周上舆，所以制作愈备，因上舆一语，又自虞以来，所尚言之，文字之势如此也，注言，舜至质虽已贵，亦上陶器上者，物物皆以陶为之也，如甒瓦棺是也，甒祭器也，瓦棺之大者亦难造，不知当时如何？
夏后氏上匠
易橧巢，为宫室，其事已乆岂特夏上之必至，夏后氏以来，方精致也。
殷人上梓
饮食之器必至殷而后精
周人上舆
周人尚文采古虽有车，至周而愈精，故一器而工聚焉，如陶器亦自古有之，舜防时已陶渔矣，必至虞时，瓦器愈精，好也。
故一器而工聚焉者车为多
此一句又序言作车之事，谓车一器也，而数工方成，有轮人舆人，辀人等也。
车有六等之数，车轸四尺，谓之一等，戈柲六尺有六寸，既建而迆崇于轸四尺，谓之二等，人长八尺，崇于戈四尺，谓之三等，殳长寻有四尺，崇于人四尺，谓之四等，车防常崇于殳四尺，谓之五等，酋矛常有四尺，崇于防四尺，谓之六等，车谓之六等之数。
六等之数言髙下有六等也，自车轸四尺而始随四尺増之以至六等，车轸四尺，轸者，舆后横木也，从地下至舆上髙四尺人长八尺，登降以为节，此一等也，戈柲六尺有六寸，柲着舆上，本是六尺六寸既建，而斜倚向后，只有四尺，轸本四尺，兼戈柄四尺，是八尺矣。此二等也，戈四尺，人长八尺，立在舆上，是崇于戈四尺，此三等也，殳长寻有四尺，人执殳，立于车上，如曰伯也执殳，为王前驱，八尺曰寻，寻有四尺，是丈二也；人长八尺，殳长丈二，又崇于人，四尺，此四等也，车防常倍寻，曰：常常丈六也。又崇殳四尺，是五等也，酋矛长二丈，防长丈六，此矛长二丈，则又崇于防四尺，是六等也言六等之数，却以人长八尺，置其间，盖上下五者，只一人之身，可推其尺寸也，古人律度量衡，互相参攷，亦此意也。郑云：戈，殳，防矛皆揷车，輢车輢车箱之旁也。
凡察车之道，必自载于地者，始也，是故察车自轮始，看此三句，便见古文法本意，只是察车必自轮始，先发明一句，曰：必自载于地者，始也，又着，是故二字多少曲折精神，又发得意尽，又好读艾轩曰：凡物皆从一处看起，如看文章，看写字，皆从何处看？起此一车之制，受重者轮，故察车之工拙，必自轮始也。
凡察车之道，欲其朴属而微至不朴，属无以为完乆也不微至，无以为戚速也。
此句形容车轮，极工朴属者，欲坚固而有所附属，谓其附于车，如人生一臂也，微至是着地处，甚微眇也，着地处，若大便行不急，如何得疾速？戚即疾也，三行之内，两个凡察车之道，他人则以为冗也，此正古文好处，不可不仔细看。
轮已崇，则人不能登也，轮已庳，则于马终古登阤也，艾轩，曰：此等句语，真谓之古文，使韩退之见之，安得不俯首阁笔，人长八尺，若轮太髙则登不得，故只崇四尺，若太卑则马髙而轮低虽行平地，亦如登坡阤，然盖轮低，则负于马，如人负物，马则劳矣，终古犹终年也。此必古语若无，终古二字，则形容不出两句，两轮字，若以古文当省字，则下句轮，字可省，盖古文正要好读，有可省者，有可省而不省者，要自具眼。
故兵车之轮六尺有六寸，田车之轮六尺有三寸，乘车之轮六尺有六寸。
轮髙六尺六寸，惟田猎之轮，减三寸，欲其便于驰逐也。
六尺有六寸之轮，轵崇三尺有三寸也，加轸与轐焉，四尺也？人长八尺，登下以为节。
前説三项车轮，兵车乘车尺寸本同，亦可省而不省者，到此又提起六尺有六寸之轮一句，多少精神，若以冗字论之，则不胜其冗矣，论古文正不如此，前言车轸四尺为一等，文势未足又以此发明以足之也，轸车箱，后横木也，轵毂表也，乃毂空壸中，转轴末也，轐乃安轴者也，又名伏兔，郑注云：今人谓之车是也。
轮人为轮
艾轩曰：东南人不用，车不识体，制如何？且依经解注而已，中间有三两处大可疑，亦只得依经解说，其间算数则依本注，车之重在轮，故先言此官。
斩三材必以其时
造车有三材，毂辐牙是也，斩此三材，必须顺时，毂是轮内，圆者牙乃外圈也，辐乃轮中直者，所谓三十辐共一毂，则辐乃直指于毂者也，凡木有所谓隂木者有所谓阳，木者阳木，则仲冬斩之隂木则仲夏斩之，盖五月一隂生所斩木即为隂木十一月一阳生，所斩木即为阳木，又有随其所宜而不専，以仲夏仲冬者。
三材既具巧者和之
毂辐牙三者之材已具，必须巧工，方为之和者，调适得宜也。
毂也者以为利转也
轴在毂中毂尽善则随轴而转利者活也顺也
辐也者以为直指也
辐取其直以指上下上则毂下则牙也
牙也者以为固抱也
牙乃卷，而为轮也，此全才矫揉而为之，太和之世，山出器车，盖天生此才，可见成为轮，不待人力也。固抱者，如人抱之，而坚固也。
轮敝三材不失职谓之完
轮举全体而言也，轮虽敝故，而所谓三材者，皆不失其职，则是件件精好也，职任也，任木之谓职完全也，言其材全也。
望而眡其轮，欲其幎尔，而下迆也，进而眡之，欲其微至也，无所取之，取诸圜也。
此下说辐，轮毂三者之制，轮即牙轮也，望者直望之望也，回顾则谓之顾矣，所谓车中不内顾，顾者回视也，一车两轮，谓之一两，如两鞋为一两，所谓戎车三百两者三百乘车也，幎是帖，幎之幎迆，字据训诂如东北迆防于海之迆，又训斜幎尔，是欲得帖车而下，斜也帖车而下，迆则轮之，斜势在下可见也。进而眡之，是近而细视也防至者，着地处微小，也着至也，着地多，则不谓之微至，无所取之，取诸圜也者，言只欲其圎也。
望其辐，欲其揱尔而纎也，进而眡之，欲其肉称也，无所取之，取诸易直也。
揱尔者，杀之状也。纎者小也，辐之直指，下要壮上要杀减，且谓之辐，合当皆壮，今又要杀减，何也？盖一毂之上，着三十穿，若不揱杀，何縁入得？所以入毂者，宜杀入牙者，宜壮艾轩云：东南人不识车，只据上语，且如此说，进而眡之者，廹而视之也，肉称是辐毂，牙之才，皆相称也。肉材也，无所取之，只取其平易，端直而已。
望其毂，欲其眼也，进而眡之，欲其帱之亷也无所取之，取诸急也。
毂是轮内圜者，毂别有一轴旋转，此谓之毂者，只言其圜者也，眼者突出也，就牙轮侧视毂，须略见突出，故谓之眼。帱覆也，谓以皮鞔在毂上也，虽有皮鞔而木之亷隅皆见如木上，生皮一同，无所取之，取其急也，急者皮束得也，稍寛则不可转矣。
眡其绠，欲其蚤之正也，察其菑蚤，不齵则轮虽敝不匡，绠者牙轮之内所用也，蚤与爪同，就牙内而视爪之，布置必正，不呙斜也辐之，入毂处为菑，入牙处为爪，上下入处，皆不可不整也，齵者参差不齐也，轮虽敝不匡，谓轮虽敝旧，而此辐不乖，斜也匡枉也。
凡斩毂之道，必矩其隂阳阳也者稹理而坚隂也者防理而柔。
木性有隂阳非仲夏斩之，即为隂仲冬斩之，即为阳也；矩，法也随木之隂阳自有法也，阳木则文理缜宻而坚隂木则文理踈麄而柔，故用火烘炙，要木性均等也，为毂既如此，三材必皆然。
是故以火养其隂而齐诸其阳则毂虽敝不藃
此一句甚工，谓若用隂木必以火，胁之使坚硬，与阳木相齐，则轮虽敝，旧而所帱幔之皮，皆不暴起也，故曰不藃毂，以全木为之牙，亦以全木为之。
毂小而长则柞大而短则摰
柞是倾柞之柞，挚是杌，之摰，不得小而长，不得大而短，须要得中也。
是故六分其轮崇，以其一为之牙围，参分其牙围，而漆其二。
轮崇六尺六寸，牙围一尺一寸三分，牙围而漆其二，是下一分不漆，履地处也，履地处要行，不用漆也。
椁其漆内而中，诎之以为之毂长，以其长为之围，以其围之，阞捎其薮。
椁字笺注家训度，艾轩云：恐亦是口，相传如此说，今且依之，看来考工记，须是齐人为之，盖言语似谷梁，必先秦古书也，轮有六尺六寸，今度其漆内两边两寸许，含漆了，只有六尺四寸，就其中诎而为二，则一边得三尺二寸，以此为毂长，则毂长三尺二寸也，伸而量则为长，圆而量则为围，故曰，以其长为之围，若围长三尺，则径一尺也，以其围之，阞捎其薮，三分之一，谓之阞三尺二寸为一圈，是为毂之围，薮是众辐所入之处，有三十孔，以三尺二寸之毂，三分除一分以为三十孔也，捎除也，薮孔也，捎其薮，凿其木而为孔也。
五分其毂之长去一以为贤去三以为轵
毂长三尺二寸五分之去，一分以为贤，去三分以为轵，贤是大穿轵，是小穿郑云去一字误合为去，二则大小相称贤，是内穿也。轵，是外穿也。外穿若大，又恐毂中横木突出，故去一以为贤，是内一孔大也，去三以为轵，是外一孔小也，此内穿外穿，郑氏以为皆金也，然亦未可晓，恐是轴头，用金束之，金之为束，内穿大外穿，小盖轴头，则金稍厚也，凡铁皆曰金轴末，亦名轵。
容毂必直
毂直轮乃直，故容毂不可不直容纳也，纳辐于毂，少不直，则轮不平正矣。
陈必正
所以约毂也，诗曰：约軧，是上画竒文故谓之陈；陈，不可不正者，约之必平正也。
施胶必厚
若施胶不厚则易得牵动
施筋必数
谓其束之多也数者不止一再束也
帱必负榦既摩革色青白谓之毂之善
帱者以皮鞔之也，负榦者，如木生皮也，即前见亷之意既摩，革青白，谓之毂之，善者言，既鞔之矣，因而摩之，色青白，不似皮色，而其色青白，则为精好。
参分其毂长二在外一在内以置其辐
毂长三尺二寸三分，其毂长者，取其伸数而言之也，薮为内薮之间为外薮，所以入毂之菑也，二在外者二分，在外也，一在内者一分，在内也以三分之一，置其辐，是以薮孔言也，其不见处曰内，其间可见处？曰：外。
凡辐，量其凿深，以为辐广，辐广而凿浅，则是以大扤虽有良工，莫之能固，凿深而辐小，则是固有余，而强不足也，故竑其辐广，以为之弱，则虽有重任毂不折。
凡物有许大，亦须有许深，物之坚牢，必大处与深处平，若是辐广而凿，浅则大小杌，虽有良工，亦不能使之坚固也，凿深而辐小，则是坚固有余而不胜其任，故竑其辐广，以为弱，则虽有重任，毂不折也。竑注家亦训度字，今亦依之，度其辐广，看有几何？以为之弱，弱即菑也，今人谓蒲本在于水中者为弱弱，即是本字之义，带牙处为爪带，毂处为菑，菑是本处也。度其辐广，以为之弱，使广与深相称如此，虽有重任，而毂不折矣，弱如字，亦曰菑，皆辐之，入毂者也。
参分其辐之，长而杀其一，则虽有深泥亦弗之溓也，辐乃入牙，与毂者三分其长，而末捎一分，杀而小之，则虽有深泥，亦弗粘带于辐也。
参分其股围去一以为骹围
股围则近毂也，近毂处壮，故谓之股围，亦如人之股也；骹围则近牙处也，近牙处在下，杀而小之，亦如人胫近足者，细于股谓之骹，参分其股围而去，其一分以为骹，围即上所谓三分而杀其一也。
揉辐必齐
一轮则有三十辐揉其木必使齐同无小无大也
平沈必均
谓以三十辐用水试之必须均平无复轻重也
直以指牙牙得，则无槷而固，不得则有槷必足见也，谓辐之材贵乎直，其指于牙，若与牙相得，则虽无槷亦固，若不与牙相得，则虽有槷而入牙处，必竟露也，故谓之足足者，近牙处也，上文近毂处为股围，则此近牙处当为足也，若入孔处不恰好，则必用榝，用榝则入孔处，必有现露也，槷者榝也，近股则人不见，近下足处，则易见也。
六尺有六寸之轮绠参分寸之二谓之轮之固
绠未知何物，郑云轮箄则车行不掉，恐是轮外两边有一重防牙者，故亦名箄，此曰三分寸之二，为轮之固牙，加以绠，则愈固也，车人云：大车绠寸，此乘车绠，必亦一寸也。绠在牙轮，外三分其一寸而以其二为辐，爪之孔处，注云：绠三分寸之二，辐股凿之数也，防云凿牙之时，孔向外侵，三分寸之二，使辐股外箄，故曰辐，股凿之数，凿即孔也，股字恐是骹字。
凡为轮行泽者，欲杼行山者欲侔，杼以行泽，则是刀以割涂也，是故涂不附，侔以行山，则是搏以行石也，是故轮虽敝不甐于凿。
注云：杼是削薄，其践地者言牙轮之外，中间践地处，削去少许，而两边稍棱，则泥涂不附着，如刀割去之也，侔注云：上下等也，谓牙轮之外无上下皆一，同侔同也，同则平，如手，石虽乆敝之后，其孔凿之内，皆不摇动，也不平则行久，其凿处必动，甐动摇意也。
凡揉牙，外不亷而内不挫，旁不肿，谓之用火之善，亷有芒刺起处也，挫折折处也，肿暴起，拥肿处也，为牙之木，用火揉熨，内外与两旁皆平正无病，方为精好。
是故规之以眡其圜也，萭之以眡其匡也，县之以眡其辐之直也，水之以眡其平沈之均也，量其薮以黍，以眡其同也，权之以眡其轻重之侔也。故可规可萭，可水可县，可量可权也。谓之国工。
此数行，结轮人一章，其文最妙。先取轮之圆既圆矣，又于圆中取其方，萭音矩，义亦同匡，无邪枉也，正也，辐分四围，县而视之，上下皆直是上与下辐，皆相直也，置轮全体于水中，则知其无轻重为平均也，牙毂之薮，皆以黍量，则知其穿孔，皆无小大深浅也，以两轮互秤之，则知其轻重相侔也。国工者一国所独推也，犹今曰国手也，六个可字，结一句尤妙。
车上杂名尺寸，【下车人别，论大车牛车也，尺寸又与此别】。
轮 兵车轮崇六尺六寸【乘车同田车减二寸】
轵 乘车轵崇三尺三寸
轸与轐共崇七寸轸围尺一寸
牙 围尺一寸
毂 长三尺二寸径一尺三分寸之二
薮 径三寸九分寸之五深三寸十八分寸之一分贤 大穿径六寸五分寸之二除金内实得径四寸
五分寸之二
轵 小穿，径四寸十五分寸之四，除金，内实得径二寸十五分寸之四围三寸，二十七分寸之七，大小穿谓金也，金厚一寸，轵名有三，毂末为轵，小穿为轵，车箱上木为轵。
绠 三分寸之二
辐 广三寸半
轮人为盖
轮人为轮，今又为盖者，以盖亦圆体，故亦为之车上有盖，即盖轸象天地者也。
达常围三寸
达常者，盖斗柄也，乃近于盖斗处围三寸，则其阔径一寸。
桯围倍之，六寸，信其桯围，以为部广，部广六寸，部长二尺，桯长倍之，四尺者二。
桯音盈，盖之杠也，读如丹，桓宫楹之楹达，常之长二尺，濶一寸，下入于桯中，桯围倍逹，常之三寸，则为六寸，然后能上承达常也，信其桯围，则统其桯围，而言之有六寸，以为部广部者，盖斗也，即今之繖头是也。部之广有六寸，部长二尺，则连达常而言之，乃有二尺之长，桯之长则倍，逹常之四尺者二，共有八尺，兼达常二尺，则有一丈，此下文所谓盖崇十尺者，此也。
十分寸之一谓之枚
十分寸之一者，以一寸为十分而一，分为一枚，枚者枚数之也，后世使枚字皆本于此。
部尊一枚
部者盖斗也上髙一分也
弓凿广四枚，凿上二枚，凿下四枚，凿深二寸有半，弓伞骨也，伞骨入凿处，广四分，凿上有二分凿，下有四分，兼凿处四分，则为一寸，则部正厚一寸也，凿深二寸，有半者，欲其入深，则牢固也。
下直二枚凿端一枚
郑云下直二枚者，凿孔下正而上低二分也；直，止也，此处注防皆未明以意推之上言，弓凿广四枚，凿上二枚，凿下四枚者谓凿孔濶四枚，其上二枚而下四枚，是凿孔上，小而下大也，不知古人之盖縁何不曾说盖下，短竹处切疑古人车盖不曾合只张之车上无开合也，乘车既设，旌旗无盖，此特潦车遇雨，则用想乘车，才出潦，车即随，故潦车载蓑笠，以为雨之备也。
上文言广此言，深其孔内深处，比孔又差小，故曰下直二枚，前言下直四枚，此只二枚直者，只之意也。凿端一枚，则孔之内深处，亦减一半，故前凿上二枚，此曰凿端一枚也，前曰：凿上凿下，此又变文先曰：下直二枚，后曰：凿端一枚，凿端即凿，上但有孔，内外之异耳。
弓长六尺，谓之庇轵，五尺谓之庇轮，四尺谓之庇轸，轵毂末，出于轮外，轸载人者，比之轮又在内，以六尺弓之长，分此三句一件皆短一尺也，轮比轵短一尺，轸比轮短一尺。
参分弓长而揉其一
弓伞骨也其势稍弯是揉而成之也
参分其股围去一以为蚤围
股者弓之，近部处也，蚤与爪同，弓之末也，爪之大小，比股围三分，减一分也。
参分弓长以其一为之尊
尊髙也弓下稍平，其上则弯处多方，可以庇人，下二分稍平，上一分却髙此弓之势也。
上欲尊而宇欲卑，上尊而宇卑，则吐水疾，而霤逺尊是弓近部处，宇是弓之弯，处其庇人，如屋宇吐水，疾者，言其势斗，则水去快而溜亦逺庶不湿轵，与轮也，霤屋霤也，因上宇字，故用霤，字文法也。
盖已崇则难为门也，盖已庳是蔽目也，是故盖崇十尺，盖已髙十尺又在车上，是緫为丈，四矣门髙丈四亦已髙矣不可更髙则无许髙之门矣已卑，则蔽目者，言其宇也宇太低，则人立处，不见车前矣。
良盖弗冒弗纮殷而驰不队谓之国工
冒者蒙以衣也，纮者以线穿联其弓也，未纮未冒之时，驰而不队，则弓之入凿者，固也，殷者，横驰于中也，横必有髙下车驰其间，自有隐处，必杌摇动，而此盖之弓不队则为良，盖可知非国，手不能为也，殷音隐，今人脚下有不平，亦曰隐人。
<经部,礼类,周礼之属,考工记解,卷上>
舆人爲车
车者緫一车之事，而言轮舆轸，盖皆车也，既别以轮人，故此曰舆人为车者，并轮盖而安顿之也。
轮崇车广衡长参如一谓之参称
轮论崇卑车，论广狭衡论，长短三者，尺寸皆同，则相称也，车广者，车箱四方，故以广狭言之，衡乃辀颈之上，横而扼马者，注云：轮车，衡三者皆六尺六寸，故曰参如一。
参分车广去一以为隧
隧，深也，车横六尺六寸，以其横三分之，去其一，则兵车之深，只有四尺四寸也。
参分其隧一在前二在后以揉其式
三分其深一分，在前二分在后，人立其中式，必近前方可也。式横在车箱前人所凭，而为敬者也；揉者揉其木，使正直而为之也。
以其广之半为之式崇
式在较，下其髙只得广之半也，注云：兵车之式髙三尺三寸。
以其隧之半为之较崇
较在车箱前面又髙于式者也式髙三尺三寸，此又髙于式二尺二寸，故注云：兵车自较而下五尺五寸也。
六分其广以一为之轸围
六分车之广而轸之围，只有其一，则轸围得一尺一寸也。
参分轸围，去一以为式围，参分式围，去一以为较围，参分较围，去一以为轵围，参分轵围，去一以为轛围，式又小于轸，较又小于式轵，又小于较轛，又小于轵也，车之前有式，其两相立，木则式置其上，立者为轛，横者为轵，此非毂末之轵也，轛乃较之，上头也。
圜者中规，方者中矩，立者中县，衡者中水，直者如生焉，继者如附焉。
此数句发明，其制作之妙如生，如附二句尤佳，言其似非人所为也，庄子曰：附赘县疣，附亦生而有也。
凡居材大与小无并大倚小则摧引之则絶
大小欲得其所，故曰，居大与大并小，与小并则居之，得所大与小并小，与大并则居之，不得所矣，以大而倚小，则必有摧折之虑，以小而倚，大则牵引而动，小者力不任，必絶断也摧絶亦同，但如此作文耳。
栈车欲弇饰车欲侈
栈车不用皮，束恐，易损则宜弇者，敛束不侈大也，饰车则有结束，虽侈不害。
<经部,礼类,周礼之属,考工记解,卷上>
车箱 横阔阔六尺六寸
较 式上横木两輢立木上，出式者也，吕和叔解淇奥诗，猗重较兮，曰：古者车箱长四尺四寸，以三分之前一后，二横一木下，去车牀三尺三寸，谓之式，又于式上二尺二寸，横一木谓之较，去车牀，凡五尺五寸，古人立乗平常则凭较，若应为敬则落，手凭下式，而头得俯诗，补传云：较出于式，故曰重较较，崇者自式之上言之，式崇者自车，牀之上言之，较与式相重，通计之，则共长五尺五寸，式得三尺三寸，较得二尺二寸，较围四寸九分寸之八。
式 人所凭依者髙三尺三寸围七寸三分寸之
一
輢 车箱也音倚犹栏干也在两旁
轵 輢之横者其旁止于此故曰轵音只
轛 式旁之直者对人而言故曰轛音对
舆 横广六尺六寸围二寸八十一分寸之十四亦曰邸辀 长一丈四尺四寸
衡 长六尺六寸
辀 弧，深四尺七寸，在式前有十尺，身在隧下，则有四尺四寸，身共长一丈四尺四寸，当兔围尺四寸五分寸之二，颈围九寸十五分寸之九，踵围七寸七十五分寸之五十一。
任正 围一尺四寸五分寸之二
衡任 围一尺三寸五分寸之一
轴 围一尺三寸五分寸之一
轸间 即舆之横广是也
伏兔至軓经无明文郑云如式深也
辀人为辀辀有三度轴有三理
辀乃车之辕，牵一车之重，而接于衡，以轭服马者也，辀人为辀，今则并轴而论之者，盖车之轴，所以穿两轮者，其上则乗载一车之重，其轴若折，则车必覆矣，其选材与辀同，皆欲其精当也，故以一人主之度者，数也。长短有三等；故曰三度辀曰：度轴曰理，理者，物理之理也。选材之道也。
国马之辀深四尺有七寸
国马天子之乗马也，辀则车辕也，揉曲而为之，其辕曲中深四尺，有七寸矣葢乗马之轵崇三尺三寸，加轸与伏兔于其上，则为四尺，兼辀之深，则为八尺七寸矣，国马髙八尺而其余七寸，则于衡颈之间也。
田马之辀深四尺
田车轵崇三尺一寸，加轸与轐五寸半，则为三尺七寸矣，兼辀之深四尺，则有七尺七寸，田马髙七尺而余七寸，亦为衡颈之间也。
驽马之辀深三尺有三寸
驽马之车，轵崇三尺，加轸与轐，则为三尺四寸，兼辀之深，三尺三寸，则六尺七寸矣，驽马髙六尺而其余七寸，亦为衡颈之间也，此所谓三度也。
轴有三理，一者以为媺也，二者以为久也，三者以为利也。
一车之中，而轴为受重焉，须当择木而为之一者，以为媺也，欲其无节目，然后不折二者，以木之坚，则可以久而不壊也三者欲其滑利而转轮之速也。
軓前十尺而防半之
軓在式前，自式以前，至于辀末，其长十尺，而御者之防，在于十尺之间也，軓前，长十尺而辀之，深不与焉，若并辀之深，则凡一丈四尺矣。軓郑云：合作音，犯车前法度也。
凡任木
如任正衡任之类以木任物也
任正者十分其辀之长以其一为之围
舆下三面之木也，舆有四面后，一面是舆之轸，其三面皆有栏干，栏干之下，有材以任其上，车所取正者，故谓之任，正十分其辀之长者，辀长一丈四尺四寸，以十分之得一尺四寸五分寸之二以为任，正之围也，辀之軓前十尺，与隧四尺四寸，故以辀，长一丈四尺四寸，注郑曰：舆下三面材而疏，以为：木，下及两旁，见面其上面着舆板，不见故云三面此説未当艾轩谓，今人不识车，虽所説皆纸上语，但以文理明之，亦可决其当与否也。
衡任者，五分其长，以其一为之围，小于度，谓之无任，衡在两轭之间，轭马之领正辀，颈用力之处，辀与衡相凑带者，若得其任，则可以扼马而引车也，五分其长，则是一分有二尺八寸者，衡长六尺六寸，以五分之得一尺三寸五分寸之一以为衡任之围，此若小于制度，则木不胜任矣。
五分其轸间，以其一为之轴围，十分其辀之长，以其一为之，当兔之围，参分其兔围，去一以为颈围，五分其颈围，去一以为踵围。
轴谓车轴之，贯毂者也，舆广六尺有六寸，即轸之间，五分取一，以为轴围，则其围一尺三寸五分寸之一，与衡任者相应矣，当兔即伏兔也，谓舆下之，贯轴者也，辀长丈四尺，有四寸十分取一，为当兔之围，则其围尺四寸五分寸之二，与任正者相应矣，颈谓辀前之，持衡者也，参分兔围，去一以为颈围，则其围九寸十五分寸之九矣，踵谓舆后之承轸者也，五分其颈围，去一以为踵围，则其围七寸七十五分寸之五十一矣。
凡揉辀欲其孙而无弧深
轴用直木故只言三理而已，辀是揉曲为之，故须详説孙者顺也，其揉曲之势，孙顺自然，若如弧弓而深，则太弯矣。
今夫大车之辕挚，其登又难，既克其登，其覆车也必易，此无故，唯辕直且无桡也，是故大车平地，既节轩挚之任，及其登阤，不伏其辕，必缢其牛，此无故，唯辕直且无桡也。
辕即辀也，在牛车则名辕，此辀人论辀，而言辕者以乗车田车之辀，与大车之辕，其法皆同也。挚，下也，其直而不挠曲，下至于马则难登，陁虽马有力，可以负而登，亦必易覆，故于平地之间，虽其任髙下得节而不可施之登阤，言平地髙下易凖节登阤，则难节也轩髙也挚下也，今人用轩轾，字本于此，伏其辕者，牛伏其辕下，为所遏也，缢其牛者，辕直而牛不胜，如缢缚之也。皆其势不孙曲使然也。
故登阤者倍任者也，犹能以登及其下阤也，不援其邸，必緧其牛后，此无故，唯辕直且无桡也。
登髙而辕直牛之负力，倍于平地，言用力多也，此有力之牛，犹可登也，及其趍下，则非援其车之邸必緧，绊其牛之后，二者皆能覆车也，邸舆也，皆四方之名，援手引之也，执住之意也，緧者辔络之类，有此名也。
是故辀欲颀典
前言辕此言辀，明辕即辀也，颀典注云：坚纫之貎，此古语也，难以强通，大抵欲其孙顺得而不直之意。
辀深则折浅则负
深太弯也，太弯则易折，浅太直也，太直则马如负然。
辀注则利凖利凖则久和则安
其注水，则便利也；凖节也，深浅得节，则耐久也，和与衡轭，诸木和合，则车不摇，兀而安也，凖或作水，司农以为注则利水，利水则久，郑不从，以利凖二字不当重读此説似得之葢冩之误剩利凖二字也。
辀欲弧而无折，经而无絶进则与马谋，退则与人谋，终日驰骋，左不楗，行数千里，马不契需。
弧深则易折，弧不深则固经理也，顺理则无断絶之虑，进而从马，退而从人，故曰与谋，左不楗者，尊者居左，车既安，则尊者安，不拘束也，楗有拘束之意，契需古语也，亦难强解，行千里而安，则马亦不费力，其意大扺如此，若以契为锲薄之意，曰：不伤蹄需为濡，迟曰不留滞，皆是牵强，如庄子之謑髁輐断，如诗之靡盬，鞅掌殿屎等字，亦如何强解得古今语不同，岂可强索于数千载之后，如今郷谈，随方各有使，古人闻之，亦岂易晓耶？
终嵗御衣衽不敝此唯辀之和也
御者费力，则衣衽必损，若皆顺溜，则御者不费力矣，此数句皆形容辀之和而已。
劝登马力马力既竭辀犹能一取焉
辀和，则马省力，如助之也，劝助也，一取者一进也，马力既竭，犹能一进顺，易行也。
良辀环灂，自伏兔不至軓七寸，軓中有灂，谓之国辀，灂漆也，囬环皆漆所不漆者，自伏兔至軓，七寸而已，其軓中亦有漆处，此下似有脱文，不应以此一节而称其为国辀也。
轸之方也，以象地也，葢之圜也，以象天也，轮辐三十，以象日月也；葢弓二十有八，以象星也。
艾轩云车之初作，未有此説既成之后，以此比象，此説极当舆体四方，可以象地，不言舆而言，轸者，轸在舆后，见舆先见轸也，若舆前则有辀隔之矣，葢轮俱圆，皆可象天，不言轮而言，葢者葢在人之上，轮倚车之傍，必舍傍而言上可也，辐数三十，以象一月之日数也。晦朔相推，而后成月，故并日言之，葢弓二十八，以象二十八宿，东西南北之星也，宿亦曰舍，亦曰辰，总而言之，则皆星也。
龙旂九斿，以象大火也，鸟旟七斿，以象鹑火也，熊旗六斿，以象伐也，龟蛇四斿，以象营室也。
斿幅也，九斿七斿，六斿四斿，皆随诸侯命数，若天子之数，则十有二矣，此言天子之车而有九七，六四者，贾氏疏云：上得以兼下是也。艾轩云：王者之行，必有四方之旗，随其所指麾而用之，此説极当易山斋云，曲礼行前，朱雀而后，武左青龙而右白虎，即此四旗是也，此证极是，郑氏曰：象大火者，以九斿象，尾之九星也，象鹑火者，以七斿象星之七星也，象伐者以六斿，象伐连参为六星也，象营室者，以四斿象室，与璧为四星也，然大火在房，心，何与于尾尾，为析木矣。鹑火在柳，星；张，何独言星乎？伐不连参，则三星而已，室不连璧，则二星而已，就其説而强通之，独有鹑火，举其中为可解，其他未免牵强，艾轩谓不必论斿数，但苍龙，东方之旗也，则画东方大火朱鸟，南方之旗也，则画南方鹑火，熊虎类也，熊为西方之旗，则画西方伐星，龟蛇，北方之旗也，则画北方营室，此説甚简径近理，且合曲礼无可疑者，旂旟，皆旗也，三者通名，无他义，巾车春官也，所建之旗，太常而下有大旂，大赤，大白大麾，或以大旂为龙旂，大赤为鸟旟，大白为熊旗，大麾为龟蛇，亦可牵合，但大赤，大白虽合于朱雀白虎之名，大旂，则已难通矣。况大麾乎？大抵周礼出于战国，本非成周之制，六国隂谋之説似得其原，考工非冬官本书，纵可牵合，亦未足凭，况勉强勾引而为之説乎艾轩云：此皆无益而枉用心者。
弧旌枉矢以象弧也
郑云弧以张縿之幅，凡旗必有弧，故曰弧旌，凡旗皆画矢，取其威也，枉矢者，大流星之名也，疏引考异邮曰：枉矢，状如流星，蛇行，有毛目，此妖星也，因其画矢借，枉矢以名之，作记之文也，张縿以弧画以枉矢，取象天之弧星也。
<经部,礼类,周礼之属,考工记解,卷上>
古之龙旂画，东方大火之，星鸟旟画，南方鹑火之星，熊旟画，西方参伐之星，龟蛇画北方，营室之星，今三礼图中如此画，实非古制，郑误之也。
攻金之工，筑氏执下齐，冶氏执上齐，鳬氏为声，防氏为量，段氏为镈器，桃氏为刃。
此数行乃攻金，诸官之总序也，多锡为下齐，少锡为上，齐大刃削杀矢，鉴燧用下齐，钟鼎斧斤，戈防用上齐鳬氏为钟，此言声桃氏为劒，此言刃钟主于声，劒主于刃，亦变文尔。
金有六齐，六分其金而锡居一，谓之钟鼎之齐，五分其金而锡居一，谓之斧斤之，齐四分其金而锡居一，谓之戈防之，齐参分其金而锡居一，谓之大刃之齐，五分其金而锡居二，谓之削杀矢之齐，金锡半，谓之鉴燧之齐。
此亦总序之文，郑云：凡金多锡则刃，白且明，故诸齐皆以锡和之，但此文有鼎，有斧斤，鉴燧而经无此官，疑有缺失，恐冶氏桃氏所职，亦不止一项，以此推之，考工记之，所失者多矣。
筑氏为削，长尺博寸，合六而成规，欲新而无穷，敝尽而无恶，削书刀也，古人用竹简，先以火灼，后以削刀刻而为书，汉人犹曰刀笔吏，孔安国所写尚书，犹用竹简，是古制犹在也，然古人有刀，亦必有笔，故子张有书，诸绅之语，绅非刀可刻也，自汉人造纸不用，绢帛为书，一向趋于简便，故杀青汗简之事顿废，遂不复有此书，刀之名矣，长一尺，而阔一寸，以六刀相合，可以成规，则其刀之势必弯曲，郑康成亦曰：若弓之反，张可合九合，七合五而成规也，马融诸家以为偃曲，却刄则书刀之刃在上矣，今无此制，难以强通，欲新而无穷者，其刃可磨而发，无穷已也，如今髪刀愈削愈芒，虽敝尽而无恶也，纯钢为之，磨削至，尽其刃，亦芒无瑕，恶也，似此等句可看，古人文字下语处。
冶氏为杀矢刃长寸围寸铤十之重三垸
郑氏云：为杀矢以下至重三垸，凡十四字，脱误在此，葢以杀矢在下，齐戈防在上，齐前言冶氏执上齐不应，乃为杀矢，此説是也矢人造八矢，杀矢已在内，明此为脱误，重出也，杀矢田猎所用也，长一寸，围亦一寸，铤箭足也，其入笴处，曰：铤重三垸者，秤之则重三垸也。
戈广二寸内倍之胡三之援四之
戈二刃刺兵也，郑氏以为句兵者，言其形句曲也，戈之制有三名，其曰广二寸者戈之通身，必径二寸也，内者胡以下接柄者也，其长四寸，胡者旁出之，一锋也，其长六寸，援者刃之直，而向上者也，其长八寸，汉时谓此戈为鸡鸣者，以其胡之句，势似鸡鸣也，又谓之拥颈者，亦以其胡曲而名之也，康成又曰：句孑防者当时之名也。戈防异制，戈二刃，防三刃而郑以防证之者，汉时不分戈防为二也；凡兵之器，直而无胡者，则矛也，有胡者则二锋，三锋通为戈防也。
已倨则不入已句则不决
已倨太直也已句太曲也倨句皆论胡之势也
长内则折前短内则不疾
胡之下曰内，戈鐏处也，太长则胡以上之援，与胡句相并如磬之折，则不可以刺也。前即上也，胡之上，亦曰前，故谓之折，前言其前，磬折不可用也，内若太短，则胡以上之，援必过长，过长则胡，缩而援出，多下重，上轻则用之，不快便也。故曰不疾。
是故倨句外博
倨言胡之上，句言胡之下，其曰外博者，以直刃之援，视旁出之，胡则援为内，而胡为外胡之刃，必博于援之刃，故曰外博着，是故二字而并倨句，言之者谓胡之制，必博而要，倨句皆宜也，戈之通身，皆径二寸，而胡又加博者援以下，稍圆厚，而胡则褊薄也。
重三锊
锊音劣，或音丸，与吕刑之锾，同锾音丸，又音援，是六两也。
防广寸有半寸内三之胡四之援五之
防与戈同戈，二刃而防三刃，故郑氏曰：今三锋防也，其铁身广一寸有半，其内长四寸半，胡四之则六寸，援五之则七寸半。
倨句中矩
此并两旁之，胡言之句，倨得所则，其势稍方，故曰中矩。
与刺重三锊
以两胡与直刺之刃秤之，皆重三锊也，刺即援也；皆为直刃之名，戈二刃防三刃，疑有轻重，而皆三锊者，防必稍狭于戈，亦必稍薄于戈也。
戈 广二寸今句孑防或谓鸡鸣或谓拥颈戈之所
用主于胡戈二刃
内 胡以下接柲者，胡下柄入处，曰：内内长则援短，短则胡头，故曲于磬折，内短则援长，长则胡头舒，故倨于磬折，此胡之取则于磬折也。
援 直刃也最上刺刃也直而向上者
胡 孑也，胡似鸡鸣，以胡曲，故曰：拥颈矛之，旁出者，句倨 句为太曲倨，为太直倨，谓胡上句谓胡下倨之外，胡之里，谓胡下近本处増使广句之外，胡之表，谓之胡上，近本处増使广胡本上下俱寛，此两行，乃疏解注中説外博处但上下俱寛四字，似拘于磬折，而欲其方，故有此解。今所解似稍平，直不必如此，费分疏也。
防 三锋防也内胡援刺凡四名
凡防而无刃，秦晋间谓之孑，或谓之镳，呉之间，曰伐东，齐，秦，晋间，大者曰曼胡，其曲者曰句孑，曼胡、
胡 防胡横贯之横三寸直下三寸胡中矩则句倨
不中矩
刺 着柄直前，如鐏者也，在援胡之横，上中使出者，司农曰：刺即援与郑氏如鐏二説虽殊皆为直刃，援则近上刺则近下不出一刃之上，所争者亦微矣，若以为刺，即援其説亦简径。
桃氏为劒腊广二寸有半寸两从半之
劒面通广二寸半，其两从中分，各一半也，从自脊中而分两边也。
以其腊广为之茎围长倍之
茎劒夹中人所把处其围五寸长一尺也
中其茎设其后
以一尺茎之中分之下，一半稍大也，后者下一半也。
参分其腊广去一以为首广而围之
首劒把接刃处其围，得一寸三分寸之二也；首不圆，故曰广而围之。
身长五，其茎长重九锊，谓之上制，上士服之，身长四其茎长，重七锊，谓之中制，中士服之，身长三其茎长，重五锊，谓之下制，下士服之。
身者去，劒柄而言也，茎长一尺，上制之劒，长五尺，中制长四尺，下制长三尺也，上中下士者，以其人才之短长言之，非命士也，随人才之宜而用其长短，要人与器相得也，锊六两也，九锊五十四两也。
腊 通劒面之名
从 自脊而分两面为两从盖中髙两旁杀以趋于
锷也
茎 劒夹中人所握处镡以上也
后 茎中以下稍大则易把握也
首 劒把接刃处也
鳬氏为钟
艾轩曰博古图，起于宣和间汉，晋时无有也，由歴代以来，掘得古噐于宣和间，始为图载之，以示后世？汉，晋诸儒不曾见此，无怪乎其不知也；是以聂崇义所作三礼图全无来，歴谷璧，即画谷蒲璧，即画蒲，皆以意为之也，不知谷璧，只如今腰带夸上粟，文观博古图可见，使当时掘得古噐藏之上方不载之图，今人何縁知之？此图至金人侵轶，后皆无此本，及吴少董使北见之，遂市以归，尚有十数，面不全。
两栾谓之铣，铣间谓之于于上，谓之鼔鼔上谓之钲，钲上谓之舞。
栾角也，钟体不圆，故有两角名栾，又名铣二名，即一物也，铣音姑洗之，洗两角之间，名之曰于者，钟唇之上也，于上谓之鼔者可击之处也，声所自出也鼔上谓之钲者，钟腰之上也，钲上谓之舞者，钟之顶也。于鼓，钲；舞，凡有四名，皆在钟之体。
舞上谓之甬甬上谓之衡
甬钟柄也衡乃甬上平处
钟县谓之旋旋虫谓之干
旋者钟柄，上有孔也，系之可以旋转也，旋虫谓之干者，旋之四环，为蹲熊，盘龙辟邪之类也，名之曰干，以其为兽形，故曰虫。
钟带谓之间谓之枚枚谓之景
钟有四带上畔一带下，畔一带中二带，者带之纹也，间有乳，钟有两面，每面三十六乳，作四簇一簇，九乳乳曰：枚可枚数也。亦曰景注云：如日景之明，此因字生义也，于舞之类，亦可以义解乎？
于上之攠谓之隧
攠受击处也，攠者摩而靡也，隧者，其攠之中，稍洼而深，如阳燧之形也，故注云：洼而生光，自此以上，钟体之名备矣。
十分其铣去二以为钲以其钲为之铣间
钟体下大而上敛，故钲小于铣十分之二也；铣间去两角之有纹处，则与钲同也，是两角有纹处，各得十分之一也。
去二分以为之鼓，间以其鼔间为之舞，脩去二分以为舞广。
去铣间二分，则鼓间只得十分之六也。舞脩者以横言也与鼔间同舞广，以纵言也只得十分之四也。
以其钲之长为之甬长
甬钟柄也其柄之长如其体之钲
以其甬长为之围参分其围去一以为衡围
长如其围，若甬长一尺，则其径三寸三分以上矣，衡小于甬，故只得其围之二。
参分其甬长二在上一在下以设其旋
旋不在甬之中旋之上，则长而下，短者以为固也，凡此长短小大不言尺寸者，随钟之小大而为之，加减也。
薄厚之所震动，清浊之所由出，侈弇之所由兴，有説凡钟之击厚，亦震动，薄亦震动，因其侈弇，而声有清浊，故先总提起三句，而以有説二字结之，自钟已厚以下，乃其説也注音説为税犹意也，恐亦不必如此，只是解説之説也
钟已厚则石已薄则播
石声不发也，失之太厚，则其声不发，播散也，失之太薄，则其声散。
侈则柞弇则郁
柞音窄其声咋咋然亦散之类也鬰亦不发之类
长甬则震
甬太长则悬之摇兀不安也震摇也
是故大钟十分其鼔间以其一为之厚，小钟十分其钲间，以其一为之厚。
随钟之大小，量其鼔间钲间之尺寸，以为其体之厚薄也。
钟大而短，则其声疾而短闻；钟小而长，则其声舒而逺闻
疾者浅而踈急则易竭，不久故曰短，闻舒缓也逺久也以此而观，则钟之体，宜小而长，不宜大而短也。
为遂六分其厚以其一为之深而圜之
遂即隧也。受击之处，其体必浮而起，比其厚，得六分之一，是隧之深处，合如此也，圜者隧之形，必圆也，不曰六分，其隧之厚，而曰为遂六分，其厚者，此变文也，古人如此作文，皆其用意变换处。
铣 径十分 径脩也注云横为脩从为广凡言间
者亦为从
钲 径得八分
铣间 与钲之径同亦八分间从也广为从 铣外
有二间钲外惟一间
鼓间 得铣径六分 间从也
舞径 与鼓间同 径横也
舞间 得铣，径四分， 间广也，从也，【鼓六，钲六，舞四，比钟口十，其长十六】，舞间四方，四也；鼓间六亦方，六也。经不言钲间亦六也。十分以十分分之看，钟口径多少，皆作十分，分钟有小大，则口径有多少不同。
经云：钟之四等尺寸，铣之从横，舞之从横，皆具言之，唯钲言横八而不言，从鼓言，从六而不言横，或者互见也，一处皆钟之中腰，想无隆杀，故互言之，二者既无异而为别名者，以有篆【钟，带曰篆，】介其间也。
但下言大钟，小钟之厚尺寸而分别言，鼓间钲间，又似其从不同，六也；注以经云间非也，以为当言鼓外，钲外注説鼓间钲间曰：篆以介之，钲间亦当六则钟，带在钲鼓之间也。
防氏为量，改煎金锡则不耗不耗，然后权之权之，然后凖之凖之，然后量之。
改煎者煎之，又煎如今炼熟也，煎至无耗折，然后可秤，既秤之已得实，斤两不折矣，然后凖其髙下厚薄合用多少，铜料入铸也，凖其髙下厚薄以铸，则知其既成，可以量得多少，升斗也。
凡官名不可强说，易山斋以桃辟不祥，遂为劒防坚也，遂为量，皆强生意，义钟之染羽，鳬之为钟，如何可解。
量之以为鬴深尺
量其实有六斗四升，则可以为鬴也，深尺者，鬴深一尺也，周人以八寸为尺，谓之尺者，八寸也，説文曰咫八寸，周尺也，王制曰：古者以周尺八尺为歩，今以周六尺四寸为歩，此周尺，汉尺不同，与周尺止，八寸之明证也。
内方尺而圜其外其实一鬴
鬴内四方，每方各一尺，而其外则为圆形也，左氏曰：晏子云，各自其四，以登于釡，是四龠为合，四合为升，四升为豆，四豆为区，四区为鬴，釡即鬴也，语曰：与之釡，亦此鬴。
其臋一寸其实一豆其耳三寸其实一升
臋者底也覆量之，其底深一寸，可以容一豆之米也，其耳在旁，可以手举者覆之，可受一升，其深有三寸，只言深不言，大小即所受，则可凖也。
重一钧
汉鬴亦深尺，内方尺而圆外，乃重二钧者，汉用黍尺十寸，周尺八寸也。
其声中黄钟之宫
黄钟律九寸而受千二百，秬黍以为龠，是五量之法，皆本于黄钟之律，自龠而上，四加至鬴，则其声亦中黄钟矣，黄钟宫声也。故曰黄钟之宫，古者神瞽考中声，以制量中声，即宫声也。
槩而不税
槩平也，法也防氏铸此以为天下之法，使天下之为鬴者，皆取平于此，而赋入租税之时，实不用之，此句注疏皆未通，诸家亦强説以为官司为之，听民自用，不收其税也，此説殊无义理，葢此鬴，既一钧一钧，三十斤也，其噐已重三十斤，又量六斗四升之米，则其重又甚矣，若终日用之，其人不亦疲也，窃意古人自有木制之，噐特铸此以为之式，故其铭曰：兹噐维则也，若欲官司铸之，而借百姓之用，当有畿鬴邪？古人既能以木为鼓，穹曰：臯陶矣，岂不能为木鬴乎？
其铭曰：时文思索，允臻其极，嘉量既成，以观四国，永啓厥后，兹噐维则。
时文者，古之贤王也，犹诗曰：思文后稷也，时思皆起语也，古有文徳之君思索之深信，至其极能为此，嘉量也。允，信也，臻至也，嘉赞美之也，观者示也，以此观示四国，开啓后来之人，皆以取则于此。则，法也；舜方即位，即同律度量衡，古者天下分国之多，恐其大小不一，或以病民，故以此为大节目，今文思院降样，亦此意也。
凡铸金之状，金与锡黑浊之气竭，黄白次之，黄白之气竭，青白次之，青白之气竭，青气次之，然后可铸也，此总言铸金之法，以火候之也，初铸之时，火色黑浊者，其中秽杂尚多也。去秽杂，火色又变而黄白，亦未净洁也，镕既久，变而青白，稍净而未尽，白色去尽，火色纯青，则金锡熔炼至此十分精矣，方可入铸也。
段氏【阙】
段音锻必铸金之工既已缺矣不可强説
函人为甲
艾轩，曰：孟子云，矢人惟恐不伤人，函人惟恐伤人，工匠之人，各以其技，岂必有心，孟子所谓仁不仁，借以明择术之必谨也，古者百工之事，各命官以主之，为甲则有函人之官，又有鲍人之官，所谓官师相规，工执艺事以谏，皆此等人也，大抵古者制作噐物皆是通明，识义理之人，今博古图所载，其他皆不可得见，惟古钟埋没土中，不能壊图尚有之，看此一钟，大段精至，岂是俗人做得葢粗而噐物自有道徳性命之理，不离乎日用之间，且谁非画工？五代则有一郭忠恕，近代则有李伯时所谓百工技，噐皆如此，人为之宜，其不俗也。
犀甲七属，兕甲六属，合甲五属，犀甲夀百年兕甲夀二百年合甲夀三百年。
属音注七，属者甲之札，叶七节相续也，一叶为一札，有七节，六节，五节相续者，犀即牛也，取犀之名美也夀百年可用之，百年不壊也兕甲者，以虎皮为之也，合甲者削，牛皮里而留其刃者，两片相合为之也，其耐久，可三百年。
凡为甲必先为容然后制革
容者相其人之身大小长短而为之也，先观人身，然后制革。
权其上旅与其下旅而重若一以其长为之围
上旅，腰以上也；下旅腰以下也，重若一者，上下等也，长与围等者，欲其相称也，春秋有所谓甲裳者，上曰：衣下曰：裳下旅，即甲裳也。
凡甲锻不挚则不坚已敝则桡
锻炼皮也，炼皮不至于熟则不坚，刃也，已敝者炼太熟也，太熟则桡曲，软弱也。挚，至也。
凡察革之道，眡其钻空，欲其惌也，眡其里，欲其易也，眡其朕，欲其直也，櫜之，欲其约也；举而眡之，欲其丰也；衣之，欲其无齘也，眡其钻空而惌，则革坚也，眡其里而易，则材更也，眡其朕而直，则制善也，櫜之而约则周也，举之而丰，则明也，衣之无齘，则变也。
钻空者，钻穿而为孔也，惌者孔小貎也，钻孔，小则坚而难壊也故曰革坚也，里者皮内面也，易如易其田畴之易，皮里，治去得净洁，更变其材，本质无始者之秽恶也，故曰材更也，皮近肉处，则多秽去之，必尽也，朕缝【去声，】处也，缝路皆直，则制作之善也，故曰制善也，櫜藏也，卷而藏之，约束易，则是制作密致而周也，举举起也。丰，大也，卷时小举起时大，其札叶相续处，皆分明可观也，故曰则明也，衣者着之于身也，齘齵齧不齐也，衣之而无齵，齧不齐处，则于人便利也，变便也。故曰则变也。此皆古人作文处，不可不子细看。
鲍人之事
此一句下经之总目也，不曰鲍人为某而曰之事，其所治之皮，不主一用也。
望而眡之欲其荼白也
逺望而视之，望主向言，眡主目言，皮如荼，菜之白则既炼之皮已尽美也。
进而握之欲其柔而滑也
近前取而把握之若已柔滑则为善也
卷而之欲其无迆也
卷束之义也。只作搏字亦可通，今只得从注读无迆者，无斜迆处，言其柔软平正，而无缓急处也。
眡其着欲其浅也
著者幔着于物之上，不见其厚，但见其薄即帱，而廉之意浅，即薄也。
察其线欲其藏也
皮作北人谓之双线工藏者缝之而不露线也
革欲其荼白而疾澣之则坚
此下又重解前句，亦与函人一段，文势同疾，澣者不可久，渍之于水，则易壊也。
欲其柔滑而腛脂之则需
其所以柔滑者，脂腛之而濡弱也，炼皮必用脂也，腛与渥同音义。
引而信之欲其直也信之而直则取材正也
卷之无迆伸之则直言平正也
信之而枉，则是一方缓一方急也，若苟一方缓一方急，则及其用之也，必自其急者先裂，若苟自急者先裂，则是以博为帴也。
枉斜也伸之而斜，则是不平正，必有一处缓一处，急才有缓急，不调处，则以之而用急处，必先裂，苟有裂处，则皮虽博阔，乃成浅狭之材，葢裂处则不中用也，帴与浅同音义，或音翦，亦浅之义，引信数句详解进握一句也。
卷而抟之而不迆则厚薄序也
不迆无他只是皮之厚薄得其序言厚薄停均也
眡其着而浅则革信也
着于物而浅，只是革，伸得尽言，绷得紧也，亦皮之平正，可以幔绷也。
察其线而藏则虽不甐
者旧也不甐者线不伤重也
韗人为臯陶
臯陶鼔木也幔鼔皮一人为鼔穹又一人，臯有髙义陶有陶穴之状也。
长六尺有六寸，左右端广六寸，中尺厚三寸，穹者三之一。
臯陶长六尺有六寸，有与又同义，此臯陶非浑成之木，乃合版为之，其版片之端，自左至右广六寸，其版之中，广一尺而版之，厚则三寸，以二十片版合之为臯，陶两头差敛，中间却髙故曰穹者三之一言，三分其鼔木穹处有一分也，注言二十版者以下文鼔面四尺推之，版端广六寸，二十版共长一丈二尺，围围三径一，故鼓面四尺，濶也。
上三正
三正者，两头与中央皆欲其端正也，如今人为桶，直则易二，头敛中央，穹则难得，端正鼓之上，三者俱正，则工之善者也，上者一鼔之上也。
鼓长八尺鼔四尺中围加三之一谓之鼖鼔
前言三正与六尺六寸者不言鼓，名必鼔之大者贾，侍中以为晋鼓，亦意之也，此言鼖鼓之制，长八尺者，鼓木也，又曰：鼓四尺，革所鞔之鼔面也中围加三之一者，鼓木之穹处也，以四尺而加三之一，则围为丈六矣。
为臯鼓长寻有四尺鼔四尺倨句磬折
臯鼓长，寻有四尺，则其长一丈二尺，恐太长，此据经，如此説鼔面与鼖鼔同而其长加四尺，今未见此制臯鼔既为役事之用，毋乃不便利乎？倨句磬折，与冶人所解义同，但鼔为圆物何縁有倨句磬折之形也；或恐脱文在此，注疏皆依文解义，只得且依之谓鼔之围亦有倨，直句曲磬折之处，皆要得宜也。
凡冒鼓必以啓蛰之日
冒鞔也，啓蛰雷乃发声，故用此日，艾轩谓隂阳拘忌自古如此，非特今人以声取声，又今人取吉利，响卜之义。
良鼓瑕如积环
瑕者痕也，积环者累积，其环圆之物也，鼔皮既漆其皮，鞔急则文理累累如环之积，此无他，只言鞔得急也。
鼓大而短，则其声疾而短闻；鼓小而长，则其声舒而逺闻
疾而短不如舒而逺其义与钟同
韦氏【阙】
裘氏【阙】
画缋之事
画以分布，五色也，缋则防聚而已，贾氏疏云：画缋并言者，言画是总语，以其缋绣，皆须画也。
杂五色
绘画必杂用五采之色也
东方谓之青，南方谓之赤，西方谓之白，北方谓之黑，天谓之地，谓之黄。
天地四方各主其色，以设色之画，本乎天地四时，亦犹车旗取象之义也。天者，苍茫之所极，自见其色，幽非黒非赤，故谓之。
青与白相次也，赤与黒相次也与黄相次也，青与赤谓之文，赤与白谓之章，白与黑谓之黼，黑与青谓之黻，此又言五色之相比，次序如此，青与白东西相比也，赤与黒南北相比也，与黄天地相比也，此是其相次者，若青与赤，谓之文赤，与白谓之章，白与黒谓之黼黑，与青谓之黻，又其不相次者也，古人黼黻，只是二色相次而名之论十二章者，以黼为斧，黻为两已相背，皆后人私意增加，非古也。
五采备谓之绣
书之十二章，上言作绘，下言絺绣衣则绘，裳则绣，亦是一体，事所以画，与绣并言之，画工，绣工虽异，其用色则同也。
土以黄其象方天时变
此三句最竒絶之文九字之中，而天地四时五方之色俱尽，画地则以黄，中央主土，此中央之色，其在四方，则随东西南北而象之，若分天时之色，则春夏秋冬随时变，春则青，夏则赤，秋则白，冬则黑如月令，所用车服及青阳左个之类，皆随时随方而更变者也，古文如此，多少竒特艾轩云，此造化间浑成之文，非后世枝叶之比也。
火以圜山以章
画火则取其，但为圜而旋，上之文，则知为火矣，章即獐也，不画山即画獐，则知为山矣，水以龙亦然。
水以龙鸟兽蛇
此六字又竒甚水以龙，本对山，以獐而言，龙水之象也。因龙字在上，又以鸟兽蛇字在下，天文之前，朱雀后武，左青龙，右白虎，四方又可见矣。东方只画一龙，则知东方之为青矣，西方只画一虎，则知西方之为白矣，南北方皆然，兽虎也，蛇龟武也，如前言四旗之制，又不用此法也。
杂四时五色之位以章之谓之巧
首言杂五色，此言杂四时者谓五色取象，四时也言四时则五方又在其中矣，此章字乃彰施之章也，设色如此，必有能者为之，则谓之巧；非曰杂色，以章即为巧也，如曰三材既聚，巧者和之之意。
凡画缋之事后素功
素者画时，先为粉地也，功与工字同先施，素地之功而后可，画绘也，夫子曰：绘事后素，即此意。
<经部,礼类,周礼之属,考工记解,卷上>
此图所画，只据三礼图如此，古人之制未必然，如鼎上所镂兽类，皆无全形者，斧与亚字，尤非古也。
钟氏染羽
易氏曰：莫重于钟，莫轻于羽，羽之色欲其重，故以钟人染羽，其牵强，可笑如此，官名出于古人，岂可强揣摩其在当时，必有説今既失传，谁得而解之。
以朱湛丹秫三月而炽之
湛渍也，丹秫赤粟也，以朱渍粟，酿色以染色也，三月者，酿三月而后熟也，炽炊也，既酿而炊，然后可用。
淳而渍之
淳沃也，沃其羽而浸渍之，郑云以炊下，汤沃其羽，而又浸渍之，使其羽与色相入，而后可染也。
三入为纁
纁赤色也染赤色者三入三次而后上色也
五入为緅
緅郑云：今礼俗文作爵，言如爵头色也，其色近于黒而非纯黒者也染緅者必五入而后上色也。
七入为缁
缁黑色也，染黑者，必七入而后上色也，此染羽与染人染布帛不同，况考工自是一书，不可以周礼参论，谓既有染人，又有钟氏，其意如何？如此？则必有牵强之论。
筐人【阙】
此官既缺所职不可知矣
防氏湅丝
此以生丝湅熟之也
以涗水沤其丝七日去地尺暴之
礼有涗齐，谓泲酒为涗，泲子礼反，和滓用也，郑氏谓涗水者，以灰泲水也，沤渍也，以灰水渍丝七日，然后漉起县，而暴晒之，去地尺者，丝上带水，不宜县髙也。
昼暴诸日夜宿诸井
昼则见日，夜则掘地为井，以县其上，欲其水有所归也，葢既渍即县，不终夜在水中也。
七日七夜是谓水湅
既渍又暴，既暴，又渍七日夜，如此，方可用也，此为水湅之法。
湅帛以栏为灰
丝未织者也帛织成者也以栏为灰而湅之
渥淳其帛实诸泽噐淫之以蜃
渥沃也，淳亦沃也，既以栏木灰水沃其帛矣，乃安诸滑泽噐中，又以蛤灰浸之，淫者浸淫，使满噐其帛也，淫郑云薄，粉之令帛，白杜子春作湼蜃，白湼黑，恐皆未通。
清其灰而盝之而挥之而沃之而盝之
渟之已久，其灰既清，灰沉而水浮也，灰清而后漉起，挥者摆洗之也，沃之者既挥洗，又再浸渍，而后漉起也。
而涂之而宿之明日沃而盝之
涂者又以药物涂其上，宿之一夜，明日而后漉起也，今人白练以猪膏，未知古人所用何物？
昼暴诸日夜宿诸井七日七夜是谓水湅
此与练丝同法，言练丝帛，皆昼暴夜宿，七日而后已也，此一段文与关尹子相类，皆古文之妙者。
考工记解巻上
考工记解卷上释音
序
鏄【博】 庐【卢】 烁【啇入声】枳【只】 鸜【一作鹳音权又音渠】貉【鹤】妢【焚】 笴【槀】 泐【勒】 【团】 埴【植】 防【栗】
段【煅】 鲍【如字平声一作鞄匹学反又音仆】 韗【运】 筐【匡】 防【芒】楖【责】 旊【仿又音甫】轸【真上声】迆【移声】上柲【秘】 殳【殊】
酋【在由反】朴【卜又音仆】属【烛】 戚【促】 庳【婢】 阤【駞又音他音齿】轵【只】 轐【朴】
轮人
幎【覔】 迆【移上声】揱【萧捎朔三音】帱【畴又音蹈】绠【音饼下同】菑【音孜下同】蚤【爪】 齵【偶平声又音隅】藃【耗乂音涸】柞【窄】 摰【言入声】椁【如字】阞【勒】 捎【萧】 薮【叟】 数【朔】 帱【筹】 深【去声】
竑【纮】 弱，【与菑同读，如字】溓，【黏】骹，【爻上声，又敲上】槷，【言入声，】杼【贮，】侔【牟，又音茂，】甐【吝，又音鳞，】萭【矩】。
轮人为葢
桯【盈】 信【伸】 广【去声】 凿【音漕又如字】深【闯】 蚤【爪】霤【溜】 庳【婢】 纮【宏】 殷【隠】
舆人
称【去声】 广【去声】 隧【遂】 较【角】 轛【对】 轵【只】
中【去声】 县【】 衡【横】 并【如字又于政反】栈【孱上声】弇【掩】
辀人
辀【昼乎声】媺【美】 孙【去声】 覆【福】 缢【衣又音意】緧【秋】
颀【垦】 典【殄】 准【或作水误也】楗【蹇】 契【怯】 需【如】灂【醮又在学反床入声】斿【留】
攻金之工
齐【去声下同】量【亮】
冶氏
铤【挺】 垸【丸】 句【勾】 锊【劣】 刺【去声】
桃氏
腊【力合切乂猎】
鳬氏
栾【鸾】 铣【先上声】钲【征】 甬【勇】 县【】 旋【如字】
攠【靡又去声】弇【掩】 说【税】 柞【窄】 闻【问】
防氏
耗【毫去声】量【凉】 鬴【甫】 中【去声】 量【亮】
段氏
段【锻】
函人
函【含】 属【注】 挚【至】 空【孔又如字】惌【宛】 易【去声】
朕【直忍反】櫜【羔】 衣【去声】 齘【戒】 更【平声】
鲍人
鲍【如字平声或作鞄音朴】荼【徒】 卷【卷】 【直转除面二反】迆【移丄声】着【张入】 腛【渥】 需【软】 信【申】 帴【翦又音浅】甐【吝又音邻】
韗人
韗【运】 陶【或为鞠徒刀切】句【勾】 闻【问】
钟氏
湛【渐染之渐】秫【述】 纁【勲】 緅【邹又祖侯反】
防氏
防【芒】 湅【练】 涗【税】 沤【鸥去声】暴【蓬入声】栏【练又音兰】渥【讴去声】淳【谆】 淫【郑云淫薄粉之令帛白杜子春音】盝【鹿】
考工记解卷上释音
<经部,礼类,周礼之属,考工记解>
钦定四库全书
考工记解卷下
宋 林希逸 撰
玊人之事
此一官所记，与典瑞略同，葢周礼自是一手，追记周人之事，考工记又是一手，或先或后，固不可知，亦皆追述古制而已，况其间亦有错乱，残缺处，所以与典瑞又稍异也。
镇圭尺有二寸，天子守之，命圭九寸，谓之桓圭，公守之，命圭七寸，谓之信圭，侯守之，命圭七寸，谓之躬圭，伯守之。
镇圭，天子所执守，即执意也。命圭者，朝廷所命，犹曰命服也，有五等之命，而后有五等之圭，此不言蒲谷二璧者缺文也。桓圭，犹桓楹之状也，其左右棱道处，为桓楹之形也，信圭者，纯直势也，躬圭者，稍弯曲也，今文臣笏直，武臣笏弯，亦此意也。三礼图所载，镇圭刻一山，桓圭刻植楹，信圭刻一人，直身躬圭，刻一人曲身，皆非古制，又曰：山以镇安桓为柱石，躬以保身，谷为养人，蒲为安人，皆后人强生意义，原其初意，只是以此为五等之别，艾轩，曰：今人带夸上粟，地文亦以养人乎？御【阙，】 之类，又何所取义乎！
天子执冒四寸以朝诸侯
冒圭长四寸，上方正而下，稍斜剡刻之，谓其可以冒诸侯之圭，故曰冒葢，诸侯之瑞，圭上剡，而此圭下剡，故可以冒之，此乃以上覆下之义，未知古人果如此否？窃意圭之为制，皆出于王朝，此下圭之下剡而诸侯之圭，上剡二者必可以相合，如今合同防伪造也，未必以此为覆冒天下之义，若作时文，且依先儒之说，诸侯来朝，则王执此以受朝献也。
天子用全上公用龙侯用瓒伯用将
诸家以为此一节，言祼噐也全者全用，玉为之也，其制以玉为龙形，而置一杯于其中，以盛酒也，龙鼻也，瓒其中也，将其柄也，记曰：夏后氏用龙，谓龙鼻也，诗曰：瑟彼玊瓒总言之也，祼将于京，执其柄也，天子纯用玉，上公以玊为龙鼻，诸侯以玊饰其中，伯以玊饰其柄，此尊卑之制也，其説亦通但与上文不相属，然曰：天子用全，何以知其为祼噐哉？郑氏以龙当为厖，瓒当为，【音赞】，汉时有膏，食物也，厖将皆玊之不纯者，天子则用全，玊公侯则用不纯之玊无他证据，又輙易经字，恐亦未安，况将之为杂，亦何所本乎？艾轩曰祼玊有三为龙首，一等玊也必次于全玉为瓒，一等玊也又次于龙首，瓒盛酒也，为祼将，又一等玊也又次于瓒祼将者，酌酒所用也，上文言圭此一节，乃论为圭之玊谓天子之圭，则用纯全之美，玊上公之圭，则用为祼，瓒龙之玊诸侯之圭，则用为瓒之玊伯之圭，则用为祼将之，玊其文正在言圭之下此説极正而易通。
继子男执皮帛
上言：圭之制既尽，子男蒲谷璧，当时必易知，故记者不言之，但论继子男之下者矣，子男不执圭而执璧，璧为圆形，与圭制异位居，子男之下者，则但执皮帛而已，郑注以此为公之孤，非天子之孤与大国之孤者，谓王之孤六，命与卿同，不当继子，男之后也，然此説亦费力，窃恐此句只是总言子男以上，则用玊子男以下，则执皮帛，尚书五玊之下，即曰三帛，亦是等则如此。
易氏以为天子，用全四句，合在宗祝，前马之下，公侯伯圭之下不言，子男而曰继，子男之孤，皆错乱也，亦似读得未精莹。
天子圭中必
必者以组，约玉圭之中，欲执时不至，失坠也，郑云：俗呼约为鼈，今闽人结索亦有此语，其音如寛，鼈也，聘礼曰：绚组亦约也，郑云如鹿车，縪汉语也，縪绚组，皆一义也。
四圭尺有二寸以祀天
四邸之圭也，中央为璧之形圆也，圭着其四面，只一片玊为之也，邸犹根柢之柢也，即为璧形者是也，四面之尖，出者为圭，形也，尺有二寸，想两圭相去之长也，注无明文，亦未可晓。
大圭长三尺杼上终葵首天子服之
王所搢者也，亦名珽抒閷也，其上两畔杀去之，故曰杼上也，终葵椎也其首为椎，又在杼上疏曰：椎，头也，齐人谓椎为终葵，此记必齐人为之，服之者用之也，典瑞曰：王搢大圭，执镇圭搢，则在腰带之间，而又执镇圭，圭玊为之如何？搢一而又执一，亦非尊者所宜，以意推之，祭祀之时，则执大圭，上有椎头，不至失坠，则可以搢，故以搢言镇圭，则朝诸侯时所执，故以执言，决无一时并用两圭之理。
土圭尺有五寸以致日以土地
土圭夏至，冬至测日之用也，土地者土犹度也，视日景之东西南北以度其地也，大司徒所言建邦国者，即此是也。致日者，以日至者视之，其长短，可以坐而致也；书曰：敬致，即此致字。
祼圭尺有二寸有瓒以祀庙
郑云始，献酌奠也，瓒如盘，其柄用圭，有流前注流口也，前注者，向神尸而注也，宗庙有祼，天地大神，至尊不祼，故曰以祀庙。
琬圭九寸而缫以象徳
琬犹圜也，王所使者之瑞节也，诸侯有徳王有锡命，使者执琬圭，以致王命，其长九寸，亦有缫借，谨重之也，象徳者以玊象徳故以此致命，车服之类。
琰圭九寸判规以除慝以易行
九寸之圭，剡其一半，其下必稍圜，故曰判规，判半也，规圜也，琬圭则上下皆为圆形，琰圭，则上一半，剡下一半稍圜，明与琬圭异制，诸侯有为慝恶者，王命使者执此以戒勅之，使之除其慝而改易，其行也，后世则有诏书，古者传言以此为信，必有善恶之别也。
璧羡度尺好三寸以为度
羡延也，度者制作之法度也其璧之制度不圜，而延其长，有一尺也，郑云：其袤一尺而广狭焉，袤即延也，谓其延可一尺，而其广则稍狭，于袤也好，孔也，璧之中有孔也，四面为肉，中间为孔，其孔之径三寸也，尔雅曰：肉，倍好谓之璧，好倍肉，谓之瑗，肉好若一，谓之环瑗，又眷反璧之好三寸，则两边各有三寸，为六寸，是九寸也，其形稍延，则上下之羡处各半寸，共为一尺，其广只九寸也，度即量物之尺度也，以此璧之尺寸，可以起度，亦犹律之可以起龠也。
圭璧五寸以祀日月星辰
以璧为邸，旁有一圭，其长五寸，祀天则四圭，此祀则一圭也。
璧琮九寸诸侯以享天子
琮之璧，长九寸，诸侯致享于王，则以此为贽也，小行人曰：诸侯享天子用璧，享后用琮，此以璧琮并言，则为二物矣，言天子不言，后者尊得以统卑也。
谷圭七寸天子以聘女
圭上刻为谷之形其长七寸聘礼所用也
大璋中璋九寸，边璋七寸，射四寸，厚寸，黄金勺，青金外，朱中鼻寸，衡四寸，有缫，天子以廵守，宗祝以前，马三璋之勺，形如圭瓒，天子廵守，有事于山川，则用以为祼也，大山川，用大璋加文饰焉，中山川则用中璋，其文饰稍杀，小山川，则用边璋半文饰其边而已，其
祈【阙】， ， ； ， ， ，   ，宗祝执此，在马之前，故曰：宗祝以前马，璋次玊也为瓒之柄，其勺以黄金为之，而外用青金为饰，故曰黄金勺，青金外铸金之齐，以黄为下，青为上则黄金，不若青金，青金乃金之精者也，射四寸，厚寸者，其勺之前，射出四寸之长，但有一寸之厚也，朱中者所盛之郁鬯，诗所谓黄流也，流口为龙鼻之形，其长一寸，故曰鼻寸，衡与横同勺，口长一寸，其横有四寸，如今桃杯之形也；有缫者，文饰而借之也，巡守之，时则有三璋之瓒，在宗庙则用圭瓒也。
大璋亦如之诸侯以聘女
诸侯聘女，用大璋与三璋之大璋同名，简编错乱，误寘于此，文不相属，难以强通，或曰：当继之，天子以聘女之下。
瑑圭璋八寸璧琮八寸以頫聘
圭璋璧琮，四噐其长皆八寸，璧琮不瑑，而圭璋则瑑饰之，瑑文饰之也，众来曰：頫特来曰聘，頫聘皆朝王也。
牙璋中璋七寸，射二寸，厚寸，以起军旅，以治兵守射，剡出也，二璋皆长七寸，射二寸是五寸以上，即剡出也，牙者，其剡之侧，皆刻为鉏牙之文，郑云二璋皆有牙起，军旅出战也，治兵守守备也。
驵琮五寸宗后以为权
琮方形中有孔，以组系之，故曰驵琮，宗后尊后也，即王后也，其重可以起五权之制，亦璧羡起度之意。
大琮十有二寸，射四寸，厚寸，是谓内镇，宗后守之，大琮后所守，犹王之镇圭也，谓之内镇，十有二寸，取天数也。天王，天后以天为则也，射四寸者，琮之上，剡出也，下八寸，正方，上四寸，则剡其厚有一寸也。
驵琮七寸鼻寸有半寸天子以为权
驵琮与宗后同，此则有一寸有半之鼻，所以为别也。琮上有鼻，故可系以为权，宗后之琮，不言鼻者，互见之也。
两圭五寸有邸以祀地以旅四望
祀天者四圭，祀地者两圭，此尊卑之别也，旅名也，四望之旅，亦用之，皆属地也。四圭托于璧两圭，必托于琮，地取其方，以琮为邸，不言者，可推而知也。
瑑琮八寸诸侯以享夫人
上言九寸者以享天子，此八寸，以享天子之夫人礼之，隆杀当然也。
案十有二寸，防十有二列，诸侯纯九，大夫纯五，夫人以劳诸侯。
案玊案也，所以盛栗也，栗十有二列，则案必有十二枚，每案皆长一尺二寸也，此王朝盛礼所用也，诸侯则九列大夫，则五列纯犹皆也，凡诸侯大夫皆然也，若夫人以劳答诸侯，则用诸侯九列之礼也。此乃奉上诸侯享夫人，故言夫人所以答之，而不及大夫也，古者后与夫人皆有致饮于賔客之礼，天子有三夫人。
璋邸射素功以祀山川以致稍饩
半圭曰：璋其上剡出者，射也，其身乃邸也，素功者无瑑，饰之工也，功与工同山川之祀用之，賔客在馆，致廪稍与饩也，稍米也，饩食物也。
<经部,礼类,周礼之属,考工记解,卷下>
<经部,礼类,周礼之属,考工记解,卷下>
<经部,礼类,周礼之属,考工记解,卷下>
<经部,礼类,周礼之属,考工记解,卷下>
<经部,礼类,周礼之属,考工记解,卷下>
楖人【阙】
雕人【阙】
磬氏为磬
倨句一矩有半
磬之制，必先度一矩为句一矩为股而求其之，两头相望，一矩有半，则磬之倨句也；磬之制有大小，此假矩以定倨句，非用其度耳。
其博为一
博谓股之博也
股为二鼓为三，参分其股博，去一以为鼓博，参分其鼔博以其一为之厚。
股磬之上，大者鼔其下，小者所当击者也，股大而鼔差小假如股三寸，则鼓只二寸股九寸则鼔只六寸也，又三分其鼓之博而厚得其一如鼔大三寸则厚，只一寸也。
已上则摩其旁已下则摩其耑
已上已下，论厚薄也，若鼔广三寸厚，有一寸以上，则摩鑢其旁，使薄也若鼔广三寸而厚，不及一寸，则为已下，是伤薄矣，薄则不可得而使厚，但摩鑢其石之端使短，短则不薄矣，此调其长短厚薄，欲使其声清浊，得所也过厚，则就大小，增减过薄，则就长短增减，此作磬之法也。
矢人为矢
此记所纪，未知何时解者，皆以周礼相辨证，亦未为至当之论，今且得依注疏所説。
鍭矢参分茀矢参分一在前二在后
鍭矢茀矢，兵矢，田矢杀矢，此记中五矢，名也，郑氏以周礼司弓矢证之，谓茀当为杀，参分其矢之长，以衡平之一分在前，二分在后，则得其半，其所以如此者，以镞在笴，首差重也，此意葢欲镞头轻重得宜，或太重太轻，则于射时有病也，以此推之，则镞箭之重，正得笴之重三分之一也，鍭矢，茀矢皆然，若以文法观之，恐鍭矢下三分，字衍文也，下文兵矢，田矢则可见。
兵矢田矢五分二在前三在后
此二矢以五分均之，其镞铁比鍭矢，杀矢，又少轻也，郑云：兵矢者，枉矢絜矢也，絜音撷，又音结田矢，缯矢也，亦以司弓矢证之也。
杀矢七分三在前四在后
此铁镞，又差短小也，郑云杀当为茀，音拂前，以茀为杀，此以杀为茀，皆因周礼司弓矢职为窒碍也，若知考工与周礼异，则无此矣。
参分其长而杀其一
笴之入镞处，必削，减少许也，故曰：杀三分而杀其一，亦欲轻重得所也。
五分其长而羽其一
此论箭榦也假如笴长二尺则设羽处有四寸也
以其笴厚为之羽深
此言量其辐广，以为凿深之意，不曰量而曰：以者分毫未可定也。笴矢榦也，其厚能几，况羽又设之四旁，若谓其深必如其厚，则无可容之处，记者特言其大槩而已。
水之以辨其隂阳
竹有上下，上为阳下为隂以水试之浮者为上，而沈者为下也。
夹其隂阳以设其比夹其比以设其羽
比者笴之两旁也，阳为左隂为右比在其左右也，比必笴上有一线稍髙也夹其比，而设其羽者，羽有四夹，其比而置之四角，皆有羽也。
参分其羽，以设其刃，则虽有疾风，亦弗之能惮矣，箭镞之刃，与笴末之羽，两者相并，羽有三分，则刃有一分，郑云刃二寸，恐未然，惮读为怛，又音叹，虽有疾风，亦不惮者，言刃与羽，若得其所，则疾风之中而射之，其箭亦无所动，惊也。
刃长寸围寸铤十之重三垸
铤镞之容笴，处刃长一寸，则其镞之围，亦一寸镞，亦前小而后大，其容笴处，不应有十寸，郑氏以为脱字是已，非十字误，则之字下更有某字也，其重三垸，则一矢之长，通重十二垸矣，何者？前言三分一在前，二在后则可见。
前弱则俛后弱则翔中弱则纡中强则
俛者射之，则趋下也。翔者射之，则摇摇纡者，去不直也，者激起也，此言箭笴，欲得不强不弱，中与前后皆如一也。
羽丰则迟羽杀则趮
丰多也，杀少也，迟去缓也，趮去太急也，此言设羽欲其不多，不少得中也。
是故夹而摇之以眡其丰杀之节也
夹于两指之间而摇之则知其羽之丰杀也
桡之以眡其鸿杀之称也
桡者以手试之也。鸿，大也，杀小也，此言欲其笴之大小停当也，故曰称。
凡相笴，欲生而同，欲重同重节，欲疏同疏，欲防生不用，枯竹也，圆也，竹之圆既同，则择其重者用之，竹之重既同，则择其节之疎者，用之疎长也。其节之长既同，则择其坚栗者，用之相择也，此择笴之法也。
陶人为甗实二鬴厚半寸唇寸
甗其底虚如隔子，然即甑类也，可以蒸物也，鬴六斗四升也，其实二鬴，则亦甚大矣！其唇厚一寸，其身厚半寸。
盆实二鬴，厚半寸，唇寸，甑实二鬴，厚半寸，唇寸七穿，盆有底者，甑亦与甗同，但其底不为隔，子路而为七穿也。
鬲实五觳厚半寸唇寸
觳与斛同三斗为觳则又大矣鬲釡之类也
庾实二觳厚半寸唇寸
语曰：与之庾，则斗量之类也，此与鬲甗同言：则必以瓦为之，但其名同耳，庾又小于鬲者。
<经部,礼类,周礼之属,考工记解,卷下>
旊人为簋实一觳崇尺厚半寸唇寸
簋，祭祀之器也，方曰簠，贠曰：簋，易曰：二簋可用享，诗曰：于豆于豋，皆为祭器，簋又从竹，亦有木为之者，今皆为埴之工，则古人必皆以瓦为之。
豆实三而成觳崇尺
三斗为觳三豆一觳则一豆之实一斗也
凡陶旊之事髺垦薜暴不入市
髺薄也，垦有伤处也，如锄垦之伤物也，薜破裂也，暴有爆起处也，古有市官，凡此皆不中用者，故不许，其入市卖也。
噐中豆中县
音旋，从注也，郑云读如车，辁之辁杂记中语也，辁市専反陶者制噐之用也，今人以木为之，如盘，然附泥而旋转之，凡陶噐之圆者皆然，今曰噐中者言，陶旊之为圆，瓦噐皆中，此法度也。豆瘦而长，故欲其直而中县也。
崇四尺方四寸
旋盘之髙四尺是已，此圆物而谓之方四寸，何也？必其柄之直者也。
梓人为笋虡
此一官制作易知其文最竒不可不熟读之
天下之大兽，五脂者，膏者，臝者，羽者，鳞者，宗庙之事脂者，膏者以为牲，臝者，羽者鳞者，以为笋虡。
羽禽也，亦谓之兽，总言之也，欲言笋虡，所刻之兽，而并以为牲者言之，文势也，以总入而后枚数之也，脂者牛马之属膏者，犬豕之属，臝者浅毛，虎豹之属，故家语以人为臝虫，羽者飞禽也，鳞者鱼也。
外骨内骨郤行仄行连行纡行
外骨龟属内骨，鼈属郤行，蚓属仄行，蟹属连行蚁属，纡行蛇属。
以脰鸣者，以注鸣者，以旁鸣者，以翼鸣者，以股鸣者以胷鸣者谓之小虫之属，以为雕。
脰鸣，鼃黾之属注口也，注鸣鸟之属，旁鸣蜩蝉之属翼鸣，蟋蟀之属，股鸣蚣蝑之属胷鸣荣原之属，荣原，此间所无，未知何物，此小虫，只可雕，雄曰蛇医，或谓荣原。
厚唇弇口，出目短耳，大胷燿后大体短脰，若是者谓之臝属，恒有力而不能走，其声大而宏，有力而不能走，则于任重，宜大声而宏，则于钟宜，若是者以为钟虡，是故击其所县，而由其虡鸣。
厚唇弇口，豕之属，出目短耳目之突出，曰出目，注家皆不言，何物大胷今马亦然，燿音耀燿后，不知何物？必其后可观也。恐是麟狮之类，大体短脰，身大而项肥也，此为臝兽，又有力而声大，故以为钟虡，钟大噐也，非有力者不足负之虡，架也，击其所县，若其声出于所刻，臝属之口，故曰：由其虡鸣，此作文之竒者也。
锐喙决吻，数目顅脰，小体骞腹，若是者谓之羽属，恒无力而轻其声清，而逺闻无力而轻，则于任轻宜，其声清阳而逺闻于磬宜，若是者以为磬虡，故击其所县，而由其虡鸣。
鋭尖也，以吻决物而食之，鸟雀皆然也，数急也，其目视急也，鹰之属也，顅音悭，又音肩，长貎也，庄子曰：其脰肩肩是也。故曰：顅脰小体，骞腹其身，小而腹缩，可以骞举也，此为禽属无力，而声清阳，阳者，发也逺闻者彼此皆闻也，磬小物故，以此为虡。
小首而长身而鸿若是者谓之鳞属以为笋
头小而长，鱼类皆然，身而鸿身圆而大也；鸿，大也，亦鱼之属，此为鳞物故，刻于钟磬虡之笋，上植者为虡，横者为笋也。
凡攫閷援簭之类，必深其爪，出其目，作其鳞之而深其爪，出其目，作其鳞之而，则于眡必拨尔而怒，苟拨尔而怒，则于任重宜，且其匪色必似鸣矣，不深目不出，鳞之而不作，则必穨尔如委矣，苟穨尔如委，则加任焉，则必如将废措，其匪色必似不鸣矣。
攫閷援簭四字，总状兽之能搏噬者，攫以爪足，攫物而食也，閷者能杀物而食也，援者以足握物而食也，簭者以口噬物而食也，梓人之雕刻，此类其爪，必深雕其目，必突出鳞之而者，颊之有髭鬣处也，作起也，刻之深而起，则其视如怒，拨者怒之状也。匪采色也，诗曰：有斐君子，与此匪字同也，雕刻之工精妙，则才施采色，虽钟磬未击其物，已似能鸣矣，若工刻不精，则无精神，其状穨如委坠，言其不活也。虽以钟磬加之，如将废坠，然言其不胜也，纵施以采色，亦似不能鸣者，措施也，自凡字以下皆结上文，形容工匠之巧拙也，古人文字，其工如此，不可谓不留意于文者，谁谓三代无文人，六经无文法乎？
古人制作，皆有意义，岂匠者能之，主此官者，皆有识之士也。
梓人为饮噐勺一升爵一升觚三升
勺与爵，受一升之酒，觚字当作觯，此郑注之説葢韩诗説一升曰爵，二升曰：觚三升曰觯，四升曰角，五升曰散，今此三升，即觯也。觯，音至古书，或作角旁，从氏所以误写作觚也。
献以爵而酬以觚，一献而三酬，则一豆矣，食一豆肉，饮一豆酒，中人之食也。
三酬九升，献一升，则共为一斗矣，此以噐量之大小而为文，非主一献而賔三酬也，若曰一爵三觯，为一斗，则不文矣，斗字声讹为豆，此亦郑注之説也艾轩云：既下文有一豆肉，字则此，即豆字非讹也，能食一豆之肉，饮一豆之酒，则为中人矣，旊人曰：豆实三而成觳，斛实三斗，则一豆正一斗也，依字读，亦可豆有三，金木成之各实四斗，此必瓦豆也，旊人所为者，瓦豆也，论梓人所制而取瓦豆者，以其大小，所受言之，即与斗同义也，齐晏子所言，乃金木豆也。
凡试梓饮噐郷衡而实不尽梓师罪之
此数句，乃结上文，郷衡向人而横也，爵觯之类，当饮时既向人而侧立，则其中之实，必无留者，若有留而不尽者，则是摩刮有不平处，梓师必罪，责其人梓师者，梓人之长者也。
<经部,礼类,周礼之属,考工记解,卷下>
梓人为侯
侯乃今之射垜也以木为之而张布也
广与崇方
侯之髙与侯之广虽有上下大小而其制皆方
参分其广而鹄居一焉
鹄箭帖也，三分其广而置鹄在其中，只得一分，假如侯广九尺，则鹄三尺也，不言尺寸者，随侯之大小，以为凖则也。
上两个与其身三下两个半之
郑云个读为干干，乃上下舌也，明堂左个，右个即两边也，看此两个，恐只是两边依字亦可通侯之制，上广而下狭，自栖鹄而上，以侯为三分，身居中两个居两边，皆小大一同，自鹄而下，则其身与上身同，而两边比其身，只有一半，葢下狭也，注説颇费力以此言之，似稍简而易明，皆不言尺寸者，随大小，以此为准，非可预定也。
上纲与下纲出舌寻縜寸焉
纲系缚处，上下缚处，必有舌两边之首，皆出舌长一寻，方可缚也。寻八尺也，縜音云，连侯之绳也，绳圆有一寸，定其大小也。
张皮侯而栖鹄则春以功
此大射之侯也，其皮用熊虎豹，据司裘言之也，春郑以为蠢，看来只是春时用也。
射礼以考功能也，如择士于射宫之类，栖鹄则可，射以考其中的与否也。
张五采之侯则逺国属
此賔射之侯也，以五采画之逺国服属于王而来朝，王以賔礼待之，故用此侯，古者以射为礼也，此侯不栖，鹄只画于其中。
张兽侯则王以息燕
此燕射之侯也，王于休息，燕享之时，则张此兽侯亦不栖，鹄而画兽于其中，郷射记所谓天子熊侯，白质是也。以白为质，而画熊于中，郑云：凡画皆用丹。
祭侯之礼，以酒脯醢，其辞曰：惟若宁侯，毋或若女不宁侯，不属于王所，故抗而射女，强饮强食，诒汝曾孙，诸侯百福。
侯乃射垜之名，因其祭而寓意，乃以为诸侯之戒，葢射是武事，所以及此意也。古者处事以敬，件件有祭祃，有祭侯有是也。如蜡祭猫虎之类亦然，宁安也，顺理而安于职分者，王则享之，燕之不宁而为逆，不顺王命，则伐之，如射此侯也，若者戒之之意，谓其必似彼而不可似此也，凡为宁侯，则勉其加，饮加食以自夀诒其国于汝，曾孙世世为诸侯，享有百福也，酒脯醢之祭，不用生物也，郑云宁侯为有功徳故祭之文意未通。
艾轩云：古文天生地设，如此简妙，后人为古文，则务为艰险，便有笔墨蹊径，不如此自然矣。
<经部,礼类,周礼之属,考工记解,卷下>
侯
鹄 侯中射处缀也于中央似鸟之栖曰栖鹄上下个 布所以维持侯者个音干亦曰上下舌纲 所以系侯于直者
縜 笼纲者
植 两箱皆斜竖之
三射
大射，【用皮侯大射，将祭也，】賔射【，用五正侯，】燕射，【用兽侯】。
五采画正
正方之外，如鹄内二尺五采者，内朱而白次之，苍次之，黄次之，黑次之。
正 九十弓侯五正 七十弓三正 五十弓二正天子以下皆五十歩侯无尊卑之别
庐人为庐噐
庐柄也此一官専为兵噐之柄
戈柲六尺有六寸，殳长寻有四尺，车防常酋矛常有四尺，夷矛三寻。
柲亦柄也，五兵戈一也，殳二也；防三也。酋矛四也。夷矛五也。疏曰：此经所云柄之长短，皆通刃而言尺数也，酋之长与夷近矣，车上之防长丈六尺，倍寻曰常酋二丈，夷矛二丈四尺，夷，长也，酋短也，夷字开口，引声言之，故训长酋，字合口，促声言之，故训短，先儒训诂之法如此，今人但依注读，不知其法始于此。
凡兵无过三其身，过三其身，弗能用也而无已，又以害人。
凡兵之长，至于三倍，人身而止，无过者不可过此也，若过此则太长不可用矣。过三，其身已不可用，若更加长而无已，则非惟不可用，又有害于人，谓其太长，能自累也。
故攻国之兵欲短，守国之兵欲长，攻国之人众，行地逺食饮饥且渉山林之阻，是故兵欲短，守国之人寡，食饮饱，行地不逺且不渉山林之阻，是故兵欲长。
此一段言攻守之，兵不同攻者逺行饮食不得，饱则无力，跋渉阻险，则劳力故，宜用短兵，若在国守御，则饱佚而不劳，宜用长兵短者轻，长者重也，短者弓矢之类，长者殳戈之类也，此亦言其大槩，岂有攻兵，全不用殳，戈乎？但有多寡耳。
凡兵句兵欲无弹刺兵欲无蜎
句兵戈防之，属太长，则执之而战，掉也，弹者战掉也，刺兵矛之类，欲无蜎，蜎者挠也，挠则弱，易折也。
是故句兵椑刺兵
椑不圆也，齐人谓柯斧柄也，椑者匾而不甚圆，圆也，刺兵之柄，则甚圆也。
兵同强举围欲细细则校
兵殳属也，以其不刺而击故又曰兵也，同强者柄之，上下皆一样大也，举者手执处也，柄之执处其围，欲细细即小而光滑也，欲其执之便也。校疾也，执之，便则用之；快疾也。
刺兵同强，举围欲重，重欲傅人，傅人则密，是故侵之，刺兵柄之上下，亦一样强大，但手执处欲稍重，重则大于上下矣，傅者附也，执处重则上下稍轻，用之附人，兵既附人，则可以审密而用之，以刺人也。密审也，侵刺也。
凡为殳五分其长以其一为之被而围之
被注云：把中者，人把执处也，假如其长五尺，则其柄之执，有一尺围，则径三寸以上矣。
参分其围去一以为晋围
晋者柄之下，铜鐏也，参分被之围，去一而得其二，假如被一尺则铜鐏之围有六寸，六以上矣。
五分其晋围去一以为首围
首，殳，上鐏也五分晋之围，去一而得其四，假如晋围五寸，则首有四寸矣，凡不言尺寸者，皆随其噐而凖之不可以预定也。
凡为酋矛，参分其长，二在前，一在后而围之，五分其围，去一以为晋围，参分其晋围，去一以为刺围。
二在前，一在后者，其柄之上，二分稍大，下一分稍小也，刺围者刺刃之围也，二前一后，言其长也，柄之大小，则不可知，假如围有五寸，去其一而得四，则酋矛之下，鐏其围四寸也，三分其下，鐏之四寸而去，其一则刺，围有二寸六分以上也。
凡试庐事置而摇之以眡其蜎也
置植也植而摇之则知其蜎与不蜎也蜎桡弱也
灸诸墙以眡其桡之均也
灸拄也举而拄之墙则知其彊弱均与不均也
横而摇之以眡其劲也
平执而摇之，则知其劲与不劲处，若有劲不劲，处平而摇之，则必一头弱，一头强也。
六建既备车不反覆谓之国工
六建，即前言车之六等也，六等之中，有戈有殳，有防有酋矛，是四建也，今总言六建者，谓车上之，六等既备，而建立矣，此四者之柄，在车之上，若无摇动，反侧倾覆，则是其庐噐强弱得所，此国工之所为也，故曰：谓之国工。
柲 柄也
椑 ，齐人谓斧柄为椑薄兮，反与鼙音同，其形隋圜也，隋他果反，此注中字。
被 把中也把音霸
矜 郑云，凡矜皆八觚，矜巨巾反，即柄也，亦注中字，晋 柄下，欲揷地而立之处，有铜，鐏曰：晋与搢大圭之搢同音义，搢亦揷也。
刺 矛刃胷     首 殳上鐏
鐏 柄下入地处  刺兵 矛属
句兵 戈防属
兵 殳也殳长而无刃用以撃打也
匠人建国
建国者通王国侯国言之也
水地以县
注云：四角立木，此説未明经言，水地而注云：立木恐亦未当，葢水地以县，置以县两句，即一事也，先以水平地，犹恐未定，必以县而后正也，何以为县？置以为县也，水地者，假如一所用，一丈之地，先为四方之沟，乃注水以试之，地有髙下则水之流行，自有髙下锄掘其地，用水以平之，水既平矣，犹未可也；又用县以定之。
置以县
与臬，字同臬，居门之中，此制用木，一纵一横，横者在地，纵者向上，其纵者横木之中，就此木之上，悬绳以取正，即可定地髙下也水地以县者，谓以水平地而后为置，之悬也。
眡以景
此以土圭视日景而定东西南北也
为规识日出之景与日入之景
规法也，为眡景之法，以记日出入之景，取东西之中也识音志记也。
昼参诸日中之景
日出入之影用朝晚考之日中则定也
夜考之极星以正朝夕
极者，北极星也，其一至微，号曰含枢纽，正在天中，极，中也，而天形如倚葢，则此星乃在天之最北，故曰北极夜，考极星相去逺近则知南北之正也，以正朝夕者，南北既定，则可以朝夕参日出入之景，而正东西也。
匠人营国
前言建国建国之城也此言营国营国之宫室也
方九里
郑云九里者，上公之国也，九里之城，孟子亦言之，此必举其一为例，以推其余也。
旁三门
城之一旁皆为三门也四旁凡十二门也
国中九经九纬
每旁三门，每门三涂，则有九涂也，南北门之涂，为经东西门之涂为纬，南有九经，北有九经，东有九纬，西有九纬也，四旁十二门，共三十六涂也，一门，何取乎三路，葢男左女右，而车行其中也。
经涂九轨
此举一经，以推其余也，且如南旁三门，共九经之涂，毎涂皆容一轨，则为九轨也，轨车行之路也，车六尺六寸，尽轴头七寸，共成八尺轨，亦广八尺，方可容车行也，男行左涂，亦八尺，女行右涂，亦八尺，左右非车行，亦以轨言，谓其轨广皆可容车也。轨亦曰辙。
左祖右社面朝后市
面前也左右前后，据王宫而言，王宫居中，而祖庙在左，社在右，朝廷在前，市居在后也。
市朝一夫
市与朝皆用一夫之地，一夫方百歩以开方言，则四面各百歩为百亩之地也，一市百亩，恐亦太狭，易山斋曰：古有三朝内朝，治朝，外朝亦有三市，大市居中，朝市居东，夕市居西，此特言其一耳。
夏后氏世室
此三项皆明堂也，注云：世室宗庙也，重屋路寝，周人明堂，则今之明堂也，此说未然，三代所名虽不同，其实则一，尧有衢室，舜有总章，亦眀堂。
堂脩二七广四脩一
脩者深也，二七者，堂脩十四歩也，广四脩，一者四分，脩之一也，以十四歩分而为四，每分三歩半也此堂之广十七歩半是其广加于深，四分之一也。
五室三四歩四三尺
五室者，堂上为五室也，三四歩四三尺，此两句最难说，注说不通，上既说堂脩十四歩广四脩之一矣，则此言三四歩者乃室之脩也，四三尺者，乃室之广也，只省文耳。一歩六尺三个四歩是十二歩其室之脩如此，四个三尺，即二歩十二尺也二歩不成文，故曰四三尺，艾轩云：古人未有文字蹊径，故出语自然如此，简妙，今人既有文字，蹊径则于此，但见其髙逺
九阶
一堂四面皆有阶，南面三阶，东西北各两阶，共为九也。南面中阶，一也，阼阶在右，一也，侧阶在左，一也，侧阶，亦曰西阶，阼阶，亦曰东阶，此据南向，一面分为三，则有中有东西，非东郷西，郷之阶也。
四旁两夹窻白盛
室之四旁各有户，一户皆两夹窻夹者夹户之两边也，每室四户八窻取其明快也，白盛者，以蜃灰垩壁也，蜃海蛤也。
门堂三之二
门堂者，内两塾，两边两台也，今天子正外，门有两台，如所谓两塾之间也，门堂者，当为门侧之堂也，三之二者，就十七歩之中得三之二也；以十七歩三分之两分，为门堂也。
室三之一
室者门堂，侧边有两室也，于十七歩中得三之一也。
殷人重屋堂脩七寻堂崇三尺
重屋亦明堂，但名异耳，其堂深五丈六尺，乃七寻也，脩深也，其崇三尺陛髙三尺也。
四阿重屋
注说四阿，若今四柱四柱，汉语四边皆注水，则四边防水也，疏云四霤，今时佛殿，皆为四柱，中间屋髙四边皆有檐也，故曰重屋，郑云重屋复笮，亦汉语复音福，笮侧白仄。
周人明堂，度九尺之筵，东西九筵，南北七筵，堂崇一筵，周人谓之明堂也，以九尺之筵，而度其地，东西七十二尺，南北五十六歩筵者，因其设筵，以此量之也，崇髙也度量也。
五室凡室二筵
堂上有五室，每室皆深二筵而已，室就堂上四隅为之东南，火西南金，西北水东北木中央土，以配五行，若祭五帝于明堂，则用此室，周人为明堂，既有五室，夏后氏亦五室，殷人必亦五室，若非缺文，则三代皆同，只省文耳。
室中度以几堂上度以筵
因其所凭之几而度之，堂上设筵室中，设几，因其所有而用之，以量也。
宫中度以寻
宫中注云：合院之内，即屋内也，即以手度之，寻者用手，寻度之两臂之，张即六尺也。
野度以歩涂度以轨
野中人行，涂中车行，亦因其所常见而度之，是度以歩也前曰经涂，九轨是度以轨也。
庙门容大扄七个
扄注云：大扄牛鼎之扄，长三尺，小扄膷之扄，长二尺，此以汉器证之，扄用以阁鼎也，每只为一个，此扄三尺则七个扄共长二丈一尺也，庙门之广可容此。
闱门容小扄参个
庙中之门曰闱三个二尺则其门只广六尺也
路门不容乗车之五个
路门大寝之门乗车广六尺六寸，五个乗车则共广三丈三尺也，曰：不容者，谓不及三丈三尺也。
应门二彻参个
正门谓之应门，乃朝门也，郑注云：二彻之内，八尺，参个八尺，则此门广二丈四尺，门外九经之涂，男女行处，与车行处，共有三路，此言二彻者借此为文，不曰八尺三个，而曰二彻三个者，作文法也。
内有九室九嫔居之
内路寝之内也，九室九嫔，各有所职，此治事处也，虽处六宫之内，想王者听朝，时则九嫔在此，室共职事也。
外有九室九卿朝焉
路门外九室，九卿治事于此也，郑云：如今朝堂诸曹治事，处以汉事，证古制也，三孤六卿，共为九卿。
九分其国以为九分九卿治之
郑云分者，分职非分地也，艾轩云：周召分陜为二伯矣，周召三公也，其间又分为九项，以三孤六卿分主之，亦各有地也。
王宫门阿之制五雉
阿是门，边小楼郑云角罘罳处也。城上小楼，为阿屋前曰：四阿之类，皆有檐霤，处也雉髙一丈广三丈，郑云度髙以髙度广以广此阿屋五雉是髙五丈长十五丈也。
宫隅之制七雉城隅之制九雉
隅者城角也，罘罳角处也，角处又髙二丈故曰七雉城隅又髙四丈故曰九雉门，阿可以论长，若宫隅城隅，则只论髙不论广矣，葢宫城甚长，非七雉，九雉而止也，然度髙以髙度广以广郑之说，经无明文，但恐度其髙而已，左氏曰：都城过百雉，则是论其广矣。
经涂九轨环涂七轨野涂五轨
南北正涂为经，涂环涂者，环城外之涂也，经则一直环则有围绕处也，野涂则野外之涂也，环涂狭于经，涂野涂，又狭于城外之涂矣，言经不言纬者，经与纬同，可以此推也。
门阿之制以为都城之制
大都，小都皆有城王之城隅，九雉都城，则只五雉而已，分当杀也，注説未明。
宫隅之制以为诸侯之城制
王城九雉，都城五雉，诸侯之城，过于都城，而不及王城，故有七雉隆杀之分也，不直曰几雉，而以此为准者，作文之法也。
环涂以为诸侯经涂
王国经涂九轨诸侯则七轨如王国之环涂也
野涂以为都经涂
都在王畿之内，公卿大夫之都鄙其涂制，又杀于诸侯，但如野外之涂，五轨而已，想小都亦然。
匠人为沟洫
沟洫一事，乃周礼大节目葢匠人之制，与遂人不合，故郑氏以为遂人所言，郷遂之制，匠人所言，乃三等采地之制，王畿之内，环以六郷，又环以六，遂其地窄，故其所述至万夫，有川而止，三等采地，散在王畿之内地，颇寛故匠人所言，至方百里也，然子细推算，大有差殊处，郑氏之説难以牵合，若知周礼自为一书，考工自为一书，本不相关，皆非周公旧典，则无复此拘碍矣。
耜广五寸，二耜为耦，一耦之伐，广尺深尺，谓之，田首倍之，广二尺，深二尺，谓之遂。
古人以牛乗车未知以牛耕，只用人力而已，故诗曰：十千维耦，耦者二人，对耕也，耜田噐也，耜广五寸，二人各执耜而伐其地，则有一尺矣。伐者发也，一耦之伐广一尺，深一尺，则谓之畎，与畎同古，字巜巛，皆不从，田巜即为畎，巛即为浍，后人方田旁也，畎乃田中小通水之圳也，田头之圳，又大则倍于此畎，其广有二尺，深有二尺，则名曰遂矣。
九夫为井，井间广四尺，深四尺，谓之沟，方十里为成，成间广八尺，深八尺，谓之洫，方百里为同，同间广二寻，深二仭谓之浍。
遂人曰：凡治野，夫间有遂，遂上有径，十夫有沟，沟上有畛，百夫有洫，洫上有涂，千夫有浍，浍上有道，万夫有川，川上有路。
夫间有遂合于田首之，遂可也。九夫举井田，正数十，夫举其成，则九夫之沟，合于十夫之沟可也，此言方十里为成，成间有洫，即九百夫之地，而遂人曰：百夫有洫，何可强合乎此言，方百里为同，同间有浍，即九万夫之地而遂人曰：千夫有浍，何可强合乎説者又曰遂人井田之法，乃成周开方之数，匠人所言，井间之沟为一里，十倍之而为十里之洫，又十倍之而为百里之浍，特言其一面之长而已，然匠人方十里之洫，是每一面各十井，以开方而论，则方十里者，为方一里者百，是洫为百井，乃九百夫之地，何与于遂人，百夫之洫，匠人言，百里之浍，是每一面为百井，以开方而论，则方百里者，为方十里者百，是浍为万井，乃九万夫之地，何与于遂人，千夫之浍，彼据一间而言，亦自竒特然终不可合，大抵二书之不同，艾轩所见髙矣若郑氏郷遂异于采地之説前辈间字之説皆可为屋之用，若求其至当，皆不然也。洫大于沟浍，大于洫而皆同归于两山间之大川，遂人曰：万夫有川，此经无之，二书之异明矣，文王司马法曰通十为成，成十为终，终十为同，说者曰：文王治，乃商末之制，与匠人所言，稍合书曰：濬畎浍距川，亦言自然之川，恐此书乃为古法，周礼出于一时所作，将为经理天下之图，故立法大约如此，亦与公侯伯子男分地同此，皆其人一意规模也，今人以六官考工皆出于周公，宜其牵合窒碍也。
専逹于川，各载其名，凡天下之地势，两山之间，必有川焉，大川之上，必有涂焉。
川各有名，则为大川可知矣。水随山行，两山之中，必有川宜也大川之上，可通人行，安得无路？此自然之涂，非野涂，九轨之涂也。
凡沟逆地阞谓之不行
沟通名也，浍洫畎，遂皆可通名，以为沟也，此言造沟之法也。地阞地脉也，石有时而泐，石裂，亦随脉理而裂，则知阞为脉理也，水行必顺地脉，若逆地脉则不行矣。
水属不理孙谓之不行
属即注也，理亦顺之意，水之所注，若不顺理，亦不行矣逆脉则甚？逆不顺则微逆，然皆谓之不行者，毕竟水性才不顺，则皆不去也。
梢沟三十里而广倍
梢字之义，即前言梢其薮之梢也，梢沟即开沟也，水行三十里之逺则其末之广必倍于首矣，此亦言其大约耳。
凡行奠水磬折以参伍
奠读为停，从注家也，奠本训定，若如字读，亦可通定即停也。积水不流者，若欲行之，不容一直而下一直而下，则易涸也，必为委蛇曲折之状，三折五折，如石磬之形，则其去有渐，可为田间之用也。
欲为渊则句于矩
渊深也，欲为深沟，停注此水，则于其句曲，如矩折之处，开放深也。
凡沟必因水势，防必因地势，善沟者，水漱之，善防者，水淫之。
水势自髙而下为沟，必顺其势，不可逆也，沟之善者，水行如潄，则易去也防以障水，其善者则水虽淫溢，亦不动也。
凡为防广与崇方
防以止水也，此如今之斗门也，其广亦为方形，其崇亦为方形，方则固也，今之斗门，亦未有圆为之者。
其閷参分去一
此言为防之法，下阔三分，则上阔二分，杀减一分也，今筑墙者亦然。
大防外閷
防之大者，障大水也，以外面观之，必厚其下，基而杀减其上，则水易脱去也。
凡沟防必一日先深之以为式
此言为沟防之法，若欲造沟，先一日，开深则用若干人，工可阔，若干尺也，防之髙低亦可以深浅言，故皆谓深式者，凖也，以此为凖式，则可计工，计地而成之也。
里为式然后可以众力
郑云里字误，当为已艾轩云：方里为井，古人治井田，沟防之事，于一井之地，先为之，以为式一里之工既定，则百夫千，夫万井之地，皆可推矣。故曰里为式，葢以一里之工力为凖也。傅，附也，有已定之工数，则可以附集众力而为之也，灵台曰：民始附者为台之工，皆来附也，即此附字之意。
凡任索约大汲其版谓之无任
板筑必以索而约束之斯干，诗约之阁，阁是也。任使也，凡为斗门者，所用约束之，索必须得宜，若犬汲引其筑防之版，则受土不坚，是其索不胜任也，故曰：无任大汲则版必桡也。
葺屋参分瓦屋四分
葺屋茅，葢屋也，此言屋上防水之势，下檐去屋脊，其斗峻之势以三分为率，假如屋深九尺，则檐低于脊三尺若瓦屋，则多一分以为峻也。
囷窌仓城逆墙六分
逆却也，四者之墙，皆六分其髙而上閷其一，谓下大而上稍小也，囷圆为之，窌入地窖藏也，皆收禾谷之所，亦仓类也，城壁也，凡屋壁皆是也。以其筑土为之，故通谓之墙然，窌在地中，安得墙乎？亦何以杀为葢，窖藏虽掘地，其上必有墙围而后葢蔽之也。
堂涂十有二分
尔雅曰：堂涂谓之陈，注曰：若今令甓祴也，令甓防甎也，祴音阶为堂之阶，以防甎甃之十分之中，必欲二分稍髙则水防两边下也，汉人名堂，涂为令，甓祴，故郑氏举以为证，今人堂前铺砌，为龟背状者，亦此意也。
窦其崇三尺
窦今涵沟也，宫中之窦，必崇三尺者，欲其通水多也。
墙厚三尺崇三之
凡墙之厚，若有三尺，则其髙至九尺而止，举其大槩以为凖髙厚可以是推也。
<经部,礼类,周礼之属,考工记解,卷下>
<经部,礼类,周礼之属,考工记解,卷下>
车人之事半矩谓之宣
宣人之头也。易，巽为宣发，后人以宣字难解，因为寡发，若论头字，亦如何解宣即头也，郑曰：头发皓落，曰：宣，矩，法也，以人身为法，人长八尺，大节有三头也，腹也，胫也；以三分通率，则矩二尺六寸三分寸之二也；半矩者一尺三寸三分寸之一也，此人头之长也，然郑云身之大节三，以头为一节，则合得一矩之长，今乃半矩者，葢头之在身，不应与腹胫等，郑且举全身而言，只是八尺，作三截，上截二尺六寸三分寸之二，其一半则为头也。
一宣有半谓之欘
欘斲斤柄也，以一宣尺三寸三分寸之一，六寸二分寸之二，则欘有二尺也。
一欘有半谓之柯
伐木之柯，柄长三尺，欘为二尺，一尺则为三尺也，宣一尺三寸三分寸之二，取半之一尺，得五寸余，三寸，每寸为三分，得九分，加前一分为十分，取半得五分，以三分为一寸，共得六寸三分之一，宣一尺三寸三分寸之二，则为二尺。
一柯有半谓之磬折
磬折者，人立而俛其身也，人长八尺，俛其身，则下截有四尺五寸也，柯长三尺，一尺五寸，是为磬折，四尺五寸也此注家之说，皆因宣发之，宣起义，又欲凑合下章柯长三尺之文，故如此解，恐亦未安，窃意古人之矩，自有一定尺寸，不待明言而人知之，故但就矩推説宣欘柯磬折之长短，今既不知矩之长短，乃因宣字而求之，人身以八尺，分三节，亦无证据，又安知一身不作，四截分乎？宣欘等名，如曰贤，曰轵，皆如何解说？若以文意推之，毕竟此数句，只是立尺寸之名，以为制作之度半，矩则为宣又自宣而上，凡有三皆尺寸之度也，不然，则几尺几寸为矩，古书有之，而或脱漏也，若如郑说，人身八尺，俛其身为磬折，安知不四尺乎？安知不四尺三四寸乎？何以定其为四尺五寸也。
车人为耒庛长尺有一寸
耒耕噐也，耒耜，皆以木为之，易曰：斲木为耜，揉木为耒，直而有斜，势在土者，曰耒耒下，前接者曰耜，耒微曲，故曰揉耜，乃合成，故曰：斲耜之前，接则为耨，以金刺土者也，此曰庛，郑云音棘刺之，刺其长尺有一寸，此金为之者，郑云：耒下歧者，汉人下金有二也；贾云古惟一歧，今世亦然。
中直者三尺有三寸上句者二尺有二寸
耒之制，上句而下句上下皆微曲，中间则直，其直长三尺三寸也，上句人所执处，长二尺二寸，下句则接耜也。
自其庛，縁其外以至于首，以其内，六尺有六寸，与歩相中也。
自耒下之耜，縁其外而上至耒之首，其势如弓之，葢上下微曲，中间则直以绳张之，如其内，则如弓势也，其绳自首至下庛，共六尺有六寸，与人之歩相中六尺为歩，此有六尺六寸，则略相当也，相中者，大约可以相当也。
坚地欲直庛
其金直则有力可以犁硬地也
柔地欲句庛
软土则其金欲句曲则易翻去也
直庛则利推
利推者可以用力也
句庛则利发
利发者可以翻起田土也
倨句磬折谓之中地
倨直处也，句曲处也，磬折其势处也，中地者于地则宜也；中，如字，今浙人谓不可用者为不中，即此中字之义。
车人为车
【阙】  ，先言一柯之制，而后及三车，三车之【，阙】尺寸，自柯始説者曰柯斧柄也，亦未必然。且依注説宣欘柯磬折，共有四名，必如五量之名，今无他证，不可得而详矣。此柯长三尺，所以前言半矩，只得如此牵合以下及三尺之制也。
柯长三尺，博三寸，厚一寸有半，五分其长，以其一为之首。
其长三尺，而阔三寸，其厚一寸半，此柄之全体也，以三尺而五分之，只得六寸，其首六寸，必斧金也，造车必用斧，因此而寓车之尺寸，亦一説也。
毂长半柯其围一柯有半
此车人所造乃牛车，栢车，羊车，与前言乗车兵车田车，其制不同，此毂之径，半柯者一尺五寸也，长言径也，围三径，一半柯之径，则有四尺五寸，围是其围，一柯有半也，柯三尺半，柯尺五寸，共四尺五寸也。
辐长一柯有半其博三寸厚三之一
辐长四尺五寸，其博三寸而厚一寸，三之一，得博三之一也比乗车之辐为长乗车之辐六尺六寸，此车之辐以上下言，则其长九尺矣。又有轮之壶中，是九尺以上矣。
渠三柯者三
渠注云：即牙也，车輮也，即牙轮是也，每柯三尺，三柯九尺矣。三个九尺，则其牙轮之围二丈七尺矣。此以上言大车也。
行泽者欲短毂，行山者，欲长毂短毂，则利长毂则安，大车行平地，及行泽，柏车则行山，此言二车之毂，各不同也，行泽间，沮洳之地，则其毂必略短毂，短则壶中，稍狭而无倾侧之患也，故曰利，利者便也。若山中险阻不平之地，则其毂欲稍长，长则壶中稍寛，可以转旋而无拘碍也，故曰安安者，无损动也。
行泽者反輮行山者仄輮反輮则易仄輮则完
輮者牙也，牙者所以为轮之固抱也，此物乃揉木而为之，木之里则滑木之表，近皮则澁泽地沮洳，恐泥黏则反，揉其里为轮之外，则滑而不黏泥也，故曰易易者，去泥易也，山多砂石，恐能损破之，则因其表里之常，而转侧揉之，以其表为轮之外，则近皮处坚，澁可以不损，故曰完也，完者全也，全无损动也。
六分其轮崇以其一为之牙围
此大车之轮也，轮崇，九尺有余，以为六分，则其牙围，有一尺五寸以上矣。
柏车毂长一柯，其围二柯，其辐一柯，其渠二柯者三，柏车山行之车也，毂长三尺，其围六尺，长亦径也，若以围三径一言之，则径一柯，其围必三柯，恐有误字，其轮一柯，又短于大车之毂，一尺五寸矣，大车辐，一柯有半，即此一柯也，渠牙也，其二柯者三，乃一丈八尺也，二柯六尺三六，则十八也。
五分其轮崇以其一为之牙围
两辐相对六尺，毂空壶中，在外则轮崇，六尺有余，注谓并壶中而为六尺，以六尺为五分，得一尺二寸，是柏车之牙围，有一尺二寸也。
大车崇三柯
此言轮崇也，三柯九尺，大车之轮崇，九尺有余，而但以上下两辐相对言，则柯三九尺而已，每辐皆长一柯有半，两辐相对，则为三柯，其毂之壶中，岂无尺寸，此可以意明之也，记者言成数而已。
绠寸
绠者牙轮，上之箄也，在轮之四面外，其阔一寸，则坚固也。
牝服二柯有参分柯之二
牝服车箱也，人立处也，一柯三尺三分柯之二，即二尺也，有者又也二柯六尺，又加二尺，则为八尺，是车箱之，长八尺，又云：牝服较也，较则在式之上，亦谓之平鬲前图已有之。
羊车二柯有参分柯之一
不言何物？二柯以其继于牝服之下，则所言必牝服也，是羊车之车箱，亦长七尺也。
柏车二柯
亦以其继于牝服之下，则知亦言车箱而已，柏车之车箱，只长六尺，又短于羊车，此处文疑有脱误，且依注说，艾轩云：大车既言，三柯而大车崇三柯数句又在于柏车之后，其文断断续续自然竒古。
凡为辕
乗车兵车田车，则曰：辀此三车，则曰：辕名异而制同。
三其轮崇参分其长二在前一在后以凿其钩
三车之轮，其崇各异，随其髙下而为之辕，假如轮崇九尺，则辕亦九尺，以九尺之辕而三分之二分在前，稍为钩曲一分在后，则入于车箱之，下钩者辕之钩心也，于二分之下一分之上，就中而凿之，以钩车箱也。
彻广六尺
彻轨也，城门之轨，即此彻也乗车之彻八尺，此车只六尺者乗车六马在前，故彻广，此车牛在前，故彻稍窄。
鬲长六尺
鬲，字注家，以为辕之端，压牛领上者，如此则为轭也；其轭长六尺，在于牛领之，上必与乗车轭于马者不同，南人不识车，只依注疏之言，想像而已。
弓人为弓
三十官之中，自轮人而下，除既阙之外，独此人为甚详，葢弓之用甚大，古人以射御书数并言之，不特兵家所用也，故其言之详如此。
取六材必以其时六材既聚巧者和之
六材者，干角筋胶丝漆也，六材既聚，必有巧者，然后能调适而用之，故曰和。
干也者以为逺也
干者弓之材也干之才善则其射可逺
角也者以为疾也
角善则去速也
筋也者以为深也
筋束缚之则深固也非浅深之深
胶也者以为和也
和者欲得其宜也
丝也者以为固也
固欲其不坏也
漆也者以为受霜露也
受霜露则易坏故漆必欲其尽善也
凡取干之道，七柘为上，檍次之，檿桑次之，橘次之，木次之，荆次之，竹为下。
柘桑柘之木也，檍音益，今人不知此木，檿音掩檿桑，注曰：山桑也，国语曰：檿弧是也，今人亦用桑木唐太宗论，亦曰木心正，其理邪者不可射，此言竹为下，则竹亦在可用之类，但不如上六者尔，恐此竹如今所谓柴竹之类。
凡相干，欲赤黑而阳声，赤黑则郷心，阳声则逺根赤黒之色则不嫩也，郷心不近皮也，阳声则清近根则老，其声必不清，叩之而清，必不老也。
凡析榦射逺者用埶射深者用直
埶者木之形势，有微曲者，因其性而用之，则其射去必逺木之埶直，则其去有力射而中物，必深析者，分别之也，分别其曲直而用之，各有宜也。
居干之道菑栗不迆则弓不发
居处也，处事曰：处处干，即为干之道也，田一嵗曰菑初锄掘之也，栗音裂，裂破裂也，菑栗者，剖削破裂之。
也迆邪也，【阙】 ， ； ，  干而纹理正直不邪，迆则可久用而不发也，发起也有起发，则为损动也。
凡相角秋閷者厚春閷者薄
閷杀也，秋时杀牛，则其角厚春时杀牛，则其角薄秋气敛，揫；角，则坚实也。
穉牛之角直而泽
牛尚少则其角滋泽而纹理直
老牛之角紾而昔
紾者绞，纒【去声，】之纹也，错杂乱也，牛老则其角有绞缚之状，而纹理错乱也，郑云：紾音如紾，缚之紾，汉方言也，紾徒展反，徒转反此，汉语，今亦不可晓矣。其意葢以角之文，如绞缚而理麤，其文错，然则不润泽也，韵书云：紾转绳也，音诊，若依韵书读，尤易通。
疢疾险中
险伤也；疢，久也，牛有久病，则角之中必伤动，不可用也。
瘠牛之角无泽
牛瘠则血少角不滋润也
角欲青白而丰末
其色青白，则角之善者也，丰末者角之末，丰大不尖小也，以下节三者观之，凡善角，其本必白，其中必青，其末必大也。
夫角之本蹙，于而休于气，是故柔，柔故欲其埶也，白也者，埶之徴也。
脑也，牛顶之脑也。蹙，近也，休音煦义同，其角之下，本近于脑，而生气煦之，故其角柔和，自然有曲埶，埶者曲埶也，其角也，若白，则自然有曲势，故曰徴言验其色，可知其势也。
夫角之中，恒当之畏，畏也者，必桡桡，故欲其坚也，青也者，坚之徴也。
畏与隈同谓曲隈处也，角之中央，其用于也，常在曲隈处隈，处张时必桡动也，若不坚则易折，故欲其色青验，其色青，则知其必坚固，虽桡而不伤也。
夫角之末逺于而不休于气，是故脃脃故，欲其柔也，丰末也者，柔之徴也。
角之末上，去牛脑既逺生气之煦所不及，则多脃弱，若其末尖小，则脆而不柔，不柔则易折，其末既丰，大则柔而不脆，故可用也。此以上言相角之法也。
角长二尺有五寸三色不失理谓之牛戴牛
二尺有五寸，则大牛之角也三色者，本必白中，必青末必丰，不失其常理，则此角之直，可如一牛，故曰牛，戴牛言其所戴之角，又有一牛之用也，此一句下得竒古
凡相胶，欲朱色而昔，昔也者，深瑕而泽，紾而廉，朱色者，惟牛胶火赤也，昔文理交错也，瑕廉利也，疏云廉瑕，二者皆严利之状也。瑕廉虽深而润泽，则不燥也；紾与缜同，文理缜密，而其角圆又亷利则角之善者也，瑕与紾者，皆因其文之交错而言也。前言紾而昔，非角之善，此字同，而说又异，只得依注解之。
鹿胶青白，马胶赤白，牛胶火赤，防胶黑鱼胶饵，犀胶黄六者之胶，皆可用也。犀海犀也，鹿马牛防犀，皆以色别之，惟鱼曰：饵者香饵之气也以其腥气，异于诸胶也。
凡昵之类不能方
【阙】    同樴防皆音职注云皆黏之【阙】
防黏即胶类也方比也除【阙】      外
其他凡黏昵之物皆不能【阙】     他胶不可用也
凡相筋欲小简而长
【阙】     欲其小而脩长也疏云简【阙】
筋条亦有简别【阙】
大结而泽
【阙】     纠结以其润泽也大而不可纠【阙】
小简而长，大结而泽，则其为兽必剽以为，则岂异于其兽。
【阙】         而泽则此兽之生也必剽
【阙】  ，    ，则其用剽疾，亦同此兽也，此一句亦自竒特
筋欲敝之敝
【阙】      欲其敝败也敝之敝者谓其【阙】
嚼啮使敝而又敝则其筋软【阙】
文之竒者
漆欲侧
【阙】  ，测度而试之，则知其清而无滓，不清而无滓，则不可测试。
丝欲沈
丝沈水中之时，其色精采，据此干燥，亦如沈水之时，则为善者。
得此六材之全然后可以为良
自取干起，言六材至此而结之焉，谓逐件试之，六材既全美，则可以为善也。
凡为
上既言六材此下言治各以其时也
冬析干而春液角夏治筋
冬时坚凝方可取干于山林，锯析破，削以为之也，春气融和，则可渍液，其角也，夏气热，则筋易柔，故以治之。
秋合三材
三材既备至秋方合而为之也
寒奠体
奠读为定，冬胶既坚，其已成，纳之，檠之中，以定其往来之体，不可移动也。
冰析灂
灂漆也，冰寒凝之时，辨析其漆，虽其干稍迟，而漆愈老，则愈坚固也。
冬析干则易
此下又逐句发明也，易者平易也，冬植物性，实则易光滑也。
春液角则合
合犹洽也角润之时渍液之则浃洽也
夏治筋则不烦
夏筋柔湿治之则不烦劳而易熟也
秋合三材则合
秋为则其三材相合而坚固也
寒奠体则张不流
既成而纳之，檠中天时方寒劲，其体势既定，则张而用之，必不流动也，犹谚云无走作也。
冰析灂则审环
漆其四边可以回环而审定也
春被则一年之事
自冬析干，至寒奠体，氷析灂之后，次年之春，弓【阙】。
之成整整一年事也
析干必伦
【阙】     亦顺其伦理也
析角无邪
【阙】     欲其端正也
斲目必荼
【阙】     干上之节目不可太急必舒徐【阙】
处滑腻不隠物也
斲目不荼则及其大脩也筋代之受病
【阙】     其节目必有不细滑处以筋束【阙】
筋柔则其坚者必摩其柔者既【阙】
弓而为之受病必有损也脩久也
夫目也者必强，强者在内而摩其筋，夫筋之所由幨，恒由此作。
【阙】      明之凡干有节目必坚强削【阙】
以筋束之其坚者在筋之内【阙】
摩动则必絶起矣筋之所以【阙】
非常因目摩之而然也幨音【阙】      之
其筋絶起则如车之幨，【阙】，然此幨字亦必当时之语谓絶起为幨非记者，以车幨比之而下，此字也。
故角三液而干再液
干与角皆用水渍液但干止两次而角必三次也
厚其帤则木坚
帤读为襦，注云：禆也，弓干，虽用全木，必有禆助之者，如衣有襦絮也，其禆助者厚，则其干木愈坚。
薄其帤则需
需愞懦也，其禆助者，薄则干木易弱也，视之亦不肥，满故注云不充满也。
是故厚其液而节其帤
厚多也，其角之液必多，其干木之帤，必节适得宜，此一句结上文之意也。
约之不皆约疏数必侔
一弓之中，有纒缚处，有不纒处，虽约而不皆约也，其约处必有疏数，随其宜而约之，必使侔等也，侔则无厚薄也。
斲挚必中
斲削也，挚致也，致力而脩治也，斲挚其干，必使得中也。
胶之必均
弓之用胶，必有均节也，疏云：自此以下，皆言之隈，里施胶之事。
斲挚不中，胶之不均，则及其大脩也，角代之受病，大脩甚久，若斲挚不得中，用胶不均节则角，常代一之材，而先受害也。
夫懐胶于内而摩其角，夫角之所由挫，恒由此作，胶在角内，若有厚薄，则角必为之摩，动角被摩，动则必挫折，角之蹴折，常因此而起也作起也。
凡居角长者以次需
需音须，角长二尺五寸，为善则造弓之工必以次需而用之，需求也，注云：长者当弓之隈，短者，居箫长短，各称其干，隈弓之隈曲处，箫弓两头也。
恒角而短是谓逆桡引之则纵释之则不校
恒音縆竟也。竟角而短者，谓充满弓之渊，干而不及两端，则桡其弓，而势必逆，挽弓角短，欲引此弓，则其角纵而不受，力施放而去，则不能校疾，释施放而射之，校音绞疾也。
恒角而逹譬如终绁非弓之利也
竟其角而充满，渊干之两旁，又达过于箫头，是角太长也，角既过长则引发之时，譬如此，弓长在绁中，放不去也，绁弓防也，诗云：竹防绲縢是也，乃藏弓之物也。
今夫茭解中有变焉故校
茭音缴，解音改茭，解者弓隈与弓，箫、用角接处也，变异也，谓弓箫与臂，用力异也，异者人引之，而臂中用力，其放矢则箫，用力二者之力异而同用，则发去，必绞疾也，校音绞，今夫者，别起义端，而发明角，不可长之意。
于挺臂中有柎焉故剽
挺直也，直臂中，乃弓之把处也，柎者弓之把处两畔有侧骨，侧骨坚强，则助弓为力，故发矢则剽疾也，侧骨者，把处两边贴以木也。
恒角而达引如终绁非弓之利
茭解中之用力异挺，中之有柎，皆人用力处，若角长过于箫，则人用力而弓违之，引放之，则如终年，在弓绁之上，为所牵制，而不可用，此非弓之利也，终绁非弓之利，凡再言之也，所以深发明此意也。艾轩云：如贤哉回也！上下两言之，兼此一段，言角短者，只四句角长者，却如此防绎，正作文之妙也。注家看不出，乃以引如终绁，引字为误合作，譬字未尽，古文法也。
挢干欲孰于火而无赢【孰与熟同】
赢，音盈过多也，挢矫也，矫揉其干，虽欲火之至熟，而又不可过熟于火。
挢角欲孰于火而无燂
燂炙烂也矫揉其角亦欲熟又不可至于炙烂也
引筋欲尽而无伤其力
筋以缚束之，牵引必尽者，欲其也，又不可至于伤损，损则无力也。
防胶欲孰而水火相得
烹煮其胶亦欲其熟水不可过多火不可过猛
然则居旱亦不动居湿亦不动
旱干则熏，雨湿则解【音害，】干角筋胶，用火尽善，如此，则弓在燥湿，皆不伤动也，然则者如此也，居者在也。
苟有贱工必因角干之湿以为之柔
因角干之湿者，谓其用火未熟也，未熟则干，角外虽干而内犹湿，即矫揉而用之，以此为柔而易揉也。
善者在外，动者在内，虽善于外，必动于内，虽善亦弗可以为良矣。
善在外，谓其皮干也，动在内者，里未熟也，外虽干而易损，动者在内，虽弓成亦若尽善而用之，必易败，故曰：弗可以为良，言非良弓也。
凡为弓方其峻而髙其柎
峻者弓之，箫，头也，柎者弓之中，手把处也，箫头必方，手把处必髙。
长其畏而薄其敝
畏者弓之曲隈处也，必须稍长，敝与蔽同，手把处，有物蔽之，不可太厚，故欲其薄。
宛之无已应
宛者引而放之也。峻方柎髙畏长敝薄，则【阙】引而应，其应无已，谓其愈射愈好也，谓其便利也。
下柎之弓末应将兴
此言不便利者，弓之柎处，若下而不髙则箫头每引而起，兴者起也；弓，隈未应，而箫头先应则用之，不便利也。
为柎而发必动于閷弓而羽閷末应将发
此十六字，又发明上八字也，谓弓之箫头，为柎不髙而先发则于弓之接中处，必有伤动，閷者弓之接中也，弓之接中若有伤，动则必有缓弱之病，接中既缓弱，所以引之，则箫头常先应而发也。閷，音隆杀之，杀羽音，扈羽缓也。末，箫，头也，上言将兴，此言将发，发亦兴也。
弓有六材焉
六材已具上解
维干强之张如流水
六材之中，维干坚强，则弓之，弛张也如流水，然言其顺，浏也。
维体防之引之中参
弓之全体纳之，弓檠之中，常为爱防则弓身完好，引而张之，则其五尺，张之可得丈五，故曰引之中参防爱防也引张也，中参者一分之长，张而有三倍也。
维角防之欲宛而无负
防与撑同防，正也，宛引也，角既正则引之，与不相背，故曰：欲宛而无负也。
引之如环
张引其弓则如环然即前中参之意
释之无失
释放也既张而放亦不失其常也
体如环
前言引之，如环者张开时也，此言体如环，既弛之后，弓之全体，反转如环也，弓有六材，此只言角与干者，以其受重者言之也。故筋丝胶漆，不及焉。
材美工巧为之时谓之参均
其材既美其工，又巧而为之，又得其时，三者皆善也，故曰三均均者，皆相若也，为之时者，冬干夏角之类。
角不胜干干不胜筋谓之参均
不胜者不能相过也角干筋三者皆善亦曰三均
量其力有三均均者三谓之九和
量三材之力，件件有三均则为九，故曰三均者三，此谓角之材美，工巧为之得时，干亦材美，工巧为之得时，筋亦材美，工巧为之得时，也有此九者，则为九和，和亦均也，工匠之人，随其材有巧拙，或能于此而不能于彼必件件，皆工则可，故每件皆欲三均也。
九和之弓，角与干权，筋三侔胶三锊，丝三邸，漆三斞，角与干权者亦角，不胜干之意，权亦均也，此不言筋者，承上文而足其意，故不重出也，侔等也。锊，瑗也，皆秤量之名，邸与斞，未知何义，注曰：未闻然以意推之，亦皆言其轻重之则。
上工以有余下工以不足
工有巧拙，故曰：上下言工之巧者，即此数物，用之而有余，若拙工为之，则六材虽具，但见其不足，葢用之不得，宜也。
为天子之弓，合九而成规，为诸侯之弓，合七而成规，大夫之弓，合五而成规，士之弓，合三而成规。
规圆也，此言角弓既弛之时，天子弓直合，九弓而后成规，合七者则稍曲矣，合五者，又曲矣，至于合三，则曲甚矣，据此所言，又与体如环之说稍异，未知古制，果如何也？注云：材良则句少，如此，则天子之弓，虽既弛之时，直而不句，用之则自顺，葢其材柔和也，天子诸侯大夫士分为四等，特以弓之美恶，而为次第耳。
弓长六尺有六寸，谓之上制，上士服之，弓长六尺有三寸，谓之中制，中士服之，弓长六尺，谓之下制，下士服之，上制中制，下制随人身之长短，非礼制也，上士，中士下士，非命士也，士有上中下者，以其身材长短而言也。
凡为弓各因其君之躬志虑血气
志虑在心者血气，见诸举动者，制弓而随人之身可也，今欲随其性之缓急而分之，此古人之事，其意未可晓，今无此法。
丰肉而短，寛缓以荼，若是者为之危弓，危弓为之安矢，丰肉肥也，肥而短者，其性又寛缓舒迟，故为危弓而用之，危者急速也，危弓而用安矢以济之，安者舒缓也。
骨直以立，忿埶以奔，若是者为之安弓，安弓为之危矢，骨立瘦也，直者长之貎也，忿埶忿怒，而使威埶也，奔者性急也，瘦而性急，则为舒缓之弓而用之，安舒缓也，弓既安则以危矢济之，危亦急速也，弓有缓急可也。而矢亦有缓急，皆古法也，今无之。
其人安其弓安其矢安则莫能以速中且不深
此言人与弓矢俱舒，缓则射之，不急速其中，物亦不深。
其人危其弓危其矢危则莫能以愿中
此言人与弓矢，俱急则射之，其去虽速，其不能以必中；愿者诚慤也，信也，信则必之意也。
往体多来体寡谓之夹臾之属利射侯与弋
往者弛放时也，来者张开时也，夹防弓名也，往体多者，弛时直也，来体寡者，张时甚曲也，此弓必劲，故可射，栖鹄之侯，而弋鸟雀也。
往体寡来体多谓之王弓之属利射革与质
往体寡者，弛时曲也，来体多张，时长也，此弓性不劲，只可射革，与质而已，前所谓熊皮白质之类也。
往体来体若一谓之唐弓之属利射深
张弛之时，其钩曲之体相似，则是不劲，不缓得中者，其射之中必深，故曰利射深。
大和无灂
大和者前所为九和是也其体调适故不用漆也
其次筋角皆有灂而深
用筋角皆有漆而深者，漆在背筋，隈角之中，而边不漆也。
其次有灂而疏
言背与隈皆有漆而间用之不皆漆也故曰疏
其次角无灂
角之在隈者不漆，而他处皆漆也，以上弓有四等，此制作之精粗也。
合灂若背手文
漆之合者，谓弓表里有漆处也，其文皆如人之手背，言用漆之善也。
角环灂
弓之隈角处，其漆文皆如环之，周旋亦言：漆之尽善也。
牛筋蕡灂
弓用牛筋，纒束则筋上之漆，其纹如麻子，蕡麻子也，麻子殻上有细文。
麋筋斥蠖灂
弓用麋筋，则筋上之漆，其文如斥蠖蠖者，屈虫也，屈虫身上有细缩纹，易作尺，斥与尺同。
和弓摩
和弓调和，其弓也，者扣击而试之也，摩擦摩也，此言造弓之时，摩之试之，欲其调和也，前言声清者逺筋击试之类也。
覆之而角至谓之句弓
注云：覆，察也，句弓敝弓也，角至角善也，弓以角干筋，三者为之，弓之敝者覆察之，只角为善而干与筋不善，则只可为射革，与质之用矣。
覆之而干至谓之侯弓
侯弓者，前所谓夹防利射侯者，此弓覆察之，角既善干，又善是三者，得其二矣，此可用之弓也。
覆之而筋至谓之深弓
深弓利射，深者前所谓唐弓是也，覆察之角善矣，干善矣，而筋又善三者皆备，则为良弓也，至善也。三至字训，善三覆，字训察，此据注疏家所云，但以意揣之，恐亦未必为至当之说，以侯弓为射侯，与弋之弓，以句弓为射革，与质之弓，亦是牵强凑合，窃恐此三句乃言架弓之时，前言寒奠体是弓，方成时冬月，且藏之，以侯其定，如今人焙中也，此乃覆而架之，如今敎塲中弓架也，弓在架，则目前可见，故以所见之势论之，角乃弓之，隈覆而在架角，至于架则弓势，直是来体寡也，此为句弓干，在箫之下，角之上覆之而干，至于架，则弓势曲是，往体多也，此为侯弓筋者，纒束处也，在隈之上干之下，覆之而筋，至于架则弓，势不曲不直，是往来体均也，此为深弓，深弓可以射深侯，弓可以射，革质句弓，则可以射侯与弋也，不必以侯弓字为射侯，与弋之侯，则自为拘碍矣，若为进士业，只得依注家説此又求其至当之义，庶覆至二字可通，艾轩先生于末，应将兴数句，亦有疑焉，但曰：他日遇良匠问之，亦未敢以注为信也，艾轩，又云：此书文字极好古人制作笺注，亦多有不通处，若论文字，无有与考工记比者。
角 在隈处
隈 上隈下隈，左右隈，畏与隈同在柎，上下两处弓之渊深处，以左手横执其弓，则上隈向右下，隈向左。
柎 手把也此弓两边抵手曰柎注曰侧骨
侧骨 ，角弓于把处，两畔有侧，骨骨坚强，所以为弓，亦曰柎。
峻 弓末亦曰萧
萧 与峻同弓末也
挺臂 弓之直臂也
敝 所握手蔽之处
閷 音杀接中也，亦曰茭解，萧与隈交接处曰茭解也，帤 弓干，虽用整木，仍于干上禆之故曰帤补，弓物如布类。
绁 竹防绲縢，藏弓者别作一片竹，向上札以助弓，只短在弓，隈间不满两头。
<经部,礼类,周礼之属,考工记解,卷下>
句股法
注云：二尺为句【，以弓近 平，平处二尺为句也；】四尺为，【特长四尺，为也，】以求其股，【是求 ，下直平者，】。
疏云：者四尺，【四四十六，为丈六尺，】句者二尺，【二二，如四为四尺，】以句除，则丈六中，除了四尺，仍有一丈二尺，在也，然后以筭法约之，将此丈二而方之，取九尺来，分作三截一，三尺相禆排来，共得方三尺也，【葢丈二尺，亦广一尺，把三个长三尺，广一尺者来，相禆则成，方三尺也，】向来丈二，只分了九尺，则尚有。
三尺在将，此三尺分作两畔，则各广五寸，而长三尺，以此五寸，禆前方三尺之两边，每边五寸，则共有三尺半也，但甬头尚少，方五寸，故不整，得三尺半，只云几半，几者近也，【此解注，中几半字】，如此，则弓之股三尺，几半也，弓爪直下平曰股。
轨前十尺，而防半之，疏中有一段句股法尤详，辀人看来，句股法，且如七尺之木，而揉之深四尺七寸，则七尺也，四尺七寸，句也。
粟米法
方一尺，【阙】 ， 尺六寸二分，以纵横方截【阙】之。
考工记解卷下
考工记解巻下释音
玊人
信【申】 冒【一作瑁】龙【厖】 瓒【赞】 必【如字又音鼈】杼【柱】祼【灌】 易【亦】 行【去声】 好【去声】 射【石】  衡【横】瑑【】 頫【跳】 驵【祖】 防【栗】 劳【去声】
楖人
楖【栉】
磬氏
句【勾】 耑【端】
矢人
鍭【侯】 茀【弗当作杀】羽【去声下同】笴【槀下同】比【鼻】 惮【怛又音叹又平声】铤【挺】 垸【丸】 俛【免】 趮【躁】 桡【閙】 称【去声】
相【去声】 【团】
陶人
甗【言又上声一音彦】鬴【甫】 甑【去声】 鬲【歴】 觳【斛】
旊人
旊【音仿，下同，】髺【，刮亦作跀，】薜【擘，】 暴【剥，】 【船，注音旋，】县【，下同，】中【去声，】。
梓人
虡【巨】 脰【豆注音昼又鬬铸二音】弇【掩】 数【促又音卹】顅【悭又音肩】閷【隆杀之杀】【筮】 穨【魋一作頽】
庐人
庐【炉】 柲【闭】 殳【殊】 酋【在由反】已【以】 句【钩】
弹【音但】 蜎【袁涓三音】椑【皮】 【团】 【计又音击】校【绞】傅【附】 晋【如字又音箭】灸【救】
匠人
【言入声】县【】 涂【涂】 朝【调】 重【平声】 度【铎】
乗【去声】
匠人为沟洫
【畎】 阞【勒】 属【注】 孙【巽】 梢【萧又如字】奠【亭】
閷【隆杀之，杀】里，【读为巳，】葺【缉，又音集，】窌【敎】。
车人
欘【柷】
车人为耒
庛【泚，又音雌，去声，】中【如字，又，去声，】推【如字，又汤雷反】。
车人为车
輮【揉又音柔】牙【讶】 绠【方颖反】牝【歩忍反】服【负】 较【角】
弓人
檍【益又音意】檿【掩】 相【去声】 郷【向】 逺【去声】 射【石】
菑【侧又如字】栗【音列如字】迆【以】 閷【生杀之杀又色例反】 紾【珍】
昔【错又音鹊】【脑】 休【煦下同】畏【隈】 脃【脆】 【团】
训字疑似
据注家音训如休，畏斥昔，荼等字，犹可以偏旁声类揣摩之，至若羽荼宛数字，诚可疑也。
菑栗【上音兹，下音烈】迆【音移，】閷【音杀】紾，【徒展反，紾理麤，】昔【作错字，读】险，【训伤】休，【作煦音，】畏【作隈，音】亷瑕【皆训严利，】奠【作，定音】荼，【作舒音，】帤【作襦，音去，音女居反，】摰【训致】 ，恒【作縆，读音更，又训竟，】校【训疾，音绞，】茭，【司农音激，又音骹，】挢【尼，兆反无训詀，】宛【训引】 羽，【读为扈训缓，】 斥【音，尺蠖之尺】。
唐杨倞注，荀子亦曰：古今字殊，齐鲁言异，或取偏旁相近，声类相通，此即二郑旧法也。
考工记解卷下释音