钦定四库全书    经部四
辨定祭礼通俗谱   礼类六【杂礼书之属】提要
【臣】等谨按辨定祭礼通俗谱五卷
国朝毛竒龄撰竒龄有仲氏易已着録是编一名二重，礼谱，盖欲成丧祭二礼，嗣以丧礼，别有吾说，编因惟存，祭礼其说，取古礼而酌以今制，故以通俗为名，凡分七门，一曰祭所，二曰所祭者三，曰：主祭之人，四曰祭之时，五曰祭仪，六曰祭器，七曰祭物末附外神其中，各条虽间，与朱子家礼为难，不出竒龄平日嚣争之习，然考朱子年谱家，礼成于乾，道六年庚寅，朱子时四十一歳其稿，旋为人窃去，越三十年，朱子没后，始复有传本行世，儒者或以为疑，黄榦为朱子弟子之冠，亦云为未暇更定之本，则家礼之出，自朱子手定与否，尚无显证，即真获朱子，已失之稿，而草创初成，亦恐尚非定本以王懋，竑之笃信，朱子而所作白田杂记，乃反覆，辨是书之，依托其言，具有根据则竒龄之辨又不能尽，以好胜目之矣，其间如谓汉，唐以来，人臣无建庙之文，南渡，绍兴嘉防诸年为秦桧韩，胄立庙而制终未定，考宋龚鼎臣东原，録称文彦博家庙，不作七间，乃用唐杜岐公家旧式，则安得谓汉以后无建庙之文，其论后世不世爵，世官，今之宗子，非古宗子引阡陌不同于井田，郡县不同于封建为证，其说是也，然井田废而正供之义，不废封建，废而臂指，相维之义，不废世官，废而宗子支子之义，不废汉书载当时诏令毎称，赐天下为父后者，其时已不世官，而云为父后，则有不为父后者可知，今制父母在而子先卒者，其长孙于祖父母之丧服斩衰三年，即宗子为后之义，灼然可推，安能一举而废之，使主祭之时，但以行辈，年齿为序乎？至于祭，必以子一条，谓祠堂合祭先代，使宗子主四亲之祭致，凡为人子者，不得祭父，则所祭四亲系他人之亲，并非已亲所祭之父，系他人之父，并非己父，措语尤乖，皆不免于瑕纇，葢其大意，务通人情，故不免有违古义，然大致斟酌，变通于古，礼之必不可行，及俗礼之误，托于古者，剖析考证，亦徃徃厘然有当固不妨，存备一家之说也，乾隆四十二年六月，防校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆费墀
钦定四库全书
辨定祭礼通俗谱卷一
翰林院检讨毛竒龄撰
古礼不传久矣，曲台十七篇，祗得士礼，而李氏所上，周官经则専记周代官政而不切，民用，若戴马礼记率战国以后学徒所録零论襞屑，并无一通全之礼，可为世法，而汉宋羣儒则又各起而聚讼其间，于是古礼亡即俗，礼亦沫沫焉，幼时与仲氏学礼，伤时俗蛊壊思一补救，而无可考证，不得已取朱氏家礼一书，为之胚模，而其书鲜据，不惟古礼不甚合，即时俗有未便行者，防崇祯之末，东江被兵，与仲氏分窜者久，暨 鼎定，未几，子复以避人，故流离走四方，学既荒落而壮齿，又复磨灭，胸腹无所记，即有记途路无书，难用为引断，因思礼制烦赜，或得先取二重，礼所云民食，丧祭者畧为之考辨，以存初志，而中间被。
召留京师，十年，暨归田，而仲氏已亡，予亦老不亲学矣，大司成汪，霦，予同年同馆，庐墓湖滨，与其子曰：讲三礼，予敬而就之，新安姚际，恒着礼记，释滞论时，作主客，而仁和学师氏，唐彪毎以祠堂礼下，询因慨然于心，仍取朱氏家礼并各族祠堂礼酌，啐而条理之先辑为祭礼，通俗谱以备参考，若夫二重之未具，则仲季论丧尚余杂，録世多学人，岂无起而踵成之者予重有待焉。
一祭所
凡家屋有前堂，【俗名前防，】后室，【俗名内堂，】两重者，以后室东一间，【凡屋，不能皆南向，其曰东西南北者，祗左右前后也，后仿此，】藏先世神主于其中，名曰家堂，即无两重者，祗以前堂栋北，架柱间【，凡屋五架，七架不同，以向后二架为度，】立壁以分其半，而藏神主于后半之，西壁东向，置一庪阁以安之，【庪阁即庋阁，接木为庪，】其名同前。
古礼最重者贵贵，故祭先之礼，惟贵者始得立庙，如王制，祭法所云，天子七庙，诸侯五，大夫三适士二，士官师一庶人祭父于寝，其多寡等杀皆以爵位为升降，此惟三代封建之世，世爵，世官得以行之，今则贵不长，贵贱不长贱，父贱而子贵，则子立庙子贵，而孙贱则孙又毁庙，即一人而朝进其官，则朝立庙，夕褫其爵，则夕又毁庙，【若世官褫爵，则其子替之矣，如酖叔牙而立其后类，】不转瞬间，而骤立骤毁，岂可为制？是以汉、唐以来，俱无建庙之文，即南渡绍兴，嘉泰诸年，每为秦太师韩平原郡王屡请立庙，而制终未定，于是朱文公熹创为家礼一书，间取文潞公司马温公祠堂之制，以为祭典谓庙不可得，则姑以祠堂代之，而不知祠堂，似庙而实非庙，庙祗一主而祠堂无限，主庙必有名，【如祖庙，祢庙类】，而祠堂无可名，其中所祭之主，与主祭之人，俱周章无理，即揆之于今，凖之于古，而百不一，当【説见后】然，且聚族祭赛事，近蛮俗而究其实，则仍与帝王祫禘之礼，显相僭越，【祫礼合，亲庙及祧庙之主，皆升食祖庙，汉儒説禘礼亦然，】况庙尊祖貎【説文尊先祖貎也，】以堂宇得名，【尔雅有东西厢曰庙，无者曰寝，曰室】而祠，则祭之别称，【祠祭也，又説文春祭曰祠，】史凡立祠建祠，毁其祠，皆谓建祭与废祭，非谓创其庙毁其庙也？即后渐误祠，作庙亦未尝祠庙溷称，如立诸葛祠而祭其庙，类【诸葛亮亡向充，谓宜立祠于沔阳，欲祭者，皆限至庙，以防私祠，】岂可以祠之一字，作庙屋称乎。
古庙在家屋之内，曲礼曰：君子将营宫室，宗庙为先，以庙在宅居左也，故檀弓曰：丧不虑居，以庙在居前，若因丧虑居而卖其宅，将必并庙而卖之，故不虑则庙在屋内明矣，但庙制二层，前堂后室，室即寝也，【月令注，凡庙前曰庙，后曰寝寝，即室之别名，如王宫曰：小寝后室，为内寝类，】家屋亦然，【前堂后室，】今既不立庙，则即借所居之室，而分为庙室以藏主。
其中且以当庶人祭寝之寝，其必在东一间者，周礼建国神位，左宗庙，右社稷，考工记匠人营国，左祖右社，而汉书直曰宗庙，居阳，示不忍死亲之义，则明在东矣，乃不学之人，谓神道尚右，当在西首，且引汉后，唐初庙制，【汉庙制，同堂异室，以西为首，唐贞观间，许敬宗所奏，庙制亦同，】与宋人祠堂式为据，【司马公文潞公祠堂，式皆神主并列，以西为首，】不几与先王左祖之义，相乖反乎？若神座考妣，考西，妣东则礼坐，尚右如燕坐布席，以西为上，礼坐飨宾以西为尊，类不必神道，尚右始然也，若神道尚右，则仍死亲矣，岂礼意乎？或者所居庳陿，有堂无室，则割堂之半，后为寝，【庙制前楹为庭，后壁为寝，先仲氏曰庙庭，如今之前轩庙寝，如今之后，轩类，但庭亦有名寝者，如檀弓注两楹之间名路寝，类惟庙寝之寝，则多指庙后之室，与庙半之后，言】汉傅昭仪传注所云庙之前曰：殿半以后，曰：寝是也。其曰西壁东向者，古者堂室之制，无不南向，庙制皆然，【庙所以象王之有朝，故王于庙，祭赐卿王南面卿北面受之】，今曰庙有东向者无学之言也，但堂室庭楹，虽俱南向，而室之为制，则南设一牖而启户于东南之一隅，従户入室，则转身向西，以西为室，尽至尊之地，藏主于此，【西壁穴为石室，藏主故曰宗祏，】而夹于西南之奥，与西北屋漏之间，此其势不得不东向，是其所谓东向者主也，非室也，今前堂后室，则屋皆南向，故主在东间，而仍南向，若在半寝，则中当通门，势不得不如藏主之室，而西负东向，此凖之古酌之，今而两相合者，其曰庪阁者，亦以寝陿，便安置也？此皆自然之礼也。
凡祭祗在室，遇有贵者，则迎主而祭于前堂，否则仍返祭在室，其为半室，亦如之。
礼，大夫士祭于庙，庶人祭于寝，今既无庙制，则当依古礼以堂后之室为寝，使庶人祭于此，已不为僭，傥或骤贵，则仍可依立庙之制，祭于前堂，葢卿士已上之祭原，兼堂室藏主，设主皆在室，而迎祭于堂，所谓室事交室堂，事交堂者，傥其后不继，贵则仍可返，而祭之于室，是不需立庙，亦不需毁庙，防然无形迹之可间，而且前不悖，古后不戾，今人人可行户，户可仿此。良法也，即半室之寝，士大夫庶人皆可藏主，而庶人则専祭于此贵者，则兼祭在堂，其与前堂后室之礼，无一不同，傥或贵有赢财，另辟后室，夫谁禁之？凡祭，谓凡人之祭，指庶人言，若祭法则有専在室者，如虞于室，类【小记，虞杖不入室，士虞曰：虞于寝寝，即室也，】有兼堂室者，如诏祝于室，坐尸于堂类【，此郊特牲，文若礼器，又有纳牲，诏于庭，血毛诏于室，羮定诏于堂，类】，但古祭贵周遍自室至门，大祭必周，今迎尸绎祊，俱无其事，则祗在堂，行礼而迎室主以就之，亦势为之也。
少仪，凡祭于室中，郑注天子，诸侯有坐尸于堂之礼，卿大夫以下无之，正祭馈食，并在室中，此云迎主而祭于堂，非僭也，以为卿大夫，适士俱当祭庙，惟庶人祭寝，此以堂当庙，故在堂，况诸侯有祭堂之礼，傥爵尊则儗之，诸侯庸为僭乎！
若在通族之长，支则另辟前堂之左，三间藏逺祖之神位于其中，【若所居庳，陿则祗辟一间，临祭则迎位而祭于前堂，以通族多人，虑不容也，若又不足，则通族助成之，】通祭之，以为合宗之礼，名曰宗堂，若旧有祠堂者，则就其堂以行事，其名同前【，但名宗堂，或仍名祠堂，今俗名宗祠，非是说见前】。
前専祭之所，此则通祭所也，古天子诸侯之弟另立一宗，主祭祀，燕飨以为合宗收族之法，所谓宗子也，今其制已不可行，而且以长支代宗子，其名与实俱不通，则但仿其礼意，而仍以长支称之，使其家立通祭所而祭逺祖于其中逺祖者谓髙祖以上之祖祭法，所谓逺庙程伊川所谓始祖与先祖俱是也。祠堂本俗，制其祭法，亦甚乖舛，而以之收族，则未尝不可用者，位与主有别説俱见后。
二所祭者
乃设父祖曽三主为三宔，【音与主同】而藏，以三匰【音箪，】曰考室，曰祖考室曰：曽祖考室复设髙祖牌藏一匰曰髙祖考室始祖牌一，匰曰：始祖考室复设本房，先世之贤者，贵者有功者为不祧，祖牌合一，匰曰世室，【即不祧祖】，每室设考妣，二宔而祔，妾妣傍其易为牌，亦如之，卑幼散祔，古所祭有等杀天子七庙，自始祖外祭父祖曽髙四亲并髙祖之父髙祖之祖七世而止，所谓七世之庙也，【汉韦，郑二家皆谓止四亲庙，非是见予庙制，折卷内】，诸侯五庙，自始祖外祭及髙祖而止，所谓五世之庙也，大夫三庙无始祖，祭及曽祖而止，适士二庙及祖而止，官师一庙，与庶人止祭其父，则士庶祭祖，已为非分，况可自始祖以下，父祖以上同堂飨祀以自取，罪戾乎？但追逺孝先不嫌过厚，宋程氏，伊川原有士庶一祭，亦不害上及髙祖之説而明儒湛若水释祭法，谓大夫三庙则髙曽可同一庙，适士二庙则髙曽祖可同一庙，庶人祭寝，则四亲可共一寝，虽其説不经而意亦甚善，尝考追王之典，止及三世诗书，毎祭皆称曽，孙【如诗，曽孙燕喜书，惟有道曽孙周王发类】，则四亲并祭，特重三亲，况明初礼官，用行唐县，知县胡秉中，议许庶人祭及三代，今俗祭祝词，尚有称三代尊亲者，则既遵古礼，又奉王制限祭三代，甚为允当，于是先立三代神主，以为士庶之祭所自始，然而祭不可限，万一遇有贵者，当祀四亲，则方其贵时须増设髙祖一主及其贱而又毁之，与前所云建庙，毁庙同一，非制，且始祖之祭，在大夫已无之，王制大夫三庙，一昭一穆，与太祖之庙而三，此言别子为大夫者，【见注疏，及予庙制折衷，】若等为大夫，则祭法，祗以父祖曽当三庙之数，而不及太祖，何况士庶？然而木本水源，贵在返始，故家国建祭，皆特重始封之君，与始官之人，而小记别子为祖，在孔疏原，有异地来，此便为始祖之説则凡家之逺祖有官阀，开基与始来，迁此地者，当立为始祖一祭，况今时出仕，上自三公，下及监司，反有贵于诸侯，及大夫者，则孝先崇厚，在始祖一祭，不为非分，但竟设一主，则庶人嫌于侵贵，而不为设位，则立主毁主，仍复多事，因并设髙祖一牌始祖一牌，各藏诸一室，使备荐礼，而后待贵者，祭之【説见后】谓为四亲而实非四亲谓为五庙，而实非五庙，谓为三代，而实不止，三代在下，不偪在上，不僭，此真酌古凖今，审经防礼之，至善者也，至于不祧则家国一理，天子以下俱宜有之，其云贤者即忠孝节义之人以徳祀者也有功者功于家，【若功于国，即在忠义一类矣。】以功祀者也，贵者以贵祀古，祭重贵，贵者得祀，贵者得奉祀，三代世爵，世官与汉后阀阅氏族皆是也。然此祗本房者也。
祭法称父为考祖为王，考曽为皇考髙为显考始祖，为祖考，其称名有定数矣，乃朱氏家礼称，父为考祖，为祖考曽髙祖为曽髙祖考而皆加皇字于其上，此本曲礼，皇考与仪礼皇祖，皇尸之文，而误用之者，诸礼所记，本天子诸侯通称，故唐僖宗朝，曽禁称皇字，而易以显字，即家礼所称明儒杨慎亦复以显字易之，夫皇与朕，在周时不禁，而秦后禁之，则禁之矣，今
敢有朕已者乎？若祭法以皇属曽，以显属髙则又与他经皇考，皇祖之称不合，且显义亦未安，【康诰，惟乃丕显，考文王显，与考不属，如孟子丕显哉？文王谟类，】今世所称考祖考，曽祖考髙祖考始祖考而上无加字，在主与牌，与祝则概以先字冠之，此据周礼舞大武，以享先祖，舞大濩，以享先妣，类较最确，当者至于世室之称，则本春秋世室屋壊及明堂位，文世室，武世室之文，皆指诸侯不祧者言，自宋儒少学误以文武世室，为文王，武王之庙，遂以此为天子之制，非也，文世室伯禽，武世室，鲁武公也，主者神主也，宔者主之，函也，一作□説文云藏主之器是也，若朱氏礼作椟，则藏龟玉器，亵尊甚矣，牌者揭也，以木为牓，而揭其称也，许慎五经异义，谓大夫已毁主则结帛，士则结茅，今以木为之，耐久也，主有宔而牌，无宔所制，有隆杀也，近亲用主逺祖用牌者，近者隆逺者杀也髙祖在四亲之近，而亦杀之，不敢祀四亲也，若室者，则又藏宔与牌之外匮，其制稍髙广如屋平顶，而前有槅，门古本名匰，周礼司巫祭祀，共匰主説文云宗庙盛□器是也，今朱氏礼，不知何据？又妄名为龛，按説文龛龙貎博雅，鋡龛受盛也，字书，龛与勘同，引杨子刘龛，西阳为证，至宋作广韵，始有塔下室之注，而毛晃増韵谓之为浮图之室，则龛非室名，即名室，亦佛氏为之，而可以之名，祖堂乎？【唐苏颋有利州北，佛龛诗，则其名不始广韵，但字注始此耳，】。
每室设考妣，二主男西女，东【説见前】若有妾者，则祔妾主于妣傍，即改主为牌，亦设考妣，而使妾祔之所谓与主同也，其又曰卑幼散祔者，则谓主祭者之妻妾及子侄，或先身而亡，但散祔室外以俟，主祭者亡后，分别祧祔，有子者入之，亲堂殇无后者，祔于祧室，【见后】，各有安置，若丧服小记云：妻妾先亡，则祔之祖姑，祖妾之傍，所谓中一以祔【中一间一位也，】孙祔祖，曽祔父者，然説多难通，如欲祔妾者，当祔祖妾傍，傥祖无妾，则又中一而祔于髙祖妾傍髙祖又无妾则无所中一矣，乃又曰：可返而祔于考妣之傍，依囘如此，是何如散？祔室外之为当乎？若子侄之祔，当祔祖室，兄弟之祔，当祔曽室，万一有子侄之子，当祔主祭者一辈之室，而身见主祭祖，父并未亡也，如之何？则散祔室外，最为确，当余説见前。
髙祖易主为牌，则主埋墓间，或焚之，凡易牌易博牌，【见后】皆同，或曰，焚非古礼，则古凡立学，祭先圣先师，有以暂设主而焚去者，即结帛结茅亦然，若埋主墓间，与汉制埋陵园意同，必依何休注，埋两阶间，保无失足，致践乎【，凡分祭之家，即三亲亦设牌，以无二主也，】。
乃设神于家堂北壁三分之，而裕其中，【言中一分，广也，】中，安始祖考室近西北隅，负壁南向，安世室于西南隅，亦南向安髙祖考室于东北隅，倚壁西向，安祖考室于东之东南隅，亦西向，安曽祖考室于西，之西北隅，倚壁东向，安考室于西南隅，亦东向各屏，以朱版而题之曰：祏祏前共设神案，一不设座，其在庪阁，亦如之，此安置礼也，广韵栖谓之牀，神牀者神所栖也，本作言隠藏也，贾公彦作觐礼注，谓庙皆并列，而并南向，今神并列，而室皆异向尊卑，不偶坐也，礼堂尊西北，始祖居之，【説见前】示尊也，且以避庙主之，居中位也，【宋人祠堂式，恐侵庙制，有虚其中者，】迤南为世室，次于尊也，与始祖同向，类始祖也。【始祖世室，俱不祧，】庙，式皆南向，主皆东向，【説见前】而髙祖以下或西向，或东向，重昭穆也髙祖本四亲而位中，不敢祀四，亲也髙祖始祖同薄壁，【祖以背负壁髙以右倚壁】而不嫌于偪异，向也且得与曽祖为昭，穆也【髙中牀向西为昭曽，西牀向东为穆，】东西安四亲而东阙一者，所以待髙祖也，曰贵则祀髙祖耳葢合观为四亲而分观之，祗得为三代也，【东西两牀，祗三室，】其蔽以版者曰：此祏制也，古以石藏主曰：祏今木之【説见后】葢以室为匰藏，匰者则为祏也，其各为屏者，向使祭三代乎？则苐启左右而蔽其中，若不为相闻者也，使合祭乎？则齐启其屏畧无间然，此真经营安置，委曲斟酌之，尽善者庪阁，虽卑陿而中分为三，而蔽以屏，亦犹是也。不设座，未出主也，且以杜夫人之或坐之也。
左传典司宗祏，杜预云：祏者宗庙，藏主石室也，葢古藏主于庙室，穴西壁为塪，而蔽之以石，故左传又云：反宗祏于西圃，而徐注説文谓以石为藏主之室是也。晋，唐以后别名为坎，今以木为，而亦名祏者，以坎与，则皆有塪祏义耳。
或疑匰盛主器，不必是室，贾公彦注谓以匰盛主来祭所，太祝取主而退，匰似偶然，盛主升庙之物，非也，汉杜子春曰：匰盛主器名，而晋挚虞谓藏主有石函，函内有笥，以盛主曰：匰则匰者复函也，宔祗藏一主而匰，则合祖妣，而并藏之祏，则又合诸匰而统藏之，虽俱名藏室，而多寡不同。
始祖与不祧之祖，俱南面，似乎无据，按祫祭，迎尸出堂之时，后稷与文武二尸，俱南向，余尸俱昭穆东西。
向夫后稷始祖也，文武不祧祖也，后稷文武，俱南向，则始祖与不祧主，其俱宜南向明矣，若夫文，武二庙，韦郑以为在七庙之内，夫七庙昭穆，东西向者也，曽文武南向，而犹在七庙中乎？予作庙制折，成未及此节，因并志之。
若夫宗堂三间，则中一间为神，者三，一如家堂之为制而苐合，通族之不祧者为世室，至于左右二间，则皆东西相向为夹室，毎向各五室，共十室，自始祖以下髙祖以上凡所祧祖俱入之而易牌，而为博牌，毎一世为一室，一室共一牌，次第书，此一世祖名于博牌之间，毎名合祖妣，而直书之，自北而南，名曰祧室，凡十室，以次迁毁，外各屏以版，与中堂同至，通族无后者，各依世并列，祧室殇，则祔末室，以次迁毁，祠堂如之，堂一间亦如之。
长房虽领宗而其祭三代荐始祖，则犹之诸房也，故三并列，与家堂同，而独不祧一室，则合诸房之不祧者，而共藏其中，所以备夫贵子孙合祭之礼，而长房之不祧者，则已祔其中焉，特四亲递祧当立祧庙，曽子问所称，迁庙者各为主，而藏其中，至大祫，则合而祭之，公羊所谓升合食于太祖者，今士庶之祭，皆所不及，然祭法去坛为鬼，而郑氏説礼以为凡鬼，不可祭而皆可以荐即贾公彦注亦谓大夫之鬼，荐于祖坛，官师之鬼，荐于父庙，是古凡祧主已去，坛墠者皆可私荐，故程伊川有冬至祭始祖，立春祭先祖之説所谓先祖者，正指髙祖以上始祖以下之祧祖也，今合宗收族饮食燕飨，逮及生人，而每嵗一荐尚不能遍及先祖，夫岂人情？因于宗堂两傍各设为祧主之室，东西列焉，古庙东西厢，名为夹室，而今则以堂左右当之东，昭西向西穆，东向尚存，庙意而苐藏祧室于堂旁，则又与庙别曰：不敢庙也。一世为一室，辨等也，合一牌，祛烦重也，祖妣，直书者虑赜，且虑其相溷也，自北而南従，上以至下也，限十世祭有尽也？曰：十世则亦可以毁矣。【世以十为逺如论语子张问十世可知，史犹当十世，宥皆指至逺可验】，否则族大者，虑不容也，古殇无后者，则祭于宗子之室，今祔宗堂者，则犹之祔宗室也，无后者，依世并列，凖祧室，世次而祔，以等也，殇十五至十九，为长十二，至十五，为中八嵗至十一为下，其祔末室者，祔祧主之末一室也，其迁去以次者，下殇，终父母之身中殇，终兄弟之身长殇，终兄弟之子之身也，此所祭之数也。
古祔无后者，皆间一以祔，如伯叔父无后，必祔曽祖，伯叔祖父无后，必祔髙祖然万一有伯叔曽祖父于此而无后，则四亲已絶无所祔矣，故依世并列十世，则毁此至，当不易之礼，余説见前。
辨定祭礼通俗谱卷一
钦定四库全书
辨定祭礼通俗谱卷二
翰林院检讨毛竒龄撰
三主祭之人
凡祭必以子
祭典，惟子祭父为最重，自七庙以至一庙，凡庙皆杀而父庙独不杀，则祭父之重明矣，故自天子诸侯，至士官师有庙，无庙无不祭，父即凡有庙者，一遇父丧，辄敛羣庙主而藏之始祖之庙未葬，不祭，虽曰吉凶不并行，然亦重父而轻祖以上之祭，故如此，今宋儒立説谓不祭祖先失报本追逺之义【此程伊川语，】因创为祠堂，合祭先代知祀逺而不知祀近，而文公着礼，则又以宗子主四亲之祭使，凡为人子者，不解祭父，但纳一主于堂，侧而随族，拜献其所祭四亲系他人之亲，并非己亲，所祭之父，系他人之父，并非己父，即间有稍知礼意，不安于心，使各房分献夫分献，则一杯之酒，何能遍及若敖之鬼，嗟乎馁矣，故特创一语曰：凡祭必以子，此祭之纲也，凡祭者，谓祭无不然也。宗子之制，在春秋时，已失传矣。汉宋诸儒茫然不解，予尝作大小宗通，绎以解之，故以今日而言，宗子不惟阡陌之世，不问井地，郡县之代，勿议封国，实亦梦中説梦之一事也，乃论礼之家，必以宗子主祭为知礼，强袭其名，种种违悖，此三家叔孙不通之尤甚者请歴言之，古之宗子，必以天子诸侯之第二弟为之，称为别子，别子者，余子也，今反以长支，长孙当宗子是长而非次正而非别，不通一也，天子诸侯尊贵，其兄弟辈皆不得与之聫，戚戚之谊，【戚戚亲亲也，见大传，】因别为之，宗以使之自戚其戚，今自世家巨阀，以至白屋，其兄弟辈并无不戚，而反立宗以戚之则谁当踈者不通，二也；古一君有一宗，故鲁在春秋有十二公，即有十二宗，傥前后推之，则为宗无算，而今以一人一宗当之，不通三也；亦惟一君有一宗，故所分之宗，亦即以宗，此所分之君，如鲁桓一君，其分一宗为桓氏，即三桓也三桓宗，桓公故立，桓公一庙于桓氏为三家之堂，而世世宗之，宗者，宗此君也，大所谓宗其继别子之所自出者是也，【鲁宗文王，故立文王一庙，名出王庙见左传？】今苐长房耳，何得使通族皆宗，长房不通，四也；且亦惟一君，有一宗一君，又必有诸族，如桓氏为一宗，而三桓兄弟分仲，孙叔孙季孙三族等而下之，分族无算，是以晋叔向曰：肸之宗十一族，惟羊舌氏在而已，是立宗为收族，而设立一宗，所以收诸族大，所谓君有合族之道，又曰：敬宗故收族，今一宗族耳不分，何收不散！何合不通？五也；古者分宗族，即分姓氏，天子诸侯不更姓，如商为子，周为姬类，而宗子则易姓而为氏，如鲁之展氏，臧孙氏类降，此则又分氏而为族，如三桓之又分为公，父族子服族类，今宗子易姓否，宗子之下，又易氏否？不通六也。古宗子皆卿，大夫，世官为之，故宗卿之子恒为宗卿，絶则继之所以藩屏邦国为天子，诸侯本支之翰，诗曰：宗子维城，大宗，维翰是也。今族非邦国，有何藩翰？且前无世官，后无继袭，以无何有之？庶贱而使之扞衞宗族能乎？不通七也。若其最不通者，宗子主祭，下限四亲，夫四亲者，父祖曽髙也宗子长房分多卑幼以通族之众，而宗子以卑幼统之，其等世者，有兄弟，其先一世有伯叔父先二世有伯叔祖父先三世，四世有伯叔曽髙祖父【长房惟始祖之子，居长一二，后即有不能居长者矣，故四世俱有，伯氏】而皆在助祭之列，宗子居中，伯叔氏居两傍宗子为主，伯叔氏为助，至问其所祭者，则宗子之父，祖曽髙也宗子之父，祖曽髙皆非诸伯叔氏，所当祭者，宗子非君而通族，老幼俨然助祭，诸伯叔氏，非臣而俨然，帅通族之老幼以祭，此宗子之亲，是无君也，以尊而祭卑，以众大而祭四小，是无长上也，不祭，已之父祖而祭他人之父祖，是无亲也，无亲无君，无长上三纲乱矣，是此一主祭而凟伦，蔑纪畔制，逆理莫此甚者，奈何贪知礼之名，而甘蹈于大无礼，至此极也？其不通八也。【或谓祠堂有始祖，故可陪祭，则下限四亲上及始祖，俨七庙矣，故朱氏家礼亦不设，始祖之主于祠堂之中，可验，若祠堂通法，汪司成，东川谓族长主祭而不限四亲，则在堂之主，皆主人通族，所当祭者，以此仿诸侯大夫之祫，亦无不可，若金华唐氏，祠堂制中祀，始祖傍祀，十世祖逺则祧之而四亲之祭，则各房各祭于家，此则通变之最善者，并附此以备参考】。
子必以长，若次嫡则摄之，诸子虽异居必従，长者合祭之，其同居不同，子与孙而为子则否。
祭必以子，子必有兄弟，但周制兄弟最严嫡庶，不惟嫡庶并严长，次惟长嫡，可以主祭，次嫡与庶皆名支子，则皆不得主祭，然此惟封建之世，天子诸侯卿大夫惟长嫡，得袭次嫡，即不袭，故古之重嫡，非重嫡也，重贵也，若重嫡，则次嫡母弟，独非嫡乎？不得主祭，祗以贵故而妄云重嫡寃矣，【或云长嫡，主祭则次嫡，自不便并主，故曰，支子不祭，非以贵也？曰：不然，支子不祭，非谓与嫡子并主祭也，谓嫡子有故，不得祭尚不许支子主祭，而必告祖而摄之，非重贵而何】？今一父之子，嫡不必贵，庶不必贱，则何论嫡庶，而三家叔孙尚曰：子非嫡，不成父后，夫成父后者，谓父为天子，诸侯公卿大夫士，而其后当成之也，今既不世爵，父即贵耶？然后之者不必贵，嫡可成，庶亦可成也。父傥贱耶？庶人耳，何后之堪？成夫嫡不必贵，嫡不必成，父后，则嫡庶可不分矣。不分嫡庶，当分长幼嫡长嫡主之，庶长即庶主之，此天伦也，然而嫡庶之名仍在也。先王重嫡之意，终不可以已也。因定为摄主之法，其长庶为主，而有嫡弟者，则位长者，后盥灌礼毕，则揖，嫡主初献礼，然后长者，以再三成之，若摄主然，【不告摄，但比摄耳，】则嫡亦重矣，若夫兄弟虽异居，而必同祭者，重同父也，同堂兄弟，虽同居而必分祭者，以彼自有父也，故宗法，宗子主祭，则宗子一世，必亲兄弟宗之；宗子二世，必同堂兄弟宗之；三世必再従，兄弟宗之；皆以兄弟起见，今封建不立宗法难明，则祗以同父之子为之；共祭一则重，父祭一亦支子不専祭之义也。至孙而为子，谓主祭者之犹子，则所祭之父之孙也，万一主祭之，兄弟，夫妇偕亡，则此犹子者本孙也，而今为子矣，为子当祭父，于是立考妣之主，而分祭之，而祖曽与髙与始祖则设牌焉，【见前】，若兄弟夫妇，有一亡者，则祔于祖堂，以俟后之入祭室，殇无后同，【见后】。
祭则祗以子兼孙兼曽荐则兼孙逺孙
祭止三代，荐可及髙祖始祖【祭有时，有牲备仪，具物荐，则设馔而已，详见后】，前既已言之矣，子兼孙曾即三代也兼兼逺即及髙与始祖也。或祭，或荐分不同也，此下士官师，庶人之通礼也。
子有如士官师者，则摄之，若以孙逺孙祭则如大夫者主之，荐则否，凡祭，子妇俱逺孙则否母在，则帅诸妇而先之，妾则否，以并诸妇之先者。
先仲氏曰：古祭等有五，天子【祭七，】公诸侯伯，子、男，【祭五】，卿大夫【祭三】，适士，中士【祭二】，下士及官师，庶人【祭一】，今分为三，天子有大礼，不敢妄议，若适中下士官师，庶人则合二为一，以杀礼，不贵也，如是，则祭止三等矣，但此三等中以祭，三代不祭髙祖与始祖者为下祭，凡如士官师及庶人主之【，适中下士，即今贡士，博士弟子类官师，即庶人在官者，内而知经博目外而丞簿尉使，皆是】以祭及髙祖始祖者为中祭，凡如大夫主之【礼，大夫祫及髙祖大夫始封，得立始祖庙，则大夫可祭髙祖始祖明矣，此如内之曹寺，正员外之州，郡守令皆是】以并及诸祧，如祫祭者为上祭，凡如公诸侯伯，子，男者主之，【内官，天子卿士，即比诸侯，若三公，则方连矣，故不论品级，内之如舘，阁台垣及曹寺堂上，外之如监司以上皆是，然累朝官阀不同，不敢遽定】，此大略也。今祭三代者，仍以子长者为主，而其诸子中有如士官师者，则摄之，使位长者后而揖主祼奠，其但主祼奠者，以祭止三代，则长者虽贱，原可以祭，贵微不敌亲也，若祭及髙祖始祖则必子之如大夫者，始得主之亲，又不敌贵也，何也？此非长所可祭也，若非祭而荐，则长仍得以主之，何也？长固不可祭长犹可以荐也，【诸鬼皆可荐説见前】至于凡祭，子妇俱祭统所谓夫祭，必夫妇亲之诗，所谓思淑女以供祭祀者，曽以子祭父以妇祭姑，而可不子妇共之乎？主祭者与主妇俱诸子助祭，与诸妇俱其曰凡祭，谓凡祭三代与髙祖与始祖也。且以别于逺孙之祭也，故曰逺孙则否言，以子兼逺孙而祭始祖者，此宗堂之祭也，宗堂则不妇俱矣，父死，而母尚在，则母不主祭，但统诸妇助祭者而先其列，父妾则稍后，所谓子无嫡庶，而母有嫡庶，仅与诸妇之在先，列者差立而已。
至宗堂之荐，以长支长孙主之，兼燕若祭，则如公诸侯者，主之如者众，则众主之；主以贵次同，贵以亲次，燕则否，无荐。
宗堂在长支之家，然长支为子之祭，不异家堂，而独合祭，祧主一祭，则在宗堂者，惟长支长孙主之，此即宗子收族之遗意也，其但谓之荐，不谓之祭者，以贱无合祭，诸祧礼也，若又兼燕者荐虽馔，礼不用牲仪，然多置几筵，自始祖世室以旁及十祧【宗，堂四亲，惟长房主之，故此不及也，】备设酒醴，而使通族合馂之以当燕飨，此即宗子主防族之义，周礼大宗伯所谓以饮食之礼，亲宗族兄弟诗注，召康公作棠棣之诗，燕宗族兄弟皆是也。若改而为祭，则诸侯有祫祭，此惟如公诸侯者，得以主之，然而燕则否者，以燕终长支之事非贵者，所得兼也，祭在彼，燕则仍在此也。若一族有多贵者，则合祭而各主献分，尊初献，余以序従，以亲次不以贵次也；然而已祭矣，祭则无荐，二礼不并举也。
在官则设位而行之，其在家则以诸子摄主之，有告在官者，在官所也，古有载主以行之礼，然巡守行师，祗载祧主，唯国君去国，始得载庙主以行，则庙主不易移矣，不移庙主，则在官祭，亲原须设位，且祧主在邸，又须辟堂以安之，何如？竟设位之为得乎？古设位以帛茅，今以纸彻则焚之，诸子者，兄弟行贵，长则弟贵，幼则兄古，有摄主礼，有告摄文，其祭仪，稍杀于所主者，如不厌祭，不旅酬类，今厌旅诸礼，既已不行，则自无所杀，而祗以兄弟之在家者，摄而行之，但长庶摄嫡祭三代，摄贵皆不告摄，此独告摄者，以彼长者所得祭，此非诸兄弟所得祭也，得祭者，不须告不得祭者，须告也，此又摄祭之等也，告文者，告祖之文，此如曽子，问：庶子为宗子摄祭，有告文类其式，见后四祭之时。
正月元日行谒礼
正月元日者，元正之谒也，元正必谒庙，春秋，襄二十九年春王正月，公在楚释不朝，正于庙也，然则家庙必谒，正可知矣。谒不用仪馔，见祭仪卷。
祭是吉礼，凡凶丧之祭，如初丧诸奠，及虞祔练祥吉，祫诸祭，概不列入。
每月朔日行朔谒礼
古有日祭，月祭时祭嵗祭之分国语，祭公谋父曰日祭，月祀，时享嵗贡又观射父曰：先王日祭月享，时类嵗祀诸侯舎日大夫舎月士庶人舎时【士庶人祗一祭二，祭无四时曰舎时】，其曰舎者言无此也，今不知日祭，何等徧考经传，并无其文，惟月祭则，祭法有之，然天子七庙，皆月祭，诸侯五庙，惟父祖曽三庙月祭，士庶无有，且亦终不解，为何等之祭？若时祭则四时之祭祠，禴尝烝嵗祭则三年一祫，五年一禘，如是而已，乃韦元成韦昭之徒，则又曰：天子日祭于祖，考月祭于曽髙时享于二祧嵗贡于坛墠，则不惟月祭庙，数与祭法所记不合，几见时祭，及祧庙者，至汉法，建祭无所考据，但以祭地分别之日，祭在陵，月祭在庙，时祭在便殿，此尤杜撰之甚者，今日祭，月祭皆无确据，且亦非士庶通礼，不必详核，则但取日月之意，而以月朔代之，此亦本诸侯朝享一祭而降杀，以为礼者，葢朔者日之首，每月朔，则月之全也，或曰朝享，即告朔之祭，亦即月祭，按周礼，春官，太史颁告朔于邦国，而左传注，诸侯告朔，则每月朔，以特羊祭庙而后颁朔而聴之，然其曰藏于祖庙，此是太庙而祭法，诸侯太庙无月祭，即韦氏等论月祭，亦不及太庙，则告朔不必，是月祭，然其意犹可仿也。若朱氏，礼有正，至，朔望四谒，谓元正长，至朔日望日作四谒节则古，凡礼事有朔无望，如士丧礼，有朔奠，无望奠，且曰：月半不殷奠，夫丧，奠最烦数，尚不及望，则吉礼，无望可知矣。
朔谒诸礼，惟家堂与宗堂原在屋内，故可举行若祠堂，则稍逺矣朱氏礼云祠堂必近家，侧夫祠堂，众堂也，众堂谁近乎？虽宗堂公祭，亦是众堂，然有长房専主之，故终嵗行礼祗一再及而闭门掩祏，不嫌其疎，若枵然一堂，而二至之外，朔谒不及月献，不及则神恫矣，吾前所谓祠堂可用者亦谓改而为宗堂耳，若不近长房又不近通，族虽有堂，安所用之。
春分日秋分日行时祭之礼【古称二祭礼】
四时之祭，诸礼所载名稍有异同，如王制祭统皆曰：春礿夏禘，秋尝，冬烝，而其他礼文，有称春禘，春禴者有称夏，祠夏禴者，然要之皆四时之祭而已，但四祭之，全与缺纯以贵贱之等为隆杀天子，四祭，诸侯三祭，聴其自缺一时，如云礿则不禘，禘则不尝，尝则不烝，则大夫而下，其必又缺可知矣。故家堂正祭，不拘三代，五代，或贵或贱，而一以二祭为断，特二祭之中，或祗及三亲，或兼及始髙则贵者当合启三，自朝至暮，一齐共祭，若贱则先启左右二出，主迎牲，然后启中而行，献馔之礼，葢有牲曰：祭无牲曰：荐虽一堂，共祭而迎牲，启畧有先后以稍存，祭荐分行之意，况古虽七庙并祭，然其于时祭亦分祫，【合祭】犆，【特祭，】如天子四祭，一犆三祫，诸侯三祭，二祫一犆，今但合主而祭于一堂，则同牲别馔，或分或合，无所不可，此皆酌古而不戾于今者，若其断以春秋者，祭义郊特牲皆曰：春禘秋尝，单举春秋二祭为言，故中庸禘尝之义，在旧注原指二祭孝经云：春秋二祭，以时思之，即祭义有云：春雨露既濡，君子履之，必有怵惕之心，秋霜露既降，君子履之，必有凄怆之心，亦但言春秋而不及冬夏，此可验也。
古祭卜日，不卜月时祭，定月，经无明文，惟郑康成注王制，谓祭以孟月，荐以仲月，此据晏子春秋，天子以下至士皆祭以首时语，故魏初髙堂隆曰按旧典，天子诸侯月有祭事，其孟月则四时之祭也，仲月，季月皆荐新之月也，后魏诏：亦曰有邑之君，祭以首时，无田之士，荐以仲月，唐时四祭，各以孟月享太庙室，此皆据郑氏一语而列代遵之，不敢移易者，但按周礼王者享烝之，畋皆在仲月，未有孟月举祭，而仲月始田禽者，又服防注桓五年传云，祭天以孟月，祭宗庙，以仲月于昭元年，传又云：人君用孟月，人臣用仲月，则今以人臣而祭宗庙，岂有擅用孟月之理，况春秋桓八年以正月烝十四年，以八月尝使周正耶？则正月孟月，八月，仲月一，孟一仲使夏正耶？则正月为十一月，八月为六月，皆非孟月，葢烝为冬祭，即或用周正之春，而实即夏正之。冬可知矣。至于荐用仲月，则月令所记，或孟或仲，或季皆无定时，而秋则三时，皆荐此考之，经文而显然者，乃曰：荐用仲月，何诞妄也？但祭必卜日，今不行，卜日之礼，则必有定时，而后可常行，窃尝拟二至举祭此，在礼文已有之，二分犹二至也二分之祭，古所必有，然究疑无据，及考朱氏家礼，有引司马温公语以孟诜。家祭仪用二分日，祭宗庙为有礼，因欣然従之，夫学士议礼，虽非犯分，然以无据之言，而杜撰出之，则三家叔孙通兼武断矣，予每论礼必不敢武断类如此。
四时荐新日行献礼
古有荐新之礼，与荐礼又别，王制大夫士宗庙之祭，有田则祭，无田则荐，荐不可兼祭，而祭则可以兼荐，故但举荐，礼则不问，有田无田，皆可以荐，况荐新，则尤荐中之最薄者，如庶人春荐韭，夏荐麦秋荐黍，冬荐稻类而月令，则又有荐鲔荐，含桃国语，有大寒，荐名鱼潜诗，有季冬荐鱼，春荐鲔诸语，则凡物新出，皆可以荐故少仪云：未尝不荐新，则泛指凡物言之，且其辅荐之，物不过数品，如荐韭以卵，荐麻以犬类是，荐新最薄，时时可行古，又名献可知也，【月，今献羔开氷豳风，献羔祭韭，皆是】祗四时，无尝月亦无尝日以四方生物不齐，如南方献蔆，芡，北方献枣，栗，各有时，则亦随其时之所有者，于以取献，无定日焉。
夏至行嵗荐之礼
此家堂之荐也，宗堂祧祖皆可荐，而此则専荐三，以始祖四亲，并不祧之祖，一堂共享，比之合食，太祖与时祭，犆祫之祫，又复不同，故不名，时荐而名嵗荐此即三嵗一祫五嵗一禘之礼意也，祗家礼合祭，因不晓可荐，尚疑非分，且亦不知荐在何时，苐引程，伊川立春祭先祖一语，以为立春，是生物之始，则杜撰矣，按杂记，孟献子曰：正月日至，可以有事于上帝，七月日至，可以有事干祖，所谓正月日至者，即是冬至周之正月，即夏十一月，所谓七月日至者，即是夏至周之七月，即夏五月也，则是夏至大祫，可祭先祖，自古有然，或曰献子，此语本属非礼，故杂记非之，则春秋僖八年亦七月，禘，此时献子未生，岂有先公非礼而献，子又言之，献子非礼之言，而先公预行之者，误矣。
冬至日行嵗祭礼有燕，或无祭而祗有荐者，其燕亦同，此宗堂之祭也，礼纬有三年一祫，五年一禘之文，此是嵗祀皆合始祖四亲及世室祧主而为祭者，虽唐陆淳有大禘，祗及始祖所自出，而不及祧祖之説然在前儒，则皆云大祫，大禘，总是合食而时祫，则祗及四亲，大禘则遍及祧祖是嵗荐类祫祗荐家堂之四亲嵗祭类禘当祭宗堂之祧，祖甚为确当，葢二至隂阳递代时移，事易报本追逺宜在此时，即宋儒程氏亦且有冬至，祭始祖之语，则夏至嵗荐冬至嵗祭无可疑者，特贵者得祭而贱者，祗荐，今但曰嵗祭而不及荐者以祭，可兼荐荐，不可兼祭，苐言祭而荐在其中，耳若嵗荐无燕嵗祭有燕一遇嵗祭则不问，贵贱祭荐，而皆当有燕其説见前。
或曰：冬至有事于上帝，何暇祭庙？则天子重祭与诸侯以下，无涉即有贵者，当陪祀郊坛，然官邸设祭，未闻祭及祧祖者，可勿虑也。
忌日行奠礼
古无忌祭之文，檀弓忌日不乐，祭义忌日必哀，皆祗谓父母死日，必当哀戚，并未着为祀典，故周礼小史，若有事，则诏王之忌讳，若惟恐忌日，他祭则吉凶，同日为未便，即祭义文王之祭也，事死如事生，思死者如不欲生而下，接以忌日必哀，称讳如见亲，亦指他宗庙之祭，而祝及父母之称，讳当致哀痛，非谓忌日有祭也，但古礼散失原无备，文终身之忧，岂容独阙，今时俗士庶皆尚忌，祭则因而行之，未为无据，虽其事当在丧礼之内，无与吉事，然终身行之，则与祥禫之祭，行于一时者稍别，故着为嵗奠嵗嵗举行其曰：奠者以仪物稍杀，祗比之丧礼之奠，非殷祭也，特古凡言忌，皆指父母并无，及祖曽者，如曰终身之丧，忌日之谓父母之丧，忌日归哭类，今既行忌祭，则祀先崇厚推，及祖曽亦不为过，但祗祀父母，为合礼耳。至于时俗忌祭，并及生日，名为生忌，则古无此事，且忌名不可居，勿遵可也。
清明日霜降日行墓祭礼
古原有墓祭，韩诗，曽子曰：椎牛而祭墓，不如鸡犬，逮亲存也，孟子卒之东郭墦间之祭者，周礼，春官冢人，职有云，凡祭墓为尸，谓凡来祭墓，必祀后土，因以冢人作后土氏尸，则周有墓祭明矣，故汉制极重墓，祭自髙帝以至宣帝，皆于陵旁立庙曰寝园，每日祭之，汉志所谓日祭于寝者，谓祭山陵之寝园也，民间亦然，如朱买臣传其故妻，夫妇上冢，原涉涉上，到车数十乗类此时去古未逺必有因承而后儒不察，但见三礼未经记及，便云古无墓祭，则礼记所记有聘燕，丧祭而无军觐仪礼所记有士礼，而无天子，诸侯大夫之礼，可谓古无军觐礼，并无天子，诸侯大夫礼乎？至若不学之徒，妄求事始，唐侍郎郑正则祠享仪，谓始于后汉光武诸将出征，有经乡里者，诏有司给少牢，扫墓闻见，録谓始于曹公，过桥墓致祭，而性理载宋儒引周元阳祭録，且谓始于唐开元二十年，诏士庶于寒食，日上墓拜扫，则不惟不读汉书，且不读孟子矣。
但清明上墓，不知所始，古二十四气之名不显于经，惟倪寛正朔，议有云：黄帝建气物分数，气者二十四气也，其中启蛰，霜降诸名。杂见月令左传，夏小正诸。
书而不能全，见独汉志孝经纬，始全载入，一本之太初之歴是太初以前清明未显，焉得有清明上墓之事，惟寒食上墓则六朝，初，唐早有之，如李山甫，沈佺期，寒食诗皆有九原，报亲诸语，全不始开元二十年之敇，葢寒食上墓前，此所有而开元则始着为令耳，若清明，则自六朝以迄唐末，凡诗文所见，并不及上墓一语，沿及五代，吴越王时罗隠有清明日曲江懐友诗始有二年隔絶黄泉，下句至宋诗，则直曰清明，祭扫各纷然，竟改寒食为清明矣，按寒食节，名见魏武令司马彪续汉书及荆楚嵗时记与清明相隔一日【一作二日】相传，自冬至一百五日为寒食一百六日为清明，元微之诗，初过寒食一百六是也。二节本相连而歴家祗取清明诸节，编入歴中至寒食，上已诸节皆不之，及因之世，但知清明而不知寒，食遂渐渐以寒食上墓，事归之清明，理固然也，则是墓祭，大礼三古所有，而清明之期，又复列代相因，展转有据，家祭之外，必当墓祭，谁曰墓祭，非古乎？
有谓墓祭，始于曽子，问：宗子去他国，庶子无庙，孔子谓当望墓为璮以时祭，此墓祭之始，则尤不通，夫望墓者，谓庙在宗子之家，庶子不得就宗子之家而致祭，则所祭无主，不知何人，因望所祭之墓，以代主此，以家代庙，以墓代主，非谓墓不可到，而姑先望之，然后就之以渐，而侥幸得一祭也，夫墓者，父母骨月之所归也，比之庙祀，肸飨道求而未得者更亲，且更切也。此亦何禁何限？乃必不许到，而姑望之而后就之。
至于如此，先仲氏曰：古死不出乡，周制合葬，便省墓也。后儒有觊觎利泽，屡迁棺衣，甚至瘗两亲他乡，而又分两地，必不令子姓得以展省推其故，皆従古不墓祭四字，强心借口寃哉！经不云乎？入庙而思敬，若不祭，何以入也？过墓而思，哀若不祭，何以过也！
左传辛有适伊川，见被髪而祭于野者，以为当召戎祸，此非以野祭为祸，以被发为祸也，野祭即墓祭五代，后周序寒食野祭而焚纸钱，此何足召戎祸乎？俗以十月朔举秋祭，亦无所考。唐后秋节上山陵，俱在秋仲，今时祭在二，仲则墓祭，当在二季，况春季在清，明日，则秋季当在霜降日，祭义秋霜露既降，此实造纬书者，霜降之，名之所始，则因其名以为祭更属脗合，然此与忌奠正谒朔，谒月，献等皆贵与贱，所共行者，其主祭之法，与时祭同。
辨定祭礼通俗谱卷二
<经部,礼类,杂礼书之属,辨定祭礼通俗谱>
钦定四库全书
辨定祭礼通俗谱卷三
翰林院检讨毛竒龄撰
五祭仪 六祭器【附见】 七祭物【附见】
正谒仪
迫日【前一日除夕】诣家堂埽除
设位【设六案，六长兀，其一负中，南向近西，为太祖位，其一负中，南向，近东而去，半武为世室，位其一，负左壁西向北上，而去壁半，武为髙祖位其一，负左壁西向南下，为祖位，其二负右壁东向，一北上一南下，为曽祖位，考位】。
香案【设长案于前罏一烛台二】东下案 壶【一】琖【十二】 傍设澡槃帨有架 阶下大罏有棜禁
主人等【，主妇及弟子侄并妇，】易青服， 盥 启，祏 出主，并祔者【牌，宔俱出匰主，去冒】安主，【男奉考，主女奉妣，主各安于长兀之面，每兀安二主并祔者，】张影幛，【其有影，幛则张幛于祏与壁，前使主负焉，】。
焚香灼油，燎 奠酒，【男安琖考主前，女安琖妣，主前】荐笾，【四】豆，【四】告【，此自告无祝者， 告曰：某年某月某日，孝孙某等以嵗谢谒敢告，】降于庭， 拜二【男，揖拜稽首，起揖，又拜稽首，起揖为二拜，女肃揖拜扱地跪，不起，遇男揖则肃拜，又拜扱地起，肃揖为二拜，男手尚左女手，尚右】焚币，【纸钱】 出。
元日【正月朔日】主人等诣家堂 盥 易盛服 焚香灼油燎 奠酒 荐笾【四】加笾【二】荐豆【四】加豆【二】 告【某年某月某日孝孙某等祗修正谒敢告】降 拜四 焚币 出【是日即奉主入彻幛俗有延至五日者不无过防然习俗难挽则亦聴之若元夕欲修谒则于本日自午至夜分始彻加华灯焉】宗堂仪如前【以长房长孙为主余以次昭穆列不妇俱余同】
朱礼凡谒仪，皆有降神一节，预设茅沙盆至焚香，后酹酒于茅沙之，上以降神，此世所共遵者，但降神必用灌鬯，此本天子诸侯之礼，大夫士以下，惟时祭偶。
用之，而竟以是为常仪，则亵甚矣，且茅沙之名，古并无有郊特牲曰：缩酌用茅，左传尔，贡包茅不入，王祭不供，此谓祭时用浊酒以茅，泲之所以去滓，故郑注曰：涑之以茅缩，去滓也，惟周礼甸师贡萧茅，郑兴谓萧读如束束，茅立之而沃酒，其上有似神饮，此是妄説且祭啐酬酢，所以厌神亦并非降神之解，而公然立一仪注，可乎？况沙是何物也。
器祭有几？有筵诗所云肆筵，设几是也。今世无几筵之之制，凡鼎爼笾豆，统置之案，固无如何也？若神坐用席，而今以椅代之，则室陿不给，案凳之髙足而上平者为兀，今俗所称兀子者，其以安诸主，颇为省宻故借用之，其匰宔祏，诸名见前。
祭出主荐不出，主此较荐，又杀而反出，主者重正朔也，但主在匰中，而又有冒者，宔主也而从宀，则主有冒矣，大抵古制主式，以四方之木为之，穿中央，而达四方，如古碑之制，四面皆均齐可书，【古碑，制正方如柱，所以系牲，又所以悬棺故碑，又名柱马援，传铜柱是也。】其云穿，中央者，以四方之木，穿于趺间，而趺亦正方，然较寛于木而达于四方之外，曰达四方也，于是而加冒于上，名之曰宔此，公谷传注，何休范甯，徐邈及公羊疏所引孝经説文俱如此，説则是一显然足据之古制，而宋儒倔强，必自造一式，载于朱礼，明代数百年皆遵用之，真是可怪！且其所造式，则又自蹈于僭罔，而不自知者，案古制，皆云天子长一尺二寸，诸侯一尺，而唐儒杨氏载糜信引衞次仲言则云右位八寸，左位八寸，【一作左位七寸，误】则又従诸侯而稍杀者，右位父位左，位母位也，【列宔匰中，父右母左】，今朱礼一尺二寸，则天子礼也，陋儒作主，惟恐稍乖，分寸有戾，古制至考，周尺三司尺，司马温公家尺式，以致画一尺，图于朱氏家礼，主式之首，而不知其僭越之罪，乃至如此尺愈精，则罪愈大矣，先仲氏曰：古人简牍，皆用四方，木四面书冩碑有书隂者有四。
面书如顔，鲁公家庙碑者，皆质朴简易，原不必如今主，式剖其体，镂其腹背面曲，合取艰巧者，推此言，则似前面书考妣，【如先考，先妣先祖，考先祖妣类】官阀，【如诰敇，授赠何官，何阶类】称谓，【如某府君某处士，某郎某公类，】后面书，讳氏生卒，时日旁面书，子姓奉祀，最为得体，若其长当限一尺従，诸侯尺度者，亦犹祀四亲之従，诸侯礼耳。
説文庙者貌也，尊先祖貌也，古今注云：所以彷佛先人之容貌，则古原有遗像，追享之事，或以为影堂起于后世，非是。
古祭服，即是朝服以祭，重贵贵，非贵莫祭，故天子诸侯大夫士皆有朝服，而于祭则并用之谓之朝，祭之服，少牢诸侯，大夫，祭以朝服，又礼注士，祭以朝服，中衣以布皆是也。若妇命服，则随夫所服命数，而各有隆杀，列代服制，俱有之，朱礼用深衣为服，则玉藻云：朝端，夕深衣，皆大夫士私朝，家居之服，似乎稍亵，惟庶人无服，可以通用，然庶人自有本等服色，深衣古制，总不相宜也，祗古人朝服，亦是另制非常时所服者，孟子云：夫人蚕缲以为衣服，周礼内宰，四时皆诏，王后帅内外命妇蚕织采，黼以为祭服，今能之乎？若谒前一日用青服，则比之斋服，端素端皆用之，此斟酌之，尤善者世，毋以小节而忽视之可也，徐仲山曰：王制云，有虞氏皇而祭，深衣而养老，深衣，列代各有用。
罏者薰器，汉官典职曰：尚书郎给女使执香，罏大罏火，函一名火牀，左传邾庄公废子罏炭，其有棜禁者，谓有架如轝，四阑庋足，所以承罏比之壶尊之有禁，托也，烛台者，揷烛之锭也，壶即尊也，所以储酒其名，壶者以瓠，可为尊，庄子五石之瓠，何不虑以为尊，贾谊吊屈原赋有康瓠，郭璞曰：康瓠壶也，澡槃盥器帨，用以拭洗者，琖盛酒器也，尔雅钟之小者谓之琖，明堂位曰：夏后氏以琖笾，以竹为之，而有縢縁豆若脰然，尔雅竹豆谓之笾木，豆谓之豆，瓦豆谓之豋，今竹丝漆器，即笾也，磁器，即瓦豆少牢，馈食有瓦，豋士丧礼，有瓦敦皆同。
物古焫萧即焚香也，以是时南越五木，未入中国，故止以萧艾之属行之，凡合鬯，祭萧皆用诸草如乐府，迷迭艾蒳之类，则近代香泥条饼，杂取诸草合成者，自可爇用，若黍稷脂膏，燔入墙屋，总不过达臭之意，且非士庶所宜用，説见时祭仪，下。
古烛，有薪燎油燎，二物油燎，即今之烛也，楚词云兰膏明烛，谓以油作烛也，尔雅云：灯者锭也，即膏镫也，而郭璞注云：古以人执烛，今易之以镫，则镫即烛台，可以代人手执者，故诗传顔叔子使隣妇手执烛达旦，则薪也，何也？下文云：烛尽缩屋以继之，缩屋缩薪也，若曲礼烛不见，跋则油烛也；何也？跋者本也，足也，薪尽则火易焉，有留其足以示客者，惟油烛则下有足跋，将尽即见，故先仲氏曰：礼记庭燎之百，必是油燎若草燎，则庭楹几何？难以百矣，【旧注亦以百燎难解，谓用苇百茎，纒布而涂之，以蜜，则苇作炬，何止百茎？且茎草多寡，并非炬数何足定？天子诸侯等杀且既已纒涂，谁従核数，而以此定齐桓之罪何？儒者不通，一至于此！】徐仲山曰：兰以香自焚，膏以明自煎，此指今香烛二物，若周穆王列，蟠膏之烛，燕昭王燃，龙膏以为灯，皆是油烛，世但知石季伦以蜡烛灼炊，唐诗汉宫传蜡烛，谓汉晋有之要，不识事始耳。
纸钱代币帛，此是明器而陋儒非之，按宋晁以道谓纸钱，始于殷长史，自汉以来，里俗稍以纸寓瘗钱，至唐王璵乃用于祠祭，其来已久，先仲氏尝谓阡张纸，即古刀布形，故其镵刻文，有如 如 者，卷纸而束之，即帛也，糨锡纸为锭，形即褭蹏也，且古今不同制，今宫室几席，簠簋笾豆，亦何一不従时制，而独于香烛纸锭，斥为非仪，鄙哉！
楚辞华灯，错些华灯，灯之饰于外，而有华者，非今灯乎？
祭品有鼎爼，定有笾豆，郊特牲曰：鼎爼奇而笾豆偶，所以别于隂阳之义也故鼎爼自三而五，而七而九，皆奇数笾豆，自八而加六，加四加二，皆偶数，朱礼动辄用五，或至十五，俱非古义，若笾实干实，豆实菹醢，皆非牲体，脀载之物，今嵗事所实当以嵗果四如枣脯，榧胎之类嵗饵四如褁蒸，饴糁之类，其加笾，加豆当用嵗修如朐防，臇臛之类。
祭礼无茶，今偶一用之，若朱礼每称茶筅，吾不知茶筅何物？且此是宋人俗制，前此无有观，元人有咏茶筅，诗可騐或曰宋时用茶饼，将此搅之，然此何足备礼器乎？【用茶在时，祭仪】。
拜在庭，即堂下也，古宫室制堂前曰庭堂，后曰寝，皆割堂之前后半为之，故同一堂而中堂，与前庭分焉，中堂名，堂上前庭名堂下，所谓下者，正堂前之庭，非阶下之墀也，今拜在墀下，误矣。尚书下管鼗，皷礼记下管象舞，凡管鼗，诸器象箾诸舞，俱在庭中，所谓下也。论语八佾舞于庭，是也。不然，岂有宫悬列舞，在露地者，又周夷王下堂而见诸侯，谓不在中堂，负扆而在庭中礼所称两楹之间，名路寝者，是天子退朝则。
坐此听政之处，而以此为朝诸侯之所故云下堂，未闻降阶，朝诸侯也，若论语拜，下则燕礼，觐礼君，凡有赐。
则谦不敢当，因降阶欲拜，而君止之，然后升阶成拜，则拜礼所成，原在阶上，岂阶下乎？【仪东下，西下及降于庭，皆指堂前地言，】古无拜，次起揖之礼，凡裒拜，再拜，皆连作两拜，故以拜为伏，以跪为起，诗注起居，跪居也，今曰跪起则起，跪而又起，揖此近代拜仪所误用者，然无如何也？若朱礼考证，多非古法，予尝通核之，大抵最宜辨者，惟拜手稽首，顿首稽颡四等，凡拜皆跪，无所谓立拜者亦无不以手先至地，而首下至手者，所谓拜手也，拜手统诸拜，故周礼九拜，无拜手一名，其曰稽首者，谓拜手而稽其首也，稽者留也，以首至手稽留，不即起也，顿首者拜手而陟起也，顿者陟也，空首【空首，振动皆九拜之名，】首不下，至手虚之也，振动者首，与手畧动而不下也，若稽颡，则凶丧之礼，两手无容解而据地而，其颡于两手之地，间问丧所谓稽颡，触地而无容是也。今稽首，稽颡畧无分别而郑又误注以稽首为首，至地顿首为叩地，则顿首稽首稽颡，俱无辨矣，苐拜礼，最重稽首，虞书益拜稽首，臯陶拜手稽首，周书王拜手稽首，太保，芮伯拜手稽首仪礼，主人再拜稽首，左传赵盾，踧踖拜手稽首孟子，子思再拜稽首，皆只是稽首，并不及顿首，不知汉后何时以稽首顿首，并称且不知，何解又以稽颡为凶服，重者稽首，为凶服轻者，于是民间通行，但有顿首而无稽首，则悖诞极矣，姚立方曰顿首，是急遽时所用，大非常礼，如左传？晋穆嬴顿首于赵宣子之门，楚申包胥乞秦师九顿首而坐，皆狼狈，有求仓卒，致情之仪，岂可误用？故男拜皆稽首无顿首者，手尚左，左手在上也，尚右，右手在上也，见檀弓注，若妇拜有稽颡，扱地手拜，肃拜四等，扱地即稽首言不起，如控地然也，手拜即拜手也，肃拜，但敛手上下，如曲礼，主人肃客而入，左传三肃使者之肃，与振动相似，而更为安徐推手，引手畧不震警，此为肃拜，故先仲氏谓妇人立而肃揖，谓之长揖，西征赋，率军礼，以长撎言，介者不能曲揖，但推引其手，谓之长撎，撎者揖也，【郑司农肃拜注曰：若今之撎】，长者不曲也；今人以曲揖为长揖，非也，跪而肃拜，谓之长跪，乐府伸腰再拜跪，言直身而跪，推引其手，即是长跪，跪者拜跪也，长不屈也，今人以一足跪为长跪，非也，则是妇拜扱地与男子同，而男起而揖妇，跪而肃正，复相等至稽颡，则用之重凶，拜手则用之，轻凶而扱地，则正为见舅姑，谒先庙之仪，见少仪及仪礼注，若朱礼肃拜，与空首同，且与手拜无分别，则礼有妇人不手，拜而肃拜，肃拜而不手拜，何以辨之？
朔谒仪
每月朔日诣家堂扫除 主人等常服 焚香灼油燎启祏 辟匰门【不出宔不告】拜二【仪如前】 阖匰祏 出 宗堂仪如前
器匰如屋平顶而前有槅门
时祭仪【春分秋分二祭日同】
斋戒【前三日】
古有诹日卜牲，筮尸之文，今家不藏龟，并无筮人，自可不用若尸，则三代以后，并无及者，惟斋戒之礼，必不可缺，古者三日斋，七日戒，今断以三日，使易行也，斋者不饮酒，不茹荤，谓不食葱蒜，胡荽之类戒，则男女异寝处，不吊丧问疾，并不预，凶秽杂事，斋服青见前。
迫日【前一日，】扫除室堂【室，即家堂堂者，前堂三间也，若下祭只在家堂中】。
设位【家，堂设六案，六长，兀如正谒仪 ，前堂设六案，十二椅并祔者之椅，其一负中，屏南向，近西为太祖位，其一负中，屛南向，近东而去，屛半武为世室，位其一，负左墙，西向北上，而去墙半，武为髙祖位其一，负左墙西向南下，为祖位，其二负右墙东向，一北上一南下，为曽祖位，考位】。
香案【家堂前堂每案设罏一烛台二】
家堂东下案 壶【一】琖【十三】傍设澡槃帨有架【前堂同】前堂东下案 尊壶【各一】爵【十二】斚【十二】画钟【不计数】 西下案乐器【大同 小同 铜吹 箫 笛 管 笙 拍板 大皷 小皷 如下祭俱设室中】阶下大罏有棜禁
择傧二人，【即弟子侄中择能者为左右傧，左傧司賛唱右傧兼祝嘏， 如上祭，则祝嘏，另设二人，】庖四人， 乐员四人，【即歌师乐，神之员也，或清乐，能侑燕礼者，亦可用】。
主人省牲，【羊一，豕一， 下祭祗用豕，】杀牲，【刳涤藏，堂下侧室，】瘗毛血。
授庖荐槃，【六】副槃，【六】鼎盂，【三十】，爼槃【三十 上祭，加十二】，铏椀，【三十】，主妇授内饔，【即内妇婢】，簠簋，【十二】清钟，【十八】笾，【四十八 ，上祭加十六，】豆【四十八 ，上祭加十六，】 帅诸妇，【弟子侄妇】办，簠簋笾豆，所需实者，谒荐献奠，贵贱通行，惟祭分三等，【见前卷】下祭祗及三代，中祭及髙祖始祖上祭，并及诸祧如祫，禘礼则上祭，但加之，冬至一嵗祭其二分时祭，上中均等所畧殊者上祭増傧二牲，爼二加笾，加豆各二耳，若下祭，则但不出堂而祭于室，【説见前卷】减二，鼎二献，其余皆同，故凡増减者畧分注于下，便自了然，若祭荐之，分前屡言之，总是有牲，有常时曰祭，无牲有常，时曰：荐无牲无常，时曰：献有常时，而仪总杀曰奠，各随其轻重，而以意行之可耳。
器壶义见前，壶即尊也，周礼，司尊彞云，朝践用两壶尊，馈献用两壶尊，大凡祭有尊，有贰尊者，储酒之器也，贰者副也，谓用一尊，又备一尊也，但古有多尊，复多贰者，如大祭，八尊有贰，又大祭三贰，则祭祖为中祭，亦原有中祭，再贰之文，此祗一尊一副者，以今无尸，酳无旅酬，用酒不必多也。或曰，尊壶非两物，左传曰：樽以鲁壶，礼记云：五献之尊，门内壶，又云：尊用壶而不用缶，似壶，本尊中之名，然特牲，礼云视壶濯，尊则既壶，又尊显可两用，况壶制有方，圜壶有吭，尊无吭，则以尊写壶，以壶写琖分，用尤便至，酒器有琖，有爵有斚，此用三代祭器以进献者，明堂位曰：夏后氏以琖商以斚，周以爵三者，本三代分器，而在祭时，尝兼用之如诗，曰：洗爵，奠斚记曰：琖斚及尸类，特制有小大，琖最小説已见前爵，则形类雀而有足较大于。
琖斚则如瓯，而有两耳，或曰：可受六升，虽未必然，然较爵大矣，礼献爵贵，小不贵大，故礼器，贵者献爵，贱者献散，尊者举觯，卑者举角，此皆过为隆杀之言，今限以三品，小不逾琖，大不过斚，则虽三献五献七，献以渐加大，而仍不失之角，散之贱，特其制古必用玉，用瑶，今拟以玉琖一，金琖十二，【金即铜也，此当用白金，】金爵犀，斚各十二，稍备华贵，至画钟若干者，説文钟酒器，古凡土木，祭器多画以为饰，如画山画，罍类其所备之数，则祗一琖备灌，其诸琖爵，斚画钟俱备三五，七献并酳，神之用，非泛设也，罏烛台澡槃，帨，大罏俱见前古，壶尊觯，斚皆有托以庋之，其庋壶尊者，谓之棜禁，庋觯，斚者谓之丰舟，皆承托之器也，今称壶尊之，托为架称觯，斚之托，谓匜俗亦用之，但古今制各不同，壶底平则不用架杯，有足则不用，匜且尊者废禁，以庋足髙卑为隆杀其足，卑而如无禁者，翻谓之尊，如仪礼废，爵废敦类，则何如无禁？为更尊也，若壶尊有勺，所以挹酒而注之爵者，古有龙勺，蒲勺诸名皆用木为之，而刻龙蒲诸文于其间，今壶有吭可写酒，故亦不用【，或尊用一勺，见后仪】。
古祭祀，皆有歌乐，虞书以搏拊，笙镛飨祭使，祖考来格，商，周有颂，诗颂乐，列代有庙乐，礼运凡祭，列其琴瑟管籥，钟磬是也。故诸祭惟日祭，月祭不用乐，若时祭嵗祭大祭则皆用之，郊特牲谓飨禘有乐，而食尝无乐，此是妄言，观祭统内祭则大尝禘，升歌清庙，下管象，是秋，尝有乐也，但今世士大夫家不畜乐工，不贮乐器，而乡俗师巫，婆娑乐神，则又非正祭所宜用，惟歌师以歌曲，皷吹能作，迎送神曲者，最与古合，否则以乐人宴，侑者当之，虽不能自制乐章，别设宫调，然祗近代通行，金元曲名在明世，太常庙乐皆袭，其声如所称，朝天子，殿前欢类，今皆可用，此正凖今酌古，而两无碍者，孟子曰：今之乐犹古之乐也。
大同，小同铜吹，皆响乐也，周官，太师掌六律，六同律者，竹管同者，铜管，郑注云：以铜为管曰同，大同即汉，晋铜角之制，小同喇叭也，乐部有大横吹，小横吹，名为铜吹，即今洒捺也，古行之燕飨之乐，而后世军中铙吹杂用之，名为响乐此，今乐之最近，古者若箫笛管笙，即古丝竹，匏三音而竹匏，形制亦俱照古不改，惟则琴瑟烦重，各代以二，提琴三子，然亦古鼗，遗制所以逐声节乐者，即拍板，代木亦隋，唐器也，至乐府有神，曲即琵琶，楚词吹参差兮谁思？参差笙也，若近代有神箫，神皷诸器，则别有形制，总不可用。
礼器堂上，罍尊在阼，牺尊在西，堂下县皷，在西应皷，在东则壶尊，乐器，其所列之位既分，上下又分东西，今壶尊不在上，而亦在下者，碍神位也，且壶尊俱在东，乐器，俱在西者，以一尊一壶，则壶为尊之贰，不能两分，若乐器，则案架相依，别无虡栒，何能对列耶？则即此一列，亦斟酌有据，如此。
古有左傧，右傧为賛唱而设唐开元礼有賛唱员二人，礼运修其祝嘏，祝以主人之辞告神，嘏以神之，辞告主人，此另是二人，今但设引賛一人通賛一人以当左右，傧而祝嘏，两告，则即以通賛代为之祝文，告孝饮福告慈，亦无有缺，若上祭则増设二人更为美备耳。
周礼，庖人掌供祭祀物，羞即笾豆，所实物也，内饔掌祭祀，割烹之事，即鼎爼事也，今反以鼎爼属，庖人以簠簋笾豆，属内妇【，即内饔类】，似乎相反，但庖人主辨畜食物，并市买庶羞原，该内外二饔之职，今不能多设饔人，则割烹在庖，而余则内人自主之，此正相需，为礼者何？相反乎？
王制注诸侯，祭以太牢，得杀牛大夫，祭以少牢，得杀羊，曽子曰：诸侯祭牲曰太牢，大夫祭牲，曰少牢，士祭牲，曰特豕，屈建曰：国君有牛享，大夫有羊馈，士有豚豕之荐，则是天子诸侯皆用太牢，牛羊豕三物，惟大夫祗少牢，羊豕耳，今太牢之享，自天子而外皆无此礼，虽上祭贵于诸侯下，祭不及大夫，亦防以少牢为度，所谓酌贵贱之间，而得其中耳，若古杀牲，必当日而此，先一日者，古君亲杀牲，今不亲杀，不惟鸾刀割刀贵割贱割，今无此礼，只祭贵精洁临期，刳涤必不精，腥血满庭，必不洁，况事死如事生，岂有人子生前曽司屠宰，而祖父亲御，庖割以食之之事，礼有必不可行，并不必存其意者，尸与此等是也。
瘗毛血亦随地，瘗埋已耳，且不必告，朱氏礼有进毛血礼，按礼，祝告毛血，名告幽全，以其血备名告幽，以其色纯名告全，全者毛色不杂，所谓祝诏于室者，正诏此也，今祭无牲毛之等，无赤白黒三色之辨，无纯杂之分，则持其毛以进，将欲何告？不告而犹进之将何为？此岂可食乎？【今世，凡礼祭俱无一不悖，古礼而独于毛血一节，遵行不彻，观此可废，然返矣，】。
古有生牲，入俎者，如豚肩不掩，豆类有熟，牲入爼者，如熟其殽，类有炙肉，如荐其燔炙，类有烹肉如毛，炰胾羮类，但其制有先后，而器之大小因之，葢杀牲煮牲，炙牲烹牲，皆在庙中，故自杀牲，后先以生肉，入爼所谓荐腥也。然后将生肉，煮之于镬，复入爼荐之，所谓荐熟也。但其肉未烂，复将熟肉，投之于鼎而烹之，所谓鼎也，又将鼎肉，以出之，而陈之木梡之上，所谓爼也，又将鼎肉入之，小鼎而和菜作羮，所谓铏羮也，故在庙中，先有镬鼎爼，铏四器，周礼小宗伯，祭之日，省镬诗，何以湘之？维锜及釡，皆镬类，所以煮牲，今付牲在庖，可无此矣。诗鼐鼎及鼒，皆烹牲之器，器有大小，故其名不同天子，诸侯有牛鼎，大夫有羊鼎，士有豕鼎，皆不一器，但每一鼎必有一爼一铏，爼以木为之，平面如槃，而下有足，铏则鼎之小者，今三器俱无，其制矣，苐器制虽亡，而用不可缺，古鼎用铜，今以锡代之，如盂，而上有髙葢每献则启葢作趺，而安盂身于其上，故名鼎盂，爼代以槃而去，足名爼槃，副则槃之畧减小者铏，直以磁盂，为之便盛，羮则曰：铏椀而已，若又不能，则或纯以磁为之，而大小花色分作三等，亦可用。
钟酒器名，琖之大者曰钟，簠簋，所以盛黍稷者，今易以小木，槃以古有敦槃之名，皆黍稷器也，笾豆见前古，壶尊鼎爼，皆有幂，所以覆诸器而拒尘土者，今北方尚用之，南则否，又鼎有用，棘木为之，所以横概牲体而升之于爼，今鼎爼悉付之庖矣，且升爼之物，不必即鼎，物故不用。
辨定祭礼通礼谱卷三
钦定四库全书
辨定祭礼通俗谱卷四
翰林院检讨毛竒龄撰
辨明焚香，灼油燎，【仪见前】，主人【下，祭用长子上祭，中祭用贵者，若兄弟同贵，则仍序长次，如子侄有贵者，则长子摄祭，而以贵者序，摄者后】等【，主妇弟子侄并妇，】各易盛服，【贵者易朝服，妇命服，余各本等新服，】诣家堂。
【赞】序立【主人，主妇居中，弟以次东，弟妇以次西为一列，子侄以次由中，至东妇以次由中至西为一列，有母列西上，一位有庶母列西，稍上一位，女弟与妇列女，与子侄列，若有次嫡，并贵不主祭者则与妇厠主人，主妇，后为第二列而降，子侄为第三列，如子赞侄贵者，则但与妇厠主者，后仍第二列拜同】揖【，主人等各分立，或分坐，主祭者出一行坐】。
乐作，【用大小同铜，吹大皷】阕，【止赞也，】启祏【，下祭祗启，左右祏后同】。
乐再作 阕，【赞】出，主【出主，匰门牌亦然，主不去冒】。
乐三作 阕，【赞】安主，【去主冐入座，主人奉安考，主妇奉安，妣主遍】。
祭义，夏后氏祭闇，用昏时殷祭，阳以日中，惟周祭従，朝至闇穷，一日之力少牢，所谓旦明行事，子路祭于季氏，质明行事，晏朝而退是也。
礼，凡祭之日，必先作乐以降神，然后灌鬯，郊特牲殷人尚声，臭味未成，涤荡其声乐，三阕，然后出迎牲，声音之号，所以诏告于天地之间也，则未灌以前，大乐三阕，此是恒礼不止，殷人也，礼作乐以降神，尸入，即作乐以降神，周礼大司乐，凡乐九变，以降神皆在，灌鬯之先，故周礼，郑注云：先奏六乐，以致其神，而后灌焉，则三代之制，必先奏乐，且必三阕，六乐九变，无单奏者。
【赞】行灌礼
【右傧取香草末，和酒于赞，琖授主人，主人受之，】跪【，众皆赞跪，】灌【，主人以琖赞三灌于地，】兴【，主人等各退后三步，复进立】。
【赞】迎神，【乐赞作，】拜【，众皆拜】，兴；拜，兴，跪，【乐赞止，】祝告【祝，读祝赞文毕，】伏【，乐作，】兴拜，兴，拜，兴，平身【，乐止】。
灌为祭礼之最先者，自安主之后，即当灌以降神，然后迎牲，行朝践礼，故灌必在室，王入太室，灌是也。【此时主未出堂，】灌必在地，灌地以降神是也。【朱礼用茅沙盆，大谬説见前】但此是天子诸侯之礼，故仪礼大夫士有奠而无灌，即诸侯有灌，而或无鬯，王制所谓未赐圭，瓉则资鬯于天子，况大夫士乎？但降神，迎神是祭时要礼而王度记有云：天子以郁诸侯，以薰大夫，以兰士以萧，庶人以艾，则自天子至庶人，皆得有灌鬯之礼，特天子用郁，则魏畧云大秦有苏合，薰陆郁金，芸胶十二种古未通中国，祗贡天子，故惟天子得用之，若兰薰诸草，即今香草也，诸侯大夫皆可通用，则但用香草之末而和之，清酒之中，葢鬯本酒名先酿，秬黍以为酒，其气条畅，因以名鬯，然后筑郁以和之，筑郁者，捣郁也，其所捣之器，亦俱香木故又曰畅臼，以栢杵以梧，谓栢与梧，皆香器也，则捣薰萧以和酒，最是易事，贾侍中，不识筑字，谓十叶为贯，百二十贯，为筑则凭臆，可笑，若卢植，谓郁金秬黍，共酿而为酒，则周礼郁人鬯人，明分二事，不可通矣。若其器，则天子用圭瓒，诸侯用玉，璋皆贵重之物，故今亦以玉为之，至如祭脂达臭，用萧合黍稷膟膋，焫之使臭达墙屋，此真天子之礼，在大夫士，并不一有，且其仪在荐熟后，或云在荐腥，时不可考，今俱不用。
祝嘏，见前祝告，祝以文告神，俗所谓读祝也，古祝告在荐献，前仪礼少牢礼于实，鼎举爼，后将迎尸，设祭即行，祝告可验，今在初献，后或三献后，然后读祝，误矣，况读祝二字亦不通，祝者职事之名，古以祝官，且以祝氏如衞祝鮀类祝文者祝其人，告其文也，读祝，则读其人矣，又古无纸，故书祝文，板竹间，今既用纸，又复糊板，亦非是。
郊特牲直，祭祝主索，祭祝祊，此与诏羮诏，牲等同，并非祝告，天下有一祭，屡告者乎？
祝文式 ，维  ，某年干支，某月干支朔越某日干支，孝孙某，【概以孙字不称曽，等】，谨以柔毛刚鬛，粢盛庶羞，祗修时祭于先，始祖考某官某府君，先祖妣某封某，赠某氏先某祖考，【不祧主，】某官某，府君先某祖妣，某封某赠某氏，【下祭无此，】先髙祖考某官，某府君先髙祖妣某封某，赠某氏【曽，祖至考同】，以某亲某官祔食，【祔主】，尚飨。
郊特牲谓祭称孝孙，孝子以其义称也，称曽孙某，谓国家也，【诸侯有国大夫，有家】，据此，则诸侯卿大夫士，凡祭自曽祖以上，皆称曽孙，如诗曽孙燕喜书有道，曽孙类，但下祭三代，若止称曽孙，则反与下祭无别，且孙可以该诸孙犹祖可以该诸祖，如始祖庙，称祖庙，则祭祖庙以下，自可统称孝孙，此亦上下并通者，若不别称孝子者，则孙可该子也。
【赞】行荐腥礼
主人出迎牲，【内于庭，】宰牲，【分两肩，两胉两脇为六体羊豕，同】治腥，槃【每槃腥，羊，豕各一体，每副槃以切羊豕，肺肝实之】，主人引槃入，祝以币従，【卷纸賛为币，】奠币，【祝奠币，賛各案前】荐腥，【主人奉槃，主妇奉副奠于各案】。
【賛】初献  主者诣案前【賛】跪【众皆跪】献【主人奉清琖主妇奉醴琖傧受奠之】起【乐作 止 下祭于此时启中祏出主安位讫】
【賛】迎主出堂，【用响乐，賛导出】安主，【各安賛位讫】防，神【乐賛作】拜【，众皆拜】，兴；拜，兴，平身【，乐止】。
【賛】行荐熟礼
庖进熟槃，【每槃熟羊豕肉各一方，每副槃以炙羊豕肉实之】，主人引槃入【賛】荐熟【仪如前】。
【賛】再献【，主人奉清爵，主妇奉醴爵，余仪如前】。
此即朝践礼也，又名朝事，礼器，君亲割牲，夫人荐盎，郑注谓朝事时也，但朝事从灌后，即行荐腥，礼孔疏所谓祼鬯既讫，君出庙门迎牲，纳于庭，乃杀牲荐之，周礼注九献，有四节，其一节曰祼，其二节曰：荐腥是也，祗割牲为腥，各有裁制，士丧礼分七体特牲，分九体少牢，分十一体，其中有肩胉。髀胁脊，臂，臑；肫，脡，骼诸名总是，以前后左右分贵贱之等，周礼，内饔掌割烹，有辨体谓解羊豕之体，而辨其前后，左右横直之不同，今其制已不可考，则但分六体而以前为贵，以后为贱而次第献之，似亦不失礼意矣，槃副见前荐腥，为行献之始，故主人告神大夫，赞佐以币従，此亦朝践时一大节目，况终祭无献币者，故用之，但礼注以币告庭中，此从礼器纳牲，诏于庭语而臆防之者，夫纳牲之告，安用币乎？
礼，君亲制祭，谓进腥之时，防割牲，肝以祭神于室，又祭时有加，胏离胏，哜胏诸仪，则副以胏肝，甚为得当，若副炙则毛诗，或燔或炙，周礼注熟物有炙，有濡仪礼従，燔羞燔，皆是炙肉，然皆以宾献即副爼也，天子九献，则在灌时已二献矣，至朝践荐腥，则主人三献主妇四献，不无太数，今中祭五献则防以朝践为一，献之始而后荐熟，二献正祭三献，迁馔四献酳，神五献而上，祭则于酳神后，再加献焉，【下祭祗荐熟，正祭酳神，三献上祭加笾，豆一献合酳，一献为七献】，此献之数也。古献祗一爵，不知考妣，分合何等，今合主人，主妇为并献，而以二爵进考妣，较为近礼，况古用酒不一，周礼五齐皆可取，献礼运有酒醴醆粢醴，澄酒之别，大抵由浊而清，分列堂室而献，则多用浊酒，如大祫注，朝践用泛齐，醴齐皆是滓，酒可验也。今不备五齐，不列堂室，但分清浊二种，而以主人，主妇合进之，则二爵并献，不亦宜乎！
古荐腥之后，行荐熟礼，周礼注九献之节，其三曰，荐熟是也。礼运郑注腥，其爼谓豚解而腥之，熟其殽，谓体解而爓之，故荐熟，在荐腥之后，正祭之前，但其祭。
必在堂礼器，郑注谓荐熟必在堂，则迎主出，堂然后荐熟，此定礼也，若于比又献，则正九献，所谓荐熟时体解，其牲而烹之，王以玉爵献盎齐，即此是也。
初献用琖再献用爵者以列琖在室，列爵在堂也，尊壶互用，或尊贮醴酒壶贮清酒一勺，挹一吭写亦通【，或银勺，或磁勺俱可用】。
【赞】行祭礼
内饔奉簠簋，【簠一盛，黍稷，簋一盛稻菽，以授主人，】清钟【清，钟三茶汤赞饭，以授主妇。】进粢饮【，主人奉簠簋，主妇赞奉清钟，奠于各案，】侑 奏清乐，【以和歌】阕。
庖奉鼎盂【五 羊豕鱼雁翰】爼槃【五 即五鼎之肤可切聂者以授主人 上祭加二爼】铏椀【五 即五鼎之赞羮也以授主妇】进鼎爼【主人奉鼎爼奠于各案】进铏【主妇奉铏奠于赞各案】侑 奏管乐【以笙管笛和歌】阕
【赞】三献【仪如前】
【赞】迎主入室，【用响乐，赞导入】安，主【各安赞位讫，】迁馔，【移堂上，馈食奠各案前，赞】侑 ，奏合乐，【合管，笙笛以和歌】阕。
【赞】四献【仪如前】
【赞】受酢，【主人，主妇赞诣香案前，】跪【，众皆跪， 傧取神前酒，赞爵授主人，清钟授主妇，】神赐饮食，【主人啐酒，主妇赞，啐茶，授执事】，起谢神【乐赞作，】拜【，众皆拜】，兴；拜，兴，平身【，乐止，】彻 。
此正祭礼也，又名直祭，又谓之设祭，在荐熟出堂后，即当行之，但古无成説在礼注荐熟后，复有馈食设祭，合烹荐腥，爓诸名。参错难辨，遂有谓荐熟即馈食者，有谓馈食即合烹者，有谓馈食合烹，即荐腥爓者，有谓馈食荐熟，荐腥爓，总属正祭者説各不同，但荐熟之后，其为名虽多，而总属一祭，合烹馈食荐腥，爓设祭，相去不逺惟荐熟则断，非馈食合烹，诸节所得，混称荐熟，在镬合烹馈食，在鼎器不同也，荐熟，在堂馈食，则半在堂，而半在室，地不同也，荐熟，近朝践而馈食合烹，则将荐腥，爓而散为宗族兄弟，退食之馂，不同也，是荐熟合烹，有截然其难通者，故周礼大宗伯注，始则灌鬯以求神，既灌，则献牲以荐腥，既献，则解牲体，以荐熟既荐，则荐黍稷以馈食，截然四节，今不名，馈食亦不名，合烹并荐腥，爓而但以祭名该。
之此正祭也，礼所谓正祭在堂，直祭祝于主，正指此也。周礼有六谷，六清诸物，六谷稻黍之属，以簠簋盛之，谓之粢盛，六清浆酏之属，以钟琖盛之，亦谓之清饮，今以茶代水，以汤代浆，以饭代糜，取其便俗，若鼎爼之制，则但用五牲入鼎，而即以五牲，外肤可聂切而食者，名之为爼，五牲之湆，可和菜而为羮者，实之为铏，其鼎盂爼槃，铏椀説见前。
物孟子前，以三鼎而后以五鼎注三鼎，士祭礼五鼎，大夫祭礼，今牲用少牢，则鼎亦但用五鼎而止，但旧。
礼注三鼎，特豕鱼腊，五鼎羊豕，鱼腊肤九鼎，牛，羊，豕，鱼；腊，肠，胃：肤，鲜鱼鲜腊，则似杂出少伦理，何也？以肤宜入爼腊，宜入豆肠胃，不知出何牲？二鲜不当复鱼腊也。今五鼎之数，羊一，豕二雁，三翰四鳞，五羊豕者，毛牲也，雁翰者，羽牲也，鱼者鳞牲也，古云士庶之祭，鱼雁而已，雁者鹅也，曲礼鸡曰翰音，礼注六牲，马，牛、羊，豕，犬，鸡。
上祭无加，鼎而有加，爼古正爼之外，原有肵爼肵者，敬也，言敬而加之，非正爼也，但鼎爼数奇，旧五爼之外，设陪爼三，然后加肵，一仍是奇数，今无陪爼，而祗加一肵，则偶矣，加二者，合奇数也，古云鸟兽之肉，不登于爼，则君不射，是爼原得备鸟兽，二肉，今加一鸟，爼加一兽，爼以雉兔，獐鷃之肉，登之颇为不谬其加笾，加豆见后。
爼铏之制，原所以辅鼎者，故有陪鼎之称，大抵鼎中之肉，以升于爼，则爼即鼎也，铏，则即取鼎中物而和，以羮如牛鼎，则铏羮之芼，用藿而臭，用膷羊鼎，则铏羮之，芼用苦而臭用臐，豕鼎则铏，羮之芼用薇而臭，用膮类则仍用鼎肉而和，以诸菜名曰羞鼎，亦名曰羮鼎，其于古何异焉？【列鼎爼，式以五鼎近筵，南为一列，五爼居中为一列，五铏近筵，北为一列，鼎以盂葢作趺其髙出铏爼上】。
祭祀堂上用清歌，堂下用管乐，此是恒礼如虞书，堂上琴瑟以咏，堂下管鼗，笙镛明堂，位升歌清庙，下管象舞，祭统声莫重于升歌，武莫重于武宿，夜尚书大传，古者升歌，清庙堂上，大琴达越堂下，钟皷笙瑟皆是，至于合乐，则如仪礼，工歌笙入，合乐工歌者，清歌也，笙入，即笙管乐也，合乐者，合琴瑟笙管上下之乐，而总为之也，今以清乐代，清歌以管乐，代下管以管，笙；笛，并作代合乐，此亦去古不逺者
周礼尸出入，奏肆夏，王出入，奏王夏，凡一举一动皆有乐，今主出入，但以响乐导之，亦奏夏之意。
礼设祭，在堂设馔在室，故礼器主荐熟设祭，皆在堂而少牢，馈食在奥室，则更延尸而入于奥，是以九献仪于朝践，后退而合烹，至荐熟之时，是设馔在堂也，乃复延尸入室，徙堂上之，馔于室内，而王乃献尸，是正祭，合烹半在堂，而半在室，此礼之一定，而可据者，况献尸，后原有神，酢主人之仪，而合烹既毕，又有与宗族兄弟欢燕之典，则借此馈食，一当神，酢一当合馂，而羣厌之，为日中之餐，此亦礼意之曲，至者也，即馂，谓食祭之，余馔也，曲礼馂余不祭，仪礼有上馂，下馂皆作，古朝事，初献之后，即行酢礼，主人献尸，尸酢主人，此即二端，二礼互相酬报之义，但嫌其太数，故于馈食时及，终祭行之，若仪礼受酢之仪，又有尸饭，授主人，主人实于左袖，而挂袖于季指，然后写袖中之饭而出之，槃间此礼之最猥，璅无状者，朱氏礼于他重礼，皆不解，而此则偏有之，且此行于初献之后，并非饮福，受胙之仪，而注为受胙，误矣。先仲氏曰：受胙者受，酢之讹也。良然。
【赞】迎主出堂，【用响乐，赞导出】安主，【各安位讫，】。
【赞】行酳礼
内饔奉笾【八 菓羞四餈羞四以授主人】豆【八 脯腊四菹赞醢四以授主妇】进笾豆【主人奉笾主妇奉豆赞奠于各案笾左豆右】侑 奏合乐 阕
【赞】五献【，主人奉清斚，主妇奉醴，斚余仪如前 ，上祭加二，笾二，豆实以方物，荐毕加一献，诸弟子侄并妇合作一献，凡七献】。
【赞】饮福受胙，【主人，主妇赞诣香案前，】跪【，众皆跪， 傧取神斚赞，授主人脯，豆授主妇，】神赐饮食，【主人啐酒，主妇赞，哜脯，授执事】，起谢神【乐赞作，】拜【，众皆拜】，兴；拜，兴，跪，【乐赞止，】嘏告【嘏，南面赞立，告毕，】伏【，乐作，】 兴，拜，兴，拜，兴，平身【，乐止，】彻 。
【赞】送神，【焚纸币，大罏赞用响乐，导入】内，主【合牌，与宔送入匰室，】闭祏 ，揖出特牲，少牢皆有酳，神之礼酳者，食后以酒荡口而演养之也，故馈食之后，必用酳礼，所以演养主神者九，献自馈食，后荐加笾豆，而酌醴祭酳，正谓此也。但古有王酳，后酳及诸卿大夫酳不无太数，今祗以主人，主妇合酳之，且一如古礼，以笾豆之荐，酌酒以酳，岂非斟酌尽善乎？
物笾豆所实物，古有成数，大抵馈食之笾用，枣；栗，桃，干防【干梅】，榛实诸物，加笾之实，用菱芡，栗脯诸物，羞笾之实，用糗饵，粉餈诸物，虽品数不同，要不外槁，核鲜蒂干，□蒸饵四种，今定以八笾，而分作两羞，以槁核如榛实，栗脯荔肉，榧胎之类，鲜蒂如樱，防莲芡，蓏柰梨枣之类，总名菓羞，以干□如饼，饀炊炙之类，蒸饵如防粉，糕糗之类，总名餈羞，此笾之实也，若朝事之豆，有脾折，豚拍，即牲物也，有鹿臡，麋臡，麕臡鹿醢，则野牲物也，有鱼醢。蜃，醢，蠃醢，蚳醢，则虫物也，有菖菹，菁菹，葵菹，韭菹，则植物也，郊特牲注所谓笾豆偶者，有植物是也。加豆有雁，醢兔醢，笋菹，菭菹，亦即野牲，植物之类要，其概亦总不外脯，腵修腊醢，鲊菹，醤四种，今定以八豆而分作脯腊，菹醢，如羊豕之拍，折鸡鸭之防，□雉兔獐鹿之醢，脍鱼蛤之鲊，醤笋脯蓏，□芹丝菭，发菌饼薯，腓种种皆可取用，礼云不敢用亵味而贵多品，此豆之实也，若加笾，加豆则竒物异珍有即用之，赵岐注猎较，谓异珍难得，得则虽较而不禁，正谓是耳。
周礼九献之节，天子上公俱九献侯伯七献，子，男五献大夫士三献，天子大祫，十有二献，今下祭以三献，为度中，祭以五献为度，若上祭岂无并侯伯而跨子男者，则拟加二献，非越分也，况酳神之礼原有酳，及宾従者，则自为六献，而以诸弟子侄，一献当合酳之礼，岂为过乎？【周礼，凡加笾豆，谓尸食讫，酳神所加之笾豆，则正在行酳，礼之际，】古饮酢之礼，以尸酢主人，主人饮之，谓之饮酢，以其为受福，故又谓之饮福，若受膰归脤，诸礼则分受祭肉，又在饮福之后，腥曰脤，熟曰膰，皆祭肉也，今祭毕分牲，俗名散胙，亦遗意也。
仪礼少牢，嘏告主人，有皇尸命工祝，承致诸语，似汚邪之祝，徼福太多，似不如用诗句八字，所谓崇此简易耳。
嘏告式 ，皇祖命工祝承致锡尔，纯嘏子孙，其湛若贵者，在官则诸兄弟摄祭，有告文。
告文式， 孝孙某官某，使孝孙【若是，庶孙称介孙】，某执其常事敢告。
朱氏家礼于三献之后，有主人以下皆出阖门祝，噫，歆然后启门一节，初甚疑之，后较仪礼文，知此是丧礼有万万，不可行者，仪礼既夕，与虞祭皆有声，三启户之文，谓启殡之际，与塟毕归祭，魂无所依，故祝先阖户，使男女踊哭，户外至升堂，止哭，然后声三，启户郑注，声者：噫！歆也，谓将启户警觉，鬼神也，则此是丧祭之礼，与祭礼并无干涉，而以此为吉祭，是吉凶并行礼制，大壊矣，又曽子问君薨而世子生，则于祝告时亦止哭，作声三，而大戴礼诸侯，迁庙亦声三，以警神聴，然后入告，此亦凶丧之礼，初薨，迁国魂无所依，与启殡塟归，伥伥正同，今堂堂盛祭有庙，有祏可凭，可依而忽作，此不祥之礼，何卤莽至此，且噫歆二字，出自郑注礼文，无有此必，齐俗乡语，如春秋登来，论语文莫之类，今欲行此礼，而噫歆之声，作何咳吐？盍亦就订礼者，一明问之。
朱礼于受胙，后又有告利成一节，按仪礼告利成者，利训养成训，备谓祭毕而养已备，可以起矣。此是讽尸使起而难以明言，因托为告主人以讽之，故告利成后即云：尸谡，尸谡者，尸起也，今祭不扮尸，将欲谁告？朱礼于祭礼，大小节目，茫然不谙，而独于祝。噫！歆告利成两事，似以为竒节而并取之，然俱是差错，或有为朱辨者，云告尸与告主一也，今虽无尸，然主自在也，主在则利成，何不可告？而曰：不然，曽子问有云隂厌无尸则不告，利成，郑注谓利成之，告礼之施于尸者无尸，不告礼文，彰彰也，世不识礼，亦不识礼记耶？
古有祊祭，一在祭日，所谓道求而未得者，一在次日，所谓索祭者俱在门，房祭日，在门内之房，次日在门外之房，今以过于璅，皆不用。
宗堂长孙有贵者，即于宗堂启三，而行此礼，若止下祭则家堂，宗堂俱但启左右，祏出主于室，俟行荐腥礼后，然后启中，出主安，主行荐熟，礼祭礼酳，礼三献，不迎主出入，余仪同。
辨定祭礼通俗谱卷四
钦定四库全书
辨定祭礼通俗谱卷五
翰林院检讨毛竒龄撰
四时荐新仪
荐日主人等诣家堂 常服 盥 启祏 辟匰门焚香灼油燎
主人奠新【，或槃或鼎，】清钟【一茶，】笾【四 ，菓羞二餈，羞二】，主妇奠副，【新鼎则副槃，新槃则副鼎，】清钟【一饭，】豆【四 ，脯腊二菹醢，二】 告【，某年月日，孝孙某等，祗荐时羞，敢告】降，拜二【迎神，】 献一【，如祭献仪，】 拜二【，送神】焚币， 闭祏 ，出荐新説见前但所荐有三，一五谷麦菽，黍稻是也，一蔬菓樱，韭枣芰是也。一鱻腥鱼，鲔，羔雁是也，然荐必有副，如荐蔬谷以鱻腥副之，荐鱻腥，以蔬谷副之，一荐祗一副，如荐韭祗用卵荐，麦祗用鱼荐黍祗用豚荐稻，祗用雁类，稻黍以槃鱼，豕以鼎随，荐器所用，而副器因之。
三荐之外，复有荐好羞一礼，周礼庖人共祭祀之好，羞谓生时所好者，如文王嗜菖歜，曽晳嗜羊枣，屈到嗜芰，类生好之，则死羞之，此是恒礼而屈建以非仪却之，不孝甚矣，但常祭之时，好物或不能适登，且祖先具在，不便加器，则于登物时荐之，此亦荐新中之一大节也，【周礼加笾豆原有蔆芰，不知屈建何以言非荐品也，】荐不用，簠簋以荐，黍荐稻，荐稷各有正荐，则五谷不必另设也，但荐虽各时，而概用稻饭，则以稻为恒食非，簠簋，所储物耳。
士荐用特豚，大夫以上用羔特豚者，豕之一体，周礼注小豕也，羔亦羊之小者，但楚语又云：笾豆脯醢，则上下共之，不羞珍异，不陈庶侈，故畧用笾豆以见意，若仪礼有荐新，如朔奠，用特豚，鱼腊三鼎，则丧中之荐，与此不同。
汉惠帝时，叔孙通曰：古者春尝菓，方今樱桃熟，可献宗庙，诸荐之献自此始，然含桃之荐，已见月令，或汉初失此礼，故言之，岂始自汉乎？
荐祗在寝，今之家堂是也。然礼每言荐于寝庙，必兼庙，言者以为此庙中之寝，非荐在庙也，祭出主，荐不出主，主尚不出，况出庙乎！
嵗荐仪【夏至日】
荐日诣家堂埽除 主人等常服 盥 启祏 开匰门 焚香灼油燎
告【某年月日孝孙某等祗修嵗荐敢告】 降 拜二【迎神】
主人奠簠【一 黍稷】簋【一 稻菽】鼐【一 牲兽】鼎【一 禽鱼】爼【一 拍折】主妇奠清钟【三 茶汤饭】铏鼎【一 牲湆】陪铏【二 禽鱼湆】 一献【仪见前】主人奠笾【四 菓羞餈羞】主妇奠豆【四 膴腊菹醢】 再献
拜二【送神】 焚币 彻 闭祏 出
此家堂之荐贵贱并行者仪义俱见前
宗堂长孙仪并同
魏髙堂隆曰士特豚，大夫以上将之以羔，或加以犬而已。不必三牲也，庶人则惟其时宜，鱼雁而已，故一鼎一鼐畧为大小以合竒数其所实，或羊豕野牲，或鸡鱼皆可用，铏本陪鼎，以一加二，亦奇数也。特豚者豕之一体，与特豕不同。
嵗祭仪【冬至日嵗荐在内】
斋戒【前三日】
迫日扫除室堂，【室即藏祏之室，堂前堂也嵗荐祗在室中】。
设位【室堂，俱中设二案，一近西为始祖，位一近东稍南为世室，位两傍各五案为祧祖位， 启左祏设一短屏蔽，长房髙祖匰室仍闭如故】。
香案【室堂每案设罏一烛台二】
室东下案 尊壶【各一】琖【二十五】傍设澡槃帨有架【前堂同】堂东下案 尊壶【各一】爵【二十四】斚【二十四】画钟【不计数】 西下案 乐器【大同 小同 铜吹 箫 笛 管 笙 拍板 大皷 小皷】阶下大罏有棜禁
择傧二人 祝嘏二人【族中子弟能者为之】庖饔四人 乐员四人
主人【推尊贵者，为之贵同，则仍以亲序，若贵相悬者，不得僭越，】省牲【，豕一，羊一，】杀牲，【刳涤藏，堂下侧室，】瘗毛血【嵗荐无省牲以下，三事】。
授庖人荐槃，【十二 嵗荐不用】鼎盂，【六十】，爼槃【六十】铏，椀【六十】。
授饔人簠簋，【二十二，】清钟【三十六】笾，【九十六，】豆【九十六】。
辨明焚香，灼油燎 ，主人等，【通族，每房若干人 ，不妇俱】，各易盛服，【贵者易朝服，余各本等，新服】 ，序立【，主人居中，长房长孙次主人，后次贵者，又次长孙后，其余以世次左右赞分列】揖，【仪见前】。
乐作【用大小同铜吹大皷】阕 【赞】启祏
乐再作 阕【赞】出主
乐三作 阕【赞】安主
【赞】行灌礼【嵗荐无此】
【右傧取香草末，和赞酒玉琖，授主者】跪【，众皆赞跪，】灌【三，灌赞于地，】兴【，主人等各退后三步，复进立】。
【赞】迎神，【乐赞作，】拜【，众皆拜】，兴；拜，兴，跪，【乐赞止，】祝告【祝，读祝赞文毕，】伏【，乐作，】兴拜，兴，拜，兴，平身【，乐止】。
【赞】行荐腥礼【嵗荐无此】
主人出迎牲，【内于庭，】宰牲，【分两肩献中，余以左右分十体，】治腥槃，【每槃腥，羊，豕各一体，】主人引槃入，祝以币従，【卷纸为赞，十二币，】奠币，【祝奠币，赞各案前，】荐腥，【奠腥槃】。
【赞】初献 ，主者诣案前，【赞】跪，【众皆跪，】献【，主者奉琖，傧者奠，各案祧室，每室各二】起【，乐止】。
【赞】迎主出堂，【用响乐，赞导出】安主，【各安赞位讫，】防神【乐赞作，】拜【，众皆拜】，兴；拜，兴，平身【，乐止】。
【赞】行荐熟礼【嵗荐无此】
庖进熟槃，【每槃熟羊豕各一体，】主人引槃入【，赞】荐熟，【仪如前】。
【赞】再献【主者奉爵余如前】
【赞】行祭礼【，此后嵗荐俱同祗，少二献并主不出入耳】。
饔奉簠簋，【，黍；稷，稻，菽各一，】清钟，【茶汤饭，赞各三，】进粢饮，【奠各赞案】，侑奏清乐，【如前】阕。
庖奉鼎盂，【羊豕鱼雁翰各五，】爼槃【，脾臄拍折各五】铏，椀【杂羮，赞各五】，进鼎爼进铏，【奠各赞案，】侑 奏，管乐 阕。
【赞】三献【，此长房长孙主之以嵗荐始此耳，】。
【赞】迎主入室【用响乐导入】安主 迁馔【移堂上馈食赞奠各案前】侑奏合乐 阕
【赞】四献【此次贵主之】
【赞】受酢，【赞】跪，【皆跪， 傧取神，赞前酒爵授主者，】神赐饮食，【主者，啐酒，授执事赞，】起谢神【乐，赞止】拜【，皆拜】兴，拜兴，平身【，乐止，】彻 燕。
周礼，司尊凡时祭，必朝践两尊再献，又两尊则一，祭原有设四尊者，今宗堂之燕，虑酒不足，则较时祭，加二尊礼，固有如是也。
祝文 ，以祗修时祭，时字易嵗字【长孙嵗荐只自告如前嵗荐仪】祭时燕兄弟古无明文，惟特牲少牢，诸礼于宾长，献尸，后有主人献宾及众宾与堂下献长兄弟，众兄弟之文，皆在尸，未卒食之前，则燕礼原有举之，食先者，故楚茨诗皇尸载起，神保聿归，诸父兄弟，备言燕私，正言皇尸入室，燕礼遂作，所谓燕不在堂，而在寝者，此时正相合也，若阳厌尸谡，改馔作燕，则又祭毕之燕，中庸燕毛在旅酬后，此稍不同，然正可并举耳，余説见前。
燕以长房长孙主爵谓收族，固宗房事也，此时贵者，当易服以昭，穆为次第，后燕亦然。
【赞】迎主出堂【用响乐赞导出】安主
【赞】行酳礼
饔奉笾【菓羞四餈羞四】豆【脯腊四赞菹醢四】进笾豆【奠各赞案】侑 奏合乐 阕
【赞】五献【，此昭穆最尊者一人主之，主者奉斚，余仪同】。
进加笾加豆【奠各案嵗荐无此】
【赞】六献【，此又次贵者主之，无则仍用主初，二献者 嵗荐无此】。
【赞】七献，【此通族，推各房尊者，各主之 嵗荐无此】。
【赞】饮福受胙，【主者诣赞案前，】跪【皆跪， 傧取赞神，斚授主者，】神赐饮食，【主者，啐酒，赞讫，】起谢神，【乐赞作，】拜【，皆拜】兴，拜，兴，跪，【乐赞止，】嘏告【告赞毕，】伏【，乐作，】兴拜，兴，拜，兴，平身【，乐止，】 彻 燕。
【赞】送神 焚币 内主 闭祏 揖 出
嘏告式见时祭仪
若贵者，在官兄弟摄祭其摄仪，摄告文式，与时祭同，忌奠仪。
忌日主人等诣家堂 素服 盥 焚香灼油燎 出主【考忌与妣俱妣忌与考俱】 跪 告【今某日为  讳辰孝子某等敬申哀奠敢告】起拜二
设簠簋【二】清钟【三】 主人奠鼎【一牲】陪鼎【一 野牲】爼【一杂胾】主妇奠铏【一 杂羮】豆【八 膴腊四菹醢四】好羞槃【谓生平所嗜物】 献【用醴酒不计数】 拜四
彻【无时】 焚币 闭祏 出
斋服有端素端二色皆可用
奠有多鼎，如遣奠用五鼎，大敛，奠用三鼎，类若余奠，不过一鼎，今断以一鼎一陪，则亦酌诸奠而得其中者，若周礼好羞原，以生平所好食物，言此与祭义思其所嗜，意同【説见前】至豆笾，并荐今祗，列八豆者，按朔奠无笾，有豆杂记，遣奠有载粻者而有子，讥为失礼，则餦餭粉糗，奠所不用，若其余诸奠，则无不以脯醢，醴酒为常用之物，故献爵纯用醴酒，八豆，纯用脯醢，而笾羞不用，此正以忌日，寓丧奠之意，所谓无其礼而有其义者，世不乏知礼，宜共鉴之。
墓祭仪【清明日霜降日】
前一日埽茔 葺封 视疆域 归
省牲，【羊一，豕一，】杀牲，【刳涤 ，或牷献或体献，随俗行事】。
择傧二人 皷吹四人
设神亭【虚位】 治牲槃【长槃二】 黍稷槃【连槅】 清钟槃【木缶有葢】鼎爼槃【用一槃中分三行五槅前行五槅代牲鼎次行五槅代熟爼三行五槅代羮铏】 笾
豆槃【用一槃中分四行四格前行四格菓笾二行四格餈笾三行四格醢豆四行四格菹豆】 琖爵 斚 尊 壶 香罏 烛台纸币诸需用物
向晨 备舟车【或舟或车】主人男妇等 葢仗 皷吹迎神亭并牲礼往 设席 铺毺 易盛服【如时祭仪】 进牲槃以下五槃讫
【赞】序立，【如前，】揖【，皆揖】跪，【皆赞跪，】祝告【，祝读赞文毕，】伏【，乐作，】兴拜，兴，拜，兴，平身【，乐止】。
【赞】行初献礼
主者【长贵嫡，三者见前，】诣案前，【赞】跪，【皆跪，】献【，主人奉考琖，主妇奉妣，琖傧受奠，】起【皆起】。
【赞】行再献礼
主者【初献用贵嫡，则此以长者主再献，】诣案前，【赞】跪，【皆跪，】献【主人，奉考爵主妇奉妣爵】起，【皆起】。
【赞】行三献礼
主者【子弟侄并妇等主三献，】诣案前，【赞】跪，【皆跪，】献【男，各奉考斚妇各奉妣，斚】起【皆起，赞】复位，拜【乐作，】兴拜，兴，拜，兴，拜，兴，平身【乐，赞止】焚币， 彻皷，吹迎神亭返。
墓祭祠后土仪
设席 奠牲槃三【豕鸡鱼】 笾豆槃八【菓二餈二腊二醢二】 清钟槃二【汤饭】 纸币
【賛】就位【以次贵者主之】
【賛】跪祝告【，祝读賛文毕】伏【，乐作，】兴拜，兴，拜，兴，平身【，乐止】。
【賛】行三献礼
主者诣案前，【賛】跪【賛】初献【賛】再献【賛】三献 起【，乐作，】拜兴，拜兴，平身，【乐賛止】焚币， 彻。
古墓祭，有用牲牢者，椎牛祭墓，是也。有用牲鼎者，使奴入市买肉是也，但三礼不及墓祭，遂鲜考据此彷。
佛庙祭而以通俗例行之，其鼎俎笾豆，各有槃槅，此非杜撰明制，宫中小祭献及小燕享俱用之，便于行庖，李献吉传中所称攅槃者是也，今俗亦名攅榼，大抵时俗所通用者，今一凖以鼎俎笾豆之数则通，俗而仍不失古制，大意所谓礼贵达，情者此耳，余説见前特牲诸礼，凡众宾兄弟皆可酳尸，此三献，与前时祭嵗祭终献皆同。
周礼人职，凡祭墓，必以人扮后土氏尸以祭墓，必当祠土神也，今俗例亦有之，但俗行在祭墓前，今移在后，用宋儒礼云：
祝文式，【用宋制，】维 ， 年嵗次月朔日辰，孝子某，敢昭告于某亲某官府君之墓嵗序流易【，雨露既濡，霜露既降，】瞻埽封茔，不胜感慕，谨以洁牲，庶羞，祗荐嵗事尚飨祠后土，祝文式 ，维某年嵗次月朔日辰，某官姓名，敢昭告于土地之神，某躬修嵗事于某亲，某官府君之墓，惟时保佑，实赖神休，敢以酒馔，敬伸奠献，尚飨！清明霜降，不能两行，清明用牲牢皷乐，傧赞奠献，男妇俱诣，故谓之祭，若霜降祗可用，鼎俎笾豆，黍、稷，清钟数槃，而余俱无有，则荐而已矣，然但称祭不及荐者以祭，可该荐，且古无墓荐名色既将，议礼则一名亦不可杜撰，防自用也是谱极辨正，朱礼之谬，而独于墓祭，二祝文，纯用朱礼，葢不敢自为制作，如此祭外，神礼【附】。
若外神之祭则莫如社
古天子祭天地，凡大地，圜丘，方泽，诸祭皆主天地，大神言，此惟天子得祀之，若又曰，土曰：五方之，则虽同是地而祗及方神，所谓五方之社，自诸侯大夫以下及士庶皆可私祀，故祭法云：王自立社曰：王社为羣姓立社曰大社，诸侯自立社，曰侯社，为百姓立社，曰国社，大夫以下成羣立社，曰置社，此直如后世里社之制，凡一乡一井，皆得设坛壝，以申祷赛，周礼所谓州社市社，春秋所谓书社千社，清丘之社，皆是也。但古礼国社侯社，明分为二，而今则祗以社稷一坛，当国家之祭，非州县官不得与，而民间社祀则另设城隍土地诸神，载在祠典，城隍，惟官祭而土地，则各方各里皆得下逮，是土地一祭，其即古者民社之遗与苐，其神则古以后土为土神，【共工氏之子名后土，】农与稷，为田主之神，【厉山氏之子名农，稷即弃也，】今世俗亦多立名氏，以徼敕封，然率不典，无可据，则祗虚，其名曰土谷之神而已，若其祭期，则用春秋之二仲，随俗定日，明堂位云春社，秋省载芟，传春借田而祈社稷，良耜传秋报社稷，古但言春秋而日则卜之，至其仪，其物则应有牲币，粢盛巫史，皷乐等以诸礼云，司祝用牲币，季冬，命太史赋牺牲，诸侯社稷，用少牢，惟社丘供其粢盛，与奏太簇，歌应钟，舞咸池，与男巫望衍，女巫祓除【，今上已祓除，亦名社祭，】等，则夫社酒社饭，社肉社旂，社皷社箫，虽草野朴畧不无可笑，然亦古礼均有之，非戱事也。
周礼大司徒云：田主各以其野所宜木，遂以名其社，与其野谓农，稷为田主，神其所树，社树则各以其土所宜之木，树之遂以名其社与野如树松，则曰松社，松野树栗，则曰栗社，栗野类此，即后世栎社枌榆社之所由昉也，朱子不解，田主为田神以为用，所宜木为社树，又用此社树为田之木主，故其注鲁论哀公问社章谓用所宜木以为主，此错解周礼文，又错认齐论，哀公问主于宰我，是社主，遂两骑，其説而周章为言，即语类答问，尚不能决，不知社主之制，以石不以木见春秋，周礼诸注，故唐神龙中议立社主，韦叔夏等引吕氏春秋及郑説以为社主用石，又后魏天平中，太社石主迁于社宫，则是社主不用木一语可决，无烦拟议也。余见予论语稽求篇。
次则司命
祭法王为羣姓立七祀，一曰司命，周礼大宗伯以槱燎祀司中，司命，司中者，文昌第五星，司命即第四星也，葢天子祀司民，司禄，而诸侯以下多祀司命，故楚词九歌有大司命少司命大司命为三台中之上台，主司命为太尉，少即文昌宫星今世，士大夫家多祠，文昌，此本五祀，七祀之一，且又为歴代所恒祭，此祭神之最近，古者特后世以梓潼张姓者，当之则诞妄耳，其祭期当在春时，以春祀司命，冬祀泰厉也，其物用特牲，次用黍稷，用酒醴设馔，与五祀等礼器注，凡社稷五祀，皆三献，其特牲或用羽，牲【古祗翰音，今鹅鸭皆是】，或以牲体代之，皆可诸外，祭用牲仿此。
次则方岳之神
周礼大宗伯以血祭祭社稷五祀，五岳注五岳者，东泰南霍西华，北恒中嵩也，五祀五岳皆诸侯以下，所得祭者，但晋后极重东岳，今世相沿，亦祗晓东岳之祭，此虽与五祀室神，疏戚稍别，不必定祀，然祀亦无碍，若谓季氏旅泰山，到底是僭，则季氏之旅，本就泰山而祭之，其名曰造且，又以徧陈羣神之故，其名曰旅，造与旅皆祭之，大者大夫有此，自是犯分，若今世爵，阀原有贵于诸侯者，诸侯即当祭五方五祀山川，社稷嵗必徧举谁谓？泰山不可祀也。
又次则古圣贤之在其地者
生其地如济南祠，伏生北海祠，郑康成类居游其地，如桐乡祠，朱邑沔阳祠，诸葛忠武侯类。
古于先圣有释菜，释奠之礼，不尸不舞，不备仪物，不卜时日，自天子至中下，士皆可行之，则孔子先圣，汉儒先师，在春秋二仲州县官既主殷祭而释菜，释奠，则学士随时可行，今徒以官祭之，故致不学之儒，反谓释奠私祭为僭，为亵，而州县官亦遂禁士子入学，私祭是尊而不亲，将古礼所称入学，摰师博习亲师诸义，悉荡然矣，今欲入学，祭则或致烦黩，当先择祠宇，然后卜日，设位合诸士子，或子弟行事，其仪物则设馔，奠酒必洁，致芹藻以少存，释菜之意，郑氏曰：释奠者设荐馔，酌奠，无迎尸以下之事，郑司农曰：释菜以古者士见师奉菜为摰菜，直是疏食菜，羮之菜，此与天子释奠，必合乐享币不同，葢今之殷祭，古亦名释奠，而释菜则薄祭，下逮学记曰：皮弁祭菜，文王世子曰：释菜不舞，不授器一献，无介语是也。
若五祀则嵗徧焉
五祀见于仪礼，周礼及礼运曲礼王制月令祭法，曽子问诸经甚备，大抵皆天子诸侯大夫以下及士庶人之通祭，祗天子加二祀，士庶或减二，或减三耳，若五祀之神，则往有不同，祭法以司命，中霤国门，国行公厉为五祀，月令以户，灶，中霤，门行为五祀，而白虎通，刘昭范晔髙堂隆诸君则又以门户井灶，中霤，为五祀，今防従，白虎通诸君者，以司命别有祀公厉，则在官于十月朔，有鬼神坛之祀，【此即周礼冬堂赠无方之祭也，】行则与门与户较于出，入稍重复，而祖祓行道，又非寻常所当祀，则一如月令，春祀户，夏祀灶，季夏祀中霤，秋祀门冬祀行，而以井改行为五者之神嵗必徧焉嵗徧者言每嵗必周此五者也，但贵则周之士庶，则或祀灶，或祀户已耳，若其祭期则月令每祀三月，凡十二月，皆有祭，而独中霤，祗季夏一月，多寡不均，且季夏一月，既祭灶，又祭中霤，觉烦溷无纪，因祗以四立日并季夏之朔行事，一凖月令，四孟迎立主祭之义，较为精确，若仪物，则古用羊牲，今亦苐用羊而一如月令之户先祭，脾灶先祭肺中霤，先祭心门，先祭肝，井先祭肾，【或祗用此五物而羊牲，以牲体代之，】于是祭黍稷，祭醴设馔，凡三献，郑注所谓五祀，祭献必以三为度者，若其祭所，则古礼先设席，在奥而后迎尸，而祭于其地，今无尸无奥，则但设主而祭其地可已，虽孔疏有殷祭在庙，周祭在宫之分，然此皆室神，凡宫室皆有之，不必庙也，若荀子又云：五祀，执荐者百人，侍西房，此以禘，禴，烝尝及大祫，为五祀，与此不同。
辨定祭礼通俗谱卷五