钦定四库全书     经部四
提要         礼类二【仪礼之属】仪礼释宫一卷
【臣】等谨案：仪礼释宫一卷，宋李如圭撰，如圭既为集释以发明经义，羽翼，郑康成注又为是书，以考论古人，宫室之制，体例仿尔雅，释宫逐条之下，引经记注疏，详加讨论，如大夫士东房，西室之説虽仍旧注，而据聘礼，宾馆于大夫，士证其亦有右房，据乡饮酒及少牢，馈食证大夫士亦有左房，东房之称，与天子诸侯言左对右言，东对西者同，其考证明晰，深得经意，发先儒之所未发，大抵类此，非以空言説礼者比也，考朱子大全集亦载其文，与此大畧相同，惟无序引宋中兴艺文志称朱子尝与之校定礼书，疑朱子固尝録如圭是篇而集，朱子之文者，遂疑为朱子所撰，取以入集，犹蘓轼书刘禹锡语题姜秀才课册，遂误编入，轼集耳，观朱子仪礼经传通解于乡饮酒礼，荐出自左房，聘礼负右房，皆但存贾疏与是篇，所言不同，是亦不出朱子之一证也，古者宫室各有定制，歴代屡变，渐非其旧，如序楹楣，阿箱夹牖户，当荣当碑之属，读仪礼者，倘不能备知其处，则于陈设之地，进退之位，俱不能知甚，或以后世之规模臆测，先王之度数，殊失其真是篇之作诚治，仪礼者之圭臬也，宋陈汶尝序集释刻之桂林郡学舍，兼刻是篇，今刻本不，惟永乐大典内全録其文别为一卷，题云：李如圭仪礼释宫，盖其所据，犹为宋本，今据以録出，仍与集释相辅，其间字与朱子本稍有异同，似彼为初藁，此为定本，今悉从永乐大典所载以复，如圭之旧焉，乾隆四十二年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
仪礼释宫      宋 李如圭 撰
周之礼文盛矣，今仅见于仪礼，然去古既逺礼经残阙，读礼者，苟不先明乎？宫室之制，则无以考其登降之节，进退之序，虽欲追想其盛，而以其身揖让，周旋乎其间，且不可得，况欲求之义乎？于是本之于经，稽之于注释，取宫室名制之可考者，彚而次之，曰：释宫。
宫室之名制，不尽见于经，其可考者，宫必南乡，庙在寝东，寝庙【案，朱子大全集无此二字，】皆有堂有门，其外有大门。
周礼，建国之神位，右社稷，左宗庙，宫南乡，而庙居左，则庙在寝东也，寝庙之大门，一曰外门，其北葢直寝，故士丧礼，注以寝门为内门，中门，凡既入外门，其向庙也，皆曲而东行，又曲而北，按士冠礼，宾立于外门之外，【案仪礼于皆作于下，同】主人，迎宾入，每曲揖，至于庿门，【案仪礼，庙皆作庿，下同，】注曰：入外门，将东曲揖直，庿将北曲，又揖是也。
又按聘礼，公迎宾于大门内，每门每曲揖，及庿门，贾氏曰：诸侯五庿，太祖之庿居中，二昭居东，二穆居西，每庿之前，两旁有隔墙，墙皆有閤门，诸侯受聘于太祖，庿太祖庿以西，隔墙有三，入大门，东行至太祖庿，凡经三閤门，故曰：每门也，大夫三庿，其墙与门亦然，故宾问，卿大夫迎宾，入亦每门每曲揖，乃及庿门，其说当考。
大夫士之门，惟外门内门而已，诸侯则三天子，则五庠序，则惟有一门，乡饮酒射礼，主人迎宾于门外，入门，即三揖至阶，是也。
堂之屋，南北五架，中脊之架曰栋，次栋之，架曰：楣乡射礼记曰：序则物当栋，堂则物当楣，注曰：是制五架之屋也，正中曰栋，次曰楣前曰：贾氏曰：中脊为栋栋，南两架北，亦两架【案，朱子大全集无此二句，】栋前一架为楣楣，前接檐为，今见于经者，惟栋与楣而已。
栋，一名阿案士，昬，礼，宾升，当阿致命，注曰：阿栋也，又曰：入堂深示亲亲，贾氏曰：凡宾升皆当楣，此深入当栋，故云入堂深也。
又案聘礼，诸侯受聘于庿，宾升亦当楣，贾氏曰：凡堂皆五架，则五架之屋，通乎上下，而其广狭隆杀则异耳。
后楣以北为室与房
后楣之下，以南为堂，以北为室，与房房东而室西相连为之，案少牢馈食礼主人，室中献祝，祝拜于席上，坐受注曰：室中迫狭，贾氏曰：栋南两架北，亦两架于栋北，楣下为室南壁，而开戸以楣后两架之间为室，故云迫狭也，昬礼宾当阿致命，郑云入堂深，明不入室，是栋北，乃有室也，惟州序之制，则无室，案乡射礼记曰：序则物当栋，堂则物当楣，注曰序，无室可以深也，又礼席宾南面，注曰：不言于戸牖之间者，此射于序，贾氏曰：无室则无戸牖故也。此序之异于余宫也，【案朱子大全集无此句，】释宫曰：无室曰榭，榭则序也。
人君左右房大夫士东房西室而已
聘礼记，若君不见，使大夫受聘升受，负右房而立大射，仪荐脯醢，由左房是人君之房，有左右也，公食大夫礼记筵，出自东房，注曰：天子诸侯，左右房，贾氏曰：言左对右言，东对西大夫士，惟东房西室，故直云房而已，然案聘礼宾馆于大夫，士君使卿还，玉于馆也，宾亦退，负右房，则大夫士亦有右房矣，又乡饮酒礼记荐出自左房，少牢馈食礼主妇荐，自东房，亦有左房，东房之称，当考【案，贾氏以言左对右言，东对西为人君，有左右房之证，李氏援聘礼之右，房乡射礼记之，左房少牢馈食之东房，疑大夫士亦冇右房亦有左房，东房之称，实足以订正，旧说之误，又乡射记笾豆，出自东房，特牲馈食礼宾与长兄弟之荐，自东房，有司彻，宰夫自东房荐脯醢，是大夫士言东对西者固不一，贾公彦以聘礼，宾礼为正客馆，非大夫之庿，阎若璩尚书古文疏，证引其说，辨之曰：下文公馆宾，宾辟，康成注几，君有事于诸臣之家，车造庿门，乃下贾疏云：以其卿馆于大夫之庿已不能揜，前说之非，且古者天子适诸侯，必舍其祖庿卿馆于大夫，大夫馆于士，士馆于工商，皆庿也无别，所为馆舍，惟侯氏觐天子，赐以舍非庿聘礼，安得与之同聘礼一篇，自卿致馆，宾即馆，后有司入陈注云：入宾所馆之庿，揖入，及庿门，注云：舍于大夫，庿卿馆于大夫，注云：馆者必于庿，不得从公彦曲说江，永乡党图考曰：天子至士堂，房室之制，有广狭降杀，堂后为房室，左右房以夹室，使室居中，其制度当同，如大夫士东房西室，恐不成制度，堂上设席行礼，常戸牖之间，宾席不得，当东西之中，偏于西北一隅，非所以尊宾大夫，傧尸尸席，不当堂之中，亦非所以尊尸，皆因乡饮酒义言，设尊宾主共之，及拘于四面之坐，以辞害意，故先儒有此说耳，】。
室中西南隅谓之奥
邢昺曰室戸不当中而近，东西南隅，最为深隐，故谓之奥，而祭祀及尊者常处焉。
东南隅谓之窔
郭氏曰窔亦隐闇
东北隅谓之宧
郭氏曰宧见礼【案礼无言宧者】
西北隅谓之屋漏
诗所谓上不愧于屋漏，是也。曽子问谓之当室之白，【案此下朱子大全集有孙炎曰：当室，日光所漏，入也十一字，】郑谓当室之白，西北隅得戸明者经止曰西北隅。
室南其戸戸东而牖西
说文曰：戸半门也，牖穿壁以木为交，窻也，月令，正义曰：古者窟居开其上，取明雨因霤之，是以后人名室为中霤，开牖者，象中霤之取明也。
牖一名乡，其扇在内，案士虞礼祝，阖牖戸如食间启戸启牖乡，注曰：牖先阖后启，扇在内也，乡牖，一名是也。
戸牖之间谓之依【案尔雅作扆古通用】
郭氏曰窻东戸西也，觐礼斧依亦以设之于此，而得依名。
士昬礼注曰戸西者尊处以尊者，及宾客位于此故又曰客位。
戸东曰房戸之间
士冠礼注曰：房戸间者房西室戸东也，寝庙以室为主，故室戸专得戸名，凡言戸者皆室戸若房戸则兼言房以别之。
大夫士房戸之间于堂为东西之中，当两楹间，案诗正义曰：乡饮酒义云，尊于房戸之间，宾主共之，由无西房，故以房与室戸之间为中也，又乡饮酒礼，席宾于戸牖间而义曰：坐宾于西北，则大夫士之戸牖间在西，而房戸间为正中明矣，人君之制，经无明证，案释宫曰两阶间，谓之乡，郭氏曰：人君南乡当阶间，则人君之室，正中其西，为右房而戸牖间设依处正中矣，月令正义曰：崔氏云，宫室之制，中央为正室，正室左右为房，葢谓人君制也，【案朱子大全集无月，令正义一条】，又案诗斯干曰：筑室百堵西南，其戸笺曰：天子之寝，左右房，异于一房者之室，戸也，正义曰：大夫惟有一东房，故室戸偏东与房相近，天子诸侯，既有右房，则室当在其中，其戸正中比一房者之室，戸为西当考【，案江永乡党图考曰：大夫士之制，亦当有左右房，乡饮于庠亦如其制，设尊于房，戸之间而宾席，在尊西，主人在阼阶上，为近东即是，宾主共之，不必谓在东西之中，然后为共也，主人在阼，介在西阶上，为东西僎，在尊东，为东北宾，在戸牖间以阼阶上视之，即为西北不必谓在西北隅，然后为西北也，其实宾席宜在中，南乡，众宾席以次继而西，僎者乡之卿大夫来观，礼有无不定，本无四面之坐象，四时之说，倘无观礼之馔，岂四方缺一方，四时缺一时乎作义者，以臆说礼泥，其文遂有大夫士东房，西室之说，斯干诗西南，其戸谓或西其戸或南其户，犹南东，其畞或南其畞，或东其畞也，葢此诗言作燕寝，其制度不必与正寝，同大夫士虽有东西房，而陈器服及妇人行礼，常在东房，经有直言，房者省文耳，非谓止有一房，不必言东也，】。
房戸之西曰房外
士昬礼记毋南面于房外，女出于母左，士冠礼，尊于房，戸之间若庶子，则冠于房外，南面注曰：谓尊东也，是房戸之西得房外之名也。
房戸之东，其南当阼阶，见贾氏释士冠礼，【案此条，朱子大全集作房之戸于房南壁，亦当近东士昏礼注曰：北堂在房中半以北，南北直室东隅，东西直房，戸与隅间隅，间者葢房东西之中，两隅间也房中之东，其南为夹洗，直房戸而在房东西之中，则房戸在房南壁之东，偏可见矣。凡八十四字，其语防溷不可通，槩言房南壁之东偏，防疑在序外，直夹矣，若云房戸在序内之壁，近东偏，则可耳】。
房中半以北曰北堂有北阶
士昬礼记妇洗在北堂，直室东隅，注曰：北堂房中半以北，贾氏曰：房与室相连为之，房无北壁，故得北堂之名，案特牲馈食礼记尊，两壶于房中西牖下，南上，内宾立于其北，东面南上，宗妇北堂北上，宗妇在内，宾之北，【案朱子大全集讹作内宾，在宗妇之北】，乃云北堂又妇，洗在北堂而直室东隅，是房中半，以北为北堂也。
妇洗在北堂，而士虞礼，主妇洗足爵于房中，则北堂亦通名房中矣。
大射仪，工人士与梓人升下自北阶，注曰：位在北堂下，则北阶者，北堂之阶也。
堂之上东西有楹
楹柱也，古之筑室者，以垣墉为基，而屋其上，惟堂上有两楹而已，楹之设，葢于前楣之下，案乡射礼，曰：射自楹间，注曰：谓射于庠也，又曰：序则物当栋，堂则物当楣物者，画地为物，射时所立处也，堂则庠之堂也，又曰：豫则钩楹内，堂则由楹外当物，北面揖，豫即序也，钩楹绕楹也，物当栋而升射者，必钩楹内，乃北面就物，则栋在楹之内矣，物当楣，而升射者，由楹外北面就物，又郑氏以为物在楹间则楹，在楣之下也，又案释宫曰：梁上楹谓之棁棁，侏儒柱也，梁楣也，【案尔雅：杗廇谓之梁，其上楹谓之棁，又曰：楣谓之梁，杗廇乃左右纵者，楣乃前后横者，虽同有梁之名，而纵横异，侏儒柱在杗廇，上以承栋不得在楣，此引尔雅释宫，失其实】，侏儒柱在梁之上，则楹在楣之下，又可知矣。
堂东西之中曰两楹间
公食大夫礼，致豆实陈于楹外，簠簋陈于楹内，两楹间，言楹内外矣，又言两楹间，知凡言两楹间者不必与楹相当，谓堂东西之中耳。
南北之中曰中堂
聘礼受玉于中堂，与东楹之间，注曰：中堂南北之中也，入堂深，尊宾事也，贾氏曰后楣，以南为堂堂，凡四架前楣，与栋之间，为堂南北之中，公当楣拜讫，更前北侵，半架受玉，故曰，入堂深也，案东楹之间，侵近东楹，非堂东西之中，而曰中堂，则中堂为南北之中，明矣。
又案士丧礼注曰：中以南谓之堂，贾氏曰：堂上行事，非专一所，若近戸则言戸东戸西近房，则言房外，房东近楹，则言东楹西楹，近序则言东序西序，近阶，则言东阶西阶，其堂半以南，无所继属者，则以堂言之，祝淅米于堂，是也。
堂之东西墙谓之序
郭氏曰所以序别内外
序之外为夹室
公食大夫礼，大夫立于东，夹南注曰：东于堂，贾氏曰：序以西为正堂，序东有夹室，今立于堂下，当东夹是东，于堂也。
又案公食礼宰东夹北西面贾氏曰：位在北堂之南，与夹室相当，特牲馈食礼豆邉，铏在东房，注曰东房，房中之东，当夹北则东夹之，北通为房中矣，室中之西，与右房之制无明文，东夹之北，为房中，则西夹之北，葢通为室中，其有两房者，则西夹之，北通为右房也欤。
夹室之前曰厢，【案仪礼作箱，古通用】亦曰，东堂西堂。
觐礼记注曰：东箱，东夹之前，相翔待事之处，特牲馈食礼注曰：东堂西堂，东西夹之，前近南耳，贾氏曰：西堂即西箱也，释宫曰：室有东西箱，曰庙郭氏，曰：夹室前堂，是东厢亦曰：东堂西厢，亦曰西堂也。
释宫，又曰：无东西厢有室曰寝，案书顾命路寝，有西夹士丧礼，死于适寝，主人降，袭绖于序东，注曰序东，东夹前则正寝，亦有夹与箱矣，释宫所谓无东西箱者，或者谓庙之寝也与。
凡无夹室者，则序以外，通谓之东堂西堂，案乡射礼，射于庠序，而主人之弓矢在东序，东大射仪，射于射宫，而君之弓矢适东堂，大射之东堂，即乡射之东序东，以其无夹与箱，故东序东直，谓之东堂也。
此东西堂堂，各有阶，案杂记夫人奔丧，升自侧阶，注曰侧阶，旁阶奔丧，曰：妇人奔丧，升自东阶，注曰东阶，东面阶也，贾氏，释燕礼曰：东面阶西面，阶妇人之升，东面，阶者葢东堂之阶，其西堂，则有西面阶也。
东堂下西堂下曰堂东堂西
大射仪宾之弓矢，止于西堂下，其将射也，宾降，取弓矢于堂西，堂西，即西堂下也，特牲馈食礼主妇，视饎爨于西堂下，记曰：饎爨在西壁，则自西壁以东，皆谓之西堂下矣。
又案大射仪，执幂者升自西阶，注曰：羞膳者从而东，由堂东升自北阶，立于房中，则东堂下，可以逹北堂也。
堂角有坫
士冠礼注曰：坫在堂，角贾氏释士丧礼，曰：堂隅有坫，以土为之，【案江，永乡党图考曰：堂之四隅，即为坫，非别有土为之也，反坫以反，爵崇坫，以康圭乃是烧土为之，】或谓堂隅为坫也。
堂之侧邉曰堂防
按乡饮酒礼，设席于堂防，注曰侧，邉曰：防丧大记正义，曰堂防，堂基南畔，防棱之上也，又按乡射礼，众弓倚于堂西，矢在其上，注曰：上堂西防则堂之四周，皆有防也。
升堂两阶其东阶曰阼阶
士冠礼注，曰：阼，犹酢也，东阶所以荅酢宾客也，每阶有东西两防，聘礼饔，鼎设于西阶前，当内防，此则西阶之东防，以其近堂之中，故曰内防也。
士之阶三等，案士冠礼，降三等，受爵弁，注曰：下至地，贾氏曰：匠人云，天子之堂九尺，贾马以为阶，九等诸侯，堂宜七尺，阶七等，大夫宜五尺，阶五等，士宜三尺，故阶三等也。
两阶各在楹之外而近序，案乡射礼升阶者，升自西阶，绕楹而东，燕礼媵爵者二人，升自西阶，序进，东楹之西，酌散，交于楹北，注曰：楹北西楹之北，则西阶在西楹之西矣，士冠礼冠于东序之筵，而记曰：冠于阼，丧礼攒置于西序，而檀弓曰：周人殡于西阶之上，故知阶近序也。
堂下至门谓之庭三分庭一在北设碑
聘礼注曰：宫必有碑，所以识日景，知阴阳也，贾氏释士，昏礼曰：碑在堂下三分，庭一在北，案聘礼归，饔饩醯醢，夹碑米设于中庭，注曰：庭实固当中庭，言中庭者，南北之中也，列当醯醢，南列米在醯醢南，而当庭南北之中，则三分庭一在北，设碑可见矣。
聘礼注，又曰：设碑近如堂深，堂深谓从堂防北至房室之壁也，三分庭一在北，设碑而碑，如堂深则庭，葢三堂之深也。
又按乡射之，侯去堂三十丈，大射之侯，去堂五十四丈，则庭之深可见，而君大夫宫室，隆杀之度，亦从可推矣。
堂涂谓之陈
郭氏曰：堂下至门径也，其北属阶，其南接门内霤，案凡入门之后，皆三揖至阶，昬，礼，注曰：三揖者至内霤，将曲揖既曲，北面揖，当碑揖，贾氏曰：至内霤，将曲者，至门内霤，主人将东宾将西，宾主相背，时也，既曲北面者，宾，主各至堂涂北行，向堂时也，至内霤，而东西行趋堂涂，则堂涂接于霤矣，既至堂涂，北面至阶，而不复有曲，则堂涂直阶矣。
又案聘礼饔，鼎设于西阶前，陪鼎当内防注曰：当阶内防辟堂涂也，西阶之东防为内防，陪鼎在饔，鼎之后设之，当西阶，内防以辟堂涂，【案朱子大全集无西阶之东防为内防以下二十六字，】则堂涂在阶，防之内矣，【案此句有讹舛，既云当阶，内防以辟堂涂，则堂涂正直，阶当云则阶，内防在堂，涂之内矣，乃通朱子大全集与此同，误】。
乡饮酒礼注三揖，又曰：将进揖当陈揖，当碑揖，陈即堂涂也。
中间屋为门门之中有闑
士冠礼曰：席于门中，闑西阈外，注曰：闑，橛也，玉藻正义，曰：闑，门之中央，所竖短木也，释宫曰：樴在地者谓之臬，郭氏曰：即门橛也，然则闑者门中，所竖短木，在地者也，其东曰闑东，其西曰闑西。
门限之谓阈
释宫曰：柣谓之阈，郭氏曰：阈门限，邢昺曰：谓门下横木为内外之限也。
其门之两旁，木则谓之枨枨闑之间，则谓之中门，见礼记。
阖谓之扉
邢昺曰阖门扇也其东扉曰左扉
门之广狭，案士昬礼，曰纳征，俪皮记曰：执皮左首，随入，注曰：为门中阨狭，贾氏曰：皮皆横执之，门中阨狭，故随入也。匠人云：庙门容大扃七个大扃，牛鼎之扃，长三尺，七个二丈一尺，彼天子庙门，此士之庙门降杀甚小，故云阨狭也，推此，则自士以上，宫室之制虽同，而其广狭则异矣。
夹门之堂谓之塾
释宫曰：门侧之堂谓之塾，郭氏曰：夹门堂也，门之内外，其东西皆有塾，一门而塾，四其外塾，南乡案士虞礼，陈鼎在门外之右，匕俎在西塾之西，注曰：塾有西者，是室南乡，又案士冠礼，摈者负东塾，注曰：东塾门内东堂，负之北面，则内塾北乡也。
又案月令祀灶，注曰：席于门之奥，正义曰：神位在西，席于门外，西室之奥也，门外之室，有奥则门室之制，葢亦如堂之室矣，【案朱子大全集无此条，】凡门之内，两塾之间谓之宁，案聘礼宾，问：卿大夫迎于外门外，及庿门大夫，揖入，摈者请命，宾入，三揖，竝行注曰：大夫揖入者，省内事也，既而俟于宁也，凡至门内霤，为三揖之始，上言揖入，下言三揖，竝行则俟于霤，南门内两塾间可知矣。李巡曰：宁正门内两塾间，义与郑同谓之宁者，以人君门外有正朝视朝，则于此宁立故耳。周人门与堂脩广之数，不着于经，案匠人云：夏后氏世室，堂脩二七，广四脩一堂，脩谓堂南北之深，其广则益以四分脩之一也，门堂三之二，室三之一者，门堂通谓门与塾，其广与脩，取数于堂，得其三之二，室三之一者，两室与门各居一分也，此夏后氏之制，周人门堂之制，葢亦如此云。
门之内外东方曰门东西方曰门西
特牲馈食礼注曰：凡乡内以入为左右乡，外以出为左右士冠礼注，又曰：出以东为左入，以东为右，以入为左右则门西为左门，东为右乡饮酒礼，宾入门左，燕礼，卿大夫皆入门右，是也。以出为左右则门东为左门西，为右士冠礼，主人迎宾，出门左，西面，士虞礼侧，亨于庿门外之右，是也；闑，东曰闑右，亦自入者，言之也。
天子诸侯门外之制，其见于经者，天子有屏，诸侯有朝案觐礼，侯氏入门右，告听事，出自屏南，适门西，注曰：天子外屏，释宫曰：屏谓之树，郭氏曰：小墙当门中，曲礼正义曰：天子外屏屏，在路门之外，诸侯内屏屏，在路门之内，此侯氏出门，而隐于屏，则天子外屏明矣，释宫又曰门屏之间谓之宁，谓宁在门之内，屏之外，此屏据诸侯，内屏而言也。【案原本脱之间至此，屏凡十六字，据朱子大全集补】，诸侯路寝门外，则有正朝大门外，则有外朝，案聘礼，夕币于寝门外，宰入告具于君，君朝服出门左，南乡注曰：寝门外朝也，入告，入路门而告贾氏曰：此路门外，正朝之处，也是正朝，在寝门外也，聘礼，又曰：宾死介，复命柩止于门外，若介死，惟上介造于朝，注曰：门外大门外也，必以柩造朝，逹其忠心，又宾拜，饔饩于朝，注曰：拜于大门外，贾氏曰大门外，诸侯之外朝也，宾拜于朝，无入门之文，则诸侯外朝在大门外明矣，是外朝在大门外也，诸侯三朝，其燕朝在寝，燕礼是也。正朝与外朝之制度，不见于经，葢不可得而考矣。
寝之后有下室
士丧礼记，士处适寝，又曰：朔月若荐新，则不馈于下室，注曰：如今之内堂正寝，听朝事，贾氏曰：下室燕寝也，然则士之下室于天子，诸侯则为小寝也，春秋传曰：子太叔之庿在道南，其寝在庿北，其寝庿之寝也，庿寝在庿之北，则下室在适寝之后可知矣。
又案丧服传曰：有东宫有西宫有南宫有北宫异，宫而同财，内则曰：由命士以上，父子皆异宫贾氏释士昬礼曰异宫者，别有寝，若不命之士，父子，虽大院同居其中，亦隔别各有门戸则宫之外又有异宫也。
自门以北皆周以墙
聘礼释币于行，注曰：丧礼有毁宗，躐行出于大门，则行神之位，在庿门外西方檀弓，正义曰：毁宗躐行，毁西邉墙以出，柩也，士丧礼为垼于西墙下，注曰：西墙中庭之西，特牲馈食礼主妇，视饎爨于西堂下，记曰：饎爨在西壁注曰：堂之西墙下，案门之西，有墙则墙，属于门矣。西墙在中庭之西，则墙周乎庭矣，西壁在西堂下，则墙周乎堂矣。
墙者墉壁之总名，室中谓之墉，昬；礼，尊于室中，北墉下是也；房与夹亦谓之墉冠礼，陈服于房中西墉下，聘礼西夹六豆，设于西墉，下是也；堂上谓之序，室房与夹谓之墉，堂下谓之壁，谓之墙，其实一也。随所在而异其名耳。
堂下之壁，闱门在焉，案士冠礼，冠者降适东壁，见于母，注曰：适东壁者，出闱门也，时母在闱门之外，妇人入庿，由闱门士，虞礼宾出，主人送，主妇亦拜宾，注曰：女宾也，不言出，不言送拜之，于闱门之内闱门，如今之东西掖门，释宫曰：宫中之门谓之闱，郭氏曰：谓相通小门也，是正门之外，又有闱门而在旁壁也。
人君之堂屋为四注大夫士则南北两下而已
士冠礼，设洗直于东荣，注曰：荣屋翼也，周制，自卿大夫以下其室，为夏屋燕礼，设洗当东霤，注曰：人君为殿屋也，案考工记，殷人四阿重屋，注曰：四，阿若今之四注屋，殷人始为四注，屋则夏后氏之屋，南北两下而已，周制天子，诸侯得为殿屋四注，卿大夫以下，但为夏屋两下，四注则南北东西皆有霤，两下则惟南北有霤，东西有荣，是以燕礼，言东霤而大夫士礼，则言东荣也，霤者，说文曰：屋水流也，徐锴曰：屋檐滴处荣者，说文曰：屋梠之，两头起者为荣，又曰，梠齐谓之檐，楚谓之梠，郭璞注上林赋曰：南荣屋南檐也，义与说文同，然则檐之东西，两头起者曰荣，谓之荣者，为屋之荣，饰谓之屋，翼者，言檐角之轩，张如翚斯飞耳，士丧礼，升自前东，荣丧大记，降自西北，荣是屋，有四荣也。
门之屋，虽人君亦两下为之，燕礼之门内霤，则门屋之北，霤也。
凡屋之檐，亦谓之宇，案士丧礼，为铭置于宇，西阶上注曰：宇梠也，说文曰：宇屋邉也，释宫曰：檐谓之樀，郭氏曰：屋梠邢昺，曰屋檐，一名樀，一名宇，皆屋之四垂也，宇西阶上者，西阶之上，上当宇也阶之上，当宇则堂防与坫，亦当宇矣，特牲馈食，主妇视饎爨于西堂下，注曰：南齐于坫，其记又注曰：南北直屋梠是也，阶上当宇，故阶当霤，乡射礼记磬阶间，缩霤是也，缩从也，霤以东西为从，故曰缩霤，此霤谓堂之南霤也。
此其着于经而可考者也
礼经虽亡缺，然于觐见天子之礼于燕射，聘食见诸侯之礼，余篇见大夫士之礼，宫室之名制，不见其有异，特其广狭降杀，不可考耳。案书顾命，成王崩于路寝，其陈位也，有设斧依牖间，南乡则戸牖间也，西序东向东序，西向，则东西序也，西夹南向，则夹室也，东房西房，则左右房也，宾阶面阼阶，面则两阶前也，左塾之前右塾之前，则门内之塾也，毕门之内，则路寝门也，两阶戺，则堂防也，东堂西堂，则东西厢也，东垂西垂，则东西堂之宇，阶上也，侧阶，则北阶也，又曰：诸侯出庿门，俟则与士丧礼殡宫，曰庿合也，然则郑氏谓天子庿及路寝，如明堂制者，葢未必然，明堂位与考工记所记明堂之制度者非出于旧典，亦未敢必信也。
又案书多士传曰：天子之堂，广九雉三分，其广以二为内五分，内以一为髙东房西房北堂各三雉，公侯七雉三分，广以二为内五分，内以一为髙东房西房北堂各二，雉，伯；子，男，五雉三分，广以二为内五分，内以一为髙东房西房北堂各一，雉士三雉三分，广以二为内五分，内以一为髙有室无房堂，注曰广，荣间相去也，雉长三丈，内堂东西序之内也髙穹髙也此传说房堂及室与经亦不合，然必有所自，姑存之以备参考。