钦定四库全书     经部六
提要         孝经类
孝经述注一卷
【臣】等谨案：孝经述注一卷，明项霦撰；霦，始末无可考，惟江西志载项，霦，浙江临海人。洪武间，为按察司佥事，与黄昭原序所言合当，即其人也，是编用古文孝经本其所诠，释不务为深奥之论，而循文衍义，按章标防，词意颇为简，明犹説经家之不支蔓者，明史艺文志不着録朱彛尊经义，考亦不载其名，惟永乐大典，仅存此本，然编次佚脱，以第七章注文入第六章经文下，遂使六章无注七章，无经，今以所佚经文，按古文原本补入，所佚注文，则世无别本无从葺完矣，以其沉埋蠧简之内三百余年，世无能举其名者，今幸际。
昌期发其光耀，亦万世一时之遭际，故特采掇出之，俾闻于后，不以残缺而废焉，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
孝经述注原序
钦惟圣明天子，应天啓运肇造区防，薄海内外，靡不臣顺，首建宗庙，报本追逺盖将以孝治天下，为子孙帝王万世之业也，呜呼盛哉！于是内设台宪以振风纪，外置察司，以纠奸慝，法至宻矣，江西为大藩府，物盛人众，狱讼繁滋，彰善瘅恶，树之风声，非学有经术，亷慎明察者，不足以与兹选，已酉冬，乃命安君智来，为宪副项君，霦郭君永锡，共佥宪事，受命陛辞，玉音恳恻，其所付任，不亦重乎！安君旧歴显仕有学，有猷郭君由神童，擢科第，累任繁剧，项君家世业儒，隐居十有余载，克承父志，著书立言，其经济之资，盖可想见矣，余以盲，病告老，寓洪三君之来也廼不鄙而枉顾焉耳！其言挹其气，雍容端重，意蔼如也，他日宪从事刘君鼎承宪副之意，而致辞曰：项君之述作固多，难以悉举，今姑取其集书内孝经注一编，将广其传，盖乐其有关于治道也，敢祈一言以冠之，余不得辞，乃为之言曰：孝百行之原，行仁之本也；徳修于身教，成家国而化行乎天下，此自然之理也。故夫子称舜为大孝而武王，周公为天下之达孝，然则帝王之治，孰有加于孝乎？汉文置孝经博士，几致刑措，唐太宗以孝弟设科而死囚，归狱气象虽殊，理一而已，后世教化不明，彛伦攸斁，民之犯法也，非出于不知，则出于不幸，不揣其本，一切以法绳之，刑政日紊，民乃不堪，是以治日常少，而乱日常多也，近草庐，吴公以孝经，分经传正讹阙，为是书之防粲然明白，今项君又为之注，正与吴公互相发明，其亦可谓勤己，君以观风，行部所以发其所用之学，迨将信而有征，安君又将锓梓以播之，使江西之民，家有是书，人有是徳悖慢之俗，除礼乐之习兴，所谓振风纪者，将于是乎在，由是推之，天下四海人，人有士君子之行，则尧舜三代之治，必将权舆于此，其于圣天子孝治天下之心，顾不韪欤？昭既慕，项君学术之正，复嘉宪副，公与人为善之美，于是乎书，前提刑按察使，副使，临川黄昭序。
钦定四库全书
孝经述注       明 项霦 撰
此书孔子传道与曽子本防初言，孝之纲领，始终及天子，诸侯，卿，大夫，士庶人之孝，中复次第申言以防绎其义，末言：臣子及天下之通孝以终焉，曽子门人记录尊之曰经，凡十有八章，旧本颇有错简，今从古文，更加次第订正，略为训诂，以便初学。
仲尼闲居，曽子侍坐，子曰：参，先王有至德要道，以顺天下，民用和睦，上下无怨，女知之乎？曽子避席曰：参不敏，何足以知之。
孔子有圣徳而无其位，知道不行，故于闲居启发问端，欲以古圣王相传之道，授于曽子，曽子儆悟，即离席拱听，敬受其防，与大学中庸论语篇首所记畧同四书皆孔门传授，若合符节，真万代不刋之典，呜呼至哉！盖自太初一元之气，包含真性，性即理也，以其天赋，与人得之，具于心而不失，故曰德至者极至，无以加尚之称，以其循率此徳性而行若，由大路然，故曰道要者，总要不紊之谓道，徳名二而理一，圣人因人心本然自有之徳性道理以顺天下，父子，君臣，夫妇长幼朋友，上下和睦，无怨，皆由孝道始。
子曰夫孝徳之本教之所由生复坐吾语女
五常之中仁为心，徳总要而主慈爱，爱莫大于爱亲，故孝为徳性之根本，至于立政教，以化治天下，皆由教道出然徳教二字虽总括一书之纲领，而其节目，非一言可尽，故令曽子还坐而语之，如下文诸章所云。
身体发肤，受之父母，不敢毁伤，孝之始也。立身行道，扬名于后世，以显父母，孝之终也。
谨守本分，保全承受，父母生育之遗体，此孝道之有始也，明自已徳性至于成立，及措诸事业，扬名显亲，此孝道之有终也。
夫孝，始于事亲，中于事君，终于立身，大雅云：无念尔祖，聿修厥徳。
此通结上文孝道始终之义，盖事亲事君，皆本然之徳性能修其徳则能立身矣，故引诗言岂不思念尔祖，父遂修厥徳以光显之乎？勉其及时，立身也而戒其无或失徳，以忝厥祖之意，亦见于言表矣，古人语多引诗，断章取义，通而不固，优游咏歌，使自得之，故其感人也，深后凡引诗放此。
右第一章言孝之纲领始终
子曰：爱亲者不敢恶于人，敬亲者不敢慢于人，爱敬尽于事亲而徳教加于百姓，刑于四海，盖天子之孝，甫刑曰：一人有庆，兆民頼之。
君王身为百姓标凖，尽人伦之至，可以建皇极，自然上行下效，使人人皆克，爱敬其亲，即由己之不恶，不慢所推，老吾老，以及人之老，幼吾幼，以及人之幼，此之谓也。不言郊祀者，盖谓徳教广被措时雍熙，天地宗庙，百神咸享可知，复申于第十六章合而观之，其义备矣，又引书言天子一人，有大福庆则被于四海，万姓咸承恩托防以遂其生育，教诲之乐，而拳拳讽谏之意，亦见于言表，云或失徳无道则乱亡相寻，民罹其祸，患父母妻子不能相保全，尚何頼焉？君天下者，宜鍳于兹。
右第二章言天子之孝
子曰：在上不骄髙而不危制节谨度，满而不溢髙而不危所以长守贵，满而不溢，所以长守富，富贵不离其身，然后能保其社稷，而和其民人，盖诸侯之孝，诗云：战战兢兢，如临深渊，如履薄冰。
古公、侯、伯、子，男皆一国之君，自封建废，今为方伯，牧守矣，诸侯列爵分土，富贵随身，能守法不骄，斯可长保也，社土神，稷谷神土谷养民，故凡建国，则立坛祀之，与国存亡，不及宗庙者，举重而言，引诗以寓儆戒，战兢临深履薄，皆不敢荒宁，放逸之意，所以喻富贵之难保，凛然可惧，然其善保封疆，福及子孙，永享其安乐者，亦可见矣。
右第三章言诸侯之孝
子曰：非先王之法服不敢服，非先王之法言不敢道，非先王之徳行不敢行，是故非法不言，非道不行，口无择言，身无择行，言满天下无口过，行满天下无怨恶；三者备矣，然后能守其宗庙，盖卿大夫之孝也，诗云：夙夜匪懈，以事一人。
卿大夫，在朝执政之官，凡服御名器，皆服类凡议论，文辞皆言类得于心曰：徳措诸事曰：行三者皆当谨守法度，不敢逾越礼分，其间言行，不待选择，自无差失，不敢怨憎，可见其执徳不囘守法无二矣，引诗戒儆，而言其早夜之弗遑宁居者，以见其所思所为莫非忠，君报国之事也。
右第四章言卿大夫之孝
子曰：资于事父以事母，而爱同，资于事父以事君，而敬同，故母取其爱而君取其敬，兼之者父也，故以孝事君则忠，以敬事长则顺，忠顺不失以事其上，然后能保其禄位，而守其祭祀，盖士之孝也，诗云：夙兴夜寐，无忝尔所生。
资取也，士有禄位之人，事母非不敬也，而爱心为重，事君非不爱也，而敬心为重，或谓卿大夫士之孝，何以异乎？盖古人由始仕至命为大夫，为卿自有次第，故知卿大夫先为士时已行，士之孝士，后为卿大夫亦然，合而观之，其意备矣，引诗儆勉其动静，思为之间，循率徳义以不忝祖父为心也。
右第五章言士之孝
子曰：用天之道，因地之利，谨身节用，以养父母，此庶人之孝也，故自天子已下至于庶人，孝无终始而患不及者，未之有也。
右第六章言庶人之孝，【按第六章，原本脱去注文，今仍旧第七章，原本脱去经文，今补入】。
子曰：君子之教以孝也，非家至而日见之也，教以孝，所以敬天下之为人父者教以弟，所以敬天下之为人兄者，教以臣所以敬天下之为人君者，诗云：岂弟君子，民之父母，非至徳其孰能顺民如此其大者乎。
使各亲其亲，各长其长，犹已孝敬之也，故引诗优游涵泳，其至徳而复叹美其盛大如此。
右第七章申言至徳
子曰：教民亲爱，莫善于孝，教民礼顺，莫善于弟，移风易俗，莫善于乐，安上治民，莫善于礼。
孝弟礼乐教民之要道，四者皆本乎人心，自有之徳性而非外也，其见于亲爱曰孝，见于恭顺，曰：弟见于敬让曰：礼见于和平，曰乐，又施之于事君，曰忠治民，曰政罚，其不率教，曰刑，以至于酬应万变，亦何莫非此道之妙用者乎？
礼者，敬而已矣，故敬其父则子悦，敬其兄则弟悦，敬其君则臣悦，敬一人而千万人悦，所敬者寡而悦者众，此之谓要道也。
礼主敬乐主和，惟其敬已之父兄君长有限，此礼之所以行也，自然天下之子弟，臣众各敬其亲，长人心和悦，则乐之所由生也，所敬者至，简人感化悦，从者至多，非要道而何？
右第八章申言要道
曽子曰：甚哉？孝之大也，子曰：夫孝，天之经，地之义，民之行，天地之经，而民是则之。
曽子，于是闻至徳要道之蕴奥而叹美，孝道之大，故夫子复申明以顺天下，和睦无怨之义，以告之，经常也。义，宜也，孝乃天地，恒常合宜之理，具于人心，顺奉以行此道，贯三才之妙也。
则天之明，因地之义，以顺天下，是以其教不肃而成，其政不严而治。
变经言明者，以见徳性是天之明命，圣人依天地明命，恒常合宜之道理顺，天下民心本然自有之徳性以设教立政，是故不加威猛而致治平，因以见道徳本心之所自有，先王顺之，无拂焉尔，非加作为，以强民之所无也。
先王见教之可以化民也，是故先之以博爱，而民莫遗其亲，陈之以徳义而民兴行，先之以敬让，而民不争，道之以礼乐，而民和睦，示之以好恶，而民知禁，诗云：赫赫师尹，民具尔瞻。
此详言上文法天地顺民心，施政教之事，教即孝之道，道虽一而感化，各因其类博爱为仁之用，天子君万邦，所及者广，故以身先之，而万民莫不兴，孝也徳义即天命之性，圣王因人心所自有者，布诸政事，故曰：陈民皆感化，循率而行，则为兴行矣，敬让为礼之用，和睦为乐之本，礼乐之感化，上下安定，风俗丕变，不争，即和睦矣，又上之好善也，有尊贤任能，爵赏之政焉，其恶恶也，有简不率教，及怙终之刑焉，所以示劝惩也，凡此皆不过法天地，以躬行于上，顺民心以施教于下而已，后世之为政者，不本诸徳，义已先无博爱敬让，礼乐好恶之实，乃强饰文，具陈之，道之示之，而欲民之兴行，孝弟不争和睦，劝善惩恶，难矣乎？故引诗以寓警戒之意，师尹牧长之官，王所任以施教于民者也。
右第九章申言以顺天下
子曰：昔者明王之以孝治天下也，不敢遗小国之臣，而况于公侯伯子男乎？故得万国之驩心以事其先王，遗犹失也，以天子之尊，接见小国之陪臣，且不敢失其驩心，则于五等国君朝觐，燕享礼仪交接，其恩意之厚为何如？
治国者不敢侮于鳏寡，而况于士民乎？故得百姓之驩心以事其先君。
无妻曰鳏，无夫曰寡，无父曰：孤无子曰独，皆谓穷民，以诸侯之贵且不敢侮慢而施恩焉，则其礼遇抚爱，士民之厚，从可知矣。
治家者不敢失于臣妾，而况于妻子乎？故得人之驩心以事其亲。
臣妾家臣，婢仆也，以家主之，严御贱，犹不敢失其驩心，则于妻子恩义之重，不言而喻。
夫然，故生则亲安之，祭则鬼享之，是以天下和平，灾害不生，祸乱不作，故明王之以孝治天下也如此，诗云：有觉徳行四国顺之。
此结上文，以孝治天下国家之效验，其发明道心之至和，何其深切着明也，与至是，岂惟亲安，鬼享而措，时于春风和气中，无一物不得其乐，然后知孝之功用如此，故引诗歌咏之。觉，大也。
右第十章申言民用和睦上下无怨
曽子曰：敢问圣人之徳其无以加于孝乎？子曰：天地之性人为贵，人之行莫大于孝。
曽子，至是闻天下，和睦之效，知孝之徳性无以加尚，而质问焉，故孔子复次第，申明徳教本原及孝道始终之义，以告之夫隂阳五行之理气循环四时，以行化育，凡生类之有性情者，皆本乎天地之情性，其间最贵者为人，禀五常之全徳于心而仁为总要，盖亲爱之情，自仁中出，故孝为百行之原，莫有大于此者。
孝莫大于严父，严父莫大于配天，则周公其人也，昔者周公郊祀后稷以配天，宗祀文王于明堂，以配上帝，是以四海之内，各以其职来助祭，夫圣人之徳又何以加于孝乎。
承上文推言，圣王孝道，无以加尚之事，昔周公制礼，知其祖后稷，父文王之徳同乎天故，于郊祀明堂，推以配天，配上帝，以尽其尊祖严父之意，非谓歴代天子之祖，父无功徳者皆可推以配天，配上帝，然后为孝之大也，天以造化之自然而言，帝以造化之主宰而言，其实一也。
故亲生之膝下，以养父母日严，圣人因严以教敬，因亲以教爱，圣人之教不肃而成，其政不严而治，其所因者本也。
上文既极言孝之大，此承严父之义，复推原孝为徳之本云孩提之童，无不知爱其亲；自生育膝下，侍奉父母，渐长则严敬之心日加，然其爱其敬，皆出乎天性，非由矫伪强饰，圣人顺而导之，则民易从，所以然者，盖曰孝为人心，自有徳性之根本也。
右第十一章申言孝徳之本
子曰：父子之道天性，君臣之义，父母生之，续莫大焉，君亲临之，厚莫重焉。
此因孝为徳之本以明教之所由生，父慈子孝，天赋本然之徳性君令臣共，其义一也。父母生育，所以续其身，君上临教所以厚其生，故恩义之大之重，莫有加焉。
子曰：不爱其亲而爱他人者，谓之悖，徳不敬其亲而敬他人者，谓之悖礼，以顺则逆，民无则焉，不在于善，而皆在于凶，徳虽得之君子所不贵。
凡一章之内重书，子曰者，若非问答之辞，则语有更端故也。此言小人逆理，失教之事，悖违逆也，孝本顺理而反逆之民，无则焉者以其爱敬失伦，违逆天理，不顺无足，取法也徳本善性而反为凶，故虽得位，临民而不足贵者，以上无善政，下无法守，近于防亡也。
君子则不然，言：斯可道行，斯可乐徳义可尊作事，可法容止可观，进退可度，以临其民，是以其民畏而爱之，则而象之，故能成其徳教而行其政令，诗云：淑人君子，其仪不忒。
此言君子顺理，立教之事，言斯可道，即言满天下，无口过也，行斯可乐，即行满天下，无怨恶也，凡其言行徳义设施威仪，动静无一，不本诸天性，顺乎人情，故可尊，可法可观，可度以之临民，则民敬之如神明，爱之如父母，莫不感化，悦从以取法焉。而立教之道，备于此矣。所以然者，盖人心所自有之徳性以立教故也。卒引诗歌咏善人，君子之徳美其能敬慎威仪，不差忒，可为民则也。
右第十二章申言教之所由生
子曰：孝子之事亲，居则致其敬，养则致其乐，病则致其忧，防则致其哀，祭则致其严，五者备矣，然后能事亲致极也，五者极尽，事亲始终之道，故曰能然其敬，乐忧哀严，虽发乎情，而皆本乎自然之徳性无一毫外假。
事亲者，居上不骄，为下不乱，在丑不争，居上而骄则亡，为下而乱则刑，在丑而争则兵，此三者不除，虽日用三牲之养，犹为不孝也。
人子先能安分保身，不贻父母之忧，然后得以遂甘防奉养之欢，丑，众也。
子曰：五刑之属三千，而罪莫大于不孝，要君者无上，非圣人者无法，非孝者无亲，此大乱之道也。
承上文不孝而言，五刑墨劓，剕，宫，大辟要者，挟求之意，非者违背之谓，君王为百姓主，圣人为万世法，父母有生育之恩，犯此则为无父无君，违法之人，刑所必加，以致毁伤其身，敢不敬与？
右第十三章申言始于事亲及不敢毁伤
子曰：君子事上，进思尽忠，退思补过，将顺其美，匡救其恶，故上下能相亲，诗云：心乎爱矣，遐不谓矣，中心藏之，何日忘之。
进仕则思尽，自己忠心致君于圣明，退闲则思补，自己过失増益其所不能，君欲行善事，则开导賛引顺承以行之，恶事则委曲谏诤，正救以止之，故君臣上下同心戮力，而政教成矣，引诗歌咏言，臣有真实爱君之心，岂谓疏逺而暂忘末二句，尤见拳拳，爱君不忘之诚，此忠厚之至也。
右第十四章申言中于事君
子曰：闺门之内，具礼矣乎？严父严兄，妻子臣妾，犹百姓徒役也。
具备也，故礼备于家，而治成于国矣，在家之严父，严兄即在国之尊，君敬长也，在国之抚百姓，即在家之爱妻子，恤其饥寒也，在国之御徒役，犹在家之有，仆妾供使知其劳困也，然其敬爱之施，虽有亲疏，先后之伦，而无彼我，远近之间，故上下能相亲睦，以致天下和平，后世治家国者，不达絜矩之道，胶蔽亲疏，妄分彼我，昵爱于闺门，以恩掩义，敛怨于士庶，以防胜恩，故常乱多治少，可胜叹哉！
子曰：君子之事亲孝，故忠可移于君，事兄弟，故顺可移于长，居家理，故治可移于官。
承上文而言以见孝亲弟兄，忠君顺长，理家治国之事，皆本乎徳性无有不通，故君子不出家而成教于国。
是以行成于内而名立于后世矣
通结上文，以其尽修齐治平之道，故能立身，扬名显亲。
右第十五章申言，终于立身及扬名于后世，以显父母。
子曰：昔者明王事父孝，故事天明，事母孝，故事地察，长幼顺，故上下治，天地明察，神明彰矣。
天地父母，一气贯通，明昭著察鉴，谛亦该仰观俯察之义，圣王道心纯一通，明素与天合，故于此章推事父母，诚敬之心以事天地，则仰观俯察之际，宜神只之昭著鉴谛也，以至尊尊卑卑，上下和平，亦无所往而不贯通，益见道心，周流如四时之错行，如日月之代，明至有不可以言喻。
故虽天子，必有尊也，言有父也，必有先也，言有兄也，宗庙致敬，不忘亲也，修身慎行，恐辱先也，宗庙致敬，鬼神着矣。
承上文申明，事父兄宗庙祭祀之义，以扩充其践履，刑于四海之盛也。
孝弟之至，通于神明，光于四海，无所不通，诗云：自西自东，自南自北，无思不服。
通结上文，因引诗歌咏而极言其功效之广大，益可见圣王至孝之发，用即天地鬼神之变化，浑然贯通，无所间隔，夷夏咸服，六合同风，莫非至诚之验也欤？右第十六章申言，天子之孝。
曽子曰：若夫慈爱恭敬，安亲扬名，参闻命矣，敢问子从父之令，可谓孝乎？
曽子，至是，既悉闻申明孝道之详，已神会心，融乃复启，问其余蕴，故孔子又告以臣子及天下之通孝以终焉。
子曰：是何言与？是何言与？昔者天子有争臣七人，虽无道，不失其天下，诸侯有争臣五人，虽无道，不失其国，大夫有争臣三人，虽无道，不失其家，士有争友，则身不离于令名，父有争子，则身不防于不义。
此断以孝之大义，所以觧千载之惑也，歴代天子诸侯卿大夫之无道者必至于亡。天下败国家，以其有争臣谏，劝正救之，能改过迁善，故得不失，令善也。
故当不义，则子不可以弗争于父，臣不可以弗争于君，故当不义则争之，从父之令，又焉得为孝乎？
通结上文，自天子至于庶人，一有不义，为臣子者必当谏劝救正，勿防君父于恶，而以顺从为忠孝也，右第十七章申言，臣子之通孝。
子曰：孝子之丧，亲哭不偯，礼无容，言不文，服美不安，闻乐不乐，食防不甘，此哀戚之情。
哀戚之情，出乎天性自然，非假强饰，偯哭有余剩，转曲声容，善容仪，以饰观美，凡有一毫矫伪不诚，则失其本性矣。
三日而食，教民无以死伤生，毁不灭性，此圣人之政，防不过三年，示民有终。
圣人顺中，正以制礼，使贤者俯而就之，不肖者跂而及之。
为之棺椁衣衾而举之，陈其簠簋而哀戚之擗踊，哭泣而哀送之，卜其宅兆而安厝之，为之宗庙，以鬼享之，春秋祭祀，以时思之。
外棺曰椁，簠簋祭器，擗手击胷踊足顿地，宅兆坟茔也，孝子事亲始终之道，爱敬侍养，所以奉其生也，棺衾敛葬，所以藏其魄也，陈奠哭恸，所以哀其亡也，宗庙祭祀，所以安其灵，而永孝思也，凡养生送死，奠祭之义，莫不因其本然自有之徳性以尽其终身，孺慕诚孝之心而已矣。
生事爱敬，死事哀戚，生民之本尽矣，死生之义备矣，孝子之事亲终矣。
总括一书，孝道始终之义，何其着明？周备若斯，其至乎！
右第十八章申言天下之通孝
于戱是经頼，有神明防卫，幸逃秦火之厄运，文章照映简编，经纬天地，同乎日月，真希世至寳圣王，建中立极之心，法修齐治平之事实粲然，具载而人道备于此矣。后之受读者玩索精微，以悟道心纯一贯通之，神妙，何啻亲炙圣人，而传道统也欤？