钦定四库全书     经部十
音论        小学类三【韵书之属】提要
臣等谨案音论三卷
国朝顾炎武撰，炎武有左传杜解补正已着録自陈第作毛诗古音考屈宋，古音义，而古音之门，径始明，然创辟榛芜，犹未及研，求防宻至炎武乃探讨本原，推寻经传作音学，五书以正之，此其五书之一也，上卷分三篇，一古曰：音今曰韵，二韵书之始，三唐，宋韵谱异同，中卷分六篇，一古人韵缓，不烦改字，二古诗无叶，音三四声之始四，古人四声一贯五，入为闰声六，近代入声之误，下卷分六篇，一六书转注之解，二先儒两声，各义之説不尽然三反，切之始四，南北朝反语古反切之名六，读若共十五篇，皆引据古人之説以相证验，中惟所论入，声变乱旧法，未为甚确，余皆原，原本本足以订俗学之讹，葢五书之纲领也，书成于崇祯，癸未，其时旧本集韵与别本广韵，皆尚未出，故不知唐宋部分之异，同由于陈，彭年丁度，又唐封演见闻，纪其时，亦未刋行，故亦不知唐人官韵，定自许敬宗，然全书持论精博，百余年来，言韵学者，虽愈阐愈宻或出于炎武，所论之外而发明古义，则陈第之后，炎武屹为正宗，陈万防近道斋集，有李光地小，传称光地音学受之，炎武又万防作光地诗集后序称光，地推炎武音学，妙，契古先故所注，古音不用，呉棫韵补而用炎，武诗本音，则是书之为善本，可槩见矣。乾隆四十六年十月恭校上。
总纂官臣纪昀臣陆锡熊臣孙士毅
总 校 官 臣 陆 费 墀
钦定四库全书
音论卷上       昆山顾炎武撰
古曰音今曰韵
诗序曰：情发于声，声成文，谓之音笺云：声谓宫商角徴羽也声成文者，宫商上下相应，按：此所谓音即今之所谓韵也，然而古人不言韵。
梁刘勰文心雕龙曰：异音相从，谓之和，同声相应，谓之韵元，周伯琦，六书正譌曰：单出为声，成文为音，音和为韵。
唐书杨收传曰：夫旋宫以七声为均，均言韵也，古无韵字，犹言一韵声也，【説文韵字注，裴光逺曰古与均同，按晋书律歴志云：凡音声之体，务在和韵，益则加倍，损则减半，和韵，即和均也，宋书律志云：后汉至魏，尺度渐长于古，四分有余，杜夔依为律吕，故致失韵失韵，即失均也，杨慎曰：李善注傅毅，舞赋繁钦与魏文帝牋并引乐汁圗徴曰圣人往承天以立五均，均者六律，调五声之均也，鹖冠子曰：五声不同均，然其可喜一也，晋灼子虚赋注曰：文章假借，可以叶均】，今考自汉魏以上之书，竝无言韵者，知此字必起于晋，宋以下也，【晋陆机文赋曰：收百世之阙文，采千载之遗韵，文人言韵始见于此】。
三代以上言文不言，字李斯，程邈出文降而为字矣，二汉以上言音不言韵，周颙沈约出，音降而为韵矣。
韵书之始
宋王应麟曰：隋陆法言为切韵五卷，后有郭知等九人増加【按切韵，隋陆法言撰夲仪同三司刘臻外史顔之推著作郎魏渊武阳太守卢思道散骑常侍李若国子博士萧该，蜀主谘议参军辛徳源吏部侍郎薛道衡，八人同撰集，唐长孙讷言笺注郭知拾遗绪正，更以朱笺三百字是十人，今云九人者，长孙讷言，但笺注而未増加也，后又有闗亮薛峋王仁煦，祝尚丘孙愐严寳文裴务齐，陈道固八人，并增加字，】唐孙愐有唐韵，今之广韵，则本朝景徳祥符中重脩，今人以三书为一，或谓广韵为唐韵，非也，李焘曰：隋陆法言撰唐郭知附益之者，时号切韵天寳末陈州司马孙愐以切韵为谬略，复加刋正，别为唐韵之名，大中祥符元年，改赐新名曰广韵，【据此广韵，即唐韵，但改其名耳，】玉海曰景徳四年十一月戊寅，崇文院上校定切韵五卷，依九经例，颁行【夲陆法言撰】，大中祥符元年六月五日，改为大宋，重脩广韵，【集韵韵例云：令陈彭年丘雍因法言韵，就为刋益】，三年五月庚子，赐辅臣人一部，宋史艺文志陈彭年等重脩广韵五卷，今切韵唐韵二书，元本无传，所传者广韵五卷，不着重脩人姓名，而冠以孙愐唐韵之序，其书虽出于宋时，而唐人二百六韵之部分具在，又宋时人著书，多引广韵，【如蔡沈书传史炤，通鉴释文之类，】陆游云南渡初，因讨论御名，礼部申省言，未寻得广韵，则知书之见存于今者，惟广韵最古今，取以为据，云。
学者皆言韵书本于沈约，隋书艺文志有沈约，四声一卷，今不但约书亡，而唐人之书，亦亡【宋，许观东斋记事曰：自孙愐集为唐韵诸书，遂废】，然自隋至宋初，用韵不异，是知广韵一书，固唐之遗，而唐人所承，则约之谱也，又按前此则魏有左校令李登，晋有安复令，吕静，齐有中书郎周颙，魏书江式，传言，吕忱弟静放故左校令李登声类之法，作韵集五卷，宫商龣徴羽各为一篇文字与兄便是鲁，卫，音读楚，夏，时有不同，【后魏崔光依宫商角徴羽本音为五韵诗，以赠李彪】髙氏小史云：齐中书郎周颙，字彦伦，始作四声，切韵行于时，隋志旧唐志亦载声类等凡十余家，隋潘徽为秦王，俊作韵纂序曰：三苍急就之流，防存章句説文字林之属，唯别体形，至于寻声，推韵良为疑，混末有李登声类，吕静韵集，始判清浊，才分宫羽，又知约之前已有此书，约特总而谱之，或小有更定耳，而谓自约剏始者亦流俗人之见也，【，犹今之律文，其初本于魏，李悝之法经六篇，萧何定汉律，益为九篇，后稍増至六十篇，歴代更脩以至于今，而李悝之经，不可得见矣。】。
唐初顔元孙干禄字书，其列平声，覃谈在阳之前，蒸登在盐之后，上去二声仿此，则知当时韵谱次序，或有不同。
唐宋韵谱异同
广韵上平声
一东【独用】    二冬【钟同用】
三钟      四江【独用】
五支【脂之同用】    六脂
七之      八防【独用】
九鱼【独用】    十虞【模同用】
十一模    十二齐【独用】
十三佳【皆同用】   十四皆
十五灰【咍同用】   十六咍
十七真【谆臻同用】   十八谆
十九臻     二十文【独用】
二十一殷【独用】  二十二元【魂痕同用】
二十三魂    二十四痕
二十五寒【桓同用】  二十六桓
二十七删【山同用】  二十八山
下平声
一先【仙同用】    二仙
三萧【宵同用】    四宵
五肴【独用】    六豪【独用】
七歌【戈同用】    八戈
九麻【独用】    十阳【唐同用】
十一唐     十二庚【耕清同用】
十三耕    十四清
十五青【独用】   十六蒸【登同用】
十七登     十八尤【侯幽同用】
十九侯     二十幽
二十一侵【独用】  二十二覃【谈同用】
二十三谈    二十四盐【添同用】
二十五添    二十六咸【衔同用】
二十七衔    二十八严【凡同用】
二十九凡
上声
一董【独用】    二肿【独用】
三讲【独用】    四纸【旨止同用】
五旨     六止
七尾【独用】    八语【独用】
九麌【姥同用】    十姥
十一荠【独用】   十二蟹【骇同用】
十三骇     十四贿【海同用】
十五海     十六轸【准同用】
十七准    十八吻【独用】
十九隠【独用】   二十阮【混狠同用】
二十一混    二十二狠
二十三旱【缓同用】  二十四缓
二十五潸【产同用】  二十六产
二十七铣【狝同用】  二十八狝
二十九篠【小同用】  三十小
三十一巧【独用】  三十二晧【独用】
三十三哿【果同用】  三十四果
三十五马【独用】  三十六养【荡同用】
三十七荡    三十八梗【耿静同用】
三十九耿    四十静
四十一迥【独用】  四十二拯【等同用】
四十三等    四十四有【厚黝同用】
四十五厚    四十六黝
四十七寝【独用】  四十八感【敢同用】
四十九敢    五十琰【忝俨同用】
五十一忝    五十二俨
五十三豏【槛范同用】  五十四槛
五十五范
去声
一送【独用】    二宋【用同用】
三用      四绛【独用】
五寘【至志同用】    六至
七志      八未【独用】
九御【独用】    十遇【暮同用】
十一暮     十二霁【祭同用】
十三祭     十四泰【独用】
十五卦【怪夬同用】   十六怪
十七夬     十八队【代同用】
十九代     二十废【独用】
二十一震【稕同用】  二十二稕
二十三问【独用】  二十四焮【独用】
二十五愿【慁恨同用】  二十六慁
二十七恨    二十八翰【换同用】
二十九换    三十谏【裥同用】
三十一裥    三十二霰【线同用】
三十三线    三十四啸【笑同用】
三十五笑    三十六效【独用】
三十七号【独用】  三十八个【过同用】
三十九过    四十祃【独用】
四十一漾【宕同用】  四十二宕
四十三映【诤劲同用】  四十四诤
四十五劲    四十六径【独用】
四十七证【嶝同用】  四十八嶝
四十九宥【防同用】  五十
五十一防    五十二沁【独用】
五十三勘【阚同用】  五十四阚
五十五豓【防酽同用】  五十六防
五十七酽    五十八陷【鉴梵同用】
五十九鉴    六十梵
入声
一屋【独用】    二沃【烛同用】
三烛      四觉【独用】
五质【术栉同用】    六术
七栉     八物【独用】
九迄【独用】    十月【没同用】
十一没     十二曷【末同用】
十三末    十四黠【鎋同用】
十五鎋     十六屑【薛同用】
十七薛    十八药【铎同用】
十九铎     二十陌【麦防同用】
二十一麦    二十二防
二十三锡【独用】  二十四职【徳同用】
二十五徳    二十六缉【独用】
二十七合【盇同用】  二十八盇
二十九叶【帖同用】  三十帖
三十一洽【狎同用】  三十二狎
三十三业【乏同用】  三十四乏
以上平声，五十七韵，上声五十五韵，去声六十韵，入声三十四韵，此唐与宋初，人遵用之书，【周必大，所谓旧韵，详见下条】意，所谓一东二冬三钟者，乃隋，唐以前，相传之谱，本于沈氏之作，而小字注云：独用同用，则唐人之功令也，【唐人谓之官韵，李肇国史补宋济老子文场，尝试赋，误失官韵，】书凡五卷，平声以字多，分上下二卷又按宋魏了翁曰：唐韵于二十八删二十九山之后，继以三十先三十一仙【，今广韵二十七，删二十八山，未知鹤山所见唐韵，于何处多？添一韵，】今平声，分上下，以一先二仙为下平之首，不知先字，盖自真字而来【，又周公谨云烟，过眼録云：吴彩鸾书切韵一本，其书一先二仙为廿三，先廿四仙】，据此似唐人，无上下平之分，或虽分上下而不别起一二之序，然皆不可知矣。【韵防举要卷之一注云：平声，本无上下之分旧韵，但以字繁厘为二卷，宋景祐间丁翰林奉诏与司马文正公，诸儒作集韵，始以平声，上平声，下为卷目，今考广韵已分上平声；下，平声，不始于丁，翰林也】，其曰平声，上平声，下不过以卷帙，繁重而分之，犹孟子梁惠王上，梁惠王下汉书，五行志上之上五行志上之中，五行志上之下也，防人以上平为宫，下平为商，窃恐未然，【玉海引徐景安乐书，凡宫为上平，商为下平角，为入徴为上羽为去】，至以上平始东终山，取日生于东，没于山下，平始先终，凡取先辈传与后辈者，尤穿凿可笑，【五音集韵，又分自真至麻为中平】。
广韵三钟部中，恭字下注曰：陆以恭蜙枞等入冬韵，非也，盖谓陆法言切韵，若此则孙之与陆，颇有不同，而冬之与钟，又必不可以相杂，乃今人则全不知之矣，【二冬三钟在平声，为二韵在上声，则并为一韵，以字少故也。广韵二肿，部湩字下注曰：此是冬字上声，】。
礼部韵略上平声
一东【独用】    二冬【与钟通】
三钟      四江【独用】
五支【与脂之通】    六脂
七之      八防【独用】
九鱼【独用】    十虞【与模通】
十一模    十二齐【独用】
十三佳【与皆通】   十四皆
十五灰【与咍通】   十六咍
十七真【与谆臻通】   十八谆
十九臻     二十文【与欣通】
二十一欣    二十二元【与防痕通】
二十三防    二十四痕
二十五寒【与欢通】  二十六欢
二十七删【与山通】  二十八山
下平声
一先【与僊通】    二僊
三萧【与宵通】    四宵
五爻【独用】    六豪【独用】
七歌【与戈通】    八戈
九麻【独用】    十阳【与唐通】
十一唐     十二庚【与耕清通】
十三耕    十四清
十五青【独用】   十六蒸【与登通】
十七登     十八尤【与侯幽通】
十九侯     二十幽
二十一侵【独用】  二十二覃【与谈通】
二十三谈    二十四盐【与添严通】
二十五添    二十六严
二十七咸【与咸凡通】  二十八衔
二十九凡
上声
一董【独用】    二肿【独用】
三讲【独用】    四纸【与旨止通】
五旨     六止
七尾【独用】    八语【独用】
九麌【与姥通】    十姥
十一荠【独用】  十二蟹【与骇通】
十三骇    十四贿【与海通】
十五海    十六轸【与准通】
十七准    十八吻【与隠通】
十九隠     二十阮【与混狠通】
二十一混    二十二狠
二十三旱【与缓通】  二十四缓
二十五潸【与产通】  二十六产
二十七铣【与狝通】  二十八狝
二十九篠【与小通】  三十小
三十一巧【独用】  三十二晧【独用】
三十三哿【与果通】  三十四果
三十五马【独用】  三十六养【与荡通】
三十七荡    三十八梗【与耿静通】
三十九耿    四十静
四十一迥【独用】  四十二拯【与等通】
四十三等    四十四有【与厚黝通】
四十五厚    四十六黝
四十七寝【独用】  四十八感【与敢通】
四十九敢    五十琰【与忝广通】
五十一忝    五十二广
五十三豏【与槛范通】  五十四槛
五十五范
去声
一送【独用】    二宋【与用通】
三用      四绛【独用】
五寘【与至志通】    六至
七志      八未【独用】
九御【独用】    十遇【与暮通】
十一暮     十二霁【与祭通】
十三祭     十四防【独用】
十五卦【与怪夬通】   十六怪
十七夬     十八队【与代废通】
十九代     二十废
二十一震【与稕通】  二十二稕
二十三问【与焮通】  二十四焮
二十五愿【与慁恨通】  二十六慁
二十七恨    二十八翰【与换通】
二十九换    三十諌【与裥通】
三十一裥    三十二霰【与线通】
三十三线    三十四啸【与笑通】
三十五笑    三十六效【独用】
三十七号【独用】  三十八个【与过通】
三十九过    四十祃【独用】
四十一漾【与宕通】  四十二宕
四十三敬【与诤劲通】  四十四诤
四十五劲    四十六径【独用】
四十七证【与嶝通】  四十八嶝
四十九宥【与防通】  五十
五十一防    五十二沁【独用】
五十三勘【与阚通】  五十四阚
五十五豓【与防酽通】  五十六防
五十七酽    五十八陷【与鉴梵通】
五十九鉴    六十梵
入声
一屋【独用】    二沃【与烛通】
三烛      四觉【独用】
五质【与术栉通】    六术
七栉     八勿【与迄通】
九迄      十月【与没通】
十一没    十二曷【与末通】
十三末     十四黠【与辖通】
十五辖     十六屑【与薛通】
十七薛    十八药【与铎通】
十九铎     二十陌【与麦防通】
二十一麦    二十二防
二十三锡【独用】  二十四职【与徳通】
二十五徳    二十六缉【独用】
二十七合【与盇通】  二十八盇
二十九叶【与帖业通】  三十帖
三十一业    三十二洽【与狎乏通】
三十三狎    三十四乏
以上平声，五十七韵，上声五十五韵，去声六十韵，入声三十四韵，此书始自宋景祐四年，【宋史艺文志有景祐，礼部韵畧五卷淳熙监本礼部韵畧五卷】而今所传者则衢州免解，进士毛晃增注于绍兴三十二年十二月，表进【近于六合汤圣，濩处得宋刻本其卷端有云，男进士，居正挍，勘重増而光宗讳，及宁宗御名，竝已回避，则此乃宁宗以后刻也，】与广韵，颇有不同。
广韵上平声，二十一殷，改为二十一欣，二十六桓，改为二十六，欢殷字，避宣祖讳桓，字避钦宗讳，【二讳，一欣部，仍出殷字，必是已祧不讳，在高宗祔庙之后而居正所重增也，宋史，绍兴三十二年正月，礼部，太常寺言：钦宗祔庙，翼祖当迁，以后翼祖皇帝讳，依礼不讳，诏恭依今按翼祖讳敬，韵中四十三敬不讳】。
广韵二十文，独用二十一，殷独用今二十文与欣通，【宋许观东斋记事云，景祐四年，诏国子监以翰林学士丁度所脩礼部韵畧颁行其韵，窄者凡十三处，许令附近通用玉海亦云：景祐中，直讲，贾昌朝请，脩礼部韵畧其窄韵凡十有三聴，学者通用之 ，按唐时二十一殷，虽云独用，而字少韵，窄无独用成篇者，往往于真韵，中间一用之，如杜甫崔氏东山草堂诗用芹字，独孤及送韦明府荅李滁州二诗，用勤字是也。然絶无通文者，而二十文，独用则又絶无通殷者，合为一韵，始自景祐去声，问：焮亦然，惟上声吻隠广韵目録注有同用字説见下条】。
广韵二十三魂，改为二十三防，【以魂字为第二字】。
广韵下平声，二仙改为二僊，【以仙字为第二字】。
广韵五肴改为五爻
广韵二十四盐二十五添同用二十六，咸二十七，衔同用二十八，严二十九，凡同用，今升严为二十六，与盐，添同用降，咸为二十七衔，为二十八，与凡同用广韵，以六韵，通为三韵，今通为两韵，【按唐人以盐添为一韵，咸衔为一韵，严凡为一韵，而元稹送崔侍御之，岭南二十韵，用咸部十一字，衔部八字，杂入盐部，一字白居易奉和，汴州令狐相公二十二韵，用盐部十三字，添部三字杂入，咸部一字，衔部三字，严部一字，凡部一字不如来饮酒一首，用盐添衔，严部各一字，盖缘韵窄，不免旁借，即宋人改并之权舆也，】。
广韵上声，十八吻独用十九隠独用【今韵目録十八吻，下注云：隠同用其卷中十八吻，十九隠又各自为部，不相连属，而其下各注云：独用友人富平，李子徳因笃以为目録误，又考唐人如李白，寄韦六孙逖，登防稽山，杜甫赠郑十八贲诗，皆以隠韵字同轸，准用其不与吻同明矣，】今十八吻与隠通。
广韵五十二俨改为五十二广
广韵去声，三十七号，改为三十七号，【广韵三十七，号本是号字，注云亦作号，而其次乃列号字，今削去号字，改为三十七号，而注于其下，曰：亦作号】。
广韵二十三问，独用二十四，焮独用今二十三问，与焮通。
广韵四十三映改为四十三敬
广韵入声八物改为八勿
广韵八物独用九迄独用今八勿与迄通
广韵十五鎋改为十五辖【以鎋字为第二字】
广韵三十怗改为三十帖
广韵二十九叶三十怗，同用三十一洽，三十二狎，同用三十三业，三十四乏同用，今升业为三十一，与叶帖同用，降洽为三十二狎，为三十三，与乏同用，广韵以六韵，通为三韵，今通为两韵，【宋周必大跋萧御史殿试卷曰广韵，入声三十一洽，三十二狎，通用三十三业，三十四乏通用，自唐迄本朝，天禧中，皆然，此旧韵也，仁庙初诏丁度等撰定集韵，于是移业为第三十一洽为第三十二，而以狎乏附之，此今韵也 韵中字亦问有移易，如下平声，谋矛等，字元在十八尤，今改入十九侯彪，瀌等字元在二十幽，今改入十八，尤未知何故？】广韵元收二万六千一百九十四字，【玉海曰：大宋重脩广韵，凡二万六千一百九十四言注一十九万一千六百九十二字，】礼部韵略止九千五百九十字，申明续降一百八十三字，【据黄公，绍韵防举要凡例，】毛晃增二千六百五十五字，【晃表，自云 按广韵，如上平声一，东部三百五十七字，今止二百四字，二冬部六十六字，今止二十五字，三钟部二百三十五字，今止一百一十三字，又如上平声，二十六欢，部内避钦宗讳胡官切二十九字俱不收，下，平声，十阳部内，避太祖讳，去王切一十三字，俱不收，去声五十，部内避髙宗讳古切二十字，俱不收，其它圣祖名庙讳旧，讳御名不收者，竝同此例】。
按宋自景祐以后，凡为词赋者一，以礼部韵略为准，后人因之，不知此书，止为科举之用，其曰略者不备之称也。【山堂考索，咸平三年七月丙子，礼部言：进士入试，除官韵畧外不得懐挟书防】，以此而废，前人之全书，岂不谬乎？【宋岳珂，桯史载胡，给事所贡院嵗庚子大比赋题，出舜闻若决江河，而以闻善而行，沛然莫御为韵，晡后，忽有老儒，摘礼部韵示诸生，谓沛字，惟十四防有之，一为颠沛，一为沛邑，注无沛决之义，惟霈字从雨为可疑，哄然叩帘，请今广韵十四，泰部霈下，即有沛字，注曰流，貎亦滂沛，又水名可见，礼部韵畧为不备之书也，】又按宋时，有集韵一书，玉海曰：景祐元年四月丁已，诏直史馆，宋祁郑戬，国子直讲，王洙刋脩广韵，韵略【宋史艺文志陈彭年等重脩广韵五卷景徳韵畧一巻丘雍挍，定韵畧五卷】命知制诰丁度，李淑详定寳元二年九月，书成，十一日进呈，凡五万三千五百二十五字，新増二万七千三百三十一字分十卷，诏名曰集韵，李焘五音韵补序曰：景祐初，宋祁郑戬，建言见行广韵，乃陈彭年丘雍等脩繁省失当，有误科试，乞别刋定，即诏祁戬与贾昌朝同脩，而丁度李淑典领之，书成，赐名集韵，又曰：切韵广韵，皆莫如集韵详，故司马光因之以脩类篇，是则宋时韵学元有详略二书，今集韵不存，而后人所祖述者，皆本之韵略耳，广韵之中，或一字而各韵至三，收四收五收，又或一字，而本韵中至两收三收，或各义或同义，盖古人之音，必有所本，如汉书则服防一音，应劭一音，如湻一音，孟康一音，晋灼一音，庄子则简文一音，司马彪一音，李轨一音徐邈一，音作韵之人，并收而存之，书不惟以给作诗之用，盖所以综异闻，备多识而不专于一师之学也，【汉书文帝纪阽于死，亾下注服，防曰：阽音反坫之坫，孟康曰：阽音屋檐之檐，师古曰：服，孟二音。竝通陈余传泜水，下注苏林曰：泜音祗，晋灼曰：问其方人，音柢，师古曰：苏，晋二説皆是也苏音祗敬之，只音执夷反，古音如是，晋音根柢之柢，音丁计反，今其土俗呼水则然，】于今千载之下，而得以推明秦，汉以上之音者不为无助，自宋礼部韵略专为科举之用，病其繁复，一切删而并之，如牝字删五防并十六轸而老子，淮南子家语太经，皆不可读矣。等字删十五，海并四十三等，而管子韩非子贾谊新书皆不可读矣。【竝详唐韵，正本字下】防人竝收之，苦心没而不见，后之学者面墙之立，既罕淹通，胶柱之调，复多拘阂，故宋韵出，而古音乃全亡矣，欲审古音，必从唐韵始愚，所以列唐宋异同之辨，于书之首卷欤。
黄公绍韵防举要平声上
一东【独用】    二冬【与钟通】
三江【独用】    四支【与脂之通】
五防【独用】    六鱼【独用】
七虞【与模通】    八齐【独用】
九佳【与皆通】    十灰【与咍通】
十一真【与谆臻通】   十二文【与欣通】
十三元【与魂痕通】   十四寒【与桓通】
十五删【与山通】
平声下
一先【与僊通】    二萧【与宵通】
三肴【独用】    四豪【独用】
五歌【与戈通】    六麻【独用】
七阳【与唐通】    八庚【与耕清通】
九青【独用】    十蒸【与登通】
十一尤【与侯幽通】   十二侵【独用】
十三覃【与谈通】   十四盐【与添严通】
十五咸【与衔凡通】
上声
一董【独用】    二肿【独用】
三讲【独用】    四纸【与旨止通】
五尾【独用】    六语【独用】
七麌【与姥通】    八荠【独用】
九蟹【与骇通】    十贿【与海通】
十一轸【与准通】   十二吻【与隠通】
十三阮【与混狠通】   十四旱【与缓通】
十五潸【与产通】   十六铣【与狝通】
十七篠【与小通】   十八巧【独用】
十九晧【独用】   二十哿【与果通】
二十一马【独用】  二十二养【与荡通】
二十三梗【与眇静通】  二十四迥【独用】
二十五拯【与等通】  二十六有【与厚黝通】
二十七寝【独用】  二十八感【与敢通】
二十九琰【与忝俨通】  三十豏【与槛范通】
去声
一送【独用】    二宋【与用通】
三绛【独用】    四寘【与至志通】
五未【独用】    六御【独用】
七遇【与暮通】    八霁【与祭通】
九泰【独用】    十卦【与怪夬通】
十一队【与代废通】   十二震【与稕通】
十三问【与焮通】   十四愿【与慁恨通】
十五翰【与换通】   十六谏【与裥通】
十七霰【与线通】   十八啸【与笑通】
十九效【独用】   二十号【独用】
二十一个【与过通】  二十二祃【独用】
二十三漾【与宕通】  二十四敬【与诤劲通】
二十五径，【与证嶝，通】  ，二十六宥，【与防通】。
二十七沁【独用】  二十八勘【与阚通】
二十九豓【与防酽通】  三十陷【与鉴梵通】
入声
一屋【独用】    二沃【与烛通】
三觉【独用】    四质【与术栉通】
五物【与迄通】    六月【与没通】
七曷【与末通】    八黠【与辖通】
九屑【与薛通】    十药【与铎通】
十一陌【与麦防通】   十二锡【独用】
十三职【与徳通】   十四缉【独用】
十五合【与盇通】   十六叶【与帖业通】
十七洽【与狎乏通】
以上平声三十韵，上声三十韵，去声三十韵，入声一十七韵，乃元初，黄公绍所纂，其目録云：依平水刘氏壬子新刋，礼部韵略并通用之，韵为一百七韵，【刘氏名渊，壬子，是宋理宗淳祐十二年】，自元至今，词人相承用之，按唐韵分部虽二百有六，然多注同，用宋景祐又稍广之，未敢擅改，昔人相传之谱，至平水刘氏师心，变古一切改，并其以证嶝并入径韵，则又景祐之所未许，毛居正之所不议，而考之于古，无一合焉者也，【毛居正议并东，冬等韵，乃其书所列四十六，径部三十六字，四十七，证部二十六字，四十八，嶝部二十四字，未尝议并】公绍，元人【此书，刘辰翁序称壬辰十月望日壬辰，是元世祖至元二十九年，书中亦往往引用防古韵，】乃独从刘氏所并，而次之为书，后代词人，因仍莫觉，夫学唐诗而用宋韵，又宋末年，刘氏一人之韵，岂不甚谬，而三四百年无能辨其失者，又可与言三代，秦，汉之文乎？一东韵，以公字为首，依三十六字，毋次序始于宋，吴棫韵补此书，从之，凡旧文一切更置。
音论卷上
钦定四库全书
音论卷中       昆山顾炎武撰
古人韵缓不烦改字
宋陈振孙书録解题曰古今世殊，南北俗异，言语声音，有不得尽合者，古之为诗，学者多以风诵不专在竹帛，竹帛所传，不过文字，而声音不可得而传也，又汉以前未有反切之学，许氏说文，郑氏笺注，但曰：读若某而已，其于后世四声七音，又岂能尽合哉？反切之学，自西域入中国，至齐梁盛行，然后声病之説详焉韵书，肇于陆法言，于是有音同韵异，若东冬钟鱼虞模，庚耕清青，蒸登之部，断断乎不可以相杂，若此者，岂惟古书，未之有汉，魏以前，亦未之有也。陆徳眀于燕燕诗以南韵，心有读南作泥，心切者陆，以为古人韵缓，不烦改字，此诚名言，今之读古书者，但当随其声而读之，若家之为姑，庆之为羌马之为姥，声韵全别，不容不改茍，其声相近，可读，则何必改字如燔字，必欲作符，沿反官字，必欲作俱员，反天字，必欲作铁，因反之类，则赘矣。
杨慎曰：宋吴才老叶音以棘心夭夭，母氏劬劳，劳叶音僚，我思肥泉，兹之永叹，叹叶他涓反出自北门，忧心殷殷，门叶眉贫反，四牡有骄，朱幩镳镳，骄叶音高，今按劳之，与夭叹之，与泉门之与殷，骄之与镳，本自相合，才老必欲改之者，以劳在豪韵，夭在宵韵，故改劳为僚，以就夭也，泉在仙韵，叹在寒韵，故改叹为他涓，反以就泉也。门，骄二音之，改意亦如此，才老诗中所叶如扬，且之顔为鱼坚反，鹑之奔奔，为逋民反，凡百余字，皆改古音以就沈约之韵也，不思古韵，寛缓如字，读自可协，何用劳唇吻，费简册哉？况四声之分，在齐梁间成周之世，岂知有沈约韵哉？予尝慨近世俗儒信，今疑古春秋三传之祖也，反以三传疑春秋，孟子班爵禄章，王制之祖也，反以汉人王制，刘歆周礼而疑之，谓孟子此章，不与相合，诗楚辞音韵之祖也，反以沈约韵而改诗，楚辞古音以合之，其亦缪矣。
愚按：古音止有十部，一东冬钟，江二脂之防齐佳皆灰，咍三鱼虞，模侯四真，谆臻文殷，元魂痕寒，桓删山先仙五萧宵肴豪幽，六歌戈七阳，唐八耕清，青九蒸登十侵，覃谈盐添咸衔严，凡宋，齐以下，作韵书者，于此十大部，固不必分而分其支韵，字半入，脂之半入歌，戈麻韵，字半入，歌戈半入鱼，虞庚韵，字半入，阳唐半入耕清尤韵，字半入，脂之半入萧宵宋，齐以下，作韵书者，于此四小部，又不当合而合上，去二声仿此，入声之中，别多舛错，今随条正之。
古诗无叶音
宋徐蒇序，吴才老韵补曰：自补音之书成，然后三百篇，始得为诗，从而考古箴铭诵歌，謡谚之类，莫不字顺音叶而腐儒之言曰：补音所据，多出于诗，后殆，后人因诗以为韵，不当以是韵诗也，殊不知音韵之正，本诸字之谐声，有不可易者，如霾，为亡皆切，而当为陵之切者，因其以貍得声【之，皆二韵本通，不必改为貍音，】浼，为每罪切，而当为美辨切者，因其以免得声有为云九切而贿痏，洧鲔，皆以有得声，则当为羽轨切矣，【今按当为羽鬼切，】皮为蒲麋切，而波坡颇跛，皆以皮得声，则当为蒲禾切矣，又如服之，为房六切，其见于诗者，凡十有七，皆当为蒲北切而无与房六叶者，友之为云九切，其见于诗者凡十，皆当为羽，轨切【，今按亦当为羽鬼切，】而无与云，九叶者，以是类推之，虽无以他书为证，可也，腐儒，尚安用譊譊焉。
元戴侗六书，故曰经传行皆户郎切未尝有恊生韵者，庆皆去羊切，未尝有恊敬韵者，如野之上，与切下之后，五切皆古正音，非叶韵也。
陈第【字季立，】毛诗古音考序曰：夫诗以声敎也，取其可歌可咏，可长言嗟叹，至于手舞，足蹈而不自知，以感动其兴，观羣怨事，父事君之心，且将从容以由绎，夫鸟兽草木之名义，斯其所以为诗也，若其意深长，而于韵不谐，则文而已矣，故士人篇章，必有音节，田野俚曲，亦各谐声，岂以古人之诗，而独无韵乎？盖时有古今，地有南北，字有更革，音有转移，亦势所必至，故以今之音读古之作，不免乖剌，而不合于是悉委之叶夫，其果出于叶也，作之，非一人采之，非一国何以母？必读米非韵，杞韵止则韵，祉韵喜矣，马必读，姥非韵组韵，黼则韵旅韵土矣，京必读疆，非韵堂韵，将则韵，常韵王矣，福必读偪，【按福，字方墨，反非偪也，】非韵食韵，翼则韵徳韵亿矣，厥类实繁，难以殚举，其矩律之严，即唐韵不啻此其故，何邪？又易象左国，楚辞秦碑，汉赋以至上古歌，謡箴铭颂賛往往韵与诗合，实古音之证也。或谓三百篇诗辞之，祖后有作者，规而韵之耳，不知魏晋之世，古音颇存，至隋，唐澌尽矣，唐宋名儒传学好古，间用古音以炫异燿竒则诚有之，若读垤为侄，以与日韵，尧戒也，读明为芒以与良韵，皋陶歌也，是皆前于诗者，夫又何放？且读皮为婆，宋役人讴也，读丘为欺，齐婴儿语也，读兄为荒，晋舆人謡也，【按兄字虚，王反非荒也，】读裘为其鲁朱儒谑也，读作为诅，蜀百姓辞也，读口为苦，汉白渠诵也，又家姑读也，秦夫人之占，怀回读也，鲁声伯之梦，【按怀回，即是一音】，旂芹读也，晋灭虢之徴瓜孤读也，卫良夫之噪，彼其闾巷賛毁之间，梦寐卜筮之顷，何暇屑屑模拟，若后世吟诗者之限韵邪？愚少受诗家庭，窃尝留心于此，晚年独居海上，惟取三百篇，日夕读之，惧子侄之学诗，不知古音也，于是稍为考据，列本证旁证二条，本证者诗，自相证也，旁证者采之，他书也，二者俱无，则宛转，以审其音，参伍以谐其韵，无非欲便于歌咏可长，言嗟叹而已矣。嗟夫！古今一意，古今一声，以吾之意而逆古人之意，其理不逺也以吾之声而调古人之声，其音不逺也患在是今非古，执字泥音，则支离日甚，孔子所删，几于不可读矣。愚也，闻见孤陋考究，未详姑借之以请，正眀达君子。
读诗拙言曰：説者谓自典午失其驭，中原之人，入于江左，而河淮南，北间杂方言，声音之变，或自此始，然一郡之内，声有不同，系乎地者也，百年之中语，有递转系乎时者也，况有文字，而后有音读，由大小篆而八分，由八分而隶凡几变矣，音能不变乎所贵，诵诗读书，尚论其当世之音而已矣，三百篇诗之祖亦韵之祖也，作韵书者，宜权舆于此，遡原沿流部提，其字曰古音，某今音某则今音行而古音，庶几不泯矣。自周至后汉音已转移，其未变者实多，愚考说文之中，多与毛诗合者，乃徐铉脩説文槩依孙愐之切韵，是以唐音而反律古矣，厥后诸韵书引古诗如晨星，而于唐宋名家之辞，每数数焉，无亦谱子孙而忘宗祖乎？
又曰：愚编旁证，采易独详，以时世近而声音同也，如天如行如庆，如明凡五十余字，悉载之首矣，此实周代之音，非叶也，歴数彖象行，凡四十有四，明凡一十有七庆，凡一十有二，无不同音者，又如当字诗无所附，六十四卦位当不当凡二十有七，皆读平声，决其为古，音无疑也。沈括云庆古人，叶韵音羌诸儒据以为然，故注诗者，一则曰叶再则曰叶，近有易本于当字，注云：本去叶，平亦袭沈括之説也夫后世如淮西之碑，圣徳之颂説者谓间用叶，音以慕古耳，孔子何慕乎？乃其賛易字无正音，而一取诸叶，胡为者也？且叶或一二，用三四用多矣，五六用至多矣，蔓衍数十，更无一不叶，又胡为者也？注者宜云：庆古本读羌，而今读如磬，当古本读珰，而今读如瓽，庶得之矣，胡为以今之读为正，而以古之正为叶也，是以楷书为正字，篆隶为摹楷而作矣，颠倒古今，反覆伦类，莫此甚也，倡自一人，天下羣而和之，误自一世，后世韪而从之，智者不敢生疑，贤者不敢致诘，若安之为固，然遵之为谟训者，九原可作不？哑然而笑乎屈，宋古音义序曰：夫毛诗易象之音，若日月中天耿然不可易矣！今考之屈宋，其音往往与诗，易合其诗，易所无者又往往与周，秦、汉，魏之歌，謡诗赋，合其为上世之音，何疑自唐顔师古太子贤注两汉书于长卿，子云：孟坚平子诸赋音有与时乖者，直以合韵，叶音当之，后儒相缘不复致思，故自毛诗易象，楚辞汉赋与凡古昔有韵之篇，悉委于叶之一字矣，余实深慨而叹息之，窃念少好楚辞，楚辞之中，尤好屈宋，一一：以古音读之，声韵颇谐，故复集此一篇，公之同好。
已上皆季立之论其辨，古音非叶极为精当，然愚以古诗中间有一二与正音，不合者如兴，蒸之属也，而小戎末章与音为韵，大明七章，与林心为韵，戎东之属也，而常棣四章与务为韵，常武首章与祖父为韵，又如箕子洪范，则以平与偏为韵，孔子系易于屯于，比于恒则以禽与穷，中终容凶功，为韵于防，于防则以实与顺，防愿乱为韵，此或出于方音之不同，今之读者不得不改其本音而合之，虽谓之叶亦可，然特百中之一二耳。
四声之始
南史陆厥传曰：永明末，盛为文章，吴兴沈约，陈郡谢朓，琅邪王融以气类相推，汝南周颙善识声韵为文，皆用宫商，以平上去，入为四声，以此制韵，有平头上尾，蠭腰鹤膝五字之中，音韵悉异，两句之内角徴不同，不可増减世呼为永明体。
周颙传曰颙始着四声切韵行于时
沈约传曰：约撰四声谱，以为在昔词人，累千载而不悟，而独得胸衿，穷其妙旨，自谓入神之作，武帝雅不好焉，尝问周舍曰：何谓四声？舍曰：天子圣哲是也，然帝竟不遵用约也。
庾肩吾传曰：齐永明中，王融谢朓，沈约文章始用四声，以为新变，至是转拘声韵。
陆厥传又曰：时有王斌者，不知何许人，着四声，论行于时。
今考江左之文，自梁天监以前，多以去入二声同用，以后则若有界限絶不相通，是知四声之论，起于永眀而定于梁，陈之间也，艺文类聚载，武帝清暑殿，效柏梁体，聮句帝云：居中负扆，寄缨绂，而司徒左西属，江葺和云，鼎味参和，臣多匮以去和，入则其时未用四声可知，乃约所自作，冠子祝辞，读化为平髙士賛读缁为去正阳堂宴劳，凯旋，诗读传为上，今广韵化字，傅字无平，上二声而去，声有滓字，无缁字，【论语湼而不缁，楚辞及史记，屈原传并作泥而不滓，索隠曰泥音湼，滓音缁，】是约，虽谱定四声，而犹存古意，不若后人之昧而拘也。
四声之谱，诚不可无，然古人之字有定作一声者，有不定作一声者，既以四声分部，则于古人之所己用，不得不两收，三收四收，而其所阙漏者，遂为太古之音，后人疑不敢用，又江左诸公，本从辞赋入门，未通古训，于是声音一而文字愈繁，作赋巧而研经弥拙，且使今人古人如异域之不相晓，而叶音之説作【唐元和元年，郷贡进士李行，脩言：近学无专门，经无师授以音定，字以疏，释经，是能使生徒由之中科，不能使天下由之致理，是则自唐以前，犹未以音定字可知也，】。
古人四声一贯
四声之论，虽起于江左，然古人之诗，已自有迟疾，轻重之分，故平多韵平仄，多韵仄，亦有不尽然者，而上或转为平去，或转为平上入，或转为平上去，则在歌者之抑扬髙下而已故四声可以并用骐，駵是中騧骊，是骖龙盾之合，鋈以觼軜，言念君子，温其在邑，方何为期？胡然我念之，合軜邑念四字，皆平而韵骖，一之日觱发，二之日栗烈，无衣无褐，何以卒嵗发烈褐三字，皆去而韵嵗今之学者必曰：此字元，有三音，有两音，故可通用，【吴才老韵补，寔始此説】不知古人何尝屑屑于此哉！一字之中，自有平上去，入今一 ，一取而注之，字愈多，音愈杂而学者愈迷，不识其本，此所谓大道以多岐，亡羊者也，陈氏之书，盖多此病，至其末卷，乃曰：四声之辨，古人未有中原音韵，此类实多，旧説必以平叶平仄叶仄也，无亦以今而泥古乎？斯言切中肯綮，【季立毛诗古音考，邶谷风怒字下，注曰：四声之説起于后世，古人之诗，取其可歌可咏，岂屑屑毫厘，若经生为邪，且上，去二音。亦轻重之间耳，绸缪隅字，下注曰：或问二平而接以去声，可乎？中原音韵，声多此类，其音节，未尝不和畅也，二条所论至当，但全书之中，隔阂四声，多为注释，琐碎殊甚，】不知季，立既发此论，而何以犹扞格于四声，一一为之引证，亦所谓劳唇吻而费，简册者也，方子谦，【名日升，】之小补，抑又甚焉，今之为书，取前人一字而叶两三声者，尽并之，使学者之视聴，一而不乱其庶乎！守约之防也夫。
五方之音，有迟疾轻重之不同，淮南子云：轻土多利，重土多迟，清水音小，浊水音大陆法言，切韵序曰：吴楚则时伤轻浅，燕赵则多伤重浊，秦，陇，则去声为入梁，益，则平声，似去约而言之，即一人之身而出辞，吐气先后之间已有不能齐者，其重其疾则为入，为去为上其轻，其迟则为平迟之，又迟则一字而为二字，茨为蒺藜，椎为终葵是也。【亦有二字，并为一字者，旧唐书云：吐谷浑俗多谓之浑，盖语急而然，】故注家多有疾言徐言之解，而刘勰文心雕龙谓疾呼中宫，徐呼中徴【韩非子外储説右上篇有此语，】夫一字而可以疾呼，徐呼此一字，两，音三音之所繇昉已。
平上去入之名，汉时未有，然公羊庄二十八年，传曰：春秋伐者为客，伐者为主，何休注于伐者，为客下曰：伐人者为客，读伐长言之，齐人语也，于伐者为主，下曰：见伐者为主，读伐短言之，齐人语也，长言：则今之平上去声也短言，则今之入声也。
平上去三声，固多通贯，惟入声似觉差殊，然而祝之为州，见于谷梁，蒲之为亳，见于公羊趋之，为促见于周礼，提【是支反】之为折【，常列反，】见于檀弓若此之类，不可悉数，迨至六朝诗律渐工韵，分已宻而唐人功，令犹许通用，故广韵中有一字而收之，三声四声者，非谓一字有此多音，乃以示天下，作诗之人，使随其迟疾轻重而用之也，后之陋儒，未究厥防，乃谓四声之设同，诸五行四序如东西之易，向昼夜之异位，而不相合也，岂不谬哉！且夫古之为诗，主乎音者也；江左诸公之为诗，主乎文者也，文者一定而难移，音者无方而易转，夫不过喉舌之间，疾徐之顷而已，谐于音顺于耳矣，故或平或仄，时措之宜而无所窒碍，角弓之反，上賔筵之反，平桃夭之室，入东山之室，去惟其时也，大东一篇，两言来而前韵疚，后韵服离骚，一篇两言索而前韵，妬后韵，廹惟其当也，有定之四声，以同天下之文；无定之四声，以恊天下之律，圣人之所以和顺于道徳而理于义，非达天徳者其孰能知之？
夫一字而可以三声，四声若易爻之上下无常，而唯变所适也，然上如其平去，如其上入，如其去而又还如其平，是所谓言天下之至赜而不可恶，言天下之至动而不可乱也，此声音文字相生相贯，自然之理也。
或曰：一字而可以三声则天可读，为上去乎？曰：天不可去，而地可平，楚辞天问，唘棘賔商九辨九歌，何勤子屠母而死，分竟地是也；东不可去，而北可平，汉司马相如上林赋，东西南北，驰骛往来是也；是以四声同用，则歌者以上为平而不以平为上以入，为去而不以去为入，何则？歌之为言也，长言之也，平音最长，上去次之，入则诎然而止，无余音矣。凡歌者贵其有余音也，以无余从有余，乐之伦也。
入为闰声
平声音长入，声音短平声，字多入，声字少长者多，短者少，此天地自然之理也。故入声之部，合之三声，但有其四【，见古音表】，而五方之音，或有或无，尚不能齐，必欲以配三声，或以其无是声也而削之，【元周徳清中原音韵，并作三声，】则均之不达矣。
诗三百篇中亦往往用入声之字，其入，与入为韵者什之七，入与平上去为韵者什之三，以其什之七，而知古人未尝无入声也，以其什之三而知入，声可转为三声也，故入声，声之闰也，犹五音之有变宫，变徴而为七也。
近代入声之误
韵书之序，平声，一东二冬，入声一屋二沃若，将以屋承东，以沃承冬者，久仍其误，而莫察也，屋之平声，为乌，故小戎以韵驱馵，不协于东，董送可知也。沃之平声，为夭，故扬之水以韵凿襮，乐不协于冬肿，宋可知也，术转去而音遂，故月令有审端，径术之文，曷转去而音害，故孟子有时日害防之，引质为传，质为臣之质，觉为尚寐，无觉之觉，没音妺也，见于子产之书，烛音主也，着于孝武之纪，此皆载之经传，章章着明者，至其韵中之字随部而误者十之八，以古人两部，混并为一，而误者十之二，是以审音之士谈，及入声，便茫然不解，而以意为之，遂不胜其舛互矣，兹既本之五经，参之传记，而亦略取说文形声之指，不惟通其本音，而又可转之于平上去，三代之音久絶而复存其必自今日始乎？
夫平之，读去中中将，将行，行兴，兴上之读去语，语弟弟好好，有有而人不疑之者，一音之，自为流转也，去之，读入宿宿出，出恶恶易易，而人疑之者，宿宥而宿屋，出至而出，术恶暮而恶铎，易寘而易，昔后之为韵者，以屋承东，以术承谆，以铎承唐以昔承清，若吕之代嬴，黄之易□，而其统系遂不可寻矣，或曰，平赢而入诎，固有三平而共一入者，是殆不然，夫古人之制，字必有所从来，以文相丽，以声相恊，在乎此者，不得移乎？彼所谓天之生物也，使之一本，夫文字，则亦有然者也，若曰他部可承三代经传之文，何无一出于彼者乎？故歌戈麻三韵，旧无入声，侵覃以下九韵，旧有入声，今因之余则反之。
音论卷中
钦定四库全书
音论卷下       昆山顾炎武撰
六书转注之解
唐张説故广州都督，甄公碑文，曰锡姓，因生如坚之读形声，转注以眞为音。
宋张有曰转注者，展转其声，注释他字之用也，如其无少长之类。
礼部韵略曰：老字下从匕，音化，考字下从丂，音巧，【玉篇丂部，九十四丂苦道切，】各自成文，非反匕为丂也，周礼六书，三曰转注，谓一字数义，展转注释，而后可通，后世不得其说，遂以反此作彼，为转注卫，常【本作恒，】书势云，五曰转注，考老是也，裴务齐切韵云：考字左回，老字右转，其说皆非【赵宧光説文长笺曰：老考二字，序文引作转注，而本训释文老，从人毛匕考从老省，丂声是老，乃防意考则谐声，一人之书，自相矛盾，】。
赵古则曰：自许叔重以来，以同意相受，考老字为转注，依声托事，令长字为假借之，説既兴康成以之而解经，渔仲以之而成略，遂失假借，转注之本指，萧楚谓一字，转其声而读之，是为转注，近世程端礼谓转注为转声，假借为借，声足正考老之谬。
杨慎曰：六书，当分六体，班固云：象形象事，象意，象声假借，转注是也。六书以十分计之象，形居其一，象事居其二，象意居其三，象声居其四，假借借此四者也，转注注，此四者也，四象以为经，假借转注，以为纬，四象之书有限，假借转注，无穷也。郑渔仲六书，考论假借，极有发明至説转注之义，则谬以千里矣。
陆深书辑曰：转注者，转其音以注为别字，令长之类是也。假借者不转音，而借为别用，能朋之类是也。
先儒两声各义之説不尽然
凡上去入之字，各有二声，或三声，四声可逓，转而上同，以至于平，古人谓之转注，其临文之用，或浮或切，在所不拘而先儒谓一字两声，各有意义，如恶字为爱恶之，恶则去声为美恶之，恶则入声，顔氏家训言，此音始于葛洪，徐邈乃自晋宋以下同然一辞，莫有非之者，余考恶字如楚辞离骚，有曰理弱而媒拙兮，恐言之不固，时溷浊而嫉贤兮，好蔽美而称恶，闺中既邃逺兮哲王又不寤，懐朕情而不发兮，余焉能忍与此终古，又曰：何所独无？芳草兮，尔何懐乎故宇，时幽昧以矅兮，孰云察余之美恶，汉赵幽王友歌，我妃既妬兮，诬我以恶防女，乱国兮，上曽不寤，此皆美恶之恶，而读去声，汉刘歆遂初赋，何叔子之好直兮，为羣邪之所恶，赖祁子之一言兮，几不免乎徂落，魏丁仪厉志赋，嗟世俗之参差兮，将未审乎好恶，咸随情而与议兮固真伪，以纷错，此皆爱恶之恶，而读入声，【详唐韵正十九，铎部恶字下】，乃知去入之别，不过发言，轻重之间，而非有此疆尔界之分也，凡书中两声之字，此类寔多，难以枚举，自训诂出而经学，衰韵书行，而古诗废小辩，愈滋大道，日隠噫先圣之防言汩于防师之口，耳者多矣，知类通达，吾以望之，后之君子，唐张守节史记正义论例曰：质有精粗，谓之好恶；【竝如字，】心有爱憎，称为好恶，【，并去声，】当体，则为名誉；【，去声，】情乖则为毁誉；【，平声】，今考之于诗，邶之日月，卫之木，郑之女曰鸡鸣，并以好韵报，此心所爱而去声者也，书洪范无有作好，遵王之道，此心所爱而上声者也，若誉字三见于诗，车舝之，式燕且誉，振鹭之以永终，誉皆作去声，而韩奕之韩，姞；燕，誉独作平声，此岂得谓为情乖者乎？以此读经所谓泥而未光者也。
顔氏家训江南学士读左传，口相传述，自为凡例，军自败曰败，打破人军，曰败音，补败，反诸记传，未见补败反，徐仙民读左传，唯一处有此音，又不言自败，败人之别，此为穿凿耳。
汉书髙帝纪县给衣衾棺，具如湻，曰棺音贯，师古曰：初为槥椟至县，更给衣及棺，备其具耳，不劳改读，音为贯也，又项羽背约而王，君王于南郑，师古曰：上王音于放反，刘攽曰：予谓王作如字，何害？据此二条，则一字两声，繁辞曲説昔人已有悟其非者矣。
左传昭五年，观兵于坁箕之山，释文曰：观旧音官，读尔雅者，皆官唤反，周礼司爟郑康成读如予，若观火之观，是以观为去声。【，晋陆机为顾彦先赠，妇诗浮海难为水，游林难为观，晋书张寔传，永嘉中，长安謡曰：秦川中，血没腕，惟有凉州倚柱，观竝作去声。】，宋，魏了翁论观卦曰：今转注之説则彖象为观示之，观六爻为观瞻之观，窃意未有四声，反切以前，安知不为一音乎？【何楷周易订诂云：观字本去声，后人读平声，反以去为转音，】且考诸义则二字固可一，而参诸易诗以后，东汉以前，则凡有韵之语，与孙炎沈约以后必限，以四声拘以音切者亦不可同日语也。
且如唐人律诗至严，其中略举一二，如翰字，或平或去看，字或平，或去望字，忘字或平，或去醒字，或平或上，且得谓之有两义乎？此正六书所谓转注之字，而韵中之两收三收以示天下，作诗之人，随其迟疾轻重而用之者也。
反切之始
顔氏家训曰：九州之人，言语不同，自春秋标齐言之，传离骚目，楚辞之经，后有扬雄着方言，其书大备，然皆考名物之同异，不显声读之是非也。逮郑注六经髙诱解吕览，淮南许慎造説文刘熹制释名始有譬，况假借以证音字，而古语与今殊别，其间轻重清浊，犹未可晓，加以外言，内言急言，徐言：读若之类，益使人疑，孙叔然创，尔雅音义【，按尔雅注疏孙炎，字叔然，三国志乐安孙叔然，注云：与晋武帝同名受学，郑之门人称东州大儒，】是汉末人独知反语，至于魏世，此事大行髙贵乡公不解反语，以为怪异，自兹厥后，音韵蠭出，各有土风，逓相非笑，此反切之所自起。
唐张守节史记正义论例，曰：先儒音字，比方为音，至魏秘书孙炎始作反，音又未甚切，今并依孙反音以传后学，郑康成云：其始书之也，仓卒无字，或以音类比方假借为之，趣于近之而已，受之者非一邦之人，其乡同言异，字同音，异于兹，遂生轻重，譌谬。
按反切之语，自汉以上，即已有之，宋沈括谓古语已有二声，合为一字者，如不可为叵，何不为盇如是，为尔而已为耳之乎？为诸【周礼，士师五戒，一曰誓，用之于军旅，二曰诰，用之于防同，三曰禁用诸田役，四曰纠用诸国中，五曰宪，用诸都鄙徐言之，则为之于疾言之，则为诸一也， 小，尔雅曰：诸之乎也，】郑樵谓慢声为二，急声为一慢，声为者焉，急声为旃，慢声为者，与急声为诸慢声为而已，急声为耳，慢声为之矣。急声为只是也。愚尝考之经传，盖不止此，如诗墙有茨传，茨蒺藜也，【本尔雅，文】蒺藜正切茨字，八月断壶，今人谓之胡卢，北史后妃传作瓠芦，瓠芦正切，壶字左传，有山鞠穷乎鞠穷，是芎防鞠穷正切，芎字着于丁宁，注丁宁钲也，广韵丁中，茎切丁宁正切，钲字守陴者皆哭，注陴城上僻，倪僻音避僻，倪正切，陴字弃甲，则那那，何也？后人言奈何？奈何正切？那字六卿，三族降聴政注，降和同也，和同正切，降字春秋桓，十二年，公及宋公燕人盟于谷丘，左传作句渎之丘，句渎正切，谷字公羊传，邾娄后名邹，邾娄正切，邹字礼记，檀弓铭，明旌也，明旌正切铭，字玉藻，终葵椎也，方言，齐人谓椎为终葵，终葵正切，椎字尔雅，禘，大祭也。大祭正切，禘字不律谓之笔，不律正切，笔字须蕵芜，蕵芜正切，须字列子，杨朱南之沛，庄子阳，子居南之沛，子居正切朱字，古人谓耳为聪，易传聪不明也灵枢经少阳根于窍隂结于窻笼窻笼者耳中也窻笼正切聪，字方言，鼅鼄，或谓之蠾蝓，【烛，臾二音。】蠾蝓正切，鼄字，壻谓之倩注，今俗呼女壻为卒，便卒。便正切，倩字说文，铃令丁也，令丁正切铃，字鸠鹘，【古忽反，】鸼【张流反，】也，鹘鸼正切，鸠字痤，一曰族絫，徐铉以为即左传之瘯蠡，【力戈反，】瘯蠡正切痤，字释名，韠蔽膝也，所以蔽膝前也，蔽膝正切，韠字王子年拾遗记，晋武帝赐张华侧理纸侧，理正切纸字，水经注，晏谟，伏琛云：潍水，即扶淇之水也，扶淇正切，潍字广韵，狻猊狮子狻猊，正切狮字，以此推之，反语不始于汉末矣。
左传？襄十年防于柤防吴子夀梦也注夀梦吴子乗十二年经书，吴子乗卒服防云夀梦发声吴蛮夷，言多发声数语，共成一言，按梦古音莫登反夀梦二字合为乗字。
宋宋庠国语补音行，玉二十瑴，下云按诸本二十字，无作廿者，旧音独出廿字，如此则当音入顔之推稽圣赋云：魏妪何多，一孕四十，中山何伙，有子百廿，此其证又以三十为卅，苏合反，四十为卌，先立反皆兴于秦，书之后，务从简便，因各有音，大抵急言之耳，按此竝以二字为一，与反切相近，故引之【宋，洪迈论史记，秦始皇刻石，其辞皆四言为句，其刻泰山曰：卄有六年，琅邪台曰维卄，六年之罘，东观，皆云维卄，九年防稽曰：卅有七年，此即卄字，卅字之始，后人传写误以一字为二，作二十三十字】，而薛尚功古器，欵识周防，栾鼎铭曰：维王廿有三年，伯姬鼎铭曰：维王廿有八年，则不始于秦矣。
南北朝反语
南北朝人作反语，多是双反，韵家谓之正纽，到纽史之所载，如晋孝武帝作清暑殿，有识者以清暑反为楚声，楚声为清声，楚为暑也，宋明帝多忌袁粲，旧名袁愍为陨门，陨门为袁门陨，为愍也，刘悛旧名，刘忱为临雠临，雠为刘雠，临为忱也，齐世祖于青溪立宫，号曰旧宫，时人反之曰：旧宫者穷廐穷，廐为旧廐，穷为宫也，文惠太子立楼馆于钟山下，号曰东田，东田反语为颠童，颠童为东童颠为田也，梁武帝创同泰寺，开大通门，对寺之南门，取反语以协同泰同，泰为大泰同为通也，陈后主名，叔寳反语为少福，少福为叔，福少为寳也，北齐刘逖，请改元为武平，谓和士开曰：武平反为明辅，明辅为武辅，明为平也，隋文帝谓杨英反为嬴殃，杨英为嬴，英，杨为殃也唐髙宗改元通干，以反语不善，诏停之，通干反为天，穷通干为天，干通为穷也，又如水经注索郎酒，反为桑落桑落为索落，桑为郎也，孔氏志怪，卢充幽防反为温休，温休为幽休，温为防也，又有三字，反者，吴孙亮初童謡曰：于何相求？常子阁，常子阁者，反语石子堈常阁，为石阁常为堈也，齐武帝永明初，百姓歌曰：陶郎来言，唐来劳也，陶郎为唐郎，陶为劳也，梁武帝中大通中民间謡曰：鹿子开城门，鹿子开者，反语为来子哭，鹿开为来开，鹿为哭也。
北齐济南王立为皇太子，初学反语于迹字下注云自反，侍者未达其故，太子曰：迹字足旁，亦岂非自反邪？以足亦反为迹也，【如矢，引为矧女，良为娘舍，予为舒手，延为挻目，亡为盲目，少为眇侃言，为諐欠金为钦之类，皆自反也，】。
赵宧光曰：释典译法，真言中，此方无字，可当梵音者，即用二字，聚作一体，谓之切身，乃古人自反之字，则已先有之矣。
玉篇广韵，指南有□字，注曰：此不是字，有声无形，借用女聮为形，又借女聮为切，呐字平声，呐女劣切。
反切之名
礼部韵略曰音韵，展转相协，谓之反亦作，翻两字相摩，以成声韵，谓之切，其实一也。
反切之名，自南北朝以上皆谓之反，孙愐唐韵，则谓之切，盖当时讳反，字如荀子口行相反，战国防上党之民皆反为赵，淮南子谈语而不称师，是反也，家语其彊御足以反是独立，今本竝作返，梁书侯景传取台城如反掌，亦作返，皆是后人所改，【隋以前，不避反字，汉器首山宫，镫蒲坂，字作蒲反】，而水经説文汳字唐人，亦改作汴【，路史云隋炀帝恶其从反，易之】饭字亦或为飰。
唐度九经字様序曰：避以反言，但纽四声定其音旨，【沙门神，珙四声五音九弄反，纽图序曰：梁沈约创立纽，字之图，】其卷内之字，盖字下云公害翻代反，以翻字下云，平表纽代反，以纽，是则反也，翻也！切也。纽也，一也，然张参五经文字，竝不讳反，则知凡此之类，必起于大歴以后矣。
读若
汉时人未有反切，故于字之难知者多，注云：读若赵宧光説文长笺凡例，曰：古无音切二法，音声之道，无邉而同音者甚少，故许氏但有读若若者，犹言相似而已，可口授而不可笔传也，又曰：本文读，若与徐氏切韵不合者，汉；唐，音声稍变，欲求古今异读，以汉正唐，以唐正今全赖其异，不然，后此者转复移易，各就方言，而不知底极矣。
反切之法，亦有韵窄，而不可通者，广韵上声四十二，拯部拯字，下云无韵切音蒸上声，以本音之外，止有丑，拯其拯色，庱三切而互用，则终于莫晓，故变反切之法，而以平声之字音之，亦古人，读若之意也。
音论卷下