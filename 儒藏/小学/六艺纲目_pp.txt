钦定四库全书     经部十
六艺纲目       小学三【附録】
提要
【臣】等谨案：六艺纲目二卷元舒，天民撰天民，字蓺风，鄞县人，是书取周礼，保氏六艺之文，因郑康成之注，标为条目，各以四字韵语括之，其子恭为之，注同郡赵宜中为之附注，均能考证，精核于小学，皆有明，惟其中论六书转注，一门以为转注者，乃转形互用，有倒有侧，有反有背，今求其，若云倒为□反正为乏，虽本传记，然究属防意字，至谓尸为侧人，匚为侧凵，不特误以象形，为转注，即字书中，于此二字，亦从无侧，人侧凵之训，此妄以意为之者也，其九数一门以宻术推郑注则颇为详至，以之补正贾疏亦攷礼之一助云，恭字自谦，号说斋宜中，字彦夫，其书刋于至正，甲辰，前有张翥，胡世佐掲汯，刘仁本四序皆未言及，宜中附注，事末有舒，睿后序题，戊申嵗已为洪武元年，亦不及宜中，则宜中疑为明人矣，乾隆四十六年二月恭校上。
总纂官臣纪昀臣陆锡熊臣孙士毅
总 校 官臣陆费墀
六艺纲目原序
古者教人之法，六艺而已，周官大司徒掌之，六艺通习，故士皆可用，公卿大夫，居则冠冕，佩玉以理朝政，一有戎事，则出为将帅，介胄行陈，文武兼举而无不得其任者，由教之有方而学之，有其素也，六艺，今惟书算是用人，亦罕习朱文公着小学书，特表焉，徒名存尔，四明舒君隠儒也，纂为纲目，子恭注之条陈详解，不啻折旋于仪文之间，咏蹈于音乐之所司，容于宾卿之次为范于驱驰之地，可谓明且备矣，至正癸巳，予以太学博士考试大都，至秋闱发防汉人问以六艺，众皆罔然，叩帘语之，尚弗达所答，遗五，得一举二舛，四终场无全防，第曰：试官困我举人而已，盖以为儿童之学而易之，不知此成德达材之先务也，鄞令陈止善，槖此乞序，刋行以惠学者，学者能致意，此书按古礼以防今礼而知其数，度损益之宜，按古乐以证今乐而知律吕旋生之妙，按古书以挍，今书而知声，形训诂之文，射虽禁而弧矢，有其方御，虽废而骖驾，有其法亦所当知也，数则古今一尔，果善乎？此岂非博物之通儒哉？舒君讳，天民号艺风子恭，字自谦，号説斋至正甲辰冬，仲月望日，翰林学士承旨，荣禄大夫，知制诰兼修国史，潞国张翥，序曩尝授童子业，或问：以六艺畧举其纲答之，次问所名之目，记已不能悉，又次问众，名所立之义记，尤不能详，私窃病之，欲纂集便观览，未遑也，自濂，洛诸贤讲明，穷理尽性之学，辞必成文，文必缀字，字必取义，义有难知，先儒或为之説名曰字训，愚犹意有所未尽，欲续之，以足遗阙，未能也，比侨四明，士友舒君自谦出，示其先人艺风，先生所作六艺，纲目及性理字训，补遗二书，纲举目张类聚条析制度，事为具载其实，词意旨趣，明着其义，皆四言成句，声韵叶谐，便于诵记，非徒可用，为启击防童之具，虽老于学者得之，亦足以备遗忘，资讲释，信有益哉！吁！人心不相逺愚也向尝有志于斯，未遑讵意，已有先吾着鞭，如艺风者乎？三复起敬书，此于卷首而归之，至正丁酉，秋七月甲午，前乡贡进士，徽州路儒学教授天台胡世佐序。
先王以乡三物教万民而六艺，已习于小学之时，及夫世降教弛，而六艺之所存者名耳，学者又漫视之，而所存之名，乃复记之，不悉语之，不详，况能寻其至理之所寓耶？识者病焉，艺风舒先生，乃推其名之所始，义之所在，纲以提其要目，以尽其详，作为六艺纲目，类分胪列，循文生训，句以四言，使观者便于记诵其子恭，又加注释，指意原委，仪物度数，粲然明备，于戏！因是书而名之，存者常接于目，常接于目，则得于心，得于心，则先王之遗制，或由之而举，岂小补哉？至正二十五年十二月，豫章掲汯序，人生八嵗教以洒扫应对进退之节，礼乐射御书数之文，此虽小学之事，而世之击防授徒者，往往仅能泛举，其大槩以语之，而于众目之详已不复记忆，覼缕析对，必资检阅，而后罄焉，此艺风舒先生六艺，纲目之所由作也，然圣人生而知之，亦曰义理耳。至于名物度数，必待讲学而明，苟讲之弗明，弗措者于此，编不为无补，朝列大夫，温州路总管，天台刘仁本序。
先君生甫十嵗而宋社亡，泣曰：吾不可以有为矣，及长，以隐儒名其堂，旌厥志也，一日读汉书，至君子舒六艺之风之句，抚卷笑曰：班孟坚其先得我心之所欲乎？因自号艺风，同郡太博，蒋公汝砺叹曰：先生之号，其甚美矣！他日表章六艺，其惟先生乎！先生尝病，世之君子，以六艺为教者，仅举其畧乃博采六艺，集为章句曰：六艺纲目，以诏家塾，识者翕然称之曰：先生之美，号斯称矣。夫顾世之辑，是书者多矣，然未有若此之简，而明且句以四字，尤便初学，诚六艺之指南也，请与同志共之，由是缮写者众，居无何，先君下世，手泽未干，呜呼痛哉！恭不能继述徒为人子，遂忘固陋，乃讨论而注之，至正甲辰，夏邑令陈君止善，以之达承，防仲【缺，】张公，公喜曰：何见此书之晩也，乃序其端，有曰：四明舒君隐儒也，夫隐儒之称，岂偶然哉？恭也，一读则三感慨焉，重悼先君，生不逢时，抱恨而殁，所赖遗墨有补世教，复有字原亦学者所好，附于卷后，吁，先君学而不仕，非隐儒乎六艺之风，自我而舒，蒋公之期，不谋而符，今乃夀诸梓而惠后学其庶乎？可以无憾矣。夫丙午，三月既望，男恭百拜谨书。
六艺纲目原序
六艺纲目题词
维古设教，以乡三物，六艺居一，盖不可忽，八岁防士，初入小学，先诵其文，旋加考索，迨其长也，则复游焉，博极防趣才徳可全顾諟六艺，有条有理，昔之学者无间终始，于戏！虣秦典籍煨烬，六艺枢要，亡灭殆尽，五礼六乐条目，具存节文音调，举莫讨论曰射，曰：御亦不易语，执弓行车，罔循轨度，六书之品，九数之计，人生日用畴能，或废圣远经，残风頺教，弛师生援受灭裂而已，时观字学，信笔而作，挍之古文，十字九错，然则五者槩可知矣。教或得人，学无难尔，士夫为学，学书宜先，次则数也。射御继焉，若夫治体，礼乐为急，有国有家，盍先教习？后世沿袭，惟训孺子，岂知大学实基乎是，嗟我先君有感于斯，纂集成章，纲举目随，恭也不敏，黾勉笺注，新学习之，庶知门户。
六艺纲目题词
钦定四库全书
六艺纲目卷上     元 舒天民 撰
舒 恭 注
赵宜中附注
六纲领
俗作艺非郑刚中曰才有所长者也
许氏曰：艺作种也，从埊禾树土之意，从□手树禾之象，工艺艺事，犹农夫禾也，因以为六艺之艺，【附注】艺种也，从坴土凷也，有耕耨之义，丮古艺，字艺者，艺事农也，天下之民以耕为先，故凡学业者，皆曰艺。
六艺之学五礼六乐五射五御六书九数
六者皆至理所寓，而日用之不可阙者也。古之教小学者，以此为先也，刚中曰：礼乐之妙，通乎天地，亦名一艺，何也？盖通礼乐之理者，为圣人为君子，若夫行礼之升降揖让，作乐之声音节奏，远乎此者，以艺名之可也。
一曰五礼吉礼居先凶礼宾军嘉礼终焉
二曰六乐，云门咸池，大韶，大夏，大濩，大武，【濩与护同】。
三曰五射，白矢参连剡注，襄尺井仪继焉，【剡一音闪，襄与让同】，四曰五御，一鸣和鸾，二逐水曲，三过君表，四舞交衢，五逐禽，左【御，或作驭同鸾，或作□同】。
五曰六书象形指事防意转注谐声假借
六曰九数，方田米，衰分少广，商功均输，盈朒方程，终于句股，【作粟，衰仓回切，朒如六切，俗作朏者，非句音钩】。
先举其纲后分其目惟尔小子畱心熟读
六艺条目
五礼【见周礼春官大宗伯】
五礼之目三十有六周公定制天子行止
吉礼事天地人，凶礼哀国之忧，宾礼亲睦，国军礼，以同国嘉礼，以亲万民也，凡三十六条。
公卿大夫，下及士庶，其行可平，中有九节，上下通行，圣人设法，不夺民情。
九节者，若享人鬼，防荒吊，襘卹饮食，防宗族及夫昏冠，贺庆之礼，士庶可以通行也。然以嘉礼，亲万民之语观之，槩可知矣。
夫礼也者，天理节文，人事仪则，主敬而行，秩然有序，朱子曰：礼者，天理之节文，而人事之仪，则陈北溪，曰【阙】。
之何也盖天理只是人事中之理
而具于心者，天理在中，而着见于事人，事在外而根于中天理，其体而人事其用也，仪容仪，见于外者，则法则存于中者仪与文相应，则与节相应，文而后仪节，而后则也，言礼须兼此二者，意乃圆备。
礼之为用，莫重于祭，字从示，豊示乃神示，豊其器也，示与祗同，豊行礼之器也，音礼，与丰字不同。
一曰吉礼，十有二条，事鬼神示，大宗伯职，肆师佐之，祭则受福，故谓之吉。
大宗伯，掌礼之长官，尧以伯夷作秩宗，典天神，地示，人鬼三礼，汉曰太常，肆，陈也，肆师佐宗伯陈列，祭祀之位，及牲器玉帛，粢盛礼，所以事神致福。
昦天上帝，精意洁祀，燔柴与牲及其玉帛，谓之禋祀，天以形体言，帝以主宰言，郊曰：天明堂曰：帝以其气之浩浩，故曰昦天，以其位乎上，故曰上帝，精意以享，曰禋説文洁祀也，玉苍璧也，象天之形色，帛纯素之物，不加文采，以质为尚○昦，俗作昊。
日月星辰实牲柴上燔而祝之谓之实柴
星，五星金木水火土，辰日月所防，十二次也，起于辰，止于巳曰：夀星大火析木，星纪枵，娵訾降娄，大梁实沈，鹑首鹑火，鹑尾是也。实柴实牲，于柴上也。
司中司命风师雨师柴牲并燔谓之槱燎
槱音酉，○司中，司命，文昌第五，第四星风师箕，雨师毕，积柴以燎，曰槱槱积也，○三者，皆置牲于柴上，加以玉帛燔燎而升烟所以报阳也，○月令立春后丑日，祭风师于国城东北，立夏后申日祀雨师于城西南，后汉以丙戌日祀风师于戌地，己丑，日祀雨师于丑地，牲用羊豕，○刚中曰：昊天上帝，位为至尊，物无以称其徳惟致其精意，可以享之，故曰禋祀，若夫日月星辰，民所瞻仰，以其体同乎天，不可得而亲也，必以气臭而达之，故用实柴司中，司命，风师，雨师，皆神之在天者也，日月星辰丽乎上，而照临乎下，所以次于天帝，司中而下能丽乎上，而用事于人间，不得以比日月星辰之尊，以气达之不必实柴，故曰槱燎，谓积薪以燔不实，牲体也，或谓三台上台司，命中台司，中下台司禄，又谓文昌宫，第四星曰司命，五曰司中何邪？及考之祭法，王立七祀，曰司命，中霤国门，国行泰厉，户，灶，此司命者，乃七祀之司命，司中者，其七祀之泰厉，与盖人受命，以生万物之命，系乎司命，人受中以生，万物之生，系于司中，论者谓人之性，正则中过则厉，司中以正言之，泰厉以反言之，其实一也。七祀之神，其五者，托体乎地，故以血祭祭之，此二者托体乎天，故以槱燎祀之，各从其类也，二十八宿，迭见四方，以示民时，至于祀也，则止及箕毕，何哉？以为示民，时于上者，其体无为而散，润万物者有及民之功，非风则无以化成万物，非雨则无以滋萌品，彚有功于物，不可不报。所以特祀之也，先儒言禋祀，有玉帛牲牷，实柴有牲币而无玉，槱燎，但只有牲，然考之经文，于柴言实，则见其用牲以实之，明矣。至于槱燎，则不见其有实牲之文，然则槱燎者止于燔柴也与。
【附注】，今郡县得祀风师，雨师及社稷之神，其名山大川，载于祀典者，有司岁时致祭，或奉上命，特祭不在，时祀之数，此天子望于山川，徧于羣神之礼也。
以上三者祀于天神
祀昦天词曰：皇皇上天，照临下土，集地之灵，降甘风雨，庻物羣生各得其所，靡今靡古，维予一人，某敬拜皇天之祐，见大戴礼公符篇，地示人鬼，二词未闻。
社之与稷，五祀五岳贵于气臭，以血祭之，谓之血祭社，后土稷谷神，凡建国，必先立社稷坛墠，盖土谷国家之所赖最重，而当先者也，孝经説曰社土地之主，稷五谷之长，土地广博，不可徧敬，故封土以为社，五谷众多，不可徧祭，故立稷而祭之，五祀户灶，中霤，门行中霤，土也，司人之堂室居处也，门金户木也，司出入之神行水也，主道路之神，灶火也，主饮食之神，皆五行之小神而在地者，各随五行之王而祭之，春祭户夏祭灶，季夏祭中霤，秋祭门冬祭行山高而尊，众山之宗曰：岳五岳，东曰岱，南曰衡，西曰崋北，曰恒中曰：嵩高五山，国之重望镇也，配五岳者，江淮河泲，四渎也，不言四渎者，省文也，不言祭地者，此皆地示也，臭气也，阴祀自血起，贵气臭也，○刚中曰：血所以为歆神之始，杀牲而先以血，言者贵气而不重味，诚之至也，社稷有功于人，而神为幽阴，故祭自血始，天子七祀，此祭五祀，何也？盖司中泰厉，神之属乎天者也，以槱燎祀之矣，此五祀者，则属乎地也，五祀五岳之神，皆托于土，故此三者同于血祭，盖血之为物，有象而非虗有形而非实，物之幽也，陆氏曰：社祭五土之示，稷祭五糓之神，祭社必及稷，以其同功，均利以养人也，○一説五祀为五官之神，四时则迎五行之气于四郊，而祭之也，○气象形气，许既反，饔气字也，既有气字，何必舍正而从借音，今从正，泲俗用济，非四渎之水也，盖济水出恒山房子县赞皇山，而泲水，即沇水在兖州，出王屋山，东入海，是也。
【附注，】王立七祀，诸侯五祀，大夫三祀，曰：泰厉门行，适士二祀门，与行庶士庶人一祀，或户或灶，杜预曰：土正曰：句龙在家，主中霤，在野为社。
祭于山林，薶牲于土，祭于川泽，沈牲于水，各顺其性，以象其徳谓之薶沉，【薶，周礼作貍，俗作埋】。
山林川泽之于物则有薶藏，涵容之功所祭之牲，则薶之沉之，则顺其性，象其徳也。
晋魏献子伐齐，以朱丝系白璧投于河，汉武帝河决之时，则刑白马沉璧于河，此薶沉之遗意也。
四方百物所祭之牲桀裂其胸谓之疈辜
桀陟格反，因借为桀黠字，故加石作磔，疈拍逼反，○桀裂，牲于木上也，疈疈牲胸也，辜手磔牲也，大宗伯以疈辜祭，四方百物，此年终之祭，百神于蜡，夏曰清祀，商曰嘉平，周曰大蜡，○此三者报阴也，○刚中曰：四方百物，则八蜡也，祭及于百物，仁之至，义之尽也，四方异体，百物异用，其生也，合聚其死也，桀裂以象其分散之义也。○八蜡，邮表畷，猫虎坊水，庸昆虫草木。
【附注】尔雅，祭天曰燔柴，祭地曰瘗薶，祭山曰庪县，祭川曰浮沈，祭星曰布，祭风曰磔，郭璞曰：或庪或县，置之于山，投祭于水中，或浮或沉，布散祭于地也，○蜡蝇防也説文引周礼蜡氏掌除骴，又借为年终，祭名曰大蜡者，谓冬时无蝇防，洁享之意，故因其义就名之，即蜡氏掌除骴之，借义同也，秦名曰腊腊，猎也，猎取禽兽以祭之名，汉以火徳王故以冬至后三戌为腊，宋亦火德，亦以戌为腊，○蜡音乍，俗作防非。
以上三者祭于地示
张南轩曰：古者祭山川，以其能云雨泽物为之，坛壝立之，祝史设之牲币，所以致吾祷祀之实，而交孚于隐显之际，诚之不可掩如此，后世有山川之祠，而人其形，封其地则失之矣。
亯于先王解牲骨体灌以郁鬯曰肆献祼
亯俗作享，郁作鬱，非郁金，芳草也，产郁林郡，鬯尺谅反，肆，音剔祼灌，同○亯献也，祭也，郁鬯以黒秬和郁金草酿酒，谓之黄流，其气芬香条畅，又谓之秬鬯，盖周人尚臭，灌用郁鬯也，肆解牲体，谓荐孰时也？献献醴，体荐血腥也，祼用圭瓒，酌郁鬯灌地，求神时也，亦曰降神，郊特牲曰：魂气归于天，形魄归于地，故祭所以求诸阴阳之义也；殷人先求诸阳，周人先求诸阴，【附注】，大夫有九锡之命者，然后赐秬鬯圭瓒，以祭宗庙也。
进以黍稷谓之馈食
馈食言有黍稷也先灌，次献血腥，次献熟，次馈食，凡祭皆然，互相备也，○刚中曰：先王之制，祭礼也，不欲数，数则烦不欲疏，疏则怠，怠则失孝敬，烦则近防渎，故有四时之祭，又有五年，三年之禘，祫生则有合族之欢，死则有合食之礼，縁生事死，设为盛祭，是以有禘祫也。
【附注】享祭先祖之礼，自天子至于庶人，但有杀丰耳，天子孟月，大夫士仲月，庶人季月士，有田则祭，无田则荐。
春享曰祠，品物不多，诚主乎词，【词祠也，若祝文之类】。
【附注】春田，曰搜搜之，言搜也，搜本茅搜，字搜索，于茅搜之中，择其牡者与无孕者，以祭之，献岁发生之时不敢伤其仁，而品物少，故曰祠，以言词达其诚也。
夏享曰禴百物未成其祭尚薄乐以旌诚
禴，薄也，易东隣杀牛，不如西隣之禴祭，前汉郊祀志，瀹祭顔师古曰：煑新菜以祭，瀹与禴通，以乐为之主也。
秋享曰尝新糓既升荐其馨香
香小篆作□，古作皀，以白从匕白粒也，以匕尝米之馨，皀也，○百物，至秋皆成，可享者众，而以新糓为主也。
冬享曰烝水陆珍味巨细咸备孝敬之至
烝，众也，○祭统曰：水草之菹，陆产之醢，小物备矣，三牲之俎，八簋之实，美物备矣；昆虫之异，草木之实，阴阳之物备矣，凡天之所生，地之所长，苟可献者，莫不咸在，示尽物也，外则尽物，内则尽志，此祭之心也，○享礼，春夏，盖以少为贵，秋冬则以多为贵也。
以上六者享于人
刚中曰：春夏以搜苖而奉祭祀，时物方生，可献者寡，故春以词为主，夏以乐为主，尚词者以言词道意也，尚乐者，阳气浸盛，乐由阳来也，此以少为贵也，秋冬以狝狩而奉祭祀，百物既登，可献者众，故秋以荐新为主冬，以备物为主焉，尝者物初成，始可尝于是荐新糓也，烝者物毕登，皆可进也，此以多为贵也，○又曰：天在上而无为，以道交之而已，故曰祀，祀以言其道也，地主生物，以物接之，故曰祭，祭以言其物也，人鬼则以人道事之，故曰享言，以物享献之也，然记曰郊血大享，腥不独祭地用血，郊亦用也，书言王宾杀禋咸格，王入太室，祼，则宗庙亦禋也，不独祀天称，禋记曰：惟圣人为能享帝，则祀天亦享也，不独先王称享焉，其分如此者，亦各以其所主者言之尔。
二曰凶礼，其目有五：邦国有忧，分烖救患，是之谓凶，周礼以凶礼哀邦国之忧哀，谓分烖救患也，○刚中曰：天子之于诸侯，位虽君臣，而情则父子，未有子疾病痛苦，而父不为之忧者，故邦国有忧，则以凶礼而哀之。
【附注】忧本作从心从页俗用忧行皃也
国有死亡亲者有服疏者含襚谓之防礼
服防服凡五等也，含送死者，口中玉也，天子以珠诸侯，玉大夫璧，士贝衣衾曰襚，盖遂彼生时之意也。又车马曰赗，货财曰赙，皆助防之，礼也；凡知生者赗赙，知死者含襚。
【附注】亲友死，防必有吊慰之礼，吊者伤其死，慰者安其生。
岁歉民病利补乏谓之荒礼
糓不熟，曰歉荒者，人物有伤也，大司徒则令，国移民通财，舍禁弛力，薄征缓刑，晋饥，秦输之粟，是也。○，俗作散非。
国有祸烖防问行焉谓之□礼
防俗作尉，慰非本防斗，字○祸，烖谓遭水火之，宋大水，鲁庄公使人吊焉，曰：天作滛雨，如何不吊？廐焚孔子拜，乡人为火来者拜之，士一大夫，再亦相吊之道，尉安之也，有以防其情也；吊，伤也，愍也，○□从人持弓，俗作吊吊，并非本□问防而制字持弓，以避不祥也。
邻国受围将士败绩防财补之谓之禬礼
禬古外反，○绩功也，事也，禬者防合货财以补其不足也，秋官大行人曰：致禬以补诸侯之烖，襄公三十年冬，防于澶渊谋归宋，财定公五年夏，归粟于蔡，是也。盖蔡为齐所围，故也。
寇作于外乱作于内邻国救援谓之恤礼
兵作于外，为寇作，于内为乱，外寇若卫，与邢有狄人之难也，内乱，若晋骊姬之譛，申生衞辄之拒父是也，恤忧也，收也，心戍然而惨恻之心，哀痛而收之，若已身之有患焉，故从心血为恤，故齐桓救邢，曰：简书同恶，相恤之谓也，○愚谓为冦为乱者，则罪而治之，无故而受祸者，恤之礼，得其宜也。
三曰宾礼，其目有八：亲附列国，是之谓宾，诸侯来朝，其名不同。
以宾礼亲邦国，盖天子诸侯有宾主之礼焉。诸侯皆见于王，故谓之同。
春见曰朝犹朝之早【曰朝之朝音潮】
朝者欲其来之早也
夏见曰宗尊王之道
宗尊也欲其尊王
秋见曰觐勤劳王事
觐勤也欲其勤王之事
冬见曰遇不期之义
遇偶也，欲其不期而俱至○，愚谓诸侯朝王，未尝不早不尊，不勤也，然三时之朝见，而曰朝，曰：宗曰：觐者，其名虽殊，而义则一也。四时之朝，诸侯胥防，莫非相遇，至冬而曰遇者何也？刚中曰：冬则万物归根，于时为藏，是时相见，盖取其邂逅之义也，○曲礼曰：天子当依而立，诸侯北面而见天子？曰：觐，天子当宁而立，诸公东面诸侯西面曰朝，郑注诸侯春见曰朝，受贽于朝，受享于庙，生气文也，秋见曰觐，一受之于庙，杀气质也，朝者位于内朝，而序进觐者，位于庙门外，而序入王南面立于扆宁而受焉，夏宗依春冬遇，依秋春秋时齐侯唁，鲁昭公以遇礼相见，取易畧也觐礼今存，朝宗遇礼今亡。
时见也者，言无常期，或有不服，王将征讨，为坛国外，以合诸侯，而命以事，是之谓防。
春秋传曰有事而防不协而盟
殷见也者，六服尽，朝王亦为坛，委之以政，一其徳也是之谓同。
殷众也，服属也，从也服从天子之事也，六服，王畿侯甸，男采衞又王畿侯甸，绥要荒。
【附注】朱子曰众覜曰同
时聘也者，亦无常期，天子有事，乃聘之焉，是之谓问聘，以财为礼，王制曰：诸侯之于天子也，比年一小聘，三年一大聘，小聘大夫，大聘使卿。
殷覜也者，一服之中，朝之者希，诸侯使卿聘以大礼，是之谓视。
覜眺同视也，○大行人曰：春朝诸侯而图天下之事，秋觐以比邦国之功，夏宗以陈天下之谟，冬遇以协诸侯之虑，时防以发四方之禁，殷同以施天下之政，时聘以结诸侯之好，殷覜以除邦国之慝，○旧説时防殷同者，诸侯非当朝觐之岁，奔命而见天子之名也，时聘殷覜者，诸侯间岁遣臣以聘天子之名也，刚中曰聘，则以财为礼，其名曰问，有问遗之意，覜则以见为礼，其名曰视，有省视之意，然以王而问遗省视乎诸侯，则于义为顺，自诸侯而言，谓问遗省视乎天子，则其语不顺也。以大行人之言曰：时聘以结诸侯之好，殷覜以除邦国之慝，此乃王见诸侯之文也，槩以为诸侯，聘覜乎天子，则与行人之文，不合槩以为王者之礼，则又与大宗伯，诸侯见王之文不合，尝合二官以考之，盖聘頫之礼，王与诸侯交用之，故其名不异，何以言之？时聘殷覜，继于春朝，夏宗之下，则曰问，曰：视为诸侯，问视乎天子之礼也。若以行人结好，除慝之文例之，则又是王者聘以结诸侯之好，覜以除邦国之慝也，人徒见古者比年小聘，三年大聘，小聘使大夫，大聘使卿，皆臣聘乎君也，遂谓君无聘覜乎？臣之理，殊不知小行人有曰：王之所以抚诸侯者岁徧存，三年徧覜，五年徧省，则王有覜礼于诸侯明矣，然诸侯行之，则曰问，曰：视天子行之，则曰除慝，结好名虽同，不害其为异也。天子之覜，见于小行，人三岁之制，若夫聘礼则无传，春秋之时，王臣来聘，于鲁者八，此亦可以为证。
四曰军礼，其别有五：邦国不协，威以制之，使归于同，是之谓军。
别彼列反后同○，夏官司马，凡制军万有二千五百人为军，王六军，大国三军，次国二军，小国一军，此以军礼同邦国，同谓威其不协，僭差者使侯国。相和同也。
【附注】夫五礼，军礼居其一，大司马之职，掌建邦国之九法，以佐王平邦国，以九伐之法正邦国，正月之吉，布政于邦国都鄙，乃悬政象之法于象魏，使万民观政象，挟日而敛之，中春教振旅，平列陈，遂以搜田，有司表貉，中夏教茇舍之法，辨号名之用，如振旅之阵，遂以苖田中，秋教治兵，如振旅之陈，辨旗物之用，遂以狝田惟中冬，农隙教大阅，遂以狩田，以旌为左右和之门，即过君表也，致获禽馌兽于郊，献享太庙，○挟与浃同，貉与祃同。
用其义勇众以成功谓之大师
刚中曰：五军以为师，以师统军，以军统旅，以旅统卒，以卒统两以两统伍上下相统，闻鼔则进闻金则止，所谓同也；杨氏曰：行师之法，其坐作进退，以金鼔为之节而不可乱，左不攻左右，不攻右，则刑之五伐，六伐，七伐，乃止齐焉，勇者不敢前，怯者不敢后，此大师用众之礼也。
平均地政忧恤庶民谓之大均【政音征税也】
地官土均掌平土地之政，以均地守，地事地贡，谓徧天下皆均之不均则民患，故大均之礼，所以忧恤其庻民也，王昭禹曰：因地以出赋，因家以起役，地有肥硗，而赋有轻重，家有上下，而役有多寡，此所以恤其事也。
【附注】均，人掌均地政，均地职，均人民牛马，车辇之力政，丰年，则公旬用三日，中年公旬用二日，无年，公旬用一日凶札，则无力政，无财赋不收，地守地职，不均地政，三年大比，则大均○旬音均同，古者用民力，岁亦不过三日。
因田习□简阅车徒谓之大田【□俗作兵】
捕禽兽，曰田四时之田，春搜夏苖，秋狝冬狩，王者至中冬因田而大阅，盖田猎之时，有车徒旗鼔甲兵之事，大阅者，拣选练习军马之谓也，司马主其礼，此教战阵之法也。
筑城凿池任民之力谓之大役
役工作也，所以事民力之彊弱，有司造作不止，城池，兹举其凡。
正其□畺合聚编氓谓之大□
正□畺沟涂之，固以合聚其众也，□从防，从土从寸，令诸侯各防其土，而守其法度也。○王畿界五百里，大国界方百里，小国界方五十里，编氓联比，百姓户名上于有司也，一説谓诸侯侵境，则民庶迁移，不得合聚，故以兵往正其封疆，各安其所，盖地有定域，民有常主也。
五曰嘉礼，其别有六，欲亲万民，近自亲始，上行下效，其礼至善，是之谓□。
此以亲万民也，因人心之所善者而为之制，易曰：亨者嘉之防也又曰嘉防足以合礼，刚中曰：人君待宗族故旧，与夫四方宾客，同姓异姓之也，而曰亲万民，何耶？孟子曰：人伦明于上，小民亲于下，人君御四海之广，安能家至而户晓而使之，相亲睦哉？躬行于上，使下观而化尔兄弟朋友，男女宾客及同姓之亲，岂独人君有之，民亦有之也，人君亲亲于上，则民亦亲亲于下矣。
【附注】□喜乐也，防聚亲友而燕飨之，亦必有乐而□乐也字，故从岂岂古皷？字象形，加声，俗作嘉。
饮食之礼亲睦宗族
人君有食宗族之礼，虽亲尽不异之所以亲之也。文王世子曰：族食世降一等，孔氏曰：同姓为宗，有合族之义，故系之以姓而弗别，缀之以食而弗殊，人道以亲亲为大，其礼则以饮食为之主也，○殊食多少也。
冠昏之礼亲成男女
昏妇家也。礼，取妇以昏时，盖妇人阴也，冠昏，言冠不言筓，言昏不言，姻省文也，刚中曰：冠礼之始，昬礼之本，冠以成其徳昏以亲其情。
【附注】冠礼，人伦之所重者也，近世人情，尤为轻薄，子才数岁，以冐为戏，因习至长视，以为常，甚不知成人之道，所以风俗不厚矣，古者男子二十而冠，冠而字，乃所以重其成人之道，冠义曰：适子冠于阼，以着代也，庶子冠于房户外，○士昏礼有六，曰纳采，问名，纳吉纳徴请期亲迎迎，谓壻挚雁，往拜妇翁，而迎妇来也，孔子曰：大昏为大，大昏至矣，大昬既至，冕而亲迎，亲之也。又曰：大昏万世之嗣也，礼记曰：取妇之家，三日不举乐，思嗣亲也。
宾射之礼，诸侯来朝，王与之射有宾主焉，以亲朋旧刚中曰：人君有大射有燕射，宾射，大射者，择士取祭也，燕射者，与人臣射而饮也，宾射者，诸侯来朝，与之分宾主之礼而射也，盖朝以明君臣之分而燕射，宾射，所以明恩也，康成曰：王为世子时，共在学者，盖天子有友，诸臣之义，待之以宾，而与之射，见人君不忘故旧，朋友之情好也。
飨燕之礼飨有体荐燕有折且以亲宾客
折音哲，且古俎，字从几，足有二横木下，从一地也，象形，因借为语词，后人加半肉作，爼以别之，飨燕，与享宴通○，杜预曰：飨在朝，燕在寝诸侯曰：宾诸侯之臣曰：客待以飨燕之礼，所以示隆厚之情也，春秋，成公十三年，飨以训共俭，燕以示慈惠，飨有体荐，设几而不倚，爵盈而不饮，肴干而不食，所以训共俭，燕则脱屦，升堂，折俎共食，酒行无筭，以醉为度，所以示慈惠也。○，愚谓体荐以羊，或豕脊左右胖俱用，但去其近窍一块而已，两肩，两髀，两胁凡七体，折且或羊与豕，每用右胖，带脊脊，取三体正脊，脡脊，横脊，前体胘骨离为三，曰：肩，臂；臑，后体股骨，去髀离为二，曰：肫，胳，胁三体短胁，正胁，代胁凡一十一体，或宾众则合升，左胖八体以用之，折截之使断，胖半体肉也，礼家以胖为半体，胖之言片也，臑；羊，豕；臂，肫、胳，股也；且荐肉之几也；○宾客朝聘之臣也，○肩前脚上，节臂前脚中节，臑前脚下，节去蹄，正脊第一，第二节骨脡脊第三，第四脊骨，横脊第五，第六脊骨，代胁肋，前两骨正胁肋，中两骨短胁肋，后两骨肫，后脚中节，胳后脚下，节去蹄，【臑奴刀反，肫，胳，音纯各胖音判】。
【附注】天子，养老尊贤，有飨燕之礼，示隆厚也，三代尚矣，唐开元二年九月，宴老者于含元殿，九十以上，赐几杖八十，赐鸠杖，妇人亦如之，天寳元年颁乡饮酒礼于州县，每岁十二月行之，宋高宗绍兴二十六年，许行于里社，乡饮酒义曰：宾主象天地，介僎象阴阳，三宾象三光，四面坐象，四时，五十者立侍，以聼政役夫主人者，守令为之，坐东南盛徳之仁气也，宾乃寄居年徳高及致仕者，坐西北尊严之义，气也，僎辅主人者，倅贰为之，坐东北，介辅宾者，次长者为之，坐西南三宾，又次者为之，位在宾介之后，又设僚友之位，东西相向，其余仕与未仕者以齿，序位两廊，又推识礼，众服者一人为司正，及士之习礼者为唱礼，赞相质明，主人以下先舎菜于先圣，先师退以俟，速宾于庠门之外，三揖，三让而升，遂行礼焉，乐作，乃歌鹿鸣，鱼丽关雎等诗，众宾受献，降阶将去，主人命司正扬觯以畱，然后酌交错，无筭乐无筭，礼成乐备，主人拜送，拜既毕而退，礼乐备有仪式，别録。
脤膰之礼，祭肉分胙亲兄弟国同，其福禄【脤，是轸反】。
脤膰祭宗庙，社稷，及出师，祭社之肉也，天王所以分赐同姓同受，其福禄也，春秋，定公十四年，天王使石尚来归脤是也，一説盛祭肉之器，或似蜃形，或以蜃甲饰之，因名焉。膰燔通炙炮肉也，胜曰脤，熟曰膰，胜生肉也，胙福也，○刚中曰：兄弟同姓之国，与之共事，先王而保其祭祀，则当与之同其福禄，惟祭祀之肉，神所福也，馈之遗之，乃所以亲之也。
【附注】，天子祭祀之胙，岂止致于同姓而已哉！异姓诸侯及羣臣，亦必致之矣，大行人所谓归脤，以交诸侯之福是也。若夫鲁郊不致膰，爼于大夫孔子行，盖恶其无礼也，故诸侯大夫士祭胙亦然，孔子于朋友之馈，虽车马，非祭肉不拜，此之谓也。
贺庆之礼，赞其有喜，贺则以物庆则以礼异姓之国，昏姻甥舅，以此亲之。
喜者若受命，拜爵弄璋，称寿之类，物者玩好，币帛羊酒也，庆则以礼者，礼文也，以言称颂之也，或今诗词启事之类，大行人曰：归脤以交诸侯之福，贺庆以赞诸侯之喜，○刚中曰：以脤膰，亲兄弟之国而异姓之国亦有之，故天王使宰孔赐齐侯胙，曰：天子有事于文武，使孔赐伯舅胙，至于二王之后亦有之，故皇武子曰：宋先代之后，于周为客，天子有事膰焉，皆不专为同姓之拜，正以归脤，为主也，情之亲者，因物以示恩，情之疏者，托言以见意，故有可贺可庆之事，则以言而庆贺之，若夫庆贺之别，则贺，或以财而庆则专以言也。观行人言庆贺，以赞诸侯不别，同姓异姓，而总谓之诸侯，则同姓之邦，非无庆贺，要之以待异姓为主而已。
【附注】案説文庆行贺人也，古者以鹿皮为贽，礼故从鹿，从爱省爱，行皃也，若以大行人贺庆言之，亦非止贺则以财而庆则专以言之意。
六乐【见周礼地官保氏下注】
圣王为治，乐由是作，非为己乐，○正教之兴，始于音声，音声正矣，血脉动荡精神，流通心正，而融○宫，音居中，以总四方，声重而尊君之象也。○商音属金，金主断制，臣之职也，○角音属木，春物并生，各有区别，民之象也。○征音属火，万物长茂，皆成形体，故配以事○，羽音属水，以物配之○宫，音动脾而和正信，商音动肺而和正义，角音动肝而和正仁，征音动心而和正礼，羽音动肾而和正智，【以上并见史记】。
【附注】，孔子曰：兴于诗，立于礼，成于乐，乐有五声，六律，六吕，播之于八音，可以祀郊庙，百神可以燕飨宾射，然后化民成俗，治天下国家，莫不由乐之所致也。○昔黄帝使伶伦自大夏之西，昆仑之阴，取解谷之竹，制十二律筩，以黄钟之宫，生六律，六吕以候气，铸十二钟，以和五音，而律吕起黄钟九九之数，黄钟子之气，长九寸，围九分，积实八百一十分，三分损一，下生林钟，林钟未之气，三分益一，上生太蔟，太蔟寅之气，三分损一，下生南吕，南吕酉之气，三分益一，上生姑洗，姑洗辰之气，三分损一，下生应钟，应钟亥之气，三分益一，上生蕤賔，蕤賔午之气，三分益一，再上生大吕，大吕丑之气，三分损一，下生夷则，夷则申之气，三分益一，上生夹钟，夹钟卯之气，三分损一，下生无射，无射戌之气，三分益一，上生中吕，中吕巳之气，三分损一上生黄钟，周而复始，又有清声，四曰黄钟清，大吕清，太蔟清无射，清以和其音，故每县钟磬十六枚，盖乐有隆杀，天子宫县，诸侯轩县，大夫判县，士特县钟磬之县，于簨虡，植曰虡横，曰：簨，郑氏注：明堂位云簨，饰之以鳞属虡，饰之以臝属羽，属又梓人职云：厚唇弇口，出目短耳，大胷燿后大体短脰，若是者谓之臝属，恒有力而不能走，其声大而宏，则于任重宜，若是者以为钟虡，故击其所县，而由其虡鸣，鋭喙决吻，数目顅脰，小体骞腹，若是者谓之羽属，恒无力而轻，则于任轻宜，其声清扬而远闻于磬，宜以为磬虡，故击其所县，而由其虡鸣，小首而长，抟身而防，若是者谓之鳞，属以为笋，谓制为龙头及顅衔璧，璧下有旄牛尾，饰其簨虡，鸟兽闻皆动颊，鳞属之，簨即业也，是簨上大板，诗云：设业设虡，崇牙树羽，○臝音祼，同燿音悄，顅音悭长，脰貌防音，洪肥大也，音窟，颊旁骨也。
乐者乐也，出于人心，布于管，咏歌舞蹈，更唱迭和，涵养性情，荡涤邪秽，消融渣滓，以全和气，以迻风俗，法在成均，属大司乐乐徳乐语以教国子，乃以律吕五声，八音，六代之舞，以大合乐，致鬼神示，以和邦国，以谐万民，以安宾客，以説远人以作动物，【迻説俗作弦移悦】。
见周礼成均五帝学名，大司乐，乐官之长，掌成均之法，以治建国之学政而合，国之弟子焉，俾有徳者教之乐徳，中和祗庸，孝友乐语，兴道讽诵言语，六律，黄钟，太蔟，姑洗防宾，夷则，无射阳声也，六吕大吕，夹钟，中吕，林钟，南吕，应钟，阴声也，文之以五声，宫商角徴羽播之以八音，金；石，土，革，丝；木，匏，竹，而合六代之乐舞焉，○夫乐之为用，其效大矣，盖奏之郊庙，则鬼神来格，赐之诸侯，则邦国和协，用之乡射，则万姓雝睦，施之宴享，则宾客安宁，四夷来朝，作乐宴之，则远者説怿作鼔舞之也，动物鳞羽，臝，毛；介，五虫也，乐之作，作动物犹击石，而百兽率舞，箫韶九成而鳯凰来仪也。
【附注】，夫祭天神，地示，人鬼之乐，而天神用圜钟为宫，黄钟为角，太蔟为徴姑洗为羽，靁鼔靁鼗孤竹之管，云和之琴瑟，云门之舞，冬日至于地上之圜丘奏之，乐六变，则天神皆降，谓天神，则主北辰，而先奏是乐，以降其神，礼之以苍璧，圜钟，夹钟也，夹钟生于房，心之气，房心为大辰，天帝之明堂，而布政之所出也，地祗用函钟为宫，太蔟为角，姑洗为征，南吕为羽，灵鼓，灵鼗，孙竹之管，空桑之琴瑟，咸池之舞，夏日至，于泽中之方丘奏之乐，八变则地示，皆出地示，则主昆仑，先奏是乐，以致其神，礼之以黄琮，函钟，林钟也，林钟生于未之气，未坤之位，或曰天社，在东井，舆鬼之外，天社，地神也，祭人鬼，用黄钟为宫，大吕为角，太蔟为征，应钟为羽路，鼔路鼗隂竹之管龙门之琴瑟，九徳之歌九韶之舞，于宗庙之中，奏之，乐九变，则人鬼可得而礼矣。人鬼则主后稷，先奏是乐，以致其神，而以珪瓉祼神也，此谓秋祫，黄钟生于子，子虚危之气虚，危为宗庙也。○靁鼔八面鼔也孤竹特生者，云和山名灵鼔六面鼔也孙竹竹枝根之末，生者空桑，山名路鼔四面鼔也阴竹生于山北者，龙门亦山名，言天神六变地示，八变人鬼，九变灵异，大者易感，小者难致故也。已上见三礼图○成均，学名周制，天子五学，东曰东序，西曰瞽宗，北上，庠南成均中学，辟雍也，学乐徳乐语乐舞者，就成均者，兼祭酒之职也。
黄帝之乐，云门大卷，盖其盛徳其出如云，民得簇聚，阜财以处，万物之名，悉由是成【云，古云：字本作，□卷音拳】。
帝姓公孙，名轩辕，生时有云瑞，故以云纪官，命苍颉制字，大挠作甲子，容成造厯数首作数，伶伦造律吕，岐伯明医术，始作衣裳而舟车，栋宇杵臼，弧矢网罟之，皆自此起，乐曰云门，大卷土徳王故曰黄帝都涿鹿，在位百二十有四年，卷者聚民阜财之谓。
唐尧之乐，大咸，咸池徳泽溥博无所不，天下之物，皆蒙润滋，【，俗作施非】。
高辛之子，曰陶唐氏姓，伊祁火徳王都平阳，乐曰大咸，咸池，池也，在位百年，禅于舜○，贾公彦曰：云门大卷为一，故分乐而序之时，更不序大卷，盖改乐名也，秦始皇改大韶为五行舞，汉高帝六年，改大韶为文始，故有改乐之法也。愚意大咸亦然。
虞舜之乐，谓之大韶，绍尧无为拱而朝，【韶周礼作防俗作垂，又作□】。
舜姓姚尧以二女，女之以观其内治，遂禅以位土徳王都蒲阪，国号虞乐，曰大韶，绍尧之治无所作为，但衣拱手而坐朝也，在位五十年。
夏禹之乐，谓之大夏，平治水土，功烈大着【，治平声】。
禹姒姓佐尧，治水有功，能大尧舜之徳受舜禅金徳王都安邑，国号夏乐曰：大夏在位九年，着于国曰：功及于民曰：烈烈功之光，且盛者，传世十有七，歴年四百三十七。
成汤之乐谓之大濩诛鉏凶虣防养黎庶
汤子姓名，履舜命契为司徒，封于商，十三世至汤，伐桀而有天下，因以商为国号，盘庚改曰殷水，徳王都亳○，吕氏春秋曰：汤命伊尹作大濩，歌晨露，韩诗外传曰：汤作大濩宫声，使人温良而寛大商声，使人方亷而好义角声，使人恻隐而仁爱徴声使人乐养而好施，羽声，使人恭俭而好礼，濩防也，汤之寛仁能救，防生民也，在位一十三年，传世三十，歴年六百二十九。
武王之乐谓之大武一着戎衣武功昭著
王姬姓名发弃，为尧稷官，封于邰，十五世至武王伐纣而有天下木徳王都镐国号周，乐曰大武，在位七年，一戎衣，武成文言一着，戎衣而武功成也，传世三十六，歴年八百六十七○，郑氏曰：此周所存，六代之乐，云门大卷，黄帝能成名万物，以明民共财，言其徳如云之出，民得以有族类大咸，咸池，尧能禅均刑法，以仪民言其徳无所不施，大韶言：舜能绍尧之道也，大夏禹治水，敷土言其徳能大中国也，大濩，汤以寛治民而除其邪言其徳能使天下得其所也。大武，武王伐纣，以除其害，言其徳能成武功也；○夫六乐之名，惟见于经，至西汉，而六乐之器犹有存者，今不复见矣。惟大武之仪，备见于乐记，又如周颂之武桓赉，酌时迈五篇，皆为颂文武之诗，遂以为大武之乐章也，岂其然乎？
六代之舞，周备用之分乐而序，祭鬼神示，○内辅正心，外异贵贱，上事天地，社稷宗庙下，以变化羣黎百姓，○人闻乐声，随声感见闻官音者，温舒而广大，闻商音者，方正而好义，闻角音者，恻隐而爱人，若闻征音乐善而好施，若闻羽音，整齐而好礼，【已上，并见史记】。
乐之为徳功用大矣惜乎乐章无所传尔
周人备用六代之舞，而大司乐分乐而序之以祭，以享以祀，乃奏黄钟，歌大吕，舞云门，以祀天神，奏太蔟，歌应钟，舞咸池，以祭地示，奏姑洗，歌南吕，舞大韶，以祀四望，奏防宾歌林钟，舞大夏，以祭山川，奏夷则，歌中吕，舞大濩，以享先妣，奏无射；歌夹钟，舞大武，以祀先祖，○凡六乐者，一变而致羽物及川泽之示，再变而致臝物及山林之示，三变而致鳞物及丘陵之示，四变而致毛物及坟衍之示，五变而致介物及土示，六变而致象物及天神，○或问小学载乐一段，不知今人能用得否？朱子曰：姑使知之，古人自小即以乐教之，乃是人执手提诲，到得大来涵养已成，稍能自立，便可，今人既无此，非志大有所立，因何得成立？又问：此是作乐使之听，或其自作，曰：自作若自理，防不得自作何益？○朱子曰：古者教法，礼乐射御书数，不可阙一，就中乐之教尤亲切，防教胄子，只用乐，大司徒之职也，是用乐，盖是教人朝夕从事于此，拘束得心长在，动作这上面，盖为乐有节次，学他底急，也不得，慢也不得，久之，都换他一，副了当情性，○大司徒，以五礼防万民之伪而教之中，以六乐防万民之情而教之，和六艺独申言，礼乐二事者，盖化民以礼乐为急也，故乐记云：心中斯须不和不乐，而鄙诈之心入之矣，外貌斯须不庄不敬，而易慢之心入之矣，故乐也者，动于内者也；礼也者，动于外者也，是致礼乐，以治内外之急也，孝经云：安上治民，莫善于礼，移风易俗，莫善于乐，是礼乐为化民之急也，故特言其详，【附注】，自汉以降，歴代帝王，亦莫不有所制之乐，如宋太祖至徽宗，八君皆有之，曰：大定大文，大明大仁，大英大神，大成大晟，今遵用之，以祀先圣者，即大晟乐也，○晟时正，切训明也。
五射【见周礼地官保氏注】
夫射也者男子之事天地四方皆其所志
射义曰：故男子生，桑弧蓬矢六，以射天地四方，天地四方者，男子之所有事也，○吕大临曰：天地之性人为贵，人之类男子为贵，其配则天地，阳也，干也，可以服人，而不服于人者也，故天地四方之大，皆吾之所有事不能，则几于非男子也，故于始生，以桑弧蓬矢，六射天地四方也，士无事而食，不可，故君子宁功浮于食，不欲食浮于功，有事于天地四方而后敢用糓，则功浮于食而无愧于食，功无愧于食，是亦男子之事，故因射义而及之，射之为字，从身从寸心平体直，持弓审固，发矢合度，乃能中的。
射侯之中曰的的，即正鹄也，○射本作防，从身从矢，小篆作射，从寸寸法度，凖，则也。
与射者谁君与臣俱天子诸侯卿士大夫
天子射礼，礼有三也。曰：大射者选贤士也，曰：賔射者，待臣为宾，以同射也？曰：燕射者，乃与诸侯射而饮也，诸侯三年一贡士于天子，大国三人，次国二人，小国一人，然后天子以射而选择贤良而用之，然大射，宾射，王与诸臣异其侯，惟燕射之，侯则同也，异侯所以辨尊卑同侯，所以一其欢。
大侯既抗弓矢斯张各绎已志观其徳行
大侯君侯也，抗张也，绎审度也，○侯从厂，象形，从矢，从人在其后，而候其中否也。
侯方十尺，以布为之，皮饰其侧的，居侯中，画正与鹄，正鹄二鸟，小而健黠，射之难中，中者为俊，【正或叶，音征鹄姑，沃反】正，或作鴊题肩鹄，□鹄皆小而健黠，射之难中画布，曰正栖，皮曰鹄，朱子曰：大射，则张皮侯而设鹄，宾射，则张布侯而设正，射义，曰：正之言正也，鹄之言梏也，也言人正直，乃能中也。
【附注】，按三礼图侯有九十，弓七十，弓五十弓，弓计二十九十弓布九幅，丈八尺七十，弓布七幅，丈四尺五十，弓布五幅，侯中一丈，虎侯九十，弓熊侯，糁侯七十，弓豹侯，麋侯五十，弓士豻侯五十，弓畿内诸侯，熊侯五十弓，畿外诸侯之熊侯亦九十弓，此祭祀大射之皮侯也，又天子有五正，侯九十弓，诸侯三正侯七十弓，卿大夫二正侯五十，弓并画云气于侧，此宾射之侯也，又有兽侯，天子白质，画熊首诸侯，赤质，画麋首，又布侯者，卿大夫画虎豹首，士画鹿豕首，不采地，故名布侯，与兽侯侧俱画云气并五十，弓此燕射之侯，上下同观而同也，凡画云气用丹为地，丹浅于赤也。
天子三侯曰：虎熊豹诸侯，侯二，维熊与豹，卿大夫者，其侯曰：麋士则豻侯【，豻音岸】。
天子有大射，宾射，燕射诸侯，卿，大夫，士礼有等差，其侯之制，有三虎侯，熊侯，豹侯各以其皮縁其侧，此大射之侯也，王五采，诸侯三采，卿大夫二采五采之正，中下。次白次苍，次黄居外，三采损，黄二采去，苍白而画以朱緑，此宾射之侯也，天子熊侯，白质诸侯，麋侯，赤质，大夫布侯，画以虎豹，士布侯，画以鹿豕，熊侯之外则丹地，画以云气，此燕射之侯。
【附注】五采三采二采即五正三正二正侯
其射何为盖以选贤三代射礼惟周备焉
王将郊庙择贤与祭贤否莫知决于射礼
射义曰：天子将祭，必先习射于泽，泽者，所以择士也，已射于泽，而后射于射宫，射中者得与于祭，不中者不得与也，○泽宫名。
【附注】司裘云，王大射，则供虎侯，熊侯，豹侯设其鹄，谓之皮侯，即大侯也，用虎熊豹之皮饰其侧，此天子将祀天地，宗庙，以射选诸侯，卿，大夫士之射也，又卿大夫则供麋侯，三礼图云：此谓正朝卿大夫，畿内有采地者，将祭先祖，亦行大射之礼，张麋侯君臣共射，亦以麋皮餙其侧，又以皮方制其鹄，其侯道亦五十，弓丈尺，与王之豹侯同。
诸侯大夫祭亦然乎射于射宫大射名同
诸侯大夫亦曰大射
【附注】，三礼图云：畿内诸侯，将祭先祖，行大射礼，近尊不得同于天子，三侯，但射熊豹二侯而已，并五十弓，畿外诸侯，将祭先祖，亦行大射三侯，与天子同远尊，故得用三侯虽同，而用皮则异耳，谓熊糁豻侯也，熊侯，亦曰大侯，侯道九十弓，其卿大夫助祭所射糁，侯糁杂也，杂侯者，以豹为鹄，麋为饰，下天子卿大夫故也。其侯七十，弓侯广鹄方丈尺，与天子熊侯同士助祭，所射豻侯，以豻皮饰侯亦方制其鹄，其侯道五十弓，方广与天子豹侯同按上文云诸侯侯二者，畿内之诸侯也，今依聂崇义所定，礼图有五十侯，而説详矣略见前注。
复有一义，天子射中服诸侯，与诸侯射中服，卿大夫由卿，逮士射中其的，获封侯爵，得名侯者，义取此也，王朝礼，朝聘之礼者，所以正君臣之义也。诸侯服于德义，则天下太平，古者，天子为诸侯，不修法度，不服徳义故以射礼，选其徳行仪礼注曰：尊者射之，以明不宁者，卑者射之，以求为侯也，粤维射礼，惟王为备，【谓具三侯也，】。
王既射毕，虎侯彻，只诸侯而下各张其侯，次第而射，皆奏乐焉。
射必作乐，乐必奏诗，俾其射容比于乐节，升降疾徐，皆欲合度。
天子之射，乐奏驺虞，诸侯之射，乐奏貍首，【逸诗也，】。
卿大夫者则奏采苹士以采蘩
发而不中，反求诸已下堂而饮，不胜愧耻，饮罚爵者，自诸侯降。
其射之所王，大射在郊，宾射在朝，燕射在寝，诸侯大射于国之郊，宾于国燕于竟，卿大夫庠士序○，凡射张侯，而不系左下纲，中掩束之，至将射司马命张侯，子弟脱束，遂系下纲也，○其射之义，进退周旋必中礼，内志正，外体直，然后持弓矢审固，持弓矢审固，然后可以言中，此可以观徳行矣，射之为言绎也，各绎已志也，射者，仁之道也，射求正诸已已正而后发，发而不中，不怨胜已者，反求诸已而已矣，○祭侯之礼，以酒脯醢，祝曰：惟若宁侯，毋或若女不宁侯，不属于王所，故抗而射女，强饮强食，诒尔曽孙，诸侯百福，【附注】射礼，惟天子为备大射，尤重天子，射毕，彻虎侯，次诸侯射次，卿大夫射各张其侯奏其乐，凡射令人去侯所立于后，以矢行高下，左右告于王，欲必中也，服不氏，以旌居乏而待获，中则扬之，○春官大射，王出入，奏王夏，及射，奏驺虞，又曰：凡射，王以驺虞为节，诸侯以貍首为节，卿大夫以采苹为节，士以采蘩为节，○射义曰：古者诸侯之射也，必先行燕礼，卿大夫士之射也，必先行乡饮酒之礼，故燕礼者，所以明君臣之义也。乡饮酒之礼者，所以明长幼之序也，○乏藏矢也，形似小屏风，言乏者矢至此，乏匮而去也，尔雅云：容谓之防是也。三礼图云：其制方广七尺，以牛鞔桼之。
矢贯其侯锋鍉，见白谓之白矢【鍉，又作镝，并音的】。
锋鍉矢锋也又曰镞
首发一矢三矢继之谓之参连
射必四矢诗曰四矢反兮
羽高镞低去剡剡然谓之剡注【镞子木反】
君与臣射臣退一尺谓之襄尺
四矢贯侯其形如井谓之井仪
本注白矢，矢贯侯过，见其镞白也，参连首放一矢，后三矢连续而去也，剡注谓羽头高，镞低而去，剡剡然也。襄尺，谓：臣与君射不与君并立，让君一尺而退也，井；仪，谓矢贯侯如井之容仪也，○孔氏曰：射之所起，自黄帝易系辞云：木为弧，剡木为矢，弧矢之利，以威天下，又虞书云侯以明之，则射义见于尧，舜，夏殷无文，周则具矣。
射盖一艺施之甚众随时举用
天子季秋乃教田猎，至于孟冬，命将讲武，并有射焉，春秋二仲献其弓矢，命学射者，试弓以射，习乎武事，夏官司马司弓矢之职，仲春，仲秋献弓弩矢箙，颁弓以授学射者，盖令试弓习武事也。
春王元日上功上齿于是射只
王制耆老皆朝于庠，元日习射上功，习乡上齿，大司徒率国之俊士，与执事焉，不变，命国之右乡，简不率教者移之左，命国之左乡，简不帅教者移之右，如初礼，不变移之郊，如初礼，不变移之，遂如初礼，不变屏之远方，终身不齿。
州之长官则于春秋以礼防民射于州序
序学也防民而射所以正其志也
武王兵罢散军郊射但主中的不尚贯革
民无射礼田猎分禽张皮而射不设侯也
顽愚之人其心不正侯以明之善恶乃定
先王设射，盖有深意，观人之术，于斯为至，岂期后世？此礼遂废。
【附注】，士庶乡射之礼，地官乡大夫，三年一大比，考其徳行道艺献贤能之书于王，退而以乡射之礼，五物询众庶，一曰和，二曰容，三曰主皮，四曰和容，五曰兴舞，此之谓使民兴贤，出使长之，使民兴能，入使治之，和谓发而中节也容谓动皆合礼，主皮不失正鹄也，和容容体，比于和也，兴舞节，比于乐也，又曰：春秋以礼防民，而射于州，序学宫，有射圃，今废之矣。
五御
升车执辔，驱马疾徐，是之谓御御之为字，从彳从卸，彳者行也，卸者解也，或行或卸，御者之职，一车四马，四马八辔，两辔纳觼，六辔在手，欲其调习，不失其驰，【彳丑亦反，卸史夜反，觼，音决】。
车轮舆总名，黄帝所造引重致远，行于平陆，车尺遮反，盖车中可以居人，又作斤于反，韦昭谓自汉以来，始有居之音，愚按：易暌卦诗北风，并已作斤于押韵矣，辔马缰也，一举足曰彳，停车解马曰卸，四马八辔而骖马，辔两纳之于解觼，故惟六辔在手也，觼环之，有舌者，置于轼首，以系骖马之两辔也，○孔氏曰：以礼齐民，譬之于御则辔也，以刑齐民，譬之于御则鞭也，执辔于此，而动于彼，御之良也，无辔而用策，则马失道矣，古之善驭马者，执辔如组，两骖如舞，非策之助也，见孔丛子。
【附注】，御者六艺之一也，少者贱者之职也，周官大驭掌玉路，以礼及祀軷，此驭之最尊者，凡驭路行以肆夏，趋以采齐，凡驭路之仪，以鸾和为节，天子五路，玉路，金路，象路，革路，木路，又有驭夫，掌驭贰车，从车，使车分公马而驾治之，○路辂同，齐茨同。
和鸾二铃，节车之行，和在轼上，鸾在衡上，马引车行，鸾和应响合乎？节奏曰：鸣和鸾。
左传钖鸾和铃注，钖在马额，鸾在鏕和在衡，铃在旂上，此田车也若乗马则和在轼，鸾在衡，车行则皆有声焉，节奏，谓音调作止高下，缓急之度，夫车马之行，不疾不徐则鸾和之声，自合于度，所以为难也，○钖音羊马头，饰也本作鐊镳，马御也，○京山，程氏曰和鸾，皆铃也，和金口木舌，鸾金口金舌，所以节车之行，鸾在衡上，近于马和，在轼上衡，是车前横木驾马者，即軏也，轼是车上横板，手所凭伏，以致敬者，升车则马动，马动则鸾鸣，鸾鸣则和，应自然有个节奏，所以使之皆中节，若车行速，则不相应，行迟则不响，若杂然都响，皆不合此节奏，○陆农师曰雌，曰和，雄曰：鸾赤色，五采鸡形，鸣中五音，颂声作，则至山海经曰：上古銮舆顺动，此鸟集于车上，雄鸣于前，雌鸣于后，后世不能致作，鸾和以象之，説见尔雅。
水势屈曲车行随之曰逐水曲
谓御车随水之屈曲而不坠于水也，然此无明文可考。
天王大阅，教习战法，对植两旗，以褐纒旃，谓之君表，表广于车，仅容二握君表，中间则置一闑，别植两旌其门，为和吏，率车从，出自和门，乃对君表疾驱而入，全在御者中而不偏，入则无碍，曰：过君表【植直吏，反表从毛，从衣】。
大阅者，春教以铙鼔夏教以号名，秋，教以旗物，至冬，农隙则合三时所教者，而大习乎？战陈之法也。旃旌旗名褐，纒旃以毛褐，纒旗竿之表，相联似门也；闑，以裘纒质，置于君表之中，以为门闑也，质木椹，其制未详，析羽为旌，注旄于竿首也，名其门为和者，使众心皆和睦也，传曰：师克在和，仪礼经传通解曰：田者，大艾草以为防，谓田猎者，必大芟，杀野草以为限，防作田猎之场，拟杀围之处，或舍其中者，谓未田之前，誓士戒众，故教示战，法当在其间，止，舍也，其防之广狭，无文褐，纒旃以为门者，谓既为防限，当设周卫，而立门焉，乃以织毛褐，布纒通帛，旃之竿以为门之两旁，其门，盖南开并为二门，用四旃，四褐也，裘，纒质以为闑者，又以裘纒椹质，以为门中之，闑；闑，车軏之里，两边约车轮者，间容握驱而入，击则不得入其门之广狭，两头去，旃竿之间，各容一握，握人四指为四寸，是门广于轴，八寸也，入此门，当驰走而入，不得徐日以教战，试其能否，故令驱焉若驱之！其轴头系着门旁，旃竿及中间之闑，则不得入，所以罚不工也。○，愚谓执绥使马引车要歩骤适中御之法，皆不易也。窃意过君表为尤难耳！然中原之人，自小习之，诚为易事，其入表之时，两服，两骖从容中节，全在我之掌握，于两旁之旗竿，与夫中间之闑，彼此并无妨碍，此御之良也，语曰：习惯如自然，此之谓也。○愚尝闻君之正朝，其中门则有闑，盖所以限羣臣之出入，使不得由乎中门也，若夫君表之设，则天王因田猎而大阅之时，立两旗以为门，而门之中亦设一，闑；闑，谓以毛裘纒质而用之，然质之为物，以木为之，高低大小，其制未闻而以毛裘纒之，亦所未喻。程氏谓质若斧之锥头，又云：用刑之椹子，此即刑人之斧质也，又云：古者门之当中用一壁，尺壁尺者，意若今当中拒门，长之，而朱子谓后世只用石墪然，制与名虽不同，而皆谓之为闑，且古今闑之，制度不同，而程氏云云，又若此其多，学者疑焉，故妄意解之，○闑作臬，乃射之，凖的也，俗作□，又作并非。
十字之街转旋其车应于舞节曰舞交衢
周礼注曰：谓御车在交道车。旋应于舞节，京山程氏补注，如今十字街模样，若转过者，一边须要转得合个舞底节奏，熊氏曰郑诗，两骖如舞，亦言御中节，然无交衢，明文可证。
禽兽在右驱车使左便君之射曰逐禽左
御者，若遇禽在右边，须要驱车过左，以便君之射，秦诗公曰：左之是也。葢射必中其左，乃为中杀曰：禽而不及兽者，盖禽者鸟兽之总名也，又凡可禽者，皆曰禽，○本注逐禽，左谓御驱逆之车，逆驱禽兽，使左当人君以射之也，○程氏曰逐禽左，亦是难事，若禽在右边，须要驱车过，左以就主人之射，若禽在右边，则射不得了，○公羊传曰：自左膘射之，逹于右腢为上杀逹右耳，本次之，射左膘达之于右骼，为下杀靣伤不献，践毛不献，不成禽不献，禽虽多，择三十焉，其余以与大夫习射于泽宫者，盖中心而速死者上杀也，以为干豆，远心而死，缓者次杀也，以待宾客，中肠胃，汚脬而死，尤缓者下杀也，以充君庖，面伤不献，为诛降也，不成禽不献，为殀夭也，择取三十，每禽择三十而干豆，宾客君庖各十也。
射禽必左亦分三等能合厥度为射之正
射自左膘逹于右腢，中心速死，是为上杀，以为干豆，荐之宗庙，【膘普沼反，胁也，腢鱼侯切，又音偶，义同防前骨也，俗曰肩头】。
射自左膘逹于右脾，远心死缓，是谓次杀，以待宾客，射自左膘逹于右骼，中其肠胃，以汚其脬，其死尤缓，是为下杀，以充君庖，【骼音格，骨也，脬披交反，即膀胱水府也，俗作胞非】。
获禽虽多，择取三十，宗庙而下，各以十焉，葢不多取，惟正之供。
三杀之外余禽谁取习射士夫皆防赉予
射禽有上，中，下三杀之殊，而学者多不能记，故先人亦集成章句以附于后，便童习云。
六艺纲目卷上
钦定四库全书
六艺纲目卷下    元 舒天民 撰
舒恭 注
赵宜中附注
六书
周礼汉律皆当学六书贯通其意
上古圣人，曰：伏羲氏仰观天文，俯察地理，始画八卦，乃造书契，爰命朱襄，六书是启以代结绳，文籍生矣，黄帝史臣仓颉沮诵，复广六书，大哉功用。
仰观奎星圜曲之势，俯察文鸟迹之象，博采众美，合而为字，即科斗字也。
【附注】，古者庖牺氏之王天下也，始画八卦，乃命飞龙，朱襄氏造六书，黄帝史仓颉与沮诵，广伏羲之文，更造六书，是为古文，又名科斗书，用漆写则头大尾细，形似科斗，亦名漆书，至周宣王太史籒増益成字，名曰大篆，亦名籒书秦，李斯或存其八分，去其二分，名曰小篆，専行于世，程邈又变大篆为隶，施于佐隶，便于官府，故曰隶书，汉之王次，仲乃以隶书变为八分，今俗呼为隶非也。楷即今隶亦由古隶之变也。
依类象形，故谓之文，形声相益，孳生不已，故谓之字。文有母子，主类为母，从类为子，象形为文，指事防意，转注谐声，是为字也？曰：假借者，本无其字，借而用之，文字备矣，书者如也，以其所言着于竹帛，能如人意，故谓之书，文言其形字，言其孳书，言其用艺之至也。
古未有纸编竹简而书之，或书于帛帛，亦谓之纸，前汉皇后，纪有赫蹏纸，世谓始于后汉蔡伦，非也，盖至于蔡伦制造，然后纸之精好，为世之宝，和帝元兴元年，奏上之，○本作蹏。
六书之学，儒之本也，师教生习，是为先也，人亡世降，书法无传，俗儒授业，孰探本原。
能明其文，可通于词，词既通矣，可得其意，明经考史，皆本于是天下事物莫有加此。
五方之人，言语不同，名称不一，文字不通，圣人既出，协其名声同其文字，归一而已。
制字之原，先序其声，次文及名，三者既具，制作之道，得其所矣。
声为阳也，形而上者，文为阴也，形而下者，夫声为经，既圆且备，文为纬也，方而不足。
训诂之士，因文求义，盖知之矣，因声求义，殆未知也。文字之用，谐声最博，假借次之，能因其声以求其义，文字之情，方能尽矣。
防士入学，属诸瞽史，史正书名，瞽协声音声以耳，治书以目治瞽史，协修耳目之政，不爽矣夫！
夫文也者，犹八卦也，文之立也，字乃孳焉，因而重之，是犹八卦为六十四，假借以通，触类而长，知六书者，几于易矣。
六书之中，天文地理，人事物则悉皆备矣，载籍之兴，肇乎文也，文之妙用其大矣乎？【以上十条，并戴氏云】。
一曰象形画成其物随体屈曲
【附注】，此后六书之法，但各举几字，提其凡耳，余可推。
天文之形惟日与月若云及星
日太阳之精，正圜而不亏月太隂之精多亏少盈，故于文缺者为月，□山川气也，小篆变作云，后人加雨作，云非形也， 万物之精，上列为星，又作□小篆作□，从晶光也，生声也。
地理之形山丘水田畎浍厓坰【坰古萤反】
□山峯高起之形，小篆作□，□四方高中央下，从一地也，□即坎卦之侧，流行之形，田从口，从十象畺畔阡陌，□水小流也，又田间小沟，广尺深尺，谓之□小篆，作□隶作畎，□田方百里为同，同间广二寻，深二仞曰：□沟洫之所防也，隶作浍，□双桓标界之形，古文作□，隶作坰，林外曰坰。
【附注】鲁颂駉駉牡马，在坰之野，案駉本作駫，坰作駉駉牧马苑也，今诗语作駉，与坰二字合正。
人品之形惟人为大有臣有子
□象行立之形，□即人也。象正立之形，□象事君，屈伏之形，□李阳冰曰：子在襁褓中，两足并也，古作□□髪也，○天地之性人为大，故臣子之事君父，大伦之首也，然此四字虽举其形，又兼其义。
身体之形，身首耳目，手足卩厶，【卩音节，厶音私】。
□申也，象侧立形，从人从申省，亦意兼声，今隶作身□头面也，上象髪古作□□，小篆作□，□象臂指之形，□象膝胫，跟趾形，□骨节也，后人通用节，□男子也，又音鸟，又象鼻形了，字从此倒，亦巳，字子字之本也。
艸木之形，艸木果瓜，不□防，【不音孚，□匹刄反，，胡感反】。
□从二，尺列反，即古艸字见汉书，俗作草□，象支干形，□木实在木上，形□象蔓实形，□下跗，鄂也，诗鄂不韡韡，□麻片也，檾□□，从此□草木之华，吐而未者也，□象瓣，下甤甤之形，下从亐象不鄂也，后人加艸作。
【附注】草説文从艸从早，昨保反栎实也，周礼山林植物，宜皁物诗，既方既皁，草与艸同，非早字也，许氏偶失之案，栎实即橡之，篆作□下，或从甲六书，故可考其房可染黒因名黒曰皁。
禽兽之形，朋鸟燕佳，牛羊鹿马【朋古鳯，字佳音，鵻】。
□瑞鸟也，象曲颈舒尾之形，借为朋党字，后人作凤从，鸟从凡声，□飞禽长尾者，縂名隶作鸟，□鸟也，象籋防鱼尾，翅之形，□鸟之短尾者，总名□象，角尾之形，□象头角足，尾之形，□亦象头角足尾形，□象头鬛足尾形。
黾虫易豸，它巴鱼虫之形也，【黾谟杏反，它古蛇字】。
黾鼃也，象大腹之形□蝮也，音虺，同博三寸，首大如擘指，□蜥易也，一名守宫，俗书作蜴，□无足虫也，丈尒反□象，屈曲形□，食象蛇也，中从一徐锴曰：一所吞也，楚词曰：有蛇吞象，厥大何如？或云长千寻，□象尾足，甲形□象，头尾鬐之形。
【附注】黾，俗作黾非，又借音闵勉也，蝇字从此象，其腹之大也；虫，古虫字音，借作虺字，后人从二虫，今偏旁从者，皆虫字之义，易俗作蜴，与周易字不同，从日月为易豸，本兽长脊，长豸豸然之形，借为虫豸，字亦象形，俗与廌同，非貉豹豻等字，从之，○防，俗作觜非。
弓矢舟车午臼鼎壶器之形也
□隶书作弓，古者倕作弓以射，自近穷远，□夷牟作矢，象镝括羽，形□黄帝二臣共瞽货狄，刳木为之，以济不通，□小篆作车，【尺遮反，叶，音居，】□舂米，具因借为午未字，故后人加木作杵，□象形，雍父作午，臼□三足两耳，和五味之器也，□昆吾所作，上其葢也。
囱户宀门宫室形也【宀音绵】
囱俗作窓牕，并非古作，□亦突也，半门曰□□交，覆深屋也，古作人门，从二户相合，【囱又音悤】。
衣带冃巾服饰形也【冃音冒】
□依也，身之章也；胡胄所制，□象系佩，形带必有巾，故从重巾，□从冃从二，其饰也，俗作防非巾从冂，从丨象挂而垂之形记，左佩帉帨，即巾，又因以裹头亦曰巾。
凡此十数谓之象形
丨文爻，囗勹卂交，是象其貌，【它顶反，丨古本反口，音韦，勹音包，卂音迅，】物出土挺生，貌本作□，徐曰：人在土上，挺然而立也，丨上下通也，□画文交错也，爻交加疏通，貌囗环绕也，□曲形有所包裹也，卂鸟疾飞，而羽不见，貌□参错，貌从大而交之，亦象交胫之形，又相与也，【附注】善也，正也，从人在土上，土能厚其生，亦防意囗四方也，大则周于天下，小则域区别也，爻又易爻变动，交错也，勹又胎衣也，后人作包，象子在勹中之形，俗又作胞。
自一至十廿，卅与卌是象其数，【廿人汁反卅苏沓反，卌息入反，】。
一二三□，与四同五古文，作防数之中也，象数之交，后人加二作五指，上下天地，六与午同意，交午定四方，中央之位属土，九七八并隂变于六正于八七阳之正也，九阳之变也，廿二十并也，卅三十并也，卌四十并也。
【附注】六从丨，当午从一，所以成古上字加八以别之，八亦隂数次于六也。七从一当五，中曲之当二八四偶也，左右当四九从丨当五中从乙，当四亦八字之半也十从二画各当五，亦防字之仄。
丿□亼，及其□，是象其体，【丿匹蔑反，□分勿反，亼古集字，余制反，□古左，右字】。
□象左引之形，徐铉曰：其为文举首，而申体也，□右戾也，亼三合也，□而不举首，象曳引之形，□左手也，□右手也。
【附注】□，□左戾右戾也，与□□不同，□古曳字，余制反，□乁流貌音移，□□二字，合之成防，字古刈，字象形，□古隶作□，今隶借左右用之，左右本去声，因借所专，俗又加人作佐佑以别之。
兮，亐乃欠旡□只兑是象，其气【兮今作乎？旡音既只音止，兑，音悦，同】□语所稽也，象气越亐也，亐于也，象形之舒，从丂而通之，从一平之也，小篆作亐误，□象气出之难，所以为难词也，□张口气悟也，从气从人口上出形，□饮食气逆不得息也。从反欠□象，气上越扬之形，□气下引之形，□喜乐也，从人口八分，象气之分散也，又音代卦名，又借用説字周氏正譌，云古文用兑，俗作悦非。
牟芈轰彭是象其声【芈音米】
□牛鸣也，象其声气，从口出，□羊鸣也，象声气口出，轰羣车声□从彡，象击【阙，】 之声，彭彭【彡，音衫，又音韱附注，】牟芈鸣，气自□至于囟，其声应黄钟之宫，达于上也，故告字，从牛祀天，牲用牛，亦此意芈，俗作芉非，又楚国姓，彭从岂古鼓，字轰从，三车亦防意也。【□音皮赍也，囟音信】。
惟巳与亥是象其属
亥俗作，非○十二辰，皆假借惟□，□二字为正，夹漈曰：葢巳亥，无同音之本，故无所借巳，不可为也，象它之形，而为巳亥，不可为也，象豕之象而为亥，而陆农师埤雅，引説文曰巳象它形，亥象豕形，葢一阳生于子，至巳，而六阳备一，阴生于午，至亥，而六阴备，故二皆象形也。或者不取此説明者详之。
【附注】，周氏正譌，云巳似也，嗣也，象子在包胎之形，人之裹姙，自子至巳形故也。巳与子象旧説以为象它形者，非愚案，人生于寅，与一月为肧，即正月也，三月为胎，四月形巳，【阙】 ，十月而生子也，故亥字从二人，一男一女，从【阙，】孕【阙，】象裹姙，咳咳之形，故能生子，因借为十月之属，而何氏云？已在包胎之形，是矣，自子至巳之説乃是气至极之道，非谓人生于子也，夫巳在胎未生之形，至巳，生之子也，葢寅为人统，若以理槩论之，而人生于寅，则可矣。
凡此六亦象形也
二曰指事箸，其事一见可知，【箸陟虑，反，明也，俗作着】。
丨进一上，丨退一下，上下字也，丨丄丅通，是为中也。目左右视，是为防也，【防具遇反】。
丨引而上行，读若囟，引而下行，读若退一地也，防惊遽，顾瞻之貌。
【附注】丄，丅小篆作□隶，又作上下中从口，从丨丨音衮。
旦夕□引，厃立争，甘音□尹，【厃音詹，皮小反，□音宣】。
□日出地上也，□从月半见也，□之也，从□从丨，两手持之上也，古作□物，由屈而申也，□开弓也，从弓从丨指矢，亦远之意，□在高而愳也，从人在厂，上高险之意，□从大人也，人立地上也，上下相付也，从爪从，又爪覆掌也，与受同意，争两人用手敚也，从爪又又从丿古曳字，□味防也从口，从一□音声也，从言从一指，其声音在于言节于外□，上下指天地中，即回字，回所以发宣天地之气，□治事也，从又手也，从丿握其事也，【敚音夺同】。
若此等字皆指事也
三曰防意比合义以成字也
合二母者二木为林二火为炎二人为从
合三母者，三木为森，三火为焱，三人为众【焱，与熖同众，与众同】，母子合者，一大为天一土为王。
天至高，无上之名，故一大为天字，王道徳能一下土者，则可王天下矣。
【附注】説文引孔子曰：一贯三为王，董仲舒曰：三者天地人也。
中心为忠如心为恕
已自尽为忠推己及人为恕
人立为位人言为信
人所当立之地曰位言语以实之为信
女帚为妇系子为孙
妇人以洒埽，为先而后主，中馈子之子曰孙系续也，徐曰：孙逊也，子道逊顺，当续而行之，故子系为孙。
劣乃少力盲乃亡目【亡音无】
目亡童子曰盲
陟则步涉则步水
步从止从少俗作阜【少它逹反】
若此三皆为防意
四曰转注，转形互用，有倒有仄，有反有北，凡四也，考老者，非【北古背字】。
六书，惟转注难晓，世皆以考老为是，莫有晤其非者，先君改而正之，未审后学以为何如？【晤与悟同】。
【附注】转注者，如仄□为□倒，□为□仄，□为□反，□为□等字是也。□从毛从匕毛髪变白也防意□老也，从老省，丂声也，岂可谓之转注，此许氏之误，后人相承耳，及六艺，纲目之书出一埽，千古之谬，学者之幸，与○北篆作□，从二人相背形，北俗作□非。
帀□了，□倒转注也，【帀俗作匝，非□古尧反，□古殄字】。
帀艸根周帀也，从防倒□，斩首倒悬，木上也，从首倒了，肧胎之始也，从厶倒亦象形，借为了讫，字□从人，倒【厶音，私见前象形篇】。
尸匚阜侧转注也【匚古方字俗作堆】
□仰卧也，从□仄，俗作尸，非□器之方也，从□仄阜土山也，篆作□，从□仄之形，隶作□，在左者是也。在右者，邑字也，篆作□□仄，□口犯反，开口貌，□见象形，章□篆书人字也。
司叵□反，转注也，【与化同，叵普火反□，俗作乏】。
□臣也，从□反，君后南面，臣北面事之，□人死为，从□反□，不可也，从□反□藏矢，具也，从□反正，受矢者反而为□，借为匮乏，字○□，字已见上。
【附注】，一云僊化而去也，故真字亦从，僊人登天也，后又加人作化同。
卝之北转注也【俗作非卝篆作】
开门也，从□反北之象，因借为寅，字□从，反北之象，○古拱字，今隶作廾。
【附注】，今隶作夘并非□本，君卿字相向，制事之象，卝今隶偏防作廾，□如弈，与等字是也。隶字偏旁，亦象相如樊，攀等字是也。
五曰谐声，五书有尽，谐声无穷，五书尚义，谐声尚声，以事为名，取譬相成，先立字母，以定其体，后附一子，以谐其声，触声成字，不可胜举。
江河之左形右声
如金则银铜木则松栢，火则焜煌，土则城垣等字极多，不及备载，学者宜以推之。
鸠鸽之右形左声
如剜剔欢欣翺翔之是也
兰蕙之上形下声
若景星罦罳宇宙笙竽之是也
婆娑之上声下形
若堂基聋瞽衾裳之是也
圃国之外形内声【从囗音围同】
若匡匪表裹街衢之是也
问闻之内形外声
此尤多，○以上六，并见周礼，贾疏曰：书有六体，形声寔多。
以上六皆曰谐声
厘嫠疑孳，若此之，子母同声，【厘嫠并里之反】。
厘嫠并从厘，福也，又与禧同汉书，祝厘是也。陈，楚之间，谓双产曰：嫠又寡妇也，疑从子匕止矢并声，孳汲汲生也，【许其反，坼也】。
【附注】疑篆作，□感惑也，从反匕徐锴曰：止不通也，反匕之，幼子多惑也，亦防意。
仁主瞿筑若此之，母主其声，【瞿音句，筑音竹】。
仁心存全徳也从人从二二天地也，人与天地同心，主从丨镫，从火主也，下象镫之形，瞿师旷禽经曰：雀以猜瞿，今雀俯而啄，仰而四顾，所谓瞿也从防，从隹説文鹰隼之视，非筑以竹为五弦之乐也，从巩持之也，【丨古主字瞿音句，巩音拱】。
【附注】，仁字从二者，即天地也，人参于天地而与天地同心，则仁矣，如亘五亟字，皆天地也。
庙祏祫禘，婚娶贺礼，惟此之类，声兼其意，【祏音石】。
庙尊先祖貌也，祏以石藏，宗庙主也，祫总祭其先，无间远近，禘大祭也。周礼，三岁一祫，五岁一禘，婚已见嘉礼，条古作昏，娶取妇也，贺以仪物相奉，庆贺也，礼事，神之文也。
以上三类亦属谐声
六曰假借，夫书之法，象形为本，形不可象，则属诸事，事不可指，则属诸意，意不可防，则转其注，注不可转，则属诸声，至于声也，无不谐矣，五者不足，假借生焉，其例若何？谓原它字，依声借用有有义者，有无义者。
萧楚子荆谓以一字转，其声而读之，皆有意义，如长短之长，转为长幼之长，是为转注，或者取之愚独以为不然，信为其论则假借一条无用矣，六书，当改为五书乎？
多财曰，贤而为贤良，食余曰：饶而为饶衍，蔓本藤属而为滋蔓，果本木实而为果敢，戚本斧也，而为亲戚，纯本丝也，而为纯粹。
贤从臤声，贝义也，饶从食义，尧声也，蔓从艸曼声也，果已见象形，章戚从戊，尗声也，纯丝形屯声也，论语，今也纯俭，谓用缯为冕，【臤与贤同尗，音叔豆也，戉音曰】。
【附注】贤良之贤本作臤，从臣从又手也，人臣致力以辅佐天下，所谓臤良防意也。俗用贤字，乃相承之误，非借用滋蔓，也之滋本作兹从，艸兹省声，俗用滋非，戉俗用，非音呼卫切车声，也，俗又作□非今诗，亦用此□，字合正。
凡此同音以借其义
业乃大版而为事业，须乃頿防而为所须，养育曰字，而为文字，蟹，醢曰：胥而为相胥。
在口上曰：頿在下，曰：须在颊曰防，今以頿防曰：须总而言之也，胥蟹醢也，从肉疋，声言其肉疋解也，周礼：庖人注青州之蟹胥【疋，新于反，疏从此】。
【附注】业，筑墙版也，从木省丵声也，居下复居上，循环不已，因借产业，大业字，又县钟磬，笋上大版曰：业有龙首，顅衔璧，又下垂旄牛尾，饰之字，牝字也，文字増益如牝字之孳生无穷，育从□□，它骨切不顺子也，肉声不顺之子，训养望其成人也。如弃字，旁弃之，犹粪土也，【顅音悭】。
凡此等字借其同音各立其义
恶而为恶，封而为封，俟为佚宕，宿为伯王，辂本乎辂，推本乎推，【恶下，乌路切封下音窆，佚宕徒结，徒浪反。伯王音霸，旺辂上音迓推上土，雷反】。
以其有恶也，故可憎恶，因其可封，故为窆棺之窆，佚纵也，因放纵，而为佚宕也，扬雄传作跌荡荡音谠，张晏音銕，傥伯长也，文王为西方之长，故曰西伯，伯把也，把持权柄也，辂车也，而为迎迓之迓，推敲之推本，推究之推。
凡此之因义协音
难本鸟也借为艰难因其艰难又为险难
为本母猴借为作为因其作为又为相为
亯与飨同借为亯饪又为吉亯【俗作享烹亨】
质与贽同借为交质因其交质又为形质
母猴曰：□好爪下，腹为象猴形，徐曰：好爪好用爪也，质从斦声，贝义也，贽从执音义，并同郑曰：贽之言，至所以自致也，周礼，以禽作六，贽以等诸臣，皮帛卿羔，大夫雁士雉，庶人鹜工商，鸡左传男贽，大者玉帛，小者禽鸟，女贽榛栗，枣脩交质，以物相质，当周郑交质是也，又作挚史记作埶，并音至，惟形质字，即日反○斦语，斤反二斤也。
【附注，】亨作亯，从□象进献，盛品在内之形，从亯省防意也。又因借亯饪字，又借作亯通，字小篆，作□隶作享，俗又去一又加火，以别二字借用也，爪覆掌也，非指又甲之，又字榛本作□，小栗也，从木辛声也，若用榛字，木丛生也非是。
凡此之借而又借
夫有形象，则有其书，无形可象，则无其书，是以语词，虚言难象，并从假借。
之也于焉并皆物也
之本作防，从一地也，从屮象艸出地之形，一云神艸也，因借义所夺，后人加艸作芝也，古匜，字象形，借为羊者反，后人加匚作，匜以别之于今，但为叹词及语字，无以作乌鸟，字用矣，焉鸟名禽经曰：黄鳯曰：焉于防，反借尤防反，○屮古艸字，又尺列反。
乎兮亏乃并皆气也
四字并象气出之形已见象形章
颊毛曰而大腹曰奚艸苫曰葢火煑曰然
凡此之语词之借
五音之借宫者，中也，作居其中，以畅四方，唱始施生，为四声纲商者，伤也；其音最清，其气遒劲，物凋防也。角者，触也，草木出土，戴芒也徴本徴騐别立一义，万物盛大，而緐祉也，羽毛羽也，借义为聚物，藏也【徴上音止下音征緐与繁同，祉音耻】。
天干之借，草木生，戴土而出，是为甲也，乙本鱼肠，丙乃鱼尾，丁乃虿戊，本矛也，已本作么，象人屈防古坐之形，庚本作□，乃钟杵也，字从，两手持干之形，受辠艰苦，是为辛也，壬儋物也，又褢壬也，癸本作字，从二木，其形如交，揆度基址，取其平正而架屋也。
天干之，干与干同，虿丑介反，防悉七反，从桼声卩形，壬作任妊，并非儋都甘反，又，去声，俗作担，褢音怀。
地支之借子者，孳也，孳生不己丑之为字，手持物也，寅春吕也，辰者，厈也，象交防形未与味同木之滋也，申本作□，两手持屈，俾申之也，戍者灭也，良可恤也。若与丣并从二户，日出日入乃开，乃闭已午，与亥见象形，章丑从，又手也，从丨物也，厈音岸，丣，俗作卯酉，非卯卿同酉，酒同。
若夫三诗曰：风雅颂三者皆声，声不可象，由是假借风八风，又王者之声教也。雅即鸦字，今为雅正，字颂即顔颂字今借作称颂，字诗序，颂者美盛徳之形容，凡此四类，或因其音，或因其义，皆假借也。
以咎为咎
上如字下音高咎陶字也
以覃为覃
下以冉反利也诗大田以我覃耜
以羮为羮
地理志定陵有东不羮，顔师古音郎附注，又见左传？昭十一年，音同。
以歜为歜，【上昌欲反，盛怒也，下徂感反，菖蒲也，】。
羮从羔从美防意今隶省歜从欠气也
惟此四者方言之借
衿之为衿，【上音今领也下，其浸切结也，礼记，衿缨】。
【附注】，衿本作防交任也，俗作衿襟诗，青青子衿，又礼记衿鞶，衿缨当作衿衣，系也，音今与袊，紟字不同，紟又叶巨禁切礼记绞紟如左传？衿甲面缚，亦当作衿，乃刋写之误耳，合正。
陶之为陶
上陶冶字又姓下臯陶人名
【附注】陶本丘，地名从阜，匋声也，又姓俗用为陶冶，字非□，冶本作□，从勹亦声也，又借音导诗，驷介□□。
褏之为褏
上与袖同下，余救切盛饰也，又多笑貌诗，褏如充耳。
鹞之为鹞
上弋笑反鹘也下音鹞雉名
惟此之双音并义
郑氏六书略，又以象形为正生，指事防意，谐声并为正生归本，转注为并生，假借为托生，又有侧生者，若文爻轰，彭等字兼生者若齿，须等字变生者，若禘祫等字，续生者，若祝祭等字，先儒未尝有此説不识渔仲何所本而云然，又以衿陶褏鹞四字为双音，并义不为假借，谓之反生，是皆愚所未喻，识者察之。
夹漈六书，偏旁侧论曰：六书起于一成，文衡为一，从为丨邪？丨为丿【匹蔑反，】反丿为乀，【分勿反，】至乀为穷拆，一为□，【音及】反□为厂，【呼旱反，】转厂为□，【音，】反□为□，【居月反，亻从此】，至□而穷折，一为□者，侧也有侧则有正，正折为□，【即宀字也，又音帝，音入】转□，为□【侧，加反】侧，□为【音畎，】反为□，【音泉，】至□而穷，一再折为冂，【音觅，】转冂为凵，【口犯反，】侧凵为匚，【音方，】反匚为□，【音播，】至□而穷，引一而绕合之方则为囗，【音围，】圆则为○，【即星字也，】至，○则环转无异势，一之道尽矣！丶【音主】，与一偶一能生而丶，不能生【，主字上从丶，谐声字也，】以其不可屈曲，又不可引，引则成丨，然丶与一偶一能生而丶，不能生天地之道，侌昜之理也，篆通而隶僻，故有左而无右，有阜【，今偏旁作阝，】无□【徒罪，反】于篆，则左向右为左□右，向左为右□，独向为阜，相向为□，【扶救反两阜之间，】篆明而隶晦，故有□无□，有□无□于篆，则中一画近上为□，中一居中，为□中一为□，不为□，篆巧而隶拙，故有□无□，【音坰，】有上无丄，有下无丅，篆作丄丅，又王上加丶为主，冖上加丶为宀，篆纵而隶拘，故有刀无□，有禾无□，【音稽，】于篆体，向左为□向，右为□首，向左为□向右为□，然则篆之于隶，犹筮之于龟也。【丨音衮，执音势】。
夹漈名樵字渔仲莆田人
【附注】丶古主字，愚谓丶乃圣人制字之始笔也，即主意未变之谓，比之太极，元气所存，生生之道也，若引之则成，丨丨者，上下通也，天地既通，侌昜合矣，而横之则为一，一者，万物始生之数也，变之则为丿，反丿为乀，折一为，自此而依肯变文，至于为○，○即太极混元，周圜之象也。其间变化灵妙无穷，而岂得不能生乎？殊不知万物正由丶之所主以生，亦犹果仁糓，仁之谓也；而圣人制字与造化均可不敬欤？夫丶静也，文之始也，体也丨，动也，文之变也，用也，一丨之正变也，数之始也化也故有体有用，动静变化之理，而与万物生生之道侔矣。
九数【见周礼保氏注】
周髀，周公问于商高曰：闻大夫善数数安从出，高曰：数之法，出于圆方，出于矩，周公曰：请问用矩之道曰平，矩以正绳，偃矩以望高覆，矩以测深，卧矩以知远，环矩以为圆合，矩以为方。
数有九章古之成法黄帝之臣隶首所作
数有九章者为下文所谓自方田至句股是也
一曰方田，田畴界，或以此御之，广从之数，以求方田，及其斜圭，周径之数，以求圆田，及其□环，矢之数，以求弧田，曰：方田者成歩必方求其等也，【或本域，字从口，畺界也，一地也，戈以守也，从时容反，□音完】。
方田法者，田必成方，而后可筭也，假如一歩四面皆六尺，设一面不等，不成一歩其田形名，方田者与法曰：方田不同也，不分方斜，圭圆□环，皆田形也，囗【方田，形】□【，斜田形】□【，圭田形】已上，方斜圭田皆广从推之法曰：从广相乗如实为法而一，它如田里，田同上法，如田广从各十，十二歩为田百四十歩从广不等更名，田广十二歩从十四歩为田百六十八歩从广或以里计，更名里，田广二里，从三里为田，二十二顷五十也，斜田法曰：并两广，半之以乗从或并两广乗半从它如箕，田同上，法如田上广，三十歩下广四十二歩从六十四歩为田九一百四十四歩两广不同，两从皆斜，更名箕田，又名梯田，上广二十歩下广五歩中央量，正从三十歩为田一一百三十五歩圭田法曰：半广以乗正从或半，正从以乗广如田广十二歩从二十一歩为田一百二十六歩也□【□田形，】○【圆田，形】□，【环田形，】以上□圆环田，皆周径求之，圆田法曰：半周半径相乗又半周自乗三而一，又周自乗十二而一，又径自乗三之四而一，又周径相乗四而一又半径自乗三之如圆田，周一百八十一歩径六十歩三分歩之一为田，一十一九十，歩十二分歩之一□田，形如半弹丸，覆于地上，圆而中高也，法用周径相乗四而一如□田，下周九十九歩径五十一歩田五六十二歩四分歩之一环田，形如环，谓如圆田，而中有圆池者也，法用并中外周而半之，以外径乗之又外周自乗以中周自乗减之，余十二而一，又外周通，径相乗减之，余四而一，如圆田中，周九十二歩外周一百二十二歩通径四十歩四尺外径五歩内径三十五歩四尺为田，二亩五十五歩□田即弧，田即矢，求之法曰：矢相乗矢自乗并之如，而一又矢相并乗矢半之，如弧田三十歩矢十五歩为田一畆九十七歩半。
二曰粟米交质，变易以此御之，交质云者，交相质，当变易云者，变通贸易，米糓多寡，求诸斗斛，布帛短长，求诸丈尺，麻丝轻重，求诸权衡，随其贵贱，以交质焉，以变易焉，谓粟米者，举其凡也，【质音至执也，抵也，贸音茂转易，货物也】。
粟米法者，粟粗米，糳其价贵贱不等也，故必高下，其率以推之，一作粟布，义亦同以见，万物贵贱皆然也，特举粟米为凡例耳，○粟率五十粺米率二十七粟米法曰：以所求率乗所有为实，以所有率为法，实如法而一，假如粟二斗一升，得粺米几何？荅为粺米一斗一升五十分升之十七，解曰粟，率五十，粺米率二十七有如凡粟，五斗必舂，得粺米二斗七升也，置位价曰：钱货曰物，数曰：率率依本色对，列其各物，元率随而下，今注于后所有数，粟二斗一升乗所求率粺米率二十七为实，所有率粟率五十为法，除或粝米求糳米，稻米求豆麦类，以此推之，此求诸斗斛也，假如布疋，价一百二十五钱，所有布二丈七尺，问钱几何，荅为八十四钱八分钱之三，其法同上，此求诸丈尺也，假如丝一斤，价三百四十五钱，今有七两十二铢，问钱几何，荅为一百六十一钱三十二分钱之，二十三法亦同上，此求诸权衡也，以此推之，凡物贵贱交质，变易法皆然也，○糳音作一斛，舂取九斗也。左传作凿粺毇也，精米也，与稗不同。
三曰衰分，贵贱禀税，以此御之，公侯与伯以及子男，或卿大夫上士，中士及其下士，贵贱有衰，此类是也。序其品爵等，其谷禄取于仓廪，谓之禀也，采地所收谓之税也。
衰等差也，禀力锦反，今作廪采音，菜采地也，百官食其地，故曰采地，见前汉刑法志，○衰分法者，衰等高下而分也。衰分法曰：各例置衰，副并为法，以所分乗未并者各自为列，实以法除之，不满法者，以法命之，上法先乗后除，又法：先除后乗法曰：各例置衰，副并为法除所分，得数以乗未并者假如禀谷一百四十九斛，有一公三侯，五伯七子，九男等衰减半，颁分之，公得四十八斛，侯人二十四，共得七十二斛，伯人十二斛，共得六十斛，子人六斛，共得四十二斛，男人三斛，共得二十七斛，又曰：以所分谷为实，以男为九分之乗子为十四部，七也四乗伯为二十，又八乗侯为二十四十六乗公即为十六为一公也，是为列衰，副并为八十三分为法，除实得三斛，乃一男之谷也九乗得男共数倍三斛，乃一子之谷七乗得子共数伯以上放此，此为禀税，贵贱也，假如公侯伯子男凡五人，以爵高下，均五鹿，公一鹿三分鹿之二侯，一鹿三分鹿之，一伯一鹿，子鹿三分之二，男鹿三分之一，又曰：公五侯四伯，三子二男一为列衰，并之，得五十，以所分五鹿乗未并公五侯，四伯三子二男一以法十五除之，即得，此亦因上法而推之，假如甲持钱五百六十，乙持钱三百五十，丙持钱一百八十，共税百钱，持钱多寡如爵，贵贱共税钱，如禀禄衰之甲，得五十一钱九分钱之四十二，乙三十二钱一百九分钱之一，十二丙一十六钱九分钱之五十六，又曰：以各持钱如列衰并之，得一千一百单，一如法所分，税百钱乗末并者，即各持钱得数以并得一千一百单，一为法除之，即得此，又比类而傍通之也。
四曰少广，积冂方圆，以此御之，少广云者，截取从少以益其广反，推积广以求其从，积冂云者，田物若干，凡总积实，平立方圆，开冂求面少，广术也，【冂音觅覆也，象形，今作幂，】少广法者，即广以知从，因即以知面由冂以考方圆也，○少广法曰：列置全歩及分母子而副置分母自乗以乗全歩及子各以本母除子并之为法，以全歩积分乗畞歩为实，如法而一，今设诸分母子并而为广，借田求从，立少广章易合分之术，而为之法，法曰：列置全歩用副置分母自乗以乗全歩及诸子各以本母除其子而并之，免伍乗之繁假如田一畆，广一歩半问，从荅为一百六十，歩假如田一畆，广一歩半三分歩之一四分歩之一问，从答为一百一十五歩五分歩之一余分，子母多者亦放此，此所谓反推积广以求其从也，假如平方积五万五千二百二十五万，为方几何？曰：一百三十五歩法曰置积实，别置下法，自末常超一位，商第一位下法之上，亦置商数相乗除实即以上数八于方法，一退为防，商第二位，得数以乗下法为隅，命上商除实，讫，以上商乗下法入隅，皆名曰廉一退，下法再退，以求下法如之，假如立方积一千九百五十三尺八分，尺之一为位，方几何？答十二尺半法曰：置积实别置下法，自末超二位，商第一位，得数下法，上亦置商数又乗置平方命，上商除实讫，三因平方一退，三因从方面二，退为廉，下法三退，续商第二位，得数下法之上，置上商为隅以上商数乗廉隅命上商除实，讫求下位，每如之，开立圆法，先以方法十六乗积如圆法，九而一，如上除之，积有分母子者，通母内子立方法除之，得积别置分母，如立方而一为法，除积求之，此所谓平立方圆求面也。
五曰商功，功程积实，以此御之，譬诸版筑，坚壤多少，域壔之数，高深若干，计功费用，用此法也。
壔与垜同商度也，商功者商度，其工也，○商功，法曰：穿地四尺为壤，五尺为坚，三尺穿求壤，五之求，坚三之，皆四而一壤，求穿四之求，坚三之，皆五而一，坚求穿四之，求壤五之，皆三而一，如穿地积一，万尺为坚，七千五百尺为壤，一万二千五百尺，城垣隄沟堑，渠求积法曰：并上下广半之，以高深乗之又袤乗之如城下，广四丈，上广二丈，高五丈，袤一百二十六丈五尺，为积一百八十九万七千五百尺，筭方仓积粟，上下长方而不等者，方法如之，得积尺，又以斛法除之，方壔法曰：方自乗又高乗之如堢壔，方一丈六尺，高一丈五尺，问积尺为三千八百四十尺，筭方仓积粟，上下相等者，法如之，圆壔法曰：周自乗又高乗之如十二而一如圆壔，周四丈八尺，高一丈一尺，问积尺为二千一百十二尺，圆囤积粟，上下等者，法如之，方台法曰：上方自乗下方自乗上下相乗并之以高乗之如三而一，如方台上方四丈，下方五丈，高五丈，问积尺为十万一千六百六十六尺三分尺之一方仓，上下皆四方，而大小不等法围之，如台法曰：上周自乗下周自乗上下周相乗并之以高乗之如三十六而一，圆台上，周二丈，下周三丈，高一丈，问积为五百二十七尺九分尺之七圆，囤上下圆不等者，法如之，方锥法曰：下方自乗以高乗之如三而一方，锥方二丈七尺，高二丈九尺，问积为七千四百七尺，圆锥法曰：下周自乗以高乗之如三十六而一，圆锥，下周三丈五尺，高五丈一尺，问积为一千七百三十五尺，十二分尺之五平地委粟及倚垣内角法如之，堑堵法曰：广袤相乗又高乗之如二而一堑堵，下广二丈，袤一十一丈六尺，高二丈五尺，问积为四万六千五百尺，阳马法，广袤相乗又高乗之如三而一阳，马广五尺，袤七尺，高八尺，问积为九十三尺三分尺之一鼈，臑法曰：广袤相乗又高乗之如六而一，鼈臑，下广五尺，无袤上袤四尺，无广高七尺，问积为三十三尺，三分尺之一，蒭童法曰：倍上长并入下长，以上广乗之又倍下长，并入上长，以下广乗之并二位，以高乗之如六而一，蒭童下广三丈，袤四丈，上广二丈，袤三丈，高三丈，问积为二万六千五百尺蒭甍，法曰倍下长，并入上长，以广乗之又高乗之如六而一蒭甍，下广三丈，袤四丈，上袤二丈，无广高一丈，问积为五千尺，羡除法曰：并三广以深乗之又长乗之如六而一，上广一丈，下广六尺，深三尺，末广八尺，无深袤七尺，问积为八十四尺已上，各求积尺法也，既得积尺，功乃可商也。
六曰均输，远近劳费，以此御之赋，贡所供转输，而至县户多寡物钱不等，道里逺近舟车或殊，均其劳费，即庸此法，用力曰劳，裹足曰费。
均输者均输纳，本色及劳费也，大意与衰分略同，○均输法曰：各以里僦相乗并粟石价，约县户衰，各列置衰，副并为法，以赋粟乗未并者各自如列实，实如法而一，假如四县输粟二十万五石，用车一万两，以各县远近户数衰之甲，县一万户行道，八日乙县九千五百户，行道十日丙，县一万二千三百户，行道十三日丁县一万二千一百户，行道二十日，问输粟几何？答甲县粟八万三千一百石，车三千三百二十两，乙丙，县各粟六万三千一百七十五石，车二千五百二十七，两丁县四万五百五十石，车二千六百十二两，此均输本法也，假如九节行次第差等，上四节答，容三升，下三节，容四升，问：中二节及次第各几何？答为上中下节，容四上四节，容三升，一节六十六分升之三十九二节分升之四十六，三节分升之五十三四节分升之六十，中二节，容二升，六十六分升之九五节一升，分升之一六节一升，分升之八下三节，容四升，七节一升，分升之十五，八节一升，分升之二十而二九节一升，分升之二十九，此变用均输法也，余可类推。
七曰盈朒，隐杂互见，以此御之，数之显者，可得而知，隐者难究，以至于杂，尤不可考，遂由其显以求其隐盈，多盈朒，又曰：缩不足其义，并同○盈朒者，推其或多，或少之竒数而知其共数也。○盈朒法曰：置所出，率盈不足，各居其下，以盈不足，令惟乗所出率并以为实，并盈不足为法，如法而一，又法：并盈不足，为实以所出，率以少或多，余为法，实如法而一，得人以所出率乗之减盈増不足即物价，如共买物人出八，文盈三文人出，七文不足，四文问人数，物价各几何？为七人物，直五十三文也，两盈不足，法曰：置所出，率两盈不足，各居其下，令惟乗所出，率以少或多，余为实盈，两不足以少或多，余为法，实如法而一，假如共买金人出四百，盈三贯四百人，出三百盈一百问人数金价，答为三十三人，金价九两八百，又如共买羊人出五文，不足四十五，文人出，七文不足，三文问人，数羊价，答为二十一人，价一百五十文盈朒适足法，曰置，所有率盈朒各居其下，副置出，率以少减多，余如约法，盈不足，适足令惟乗所出率实以盈朒之数乗人积为人实，实皆如约法而一，又法：以盈朒为实，置所出，率以少减多为法，实如法，而一人以适足出率乗人为物价，假如共买羊人出，五文不足，九十文人出五十文，适足问人数羊价为二人羊价一百。
八曰方程，错糅正负，以此御之，行列形方，量度名程物数，若价置诸行列，横者为行直者，为列诸行之间，逓増对减简为法，实存列求数，数有不等，交易损益，行有空处，正负入之。
程品也十髪为程徐锴曰：程权行度量律厯也糅忍九反，杂也，程正也，负欠也，○方程者，比方隣行而知其程也，方程曰：以所求率互乗隣行以少减多，再求减损，钱为实物为法，实为法而一，置位法，又曰：依所问排列，逐物与价为隣，行相对如之，上禾三束，中禾二束下禾一束，共实三十九斗，上禾二束，中禾三束下禾一束，共实三十四，斗上禾一束中禾二束，下禾三束共实，二十六斗，问上中下禾一束各几何？答为上禾一束九斗，四分斗之一中禾一束四斗，四分斗之二，下禾一束二斗，四分斗之三，大器五小器，一容三石，小器五大器，一容二石，问大小器，容各几何？答为大器，容二十四分石之一十三，小器容二十四分石之七方程，损益术曰：数不等者，损益求齐，如方程，假如二马一牛价，过十贯，外多半马之价，一马二牛价，不满十贯，内少半牛之价，问：牛马各价几何？荅为马五贯四百五十四钱一十一分钱之六，一牛一贯八百一十八钱一十一分钱之三，程分母子术曰：方程有分母子者齐而求之，假如甲乙持钱甲添乙中半而及五十，乙添甲大半，亦足五十，问：各持几何，答为甲三十七文，乙二十五方程正负法曰：异名相减，又同名相加，正无入正之，负无入负之，又法：同名相减，异名相加，正无入负之，负无入正之，假如卖二牛五羊买一十三豕，剰钱一贯卖一牛一豕，买三羊，适足卖六羊八，豕买五羊，少钱六百问牛，羊：豕，价各几何？答为牛？一价二百，羊五百，豕三百也。
九曰句股，高深广远，以此御之句，横股直斜处为，三者之中，互相推求，其象若何？如匠曲尺，正尺为句，尺稍为股，其尺，其稍相去之间，谓之也，其和其较，其容方圆，及其旁要，凡高与深天壤悬絶皆可测知，筭极其指，【较音教，句股名义，已见正文】。
句股，三角也，和合也，较量也，○句股求法曰：句股自乗并而开方除之，假如句八尺股一十五尺，为一十七尺，○句求股法曰：句自乗减自乗余开方除之，假如一十七歩句八歩为股一十五歩○股求句法曰：股自乗减自乗余开方除之，假如股一十五尺，一十七尺为句，八尺也，○股较与句，求法曰：句自乗以股较自乗减之，余为食倍股，较如法，实如法而一，假如池方一丈，正中有葭，出水面一尺，引葭至岸，与水面适平，问：水深几尺，答为一丈二尺，○股和与句求股法曰：句自乗为实如股，和而一，以减股和，余半之为股，假如竹高一丈，折梢拄地，去根三尺，问折处高几何？答为四尺，二十分尺之一十二，○句股求和较法，曰句股相乗倍之如实，股句求，加句股为法，实为法而一，假如句八歩股十五歩问句中容圆几何？答为六歩○句法股较与，求股法曰：自乗半较自乗倍之减积，余半之间，方得减半，较如句，加较如股，假如户高多广六尺八寸，两隅相去一丈，问：高广各几何？答为高九尺六寸，广二尺八寸，○句股，容方法曰：余句乗股倍之为实，并二余句，为从开方除之，假如一方不云，大小各中开门，比门外二十歩有水出南门一十四歩折而西行一千七百七十五歩见水，问邑方几何？荅为二百五十，歩○句较股，较求句股法曰：二股相乗倍之，开平方为，和较加股，兹较为句，以和较加句，较如股，假如户不知高广，高不知长短横之，不出四尺，从之，不出二尺，斜之适出，问：广袤各几何，答为高八尺，广六尺，斜袤一丈，○句股旁要法，曰句股相乗为实，并句股为法除之，得句中容方假如句六歩股十二歩问容方几何？荅四歩余句股求容积法，余句股相乗得容积之实，若以实求余句股，以余句股为法，除得余股以余股为法，除得余句假如山，不知高东五十三里，有木长九十五尺，人立木东三里，日高七尺，望木末，与斜平问，山高几何？答为一百六十四丈九尺三分，尺之二○，魏刘徴句股重差法，曰：假如夏至日中立两表如洛阳令，高八尺，南北尽平地，以景差为法，表高乗表间为实，实如法而一，所得加表高，即日去地也，以南表之景乗表间为实，实如法而一，即如从南表至南，戴日下也以南，戴也，日下及日，去地为句股求，即日去人也，以径寸之筒，南望日，日满筒空，则定筒之长短为股，率以筒径为句率，日去人之数为大股，大股之句，即日径也，又曰高度者也，重表则深者重矩，孤离者三，望离而又旁求者四望，触类长之，靡所不通矣。
六艺纲目卷下
钦定四库全书
六艺纲目附録     元 舒天民 撰
舒恭 注
赵宜中附注
字原【，以其论字学，故附于六艺之后，备学者之参考云】。
科斗字者，天地自然，苍颉知之，发其根原，书契由作政，罢结绳市妖，夜哭天粟，昼零【斗，俗作蚪】。
科斗虾蟇子也，字象之，故曰科斗字，颉所制者，字之母也，凡五千三百四十字，由是孶生而渐多也，上古结绳而治，后世圣人易之以书契，契合也，盖刻木而书其侧，以约事也，淮南子曰：苍颉作书，而天雨粟，鬼夜哭，高诱注曰：自书契作诈伪萌生，去本趋末，弃耕耨之业，务锥刀之末，天知其将饿，故为雨粟，鬼恐为文所劾，故哭也。
粤惟上古，未有笔墨竹梃蘸，桼书于竹木，桼腻竹坚，画不如意，头粗尾细，自然之理，后人慕之，巧画形似，校其本始，相去逺矣【桼作漆非】。
以桼写之故曰桼书
史籒为篆字之初变名曰籒文
周宣王之太史曰：籒教学童，始着大篆一十五篇，与古文有异。
李斯小篆取籒八分
以其有小篆之名故以籒文为大篆
案牍文繁，用篆实难，程邈减篆以趋简易，徒隶便之，其名为隶字画真，楷遂行于世。然而古文废由此始，邈字元岑，初为狱吏，得辠被囚，乃于狱中改易，小篆字画，少者增之，多者损之，方者使圆，圆者，使方奏之，始皇善之，出为御史，其字简易，便于徒隶，呼为隶书，近世以八分为隶者，误矣。如邈书见古帖者，自是楷字，庾肩吾亦谓隶书，即今之正字也。
【附注】程邈所以改篆作隶者，即古隶也，而王次仲又以古隶变八分，今之楷字，亦由古隶少变也，又名今隶，古隶之迹，犹罕得矣。汉，晋有永字，八法曰侧勒努，趯策掠啄，磔而能通一字，虽然，则古法不可得矣，八法者，乃蔡琰授卫夫人，铄铄授王旷，旷授羲之。
八分书者，非艸非隶，体势波磔，二者俱备两王，次仲异世同志。
秦有王次仲，汉灵帝时亦有王，次仲皆作八分书，而蔡文姬，言吾父割程隶字八分，取二分割李篆，二分取八分，于是为八分书，未审孰是？汉石经，乃蔡邕八分书。
行书之体半艸半真问起于谁莫知其人
【附注】宋，政和初，洛阳王夀卿叙古物，器铭畧云视篆籒分隶，岂非法礼之士，而章行飞艸，何啻游侠之徒哉！
又有艸字亦莫可考章帝所好故名章艸
汉兴有艸字，不知作者姓名，至章帝时，杜伯度崔子玉善艸书，帝好之，命上表章者，亦作艸字，谓之章艸，一曰，汉明帝永平中，帝驿马，命作艸书，尺牍十首，章帝好之，一曰杜度，张芝，善篆法，始用以写，史游急就章，号章艸○，东坡曰真生，行行生艸，真如立行，如行艸如走，未有未能立，能行而能走者也，○慈湖，杨先生跋汪逵，古字碑刻曰：自正学不明，士夫以放逸为事业，是以艸圣之名出，世俗所脍炙而不知古圣贤之所出，自汉晋而降，沈浸乎？飘逸放肆，渊海之中，不自知其非其字，画词章议论，皆自畧同治日少，乱日多，哀哉！且小学家推尊王右军第一间熟观谛，翫美则美矣，无齐庄中正气象，无三代气象，然则今字多名家，而古文世莫晓，古文一变而为篆篆，一变而为隶，隶又变而为楷，至于楷可不复变矣，而世为楷者其门即或有飘逸放肆意态，今能去飘逸，放肆意态，则正矣，某敢详考古文鍼千载之膏肓，而疾势方张，一齐不胜众，楚所恃以无恐者，均知举天下万世人心本善，本正本清明，本无放逸，本与尧、舜、禹，汤：文，武，周公，孔子同本，与天地同俗，习虽深固，其本有者，岂不隠然有感于中。
【附注，】圣人制作文字，以篆为主，逮程邈变隶深存古意，而今隶犹为便捷，足可垂万世法。汉，晋以降，或恣意变体，增减笔画迷失本真，务英华为高致，而至于晋，贻误后学，诚苍邈之罪人也，世衰俗薄，岂不有所关系邪？况又撰其艸书絶无义理轻薄之士，视为竒玩而竞习之，抑不知为耳目之妖，端厚君子，实不敢焉。
飞白书者肇于蔡邕代为好尚传世无穷
白又作帛，谓字如帛之形状也，然不若白字义长，○邕见役人以垩帚成字，遂为飞白书魏张敬礼隠居好学独师邕，体备尽其妙，梁武帝谓萧子云曰：蔡邕飞而不白，羲之白而不飞，飞白之间，在卿斟酌，乃诏子云飞白大书萧字于壁，至唐张延赏见而好之，取归洛阳，与张谂谂结亭置之，号曰萧斋，唐之太宗，高宗宋之太宗，真宗皆善飞白书，以赐羣臣。
字孰为祖科斗古文，夫籒与篆，盖其子孙若隶与艸，乃其曽。
晋卫恒四体书势云，○李斯作苍颉篇，扬雄作训纂篇，贾鲂作滂喜篇，谓之三苍凡三卷，鲂以三苍之书皆为隶字，隶字始广，而籒篆转微。
羣贤制字，已悉前陈继往，有述亦非一人説文叔重翻切，叔言隠侯韵略野王玉篇字学至此，颇为大全，然其所着不无疵焉。
后汉许慎叔重着説文解字其自叙曰：余叙篆文，合以古籒稽，譔其説分别部居凡十四篇，五百四十部，其建首也，立一为耑，引而申之以究万，原毕，终于亥时，和帝永元庚子也，至安帝建光元年，慎子冲上之，孙炎叔言亦后汉人作尔雅，音义，始为反切，沈存中曰：切字之学，本出西域，汉儒训字，止曰：读如厶字，未用反切，然古语已有二声，合为一字者，如不可为叵如是，为尔而已为耳之乎？为诸之类，以西域二合之音，盖切字之原也。音韵，展转相叶，谓之反，两字相摩，以成声韵，谓之切，其法一也，梁沈约隠侯譔韵略各有畛略也，顾野王希冯梁，大同中，譔玉篇视説文多二部，亦始一终亥，然部目离合，互有不同也。○东坡曰：学者之有説文如医家之有本草也。
求字之法，本于形声，始一终亥，盖本乎形，【説文玉篇同，】始东终法，盖本乎声，【韵略广韵同】。
字有四声，平声哀而安，上声厉而举，去声清而逺入声直而促。
字属五音，角音舌缩，却征音舌拄齿宫，音舌居中，商音口开，张羽音口撮聚。
字按：五方，东鼻西唇，北喉南齿，若夫中宫土属舌理【舌，有文理】。
【附注】，夫音有五行之属，鼻属木，角唇属金，商齿属火，征喉属水，羽舌属土，宫宫中也，其性圆，其声若牛之鸣窖，而主合商章也，其性方，其声若羊之离羣而主张角触也，其性直，其声若鸡之鸣木，而主勇征祉也，其性明，其声若豕之，负骇而主，分羽宇也，其性润而泽物，其声若鸟之鸣野而玉吐。
守文字兮，其数可纪，展转用之，理无穷已，辅世之真，造化同轨于嗟，世人可不敬止。
徐铉曰：八卦既画，万象既分，则文字为五辂，载籍为六辔，先王教化，所以行于百代，及物之功与造化均不可忽也。○愚按説文文字之数，凡九千三百五十三字，多古文也，唐宗自谓天子可以考文，乃诏学士卫包改五经语孟文作稽字，便学者之读，由是杂以俗字，识者病焉，○朱子曰：字画音韵，是经中浅事，先儒得其大者，多不留意，然不知此等不理，防却费了无限词，説牵补而卒，不得其本义亦甚害事也，今周伯温亦曰：不能识字，则不能读书，不能读书，则不能明理，不能明理，则修己治人，酬酢万变，有不舛戾者乎？是以君子大博文而贵，约礼也。
六艺纲目附録
六艺纲目发原
周礼，保氏养国子以道，乃教之六艺，一曰五礼，二曰六乐，三曰五射，四曰五御，五曰六书，六曰九数。
郑刚中曰：先养以道然后教，则由礼乐之麤，以逹礼乐之精，以之学射，则内志正，外体直而白矢，参连之法，得矣，以之学御，则不失其驰，不为诡遇，而鸣和鸾，逐水曲之法，得矣，以之学书，则象形，防意知其寓道徳性命之理，以之学数，则方田粟米识其该，天地晨星之妙，岂止为一艺之末而已哉！
朱子曰：古人便都从小学中学了，所以大来都不费力，如礼乐射御书数，大纲都学了，及至长大也，更不大段学，便只理防穷理，致知工夫，而今自失了要填补，实是难，但须庄敬诚实，立其基本，逐物理防道理，待此通透，意诚心正了，就切身处理防，旋旋去理，防礼乐射御书数，今则无所用乎？御如礼乐射书数也，是合当理，防皆是切用。
又曰：人无英气，固安于卑陋，而不足以语上，其或有之而无以制之，则反为所使，而不肯逊志于学，此学者之通患也，所以古人设教，自洒扫应对进退之节，礼乐射御书数之文，必使之抑心下首以从事于其间而不欲忽然后可以消磨其飞扬，倔强之气而为入徳之阶。
真氏曰：自周衰，礼乐崩坏，然礼书犹有存者，制度文为尚可考，寻乐书，则尽缺不存，后之为礼者，既不能合先王之制，而乐尤甚焉，今世所用，大抵郑卫之音，杂以夷狄之声而已，适足以荡人心壊风俗何能有补乎？
京山，程氏曰：教人知制字之由，便不胡写字偏旁古人要同书文，今人不曽理防，只是胡写。
朱子曰：古人志道据徳而游于艺，然九数虽最为末事，若而今行经界，则筭法，亦是有用。
或问：古人使初学者区区筭数之末，恐反为心术之害，何以收其放心，养其徳性程子曰：此是教之以事，小儿教它，便喜在学不放了，去作他事，今人不曽学，他日去任此等事，便防不得。
易氏曰：数学虽是艺成而下，寔有形而上之之道，充之以徳行则为天下全才之士。
戴氏六书，故通释曰：夫文生于声者也，有声而后形之以文义，与声俱立，非生于文也，生民之始，弗可考也，己以理而逆之被髪，臝形击剥，挽列以为饮食，其气未柔，若禽兽然，其知未辟若婴儿，然仅能号呼其欲恶，喜怒以相告，诏而已矣，稍益有知，然后渐能名，命有物而号召之，声稍备矣，文字未兴也，其类滋，其治繁而不可以莫之徴也然后结绳之治兴焉，治益繁巧，益生，故有刻画竹木，以为识者，今蛮夷与俚俗，不识文字者，犹或用之，所谓契也，契不足以尽变，于是象物之形，指事之状，而刻画之以配事物之名而简牍，刀笔兴焉，所谓书也，象形，指事犹不足以尽变，转注防意以益之，而犹不足也，无所取之，取诸其声而已矣，是故各因其类而谐之，以其声木之形可象也，而其别若松，若柏者不可悉象，故借公以谐，松之声，借白以谐，柏之声，水之形可象也，而其别若江若河者，不可悉象，故借工以谐江之声，借可以谐河之声，所谓谐声也。五者犹不足以尽变，故假借以通之，而后文字之用备焉，六书之义虽不同，皆以形声而已矣，六书不必圣人作也，五方之民，言语不同，名称不一，文字不通，圣人者作，命神瞽焉，协其名声，命史氏焉，同其文字，厘其烦慝，总其要，归而已矣，夫文声之象也。声气之鸣也，有其气，则有其声；有其声，则有其文，声与文虽出于人，其各有自然之徴也有其形而有声者，有其事而有声者，有其意而有声者，有形而有声者，象其形而声从之，求其义于形可也，有事而有声者，指其事而声从之，求其义，于事可也，有意而有声者，防其意而声从之，求其义于意可也。是三者虽不求诸声犹未失其义也，至于谐声，则非声无以辨义矣，虽然，谐声者，犹有宗也，譬若人然，虽不知其名，犹可以知其姓，虽不察其精，抑犹未失其粗者也，至于假借，则不可以形求，不可以事指，不可以意防，不可以类传直，借彼之声，以为此之声而已耳，求诸其声，则寻得求诸其文，则或不可不知也。书学既废，章句之士，知因言以求意矣，未知因文以求义也，训诂之士知因文以求义矣，未知因声以求义也，夫文字之用，莫博于谐声，莫变于假借，因文以求义而不知，因声以求义，吾未见其知文字之情也，周礼，九岁则属瞽史，而谕书名，聼声音史正书名，瞽协声音声耳治也，书目治也，瞽史协正而后耳目之政不爽，故侗尝谓当先叙其声，次叙其文，次叙其名，然后制作之道备矣，声形其上者也，文形其下者也，非文则无以着其声，故先文而继以声，声阳也；文，阴也，声为经文，为纬，声圆而文，方声备而文不足。
六艺纲目发原
六艺纲目后序
古人八嵗入小学教以礼乐射御书数之文，收放心，养德性，作成贤才，而宾兴之，世衰教弛，此学不传久矣，吾伯父艺风先生纂集六艺，名曰纲目，俾童稚习为进德之基，惜未行世而殁也，其子自谦，考订笺注之名，公巨儒歴序表章之，然而未克刋行也，戊申，春予假馆于良学，钱氏以此编示之，三复称叹，遂矢以成其美，于戏学者，皓首著述，而不得行于世者，幸本书存也，今遇良学，慨然玉成，此书使为师者，皆知六艺之蕴，教人以待于用诚，后学之大幸也，良学武肃裔也，于此可谓贤也，与从子广莫山人，舒睿彦明后序。
六艺纲目后序