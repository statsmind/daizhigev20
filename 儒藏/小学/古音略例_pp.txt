钦定四库全书     经部十
古音畧例       小学类三【韵书之属】提要
臣等谨案古音畧例一卷明杨慎撰，是书取易诗礼记，楚词老庄荀管诸子有韵之词，标为畧例若易例，日昃之离，离音罗与歌嗟为韵，三岁不觌，觌，音徒谷切，与木谷为韵，并受其福，福音偪与食，汲为韵，吾与尔靡之靡音，磨与和为韵，颇与古音相合，他如嘒彼小星，维参与昴，旧叶力求切，慎据史记，天官书徐邈音为旄，下文抱衾与禂之禂，音调实命，不犹之犹音摇，今考，郭璞注方言裯，丁牢反，檀弓咏斯犹，郑注犹当作摇，则二音。实有所据，慎又谓呉棫于诗，棘心夭夭，母氏劬劳，劳必叶音僚，我思肥泉，思之永叹，叹必叶他涓切，出自北门，忧心殷殷，门必叶睂贫，切四牡有骄，朱愤儦儦，儦必叶音髙不思古韵，寛缓如字，读自可叶，何必劳唇齿，费简册，其论亦颇为得要，至如老子朝甚除日甚，芜仓甚虚，服文彩，带利剑，厌饮食，资财有余，是谓盗夸慎据，韩非解老篇，改夸为竽，谓竽方与余字，叶栁子厚诗，仍押盗夸均误，今考説文夸从大于声，则夸之本音，不作枯，切明矣，故楚词大招朱唇皓齿，嫭以姱只比徳好闲习以都只集韵姱或作夸，又呉都赋，列寺七里，侠栋杨路屯营，栉比廨署，棊布横塘，查下邑屋隆，夸长干延属飞甍，舛互是夸，与余为韵，正得古音而慎反斥之，殊为失考，又易晋昼也，明夷诛也，慎谓古诛字亦有之，由切与昼为韵。孙奕改诛为昧昧，叶音暮殊误，今考周礼甸祝裯，牲裯马亦如之，郑读调为诛，则慎説似有所据，但昼字古音读如注，张衡西京赋徼道，外周千庐内附，卫尉八屯，警夜巡昼，又易林井之复，昼与据为韵，井之涣，昼与故为韵涣之蛊，昼与惧为韵，则古韵昼不作，涉救切可知，何得舍其本音，而反取诛之，别音为叶他，若庄子窃钩者诛，窃国者为诸侯，慎读诛，为之由切，而不知侯之古音，胡正与诛为韵，又易林蜘蛛之务，不如蚕之緰，慎读务为蝥，緰为钩不知緰，古音俞，正与务为韵，葢其文由掇拾而成，故其説或离或合，不及，后来顾炎武，江永诸人能本末，融贯也，乾隆四十六年九月恭校上。
总纂官臣纪昀臣陆锡熊臣孙士毅
总 校 官 臣 陆 费 墀
钦定四库全书
古音畧例
明 杨慎 
易叶音例【举畧】
贲如皤如白马翰如【皤董音槃作白波切非】
来之坎，坎险且枕，入于坎窞，【枕知检切，与诗泽陂，俨叶枕同例】。
日昃之离不鼔缶而歌则大耋之嗟【离音罗】
明夷于飞垂其翼君子于行三日不食
见舆曵其牛掣其人天且劓
睽孤见豕负涂载鬼一车先张之弧后说之弧
□困于株木，入于幽谷三嵗不觌【觌，徒谷切韵补引，陆云诗沉机响骇，幽神广觌，和以同人物，归时育】。
困于酒食，朱绂方来，利用享祀，【来六直切与诗，女曰：鸡鸣同祀逸，织切毛诗，楚茨大田诸篇，皆作此音，易林磝，硗白石不生，黍稷无以供祭，鬼神乏祀】。
井渫不食，为我心恻，可用汲，王明并受其福，【福音偪，与诗楚茨，大田以介景福，同例】。
鸿渐于陵，妇三嵗不孕终莫之胜，【孕音乗古文作乗乗亦孕也】鸣鹤在阴，其子和之，我有好爵，吾与尔靡之，【靡音磨】，或鼓或罢，或泣或歌，【罢音婆】。
弗过防之从或戕之【以上爻辞】
水流而不盈，行险而不失其信，维心亨，乃以刚中也。行有尚，往有功也，天险，不可升也，地险山川丘陵也，【盈余封切，信思容切，升书容切，陵良中切，晁詹事读】。
潜龙弗用，阳在下也，见龙在田，徳施普也【下叶，后五切与普为一韵，】终日干干，反复道也，或跃或渊，进无咎也。飞龙在天，大人造也，【道叶当口，切造叶子，苟切刘向父子作聚，聚音当叶，组救反道，咎造为一韵，】亢龙有悔，盈不可久也，用九天徳不可为首也。【久首为一韵，坤象传凝氷为一韵，方光为一韵，发大害为一韵，中穷中为一韵，亦三易韵，而叶】。
即鹿无虞，以从禽也。君子舍之，往吝穷也，【禽渠容切，与恒爻辞同】，有孚挛如，不独富也，既雨既处，徳积载也，君子征凶，有所疑也，【富叶方味切，载子计切疑，鱼计切】。
君子得舆，民所载也，小人剥庐，终不可用也，【用于记，切与丰九三小象同】。
丰其沛，不可大事也，折其右肱，终不可用也，【用叶于记，切与剥上九同】。
鼎耳革，失其义也，覆公餗，信如何也？【义音，俄呉才老读】。
萃聚而升不来也，谦轻而豫怠也，【怠音怡，来陵之切，按国语，得时勿怠，时不再来，亦以来合怠】。
晋昼也，明夷诛也，【孙奕云：诛当作昧，明出地上，为昼明，入地中为昧，庶得反对之义，昧叶音如暮 ，慎按孙説似矣而经文不可改也，既改字又改音可乎？古诛字亦有之，由切与昼相叶，则昼音周也，华覈自责，文不敢违敕，惧速罪诛，冒承诏命，防逝形留，是其证知晋为昼，则明夷为暮，知明夷为诛，则晋为赏，义亦未尝不反，对也】。
诗叶音例【变例 正误】
肃肃罝，防之丁丁﨣﨣武夫，公侯干城，【罝与夫叶丁与城，叶此隔句用韵，叶音之变例也。与鱼丽之诗，罶与酒叶魦与多叶，例同朱文公曰：隔句用韵，人罕知之，韩文公张彻墓铭，用此法】。
嘒彼小星，维参与昴，【旧叶力求切，】肃肃宵征，抱衾与裯，实命不犹【，吴才老以昴，音留无义，按史记天官书，昴为髦头，军中旄头象之，徐邈音，昴为旄，有据也。当从之，裯当音条，北人呼褥子为条子，正此裯字，旧注禂禅被也，衾亦被也，既抱衾，又抱裯，则是重被而无茵褥也，于义亦碍，犹音摇，则檀弓有此音矣，】。
彼茁者葭壹五豝于嗟乎驺虞【旧叶音牙】
彼茁者蓬，壹五豵，于嗟乎驺虞，【旧叶五红切】。
【虞字一也，此诗一音牙一叶五，红诗有二章而叶音二变，使诗五六章，尾句同者，亦五六变乎？不知古诗有屡章而尾句同者，多不叶如黍离，桑中椒聊，文王烝哉之也，此犹为远，即以麟趾之诗，例之麟趾者，驺虞之对也，麟趾三章，结句皆曰：于嗟麟兮，驺虞二章，结句皆曰：于嗟乎驺虞，麟趾三章，趾与子定与姓角与族为韵，驺虞二章，葭与豝蓬与豵为韵，其例同也，即据才老之说，虞之一字，既音牙，以叶豝又音烘，以叶豵则麟趾首章，当音，以叶子二章，当音瞪，以叶姓三章，当音鹿，以叶族矣，麟趾既不叶，则驺虞结句，何独叶乎？此其纰缪之极者，故不容不详辨之】。
棘心夭夭，母氏劬劳，【旧叶音僚，今按劳自可叶夭，不必改音僚也，】。
我思肥泉，思之永叹，【旧叶他涓切，今按叹音□，自可叶泉，不必改音】。
出自北门，忧心殷殷，【门旧叶眉贫切，今按门自可叶，殷不必改，音】。
四牡有骄，朱幩儦儦，【旧叶音高，今按骄自可叶，儦不必改，音】。
【今按上四条，如字读，自可叶才老必欲改之者，以劳在豪韵，夭在萧韵，故改劳为僚，以就夭也，泉在先韵，叹在删韵，故改叹为他涓切，以就泉也，门殷骄，儦之改音，意亦如此，才老诗中所叶如杨，且之顔为鱼坚切，鹑之奔奔，为逋珉切凡百余字，聊举四条以例，其余皆改古韵，以趁沈约之韵也，不思古韵，寛缓如字，读自可叶，何必劳唇齿，费简册哉？况四声之分，在齐梁间成周之世，寜知有沈约韵哉？予尝慨近世俗儒尊今卑古，春秋三传之祖也，反以三传疑春秋，孟子班爵禄章，王制之祖也，反以汉人王制，刘歆周礼而疑之，谓孟子此章，不与王制周礼相合，诗楚辞音韵之祖也，反以沈约韵而改诗，楚辞古韵以合之，缪也久矣，欲一旦正之宜乎？蜀日越雪之吠也，】。
小戎俴收，五楘梁辀，游环脇驱【音去，】阴靷鋈续，【音绪，】文茵畅毂，驾我骐馵，【音注】，言念君子，温其如玉，【音裕，】在其板屋，乱我心曲【，此诗旧叶非今细，味之数四当作三换韵，乃得其读，收辀为一韵，驱续馵玉为一韵，屋曲为一韵，读诗至此，可以解颐矣，】。
有杕之杜，有睆其实，王事靡盬，继嗣我日，日月阳止，女心伤止，征夫遑止 ，有杕之杜，其叶萋萋，王事靡盬，我心伤悲，卉木萋止，女心悲止，征夫归止 ，陟彼北山，言采其杞。王事靡盬，忧我父母，檀车幝幝，【音阐，】四牡痯痯，【音管，】征夫不远 ，匪载匪来，【叶六直切】，忧心孔疚，期逝不至，【叶朱力切】而多为恤，卜筮偕【叶举里切】止，会言近【叶渠纪切】止，征夫迩止【，此诗四章，章七句，首章尾，三句阳伤皇为韵，次章萋悲，归为韵三章，惮痯远为韵，末章皆近迩为韵，又皆三句，比诸诗例，既异而体裁亦竒矣】。
鱼丽于罶，鲿魦，君子有酒，防且多【，此诗隔句用韵，与同】。
南山有栲北山有杻【栲旧叶音口】
【慎按栲，去九切，说文本作□，从尻为声诗，草木疏云：许慎读栲为糗，今人言考失其声也。尔雅栲山，樗疏亦云，许慎正读为糗，是其明证，然则栲之音口，正音也，非叶也，】。
决拾既佽，【音次与柴叶，】弓矢，既调【读，如同与同叶，】射夫既同，助我举恣，【音恣】。
【佽柴为韵于首尾，调同为韵于中，又一体例也。】。
昔我徃矣，日月方奥，【音郁】，云其还政事，愈蹙嵗聿云莫采萧获菽，心之忧矣，自诒伊戚，念彼共人，兴言出宿，岂不怀归？畏此反覆，【此诗与今韵叶】。
执防踖踖，【叶七畧切】为爼孔硕，【叶常约切】，或燔或炙，【叶直畧切】君妇，莫莫【叶，木各切】，为豆孔庶，【叶陟畧切】为賔，为客【叶，克各切】，献酬交错，礼仪卒度，【叶徒各切】笑语，卒获【叶，黄郭切】，神保是格，【叶冈鹤切，】报以介福，万寿攸酢，【此诗皆古韵非叶，殆不可读，】。
瞻彼洛矣，维水泱泱，君子至止，福禄如茨，韎韐有奭，【音艴，】以作六师 ，瞻彼洛矣，维水泱泱，君子至止，鞞琫有珌，君子万年，保其家室 ，瞻彼洛矣，维水泱泱，君子至止，福禄既同，君子万年，保其家【，此诗首二句不叶韵，亦犹驺虞尾句不叶之例，】其在于今，兴迷乱于政，颠覆厥徳，荒湛于酒，女虽湛乐从，弗念厥绍，罔敷求先王，克共明刑，【详此诗与尚书命辞同，不必强叶，】思无斁，思马斯作【，斁音度，作音做】。
尚书叶音
惟彼陶唐，有此冀方，今失厥道，乱其纪纲，乃底灭亡，【道当作行古文尚书亦作行，按古篆，□与道通，□字从行，从人】。
无偏无陂，【，去声，】遵王之义，无有作好，遵王之道，无有作恶，遵王之路，无偏无党，王道荡荡，无党无偏，王道平平，无反无侧，王道正直，防其有极，归其有极，【洪范皇极之敷言，句皆叶韵，使人便于诵也， 陂一音坡义一音，俄与易鼎，小象同】。
嵗月日时无易，百谷用成，乂用明俊民，用章家用平康，日月嵗时既易百谷，用不成乂，用昏不明，俊民用微，家用不寜。
礼记叶音
酒在室，醴醆在户，粢醍在堂，澄酒在下，陈其牺牲，备其鼎爼，列其琴瑟，管磬钟鼔修其祝嘏，以降上神，与其先祖，以正君臣，以笃父子，以睦兄弟，以齐上下，夫妇有所，是谓承天之祜，【礼运】。
【陈骙曰此不求恊而自恊也】
今夫古乐，进旅退旅，和正以广匏笙簧，防守拊鼓，始奏以文，复乱以武，治乱以相，讯疾以雅，君子于是语于是道古，修身及家，平均天下，此古乐之发也，今夫新乐，进俯退俯，奸声以滥，溺而不止，及优侏儒，獿杂子女，不知父子，乐终不可以语不可以道古，此新乐之发也，【乐记，】日出于东，月生于西，【音先】，阴阳长短，终始相巡，【音沿】，以致天下之和，【音桓 ，尚书和夷音桓夷】。
春秋左传？【卜繇歌，謡辞皆韵，不能尽载，特载衞侯贞卜辞，诸家读不同，今为定之】。
如鱼竀尾，衡流而方羊，裔焉，大国灭之，将亡，阖门塞窦，乃自后逾【，窦音窬，见说文】。
【慎按杜预读裔焉为句，刘炫读方羊为句杜析韵，而刘合韵也，孔頴达曰：诗之为体，文皆韵句，其助语之辞，皆在韵下，即诗俟我乎？着乎而充耳，以素乎而例也。此之方羊，与将亡为韵，裔焉二字，皆助句之辞，】楚辞叶音 ，【正误】。
安能以皓皓之白而防世俗之尘埃乎
【尘埃，当依史记作温蠖，温蠖，犹惽愦也，朱文公曰：若从史则白，叶蒲各切蠖于郭切二字，自相叶矣，】箟象，棊有六博些，分曹并进，遒相迫些成枭，而牟呼五，白些晋制，犀比费白日些，铿钟摇簴，揳梓瑟些【日，叶音热则上下皆叶矣，】。
【南中有此音，呼日头为热头，縁楚接南中，南中之音，庄蹻遗民之音也，旧叶音，若以日出若木，瑟叶音朔，古语有瑟缩之称，但上句改音太改多，不若从热，音则上下皆叶矣，】。
老子叶音 【变例 正误】
明道若昧，进道若退，夷道若类，【三句一韵，】上徳若谷大白，若辱广徳若不足【，三句一韵，】建徳若偷【音窬，】质直若渝，大方无隅，【三句一韵，】大器晚成，大音希声，大象无形，【三句一韵乃李斯，秦刻石辞大唐中兴颂之，滥觞也】。
朝甚，除田甚芜，仓甚虚，服文彩，带利剑，厌饮食，资财有余，是谓盗夸。
【诸本皆作夸，栁子厚诗亦押盗夸，盖趂韵之故，今据韩非解老篇改作，竽 非之，解云竽，为众乐之倡，一竽倡而众乐和，大盗倡而小盗和，故曰盗竽，其说既有证，又与余字韵叶，且韩去老不远，当得其真，故宜从之。虽使老子复生，不能易此字也， 栁子厚押韵林，肃翁刘防，孟解训皆作夸，盖不考之过河，上公注亦作夸，岂有如此低神仙乎？今世传河上公注文既不类，西汉人，又无一言入，乃一空踈缪鄙道士所譔，歴千百年无人知其伪，何哉】！
庄子叶音
邴邴乎其似喜乎？崔乎其不得已乎？滀乎进我色也，与乎止我徳也厉乎其似世乎？謷乎其未可制也。连乎其似好闭也，【大宗师】。
窃钩者诛，窃国者为诸侯，【诛之，由切与易杂卦同】。
上神乗光与形灭亡，此谓照旷，【当作昭旷，平声，秦刻石辞如此读，】致命尽情，天地乐而万事销亡，【天地】，天其运乎？地其处乎？日月其争于所乎？孰主张是？孰维纲是？孰居无事，推而行是【，行音杭，】。
奏之，以阴阳之和，烛之以日月之明，其声能短能长，能柔能刚，变化齐一，不主故常在谷满谷，在阬满阬，【冈同】涂，郤守神，以物为量，【天运】严乎？若国之有君，其无私徳繇繇乎若祭之有社，其无私福，【音偪，】泛泛乎其若四方之无穷，其无所畛域，兼怀万物，其孰承翼。
与汝游者，又莫汝告也，彼所小言，尽人毒也，莫觉莫悟，谁相孰也？【列御冦】。
列子
黄帝曰精神入其门骨骸反其根我尚何存
日初出沧沧凉凉及其日中如探汤
火浣布浣之，必投于火，布则火色，垢则布色，出火而振之，皓然疑乎雪。
窈然无际天道自防漠然无分天道自运
荀子【赋篇皆韵，今独录儒效篇一段韵，古文竒】。
井井乎其有条理也，严严【音俨，】乎其能敬已也，分分乎其有终始也，厌厌乎其能长久也，【久音以】乐，乐乎？其执道不殆，【养里切，】也，炤炤乎其用智之明也，修修乎其用统类之行也，绥绥乎？其有文章也，熙熙乎其乐人之臧也隠隠兮其恐人之不当也。
管子
凡听征如负猪豕觉而骇，【音矣，】凡听羽，如鸣马在野，【音渚，】凡听宫，如牛鸣窖中，凡听商，如离羣羊，凡听角，【音禄】，如雉登木以鸣，音疾以清。
进其俳优，繁其钟鼔流于博塞，戏其工，瞽诛其良臣，傲其妇女，獠猎毕弋，暴遇诸父，驰骋无度，戏乐笑语，式政既輮，刑罚则烈，内削其民，以为攻伐，辟犹漏，釡岂能不竭？【徐伯论，亡国之君】。
太公金匮
黄帝居人上，惴惴【音専】如临深渊，舜居人上，矜矜，如履薄氷，禹居人上，栗栗如不满日，兢兢惕惕，日慎一日，人莫踬于山，而踬于垤，【日叶音热】。
宫垣屋室不垩甍桷椽楹不斵
日中不彗，是谓失时，操刀不割，失利之期，执斧不伐，贼人将来，涓涓不塞，将为江河，荧荧不救，炎炎奈何？雨叶不去，将用斧柯。
汲冡周书
二人同术谁昭谁暝二虎同穴谁死谁生
天为盖地为轸，善用道者，终无尽地为轸，天为盖，善用道者终无害，天地之间有沧热，善用道者，终无竭，战国防，苏秦上秦王书，【中一段，用韵语】。
言语相结，天下为一，约从连横，兵革不藏，文士并饰，诸侯乱惑，万端俱起，不可胜理，科条既偹，民多伪态，书策稠浊，百姓不足，上下相愁，民无所聊，明言章理，兵甲愈起，辩言伟服，战攻不息，繁称文辞，天下不治，舌敝耳聋，不见成功，行义约信，天下不亲【，卢藏用注，结音吉，古韵恊也，下文悉然，横黄态替浊，躅聊留服，迫信申】。
晏子春秋
星之昭昭，不若月之曀曀，小事之成，不若大事之废，君子之非，贤于小人之是也。
国语
明不辅晻，智不辅危，榣木不生危，松栢不处卑，黍稷无成，不能为荣，黍不为黍，不能蕃芜，稷不为稷，不能蕃殖所生，不疑惟徳之基。
淮南子
孔子辞廪丘，终不盗刀钩，许由让天下，终不利封侯，月照天下，蚀于詹诸，腾蛇游雾，殆于即且。
深哉睭睭远哉悠悠且冬且夏且春且秋
玉百工大贝百朋【古朋工同韵】
铎以声自毁，膏以明自铄，虎豹之文来射，猿狖之捷来措，【措读作擉】。
上求材臣残木上求鱼臣干谷
苏秦步曰：何故？趍曰：何驰【趍？音移步叶，故趍叶驰八字，用四韵亦竒矣 苏秦变诈多智，故人疑之】。
无乡之社，易为黍肉，无国之稷，易为求福，【古福音偪，此音如今读，盖自汉世始有此音也，纬书防阜之山，江出其腹，帝以防昌神以建福，福亦今音可见纬书，出汉世也，】纬候防记星厯书【其间多古韵，聊采其十之一】。
正其本，万事理，差之毫厘，谬以千里，故君子必谨其始，【逸易】。
鹂必匹飞鵙必单栖【易通卦验】
阳感天，不旋日，诸侯不旋时，大夫不过朞【易纬，中孚传】，丰其屋下，独若长狄生，世主虏【易訞占】。
天狗所止地尽倾余光烛天为流星【逸周书】
大道亶亶，去身不远，人皆有之，舜独以之，【贾子引逸书，】虚星为秋候，昴为冬期，阴气相助，徳乃不邪？【音移，】子助母，收母合子符【尚书考灵耀】。
玉弩发惊天下【尚书帝命验】
日行中道，移节应期徳厚受福重华，留之【嵗星一名重华， 洪范传，】代殷者，姬昌日，衣青光【，春秋元命包】。
西秦东窥谋袭郑伯，晋戎同心遮之，殽谷反，呼老人，百里子哭语之，不知泣血何益？【春秋感精符】。
月丽于箕风扬沙月丽于毕雨汸沲
黄帝将兴，黄云升堂，天命于汤，白云入房，【春秋孔演图】如玉，如莹，爰变丹青，【逸论语】。
地顺受泽，谦虚开张含泉，任萌滋物归中【，孝经说】。
斗曲杓，桡象成车，房为龙马，华盖覆钩，天理入魁，神不独居，骖驾悟乘，以道踟蹰，【钩音拘 ，孝经援神契】。
日者，天之明月者，地之理，月上属为天，使妇从夫，放月纪，【援神契，引孔子言】。
不当华而华，【音敷，】易大夫，不当实而实易相室，【古记】。
王良策马车骑满野【星经】
咮主尚食七星，主衣裳，张为食厨，翼主天倡，【星经】。
太白入毕口马驰人走【星传】
子欲居九夷从凤嬉【论语防】
孔子读易韦编三絶鐡擿三折，漆书三灭，【论语防】。
苍耀稷生感迹【中候稷起】
鸟翔水遗卵，流娀简狄，吞之生契，封【诗，昌握契】。
移河为界，在齐吕填阏，八流以自广，【春秋保干图 言，齐桓公阏八流拓境，塞其东流，八枝并使归徒骇也。】。
神丘有火穴，光景照千里，昆仑有弱水，鸿毛不能起，【中记】。
日南有野女，羣行不见夫，其状晶且白祼，无衣襦，【唐愽物记】。
帝之季女，名曰瑶姬，精魂化草，实为灵芝媚而服之，则与梦期，【古辨异】。
饮泉液吮露英虚无辽廓与天地通灵【同上】
三皇设言，民不违，五帝画像，世顺机，三王肉刑，揆渐加，应世黠巧，奸伪多【，孝经纬引孔子言多音防，加音姬居之，切三畧柔有所设，刚有所施弱，有所开强，有所加】。
剡者配姬，以放贤山，隤水溃，纳小人家伯罔主异载，震【剡指，艳妻中候，□雒贰】。
汶阜之山，江出其腹，帝以防昌神以建福，【括地象】。
苍颉篇始终括
惟初太始道立于一，造分天地，化成万物，亥而生子，复从一起。
司马法【周礼疏引今本无】
鼓声不过阊柝声不过阆
山海经
视为昼暝为夜吸为冬呼为夏【烛阴】
正立无影，疾呼无响，爰有大暑，不可以往，有人三头，递卧递起，以伺琅玕，与玗琪子。
吴越春秋
贤士国之宝，美女国之咎，夏亡以末喜，殷亡以妲己，周亡以褒姒。
父系三年，中心切怛，食不甘味，常苦饥渇昼夜感思，忧父不活，【伍尚语】。
尚且无往，父当我活，楚畏我勇，必不敢杀兄，若误往必死，不脱【，伍员语】。
墨子
天地不昭，昭大水不潦潦，大火不燎燎，王徳不尧尧慎子。
螣蛇游雾飞云乗龙云罢雾散与蚯蚓同
虞卿春秋
乳犬玃虎伏鸡搏狸精诚所感贲育可齐
仲长子昌言
清如水碧洁如霜露轻贱世俗独立高步
牟子
少所见多所怪见槖驼言马肿背
盐铁论
水有猵狚池鱼，劳国有强御，齐民消茂林之下无丰草，大块之间无美苗。
韩诗外传
昨日何生？今日何成？必念归厚，必念治生，日慎一日，完如金城。
说苑
蠧蝝仆柱梁蚊虻走牛羊
顺风而飞，以助气力，啣葭而翔，以避矰弋，【説鴈】。
江河之溢不过三日飘风骤雨须臾而毕
福生于微祸生于忽日夜恐惧惟恐不卒
论衡
弹雀则失鷃，射鹊则失鴈，方圆画不俱成，左右视不并见。
新序
金刚则折，革刚则裂，人君刚国家，灭人臣刚，交友絶女宪。
妇如影响焉不可赏
得意一人是谓永毕失意一人是谓永讫
李防太阳状
日将旦，清风发羣阴伏，君以临朝，不牵于色，日初出，炎以阳君临朝，佞不行，忠直进，不蔽障日中，辉光君徳盛明大臣奉公，日将入専以壹，君就房有常节。
化清子
将飞者翼伏将奋者足局，将噬者爪，缩将文者且朴，史记序。
维禹之功，九州攸同，光唐虞际徳流苗裔夏桀淫骄，乃放鸣条。
申，吕肖【错作消，一作□】矣，尚父侧微，卒归西伯，文武是师，功冠羣公缪权于幽畨，畨黄髪爰享营丘，不背柯盟，桓公以昌，九合诸侯，伯功显彰，田阚争宠，姜姓解亡。
重黎业之吴囘接之殷之季世粥子牒之
三略
士骄则下不顺，将疑则内外不相信，谋疑则敌国奋，以此攻伐则致乱，【乱圣闰切】。
【易泰卦，小象翩翩，不富，皆失实也。不戒以孚，中心愿也，城复于隍，其命乱也，实音慎，愿音韵，乱如疾病，则乱之乱】。
将谋密则奸心闭【音瞥】士众一则军心结
易林
夹河为昏，期至无船，摇心失望，不见所欢，【古韵，欢船通】，冬生不华，老女无家，霜冷蓬室，更为枯株，【华古音敷】。
龙渴求饮黒云影从河伯奉觞，跪进酒浆流潦，沲滂三骊负衡，南取芝香，秋兰芬馥，利我少姜。
海老水干鱼，鼈尽索藁落无润，独有沙石，【音灼】。
齧齧贫鬼相责无有欢怡一日九结
南循汝水茂树斩枝过时不遇防如旦饥
三人求橘，反得大栗女清，以富黄金百镒，【橘音吉】。
三夫共妻莫适为雌子无姓氏父不可知
采唐沫乡，要我桒中，失信不防，忧思约带，【忧思约带，即古诗所谓衣带日以缓也】。
右目无瞳，偏视寡民，【音萌，】十步之外，不知何公。
泽枯无鱼山童难株长女嫉妬使室空虚
飞之日南，还归辽东，雌雄相从，和鸣雍雍，解我胸舂，【胸舂，忧心如捣，一曰，怔忡疾】。
九鴈列阵雌独不羣为罾所牵死于庖人
簮短带长幽思最穷苦瘠少疲以疾之癃
大树之子百条，共母当夏六月，枝叶盛茂，鸾凤以庇，召伯游暑，翩翩偃仰，各得其所，【游暑避暑也，今本改作避暑也，甘棠游暑，盖古诗说如此】。
当年少寡，独与孤处，鸡鸣犬吠，无敢谁者？我生不辰，独婴寒苦，【谁谁何也？】？
雨师娶妇，黄岩季女成礼，就昏相呼南下，膏我下土，年岁大茂。
朽舆瘦驷不任御辔君子服之谈何容易
朽根刖树花叶落去卒逢大焱随风僵仆
文山鸿豹肥腯多脂，王孙获愿载福巍巍，【鸿豹鸨也，】。
文山紫芝雍梁朱草生长和气王以为宝
舜登大禹石夷之野，征诣王庭，解治水土，【石夷，石纽村也，】太。
密雨溟，沐润于枯渎，三日射谷，【射谷如易井，谷射鲋之射】。
月阙其抟不如开明于西【抟音团西音先】
东南射兕西北其矢
登于茂木思其珍谷
赤口烧城吐水于瓶
白日临辰可以卒其所闻
息金消石往小来弈【奕大也】
日飞悬阴万物融融
蜘蛛之务【音蝥】不如蚕之緰【音钩】
红蚕縁于枯桑其茧不黄
藏心于渊美厥灵根【渊一均切】
心惕惕足金舄不忘沟壑【舄音鹊】
洞林
有釡之象，无火形变见，夜光连月，精潜龙在中，不游行按卦，卜之藻盘，鸣金妖所凭，无咎，庆【音卿】。
山海经赞
苍四不多，此一不少于野，瞽洞见无表，形游逆旅，所贵维眇，【一目国】。
女子鲛人体近蚕蚌，【叶】出珠，非甲吐丝匪蛹，化出无方，物岂有种【欧丝野】。
龙凭云游，腾蛇假雾，未若天马，自然凌翥有理，悬运天机，潜御【，天马】。
蝮维毒魁，鸩鸟是噉拂翼鸣，林草瘁木惨，羽行隠戮，厥罚难化，【鸩鸟】。
武帝问贤良防
三代受命，其符安在？【此礼切，】灾异之变，何縁而起性命之情，或夭或寿，或仁或鄙，习闻其说，未烛厥理，伊欲风流而令行，刑清而奸，改【改苟起切，说文，读若己思，赋与理叶】。
易纬辨终备
煌煌之耀，干为之冈，合凝之类，坤握其方，雄雌呿吟六节摇通【叶，他王切东方朔，七谏亦有此读】。
万物莩甲日营始东【都郎切】
曾子
无内疎而外亲，无身不善而怨，他人无患至而后呼天，【天汀因切】内疎而外亲，不亦反乎？身不善而怨他人，不亦远乎？患至而后呼天，不亦晚乎？【此文以亲人，天为韵，又以反远晚为韵，皆不烦勉强而自叶者，文之妙也。】。
韩退之张彻墓铭
呜呼彻也，世顾慕以行，子掲掲也，噎喑以为生，予独割也，为彼不清，作玉雪也，仁义以为兵用，不缺折也，知死不失名，得猛厉也，自申于闇明，莫之夺也，我铭以贞之，不肖者之呾也，【方崧卿曰：此铭以彻割雪，折夺呾为韵，而行生名兵，明贞自为韵，朱子曰：此铭盖法，罝鱼丽等诗，隔句用韵耳，隔句用韵，先儒所未知也。 晋夏侯湛抵疑云：九夷之从王化，犹洪声之收清响，黎苗之乐函夏，若游形之招惠景，景其两切，化夏为韵响，景又自为韵，且暗用于偶俪，文中尤为竒也韩文铭竒者无限独取此于叶音例终者，以其辞之伟韵之古，例之变也，】。
古音畧例