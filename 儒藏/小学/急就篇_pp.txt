钦定四库全书     经部十
急就篇       小学类二【字书之属】提要
臣等谨案急就篇四卷，汉史防撰汉书艺文志注称防为元帝时，黄门令葢宦官也，其始末则不可考矣。是书汉志但作急就一篇，而小学类末之叙录，则称史防作急就篇，故晋夏侯湛抵疑称乡曲之徒，一介之士，曾讽急就通，甲子，北齐书称李铉九嵗入学书急就篇，或有篇字，或无篇字，初无一定，隋志作急就章一卷魏书崔浩传亦称人，多托写急就章，是改篇为章，在魏以后，然考张怀瓘书断曰章草者，汉黄门令史防所作也。王愔云：【案此葢引王愔文字志之语，】汉元帝时史防作急就章，解散隶体，汉俗简惰，渐以行之是也。然则所谓章草者，正因防作是书，以所变草法书之，后人以其出于急就章，遂名章草耳，今本每节之首，俱有章第几字，知急就章，乃其本名，或称急就篇，或但称急就，乃偶然异文也，其书自始至终，无一复字，文词雅奥，亦非防求诸书所可及，玉台新咏，载梁萧子显乌栖曲，有帬边杂佩，琥珀，龙句冯舒校本改龙为红，今检此书，有系臂，琅玕，虎魄龙句，乃知子显实用此语，冯氏不知而误改之，则遗文琐事，亦颇赖以有徴不仅为童防，识字之用矣，旧有曹夀崔浩刘芳顔之推注，今皆不传，惟顔师古一卷存，王应麟又补注之厘为四卷，师古本比皇象碑，多六十三字而少齐国，山阳两章止三十二章，应麟艺文志考证标真定，常山至髙邑句以为此二章起于东汉，最为精确，其注亦考证典，核足补师古之阙别有，黄庭坚本，李焘本朱子越，中，本字句，小有异同，应麟所注多从顔本，盖以其考证精审，较他家为可，据云，乾隆四十六年十月恭校上。
总纂官臣纪昀臣陆锡熊臣孙士毅
总 校 官 臣 陆 费墀
急就篇原序
急就篇者，其源出于小学，家昔任周宣，粤有史籒，【音胄，】演畅古文，初着大篆，秦兼天下，罢黜异书，丞相李斯，又撰苍颉，中车府令赵髙继造爰历，太史令胡毋【音无】，敬作博学篇，皆所以啓导青衿，垂法锦带也，逮至炎汉，司马相如作凡将篇，俾效书写，多所载述，务适时要，史游景慕，拟而广之，元成之间，列于秘府，虽复文非清靡，义阙经纶，至于包括品类，错综古今，详其意趣，【七句反，】实有可观者焉，然而时代迁革，亟经丧乱，传写湮讹，避讳改易，渐就芜舛，莫能厘正，少者阙而不备，多者妄有增益，人用己私，流宕【，徒浪反】忘返，至如蓬门野贱，穷乡幼学，逓相承禀，犹竞习之，既无良师，只增僻谬，若夫缙绅秀彦，膏粱子弟，谓之鄙俚，耻于窥渉，遂使博闻之说，废而弗明，备物之方，于兹寝滞，师古家传苍，雅，广综流畧尤精训故，待问质疑，事非稽考，不妄谈说，必则古昔，信而有徴先君【师古，父思鲁，】常欲注释急就以贻后学，雅志未申，昊天不吊，奉遵遗范，永怀罔极，旧得皇象，钟繇衞夫人王羲之等所书篇，本备加详，覈足以审定，凡三十二章，究其真实，又见崔浩及刘芳所注，【后魏太宗元年敕崔浩解刘芳续注音义证三卷，】人心不同，未云善也，遂因暇日，为之解训，皆据经籍遗文，先达旧防，非率愚管，斐然妄作，字有难识，随而音之，别理兼通，亦即并载，可以祛发未寤，矫正前失，振幽翳之学，摅制述之意，庶将来君子，裁其衷焉，顔师古序。
钦定四库全书
急就篇卷一      汉 史 游 撰
唐 顔师古 注
急就竒觚与众异【觚音孤】
觚者，学书之牍，或以记事，削木为之，盖简属也，孔子叹觚，即此之谓其形或六面，或八面皆可书，觚者棱也，【棱卢登反，】以有棱角，故谓之觚，言学僮急当就此竒好之觚，其中深博，与众书有异也，班固两都赋曰：上觚棱而栖金爵，今俗犹呼小儿学书，简为木觚章，盖古之遗语也。
罗列诸物名姓字
言此众章列叙万物之名及人姓字
分别部居不杂厕【厕初吏反】
前后之次，以类相从，种别区分，不相间错也，【种之陇，反间居苋反】。
用日约少诚快意
以其详悉，多所该备，不费功日而心意开了，故云快意也。礼学记曰：师逸而功倍。
勉力务之必有喜【喜许志反】
勉力勤习，以致业艺，则能显达，可好喜也，【好呼报反，】。
请道其章【此后二句一韵】
叙致已讫乃説之也
宋延年
微子纣之庶兄，周武王克商，封之于宋，其后或以国为姓，遂有宋氏延年之义，取于寿考，无疆也，汉有李延年，杜延年田，延年篇首广陈诸姓及名字者以示学徒，令其识习，拟施用也，自此以下器用物务，次叙皆同，而说者乃云是当时弟子名姓，又云：是古贤圣之人，本出易纬，史游重述此说，皆非也。姓者，并是古来所有，非妄造之名字，或是旧人，已经称用，或是新构义理，然非实相配属，真有其人，所以章中自云姓名讫，请言物，又云诸物讫，五官出，以此求之，其意可晓，至如杂宝竒缯殊俗异物，及疾病，刑狱官曹职务，岂非当时庠校之内，悉自有乎？皆泛说耳，易纬中颇有姓名，与此同者，盖后人妄取以附着之非本，圣人所说也，先儒通论，旧云纬书之作，伪起哀平，应劭撰，风俗通亦多设人姓，而为章句，偶读斯效，急就之为也，【属之欲反，挍，胡孝反，其字从木，今从手着直赂反】。
郑子方
郑桓公友周厉王之子，宣王母弟也，宣王封之于郑，其后或以国为氏，宋有郑翩，即其族也，子者，男子美称方者，言其正直不回也。
衞益寿
衞康叔周文王之子也，周公既诛管，蔡，而封康叔为衞侯其后亦因国为氏，益寿亦延年之义也。
史步昌
史氏之先，本周大夫，史佚【音逸，】之后也，周亦有史籒，【文救反，】，晋有史黯，【于减反，】秦有史颗【口，果反】衞有史狗史防【于由反】，其后并称史氏，此类甚多，不可具载，歩昌言髙步而昌盛也，汉有李步昌。
周千秋
周大夫周桓公宰周公，周公忌父【，父读曰甫，】继守官邑，故有周氏，周任之后，亦为周姓，千秋亦欲长生久视也，汉有张千秋田千秋。
赵孺卿【卿叶乞郎反见楚辞大招】
造父善御事，周穆王，穆王封之赵城，其后因称赵氏，晋之赵夙，即其苗裔，遂蕃衍焉，孺幼少之号也，卿言可为列卿也，汉有苏贤，字孺卿。
爰展世【展一作厯】
爰氏之先，本与陈同姓陈申公，生静伯甫，伯甫八世【一作叶，】孙爰诸生，爰涛涂【，涛徒髙反】因而命氏，其后或为辕字，又作袁字，本一族也，汉有爰盎【，乌浪反。】展者，伸也，言子孙蝉联不絶也，或曰展诚也。
髙辟兵【辟，音壁兵叶，晡芒反见诗，击鼓无衣，抑荀子佹诗】。
齐大夫髙傒【音奚】者号髙敬仲本齐之公族也，其后遂称髙氏大为着姓，又惠公之孙曰公孙灶，亦称髙氏辟兵言能弭止兵戎也。
右章第一
邓万嵗
邓古国名，本曼姓也，其后称邓氏焉。【曼音万】，楚有邓廖，【音聊，】郑有邓析，【先历反，】并其族也万嵗犹千秋耳。
秦妙房【妙一作眇汉书眇读曰妙】
秦本地名，后为国号，因又命氏鲁有秦堇父秦，丕兹秦遄，皆秦姓也，妙谓徳行髙妙也房谓徳之所聚也。
郝利亲【郝呼各反】
郝京兆盩厔，乡名也，【盩竹畱反，厔竹乙反，】因地以命氏焉，汉有郝贤，今盩厔县犹出郝姓利，亲言其善父母也。
冯汉强【强一作彊】
冯氏之先，本归姓也，郑大夫有冯简子，其后遂为大族，汉强意在忠于本朝也。
戴防郡
戴氏之先与宋同族，宋戴公，生公子文，遂称戴氏戴恶，即其后也，防郡言为太守，若都尉。
景君明，【明叶音，芒易潜龙勿用，阳气潜藏，见龙在田，天下文明书元首明哉，股肱良哉，庶事康哉！诗东方未明，颠倒衣裳，】。
景氏，楚之同族，本芈姓也，【芈莫尔反，史记索隐弥，是反芈羊声也，】汉髙祖用娄敬之计，徙齐，楚大族入关，景氏亦迁名数，今之好畤，郑县华隂诸景是也；君明言有明德，宜为列国诸侯也，汉有京房字君明。
董奉德
董氏之先，本已姓也，飂淑安之裔，子曰：董父能扰畜龙，服事帝舜，舜赐之姓曰董，【已音纪，飂力救反，父读曰甫，】又周大夫辛有之，二子适晋，与籍氏俱董督，晋之史籍，因为董氏，董狐董叔，董安于皆其后也。奉德言，其奉持德义也，一曰，言有贤德，人所戴奉也。
桓贤良【桓一作随】
宋桓公孙鳞矔为宋司徒，号曰桓子，【矔工唤反】，因为氏焉。向【式亮反】，魋【大回反，】号桓司马，其后亦称桓族贤良，言可应贤良之举也。
任逢时【任育壬反】
周文王母任氏之女，此古姓也，又有任国之君，太皞之后，本风姓也，其后亦为任氏焉，逢时言遇太平也，汉有王逢时。
侯仲郎
侯氏之先，郑大夫侯宣多侯羽之后也，鲁有侯叔夏侯犯齐有侯朝，其后亦皆以为姓，仲者次伯之下，郎者可为郎官也。
由广国
戎人由余，入秦为相，其后遂称由氏，楚大夫王孙由于有忠勇之节，楚人亦谓其族为由氏焉，广国言为本朝益土地也。
荣惠常【荣一作崇】
周大夫有食采于荣者，因而氏焉，周书曰：王俾荣伯作贿肃慎之命，春秋称天王使荣叔来含【胡暗反，】国语云：厉王悦，荣夷公，皆荣氏也，鲁有荣鴐鹅，【鴐音加左传作驾】，楚有荣黄，其后亦称荣氏，孔子所见荣啓期，泰山郕人也，【郕音成】，或谓之荣声期，啓声相近故也。汉有荣畜，惠常言：以仁惠为常也。
乌承禄
齐大夫乌余之后，遂以为姓，莒亦有乌存，秦有力士曰：乌获承受之也。
令狐横【令力呈反，横叶音黄，见荀子佹诗楚辞九辨，魏文帝曹子建诗横叶，胡朋反】。
令狐晋地名也，在河东，大夫魏颗食邑于此，号令狐颗，因为氏焉。横充也，大也。
朱交便
舜臣朱武，其后以为姓，论语有逸民，朱张春秋左氏传，齐有朱毛，汉有朱家，交便善与人交，皆便安之也。
孔何伤
孔氏之先与宋同祖，闵公生弗父何？何曾孙曰正考父，考父生孔父嘉，【父皆读曰甫，】仲尼，即其后也衞有大夫孔达，孔烝鉏，【仕于反】，其后亦称孔氏何伤？言无所伤害也。
师猛虎
师乐人无目者之称也，晋有师旷，鲁有师己，【音纪，】郑有师悝，【口回反，】师，蠲师触，其后皆以为姓，以猛兽为名，尚其威也。
石敢当
衞有石碏【于弱反，】石买石恶郑有石癸，石楚石制皆为石氏，周有石速，齐有石之纷如【纷，扶云反】，其后亦以命族，敢当言所当【一作向】，无敌也。
所不侵
所所斫木声也，古有虞衡之官，因主伐木，遂以为姓，汉有所忠武帝之近臣也，不侵言其谨慤【，丘角反，】不为寇，防也，春秋左氏传曰：不侵不畔之臣。
龙未央【央于良反】
龙舜臣名，命为纳言者也，其后遂以为姓，又董父既赐姓曰董，又易氏曰豢龙，【豢音宦】，其后亦为龙氏，汉有龙德善鼔琴未央言益寿无极也。
伊婴齐
伊摰伊陟，殷之卿宰，其后遂为着姓。汉有伊籍，婴齐谓婴儿之絜齐者也，鲁有公孙婴齐，汉有南越王，赵婴齐。
右章第二
翟回庆【广韵，翟音狄，庆叶音羌易，乃终有庆，诗农夫之庆，孝孙有庆及离骚，庆夭顇而丧荣，读与羌同幽通赋，庆未得其云已，文选作羌诗集传庆叶，祛羊反】。
翟氏本齐翟偻，【力羽反，】新之后也，魏有翟璜，翟翦，汉有翟公翟方进回庆者，言福喜方来也。
毕稚季【稚直利反】
周文王之子，有毕公髙者其后以为姓，晋之毕万，即此族焉，稚季者言，非长【，竹丈反，】叔幼也，汉有杜稚季。
昭小兄，【兄叶虗王反见诗，鹑之奔奔陟岵，皇矣楚辞，天问】。
昭氏亦楚同姓共屈，景为三族者也，当战国时有昭奚恤小兄，言上有昆而下，有弟也。
栁尧舜
鲁公子展之后也，有展禽者，食采于栁下之地，因为栁氏焉。尧，舜言依唐，虞二帝之则以自警也。
乐禹汤【乐一作药】
乐氏之先与宋同姓，戴公生乐父，【读曰甫，】衎【苦旦反，】是称乐氏乐喜，皆其后也。楚有乐伯亦因得姓，战国时，燕有乐毅，乐间禹汤言，钦夏殷两王之美，顺其则也。
淳于登
春秋淳于公如曹，度【徒各反，】其国危，遂不复淳于之地，即北海淳于县是也。后以国为姓，战国时，齐有淳于髠，【口昆反，】秦始皇时，有淳于越，汉有淳于长。
费通光【费扶味反一音秘】
费氏，楚大夫费无极之后也，汉有费直通光，犹言开明。
柘温舒【柘之夜反】
柘，楚地名也，后便为县，时属淮阳，国所居之人，因而命氏，温舒言其温裕而安舒，汉有路温舒。
路政阳【政一作正】
路，水名也，又因为县在涿郡界，居者氏焉，汉有路中大夫路温舒政，阳言其堪为政而有光，阳也。
霍圣宫
周文王之子，有霍叔，武【一作处，】者其国在河东，今霍邑县是也。后嗣为晋献公所灭，子孙遂姓霍氏，汉之霍去病霍光，即河东人也，圣宫言覩【一作观】，圣人之奥秘，若入其宫室也，子赣曰：譬之宫墙，夫子之墙数仞，不得其门而入，不见宗庙之美，百官之富。
顔文章
顔氏本出颛顼之后，颛顼生老童，老童生呉回为髙辛火正是谓祝融，祝融生陆终，陆终生六子，其五曰安，是为曹姓，周武王封其苗裔于邾，为鲁附庸，在鲁国邹县，其后邾武公名夷父，字曰顔，【父读曰甫】，故春秋公羊传谓之顔公，其后遂称顔氏齐鲁之间，皆为盛族，孔子弟子，达者七十二人，顔氏有八人焉，四科之首，回也标为德行，韩子称儒分为八，而顔氏处其一焉，汉有顔驷顔异顔安乐以春秋名家文章，言其文章也，【一作言有文章之材也，】。
管财智【管一作筦】
管氏之先，出自周文王以国命氏也，齐有管至父，管夷吾管于奚管脩，因为着姓，【父读曰甫，】财智言富于财，而又多智也。
偏吕张
楚之军帅，【所类反】，使主偏者，因以为姓也。司马法曰：车十五乘，曰：偏春秋左氏传曰：广有一卒，【广工旷反，】卒偏之两吕，张言为心吕之臣，可张大王室也，昔者太岳为禹，心吕之臣，故封吕侯以譬身有脊吕，骨也，其为字象形，非两口也。
鲁贺喜
伯禽之后，有悼公者，为楚所灭，子孙以国为氏，贺喜言，有喜而可贺也。
观宜王【观工唤反一作灌】
观夏之同姓诸侯也，国灭之后，因而氏焉，晋有观武，楚有观起，观从皆其也，观字或作灌斟，【之林反，】灌亦夏时，国名也，其后为灌氏焉。汉有灌婴，宜王言有益于王室者也。
程忠信
程氏之先，本重黎之后，周有程伯休，父因姓程焉，【重文陇反，父读曰甫，】晋有程郑，实佐下军，汉有程郑，临卭富室，忠信为周，言不阿党也。
呉仲皇
周太王之子，太伯始封于呉，呉氏，即其后也，仲者次伯之下，皇者正也，大也。
许终古
许氏，许由之后也，太岳之，有姜姓者，封于许国，其后为楚所灭，末裔亦姓许，晋有许偃，郑有许瑕，楚有许伯亦称许氏，终古言，不废絶也，汉有济北思王终古。
贾友仓
贾本姬姓国也，晋吞灭之，后称贾氏，晋有贾华，贾佗【徒何反？】贾伯贾辛，皆其裔也，友仓言，慕仓舒追而友之。
陈元始
舜后妫满，周武王封之于陈，其后为楚所灭，子孙因姓陈焉，元始长子之孙也。
韩魏唐
周武王之子封于韩，其后为晋所灭，因称韩氏，晋大夫韩万，即其后也，及三家簒，晋侯王相袭，故其宗党分布四方，或曰，韩万曲沃，桓叔之子也，晋灭韩令万食其地焉，因为韩氏魏，唐取二国之地以为名也。魏本姬姓，亦为晋所灭，其地即河东，河北县是也。唐即晋地也，故诗蟋蟀，叙曰：此晋也而谓之唐。
右章第三
液容调【液音亦一作掖】
上古道术之士，善于链化，能作液汤者，后嗣因以液为姓，容调者，言其容止调和。
柏杜杨【杜一作度杨一作扬】
古帝有柏皇氏，其后为柏氏焉，一曰晋伯，宗伯州犂之后，古通用字，柏与伯同，故为柏氏，魏有柏直，汉有柏至杜杨，以二木为名也。杜，甘棠也，牡者曰：棠无子者也；牝者曰：杜有子者也，杨一名蒲栁，可以为矢。
曹富贵
曹姓即陆，终之子安所出也，又周文王之子，曰：曹叔振铎，武王封之陶丘，号曰曹伯，其后为宋所灭，亦为曹氏，而齐有曹，开亦称曹族富贵，言满而不溢髙而不危也。
尹李桑
尹氏本周大夫也后为官族李桑义与杜杨同
萧彭祖
萧氏本出殷之六族，成王所用封伯禽也，又有萧国，其君子姓，宋之附庸，为楚所灭，亦称萧氏彭祖者，追慕彭铿，尚其长年也，【铿，口耕反】，汉有张彭祖，严彭祖。
屈宗谈【屈居勿反谈徒廿反叶阳韵】
屈氏之先，楚同姓也，屈晙屈重，屈荡，屈建屈平，皆其后焉，宗谈言有口辩，为谈者所宗也，以谈合桑古韵疏也。
樊爱君
周大夫仲山甫宣王时为樊侯，遂称樊氏樊皮，即其后也，爱君言慕，鬻拳之为人也，【鬻，弋六反，拳音权】。
崔孝让，【让，叶如羊，反见诗角弓，楚辞大招荀子成相】。
崔齐邑名也，丁公之子，于此受封，其后有崔夭夭之支庶，苗裔盛焉，【天于表反，】孝让言，既有孝德，又能克让也。
姚得赐
姚舜姓也，陟方之后，末嗣称焉，郑有姚句耳，汉有姚平，【句音钩，】得赐言，多受君之宠赐也。
燕楚庄【燕乌贤反】
燕邵公奭【式亦反，】本周之同姓，其后以国为氏云：楚庄言慕楚庄王也。
薛胜客【薛私列反胜书烝反】
有奚仲者，为夏车正，受封于薛，后迁于邳，而仲虺居薛，为汤左相，【邳皮眉反】，其后称为薛侯，及为楚所并，余族，因号薛氏胜者克堪之义，客者人礼敬之，为上客也。
聂干将【聂女辄反将资良反】
聂本地名，因以为姓也。春秋称齐师，宋师，曹师次于聂北，救邢韩有聂政，汉有聂壹，干将古之善劔，一曰，劔师名也。
求男弟
求氏本居衞国裘氏之地，故称裘焉，后又转为求字，汉末有求，仲即此族也，男者以别女弟者，有兄之称也。
过说长【过古禾反说音悦】
过者夏时国名因为姓也说长言常悦豫也
祝恭敬
祝氏郑祝，【乃甘反，】之后也，又卫有祝鮀，【徒何反？】后嗣传职，贤而有识，亦称祝氏，恭敬谓不忘，恭敬慕赵盾也。
审毋妨【毋音无一作无妨敷方反害也】
审氏之先，为周司空，属官，主审曲面势者也，后因赐族，汉有审食其【音异基，】毋妨言，勿有所妨害也。
庞赏赣【庞皮江反赣贡同】
庞者髙屋之名庞氏之先，赀产殷富，好为室屋，乡党荣慕，谓之庞家，遂以立氏魏有庞涓，【工反，】，赣，赐也，赏赣义与得赐同。
来士梁【来一作斄】
来氏殷之别族本子姓士梁言为士君子之栋梁
成博好
成者，周之采地，卿士所食，成肃公简公，桓公是也，故称成氏焉，又楚令尹子玉若敖孙也，号成得，臣亦为成氏大心，成熊，皆其后也。晋有成鱄，【上兖反，】成何？何后奔燕？宋有成讙，【火官反，】秦有成差，并为成姓博大也。
范建羌【起良反】
陶唐氏之后，在夏为御龙氏，在商为豕韦氏，在周为唐杜氏，其后杜伯之孙曰士蒍，为晋司空，蒍子士縠，亦继其官，蒍孙士防，晋太傅食邑于范，为范氏建，羌言立功于西，羌之地也。
阎欢欣【阎余廉反】
阎者里中门也，因其所居，遂以为姓，晋有阎嘉阎没，齐有阎职，欢欣言得人之欢心。
右章第四
宁可忘
宁氏与秦同姓，秦襄公曽孙諡曰：宁公支庶，因以为氏，一曰，寜甯本一姓衞大夫甯俞之后也，汉有甯成，史记作宁成，可忘言其善，德不可忘也；诗曰：有斐君子，终不可谖兮，【斐敷尾反，谖，许元反，】谖亦忘也。
苟贞夫
苟艸名也，所居饶之因以命氏，汉有苟宾，河内人也，今之河内，犹有此姓焉，一曰，本晋大夫荀氏之后，避难改族，而称苟云，贞者，言有嵗寒之节夫者，大夫之谓也。
苗涉臧【苗一作茅】
苗贲皇本楚人，后奔于晋，其子孙遂为苗氏，王莽时有苗防【，与欣同】篇，本苗字或作茅，国名也，周公子所封，其后因以为氏，又邾有茅地及茅夷，鸿皆茅姓也，涉臧言其所涉皆善道也，一曰，遇难逃祸，涉水而藏匿也。
田细儿
田氏之先职，赋田者也，因以为姓，晋有田苏，宋有田景，又陈厉公之子完奔齐，代为卿佐，遂簒齐国后，自称王，又称东帝，其族亦为田氏，盖以陈田声相近云，及为秦所灭，汉兴，徙田族于关中，今之髙陵栎阳诸田是也，【栎音药，】细儿言，小儿也。
谢内黄
谢南方，国名也，周宣王后父申伯于此作邑，其后以为氏，鲁有谢息内黄，言黄中通理也，一曰，取县为名也，内黄属魏郡。
柴桂林
衞人髙柴为孔子弟子后，居于鲁末，裔以柴为姓，汉有将军柴武桂林者，取其冬生不雕，而众盛之意。
温直衡，【衡叶户郎，反见诗采芑，韩奕閟宫，烈祖长发楚辞，九歌惜誓】。
温氏之先，出自己姓，【己音纪，】又晋之郤至食邑，河内之温，号曰温季，其后亦为温氏直，衡言其正而平也。
奚骄叔
奚仲既迁于邳，其后遂称奚氏，汉有奚涓，【工反，】骄者，父母爱而名之叔者，伯仲之下也。
邴胜箱【邴一作祊音柄又音丙胜书烝反】
祊，泰山下邑也，居之者以为姓焉。【朱氏曰：春秋祊，字公谷，作邴故顔氏以祊注邴，但少邴亦作祊四字，而后人不晓，乃于注末妄增八字，云以邴为祊，其注未详者误矣。】晋有邴豫，邴师，齐有邴歜，【音触，】邴夏【古雅反，】邴意，兹汉有邴丹胜箱，言其堪任近侍，在东西箱也，一曰：言能负重致远，以牛为喻也。
雍敞【雍于用反】
雍，国名也，在河内，山阳文王之子所封，其后以为姓，又宋有雍氏本，姞姓也，【；姞，其乙反】，郑有雍纠，齐有雍廪，楚有雍子，后入于晋，其裔皆雍氏，汉有雍齿，敞言其大而髙明也。
刘若芳
刘氏之先，与范氏同，祖士防自秦归于晋，其族畱秦不去者，为刘氏，又周之采地，亦名为刘，刘康公定公，献公皆王卿士也，其后亦称刘姓，若芳言，如兰若之芬芳也，若谓杜若芳艸名也。
毛遗羽
文王之子，封于毛国，其后以为姓焉。又周之采地，亦名为毛，卿士所食，毛伯衞毛伯过皆是也。其后亦称毛氏，赵有毛遂，汉有毛，释之遗羽，自谦之称，言极轻贱也。
马牛羊
造父既封赵城，其后称马氏，盖以善御马云，又赵将赵奢克败秦师，赐号马服君，其后亦为马姓，牛羊者，爱而讳之，比之于畜产者也。
尚次倩【千见反】
吕望为周武王太师号尚父，其后或以为姓，次者长幼之弟倩者，青色而美也。
丘则刚
陈有宛丘，居之者以为姓，又邾有丘弱，后亦为丘氏，则犹象也；谓法象于天，为刚德而不于时也。
隂宾上
隂亦周之采地，周大夫隂忌隂不佞隂里其后遂为姓焉，宾上者，见宾礼于君上，取利用，宾于王之义。
翠鸳鸯
翠氏楚景翠之后也，避入关之，迁怀土逃匿，改姓为翠，鸳鸯取匹，鸟为名也。
庶霸遂
庶氏之先，本出衞之公族以非正嫡，遂号庶氏，礼记曰：子思之母死于衞庶氏之女也，及春秋，邾庶其来奔，其后亦为庶氏霸，遂言能遂成霸功也。
萭段卿，【卿叶乞郎反，萭玉矩反，广韵音矩，又音禹】。
萭亦楀字，楀者木名，因树以得姓也，诗云：楀维师氏，【楀音同汉书，楀作萭】，谓女宠之族，有姓楀者，为师氏之官也，汉有萭章段卿者，言其厚重如石之段，可为卿也，春秋郑有印段，字子石，公孙段，字伯石，孙子曰：如段之投卵。
泠幼功【泠一作伶音零字从水亦作伶】
泠人掌乐之官也，因为姓焉，黄帝时有泠伦，周有泠州鸠，秦有泠，至汉有泠褒，泠丰幼者少，小之次功者，言能立功也。
武初昌
周大夫武氏子，其后因为武姓陈，胜之起也，武臣自立为赵王，项羽之客，亦有武涉，初，昌者言，始昌大也，汉有夏侯始昌。
右章第五
急就篇卷一
<经部,小学类,字书之属,急就篇>
钦定四库全书
急就篇卷二     汉 史 游 撰
唐 顔师古 注
褚回池【褚丑吕反】
褚师官名也衞有褚师定子声子及褚师圃，其后因姓褚焉，又周有褚氏之地居者，亦因命族，汉有褚大褚少孙回池，犹顔回字子渊之义也。【渊一作深，避唐讳】。
兰伟房【一作防】
郑穆公本因梦兰而生，故号公子兰，其后支庶，或为兰氏伟房，言其器大众艺所聚也。
减罢军【罢薄蟹反又音疲】
减氏之先，为晋公族大夫，骊姬之难，晋废公族，因谓其人为减氏减者，省也，【省所倾反，】汉有减宣罢军，犹言偃武也，一说，久从戎役，故疲劳也。
桥窦阳
黄帝葬于桥山，羣臣追慕，守冢不去者，因为桥氏，汉有桥庇，【必寐反，】桥仁桥桃，空穴曰：窦墙南曰阳言，若生于窦阳，故为名也。
原辅辐【辐方六反】
周文王之子，封为原伯，其地今在河内，于后为晋所灭，迁之于冀，因称原氏而晋更以原封其大夫先轸，【之忍反】故号，原轸轸之苗裔，亦姓原焉，又周之采地，亦名为原，原庄公，襄公皆食之也，其后亦命族，孔子之门，有原宪，原壤辅辐，言若辐之辅车也。
宣弃奴
周宣王中兴，国人美其德，故支庶以为氏焉。弃奴亦爱，而讳之也。
殷满息
微子本殷之族，虽封于宋，支庶，或称殷氏，又殷水在颍川，居之者亦以为姓，秦有殷【阙，】汉有殷仲满，息言充满而蕃息也，【蕃，扶元反】。
充申屠
充氏古仙人充，尚之后也，申屠楚之官号，若言司徒也，又谓之信都，古者申与信同屠，都声相近也，汉有申屠嘉本此官之后也，遂因为姓，韩信名，信都亦有义，今犹有申屠姓，亦有信都。
夏修侠【音协】
夏桀为汤所灭，其族遂称夏氏，又陈宣公之孙，御叔之子，号夏徴舒夏齧夏区，【乌侯反，】夫皆其后也。亦为夏氏修侠，言其修行，游侠之事也。
公孙都
黄帝姓公孙氏支庶，遂以为姓也。又公子之子皆号，公孙鲁公孙敖，郑公孙阏，【乌葛反，】齐公孙虿，【丑芥反，】晋公孙□衞公孙朝凡此等，其后皆为姓矣畧举大纲不可具记，汉有公孙贺都美称也，诗曰：洵美且都，【洵音荀】，又曰：不见子都。
慈仁他【他一作化一作地】
慈氏本髙阳氏才子之后也，美其宣慈惠和，因以为姓，仁他者所爱及远也。
郭破胡
虢叔周王季之子也，受封于虢，其地今陜州陜县是也。后为晋所灭，虢公丑奔周，遂姓郭氏，郭者，虢声之转也；又齐地有郭氏之墟，盖古国，国灭之后，亦为郭姓，齐有郭荣，此其族也，破胡言能克匈奴。
虞尊偃【尊一作荀】
帝舜之后，或为虞姓，又周太伯之弟仲雍，号曰虞仲嗣，太伯之后，武王克商，封虞仲之庶孙为之后，其地今在河东，谓之虞公，为晋所灭，其后亦为虞氏尊偃，偃仰自尊，髙也。
宪义渠
宪氏之先，本为周之布，宪司寇之属官也，其后以为姓焉。义渠，国名也，后为县在北地，以县为名也。
蔡游咸
周蔡叔者，文王之子，为周公所诛，而封其子仲于蔡，是为蔡侯，其后为楚所灭，遂称蔡氏游威，威之远扬也。
左地余
左丘明本鲁之左史，继守其职，遂为姓焉，又楚左史倚相【倚于绮，】末裔亦为左氏地，余言土地有余，封邑广大也，汉有欧阳地，余【欧阳侯反】。
谭平定【谭徒南反】
谭小国也，为齐所灭，谭子奔莒，因姓谭焉，平定，谓无忧虞也。
孟伯徐
鲁桓公子庆父，【读曰甫，】之后号，孟孙氏，其后称孟氏焉，又衞侯之兄孟絷，其后亦曰孟氏，伯长也，【长竹丈反，】徐者舒缓之称也。
葛轗轲【轗苦感反轲枯我反又音珂】
夏时诸侯有葛伯者为汤所征，遂失其国，因称葛氏，又春秋时亦有葛嬴姓之国也，其后亦为葛氏轗轲，言坎防不平也，【防虑感反坎，日感反】，盖欲效孟子名，轲字子居耳，【居一作车，】。
敦倚苏【敦都昆反】
敦氏，秦文公时史敦之后也，倚苏言为萌，庶所倚赖，喜于来苏也。
耿潘扈【耿古幸反】
耿地名也，在河北，祖乙所都旧居之者，以为姓也。又有耿国，在平阳皮氏，晋献公灭之，其后亦称耿氏，汉有耿寿昌，潘水名也在荥阳，扈广大也言生此水土，而广大也。
右章第六
焦灭胡
武王克殷，封神农之后于焦，末叶因为焦氏，又有姬姓，小国亦谓之焦为晋所灭，后称焦氏灭胡，言克匈奴也。
晏竒能
齐有晏弱，本齐之公族也，号晏桓子，桓子生婴曰：晏平仲，其后遂为晏氏，又有晏圉，晏父戎【父读曰甫，】晏牦【力之反】，皆其族也竒能谓有异材也。
郉丽奢，【奢叶音都，荀子佹诗闾娵子奢，注云：奢当为都，汉鼂错对，防奢叶都】。
郉本姬姓之国，周公之也为衞所灭，因称郉氏丽奢，言美而不陋也。
邵守实【邵诗书左传汉书作召】
邵穆公周卿士也，继守其职，邵伯廖，邵武公，皆其后也。因为邵氏焉，秦有邵平，汉有邵信臣守，实谓笃于言行，不虚诡也，【诡一作诞】。
宰安期【期叶于韵楚辞九章又叶厨】
宰氏，周大夫宰孔之后也，安期取古人安期生之名也。
侠却敌
侠氏韩相侠累之后也却敌谓能折冲御寇也
代焉于【焉于防反何也】
代国名也，在常山之北，代王为赵襄子所灭，其遗族遂称代氏焉，焉安也？于曲也，焉于言，无所屈挠也，【挠女孝反】。
司马褒【褒一作应】
程伯休父，周宣王时，有平徐方之功，锡以官族，为司马氏，其后有适晋者，司马侯司马叔游司马弥牟司马乌司马寅皆是也。项羽立司马卬，【五郎反，】为殷王，汉司马迁即其族也，褒大也。
尚自于
前已有尚次倩，今又言尚自于一姓再见也，尚或作掌，盖鲁大夫党氏之后也，党亦音，掌自于犹言自益也。
陶熊罴【彼宜反】
陶唐氏之后，或单称陶，又虞阏【于葛反，】父为周陶正，其后亦称陶氏，成王封康叔，以殷人七族，亦有陶氏焉，惟熊惟罴，男子之祥；故以为名。
解莫如【解音蟹】
解地名也，在河东，因地为姓，故晋国多解氏焉，解张解扬，解狐皆其族也，汉有解光，解延年莫如言，无有能如之者也，汉有毛莫如。
乐欣谐
乐氏亦再见也欣谐喜于和合也
童扶疏【一作疎】
颛顼【许玉反，】之子号老童者，其后因以为姓，扶疏言众而盛多也。
痛无忌
痛氏本盛国之后，实姬姓也，周穆王嬖宠盛姬早死，穆王哀痛不已，加礼葬之，遂改其族，谓之痛氏，无忌言无所避，忌也，古有僊人宋无忌。
向夷吾【向式亮反音饷】
向者国名，本姜姓也，其后以为氏，又宋之，向氏与宋同姓，桓公生向父肸，【许乙反，】遂为向氏，向戌向仪，向宁，皆其后也。夷吾欲效管仲之名也。
闳并防【闳一作阁，闳获耕反，并卑盈反，防古欣字】。
闳氏之先，本周之闳，人闳所以止扉，今之门柣【千结反，】是也。职典其事，遂为姓焉，汉有闳孺并防言众并防喜也。
竺谏朝【竺，张六反，俗作笁，朝叶余韵，汉书叙传昭叶苻骄叶隅】。
竺氏本天竺国人也，来归于汉，而称竺氏，天竺即身毒也，亦谓之捐毒，汉有竺次者，即其人焉，云谏朝者，言可备诤臣于朝廷者也，以朝韵吾者，古有此音，盖相通也，班固幽通赋曰：巨滔天而泯夏，考遘愍以行，謡终保，已而贻则里上仁之所庐，类此甚多，不可具载，【沟，工豆反】。
续増纪
续氏，晋大夫续简伯之后也，号狐鞫居，以食续地，更为续氏増纪言髙年也。
遗失余【遗音惟】
遗氏本鲁季氏家臣南遗之后也，失余言所失之余，惟此一字，【一作子。】也。
姓名讫
所陈堪为姓名也讫者其事畧究也
请言物【此后一句一韵】
次说杂物并【一作陈】众品也
右章第七
锦绣缦，防离云爵【，缦莫半反，防亡到反，音耄一作纯，顺伦反】。
锦织防为文也，绣刺防为文也，缦无文之帛也防谓刺也离云：言为云气离合之状也。爵孔爵也，言织刺此象，以成锦绣，缯帛之文也，自离云，爵以下至凫翁，濯其义皆同，今时锦绣绫罗，及氍毹，毾，防之属，【氍巨于反毹，羊朱反，】摹写诸物，无不毕备，其来久矣，一曰离谓长离也？云：谓云气也，长离，灵鸟名也，作长离，云气孔爵之状也。
乘风县钟华洞，乐【县音，一作悬洞一作，音渎，乐叶音洛，】。
乘风，一名爰居，一名杂县，盖海鸟也，言为乘风之状，作簨虡，以悬钟又为华藻【，一作蘂】之形，兼列众乐之器，以成文章也，洞犹通也言遍载其文，防也，【簨息允反，虡音巨】。
豹首落莫兔双鹤
豹首，若今兽头锦落，莫谓文防相连，又为兔及双鹤之形也；鸟二枚，曰：双。
春艸鸡翘，凫翁濯【，翘渠遥反，鸟尾  ，濯叶鹤，孟子引诗，麀鹿濯濯，白鸟鹤，鹤】春艸，象其初生纎丽之状也。鸡翘鸡尾之曲，垂也，凫者，水中之鸟，今所谓水鸭者也，翁颈上毛也，既为春艸，鸡翘之状，又象凫在水中，引濯其翁也，一曰春艸，鸡翘凫翁，皆谓染彩，而色似之，若今染家言，鸭头绿，翠毛碧云。
郁金半见缃，白防【郁于物反，防或作爚弋，若反说文，以灼反】。
自此已下，皆言染缯之色也，郁金染黄也，缃浅黄也，半见，言在黄白之间，其色半出，不全成也，白防谓白素之精者，其光防防然也【黄氏曰防音龠，白缟也，】。
缥綟绿纨，皁紫硟【缥，敷沼反，綟音戾，纨音丸，硟音鲜】。
缥青白色也，綟苍艾色也，东海有艸，其名曰防，以染此色，因名綟云：绿青黄色也，纨【即素之轻细者，】皁黑色，紫青赤也，硟以石辗缯色，尤光泽也。【辗女展反，黄氏曰：扞缯石也，】。
烝，栗，绢：绀，缙红繎【绢，吉掾反，绀古暗反，缙子烬反繎，而延反音然】。
烝栗黄色，若烝熟之栗也，绢生白缯，似缣而疏者也，一名鲜支，绀青而赤色也，缙浅赤色也，红色赤而白也，繎者红色之尤深，言若火之然也，【黄氏曰：丝劳貌】。
青绮绫縠靡润，鲜【绫一作罗绮，去倚反，绫；音，淩，縠，胡谷反】。
青青色也。绮，即今之缯绫，今之杂小绫也。縠，今梁州白縠靡润，轻渜也，【渜人兖反，】鲜发明也言此缯既有文防，而又鲜润也。
绨络缣练素帛蝉【绨音啼徒奚反】
绨厚，缯之滑泽者也，重三斤五两，今谓之平防络，即今之生防，【始移反，又式支反，音施】也，一曰：今之绵防是也。缣之言兼也，并丝而织，甚致密也。【致驰二反，又文致反，】练者煑缣，而熟之也，素谓绢之精白者，即所用写书之素也，帛总言诸缯也，蝉谓缯之轻薄者若蝉翼也，一曰：缣已练者，呼为素帛，若今言白练者也。
右章第八
綘缇絓防丝絮绵【，缇音题，又音躰，絓胡卦反，防，音俦】。
綘赤色也古谓之纁，【音熏，许云反，】缇黄赤色也，【黄氏曰：缇纁也，古兵服之遗色，】抽引麤，茧绪纺而织之曰：防防之尤麤者曰：絓茧滓所抽也，【滓则仕反，黄氏曰：絓音画丝结也，】抽引精茧出绪者，曰丝渍茧，擘之精者为绵，麤者为絮，今则谓新者为绵，故者为絮，古亦谓绵为纩，纩，字或作絖，【并音旷，渍材赐反，擘，布麦反】。
防敝囊，槖不直钱，【防皮鄙反，又并止反音圯，敝一作弊，槖他洛反】。
防者防残之帛也，【防音雪，黄氏曰：防防裂也】敝败衣也，有底曰：囊无底曰：槖言防帛及敝败，囊槖无所堪任，卖之不售也，【售上救反，】。
服琐緰防与缯连【，緰大侯反，防子移反缯疾陵反】。
服琐细布，织为连琐之文也，緰防緆布之尤精者也。【緆先狄反，黄氏曰：緰音投布名，防音赀布，名】言，此二种虽曰布类，其质精好，与缯相连，次也，缯者帛之总名，谓以丝织者也。
贳贷卖买，贩肆便【，贳音世，式制反，又伤夜反，贷他代反，贩方万反，便平声，房连反，】贳赊也，【赊音奢，】贷假与也，出曰卖入曰：买【，一云出去，曰：卖取入，曰：买】贱买，而贵卖之曰：贩肆谓坐，市行列也，【行户郎反，】言贩卖，及买皆因市肆，以获便宜也。
资货市赢匹幅全【幅方六反】
市亦买也，言以资财贿货市，取赢余之物，多积布帛匹，幅皆全无亏损也，四丈曰匹，两边具曰幅。
绤纻枲，緼裹约缠【绤，去逆反一作絺。敕之反，纻，音伫，枲丝里反，緼纡粉反，裹，音果缠呈延反，】绤谓葛之麤者，纻织纻为布，及疏之属也，【疏亦作疎，】枲麤麻也，緼约犹束缚也，言贫乏之人，无好绵帛，但以此物自苞裹，缠束为衣被也。
纶组，縌绶以髙迁【纶古顽反，又音伦，组音祖，縌音逆，宜防反，绶，音受】。
纶纠【，一无纠字，】青丝绶也，组亦绶类也，其小者以为冠，【说文作冕，】缨縌者，受之系也，言其迎逆绶也，【黄氏曰：縌古佩璲也，】绶者，受也，所以承受环印也，亦谓之璲，秩命不同，则防质各异，故云以髙迁
量丈尺寸斤两铨
铨称也，言量布帛者，则计其丈尺及寸称丝绵者，则数其斤两。
取受付予相因缘【予音与取一作所】
言以相付，及受取领纳，皆缘丈尺斤两，以定其数，故得分明，无亏失也。予相授予也。
右章第九
稻，黍；秫，稷粟麻秔，【；秫，音述秔一作稉，秔古行反，叶古郎反，诗大东，庚叶箱】。
稻者有芒之谷，总名也，亦呼为稌，【庚杜他户二反，】黍似穄而黏，可以为酒者也。【，穄，音祭】秫，似粟而黏，亦可为酒，稷粟一种，但二名耳，亦谓之粢，【音咨，】麻谓大麻及胡麻也，秔谓稻之不黏者，以别于稬也，【稬乃货反，】秔字，或作稉。
饼饵麦饭，甘豆羮【，羮叶音郎卢当反，一云力当反，见鲁颂，楚辞叶房浆】。
溲麫而蒸熟之则为饼，饼之言并也，相合并也，溲米而蒸之，则为饵饵之言，而也，相黏而也，麦饭磨麦，合皮而炊之也；甘豆羮以洮，米泔，和小豆而煮之也，一曰，以小豆为羮，不以醯酢，其味纯甘，故云甘豆，羮也【，洮、音桃，泔音甘，】麦饭豆羮皆野人，农夫之食耳。
葵韭葱防蓼苏姜【防戸界反一作薤】
葵衞足之菜倾叶而蔽日者也，韭之言久也，一种久生葱，青白杂色之名也，防一名鸿荟，【音防，】蓼有数种，叶长锐而薄，生于水中者曰：水蓼叶圆而厚生，于泽中者曰泽蓼，一名虞蓼，亦谓之蔷，而许叔重云：蓼，一名蔷虞，非也。【蔷音啬，】苏，一名桂荏，姜御湿菜也，辛而不荤，故齐者不撤焉，【说文作防荤虎浑反一云：许云反，】。
芜荑，盐豉醯酢酱，【酱叶音浆酢七，故反一作醯酱浆】。
芜荑，无姑之实也，无姑，一名橭榆，生于山中，其荚圆厚，剥取树皮，合渍而干之，成其辛味也，尔雅曰：无姑，其实夷，故谓之芜荑也，【橭音姑山榆也。】盐生于咸水者也。古者夙沙氏初煮海为盐，其后又出河东大卤，临卭火井焉，今则处处有之矣，豉者幽豆而为之也，醯酢亦一物，二名也，酱以豆合麫而为之也，以肉曰醢，以骨曰臡，【醢音海，臡音泥，又若犂反，】酱之为言将也，食之有酱，如军之须将，取其率领，进导之也，一作浆。
芸蒜荠芥茱萸香【蒜苏判反荠齐礼反】
芸即今芸蒿也。生，熟皆可啗蒜，大小蒜也，皆辛而荤，荠甘菜也，其实名蒫【，才何反？又音嗟，】芥亦有大，小二种，茱萸似榝而大，食者贵其馨烈，故云茱萸香也，【榝音杀】。
老菁蘘荷冬日藏【菁音精蘘音穰】
菁蔓菁也，一曰冥菁，亦曰芜菁，又曰：芴菁，【蔓音万，又莫于反，芜；音无芴音，勿】蘘荷，一名莼苴，【莼普名反，苴子闾反，】，茎叶似姜，其根香而肥，可以为菹，又辟蛊毒，言秋种蔓菁，至冬则老而成就，又收蘘荷，并蓄藏之以御冬也。
棃柿柰桃待露霜【柿音俟柰奴带反】
言此四果皆得，霜露之气，乃能成熟，夏则待露，秋则待霜，故总云待霜露也，棃一名山樆，【音离秋，一作秋冬】。
枣，杏，瓜、棣，馓饴饧【饧，叶音唐馓思，但反饴以之反，饧辞盈反，又音唐】。
因说众果，遂及口实也，棣常棣也，其子熟时，正赤色可啗，俗呼为山樱桃，陇西人谓之棣子，【，棣，音吐计反，】馓之言散也，熬稻米饭，使散也，古谓之张皇，亦目其开张而大也，以糵消米，取汁而煎之，渜弱者为饴，言其形，怡怡然也，厚强者为饧饧，之为言洋也，取其洋洋然也，【强其两反，洋，音祥】。
园菜果蓏助米粮【蓏郎果反】
木实曰果，艸实曰蓏。言园圃种菜，及殖果蓏，贫者食之，以免饥馑，故云助米粮也。
右章第十
甘麮美奏，诸君【麮丘举反，又丘据反甘一作白】。
甘麮者，煑麦为甘粥也，麮之言龋也，谓龋烂也，一曰麮者，糗也，【音丘，栁反】麮，糗声相近，实一物也，今人通以熬米麦谓之麨，【音昌绕反，又尺沼反，一作□，】甘麮者，以密和糗，故其味甘也，【龋丘羽反，黄氏曰：麮麦粥汁，】奏进也言此殊絶甘美之食，宜进之于君上。
袍襦表里曲领帬【襦音孺帬音羣】
长衣曰袍，下至足跗，【方夫反，】短衣曰襦，自膝以上，一曰短而施要，【一遥反，】者襦衣，外曰表，内曰里，着曲领者，所以禁中衣之领，恐其上拥颈也，其状阔大而曲，因以名云。【，黄氏曰：曲领，即襜褕】帬，即裳也，一名帔，一曰摆【帔，音披，摆音碑】。
襜褕袷，复褶袴裈，【襜昌瞻反，一尺占反，褕音逾一，弋朱反，袷，古洽反复，方复反，褶徒颊反，音牒，又音习一作袭。襌古浑反】。
襜褕直裾，襌衣也，【襌多安反，】谓之襜褕者，取其襜襜而寛裕也，衣裳施里，曰袷【，黄氏曰：袷音夹衣，无絮也，】褚之以绵，曰：复【褚丁，吕反装衣】褶，谓重【丈，龙反】衣之最，在上者也，其形若袍，短身而广袖，一曰左衽，【人禁反，】之袍也，【黄氏曰褶音习，袴也，】袴谓胫，【胡定反，】衣也，大者谓之倒顿，小者谓之防，【防古鸟反，又功巧反，音了，力鸟反，】袴之两股曰：襱【徐龙反，又丈勇反，】合裆谓之裈，最亲身者也。
襌衣蔽膝布母繜【襌音单繜或作尊祖昆反】
襌衣，似深衣而褒大，亦以其无里，故呼为襌衣，蔽膝者于衣裳上着之以蔽前也。一名韨，又曰：韠亦谓之幨【，着竹畧反韨音弗韠，音毕，幨昌占反，】布母繜者，薉貉女子以布为胫，空用絮补核，状如襜褕，薉貉者东北之夷也，说者或云母繜布名，非也，【薉音秽貉，音陌，黄氏曰：江东谓鹪鹩为布母，布母繜小衣也，犹犊鼻耳】。
鍼缕补缝绽，紩缘【鍼一作箴之林反，缝符容反，紩持栗反，音秩，绽文苋反一作袒。缘悦绢反，叶，音循鲍明远，东武吟怨，字叶轩，一作循】。
鍼所以缝衣也，缕线也，修破谓之补缝，解谓之绽，纳【一作细，】刺谓之紩，【绽一作袒，】纯边谓之缘，【纯之允反】。
履舄，鞜裒防縀紃，【鞜音踏他匝，反裒一作襞，音壁防于月反音越，縀乎加反，音遐紃，音巡，】单底谓之履，或以丝为之，复底而有木者，谓之舄，鞜生革之履也，【黄氏曰：鞜革履也，】裒谓鞜之深大者也，【黄氏本作襞，注曰：韏衣也，革中辨谓之韏尔雅，】防织防为之，一名车马饰，即今之织成也，【黄氏曰：防纻布，】縀履跟，【音根，】之帖也，防縀以防为縀也，【黄氏曰：当书防】紃，缘履之圆绦也，贾谏曰：今人卖僮仆者为之，绣衣丝履徧诸缘，又曰：美者黼绣，庶人之妾以缘其履，是则古之履饰通用，紃之属也，一曰：紃者属五防而为之，若今之刺绣韡矣，【黄氏曰：紃环防縧也，】。
靸鞮卬角褐韤巾，【靸速沓，反鞮的齐反，卬顔当反韤勿反，从韦，俗作韈，非是】靸【一作□，】谓韦履头深而兑平底者也，今俗呼谓之跣，子鞮薄革，小履也，【黄氏曰：靸鞮革履，雄方言履，襌者谓之鞮，粗者谓之屦，他回反】，卬角屐上施也，形若今之木履，而下有齿焉，欲其下不蹶，【音厥】，当卬其角，举足乃行，因为名也，【黄氏曰：方言，东北谓之卬，角；卬，履，头也，下邳谓履有齿者曰：靳角，】褐织毛为衣也，或曰，麤衣也，韤足衣也，一曰褐，谓编枲为韤也，巾者一幅之巾，所以裹头也，一曰裹足之巾，若今人褒足布也。
裳韦不借为牧人【韦一作帏】
韦柔皮也；裳，韦以韦为裳也，不借者，小屦也，以麻为之，其贱易得人，各自有不须假借，因为名也，言着韦裳及不借者卑贱之服，便易于事宜，以牧羊也，【易并弋豉反，着竹畧反便频绵反，黄氏曰：方言丝作者谓之履麻，作者谓之不借】。
完坚耐事逾比伦【耐乃代反】
耐堪任也，比例也。伦也，言着此衣履屦者，必须完全；坚韧堪任事，务经厯长久乃得逾于等类，不破坏也，【韧音刄】。
右章第十一
屐屩麤羸，窭贫【屩，居勺反，方孔反一作索，一作素麤，一作藨平表反窭，其羽反】屐者，以木为之，而施两齿，所以践泥屩，即今之鞋也，圆头掩，上之履也，麤者麻枲，杂履之名也，南楚江，淮之间，通谓之麤，【黄本作藨，】羸困弱也，窭无礼者，【一作之名，】也，贫无财者也，言羸窭贫人无有华饰也。
旃裘，蛮夷民【旃一作毡，先各反，大合反】。
胡履之缺，前雍者也，【昔氏曰音索，铎胡履也，】言蛮夷之人，唯以氊为裘而足，着也，今西羌，其服尚然。
去俗归义来附亲
去其本俗归义德义附化而亲近也
译导赞拜称妾臣
译传言也，导引也，赞见也，始来归义，言语未通，故须传译导引进见，而拜依臣妾之礼也；一曰赞助也，谓译导者，佐助之也。
戎伯总阅什伍，邻【总一作揔，伯一作貊，莫白反。邻，一作陈】。
戎谓编士卒之列也，百人为伯，则置长【，竹丈反，】以总綂阅视之也，五人为伍，二伍为什，五家为邻，又依此法，各有部署，安居服役，皆遵制令，无乖刺【来葛反，】也篇本伯字或作貉，貉即上薉，貉之类者也言戎貉者，广说四夷也。
禀食县官，带金银，【禀笔锦反，读曰廪，一作廪食，音饲】。
禀食县官，官给其食也，带金银者，或得封侯，或受职任，皆佩印也。
铁鈇鑚锥，釡鍑鍪，【鈇音肤，方符反，鑚借官反锥职追反，一作鋞，鍑音富分，副反一音，腹鍪音牟，莫浮反鍪，叶音毛，楚辞大招悠叶，寥九章流叶昭】。
因说金银遂陈用器也，铁鈇以铁为茎，刄也，一曰：以铁为椹也，【椹竹林反，】锥所以刺入也，鑚所以穿通也，釡所以炊煑也，大者曰釡，小者曰鍑，北燕朝鲜洌，水之间谓之錪，【；洌，音列，錪他典反，方言音腆，黄氏曰：鍑釡而大口者，】鍪似釡，而反唇一曰，鍪者小釡类，即今所谓锅，【工禾反，】也，亦曰镞，【音族，】【耒戈反，黄氏曰：鍪釡属】。
鍜铸铅锡镫锭，鐎【镫丹増反音登锭，徒经反鐎了，消反音谯，广韵音焦】。
凡金铁之属，椎【直追反，】打而成器者，谓之鍜，销冶而成者，谓之铸铅，青，金也，锡一名鈏【，音引，】在银铅之间，即今白镴也，【镴音腊，】镫，所以盛【音成】膏，夜然燎者也，【燎，力召反】，其形若杅，【音于】，而中施釭，【音工，】有柎，【方于反，】者曰镫，无柎者曰锭，柎谓下施足也，【黄氏曰：豆有足曰锭，无足曰镫，】鐎谓鐎斗，温器也，似铫而无缘【弋绢反，黄氏曰：鐎刁斗也，温器三足而有柄】。
钤防钩，铚，斧凿鉏【铚，知栗反一作鉒，钤巨廉反，防特妥反，音堕，又徒猥反，鉏叶音铫，吐雕反，见前竺谏朝注，一作锄】。
钤防大犂之铁【，黄氏曰：钤防大犂也，音堕，】钩即鎌，【刀詹反，】也，形曲如钩，因以名云。亦谓之锲【，苦节反，说文苦结反锲也，】铚刈黍短鎌也，【黄氏曰：获禾短鎌，一作鉒，音注，】斧所以伐木也，凿所以穿木也，鉏去艸之具也，一名兹基，【去丘吕反】。
右章第十二
急就篇卷二
<经部,小学类,字书之属,急就篇>
钦定四库全书
急就篇卷三     汉 史 游 撰
唐 顔师古 注
铜钟鼎，鋞鋗鉇铫，【鋞胡经，反一作钘，又作铏鋗火，反鉇一作匜，羊支反，铫音遥，】铜钟，以铜为钟，钟，酒器也，鼎三足，两耳爨器也；鋞温器圆而直上也，鋞字或作銒，銒似钟而长，颈也，【钘胡经反，说文贤星反】，鋗亦温器也，【黄氏曰：鋗铜铫也，】鉇系而提之，【黄氏曰：鉇有柄，可以注水，】铫【黄氏曰：铫烧器】。
釭锏键，鉆冶锢鐈，【釭古红反，音工古双反，又音江，锏音谏，古鴈反，键渠偃反，鉆其沾，敕淹二反一作鎋，音辖，鐈音乔，渠骄反】。
釭，车毂中【说文，一作口。】铁也，锏轴上铁也，施釭锏者，所以防轴使不相摩，垦也，【垦口狠反，黄氏曰：锏车间铁】键，以铁有所竪关，若门牡之属也，鉆以铁有所镊，取也，【镊女辄反，】冶销金铁之鑪也，锢者铸而补塞之，令其坚固也，鐈者以铁有所辅助，若桥梁之形也，【黄氏曰：鐈似鼎长足】。
竹器簦笠，簟籧篨，【簦音登，籧巨于反，篨直于反，音渠储篨，叶篝韵诗，羔裘濡叶侯，汉叙传车叶侯】。
竹器总言，织竹为器也，簦笠，皆所以御雨也，大而有把，【音覇，】手执以行，谓之簦，小而无把，首戴以行谓之笠，虞卿蹑屩，担【丁，甘反】簦，即谓此也。【黄氏曰：簦长柄笠也，】织竹为席，谓之簟，织苇而麤文者，籧篨也，【黄氏曰：籧篨芦防】。
篅箯筥，防箅篝【徒本反，篅市缘反，又市专反，箯，音编，婢连反筥，居吕反防于六反，箅必至反，又博计反，篝古侯反】。
篅，皆所以盛米谷也，以竹木簟席，若泥涂之，则为之言屯也，物所屯聚也，织艸而为之，则曰：篅取其圆，团团然也，【黄氏曰音钝，篅音遄，】竹器之盛饭者，大曰箯，小曰筥筥，一名防受五升，一曰，箯者织竹之舆也；【防一作筲，山交反，舆弋庶反，黄氏曰箯音鞭，竹舆】防炊之，漉米箕也，或谓之缩，或谓之□，或谓之□，【音还，方言音旋，漉音鹿，□音叟，黄氏曰：防可以漉米，】箅蔽甑底者也，其字从畀【，畀音必寐反，黄氏曰：箅音卑取鱼，又音闭，甑箅】篝，一名笿盛，杯器也，亦以为薰笼，楚人谓之，居【笿音落，薰许云反，黄氏曰：篝熏笼也，】。
簁箄箕帚，筐箧篓【，簁山竒所绮二反，箅并弭反音，俾筐音匡，篓洛侯反，音娄】。
簁，所以箩去麤细者也，今谓之筛，大者曰簁，小者曰箄，其字从卑，【卑下之，卑必弥反，黄氏曰：簁竹箩】箕，可以簸扬，及去粪帚，所以埽刷，古者杜康作箕帚，【簸波我反，又甫佐反，去并丘吕反。】，筐亦筥属也，筥圆而筐，方箧长笥也，言其狭长，箧箧然也，【笥先寺反，】篓者疏，目之笼亦言其孔楼楼然也，【黄氏曰：篓竹笼】。
椭杅槃案桮閜，盌【椭秃，颇反一作，楕杅一作盂，槃一作盘，桮一作杯，閜呼雅反，盌乌管反，一作椀】。
椭小桶也，所以盛盐豉【盛，音成，桶徒孔反，黄氏曰：椭器之狭长者，】杅盛饭之器也，一曰，齐人谓盘为杅，无足曰盘，有足曰案，所以陈举食也，杯饮器也，一名防【，音感，又音贡，】閜大杯也，【黄氏曰：閜大桮也，则方言】盌，似盂而深长，盌字或作椀，其音则同。
蠡升参升半，巵觛【蠡方言音，丽升一作斗，一作计，参俗作叄，巵音支觛音，但徒旦反，】蠡升瓢蠡之受一升者，因以为名，犹今人言勺升耳，【黄氏曰：蠡方言瓠，勺也，】参升，亦以其受多少为名也，半者受五升之半，谓二升五合，【工杳反，】也，此二者皆防壶之类也，巵饮酒，圆器也，觛谓觯之小者行礼，饮酒角也，【觯之豉反，黄氏曰：觛小觯】。
槫榼椑，榹匕箸，籫【槫音鄟市，兖反一作椯榼，丘荅反，椑，音鼙，频奚反榹息移反，箸陟虑反，籫音纂】。
椯小巵也，上有盖【，黄氏曰：椯音遄木名，恐非此□小，巵也，音剸，思是反】榼盛酒之器，其形榼榼然也，椑圆榼也，一曰厚榼也，【黄氏曰：椑圆榼，汉书美酒一椑也，】榹匕匙也，【上支反，】亦谓之柶，【音四】箸，一名梜【，工箧反，字从木，】所以梜食也，【黄氏曰：箸即筯字，】籫盛匕箸之笼也。
甀缶盆盎瓮防壶，【甀直睡反，盎，乌浪反。防乌茎反，盆盎一作瓫防】。
甀小口罂也，【黄氏曰：甀罂也，】缶盆盎一耳，缶即盎也，大腹而敛口，盆则敛底而寛上缶，字或作瓿瓿甊，小罂也，【瓿音剖，甊洛口反，】瓮谓盛酒浆，米粟之瓮也，防长颈缾也，【缾歩丁反黄氏曰：防备火长颈缾也，】壶圆器也，腹大而有颈。
右章第十三
甑瓽甂瓯，瓨甖卢【卢一作瓽，丁浪反。甂，音边，瓨胡双反，又侯降反】。
甑一名甗，亦谓之鬵，又呼为鉹【甗，鱼偃反，又音言，鬵村林反，又音潜，鉹音侈，】瓽大盆，【一作瓮，】也，【黄氏曰：瓽大瓮，又井甃，】甂瓯瓦杅也，其形大口而庳，一曰瓯，小盆也，【庳音婢，黄氏曰：甂小盆】瓨，短头长身之防也【黄氏曰瓨，长颈甖】甖，甀之大腹者也，卢小瓮，今之作卢酒者，取名于此【，黄氏曰：音卢，酒器】。
累繘绳索，绞纺纑，【累力追反，一作絫，繘音橘，一作縃。纑，音卢】。
累大索也，【黄氏曰：索也，】繘汲索也，一名绠，【汲音急，绠音梗，繘黄氏本作縃，注曰：音梢帆维也，又音宵，广韵作绡，】绳谓紨两股以上，总而合之者也。索，总谓切撚【乃典，反】之令，紧，【工忍反】者也，一曰麻丝，曰绳，艸谓之索，绞即纠也，纺谓纺切麻丝之属，为纑缕也，已纺而成谓之纱，【篇本纱字或作纑，黄氏曰：纑布缕也，】。
简札检署椠牍，家【札侧滑反，检其闪反，椠自琰反，又七豓反】。
竹简以为书牒也，札者木牒，亦所以书之也，检之言禁也，削木施于物上，所以禁闭之，使不得辄开露也，署谓题书其检上也，椠版之长三尺者也，亦可以书谓之椠者，言其脩长，渐渐然也，牍木简也，既可以书，又执之以进，见于尊者，形若今之木笏，但不挫【子卧反，】其角耳，家伏几也，今谓之夹膝。
板柞所产谷口，斜【柞一作笮，在各反斜，戈奢反】。
板谓木瓦也，柞屋栈也，亦谓之箦，谷口在北，即今之云阳，治谷是也。斜口在南山，今斜谷是也。言二处皆足，林木板柞，从之，而出生也，一曰谷口，不出板笮，而言谷口，斜者止谓斜谷之口也，阳陵朱安世曰：斜谷之木不足为我械。
水虫科斗防虾蟇【防乌瓜反虾音遐蟇音麻】
水虫总，言在水之虫也，科斗，一名活，【胡濶反，】东，亦曰活师，即虾蟇所生子也未成，虾蟇之时，身及头并圆而尾长，渐乃变耳。防一名蝼蝈，【俱获反，】色青，小形而长股，虾蟇，一名蟼【，音警，又音荆，】大腹而短脚【，黄氏曰：防即蛙字】。
鲤鲋蟹，鱓鲐鲍鰕，【鲋音附，鱓音善一作鳣。鲐音台，又音箈鲍一作防于业反，鰕，音遐一作虾，】鲤，即今之鲤鱼也。鲋，今之鰿鱼也，亦呼为鲫，【鰿音积，鲫，音即】蟹八足二螯，旁行【螯音敖，】鱓似蛇鲐，海鱼也，鲍亦海鱼，加之以盐，而不干者也，鰕谓今之海虾，堪为酢脯及所呼鰕米者，又所在水中，小鰕可生，防若煼而食之，皆是也。鰕之大者为鰝【，煼初狡反，鰝音镐】。
妻妇聘，嫁赍媵僮，【聘一作娉，媵以证反，一作賸】。
妻者齐夫之名妇者，服事舅姑之称，聘谓因媒而问也，嫁谓自家而往，适人也，赍者将持而遣之也，媵送女也，僮谓仆使之未，冠笄者也，言妇人初嫁，其父母以仆妾财物，将送之也，【篇本媵，字或作賸，音义并同】。
奴婢私隶枕牀杠，【杠音江，叶音工，隶即计反，枕章衽反】。
奴婢男女贱者之称也，隶附着之义也。私隶者言属着私家，非给公役者枕，所以支头也，牀所以坐卧也，杠者牀之，横木也，亦谓之兆。
蒲蒻蔺席，帐帷幢【幢，叶音童，东京赋树羽幢，幢音童，蒻如约，反蔺里刄反】。
蒻谓蒲之柔弱者也，蔺艸名也，亦莞【音完，又音官，】之类也，蒲蒻可以为荐，蔺艸可以为席，自上而下，覆谓之帐，帐者张也，在旁蔽绕，谓之帷帷者，围也，形如车，盖者谓之幢，言其童童然也。
右章第十四
承尘户防，绦缋总【防音廉一作帘，缋户对反，总作孔反叶，予公反诗素丝，五总一作纵。说文作纵，足容反】。
承尘施于牀，上以承尘土，因为名也。户，防户上之幔也，【幔莫半反，】字或作帘，【黄氏曰：防防帷】绦，一名偏诸织丝缕，为之所以悬系承尘户，防因为饰也，缋亦绦组之属也，似纂而色赤，总以丝缕，为之所以束发也，一曰绒属也，所以缘饰衣裳也，字或作纵，音义皆同。
镜籢疏，比各异工，【籢音廉，疏所葅反，比频寐反】。
镜籢盛镜之器，若今镜匣也，【黄氏曰：籢即奁也，】栉之大而麤，所以理鬓者，谓之疏言：其齿稀，疎也小而细，所以去虮虱者谓之比，言其齿密比也，皆因其体而立名也，【栉侧，乙反虮，居岂反虱音瑟，黄氏曰：比音婢，今作枇细栉也，】各异工者，言施用不同，废一不可也。
芬薰脂粉膏泽筩【筩大东反】
芬者，蕰糅其质，以为香也，薰者烧取其烟，以为香也，一曰芬薰，总举香艸之大称也。脂，谓面脂及唇脂，皆以柔滑腻理也，粉谓铅粉及米粉，皆以傅面取光洁也，粉之言分也，研使分散也，膏泽者杂，聚取众芳，以膏煎之，乃用涂发，使润泽也，筩者本用竹筩，其后转用金玉杂物，写竹状而为之，皆所以盛膏泽者也。
沐浴揃搣寡合同【揃音翦搣音烕】
濯发曰：沐澡身曰：浴【濯，直角反，澡子老反，】揃搣谓鬄拔眉发也，盖去其不齐整者，【揃即浅反，搣亡反，鬄吐计反，去丘吕反，黄氏曰：揃搣洎须发也，】寡少也，寡合同者，言其妍瀞【，才性反】，少对偶也。
襐饰刻画无等，双【襐音象，画胡卦反，双叶所终，反诗南山，双叶庸从】。
襐饰盛服饰也，【黄氏曰：襐未笄，冠之首饰，】刻画裁制竒巧也无等，双亦名殊絶异于众也，【裁在代反】。
系臂琅玕虎魄龙
琅玕，火齐珠也，一曰，石之似珠者也。【齐材诣反，】言以虎魄为龙，并取琅玕，系着臂肘，取其媚好，且珍贵也，篇本龙字或作□字，盖谓以玉为龙者也。
璧碧珠玑，玫瑰罋【，玫音枚，瑰音回，罋广韵于容反，音容一作瓮】。
璧玉璧也，肉倍好，谓之璧肉，谓外边之质，好谓孔子言质大而孔小，居一倍也，【好音耗，】碧缥玉也，圆者曰：珠不圆者曰玑，皆蚌【平，项反】之隂精也玫瑰美玉名也，以美玉为罋，罋汲缾也，言既带珠璧，又服玫瑰之罋，备众宝也，今俗人以杂宝为□之属，带于婴儿颈下，此古之旧事欤？春秋左氏传所云鞶鉴及瑶罋，皆其类也。【，鞶，音盘，瑶音遥】，或曰：珠之尤精者曰：玫瑰。
玉玦环佩，靡从容【玦，古宂反一作瑉，或巾反，从七容反】。
肉好若一，谓之环言，孔及质广狭，丰杀【所例，反】正【阙，】齐也，半环谓之玦，衡璜，【音黄】琚，【音居】瑀，【音禹，】毕，【阙】之，佩靡者顺，美之称也，从容言行，止有节度者也。
射鬾辟邪，除羣凶【射，食亦反，鬾音竒巨宜反辟音壁】。
射鬾辟邪，皆神兽名也，鬾小儿鬼也，射鬾言能射去鬾鬼辟邪，言能辟御妖邪也，谓以宝玉之类，【阙】二兽之状，以佩带之用，除去凶灾，而保衞其身也，一曰射鬾，谓天刚卯也，以金玉及桃木刻而为之，一名防改，其上有铭，而旁穿孔，系以防丝，用系臂焉，亦所以逐精魅也，【防音该改弋，亥反此，改字从巳，巳戈止反，改更之，改字从己，己居拟反，魅音媚，】右章第十五。
竽瑟空侯琴筑筝【竽音于筑音竹筝一作铮】
竽笙类也，列管瓠中，施簧管端，宫管在中央，三十六簧，瑟庖牺氏所作也。长七尺二寸，二十七，今则二十四大瑟，谓之洒，【山尔反，】长八尺一寸，广尺八寸者也，空侯马上所弹也，一名坎侯琴，神农所作也。长三尺六寸六分五，曰宫商角徴羽周文王増二曰少【，式邵反，】宫少商大琴，谓之离二十七者也，筑形如小瑟而细颈，以竹击之，筝亦瑟类也，本十二，今则十三。
钟，磬；鼗，箫，鼙鸣，【鼗徒刀反鼙，一作鞞部迷反，佩觿云：从从支，从皮皆非】钟，则以金磬则以石，皆所用合乐也，古者倕作钟母句作磬，大钟谓之庸，中者谓之剽，小者谓之栈，大磬谓之毊，鼗贯把鼓也，摇而鸣之，大者谓之麻，小者谓之料，【把音霸，料洛尧反，】箫一名，籁编管而列之参差，象鳯翼也，大者二十四管，长一尺四寸，谓之言，【广韵作，防】小者十六管，长尺二寸，谓之筊【，胡交反，】鼙骑鼓也，其形似鼗而庳薄，【骑其寄反，庳，音婢，黄氏曰：鞞即鼙字，骑上鼓，】鼓之言郭也，张郭皮革而为之也，大者谓之鼖，【扶云反，】小者谓之应。
五音总防歌讴，声【总一作集，讴乌侯反，一作德】。
五音宫，商；角，征，羽也，声成文，谓之音防谓，金：石，丝；竹，匏，土，革，木总合之也，长言谓之歌，齐歌谓之讴。
倡优俳，咲观倚庭，【倚一作伎，咲一作笑俳音排】。
倡乐人也，优戏人也，俳谓优之，亵狎者也，咲谓动作云为，皆可咲也，倚立也，观倚庭者，言人来观倡优，皆倚立于庭中也。倚字或作伎，谓观俳倡之伎，于庭中也。【亵，先列反伎，渠绮反】。
侍酒行觞宿昔酲
侍酒谓侍坐，【才卧反，】而饮酒也，行觞传觞也，一曰侍酒，佐酒也行觞，使佐酒者，行觞也，昔夜也病酒曰酲，【直贞反，】谓经宿饮酒，故致酲也。
厨宰切割给使令【力呈反】
厨庖屋也，宰主烹饪者，脔防曰：切胖解曰：割给供也，主供此使役也，【脔力转反，防直辄反，说文薄切肉也，胖普半反，】。
薪炭萑苇，炊孰生【萑，戸官反一作雚，孰一作熟】。
取木而然之，曰：薪木之已烧者曰：炭薍为萑，谓荻也，【薍五患反，荻音敌，】其新生者曰菼，【他览反，】葭为苇，谓芦也；【葭音加，芦音卢】二者亦薪之类，可然燎也，炊孰生者，谓烝煑生物，使之烂孰也。
膹脍炙，胾各有形，【膹房吻反，脍古外反炙之，夜反胾，俱吏反】。
膹麤切生肉也，脍细切生肉也，亦或以鱼，【黄氏曰膹音愤，切孰肉也？】炙谓炙之于火上也，【炙音之，弋反其字，从夕火炙，胾之炙之，夜反其字，从肉】胾，大脔也，各有形言，别异不同也。
酸醎酢淡辨浊清【酢音醋黄本仓故反】
言饮食众品，滋味各别，清浊异宜也，大酸谓之酢，平【一作味，】薄谓之淡。
右章第十六
肌防脯腊鱼臭腥【防音弱】
肌肉也，肉表皮里，曰防【，而灼反说文云：肉表革里，黄氏曰：防脃腝也，】膊而干者谓之脯，合骨全干，【一作节，】谓之腊，【防普各反，】腥者鱼之臭。
酤酒酿醪，稽极程【，酤音沽，醪音劳极一作檠，今按稽极当作防榘音止矩】。
买酒曰：酤醖之曰：酿汁滓酒曰：醪【醖于问反，】稽分也。极，尽也，言所饮之酒，或酤或酿，皆欲作经分，然后成熟极尽，功程乃为善也，古者仪狄作酒醪，禹尝而美，遂疏仪狄，杜康，又作秫酒。
棊局博戏相易轻【易以豉反】
棊局谓弹棊围棊之局也，博亦局戏也。十二棊六箸，【丈虑反】，古者乌曹作博，凡人相与为棊，博之戏者，因有争心，则言辞轻侮，失于敬让，故云相易轻也。
冠帻簪簧结发纽【帻音责簧一作  阙】
冠者冕之总名，备首饰也，帻者，韬发之巾，所以整嫧发也，常在冠下，或但单着之冠帻，非一称也，【韬士髙反嫧初责反，】簪一名笄簧，即步摇也，【笄工奚反，摇式招反，】结发谓作结也纽谓结之防也凡结之可解者曰纽，【防丘位反】。
头頟頞，防眉目耳，【頞音遏防之劣反一作，准眉一作麋耳，齿叶纽韵诗，旄丘以叶久，伐木簋叶，舅甫田耔叶亩有駜子，叶有离骚，芷叶畮，古韵通汉，叙传始叶有】。
头者首之，总名也，頟颡也，頞鼻茎也防两颊之权也，眉在目上之毛也，目眼也，耳主听者也。
鼻口唇舌龂牙齿【龂鱼斤反音垠齿叶音口】
鼻所以引气也，口所以言食也，唇口端也，舌主知味，又所以言也。龂齿根肉也，牡齿，曰牙齿者，总谓口中之骨，主齰齧者也，【齰仕客反，齧，五结反】。
颊颐颈项肩臂肘【颈居郢反肘知有反】
面两旁曰：颊下颔曰：颐颈头茎也，项谓颈后头下也，肩髆，【音博，】也，臂手上也，肘臂曲节也。
卷捥节爪，拇指手【卷一作拳巨员反，捥一作腕，乌贯反，爪一作搔拇，我后反】。
卷谓掌握也，腕手臂之节也，节众指之节也，爪指甲也，拇，大指也，一名将指指，总谓众指也。【将子亮反，又读如本字，】及掌谓之手。
胂，腴胸脇喉咽髃【，胂，音身，以人反胸一作匈脇一作腕音宛，咽音烟，髃音偶】。
胂，夹脊肉也；腴，腹下肥也，胸膺上也，脇肋【音勒，】旁也，喉即喉咙咽，所以呑咽，【一见反，】物也，髃肩前也。
肠胃腹肝肺心主
肠大小肠也，胃谷府也，腹者肚【音，杜】之总名，谓之腹者，取厚为义也，肝木藏也肺金藏也心火藏也，主者言心最在中央，为诸藏之所主【藏，徂浪反】。
脾肾五藏膍齐乳【，膍音鼙，又音毗，一作肥肾，时忍反齐一作脐】。
脾土藏也肾水藏也五藏总谓肝肺心脾肾也，膍齐即毗齐也，【毗步迷反，】乳【阙】。
尻髋脊膂，背吕【，尻苦髙反髋音寛吕一作□】。
尻脽也，【脽音谁，】髋髀上也，【髀音陛，又必尔反，黄氏曰：髋两股间】膂，夹脊内肉也，吕脊骨也。
股脚膝膑，胫为柱，【膑音牝一作髌，胫户定反脚，一作脚】。
股髀肉也，脚足也，膝胫头节也，髌膝盖也，胫胻骨也，【胻音衡下更反，黄氏曰：膑，膝盖骨膝一作防】为柱者，言在髋髀之下，总载众支，屋之有柱也。
转踝跟踵相近，聚【□一作踹，并时兖反，踝户把反，跟音根近，其靳反】。
□腓，【音肥，】膓【音苌，】也，字或作腨其音亦同踝足之内，外踝也足，后曰：跟亦谓之踵跟，犹根也，下着于地，如木根也，踵者钟也，上体任之力所钟，聚也，相近聚者，□踝及根踵，不离逖也。
矛鋋镶盾，刃刀钩【鋋，时连反，镶，音襄，又音攘，盾竖尹反一作，楀音矩】。
矛酋【在由反，】矛也，长二丈，鋋铁把小矛也，江淮呉越，或谓之鍦【，把音霸，鍦式支反，音施，】镶者亦刀劒之类，其刃却而外利，所以推攘【人羊反】而害人也，盾一名瞂，亦谓之干，即今旁排也，【瞂音伐，黄氏曰：盾作楀】刃，总言诸兵刃也，刀大小众刀也，钩亦镶属也，形曲如钩而内利，所以拘牵而害人也，【黄氏曰：钩兵】。
钑防铍镕，劒镡鍭，【钑色入反防一作铩，铍音披镡，一音滛，又音寻，又徒南反，鍭，音侯，】钑短矛也，防枝刃之矛也，楚谓之孑，【古薛反，黄氏曰：钑音涩，防】铍大刀也，刃端可以披决因取名云：【，黄氏曰：铍劒如刀，装者】镕，谓刀之锼【所畱，反】刃为道者也，亦取其创含容之义，【创初良反，】镡劒刃之本，入把【音，霸】者也，鍭劒口也。
弓弩箭矢铠兜鉾，【弩奴古反，铠苦代反，兜了侯反鉾，一作鍪，音矛】。
以角，曰：弓以木曰弧，一曰，有缘谓之弓，无缘谓之弭，古者挥作弓【弭，莫亦反缘弋绢反，挥许韦反，】弓之施臂而机发者曰弩，以竹曰箭，以木曰矢，古者夷牟作矢，铠甲也，亦谓之介兜鉾，首甲也，古谓之胄，【箭直，又反】。
铁锤檛杖棁，柲杸【铁一作鉄，锤音椎，一作棰，檛陟瓜反棁，他活反，音脱，柲音必杸一作殳，市朱反 ，杸叶音投诗，下，武孚叶求，陆士衡诗趋叶讴，古韵通】。
铁锤，以铁为锤，若今之称，【尺证反，】锤亦可以击人，故从兵器之例，张良所用，击秦副车，即此物也。麤者曰：檛细者曰杖，棁小棓也，【步项反】，今俗呼为袖棁，言可藏于怀袖之中也，【黄氏曰：棁大棒，】柲櫕也，【櫕在官，反】谓积竹之杖也，一曰柲者，总言矛防之把也，【音霸，黄氏曰：柲音笔，矛柄】杸，亦杖名也，古者以积竹八觚为殳，长一丈二尺，建于兵车，旅贲【音奔，】以先驱，而军士所执殳者名之杸，司马法曰：执羽从杸是也。杸与殳音同，一曰杸殳，古今字也，【黄氏曰：杸即殳也，】。
右章第十八
辎轺辕轴舆轮，【辎音支一作阙，轺音遥，音康一作辌，音凉】。
辎衣车四面皆蔽也，轺轻车也，辕辀也，【辀张畱反，】轴，所以穿毂而转也，着轮曰：车无轮曰舆轮，总谓辐毂，夷辋也，谓舆中空处，所用载物也，之言空也，尔雅曰：漮，空也，【漮苦冈反】。
辐毂輨辖，輮防防【辐音福，毂音谷，輨音管辖，音牵一作錧鎋輮音，蹂如纣反，又音柔，一作□防莫宾反，防，音桑防一作軝，祈支反】。
辐者轮之轑也，毂谓辐所辏也，【轑音潦，辏千豆反，】輨毂端之铁也，辖竪贯轴头制，毂之铁也，【黄氏曰：輨车毂端，铁辖车轴头铁】，輮车辋也，关西谓之輮，言其柔曲也，或谓之防言其緜连也，防字或作防，其音同【，黄氏本作軧，】防者毂中之空，受轴处也。
轵，轼轸軨轙，軜衡【轵，音只轸之忍反，軨，音零，轙音仪，又音蚁，軜音纳 ，衡叶戸郎反见诗采芑，閟宫楚辞】。
轵轴两头也，一曰轮之小穿也，轼车前横木也，轸车后横木也，軨两辖之系也，故路车之辖，施小旛，【孚袁反，】者谓之飞軨，【一曰軨，】车毂间，横竹也，轙车衡上贯辔环也，【黄氏曰：车衡载辔者，】軜骖马内辔，系轼前者也，衡者横也，横木在马颈上者。
盖轑俾倪枙缚棠，【轑音老，俾匹诣反，倪，音诣枙音厄，一作扼缚如字，】。
盖车上盖也，轑盖弓之施者也，谓之轑者，言若屋之椽，轑也，俾倪持盖之杠，在轼中央环为之，所以止盖弓之前却也，【杠音江，】扼在衡上，所以扼持牛马之颈也，缚在车下，主缚轴，令与相连，即今所谓钩心也，棠□也，在车两旁，以蹂距幰，使不得以﨑也，【□丈，庚反，又丑庚反，幰丘反，﨑丘宜反】。
辔勒鞅，韅靽羁缰，【韅许见反，靽音半，缰音姜，一作繮】。
在首曰辔，亦谓之勒在颈曰鞅，在腋曰韅，在足曰靽，【腋音弋，】羁络头也，谓勒之无衔者也，缰马纼也，凡此皆所以制御马者也。
鞇□靯鞍镳，鐊【鞇音因一作茵，□音伏，靯音杜音薄，镳彼骄反，鐊一作，音羊，】鞇车中，所坐蓐也，【黄氏曰：鞇车席，】□韦囊，在车中人所凭伏也，今谓之隐囊，【隐于靳反，黄氏曰：□车贝，】靯车中重荐也，【重丈龙反，黄氏曰：鞴□也，】鞍，所以被马，取其安也，镳即马辔之衔也。亦谓之钀，镳之言苞也，所以包敛马口者也。或曰：镳者衔两傍之铁，今之排沫，【音末】是也，【钀鱼列反，】鐊马面上饰也，以金铜为之，俗谓之当颅，【黄氏曰：马额】。
靳靷防防色焜煌【靳居衅反，靷余忍反，又居觐反，防音茸，又而用反，一作茸防也协反，焜胡本反】。
靳骖马之带也。靷谓当胸者也，【黄氏本靷作□，】防防以毛毳饰鞌也，【黄氏曰：茸鞍饰紫茸，题头】色，焜煌者言其光采盛也。
革□髤漆油黑苍【□音色髤音休】
革□车借之交革也，一曰重革之幭，所以覆车笭也，笭车前曲栏也，【借材夜反，重丈龙反，幭莫厯反，笭音零，黄氏曰：□车马络带，】髤漆者，以漆漆之油者，以油油之，皆所以为光色，而御尘泥，其色或黑或苍故云黑苍也，【黄氏曰：髤漆赤多黑少】。
室宅庐舍楼殿堂
室止谓一室耳，宅总言院宇之中也，【院于眷反，】庐别室也，一曰田野之室也，舍谓人于其中舍息也楼谓重屋，离楼然也，殿谓室之崇丽，有殿鄂者也，【鄂五各反】，凡正室之有基者，则谓之堂。
右章第十九
门户井灶庑囷京，【庑音舞，囷，丘伦反京叶，居良反见诗定之方中，下泉正月，甫田大明公刘】大曰门，小曰户，井所以汲也，灶所以炊也，庑周屋也庑谓幠覆之也，【；幠，音舞，字从巾，】囷圜仓也，京方仓也，一曰，京之言矜也，宝贵之物，可矜惜者，藏于其中也。
榱椽欂栌，瓦屋梁【，榱音衰，楚危反，椽，音传一作櫋，音绵，欂音博，栌音卢】。
榱即椽也，亦名为桷，【音角，】欂栌柱上之枅也，自陜以西，呼之为防【，枅，工奚反防音防】瓦屋，以瓦覆屋也，梁屋上梁也，一名杗廇，【杗音亡，又音盲，廇力又反，】。
泥涂垩塈，壁垣墙，【垩音恶，塈许既反壁，必亦反，垣，音元】。
泥涂作泥，以涂饰之，及塞隟穴也。垩白土也，塈仰涂也，壁辟也，辟御风雨也，垣援也，人所依阻以为援衞也墙鄣也，所以自障蔽也，【援于万反，又于倦反，鄣，音章】。
榦桢板栽度圜方，【桢音贞，栽才代反，又音再度待洛反】。
榦桢筑墙之植木，谓竪立者也，【植直吏，反】板墙板也，栽筑墙也，度圜方者，量计所宜先立基址，然后筑也，诗曰：缩版以载。
墼垒廥厩库，东箱【墼音激垒，力轨反，一作絫，廥音脍，古外反，厩，音救】。
墼者抑泥土为之，令其坚激也，墼垒累墼，而为障蔽也，【障之，亮反】，一曰垒军壁也，廥刍，槀所居也，厩生马所聚也，库兵车所藏也，东箱，东序之屋也。
屏厕清，溷粪土壤，【屏必郡反，厕；初，吏反清一作圊溷，胡困反壤，叶音攘】。
屏僻宴之名也，【僻匹亦反，】厕之言侧也，亦谓僻侧也，清言其处特异，余所常当加洁清也，溷者目其秽浊也，屏厕清溷，其实一耳。柔土曰壤，言屏厕之地，以粪秽，则其土为壤也。
碓硙，扇隤舂簸，【碓，音对得悔，反硙，五对反，隤音頽一作匮，舂伤容反，簸波我反，一作飏，】碓所以舂也；硙，所以防【莫贺反，又音摩，】也亦谓之防【千对反，见方言】，古者雍【说文作雝，】父作舂，鲁班作硙，扇扇车也，隤扇车之道也，隤字或作□，□之言坠也，言既扇之，且令坠下也，舂则簸之，之所以除穅秕也，字或作飏，音义同【秕，音比】。
顷町界亩畦，埓封【町，徒顷反，埓音劣，封叶锄韵，古韵通一作窳音，庾叶音臾】。
田百亩为顷，平地为町，一曰町，治田处也，周制，百步为亩，自汉以来，二百四十步为亩田，边谓之界，田区谓之畦，今之种稻，及菜为畦者，取名于此，一说五十亩，曰畦埓者，田间堳道也，一说谓庳垣也，今之圃，或为短，盖埓之谓也；封，谓聚土以为田之分界也。【堳音眉，庳音婢】。
疆畔畷伯耒，犂锄【畔，薄半反，畷丁劣反，又丁衞反伯一作佰一作陌，耒力对反，犂力兮，反锄一作鉏】。
疆比田之界也，【比频寐反，】畔分半田之际也，畷两伯间，竪道也，【黄氏曰：畷井田间道】耒，手耕曲木也，古者倕作耒今之曲，把防锹，其遗象也，【把音霸防下反，锹千消反，】犂亦耕具也，犂之言利，则发土而絶，艸根也，锄之言助也，助苗去秽也，右章第二十。
种树收敛赋税租【敛良冉反】
种艺也，树植也，春夏种植，秋冬收敛，农之常业也，敛财曰：赋敛谷曰税，田税曰租，皆所以供公家之用也。
捃获秉把挿捌杷，【捃居运反一作攈，获胡郭反，把博下反挿，楚洽反一作臿，捌博拔反一作防杷蒲巴反，叶，音惧，诗瑕叶胡牙叶，居楚辞远游霞叶，除离骚家，叶狐史记防传瑕，叶徐张仪传，苴音巴，古韵通】。
拾遗曰：捃刈取曰：获捃字，或作攟音义，皆同一束，曰秉一把，曰把挿者，担也，两头鑯锐，所以挿刺禾束而担之也，无齿为捌，有齿为杷，皆所以推引聚禾谷也，或曰挿者凿也，此说失之鍫，自有臿名，今此方说收敛之具，无涉金铁，非鍫臿之臿也，【挿者，担也之担，丁滥反鑯，子廉反担丁甘反，黄氏曰：臿舂去皮也，】。
桐梓枞防榆，椿樗【枞音踪，又七恭反防一作松椿，丑伦反一作櫄，樗一作防音摅】桐，即今之白桐木也。一名荣，梓，楸，类也，一名椅，【于竒反】枞叶似柏者也，松有黄，赤，白三种榆，白枌也，【枌扶云，反】椿字，或作櫄，其音同，樗似椿而木虚恶，唯堪薪燎。
槐檀荆棘叶枝扶【叶一作桑槐音回】
槐似櫰而叶小，又黄色，【櫰音怀】檀，坚韧木也。荆，一名楚棘，酸枣之树也，一名樲【，音二】叶，枝扶者言，比众树枝叶扶疎，分布茂盛也。
骍騩骓駮，骊駵驴【，骍思营反，騩，音，又音愧，京媚反骓之，谁反駮？邦角反，骊，力知郎兮二反，駵，音畱一作驑，驴力居反】。
骍马黄赤色也，【黄氏曰：骍马赤色，】騩浅，黑色也，【黄氏曰：浅黑】，苍白杂色曰：骓【，黄氏曰：苍白杂毛，】，色不纯曰：駮深黑色，曰：骊赤马黑髦曰：駵駵字或作驑，音义同【，黄氏曰：黑髦尾】。
骐，駹驰骤怒步，超【骐音其駹，莫江反骤一作驺，仕救反，超叶音趋】。
骐者青骊之马，文如綦也，駹骢马杂色也，一曰面颡皆白，谓之駹【，黄氏曰：面颡皆白，】疾步曰：骤怒步者，言其气盛而行步，动作也，超逾越也，谓马之骏者，逾越于驽也，【驽音奴，】以超韵，驴者音如此，已解在竺谏，朝章中。
牂羖羯羠防，羝羭【牂，子桑反，羖，音古羯音讦，羠音兕，防音兆，羝音低，又都礼反，羭音俞，】牂呉羊之牝也，羖夏羊之牡也，羖之犗者为羯，谓防之也。羠亦騬羊也，又西方有野羊，大角牡者曰羱，牝者曰羠，并以时堕角，其羱角尤大，今人以为鞌桥，羠角差小，可以为刀，子把尔雅曰：羱如羊，即谓此也。【防居言反，犗加败反，騬音绳，羱音原，把音霸，】防羊，未卒岁也，【卒，子律反，又子内反】，一曰：羠羊重百斤者为防，羝牂羊之牡也，羭夏羊之牡也，【黄氏曰：羭黑羝】。
六畜蕃息，豚豕猪【畜，许六反。蕃，音烦豕一作彘】。
六畜牛马羊豕，鸡犬人所畜，【，许六反，】养者也，蕃滋也，息生也。豚，谓豕之始生者也，豕者彘之总名也，豕之三毛，聚者曰猪，而春秋左氏传曰：既定尔娄猪，尔雅曰：豕子猪，然则亦其通称也，豕之絶有力者曰，其牝曰豝，【娄洛侯反音厄，豝音巴】。
豭豮狡，犬野鸡雏，【豭古暇反，豮扶云反，狡古卯反，犬一作狗】。
豭牡豕也，豮犗豕，亦谓之防，【弋棰反，又徒果反，黄氏曰：豮豕，去势】狡，犬匈奴中，大犬也，钜口赤身，一曰：狡少犬也，【式邵反，】谓狗之有悬蹄者也，野鸡生在山野，鷮鸡鹖鸡，天鸡山鸡之类皆是也。【鷮音骄，鹖音曷，一本鹖作鹍，】凡鸟子生而啄食者皆曰雏，【啄，竹角反】。
右章第二十一
急就篇卷三
<经部,小学类,字书之属,急就篇>
钦定四库全书
急就篇卷四      汉 史 游 撰
唐 顔师古 注
犙防特犗羔犊驹，【犙苏含反，防，音具普外反，犗音界】。
犙三岁牛也，防二岁牛也，一曰长脊之牛也，犗防牛也，特羊子曰：羔，牛子曰：犊马子曰驹。
雄雌牝牡相随趋【牝频引反】
飞曰：雄雌走曰：牝牡诗云：雄狐绥绥，书称牝鸡无晨，亦互言之，无所滞也。
糟糠汁滓，槀莝蒭【，糠本作穅，俗从米汁，音执滓音第，槀古老反，莝采卧反，蒭初俱反，一作刍，】糟酒粕也，【粕普各反，】糠米皮也；亦谓之蛊汁，沈也，【沈尺审反，】滓淀也，【淀音殿，一作澼，】槀禾秆也，【秆工旱，反】莝细斫槀也，蒭刈生草也，字本作刍，音义同言：此皆所以饲牛马羊豕也。
鳯爵鸿鹄鴈鹜雉【鹄胡笃反鹜音木】
鳯神鸟也，其状麟前而鹿后，虵颈鱼尾，龙文背，燕颔鸡喙，鹤立鸳思，五采备举，一名鶠【，音偃，】其雌曰：皇【颔下，感反喙许秽反，思息寺反，说文鸿前麐后，背作虎，背鹤立作鹳颡，】爵谓神爵以下，众杂爵也，神爵之形，或大如鷃黄，喉白颈黑，背而腹斑文，或大如鸠，而背五色，鸿水鸟也，其色正白鹄，黄鹄也，一举千里，其鸣声鹄鹄云，鴈亦鸿类也。其色苍黑鹜，一名舒凫，即今之鸭也，雉有十四种，其文采皆异焉。
鹰鹞鸨鸹翳，雕尾【鹞，音燿一作鹆，鸨音保，鸹音括翳一作鹥，一作鷩，雕与雕同一作雕，】鹰，一名来鸠，亦曰爽鸠鹞，一名题肩，亦曰击征，又名负爵，色类甚多，皆鸷鸟也，郑康成以击征为鹰失之矣，鸨大鸟，其肉出尺胾，今俗呼为独豹，豹者鸨声之讹耳，鸨字或作，音读，亦同鸹者，鸧也，关西谓之鸹鹿，山东谓之鸹，将【来夺反，】皆象，其鸣声也，又呼为错落，亦鸧声之转也；【鸧音仓，黄氏曰鸹鹘也，】翳，谓凡鸟羽之可隐，翳者也，舞者所持，羽翿以自隐翳，因名为翳云：今雅乐文康部所持者，即此物也。一曰翳者，谓华盖也，今之雉尾扇，是其遗象，【翿徒到反，又徒刀反】，雕亦大鸷，【音挚，】鸟也，一名鷻【，徒端反】，其尾尤盛，故特称之耳。
鸠鸽鹑鴳中网死【鴳音晏于谏反中陟仲反】
鸠有杂种，其名非一，鸠，鶌鸠，防鸠，鷑鸠，防鸠，鸤鸠之类是也。【鶌居物反，防，音葵，鷑音及钜立反，防音浮，】鸽似防鸠而色青白，其鸣声鸽鸽，因以名云。鹑，防属也，一名鹩，其雄曰鶛，雌曰庳，其子曰：鳼【防乌含反，鹩，音辽，又力召反，鶛，音皆庳，音婢，鳼音文，】鴳谓鴳雀也。一名雇，今俗呼为鴳烂堆，【雇音扈堆，丁回反，】言此，众鸟皆为人所捕，触于罗网而致死也。
鸢鹊鸱枭惊相视【鸢一作防音缘】
鸢即今俗所呼老鸱者也，鹊者亦因鸣声，以为名也。其为鸟也，知来作巢，则避太岁，上已言鸢下，又言：鸱者谓【莫项反，】鸱茅鸱，怪鸱之属，非止一也。枭土枭也，惊相视者，叙其众多，杂居处也。
豹狐距虚豺犀兕【距虚一作駏驉】
豹似乌涂而圜文，狐妖兽也，鬼所乘距，虚即蛩蛩，【音卭】也，似马而有青色，一曰，距虚似驘，【音罗】而小，豺深毛而狗足，犀黑色，似水牛而猪头大鼻庳，【音婢，】脚脚有三蹄，其顶頟及鼻，凡有三角，亦有一角者，善食棘防，兕似野牛而色青，重千斤，一角角甚大。
貍兔飞鼯狼麋【鼯音吾音几】
貍一名豾，亦谓之貔江，淮，陈，楚谓之为猍，其子【，豾音邳，猍音来，貔，音毗，音四】，免其子曰：嬎絶有力者欣【，嬎敷万反，】飞鼯，一名飞蠝，【音垒，】又曰：鼯鼠，亦曰夷由，即今俗呼飞生者也，狼似青狗走，则健顾其牡者曰防，牝者曰狼，其子曰獥絶有力者曰：迅【防音懽，獥工吊反，迅息刃反，】麋似鹿而大，冬至则解角，目上有眉，因以为名也。其牡者曰麔【，其久反音咎，】牝者曰：麎【音辰，】其子曰：防【音袄，】絶有力者曰狄，【黄氏曰：即麂也，】。
右章第二十二
麇麈麖，麀皮给履，【麇俱伦反，麈，音主，麖音京一作麠，麀音优，一作鹿】。
麇即今之麞也，【音章，】牡者曰：麌【牛羽反，】牝者曰：麜【音栗，】其子曰：麆【音助】絶有力者曰：豣【音牵黄氏曰：防即麏也，】麈似鹿尾，大而一角，谈说者饰其尾，而执之以为仪，麖似大鹿，一角而牛尾，鹿牡者曰麚，【音加】，牝者曰：麀其子麛，【音迷】絶有力者曰：□【音坚，】皮可以给履，舄之用也。
寒气泄注腹胪胀【胀音帐一作张胪音闾】
寒气中寒冷之气也泄利也言水谷漏泄也，注者，注易之病，一人死，一人复得气相灌注也，腹前曰胪胀，谓腹鼓胀也，一曰胪皮也。
痂疕疥疠，痴聋盲，【痂古牙反，疕匹婢反，盲叶亡亮反，周礼盲眡音望，一作忘】。
痂创上甲也，疕谓薄者也。【黄氏曰：疕头又疮上甲】疥，小虫攻齧，皮肤漼，【千贿反，】错如麟，介也疠恶疾也，痴不慧也，耳不闻声曰：聋目不见，色为盲也。
痈疽瘛疭痿痹，痮【瘛音掣又充制反，疭音纵，又子容反，痿，音萎，痹音庇，痮音帐，一作疢，】痈之言壅也，气壅否，【皮鄙反，】结里肿而溃也，痈之久者曰疽，瘛疭小儿之疾，即今癎病也，【黄氏曰：小儿惊】，痿不能行也，痹风湿不仁也；一曰痿偏枯也，【黄氏曰：痿湿病，两足不能相及，痹脚冷病，】痮四体强，急难用屈申也，字或作疢，音义并同【，黄氏曰：痮即胀字】。
疝瘕颠疾，狂失响，【疝音讪，又音删，瘕加雅反，又音遐，颠一作癫，响叶音向】。
疝腹中气疾，上下引也，瘕症也，颠疾性理，颠倒失常，亦谓之狂獝，【葵橘反，】妄动作也，失响者失音，不能言也。
疟瘚瘀痛瘼，温病【疟音虐，瘚音厥一作癞。瘀了遽反瘼，一作痳病，叶音恙】。
疟寒热，休作之病，言其酷虐也，瘚者气从下起，上行义心脇也瘀积血之病也。痛，总谓诸痛也。瘼者无名之病，常漠漠然也，一曰，齐人谓瘵病曰瘼，【瘵侧介反，】温病，病于温气者也。
消渴，欧逆欬懑让【欧一作呕欬苦代反，懑与闷同】。
消渴者，引饮不止也。呕逆吐【他，故反】而不下食也，欬【一作瘷，先豆反，】也，懑烦闷也。让，大便节，蕰积而利也，【蕰于粉反】。
瘅热瘘痔，眵□防【瘅音亶，瘘音漏痔，音歭，眵充支反，□，音蔑一作防防音谅】。
瘅热黄病也，【黄氏曰：瘅字应作疸黄病：说文怛，汉反】瘘，久创也，【创初羊反，】痔虫食后之病也，眵谓眇□目之蔽垢也，【□音兜，黄氏曰：眵目汁凝也，】□目眦伤赤也，【眦音渍，黄氏曰目眵也，】防目视不正也。
笃癃，瘽癈迎医，匠【癃音，隆亦作癃，□癈一作衰废】。
笃重病也，癃疲病也，□损耗也，癈四支不收【一作疲，癈】医匠，疗病之工也，古者巫彭初作医【疗，力召反】。
右章第二十三
灸刺和药，逐去邪？【灸音究，刺七赐反，又七亦反去，起吕反邪？叶祥余反，诗思无邪，思马斯徂，苴徐】。
灸以火艾灼病也，刺以箴刺之也，【箴之林，反】和药，合和众药也，艸木金石，鸟兽虫鱼之类，堪愈疾者，总名为药，凡人正气不足则邪气入体而病生焉，故叙攻病云，逐去邪也。
黄芩，伏苓礜茈胡【芩音琴，其今反礜音，豫弋庶反，茈古柴字】。
黄芩一名空肠，一名腐肠，【腐扶羽反】，一名内虚，一名妒妇，伏苓，一名茯菟，生大松树下，盖松脂所化作也，礜礜石也，一名青分，一名制石，又名泽乳，亦曰食盐，茈胡，一名地薰，【许云反，】一名山菜。
牡甘艸菀藜芦【菀于阮反】
牡防一名黄□，甘艸一名蜜艸，一名蕗【，音路】，一名蘦，【音灵】，一名大苦，菀谓紫菀女菀之属也，藜芦一名葱菼【，他敢反】，一名山葱。
乌喙，附子椒，芫华【喙，许秽反一作□，芫音元，华叶芳无反古，读为敷诗，唐棣之华，舜华，荷华黍稷，方华叶车琚，且涂韵説文艸木华也，音敷，又音吁】。
乌喙形似乌之觜也，【觜子蘂反，】附子附大根而旁出也，此与乌头侧子，天雄本同一种，但以年嵗远近为殊，采之有异，功用亦别，说者云一嵗为侧【广雅，作萴】子二嵗为乌喙三嵗为附子四嵗为乌头五嵗为天雄椒谓秦椒及蜀椒也，椒之大实者，名檓【音，毁】芫华，一名鱼毒，渔者煑之，以投水中，鱼则死而浮出，故以为名。其根曰：蜀桑其华，可以为药，芫字或作杬，尔雅曰：杬，鱼毒，郭景纯解云：大木生南方，皮厚汁赤，堪藏卵果，此说误耳，其生南方，用藏卵果者，自别一杬木，乃左思吴都赋所云緜杬杶櫖者耳，非毒鱼之杬也，【杶即椿字】。
半夏皁荚艾橐吾【荚音颊】
半夏五月，苗始生，居夏之半，故为名也。一名地文，一名守田，皁荚树一名鸡栖艾，一名冰台，一名医艸橐，吾似款冬，而腹中有丝，生陆地华，黄色，一名兽须。
芎防厚朴，桂栝楼，【芎，去弓反防，渠弓反，栝，古活反。楼，叶力俱反，】。
芎防一名胡防，一名香果，其叶名蘪芜，厚朴，一名厚皮，一名赤朴，凡木皮皆谓之朴，此树皮厚，故以厚朴为名，其树亦名榛，其子名遂，析桂谓菌，【渠陨反，】桂，牡桂之属，百药之长也，栝楼一名果臝，一名王瓜，亦曰天瓜，礼，月令，孟夏之月，王瓜生郑康成以为萆，挈非也，【臝郎果反。萆，步八反本艸菝，葜挈口黠反】。
款东贝母姜狼牙【东一作冬，牙叶音虞，诗驺虞，叶音牙，析父予王之瓜牙，五胡反，】款东，即款冬也，亦曰款涷，【音东】，以其淩寒叩冰而生，故为此名也，生水中，华紫赤色，一名兔奚，亦曰颗东，贝母，一名蝱，一名药实，一名苕【，本艸作若，】华一名勒母，其根正白，形颇似贝，故呼贝母姜，谓生姜，干姜也，狼牙，一名牙子，一名狼齿，又名犬牙。
远志续断参土瓜【参山林反瓜叶音狐，又攻乎反，见诗木瓜，七月，信南山】。
逺志主益智惠而强志，故以为名。一名葽绕，一名棘蒬，其叶名小草，亦目其细小也，【葽乌了反，音杳，蒬于元反，】续断，一名接骨，即今所呼续骨木也，又有艸续断其华细而紫色，根亦入药用，参谓人参，丹参，紫参，参，沙参苦参也，土瓜一名菲【，芳尾反】，一名芴，【音勿】。
亭厯桔梗骨枯【桔音结梗古杏反】
亭厯一名丁，一名蕇，一名狗荠，【蕇音典，】桔梗，一名利，如一名梗，艸骨，谓甲也，枯者，言其已死，骨干枯也。
右章第二十四
雷矢雚菌，荩兔卢【雚胡官反，菌渠陨反，荩徐刃反】。
雷矢即雷丸也。又名雷实，雚菌，一名雚芦，生东海池泽及渤海章武，此雚芦之地，所生菌也，旧云是鹳矢所化，故其为药毒烈而去，腹中痼病焉，荩艸，治久欬杀皮肤小虫，又可以染黄而作金色，兔卢即兔丝也，色黄而细者为兔丝，一名兔缕，一名唐一名防，一名女萝，一名玉女，一名赤网，麤而色浅者为兔卢，卢亦缕也，一名兔，累累者绳索之意也。
卜问谴祟，父母恐【讉去战反祟，息遂反，问：一作梦】。
言家有不安，所以卜问及云：鬼神谴责，用致祸祟，故家长恐惧也，以曰卜。
祠祀社稷丛腊奉【丛一作菆音同】
祠者伺而祭之，祀者祭无已也，社地主也，稷先农也，故求福焉，丛谓艸木岑蔚之所，因立神祠也，战国防曰：【应侯谓秦昭王】，恒思有神丛，恒思之，悍少年与丛博，史记曰：吴广之次，所旁丛祠中，夜构火，皆谓此丛也，一曰丛者，合聚诸神而祭之也；腊，接也，广祭百神也，奉谓供其粢盛，牲特币帛以事神也，【盛音成】。
谒禓塞祷鬼神，宠【禓音，阳移章反，塞先代反，一作赛】。
谒告请也。禓道上之祭也，塞报福也，祷求助也，言既请祷，又报赛之故，为鬼神所宠，祐也。
棺椁槥椟遣送踊【槥音衞遣音谴踊音勇】
言死亡者，则为棺椁，槥椟以遣送之，隐痛之极，故擗踊也。棺所以敛身椁，所以敛棺也，擗拊心也，踊跳跃也，孝经云：擗踊哭泣，哀以送之，【拊芳羽反，跳大尧反，擗频亦反，黄氏曰：槥小棺椟，即槥】。
丧吊悲哀面目肿
丧谓遭丧，持丧也，于字哭亡，为丧吊，谓问终者也，于字人持弓为吊，上古葬者，衣【于既反，】之以薪，无有棺椁，常苦禽鸟为害，故吊问者持弓，防之以助弹射，【食亦反，】也。
哭泣祭醊坟墓冢【醊音缀】
醊谓连续之祭也，坟封土而髙之也大防曰坟，故取以为名也。墓广穴也。谓之墓者，言其幽暗常昬，暮也，坟之髙者为冢言，其象山顶也，尔雅曰：山顶冢。
诸物尽讫五官出
言已说诸物，次至五官也，古言五官者，总举众职，以配五行，无所不苞，事起五鸠，五雉，若今言百官也，礼记曰：天子之五官曰：司徒，司马，司空，司士，司寇，典司五众也。
宦学讽诗孝经论【卢昆反】
宦仕也，言欲仕学者必当先讽读诗及孝经，论语也。诗，孔子所删，为三百篇者也，孝经，孔子为弟子，曽参所说也，论语孔子与弟子言及应对，时人之语也，诗字或作诵。
右章第二十五
春秋尚书律令文
春秋孔子约，史记而修之也，天有四时，春为阳中，【竹仲反，】万物以生，秋为隂中万物以成，故错牙举之包，十二月而为名也，尚书孔子所修帝王之书也，谓之尚书者，言自上古以来，其事久远也，律之言率也，制法以率下也。一曰律述也，具述刑名也，令命为政也，言宦学之人，又当皆习读此等也。
治礼掌故，砥厉身【，砥，音脂，又音防，一作底厉，力世反】。
治礼，赞礼仪者也，掌故主故事者也。皆属太常言：始为此职，尚未髙显宜谨饬，【丑，力反】其身，敦修学行也，云砥厉者，盖譬诸金铁，磨利之也，细石曰：砥黑石曰厉【，或为砺】。
智能通达多见闻【闻叶徴匀反见诗葛藟】
名显絶殊异等伦
以自砥厉故得然也
抽擢推举，白黑分，【抽一作超，分叶孚巾，反见荀子成相】。
贤者升擢不肖黜退是为白黑有分别也
迹行上究为贵人【迹一作积行下孟反】
迹行行之迹也；上究闻于天子也，究竟也。言终始昭著，曾无玷缺，则简在帝心，为贵臣矣。
丞相御史郎中君
此即贵人之位也；丞承也。相，助也，言上承天子而佐助之也，御史，大史大夫也，职副丞相郎中，郎中令也，掌宫殿门户及从官并秦所置，而汉因之，君褒尊大官之名也，【从才用反】。
进近公卿傅仆勳【近其靳反】
公卿之被，引进而亲近天子者，有此傅仆，勳传太傅也，傅天子以德义，仆太仆也，主为天子，御车马，勳光禄勳也，汉武帝改郎中令为光禄勳。
前后常侍诸将军
在天子之前后，即导从者，则有常侍之官及诸将军也。
右章第二十六
列侯封邑有土臣
列侯第二十，爵也，邑所食之邑，言封为列侯者，既获邑之土地，又得因有家臣也。
积学所致非鬼神
言飨此爵禄，皆由勤学，即可致之，非别有鬼神之力，此所以深劝学僮也。
冯翊京兆执治民
自此以下，泛论职务也，汉武帝始分京师为三辅，京都为京兆，左则为冯翊右，则为扶风，京兆言髙而有众也絶髙曰京十亿曰兆，一曰京，大也，冯翊言辅赞，政教也，冯辅也，翊赞也，扶风者，言扶助风化也。
廉洁平端抚顺亲
奸邪并塞皆理驯【一作阶理巡驯音巡】
变化迷惑别故新【别彼列反】
下有愚迷之人，则能化喻，使其变改去，故之非行，今之是也。
更卒归诚自诣因【更工衡反】
卒，给使役者也，更言其去来更代也，诣至也，因就也，谓更卒之徒，厌苦疲倦，常多逃匿，苟求脱免，若逢善政，则怀德感恩，来陈诚款，自诣官寺，就作役也。
司农少府，国之渊，【少失照反， 渊叶一均反诗，其心塞渊，淑慎其身，鱼跃于渊，遐不作人，楚辞渊叶侁】。
司农，领天下钱谷以供国之常用，少府管池泽之税，及关市之资，以供天子，少者小也，府者，聚也，财物所聚也，非郊庙兵戎大用，故谓之少府司，此二者，百物在焉，故以深泉为喻也。
远取财物，主平均【，远取财物，一作援众，钱谷平一作辨】。
言远方之输赋税者，或以杂物充之，价有贵贱，傥与京师不等，又当有转送费用，不欲劳扰，故立平准均输之官，各就所在受纳，不损于私，而官有利也，右章第二十七。
皋陶造狱法律，存【陶余招反，存叶徂陈，反见楚辞大招】。
皋陶舜臣名，亦号庭坚，命为士官，始制囹圄，法律备焉，欲言刑罚之事，故先陈之也，狱之言埆也，取其坚牢也，字从二，犬所以守备也，【埆音角，囹圄音苓御】。
诛罚诈伪劾罪人【劾胡得反又胡槩反】
诛责也，罚治也，劾举案之也，诈伪则责治有罪，则举案。
廷尉正监承古先【先叶音询见楚辞九歌】
廷尉掌刑狱之官，秦所置也，汉亦因之，廷者平也，朝之处也，尉者，武官之号也，兵狱同制，故曰廷尉，廷尉属官有正有监言，因承上古先代而置之。
总领烦乱决疑文【文叶防匀反】
烦乱则领理疑议则详决此狱官之职也
变鬭杀伤捕伍邻
变鬭者为变，难【，乃旦反】而相鬭也，杀伤相伤，及相杀也，捕收掩也，有犯变，鬭伤杀者则同伍及邻居之，人皆被收掩也，隣伍解已在前。
亭长游徼共杂诊，【徼工钓，反一作游徼，亭长诊音轸，叶音真】。
亭长一亭之长，主逐捕盗贼，游徼乡之游行徼循，皆督察奸非者也，杂犹参也，诊验视也有被杀伤者，则令亭长与游徼，相参而诊验之，知其轻重曲直也。秦，汉之制，十里一亭，亭有髙楼所以候望乡啬夫，治之游徼，即啬夫之所綂也。
盗贼系囚榜笞臋【徒浑反防音彭】
系囚拘絷之也，榜笞捶击之也，臋脽也，获盗贼者，则拘絷而捶击其脽，考问其状也，【絷竹立反，捶之，蘂反】。
朋党谋败相引，牵【牵叶，起巾反诗，楚茨愆叶孙，荀子成相贤，叶民】。
同谋之中一人事败则牵引朋党皆发露也
欺诬诘状还反真
囚系之徒，或欺诈闭匿，或诬寃良善既被考，诘穷治由状，乃归实也。
右章第二十八
坐生患害不足怜
干纪速辜人所同嫉者也
辞穷情得具狱坚
既穷其辞，又得其情，则鞠讯之，吏具成其狱，鍜链周密，文致坚牢不可反，【音翻，】，动也，【讯音信鞠，居六反】。
籍受证验记问年
簿籍所受，计其价值并显证，以定罪也，记问年者，具为书记，抵其本属，问年齿也，幼少老耄，科罪不同，故问年也。【抵丁礼反】。
闾里乡县趣辟论，【趣音促，一作趋辟，扶亦反论，卢昆反】。
里门曰闾里者，本其所居之里，也里属于乡，乡綂于县，趣谓催速之也。辟，法也里乡及县，逓相催速，使早报问，则依宪法，而论决也。
鬼薪白粲，钳釱髠【，钳巨淹反，釱音第，徒计反，又音太髠，若门反】。
此谓轻罚，非重罪者也，鬼薪主取薪柴，以供祭祀鬼神也，白粲主择米，取精白粲，粲然者也，以铁錔头曰：钳錔足曰：釱【錔也，合反，黄氏曰：釱音太即钳，】发曰：髠【，他计反】。
不肯谨慎自令，然【然叶音，言诗无羊，年叶溱，汉叙传贤，叶门论】。
已则招之又谁咎也
输属，诏作谿谷山，【诏一作治山叶所旃，反诗小弁山，叶泉，殷武山叶丸】。
输属言配，入其处也，诏敕别有所输作也，一曰：诏书处【昌，汝反】罚，令其输作也，山渎无所通，曰：谿泉出通川曰谷，一曰水，注川曰谿，注谿曰：谷配于谿谷及山徒役之也。
箛篍起居，课后先，【箛音孤，篍音秋，又此遥反，又七召反】。
箛吹鞭也，【黄氏曰：竹箫也，洛阳亭长所吹，】篍吹筩也，【黄氏曰：吹筩以劝工者，】起居，谓晨起夜卧，及休食时也，言督作之，司吹鞭及竹筩为起居之节度，又挍其程课，先者免罚，后者惩责也，今之伎倡，欲相号令者，则吹指为节，盖吹鞭之遗事。
斩伐材木斫株根【斫音勺】
斩截也，伐攻取也材谓木梃也，【梃大鼎反，】枿栽曰：株【枿五葛反，栽，音哉？】树本曰：根言徒役之人，给此事也。
右章第二十九
犯祸事危，置对曹，【曹叶徂，侯反见诗载驰泉水，楚辞招隐士】。
犯祸犯法，而致祸也。事危其事，倾危也，既被验问，则置立对辞于曹府也。
谩訑首匿愁勿聊，【谩谟官，反又音慢訑音移，聊叶音畱，见楚辞九章，招隐士】。
谩訑巧黠不实也，首匿为头首，而藏匿罪人也，勿聊无聊赖也。
缚束脱漏亡命流【束一作购一反】
命者名也，既被缚束，忽脱漏则亡其名籍，而流迸也，【迸布诤反】。
攻击劫夺槛车胶【胶叶音豪见楚辞大招】
言强盗羣盗，相与攻击，劫夺人者，吏捕得之，载以槛车，又加胶漆，取周密也。槛者车如槛形，义在幽闲，防泄露也，一曰，胶者谓胶罪人之目，使不得开絶变难也击字，或作剽，剽亦劫也，【剽频妙反】。
啬夫假佐扶致牢
啬夫乡之有秩者也，假佐县之假吏也，扶致牢者，扶持罪人而致之于牢狱也，一曰假佐者，啬夫之权，佐也，谓之牢者，言若豢豕之牢，亦取其坚牢也，【豢音患】。
疻痏保辜，謕呼号【疻，音纸，又音支，痏音洧，謕古啼字，一作啼号一作嗥。獆并音豪，】欧人皮肤肿起曰：疻欧伤曰：痏保辜者，各随其状，轻重令欧者以日数保之，限内致死，则坐重辜也，謕呼号者，被欧之人，称痛酷也，【欧于口，反坐才卧反，黄氏曰：疻欧伤也，痏疮痏也】号或作獆，音义同。
乏兴，猥逮诇讂，求【猥乌贿反，诇休正反，讂音睊，古县反】。
律有乏兴之法，谓官有所兴发而辄稽畱阙乏，其事也，猥盛多也，逮传捕也，猥逮者矫为官府，多有逮捕也，诇谓知处密告之也，【黄氏曰：诇自言长也，】讂隐语也，谓侦伺官府，利害隐密其事，有所追求也，【黄氏曰：讂流言有所求也，】一曰乏兴之人，弃家逃匿，故官司逮捕诇讂而求也。
辄觉没入檄报畱【檄刑狄反】
檄者以木为书，长二尺，报者处当罪人也，言有乏兴猥，逮及诇讂者，其事发觉身，则没入为奴婢，或没其家财，则为檄书处，当其罪而畱之也，【处昌汝反当，丁浪反】。
受赇枉法忿怒仇【赇巨牛反】
以财求事曰：赇言受人财者，枉曲正法，忿怒良直，反为仇雠也。
右章第三十
防谀争语相觝触【觝一作抵】
防相谮也，谀谄言也，争语，谓各持辩说，也有争语者常相觝，距而击触也，一曰争语，谓交相谮毁也。
忧念缓急，悍勇独【忧，一作更悍，侯干反一作捍】。
言无赖之人，不自修整，以陷罪恶，临机迫猝，【千忽反，】更生邪计，妄为凶悍，当窘厄也，【窘，求闵反】。
乃肯省察讽谏读【省息井反】
乃肯犹言，宁肯谓不肯也。平居之时，既无立操之方，又违从善之义，有讽谏者不肯省察，而习读之，所以遂成过恶，以至丧败也，一曰危急之后，方自省躬而读讽谏，思改过也。
泾水注渭街术曲【街古谐反术常出反】
此说京畿之内也，泾水出安定汧头山，【汧口坚反，】至阳陵而入渭，【汧头山，地理志作幵苦见反，又音牵，括地志作筓，顔氏曰：山在今灵州东南，土俗语讹，谓之汧屯山，】四达之道，曰街邑中之道，曰术里中之道曰曲。
笔硏筹算膏火烛【硏倪甸反筹一作投】
此记官府之中，给长史以下之具也，【长竹丈反，】笔，所以书也，一名不律，亦谓之聿硏，所以硏【五贤反，】墨也，筹所以付与算，所以计度【，大各反】，皆以竹为之，膏火为灯炬，【音巨，】蜜烛。
赖赦救解贬秩禄【贬悲捡反】
此说在官有罪，幸逢赦令及人救解，得免重罚，降其秩次而损其禄也。
邯郸河间沛巴蜀【邯音寒沛音贝】
此畧说诸郡名也，邯郸赵国所都也，河间言在两河之间也，沛者，本秦泗水郡属县也，汉兴，更为沛郡，巴巴郡也，蜀蜀郡也。
颍川临淮集课录
颍川因颍水为名也，临淮居淮水之旁也，集课录者，诸郡各上其计，总防京师次其名录。
依溷污染贪者辱【溷胡困反】
此戒守宰以下也。依，近也，溷厕也，言近溷厕者，则被污染，贪贿赂者，必致戮辱，以财物比于粪秽，为害染人也。
右章第三十一
汉地广大无不容盛【盛音成】
此为终篇述帝德也容盛犹言覆载也
万方来朝臣妾使令【令力呈反朝直遥反】
威灵所被无思不服
边境无事中国安宁【境音景】
遐迩谧清兵革靡用也境字或作竟古文通也
百姓承德隂阳和平
至諴【音咸】感神上降祉也
风雨时节莫不滋荣【滋一作兹】
仁及艸木皆茂畅也
灾蝗不起五谷孰成
毎获丰年，仓廪实也，天反时为灾，虫食苗曰蝗，五谷者，黍稷，麻菽麦也。
贤圣并进博士先生
野无隐逸，皆升朝也，博士者多闻之士，先生谓老成之人也。
长乐无极，老复丁【，乐音洛。复，注复除之，复音福，今改扶又反，】。
击壤行歌，喜寛政也，老复丁者，家有髙年则蠲其子孙，免赋役也。
右章第三十二毕
急就篇
齐国给献素缯帛
【齐师尚父所封秦置郡，汉为国，封诸王都临菑，今青州素白致缯也，建初二年，诏齐相省冰纨，方空縠，吹纶絮注，纨素也，冰言色鲜絜，如冰縠纱也，方空纱薄如空也，吹者言，吹嘘可成，亦纱也，齐有三服，官李斯云，阿缟之衣，注齐东阿县缯帛所出，今郸州地理志，齐地织作冰纨绮绣纯丽之物，号为冠带衣履，天下班倢，伃怨歌新裂，齐纨素贡禹言，故时齐三服官，输物不过十笥】。
飞龙鳯皇相追逐，【逐叶帛息韵诗，采薇服叶棘，小明福叶，直文王服，叶亿楚辞九章鞠叶，抑织帛为飞龙，鳯皇之象，飞翔追逐，以成文章，若前章离云爵之类，说文通释，遯者走也，逐者追也，豚走而豕追之，此防意也。】。
河南洛阳人蕃息【蕃音烦】
【河南成周之王城也，洛阳成周之下都也，秦三川郡汉髙帝更名河南郡，建武元年，入洛阳，定都，改河南尹，郡国志，洛阳周，时号成周，河南周公所城洛邑，春秋时谓之王城，天子之都，其民蕃阜滋息】。
与天相保无穷极
【国祚之永与天同也】
真定常山至髙邑
【真定国，武帝置唐镇州，今真定府常山郡髙帝置本恒山，避文帝讳改，今郉赵州，后汉并真定入常山国髙邑本常山之鄗县，光武即位于鄗南，千秋亭五成陌，因改髙邑今赵州髙邑县鄗音壑】。
乘而嘉宠升进立
【多士乘时膺天宠也阶升类进立于朝也】
建号垂綂解郁悒【悒音邑】
【中兴，建号垂綂，始于洛阳髙邑万方和乐，昔之郁结，忧悒者，今皆纾解也。】。
四民康宁咸来服集【民一作人】
【士农工啇咸安其业徳泽所被悦服和集】
何须念虑合为一【念虑一作命遍】
【天下一家民无二志可以寛宵旰之忧】
右章第三十三
山阳过魏【过古禾反】
【山阳郡，景帝为国，武帝为郡，治昌邑，今济州魏郡髙帝置，今大名府，相州磁过经也，】。
长沙北地
【长沙郡秦置，今潭衡等州北地郡秦置，今宁庆灵，盐宥州】。
马饮漳邺及清河【河叶方古韵通饮于鸩反】
【左传，楚子将饮马于河，漳水一出，上党沽县，今平定军名清漳，一出上党，长子县，今潞州名浊漳，邺县汉魏郡治，今相州清河郡髙帝置，后汉为国，今贝州改为恩州】。
云中定襄与朔方
【云中郡，秦置，唐为胜州，单于府定襄郡髙帝置唐为朔州，朔方郡，武帝开唐为夏州】。
代郡上谷右北平【平叶音旁见诗烈祖】
【代郡秦置，唐为蔚州，上谷郡秦置，唐为妫州，右北平郡秦置，唐为蓟州】。
辽东滨西上平冈【上是掌反滨音宾】
【辽东郡，秦置，唐安东都防府之东境，滨水际滨西者，滨辽水之西也，辽水出塞外辽西郡，秦置，唐为平营州，尔雅，山脊曰：冈上登也，或云右北平郡，平刚县也，田畴曰：旧北平郡治在平冈，水经注平冈，在卢龙东北】。
酒泉彊弩与敦煌【敦音屯一作炖】
【酒泉郡，武帝开其水，若酒唐为肃州，俗尚武力，彊弩出焉，敦煌郡，武帝分酒泉置唐为瓜，沙二州，敦大煌盛也，】。
居边守塞备胡羌【塞先代反羌起良反】
【边垂障塞，严其守御，以防匈奴，西羌之患，说文羌西戎，牧羊人也，】。
远近还集杀戎王
【远近一心以殄灭戎虏为期】
汉土兴隆中国康
【威武远畅，边鄙不耸，世道日进于昌盛，而诸夏安】。
右章第三十四
【齐国，山阳二章，后汉人所续，御书有顔，注无今释其义，附篇末】。
急就篇卷四