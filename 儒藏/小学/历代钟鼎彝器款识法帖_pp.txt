钦定四库全书     经部十
厯代钟鼎彞器款识，法帖 小学类二【字书之，属】提要。
【臣】等，谨案厯代钟鼎彞器款识，法帖二十卷宋薛尚功撰，尚功，字用敏，钱塘人，绍兴中，以通直郎，佥定江军节度判官防事，是书见于晁公武读书志者二十卷，宋史艺文志亦同，均与今本相合，惟陈振孙书録解题作厯代钟鼎彞器款识，法帖十巻巻数互异，似传写误脱二字，然吾衍学古编亦作十，巻所云刻于江州，与振孙之説亦符盖当时原有二本也，所録篆文虽大抵以考古博古二图为本，而搜辑较广实，多出于两书之外，其中如十六卷中载比干，铜槃铭之类，未免真伪杂糅，然大致可称博洽，即以卷首商鼎一类考之，若箕鼎及维扬，石刻之出于古器物铭，济南鼎之出于向，刻本皆非旧，图之所有，至其笺释名义考据尤精，如考古图，释虿鼎云：周景王十三年，郑献公虿立，此书独从博古图以为商鼎，防鼎铭五字，博古图云，上一字未详，此书以上一字为防字，父乙鼎铭亦五字，博古图云，末一字未详，此书以末一字为彞字，又如博古图，召夫鼎铭，词有午刋二字，此书作家，刋博古图，释文甲鼎作，立戈父甲，此书作子，父甲，又凡博古图所云，立戈横戈形者，此多释为子字，其立説并有依据，葢尚功嗜古好奇，又深通篆籀之学，能集诸家所长，而比其同异，颇有订讹，刋误之功，非钞撮蹈袭者，比也，尚功所着，别有钟鼎篆韵，七巻葢即本此书而部分之，今其本不传，然梗槩已具于此矣。旧刻久佚，此本为明，崇祯中，朱谋垔所刋，自序称购得尚功，手书本虽果否？真迹无可证，明然钩勒，特为精审，较世传写本为善，云乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
歴代钟鼎彞器款识法帖原序
南宋薛尚功集钟鼎，彞器款识二十卷，钟鼎韵七卷，韵有刻本传世款识，则尚功手书为山隂钱德年秘藏神物，流传不专一氏，庚午，夏月客有持以视余，余喜出殊异，不惜重赀购之而不欲私为己宝也，爰授梓人，公诸同好而叙之，曰：或谓世数绵邈，字体代变，古人遗迹，止见岣嵝之碑，岐阳之鼓及李斯碑玺而已，讵知古人纪功録德廼有钟鼎庙堂，重器必属国能，则佚籀二史，遗迹在焉，秦权量，识者以为程邈书若在两汉，又必萧相国李书师之徒，凡此数人，皆能上沿颉诵，自成变化其体，曰：古文曰大篆，曰小篆曰：秦隶曰：徒隶其法曰：鹤头，曰蚊脚曰：倒薤曰：芝英曰：栁叶曰：玉箸上下，千载变态，各出一披览，间了无遁情，信书家之原，系考古之征鉴矣，其钟鼎韵亦析，此帖而成以考单，字可耳，若夫信体结搆，自成篇章，小大欹正，不律而合，或函三而为一，或附体于字，趺不覩全文，曷窥精意？且其注释详覈，愽物之能茂先所逊，盖闻天地万物之理具在六书，六书之迹，又在此帖，有识者当六经奉之，不徒曰临池之鼻祖而已，篆文一卷至八卷，临川帅志摹九卷，至二十卷，则族侄统鉫继之，小楷家侄统□书，书成，搜其亥豕之譌，则有族侄宝符统钻至于命，意运指不失古人遗法，自柔翰以至銕史皆不佞，垔一一指授，愿为薛氏忠臣者，崇祯癸酉孟夏，南州朱谋垔隐之甫书。
钦定四库全书
歴代钟鼎彞器款识法帖卷一
宋 薛尚功 撰
夏器款识
雕戈 钩带
夏雕戈
主
作雕戈
右雕戈铭六字，旧藏龙眠，李伯时家钿，紫金为文，不可尽议，江西漕使蒋宣卿云：后三字乃作雕戈，王仲庚以雕为用，误矣。然第一字，主字无疑，下二宇未详，昔夏禹以九牧之金铸鼎，垂运巧思，以镌镂之书，以象形，庾肩吾书品论曰蚊脚旁舒，鹄，首仰立正，此书也。
夏钩带
尾四字
钩腹二
十八字
察
册命  敏徃
利 产
左右不   祭
则 宾相
右钩带铭三十五字，钿紫金为文，不可尽识，龙虎虫鸟书也，庾肩吾书品论曰鱼犹舍，鳯鸟已分虫，仁义起于麒麟，威刑发于龙虎，盖此类也。肩吾虽稽古，而为此说，乃未之见也，钿金为篆，实出邃古，张怀瓘书録云往在翰林，见古铜钟二枚髙二尺许，有古文三百余字，纪夏禹功绩，字皆紫金钿，似大篆，神采惊人，盖虞夏之时，乃有此字也。
商器款识
商钟一【出维扬石本】
亥既望
分召纯
<经部,小学类,字书之属,历代钟鼎彝器款识法帖,卷一>
<经部,小学类,字书之属,历代钟鼎彝器款识法帖,卷一>
不必读作仲
商钟四
惟王夹钟春吉月子
昭铃鼓之敷受继命
九州喜悦隆择吉金
用召和欣怡乐宾客
于□纯鲁侯望能全
之格韵孔协万年之
后世【阙】自安乌余同
汝之利元孙以介眉夀
右铭藏董武子家一字未详
商鼎
庚鼎        庚
右按李氏古器録云，说文庚位西方，象秋时万物庚庚有实，此庚乃有垂实之象，许慎记古语，虽着其义，今商器多象其形，信汉儒著书，自有原本由科斗法，行意渐与，古书相失，况隶诂至今，但防画而已，无复本初之意也。
辛鼎
辛
右辛鼎铭，亦止一字，按陶隐居刀劒録云：夏孔甲在位四十年，以八年九月，岁次甲辰，采牛首山，铁铸劒一铭曰：甲铭止一字，器铭一字者多，夏商之器也。
癸鼎
癸
右按说文，癸之字具四屮，而此鼎之癸□，则一屮三包，盖癸与丑相次物，至是有纽结而未引达之象，万物之出也，草昧而已，草者至巽而齐昧者，至离而明，癸正北方而冬也，故一屮河图，洛书三代传宝，而夏商为近，故书画之法未分，至篆法既立，乃本其意而具四屮焉，自汉扬雄许慎博，羣书穷训诂，而智不及知防，此鼎则造书之精义奥旨，孰得而窥之哉！
子鼎一
子
子鼎二
子【作立戈形】
右二铭同而后一鼎，作立戈形，盖子为父作鼎，以铭其有武功耳。
公非鼎
非
按史记有公刘五世孙，公非者，考其时，正与祖甲相近，则作此鼎者，当为公非矣。
虿鼎
虿
按此鼎铭虿象形，篆也，博古録云，虿虽防物而善毒人，亦君子所以思患而预防之，故其铭之于鼎也，宜焉，又石公弼云：按春秋左氏传曰：公孙虿，郑子蟜名也，或者遂言子蟜所作，讵知非古人欲为厚味之戒，犹饕餮之象欤。
饕餮鼎
饕餮形
按博古録云，此鼎款识，纯古髣髴饕餮之形，后人观象立名，故取以为号，至周监二代，文物大备，凡为鼎者悉。
以此为饰，遂使吕氏春秋独谓周鼎着饕餮，而不知其原，实启于古也，春秋左氏传曰：缙云氏有不才子，贪于饮食，冒于货贿，天下之人谓之饕餮，古者铸鼎象物，以知神奸，鼎有此象，盖示饮食之，戒云。
象形鼎
鼎
按鼎之字，上从二一而口之下，从析木，一阴一阳之谓道，鼎者器也，而道寓焉，一则成象，一则效法，故从二一以木巽，火烹餁也，故从析木，此鼎其文虽异，而不皆左右戾，有析木之意，深得古书之体，盖此铭者，古人所以正名也，以易考之革去，故鼎取新，又见其新，新不穷之义。
济南鼎一 古器物铭
济南鼎二向传本
右二铭字画竒怪未容训释，以鼎出济南，姑以名之，本以一器縁传写不同，未详孰是？聊并存之。
箕鼎
箕
右鼎铭，古器物并维扬，石刻并考作萁字，箕疑人名，瞿父鼎。
瞿父
商器以父名者多矣，瞿则未详其为谁？然瞿作两目，与商瞿祖丁，卣两目相似，固未易以名氏考也。
父子鼎
【父子】
右鼎铭曰：父子，盖子为父作此鼎，而言父子者，亦子子孙孙，相承之意。
乙毛鼎
乙毛
右鼎铭曰：乙毛博古，云是鼎，盖芼羮之用，于是乙毛目之，然以愚考之，毛言其姓，乙乃其号耳。
乙鼎
乙作
右鼎铭曰乙作，盖作器者，乙也，商之名乙者甚多，惟太丁之子独曰：乙今铭止曰乙，得非太丁之子乎？
宝鼎
作宝
右鼎铭曰作宝班固诗云：洛修贡兮川効珍，吐金景兮浮云，宝鼎见兮色纷纭，焕其炳兮被龙文，又铸鼎象物，以知神奸，使民入山林，川泽，不逢魑魅魍魉，是古人之所宝也。
父甲鼎
子【父甲】
铭曰：子父甲盖子为父甲，作此鼎以追享其父也，故加父于上，以显尊神之意，子字或作立戈，或作横戈，皆所以铭武功耳。
綦父乙鼎
綦父乙
铭曰：綦父乙盖綦，国名也厯考商书虽不闻有国之名綦者，然归亳之际，诸侯所防者，至于三千，安知其无綦耶？大抵为史者，非因事以见之，则亦不能具载矣，子父丁鼎。
子父丁
铭曰子父丁盖子为父丁作此鼎耳
子父己鼎
子父已
按三代之间，惟商为尊神，凡于祭祀，必致其尽，故其鼎间作子，象以持刀，非持鼎也，尊之与卣，悉着此焉，盖供子职者不如是，不足以见其竭力，从事之意，是以先王之事亲于羞，跻则执鸾刀入舞，则执干戚，至于借田，则秉耒焉，必躬必亲，毎毎如此，又况尊神之世乎？近其商之世曰：父己者，雍己也，鼎彞用享，其父则必识，以其子继雍己者，乃其弟太戊，则所谓子果谁耶？岂非继其后者，乃为之子耶？
禾父己鼎
禾父己
铭曰：禾父己，禾则象禾之形，后世传习之谬，而以斚彞。
画禾稼其上虽一时俗学之陋盖亦有自来矣
子父癸鼎
立戈形
父癸
铭曰：子父癸盖子为父癸，作此鼎以享其父也，而子作立戈之状，凡祭享之器，着弓刀戈防者，皆铭其有武功也；月鱼基鼎。
月鱼基
按重修博古图，録云古者祭祀之名不一，祭天于圜丘，祭地于方泽，祭日于王宫，祭月，于夜明祭星于幽禜，各以其类求之，既求其类于地，又求其类于物耳，如诗所谓季冬荐鱼，春献鲔者，以其时为之，荐献也，基者无所经见，惟说文以为荐物之兀，盖象形也。
虎父丁鼎
亚形中 虎 父丁
右鼎铭亚形，内着虎象，凡如此者，皆为亚室，而亚室者庙室也，庙之有室，如左氏所谓宗祏而杜预以为宗庙中藏主石室者是也，父丁者，商君之号也。
子孙父丁鼎一
子孙父丁鼎二
右二铭，前一器上一字作持刀之状者孙也，盖子与孙同为父，丁作此祭享之器耳，后一器上一字，曰：析有贻厥，子孙之意。
兕父癸鼎
铭作子执弓者，谓其有武功也；旁作象形，兕者，昔人尝取兕角以为觥，郭璞山海图赞曰：皮充武备，角助文德，古人取于兕者如此。
子孙父癸鼎
子孙父癸
右铭子之作横戈，亦与立戈之义同，盖子孙为父，癸作此祭享之器，明其有武功耳。
申鼎
申作
宝鼎
右铭曰申作宝鼎申乃作鼎者之名氏耳
秉仲鼎
秉仲
秉仲者，索诸书传，讫无所考，然字画竒古两旁二字，亦左右相戾，有析木之意，盖鼎之为字下，从析木耳，足迹父子鼎。
足迹【子父】作
禾  鼎
右铭上作足迹之状，又言：父子作禾鼎，盖父子同作，此鼎足迹者，言能继迹于父祖也。
伯申鼎
伯申作
寳彞
伯申经传无所见不可得而考矣
防鼎
防作尊
宝彞
防乃作鼎者之名耳，此鼎也而谓之彞，盖彞者法度之。
器非六彞之彞也
□父辛鼎
□
子孙父辛
□与率同，盖作器者之名也，率与子孙同作父，辛祭享之器耳。
父丁鼎
丁宝鼎
作父
右铭一字未详乃作器者之名也
召夫鼎
亚形中召夫【子辛】月 廼
召夫者，于经传无所考商，册命鼎亦着此名，殆一时所作，然校其款识，无室字，而作亚内着，召夫亦是庙器也。
册命鼎
亚形中 召夫室 【父癸】 家刋 册命
昔周穆王命毕公而作册毕，则册命者为册书，以命之也，亚形中作召夫，而继以室家则为庙器也，抑又明矣。
若癸鼎
亚形中 若【癸防】乙父【丁丁】甲
右鼎铭于亚形中，上作一若字，铭其作器之人也，旁作旗，斾之势于左旌其位也，又作两手互执物状于右，以着荐献之象，而且昭其获助也，四隅作癸丁，甲乙杂然陈布者，纪其日也。
父乙鼎
庚午王命寝庙辰
见北田四品十二月作
册友史锡赖贝
用作父乙尊彞【册册】
按博古録云友史者，太史也，曰：友者知成王称太史友之类，所以尊之也，古者太史顺时覛土，盖农官耳，说文房星为辰田，也，今曰辰见，则农当举趾，故命以北田四品所以授民时也，昔者货贝，而宝龟而曰锡，赖贝者说文以赖为赢，言锡贝之多也，此商人作之，以享父乙于寝庙，而言乃及此，盖寝庙宗庙也，书曰：用命赏于祖，在宗庙之间作册，以锡有功，是亦赏于祖之意，乙之，号在商也，有天，乙有祖乙，有小乙有武乙，而惟太丁之子，止曰乙，盖不知其为何？乙也？
歴代钟鼎彞器款识法帖巻一
钦定四库全书
歴代钟鼎彞器款识法帖巻二
宋 薛尚功 撰
商器款识
尊 彞
象尊
象
右尊铭全作象形，头目尾足皆具，象形篆也，周官司尊彞，春祠夏禴，其再献用两象尊，尊以象铭，盖其宜矣。
父丁尊
父丁
右尊铭父丁，盖子为父丁，作此尊耳，父丁者，商君之号也。
鬲父己尊
鬲父已
右铭作鬲象形篆也疑作器者之名耳
亚人辛尊
亚人辛
右铭曰：亚人辛亚者，次也；亦宗庙之器也，商之君以辛名者多矣，曰：祖辛曰，小辛曰廪辛，而此言人辛者，乃商君之号辛者耳，且此君也，而谓之人，盖二帝而上体天以治人，故谓之帝，三代而下，修人以奉天，故谓之王，王者人道也，故纪礼者称商，则曰：商人称周，则曰：周人焉。
父癸尊
父癸
右铭上一字未详必作器者之名也
执刀父癸尊
子执刀 父癸
右铭上一字，乃子执二刀，盖子为父作此庙器耳，执刀者如羞哜，则执鸾刀，以见其竭力，从事于祭祀之间也下文言父则知其执刀者为子焉。
从单尊
作从单
右铭曰：作从者谓从器也，犹品之有从单姓也，至周最为大族，知其原有出于此。
兄丁尊
盖
兄丁大鸡    同前
右铭曰：兄丁大下一字作鸡形，当是其弟为兄，丁作此尊也？按：商有沃丁，仲丁，武丁，庚丁，太丁之别，然则兄弟传国者独有太庚外壬，而太庚之兄曰：沃下外，壬之，兄曰仲丁，盖不知其太庚与外壬所作也。铭鸡者，周官司。
尊彞六彞有鸡，六尊无鸡，此尊也，而以鸡铭之，恐商之世，其制未分耳，周之礼乐庶事备，则于是尊彞析而为二焉。
人癸尊
立戈 人
口  癸
右铭上一字作立戈形，字书云，戈从一，不得已而用，欲一而止，今尊乃酒器而作立戈之状，不特如鼎之节饮食，又欲一而止之，不至于流湎也，故凡酒器制字之义，必示其戒，曰人癸，则谓商之主，癸也，主癸子天乙，是为成汤，乃知是尊为汤，宗庙孝享之器，明矣，于癸曰，人癸犹辛，尊曰：人辛同意。
宝尊
作宝尊彞
右铭云作宝尊，彞与商宝卣相似，而字画不同形制未。
传但得其款识于古器物铭耳
子册父乙尊
子【册册】父乙
凡人君锡有功，必为册书以命之，此子为父作，而亦曰册者，盖为其有勤王之功，然后得作，彞器而铭之，此所以言册命也。
文戊祖丁尊
【文戊】作祖丁
右铭乃孙之号文戊者为祖丁作此尊耳
祖戊尊
作祖戊
尊彞
此尊为太戊作不书名，尊其祖也，太戊之庙，在商称中宗，盖九世君也，是器字画，不拘于偏旁位置，或左而右。
或右而左，防画繁简，亦不较耳。盖纯质未凿于世俗之习浑厚端雅，若有道之士焉。
子父己尊
子【执刀】作父已
宝 尊 彞
子执刀者以其有定武功，而后世享于宗庙者，必铭诸器如乐之，武舞也，父己者，雍己也，雍己之子，是为太戊也，蜼尊。
五
周作父乙
尊彞蜼
按博古録云，周官谓四时之间祀追享朝享，祼用虎蜼，彞皆有舟，其朝践用两大尊，今尊也而以蜼，岂非商之蜼，彞所祀之尊耶？今考礼图蜼，彞之制蜼，尾长数尺，似獭尾，末有岐，是器款识，旁刻兽形，其尾长而末有岐，正蜼也，盖铭曰五纪，其器之数，曰：周作父乙者，盖商有太史周任乙，则商之君名乙者也，岂非作之者，周任耶？
谏尊
亚 諌作
父己尊彞
右铭亚下一字未详，言諌则作器者之名，为父己作尊，彞以荐于考庙也。
辛未父癸尊
【辛未】作父癸
宝尊彞
右铭亦子为父癸作宝尊彞，后一字未详，必作器者之名耳。
甚父戊尊
甚戊
丙子
甚作父戊
宝尊丙子
右一铭同一器，甚则其名耳，后一字，似雨而非未详，丁亥，父乙尊。
丁亥夀子虎
小  用作
父乙尊彞亚
右铭字画竒古不容尽，识乃丁亥夀子为父乙作此尊耳。
商彞
已举彞
已举
己者在商，八世君有雍已，疑谓是也。昔李公麟得古爵于夀阳紫金山，腹有二字，曰：已举王玠，获古爵于洛，亦有二字，曰：丁举，字体正，与此同。
主孙彞
主孙
右铭曰主孙明其主祭者为孙也
虎方彞
虎方
右铭上一字，象虎皮之形，乃虎字也，铭曰：虎方博古云：虎方犹鬼方也。周南宫中，鼎两器，皆云伐及虎方之年，岂谓是欤？
父乙彞
父乙
按乙之号，在商也有天，乙有祖乙，有小乙有武乙，而惟太丁之子，止曰乙且，此言父乙者，盖不知其为何？乙也？
父甲彞
子父甲
商之君十有七世，以甲称者五，若沃丁祖乙，南康之类皆甲之子也，言父甲则子为父设之矣，但不知为何甲而设也，子字正作立戈之形，亦所以铭武功耳。
父乙彞
父乙
父丁彞
父丁
右二铭皆上一字未详必作器者之名氏也
子孙彞
【子孙】
右铭前二字曰子孙后一字未详
鹰父癸彞
鹰
父癸
右铭前一字，正作鹰之状，象形篆也，乃作器者之名氏耳。
虎首彞
作宝彞
是器不书名，而曰作宝彞然耳，作虎首，得非所谓虎彞者耶？
子孙拱日彞
子孙
是器铭曰子孙，而孙作两手，拱戴日之状，盖取日以象君道也，尊君道，则知尽臣子之礼，铭辞甚简，商人尚质于此可见。
孟祖辛彞
孟祖辛
孟言名或氏也乃孙为祖辛作此器耳
彞
作宝
尊彞
铭曰者莫知其名与氏也
单父丁彞
子单【孙孙】父丁
单其姓也，上作立戈之状者，子也，挟腹两旁者孙也，单氏子孙为父丁，作此器耳。
孟孙父丁彞
邢【丁父】
孟
孙
孟孙为父丁作此彞又言□者未详其义
主父己足迹彞
盖    亚形中【足】父已 器    同前上
考古云：若足迹者如左右手之形，此右足也，李伯时又有一罍为左足疑，古之左右，字如此。
子孙父己彞
父己
盖     析孙子      同上
按吕氏考古云：铭文纯作画象，盖造书之始，其象形如此，后世弥文，渐更笔画，以便于书，其文有若大小人形者，盖谓孙与子也，小者孙大者，子□博古録云是析字，言析子孙，乃贻厥子孙之意。
言父癸彞
作父癸
言尊 葬
右铭按考古云藏，京兆吕氏上一字曰：言者名氏也，为父癸作此尊彞，然彞字极古王防云：彞以虎蜼为文，□象虎首，此彞□如此，正虎首耳。
子孙父辛彞
作父辛彞
析孙子
博古録云几商器，以此铭者，多以言父辛则若祖辛之类是也。
父乙彞
诸
作父乙彞
右铭二字未详父乙者商君之号也
古父丁彞
古作父
丁宝尊
彞
古者铭或氏也，商以丁为号者六，此曰父丁未知其为谁也？
伊彞
六月初吉癸夘
伊  徙于辛事
伊 赓辛事承禾
金用作父尊彞山
右铭文二字未辨，后云，用作父尊彞山，山作三峯，象形篆也，又一字三禾，恐是象形，禾字与禾父己，鼎作二禾同意。
乙酉父丁彛
乙酉商贝 帀锡
工母不戒遘旅武
乙四日惟王六祀四日
崔内    赓丰
用作父一尊彞帀子
右铭文甚古，曰：惟王六祀四日，又曰：作父丁，尊彞为商，器无疑也。
己酉戍命彞
己酉戍命尊宜于
招黻赓   九律
商贝朋方夜用室
围宗彞十九月惟王
主祀世昌五惟禾束
右铭三十有七字，博古苐为用器，然铭文全类商，兄癸卣殆，一时器也，姑列于商，彞之末曰：己酉者，纪其岁也，曰：戍者守也，以地而有所守，如春秋，齐侯使连称，管至父戍葵邱之谓宜于昭黻，黻者以言其别，故旌以别之，如衮衣，取藻米黼黻之类，商贝朋方者，五贝为朋，如诗，锡我百朋，言其禄之多用室，围宗彞者，彞宗庙之常器，如周官所载六彞之类也。
歴代钟鼎彞器款识法帖卷二
<经部,小学类,字书之属,历代钟鼎彝器款识法帖>
钦定四库全书
歴代钟鼎彞器款识法帖卷三
宋 薛尚功 撰
商器款识
卣
兕卣
盖    兕 器   兕
盖器皆有铭，作兕形，语曰：虎兕出于柙，则兕非驯兽，有害于人者，故昔人用以为罚，爵曰：称彼兕觥是也，则宜卣，亦有兕焉。
册卣
盖   册  器    册
盖器皆有铭曰：册者，所以承君之锡，然后享于祖庙之器，故必言册，以纪君之命，商人辞略，故一言而意足田卣。
盖   田  器  田
按博古録云，田者粢盛之所自出而卣之，为器中尊也，诗所谓秬鬯者，正一稃二米之谓焉，铭田者，岂非追本而为言耶？
立戈卣
立戈
右铭一字作立，戈博古録云，书称四人，綦弁执戈，又曰：兊之戈在东房，则戈于五兵为利器，字书云，戈从一不得己而用欲一而止，以此铭器，盖亦示戒之义。
史卣
史
曰史者史言其官有以史为氏族者因官而受
氏焉
卦象卣
盖       器
按重修博古图，録云盖器，二铭皆作卦象，观古人画卦竒以象乎阳，偶以象乎？阴一竒一偶而隂阳之道全一虚一实而消息之理备然，易始八卦，而文王重之，为六十四卦，夏曰连山，商曰：归藏周曰：易是卦也，上下爻皆阳有干之象，中二爻皆隂有坤之象，虚其中亦取象于器，所谓黄流在中者，义或在焉，虽不见于书，而汉扬雄作太八十一首，拟易曰：方州部家，今争首一，方三州一家，与此卣卦象，正同雄于汉，最号博闻，殆亦有自而作耶？
执匕父丁卣
盖     器      手执匕父丁
按重修博古图，録云铭曰：父丁又作手执匕，形于其上，祭祀之义，以养为主，而所以示其养也，于礼可见之，夫饔人掌割烹之事也，而曰穊鼎，徂于饔爨，则所以载鼎实耳，又廪人掌米入之藏也，而曰概与敦于廪爨，则亦以匕黍稷焉，诗曰：有饛簋飱有捄棘，则敦与簋，皆盛黍稷器，其为用于食也明矣。然则于饮食，无所不用，宜其以养为主也，卣之为器，岂非以养为先乎？
执爵父丁卣
手执爵父丁
右铭三字上一字，如手执爵，形博古考□之状，口引如流，下列三足，有爵之状，旁画以□，说文谓右手也，按礼记孝子如执玉，如捧盈洞，洞属属然，如将失之，则以手附爵，益见于如将失之意，非尽其钦，而钦者孰能臻此？商之君以丁为号者，六曰父丁，则未详其为何？丁也。
执干父癸卣
子【执干】 父癸
愽古録云，上为人形，两手各持干按周官司干掌舞器，祭祀，舞者既阵，则授武器既舞，则受之，宾飨，亦如之，然则祭于庙用于宾，设于飨礼，莫不皆有干舞焉，有是功，斯有是舞，以称之，铭曰：父癸则明为子，以奉其父者商之，时号报癸者，成汤之父也，汤以武得天下，其所舞朱干，玉戚也，亦取夫干以自卫，不事乎？兵之道欤！
世母辛卣
盖         母辛
器         世母辛
博古録云，盖器皆有铭，共五字上，一字作三防，按说文，世字从三十，故以此为世字，以世为铭者，盖欲世世传。
之子孙不絶而已。且三防又意其为五字，从二一而交之象隂阳交午之义，天数穷于九，地数终于六，九六之数为十五，而天地之数，备三防者十五也。古之圣人极其数，遂定天下之象，故以之制器，而天地之数寓焉，是则制字之妙，未易以一理推也，且辛为商号，而曰母辛则商史所谓辛母者，是也，盖古人命辞，或上或下，其变易类多如此。
祖庚史卣
祖庚【史】
铭曰：祖庚史，则祖庚时史之卣也，人臣之享宗庙，非君锡彞器，则不可得而专有故，以祖庚史铭之。
辛父举卣
辛父举
博古録云铭三字，曰：辛父举按周有天下，立二王后乃。
封纣子武庚于宋，以续商祀武庚被诛，又命防子啓代商后，俾得用天子礼乐，故凡器用服饰，一遵商制，诗所谓亦白其马，以商尚白而不从，周之尚赤也，然则宗庙祭祀，其亦遵商明矣，自防子至于僖公举实为八世，则其得用商礼，可知是卣商，卣也，而曰父举，则是僖公举也。
立戈父己卣
子【立弋】父己
子之字正作立戈，形前篇已屡释之矣，所以铭武功也。按：商之十世君曰：雍己此，曰：父己则是其子铭其父之祀器也，故雍己之子，是为小甲是器，当小甲之世为之耳。
内言卣
盖    内言 器     同上
盖器各有铭三字，虽大小之不同，其字画不少异，惟中一字未详。
子父癸卣
【子 执戈】 父癸
按考古云：此器藏庐江李氏子执戈者，子为父，癸作此器，以铭其有武功耳。
木父己卣
盖     木父己 器    同上
考古云：木者，恐其氏族耳，盖子为父已，作此卣耳，亚父乙卣。
盖     亚形中【父乙】 器    同上
此铭亚形中作父乙，盖子为父乙，作庙器也，言亚者庙室也。
子孙父癸卣
盖      【孙立戈子】父癸    器同上
按王防集韵以立戈横戈，并释为子孙，字吕氏，考古又云：大者为子，小者为孙，欲其承之，非一世也，父癸者，商君之号也。
右二器皆卣，后一器，盖器皆有铭，不书作者之名耳。
按博古録云，盖器皆有铭，铭皆四字上，一字象三矢之形，而以一格立之曰：贝父辛者，按书文侯之命，以言平王锡晋文侯也，曰：用赉尔，秬鬯一卣，继之以彤弓一，彤矢百，卢弓一，卢矢百，则卣之铭，三矢者得不纪，君之惠耶？一生二，二生三，三生万物，则三者总数耳。又诗言菁菁者莪，此育材之诗也，而曰：既见君子，锡我百朋而释者，谓古者货贝，五贝为朋，则人君之锡，臣下亦有文于贝者也。
足迹父己卣
足迹父己
右铭藏庐江李氏上为足迹中一字未详
举册父癸卣
举册 父癸
前所载册卣，盖器皆有一册，字言承君之锡，然后享于祖庙，以纪君之命也，此卣作册而围束之，又作两人四。
手共举之状尤见其致钦之义焉
母乙卣
作母乙
子【立戈】
子为母乙作卣而子亦作立戈之形耳
子孙父己卣
析孙子父乙
李伯时所藏子孙，父乙卣作□，而此作□皆析字也，博古云：析子孙有贻厥子孙之意。
父丙卣
盖       器
手执       手执 父丙
朱
二矢  父丙   二矢 朱
子
弓        弓  子
铭为弓形，并手执二矢，饰以弓矢者，意其平日所嗜好，而子孙之所以享祖考，当以是求之也。
祖乙卣
盖          孙【执刀】作祖乙
宝 尊 彞
器          同前
祖乙者，河亶甲之子也，孙象形，而手执刀于祭飨，未尝不竭力从事，以职其劳耳，礼记云祖而割烹，义取诸此。
瞿祖丁酉
盖        器
册
瞿 牺牛 祖丁  同上
册
按博古録云，瞿者质诸经传无所见，而商有瞿，父鼎亦作两目相并，正与此卣同实，一时之制，曰祖丁者，商十四世，君祖辛之子也，中为牺形，下为两册，皆取象于物，而书画未分，至周官司尊彞有曰：牺尊者，饰以牺牛，盖所因者，商之遗意耳，画以两册，所以为册命也，亦犹康王命毕公而曰册毕，制器尚象，其义如此。
祖辛卣
孙【左执防右执木】祖辛
作彞  【尊宝】
博古録云铭七字曰：祖辛作宝尊彞，又象人形，右执木，左执防者孙也，按商十四代君曰：祖辛，盖祖乙之子沃甲之兄祖丁之父也，孙执木，执防者殆是其武舞也木当是朱干防，当是兵舞，昔舜之时，舞干羽于。
两阶以格有苗，则五帝之前，其武舞亦所不废，武王之乐曰大武，而舞如之，则三王之后，其用以济时者，又所不敢忘武也。岂商之时，独不然耶？考商有天下，至祖乙而政复兴祖辛继之，而善述其事，则干以自衞防以攘敌者，于祖辛有之也，宜铭是器以旌之，又尝求其用武之由，固有文舞，有武舞，凡山川之祀社稷之祀，四方之祀，与其持盈，守文之君，皆以羽髦之舞，而文舞是也。若以武得天下，故于是有干舞焉，武舞是也。祖辛之迹，不见于书，传而特有此武舞，固可以类求矣。
子父己卣
铭言父己者，商君也，子象形，而右手持刀按商祖乙卣，铭文皆类此，盖欲示孝子亲职其劳，以明割牲之义也。诗云：执其鸾刀，以啓其毛，取其血膋，凡以是也。
冀父辛卣
盖       器
冀作父辛
同上
旅彞亚
冀者，国名也，音人，受封于此，则后世食采于所封之地，复以为氏焉。父辛，商号也，曰：旅彞者，昔人尝谓有田一成，有众一旅，则旅举其众也，考诸铭识，甗曰旅甗，敦曰：旅敦匜，曰：旅，匜簋曰旅，簋义率如此，其后作亚形者，又以象其甗，主石室之制，盖宗庙之器也。
丙寅卣 一名母乙卣
丙寅 王锡宾
朋用作母乙彞
器         音释
同前
博古録云，丙寅，王锡者，以甲子推商建国，始于庚戌，歴十七年而有丙寅，正在仲壬即位之二年也。其曰王锡，则王之锡赉，功臣之器，如周公，文侯之卣，亦王之所锡也，故记礼者以谓锡圭瓒，然后为鬯，则知此器非臣下之所专，又有曰作母乙彞者与诗言，文母同意，考商周之时，立子生商者，有娀也，故长发之禘，及之，厥初生民者姜嫄也，故雝之禘，及之，是皆率亲之义耳，盖知是卣，乃王锡臣工以追享，其母氏欤？以是知宗庙未尝无合食者也。
妇庚卣
束 子 孙
妇                 【甲】庚丁
铭七字，其一字泯灭不可考，余曰：子孙妇甲庚丁其。
泯灭者，髣髴一束字，未详其义，按博古録云，夫彞器以子孙铭之，以其承祖宗之祀者，有在于是，若乃中馈之职，从其夫以相祀事，此又妇之于姑，舅礼所不废，盖以人道而事神，则宗庙致钦之义，妇宜预焉，诗言君妇莫莫，为豆孔庶，是也闗雎之美后妃，采繁之咏，夫人采苹之语，大夫妻莫不皆以供祭祀为先耳，然古者妇之预祭，惟宗庙则从至于外，祀则莫从也。故必言子孙妇以则其宗庙之祀欤？曰：甲庚丁者，祭之日也，夫外事用刚日，内事用柔日，宗庙之祀，当用柔日，而此兼甲庚，何哉？盖春秋言，辛巳，有事于太庙，壬午，绎则宗庙正祭，必用柔日而至于绎，祭则无害，其用刚日也，天有十日，地有十二辰日，辰未尝不相配而言，如辛巳壬午之类，是辰，且此独言日而不言辰者，以言日则辰从之，昔人言简而意足，故其铭如此。
兄癸卣
器
铭曰：丁子疑隂阳刚柔不相配，或云商人尚质如言，甲子，丁丑也，又下文云：丙申，未详其义，博古云：兄癸者，则兄弟相承之辞，故祀其先王，或称祖，若祖丁卣之类，或称父，若招父丁爵之类，或称兄若此，卣之类，又王九祀，尔雅云：唐虞曰载，夏曰：歳商曰：祀周曰：年言其祀，则知此卣之出于商也，其末曰：世昌者，蕲世世昌盛，有如此铭也，如他器有曰：子子孙孙，万年无疆之辞也。
歴代钟鼎彞器款识法帖卷三
钦定四库全书
歴代钟鼎彞器款识法帖巻四
宋 薛尚功 撰
商器款识
壶 罍 爵
弓壶
弓
此器以弓铭之，壶酒之下尊也，商之酒器，间有以弓铭者，盖射者未尝不继之以饮其礼，难以强世者也，故必寓于人情之所易，此记礼者之于乡饮，以谓吾观于乡而知王道之易易者，其在是欤？
蚊篆壶
月
右壶铭一宇，鹄首蚊足全类，夏雕戈铭，中藏一宇，髣髴如月。
防姬壶
防姬作
宝 彞
防姬者，盖其氏族也，古之氏族，或以王父字，或以世系所封之地，于是后世子孙以之，女子皆得以称之，君曰：有娀氏之君，盖以娀国为言也，若曰孟姜者，盖以姜姓为言也，若曰防女者，盖以防公之諡为言也。此曰防姬，凡此类耳，是器则壶也，制様典古略，不加雕镂之饰，而作宝彞，真所谓法度之器也。
足迹罍
亚中 足迹
考古録云，此器在洹水之滨，亶甲墓旁得之，铭作亚形，中有左足迹与主父己足迹卣相似，语在本篇。
龙爵
龙
铭一字，象龙形，即龙字也，政和丙申，北海县民道经临胊，见岸屺出数器，此其一焉，以龙铭爵，盖取夫亢而有悔，以示其饮，不可过过，则有悔之义。
雷篆爵
爵
右铭乃象形，爵字博古，又云：文镂囘转，若古雷文，故谓之为雷篆爵。
素爵
素
右铭象人拱物形近类子字
中爵
中
右铭一字极古博，古云乃中字，古作□中之为义，上以交乎下，下以交乎上，左以交乎右，右以交乎？左则以礼为饮者，其上下左右见于劝酬，交举无过不及之咎也，盖其语简则义防耳。
斧爵
斧
右铭一字作斧形，博古録云，按天子之服十二章，而黼作斧形，盖斧之为意，取其有断，则足以立我而不流于沉湎，亦饮者之戒也。且礼始于饮食之初，故污尊抔饮，而礼已在焉，今斧作画形，书体未易，盖礼之所藏器。已备矣，岂在夫曲礼三千，而后见诸铺筵，设几之虚文哉。
车爵
车
右铭一字，曰：车先王之时，凡诰戒于酒，无所不致其严，爵铭车者，以示其有覆车之戒尔。
辛爵
辛
右铭一字，曰：辛字画竒古器藏卢公裔家，今不存矣，铭止一字，如李氏所藏，商庚鼎，辛鼎，癸鼎铭，亦一字云：
休爵
右铭一字，曰：休字画极，古得于向，巨源传本，休者美也，善也，息也，爵名曰休，未详何义。
单爵
铭一字曰单考古云单姓也王防云是觯尔
父乙爵
父乙爵二
父乙爵三
父乙爵四
父乙爵五
父乙爵六
六爵皆名父，乙博古云：商之君称乙者，六曰报乙者，成汤，四世祖也，曰：天乙者，成汤也，于后则又有祖乙小乙武乙太乙，此诸爵皆曰父，乙未，知果何乙也。
祖乙爵
商之君以乙铭者不一，而祖乙与一焉，然前诸爵，有曰：父乙盖谓报乙天乙小乙武乙之君也，其子铭之，故云父乙此独曰：祖乙则谓成汤以来十四世之君曰：祖乙者是也。
祖己爵
铭二字，曰：祖己按商之君，有雍己而无祖己，此曰：祖己以见其孙之所作也。
己举爵一
己举爵二
二铭皆曰：己举者，商之雍己也，举者因献酬而举之，故铭其器曰：举至于尊罍鼎彞，通谓之彞者，盖此类耳。
父壬爵
铭曰：父壬按商之君，有曰仲壬，其子曰：太甲有曰：外壬其子曰：祖乙是器必太甲，祖乙为其父而铭之，然二君未知其孰是也。
父庚爵
按商纪有太庚，盘庚祖庚，而此谓父庚，必其子为父而铭之，庚之，字说文，谓象秋时，万物庚庚，有实而商之庚，鼎作  ，有垂实之象，而此庚则字形已变，而与许慎所记不合，盖世之相去有先后，故字画亦因时而为损益也。
父癸爵
父癸者，即商成汤之父，盖子为父作祭享，燕飨之间，着癸以正名也。
丁举爵
博古云王，玠得古爵于洛而铭之，曰：丁举正杜篑，洗而扬觯以饮，平公因谓之杜举之义也。丁亦商君之号耳。
尊癸爵
铭曰：尊癸癸者，成汤之父，此商器也，宜以是识之，然又以尊铭之者，王氏解六尊，所谓尊居其所，而爵从之也，盖举彼而知此焉。
言父爵
铭二字，曰：言父如瞿父硕，父信，父之类考古録云，此爵有足无文，盖足爵也。
象形父乙爵
商有六乙，此言父乙不知果何乙也？上一字作象形，爵字有象形，鼎象形，鬲前亦有象形，爵盖商器之制，多如此耳。
父戊丁爵
戊者谓太戌也，丁则纪其日耳，先王之时，外事用刚日，内事用柔日，所谓刚日，则甲丙戊庚壬是也。所谓柔日，则乙丁己辛癸是也。宗庙之祀，内事也，此所以用丁日欤。
守父丁爵
按博古録云，右二器，一曰守父丁，言子之为父，丁作也，曰：守者又示其持盈守成，善继志述事之义，易所谓守器者，莫若长子是也；一曰饮父丁，若所谓饮，平公者是欤？器以载铭，铭以立义，视其器而求其义，则知古人所以制作，岂徒然哉！
子父壬爵
博古録尝考诸姓，夏后氏曰姒商曰：子周曰姬，皆以其祖赐姓于君，故子孙得而乗之然则论三代之祖，则一出于黄帝，夏之祖昌意，商之祖契，周之祖，稷皆黄帝之子孙也，黄帝四世而禹始有夏，又十世而汤始有商，又十九世而武王始有周其三代，未有天下之初，则皆始封为诸侯，于是赐姓所以有，姒子姬之，异姓也，商之器，大抵多铭一子，字者着，国姓也，曰：壬则商之君有仲壬外壬，此名父壬，故知为商爵无疑。
秉仲爵
辛者，纪其日也，秉仲无所经见，而秉者疑其为名，仲则伯仲之称也，前有秉仲鼎，亦曰秉仲，正一类耳。
子父丁爵
右铭一字，在左柱曰：子一字在腹当耳，盖子为父丁作也。
舟父己爵
右铭上一字作横舟盖示沈湎之戒
父辛爵
上一字当作子左执田而右执戈，有且耕且战之义，又疑立戈者，子或孙也，大者为子，小者为孙耳。
主人举爵
考古云：谓之举者，举亦爵觯之名，因献酬而举之，故铭其器曰：举如杜篑，洗而扬觯以饮，平公因谓之杜举是也。主人举者，主人所举献宾之爵也。
祖丙爵
博古云铭，上作矢形，旁为一孙字，其下着祖丙焉，商之君类以十日，铭其器而配以乃祖乃父，则此爵亦其一耳，古之讼者，入束矢以自明，其直则矢有直之义，况为之孙者，固当直己以从祀事，于乃祖兹取以寓其器也。
象形子爵
上一字作象形爵，下曰：子作博古云：子商姓也，语在子父，壬爵篇二字未详。
子父己爵
上一字博古，云是析字，爵以饮福，贻之子孙者，故曰析，子孙析之义，盖取夫敛之在我，析之则在下曰己者商之君，号有曰雍己也，夫为人后之道，能享其祖考，是乃所以来，其福嘏耳，铭之宗庙之器，宜哉！
铭曰：父丁尊彞，盖商人作礼器多铭之曰：彞义取有常而无变也。是爵，曰招者名也，载其人为父，丁而作也。
歴代钟鼎彞器款识法帖卷四
钦定四库全书
歴代钟鼎彞器款识法帖卷五
宋 薛尚功 撰
商器款识
觚 举 觯 敦 甗 鬲 盉 匜 盘 戈
龙觚
铭一字作龙形，龙善养人者也，所养在下，而能蟠蛰则能弱，变化不测，不可制，蓄则能强，然一至于亢，则蹈于有悔之地，觚饮器也，饮所以养阳，过则有亢之悔矣。
孙觚
铭一字，曰：孙而字形小异，盖商画类取形似而偏傍，不拘于上下左右，此铭孙者，谓其为王父尸者也，故有象于尸焉。
木觚
博古録云铭一字，曰：木昔之作诗者，尝借仁于樛木，而王氏以木为仁，类则木者，仁也；觚爵饮器而取象，于是盖尝禘乡射，与夫燕飨之间，未尝不以仁为主耳。
甲子觚
甲子者非甲子乙丑也，甲者，商君之号耳，商有小甲，河亶甲，沃甲阳甲，祖甲五君不知为何甲耳！盖子为父甲，作此觚而子之，字正作立戈之状，所以铭武功也。
奕车觚
铭上一字，曰：奕，古无以奕受氏者，殆亦作器者之名耳，下一字作挽车之形，盖车轶则致败而酒，至于流足以败德，亦示饮之戒云。
父庚觚
按商纪有太庚，南庚，盘庚祖庚，而此曰父，庚宜出，于是商父庚爵，与此铭同，皆一时之制也，但字画稍异，庚者，垂实之象，故知先王取象命意，各有攸当耳，说文云：庚象，秋时万物庚庚有实，今此□彷。
父舟觚
此觚也而谓之舟，盖水能载舟，亦能覆舟，觚饮器也，酒能成礼，亦能败德，有舟之义焉。
亚形觚
亚形内一字，曰：节以示节，饮之戒，下一字，近如画像，不可辨铭，文多作圈，如亚形者，皆庙器也，盖亚形所以象庙室耳。
亚父乙觚
商有五乙，此曰父乙莫知为何，乙亚次也。又亚乃藏主石室，是亦宗庙之器耳。
合孙祖丁觚
铭作两孙相向，故曰合孙，亦子子孙孙之义，又恐二孙同为祖丁，作此器耳。商人尚质，虽简义存。
子乙父丁觚
商之君，其号丁则有曰：沃丁祖丁，武丁，庚丁，太丁其号，乙则有曰：祖乙小乙武乙惟太丁之子独曰：乙则知父丁子乙者，正太丁之子耳，昔之铭彞器者，或言其父以明其子，或名其子以昭其考，惟此器既言其父又言其子与他器不同，盖昔人不相沿袭，自为一家之语也。
女乙觚一
女乙觚二
二器铭，皆曰帚女，乙兹，曰乙者，商君之号兹女者，盖女子之作是器，以享于考，诗曰：谁其尸之？有齐季女，盖女亦预祀事，也帚者许慎云：箕帚也，昔吕公息女，愿为髙祖箕帚妾，曲礼有曰纳女于天子，曰备百姓，于国君曰：备酒浆于大夫，曰备扫洒，郑康成以谓酒浆扫洒，妇人之职也，古人之亲，固当报本，反始以致孝享，而于器用之间，必着所职者，盖亦不忘父祖之教而谨其所有事故也。
癸举
铭一字，曰：癸小，具四屮，癸鼎，□则一三包，此则皆无意，岂所谓癸正北方芽蘖，未萌者耶？
辛举
铭曰：辛举亦杜蒉洗，而觯以饮，平公而曰：杜举同意。
父辛举一
父辛举二
父辛举三
右三铭，政和丙申岁，北海县民道经临胊，见岸圮，得之铭曰：父辛后一器，又曰：举父辛殆一人所作，言举则觚酬而举之。
父己举
举字按集韵云：□音举，攴鬲也，□乃举省耳，或言父辛或言父己皆商器也。
立戈觯
右铭作立戈王防，云是子字子者，商之国，姓也；立戈所以铭武功耳。
子父辛觯一
子父辛觯二
二器铭各三字，曰：子父辛而子字，皆作立戈之状，父辛者称其号，立戈者表其功也。
父己敦一
父己敦二
二铭皆曰父己己亦商君之号耳
己孙敦
右铭藏南丰曽氏上为己孙，下为孙己，但得此于古器物铭耳。
己丁敦
铭六字，盖曰孙己丁器曰己，孙丁按商之君有以己为号者，有以丁为号者，然不应，并铭其器，则己丁者，当是其享祀之日，故于是又以孙铭之，且享祀者孙子之职也，盖先言孙后言己，丁明是器，孙所自制也，器以孙居己丁之间，又以言孙用其日而祀之耳。
丙甗
右甗铭曰丙如鼎之铭辛铭癸之类
鬲甗
右铭一字作象形，鬲字字书云：鬲献其气，甗能受焉，取鬲以铭甗，可谓得之矣。
见父己甗
铭曰：见者按三代之间，唯商为尊神，率民以事神，先鬼而后礼，陈之祭祀者，曲致其尽，故于此特以见为铭，盖以祭神如神在，僾然必见乎其位故也。非事亡如事存，曷以至此？
子虎父乙甗
铭四字曰子虎，父乙子，则商器类铭之，以彰国姓也，乙则商君之号曰虎，则取似其形，耳前商鼎铭，亦曰亚虎，父丁而虎形亦类此，故享礼，形盐亦作虎也，以人道事神，固宜有此，而司尊彞用虎，以为追逐之器，则虎之为义，其或取此。
祖己甗
博古録云，或以商髙宗朝有臣尝作髙宗肜日以训，王曰：祖己，祖己者，疑商之臣乎？然按彞器间，以祖乙祖丁，祖戊，祖辛为铭，则凡称祖者，孙之所作也。乙丁戊辛云者，乃其号耳，以是考之，祖己者，其惟商之雍，己欤？言癸者，商有天癸癸为己作，祭器也，而此癸字亦作一屮，三包与商，癸鼎之字同。
父己甗
右铭曰：亚者庙室之形也？曰：无俦者，作器者之名也？曰：父己者，商君之号也。
庚甗
按考古云：此器藏开封刘氏铭文，极古唯一辨，庚二字。
卜鬲
铭作□者，李氏所藏，父己卣，有□字，此乃其半耳，盖析字也，析有贻厥，子孙之义，旁一字竒古未可考。
鬲
上为亚者，庙室也，中作者名氏也，为父戊作此祭享之器耳。
父己鬲一
父己鬲二
二铭上一字作象形，鬲字曰：父己者，明其子为父己，作此器耳。
母乙鬲
右铭亚形，中作执防形曰：母则知其执防者为子也，母乙者，按天有十日以甲乙第，其次商自报丁以来，始以是为号，至于天乙，是为成汤，由成汤传二十八王至于帝，辛未，有不以是为称者，其间有祖乙小乙武乙帝乙，则母乙者，疑为乙称之后，而后世子孙名之也，商祖于契契之生，实自有娀氏之女，而诗于长发，尝及之，则知具母道者，乃得庙食也，故周继商之后，亦有姜嫄之庙，而后世又以为禖神焉，然则此鬲岂非用于宗庙之器耶？
阜父丁盉
商有六丁，而此曰丁，不知何丁也？上一字曰阜，如诗所谓如山如阜，取其髙大富盛之意。
父癸盉
上一字作人形，左执戈者子也，盖子为父癸，作此器下文云父则知其主祭者为子，执戈以铭武功耳。
启匜
按商太丁之子曰乙，乙之子曰启，此名启者，乃乙之子也。
祖戊匜
铭六字曰祖戊余未详
父辛盘
此铭极古商，盘铭也，下一字曰：彞甄丰校文字部，一曰古文，二曰竒字此真是也。
鸟篆戈
铭一字曰戈如飞鸟之形盖商初接虞夏之器也
厯代钟鼎彞噐款识法帖卷五
钦定四库全书
厯代钟鼎彛器欵识法帖卷六
宋 薛尚功 撰
周器欵识
钟
宋公防钟一
宋公防钟二
宋公防钟三
宋公防钟四
宋公防钟五
宋公防钟六
宋  公  成  之  防  钟
右六器铭，略无小异，皆曰：宋公成之防，钟按博古録云夫厯代之乐颛，帝曰：六茎，帝喾曰五英，黄帝曰：云门，尧曰大章，舜曰大韶，禹曰：大夏商曰：大防周曰大武夫，防字与茎通用，则茎钟者，是为颛帝之乐，宋者商之，系二王之后，得用天子礼乐，则厯代之乐章，故当有之，盖此钟特，其一代之名耳，宋自微子有国二十世，而有共公固成，又一世而有平公，成又七世而有宋君，剔成所谓宋公成者，不知其为谁也？
宝和钟一
宝和钟二
宝和钟三
宝和钟四
宝和钟五
按博古録云皆铭曰：走夫走，自卑之辞，如司马迁，所谓牛马走是也。且孤寡不糓，侯王自称之耳，曰文考者，如曹楚，晋卫成侯，或王皆以文称，盖以德立国者，必曰文，以功立国者，必曰武，是则称文特不一也，然此钟制様皆周物，岂以追享文王而作欤？在周之时，于后稷曰思文，于文王曰：文考于太姒，曰文母，是皆称其德，今曰皇祖文考，则宜在成，康之后而作乐，以承祖宗时耳。
许子钟一
许子钟二
考古録云，按史记郑悼公元年，鄦公恶郑于楚，徐广曰：音许，许公即许灵也，左氏传鲁成公五年，许灵公愬郑伯于楚，郑悼公如楚，讼不胜，以是推之，许灵公即鄦公许鄦文异而音同。
楚卭仲南和钟
惟正月初吉丁亥楚王
賸邛仲嬭南和钟其眉
寿无疆子孙永保用之
考古图云，按类篇云：賸送女也，嬭姊也，盖楚文送女也，器谓之南和，钟者，乐县在南也，仪礼大射仪云：阼阶东，笙磬西面，其南笙钟西阶之西，颂磬东面，其南钟。
古器物铭云：政和三年，获于鄂州，嘉鱼县以献，字画竒怪铭文云：楚公下一字不可辨，必其名也。自作按楚自周成王时，封熊绎以子男之田，居丹阳，至熊渠立，其三子为王，后复去，其王号至熊通，始自立为楚武王，则是楚未尝称公，此钟不知何人所作？终要之为楚武王，以前器无疑也。
曽侯钟一方城范氏
曽侯钟二
右二钟前一器，藏方城，范氏皆得之，安陆古器物铭云：惟王五十六祀，楚王韵章按楚，惟惠王在位五十七年，又其名为章，然则此钟为惠王，作无疑也。方是时，王室衰弱，六国争雄，楚尤强大，遂不用，周之正朔，呜呼！可谓僭矣，前一钟背，又有一穆字，两商字，后一钟，背有卜□反，宫反五字，其义未晓然，恐宫商，乃二钟所中之声律耳。
聘钟
宫令宰仆锡聘钟
十有二聘敢拜稽首
博古云：在昔人臣有功于国者，必昭其功，而勒诸金石，故若魏绛之和戎，而获五利，则赐之乐而始具，金石之奏是也。夫编钟之数，十六而聘之，所锡十有二足，知其为分，方应月律者如此耳，若夫名氏所出，典籍缺冺，盖无得而考焉。
厯代钟鼎彛器欵识法帖卷六
钦定四库全书
厯代钟鼎彛器款识法帖卷七
宋 薛尚功 撰
周器款识
钟
迟父钟一维扬石本
迟父钟二博古录
迟父钟三考古图
迟父钟四古器物铭
是钟迟，父为齐姜作也？曰：用昭乃穆穆，不显龙光，则穆穆以言其钦，和不显以言其甚，显而龙光，又言其承天子之宠光也，诗言为龙，为光是矣。盖钟乐之大者，乐所以示其和，而铭之所载，又以形容其和之之德，福以类应，故祈匈多福亦求福，不回之谓也，是其所以为子孙无疆之宝焉。
盄和钟
<经部,小学类,字书之属,历代钟鼎彝器款识法帖,卷七>
右钟铭，按古器物铭云丕显，朕皇祖受天命，奄有下国，十有二公，欧阳文忠公集古录以为太史公，史记于秦本纪云：襄公始列为诸侯，而诸侯年表，则以秦仲为始，今据年表始秦，仲则至康公为十二公，此钟为共公时作也，据本纪，自非子为周附庸，邑于秦，至秦，仲始为大夫，仲死，子庄公伐破西戎，于是复予秦仲后，及其先大骆地，犬丘并有之，为西垂大夫，庄公卒，子襄公代立，犬戎之难，襄公有功，周室于是平王始封襄公，为诸侯赐之，岐以西之地，曰：戎无道，侵夺我岐，丰之地，秦遂能攻戎，即有其地，与誓封爵之襄公，于是始国与诸侯通，使聘享之礼，而诗美襄公，亦以能取周地始为诸侯受显服，盖秦仲初未尝称公，庄公虽称公，然犹为西垂大夫，未立国也，至襄公始国，为诸侯矣，则铭，所谓奄有下国，十有二公者，当自襄公始，然则铭斯钟者，其景公欤？此钟铭一百四十二字，藏在御府，皇祐间，尝模其文以赐公，卿，杨南仲为图，刻石者也。
齐侯鏄钟
<经部,小学类,字书之属,历代钟鼎彝器款识法帖,卷七>
<经部,小学类,字书之属,历代钟鼎彝器款识法帖,卷七>
<经部,小学类,字书之属,历代钟鼎彝器款识法帖,卷七>
<经部,小学类,字书之属,历代钟鼎彝器款识法帖,卷七>
右铭文有曰：师于淄陲，按太公望封于爽鸠之墟，营丘之地，是为齐郡，今临淄是也。曰：命汝政于朕，三军缀成，朕师旟之政，则申以告戒之辞也。曰：咸有九州，则齐之封域，有所谓临淄东莱，北海高宻胶东太山，乐安，济南，平原，盖九州也，曰处，禹之都者，齐，四岳之后，四岳佐禹有功，封于申，吕故言处，禹之都也，曰：不显穆公之孙，其配□，恐是防字公之□，字书无从出，恐是姂字音乏，女好貎而□公之女者，盖古之彛器，不独铭其功业，而又及其配偶之事，是犹诗言齐侯之子，卫侯之妻东宫之妹，邢侯之姨皆纪其当时婚姻，异姓之国也，曰：谷择吉金，用作铸，其宝鏄者字説以谓厚以厚物为大薄，以薄物为小铸，从薄训小故也。国语曰：细钧有钟无鏄，尚大故也。大钧有鏄无钟，尚细故也。以此推之，则鏄钟比特钟为小比，编钟为大，今此钟铭曰：鏄考其形制，乃大于特钟，盖春秋之时，礼乐征伐自诸侯出，而等威制度，无复先王之法，而妄有夸大耳，以周官制器，则首言钟师而以鏄师次之，是其自异，而此制器之时，盖齐之中世，其实周钟也，详其铭文，受锡者三，一曰锡汝厘都，其县二百国徒三千，二曰锡，汝车马戎兵，厘仆二百有五十家，三曰锡，乃吉金鈇镐，镠防铝用作铸，其宝鏄，齐侯以勲庸显著，其锡蕃庶如此，其铭之铺，张又如此，此臧武仲所谓作彛器铭功烈以示子孙，以昭明德也，齐之中，世桓公之业替焉，文字之传，尚复粲然，可观若此，周监于二代，郁郁乎文哉？信矣！
厯代钟鼎彛器欵识法帖卷七
钦定四库全书
厯代钟鼎彜器欵识法帖卷八
宋 薛尚功 撰
周器欵识
钟 磬
齐侯钟一
齐侯钟二
<经部,小学类,字书之属,历代钟鼎彝器款识法帖,卷八>
齐侯钟三
齐侯钟四
齐侯钟五
<经部,小学类,字书之属,历代钟鼎彝器款识法帖,卷八>
齐侯钟六
齐侯钟七
齐侯钟八
齐侯钟九
政 听 谏 罚 朕 庶 民
左 右 毋 讳 及 不 敢
齐侯钟十
执而政事余
厌乃心余
敏于戎攻余
锡汝厘都
齐侯钟十一
汝敷余于艰
防防防不易
敢再拜稽首
应受君公之
齐侯钟十二
九州处禹
之堵不显
若虎谨恪
其政事有
齐侯钟十三
俾若钟
鼔外内
其皇祖皇
妣皇母皇
右钟铭凡十有三，乃齐侯钟铭，分以铭之，其文辞，比齐侯鏄，钟铭亦有详略不同者，博古录云：是钟齐物也，齐自太公望得国而周天子使召康公命之曰：五侯九伯，汝实征之，以夹辅王室，东至于海，西至于河，南至于穆陵，北至于无棣，皆得而正之，故自太公流泽之久，迄于桓公，凡兵车之会三，乘车之会六，而终以覇焉，是器必首称于桓公者，以其此也，至于言封域之出处，世次之，先后锡赉之多寡，此不复论。盖已具于齐侯，鏄钟矣。
窖磬
此铭五十七字，择其吉石，乃用润泽之泽，古人用字固不拘耳。
<经部,小学类,字书之属,历代钟鼎彝器款识法帖,卷八>
<经部,小学类,字书之属,历代钟鼎彝器款识法帖>
钦定四库全书
歴代钟鼎彞器款识法帖卷九
宋 薛尚功 撰
周器款识
鼎
右铭一字作象形，周官司尊彞有象尊，是器鼎也而铭之，以象何哉？愽古録云，易之六十四卦皆象也，而于鼎独言象，盖鼎之为卦，上离下，巽以木巽，火有鼎之体，此书一象形，其亦凖易而着之耶？
鲜鼎
右铭一字作鱼形，愽古云按诗言谁能烹鱼？溉之釜鬵，与夫混元所谓，治大国若烹小鲜，盖烹鲜之术，止于严水火之齐，无所用力，是鼎主烹，餁奉荐享，则烹鲜有职于此，故因其鱼形，而以鲜名之，且商之鼎彞，多取象于物，此鼎周器款识，简古不加文，镂为一鱼形，岂周因于商礼，去商未逺余风犹存耶？不然，何以纯素？如此节鼎。
右铭一字曰节未详其为谁必作器者之名也
举鼎
右铭一字，曰：举李公麟得爵于夀阳而铭曰：已举王玠，得爵于洛下，而铭曰丁举正，杜蒉洗而扬觯以饮，平公因谓之杜举，则又见于献酬之制耳，此铭曰举义，或在于是欤。
女鼎
按于经传无所见，与栾同周有防栾，鼎，宋公栾鼎，又南栾乃县名，栾即名氏也，女者，栾之女也，王防释作子字，恐未然。
得鼎
右铭二字，曰：得鼎按太公望子曰：丁公伋伋之子曰乙公，得此言得鼎，乃乙公之鼎耳。
东宫鼎
右铭曰东宫得非太子所用乎不然即其姓也
子父举鼎
右铭曰：子父按古者父为大夫，子为士则，葬以大夫，祭以士，父为士，子为大夫，则葬以士，祭以大夫，是父皆从其子而鼎者，祭所用之器，又以铭表着其祖考之美，故祭统曰：鼎有名，自名者也，是鼎也，铭虽无文，而特以子父识之，其下又为子字举，盖取其以手致而与人之意，则知用之于父，尽力以致享，而不敢虚美，其先者也。
益鼎
右铭四字，曰益作宝鼎曰：益者，春秋文公六年，有梁氏益昭公六年复，有文公益，未知孰是？盖作鼎彞者，必有大勲德而后有之，梁氏文公正其人耳。
大叔鼎
愽古録云，按春秋隐公元年书郑伯克段于鄢，盖郑伯者，郑庄公也，庄公弟有曰：共叔段者，尝请京使居之，因谓之京城大叔，则大叔者，庄公之弟耳，大叔彊防，遂缮甲兵以袭郑，而公伐京焉，太叔入于鄢，公又伐鄢，故春秋书其恶，以为昆弟之戒，而诗人有曰大叔于田，以刺其多才，而好勇者是也，然则是器乃大叔，居京而作之耳，其为周器无疑。
中鼎
中谓南宫中耳，后有数鼎，皆一时之制，而铭刻详略之不同也。
伯鼎
右铭云伯作鼎伯者伯仲之次也
单冏父乙鼎
愽古録云，昔叔向尝谓单靖公曰：吾闻一姓不再兴，今周其兴乎？其子单子也，又曰：单子朝夕不忘，成王之德，以佐王室，则单者周之族，而为周之卿士者也，曰：旗者，穆公旗也，而此鼎铭，乃曰：父乙盖乙非独为商之号，如齐有乙公之类，不独商之世也。
王伯鼎 一名王伯齍
愽古録云，史传有曰：史伯者着其姓也，有曰郑伯者，举其国也，有曰僖伯者，称其谥也，今此伯而谓之王以为谥，则王不可以为谥，以为国，则王未尝名国以为姓，则三代之间，未见王姓而显者，惟武王初定商，以九鼎宝玉封诸侯，而书序克商之后，亦曰分宝玉于伯叔之国，然则王伯者疑其为王之伯父也，曰：宝齍者，考诸周礼虽有掌玉齍之官，然形制讫无所考，以其方而有四足，与诸方鼎悉类，故附之于鼎云。
单从鼎
右铭曰单，冏作从彞，周有单子歴世不絶有襄公顷公靖公，献公穆公，凡数世特，冏者不见诸经传，是器鼎也，而曰彞盖彞，言其常曰：从则犹品之有从，亦犹所谓陪鼎者是也。
伯员鼎
右鼎乃伯员所作言旅者，昔人谓有田一成，有众一旅，则举其众也，言非一鼎耳。
尹考鼎
右铭云：尹考锡季姬，盖父锡此鼎于其季女耳，丰鼎。
右铭云：丰用作玖，防彞丰名也，凡彞器不得而专，有必赐于君，然后敢制焉，谨君命而铭之故，于是书其名也。
宋公栾鼎
右铭六字，曰：宋公栾之餗，鼎且春秋，帝乙之后，防子为宋公都商邱，大辰之墟，自防子至景公，盖三十六年，获麟之岁，景公者，名栾，是所以为宋公，栾也，餗鼎食器也，易曰：鼎折足，覆公餗，则铭以餗，亦以为饮食之节而已，今所録鼎铭，一名曰防栾，一名曰栾女，皆一时物也。
伯咸鼎
右铭藏全椒，吴氏曰：伯咸父作宝鼎而师敦亦云：朕刺祖乙伯，咸益姬宝敦，与此铭文稍合殆，一时器也。
鲁公鼎
按卤字，许慎说文云：从西省象盐形，即鲁字也，古之文字形声，假借如鄦，作许咎作臯，缪作穆之类是也。鲁公者周公也，文王者，周文王也，按史记鲁世家云，武王徧封功臣同姓戚者，封周公旦于少昊之墟，曲阜，是为鲁公，周公不就封，留佐武王，今考其铭识文画，尚类于商，则知周公之时，去商未逺故篆体未有变者，以是推之，则此为周公作祭文王之器无疑。
威君鼎
威防君，考诸经传，无所见，然饲鼎者，质之鼎彞，有曰：餗鼎取易，覆公餗之义，有曰：饙鼎以为滫饭之器，此曰饲者，盖饲粮也，王舒公以谓行食为粮，是鼎得非用之于行食耶？
宋右君田鼎
按古器物铭云：田鼎得于青之临朐，其曰田鼎者，疑田猎所用也，右君不知为何人防？则其名也。
师寏鼎
师寏父于经传无所见，惟周有簠，盖铭曰姬寏母，而此曰师寏父，岂非作簠者寏之母而作鼎者，寏之父耶？姬言其姓，师举其官耳，姞姓也，见左氏外传有曰伯姞，有曰仲姞，此曰季姞，殆其族耶！
宋君夫人鼎
铭八字，曰：宋君夫人之餗，铏鼎，古者邦君之妻曰夫人，夫人自称曰小童，邦人称之曰君夫人，此言宋君夫人，邦人称之也，餗鼎实也，犹易卦之言，公餗也，考其铭识，有曰：宋公栾之，餗鼎者，而此谓之宋君夫人，其字画，又切相类，殆同时所造也。
丝驹父鼎
丝字颇漫灭，未详曰驹父，则仲驹父敦左传，则有驹伯为郤克，军佐驹其姓也，有公子驹奔衞则驹其名也，此曰驹父，其同驹伯为姓耶？曰：旅鼎，则燕礼所谓士旅食，左传所谓庭实旅百之旅也。
言肇鼎
言肇作尊鼎，而周有司徒言曰：肇则言其始也言始作此鼎耳。
乙公鼎
按史记齐世家，太公卒百有余年，乃有乙公得立，则所谓乙公者，太公之后而君于齐者也。
防氏鼎
按：说文云：防通作妘，祝融之后姓也，富辰有曰：叔妘，而韦昭以妘为妘姓之女，今防伯虽于经传无所见，盖亦祝融后姓，而叔妘之族欤？下作二册，与商父乙鼎相类，许慎谓册象其礼，一长一短，中有二编之形，符命也，诸侯受命于王者，故尊鼎之间，类多作此。
龙生鼎
按左传，后羿有臣曰龙圉郑，有大夫曰：公子龙，此鼎虽古，而铭识曰：年已非夏，商之制，则龙不可为龙圉，殆所谓公子龙耶？谓之生，亦犹韐敦曰：屈生之类是也。伯父鼎。
按晋以僖侯讳，司徒故废，司徒为中军，稽之周歴，晋僖侯之元年，实周共和之二年，至周平王之四十八年，鲁隐公始居摄，盖百有余年矣，孔子作春秋，断自鲁隐，始则前乎此列国，虽有名卿大夫，往往无复考按，是以伯父之名，不见于经传也。
唯叔鼎
右铭前曰：唯叔从王南征，后曰诲作宝鬲诲其名也，唯叔其字也，形制未传，但得其铭于古器物铭耳，言鬲鼎则谓鼎足中空，尔雅所谓款，足曰鬲也。
君季鼎
按古器物铭云：此鼎藏李成季舍人家，然字画漫灭，铭有君季二字，姑以名之，其详未可考也。
圆宝鼎一
圆宝鼎二
右二铭一同，得于安陆之，孝感上一字，乃十有三月，合成一字，不显其名，而曰用吉金自作宝鼎者，乃周之君自作此鼎而用之耳。
孔文父饮鼎
铭云：惟三月孔文父作○饲，鼎子孙宝用一字；未详考古云：此器铭，谓之鼎而制度，乃类尊壶之属，皆未可考也。
叔液鼎
叔液之名，考诸前代，于经传无所见，惟语记周有八士，则有叔夜焉，岂其族欤！
叔夜鼎
叔夜盖周之八士也，铭曰：衅其饙，鼎以征以行，太公作簠，亦曰衅宝，簠叔邦父作簠，亦曰用征，用行，与此铭文颇相合，殆一时物耶？
齐莽史鼎
齐莾史，喜则古者，太史顺时覛土，是为农官曰：莽则薙氏掌杀草，春始生而萌之，夏日至而夷之秋，则绳而芟之，冬日至而耜之，故知莽为史之职也，喜疑其为名，若诗所谓田畯至，喜则畯亦立农之官喜，或以为田畯，至喜之喜，商父乙，鼎曰：辰见北田作，册友史，亦史以田言之，故知为莽史明矣。
仲偁父鼎
惟王五月初吉丁亥
周伯臯及仲偁父
伐南淮节孚金
用作宝鼎其万
年子子孙孙永宝用
慱古云：天下有道，则礼乐征伐自天子出，故凡彞器名物，非下可得而专，若召虎之平淮夷，宣王用以昭其功，则于是厘尔圭瓒，秬鬯一卣，伯臯及仲偁，父有伐南，淮之勲，则赐作宝鼎，乃其宜也。曰：伯仲又言其昆弟也，诗曰：伯氏吹埙，指昆弟耳，昆弟皆知移孝以事其君，于是有南淮之烈，周室之作人，其盛有见于斯耶？
趠鼎 一名趠齍
铭文云：惟王来格于成周年，镐言镐，则王在镐京之义也。趠其名也，而曰作乃文考父辛宝齍而后一字，曰：癸亦与商，祖己甗，癸字相似，恐商末，周初器也。
歴代钟鼎彞器款识法帖卷九
钦定四库全书
歴代钟鼎彞器款识法帖卷十
宋 薛尚功 撰
周器款识
鼎
王子吴鼎
考古云：字字书所不见，然以愚观之，鼎旁作干，干乃铏，省言作饲，铏鼎耳，古人铭识多以三两字合作一字者，如晋姜鼎之西夏，□圆宝鼎之十有三月，□之类是也。
文王命疠鼎
铭文言王在丰呼，虢叔召疠，锡驹两，丰其地也，王使虢叔召疠而赐之以驹两，又曰：拜稽用作皇祖文考，盂，鼎，盖形制不传，故考之未详耳。
癸亥父已鬲鼎
观其铭文，乃周鼎也，而曰父己宝鬲，盖商末，周初之器耳，铭后一字乃鬲，盖古文作□，兼鼎足大而空，正尔雅所谓款，足曰鬲也，曰作册者因君有练，大贝之锡，然后享于祖庙，故言作册，以纪君之命也。
大夫始鼎
大夫官也，始则其名耳，既曰王在和宫，又曰：王在华宫宅，又曰：王在邦宫，后又曰：王在邦，文意丛杂，未详其义，大意因王有锡赉，而始乃对扬休命，而作鼎耳，此鼎曰文考日，己师淮父，卣曰：文考日乙单癸，卣曰文考日，癸日己，日乙日癸者，铭其作器之日也。
南宫中鼎一
南宫中鼎二
南宫中鼎三
右三器，皆南宫中，所作南宫，其氏也，中其名也，南宫为氏，在周有之，如书所谓南宫括南宫毛是也。前一鼎曰：锡于琖玉集韵云：玉琖小杯也，又言作乃采者，盖采事也，命以立事，故因为此鼎而刻之铭也，此鼎也而谓之防父，乙尊防者，大鼎也，曰：父乙者，周初，接商之器也，后云：惟臣尚中，臣□□者如赫赫，师尹之义，第二，第三，鼎曰：伐虎方者，虎方犹鬼方也。虎西方之兽，是必因西征而昭其功，以铭之耳，又王位在射圃，而射字极古，如宰辟父敦射，字□正，作挽弓之形，而此鼎射作□，如今之世俗所谓牀子弩者，岂三代之遗法耶？
季父鼎
愽古録云，昔康王命作册毕，曰分居里，成周郊，则成周者，西周也，麓说文以为山林，吏又曰：林属于山为麓，则徙于楚，麓者谓其山之林麓，盖如书言大麓之类，王欲徙楚，先命小臣陵往见，以相其居，王至于居也，复遣锡贝锡马及两所以赏之，曰：季防者，说文云：通作妘，以谓祝融之后姓也，富辰尝举叔妘，而韦昭亦以妘为妘姓之女，则防乃其妃也，曰：季者又特言其序耳，诗所谓彼美孟，姜仲氏任，只有齐季女，皆指其序也。
公缄鼎
惟十有四月，古器多有是文，圆宝鼎云：十有三月己酉戌，命尊云十九月，方宝甗亦云：十有三月，疑嗣王居防，虽逾年未改元，故以月数也，既死，魄者，记其日也，王在下保，雝者疑宫名，如西雝之类。
师秦宫鼎
按愽古録云铭四十七字磨灭，不可考者，十有二字，曰：惟五月既望者，犹书朏望生，明生魄，以纪，时纪日也，其曰师，秦宫则师，秦之宫以名其人，犹师□师也，王格于享庙，而有锡焉，则锡命而赏于祖也，臣受命于君，则当有以对之诗曰：对王休书曰：对天子之休命，此言敢对扬天子不显休，盖亦如是，夫然后可以作鼎宝，用而祀之，以万年为词云。
伯硕父鼎
惟六年八月初吉己
子史伯硕父追孝于
朕皇考厘仲王母乳
母尊鼎用祈句百禄
眉夀绾绰永命万年
无疆子子孙孙永宝用享
愽古録云铭曰：惟六年八月初吉，己者以年系月，以月系日也。曰：子史伯硕者，伯硕父虽不见于经传，然周有太史，内史之官，谓之子史，则称于父曰：子举其官曰：史而伯硕父，则又其名也？曰：追孝于朕皇考，厘仲王母，乳母者，用昭孝享于其考妣也，厘谥也，而曰厘仲者，盖古人以字为谥，因以为族，则仲疑其族也，若王母，乳母则追孝皇考，而并及之，其曰绾绰，则祝以优裕之辞耳。
史頙父鼎
史頙作朕皇考厘仲
王母乳母尊鼎用追享
考用祈匈眉夀永命
令终頙其万年多福
无疆子孙孙永宝用享
史頙者，虽不见于经传，盖史则言其官頙则疑其名，是器与前伯硕父鼎言，其考妣谥号，大率相类，然此鼎差小，特不纪其岁月，虽词有详略，器有小大，不害其为同，寔一时之物也。
防栾鼎
惟王廿有三年九月王
在宗周王命防栾继治
九服栾作朕皇考防彞
尊鼎栾用享考于朕皇
考用锡康嗣鲁休纯祐
眉夀永命令终其万年
无疆栾子子孙永保用享
诸器有宋公，栾并栾女及此，鼎凡三器，皆称栾愽，古云名栾者，宋景公也，此曰王命防栾继治，九服栾作，朕皇考防彞尊鼎，栾用享于朕皇考，又曰：用锡康嗣，鲁休纯用祐眉夀永命令终，善颂之辞，如此其多，后曰：万年无疆，子子孙，永宝用享，铭文与虢，姜敦相类，皆一时物也。
伯姬鼎
惟廿有八年五月既望庚
寅王在周康穆宫日王格
大室即立宰頵右寰入门
立中廷北乡史恭受王命
书王呼史淢册锡寰元衣
束带赤巿朱黄銮旂鋚勒
戈雕防缟彤矢寰拜稽
首敢对扬天子不显辱休
命用作朕皇考郑伯姬尊
鼎寰其万年子孙永宝用
右鼎铭，与前防栾鼎铭相类，栾鼎曰：惟王廿有三年九月，王在宗周，此鼎曰：惟王廿有八年五月既望，庚寅，王在周，康穆宫寰，即其名也。寰入门，立中，廷北乡史恭，受王命书，王呼史淢册，淢乃史之名也，锡寰元衣，束带赤巿，朱黄銮旂，鋚勒戈雕防，缟彤矢，便蕃如此，此寰所以拜稽首，对扬天子，不显辱休命，而为其皇考，郑伯姬作此鼎尊也，文词典雅，字画絶妙使人观之，尽日不厌云。
晋姜鼎
惟王九月乙亥晋姜曰余
惟嗣朕先姑君晋邦余不
辱妄宁经雝明德宣邲我
猷用招所辞辟委乃光
烈防不坠□覃亭以孽我
万民嘉遣我锡虎贲千两
勿废文侯頵命畏贯通宏
征绥荡原取乃吉金用作
宝尊鼎用康【夏西】妥怀逺延
君子晋姜用祈绰绾眉夀
作惠为亟万年无疆用享
用德畯保其孙子三夀是利
谨按重修愽古图録云，晋姜齐侯宗女姜氏以其妻晋文侯，故曰晋姜，观其始言君晋邦，取其寡小君之称，以正其名，中叙文侯威贯通，宏征绥荡原，以显己之有助，迨其末也，又言：保其子孙三夀是利则三夀者与诗人言三夀作朋同意，盖晋姜作此鼎，非特保我子孙而外之三卿，亦冀夀考也款识条理，有周书誓诰之辞，而又字画妙絶可以为一时之冠，又按刘原父先秦古器记云：此鼎得于韩城，韩者，古建国有晋姜，有文侯殆曲沃，宗庙器也，复作赞曰：文侯翼周，乃锡彤弓姜氏，载德既祐，武公并国享，晋维政之隆，师服防仇非议之中。
<经部,小学类,字书之属,历代钟鼎彝器款识法帖,卷十>
成曰丕显走皇祖穆公克
夹□先王曰左方穆成公
亦 厯望  自考幽大
叔继 命成允 祖考政
于□邦  大  赐
朕般右 作命臣工哀哉用
天降亦丧于上或亦唯□
屋 方率南  节东广
南域东域至于歴寒王
命廼六以 八以日冕
成恭侯 方 眉夀 佑
 客欲 毎克我 爵
武公乃 我率公朱轩百
□ 百徒  作王
六以 八以
侯 勿   夀率□
至于 亰我
方 成
用作
寳其万万子子孙孙寳用
谨按宣和重修博古图，録云铭二百一十二字，湮灭不可辨者八十二字，是鼎得于华隂廼秦故地曰丕显，走者诗言，有周不显，乃所以甚言其显也，走者如太史公以谓牛马走则走，乃自卑之，称皇祖穆公者考，秦世次先武公，次成公而穆公，又其次，今铭复先穆公，次言成公后，言武公者，质诸经传，莫不有意义，昔商之禘祀，自上推之，下尊尊之义，故长发之，诗曰：有娀方将，又曰：元王桓拨相土，烈烈而终之，以实维阿衡，实左右商王，此先言有娀以及卨，至于相土，成汤而下，然后及于阿衡也，周之禘祀，自下而推之，上亲亲之义，故雝之诗曰：既右烈考，亦右文母，葢自烈考以上，逮于文母也，自上及下，则原其始而知王业之所由兴，自下及上则举其近而昭王业之所成，当时各有所主，而此鼎之文，世次亦有所法也，其余以厯嵗既久类多欫泯，无从悉考，姑就其可以意得者如此。
歴代钟鼎彞器款识法帖卷十
钦定四库全书
歴代钟鼎彞器款识法帖卷十一
宋 薛尚功 撰
周器款识
尊 卣 壶 舟 斝
月季尊 一名月星尊
月季者，月遡日以为明，臣道也，季疑其为名氏，盖季字上从禾，而下从子耳，或云：是月，星上下为禾稼之形，月有遡明之道，星有拱北之理，禾有养人之实，凡取以为饰者，当以是为义焉，盖铭之斯，所以戒之也。
乙举尊
按字书，云举从手，从与以手致而与人之意，献酬之义也。记礼者言，杜蒉洗，而觯以饮，晋平公而公曰：母废斯爵，至于今，谓之杜举，然则觯亦谓之举，实基于此，昔蔡出龟而谓之蔡，冀出马而谓之骥，皆因而得名也，是知举之为器，其义亦尔。
□市尊
□其姓氏也市则其名尔中一字未详楚有大
夫□左
伯克尊
鬳不知其为名，与氏也，商有彞，旁加字，曰伯克者伯，其序也，克其名也。
师艅尊
曰：汝上侯者，上侯犹上，公曰：上公以言其官，曰师艅，以言其人，师艅既有王功，于是王乃锡艅金，而俾作器以荐宗庙，故又曰锡师艅金艅，则对扬乃德，用作乃文考，宝彞其言，文考与诗言，文人同 书，德字从彳，而此器从辵，盖德出于道，从辵亦篆，籕之本意，由此于金石遗文，毎得以考正，其字画之，谬云。
召夫尊
按愽古録云，召公奭在成王时，作保封于燕，其国辟小不通，诸夏至简公已二十九，世乃齿诸侯，又十一世，而燕始亡，此器乃周王襃大召公之族，至于庙之器也，又旅陈其王所锡之马，駪駪众多也，锡马蕃庶，駪于南宫，南宫亦庙也，此所谓襃大之也。乙者公之名，王襃大其庙，为其父作此宝器，乃周家召公子孙之酒，彞也，愚尝详考此尊，恐非谓周之召公也，政和八年，安陆之孝感，获六器有鼎，有甗，皆南宫中所作，而此尊亦曰锡中，马中，谓其名无疑也。南宫中鼎云，防父乙尊，南宫中，甗云作父，乙宝彞，此言父乙宝尊彞父乙之字，亦不少异，安陆所获，皆曰南宫，此尊亦曰南宫，又中鼎云：王命大史括括字作 ，此尊亦曰南宫，括 亦如之，中鼎皆云，先相南国相，字作 ，此尊言大相公族而相字作 字体，亦同盖前人择此为相，然古尚书，乃召六卿而召作□，恐此字音直笑切，乃召命之召，非周召之召也，如此，则中鼎云，先召南国，此尊言大召公族，文意稍通中，鼎曰：王执而此，尊曰：执王中鼎云：锡于践土，而此尊云锡中马自贯侯四駪，又此尊言，自贯侯而中鼎言，贯行执此尊言，先中而中鼎言，中先无一不合者，大意谓中有伐虎方之功，而因君锡命作父，乙之庙器耳，同吾所好者，更为详究之。
髙克尊
<经部,小学类,字书之属,历代钟鼎彝器款识法帖,卷十一>
愽古云：铭五十八字，曰克，敢对扬天祐，用作朕，穆考后仲尊髙克用丐眉夀髙克者不见于他传，惟周末，卫文公时有髙克将兵后卒奔于陈，疑克者廼斯人欤？若然，则是器盖衞物也，其曰作朕穆考，则又言宗庙之制也，盖天子有三昭三穆，与太祖之庙而七，诸侯有二昭二穆，与太祖之庙而五，至于言考则不特，止其父而已，故谓其大父曰：王考谓其曽祖曰：皇考谓其髙祖曰显考，此言其穆考之法，周室，至于春秋，诸侯分裂之时，其世虽衰，而至于典刑，文物者尚在，于是立言有如此者。
孙卣
右铭一字，曰：孙状尸形，盖孙可以为王父尸，而神依人而行，托物而见，则其视听食息，有足以形容，此古人所以事死如事生，事亡如事存，其尸而祝之者，盖不逃乎？此理是器，特具人形以铭之，岂不欲其神之有依托欤？
伯宝卣一
伯宝卣二
伯宝卣三
右三器铭文，皆曰伯作宝尊彞，当是一时物，且古之以官称，伯者有二焉，曰侯伯，此五等之爵也？曰：方伯连率，则在五等之外，所以率诸侯者，盖其为伯，则官有以作彞器，以告于前，人如作宝彞之类是也。或以伯仲称者，或以其字称者，必有一于是也，然是器卣也，而曰宝彞盖彞者，常也，法度之器也，先王之于器用，未有不以常法为贵者。
州卣
右卣，盖器皆有铭，文同曰：州者不知其为名，与氏也，卣非庶人可有，必当时公侯卿士，世禄之家所用耳，大中卣。
大中当是父丁之子言丁者，商君之号，配以十干，恐周初接商末器耳。
师淮父卣
愽古録云，其曰穆从师，淮父戍于古阜者，穆与淮父索诸经传，悉无所见，戍则如诗言，遣戍役之戍，谓穆从淮父以戍役，于古阜也，曲礼，生曰：父曰：母死曰考，曰：妣此言文考，盖后世追享之器耳，曰日乙者，举其日之吉也，亦犹大夫始鼎曰：日己宝鼎文考，尊曰日癸，尊彞之类，举日之吉者，可以严其事也。
尹卣
是器，盖尹休髙对扬君命而作父，丙宝尊彞也，昔人作器，未尝不尊君命而谨其时日，故曰：惟十有二月，王初祭旁，又曰：辰在庚申言旁者，如书之言哉？生魄旁死，魄之类也，言庚申，则又指其日辰矣，涓日之设，不独用于祀事，至于锡命造器，罔不先此，而况卣所以格有庙，昭功德，以示臣子之孝，可不谨其始耶？又曰：尹其亘万年受乃永，鲁则受当读作夀古人用字或如此，示其理之所在也。
单癸卣
铭曰夙夕，飨尔宗，则是飨礼所用之卣宗者，如礼记所言大宗，小宗之类，非侯之传姓者也，是噐乃单冏作父癸卣，然先曰：飨尔宗则癸于单族，盖是其宗耳。
乐司徒卣
周官有天地四时之职，是为六卿，惟大司徒实掌地事，曰乐，大司徒则乐者姓氏也，宋戴公四世之孙，有曰乐莒而后世子孙因以为氏，又曰：司徒子象之，子宏作旅卣，盖言司徒之孙，作是器也，言旅者举其众耳，非一器也，有旅进旅，退非一之状。
召仲考父壶
小篆壶作 ，上为盖中为耳下为足，象形篆也，而此文更竒古体类大篆，年已加干，周宣以后物也，召仲考父虽于经传无所见，然有周有召伯，召虎，最为闻家令姓，岂其功臣之世，贤者之类耶？而文曰用祀，用飨多福，滂语极典古，周礼朝践用两壶尊，用祀之谓也，左传周景王燕，晋文伯尊以鲁壶，用享之谓也，许慎曰：渥衍沛，滂言多福与渥泽也。
黄季舟
右铭云：黄季之季，用其吉，金自作舟，其永用之，舟亦酒器，以着沉湎之义。
子乙斚一
子乙斚二
右二铭，唯子乙字稍异前器，乙向左后，器乙向右，当是同用之器，若旅簋，列鼎之类也，子者五等之爵也，乙盖其氏，周有乙公得者，则乙恐其裔耳。
父丁斚
古铭曰：宁父丁者，其作器者之名也，周封丁公伋于齐，岂伋之子若孙有以宁为名者欤？旁一字，乃象形矢字，得非束矢以表其直之义乎！
歴代钟鼎彞器款识法帖卷十一
钦定四库全书
歴代钟鼎彞器款识法帖卷十二
宋 薛尚功 撰
周器款识
觯 角 彞 匜
父贝觯
右铭何作子，父贝丁辛尊彞，而子作执木形，稽之爵卣，或以父举或以父庚为号，此云父贝，书其名也，而是觯，则设之祭祀，宴享之间，所不可废者，此书名所以示其谨耳。
双弓角
右铭中作双弓者，弜字也，玉篇音渠，良切彊也，作器者之名也，盖弜为祖乙作此器耳。旁作两册，亦着人君册命之意，亚者如商器，所谓庙室也，亚形中作立戈之象者，子执艸也，亦宗庙祭享之器耳，铭识典古，全类商器。
五彞
右铭一字曰五者乃其次序耳
伯字彞
右铭二字，曰：伯，宋伯者，伯仲之次，宋即其姓氏耳，云雷彞。
右铭三字，曰：作宝彞是器，以云雷为饰，故愽古名之曰云雷彞。
雷文彞
铭三字，亦曰作宝彞，字画髙古而不书名，岂讳贤也欤？
鸡单彞
右铭三字，曰旗鸡，单曰：单者，叔向所谓周其再兴乎其有单子也，故知单所以为姓，曰旗，则穆公旗也，单自襄公至穆公，凡六世，而世有明德，今所载单父，乙鼎铭曰：旗单而文镂，亦相似耳。
虢叔彞
周器言，虢叔甚多，有所谓虢叔作尊，鬲者有所谓虢叔作，叔殷鬲者，虢，言其姓也，叔言其序也。
篆带彞
右铭云作宝尊彞，不著名氏，器类敦盖而名曰彞，彞者法度之器也。
冏从彞
单从彞一
单从彞二
单从彞三
单从彞四
单从彞五
叔向曰：周其再兴乎其有单子也，单在周为盛族，单自襄公至六世，而世有明德，冏则其名从言，其次耳，司空彞。
右铭云：司空作宝彞空则借用工字；盖三代之时，未必字字，皆有必依声，托事假借而用之耳。
召父彞
召父则召公奭也，凡周器彞有六，而因形以为用，见于铭载者类书，锡命孝飨，此曰作乃宝，彞铭简篆古真，周初之物也，上一字磨灭，未详以余观之，即考字讹缺耳，寔孝享之器也。
叔宝彞
铭曰叔作宝尊彞，且尊用以酌，彞用以祼，是故尊彞之所用也，不同，此统言尊彞者，盖先王之时，用器不中度，不鬻于市，戒在于作为淫巧，以法度为绳约，要使其器可尊，可法而后已，是以沈子作盉，而铭曰宝尊，孟金作敦而铭曰：尊敦父已作彞而铭曰：尊彞虢叔作鬲，而铭曰尊鬲，此曰尊彞者，非六尊之谓也？曰：叔则周之，以叔名者，如虢叔荣，叔祭，叔之类也，上一字磨灭，故不可考，其为谁也？
品伯彞
铭曰：品伯作宝尊彞品，作三口而一覆其下，古人作字，左右反正，不拘偏旁之位，置耳品伯，不知何人也？伯映彞。
伯映于经传，无见大槩，与周叔彞相似，则知伯映为周人无疑，伯恐其字耳，而字画尤更髙古可爱。
叔匜
右铭云叔作旅，匜如伯作宝鬲，特以伯仲第，其序耳，旅；匜，说在伯温父甗篇。
父癸匜
按愽古録云，周之君臣，其有癸号者，惟齐之四世，癸公慈母也，太公，吕望实封于齐，其子曰：丁公伋伋之子曰乙公得，得之子曰：癸公慈母，慈母之子曰哀公臣，然则作是器也，其在哀公之时欤？故铭父癸者此也。昔之匜通用于人神，此铭父癸，则其祭祀宗庙之器耶？此匜也，而铭有曰爵者岂诗所谓洗爵奠斝之意欤？方事洗盥，则不可无匜尔。
季姬匜
昔晋文公重耳，母曰季姬，齐悼公娶季康子之妹，亦曰季姬，而文公母乃翟狐氏女，太史公尝以狐季姬称之，则此曰季姬者，必有一于斯焉是匜，盥器也；易，谓盥而不荐，则洁己至诚，而以奉祭祀者，夫人之职，此以季姬自铭，盖其职欤。
孟皇父匜
愽古録云，昔鲁桓公之后，析为三族，有仲孙，叔孙，季孙焉，仲孙于三桓氏为长，乃曰：孟氏，此孟族所由出也，是则孟乃仲孙之氏，而姓则姬也，诗十月之交，曰皇父卿士而释者，谓皇父字也，然则此皇父亦其孟之字欤？曰：作旅匜，则又言非止一器，所以御宾客，供盥濯者，宜非一耳。
张伯匜
按：刘原父先秦古器记云：按其铭曰：张伯作旅，匜张伯，不知何世人，似亦张仲昆弟矣，匜者盥，器其形制，可以挹可以写足以效其用，赞曰：伯也，何人不见？诗书仲友其兄，此之谓与！矫矫宝臣，龙角虎躯，礼之象类，可得求诸。
寒戊匜
右铭云寒戊作宝匜寒，戊必作器者之名也，未详其为谁耳。
司冦匜
右铭三字未传，按周官大司冦之职，掌邦之六典，以佐王刑邦国，诘四方小司寇之职，掌外朝之政，以致万民而询焉，则司寇在周官者，盖有小大之异，是器铭文曰：维之百寮，则非大司寇，不足以当是语也。
文姬匜
右铭二十一字，初曰：丙寅，纪其时也，次曰锡，龟贝作文姬，宝着其名也，鋬作析子孙者，贻厥子孙之义。
义母匜
愽古録云按国语，晋公子重耳过秦，穆公归女五人，怀嬴与焉，奉匜沃盥，既而挥之，韦昭以谓嫡入于室，媵御奉匜，盥，是器铭曰仲，姞义母作旅匜者，盖晋文公重耳娶齐女，姜为正嫡，次杜祁，次偪姞，次季隗，然杜祁以姞生襄公，故巽而上之，居第二是为仲姞，以隗在狄所娶，故巽而已次之，是为季隗，而祁自居第四，昔赵孟尝曰：母义子爱，足以威名，则义母者，杜祁也，礼曰：铭者自名，以称扬其先祖之美，则所谓仲姞者，自名也，义母者，襄公谓杜祁也，按通礼义纂以谓媵御交盥，盖媵送女之从者，御壻之从者，夫妇礼始相接，亷耻有间故媵御，交相为洗，以通其志，彼其婚姻欤？此称义母，则非初嫁之时，其子职在焉故也。称旅匜，则非交盥，所用特，其匜之不一耳。
齐侯匜
按楚与齐，从亲在齐，涽王之时，所谓齐侯则涽王也，周室之末，诸侯自王久矣，铭其器，以侯称之，尚知止乎礼义，盖彞器者，法度所自出，故其铭如此。
杞公匜
铭曰：防公作为子，叔姜盥匜，按防者，古国名衞宏云与杞同，虽形制未传，而字画竒古文词典雅，极为可宝，孟姜匜。
右铭叔上一字未详，云：孟，姜、盥、匜，古器物铭云：此铭得于淄之，淄川初得叔，匜铭而匜，字从金，从匜，今此铭从金从匜，从皿古书，不必同文，盖一时所传如此，尔铭文字画与，杞公匜絶相类，盖一时物也。
此匜唇与器各有铭，二十一字，曰：田季加者，田姓也，季序也，加即其名耳。
歴代钟鼎彞器款识法帖卷十二
<经部,小学类,字书之属,历代钟鼎彝器款识法帖>
钦定四库全书
歴代钟鼎彞器款识法帖卷十三
宋 薛尚功 撰
周器款识
兕敦一
兕敦二
兕敦三
右三器制作，一律葢底皆有铭，铭各一字，上为屋室之状，下一字，曰：已当读，曰：兕，古人用字或如此，博古录云：此器葢上有兕之形，故以兕名之，作屋室之状者，荐之宗庙之器也，前二器，旧藏于御府，后一器，宣和间，获于长安水中，其制度款识悉同，唯阙其葢耳。
周防敦一
周防敦二
博古录云：师之出征，则有宜社，造祢之事，而奉斋车，以行是敦，铭之以旅，车则必旅之所用，舍奠于齐者，且师行一军而为旅者已众，故其敦不一，则三以数之，此特得其二而已，其曰防者必当时主将之名，葢不可得而考矣。王楚释防为虞字。
仲酉父敦
仲酉，父经传无所见，而曰旅敦者，与周虞作旅，车敦同葢旅取其众，如张伯作旅，匜叔作旅，匜之类，明其非一器耳。
达敦
右敦铭，得于王炎，公明家藏墨本，其器旧藏，永兴军驻泊都监，曹侁家治平，改元，二月十五日，河南赵君章晦叔曽为释其字云：某作宝敦其万年，子孙永宝，用上一字不可读，后于元丰八年七月廿五日湖签，文安国于兴倅，防与燕文叔于彦楚，同观文安国，云是达，字达从辵，而此从走疑古文辵与走通用，是为达字无疑矣。
叔旦敦
右铭十五字，得于兰亭法帖中，形制未传，不可得而考矣。
伯庶父敦
欧阳文忠公集古录云：此器嘉祐中，刘原父得于扶风，曰伯，庶父作，周姜尊敦伯，庶不知为何人，考古云：王姑周姜称姑，妇辞也，王姑夫之王母也，作器者，伯庶父也，或谓王姑者王，父之姊妹，然王父姊妹，当从之，否则有归宗，及殇附祭可也，亦不容制器以祭。
伯冏父敦
按欧阳文忠公集古录云：尚书冏命序曰：穆王命伯冏，为周大仆正，则此敦周穆王时器也，按史记云：年表自厉，王以上有世次，而无年数，共和以后，接乎春秋年数，乃详葢自穆王传共孝懿夷，厉五王而至于共和自共和，至今葢千有九百余年，斯敦之作，作在共和前五世而逺也古之人欲存乎久逺者必托之金石，而后传其湮沉，埋没显晦，出入不可知，其可知者，久而不朽也，然岐阳十鼓，今皆在而文字，剥缺者十三四，惟古器铭在者皆全，是以古之君子器必用铜，取其不为燥湿寒暑所变为可贵，以此也。古之贤臣名，见诗书者，常为后世想望，矧得其器，读其文器，古而文竒自可宝而藏之耶？又按刘原父先秦古器，记曰：此敦得于蓝田敦者，有虞氏之器，周礼有金敦有玉，敦玉，敦以盛血，天子以盟诸侯金，敦以盛黍稷大夫，主妇以事宗庙，此金敦也，其铭曰：伯冏父作，周姜宝，敦用夙夕，享用祈万夀葢穆王大防正周畿内诸侯，食采于周者，皆周家之后，然则伯冏周之裔孙也，复作賛曰穆满眊荒，周巡天下，祭公作歌，实止王过，冏亦正防其僚，遵度铭器，贻世以续妣祖，载祀二千，示我懿矩。
史张父敦
右铭曰：史张父者，史着其官也，张称其氏也，曰：父则又见其尊焉。
蒯仲敦
右铭曰：蒯仲奠父作尊，敦言蒯者，春秋之时，鲁有南蒯，郑有孙蒯，晋有邢蒯，齐有中蒯，卫有屠蒯，此曰蒯者不知其为谁也？曰：仲奠父者，乃其字耳。
师望敦
博古录云：史记齐世家，太公望吕尚，东海人，其先祖尝为四岳，佐禹平水土有功，或封于申，或封于吕，本姓姜氏，从其封姓，故曰吕尚，尚年老穷困，以渔钓干周西伯，西伯将出猎，卜之曰：所获非龙非彲，非虎非罴，所获覇王之辅，猎至渭阳，得尚与语，大恱曰：自吾先君太公望子久矣，故号太公望，载与俱归，遂立为师，其名曰太师者，葢纪其官也，望则称其号耳，是器与周师望，簋铭文政同殆，一时物耶？
防侯敦
博古云：按周室武王苐四子，曰：防侯，其后乃有防姓则防者周武王之子曰姬，邍母尊敦，于是又言邍者，武王之姬，防侯之母也，邍与原同葢，古之姓氏耳。
刺公敦一
刺公敦二
此敦曰皇考，刺公敦亦曰：刺祖乙伯按太公望子丁公伋伋子乙公得是知，刺公乃乙公族也，二器铭款悉同，亦一时宗庙之器，皆曰用享，用孝也。
屈生敦
屈其姓也，韐其名也，曰：生如龙鼎，称龙生之类，后言用享如在，乃宗庙之器有祭神，如神在之义。
叔敦
叔生者，叔伯仲之序也，则其名耳，曰：生则如龙生，屈生之类。
仲驹敦一
仲驹敦葢
三器皆曰仲驹父，其国氏及世次，皆未详功臣表，有骐侯驹，左传有驹伯为郤克军，佐则驹其姓也，若曰齐景公卒，冬十月，公子驹奔卫，则驹其名也，岂非公子驹以伯仲，而曰仲驹父耶？檀弓云防名冠，字五十，以伯仲称，周道也，子生三月，父名之，二十而冠，尊其名而立其字，五十为大夫，则尊其字而呼，以伯仲也，仲姜者，葢仲驹父之母，或祖也，或以为仲驹父妻，则礼曰：夫不祭妻，是以知其为母，或祖也，按春秋，凡妇人皆以字配姓伯姬，仲子，季姜之类是也。仲姜亦字配姓也；齐，许；申，吕皆姜姓，此则未详其何国，女夫器有用器有祭器，凡铭有享孝，追孝祀，襌者皆祭器，九嫔职云：凡祭祀，賛玉齍而玉齍之制，不见于传注，今宗庙中，乃与瑚琏，是为阙器，岂郑元所谓敦瑚琏，簋皆黍稷之器者欤？噫，两汉去圣未逺煨烬之余，礼乐度数，所泯絶者邈已不可追，当是时，缀学之士，所以断简遗编，补缉诂训，断以臆説故三代礼文，杂以汉儒之学，由是后世祖述者，异端纷纠，无所归止，今复见三王之完器，乃可以知圣人制作之有，俾有志于古者有所考信，岂小补哉？
肇父敦
肇父作姬甗，賸敦肇以聿，而此从子既曰姬甗，又曰：賸敦形制未传，故未可考也。
歴代钟鼎彞器款识法帖卷十三
钦定四库全书
歴代钟鼎彞器款识法帖卷十四
宋 薛尚功 撰
周器款识
敦
散季敦
博古録云，考其名乃散。季为王母叔姜作也，昔之人神祀飨之礼，其彞器食饮，每通用之，既以人道事乎神，又以神道享乎？人此家庙，巾与夫平日燕居之器，皆得铭而用之，初无别也，散季之铭，叔姜敦必有一于是矣。当商之末世，周之盛徳，文王在下，遵养时晦，于四方之贤者，盍归乎？来如太公望，散宜生之徒莫不咸在，文王者得此数，臣以之为辅，故丕显之谟，足以贻于初，丕承之烈，得以继于终，迨夫天之厯数有归于周，武王作太誓，以诰于众，则太公望有鹰扬之从，散宜生，有执剑之卫事业，昭昭载之史册，葢彼皆以文王旧臣，受顾命之托，而成此功焉，今观是敦考诸铭识在惟王，四年八月也，且文王之世，散季已为之辅，而厯数犹未归，则知所纪之四年，肇而作此者，葢武王时明矣，又按考古録云，以太初厯推之文，受命嵗在庚午九年，而终嵗在己夘书曰：惟九年，大统未集，武王以明年改元十三年，伐纣乃壬午嵗实武王即位之四年，敦文曰：惟王四年，王葢武王也，是年一月辛夘朔书曰：惟一月壬辰，旁死魄，旁死魄，二月也是嵗二月后有闰，自一月至八月，小尽者四，故八月丁亥朔，与敦文合武王之时，散氏惟闻，散宜生季疑其字也。
□敦
博古録云按此器乃敦而铭，谓之者，举器之总名，故不言敦，□必诸侯也，故祭及四世，葢以古之诸侯有五庙，大夫有三庙而传言，学士大夫则知尊祖谓过祖，则无及矣！武伯龚伯以谥配字为言，如文仲穆伯之类益公，文公则言其爵，葢不没其实也，如周有天下，至于不窋，古公亦或不以爵称，又况于诸哉！
师毛父敦
大室者，庙中之室，言大以别其次者，如鲁有世室是也，敦云，王格于太室，牧敦云，楉大室，葢周之时，受四方诸侯之朝，必于其庙，示不敢专耳，诗言：嗣王朝于庙者，此也。是庙皆谓之室也，曰毛父，则史称武王克商，毛叔奉明水，葢史称叔者字也，春秋书毛伯者，爵也，敦亦云：伯毛内门，立中廷佑，则毛父其人欤？以古者始字之曰：仲伯及其徳邵则又言其父焉，若夫言内史册命者，以内史凡命诸侯及孤，卿、大夫则册命之耳。
孟姜敦
曰叔孙者，葢叔孙氏出于桓公之后曰父者，尊之也？曰：作孟姜尊敦姜，齐姓也；齐，鲁婚姻之国，孟则长矣，以别于仲季之称，与诗所谓孟姜同意。
虢姜敦
右铭曰：用襌追孝于皇考恵，仲者宗庙祭享之器也，祈匈康嗣，纪佑通禄永命文意与卫，栾鼎相类，殆一时器耳，敦。
惟正月乙子王格于大
室穆公入佑立中廷
北乡王曰命汝作司
土官司借田锡汝
衣赤环芾銮旂楚徒
马服五服用事拜
稽首对扬王休用作朕
文考宝敦其子子孙孙永用
按考古图云，其铭与敦相似，铭文云：正月乙子及商兄癸彞，亦曰丁子日辰，刚柔不相配，疑乙子即甲子，丁子即丙子，世质人淳，取其同类，未甚区别，不然，殆不可考，蔡博士肇云：晋文城濮之战，献楚俘于周，驷分百乘，徒兵千，而敦文有曰：楚徒者，乃以楚之徒兵锡之礼，诸侯不相遗，俘天子得以锡侯国。
宰辟父敦一
惟四月初吉王在辟宫宰
辟父佑周立王册命周曰
锡汝华朱芾衣束带于
鋚革锡戈雕防彤矢用馔乃
祖考事官司节仆小射底敷
周稽首对扬王休命用作
文考宝敦其子子孙孙永宝用
宰辟父敦二
惟四月初吉王在辟宫宰
辟父佑周立王册命周曰
锡汝华朱芾衣束带于
鋚革锡戈雕防彤矢用馔乃
祖考事官司节仆小射底
敷周稽首对扬王休命用作
文考宝敦其子子孙孙永宝用
宰辟父敦三
惟四月初吉王在辟宫宰
辟父佑周立王册命宰曰
锡汝华朱芾衣束带于
鋚革锡戈雕防彤矢用馔乃
祖考事官司节仆小射
底敷周稽首对扬王休命
周作文考宝敦其子子孙孙永宝用
三器形制，款识悉同，乃一时物也，其铭曰：周者，晋公子周悼公也，悼公，文襄之后，故有周作文考，宝敦之辞，古者锡有功，则必有彞器以纪其事，且以告于家庙，焉如秬鬯一卣，告于文人是也；卣饮器，敦食器，其为铭一也，是敦之铭，亦曰用馔，乃祖考者谓此。
尨敦
惟元年既望丁亥王在雝位日王格
庙即立宰忽入佑尨立中廷王
呼史大册命尨王若曰尨昔先
王既命汝作宰司王家今余惟疃
京乃命命汝洎曰继足对格从司王
家外内母敢有不敬司百工 入
姜氏命乃有众有即命乃非先告尨
毋敢侯有入告汝汝弗善效姜氏
人勿事敢有侯止从狱钖汝
衮衣赤舃敬夙夕勿废朕命尨
拜手稽首敢对扬天子不
显【鲁休，用作宝，尊敦龙，其万年眉夀子子孙孙永宝用】。
龙乃其名也。郑有大夫，公子龙周鼎，亦有龙生鼎，公子龙者，尝为大夫，而此敦册命，龙作宰司王家，而锡之以，衮衣赤舄，想非所谓公子龙也，此言夙夕勿废，朕命寅簋，亦曰夙夕，勿废朕命，晋姜鼎云，勿废文侯，頵命齐侯鏄，钟云弗敢废，乃命而废皆用法，葢法有时而废，故古人通作废字，犹治乱，谓之乱也。
敦一【先秦古器记刘原父所藏】
惟二年正月初吉王在周邵
宫丁亥王格于宣榭毛伯内
门立中廷佑祝王呼内
史册命王曰昔先王既
命汝作邑继五邑祝今余惟疃
京乃命锡汝赤芾彤冕齐黄
銮旂用事拜稽首敢对
扬天子休命用作朕皇
考龚伯尊敦其眉夀万
年无疆子子孙孙永宝用享
敦二【考古云藏京兆孙氏】
敦三【古器物铭】
按欧阳文忠公集古录云：此铭嘉祐中，刘原父以翰林侍读学士，出为永兴路安抚使，其治在长安，原父博学好古，多藏古竒器物能读古文，铭识考知其人事迹而长安秦，汉故都，时时掘发所得，原父悉裒而藏之，以余集古文，故毎有所得，必摹其铭，文以见遗，此敦得其葢于扶风而有此，铭原父为余孜按其事，云：史记武王克商，尚父牵牲毛叔，郑奉明水，则此铭谓郑者毛叔郑也，铭称伯者，爵也，称叔者字也，敦乃文武时，器以愚考之，此字从弁，从邑弁字，史籕作 ，而此敦从 ，则谓之无疑，吕氏考古亦作字，而刘原父谓之郑者，非也，吕氏又曰：此三敦同制同文，则知古人作器，勒铭非一物，器皆有是铭也，周大夫也，有功锡命，为其考作，祭器也，宣榭葢宣王之庙也，榭射堂之制也，其文作 古射，字执弓矢，以射之象，因名其室曰射音谢，后从木，其堂无室，以便射事，故凢无室者谓之榭，尔雅云：宣王之庙如榭，故谓之宣榭，春秋记成周宣榭火，以宗庙之重，而书之如桓，僖宫之比二传云，藏礼乐之器，非也，又有戠敦云，王格于大室，亦庙也，古者爵有徳而禄有功，必赐于太庙，示不敢专也，祭之日，一献君降，立阼阶之南，南乡所命，北面，史由君右执筞，命之再拜稽首，受书以归，而舍奠于其庙，毛伯，内门立中庭，右祝者，毛伯执政之上卿也，入庙门中，其庭立祝与皆在其右也，王呼内史筞命者，内史掌诸侯孤卿大夫之筞也，王曰者，史执筞賛王命以告也，赤芾彤冕，齐黄銮旂，所锡车服齐黄者，马齐色也，拜稽首，用作皇考龚伯，宝尊敦者，所谓受书以归，舍奠于其庙也？此筞命之礼，古器多有是辞，故详释之。
师敦
王若曰师丕显文武应受天命亦
则于汝乃圣祖考克佑先王作乃
用夹烝乃辟亶大命□和粤政
皇帝亡昊临保我乃周粤四方
无不康静王曰师哀哉今日天殃
俾降防首徳不克尽古无承于先王
乡汝防周邦妥立余小子载乃
事惟王身镐今余惟疃京乃命命女
恵雝我邦小大猷邦潢孽敬明乃
心率以乃友于王身谷汝弗以乃
辟手艰锡汝秬鬯一卣圭一面节邑
三百人稽首敢对扬天子休用作
朕刺祖乙伯咸益姬宝敦其万思
年子子孙孙永宝，用作世，宫宝惟元年二月既望，庚寅，王格于太室，艾内右廷。
铭文二百一十二字，曰：师者官也，则其名耳，乃嗣王命，恵雝我邦，锡以秬鬯一卣，圭一面节，邑三百人，乃对扬天子休，用作朕刺，祖乙伯，咸益姬宝，敦又云：其万斯年，而斯乃用思古人用字或如此耳，此敦言，刺祖乙伯刺公敦云，皇考刺公而皆言刺又博古録云，太公望子丁公伋伋子乙公得以此知刺公乃乙公之族也。
师敦
惟王元年正月初吉丁亥
伯和父若曰师乃祖考
有婚于我家汝佑惟小子
今命汝司我家继治我西
偏东偏仆驭百工牧臣妾
东栽内外无敢不善锡汝
戈雕防缟韠彤矢十五錞
钟一磬五金敬乃夙夜用事
拜稽首敢对扬皇君
休用作朕文考乙仲防敦
其万年子子孙孙永宝用享
博古録云，此铭伯和父者和，卫武公也，卫自康叔有国，至武公已三世矣，武公能修，康叔之政，平戎有功，故周平王命之为公，今观文着伯和父称，若曰：则知代王而言者也，其谓师乃祖考婚于我家，则知为周室之姻娅旧族耳，方兹时师，治其东偏，为有功焉，故铭厥功而锡，是敦以章其善，且复见戈矛，錞钟之物不一等，可谓盛矣！然世系所出，则前史既阙，无所考证，不得其传焉。
牧敦
惟王十年十有三月既生魄甲
寅王在周在师保父宫格太
室即文公今入佑牧立中
廷王呼内史吴册命牧王若
曰牧昔先王既命汝作司土
今余唯域庐改命汝辟百寮
有同事乃多辝不用先
王作刑亦多虐庶民及傒庶
右不刑不中乃侯之朋
以今响司偪乃辠召故王曰
牧汝毋敢先王作明刑
用粤乃傒庶右毋敢不明不
中不刑乃申政事毋敢不尹其不
中不刑今余惟疃京乃命锡
汝秬鬯一卣金车漆车画轩
朱虢卣虎冕练里旂余
三所服孚敬夙夕勿
癈朕命牧拜稽首敢对扬王
丕显休用作朕皇文考益
伯宝尊敦牧其万年夀考
子子孙孙永宝用
考古録云，此敦铭与敦，戠敦相似，所锡有秬鬯一卣，皮虎冕练里之类，与寅簋相似，司服所掌五，冕无虎冕，先儒释毳冕之，章宗彞为首宗，彞有虎蜼，故谓之毳，以是考之，虎冕即毳冕也，如荀卿云：天子山冕，山冕即龙衮也，有山龙之文，或曰山冕，或曰，龙衮皆举一物，以名其服。
敔敦
惟王十月王在成周南淮节
□及内伐浪昴参怡裕敏
隂阳洛王命敔追迎于上洛
□谷至于伊班马榜首百
执傒臼杂孚人三百鄙于艾
伯之□于□衣怖复付乃
君惟王十有一月王格于成周
太庙武公入佑敔告禽馘
百傒王蔑敔歴事尹氏
受厘敔圭鬲币贝五十朋锡
田于防五十田于早五十田敔
敢对扬天子休作尊彞
敔其万年子子孙孙永宝用
博古録云，铭一百四十字，首曰：惟王十月犹春秋之言春王正月之意，葢言王所以尊主言月，所以谨时又曰：王在成周者，犹诗之言，王居镐京，周公既成洛邑，明天下知所归往也，曰：及内伐浪昴，犹诗之所谓薄伐玁狁，至于太原者矣，曰：王命敔追迎于上洛，犹诗之出车，以劳还杖，杜以勤归者矣。执傒臼杂，孚人三百泮宫之执讯，获丑之意也？曰：十有一月，格于成周，大庙告，厥成功于庙之意也？曰：敔告禽馘百，傒臼者，有同乎献馘，曰：尹氏受厘，有若乎告庙之终，并受其福，曰：圭。鬲币贝，五十朋者，葢钖以圭璧以作尔宝，铸以鼎彞，以着其功，与之币帛，以将其意，而其数之多至五十朋足矣，而又锡以土田之衍，则受锡者，岂得傲然自居其宠耶？宜乎对扬天子之休命，而归美以报其上焉。亦犹诗所谓虎拜稽首，天子万年之意欤？是敦也，不惟制作精工，而又字画竒古其间辞意与商，周之书，雅颂之文，相为表里，扬雄言：周书噩噩尔，殆有见于兹也。
歴代钟鼎彞器款识法帖卷十四
钦定四库全书
歴代钟鼎彞器款识法帖卷十五
宋 薛尚功 撰
周器款识
簠 簋 豆 盉 医铺同
史黎簠一 古器物铭
史黎簠二 考古云藏扶风乞伏氏
二器铭文同而字画小异，史其官也，黎其氏也二字，皆籀文耳。
鄀子斯簠一 向本
鄀于子斯自作旅簠
鄀子斯簠二 古器物铭云藏宗室仲爰家
右二器铭文详畧不同皆称鄀于子斯鄀者，国名，左氏传曰：秦楚界小国也，子斯者名或字耳。
刘公簠 一名杜嬬铺藏李伯时家
按周灵王时有刘定公景王时有刘献公此，曰：刘公未审其谁也？然言公而不言谥，以其刘公自作是器，追享杜嬬，宜乎不言其谥也，刘字从卯，金刀而説文止有镏字，从卯金田，此以又易田，乃近刀意而许慎解金字，今声也，下从土□注，两旁象金生于土中，此去其声，单取生金，意其省文如此，曰：杜嬬者无见于书，以愚考之，簠作铺者，铺非器用之名，簠之，字小篆，作□籀文作葢小篆，从甫而籀文从金，今铺字从金，从甫则为簠字无疑也。
太公簠
考古云按旧图云：咸平三年，同州民汤善徳获于河濵以献，此器与张仲及史黎二器，形制全类，张仲簠作史黎簠作 ，此簠作 ，张仲从夫史，黎从古，此从缶者皆缶，字从夫，即古簠字缶，与簠声相近，故古人皆同为簠字尔。
叔邦父簠
叔邦父作簠
用征用行用
从君王子子孙孙
其万年无疆
叔邦父莫知其为谁？特春秋辕氏，名邦葢，季晳之子也，寅簋铭，亦曰叔邦父，岂非一种器耶？曰：用征，用行则叔夜，鼎亦铭以征以行，案字书云：征正行也，凡言征者，皆以正行铭之臣，有从君之义，故又断之曰：用从君王也。
张仲簠一
张仲作宝簠菐之金
鈌鈗鈌錿其熏其其
黄用盛诸受樵米用
飨大正音王賔飱具
召饲张仲受无疆福必
友飱饲鼎宝张仲升寿
张仲簠二 考古图
释音同前
张仲簠三 兰亭帖
释音同前
张仲簠四 古器物铭
释音同前
刘原父先秦古器记云：右二簠得于骊山，白鹿原，簠者稻梁器，其铭曰：张仲见于小雅，宣王臣也，所谓张仲孝友者矣，賛曰宣治中兴，方虎董征，张仲孝友秉徳辅成或外是经，或内是承，文武师师，安有不宁，欧阳文忠公集古録云：张仲器铭四，其文皆同，而转注偏傍，左右或异，葢古人用字如此耳，嘉祐中，原父在长安，获二古器于蓝田，形制皆同，有葢而上下有铭甚矣，古之人为虑逺也知夫物必有弊，而百世之后，理没零落，幸其一在尚冀或传，不然，何叮宁重复，若此之烦也，诗六月之卒章，曰：侯谁在矣！张仲孝友，葢周宣王时人也，距今实有千九百余年，而二器复出，原父藏其器，余録其文葢仲与吾二人者相期于二千嵗之间可谓逺矣方仲之作，斯器也，岂必期吾二人者哉！葢久而必有相得者物之常理耳，是以君子之于道，不汲汲而志常在于逺大原父在长安得古器数十作先秦，古器记，而张仲之器铭文五十有二，其可识者四十一具之如右，其余以俟博学之君子。
师寏父簋一 河南张氏
师寏父簋二 开封刘氏
右铭云：师寏父作旅，簋师，言其官如师，师，师毛之类是也。寏即其名耳，父则尊之也，言旅簋者众，不止此一器也，京叔簋。
按春秋隠公元年经书，郑伯克叚子鄢，左传言郑武公娶于申，曰武姜，生庄公及共叔叚姜氏，爱叔叚请京邑，使居之，因谓之京城大叔者，疑出于是也，诸簋铭有言，旅簋有言，宝簋而此曰飨，簋者，因簋礼以锡其器，若彤弓言，一朝飨之者是也。
师望簋
铭曰：太师□，师望作防按齐世家，太公出于姜姓，而吕其氏也，故曰：吕尚西伯，猎于渭阳，得尚与语，説之曰：自吾先君太公云：当有圣人适周，周以兴子真是耶？吾太公望子久矣，故号曰太公望，载与俱归，立为师铭曰：太师者，语其官也？曰：望者语其号也，曰小子者，则孤□不谷，侯王自称之义也。今簋也而谓之防，葢防训煮熟食，簋盛，黍稷惟熟，然后可食耳。
叔髙父簋
铭言叔髙父如伯硕父叔邦之类是也旅簋言不一也王楚云 象嘉谷之实 象黍稷馨香之气
寅簋
有进退粤邦人正人师民
人有罪有故乃驭朋即汝
乃繇宕威复虐从故君故
师乃作余一人服王曰寅敬
明乃心用辟我一人善效及
友大辟勿事虣虐从狱受
杂□行道故非正命乃敢矢
傒人则唯辅天降防不廷
唯死锡汝秬鬯一卣及斧市
赤写驹辇华轩朱虢西□
虎冕练里画革画辇爵金
銿马三所鋚勒敬夙夕勿癈
朕命寅拜稽首对天子
丕显鲁休用作宝簋叔邦
父叔姞万年子子孙孙永宝用
单疑生豆
单疑生作养豆用享
铭曰：单疑生作养，豆用享单，疑生考之，传记无见，唯周有单穆公，号为盛族，然所谓疑生者，葢指其名，若左氏言寤生，书言宜生皆言其名也。
姬寏豆
姬寏毋作太公郭公公鲁
仲览伯孝公静公豆用祈
眉寿永命多福永宝用
考古云：蔡博士肇言，按齐世家言，太公之卒百有余年，子丁公吕伋始立，郭公以下三世至孝公，始见于史，自吕伋十四世矣，余文不可考，然知为齐豆无疑。
单从盉
博古録云，周有单子歴世不絶为贤卿士，其族有襄项靖，献穆公之类，所谓景公者，岂斯人之族耶？然单氏之器，得之有数种，有舟有鼎，有彞与此盉，其形虽不同，而其铭则皆曰：从也，葢以言其有常从，以言其有继是器，特与盉为一类耳。
伯王盉
伯王□作宝盉
其万年子子孙孙
其永宝用
铭曰：伯王□作宝盉考古云：按盉不见于经，説文云调味也，葢和五味，以共调也。伯者尊称之，王其姓也，防乃名耳。
嘉仲盉
嘉仲索诸经传无见，考其款识，已非夏商，但制作有类乎周，其曰诸友，则知非独擅乃与朋友共之，之器也，且五常之道，言君臣之尊，尊父子之亲，亲而朋友亦列于其间，则未有不须友以成者，彞器者，法度之所在，其于尊君事亲之义，未尝不载，则于朋友之义，宜有以及之，兹器是也。
歴代钟鼎彞器款识法帖卷十五
<经部,小学类,字书之属,历代钟鼎彝器款识法帖>
钦定四库全书
歴代钟鼎彞器款识法帖卷十六
宋 薛尚功 撰
周器款识
甗 鬲  盂 盦
伯温父甗
按考古録云，文曰旅，甗者旅食，所用燕礼，司宫尊于东楹之西，两方壶公，尊瓦大两，有丰，士旅食于门西，两圆壶言旅者，以别公尊，与堂上尊也，余器皆然，故此图所载，有旅彞旅，甗旅簋旅匜，皆此义也。
仲酉父甗
仲酉，父不见于经传，但周有敦葢亦曰仲酉，父作旅，敦皆一时物也，肇作甗者，肇言始作此器耳。
方宝甗
此铭与前二圆鼎同出于安陆之孝感，铭识悉同，惟十有三月，合作一字，甗字尤极，奇古左右，上下不拘边傍，位置耳。
伸信父方甗
考古録云按旧图云：咸平三年，好畤令黄郓获是器，诣门以献，诏句中正，杜镐注其文，惟□字杨南仲谓不必读，为史当作中音，仲然以愚考之，恐只是史字，史信者如史，顷史黎之类，史言其官，信言其名，父则尊称之耳。
父乙甗
王命中先见南国贯行蓻
位在庙史儿至以王命曰
余命汝史小大邦乃有舍
汝邦量至刋汝唐小多
中召自方长邲
以师百寮故故人在
汉中州曰辱曰故人君
曰夫乃言曰贝
日对扬王休名父对
余承用作用父乙宝彞
右铭重和，戊戌嵗出于安陆之，孝感县耕地得之，自言于州，州以献诸朝，凡方鼎三，圆鼎二，甗一共六器，皆南宫中所作也，形制精妙，款识竒古曰父乙者，葢商末，周初之器耳。
慧季鬲
按恵与慧通，虢、姜、敦，款识有恵，仲春秋有恵伯恵叔，而此鬲铭之为恵季，岂非恵为氏，而伯仲叔季者，乃其序耶？
丁父鬲
按博古云：夫世人但知十千为商，凡遇款识，有十千者，皆归之商，故或以丁父鬲为商葢，误矣。按：商之铭于甲曰：父甲丁曰：父丁辛曰：父辛，乙曰：父乙皆尊其父而上之，未见有列于下者，兼商鬲，皆以父丁为铭，若谓丁父亦为商器，则是古人于名号，间有变易矣，将何以示后世乎？葢周之太公望，再世而有丁公，其后世以丁为氏，是鬲周物，岂其丁氏之子孙，为其家庙而作耶？曰：孙则又言：孝孙作之，以奉其祖也。
伯鬲
按古器，以伯为铭者多矣，尊敦彞舟，爵有伯作之铭，观古人，或以伯为谥，或以伯为名，或以伯仲第其序，或以侯伯列其爵，所称非一，而此曰伯者殆未可以私智决也。
帛女鬲
帛女疑宫女之有軄者，然攷周官自九嫔，世妇之余，所可见者，司服缝人而已，初无此名也，岂非自周之末，典礼不存，因其軄而命之欤？不然，则诸侯不敢拟于天子，而有是軄欤？汉广川王，以陶望卿，主缯帛，疑亦祖述，周人之意，其曰作齐鬲，葢于祭祀之齐，而所用之器也。
师鬲
昔以师称其官，则有若尹氏，火师者是也。以师称其姓，则有若师旷，师丹者是也，此器铭曰：师疑以师言其姓，或言其官耳，制作简古，虽周之物，殆有商之遗意焉。
虢叔鬲一 古器物铭
虢叔作尊鬲
虢叔鬲二 考古图
虢叔作叔殷防尊鬲
右二铭，皆虢叔所作，后一器曰：防与宋田鼎同殆，一时器也。
聿逺鬲
右铭云聿逺乃作鬲者之人也
亦鬲
亦作尊鬲永宝用
右铭亦下一字澷灭未攷
蔑敖鬲
右铭，十有一字，所可辩者九字而已，敖上髣髴若蔑字，按楚之君有霄敖，若敖杜敖，郏敖，而其官名亦曰莫敖，所谓蔑敖，殆出于斯耶？楚周诸侯国，故其器作周之形，制曰：先康者，古人铭器之意，葢未可以臆论也。
仲父鬲
仲父作尊鬲子子孙孙其万年永宝用
右铭十有六字，仲下一字不可辩，昔有仲山，父仲庆，父仲孝，父仲仁父此曰仲父者，葢未知其为谁？考其制作，乃与聿逺鬲相近耳，且诸器款识，有曰：孙子有曰：子子孙孙有曰：子孙葢孙可以为王父尸，子不可以为父尸，故言孙子，而以孙为先言之不足，至于重复，故言子子孙孙，而不嫌其烦，或叠言，或单举以互见，故言子子孙而不嫌其畧若此再言，子子又从而系之，是为孙孙之义，盖孙亦子属，不待指而后着矣。噫！古人制器，尤在于遗后世，且欲传守不失，故以子孙为丁宁，若乃汉器铭子孙者十无二三，此所以不纯乎古也。
京姜鬲
按诗之思齐曰：思齐太任，文王之毋思媚周姜，京室之妇，太姒嗣徽音，则百斯男，葢太王之妃曰太姜，王季之妃曰太任，文王之妃曰太姒，曰京姜者，京室之妇也，周有天下，在武王时，及其追尊祖考则以古公为太王，季歴为王季，于是国以京言之，故谓之京姜。
某父鬲
父作尊鬲
子子孙孙永宝用
右铭父上两字未详，子子孙孙，语见仲父鬲篇中诸旅鬲。
诸旅作尊鬲其子子孙孙永宝用敕
右铭诸旅下，继之以作尊，鬲者诸旅，必其名氏也，其子子孙孙永宝用，而下有一敕字，得非人君所赐而着其敕命耶？然敕自唐朝方，用此周器也，而谓之勅，不可得而考矣。
仲斯鬲
右铭曰仲斯必作器者之名也
史孙槃
史孙作槃
右铭云史孙作槃而，则未详其音读，槃作○者，象形篆也，犹言圆则水圆耳。
封比干墓 铜槃
右林左泉
后冈前道【或云前冈后道】
万世之宁【或云英字】
兹焉是宝
右开元四年，游子武之奇于偃师，耕耘获一铜片，盘形四尺六寸，上镂文深二分，其左右前后冈道，与泉并存，唯林无矣，考诸图籍，即比干之墓。
鲁正叔槃
按鲁周公所封，自伯禽之国而蕃衍，盛大为天下显诸侯，且号礼义之邦者，以周公之圣，风化所本，余膏賸馥，泽后世而不竭，故其世叶与周相为盛衰，至战国时而仲叔季之氏族，遂分其国，然所谓正叔，虽不见于经传，必鲁之公族也。
卭仲槃
惟王月初吉日丁亥卭
仲之孙伯戋自作□
槃用祈眉寿万年
无疆子子孙孙永宝用之
王月者，正月也，如所谓王春也，言王所以尊主也，□槃者盥，潄之器耳，邛仲之孙伯戋，又作饙，盦，与此铭合，字画各为一体，皆奇古可爱。
齐侯槃一 古録
齐侯□二 古器物铭
右二铭字画稍异，而文则同，皆云齐侯作楚，姬宝□与齐侯匜，铭识相类，古器物铭云：政和丙申嵗皆安丘县民发地得之，正一时物也，騐其铭文葢，齐侯为楚女作。
冀师□
右铭云：冀师季移用其吉，金自作宝槃，按：商有冀父辛卣，博古云：冀者国名，昔人受封于此，则后世食采于所封之地，复以为氏，冀乃其旅裔耳，师言其官也，季言其序也；移，则其名耳，曰：用孝用享，葢祭享之器也，后云福无疆，谓祈福之无疆也，福上一字磨灭，未攷吉，字从士，从口言，士之口常吉也，而此止从士亦口常吉之意乎？字画奇，古文词典雅，但形制未传耳。
伯盂
博古云：夫季姜之称于书传，多指妇人言之，如诗所谓孟姜是也。彼曰孟姜，而此曰季姜者，乃其序耳，伯史作季姜，盂，则知为季姜而作也。
卭仲盦
右铭云：卭仲之孙，伯戋自作饙，盦説文云卭在济隂玉篇云卭在山阳叩仲之孙，伯戋尝作□盘，今曰饙，盦者饙，涤饭也，盦説文云圆葢也，吕氏考古云饙，盦者以捧连汤饭而加覆葢耳。
歴代钟鼎彞器款识法帖卷十六
钦定四库全书
歴代钟鼎彞器款识法帖卷十七
宋 薛尚功 撰
周器款识
戈 铎 鼓 琥
平陆戈
右戈铭曰平陆古器物铭云藏淄川民间
鳯栖铎
右铭一字作鳯栖之状，是器铎也，周官鼓人以金铎通鼓，凡乐舞，必振铎以为之节，此铭以鳯，亦取其鳯皇来仪之象，而为栖木形者，诗所谓鳯皇鸣矣，于彼髙岗梧桐生矣，于彼朝阳，葢铎者乐之节，取其乐调而物以类应之也。
岐阳石鼓一
而师 庻
左淊淊是
不具 后
具肝来其
写尖具来
乐天子来
嗣王始古
我来
岐阳石鼓二
<经部,小学类,字书之属,历代钟鼎彝器款识法帖,卷十七>
我水道既
平既止嘉
树则天子
永宁日维
丙申我其
用马既康康
骆左骖防防
□□扯女不
□□公谓
天及如周
不余及
岐阳石鼓三
<经部,小学类,字书之属,历代钟鼎彝器款识法帖,卷十七>
<经部,小学类,字书之属,历代钟鼎彝器款识法帖,卷十七>
田车既安
鋚勒马既
简左骖旛旛
右骖騝騝我
以隮于原
我戎世□
宫车其写
秀弓寺射
麋豕子庶
麀鹿雉兔
其又□其
大出各
亚畀执而
勿射庶防防
君子乃乐
岐阳石鼓四
<经部,小学类,字书之属,历代钟鼎彝器款识法帖,卷十七>
銮车华敕
真孔硕
彤矢马其
写六辔徒
□孔庶廓
宣抟首车
载道徒如
章原湿隂
阳六
马射之疑
如虎兽鹿
如多贤
禽我鹿允
异
岐阳石鼓五
<经部,小学类,字书之属,历代钟鼎彝器款识法帖,卷十七>
<经部,小学类,字书之属,历代钟鼎彝器款识法帖,卷十七>
汧也沔防
被淖渊□
鲤处之君
子渔之澫
有□其斿
散散帛鱼鱳鱳
其菹氐鲜
黄帛其□
有□有
其□孔庶
繇之□□□□
□□其鱼佳
可佳鱮佳
鲤可以橐
之佳杨及
栁
岐阳石鼔六
走防马
荐晳奔放
雉立其一
之
岐阳石鼓七
<经部,小学类,字书之属,历代钟鼎彝器款识法帖,卷十七>
猷作原作
导徒我司
除帅 序
莽为世里
微徼乃罟
栗柞棫其
槃格庸鸣
亚若其华
所斿忧篮
导防尌合
孙
岐阳石鼓八
<经部,小学类,字书之属,历代钟鼎彝器款识法帖,卷十七>
我车既工
我马既同
我车既好
我马既驱
君子员员猎猎
员斿麀鹿
速速君子之
求首及兹
以时我其
孙其来趩
□□即我
即时我麀
鹿□敺其
朴其射其
来首既我
其蜀
岐阳石鼓九
<经部,小学类,字书之属,历代钟鼎彝器款识法帖,卷十七>
<经部,小学类,字书之属,历代钟鼎彝器款识法帖,卷十七>
天灵雨流
迄涌盈渫
滋君子即
涉马流汧
也洎洎凄舫
舟思归自
廊徒□佳
舟以道我
隂戎阳枝
深以户水
一方止其
奔其□其
事
岐阳石鼓十
<经部,小学类,字书之属,历代钟鼎彝器款识法帖,卷十七>
吴人怜
敕敬载西
载北勿奄
勿伐之而
出献用大
祝髙执宁
逢中孔囿
鹿我其疃疃
天求有是
右岐阳十鼓，周宣王太史籀所书嵗月深逺剥泐殆尽，前人尝以其可辨者，刻之于石，以甲乙苐，其次虽不成文，然典型尚在，姑勒于此，与好事者共之。
周琥
右铭云午十三，按吕氏考古图云，大宗伯以玉作六器，以白琥礼西方，觐礼，诸侯觐于天子，天子为坛祀方明，加文其上，设六玉西方，琥小行人，合六币以和诸侯之好，琥以绣礼器云：珪璋特琥璜爵，葢珪璋璧琮，琥璜之六器，以象天地四方，天子以是礼神诸侯，以是享天子而已，説文曰琥发兵，瑞玉为虎文，不见于经，不知许慎何所据？然汉用虎符发兵，虽以铜为之，其原疑出于此，文曰午十三者，亦兵符之次第午字，葢以日辰为琥，或以午与五同发兵，遣将蓄威以待，此器虎形，然则鲁昭公疾，赐子家子双琥，一璞而为二物，是亦可以为符矣。
歴代钟鼎彞器款识法帖卷十七
<经部,小学类,字书之属,历代钟鼎彝器款识法帖>
钦定四库全书
歴代钟鼎彞器款识法帖卷十八
宋 薛尚功 撰
秦器款识
玺 权 斤
汉器款识
钟 甬 钫 鼎 鼒
秦玺一
右玺文按集古印格云，石本在毕，景传家，其文妙，淳古无过于此，虽龙飞鳯翥，不足以拟其势，摹印之祖也。
玺二 向巨源传本
玺三 蔡仲平传本
右二玺，文本只一器，缘传模字画不同形制，大小有异，因并刻之，亦疑以传疑之意也。按集古印格序云：秦取赵氏蓝田玉，命丞相李斯书作鱼鸟之状，刻为玺，文曰受命于天，既寿永昌，歴代传之，以为国宝及始皇帝恶玺之音与死同，遂易玺曰宝，曰印曰章云。
秦权
平阳斤
考古云按秦本纪始皇廿六年平六国，号皇帝，一法度，衡石丈尺，丞相绾者，王绾也，二世元年，皇帝曰：金石刻尽始皇所为也，今袭号而金石刻辞不称始皇帝，其于久逺也如后嗣为之者，不称成功盛徳丞相臣斯，臣去疾御史大夫臣徳言请具刻书刻石，因明白矣，臣昧死请，制曰：可。始言金石刻而卒，止言刻石，据权之文云：故刻，左则史记石字当为左也，丞相去疾者，徐广曰：姓冯，又古器物铭云：世所谓秦权至多，铭文悉同欧阳集古録载秘阁校理，文同家有二铭，其一乃铜环上有铭，循环列之，不知为何器？余当考之，亦权也。案班固汉书律歴志五权之制，圜而环之，令之肉，陪好者周旋无端，周而复始，无穷已也，孟康注，以谓锤之形如镮也，然古权亦有如今称锤相似者，葢形制不一，各从其便耳。
汉
周阳侯钟
右铭藏，欧阳文忠公家铭曰：周阳家金钟，汉器亦有周阳侯，甗葢一时器也。
谷口甬
谷口铜甬
容十升
始元四年
南方
左冯翊造
谷口铜甬容十升
重卌斤甘露元年
十月计掾章平
左冯翊府
北方概南
右古器物铭云谷口，铜甬旧藏，刘原父家一器，而再刻铭，始欧阳公集古録金石遗文，自三代以来，法书皆备，独无西汉文字求之，累年不获，防原父守长安，长安故都，多古物竒器原父好竒博识皆求而藏去，防后得斯器及行镫，博山香炉，模其铭文以遗欧阳公于是西汉之书，始传于世矣，葢收藏古物，实始于原父而集録前代遗文，亦自欧阳公发之，后来学者稍稍知捜抉竒古皆二公之力也。
武安侯钫
武安侯家铜钫一容一石二斗重四十二斤苐一
右武安侯钫铭，不知所从得，按汉书，景帝后三年，田蚡，封武安侯，又楚思王子防，元始中，再封武安侯，器铭无年月，未知果谁所作？又按帝纪，楚怀王尝封髙祖为武安侯，然騐其刻画，疑非髙祖时器。
李氏鼎
铭二字，曰：李氏按此器圜弇上而耳外附质素，无文与汾隂宝鼎相类，其字画亦作汉迹，李氏显于两汉者，如西汉之李广，李陵东汉之李固，李膺皆闻家华族甚多，此但纪姓而不书名，葢未可考，其为谁欤？
鲍氏鼎
右铭二字曰鲍氏以不著名故未详其为谁也
汾隂侯鼎
右鼎得于鄠县民家井中，鼎小似古，陪鼎以羞膷，臐膮者也，刻其侧曰汾隂侯汾隂侯葢汉御史大夫周昌也以髙帝六秊封汾隂侯昌卒谥悼侯。其子开方嗣，谥哀侯，未知此昌之鼎与开方之鼎欤？刘原父作賛曰：昌以直闻，刺主桀纣，权拥赵孤，见□母后，势有不行，非智之陋，兄弟竞爽，是□有后。
定陶鼎
按汉十二年，孝恵帝即位，始诏郡国诸侯王各立髙庙而是鼎于葢间有髙庙二字其字画复有变，篆为隶之体，是其为髙庙祀器无疑也。又曰：定陶庙者，葢汉初有天下，旌功臣以定陶之地，封彭越而王之，是为梁王，而其国则定陶也，越既叛命，乃削其地，更以封髙祖之子恢，是为定陶共王恢，其在恵，帝即位之初，许立髙庙则正恢之世也。
汾隂宫鼎
汾隂供官铜鼎葢二十枚重三斤八两
汾隂供官铜鼎二十枚容斗重十斤
汾隂宫铜鼎一容一斗重十斤
平阳一斗鼎重十斤
第廿三
按前汉地里志，河东郡属县有汾隂有平阳而平阳，有铁宫，此曰汾隂宫则宫之在汾隂者也考其铭识，既曰汾隂供官铜鼎，二十枚，又曰汾隂宫铜鼎一者二十，所以举供官之数，而一者举其隶于宫者也，又曰：平阳一斗鼎，葢平阳有铁宫，此乃纪所铸之地耳，曰：第二十三者总其器之，在汾隂者为之次，不必言鼎也，按西汉郊祀志云：孝武皇帝始建上下之祀，营泰畤于甘泉，定后土于汾隂而神祗安之，则作宫于汾隂者以祀后土之所是，宜有列鼎之荐，而此特其一器耳，铭文称供官，铜鼎，亦又明朝廷祀典之物，非私享也。
按孝成帝，乃孝元之子，西汉第九帝也，是鼎虽孝成庙器，乃造于孝哀，即位之三年，其铭又有曰：建平三年十月，工王襃造葢，孝哀即位，改号建平，而孝哀又嗣服孝成也。
好畤鼎
博古録云按畤封土也，冡而祀之在昔，秦襄以攻西戎，始祀少昊，作西畤，秦文梦黄蛇口止于鄜，又为鄜畤，秦宣于渭南，祠青帝曰密畤秦灵于吴阳祠，黄帝曰：上畤祠炎帝曰下畤，此畤之所由兴也。及始皇更游歴祀名山大川，遂祠八神，一曰天主，二曰地主，三曰兵，主四曰隂主五曰阳主，六曰月主，七曰日主，八曰时主，而地主之祠，葢在泰山之下，梁父之地，以天好隂祠之必于髙山之下，故又谓之好畤，汉祖有天下，覩雍之四畤，曰：吾闻天有五帝，而四，何也？葢是秦襄有白帝之畤，秦文有黄帝之畤，秦宣有青帝之畤，秦灵复有黄帝，炎帝之畤，而独无黒帝之畤也，又曰：吾知之矣，待我而具五也。乃祠黒帝于是后世成有五畤之祠，至武帝时幸五畤，因获白麟，以昭神休，而旌其年，为元狩则好畤，起于秦而事于汉也，是鼎乃好畤，供厨之器而形制，则汉物也，又其名长乐饲官，则知汉物明矣，葢长乐者汉宫也，昔樗里子塟渭南，其治时语于人曰：吾墓后百嵗当有天子之宫，夹其左右，后汉兴而长乐宫，乃在其墓，东则长乐饲官，乃汉官名，置官以祠神于古，实不废也。又按吕氏攷古云：此鼎有铭，十有五字，在腹廿二字在葢器文云：好畤，供厨鼎葢，文曰好畤，苐百三十，又曰：长乐苐四百廿五，大囬中苐八百六十，好畤在雍，东秦以来，郊上帝长乐，未央建章，皆在长安，囬中言在汧，三辅黄图云：大官从帝行幸，移用其器，而次苐不一，皆刻以记之，备淆错也。
上林鼎
右铭不知所从，得铭有监工李负刍按后汉纪无二名者，此鼎葢西汉器也。
侈耳鼒
右铭藏新平张氏铭云厶方司正不知何谓
右铭二字曰髙奴髙奴者上郡地名也
歴代钟鼎彞器欵识法帖卷十八
钦定四库全书
歴代钟鼎彞器款识法帖卷十九
宋 薛尚功 撰
汉器款识
鑪 壶 巵 律管 匜 洗 钲
齐安鑪
齐安宫铜熏鑪，容五升具，葢重五斤六两，神爵四年，典宫啬夫，忠佐史，工司马让造第一百三十一廿三。
右铭藏，庐江李氏考古云齐安宫，未可攷铭云：重五斤六两，以今权校之三两，十八铢当汉之一斤。
莲勺鑪
按：刘原父先秦古器记云：右一器，上为山下为槃，世俗谓之博山鑪，然按其刻曰：莲勺宫铜一斗，鼎非博山者，莲勺，则宣帝居民间时尝困处也，至今栎阳界去长安七十余里，疑汉于其地，亦有离宫刻又云：五鳯三年五月己丑，工渭成，徐安守，属定昌造，又按欧阳公集古録云林华观，行镫铭一，莲勺宫博山，鑪下槃铭，一皆汉五，鳯年造林，华观汉书不载，宣帝本纪云：困于莲勺卤中，注云县也，亦不云有宫，葢秦汉离宫别舘，不可胜数，非因事见之，则史家不能备载也，余所集録古文自周穆王以来，莫不有之，而独无前汉时字求之，久而不获，每以为恨，嘉祐中，友人刘原父出为永兴守长安，秦，汉故都，多古物竒器湮没于荒，基败冡，往往为耕夫牧竖得之，遂复于人间，而原父又雅喜藏古器，由此所获颇多，而以余方集古文，故毎以其铭刻为遗，既获此二铭，其后又得谷口，铜甬乃甘露中，造由是始有前汉时，字以足，余之所阙，而大偿其素愿焉，余所集録既博而为日滋久，求之亦劳得于人者颇多，而防后成余之志者，原父也，故特志之。
博山鑪
右铭藏，庐江李氏考古云宫，太子山重一斤七两，中间荇叶，有文曰天兴子孙又曰：富贵昌□按汉故事曰：太子服用，则有铜博山香，鑪晋东宫旧事曰：太子服用，则有铜博山，香鑪二鑪，象海中博山下，槃贮汤使，润气蒸香，以象海之囬环此器，世间亦有之，形制大同，而不一曰天兴，子孙又曰：富贵昌宜者，善颂之辞也。
丞相府漏壶
二十一斤十二两，六年三月己亥，年史神工，谭正丞相府。
考古云：铭二十有一字，按此器制度，其葢有长方孔而壶底之上，有流筩，乃漏壶也。
太宫壶
博古録云铭三十二字，按建武者，汉之年号也，东汉之盛，惟建武，永平号为极治，而光武之初嵗称建武歴三十一年，复改建武中元而此曰建武者，葢即位之年号，非建武中元之年也，二十年嵗在甲辰乃东，夷率众内附，正极治之时，自伍舆至苍省葢，其工造与夫监掾之姓名耳，此器体类壶而铭曰：钟者字书，以钟字从金，从重，以正为体，葢饮无以节之，则流而生祸，所以铭钟者，欲其止而不流，葢壶以取形，钟以示戒，故説文以钟为酒器，其义如之。
绥和壶
按汉成帝即位二十有五年，始改元绥和，而此壶作，于是嵗也凡汉必谨其嵗月与夫造器之官，如曰防级掾，临主守右丞，同守令宝省者是也。
建光巵
铭六字，曰建光中，室有四按：东汉孝安帝即位之十六，秊名，其年纪曰：建光是器，葢于建光中造也，中室之称者，宜其有五室，而此特中室之器耳，葢汉武立帐，则有甲乙言，中室有四，则其他亦或有数也。
律管
六吕始建国元年正月
癸酉朔日制
右铭藏晁，无咎，学士家云，始建国元年正月癸酉朔，日制，按汉书律歴志古以竹与玉为之，平帝时，王莽始易以铜，又汉书，莽以十二月朔癸酉为建国元年正月之朔，二説皆合也。
阳嘉洗
阳嘉四年朔令
铭云：阳嘉四年，朔令按孝顺帝即位之十年，改年纪曰：阳嘉凡四，秊兹器曰：阳嘉四年，葢谨其所造之嵗也曰朔者，朔月也，曰：令者时令也，字之，右状鱼之形，字之左，复作鹭，以鹭习水而捕鱼，其犹习于礼而得民之□也，洗盥手之器于此，以奉祭祀，交神人，非茍然者，谨其嵗时且象而视之，葢不能无微意耳。
长宜子孙洗
长宜子孙
宜子孙洗
考古云按旧礼图云，洗丞槃弃水之器，其外画水纹，菱花及鱼以饰之，唐防要云：上元二年髙宗命韦机营东都，上阳宫于曲涧，防建隂殿掘得古铜，似盆而洗，中有蹙起，双鲤之状，鱼间有四篆，字长宜，子孙与此器同，皆汉洗也。
双鱼四钱大洗
铭曰富贵昌宜者亦善颂之辞也
平周钲
按古器物铭云：右铜钲云，平周，金铜钲，重六斤八两，背文云：平定五年，受圜隂士大夫颇疑前代纪年，无为平定者，余尝考之葢，非年号也，按西汉书，地里志平，周平定圜隂三县皆属西河郡圜隂汉恵帝五年，置此葢钲，先藏平周后，归圜隂复以授平定，故再刻铭耳，所谓五年者，当是景帝以前未有年号，时也，前世既无平定年号，而三县皆隷西河，故知其如此，又圜隂王莽改曰方隂顔师古曰：圜字本作圁县，在圁水之隂因以为名，王莽改为方隂则当时已误为圜，今有银州银水，即是旧名犹存，但字变耳，其説出于郦道元注水经，今按：兹当时所刻，乃为圜字，然则师古何所依据？遂以为圁乎？恐亦臆説也。
注水匜
铭二十有二字，曰：始建国元年正月癸酉朔，日制，按汉新室，当孺子婴初始元秊，戊辰，十二月，改为建国，此言元年正月，则是明年己巳嵗制此器也，此器形制如盂，而浅且其旁，复出一流，与匜畧不相类，迨见其识文，乃知匜也，然所容三合其器，特小恐几格间，所用者耳。
歴代钟鼎彞器款识法帖卷十九
钦定四库全书
歴代钟鼎彞器款识法帖卷二十
宋 薛尚功 撰
汉器款识
镫 锭 烛槃 甗 釜
甑 鋗 弩机
上林荣宫镫
上林荣宫铜鴈足，镫下有槃，并重六斤，黄龙元年，民工李常造苐四，第二。
百世
铭云：上林荣宫鴈足，镫下有槃，并重六斤，黄龙元年，民工李常造第四言，荣宫未攷。
首山宫镫
蒲反首山宫，铜鴈足八寸，葢重六斤，永始四年二月，工贾庆造。
考古云藏，京兆李氏铭云：蒲反首山宫，铜雁足，葢重六斤，永始四年二月，工贾庆造攷古，汉宣帝时，器地里志，蒲反有首山祠，其宫即祠宫也。
甘泉上林宫行镫
右铭藏京兆吕氏惟永槃存铭有三十一字
林华观行镫
林华观汉书不载曰五鳯二年，乃前汉时物耳，字画极佳，乃刘原父得之于长安，模其铭文以遗欧阳公者説。
在莲勺鑪篇
甘泉内者镫
内者，元康二年三月，河东安邑守者，宣王轩造重廿五斤十一两。
右铭藏京兆，陈氏云：甘泉内者，下槃又云：内者，元康二年三月，河东安邑守者，宣王轩造重廿五斤十一两，考古云甘泉，上林皆水，衡所掌内者有令丞，少府之属，掌中布张诸衣，奄人軄也。
龙虎鹿卢镫
右铭云宜子孙，吉上有龙虎为之饰，藏庐江李氏，耿氏镫。
□光四年二月耿氏 延光四年二月耿氏□镫比二工张裒造 作镫比二工张裒造
铭云：延光四年二月，耿氏作镫，比二工，张裒造全作汉，隷极奇文云：比二者言如此比者，有二耳，汉人大抵尔雅可爱。
虹烛锭 一名王氏锭
博古録云铭一十七字，自三代至秦，器无斤两之识此器，显其斤重，又字画与汉五鳯，鑪识相类，寔汉物也，説文以锭为镫镫，则登而有用者，铭曰：虹烛者，取其气运如虹之义，殆荐熟食之器，但阙其葢而不全，曰：王氏者，未审其为谁也？曰：第一则知为虹烛者数，不特此耳。
车宫承烛槃
车宫铜承烛槃重三斤八两五鳯四年造 扶
考古云车宫，不知何所，右铭云车宫承烛，槃重三斤八两，五鳯，四年，造下又有一扶字，扶乃言其号耳，汉器有扶字者甚多。
周阳侯甗
周阳侯家铜三习雝甗，鍑一容五斗，重十八斤六两，师治国，五年五月，国输苐四。
考古云：铭三十有三字，按説文鍑金大口者，鍑上有甗，故曰甗，鍑言三习雝者，习，重也，其制三重，汉恩泽侯表，有周阳侯，二淮南王长舅赵兼孝文元秊封六年，免孝景，太后弟田胜孝景，后三年，封传子祖，元狩三年，免文曰师，治国五年，自以侯受封，嗣位之年，数也，文字疑，宣帝时器，皆未可考。
馆陶釜一次 轵家釜一
轵家釜
轵家容四斗五升重十斤一两九铢
三年工丙造第五
轵家宫不可攷藏京兆孙氏
馆陶釜
古器物铭云：铭云：长信赐馆陶家，按汉书外戚传，文帝窦皇后女嫖，封馆陶长公主，又百官公卿表，长信詹事，掌皇太后宫，景帝中六年更名长信少府张晏注曰：以太后所居宫为名也，居长信，则曰：长信少府居长乐，则曰：长乐少府长，则景帝时，官名长信，则窦太后居是宫无疑，铭虽无年月，然知其为窦太后，赐馆陶公主亦无疑也。
轵家甑
轵家容三斗重四斤廿铢
三年工丙造第五
铭曰轵家与轵家釜铭文同亦藏京兆
<经部,小学类,字书之属,历代钟鼎彝器款识法帖,卷二十>
博古云有铭，在唇曰梁山，鋗重十斤，元康元年造，外复有一扶字，按汉孝宣帝即位之十年，乃改元康元年是器，乃此年造也。其扶字乃号耳，如好畤，鼎用山字是也。梁山铜者，纪其贡金之地，梁山于汉初，为孝王之封梁王，依山鼓铸，为国之富，故在孝王时，有罍尊直千金，戒后世宝之，则梁山之铜，有自来矣，其后梁之子孙分其国为五则，在孝宣时，亦不替贡，金之軄耳。
书言府弩机
右铭二十有七字，曰：延光三年闰月，书言府作按延光三年，葢后汉孝安皇帝即位之十九年也，是秊嵗在甲子闰在十月不言，十月而言，闰月举闰，则知十月也，书言府作所谓言则左史书之之义，天禄石渠之属，葢汉之武库，随府有之，如府省是也。又若工若令，若丞若史，皆铭之于机，则知除戎器，戒不虞，昔人尤在所慎者，其制作或错以银，而文镂细若丝，绾结则知所谓咸精，其能非特于前汉孝宣之际为然也。
<经部,小学类,字书之属,历代钟鼎彝器款识法帖,卷二十>
歴代钟鼎彞器款识法帖卷二十