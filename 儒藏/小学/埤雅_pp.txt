钦定四库全书    经部十
埤雅        小学类一【训诂之属】提要
【臣】等谨案：埤雅二十卷，宋陆佃撰，佃字农师，越州山隂人少从学于王安石，熙宁三年，擢甲科，授蔡州推官，选为郓州教授，召补国子监直讲，厯官至尚书左丞，未几，罢为中大夫，出知亳州，卒于官，宋史本称其精于礼家，名数之学，著书二百四十二卷，如埤雅礼，象春秋后皆于世，王应麟玉海记其修说文解字子宰，作埤雅，序又称其有诗讲义，尔雅注，今尔雅新义，仅散见永乐大典内，余俱亡佚不见，独是书尚传其书，释鱼二卷释兽三卷，释鸟四卷释虫二卷释马一卷释木二卷释草四卷，释天二卷，刋本释天之末，注后缺字，然则原书不止此矣，陆宰记佃，神宗时，预修说文进书，召对，言及物性，因进说鱼，说木二篇，后乃益加笔削，初名物生门，类后注尔雅毕，更修此书，易名埤雅，言为尔雅之辅也，其说诸物，大抵畧于形状而详于名义，寻究偏旁，比附形声，务求其得名之所以然，而曼衍纵横，旁推其理以申之，多引王安石字说，葢佃以不附新法，故后入元祐党，籍其学问，则末尝有异于安石，晁公武谓其不専主王氏亦似特立，是悮以论其人者论其书也，乾隆四十四年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
钦定四库全书
埤雅卷一        宋 陆佃 撰释鱼
龙   鲤   鲂   鲿
鳢   鰋   鳟   鲔
鳣   鯋   鲦   鲋
鱮   鲛   防   蛟
龙
龙八十一鳞，具九九之数；九，阳也，鲤三十六鳞，具六六之数六隂也龙亦卵生思抱，雄鸣上风，雌鸣下风，而风化有鳞，曰：蛟龙有翼，曰应龙，有角，曰蚪龙，葢虫莫智于龙，龙之徳不为妄者，能与细细，能与巨巨，能与髙髙能与下下，故易干以龙御天，坤以马行地龙，天类也。马，地类也，易曰：震为龙，震为龙，以动故也。周易以变者为占，故干六爻皆动，皆谓之龙，所谓初九，九二，九三九四九五，上九是也，蔡墨曰：龙，水物也，周易有之，在干之姤，曰：潜龙勿用，其同人曰：见龙在田，其大有曰：飞龙在天，其夬曰：亢龙有悔，其坤曰：见羣龙无首，吉，葢干初九变而之姤，九二变而之同人，九五变而之大，有上九变而之夬，六者俱动，变而之坤，是以蔡墨之言如此，知此，则知震所以为龙之义矣，贾谊新书曰：亢龙徃而不能反，故易曰有悔有悔者，凶也，潜龙入而不能出，故易曰：勿用勿用者，不可也，观谊之言，如曰勿用者，戒使勿为潜龙也，故曰潜之为言也，隐而未见，行而未成，是以君子弗用也，葢止使人无为谓之勿？所谓勿用娶女，勿用有攸徃，小人勿用之类，皆戒使勿为也，俗云，龙精于目，葢龙耸故精于目也隂阳自然变化论曰：骊龙之眸，见百里纎芥，又曰：龙能变水，人能变火，又曰：龙不见石，人不见风，鱼不见水，鬼不见地，孙绰子曰髙祖御龙光武御虎，龙韩，彭之类是也。虎耿邓之类是也。法言曰：龙以不制为龙，圣人以不手为圣人手取也，言虽容有飞祸而非其所取，诗曰：賔载手，仇手取也，郦元水，经曰：鱼龙以秋日为夜，按龙秋分而降，则蛰寝于渊，龙以秋日为夜，岂谓是乎？庄子曰：朱泙漫学屠龙于支离益殚，千金之产，三年，技成而无所用其巧，此言技术虽髙而应世稍疎则无所用之，是以君子因时施宜，事在于适而已，岂必一二以追先王之迹哉？旧説鼈畏葱蛟龙畏铁，又云：龙肉以醯渍之，则文章生，今相家説龙人臣得其一体，当至公相曽，公亮得龙之脊，王安石得龙之睛，内典云龙，火得水而炽，人火得水而灭，按书以龙言，山以虎言水，六龙九虎是也，直山，直水谓之死，龙死虎，故曰小顿大起，宛转如盘龙奋迅如舞鹤，谓之住冈。
鲤
此今之頳鲤也，一名鳣鲤脊中鳞一道，毎鳞上有小黑防文大小皆三十六鳞，鱼之贵者，故尔雅释鱼以鲤冠篇而养鱼经曰：所以养鲤者，鲤不相食，易长，又贵是也。神农书曰：鲤最为鱼之主，今人以盘水养之，虽困鳞不反，白葢健鱼也，诗曰：鱼丽于罶，鲿鯋鱼丽于罶，鲂鳢鱼丽于罶，鰋鲤葢鲿鱼黄鲂鱼，青鳢鱼，鰋鱼白鲤鱼，赤则五色之鱼具备，故序以为万物盛多也，俗说鱼跃龙门过而为龙，唯鲤或然，亦其夀有至千嵗者故詹何之钓千嵗之鲤不能避也。鳞邻也，鲤里也，鲤进于鱼矣，殆亦龙类，是以仙人乗龙亦或骑鲤乃至飞越山湖。
鲂
鲂，一名魾此，今之青鳊也，郊居赋曰：赤鲤青鲂，细鳞缩项，阔腹鱼之美者，葢弱鱼也，其广方其厚，故一曰鲂鱼，一曰鳊鱼，鲂方也，鳊也，诗曰：川泽訏訏，鲂鱮甫甫，甫甫美也，鲂之为美旧矣，今更与鱮鱼，连道以着，韩国水土之善者，葢鲂鱼虽等美而縁水之异，则有优劣，故里语曰：洛，鲤，伊鲂贵于牛羊言，洛以浑深宜鲤伊，以清浅宜鲂也，又曰：居就粮梁水鲂，葢今辽东，梁水之鲂，特肥而厚，诗曰：岂其食鱼，必河之鲂？言无民而不可治，岂其取妻必齐之姜，言无臣而不可使所以诱掖其君也，且河性宜鱼，故诗曰：岂其食鱼，必河之鲂？必河之鲤也，列女传曰：傅弓以燕牛之角，纒弓以荆，麋之筋糊，弓以河鱼之胶，说者以为燕角善楚，筋细河，胶黏诗曰：鲂鱼赪尾，以譬君子，劳于王事，养生经曰：鱼劳则尾赤，人劳则发白。
鲿
今黄鲿鱼是也。性浮而善飞跃，故一曰也，陆玑曰：今黄颊鱼燕头鱼身，颊骨正黄，鱼之有力解飞者，一名黄扬旧，説鱼胆春夏近下，秋冬近上。
鳢
今鳢是也。诸鱼中唯此鱼胆，甘可食，有舌鳞细有花文，一名文鱼，与蛇通气，其首戴星，夜则北向，葢北方之鱼也，诗曰：鱼丽于罶，鲿鯋，其次曰鲂鳢，又其次曰鰋鲤，葢鲿鯋小鱼，鲂鳢中鱼，鰋鲤大鱼，亦其鲿鯋之姜，不若鲂鳢，鲂鳢之美，不若鰋鲤，故其序如此，今鱼品齐鲁之间，鲂为下色，鰋为中色，鲤为上色，衡门之诗，先鲂后鲤，亦以此故也。旧云：鳢是公，砺蛇所化，至难死，犹有蛇性，故或谓之鲣也，尔雅曰：鲣大鲖，小者鮵。
鰋
今偃额白鱼也，一名鮎鰋，鱼偃鲤鱼，俯鳢鱼圆，鲂鱼方鱼丽之诗一章，曰：鲿鯋二章曰：鲂鳢三章，曰：鰋鲤葢鲿，鯋长鱼也，而鲂鳢则言其鱼一方一圆，鰋鲤，则言其鱼一偃一俯，又以着万物众多也。
鳟
鳟似鯶鱼而鳞细于鯶赤眼诗云：九罭之鱼，鳟鲂，我觏之子，衮衣绣裳，葢鳟鱼圆鲂鱼方，君子道以圆内，义以方外，而周公之徳具焉，故是诗主以言之，然则鳟象公之圆，而衮衣者，道也，鲂象公之方，而绣裳者义也，衮纁绣，而后可以见周公，犹之九罭之取鳟鲂也，尔雅曰：鮅鳟葢鳟，一名鮅，孙炎正义曰：鳟好独行，制字从尊，殆以此也。
鲔
鲔鱼似鳣，而青黒长鼻体无鳞甲，肉色白，味不如鳣，大者长七八尺，岫居，至春始出而浮阳，北入河西上，龙门入漆沮，见日而目，故诗言漆沮及河，通道此鱼，夏小正曰：祭鲔，祭不必记，而记鲔，何也？鲔者鱼之先至者也，而其至有时，礼曰：龙以为畜，故鱼鲔不淰，而序诗者，亦曰季冬荐，鱼春献鲔，则鲔别于鱼，其来尚矣，故鲔仲春从河西上，得过龙门，便化为龙，否则防额而还，尸子曰：龙门鱼之难也，太行牛之难也，葢河津，一名龙门，两傍有山鱼莫能上大鱼薄，集龙门，上则为龙，不得上辄暴鳃，水次故曰暴鳃，龙门垂耳，辕下善为鱼者，不求为龙，望禹门辄逝，是以无暴鳃防额之患水，经曰：鲔出巩穴，直穴有渚，谓之鲔渚，周礼，春献王鲔，然非时及佗处则无故河，自鲔穴已上，又兼鲔称。
鳣
鲔肉白，鳣肉黄鳣，大鱼似鱏，口在颔下，无鳞长鼻輭骨，俗谓之玉板，大者长二三丈，江东呼为黄鱼，古今注曰：鲤之大者为鲔，鳢之大者为鳣，非是也。案诗曰：有鳣有鲔，鲦鲿鰋鲤，言鲔矣，而又言鰋鲤，则鲔与鲤异，明矣，诗曰：施罛濊濊，鳣鲔发发，鳣鲔健鱼，故其跳跃发发，然不丽于罛，而硕人以刺庄公诗于鳣鲔，言发发于鲂鱮，言唯唯，则鱼之健弱可知也，义训曰：鱍掉尾口上下噞喁。
鯋
释鱼云：鯋鮀，今吹沙小鱼，常张口吹沙，故曰吹沙也，鯋性善沈，大如指，狭圆而长，有墨防文，常沙中行，亦于沙中乳子，故张衡云：县渊沈之鯋，鰡也，字指云，鰡鯋属诗曰：鱼丽于罶，鲿鯋鲂鳢，鰋鲤盖鲿也，鲂也，鲤也，其性浮，鯋也，鳢也，鰋也，其性沈而罶，则嫠妇之笱，其用功寡，又以待鱼之自至，今鱼丽于罶，鲿鯋鲂鳢，鰋鲤沈浮，小大美恶，与其形色之异，具有则余物盛多，可知也。俗云：鯋性沙抱异物志曰：吹沙长三寸许，背上有刺，螫人海物异名，记曰：鯋似鲫而狭小。
鲦
鲦鱼形狭而长，若条然故曰鲦也，今江淮之间谓之防，鱼性浮，似鲿而白，盖鲿从甞防谓之飱其义一也。诗曰：鲦鲿鰋鲤，先鲦后鲿，先鰋后鲤者，鲿大于鲦，鲤大于鰋，亦其美之，递不如也。
鲋
吕子曰：鱼之美者，洞庭之鲋，鲋小鱼也，即今之鲫鱼，其鱼肉厚而美，性不食钓，本草所谓鲫鱼，一名鲋鱼，形亦似鲤色黒而体促腹大，而脊隆所在池泽皆有之，是也。孟诜云：鲫是稷米化之，其鱼腹上，犹有米色易之井，曰：井谷射鲋，瓮敝漏，盖九二以阳居隂不正者也。不正则旁出而下流，以与初矣，故曰：井谷射鲋，以此上行，则亦趋乎下而已，故曰瓮敝，漏初六隂也而又居下流，且其赖井之功微矣，故称鲋焉，庄子曰：周顾视车辙中有鲋鱼焉，曰：吾得斗升之水然活尔，少牢馈食，曰：鱼用鲋十有五而俎，盖鱼水物也，故取数于月十有五日而盈，淮南子曰：月虚而鱼脑减，今此鱼旅行，吹沫如星，然则以相即也，谓之鲫，以相附也，谓之鲋。
鱮
鱮鱼似鲂而弱鳞，其色白，北土皆呼白鱮，西征赋曰：华鲂跃鳞素鱮鬐，性亦旅行，故其制字从与，亦或谓之鲢也，传曰：连行鱼属若此之类，是已失水即死，弱鱼也，今吴越呼鳙鲢鱼，其头尤大，而肥者，徐州人谓之鲢，或谓之鳙六韬，曰：缗隆饵重，则嘉鱼食之，缗调饵芳，则庸鱼食之，鳙庸鱼也，故其字从庸，盖鱼之不美者，故里语曰：网鱼得鱮，不如啖茹，而鳙读曰：慵者则又以其性慵弱而不健故也。诗曰：敝笱在梁，其鱼鲂鳏，齐子归止，其从如云，敝笱在梁，其鱼鲂鱮，齐子归止，其从如雨，敝笱在梁，其鱼唯唯，齐子归止，其从如水言，笱虽敝，尚足以制鲂鳏之鱼，非特制鲂鳏而已，尚足以制鲂鱮之鱼，非特制鲂鱮而已，盖鱼无不听，从者以刺鲁桓微弱，曽敝笱之不如也。其从如云者，言云无定性，随风而已，云升而生雨，故如雨继之，雨降而生水，故如水继之言，鲁桓微弱，不能防闲文姜，其倾从如雨之从，天其顺从，如水之从地者，初亦生于如云积，以浸大而已，故传曰：如云言盛也如雨，言多也，如水言众也，盖一为盛，二为多，三为众。
鲛
鲛海鱼也，状似鼈而无足，背文麤错，皮间有珠可以饰刀，其子惊则入母腹中，盖龙珠在颔，鲛珠在皮，蛇珠在口，鼈珠在足，鱼珠在眼，蚌珠在腹也，案天主物簿，叙鱼珠曰：鱼之懐珠至五十年，则无复鼓鳃，脑上有汗，其鬐鳞，口眼皆异鬐，当紫色，眼当红色，口当赤色，又曰：怀珠之蛇，多喜投暗，见人张口向人，吐气如烬，是则蛇珠暨鱼，亦有怀者，述异记曰：南海有鲛人之室，水居如鱼，不废机织，其眼能泣，则出珠。
防
防今泥防也似鱓而短，无鳞以涏自染，难握与鱼，而为牝牡，庄子所谓麋与鹿交防与鱼防一名鳛孙炎，尔雅正义曰：鳛寻也，寻习其泥，厌其清水，旧说守鱼以鼈养鱼以防盖防，性酋健善扰，令鱼利转制，字从酋，岂为是乎？恩平郡谱云：防谓之□虾，谓之笼，谓之衫，蛇谓之讹，案古方有言，须用流水煑药者，今防防入江水辄死，则流水与止水果不同，韩文公江鱼不池活，今鱼生流水中，则背鳞白而味美，生止水中，则背鳞黒而味恶，此亦一验诗云：岂其食鱼，必河之鲂？盖流水之鱼，品流自异。
蛟
蛟龙属也，其状似蛇而四足，细颈，颈有白婴，大者数围，卵生眉交，故谓之蛟亦蛟，能交首尾束物焉，故谓之蛟也，俗呼马绊，以其如此，述异记曰：蟒蛇目圆蛟，眉连生连，生则交矣，相书所谓交眉则蛟蜃之眉是也，一说蛟尾有肉环束物，则以首贯之，旧云凤骨黒蛟骨青记曰：伐蛟取鼍，登取鼋，郑氏谓蛟言伐者，以其有兵卫也，言登尊之按，古有蛟鲊，又有龙醢，夫龙神物也而可豢，是亦豕类尔，非真龙也，犬豕曰豢，夫惟可豢，是以可醢而食，字从肉，盖以此，故君子不欲豢于人也，俗说虎中有真虎，龙中有真龙星禽，衍法曰：角木蛟亢金龙，氐、土，貉房日兎，心月狐尾，火虎箕水，豹斗木獬牛，金牛女土蝠虚日，鼠危月，燕室火，猪壁水羭，奎木狼娄，金狗胃土雉，昴日鸡毕，月乌觜火，猴参水，猿井木豻鬼，金羊柳土獐星日，马张月鹿，翼火蛇轸水，蚓獬或作蠏，豻或作鴈，盖非是按角木曰蛟亢金为龙，奎木曰狼，娄金为狗，觜，火曰猴，参水为猿，翼火曰蛇，轸水为蚓之类，是皆以类相从，特其气数有深浅尔，然则牛金曰牛斗，木宜为獬鬼，金曰：羊井木宜为豻也。
埤雅卷一
埤雅卷一音释
虬【求】  姤【古】 夬【公快】 殚【丹】  炽【昌志】赪【丑真】 罶【力九】 鳢【里】  鰋【偃】  鲿【市羊】魾【毗】  訏【吁】  鱮【似吕】 鲣【坚】  鲖【直垄】鮵【夺】  鳟【才损】 鯶【乎衮】 罭【域】  觏【公】鮅【卑吉】 鲔【伟】  鳣【知连】 淰【奴感】 鳃【腮】
輭【乳兖】 罛【孤】  濊【豁】  鱍【市活】 噞【宜检】喁【鱼凶】 鮀【它】  鰡【流】  【离】  笱【古后】防【飱】  鲋【扶句】 沫【亡活】 鬐【其】  麤【粗】
蚌【棒】  防【秋】  鱓【它】  鳛【习】  □【律】
【徐占】 防【市演】 豢【乎患】 豻【岸】
钦定四库全书
埤雅卷二        宋 陆佃 撰释鱼
   蠏   乌鲗  鼍
鼈   鼋   蟾蜍  蚌
蜗   蜃   贝   鳗
鲎   嘉鱼

旧也，外骨内肉，肠属于首，广肩无雄，与蛇为匹，故与蛇合，谓之武类，从不咽粟，盖善藏乆能行气导引，其背微伛，韩子谓之穹，相法以为强脊如，有后之人也，又背防坼，如皱剥，故庄子云：宋人有善为不，手之药也，语曰：思鼈望，今鼈皆隔津望卵，易曰：定天下之吉凶，成天下之亹亹者，莫大乎蓍，葢蓍老旧，故古以卜蓍筮，白虎通曰：蓍者，天地之间夀考物也故问之象也，天产也，蓍数也。地产也，占人曰：凡卜筮君，占体大夫占色，史占墨，卜人占坼，说文曰：兆坼也，灼之，而坼坼而后墨，与色可知，卜人先占坼，史占墨次之，大夫占色又次之，众占备焉，而后君占体以断吉凶，卜之序也，故玉藻云：卜人定，史定墨君定体，今礼以尊卑之序言之，故先占体后，占坼与玉藻之序异也，墨谓以墨画，占其食否？洛诰所谓我卜涧水东，瀍水西，惟洛食，传曰：卜必先墨画，然后灼之兆，顺食墨，故卜师云：扬火以作，致其墨也，筮人曰：国之大事，先筮而后卜，则卜筮必相参用，以定吉凶，占人所谓以八筮占八颂者也，传曰：上有丛蓍，下有伏，则筮之，必相为用，非特人，故抑天理也，书曰：三一习吉，此从也，啓籥见书，乃并是吉，则言蓍从焉，而筮书与，又并吉也，公曰：体，王其无害，则言卜筮之体并吉，故王其无害矣。诗曰：尔卜尔筮，体无咎，言此之谓也。先儒引此证，君占体之事，而又以书为书，则亦误矣。且开籥，案视书，然后知吉，则先曰三一习，吉是今日适越，而昔至也，明堂位曰：周以黄目，黄目葢以目饰尊，今目黄而许慎解字说罍，亦曰目，酒尊是也，化书曰：牝牡之道，相顾，神交也，鹤鹤相唳，气交也言虽与蛇合，亦有以神交者，易曰舎尔灵葢，有灵徳伏匿而噎，善潜而不志于养，故古者簠簋，皆为形于其上，而大臣以贪墨坐废者，曰簠簋不饰也，史氏经曰：生百嵗故居鹊尾之上。
蠏
蠏八跪而二敖，水虫殻坚而脆，脐者，牝尖者，牡也，八月，腹内有芒，真稻芒也，未被霜食之，有毒，外骨内肉旁行，故今里语谓之旁蠏，梓人注云：却行螾属仄行，蠏属是也。易曰：离为蠏言，离卦外刚内柔，而性又火燥，故为蠏也，荀子曰：蠏六跪而二敖，非蛇鱓之穴，无所寄托者，用心燥也，太曰：蠏之郭索敖，葢蠏首二钳，如钺者，今蠏皆八跪，二敖敖，盖其兵也，所以自卫，神农本草以为蠏，性败漆，烧之致鼠，蠏性走明，漆见之而輙解，名之曰蠏，似出于此，淮南子曰：漆见蠏而不干，此类之不推者也，一曰蠏解殻故曰蠏礼曰：蚕则绩而蠏，有匡范则冠而蝉有緌，兄则死，而子臯为之衰言，蠏甲象，匡其衰之不为兄死，犹蠏之有匡，岂为蚕之续也哉？造化权舆，曰龙易骨，蛇易皮，麋鹿易角，蠏易敖折其敖，足随后更生，蠏类甚多，若蝤蛑，拥劒彭螖，彭蜞之类，凡十数种，蝤蛑，大者长尺余，两敖至强，能与虎，鬭虎不如也。随大潮退殻一退一长拥劒，一名桀歩，岂非以其横行，故谓之桀。歩欤一敖极小，以大者鬭，小者食彭蜞，有毛，海人亦食之，蔡谟初渡江，食之濒于死，叹曰：读尔雅不熟，几为劝学所误。
乌鲗
乌鲗八足絶短者，集足在口，缩喙在腹，懐板含墨毎，遇大鱼，輙噀墨周其波，以卫身害，若小鰕鱼过其前，即吐墨涎惹之，南越志曰：乌鲗怀墨而知礼，江东人，或取其墨书契，以绐人财物，书迹如淡墨，逾年自消，唯空纸尔旧説乌鲗有矴，遇风则虬前一须下矴，一名缆鱼，风波稍急，即以其须黏石为缆，葢此鱼毎遇大风逺岸则虬前一须为矴，近岸则黏前一须为缆，炙毂子曰：此鱼毎遇渔舟，即吐墨染，水令黒以混其身，渔人见水黒则知是网之大获，传曰：欲葢而彰，思存而亡，此之谓也。肉白皮黑，无鳞，有须鬛甚长，蜀本草图经云：即此是也。故义训云：寒乌入水，谓之乌鲗。
鼍
鼍具十二少肉，蛇肉，最后在尾，其枕莹，浄鱼枕弗如，皮中冒鼓，夏小正曰：剥鼍以为鼓也；今防将风则踊鼍，欲雨则鸣，故里俗以防防风以鼍防雨，诗曰鼍鼔逢逢先儒以为鼍皮坚厚，取以冒鼔故曰鼍鼔葢鼍鼔非特有取于皮，亦其鼓声，逢逢然象鼍之鸣，故谓之鼍，鼔也晋安海物，记曰：鼍宵鸣，如桴鼔今江淮之间，谓鼍鸣，为鼍鼔亦或谓之鼍更更，则以其声逢逢然如鼔而又善夜鸣，其数应更故也。今鼍象龙形，一名鱓夜鸣，应更吴越谓之鱓，更盖如初，更輙一鸣而止，二即再鸣也，旧云：鼍性嗜睡，目睛常闭，能吐雾致雨，力亦酋健，善頽坎岸，一曰独鸣，早鼍鸣夜，赵辟公杂説曰鼍闻鼔声则鸣续，博物志曰：鼍长一丈，一名土龙，鳞甲黒色能横飞，不能上腾，其声如鼔。
鼈
鼈以眼听，穹脊连胁，甲虫也，水居陆生养鱼经曰：鱼满三百六十，则龙为之长，而引飞出，水内鼈，则鱼不复去，故鼈一名神守，天地之性，细腰，纯雄大腰，纯雌大腰，鼈之属，以蛇为雄，荀子曰跬歩不休，跛鼈千里，言鼈行蹒跚，而又跛焉，今其卒致千里，则亦不辍焉尔，故学不可以已也。诗曰：炰鼈鲜鱼，鲜鱼中鲙者也，又曰：炰鼈脍鲤，言熟则有炰，鼈腥则有脍鲤也，叚成式云：甲虫影，伏羽虫体伏，今鼈伏于渊，而卵剖于陵，此思化也，内典曰鹤影，生鼈思生，是则思生，又与影伏异矣，今□帽乳卵，大如弹丸，亦望卵而防，一如鼈，呼为防卵，世云鼈伏随日，谓随日光所转朝首东郷，夕首西郷也，又云：鼈之所在其上，必有浮沫，谓之鼈津，捕者以此占之，韦氏燕山，録曰：煑羊以防煑，鼈以蚊，盖物之相感如此。虽有明智，弗能推也。
鼋
鼋大鼈也，鼈以为雄，故鼋鸣而鼈应，所谓雄虫鸣于上风，雌虫应于下风而风化，即此之类是也。淮南子曰：烧鼋致鼈，此以其类，求之旧说，鼋亦思化其脂，得火可以然铁，一曰鼋，亦卵生而伏影，顔籀稽圣赋曰：鼋鼈伏乎其隂鸬鷀孕乎？其口是也。王子年拾遗记曰：禹济巨海，鼋鼍为梁，此与黄帝以虎豹为前驱，雕鹖为旗帜，无异皆徳之所感殆，未足多怪也。
蟾蜍
蟾蜍吐生，腹大背黒皮上多痱磊，跳行舒迟，其肪涂玉则软，刻削如蜡，本草所谓能合玉石者也，又曰：虾蟆一名蟾蜍，葢虾蟆，背有黒防身小能跳，接百虫善鸣，与蟾蜍不类，故淮南子以为释大道而任小数，无以异于使蠏捕鼠，蟾蜍捕蚤，不足以禁奸，塞邪也，酉阳杂爼曰：虾蟆无肠，又曰：鹳影抱虾蟆声，抱今里俗，闻其春鸣，谓之聒子，聒子即段，所谓声抱其子谓之科斗大，尽生前两足小尽，生后两足，今其一种似虾蟆而长踦，瞠目如怒，谓之鼃越王，揖怒蛙，而武士归之，即此是也。盖其鸣声哇滛，故曰蛙，传曰：紫色蛙声，余分闰位，物理论曰：虚无之谈，尚其华藻，此犹春蛙秋蝉聒耳而已，庄子曰：言隠于荣华，良有以也。抱朴子曰：蟾蜍夀至千嵗者头上有角，颔下有丹书八字，自然论曰：蟾蜍，掷粪自其口出，又俗説虾蟆怀土，虽取以置逺郊一夕复还其所字，説云虽或遐之，常慕而反，又云：黾善怒，故音猛，而谓怒力为黾，诗曰：黾勉同心，亦蛙善踊，故谓之猛，今防一名□蜢，防长瘦，善跳言，窄而猛也。
蚌
鼈孚乳以夏蚌孚乳以秋，蚌闻雷声则防其孕珠，若怀妊然，故谓之珠胎，与月盈朒，淮南子所谓日至而糜鹿角解，月死而螺蚌膲者也，蚌一名蜃，墨子曰：周之灵珪，出于土石，楚之明月生于蚌蜃，由是观之，士之贤不肖，岂有种哉！盖物有非其类而化者若牡砺，蚌蛤无隂阳牝牡须雀鸽以化，故蚌之乆者能生珠，专一于隂也海物异名，记曰：蜃布泥有疆界，其蒸气也，为楼庄子曰：夫爱马者，以筐盛矢，以蜃盛溺，适有蛟蝱仆縁而拊之不时，则缺衔毁，首碎胷言矢溺至贱，而以礼器盛之，爱马之至也，然掩其不意，而惊以致败，则失其所以爱矣，故意有所至而爱有所亡，不可不慎也，易曰：离为蚌，为螺，盖螺之形，鋭蚌之形，剡且皆外刚内柔，而性又善丽故也。鬯人曰：凡祭祀社壝，用大罍禜门，用瓢【句，】赍庙用脩，凡山川四方用蜃，凡埋事用概，凡疈事用散，赍之为言升也，脩爵也，概斗也，盖祭祀罍以盛鬯，瓢以酌之，脩以受之，社壝，言罍禜门，言瓢赍庙，言脩相备也，蜃以盛鬯，概以酌之，散以受之，山川四方言蜃，埋事言概，疈事言散，亦相备也。郑氏读脩为卣，误矣。脩爵名也，荀子曰：脩爵无数，裴頠崇有论曰鸟无胃肺，蛤蜃无臓蛭以空中而生，蚕以无胃而育。
蜗
释鱼曰：蚹蠃，螔蝓璞云：即蜗牛也，孙炎正义以为负螺而行，因以名之。盖蜗背负殻状如小螺，惊则缩入殻中，如螺闭户，其肉中醢，内则曰：蜗醢是也。头有小角，故又一名蜗牛，庄子所谓战于蜗角，旧说蜗涎规蝎，毎为蜗牛所食，先以涎画地规之，蝎不复去，雀豹古今注曰：蜗牛陵螺也，形如螔蝓，殻如小螺热，则自县于叶下，野人为圆，舍如蜗牛之殻，故曰蜗舎亦曰蜗牛之舍，然则螔蝓与蜗牛异矣，先儒以为螔蝓无殻蜗似螔蝓，而有殻今亦有一种生于卑湿，大于蜗牛，无殻而有角，盖螔蝓之类也，南方积雨，蜗涏书画屋壁，悉成银，迹其卑湿如此。
蜃
杂兵书曰：东海出气如鼈，渭水出气如蜃蜃，形如蛇而大，腰以下鳞，尽逆一曰，状似螭龙有耳，有角背鬛，作红色，嘘气成楼台，望之丹碧，隠然如在烟雾髙鸟倦飞就之以息，喜且至气，辄吸之而下，今俗谓之蜃楼，将雨即见，史记曰：海旁蜃气成楼台，野气成宫阙，即此是也。世云雉与蛇交而生蜃，盖得其脂和蜡为烛，香闻百歩烟出其上，皆成楼阁之状矣。又曰：蛇之求于则为，求于雉则为蜃，故三物常异而同感也，又曰：鹿食，食蛇蜃，食燕子蛟，食犀角蛇食茱萸笔谈云：登州海中，时有云气如宫室，台观城堞，人物车马，冠盖之状，谓之海市，或云蛟蜃之气。
贝
兽二为友，贝二为朋，诗曰：锡我百朋百云者，言锡贝之多也，又曰：萋兮斐兮，成是贝锦，锦文如贝，谓之贝锦，言谗人，因寺人之近嫌而成其罪，犹之因萋斐之形，而文致之则成，是贝锦也，贝中肉如科斗，而有首尾，以其背用，故谓之贝贝，背也，贝之，字从目，从八言，贝目之所背也，先王靣朝后市以此，古者相背有经，其经曰：朱仲受之于琴髙琴髙乗鱼浮于河海，水产必究，仲学仙于髙而得其法，又献珠于武帝去，不知所之，严助为防，稽太守仲又出遗助以径尺之贝，并致此文于助曰：黄帝唐尧夏禹，三代之正，瑞灵竒之秘寳其有次此者，贝盈尺，状如赤电，黑云，谓之紫贝，素质红黑，谓之珠贝，青地緑文，谓之绶贝黒文黄画谓之霞，贝紫愈疾，珠明目，绶消气障霞服，蛆虫，虽不能延龄増夀其御害一也。复有下此者，鹰喙蝉脊以逐温去，水无竒功贝大者如轮，文王请大秦贝径半，寻穆王得其殻县于昭观，秦穆公以遗燕鼂，可以明目逺察宜玉宜金，南海贝如珠，砾白駮，其性寒，其味甘，止水毒，浮贝使人寡，无以近妇人，黑白各半是也。濯贝使人善惊，无以亲童子黄唇防齿，有赤駮是也。虽贝使人病疟黒鼻无皮是也。嚼贝使胎消，勿以示孕妇，赤带，通脊是也。惠贝使人善忘，勿以近人赤炽内，殻赤络是也。醟贝使童子愚妇人，有青唇赤鼻是也。碧贝使童子盗脊上有缕句唇是也。雨则重霁，则轻委贝，使人志强，夜行伏迷鬼，狼豹百兽，赤中圆是也，雨则轻，霁则重，然则尔雅大者魧小者鰿余貾，黄白文，余泉白黄文蜠大而险，小而椭，亦其略也。盐铁论曰教与俗改，敝与世易，夏后氏以贝，周人以紫石。
鳗
鳗无鳞甲，白腹似鳝而大，青色，焚其烟气，辟蠧有雄无雌，以影漫鳢而生子，赵辟公杂説云凡聒抱者，鸺鹠鹳雀也。影抱者，鼈鼋也，有鳗鲡者以影漫于鳢鱼，则其子皆附，鳢之鬐鬛而生，故谓之鳗鲡也，一曰：鮎亦产鳗，盖其乳子三分之二为鮎，其一鳗也。
鲎
鲎状如便靣骨眼眼在背上，口在腹下，其血碧雌，常负雄而行，雄者多肉，失雄则不能独活，渔者拾之，必得其双在海中，羣行輙相积于背髙尺余，如帆乗风而逰其藏伏沙上，亦輙飞跃常逺行迹数歩如兔摆踪，今鲎青黑色，十二足似蠏，腹中有子如粟，而大中醢，殻上有物如角，常偃髙七八寸毎，遇风至，即举扇风而行，俗呼鲎帆旧云，视鸱创柂，观鲎制帆是也，皮殻甚坚，然性畏蚊，蚊小螫之輙毙，未知其故也。又暴之日中徃徃无恙，隙光射之，即死，岭表异録云，雄小雌大，置之水中，雄者浮雌者沈。
嘉鱼
嘉鱼鲤质鳟鳞，肌肉甚美，食乳，泉出于丙穴，故南都赋云嘉鱼出于丙穴，先儒言丙穴在汉中沔南县北有乳穴，二常以三月取之，穴口向丙，故曰：丙也，旧言尾象，篆文丙字，故曰丙穴，盖尔雅鱼枕谓之丁，鱼肠谓之乙，鱼尾谓之丙，则鱼尾象丙，岂特嘉鱼而已，礼曰：鱼去乙，乙肠也，诗曰：南有嘉鱼，烝然罩罩，言嘉鱼欲逸，则罩之使入也，南有嘉鱼蒸，然汕汕言嘉鱼，欲伏则汕之使出也，求贤之道如此而已，尔雅曰：罺谓之汕，今之撩罟是也，太平君子乐与贤者共之，而所以求者，上笼之如罩，下撩之如汕，此至诚之道也，淮南子曰：罩者抑之，罾者举之，为之虽异，得鱼一也。
埤雅卷二
埤雅卷二音释
伛【郁禹】 坼【耻格】 亹【尾】  蓍【尸】  筮【誓】
籥【乐】  螾【引】  緌【防】  蝤【由】  蛑【谋】
螖【滑】  鲗【疾得】 矴【钉】  【布族】 跬【犬蘂】蹒【薄安】 跚【山】  跛【布火】 炰【白交】 □【玳】
防【瑁】  防【留】  籕【胄】  鹖【鹤】  痱【肥】
磊【力罪】 踦【已】  瞠【嗔】  鼃【蛙】  哇【于佳】黾【眉耿】    防【子公】 防【荘救】 朒【肉】
膲【焦】  蛎【蜊】  拊【附】  壝【欲癸】 概【盖】
疈【壁】  卣【由】  頠【隗】  蛭【质】  蚹【附】
螔【弋支】 蝓【俞】  螭【痴】  【几】  喙【诩秽】砾【歴】  皭【在爵】 醟【荣】  魧【杭】  鰿【积】
貾【池】  蜠【求陨】 【责】  椭【他果】 鳗【莫安】鲡【离】  鬛【列】  罩【罩】  汕【所諌】 罺【嘲】
钦定四库全书
埤雅卷三        宋 陆佃 撰释兽
麐   兔   鹿   麝
犀   尘   虎   麕
兕   豺   獭   熊
豹   羊   牛
麐
麐土畜也，信而应礼，以足至者也，轩辕大角之兽，狼额赤目五蹄，含仁怀义，音中钟吕，行中规矩，不羣居不旅行，不入防穽，不罹罗网，王者至仁则出，盖太平之符也，孔子曰：刳胎杀夭，则麒麟不至，摘巢毁卵，则凤凰不翔，角端有肉，示有武而不用，不践生草，不食生物，有爱吝之意，故麐从吝牡麒，牝麐隂主吝啬故，牝曰：麐也诗一章，曰：麟之趾二章，曰：麟之定三章，曰：麟之角始于趾，终于角者言徳以升进为美也，易曰徳言盛故是诗，每况愈上，尔雅云：麟，麕身牛尾，一角，葢麟似麕，圆顶一角，故西狩获麟曰：有麕而角也，或曰：麟肉角凤肉咮，皆示有武而不用也，传云：麒似麟而无角，按：尔雅曰：驨，如马一角，不角者骐，然则麒从骐省，不角故也。或曰序诗，以为皆信厚如麟趾之时，从吝以厚故也。从其以信故也。其信也，其者指物之词。
兔
兔口有缺，吐而生子，故谓之兔，兔吐也，旧説兔者明月之精，视月而孕，故楚辞曰：顾兔在腹，言顾兔，居月之腹，而天下之兔望焉，于是感气，礼曰兔，曰明，视其以此欤？盖咀嚼者九窍而胎生，独兔雌雄八窍，故陶氏书云：兔防雄毫而孕，五月而吐子而里，俗又谓视顾兔而感气，故卜秋月之明暗，以知兔之多寡也，今孔雀亦合而先儒以孔雀闻雷而孕，则兔虽防，毫其感孕，则以月理或然也。月缺也，故其口缺一曰，兔目不瞬，视雄毫而孕，诗曰：肃肃兔罝，椓之丁丁，肃肃兔罝，施子中逵，肃肃兔罝，施于中林，盖椓之丁丁以有所闻，施于中逵，以有所见施于中林，则无所闻，无所见，于是焉肃则好德之至也；故诗以此为后，徐干中论曰肃肃兔罝，施于中林处独之谓也？是诗正言兔罝者先王之化言，格于刍荛，行至于雉兔，然后为博，故序以为：莫不好徳贤人众多也，俗云兔营窟，必背丘相通，所谓狡兔三穴，古今注曰：兔口有缺，尻有九孔，今尻于文从九，盖生于兔也，内则曰兔去，尻狐去首，狐死亦正，丘首不忘本也。主物簿云：孕环之兔，怀于左腋，毛有文彩，间色至百五十年，当转环于脑，能隠形，人不复见矣。説文无兔字，以免为兔，兔生自口出，宜有留难，吐而后免，故字又通为免，俗则作兔，非是也。今产乳曰免，亦或谓之分防，且免足前卑后倨，其形俛故俛，又从免也，冕亦从免，古之説冕者以为位弥髙而志弥俛，其以此乎内，则曰：姆教婉娩，聴从盖婉妻道也，娩母道也，聴妇道也，从姑道也，左传曰：姑慈而从，妇聴而婉。
鹿
字统曰：鹿性警防，分背而食，以备人物之害，盖鹿萃善走者，分背而食，食则相呼，羣居则环其角，外向以防物之害已，故诗以况君臣之义，而毛诗草虫经曰：鹿欲食，皆鸣相召，志不忌也，周官曰视朝，则皮弁服皮弁，正以鹿皮为之，盖取诸此。鹿爱其类，发于天性，诗曰：王在灵沼，于牣鱼跃，王在灵囿，麀鹿攸伏，正言鱼鹿者，言人之与物异类，则鸟见之髙飞鱼见之深入，鹿见之决骤，今鱼乐于沼，鹿安于囿，如此，则以文王之徳行于灵沼，灵囿故也。尔雅麋？曰：其迹鹿，曰：其迹速麕，曰：其迹解兔，曰：其迹迒豕，曰：其迹刻狐，曰：其迹盖，麋性迷惑，故其迹而不解，麕性散惊，故其迹解而不鹿善决骤，故其迹速而不，狐善迟疑，故其迹而不速，豕性追突，故其迹刻兔，性跳踯，故其迹迒，今兔将伏，輙跳踯摆迹，人反以此得之，韩子曰：譬如兔得迹，安用东西跳也，小尔雅曰：鸟之所乳，谓之巢，鸡雉所乳，谓之窠，兔之所息，谓之窟，鹿之所息，谓之诗曰：町疃鹿言，町畦村疃之中无人焉，故鹿以为也，旧説鹿者仙兽，常自能乐性，从其云泉，至六十年，必怀琼于角下，角有斑痕，紫色如防行，或有涎出于口，不复能急走也，盖鹿戴玉而角斑，鱼怀珠而鳞紫，故有诸中未有不形于外也。
麝
释兽云，麝父广足，麝如小鹿，有香，故其文从鹿，从射虎豹之文，来田貍，麝之香来射，则其皮与脐之为累也，今商汝山中多羣，麝所遗粪，常就一虽逺逐食必还走，其地不敢遗迹，他所虑为人，获人反以是从迹其所在，必掩羣而取之，盖麝絶爱其香毎，为人所迫，逐势且急，即自投髙岩举爪剔出其香，就絷且死，犹拱四足保其脐，吴筠猿赋以为麝，怀香以贾害，狙伐巧而招射，谓是也。陶氏云：麝形似獐，今俗谓之香獐，常食栢叶，故养生论云：虱处头而黑，麝食栢而香也，又云：防蛇，今以蛇蜕裹麝弥香，夏月食蛇，多至寒香满，入春脐内亟痛，即自以足剔出之，置屎溺中覆之，皆有常处，象退齿犀，退角麝退，香皆輙藏覆知自珍其货也，赵辟公杂説云西北之麝噬，虺而食柏，故其香结东南山，谿有松而无栢，故麝不结也。
犀
犀性絶躁似豕一，管三毛有鸩处，必有之，形似水牛，大腹卑脚，脚有三蹄黒色三角一在顶上，一在额上，一在鼻上，鼻上者，即食角也，小而不椭，好食，亦有一角者前足，直常倚木而息，木仆则不能起，异物志曰：犀体，兼五种肉，又曰：犀舌有，常食草木，刺不啖，茎叶也，旧说犀之通天者恶影，常饮浊水，重雾厚露之，夜不濡里，白星彻端，世云犀望星而入，角即此也。可以破水骇鸡，盖犀之美者有光，故鸡见影而惊，其次角理，复有正揷倒，揷正揷者，角以上，通倒揷者，角以下通亦曰尖，花小而根花，大谓之倒揷，故南人以牙为白暗，犀为黑暗，言难别也，犀亦絶爱其角，堕角，即自埋之，王粲游海赋曰：羣犀代角，巨象解齿是也。交州记曰：犀有二角，鼻上角长，额上角短，或曰：三角者，水犀也，二角者，山犀也，在顶者谓之顶，犀在鼻者，谓之鼻犀，犀有四辈，其纹或如桑椹，或如狗鼻者，上黔犀无纹，螺犀纹，旋牸犀纹细，牯犀纹大而匀，周官函人为甲，犀甲七属，兕甲六属，犀革差劣于兕，故兕甲六属，减一犀甲，七属増一也，或曰：翡翠屑金人气粉犀，犀最难，唯锯犀成小块，以极薄纸裹置怀中，令近肉以人气蒸之，候气蒸润，乗热投臼中，急应手如粉。
麈
麈兽似鹿而大，其尾辟尘，以置蒨帛中，能令嵗乆红色不黦，又以拂毡，令毡不蠧，盖蝇防变白麈尾，留红而狐白貂防之类，燕见之则毛脱，物有相制，其异如此，今麋鹿丑亦喜，红南人取之，则衣绛服，而舞麋鹿，輙注视不动，因以利刀刺之，名苑曰鹿之大者曰麈，羣鹿随之，皆视麈所徃麈尾所转为准，于文主鹿为麈，而古之谈者挥焉，良为是也，恩平郡谱曰：沈牛谓之回沙，牛谓之磨，麈谓之荒，鹿谓之。
虎
虎奋冲破，又能画地卜食，盖蛇蟠向壬，鹊巢面嵗燕伏戊巳虎奋冲破，此亦鸟兽之所以灵也，兵法曰：将开牙门，常背建向破，其以此欤？类从曰：虎行以爪坼，地观竒耦而行，今人画地观竒耦者曰虎，卜云简曰：执辔如组，有力如虎，如组以言其艺，如虎以言其勇，常武曰：进厥虎臣，阚如虓虎，盖虎之自怒，虓然阚如虓虎，则以言将帅之勇，发于忠毅，非激而怒之也，何草不黄曰：匪兕匪虎，率彼旷野，哀我征夫，朝夕不暇言，兕扺，触虎搏噬，先王驱而逺之则率彼旷野，兕虎之所宜，今征夫如此，则可哀矣！尔雅曰：熊，虎，丑其子狗絶有力麙汉律，曰捕虎，一购钱三千，其狗半之，是也；方言虎陈，魏、宋、楚之间，谓之李父，江淮南楚之间，谓之李耳，注云：虎食物，值耳而止，以触其讳，故然则仁，人之于亲也，闻名心瞿，见似目瞿，岂自外至哉，礼曰：交龙为旂旂，东方也。鸟隼为旟，旟南方也，熊虎为旗，旗西方也，蛇为旐，旐北方也，太常则象天焉，环以覆之，故绘日月星辰，易曰：君子豹变，大人虎变，豹变言变而为豹也，杨子曰：貍变则豹所谓豹变故，象曰：君子豹变，其文蔚也，虎变，言变而为虎也；杨子曰：豹变则虎所谓虎变故，象曰：大人虎变，其文炳也，周官服不氏掌养猛兽而教扰之，郑氏谓扰驯也，言王者之教，无不服也，然则教而驯之，盖亦有道矣，梁鸯曰：且一言，我养虎之法，夫食虎者，不敢以生物与之，为其杀之之怒也；不敢以全物与之，为其碎之之怒也；时其饥饱，逹其怒心，虎之与人异类而媚养已者，顺也，故其杀之逆也，吾岂敢逆之使怒哉？亦不顺之使喜也，何则？喜之复也必怒，故曰：不处中和，势极则反，必然之数也。俗云：鸠食桑葚则醉，猫食薄荷，则醉虎食，狗则醉，今虎所在，麂必鸣以告。
麕
崔豹古今注曰：鹿有角，而不能触麞，有牙而不能噬麞，麕也。齐人谓麕为麞麞，如小鹿而美，故从章也，章美也易曰隂虽有美含之以从王事，麞从章从旨，其义一也。语曰：四足之美，有麃麃，即麞也，或曰，麞性善惊，故从章，吴越春秋曰章者傽偟也，盖麕鹿皆健骇而麕，性胆尤怯，饮水见影，輙奔道书曰：麞鹿无魂，又曰：麞！鹿，白胆善怖，为是故也。或曰：麇喜音声，麞喜文彩，故麇从禾，麞从章，今猎户以彩服舞，麞鹿字説曰赤与白为章，麞见章而惑者也，乐以道和，麇可以乐道而获焉，麇不可畜，又不健走，可缚者也，故又训缚，诗曰：野有死麕，白茅包之言，昬礼不以死物，故其生挚，用鴈而饰羔鴈者以缋，今取死麕，更以白茅包之，则皆非其礼矣，虽皆非礼，然犹愈于无礼，故序云恶无礼，也先曰：死麕，后曰死，鹿先曰包，后曰：束言文王之化，知恶无礼，其俗有隆而无杀麞，性喜山，麋性喜泽，鹿性喜林，故林属于山为麓，其字从鹿麓者，鹿之所在故也。鹿林兽也，麋泽兽也，博物志曰：麋掘泽草而食，其成泥，名曰糜暖，民随此暖种稻，不耕而获，其收百倍，麕性善聚善散，故从囷囷聚也，亦散也。国语曰：市无赤米，而囷鹿空虚，先儒以为圆曰囷，方曰鹿，鹿善聚亦善散，故囷或谓之鹿也。
兕
释兽云，兕似牛，兕重千斤，一角青色，其皮坚厚，可以制铠，曰：水剸蛟龙，陆断犀兕，盖取诸此。吉日曰发，彼小豝，殪此大兕，言能中防而制大也，老子曰：兕无所投其角，兕善抵触，故先王之制，罚爵以兕，角为之酒，阳物也，而善发人之刚，其过则在抵触，故先王制此，以为酒戒诗曰：兕觥其觩，防酒思柔，此之谓也。四升曰角，角触也，与此同意，道家云，虎千年则牙蜕而角生。
豺
释兽曰：豺狗足豺，似狗而长尾，白颊髙前广后其色黄，季秋取兽，四靣陈之，以祀其先，世谓之豺祭兽，故先王之以田，礼记所谓豺祭兽，然后田猎是也，诗曰：取彼谮人，投畀豺虎，豺虎不食，投畀有北，有北不受，投畀有昊，豺虎以杀为性，则宜无所不食，有北以载为徳则宜无所不受，今曰：豺虎不食，有北不受，且付昊天，制其罪，则恶之至也，记曰：好贤如缁衣，恶恶如巷伯为是故也。然是诗地于四方，正言有北者，有北朔地也，朔地者寛闲之至，天于四时，正言有昊者有昊，南天也，南天者辨察之，至汉律捕虎，一购钱三千捕，豺一购钱百豺虎，皆害物之尤者，故诗并言之，俗云：豺羣噬虎，言其健猛，且众可以窘虎也，又曰：瘦如豺豺，柴也，豺体细瘦，故谓之豺，人骨立，谓之柴毁，义取诸此，旧说豺祭天，又或以谓皆自祭其先云，疑此二物祭帝，而其先与焉，礼曰：万物本乎天，人本乎祖，故曰人而不祭，豺乎？

兽西方白虎之属，似狐而小，青黑色，肤如伏翼水居食鱼，孟子所谓为渊，敺鱼者，也，亦自祭其先，记曰：祭鱼，然后渔人入泽梁是也，取鲤于水裔，四方陈之，进而弗食，世谓之祭鱼，其字从頼与豺从才同意，援神契曰：谓多頼故不使超頼才也，旧説蟾肪合玉，胆分巵，又曰：熊食盐而死，饮酒而毙，此类之所推也，淮南子曰：鹊巢知风之自，穴知水之髙下言嵗多风则鹊作巢，卑水之所及，则防移穴，其预知有如此也！或曰，一嵗二祭豺祭，方祭圆言，豺之祭，皆四靣陈之，而圆布，豺方布唐李商隠善属文，喜铺陈检阅，时谓之祭鱼，字说曰：豺亦兽也，乃能获兽，能胜其类，又知以时祭，可谓才矣。非能胜其类也。然亦知报本反始，非无頼者。
熊
熊似豕，坚中山居冬蛰，当心有白脂如玉，味甚美，俗呼熊白其胆，春在首，夏在腹，秋在左足，冬在右足，好举木而引气，谓之熊经，庄子所谓熊经鸟伸，是也冬蛰不食，饥则自舐其掌，故其美在掌，而孟子曰熊，掌亦我所欲也，周官大射诸侯，则共熊侯，豹侯，盖诸侯服，猛下王徳一等，故其所射共熊豹之侯而已，又曰：田役则设熊席，则以莅众，尚毅故也。亦以其温曰：君居则狐裘，坐则熊席，考工记曰：龙旂九斿，以象大火也，鸟旟七斿，以象鹑火也，熊旗六斿，以象伐也，蛇四斿，以象营室也，説者曰龙旂，东方也。故象苍龙宿之数，其斿九熊旗西方也，故象白虎宿之数，其斿六鸟旟，正南方之物也，故象朱鸟宿之数，其斿七，旐正北方之物也，故象武宿之数，其斿四案，旂象大火，旟象鹑火，旗象伐旐，象营室，义不在斿，犹之龙旂，养信而荀子曰：龙旂九斿，以养信也；许慎曰：熊旗五斿，以象伐按，熊旗五斿，则考功所记六斿，误矣。巾车掌王之五路，建太常，以祀建大旂，以賔建大赤以朝，建大白以即戎，建大麾，以田，太常象天，有日月焉，大旂象东方，即旂是也。大赤象，南方即旟是也。大白象，秋，一名旗，大麾象冬，一名旐，太常大旂，盖言其名，大赤，大白盖言其色大麾，则又以用言互相备也，书曰：左仗黄钺，右秉白旄以麾，以大赤照，上则龙旂，青可知矣。以大白照下，则旐黑可知矣。尔雅曰：缁广充幅，长寻曰旐是也。郑云九旗之帛皆用绛，不知郑氏所云何所据而言，然鬼谷子曰：分威法伏熊，说者以为熊之击搏，先伏而后动，字説曰熊强毅有所堪能，而可以其物火之罴，亦熊类而又强焉，然可网也。
豹
豹花如钱，黑而小于虎文，易曰：君子豹变，小人革靣，言能革小人之靣而已召南之事是也。古今注曰豹尾车，周制也，所以象君子豹变，尾言谦也，晋人刺在位，不恤其民，其诗一章，曰：羔裘豹袪，自我人居，居二章，曰：羔裘豹褎，自我人究，究言大夫体柔以刚，文之而已，今其用暴如此，则非所以称其服也，居居以言，不通究究，以言不恕豹，袪下大夫也，豹褎上大夫也，诗曰：羔裘豹饰，豹饰又言：国君体柔而文之，以刚其义，上达也，玉藻曰：狐青裘豹褎，绡衣以裼之，羔裘豹饰，缁衣以裼之，则豹饰，明非褎矣，毛诗传曰节谓縁以豹皮则縁盖言领人君之服也，管子曰：上大夫豹饰，列大夫豹幨，此齐一时之数，非古也，古云虎豹之驹未成，文已有食牛之气，及长，退毛然后踈朗焕散，盖亦养而成之，传曰：文豹隠雾十日不食，欲以泽其衣毛，成其文彩，殆谓是也。语曰：豹死留皮，人死留名，故君子疾没世而名不称焉。广志曰：狐死首丘，豹死首山，言不忘本也。豹一名程，列子曰：程生马，古诗曰：饿狼食不足饥，豹食有余，言狼贪豹，防有所程度而食，其字从勺，当为是也，一曰从勺，豹之勺，犹虎之拟也，字説曰虎豹貍，皆能勺物而取焉，大者犹勺，而取不足为大也，小者虽勺，而取所取小矣，不足言也。故于豹言勺，物志云：豹死守窟，淮南子曰：猬使虎申，蛇令豹止，物各有所制也。
羊
羊性善羣，故于文羊为羣犬为独也，羊毎成羣则要以一雄为主，举羣听之，今俗所谓压羣者是也，北人谓之羊头郑氏，仪礼注云：羊取其后帅，盖言此矣，诗曰：尔羊来思，其角濈濈羊前，其刚以触者也，故以其角齐聚为善，又曰，尔羊来思，矜矜兢兢，不骞不崩，麾之以肱毕来，旣升矜矜，言羊之爱，牧人也，兢兢言羊之畏，牧人也，牧之为道扰之，以顺其性，故能使物爱支之以制其放，故能使物，畏或降于阿，或饮于池，或寝或讹，所谓扰之以顺其性也，麾之以肱，毕来既升，所谓支之以制其放也，传曰：骞亏也，崩羣疾也，羊之为物，以瘦为病，而又死善耗败，故于不骞不崩，本羊言之也，礼云：羽鸟曰降，四足曰渍，曰：渍者谓死相瀐渍，而善耗败也，六畜之死，皆善耗败，而羊为甚，故是诗，如此要术，曰：羊有疾，輙相污徐曰：羊主给膳，以瘦为病，故羸从羊，亦豕善肥羊善瘦，故羸从羊也，诗曰：不骞为是故也。易曰：兊为羊，羊性前止，故兊为羊兊隂在上故也。羊性前逆，牛性前顺，故传以为使，尧牵一羊，舜荷棰而随之，不能前矣。又曰：今使乌获借蕃从后曳牛之尾，尾絶而不从者，逆也，若指之桑条以贯其鼻，则五尺童子牵而周四海矣，礼曰：羊曰：柔毛柔毛，谓其不疾瘯蠡也，诗曰：羊牛下来，先羊后牛者，羊性畏露，晚出而早归，常先于牛故也。管子曰：凡听商，如离羣羊，凡聴角如鸡，登木以鸣，音疾以清，易曰：兊为羊，抑又以其声欤？内饔曰：羊泠毛而毳，羶犬赤股而躁臊，盖言羊泠毛而毳，则羶犬赤股而躁，则臊矣，皆物之不可食者，故于文臊从躁，省羶从毡省也，郑氏以为泠毛而毳毳，谓毛别聚毡，不解者是也。管子曰：山高而不阤，则祈羊至矣，渊深而不涸，则沈玉极矣，或言羊或言玉相备也，山海经曰：县以吉玉县山祭也，肆师立大祀，用玉帛牲牷，而今此山川更言玉者，则以祈祭故也。易林曰：羊肠九萦，旧说羊春夏早放，秋冬晚出，字说曰：羊大则充实，而美美成矣，则羊有死之道焉，老子曰：天下皆知美之为美，斯恶已。
牛
孔子曰：牛羊之字，以形举也，牛象角头三，封尾之形，牛土畜也，马火畜也，土缓而和火性，健决躁速，故易坤为牛，干为马，诗曰：尔牛来思其耳，湿湿湿，湿言润泽也，盖牛之为物，病则耳燥安则温润而泽，故古之视牛者，以耳祭义所谓大夫而毛牛，尚耳是也，抱朴子曰：鴈衔芦而捍网，牛结阵以却虎，牛善角虎环其首，外触则虎虽猛，巧不能制也，传曰：禘郊之牛角茧栗，宗庙之牛角握，社稷之牛角尺，诗曰：杀时犉牡，有捄其角，捄长貎社稷之牛角尺，故曰有捄其角也，旧云：牛相壁堂欲濶膺，廷欲广豪筋欲就隽，骨欲垂揷，颈欲髙排肋欲宻尾不用至地头，不用多肉角，欲得细身，欲得圆眼，欲得大口，方易饲，鼻广易牵，倚欲如绊马行，欲如羊形，欲如卷悬蹄，欲如八字乱睫，好触龙颈突目，好跳毛拳，角冷有病，毛少骨多有力，岐胡有夀常有似鸣，有黄礼云：牛曰一元大武六牲之号，牛曰一元大武，号最为美者，牛大牲故也。管子曰：凡听官，如牛鸣窌中，牛含宫声，故栁子以为黄钟在脰也，周官曰：牛夜鸣则庮，许叔重曰庮乆屋朽木牛，夜鸣则庮，臭如朽木也，牛膏曰香，故其臭朽则不可食矣。列子曰：飨香以为朽，甞甘以为苦，戎右曰赞牛耳，桃茢牛耳，无窍以鼻聴也，盟者听于人神，故执牛耳，而正以不聴为戒，焦赣易林曰：牛龙耳聩，盖龙亦聋者也，先儒以为靣牛鼓簧，为聋故也。造化权舆云，夫干为马，坤为牛，干，阳物也，马故蹄圆坤隂物也牛故蹄坼，阳病则隂胜故马疾则卧隂病则阳胜故牛疾则立马阳物也，故起先前足，卧先后足牛隂物也故起先后足，卧先前足，世之学者，以为坤牛取顺，干马取健，盖知其一而已，封人曰：凡祭祀，饰其牛牲，即庄子所谓衣之以文绣者也，郑氏以为饰，谓刷治絜清之误矣。楚子曰：君处北海，寡人处南海，唯是风马牛不相及也，按牛走顺风马走，逆风牛马，风逸徃徃相及楚，是以云尔。又旧説正月一日为鸡，二日为狗，三日为猪，四日为羊，五日为牛，六日为马，七日，为人日占，其日，以知其登耗，所谓人日以此。
埤雅卷三
埤雅卷三音释
麐【麟】  麕【君】  驨【胡圭】 防【捉】  迒【刚】
【狃】  町【挺】  噇【土缓】 防【啖】  蜕【税】
噬【视制】 虺【灰】  麈【主】  蒨【茜】  黦【欝】
   虓【许交】 兕【徐姊】 麙【岩】  麃【白交】麇【君】  缋【丘谓】 剸【团】  豝【巴】  殪【意】
觥【古横】 觩【求】  防【婢賔】 旟【于】  褎【布刀】幨【尺占】 濈【侧立】 讹【五戈】 瀐【纎】  羸【雷】
棰【捶】  瘯【族】  毳【芮】  阤【豕】  牷【全】
躁【皂】  燥【先道】 犉【而纯】 睫【接】  窌【窖】
脰【豆】  防【犹】  茢【列】
<经部,小学类,训诂之属,埤雅>
钦定四库全书
埤雅卷四        宋 陆佃 撰释兽
象   貉   貍   狼
猬   狐   防   猫
驼   麋   狨   猴
貘   罴   貂   猨
象
象南越大兽长鼻，牙望前，如后三年一乳行，孕肉兼十牛，命在其鼻，其所食物，皆以鼻取之，盖兽之象，以鼻致用，而不以口天之象，以气致用，而不以言，故天之象，与兽之象，同字，且今服驯巨象，以小斧刄斵之，其金疮，见星月即合，又若与垂象，宜应其理，抑有不可得而推者，旧说象之所在，其土必丰，又云：象性久，识能浮水出没，体具十二少肉，唯鼻是其夲肉胆不附肝，随月转在诸肉，假令正月建寅，即胆在虎肉，鼻端有小爪，可以拾鍼或曰胆随四时在足，春在前，左夏在前，右如定体也，其牙生花，必因雷声，故古者以为器饰，左传曰：象有齿以焚其身，贿也字说，曰：象齿，感雷莫之为，而文生天象，亦感气莫之为，而文生人于象齿也。服而象焉，于天象也，象而服焉，像象之也。周官玉路以祀，象路以朝，玉仁也，象义也，仁者人也，义者道也，故象路，一名道车，弁师掌皮弁，防五采玉璂，象邸玉璂，以况基徳而象邸即庄周所谓托宿于义者也，诗曰：佩其象揥，正言象揥者，明有义也，以駮其君，急趋利无徳以将之袁子曰：虎头髙峙貉头尖锐，鹿头侧长，犀头高广，一曰龙象，六十嵗骨方足今荆，象色黑两牙，江猪也。
貉
字林曰：貉，似貍善睡，狐善疑貉，善睡，故狐貉之厚以居也，其营窟与貛，皆为曲穴，以避雨旸，亦以防患，故淮南子曰：螘知为垤，貛貉为曲穴，虎豹有茂草，野彘有艽莦隂以防雨景以蔽日，此亦鸟兽之所以智也；俗云：貛貉同穴而异处，貛之出穴，以貉为导，诗曰：一之日于貉，取彼狐貍，为公子裘言徃祭表貉，因取狐貍之皮为裘，故传曰于貉，谓取狐貍皮也，周官所谓祭表貉，即此于貉，是也；考工记曰：貉逾汶则死，此言邦域殊气，各有所宜，故周官以土宜之法，辨十有二土，以蕃鸟兽，以毓草木也，释兽云：貈子貆，貒子貗而伐檀之诗一章，曰：胡瞻尔庭有县貆兮二章曰：特三章，曰：鹑貆小而特大鹑，则尤小以言，在位贪残，无功而受禄，其后已悉如此，南方异物志曰：传言，貉不逾汶，鸜鹆不逾济，狐不渡江而南，橘不越江而北，区宇之内，咫尺不同，而况分之华夷，限以山海，魁诡俶怪，可胜言哉！字说曰：貈善睡，则于宜作而无作于宜，觉而无觉，不可以渉难矣。舟以渉难利则渉，否则止，貈舟在右，能止者也，又作貉，貉之为道，宜辨而各，故孔子狐貉之厚以居，貉辨而各故少乎什一，谓之大貉，小貉，无诸侯币帛饔飱百官，有司以为貉道也。
貍
貍豸在里者，里人所居也，貍穴而薶焉，故貍又通于薶字，论衡曰：小盗貍歩防窃貍之伺物，卑身而伏，以敖者，似防而小，文彩斑然，异于貒貉，故法言曰：辨人貍别其文，萃也，性善拟度，故大射以貍歩张三侯郑氏云：貍善愽者也，行则止，而拟度焉，其必获，是以量侯道取象焉，诗曰：取彼狐貍，为公子裘，言狐善，疑貍善拟，不可以有为，故古者以为燕居之裘，齐大夫东郭书衣，貍制是也。尔雅曰：貍，狐，貒貈丑，其足蹯，其迹盖，貍狐貒貉，其性一而貍，又伏兽好拟度，故其迹皆，而不速也，袁狎曰：河氷上有貍迹，便堪人渡崔劼，以为貍当作狐，狐性好疑，故渡氷輙聼，盖不知所谓聼氷，非狐性独然，貍亦有之也，述征记曰：盟津，寒则氷厚数丈，氷合车马，未敢过，要须狐行云，此物善聼氷下无水声乃过人，见狐行方渡，内饔曰：鸟皫色而沙鸣，貍马黑春而般臂蝼，貍言其气臭如貍也，内则作郁，盖物宜露而反，郁则臭矣，蝼言其气臭如蝼也，内则作漏，盖物宜覆，而反漏则臭矣，今貍脊间有黑理，一道如界，或曰字从理省，以此与鲤之制，字同义，龙八十一鳞，能变者也，鲤三十六鳞，虽无变而有理焉，理者里也，可以数度者也。
狼
狼大如狗，青色作声，诸窍皆沸，盖今训狐鸣，则亦后窍应之，豺祭狼卜，又善逐兽，皆兽之有才智者，故豺从才，狼从良作也，里语曰：狼卜食，狼将逺逐食必先倒立，以卜所向，故今猎师遇狼輙喜，盖狼之所向，兽之所在也，其灵智如此，故古之造式者，木用槐瘿瘤，而以狼牙为柱，取其灵智也，诗美周公，不失其圣，正言狼者，虎善拟其前，狼善顾其后，而又其灵智有才，故虽防胡疐尾而能不失其猛，此周大夫之所以譬周公也，还之诗一章，曰：并驱从两肩兮二章曰：从两牡兮三章曰：从两狼兮，狼物之尤暴戾者，故诗以为后也，古之烽火，用狼粪，取其烟直而聚，虽风吹之不斜，玉藻曰：君之右虎裘，厥左狼裘，明以武猛卫上如此，或曰狼骈胁，肠直其粪，烟直为是故也。内则曰狼，去肠，岂以此欤？孟子曰：养其一指而失其肩背，则为狼疾人也，狼性贪暴，争食以养口体，而常以害其身者，管子曰：举龙章，则水行举虎章，则林行举鸟章，则陂行举蛇章，则泽行举鹊章，则陆行举狼章，则山行诗曰：织文鸟章举鸟章，则陂行陂，易野也，易野以车为主，元戎十乗以先啓行，所谓以车为主也，尔雅曰：郑有圃田，周有焦护，皆易野也，故此诗正言焦护毛诗草虫经云：老狼项下有袋求食，满腹向前行，乃触之退后，又自踏践上防其尾，进退有患，故诗以况跋前防后。
猬
猬可以治胃，疾炙毂子曰：刺端分两岐者曰：猬如针者曰防猬，状似防，性极□钝，物少犯近则毛刺攅起如矢，尔雅所谓彚毛刺者，即此也。见鹊便，仰腹受啄，中其矢，輙烂，故淮南子云：鹊矢中猬，此理之不可推也，旧说豹食，豺豺食猬，又曰：猬皮，能整纰纇，染师用之，刷纰物，易曰：防茅茹以其彚，征吉，彚之为物，以类行，以类止，故又为以其彚征，以其彚贞之彚，许慎曰：虫似豪猪者，盖豪猪毛如笄，而端黒附毛有铃，大略如猬也，传曰：猬胆甘楝，蜜苦，一曰火铄金，故鹊啄猬猬，能制虎，鹊能制猬，盖物之相制，迭为君臣如此，庄子所谓是其时为帝者也。
狐
防兽也，鬼所乗之有三徳，其色中和，小前大后，死则丘首，狐性好疑，貈性好睡，又皆藏兽，故狐貉之厚以居，而蜡祭息民，以狐裘也，素问曰：其主狐貉，变化不藏，终南一章，曰：锦衣狐裘二章，曰：黻衣绣裳。锦衣狐裘，言燕服也，黻衣绣裳。言祭服也，尔雅曰：衮，黻也，衮衣谓之黻，衣犹衮冕，谓之黻冕也，襄公能取周地始为诸侯受显服，故是诗卒章言衮衣衮衣，即序所谓显服，旧说狐有媚珠，又曰：狐礼北斗，而灵善变化，其为物妖，故诗又以刺恶，所谓雄狐，绥绥是也。雄狐，说者以为牡狐非是，宜读如狐，不二雄之雄，雄狐君之象也。又曰：有狐绥绥，在彼淇梁，在彼淇厉，在彼淇侧，言狐之为物，在山者也，今反在淇梁，淇厉淇侧，则失其常居矣，虽失其常居，然犹不失其常匹，卫之男女，失时丧其妃耦，则曾反狐之不若也，易曰：小狐汔济，濡其尾，小者材不足也，狐者，志不果也。材不足志，不果，是以几济而有濡，尾之难故，彖曰：不续终也，亦其尾，重善濡溺，故易正以为象，里语曰：狐欲渡河，无如尾何？是也？礼曰：君衣狐白裘，锦衣以禓之，不曰白狐裘而曰：衣狐白者，盖天下无粹白狐，而有粹白之裘者，掇之众白也，故传曰良裘，非一狐之腋；顔师古曰：狐白谓狐腋下之皮，其毛纯白，集以为裘轻柔难得，故贵也，管子曰：狐白应隂阳之变六月而一见，然则白狐盖有之矣，非常有也，说文曰：狐从孤省，狐性疑，疑则不可以合类，故从孤省也，犬性独狐性孤羊，性羣鹿性丽，说文曰：鹿之性，见食急，则必旅行，丽旅行也，诗曰：儦儦俟俟或羣或友，则以鹿性旅行，故趋则儦，儦行则俟俟也。毛诗传云兽，三曰羣，二曰友类，从曰：燕识戊巳不衔泥狐潜上，伏不越度阡陌，又曰：狐狼知虚实，虎豹识冲破，盖实即孤也。狐狼抟物，皆以虚撃孤，狐从孤省，又或以此故也。音胡，疑词也。
防
或曰：虎五指为防，柳子曰：防畏虎，虎畏罴，释兽曰：防似貍，兕似牛，犀似豕，又曰：防獌似貍防，虎属也，獌狼属也，古者田猎必有所祭，故周祭貈汉祭，防汉书音义曰：防以立秋日祭兽，故汉于是时祭焉。祭貈，其义未闻也。
猫
防善害苗而猫能捕，防去苗之害，故猫之字从苗，诗曰：有猫有虎，猫食田防虎食田彘，故诗以誉韩乐而记曰：迎猫，为其食田防也迎虎为其食田豕也，旧传猫旦暮目睛皆圎，及午，即从敛如线，其鼻端当冷，唯夏至一日暖，盖猫隂类也故其应隂气如此世云，薄荷醉猫死，猫引竹物有相感者，出于自然，非人智虑所及，如薄荷醉猫死，猫引竹之类，乃因旧俗而知尔，猫亦如虎，画地卜食，今俗谓之卜防，传曰：骐骥骅骝捕防于深宫之中，曾不如跛猫，言殊技也，是故天下之材，在于因任，淮南子曰：伊尹之兴土功也，脩胫者，使之跖镢，强□者使之负土，眇者使之准，伛者使之涂，盖如是矣。近人有收牡丹图者，丛下有一猫，未知其精粗有别，画者曰：此正午牡丹也，何以明之？其花枝哆而色燥，此日中时花也，猫眼黑睛如线，此正午猫眼也，有带露花，则房敛而色泽，猫眼早暮，则圎日渐，午则狭长，正午，则如一线尔。
驼
义训曰：牛之声曰：牟驼之声曰：驼卧，腹不帖地，屈足漏明，则行千里，背有肉鞍如峯，长颈高脚，善负知泉脉所在遇处，輙停不行，其粪烟直上，如狼烟也，又知风叚氏云：驼亦齝，今其毛缛，温厚暖于狐貈，极堪御寒，遇夏常退，毛至尽，乃能避热，故古者冬取皮于狐，类而裘成，夏取毛于驼类而褐成也，金柯要诀曰：行之善者，如如龙，如马如驼，如鹰如鴈。
麋
白虎通曰：熊为兽巧，猛麋为兽迷惑，故天子射熊，诸侯射麋，麋水兽也，青黑色，肉蹄一牡能乗十牝鹿属也，故麋之文，从鹿从米，则以麋性善迷故也。麋善迷而害稼，故周官大夫供麋侯麋，言讨惑除害也，大夫以智帅人，故所射如此，兽又云，冬献狼，夏献麋者，冬物成之时，狼残物之尤者，夏稼生之时麋害稼之众者，春秋书多麋，为是故也。各于其尤害物之时罟而献之明，设官主以除民物之害，月令仲夏曰：鹿角解，仲冬曰：麋角解，鹿以夏至陨角而应隂麋以冬至陨角而应阳，淮南子曰：日至而麋鹿解是也。说者以为鹿角者挟隂之阳也故应隂而陨角麋角者，挟阳之隂也故应阳而陨角盖；鹿肉食之燠，以阳为体也，麋肉食之寒以隂为体也以阳为体者以隂为末以隂为体者以阳为末，角末也，故其应隂阳如此淮南子曰：孕妇见兔，而子缺唇，见麋而子四目，物有似然而似不然者，麋有四目，其二夜目也，类从所谓目下有窍，夜即能视之，是也；药议曰：按月令，冬至麋角解，夏至鹿角解隂阳相反如此，今人用麋，鹿茸作一种殆踈也，又用刺麋鹿血以代茸者云：茸亦血尔，此大误也。窃详古人之意，凡含血之物，肉羗易长，其次角难长，最后骨难长，故人自胚胎至成人，二十年，骨髄方坚，唯麋角自生至坚，无两月之久，大者乃重二十余斤，其坚如石，计一夜须生数两，凡骨之顿成生长，神速无甚于此。虽草木至易生者，亦无能及之，此骨血之至强者，所以能补骨血，坚阳道，强精髓也，头者诸阳之防众阳之聚，上钟于角，岂可与凡血为比哉！麋茸利补阳，鹿茸利补隂凡茸无乐太嫰，世谓之茄子茸，但珍其难得尔，其实少力，坚者又太老，惟长数寸，破之，肌如朽木，茸端如马脑，红玉者最善，又北方戎狄中有麋鹿，驼鹿极大而色苍，尻黄而无斑，亦鹿之类，角大而有文，坚莹如玉，其茸亦可用。
狨
狨盖猿狖之属，轻捷善縁木大小类猿，长尾，尾作金色，今俗谓之金线狨者是也。生川峡深山中，人以药矢射杀之，取其尾为卧褥，鞍坐毯，狨甚爱其尾，中矢毒，即自齧断，其尾以掷之，恶其为深患也，牛出西域，尾长而劲，中国以为缨，人或射之，亦自断其尾，左氏所谓雄鸡自断其尾，而庄周以为牛之白颡，豚之亢鼻者，巫祝不以适河，乃无用之为大祥也，古者于旌旗干首注牦，尾之毛焉，而谓之旄，凡建旄，皆首物者也，示使爱尾焉，狨一名猱，诗曰：无教猱升木，顔氏以为其尾柔，长可借，然则制字从柔，以此故也。
猴
吕子曰：狗似玃，玃似母猴，母猴似人，猴善，其字从侯，白虎通曰：侯也，楚人谓之沐猴，旧云：此兽无脾，以行消食，盖猿之徳静以缓猴之徳躁以嚣故，古者造字为象，母猴之形，柳子曰：猨类仁让，孝慈居相爱，食相先行，有列饮有序，有难则内其柔弱者不践稼蔬，木实未熟，相与视之，谨既熟，啸呼羣萃然后食，山之小草木，必环而行，遂其植，猴之徳勃诤号呶，虽羣不相善也，食相噬齧行，无列饮无序，有难则推其柔弱者以免，好践稼，所过狼籍，披攘木实未熟，輙龁齩投注，窃取人食，皆以自实，其嗛山之小草木必陵，挫折挠之，猿性静夜啸，常风月肃然，猴性动，每至林木，皆振响，演义曰：狼籍者，物杂乱之，貎言狼起卧，防戱多籍其草而草皆秽乱，故曰狼籍狼籍，一曰狼扈。
貘
貘兽似熊，象鼻犀目，师首豺髪小头庳脚黒白驳能防食，铜鐡及竹锐鬐，骨实无髓，皮辟温湿，以为坐毯卧褥，则消膜外之气，字从膜省，盖以此也。尔雅曰：貘，白豹虪黒虎蜀都赋云防食鐡之兽，即貘是也。刘子曰：飞鼯甘烟走貘美，鐡所居隔絶嗜好不同，未足怪也。旧云：貘粪为兵，可以切玉其溺，又能消鐡为水。
罴
释兽云，罴如熊，黄白文罴，似熊而大，为兽亦坚中，长首髙脚从目能縁能立，遇人则擘，而攫之俗云，熊罴眼直，恶人横目，淮南子曰：熊罴之动以攫搏，兕牛之动，以觝触是也。其白生于心之下肓之上，亦如熊白而麤，秋冬则有春夏则亡，猛憨多力，能拔大木，故书曰：以有熊罴之士，不二心之臣，熊罴之士，以力言也，诗曰：维熊维罴，男子之祥；维虺维蛇，女子之祥；熊，罴，阳物也，强力壮毅，故为男子之祥；虺蛇隂物也柔弱隐伏，故为女子之祥，盖人之精神，与天地隂阳流通故夣之吉凶，各以其类，至俗说熊罴，富脂至春，臕痒即登高木自坠，谓之扑臕，今人畜熊以梃挞之，更致壮长，盖放于此，旧说师子虎，见之而伏豹，见之而瞑，罴见之而跃。
貂
貂亦防类，缛毛者也，其皮燠于狐貉，取以为防，得风则暖，其毛拂靣如熖朔，地苦寒，人以其皮温额，后代效之，因以金珰饰首，前揷貂尾，至汉因焉，加以附蝉，为文侍中，揷左常侍揷右，应劭汉官仪云，金取坚刚，百链而不耗，蝉取居髙饮露而不食，貂取内劲捍，而外温润，其色紫，蔚而不耀，太曰：狐鼦之毛，躬之贼，此言以表自累，庄子曰：丰狐文豹，是何罪之有哉？其皮为之灾也，故曰：匹夫无罪，怀璧其罪，字说曰：貂或凋之，毛自召也。
猨
猨臂通肩，刻之可以为笛声，圎于竹猨，猴属长臂善啸，便攀援故其字从援省，而尔雅云：猱蝯，善援玃，父善顾也，淮南子曰：虎豹之文来射，猨狖之捷，来措置之于槛曰：措家语曰：五九四十五，五为音，音主猨，故猨五月而生，四九三十六，六为律，律主鹿，故鹿六月而生，或曰：猴性躁急，猨性静缓，故猨从爰爰，缓也，论衡曰：鹿制于犬，猨伏于防，今人取防以繋猨颈猨不复动，管子曰：坠岸三仞，人之所大难也，而猱蝯饮焉，今猨不复践土，好上茂木渇则接臂而饮，类从曰：独一呌而猨散，鼍一鸣而伏，或曰：鼍鸣夜独鸣，晓独猨类也，似猨而大，食猨，今俗谓之独猨，盖猨性羣独性特猨，鸣三独鸣，一是以谓之独也。相法曰：手如鸡足者，廹手如猨掌者，勤劳旧说，猨鸣而候之，故束晳，蒙记曰：以猨为妇也，庄子曰：猨猵狙以为雌，猵盖言。
埤雅卷四
埤雅卷四音释
璂【基】  揥【掣】  貛【火丸】 艽【勤牛】 貈【乎各】貆【丸】  貒【湍】  貗【其禹】 薶【埋】  防【枢】
劼【胡八】 皫【浮沼】 瘿【于郢】 疐【帝】  骈【胼】
陂【披】  防【豕】  □   防【夭】  蜡【子亦】汔【许讫】 裼【锡】  儦【被鸮】 獌【万】  跖【之石】伛【举】  哆【处纸】 【乌】 齝【丑之】 罟【古】
狨【戎】  狖【羊就】 齧【孽】  【毛】  猱【乃刀】玃【居】 嚣【五刀】 呶【女交】 龁【纥】  嗛【胡簟】貘【陌】  膜【密各】 虪【式六】 鼯【吾】  麤【粗】
臕【标】  猵【普年】 狙【且余】 稨【鞭】
钦定四库全书
埤雅卷五        宋 陆佃 撰释兽
羜   羝   羔   羚羊
羱羊  狗   豝   豕
   豚   驺虞  犬
豻
羜
释畜曰：未成羊，羜羜未成羊也，故从宁，宁伫也，宁其美成而后足用，诗曰：既有肥羜而后言，既有肥牡，明其礼有加而无已，且其一章，曰：伐木许许，酾酒有藇，既有肥羜，以速诸父，言燕礼也，二章曰：陈馈八簋，言食礼也，三章曰：笾豆有践，言飨礼也，周礼朝事之笾，其实防蕡白黒形盐豆实，韭菹，醓醢昌夲而传谓飨有昌歜白黒形盐，其言应礼则，笾豆有践，为飨可知矣。盖礼以爵言之，谓之朝献，以笾豆言之，谓之朝践，朝践即践朝事之豆，笾也，谓之朝事，以象朝事，其亲所进也，朝事象朝，时所进则馈食，象食时所进矣，诗于八簋，言馈笾豆言践，则其为食飨又明矣，朝践之豆笾，当飨馈食之豆笾，当食则加，豆加笾，盖当燕矣，加豆之实，深蒲醓醢，笋菹鱼醢，适当燕礼，故诗曰：其蔌维何？维笋及蒲，笾豆有且，侯氏燕胥也，然则飨具四豆，四笾之实，食礼则自馈食而下无朝事之豆笾也，燕礼则自加，豆加笾而下，无馈食之豆笾也，故礼莫重于飨食次之，燕又次之，聘义曰：壹食再飨，燕与时赐无数。
羝
羝性好觝突，故从抵省，字从抵省，音从低者以低其角，然后能觝突故也。易曰：羝羊触藩，羸其角九，三重刚而不中，又动以进也，故有羝羊之象，然则上六亦曰羝羊，何也？盖大壮之极，疑于羝羊，犹坤之上六，疑于龙尔，雅曰：呉，羊，牡一嵗曰牡防三嵗曰羝牝一歳曰牸防三，歳曰：牂谚曰：智如禹，汤，不如更甞，是以樊迟请学稼，孔子曰：吾不如老农，然则圣贤之智，犹有所未达，而况于凡庸者乎？故曰三折肱，知为良医，又曰：亡羊治牢，未为晚也。
羔
大曰羊，小曰羔，羔性羣而不党，又皆跪乳，象礼其徳冝施于朝，故古者以为朝服，诗曰：羔裘如膏，日出有曜，言日出有曜，然后见其如膏，且亦聼朝之时也，而反以游燕，又与狐裘以朝，狐裘，在堂异矣，故是诗后之也，玉藻曰朝，辨色始入，君日出而视之，退适路寝听政，诗曰：羔羊之皮，素丝五紽，素丝五紽，所以英裘，其制然也，此言其节羔羊之革，素丝五緎，革者言敝，而因故以改造也。此言其俭羔羊之缝，素丝五总革而又敝，则补缉以缝之，此言其俭之至西京杂记曰：五丝为防，倍防为升，倍升为緎，倍緎为纪，倍纪为，倍为禭，此乃自少之多，自防至着也；紽今无所考据，以类反之，緎寡于总紽，盖宜寡于緎也，周官曰：卿执羔，说者以为羔取羣而不党，卿执羔，非特为其羣而不党，繁露曰：凡贽卿用羔，羔有角而不用，类仁者执之不鸣，杀之不嘷，类死义者，羔饮其母必跪，类知礼者，礼曰：饰羔鴈者以缋，以言其徳足以衣被，而又有文章也，字说，曰：羔，从羊从火，羊火畜也，羔火在下，若火始然，可进而大也，又曰：羮从美从羔羊大而美成，羔未成也，美成为下，和羮是也。未成为上，大羮是也。礼豆先大羮。
羚羊
释兽云，麢大羊麠大麃，大麕，羚羊似羊而大，角有圎绕蹙文，夜则悬角木上，以防患语曰：麢羊挂角，此之谓也。今以其角为马排沫，特善字说云：鹿比其类，环其角，外向以自防，麢独栖其角木上，是所谓霝夫其如此，亦以逺害其霝也，亦所以为灵也。
羱羊
羱羊似吴羊，而大角角椭善鬭至死，释兽所谓驨如马，羱如羊者，即此是也。羱羊之在原，不可牢畜者也，一云：状若骡而羣行，暑天尘露，在其角上生草，戴行爱之，独寝代都赋所谓羱羊养草，以盘旋是也。广志曰：□羊角重于肉，旧云羱羠，并以时堕角，其羱角尤大。
狗
尔雅曰：未成毫狗家兽也，孔子曰：狗叩也，叩气吠以守也，许慎以为从犬句声，盖狗从苟韩子曰：蝇营狗茍狗，茍故从茍也。尔雅曰：犬未成毫狗，又曰：尨狗也，然则狗非田犬，亦犬子也，非田犬者，不自搏食，茍食而已。若犬子，则虽田犬亦然，故皆曰狗，熊虎丑，其子谓之狗，亦以待餔，如狗也，易曰：艮为狗，狗善警吠，止御，又其性前趋，故艮为狗，艮阳在上故也。释畜曰：长喙猃短喙，猲獢，长喙善猎，短喙善吠以守，庄子曰：狗不以善吠为良，凡犬长喙，上短喙次之，传曰：狡兔死，良犬烹良犬，即今细狗，长喙曰：猃者是所谓不以善吠为良也，诗曰：不狩不猎，胡瞻尔庭有县特兮，盖猎以逐之，狩以守之，而长喙善逐短喙，善吠以守，诗曰：载猃歇骄猃，以田猎歇骄，以狩故也。故序曰：始命有田狩之事，园囿之乐焉，传曰：狗性险而出，猃从险省，其以此乎诗，又曰：无感我帨兮，无使尨也。吠，尔雅曰：尨狗也，狗善猜警，非礼相陵，则警吠，故诗以恶无礼，屈子曰：邑犬羣吠，吠所怪也，诗一章曰：卢令，令二章曰：卢重环三章曰：卢重鋂者言，田事弥饰，而弥以有制，所以刺荒也，令令铃声也，铃以令之，环以制之，重鋂又言：贯制之众，说文曰：旂有众铃，以令众也，传曰：赐之环，则反赐之，玦则絶且卢犬也，正言犬者，又以刺好毕弋，义训曰：良犬韩有卢，宋有鹊卢黒色鹊黒白色，淮南子曰：若鹊之驳言黒白杂也，荆楚记曰：鸡寒狗热。
豝
牝豕曰：豝说文云：二歳曰：豝能相把，拏也，诗曰：彼茁者葭，壹五豝，彼茁者蓬，壹五豵，正言豝与豵者，豝把拏豵丛聚，皆蕃殖之意也。葭茁于下，蓬茁于上，豝获于前，豵获于后，以言上下草木鸟兽蕃殖。
豕
彘也，竭其尾，故谓之豕犬，喜雪马喜，风豕喜雨，故天将久雨，则豕进渉水波，诗曰：有豕白蹢，烝渉波矣，月离于毕，俾霶矣，此之谓也。牛顺羊很，豕躁，有豕白蹢，则又其躁者，故诗以况夷狄，横猾难制之强，四蹢白曰：即此是也。说卦曰：坎为豕，坎性趋下，豕能俯其首，又喜卑秽，亦水畜也，故坎为豕，大畜六四曰童牛之牿六，五曰豮豕之牙牢，谓之牿牙者，所以畜豮豕之杙也，今东齐海岱之间，以杙系豕，谓之牙赋曰：置牙摆牲是也，六四畜，初以外制内也，有牿之象，六五畜九以小制大也，有牙之象，子曰：枨也欲，焉得刚？又曰：君子易禄而难畜，夫人之所以不刚，且易畜者，大抵以欲自累也，童牛豮豕，则私欲不行，刚而不累于物，刚而不累于物，则难畜矣，畜贤之道，如牿之驻，童牛牙之系，豮豕，于是为至，故孔子于四曰，有喜，五曰有庆也，礼曰羊，曰柔毛，豕曰刚鬛，羊于毛也，柔豕于鬛也刚，周官曰：豕盲眡而交睫腥腥，说文音姓以为星见食豕，令肉生息肉也，今俗谓之腥肉，盖豕有米肉如星，则其臭腥而肉不可食，故其字又通于腥，而内饔辨腥臊，羶香之不可食者曰豕，肓眡而交睫腥也，郑云腥当为星，肉有如米者，似星不知，所谓息肉，似星者即腥，其实一也。说文已象蛇之形，亥象豕之形，盖一阳生于子至，已而六阳备一隂生于午至亥而六隂备故此二字，皆象形也。已蛇也，亥豕也，故子夏之晋，过卫，有读史者曰：晋师三豕渡河，子夏曰：非也，是己亥也，林氏小说曰：以其食不絜，故名之豕。

兽似猨，青身黒颊有髯髯黒其手亦黒性好理髯，又爱其类生相序，死相赴杀，一可以致百，故周官素车犬防言君臣之道，尚防当警备也，薻车鹿浅，駹车然言，丧事弥吉，而君臣之道滋定，故鹿以明安则相求，患难则相卫，然以明安则相叙患难，则相赴也，旧说皮五色，中为茵毯，人取以药矢射之，其偶为拔其矢，因以自刺，与之俱毙。
豚
曲礼曰豚，曰腯肥，说文云：牛羊曰肥，豕曰腯，豚曰腯肥，盖兼之也，易曰：信及豚鱼，正言豚鱼者，豚防物而遁逸，鱼防物而潜逃，信所难及故也。玉藻曰圈豚，行不举足，齐如流，端行頥霤如矢弁，行剡剡起，屦执玉，举前曵踵，蹜蹜如也，先儒以为弁疾也，端直也，圈转也，豚之言，若有所循，皆非是，盖畜飬之闲，曰：圈，豕子曰：豚端读，如端弁之端弁，读如弁冕之弁，圈豚，临行不举足，齐如流，执玉，举前曵踵，蹜蹜如也，则礼以其物记，行容端行頥霤如矢弁，行剡剡起屦，则礼以其服记行容互相挟也，古者祭祀必先择牲系而养之于牢，君衮冕而临之，则行不举，足齐如流，所以致敬，且称其服，容也，祭义曰：天子为籍千亩，冕而朱纮，躬秉耒，诸侯为籍百亩，冕而青纮，躬秉耒，以事天地，山川，社稷先古，以为醴酪齐，盛于是乎取之，敬之至也，古者天子诸侯必有养兽之官及嵗时齐戒沐浴而躬朝之，牺牷祭牲，必于是取之，敬之至也，君召牛纳而视之，择其毛而卜之，吉，然后养之，君皮弁素积，朔月，月半君廵牲，所以致力，孝之至也，又曰：君皮弁素积，卜三宫之夫人，世妇之吉者，使入蚕于蚕室，世妇卒蚕，献茧子夫人，夫人副袆而受之，以为黼黻文章，以祀先王先公，敬之至也，由是观之，君冕而亲耕籍田，则冕而豢，牲不为过矣。皮弁素积，卜三宫之夫人，世妇之吉者，使入蚕于蚕室，夫人副袆而受茧，则君皮弁卜牲，冕而圈之，又不为过矣。庄子曰：祝宗人端，临牢防说彘曰：吾将三月防汝，十日戒，三日斋，夫礼，祝宗人端，临牢防择彘，则天子皮弁，召牛纳而视之，卜之吉，然后养之，固其礼也；或言牛或言彘，其实一也。择之以弁，则豢之以冕，礼又宜然也，然则行不举足，齐如流，冕行之容也，頥霤如矢端，行之容也，剡剡起屦，弁行之容也。
驺虞
驺虞尾叅于身，白虎黒文西方之兽也，王者有至信之徳则应不践生草，食自死之肉，传曰：白虎仁，即此是也。夫其色见于白其文，见于黒又义兽也，而名之曰虎，则宜正以杀为事，今反不履生草，食自死之肉，盖仁之至也，故序诗者曰：仁如驺虞，则王道成也，山海经曰：驺虞，五采毕具，尾长于身乗之日行千里。
犬
说文曰：狗之，有县蹏者也，象形，孔子曰：视犬之字，如画狗也，凡肉豚冝炮犬冝羮故犬曰羮献，而礼有犬，羮又楚人烹猴，召其邻以为狗，羮而甘之是也。礼疏以为犬，以余羮饲之，令犬善肥，故曰羮献，何其缪也？传曰：犬有三种，一者田犬，二者吠犬，三者食犬，食犬，若今莱牛也，五行传曰：鸡畜之有冠翼者，属貎犬畜之，以口吠者，属言，羊畜之逺视者属视，豕畜之，居闲卫而聼者属听，牛畜之任重者，属思杂令曰：蹄人者绊其足，齧人者截其耳，此谓犬马之弗驯者冝示幖帜晓人也，说文曰：牛触人角箸，横木，所以告人也。从口从牛，然则示幖帜以告人，其来尚矣，尔雅曰：犬生三猣，二师一玂师众也，猣言其丛聚。
豻
豻胡犬也，似狐而小黒喙善守其，字从干，释言曰：干扞也，记曰：君子狐青裘豹褎，麛裘青豻褎，豹取制服，豻取扞守也，周官七射豻侯，豻胡犬也，其守在夷士以能胜四夷之守为善，亦其伏节死制，而聼命于主士之事也，故射豻侯，传曰：桀犬吠尧，非尧之罪，犬各防其主尔，巾车曰：漆车藩蔽，豻防雀饰，盖祥事禫而就吉，则其守将在四夷，故豻防也，仪礼曰：大侯九十，参七十干五十，即所谓虎九十，弓熊七十弓，豹麋皆五十弓者也，郑云：参读为糁糁侯者，豹鹄而麋饰干，读为豻豻侯者，豻鹄豻饰，皆非是，王射虎侯，则于熊侯，豹侯为大故虎侯，一名大侯，诗传所谓大侯君侯也，参即熊侯言其参于虎侯，豹侯之中也，干即豹侯言其以下干上，又继熊虎之后也，梓人曰：张皮侯而栖鹄，则春以功张五采之侯则逺国属张兽侯，则王以息燕，郑云：皮侯以皮所饰之侯也，五采之侯，谓以五采画正之侯也，兽侯画兽之侯也，诗曰：终日射侯，不出正兮，正所射也，诗传以为二尺曰正，盖王射采侯，九节五正，则其居侯中，地方丈矣，梓人为侯，广与崇方，参分其广，而鹄居一焉，郑氏以为鹄，方六尺，则大射之鹄，小而中难，賔射之，正大而中，易理或然也。吕子曰：射帖者，欲中小射兽者欲中大然，则大射射鹄賔射，射正乡射，射质燕射，则因乡射之侯，郑氏注仪礼以为燕射，乃张兽侯而乡射，当张采侯二正，又误矣。诸侯之射也，必先行燕礼，大夫之射也，必先行乡饮酒之礼，故其射侯皆相因而记，乡射者，正言兽侯，如梓人燕礼，又以谓：若射，则大射正为司射，如乡射之礼也。司裘职曰：王大射，则共虎侯，熊侯，豹侯设其鹄，则大射射鹄之证也。射人职曰：王以六耦射三侯，三获三容，乐以驺虞，九节五正，则賔射射正之证也。三侯即虎侯，熊侯，豹侯，其侯中皆以五采画正，所谓五采之侯，郑云：三侯五正，三正二正之侯，又误矣。射人曰：王射三侯，九节五正，则明此三侯皆九节，五正下云：士射豻侯，五节二正，则又明豻侯，内以二采画正士，射豻侯，内以二采画正，则王射五采画正之侯，亦以虎侯熊侯，豹侯明矣，下云：若王大射，则以貍歩张三侯则又明此五采画正之，侯既不栖，鹄又不以貍歩张之所以异于大射者如此，且王大射，则张皮侯而栖鹄，又独张以貍歩者盖于此，以择士则宜拟度而取焉，又欲其中防故放貍歩而栖鹄也，鸿鹄，一举千里，射者难中，故于大射射之，以择其巧者，乡射礼曰：凡侯，天子熊侯，白质诸侯，麋侯，赤质，大夫布侯，画以虎豹，士布侯，画以鹿豕，凡画者，丹质则乡射，射质之证也，质亦所射也，诗曰：彼有的，传云的质也，后郑以为白质，赤质，皆谓采其地，亦误矣。盖礼曰：大夫布侯，画以虎豹，士布侯，画以鹿豕，凡画者，丹质则明，凡此布侯画兽，乃射丹质而熊侯，白质麋侯，赤质，非画者矣，郑氏云：丹质谓以丹采其地，亦误也。然则皮侯无正有鹄采，侯无鹄有正兽侯，有质无鹄，无正司弓矢，曰泽共射，椹质之弓矢，正弓弧弓以授射甲，革椹质，则泽射椹质，所以选试其力，孟子曰：其至尔力也，其中非尔力夹弓，庾弓以授射豻侯，鸟兽者，盖豻侯五十歩而士以弱弓射之，则其力之强弱，莫知焉，故使于泽宫，先射椹质，已射于泽，而后射于射宫，则于是焉张皮侯而栖鹄，又以择其巧，巧力不具，非所以为善射。
埤雅卷五
埤雅卷五音释
羜【文与】 宁【治旅】 伫【除吕】 藇【徐与】 麷【丰】
蕡【扶云】 歜【烛】  醓【毯】  蓛【桑卜】 羝【丁兮】觝【抵】  防【雉矫】 牸【字】  緎【于力】 防【尼辄】緵【粽】  襚【穗】  嘷【豪】  缋【防】  麢【零】
麠【京】  蹙【促】  羱【原】  □【追】  羦【胡官】羠【因以】 餔【布】  喙【许秽】 猃【力赡】 帨【税】
鋂【梅】  蹢【掷】  很【恨上声】【核】  牿【古督】豮【坟】  杙【弋】  睫【接】  【然】  猨【猿】
【覔】  薻【子到】 駹【莫江】 腯【徒本】 豢【祛缓】防【古洽】 防【患】  猣【子公】 豻【岸】  麛【迷】
【坦】  椹【猪金】
钦定四库全书
埤雅卷六        宋 陆佃 撰释鸟
鹊   鸡   鹳   鹅
雉   鹞雉  鸢   乌
鹯   雕   鴈   鹰
防防  鹤   鷀
鹊
鹊知人喜作巢，取在木杪枝，不取堕地者，皆传枝受卵，故一曰干鹊，而庄子云：乌鹊孺鱼傅沫也，鹊以传枝少欲，故曰孺也。列子所谓纯雄其名，穉蜂者与此同意，淮南子曰太隂所建蛰虫首穴而处，鹊巢向而为户，又曰：蛰虫鹊巢，皆向天一，盖鹊巢开户，向天一而背嵗故愽物志云：鹊背太嵗也先儒以为鹊巢居而知风，蚁穴居而知，雨鹊嵗多风则去，乔木巢旁枝，故能高而不危也；然则彊而不淫，知风之自，而作其巢知嵗之所在而开其户者，鹊也，彊而不，所以成徳成徳故有行知风之自，而作其巢知嵗之所在而开其户，所以趋时趋时，故有功，故诗以譬国，居积行累功，诗曰：防有鹊巢，卭有防苕，言不惊惧之，故防有鹊巢，不残贼之故，卭有防苕也，俗说鹊巢中必有梁，见鹊上梁者必贵，今二鹊共衔一木置巢中，谓之上梁，说文作舄，象形，通为舄履之舄，古之人居欲如燕，行不欲如鹊，故其字借为舄履之舄，所以为行戒也。其在相法有之曰：鹊行跄跄，性行弗良，篆文作防，盖从错省，淮南子曰：如鹊之駮，一曰从昔，昔之言干也，考工记曰：穉牛之角直而泽，老牛之角紾，而昔殷氏子抄，曰：舄，九写而为乌，乕三写而为帝言书之转易，如此意，林曰：书三写鱼成鲁，帝成乕，亦是意也。相感志曰：野鸡属隂先鸣而后鼔翼家鸡属阳，先鼓翼而后鸣，天主物簿云：鹊啄槐实结玉于脑，谓之鹊玉，此鹊终嵗不复鸣噪，虽巢无胎卵。
鸡
盐鐡论曰鸡亷狼吞鸡跑而食之，每有所择，故曰小亷如鸡尔雅云：鸡，大者蜀，蜀子雓，郭璞曰：鸡大者蜀，今蜀鸡也，鸡有蜀，鲁、荆、越，诸种越鸡小蜀，鸡大鲁鸡，又其大者，庄子曰：越鸡不能伏鹄卵，鲁鸡固能矣，成英曰：越鸡荆鸡也，鲁鸡，今之蜀鸡，案：韩子曰：鲁鸡之不期，蜀鸡之不支，则英所谓鲁鸡，今之蜀鸡，非是旧说，日中有鸡月中，有兔按鸡，正西方之物，兔正东方之物，大明生于东，故鸡入之，月生于西，故兔入之，此犹镜灯西象，入东镜，东象入西镜云尔，风雨之诗曰：风雨凄凄，鸡鸣喈喈，风雨潇潇，鸡鸣胶胶，风雨如晦，鸡鸣不已，言鸡之信度如此，秋气惨而凄凄风雨，如此则疑于不能和，秋物脱而潇潇，风雨如此，则疑于不能固，向晦则君子入以宴息之时也，风雨如此，则又疑于已，今曰风雨凄凄，鸡鸣喈喈，风雨潇潇，鸡鸣胶胶，风雨如晦，鸡鸣不已则乱，世居子不改其度之譬也，喈喈，言鸣而不失其和，胶胶言鸣而不失其固，易曰：巽为鸡，兊见而巽伏，故为鸡，鸡知时而善伏故也。故曰乳狗，噬虎伏鸡搏貍，又曰：伏鸡日抱其卵，伏而未孚，始化之时，谓之涅，王褒曰：鱼瞰鸡睨，李善以为鱼目不瞑，鸡好邪？视此言是也。禽经曰：陆鸟曰栖，水鸟曰宿，独鸟曰止，众鸟曰集，水鸟，晚于林栖，故曰宿也。说文云：日在西方而鸟栖，因以为东西之西，诗曰：鸡栖于埘，日之夕矣，言鸡栖矣，日于是夕夕于是月见，故夕象半月，未有蟾桂之状，月满则夜见半，则夕见故也。故曰：朝见曰：朝暮见曰：夕夕，非曛晦之时明矣，呉均曰：鸡有呼羣之徳鹿有食苹之美，传曰：鸡见食相告者，仁也。
鹳
鹳形状略如鹤，其性甘带，每遇巨石，知其下有蛇，即于石前如术士禹歩其石阞然而转南方里人，学其法者，伺其养雏，縁木以篾，絙缚其巢，鹳必作法解之，乃于木下铺沙印，其足迹而仿学之，天将雨，则长鸣而喜，盖知雨者也，又善羣飞薄霄激雨，雨为之散作窠，大如车轮，卵如三升杯，择礜石以妪卵，鹳，水鸟也，伏卵时，数入水卵则不毈，取礜石周围绕卵，以助暖气，故方术家以鹳暖巢中，礜石为真物也，又泥其巢，一傍为池，以石宿水，今人谓之鹳石，飞则将之，取鱼置池中，稍稍以饲其雏，俗说鹊梁蔽形，鹳石归酒，又曰：礜石温鹳石凉，故能使卵不，水不臭腐也，诗曰：鹳鸣于垤，妇叹于室，垤蚁冢也，鹳知天将雨，有见于上蚁，知地将雨，有见于下，鹳鸣于垤，将雨之也，将雨则征夫之至，不必如期，故妇叹于室也。且行百里者半，九十言，末路之难也，则于是时遇雨为尤苦，故诗人道此，以序其情而序曰：三章言室家之望女也，禽经曰：鹳俯鸣则隂仰鸣则晴，仰鸣则晴，是有见于上也，俯鸣则隂是有见于下也，夫文雚见为观，盖取诸此。拾遗记曰：鹳能聚水巢上，故人多聚鹳鸟以禳却火灾。
鹅
鸽颈如瘿，鹅颡如瘤，今鹅，江东呼鴚长脰善鸣，又善转旋其项，古之学书者，法以动腕，羲之好鹅者以此。亦其自然而有行列，故聘礼曰：出如舒鴈，古者兵有鹅鹳之陈也，左氏曰：郑翩愿为鹳，其御愿为鹅旧説言江淮谓，羣鹳旋飞为鹳井，则鹳善旋飞，盘薄霄汉，与鹅之成列正异，故古之阵法，或愿为鹅，或愿为鹳也，卞子曰：羊性淫而很，猪性卑而率，鹅性顽而傲，狗性险而出，盖鹅峩首似傲，故曰傲也，名之曰鹅，其谓是欤？鹅伏随日鳱伏，随月説者以为乳鹅伏卵，随日光所转，传曰：鹅飞则蜮，沈鵙鸣则蛇结，又曰短脚者，多伏长脚者，多立脚近尾者好，歩脚近臆者，好踯多伏，鹅之类是也。多立鹳鹤之类是也。又曰：陆生之鸟，咮多兊【或作锐，】而善啄，水生之鸟，咮多圎而善唼善，唼亦鹅之类是也。善啄亦鹳鹤之类是也。俗云：鹅毛柔暖而性冷冝覆婴儿字说，曰：鹅飞能，俄而已，是以不免其身，若鴚鹅者可也。鴚鹅者鹅也，而非鹅禽经曰：鹅见异类，差翅鸣鸡见同类，拊翅鸣。
雉
雉死耿介，妒垄护疆，善鬬虽飞不越分，域一界之内，要以一雄为长，余者虽众，莫敢鸣雊，潘岳所谓画坟衍以分畿者也，周官曰：士执雉士死，制故执雉，所谓二生一死，挚者也，又其交有时别有伦，而其羽文明可用为仪，故古者后服三翟，诗曰：有弥济盈，有鷕雉鸣，济盈不濡轨，雉鸣求其牡，言雉宜交，有时别有伦，今反以雌求雄，非特以雌求雄，而又求牡焉，以雌求雄者，淫也；非特以雌求雄，而又求牡焉者，乱也？故序曰：公与夫人并为淫乱，又曰：雄雉于飞，泄泄其羽，言雉交有时，别有伦而又性善鬬，虽飞不越分域，宣公淫乱，不恤国事，军旅数起，则雉之不如也。易曰：离为雉，离火也，其体文明，性复猋悍，故为雉，亦雉虽非辰属，而正是南方之物，陶氏所谓丙午日不可食者，明王于火也，又云：麞，鹿，非辰属，八卦无主，故道家聼许为脯，礼云：雉曰疏趾，鸭，鴈，丑指间有幕，其足蹼鸡雉，丑指间无幕，其足防故曰防趾也简兮之诗曰：左手执籥，右手秉翟，此大舞也，宛丘之诗曰：无冬无夏，值其鹭羽，此小舞也，雉取文明鹭，则取其有洁白之容，所谓大舞者，籥舞是也。所谓小舞者，羽舞是也。故乐师云：掌教国子小舞，一曰羽舞，雉飞，若矢一徃而堕，雉鸡类也，不能逺飞崇不过丈脩不过三丈，故雉高一丈，长三丈也，古者数数以万度度，以雉尔雅，鸡雉皆曰：絶有力。奋，鸡雉皆不能逺飞故名云：化书曰：雉不再合，信也，说文云：雷，始，动雉鸣而雊其颈，蔡邕月令，以为雷在地中，雉性精刚，故独知之应而鸣也。禽经曰：鵻上无寻鹨，上无常，雉上有丈，鷃上有赤。
鹞雉
释鸟云，江淮而南青质，五采皆备成章曰鹞，王后六服，一曰翚翟，画以翚雉，二曰揄翟，画以揄雉，三曰阙翟，言刻缯为之，阙而不画，阙而不画，则其制屈于二翟，故一名屈狄也，丧大记曰：复夫人以屈狄，世妇以防衣防亦信也，阙狄，一曰屈狄，展衣，一曰防衣，其义一也。翚素质揄，青质，青质，仁也，素质义也，备五采焉，礼也？地道尚义，故后妃之徳义以为质，而文之以礼，或曰阙翟，饰以阙雉，天子五门，一曰雉门，雉门画雉象阙也，屈狄以此雉饰之，故曰阙翟，毛诗传曰：象服尊者，所以为饰，盖祎衣也，祎衣画雉，故曰象服，又曰：揄狄阙，翟羽饰衣也，而说文解祎，亦曰画，其释防翟，又以谓翟羽饰衣则祎衣，画翟防翟，阙翟，皆翟羽饰之矣，周官二翟曰：翟而祎衣，变翟曰：衣以此故也。葛覃之诗曰：薄污我私薄，澣我衣，曷澣曷否？归寕父母，诗传又以为妇人有副，祎盛饰以朝，事舅姑接见于宗庙，进见于君子，其余则私也，私服宜澣，公服宜否？盖公服谓祎而已，以画故宜，否则二翟，以羽饰之，虽澣可也，且夫服衮冕，则妇服副祎，而衮之制，字从公，从衣则公服，谓祎理宜然也。然则薄，污我私薄，澣我衣相备而已，故或言私？或言衣也。
鸢
释鸟云，鸢乌丑，其飞也，翔高飞曰：翺布翼不动，曰翔鸢鸱也，摩风囬翔，故其飞也，翔曲礼曰：前有尘埃，则载鸣鸢，鸢鸣则将风故也。禽经曰：暮鸠鸣，即小雨朝，鸢鸣即大风，诗曰：鸢飞戾天，鱼跃于渊，鸢钝者也而乗风以风作之，则高飞鱼濳者也而乗气以气作之则深跃，故诗以况君子作人之盛，昔墨子作木鸢飞，三日不集，列子所谓班输之云梯，墨翟之飞鸢是也。今人乗风放纸鸢，鸢輙引丝而上，令小儿张口，望视以泄内热，盖放于此旧説观鱼翼而创，橹视鸱尾而制柂言，古之人仰观俯察，取材于物，以成舟楫之利，如此，庚桑子曰：人实鸱义而有其国，鸱贪残之鸟，善抄盗人，诗曰：为枭为鸱，説文曰鸢从屰，干上为屰，鸢飞戾天，故从屰也，易曰：飞鸟遗之音，不宜上，宜下，大吉，上逆而下顺也。
乌
说文曰：乌孝鸟也，象形，林罕以为全，象鸟形，但不注其目睛万类，目睛皆黒乌体全黒逺而不分别其睛也，乌一名鸦，其名自呼，淮南子曰：乌之哑哑，鹊之唶唶，岂为寒暑燥湿变其声哉！诗曰：莫赤，匪狐莫黒匪乌，盖狐羣者也，乌合者也，故诗以况卫之君臣并为威虐，其恶如一，又曰：哀我人斯，于何从禄？瞻乌爰止，于谁之屋？言富人之屋，利之所在，故乌集焉，民之从禄，将如此矣，大夫欲王瞻之也，又曰：匪手之，言示之事，此之谓也。又曰具，曰予圣，谁知乌之雌雄，言幽王君臣，俱自谓圣，如乌之黑雌雄，无以相别也。管子曰：乌集之交，初虽相驩，后必相咄，诗人每引以刺者，非特讥其为恶如一，亦以刺其初皆利合，不以道也，乌又为叹词者雀见虎则鸣，乌见异则噪，故以为乌，霍乌霍叹所异也。今人闻鹊噪，则喜闻乌噪则唾，以乌见异则噪，故輙唾其凶也，尚书大传曰：爱人者，兼其屋上之乌，然则恶而知其善，爱而知其恶者寡矣，孙武子曰：鸟起者，伏也，乌集者，虚也，言古之善料兵者，观鸟起而知伏，视乌集而知遁，曰乌乐空，矌鹊乐稠，閙世云鸳交颈而感，乌傅涎而孕，庄子曰：乌鹊孺，盖谓是欤？故语曰：鹊传枝鵶茹沫，又旧说，乌性极寿三鹿死，后能倒一松，三松死后，能倒一乌杂俎曰：俗乌飞翅重，知天将雨，乌，阳物也感隂气而翅重故俗，以此占其雨否？淮南子曰：螣蛇游雾而殆于蝍蛆，乌力胜日而服于鵻礼，乌，阳物也。
鹯
释鸟曰：晨风鹯草木，防云似鹞，黄色燕颔，向风摇，翅乃因风飞急疾击鸠鸽，燕雀食之，列子曰：鹞之为鹯，鹯之为布谷，布谷久复为鹞也，孟子所谓为丛，敺爵者鹯，即此是也。诗曰：鴧彼晨风，郁彼北林，言穆公能芘其所頼，而贤者赴之，如此，曾子曰：邦有道，则突若入焉，此之谓也。且黄鸟仁，晨风义而秦之良士以仁死，贤臣以义，生故黄鸟曰哀，三良也，而晨风以刺弃其贤臣，禽经曰：□好风鵏恶雨，然则谓之晨风，可知也已。又曰：鹯鹯之信，不如鴈周，周之智不如鸿，今鹯亦去来有时，然则制字从亶，又可知矣。
雕
雕能食草，似鹰而大黒色俗呼皂雕，一名□，其飞上薄云汉，诗曰：匪鹑匪鸢，翰飞戾天，匪鳣匪鲔，潜逃于渊言，人民飞扬，窜伏不安，如此，此序所谓乱也。昔之相雕者，以为雕首，欲长而额，狭顶平，领大项后毛磔主劲疾，目睛大满，睑长眸子，小而近前，主明慧，爪近肉麤，圎其末纎细，主多力，蹠平润，主巧捷不夭，鼻大主长飞不乏，膝骨大如蒺藜，实者上相骨小无圭角者，下也，指节大肉，少分成十字者，上相骨节细平者，下也，钝金色青润者，上相浅黒者下也丛林色静白者，上相黒腻者下也，封厚而管麤者，上相细薄者，下也，背偃而沟深者，上相隆起者，下也臆，圎胅为上相，侧狭，为下相尾狭，厚为上相，濶软为下相，鹘相同雕，唯头欲小，顶臆欲圎旋毛欲深咮，欲侧薄而短小，为异鹰相，亦与雕同，而鹰又欲其尾长翅短，尔雅象谓之鹊，玉谓之雕，盖鹄之义，出于鸿鹄之鹄雕之义，出于雕鹗之雕，鹄性劲利，雕性刻制故也。今大雕翺翔，水上扇鱼，令出沸波，攫而食之，一名沸河，淮南子所谓鸟有沸波者，即此是也。禽经曰：淘河在岸，则鱼没沸，河在岸则鱼涌，相感志云：其毛能食，诸鸟羽如羣错，草中有雕毛，必众鸟毛羽自落地，顔氏云：雕一名鹫，其翮可用，为箭羽盖雕隼，六翮皆乗风轻劲故，堪以为箭羽，禽经曰：雕以周之，鹫以就之。
鴈
释鸟云：鳬，鴈，丑其足蹼，其踵企，郭璞以为鳬鴈，指间有幕，蹼属相着，故曰其足蹼是也。又曰：飞则脚跟企直，非是也。踵足后也，今鳬鴈之丑，行则皆前幕布地，后踵企，故曰其踵企也，以今鹅观，鴈行鸭观鳬，行则槩可见矣。鴈行斜歩侧身，故庄子谓士成绮鴈行避影，而问老子，诗曰：鸿飞遵渚，公归无所于女，信处鸿飞，遵陆公归，不复于女，信宿，盖鸿之为物，其进也有渐，其飞也有序，又其羽可用为仪，君子之道也，故此以况周公，易曰：渐之进也，公归东都，则之进也，然未至西都，故为不复易曰：其羽可用为仪，吉，不可乱也，然则礼有以鸿为仪者，取其行列不乱而已，礼曰：前有车骑则载飞鸿飞鸿，则有行列故也。载谓合剥皮毛举之竿首，若所谓以鸿脰韬杠者，周官以禽作六挚，大夫执鴈，以知保身，又欲有去就之义，而不失其序，故执鴈也，鴈夜泊洲渚，令鴈奴围而警察，飞则衔芦而翔，以避矰缴有逺害之道非特取其有去就之义而已，盐铁论曰：噰噰鸣鴈，朝日始旦，登得前利，无蹈后害，此言婚姻以礼，则有利而无害也。故曰：贵聘而贱逆之，是以君子知出姜之不允于鲁矣，夏小正曰：鴈北乡，乡者何也？郷其居也，又曰：遰鸿鴈，先言遰而后言，鸿鴈者何也？见遰而后数之，则鸿鴈也，且曰：遰犹曰传其驿舍云尔，非其居也，法言曰：能来能徃者朱鸟之谓，与燕一名鸟鴈，一名朱鸟，鸟以春分来朱鸟以春分去淮南子曰：燕鴈代飞，此之谓也。且鴈霜降南翔，冰泮北徂，其性恶热，故中国始寒而北至旧说鸿鴈，南翔不过衡山，今衡山之旁，有峯曰囬鴈，盖南地极燠，人罕识雪者，故鴈望衡山而止，陈琳曰：陆防蘂□水截轻鸿，轻鸿鸿毛也，传曰：轻于鸿毛，今人试刀，劒令髪浮转于水，以刄断之，观其铦钝，水截轻鸿，殆类是也。愽物志曰：鸿毛为囊，可以渡江，不漏案昬，礼曰：挚不用死，故诗曰：噰噰鸣雁，言用生者也，禽经曰：鸿雁爱力，遇风迅举，孔雀爱，毛遇雨，高止又曰鴈，曰翁鸡，曰：□，鹑曰防。
鹰
陶景曰：虎闻声而深伏，鹰见形而高飞，鹰鸷鸟也，一名鷞鸠，左传曰：鷞鸠氏司防，盖鹰鸷，故为司防一歳曰黄鹰二歳曰：鴘鹰三歳，曰：鸧，鹰鴘，次赤也，埤仓音披免切，鹰鹞，二年之色也，顶有毛角微起，今通谓之角鹰，诗曰：维师尚父，时维鹰扬，言其武之奋扬如此，乐记所谓扬蹈厉，太公之志也；旧说凡鸷鸟雏，生而有慧，出殻之后，即于巢外放条大鸷，恐其坠及为日所曝，热暍致损，乃取带叶，枝挿其巢畔，防其外坠，及作隂凉也欲验雏之大小，以所揷枝叶为，若一日二日，其叶虽萎，尚带青色，至六日，七日，其叶防黄，十日后枯悴，此时雏大可取，说文曰：□从瘖省，盖□从疾省，佳之疾捷者，故从疾省也，随人所指踪，故从人禽经曰：鹰不击，伏鹘不击妊，盖其义性如此，裴氏新书曰：虎豹无事行歩者若将不胜其躯，鹰在众鸟之间，若睡寐，然故积怒而后全，刚生焉，然则越之所以灭吴，用此道也。蔡邕月令云：鹰化为鸠，鹰鸠属也，鸠凡五种，鹰为鷞鸠，应阳而变，则喙柔仁而不鸷，夏小正曰：鹰者其杀之时也，鸠者非其杀之时也，善其变而之仁也；中秋鸠化为鹰，变而之不仁，故不记也。字说曰：应从心，从□心之应物，不疾而速，不行而至，□之应物，人或使之能疾而已，不行不至今，三馆书有□【，□音竹麦反，】漱三卷，皆养鹰鹯，及医疗之术。
防防
防防一名防鸬，一名鳽似，鳬脚髙毛冠巢于高木，生子宂中子衔其母，翅飞上下，淮赋所谓鸬鷀吐雏于八九防，防衔翼而低昻者也，叚氏云：鹅警鬼防，防厌火孔雀辟恶，旧云：此鸟长目，其睛交故有防防之号，相如所赋，交睛旋目者，是也，禽经曰旋目，其名防交目，其名鳽方目，其名鴋。
鹤
鹤形状如鹅，青脚素翼，常夜半鸣，故淮南子曰：鸡知将旦，鹤知夜半，其鸣高亮，闻八九里，雌者声差，下旧云，此鸟性警，至八月，白露降流于草上，防滴有声，因即髙鸣相警移徙，所宿处，虑有变害也，盖鹤体絜白举，则高至鸣则逺闻性又善警，行必依洲屿，止必集林木，故诗易以为君子，言行之象，始生二年，落子毛，三年产伏，七年飞薄云，汉后七年学舞，后七年，应节后七年，昼夜十二鸣中律，后六十年不食生物，大毛落茸毛，生色雪白，泥水不能污百六十年，雄雌相视，目睛不转而孕，千六百年，饮而不食，圣人在上，则与凤皇翔于甸，其精神气骨应相，故古者相鹤有经，盖鹤阳物也，而游于隂因金气依火精以自养，火数七，金数九，故七年小变，十六年，大变六十年，变止千六百年，形定而色白，食于水，故喙长轩于前，故后短栖于陆，故足髙而尾凋翔于云，故毛丰而肉踈大喉以吐，故脩颈以纳新故，寿凡鹤之上相，隆鼻短口，则少眠髙脚踈节则多力，露眼赤睛，则视逺囘翎亚膺则体轻，凤翼雀毛则善飞，背鼈腹，则能产轻前重，后则善舞洪髀，纎趾则能行，禽经曰：鹤以怨望，鸱以贪顾鸡以嗔，睨鸭以怒瞠雀，以猜瞿燕以狂防视也，鸎以喜啭，乌以悲啼，鸢以饥鸣鹤以絜唳，鳬以凶呌鸱，以愁啸鸣也，今鹤雌雄相随，如道士歩斗履，其迹而孕，内典曰鹤影，生禽经曰：鹤爱隂而恶阳鴈爱阳而恶隂。
鷀
鸬，鷀，水鸟似□而黒一名鷧觜，曲如钩，食鱼入喉，则烂其热如汤，其骨主鲠及噎，盖以类推之者也，此鸟吐而生子，神农书所谓鸬鷀不卵生，口吐其雏，独为一异是也。杨孚异物志云：鸬，鷀能没于深水，取鱼而食之，不生卵而孕雏，于池泽既胎，而又吐生多者生七八，少生五六相连而出，若丝绪焉，水鸟而巢髙木之上夔州图经，称峡中人谓鸬鷀为乌鬼，蜀人临水居皆养此鸟，绳系其颈，使入捕鱼，得鱼则倒提出之，杜甫诗云：家家养乌鬼是也。
埤雅卷六
埤雅卷六音释
跄【七羊】 防【鹊】  駮【布角】 雓【余】  喈【皆】
瞰【看】  睨【诣】  曛【许云】 阞【来得】 絙【胡官】礜【弋庻】 毈【段】  垤【徒结】 雚【贯】  鴚【歌】
脰【豆】  鳱【干】  蜮【胡国】 鵙【狊】  踯【直炙】【歌】  咮【竹救】 唼【妾】  妒【丹故】 弥【奴礼】鷕【委】  猋【标】  蹼【扑】  鵻【锥】  鹨【缪】
鷃【晏】  翚【晖】  揄【与珠】 褕【余招】 澣【汗】
鸢【员】  屰【以专】 携【戸圭】 敺【区】  鴧【以出】芘【秘】  □【直由】 亶【多简】 □【团】 磔【责】
睑【检】  蹠【之石】 胅【迭】  矰【曾】 噰【雍】
遰【逓】  燠【于六】 冸【判】  防【麻】 鸷【执】
鴘【匹免】 暍【于歇】 □【于陵】鷞 【爽】□ 【述】
防【交】  防【青】  鳽【五革】 防【似宣】 鴋【方】
屿【与】  防【胡郎】 鸎【于耕】 鶂【午的】 鷧【郁秘】
<经部,小学类,训诂之属,埤雅>
钦定四库全书
埤雅卷七        宋 陆佃 撰释鸟
鹥   鳬   雎鸠  鸤鸠
鶌鸠  鵻   孔雀  鹈
鸱鸺  鹧鸪  鸱鸮  鶂
鸳鸯  鹖   鹭
鹥
鹥，鳬属苍黑色，鳬好没鹥，好浮故鹥，一名沤，列子曰：沤鸟之至者百住而不止，今字从鸟，后人加之也，鳬鹥安乐于水者也。故诗以为神，只祖考安乐之譬，而周官王后安车鹥总，诗曰：鳬鹥在泾，公尸来燕来寜，公尸燕饮，福禄来成，鳬鹥在沙，公尸来燕来宜，公尸燕饮，福禄来为来成，以祖言福禄也，来为以考言福禄也，传曰：来为言，厚为孝子，则其为考可知矣。又曰：鳬鹥在渚，公尸来燕来处，公尸燕饮，福禄来下，鳬鹥在潨，公尸来燕来宗，公尸燕饮，福禄来崇来，下以天神，言福禄也，来崇以地，言福禄也，盖天故自上来下地，故自卑来，崇亦其天道，主贵髙地事主冨崇故也。于祖曰：尔酒既清，尔殽既馨，于考曰：尔酒既多，尔殽既嘉，则以宗庙尚文故也。郊丘则贵质而已，故曰，尔酒既湑，尔殽伊脯也，其卒章则又总上四章之词，故曰：公尸燕饮，无有后艰，无有后艰者，道也，盖道之至，可以祐神，非有资于物也，孰能福禄之哉？故于福禄为不足道也，苍颉解诂曰：鹥鸥也，今鸥一名水鸮，形色似白鸽，而羣飞风土记曰：鹥，鹥，鸭也，以名自呼，大如小鸡，生于荷叶之上。
鳬
释鸟曰：鸍沈鳬，沈鳬好没，大小如鸭，青色，长尾，背上有文，卑脚短喙，水鸟之，谨愿者也，庄子曰：鳬胫虽短，续之则忧，鹤胫虽长，防之则悲，此言生理至足，无欠无余，自长非所增自短，非所损也，诗曰：女曰鸡鸣，士曰昧旦，子兴视夜明，星有烂将，翺将翔弋鳬与鴈，明星有烂，言小星已不见矣。故于是时相警以夙兴也，盖鳬鴈常以晨飞故是诗，如此赋曰：晨鳬旦至此之谓也。亦其弋不射宿，所以为好，徳又鳬性慤谨，鴈有行列而不乱，故刺不说徳之诗乐正言琴瑟，礼正言鳬鴈，因以防切之尔也，又曰：弋言加之，与子宜之，加与元鹤加，加双鶤之加同意，盖弱弓微矢，乘风振之曰：弋故楚人好以弱弓微矢加之，归鴈之上，楚辞曰：寜昻昻若千里之驹乎？将汜，汜若水中之鳬乎？盖沈鳬善没而又容与，与波上下，故昔之散人慕焉。
雎鸠
雎鸠雕类，江东呼之为鹗，鸷而有别隂阳自然变化论曰：雎鸠不再匹，盖言是也。诗曰闗闗雎鸠在河之洲，盖闗雎和而摰，别而通习水，又善捕鱼，故诗以为后妃之比，鸤鸠，则一宿均养，又居鹊之成巢，故为夫人之徳而已，徐草木虫鱼图云：雎鸠常在河洲之上，为俦偶，更不移处，盖鹗性好跱，故毎立，更不移处，所谓鹗立义取诸此，郯子曰：少皥氏以鸟名官，鳯鸟氏歴正也，鸟氏，司分伯赵氏，司至青鸟氏司啓，丹鸟氏司闭，祝鸠氏，司徒雎鸠氏，司马鸤鸠氏，司空鷞鸠氏，司冦鹘鸠氏司事，五鸠，鸠民者也，鳯知天时，故以名歴正之官，鸟燕也，以春分来秋分去，故司分伯赵鵙也，以夏至鸣冬至止，故司至青鸟鸧鷃也，以立春，鸣立夏，止故司啓丹鸟，鷩雉也，以立秋来立冬去，故司闭雎鸠，鸷而有别，故为司马，主法制，鸤鸠平均，故为司空，平水土，鵻鸠孝故为司徒，主教民借虞槐赋曰：春栖教农之鸟，即鵻是也。俗云雎鸠，交则双翔，别则立而异处，是谓鸷而有别，传曰：鸷鸟不双是也。
鸤鸠
鸤鸠秸鞠，一名抟黍，今之布谷，江东呼为郭公，牝牡飞鸣，以翼相拂，不自为巢居，鹊之成巢，有均一之徳盖其哺子朝自上而下，暮自下而上者均也，其子在梅，在在榛而已，则常在乎桑者，一也，诗曰：维鹊有巢，维鸠居之，序者以为国君，积行累功，以致爵位，夫人，起家如居，有之徳如鸤鸠乃可以配焉。盖一者妇道也，妻道也，均者，母道也，小君之道也；均所以制节一，所以谨度，故诗以况夫人周官罗氏，中春献鸠，以养国老者，鸠性不噎食之，且复助气故也。续礼仪志曰：仲秋案户，校年老者授之，以杖其端，刻鸠形鸠者，不噎之鸟也，故曰：祝鲠在前，祝噎在后，禽经曰：一鸟曰隹，二鸟曰雔，三鸟曰朋，四鸟曰乗五鸟曰雇，六鸟曰鶂，七鸟曰□，八鸟曰鸾，九鸟曰鸠，十鸟曰，九鸟曰鸠，其字从九，以此故欤？冯衍逐妇书曰：口如布谷，言其多声也。
鶌鸠
释鸟云，鶌鸠鹘鸼，今江东亦呼鹘鸼，左传曰：鹘鸠氏司事，先儒云鹘鸠，春来秋去，故为司事，一名鸣鸠，月令所谓鸣鸠拂其羽者是也，一名鸴鸠，庄子所谓蜩与鸴鸠，笑之者是也。盖此似山鹊而小，释鸟曰鸴，山鹊也，故此一名鸴鸠，又其短尾，青黑色，多声，故此一名鸣鸠也，诗曰：宛彼鸣鸠，翰飞戾天，言鸣鸠小物，决起而飞，枪榆枋，时则不至，而控于地而已矣，今飞鸣戾天，则其声亦逺闻其势亦髙至唯勉强故也。可以人而不如乎？许慎云：鸣鸠奋迅其羽，直刺上飞数千丈，入云中，其勉而飞如此，又曰，题彼脊令，载飞载鸣，言脊令，亦小物也，今飞鸣，不有止息，虽不能逺闻髙至然亦有首尾相应，可以人而不如乎？欲其如飞，鸠不可得也。故望之如此而已，夫王尚大者也，今幽王曾是之不如故，其诗曰：小宛也，又鹘鸠性食桑葚，然过则醉而伤其性，故诗云：于嗟鸠兮无食，桑葚而序以为刺泆也，陆玑云鹘鸠，一名斑鸠，盖斑鸠似鹁鸠，而大鹁鸠灰色，无绣项隂则屏逐其匹，晴则呼之，语曰：天将雨，鸠逐妇者是也，斑鸠，项有绣文斑，然故曰斑鸠，则与此鹘鸠，全异玑之言，非今此鸟，喜朝鸣，故一曰鹘嘲也，凡鸟朝鸣曰嘲，夜鸣曰防禽，经曰：林鸟以朝嘲，水鸟以夜防，今林栖多朝鸣，水宿多夜叫，防音夜，字见龙，龛手镜。
鵻
今鳻鸠也，壹宿之鸟，壹宿，壹于所宿之木，一名荆鸠，一名楚鸠，一名防鸠，一名乳鸠，一名鵴鸠，一名鸠，一名防鸠，方言曰：鸠自闗而西秦，汉之间，谓之鵴鸠，其大者谓之鳻，鸠其小者谓之鸠，或谓之防鸠，或谓之防，鸠梁宋之间谓之鵻，鵻性慈孝，慤谨故听声，考详篇曰：雀声惨毒，鸠声慈念，而诗以为使臣，贤者之况，诗曰：翩翩者鵻，烝然来思，言太平君子至诚，乐与贤者共之烝，然后得嘉鱼，壹鸟也，尔雅曰：隹其鳺鴀，夫不壹宿，壹宿妇之正也，夫或不然，故孔子欲多识鸟兽草木之名，四牡曰：翩翩者鵻，载飞载下，集于苞栩，翩翩者鵻，载飞载止，集于苞，盖孝所以致私恩，谨所以致公义，故四牡劳使臣之诗，而其托况如此，传曰懐归者私恩也，靡盬者，公义也；一曰祝鸠，或曰：鵻与尸鸠，皆壹鸟也，故有尸祝之号，庄子曰：庖人虽不治庖，尸祝不越樽，爼而代之矣，尸鸠性壹而慈，祝鸠性壹而孝，故一名尸，一名祝礼云：嘏以慈告，祝以孝告，今鵻类赋尾皆促，故其字从隹，说文曰：隹，鸟之短尾，总名也，禽经曰：拙者莫如鸠，巧者莫如鹘，今鸠累巢，止于数枝，才能载身而已，鹪巧而危，鵻拙而安。
孔雀
博物志云：孔雀尾，多变色，或红或黄，喻如云霞，其色无定，人拍其尾，则舞尾有金翠，五年而后成，始生三年，金翠尚小，初春乃生三，四月后复凋，与花蕚俱衰荣，雌者不冠，尾短无金翠，人采其尾，以饰扇拂，生取则金翠之色，不减南人，取其尾者，握刀蔽于丛竹潜隠之处伺过，急斩其尾，若不即防，回首一顾金翠，无复光彩，性颇妬忌，自矜其尾，虽驯养已久，遇妇人，童子服锦防者，必逐而啄之，毎欲山栖，先择置尾之地，故欲生捕者，候雨甚，往擒之，尾霑而重，不能髙翔人虽至，且爱其尾，不复鶱也，岭表异録云，孔雀翠尾，自累其身，比夫雄鸡自防其尾，无所称焉。说苑曰：君子爱人辩士，爱日孔雀，爱羽虎豹爱爪，此之谓也。今画史虽妙善花鸟，犹惮为此物，盖其金翠生动，染色有不能似者，太礼首曰：孔鴈之仪，利用登于阶言，孔有文，鴈有序，而其象皆中礼，故利用登于阶也，盐鐡论曰：南越以孔雀珥门户，昆山之旁，以璞玉抵鸟鹊，此言贵生于少贱，生于所有，老子曰：知我者希，则我者贵，岂虚言哉？南越志曰：孔雀不必匹，合止以音影相接，便孕，亦与蛇偶禽经曰：鹊见蛇则噪而贲，孔见蛇则宛而跃。
鹈
释鸟云，鹈鴮鸅，郭璞曰：今之鹈鹕也好，羣飞沈水食鱼，故名洿泽，鹈形似鹗，而大人足，其鸣自呼，颔下胡大如数升，因以盛水贮鱼，淮南子所谓鹈鹕饮水数斗而不足，鳣鲔入口，若露而死，是也。盖鱼生水中，而口不纳水，顔之推曰：鱼不咽水，一名淘河，一名洿泽，庄子曰：鱼不畏网，而畏鹈鹕言，鹈以智力取鱼，故鱼不畏网，而畏之也。诗曰：维鹈在梁，不濡其翼，维鹈在梁，不濡其咮，盖鹈性羣飞沈水食鱼，若遇小泽有鱼，便各以胡去水，令水竭鱼露，乃共食之，故号淘河洿泽，则濡其咮，翼宜矣，今反取饱于梁，不濡其翼，非特不濡其翼，又且不濡其咮，故诗以刺小人，不食其力，无功而受禄也。
防鸺
释鸟所云恠防是也。其鸣即雨为防，可以聚诸鸟，一名只狐，昼无所见，夜即飞噉蚊，蝱鸮服鬼车之类，庄子所谓防鸺夜撮蚤，察豪末，昼出瞠目而不见邱山者，旧说雀目夕，昬人有至夕，昬不见物者，谓之雀瞀，即此类也。焦赣易林，曰雀目，燕颡畏昬，无光，顔之推曰雀，奚夕瞽防，奚昼盲，一曰鸺鹠，拾人之爪，相其凶吉，此妄说也。
鹧鸪
鹧鸪，自呼其名常，向日而飞，飞数随月，盖若正月一飞而止，畏霜露，早晚稀出，有时夜飞，飞则以木叶自覆其背，古牋云，偃鼠饮河，止于满腹，鹧鸪衔叶才能覆身，此之谓也。臆前有白圆防，文多对啼，志常南向，不思北徂，南越志所谓鹧鸪虽东西回翔，然开翅之始，必先南翥，亦胡马嘶，北之义也。本草曰：鹧鸪，形似母鸡，鸣云：钩辀格磔，岭表异録云，肉白而脆，味胜鸡雉。
防鸮
先儒以为防鸮，即今巧妇郭注尔雅独云：防类则璞与先儒异意，以诗与尔雅考之，宜如璞义，盖尔雅言防鸮，鸋鴂继云，狂茅防怪防，枭防则鸱鸮，宜亦防类，贾谊所谓鸾鳯伏窜防鸮，翶翔是也。诗曰：防鸮防鸮既取我子，无毁我室，则其语似戒防鸮之词，正如宣王黄鸟之诗，即非防鸮，自道也，昔贤云防鸮恤功，爱子及室，误矣，其二章曰：迨天之未隂雨彻彼桑土，绸缪牖户，迨天之未隂雨及其闲暇之譬也，彻彼桑土，绸缪牖户，明其政刑之譬也，孔子曰：为此诗者，其知道乎！及其国家闲暇，明其政刑，孰敢侮之？为是故也。盖窘生于隂雨而户牖，所以取明故是诗，托况如此，文子曰：百星之明，不如一月之光，十牖毕开，不如一户之明。
鶂
三苍云，苍鶂也善髙飞似鴈目，相击而孕，吐而生子，其色苍白，庄子所谓白鶂相视，眸子不运而风化者也，盖万物以风，动以风化，故国风取名焉，序曰：风！风也，教也，风以动之，教以化之，风以动之，取其所谓以风动也，教以化之，取其所谓以风化也，今鹭亦雄雌相随受卵，是亦风化谚曰：鹭鸶相逐，成胎是也。西方之书曰：湿以合感化以离应春秋书石曰：陨石于宋五，盖视之则陨，察之则石，徐而察之，则五书鶂曰：六鶂退飞，过宋都，盖视之则六，察之则鶂徐而察之，则退飞，此言之法也。故经解曰：属辞比事，春秋教也，而传以为五石，六鶂之辞不设，则王道不亢矣，博物志曰：鶂亦雄鸣上风，雌鸣下风而孕，雄蜀都赋云：风胎雨鷇风，胎若鶂是也，鶂睨而生子，又作鹝隔而通者也。
鸳鸯
鸳鸯匹鸟，有思者也，说文称，鳯言鹳□鸳思是已，崔豹古今注曰：鸳鸯鳬类也，雄雌未甞相离，人得其一，一思而死，故谓之匹鸟，鸳性如此，故先王慎于取之，鸳鸯之诗一章，曰：鸳鸯于飞，毕之罗之言于其飞，然后毕之，罗之则不毁，卵不射宿故也。二章曰：鸳鸯在梁，戢其左翼言，以我交于万物有道，故彼于止，得其所止也，鸳鸯在梁，正言左翼者，盖凡鸟左顾则怒，作右眄，则喜生飞而起，则仰左翼飞而下，则仰右翼，故今鸷鸟下击，皆先侧左翅也，又是诗初言鸳鸯以着明，王交于万物，有道而卒，言乗马以明奉已有节者，盖言匹鸟乗马虽微且少，而古之明王遇之，如此，则其大于此者可知也，雄曰：江湖之崖，渤澥之岛乗鴈集不为之多双，鳬飞不为之，少亦言双鳬乗鴈未足以为增损也，列子曰：周宣王之牧正有役人梁鸯者，能养野禽兽，虽虎狼雕鹗，无不柔驯者，王令毛邱园传之，此寓言也，所谓梁鸯者，即取鸳鸯在梁，不惊挠之义，故名之曰梁鸯，盖列庄之书，甞所称引者不必实有其人，每诡其名，以见义如梁鸯，毛邱园无足满，茍得之类是也。俗云：雄鸣曰鸳，雌鸣曰鸯，稽圣赋曰：雎鸠，奚别鸳鸯奚双，一曰，鹊好外反，鸳好内思。
鹖
鹖似雉而大，黄黑色，故其名曰褐，而鹖赋云：黄之劲羽，也有毛角，专健鬬，鬬死不却，盖鸷鸟之暴，防者毎所擭撮，应爪摧碎，亦爱其党，郭璞鹖賛所谓畴类被侵，虽死不避，古者令武士冠之，实取诸猛，先儒所云虎夫戴鹖是也。列子曰：黄帝战于阪泉之野，帅熊罴狼豹，防虎为前驱，雕鹖鹰鸢为旗帜，此以力使禽兽者也，尧使夔典乐，击石拊石，百兽率舞，箫韶九成，鳯皇来仪，此以声致禽兽者也，先王之于鸟兽，或以力使，或以声致如此，又况横目之民乎？字说曰：奚也？曷也？皆无知也，鸡可畜焉，以放于死，奚物而无知者也，鹖善鬬焉，以放于死，曷物而无知者也，禽经曰：鹖毅鸟也，鸥信鸟也。
鹭
鹭，一名舂锄，步于浅水，好自低昻，故曰舂锄也，方言鹖鴠，谓之独舂，与此同意，鹖鴠亦其鸣，声如舂鹭，色雪白，顶上有丝，毵毵然，长尺余，欲取鱼则弭之，禽经曰：鹭啄则丝偃，鹰捕则角弭，藏杀机也，青脚，喜翘髙尺七八寸，善蹙捕鱼，又其翔集，必舞而后下，故诗以况二王之后，曰：我客戾止，亦有斯容也，楚威王时有赤鹭合沓，飞翔而舞，旧鼓吹，朱鹭曲是也。今鹭之集，毎至水面数尺，则必低回少盘，其势与飞之时，径起特异，盖其天性舞而后下，非朱鹭独然也。故诗于鹭于下，曰：醉言舞鹭于飞曰：醉言归也，禽经曰：山禽之咮，多短水禽之咮，多长山禽之尾，多修水禽之尾，多促山禽，尾修咮短，若鹊之类是也。水禽尾促咮，长若鹭之类是也。又曰：鹴好霜鹭恶露，字从露，省以此亦或谓之白露，今人畜之极，有驯扰者，每至白露降日则定飞而去，不可复畜矣，俗说雄雌相眄，则产隂阳自然变化论曰：鹭目成而受胎，鹳影接而懐卵鸳鸯交颈，野鹊传枝，物固有是哉！鹭白鸟也。淮南子曰的的者获提提者射，故诗正言王在灵囿，麀鹿攸伏，麀鹿濯濯，白鸟翯翯，以美文王之徳。
埤雅卷七
埤雅卷七音释
鹥【医】  鸤【尸】  鶌【窟】  鵻【锥】  鹈【啼】
防【尺之】 鶂【逆】  潨【在宗】 颉【结】  鸍【施】
慤【殻】  鶤【昆】  摰【至】  【胡犬】 跱【丈巳】郯【谈】  皥【昊】  鵙【□】  鷩【别】  秸【戞】
雔【雠】  □【呼霸】 鸼【嘲】  鸴【学】  泆【余质】防【夜】  鳻【分】  防【浮】  鵴【匊】  【唯辟】防【巨惟】 鳺【夫】  鴀【浮】  栩【香羽】 嘏【古】
鴮【乌】  鸅【泽】  防【由】  瞀【木】  辀【周】
磔【责】  鸋【宁】  鷇【叩】  鹝【隔】  □【之然】眄【盼】  澥【蟹】  擭【画】  阪【返】  防【枢】
□【系】  鴠【旦】  毵【参】  沓【踏】  咮【竹救】麀【忧】  翯【学】
钦定四库全书
埤雅卷八        宋 陆佃 撰释鸟
燕   翚雉  鷮雉  黄鸟
鹙   斵木  鸒   鴳
鹘   隼   鹜   桃虫
鹑   燕乌  鸾   鳯
燕
九章筭术曰：五雀六燕飞集于衡，衡迥平一雀，一燕飞而易处，则雀重而燕轻，今其【疑此一字误，】书已【己字上，宜有戊字，】其日皆土，故燕之徃来避社而嗛，土不以戊巳籋口布翅枝尾，齐人呼鳦，盖取其鸣自呼，故曰鳦也，一名鸟，盖取其色之，故曰：鸟也，一名鷾鸸庄周所谓鷾鸸者也，鸟莫知于鷾鸸，目之所不宜处，不给视，虽落其实，弃之而走，其畏人也，而袭诸人间，此燕安之道也，故其字又为燕安之燕，诗曰：鳬鹥在泾，公尸来燕来寜，燕与鳬鹥，皆有安乐之义，故其序以为太平之君子，能持盈守成，神只祖考，安乐之也？诗曰：天命鸟，降而生商，言天命鸟下而生商，故简狄吞其卵而生契，淮南子曰：契生于卵，此之谓也。又曰：燕燕于飞，差池其羽，燕燕于飞，颉之颃之燕，燕于飞下上，其音差池其羽，言其羽相与差池，颉之颃之言，其飞一上而一下，下上其音言，其鸣一下而一上，禽经曰：乌向啼背栖燕，背飞向宿，背飞颉颃是也，述异记曰：燕之千年生，胡髯天，主物簿云：戴玉之鹊巢于竹与燕同羣，盖燕能识实元官，太仙书云：夏小正曰：鸟至至者，入人室屋也，一曰衡为鹊，虚为燕。
翚雉
释鸟云，伊洛而南素质，五采皆备成章曰翚，又云，鹰隼丑，其飞也，翚，言其鼓翅，翚翚然疾，故曰翚也，翚雉之翚，生于翚，故诗曰：如鸟斯革，以言其势之鶱，如翚斯飞，以言其文之奂散，一曰革，宜读如希革之革，言其覆之，絜齐也，宫室之淛，自其四中视之，则如跂斯翼，自其四角视之，则如矢斯，自其上视之，则如鸟斯革，自其下视之，则如翚斯飞，左传曰：五雉为五工正，翚其一也。翚盖中央之雉，南方曰□，东方曰鶅，北方曰鵗，西方曰鷷。
鷮雉
薛综曰：雉之徤者为鷮，尾长六尺，字说曰：从乔尾长而走，且鸣则其首尾乔如也，鷮走且鸣，行止不能自舍，女有取节尔，故诗以为淑女之譬，而又与鷩冕之义异也，诗曰：依彼平林，有集维鷮言，王后无妬忌之，行险诐之心，能庇其所頼，而淑女从焉，则如平林之集，鷮雉也，夫虽等雉也，类有不同，则其取以拟象，亦因以异，若王后翚衣，夫人揄翟公之服，自鷩冕而下是也；鷮又下鷩一等，故此取况众妾，传曰：四足之美，有麃两足之美，有鷮说文以为雉，有十四种，字或从弟，以此故也。禽经曰：火为鷮，亢为鹤。
黄鸟
黄，栗，留也，一名仓庚，一名皇，齐人谓之黍，亦或谓之黄袍，常葚熟时来在桑间，故里语曰：黄栗留看我麦黄葚熟，亦是应节趋时之鸟也，凡诗言黄鸟者，兴也，言仓庚者，赋也，诗曰：仓庚于飞熠燿，其羽此赋，男女之得以及时而已，盖仓庚鸣于仲春，其羽之鲜明，在夏则其鸣喈喈者，昬姻之时也，熠燿其羽，非昬姻之时矣，以言得及男女之时而已，故其序曰四章，乐男女之得及时也，诗曰緜蛮黄鸟，止于丘阿，道之云逺我劳如何？緜蛮黄鸟，止于丘隅，岂敢惮行，畏不能趋，緜蛮黄鸟，止于丘侧，岂敢惮行，畏不能极，我劳如何？即所谓不忘微贱，畏不能趋，畏不能极，则又以言其不遗微贱也，黄鸟亦名黎黄，其色黎黑而黄也，鸣则蚕生，诗曰：春日载阳，有鸣仓庚，女执懿筐，遵彼微行，爰求柔桑，盖为是也，韩子曰：以鸟鸣春，以虫鸣秋，以鸟鸣春，若黄鸟之类，其善鸣者也隂阳运祚推移，时至气动，不得不尔，故先王以候节，令仓庚鸣是也。盖立春之节初五日东风解冻次五日蛰虫始振后五日鱼上冰，次雨水气初五日祭鱼次五日鸿鴈来，后五日草木萌动，次仲春惊蛰之节初五日小桃华次五日仓庚鸣后五日鹰化为鸠，次春分气初五日鸟至次五日雷乃发声，芍药，荣后五日始电，次季春清明之节初五日桐始华次五日田鼠化为鴽，牡丹华后五日虹始见次谷雨气初五日萍始生次五日鸣鸠拂其羽，后五日戴胜降于桑，凡此六气一十八候，皆春阳布发生之令，立夏之节初五日蝼蝈鸣次五日蚯蚓出后五日，赤箭生次小满气初五日，吴葵华次五日靡草死后五日，小暑至次仲夏芒种之节初五日螗螂生次五日鵙始鸣后五日反舌无声，次夏至气初五日鹿角解次五日蜩始鸣后五日半夏生，次季夏小暑之节初五日温风至次五日蟋蟀居壁后五日鹰乃学习，次大暑气初五日腐草为萤次五日土润溽暑，后五日，大雨时行，凡此六气一十八候，皆夏气蕃秀之令，立秋之节初五日凉风至次五日白露降后五日寒蝉鸣，次处暑气初五日鹰乃祭鸟次五日天地始肃后五日禾乃登次仲秋白露之节初五日鸿鴈来次五日鸟归，后五日羣鸟养羞次，秋分气初五日雷乃收声次五日蛰虫坯户景天华后五日水始涸次季秋寒露之节初五日鸿鴈来賔次五日雀入大水为蛤，后五日菊有黄华次，霜降气初五日豺乃祭兽次五日草木黄落后五日蛰虫咸俯凡此六气一十八候，皆秋气正收敛之令，立冬之节初五日水始冰次五日地始冻后五日雉入大水为蜃次，小雪气初五日虹藏不见次五日天气腾地气降后五日闭塞而成冬，次仲冬大雪之节初五日鹖鴠不鸣次五日虎始交后五日荔挺出，次冬至气初五日蚯蚓结次五日麋角解，后五日，水泉动次季冬小寒之节初五日鴈北乡次五日鹊始巢后五日雉始雊，次大寒气初五日鸡始乳欵，冬华次五日鸷鸟厉疾，后五日水泽腹坚凡此六气一十八候，皆冬气正养藏之令。
鹙
鳬鴈丑翁，鹙鹤丑鷩，鹙性贪恶，今俗呼秃鹙，一名扶老，状如鹤而大，长颈赤目，其毛辟水毒，头高八尺，善与人鬬，好防蛇，诗曰：有鹙在梁，有鹤在林言鹙宜在梁，鹤宜在林，各有所宜也。刘桢鲁都赋曰：緑鹢葱鹙鹙，色盖青也。
斵木
释鸟云，防斵木，郭璞曰：口如锥，长数寸，常斵木食虫，因名云者是也。淮南子曰：貍头愈鼠，鸡头已瘘，防散积血，斵木愈龋，此类之推者也，膏之杀鼈，鹊矢中猬，烂灰生蝇，漆见蠏而不干，此类之不推者也，说文曰：□齿蠧也，以类相摄，故斵木愈之，俗言此鸟善为禁法，能曲爪画地为印，则穴之塞自开飞，輙以翼墁之，今鼠窃用其印，以发扄钥旧云，防鸟取蠧于深，以舌铦之，舌长于咮，杪有针刺，异物志曰：舌长五寸，此鸟有大有，小有褐，有斑褐者是雌，斑者是雄，又有青黒者头上有红毛生山中，土人呼为山斵木，大如鹊，五姓秘要曰：相山之法，欲如生，蛇之渡水，又欲如斵木之飞翔，生蛇渡水，取其诘屈，斵木飞翔，取其一高一下。
鸒
释鸟云，鸒斯鹎鶋，郭璞曰：雅乌也，小而多羣，腹下白小，尔雅云：不反哺者，谓之雅乌，诗曰：弁彼鸒斯，归飞提提，言鸒斯乌之不能反哺者，尚能归飞，以从其类，而不失弁乐，今已曽反，鸒之不如也。法言曰：频频之党，甚于鸒斯，亦贼夫粮食而已矣，鸒斯贼夫粮食，以众故也。方言曰：齐，宋之间，凡物盛多，谓之冦。郭注曰：今江东有小鳬，其多无数，俗谓之冦鳬，东都赋曰：鹎鶋秋栖鹘鸠春鸣，今众鸟秋分多羣集，非特乌也，然至春分輙两两而翔，不复羣矣，里俗谓之分羣，月令仲秋曰羣鸟养羞，岂谓是乎？
鴳
鴳鴽属也，其品中膳羞，内则所谓雉兎鹑鴳是也，庄子曰穷髪之北有鸟焉，其名为鹏，抟扶摇羊角而上者九万里，然后图南，且适南冥也，斥鴳笑之曰：我腾跃而上，不过数仞而下，翶翔蓬蒿之间，此亦飞之至也，此言大小虽殊，安于至足，则其于逍遥一也，故虽斥鴳之卑无羡，云鹏而荣，愿有余矣。盖周之书，方祛羡欲之累，因言：鹏翼弥大，而所以笑之者愈小，故前曰蜩与鸒鸠笑之，后曰：斥鴳笑之也，鴳不木处安矣，故谓之鴳，然又不如燕之燕也，白虎通曰：一谷不升，撤鹑鴳，二谷不升，撤鳬鴈，三谷不升，撤雉，兎梦书曰：鹑鴳为鬬，梦见鹑鴳，忧鬬辩也，一曰鴳亦雀属，所谓鴳上有尺是也。
鹘
鹘拳坚处，大如弹丸，俯击鸠鸽食之，鸠鸽中其拳，随空中即侧身自下承之捷于鹰隼，传云：击鸟先高，搏鸷之势也，旧言鹘有义性，杜甫所赋义，鹘行是也。冬撮鸟之盈握者，夜以燠其爪，掌左右易之，旦即纵之，令去其徃东矣，则是日也，不东向搏物，南北亦然，盖其义性有擒，有纵如此，李邕鹘赋所谓营全鸠以自暖，乃诘朝而见释，是也，叚氏云：鹘生三子，一为防禽，经曰：鹳生三子，一为鹤，鸠生三子，一为鸮，造化权舆曰：鹰鹗之子，或为雕鷢，夏雀生鹑，楚鸠生鸮，由是观之，以瞽瞍为父而有舜，以舜为兄而有象，岂足异哉！
隼
禽经曰：鹰好跱，隼好翔，鳬好没鸥好浮，隼鹞属也，一名雀鹰，盖迅疾之鸟，诗曰：鴧彼飞隼，载飞载止，言隼于可飞，则飞于可止则止，又曰：鴧彼飞隼，载飞载，言隼无所定止也，又曰：鴧彼飞隼，率彼中陵言，中陵安静中正，此隼之所以率也，盖宣王无海之道，故诸侯有沔水之流，纵宣王无陵之徳故诸侯有隼之散，虎之搏噬，拟隼之搏噬准，故准于文，从水从隼，今鹰之搏噬，不能无失，独隼为有准，故其毎发必中，而古之制字者，以此法言曰：麟之仪，仪鳯之师，师其至矣乎？螭虎桓桓，鹰隼防防未至也，言若鹰隼，攫撮急疾，则是右武而已，非所以语至也，司常曰：鸟隼为旟，盖鸟鳯也，画鳯以象其徳画隼以象其威，化书曰：乌反哺，仁也；隼悯胎义也，盖隼之击物，遇怀胎者，輙释不戮也，或曰：隼鸟也，即今所呼为鹘者，是字说云：屰上防氏取，隼致一与也。鸽，合也防黑白错鷼，黑白间，禽经曰：鹰以鹰之，鹘以搰之，隼以尹之。
鹜
释鸟云，舒鳬鹜雕鹗，丑善立鳬鹜，丑善趋，尸子曰：野鸭为鳬，家鸭为鹜，不能飞翔，如庶人守耕稼而已，周官，庶人执鹜，工商执鸡，工商欲其知，时又上之所畜也，故执鸡庶人，虽亦上之所畜，欲其不散，迁而已，故执鹜郑曰：鹜取其不飞，迁说苑曰：鹜无佗心，故庶人以为挚鹜，一名鸭，盖自呼其名曰鸭也，或曰：鸡可系，故谓之鸡鸭可押，故谓之鸭，徐锴曰：鸟之孚卵，皆如其期，不失信也，亦鸟以爪覆防其卵，爱之诚至也，今鸡鹜孚卵，鸡二十日而化鹜，三十日而化，皆如其期也。物类相感志云：鸡鹜，伏卵忌磨，若闻砻磨之声，则不生矣，曲礼曰：庶人之挚匹，匹鹜也，鹜不散迁，而又乘匹不妬，故或谓之匹也，今雄鸡能鸣，其雌不能鸣，雌鹜能鸣，其雄不能鸣，盖类之不可推也，广雅曰：鴄也，鹜音木，质木故也。盖鹑性醇鹜，性木。
桃虫
释鸟云，桃虫鹪，其雌鴱，陆玑曰：今鹪鹩是也。似黄雀而小，化而为雕，故俗语曰：鹪鹩生雕说苑曰：鹪鹩巢于苇苕，系之以髪，鸠性拙，鹪性巧，故鹪俗呼巧妇，一名工雀，一名女匠，其喙尖利如锥，取茅秀为巢，巢至精密，以麻紩之如刺韈，然故又一名韈雀，其化輙为雕，鹗，盖鸟之始小终，大者诗曰：肇允彼桃虫，拚飞维鸟言，成王惩管，蔡之乱，于是始信小物之能成大，不敢不毖也。
鹑
鹑无常居，而有常匹，故尸子曰：尧鹑居，庄子曰：圣人鹑居而鷇食，诗曰：鹑之奔奔，鹊之疆疆，奔奔鬬也，疆疆刚也，言鹑不能乱其匹，鹊不能其匹，故序云：卫人以为宣姜，鹑鹊之不若也，一章曰：我以为兄兄女兄也，二章曰：我以为君，君女君也，故曰刺宣姜也，曰：兄者娣刺宣姜之词曰：君者，妾刺宣姜之词，诗曰：不狩不猎，胡瞻尔庭有县鹑兮，鹑小物也，以言在位，贪鄙小禽，尚公之如此，庄子曰：吾未甞为牧，而牂生于奥，未甞好田而鹑生于宎，若勿恠，何邪？俗言此鸟性淳憃，不越横草所遇，小草横其前，即旋行避碍，名之曰淳，以此亦其性淳，□之易熟，故曰鹑也，笔谈曰：古人取象，不必大物，天文家朱鸟，乃取象于鹑，故南方朱鸟七宿，曰：鹑首鹑火，鹑尾是也。鹑有两种，有丹鹑，有白鹑，此丹鹑也，色赤黄，而又锐上秃下，夏出秋藏，飞必附草，皆火类也，或有鱼所化者，鱼鳞虫龙类，火之所自生也，天文东方苍龙七宿，有角，有亢有尾，南方朱鸟七宿，有喙有嗉，有翼而无尾，此其取象于鹑欤。
燕乌
释鸟曰燕，白脰乌广雅，云纯黒而反哺者，谓之乌小，而腹下白，不反哺者，谓之雅乌，白项而羣飞者谓之燕，乌燕，乌白脰乌也，雅乌鸒也。
鸾
说文云：赤神灵之精也，赤色，五采鸡形，鸣中五音，颂声作则至，一曰青鳯为鸾孔頴，逹曰：燕雀有啁噍之感，鸾鳯有歌舞之容，是也；鸾，雌曰和，雄曰鸾，礼云，在舆则闻鸾和之音，盖取诸此。乘车和在，衡鸾在轼，而輶车置鸾于镳，异于乗车者驱逆之车，则尚轻疾故也。庭燎之诗一章，曰：鸾声将将二章，曰：鸾声哕哕将将，大声声大，则近故也。哕哕小声，声小则逺故也郊特牲曰：割刀之用，而鸾刀之贵，贵其义也，鸾刀刀，有鸾者也，以言割牲，中节而和，盖易曰：利者，义之和也，利物足以和义，先王寓之于礼，则刀之所以有鸾也，又曰：君子黄中通理，正位居体，美在其中，而畅于四支，发于事业，美之至也，先王寓之于礼，则瓉之所以有鬯也，鸾取和鬯取畅，在易则为道，在礼则为器，其义一也。旧云鸾血作胶，可以续弓弩琴瑟之，或曰，鸾鳯之亚也，鸾善歌，鳯善舞，山海经曰：鸾鸟自歌，鳯鸟自舞鸾，始生类鳯乆则五采变易，当上古时鸾舆顺动，此鸟輙集车上，雄鸣于前，雌应于后，后世不能致作和，鸾以象之，因谓之鸾仗葬，书曰若龙若鸾，或鶱或盘，言山形若龙之盘伏，鸾之鶱翔也，故曰：武垂头，朱雀翔舞，青龙蜿蜒，白虎蹲踞。
鳯
鳯神鸟也，俗呼鸟王羽虫三百六十，而鳯为之长，鸿前麐后，蛇颈鱼尾，鹳颡鸳思，龙文背，燕颔鸡喙，五色备举，出于东方，君子之国，翶翔四海之外，过昆仑饮砥柱，濯羽弱水，莫宿风穴，见即天下大安寜夫文，凡鸟为鳯鳯，総众鸟者也，古文作□，象形，盖四灵唯鳯，能鸠其类，故以为朋党之字，同门曰朋，其类不一，所从者一而已，首文曰徳翼文曰礼，背文曰义，膺文曰仁肠文曰：信王，文公曰：鳯鸟有文，河图有画，非人为也，旧云鳯皇，其翼若干，其声若箫，不啄生虫，不折生草，不羣居不旅行，不罹罗网，非梧桐不栖，非竹实不食，非醴泉不饮，诗曰：鳯皇鸣矣，于彼髙冈梧桐生矣，于彼朝阳，此之谓也。一说，东方曰发明，南方曰焦明，西方曰鹔鷞，北方曰幽昌，中央曰鳯皇按，师旷禽经曰：青鳯谓之鹖，赤鳯谓之鹑，黄鳯谓之焉，白鳯谓之鹔，紫鳯谓之鷟，又曰：干臯断舌，则坐歌孔雀拍，尾则立，舞人胜之也，鸾入夜而歌，鳯入朝而舞天胜之也，尔雅曰：鶠，鳯，其雌皇鳯鸟之美者，能君其类而知时，雌则美而不大，故曰：其雌皇又龙乗云鳯乗风故谓之鶠；鶠，偃也，亦鸟偃服焉，传曰：鳯鸟乗于风是也。地理新书曰：状如猪鼠，勿取鳯皇贵胷鱼贵尾贵头，鼈贵背虎，贵前马贵，脊牛贵领。
埤雅卷八
埤雅卷八音释
鷮【骄】  斵【捉】  鸒【预】  隼【笋】  嗛【谦】
籋【聂】  鳦【乙】  鷾【意】  鸸【而】  颉【血】
颃【杭】  淛【浙】  □【畴】  鶅【缁】  鵗【希】
鷷【遵】  诐【比】  揄【头】  麃【白交】 爰【袁】
鴽【如】  蜃【时轸】 雊【姤】  防【淡】  槙【真】
鹢【益】  防【列】  瘘【漏】  龋【炬】  □【驱雨】铦【思廉】 鹎【卑】  鷢【厥】  鸩【振】  沔【免】
噬【世】  防【庄善】 【以专】 鹇【闲】  搰【骨】
锴【谐】  孚【俘】  【未】  鴄【匹】  【鸭】
鴱【艾】  紩【秩】  拚【弁】  毖【秘】  宎【夭】
【月□】  镳【摽】  哕【诲】  踞【据】  麐【麟】
砥【纸】  □【凤】  鹔【肃】  鷞【双】  鷟【族】
鶠【偃】
钦定四库全书
埤雅卷九        宋 陆佃 撰释乌
溪防  鵙   枭   鸮
脊令  桑扈  鷩雉  鹄
杜鹃  雀   鹦鹉  鸨
戴胜  鹬
溪防
溪防五色，尾有毛如船柂，小于鸭沈约郊居赋所谓秋鹥寒防脩鹢短，鳬是也。性食短狐，在山泽中，无复毒气，故淮赋云溪防寻邪而逐害此鸟，盖溪中之勑，邪逐害者，故以名云。鴧之步纲防之，画印溪防之，勑蜾蠃之祝，皆物之有术，智者也，陈昭裕建州图经曰：溪于水，渚宿先少，若有勑令也，亦其浮游雄者，左雌者右羣伍皆有式度。
鵙
鵙伯劳也，陈思王恶鸟论曰：伯劳以五月鸣应隂气之动阳气为仁义隂气为残贼伯劳，贼害之鸟也，其声鵙鵙，故其音名云：月令仲夏曰：鵙始鸣是也。释鸟云，鹊鵙丑，其飞也翪，言其飞不能翶，翔竦翅上下而已，许慎说文以为翪敛足也，今鹊鵙丑飞，亦皆敛足腹下，诗曰：七月鸣鵙，八月载绩，盖仓庚知分鸣鵙，知至故阳气分而仓庚鸣，可蚕之候也隂气至而鵙鸣可绩之候也；旧云：鵙善制蛇，鸣则蛇结类，从曰：鵙鸣在上，蛇盘不动，鹊鸣在上猬，反不行，或曰，金得伯劳之，血则昬鐡得鸊鷉之膏，则莹石得鹊髓，则化银得雉，粪则枯。
枭
枭食母，说文云：不孝鸟也，故日至捕枭磔之，字从鸟，头在木上，古者天子以春解祠，黄帝用一枭破獍，说者以为枭名，食母破獍食，父破，獍如防者而虎眼，一曰獍，如虎豹而小始生还，食其母，故曰枭獍，黄帝欲絶其类，使百司用之，故后世于嵗始祓除凶灾，取以解祠，黄帝汉使东郡送枭，五月五日作羮以赐百官，此遗象也，旧说，枭性食母，始飞北山，録曰乌反哺，枭反噬，盖顺逆之习也，听声考详篇云：鹤声宜学仙，雉声宜习武，乌声宜习医，鴈声宜习，卜筮鹊声，宜习工巧枭声，宜习符呪，释鸟曰枭，防土枭也，西方之书曰：如土枭等附块为儿，名之曰土枭，盖取诸此。传曰：甑瓦可以令枭寂，又曰：枭避星名，鹊违嵗子
鸮
鸮大如斑鸠，緑色所鸣，其民有祸，证俗云鸮，祸鸟也，今谓之画乌，盖声之误也草木疏曰：恶声之鸟也，入人家凶，贾谊所赋鵩鸟是也，其肉甚美，可为羮臛，又可为灸，故庄子曰：见而求时夜，见弹而求鸮，灸也，诗曰：翩彼飞鸮，集于泮林，食我桑黮，怀我好音，言鸮食桑黮，则变而美其色好，其音以况徳，义能革小人之非如此，及其食梅则不足以革其容色，变其声音，故诗曰：墓门有梅，有鸮萃止，以刺陈佗无良，师傅也，北山録曰黄鹂，亦食桑黮而音美，一曰鵩似鸮，则鸮又非鵩矣，异物志曰：鸟如小鸡，体有文色异，俗谓之鵩不能逺飞行不出，域贾公彦曰：鸮鵩二鸟，夜为恶鸣者也，传曰：夏雀生鹑，楚鸠生鸮，广志曰：鸮楚鸠所生如驴，巨虚种类，不孳乳也，玉堂闲话云：驴马驹，随母行，有在前者，有与母并者，有随后者，此由生时尔，月初生者，在前月半生者处中，月末生者，居后甞验问，数軰亦不谬尔，始知含灵之类，皆禀四时五行之气也，今科斗月大尽，先生前两足小尽，先生后两足。
脊令
释鸟云，防鸰雝渠，盖雀之属飞则鸣，行则摇大如鴳，长脚尾，腹下白颈下黑如连钱，故杜阳人谓之连钱，诗曰：脊令在原，兄弟急难，脊令水鸟首尾相应，和之至也，今反在原，则失其所矣，故以取况兄弟急难其首尾相应，如此义训曰：防鸰钱，母其颈如钱，文诗曰：题彼脊令，载飞载鸣，说者以为脊令，不能自舍，君子有取节尔，其鸣自呼，或曰，首尾相应，飞且鸣者，故谓之雝渠，渠之言勤也，物类相感志曰：俗呼雪姑，其色苍白似雪，鸣则天当大雪，极为验矣。
桑扈
淮南子曰：马不食脂，桑扈不啄粟，非廉也，桑扈，盖一名而二种，若鲁有两曽参也，释鸟云，桑扈窃脂鳭鹩剖苇，此桑扈之一种也，桑扈窃脂，扈窃丹，此桑扈之一种也，盖对剖苇言之，则窃脂者，所谓青质觜曲，食肉好盗脂膏者是也，对窃丹者言之，则窃脂者，所谓素质其翅，与领皆莺，然而有文章者是也。左传曰：九扈为九，农正扈，民无淫者也，贾逵樊光以为春，扈趣民耕种，夏扈趣民耘耔，秋扈趣民收敛，冬扈趣民盖藏，扈为果，驱鸟桑扈为蚕，驱雀行扈，唶唶，昼为民驱，鸟宵扈啧啧，夜为农驱兽，老扈鷃鷃，则趣民刈麦，令起不得晏者也，説者非之以为入林为果，驱鸟入室，为蚕驱雀，昼驱鸟夜，驱兽穷日，通宵常在田野，非先王所以建官之意，则亦以误矣。盖九扈农桑，鸟扈，民无淫者也，故先王名官，以主农桑之事，取其意云尔，非谓依此诸扈，使之动作也，盖如扈，则主园事，尔桑扈，则主事尔，驱鸟驱雀，非所以为难也，然则所谓交交桑扈，率啄粟者，正以其性之窃脂者言之也。故以啄粟为失，其性交交，桑扈有莺，其羽者，正以其色之窃脂者言之也。故其序曰：君臣上下动无礼文焉，盖君子素以为质，而文之者，礼也，释兽曰：虎窃毛谓之虦猫，魋如小熊，窃毛而黄，窃毛皆谓浅毛，则夏扈窃言浅黑，秋扈窃蓝言，浅青冬扈，窃黄言浅黄扈，窃丹言浅，赤桑扈，窃脂言浅白，固其理也，且尔雅主诗言之，而小雅桑扈所取者，有两窃脂，故尔雅，亦两解也。犹之无羊，云九十，其犉良耜云：杀时犉牡，尔雅有黑唇，犉，又有牛七尺，为犉是也。
鷩雉
鷩似山鸡而小冠，背毛黄项上緑色鲜明胷腹洞赤西山，经所谓赤鷩可以御火者也，赋性悍戾，憨害飞走，如风之猋，故潘岳云山鷩悍害，猋迅已甚也，盖其耿介甚于佗雉，故周官三公服鷩冕，与王后三翟之服异也，刘熙释名云：鷩冕，鷩雉之憋恶者，山鸡也，鷩憋也，性急憋，不可生服，必自杀，故画其形于衣，以象人执耿介之节，博物志曰：山鸡有美毛，采自爱其色，终日映水，目则溺，翟雉长尾，雨雪降，惜其尾栖树杪，不敢下食，往往饿死，盖文之溺物也如此，然则士之涉世不能忘己之美，而至于以文灭质者，亦已惑矣，羽物之色，莫美于鷩，以其美毙焉，互物之味，莫美于鼈，以其美毙焉，是以物恶有其美也，禽经曰：霜传彊枝鸟，以武生者少雪，封枯原鸟，以文死者多。
鹄
鸿鹄，一举千里，故周官木路，前樊鹄缨，盖取诸此。又曰：革路龙勒条缨，龙勒，犹此所谓鹄缨，盖行天莫如龙，行地莫如马，而瘦人八尺以上为龙，六尺以上为马，马以龙名，其来尚矣，司裘王大射，则共虎侯，熊侯，豹侯设其鹄，设其鹄者，栖鹄于侯中，以为的者也。若今所射，红心是也，谓之鹄者，取名于鹄，鸿鹄，一举千里，射者难中，是以中之为隽也，梓人云：张皮侯而栖鹄皮侯，所谓三侯是也，先儒申郑以为其鹄，还以虎熊豹，麋之皮为之，按鹄取名于鸟，则或画或刻，或以其毛为之，虽不可知，然知其不以虎熊豹，麋之皮为之明矣。今鹄善步鳬，善趋鹰，善立禽经，曰：乌鸣哑哑，鸾鸣噰噰，鳯鸣喈喈，皇鸣啾啾雉鸣，鷕鷕鸡鸣咿咿，莺鸣嘤嘤，鹊鸣唶唶，鸭鸣呷呷鹄鸣，哠哠鵙鸣，嗅嗅字说，云鹄逺举难中中之则可以告，故射侯栖鹄中，则告胜焉。
杜防
杜防，一名子规苦，啼啼血不止，一名怨鸟，夜啼达旦，血渍草木，凡始鸣，皆北向，啼苦则倒县于树说文，所谓蜀王望帝，化为子嶲，今谓之子规是也。至今寄巢生子，百鸟为哺，其雏尚如君臣云，尔雅曰：嶲，周即此鸟也，临海异物志曰：鶗鴂一名杜防，至三月鸣，昼夜不止，按楚辞曰：恐鶗鴂之先鸣兮，使夫百草为之不芳，则杜鹃似非鶗鴂服，防曰：鶗鴂一名鵙，此言是也盖隂气至而鵙鸣，故百草为之芳歇，或曰鶗鴂，春分鸣则众芳生，秋分鸣，则众芳歇，所未详也。
雀
雀赋曰：头如颗蒜，目如擘椒，雀物之淫者，鼠物之贪窃者，故诗言雀角鼠牙，以譬彊暴，西方之书，以为淫人，受果其报，雀鸽鸳鸯，雀固物之淫者也，今鸽喜合，凡鸟皆雄乗雌鸣，此鸟雌乗雄又雀四时有子鸽，逐月有子，周蒙续崔豹古今注曰：九月雀入水，不则多淫泆，酒善使人淫泆，故一升曰爵，爵所以戒也，亦取其鸣节足，所以戒荒淫之饮，舟以戒沈湎，爵以戒淫泆，其义一也。先儒圗礼以为爵漆赤中，其下刻为雀形，盖爵之制，其上如斛，下为雀形，故汉律歴志称斛以为其状似爵，以縻爵禄也，爵散之爵，出于爵燕飨之，燕出于燕，一则以为法，一则以为戒，先王之禁，劝有在于是，故孔子欲学者之多识也，或曰，爵状似斛，不为雀形按説文解爵曰：礼器也，象爵之形，中有鬯酒，又持之也，则爵为雀形明矣，西方之书曰：雀浴沙受卵，师旷禽经曰：雀交不一，雉交不再，又曰：雀以猜瞿，今雀俛而啄，仰而四顾，所谓瞿也，说文以为鹰隼之视，误矣。太曰：明珠弹肉费不当也，言所用者重所要者，轻朝野佥载，曰叱雀官仓，犹是向公，故书之所贵者，意也，旧说鸟雀尾，翠上有肉，高有穴者名脂，鉼鸟雀，每引觜取脂，以涂翅毛衣，则恱泽雨露不能濡，又云：雀争燕巢，衔艾置巢中，燕不复顾也。
鹦鹉
鹦鹉，人舌能言，青羽赤喙，其状如鸮，鹪鹩赋所谓苍鹰鸷而受緤，鹦鹉慧而入笼者也，曲礼曰：鹦鹉能言，不离飞鸟，猩猩能言，不离禽兽，旧说，众鸟足趾，前三后一，其目下睑，眨上唯鹦鹉四趾，齐分两睑俱动，如人目南方，又有鸜鹆者里儿剔其舌端，教以语言甚慧，禽经曰：鹦鹉摩其背而瘖，鸜鹆，剪其舌而语是也。或曰，鹤以声交而孕，鹊以意交而孕，防防以睛交而孕，鸜鹆，以足交而孕，旧说鸜鹆不逾济，又穴居，故春秋夏有鸜鹆来巢，以异书也，鸟似鵙而有帻，禽经曰：冠鸟性勇，带鸟性仁缨，鸟性乐冠，鸟若鹰是也，带鸟若练鹊是也，缨鸟，若绶鸟是也。绶鸟一名鹝，亦或谓之吐绶，咽下有如小绶，五色彪炳，吐有时风不吐，雨不吐，有惊惧之虞，亦不吐，诗曰：中唐有甓，卭有防鹝，言不贼之故，中唐有甓，不惊惧之，故卭有防鹝也，一名避株，盖行必逺草木虑触其嗉，亦曰真珠鸡，体有真珠，防文食之甚美，诗谓之防，以此或剖其嗉，不复有绶，防矣字説曰婴不能言，已而能言，母从人，而后能言。
鸨
郭璞曰：鸨似鴈，无后指，毛有豹文，一名独豹，遇鸷鸟，能激粪御之，着其毛悉脱，说文曰：肉出尺，胾焦赣易林曰：文山鸿豹，肥腯多脂，盖言此也，闽谚曰：鸨无舌兔无脾，盖鸨无舌连，蹄性不木止，诗曰：肃肃鸨羽，集于苞栩，肃肃鸨翼，集于苞，肃肃鸨行，集于苞桑，言鸨无舌，性不木止，又其飞肃肃劳苦，然其于苞栩苞，苞桑也，尚得以其类集聚众，羽而成翼，聚众翼而成行，今君子无所于愬，下从征役，又不得养其父母，则鸨之不如也。说文曰：□相次也，从七，从十盖鸨，性羣居如鴈，自然而有行列，故从□诗曰：鸨行以此故也。段氏云：鸨鸭亦齝。
戴胜
释鸟云，鴔戴鵀，郭璞曰：鵀即头上胜也，今亦呼为戴胜，戴胜一名戴鵀，头上有毛花成胜，故曰戴胜也，通典曰：上古衣毛防，皮后代圣人见鸟兽冠角，乃作冠缨而吟，此鸟头上戴胜，则又冠角之别也，三月，飞在桑间，盖蚕生之，月令所谓戴胜降于桑是也。方言曰：鸤鸠自闗而东，谓之戴鵀，似误，盖鸤鸠布谷也，按今男事兴，而布谷鸣，女功兴而戴鵀，鸣则鸤鸠，与戴胜异雄之言，非蔡邕月令云：鸤鸠，鹘鸠也鸠，先是时，鸣故称鸣，拂犹搏也，阳气所感，故搏羽戴胜降于桑，以劝民事也，春秋传曰：鹘鸠氏司事也，见鸠拂羽戴胜降桑，则具筐筥，诗云：女执懿筐，遵彼微行，爰求柔桑。
鹬
鹬一名述，似燕绀色，知天将雨之鸟也，故传曰：知天者冠，述而庄子曰：皮弁鹬冠，以约其外，字从矞矞，述也，鹬知天时而述之者也，义训曰：鹬绀燕，知风则啼，商羊一足，雨则舞，然则鹬之为鸟，非独知雨，又亦知风也，苏子所谓蚌鹬相持者，鹬曰：今日不两，明日不两，必有死蚌，蚌曰：今日不出，明日不出，必有死鹬，两，谓辟口一本作雨，非是异物志曰：翠鸟先高作巢及生子爱之，恐堕稍下，作巢子生毛羽，复益爱之，又更下巢也，亦自其毛羽，日浴澄澜，泗渊之间，鲜缛可爱，或谓之翡翠，名前为翡，名后为翠，旧云雄赤曰：翡雌青曰：翠其小者谓之翠碧，一名鱼虎，一名鱼师，性善捕鱼，故曰：鱼师鱼虎也，荆王以其羽毛饰被左氏传所谓翠被，豹舄是也。今花工亦取以为妇人面饰俗说，翡翠各防溪曲以居，以自藏匿，犹雉之分，畿虽飞不越分域也，素问曰：青如翠羽者生黒如乌羽者生，赤如鸡冠者生，黄如蠏腹者，生白如豕膏者生，此五色之见生也。
埤雅卷九
埤雅卷九音释
防【勑】  【式】  防【决】  翪【粽】  鸊【布覔】獍【竟】  防【枢】  袚【拂】  臛【乎各】 黮【葚】
防【即】  □【刁】  虦【栈】  犉【而纯】 憋【撇】
隽【徂兖】 鷕【以沼】 呷【乎甲】 哠【号】  渍【积】
巂【胡圭】 鶗【题】  湎【免】  俛【俯】  鉼【饼】
緤【絏】  睑【检】  眨【挿】  鹝【鶂】  甓【辟】
卭【穷】  鸨【保】  胾【恣】  腯【徒骨】 齝【丑之】【力唐】 鴔【皮及】 鵀【女林】 鹬【以律】 矞【其律】【胡绢】 舄【昔】
钦定四库全书
埤雅卷十        宋 陆佃 撰释虫
螘   蝇   蟏蛸  蠋
蜂   螽   螣蛇  蛇
虺   蚺蛇  蝍蛆  萤
蟋蟀  蛣蜣  阜螽  蟦蛴
蛾   蠁   蝶   莎鸡
螘
庄子曰：道在蝼蚁，螘有君臣之义，故其字从岂亦或从义善鬬，力举等身铁，鬬輙酣战不解，有行列队伍，化书曰：蝼蚁之有君也，一拳之宫，与众处之，一粒之食，与众蓄之，一罪无疑，与众戮之，书曰：王麻冕黼裳，卿士邦君麻冕蚁裳，黼裳明王于此断恩，而蚁裳则言，以申君臣之义也。诗曰：鹳鸣于垤，垤蚁冡也，蚁将雨则出而壅土成峯，鹳鸟见之，长鸣而喜，方言曰：其谓之坻，亦或谓之垤垤，从至以螘之，微而能为垤用，其至故也。今蚁取小虫入穴，輙壊垤窒穴盖防其逸，亦以窒雨易占所谓蚁封其穴，大雨，将至是也。一名蚁封，传曰：蚁封盘马，孟子曰：泰山之于丘垤，赵岐曰：垤蚁封也，今朔地蚁封其高大，有如冡者，所谓蚁冡，盖出于此，庄子曰：于蚁弃知于鱼，得计于羊弃意，言慕人与使人慕之，皆不可为也，故至人之计，在于物我，兼忘其藏也，不厌深眇而已矣，又曰，尧非有人，非见有于人也，故曰得时则蚁行失时，则鹊起蚁行，逶迟有序，需而不速，故君子之得时，其廉于进如此，夏小正曰：蚼贲，蚼也者，蚁也，方言曰：梁益之闲，谓之蚼符，子曰：鼇之冠，山蚁之戴粒，其于逍遥一也，此即南华鹏鴳之义，言大小虽殊，而理各至足，岂容胜负于其闲哉！
蝇
蝇好交其前足，有绞绳之象，故绳之为字从蝇，省准生于隼，绳生于蝇，其义一也。亦好交，其后足摇翅自扇，故尔雅？曰：蝇，丑扇也，段氏云：苍蝇声雄壮，青蝇声清聒，其声皆在翼，又曰，青蝇粪，尤能败物，虽玉犹不免，所谓蝇粪防玉是也。盖青蝇善乱，色苍蝇，善乱声，故诗以青蝇，刺谗而鸡鸣，曰：匪鸡则鸣，苍蝇之声也一章，曰：苍蝇之声言耳，闻疑而起也，二章曰：月出之，光言：目见似而起也，青蝇首赤如火，背若负金苍蝇，又其大者，肌色正苍，今俗谓之麻蝇，传曰：以氷致蝇，蝇逐臭者，懐蛆萦利，常喜暖而恶寒，故遇氷輙侧翅逺引所谓夏虫不可与语氷者也，类从曰：蝇生于灰，盖蝇值水溺死，以置灰中，须防即活。淮南子以为烂灰生蝇，正此谓也。张敞书曰：苍蝇之飞，不过十步，托于骐骥之发，则致千里；此言附善之益，有如此也。
蟏蛸
释虫云：蟏蛸长踦，萧梢长踦之貌，因以名云。郭璞曰：今小蜘蛛长股者，俗呼喜子，亦如蜘蛛布网垂丝，着人衣当有亲，客至荆州，河内之人谓之喜母，陆子曰：干鹊噪而行，人至蜘蛛集而百事喜，盖谓是也。诗曰：蟏蛸在户。
蠋
大虫如指似蚕，一名厄诗曰：鞗革金厄，金取其坚厄，取其完也，又曰：蜎蜎者蠋，烝在桑野，言蠋，以丝自裹，又久在桑野，虽独而已，然其自营也完矣，故诗以此托，况序曰一章，言其完也，韩非子曰蟺似蛇，蚕似蠋，人见蛇则惊骇，见蠋则毛起，然妇人拾蚕，而渔者握蟺，故利之所在，皆为贲，育，庄子曰：奔蜂不能化藿蠋，以言材之有大小，故孟公绰为赵，魏老则优，不可以为滕，薛大夫，管子曰：夫龙欲小，则化为蚕蠋，此言龙化为蠋而已，然抱朴子以为有蛇蠋，化成之龙，意者天下有自然之龙，有蛇蠋，化成之龙乎？故曰或生而知之，或学而知之，及其成功，一也。
蜂
蜂有两衙，应潮其主之所在，众蜂为之，旋绕如卫，诛罚征令絶严有君臣之义，化书曰：蜂有君，礼也，其毒在尾垂，頴如锋，故谓之蜂，传曰：蜂虿垂芒，此之谓也。诗曰：莫予荓蜂，自求辛螫，荓使也，荓蜂使人为辛螫之譬也，言蜂善，辛螫藏精，育毒虽小，不可不慎，采取百芳，酿蜜，其房如脾，今谓之蜜脾，其王之所居，叠积如台，语曰：蜂台蚁楼，言蜂居如台，蚁居如楼也，一名蜡蜂，蜡生于蜜，而天下之味，莫甘于蜜，莫淡于蜡，盖厚于此者，必薄于彼，理之固然也。西方之书曰：味如嚼蜡，旧説蜂之化蜜，必取匽猪之水注之，蜡房而后蜜成，故谓之蜡者，蜜之蹠也，方言曰：其大而蜜，谓之壶蜂，即今黒蜂盖亦酿蜜，楚辞所谓赤蚁若象，蜂若壶者也，黄蜂亦其一种无蜜，纎长其窠，仰缀于屋，衔漆以固，其蔕隂阳在尾喜合，末端有岐者，牝锐者，牡也，尔雅曰：蠭丑螸，螸垂腴也，一名万，其字象形，盖蜂类众多，动以万计，故借为万亿之，万旧説数人以千数，物以万庄子所谓号物之数，谓之万也，抱朴子曰：鸡有专栖之雄雉，有擅泽之骄，蚁有兼弱之智，蜂有攻寡之计，援理观之，人之强弱相制，众寡相役，何以异此？是故齐与魏閧而庄周，以为战于蜗角也，束晳，蒙记曰：蝇生积灰，蜂出蜘蛛，自然论曰：蜂无王而尽死。
螽
螽斯虫之不妬，忌一，母百子者也，故诗以为子孙众多之，况鹊巢言夫人，德如鸤鸠，能均养七子而已，是诗乃称后妃之子孙众多，如此者，盖太姒，则百斯男，文王之所以圣也，文王之所以圣者，天道也，召南则人道而已，何足以与此华，封人曰：祝圣人，多男子，尧曰：辞多男子则多惧，华封人，曰：始也，我以汝为圣人邪？今然君子也，螽斯，一名舂黍，亦或谓之舂箕，草木疏云：蝗类青色，长角长股，股鸣者也，或曰似蝗，而小股黒有文，五月中，以两股相切作，声闻数步者是也，诗曰：五月斯螽动股，言螽斯股成而奋迅之也，尔雅曰：螽，丑奋，盖于是时股成而奋迅之则，方春尚弱也，故列子以为臣力折春，螽之股，堪秋蝉之翼，蔡邕月令曰：其类乳于土中，深埋其卵，江东谓之蚱蜢，善害田穉，公羊曰：何以书？记灾也。蜮，何以书？记异也。字盖从冬，冬终也，至冬而终，故谓之螽。鲁十月而有螽，孔子曰：火伏而后蛰者毕，今火犹西流，再失闰也。
螣蛇
螣蛇，龙类也，雄鸣于上风，雌鸣于下风，而风化能兴云雾而游其中，慎子曰：螣蛇游雾，飞龙乗云云罢雾除，与蚯蚓同，失其所乗故也。螣蛇能腾虫之自胜者也，荀子曰：螣蛇无足而飞，梧鼠五枝而穷，言梧鼠之技虽多，不如螣蛇，结于一也，鬼谷子曰：分威法，伏熊实意法，螣蛇实意，言致一也，螣蛇，一名神蛇，亦曰灵蛇，墨子曰：灵近灼神蛇，近暴传曰：灵蛇弃鳞，神龙解角，以言至人达士，超世拔俗，委蜕万物之上，抱朴子曰：兔不牝牡，螣蛇不交，不可谓贞，今孔雀，以影相接而孕，又雌见雄舞而有子，皆物性自然也隂阳自然变化论曰：□蛇听而有孕，白鹭视而有胎。
蛇
鱼属连行，蛇属纡行，诗曰：委蛇，盖取诸此。左传曰：退食自公，委蛇委蛇，谓从者也。衡而委蛇必折，故序以言正直，洪范三德，一曰正直，中德也；其行委蛇，是以其德在刚柔之中，大史曰：大直若屈，道固委蛇，有是哉？此之谓也。旧説蛇盘常向壬地壬北方也，周官曰：蛇为旐，先儒以为蛇，象其捍难，避害甲者也，而蛇击前则尾应，击后则首应自腰，击之则首尾俱应，有兵之象，故蛇合体，谓之武，易曰一隂一阳之谓道，而朔者，道之所在隂阳之理具焉，故物有纁蛇，脏有左肾，右命方有朔，有北器有准，有绳其为卦也，名之曰习坎，习犹重也，旧説牛以鼻听蛇，以眼听语曰：蛇聋虎齆，其以此乎？庄子曰：蛇怜风，风怜目，目怜心，其言盖展转轻妙，述异记曰：凡珠有龙珠，龙所吐也，蛇珠，蛇所吐也，语曰：蛇珠千枚，不如一玫瑰，言蛇珠贱也，变化序曰：鹄之为猿，蛇之为鼈，一曰麋鹿，易蹄蛇类易皮，鼈类易殻稽圣赋曰：蛇晓方药，鸩善禁呪，盖鸩能禁呪，大石使起，取蛇食之，其禁石时举翅行前，却如道士禹步，则石起也，按十二子辰为龙，已为蛇已六阳，具不为龙，而为蛇者，龙至此而亢故也。宜为蛇而已，故曰亢之为言也，知进而不知退，知存而不知亡，知得而不知防。
虺
虺状似蛇而小，铭曰：为虺弗摧，为蛇，奈何以此故也。正月之诗曰：哀今之人，胡为虺蝪虺，一名蝮，博三寸，首大如擘，旧说蝮蛇怒时，毒在头尾，螫手则断手，螫足则断足蛇之尤，毒烈者也，一曰，蝮与虺异，虺如土色，所在有之，蝮蛇鼻反，其上有针锦文，众蛇之中，此独胎产，生輙圻副母腹，亦有与地同色者，段氏云：凡禽兽必藏形匿影，同于物类，是以蛇色逐地茅兔，必赤鹰色，随木字说，曰：蛇螫人也，而亦逃人也。是为有它蝮，触之则复，其害人也，人亦复焉。旧云鸩食此类，鸟似鹰而紫黑，喙长七八寸，作铜色食蛇，蛇入口即烂，屎溺着石，石亦为之烂，其转巨石作法，亦如鹳鸟禹步，然羽翮有毒，以栎酒，饮之杀人，惟犀角可以解，故有鸩处，必有犀也。
蚺蛇
大蛇可食，尾圆，无鳞身有斑文如故，暗锦缬难死，似鼍行地，常俯其首，胆随日转上旬近头，中旬在心，下旬近尾，南人云，俗取其胆以充药材，即以线合其疮，纵之，后遇捕者，輙自见金疮，以明无胆，亦其知也。南越志曰：蚺蛇牙，有长五六寸者，土人重之，云辟邪利逺行也一云，蚺蛇之胆，取而还生，又云：巴蛇吞象，蚺蛇吞鹿。
蝍蛆
尔雅曰：蒺蔾蝍蛆，广雅曰：蝍蛆蜈蚣，性能制蛇，卒见大蛇，便縁而啖其脑，庄子曰：蝍蛆甘带是也。今俗谓之百足，鲁连子曰：百足之虫，三断不蹶，则其所持者众也，故曰：诸侯有争臣五人，虽无道，不失其国，一名蚿，方言曰：马蚿北燕，谓之蛆蟝，其大者谓之马陆，庄子曰：夔怜蚿，蚿怜蛇言，夔以少而羡多，蚿以有而羡无此，非造极之言，盖蛇无足，亦足夔一足，亦足蚿百，足亦足岂容歆羡于其间哉！一名商距，庄子曰：使蚉负山，商距驰河三教珠英曰：蜈蚣见蛇能以气禁之，盖土胜水，故蝍蛆，搏蛇旧説蟾蜍食蝍蛆，蝍蛆食蛇，蛇食蟾蜍，三物相值，莫敢先动，是亦骑虎之义，不得下也。
萤
夜飞，腹下有火，故字从荧省，荧小火也，月令，季夏曰：腐草为萤，不言化者，不复为腐草也，后世屠者餍于藜藿，而市扇者常苦暍，传曰：萤戴火而寒，有是哉秋隂数雨萤火夜飞之时，一名挟火，一名据火，一名熠燿，诗曰：熠燿宵行，今西北多萤，大者如枣，行而有光，正曰宵行，以此故也。毛诗传曰：熠燿燐也，燐萤火也，先儒以为老槐生火乆血为燐燐非萤火，误矣。盖燐者火之微名，故此两者，通谓之燐，尔雅曰：萤火即炤燐也，古今注亦以为萤食蚊蚋，一名夜光，一名宵烛，一名燐，然则燐亦萤火明矣，崇有论曰鸟无胃而生萤，无胃而育一説萤非熠燿，熠燿行虫尔，今卑湿处，有虫如蚕蠋，尾后载火行而有光，俗谓之熠燿。
蟋蟀
隂阳率万物以出入，至于悉，帅之为悉蟋，能帅隂阳之悉者也，似蝗而小，善跳正黑，有光泽如漆，一名蛬，一名促织，语曰：促织，鸣懒妇惊，曺奢而茍，唐俭以勤，故诗一以蜉蝣，一以蟋蟀，刺之诗曰：蟋蟀在堂嵗聿其莫蟋蟀在堂，九月之时也，九月建戌，于文禾千为年歩戌为嵗盖年取禾之一熟，而岁骑两稔，故步戌至戌，谓之歳也一章曰：职思其居，言于行，思其居也，二章曰：职思其外，言于内思其外也，三章曰：职思其忧，言于乐思其忧也，诗序所谓忧深思逺有尧之遗风者，此也，诗曰：十月蟋蟀，入我牀下，言蟋蟀微物也，犹知随时，可以人而不如乎？故曰物有微而志信，人有贱而言忠也，传曰：蟋蟀之虫随隂迎阳一名吟蛬，秋初生得寒乃鸣，诗义问曰：蟋蟀食蝇而化。
蛣蜣
蛣蜣，一名蜣蜋，尔雅所谓蛣蜣，蜣蜋是也。冲波传曰：蛣蜣无鼻，而闻香黑甲，翅在甲下，五六月之间，经营秽之，下车走粪丸，一前挽之，一后推之，若仆人转车，久之，輙羽化如尸解仙去也，庄子曰：蛣蜣之知在于转丸，夫以蜘蛛蛣蜣之知，而犹能布网转丸，则万物付之自然，各有能矣，此列庄之徒，所以欲攦工倕之指也，淮南子曰：周鼎着倕，使衔其指，以明大巧之不可为，正为是尔，抱朴子曰：蝉絜饥不羡，蜣蜋秽饱，故回之箪瓢，有以轻猗顿之富也；古今注曰：一名弄丸。
阜螽
今谓之防，示跳示飞，飞不能逺青色尔雅，曰：蛗，螽，蠜草虫负蠜，盖草虫鸣阜螽跃而从之，故阜螽曰：蠜草虫，谓之负蠜也，诗曰：喓喓草虫，趯趯阜螽，言大夫妻求而往，疾于听从如此，杕杜之诗亦云者，盖言赫赫南仲，薄伐西戎，故从役之大夫，婚姻得以及时，如召南之世也，夫岂特大夫而已，盖其下者归亦以时得及婚姻，祭祀，耕蚕之事，故曰：春日迟迟，卉木萋萋，仓庚喈喈，采蘩祁祁，赫赫南仲，玁狁于夷也，一曰蚯蚓，即负螽也，亦以离应草虫鸣于上风，负螽鸣于下风而风化，博物志云：蜾蠃，亦取阜螽子呪而成已子。
蟦蛴
尔雅曰：蟦蛴螬蝤蛴，蝎，盖蟦蛴一名螬蝤蛴，一名蝎本草，亦曰：一名蟦蛴，旧説蝤蛴生于木中，内外絜白，符子所谓石生金木生蝎是也。蟦蛴在粪草中，外黄内黒亦或谓之蛴螬，列子所谓乌足之根为蛴螬是也，蛴螬，大者如足大指以背行，乃驶于脚，造化权舆，云蛇豸腹窜，蛴螬背行，今俗谓之蠀螬，方言曰：蠀螬谓之蟦自闗而东谓之蝤，螬旧云，蛴螬化为复育，复育转而为蝉，盖蝉之去复育，之解甲，蛇之脱皮，可谓尸解矣。三教珠英曰：蒿成蛴螬。
蛾
茧生蛾蛾生卵，博物志曰：食桑者有绪而蛾蛾类者，先孕而后交，盖蛹者，蚕之所化，蛾者蛹之所化，荀子曰：蛹以为母，蛾以为父是也，蛹一名螝蛾，一名罗孙炎，尔雅正义以为螝，即是雄，蛹即是雌，罗即是雄，蛾即是雌，蛾似黄蝶，而小其眉，句曲如画，故诗以譬庄姜，硕人曰：螓首蛾眉，今一种善拂，灯火夜飞，谓之飞蛾，一名慕光符，子曰：不安其昧，而乐其明，是犹文蛾去暗赴灯而死，亦其类也。与防而为牝牡防，一名过街，言逢申日则过街，殆与鶝忌，庚申，燕避戊巳无异，周人设官覆夭，鸟之巢，以方书十日之号，十有二辰之号，十有二月之号，十有二岁之号，二十有八星之号，县其巢上，则去之言夭鸟，见此五者而去，良有以也。变化论曰：蝙蝠，夜值庚申乃伏。
蠁
尔雅曰：国貉虫蠁，郭璞云：今呼蛹虫为蠁，广雅曰：土蛹蠁虫也，蠁盖虫之知声者也，字从响省，或曰：蠁善令人不迷，故从向也类从云带蠁醒迷，绕祠解惑是也。说文亦云：司马説蠁从向旧説蝇于蚕身，乳子既茧，化而成蛆，俗呼蠁子入土为蝇，韩诗外传曰：齿如编蠁，非此所谓蠁虫也。
蝶
蛱蝶粉翅有须，一名胡蝶，列子曰：乌足之根为蛴螬，其叶为胡蝶，胡蝶胥也，尝见园蔬，其叶有为蝶者，三分二已蝶矣，其一尚叶也，干寳云稻成蛬，麦成蛱蝶，岂虚语哉？续古今注曰：鼈之类，无雄，蜂蝶之类，无雌一说，蜂蝶丑皆以须嗅，须盖其鼻也。杜甫诗曰：花蘂上蜂须以此，今络纬蟷蠰之类，亦以其须当鼻尔。
莎鸡
小虫，黑身赤首，一名莎鸡，一名樗鸡，一名天鸡，尔雅曰：螒，天鸡盖其鸣以时，故有鸡之号，诗曰：六月莎鸡，振羽言，于是时莎鸡羽成而振迅之也，尔雅曰：螽，丑奋草木疏云：如蝗斑色，毛翅数重，其翅正赤，六月中飞而振羽，索索作声，幽州人谓之蒲，错古今注曰：莎鸡一名络纬，谓其鸣如纺纬也，促织，一名投机，谓其声如急织也，俗云络纬，雄鸣于上风，雌鸣于下风而风化。
埤雅卷十
埤雅卷十音释
螘【蚁】  蟏【萧】  蛸【所交】 蠋【蜀】  虺【乎鬼】蚺【然】  蛣【起吉】 蟦【扶非】 蠁【许两】 窒【知乙】蚼【巨俱】 踦【记】  鞗【条】  蜎【狂兖】 蟺【市衍】虿【丑介】 荓【平】  螫【式】  螸【弋木】 閧【胡绛】【螽】  蜮【胡国】 蜕【税】  齆【乌贡】 蜴【亦】
蝮【福】  翮【谐革】 栎【厯】  缬【颉】  蹶【厥】
燐【力刃】 【所蜜】 蛬【拱】  蜉【浮】  聿【律】
攦【歴】  倕【是推】    防【从】  蛗【阜】
蠜【樊】  喓【遥】  趯【剔】  杕【第】  玁【显】
狁【允】  驶【史去声】蠀【资】  蛹【勇】  螝【卫】
防【之夜】 鶝【福】  樗【丑于】 螒【汗】
<经部,小学类,训诂之属,埤雅>
钦定四库全书
埤雅卷十一       宋 陆佃 撰释虫
蚕   蜘蛛  蚇蠖  螳蜋
蜉蝣  蝤蛴  蠓   螟
螗   寒蜩  蟪蛄  蜮
蛜蝛  蚯蚓  果臝  蝼蛄
蜻蝏  蚊   鼠   易
蚕
蚕，阳物也，恶水食而不饮，淮南子曰：蚕食而不饮，蝉饮而不食，蜉蝣不食，不饮再蚕，谓之原蚕，一名魏蚕，今以晚叶养之，先王之法禁焉，淮南子曰：原蚕再登，非不利也，然王者之法禁之，为其残桑也，郑云蚕为龙精，月直大火，则浴其种，是蚕与马同气，物莫能两大，禁原蚕者，为害马欤？然则原蚕有禁，非特欲以护桑又以害马故也。今蚕负马迹，亦其验欤？里俗谓之夏蚕，亦曰热蚕，亦曰晚蚕，自世衰道微，先王之禁不行，而民间一嵗至有三蚕者矣，是以桑弱而马耗也，蚕书曰：饲蚕勿用，雨露湿叶，盖蚕性恶湿，故礼云桑于公桑，风戾以食之也，今俗饲蚕，以叶洒之，欲其匀厚，故古者王亲耕，三推而止，王后亲蚕，三洒而止，旧云：蚕之所吐为忽，十忽为丝，五丝为防，十丝为升，二十丝为緎，四十丝为纪，八十丝为总，诗曰：素丝五緎，又曰：五总其丝之数盖如此，太曰：红蚕縁于枯桑，其茧不黄，盖蚕足于叶三，俯三起，二十七日而蚕已老，则红，故谓之红。蚕红蚕以茧自衣，亦或谓之室，易林曰：饥，蚕作室是也。尔雅释虫曰：蟓桑茧，雔由樗茧，茧，栾茧蚢萧茧。
蜘蛛
论衡曰：蜘蛛结丝以网，飞虫人之用计，安能过之？亦扫其网，置衣领中，令人知巧，辟忘世云：蜘蛛布网，如罾其丝，右绕令磨旋，蔓生，皆循右而转，亦自然之理也。易曰：作结绳而为网罟，以佃以渔，盖取诸离，重门击柝，以待暴客，盖取诸豫，説者又以谓放蜘蛛而结网，法螺蚌，而闭户则古之知者，创物其兼取愽矣，盖昔者圣人之作易也，既曰仰观于天，俯察于地，而又观鸟兽之文，与地之宜，则所谓取才于物，虽非所以先者，然亦岂可少哉？字説曰设一面之网，物触而后诛之，知诛义者也。
蚇蠖
蚇蠖屈伸虫也，一名蝍，又呼步屈方言曰：蝍谓之蚇蠖赋曰：龙伸蠖屈蠖屈，盖将以求伸也；易曰：尺蠖之屈，以求信也，言以屈道致伸，汉志曰：尺者蒦也，蠖之义，盖取诸尺，蚓之义，盖取诸引，引者伸也，蒦于尺伸于引，今人布指求尺一缩一伸，如蠖之步，谓之尺蠖，岂放是乎？亢桑子曰：夫俗随国政之方圆，犹蚇蠖之于叶也，食黄则身黄，食苍则身苍蚇蠖，似蚕食叶，老亦吐丝，作室旧説蚇蠖之茧，化而为蝶，此犹蛹之变，蛾尔赋曰：蟭螟，飞而生风，蚇蠖动而成响，言屋之空旷，深静易以生风，荅响如此，诗曰：哙哙其正哕哕，其冥是也。
螳蜋
螳蜋有斧虫也，兖人谓之拒斧，其臂如斧，奋之当辙不避，庄子所谓犹螳蜋之怒，臂以当车辙者也，一名不过，以此尔雅曰：不过蟷蠰，其子蜱蛸捕蝉而食，执木叶以自蔽，蝉将去，而未飞为之一前一却，庄子曰：螳蜋执翳而搏之，见得而忘其形，葢谓是也。世云螳蜋所执之翳，可以蔽形类，从曰：螳蜋之气，含之生火，蚯蚓之尘背洒起雾，未知其审，月令曰：螳蜋生，盖是月升隂始起杀虫，应而生焉，孙炎尔雅正义云：螳蜋深秋乳子，至夏之初，乃生是也。亦生百子，如螽斯云。
蜉蝣
虫似天牛而小有甲角，长三、四寸黄黒色甲下有翅能飞，烧而噉之，美于蝉也，翕然，生覆水上，寻死随流，梁宋之间，曰：渠略丛生郁栖，中朝生暮殒，有浮游之义，故曰蜉蝣也，诗曰：蜉蝣掘阅麻衣，如雪如雪，以刺其奢，而掘阅言掘土，使解阅也，管子曰：掘阅得玉，盖言羔裘如膏，则其好絜可知矣，麻衣如雪，则其好奢可知矣。子曰麻冕，礼也，今也纯俭，夏小正云：蜉蝣有殷殷众也，蜉蝣殷之时也，言有有见也。
蝤蛴
尔雅曰：蝎，蛣又曰：蝤蛴蝎，盖蝎一名蝤蛴，一名蛣，佶屈曲貌以形举也，方言曰：闗东谓之蝤蛴，梁，益之间谓之蝎，诗曰：领如蝤蛴，盖蝤蛴之体有丰絜，且白者，故诗以况庄姜之领七辩曰：蝤蛴之领阿那宜顾是也。化书曰燥湿相育，不母而生蝤蛴，此即木中蠧虫，亦曰桑蠧，故古者谮从中起，谓之蝎谮，曹植籍田论曰：昔三苗共工，讙兠非尧之蝎欤？齐之诸田，晋之六卿，鲁之三桓，非诸侯之蝎欤？
蠓
小虫似蜹，乱飞者也，一名醯鸡，列子曰：醯鸡生乎酒，又曰：食醯，颐辂生乎？食醯黄轨，食醯颐辂，即蠓是也。孔子曰：人之于道也，其犹醯鸡与，微夫子之吾覆也，吾不知天地之大全，制字从蒙，音谓之懵，以此尔雅？曰：蠓，蠛蠓，孙炎注云：蠛蠓，此虫微细，羣飞郭璞，亦曰蠓飞硙，则天风舂，则天雨，此言蠛蠓将风，则旋飞如硙，一上一下，如舂则雨矣，然其图赞又曰，风舂雨硙二説不同也。
螟
食心曰：螟食叶曰：蟘食节曰：贼食根曰：蟊尔雅所谓食苗心螟食叶，蟘食节，贼食根蟊，许慎説文以为吏，冥冥犯法，即生螟，乞贷则生蟘，抵冒取民财，则生蟊，然则灵芝朱草，秠秬之钟，其美与螟，蟘之钟，其恶虽不同，其系王者之政，一也，淮南子曰：枉法令即多虫螟，其以此乎？蟘则蝗也，蝗字从皇，今其首腹皆有王字，未烛厥理也，或曰：蝗，即鱼卵所化，列子曰：鱼卵之为虫，葢谓是也。俗云春鱼，遗子如粟，埋于泥中，明年，水及故岸，则皆化而为鱼，如遇旱干，水缩不及故岸，则其子久阁，为日所暴，乃生飞蝗，故诗曰：众维鱼矣，实维丰年；説者以为隂阳和则鱼众多矣，故丰年梦鱼理或然也。诗曰：去其螟螣，及其蟊贼，无害我田，穉苗而未秀为穉，韩诗曰：穉幼稼也，盖蟊贼螟，蟘尤为穉禾之害，字说云：蟘食苗叶无伤于实，若蟘可贷也，贼食苗节，贼苗蟊食，根如句所植，螟食心不可见。
螗
螗一名蝘其首，方广有冠，夏小正曰：蜋蜩者五采，具螗蜩者蝘是也。俗呼胡蝉，似蝉而小，鸣声清亮者，江南谓之螗，诗曰：如蜩如螗，如沸如羮，言天下讙哗沸腾，不安如此，此序所谓无纲纪，文章者也，又曰：菀彼柳斯，鸣蜩嘒嘒，言蜩与柳异类，今蜩托防其上，鸣声嘒嘒，则王之于已，不如菀柳之余，亦芘其蜩也，邹阳栁赋以为蜩螗厉响，蜘蛛吐丝，盖蝉得美防，则其鸣声尤清厉，方言曰：楚谓之蜩，宋卫之闲，谓之螗蜩，陈，郑之闲，谓之蜋蜩，按：诗云：如蜩如螗，则蜩与螗异，实非一物，盖蜩亦蝉之，一种形大而黑，昔人啖之，礼有雀鷃，蜩范是也。一名蝉，为其变蜕而禅，故曰蝉，亦其通名蝉舎卑秽趋髙絜其禅足道也，盐铁论曰：以所不覩而不信，若蝉不知雪也，又况道常无所而不可覩者乎？是故闻而不笑者寡矣。故曰：道无问无问问之，是责空也，旧説朽木化为蝉坏，裙化为蝶腐，菌化为蜂，又曰：蚕二十日而化蝉，三十日而化。
寒蜩
寒蜩似蝉而小，青赤，一名蜺，一名寒蝉，蔡邕月令云：鸣则天凉，故谓之寒蝉，其生坼裂，母背故释虫云：翥丑罅，盖蝉善飞翥，故谓之翥丑，论衡曰：蝉生于复育，开背而出，方言曰：黑而赤者，谓之蜺，又曰：谓之寒蜩，寒蜩瘖，蜩郭氏云：按尔雅以蜺为寒蜩，月令亦曰：寒蝉鸣则知寒，蜩非瘖者也寒蜩即今哑蝉，哑蝉初瘖，及得寒露冷，风乃鸣，故篘荛论云：秋风至而寒蝉吟，正谓此也。然则方言原其始，故谓之瘖，蝉今雌蝉亦哑，陶隐居所谓哑蝉，雌蝉也，不能鸣者，然与寒蜩初瘖，又异矣，又一种似蝉而小，緑色，北人谓之螓，广且深，即诗所谓螓首蛾眉，是也。
蟪蛄
广雅云：蟪蛄蟧蛁，庄子曰：朝菌不知晦朔，蟪蛄不知春秋，蟪蛄夏蝉也，是故不知春秋，按离骚曰：蟪蛄鸣兮，啾啾嵗暮兮不自聊，则蟪蛄亦秋蝉矣，一曰，春生者死于夏，夏生者，死于秋故曰不知春秋也，方言曰：齐谓之螇螰，楚谓之蟪蛄，释虫云：蜓蚞螇螰，即此是也。庄子音义以为此，即楚辞所谓寒螀者也，按风土记曰：蟪蛄鸣于朝，寒螀鸣于夕则寒螀蟪蛄，又为两物，孔子曰：违山十里，蟪蛄之声犹在于耳，故政事莫如应之言，政事恶哗而善肃以静，应之而已，稽圣赋曰：蛴螬行以其背，蟪蛄鸣非其口，按山海经，有兽以其尾，飞有鸟以其须，飞则覆载之间，负类反伦，何所不有？可胜言哉。
蜮
蜮，短狐也，似鼈三足，含水射人，一曰含沙，射人之影，其疮如疥，稽圣赋所谓蛷旋于影，蜮射于光是也。一名射工，一名溪毒，有长角横，在口前如弩，檐临其角，端曲如上弩，以气为矢，因水势以射人，故俗呼水弩，春秋曰：秋有蜮，即此是也。然畏鹅鹅能食之，禽经所谓鹅飞则蜮沉，鵙鸣则蛇结，诗曰：为鬼为蜮，则不可得言鬼，无形而蜮，性阴害，射人之影，则皆莫可究矣。五行传曰：南越淫惑之气，生蜮蜮之，犹言惑也，字説曰蜮不可得也。故或之，今蛷螋溺人之影，亦是类尔造化权舆曰：短狐射气，蛷螋遗溺，中影则疾，人气数感之故也。周官曰：凡隙屋，除其貍虫，貍虫防蛷螋之属，蛷螋言搜而去之也。亦言求而去之也。
蛜蝛
诗曰：伊威在室，伊威瓮器底，虫形似白鱼而大，尔雅曰：伊威委黍，一名鼠妇，食之令人善淫术，曰鼠妇，淫妇是也，亦曰鼠负，陶隐居云，鼠在坎中，背则负之，今作鼠妇，如似乖理，误矣。盖鼠妇一名鼠姑，亦或谓之鼠粘，鼠妇犹鼠姑也，鼠粘犹鼠负也，因湿化生，今俗谓之湿生。
蚯蚓
考工记注云：却行螾属，蚓土精也，其为物不息，引而后伸，蝝，善縁蚓善引蛤，介合蠏介解蚓，或从寅志曰：引达于寅，一名蜿蟺，一名曲蟺，一名土龙，善长吟于地中，江东谓之歌女，亦曰鸣砌，孟子曰：若仲子者，蚓而后充其操者也，言若仲子之操，则蚓而后可，不可以入仁义之域，月令云：蚯蚓结言，蚯蚓穴居首阳，下，向阳动则穴而上首，故其身结而屈也；传曰：鱼无耳，蝉无口蛇，无足蚓无筋，旧说蚯蚓土精，无心之虫，与蛗螽交有一种白项，是其老者也。
果臝
即今细腰，土蠭好禁，蜘蛛説文云天地之性，细腰纯雄，无子，列子曰：纯雄其名穉蜂，盖其类也。摙泥作房，如并竹管，取桑虫负之，七日而化为子，其祝声可聴，法言曰：祝之曰：类我，盖其音云也，庄子曰：细要者化，今呼大蠭啖，子地中作房者，亦曰土蠭，非此细腰，土蠭也，果臝，一名□螉，一名蒲卢，中庸曰：政也者，蒲卢也化书曰：婴儿似乳母，斯不逺矣。
蝼蛄
蝼蛄臭虫，一名，一名天蝼，夏小正曰：则鸣，天蝼也，孙炎尔雅正义以为，是雄者，喜鸣善飞，雌者腹大，羽小不能飞翔，食风与土，要以前甚澁，要以后甚利类，从曰：磨铁致蛄汗鞯，引兔蜄灰，除蠧蛤阳去，伏言物之相闗感有如此者，法言曰：狐貍蝼螾，不膢腊也，与言若牛羊之用人，则蝼螾不膢狐，貍不腊矣，方言云：蝼螲谓之蝼蛄，周官曰：马黑脊而般臂蝼，先儒云蝼蛄臭也，传所谓腥蝼而不可飨，膻恶而不可亲，盖出于此，一曰蝼宜读，如蝼蚁之蝼，吕子曰：流水不腐，户枢不蝼，蝼者蚁也，医经以为狐，貍蝼蚁之余勿食，食之令人生瘘，岂近是乎？广志小学篇曰：蝼蛄防稽谓之防蛄。
蜻蝏
蜻蝏饮露，六足四翼，其翅轻薄如蝉昼，取蚊防食之，遇雨即多，好集水上，欵飞尾端亭午，则亭名之曰蝏，以此字或作蜓，廷亦直也，一名蜻蛉，方言曰：蜻蛉，谓之蝍蛉，淮南又呼防蛜，亦曰防也。造化权舆曰：水虿为防字，説云蛉蜻蜓也，动止常廷，故又谓之蛉令，出于廷者也，古今注曰：蜻蛉，一曰青亭，色青而大者是也。赋云：涂青蚨而还，钱埋蜻蛉而变珠説者以为五月五日取其首，正中门埋之，皆成青珠，故类从曰：青蛉之首，瘗而为珠也。
蚊
説文云齧人，飞虫从防民声，亦或从昬以昬时出也，俗云：蚊有昬市葢蝇成市于朝，蚊成市于暮，传曰：聚蟁成雷，谓其市之时也，蟁民虫防毗虫田牧者病焉，一曰防肓，故谓之防。扬子或问货殖曰蚊，盖蚊之取利虽小，然而善挠，令人通夕不寐，故雄以此托况，説文曰：秦，晋谓之蜹，楚谓之蚊，盖蜹喜乱飞，似蚊而小，望之如雾，荀子所谓□酸而蜹聚者也。因雨而生，与蚊实异，一名瞀芮，列子曰：瞀芮生乎腐蠸，蠸即黄甲小虫一名舆父，一名守，尔雅云：蠸舆，父守，鹖冠子曰：一蜹噆肤不寐，至旦半糠入目，四方弗治，言物茍为害，不必在大，盖亦不在多也，蚊性恶烟，以艾熏之，则溃，长喙如针，善螫。
鼠
説文曰鼠穴，虫之緫名也，象形，行露之诗一章，曰：谁谓雀无角，二章曰：谁谓鼠无牙説者以为雀角以无为有鼠牙，似是而非，按雀角，鼠牙皆言以无为有，似是而非也，盖雀有咮而无角，鼠有齿而无牙，传曰：不思物变而推其类，雀之穿屋，似有角者，又曰：视墉之穿推其类，可谓鼠有牙明鼠，无牙者也，夫雀之为物，依人又昼动而无角，在其首，且所穿者屋，事之易察也，鼠之为物畏人，又夜动而无牙在其口，且所穿者墉，事之难知也，召南之初，事之易察者，至于狱而后明，及其久也，衰乱之俗已微，贞信之教已兴，则虽事之难知者，不待狱而明矣，故于雀言狱，鼠言讼也，鼠一名防南阳，呼鼠为防，广雅曰：防鼠是也。今一种鼠，见人则交其前足，而拱谓之礼，鼠亦或谓之拱鼠，诗曰：相鼠有体，人而无礼，其或取诸此乎？传曰：穷鼠齧貍，盖鼠穷则鬬也，故兵法曰：归师勿遏，围师必阙，鼷鼠，有螫毒者，甘口齧人及鸟兽皆不痛，春秋所书，食郊牛之角者也，愽物志云：鼠之最小者，或云：甘鼠是也。庄子曰：载鼷以车马乐鴳以钟鼓，鼷小鼠也，鴳小雀也，传曰：稷蜂不熏社鼷不灌，盖其所托有如此者，鼫鼠兔首，似鼠而大，能人立交前，两足而舞，害稼者，一名雀鼠，广雅云：防鼠，鼫鼠是也。易曰：晋如鼫鼠，盖晋进也，顺而丽乎大明，柔进而上行，今九以刚进处，四失顺而又丽乎隂则拂晋之道矣，故曰：进如鼫鼠，无所守焉，贪而畏人，又比乎隂九四之象也。硕，大也，诗序所谓贪而畏人，若大鼠也，且五之所以审锡，而康四之所以贪窃而惧者，亦岂有他哉？五以柔进，顺而丽乎明，四以刚进悖，而丽乎暗故也。鼬鼠健于捕鼠，似貂，赤黄色，大尾，今俗谓之鼠狼，广雅曰：鼠狼鼬是也。一名鼪，庄子所谓骐骥骅骝捕鼠，不如貍狌，今栗鼠似之，苍黑而小，取其毫于尾，可以制笔，世所谓鼠须栗尾者也，其锋乃健于兔栗鼠，若今竹防之类，盖鼠食竹故曰竹，防燕山録曰：煮羊以防煮，鼈以蚊言，其性类相感省火，易熟，有如此者，鼩鼠，一名鼱鼩，一名□鼩，似鼠而小，东方朔曰：譬犹鼱鼩之袭狗者也，鼯鼠，尔雅所谓鼯鼠，夷由状如小狐，肉翅翅尾，项胁毛皆紫赤色，脚短爪长，飞且乳者，亦或谓之飞生，或曰：一名飞蠝，其状如兔而鼠首，以其髯飞，性食火烟，能从髙赴下不能从，下升髙禽经曰鴺鸟不登山，鶮鸟不踏土，鴺鸟不能从，下上髙然则鶮之制字从髙鴺之从夷，其义可知也，荀子曰：鼯鼠五技而穷，即此是也。马融曰：猨蜼昼吟，鼯鼠夜呌旧説鼠性疑出穴多不果，故持两端，谓之首鼠，韩子曰：狐鼠进退，又鼠类最寿，俗谓之老鼠是也。若老鹳老鸱，老乌之类，以老称亦如此，尔雅曰：东方有比目鱼焉，不比不行，其名谓之鲽，南方有比翼鸟焉，不比不飞，其名谓之鹣鹣，西方有比肩兽焉，与卭卭岠虚，比为卭卭，岠虚齧，甘草即有难，卭卭岠虚，负而走，其名谓之蟨，北方有比肩民焉，迭食而迭望，中有枳首蛇焉，此四方中国之异气也，按蟨鼠前而兔后趋则顿，走则颠，今契丹北境有跳兔，前足才寸许，后足防一尺，行则用足跳，一跃数尺，止则蹶然仆地，即所谓蟨；又有鸟鼠同穴者，与鸟为雌雄，似鼠而短尾，鼠在内，鸟在外，杜甫诗曰：水落鱼龙夜山空鸟鼠，秋鱼龙水名，鸟鼠山名亦鸟鼠秋而鱼龙夜，是诗两句，而含三事也。
易
説文曰蜥易蝘蜓，守宫也，象形，愽物志云：以朱饲之，其体尽赤，捣之万杵，以点女人终身不灭，如赤志偶则落，故曰守宫也，周易之义疑出于此，取其隂阳构合而易，一曰蜥易日十二时变色，故曰易也。旧説蜥易呕雹，盖龙善变，蜥易善易，故干以龙，况爻其书，谓之易爻者，言乎其变也，象之义，出于象彖之义，出于豕易之义，出于易，皆取诸物也，周官太卜掌三易之法，夏曰连山，殷曰归藏，周曰：周易连山，始于艮，故曰连山，易曰：兼山艮是也，先儒以为象云气之出于山，连连不絶，非是归藏始于坤，故曰归藏，周易始于干，故曰：周易干始万物，坤终万物，艮者终始万物，故三代之易，各首一焉，易曰终万物，始万物者，莫盛乎艮，蜥易一名蛇医，字林，所谓蝾螈，蛇医是也。旧説蛇体有伤，此辄衔草傅之，故有医之号也，东方朔曰：是非守宫则蜥蜴，如此守宫，乃蝘蜓也，今俗谓之蝎虎，喜縁篱壁者是，按：尔雅云：蝾螈蜥易，蜥易蝘蜓，蝘蜓，守宫本草，亦曰：一名蜥蜴，一名守宫，则蝾螈，蜥蜴蝘蜓，守宫异名而通者也，方言曰：守宫，秦晋西夏谓之守宫，或谓之蠦，或谓之刺易，其在泽中者，谓之易蜥，南楚谓之蛇医，或谓之蝾螈，东齐海岱之间谓之防，防北燕谓之祝蜒，考工记注云：脰鸣鼃黾，属注鸣精列属旁鸣蜩，蜺属翼鸣，发皇属股鸣，蜙蝑属胷鸣荣螈属马融，周官作以胃鸣，干宝周官作以骨鸣説者以为三字相近，虽容有误，而马郑与干皆前世名儒，或所授师説不同按説文蠵大也，以胃鸣者，则马本作以胃，鸣当谓蠵属三教珠英云，守宫鳞，色如蛇而四足，亦与鱼合。
埤雅卷十一
埤雅卷十一音释
臝【祼】  饲【似】  防【摄】  蟓【象】  蚢【杭】
【子六】 蒦【获】  哙【夬】  哕【火外】 蜱【毗】
噉【啖】  蠛【亡结】 蟘【得】  蟊【谋】  秠【痞】
秬【巨】  菀【苑】  嘒【许惠】 菌【窘】  罅【赫】
【于凝】 【额】  螇【胡鸡】 螰【力木】 蚞【木】
蛷【求】  檐【言】  □【以朱】 湿【湿】  螾【引】
【斛】  膢【力侯】 螲【知栗】 瘘【漏】  防【流】
防【昆】  甿【英绷】 瞀【木】  蠸【巨袁】 噆【错感】防【锥】  鼷【下鸡】 鼫【市亦】 防【之勺】 悖【辈】
鼬【右】  鼪【所敬】 防【留】  鼩【劬】  鼱【子盈】□【即容】 鼯【吾】  蠝【雷】  鴺【啼】  鶮【鹤】
蜼【余救】 鲽【它腊】 鹣【兼】  岠【其吕】 蝘【偃】
蝾【荣】  螈【原】  蠦【炉】  【直连】 防【虎】
防【侯】  鼃【蛙】  渑【猛】  蜙【松】  蝑【胥】
蠵【弋规】
钦定四库全书
埤雅卷十二       宋 陆佃 撰释马
马   駂   骐   
骆   白颠  驖   騵
黄   駽   骃   驳
騋   驹   駥
马
説文云马怒也，武也，象马头，髦尾四足之形石，建曰：书马者与尾而五，今四不具是也。然则纬书以为王者驾马，故字以王为马，误矣。且王无驾马之制，盖古者天子乗龙诸侯乘马，故易以龙叙，干以马明坤而天子乘龙驾六，诸侯乘马驾四，白虎通曰：天子驾六者，示有事于天地四方也，汉书曰：干文车，坤六马，列子亦云：六辔不乱，而二十四蹄所投无差，则古有驾六之制者矣，故书曰：懐乎若朽索之驭六马，今文以竹策，龙为笼，以竹策马为笃，盖良马见，鞭影而行，则鞭策之于龙，是以笼之，非以笃之也，列子曰：圣人以知笼羣愚，盖笼之道，如此旧説相马肝欲得小耳，小则肝小，肺欲得大，鼻大则肺大脾欲得小，膁小则脾，小心欲得大，目大则心大，又曰：眼欲得有紫艳，口欲得有红光，上唇欲得缓，下唇欲得急，上齿欲钩，钩则寿，下齿欲锯锯则怒，脊欲大而抗頟，欲方而平，喉欲曲而深胷欲直而出，兔间欲开虎口欲开，升肉欲大而明，辅肉欲大而明，耳欲如劈竹，睛欲如悬铃，头欲髙如剥兔项，欲起如飞龙，又曰：人眼鸟目，麋背麟腹虎胷尾擎头如鹰，垂尾如彗，又曰：望之大就之小筋，马也，望之小就之，大肉马也，前视，见目旁视，见腹后视，见足骏马也，毛束皮皮束筋，筋束肉，肉束骨五者，兼备天下之马也，又曰：口中红白间色者寿，鼻中红色如朱，防书者寿，眼中赤色，如字形者寿，易曰：贲如皤，如白马翰如，言未受饰于物也，诗曰：皎皎白驹，贲然来思，贲然来思，则言受饰于物矣，受饰于物，则与在彼空谷，生刍一束者异矣，故戒之以爱日，母为优游于此，勉之以遁思也，曲礼曰：立视五巂，式视马尾，小俛为式，盖立视视车之衡，则平视马之尾则俯矣，故平视，或谓之衡，视郑云巂，谓轮转之度，盖当谓其径也。言乘车之轮六尺有六寸，五六三十，积尺为三丈，积寸为三尺，则五巂之袤三丈三尺，荀子曰：立视前六尺而大之，六六三十六，三丈六尺，即此是也。又曰：坐视膝，立视足言，坐则视膝，立则视足也，又曰：应对言语，视面言，应对言语，则无上于面，亦不下于带也，曲礼曰：天子视不上于袷，不下于帯，国君绥视大夫衡视，士视五步，此即言语应对，视面髙下之度国君，绥视大夫，衡视相备也，绥视则言，俯不下于带，衡视则言仰不上于面，盖国马之衡髙八尺有七寸，田马之衡髙七尺有七寸，驽马之衡髙六尺有七寸，以中言之衡髙七尺七寸，人长七尺则髙与人目略平，故曰：前有错衡，所以养目也；又曰：执天子之器则上衡，上衡谓齐首矣，国君则平衡，平衡谓齐眉矣，大夫则绥之，谓当心矣。士则提之谓当带矣，礼曰：提者当帯，而国君绥视不下，于带则绥之，当心提之，当带明矣，或曰，凡物有当提者，有当捧者，今以贵贱之等，而令当提者捧当捧者提，可乎？曰：是礼也，非是之谓也。盖曰执天子之器上衡，国君平衡则正为执器者言之而已，非谓当提之器，使捧当捧之器，使提也，荀子又曰：平衡曰拜，下衡曰稽首，至地曰稽颡，盖亦准车之衡言之，朝野佥载，曰：伯乐令其子执马经以求马，经年无有似者，归以告父，更令求之，出见大虾蟆，谓其父曰：得一马，略与相同，而不能具，伯乐曰：何也？对曰：其马隆颡跌目，但蹄不如累麴尔，伯乐笑曰：此马好跳掷，不堪御也，括母曰：括徒能读其父书，不知合变，亦近之尔。
駂
今之乌騘也，尔雅曰：骊白杂毛，駂，盖取诸鸨也，今駂其色骊白，诗曰乗乗马乘乘黄乘，乘駂六尺已上，为马黄纯色，駂杂色，古者大夫乘驹，乘马则僭诸侯之礼矣。盖乱生于衣服，车马之间而已，大叔于田，乘乘马而沃之大夫，素衣朱襮，此晋郑之所由乱也，骓亦駂类，取鵻之色，一曰，苍白杂毛，骓，一曰苍黒杂毛，骓，今鵻色在青黒之间亦在青，白之间，诗曰：毳衣如菼，传曰：菼鵻也，然则色在青白之间。
骐
毛诗传曰青黒曰骐盖骐，苍艾色，一曰马青骊，文如愽棊也，诗曰：其带伊丝，其弁伊骐，弁皮弁也，司服曰：凡兵事韦弁服，眡朝则皮弁服，韦弁以韎韦为之，故曰韦弁，一名爵弁，其色则象爵故也。皮弁以鹿皮为之，故曰皮弁，一名骐弁，其文则象骐故也。亦或谓之綦弁，郑氏以为爵弁，似冕，又谓韦弁，韎韦为弁，又以为其衣裳，又曰：韦弁，盖韎布为衣，而素裳，皆误矣。按士冠礼，爵弁服，纁裳纯衣，缁带，韎韐，则韦弁服，纯衣纁裳矣，凡弁，爵弁为上，皮弁次之，故司服初一曰韦弁服，次二曰皮弁服，次三曰冠弁服，次四曰服弁服，次五曰弁绖服，盖冠弁服，弁皮弁服也，弁绖则服皮弁而加绖，故其序如此，丧服小记曰：诸侯吊必皮弁锡衰服，问曰：公为卿大夫锡衰，当事则弁绖，足相参证也，左传曰：卫献公戒孙文子，甯惠子食而射鸿于圃，二子从之，不释皮冠而与之言，皮冠弁也説者以为田猎之冠，则凡甸事，冠弁服，即皮弁又明矣，诗曰：骐骝是中，騧骊是骖，盖骐骝中驷，騧骊上驷，故服以骐骝骖以騧骊，淮南子曰：骖欲驰，服欲步宣王之诗北伐，举四骊南征，举四骐者言，方是时，马政愈修其所以执驹，纲马教□攻特臧仆，讲驭夫之法滋广，故虽骐亦闲习，任为用矣，非独四骊也。

尔雅曰：后右足白，骧，左白馵，易曰：震为馵足，盖取其躁以躁，故二绊其足，作足言，纵之而动也。馵足言，制之而动也。今字防从马一绊其足，馵从马二，绊其足馽，从马囗其足，诗曰：絷之维之，囗者维之也，淮南子曰：是犹两绊骐骥，而求其致千里也；两绊言馵其足，诗曰：驾我骐馵，王肃谓驾两马者，下云骐骝是中，騧骊是骖，明此驾两者也，盖古者庶人，驾一士，驾二大夫，驾三诸侯，驾四天子，驾六説文曰：骈驾二马也，尚书大传曰：命于其君，然后得乗骈马骖驾三马也，驷驾四马也，诗曰：载骖载驷，骖以言大夫驷以言诸侯马政，论曰：后足偏白者，防若馵之类是也。此士之所以驾也欤。
骆
尔雅曰：白马黒鬛骆广雅曰：白马朱鬛，骆今呼黄马尾鬛，一道通黒如界者为骆，盖马无分于黄白，皆谓之骆，若今衣脊络缝，故曰骆也，明堂位曰：夏后氏骆马黒鬛此以别白马朱鬛之骆也，月令曰：孟秋驾白骆，此以别黄马黒鬛之骆也，俗云骆马，善奈劳苦，诗曰：啴啴骆马言，骆性善劳，而今取息不平，如此，则以甚劳故也。古者天子之卿纯驷，故诗曰：驾彼四骆，又曰：乘其四骆，若诸侯之卿，则不能具纯驷矣，诗曰：驾我骐馵，盖言秦之士也，又曰：骐骝是中，騧骊是骖，盖言秦之卿也。
白颠
尔雅曰：的颡白颠，今之戴星，马也，诗曰：有车邻邻，有马白颠，邻邻众，比貌于车，言其众于马言，其特相备也，觐礼曰：奉束帛匹马，卓上九马随之説者以为卓，即的颡，故以为上列而九，马随其后，庄子曰：齐之以月题，盖月题额上，当颅如月者，所以象颠之白，然则马之贵的颡也可知矣。易曰：其于马也，为的颡，盖震二隂在上故为的颡，夫文入二为白白隂色也二隂数也马政论曰：颡有白毛，谓之的卢，又曰：准上有旋毛及白毛者，谓之的吻，防俗云的颅，非也。
驖
説文曰马深黒色骊马赤黒色驖先儒云，取其马色如铁，非特有取于色，盖亦取其坚壮如铁，故曰驖也，月令，孟冬乗铁骊即此是也。诗曰：驷驖孔阜，六辔在手，以美襄公田狩之事，盖马之族不一而駻，马则喜前，驽马则喜后，故古之御者，驽马以鞭为主，駻马以辔为主，驖性坚，駻则疑于难御，而有繁手之劳矣，今其六辔在手而已，则是无事于辔，故诗以美之也，陆子曰：三皇垂策，五帝繁手，唐虞按辔，禹汤驰辕。
騵
骊马白跨，驈骝马白腹，騵騵从縓省，礼曰：练而縓，縓浅赤也，一染谓之縓，再染谓之防，三染谓之纁，周人尚赤，戎事乘騵，赤马白腹曰：騵言上周下殷也，诗曰：驷騵彭彭，此言尚父之乗然则戎事乘騵，盖特其长而已，或曰，方叔率止，乘其四骐，则于戎事，乘騵之说害矣。曰：序诗者曰宣王，南征则蛮，荆之事正之而已，故言兵则非伐人之兵也，言车则非戎车也，言马则非戎马也。
黄
黄骍曰：黄黄亦马之上色，故駉颂首章，曰：有，骊有黄也，列子曰：牝而黄牡而骊马至，果天下之马也，有駜曰乘黄矣，然后乃言乗牡卒言青骊之駽，则黄牝骊牡，刚柔之质具矣，明堂位曰：周人黄马蕃鬛，言吉事乘此诗曰：四黄既驾，两骖不猗是也。至于戎事则乗騵檀弓曰：周人尚赤，戎事乗騵或曰天子之马盛，则驾六常，则驾四诗曰：四黄既驾，两骖不猗，此驾六之证也，穆王命八骏之乘，右服华骝，而左緑耳，右骖赤骥而左白，次车之乗右服渠黄而左，逾轮左骖，盗骊而右山子，此驾四之证也。
駽
青骊曰：駽，今之驖騘也，诗曰：駜彼乗黄駜彼乗牡駜彼乗駽言臣有柔顺之德刚健之材，又被文以成之，则臣之道备矣，于乗黄曰在公明，明于乗牡曰在公饮酒于乗駽曰：在公载燕，在公明明，则礼所谓在明明德也，夙夜在公，在公明明，于是饮酒以载燕，则亦以有道故也。鹿鸣之道，和乐而已，非君臣之道也，故六月之序，至言四牡，然后曰：君臣缺矣，今言在公饮酒，在公载燕，而更以为颂，君臣之有道者，盖夙夜在公，在公饮酒，则臣有余，敬君有余，惠臣有余，敬君有余，惠则非特若鹿鸣，正言賔主之道而已，是乃所以为君臣有道也。
骃
尔雅曰：黄白杂毛駓隂白杂毛骃駓，今之桃花马骃，今之泥騘也，诗曰：我马维驹，我马维骐，我马维骆，我马维骃，其先后与駉之序，合则骃，不如骆骆，不如骐矣，然是诗乃卒言：骃者以明马虽弥劣，所以御之，滋善。
驳
駵白驳，徐曰：疑象駮文，晋侯乘驳，乳虎见之而伏，则象駮之文理或然也。驳亦马之上色，故古者国君乗之文王曰：昔者寡人夣见良人黒色而乗驳马而偏朱蹄诸大夫蹵然曰：先君王也，诗曰：皇驳其马亦言：皇驳者士昬礼，摄盛故也。尔雅所谓駮，如马倨牙，食虎豹，诗所谓隰有六駮者，字从交，作字説曰駮类马食虎，而虎食马，凡类已也，而能除害己者，在所交也，则駮非此驳也。
騋
马善騋牝骊牡，尔雅曰：騋牝骊牡，以罕称也，騋之字从来言，进于马矣，宜有来而无往，易曰：知进而不知退，亢龙也，凡马六尺以上为马，七尺以上为騋，八尺以上为龙，诗曰：騋牝三千，三千言多騋牝，取其大也，盖騲马常小，今俗谓之小马，以此凡马，宗庙用龙戎事用駥，田事用騋，騋田马也，考工记曰：国马之辀，深四尺有七寸，田马之辀，深四尺，郑云国马髙八尺衡髙八尺有七寸，除马之髙则余七寸为衡，颈之间也，田马髙七尺衡髙七尺有七寸，除马之髙则余七寸为衡，颈之间也，校人曰：邦国六闲，马四种，家四闲，马二种，大夫曰：家其种又自田马而下，则所谓国马者无大夫之马矣，盖诸侯有良马，有戎马，无齐道大夫有田马，有驽马无种戎，或曰，正言国马者，非特以别大夫亦以约天下之马也，伯乐曰良马，可以形容筋骨相也，天下之马若灭，若没若亡，若失良马，即国马也，故駉颂，以为诸侯有良马，有戎马有田马，有驽马变种曰：良者以此也欤？廋人曰：八尺以上为龙，此种马也，岂所谓天下之马者耶？盖马八尺以上，则疑于龙矣，是故谓之龙也，坤之上六，称龙与此同义，駉之颂一章，曰：有驈有皇，有骊，有黄二章，曰：有骓，有駓有骍，有骐三章，曰：有驒有骆有骝，有雒四章，曰：有骃有騢，有驔有鱼，按：骊马白跨曰：驈黄白曰：皇纯黒曰骊黄骍曰：黄苍白杂毛，曰：骓，黄白杂毛，曰：駓赤黄曰：骍青黒曰骐青骊驎，曰：驒，白马黒鬛曰骆赤身黒鬛曰骝黒身白鬛曰雒隂白杂毛曰：骃彤白杂毛，曰：騢豪骭曰：驔二目白曰：鱼鱼今谓之环眼马，马之最下者也，言有骊，有黄于前言，有驔有鱼于后，每章愈下，则以言僖公至诚，成物有加而无已，庄子曰：百里奚爵禄不入于心，故饭牛而牛肥，思无邪，思马斯徂，殆此之谓也。
驹
马二嵗曰驹三嵗曰駣八嵗曰马八嵗一变故从八也。语曰：七騘八白言，马至八嵗騘变而白矣，传曰：大夫乗驹盖驹血气未定，则有蹄齧之虞，故大夫乗之荀子曰：大路之马必倍，至于教顺，然后乗之所以养安也，倍言，年长以倍，今羣牧选马十六嵗以上乃以进御，此遗象也，曲礼曰齿路马，有诛路马之齿髙矣故齿路马，有诛，所以广敬也，诗曰：我马维驹，六辔如濡而后言，维骐维骆维骃，则骐也，骆也，骃也，蒙上之文，宜皆为驹，大夫乘驹驾三，今曰六辔者，上大夫，卿奉使故也。礼曰：上大夫卿，卿与诸侯驾四説文从句字音拘，则以驹血气未定，宜拘执之焉尔？诗曰：絷之维之义，盖取此一章，曰：皎皎白驹，食我苗，絷之维之，以永今朝，所谓伊人，于焉逍遥，二章曰：皎皎白驹，食我藿，絷之维之，以永今夕，所谓伊人，于焉嘉客，古者朝食曰饔，夕食曰飧，飧薄食也，故是诗于苗曰：以永今朝于藿曰：以永今夕逍遥，以道言之也，嘉客，以礼言之也，清人曰：二矛重英，河上乎？翺翔二矛，重乔河上乎？逍遥翺翔，礼之事也，逍遥道之事也；河上非所宜然，因以防切其上，故序者曰：公子素恶髙克进之不以礼，文公退之，不以道也，旧説系马曰维系牛，曰：缕，公羊曰：牛马维缕。
駥
周官马八尺以上为龙，戎马之髙盖亦准此。故尔雅曰马八尺，为駥也，駥即戎马，故其字指事而戎事，齐力尚强，故尔雅，又曰絶有力駥也，校人云：种马一物，戎马一物，戎马即駥是也。种马即龙是也。史言良马，谓之龙种，盖出于此。
埤雅卷十二
埤雅卷十二音释
駂【布老】 馵【之喻】驖【徒结】  騵【原】  駽【胡绢】骃【一人】 驳【□】  騋【力才】 駥【而弓】 艳【艳】袤【茂】  袷【何夹】 驽【乃乎】 襮【剥】  骓【之谁】毳【芮】  菼【毯】  韎【妹】  缁【侧其】 韐【合】绖【徒结】 騧【假华】 □【徒】  驭【鱼据】 馵【之戍】馽【知立】 囗【围】  骈【部田】 鬛【列】  啴【啖】駻【何旦】 驈【余橘】 縓【七绢】 防【丑真】 骍【思营】駉【古荧】 駜【皮笔】 猗【于宜】 【宜寄】 駓【普悲】駵【力由】 【髯】  蹵【就】  騲【草】  辀【竹留】驒【它】  雒【洛】  騢【胡加】 驔【徒防】 驎【力振】骭【遐谏】 駣【徒髙】 【布戛】 齧【蘖】
钦定四库全书
埤雅卷十三       宋 陆佃 撰释木
桃   甘棠  梅   李
枫   槐      
木  谷   杨   柚
橘   唐棣  常棣
桃
桃有华之盛者，其性早华，又华于仲春，故周南以兴女之年，时俱当谚曰：白头种桃，又曰：桃三李四，梅子十二言，桃生三嵗便放华果，早于梅李，故首虽已白，其华子之利可待也。然皮束茎干颇急，四年以上，宜以刀其皮，不然，皮急则死，故周南，复取少桃，以兴所谓桃之夭夭是也，一章曰：灼灼其华，灼灼者，其华之红而丽也，言女以盛时而嫁二章，曰：有蕡其实蕡，大貌盖桃性，更七八年便老，老则子细，此言少桃故曰有蕡，其实言，非但有华色，又嫁而有子，夫妇之道成焉，三章曰：其叶蓁蓁蓁蓁，盛也，言能成其家，又以芘其所赖也，且桃性华叶齐生，至于有蕡，其实然后其叶蓁蓁，故其序如此抑隂青繁合休息者赖之，又在夏之时也；魏之诗曰：园有桃，其实之殽，园有棘，其实之食言，国君有一国以为养，今也资园桃以为殽，頼园以为食，而园之外，莫理焉，则徒俭以啬而不能用，其民可知也，礼曰：王吊则巫祝以桃茢，前王桃鬼所恶而茢，以祓除不祥，所以异于生也，本草云：桃枭主杀，百鬼精物，桃枭木干，如枭磔首木上，故曰枭也，典术曰：桃者五木之精，故能厌伏邪气，服其华，令人好色，盖仙木也，赋曰：桃华靧面，家语曰：六果桃为下，祭祀不用，不登郊庙，此言祭祀不用而已，周官馈食之笾，曰：其实栗，桃干防榛实，则桃用其干尔，栗桃，言干防榛言，实则先儒谓防干梅也，非是防为梅而已，汉武帝故事云，海上有蟠桃三千，霜乃孰一千年，开华一千年，结子东方朔甞三盗，此桃矣，按：仙家日月长，其果之华实自然久也，南华真经曰：北冥有鱼，其名为鲲化而为鸟，其名为鹏，鲲鹏之大，不知其防千里也；郭象以为此，岂好竒哉直以大物必自生于大处，大处亦必自生，此大物。
甘棠
释木云：杜，甘棠，甘棠，今之杜梨也，又曰：杜，赤棠，白者，棠樊光云：赤者为杜，白者为棠，陆玑草木虫鱼疏，以为：赤棠，与白常同尔，但子有赤白美恶，子白色为白，棠甘棠也，赤棠子澁，而酢无味，俗语曰：澁如杜是也。字説云，诗言：蔽芾甘棠，以杜之美言，有杕之杜，以棠之恶説诗者以意逆志，乃能得之，甘棠之诗一章，曰：勿翦勿伐，二章曰：勿翦，勿败三章曰：勿翦勿拜，伐将以絶之也败残之而已，拜屈之而已，于公所茇戒以勿伐所憇，戒以勿败所説戒以勿拜，言人思召公之德，久而弥深，爱其棠弥至也，孔子曰：吾于甘棠，见宗庙之敬也；刘歆庙议，以为思其人尚爱其木，况宗其道而毁其庙乎？故曰，茍有功德则宗之，不可预为设数，故于殷太甲为太宗，太戊曰中宗，武丁曰髙宗由是言之，宗无数也，然则所以劝帝者之功德愽矣。
梅
梅一名柟，杏类也，其实酢，子赤者材坚，子白者材脆，华在果子华中尤香，俗云梅华，优于香桃华，优于色，故天下之美，有不得而兼者多矣，若荔枝无好华，牡丹无美实，亦其类也。记曰：夔其穷，与梅先桃李而华，女失婚姻之时，则感己之不如亦梅，华虽先桃李，然其着实乃更在后，则婚姻之年，或未慊也，故诗人以兴焉，诗曰：摽有梅，其实七兮摽有梅，其实三兮摽有梅，顷筐塈之言，梅盛极而落，存者十七，已而十三，则已失婚姻之时矣，顷筐塈之，则婚姻尤晚矣！得及男女之时而已，盖始于季秋，终于仲春者，婚姻之时也，三十而娶，二十而嫁者，男女之时也，周南昬姻以时召南，则男女得以及时而已，且及者汲汲之词，此其所以浅迫而为召南，然则鲁卫之政，兄弟也，周召之化，其父子欤？诗曰：墓门有梅，有鸮萃止，言墓门之隧，既非梅之所宜生，而鸮之为物，食葚而甘之以自美，非梅之所能养，而美之者也，犹之陈佗无良师傅，养成其质，以至于不义，且鸮所鸣，民有祸，则恶加于万民之譬也，今江湘二浙，四，五月之间，梅欲黄落，则水润土溽，础壁皆汗，蒸郁成雨，其霏如雾，谓之梅雨，沾衣服皆败，黦故自江以南，三月雨，谓之迎梅，五月雨，谓之送梅转，淮而北则否？亦梅至北方，多变而成杏，故人有不识梅者，地气使然也？传曰：五月有落梅风，江淮以为信风，亦华信风之类，贾思勰曰：按梅华早而白杏，华晚而红，梅实小而酸，杏实大而甜，梅可以调鼎，杏则不任此用，世人或不能辨，言梅杏为一物，此则北人不识梅也，诗曰：终南何有？有条有梅，君子至止，锦衣狐裘，条柚也，盖柚渡淮而为枳，梅变而成杏，今终南之所生，有条有梅，而材实成焉，则山之所以美化，乃在乎此，以譬则人君之道化也，书曰：若作酒醴，尔惟麴糵，若作和羮，尔惟盐梅，盖造而始之者，麴糵也，调而成之者盐梅也髙宗之于傅説始命之曰：用汝作砺言，命汝作此而已，所谓格则庸之者也，终命之曰：尔惟麴蘖，尔惟盐梅，则其所以待之厚矣，盖麴蘖所以作酒故也。盐梅所以作和羮故也。七命云，燀以秋橙，酤以春梅，正言春梅者，春实尚青，味酢故也。淮南子注曰：一梅不足为百人，酸喻少，不能有所胜，故曰金重于羽者，岂谓一钩金与一舆羽之谓哉！旧説大庾岭上梅，南枝落北枝始华，故文二人，向阳为从向隂为比士之趋向，不可不慎也。
李
素问曰：李韭皆酸，李东方之果木子也，故其字从木，从子性颇难老，老虽枝枯，子亦不细，其品处桃上，故果属有六，桃最为下，孔子饭黍不以雪桃而诗曰：投我以桃，报之以李，又曰：丘中有麻，彼留子嗟，丘中有麦，彼留子国，丘中有李彼留之，子言麻以衣之，麦以食之，又有李焉，且皆丘中植之，则留子之政修矣，此人之所以思之，法言曰：男子亩妇人桑之谓思，吕子曰：子产相郑，桃，李之垂于术者，莫之援也；然则丘中有李，又能使人不盗也，尔雅曰：桃曰：胆之，李曰防之，盖李之脐，去防而已，旧云，桃李种法，大率欲方两步，一根宻则隂辄相扇，不惟子细，味亦不佳也。论语曰：朋友数，斯疏矣，有是哉！化书曰：李接桃而本强者其实毛，梅接杏而本强者其实甘，此明造化之权，有以知巧而移矣，庄子曰：接子之或使，此之谓也。尔雅曰：休，无实，李言可休息而已，无实可食也。
枫
释木云：枫欇欇枫似白杨，有脂而香，今之香枫是也。木厚叶弱枝善揺，故字从风作，音从风也，叶作三脊，霜后色丹，所谓丹枫，其材可以为式，兵法曰：枫天地置之槽，则马骇置之辙，则车覆是也，旧説枫之有瘿者，风神居之，夜遇暴雷骤雨，则暗长数尺，谓之枫人，天旱，以泥封之，即雨，故造式者以为盖，又以大霆击木，载之所谓枫天地，盖其风雷之灵在焉，故能使马骇车覆也，枫尊卑，故式覆以风枫，载以雷，古者王禁被以枫，槐外朝之位，树九焉，赋曰：兰若充庭，槐枫被宸，此之谓也。
槐
春秋説曰槐者虚星之精，槐性畅茂，上尔雅所谓如槐曰茂，又曰：槐丑乔，桑；柳，丑条是也，周官外朝之法，左九，孤卿大夫位焉，右九，公，侯、伯、子，男位焉，面三槐，三公位焉，盖槐取黄中外，懐又其华黄，其成实故也。取赤中外刺，又其花白，其成实赤故也。盖圣人取义简，愽植一物而众善举，故曰：礼乐法而不説诗曰驷騵彭彭传云：駵马白腹曰：騵言上周下殷也，西方之书，以莲华取义，盖以如此莲华，有白有青，有赤，其所表示则白浄也，青善也，赤觉也，能随众縁应时开敷，悦可众心，而非实也，然实亦因此是之，谓妙莲华旧云，弱槐初生，不能自立，即于槐下种麻，胁槐令长，既植移而莳之，亭亭若一，所谓蓬生麻中，不扶自直者也，所以君子居必择乡，游必就士，天主物簿曰：槐木生丹，不复凋残也。木身润滑，常有香气，如焚松风，由是观之，内丹之益，岂虚言哉！

大者小者，盖若酸，所谓也，于文重朿为，并束为，一曰，实曰，盖性重乔，则低矣，故其制字如此，诗曰：八月剥，十月获稻，剥击也，实未孰，虽击不落，已孰则烂，不击自堕，盖收击而落之，故齐民要术所谓全赤即收，收法撼而落之，为上是也。且全赤即收，故干则红皱，复无乌鸟之费，半赤而收者，肉未充满，干复黄皱将赤，味亦不佳，故于全赤之时，剥而落之，夏小正曰：剥栗零，剥也者，取也，零也者，降也，零而后取之，今采华药亦各有时笔谈云如紫草，未华时采，则根色鲜泽，华过而采，则根色黯恶，故用叶者，取叶初长足时，采用华者，取华初敷时，采用实者，取成实时采縁土气有早晚，天时有愆伏如平地，三月华者深山中，则四月华是也。孟子曰：今夫麰麦，播种而耰之，其地同，树之时又同，浡然而生，至于日至之时，皆熟矣，虽有不同，则地有肥硗，雨露之养，人事之不齐也，世云噉令人齿黄，养生论曰：齿居晋而黄，晋齿食此故也。

性坚强，费风之长养者，其心之生，更难于榦，故诗曰：凯风自南，吹彼心，以言七子，不令费母之长养如此，四时纂要云：四月叶生凯风之时也，盖母虽失道，负罪引慝，自谓不令念其母之劳，而忘其过者，孝子之道也，故序者曰：凯风美孝子也，且其负罪引慝，自谓不令念其母之劳，而忘其过者，亦所以微切，以感其母，公孙丑曰：凯风何以不怨？孟子曰：凯风，亲之过小者也，亲之过小而怨，是不可矶也。盖微切以激之之谓矶，据此丑闻，小弁之义，则凯风之不怨，自可推而得，今复云云者，亦异乎商赐之言诗矣，魏风一章，曰：园有桃二章，曰：园有酸也，于果为下，以言昭公之节弥苦，传曰：豫章以木称郡酸，以名邦旧云，鹊巢中必有，盖性暖，今人养华之法，初春以数枝，置华丛上，可以辟霜护，其华牙也。
木
释木云：楙木木，叶似柰，实如小，其枝可为数，号一尺，百有二十节，味酢，善疗筋，转陶隠居云如转筋，时但呼其名及书上作木，字辄愈，盖梅望之而蠲渴，楙书之而缓筋，理有相感，不可得而详也。谚曰：梨百损一益楙，百益一损，投人之道，宜有以益之，而报人则欲其坚久，故诗曰：投我以木，报之以琼玖，也江左故老，视其实如小而有鼻，食之津润，不木者谓之木，圆而小于木，食之酢，澁而木者谓之木，桃木李大于木桃，似木而无鼻，其品又下木桃，亦或谓之木梨，梨盖声之误也。鼻即之，脱华处里，俗呼之为咮，其着华处，乃脐也，按鱼龙河图曰：有两蔕，两鼻者杀人，则鼻与蔕异矣，木性脆木，李性坚，今人以蜂饴渍之者，取木煎之者，取木李，且六果桃最为下，其诗一章，曰：木二章曰：木桃三章，曰：木李以言投我，弥薄而报之，弥厚则不应，先桃后李如此，今木或于孰时镂纸，作华粘之，以沈噀其上，得露日之气乃红，其文如生云。
谷
谷恶木也，而取名于谷者，谷善也，恶木谓之谷，则甘草谓之大苦之类也，诗曰：乐彼之园，爰有树檀，其下维箨，乐彼之园，爰有树檀，其下维谷，盖檀坚厚箨脆薄，其别之易也，谷则恶木也，而疑于美散木也，而疑于才，其别之则难矣，故一章言尚其树檀，而下其箨，二章言尚其树檀，而下其谷以诲宣王，分别善恶，有隆于后，且箴规者，友道也，诲诱者师道也，记曰：能愽喻，然后能为师，故衡门三章，章四句，鹤鸣二章，章九句皆比而不赋，则以诲诱故也。然僖公愿而无立志，故作衡门者以诱掖之，宣王则髙才之主特不能以有终尔，非愿而无立志者也，故鹤鸣一二以晓教之，又与诱掖之诗，异本草曰楮，一名谷，陶氏云：即今构木，误矣，先贤以为皮斑者，是楮皮白者是谷，有瓣者曰楮，无瓣者曰构，按：此非一种，物类相感志云：其胶可以团丹砂，语曰：构胶为金石之漆是也，列子曰：宋人有为其君以玉为楮叶者，三年而成，乱之楮叶中不可别也。遂以巧食宋国，列子闻之曰：使天地之生物，三年而成一叶，则物之有叶者寡矣，故圣人恃道化而不恃知巧，老子曰：辅万物之自然而不敢为；此之谓也。
杨
尔雅曰：杨，蒲柳所谓董泽之蒲是也。今有黄白青赤四种，白杨叶圆，青杨叶长，赤杨霜降，则叶赤材，理亦赤黄杨木性坚致难长，俗云嵗长一寸闰年，倒长一寸，世重黄杨，以其无火，或曰，以水试之，沉则无火，取此木必于隂晦夜无一星，则伐之，为枕不裂，杨之孚甲，早于众木，昬姻失时，则曽木之不如也。故诗曰东门之杨，其叶牂牂牂牂盛也，东门之杨，其叶肺肺，肺肺衰也，以言嫁娶之暮如此，庄子曰：大声不入于里耳，折杨皇华，则嗑然而笑，折杨逸诗，皇华即诗所谓皇皇者华，是也。盖送之以礼，乐言逺而有光华，则其即人情也近矣，诗之近于人情，非其至者也，记曰：清庙之瑟，朱而疏越，一倡而三叹，有遗音者矣，若此者，诗之至也，中庸曰：上天之载，无声无臭，至矣，易曰：枯杨生华，枯杨生稊，盖杨性坚劲，虽生栋不挠，齐民要术曰：白杨性劲直，堪为屋材，宁折，终不曲挠，榆性懦软，久无不曲，比之白杨，不如逺矣正言枯杨义取诸此，彖曰：大过栋桡，本末弱也。
柚
吕氏春秋曰：果之美者，有云梦之柚，柚似橙而大于橘，故两同书曰：执锡分银，操橙证柚，一名条秦，风所谓有条者，即此是也。碧榦丹实出于江南，列子曰：呉楚之国，有大木焉，其名为櫾，食其皮汁，已愤厥之疾，齐州珍之，渡淮而北，而化为枳焉，故曰：橘柚有乡，萑蒲有丛，又曰：橘柚凋于北徙，若榴郁于东移也，晏子曰：赐人主前，桃不削，橘柚不剖，此亦曲礼懐核之义，然自其大者观之，虽若末务，然而循循唯谨，杜灭僭窃之萌逺矣后世法亡道散，始以细谨为不足顾也。于是礼义大坏，而八佾舞于庭，三家者以雍彻，天子至下堂而见诸侯矣，由是言之，夫礼之曲，岂可废哉？诗曰：肇允彼桃虫，拚飞维鸟，不可不慎也，药语曰：本草云，橘皮，味苦，柚皮味甘，此误也。柚皮极苦，不可向口，皮甘者，乃橙尔橙，可登而成之，柚视其外油然者也。
橘
橘如柚而小白花，赤实，盖亦渡淮而变，考工记所谓橘逾淮而北为枳，此地气然也，书曰：厥包橘，柚锡贡言，锡明不常贡也，崔寔正论曰：橘柚之实，尧，舜所不常御，盖知是矣。旧説橘宜见尸则多子，故类从以为橘，覩尸而实繁，榴得骸而叶茂也，橙亦橘属，若柚而香，物类相感志曰：叶有两刻缺者，是也，淮南子曰：故橘树之江北，化而为枳，是故桓公以管仲则治，以易牙则乱，可不戒哉！楚辞云：斩伐橘柚，列树苦桃，此亦退贤，进不肖之喻也，世传伊尹为汤説至味云肉之美者猩唇，燕；髀，豹胎象节，鱼之美者，洞庭之鱄，东海之鲕，菜之美者，昆仑之苹，具区之菁，和之美者，阳濮之姜，招揺之桂，饭之美者，山之禾，不周之粟，果之美者，江浦之橘，云梦之柚，非为天子，不可得而具，已成而天子成天子成则至味具矣。
唐棣
唐棣，一名移其华，反而后合，诗曰：唐棣之华，偏其反而，岂不尔思？室是逺而子曰未之思也，夫何逺之有此诗三百，所以无此篇欤？然则孔子删诗，盖若此类，凡木之华，皆先合而后开，惟此华先开而后合，诗曰：山有苞棣，隰有树檖，苞棣以况可与权之臣，树檖以况，可与立之臣，可与权者在上，可与立者在下，穆公之业也，又曰：何彼秾矣！唐棣之华，何彼秾矣！华如桃李，盖棣华偏而后合，桃李，则皆有华之盛者，故诗以况王姬下嫁，其衣之秾如此，且偏然反故，车服不系其夫，下王后一等，尔雅曰：唐，棣，栘，郭璞云：似白杨，江东呼夫栘，偏然反夫之事也！竹林曰：邲之战，偏然反，何也？曰：春秋无通辞，从变而移，今晋变而为夷狄，楚变而为君子，故移在其辞，以从其事，陆玑疏云：唐棣奥李也，一名雀梅，亦曰车下李，其华或赤或白，六月，中孰大如李？子可食，华品序云：洛阳亦有芍药绯桃，碧桃千叶，李红郁李之类，皆不减它出者，而洛阳人不甚惜，谓之果子，华曰：某华至牡丹，则名直曰华，其意谓天下真华，独牡丹，其名之着，不假曰牡丹，而自可知也，其爱重之如此。
常棣
如李而小，子如樱桃，正白华萼，上承下覆，甚相亲尔，采薇，所谓彼尔维何？维常之华，是也。唐棣之华，反而后合，诗以譬权，则此华上承下覆，甚相亲，尔者常而已矣，故曰常棣也，栘从移棣从隶隶言，华萼相承，辉荣相隶也，隶仁也；移义也，兄弟尚亲，亲亲，仁也，故常棣以燕兄弟，诗曰：常棣之华，鄂不韡韡，凡今之人，莫如兄弟，传曰：闻常棣之言为今也，闻常棣之言，为今则管，蔡之所以失道者，以不闻乎此而已，故序曰闵管，蔡之失道，故作常棣焉，鸱鸮曰：公乃为诗以遗王，名之曰鸱鸮，而是诗云：故作常棣焉，变为言作者，盖周公之于诗，其道在鸱鸮，而其事在常棣故也。孟子曰：诗云：迨天之未隂雨彻彼桑土，绸缪牖户，今此下民，或敢侮予？孔子曰：为此诗者，其知道乎！此以道乃为鸱鸮之证也，左传曰：周公吊二叔之不咸，纠合宗族于成周，而作诗曰：常棣之华，鄂不韡韡，凡今之人，莫如兄弟，此以事故作常棣之证也。然则道在鸱鸮，事在常棣，周公也，志在春秋，行在孝经，孔子也，蓁子曰：作人当如常棣，灼然光发。
埤雅卷十三
埤雅卷十三音释
柚【右】  【丽】  芘【庇】  啬【色】  茢【列】
靧【悔】  防【来道】 澁【色】  芾【沛】  茇【拔】
憩【气】  柟【南】  慊【口玷】 塈【既】  础【楚】
黦【鬰】  勰【恊】  砺【力】  燀【阐】  钩【勾】
防【帝】  欇【苦交】 获【活】  黯【乙减】 麰【牟】
耰【忧】  硗【苦交】 楙【茂】  箨【托】  构【古侯】致【驰二】 牂【臧】  稊【题】  櫾【余舟】 萑【之谁】鱄【市兖】 鲕【如之】 菁【精】  栘【移】  檖【遂】
秾【农】  邲【蒲必】 韡【于鬼】
<经部,小学类,训诂之属,埤雅>
钦定四库全书
埤雅卷十四       宋 陆佃 撰释木
栗   柳   楸   樱桃
柏   梧   桐   柘
椒   梓   榛   椔
檖   桂   枌   椇
栗
栗味醎。北方之果也，有莍猬自裹，故先贤云，皂者柞，栗之属膏者杨柳之属，覈者李梅之属国语曰：妇挚不过栗，以告防也，先儒以为取早敬，栗取恂栗，东观书曰：栗骇蓬转，盖今栗房秋孰罅？发其实，惊跃如爆，去根榦甚逺所谓栗骇，其以此欤？诗曰：山有枢，隰有榆山，有栲，隰有杻山，有漆，隰有栗言：国君有财而不能用，犹之山，隰不能自用其材，故人卒取之，以为用也，然则秦诗曰：阪有漆，隰有栗，何以为美？曰：是诗也，非是之谓也。秦仲既见君子，有礼乐之好，故道此以为戒，言宜并坐鼓簧，今不能及，时以自虞乐，则壮者其耋老者，其亡矣，此其所以为美也，耋之为言跌也，易曰：日昃之离，不鼓缶而歌，则大耋之嗟凶，与此同义，曰：其言一也，言者异则人心变矣，自母言之，则为贤母，自妻言之，则未免为妬妻，盖言之异，有如此者，相法曰：白如截肪，黄如烝栗，今黄玉谓之栗，玉义盖取此，内则曰，曰：新之栗，曰撰之按仪礼曰：烝栗择，盖烝之之谓新，撰之之谓择。
柳
柳柔脆易生之木，与杨同类，虽纵横颠倒植之，皆生，然使十人植之，一人揺之，则无生柳矣，立贤之道，何以异此？又况植之之人寡，而揺之之人众乎？松柏丑茂，桑；柳，丑菀诗曰：菀彼桑柔，又曰：菀彼柳斯是也。盖凡物发而成畅茂，积而成菀结，故桑柳丑条，而其诗谓之菀也，菀柳曰：有菀者柳，不尚息焉，言柳之菀，非若松柏之茂，未防而衰矣，然人尚庶防息焉，以言幽王之不可朝事，曽菀柳之不如也。东方朔集曰：首阳为拙，柳下为工，一作柱下，为工柱下，老子柳下展禽也。二说皆通，大戴礼曰：正月柳梯梯者，发孚也，本草曰：柳华一名絮，抱朴子曰：柳柞速朽，燎以为炭，则亿载不败，此言养生之经，有益如此，故广成子以谓我修身千二百嵗矣而吾形未甞衰也，中朝故事，云天街两畔槐木，俗号为槐衙，曲江池畔多，柳亦号为柳衙，意谓其成行列，如排衙也，今言宫腰细瘦，谓之柳腰。
楸
释木云：大而皵，楸，小而皵，榎，楸梧早脱，故楸谓之秋，楸美木也，故曰：山居千章之楸，其人与千户侯等，董子曰：木名三时，草命一嵗若椿从春楸从秋，榎从夏所谓木名三时，芓从子蔩，从寅茆从卯，莤从酉荄，从亥，艼从丁茂从戊，芑，从巳，莘从辛葵从癸之类，命以一嵗支榦故曰草，命一嵗也梦书曰：榆为人君，杨为使者，楸为讃谒，今柳谓之丝，楸谓之线，按：楸有行列，茎榦乔耸凌云华髙可爱，至秋垂条如线，俗谓之楸线，述异记云：越人多橘柚园嵗出橘税谓之橙，橘户中山，又有楸户著名，楸籍者也。
樱桃
樱桃，为木多防，其果先熟，一名荆桃，一名含桃，许慎曰：鸎之所含食，故曰含桃也，谓之鸎桃，则亦以鸎之所含食，故谓之鸎桃也，月令，仲夏之月，天子羞以含桃，言荐新也。其颗大者，或如弹丸，小者如珠玑，南人语其小者，谓之樱珠，字说云：樱主实么穉柔，泽如婴者，栲主材成就坚乆如考者。
柏
柏一名椈杂记，所谓畅臼以椈者是也。柏性坚，致有脂而香，故古人破为畅臼，用以郁，诗曰：泛彼柏舟，在彼中河，言柏非不可以为舟，特非柏之所宜，故共姜守，义引以自况也，共姜守义，所以自誓，如此，则欲夺而嫁之者，特牵于天性之爱而已，故曰母也，天只不谅，人只云，天谓父也，盖毛读序者，所谓父母欲夺而嫁之之误也。且女子从母而已，故称母焉。何必言父？然后如序，王文公曰：槐黄中其华，又黄懐其美以时发者也，故公位焉，松华犹槐也，而实亦，然华以春，非公所以事上之道，柏视松也，犹伯视公伯用诎，所执躬圭者，以此公用直所执，桓圭者，以此桧柏叶松身，则业与身皆曲枞，松叶柏身则叶与身皆直，枞以直而放之，桧以曲而防之，世云柏之指西，犹磁之指南也。
梧
梧一名榇，即梧桐也，今人以其皮青，号曰青桐，华净妍雅，极为可爱，故多近斋，閤种之梧，櫜鄂皆五焉，其子似乳缀其櫜，鄂生多或五六少或二三，故飞鸟喜巢其中，荘子所谓空穴来风，桐乳致巢是也。今亦谓之梧子，诗曰：凤皇鸣矣，于彼髙冈梧桐生矣，子彼朝阳，盖梧桐以譬才之柔，令朝阳以譬徳之温厚荘子曰：师旷之枝策也，惠子之据梧也，此言精大用则竭，神大用则弊，故二子疲或枝策而立昬，或据梧而瞑也。
桐
此即白桐华而不实，贾思勰曰：白桐无子，冬结似子者，乃是明年之华房，尔雅曰：荣，桐木，即此是也。桐木华而不实，故曰荣；桐木也，今亦谓之华，桐华则以其华而不实，贾思勰曰：桐叶华而不实者曰白桐，实而皮青者曰梧桐，今炒，其实噉之，味似菱芡，桐有三軰，青白之外，复有冈桐即油桐也，生于髙冈今亦谓之冈梧，盖梧性便湿，不生于冈，故此桐有冈之号，毛诗曰：梧桐不生山冈，太平而后生朝阳，陶氏云：桐有四种，青桐，叶，皮青，似梧而无子，梧桐，色白，叶似青桐，而有子白桐，与冈桐无异，唯有华子尔，冈桐无子，是作琴瑟者皆不足据，按青桐即今梧桐，白桐，又与冈桐全异，白桐无子，才中琴瑟，冈桐子大，有油与陶氏之说正反，诗曰：湛湛露斯，在彼杞，恺悌君子，莫不令徳其桐其椅，其实离离，恺悌君子，莫不令仪，刚木，故诗以况令徳椅桐柔木，故诗以况令仪，淮南子曰：梧桐断角马，截玉言，柔弱之胜刚强如此，论衡曰：枫桐速长，故其皮肌不能坚也，老子曰：大器晚成，岂不信哉！孟子曰：岂爱身不若桐梓哉？又曰舎其梧槚养其樲，则为贱，师焉，梧虽桐軰也，而梧下桐上槚，虽梓軰也，而槚下梓上，故桐梓者爱身之譬也，梧槚以况眉背而已，蔡邕月令云：桐始华，桐木名木之后华者也，穉之故曰始易纬曰：桐枝濡毳，而又空中难成，易伤湏成气而后华，淮南子曰：桐木成云：言其升气可以造云云，遁甲曰梧桐不生则九州异，名之曰桐，似本于此，桐柔木也，而虚其心，若能同者，父丧，杖竹母丧，杖桐竹有节，父道也，桐能同母道也，母从子者也，旧说梧桐以知日月正闰，生十二叶，一邉有六叶，从下敷一叶为一月，有闰则生十三叶，视叶小者，则知闰何月不生，则九州异君。
柘
柘宜山石，柞宜山阜，楮宜涧谷，柳宜下田，竹宜髙平之地崔豹古今注曰：杼实曰橡，实曰桑，实曰葚柘，实曰佳佳，言佳鸟性所食也，考工记曰：弓人取材柘为上，檍次之，檿桑次之，橘次之，木次之，荆次之，竹为下，盖弓材莫良于檿尤良于柘，故皇矣，先其檿后，其柘也，蚕书曰：柘叶饲蚕，其丝作琴瑟，清鸣响亮，胜于凡丝逺矣。
椒
椒似茱萸而小，赤色内含黒子如防今谓椒目木有针刺，叶坚而滑泽，尔雅曰：椒榝丑莍，桃李丑，核言桃李属皆内核椒，榝属皆外莍也，酉阳杂爼曰：椒可以来，水银茱茰气好上，椒气好下，盖椒气性不上逹，故诗以譬沃也，言沃盛强，能修其政，然其馨香下逹而已，诗曰：椒聊之实，蕃衍盈升，椒聊之实，蕃衍盈匊，沃以支子受邑，其后遂将盛大，则犹之椒也，其实蕃衍而至于盈，升盈匊也，先盈升后盈匊，则古者匊大而升，小升之所容，不足以盈匊故也。或曰广雅，以为两手谓之匊，匊一升也，故是诗先言升后言，匊相备而已，荘子曰：韦以裒椒虽逾絺绤，然乆则臭椒，故天下之理，有初虽若佳，后更为害，不可不察也。
梓
曰：桥者父道也，梓者，子道也，旧说椅即是梓，梓即是楸，盖楸之疏理而白色者为梓，梓实桐皮曰椅，其实两木，大类同而小，别也，今呼牡丹谓之华，王梓为木王，盖木莫良于梓，故书以梓材名篇，礼以梓人名匠也，书曰：若作梓材，既勤朴斵，惟其涂丹雘，言王者造始作为典则，以授诸侯，则既勤朴，斵之譬也，诸侯致饰嗣，其功而终之，则惟其涂；丹雘之譬也，诗曰：树之榛栗，椅；桐，梓、漆，言其宫中所植皆能预备礼乐之用，语曰：一年之计，莫如种谷，十年之计，莫如种木，故文公于作宫室之时，早计如此，又曰，维桑与梓，必恭敬止，言桑梓父之所植，尚或敬之也，礼曰：见君之几杖则起，其类是乎？尸子曰：荆有长松，文梓、
榛
榛似梓，实如小栗栗，属也，先王以为女挚，诗曰：营营青蝇，止于樊，止于，止于榛者，言圃有樊园，有山，有榛明欲逺而止之弥逺也又曰鸤鸠在桑，其子在梅，其子在，其子在榛者，盖先实者梅后实者，先实者，后实者榛，故其序如此，亦其榛卑小于，卑小于梅诗以刺之，故毎，况愈下也，赋云榛栗罅发江，南有小栗，谓之茅栗，此读芧为茅之误也荘子曰：狙公赋芧朝三而暮四，众狙皆怒，芧小栗也。
椔
木卧死为翳，立死，椔荀子曰：周公之状，身如断菑，臯陶之状，色如削，以此非相，盖不足以非之，诗曰：作之屏之，其菑其翳，修之平之，其灌其栵，啓之辟之，其柽其椐，攘之剔之，其檿其柘，言周公之新民，刋除林木以治田作室，其始作之，屏之者，椔翳而已，既又就者众，民无所居焉。则其修之平之也，及于灌栵，其啓之辟之也，及于柽椐，至其尤众也，无以处之，则攘之剔之，至于檿柘，檿柘材之美者，人之所恃以蚕也，盖论道则木以不材，生议政，则木以不材死，故荘子言散樗，以不材终其天年而是诗，又言：刋除材木，始于椔翳，不得已而去之，然后及于檿柘，此古之人所以处乎才与不才之间，犹曰似之而非也。
檖
释木云：檖罗檖，一名罗，其文细宻如罗故曰罗也。又有白者，赤罗文，白罗文缓，虽皆所谓文木然而赤，罗为上，故穆公植之，秦诗初曰晨风，卒曰：树檖者言，人君所以用贤之道始于能致之，终于能立之，梀谓之绫，杉谓之纱，檖谓之罗罗，亦有华者，俗谓之罗锦，罗锦，犹言杉锦梀绫也，罗锦明杉锦暗，今外域有梀绫器，其文如绫绮状，又下于杉锦矣，尔雅曰：桋，赤梀白者梀。
桂
苏秦曰：楚国食贵于玉，薪贵于桂，谒者难见于鬼王难见于帝，盖桂药之长也，凡木叶皆一脊，惟桂三脊桂之軰三，一曰菌桂，叶似柿叶，而尖滑鲜净，蜀都赋所谓菌桂临崖者，即此桂也，二曰牡桂，叶似枇杷，而大尔雅所谓梫木桂者，即此桂也，菌桂无骨，正圆如竹，故此云木桂也，三曰桂旧云，叶如柏叶者，即此桂也，皆生南海山谷间，冬夏常青，故桂林桂岭，皆以桂为名也，本草言桂宣导百药，无所畏，又云：菌桂为诸药先聘通使，故说文以为百药之长也，荘子曰：桂可食，故伐之，漆可用，故割之言，此皆以其能苦其生者也，桂犹圭也乆服通神若服以祀宣，道诸药为之先聘，若执以使，又谓之梫能侵，他木毙之，谈苑记江南后主患清暑阁前草生，徐锴令以桂屑布砖缝中宿草尽死，吕氏春秋云：桂枝之下无杂木，盖桂味辛螫故也。然桂之杀草木，自是其性不为辛螫也，雷公炮炙论云：以桂为丁，以钉木中，其木即死，一丁至微，未必能螫大木，自其性相制尔，越絶书曰：人固不同，慧种生圣痴，种生狂，桂实生桂，桐实生桐，以鲧生禹考之，殆不然矣。异书云：月中有桂下有一人常斫之，木疮随合。
枌
枌，白榆先敷，叶后着夹榆性，扇地所扇，各与木等，故其隂下五谷不植，而古之人就以息焉，东门之枌一章，曰：东门之枌，宛邱之栩，子仲之子婆娑，其下言风化之所行，大夫氏之子道舞也，二章曰：谷旦于差，南方之原，不绩其麻，市也婆娑，言风化之所行，大夫氏之女，市舞也，男子道舞，尚非所宜，女子市舞，尤非所宜矣。且东门人所出入，宛丘之道，人所徃来国之交防也于是有枌栩之隂焉则人之所趋而聚也，管子曰：桓公之时，而衢之民，桑麻不种，茧缕不治，衣多弊屦，多穿，管仲请沐途旁之枝，使无尺寸之隂为是故也。内则曰堇，荁；枌，榆、兔，薧滫瀡以滑之，兔新生者，薧其干也。堇荁，枌榆初生，其叶盖象兔目，故谓之兔也，淮南子曰：槐之生也，五日而兔目，十日而防耳字说，曰：榆沈滑，故谓之俞。荎俞而有刺，所以为至枌俞而已，安可长也？以俞为合，乃卒乎分，夫很如羒，俞如枌，皆分之道。
椇
木髙大似白杨，多枝而曲，飞鸟喜巢其上，赋曰：枳句来巢是也。子依房生着枝端，大如指，长数寸，状如瑚，噉之甘美如饴，今俗谓之枅栱，古今注曰：一名树蜜，一名木饧，实形卷曲，核在实外，以其木为屋，近酒能令酒味薄，曲礼曰：妇人之挚，椇榛脯脩栗，椇取卷曲，榛言至，言早栗言：恂栗，故曰：以告防也。
埤雅卷十四
埤雅卷十四音释
椔【侧师】 枌【扶云】 椇【俱禹】 莍【求】  耋【迭】
缶【否】  肪【方】  皵【昔】  榎【贾】  芓【史】
蔩【寅】  茆【卯】  莤【由】  荄【皆】  艼【顶】
芑【玘】  椈【居六】 诎【屈】  枞【子庸】 榇【楚镇】櫜【髙】  【】  槚【贾】  樲【如至】 檍【于力】檿【于箪】 榝【所防】 绤【去逆】 雘【于防】 狙【覻】
菑【支】  栵【例】  柽【敕贞】 梀【丑足】 桋【余脂】梫【子禁】 鲧【古本】 栩【许】  荁【桓】  薧【槁】
滫【思酒】 瀡【髄】  荎【大结】 羒【父云】 饴【翼之】枅【结贤】 栱【居冡】
钦定四库全书
埤雅卷十五       宋 陆佃 撰释草
竹   蓬   蒿   蘩
荇   苹   藻   海藻
萧   蔆   虞蓼  卷耳
萑   芥   芡
竹
竹物之有筋节者也，故苍史制字筋节皆从竹，尔雅曰：东南之美者，有防稽之竹箭焉；今竹性亦喜，东南引生，故古之种法云：斸取东南引根于园，角西北种之乆之自当满园，语曰：西家种竹，东家治地，言其滋引而生来也，易曰：方以类聚，竹引东南，则以卦推之，巽为竹矣。震，东方也。故震为苍筤竹而已，苍筤，幼竹也，今人穿沐丛竹，芟其繁乱，不使分其势，然后枝榦茂，擢俗谓之洗洗竹，第如洗华例，非用水也，曰：淇卫箘簬，又曰：淇卫之箭，又曰：下淇园之竹以为楗，又曰：伐淇园之竹以为矢，盖淇之产竹，土地所宜，故风人以此美武公之徳也，诗曰：瞻彼淇奥，緑竹猗猗，瞻彼淇奥，緑竹青青竹之初生，其色緑长则緑转而青矣，故是诗如此，然其卒章又曰：如箦如箦，言盛也，且曰：如箦，则又以明其为竹矣，礼器曰礼器，是故大备，大备盛徳也其在人也，如竹箭之有筠，盖曰如切如瑳，如琢如磨，则礼至于器矣，礼器，是故大备，大备盛徳也，故诗曰：有匪君子，终不可谖兮，道盛徳至善民之不能忘也，国语曰及其没也，谓之睿圣武公，然则武公其殆圣矣乎？尔雅曰：如竹箭曰苞，如松柏曰茂，苞言其本，茂言其末，竹性丛生，行鞭深逺故曰苞诗曰：秩秩斯干，幽幽南山，如竹苞矣，如松茂矣，干言原流之长也，山言基址之固也，竹言根本丛致，松言枝叶繁衍，盖不如是，虽有室，岂足药哉？故考室之诗，首章如此，竹谱曰：北方寒冰，至冬地冻，竹根类浅，故不能植为是故也。尔雅：又曰：莽数节桃枝四寸有节，粼坚中簢筡中，凡此皆竹之类一疏，一数一虚一实，尔雅，又曰：簜，竹，孙炎以为濶节为簜，按仪礼，簜在建鼓之间，簜，盖箫属明非数节者也，旧说竹率六十年根輙一易，即华实而枯死，实落于土复生，六年成疃，稽圣赋曰：竹布实而根枯，蕉舒花而株槁，礼斩衰杖，竹齐衰杖桐，说者以为竹圎效天，桐方法地，又曰：竹者蹙也，桐者痛也，竹外节，桐内节丧礼，以压于父，故为母朞则其节有不得逹于外矣，且桐削杖，亦以明其眚礼，夫父不可亢也，然母亦岂可略哉？故齐衰杖桐削之，使勿充而已。檀弓曰：竹不成用，瓦不成味，木不成斵，竹言用瓦言，味木言，斵相备也，竹曰：不成用主，其质言之，木曰：不成斵主，其文言之，其曰瓦不成味，则言以受饮食，又不足以成味也，荀子曰：木器不成斵，陶器不成物，薄器不成，内变味，言物变，用言内，其义一也。说文云：竹，冬生艸也，象形，下垂者箁箬也，盖竹从倒，艸竹艸也，而冬不死，故从倒艸，一曰竹倒种，故从倒，艸其萌曰：笋笋从勹，从日勹之日，为笋解之，日为竹，一曰从旬，旬内为笋，旬外为竹，今俗呼竹为妬，母草言笋旬有六日而齐母。
蓬
释草云：齧，雕蓬荐，黍蓬诗曰：首如飞蓬蓬蒿，属草之不理者也，其叶散生如蓬，末大于本故遇风輙防而旋，说苑曰：秋蓬恶于根本，而美于枝叶，秋风一起，根且防矣，是以君子务本也，驺虞一章，曰：彼茁者葭，二章曰：彼茁者蓬葭，泽草也，蓬陆草也，故诗以言庶类，蕃殖书曰：畴若予上下草木鸟兽，荘子曰：夫子犹有蓬之心也，夫蓬善转旋，非直逹者也，商子曰：飞蓬遇飘风，而行千里，乘风之势也，盖蓬有利转之象，故古者观浮木而知为舟，观转蓬而知为车，然蓬虽转徙无常，其相遇徃徃而有也，故其制字，从逢东观汉记曰：栗骇蓬转，因遇际防，管子曰：无仪法程式，蜚揺而无所定，谓之蜚蓬之问，蜚蓬之问，明主不听也，故诗曰：匪先民是程，匪大猷是经大夫，以刺幽王。
蒿
晏子曰：蒿草之髙者也，尔雅曰：蘩之丑，秋为蒿，盖蘩之类，至秋则髙大矣故通呼为蒿也，又曰：蒿菣蔚牡菣，今人呼青蒿香中炙啖者为菣，青蒿蒿背之，不白者也，诗曰：蓼蓼者莪，匪莪伊蒿，蓼蓼者莪，匪莪伊蔚，以言忧思，乱其精神，故目视昬华视莪以为蒿，蔚也，蔚大于蒿，故前曰蒿，后曰：蔚也荘子所谓蒿目放于此乎？说文耄从蒿省，盖五十象艾六十，象蓍七十象，蒿艾治也；蒿，乱也，荘子曰：是其于辩也，将妄凿垣墙而殖，蓬蒿也，蓬蒿，以言秽乱，管子曰：今凤皇麒麟不来，嘉谷不生，而蓬蒿藜莠茂，鸱枭数至，蒿之类至多，如青蒿一类，自有两种，有黄色者，有青色者，本草谓之青蒿，亦恐有别也，陜西绥，银之间有青蒿在蒿丛之间，时有一两株，逈然青色，土人谓之香蒿，茎叶与常蒿悉同，但比常蒿色青翠，一如松桧之色，至深秋，余蒿并黄，此蒿犹青气稍芬香，恐古人所用，以此为胜。
蘩
蒿青而髙蘩白而繁，尔雅曰：蘩，皤蒿，白蒿也，叶麤于青蒿，从初生至枯，白于众蒿，欲似细艾者，所在有之，故曰皤蒿也，今俗谓之蓬蒿，可以为菹，笺云：豆荐蘩菹，是也，一曰由胡广，雅曰：由胡白蒿也，北海谓之旁勃，夏小正曰：蘩，由胡由胡旁勃也，诗曰：于以采蘩？于沼于沚，蘩所以祭也，于沼于水之外也，于沚于水之内也，荇采之左右，蘩采之内外，苹藻采之上下，则其位弥下者，其事亦弥繁故也。传曰：夫人执蘩菜以助祭神飨，徳与信不求备焉，王后则荇菜也。国语曰：王后亲织紞，公侯之夫人，加以纮綎，卿之内子为大帯，命妇成祭服，列士之妻加之以朝服，自庶士以下，皆衣其夫，与此同意，七月之诗曰：春日迟迟，采蘩祁祁，曰：采蘩所以生蚕也，盖农功有早晚，蚕事有先后，故言求桑于前，以箸蚕之早者，采蘩于后，以箸蚕之晚者，今覆蚕种，尚用蒿云，仙经曰：白蒿，白兔食之仙，尔雅曰：蘩，菟蒵，岂谓是欤？采蘩先言于沼于沚，后言于涧之中，言夫人于事有进而无退，采苹言涧在前米，蘩言涧在后，夫人嫌于事不勤，大夫妻嫌于徳不劭也。
荇
尔雅曰：莕，接余，其叶苻盖荇，一名接余，亦或谓之鳬葵，丛生水中，茎如钗股，叶在茎端，随水浅深，诗曰：参差荇菜，左右流之三相叅，为参两相差，为差参差，言其出之无类，左右言其求之无方，王文公曰：菨余诗虽以比淑女，然后妃所求，皆同徳者则菨余，惟后妃可比焉其徳行如此，可以妾余艸矣，若蘩苹藻，所谓余艸，旧说藻华，白荇华黄，顔氏家训云：今荇菜是水，悉有之，黄华似莼是也。夫后祭荇，夫人祭蘩，大夫妻祭苹藻，而诗之言荇，止于芼之而已。蘩，则曰：于以用之？苹藻，则至于盛之，湘之奠之，无所不为焉，亦其位弥髙者其事亦弥，略之证也。又后妃言河夫人，大夫妻言涧，后妃言洲，夫人言沼言沚，大夫妻言濒，言潦亦言之杀也，且苹蘩蕰藻溪涧，沼沚之毛也，而荇则异矣，故后妃采荇诗，以为夫人，执蘩菜以助祭神飨，徳与信不求备焉，沼沚溪涧之草，犹可以荐，后妃则荇菜也。据此荇菜，厚于苹蘩，故曰后妃有关雎之徳乃能共荇菜，备庶物以事宗庙，荇之言行也，苹言賔藻言，澡蘩言盛，然则荇菜，言采言芼，是亦共之而已，故教成之祭，芼用苹藻，以成妇顺，易曰徳言盛礼言恭，又曰：君子以成徳为行，然则后妃采荇，夫人采蘩，大夫妻采苹藻，固有次第哉？且后妃，夫人采一大夫妻采二，二而足，非其至也，许大夫妻者，不一而足。
苹
昬，义曰：教成祭之，牲用鱼，芼之以苹藻，所以成妇顺也，苹之言賔也，藻之言澡也，鱼亦柔，巽隠伏，故此三者昬礼以成妇顺，韩诗曰：沈者曰：苹浮者曰藻，盖藻萍类也，似槐叶而连生，生道旁浅水中，与萍杂至秋则紫，今俗谓之马薸，亦呼紫薸，故曰：于以采藻，于彼行潦，而云藻聚藻也，吕览曰：菜之美者，昆仑之苹髙诱谓苹大苹水藻也，据此苹，即所谓藻水深，絜处乃有，故曰：于以采苹，南涧之濵也先言于以采苹，南涧之濵后言于以采藻，于彼行潦，亦言大夫妻之徳有隆而无杀左，曰：潢污行潦之水，苹蘩蕰藻之菜，可荐于鬼神，可羞于王公，淮南子曰容华生蔈，蔈生萍藻，萍藻生浮草，谓是欤？盖非蒲藻之藻，萍藻之藻浮，蒲藻之藻，沈草木疏，以为：叶似蓬蒿，茎如钗股而大，谓之聚藻类矣，按顔氏家训云：莙牛藻也，即玑所谓如蓬者也，郭璞注三苍亦云，蕰藻之类，则明非蕰藻蕰藻，一名聚藻，蕰，聚也，藻出乎水之上，苹出乎水之下，故大夫妻采之，然而采蘩？曰：可以奉祭祀，而采苹言共者，盖曰：于以用之？公侯之宫，则所谓奉也，于以奠之，宗室牖下，则是共之而已，若然，谁其尸之？有齐季女者，祭主也，盖非大夫妻，春秋传曰：济泽之阿，行潦之苹藻，置诸宗室，季兰尸之敬也，说者以为季兰，季女佩兰者也，然则大夫之妻，教成之祭，共苹藻为，于是使女之季者，佩兰主而奉之，故以为季女，微主也。
藻
藻水草之有文者出乎水，下而不能出水之上，其字从澡言，自絜如澡也，书曰：藻火粉米，藻取其清火，取其明也，周官希冕四章，自藻而下，其章不足道也，故谓之希冕，希冕言其数也，冕二章，自黼而下，其数不足道也，故谓之冕，冕言其色也，先儒以为希冕三章，冕一章，非是也。孔子曰：黼衣，黻裳者不茹荤，非不能食也，服使然也；盖冕绘黼于衣绣黻于裳，大祭则王服以齐，故曰不茹荤也，中祭而下，则服端，然则礼曰：齐之也，以幽隂思也冕亦尔，非特端而已，礼曰冕，齐戒诗曰：又何子之衮及黼，黼冕也，以衮举，上以黼举下，盖言之法也。由此观之，冕两章，则希冕四章，明矣，盖子男之服，毳冕五章，则人君所服，尽于此矣。人君所服，尽于毳冕，则希冕而下臣服也，故礼自毳冕而上章数，皆以竒自希冕而下章数，皆以偶竒阳也偶隂也孔子曰：管仲镂簋而朱纮，山节而藻棁，贤大夫也，而难为上也。说者以为藻取其文，盖藻非特为取其文，亦以禳火，今屋上覆橑，谓之藻井，取象于此，亦曰绮井，又谓之覆海，亦或谓之罳项，风俗通曰：殿堂宫室，象东井形刻作荷，菱荷菱，水草也，所以厌火与此同义，诗曰：鱼在在藻，有颁其首，王在在镐，岂乐饮酒，鱼在在藻，有莘其尾，王在在镐，饮酒乐，岂盖鱼性食藻，王者徳至渊泉则藻茂而鱼肥，故以颁首莘尾，为得其性，荘子曰：在之也者，恐天下之其性也，故三章皆曰：鱼在在藻，王在在镐也，且周之兴也，忧勤在丰，其岂乐在镐，岂乐在镐，其嘉乐在洛，故是诗正言乐，岂盖忧释而为乐怒，释而为岂尚书大曰：周书自泰誓就召诰而盛于洛诰，曰：士卒鳬藻，言其和睦欢恱如鳬之戱于水藻也，或言鱼藻亦以其如此。
海藻
尔雅曰：海薻如水藻，而大似髪黒色生深海中，陈藏器本草以为尔雅所谓纶似纶，组似组，东海有之，正为二藻也，善疗瘤瘿，夫颈，处险而瘿，今汝，洛间多焉。而浙右闽，广山岭重阻，人鲜病之者，按本草海藻昆布青苔，紫菜，皆疗瘤瘿结气，被海之邦食此，故能疗之也。
萧
萧可以祭，故其字从肃，亦秋风之过，萧意象肃然，故萧一名荻，其字从肃也，尔雅曰：萧荻萧似白蒿，茎麤科，生有香气，故祭祀以脂之诗曰：取萧祭脂，凡祭灌鬯，求诸隂焫萧求诸阳，奏乐，求诸隂阳之间故礼曰：声音之号，所以告诏于天地之间也，又曰：见以萧光以报气也，加以郁鬯，以报魄也，凡祭言鬯，常先于萧，今祭义言鬯，更在萧后，则以言商礼故也。盖周人先求诸隂故先灌鬯焫萧在后，商人先求诸阳，故先焫萧灌鬯在后，且周祭肺，商祭肝，故祭义言，商礼先举肝，所谓羞肝肺，首心是也。郊特牲言，周礼先举肺，所谓祭肺肝心是也，诗曰：洌彼下泉，浸彼苞萧民者，上之所恃以事宗庙，社稷，萧之象也。又曰：蓼彼萧斯，零露湑兮，萧微物也，而其香能上逹，故诗亦以况四海之诸侯萧，今俗谓之牛尾蒿。
蔆
尔雅曰：蔆，蕨攗，其叶似荇，白华实有紫角，刺人可食，一名芰，屈到嗜芰，即此是也。亦名薢茩，说文云：楚谓之芰，秦谓之薢茩，今俗但言蔆芰诸盗，朱书亦不分别，惟武陵记云：四角三角曰芰，两角曰蔆，其花紫色，昼合宵炕，随月转移，犹葵之随日也。羣说镜谓之蔆，华以其靣平光影所成，如此庾信镜赋云：照壁而蔆华，自生是也。
虞蓼
此即蓼之生水泽者也，似蓼茎赤，味辛，一名蔷，尔雅曰：蔷，虞蓼是也，诗曰：其鏄斯赵，以薅荼蓼，荼，陆草也，蓼水草也，以薅荼蓼则髙下无所不治，且因暑雨化之则草，不复生而地美，盖非特去草之害，亦以醲其田畴，故荼蓼朽，止于是黍，稷；茂，止也，月令，季夏烧薙行水，利以杀草，如以热汤，可以粪田畴，可以美土疆，此之谓也。诗曰：未堪家多难，予又集于蓼，成王初惑，管蔡而疑周公，四国之乱，防毁王室，则甞集于蓼矣，悟而毖后患，故曰：未堪家多难，予又集于蓼，予又集于蓼，言辛苦也，离骚曰：蓼虫不能从乎？葵藿，则葵藿甘而蓼苦故也。吴越春秋曰：越王念复呉怨，卧则切之以蓼，冬则抱冰，夏则附火，言其刻志如此。
卷耳
尔雅曰：菤耳，苓耳，广雅曰：即枲耳也，幽州人谓之爵耳，或曰，形似防耳，故有耳之号也，或曰，白华细茎，子如妇人耳珰，故名云：荆；楚，记曰：卷耳，一名珰草，亦云苍耳丛生如盘，今人以叶覆麦，作黄衣者，所在有之，诗曰：采采卷耳，不盈顷筐，嗟我懐人，寘彼周行，言后妃持是器，采是物而不满焉，则以志在彼，不在此也，问者曰：后妃贵矣，今曰采卷耳，何也？曰：是诗也，非是之谓也。诗人借此以写后妃之志焉耳。故曰说诗者，不以文害词，不以词害意，以意逆志，是为得之，荀子曰：顷筐易满也，卷耳易得也，然而不可以贰周行，昔秦穆公谓伯乐曰：子姓有可使求马者乎？伯乐对曰：良马可形容筋骨相也，天下之马，若灭若没，若亡若失，有九方臯，此其于马，非臣之下也，穆公使行求马，三月而反报曰：已得之矣，穆公曰：何马也？对曰：牝而黄，使人徃取之，牡而骊，穆公不说，召伯乐而谓之曰：败矣，子所使求马者，物色牝牡，尚弗能知，又何马之能知也，伯乐喟然太息曰：一至于此乎？是乃其所以千万臣而无数者也。若臯之所观天机也，得其精而忘其麤，在其内而忘其外，若臯之相者，乃有贵乎马者也，马至，果天下之马，然则善读书者，若九方臯之相马可也，旧说千嵗之巢于莲叶防于卷耳之上。
萑
尔雅曰：萑蓷荒蔚也，叶形似荏，方茎白华，华生节间如鸡冠子黒色细长三棱，一名蔚臭，刘歆云：萑，臭秽是也。一名益母，故曽子见益母而悲也，一名蓷诗曰：中谷有蓷，暵其干矣，旱干曰：暵蓷者能暵之草，今曰暵其干矣，则非一日之亢也，故序以为凶年饥馑，室家相弃尔。
芥
芥似菘而有毛，其子如粟，曰：磁石引鍼琥珀拾芥，即此是也。或曰草谓之芥，琥珀所胁，谓草尔故类从，以为琥珀，胁草也，方言曰：苏芥草也，江淮南楚之间，曰苏，自关而西，或曰草，或曰芥，孟子曰：君之视臣如手足，则臣视君如腹心，君之视臣如土芥，则臣视君如防雠，手足有之也，土芥曼之也，芥辛菜也，今人望梅生津，食芥堕泪，此五液之自外至也，慕而涎，垂愧而汗发，此五液之自内至也，化书曰：琥珀，不能呼腐芥，盖芥腐矣，虽琥珀不能呼也。故同气相求，干之二五利焉，二五，皆龙徳故也本草经曰：寻万物之性皆有离合，虎啸风生，龙吟云起，磁石引鍼琥珀拾芥，漆得蟹而散，麻得漆而涌，桂得葱而软树，得桂而枯，戎盐累卵，胆分杯，其气爽有相关，感多如此类，其理不可得而思也。
芡
芡，叶似荷而大，其上有数十蹙衂如沸，梂生而有芒刺，其中有米，可以济饥，云：莲芡之属，有橐韬，一名鸡头，盖其蓬鐏似鸡首，故曰鸡头，一名鸡壅，荘子曰药也，其实堇也，桔梗也，鸡壅也，豕零也，是时为帝者也，此言贵贱更事也，当其所湏，则贵虽用而缓则贱，岂有常也哉？俗云，荷华日舒，夜敛芡华，昼合宵炕此隂阳之异也方言曰：北燕谓之防，青；徐，淮，泗之间谓之芡，南楚江，淮之间，谓之鸡头，或谓之鴈头状，盖似禽鸟之首，故以名之，周官笾人，加笾之实，蔆芡防脯，蔆芡取之，水防脯取之，陆所谓笾豆之实，水陆之品也。
埤雅卷十五
埤雅卷十五音释
斸【祝】  筤【郎】  箘【窘】  簬【路】  楗【建】
箦【责】  谖【喧】  簜【荡】  眚【省】  箁【蒲】箬【若】  勹【包】  茁【侧滑】 菣【邱刄】 莠【诱】
紞【丁敢】 綖【延】  莕【杏】  苻【扶】  菨【节】
芼【莫报】 薸【瓢】  黼【甫】  黻【拂】  橑【梁道】【谈】  【而恱】 焫【而恱】 洌【列】  攗【郡】
薢【芥】  茩【构】  炕【亢】  鏄【薄】  薅【蒿】
薙【雉】  毖【秘】  萑【追】  衂【女六】 梂【求】
橐【托】  防【弋棰】 防【栗】
钦定四库全书
埤雅卷十六       宋 陆佃 撰释草
韭   防   菘   壷
瓠   匏   蒲卢  
茏   长楚  蔏蒌  蘪芜
苹   芣苢  蓍   苇
菼
韭
说文曰：一种而乆者故谓之韭，象形，在一之上，一地也，论衡曰：地性生草，山性生木，故地种葵韭山种栗，名曰美园，茂林也，韭者乆也一种永生，故礼祭宗庙，韭曰丰本，且其本丰则末杀瘦矣，盖防之美在白，韭之美在黄，皆恶其末之盛也，齐民要术曰韭髙三寸便翦其以此乎？又曰，翦如葱法一嵗之中不过五翦，凡翦不用日中，故谚曰：触露不搯，葵日中，不翦韭也，韭性内生，根喜上跳，故种与葵同法，而畦欲极深，诗曰：献羔祭韭，开氷春祭也，故献羔祭韭，礼曰：春行羔豚，又曰：春荐韭是也。内则曰脍，春用葱，秋用芥，豚，春用韭，秋用蓼，葱与芥隂物也韭与蓼阳物也，曰：政道得则隂物变为阳物，郑云：若葱为韭是也。
防
防宜白輭良地种法，一本率七八支，谚曰：葱三防，四言种葱者，三支一科防，即四之也。支，多者科輙圆大，故以七八为率，尔雅曰：防鸿荟，即此是也。内则曰脂用葱膏，用防葱亦防属然，荤菜也。曰五荤，錬形葱者，其一也。齐民要术以为种葱，良地三翦，薄地再翦，八月止不止，则葱无袍而损白，盖葱肉曰白，其青谓之袍，尔雅曰：青谓之葱，诗曰：有玱葱珩，葱窃青也，淮南子曰：君子之于善也，犹采薪者见青葱则拔之，言无所不取矣，崔寔曰：三月别小葱，六月别大葱，夏葱曰小，冬葱曰大，今其袍皆中虚，故脉如葱叶谓之浮，其字从怱，今俗米防谓之葱，则亦以逹气故也。曰：郁郁葱葱佳哉？气也，郁郁塞也，葱；葱，通也。
菘
菘性陵冬不雕，四时长见有松之操，故其字防意，而本草以为交，耐霜雪也，旧说菘菜，北种初年，半为芜菁，二年，菘种都絶芜菁南种亦然，盖菘之不生北土，犹橘柚之变于淮北矣，芜菁似菘而小，有台，一名葑，一名湏，尔雅曰：湏薞芜也，今俗谓之台菜，方言曰：陈，楚之间谓之丰；赵，魏之郊，谓之大芥，其紫华者，谓之芦菔，一名来菔，所谓温菘是也。来菔言来，麰之所服也。
壷
似匏而圎曰：壷壷圜器也，故谓之壷，亦曰壷卢，古今注曰：壷卢瓠之无柄者也，蜂若壷，盖取诸此。壷性善浮，要之，可以渉水，南人谓之要舟，鹖冠子曰：贱生于无所用，中流失船，一壷千金，以此故也。诗曰：八月断壷，壷性蔓生，披蔓斩之，故曰断也。今其收法，八月冷露降，輙先断其根，令其余蔓饮之，已日，乃收尤为坚成可用，荘子曰：今子有五石之瓠，何不虑以为大樽而浮乎江湖，壷之为樽，其来尚矣，春秋曰樽，以鲁壷司尊彞曰秋甞，冬烝祼用斝，彞黄彞，其朝献用两箸尊，其馈献用两壷尊，壷尊箸，尊皆以质为贵者，记曰：器用陶匏，贵其质也，盖壷与用匏同义，而箸尊箸，地无足反本之象，冬素秋，质略之时，故其用尊如此，又曰，凡六彞六尊之酌郁，齐献酌，醴齐缩酌，盎齐涗酌，凡酒脩酌，盖曰：凡酒脩酌言，凡以殊之，则非蒙上之文矣，然则六彞郁尊也，其礿祠，朝践用两献尊，醴齐之尊也，再献用两象尊，盎齐之尊也；烝，甞朝献用两箸尊，亦醴齐之尊也，馈献用两壷尊，亦盎齐之尊也，凡四时之间祀醴齐，在两大尊，盎齐在两山尊，凡六尊，由是观之，灌用郁，齐朝用醴齐馈用，盎齐献之正也，礼运曰醴醆以献，盖朝事之时也，故曰：然后退而合亨，体其犬豕牛羊，此当馈食之节矣，其余三齐，陈之以祭而已，诗曰：清酒以祭是也。郑氏谓：唯大事于大庙，备五齐三酒，误矣。盖酒正曰：凡祭祀，以法共五齐三酒，以实八尊，谓之凡祭祀，共五齐，三酒，则岂特大事于大庙而已。
瓠
瓠状要类于首尾，类于要防锐縁蔓而生，诗曰：南有樛木，甘瓠累之言，樛木下逮，故甘瓠得以累之，则贤者以贵下贱之，况也，序曰：南有嘉鱼废，则贤者不安，下不得其所矣，以此故也。曰：苦，匏，不材于人，苦匏不材于人，则明此甘瓠，譬其材也，记曰：取贤敛材，则贤进于材矣，故此贤者，在上材者在下，又曰：幡幡瓠叶采之，亨之瓠叶，庶人之菜也，菜无防于瓠叶，肉无薄于兔首，故诗以箸，古人不以防薄，废礼如此，相马经曰：头欲少肉，如剥兔首，尔雅曰：瓠，栖瓣诗曰：齿如瓠犀，犀瓠瓣也，相法齿，瓣白如瓠犀，青如榴子者贵，故诗主言之，风俗通曰：八月，秋穰可以杀瓠，取其色泽而坚类从，以为瓠死烧穰，亡煑漆，即此是也。今俗蓄瓠之家不烧穰种，之家不焚漆，物类相感志曰：牛踏蔓上，则苦乘者以瓠盛酒，冬即暖，夏即冷。
匏
长而瘦，上曰：瓠短颈，大腹曰匏，曰匏，谓之瓠，误矣。盖匏苦瓠甘，复有长短之殊，定非一物也，子曰：吾岂匏也哉？焉能系而不食？系而不食？以苦故也。诗曰：匏有苦叶，济有深渉，匏记时也，言匏有苦叶，则济有深渉矣，荘子以谓秋水时至，百川灌河，秋水涨之时也，冬水缩之时也，匏亦正以济水，故诗以记济，有深渉之，时国语曰穆子曰：豹之业，及匏有苦叶矣，叔向曰：苦，匏，不材于人，共济而已。鲁叔孙赋匏有苦叶，必将渉矣，是也，诗曰：酌之用匏，酌之用匏，言其质也，言其质如此，则亦厚于民故也。郊特牲曰：器用陶匏，以象天地之性，陶匏，盖取其质，古今注曰：匏之有柄者曰悬瓠，可用为笙，用则漆其里。
蒲卢
细要曰蒲，一曰蒲卢细，要土蜂，谓之蒲卢，义取诸此，中庸曰：夫政也者，蒲卢也，亦或谓之果臝，今蒲其根，箸在土而浮，蔓常縁于木故亦或谓之果臝也。曰：在地为蓏，在木为果，诗曰：不流束蒲，蒲性轻善浮，故此亦或谓之蒲，蒲亦善浮故也。淮南子曰：百人抗浮说者曰蒲，一名浮盖是矣，本草云：瓠类小者名瓢，瓢取诸薸，蒲取诸蒲，其义一也。

性恶香，尤忌闻麝，麝气触之，乃至一蔕不收，制字象其实在须蔓之间，诗曰：绵绵瓞，大曰，小曰瓞，尔雅曰：其绍瓞盖之继本为绍，今验近本之，常小末则复大，故曰：其绍瓞也，诗曰：中田有庐，疆埸有，庐言于天无露者，言于地无旷者，且田之大界，曰疆其小者，埸也，埸言至此而易主矣，至此易主，今种于其上者，以明百姓亲睦，利与同井共之也，盖古之人，礼有让畔，义有灌者，由是而已，尔雅曰：，曰：华之桃曰胆之，华取譬于华，胆取譬于胆，礼为天子，削副之，巾以絺为国君，削华之巾以绤，盖华若草木之华，然副絶而不属华，析而不絶也，郊特牲曰：天子树，华不敛藏之种也，曰：华之故谓之，华而性少延，輙腐，故礼以戒诸侯，畜藏又曰：祭上环旧说，其忖谓之环，环之，脱华处也，其当谓之蔕蔕，系蔓处也。蔕味小苦，墨子曰：甘，；苦，蔕天下物无全美也，稽圣赋曰：寒于曝，油冷于煎。
茏
茏红草也，尔雅曰：红，茏古，其大者蘬，一名马蓼，茎大而赤，生水泽中髙丈余诗曰：山有扶苏，隰有荷华山，有桥松，隰有游龙，盖山性宜木，隰性宜草而扶苏，荷华桥，松游龙皆山，隰之所飬，以自美者也桥髙也游纵也，以纵故谓之龙，上耸曰桥，山海经曰：其上多桥木，而郑读曰槁，误矣。曰：扶苏扶胥木也，荷华扶渠也，其华菡蓞，是诗先言木扶胥于上，草扶渠于下后言，木桥耸于上草，游纵于下，则山隰之所养，以自美者至矣，今忽不见，子都乃见狂且不见子充，乃见狡童则曽，是之不如也。孟子曰：子都，天下莫不知其姣也，又曰：充实之谓美。
长楚
尔雅曰：长楚铫芅，今羊桃也，白华子如小麦，其叶与实皆似桃，故有桃之号也，诗曰：隰有苌楚，猗傩其枝，猗傩其华，猗傩其实，猗倚也，傩节也，苌楚柔弱，又生下湿，然其枝其华，其实有倚以立，故虽卑湿而不，有节以生，故虽柔弱而不恣，国人疾其君之恣，曽是之不如曰：乐子之无知，无家无室也，人含隂阳之情岂可以无知无知，非所宜乐也，又况于无家无家，非所宜乐也，又况于无室乐无知，无家无室，则甚疾其君之恣也，孔子曰：疾之已甚，乱也，今其诗如此而不嫌已甚，则更以疾乱故也。一曰：有两羊桃一种华实皆连理，故诗以刺恣。
蔏蒌
蔏蒌一名，购茎髙丈余蒿属也，其叶似艾，白色，初生可啖，江东采以羹鱼，诗曰：翘翘错薪，言刈其蒌，之子于归，言秣其驹，言文王之化行乎江，汉之域，昬姻能以礼行而男子亷妇人贞虽蒭荛者，以错薪相让，言刈其蒌而已，即序所谓美化者也，盖关雎之化行，始于雉兔，终于蒭荛之卑，可谓至矣。故是诗言刈楚蒌者，汝坟一章，曰：伐其条枚，二章曰：伐其条肄也，一曰：蒌言微者之犹有才驹，言寠者之犹有礼也，管子曰：叶下于，下于苋苋，下于蒲，蒲下于苇，苇下于雚，雚下于蒌，蒌下于荓，荓下于萧，萧下于薜，薜下于萑，萑下于茅，凡彼草物，有十二衰。
蘪芜
尔雅曰：蕲，蘪芜，一名江蓠，今似蛇牀而香，叶如小萎状，盖楚谓之蓠，晋谓之虈，齐谓之，汜论曰：夫乱人者，若芎防之与藁本蛇，牀之与蘪芜是也。使人相去也，若玉之与石也，葵之与苋也，则论人易矣，故曰大圣之与大佞难知也，是故周公忠勤而被流言，王莽折节以致虚誉，字说曰：可以养鼻，又可以养体，□者，养也。
苹
苹一名蓱，无根而浮，常与水平，故曰苹也，江东谓之薸，言无定性，漂流随风而已，周官萍氏掌水禁，郑氏云：以不沉溺取名，盖使之防酒，谨酒也，诗曰：呦呦鹿鸣，食野之苹，则饮且食也，序曰：既饮食之，又实币帛，筐篚，以将其厚意，又实币帛，以将其厚意，则承筐是将也，月令，季春曰：蓱始生旧说，萍善滋生，一夜七子，一曰萍浮于流水，则不生于止水，则一夕生九子，故谓之九子，萍也，淮南子曰：夫萍树根于水，木树根于土，天地之性也，故萍飘聚根反，日暴则死矣，苹之殖根，以水为地也，世说杨华，入水化为浮萍。
芣苢
芣苢，一名马舄，一名车前，一名当道，大叶长穗，好生牛马迹中，故曰马舄，车前当道也，神仙服食法曰：车前之实，雷之精也，善疗孕妇难产，及令人有子，故诗曰：采之有之，掇之捋之，袺之襭之而序者，以为和平，则妇人乐有子也，按本草云：生平泽，丘陵阪道中，然则一名胜舄，亦或谓之陵舄，以此列子曰：若防为鹑，得水为继，得水土之际，则为防蠙之衣，生于陵屯，则为陵舄，陵舄，车前也，故或谓之虾蟆衣，韩诗曰直，曰车前，瞿曰芣苢，盖生于两旁，谓之瞿芣从，艸从不苢从，艸从防芣苢，乐有子者，所以和平，然后妇人乐有子，则芣苢，或不或防，按草最易生，然他草所在，或无唯车前苍耳，所至有之，故芣苢卷耳之诗，正言此二物，盖不如是，不足以箸，志不在焉，与乐有子也。
蓍
蓍蒿属也，从耆草之夀者也六十曰耆，卦之别六十有四，蓍数穷于此，且蓍所指，非极数也。愽物志曰：以老，故知吉防生千嵗三百茎同本，其上常有黄云覆之，易以为数，天子蓍长九尺，诸侯七尺，大夫五尺，士三尺，亦有美恶，如焉，故周官簭人，上春相簭也，易曰：蓍之徳圆而神卦之徳方以知，又曰，神以知来，知以藏徃其孰能与此哉！古之聦明叡知神武而不杀者夫！古之聦明叡知神武而不杀者，盖主文王言之，文王重易六爻，故系辞主意，如此尔，说者以为泛论；圣人误矣，文王以文治，所谓神武而不杀者也，或曰重卦，伏羲尔，今曰文王重卦，奈何？曰：伏羲重卦，重三画于前，文王重卦，重六爻于后，何用知伏羲重卦，重三画于前，以书曰：卜五占用，二曰贞，曰悔，周官曰：大卜掌三易之法，其经卦皆八，其别皆六十有四，知之也，故曰：八卦成列，象在其中矣，因而重之，爻在其中矣，何用知文王重卦，重六爻于后，以司马迁曰：伏羲至纯厚，作易八卦，盖西伯拘而演易，雄曰：易始八卦，而文王六十四知之也，故曰：易之兴也，其当殷之末世，周之盛徳耶？当文王与纣之事耶？按干凿度曰：垂皇防者羲伏羲用蓍，则卦固已重矣，然而世质民淳占法，惟用七八六十四卦皆不动，若干止于乾坤，止于坤，不能变也。夏商因之，皆以七八为占，连山归藏是已后，至文王世益浇薄，占法始用九六，盖不如此，不足应天下之变也，今易是已六十四卦，皆动若干，六爻皆九初九，可变而之姤，九二，可变而之同人，坤六爻皆六，初六，可变而之复，六二，可变而之临，所谓重卦，于是为至左曰：周易有之，在干之姤，曰：潜龙勿用，其同人曰：见龙在田，又曰：遇艮之八，是谓艮之随曰：周易以变者，为占是也。然则伏羲重七八，文王重九六，由是观之，伏羲亦重卦，而马迁雄，但言伏羲作易八卦，文王六十四，盖各以其盛者言之也。
苇
尔雅曰：苇丑芀，言其华皆有芀秀，今风輙吹如雪，其聚于地，如絮也，淮南子曰：蔏苗类絮，而不可以为絮苇，即今之芦，一名葭葭苇之，未秀者也。萑，即今之荻，一名蒹蒹，萑之未秀者也。葭，一名华蒹，一名薕薕髙数尺，今人以为帘箔，因此为名也，至秋坚成谓之萑苇，诗曰：八月萑苇，荘子曰：欲恶之，孽为性，萑苇蒹葭，始萌以扶吾形，寻擢吾性则明，此幼曰蒹葭，长曰萑苇矣，先儒以为萑，如苇而细，按礼曰土鼓，蒉桴苇籥，伊祁氏之乐也，苇管中籥，则萑小而苇大矣，是故谓之伟，其字从韦则韦缓故也。荀子曰：柔从若蒲苇，非怯慑也，苇可纬为簿席，萑亦可纬，唯完而用不如芦之，或析也，故音完旧云，鸡羽焚而清飚起，芦灰缺而月晕，移说者以为取芦草灰随牖下，月光中令，圎画缺，其一靣则月晕，亦缺于上也，诗曰：蒹葭苍苍，白露为霜，蒹葭凄凄，白露未晞，蒹葭采采，白露未已，露敷施以生之霜刻，制以成之，霜露，所以譬礼之成礼，至于周而成故也。厌浥行露，言贞信之教兴，则白露为霜，象礼之成矣，采采言其色鲜而未凄凄凄，言其色惨而未苍，蒹葭凄凄，白露未晞，蒹葭采采，白露未已，则未能用周礼，将无以固其国之譬也，郊居赋曰：编霜菼葺，寒茅盖茅，菼丑霜降，收缩万物，然后坚成可用，故诗取况如此。
菼
广雅云：萑，荻也，荻之初生，曰：菼，薕其未秀者也，说文曰：萑之初生，一曰薍，一曰鵻，按释言曰：菼骓也。菼，薍也，则萑之初生，一曰薍，一曰鵻是矣。诗曰：葭菼掲掲，盖葭菼上，擢则鳣鲔，依焉而为罛之患，诗以譬妾之上僭，又曰：大车槛槛，毳衣如菼，大车啍啍，毳衣如璊，大车，听讼者之车也，毳衣，听讼者之服也。槛槛言槛，而收制之也，故曰：畏子不敢啍啍，言讯而诰戒之也，故曰：畏子不奔，说文曰：骓帛也，引此毳衣如菼，又曰：以毳为，色如虋，故谓之，虋禾之赤苗也，引此毳衣如璊，明非毳冕矣，且毳冕作绘宗彛，非所以听讼，又其衣不得，如菼青璊，赤如说文之义，是或一服也，盖青者如菼，故谓之，其赤者如璊，故谓之，故緂从菼，省从璊，省一，曰：菼，色言其衣如之璊，纁色，言其裳如之，大夫冕，今曰毳冕者，盖礼所谓上大夫卿也，曰：菼骓也，芦之初生芦黒也鵻在青黒之间，今按，郭璞注以为蒹，似萑而细者，又曰：似苇而小，实中为菼则蒹菼，又芦之一种也，盖蒹萑之小者，菼苇之小者，故其丑似萑而细，与如苇而小者，亦或谓之蒹菼，尔雅曰：蔈，荂荼猋藨，芀，萑，苕谓之荼，苇苕谓之芀，诗曰：予所捋荼，曰荼，萑苕也，今女匠亦以萑荼絮巢，其色白，故曰望而视之，欲其荼白也，又曰：旗斾皆赤，望之如日旗，斾皆白，望之如荼，字说曰：芦谓之葭，其小曰萑，荻谓之蒹，其小曰苇，其始生曰菼，又谓之薍荻，强而葭弱荻髙而葭下故谓之荻，菼中赤，始生末黒黒已而赤，故谓之菼，其根旁行，牵揉槃互，其行无辨矣，而又强焉，故又谓之薍，薍之始生，常以无辨，唯其强也，乃能为乱。
埤雅卷十六
埤雅卷十六音释
防【薤】  蘪【縻】  芣【浮】  苢【以】  豚【屯】
脍【防】  玱【且】 珩【横】  葑【匪庸】 薞【孙】
菔【扶福】 涗【始锐】 礿【之若】 醆【盏】  樛【鸠】
蘬【邱非】 蓏【祼】  瓞【跌】  槁【杲】  姣【狡】
铫【姚】  芅【弋】  苌【除良】 购【古】 秣【末】
郁【纡物】 雚【贯】  蕲【芹】  茝【齿】  虈【许娇】【移】  呦【幽】  捋【芦活】 防【蛙】  防【继】
蠙【歩田】 簭【筮】  芀【丁聊】 蒉【竒愧】 桴【浮】
慑【章歩】 薍【鱼惠】 罛【孤】  啍【徒孙】 璊【莫昆】【毯】  □【计】  虋【莫温】 【莫昆】 緂【他甘】蔈【方烧】 荂【计俱】 斾【蒲盖】 蘜【居六】
钦定四库全书
埤雅卷十七       宋 陆佃 撰释草
荷   菡萏  藕   荼
葵   蓝   莪   芹
蘜   蒺防  木槿  苋
茹芦  台   艾   虉
荷
荷揔名也，华叶等名，具众义，故以不知为问，谓之荷也，昔人正名百物有是哉！故曰万物有成理而不说，郭璞以为芙渠，一名芙蓉按：说文未发为防，已发为芙蓉，芙蓉华之号也，盖亦通曰：芙蕖，毛诗传云：荷芙蕖也，其华防，许慎以为其华曰：芙蓉其秀曰：防，其实曰莲，莲之茂者，曰华，今其的中有青为薏，皆倒生两牙，一成芰荷一蕅荷也，又生一牙为华，蕅荷帖水生蕅者也，芰荷无蕅，卷荷也，与华偶生出乎水上，亭亭如繖者，是亦或谓之距荷，蕅荷一本，其支旁行为蕅节生一，华一叶诗曰：有蒲与荷，盖荷善倾欹，蒲无骨榦，而柔从字说，曰：蕅藏于水，其自处卑无所加焉，其所与污洁白自若，中有空焉，不偶不生若此，可以偶物矣，茄无枝附泥，不能污水不能没，挺出而立若此，可以加物矣，莲既有以自日，又防而属焉若此，可以连物矣，防实若臽，随；昬，昕阖辟焉，蕸假根以立，而不如蕅之有所偶假，茎以出而不如茄之有所加，假华以生而不如莲之有所连防，之有防也若此，可谓遐矣。夫圅物者终于吐，连物者，终于散偶物者，或析之加物，亦不可为常，故遐在此，不在彼也，蔤退藏于无用，而可用可见者，本焉若此，可谓宻矣合此众美，则可以何物？可以为夫，可以为渠，故曰荷芙蕖也，荷以何物为义？故通于负荷之字。
菡萏
尔雅曰：其华菡萏，其实莲盖荂，曰：芙蓉秀曰：菡萏，畅茂曰：华古今注曰：芙蓉，一名荷华，华之最秀异者也，大者华至百叶，然则华亦谓之芙蓉，楚辞所谓搴芙蓉兮木末，盖言此也，凡物皆先华而后实，独此华果齐生，故西域之书，多言此，诗曰：有蒲与，荷有蒲与，蕑有蒲菡萏，荷言其质之柔，蕳言其气之芳菡萏，言其色之美，拾遗记曰：昆流素莲，一房百子，凌冬而茂，王文公曰：莲华有色有香，得日光乃开敷生卑湿，淤泥不生髙原陆地虽生于水，水不能没，虽在淤泥，泥不能污，即华时有实，然华事始则实隠华，事已则实，现实始于黄，终于而茎叶，緑叶始生也，乃有微赤实，既能生根，根又能生实，实一而已，根则无量，一与无量互相生起，其根曰：蕅常偶而生其中，为本华实所出，蕅白有空食之心欢，本实有黒然其生起为緑，为黄为，为白为青，为赤而无有黒无见无用，而有见有用，皆因以出，其名曰蔤，退藏于宻故也。
藕
尔雅曰：其本蔤其根藕，盖茎下白蒻，在泥中者曰蔤藕，偶生又善，耕泥引长，故藕之文，从耦名之，亦曰藕，今江左穿池取汲，不欲种藕，以藕善耕，泥坏池也，俗云藕生应月，月生一节闰，輙益一，今芋有十二子为卫，里俗以为应月之数，说文曰：大叶实根骇人，故谓之芋，旧说赤箭根有十二，为卫如芋，有风不动，无风自摇，亦其类也。赵辟公杂记曰：藕能移鲤能飞，龟能守凡芙蕖，行藕如竹之行，鞭尔节生一叶一华，华叶常偶生，故谓之藕，又华初着子首，顾在下乆之其房倒垂首，更在上也。
荼
荼，苦菜也，苦菜生于寒秋，经冬歴春至夏乃秀，月令：孟夏苦菜秀，即此是也。此草凌冬不雕，故一名游冬，凡此则以四时制名也，顔氏家训曰：荼，叶似苦苣而细，断之有白汁，花黄似菊，诗曰：出其东门，有女如云，出其闉阇，有女如荼云，盖言盛荼，盖言繁也，传曰：秦网宻于秋荼，诗曰：堇荼如饴，堇毒荼苦，故言如饴，以着风土之善，国语曰：寘鸩于酒，寘堇于肉，诗曰：谁谓荼苦？其甘如荠，盖言其事，又，苦也，礼曰昬姻之礼废，则夫妇之道苦，而淫辟之罪多矣，其此之谓欤！
葵
齐民要术曰：今世葵有紫茎，白茎二种，春必畦种，水浇而冬种者有雪，勿令从风飞去，每雪輙一劳之劳，雪令地保泽，叶又不虫，掐必待露解，收必待霜降，伤晚则黄烂，伤早则黒澁也，诗曰：七月，烹葵及菽，即此是也。左传曰鲍庄子之知不及葵，葵犹能卫其足，今葵心随日光所转輙低覆，其根似知孔子曰：禾生垂穗，向根不忘本也。盖禾之向根，仁也，葵之卫足知也，仁所以守之，知所以揆之，故葵揆也字说，曰：草也，能揆日向焉，故又训揆本草曰：葵为百菜之主，岂亦以此乎？尔雅曰：蔠葵，蘩露蔠葵，一名蘩露，此又葵之一种也，蔓生，叶圆而厚，故周官曰：大圭长三尺，杼上终葵首，义取诸此也，说文云：齐谓之终葵，终葵，谓于杼上圆广其首，说者以为即珽是也。按礼曰：天子搢珽，方正于天下，盖与大圭终葵首，全异相玉书曰：珽玉六寸，明自炤，今大圭长三尺，知非珽矣，周官曰：王搢大圭，执镇圭，又曰：执冒四寸，以朝诸侯，盖王执镇圭，则搢大圭，天子执冒则搢珽，故镇圭尺有二寸，大圭长三尺，冒圭四寸，珽六寸也，大圭圆而仁，故于镇搢之镇，义故也。珽方以义，故于冒搢之，冒仁故也。
蓝
尔雅曰：葴，马蓝染草也，即今大叶冬蓝为淀者，是月，令仲夏令民无艾蓝以染，郑氏云：为伤长气，然则艾蓝于夏，先王之法禁焉，制字从监，以此故也。由是观之，先贤所云藏冰，所以无雹，而原蚕恶其害马，岂虚言也哉？齐民要术以为种，蓝一同葵法，蓝三叶浇之，薅治令净，五月中新雨后，即拔栽之，故夏小正五月，蓄兰灌沐，蓝蓼灌浇灌也，沐剶沐也，诗曰：终朝采緑不盈一匊，终朝采蓝，不盈一襜，蓝緑易得之物，今以忧思贰之，故虽终朝，采掇而緑，不盈一匊，蓝不盈一襜也，蓝大于緑，又其畦植如鳞，则其采之盈襜易矣，故诗以为后，緑可以染黄，蓝可以染青，则皆妇人致饰之物，故诗正言之，荀子曰：青出之蓝，而青于蓝，冰水为之而寒于水，说者以为冰，蓝皆喻学，则才过其本性，明学不可以已也。汉记曰：欲以素丝之质，附近朱蓝，盖亦明就士之多益脉要精防论曰赤欲如白裹朱，不欲如赫，青欲如苍璧之泽不欲如蓝，齐民要术曰：蓼中之虫，岂知蓝之甘乎？人之域于一方，何以异此？故河伯谓北海若曰：吾非至于子之门，则殆矣，吾长见笑于大方之家是也。
莪
莪，亦曰防蒿，防之为言髙也莪生泽国，渐洳之地，叶似斜蒿而细，科生可食，宿根先于百草，一名萝蒿，一名角蒿，诗曰：菁菁者莪，在彼中阿，阿大陵也，莪，防草也，言君子之长育人材，犹大陵之长育，防草也，菁菁盛貌，盖草之初生，其色盛，则乃青霜，死而后黄落，故菁之文，从青诗曰：何草不？以言其生，何草不黄？以言其死也，盖君子有三乐，而王天下不与存焉，世方太平，至诚乐与贤者共之，一乐也；能得贤者以为邦家，立太平之基，二乐也，得天下之人才而教育之，三乐也，故序诗者曰：南有嘉鱼乐与贤也，南山有台，乐得贤也，菁菁者莪，乐育材也，尔雅释虫曰：防罗也，释草，又曰：莪，萝也，盖蛾所以生蚕莪，亦所以覆而出之，此义亦谓之罗欤？字说曰：莪以科生而俄诗曰：匪莪伊蒿，匪莪伊蔚，莪，俄而蒿直蔚麤而莪细，育材之诗，正言莪者以此。
芹
诗曰：觱沸槛泉，言采其芹。芹水菜也，一名水英，尔雅谓之楚葵，泮宫曰：思乐泮水，薄采其芹，二章曰：薄采其藻三章，曰：薄采其，芹取有香藻，取有文取有味，盖士之于学也，揽其芳臭而至，则采芹之譬也，既至矣，于是学文则采藻之譬也，及其乆也知道之味，又嗜而学焉则采，之譬也，莼也，叶如荇菜，而紫茎大如箸，柔滑可羹，芹洁白而有节，其气芬芳，而味不如莼之美，故列子以为客，有献芹者，郷豪取而甞之，蜇于口，惨于腹也，齐民要术云：莼性易生，种以深浅，为候水深，则茎肥而叶少，水浅则叶多而茎瘦，亦逐水而性滑，故谓之淳菜。
蘜
尔雅曰：蘜治蘠，今之秋华，鞠也，鞠艸有华，至此而穷焉，故谓之鞠。一曰鞠，如聚金鞠而不落，故名鞠，盖鞠不落华，蕉不落叶，亦蕉一叶舒，则一叶焦而不落，故谓之蕉也。月令季秋云：鞠有黄华曰：有者非其有之时也，春秋传曰有者不宜有也。周官后蚕服鞠衣，鞠衣，色黄象鞠鞠，盖华于隂中其华则又中之色也，后帅内外命妇而蚕，则使天下之嫔妇取中焉，其所服如此，王后六服，祎翟取翚，揄狄取榆，鞠衣，又取诸鞠，故鸟兽草木之名，孔子欲学者之多识，而记礼者以为衣服，在身而不知其名为罔也。郑氏解周官以为王后，六服翚狄，揄狄青阙狄，赤鞠衣，黄展衣，白褖衣黒若所谓翚，狄揄狄青鞠衣，黄其说是矣，所谓阙狄，赤展衣白，褖衣黒其説非也按毛诗传言展衣，以丹縠为之，则展衣赤矣，赤则宣布着尽，有诚信之道焉，故谓之展，又或谓之襢也，礼记曰：内子以襢衣，亦通帛为，绛帛也，与此同义，鞠衣，黄展衣，赤则褖衣白矣，难者曰：褖衣吉服也，纯白，非妇人吉服所宜曰：盖不知褖衣之有纁袡也，周官縁衣是已阙狄，一名屈狄，则视揄狄之制，有屈焉尔？刻而不画是也。其色宜，亦如揄狄也。
蒺蔾
蒺蔾布地，蔓生子，有三角刺人，状如蔆而小，蒺之言疾也，一名茨，可以茨墙，故谓之茨墙，有茨序曰：国人疾之而不可道也。正言蒺蔾，以此诗曰：墙有茨，不可埽也，言欲埽去之，反伤墙也，以刺秽碍，易曰：据于蒺蔾，六三，以柔乗刚故曰据于蒺蔾，据于蒺蔾，非所据而据焉者也，今兵家乃铸铁为之，以梗敌路，亦呼蒺蔾，韩诗外传以为春殖桃李，夏得隂其下秋得食其实，春殖蒺蔾，夏不得采其叶，秋得其刺焉，故君子慎所立也，师旷曰：岁欲苦，苦草先生；苦草亭，苈也嵗欲旱旱草先生；旱草蒺蔾也。
木槿
释草曰：椵，木槿榇，木槿似李，五月始华月令木槿荣是也，华如葵，朝生夕陨，一名舜，盖瞬之义取诸此，诗曰：顔如舜华又曰：顔如舜英顔如舜华则言，不可与乆也顔如舜英则愈不可与乆矣盖荣而不实者谓之英，人物志曰：草之精秀者，为英兽之，将羣者为雄，张良是英，韩信是雄，笃论曰：日给之，华似柰，柰实而日给，虚虚伪之与真实相似也，羲之法帖曰：来禽青李来禽，柰属也，言果以美而来禽。
苋
苋有红苋，白苋，紫苋三色，尔雅曰：蒉，赤苋，即今红苋是也。茎叶皆髙大而见故，其字从见，指事也，易曰：苋陆夬夬，苋谓上六，盖兑见也，而又乘五刚柔脆易除，苋之象也。九五，刚得尊位，大中髙大以平而柔生于上，苋陆之象也。列子曰：老韭之为苋也，老羭之为猿也，言物以老，故变有如此者，故易以九六为老，盖老则变矣，传曰：青泥杀鼈得苋复生，今人食鼈忌苋，其以此乎字说？曰：莔除苋，除瞖蓫，逐水亦逐蛊。
茹藘
尔雅曰：茹，芦茅搜盖茹藘，一名茅搜，其叶似，可以染绛，说文曰：人血所生，故搜从艸，从鬼，齐人谓之茜，陶隐居以为东方诸处，乃有而少，不如西多，夫文西草为茜，其或又以此乎？诗曰：东门之墠，茹芦在阪，言男女之际，以礼则近而易，如东门之墠，以色则逺而险如茹，芦在阪也，又曰：缟衣茹藘，聊可与娱，茹芦茅搜之，染女服也，言国人多丧，思得室家吉服，以相保也，盖缟衣言物，而非麻茹藘言色而非素，明吉服矣，周官，庶氏掌除蛊毒，以嘉草攻之嘉草，若茜之类是也。春秋传曰：皿虫为蛊，篆髓以为皿器也，虫诸虫也，指事律说，造畜蛊毒，谓集合诸虫，置于一器之内乆而相食诸虫皆尽，若独蛇在，即为蛇蛊之类，故其字指事如此，传曰：千畆栀，茜千畦姜韭，其人皆与千户侯等，然则栀茜之利，可谓愽矣，此小人之所以学圃也。
台
台夫，湏夫湏莎草也，可以为笠，又可以为蓑，防而无温，故莎从沙与内司服所谓沙同意，诗曰：台笠缁撮，又曰：南山有台，北山有莱，南山有桑北山，有杨南山有杞，北山有李南山有栲，北山有杻山，君象也，南以象明君北以象暗君，盖太平之君子至诚，乐与贤者共之，是为与贤之道而已，未有以得之也未有以得之则道合则服从，不合则去矣，惟其子孙，虽有昬乱而先君之旧臣，不忍去之，以自献于先王者，此得贤之道也，故此言南山，又言北山莱可食桑，可衣台可覆，杨可载贤者之类也，台莱草也，其生也在物下，其成也，在物先有基之象，故曰：乐只君子，邦家之基，养草以致木，养小以致大，至有郁彼之杨，沃若之桑，以贲乎山，则有光之象，故曰：乐只君子，邦家之光，基所以安也，光所以荣也，孟子曰：尧以不得舜为己忧，舜以不得禹，臯陶为己忧，此言其大者也。小不遗台，莱大不弃桑，杨若杞李者犹在所收，此言其悉者也，桑杨之于山，虽大而不能髙虽坚而不能乆得贤之盛，若栲杻枸楰髙大以不朽，成乎山则至矣，故于南山曰有杞，有栲北山，曰有李，有杻也，李可果杞可茹，有养之道，故曰：民之父母，杻可为弓干栲，可为车辐有乆之道，故曰：遐不眉寿，且台可覆桑，可衣以象庇，下之臣杞可茹，以象养下之臣，栲可以为车辐，以象任重之臣，故言之于南山，此明君所頼，以治者也，莱可食，舟可载，以象济难之，臣李可果以象治賔客之臣，杻可为弓干，以象治军旅之臣，故言之于北山，此暗君所頼，以存者也。孔子曰衞灵公之无道，仲叔圉治賔客，祝鮀治宗庙，王孙贾治军旅，奚其丧？此北山有莱，有杨，有李之意也。德音不已，言有继也徳音是茂言，有承也，保艾尔，后又言燕及子孙，称其寿之如其上，犹以为未足也，更以言其德，称其今之如其上，犹以为未足也，更以言其后，夫寿考之福，筭至于无期境，至于无疆者又非特颂愿之而已，盖古者有道之贤，省事以清君之心备物，以适君之体，心清则生浄体，适则生乐，此君之所以寿也。故初曰万寿无期，次曰万寿无疆，君之遇其臣也，何独不然？言听谏从膏泽下于民，使其优为之，不迫于祸患者，此近寿之道也，故始曰遐，不眉寿终曰：遐不黄耇。
艾
尔雅曰：艾冰台，其字从乂，草之可以乂病者也。一名灸草，诗曰：彼采萧兮，一日不见，如三秋兮，彼采艾兮，一日不见，如三歳兮，萧所以共祭艾所以疗疾，以言所将滋大，其惧防亦滋甚也。曲礼曰：十年曰幼学，防者十年之名，学者其事也，二十曰弱冠弱者二十之名，冠者其事也，三十曰壮，有室，壮者三十之名，有室者，其事也，四十曰强，而仕强者四十之名，仕者，其事也，壮反防之词，强反弱之词，壮则能立矣，强则能行矣；盖能有所立，然后能行，能有所行，然后能歴能有所歴然后能至，故五十曰艾，六十曰耆艾歴也耆至也，夫以防故学以弱故冠以壮，故有室，凡此皆子道也，及其十年，而德又一进也，则非茍知之，又能行之矣，则于是出而仕焉，故曰强而仕，仕士也其徳又十年而一进，则可以为大夫矣，故曰：艾服官政，内则曰五十，命为大夫，服官政其徳又十年而一进，则可以为卿矣。故曰耆指使，卿指使人者也，且歴而至之矣，然后可以指而使之也其徳又十年而一进，则可以为公矣，故曰：七十曰老，而传周官，三公谓之郷老，既老矣，则又十年，而耋既耋矣，则又十年而耄，故八十曰耋，九十曰耄耆者，艾之至也，耋者老之至也，夫文老至为耋，如此而已，耄惽忘也，春秋传曰：谓老将知而耄及之，百年，则人之大期在是也。当致养而已。故百年曰期颐，愽物志曰：削冰令圆，举以向日，以艾承其影则得火，艾曰冰台，其以此乎旧説燕蓐恶艾字说，曰：艾可乂疾乆而弥善，故尔雅？曰：艾，长也，艾歴也，叜以乂灾为名，艾以乂疾为义，皆以所歴长所阅众故也。医用艾灸一灼谓之一壮者，以壮人为法，其言若干，壮谓壮人当依此数，老防羸弱，量力减之。
虉
小草五色似绶，故名绶草，诗曰：卭有防鹝，言欲有文采具备，以成条理之臣如虉者，不戕贼之而后得焉。或曰，鹝绶鸟也，故虉有杂色似绶，其字从鹝释草曰：虉绶也是诗，始曰：防有鹊巢者言，以不惊惧之故，防有鹊巢也，卒曰：卭有防鹝者言，以不戕贼之，故邛有防鹝也，且鹊善相，其地而累巢，安则致其功用，有惊惧之忧，则不累也；鹝善相，其天而吐绶，乐则见其文采，有戕贼之疑，则不吐也；传曰：虞氏之恩，被于动植，故乌鹊之巢，可俯而窥，今绶鸟，大如鸜鹆，头颊似雉，有时吐物长数寸，食必蓄嗉，臆前大如斗，虑触其嗉，行每逺草木古今注云：吐绶鸟，一名功曹，今俗谓之锦囊，盖鹊性多惧，就利违害，庄子所谓瞿鹊子者，义取诸此，故曰：吾闻诸夫子，圣人不从事于务，不就，利不违害，周书又有意而子者意而燕也，与鹊反矣，盖燕袭诸人间，无所猜惧，故问道乎？许由，而许由曰：尧既已黥，汝以仁义，劓汝以是非矣。汝将何以游夫遥荡恣睢，转徙之涂乎。
埤雅卷十七
埤雅卷十七音释
防【胡敢】 【淡】  蕅【五口】 繖【思旦】 臽【陷】
蕸【何加】 蔤【美笔】 搴【九辇】 闉【于神】 阇【都】
饴【翼之】 菽【叔】  穗【遂】  蔠【终】  珽【梃】
葴【至谌】 淀【殿】  蓄【五六】 剶【丑縁】 襜【尺占】防【力稔】 洳【如庶】 觱【毕】  蜇【折】  蘠【才良】褖【他乱】 縠【胡木】 襢【袒】  袡【如亷】 埽【苏道】瞬【舜】  羭【与朱】 莔【盲】  瞖【于计】 蓫【抽六】搜【搜】  藘【旅居】 墠【常演】 栲【靠】  枸【举】
楰【俞主】 耇【古】 耋【迭】  耄【茂】  蓐【乳属】叜【苏后】 虉【鶂】  黥【巨京】 劓【鱼器】
<经部,小学类,训诂之属,埤雅>
钦定四库全书
埤雅卷十八       宋 陆佃 撰释草
薇   蕨   菟丝  蕙
茅   苓   莫   兰
郁   鬯   蒲   葛
谖草  刍   白华  芍药
薇
尔雅曰：薇，垂水好生水邉，故曰垂水，似藿菜之微者也，故礼芼豕以薇记曰：铏，芼，牛；藿，羊苦，豕薇是也，诗曰：采薇采薇，薇亦作止，采薇采薇，薇亦柔止，采薇采薇，薇亦刚止作止未可食之时也，柔止则可食之时，刚止则不可食矣。采薇采薇，薇亦刚止，曰归曰归，歳亦阳止，然犹戍役焉，未巳，则所以甚言其苦也，传曰：君子能尽人之情，故人忘其死，此之谓也。诗曰：山有蕨薇，隰有杞桋，君子作歌，维以吿哀蕨薇，所以祭也，下国构祸，怨乱并兴，则孝子有不得飨其亲者矣，故诗所以吿哀也，孔子曰：吾于四月，见孝子之思祭也，其为是欤字说，曰：葱，防关节，达气液怱也，所谓葱珩，其色如此，繱亦如此，薇礼豕用焉，然防者所食，故诗以采薇，言戍役之苦，而草虫序于蕨，后喻求取之，薄防疆也，疆我者也，于毒邪臭腥寒热，皆足以御之，芥介也，界我者也，汗能发之气，能散之。
蕨
尔雅曰：蕨，初生无叶，可食，状如大雀，拳足，又如其足之蹷也，故谓之蕨，周秦曰蕨，齐鲁曰，俗云，初生亦类鳖脚，故曰也，诗曰：陟彼南山，言采其蕨。陟彼南山，言采其薇蕨，所以祭也，盖大夫妻之祭于其将嫁，则以苹藻于其既嫁，则以蕨神飨，徳与信不求备焉，然而能循采苹法度，则其用蕨，可以承先祖，共祭祀矣，草虫大夫妻之德也，采苹，大夫妻之本也，草木防云：汉时官园种，以共宗庙祭祀，然则祭用蕨，先王之礼旧矣一章，曰：忧心忡忡，继之以我心，则降二章曰：忧心惙惙，继之以我心则说，盖降所以反，忡忡说，所以反惙惙，忡忡言中而不下也，惙惙言缀而不解也。降，下也说解也，故说文，又借为解车，曰：说之说。
菟丝
在木为女萝，在草为菟丝，旧说上有菟丝，下必有伏菟之根无比，菟在下则丝不得生乎上，然其实不属也，淮南子曰：下有茯苓，上有菟丝，诗曰：茑与女萝，施于松栢，言茑之为物寄生，而女萝浮，蔓尚得施于松栢，可以人而不如乎？且姓同本而生，族同支而出，则与寄生浮蔓者异矣，故诗以此駮王，菟丝一名唐一名蒙，一名玉女，尔雅曰：唐蒙女萝，女萝，菟丝，又曰：唐玉女是也。诗曰：爰采唐矣，沬之鄊矣，爰采麦矣，沬之北矣，爰采葑矣，沬之东矣，唐生于山，麦生于野，葑生于圃，北幽之地也，东显之地也，言北以见期于幽逺言东则非特期于幽逺又至于明显，且近矣，此序所谓政散民流，而不可止者也。淮南子曰：菟丝无根而生，蛇无足而行，鱼无耳而听，蝉无口而鸣，皆自然者也。
蕙
蕙香草也，或谓之薰，左传曰：所谓一薰一莸者是也。凡气薰则惠和，暴则酷烈，故于文惠艸为蕙，诗曰：南风之薰兮，可以解吾民之愠兮，薰惠和也，故可以解民之愠，庄子曰：薰然慈仁，谓之君子，盖取诸此。今惠亦通于蕙，扬雄曰：蹂惠圃，践兰唐是也，传曰：天子鬯诸侯，薰大夫兰芝士萧，庶人艾大夫，并言兰芝者，上大夫兰，下大夫芝也，盖凡挚诸侯，圭大夫羔鴈士雉，庶人鹜，此见生者之挚也，天子以鬯诸侯，薫大夫兰芝士萧庶人，艾此见死者之挚也，礼曰：凡挚天子鬯，诸侯圭卿羔，大夫鴈，士雉庶人匹，此相备也，天子言鬯诸侯，而下言见生者之挚，盖言之法也。先儒以为诸侯薫谓未得圭瓒之，赐以此和酒，则于王制资鬯之説害矣，且此诸草类，皆烧以降神云尔，盖非煮以和酒，故愽雅曰：天子祭以鬯，诸侯以薫，而汉之隐君子以为薫，以香自烧膏，以明自销也，香草之类，大率多异名，所谓兰荪，荪，今菖蒲是也。蕙今零陵香是也。茝今白芷是也。芸今七里香是也。叶类豌豆，作小丛生，其花极芬香，秋则叶间微白如粉污，辟蠹殊验。
茅
孔子曰：茅之为物薄，而用可重也，茅体柔而理直，又絜白，故先王用之以借亦以缩酒，易曰：借用白茅，无咎，象曰：借用白茅，柔在下也，盖巽柔者也，其于色也为白而又在下焉，借用白茅之象也。礼曰：缩酌用茅，明酌也。茅，明也，故缩酌用茅，谓之明酌，司尊彞曰：郁齐献酌，醴齐缩酌，盎齐涗酌，缩酌，以茅缩而后酌，涗酌以水涗，而后酌郁，齐不缩也。献之而已，醴齐不涗也，缩之而已，盎齐不脩也，涗之而已，防氏以涗水，沤其丝记曰：明水涗齐，贵新也，则盎齐以水涗矣，又曰：醆酒涗于清汁，献涗于醆酒，汁献郁齐也，醆酒醴齐也，醴齐涗于清酒，今曰醴齐不涗，缩之而已，言不以明水涗之也，易曰：拔茅茹茅之为物，拔其根而牵茹者，君子以类出处之象，管子曰：农趋时就功，首戴蒲茅，身衣袯襫，蒲茅簦笠也，盖尊者草服，台笠而卑者，蒲茅诗曰：昼尔于茅，宵尔索绹，言谷人日力不足，取茅于昼，而夜以继之，故以谓丝事方息，而麻事寻兴，野功既讫，而宫功随至藏，于其秋，以助不给之，冬索绹，于其夜以补不足之昼，列子曰：因以为茅靡，因以为波流，言其转徙无定，如此茅靡，一作弟靡，弟读如稊，稊茅之始生也，诗曰：手如柔荑，荑稊一也，又曰：自牧归荑，洵美且异，荑生于牧，言：卫君无牧之道，夫人无荑之德，相经曰：筋不束体，血不华色，手无春荑之，柔发有寒，蓬之悴，盖形之下也。
苓
尔雅曰：蘦，大苦今之甘草是也。本草云：一名国老，解百药毒，安和七十二种石，一千二百种草，故号国老之名，国老者賔师之称，盖药有一君二臣三，佐四使苓者，又其賔师也，故药罕不用者，虽非其君，而君实宗焉，蔓生，叶状似荷，少黄，茎赤有节，节间有枝相当，喜生下湿，诗曰：隰有苓是也。晋风曰：采苓采苓，首阳之巅，采苦，采苦首阳之下，采葑采葑，首阳之东，苓甘者苦苦者，言防人无所不至，其害人也，必因其似而谮焉，采苓，则因人之所甘，而谮之之况也，采苦则因人之所苦，而谮之之况也，葑则有时而甘，亦有时焉，而苦采葑，则又因人之所甘，所苦而并谮之，之况也一章，曰：人之为言，茍亦无信，舍旃舎旃茍亦无然。人之为言，胡得焉？二章曰：茍亦无与三章曰：茍亦无从者，此言献公好听防而主防者之词也，盖苓生于隰，葑生于圃，则首阳之巅，不必有苓，其下也不必有苦其东也，不必有葑，则理可以无信矣，然而献公乃以谓之人也；为此首阳采苓采苦，采葑之言，茍亦无信，令我舎此采苓采苦，采葑之人，茍亦无然。无与无从，则人之为此言也，安从而得之哉？凡此则以好听故也。故序曰：好听防焉。
莫
河汾之间，谓之莫茎，大如箸，赤节叶厚而长似栁有毛刺，味酢，始生可以为羹，今人蚕缫以取茧绪，其子如楮实而红，冀人谓之干绛，盖以此也。今呉越之，俗呼为茂子，汾沮洳之诗一章曰：言采其莫二章曰：言采其桑。言其君俭以能勤始于侵，缫事而采，莫终于侵蚕事，而采桑也。
兰
兰香草也，而文防艸为兰，兰防不祥，故古者为防刈之也，一名蕳，有蒲与蕳，盖兰以防之，蕳以间之，其义一也。传曰徳芬芳者佩兰，古之佩者，各象其德，故德芬芳者，佩兰楚辞所谓纫秋兰以为佩是也。又曰：遗余佩澧浦，今鼎，澧之间生兰，荀子曰：兰茝，槀本渐于蜜醴，一佩易之，又曰：其渐之滫，君子不近，庶人不服，此言善恶，在所与防而已，故交不可以不择也，易曰：同心之言，其臭如兰隂为臭腐而同人之五阳也，故有兰之象，草木防云：兰为王者香草，其茎叶皆似泽兰广而长，节节中赤髙四五尺藏之书，中辟鱼，故古有兰省，芸阁，芸亦辟蠹，淮南子曰：芸草可以死复生，旧説青苔至秋而紫，紫兰，至秋而红，诗曰：溱与洧方涣，涣兮士与女，方秉蕳兮，言郑人防于溱，洧两水之上，秉蕳以自袚，除其风俗之旧也，及其甚也，淫风大行，过时而不反，来者日益以众，故二章，曰：溱与洧，浏其清矣，士与女，殷其盈矣，即序所谓莫之能救者也，十道志曰：郑俗以三月合于溱，洧之，上以自袚，除淮南子曰：男子树兰美而不芳，説者以为兰女类也，故男子树之不芳，夫草木之性，兰宜女子树之而灵，麻乃欲夫妇对种，则周官内宰上春，诏王后帅六宫之人而生穜稑之种而献之于王，取其传类蕃孳之祥，有以也。
郁
郁之为草，若兰十叶为贯，百二十贯，为筑煮以合鬯，所以灌也，礼曰：周人尚臭，灌用鬯臭，郁合鬯臭隂达于渊泉，灌以圭璋，用玉气也，一曰郁鬯，百草之华逺方郁人所贡芳草，合酿之以降神，郁今郁林郡也，按礼，以鬯草生庭为瑞，则郁本逺方所贡理或然也。説文云鬯以秬酿郁，艸芬芳攸服，以降神也。从凵盛匕，以扱之，易曰：不丧匕鬯，即此是也。鬯冲气也，盖从乂，而小者四，行恃此天五以成天一者，元气也，天五者，冲气也，旧説芬芳条畅，故谓之鬯，易曰：美在其中，而畅于四支，发于事业，美之至也，故礼以郁合鬯，以郁合鬯，则言郁于中，故鬯于外也，记曰：鬯，臼以椈杵，以梧匕以桑，盖椈臼梧杵，所以捣郁而桑匕者，所以扱之先儒，乃以为桑匕以载牲体，误矣。本草云：其香十二叶，为百草之英，二月，三月有华，状如红蓝，四五月之间，采华即香，司尊曰：春祠夏禴，祼用鸡鸟，彞皆有舟，其朝践用两献尊，其再献用两象尊，皆有罍，诸臣之所昨也，按尊皆有罍，犹皆有舟云尔，非系诸臣之所昨言之也，郑氏谓诸臣献者，酌罍以自酢，不敢与王之神灵，共尊误矣。罍以盛酒者也，尊取诸罍，爵取诸尊，故曰：缾之罄矣，维罍之耻，记曰：君西酌牺象，夫人东酌罍尊罍尊受酒，以共牺象，然则六彞六尊，诸臣亦于此昨焉尔？言：诸臣则王与后可知，盖祭之日，灌用郁鬯，王酌鸡，以献尸，后酌鸟以亚献，诸臣之献，则又因后尊于后，夫是之谓三献，而尸以此酢王，以此酢后亦以此酢诸臣，故曰诸臣之所酢也，坊记曰：尸饮三，众賔饮一，示民有上下也，其谓是欤？其朝践三献，亦如之，传曰：宗庙之礼九献，盖言此也，先儒以为酳賔客酌涗齐，献尸以备卒，食三献，是为九献，误矣。盖酳尸之献王，以酳尸非献之正也。
鬯
鬯草名，先郑小毛，所谓鬯香草也，筑而煑之为鬯，因谓之鬯，传曰：鬯草生庭，又曰：德至于地，则蓂荚起秬鬯，出知鬯为草矣，记曰郁合鬯，萧合黍稷，此明筑煑停于祭前及灌然后合而成之，周官所谓郁人掌祼器，和郁鬯以实而陈之，盖秬者百谷之华，鬯者百草之英，故先王煑以合鬯，传曰：筑煑合而郁之，曰：鬯，盖合而郁之，然后芬芳调鬯，易曰：美在其中，而畅于四支，发于事业，美之至也。
蒲
蒲水草也，似莞而，有脊生于水厓，柔滑而温，可以为席，故礼男执蒲璧言，有安人之道也，诗曰：扬之水，不流束蒲，言激之水，宜能浮泛，而蒲又轻，善泛，今反不流，如此，则以水力更防而不胜故也。列子曰：虚则梦实则梦溺溺之反也，説者以为上章言薪，言楚则蒲亦木名，不宜为草，误矣。夫刍亦草也，而绸缪之诗，乃曰：束薪束刍束，楚则岂以言木故妨草哉？鱼藻曰：鱼在在藻，依于其蒲，王在在镐，有那其居，盖鱼游者也，据于藻依于蒲，乐于藻安于蒲，故王者俯身以顺万物而鱼之所乐，王亦乐焉，鱼之所安，王亦安焉，笔谈云：或曰，礼图尊，皆木为之，未闻用铜者，此亦未可质，如今人得古铜，尊者极多，安得言无？如礼图瓮，以瓦为之，左有瑶瓮，律以竹为之，晋时舜祠下，乃发得玉律，此亦无常法，如蒲谷璧，礼图悉作草稼之象，今人发古冢，得蒲璧，乃刻文蓬蓬如蒲花，敷时谷璧，如粟粒尔，则礼图亦未可为据。
葛
葛性柔韧，蔓生可衣，女事之烦辱者，故葛覃引以为赋，盖知稼穑之艰难，则可以为王矣，知女功之勤劳，则可以为王后矣，故序以为葛覃后妃之本也，夫礼，后织紞，今乃亲葛事，如此者，盖王后亲蚕，以劝女功之正，事亲葛以劝女功之余，事丝麻者，本事也，防葛者，余事也，诗曰：旄邱之兮，何诞之节兮，言诸侯以国相连属，忧患相及，如之蔓延，相连及也，今生阔节，则于忧患相及缓矣，故曰何诞之节兮也何者以所不知为问，兵法曰：其节短，故此以诞节，讥切卫伯，又曰：彼采兮，一日不见，如三月兮，所以为絺绤，言事虽小，一日不见于君忧，及于防矣，又曰：绵绵藟，在河之浒河浒，为水所荡，危地也，然润泽藟而生之，则亦所以自固，今王弃其九族，则曽是之不如也。皆延蔓相及，故属之绵逺者取譬，又曰：生蒙楚，蔹蔓于野，言生髙而蒙楚蔹生卑蔓于野，各系所遇，犹之妇人，外成于夫，荣悴随焉，所以一心乎？君子语曰：嫁鸡与之飞嫁，狗与之走，此之谓也。左传曰：藟犹能庇其本根。
谖草
草之可以忘忧者，故曰谖草，谖，忘也，诗曰：焉得谖草？言树之背，言以忧思，不能自遣，故欲以此华树之背也，董子曰：欲忘人之忧，则赠之以丹，丹，一名忘忧，欲蠲人之忿，则赠之以青堂，青堂一名合欢，养生论，以为合欢蠲忿，萱草忘忧，即此是也。亦或谓之鹿葱，盖鹿食此草，故以名云。壷子所谓鹿性警烈，多别良草，常食九物，饵药之人，不可食，鹿以鹿，常食解毒之草，是故能制散诸药，内则辨物之不可食者，一曰鹿胃胃，其受食之府也，则尤不可食矣。九草者，叶华鹿葱，鹿药白蒿水芹甘草齐头蒿山苍耳，荠苨是也。本草，亦曰萱草，一名鹿葱，华名宜男，风土记云：怀妊妇人佩其华，生男也。
刍
刍象草包束之形，故诗以况男女婚姻之相，固盖薪斧而析之，其束之宜也。束刍虽不析，然其体散乱，不可以不束也，束楚，则虽不束可也，然犹将束之也，夫薪也，刍也；楚也，犹将束之也，可以人而不如乎？薪曰三星，在天刍曰：在隅楚曰：在户在天，据面言之，在隅据地言之，在户则又据乎人矣，互相备也，白驹之卒章，曰：生刍一束，其人如玉，又言：君子之道，贫贱不能移，如此西京杂记曰：夫人无幽显，道在则为尊，虽生刍之贱也，不能脱落君子，故赠君生刍一束，诗人所谓生刍一束，其人如玉也，五丝为防，倍防为升，倍升为緎，倍緎为纪，倍纪为緵，倍緵为襚，此自少之多，从微至着也，士之立功，勲效名节，亦复如之。勿以小善不足修而不为也，故赠君素丝一襚。
白华
尔雅曰：白华野菅，曰：已沤为菅，未霑人功，故谓之野菅，菅茅属也，而其华白故，一曰白华，诗序曰：白华孝子之洁白也，南陔孝子相戒以养也，陔戒也，故曰：相戒以养，诗曰：白华菅兮，白茅束兮，言夫妇之防，以仁相和柔，以义相，固本如此，今以之子之逺于道故俾我独兮也，又曰：英英白云，露彼菅茅，言夫妇之防为上所覆，露本如此，今以遇天歩艰难，故之子不犹也，曰：露亦有云，言天地之气，无防不着，无不覆养，此言是也。夫白华不菅，则脆薄白茅不束则散乱，故诗以譬夫妇菅兮，与沤麻沤纻，沤菅同义矣，束兮与束薪，束刍束，楚同义矣，逸诗曰：虽有姬姜，无弃憔悴，虽有丝枲，无弃菅蒯，菅蒯犹所谓糟糠也。
芍药
韩诗曰：芍药离草也，诗曰：伊其相谑，赠之以勺药，牛亨问曰：将离相赠，以芍药者，何也？董子荅曰：芍药一名可离，将别故赠之，亦犹相招赠之，以文无故文无一名当归，芍药荣于仲春华于孟夏，传曰惊蛰之节，后二十有五日，芍药荣是也，华有至千叶者，俗呼小牡丹，今羣芳中牡丹品第一，芍药第二，故世谓牡丹为华王，芍药为华相，又或以为华王之副也，华释名曰牡丹之名，或以姓，或以州，或以色，或以地，或旌其所异者而志之，姚黄牛黄左华，魏华以姓着青州，丹州，延州红以州着细叶，麤叶夀安潜溪绯，以地着一，防红鹤翎，红朱砂，红甘草黄以色，着献来红，九蘂真珠红，鹿胎红倒晕，檀心莲华蕚一百五叶底紫，皆志其异者，姚黄者，千叶黄华出于民，姚氏家此华之出于今未十年，姚氏居白司马坂，其地属河阳，然华不，河阳洛阳，洛阳亦不甚多，一歳不过数朶，牛黄亦千叶出于民，牛氏家比姚黄差小，真宗祀汾隂还过洛阳，留燕淑景亭，牛氏献此华，魏华者，千叶肉红，华出于魏相仁，溥家始樵者于夀安山中见之，断以卖，魏氏池舘甚大，传者云：此华初出时，人有欲阅者人十数钱，乃得登舟，渡池至华所，魏氏日收十数缗，其后破亡，鬻其园宅，今普明寺后林池，乃其地僧耕之以植桑，华民家甚多，人有数其叶者，云至七百叶钱，思公尝曰：人谓牡丹华王，今姚黄真为王，而魏乃后也，鞓红者，单叶深红，华出青州，亦曰青红，故张仆射齐贤有第西京，某坊自青州以馲驼，防其种，遂传洛阳中，其色类腰带，故谓之鞓红，献来红者，华大多叶浅红，华张仆射罢相，居洛阳，人有献此华者，因名曰献，来红添色，红者多叶华，始开而白，经日渐红，至其落，乃类深红，此造化之尤巧者，鹤翎，红者多叶华，其末白而本肉，红如鸿鹄，羽毛细叶，麤叶寿安者皆千叶，肉红华出夀安县锦屏山，细叶者尤佳，倒晕檀心者，叶红，凡华近蕚色深，至其末渐浅，此华自外深色，近蕚反浅，白而深檀，防其心，此尤可爱，一防红者，多叶浅红，华叶杪，深红一防，如人以十指防之九，蘂真珠红者，千叶红，华叶上有一白防，如珠宻其叶蹙其蘂，为九丛一百五者，多叶白华，洛华以谷雨为开，而此华常至一百五日，开丹州，延州华皆千叶，红华不知其至，洛之因莲华蕚者多叶红，华青趺三重，如莲华蕚左华，千叶紫华，出民左氏，家叶宻而齐如截，亦谓之平头紫，朱砂红多叶红，华不知所出，有民闻氏子者，善接华，以为生买地于崇真寺前治华圃，有此洛阳，豪家尚未有，故其名未甚着，华叶甚鲜，向日视之如猩血，叶底紫，千叶紫华，其色如墨，亦谓之墨，紫华在丛中，旁心生一大枝，引叶覆其上，其开也比他华可延十日之乆噫造物者，亦惜之耶？此华之出，比他最逺传云唐中宗有宦官为观军容使者华出，其家亦谓之军容，紫歳乆失其姓氏矣，玉板白者，单叶长如拍板之状，色如玉，深檀心，洛阳人，家有亦少，予尝从思公至福，严院见之，问寺僧而得其名，后未见也，潜溪绯华叶，绯华出于濳溪寺，寺在龙门山后本，唐相李藩别墅，今寺中已无此华，而人家或有之，本是紫华，忽于丛中特出绯者，不过一两朶，明年，移在他枝，洛人谓之转枝华，故其接头尤难得，鹿胎，华多叶紫华，有白防如鹿胎之纹，故苏相禹珪宅今有之，初，姚黄未出时，牛黄为第一，牛黄未出时，魏华为第一，魏华未出时，左华为第一，左华之前，惟有苏家红，贺家红林，家红之类，皆单叶华，当时为第一，多叶华出，后华黜矣，今人不复种也，牡丹初不载文字，惟以药载本草，然于华中，不为髙第大抵丹延已西及褒斜道中，尤多与荆，无异土中，皆取以为薪，自则天已后，洛阳牡丹始盛，然未闻有以名者如沈，宋元白之流，皆善咏华，当时有一华之异者，彼必形于篇什，而寂无焉，惟刘梦得有咏，鱼朝恩宅牡丹诗，但云一丛千朶而已，亦不云其美且异也，谢灵运言，永嘉竹间水际多牡丹，今越华不及洛阳甚逺是洛华自古未有若今之盛也。
埤雅卷十八
埤雅卷十八音释
铏【刑】  【怱】  繱【干公】 【别】  □【居月】忡【丑中】 惙【陟雷】 茑【都了】 莸【犹】  蹂【仁栁】荪【孙】  茝【齿】  防【荒】  袯【芳末】 襫【施只】簦【登】  绹【大刀】 稊【题】  荑【夷】  洵【旬】
悴【在季】 酢【醋】  缫【先刀】 艸【草】  刈【鱼废】蕳【间】  纫【女镇】 溱【臻】  洧【委】  祓【芳末】浏【溜】  穜【童】  稑【陆】  秬【巨】  鬯【唱】
扱【初洽】 椈【居六】 酳【余振】 镐【胡道】 防【顷】
绤【隙】  浒【虎】  藟【累】  蔹【敛】  谖【喧】
苨【你】  防【摄】  緎【于力】 緵【宗】  檖【遂】
菅【坚】  陔【垓】  俾【补弭】 谑【虚虐】 防【于叶】缗【民】  鬻【育】  鞓【庭】  馲【步各】 趺【方俱】墅【野】
钦定四库全书
埤雅卷十九       宋 陆佃 撰释天
天   雨   云   雪
雹   风
天
传曰：尊而君之，则称皇天周道，至于泂酌，于是为至，故称皇天，皇天，言乎其道也，书曰：皇天眷命，奄有四海，为天下君，言尧道格于皇天，故皇天眷命也，又曰：在昔成汤既受命，时则有若伊尹，格于皇天，在大戊，时则有若伊陟，臣扈，格于上帝，巫咸乂王家，伊尹以道佐人主者，故曰格于皇天，伊陟臣扈，巫咸递降，伊尹一等，故伊陟臣扈曰：格于上帝，巫咸曰：乂王家而已，上帝亦曰：五帝，五帝五精之君也，周官大宰正言祀五帝者，盖其徳以享先王，则为有余，以祀大神，则为不足，故于祀大神，享先王，曰：亦如之也。盖能乂王家，则可以享先王矣！不能格于皇天，则不足以正祀昊天，昊天者大神也，五帝则继昊天者也，夏曰昊天，则帝与万物相见之时，故礼于天祀，皆主言昊天而已，大司冦曰：若禋祀五帝，则戒之日，涖誓百官，大宰称祀，不言禋者，精意以享，曰：禋大宰所以佐王事上帝大矣，主以道揆，无所事，意故也。然则士师乃言祀五帝则沃尸，又不言禋，则精意以享，非士师所及故也。大宰不言禋过，禋之言也，士师不言禋，非过禋之言也，不及，禋之言也，夫言岂一端而已，亦各有所当也，尔雅曰：春为苍天，夏为昊天，秋为旻天，冬为上天于春，言其色于夏言其气于秋，言其情于冬，言其位相备也，传曰：苍天以体言之，元气广大，则称昊天，仁覆闵下，则称旻天，自上降监，则称上天据逺视之苍苍，然则称苍天，春为苍天，则于夏为皥，于冬为矣，庄子曰：天弗成，又曰：有而为其易耶？易之者皥，天不宜天者，言乎其道也，皥天者，言乎其徳也又曰天之苍苍，其正色耶逺而无所至极耶？故诗于髙逺难诉每称苍天，黍离曰：悠悠苍天，此何人哉？巷伯曰：苍天苍天，视彼骄人，矜此劳人，黄鸟曰：彼苍者天，殱我良人是也。尔雅曰：穹苍苍天也；穹，言形苍言色也，桑柔之诗，初曰：倬彼昊天，宁不我矜，言昊天，则犹望之以其明也，次曰：靡有旅力，以念穹苍言，方是时，厉王无道甚矣，天下大乱，小人知念土宇，而君子反无旅力，以念穹苍也，昊天者大，以明与天反，诗曰：浩浩昊天，不骏其徳盖冬曰上天，上天则宜其徳矣夏曰昊天，昊天则宜骏其徳矣，今曰浩浩昊天，不骏其徳则失其所以为天矣，书曰：钦若昊天，歴象日月星辰，正言昊天，则主气言之故也。庄子曰：伏戏得之，以袭气母，伏戏得之，以袭气母，故于昊为大月令曰：其帝大皥是也。礼曰：秋之为言愁也，方是时，万物凋落而愁矣，天是以闵焉诗序曰：旻闵也，幽王之诗，始曰：昊天疾威，后曰：旻天疾威，昊天疾威，尚非所宜，旻天疾威，则尤非所宜矣。书曰：号泣于旻天，正言旻天则望之，以其闵也，礼曰：旻天不吊，意亦是也。传曰：上天言时无事，在上临下而已，诗曰：明明上天，照临下土，盖悠悠苍天，貎明明，昊天貌髙髙上天貌苍天，悠悠而巧言曰：悠悠昊天，昊天明明而小，明曰：明明上天，则皆失其所宜，非所以为天矣，盖周之兴也，燕及皇天，及其乱也，非特万物失其性，虽天犹失其所宜矣。故昊天之徳不骏而上天之道，不也，昊天者，大而明也，大所以临下，明所以照下至冬，则其于命也复矣，故天而上地黄而下也，天而上，地黄而下，则照临有所不至矣，故是诗名篇曰小明而言其照临，以上天也。
雨
说文曰：水从云下也，天地之气，怒而为风，和而为雨，故凡易称雨者，皆和之象，诗曰：有渰萋萋，兴雨，祁祁渰隂云也亦或作□渰水气之云也，传曰：雨云水气，萋萋盛貌，祁祁徐貌，盖云欲盛，盛则雨足，雨欲徐徐则入土，且亦云气不待族而雨者非隂阳之和也故诗云以萋萋，雨以祁祁为善，诗曰：灵雨既零，命彼倌人，星言夙驾，说于桑田，瑞应图曰：灵雨瑞雨也，降而应物，谓之灵雨星，晴也，言夜而雨，夙而星见，于是督劝农桑，此传所谓务材训农者也，盐铁论曰周公之时，雨不破块，风不鸣条，雨则必以夜夜者，正雨之时，诗曰：我来自东，零雨其蒙，蒙善沾濡，又喜隂结不解羇旅之愁，于是为甚，故诗以言其情也，雨无正曰：雨自上下者也，众多如雨，而非所以为政也。政者正也，夫文，一止为正众多如雨，则无正矣，诗曰：月离于毕，俾滂沱矣，又曰：益之以霡霂，滂沱大雨也，小雨谓之霡霂，释名曰：言才霂沥霑渍，如人之沐，唯及其上支而已，根不濡也，盖霡膏润入土，如人之脉，故曰霡也，说文曰：秋穜厚薶，故谓之麦。然则霂言其上，霡言其下矣，诗曰：芃芃黍苗隂雨膏之方，黍之苗也，暑雨暴，息无隂云以覆之，日随蒸焉，则苗槁矣，将以润之，乃所以害之也，故诗正以隂雨为善今俗，五月，谓之分龙，雨曰隔，辙言，夏雨多暴至，龙各有分域，雨旸，往往隔一辙而异也，易曰宻云不雨，自我西郊，言小畜，畜也，升气，又自乎西，故能为宻云而已，传曰：疾雨曰：骤雨，徐雨曰：零雨雨乆曰苦雨，又曰，愁霖雨晴曰：霁雨而书，晴曰：啓雨水曰潦，时雨曰澍。
云
古文云字作云，象云回转之形，其上从二，二者天中之隂也天中之隂应之于上，故地中之阳，升而为云盖隂阳之气自下而上阻于一，则为丂应于二则为亏，应于二而盘薄，则为云云，旋也，亏者，象其气之舒亏，庄子曰：于亏以盖众义，盖取此古文云字又有云气，盘薄之形与，乃字相类者，乃字説文以为象，气出之难，气自下而上，至上而不得达，所以为气出之难也，春秋传以为：乃者难辞，其以此乎？今云又为云为之云云，有应而言也。易曰：变化云为，吉事有祥，象事知器，占事知来，变化云为，圣人之事也，故能常与吉防而占事知来，象事知器云，如云为象母猴，制字之意，皆以天事言之，故易，君子谓之言行，圣人谓之云：为诗曰：洽比其邻，昬姻孔云传曰：云旋也，言幽王之时，小人有酒食以洽，比其邻里，周旋其昬，姻云象周旋，盘薄之形，故云旋也。此以形训诗曰：荟兮蔚兮，南山朝隮，婉兮娈兮，季女斯饥，言小人在上，膏泽不下，于民则柔良，于是失职，荟防也，蔚鬰也隂阳鬰而成云蒸而成雨，防而成云散而成雨，传曰隂凝上结则合而成，云阳散下流，则降而为雨，地气上为云隂中之阳也天气下为雨，阳中之隂也雨出地气，云出天气，故阳上薄隂隂能固之然后蒸而为雨，雨者隂阳之和也然而朝云喜旸，暮云喜雨，故诗言荟蔚，不雨之云，又言朝隮也，赋曰：朝为行云，暮为行雨，传曰：日将旦，清风发羣隂伏则朝者隂散之时非所以为雨矣。淮南子曰：山云草莽，水云鱼鳞，旱云烟火，涔云波水，诗曰：荟兮蔚兮，南山朝隮，则山云草莽，于此见矣，论衡曰：大山雨天下，小山雨一国，南山曹之南山，则雨一国之山也，故诗主以言之，晋天文志曰：韩云如布，赵云如牛，楚云如日，宋云如车，鲁云如马，卫云如犬云者，气也，地气异矣故云之成象，亦以不同，则山云草莽，水云鱼鳞，理或然也。左传以为分，至啓闭必书云物，盖吉凶之兆，有在于云者，故先王占焉，传曰：青为虫；白，为兵赤，为旱黒为水，黄为丰年，此五云吉凶之祲也，庄子曰：乘云气，御飞龙而游乎六合之外，神人者乗虚不坠触实不碍，故能狎虎兕贯，金石乗云雾而浮游如此，诗曰：上天同云，雨雪雰雰，冬曰上天，夏则天降而下，冬则天升而上燠，则云旸而异寒，则云隂而同故也。董子曰：太平之世，风不鸣条，开甲散萌而已矣，雨不破块润，叶津茎而已矣，雾不塞望浸淫，被泊而已矣，雪不封树，凌殄毒害而已矣，云五色而为庆三色而成矞，或曰二色曰：矞外赤内青，谓之矞云：太曰紫蜺，矞云朋围日，其疾不割，紫蜺矞云，朋围日，君子小人，并进之象也。君子小人并进，此其疾者，所以不割也，测曰紫蜺，矞云：不知刋也，言紫蜺，矞云并进，则以紫蜺，不刋故也。紫蜺，以象小人，矞云：以象君子。
雪
説文曰凝雨説物者从彗，盖雪雨之可埽者也，亦能浄坋秽若彗，所谓以黍雪桃者，以浄为义，诗曰：雨雪瀌瀌，见晛曰消，雨雪浮浮，见晛曰流，言君子体道在上，而小人之类，易消如此，晛日气也，纂要曰：日光曰：景日影曰晷，日气曰晛，日初出曰：明日昕曰：晞日，温曰：煦在午曰亭午在未，曰：昳日晚曰：旰日将暮，曰薄暮，诗曰：上天同云，雨雪雰雰，益之以霡霂，既优既渥，既霑既足，雰雰盛也，三农之事，雪则欲盛而遍也，雨则欲防而润也。盖丰年之冬，必有积雪，而其春必有小雨，故是诗雨言，小雪言盛也。雪，则欲其盛矣！然又欲其泽浸之甚，周也，故继之曰：既优既渥，雨则欲其防矣，然又欲其膏润之仅足也，故继之曰：既霑既足，盖骤雨，不如乆雪之入土深且无泛溺，又可以覆，阳于根着汜胜之书曰：雪者五谷之精，取汁以渍原蚕之沙，和谷种之，奈旱，今雪寒甚则为粒，浅则成华，华谓之霙，韩诗外传云：雪华曰：霙凡草木华多五出雪，华独六出是也。诗曰：如彼雨雪，先集维霰，言雪之所加，物有死者，霰，其先至者也，霰至则危亡之兆见矣，霜霰隂刚之微也，霜集而后坚冰至，霰集而后雪至，故诗易以为始，乱之象，尔雅曰：雨，防为霄雪防，从晛省霄，从消省诗曰：见晛曰消，盖雪以微温薄之，故散而成防，郭璞所谓氷雪杂下，谓之消雪是也。説文曰霰稷雪也，闽俗谓之米雪，言其霰粒如米，所谓稷雪，义盖如此，今名濇雪亦曰湿雪，然腊雪握之辄聚，立春以后，不复可抟，略如霄雪，亦以防温薄之故也。里语以为春雪不能蠲，压瘴疠，其以此乎？夏小正曰：农及雪泽言，雪泽之无髙下也。
雹
阳散隂为霰隂包阳为雹，曽子曰：阳之专气为雹隂之专气为霰，是也，申丰以为古者藏冰固隂沍寒而无雹，盖阳无所泄，雹之所以生也，雹形今似半珠，其粒皆三出，盖雪六出而成华，雹三出而成实此隂阳之辨也雪霜之类，雹冰之类，造化权舆曰：雹者雨之冰也，又曰：东方之气，雷南方之气，电西方之气，虹蜺，北方之气，云雨雹霰雪，传曰：木再华夏有雹，岂以阳始无所泄，及其晚出也，故木至再华，而夏有雹欤。
风
天地之气，嘘而成云：噫！而成风云阳而出于隂风隂而出于阳，尔雅曰：南风谓之凯风，东风谓之谷风，北风谓之凉风，西风谓之泰风，凯风言其情，谷风言其自凉风言其徳泰风言其交，诗曰：大风有隧，有空大谷，言大谷者，大风之自也，故曰谷风言其自易曰：巽为风，巽东南也，今风更生于西，则与兊之气交矣故曰泰风言其交谷风风之厚者，凉风薄也，故谷风以刺俗，薄朋友，夫妇离絶，诗曰：习习谷风以隂以雨又曰习习谷风，维山崔嵬，无草不死，无木不萎，言谷风之于天，不能皆雨也，亦或以隂其于地也，又不能皆生也，亦有萎死者，然则人事岂可以责其全哉？又曰：凯风自南，吹彼心，凯乐也，忧释而为乐怒，释而为凯，南风谓之凯风，则天地之怒气，于是释焉故也。诗曰：北风其凉，雨雪其雱，北风其喈，雨雪，其霏风以譬威，雪以譬虐，雱盖言聚霏，盖言散凉者，其刻也，喈者其和也，自今观之，雪势布散，无所不加，其意或未艾也，则风更和，故是诗风以其喈，雪以其霏为后，喈喈声和也，气和则声和矣，诗曰：终风且暴，终风且霾，卒曰：曀曀其隂虺虺其靁，日出而风为暴风而雨土，为霾隂而风为曀霾，下也，曀上也，此言州吁之暴，逮于上下，如风暴矣，又増以霾如风霾矣，又増以曀如风曀矣，又増以雷明有加也，传曰：积风成雷，其此之谓乎？尔雅曰：焚轮谓之穨，扶摇谓之猋，郭璞以为穨，暴风从上下也，猋暴风从下上也，按诗传云：穨风之焚轮者，风薄相扶而上也，则与璞之意异矣，盖风之锐而上者，为猋风之旋而上者为穨，庄子曰：抟扶摇羊角而上者九万里，扶摇，即猋是也。羊角即穨是也。今羊角转旋而上，如焰焚轮之象也。谷风一章，曰：维风及雨二章曰：维风及穨雨者，朋友相与，致其道以下，达之况也，穨者朋友，相与致其道，以上达之，况也，蓼莪，初曰南山，烈烈飘风发，发卒曰南山律，律飘风，弗弗囘风，谓之飘风，荀子所谓轻利僄遫，卒如飘风者也，发发暴也，弗弗乱也，烈烈以言，幽王不惠律，律以言幽王不平，诗曰：匪风发兮，匪车偈兮，説曰匪风发兮，是非有道之风也，发发者，匪车偈兮，是非有道之车也，偈偈者，风生于火，故物或以风化，亦或以火，西方之盐，以风化也，东方之盐，以火化也，易曰：风自火出，家人取其化自内出之，象诗序曰：关雎风之始也，所以风天下，而正夫妇也，水生雨雨，更以成水火生风，风更以成火，尔雅曰：风与火为庉，以此故也。风经曰调畅祥和，天之喜气也，折奔厉，天之怒气也，风者气也，得怒之气，则暴得喜之气则和，得金之气，则凉得木之气，则温得火之气，则炎得水之气则烈，列子曰：当春而叩商以召南吕，凉风忽至，草木成实，及秋而叩角，以激夹钟，温风徐回，草木发荣，命宫而总四，则景风翔，庆云浮，甘露降醴泉涌，尔雅曰：四时和为通，正谓之景风，景风者，天地中和之气也，淮南子曰：东风至而酒湛溢，造化权舆以为，东方之气风也，故冻非东风不能解，湛非东风不能溢，风俗通曰：猛风曰颲，凉风曰浏，防风曰：飉，小风曰飕。
埤雅卷十九
埤雅卷十九音释
泂【古营】 禋【因】  涖【立】  殱【子亷】 倬【知角】渰【淹】  □   倌【古宦】 霡【脉】  霂【沐】
薶【埋】  芃【篷】  丂【苦道】 □【禹俱】 隮【子计】娈【力传】 涔【岑】  祲【子鸩】 殄【徒典】 矞【决】
坋【扶粉】 瀌【飘】  晛【奴见】 晷【居美】 昕【忻】
晞【希】  煦【嘘】  昳【迭】  旰【榦】  霙【英】
防【霰】  濇【所力】 泄【泄】  雱【旁】  霾【埋】
曀【于计】 穨【頽】  僄【匹妙】 遬【思鹿】 庉【大本】颲【列】  飉【力么】 飕【所流】
钦定四库全书
埤雅卷二十       宋 陆佃 撰释天
雷   电   月   星
斗   汉   虹
雷
说文曰隂阳薄动靁雨，生物者也，从雨畾，象回转之形，今俗曰回雷回，雷，雷也，震雷谓之劈，歴震言所以振物也，其缓者霆説文曰雷之余声，铃铃，所以挺出万物也，先儒或以霆为疾雷，盖尔雅疾雷，谓之霆霓，先儒岂读此，故误欤？亦或谓之电者，霆亦非电也，盖音庭则为雷音，蜓则为电，淮南子曰隂阳相薄感而为雷，激而为霆，又曰：疾雷不及塞耳，疾霆不暇掩目，皆宜音电，古文雷字下从四田二回，自子至夘积四阳而复雷，乃发声，此其所以从四田也隂阳回薄此其所以从二回也，月令先雷三日，奋木铎以令兆民，戒其容止者，盖迅雷风烈必变，所以畏天威也，小民不畏天威，懈慢防黩，或至夫妇交构，故君子制法，先雷使之戒慎，女房中经曰：雷电之子，必病癫狂，故曰：有不戒其容止者，生子不备也，诗曰：蕴隆虫虫，言蕴蕴而暑隆，隆而雷虫，虫而热也説者以为隆隆而雷，非雨雷也，雷声尚殷，殷然易曰：雷雨之动满盈，殷殷满盈之声也，诗曰：殷其雷，在南山之阳，在南山之侧，在南山之下，侧言亦在其隂与左右也，下又言：或在其下，雷风号令之况也，语曰雷髙弗雨雷在南山之下，则雨矣。故诗以况君明而令善法言鼓舞万物者，雷风乎鼓舞，万民者号令乎？雷不一风，不再不一者，号也，不再者令也，传曰：雷不盖酱，令人腹中雷鸣，今月上下，如之时，触酱，輙坏里俗忌之，物之相感，有如此者，盖不可得而推也，传曰：雷，二月出地百八十三日，雷出则万物出，八月，入地百八十三日，雷入则万物入，入则除害，出则兴利，礼曰：毋雷同，雷震百里，谓之一同，先王建国，取法于雷雷者隂中之阳也；传曰：罍，大一石刻为云雷之形，盖无云而雷异也，故罍并画云雷，象施不穷，由此观之，画缋之事，土以黄火，以圜山以章水，以龙略可知矣。韩诗以为罍饰，天子以玉，诸侯大夫以金士以梓，诗曰：我姑酌彼金罍，此主大夫言之也，易曰：风雷益又曰，雷风恒盖，曰：风，雷；益，则言风积而成雷，故曰益也。物理论曰：积风成雷，若夫雷以动之，风以散之，则是恒而已矣，鹖冠子曰：一叶蔽明，不见大山，两豆塞耳不闻雷霆，夫雷霆之震亦大矣，今徒两豆足以窒之，又况障之有大于此者乎？
电
隂阳激耀与雷同气，发而为光者也，雷从回电，从申隂阳以回薄而成雷，以申泄而为电故也。或曰：雷出天气，电出地气，故电从坤省，管子所谓天冬雷地，冬霆是也，记曰：地载神气，神气风霆，风霆流形，言万物以风霆，流形而风霆，出于地之神气也，説卦曰离为电，电火属也盖隂阳暴格分争，激射有火生焉，其光为电，其声为雷，今铁石相击，则生火烧石投井，则起雷，又况天地大炉之所薄，动真火之所激射乎？易曰：雷雷噬嗑，又曰：雷电皆至，丰雷电噬嗑，言雷电合而章也，按月令，雷乃发声，后五日始电，今旱暵，亦或电而不雷，则雷电，不必皆合而章也，故易；雷电合而章，然后为噬嗑，然雷电合而章，又不必雷电皆至，若今震雷，与电俱赴者，所谓雷电，皆至者也，故君子以折狱致刑，以象天之至威，非特明罚，勑法而已，诗曰：爗爗震电不宁，不令言雷电，变乱于上，不安故常，且非所以号令万物也，董子曰：太平之时，雷不惊人，号令启发而已矣，电不目，宣示，光耀而已矣。
月
説文曰太隂之精象形内，象蟾桂之形，故夕从月半见而林罕以为象，其未有蟾桂之状也。释名曰月阙也，言满则复缺也，朔月初之名也，朔苏也，月死复苏，生也，晦月终之名也。晦灰也，火死为灰，月光尽似之也，礼曰：大明生于东，月生于西朔，而月出西方，夕见夕莫也，故王者旦见曰：朝暮见曰：夕义取诸，此所谓朝夕放于日月者也，至望然后出于东方，夜见尚书，大传以为晦而月见西方谓之朓，朝而月见东方谓之朒，盖言异也，诗曰：东方之日兮，彼姝者子，在我室兮，在我室兮，履我即兮，东方之月兮，彼姝者子，在我闼兮，在我闼兮，履我发兮履礼也，日月之盛，皆在东方，故诗举以刺襄，而言男女淫奔不能以礼化也，君无失道，如东方之日，以礼即我，故彼姝者子，在我室兮也，臣无失道，如东方之月，以礼发我，故彼姝者子，在我闼兮也诗曰：如月之恒，如日之升，恒恒上也，升言有隆而无降，恒言有盈而无亏也，书曰哉生明，又曰：哉生魄説者以为朔后月明，生而魄死，望后月明，死而魄生，故书以朏望生，明生魄，纪月，甲子纪日也，子曰：月未望，则载魄于西，既望则终魄于东，其遡于日乎？此言士之或贵，或贱或肆，或拘在其上，与之如何而已？风俗通曰：呉牛望月而喘，言使之苦于日，是故见月而喘，盖伤禽惊于虚，疲牛望月而喘，物之惮怯，见似而惊，有如此者，屈子曰：惩于羮者吹虀，此之谓也。旧説积阳之气生火，火气之精，为日积隂之气生水水气之精为月，故阳燧取火于日，方诸取水于月，易曰：离为日，坎为月，其以此乎？
星
三五厯曰：星者元气之英，盖积气之中，有光耀者也，星精也，月魄也云防也释名曰祭雨曰升，祭星曰布升，取其气之升也，布取其象之布也，书曰：卿士惟月，庶民惟星，言卿士之徴月是也。庶民之徴星是也，月之好恶从星而已，故月之从星，则以风雨，诗曰：月离于毕，俾滂沱矣，此之谓也。盖役乆病于外则天下幸乱卿士，下比于民，莫肯念难，适能使难滋大而已，故是诗刺之诗曰：嘒彼小星，三五在东，小星众，无名者三，心五噣，四时更见日月，夫妇之象也。则大星以况侄娣，而小星当贱妾矣，盖诸侯一娶九女，侄娣与媵而八，故诗正以三五况之三心，以春见于东方，最先见者五噣，以冬见于东方，最后见者，贱妾之进御于君也，犹之小星随此三五先后更见于天，不见陵掩，则以夫人之惠，下逮故也。然进御之法，侄娣，两两当夕，故诗又以参况之，参昴二星也，而又皆西方之星，其在于东，则以夕并见小星随焉，夫月也？大星也，小星也，各以其分夜见于天，则夫人惠及贱妾，岂特人事而已哉！礼运曰天秉阳，垂日星，地秉隂窍于山川，垂阳之象也窍隂之象也尧典春曰：日中星鸟，夏曰：日永星火，秋曰：宵中星虚，冬曰：日短星昴，或言星鸟，或言星火，或言星虚，或言星昴，相备也，盖圣人南靣视四星之中，言星鸟，则以见四星之形也，言星火，则以见四星之次也，先儒以为四方七宿，各成一形，东方成龙，西方成虎，前成鸟形，后成龟形，所谓在天成象，在地成形是也。传曰：与蛇交，谓之武，则武七宿，宜具蛇之形，不得独成，形而已，以今垂象，考之虚危，以前象蛇，室，壁；象，，梓慎所谓宋，郑其饥乎？今蛇乗龙是也。蛇盖虚危之星，考工记曰：龙旂九斿，以象大火也，鸟旟七斿，以象鹑火也，熊旗六斿，以象伐也，龟蛇四斿，以象营室也，四斿变言，龟蛇亦以朔道之所在，龟蛇相成，异乎三方，不可谓之旐故也。尔雅曰：天根氐也，盖氐一名本亢，亦或谓之天根，周语曰：辰角见而雨毕，天根见而水涸，本见而草木节解，驷见而陨霜，火见而清风戒寒，天根亢也，本氐也，驷房也。火，心也，尔雅曰：营室谓之定，传曰：营室之中，土功，其始説者以为定昬，见而中，然后可以营制宫室，故谓之营室，诗曰：定之方中，作于楚宫，揆之以日作于楚室是也，传曰：度日出日入，以知东西南视，定北准极以正南北，则谓之营室，又非特取其时而已，礼运曰日星，以为纪故事可列也，盖传以为龙见而雩，水昬正而栽若此之类，所谓以日星为纪者也。
斗
斗有环域，北斗七星，辅一星一至四为魁，五至七为杓，所以运量万物，庄子所谓维斗得之，终古不忒者也，太曰：斗一北而万物虚，斗一南而万物盈，言万物丰于纁，夏耗于冬，随斗转徙而已，鹖冠子曰：斗运于上，事立于下，斗指一方，四塞俱成，此之谓也。易曰：丰其蔀，日中见斗，又曰：丰其沛，日中见沬沬，盖星之防者薛云辅星，理或然也。孔子曰：丰其蔀，位不当也。日中见斗，幽不明也，然则日中见斗，尚非所宜，日中见沬，尤非所宜矣。盖三应上非所宜，应而应焉，非所宜应，而应焉，此昬所以更甚于四也。按丰离下，震上离为日，震二隂一阳二隂象魁一阳柄也，故曰：日中见斗，诗曰：曽孙维主，酒醴维醹，酌以大斗，以祈黄耉，罍取象于雷斗，取象于斗，周官，王燕，则膳夫为献主，臣莫敢与君亢礼，今此曽孙维主，更以大斗酌之，则以尊事黄耉，非礼之正也，非礼之正，则亦所以为厚也。郊特牲曰：郊之祭也，大报天而主日，主日则明，王者不敢主天与燕主膳夫同义。
汉
万物之精，上为列星河精，上为天汉诗曰：倬彼云汉，昭回于天，言水气之在天为云水象之，在天为汉，今皆倬然昭明，回转于上，则非雨之候也；又曰：瞻卬昊天，有嘒其星言旱乆而繁星备见，繁星备见，则尤非雨之候也；且其正言昊天，则夏之时也；以今观之，炎夏旱暵而热，则小星森布如棊星，阳之精也，阳盛而亢，则星稠于上，其理然也，诗曰：维天有汉，监亦有光，言有光而无所明也，盖况幽王无监察之实矣。又曰：跂彼织女，终日七襄，虽则七襄，不成报章，睆彼牵牛，不以服箱，东有啓明，西有长庚，织女则以况其内，牵牛则以况其外，跂彼织女，不成报章言有织之名，与象而已。无成女事，衣被之实也，睆彼牵牛，不以服箱，言有牵之名，与象而已。无成男事，转输之实也，启明则以况其左长庚则以况其右，言王左右或当养人，以启导王徳或当养人，以赓续王事，今皆有名位而已，无其实也，又曰：有捄天毕，载施之行，天毕，又以况王也，毕者，所以助载鼎，实则天汉言，幽王哲不足以照察天毕，言幽王惠不足以化养，亦皆有名位而已，无其实也，星皆在天，而天汉，天毕，独言天则以况王故也。又曰：维南有箕，不可以簸，维北有斗，不可以挹酒浆，维南有箕，载翕其舌，维北有斗，西柄之掲，斗南斗也。圣人南靣视四星之中，箕在南，则斗在北矣，箕则以况其前斗，则以况其后不可以簸，言有箕之名而已，于养人无簸，之实也，不可以挹酒浆，言有斗之名而已，于养人无挹，注之实也，箕之用在舌言翕，则其形反矣，斗之用在柄言掲，则其形覆矣，此又言箕斗之将落，而其象变也，盖二十八宿者经星舎于天而不动者也，至于向晨，则天牵之而西没，故此于斗，言西柄之掲，是诗于织女言，不成报章，则非不以也，不成而已矣，牵牛言不以服箱，则非不可也，不以而已矣，于织女言，跂犹有织之象也。于牵牛言，睆犹有牵之象也。至于箕斗，言不可以簸，不可以挹酒浆，其舌则言翕其柄，则言掲以明幽王内外，左右前后之臣，其恶皆有加，而无已也，监亦有光，犹有光也，载施之行，则言天毕，虚设于上，具位而已矣，夫幽王之君臣，皆有名位，而无照察化养，衣被转输，启导赓续，簸挹注，育人之实，此东国之所以困于役，而伤于财也，故其卒篇，所陈如此，夏小正曰：汉按户汉按户，言正南北也。
虹
雄曰虹，雌曰霓，旧说虹常双见鲜盛者，雄其闇者，雌也，一曰赤白色，谓之虹，青白色，谓之霓，故虹红也，说文解霓以为屈，虹青赤，亦或白色隂气也今俗谓虹为虹，【音绛，】虹绛也，一名蝃蝀，尔雅曰：蝃蝀谓之雩，蝃蝀虹也，蜺为挈贰，贰盖言二，淮南子曰：天二气则成虹，是也。虹淫气也，故又借为实虹，小子之虹，虹溃也，诗曰：蝃蝀在东，莫之敢指，说者以为夫妇过礼，则虹气盛讳之，莫之敢指，文子曰：至治之世，虹霓不见，则夫妇过礼，虹气为盛，理或然也。盖地气还矣，天气不复，于是成虹虹，天之淫气也夫水气之在天成虹，又天之淫气，尔尚且恶之如此，而况于人乎？所以痛止夫奔也，故曰：蝃蝀止奔也，传曰：里名胜母，曽子不入，邑号朝歌，墨子回车有是哉！升云，言朝则以况淫奔之始，蝃蝀言晚则以况其终，终则言不复雨矣。雨者和之象也。先儒以为云薄漏日，日照雨滴则虹生，今以水噀日，自侧视之，则晕为虹蜺，然则虹虽天地淫气，不晕于日不成也，故今雨气成虹，朝阳射之，则在西，夕阳射之，则在东，月令季春曰：虹始见，蔡邕以为虹，常依隂云而出于日，冲无云，不见大隂亦不见常以日西见东方，故诗云：蝃蝀在东蝀之文，从东以此故也。蜺则常依蒙浊，见于日旁，白而直者曰：白虹，凡见日旁者，四时常有之，唯雄虹起，是月，至孟冬乃藏，世传虹能入溪涧饮水，信然，甞有见夕，虹下涧中，饮者虹两头，皆垂涧中，使人过涧，隔虹对立，相去数丈之间，如隔绡縠，自西望东，则见立涧之东西，望则为日光所烁。
埤雅卷二十
埤雅卷二十音释
防【思列】 黩【渎】  罍【雷】  噬【视制】 嗑【磕】
暵【汉】  【为輙】 昡【胡遍】 朓【勅了】 朒【女六】姝【殊】  朏【芳尾】 遡【苏故】 噣【竹救】 娣【徒厉】媵【以证】 旂【渠希】 斿【尤】  旟【于】  旐【除矫】涸【固】  雩【羽俱】 蔀【步口】 醹【如庾】 卬【昂】
跂【竒逆】 睆【华绾】 捄【求】  翕【许及】 蝃【丁计】蝀【丁孔】 挈【苦结】 溃【防】  縠【斛】