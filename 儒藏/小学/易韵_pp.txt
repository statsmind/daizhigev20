钦定四库全书    经部十
易韵        小学类三【韵书之属】提要
臣等谨案易韵四卷
国朝毛竒龄撰古人謡词多，谐音韵，周易爻象亦大抵有韵而徃徃不拘故吴棫作韵，补引易絶少至明，张献翼始作读易韵考七卷，然献翼，不知古音，或随口取读，或牵引附防殊厐，杂无绪竒龄此书与顾炎武，易本音皆置其无韵之文，而论其有韵之文，故所言皆有条理，两家所撰韵书，互有出入，故其论易韵，亦时有异同，大抵引证之，博辨析之，详则竒龄过于炎武，至于通其可通，而阙其所不可通，则竒龄之书又不及炎，武之详慎如乾卦，上九，用九为一节，本竒龄臆说，而此并牵古韵以实之，则尤为穿凿，且所谓两界，两合蓦韵者，其中皆自申其古今通韵之例，亦不及炎，武偶杂方言之说为通达而无，然炎武书太简畧而竒龄则徴引赅洽亦颇足互证，以韵读易者，以炎武书为主而参之，是书以通其变，舍短取长，亦可以相辅而行也，乾隆四十六年九月恭校上。
总纂官臣纪昀臣陆锡熊臣孙士毅
总 校 官臣陆费 墀
钦定四库全书
易韵卷一
翰林院检讨毛竒龄撰
古行文多用韵，自尚书古经并各传外，凡诸子百氏，及周秦间文以暨史记？汉书，淮南防同诸书，往往间及韵语而在古经则周易尤甚，顾周易非尽用韵者，其彖象原，辞亦偶然，及之，惟夫子上下，象传并杂卦传，则无一不韵，一如诗歌铭颂，赋诔之所为，以其用赞体，赞必尽韵，旧所谓赞周易是也，至彖传即用韵，十九説卦则偶有一二语，阑入韵间而序卦，阒然焉，自陋儒拾得周易有韵一语，并彖象原辞字，字彊协，以致矫直，輮曲文部，韵部一槩乱，尽此如拾残炙，而思以论味，鲜有不以唾涕为酸甜者也，古凡散，文有有意合韵者，谓之用韵，有无意合韵，而韵偶值者，谓之蓦韵，【以蓦然得之，】就辞观，义自是明晰，乃宋明以还，韵学丧亡，郑樵吴棫妄作，音叶，而朱氏引之以注诗，易极其乖，诞近呉门，顾氏钱塘毛氏，且有误认陆词切韵一书，以为东冬支脂，诸部必三古，韵学之所始，妄以隋代陋儒，一时杜撰之作，反绳检圣经谓乡音谓土音谓非正韵，则罪大恶极，不可道矣。此皆宋学解经陋习，不可不大声疾呼以救正之者，因复着易韵，以祛世惑，若东晋尚书郎李轨，太子前率徐邈等，作周易音则并音诸字不止，韵底，然其书亦亡焉，易韵门部，即予通韵，中四门并叶韵例也。一曰五部，谓宫商角征羽也，古韵已亡，今就宋韵【，今所行韵为南渡，理宗朝韵】三十部中，【平上去各三十部，入声十七部，不在内】，分作五部以东，冬，江阳，庚青，蒸七韵相通，为第一部为宫音【，又曰：喉音以宫，商；角，征，羽，即喉腭舌齿唇也，】真文元寒，删先六韵相通为第二部为商音【，又曰：腭音】鱼，虞萧肴豪歌，麻尤八韵相通，为第三部，为角音【，又曰：舌音】支，微齐佳灰，鱼虞歌，麻尤十韵，相通为第四部为征音【，又曰齿音】，侵覃盐咸四韵相通，为第五部为羽音【，又曰唇音】。
一曰三声，谓平上去也，古无四声，至齐梁间人始创为平上去，入之分，【齐周颙，梁沈约始创为四声，类谱】，而古音尽亡，然古但以平上去三声通用而不及入，声以宫声，商声，羽声共十七部，有入声【屋，沃觉药陌，锡职为宫部之入质，物月曷黠，屑为商部之入，缉合叶洽为羽，部之入】，而角征十三部，无入声也，凡此前后门部皆自周易，毛诗，楚词后以及汉，魏六朝，隋，唐，五代诗文赋颂，无不然者。
一曰两界，谓有入无入也，有入声者十七部，又自相通用，无入声者十三部，又自相通用，若堪舆之分界者然。
一曰两合，乃即此无入，十三部之去声，与十七部，入声合是，三声无入而有入，入声不通三声，而亦有通也，此皆韵学之至精，至神者，嗟乎！非三古圣人何以有此？
一曰叶，又即此三声之不通入声者而偶有一字阑及之，又必其字原可作三声，读者则谓之叶又即此两界中有入之不通，无入者而偶阑一字，且其字又素可通读，不必转合者，则谓之叶舎此无叶矣。此其例如大招以西北作韵，【无东无西，无南无北】，而古乐府亦有之，【鱼戏莲叶东，鱼戏莲叶西，鱼戏莲叶南，鱼戏莲叶北，】注者谓北原可读碑，故司马相如上林赋，【东西南北，驰骛往来，】又以北合来，可验也。又诗夜如何？其以旂与晨叶【夜向晨，言观其旂，】而左传下阳之占亦有之，【龙尾伏晨，取虢之旂，】乃说文云：旂，斤声徐锴曰：斤祈声近，故周礼典瑞注圻，鄂音龂鄂，而淮南子通于无圻，以圻音寅，则必其字原通读，又可据者，以此言韵，则庶于古经无谬戾耳。
干见龙在田【韵】利见大人【合】
此以今韵律之，则真文元寒，删先六韵一通，所谓商声韵为五声，五部之一于喉，腭舌齿唇，五音属腭，俗所谓抵【一作防】腭音是也。田人如字读，每读字讫，则舌必防腭凡此六韵，中字皆然，其在六韵，外则无一字防腭者，以此为验，即以此为韵，自急读至长言永歌，并有一防，腭在讫声之后，所谓韵者，字之余，正谓此也。俗必读田为同寅切，以叶人音，或读人为蝉聨切，以叶田音，皆不必者，若宋人改叶就一韵音类，则尤无理矣。必欲改读，则改田就人，改人就田总无一定，要皆后起事耳，他仿此。
古田人同音，如左传陈敬仲奔齐，后改为田氏，水经注洧水，又东南迳辰亭东，俗称为田城，正以田陈，田辰无两音也，后或跃在渊，与飞龙在天，亦皆一韵，但跃渊为蓦韵【，说见前，】与此及飞龙二句韵例不同，诗郑风叔于田，【叔于田，巷无居人，】汉成帝歌谣，【邪径败良田，谗口害善人，】此田人之合，屈原九歌【髙驰兮冲天，羌愈思兮愁人】，乐府紫骝马歌辞，【野火烧野，田野鸭飞上天，童男娶寡妇，壮女笑煞人，】此田，天人之合。
飞龙在天【韵】利见大人【合】
上九亢龙有悔【韵】用九见羣龙无首【合】
爻辞无隔，章合者，故九四跃渊，不与九五在天，合此上九，用九原是一章，故并有合韵，观坤之上六，用六亦然，据此，则益信左传？蔡墨合作一章之有因【，说见仲氏易乾卦，】即本辞犹然也，此在古韵为征声，在今韵为支，微齐佳灰，鱼虞歌，麻尤十韵，相通之部，以读字讫，必冲唇接齿，谓之齿音，盖鱼虞萧肴豪歌，麻尤八韵，本以舌居中，谓之舌音，而鱼虞五部，以舌稍向齿，故去萧肴，豪三部而复与支微五韵为齿，音此精之，又精者总之，角征二部共十三韵，皆无入声，所谓无入十三韵，可通作一韵是也。
悔在灰之上，声贿韵首，在尤之上，声有韵，其可例者，如扬雄反离骚【，因时命之所有，吾恐灵修之不累改，】汉书叙传【有可观，采赋颂之首，】类。
大哉乾元，【韵】，万物资始，乃统天【合】，云行雨施，品物流形，【合】，大明终始，六位时成，【合】时，乘六龙以御天，【合】，乾道变化，各正性命，【合】，保合太和，乃利贞，【合】，首出庶物，万国咸宁，【合】。
此两界之合也，宫部东冬江阳，庚青，蒸七韵，与商部真文元寒，删先六韵，皆有入声者，自为通转，与无入十三韵，界隔不通，谓之两界如此，元为文韵，天为先，韵皆商声，六部中字形为青韵成贞，宁为庚韵命者，庚之去声，即三声也，皆宫声七部中，字以五部例之，则但各为通耳，而以两界例之，则皆可并通，近呉门，顾氏不识韵，妄云天渊二字，古与真谆同韵者也，而干彖传形成贞，宁皆从天韵，即文言讼彖，大畜，彖俱然，此呉人读耕清为根，亲之土音也，以是知五方乡音，虽圣人有不能改者，且又云毛诗未尝有此，按两界之通从来极多，通韵引据，凡百余条，即毛诗何尝无有如小戎，以錞合膺【，厹矛鋈錞，虎报镂膺】，东方未明，以颠合令【倒之颠之，自公今之】，此正元先之合七韵，他若召旻菀，栁车邻皇矣，何草不黄简兮，笃公刘，思齐文王诸诗，其可指诎者不一一也，不知何所见？而谓毛诗无有，亦可怪矣。乃若离骚【，肇锡予以嘉名字于曰灵均，】卜居，【将正言不讳，以危身乎？将从俗富贵以偷生乎？】宋玉九辨，【怆悢兮，薄寒之中，人廓落兮，羇旅而无友生，惆怅兮，而私自怜】，荀卿成相篇，【木至平端，不倾直而用枻，必参天】七，发【素叶紫茎，条上造天】，魏武帝步出夏门，行【日月不居，谁得乆存善哉殊复善，歌乐情】，前溪歌【，东北有广亲，忆汝涕交零，】张华食举东西厢歌【，广大配天地，顺动若陶钧，元化参自然至徳，通神明，】随举皆是，即琴操别曲亦有如周武尅商，操【上告皇天兮，可以行乎】神，鳯操【顿，先人恩凙臻，于胥乐兮民以寕，】谣谚，杂歌亦有如晋惠公童谣【恭，太子更□兮，后十四年，晋亦不畐，禺乃在其兄】汉，燕王歌，【狗不吠，鸡不鸣，固知国中之无人】，此非夫子土音所私办者何？人无忌，敢侮圣言，如是也，若夫命之三声，则如扬雄太以命合情，【有诸情也，吾不得命也，】潘岳，杨荆州诔以命合廷，【念在朝廷，夕陨其命，】其合七韵，则如魏武，善哉！行【积徳兼仁未必思命，】孙子荆韩王台赋，【屯羽嘈，以成羣披茏苁，以为径】，不一而足。
潜龙勿用，阳在下，【韵】也，见龙在田，徳施普【合】也，终日干干，反复道【合】也，或跃在渊，进无咎，【合】也，飞龙在天，大人造【合】也，亢龙有悔，盈不可久，【合】也，用九天徳不可为首，【合】也。
此鱼虞萧肴豪歌，麻尤八部，角声之合，下为麻上，普为虞上道，造为豪上咎乆首为尤上，八部之例，秩秩然，近谓下必读戸此闽人陈第古无叶，音邪说，而世多遵之，夫下必读戸何以此又合道造读，舀又合咎，久首读有乎？且何以淮南八公操，【公来下兮，嚼芝草兮，】亦读舀魏武，短歌行【，为伯之首，一匡天下，】亦读有乎？呉门顾氏歴引下必读，戸以为证，且曰：麻之一部，皆当入虞妄矣，此八韵一通，原合四类为一类，【旧以韵相似者为声类，】鱼虞一类萧肴，豪一类歌，麻一类尤一类，然歴歴有据，如礼记【诸侯以礼相与，大夫以法相序，士以信相考，百姓以睦，相守】老子，【揣而锐之，不可长保金玉满堂，莫之能守，富贵而骄，自遗其咎，】猗兰操【习，习谷风以隂以雨之子于归逺送于野，时人闇蔽，不知贤者，年纪逝迈，一身将老，】王莽传，【乘干车，驾坤马，左苍龙，右白虎，左杖威节，右负威斗】类。
君子体仁，足以长人，嘉防足以合礼，【韵】利物足以和义，【合】贞固足以干事，【合】。
征部齿音之合礼为齐上义事为支去正三声也
忠信所以进徳【韵】也，修辞立其诚，所以居业，【合】也，此入声十七，韵统相合者两界，以有入为一通，则此入声之宜自通，更可知也。宋人作词，犹知此例，凡入声一概通合，而钱唐毛氏反訾为失韵，且自造词韵曲韵，以律宋元为词曲者，何不自量乃尔。
知至至之，可与几韵也，知终终之，可与存义，【合】也，几在微韵，义在支之去声，寘韵为征部，三声之例，尚书无偏无陂，与遵王之义合，今宜兴县即古义兴古义，姓即宜姓可验。
是故居上位而不骄，【韵】在下位而不忧，【合】。
角声八部，说见前，此萧豪肴尤一通，如诗鸡鸣【，风雨萧萧，云胡不瘳？】楚词招隐士【，禽兽骇兮，亡其曹山中兮，不可以久留，】类若三略二语，【士可下而不可骄，将可乐而不可忧，】则正与不骄，不忧相对，合者至后文，故干干因其时而惕，虽危无咎矣。咎亦骄忧，三声之合，但后重刚而不中节，亦有此数语，而并无韵，则恐是蓦韵耳。
上下无常，非为邪韵也，进退无恒，非离羣【合】也，君子进徳修业欲及时【合】也。
征声十部，支麻本通邪之合时，犹毛诗丘中有麻之合，将其来施施也，羣是叶韵，羣之合时，犹毛诗王事，敦我之叶，政事一埤遗我也，盖羣在文韵，是有入声者，与支麻无入声，十三部全不相通，第去入两合之例，则寘未霁，与质物月，通韵独多，故平韵亦毎，有阑入数字，所谓两合之叶，非偶然也。详见予通韵叶例。
同声相应，同气相求，【韵】水流湿，火就燥，【合】。
此仍是角声，八部之合，且又兼三声者，尝在内阁学士李师座间，与客论韵，师曰：予最不喜听人论韵，十岁读史至，箕子麦秀歌，不得其押，【麦秀蔪蔪兮，禾黍油油兮，彼狡童兮，不与我好兮，】懐愤抱嗢者三十年，以询诸论，韵家则无不嗫嚅去者，子有说则可，不然，无啰啰也，予曰：禾黍油油者尤也，不与我好，则萧肴豪之通也，好者豪三声也，师曰：有证乎？予曰：有之，诗不云乎？无言不雠无徳不报。易不云乎？同声相应，同气相求，水流湿，火就燥，师推桉而起，叫号称快曰：今而后可论韵矣，可以读古矣，即此是也。【此一段，出通韵李学士公序】。
云从龙，风从虎，【韵】，圣人作而万物覩，【合】本乎天者亲上，本乎地者亲下【合】，则各从其类，【合】也。
门部见前虎下之，合前潜龙勿用，阳在下也，章论之详矣，其合类字则征部，齿音如翟公书门语一贫一富，乃见交态，皆是。
潜龙勿用下【韵】也见龙在田时舎【台】也
终日干干行事，【韵】也，或跃在渊，自试【合】也，飞龙在天，上治【合】也，亢龙有悔，穷之灾，【合】也，乾元用九，天下治，【合】也，此支微五部，三声也，治灾各如字，读据征声，十韵例，则前节下舎为麻之上，与事试治灾，皆可通合，但文既分，截即不通，合亦得耳。
潜龙勿用，阳气潜藏，【韵】见龙在田，天下文明，【合】终日干干，与时偕行，【合】。
此即虞书帝歌明康之押世颇知之
或跃在渊，乾道乃革，【韵】飞龙在天，乃位乎天徳【合】亢龙有悔，与时偕极，【合】，乾元用九，乃见天则【，合 ，此俱在职韵，】乾元者，始而亨【韵】者也，利贞者，性情【合】也。
干始【韵，】能以美利利天下，【合】，不言所利，【合】大矣，【合】哉！【大矣二字，皆可合】。
此征部十韵之合，下之合始与沈约，梁明堂歌齐醴在上，笙镛在下，匪惟七百，无絶终始正同，观此，则益知下必读戸之不可训也，大读待在泰韵，是正押读，惰在个韵，与合下一例，故皆可合。
刚健中正，纯粹精【韵】也，六爻发挥旁通情，【合】也，时乘六龙以御天，【合】也，云行雨施，天下平，【合】也。
此与大哉乾元章同
君子学以聚之，问以辩【韵，】之寛以居之，仁以行，【合】之，与上章同。
上不在天【韵】下不在田【台】
上不在天，【韵】，下不在田，【合】，中不在人，【合】。
与潜龙勿用飞龙在天爻辞同
与天地合其徳与日月合其明，【韵】与四时合其序，与鬼神合其吉凶【合】。
此宫声七部，东冬江阳，庚青，蒸相通之本，音如大雅泉之竭矣，【不云自中职，况斯】，楚词卜居【智有所不明，神有所不通，】易林【饮食，玉瑛长无忧凶】，古词【狗吠深宫中，天下方太平，】诸押随举可见，顾氏谓明必读肓，其入庚韵读，名尚是后人押法，况可通东合凶乎？则易韵，真乡音矣，学人贵自揣，岂有东庚七部之合，尚不识而可以论韵者，此不可不察也。
先天而天弗违【韵】后天而奉天时【合】
而况于人【韵】乎况于鬼神【合】乎
知存而不知亡【韵】知得而不知丧【合】
坤至哉坤元【韵】万物资生乃顺承天【合】
商部六韵之合说见前
坤厚载物，徳合无疆【韵，】柔顺利贞，君子攸行，【合】先迷失道，后顺得常【合】，西南得朋，乃与类行，【合】东北丧朋，乃终有庆，【合】。
阳庚之通人，犹知之，至庆为三声，则举世又梦梦矣，三声无平去庆，以庚之去合，庚之平，只阳庚之通一例，近论韵家谓庆必读，羌当入阳韵致，宋宁宗朝，进士毛晃，遂于礼部韵中增庆字入阳韵，不通极矣，礼记作率卿士作庆士古庆云，作卿云，故毛诗，则友其兄与，则笃其庆，押果是平声，亦宜在庚韵，岂在阳韵乎？况三声通读，又不必改，读平声者耶？【庆之台，阳犹卿之通阳耳，庆者，卿三声也，卿岂在阳韵乎】。
履霜坚氷至与不习无不利合系蓦韵说见前
含章可贞，【韵】，或从王事，无成有终，【合 例，见前】。
上六，龙战于野，其血黄【韵，】用六，利永贞，【台见前】。
履霜坚氷隂始凝【韵】也，驯致其道，至坚氷【合】也。
六二之动，直以方【韵】也，不习无不利，地道光【合，】也，含章可贞，以时发【韵】也，或从王事，智光大【合】也，括囊无咎，慎不害，【合】也。
此两合，一例以入，声与无入之，去声相合，则发在月韵与大害，在泰队韵无入声者，两相押合，正其例也。此在通韵，引据不下五六百条，其合害字如诗，蓼莪发害之，押【南山烈烈，飘风发发，民莫不谷，我独何害？】合大字，如成公绥阔大之押，【何隂阳之难测纬，二仪之奓阔，坤厚徳以载物干资始而至大，】随举皆有。
坤至柔而动也刚，【韵】至，静而徳方【台】，后得主而有常，【合】含万物而化光，【合】，坤道其顺乎？承天而时行，【合】积善之家，必有余庆，【合】积不善之家，必有余殃，【合 庆韵见前】。
其所由来者渐【韵】矣，由辨之不早辨，【合】也。
后文，盖言慎也句，慎字与渐辨，皆合为真，文通例，第后三节，盖言谨也无韵，故以蓦韵置之。
易韵卷一
钦定四库全书
易韵卷二
翰林院检讨毛竒龄撰
屯刚柔始交而难生，【韵】动乎险中，【合】大亨贞，【合】雷雨之动满盈，【合】，天造草昧，宜建侯而不寜，【合 东，庚合见前】。
屯如邅，【韵】如，乘马班【，合】如【删，先通合见前】。
匪冦【韵】婚媾【合】
折句韵
女子贞不字【韵】十年乃字【合】
其词法，前后俱入协例，此与书，黍稷非馨，明徳惟馨龟从，筮从，卿士从，庶民从皆本字押法。
乘马班【韵】如泣洫涟【合】如
虽磐桓，志行正【韵】也，以贵下贱，大得民【，合】也，【两界合例，见前】六二之难，乘刚【韵】也，十年乃字，反常【合】也，即鹿无虞，以从禽，【合】也，君子舎之往吝穷，【合】也，求而往，明【合】也，泣血涟如，何可长【？合】也。
此两界之合，以东冬江阳，庚青，蒸七韵与侵，覃盐咸四韵相通，在三古，迄唐并有之，至夫子尤好用此例，如开卷大哉，乾元章即以东，冬七韵，与真文六韵相通，以七韵六韵与侵覃四韵，俱有入声故也。通韵所云有入十七韵，自为相通，无入十三韵，自为相通是也。故上文志行正与大得民，合亦系两界，可统作一韵，其又分者，以七韵与六韵一通，七韵与四韵，又一通而六韵与四韵又一通，本三通押法，若词有可分则宁分之为是耳，呉门顾氏以此传与比象，恒象，艮象传，俱以禽深心，诸字押合东，冬江韵目为土音非正音，极力訾议，彼但识侵覃闭口，韵必不当与诸韵相通，故肆其讥弹，且彼亦但以为乘刚反常，另一合徃明何可长另一合，惟从禽与往吝，穷合便为不是，若谓乘刚往，明六韵皆合，则必咆哮无地矣，夫禽穷一合，彼犹知古有是押，故亦引毛诗，七月，【凿氷冲，冲纳于凌隂】云汉【靡神不宗，上帝不临】，以及太【日，飞悬隂万物融融，】天问【，比干何逆而抑沉之，雷开何顺而赐封之】为证，而第概斥之，以为此非正音已耳，若并通阳庚，则彼并不晓，殊不知毛诗雅颂亦有之，【生民，其香始升，上帝居歆，商颂下民有严，不敢怠遑，】太亦有之，【不见谦也，谋不诚也，】天问亦有之，【勲阖梦生，少离散亡，何壮武厉？能流厥严】，其他周秦诸子以及汉，晋，唐六朝五代有韵之文，何处不有？即谣谚，如众心成城，众口铄金，家有千金，坐不埀堂，杂乐如神，【緑水清且澄，彷佛有余音】皷吹，【宣王辅政圣烈，深网罗文武才，慎厥所生，】五七律，如常违闲诗，【青苔常满路，流水复入林逺与朝市隔日，闻鸡犬声，】章孝标骆谷诗，【扪萝袅栈，入青防鞿马，铃骡傍日星，仰踏剑棱梯万仞，下縁水岫防千寻】于极，不宜相通者，而相通之，彼亦何说之有？
防初筮告【韵，】再三渎，【合】渎则不告，【合】。
防亨以亨行，时中【韵】也，匪我求童，防童防求我志应，【合】也，初筮告以刚中【合】也，再三渎，渎则不告，渎防【合，】也防以养正圣功，【合】也，【东蒸通，合见前】。
利用刑人，以正法【韵】也，子克家，刚柔接，【合】也。
勿用取女，行不顺，【韵】也，困防之吝独逺实【合】也，童防之吉，顺以巽，【合】也，利用御冦，上下顺【，合】也。
顺在震韵为真之去声，实在质韵为真之入声，本宜相通，第韵例平上去，三声自为相通而入，声不通入之通去，反通去之，无入声者，而此有入声者，则自反不通，所谓通三声不通，四声者，乃即此四声中或偶然阑入一字，则谓之四声之叶，此与益卦告公从，与依迁国叶未济，不知极与以行，正叶一例推之，他文如刘向拟楚词，【愁怫鬰兮长隐忿兮】忿，是文之去，郁是文之入，左思魏都赋，【符命，用出衔书未讯，】讯是真之去，出是真之入，皆四声之自叶者，此韵例也。详见通韵，及后益卦下。
需位乎天位，以正中【韵】也，利涉大川，往有功，【合】也，险在前也，与其义不困穷矣。系蓦韵。
需于泥【韵】致冦至【合 支韵三声之合】
需于血【韵】出自穴【合】
需于郊，不犯难行，【韵】也，利用恒，无咎，未失常【合】也，需于沙，衍在中，【合】也，虽小有言，以吉终，【合】也。
需于泥，灾在外，【韵】也，自我致冦，敬慎不败，【台】也。
需于血，顺以听，【韵】也，需于酒食，以中正【，与前节行常中，终合】也，不速之客来，虽不当位，未大失【，与前节外，败合】也。
此又隔合一法，与诗大雅桑柔，周颂烈文例同，始知夫子为文，纵恣变幻，无所不有也，失在质韵与外败，在泰队韵为去，入两合之例，夫子去鲁，歌韵亦如是，【彼妇之谒，可以死败】他，如说苑谈丛篇，【多易多败，多言多失，】左传姜氏赋【，大隧之外，其乐也泄泄！】孔稚圭北山移文【，若其亭亭物表，皎皎霞外，芥千金而不盼履，万乘其如脱】皆是。
讼有孚窒【韵】惕中吉【合】
利见大人【韵】不利涉大川【合】
讼，有孚窒惕，中吉，刚来而得中，【韵】也，终凶，讼不可成，【合】也，利见大人，尚中正【合】也，不利涉大川，入于渊，【合】也，成正之合，中五部也，正之合成三声也，渊之合中，成正两界也。夫子之用韵，其故为纵变如此。
爻词惟不克讼复即命可合然故自蓦韵
不永所事，讼不可长，【韵】也，虽小有言，其辨明，【合】也，不克讼，归逋窜，【韵】也，自下讼上，患至掇【合】也。
窜本音七外反，是泰部中字宋真宗朝以重叠韵，删去之者，此正无入之去声，故与掇合，此两合之例也。按诸韵书泰部俱无窜字，考左传，僖二十六年，有鬼神勿赦而自窜于防语，字林音七外反，与蔡音同，又史记贾生传鸾，鳯伏窜兮防鸮，翺翔司马贞索隐，亦音七外反，文选张协七命，今公子违世陆沈，避地独窜，李善注，亦音七外反，则并是读音非协音也，故虞书窜三苖于三危，说文作防麤最切音蔡，此正窜当读，蔡之证，若其押入泰韵，则淮南子弹惊伏窜，与注喙江，裔合，潘岳西征赋竞，遯逃而奔窜，与不窥兵于江外，合此又歴有明据者，始知易韵之神，过于毛诗，夫子为文与时贤，故不同也。
食旧徳从上吉【韵】也，复即命，渝，安贞不失，【合】也。
此与窜掇韵亦可合者
讼，元吉以中正【韵】也，以讼受服，亦不足敬，【合】也。
师师众，【韵】也，贞正，【合】也，能以众正，可以王【合】矣。
长子帅师【韵】弟子舆尸【合】
大君有命【韵】开国承家小人勿用【合】
师出以律，失律凶，【韵】也，在师中，吉承天宠，【合】也，王三锡命，懐万邦【合，】也，师或舆尸，大无功，【合】也，左次无咎，未失常【合】也，长子帅师，以中行【合】也，弟子舆尸，使不当【，合】也，大君有命，以正功，【合】也，小人勿用，必乱邦【，合】也。
彖象传统为宫部，三声之合，读此犹有谓东庚江阳不通，如钱唐毛氏者，亦可谓不以三隅反矣。
比比吉【韵】也比辅【合】也
此两合之例，其词法亦与师卦，师，众也贞，正也，同朱子本义疑，比，吉也三字为衍，则不惟失韵并失，词义矣，固知圣经未易议也。
下顺从，【韵】也，原筮，元永贞，无咎，以刚中【合】也，不宁方来，上下应【合】也，后夫凶，其道穷，【合】也。
比之初六，有他吉，【韵】也，比之自内不自失，【合】也。
比之匪人，不亦伤【，韵】乎外，比于贤，以从上【台，】也，显比之吉，位正中【合，】也舎逆取顺失前禽，【合】也，邑人不诫，上使中【合】也，比之无首，无所终【，合】也，【禽韵见屯卦】。
郭氏举正以舎逆取顺在，失前禽之下，以顺作韵，虽亦是有入两界之三声，亦可以押但夫子两界多以东，冬七韵，与侵覃四韵合此，恐非夫子用韵例也。
小畜，健而巽，刚中而志行，【韵】乃亨，【台】，密云不雨，尚往【合】也，自我西郊，施未行，【合】也。
复自道，【韵】何其咎？【合 萧肴，豪尤八韵之合，见前】。
舆说辐【韵】夫妻反目【合】
既雨【韵】既处【合】
尚徳载【韵】妇贞厉【合 齐灰之合】
月几望【韵】君子征【合 阳庚之合】
复自道，其义吉【韵】也，牵复在中，亦不自失，【合】也，夫妻反目，不能正室，【合】也。
有孚惕出，上合志，【韵】也，有孚挛如，不独富【合】也，既雨既处徳积载，【合】也，君子征凶，有所疑，【合】也。
志载与疑为支灰，三声之合，富与疑为支鱼，三声之合，尝惜明啓祯间，呉淞名人作，拟乐府词，其于青骢白马每七字两句皆不用韵，以为古词有然，殊不知古词皆有韵者，其云问君，可怜下都去，何时见君复西归，此正易富疑韵也，然则不识韵，而为名士，虽作诗不可也，况读经耶？
履履柔履刚，【韵】也，说而应乎干，【合】，是以履虎尾，不咥人，亨，【合】刚中正，【合】履帝位而不疚，光明【合】也，【干韵见前】。
素履之往，独行愿【韵】也，幽人贞吉，中不自乱，【合】也，眇能视，不足以有明，【合】也，跛能履，不足以有行，【合】也，咥人之凶，位不当【合】也，武人为于大君，志刚【合】也，愬愬终吉，志行【合】也，夬履贞厉，位正当【合】也，元吉在上，大有庆，【合】也。
泰则是天地交而万物通，【韵】也，上下交而其志同，【合】也，内阳而外隂【韵】内健而外顺，【合】内，君子而外小人，【合】用冯河，【韵】不遐遗，【合】。
支歌之，合如卫风，如山如河，象服是宜，屈原渔父词，何不淈其泥而扬其波？何不餔其糟而啜其醨可例。
朋亾【韵】得尚于中行【合】
无平不陂，无往不复，【韵】勿恤，其孚于食，有福【合】。
防茅贞吉，志在外，【韵】也，包荒得尚于中行，以光大【合】也，无往不复，天地际【合】也。
翩翩，不富皆失实，【韵】也，不戒以孚，中必愿【合】也，以祉元吉，中以行，愿【合】也，城复于隍，其命乱【合】也。
此四声之叶说见防卦
否则是天地不交，而万物不通，【韵】也，上下不交，而天下无邦，【合】也。
内隂而外阳韵内柔而外刚【合】
其亡其亾【韵】系于苞桑【合】
倾否【韵】先否后喜【合】
防茅贞吉，志在君【韵】也，大人否？亨，不乱羣【合】也。
包羞，位不当【韵】也，有命无咎，志行【合】也，休否之吉，位正当【合】也，否终则倾，何可长【？合】也。
同人，同人于野，亨，利涉大川，干行【韵】也，文明以健，中正而应，君子正【合】也。
升其髙陵【韵】三歳不兴【合】
乘其墉【韵】弗克攻【台】
同人先号咷而后笑【韵】大师克相遇【合】
角部去声之合，如屈原逺游五色杂而炫燿，骖连蜷以驰骛类。
出门同人，又谁咎？【韵】也，同人于宗，吝，道【合】也。
合见乾卦，此如诗叔于田，巷无饮酒，与洵美且好协一例，然唐诗尚有用是韵者，韦应物诗，倚楼何氤氲，朝日正杲，杲四壁，含清流丹霞射其牖，谁谓古韵？不入诗也。
伏戎于莽，敌刚【韵】也，三岁不兴，安行【合】也。
乘其墉，义弗克，【韵】也，其吉则困而反，则【合】也，同人之先以中直【合】也，大师相遇，言相克，【合】也，同人于郊，志未得【合】也。
大有其徳刚健而文明，【韵】应乎天而时行，【合】，是以元亨【合】。
大有初九，无交害，【韵】也，大车以载，积中不败，【合】也，公用亨于天子，小人害，【合】也，匪其彭明辨晳，【合】也，【两合，见前】厥孚交如，信以发志，【韵】也，威如之吉，易而无备，【合】也，大有上吉，自天祐【合】也。
此如诗彤弓，中心喜之，一朝右之一例，是寘宥之合，且亦可与上文害败，晢通作一韵。
谦天道下济而光明，【韵】地道，卑而上行，【合】。
谦谦君子，卑以自牧，【韵】也，鸣谦贞吉，中心得【合】也，劳谦君子，万民服【合，】也，无不利，防谦不违，则【合】也，利用侵伐，征不服，【合】也，鸣谦志未得，【合】也，可用行师，征邑国，【合】也，此屋沃角药陌，锡职宫声，本韵为东冬江阳，庚青，蒸七韵之入，读此则益知呉门，顾氏作古，音表钱唐，毛氏作四声，表皆以七韵为鱼，虞萧肴，豪尤之入，其为不通，概可见也。
豫天地以顺动，故日月不过而四时不忒，【韵】，圣人以顺动，故刑罚清而民服，【合】。
介于石【韵】不终日【合 十七部入声自合】
初六，鸣豫，志穷凶【韵，】也不终日，贞吉，以中正【合】也，盱豫有悔，位不当【合】也，由豫，大有得志，大行【合】也，六五贞疾，乘刚【合】也，恒不死，中未亡，【合】也，防豫在上，何可长【？合】也，随拘系【韵，】之乃从维，【合】之。
官有渝，从正吉，【韵】也，出门交有功，不失【合】也。
系小子，勿兼与【韵】也，系丈夫志舎下【合】也，【韵见前】。
随有获其义凶，【韵】也，有孚在道，明功【合】也，孚于嘉，吉，位正中，【合】也，拘系之上，穷【合】也。
蛊，蛊，元亨而天下治，【韵】也，利涉大川，往有事【合】也，干父之蛊，意承考【韵】也，干母之蛊，得中道，【合】也，干父之蛊，终无咎，【合】也。
裕父之蛊，往未得【韵，】也，干父用誉，承以徳【合】也，不事王侯，志可则【合】也。
临大亨以正，天之道，【韵】也，至于八月有凶，消不乆【合】也，【韵见前】。
咸临贞吉，志行正【韵】也，咸临，吉，无不利，未顺命，【合】也，甘临位，不当【韵】也，旣忧之咎，不长【合】也，知临无咎，位当【合】也。
两章可通作一韵，然三声既分，则又不必合耳，凡韵例，分合视此。
虞翻荀爽诸易皆作当位，则不合上章，合下章矣，此等互异，与改经不同，然亦未知孰是。
大君之宜，吉行中之谓，【韵】也，敦临之吉，志在内，【合】也，观观天之神道，而四时不忒，【韵】，圣人以神道设教，而天下服，【合】矣。
观国之光【韵】利用賔于王【合】
初六，童观，小人道【韵】也，闚观女贞亦可丑，【合】也，观我生进退，未失道合也，【韵见前】。
观国之光，尚賔【韵】也，观我生，观民【合】也，观其生志未平，【合】也，【韵见前】。
噬嗑，动而明【韵，】雷电合，而章【合】，柔得中而上行，【合】屦校灭趾，与噬肤灭鼻，是两合之，押但爻词，鲜隔章合者，故概作蓦韵，然其韵则有是耳。
噬腊肉【韵】遇毒【合】
噬干胏【韵】得金矢【合】
屦校灭趾，不行，【韵】也，噬肤灭鼻，乘刚【合】也，遇毒，位不当【合】也，利艰贞吉，未光【合，】也，贞厉，无咎，得当【合】也，何校灭耳，聪不明，【合】也。
陆徳明释文未光也，作未光大也，则此句无韵矣，作伪之不能检防类如此。
贲天文，【韵】也，文明以止人文，【合】也，【本字合见前】。
贲如皤【韵】如白马翰【合】如
此皤字音盘，董遇云皤薄官，反是也。今寒韵无此字，当是宋真宗朝所删者，然旧查叶韵，凡元寒两部，多与歌部相，叶如宛丘，诗南方之原，与市也婆娑，叶陆士龙诗在谷之阿，与龙跃渊蟠，叶则必其韵，又原可相通者，故南海郡番禺，如淳音潘，禺史记六国表秦拔孟鄱司马贞读鄱为盘，皤与鄱番同在歌韵，而皆与寒部有相通踪迹，况古凡寒何同音，韩姓之后，更为何氐？故吾谓叶韵，字半属，读音非偶然也。又此皤字考郑，陆绩，本俱作燔以离火取义，其断属寒韵，字尤显然耳。
匪冦【韵】婚媾【合】
贲于丘园【韵】束帛戋戋【合】
舎车而徒义弗乘，【韵】也，贲其须与上兴，【合】也，永贞之吉，终莫之陵，【合】也。
六四，当位疑【韵】也，匪冦婚媾，终无尤【，合】也，六五之吉，有喜，【合】也，白贲无咎，上得志，【合】也。
疑喜志为三声之合，尤为五部之合，诗大东熊罴是裘，百僚是试，十月之交，亦孔之痗！我独居忧，皆是此五部，征声一例。
易韵卷二
钦定四库全书
易韵卷三
翰林院检讨毛奇龄撰
剥剥剥也，柔变刚，【韵】也，不利有攸往，小人长【合】也，顺而止之，观象【合】也，君子尚消息盈虚，天行【合】也。
君子得舆【韵】小人剥庐【合】
剥牀以足以灭下，【韵】也，剥牀以辨，未有与【合】也，剥之无咎，失上下【合】也，剥牀以肤切近灾合也，以宫人宠终无尤，【合】也，君子得舆民所载，【合】也，小人剥庐，终不可用，【合】也。
亦五部，征声之合，惟用字是两界之叶，然故读以字在纸，部释文之以义为音者是也。宋韵所删字如此甚众，丰卦同此。
复七日来复，天行【韵】也，利有攸往，刚长【合】也。
迷复凶【韵，】有灾眚，【合】用行师，终有大败，以其国君凶【合】，至于十年不克，征【合】。
不逺之复以修身，【韵】也，休复之吉，以下仁【合】也。
频复之，吉义无咎，【韵】也，中行独复以从道【合】也，敦复无悔中以自考，【合】也，迷复之凶，反君道，【合】也，【韵见前】。
无妄，元亨利贞，【韵】，其匪正有眚，【合】，不利有攸往，【合 阳庚，三声合】。
此亦蓦韵且正字亦可合
刚中而应，【韵】，大亨以正，【合】天之命，【合】也。
后文无妄之往何之矣？与天命不佑，行矣哉！以哉之相合，古文多有此，但彖传结句往不用韵，故只以蓦韵置之，他仿此。
无妄之灾，【韵】，或系之牛，【合】，行人之得，邑人之灾，【合】，此征部之合，说已见前，若呉门，顾氏谓牛必读疑，徒见左传？杀老牛莫之敢尸，淮南子见象牙乃知其大于牛，见虎尾而知其大于貍，遂偏执一说，而不知左传淮南正通字也。
无妄之往，得志，【韵】也，不耕获未富，【合】也，行人得牛，邑人灾，【合】也，可贞无咎，固有之，【合】也，无妄之药，不可试【合】也，无妄之行，穷之灾，【合】也，【韵见前】。
大畜，刚健笃实，光辉日新，【韵】其徳刚上而尚贤，【合】能止，健大正【合】也，不家食吉，养贤【合】也，利涉大川，应乎天，【合】也。
此两界有入之合，与大哉乾元，章同夫子惯，用此韵王辅嗣，好驳郑学，以康成，刚健笃实作句，光辉日新，又句为非是改作，刚健笃实，光辉句，日新其徳又句则新字，失一韵矣，况管公明虞仲翔辈亦皆如康成，读辅嗣，故倔强耳。
有厉利己，不犯灾，【韵】也，舆说輹中无尤，【合】也，利有攸往，上合志，【合】也，六四，元吉有喜，【合】也。
六五之吉，有庆，【韵】也，何天之衢，道大行【合】也。
頥頥贞吉【韵】观頥自求口实【合】
此亦蓦韵
頥贞吉【韵】养正则吉【合】也
观頥观其所养，【韵】也，自求口实，观其自养，【合】也，【此与上文皆本字协例，见前】。
舎尔灵龟【韵】观我朶頥【合】
颠頥【韵】拂经于丘頥【合】
拂颐【韵】，贞凶，十年勿用【合】，无攸利，【合】。
用是叶字读以见前剥卦
颠頥吉【韵】虎视耽耽其欲逐逐【合】
拂经【韵，】居贞【合】吉，不可涉大川，【合 韵见前】。
观我朶颐，亦不足贵，【韵】也，六二，征凶行失类，【合】也，十年勿用道大悖，【合】也。
颠頥之吉，上施光，【韵】也，居贞之吉，顺以从上，【合】也，由頥厉吉大有庆，【合】也。
大过大过，大者过【，韵】也，栋桡本末，弱【合】也。
此两合例，如董子士不遇赋，不期禄矣，庶无过矣。一类，余说见前。
刚过而中【韵】，巽而说行，【合】，利有攸往，乃亨【合】。
枯杨生稊，【韵】老夫得其女妻【合，】无不利，【合】。
枯杨生华，【韵】老妇，得其士夫，【合】，无咎无誉。
华本作荂亦作读敷然亦角部之合如此
借用白茅，柔在下，【韵】也，老夫女妻过以相与【合，】也，栋桡之凶，不可以有辅，【合】也，栋隆之吉，不桡乎下，【合】也，枯杨生华，何可久【韵】也，老妇士夫，亦可丑【合】也，过涉之凶，不可咎，【合】也。
此两章统是角声，八部之合，但后三韵共一部，则分见亦得耳。
坎习坎【韵】重险【合】也
水流而不盈【韵】行险而不失其信【合】
维心亨，乃以刚中【韵】也，行有尚往有功，【合】也，天险不可，升【合】也，地险山川丘陵，【合】也。
习坎【韵】入于坎窞【合】
来之坎坎，【韵】险，且枕【合，】入于坎，窞，【合 ，此与上皆寝，感四部之合，】樽酒【韵，】簋贰用缶，【合】纳约自牖【合，】终无咎，【合】。
朱子以樽酒簋三字，作句则失韵矣，若夫子象传樽酒，簋贰四字作句，则自无碍，以樽酒句，簋贰，又句句而不韵古文，多有是耳。
坎不盈【韵】祗既平【合】
系用徽纆，【韵】寘于丛棘，【合】三歳不得【合】。
习坎入坎，失道凶，【韵】也，求小得，未出中，【合】也，来之坎坎，终无功，【合】也。
樽酒簋贰，刚柔际，【韵】也，坎不盈，中未大【，合】也，上六失道，凶三岁，【合】也。
此寘泰队征部之合
大本在泰部，其在过个部者，通字也，然易亦有之，如丰卦大下相押类。
离日月丽乎天，百谷草木丽乎土，【韵】重明以丽乎正，乃化成天下，【合】。
日昃之离，【韵】不鼓缶而歌，【合】，则大耋之嗟，【合】。
征部之合支歌，其尤著者，前已稍及之矣，若离字则原有罗音，史记五帝纪，旁罗日月索隐曰：按大戴礼作歴离离，即罗也，方言罗谓之离离，谓之罗亦读，音相近使然，然谓离只罗字不在支韵，则不可也；凡字有本音，有通音本音为字通音为韵，此不可不辨耳。
突如其来【，韵】如焚，如死【合，】如弃【，合】如。
出涕沱【韵】若戚嗟【合】若
有嘉折首【韵】获匪其丑【合】
履错之，敬以辟咎，【韵】也，黄离元吉，得中道，【合】也，日昃之离，何可乆【合】也。
突如其来，如无所容，【韵】也，六五之吉，离王公【合】也，王用出征，以正邦【，合】也。
咸柔上而刚下，【韵】二气感应以相与【合，】止而说，男下女【合】。
天地感而万物化生，【韵】，圣人感人心而天下和平，【合】咸其股，【韵】执其随【合 ，征部三声合】。
憧憧往来【韵】朋从尔思【合】
咸其拇，志在外，【韵】也，虽凶居吉，顺不害，【合】也。
咸其股，亦不处，【韵】也，志在随人所执，下【合】也。
贞吉，悔亡，未感害，【韵】也，憧憧往来，未光大【合】也。
咸其脢，志末，【韵】也，咸其辅颊舌，滕口说【合】也。
实可统四节作两，合一例，若爻词咸其脢，无悔蓦韵耳。
恒刚上而柔下【韵】雷风相与【合】
巽而动【韵】刚柔皆应【合】
恒，亨，无咎，利贞乆于其道【韵，】也，天地之道恒乆而不已【合】也，利有攸往，终则有始，【合】也。
四时变化而能久成【韵，】圣人乆于其道而天下化成【合，】浚恒之凶，始求深【韵】也，九二，悔亡能乆中【合】也，不恒其徳无所容【，合】也乆非其位，安得禽【合】也，妇人贞吉，从一而终，【合】也，夫子制义从妇凶，【合】也，振恒在上，大无功，【合】也。
两界例见屯卦
遯遯亨【韵】小利贞【合】
蓦韵
遯亨遯而亨，【韵】也，刚当位而应，与时行【，合】也，小利贞，浸而长，【合】也。
执之用黄牛之革【韵】莫之胜说【合】
遯尾之厉，不往何灾？【韵】也，执用黄牛固志，【合】也，系遯之厉，有疾惫，【合】也，畜臣妾吉，不可大事，【合】也，君子好遯，小人否？【合】也，嘉遯贞吉，以正志【合】也，肥遯无不利，无所疑，【合】也。
大壮大，壮大者壮，【韵】也，大壮利贞，大者正【合】也。
小人用壮【韵】君子用罔【合】
不能退【韵】不能遂【合】无攸利【合】
壮于趾，其孚穷，【韵】也，九二，贞吉，以中【合】也，小人用壮，君子罔【，合】也，藩决不羸，尚往【合】也，丧羊于易位，不当【合】也，不能退，不能遂，不详【合】也，艰则吉，咎不长【合】也。
此宫声五部，三声之合已，稍稍见前说矣，是节与诗，桑中所押正同往见，顾氏作诗，本音一书于桑中诗百不能押，缘不晓东与阳通，且不晓三声，因以首四句唐乡，姜合【，爰采唐矣，沬之乡矣，云谁之思？美孟姜矣，】中二句中宫合【，期我乎桑中，要我乎上，宫】而末句无合，【送我乎？淇之上矣，】乃曰：上可读平，当与章首桑乡，姜隔合已臲卼矣，至次章改为采麦，【爰采麦矣，沬之北矣，云谁之思？美孟弋矣，】则乡姜尽亡末句上，字益无所附，即欲求如前，章之隔合而了，不可得，乃设一法，曰：又与前章首四句隔，合前则本章隔合，此则隔章隔合天下，注经之可笑，莫此为甚。至三章，改为采葑，【爰采葑矣，沬之东矣，云谁之思？美孟庸矣，】此则可与中二句中宫连作一韵，然而末句之，无附如故也。乃又曰：又与第一章首四句隔合，则是隔两章合矣，试问自三古，至唐，五代有如此押例，否有引证否，明明诗易，离骚诸子百氏，大通之韵，且又千见万见不止一见，而坚执邪说，妄绳圣经，致钱唐毛氏，晚年犹不晓三声，索予通韵本考验，而钱唐诗人至今犹曰东阳不通，江阳不通，东阳庚蒸总不通，何举世在酒，国中一至是也。
晋康侯用锡马蕃庶【韵】昼日三接【合】
此两合例也。然庶原读蹠释文，庶蹠也可验要，此是蓦韵耳。
明出地上，顺而丽乎大明，【韵】柔进而上行，【合】。
失得【韵】勿恤【合】往吉【合】
晋其角【韵】维用伐邑【合】
晋如摧如，独行正【韵】也，裕无咎，未受命，【合】也，受兹介福，以中正【合】也，众允之志，上行【合】也，鼫防贞厉，位不当【合】也，失得勿恤，往有庆，【合】也，维用伐邑，道未光，【合】也，明夷，内文明而外柔顺，【韵】以防大难，【合 ，此二句自为韵，】文王以【韵 ，此与下以字合，】之利艰贞，【韵】晦其明，【合 ，此二句自为韵】也，内难而能正其志，箕子以【，合 ，此与上以字合】之。
此隔合例也。诗麟趾驺虞皆如此，【麟之趾，与振振公子，自押麟之，角与振振，公族自押，于嗟麟兮两句，两麟字，押驺虞例同】。
明夷于飞，垂其翼，【韵】，君子于行，三日不食，【合】。
明夷于南狩【韵】得其大首【合】
获明夷之心，【韵】于出门庭，【合 两界，合见前】。
不明晦【韵，】初登于天，后入于地，【合 纸，贿之合】。
君子于行义不食，【韵】也，六二之吉，顺以则【合】也，南狩之志，乃大得【合，】也，入于左腹，获心意，【合】也，箕子之贞，明不可息，【合】也，初登于天，照四国，【合】也，后入于地，失则【合】也，此两合例，前累见之矣，若押入意字则六韬，动莫大于不意，谋莫大于不识，韩非子而有知见也，人且匿汝而无知见也，人且意，汝皆可比例。
家人女正位乎内，【韵】男，正位乎外，【合】男女正，天地之大义，【合】也，家人有严君焉，父母之谓，【合】也。
父父，子子，兄兄，弟弟，夫夫，妇妇，而家道正【韵，】正家而天下定，【合】矣。
无攸遂【韵】在中馈【合】
家人嗃嗃【韵】妇子嘻嘻【合】
此征部之合，嗃音蒿，庄子则阳篇，犹有嗃也，音许交反，马融长笛赋铮，鐄謍嗃五臣，注亦音呼交反可验。
闲有家志未变，【韵】也，六二之吉，顺以巽，【合】也。
家人嗃嗃，未失【韵】也，妇子嘻嘻，失家节，【合】也。
富家，大吉，顺在位，【韵】也，王假有家，交相爱，【合】也，威如之吉，反身之谓，【合】也。
暌其志不同行，【韵】说而丽乎明，【合】柔进而上行，【合】得中而应乎刚，【合】。
天地暌，而其事同【韵，】也，男女暌，而其志通【合】也。
万物暌，而其事类【韵】也，暌之时用大【合】矣哉！
丧马勿逐【韵】自复【合】
见舆曳【韵，】其牛掣，【合】，其人天且劓，【合】。
劓可读臬然亦两合如此
暌孤【韵】遇元夫【合】交孚【合】
暌孤【韵，】见豕负涂，【合】载鬼一车，【合】先张之弧，【合】后说之，弧【合】。
匪冦【韵，】婚媾【合，】往遇雨，【合 合例，见前】。
见恶人以辟咎，【韵】也，遇主于巷，未失道，【合】也。
见舆曳，位不当【韵】也，无初有终，遇刚【合】也，交孚旡咎志行【合】也，厥宗噬肤，往有庆，【合】也，遇雨之吉，羣疑亡，【合】也，蹇蹇难【韵，】也，险在前，【合】也。
蹇，利西南，往得中，【韵】也，不利东北，其道穷，【合】也，利见大人，往有功，【合】也，当位贞吉，以正邦【，合】也。
徃蹇【韵】来反【合】
徃蹇【韵】来连【合】
徃蹇来誉，宜待【韵，】也，王臣蹇蹇，终无尤【，合】也，往蹇来反，内喜之，【合】也，【韵见前】。
往蹇来连，当位实【韵，】也，大蹇朋来以中节，【合】也。
往蹇来硕，志在内，【韵】也，利见大人，以从贵【合】也。
解无所徃【与下徃字合】，其来复【韵，】吉有攸徃，【与上合，】夙【合】吉。
此诗何彼秾矣！桑柔隔合旧法，秦皇之罘山，铭诸押皆仿此。
利西南，往得众，【韵】也，其来复吉，乃得中【，合】也，有攸往，夙吉往有功，【合】也。
天地解而雷雨作，【韵】雷雨作，而百果草木皆甲坼，【合】刚柔之际，义无咎，【韵】也，九二，贞吉，得中道，【合】也，负且乘，亦可丑，【合】也，自我致戎，又谁咎？【合】也。
觧而拇未当位，【韵】也，君子有解，小人退，【合】也，公用射隼以解悖，【合】也。
损可贞，利有攸往，【韵】曷之用？二簋可用，享【合】。
损下益上【韵】其道上行【合】
二簋应有时【韵】损刚益柔有时【合】
或益之十朋之龟韵弗克违【合】
已事遄往，上合志，【韵】也，九二，利贞中以为志，【合】也，一人行三，则疑【合】也，损其疾亦可喜，【合】也，六五，元吉自上祐【合】也，弗损益之，大得志，合也。
益损上益下，民说无疆，【韵】自上下下，其道大光，【合】，利有攸往，中正有庆，【合】，利涉大川，木道乃行，【合，】益动而巽，日进无疆，【合】天施，地生，其益无方，【合】，凡益之道，与时偕行，【合】，或益之十朋之龟【韵，】弗克违，【合】。
告公从【韵】利用为依迁国【合】
国为入声，职部中，字即平，声蒸韵之四声也，若以四声言之，则从在冬部，与蒸部之入，自当相通，但从来韵例通三声不通四声，故凡有四声之字，偶然阑入，则谓之四声之叶，前卷首与防泰二卦已言之详矣。如此，叶则在诗，常武以修我戎，与惠此南国，押老子其徳乃丰与修之于国押，正是一例，是必国原可读，公且又必古人文字中所习押字，固非可漫然妄自叶者，由此观之，则闽人陈第所谓古无叶音，真妄论也。
勿问元吉【韵】有孚惠我徳【合】
此亦蓦韵
莫益【韵】之或击【合】之
元吉，无咎，下不厚事，【韵】也，或益之自外来，【合】也，益用凶事，固有之，【合】也，告公从以益志，【合】也，有孚惠心，勿问之，【合】矣，惠我徳，大得志，【合】也，莫益之偏辞，【合】也，或击之，自外来，【合】也。
夬不利即戎【韵】利有攸往【合 韵见前】
扬于王庭，柔乘五刚，【韵】也，孚号有厉，其危乃光，【合】也，告自邑不利，即戎所尚，乃穷【合】也，利有攸往，刚长乃终，【合】也。
君子夬夬【韵】独行遇雨【合】若濡【合】
征部三声之合，程子以若濡有愠，为句而移之，君子夬夬之下，则失韵矣。
臀无肤【韵】其行次且【合】
牵羊【韵】悔亡【合】
不胜而往，咎【韵】也，有戎勿恤，得中道，【合】也，君子夬夬，终无咎，【合】也。
其行次且，位不当【韵】也，闻言不信，聪不明，【合】也，中行无咎，中未光，【合】也，无号之凶，终不可长，【合】也。
姤，姤，遇也，柔遇刚，【韵】也，勿用取女，不可与长【合】也，天地相遇，品物咸章，【合】也，刚遇中正，天下大行，【合】也。
臀无肤【韵】其行次且【合】
击于金柅，柔道牵【合】也，无鱼之凶逺民【合】也。
九五含章中正，【韵】也，有陨自天，志不舎命【合】也，姤其角上穷吝，【合】也。
萃王假有庙，致孝享【韵，】也，利见大人，亨，聚以正也，用大牲吉，利有攸往，顺天命，【合】也。
若号为笑蓦韵
赍咨【韵】涕洟【合】
乃乱乃萃，其志乱，【韵】也，引吉，无咎，中未变，【合】也，往无咎，上巽【合】也。
大吉，无咎，位不当【韵】也，萃有位，志未光，【合】也，赍咨涕洟，未安，上【合】也。
升元亨【韵】用见大人【合】
勿恤【韵】南征吉【合】
用见大人，勿恤有庆，【韵】也，南征吉，志行【合】也。
防升【韵】利于不息之贞【合】
允升大吉，上合志，【韵】也，九二之孚，有喜，【合】也，升虚邑，无所疑【，合】也，王用亨于岐山，顺事【合】也，贞吉升阶，大得志，【合】也，防升在上，消不富，【合】也。
困贞，大人吉，以刚中【韵】也，有言不信，尚口乃穷，【合】也，臀困于株木，【韵】入于幽谷，【合】三歳不觌【合】。
困于酒食，【韵】朱绂，方来【合，】利用享祀，【合 食，音嗣】。
困于石，据于蒺藜，【韵】入于其宫，不见其妻，【合】。
来徐徐【韵】困于金车【合】
劓，刖，【韵】困于赤绂，【合】乃徐有说，【合】利用祭祀，【合 两合，见前】困于葛藟，【韵】于臲卼，【合】，曰动悔，【合】有悔，【合 卼，五轨反，古臲卼一读艺，委此与两合，有别】。
入于幽谷，幽不明，【韵】也，困于酒食，中有庆，【合】也，据于蒺藜，乘刚【合】也，入于其宫，不见其妻，不祥，【合】也。
来徐徐，志在下，【韵】也，虽不当位，有与【合，】也。
劓，刖志未得，【韵】也，乃徐有说，以中直【合】也，利用祭祀，受福【合】也。
困于葛藟，未当【韵】也，动悔有悔，吉行【合】也。
井井【韵，】改邑不改井，【合】，无丧无得，往来井井，【合】汔至，亦未繘井，【合】羸其瓶，【合】。
井养而不穷，【韵】也，改邑不改井，乃以刚中【合】也，汔至，亦未繘井未有功，【合】也，羸其瓶，是以凶【合】也。
井谷射鲋【韵】瓮敝漏【合】
井渫不食，【韵】，为我心恻，【合】可用，汲【合】，王明并受其福，【合】井甃，【韵】无咎，【合】。
井冽【韵】寒泉食【合】
井収【韵】勿幕【合】有孚【合】
井泥不食，下【韵】也，旧井无禽，时舎【合】也，井谷射鲋，无与【合，】也。
陆徳明本与下增一之字虽亦可押然何必尔尔
井渫不食行恻【韵】也求王明受福也
井甃无咎，修井【韵，】也寒泉之食，中正【合】也，元吉在上，大成【合】也。
革水火相息，【韵】二女同居，其志不相得，【合】。
已日乃孚【韵】革而信之【合】
革而当【韵】其悔乃亡【合】
天地革而四时成，【韵】汤，武革命，顺乎天而应乎人，【合】革言三就，有孚悔亾，有孚，改命俱蓦韵。
君子豹变【韵】小人革面【合】
巩用黄牛，不可以有为，【韵】也，已日革之，行有嘉【，合】也，革言三就，又何之？【合】矣，改命之吉，信志【合】也。
此支歌三声之合，最易晓者，为嘉之合，如诗鳬鹥尔，殽既嘉福禄来为类，其合志如九章之曰：黄昏以为期，反既有此，他志类，顾氏谓为本，读讹不在支韵，歴引为之合，歌韵者以为据，夫为之合歌，正支歌之通也，为可读讹，嘉亦可读，圭彼第晓，一字之通而不晓全部，然则之又何读乎？且何以又押志乎！
大人虎变，其文炳【韵】也，君子豹变，其文蔚【，合】也，小人革面，顺以从君，【合】也。
蔚音畏，与尉同然，又音愠，与煴同考，尉字在汉王莽传，威斗即尉斗，此音畏之验也。然在隋书李穆传奉熨斗于髙祖加火字，则俗称煴，斗为于郡反，此音愠之验也。尉蔚诸字在去之未问，与入之物，三部俱有之，而宋真宗朝删重叠韵，则问之一部，在所删中矣，故蔚与君为文，问之，四声相叶，此与益之，依迁国防之独逺实一例而炳，字以两界之三声，与君字相通，此夫子用韵之最；神而最确者，说文不晓韵改易，其文蔚为其文，斐古韵荡然矣。
易韵卷三
钦定四库全书
易韵卷四
翰林院检讨毛奇龄撰
鼎鼎象【韵】也以木巽火亨餁【合】也
此宫商有入两界之合，与干文言观象讼，象革象皆同。
圣人亨以享上帝，而大亨以养，圣贤【韵，】巽而耳目聪明，【合】柔进而上行，【合】得中而应乎刚，【合】，是以元亨【合 ，合见前】，大象本无韵，此鼎命二字蓦韵也。
鼎颠趾【韵，】利出否，【合】得妾，以其子【合】。
鼎有实【韵，】我仇有疾，【合】不我能，即【合】。
鼎耳革，【韵】，其行塞【合，】雉膏不食，【合】方雨，【韵】亏悔，【合 ，此四字自押】终吉，【与不食，合】。
隔合例见前
鼎折足【韵】覆公餗【合】其形渥【合】
鼎颠趾未悖【韵】也利出否以从贵【合】也
鼎有实慎所之，【韵】也，我仇有疾，终无尤【，合】也。
鼎耳革失其义，【韵】也，覆公餗，信如何【合】也，【韵见前】。
鼎黄耳中以为实，【韵】也，玉铉在上，刚柔节【合】也。
震震来虩虩【韵】笑言哑哑【合】
震来虩虩，恐致福，【韵】也，笑言哑哑，后有则【合】也。
震惊百里惊逺而惧迩【韵】也，出可以守宗庙社稷，以为祭主，【合】也。
初爻辞与彖同合见前
震来厉【韵】亿防贝【合】
跻于九陵勿逐【韵】七日得【合】
震往来厉【韵】亿无丧有事【合】
震索索【韵】视矍矍【合】
震不于其躬，【韵】于其隣，【合】无咎，婚媾有言，【合】。
初象传辞与彖同合见前
震来厉乗刚【韵】也，震苏苏，位不当【合，】也，震遂泥，未光【合，】也，震往来，厉，危行【合】也，其事在中，大无丧，【合】也。
震索索，中未得【韵，】也，虽凶无咎，畏邻戒，【合】也，【两合，见前】艮，艮其背，不获其身，【韵】行其庭，不见其人，【合】。
时止则止，时行则行，【韵】动静，不失其时，其道光明，【合】艮其止，止其所，【韵】也，上下敌应，不相与【合，】也，是以不获其身，行其庭，不见其人，无咎，【合】也。
艮其腓，【韵】不拯其随，【合】，其心不快，【合 韵见前】。
艮其限【韵】列其夤【合】厉薰心【合】
两界有入之合，其在东冬，江阳，庚青，蒸七韵与侵，覃盐咸四韵通者，则在屯卦，己详之矣，此则真文元寒，删先六韵与侵覃，盐咸四韵通合一例，夤在真韵，限在谏韵，正六韵，三声本押，而心以侵韵，并入之，此如汉安世房中歌【我定厯数人告其心，敕身斋戒，施教申申，】阮瑀怨诗，【虽称百龄，夀孰能应此身犹获，膺凶讨流落，恒苦心】一例，总是有入一界所押，其不并押东，冬七韵者，古人押法如是耳。
艮其辅【韵】言有序【合】
艮其趾，未失正，【韵】也，不拯其随，未退，聴【合】也，艮其限危，薰心【合，】也，艮其身，止诸躬【合，】也，艮其辅，以中正【合】也，敦艮之吉以厚终，【合】也。
此东冬七韵两界之合，与前爻辞六韵两界，正复相对，文王夫子，其各出一韵如此，谁谓圣人为文，非有意也，首韵未失正明，晋王所出，易本作未失，止是失韵矣，若朱氏本义不晓，东庚之通，且不晓三声，妄谓以中正也，正字羡文，当以中字作韵，而其后姚氏本竟改作，正中以就韵，夫祗不识韵，而至妄改圣经韵学之不可不讲如此。
渐进得位，往有功，【韵】也，进以正，可以正邦【，合】也，其位刚得中，【合】也，止而巽动不穷，【合】也。
大象木俗蓦韵
鸿渐于干【韵】小子厉有言【合】
鸿渐于磐【韵】饮食衎衎【合】
鸿渐于陆，【韵】夫征，不复【合，】妇孕不育，【合】凶，利御防【，合】两合，见前此与诗桑柔作为式谷，征以中垢吕氏春秋大匠不斲大庖，不豆一例。
鸿渐于陵，【韵】妇，三歳不孕，【合】终莫之胜，【合】。
小子之厉，义无咎，【韵】也，饮食衎衎，不素饱，【合】也，夫征，不复离羣丑，【合】也，妇孕不育，失其道，【合】也，利用御防，顺相保，【合】也。
或得其桷，顺以巽，【韵】也，终莫之胜，吉得所愿，【合】也，其羽可用为仪，吉不可乱，【合】也。
归妹归妹，天地之大义，【韵】也，归妹，人之终始，【合】也，说以动所归妹，【合】也。
征凶位不当【韵】也无攸利柔乘刚【合】也
大象妹敝蓦韵
归妹以娣【韵】跛能履【合】
归妹以须【韵】反归以娣【合】
支鱼三声，前有之，此如贾生吊屈文，岂容夫吞舟之鱼，固将制于蝼螘，一例。
归妹愆期【韵】迟归有时【合】
其君之袂，不如其娣之袂良【韵，】月几，朢【合】。
女承筐无实【韵】士刲羊无血【合】
归妹以娣，以恒【韵】也，跛能履吉相承，【合】也，利幽人之贞，未变常【合】也，归妹以须，未当【合】也，愆期之志，有待而行，【合】也，帝乙归妹，不如其娣之袂良，【合】也，其位在中，以贵行【合】也，上六，无实承虚筐，【合】也。
丰，丰大【韵】也，明以动，故丰王假之，尚大【合】也，勿忧，宜日中，宜照天下，【合】也，【韵见前】。
日中则昃，【韵】，月盈则食，【合】天地盈虚，与时消息，【合】，而况于人？【韵】乎？况于鬼神，【合】乎！
丰其蔀【韵】日中见斗【合 韵见前】
往得疑疾【韵】有孚发若【合】
丰其沛【韵】日中见沬【合 音迷外反】
丰其蔀，【韵】，日中见斗，【合】，遇其夷主，【合】。
虽旬无咎，过旬灾，【韵】也，有孚发若，信以发志，【合】也，丰其沛，不可大事，【合】也，折其右肱，终不可用，【合】也。
用字韵见前剥卦
丰其蔀，位不当【韵】也，日中见斗，幽不明，【合】也，遇其夷主，吉行【合】也，六五之吉，有庆，【合】也，丰其屋，天际翔【合】也，闚其户，阒其无人，自藏【合，】也。
旅柔得中乎外而顺乎刚，【韵】止而丽乎明，【合】。
旅琐琐【韵】斯其所【合】
旅即次【韵】懐其资【合】
旅于处【韵，】得其资斧，【合】，我心不快，【合】。
徴部三声见前此，如七发穱麦，服处躁中，烦外一例。
射雉一矢亾【韵】终以誉命【合】
韵例见前，此祗阳庚，三声之合，如东京赋，人或不得其所，若已纳之于隍，荷天下之重任，匪怠遑，以寜静一例。
鸟焚其巢【韵】旅人先笑后号咷【合】
旅琐琐志穷灾，【韵】也，得童仆贞，终无尤【，合】也。
旅焚其次，亦已伤【韵】矣，以旅与下其义丧，【合】也。
旅于处未得位，【韵】也，得其资斧，心未快，【合】也，终以誉命，上逮【合】也。
以旅在上，其义，焚【韵】也，丧牛于易，终莫之闻，【合】也，巽重巽以申命，【韵】刚，巽乎中正而志行，【合】柔，皆顺乎刚，是以小亨，【合】，利有攸往，利见大人，【合】。
巽在牀下【韵】丧其资斧【合】
进退志疑【韵】也利武人之贞志治【合】也
纷若之志，得中【韵，】也，频巽之吝，志穷【合】也，田获三品，有功，【合】也，九五之吉，位正中，【合】也，巽在牀下，上穷【合】也，丧其资斧，正乎凶，【合】也。
兑兑亨【韵】利贞【合蓦韵】
刚中而柔外，说以利贞，【韵】，是以顺乎天而应乎人，【合】説以先民，民忘其劳，【韵】説以犯难民忘其死，【合】。
此无入两界，三声之合，前言之屡矣，第世人乆不识韵，凡遇此押，即以为马肿背耳，此如诗賔筵，载号载呶，与屡舞僛僛，押扬雄，荆州牧箴世世以饶与金玉砥砺，押一例，徐仲山尝曰：得通韵两界例，可以读谚，向疑中流，失船一壶，千金为无韵，得有入两界而知有之疑，亾羊而补牢，未为迟也。为无韵，得无入两界，而又知有之，正谓是也。
和兑之吉，行未疑，【韵】也，孚兑之吉，信志【合】也。
来兑之凶，位不当【韵】也，九四之喜，有庆【合】也，孚于剥位，正当【合】也，上六引兑，未光【合，】也。
涣刚来而不穷，【韵】，柔得位乎外而上同，【合】王假有庙，王乃在中，【合】也，利涉大川，乘木有功，【合】也。
此但以字音相同者连押，即后世声类之所始，故首句涣亨不入韵，以是也。
涣有丘【韵】匪夷所思【合 韵见前】
涣汗其大号【韵】涣王居【合】
角部三声之合说见前
涣其血【韵】去逖出【合】
血去义连然夫子之读如此
初六之吉顺【韵】也涣奔其机得愿【合】也
涣其躬，志在外，【韵】也，涣其羣，光大【合】也，王居无咎，正位【合，】也，涣其血逺害【合】也。
节节亨【韵】苦节不可贞【合】
节亨，刚柔分而刚得中，【韵】苦节，不可贞，其道穷，【合】也，说以行险，当位以节，中正以通【合】。
天地节而四时成，【韵】节以制度，不伤财，不害民，【合】不节，若【韵】则嗟若，【合】。
不出户庭，知通塞，【韵】也，不出门庭，凶，失时极【合，】也不节之嗟，又谁咎？【韵】也，安节之亨承上道，【合】也。
甘节之吉，居位中，【韵】也，苦节，贞凶，其道穷，【合】也。
中孚，柔在内而刚得中，【韵】说而巽，孚乃化邦【合】也，豚鱼吉，信及豚鱼，【韵】也，利涉大川，乘木舟虚，【合】也，中孚以利贞【韵，】乃应乎天，【合】也。
鸣鹤在隂其子和【韵】之，我有好爵，吾与尔靡【，合】之，此支歌合之最易晓者，杨升庵不识韵，欲读靡为磨以就韵，其可笑如此。
或鼓或罢【韵】或泣或歌【合】
罢读平读去，俱合，平则支歌之，通去则歌，麻之三声也。
月几朢【韵】马匹亡【合】
初九，虞吉志未变，【韵】也，其子和之中，必愿【合】也。
或鼓或罢，位不当【韵】也，马匹亾絶类上【合】也，有孚挛如，位正当【合】也，翰音登于天，何可长【？合】也。
小过小过，小者过而亨，【韵】也，过以利贞，与时行【合，】也，柔得中，是以小事吉，【韵】也，刚失位而不中，是以不可大事，【合】也，【两合，见前】。
过其祖【韵】遇其妣【合】
不及其君【韵】遇其臣【合】
弗过防【韵】之从或戕【合】之
弗过遇【韵】之往厉必戒【合】
通合见，前此与陆机陆丞相诔匪寜，匪处滂沱，淮海一例。
公弋【韵】取彼在穴【合】
弗遇过【韵】之飞鸟离【合】之
此不过支歌之通耳，顾氏谓离当入歌部，不当入支部，彼亦知文王时，无切韵部耶！
飞鸟以凶，不可如何？【韵】也，不及其君，臣不可过【，合】也，从或戕之，凶，如何【合】也。
弗过遇之，位不当【韵】也，往厉必戒，终不可长，【合】也，密云不雨，已上【合】也，弗遇过之，已亢【合】也。
郭京举正谓已上，上字是止字之误引王弼注为证，不知己失韵矣，作伪之漏败如此。
既济既济，亨，小者亨，【韵】也，利贞，刚柔正而位当，【合】也，初吉，柔得中，【合】也，终止则乱，其道穷，【合】也。
李鼎祚易觧位当作当位，则与亨中前后韵俱不合矣。
妇丧其茀【韵】勿逐【合】七日得【合】
曵其轮义，无咎，【韵】也，七日得以中道，【合】也，三年克之，惫【韵】也，终日戒有所疑，【合】也，东隣杀牛，不如西隣之时，【合】也，实受其福，吉大来，【合】也，濡其首，厉何可乆【合】也，【韵见前】未济，小狐汔济【韵，】濡其尾，【合】，无攸利，【合】。
未济亨，柔得中，【韵】也，小狐汔济未出，中【合】也，濡其尾，无攸利，不续终【合】也，虽不当位，刚柔应【合】也。
有孚于饮酒，【韵】无咎，【合】濡其首，【合】，有孚失是，【合】。
角部通，合见前此，如诗甫田，馌彼南亩，田畯至，喜一例。
濡其尾，亦不知极，【韵】也，九二，贞吉中，以行正【合】也，极是职部字为宫声，蒸韵之入，声以四声，叶例与正字合，此与楚词大招寒凝，凝只盈北极，只一例说见益卦。
未济，征凶，位不当【韵】也，贞吉悔，亾志行，【合】也。
君子之光，其晖吉【韵】也，饮酒濡首，亦不知节【合】也，系辞上传，鼓之以雷霆，润之以风雨，【韵】，日月运行，一寒一暑，【合】，乾道成男，坤道成女，【合】。
干以易知，坤以简能，【韵】易则易知，简则易从，【合】易知，则有亲，易从则有功，【合】。
有亲则可乆有功则可大，【韵】可乆则贤人之徳可大则贤人之业，【合 两合韵，例见前】。
夫干，其静也专，其动也直，【韵与下辟合】，是以大生【韵，与下生合】焉，夫坤，其静也翕，其动也辟，【合】，是以广生【合】焉，【韵例与明夷，彖同】成性，存存【韵，】道义之门，【合】。
或出或处【韵】或黙或语【合】
二人同心【韵】其利断金【合】
同心之言【韵】其臭如兰【合】
君不密则失臣，【韵】，臣不密则失身，【合】几事不密则害成，【合】。
负也者，小人之事，【韵】也，乘也者，君子之器，【合】也。
小人而乘君子之器，盗思夺【韵】之矣，上慢下暴，盗思伐【，合】之矣。
天一地二，【韵】天三，地四，【合】天五，地六【合】，天七地八【，合】天九，地十【合】。
以去入分押则二四，一合六八十一合，然以两合例推之，则二四为支，去无入声者，与入声，十七部相押，正其例也。往读天台，小止观偈，【欲是汝，初，军忧愁为第二饯渴，第三军欢爱，为第四睡眠，第五军怖畏，为第六疑悔，第七军瞠恚为第八，利养虚称，九自髙慢人十】，初以为无韵，及得两合例，始知与祢衡顔子碑【知微，知彰闻一觉十，用舍行藏，与圣合契，】十契之合，正复相同，然不意夫子用韵，已先启其例，如是也，又左思呉都赋，姜彚非一，海苔之类，一与类押，亦两合一例，古人凡数目所在，多着隐韵，则非偶然蓦及抑可知耳。
惟深也，故能通天下之志，【韵】惟几也，故能成天下之务，【合】惟神也，故不疾而速，不行而至，【合】。
天之所助者顺，【韵】也，人之所助者信，【合】也，履信思乎顺，又以尚贤【合】也，【韵见前】。
系辞下传，八卦成列，象在其中，【韵】矣，因而重之，爻在其中，【合】矣，刚柔相推，变在其中，【合】矣，系辞焉而命之，动在其中，【合】矣，【韵见前】。
斲木为耜，揉木为耒，【韵】耒耨之利，以教天下，【合】。
日中为市，【韵】致天下之民，聚天下之货，【合】交易而退，各得其所，【合】。
通其变【韵】使民不倦【合】
神而化【韵】之使民宜【合】之
此只支麻之合为征声，本部中字，如易林【隂阳变各得其】，太【革而化之，与时宜之，】所见非一，而顾氏必谓宜从多当读，多化加言，即为讹，宜与化皆当改入歌部，作一韵押，则只不识韵，而展转强觧岂有当乎？
服牛乘马【韵】引重致逺以利天下【合】
重门击柝【韵】以待暴客【合】
斲木为杵，【韵】掘地为臼，【合】杵臼之利，【韵】万民，以济【合】，分之则杵臼一合，利济又一合，故利字亦着韵，与前后利字不同。
木为弧，【韵】剡木为矢，【合】弧矢之利，以威天下，【合】，上古穴居而野处，【韵】，后世圣人易之以宫室，上栋下宇，【合】以待风雨，【合】。
葬之中野，【韵】，不封不树，【合】丧期无数，【合】。
上古结绳而治，【韵】，后世圣人易之以书契，【合】，百官以治，万民以察，【合 韵，例见前】。
是故易者象【韵】也象也者像【合】也
天下同归而殊涂【韵】一致而百虑【合】
日往则月来，【韵】月，往则日来，【合】，日月相推而明生【韵，与下成生合】焉，寒往则暑来，【韵】暑往则寒来，【合】寒暑相推而 成，【合】焉，往者屈【韵】也，来者信【合】也，屈信相感而利生，【合】焉，二来字自合，屈信自合生成，生自合夫子，彖中多此押法，屈为文韵之入，与信在真韵，正四声叶例，说见前。
尺蠖之屈，【韵与蛰合，】以求信，【韵与身合，】也，龙蛇之蛰，【合】以存身，【合】也，【隔合见前】。
动而不括【韵】是以出而有获【合】
善不积不足以成名，【韵】恶不积，不足以灭身，【合】。
小人以小善为无益而弗为，【韵】也，以小恶为无伤而弗去，【合】也。
君子知微，知彰【韵，】知柔知刚，【合】万夫之望，【合】。
天地絪緼【韵，】万物化醇，【合】男女构精，【合】，万物化生，【合】四句，綂押为两界之合，若絪緼自合精生，自合则一，商声一宫声，皆本部中字。
其防逺其辞文【韵】，其言曲而中，其事肆而隐，【合】。
井德之地也巽德之制也系蓦韵
易之为书也不可逺【韵】为道也屡迁【合】
变动不居【韵】周流六虚【合】
其出入以度【韵，】外内使知惧，【合】又明于忧患，与故【合】，无有师保，如临父母，【合】。
初率其辞而揆其方，【韵】既有典常，【合】，苟非其人，道不虚行，【合】。
原始要终，以为质，【韵】也，六爻相杂，唯其时物【合】也，二多誉【韵，】四多惧，【合】。
三多凶【韵】五多功【合】
危者使平【韵】易者使倾【合】
其道甚大，【韵】百物不废，【合】惧，以终始【合】，其要无咎，【合】，天地设位，圣人成能，【韵】，人谋鬼谋，百姓与能，【合】。
变动以利言吉凶以情迁蓦韵
是故爱恶相攻而吉凶生【韵】逺近相取而悔吝生，【合】，情伪相感而利害生，【合】。
说卦传，是以立天之道曰隂与阳【韵，】立地之道，曰柔与刚；【合】。
分隂分阳【韵，】迭用柔刚，【合】，故易六位而成章，【合】。
杂卦传干刚坤柔，【韵】比，乐师忧合，临观之义，或与或求【合】。
屯见而不失其居【韵】防杂而着【合】
震起【韵，】也，艮止【合】也，损益盛衰之始，【合】也，大畜，时【合】也，无妄灾，【合】也，萃聚而升不来，【合】也，谦轻而豫怠，【合】也，噬嗑，食【韵】也，贲无色，【合】也，兑见而巽伏，【合】也，随无故也。蛊，则饬【合】也。
晋昼【韵】也，明夷，诛【合】也，井通而困相遇，【合】也，咸速也恒乆【合】也。
随无故也。若故字作韵则为两，合一例第，咸速则断非韵耳。
涣离【韵】也节止【合】也
觧缓【韵】也蹇难【合】也
暌外【韵】也，家人内【合】也。否？泰反其类，【合】也，大壮则止，遯则退，【合】也。
大有，众也，同人亲【韵】也；革，去故也。鼎，取新【合】也，小过，过也，中孚信【合】也。
丰多故亲寡旅，【韵】也，离上而坎下，【合】也，小畜，寡也；履，不处【合】也。
故寡是蓦韵
需不进，【韵】也，讼不亲，【合】也，大过，颠【合】也。
垢，遇也，柔遇刚，【韵】也；渐，女归待男行，【合】也，頥养正【合】也，既济，定【合】也，归妹女之终，【合】也，未济男之穷，【合】也。夬，决也，刚决柔，【韵】也，君子道长，小人道忧，【合】也。
杂卦俱以反对成文，自大过颠也，以下错杂，不对，然故自有韵，若改正其文，则大过颠也，頥养正【韵】也；渐，女归待男行也，归妹女之终，【合】也，既济，定也未济男之穷，【合】也。姤，遇也，柔遇刚也，夬，决也，刚决柔，【韵】也，君子道长，小人道忧，【合】也，自大过至男之穷，为一合，姤遇至，小人道忧，为一合，说见予仲氏易，杂卦传下。
易韵卷四