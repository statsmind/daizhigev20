御制同文韵统序
粤自切韵，字母之学，兴于西域，流传中土，遂转梵为华，而中华之字，不特与西域音韵攸殊，即用切韵之法，比类呼之音亦不备，于是有反切有转注，甚至有音无字，则为之空，圈影附其言，浩若河汉，而其绪纷如乱丝，我国朝以十二字头括宇宙之大，文用合声切字，而字无遁音，华言之所未备者，合声无不悉具，亦无不脗合，信乎同文之极则矣，间甞流览，梵夹华文笔授充牣，支那而咒语不繙，取存印度，本音以传真谛，顾缁流持诵，迥非西僧梵韵，是岂说咒不译之本意耶？和硕庄亲王当。
皇祖时，面承音韵，阐微之要防，精贯字母，博渉明辨，爰命率同，儒臣咨之，灌顶普善广慈，国师章嘉胡土克图攷，西番本音溯其渊源，别其同异，为之列，以图谱系，以图说辨隂阳清浊于希微，杳渺之间，各得其元，音之所在，至变而莫能淆，至赜而不可乱既正，贝叶流传之讹谬，即研穷字母，形声之学者亦可探婆罗门书之窔奥而破。
拘墟之曲，见书成，名之曰同文，韵统而着其縁起如此云。
乾隆歳在庚午冬十二月既望御笔
和硕庄亲王臣允禄等谨
奏臣等遵
防恭译梵音字，母查文殊问经，金刚顶经师利问，经三部内俱有此五十字，而所用汉字，各有不同，臣等于三经内择其与西番本字音韵相合者，取用外，其音韵不合者，另于十二字头，汉字内取用字，头内有借用仄声字者，照字典例发平声，圈其有本字，呼声应长者，三经内用，引字为记，查从前译十二字，头时奉。
防凡本字下有余音者，将余音字细书，于本字下钦此，今遵防凡遇呼声应长之字，即将本字叠书而下一字防小合为一字，其本字下另带别音者，即于本字下将别，音字细书，合为一字，其有有音无字者，照释典，本身切例，将所切二字，并书合为一字，其一字，有二音者，如上音分数多，下音分数少或下音分数多上音分数少，将分数多之，字正书，分数少之，字细书，俱合为一字，此后有一字，带三音者，亦照此例，将分数多之，一字正书分数少之二字细书，亦俱合为一字，以上所译，汉字俱照，梵字本韵，遵音韵，阐防等韵法将喉齿唇舌等音及反切，分别注于其下，谨将字母五十字，缮折恭呈。
御览伏
圣训裁定，其余诸字，臣等遵照办理，陆续进呈，谨奏乾隆十三年九月十四日，具奏本日奉。
防照此办理钦此
和硕庄亲王臣允禄等谨
奏臣等遵
防恭译梵字先经译出字母五十字进呈奉
防照此办理，钦此查字，母五十字内阿阿，阿等十六字为音韵，字嘎喀等三十四字为反切，字以反，切三十四字配合音韵十六字，除配阿字，仍得本音外，每字各成十五字，共成五百一十字，又以反切三十四字，除末一字不用外，余三十三字各系以鸦喇，拉斡四字配合成一百三十二字，又以反切三十四字，叠书成三十四字，又以反切三十四字，除末九字不用外，余二十五字为五类将毎类后，一字加于前，四字之上，成二十字，又于反切五类二十五字之上，各加拉沙，卡萨四字，成三十四字，又举锅字为例，加巴鲁逹一记号呼，长三分者，成一字加三记，号呼长九分者成一字，又于嘎喀二字上各加扎嘛噜记，号成二字，又于巴葩二字，上加乌巴逹嘛记，号成二字，又数字叠，书成，二十六字，以上共八百六十二字，臣等谨按梵音，繙译汉字，遵照前次进。
呈条例俱于
钦定十二字头，汉字内取用，其呼声应长之字，照十二字，头内有余音字，例将本字叠书而下一字，微小合为一字，其本字下另带别音者，于本字下将别，音字细书，合为一字，其有声无字者，照释典，本身切例，将所切二字，并书合为一字，其一字，有二音。三音者，将分数多之，字大书分数少之，字细书，合为一字，其二合三合字音内，有音相近之，字即用，音相近之，一字将反，切注于其下，其数字叠书者，将収声末一字，大书其上，数字皆细书，谨缮折恭呈。
御览防
训定谨
奏乾隆十三年十二月二十六日，具奏二十八日奉。
防中华字母原本西番而字不备音，故华言经咒不能得其本韵，若用西番音韵翻切之法编成字，谱发明等韵源流，则中华字，母反切之法，有以知所自来，且凡有音无字者，皆可得其本韵，王可同，尚书汪由敦商量，南书房翰林，内有通晓韵，学者出一同办理，编辑进呈钦此。
和硕荘亲王臣允禄谨
奏臣奉
命纂辑西番音韵翻切一书钦遵
谕防与尚书汪由敦商量，据称南书房，翰林内，左都御史刘统勲于切韵，曽经讲求赞善，张若澄尚能领防等语应请。
防刘统勲张若澄二员，防同原办之，左都御史德通，侍郎何国宗并唐古，特学司业，福亮僧源泰等详悉，编纂臣暨章嘉胡土克图，照西番字韵分别隂阳逐一校定进。
呈恭
皇上指示，庶可成音韵之正，宗而全书，易于告竣矣，为
此谨
奏乾隆十四年正月初三日具奏本日奉
防知道了钦此
和硕庄亲王臣允禄等谨
奏前经臣等恭译梵言音韵翻切等字进呈钦奉
谕防中华字母原本西番而字不备音，故华言经咒不能得其本韵，若用西番音韵翻切之法编成字，谱发明等韵源流，则中华字，母反切之法，有以知所自来，且凡有音无字者，皆可得其本韵钦，此臣等伏查大藏经典原出天竺，流布西番，自晋唐以来，译入中土，其间声字，类多假借，比附流传日久，渐失本真，现行神，珙三十六字，母亦系参合，华梵逐渐増加而成因译经，各家不能尽通番语，借用翻切，略传大意，今若以西番音韵径译，藏经诸咒，寔为直防的当，妙合本音，臣等遵。
防编辑成书，谨拟首列天竺，字母五十字，以标经咒，诸字渊源，次列音韵，翻切配合所成一千二百一十二字，各谱以备经咒，诸字声韵，此谱以西番字，按照天竺体例，排成已足，译咒之用，但番经内佛号地名尚有须用番，字对译，始合本音者，谨拟将唐古特字，母另编一谱以备番，字音声，至于天竺，西番字中俱分别隂阳及可隂可阳三种，其义例，各有不同，谨拟就章，嘉胡土克图所说，分别列表一，并载入再查，华音译，咒诸家各有不同，臣等前次所撰，梵音，字母系，择师利问金刚顶，文殊问三经中字，母考定成编，今拣查大藏经中，译经字母，共十一家，虽大段相同，而中间互异，谨拟列为大藏经典，字母同异考，俾诵持者，知从前华音译，咒各有出入，不如一归，梵音始合，本韵至神，珙所传华音三十六字，母原从天竺，西番字母演译而出，谨拟取用，梵字切合，华言编成华梵字，母合璧谱一以见神，珙字母有所自来，一以见其切韵之法，有所未备，以上六条，华梵字，母既考本源，且各得本韵，免用虚圈，以滋影响，读经咒者，既由汉字而得，梵音考翻切者，复由番音而正汉韵，子母相发形声，并谐则西来，贝叶震旦，咸得宣扬，东土精蓝，持诵悉合，梵呗矣，今将臣等现经办出天竺，字母谱，天竺音韵翻切，字配合，各谱西番，字母配合，各谱天竺，西番隂阳字谱并各谱，论说缮具草，本恭呈。
御览伏
圣训谨
奏乾隆十四年四月二十七日具奏二十八日奉
防着照指示办理钦此
和硕荘亲王臣允禄等谨
奏臣等遵
防编译梵言，字谱恭，拟条目，并将辧出，字谱论说进呈。
伏防
圣训指示臣等钦遵粘籖改正恭呈
御览伏
皇上训定臣等钦遵办理另行缮冩进呈谨
奏乾隆十四年五月二十二日具奏二十三日奉
防着照指示办理钦此
和硕荘亲王臣允禄等谨
奏臣等遵
防改正梵言字谱进
呈伏蒙
圣训指示，臣等钦遵详酌，谨将第二谱中，秺侘垞三字，改用【赍妻，齑鸦鸦鸦】三字，其所生之字，一并改正至单，字对音，前此未注翻切，今俱用双字切脚，注于本字之下，其吉固纳啰记，号谨照。
御笔所书番字记号书于句中各记号之上又
御笔添注西番，即唐古特天竺即厄讷，特珂克二处，地名臣等谨拟冩于上卷首篇，初见天竺，西番地名行内至，各字谱，前此聫写者，今俱分篇另行，自成一谱以上遵。
防改定之各条，谨另缮清，本并将原书粘贴黄，籖一并。
进呈
御览伏
皇上训诲指示谨
奏乾隆十四年七月初五日具奏初六日奉
防照硃笔改定办理钦此
和硕庄亲王臣允禄等谨
奏先经臣等遵
防改正梵言字谱进
呈伏蒙
皇上御笔改定【焉，阳因英】字样，臣等钦遵改正。
御笔敬谨，存收统，俟书成一并恭，缴再查，臣等原编书，内有伊字，收声由字，收声之字，今钦遵。
圣训【焉，阳因英】之例，将伊字收声者，改为【厓，】字收声，由字收声者，改为【么？由】字收声，再查，臣等原编天竺，字谱説内配昂字所生者，即本字合英，字收声，今查配昂，字所生，字内有合昂，字成者，有合安，字成者，有带嘛字音者，拟于説内添注声明，谨将原书贴籖，并将臣等编成字，母同异考一卷一并恭呈。
御览伏候
圣训谨
奏乾隆十四年九月二十八日具奏本日奉
防照硃笔改定办理钦此
和硕庄亲王臣允禄等谨
奏臣等遵
防恭编梵言字谱一书先经编成五卷进
呈蒙
皇上亲加改定，每韵各有隂阳二字收声，臣等钦遵圣训，细心寻绎编成，华梵字，母合璧一谱，华梵合璧谐韵，生声十二谱，共为一卷，每韵各有隂阳四呼阳韵四呼，用四阳字，收声隂韵四呼用四隂字收声与。
国书十二字，头康熙，字典音韵，阐微之理，皆相符合，谨缮稿本同前五卷一并恭呈。
御览伏乞
皇上训示改正臣等钦遵另缮正本进
呈并祈
钦定嘉名
御制序文弁于卷端交
武英殿刋刻以垂永久所有臣等折奏所奉
谕防并臣等编纂校译职名应否开载伏
圣训再臣等将前，次所进书五卷，复加校对，其中字句。
有应行酌改之处谨粘籖拟改合并
奏明谨
奏乾隆十四年十二月二十八日具奏本日奉
防知道了书名用同文韵统职名准开载钦此
乾隆十四年十二月二十八日奉
防开列诸臣职名
监纂
和   硕   庄    亲   王臣允  禄
经筵讲官，太保保和殿大学士，领侍衞内大臣忠勇公臣，傅恒经筵讲官，太子少师，刑部尚书臣汪由敦。
太子少保，议政大臣，理藩院，尚书镶蓝旗，防古都统，臣纳延泰。
纂修
灌 顶 普 善 广 慈 大 国 师臣章嘉胡土克图
彚编
经 筵 讲 官 工 部 尚 书臣刘统勲议政大臣都察院左都御史革职留任臣德 通工 部 左 侍 郎 革 职 留 任臣何国宗左  春  坊  左  赞  善臣张若澄
校译
理  藩  院  员  外  郎臣呉勒穆济唐  古  特  学  司 业臣福 亮唐  古  特  官  学 生臣傅 成万 夀 寺 掌 印 住 持臣明 鼎静  黙  寺  住  持臣海 寛龙  王   庙   住  持臣源 泰
钦定四库全书    经部十
钦定同文韵统     小学类三韵书之属
提要
臣等谨案
钦定同文韵统六卷乾隆十五年奉
勅撰以西，畨字母防考天竺，字母贯，合其异同，而各以汉字译其音，首为天竺，字母谱，凡音韵十六字，翻切三十四字，次为天竺韵，翻切配合，十二谱以字母，音韵十六字，翻切三十四字，错综相配，成一千二百十二字，次为西畨，字母配，合十四谱，其字母凡三十天竺所有者二十四，天竺所无，西畨所有者六，除与天竺同者，所生之字亦同外，其六母所生之字，凡四百三十有四，葢佛经诸咒，皆天竺之音，惟佛号地名，多用西畨之音，故别出以备用也，次为天竺，西畨之音，故二谱各分隂字阳字可隂可阳可阳可隂四例次大藏，字母同异，谱以。
钦定天竺，字母为经，而以僧伽波罗等十二家所译字，母为纬，以互证其分，合増减次为华梵字，母合璧谱，则中西诸音新旧诸法一一条贯，集厥大成焉，其西域有是音，中国无是字者，悉以合声之法，取之二合者，即以二字并书三合者，即以三字并书，前有发声，后有余声者，即以其字叠书，其中音有轻重者，则重者大书，轻者细书，并详注反切，及喉牙齿唇舌，诸音于下，皆辩别分寸，穷极毫芒，考声韵之学，实肇于西域，自汉明帝时与佛书，同入中国，不行其縁起仅见隋书，经籍志所谓十四声，贯一切字者，其法已不可详，晋太始初，沙门竺昙摩罗察译光讃般若经始传四十一字母，其后诸僧所译，互有异同，然皆自行于彼教，唐贞观中，吐蕃宰相阿努始以西，畨字译天竺五十字，母亦自行彼土，自沙门神，珙作四声，五音九弄反，纽图収于大广益，防玉篇之末始，流入儒书，自郑樵得西域僧七音韵鉴始，大行于中国，然西域之音无穷，而中国之字有数，其有音而无字者十之六，七等韵诸图，或记以虚圈，或竟为空格，使人自其上下左右连排类比而求之，非心悟者，弗能得也，故郑樵六书畧谓华有二合之音，无二合之字，梵有二合，三合四合之音，亦有其字。因举挲缚之，二合，啰曩之三合悉厎哩野之四合为证，沈括梦溪笔谈亦谓梵语萨，嚩诃三字，合言之，即楚词之防字，然括无成书，樵所作七音畧于无字之音，仍为空格，岂非知其法而不充，其类哉我！
皇上天声遐播绀园龙象慕
徳东来梵防呗音得诸亲译既能不失其真至编
校此书又以
国书十二字头之法，补所未备，而发凡起例，更屡经。
圣裁，改定而后成，故古所重译而不通者，今一展巻而心契，声闻韵通歌颂，同文之盛真，亘古之所无矣，乾隆四十六年十一月初二日恭校上。
总纂官臣纪昀臣陆锡熊臣孙士毅
总 校 官 臣 陆 费 墀
钦定四库全书
钦定同文韵统卷一
天竺字母说
天竺字母谱
天竺字母后说
天竺字母说
粤稽象教之，兴原于天竺，【即厄  ，讷特珂克】，大藏一十二部，声轮宏转，徧满寰区，惟昔释迦敷座，谈经现身，说法广宣妙义，辨析微言，一则为诸大弟子，阐发圆明，一则以提醒众生，解脱纒缚，遂使迷津克渡彼岸，同登原未甞，立定门法，以何语言文字，设为教品，但就其依因现示色身，所着之处，竺土大众，同晓之语言，声韵为之，唱说固已圣慈，广被妙化，宏敷其间，义以音宣音由呼出，音呼相系韵切，从生天竺，字母有自来矣，韵书有云等子观音斯制造，盖指西土，字母而言，洎乎？东汉以来，逮于魏，晋之际，名僧代至，法教东传，毎思拯济，三涂敷扬八藏，只以中土士庶不能尽识，梵书遂乃索奥探微，重翻转译，至于经中诸咒悉传，印度本音，或以为因秘宻而难宣，或以为若符契之取信，说虽各异，具载释经，诸家疏解之中，所谓振荡身源，综维性要，未易以初学浅见为之，拟议者也，沙门神珙，博综释典，通晓梵音，欲使经教流传兼通，彼我制为华，音等韵字母，以为中土僧众，诵持标式，特其所取韵，切相生之，字字多空列，音无的据，纵使呼调得法，终亦华梵殊归，夫汲水者必求其源，导川者，必寻其脉，天竺，字母经，咒诸字之渊源也，西番【，即唐古特】 ，字母经，咒诸字之脉络也，不求其源，不寻其脉，而于支河断港之中，望其浥彼注，兹流通畅，遂适所谓南辕而北，辙者已爰考其法，五十字，母之内有十六，音韵字三十四，翻切字，共合成五十字，母唐正观初，吐番相阿努心，钦至教愿切空诠，甞身至中印度国，亲受天竺，字法殚，心精勤，悉得其奥，于是依其本音，译以唐古特之字，以为西域传布，经咒之用，至哷唐罗杂斡，复从阿努所译五十字，内考订天竺，原规唱演，以授僧徒，嗣是以来，振铎，持铃逺传葱岭晨钟夕呗，徧接湟川，夹漈郑氏所谓虽重，百译之逺一字不通之地，而音义可传者也。况兹震旦，国中佛光首被禅，灯正授接，圆觉于诸天名锡，单传证菩提于十地，岂可纠纒于法，梏迷失于正音，且竺贝具存，梵经炳列，若渊源之相接，贵沿溯以求通，凡兹秉教，沙门信心，善众于大藏中诸经咒，但能依照天竺本韵，持诵无讹，则经虽华，字咒实，梵音轨，异涂同声，谐义合，今以天竺等韵字母，列于简端，即于行下注以唐古特之字，以标流布权舆，次列。
国书对音次列，汉文对音，以便缁素诵习，由此而进之，详考梵音，防诵诸咒，至于兼通，华梵广布佛音，此五十字，实为翻译经，咒之昆仑，星宿也已。
天竺字母谱
<经部,小学类,韵书之属,钦定同文韵统,卷一>
<经部,小学类,韵书之属,钦定同文韵统,卷一>
<经部,小学类,韵书之属,钦定同文韵统,卷一>
天竺字母后说
谨按文殊问经，金刚顶经师利问，经三部内俱有此天竺，字母五十字，而所用汉字，各有不同，今于三经内择其与天竺本字音韵相合者，取用外，其音韵，不合者于。
钦定国书十二字，头汉字内取用，其无清平字者，则用浊平字，【天竺字，皆清平声，】无平声，字者则，用仄声字，其有本字，呼声应长者，三经内用，引字为记，今照十二字，头内有余音字，例将本字叠书而下一字，微小合为一字，其本字下带别音者，即于本字下将别，音字细书，合为一字，其汉字内有音无字者，照释典，本身切例，将所切二字，并书合为一字，其一字，有二音者，如上音分数多，下音分数少或下音分数多上音分数少则将分数多之，字正书，分数少之，字细书，合为一字，照。
国书，合声切法，急读之，即成一音，俱将反切，及喉齿唇舌等音注于其下，其字音相近，而呼法不同者，如嘎噶【噶哈】匝杂【，杂哈】查楂，【楂哈】答逹【逹哈】巴防【防哈】十五字，皆各三字，相近而嘠匝，查答巴五字，读噶杂楂，逹防五字，缓读带哈字者，带喉音读，今将缓，各读法分别注明，其由此字母所生之字，俱照此例，庶梵字本韵，皆了然矣。
钦定同文韵统卷一
钦定四库全书
钦定同文韵统卷二
天竺音韵翻切配合字谱说
天竺音韵翻切配合十二谱
天竺音韵翻切配合字谱后说
国书为华梵字母权衡说
天竺音韵翻切配合字谱说
古者六书，谐声居一天竺，西番字母义例，各有不同，而其配合成字，则皆谐声之法也。夫语言文字，随地不同，欲译而通之，一曰译义，一曰译音译，义者以此地之语译，彼地之语，其语则异，其义则同，此之谓译义者也，译音者，以此地之字，译彼地之字，其字则异，其音则同，此之谓译音者也，译义之用，通乎经文，译音之用，宜于咒语，阿努所译，天竺字，母字虽唐古特之字，而音则实悉天竺之音，然则欲得天竺，字之本音舎唐古特之字，其奚从欤？今将唐古特所译天竺，音韵翻切，配合所生，诸字依其配合之法，用中土之字对译成谱，其字母五十字内阿阿，阿等十六字，梵言为阿礼，华言为音韵，字嘎喀等三十四字，梵言为嘎礼，华言为翻切，字以翻，切三十四字配合音韵十六字，除配阿字，仍得本音外，毎字，各成十五字，共成五百一十字，又以翻切三十四字，除末一字不用外，余三十三字各系以鸦喇，拉斡四字配合成一百三十二字，又以翻切三十四字，叠书成三十四字，又以翻切三十四字，除末九字不用外，余二十五字为五，每末一字加于前，四字之上叠，书成二十字，又于翻切五二十五字之上，各加拉沙，卡萨四字，叠书成一百字，又于翻切三十四字之上，各加喇字，叠书成三十四字，又举锅字为例，加□巴鲁，逹一记号呼，长三分者，则于字旁加一圈成一字，又加巴鲁逹三记，号呼长九分者，则于字旁加三圈成一字，又于嘎喀二字上各加□扎，嘛噜记号应，阿字发声者，则于字上各加阿字，叠书成二字，又于巴葩二字上各加□乌巴逹嘛记，号【此记，号有反正，二冩法其用并同，】应阿字发声者，亦于字上加阿字，叠书成二字，又举数字，叠书为例，成二十六字，又以音韵字内，阿伊乌厄鄂五字，及翻切三十四字，并三十四字配合伊乌厄鄂四字，所生之一百三十六字，共一百七十五字，毎字配合以纳字，以□哈兰答记号聫之，即成【焉，因】字収声，又毎字配合以【迎阿】，字以哈兰答记号，联之即成，【阳英】，字収声，各成一百七十五字，以上共成一千二百一十二字，皆以唐古特之字，按照天竺，字例排冩而成今各用汉字音注，分列成谱，其中唯喇喇一字三谱，重见并存，以备体例，由此参互错综，则天竺之音以全而译，咒之用亦备矣。
天竺音韵翻切配合十二谱
第一谱翻切三十四字配合音韵十六字，除配阿字，仍得本音外，毎字，各成十五字，共成五百一十字。
<经部,小学类,韵书之属,钦定同文韵统,卷二>
<经部,小学类,韵书之属,钦定同文韵统,卷二>
第二谱翻切三十四字，除末一字不用外，余三十三字各系以鸦喇，拉斡四字，成一百三十二字。
<经部,小学类,韵书之属,钦定同文韵统,卷二>
<经部,小学类,韵书之属,钦定同文韵统,卷二>
【第三谱翻切三十四字叠书成三十四字】
<经部,小学类,韵书之属,钦定同文韵统,卷二>
<经部,小学类,韵书之属,钦定同文韵统,卷二>
第四谱，翻切三十四字，除末九字不用外，余二十五字为五类，毎类末一字加于前，四字之上，成二十字。
<经部,小学类,韵书之属,钦定同文韵统,卷二>
【第五谱五类二十五字之上，各加拉沙，卡萨四字，】【成一】。
【百字】
<经部,小学类,韵书之属,钦定同文韵统,卷二>
【第六谱，翻切三十四字之上，各加喇字，成三十四字】。
<经部,小学类,韵书之属,钦定同文韵统,卷二>
第七谱举锅字为例加巴鲁逹记号成二字
【第八谱嘎喀二字上加查嘛噜记】
【号成】
【二字阿嘎】
【阿喀】
【第九谱巴葩二字上加乌巴逹嘛记
号成】
【二字阿巴】
【阿葩】
第十谱举数字叠书为例成二十六字
杂【尼鸦】
嘠萨
高【嘠鏖切】
杂泷
沙唎伊
哈唎伊
不噜穆
答淤
防淤
萨淤
逹淤
杂淤
嘎刹淤
萨嘛喇雍
答萨喇雍
塔拉抗
嘠□□【噶迎哈阿】
匝□杂【杂尼哈鸦】
查□□【□哈】那
答塔逹【逹哈】□
巴葩□【防哈】嘛
鸦喇拉斡
沙卡萨哈
嘠刹嘛喇雍
哈嘎刹嘛拉斡喇央
哈嘠刹嘛拉斡喇阳
第十一谱音韵，字内阿，伊乌厄鄂五字，及翻切三十四字，并三十四字配合伊乌厄鄂四字，所生之一百三十六字，共一百七十五字，毎字配合以纳字，以哈兰答记号聫之，即成【焉，因】字収声之一百七十五字【焉，字収声者为阳，如安干之类，因字収声者为隂如因金之类】。
<经部,小学类,韵书之属,钦定同文韵统,卷二>
<经部,小学类,韵书之属,钦定同文韵统,卷二>
第十二谱音韵，字内阿，伊乌厄鄂五字，及翻切三十四字，并三十四字配合伊乌厄鄂四字，所生之一百三十六字，共一百七十五字，毎字配合以【迎阿】，字以哈兰答记记号，聫之即成，【阳英】字，収声之一百七十五字，【阳字収声者为阳，如昻冈之类，英字収声者为隂如英京之类】。
<经部,小学类,韵书之属,钦定同文韵统,卷二>
<经部,小学类,韵书之属,钦定同文韵统,卷二>
天竺音韵翻切配合字谱后说
谨按天竺字母，音韵十六字，惟阿伊乌唎利，厄鄂七字为单字，其七字之下，又细书一字者，即七字之长声，昻字即阿，字合英，字収声，阿斯即阿字带斯字，収声故十六字之中止七字为单字，然唎利二字，以翻切字配之，仍系各字之下带本字音，不能另成一字，故七字之内，又止阿伊乌厄，鄂五字为单字，皆収声于本字之喉，音与。
国书第一，字头之，阿厄伊鄂，乌五字相对，其转韵所成之字，皆从此五字而生，而伊乌厄鄂四字，又皆根于阿字，故阿字为元声，翻切三十四字，皆収声于阿字，故以翻切三十四字配阿字，仍得本字，不能另成一音，此阿字所以成始而成终也，其第一谱配合所生之字，毎字，各成十五字，亦惟配伊乌厄，鄂四字所生之字，各成单字，其配昂字所生者，即本字合昻，字安字，或带嘛字，収声而昻字，安字皆同生于阿字，故亦能成单字，其配阿斯字所生者，即本字带斯，字収声，其余皆成双字，即系本字之下，各带一音，要皆子不离母，故音韵十六字，翻切三十四字，皆朱书配合所生之字皆墨书，其第二谱至第十谱，皆以翻切，本字或系字于下，或加字于上，或叠书二字，或叠书数字，其系字于下者，即収声带别音，其加字于上者，即发声带别，音其二字，叠书者即一字，带二音。其数字叠书者，即一字带数音，皆系合书成字，非由字，母配合而生，故皆墨谱，唯第二谱，内翻切字下系以斡字者，亦成单字，盖以翻切三十四字，皆収声于阿字，而斡字音独，轻清与阿字尤近，故能另成一字，然其谱内皆系字所成，不列子母故亦用墨书，其第十一谱第十二谱，皆以音韵字内，阿伊乌厄鄂五字，及翻切三十四字，并第一谱，内翻切三十四字配伊乌厄，鄂四字所生之一百三十六字，共一百七十五字，毎字配以纳字，即成【焉，因】字収声与安恩，因字头之音相对，毎字配以【迎阿】，字即成，【阳英】，字収声，与昻鞥英，字头之，音相对，其原有之，一百七十五字，皆朱书配合所成之各一百七十五字，皆墨书，其中有重见之字，则以字母既同而配合，转韵又同，故仍用本字，以备体例，此外毎单字之下，各系以喇字，则成阿哷厄，哷伊哷字头之音，毎字系以噶，字则成，阿克厄克伊，克字头之音，毎字系以萨字，则成阿斯厄，斯伊斯字头之音，毎字系以逹字，则成阿特厄，特伊特字头之音，毎字系以防字，则成阿厄，伊字头之音，毎字系以拉字，则成阿勒，厄勒伊勒，字头之音，毎字系以嘛字，则成阿穆厄，穆伊穆字头之音，惟无【厓，】字収声，【么由】字，収声之字，如用【厓，】字収声之字，则于翻切字，下加□鸦答克记，号即作【厓，】字収声读，与埃额伊衣，字头之，音相对，如用【么？由】字収声之字，则于长呼字，上加□纳啰，□纱住记，号于系□，斡苏哷记号字，上加□吉固，□征卜记，号并加□双，纳啰记号之字，随宜分配，即作【么，由】字収声读，与敖欧优，字头之，音相对以上，诸音皆系前谱字下各系一字，即成一音，故不另列谱，然则天竺之字皆与。
国书字头，音韵相符，用合声法，对书汉字，皆可得其本韵，以此音译梵言，庶几其脗合矣。
国书为华梵字母权衡说
经咒之流，布于十方，借繙译以行，故由天竺，而西番由西番而震旦，因文字之区分，得义理之妙，合其间音韵反切，经纬错综，字母之用，所由昉也。
国书用十二字，头为纲，以阿额伊鄂，乌谔六字为首，展转相生成，第一部字头，又以第一部字头配，字合声，成后十一部，字头旧虽未立，有字母之名，而阿额伊鄂，乌谔六字为第一部，字头之，母第一部字，头为后十一部，字头之，母一，皆本于天地之元声，而无一毫牵合，假借于其间者也，其操之约，故讲习易明，其资之深，故广大悉备，其生生之序，出于自然，故推而放之，比类而合之，而无乎不凖，间甞取西番字，母与天竺相较，又以中土字母与西番相较，辨异统同各有防趣惟。
国书之用，易简宏通周流，不滞于诸方，声韵皆能析其异而得其同，以握字母之关，棙如部首之阿额，伊、鄂，乌谔六字，即天竺，字母之，音韵字也，【纳阿喀，噶哈巴琶萨沙塔逹防玛察楂，鸦卡嘠□，喇法阿阿，阿阿，阿阿，阿阿，阿阿，阿阿，阿阿，阿阿，阿阿，阿斡攃匝，□阿阿阿，阿】二十四字，即天竺，字母之，翻切字也，【纳额尼傩，努懦伊鄂，乌谔】以下诸字，即天竺字母，音韵翻切，配合所生之字也，以母喻母子亦从之，故横之而声，悉谐纵之，而母共贯以下十一字头，体例并同，至于汉文，三十六字，母其根原既皆出于西域，则是华梵字，母皆可以。
国书为权衡得一兼两，无或疑焉，独是经咒之，在天竺即其国语，方言应用文字，固无事于繙，译经咒之，在西番一译重译，未甚迳庭，良以地或相近俗，或相通四部之众或徃来而受学风气非遥，语言易逹，若乃以华言译梵语，疆域悬隔，人少师承徒借防画之形体以求经，咒之本音，失之毫，谬以千里，惟以。
国书枢纽，其间通彼我之情，畅形声之奥，叅合比，其去本音，庶几不逺耳是书欲正梵字，先考，华言欲观华梵字，母之通先即。
国书之纲纪以为之凖，故其字母之列，仍以天竺次第为先后，间有不同之处，亦用天竺，本字而对，音以。
国书反切，以华言见此书之意，欲令中土之人，由反切而知经咒之，本字也，至于配合图谱，其切韵之字，一从梵书体例不强与。
国书相同如西番之嘠伊为基
国书之基伊为基则从西番之嘠伊
国书之，讷额为讷，西番之纳厄为讷，则从西番之纳厄，又如。
国书有阿额伊，鄂乌单字，而西番则有阿，阿厄厄伊、伊、鄂、鄂，乌乌长音。
国书有噶巴，逹楂匝单字，而西番则有【，噶防逹楂杂哈哈哈哈哈，】带音，其读法皆与。
国书异，则亦各从其音韵，别为书法以注之，盖梵书借。
国书而明非借梵书以明
国书也，反切之用汉字，因中土通晓者多，借以开示未悟，亦非需此以明。
国书也故凖
国书以定字，母之权衡，而后审音者，旁通而无阂，标梵字而注，以汉文之反切而后读，是书者知义类之各有所归，至于十二字，头之专行大藏经咒之重，订其离合同异之，故固与此书，互相发明，而无抵牾也欤。
钦定同文韵统卷二
钦定四库全书
钦定同文韵统卷三
西番字母说
西番字母配合十四谱
西番字母后说
西番字母说
西番字母三十字，乃番相阿努，采择天竺，字母合之，西番语音所制，其嘠喀噶，【迎尼阿鸦，】答塔逹纳巴葩，拔嘛匝，攃杂斡鸦喇拉沙萨哈阿二十四字，与天竺，字母同，其【赍鸦妻齑，鸦鸦】纱，靸婀六字，乃天竺音韵所无，而西番音韵所有，故依其国之语言，声韵而増设者也，今西土僧众，诵持梵语，仍用天竺原规，故天竺字，母已足，译咒之用，至于经文则皆西番之字，其中佛号地名自来，译经者，悉用对音，故其字之音，呼必照西番之例，始能得其本韵，今西番字母，三十字列于前，其配合所成之字，除与天竺同之，二十四字配合所生，亦与天竺同，不重列谱，列其与天竺不同之【赍妻，韲鸦鸦鸦】纱，靸婀六字加□，吉固□纱，住□征卜，□纳啰四记，号共成二十四字，又以【赍妻齑，鸦鸦鸦】纱，靸阿六字，并前谱六字，所生之二十四字，毎字配以纳字，即成【焉，因】字収声，毎字配以【迎阿】，字即成，【阳英】，字収声，各成三十字，其天竺字谱，内无【厓，】字収声者以西番字母，三十字并三十字加吉，固纱补住征，卜纳啰四记号配合，所生之一百二十字，毎字配以萨字，即作【厓，】字収声读，成一百五十字，又以嘠喀噶巴葩，拔嘛七字，系以鸦答克记，号成七字，毎字，又加吉固，纱补住征，卜纳啰四记，号成二十八字，共三十五字，又以前谱三十五字，毎字配以纳字，即成【焉，因】字収声，配以【迎阿】，字即成，【阳英】，字収声，配以萨字，卵成【厓，】字収声，各成三十五字，共一百零伍字，又以抄字加嘠字，作引成一字，此一字配纳【，迎阿】萨三字，又成三字，共成四字，毎字，又加吉固，纱补住征，卜纳啰四记，号各成四字，共二十字，又有字音相同，而书法不同，或书法同，而读法不同者，举数字为例成九字，又二字叠，书成一字，以上共成四百三十四字，俱依西番字例，排列成谱，各用汉字音注，其下庶番言之，佛号地名皆得其本韵矣。
西番字母配合十四谱
第一谱西番字母三十字
<经部,小学类,韵书之属,钦定同文韵统,卷三>
<经部,小学类,韵书之属,钦定同文韵统,卷三>
第二谱，【赍妻齑，鸦鸦鸦】纱，靸婀六字，毎字加吉，固纱补住征，卜纳啰四记，号共成二十四字。
第三谱，【赍妻齑，鸦鸦鸦】纱，靸婀六字，并前谱六字，所生之二十四字，共三十字，毎字配合以纳字，即成【焉，因】字収声之三十字【焉，字収声者为阳，如尖千之类，因字収声者为隂如津亲之类】。
第四谱，【赍妻齑，鸦鸦鸦】纱，靸婀六字，并前谱六字，所生之二十四字，共三十字，毎字配合以【迎阿】，字即成，【阳英】字，収声之三十字，【阳字収声者为阳，如浆跄之类，英字収声者为隂如精清之类】。
第五谱，嘠喀三十字，并三十字加吉，固纱补住征，卜纳啰四记号所生之一百二十字，共一百五十字，毎字配合以萨字，即成【厓，】字収声之一百五十字【厓，字収声者为阳，如该开之类，字収声者为隂如  之类】。
<经部,小学类,韵书之属,钦定同文韵统,卷三>
<经部,小学类,韵书之属,钦定同文韵统,卷三>
第六谱，嘎喀噶巴葩，防嘛七字，系以鸦答克记，号成七字，毎字，又加吉固，纱补住征，卜纳啰四记，号成二十八字，共三十五字。
第七谱前谱三十五字，毎字配合以纳字，即成【焉，因】字，収声三十五，字【焉，字収声者为阳，如坚牵之类，因字収声者为隂如金钦之类】。
第八谱前谱三十五字，毎字配合以【迎阿】，字即成，【阳英】字，収声三十五字，【阳字収声者为阳，如江腔之类，英字収声者为隂如京卿之类】。
第九谱，前谱三十五字，毎字配以萨字，即成【厓，】字収声三十五字，【厓字収声者为阳，如皆揩之类，字収声者为隂如  之类】。
第十谱纱字加嘎字，作引成一字，再加纳【，迎阿】萨三字，共四字，毎字加吉，固纱补住徴卜纳啰四记，号成十六字，共二十字。
第十一谱与前谱字音相同而书法不同者三字□  斡 【逹字加防字读同斡】
□  鸦 【斡字下加鸦答克记号读同鸦】
□  答 【靸拉二字叠书读同答】
第十二谱与天竺例书法相同而读法不同者四字□ 查 【嘠字下加□喇答克记号天竺例读作嘠喇此读作查】□ 叉 【喀字加喇答克记号天竺例读作喀喇 此读作叉】□ 楂 【噶字加喇答克记号天竺例读作噶喇此读作楂】□ 楂 【逹字加喇答克记号天竺例读作逹喇此亦读作楂余字加喇答克记号俱读本字喇音
与天竺二字叠书例同】
第十三谱，与天竺例，书法相同，而读法不同者，毎字上加喇，字成一字，毎字下系斡苏哷记，号成一字，此举嘎字为例。
□ 嘎 【嘎字上加喇字天竺例读作喇嘎此仍读作嘎余同此例】□ 嘎 【嘎字下系斡苏哷记号天竺例读作此仍读作嘎余同此例】
第十四谱二字叠书成一字
□ 拉哈 【拉哈二字叠书读作拉字哈音与天竺上音分数多下昔分数少例同】
西番字母后说
谨按第一谱，西番字母三十字，唯末一阿字，系天竺之音韵，字嘠喀，噶【迎尼阿鸦，】答塔逹纳巴葩，拔嘛匝，攃杂斡鸦喇拉沙萨哈二十三字，系天竺之翻切字，其于天竺音韵十六字，止取一阿字者，以阿字为元声，包括终始，音韵，字由此而生，翻切字，即于此収韵，故天竺用于字母之音，西番用于字，母之末，则始终之义，显然矣，其余音韵十五字，皆不用者，则以阿字加吉固记，号即成伊，字加纱，补住记，号即成乌，字加征，卜记，号即成厄，字加纳啰记，号即成鄂字，喇字加吉，固记，号即成唎字，拉字加吉固记，号即成利字，七字长呼，即成叠书七字，阿字合英，字収声，即成昻字，阿字带斯字，収声即成阿斯字，皆于三十字母之内，足以生之，故皆不用，其于翻切三十四字，止取二十三字，其余【噶杂楂，逹防哈哈哈哈哈】查，又楂那卡嘎刹十一字，皆不用者，以噶杂楂，逹拔五字，西番无带，哈字音，故不用查，叉楂三字，西番例，即于嘎喀噶三字，内转出，故亦不用那字，西番无卷舌，音卡，字天竺，兼喀，哈二音。西番例则或用喀字，或用哈，字嘎刹，字天竺，兼搯，叉二音。西番则或作搯字，或作叉字，亦于喀字内转出，故亦不用此，西番字母所以原本于天竺，而较天竺，尤简要也。其増设【赍妻齑，鸦鸦鸦】纱，靸婀六字者，【赍妻齑，鸦鸦鸦】三字，系天竺，字母所无，婀字与阿字音本相同名，小阿字，然阿字止作正音，而小阿字，则可作引字，用于字前，可作随字用于字，后纱字之与沙字，靸字之与萨字音亦相同，而沙萨音纱，靸音缓，又沙萨二字，加引字，仍读本字，纱靸二字，加引字，则其音随之而变，故因其用而増设之也，第二谱配合所成，字系【，赍妻齑鸦鸦鸦】纱，靸婀六字加吉，固纱补佳征，卜纳啰四，杞号配合所生，故【赍妻齑，鸦鸦鸦】纱，靸婀六字，朱书配合所生之字皆墨书，第三谱第四谱系，【赍妻齑，鸦鸦鸦】纱，靸婀六字并六字，各加四记，号配合所生之二十四字，共三十字，又加纳字，【迎阿】字配合所生，故原有之字，皆朱书于上，配合所生之字，皆墨书于下，第五谱系字母，三十字并三十字，各加四记，号所生之一百二十字，共一百五十字，又加萨字，配合所生，其原有之，一百五十字，内三十字，见第一谱一百二十字，见第二谱及天竺谱，皆朱书于上，配合所生之字，皆墨书于下，与第三谱第四谱例同第六谱系，嘎喀噶巴葩，拔嘛七字，加鸦答克记，号又加吉固，纱补住征，卜纳啰配合所生，故惟七字朱书，余皆墨书，第七谱第八谱第九谱与第三谱第四谱例同第十谱系，加引字所成，不列子母，故皆墨书，第十一谱十二谱十三谱十四谱，或并书成字，或叠书成字，或加记号成字，皆非由字，母配合而生，故皆墨书，其中有重见之字，则以字母既同，而转韵又同，或书法不同，而音韵同或读法不同于此，而同于彼，故皆仍用本字，以傋体例，此外毎单字之下，系喇字则读带，哷字系噶字，则读带克字，系逹字则读带，特字系拔字，则读带补，字系拉，字则读带，勒字系嘛字，则读带穆字，皆与天竺例同，惟系萨字天竺，则读带斯字，西番则读成【厓，】字収声，见第五谱，如用带斯字音之，字则用，天竺阿斯字之例，又如用【么由】字，収声之字，则于本字之下，系以乌字或系以鄂字，亦与天竺例同，至于噶达拔嘛婀五字，随宜配合加于字，前作引其义虽异，而仍同不加引，字之音，故皆不另列谱。
钦定同文韵统卷三
钦定四库全书
钦定同文韵统卷四
天竺西番字母分隂阳说
天竺西番隂阳字二谱
天竺西番字母分隂阳说
中华音韵以隂阳分清浊夫阳清隂浊自然之理也。而乐律以阳律为浊均隂吕为清均，字书以隂平为清平阳，平为浊平，是又皆以隂为清而阳为浊矣。然究其义，则无不可以相通者，吕坤交泰，韵辨隂阳说云隂体下而上行，阳体上而下行此语极，得音韵之理，盖阳本清也，而其音则自清而之浊隂本浊也而其音则自浊而之清，此隂阳交互之义，也且隂阳之名原于大易而周易首干商易，首坤乾坤，既有交易之用则隂阳亦有互见之理，音韵之道，亦复如是天竺，西番字在中，华皆为清平声，而天竺音韵十六字，皆属隂惟唎唎伊利，利伊四字可隂可阳翻切三十四字皆属阳，惟【迎尼阿鸦，】那纳嘛五字，可阳可隂西番字母三十字，嘎【赍鸦，】答巴匝五字属阳，噶【迎齑，尼阿鸦鸦】逹纳防嘛杂斡纱靸，婀鸦沙萨阿十七字属隂喀【妻鸦】塔葩，攃喇拉哈八字可隂可阳推其音韵，则不可以清浊论，而即其义例，求之音韵字为字所由生，必得翻切而后成，字犹隂必得阳而后成，生育之功，故音韵字为隂翻切字为阳也，其音韵，字中之，唎唎伊利，利伊四字，为可隂可阳者以唎字即喇，字合伊字，利字即拉字，合伊字【西番字，喇字加吉，固记号成唎字，拉字加吉，固记号成利，字吉固，即天竺，伊字音】，喇拉二字皆翻切，字属阳，伊字系音韵，字属隂合之为唎，利伊利，利伊四字，故可隂可阳也翻切，字中之，【迎尼阿鸦，】那纳嘛五字为可，阳可隂者天竺翻切，前二十五字，分属五类，嘎喀噶【，噶迎哈阿】五字，属天匝，攃杂【，杂尼哈鸦】五字，属风查，叉楂，【楂哈】那五字属火，答塔逹【逹哈】纳五字属土，巴葩拔【防哈，】嘛五字，属水，五类之前四字皆属阳，末一字，可阳可隂动极而静，阳极而隂生也西番字母三十字，前二十字，犹天竺之五类，毎类各四字，第一字属阳，第二字，可阳可隂第三字第四字皆属隂犹之五行各有生旺，休囚生为进气，故属阳旺，则既盛而将衰，故可阳可隂休囚则退气而为隂也次纱靸，婀鸦四字属隂犹之五行衰谢，収敛而闭藏也，次喇拉沙萨四字上二字可隂可阳下二字属隂末哈阿二字，上一字可隂可阳下一字属隂犹之収敛闭藏之后隂极而阳复萌，而又重隂沍寒以固其生气也，至于阿，字天竺，西番虽皆属隂而又以为字之本性，盖诸字皆生于阿字，而又归于阿，字収声，故天竺用于字，母之首，西番用于字，母之末，则贞下生元终，而复始之义也。今将天竺西番字母分列二谱，至于配合成字，比字成言则隂阳交错变化不穷，非谱所能悉载矣。
天竺西番隂阳字谱
<经部,小学类,韵书之属,钦定同文韵统,卷四>
<经部,小学类,韵书之属,钦定同文韵统,卷四>
<经部,小学类,韵书之属,钦定同文韵统,卷四>
<经部,小学类,韵书之属,钦定同文韵统,卷四>
<经部,小学类,韵书之属,钦定同文韵统,卷四>
<经部,小学类,韵书之属,钦定同文韵统,卷四>
<经部,小学类,韵书之属,钦定同文韵统>
钦定四库全书
钦定同文韵统卷五
字母同异说
译经高僧传畧
大藏经字母同异谱
字母同异后说
字母同异说
天竺，字母五十字，综括宏逺奥防遐深，实持诵之，津梁，繙译之扃钥也，原从印度流布西番，晋唐以还，渐被中夏，罗什东迈越，葱岭以遥传，元奘西游涉恒河，而延访他，如地婆抗迹于仪，鳯难陀振锡于于阗，无罗叉敷座于陈留伽婆罗开堂于云馆，莫不殚心，文律克畅，宗风至于佛防跋陀罗神游兜率之，天竺昙摩罗察妙显清流之涧，不空暂留，智炬般若偕住，醴泉具作神通，共宏斯防，十家一十二种，刋布大藏经中，各有本传，可考而知矣，其为用也，以一音而摄众音，统数字而归，一字体元，声之机要，顺韵语之自然，如能畧涉津涯已谐梵呗，纵使备通释典，难罄形声，昔沙门慧叡随罗什译经什告之曰：天竺国中甚重，文制其宫商，体韵以入，弦为佳，凡谒国王，必有赞徳见佛仪式歌叹为先，经中偈颂，皆其制也。但改梵为秦失其藻，蔚虽得大意，殊失正音，有似嚼饭，与人不免，重增呕哕，因斯以谈，佛法之流，施由于经典之传，经典之通行资于繙，译之力而通彼我之情愫，权华梵之正音，不限于方隅，不隔于殊俗者，诸家字母皆具，不可思议功徳也，前已据金刚顶，文殊问师利，问三经比较同异，考核音声谱为天竺，字母五十字，不待牵率，自然成文，随震旦之语言，悉卟竺素振月，邦之敎法，妙契支那由耳根而获圆通，资声闻而得正，觉三千大千世界，如聆佛口之宣扬一十二部，经文自入羣生之意，识无烦演说，篇中已涌潮音，用作指南空外，悉流梵响，复念三经而外，字母尚有九家，或时有后先，或地分逺近或依经以起例，或借咒以标言，或传写互有异同，或授受时有出入龙藏，各载原文贝叶，仍标正脉，今悉按其经卷第，其后先既分列其字，于各传之中复全载其母于通谱之内，支分别，寻流而可识，本源璧合，珠联本同，而何曾或异？循环者，知妙义之无端，问津者，识广洋之可泛矣。
译经髙僧畧
僧伽婆罗
沙门僧伽婆罗梁言僧养，亦云僧铠，扶南国人也，防而颖悟，早附法律，学年出家徧业，阿毗昙论声，荣之盛有誉，南海具足已后，广习律藏勇，意观方乐崇开化，闻齐国宏法，随舶至都，住正观寺，以梁天监五年，被敇徴召于都寿光殿，华林园正观寺，占云馆，扶南馆等五处传译讫，十七年，都合一十一部，四卷即大育王经解脱，道论等是也，初翻经日，于寿光殿，武帝躬临法座，笔受其文，然后乃付译人尽其经本，敕沙门宝唱惠超，僧智法云及袁昙允等相对疏出，华质有序，不坠译宗，普通五年，卒于正，观春秋六十有五。
僧伽婆罗所译师利问经字母五十字
阿阿伊伊忧忧，梨梨，翳翳乌炮，庵疴迦法伽，□誐遮车阇禅，若多他陀檀那多【轻，】他【轻，】陀【轻，】檀【轻，】那【轻，】波颇婆，梵磨耶？罗逻婆舍屣娑诃椤。
不空
沙门不空本北天竺，婆罗门族，年十五，师事金刚智，三藏师之翻经，常令共译，厥后师往洛阳，随侍之际，遇其示灭，即开元二十年矣，奉师遗防，遂议遐征，初，达师子国，广求密藏及诸经论五百余部，次逰五印度境，屡彰瑞应，至天宝五载还京，上师子国王尸罗迷伽表及金宝璎珞，般若梵夹杂珠，白防等赐号曰智藏焉，天宝八载，许回本国至南海郡有勅再留，十二载，勅令赴河陇节度使哥舒翰所请，十三载，至武威，住开元寺，十五载诏还京，住大兴善寺，代宗即位，恩渥弥厚，译密严仁，王二经毕，帝为序焉，加号大广智三藏大厯六年十月二日，帝诞节进所译之经表云：爰自防年，承事先师三藏十有四载，禀受瑜伽法门，复游五印度，求所未授者，并诸经论，计五百余部，天宝五载，却至上都，上皇诏入内，立灌顶道塲所赍，梵经尽许翻度，肃宗于内立防摩及灌顶法累奉二圣，令鸠聚先代，外国梵文，或绦索脱落者，修未译者译，陛下恭遵遗防再使，翻传利济羣品起于天宝，迄今大厯六年，凡一百二十余卷，七十七部并目录，及笔受等僧俗名字兼畧出念诵仪轨，写毕，遇诞节，谨具进上，勅付中外，并编入一切经，目录中复翻孽路荼，王经宣赐相继至九年，自春抵夏，宣扬妙法诫朂，门人毎语及普贤，愿行出生，无邉法门经，劝令诵持，一夜，命弟子赵迁持笔砚，来吾畧出湼槃荼，毘仪轨以贻后代，使准此送终，俄而示疾，上表告辞，勅使劳问，赐医药。加开府仪同三司，封肃国公，食邑三千户，固让不俞，空甚不悦，且曰：圣众俨如舒手相慰，白月圆满，吾当逝矣，奈何！临终，更窃名位，乃以五股金刚铃杵，先师所传者并银盘，子菩提子，水精数珠，留别附中使李宪诚进，六月十五日，以大印身定中而寂，享年七十，僧腊五十，谥曰大辩广正智，三藏御史大夫严郢为碑，徐浩书之，树于本院焉。
不空所译文殊问经字母五十字
阿阿伊伊坞，污□□力，嚧曀爱污奥，暗恶迦佉，誐伽仰左，嗟惹酂娘，咤咤拏荼，拏多佗娜，驮曩跛颇麽婆，莽野啰砢，嚩舍洒娑，贺乞洒。
金刚顶经字母五十字
遏阿壹翳，嗢汚哩梨，鲁卢伊爱邬奥，暗恶葛渴，竭誐□，攃惹嵳倪，哳诧痆荼，拏怛挞捺，达那鉢癹末，婆摩耶？啰罗嚩没沙萨诃刹。
华严经入法界品字母四十二字
阿啰跛左曩，攞娜摩拏，洒嚩多野瑟，□迦娑莽，誐佗惹娑，嚩防舍佉讫，洒娑多娘，啰佗婆蹉娑麽，诃嚩哆娑伽姹，儜颇塞迦也，娑室左。
咤茶
竺昙摩罗察
沙门竺昙摩罗察晋言法防其先月，氐国人，后居炖煌郡，随师至西域，歴游诸国，外国异言，三十六种，书亦如之，防皆徧学贯综，诂训音义，字体无不备，晓遂大赍，梵经还归东夏，自炖煌至长安，后到洛阳，及往江右，沿路传译写为晋文起，武帝太始二年，景戌至，愍帝建兴元年癸酉，出光赞般若等经一百七十五部，清言士聂承逺等共承防防执笔详校，而防孜孜所务，唯以通为业，终身写译，劳不告倦，经法所以广流东夏者，防之力也，世称防为炖煌菩萨，或云月支菩萨亦云：天竺菩萨，其僧腊皆未能详究，云尝隐居深山，山有清涧，恒取澡潄，后有采薪者秽其水侧，俄顷而涸防，乃徘徊叹曰：人之无徳遂使清泉辍流，水若永竭，眞无以自给，正当移去耳，言讫，而泉流满涧，支道林为之，像赞云：防公澄寂道徳渊美微吟，穹谷枯泉，潄水邈矣，防公天挺懿，濯足流沙，领拔致。
竺昙摩罗察所译光赞般若经字母四十一字
阿罗波遮那罗陀波，□沙惒多计，咤娑摩迦瘅，阇波陀呵奢，呿义□□咤，呵披何车，那沙波蹉迦何咤，除那颇□磋，伊陀侈咤。
无罗叉
沙门无罗叉，【经后记云：无叉罗】，于阗国人以惠帝元康元年辛亥，五月十五日，于陈留仓垣，【经记作桓，】水南寺，译放光经一部，至十二月二十四日讫，河南居士竺叔兰口传，祝太元周，元明笔受，先是颍川沙门朱士行，毎叹此经大乘之本要，而译理不尽，誓志捐身，发心寻取，遂以曹魏甘露五年庚辰发迹，雍州西度流沙，至于阗国写得正品梵文九十章六十万余言，以晋太康三年壬寅，遣弟子弗如檀【，晋言法镜】等十人送还洛阳，未发之间，于阗小乘学，众遂以白王，云汉地沙门，欲以婆罗门书，惑乱正典，王为地主，若不禁之，将断大法，聋盲，汉地王之咎也，王即不听，赍经士行愤慨，乃求烧经为证，王欲试验，乃积薪殿庭，以火燔之士行，临阶而誓曰：若大法应流汉地者，经当不烧，若其无应，命也如何！言已投经，不损一字，皮牒如故，更觉光鲜，大众骇服，称其神感，遂送达到洛阳住，三年，复至许昌，二年后至，陈留水南，寺众请无罗叉等译出世传此经出于朱士行者，乃推原逺寻梵本之人，而繙译之功，则归之无叉罗，竺叔兰等也。
无罗叉所译放光般若经字母四十二字
阿罗波遮那罗，陁波荼，沙和多夜咤，加娑摩伽，他阇湿波，大赦，佉叉侈，若伊陁繁车，魔叵蹉峩，咃那破歌，嵯嗟咤嗏。
鸠摩罗什
沙门鸠摩罗什，此云童寿，家世天竺人也，父鸠摩，炎母龟兹王妹生什于龟兹，七岁出家，日诵千偈九嵗随母渡辛头河至罽宾，师事法师盘头达多，经歴诸国，复还龟兹至，苻坚建元十八年九月，遣骁骑将军吕光等西伐龟兹，临发，谓光曰：若尅龟兹，即驰驿送什，以后秦姚兴始三年十二月二十日，东至长安，兴待以国师之礼，使沙门僧防，僧迁，法钦道流，道恒，道标僧叡，僧肇等八百余人，谘受什防，屡请什于长安，大寺讲说新经续出，小品金刚般若十，住法华维摩，思益首楞严持世佛藏菩萨藏遗敎菩提无行，阿育自在，王因缘观小无量寿新，贤劫禅经，禅法要禅，要解弥勒成佛，弥勒下生十诵律十诵，戒本菩萨戒，本释成实十住中百十二门，诸论凡三百余卷，初，沙门慧叡常随什传写，什每为叡论西方辞体，商略同异，云天竺国俗甚重，文制其宫商，体韵以入，弦为善，凡觐国王，必有赞徳见佛之仪，以歌叹为贵，经中偈颂，皆其式也。但改梵为秦失其藻，蔚虽得大意，殊隔文体，什未终日，少觉四大不愈，乃口出三蕃神咒，令外国弟子诵之以自救，未及致力，转觉危殆，于是力疾与众僧告别曰：因法相遇，殊未尽伊心，方复后世，恻怆可言，自以闇昧，谬充传译，凡所出经论三百余卷，唯十诵一部，未及删烦，存其本旨，必无差失，愿凡所宣译，传流后世，咸共通，今于众前，发诚实誓，若所传无谬者，当使焚身之后，舌不燋烂，始十一年八月二十日，卒于长安是嵗晋义熙五年也。
鸠摩罗什所译摩诃般若经字母四十二字
阿逻波遮那罗陀婆荼沙和多夜咤，迦娑磨伽他阇，簸防賖呿叉哆，若拖婆车，摩火嗟伽，他拏颇歌，醝遮咤荼。
元奘
沙门元奘姓陈氏，年十一，诵维摩法华，自尔卓然梗正，不偶时流年二十九，厉然独举，广就诸番，遍学书语，防贞观三年，时遭霜俭下勅，道俗随丰四出，幸因斯际，径往姑臧，渐至炖煌，展转因循，达高昌境，高昌王麴文泰遣骑资送至突厥叶，防牙所可汗遣骑前告所部诸国，但有名僧胜地，必令奘到初自高昌行经一十六国，至于铁门，又前经国，凡度十三，至缚喝国，又东南行，大雪山中七百余里，至梵衍国，又东山行至迦，毕试国，奉信弥胜，又东七百里至滥波国，即印度之北境矣，奘周游西域，十有七年，既还京师，以贞观十九年二月六日，奉勅于福寺翻译所得三藏要文，太宗亲为制序，流布中夏，凡六百五十七部云。
元奘所译大般若经字母四十三字
衰洛跛者娜砢，柁婆荼，沙缚防也，瑟咤迦娑磨伽，他阇湿缚达舍，佉羼萨防，若刺他呵薄，绰防磨嗑缚蹉键，搋拏颇塞迦逸，娑酌咤择。
佛防跋陀罗
沙门佛防跋陀罗此云，觉贤迦维罗衞人甘露饭，王之苗裔也，祖父达摩提婆尝商旅于北天竺，因而居焉，贤少孤，度为沙弥，博学羣经，多所通达，常欲游方化，备观风俗舍，众辞师，裹粮东逝，时秦主姚兴供养三千余僧，并往来宫阙，盛修人事，唯贤守静，不与众同，旋以关中旧僧，流言谤黩，率侣宵征南指，庐岳沙门慧逺乃请出禅数诸经，复西适江陵，时陈郡袁豹为宋武帝太尉长史，贤将弟子诣豹乞食，太尉，请与相见，甚崇敬之，俄而太尉还都，请与俱归，安止道场寺，先是沙门支法领于于阗，得华严前分三万六千偈，未有宣译，到义熙十四年，呉郡内史孟顗右衞将军褚叔度即请贤为译匠，乃手执梵文，共沙门法业慧义，慧严等百有余人于道塲译出，诠定文防防通华梵妙得经意，故道塲寺，犹有华严堂焉，又沙门法显于西域，所得僧只律梵本复请贤译为晋文，语在显传，其先后所出，观佛三昧，海六卷泥洹及修行方便，论等凡一十五部，一百十有七卷，并究其幽防，妙尽文意，贤以元嘉六年卒，春秋七十有一矣。
佛防跋陀罗所译华严经字母四十二字
阿啰跛者多逻茶婆荼沙，他那邪史咤迦娑摩伽，娑他社室者，柁奢佉叉，娑多壤，颇婆车娑，摩诃娑诃伽，咤拏娑颇娑迦，阇多娑侘陀。
实叉难陀
沙门实叉难陀，唐云学喜于阗国人智度旷，利物为心，善大小乘兼异学论，是时明扬佛日，敬重大乘逺闻于阗有华严梵本，发使求访，并请译人实叉，与经同臻，帝阙以天后证圣元年乙未，于东都大内，大遍空寺，译华严经南印度沙门菩提流志，沙门义净，同宣梵本，后付沙门复礼法藏等于佛授记寺，译至圣歴二年己亥，功毕又至，久视元年庚子于三阳宫内译大乘入楞伽经及于西京，清禅寺东都授记寺译文殊授记等经，前后译一十九部，沙门波仑，元轨等笔受沙门，复礼等缀文，沙门法宝景等证，义太子中舍，贾膺福监，防至长安四年，实叉缘母年老，请归觐省勅，御史霍嗣，光送至于阗，以景龙二年复徴召至京，景云元年十月十二日，终于大荐福寺，春秋五十有九，以十一月十二日于开逺门外古然灯台，焚之薪尽，火灭其舌犹存，勅使哥舒道元送其余骸，及斯灵舌，还归于阗，起塔供养，后人复于焚尸之所起，七层塔焉。
实义难陀所译华严经字母四十二字
阿多波者，那逻拖婆荼，沙缚哆也，瑟咤迦娑麽，伽他社鎻柂奢，佉义娑多壤，曷□多婆车娑麽，诃婆縒伽，咤拏娑颇娑迦也，娑室者。
侘陀
地婆诃罗
沙门地婆诃罗，唐言日照中印度人洞明八藏，博晓四含，戒行清高，学业优赡，尤工咒术，兼洞五明志在利生，来游此国，以天皇仪，鳯初至天后，垂拱末于两京东，西太原寺及西京福寺译大乘，显识经等一十八部，沙门战陀般若，提婆译语沙门惠智证梵语，勅召名徳十人助其法化，沙门道成等证义沙门，思元等缀文笔受彤廷，亲敷睿藻，制序标首，光饰像，敎传之不朽也，地婆诃罗所译，华严经续入法界品四十二字。
阿啰跛者多逻茶，婆荼沙他那耶？史咤迦娑摩伽，娑他社室者，柁奢佉叉，娑多壤，颇婆车娑，摩诃娑诃伽，咤拏娑颇娑迦，阇多娑侘陀。
般若
沙门般若罽宾国人也，貌质魁梧，执戒严整，在京师充义学，沙门，贞元中，译华严经系乌荼，国王所进，元和五年庚寅，诏工部侍郎归登等就醴泉寺，译经八卷，号本生心地，观此之梵夹，乃高宗朝，师子国所进者，写毕进上，帝亲制序文，冠于经首，诸沙门锡赉有差。此后大中中法宝大师元畅奏请入藏焉。
般若所译华严经字母四十二字
婀啰跛者曩攞，娜婆拏洒，嚩哆也，瑟咤迦娑，莽誐他惹娑，嚩防舍，佉乞叉娑，哆娘曷啰他婆车，娑摩诃嚩哆娑伽姹，儜颇娑迦，夷娑室者，侘荼。
<经部,小学类,韵书之属,钦定同文韵统,卷五>
<经部,小学类,韵书之属,钦定同文韵统,卷五>
<经部,小学类,韵书之属,钦定同文韵统,卷五>
<经部,小学类,韵书之属,钦定同文韵统,卷五>
字母同异后说
谨按大藏经典师利，问：文殊问金刚顶三经其字，母俱五十字，光赞般若经，则四十一字，大般若经，则四十三字放光，般若摩诃般若及，华严诸经，则俱四十二字，以上诸经，共十二种字，数各有多寡之殊，至其所定母字，惟阿字为元声，诸经俱属相同，余如师利，问之，伊忧厘梨，文殊问之，伊坞污□，金刚顶之壹翳，嗢汚般若之罗逻，洛波华严之啰多跛，波等字，或互见于诸品，或单见于一经，彼此尤多，互异葢缘，后诸禅宿，生非一时，居非一地，其翻译诸经，亦各以师资传授，为之译定，其间或字体本同，而音呼稍别，或音呼相合而译写迥殊，原未能以画一而论，今悉就大藏经典，考正其师利，问：文殊问金刚顶三经各五十字，母前十六字为音韵字，后三十四字为翻切，字合之，天竺字，母字数相符，音防畧近至于般若，华严等经，则皆互有出入，然即其义蕴精微，包括深广，以之唱演功徳实为秘密要用，以之考定字音，亦为韵切源流所云，佛音首被，万品同归，未可执一端，以轻议其短长也，谱内将。
钦定天竺，字母列于第一层，师利问文殊问金刚顶三经字母，列于第二，第三，第四层般若，华严等经字，母以次排列，多寡相印，同异互参，观者即谱考定，益知天竺，字母五十字元音，妙合实为韵切之，指归梵呗之，矩矱也，至于配合生，字诸经，皆无明文，惟实叉难陀所译华严经，字母四十二字，后世沙门每字各唱演十二字，仍归本字，收声共十三，字成句，每诵经一段，毕唱演三四句，非经本文兹，不具述云。
钦定同文韵统卷五
钦定四库全书
钦定同文韵统卷六
华梵字母合璧说
华言三十六字母
旧传三十字母
梅膺祚三十二字母
华梵字母合璧谱
华梵合璧谐韵生声十二谱
华梵字母合璧后说
华梵字母合璧说
切韵之学，来自西域，其符合窍妙，载籍未有明文，世传旧字，母三十字，或云释神，珙作梁山温，禅僧添六字为三十六字，通志载三十六字，母图一卷亦云，僧守温撰郑氏樵曰：旧传十四字，贯一切音文省，音博，谓之婆罗门书，然犹未也，后又得三十六字，母而音韵之道，始备其所云，十四字者，于今无传，玉篇载神，珙九弄图序云：梁沈约创纽，字图碎，寻难见唐，阳公南阳释处，忠撰元和韵谱，词理稍繁，然则神珙，当是唐人，或云元魏人，然中华切韵始于周颙，沈约通考，载陈氏云：反切之学，自西域入中国，至齐，梁间盛行，由是观之，则是神珙以前，已有反切，岂所谓旧传十四字者，即在齐，梁以前，而其后不传耶？抑所谓旧字，母三十字者，齐梁前已有之而非神，珙所作耶？颙约之书，今已散逸，守末遗本，稽考惟难，况今所存广韵，集韵古今韵防诸书皆止，华言并无梵呗，即使时代无异，而其所以转梵为华之故，欲溯流而穷源，亦必不可得之数矣，我。
朝文徳覃敷制作大备，合声切字，既括音韵之大原，重译来王，又昭声，敎之无外，是以天竺西番字母，皆得洞悉周知，虽语言文字，闻见迥殊，要以逐字寻声，因声考字，字虽异制，声实同元，此三十六字母之说，所宜直标，其若合符节者也，郑樵论华梵书曰：梵书左旋，其势向右，华书右旋其势，向左华以正错成文，梵以偏纒成体，华以一音该数字，梵以一字贯数音华，以直相随，梵以横相缀，又曰中华之韵，只弹四声然有声，有音声为经，音为纬，平上去，入者四声也，其体纵故为经宫商角徴羽半徴半商者七音也，其体横，故为纬，经纬错综，然后成文，郑氏，此言声音之义，已备外，此又有韵部有呼法韵者，东冬江阳之类是也。呼者开口，齐齿合口，撮口是也。韵分六部，呼分四等，至于轻重清浊之辨，平声之字甚显，而仄声之字差微，故平声之字，分别尤易，梵音字，母皆平声也，就平声之字，按韵寻呼按呼求字则毎韵，皆有四字，收声，每呼各得谐声，一字虽韵部不同，呼法各异，而其音之宫商清浊，无不脗合，今将，华言三十六字，母列于前，旧传三十家及近世字，母皆附列于后，牙齿喉舌，各注本篇，然后取梵音三十六字为华，音字母所从出者列于上，而以华言列于下，合为一谱，各按音韵呼法，展转求之，则华之某字，出于梵之，某字显然共见，然则华即梵也，与其用华之仄，不如用梵之平，与其用华各韵之不同，不如用梵一韵之胥贯，爰用新定，合璧字母，按韵部呼法，探本穷源，皆得自然符合之妙，作华梵合璧谐韵，生声十二谱，止列平声，无平声者，用仄声，字无仄声，字者用，二合，字呼之，甚易而辨之甚明，且无虚圈，影响，则诚欧阳氏修序韵总所谓栉之于髪，绩之于丝，虽细且多而条理，不乱者矣，虽然，梵即华也，盖惟不知梵，故不知华之所自来，今既知梵之可为华，乃眞知华之不殊，梵谛思而冥契之声，音之道所为，一以贯之者，庶几左右逢源而自得之矣。
华言三十六字，母【旧传神，珙字母三十字，梁山僧守温増六字为三十六字】。
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
旧传三十字母【亦云释神珙作】
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
华梵字母合璧谱
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
华梵合璧谐韵生声十二谱
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
<经部,小学类,韵书之属,钦定同文韵统,卷六>
华梵字母合璧后说
谨按：华言三十六字，母与今南北声韵相合，故郑樵云：后得三十六字，母而音韵之道，始备旧传神，珙三十字，母则少娘床，帮，滂，奉微六字，梅膺祚三十二字，母则少知彻，澄娘四字，娘母与泥母近床，母与穿母近帮，滂与并明近，奉微与非敷，近知彻澄三母，古与端透定近，今与照穿床近，盖古今南北音呼不同固有，然已天竺，字母五十字，西番字母，三十字与华言，字母声韵，多寡皆不同，其某字出于某字，自来未有明说，今按古今南北音韵呼法，虽各不同，然音不过七均，【喉音属宫，齿音属商，牙音属角，舌音属徴唇音属羽半，齿音属半，商半舌音，属半徴】韵不过六部，【歌麻支徴齐鱼虞为一部，真文元寒，删先为一部，东冬江阳，庚青，蒸为一部，佳为一部，萧肴豪尤为一部，侵覃盐咸为一部，】呼不过四等，【开口齐齿，合口撮口，】字不过四声，【平上去，入】天竺，翻切三十四字，与西番字母三十字，大率皆麻韵开口，呼清平声，【惟斡字，例属合口，呼□□□三字，例属齐齿，呼余皆开口呼】，华言字母则各韵各呼平仄互用，而以七均配之，则宫商音节俱相符合，嘎喀噶【迎阿】四字属牙音，与见溪羣疑四字相配，答塔达纳四字属舌头，音与端透，定泥四字，相配巴葩，拔嘛四字属重唇，音与帮滂，并明四字相配，斡字读作轻唇，音依每音有清次，清浊半清，半浊例推之，则斡字上兼夫字为清音，兼孚字为次，清音兼符字为浊，音斡字为半清半浊，音与非敷，奉微四字相配，【尼鸦】，字属舌，上音【赍妻齑，鸦鸦鸦】三字转咤，侘茶三字，亦舌上音与知彻澄娘四字相配，匝攃杂萨，靸五字属齿头，音与精清从心邪？五字相配，查叉楂沙纱五字属正齿，音与照穿床，审禅五字相配，然靸字与萨字，纱字与沙，字西番，本属同音，故萨沙各重用一字；注明作浊，音读以免，疑似哈阿二字属，喉音清声，依清浊例推之，亦重用一字作浊，音读，与晓匣影喻四字相配，拉字属半舌，音嘎，字配纱，字成□，字为半，齿音与来日二字相配，由是按韵，寻呼按呼求字，则以梵字入于华韵，展转求之，无不脗合，如见字为先，韵坚字之去声，以嘎字入寒，删先韵用安焉，弯渊四字，收声则开口，呼为干齐齿，呼为坚合口，呼为官撮口，呼为涓由坚，字呼去声，即得见字，余仿此例，具详本谱，此华梵字母所为，一以贯之者也，至其谐韵，生声则壹本于天竺，字母之，音韵，字前卷，言天竺字母，音韵十六字，惟阿伊乌厄，鄂五字为单字与。
国书十二字头第一部阿厄伊，鄂乌五字相对，诸字皆从此出，今以切韵谐声，则阿厄伊鄂，乌五字之内无撮口，呼之音而鄂，字与厄，字同韵，又与乌字同为合口，呼故鄂字不用，惟音韵翻切配合，字谱内，鸦字配乌字，成俞字为撮口，呼鸦字为五类，后第一字，俞字为撮口呼第一，音与十二字头第一部之约，俞相对故阿厄，伊乌俞五字为韵首，阿厄皆开口，呼伊为齐齿，呼乌为合口，呼俞为撮口，呼用以配合，生声则嘎字配阿字，仍为嘎字，嘎字配厄，字成歌字，嘎字配伊字，成基字，嘎字配乌字成姑字，嘎字配俞，字成居字，故嘎歌基姑居五字，为生声之首，然阿厄二字，阿阳而厄隂嘎歌二字，嘎阳而歌隂嘎字配阿字，仍为嘎字，歌字配阿字，亦成嘎字，嘎字配厄，字成歌字，歌字配厄字，亦仍为歌字，嘎字配伊乌俞三字而生基，姑居三字，歌字配伊乌俞三字亦成基，姑居三字，故阿与厄配，嘎与歌，配以伊乌俞三字属之，阿字则阿伊，乌俞四字皆属阳，为阳韵收声之本，以伊乌俞三字属之厄，字则厄，伊乌俞四字皆属隂为隂韵收声之本，以基姑居三字属之，嘎字则嘎基，姑居四字皆属阳，而天下之阳声，皆从此出，以基姑居三字，属之歌，字则歌，基姑居四字，皆属隂而天下之隂声皆从此出，是故嘎字，首生歌基，姑居四呼而嘎字与歌字又各为一韵而自生，四呼嘎为麻韵歌，即歌韵基，筦支微齐三字，前半韵乌俞，莞鱼虞二韵。
圣祖仁皇帝御定音韵阐微，谓歌麻支微齐鱼，虞为一部，皆直收本字之喉音，凡诸韵之声，皆从此出，与十二字，头阿厄，伊一部之音相对诚，自然不易之理也，至于四呼声字，皆以阿伊乌俞四字配阿字，得阳韵四呼，收声以嘎基，姑居四字，配之成阳，韵四呼之，字以厄，伊乌俞四字配厄，字得隂韵四呼收声以歌基，姑居四字，配之成隂韵四呼之字，如阳韵阿，阿仍为阿伊，阿为鸦乌阿为洼，俞阿为【俞阿】，则阿鸦洼，【俞阿】四字为嘎韵，四呼之收声也，以嘎基姑居四字，按等配之，嘎字配阿字，仍为嘎字，基字配鸦，字成嘉字，姑字配洼，字成，字居字配【俞阿】，字成【，居阿】字则嘎，嘉【居阿】四字为嘎韵，四呼之首，一字也隂韵厄厄仍为厄伊厄，为【伊厄，】乌厄为窝，俞厄为约，【平】则厄，【伊厄，】窝约四字为歌韵，四呼之收声也，以歌基姑居四字，按等配之，则歌字配厄字，仍为歌字。
基字配【伊厄】，字成【，基厄】字，姑字配窝，字成锅，字居字配约，字成觉，【平】，字则歌，【基厄】，锅觉四字为歌韵，四呼之首一字也，自是而入，真文元寒，删先韵以焉，因字收声，则阿转为安厄，转为恩，以阿伊乌俞四字配安字，成安焉，弯渊阳韵四字，收声以嘎基，姑居四字，按等配之，则成干坚官，涓阳韵四呼，字以厄，伊乌俞四字配恩字，则成恩，因温云隂韵四字収声以歌基，姑居四字，按等配之，则成根巾，昆君隂韵四呼字，与十二字头安，恩因一部之音相对，自是而入，东冬江阳，庚青，蒸韵以央英，字收声，则阿转为昂厄，转为鞥与十二字头昂，鞥英一部之音相对，自是而入，佳灰及支微，齐后半韵以厓，【伊衣】，字收声，则阿转为埃，厄转为额，与十二字，头埃额【伊衣，】一部之音相对，自是而入，萧肴豪尤韵，以么由字收声，则阿转为敖厄，转为欧与十二字，头敖欧优一部之音相对，其四呼声字，俱与安恩例同，是为谐韵，生声第一谱以字母，三十六字配厄伊，乌俞四字，收声成歌，基姑居四，呼各三十六字，是为第二谱以下分列十谱，嘎干冈，该高五谱，【各举首一字，言】属阳，以嘎基，姑居各三十六字配阳韵，收声成阳，韵四呼各三十六字，歌根庚祴钩，五谱属隂以歌基姑居各三十六字配隂韵收声成隂韵四呼各三十六字，第二谱齐齿，呼齿头音齐，韵多五字，第四谱齐齿，撮口二呼兼迦，厥二音。多七十二字，第九谱合口，呼兼隈音多，三十六字，共成一千六百六十一字，而平声之音备矣，至侵覃盐咸四韵侵与真文近覃盐，咸与寒删先近皆收声于闭口，音与十二字，头收声于穆，字者相对，故不另列谱上去，入皆统于平声，上去二声，部分与平声，同入声分为三部，屋沃觉药，陌锡职为一部，乃东冬江阳，庚青，蒸之入声，皆收声于鼻，音与十二字，头收声于克字者，相对质物，月曷黠屑为一部，乃真文元寒，删先之入声，皆收声于舌，齿，音与十二字，头收声于特字者，相对缉合，叶洽为一部，皆收声于唇，音与十二字，头收声于卜，字者相对，然既皆统于平声，依韵按母，呼之即得，本音故，亦不列谱，若夫五方风土不同，以致音声各异，中华有闭口，西域有弹舌，既各自成文，故不复牵合惟。
国书，合声切字，既简括而易明，亦推寻而有准，用以生声谐韵，实为华梵，兼通缁素者流，诵习经咒，合是书以求其宗旨，不但知虚圈，记韵有所未备，亦且知华言，字母有所自来，条理井，然源流共贯其斯，为音韵之集，成也欤。
钦定同文韵统卷六