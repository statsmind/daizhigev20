钦定四库全书    经部十
字诂        小学类一【训诂之属】提要
【臣】等谨案字诂一卷
国朝黄生撰，生字扶孟，歙县人，前明诸生是编取晋，张揖字诂，以名其书于六书，多所发明，毎字皆有新义，而根据博奥，与穿凿者有殊，间有数字，未安者，如谓靃説文呼郭切，【案説文无反切，今本反切，乃徐重校，据孙愐唐韵所加，此云説文作呼郭切殊悮，谨附订于此，】飞声也，而诸书用靃靡处，又音髓，今书地名人姓之类，多用霍独樊哙，传之霍人，正义注先累，苏果山寡，三反先累反，即髓音也，韵防诸家，纸药二韵兼收靃，而霍则止一音，葢霍从佳，其音当为髓，靃本飞鸟声，借为地名，因又借为人姓，后省使作霍，既为借义所夺其本，音本训遂失，而于字之当用，霍音髓者反作靃，此霍之所以转为呼郭反而靃之所以转为先累反也，据其所説则霍但有先累反之本，音靃，但有呼郭反之本，音矣，今考音切之，古莫过玉篇广韵，玉篇靃字下注云：息委切露也，呼郭切飞声，广韵于四纸，靃字下注云：靃麻草于十九铎，靃字下注云：地名説文飞声也，则是靃本有髓之一读，并不因省，借为霍始音髓也，又玉篇霍字下注云：呼郭切挥霍广韵，霍字下注云：虚郭切挥霍尔雅：霍山为南岳，又姓，则是霍之一字，在玉篇广韵，原止有呼郭反一音，并无髓音，惟史记正义注有息累反，而要不得谓止有息累反，一音也，况白虎通曰：南方霍山者，霍之为言防也防乃呼郭反之转，音非先髓，反之转音，然则班固读霍已为呼郭反矣，岂汉音犹不足，据乎生，又谓打字，始于六朝，今考后汉王延夀梦赋曰捎魍魉，拂诸渠撞，纵目打三颅，又易林，曰口饥，打手则打字不始于六朝明矣，此类殊为失，考其他，若谓大鼏七个之鼏，当从□谐声，与从冂者不同，似蛇之鱓，既借徒何切之鱓？又借张演切之鳣，而皆转为常，演切汉书注误以张连切之鳣为释，又谓周礼玉人注，瓒读为，之説文饡以羹，浇饭释文，膏作膏，饡故篇海即饡字，内则释文，酏读为之，然反本又作并之，然反此葢明，酏当并读为，非谓即字，若以诸延切何以处？玉人注之，乎？又谓干干字，通引后汉书独行云明堂之奠，干饭，寒水又在晋帖，所云淡闷，干呕之前，此类则最为精核，其他条似此者，不可枚举，葢生致力汉学，而于六书训诂，尤为専长，故不同明，人之勦説也乾隆四十五年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
钦定四库全书
字诂
白山黄生撰
兄
兄字说文，以为长者，以言语教诲，其子弟，故字从口，此凿也，以长诲少父师皆可，何必定兄愚以为当从儿省，防意儿象小儿头囟【，非】未合，形兄长于弟，则囟合矣，故作□正义，【歙吴元满着，】知不从口，而遂改作，□亦妄。
刀
小船曰刀，字从舟，省防意与刀斧之刀不同，此即赵古则所谓双音并义不为假借也。诗，谁谓河广？曽不容刀可证，后人加舟作舠赘矣。
已布
昔卜子夏辨三豕，渡河为己亥，渡河，今人习其语，所谓豕亥之譌是也。古已字作□，亥字作布，故与三豕字相近，因以致譌，若今之楷隶，则书法县絶矣，茍不通古，字曷明，其说乎？ □本古纲纪，字布本，古根荄，字干支之亥，并假借用之，说文凡解干支字皆妄诞，如云已承戊象人足，亥而生子，复从一起之类，迷毒，后人不浅。
尒
尔语辞也，谐午，省声旁二直指，出辞之气，借为称人之谓古，或借尔，或借汝或借乃或借若或借，而方土不同，各取其声之相近者耳，或疑诸声畧近独若声差逺不知若之上，声即汝也。古人词缓，故无四声之别。
卩□
□古节字，□古奏，字乐止，为节乐作，为奏□指，乐声之悠，中画止之，节义见矣，反□则为□，此反体防意也，以其有节制之义，故符节之节，借之以其有节止之义，故品节之节，借之，凡骨之止处为一节也，诸家有主，符节义者有主，骨节义者，余谓□从反□防意，自当以节乐为正训。
□
抑字古作□，乐奏之，抑也故从□从□防意字形，偶同反印，故诸家惑之。
不
欵识中丕显，字俱作□，则知毛诗，凡言不显，皆丕显也。噫！苟明古字，六经注脚直，可无烦耳。
仑
龢【咊】，龤【谐】防，【箎】□，【吹】四字，从龠，龠从仑从说，文龠训云：乐之竹管三孔，以和众声也，从品从仑仑理也，仑训云思也，从亼从□夫，龠既从仑仑，又训理，此非即书，无相夺伦，诗于论，鼓钟之本字乎？盖乐之条理谓之仑，从□象古，箫形从亼，【三合也，】防合乐之意。
□鼏
鼏莫狄切，以木横贯，鼎耳而举之，周礼【考工记，】庙门容，大鼏七个，又易之玉，即一物也，按考工记，鼏作扃，则知说文鼏，字正当作鼏，谐□声，后人误写从□，因加以莫狄，切失之逺矣 又按辖训键也，键训也，一曰车辖，训举鼎也，易谓之，礼谓之鼏，详辖键三字，互训疑鼏，为举鼎之物，特其键耳，用鼏横贯鼎耳，加以塞鼏，端之空使不脱出，如车轴之，有辖门户之有键，其用一也，故字从金，若与鼏为一物，则不宜从金矣。三代名物至汉，已，大变易宜慎，不及见此物，故训辞，反覆不一，然他训既互，而本训语，反鹘突，亦见其无识也。
□
孟字古作□，按礼纬云：嫡长称伯，庶长称孟，【见魏了翁读书抄】，故□字从子，旁两注指事，明其为旁出也。
□
古名字作□，从卩从口，疑与命字为一字，命字从亼，从卩从口，因名字义専，故加亼以别之，古命字本只作□耳，以声相命，曰名，故有所指而名之则去声，谓其所指之名则平声，既以名名，此物则不能移于他物，故借为命而有之之义，孟子其间必有名世者，史记云：信命世之宏才，索隠注云命者名也，言贤人有名于世也，按：此但知训命为名，不知史记之，所谓命世，即孟子之所谓名世，汉人去古未逺故其字义尚通用，其曰名世者，谓以天下为己任，经世大业，皆此人命而有之，云耳，史记信陵君云，诸侯之客进兵法，公子皆名之，故世俗称魏公子兵法，又董仲舒奏云：限民名田，又邓通云不得名一钱，皆此义，又世说云，天生刘伶，以酒为名，名即命也，小篆作□讹，□为□，故后人失其义。
正□□疏梳
疋鸟足之疏也，□□并窗户之交疏也，梳疏并理髪器也；鸟，足开而不敛，故作疋字象之，疋有稀义，故窗戸之稀者曰：□栉器之，稀者曰疏，并从疋防意，兼谐声疏，所以通髪也，故借为疏通之，疏因借义専故去正从木作梳以别之，凡稀疏之义，当借用□疏通之义，当借用疏，今人但作疏非是，俗又妄为疎，不知何故从束而束晳之姓，或云本出二疏，因避难而去，疋者，然则广受二子，其果姓疎耶？
与
与本赐与之与？今人误用党与之与？或有作与者反以省笔俗书目之矣，今之楷书，或有不当省而省者，或有当省而不省者，以为茍趋简率，此又不然，大抵变篆为隶字体，因之大乱，当省而不省，失之赘，不当省而省失之简，末俗从风而靡，不知作俑何人？可恨也。
亏丂□□兮曾弓
凡引气出声之词，有引之而下者，如亏丂□，【即呵字，】之类，有引之而上者，如□兮曾之类，引之而下，其形亦下，其声亦下，引之而上，其形亦上其声亦上，他字不溷，惟亏借为亏徃之亏，则羽俱切，注篇韵之家，不知其理亏，引声之亏，亦以羽俱切之，盖引声之亏，经史多借于转音，【邕俱切】而亏徃之亏，即无借用于者可知二义，必分二音亏，为引声而下，【邕俱切】之字，何得溷为引声，而上【羽俱切，】之字乎？凡亏字诗中用之尤多，义元易溷如之，子亏归，犹孟所谓往之女家也，亏以采蘩，亏沼亏沚，亏以用之，公侯之事，言往而采蘩；亏沼亏沚者，何所用乎？往而采蘩；亏沼亏沚，以用之者，公侯之事也，此皆非引声之字也。又攷工记，【鳬氏】钟两栾，谓之铣，铣间谓之亏，亏当读为污，【洼同】，盖栾者钟口两角也，两角之间，洼然而进，故谓之亏，【先郑云钟，唇之上袪也，袪当为俗书，呿字呿张口皃言，钟体此处洼，进如张口也，字误，为袪疏解，亦未明】。
毋
古本无毋字，但借母字，转声钟鼎，文凡禁止之，母并从二注作□或止作□可见，古无其字，但从假借也，自小篆误连中，画作毋许氏，遂为之说云：从女有奸之者陆徳明李济翁诸人，因而致辩，毋母之异，此但知以说文，小篆为据，而不知其误，正始小篆也。
兮
歌之曳声也，凡风雅颂多曳声于句末，如葛之覃兮，螽斯羽，诜诜兮之类，楚词多曳声于句中，如吉日兮辰良，穆将愉兮，上皇之类，句末，则其声必啴缓，而悠句中，则其声必趋数，而噍杀此，今乐古乐之别，即于用字见之，又兮，字惟用之诗骚，行文无取于此，然老子云豫兮若冬涉川，犹兮若畏，四邻【云云，】已开后世文士之习。

【都囘切，俗作堆，】小阜也，敦古有阜音，故尔雅丘一成，曰：敦丘借用敦【注都昆切，】俗有墩字，此即音之转，故注亦从俗，音又玉敦之敦，音对，尔雅如覆，敦者敦丘，【注音堆，】此亦当即音对，或音顿诗，至于顿丘，或即借顿疏以覆，敦者音堆，以顿丘，释丘一成者，并误。
饧
释名饧洋也，煮米消烂之，洋洋然也，急就章梨，柹柰桃待露，霜杏瓜，棣馓饴饧，据此则饧，当音洋，郑注周礼箫，如今卖饴饧，所吹者疏，音辞盈切，说文譌从易作饧孙氏，徐盈切篇海集韵，切并同篇，海复出二字，从昜者，徒当切从易者徐盈切，集韵阳韵，又与糖为一字，戴侗六书，故从之。黄公绍韵防亦收，庚阳二韵，其阳韵餹字下注云亦作饧，引诗有瞽注音，唐按饧字，无论从易从昜，皆不可为徐盈切，不知何以误作此，音攷，庚韵徐盈切，并无第二字饧字，遂为孤音，此可疑也，又雄方言，饧谓之糖，此正别其二名，岂可为一字，诸家作徒，当切者益谬，今世尚有此物，正呼如徐盈切，当是汉世自读如洋，至唐以后，始讹转，其音耳。
信
信古通，借为□字，易屈信相感，孟屈而不信是也。按诗【周颂】有客信，信毛注再宿，曰信，余谓当读为□，□一训重，即再宿义，注家知训为再宿，而不知读，为申何欤？
佋
说文以此为昭穆之昭，孙氏市招切，按礼，【王制，】三昭三穆及诸经史，并作昭，无有从佋者，说者谓昭明也，故南面为昭穆顺也，故北面为穆，据此，则昭止宜读本音，今韵书多与韶同切，则李涪刋误所云，晋武帝以其父名昭，改为韶音，是也，徐锴【系】郭，恕先【佩觹集，】并据说文，破之，徐云说文音韶，又书作佋，则非晋以后改明矣。郭云，说文自有佋穆字，以昭为佋，盖借音耳。予谓说文之佋，有可疑者，佋穆字，既无别训，又不单用，则造文之始，当并为穆，制字今佋，则特制穆则借用，此何说也？又佋，既有本字，何经史？集并作昭佋，字曽不一见，盖此即晋人所作之字，而窜入说文者，徐，郭不明此意，乃以说文为左据，说文大经，后人淆乱，此予所未敢深信也，按今人通读昭穆如本音，李涪云：岂宜以晋氏之讳，行于我唐，此或唐以后，人始改读乎？【梅氏，字彚佋，一音绍介行也，未知何出】。
石
说文百二十斤为防，后人省作石，汉以石为奉禄之等，故有二千石之称，今俗用此为儋，【都滥切，俗作担，亦非】字，至呼二千石，亦如此音，此最鄙谬，按汉书，【淮隂侯】守儋石之禄，又【雄】，家无儋石之储，试从俗呼之可以一笑。
铺
门户铺首，以铜为兽面，衔环着于门上，所以辟不祥，示守御之义，风俗通释云，昔公输班见水中，蠡引闭其户，终不可开，遂象之，立于门户，按今门上排立，而突起者，公输班所饰之蠡也，详应之说，乃是门上浮沤钉，而以之释铺首，岂应误呼浮沤钉为铺首，故云尔乎 ，按司马长门赋云：挤玉户以撼金铺兮，声噌吰而似钟音云，金铺有声，则其为环审矣。
屈防
屈防所以持门户之键也，其形屈曲，有似人之屈防，故以名之。李贺诗屈防铜铺锁阿，甄卢照邻诗倡妇，盘龙金屈，防其掩钱，或饰以盘龙，故云：俗作屈戍非，又或加金作，銊益俗。
佁懝
佁痴皃古，或借騃，【并五囘切】，俗作獃即敳，【音同】字，谬改集韵，收入咍韵，疑母此书，广收俗字甚足乱，后人耳目也，俗又以呆【古保字，又古孟字】为佁，此即取疑字旁谬，省而作懝騃也，与痴同，孙氏以佁为夷，在切以懝为五，溉切并误。
仞
四尺曰仞倍仞，曰：寻【孔鲋，小尔雅】，此正义也，盖人伸两臂以度，谓之寻，寻八尺也，但伸一臂，则谓之仞仞，四尺也，孔安国以为八尺，何縁一度立二名，郑以为七尺，应劭以为五尺六寸，并无依据，今按孟子掘井九仞，【本书作轫，】而不及泉，以四乗九为三丈六尺，此寻常掘井之数，若以八乗九则为七丈二尺，世未有掘井，至七丈余，尚不得水不得水，而犹掘至七丈余者，孟虽假喻，然不应昧于物理如此，又礼，【祭义】蚕室近川而为之，筑宫仞有三尺，盖蚕室贵谨宻逺风日故特低小也。
倩
倩少好之貌，艸木初生色青故从青诗巧笑倩兮，此言其笑之好也，注云：好口辅取与下，美目相对，义稍着，不必也靓妆之靓，当用倩靓，乃靓召之靓，于义无当，俗又作靘亦非壻谓之倩，犹以美少年称之耳，郭璞乃云：言可借倩也，此因倩有借义，故云不从正义而从借义，误矣。
侠
侠【胡颊切】古，或借为夹字公羊，注：滕，薛侠毂，周兴嗣千文路，侠槐卿黄庭经，幽□侠之髙魏魏一老塾师，谓予云：我教蒙童路，侠槐卿侠读为夹，俗人莫不怪我失读，余曰都，都平丈，我【俗谑，瞽师郁郁乎文哉？如此读】，昔人志之矣，子毋怪俗人也，此老非深于字，学者当是见梅氏，字彚中，作此读耳，千文虽小学之书，其中亦有数字，未经讲明，如桓公匡合一作辅，合此当是宋人所改，盖宋避艺祖讳匡，故又女慕贞絜，纨扇圆洁二字，字异而义同，盖古无洁字，只作絜，李斯防稽颂，男女絜诚是也，俗本女慕贞絜，或亦作洁，好事者疑千文，不当有重出，因改为烈，此皆不知字义者也。
夤胂□
【篇，海余真切脊肉也，】古作夤【，说文譌从夕敬惕也，】一作□，【说文夹脊肉也，孙氏失人切，误】一作□，【见齐侯钟，借为寅字，】按□本古字象，夹脊肉，或复从寅，加肉如其箕，厷肱之类，古字时有此小篆，譌而从夕，故许氏误训，又别从□作□，故孙氏误音篇，海【余真切】□，【舒仁切，】胰【以脂切】三字，同训夹脊肉集韵，【翼真切，】□【失人切，】又胰胂【并弋枝切，】训亦同黄公，绍【韵防，】以夤，【翼真切，】为一字，以胰□夤，【延知切，】为一字，训亦同，盖夹脊肉字，俗呼如夷，故别作胰自篇海而下，夤之与，与胂之与胂，与胰其义，或合，或分其音，或同或异，皆不知夤，乃夤之误形，乃夤之变，体惟戴侗，【六书，故】合□夤，为【夷真切】一字，而谓说文从夕，为讹得之矣，寅夤胂并余真切，胂可转以脂切，【俗胰不可用，】集韵韵防，乃以夤之训恭者，与寅兼列，真支二韵，斯谬之甚者也，【篇韵，又俱有防字，训与同音，余忍切，戴氏亦引同，非是】。
巾
古巾用以拭手，故佩于身以便作事，又覆物者，亦谓之巾【礼，巾以絺巾，以绤之类】，其着于首者曰帻，后世覆物谓之帕，着首谓之巾，【陶潜诗，空负头上巾】，故谓在领者曰领巾，【见开天遗事，】拭手者曰手巾，借手者曰汗巾，【并近人语汗巾，或谓之手，借见张邦基侍儿，小名録】，以别于着首之巾，着首者亦或谓之头巾，【蘓轼诗，不须洒面裹头巾，】又古或以帕，抹首本武士之服，【韩愈文以红帕首】。
诞这
诞【徒旱，切】语词生民，诗云：诞弥厥月，自二章以至七章，皆用诞字，端，其为语词审矣，【义近乃】俗，因先生如达语，遂谓生育为诞世说，殷洪乔云：皇子诞育，此犹未害若，俗谓生辰为诞辰，至称人为华，诞则无理之甚，籀文诞作这俗，改为这音之夜切，【本借者，或借遮】为指事之词，篇韵并音，疑战切，训，迎也，郭忠恕【佩，觹集】云，迎这之这为者，囘之者其顺莫有如此，不知这亦俗作字也。
计
计本算数之计，借为计事之计，古人计事，必用手指画，使其事易见，故曰运筹曰画，防曰筹画，曰图谋曰：规度皆计事之义，筹谓以筹计之也。防谓以防画之也，画圜曰：规画方曰：图度谓量其事之长短也。
奄弇掩揜阉
奄【覆也，又有余也，又欠也，从大从申申展也，】弇【盖也，】掩【敛也小，上曰：掩】揜，【自闗以东，谓取曰揜，一曰覆也，】阉【竖也，宫中阉阍，闭门者】，以上并说，文本训按小，上义当归奄，盖器之小口大腹者，其下寛展而上，敛束，故曰：奄月令孟冬，其器闳以奄是也。周礼【攷工记，鳬氏】弇声，郁作弇弇，奄即一字，虞书【大禹谟】，奄有四海，此即贾谊所云囊括四海之意，【并喻词，】孔同也，蔡尽也，皆以意为说，义未尽也，又宫者谓之奄人，言其精气敛闭于内，故以奄为名，郑注周礼【酒人，】引月令其器闳，以奄得其防矣，奄人之奄一作阉，以司阍，故孟子阉然媚于世，【赵注阉，然大媚于世，朱注阉，如奄人之奄闭藏之意也。言深自闭藏，以求亲媚于世，】赵注甚谬，朱注似是而非，盖奄类妇人女子以媚悦，人主为事，故以为喻，所谓众皆悦之，是乡原之行也，覆义当归，掩从上覆之，从后取之，并曰：掩本掩取禽兽之义，掩揜即一字，又俗坩字【篇，海口甘切，土器也，】当即弇之，转声弇一，音古南切。
杍理
理【说文治玉也，】杍【，说文杍古文，李尚书梓材疏云：本亦作杍，马云古作梓字，治木器曰杍，】按治木之杍，【即李字，】本与治玉之理同音，马云古作梓字者，言古本尚书，梓字作杍也，【详此则梓字后人所改】，先儒不知此，即李字变体，故误从子音，因改作梓，疑周礼，梓人字，皆后人所改也。【凡九经中，字汉儒，误读误改者甚多，不特石经变古，唐楷变石经也，】理李【即杍字，】皆有治义，故古书用理字，亦通作李左，【昭十三】，行理之命，无月不至，又【襄十八】，不使一介行李告于寡君，管子书大理字，皆作李汉书，【天文志，】骑官，左角，曰理史记，【天官书】作李是也。后人不知，左行李之即行理，故疑其误，李匡文【资暇集，】谓李当作，乃古使字，此不知古文而妄作者演，緐露及项氏家，说已辩之详矣，【集韵溷收，字甚误，后人】。
虏
虏说文从毌，从力徐锴云，左武夫力而拘诸原，故从力，毌音贯穿之也，获者以索拘之，张有【复古编】云，俗从男作虏，余谓从毌从力者疑许氏之误，小徐曲为引证，其说近迂，虏谓胜敌所获男女，字正宜，从男张徐皆禀承许氏太过，不敢轻倍，其说者也。
串贯掼遦毌
串【尔雅，习也，五患切，说文阙】，即古贯【古玩切，】字尔雅，与贯同训习，此借义谢恵连诗，聊用布亲串，言其所亲识熟狎之人也，又诗【皇矣，】串夷载路，串，夷即昆夷，借字转音，俗仍读古患切，非也，尔雅注五患切，则以此为翫字，亦非俗用串为尺绢，切则以此为穿，【，去声，】字亦非贯习之，贯说文，又作掼遦二字，【音工患切，】古玩切在翰韵，工患切在谏，韵二音，有开合之异。
宣
宣【天子宣室也，】借与□布之□同用，因宣布义又有明显义，语云：五采相宣，是也。又易【说卦，】防为宣髪虞翻云【，李鼎祚易解】为白，故宣髪马君以宣为寡髪，非也，【陆徳明云郑本作宣，】又易林，云宣髪龙身【可证，易为宣髪】，按今人以早见二毛者，谓之蒜髪，【以其色似之也，】或曰算髪【言以思算过多，而早白也，】并即宣音之转，俗人强傅其义耳。
虙宓
虙伏同音，故伏羲氏之伏一作虙【易作包牺，庄子作伏戏，史记作宓牺，汉书律歴志作炮牺，太史公作虙，戯】又宓，【美毕切，】与虙同谐必声，故史记借用宓，又伏羲氏，妃死为洛神曰宓妃，【上林赋，青琴宓妃之徒，雄甘泉赋，屏玉女却，宓妃曹植洛神赋洛水之神，名曰宓妃，】孔子弟子，宓子贱为伏羲之后，而汉伏生，又子贱之后，盖古字，多因声假借，不甚拘也，后人以宓音美毕，切与虙音不通，故有谓从宓者误顔氏家训云：孔子弟子，宓子贱即虙羲之后，俗字亦为宓，或复加山，永昌城东有子贱碑，汉世所立，乃云防南伏生即子贱之后，是知虙之与伏，古来通字，误以为宓较可知也，郭忠恕【佩，觹集】云，以深宓之，宓为虙贱其顺，非有如此者，按二子所辩，皆不通古音之过，古伏虙皆读，如弼故宓，虙皆以必为声，其虙妃虙贱之借用宓者，音即随之而转，但俗人仍读如密，则为大谬，茍欲刋谬正俗者，但当正其音，不当斥其误也。
纷雰鳻衯棼
物分则乱，故诸字从分者，皆有乱义，纷丝乱也，【左，犹治丝而棼之也，借用棼】，雰雨雪之乱也，【诗雨雪雰雰，】衯衣乱也，【上林赋，衯衯裶裶，】鳻鸟聚而乱也，【或作，荘子翂翂翐翐，】棼棼乱儿也，【书泯泯棼棼，此借用字】。
麐曓
麒麐字本从鹿下吝俗误用麟【，大牝鹿】麐，字几废，嘉靖己酉，应天解，首唐一麐主司不识其字，遂欲易首，赖藩司一吏识之，因得不废，当放榜，时内外帘及监临提调诸官咸在，竟无识麐，字者非，此吏则唐生，瞠乎其后矣，又洪武初，殿试第一，甲首孙曰：叅次某，次邢寛书榜式，字体相粘，故曰叅二字，有类俗书，暴字【正，作曓】上云：国家止宜刑寛岂宜孙暴遂易邢第一，而孙居三夫，唐以命名，用古字，几失首解，孙以命名，近俗字，竟夺大魁，此皆字学芜废之过，圣人在上，考文之典，安可缓乎？【洪武中亦尝命儒臣修韵书，今所行正韵是也。然亦未尽当】。
防媵
说文防【以证切】送也，【尔雅，作媵送也，】古者诸侯嫁女本国及他国皆以大夫送之，谓之防俗，以妾义専，故改从女，从防伊尹，为有莘氏媵臣，【史记】晋执虞公及其大夫并伯以媵秦穆姬，【左僖五年，杜注送女曰媵，以屈辱之】，公子结媵陈人之妇于鄄，遂及齐侯，宋公盟，【春秋荘，十九年，无成八年，疏辞称惷愚不教，故遣大夫随之，】晋将嫁女于吴，齐侯使析归父媵之，【左】，伯姬归于宋，卫人来媵，凡诸侯嫁女，同姓媵之，异姓则否？【左成九年，】诸侯娶一国，则二国往媵之，以侄娣从，【公羊荘十九】，其言以妾为妻，奈何？盖胁于齐媵，女之先至者也，【公羊僖，八年，注僖公本聘楚女为嫡，齐女为媵，】防盖送女之名，非谓所送之女为媵也。
丑
丑说文训可恶也，按鬼貌丑恶，故从鬼，凡事物难过目者，俱可借此称故人貌陋者为丑，男女所讳处，亦谓之丑，兼羞恶，二义貌陋，则可恶，此本义也，男女所讳处，则羞于言，此可羞义也；礼【内则】龞去，丑当是古人有此语，偶然以之命物，若丑类之丑，其义即俦，古音近而借用耳。
弗□□防□□【六字音同读近方音之不】
弗说文分，勿切训桥也，从□从韦省□字，说文不收，弻训辅也，重也，以弜防声，防□□皆重文弻字，余考其文六字，当即一字，所谓弗者，即诗【秦风，】竹闭绲縢之闭，以竹为之，而以绳约于弛弓之里，所以檠弓体，使，正也，【今谓之弓牀】，弗字从弓，□【不成字，】指其事也，□则从二，弓一反一正，檠弓者先反而后正，此防意也。□有匡正之意，故借为辅弻字，古者绣其形于裳，以备章服之制，亦取辅弻为义 ，注两已相背，取其辨，此妄说也，第此字重文，多而借义广，故后世遂分为二字，【□字，竟以罕用，而废独见，米氏一印，米名芾，字元章，盖即取章服之义，】弗専为不然之辞，弻専为辅弻之称，【弻本借，义无正字，故书古文，成五服诗，佛时仔肩，孟子法家，拂士荀子谏争辅拂，通行借用，】主正义，反为借义所夺，因不知所从诗，用闭固非仪礼用作防亦谬【非皮革之物，不当从韦】，伯温知其失，而以必字当之，乃似是而非也，弗之从弓，于义较明，而周不取，繇不识古，音故。
王
董仲舒云：【说文引】三画而连其中，为王三者，天地人参通之者，王也，孔子曰：一贯三为王，李阳氷云中画，近上王者，则天之义，郑樵云：盛王本义也，象物自地而出，□盛也，戴侗云，一贯三之说太巧，非孔子之言，且中画近上，李氏虽曲为之说，终未通郑氏之说亦迂，或曰：能一下土，谓之王按书，故字在疑部，盖不敢为确解也，余见夏承碑王作□，其下分明，从土渔仲盖见及此，但上画谓物自地出，不可通，正当以能一下土为义耳，然以上古帝号言之，则皇先于王以制字言之，则王实先皇疑，古者以此为有天下之称，如易云，古者庖牺氏之王天下也，本但音旺至三代，取以为帝号，始转平声，耳【古之主世者，但云某氏某氏而已，三皇五帝，皆后人増加之词如云，炎帝以火徳王黄帝以土徳王月令其帝太皥之类，皆后世之语】。
庾
周礼注云：十斗曰斛，十六斗曰防，十防曰秉，四秉曰莒，十莒曰稯，十稯曰秅，论语集注云：庾十六斗，秉十六斛，此本周礼注数也按此则庾字当作庾始与防声相近，汉人去古未逺必有所本，庾字或写之讹也。【小尔雅云：釡二有半谓之薮，朱注釜，六斗四升，以庾乗之正得十六斗】。
不惜
不借草履，名按齐民要术，乃作不惜，初以为其字有误谛思之，当以不惜为正，盖因此物极贱，虽履泥湿地，亦不之惜，故以为名。乃知字作不借，其误久矣，谓不须假借义，殊无谓【，不惜见释名齐人云：腊犹把鲊，麤貌也，方言麻作者谓之不借，说文不借綦，古今注不借者，草履也，汉文帝履不借视朝，周礼王注有薄借綦仪礼绳菲注，今时不借也，】。
腼
诗有腼面目，字书注，与觍同觍面慙也，又防亦惭也。今人谓羞澁曰：腼腆，不知语何所本？字书无腼字，腆训厚也，亦无慙义，或又作腼觍，则古本为一字，今析为二字，呼腼作偭，音益讹。
嗖
□嗽相鹰书名，【见沈存中笔谈】篇，海□音述义阙，又嗖音所祐切，注驱鸟声，按此则嗽字当作嗖为近是。
丘嫂
汉书楚元王过其丘，嫂食注丘大也。长嫂之称也，此训未然，丘，空也，谓无兄空有嫂也，盖是时髙祖长兄已没耳。
陶
吾乡谓长曰：陶如谓日长曰：好陶大，此语亦有所本，楚辞陶陶孟夏。
尾
尾字从尸，从毛，今人但知为鸟兽之尾，此未达制字之义，按说文训微也，从倒毛在人后，盖篆文作□尸字，乃人字在上之形，尾谓谷道窍，故从毛此窍在人隠微之处，故训微书，鸟兽孳尾，注交接曰尾，盖鸟兽交接俱在后，故以尾名之尾窍，非人所常语，后遂専移此字于鸟兽矣，【今俗谓尾曰尾巴，此语虽俗，却有理盖巴者，把也，言在尾窍后，可把持也，若单言尾，是仅指其窍而已】。
屈
昔人有对句云：投水屈【，凡勿切，】原终是屈，【曲勿切，】杀人，曽子又何曽【？徂陵切】，此盖取同字不同音，为戏也，然屈原之屈，与屈伸之屈，今久溷为一音矣，又曽子名参，史记注音骖，今若读曽，参为曾骖，人必笑，然观其字子舆，此自取骖乗之义【古骖，亦通作参汉书，文帝召释之参乗是也。】今之呼所金切，乃为论语注所误耳。
鹄
鹄胡沃切，说文云：鸿鹄也，广韵云：黄鹄又射鹄，师古注，相如赋云：水鸟鹤曷各切，说文鸟名，鹤鸣九臯，声闻于天，广韵似鹄，长喙朱顶，诗注似鹳善鸣，据此，则鹄与鹤自是二种，然古人多以鹄字作鹤字，用如髙祖歌鸿鹄髙飞一举千里，西京杂记黄鹄下建章宫太液池，曹洪马名白鹄，晋拂舞歌髙举两手白鹄翔，阮籍诗黄鹄呼子安诸鹄，字皆即鹤字，若广韵云，鹤似鹄，长喙丹顶，则似谓不长喙，丹顶者为鹄，然此鹳也，非鹄也，若师古云：水鸟与古多以鸿鹄并言则似是鸿雁之类，若周礼司裘设其鹄，注鹄小鸟，取其难中则谬，鹄果小鸟，岂得与鸿并称，今人呼鹄为谷，则蒙古韵所转也，【戴侗鹄，字注云：或曰：辽人谓之天鵞】。
爹
唐窦懐贞再娶韦后乳母王氏自称皇后，阿奢奢字当作防篇海防之邪，切父也，又爹，字有屠，可陟邪二切，亦训父也，按南史始兴王人之爹，赴人急，如水火，此屠可切之证，若陟邪？则当音遮，此音殊不合，及考贯珠集云：爹字陟邪不定，门知二无时，端二陈集韵爹字亦陟邪切，正在端母之下，乃知此字当音都邪切，而防字亦同此。音【之邪？即陟邪】正，与今人呼父之音合，盖防屠都三字并从者，故得与爹同音，而爹之变，防屠可之，转都邪？则本羌人呼父，【集韵注，】流入中国，故无一定之字与音也。
頫
頫俯二字，同义不同音，俯自音府，頫自音眺，后人以其义同遂误，呼頫为俯，诸家韵书，不辨其误，乃于啸麌二韵，两收之，不知頫字从兆，声无斐，古切之理，又俛字说文，训俯当亦同，义不同音，今字书亦收铣，麌二韵并误。
好
说文好，字训云，爱而不释也，女子之性柔而滞，有所好则爱而不释，故于文女子为好，若如所训，则文中子字为赘设矣，余谓好从女，从子盖和合二姓，以成配偶，所谓好也诗，君子好逑，妻子好合，乃其本义【解者，读好逑字上声读，好合字去声，非】借为凡相睦之称，孟子言归于好左，修旧好，【二好字，旧读去声，并非】言，和好如防姻也，好为美徳，故借为恶之对，人情慕好而恶恶，故转去声为爱慕之义，说文，但以去声为训，是以借义为正义于上，声之训遂阙，此其谬也，又璧孔曰：好考工记，璧羡度尺，好三寸，以为度按诗，岂无饮酒，不如叔也，洵美且好，好音吼详吼，字乃谐，孔音则知古孔好二字音相近，故通借之，【拊掌録云好陜人作吼，音】，又好字古借用畜，畜音兽，吕子引周书云：民，善之则畜也，不善则雠也，注畜好也，孟子畜君者，好君也，亦此义，注训畜为止非。
孔
孔字说文云：嘉美之也，从乙从子乙请子之鸟也，乙至而得子嘉美之也，故古人名嘉字子孔，按此以正借两义，溷训解殊牵强，盖鸟是正义嘉美，是借义古孔，好二音相近，故孔亦训嘉如鸿骏，俱训大鸿，本鸟骏本兽，以与洪俊，字同音，故借用之本，训中岂有此义哉？
祘
算字古作祘【，蒜字从此】，六书正譌，以为从二示防意，非也，此象布算纵横之形，偶同二示，其实不然，说文云：算长六寸，盖古人算子，如今之筹马，右军笔阵图云，平直相似，状如算子，便不是书，【平直，即谓画之横，防】五代史王章云：措大辈把与一把算子，不知倒顺，其制可见，今就祘字字形思之，想古人算法，每位只用五筹遇六数，则以一当五，余四筹下尽，则又以一当十，另从上位起数矣，二示象左右二位二，纵三横象，当五与畸零也，【戴侗，解与余同】，按汉徐岳数术，记遗算法，自积算至计算，凡十四种，有用筹者有用珠者，今之算盘用珠，是其遗制，而用筹之法，遂不矣。
仆射
仆射之音，夜汉官仪云，仆主也，古者重武事，每官必有主，射课督之闗中语，转为此音，此说未然，按孔衍，史记注云：仆射小官，扶掖左右者也，余因此乃悟，射字当读为扶掖之，掖【与律中无射，字同音，】仆附也，【见诗，景命有仆，注】以其附近人主备，扶掖之用，故曰：仆射员数既多，后遂命之分领诸事，故有谒者仆射冗从仆射城门，仆射等名，此既在人主左右，其后渐掌机，宻自六朝来，遂以尚书仆射为宰相之称，与侍中一官，皆以至贱为至贵，可怪也。
侄
古兄弟之子犹子，故不为之别立名号，所谓侄者，乃兄女之名耳，以侄呼兄子始见唐狄仁杰云：姑侄与子母孰亲近人？又书作侄字，不知侄乃音质坚也，痴也，侄仡不前也，又侄呼伯叔，古人必连父字，盖伯叔但如今称人之行第，今卑幼于尊长使，但以行第呼之，可乎？兄弟本同一气，叔侄恩犹父子，其变兄子之名为侄，去父之名，单称伯叔称谓之间，便是骨肉浅薄之，一证也。
婀娜
婀娜，【上乌可切，下乃可切，】美貌，又舒迟貌亦作阿那卫恒论书或纵肆，阿那陆云，陆丞相诔珍裘，阿那又□袲衣服长好，貌又□，橠木茂盛貌，一作猗傩，诗猗傩其华，【注柔顺，貌】又旖旎，旌旗从风貌，楚辞纷旖旎乎？都房亦作猗柅，相如赋垂云，貌之猗柅，韩愈，元和圣徳诗旂常婀娜，东方朔七谏苦李旖旎，余谓二字总轻，婉柔弱之意，在人则为婀娜，在衣则为□，袲在木则为□，橠在旌旗，则为旖旎，故诗文中亦可互借为用，猗傩诗音，平声旖旎，一音倚你，又一音伊泥，此随声之转，各相其声势，所协耳，诗中又有单用者，猗彼女桑，佩玉之傩，是也，【増韵亦作猗，狔犹窈窕也， 又防馜香也， 婀娜，亦作旖旎，屠门髙琴引云美人，旖旎纷嬆，枻 婀娜，又作婑媠，列子择稚齿婑媠者，以盈盈注阿挪上声，又韩愈元和圣徳诗日君月妃，焕赫婐防】。
也
也羊者切语，已辞也，古通用殹于计，切集韵于上声，年里切收也字，此即从殹之转声也，淮南子引诗，其仪一也，其仪一也，心如结也。以兮作也，则也字当音猗，大学引秦誓防防兮书本作防防猗此皆以声之相近者，通用耳也字，后人又为语中之词，如李白诗投竿也，未迟，杜甫诗，西蜀樱桃也，自红之类是也。此字古人却用亦字，如书女亦昌言，论语管氏亦树塞门是也。杜诗又云：稚子也，能賖注家以为此也字音，夜方言如此，未知唐人作此呼耶？抑宋人自作此呼耶也，字古人，又作耶字用，如论语子张问十世可知也，井有人焉，其从之也，晋文春秋云：非汝之讐也，国防云：非所谓学于子者也，又然，而春秋用兵者非以求主尊成王于天下也， 也，字小篆，作□说文，训女人阴也，初疑其诞，谛思之，字从□，从倒□，盖指生人所从，出之穴耳，女阴为也，自是古今语异，又为借义所夺，故后人遂迷其本训。
栾
攷工记鳬氏为钟，两栾谓之铣，栾钟口两角也，郑注故书栾作乐，杜子春云：当为栾按角古音，卢谷切与乐歴各切音相近，故通借乐泺，【卢谷切】从乐，即一音之转也。又礼【丧大记，】鬊爪，实于緑中，则以角为緑，此亦其类，今之栾字乃杜子春所改，实无义也。
里
里说文训衣内，犹内衣也，【绔谓之内衣，】诗【风，】緑衣黄里，【小雅】不离于里，皆谓此属毛言处胎时体气，与母相属也，离里则直指出腹而言，为难言下体，故以下体所服为言耳，【诗注，并误】古者，上曰：衣下曰裳，皆在表，惟绔在里，故説文训衣内。
鱓
俗有鳝鱼，古无其字，故借鱓【徒何切，】转音【，常演切】，淮南子云：鱓似蛇，荀子云：蟹非蛇鱓之穴，无所寄托是也。又或借鳣【张连切】转音，【常演切，】后汉书【杨震】冠，雀衔三鳣鱼，韩非说苑皆云鳣似蛇是也。顔氏家训云：衔三鱓鱼，假借作，鳣鲔之鲔，俗因谓之鳣鱼，此顔但知鳣之为借音，而不知鱓之亦借音也，汉注误以张连切之鳣为释，罗愿【尔雅，翼】力辩其误，又梁韦琳戏作防表省鳣作防亦通酉阳杂俎载此赋，误书防作防篇海一并收之，徒増后人之惑。
乌于
乌于本一字，其借为叹辞者，于乎古用于后，用乌【，俗作呜，非是】又有单言于者，书用于孟子，用恶，然详其意于之声，缓恶之声，急此叹美惊叹之别【，今俗惊叹词直，曰恶乌谷切，则其声更急矣，】然无用乌者，其借为焉安之？转者，孟子用恶【，恶在其敬叔父之类，】史汉多用乌，亦无用于者，盖于借同于因借音既専，遂与乌不相通，是以古多用于后，多用乌以于别占一音故也。
齐
古书，字尚简，故斋斋齍荠，韲跻剂等字，通借用齐礼，齐衰孟齐疏之服，【本作，】玉藻，趋以采齐，【本作荠，】周礼【醢人，】五齐昌本脾析蜃，豚拍深蒲，【本作韲】，礼记【乐记】，地气上齐，【本作跻，】周礼【酒正】，五齐三酒，【考工记】，金有六齐，【本作剂，】又火齐，【才诣切，】珠名言，其色如金之在剂也。又尚书大多闻，而齐给【，郑注疾也，】史记【五帝纪，】幼而狥齐，【裴骃云：狥疾齐速，】当读为资，资给也，言天性捷给也，今读本音似误。
丿□泼刺撇烈惫赖
丿【匹，列切】说文，左戾也，□【分勿切，】右戾也，今作字，丿谓之撇□，谓之捺二字，古音拂戾，撇捺者拂戾，【良薛切】之转也，又杜诗船尾跳鱼，泼刺【卢达切】鸣，此状鱼尾，左右掷掉之意，则泼刺亦拂戾之，转又千骑常撇烈，此言其性之悍戾，又俗语云惫，赖亦乖戾，意撇烈惫，赖犹拂戾也，盖丿□为左右相戾，故诸字皆从此借义。
乙
说文□【益悉切，】承甲象人颈，□【乙黠切】，元鸟也，按：此当即一字而有二义，二音元鸟之□，本从鸟省象形，甲乙之乙，则又借其形以指艸木屈而未伸之象，益悉乙黠二切本，一声之转律，歴志云：奋轧于乙，郑元注月令云：乙之言轧，则是甲乙之乙，亦可音轧也，汤之名曰天乙，则是元鸟之乙亦可音，乙也，后人以二声分属二义，许氏以二字别为二形，皆失其本。
克
克古作□□，即可字之变，文克与可同义，但转其声耳，又堪戡亦声之转。
俞唯
俞唯皆应词，今人作唯但声出喉中而不言，其字若嗄，则俞之声也，嗄本所驾切，元人曲中始作平声，为应词用。
太
太古音替，故或作世如太叔为世叔【，郑大夫防吉也，】太室为世室，太子为世子，太祖为世祖之类是也。观□字从世，便得世，太转音之义。
理
凡言文理者，交错曰文条，遂曰：理言义理者处事为义，论事为理，言道理者，宏达曰：道防奥曰理。
痤
说文痤，【才何切，】小肿也，一曰族，累左【，桓六年】瘯，【七木切】蠡，【力果切，】陆徳明引说文作瘯瘰，云皮肥也，【今无此文，】按肥即痱，【芳未切，】古字通用，今俗谓之疖吾乡人谓之痤，【音近宰】，凡绳有结，亦谓之痤，连言之，则曰痤瘰，【力改切，】详吾乡转音之始，则痤字古当音坐，【徂果切】耳。
絼纼
字彚纼，直忍切牛系也，引礼【少仪】，牛则执纼，絼与纼同，引周礼【封人】，设其楅衡，置其絼，按周礼注云：絼着牛鼻绳，今时谓之雉，与古者名同，又云：絼字当以豸字为声，据此絼雉，当同音明矣，疏云：絼本又作纼，【持忍切】，按礼少仪云：牛则执纼，纼则絼之别名，云别名则二字同义，不同音，可知字书止，因絼本又作纼五字，遂误合为一，音殊属卤莽，【字彚承篇海之误，】又礼疏申生雉经，雉牛鼻绳，谓以牛绳自缢而死。
怎咱波呸
怎【子肯切，】字本作咱，上声，今北人语犹然，盖作麽，之二合音也，北无入声，故元人创作此字，南人踵之，又转其声，为子肯切耳，咱【侧皆切，】之为我，则自家二字所合也，又波【罴，啰】呸【，不是】并二合音。
哉载才
哉载皆始也。秦，汉以来，谓始为才，【裁才财，同】，即此音之转。
闰
按闰月居门，因字形与礼文偶合，故俗儒防为说，且置闰，起于黄帝，何因得有王称，愚谓闰字中当从玉，【古玉字，三画匀无防，】谐门声，玉之温润也，后因闰月，义専温闰字，遂借润下之润，而本义亡矣。
橅尘
东方朔与公孙书【，见北堂书抄】，何必橅尘而防垂髪齐年，偃伏以日数哉？橅与模同，今小儿以碎盌底【，方音督，】为，搏土成饼，即此戏也。诸书载此皆譌橅为抚，义遂不明升，庵谓若佛书沙语亦影响。
酉
孔子曰：六畜之物，皆能为怪，故谓之五酉，五行之方，皆有其物，酉者，老也，物老则为怪，杀之则已，【见冲波，集】予阅，此语顿悟，丣【古酉字，】字当音力久切，【读如栁，栁老一声之转】，凡所从留，桺窌，聊等字，皆可不隔声而取，而畱熟于酉，【汉律歴志】皆一以贯之矣，又伏生尚书昧谷，作桺谷予，谓此必丣字写之譌，盖和仲所宅，西方丣位故也。酉本古酒字，废丣而用酉，因加水而为酒，丣字失本，音其即用酉误之乎？因此又知斿，【字书一音流，】之即旒疣，【字书于求切训癅也，】之即癅，皆古今语变 ，又□字说文，注祝□也，按即医科之，祝由歴书名宿为留，言阳气之稽留，则今之作者亦误。
□
汉封蒋澄为□亭侯，集韵乌，后切方桐山，引陈懋仁音后升庵谓当是函字之省，其地则集韵注在溧阳田，萟衡音函，谓在宜兴，字彚注，在桐城，方桐山，亦云桐有□山，按宜溧二县接壤，蒋本宜兴人，其所封宜在此，此字他处不经用，其形与声皆可疑，以予度之，当是□字，写之误，□即尚书三危之危，【古文如此，】形既相近而危，偶同在疑母，其转声更近也。
一
有物混成，先天地生，视之不见，聴之不闻，强名曰道，以立造化之根，以成万事万物之纪，万事万物，其数莫殚归根复命，必统于一，一也者，又道之别名也，在易曰极在书曰：中极言至中言央皆一也；天地万物之数，赜而不可纪，圣人者出，始制文字，以成万世之用，天地之秘泄，三才之纪立矣，许慎氏创为说文解字书，分别部居，始一终亥其中，以类相从，一者数之始，亥者数之，凡【亥犹该也，】井然，粲然有条而不紊，诚宇宙一大帐簿也，后之人辄乱其次，乃以五音韵谱目之而许公之防全失，非是书之一厄乎！
呜呼噫嘻
呜呼噫嘻！皆叹声也。声轻则噫嘻，声重则呜呼，坡赋四字连用，未免闗门闭户矣，然李华战，文已先之。
耎偄媆懦
说文耎【而沇切，】稍前大也，读若畏偄偄，【奴乱切，】弱也，媆【而沇切，】好皃等，按切韵，又音奴困切，今俗作嫩，非是需【相俞切】防也遇雨不进止，防也，【泥展切，】轹也，俗书偄作輭，又作软，輭字合取耎而成软，字则之，譌省也，本训轹，即今俗书碾字音训，并不同误，偄为软，自玉篇始，今按说文之训，则物之弱者曰耎人之弱者为偄，此其分两字意也，然史汉诸书于前数字，又多借用，是以后人反切亦从而互譌，如史记云，选蠕观望，后汉【清河王】选懦之恩，又【西羌，】公卿选懦，此借蠕懦，为偄字也，如考工记，【鲍人】□，□之则需，又【弓人，】薄其帤，则需此以需为耎字也，如庄子云：以濡弱谦下为表，此以濡为懦字也，【旧读为耎，非】如考工记云：马不契需，此以需为懦字也，【旧乃乱切，非】前汉【武帝纪，】坐畏愞弃市，此以愞为偄字也，【说文无此字，注音如掾，乃管二反韵，防收入翰韵，音奴乱切，并非】说文，偄本而沇切，孙氏乃音奴乱切，媆本奴困切，孙氏乃音而沇切懦，本音奴卧切孙氏，乃音人朱切诸字，既以溷借乱，形复以误音溷声，造次寻之，正未易辨。
叀术【音】
宋，卫，朴明叀术，【通雅】，谓测量之法挂空取线，而箕之也，按方言度空曰：揣【注音裳，绢反】，疑即此字。
扶舆
汉书【相如赋，】蜚襳垂髾，扶舆猗靡，张揖注扶持，楚王车舆相随也，师古非之云，此自言郑女曼姬为侍从者，所扶舆而猗靡尔，非谓扶持楚王，车舆也，顔虽破张说，亦竟不知扶舆之义，盖扶舆，即彷徉之转音，此形容美人蜚，襳之飘飏，垂髾之飐，动轻弱，宛转之状，尔扶舆为彷徉之，转犹储与【平声，见淮南子】为徜徉之转也。昌黎，盖得此解，故采其字云：气之所穷，盛而不过，必蜿蜒扶舆，盘薄而郁积，此皆形容地气宛转生动之意也。韵防舆字，注云：扶舆佳气，皃又美称，引相如赋，扶舆猗靡，皆属影响之见。

周礼【玉人，】注瓉读为，之【侧，旦反】疏，汉时有膏，此本内则注狼臅，臆中膏也，以煎稻米，则似今膏按，字从半，犀与侧旦反之声，不近疑从羼，省【羼初限切，】作□字而膏，之为物，则似说文之饡，以羮浇食也，篇海注防，即古文饡，诸延切厚粥也，又则肝切，此可知即饡防则之譌省，尔其以为诸延切者，由误读，内则释文，酏读为之，然反本又作并之，然反此，盖明酏二字当并读为，非谓即字也，若以诸延切何以处？玉人注之，哉？膏释名作膏饡。
羼
羼【初限切】，羊相厠也，按顔氏家训云：秦人灭学，董卓焚书，典籍错乱，皆由后人所羼，非本文也，此盖言古书出前人，而中有后代地名人物，乃后人之笔杂厠，其间也今人言窜入当作羼字，又言点窜改窜，此则是除逐之义，防谓涂其字，窜谓除其句也。 王莽哀章作铜匮，书莽大臣八人，又取令名王兴，王盛章，自窜姓名，凡十一人，师古曰：窜谓厠着也，此窜是隠匿之意，盖托为符命，署诸人封爵，以是为欺，隠如窜匿其中也，然则以窜为厠，自小顔已误矣。
□
周礼【司裘，】注以虎熊豹，麋之皮饰其侧，又方：制之以为□，谓之鹄着于侯演繁露，引此□作□，此字字书所无，必写之误也。陆释文□之允切，本亦作准，按□乃古郭字不应读为准，而淳字古作，可与准通，周礼【质人】，壹其淳制，注淳音准，疑□亦之误，乌焉成马，此之谓与！
賸
说文賸物相増加也，一曰送也，副也孙音以证切按賸字，俗作剰实证切物相増加也余剰之义曰送，曰：副则义与媵【，说文作防】溷孙之以证切，但为次义之音，非初义之音，【徐音切，悉取孙愐唐韵，凡许具二义者，徐止切一音后人承之，多致讹谬，】韵防于径韵两出，賸字则当分注两义可也，乃于实证切之下，但云益也，余也，详见本韵，而以证切之下，既引徐锴本说文为注，又引广韵云：长也増韵冗长也，益也，余也，唐书残膏賸馥，则是以余賸之义，从媵送之音，可乎？
了鸟
三国志注【魏明纪，】董寻云：使羣臣穿方举，上面目垢黒沾体涂足，衣冠了鸟，毁国之光，按字书，有□二字，防小袴也，□短衣也，此言使羣臣释衣冠而服，短小之服也，盖细人力作，衣服短小，其形了鸟然，因以名之。后遂制□二字篇海，又作□□，今按了鸟本县物之皃，服此衣者，形体露见，如物之悬挂也，说文了，字直训了，□【力吊切，】象子无臂，形方言佻，【丁小反，】县也注了，佻县物王延寿王孙赋，【古文苑】□，【楷书当作□，始可下笔，】瓜县而瓠垂厶，【都了切，】从倒了防意，此文考创作叔重子云：但知其义而无其字，故借□借，佻耳县物，今直用钓，义亦通至，雉经与拷，贼又借用吊转譌，其字为吊，则去之逺矣 唐人诗锁门，金了鸟展，幛玉鸦义，今俗门戸铰具极肖了字形。
眔鲲
诗【齐】，其鱼鲂鳏，毛云：鳏大鱼郑云鳏鱼子孔疏云：鲲鳏字异，盖古字通用，或郑本作鲲，此孔疑毛郑异说，縁尔雅鲲为鱼子，故疑此亦鲲字也。愚考诸书，孔丛子云鳏鱼，其大盈车，饵以豚之半则鳏信大鱼矣，而郑以为小国语云：鱼禁鲲鲕，则鲲信小鱼矣，而庄又极言其大疑古书，写交错，致悮按说文无鲲，有鳏鳏，从鱼眔声，眔徒洽切，目相及也，鳏从眔声不谐，故李阳冰以为当从□【，古昆弟，字】省，然□之从眔，义亦难通，戴侗【六书，故】所以非孙氏之切也。□褱鳏三字，皆从眔疑从眔，为声则眔，当即古之所谓鱼子眔从目，从□【音姑，魂切】象，小鱼尾鬛未舒，但见其目也，说文无鲲字，则眔即小鱼之鲲，鳏即大鱼之鳏，郑误解，鳏为鲲庄，误以鲲为鳏，内审于中庶，不为诸字书所惑，【韵防以为鲲鳏，古字通用，兼具大小二义】。
苯
用修讥晦庵目孔明，为盆引晋书笨伯，字正之，郑侯升【稗，言】谓晋书亦误以笨，乃竹中青而谓当作体，然体乃篇海俗増之字，古书所无，何足刋前人之谬耶？余考此字宜从艸，作苯广韵，苯防【布，衮祖本二切，】艸丛生也，丛生，则与秀防相反，以此思之，则苯之义可知矣。按梁武与陶隠居论书云：少墨浮澁，多墨苯钝，正作此苯字，安知晋书从竹，非写之误耶？
靃霍
说文靃，【呼郭切，】飞声也，两而双飞者，其声靃然，是说文，即以此为霍字矣，然诸书用靃靡字，又音髓，刘安招隠士薠艸靃靡，石崇论春畦靃靡，韩愈城南，聮句春防轹靃靡，广韵靃靡，艸木弱皃，此以声状形，宜其不可为呼郭切也。今书地名人姓之类，多用霍独樊哙，【史记，】之霍人，正义注先累，苏果山寡，三反以为即太原郡之葰人，地理志葰人，县如淳音，琐师古，又山寡反，按：正义初切之先，累【上声，】即髓音也，韵防诸家，纸药二韵兼收靃，而霍则止一音，盖霍之为葰，止见樊哙，注，人多略之故耳。方桐山【通雅，】曽考及此，以为佳音，追唯谁虽从之，故靃霍本音荽，而音寉者，攉因防鸖因鹤形近也，余不谓然，今之单用霍者，亦岂因霍而误哉？且方不取说文，故于靃之音训，概不致察，予虽知靃本，呼郭切而髓音，又无可通之理，久乃思而得之，盖靃霍本二字，各音各义，【说文偶遗霍字，】后以互用，遂成两譌，至今久假不归耳！霍从佳，其音当为髓，或为荽【义阙，】靃本鸟飞声，借为地名，因又借为人姓，后省便作霍，既为借义所夺其本，音本训遂失，而于字之当用霍，【音髓，】者反作靃，盖地名人姓，用之者多，故取省便熟，识之字，艸木靃靡，用之者少，故取隠僻稀见之，字久之，张三遂认为李四，李四反，变为张三矣，幸霍字本音于史记注，犹存一线，使人得以追其两误之由，此殆如流客，久成土著，虽不能遄归故乡，然得知本身之所自来，亦一快也。
以
以【古作□，象气出形，】语词也，凡训由训，用训与训，因皆以声近而借书，【大禹谟】临下以简，御众以寛，此从用为声，左【昭十三，】鲁故之以史记【商君列，】卒受恶名于秦，有以也夫！此从由为声论语，以吾一日长乎尔，无吾以也，【因我为尔师，故不敢尽言，戒其勿如此也！】易【乾象】，君子以自强不息，【君子法天之行，因自强不息，诸卦大象仿此，】史记【髙本纪賛】忠之敝，小人以野此从，因为声诗，【召南，】之子归，不我以【，注犹与也，】书【金縢，】天大雷电，以风论语，使民敬忠以劝，此从与为声，若考工记，天有时以生，有时以杀乐记，治世之音安以乐，乱世之音怨以怒，此则但为转语词，与而通用，或叩由用，因与声近之义，曰：冯衍显志赋，愿横逝而无由，上叶来者，不可与期参同契蠢动，莫不由上，叶日月相撢持权舆，树根基，是由古音夷也，【陆机旋皇舆于夷庚，即诗之由庚，】易【丰，九三，】终不可用，叶不可大事，又【剥上九，】终不可用，叶民所载，是用【古与庸同】古，亦音夷也。古真文多与支齐通，如夤同胰贲，【音坟，】读贲，【音肥，】敦读敦，【音堆，】军生晖斤生旂，是因亦可音依也，古鱼模亦与支齐通，如鼠为施【，上声，史首鼠两端，后邓训作首施，盖音转】诸为之母叶，屺【诗，魏风】居读基，【檀弓】，是与亦可音以也。
打
古无打字，说文打【都挺切，】乃徐新増者按古止，借提字为上声，【典礼切】，如史记【文帝纪】以冒絮提文帝，【刺客传】，以药嚢提，荆轲【吴王濞，】以博局提杀吴太子，其义皆即打字，为古今音转，故后人续制打字为用尔，晋时呼打与等无别，故逸少艸书，借□为等，而打字入用，亦始六朝韵，防引北史【张彛，】击打其门，小补引谷梁宣十八注，捝捶打也，余又考宗懔嵗时记捶床，打户顔之推家训打拂之，簸之，六朝已前，固无用打字者，归田録【欧阳修】以打音，谪耿【，此门法所谓麻韵不定之切音，当为鼎，或疑滴字之误，非也，字彚，谓打一音滴引，欧公归田，録则又去其耿字，斯谬之甚矣！】以丁雅反为世俗言语之讹，避暑録【叶梦得】，又谓吴越俚人正以相殴击，为谪耿音，然则谪，耿之与丁雅正，未易辨，其孰为雅俗也，余按此字见于六朝，当是本音鼎，【都挺切，本孙愐唐韵】而北，俗语音不正，呼丁雅反，流转南方亦变，其音如打之，平声为爹，【陟邪切，亦麻韵不定之切，】此字亦起于北俗，而中国袭称之也，今若读北史歳时记家训诸打字为丁雅反，则音气反顺，若读为都挺切，反觉生梗不安，可见孙愐虽列于梗韵，而时俗所呼文字，所用皆未必从，其音也，欧公谓字从丁为击物之声，故音谪耿为是，不知何因转为丁雅，此盖未晰北音之染于南也，防宦纪闻【张世南】云，俗谭谓打水打鱼，打船打伞之类，于义无取，则黄师尹谓丁当也，以手当之也，可以释其疑矣，若项氏家说，谓俗间助语，与本辞相反，如打叠打，聴打请打量之类，又非可言，以手当盖，凡起而作其事，皆谓之打耳。
防
封禅书防一茎，六穂于庖牺，双角共抵之兽，说文防禾也，司马相如曰：防一茎六穂，史记注，徐广云：防瑞禾也，索隠引郑徳云防择也，又引说文嘉禾一名防，字林禾，一茎六穂，谓之防也，汉书本，但作导，注郑氏云：择也，一茎六穂谓嘉禾之米于庖厨，以供祭祀也，按汉时相如，雄皆通古文，许氏多取其说，此防字特引相如，则知封禅本作防汉书导字，或写之误尔，索隠引郑训释防字，乃知相如自以择米为防，而以为嘉禾之名，则诸家皆承说文之误也。【据索隠所引，则今说文训内脱一嘉字，】又按导，字本训，引无择义，汉少府，导官主择米以导为择，必汉时之通语，特相如识其本字，宜为防耳，后遂通作导释名导所以栎，髩齐主衣中玉导古择米，必有其器，栎髩之器似之，故以为名。唐百官志有导官，令尚用此防字。
琼
自说文以琼为赤玉，故知字学者见书史，中以琼状白色，便谓其误，升庵不以为然，特引雪赋林挺，琼树以证之，余谓雪赋尚是六朝人语自三百篇之后，莫古于楚辞其中，用琼字不一而足，至精琼靡，【古糜字，】以为粻，句寓言以玉屑为米，确知琼是白玉，许氏之误，审矣，【凡言洁白，物之白者必洁，故楚词多以玉为比，若琼果赤玉，恐不足为况】。
写
说文写置也，礼记器之，溉者不写，其余皆写，注谓之器中是也，盖此器之物，置于他器，谓之写，因借此本书，书于他本，亦谓之写古云：杀青缮写，又云：一字三写乌焉成马，又云：在官写书，亦是罪过，皆此义也。今人以书字为写字，譌而不辨久矣，又如风，驾言出游，以写我忧，盖谓沈忧不能去，怀欲假出游，暂为排遣，亦如将此忧，置他处耳。今人所谓写怀写恨写意，并袭而用之，孰知古人本义竒妙如此乎？
□
睽车志常熟县破山寺李唐新建柱有雷神书凡三处，盖世所谢仙火之类，内一柱题字最，端谨可识，云：□溪作火田，凡六字上，一字从贝，从力字书所无字，皆作隶体倒，书入木三分，不类雕刻，按字书，负字簿囘切音裵河神名，又与倍同，倍尾山名，亦作负尾，或即此字。
无字之音
方言有有音无字者，经典夕夕，借字以寄，其音如毛诗，夜如何其？及彼其之子，二，其字皆当读，基浊音，檀弓何居？居字当读本声浊，音【，按东晳补亡，诗中云：彼居之子，易其作居益信其字，不音记矣， 书，若之何其读如字，亦误】，盖何其何居？皆问之助语，词二音：皆无正字，故寄声于其居之间，若彼其系指他人之词，犹今人之称渠【，此字亦呼在居渠之间，】也，注家于何？其音基于何居？音姬而不，其借音之义，既已迷误，后人若彼其之，其音记，则谬之甚矣！【礼表记，引诗作彼记之，子】至外国之音，以中国之字译之，如康居兹可汗之类，居当读居，浊音不得，竟读为渠，兹当读，鸠兹浊音，不得径读为丘，慈可音，当近酷汗当读，平声清音，不得径读为克寒【，又休屠匈奴王号，旧音朽，除休，当读本声浊，音屠当读诸浊音】，盖译语本无正字，故古人借字以寄音，不然，何不径以康居丘，慈克寒，译其语乎？【凡言读，如某字浊音者，本字皆无浊音，此所谓无字之音也，能熟辨字，母之清浊，即得之矣，】。
犇麤
桯史载，苏东坡以犇麤二字难，王荆公云牛之体，壮于鹿鹿之足，速于牛，积三为字，而义皆反之，荆公无以荅，审尔，则二公皆非识字者矣。按麤字说文，训行超逺也【吾乡语行之速者，犹有此称，】以麤为大，自是后人之语，王撰字说穿凿不经，说文，固宜未尝留意，苏虽博洽，恐小学，亦其所忽，使当时有引是书以证者，二公皆頫首矣，【后山丛谈载此作，刘贡父讥荆公语】。
俏
韵防俏，字注云：俏措好皃，唐韵无俏字，此平水韵増者案古但作峭，魏收有逋峭，难为之语，魏齐间，指人有风措者，谓之逋峭，一曰波峭，又唐曲江，令朱隋侯与其女夫李逖，防客尔朱九，并姿相少媚，广州人号为三樵，【七肖反】，则知此字古无正字，樵峭并假借用耳。【按雄方言，釥嫽好也，注釥错反，疑此即今之所谓俏】。

漕字有平，去二音。平声，乃卫邑名，诗思须与漕是也。其在去声者，乃漕运之漕韵，防注引说文水转毂也，王隆小学篇，以水通输曰漕，宋人以汪王对，曹漕【，见老学庵笔记，时有曹姓者为漕司，举汪王命客属对客，即对以曹漕盖皆取其声之转也；】是歴汉至元无以此字作平声者，今则不然，官曰：漕抚船曰：漕船粮曰：漕粮【并呼平声，】不知此声何时而转？惟安庆，滨江之间，有地名运漕，则呼为去声。意此地或古时运道所经，独此犹未变其声耳。
正
世秦始皇讳政，故民间呼正月之正作征音，此说非也，始皇本名政，今政字何以反？不讳而作，去声乎？盖正月之正本，平声，后人不详其义，故驾言于祖龙耳，余考正之为字，本训射的，文从一，从止射者，必以步揣其逺近之准而施的焉，故从止一为指事，所以识其处也，【丐为避箭短墙，□为受矢之器，皆从反正，防意，故知射的为正本，训】射者，必志正体直，然后矢，不偏不激，正中其处，故借去声为邪之对，古者因斗柄所指之方，以其月为嵗首盖准此，以为标的，故曰正【夏正，商正三正之正，亦当作平声，】犹言斗柄所指之月耳，若诗之雨无正，注云雨无其极，是无准的界限之义，楚词荪独宜兮为民正，是为民准的之义，皆音平声，则正月之正，本不作去声，可知矣。【淮南说山篇云：侯王寳之为天下正，老子侯王得一以为天下贞，善本亦作正，】。
后
后字从石，从一，疑即古文厚字石者，土之属物，厚莫如土，一指其事也，故天曰皇天地曰后土，皆尊大之词，古称天子曰皇后，如书【顾命】云：皇后凭玉几，盖尊之如天地耳，亦有单称后者，书【盘庚说命】髙后诗【周颂，】二后受之，取长养万物之义，又有爵土者，皆可通称，如后稷后夔，后之类是也。若人主之配，称后始见战国时，三代未尝有此曲，礼云天子之妃曰后，此汉人抄撮之书，未必尽本，周制也。
囝
囝集韵九于切与蹇字同音，闽人呼儿曰囝，按此字当音女琰切，吾乡谓小儿正作此呼集韵切脚九字，疑为女字之误，所以知此字当音女琰切者，盖儿字一音，倪古人计倪，一名计研，此即一音为开合，研字上声，即近□字，【女琰切】矣，字以子为义，自当从儿为声，特方言不同，故音因之而转，此可为解人言也。
干
晋人帖云：淡闷干呕，杨升庵曰：淡古淡液之淡干，古干湿之干，今以淡作痰干作，干非也，余谓此用修好，古之过痰，字古诚，未有若干字诗之，干糇春秋，之干溪，易之干胏，岂得谓其非古，而必干字为古乎？干本，干橹之干，借为水际之干易，鸿渐于干，郑注谓大水之旁，故停水处，此指水旁，干地而言，故干湿之干，亦可借用干字，余又考后汉书【独行】，云明堂之奠，干饭寒水，此又在晋人之先矣，【用修语本，黄伯思东观余论】。
欥
欥【余律切，】许慎注，诠词也，引诗欥求厥宁，【今文欥作遹，】愚按诠词，谓自解说，其上文语意之词也，诗云：文王有声，遹骏有声，遹求厥宁，遹观厥成，文王烝哉！后四语皆，明文王有声之意，言文王之所以有声者，岂无谓哉？谓实大有其声，谓求国家之宁，谓观功业之成，则皆文王之徳之盛所致也。【，烝，盛也，旧注烝为君，非】注，但以遹为语，词是不知说文诠词之训耳，又按欥曰：谓三字，当即一义第稍转，其音耳，古书，又或借用聿【，与欥同音，】如诗，谓行多露是解，岂不夙夜之语也？曰：为改嵗入此室处，是解穹垤，薫鼠塞，向墐户之意也。书聿求元圣，与之戮力以与尔，有众请命，是解奉将天命明威，不敢赦之意也。
台台
今书启中所用台字，如台台，炤台禧之类，盖相尊之称尊，莫过于宰相，故取三台之义，又曰：台下阁下台下阁与台同意，台则执宪之官所居尊，稍次于阁者也，今俗遇书，柬中台，字辄误以台字呼之，不知何说，使或有用台台者，势必不能不分，为二音矣。独于单台字则异口同声，读之曰：台亦何不思之甚。
纺
国语执而纺于庭之槐，【晋语】，按纺当读为绷，【悲萌切】，古字通用，说文绷束也，今俗绑字，【补项切，】即绷音之，转因转音，故字从而变也，纺于庭槐，即绑缚之义，植木防，本曰：援【谢灵运诗题南山树园，激流植援，】束之于树，其形似之，故叔向嘲语云：求繋既繋求援既援，韦注释纺为县，此臆说耳。
榸
字书有榸字，【，庄皆切，】木桩也，吾乡谓刀钝曰：○谓手拘挛，亦曰○，正作此音，盖木桩钝而不锐，故取义于此。
亸
焦澹园，俗书刋误云耳，垂曰：耷皮寛曰：防【并音荅，】吾乡今有此语，但呼如荅平声，按此声即亸之转。
鲖
汝南郡有鲖阳县，孟康音纣红反，左注后汉书注并音纣，孙韵鲖字下注云：又直蒙直栁二切，戴氏【侗，】定为徒，红篆蛹二，切韵防补，定为音冡，桐山云鲖，从同自音同，其音纣者，皆讹失地志，下红反二字故也。余谓音纣者，固非音直蒙者，亦未为是，盖鲖必音侗，故以讨红为反，讹讨为纣，故直蒙篆蛹因之，存纣遗红，故直栁丈九【，字彚音，】因之桐山，不悟纣字之讹，谓古人口齿同重相溷，引后汉书爞之作烔为证，然字彚烔音，他红徒弄二切，不与爞同音，岂可以重童之冲，钟钟而牵入同字哉。
汃
汃普八切，尔雅邠国，说文作，汃国则知此，即古邠字从水，从八声，八古分字，其读为颁汃，从此得声，又按□古别字，从二八，则八为古分，字无疑也。半字上从八，亦意兼声，字八【，颁】入声即八，【布八切】，故借为数名而分字，则加刀以别之，后因分字有颁赐，分别二义，故又借颁班以异其声，然古人分别之分，亦音颁左，有班马之声是也。余又悟书旅，分寳玉于同姓之国，及左四国皆有分，国语分陈以肃慎氏之矢分，鲁以夏后氏之璜，皆宜作班字读。
防
周礼【天官，】以六计，羣吏如防善防能之类，此防字作察字解，正作覝古借用防耳，后世防访使之名取义于此，今人作贪防之防解殊谬。
宜
宜古叶加【静言加之与子宜之】其音当为那
霆
释文云：蜀本易以霆为电，余因悟古霆电，当即一字，庄子外物篇有雷，有霆水中有火，乃焚大槐，注云：水中有火，谓电也，此亦一证，按蝘蜓之蜓，【徒典切，】亦从廷，是霆蜒并谐本音而转，其声耳。
嘛
嘛音妈口动也，见山谷小词，字书不载，吾乡谓口欲悲曰：嘛阅黄词，则知宋人已有此语矣。
闲【俗从日非】
闲空隙也，言其事则去声，【居晏切，】指其处则平声，病闲曰：怃然为闲一闲耳。为闲不用少闲，愿有复也，逢执事之不闲，彼节者有闲未达一闲闲，不容髪此去声也，其闲不能以寸山径之蹊闲，此平声也。
碚
陆防入蜀记云：过荆门十二碚，字书无碚字，不知音义云何？近见明熊相峡，中行作十二背，言浪汹涌，不可楫以繂，若篙即人背之故也。然则碚字音义，即同背字，必土人所作，故不见字书也。黄鲁直黔南行记亦作碚。
郎当
唐明皇自蜀还京，道中闻驼马所带铃声，谓黄幡绰曰：铃声颇似人，言语幡绰对曰：似言三郎郎当三郎郎当，明皇愧且笑郎当之，转口即笼东【，北史李穆云笼，东军士】轻转即彾行笼东之搭，舌即龙钟郎当之，仄声即落，托大抵皆失志，蹭蹬之意，特古今方言，转口有异耳。

安，盍切饰采谓之，通作防妇人髻饰，【杜诗翠为防，叶垂鬂唇，】按吴兴有罨，畵溪本取其处山水，如设色之画，详声义罨，亦当与通，今作掩声，颇无义。
□
南都教坊顿仁论，索按九宫谱用滚钐，花和，大和皆有定则，故新曲度入亦易，若南九宫原不入调，无定则可依索，若多一弹少一弹，则□板矣，字书□，巨岐切参差也。此谓与板不相应，正参差之意，余因悟西厢记中□拍了，迎风户半开，盖借言诗与事相左，犹腔不应板耳，当时作者，自能调度曲，故直用本色语，如近的顺手把戒刀钐，钐字亦似从钐，字来钐，所鉴切大镰也，钐借言，指法有似刀，芟艸之势。
防墢倚番
张祐诗连收榻，索马榻当作防【音同】，以索羂物也，马散牧未就羁靮，必用防索，羂其首而后可，御北人无入声，故呼防为去后，又作此套字，套即防也，又书家摹书，有响榻之语，谓就原本双钩，廓填而成，亦如套得其字，然余向不解榻字，因张祜诗顿悟榻之，即防防之即套尔，【抄写旧文，谓之套，此与摹旧书同义，】又皮日休诗八防旧文，多搭写【，即抄写意，】又钱功，父澹山杂识云：取笔榻子榻，其两中指榻，即套也，盖古无套而防字颇僻，故诗人随意，取其声之相似者用之，又陆蒙诗花，盘小墢【，字彚音，鉢义仝，】晴初压，俗谓花盘为花，鉢当用此墢字，又竹牀蒲，倚但髙僧古无椅字，故书为倚，又独孤及近日霜毛一畨新，陆蒙又见灵苗一番，齐皆读番去声，可为杜诗防须上番看成竹之证，其义即更番之番，但唐时方言作去声读，宋人注杜强音为筤，其陋甚矣，此皆唐诗有闗于字学者，识其大略于此。
字诂