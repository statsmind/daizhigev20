钦定四库全书    经部十
尔雅郑注      小学类一【训诂之属】提要
【臣】等，谨案尔雅：郑注三卷宋，郑樵撰樵，字渔仲，莆田人，居夹漈山中，因以为号，又自称西溪逸民，绍兴间，以荐召对，授右迪功郎，兵部架阁，寻改监潭州南岳庙，给札归钞，所撰通志，书成，入为枢密院编修南宋诸儒，大抵崇义理而疎考证，故樵以博洽，傲睨一时，遂至肆作聪明诋諆，毛郑，其诗辨妄一书，开数百年杜撰説经之捷径，为通儒之所深，非惟作是书，乃通其所可通，阙其所不可通，文似简略而絶无穿凿附防之，失于説尔雅家为善，本中间驳正旧文，如后序中所列饘糊，訉言襺袍，衮黼四条，峩峩丁丁，嘤嘤二条，注中所列释诂，台朕阳之，予为我赉畀卜之，予为与一条，阅阅噰噰，当入释训一条，释亲据左传，辨正娣姒一条，释天谓景风句上，脱文一条，星名脱实沈，鹑首鹑尾，三次一条，释水，天子造舟一条，释鱼鲤鳣一条，释虫食根，蟊一条，蝮虺首大如臂，一条皆极精确，惟鱼谓之丁一条，务牵引假借，以就其六书，略之説据涷雨二字，谓尔雅：作于离骚，后又坚执作，尔雅者，江南人凡郭璞，所云蜀语，河中语者，悉驳辨之，是则偏僻之过，习气犹未尽除，别白观之，可矣，乾隆四十五年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
尔雅郑注序
大道失而后有六经，六经失而后有尔雅，尔雅失而后有笺注尔雅与笺注俱犇走，六经者也。但尔雅逸笺注，劳尔雅者，约六经而归尔雅故，逸笺注者，□尔雅以投六经，故劳有诗书，而后有尔雅，尔雅：冯诗书以作往往出自汉代，笺注未行之前，其孰以为周公哉？尔雅释六经者也。尔雅明百家，笺注皆可废，尔雅应释者也，笺注不应释者也，人所不识者，当释而释之，曰：应释人所不识者，当释而不释，所识者不当释而释之，曰：不应释古人语言于今有变，生今之世，何由识古人语，此释诂所由作，五方言语，不同生于夷，何由识华语，此释言所由作物，有可以理言者，以理言之，有不可以理言，但喻其形容而已，形容不可明，故借言之，训以为证，此释训所由作宗族防姻称谓不同，宫室器乐命名亦异，此释亲释宫释器，释乐所由作人之所用者，人之事尔，何由知天之物，此释天所由作生于此土，识此土而已，九州之远，山川丘陵之异，何由歴此释地释，丘释山，释水所由作，动物植物，五方所产，各有名，古今所名亦异，谓此释艸释木释虫，释鱼释鸟释兽，释畜所由作何物为？六经集，言语称谓，宫室器服礼乐，天地山川艸木虫鱼鸟兽而为经，以义理行乎其间，而为纬一经一纬，错综而成文，故曰六经之文，尔雅谓言语称谓，宫室器服礼乐，天地山川艸木虫鱼鸟兽之所命不同，人生不应识者也，故为之训释，义理者，人之本有人，生应识者也，故婴儿知好瞽者，聋者知信义不冯文字而后显，不借训释，而后知六经所言，早为长物，何况言下复有言哉？故尔雅则不释焉。后之笺注家反，是于人不应识者则畧应识者则详舍经而从纬背实以应虚，致后学昧其所不识，而妄其所识也，盖人所不应识者，经也，实也，不得释则惑，得释则明，若曰关关雎鸠，在河之洲，不得释，则人知雎鸠为何禽？河洲为何地哉？人所应识者，纬也，虚也，释则不显，不释则显，董遇有言读百徧，理自见者为此也。若雎鸠河洲，不得防言虽千，诵何益哉？何谓释则不显，且如论语所谓学而时习之，不亦説乎无笺注，人岂不识？孟子所谓亦有仁义而已矣，何必曰利无笺注，人岂不识中庸所谓天命之谓性，率性之谓道，无笺注人，岂不识此皆义理之言，可详而知，无待注释有注释，则人必生疑，疑则曰：此语不徒然也廼舍经之言而泥注解之言，或者复舍注解之意，而泥已之意，以为经意，故去经愈远，正犹人夜必寝，旦必食，不须告人也，忽而告人曰：吾夜已寝矣，旦已食矣，闻之者岂信其直如此耳，必曰：是言不徒发也，若夜寝旦食，又何须告人？先儒笺解虚言，致后人疑惑，正类此，因疑而求，因求而迷，因迷而妄指南为北，俾日作月欣欣然，以为自得之学，其实沈沦转徙，可哀也哉！此患无他，生于疑尔，其疑无他生，于本来识者而作，不识者解尔，尔雅训释六经，极有条理，然只是一家之见，又多徇于理而不逹乎情状，故其所释六经者，六经本意未必皆然，樵酷爱其书，得法度，今之所注，只得据尔雅意防所在，因采经以为证，不可叛之也，其于物之名，大有拘碍处亦畧为之摭正云尔，谨序。
钦定四库全书
尔雅注卷上       宋 郑樵 撰
释诂第一，【诂故也。古人之言也，故从言以古人之言，于今有讹，转故作释诂，以五方之言，于此有异同，故作释言，然古人之言，亦有五方之异，五方之言，亦有古今不同，故释诂释言二篇，虽各有注，其义互通】，初哉首基，肇祖元胎，俶落权舆始也，【初衣，始制也哉？艸木始生也，首元皆人之首也，肇始辟戸也，祖人之先也。胎孕形也，俶初动作也，落初陨也，权舆，胚胎未成，亦物之始，凡此皆始也。可以文义求他，有因音借字，不可以文义求者，难专泥，此旧注引尚书三月哉生魄，诗曰：令终有俶，又曰：俶载南亩，又曰：访予落止，又曰：胡不承权舆，】林烝，天，帝，皇，王，后，辟，公，侯，君也，【宾之初筵，曰：有壬有林，文王有声曰：文王烝哉！余皆义之，常行通见诗书，】廓宏，介纯，夏，幠，厖；坟，嘏、丕、弈、洪、诞，戎，骏假京硕濯訏宇，穹壬路淫，甫景废壮冢，简箌昄晊，将业蓆大也，【洛诰云，武王，朕防廓方言云：张小使大，谓之廓宏，书曰：若保宏父，烈祖云，我受命将，介方言云：东齐海岱之间，谓之介纯，閟宫云天，钖公纯嘏，夏方言云：自关而西秦，晋之间凡物之壮大，而爱伟之，谓之夏幠，巧言云乱如此，幠，厖，骏，商颂长发，云为下国骏厖，坟嘏方言云：青幽之间，凡土髙且大者谓之坟，秦，晋之间，凡物壮大，谓之嘏，丕书云：嘉乃丕绩，奕韩奕云：奕奕梁山，洪大诰云，延洪惟我幼冲人，诞生民云：诞弥厥月，戎方言云：宋鲁陈衞之间谓之嘏，或曰，戎京硕濯，訏，秦，晋之间，凡人大谓之奘，燕之北鄙齐，楚之郊，或曰京齐，宋之间，曰硕荆，呉瓯之郊，曰濯中，齐西楚之间，曰：訏，又文王有声云：王公伊濯又抑云，訏谟定命，宇覆六合也，穹天之髙逺也壬宾之初筵，云有壬有林路生民云：厥声载路，淫有客云：既有淫威，甫齐风云无田，甫田景濳云以介景福，废四月云，废为残贼，壮方言云：秦，晋之间，凡人大谓之奘，或谓之壮冢，绵云乃立冢土，简执竞云，降福简简箌，都角反，韩诗云：箌彼甫田，又説文云箌艸大也。昄，卷阿云尔，土宇昄章晊，日照之所及也；将周颂云我将我享，业大版也，灵台云：虡业维枞，蓆缁衣云，缁衣之蓆兮，】幠厖有也，【郭云，二者又为有也，诗曰：遂幠大东幠，今本为荒，】迄臻极，到赴来吊，艐格戾怀摧，詹，至也，【迄生民，云以迄于今，臻泉水云，遄臻于衞极乐记云：及夫礼乐之极乎天赴杂记云：凡赴于君来，春秋云：祭伯来吊，小雅云：神之吊矣，艐读为届方言云：齐，楚之防郊曰懐宋曰届摧，大雅云：先祖于摧，詹采緑云，六日不詹，】如适之嫁徂逝，往也，【如春秋公及大夫，朝聘皆书如之，论语云之一邦，适嫁徂逝，皆方俗语，方言云：自家而出，谓之嫁犹女，出为嫁也，逝秦晋语也，徂齐语也，适宋鲁语也，】赉贡锡，畀予贶，赐也，【赉锡有功，善人也，汤誓曰：予其大赉汝贡，下与上也，锡加锡也，畀付与也，干旄云：何以畀之？予即与也，贶惠与也，彤弓云，中心贶之，】仪若祥，淑鲜省，臧嘉令类，綝彀攻谷，介徽善也，【仪文王云：仪刑文王，若左传宣三年，民入山林，不逢不若祥，泰誓云：袭于休祥，淑鸤鸠云，淑人君子，鲜新台云：籧篨不鲜，綝敕金反省，綝彀郭氏，未详臧齐风云，射则臧兮嘉抑云，无不柔嘉，令卷阿云，令问令望，类左传云：勤施无私曰类，攻车攻云，我车既攻，谷小明云：式谷以女介板云，介人维藩，徽思齐云大姒，嗣徽音】舒，业；顺，叙也，【谓次叙也。】舒业顺叙，绪也，【四者，又为端绪，】怡怿，悦，欣；衎，喜，愉，豫，恺，康；妉，般，乐也，【备见经典，妉通作耽】悦怿，愉释宾协服也，【皆谓悦服也，释无憾也，宾懐徳也】遹遵率循，由从自也，【自亦从也。】，遹；遵，率，循也，【三者，又为循义循者，不改作也，】靖惟漠图，询度咨诹，究如虑谟猷，肇基访谋也，【皆谓谋议也。漠通作，莫小雅云：圣人莫之猷，通作，犹大雅云：厥犹翼翼，余皆见诗，郭氏云：如肇未详，按：肇即江汉，云肇敏戎公，如义未详。】典彞法，则刑范矩庸，恒律戛职秩，常也，【郭氏云：庸戛职秩，义见诗书，余皆谓常法耳。】柯，宪；刑，范；辟，律，矩，则，法也；【豳风云，伐柯伐柯，其则不远，谓执柯以取法也。辟婢亦反，下同，】辜辟戾，辠也，【辠即罪也，秦以辠似皇，故改为罪，】黄髪齯齿鲐背，耇老寿也，【黄发发白，更黄也。齯齿齿落，重生者鲐背，背皮有鲐鱼，文此皆寿征耇方言云：秦，晋之郊，陈兖之防谓老曰：耇】允，孚，亶，展：谌！诚亮询，信也，【方言云：齐鲁之间曰允燕，代，东齐曰訦宋，卫，汝，颍之间，曰：恂荆呉，淮汭之间，曰展西瓯，毒屋黄石野之间，曰：穆众信曰：谅周南，召南衞之语也，訦通作谌，亮通作谅，訽通作恂，余皆见诗，】；展，谌，允；愼，亶，诚也，【更相训释，小雅云：慎尔优游，】谑浪笑，敖戏谑也，【谑有不同，而此四者，所谓戏狎之谑也，】；粤，于；爰，曰：也【粤亦作越，通作曰：曰于也。】爰粤，于也，【更相训释，以曰：通作粤，故此言粤，不言曰也。】爰粤，于、那，都繇于也【那左传？宣二年，弃甲则那都虞书臯陶曰：都，繇卦兆之辞，六者语韵之絶于即于乎叹声也，】防郃，盍翕仇偶？妃匹防也，【防音閤説文云合防也，盍周易豫之九四云：勿疑朋盍簪，郃未详，余皆义之，常】仇雠敌，妃知仪匹也，【仇周南云：君子好仇雠，广雅云：辈也，知桧风云，乐子之无知仪，鄘栢舟云，实维我仪，】妃合防对也。【对当也，】妃媲也，【媲比偶也，谱计反，皆更相训释，】绍嗣续纂緌，绩武系继也，【緌缀绋者，绩续麻也，皆有继之，义武大雅下武，维周系亦作系，】忥諡溢蛰。愼，貉。谧，顗，頠密宁静也，【忥音戏，顗音疑，頠鱼毁反，郭云忥顗，頠未闻其义，余皆见诗传按貉，大雅云：貊其徳音貉貃通谧説文云静语也，】陨磒湮，下降坠摽，蘦，落也，【陨土曰陨陨石曰：磒湮陨没也，摽召南云，摽有梅蘦，説文云草曰：蘦，木曰落，亦通作零，】命令，禧、畛，祈请谒讯，诰告也，【禧未详，畛，曲礼云：畛于鬼神，】，永；悠，迥，违，遐逷阔远也，【迥大雅，泂酌彼行潦，迥泂同逷，古文逖也，牧誓云逷矣，西土之人，】永悠，迥远遐也，【遐尤远也，】亏坏圮，垝，毁也，【自毁曰：亏乎怪反，他毁曰壊音怪圯尧典云：方命圯族，又书序云：祖乙圯于耿，垝卫风云，乘彼垝垣，】矢雉，引；延，顺，荐刘绎尸，旅，陈也，【矢春秋经云公矢鱼于棠，绎赉云，时周之命于绎思，尸郊特牲云尸陈也，雉顺刘未详，】尸职主也，【采苹云，谁其尸之巧言云，职为乱阶，】尸寀也，【旧注谓寀地非，此即寮寀，之寀，故亦从寀，而下文又申云：】寀寮官也，【左传云：同官为寮，】绩绪采业，服宜贯公事也，【宜凫鹥，云公尸来燕来宜，贯硕防云三嵗贯女公酌云：实维尔公，允师】永，羕，引，延、融、骏，长也，【引读与文，引之引同，融方言云：宋衞荆吴之间，曰：融，羕，未详】乔，嵩崇高也。崇，充也，【崇又有充盛之义，乐记曰复缀以崇，】犯奢，果毅克防功，肩堪胜也，【果毅，左传云：杀敌为果，致果为毅肩舎人云强之胜也，堪亦作戡奢，未闻】胜肩，戡刘杀克也，【转相训释，周颂云：佛时仔肩，】刘狝斩刺杀也，【刘周书云：咸刘厥敌，狝秋杀兽也，】亹亹蠠没，孟敦勗钊茂，劭、勔，勉也，【大雅云：亹亹，文王蠠没，犹黾勉也，孟即暋也，皆方俗之语，有重轻耳，钊方言云：勉也秦，晋曰钊，自关而东周，郑之间，曰：勔，钊；齐，鲁曰：勗兹也，茂即懋也，】骛务昬，暋强也，【骛驰骛，务事务昬，盘庚云不昬作劳暋康诰，云暋不畏死，强勉强也，】卬吾台，予朕身甫，余言我也，【甫曲礼云授政任功，曰予一人，畛于鬼神，曰有某甫，余见诗书，】朕余躬身也，【身自已称也，张飞云：身是张益德也，】台，朕赉畀卜阳，予也，【卜天保云，卜尔万寿无疆，阳鲁诗云：阳如之何？申公谓阳子也，据予本予我之，予又为赐予之予樵，疑此当言台，朕阳予也，谓我也？赉：畀！卜，予也，谓与也，以二字同文，故误耳，】肃延诱荐餤晋，寅，荩，进也，【肃曲礼云：主人肃客延射义云，子路出延射，餤小雅云：乱是用餤。晋周易晋之彖曰：晋，进也，荩文王，云王之荩臣寅，未详】羞饯廸，烝，进也，【羞饯进，饮食之名也，廸进道也，烝丰年云：烝畀祖妣，】诏亮左右相导也，【亮通作凉，大雅云：凉彼武王，】，诏：相，导，左右助勴也，【勴音虑説文云助也，此谓赞助也，】亮介尚右也，【介绍介也，尚劝尚也，右即佑也，】左右亮也，【郭氏云：反覆相训，以尽其义，】缉熈烈，显；昭，皓；颎，光也，【周颂云：学有缉熈于光明，又曰：休有烈光。】，劼，巩、坚、笃、掔，虔，胶固也，【掔説文苦闲反，】畴孰谁也暀暀？皇皇藐藐，穆穆休嘉，珍、祎、懿、铄，美也，【暀，暀音旺，説文云光美也，曲礼云：天子穆穆，诸侯皇皇，崧高云，既成藐藐，此连二文，皆言美盛之貎，余皆义之，常】谐辑，协，和也，关关噰噰，音声和也，【据二文，一义者，皆当在释训部，恐误在此】，勰燮和也，【勰古文协字，燮洪范曰：燮友柔克，】从申神，加弼崇重也，【郭云随从，弼辅増崇皆所以为重叠，神所未详，】觳悉卒，泯忽灭罄空毕，罊歼拔殄，尽也，【觳胡谷反，郭云：今直语耳，罊苦计反，説文云器中尽也，】苞芜茂，丰也；揫，敛，屈收戢搜，裒鸠楼聚也，【揫郷饮酒，云秋之言，揫；揫，敛也，屈泮水云屈此羣丑，戢时迈云：载戢干戈，搜通作搜，鸠左传云，以鸠其民，楼通作搂，】肃齐遄速，亟屡数迅疾也，寁骏肃，亟，遄，速也，【寁郑风云，不寁故也。】壑阬阬，滕征隍漮虗也【阬有二文，无义其一为衍者耳，壑谿也，阬堑也，隍城池无水者，漮音康，方言云：漮之言空也虗谓丘墟也。疑征为陊滕，未详】黎庶，烝多丑师旅，众也，【皆见诗，】洋观，裒众多也，【洋溢也，观采緑云，薄言观者，□桑扈云：受福不□，】流差，柬，择也，【皆见诗，东与简同】战栗，震惊戁竦，恐慴惧也，痡瘏虺頽黄，劬劳咎顇，瘽瘉鳏戮，癙癵防痒，疷疵闵逐疚，痗瘥痱，瘵瘼，癠病也，【虺頽黄劬劳，皆二文，一命也，咎罪病也，瘽音勤癵，力专反底，音祁，痗音妺，鳏即瘝也，戮郭云相戮辱，亦耻病也，闵伤病也逐衞风云硕人之轴，笺云轴病也，轴通作逐，】恙写悝，盱繇惨恤罹忧也，【恙，聘礼云：公问君，宾对，公再拜，郑注云：拜其无恙，写车牵云，我心写兮，写谓有忧思散写也，悝十月云：悠悠我悝，盱卷耳，及都人士云云，何盱矣！繇王风云中心摇摇，繇通作摇，】伦勚卭，敕勤愉庸，瘅，劳也，【伦理也，谓理事也，勚小雅云：莫知我勚，卭巧言云：维王之卭，勅谨也，愉心劳也，庸功劳也，或云：愉即瘉也，】劳来强事，谓剪篲勤也，【来赉也，谓赉其勤也，强勉也，事有所事也，谓召南云，迨其谓之剪篲，未详】悠伤，忧思也，【悠渭阳云，悠悠我思，思感思也，】怀惟虑，愿念惄，思也，【思不忘也，】禄祉履，戬祓禧禠，祜福也，【履樛木云，福履绥之戬，天保云，俾尔戬谷，】禋祀祠蒸尝，禴祭也，【禋祭天也，祀祭总名也，春祀夏禴，秋尝，冬蒸】俨恪，祗翼諲，恭，钦；寅，熯，敬也，【楚茨云：我孔熯矣，】朝旦夙晨，晙，早也，防竢替戾底止，徯，待也，【替戾底皆止也，止亦待也。】噊几烖，殆，危也。【噊烖未详，噊音聿，】汽也，【读作剀説文云剀摩也，汽民劳云，汽可小康，笺云汽几也，】治，肆古故也。【治疑为始，】肆，故今也【此各随诗书之，文有其义，故展转释之，】惇亶祜，笃，掔，仍，肶；埤，笁腹厚也。【，掔；郭，云：掔，然，厚貌仍积，肶辅埤益也，笁与笃同古文，工即马字，腹蓼莪，云出入腹我，】载谟食诈伪也，【食汤诰云：朕不食言，郭氏谓载者，言而不信，谟者谋而不忠，恐是臆説】话猷载，行讹言也，【郭云：猷，道也，道亦言也。载春官云作盟诅之载行，即防瞠语也，讹妖语也，】遘逢遇也，遘，逢，遇，遻也，【遻触也，音悟，】遘逢遇遻见也，【反覆欲尽，义】显昭觐，钊觌见也，【郭云逸书曰：钊我周王】监，瞻临莅，頫相视也，鞠讻溢盈也，【节南山云，降此鞠讻，毛云：鞠，盈也，讻无盈义，但引文耳，】孔魄哉？延虚无之言间也，【孔宂也，魄虚中之形，延即埏埏隧道也，孔魄延虚无，皆有间隙，余未详】瘗，幽隐匿敝，窜，微也，【微谓晦藏，不显也，】讫，徽妥怀安，按：替戾底废，尼定曷遏止也？【讫，终妥安懐至安休替，废底住也，皆有止之义焉，按大雅云：以按徂旅，戾采菽，云：亦是戾矣。底晋语云：戾久将底，底着滞滛，谁能兴之？尼孟子云行或尼之，曷者俗以抑止为曷，今以逆相止为遏，徽未详。】豫射，厌也，【豫怠也，射即斁也，】烈绩业也，绩勲功也，功绩质登，平明，考就成也，【质，大雅云：质尔人民，登曲礼云：年谷不登，平谷梁传云，平者，成也，明有显效也，成者谓其有成迹，】梏梗较，颋庭道直也，【梗，即鲠亮之鲠，较所谓较然也。颋不屈也，庭大田云，既庭且硕，道循理也；梏，未闻】密，康，静也，豫宁，绥康柔安也，【柔舜典云柔逺能迩】平均，夷弟易也，【谓易直也。】矢弛也，弛易也，【易，犹慢易也，】希寡鲜，罕也，【罕亦希也，】鲜寡也，【寡直谓少耳，】酬酢侑报也，【饮酒之礼，主人酌，宾曰献宾，酌主人曰：酢主人复酌，宾曰：酬公食大夫礼，賔三饭之后，公受宰夫束帛以侑，是侑者，亦主人所以报宾也，】毗刘防乐也，【刘桑柔云，捋采其刘防音剥木枝踈落也，乐即烁也，毗未详】覭髳，茀离也，【覭翳荟也，髳蒙茸也。茀荗，盛也离谓艸木披离，覭音陌，髳音防】蛊，谄贰疑也，【蛊惑也，谄谓谗谄也；贰心不一也，】桢翰仪榦也，【桢筑墙，所立两木也，翰墙两边障土者，仪表仪也，皆有体榦之义，】弼棐辅比俌也，【棐康诰云：天畏棐忱，俌犹辅也，音甫，】疆界边衞圉垂也【衞营衞也圉拒边也，垂谓四垂也，】昌敌彊，应丁当也，【昌郭氏引虞书，禹拜昌言，】浡肩摇动蠢，廸俶厉作也，【浡所谓浡然也，肩胜作也，廸开作也，俶始作也。厉，谷梁传曰：始厉乐矣，】兹斯咨！呰已此也，【咨与兹同，呰已与此皆音相近，方俗之语，有重轻耳，】嗟咨防也，【防读与兔罝同，郭云，今河北人云防叹】闲狎，串贯习也，【串皇矣，云串夷载路，习谓便习】曩尘，伫淹畱久也，【尘积久也，伫俟久也，】逮及曁与也，【公羊传云，防及暨皆与也，】骘假格，陟跻登陞也，【方言，云鲁衞地曰郅梁，益之间曰骘，即郅格即也，假亦音格，】挥盝歇，涸竭也，【挥振去水也，盝即漉也，月令，云无漉陂池，】挋拭刷清也，【挋即振也，清谓拂除令，絜清也，】鸿昬于显间代也，【代更代也，鸿鴈知寒，署之更代，显即明也，昬明为昼夜之更代，于更辞也，间乡饮酒云，乃间歌鱼丽，注谓间代也。】馌饟馈也，【馈者，遗以食也，】迁运徙也，秉拱执也，【两手持为拱】，廞，熙，兴也，【周礼笙师云：大丧，廞其乐器，熈虞书云：庶绩咸熙，兴谓兴作】衞蹶假嘉也，【今时俗，讶其物，则曰衞蹶与衞亦不相逺但方俗语有差耳，假大雅假乐嘉成王也，嘉者美之也，】废税，赦，舍也，【税，犹税驾也，舍置也，】栖迟憩，休苦防齂呬息也，【栖止息也，迟行息也，憩恬息也，休廕息也，苦劳息也，防齂呬，皆气息也防苦怪反，齂诃戒反，方言云：东齐呼息为呬，】供峙，□具也，【峙费誓云：峙乃糗粮，】怜惠爱也，【即怃也，方言云：韩郑曰：怃汝颍曰：怜】娠，蠢，震，戁，妯骚感讹，蹶，动也，【娠犹震也，説文云妊娠动也，戁长发，云不戁不竦，妯鼓钟云，忧心且妯，骚常武云：徐方绎骚，讹无羊云，或寝或讹也，】覆察副审也，【覆又按也，副次长之称，】契灭殄，絶也，【左传尽借邑人之车，契轴契，诘结反刻断也，】郡，臻仍廼侯乃也【臻重至也廼即乃也侯维也，维亦乃也。乃引辞也不絶之义也。郡未详】迪，繇训道也，【繇巧言云：秩秩大猷，繇即猷也，】佥咸胥，皆也，育孟耆艾，正伯长也，【育邶谷风云，既生既育，耆艾曲礼，曰：五十曰艾，服官政，六十曰耆指使，】艾歴也【谓长者更歴多矣，】歴秭算数也，【歴歴数也万万为亿，亿亿为秭，】歴傅也，【傅近也，左传，庚辰，傅于许，】艾歴覛胥相也，【艾即乂也，察乂治也，歴徧阅也，覛音雇邪视也，胥□视也，皆有相规之义，】乂乱，靖神弗淈，治也，【乱理乱也，靖菀桺云，俾予靖之，弗生民云：茀厥丰草，弗茀同淈，书序作汨汨者，扰而治之也，神未详】頥艾育养也，【方言云：汝颍梁，宋之间，曰：艾，】汱浑陨坠也，【郭云，汱浑皆水落，貎】际接，翜防也，【郭氏谓防者相接续也，翜所甲反，其义未详。】毖神溢，慎也，【毖洛诰云，夙夜毖祀，溢周颂云假以溢我神，未详】郁陶，繇喜也，【檀弓云，人喜则斯，陶陶斯咏，咏斯犹犹即繇也。注云：陶郁陶也，】馘穧获也，【获贼首曰：馘获禾，曰：穧，】阻艰难也，【难险难也，】剡防利也，【大田云，以我□耜载芟，云有畧其耜□即剡畧即防】允任壬佞也，【允无所逆也，任虞书云而难任人，壬犹仕也，】俾拼抨使也，【大雅云：荓云不逮拼荓，同抨即拼也，】俾拼抨使随也，【四者，又有随从之义，】儴仍因也，【君奭云：襄我二人，儴即襄也，】董督正也，享孝也，【享小雅云：享于祖考，】珍享献也，【珍谓珍物宜献也，】纵缩乱也，【郭云，纵放掣缩，皆乱法也，】探簒俘取也，徂在存也。【徂郑风云，匪我思且，且即徂也，郭云以徂为存，犹以乱为治，以曩为向，以故为今此皆诂训义有反覆旁通，美恶不嫌同名，】在存省，士，察也，【在虞书云：在璿玑玉衡，存即存也，士者察刑之官，】烈枿余也，【烈云汉序云：宣王承厉王之烈，枿盘庚云，若颠木之有由蘖，蘖即枿也，方言云：秦、晋，卫之间，曰：蘖，陈，郑之间，曰：烈】迓迎也，元良首也，【元从上从人，其文象人身之首也，良未闻】荐挚，臻也，【荐进也，挚执也，皆所以表至也，】赓续也，【赓虞书云：乃赓载歌，孝经云：名于后世，】祔祪祖也，【祔谓附后死者，合食于先祖，祪毁庙之主，】即尼也，【尼女乙反，近也，尸子曰：悦尼而来逺】尼定也，【尼止也，定亦止也。】迩几昵近也，【昵小雅，无自昵焉，】妥安坐也，【妥者安坐也。】，貉；缩，纶也，【纶绳约也，貉未详】貉，嗼安定也，【大雅云：貃其徳音又云求民之莫貉，貃嗼莫音义通，】伊维也，伊维侯也，【侯，六月，云侯谁在矣！】时寔是也，【时秦风云，奉时辰牡，寔春秋寔来，公羊曰：是来也，】卒猷假辍已也，【猷假未详，】求酋在卒就终也，【求下武，云世徳作求酋卷阿云嗣先公尔酋矣，在未详】崩，薨，无禄，卒，徂落殪死也，【徂落即虞书，帝乃徂落】。
释言第二【音发为言，一音为一言，释诂者，古言也，格之以今，释言者，今言也格之以正】，殷齐中也，【尧典云：以殷仲春，释地云，岠齐州以南，】斯誃离也，【陈风云，斧以斯之，小雅云哆兮侈兮，侈即誃也，】谡兴起也，【祭綂云：尸谡，所六反，】还复返也，宣徇徧也，【江汉云来，旬来宣旬，即徇也，】驲遽传也，【左传，楚子乘驲，又云：使遽告于郑，皆传车驲马之名，传直恋反，】蒙荒奄也，【唐风云，葛生蒙楚，周南云，葛藟荒之奄，谓奄覆】告，谒，请也。【皆求请也。】肃噰声也，【周颂云肃，噰，和鸣】格，怀来也，【汤誓云：格尔众庶，时迈云，怀柔百神，】畛底致也，【曲礼云畛于鬼神，左传云底禄以德】，恀怙恃也，【恀即恃也，小雅云：无父，何怙无母，何恃】律，遹述也，【竝见诗书，律即聿字，】俞畣然也，【畣古荅，字然诺也，】豫胪叙也，【豫素备也，胪汉书云：典客，秦官，大初元年，更名大鸿胪，韦氏云：鸿，大也，胪陈叙也，叙谓陈叙】，庶几尚也。【小雅云：不尚息焉，】观指示也，【周语云：先王耀徳不观兵】若，惠，顺也，敖怃傲也，【敖，周颂云：不吴不敖怃，礼记云：无怃无傲，】防鞠，稚也，【康诰，云兄亦不念鞠子哀，】逸諐过也，【逸纵逸也，亦通作佚，】疑休戾也，【书云：疑谋勿成，月令云：百工休戾止也，】疾齐壮也，【郭云壮，壮事谓速也，】悈褊急也，【悈与经始勿亟，同音亟棘，革诗传竝通为亟急之，亟字】贸贾市也，厞；陋，隐也，【厞符佛反，有司彻云，厞用席，】遏遾逮也，【方言云：东齐曰遏北燕，曰遾音筮，逮谓相及也。】征迈行也，圯败覆也，【覆倾覆也。】荐原，再也，【周易坎之象，云水荐至，周礼禁原蚕者，】怃敉抚也，【怃音武，爱抚也，敉大诰云：予翼以于敉宁，武图功】臞，脙瘠也，【郭云，齐人谓瘠瘦为脙，臞音瞿，脙音求】桄，颎，充也，【桄孙叔，然本作光，是虞书云：光被四表，充盛也，】屡昵亟也，【亟数也，昵者谓相亲爱则恩信，必频数】靡，罔，无也。爽差也。爽忒也【差错忒过也，】；佴，贰也【，佴，音饵，贰谓副贰】剂，翦齐也，【郭云，南方人呼翦刀为剂，刀】饙馏，稔也，【报蒸曰：饙复蒸曰：馏稔熟也，】媵将送也，【送女曰媵，将赴送也，】作造为也，餥糇食也，【方言云：陈，楚之内相谒而食，麦饘谓之餥，音非糇干食，】鞠究穷也，【穷索尽之也，】卤矜咸苦也，【卤咸，滋味之苦，矜者，闵其辛苦也，】干流求也，【周南云：左右流之】，流覃也；覃，延也，【转相训释，延及也，】佻偷也，【鹿鸣云，视民不恌，佻即佻也，偷谓苟且，】濳深也，濳深测也，【转相训释，测较水深浅，】谷鞠，生也，【大车，云谷则异室，蓼莪，云母兮鞠我，】啜茹也，【方言云：吴越凡贪饮食者，谓之茹，】茹虞度也，【邶栢舟，云不可以茹，左传曰：不备不虞，度测度也，】试式用也，诰誓谨也，【谨敕约也，】竞逐彊也，【强勉强也，】御圉，禁也，【禁制止也，】窒薶塞也，【七月云：穹窒熏防，大宗伯云以貍沈祭，山林川泽，】黼黻彰也，【黼文如斧形，刃白而身黒黻文如两已相背，以青黑线刺绣，皆列于裳，所以彰其衣服，】膺身亲也，【皆谓躬亲，膺服膺也，】恺悌发也，【发行也，谓所行之行也，】髦士官也，畯农夫也，【农夫田官也，主农之大夫也。】盖割裂也，【盖未详，】邕支载也，【谢氏云：邕字又作拥拥防支持，皆载任之义，】諈诿累也；【，孙炎云：楚人曰：諈秦人曰：诿累相属付也，諈竹睡反，诿女睡反，】漠察清也，【漠清貎清，谓清明，】庇庥，廕也，【郭云，今俗呼树防为庥，】谷履禄也；履，礼也，隐占也，【郭谓隠度】逆迎也，防曾也【节南山云，防莫惩嗟】増益也，窭贫也，薆隐也。【薆音爱薆鄣，即隐蔽也，】僾唈也，【桑柔云，亦孔之僾！唈鸣唈也，】基经也，【经营其始，】基设也，【设陈也，】祺祥也。祺，吉也，【祥吉之先兆，】兆域也，【茔域，】肇敏也，【酒诰云，肇牵车牛，】挟藏也，【史记，秦有挟书之律，郭云，今江东通言挟，】浃彻也，【谓通润也。】替废也。替，灭也速征也，征召也，【展转训释，以明义】，琛寳也探试也。髦，选也，【郭云俊士之选，】髦俊也，【郭云，士中之俊，如毛中之髦，】俾职也，【郭云使供职，】纰饰也，【干旄云，素丝纰之，】淩栗也，【凌埤苍作，掕是】栗，慼也，蠲明也，【洁而明也，】茅明也，【左传前茅虑无，】明朗也，猷图也。【舂官以猷鬼神示之，居谓图画也，】猷若也，【小星云：实命不猷，】偁举也，【偁通作称，】称好也，【称适好也，】坎律铨也，【郭云，易坎卦主法律，皆所以铨量轻重】矢，誓也，【柏舟，云之死矢靡它，】舫舟也，【郭谓竝两船，】泳游也，【游浮水而不溺也，】迨及也，防幼也，【郭云幼，穉者防昧，】降下也。佣，均也，【节南山云，昊天不佣，敕容反，】彊防也，窕肆也，【轻窕放肆，】肆力也，【郭云，肆极力】俅，戴也，【丝衣云，戴弁俅俅，】瘗幽也，【幽薶藏也，】牦罽也，【罽者织毛为之，若今之毛，氍毹，以衣马之带，鞅也，】烘燎也，煁烓也，【白华云：卭烘于煁，煁三隅灶，市针反，】陪朝也，【郭云陪位为朝】，康苛也，【苛谓苛刻，】樊藩也，【藩篱也，】赋量也，【量其所入，】粻粮也，【王制云：五十异粻，】庶侈也，庶幸也，【侈谓富庶之庶幸，谓庶几之庶】筑拾也，【金縢云：凡大木所偃，尽起而筑之，马融谓起其木拾其禾也，】奘驵也，【郭云，今江东呼大为驵，驵犹麤也，徂朗反，】集防也舫，泭也，【汉广云：不可方思，论语云乗桴浮于海，舫即方泭，即桴也，方言云：泭谓之篺，篺谓之筏，秦骨之通语也，泭编竹木大曰栰，小曰泭，】洵均也，【桑柔云，菀彼桑柔，其下侯旬，毛传云：旬言阴均也，洵即旬也，】洵龛也，【未详，】逮遝也，【遝，犹言遝至也，】是则也，【则法则，】画形也，【谓形容其象，】赈富也，【郭氏谓隐赈富，有】局分也，【谓分域，】懠怒也，【板云，天之方懠，】僁声也，【言声响，僁僁然也，音屑，】葵揆也，【采菽，天子葵之】揆度也，【商度，】逮及也，惄饥也，【汝坟，惄如调饥，惄饥，貎】眕重也，【安重也，左传憾而能眕者鲜矣，】猎虐也，【猎必防害，禽兽】土田也，【土已耕者曰田，】戍遏也，【遏止宼人，】师人也，【众人曰：人】硈巩也，【硈苦八反，坚石也，巩固也，】弃忘也，嚻闲也，【郭云，嚻然闲暇，貌五刀反，】谋心也，【心有所度也，】献圣也，【谓圣者也，】里邑也，【谓邑居，】襄除也，【风云，不可襄也，】振古也，【载芟振古，如兹笺云，振亦古也，】怼怨也，缡介也，【説文谓缡以丝，介履】号，謼也，【叫謼，】凶咎也，苞稹也，【郭云，今人呼物丛致者为稹，】逜寤也，【寐觉曰：寤】□题也，【诗云：麟之定，顁即定也。题额也，】猷肯可也，【陟岵云，猷来无弃，】务侮也，【疑侮为敏，】贻遗也，【馈遗】贸，买也贿财也，甲狎也，【芃兰云，能不我甲，】菼骓也。菼，薍也，【大车毳衣，如菼毛云：菼骓也，芦之初生者，郑云：菼，薍也，名虽异，皆指一物焉，】粲餐也，【缁衣云还，予授子之粲兮，】渝变也，宜肴也，【郭氏引鸡鸣云，与子宜之，】夷悦也，【艸虫云：我心则夷，】顚顶也，【头上】耊老也，【八十为耊，】輶轻也，【烝民云，德輶如毛，】俴浅也，【秦风云，小戎俴收】绹绞也，【绞缕为绳，】讹化也，【破斧云，四国是讹，】跋躐也，疐跲也，【豳风云，狼跋其胡，载疐其尾，躐前倒跲，后倒】烝尘也，【郭云，人众所以生尘垢，】戎相也，【相助也，】饫私也，【郭云宴饮之私，】孺属也，【常棣，云和乐且孺，属亲也，】幕暮也，【郭云幕，然暮夜】煽炽也，炽盛也。柢，本也，【柢音，帝谓根本，】窕闲也，【关雎，窈窕淑女，毛云：窈窕幽闲也。】沦率也，【谓相牵率，雨无正云，沦胥以铺，】罹毒也，【惨毒，】捡同也，【捡范模也，所出必同，】邮过也，【郭云，道路所经过】逊，遯也，毙踣也；偾强也，【前覆曰：踣却偃曰：强】畛殄也，【殄絶也，疆畛，所以絶界】曷盍也？虹溃也，【抑云实虹，小子召旻云，蟊贼内讧讧，虹通】隌闇也，【隌然昧，貎音唵，】防胶也，【防女乙反，】孔甚也厥，其也；戛，礼也，【郭氏谓常礼，】阇台也，【郑风云，出其闉阇阇，城门台】囚拘也，攸所也，展适也，【谓适当】郁气也，宅居也，休庆也，祈叫也，【郭云祈祭者，叫呼而请事，】濬幽深也哲，智也，弄玩也；尹，正也，【正长也，】皇匡正也，【破斧云，四国是皇，】服整也，【服御必整齐，】聘问也，愧慙也，殛诛也，克能也。翌，明也，【金縢云：翌日乃瘳，】讻讼也，晦防也奔走也逡退也，疐仆也，亚次也，谂念也，【四牡，云将母来谂，】届极也，【谓至云：】弇盖也，【谓覆盖，易曰：恶积而不可揜，揜弇同，】恫痛也，握具也，【权舆，云夏屋渠，渠笺云：屋具也，握即屋字，】振讯也，【讯当作迅，谓奋迅】阋，恨也，越扬也，对遂也，【江汉云，对扬王休，】燬火也，【方言有轻重，故谓火为燬，郭氏谓燬齐人语，】懈怠也。宣，缓也，【郭云谓寛缓】遇偶也，【偶尔相値，】曩向也，偟暇也，【偟亦作遑，见诗】宵夜也，懊忨也，【谓爱忨音玩，】愒贪也，榰柱也，【榰音枝説文云榰柱，砥古用木，今以石】裁节也；竝，并也，卒旣也，【既尽也，】慒虑也，【慒音囚，】将资也，【鹊巢云，百两将之，将资装也，】薾紩也，【郭云，今人呼缝紩衣为薾，薾音絺，一作薾致耻反，】递迭也，【迭更也，】矧况也，廪廯也，【广雅云：廯仓也，】逭逃也，【太甲云，自作孽，不可逭，】讯言也，间伣也，【间谍，一名伣胡典反，今谓细作是】沄，沆也，【水流漭沆，】干扞也，【自扞衞】趾足也，防刖也，【防扶味，反断足曰刖，】襄驾也，【尧典云：懐山襄陵】黍辱也。燠，暖也块，堛也，【土块也，一名堛】，将齐也，【楚茨云：或肆或将，】糊饘也，【饘糜也，】啓跪也，矏密也。【矏武延反，密谓密致，】开辟也，袍襺也，【玉藻云：纩为襺缊为袍，纩；新，绵，缊，旧絮亦可通名，皆谓缀绵絮于衣也，】障畛也，【左传曰：封畛土畧】腼姡也，【姡然面见，人貌音滑，】鬻糜也，舒缓也，翢纛也，【翢即翿字纛，舞者所持羽也，今谓羽茠幢，】纛翳也，【舞者执纛，所以自蔽翳，】隍壑也，【郭云，城池空者为壑，】芼搴也，【郭氏谓防取菜，】典经也。威，则也，【郭云，威仪可法则，】苛妎也，【妎胡计反，妒也，】芾小也，【召南云蔽芾甘棠芾小貌，】迷惑也。狃，复也，【狃伏前事，而复为也，】逼迫也般，还也，【左传曰有般马之声亦作，班班师，则其义也】班赋也，【郭氏谓布与疏引左传，使鲁为其班即颁字也。】济渡也，济，成也济，益也，【广训异义，】缗纶也，【召南云，维丝伊缗缗，纶皆绳也，郭氏云：江东曰纶】辟，歴也，【辟，今作劈歴过也，】漦盝也，【郭氏云：漉漉出涎沫，然则盝即漉也，漦仕其反，】宽绰也，衮黻也，【衮衣，有黻文】皇华也，【艸木之华，一名皇】昆，后也，【大禹谟云：昆命于元，】弥终也，【生民云：诞弥厥月】。
释训第三【训者，不可明言也，但形容其义耳，故此篇只释诗之言，貌状后始，及其説焉】明明，斤斤察也，【皆谓察貌】条条，秩秩，智也，【郭云，皆智思深长，】穆穆，肃肃敬也，诸诸便便辩也，【谓语言辩给，】肃肃翼翼，恭也，廱廱，优优和也，【廱亦作雝，雍邕】兢兢，憴憴戒也，【谓戒惧，憴音绳】战，战跄跄，动也，【谓耸动】晏，晏温温柔也，【谓和柔】业业，翘翘危也，【召旻云，兢兢业业，鸱鸮云：予室翘翘，】惴惴憢憢惧也，【鸱鸮云：予维音哓哓，憢哓通】番番，矫矫勇也；桓桓烈烈，威也，洸洸，赳赳武也，蔼蔼济济，止也【，谓容止番音，波】悠悠，洋洋思也，【思而无所止，貌】蹶蹶，踖踖敏也，【谓敏防于事，踖七夕反，】薨薨，增增众也，烝烝，遂遂作也。【郭云，皆物盛兴作之貌，】委委佗，佗美也，【谓美丽】忯，忯惕惕爱也，【忯徒啓反，惕防有鹊巢云心焉，惕惕韩诗以为悦人，故言爱也，】偁偁格格举也，【郭氏谓举持物】蓁蓁，孽孽戴也，【郭氏谓头戴物，】懕懕媞媞安也，【小戎云：懕厌良人，懕即厌也，媞音提，安乃谓安静之貌，】祁祁迟迟，徐也，丕丕简简大也，存存萌萌在也，【萌存书，作説文作蕄】，懋懋慔慔勉也，【慔即慕字，】庸庸，慅慅劳也，【慅慅亦作艸，艸】赫赫，跃跃迅也，【迅奋迅也，】绰绰，爰爰缓也，【郭谓悠悠偁偁，丕丕简简存存，懋懋庸庸，绰绰尽重语，谓此数字单言之，其义亦同，但古人有重语者，故复言之，】坎坎，墫墫喜也，【据诗所言非喜义，但喜跃而鼔舞也】瞿瞿休休俭也，旭旭蹻蹻，防也，【瞿居具反，防即骄反，】梦梦，訰訰乱也，【谓闇乱，訰即谆也，】懪懪，邈邈闷也，【懪音雹，】儚儚洄洄，惽也，【儚亡崩反，】版版荡荡僻也，【荡，即荡也僻谓邪僻】爞爞，炎炎薰也，居居究究，恶也，【谓相憎恶，】仇仇，敖敖傲也，佌佌琐琐小也，悄悄惨惨，愠也；痯痯瘐瘐病也，殷殷惸惸，忉忉慱慱钦，钦京京忡忡，惙惙怲怲，弈弈忧也，畇畇田也，畟畟耜也，郝郝耕也，【载芟，云其耕泽，泽郝即泽，字】绎，绎，生也，【载芟云驿驿，其达绎即驿字，】穟穟苗也，【谓苗之茂】緜緜穮也【穮耘也，】挃，挃获也，栗栗众也，溞溞淅也，烰烰烝也，【生民云：释之，叟叟烝之浮浮，溞即溲，烰即浮也，】俅俅服也，【谓服戴】，峨峨祭也，【谓执圭璋助祭，】锽锽乐也，穰穰福也，子子孙孙，引无极也，颙颙卬卬，君之德也，丁丁嘤嘤，相切直也【谓伐木丁丁，鸟鸣嘤嘤，此言朋友相切，正】蔼蔼萋萋，臣尽力也，噰噰，喈喈，民协服也，【竝见卷阿】佻佻契契，愈遐急也，【愈急，遐长也谓益长急切，】宴宴粲，粲尼居息也，【；尼，近也，居息谓优闲，】哀哀凄凄，怀报德也，【凄凄即出车，云卉木萋萋，】儵儵，嘒嘒，罹祸毒也，【小弁云：踧踧周道，踧亦作儵，】晏晏旦，旦悔爽忒也，皋皋防，防刺素食也，【大东云，鞙鞙佩璲，防即鞙也，】懽懽愮，愮忧无告也，【板云，老夫灌灌，王风云中心摇摇，懽即灌，愮即摇也，】宪，宪泄泄，制法则也，【泄亦作泄，】谑谑，謞謞崇谗慝也，【謞亦作熇，】翕翕訿訿，莫供职也，速速蹙蹙，惟逑鞠也，【惟念逑及穷廹也，念及穷廹也，】抑抑密也。【谓密致】秩秩，清也，【谓清明，】甹夆掣曵也，【小毖，云莫予荓蜂，甹夆即荓蜂，】朔北方也；不俟不来也，【郭云不可待，是不复来也，】不遹，不迹也，【郭云，言不循轨迹也，】不彻，不道也，【不顺乎道，】勿念勿忘也。萲！谖，忘也，【伯兮云：焉得谖草？谖本作萲，考槃云，永矢弗谖，】每有虽也，【常棣云：毎有良朋，】饎，酒食也，舞号雩也，【雩请雨之祭有舞，有号】，曁不及也，【公羊云：及我欲之，曁不得已也，是不得及】，蠢不逊也，【采菽云，蠢尔蛮荆，】如切如磋，道学也；如琢如磨，自修也，瑟兮僴兮，恂栗也，赫兮咺兮，威仪也。有斐君子，终不可谖兮，道盛德至善，民之不能忘也，旣微且尰，骭疡爲微肿足爲尰，【骭下患反，】是刈是濩，濩煑之也，【以镬，煑葛为絺绤，】履帝武敏，武迹也，敏拇也，【拇，大指】张仲孝友，善父母爲孝，善兄弟爲友有客防防言再防也，有客信信，言四防也，美女爲媛，美士爲彦其虗其徐威仪容止也，猗嗟名兮，目上爲名式微，式微者微乎？微者也，之子者是子也，徒御不惊，辇者也，【诸徒皆爲徒行，此独爲辇也辇挽车】襢裼，肉袒也，防虎徒也，【郭云空手执也，】冯河徒渉也，【郭云无舟楫，】籧篨，口柔也，戚施面柔也，夸毗体柔也，【柔弱顺也，】婆娑舞也，辟拊心也，【谓椎胸】矜怜，抚掩之也，緎羔裘之缝也，殿屎呻也，【呻吟】，帱谓之帐，【小星云：抱衾与裯，裯即帱也，笺云帱牀帐，】侜张诳也，谁昔昔也？不辰，不时也，凡曲者爲罶，【罶曲粱也，凡以薄取鱼为罶，】鬼之爲言归也，【尸子曰：古者谓死人为归人，】释亲第四。
父爲考母爲妣，【曲礼云：生曰：父母妻，死曰考妣，嫔郭氏谓此六者生死通称，元无别异，引周书传以为据，其义甚明，】父之考爲王父父之妣，爲王母王父之考爲曾祖王，父王，父之妣，爲曾祖王母，曾祖王父之考爲高祖王父，曾祖王，父之妣，爲高祖王母父之世父，叔父爲从祖祖父，父之世母，叔母爲从祖祖母父之晜弟，先生爲世父后生爲叔父男子先生爲兄，后生爲弟男子谓女子先生爲姊后生爲妹，父之姊妹爲姑父之从父晜弟爲从祖父，父之从祖晜弟爲族，父族父之子相谓爲族晜弟族晜弟之子相谓爲亲同姓，兄之子弟之子相谓爲从父晜弟子之子爲孙，孙之子爲曾孙，曾孙之子爲孙，孙之子爲来孙来，孙之子爲晜孙，晜孙之子爲仍孙，仍孙之子爲云，孙王父之姊妹爲王姑，曾祖王父之姊妹爲曾祖王姑，高祖王父之姊妹爲高祖王姑父之从父姊妹爲从祖姑，父之从祖姊妹爲族祖姑，父之从父晜弟之母爲从祖王母父之从祖晜弟之母爲族祖王母父之兄，妻爲世母，父之弟妻，爲叔母父之从父晜弟之妻，爲从祖母，父之从祖晜弟之妻，爲族祖母，父之从祖祖父爲族曾王父，父之从祖祖母爲族曾王母父之妾，爲庶母祖王父也，晜兄也，【凡此所命，或有义或无义，但取称呼之异尔，曰考，曰：妣以言尊老也，曰子曰孙，以别继承也，曰高，曰：曾以别上之近远，曰曾，曰，曰来，曰晜，曰仍，曰：云以别下之近远，曰世，曰叔，曰晜，曰：弟以别旁出之，长幼曰姊，曰妹，曰：姑以别女子之长幼先后，曰：王以言其尊而大曰庶，以言其卑而众曰从，以别正曰：亲以别远曰族，以别宗】。
宗族
母之考，爲外王父母之妣，为外王母，母之王考，爲外曾王父母之王，妣爲外曾王母，母之晜弟，爲舅母之从父晜弟爲从舅母之姊妹爲从母，从母之男子爲从母晜弟，其女子子爲从母姊妹。
□党
妻之父爲外舅妻之母，爲外姑【下，言谓我舅者，吾谓之甥，是则壻亦可谓之甥，故孟子曰：帝馆甥于贰室，】姑之子爲甥舅之子爲甥妻之，晜弟爲甥，姊妹之夫爲甥【，今人呼姊妹之子为甥，敌体相呼为生，而此皆作甥其实，甥生一也，】妻之姊妹同出爲姨【同出，谓俱已嫁，然则未嫁者，不容相呼也，】女子谓姊妹之夫爲私【硕人云：谭公维私，】男子谓姊妹之子爲出，【襄五年，公羊曰：葢舅出也，】女子谓晜弟之子爲侄【，左传曰：侄其从姑，今男子谓晜弟之子亦然，据古人谓兄弟之子，其男子为子，其女子为侄，故侄之，字从女，此本义也，后人讹则通谓侄】谓出之子爲离孙谓侄之子爲归孙，女子子之子爲外孙女子同出，谓先生爲姒，后生爲娣【同出，谓俱嫁一夫，公羊传曰：诸侯娶一国，二国往媵之，以侄娣从，】女子谓兄之妻爲嫂弟之妻，爲妇【，今男子亦通谓嫂妇】长，妇谓稚妇爲娣妇，娣妇谓长妇爲姒妇【，世人多惑斯文，以兄妻呼弟妻为娣，弟妻呼兄妻为姒，考之古义，兄弟之妻，既为敌体，故不以兄弟之长幼相命，但以年长于已，则呼之为姒，年少于已，则呼之为娣，左传穆姜谓声伯之母为姒，叔向之嫂，谓叔向之妻为姒，是皆呼夫弟之妻也，知此所谓长妇稚妇者，实以妇人之长，稚也】。
妻党
妇称夫之父曰舅，称夫之母曰：姑姑舅在则曰君舅，君姑没，则曰先舅，先姑谓夫之少母爲少姑夫之兄爲兄公，夫之弟爲叔夫之姊爲女公夫之女弟，爲女妹子之妻爲妇，长妇爲嫡妇，众妇爲庶妇，女子子之夫爲壻，壻之父爲姻妇之父爲防父之党爲宗族，母与妻之党爲兄弟妇之父母，婿之父母，相谓爲防姻，两壻相谓爲亚【，郭氏云：诗曰：琐琐姻亚，今江东人呼同门为僚，壻】妇之党爲防兄弟，壻之党爲姻兄弟嫔妇也，谓我舅者，吾谓之甥也。
防姻
尔雅注卷上
钦定四库全书
尔雅注卷中       宋 郑樵 撰
释宫第五【，凡栋宇之属，皆以释宫总之，白虎通云：黄帝作宫室，世本曰：禹作宫室】。
宫谓之室，室谓之宫，【互名也，】牖戸之间谓之扆，【牖东户西也，以其设斧扆于其处，故名之曰扆，觐礼云：天子设斧扆于戸牖之间】，其内谓之家，【自扆以内明所居也，】东西墙，谓之序【墙，今谓之壁，此则室前堂上，东西厢之墙也，】西南隅，谓之奥【，古者室戸不当中而近东，则西南隅最为隠奥之处祭祀及尊者所居，】西北隅，谓之屋漏，【抑云，尚不媿于屋漏，】东北隅谓之宧，【饮食之所，音夷，】东南隅谓之防，【既夕，礼云扫室，聚诸防音要，】柣谓之阈，枨谓之楔，楣谓之梁，枢谓之椳，枢达北方，谓之落时，落时谓之【阈，门限楔苦黠，反门两旁，长木楣门戸上横木所以跨楔者，枢门阖戸扉开辟之机也，其持枢之窠臼，必连北栋以为固，音士落时之别名，】垝谓之坫，【坫有二，明堂位及论语所谓反坫者在两楹之间，以土为之，此所谓坫者在堂之隅，其东南隅为东坫，西南为西坫，故郭氏云在堂隅坫防也防即堂角端，】墙谓之墉，【露墙也，】镘谓之杇，【泥墙之镘，】椹谓之榩【，今亦谓之椹郭云，斫木櫍也，】地谓之黝，【黑饰地也，于纠反，】墙谓之垩，【白饰墙也，于故反】樴谓之杙，在墙者谓之楎，在地者谓之臬，大者谓之棋，长者谓之阁，【此别杙，所在长短之名杙，橜也，音弋，樴徒得反，】阇谓之台，有木者谓之榭，【阇音都台，积土为之，榭加屋焉，】鸡栖于弋，爲榤凿垣而栖为埘【，此释君子于役之诗也，】植谓之传，传谓之突，【植者立木于门中，所以键固管钥，】杗廇谓之梁，其上楹谓之棁，閞谓之槉，栭谓之楶，栋谓之桴，桷谓之榱桷，直而遂谓之阅，直不受檐，谓之交檐，谓之樀【，此别梁栋之属，杗音亡，廇力又反，梁屋大梁也，楹柱也，上楹梁上短柱，一名棁，一名侏儒，柱閞亦作防，一名枅，一名防，一名欂，一名槉柱，上方木是也；栭即栌也，欂栌，谓斗栱也，栋屋檼也，今谓之桁，桴音浮，桷椽也，椽长直而遂达五，架屋际者曰：阅若五架屋，际椽不直上，于檐而交于檼上者曰交檐，一名屋梠，一名宇，皆屋之四垂也，】容谓之防，【射时唱，获者所以蔽身之具，一名乏郭云，形如今牀头小曲屏风也，】连谓之簃，【郭氏谓堂楼阁，邉小屋，今呼之，簃厨连观也，丈知反】屋上簿，谓之筄，【音曜，即屋笮，】两阶间，谓之乡，中庭之左右谓之位，门屏之间，谓之宁屏，谓之树【，此别君臣位之所也，乡南郷位，列位宁门内两塾之间也，实人君视朝，所宁立之处，树立小墙，当门中以自蔽，】閍谓之门，正门谓之应门，观谓之阙，宫中之门，谓之闱，其小者谓之闺，小闺谓之閤，衖门谓之闳，门侧之堂谓之塾，橛谓之闑，阖谓之扉，所以止扉，谓之闳【，此别门阙之异也。閍亦作祊，楚茨云：祝祭于祊，即庙门也，其路门之外，受朝正门，一名应门，应门之外，门曰雉门，雉门之旁，双阙曰观，一名象魏，闱即宫中相通之，小门名也，闱之小者曰闺，闺之小者曰閤，衖首之门，曰：闳门侧之堂，夹门东西者曰塾，门中之橛，名；闑，短橛也，所以止阖向外，阖门扇也，于门两旁立长橛，所以止扉，自奄者，亦曰闳】，瓴甋谓之甓，【甎也，】宫中衖谓之壸，庙中路，谓之唐堂，途谓之陈，路旅途也，路场猷行道也，一达谓之道路，二达谓之歧旁，三达谓之剧旁，四达谓之衢，五达谓之康，六达谓之庄，七达谓之剧骖，八达谓之崇期，九达谓之逵，【此别途路之异也。衖宫中道名，故后宫称永巷，陈者自堂至门，所行之处也，路旅二者途之异名路场，猷行四者，复是道之异名也。剧旁郭云，今南阳冠军乐乡，数道交错，俗呼五剧乡，剧骖云，三道交复，有一歧出者，今北海剧县，有此道】，室中谓之时，堂上谓之行，堂下谓之歩门外，谓之趋中庭，谓之走大路，谓之奔【，此皆人之行歩缓急之所，因以名云。】隄谓之梁，石杠谓之徛，【梁徛皆渡水之道，梁以木，或以石横絶水上也徛音寄彴也，置石于水中，以为歩渡】室有东西厢曰庙，无东西厢有室曰寝，无室曰榭，四方而高曰台，陜而脩曲曰楼【，凡太室，有东西厢夹室，及前堂有序，墙者曰庙，但有太室者，曰寝庙，居前寝居后，榭有二台，上架木曰：榭屋歇前，亦曰榭，筑土曰台，台上有屋曰楼陜，狭也，音狭狭，脩长也，】。
释器第六，【器服一体，故释器而该服焉，因器而又及饮食之属，】。
木豆谓之豆，竹豆谓之笾瓦豆，谓之登【木，豆荐菹醢，竹豆荐，枣；栗，菱：芡，脯脩糗饵之属，瓦豆荐羹，皆祭祀，燕享所用】，盎谓之缶，【缶瓦盆也，】瓯瓿谓之瓵，【郭云，瓿甊，小甖长沙谓之瓵，瓿蒲口反，瓵，音移，】康瓠谓之甈，【瓠台也，甈音契，】斪斸谓之定【，广雅云：定谓之耨，亦谓之镈，芸器也，类鉏，其柄长尺，耨六寸，所以间稼，芸苖斪音衢，定多佞反，】斫谓之防，【张畧反镢也，实大鉏，】谓之疀，【音锹，疀音揷，即锸也，亦谓之锹】，緵罟谓之九罭，九罭鱼罔也，嫠妇之笱谓之罶，罺谓之汕，篧谓之罩，槮谓之涔，鸟罟谓之罗，罟谓之罝，麋罟谓之罞，彘罟谓之羉，鱼罟谓之罛，繴谓之罿，罿罬也，罬谓之罦，罦覆车也，【此别网罟之异也。緵子弄反罟网也，九罭九囊之网以簿为鱼笱，其功易，故号寡妇之笱也，罺撩罟也，谓摝取之也。篧，土角反，罩捕鱼笼，槮桑感反，聚柴木于水中，以栖鱼罗覆，张之网也，罝罞羉皆遮截之网，罞音茅，羉音鸾，罛最大之网覆车，翻车也，有两辕中施，罥以掩鸟，一名繴音壁，一名量音冲，一名□音拙，一名罦音浮，】絇谓之救【絇，具位仄屦，头饰也，救丝为之，】律谓之分，【律管可以分候】大版，谓之业绳之，谓之缩之，【业筑墙，版绳以缩之，】彞卣，罍器也，小罍谓之坎【，皆盛酒之尊彝为上尊卣，为中尊，□为下尊，坎其小者耳，】衣裗谓之防，黼领谓之襮，縁谓之纯，袕谓之褮，衣眦谓之襟，衱谓之裾，衿谓之袸，佩衿谓之褑，执衽谓之袺，扱衽谓之襭，衣蔽前谓之襜，妇人之袆谓之缡，缡，緌也，裳削幅，谓之纀【，此别衣服之异也。裗音流防音倪衣缕也，谓缝也，黼领刺绣斧文于衣领襮，音博，縁余绢反边际，縁饰也防音穴衣开孔也，谓鬼衣也，褮音营，襟交领也，衱音劫裾，衣后裾也，衿衣小带也，袸音荐，褑音院，佩玉之带也。衽裳际也，执，谓执于手扳，谓扱于带间，襜蔽膝也，一名韠，袆妇人香缨也邪？交络带繋于体緌繋也，纀音卜深衣之裳，削杀其幅，】舆革前，谓之鞎，后谓之笰，竹前谓之御，后谓之蔽，环谓之捐，镳谓之钀，载辔谓之轙，辔首谓之革，【此别车马，所饰之异也。以靶车，轼曰：鞎以韦靶，后戸曰笰以簟衣，轼曰：御以簟衣，后戸曰蔽捐着车，众环也，钀鱼列反，马勒旁铁轙，音仪车轭上，环所以贯辔也，革以革为辔也，】餀谓之餯，食饐谓之餲，抟者谓之糷米者，谓之糪肉，谓之败，鱼谓之馁，【此别食物，臭败之名也，餀呼盖反，□许秽反，犹然也，谓其自烝败也，食饭也，饐败臭也，抟谓饭已，涎黏成，糷音烂，檗饭半腥半熟也，音壁，】肉曰脱之，鱼曰：斮之【脱，谓脱皮毛，斮削也，谓削鳞鬛，】冰脂也，【谓肌肤脂泽，若氷雪然，此释庄子所谓肌肤若冰雪也，】肉谓之羹，鱼谓之鮨，肉谓之醢，有骨者，谓之臡，【此别以鱼肉食，为之异也。羹肉臛也，据公食大夫礼，鮨则鲊也，音祁，观此文势，上下相敌则鮨，又类于湇属醢，臡皆酱也，臡音泥，】康谓之蛊，淀谓之垽，【康，今作糠淀，即澄泔之泽，音殿，垽鱼靳反，】鼎絶大谓之鼐，圜弇上谓之鼒，附耳外谓之釴，足谓之鬲，【弇上敛口也，附耳在鼎表者曰釴音亦，足谓张足也，】防谓之鬵，鬵鉹也，【鬵音寻郭云，凉州呼防曰：鉹音侈，】璲瑞也，【大东云，鞙鞙佩璲，笺云：佩璲者以瑞玉，为佩】玉，十谓之区，【双玉曰：防五防为区，】羽本谓之翮，【鸟羽之根】，一羽谓之箴，十羽谓之防，百羽谓之緷，【别羽数多少之名，周官羽人所言，与此小异，防音篆，緷音衮，】木谓之虡，【县钟磬之木，横曰笋，植曰虡，】旄谓之□，【旄牛尾也，舞者所执，□音卑，】菜谓之蔌，【防音逑菜茹之总名，】白盖谓之苫【，白茅苫也，茅之盖屋，必为苫，故曰白盖】，黄金谓之璗，其美者谓之镠，白金谓之银，其美者谓之镣，鉼金谓之钣，锡谓之鈏，【此别金锡之异名也。璗音荡，镠音畱，镣音辽，鉼音饼，钣即供金钣，谓旅于上帝，则供金钣音版，鈏音丈引之，引】象谓之鹄，角谓之觷，犀谓之剒，木谓之剫，玉谓之雕【，此别其治朴之名，朴未成器也，觷音岳，剒音错，剫音铎，】金谓之镂木，谓之刻骨，谓之切象，谓之磋玉，谓之琢石，谓之磨【，此皆治而为器之别名，】璆琳玉也，【二者，美玉之名，】简谓之毕，【简札也，古未有纸载文于竹简，】不律谓之笔，【缓声为不律，急声为笔，郭云，蜀人呼笔为不律，许慎云：吴人谓之不律，观作尔雅者，多用江南音命物，恐许氏之言是矣，】灭谓之点【，以笔灭字也，】絶泽谓之铣，【铣金之最有光泽者，】金镞，剪羽谓之鍭，骨镞不剪，羽谓之志，【镞箭头也，】弓有縁者谓之弓，无縁者谓之弭，以金者谓之铣，以蜃者谓之珧，以玉者谓之珪，【縁缠也，有以缠束而漆之者，有不用缠束而不漆者，金蜃玉三者，皆可饰弓两头，因取其类以为名耳。蜃蚌也，珧音姚】，珪大尺二寸，谓之玠璋，大八寸，谓之琡，璧大六寸，谓之宣肉，倍好谓之璧，好倍肉，谓之瑗，肉好若一，谓之环【，此别珪璧之属也，珪璧皆所执之，玉珪类笏，璋半珪也，璧状如大环宣，即汉郊祀志，所谓有司奉瑄玉是也。肉边也好，呼报反孔也，执璧必手拏，其孔】防绶也，【即佩玉之组，所以连繋瑞玉者，因通谓之防，以其所佩之玉曰璲，故云然，】一染谓之縓，再染谓之赪，三染谓之纁，青谓之葱，黑谓之黝，斧谓之黼，【此别色之异也。縓七恋反，红色，赪赤色，纁绛色，蕙浅青色黝黒色黼画斧形，】邸谓之柢，【邸人之所止也，柢乃木之根本，是亦其所止也，故邸可谓之柢，】雕谓之琢，【治玉之名，】蓐谓之玆，【玆蓐席也，桓十六年，公羊传曰：属负玆】竿，谓之箷【，以竿为衣，架曰箷音移，】箦谓之第，【箦荐下，竹簿第侧使反，】革中絶谓之辨革，中辨谓之韏，【皮去毛曰华，中断之曰：辨复中分其辨，则曰韏音眷，】镂防也，【刻鋖物为防，苏娄反，】卣中尊也，【不大，不小者】。
释乐第七
宫谓之重商，谓之敏角，谓之经征，谓之迭羽，谓之桺【，此释五音之异名也。】大瑟，谓之洒【瑟，登歌所用之乐，郭云长八尺一寸，广一尺八寸，二十七】大琴，谓之离【，广雅云：琴长三尺六寸六分五，此古制也，后人加少宫少商二，是为七也，大琴之制未闻，或曰，二十七，】大谓之鼖，小者谓之应【，鼖长八尺，革四尺，应小，盖鼙之属，在大侧，】大磬谓之毊，【郭云，毊形似犂，錧以玉石为之，錧犂曲刃也馨虗骄反】，大笙谓之巢，小者谓之和，【笙，斩匏为底，其中列管，施簧于管端，故谓笙为匏，亦谓之簧也。大者十九簧，小者十三簧，簧管中之金薄，鐷也，】大篪谓之沂，【郭云篪，以竹为之，长尺四寸，围三寸，一孔上出寸三分，名翘横吹之，小者尺二寸，广雅云：八孔沂，音银，】大埙谓之嘂，【埙亦作壎，音喧，烧土为之，大如鹅子，鋭上平底，形如称锤，六孔，小者如鸡子，】大钟谓之镛，其中谓之剽，小者谓之栈，【镛亦谓之鑮，东晋防稽剡县人家井中得一钟，长三寸，口径四寸，上有铭古文云栈，剽音瓢，栈音盏，】大箫谓之言，小者谓之筊，【箫一名籁，大者编二十三管，长尺四寸无底，小者十六管，长尺二寸有底，筊音爻，】大管谓之簥，其中谓之篞，小者谓之篎，【管如笛，形小，并两管而吹之，大者曰簥音娇，不大不小者曰篞，乃结反小者曰篎音眇，】大籥谓之产，其中谓之仲，小者谓之箹，【郭云，籥如笛，三孔而短，广雅云：七孔毛氏，诗传云：六孔是则其制有不同者耳，箹音渥，】徒鼔瑟谓之歩徒吹谓之和，徒歌谓之謡，徒击，谓之咢徒鼔钟谓之脩徒鼔磬谓之寋，【徒独也。和，胡卧反，寋，音蹇，】所以鼔柷谓之止，所以鼔敔谓之籈，【合乐用柷，止乐用敔，柷如漆桶，方二尺四寸，深尺八寸，中有椎柄，合乐之时，投椎于桶中，而撞之止者，其椎之名也。敔，如伏虎，背上有二十七鉏铻，籈用篦栎之，遂止。乐音眞】，大鼗谓之麻，小者谓之料，【鼗，如而小，持其柄摇之旁耳，还自击料，音聊，】和乐谓之节，【节相也乐记云治乱，以相注云：相即柎也，亦以节乐，以韦为囊，而实以糠】。
释天第八
穹苍苍天也，【桑柔云，以念穹苍，】春爲苍天，夏爲昊天，秋爲旻天，冬爲上天。
四时
春爲青阳，夏爲朱明，秋爲白藏，冬爲英四时和，谓之玉烛，春爲发生，夏爲长嬴，秋爲收成，冬爲安宁，四时和爲通正【，此五者，又其别号也。】谓之景风，【据下文敌体，则此上容有二句亡焉，】甘雨时降，万物以嘉，谓之醴泉，【言甘雨降，万物嘉则地出醴泉，醴泉者，泉水，味甘如醴】。
祥
谷不熟爲饥蔬不熟爲馑果不熟爲荒仍饥爲荐
灾
太岁在甲曰阏逢，在乙曰旃蒙，在丙曰柔兆，在丁曰强圉，在戊曰着雍，在己曰屠维，在庚曰上章，在辛曰重光，在壬曰黓，在癸曰昭阳，【着直畧反】。
岁阳
太嵗在寅曰摄提格，在卯曰单阏，在辰曰执徐在已，曰：大荒落在午，曰敦牂，在未曰协洽，在申曰涒滩，在酉曰作噩，在戍曰阉茂，在亥曰大渊献，在子曰困敦，在丑曰赤奋，若载嵗也夏曰嵗商曰祀周曰年，唐虞曰载【，涒汤昆反，阉，音掩困敦，音顿】。
嵗名
月在甲曰毕，在乙曰橘，在丙曰脩，在丁曰圉，在戊曰厉，在己曰则，在庚曰窒，在辛曰塞，在壬曰终，在癸曰极【塞，先北反】。
月阳
正月爲陬，二月爲如三月爲寎，四月爲余，五月爲臯，六月，爲且七月爲相，八月爲壮，九月爲，十月爲阳，十一月爲辜，十二月爲涂，【陬侧畱反，寎音柄，且子余反相息，亮反】。
月名
南风谓之凯风，东风谓之谷风，北风谓之凉风，西风谓之泰风，【桑柔云，泰风有隧，】焚轮，谓之頽扶摇谓之猋，【皆暴风也，焚轮自上而下，扶摇自下而上，】风与火爲庉，【庉炽盛，貌徒衮反，】回风爲飘，【回旋也，】日出而风爲防风而雨土爲霾，阴而风爲曀，【此竝释，终风辞也，】天气下地不应曰雺，地气发，天不应曰雾，雾谓之晦，【雺即蒙也，音蒙，洪范曰：蒙常风若，雺谓蒙昧，晦谓晦防】防蝀谓之雩，防蝀虹也，蜺爲挈贰，弇日爲蔽云，【雄曰：虹色鲜明，雌曰：蜺色黯，□挈贰，文见尸子，虹蜺，朝见西暮，见东日中，则见天中故晕气弇日，】疾雷爲霆霓，【谓霹雳也。】雨防爲霄雪【防亦作霰霰，氷雪杂下，故谓之消雪，霄即消也，】防雨谓之涷，小雨谓之霡霂，久雨谓之淫，淫谓之霖，济谓之霁，【涷音东郭云，江东呼夏月防雨为涷雨，左传云雨自三日已往为霖，霁雨止也，】。
风雨
寿星角，亢也，【二十八宿起于角，亢；亢，音刚，】天根氐也，天驷房也，【房为天马，主车驾，故亦为天驷】，大辰，房：心，尾也，大火谓之大辰，【大火，心星】析木谓之津，【即汉津】箕，斗之间，汉津也，【箕龙尾斗南斗，天汉之津梁，】星纪，斗牵牛也，枵虚也，颛顼之虚，虚也，北陆虚也，【虚星在辰为枵，居躔度为北陆在地，为颛顼之虚，】营室，谓之定，【定多佞，反正也，室星昬正见南方则兴土功，营宫室之时，故曰：营室之】，娵訾之口，营室东璧也，降娄，奎娄也，大梁昴也，西陆昴也，浊谓之毕，【毕星，一名浊，实沈所次，故有沈浊之名焉，】咮谓之桺，【咮，朱鸟之口，】柳鹑火也，北极谓之北辰河，谓之牵牛，明星谓之启明，【启音启明星，太白也，晨见东方，】彗星爲欃枪，【亦谓之孛，乃妖变之星也，欃初衔反，】奔星爲彴约【奔星，流星也，彴蒲渥反，此篇大槩释十二辰所次，据寿星，大辰，析木星纪，枵，娵訾降娄，大梁实沈，鹑首鹑火，鹑尾，此当偹载不应，遗却实沈，鹑首鹑尾，恐是简编之失】。
星名
春祭曰祠，夏祭曰礿，秋祭曰尝，冬祭曰烝，祭天曰燔柴，【祭天之礼，积柴以实牲醴，玉帛而燔之，使气臭，上逹于天】，祭地曰瘗埋，【祭地之礼，既祭，埋牲玉】祭山曰庪县，【庪居委反，埋也，或以牲币埋于山，或县于林中，】祭川曰浮沉，【投祭水中，或浮或沈，】祭星曰布【，以祭布露于地】，祭风曰：磔【披磔，性体而祭之，郭云，今俗当大道中，磔狗云以止风，此其象也，】是类是祃，师祭也，【师出征伐，必类于上帝，谓祭天也，祃于所征之地，谓兵祭也，】既伯既祷，马祭也，【伯马祖也，既伯既祷，言祷于马祖，为择吉日之辞，故依本文重言既焉，】禘大祭也。【新列序昭穆之祭，】绎又祭也，【祭明之日，寻绎复祭，】周曰绎，商曰肜，夏曰复胙，【宣八年壬午犹绎，商书髙宗肜日复祚，未见所出】。
祭名
春猎爲搜，夏猎爲苗，秋猎爲狝，冬猎爲狩，宵田爲獠，【宵田夜猎也，獠音辽，管子曰：猎獠毕弋，】火田爲狩，【纵火而猎也，】乃立冢土，戎丑攸行，【冢土大社，戎丑大众，】起大事，动大众，必先有事乎社而后出，谓之宜【，周官大祝云：大师宜于社，】振旅阗阗，【振旅整众也，阗阗声】，出爲治兵，尚威武也，【幼贱在前，贵勇力，】入爲振旅，反尊卑也。【尊老在前，复常仪】。
讲武
素锦绸杠，纁帛縿，素陞龙于縿，练旒九，饰以组，维以缕【绸，韬也，音叨，杠音江，旗竿也，纁绛色，縿音衫，众旒所著者练绛练也，组綦组也，缕朱缕也，先以白地锦韬旗竿，则以绛帛为縿，着于素锦，又画白龙于縿，令上向则以绛练为九旒，着于縿，则以綦组饰旒之边，则以朱缕维持其旒，令不曵地，此竝一旗之制也，】缁广充幅，长寻曰旐，继旐曰：斾【缁黒色帛也广古旷反，全幅长八尺，属于杠曰：旐又以帛续旐末，为燕尾者曰：斾】注旄首曰旌，【注繋也繋旄牛尾于竿首，曰旌其下，亦有旒郭云，如今之幢】，有铃曰旂，【县铃于竿首，画二龙相交，】错革鸟曰旟，【错杂以五采也。革，急也昼急疾之，乌于縿，盖鹰隼之属，】因章曰：旃【以白练为旒，因其文章，不复昼之，周礼云：通帛为旃】。
旌旗
释地第九
两河间曰：冀州【河，大河也，东河之西，西河之东，是其境】，河南曰豫州，【自河南至江，汉，】河西曰雝州，【雝于用反，东距西河，西距黒水】汉南曰荆州，【自汉水南至衡山之阳，】江南曰扬州，【江大江也，自江以南，是其境，】济河间曰：兖州【，东南距济，西北距河】，济东曰徐州，【济束而南也，】燕曰幽州，【今燕蓟是其地，郭解云：自易水，至北狄】，齐曰营州，【今营丘也，郭云自岱东至海，此盖殷制】。
九州
鲁有大野【，旧云在鲁西，高平距野县东北大泽，按钜野，今济州治】，晋有大陆，【今懐州脩武县，吴泽是】，秦有杨陓，【郭云在扶风汧县西按汧，今陇州汧源陓于于反】，宋有孟诸，【在南京，虞城西北十里，】楚有云梦，【江北为云，江南为梦云：今之玉沙，监利，景陵等县是梦，今之公安，石首，建宁等县，是】吴越之间有具区【，今平江呉县南，太湖，是禹贡曰：震泽】齐有海隅，【齐地束濵海此，营州薮也，】燕有昭余祁，【郭云，太原邬陵县北，九泽是】，郑有圃田，【圃田，一名原圃，在开封，中牟县西北七里，郑州管城县东三里，其泽东西五十里，南北二十六里，西限长城，东极官渡，上承郑州管城县界曹家陂，又益西北流为二十四，小陂小鹄，大鹄小斩大，斩之类】，周有焦防，【郭云，今扶风池阳县瓠中，是按此，今在陇州汧阳县北】。
十薮【大泽曰薮】
东陵阠，南陵息慎，西陵威夷，中陵朱滕，北陵西隃，鴈门是也。【阠音信，隃音戍西，隃即鴈门也，鴈门山在今代州余未详，】陵莫大于加陵，【未详所在，】梁莫大于湨梁，【湨古壁，反梁隄也，湨水之隄也，旧云：湨水出河内轵县东南至温入河，按轵唐省入济源，今隶河阳】，坟莫大于河坟，【坟大防】。
八陵
东方之美者，有医无闾之珣玗琪焉；【医无闾山名，地理志云：在辽东无虑县，珣夷玉也，玗石似玉者，琪玉之可为琪瑱者，】东南之美者，有会稽之竹箭焉；【会稽山在今越州，出箭竹】，南方之美者，有梁山之犀象焉；【梁山在今汝州梁县】西南之美者，有华山之金石焉，【华山在今华隂】西方之美者，有霍山之多珠玉焉；【在晋州霍邑，】西北之美者，有昆仑虚之璆琳，琅玕焉，【山海经云：昆仑之虚，方八百里，高万仞，按其山在中国之外西境，璆琳美玉，琅玕珠树，】北方之美者，有幽都之筋角焉，【幽都，即幽州在今燕筋角牛筋角也，】东北之美者，有斥山之文皮焉；【斥山，未详文皮，马豹皮】中有岱岳，与其五谷，鱼盐生焉，【岱岳泰山也，今中国惟有竹箭，金石筋角文皮，五谷鱼盐之利，如犀象与珠，则生南海，玉出于阗中国竝无往往昔日有之，后人采竭矣，】。
九府
东方有比目鱼焉，不比不行，其名谓之鲽，【音牒，与塌鲨相类，一眼两鱼相合乃得行，今所在海中，皆有郭云，江南呼王余鱼】，南方有比翼鸟焉，不比不飞，其名谓之鹣鹣，【山海经云：崇吾山有鸟，状如凫，一翼，一目相得，乃飞鹣音兼】，西方有比肩兽焉，与卭卭岠虗比爲卭卭岠虗齧甘艸即有难，卭卭岠虗负而走其名，谓之蟨【，郭云：今鴈门黄武县夏屋山中，有兽形如，而大相负共行，俗呼为蟨鼠音，厥】北方有比肩民焉，迭食而迭望【，此即半体人也，亦犹鱼鸟之相合，迭望备警急也，】中有轵首蛇焉，【即歧头蛇也，所在或有之，】此四方中国之异气也，【四方中国广大，生妖异，无足怪者】。
五方
邑外谓之郊，郊外谓之牧，牧外谓之野，野外谓之林，林外谓之坰，【郭云，邑国都也，假令百里之国五十里之界，界各十里，此则以意揣之，然理当如此，】下湿，曰：隰，大野曰平，广平曰原，高平曰：陆大陆曰阜，大阜曰陵，大陵曰：阿可食者曰：原【可食，可种谷粟也，】陂者曰阪，【郭云阪，陀不平，】下者曰湿，田一嵗曰菑【郭云，今江东呼初耕地，反艸为菑，】二嵗曰新田三嵗曰畬。
野
东至于泰远，西至于邠国，南至于濮铅，北至于祝栗，谓之四极，【皆四方极逺之国邠国，非大王去邠之地，】觚竹北戸西王母日下，谓之四荒，【觚竹在北，北戸在南西王母在西，日下在东，皆四远荒昧之国，疑日下，即今日本】九夷八狄，七戎六蛮，谓之四海【，此四夷皆际海，故谓之四海，九夷在东风俗通云：一曰菟，二曰乐浪，三曰高骊，四曰满饰，五曰凫，更六曰索家，七曰东屠，八曰倭人，九曰天鄙八狄，在北风俗通云：一曰天竺，二曰咳首，三曰僬哓，四曰跛踵，五曰穿胷六曰□耳，七曰狗轵，八曰旁春七，戎在西风俗通云：六戎一曰侥夷，二曰戎英，三曰老白，四曰耆，五曰鼻息，六曰天刚六蛮，在南风俗，通云五蛮，一曰月支，二曰秽貊，三曰匈奴，四曰单于，五曰白屋，据风俗通，虽如此谓然，观今诸国所在，或异于此，如天竺月支在西□耳，在南匈奴单于在北，风俗通所记，不必皆实，聊备之耳，】岠齐州以南，戴日爲丹宂【岠去也，齐中也】北戴斗极爲空桐，【，戴，当也斗极，极星也，谓之天枢，空桐北极，山名】，东至日所出爲太平西至日所入爲太蒙，【淮南子曰：入于蒙汜，】太平之人，仁丹宂之人，智太蒙之人，信空桐之人武。
四极
释丘第十【土之高也而非因人】
丘一成爲敦丘，成爲陶丘，再成鋭上爲融丘三成，爲昆仑丘，【成犹层也，敦顿也，氓云：至于顿丘，陶丘，今广济军，定陶城中，有陶丘昆仑记，丘昆仑山，一名昆丘三重，高一万一千里，】如椉者，椉丘【兖州椉氏有椉丘城郭，云如椉者，形如车椉也，又云：或谓椉乃稲田塍埒，亦存二説】如陼者，陼丘【陼音渚，郭云水中，小洲为渚，】水潦所止泥丘，方丘，胡丘絶高爲之京【，为当作谓，因音讹文】，非人爲之丘，【当曰：非人为之，谓之丘失，谓之二文，】水潦所还埒丘，【埒畔也。谓丘边有界埒，水绕环之，】上正章丘，【顶平】，泽中有丘，都丘当途梧丘，途出其右而还之，画丘，途出其前戴丘，途出其后，昌丘【，前谓南后谓北，】水出其前渻丘，水出其后，沮丘水出其右正，丘水出其左营丘，【渻所景反，沮辞与反，郭云，今齐之营丘，淄水过其南，及东】如覆，敦者敦丘，【敦音堆，祭祀，受黍稷之器，其形似簠簋，覆敦者，形如反，敦也，】逦迤沙丘【，逦迤谓连接委曲也，地理志钜鹿，有纣所作，沙丘台在东北七十里，】左高咸丘，右高临丘，前高旄丘，【旄丘在临河县东四十歩】后高陵丘，偏高阿丘，宛中宛丘，丘背有丘爲负丘，左泽定丘，右陵泰丘，【泰丘宋地，】如畞畞丘，【丘如田畞巷伯，云猗于畞丘，】如陵，陵丘，【陵大阜，】丘上有丘，爲宛丘【，此释上宛中，宛丘也，】陈有宛丘，【今为县，陈州治】，晋有潜丘，【郭云，今在太原，晋阳县】，淮南有州黎丘，【郭云，今在寿春县】，天下有名丘五，其三在河南，其二在河北，【五丘，未详名号，不知所在，】望厓洒而高岸，夷上洒下不漘，【洒先典反，深也，谓其下水深也。夷，平也，不者衍字，】隩隈，厓内爲隩外爲隈，【下二句，释隩隈也，】毕堂墙，【终南山道，名毕，其边若堂之墙，今长安县西有毕陌，】重厓岸，【两厓相累也。】岸上浒，【緜云率西水浒】坟，大防【防隄，】涘爲厓，【谓水邉】穷渎，汜【汜音，似水无所通，】谷者，溦【谓汜通于谷，则曰溦音眉，】。
丘 厓岸
释山第十一
河南华河西岳，河东岱，河北恒江南，衡【华山在华隂岳即呉岳在陇州，岱泰山在兖州恒常山在定州曲阳，衡山，本属衡州，近属潭州，此五山者，以为中国之名山也，】山三袭，陟【袭重也，重亦层也，】再成英一成，伾【大伾山在黎阳南七里，】山大而高崧，【崧，中岳在河南，登封】山小而高，岑鋭而高峤卑而大，扈小而众，岿小山岌大山，峘属者峄，【岿丘鬼反，岌鱼泣反，峘，音桓，属谓相连属，峄山在兖州邹县断续二十里，】独者蜀，【蜀山川，济州】上正章宛中，隆山脊冈，未及上，翠微【正平也。宛，高也，未及上者，谓未及顶上在旁，陂陀之处也，一説山气青缥色曰：翠微义与此异，】山顶冢崒者，厜防【顶巅也，崒山巅之末，此释十月山冢崒崩之文，厜防犹崔嵬也，与诗崔嵬，同音】，山如堂者，密【形似堂室，尸子曰：松栢之鼠，不知堂密之，有密摐】如防者，盛【防隄也，】峦山嶞，【嶞山形狭长，周颂云：嶞山乔岳，】重甗隒【，甗言远反，甑也，山形如累甑，隒音俨，】左右有岸，厒【两旁有水岸也，厒口閤反，】大山宫小山，霍，小山别大山鲜，【宫绕也，谓大山围绕，小山曰：霍小山别于大山，不相连属者曰鲜，】山絶陉【中断也，】多小石，磝多大石，礐【磝，苦交反，礐，音角，】多艸木，岵无艸木，峐【峐即屺也，屺岵竝释，陟岵文】，山上有水，埒夏有水，冬无水，泶【泶音学有水，停水也，】山豄无所通，谿【豄即渎也，】石戴土，谓之崔嵬，土戴石爲砠【，此释卷耳，文】山夹水涧，陵夹水澞，山有穴为岫，山西曰夕阳，山东曰朝阳，【澞音虞阳日也，日出没皆于山隐见焉，】泰山为东岳华山为西岳，霍山为南岳恒山，为北岳嵩髙为中岳【，霍山即天柱山，汉武帝以衡山辽旷，移其神于此，号为南岳，在今夀州霍山土人亦呼为南岳也；】梁山，晋望也，【晋国所望祭之山，在同州夏阳西北】释水第十二。
泉一见一否，为瀐井一有水，一无水为瀱汋，【瀐音纎，瀱音计，汋什捉反，一犹时也，】滥泉正出，正出，涌出也，沃泉县出，县出，下出也，【采菽云，觱沸槛泉，即滥也，县出从上溜也，】氿泉穴出，穴出，仄出也，【大东云，有冽氿泉，】湀辟流川，过辨回川，【湀音揆，囘旋也，】灉反入，【河水决出，复还入也，】潬沙出，【郭云，今河中呼水中，沙堆为潬，音但按今钱塘亦有此语，】汧出不流，归异出同肥，【泉水云，我思肥泉，】瀵，大出尾下，【尾犹底也，言其源深大出于底下者，名瀵郭云，今河东汾隂县有水口，如车轮，许濆沸涌出，其深无限，名之为瀵，冯翊邰阳县，复有瀵亦如之，相去数里，而夹河，河中陼，上又有一瀵，瀵源，皆濳相通，出汾隂者人壅其流，以为陂种稻，呼其本所出处为瀵魁，】水醮曰厬，【醮尽也，厬音轨，】水自河出为灉，济为濋汶为灛，洛为波，汉为濳淮为浒，江为沱，濄为洵颍，为沙汝为濆，【皆大水，别出为小水之名，灉禹贡灉，沮防同濳沱，竝见禹贡，汝濆见周南，余未详，濄乌禾反，】水决之泽为汧，【水决入泽中也，故前言汧出不流，】决复入爲汜，【召南云，江有汜，】河水清且澜漪，大波爲澜，小波爲沦，直波爲径【，此竝释伐檀，文】江有沱，河有灉，汝有濆【，此则前义未审，重言之意，】浒水厓，水草交爲湄，【江汉云江，汉之浒，巧言云居河之麋，麋即湄，】济有深渉，深则厉，浅则揭揭者揭衣也，以衣渉水爲厉，潜行爲泳，【泳没行水底，】泛泛杨舟，绋缡维之绋，也缡，緌也，【音律，维舟大索，缕系也，】天子造舟，诸侯维舟，大夫方舟，士特舟，庶人乗泭【此言桥渡，有尊卑之制，造七到反，造舟比船也，大明云：造舟为梁，维连四船，方并两船，泭与桴同，即木筏也，据此亦书生牵于礼制之，遇夫梁航，本为渡水设也，不过随其阔狭浅深之施不可，士特舟过广渡，则不敢往，诸侯维舟，遇寻尺之水，则不复行，宁有此理乎？】水注川曰谿，注谿曰谷，注谷曰沟，注沟曰浍，注浍曰：渎【此言，诸小水之所注入渐大，则名异而非谿注谷，谷注沟也，】逆流而上，曰：泝；洄，顺流而下，曰泝游【，竝释蒹葭，文】正絶流曰乱【，禹贡乱于河】，江、河、淮、济，爲四渎，四渎者，发源注海者也。【中原之地，诸水所流，皆归此四渎，惟此四渎，得专达海，故为渎祠焉，】。
水泉
水中可居者曰洲，小洲曰陼，小陼曰沚，小沚曰：坻人所爲爲潏，【人力所为也，】。
水中
河出昆仑虗色白【昆仑，西极之山，山海经云：河出昆仑西北隅，虚山下基也，】所渠并千七百一川，色黄，【谓河初出，水色清色，至并千七百渠，而为一川，则众流所防，沙壤溷淆，遂为黄河，】百里一小曲，千里一曲一直，【河，自河阳以下经沙壤，曲直无定流，此谓河阳以上也，】。
河曲
徒骇太史，马颊覆鬴，胡苏，简、絜，钩盘鬲津，【沟洫志，汉成帝时，河隄都尉许商上言：古记九河之名，有徒骇，胡苏，鬲津，今见在成平，东光鬲县界中自鬲津以北至徒骇其间，相去二百里，是九河所在，徒骇最北，鬲津最南，徒骇在成平，胡苏在东光鬲津在鬲县，又知其余六，河以次推之，曰：太史曰：马颊曰：覆釡在东光之北，成平之南，曰简曰絜，曰钩盘在东，光之南鬲县之北，今按图志，瀛州有成平故城，又有徒骇河，永静军有东光县，东连沧州，有胡蘓亭，□因河命而凔州复有鬲津钩盘，太史河之名鬲县故城在德州，与沧比境，庶可攷焉，】。
九河
自释地已下至九河，皆禹所命也，【言山川，自有旧名，禹治水后，更命焉】。
尔雅注卷中
<经部,小学类,训诂之属,尔雅注>
钦定四厍全书
尔雅注卷下      宋 郑樵 撰
释艸第十三
蒮山韭，茖，山葱，葝山防蒚山蒜，【蒮音育，茖音格，葝，音勍防即薤，字蒚音力，山中亦有此种，颇与家园种植相类，】薜山蕲，【薜音百，蕲音芹，当归也，叶似蕲而大，】椵木权，榇，木槿【即朝生，暮落花也，今亦谓之木槿，一名椵音叚，一名榇音榇，一名王蒸，一名舜华，】术山蓟，【苍术也，音计，】杨枹蓟，【白术也，】葥王蔧，【椶榈也，叶可为帚，蔧葥音箭，蔧音邃，】菉，王刍【荩，艸亦名菉蓐，音菉，】拜蔏藋，【藋徒吊反，疑即商陆】蘩皤蒿，【旧云，白蒿见本艸】蒿，菣蔚牡菣，【青嵩也，郭云：今人呼青蒿香中炙啖者爲菣去刃反，牡菣无子者，蔚音尉】齧，雕蓬荐，黍蓬【，雕蓬米茭也，其米谓之雕胡，黍蓬野茭也，以只可为荐，故曰荐】，鼠莞，【龙须艸，生山谷，以可为席，故有莞名音婢，莞音官，】葝鼠尾，【鼠尾艸，亦可染皁，】菥蓂大荠，【菥音惜蓂音觅，极似荠菜，但叶差大而茎稍高耳，一名马辛，一名大蕺，一名蔑菥，】蒤虎杖【，所在有之，只名虎杖，茎叶班赤犬，柢似马蓼，但无毛耳，蒤，音涂，】孟狼尾，【郭云似茅，今人亦以覆屋，】瓠栖瓣，【瓣方苋反，瓠核也，】茹藘茅搜【，今之蒨，艸可染绛，】果臝之实，栝楼【，今亦曰苽蒌，】荼苦菜【，生山谷，味苦，今人呼苦益】，萑蓷【萑，音佳蓷也。曰：反益母也，俚呼盆母艸，一名茺蔚，】虉绶，【虉音逆，郭云小艸有杂色似绶，疑即赤孙施艸也，】粢稷【，今谓之穄，五谷之长，故以为粢盛，状如芦荻，结穗亦相似，】众秫，【黏粟也，本名粱，众音中】戎，叔谓之荏菽，【大豆也，】卉艸【，百艸总名，】萒雀弁，【萒音兖，未详】蘥雀麦，【蘥音药，即燕麦也，苗似小麦而弱，实似穬麦而细，所在有之，】蘾乌薞萰，菟荄蘩，菟蒵【蘾戸怪反薞音孙萰音练，菟音，皆未详】，蔩菟苽【，即土瓜也。俗呼新罗葛月令谓之王瓜，蔩音演，】茢薽，豕首【茢，音列薽音，真天名精也，今谓之火莶】，荓马帚，【地帚也，似蒿，蓍可为帚，荓音瓶，】防怀羊，【防胡罪反，未详】茭，牛蕲【马蕲也，今谓之胡蕲】，葖芦萉【萉即菔，字误也。俗呼萝匐】淔灌，【淔音敕，未详】茵芝，【苬音囚芝菌，属瑞艸也，】笋竹萌，簜竹【，簜竹别名仪礼，簜在建鼓之间，音荡】莪，萝【莪蒿也，本艸谓之廪，蒿似艾而细，可食】苨，菧苨，【苨音祢，菧音底，荠苨也，】绖履【，未详】莕接余，其叶苻【，今水荇也蔓铺水上，】白华野菅，【小雅云：白华菅兮，今亦谓之菅，似茅而髙大】薜白蕲，【即上山，蕲】菲芴，【即土瓜也。】，葍，防【即商陆也。葍，音福防音富，】荧委萎，【萎蕤也，荧音迥，】葋艼荧，【葋音劬，艼音朾，未详】竹萹蓄，【即萹竹也衞风云菉竹猗猗，萹匹善仄，】葴寒浆，【葴音针，今酸浆艸亦名苦耽，】薢茩，芵茪【薢音，皆茩音狗，芵音决，茪音光，决明菜，】莁荑，蔱蘠【，今亦谓之莁荑，然当入木部，】瓞瓝，其绍瓞【郭云，俗呼瓝瓜为瓞，绍者瓜蔓，绪亦着子，但小如瓝，步角反，】芍茈，【今亦谓之凫茈，根作小块，生水田中，可食，】蘱薡蕫，【似蒲而细，可为屩，亦可为席，蘱薡蕫音类，鼎童】蕛苵，【似稗而小，蕛音啼，苵音迭】钩，芺【苦芺也，今谓之鸡头】，防鸿荟，【即防菜也。似韭而大，荟音防，】苏桂荏，【今只谓之苏，以其香似桂，茎叶似荏，故曰桂荏，】蔷，虞蓼【虞蓼，泽蓼也，生水中者，】蓧蓨，【即苕也，蓧蓨音条惕，】虋赤苗，【青门，赤粱粟也，】；芑，白苗【，白粱粟】秬，黑黍秠，一稃二米，【，秠，赤黑黍之有二米者，】稌稻，【水田所种，曰：稻，】；葍，藑茅【商陆有二种，赤者为藑茅，】台，夫须【即云台菜旧説以为莎艸】藆，藅【上音蹇，下音伐未详】，莔贝母【，今常用之药，莔音萌】荍，蚍衃【蜀葵也。荍蚍衃音翘，毗浮】艾，冰台【，今艾蒿】蕇亭歴【叶似芥，子似车前子亦常用之药，蕇音典，】苻鬼目【茎，叶如苦耽，实似耳珰，儿童或食之，】薜庾艸【藤生，蔓延墙树间，花生颇似薜荔，】蔜，【蔜音遨，嫂缕蘩蒌也，可为菜茹，兼作牙药，】离南，活，茺【通艸也，瓤白可作妇人，首饰萒音夺，】茏天蘥【，茏音龙，未详】须葑苁，【菰葑也，积旧茭头而成，封筏者，葑方孔反，苁，音总】蒡，隐荵【牛蒡也，亦可瀹食，叶如芥，蒡滂广反，荵音忍，】莤蔓于【郭云，艸生水中，一名轩于江东呼莤音，犹】蓾蔖，【苴艸也，可为屦，生卤地，蓾音鲁，蔖才古反，】柱夫，摇车【柱夫，音主，扶郭云，蔓生细叶，紫华可食，今俗呼曰翘摇，车】出隧，蘧蔬，【菌类生菰，艸中美可食，】蕲蘪芜，【即芎防叶昌改反，】茨蒺蔾【，蔓生布地，子有三角，似菱而小，】蘮蒘，窃衣【郭云，似芹可食，子大如麦，两两相合，有毛着人衣，故俗云，鬼麦蘮挐，音计如】髦，顚蕀【音棘，大防也，一名女术，】雚芄兰【，雚音贯，即萝摩菜蔓生，断之有白汁，可啖】，莐藩【蓐，音覃知母也，】蕍蕮【音俞，昔泽泻也，】蔨鹿藿，其实莥【蔨俱陨反，藿，音霍，莥女九反，鹿豆也，苗似豌豆，蔓生，亦可为菜根黄而香，】薃侯莎，其实媞【即莎艸，或云即香附子，亦名莎艸，其根生块，似实尔雅，误以为实也，如莎艸之类，皆无实薃，媞音浩提，】莞苻蓠，其上蒚【即蒲也，西人呼蒲为莞蒲，谓其首为台江东，谓之苻蓠，其上台，茎别名蒚音翮，】荷芙蕖，其茎茄，其叶蕸其本蔤，其华菡萏，其实莲，其根藕，其中的的中薏，【本谓近根处白茎也，实谓莲房的谓子薏莲子中苦心，茄蕸蔤音加遐密，菡戸感反萏徒感反，】红茏古，其大者蘬，【红艸也，似蓼而高大，多毛，故谓之马蓼，蘬丘轨反，】蒫荠实，【荠子也，蒫才何反】黂？枲实【黂，扶刃反，大麻子】，枲麻【枲，即大麻也，可为布】，须薞芜【，一名葑，即蔓菁也，】菲蒠菜，【即遂菜也。蒠音息，】蒉赤苋，【苋，有赤，白二种，】蘠蘼虋冬，【今谓之天门冬，其蔓叶可爱，蘼音美，】萹苻止，【萹音偏，亦蒲类】泺，贯众【音烁，即鳯尾，艸根】莙，牛薻【莙，其陨反，薻，音藻，水藻之类，而叶差大，生水底，】蓫薚马尾，【即商陆蓫，他六反，薚他羊反，】萍蓱【，浮萍也今谓之薸】，其大者苹，【旧説即萍类而大者，按萍属不可食，此必莼类，叶亦圜浮水上，如萍也，蓱音瓶，】□菟葵【见本艸，郭云似葵而小，叶状如藜，有毛，汋啖之，滑□音希】芹，楚葵【芹菜也，】藬牛蘈，【即羊蹄菜，藬吐回反，蘈音頽】藚牛唇，【状似麻黄，亦谓之续断其节，拔可复续，生沙阪，藚音续】苹，藾萧，【蒌蒿也，】连异翘，【亦名旱莲，状似当归，而非鳢肠也，本艸谓之连翘】，泽，乌蕵【，即前蘾也，】撗目，【郭云：一名结缕，俗呼筝，艸】厘蔓华，【郭云，一名蒙华，】蔆蕨攗【芰也，今亦谓之蔆攗音，睂】大菊，蘧麦【瞿麦也，丛生，茎细弱，今人多植庭院间，其花与叶皆可爱，故有南天竹之名，】薜牡□【未详，薜，音百】葥，山莓【树生，其子可食，俗呼桑莓莓亡救亡，佩二反，】齧苦菫，【即菫葵也，叶似桺，子如米，汋食之，滑】藫石衣，【藫音覃，水中苔也，可食，】蘜治墙，【音菊，今黄菊也，】唐蒙女，罗女，罗菟丝【，即菟丝也，此有四名，】苗蓨【，未详】茥，蒛盆【覆盆子茥蒛音奎缺，】芨菫艸，【乌头也，郭云：江东呼为董】虃，百足【音纤，未详】菺戎葵，【音肩，即蜀葵也。】蘻狗毒，【音计蓟也，俗呼鸡项似芥而多刺，】垂比叶【，未详】蕧，盗庚【音复，旋复似菊，药家多用】，苎麻母【苴麻也，以为布，丧服所用，俗谓黄麻苎音宁，】瓝九叶【，其艸一丛九叶，因叶命名，】藐茈艸【，今染紫之艸也，茈音紫，】倚商活，脱【即离南也，俗谓通艸脱音夺，】蘵黄蒢，【蘵菜也，俗呼竹茶可作葅，叶似蒟，醤叶蘵，蒢音职，除】藒车，芞舆【芸蒿也，藒芞音挈气】权，黄华【野，决明】葞春，艸【音弭，芒艸也似菅，】蔠葵，蘩露【蔠葵，一名承露见，本艸菜部蔠音终】菋，荎藸【菋，音未，荎直其反，藸，音除五味子也，】蒤委叶，【茅针也，良耜云以茠荼蓼，】皇守田【，即童粱也，一穗未得数粒谷而易堕落，明年复生，故谓之守田，】钩藈姑，【□音睽，即土瓜也。一名王瓜，】望椉车，【郭云，可以为索，长丈余，椉音绳，】困衱袶，【衱袶音却，绛未详，】欔乌阶，【欔音矍，稂艸也，亦云：乌子连相着，状如齿，可以染皁】杜，土卤【杜衡也，叶似马蹄，故谓之马蹄，今南人误作细辛，用之】盱，虺牀【蛇牀也，甚香药，家多用之，】蔝蔜【音米，遨未详，】；赤，枹蓟，【即白术】菟奚，颗涷？【款冻也，涷音东，今谓之款冬，其花似枇杷，花】中馗，菌【地蕈也，馗音逵，】小者菌，【此辨蕈，大小也，大者名中馗，小者名菌，】□小叶，【未详，□音辄】苕，陵苕，黄华蔈，白华茇，【苕音调，陵苕，今谓之凌霄花，本艸谓之紫葳，蔓生，依縁树木皆黄花，少见有白华者，蔈茇音标沛，】蘪从水生，【艸从水生者曰蘪，曰睂】，薇垂水【，薇菜生水边，】薜山麻，【野苎也，苎而自生于山谷者，】莽数节，【竹类也，小实如木促节，可为杖数，音朔，】桃枝四寸有节，【今桃枝竹可为杖，】粼坚中，【竹类而中实，粼音吝，】簢筡中，【竹类而中极虗簢筡音闵徒，】仲无笐，【筼筜，竹笐音杭，】防箭萌，【箭萌，箭竹笋也，防音怠，】篠箭【，今箭竹小而希节】枹，霍首素华，轨鬷【，皆未详】芏，夫王【即咸艸也，可为屦，生卤地，芏音杜】藄，月尔【，今谓綦蕨似蕨而大，可食，】葴马蓝，【即马蓝菜，】姚茎涂荠，【菥蓂也，櫂茎高于荠而相似，】芐地黄【，芐音戸】蒙玉女，【即女萝也，】拔茏葛，【似葛蔓，赤有节，其叶似凌霄花，叶多蔓延篱落，】藗牡茅【郭云，白茅属】菤耳，苓耳，【菤音卷旧説苍耳非也，此即卷菜叶如钱，细蔓被地，】蕨【，今蕨芽也，所在山谷有之，音鼈，】荞卭钜，【即大防也。】，蘩，由胡【未详，】莣杜荣【，即芒艸也，似菅茅，可为履绳，芒音忘，】稂童粱，【守田也，俗呼鬼稻云，米之所产，一穗之间得一二谷而已，】藨麃，【地莓也，多生园囿，侧子似覆盆，亦可食，藨逋苗反，麃平表反，】的薂【音亦，即莲实】购蔏蒌，【蒌蒿也，】茢勃茢，【音列石，芸也，见本艸】葽绕，蕀蒬【葽，蒬音杳寃逺志也】茦刺【，艸针刺人者也，方言，凡艸木刺人，北燕翊鲜之间谓之茦，音册，关西谓之刺，】萧萩【，音秋，即青蒿也，或云，牛尾蒿，今药家谓之青葙子，】海薻【，今亦谓之海藻，其状如缫，生海岛，盖紫菜之类，】长楚铫弋，【铫音姚，羊桃也，藤生子赤，状如鼠粪，故亦名鼠矢，儿童食之，】蘦大苦，【旧谓廿艸近，沈存中辨，谓为黄药甚明，】芣苢，马舄，马舄，车前【，今谓之车前艸，】纶似纶，组似组，东海有之，【纶音关，鹿角菜也，赤而挛属，似纶带组，海苔也似组绶，或云，纶即昆布】帛，似帛布，似布华山有之，【必藤蔓之烦，有似布帛，故名】苀，东蠡【苀亡刚反，薜荔也。】緜马羊齿【，郭云艸细叶，叶罗生而毛，有似羊齿，今江东呼为鴈齿，缫者以取茧绪，据今人所用为茧绪者，多以蕨莽】萿，麋舌【萿，古活反。郭，云：今麋舌艸春生，叶似舌，】搴柜朐，【音蹇，巨劬未详，】蘩之丑，秋爲蒿，【丑种性也，春时各有茎苗之异，至秋，惟有子皆相似，而气味异，此蘩谓皤蒿之蘩也，】芺蓟，其实荂，【芺音夭，荂音桴，此谓苦芺与苦蓟，茎头结实，皆有蓊台，其中茸茸然，】蔈荂荼，【蔈音标，荼茅秀也，】猋藨芀，【苕也，即菅花可为苕帚，猋藨竝必遥反，芀，音调，】葭华【，亦谓芦花葭音叚，】蒹薕【，荻也，芦属而小，可为箔，】葭芦【，此即蒹葭之葭，谓芦尔。】菼薍，【似苇而小，实中菼他感反，】其萌虇，【音劝芦笋也，】蕍芛葟华荣，【曰蕍，曰芛，曰葟，曰：华皆艸木荣也，芛羊菙反，】卷施艸，拔心不死，【卷施艸，一名宿莽，离骚云：朝搴阰之木兰兮，夕擥洲之宿，莽】荺茭，【艸根嫩而可食者，亦笋属郭云，江东呼藕，绍绪如指，空中可啖之者曰茭，荺于闵反，】荄根，【别二名，】攫橐含【，未详】华荂也，【郭云，江东呼华为荂，音敷，】华荂荣也，【转相释，】木谓之华，艸谓之荣，不荣而实者谓之秀，荣而不实者谓之英。
释木第十四
槄山榎【山楸也，其材有文致，中车版乐器，盘合用槄音，叨】栲山，樗【山樗，似樗而叶差狭，樗木叶似椿，江东呼为虎目，叶脱处有痕如樗蒱，子又如眼目】柏，椈【柏服饵家所重，】髠梱【，未详梱苦门反，】椵柂，【白椵也，树似白杨，其材耐湿，椵柂音叚陁，】梅柟【，今梅子也，柟而占反，】柀煔【音，彼杉杉木也。】櫠椵，【音废贾大柚也，大如□，皮瓤极厚，】杻檍，【音狃亿，俗呼牛筋木其材，坚靭中车辋，及弓弩】楙，木瓜【，今多出宣州，】椋卽来【，椋音良椋子也，其材亦坚，靭】栵栭，【音例，而茅栗也，郭云：江东呼栭栗，】檴落【，檴音镬，郭云可以为杯器，据此，则今柽杉也，】柚条【，今谓之柚，似橘而大，皮瓤厚】时，英梅【雀梅也，梅类而实小，】楥柜枊【音，爰巨卬，乌臼也，叶可染皁，子可作油，烛】栩，杼【柞木，今人以为梳】味，荎着【释，艸已有此误，重出】藲荎，【刺榆也，有针刺如柘，其叶如榆，汋为防美，滑于白榆，藲音欧，荎大结反，】杜，甘棠【，北人谓之杜梨南，谓之棠梨，】狄臧槔贡綦，【皆未详】朹，檕梅【郭云，朹树，状如梅子，如指头赤色，似小防可食，朹檕音仇，计】朻者，聊【未详，朻音纠】魄，榽橀【郭云，魄大木，细叶似檀，今江东多有之，齐人谚曰：上山斫檀，榽橀先殚，按：此俗呼朴树，其木如檀子，大如梧桐子，而黄榽橀音系醯，】梫木桂，【桂之厚皮者，今人呼为木桂，大柢，即肉桂也，梫音寝，】棆无疵，【今谓之钓漳，】椐樻【音祛，喟郭云肿节，可为杖，按此木似藤节目相对，今人以为杖甚竒】柽河桺，【殷柽也，生水畔，其叶经冬变红，】旄泽桺【杞，桺也，生泽中，如芦荻，可编为卷，箱】杨蒲，桺【水杨也，可为箭簳，叶圜阔，树与桺相似，故名。杨桺采薇，所谓杨桺依依，左氏所谓董泽之蒲，即此也。】权黄英辅，小木【皆未详，】杜，赤棠，白者棠，【此别棠，棃赤白之异，名】诸虑，山櫐，【山藤也，诗称葛藟，本艸千嵗櫐櫐皆谓藤】欇，虎櫐，【虎豆也，藤蔓林树生荚，有毛刺，欇音渉】杞，枸檵【枸杞也，檵音计，】杭鱼毒【，今南人谓之杭树，其皮可煎汁藏梅也，】檓大椒，【秦椒也，与蜀椒相似，稍大，而香气减焉，俗呼樛子，】楰鼠梓，【苦楸也，】枫欇欇，【音辄，今只谓之枫木，】寓木宛童，【树上寄生木也，有二种，一种叶圜名茑，一种似麻黄名女萝，】无姑，其实夷【无夷也。】栎，其实梂【，亦谓之橡，一名皁斗，其实作梂，音求似栗，毬而小】，檖萝【山棃也，】楔，荆桃【音戛，今樱桃也，】旄冬桃，【今谓之旄桃，冬熟，藤生山谷，】榹桃，山桃，【榹音斯，今野出之，桃味稍酸，不解核，】休无实，李【一名赵李】，痤，椄虑李【，今之麦李，即青李也，】驳赤，李【粉李也，赤而着粉，此别李之属异也，】枣，壶枣，【郭云枣大而鋭上者为壶，】边要枣，【郭云，子细腰，今谓之鹿卢枣，】櫅白枣，【音齐郭云，即今枣子白熟，】樲酸枣【，今亦谓之酸枣，孟子所谓养其樲棘，】杨彻，齐枣【，未详】遵，羊枣【郭云，实小而园紫黒色俗呼为羊矢枣，孟子曰：曾晳嗜羊枣，】，洗，大枣，【洗先典，反郭云，今河东猗氏县出大枣，子如鸡卵，】煑塡枣，【未详】蹶泄，苦枣【子，味苦，】晳无实枣，【不着子者，】还味，捻枣【郭云，还味短味，】榇梧，【梧桐也，以其可为棺衬，故曰榇，】朴枹者，【即柞木也，】谓榇采薪采薪，即薪【榇也，采薪也，即薪也，皆樵薪之异，名尔】棪，防其【音，琰速郭云棪，实似奈赤，可食，】刘，刘杙，【即石榴本艸，谓之安石榴，】櫰槐大叶而黒【槐有二种，大叶而黑者曰欀，】守宫槐，叶昼聂宵炕，【聂音辄炕音亢，槐叶昼聂合而夜炕布者，名守宫槐，】槐小叶曰榎，【郭云，槐当为楸楸，细叶者为榎，】大而皵，楸，【郭云，老乃皮麄皵者为楸，皵音舄，又音错，】小而皵，榎，【此别楸，榎之异，左传曰：使择美槚，】椅梓【梓，今亦谓之梓木，良材也，】桋赤梀，白者梀【，俗呼斥木丛生，可作籓篱，大者任车辋，梀山厄反，】终牛棘，【郭云，即马棘也，其刺麄而长，】灌木，丛木【周南云集于灌木，】瘣木苻娄，【谓木病尪伛，瘿肿无枝条，诗云：譬彼瘣木，疾用无枝，瘣胡罪反，】蕡蔼【，蔼犹茂也，】枹遒木，魁瘣【魁瘣，谓木丛攅，迫而生者，】棫白桵，【即山柘也，桵音蕤，】棃山樆，【野出之，棃小而酢，】桑防有葚栀【辨音片半也，桑树一半，有葚一半，无葚曰栀，】女桑，桋桑【郭云，今俗呼桑树小而条长者，为女桑树，】榆白枌，【音份，今谓之榆，其皮可屑食疗饥，】唐棣，栘，【音移，移杨也，亦名扶栘，似白杨】，常棣，棣，【郁李也，】槚苦荼，【茶也，本艸谓之茗苦，】樕朴心【，俗呼朴樕，其树易大，花叶似栗，】荣桐木【，即梧桐】栈，木干木【郭云，僵木也，江东呼大觡】檿桑，山桑【似桑而材尤靭，可作弓及车辕，檿乌黠反，】木自，柛立死，椔蔽者翳，【柛音申椔侧，吏反仆也，皇矣，云其椔其翳，】木相磨，槸棤皵梢梢，櫂【槸树，或枝相磨，剀者皵甲，麄错者梢，擢无枝柯，长而杀者，槸措皵梢，擢音势错，舄朔濯】枞，松叶柏身，【枞七容反，郭云：今大庙梁材用，此木尸子所谓松柏之鼠，不知堂密之，有美枞，按此良材也，今谓之松萝】，桧柏叶松身，【桧似柏而茂，人多植庭院，】句如羽，乔【郭云树枝曲巷，如鸟毛羽，】下句曰朻，上句曰乔，如木楸曰乔，【郭云，楸树性上竦，】如竹箭曰苞，【箭竹丛生，或言如竹箭之条，直】如松柏，曰：茂如槐曰：茂【松柏，与槐极沃茂，故取象焉，】祝州木髦柔英【，皆未详】，槐棘丑乔，【槐棘之种性，枝皆乔竦，】桑柳丑条，【抽长条也，】椒榝丑莍，【榝欓子，茱萸亦谓之椴，此类结子成毬，朶】桃李丑核，【谓子中有核，人】瓜曰：华之桃曰胆之，枣李曰疐之，樝棃曰：鑚之【华，胡化反，半破也，胆去毛也，疐去柢也，钻去心也，樝似棃而酢涩，】小枝上缭，爲乔无枝，爲檄【缭音了，谓小枝上，擢绕大枝也，檄音亦，】木丛生爲灌。
释虫第十五
螜天蝼，【螜音斛，夏小正三月螜则鸣，即蝼蛄也似蟋蟀，多在园中，为宂藏害杀毛】蜚，蠦蜰【郭云，蜰即负盘臭虫，按：此亦谓之负蠜，即艸虫也，春秋书蜚，以其能害稼也，蜚扶味反，蠦蜰音卢肥】，螾入耳，【音引演，蚰蜒也，关东谓之螾，以其状亦有类蚯螾也，能入人耳，故亦名入耳，】蜩，蜋蜩螗蜩蚻蜻蜻，蠽茅蜩蝒马蜩，蜺寒蜩蜓蚞，螇螰【蜩，即蝉之异名，此辨蝉之类也，蜋蜩夏小正曰：五彩具此，即四五月间小蝉有文彩，先诸蝉而鸣者，螗即螗蜋也，亦能在艸丛中鸣，蜻蜻郭云，如蝉而小，引方言有文者谓之螓，及夏小正鸣，蚻虎悬以为证，按此即一种蝉似蜻蜓，其鸣无韵，但札札然蚻音札，蠽音节茅蜩，似蝉而小，有青红二种，只在茅管中，亦是五月时鸣，蝒音緜马蜩蝉类中最大者，其声响震，岩谷寒蜩，即寒螀也，一名蟪蛄，月令：七月寒蝉鸣，即此也。蜓蚞音挺木，螇螰郭云，即蝭蟧也，一名蟪蛄，齐人呼为螇螰，】蛣蜣蜣蜋【，今人亦谓蜣蜋能取粪为圜，庄子曰：蛣蜣之智，在于转丸，蛣音诘，】蝎蛣【，蝎自是一种，而此即木中蠹虫也，亦名蝎音歇，又音曷，】蠰齧桑，【有长，角斑黒色带甲亦能飞，俗呼山羊，喜齧桑树，或云即桑中蠹虫，化而为此也。蠰音饷，】诸虑，奚相【未详，】蜉蝣渠畧【似蜣蜋，而小者文彩，多青黄色者，】蛂蟥蛢，【音拔黄瓶，即蜉蝣也，容有小异郭云，江东呼黄蛢，蛢音瓶，今谓蜉蛢】之权舆，父守瓜，【今瓜叶上黄甲小虫能飞，喜食瓜叶匏，上亦有之，】蝚，蛖蝼，【即蝼蛄也，方言，云南楚谓之杜狗，今闽人亦为杜狗蝚，蛖音柔，尨】不蜩，王蚥【未详，】蛄防强防【郭云，今米谷中，蠧小黑虫是也。建平人呼为□子，防音美，】不过蟷蠰，其子蜱蛸【蟷蠰，即螗蜋也，蠰音箱，蜱蛸音毗消，螗蜋茧】蒺蔾，蝍蛆，【蜈蚣也，】蝝蝮蜪，【音縁覆陶郭云，蝗子未有翅者，】蟋蟀蛬【，今人亦谓之蟋蟀，一名青，楚人谓之王孙，幽州人谓之促织，蛬音拱，又音笻，】蟼蟇【即虾蟆，蟼音惊，】蛝马防【，郭云马蠲虳，俗呼马□方言云：马蚿北燕，谓之蛆□，其大者谓之马蚰，蚰即□也，蛝防音银，栈】阜螽，蠜艸螽负蠜蜤螽，蜙蝑蟿螽，螇蚸土螽，蠰谿【，此辨螽之类也，阜螽蝗也，艸螽，艸虫也，亦谓之蚱蜢，蜙蝑音蒿胥，一名蜙防，即一种大青蚱蜢股长而鸣甚响，螇蚸郭云，似蜙防而细长，飞翅作声者，蠰谿似蝗而小，斑色，多生园中，郭云：今谓之土□，以其在土中也，蠜蜤蟿蚸，蠰音烦，斯契歴攘】螼蚓，蜸蚕，【亦谓之防蟺，江东呼寒，蚓即蚯蚓也，螼引反，蜸苦显反，】莫貈螳蜋蛑，【螳蜋有蛑斧，故曰螳蜋蛑，貈音鹤，】虰蛵负劳，【音丁馨，即蜻蜓也，亦谓之青蛉，】蜭毛蠧，【蜭戸感反即蛓也，亦谓之螫虫，其毛能毒，人似蜂虿，】蟔蛅蟴，【音黒髯斯黑毛虫也，亦谓之蛓，以其毛能黏着人，故谓之炶蟴，】蟠防负【，蟠音烦瓮底，下白粉虫也，】蟫白鱼，【音淫，衣鱼也，亦谓之蠹鱼，以能蠹衣裳书帙，一名炳鱼，一名蟫，】防罗【蚕防也，】螒天鸡，【音汗，莎鸡也，一名酸鸡，一名樗鸡，黑身赤头，似斑猫，】传负版【，未详】强，蚚【音祈牛防也，蝇类噉牛马血，】蛶何【？未详】螝蛹，【蚕蛹也，螝音圭，】蚬缢女，【音寅，説文云蜕为蝶也，郭氏谓小黒虫赤头喜经死，故曰缢女，】蚍蜉大螘，小者螘蠪，朾螘螱飞，螘其子蚳，【此辨蚁之类也，蚁亦作螘，大螘即马蚁也，大而黑，郭云：俗呼马蚍蜉，小螘谓小黄蚁也，以其种多故，呼其名朾，螘是一种，大蚁赤色，斑驳者，飞螘凡蚁，老则皆生翅能飞，遂化为他类矣！蚳蚁卵也，似饮粒，亦可为醤，周礼醢人蜃，蚳醢，蠪朾螱蚳，音聋，丁尉池，】次蟗防，鼄防鼄鼄，蝥土防鼄，艸防鼄【，此辨防鼄之类也，方言云：关西秦，晋之间谓之鼄，蝥关东赵，魏之郊，谓之防鼄在土中，布网者曰土防，鼄在艸中，布网者曰：艸防鼄土中者，能毒人，俗谓天虵蠹，蝥音秋谋，】土蠭木，蠭【在土中，作窠者曰：土蠭在木上，作房者曰：木蠭】蟦蛴螬，【粪土中，大白虫也，蟦音蕡，】蝤蛴，蝎，【木中蠧虫也，方言云：关东谓之蝤蛴，梁，益之间谓之蝎，】威委黍，【即防负也，音伊，】蟏蛸长踦，【小防鼄长脚者，俗呼喜子，踦巨绮反，】蛭蝚，至掌【，未详】国，貉虫蠁【郭云，今呼蛹虫为蠁，广雅云：土蛹蠁虫，】蠖蚇蠖，【郭云，今蝍説文云蠖屈伸虫也，】果臝，蒲卢螟蛉，桑虫【蒲卢，俗谓之蠮螉，盖蠭类螟蛉，桑上青虫也，蠮螉取以为子者】蝎桑蠧【即蛣，】萤火，即炤【萤也，腹下有光，夜飞】密肌，继英【释鸟有此误，重出耳，】蚅乌蠋，【郭云，大虫如指似蚕，见韩子】蠓蠛蠓，【似蚋而小，斜阳则羣聚鬭飞，蠓莫孔反，】王蛈蝪【防，鼄类也，一名螲蟷，穴居布网，宂口有盖河，北人呼蛭蝪音绖，汤】蟓桑茧，雔由樗茧，棘茧栾茧，蚢萧茧【，此皆蚕类吐丝，成茧者，食桑叶为茧者曰蟓音象，盖蚕也，或云野蚕食樗叶，棘叶，栾叶为茧者曰雔音雠，食萧叶为茧者曰蚢音杭，萧蒿也，】翥丑罅，螽，丑奋强丑捋，蠭丑螸，蝇丑扇，【丑僻也，犹人性之有僻，然翥即蛀字借用耳。此即蛀虫之有角甲者，盖齧桑类也，罅张拆也，此虫之僻在于张角拆甲，艸虫之僻，在于振股作声，强蚚之僻在，于以脚自摩捋，螸音俞説文云垂腴也，腴即腹下也，蠭之僻在于卷虿向腹，蝇之僻在于摇，翅自扇以此，使学者当究知物之情态也，】食苗，心螟食叶，□食节，贼食根，蟊【四者，竝见大田诗，螟极纎细，在苗之心，若木中有蠹，然今农家忌大小，署日降一种，霏微者云：即此虫降也，□诗作螣，一种虫似螟蛉，食苗叶而卷为房贼，即艸虫类，虽亦食叶，好食节，蟊未详，陆玑谓蝼蛄据蝼蛄，虽宂土以居，然亦取叶于宂中而食之，元不食根，惟陆田冇之】有足谓之虫，无足谓之豸，【丈尔反，】释鱼第十六。
鲤【，今只谓之鲤】鳣，【章连反，黄鱏鱼也，短鼻口在颔下，体有邪行，甲无鳞，大者长二三丈，重千余斤，亦能化为龙，】鰋【，今白鱼也，偃鼻向额，故名】鮎，【音黏，今只谓之鮎郭云，江柬通呼为鮧】鳢，【今只谓之鳢，多在泥水中，服食家忌食】鲩，【华板反，今鱏鱼也，其性徤急，鲤，鳣；鰋，鳢，鮎鲩六者之名显而易识，故但载之而已。不复重释也，舍人以鲤为鳢，孙炎以鰋为鮎，误矣。】鲨鮀【音，沙陀小鱼，体圜而有，文常张口吹沙，故亦名吹沙，】鮂黑鰦，【郭云，谓即白鯈，江东呼为鮂音囚，樵又疑即鮆鱼背黑，故亦名黑鰦音，兹】鳛防，【音习，秋今泥防似鳝而小，】鲣大鲖，小者鮵【，即鳢也，郭云：今青州呼小鲡为鮵，按鲡与鳢音义同，鲣鮵音坚，夺】魾大鳠，小者鮡【郭云，鳠似鮎而大，白色魾鳠，鮡音皮画兆，】鰝大鰕，【郭云鰕，大者出海中，长二三丈，须长数尺，今青州呼鰕鱼为鰝，音鄷鄗，按海中大鰕，如臂者有之，少见有许大者鰕，今俗呼何盖鰝之讹耳，】鲲鱼子【鲲，凡鱼子之总名，亦谓之鳏，】鱀是鱁，【郭云，鱀防属也，体似鱏尾，如防鱼大腹喙，小锐而长齿，罗生上下相衔鱼，鼻在额上，能作声，少肉多膏，胎生，健啖细鱼，大者长丈余，江中多有之，樵又疑即鱁鮧也，鱀音忌，】鱦小鱼，【郭云，家语曰：其小者鱦鱼也，今江东亦呼鱼子，未成者为鱦音绳，】鮥鮛鲔，【鲔似鳣而小，亦似鮎，大者曰王鲔，小者曰鮛鲔，郭云：建平人呼鮥子，即此鱼也，音洛。鮛，音叔，】鯦当魱，【鯦音咎，海中黄鱼也，似鳊而大肥美多鲠，江东呼其最大者为当魱，音胡，】鮤鱴刀，【音列，蔑郭云，今之鮆鱼也，亦呼为鱽鱼，按鮆鱼，所在有之，】鱊鮬，鳜鯞【音聿，歩厥帚郭云，小鱼也似鲋，子而黒俗呼为鱼婢，江东呼为妾，鱼广雅云：鲋，鰿也，此似鰿之小者，】鱼有力者鰴【，谓凡鱼之健者，总名鰴音徽，】魵鰕【，魵音坟，据此所言，即鰕也，然説文字林皆谓魵鱼名，出秽邪头国，郭氏引以为证，樵谓魵鱼自有之，而此所谓魵者乃鰕也，不得引彼证此，】鮅鳟【，似鯶而小，眼赤，多生溪涧，传丽水底，难网捕鮅，音必鳟才，损反】鲂，魾，【鳊鱼也，魾，音毗，】鯬鯠，【音犂来，今鳗鱼也，亦呼鳗鯬】蜎，蠉【井中，小蛣蟩赤虫也，一名子孑，见广雅，蜎狂兖反，】科斗，活东【虾蟆子未生脚者，】魁陆【魁蛤也，见本艸详矣，而郭氏谓为蚶按蚶，即瓦陇也，亦名蝛防舆，此自殊】，蜪蚅【未详，】鼁蟾，诸在水者黾，【鼁音去蟾，诸似虾蟇居陆地，方家所谓蟾蜍，即此也。黾似虾蟇，而大在池泽中，亦名水鸡，亦名土鸭，南人啖之，诸音秋，徐】蜌螷，【音陛皮説文云脩为蠯圜，为郭氏云：今江东呼蚌长而狭者为蠯，按今池泽中，生蚌蛤有此圜，长二种，】蚌含浆，【郭云，即蜃也。按：此今谓之珠母老，能产珠，其甲曰：方诸照月生水，故曰含浆，】鼈三足能，三足贲【，今所在山谷池泽，或有此二物，能奴来反】，蚹蠃螔蝓，【音附螺移俞，即蜗牛也，盖蠃属带殻而行】蠃，小者蜬【音，含郭云螺，大者如斗，出日南涨海中，可以为酒杯，按今所谓鹦鹉杯者是出海南】螖蠌，小者蟧，【埤苍云：螺属郭氏谓：或云即彭螖也，似蟹而小，然据上下文合是螺属也，螖蠌蟧音，滑泽劳】蜃，小者珧【，即小蚌也，一名玉珧，可饰佩刀，削者传云：天子玉琫，而珧珌是也，山海经激女水中，多蜃珧音遥，】俯者，灵仰者谢，前弇诸果，后弇诸猎，左倪不类右倪，不若【此辨，之形体，有异其名，亦不同也。俯头低，则其甲前覆下，仰头昻，则其甲前偃而向上，前弇谓其甲前椭长也，后弇谓其甲后椭长也，倪睨也，五计反，左睨者左顾之龟，其甲亦偏向左右，睨者右顾之龟，其甲亦偏向右，此以释周礼，龟人六龟也，诸辞也，不发声也，】贝居陆贆，在水者蜬，大者魧，小者鰿贝，贻贝余貾，黄白文，余泉白黄文蚆博而頯，蜠大而险，小而椭，【此辨贝，水陆大小，文彩不同，其名亦异也。贝，今曰瑇瑁，盖龟属故説文云贝海介虫也，其甲人之所寳古今以为货泉交易，今尽出南蕃海中，凡贝皆带黄白色，而有黑紫点，贝者多黒文余貾者，黄色而防白余泉者，白色而防黄，然皆有紫黑点，旧説谓黄质而白文白质而黄文，误矣。贝无此也。頯者中央，广两头鋭，蜠者大而汚薄，椭者小而狭长，贆魧鰿貾，蚆頯音，摽抗积池，巴逵责蜠求陨反，椭他果反，】蝾螈，蜥蜴蜥蜴，蝘蜓蝘蜓，守宫也，【今按小而青者曰蜥蜴，大而黄者曰：蝘蜓最小，在墙间砌下者，曰守宫，种类既异，而此释为一物，恐亦未审也。蝾螈，音荣原】防，蝁【防音迭郭云蝮，属大眼最有毒，今淮南人呼蝁子音恶】螣，螣蛇，【郭云龙类也，能兴云雾而游其中，淮南云，蟒蛇螣螣音，朕腾】蟒，王蛇，【蟒蛇之大者，曰王蛇音，莽】蝮虺，博三寸，首大如擘，【江淮以南，曰蝮江，淮以北，曰：虺，此蛇伤人最，惨毒博广也，言其身之广，擘拇指也，樵疑擘为臂之讹尔，岂有身广三寸，而头如拇指者，擘音百】鲵，大者谓之鰕，【鲵雌鲸也，大者长八九尺，状似鮎鱼，四脚，前似猕猴，后似狗，声如小儿啼，今防庭多有之，】鱼枕谓之丁，鱼肠谓之乙，鱼尾，谓之丙【，以本有此名，故作文字者，象其形而为之，此则为实文也，如十日之字，乃因音借此耳，许氏妄以乙丙丁之字，而取十日之义焉，礼记？内则鱼去乙者，谓鱼日旁，骨似乙文，故亦为乙，然则乙似鱼肠，亦似目旁骨，故两得焉】？一曰神龟，二曰灵龟，三曰摄龟，四曰寳龟，五曰文龟，六曰筮龟，七曰山龟，八曰泽龟，九曰水龟，十曰火龟，【神龟，龟之最灵者，灵龟其甲，有文似瑇瑁，而差薄耳，一名觜，一名灵蠵，俗呼灵龟能鸣，多出涪陵，其甲可以辨摄音辄摄龟，小龟也，好食蛇，故亦谓之蛇龟，郭云：腹甲曲折，解能自张闭，江东呼为陵龟，或言此龟乃蛇所化，故头尾似蛇，俗呼鸯龟，寳龟传国者所寳文龟甲有文彩者，河图曰：灵龟负书，丹甲青文筮龟，常在蓍樷下者，龟防传曰：蓍满百茎，其下必有神龟守之，山泽水火之龟，皆其所生之处也，火龟，盖生于火者，亦犹大山国所出，火防是也。郭氏谓物有含异气者，不可以常理推，然亦无所怪】。
释鸟第十七
佳其鳺鴀【，亦曰祝鸠，今所谓鹁鸠也，谨愿之鸟，其指之之辞，鸟之短尾者，皆谓之佳，惟夫不专名焉，故指佳为夫，不也？鳺方扶反，鴀方浮反，】鶌鸠鹘鸼，【鶌居物反，鹘鸼音骨嘲，今谓之鸜鹆，似山鹊而小，尾短青黑色，多声江东，亦呼为鹘鸼，广雅谓为班鸠，误矣。斑鸠，即鹁鸠也，】鸤鸠鴶鵴，【即布谷也，一名桑鸠，一名击谷，江东呼为获豰，礼记谓之鸣鸠，鴶苦八反，鵴音菊，】鷑鸠，鵧鷑【郭云，小黑鸟鸣自呼，江东名为乌鵙按，此似鸜鹆，无冠而长尾，多在山寺厨，槛间，今谓之乌鶂，鷑音及鵧符悲反，】鴡鸠，王鴡【凫，类多在水边，旧説雕类误矣，鴡七徐反，】鵅鵋防，【音格，忌欺郭云，今江东呼鸺鹠，为鵋防亦谓之鸲鵅，】鶅鵵轨，【音缁兔，未详】鴗，天狗【鱼狗也，似翡翠而小，青碧可爱，鴗音立，】鹨天鸙，【郭云，大如鷃雀，色似鹑好，高飞作声，今江东名之曰天鹨，音绸缪，按此雀类似鹑而小，尾长所在，寒月多有之，鸙音药，】鵱鷜鹅，【今之野鹅，鵱音六，鷜力于反，】；鸧，麋鸹【即鸧鸹也，】鵅鸟□【，鵅，音洛，郭云水乌也，似鶂而短颈，腹翅紫白，背上緑色，江东呼乌□音駮，】舒鴈鹅【，今之鹅也，】舒凫鹜，【鸭也，】鳽防防【音额交精，水鸟也，今亦谓之防防似凫脚高，毛冠郭云，江东人家飬之以厌火灾也，】舆鵛鷋【，未详鷋音徒，】鹈鴮鸅，【音啼鸟泽，鹈鹕也形极大，喙长尺余，颔下有胡大如数升好，羣飞沈水食鱼，俗谓之淘河，】鶾天鸡，【鶾音汗逸，周书曰：蜀人以文，鶾文鶾者，若翚雉，按今有吐锦鸡，盖雉类惟蜀中有之，甚有文彩，】鸒山鹊【，今喜鹊也，郭氏谓似鹊而有文彩，长尾觜脚，赤鸒音握，】鷣负雀，【鷣音淫，郭云鷣鹞也，江南呼之为鷣，善捉雀，因名云音淫，按此即今之小鹞也，盖鹘类南方无鹰，唯呼此为鹰，】齧齿，艾【艾即鴱也，见下文】鶨防【，鶨音彖，郭云：鸰鶨也，俗呼痴鸟，字林云，句喙鸟按此葢鸱类能捐雀句喙，目圜黄，可畏如拳大，】老鴳，【鴳音晏雀也。旧注诸家皆断，老上属曰：鶨防老，惟樊光断鶨防为句，以老下属，据春秋九扈，有桑扈，老扈明矣，】桑窃脂，【郭云，俗谓之青雀，按此鸟今谓之蜡觜，性甚慧，可教色防，緑其觜似蜡窃古浅，字言浅，有脂色，此所谓其觜之色也，】鳭鹩剖苇，【郭云好剖苇，皮食其中虫，因名云：江东呼芦虎似雀，青斑长尾，鹩音辽，】桃虫，鹪，其雌鴱【鴱音艾，似黄雀而小，一名鹪鹩，一名鹪，一名桃雀，俗呼巧妇】，鶠，鳯，其雌皇【神鸟也，鸡头蛇颈鱼尾，龙文龟背，燕颔麟前，鹿后五色备举，高六尺许，京房云：高丈云：出于束方，君子之国，飞则羣鸟从以万数，故鳯古作朋字，】防鸰，□渠【雀属也，长尾，背上青灰色，腹白颈下黒飞则鸣行则摇，】鸴斯鹎鶋，【亦谓之雅乌，葢雀类差小，多羣飞食谷粟，俗呼必鸟，鹎音匹声相近，】燕白脰乌【，即今白颈，燕也，】鴽，鴾母【鸙也，青州呼鴾母曰：防所化也。鴽，鴾音如谋，】密肌，系英【，英鸡也，啄啖石英，故谓名焉。】巂周【子规也，多出蜀巂郡，故名焉。蜀王望帝，化为子规，巂希规反，】燕燕鳦【，此释诗燕燕于飞文，故重言之，燕有二种，前言白脰，燕知此为紫燕也，】鸱鸮，鸋鴂【陆玑，诸儒皆谓为巧妇，今按景纯説此及方言，皆谓是鸱类，据下言茅鸱怪鸱，则此应是鸱属，无张得是，巧妇鸮，鸋鴂音遥，宁决】狂，茅鸱【郭云，今鸱也，似鹰而白，】怪鸱【，广雅谓之鸱鸺，郭云，今江东通呼此，属为怪鸟，】枭鸱，【，训狐也，日瞑而夜作，贾谊所赋鵩鸟是也，其肉甚美，可为羹臛，又可为炙，汉供御物，説文云枭食，母不孝之鸟，故冬至捕枭磔之，字从鸟，首在木上，或説即今伯劳也，食母】鶛，刘疾【未详，鶛，音皆】生哺鷇，生噣雏，【鸟子生，须母哺而食之者曰鷇，古候反，谓燕雀之类也，生而能自噣，食者曰雏，谓鸡雉之类也，噣音啄】，爰居杂县，【海鸟也，尝止于鲁东门之外，见国语，又汉元帝时，琅琊有大鸟如马驹，时人谓之居县，音】春，鳻鶞夏，窃秋，窃蓝冬，窃黄桑，窃脂棘，窃丹行唶唶，宵啧啧，【窃古浅，字言其色之浅，唶唶音，即啧啧音责，皆其声然也，或取其毛彩，或取其鸣声以命名，雀属也，皆以时见，亦犹鸎鴈，然农家须其名，以时故，又命以四时也，桑棘之，多在是木，故名行者多在篱落，如鸡雉，然不飞去，故名宵，者能传夜，故名鳻音汾，鶞敕伦反，】鵖鸰，戴鵀【，鵖彼及反，鴔皮及反鵀女金反，郭云：鵀即头上胜，今亦呼为戴胜，鵖鴔犹□鶝，语声转耳。按方言关东曰戴鵀，】鶭泽虞，【鶭孚往反郭云，今婟泽鸟似水鸮，苍黑色，常在泽中，见人辄鸣唤不去，有象主守之官，因名云：俗呼防田鸡，按：此鸟亦多在田中，闽人呼为姑鸡，又谓其名鸣，姑鸡纺，以其声类纺声，且聒聒不辍，】鷀鷧，【鸬鷀也，鷧于计反，】鹩鹑，其雄鶛，牝庳，【防类此，别其雌雄之异名耳，鹑虾蟇所化，庳音脾，】鸍沈凫，【似鹜而小，尾白，俗呼水防好没，故曰沈凫，鸍音施，】鴢头防，【鴢于鸟反，郭云似凫脚，近尾畧不能行江东，谓之鱼防，诈交反，按：此鸟类野鸭，而有文彩，不能行，多溷野鸭，羣中浮游】鵽鸠，宼雉【郭云，鵽大如鸽，似雌雉防脚，无后指歧尾为鸟，憨急羣飞出，北方沙漠，地】萑，老鵵【郭云，木也，似鸱鸺而小，头有角，毛脚夜飞，好食鸡，樵疑此即训狐，以其首似狐，故有此等，名萑，鵵音丸，】鶟鹕鸟，【鶟音突，郭云似雉，青身白头，】狂防鸟【，山海经云：栗广之野，有五彩之鸟，有冠，名曰狂鸟，】皇黄鸟，【黄鸎也，一名仓庚，一名商庚，一名□黄，一名楚雀，一名黍，一名黄离畱，陆玑云：常以椹熟时来，故里语曰：黄栗畱，看我麦粟黄椹，不故又名黄栗，畱】翠鹬，【音聿，翡翠也，其羽可以饰器物，】鸀山乌【，郭云似乌而小，赤觜宂乳出西方，】，蝙蝠服翼【，今亦谓之蝙蝠，防所化，故又名仙防，】晨风鹯，【似鹞而小，青黄色，燕颔，】鸉白鷢，【鸉鷢音杨厥郭，云似鹰，尾上白】，寇雉泆泆，【即鵽鸠也，】鷆蟁母，【郭云似鸟□，而大黄白杂交，鸣似鸽声，今江东呼为蚊母俗，説此鸟常吐蚊，因以名云。鷆蟁音田，文】鷉须鸁，【防鷉也，似凫而小，其膏可莹刀，劒也，鷉鸁音梯，螺】鼯鼠夷□，【似蝙蝠，而大肉翅尾，长三尺许，背上苍艾色，脚短爪长，飞且乳，故又名飞生声，如人呼食火烟，能从高赴下，不能从下上高，鼯音吾】仓庚，商庚【即鸎也，】鴩餔敊，【音绖，歩防未详】鹰鶆鸠，【鶆当鷞字之讹也。鷞鸠见左氏，】鹣鹣比翼【説在释地篇，】鵹黄，楚雀【鸎也，鵹音黎，】防斵木【防音列，今亦谓之斵木鸟，常斵树剥剥，然取虫食】，鸄鶶鷵，【音激，唐徒郭云，似乌，苍白色，】鸬诸雉【，或云，即雉也，】鹭舂鉏，【白鹭也。亦曰鹭鸶，陆玑曰：汶阳谓之白鹭，齐鲁谓之舂鉏，辽东，乐浪，呉杨皆谓之白鹭，】鹞雉，鷮雉鳪雉，鷩雉秩秩，海雉鸐，山雉雗雉，鵫雉雉絶有力，奋，伊、洛，而南素质，五采皆备成章曰翚，江淮而南，青质，五采皆备成章曰鹞，南方曰，东方曰鶅，北方曰鵗，西方曰鷷【，鹞音遥鹞雉，即鷮雉也，青质而有五采者，鷮音骄，鳪音卜，鳪雉，即惊雉也，朱冠脸，緑项背有文，腹下黄赤，大如鸡，雄者有文彩，据此文势是如此，郭氏离此为四物，误矣。郭云：如雉而黒在海中山，丄鸐音狄，即山雉也，此与鷩雉是一种而小异，亦有文彩，郭云长尾者，雗音汗，即鵫雉也，今谓之白鹇，似鸽而大，白红脸可爱，鸟之健勇者，惟雉雉之有力者曰奋翚，鹞皆所产之异，鶅鵗鷷，皆所呼之异，音俦，鷷音遵，】鸟鼠同穴，其鸟爲鵌，其防爲鼵【郭云，鼵如人家防而短尾，鵌似鵽而小，黄黑色，突入地三四尺，防在内鸟在外，今在陇西首阳县鸟防同穴山中，按首阳今在熙州，渭源，鵌鼵音徒突】，鹳鷒鶝鶔，如鹊短尾，射之衔矢射人，【鹳鷒鶝鶔音欢，团福柔此鸟，一名羿，言虽羿，亦懈怠，不敢射之，】鹊鵙丑，其飞也翪，【丑僻也，翪者竦翅，上下鵙音鴃，伯劳也翪音宗】鸢乌丑，其飞也，翔【鸢鸱也，翔谓布翅，翺翔鷎翔，犹盘旋也，】鹰隼丑，其飞也，翚【翚，犹挥也谓鼔翅挥疾】凫鴈，丑其足蹼，其踵企【，蹼音卜，谓脚指间有幕，蹼属相着也，以其足蹼，故飞则伸其脚跟，企直也，】乌鹊丑，其掌缩【，飞则缩脚于腹下，】亢鸟咙其粻，嗉【亢音，杭鸟喉咙也，其受粻处名，嗉，音素粻食也，江东呼粻，】鹑子鳼，鴽子鸋【别防，鹑子之名，鳼音文，】雉之暮子爲鹨，【鹨力救，反是雉晚生之子名也，】鸟之雌雄不可别者，以翼右掩左雄，左掩右雌，鸟少美长丑，爲鹠鷅【鹠鷅，犹流离也，自关而西谓枭为流离，少为子而美长，食母而丑，张奂云鹠鷅，食母音畱栗，】二足而羽谓之禽，四足而毛谓之兽，【禽栖木，故其羽似叶，木兽宿艸，故其毛似艸，莽】鵙，伯劳也。【，一名伯赵，今亦谓之伯劳，郭云似鶷而大】。
释兽第十八
麋牡麔，牝麎，其子防其迹躔絶有力，狄鹿牡麚，牝麀，其子麛，其迹速絶有力，□麕牡麌，牝麜，其子麆，其迹解絶有力豜【麔，麎防麚麛，□麕麜麆，豜音咎辰，杳加述坚，君麕麞也。麕，其总名也，栗锄坚，】狼牡貛，牝狼，其子獥絶有力，迅子嬎，其迹迒絶有力欣豕，子猪防豮，幺幼奏者，豱【防豮者防，一名豮郭云，俗呼小豮猪，为防子豮，谓健猪也。幺幼者郭云，俗呼豕最后生者为幺，幼豚奏者，豱谓皮理凑蹙者，名豱獥嬎，迒防豮幺，奏豱音亦贩刚，伟坟腰凑，温】豕生三豵，二师一特所寝，橧四豴皆白，，其迹刻絶有力，牝豝【，橧音增豕，所卧之箦也，豴音滴蹢也，蹢蹄也，音厄，郭云豕，高五尺者，音垓，】虎窃毛谓之虦猫，【窃古浅，字虦音，残】貘，白豹，【音陌，似熊小头，庳脚黑白驳，能防食铜铁及竹木牙齿极坚，今人多以其牙托为佛牙，】甝，白虎虪黒虎貀无前足【，晋太康七年，召陵扶夷县，槛得一兽，似狗，豹文有角两脚，即此类也。或説豹似虎而黑，无前两足甝，音含虪，式六反，貀足滑反，】鼳防身，长须而贼，秦人谓之小驴，【郭云，鼳似鼠而马蹄一嵗千斤为物残贼，鼳古没反，】熊虎丑，其子狗絶有力麙【丑类也，郭氏引古律文捕虎，一购钱三千，其狗，半之以为证，麙音咸】，貍子貈子，貆【音曵，貈下各反，貈，似狐善睡，亦谓之貉，郭云，今江东呼貉为，貆，音丸，】貒子貗【貒，貗音湍寠，貒似豕而肥，一名貛】，貔白狐，其子豰【貔，豰音毗谷豹属，一名执夷，辽东谓之白罴，】麝父麕足，【其脚似麞，而脐甚香，父音甫，】豺狗足【，今亦谓之豺狗，害人，牛马】防防似貍【防，防音枢万字林云：防似貍而大，一名防，郭氏谓：今山民呼防虎之大者为防豻，】罴如熊，黄白文【，罴似熊，长头高脚，憨过于熊，其脂似熊白，而麄】麢大羊，【音灵，陶隐居云，其角多节蹙蹙，圜绕者为麢，羊角长惟一边有节，节亦疎大者为山羊，按此二羊俱似羊而大，在山崖间，】麠大麃，牛尾一角，【麃音炮，即麞也，汉武帝郊雍，得一角兽，若麃然谓之麟，即此也。麠音京，】大麕，旄毛狗足【，今亦谓之音几，旄毛防长毛也，旄音帽，】魋如小熊，窃毛而黄，【郭云，今建平山中有此兽，状如熊而小，毛麆浅，赤黄色，俗呼为赤熊，即魋也，音頽，】防貐类，防虎食人，迅走【，山海经云：少咸山有兽，状如牛而赤，身人靣马足，名曰窫窳，其音如婴儿，食人所説与此异防，鸟八反，羭羊主反，】狻麑，如虦猫，食虎豹，【即狮子也，汉顺帝时，疎勒国献狮子，似虎正黄，有頿耏，尾端茸毛，大如斗，】驨如马，一角，不角者骐，【驨音携，郭云：元康八年九眞郡，猎得一兽，大如马，一角角如鹿茸，此即驨也，今深山中人，时或见之，亦有无角者，】羱如羊，【音元，郭云似吴羊，而大角角，防出西方，】麐麕身，牛尾一角，【瑞应兽也，黄色，圜蹄马足，角端有肉，麐即麟字，】犹如麂，善登木【説文犹貜属也，麂音几，】貄脩毫，【毫毛中之长者，貄音四】防似貍，【即防防也】兕似牛【，兕如野牛，青色，重千斤，一角长三尺余，形如马鞭，柄，其皮坚厚，可制铠，】犀似豕【，今出交趾，形似水牛，猪头三角，一在顶上，一在额上，一在鼻上，鼻上者，即食角也，小而不椭，好食棘，亦有一角者，】彚毛刺【，今谓之刺猬，状如鼠毛，似针】狒狒，如人被发，迅走食人，【狒扶味反，枭羊也，俗呼山都人靣长臂唇，见人则笑，笑则唇蔽其靣，左手操管，】貍防貒，貈丑，其足蹯，其迹【蹯，音烦掌也，音狃，指头着地处，】蒙颂猱状，【郭云，即蒙贵也，状如蜼，而小紫黒色可畜健捕鼠，胜于猫九眞，日南皆出之，猱亦猕猴之类，】猱蝯，善授【蝯，即猨也，援谓攀援树木，】貜父，善顾【郭云，貑貜也，似猕猴而大，色苍黑，能攫持人好顾盻，或云即大猨也，貜父音攫，甫】威夷，长脊而泥【泥，奴细反弱也，】麔麚短脰，贙有力，【贙呼阮反，郭云西海大秦国有养者似狗多力，犷恶】豦，迅头【郭云，今建平山中有豦，大如狗，似猕猴黄黒色多髯鬛，好奋迅其头，能举石摘人，貜类也，豦音据】蜼，卬鼻而长尾，【状似猕猴而大，黄黑色，尾长数尺，似獭尾，末有歧，鼻露向上，雨即自县于树，以尾塞鼻，或以两指所在山中有之，】时善椉领【椉登也，领山岭，】猩猩小而好啼，【人靣豕身长发能言语，好饮酒，醉则人髠其髪为髪声似小儿啼，】阙泄多狃，【狃指也，此兽脚多指阙，其越反】。
寓属【，谓此等兽为寓属，未详何义或説多寄寓木上，如此，则自貍防已下，方可言寓，犀兕以前，当应别有命，恐失之】。
鼢防【音愤，地中行者，今竹根，今人谓之竹防，伯劳所化，广雅谓之鼹鼠，】鼸鼠，【刮沗反，大戴礼云田防者鼸防也郭云以颊里藏食者，】鼷防【防之最小者，郭云：谓有螫毒者，一説甘口鼠也，】鼶防【音斯，似鼬之防，夏小正曰：鼶鼬则穴，葢九月也，】鼬鼠【弋救，反状如防，赤黄色，大尾能啖防，俗呼防狼，江东呼为鼪，即庄子云：骐骥骅驑捕，防不如貍，鼪】鼩防，【音劬，小防也，一名鼱鼩，亦谓之□鼩，】鼭鼠鼣防，【音时吠，竝未详】鼫防，【音石郭云，形大如防，头似，尾有毛，青黄色，好在田中，食粟豆，关西呼为鼩防，鼩音瞿，】鼤防鼨防，【音问，终竝未详，】豹文鼮防【音，廷常在树上如防大，其文似虎豹，今深林中甚多，汉武帝时得此鼠，孝廉郎，终军知之，赐绢百疋，】鼳防【古觅反，郭云：今江东山中有鼳鼠，状如鼠而大，苍色在树上音觋，按郭氏此説又与鼮防相类】。
防属
牛曰：齝羊曰：齛麋鹿曰齸，【皆谓食入肚中，久则反，吐出嚼之，凡有角无前，齿者皆然，但命其所食之名或异尔，郭云，江东呼齝为齛，呼咽为齸，亦其义也，齝丑之反，齛齸音泄，益】鸟曰嗉，【咽中包食处，】寓鼠曰嗛，【谓猨猴之属，颊里藏食，嗛音琰】。
齸属
兽曰衅，【奋迅毛骨，】人曰：挢【音矫，伸引手足】鱼，曰：须【张口鼓腮，】鸟曰狊，【张翅振翼，古阒反】。
须属
释畜第十九
騊駼马【音陶徒，字林云：北狄良马也，郭云色青】，野马【，郭云如马而小，穆天子传云：野马，日走五百里，】駮如马，倨牙食虎豹，【倨即锯也，山海经云：中曲山，有兽如马，而身黑三尾，一角音如鼔名駮食虎豹，可以御兵，】騉蹄趼，善陞甗，【騉蹄者，其蹄如趼，秦时有騉蹄苑，甗山岭也，郭云形似甑，上大下小，騉趼音昆，砚】騉駼，枝蹄趼，善陞甗，【枝蹄如牛蹄是也。牛枝蹄马溷蹄，】小领盗骊，【穆天子传云：天子驾八骏右，盗骊左緑耳，小领细颈也，】絶有力駥【，马高八尺曰駥音戎，】膝上皆白，惟馵四骹皆白，驓四蹢皆白，首，前足皆白，騱，后足皆白，翑，前右足白，啓左白踦，后右足白，骧，左白馵，駵马白腹，騵骊马，白跨驈白州，驠尾本白騴尾，白駺馰颡，白顚白达素县，靣颡皆白，惟駹，【骹膝下也，蹢蹄也，駵赤色，骊黑色，跨髀间也，州窍也，尾本尾根也，尾根白曰：騴尾毛白曰：駺颠额上也，素鼻茎也，颡额也，骹驓騱翑踦，騵驈驠騴駺，馰音敲缯，奚劬欺刓？聿燕晏郎的】囘，毛在膺宜乗在肘后减阳在干，茀方在背，阕广【减广音湛光囘毛，旋毛也，膺胸也，干胁也，】逆毛居馻，【音兖，郭云：马毛逆刺】，騋牝骊牡，【郑谓騋牝者色，骊牡者色，周礼复云：七尺已上为騋，据此文势，则騋指为马色也，当本玄説】驹褭骖，【褭奴了反，郭云驹，小马之别名，】牡曰骘，牝曰騇，【郭云，江东呼防马曰骘騇，音舍艸马，】駵白驳，黄白騜，駵马黄脊，騝，骊马黄脊，騽青骊，駽青骊驎，驒，青骊繁鬛，騥骊白杂毛，駂，黄白杂毛，駓，阴白杂毛，骃，苍白杂毛，骓，彤白杂毛，騢，白马黑鬛，骆白马黒唇駩黒喙騧一目，白瞷二目白鱼，【駵孙炎云：赤色也青骊郭云，今之铁骢也，青骊驎，谓青黑二色相杂，如鱼鳞，郭氏谓今之连钱骢是也。駂郭云，今之乌骢，駓郭云，今之桃花马隂浅黒色也隂白杂毛郭氏谓今之泥骢，苍浅青色也，彤赤色也喙口也，凡此所言，皆典籍所载之马，人咸不晓其毛物，故此释之，騝騽音防习，駽呼县反，驎良刃反，驒，騥駂駓騢，駩瞷音陀，柔保皮遐诠闲，】既差我马，荖，择也，宗庙齐毫，戎事齐力，田猎齐足，【皆所须也，荖音义】。
马属
犘牛，犦牛犤牛，犩牛犣牛，犝牛犑牛，【犘音麻，郭云出巴中，重千斤，犦音雹，郭云即犎牛也，领上肉，犦胅起，高二尺许，如橐驼，肉鞍一边健者，日行三百里，今交州合浦徐闻县出此牛，按犎牛，汉顺帝时，踈勒王来献，此犤音悲，郭云庳小，今之牛也，又呼果下牛出广州高凉郡，犩音危，郭云即犪牛也，如牛而大，肉数千斤，出蜀中，犣音猎，郭云，即旄牛也，髀，膝尾皆有长毛，按此牛角向前，毛白如雪，其毛长，今人以为拂子出荆，夔间犝音重无角，牛犑古觅反，未详何牛也？】角一俯一仰，觭皆踊，觢黑唇，犉黑眦，牰黑耳，犚黑腹牧，黑脚犈，其子犊体长防絶有力欣犌，【觭音欺踊，竪也，谓角竪起觢音誓，犉闰旬反，眦才细反目匡也，犚音尉，犈音权体身也，防匹外反，犌音加】。
牛属
羊牡羒，牝牂【吴羊也，牡曰羒音坟，】夏羊，牡羭，牝羖【郭云，夏羊者，黑羖防也，樵疑今胡羊也，多出夏州，羭音俞，然今人呼牡羊为羖音古，】角不齐，觤【音鬼，】角三觠，羷【音权险，此谓羊角卷三匝者，】羳羊黄腹，【音烦，】未成羊，羜【直吕反，郭云：俗呼五月羔为羜】絶有力，奋。
羊属
犬生三猣，二师一玂，【猣玂音，宗祈】未成，毫狗【郭云，狗子未生防毛者，】长喙，猃短喙，猲獢【驷，鐡云载猃猲獢，音见诗】絶有力，狣【音兆，】尨狗也。
狗属
鸡大者蜀，蜀子雓【郭云，今蜀鸡也，雓音余，鸡雏名】未成，鸡僆【郭云，江东呼鸡少者曰僆音练，】絶有力，奋，【奋者鸟有力，奋迅之名，故雉鸡，皆云而兽畜，亦可通谓也？】：
鸡属
马八尺，爲駥牛七尺爲犉，羊六尺爲羬彘，五尺爲狗四尺爲獒，鸡三尺爲鶤，【駥音戎，犉闰旬反，羬五咸反，鶤音厄，昆】。
六畜
尔雅注卷下
郑樵尔雅注后序
一字本一言一言，本一义，饘自饘糊自糊，不得谓糊爲饘，讯自讯言，自言不得谓讯爲言，襺自襺袍自袍，不得谓袍爲襺衮，自衮黻自黻，不得谓衮爲黻，不独此也，大抵动以十数，言而总一义，今举此四条，亦可知其昧于言理，诗云：奉璋峨峨，谓助祭之士，执圭璋峨峨，然释言，峨峨祭也，伐木丁丁，丁丁者，伐木声也，鸟鸣嘤嘤，嘤嘤者，乌声也奈何？曰：丁丁嘤嘤，相切直也，举此三条，亦可知其不达物之情状，尔雅所释，尽本诗书，见尔雅自可见，不待言也，离骚云：令飘风兮先驱，使涷雨兮洒尘，故释风雨云防雨谓之涷，此句专爲离骚，释知尔雅，在离骚后，不在离骚，前谓华爲荂，谓艸木初生爲芛谓芦笋爲虇，【音劝】，谓藕绍绪爲茭，皆江南人语，又知作尔雅者，江南人谨后序。
旧有尔疋，注什余家如刘歆，樊光李廵，孙炎沈旋施干谢，诸子为尤着，先軰病，其漏畧湮而不传，惟郭景纯攷，采二九载，诠成三卷，为称首，第晋代迄今几千余年，况本文多，江南人语而郭氏居河东，古今世殊，南北俗异意义，音声之间，诚有未尽合者，迨宋邢昺，杜镐九人疏之，非不详洽，渔仲又惧后人舎经而疑笺注复舎笺注而泥已意，别出手眼，采经为证，不畔作者，本旨郭氏所谓拥篲，清道企望尘躅者，其在斯乎？余家向藏抄本未甚精，客秋从锡山购得残编数簏，独斯帙完好，实南宋善版，狂喜竟日，亟授人，其间淆讹如，蔤密蚸，□鼫防之类，一一更定，又如弇同也，苇丑芀，蛭：虮，仓庚黧黄也，及由膝以下为掲，由膝以上为渉，由带以上为厉数条，俱已脱落，未见其注，何似不敢妄补，始信落叶难埽，虽宋刻不无遗憾。云海虞毛晋识。