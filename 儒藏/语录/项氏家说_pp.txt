钦定四库全书     子部一
项氏家説目録     儒家类
卷一
说经篇一
卷二
説经篇二
卷三
説经篇三
卷四
説经篇四
卷五
説经篇五
卷六
説经篇六
卷七
説经篇七
卷八
説事篇一
卷九
説事篇二
卷十
説政篇
説学篇
附録卷一
孝经説
附録卷二
中庸臆説
【臣】等谨案：项氏家说十卷，附録二卷宋项安世撰安世有周易玩辞，已别着録此，葢其读经史，时条记所得，积以成编者，案嘉定，辛未，乐章撰，周易玩辞后序曰：项公昔忤权臣，摈斥十年，杜门却扫，足迹不涉户限，耽思经史，专意著述，成书数篇，迨兵端既开，边事告急，被命而起，独当一面，外御凭陵，内固根本，成就卓然，陈振孙书録解题亦称其当，庆元中得罪，时论居江陵，杜门潜心起居，不出一室，送迎宾友，未尝逾阈，诸书皆有论说，然则是书庆元间，斥居江陵，时作也，安世学有体用，通达治道，而说经不尚虚言，其订覈同异，考究是非，往往洞见本原，迥出同时，诸家之上，是书见于宋史，艺文志者十卷，附録四卷又别出孝经说一卷，中庸説一卷书録解题并同，自明初以来，其本久佚，今惟散见永乐大典各韵内核其所载，多兼及説经説事説政说学等篇，名而逐条，又各有标题其原书体例约略可见篇帙，亦尚多完善，谨依类排纂，经则按各经之文次之，卷一卷二并易说卷三书説卷四诗说卷五周礼卷六礼记卷七论语孟子等，是为説经篇凡七卷，其八九十三卷，则先以説事篇次説政篇次説学篇虽原，目无存，未必悉符其旧，然陈振孙説是书有云：九经皆有论著，其第八卷以后杂説文史政学，则序次大致，当亦不甚悬殊，振孙又云：附録孝经中庸诗篇次邱乘图，则各为一书，重见诸类似附，録之四卷本分为四种，单行而复取，以附于家，说后者也，今检永乐大典，但有孝经说中庸臆说二书，而诗篇次邱乘图，未经收入，疑当时即已散佚，无可考补，谨据其现存者，仍合为附録二卷次之于末以畧还原书之旧焉，乾隆四十七年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
项氏家说卷一
宋 项安世 撰
说经篇一
三正说
朝议大夫姚大老名小，彭作周易外传辨三代及秦，汉置正，皆不改夏时，其说博而有理，今录之，其大义曰：汉儒好信竒怪而不揆，事理左氏，公羊髙犹以周正解春秋，孔安国以周正觧书郑康成以周正解，毛诗，周官，刘歆以三正作三统，厯此皆名儒雅望，犹为妄谬，况其凡乎？相与追步星辰，迁就其说，所谓黄帝调厯颛帝夏商周鲁六厯皆伪书也。史官推攷，皆不堪用，朏朔亏食，不与天合，盖皆其学术之伪妄，而况诸儒之所记录，讵得其真乎？今自易临卦之八月，书太甲之十二月，泰誓武成之一月，召诰洛诰之烝嵗豳诗之七月，小雅之十月之交，周官之正月，春秋之首，月皆以夏时，夏月订之，无不合者，又以汲冢纪年之嵗首皆用建寅，三统厯之冬至皆在十一月，秦吕不韦之月令一用夏时史汉之称，月一用夏时，合而证之，无可疑者，秦汉实继三代，其置正，皆不改，月明白如此，汉诸儒，身当本朝，而不知尊信，相与倡为伪妄，岂不戾乎其条目证验如下。
易临卦八月，有凶于消息，卦观四阴为八月，于辰在酉，临与观反对之卦，今之息后之消也，故八月有凶，即夏之八月也，何氏主周正从建子至建，未为八月，以遯为凶，孔氏主商，正从建丑至建，申为八月，以否为凶，皆非书太甲元祀十有二月乙丑，伊尹祠于先王，此逾年改元嵗首出见祖庙也明商，虽建丑仍称，十二月也，孔安国不得其说，遂以十二月祠祖之文，推排汤崩，在十一月，以为商家犹质，逾月改元，舜禹禅位，犹须正月上日月正元日，乃受终于祖宗，况继崩乎元祀，既，十二月为嵗首则三祀之，十二月朔，以冕服归，亳亦嵗首耳书泰誓一月戊午，师渡孟津，序曰：春大防于孟津，孔安国注云：此周之孟春，今按泰誓武成之称，一月，皆建寅之正月，故曰春如是商之十二月，周之正月，即建子之月，孔子何为称春乎？不云正而云一，或云改正在甲子，后史追书之为一月，理或然也。然汲冢书，柔武，小武二篇，乃武王元祀二祀，未改正之时，亦云一月，则知一月即正月，非必追书也，或者商人置嵗不在寅故寅月避正之名，止称一月乎？
左氏国语，武王伐纣，月在天驷，日在析木之津，辰在斗柄，星在天鼋，韦昭注及唐大衍厯议皆据之，以推武王以夏正，十月，商十一月二十八日戊子起师，日在箕十度，则析木之津也，月在房四度，则天驷也，又三日得夏正，十一月，商十二月，周正月庚寅朔，【韦昭以为辛卯日】月防，南斗一度，故曰辰在斗柄，一月壬辰，夕辰星，在南斗二十一度，明日癸巳，辰星与周师俱进，由建星厯牛女，戊午，渡孟津，而辰星伏于天鼋，今按麟徳厯周师始起嵗在降娄月宿，天根日躔心而合，辰在尾，水星伏于星纪，不及天鼋也，又左氏于春秋内传皆用周正，则于外传，安肯从夏时哉！其排比日辰，自应有所谐合，韦昭解注，只得从之，大衍循之而稽，其伪谬云尔，然吾所知者，孔子之本序也，若得三代真厯求之未必非春之星，次也；史记言十二次，正月寅，南至于箕，二月卯，南至于心于房，三月辰，南至于氐于房，古厯南斗，命度尾箕，斗为析木，是亦得天驷，析木也，何必子丑哉！【安世按，武王一月二十八日戊午，渡孟津，二十九日己未誓师，二月三日癸亥，陈于商郊，四月甲子，陈于牧野，四月三日，辛卯，还于丰十九，丁未，祀庙二十一日庚戌柴望，或周或夏，自无所疑，诸儒何须，必以周正乱之】。
书召诰，二月二十三日乙未，王至丰，三月五日，戊申，召公至洛，十二日，乙卯，周公至洛洛诰，戊辰，王在新邑，烝祭嵗命周公后在十有二月，惟周公诞保文，武受命，惟七年，孔安国云：王以十二月戊辰晦，到【孔颖达云：周之十二月建亥】，明日，夏之仲冬，始于新邑，烝祭【，颖达云周之嵗首故言祭耳】，今按：戊辰，乃十一月，非建亥之晦也，烝祭在冬周嵗在子故用嵗首烝祭其下，十二月，即建丑之月也，故曰：七年不云七嵗明以丑为十二月，四时终而后成年也。
诗豳，七月，皆用夏正，其于周正，但称一之日尔，二：三，四皆以次序为文，未尝改月也，小雅十月之交，即十一月朔嵗首日食是以丑之必以为夏之八月，何至若是丑哉！
周官正月之吉，郑氏以为周正，又有正嵗郑氏以为夏正，今按地官正月之吉，始和，颁教法于乡吏，乡大夫州长皆正月读之，而党正独云：四时之孟月吉日，则正月，非建子矣，无乃夏正，仍谓正月，周正乃为正嵗如书之烝祭嵗乎大都中气谓之嵗而日月十二防谓之年，周正子而又仲月宜有嵗称乎周官，祭祀田猎，朝防所书，一皆合于夏时，是知四时仍用夏正也。
春秋王正月，左氏公羊学，以为周正，今按春秋以月系时，四时十二次，不可易也。若是周正，则春乃是冬十二次，皆当改称，则圣人亲笔之书，曽春冬之不知乎？王乃时王，而月用夏时，明夏时，三王所同用，未尝改称也，但所用之正不同耳，襄三十年，晋绛人云，臣生之嵗正月甲子朔，杜预云：正月，谓夏正月。然则传所谓周正又足据乎？【安世按春秋所书，四时，十二月，恐皆夫子笔之以为万世法，知必如此，而后为正，只此便是褒贬之笔也。乃若周家本称，决无改月之理，盖前攷夏商之书，后观秦，汉之史，其例甚明，而汲冢周书亦自称为十有一月，既南至，则无可疑矣。】。
史记秦本纪汉本纪年首皆书，冬，十月，至于春正月，乃在其年中，仍不改其名，其他月亦不移，其次至武帝太初年夏五月，以正月为嵗首明年始书春正月终，冬十二月，竹书纪年篇，晋太康初，汲人所获，魏冢古书也，其载夏，商，周三代之事，皆用夏正，建寅之月为嵗首汉书载刘歆三统厯述商厯云成汤用事，十三年十一月甲子朔旦冬至，则十一月，非建亥也，礼记载秦吕不韦所作月令，四时孟仲季，皆夏正也。【安世按此诸说皆是，独攻左氏，公羊春秋为非，盖春秋自是孔子之书，即非周王所用，与今诸说自不相害也。乃若左氏，国语，遂以为周王果已用此则春秋本意，左氏殆未知之，是则不可不辨也，】。
上六振恒凶
说文云：孟氏易振作，榰云柱砥也，此陆氏释文所不载也。
大衍之数五十
大衍之数五十，其用四十有九，揲卦之法曰：第一揲不五则九，第二，第三，不四则八，其实三揲，皆四与八，但第一揲用四十九多，此一竒故四为五，而八为九尔，自第二揲以往，无复竒数自然为四，与八也。凡揲左手得一，得二得三，皆为四也。惟得四则为八，观左之所得，而右手可知矣。然不合两手之余不足以成七八九六之数也，余四七者为少阳，余四八者为少阴，余四九者为老阳，余四六者为老阴，是故左手之一二，三，四，生数也。合右手而见七，八；九，六成数也。生成数，皆用其四，不用五者四，立则五在其中也，四不立，则五不见，故亦止于四营而成六，即一合五也，八即三合五也，九即四合五也，亦止一二三四而已，小数止于四大，数止于九五，与十皆伏而不见，是故大衍之数五十，其用四十有九，然而十与五常藏于七八九六之中，九六合而为十五，七八合，而亦为十五，七八九六，当一月之日数也。
九六七八
竒为参耦为两，干三竒三三为九，故老阳之数九，坤三耦三两，为六，故老阴之数六，震，坎，艮一竒二耦三与四为七，故少阳之数七防离兊二竒一耦六与二为八，故少阴之数八九，与六为十五，当一气之日，七与八为十五，亦当一气之日，老阳之防三十六老阴之防二十四合为六十，当以甲子之日少阳之防二十八少阴之防，三十二亦合为六十，当以甲子之日，乾坤六爻之防，共当三百六十，少阴少阳六爻之防亦共当三百六十，乾坤二篇之防万有一千五百二十，少阴少阳二篇之防亦万有一千五百二十。
象闰
今之言揲蓍者，谓初一揲挂第二，第三揲不挂于象闰之说，皆不可通，若以扐象闰，则毎揲必有扐，三；扐，凡三闰，不得为再闰也，若以挂象闰，则每揲三扐而后一，挂止为三嵗一闰不得为五嵗再闰也朱，先生曰：初扐为左手之扐，再扐为右手之扐，故止有再扐，无三扐也，后挂谓次，揲亦挂也，圣人止言一揲之法，明一挂十八揲皆然，无挂与不挂之分也。
揲蓍
揲蓍者，左得一则右得三，左二则右二，左三则右一左，四则右四，其初得之蓍，皆一二三四也。算其余防则为六七；八，九，而五具焉，此自然之四十五数也，而言河图之，九宫者用之。
防数
爻成于防，故求防者皆以成数除之，六七八九十是也。四六四七四八四九，其中皆有十焉，成物者属地，故防之成也，皆得地数，二；四，六：八，十是也。三十二二十四三十六二十八，其中亦皆有十焉，乘数者必以四，则四营成易之道也。主数者，必以三与二，则参天两地之数也，十必寓焉，则土王四季之象也。此皆自然之理，不可诬也。
以字法推五数
古之制字者一二三四，皆依数布，画至五则为乂，象四气交于中，不以数画也，数至此备矣，自此以往，皆演之而已，六八，阴也，则如又而分之，六从入，从八向于分也，八全分矣，七九阳也，则如又而伸之，七始横伸，九则直伸之矣，十者数之终，五之成也，故如乂，而四伸之，以定四方，中央之位焉；所以明七八九六，皆合五而成也。
以算法推五数
布算者下一筹，为一下二筹为二，下三筹为三，下四筹为四，皆有筹焉，独五筹则不下至五，则起而为一，以寓于数之上，自此以往，皆就五加之，加一为六，加二为七，加三为八，加四为九，独十则不加至十，则变而为一，而数泯矣，故一二三四，以数立七八九六，以五成而十与五皆无数焉，小数极于四大，数极于九，然而每数必用五筹而后成算，此皆自然之理，是故一二三四正而天地之数备矣。
参天两地
参以三数之两，以二数之天之数，常该三地之数，常守二，此圣人发明数学之要也。干之九为三者三，坤之六为三者二合为三，五以当一月，盈阙之数，干爻三十六防为三嵗之余日坤爻，二十四防为二嵗之余日合为五嵗之余以当再闰之数，乾卦之防二百一十有六，为七十二者，三坤卦之防百四十四，为七十二者，二合而为七十二者，五以当一嵗之日五日一候之数也，天下之数一，必有两举，一则两从之，一与两为三，故天之数常该三，自二以往，为两而已，故地之数止于两干，则包坤，坤则不能包干也。
初中末
阴阳在初者为长，在中者为中，在末者为少，初为气末，为形中为精，雷风气也，山泽形也，水火精也。
阳中生水，阳之阳为雷阳之阴，为石，阴中生火，阴之阳为风，阴之阴为卤水，阴精也，而为阳中火，阳精也；而为阴中。
阳主动作，而成坚实，阴主悠，而成浸润，阳陷乎阴，动而有成，阴丽乎阳，入而致说。
男之初也。阳精在下，中交于阴末，则阳上盛而男道絶矣，女之初也。阴血在下，中交于阳末，则阴上行而女道絶矣。
精禀于父为肾，坎水所以为男，血受于母为心离火，所以为女。
丹砂石火，槐檀柞楢，取火之物，皆生于地，雨雪露霜，云雾霰雹，成水之物，皆降于天。
健顺动入止说
健则能动矣。顺则能入矣，健顺其体也，动入其用也，健复为顺之体，动复为入之用。
动而得志则止入而得志则说
一阳在上，二阴在下，安得而不止，一阳在下，二阴在上，安得而不动。
上下经卦象
临观剥复震，艮之象也。大过颐小过中孚坎离之象也。遯大壮姤，夬巽兊之象也。既济，未济否泰之象也。复者，喜其还也，夬者决之也，临泰大壮皆美辞也，姤者不期其至也，剥者伤之也。遯否？观皆惧辞也。
上经男女之交，随蛊噬嗑，贲四卦而已，下经男女之交，咸恒损益渐归妹，丰旅，涣节既济，未济，凡十二卦，上经皆乾坤坎离之卦，【干十，坤十坎，六离四】，其否者，随蛊颐大过四卦，下经皆风雷山泽之卦，【震七艮七，兑十，巽十】，其否者，晋明夷既济，未济四卦。
八卦本字
按说文，益字从水，从皿以水注皿，故谓之益。以此推之，坎卦即水字也，初作八卦之时，乾坤坎离，震；兑，艮，巽，必皆以三画为字，今巛尚为坤，□尚为水，余可知矣。
乾坤卦气
乾坤二卦，每卦主半年，每爻主一月，干之初九起于子，九二主丑九三主，寅九四，主卯九五，主辰，上九主，已是干之六爻，分主六阳，月也，坤之初六，起于午，六二主未六三主申六四，主酉，六五，主戌上六主，亥是坤之六爻，分主六阴，月也，又按律吕相生，法干爻主竒月初九自子，左行至戌为上九，坤爻主耦，月初六，自未右行，至酉为上，六亦以两卦十二爻分主，十二月也。
四正卦气
四正卦不当六日七分之直，每卦主一季，每爻主一气，二十四爻，分主二十四气也，震之六爻，主春分清明谷雨，立夏小满，芒种六气离之六爻，主夏至小暑，大暑立秋处暑，白露六气兊之六爻，主秋分寒露霜降，立冬，小雪大雪，六气坎之六爻，主冬至小寒，大寒，立春雨水惊蛰六气太以勤当坎，以应当离，以疑当震以沈当兊亦不在直，日之数。
十二卦气
消息十二卦，每卦主一月，每爻主一候，毎一卦当乾坤二卦之一爻，毎三卦，当四正卦之一卦，复卦主鹖鴠不鸣，至水泉动六候，临卦主鴈北乡，至水泽腹坚六候，泰卦主东风解冻，至草木萌动，六候大壮，主桃始华至，始电六候，夬主桐始华至，戴胜降于桑，六候干，主蝼蝈鸣，至小暑至六候，姤主螗螂生至，半夏生六候否？主凉风至，至禾乃登六候观主，鸿鴈来至水始涸，六候，剥主鸿鴈，来宾至蛰虫咸俯六候，坤主水始冰至，闭塞成冬六候。
六十卦气
除四正外六十卦，每卦主六日七分五卦，共主一月，毎五卦，当前十二卦之一卦，故每月各以前十二卦为辟，卦也未济，蹇，颐，中孚，复五卦，主大雪，冬至二气屯谦睽，升临五卦，主小寒，大寒，二气小过，防益渐泰，五卦主立春，雨水二气震随，晋，解，大壮五卦，主惊蛰，春分二气，豫讼蛊革夬，五卦主清明谷雨，二气旅师，比，小畜干五卦，主立夏，小满二气大有，家人井咸姤五卦，主芒种，夏至二气，鼎，丰；涣，履遯五卦，主小暑，大暑二气恒节同人，损、否，五卦主立秋，处暑二气，巽：萃，大畜贲观五卦主白露，秋分二气归妹，无妄明夷，困；剥，五卦主寒露，霜降二气，艮既济，噬嗑大过，坤五卦，主立冬，小雪二气，五卦之序，一为侯，二为大夫，三为卿，四为公，五为辟候分内外，以朔气前三日，为内朔气，后三日，为外五卦之序，其义未闻。
焦氏卦法
乾坤至既未济，并依易书本序以一卦直一日干直，甲子，坤直，乙丑，至既济直，壬戌，未济直，癸亥，乃尽六十日，而四正卦，别直二分，二至之日，坎直冬至，离直夏至震直，春分兑直，秋分不在六十卦轮直之数，此即上文六十卦气之法，但彼主六日七分，此但主一日，彼用太之序，此用周易之序尔。
京氏卦法
一世卦，阴主五月，一阴在午也阳主十一月，一阳在子也。
二世卦阴主，六月，二阴在未也阳主，十二月，二阳在丑也。
三世卦阴主，七月，三阴在申也，阳主正月，三阳在寅也，四世卦阴主，八月，四阴在酉也。阳主二月，四阳在卯也，五世卦阴主，九月，五阴在戌也，阳主三月，五阳在辰也。八纯卦皆以第六爻为世，阴主十月，六阴在亥也，阳主四月，六阳在已也。
游魂卦以第四爻为世其所主与四世同
归魂卦以第三爻为世其所主与三世同
一世二世为地易，三世四世为人易，五世及八纯为天易，游魂归魂为鬼易，右京氏卦气主月，义与十二卦同。而所用之卦则异，以其所主在爻而不在卦也。
卦气序卦之异
安世尝攷卦气之序，与易之序卦不同，儒者多以为疑，今按卦气太之法也。以太诸首之辞，次第推见，始终其气候，盖甚相贯，犹今周易以序卦推之，委曲相承，或顺或反，亦可得而通也，晁公武氏曰：二者皆有爻数，可攷上篇，反覆十八卦，阳爻五十二阴爻五十六下篇亦十八卦，阳爻五十六，阴爻五十二，此周易序卦以二百一十六，均在两篇也，亥子之月，自艮至复十卦，阳爻二十四，阴爻三十六己，午之月，自旅至姤，十卦反之，丑寅之月，自屯至泰十卦，阳爻二十四，阴爻三十六，未申之月，自鼎至否，十卦反之，卯辰之月，自需至夬十卦，阳爻三十二阴爻二十八，酉戌之月，自巽至剥，十卦反之，此太卦气之序，以六十数均在两月也，故自冬至迄夏至，自复迄咸，凡三十卦，阳爻八十八，阴爻九十二，自夏至迄冬至自姤，迄中孚，凡三十卦，阴爻八十八，阳爻九十二，共三百六十日，其阴阳多寡之数，皆适相等，今按以义通之，既具，前文以数通之，又如晁说，则儒者之于卦气，又何以多疑为哉！
项氏家说卷一
钦定四库全书
项氏家説卷二
宋 项安世 撰
説经篇二
李挺之反对法以乾坤变六十四卦
李挺之反对法，其实即生卦法也，故世之言卦变者，皆自挺之出，其法以干父坤母，爲二卦不反对，又以乾坤三交生六卦，亦不反对，颐交大过一也，小过交中孚，二也；坎交离，三也。又以干交一隂生六卦反对姤反，夬同人反，大有履反小畜，凡六也。坤交一阳，生六卦，反对复反，剥师反，比谦反豫，凡六也。又以干交二隂生十二卦，反对遯反，大壮讼反，需无妄反，大畜睽反，家人兑反，巽革反鼎，凡十二也。坤交二阳生十二卦，反对临反，观明夷反，晋升反萃蹇反，解艮反，震蒙反屯，凡十二也。又以干交三阴生，十二卦否，反泰恒反，咸丰反旅归妹，反渐节反，涣既济反未济，凡十二也。又坤交三阳生十二卦，泰反否？损反益贲，反噬嗑蛊反，随井反困未济，反既济，凡十二也。三阴三阳，数内否泰，旣济未济，四卦相重，止各十卦尔。
右六十四卦，虽皆自乾坤来而乾坤之交，不出于三，故推卦变者，因乾坤初，交爲复姤，而以爲一阴一阳者皆自复姤来，再交爲临遯，而以爲二阴二阳者，皆自临遯来，三交爲否泰，而以爲三阴三阳者皆自否泰来，盖乾坤之变，自此六卦，始则继此而变者当推此六卦而爲所从来之地理或然也。
反对说
观圣人列卦，反对者，自爲偶不反对者亦自爲偶而又置颐大过于上篇之末，置中孚小过于下篇之末，正反之际，灼然有意，非偶然也。凡不相反对者，其实亦相反对，乾坤坎离以全体相反，颐，中孚，象离大过，小过象坎四卦，亦全体相反，是亦反对也。此外又有以卦体相反者，如屯坎，上震下，与解震上坎下之类，是二体相反也，有以卦义相反者，如大过二阴，包四阳小过四阴，包二阳之类，是二义相反也，凡此皆可以参攷卦爻之义，又乾坤坎离，本非相反，对之卦，而其所生之卦，无不相反，对者震巽，艮兑，皆相反对之卦，颐大过中孚，小过四卦，乃不相反对，是亦易道变通之理也。
十有八变说
以卦言之，卦之正而不反者八，反对者二十有八，圣人分十二反，与六正爲十八卦以爲上篇，分十六反，与二正亦爲十八卦以爲下篇，故上篇三十卦，下篇三十四卦而俱爲十八也。以爻言之，干之六奇，坤之六耦，共爲十有八，画以震坎艮，三男之画，合干之三画，亦爲十八，以巽离兑，三女之画合，坤之三画，亦爲十有八，以数言之，一三五爲九，以两乗之爲十八二四爲六，以参乗之亦爲十八。
朱震易图以六卦变六十四卦
朱子发六卦之变，即李挺之乾坤之变，子既言之于前矣，然其所以变之法，不可不知也。复姤一阴一阳皆在，初爻变爲二，【师同人，】爲三【谦履，】爲四【豫，小畜】爲五【，比大有】爲六【剥夬，】各成五卦，凡一阴一阳者十卦，皆自复姤变，临遯二阴，二阳皆在初二两爻，第一变爲初三【，明夷讼，】爲初四【震巽，】爲初五【屯鼎】为初，上【颐大遇】，各成四卦，再变为二，三【升无妄，】为二，四【觧家人】为二，五【坎离】为二上，【蒙革】，亦各成四卦，三变为三，四【小过，中孚，】为四五，【萃大畜，】爲五六【，观大壮】，各成三卦，四变爲三五【蹇，睽】爲四上，【晋需】，各成二卦，五变爲三上【艮兑，】各成一卦，凡二阴二阳者二十八卦皆自临，遯变【三变，恐当爲三四爲三五爲三上，四变当爲四五爲四上五变，当爲五上，】否泰三隂三阳皆在下三爻，第一变爲初二四，【渐归妹，】爲初二五【旅节，】爲初二，上【咸损】，各成三卦，再变爲初三四【，涣丰】爲初三五【，未济旣济，】爲初三上，【困贲】，各成三卦，三变爲二三四【，益恒】爲二三五【，噬嗑，井】爲二三上，【随蛊】，各成三卦，凡三阴三阳，十八卦皆自否泰变。
右安世尝推其说，方三画之时，乾坤以三相交，其变之形，止于爲六，凡言重卦者，出于六子，及六画之后，以六相交，其变之例，亦止于六，故以复姤，遯临否泰，六卦爲例之主，而凡言变卦者皆出焉，亦犹三画之，有六子也。
虞氏晁氏旁通卦法
虞翻易专用旁通说，以解爻义，其法皆取相反之卦，阴反阳，阳反阴，即以反爲通，如夬之一阴五阳，即与剥之一阳五阴相通也，本朝晁说之据先天图以通六十四卦，今总而类之，其説有三，其一曰以对相通，如干之通坤，震之通巽，艮之通兑，其圗位相对，其爻象相反，此即虞氏旁通之法也。至其异处，则坎离相对而不相通，谓坎通离，则坎死乎？坤离通坎，则离死乎干，此则虞氏之所不避也。其二曰，以近相通，如自干而通于兑离，震；巽，坎；艮，自坤而通于艮坎，巽震，离兑者顺数也，自干而通于巽，坎；艮，兑，离，震自坤而通于震，离兑艮坎，巽者逆数也，乾坤顺逆，各通六卦幷，其子之在本卦，前者皆通之，此父母之道也，若六卦自通，则顺逆各通一卦，此兄弟之卦也，凡此皆以先天圆图，言之也，又曰：干上变而逆数通于履，【兑子也，在兑前，】同人革，【离子也，在离前，】无妄随噬嗑，【震子也，在震前，】升蛊井，【巽子也，在巽前，】师防【坎子也，在坎前，】谦【艮子也，在艮前，】又下变而逆数通于姤，【巽子】讼，涣【坎子，】遯渐蹇，【艮子】，临睽归妹，【兑子】，明夷丰【，离子】复【震子】，坤之所通亦然，凡此皆以先天方图言之也，方图之上变，即圆图之，所谓顺方图之，下变即圆，图之所谓逆也。其三曰，以类相通，谓之即变，即通。不限逺近不拘对否？如一阴一阳，自复姤变，则凡一阴一阳卦皆复姤之，所得通也，二阴二阳，自临遯变，则凡二阴二阳卦皆临遯之，所得通也，独泰否？三阴三阳，自相为通，不取他卦，则又自用对通之法矣，图中余卦，亦仿此三説其以对通者，即夬与剥通之类是也。其近通者谓本母七子，无相类者，则近通旁母之一子，如兑之子，履通乎干之子，小畜之类是也。其以类通者，谓本母内七子，有相类者，则不限多少，皆可相通，如干之夬，通乎大有，又通乎小畜，皆一阴之卦也，而以近通者，又有二法，有以近而取对卦者，如兑之子，履本对谦之一阳，乃近取干子小畜所对之豫，以为相通之卦，此又对通之变例也。有以近而取二体者，以卦之上下二体，各取旁卦之子，与之相通，如夬之下体为干，则自干通，兑之七子，夬之上体为兑，则自兑通离之七子，此又旁通之变例也。晁氏之说，繁杂难晓，故类为三说，而令其易通。
京房易法以八卦变六十四卦
以京氏易攷之，今世所传火珠林者，即其法也。今占家以三钱掷之，两背一面为拆，此即两少一多为少阴爻也，两面一背为单，此即两多一少为少阳爻也，俱面者为交，交者拆之，此即三多为老，阴爻也，俱背者为重，重者单之，此即三少为老阳爻也，盖以钱代蓍一钱，当一揲，此自后人务为径捷，以趋卜肆之便，而其本意，则尚可攷也，其所异者则不以交与重为占，而自以卦世为占，故其占止于六十四爻而不能尽，三百八十四爻之变尔。
纳甲法
京氏易，凡卦之六爻，皆分主六甲，今以卦推之，干纳甲壬，坤纳乙癸，盖父母之卦，主十干之，始终者也，艮纳丙，兑纳丁盖少，男少女，故皆近初初，则为少也；坎纳戊，离纳已，盖中男中女，故皆居中也，震纳庚，巽纳辛，盖长男长女，故皆近终，终则为老也，以爻推之，干初起甲子二，甲寅，三甲辰四，壬午，五壬申上，壬戌，则父起黄钟，天之统也，坤初起，乙未二，乙巳，三乙夘四癸丑五，癸亥，上癸酉，则母起林钟，地之统也，震初起庚子二，庚寅，三庚辰，四庚午五，庚申，上庚戌，则长男从父也，巽初起，辛丑，二辛亥三辛酉四，辛未，五辛巳上，辛卯，则长女次长男也，坎初起，戊寅，二戊辰，三戊午四，戊申，五戊戌上，戊子，则中男，次长女也，离初起己卯二，己丑，三己亥四，己酉，五己未上，己巳，则中女次中男也，艮初起，丙辰，二丙午，三丙申四丙戌五，丙子，上丙寅，则少男，次中女也，兑初起，丁巳二，丁卯，三丁丑四，丁亥，五丁酉上，丁未，则少女次少男也，此其为序皆明白，无可疑者，大抵阳卦则纳阳，干阳支阴卦，则纳阴干，阴支阳六干皆进，阴六干皆退，惟干纳二阳，坤纳二阴，包括首尾，则天地父母之道也欤？
世应例
京氏易法，止用八卦为本，得本卦者，皆以上为世爻，得归魂卦者，皆以三为世，爻亦因下体，复得本卦，而三在本卦为上也。其余六卦，皆以所变之爻，为世世之所对者为应，凡其所谓变者，非以九六变也，皆自八纯卦积而上之，知其为某爻之所变尔，今且以乾卦为例，干之本卦上九为世，九三为应，干之变卦，初变为姤，谓之一世卦，初六，为世九四为应，再变为遯，谓之二世，卦六二为世，九五为应，三变为否？谓之三世，卦六三为世，上九为应，四变为观，谓之四世，卦六四为世，初六为应，五变为剥，则谓之五世。卦六五，为世六二为应，剥之四复变为晋之游魂，卦九四为世，初六为应，晋之下卦，三爻皆变为大有，坤复归干，谓之归魂，卦九三为世，上九为应，右干宫八卦，世应法，坤震巽坎离艮兑仿此。
飞伏例
京氏易于世爻，用飞伏法，凡卦见者为飞，不见者为伏，其在八卦，止以相反者，为伏干见，则坤伏震，见则巽伏坎，见则离伏艮，见则兑伏及坤巽离，兑之见也亦然，皆以全卦相反也，至八卦所变之世，卦则不然，自一世至五世，因一本生纯卦为伏，盖五卦皆此一卦所变也，至游魂归魂，二卦，则又近取所从变之卦，为伏不逺取本卦亦不以相反，论也，今以干一卦为例，如干一世，姤；姤，下体巽，其飞为巽；初，辛丑，其伏仍用干，初，甲子，【若用相反，则当震初庚子也，】二世，遯遯下体，艮其飞为艮二，丙午，其伏仍用干二甲寅【，若用相反，则当兑二丁卯也，】三世否否？下体坤，其飞为坤三，乙卯，其伏为干三，甲辰，【凡卦变，至第三爻，自然相反也，】四世观，观上体巽，其飞为巽四，辛未，其伏仍用干四，壬午，【若相反，则当震四，庚午，】五世，剥剥上体，艮其飞为艮五，丙子，其伏仍用干五，壬申，【若相反，则当兑五，丁酉，】以上五世，皆以本卦【干爻为伏者也，】自五世复下为游魂，卦剥之，四变为晋，自艮变离，故其飞为离四，己酉，其伏为艮四，丙戌，【若用相反，则当坎四，戊寅，】复下而为归魂，晋下三爻变为大有，自坤变干，故其飞为干三，甲辰，其伏为坤，三乙卯二魂卦皆近，即所从变之卦，不用本生，纯卦也。
右干宫八卦飞伏例坤震巽坎离艮兑仿此
术家七变法
京氏以六画卦变为七卦，并本卦为八，今术家以三画卦变为七卦，幷本卦为八，其法以上，一爻变者为生气上，中二爻变者为天医，三爻俱变为絶体上下二爻变中爻，不变者为游魂，下一爻变者为五鬼，下中二爻变者为福徳上下二爻不变，中爻独变者为絶命三爻俱不变者，为复归如干，三画卦，则以兑为生，气震为天医，坤为絶体，坎为游魂，巽为五鬼，艮为福徳离为絶命干为复归余卦，仿此推之，今之术家多用此法，以占行年，其推主卦则用河图九宫法，以年纪为宫，数一坎二，坤三震四，巽六干七，兑八，艮九离之法，惟五宫无卦，男五宫，则归艮皆土数也。
欧阳子易说
或曰：欧阳子说易奈何？曰：其説以大衍为筮占，小事而不之学，夫谓大衍为止于筮占，是欧阳子，又未知圣人之筮占也，彼旣以今世巫史之术，待筮占，又以今世之筮占，待大衍，则其以为不足学也，又何难焉。
郑夬説以复姤生六十四卦
干兑离震巽坎艮，坤以次相生，重一卦为八卦，为六十四卦，此重卦法也，而先天图用之，其画自一阴一阳始，左画自复之，一阳逆数而至干，右画，自姤之一，阴顺数而至坤，故郑夬谓乾坤生，八卦为大，父母复姤，生六十四卦，为小父母，其说盖出于此，按先天圗法第一，画左阳右阴，第二画左右各两分之上，半画阳下半画阴，凡二阳，二阴相间，第三画，左右各四分之四阳，四阴相间，共成八画此，八卦也，第四画，左右各八分之八，阴八阳相间，共成十六画，第五画，左右各十六分之十六，阳十六阴相间，共成三十二画，第六画，左右各三十二分之三十二，阳三十二阴相间，共成六十四，画此六十四卦也，重卦旣成，按而数之，干兑离震巽坎艮，坤八八相次其序，天成不可乱也，自初画言之，谓之复姤，生六十四卦可也，自成体言之，亦八卦生六十四卦，尔然与京氏不同者，京氏以爻相变，先天图，以卦相重，此其异也。
先天图画法
先天圆图第一，画阳左而阴右第二画至第六画，阳上而阴下一言以蔽之曰：有一必有两而已，一者太极也，两者阴阳也，太极固有阴阳，阴阳各为太极阴，亦有阴阳焉。阳亦有阴阳焉。阴阳之初，相对而生，故阳左而阴右阴阳，旣立相乘而变，故阳上而阴下一，必有两故，初，画为二，是为两仪二，各有两故，再画为四，是为四象，四各有两故，三画为八，是为八卦，此卦之小成也，八各有两，故四画为十六十六，各有两故五画为三十二，三十二，各有两故，六画为六十四，此卦之大成也。
先天后天卦位
邵，先生曰：乾坤纵而六子，横易之本也，【谓伏羲先天之卦，】震兑，横而六卦，纵易之用也，【谓文王后天之卦，】张行成，曰：先天造化之初也。伏羲八卦，天位也，兼天上地下言之，【天山水，风泽火雷地，】后天生物之后也，文王八卦地位也，独据地上言之，【离坤兑，干坎巽震艮，】所以坎离震兑，当二分二至之中，安世按先天卦位三阳在上，三阴在下，震巽以下爻变，故次下艮兑，以上爻变，故次上坎离，以中爻变，故次中，此天地定位，阴阳始交，而生六子之序也，伏羲作卦之初，以三画相交而成，其序固当如此，此所谓易之本造物之初也。说卦三索，盖明此也，邵氏先天圗，即此理也，后天卦位，有地之后，正南午位，离火王焉，正北子位坎水王焉，震木王于卯，故震居东，兑金王于酉，故兑居西土王，中央故坤位金火之间，艮位水木之间，皆阴阳之中，且寅申相对也，兑为阴，金干为阳，金故干，次兑而居西北，震为阳木，巽为阴木，故巽次震而居东南，皆以五行生王为序，此所谓易之用生物之后也，说卦，帝出乎震一章，盖明此也，濂溪太极水火木金土，即此理也。
文王八卦之位
天一阳降于地，自坎而艮，自艮而震，万物盈焉，地一阴升于天，自巽而离自离而兑，万物虚焉，天为物始，故干居坎之先，土位中央，故坤艮居离兑，坎震之中暑，将为寒，坤居其间，寒将为暑，艮居其间，皆土中央之义也；兑为隂金干次之，为阳金震为阳，木巽次之，为阴木，皆阴阳之交，犹接前气也。
项氏家说卷二
钦定四库全书
项氏家説卷三
宋 项安世 撰
説经篇三
孔氏古文尚书二十五篇
按孔氏所多者虞书，则大禹谟一篇，夏书则五子之歌，征二篇，商书则仲虺，汤诰伊训三太甲，咸有一徳三説命凡十篇，周书则三泰誓武成旅獒，微子蔡仲，周官君陈毕命，君牙冏命凡十二篇，此二十五篇，皆孔氏自以隶书，古篆训释，科斗之文，乃皆明白浏亮，略无疑阙，而其余与今文同者三十三篇，以孔氏之字书，参伏生之亲授，当更明白，乃反多聱牙不可诵说，又伏生耄矣，于难诵者，一字不遗，而明白易晓者，乃皆忘之，此亦事理之不可晓者，意者，古语古字，本自难通，孔氏训时，颇有改定之功，如今之译经润文者尔，不然，何其无一读之，聱牙一简之摩灭，乃反平易于老生，亲之书耶？
孔安国传
先儒注释，其有补于经者甚多，凡行于世者，皆不茍也。孔安国之于尚书，至爲有功如注，汤欲迁夏社不可，众人不过谓屈于伊陟，臣扈之谏耳，安国则曰以弃代稷，无可代社者，故仍用句龙氏，然后知社稷之制，至今沿之者，爲有由也，酒诰曰：尽执拘以归于周，予其杀众人止言，待新民寛故勿杀，待旧民严，故尽杀之，安国则曰：予当择其罪之大而杀之，然后周公之训，爲可传也，其他如此类者甚多，经学既废，人习新说，古注皆不知读，先儒之苦，心不明于今者，何可胜数？如赵岐注孟子至大至刚以直，必有事焉，而勿正，皆以爲伊川先生新读如此，而不知其爲赵氏之本注也，俗学之陋，至此亦可悯哉！
平在朔易
朔者，终而复始易者，穷而复通，北方终穷之地，故以朔易名之示天道，无终穷之理也。
鲧哉
凡人之名，称有复字者不助辞，如子朱共工，驩兜虞舜，伯禹是也，单称一字者，加哉字，鲧哉益哉！埀哉是也！他书单名，以也，字副之，囘也，赐也之类。
姓氏
古者姓与氏，爲二，后世姓与氏，爲一姓者，诸眷之所同氏者一房之所独姓，以别同异氏，以定亲疎，皆不可无也，如嬀姓之生众矣，凡居于嬀汭者，不知其几族，皆同姓也，而于诸嬀之中，有虞氏焉，则舜之家所独称也，故书载尧之嫁女曰：厘降二女于嬀，汭嫔于虞，言嬀以着姓，明自祁适嬀，所以正婚姻之礼也。言虞以别氏明所归之族，所以详室家之辨也，古人于此谨矣，后世直以氏为姓，一家百族，同用一氏，亲疎逺近更无分别，则与古之用姓同矣，故史臣书之，皆曰：姓某氏，见姓之与氏，自是为一不可复知也。
礼记大谓婚礼，至周始系之以姓，而百世不通，非也，此盖惑于后世，五帝三王同出一祖之说，不可用以为据，昔者圣人之立姓也，专以为婚姻之辨，字皆从女，惟女子称姓以别之，是则有姓之初，便有婚姻不通之法矣，此法必起于黄帝，故凡天下之姓，皆自以为黄帝，吾祖也，其实人之有姓，自黄帝始尔，盖是时始置二十五姓，以别臣宗，而后世遂以为此帝之二十五子，云：姓氏之法，至汉犹有存者，夏侯婴为滕公，子孙遂为滕氏，又有与公孙主为婚者，遂为孙氏田千秋好乘小车，子孙遂为车氏史记诸臣传称，滕公万石君太仓公魏其，武安皆不着姓，此即古人以官，为氏之意，盖用此以自别，于同姓之诸侯，然自是遂忘其本姓，则史职不修之过也，古者太史氏掌奠世系，辨昭穆，凡立氏者，必告于太史氏春秋之末，知果别族于太史为辅氏，此其验也。后世史职，既废宗法，又亡而欲田里之氓，自记其世系，难矣，此其故皆由封建世禄，井田之法坏，诸侯卿大夫之后，降为甿隶，士庶人之族散而之四方，故宗法不可得而立，史职不可得而纪，以至于大废而尽亡也。
三苖族系
左氏春秋传，昭公九年，周人以姜戎咎，晋言曰：先王居梼杌于四裔，故允姓之奸，居于瓜州，而惠公实诱以来，杜预谓：允姓即姜戎之别，瓜州三危之地，按此则姜戎者三，苖之后也，襄公十四年，晋人责姜戎亦言为惠公，自瓜徙洛，戎子对曰：我姜戎，四岳之裔也。按：姜姓，实出太岳，则三苖氏又四岳之后，文公十八年，史克列叙四凶，谓三苖为缙云氏不才子，按缙云氏，实黄帝时官名，则四岳又缙云氏之后也，隐公十一年，郑庄公谓许为太岳之，杜注言太岳神农之后，尧四岳也，按神农氏，姜姓，则缙云氏又神农之后也，盖神农氏没子孙，仕于黄帝，为缙云氏，仕于尧为四岳，而四岳之子孙受封，于南方者为三苖，三苖之子孙，长于西方者，为姜戎云，齐灭纪，晋灭姜戎，楚灭申及许，陈氏灭齐，则四岳之子孙，固皆亡于春秋之时矣；然西魏时宕昌羌梁企定，犹是三苖之后，其所凭藉，实远大云：
九功九徳
舜之九功，即禹之八政也，府以积贮言之于五行之外，增谷为六者，当时水土之政，主为谷也，政以施行，言之金木土各以其类，增而为八者，天下已平，为万世法，则宾祀教刑，森然竝举，皆不可略也。九功则用五行以治谷，用谷以治三事，自粗而至精也，八政，则五行各致其用精粗，竝举而三事在其中矣，宾祀教兵刑，皆以正徳司空以利用食货以厚生也，臯陶之九徳即禹之三徳也寛柔愿皆柔克也，简刚彊，皆刚克也，乱扰直，皆正直也，乱训治扰训，驯治且驯，则无事矣。禹衍而为五，以明己之治，臯陶析而为九，以察人之徳故其目为愈详也，要之，五行之理，圣贤皆体而用之，至禹而后极，上极下而备衍之以成一家之言耳。
帝德罔愆
安世尝谓惟臯陶最善，称舜者，夫舜之徳至难名也，臯陶特立，罔愆二字，以为总目，谓其凡事竝无过失，则舜之终身，本末皆备于此矣。然尝疑之，今之言举事，无失者，必以为精明之极，而臯陶言，舜之无失，乃以简寛得之，则已与常说大异矣，至指陈其简，寛之实迹，则曰：罪疑惟轻，功疑惟重，与其杀不辜，宁失不经，则又近于聩，聩者，夫治天下者，必使赏当功，罚当罪，不杀无辜，不失有罪，则可谓无失矣。而舜之于功罪，不能使赏罚之必当而但能使疑者之蒙私，不能使罪人之必得，而但能使无辜之不见杀，臯陶，以此为舜之无所过失之验，是则其所为无失者，特不失其仁，厚之本心而已，故其末继之曰：好生之徳洽于民心，兹用不犯于有司，此则其罔愆之主意也，世之治乱，皆系于人主之聪与否，古今之言聪明者，未有过于舜者，而舜之为治，乃不能自保其无疑，与失也，其可保者，独吾之好生之心，不疑不失而已，后之人自视聪明，孰与舜多而必欲其赏罚之必行，功罪之必得，是欲以己之所为求胜于舜也，舜必不可胜，则其所刑杀过差多矣，此申商之所以得罪于万世也，不然，则信赏必罚，天下至明之政也，而何亡人之国，若是之亟哉！孔子以用中于民，为舜之大知，其意深矣。
九江孔殷
谢灵运入彭蠡湖口，诗云：三江，事多往九派，理空存，然则，当是时，九江已不可攷矣。
沱潜
荆，梁二州，江汉所经皆有沱，潜二水，尔雅谓水，自江出为沱，自汉出为潜，盖经师所传如此，其辞简古，故至今莫知二水之处，按四渎，济最微，无可言者，河最大而出于西域，至中国而成河，故别流之来合者，皆不可见，独江汉二水，近出梁州，夹蜀山而行，江在山之南，汉在山之北，自梁至荆山行，凡数千里，凡山南溪谷之水，皆至江而出山北，溪谷之水，皆至汉而出，其水众多，不足尽录，故南总为沱北总为潜，盖当时之方言，犹今溪谷云尔，后之读尔雅者，误以江汉为沱，潜所出之源，不知其为沱潜所出之路也，禹贡言岷山导江，东别为沱别，犹言他也，盖江之发源，在岷山极西处，自江源而东，凡别水之来会者，皆为此江之沱，不得自为一水也，今蜀江沿岸溪水合，处犹有鉴沱，句流沱月明，沱，归乡沱之名，尚可推见当时命名之意云。
用人惟已
班叔皮王命论曰：见善如不及，用人如由己，此可作用人，惟己解注。
盘庚
商盘周诰，古今以为聱牙，而当时用之，以告民庶，何哉？曰：此其所以为聱牙也，告民庶之辞，与作文章不同，告民庶者，必俯而就之，或用时语，或用方言，或用官府吏文，或辨释当时事，因所以在当时众庶为易晓，在异代异俗，为难通也，如今郡县晓谕文牓，自有土俗，常用之语，与其所常有之事，他乡之人多不尽晓，况后世乎！
説命序
傅说起于徒役之中，而居父兄百官之上，此虽高宗之盛，举亦古者置相之常道也。故圣人序书，不言作相之事，盖以古天子诸侯之立国，皆有父兄，大臣以为社稷之重，鎭常与其君共求贤哲而付之以政，所谓当国行政者，非必父兄大臣也，故曰：将使卑逾尊，疏逾戚，可不愼欤？此言为当国，行政者设也，尧、舜之时，四岳为大臣，而舜禹行政汤之时，仲虺为大臣，而伊尹往来行政于其间，成王之时，太公为太师，召公为太保，而周公行政，其后周公，毕公皆以太师出守东都，而召公以太保行政，其序位皆在周，毕之上而官秩，仍在其下，不以为疑也，齐以高子，国子为上卿，而管仲为政，郑以子皮为上卿，而子产为政，鲁以季氏为上卿，而孔子为政，非若后世茍用一人，必须移动，大臣排绌，故老而后可为也，夫是以君之用之也，易而臣之，居之也。安大臣亦相与出力而推奬之，无有相倾，相轧之事，虽其人皆有推逊之诚，亦其理势之可以相安也，六国之时，所以迭用，他国之臣为相，亦其去，古之近于国之旧臣，利害无所相及也，至国朝承唐官制，罢相者皆归本班，犹有古意，自官制一新，凡执国政者一去其位，则不复得侍于阙廷，必俟彼出，而后此入，此争端之所以不息也。
西伯戡黎序
先儒谓西伯戡黎，故殷始咎周，此非书意也，按书中但言西伯戡黎，祖伊恐，奔告于受尔，至孔子作序，乃言殷始咎周，周人乘黎，祖伊恐，奔告于受，作西伯戡黎，以文势攷之咎，周乃在乘黎之先，盖文王之世，殷未尝咎周也，至武王之末年，殷始咎周疑间，生而责让至，度其事势，必有侵伐之谋，武王于是戡黎国以据壶关之险，东向临之，牧野之事，盖决于此时矣，故孔子改戡为乘高以临纣，以见兵势之成，又推其衅隙，起于殷人之咎，周以见兵端之发，圣人于殷，周之际，多言书外之事，皆明着本末，以示后来，盖书有不必存者，而事则不可不存也，史记胶鬲，问武王之师曰西伯，曷为而来此，武王称西伯之验也。
西土有众
武王渡河，虽曰羣后毕会，及聆其誓语，专以西土邦君为言，则孟津之会，皆西土之诸侯也，盖纣都河北，正天下之劲兵所处，用南方之人未必胜之，故武王之所用皆关，陇；蜀，汉之士，先以河东之兵塞壶关之险，以为疑兵，而武王自以西土之众，自关向洛，整阵徐行，以为正兵，自孟津北河攻之，故曰，同力度徳武王之虑精矣。
惟九年大统未集
説者以此为文，王受命之九年，非也，史记周本纪，太公世家，周公世家，皆言武王即位九年，乃观兵于盟津，明此即武王之九年也，时已十一年矣，何以谓之九年，古者天子诸侯皆除丧之后，始即政事之位，通初丧数之为十一年，但数即政之年，则九年耳，自鲁成公以来，始有逾年，即位之事，春秋书之讥，不终丧也，惟亲政九年，大统未集，故武王未得尽承，文王由旧之志，今既集矣，其承厥志，乃反商政，政由旧所以承之也。
武成脱简
王介甫以此篇为脱简当以厥，四月哉生明，至予小子，其承厥志，移在天下，大定之下，此説良是必如此，然后文理可读月日亦顺，又见武王所承之志，上谓文王，欲由商之旧，政而未得，今予小子，不可不承，故次，以乃反商政，政由旧此，即承志之事也，若如本文，则是文王志在厎商之罪，而武王承之也，岂不上诬先志哉！
周王发
先儒谓周王乃史官追书之辞，方告名山大川，时武王未称王也，且以文王尚称文考，为证此説非也若商命未絶则武王不当起兵，既已起兵，则周之称王必矣。决无以商之臣子号令羣后上伐天王之理也，文王之称文考，乃是归周祀庙，告成之后，始行追王之礼，方起兵时尚未暇也。
癸亥陈于商郊
纣之为人，与桀不同，桀不过昏庸暴虐，如秦二世，汉桓灵而已，纣好勇而善，疑有伸钩，索鐡之力，而专养亡命，逋逃之人，以为亲兵，百战百克，天下畏之，其失在于恃兵狂酗，杀人为嬉，不恤国事，此正如前赵之，刘曜北齐之高欢，未可以脆敌待也，故武王伐纣，其规模与汤不同，武王先取壶关以塞纣，西向之路，然后自洛阳渡河攻之，初以戊子日离，宗周整众徐行，日三十里，自周至洛，九百里，凡一月而后至，人力不劳，兵势不急，纣固恃兵之强，与大河之固，安坐而未出也，既戊午，涉河，一日而誓师，明日复誓，遂行，自孟津至朝歌，四百余里，凡五日而至，癸亥之夕，径陈于国门之外，甲子之朝，纣狼狈出师，人心震骇，皆望尘而奔，周人自后攻之，尽其多罪逋逃之众，血流漂杵，旧恶无余，于是善良奠枕而天下定矣，唐太宗讨薛仁杲，六十日不战，一战而散其精卒，遂平陇右，本朝狄武襄公自离京师，行止竝有定法，晷刻不差，及至昆仑关，卷甲夜度，遂一战而定广南，其制胜之方，大略相类，圣贤举事，以理固无后世之利心，而处事以义，亦无腐儒之痴法也。
五纪
岁以纪一岁之事，月以纪一月之事，日以纪一日之事，星辰，谓二十八星，十二辰，以纪九州之分，土万民之好恶，厯数如太初三统，以纪帝王之运，世天度之从违王省，惟岁章当在此下。
皇极
皇建其有极，敛时五福，用敷锡厥庶民，此言君之导其民也，惟时厥庶民于汝极，锡汝保极，此言民之从其君也，此六句皇极一章之总目也，自此以下分为两大段以演説此两节之事，自凡厥庶民，无有淫朋以下至汝，虽锡之福，其作汝用咎，皆演説君之导民也，自无偏无陂，遵王之义以下至会其有极，归其有极，皆演説民之从君也，又曰：皇极之敷言，是彝是训，于帝其训，言人君配天立极，以结上一节之意也。凡厥庶民，极之敷言，是训是行，以近天子之光言：庶民从君，如天以结下之一节也，又曰：天子作民父母，言上之教养之心如此其切也。以为天下王言下之，归往之心，如此其一也。此三节皆反覆，推明君民之义，言愈近而意愈切也。惟辟作福，恐当在此，章下。
五纪皇极
此二章皆有脱简曰：王省惟岁至，则以风雨，当在五纪，章之内与庶征章全无干涉也，惟辟作福至，民用僭忒，当在皇极章之末，其文与为天下王相接，其意与惟皇作极相类，且所言福威皆皇极，章内之事，与三徳殊不相关也。
三徳
刚克柔克，自是二徳之名刚多于柔者，为刚克柔，多于刚者为柔克，非谓以刚柔胜人也，以政言之，强者御之，以刚弱者，抚之以柔，此于五行属太刚，太柔也，以教言之，高者抑之，使柔卑者振之，使刚此于五行属少刚，少柔也，正直则中徳也虽曰三徳而五在其中，礼家以一为三，以三为五，以五为九，其理皆出于此，盖一本不动，而二自为四，四自为八，故谓之九，易之八卦，书之九畴，其义一也。
曰贞曰悔
人但知内卦为贞，外卦为悔，不知其何説也王介甫谓静为贞动为悔，亦臆之而已，此占家之事，惟京氏易，谓发为贞静为悔，则合于筮法，盖占家以内卦为用事，谓问者之来意也，外卦为直事，谓祸福之决也，来意方发，专一之至，故谓之贞，外卦既成，祸福始定，故有悔焉。盖卦有元亨利贞，故取贞字为主，爻有吉凶悔吝，故取悔字为决也，姚小彭氏作易内外传以吉凶悔吝，为元亨利贞之反，其言亦有理，初闻者必讶其异，然不可不思也。
窃意夏商筮法，止用贞悔，至文王之易以变爻，为占六爻皆不变者，乃占贞悔，则不止用二矣。
五福六极
福极，皆人君之事，攸好徳者黎民敏徳也恶者贼民兴也，康宁者，内外无患也，忧者，国家多难也，疾者疠疫流行也，弱者寖以衰微也，凶者，考终命之，反短折者，寿之反，在福为二，在极为一也，贫与弱者，富之反疾，与忧者康宁之反，在福为一，在极为二也；恶与好徳一福一极也。
金縢
金縢之事，本无可疑，而説者多疑之，盖谓死无可代之理，殊不知此特后世之人自不能行而行之者又不出于诚，是以不能动天尔，桑林之祷，六事自责，是汤以身代百姓也，云汉之诗宁，俾我遯是宣王，以身代百姓也，而上天皆为之变动，孔融以弟代兄之死，吉翂以子代父之死，而时君皆为之矜恻，其他如王尊之塞决，戴封之积薪，自古匹夫，以必至之诚，上动天意者，何可胜数？况武王之兴，天所眷佑，周公之圣，天所赋与，因天感天，其有不动者乎？二公本欲用常礼，穆卜，周公乃欲以身自卜，故不敢以告二公，又古者宗庙皆在宫中，武王有疾，周公以上相摄事，独命祝史与庙中之人为坛墠，祝册，而公卿大夫皆不知之，如后世人主宫中黙祷而外庭，不知者多矣。
管叔及其羣弟乃流言于国，曰：公将不利于孺子，周公乃告二公曰：我之弗辟，我无以告我先王，周公居东二年，则罪人斯得，孔氏谓辟者，行法也，居东则东征也，信然，则周公诛谤以灭口，岂所以自明于天下哉？郑氏谓辟读为避，居东则避之也，予尝反复本文，则郑説为是盖周室初基，中外未定，流言乘间而作，成王疑于上国，人疑于下，周公茍不避之，祸乱忽发，家国倾危，将无以见先王于地下矣，周公之与二公，盖一体也，故密与二公谋之，使二公居中，鎭抚国事，而身自东出避之，因以宁辑东夏，但不居中，则不利之谤，自息而乱，无从生矣，故周公居东二年，外变不起，而内论亦明，向者倡为流言，谋作祸乱之人，遂得主名，内外之人，始知其为管叔之罪也，众论既明于下，则渐可以开晓成王之惑，周公于是作鸱鸮之诗，极道国家之艰难，心迹之劳悴，自愬于王，以冀王之察己也，王虽未能洞然，遂信周公之忠，然亦未敢决然，遂以周公为非者，盖由左右诸大夫国人之论，皆已明白，无有一言以助成王之疑者，故成王之心，虽欲非之，亦无所据而发也，盖是时也，举国之人，疑周公者，独成王一人尔，人力既尽，则天道从而开之，秋，大熟未获，天大雷电以风，禾偃木抜，邦人大恐，成王与羣臣弁服，以适祖庙，啓筮之，柜以占家国之灾，此盖古者遇灾之常，礼也，既得金縢之书，二公知天道之在是矣，于是导王以问诸史，与百执事之人，羣臣久郁，承问而兴，皆翕然曰：信以证其事，怅然曰：噫！以明其寃见公本不言而天自发之，天理人情，愤悱相会于声，嗟气叹之间而成王之心，已豁然而大悟矣。于是周家复兴，天下大定，卜年八百，卜世三十，岂非天人之助也欤？夫以当时事体，危疑如此，成王之意，艰重而难囘，二公之辞，裵囘而未发，百执事之心，堙郁而不吐，使周公憪然不避，授兵以出，讨谤己者，执而戮之，此霍光之所不敢为也，而谓周公为之乎？盖周公既归，始相成王，大诰多方出兵以诛三监云。
周公之事，再明周家之业，再安，皆二公之力也。故公之出也，则告二公而后出，明二公之同议也，其问诸史，与百执事也，则书二公及王明非王之及二公也，其筑大木也，则又出于二公之命，凡大木所偃，尽起而筑之，茍可以明天理之验，而信周公之功者，无所不用，其至二公之心，可谓贯日月，而通神明矣，兹其所以为二公也欤？
康诰酒诰
周公命康叔治，商曰：往敷求殷先哲王曰：丕远惟商，耉成人曰：师师兹殷罚，有伦曰：罚蔽殷彝曰：劼毖殷献臣，盖治者，必顺其俗，因其宜用，其仁贤而复其善政，然后其俗，安其民服，大凡治新造之国，抚新附之民，未有不由此而得其欢心者也。周公之虑深矣。
惟民其勑懋和
勑古来字也，勑懋谓劳来，勉懋二字，盖同一意，尚书勑字，今皆读为敕，盖因俗音之误，若据本文，止当以来，字读之，不然，则皆改为勅，乃可勑天之命，与勑我五典，若作勤力説于义亦通，不烦改説也。
无或刑人杀人
无或二字，即戒康叔，先儒谓无使权出，或人非也，此章大意谓刑杀劓则皆出于公法，非汝封之所得私，无或辄用其私以刑杀，劓刵人也。
酒诰
或云康叔以衞侯为王司冦。故首篇专谕，刑罚是也。然不知酒诰一篇，亦是为司冦言之，周官萍氏掌几酒，谨酒司虣氏掌禁，以属游饮于市者，皆司冦之属官也。
惟天降命
麴蘖之可为酒，酒之可奉，宾祭养老，劳劝皆天也，酒之流，可以败徳生祸亦天也，故周公于此二者皆以天言之祀兹酒，则谓之天降命，败乱丧徳则谓之天降威人，惟从其命，勿犯其威，则可谓善事天矣，知此然后可以知天。
周公曰拜手稽首
荀子大略篇曰：平衡曰拜，【磬折头与腰平如衡，】下衡曰：稽首至地，曰稽颡，大夫之臣，拜不稽首，以是推之，则今之折腰揖，即古之拜也，今之低头揖，即古之稽首也，今之拜伏，其头至地，乃类古之稽颡耳，然今之拜，自是古之跪，俛伏三事，殊与古拜，不类，今之揖其形，用古之拜其声，用古之喏，【日者切】，亦是两事，皆与古揖，不类也，【古揖，举手而无声】。
君奭
予尝读君奭，顾命之书，而深悲之，然后知出而任人之事者，诚天下之危机，而圣贤之甚，不得已也，召公亲见金縢之事其艰难，忧畏如此，幸而洛邑既成，成王即政，二公优游，退居田里，以息平生之劳，此其宜矣，而周公方自洛诰之后，再为成王之所挽，使之留镇成周，以抚东方之诸侯，周公复挽召公，使之留镇，宗周以抚西方之诸侯，一师一保，左右相扶，召公之意，盖惨然而不乐也，周公作君奭！一书道商，周之近例，陈文武之大忧，以系召公而留之，召公既留，而周公死，成王崩于是召公复当周公之危机矣，是故导成王以作顾命，以正先君之终翊，康王以见诸侯，以正新君之始，盖传位于凭几之时，而受位于成服之日，设兵戈以衞丧主陈玉币，以宾天王，彼四海九州，知有康王，虽百管叔，不可得而间也，呜呼！悲哉！亦可谓艰大之举矣，此与孙权止泣，而令三军，顺宗麻鞋，以见诸将，虽时之隆污不同，而镇遏危疑之意，亦不相逺其所异者暂假，冕服于一时之顷，以正大位，而系人心，终反丧服，于三年之久，以就亮阴而终，子道此，则后世之所不能行，为可恨耳！按汉之嗣君，皆以太子受位于柩前，而即皇帝位于葬后，盖犹以葬讫释服，凖古之祥，除自汉而后则倂，葬后即位之礼，而尽去之矣。
割申劝宁王之德
郑氏礼记注曰：周申观文王之徳古文为割，申劝宁王之徳今博士为厥乱，劝宁王之徳古文似近之，割之言盖也，安世按今博士，即汉之今文尚书伏生所传也，古文即孔安国所传，今尚书是也。郑氏训割为盖，于古读为通古字，多假借如此类甚多，如曷为害？胡为瑕安为焉，何亦为曷为瑕？今人曲为割之申之，劝之之説皆不若郑氏之简明也。
六月庚午朏
书之纪，日者必以歴数先之如朔朏，生明死魄之类，因以寓歴法焉，然四代之书，惟周为然，亦足以见周文之备也，又每书必异辞，如朏者，月之微明，即月三日也，曰：朏足矣，又谓之哉生明，生明足矣，又谓之旁死，魄与死魄之日相邻，即生明也，盖一事而三变其文，周之俗，尚文如此，亦史家以文胜质之验也。
格其非心
书言格其非心，孟子训之曰：人不足与适也，政不足间也，惟大人为能格君心之非，观此，则格者非拒而止也，若拒而止之，则是适其人间其政，日与之格，鬬非大人之事也，六经中格字，皆取至到之义，有耻且格，七旬有苖格，格其非心，谓化服之至也，祖考来格，格于皇天，格于上帝，感通之至也，格于艺祖，亦谓归至其处，物格而后知至，先儒以为穷至其理义亦同此。
项氏家说卷三
钦定四库全书
项氏家説卷四
宋 项安世 撰
説经篇四
泳思方思
汉言泳江言，方者汉水浅狭，可泳而逾江水深，濶必方舟，而后能济，各因其实以起兴也。
诗中思字
思语辞也，用之句末，如不可求，思不可泳，思不可度，思天惟显思，用之句首，如思齐大任，思媚周姜，思文后稷，思乐泮水，皆语辞也，説者必欲以为思虑之思，则过矣，且亲从鲁侯戾止，在泮而咏之矣，何为思耶？于绎思，敷时绎思，皆当以为语辞，绎者不絶之义，绎思犹绎如也。
素丝五緎
説文羔裘之缝也，诗曰：羔羊之黬，以黑为缝也，许氏自言其所引皆毛氏诗，则今作緎字者，非毛义也。
何彼襛矣
説文衣部襛，字注云：衣厚貎引诗曰：何彼襛矣！则襛字当从衣也，【案石经及陆徳明释文并从衣，此盖因宋时刋版从禾，故辨之】。
有洸有溃
注以洸为武，但取武夫，洸洸之意，而于字义未有攷也，按説文洸字水涌，洸也，引诗此句为证，徐锴注曰：言其勇，如水之涌也，得此然后武之义始明。
毛氏曰溃怒也，是用不溃于成草，不溃，茂毛氏曰溃遂也，溃溃，囘遹无不溃，止毛氏曰：溃乱也三説虽不同其实皆暴盛之貎，水之溃者，其势横暴而四出，故怒之盛者为溃怒，遂之盛者为溃，遂乱之盛者为溃乱，皆一理也。
两髦
先儒但云：象幼时鬌，皆莫能名，其物据説文髦作鬉，注云髪至眉也则是以髦作伪髻，垂两眉之上，如今小儿用一带连双髻，横系额上是也。汉所谓鬌当即如此，唐六典通天冠，云若未加元服，则双童髻，空顶黑介帻，即此制也。
是绁袢也
説文衣部防字云私服也，诗曰：是防袢也袢字，徐锴注曰：袢烦溽也，近身之衣，按此，则二字皆主里衣言之，又展字注云，冬则衣展衣，夏则里以绉絺，其意正解此诗，亦明当以防溽，为义也。
言采其蝱
説文莔贝母治目项直，不得反顾，故许穆夫人思归，不得作诗曰：言采其莔。
戌申
按幽王废申后，太子宜咎奔申，申侯与犬戎攻周弑，幽王晋文郑武迎宜咎于申而立之，自天理观之，则申侯为平王，不共戴天之仇，自平王观之，则申侯乃其贾充成济也，其戌之宜矣。
无我魗兮
毛注魗弃也。疏求其説而不得遂，曰：魗与丑同丑恶，可弃之物，故传以为弃安世，按説文弃也，引诗无我兮，则不假丑义矣。
诗中故好二字
故谓故旧也好，谓契好也，诗人喜用此二字，郑风遵大路兮，不寁故也。不寁好也，唐风羔裘，维子之故，维子之好。
溱与洧
山海经北山篇曰绣山其草多勺药洧水出焉
歌以讯之
龙龛手鉴作歌，以谇止正，与上文有鸮萃止相叶，古文之止，字字形相近。
荟兮蔚兮
説文嬒女黑色也，诗荟兮蔚兮，按此义与下文季女相当。
豳七月
七月首章，总言衣食之事，二章三章，四章皆言衣食二言，帛三言，布四言，褐五章言寒，备亦结首章，觱发栗烈之意，六章，七章，八章皆言食事六言，蔬茹七言，谷粟八言，祭飨也，又前四章皆以下爱其上终之，田畯至喜，殆及公子同归，为公子裳为公子裘是也，后四章皆以上劳其下终之，嗟我妇子，食我农夫，嗟我农夫，跻彼公堂是也，此可见当时上下之情矣。又每章必兼二事，首章衣兼食二章，蚕兼婚三章，桑兼麻四章，取裘兼讲武，五章前嵗兼后嵗六章老兼壮七章，田兼庐八章，蔵冰兼劳农也。
八月剥枣
夏小正曰：八月剥畜，之时也，剥枣剥者，取也，栗零零者，降也，零而后取之，故不言剥也。
出车采芑
出车之遣，南仲为玁狁也，而其诗曰：赫赫南仲，薄伐西戎，采芑之，遣方叔为蛮荆也，而其诗曰显允方叔，征伐玁狁，命将者，必道其前功，所以壮军威，而必后效也。
匪载匪来忧心孔疚
此续上章之意也。闻檀车之幝，幝见四牡之痯，痯谓征夫之不逺矣及即而视之，则车匪吾，征夫之载也。马，匪吾征夫之来也，思之切而听之误也。此最人之所甚悲，而不能堪者，以是劳之，足以尽居者之情矣。
何人斯五章六章
何人斯曰！尔之安行，亦不遑舎尔之亟行，遑脂尔车，壹者之来，云何其盱？此言谗人之情状也，尔之平时，轻躁有素，虽在徐行，常不暇息，况以急行，必不暇脂，尔毂也，一昨之来，何乃迟迟如是，然则徘徊窥伺，将造谗以害我者，必此时也，下文又终言之，汝行之迟，固已可怪，而及其还也，又不过我则一，昨之来，宜我心之病，汝也，盱者张目四顾，故作迟迟之状也。易曰：盱豫悔，迟有悔，豫有怠意，其用盱字，亦与此同。
鸳鸯首章次章
鸳鸯于飞，毕之罗之，毛氏注曰：交于万物，有道取之时，于其飞乃毕之，罗之鸳鸯在梁，戢其左翼，郑氏笺曰：鸳鸯休息于梁，明王之时，人不惊骇，无恐惧也。
堇荼如饴
说文堇，根如荠叶如细，栁蒸食之，甘，徐锴注引尔雅齧堇，郭注云：今堇葵也，叶似栁，子如米，汋食之滑，诗所谓堇荼如饴，则此菜之味。
昆夷駾矣
说文呬字，注诗云：犬夷呬矣，东夷谓息为呬，按：许氏自叙云：诗引毛氏，则非齐鲁韩三家之说也，今乃作昆夷駾矣，盖昆或作混，混之与犬，駾之与呬，皆声近而传之讹也。
下武
古语皆以下为后吕刑，曰遏絶苖民无世在下，言其后无子孙也，自作元命，配享在下，今天相民，作配在下，言其子孙世享于后也，然则下武谓其后踵武相接云尔，故曰下武，维周世有哲王，三后在天，王配于京，正与配享在下，辞意相类，意者，其周人之方言欤。
小子
抑之诗，卫武公使人日诵以教己者也，武公旣耄矣，而使人呼之为小子者，古语之常也。今西北人，凡与人言，皆呼曰小子，周书君臣之间，亦通，以小子为辞，如已，汝惟小子之类，尝见秘书郎杨方云：周书多用已字，发辞，此亦关中之俗，每欲发言，辄先曰住，古之已今之住也，卫武公年九十有五，使人日诵抑诗，其诗自言，亦聿旣耄，知为耄年，所作旣耄，而犹再三，曰小子，其谦抑至矣，淇澳宾筵，抑皆武公之诗，淇澳，作于盛年，言学问宾筵，抑皆戒饮，而抑乃旣耄之作，其慎言慎独，论语中庸取焉。
般
般之诗，因祀山川而兴，周家福禄之盛也如髙山之起如嶞山之延，如乔岳之深厚，而广大也，民信其道，如翕河之防合而众盛也，敷天之下，裒时之对，即以对于天下也，言人心之合也，时周之命，即以笃周祜也，言天命之固也，人心之合，又可以见翕河之象，天命之固，又可以见山岳之象，时迈与般，皆祀山川之诗，时迈赋周家之功德，则用之于神者也，般兴周家之福禄，则尸以答君者也。
多辟
荡诗曰：疾威上帝，其命多辟，殷武曰：天命多辟，设都于禹之绩，说诗者以荡为王政之辟，以殷武为众国之君，似非本义，辟音僻背违也，天命多辟，犹天命靡谌，皆古之常语也，荡诗言，天有祸疾，威怒之可畏，其命多背而难信，故下文又云天生烝民，其命匪谌也，殷武上章旣言曰：商是常以美其祖宗之功徳次章复言，天命之多背，今商之子孙，虽都于禹之土地，亦不敢以常保，故以嵗事来享于先君，而冀神祐之以免于祸，适则长得奉其稼穑，以为粢盛而不敢解也嵗事即祝词之祗荐嵗事也稼穑匪解，即鲁颂之，春秋匪解也，下文天命有严，不敢怠遑，意亦同此板，诗言，民之多辟亦言：民之向背无常，人君不可自以私意作法，当以天道牖之，则如壎箎之应，如圭璋之信，如携取之，易而不假于附益也，左氏泄冶之说，断章取义，与此不同。
诗中借辞引起
作诗者多用旧题，而自述己意，如乐府家饮马长城窟，日出东南隅之类，非真有取于马与日也，特取其章句，音节而为诗耳，杨栁枝曲，每句皆足以栁枝，竹枝词，每句皆和以竹枝，初不于栁，与竹取兴也，王国风以之，水不流束薪，赋戍申之劳，郑国风以之，水不流束薪，赋兄弟之鲜作者，本用此二句以为逐章之引而说诗者，乃欲即二句之文，以释戍役之情，见兄弟之义，不亦陋乎？大抵说文者皆经生作诗者，乃词人，彼初未尝作诗，故多不能得，作者之意也。
诗有抑彼此之体
诗有抑彼以此者，文艺当然，非真以彼为不足道也，常棣曰：每有良朋，况也永叹，每有良朋，烝也无戎，非真以朋友不足亲也，以为不若兄弟之尤亲耳，氓曰：士之耽兮，犹可说也；女之耽兮，不可说也。非真以士为可以耽溺也，以为不若女之尤不可耳。十月之交曰：彼月而食，则维其常，此日而食，于何不臧？非真以月食为不足忧也。以为不若日食之，尤可忧耳。故曰以意逆志，是为得之。
鲁诗
按列女传，芣苢，蔡人之妻作也，宋女嫁蔡，夫有恶疾而不去也？行露申人之女作也，女稼于酆，夫礼不备持，义不往也。邶柏舟卫宣公夫人作也，齐女嫁卫及城而卫君死，卫君之弟，请同庖而不听也，式微黎庄公之夫人作也，夫人既嫁，而公不纳，傅母劝之去，而夫人拒之也，硕人庄姜傅母作也，庄姜操行衰惰，而母救之也，大车息夫人作也，楚纳息夫人以息君守门，二人相约俱死也！刘向父祖世受鲁诗，故其作列女传所载如此，去古旣逺独毛诗存韩诗，犹有外传及薛君章句，齐鲁二家，不获可识，因此亦略见鲁学之一二，故备录之以显，今毛氏序，非必皆古之国史本文矣。
诗音
吴氏诗补音，学者多疑之，但据陆氏释文谓古人韵，广遂不究，吴氏之说，然释文中称协韵处，亦不为少，则虽陆氏固不敢自信其韵，广之说也，且杂用众韵谓之韵，广可也，今止用一韵，但与今韵不同，安得便以为广，凡诗中东字皆协蒸，字韵南，字皆协，侵字韵下字，马字皆协补，字韵母字，有字皆协止，字韵英，字明字，皆协唐字韵，华字皆协模，字韵为字，皆协戈，字韵服，字皆协德，字韵天，字皆协，真字韵，其所通韵，皆有定音，非泛然杂用，而无别者，于此可见，古人呼字，其声之髙下与今不同，又有一字而两呼者，古人本皆兼用之，后世小学，字旣，皆定为一声，则古之声韵，遂失其传，而天下之言字者，于是不复知有本声矣，虽然，求之方俗之故，言参之制，字之初，声尚可攷也，如乌谓之鸦，姑谓之家，潭之字为沈，庵之字为阴，明都之明为望，不羮之羮为郎，甄官之后，音真陈常之后，为田菔之为葡，冯之为凭，凡此皆方俗之故言也；而攷之于诗而合焉，痏洧从有而音伟，宄轨从九，而音鬼婪，惏皆从林，声而读如蓝，鱏镡皆从，覃声而读，如寻英之声，从央盲之声，从亡颠填之声，从真福辐之声，从畐为孤苽者，声为波，颇者皮声，凡此皆制字之初声也，而攷之于诗，而又合焉，夫字之本，声不出于方俗之言，则出于制字者之说舎是二者无所得声矣，今参之二者，以读圣经，既无不合矣，而世之儒生，独以今礼部韵略不许通用，而遂以为诗人用韵，皆泛滥无准，而不信其为自然之本声也，不亦陋乎？
诗句押韵疎密
诗有一句一韵者薄，污我私薄，澣我衣害，澣害否？归寜父母是也，两句一韵者，常体皆然，有三句一韵者，亦旣见止，亦旣觏止，我心则降。是也；有四句一韵者，卬盛于豆，于豆于登，其香始升，上帝居歆，胡臭亶时，后稷肇祀，庶无罪悔，以迄于今，以歆与今为韵是也。此章又于韵中用韵本是歆与今为韵，而上四句中登于升下四句，中祀于悔，【音毁，】又自为韵也，有隔韵用韵者，我心匪石，不可转也，我心匪席，不可卷也，本是转与卷为韵，【案此下有脱文，当云：而石于席，又自为韵也，】用韵者，【案此三字上亦有脱文，当云有隔，章用韵者，】新台，有泚河水，弥弥与次章有洒浼浼，同韵燕婉之求，籧篨不鲜，与次章不殄，同韵也。
诗押韵变例
诗有上联不押韵，而下联连用两韵者，如我徂东山，慆慆不归，我来自东，零雨，其蒙谷旦于差，南方之原，不绩其麻，市也，婆娑是也。诗有第一句不押韵，而以首句押韵，与次联相应者，如决拾旣佽，弓矢旣调，射夫旣同，助我举柴，柴与佽相应也，有瞽有瞽，在周之庭，设业设虡，崇牙树羽，羽与瞽相应也，诗有每章引联，皆不用韵，如瞻彼洛矣，维水泱泱三章，皆用此两句而不用韵，宾之初筵，左右秩秩，宾之初筵，温温其恭，宾旣醉止，载号载呶，凡此饮酒，或醉或否，四章章首两句，皆不用韵，是也；以上三例皆属四句，一韵之例，但间有一联，如此而下不皆然，故不可不论也。
重押韵
诗有以一韵成一章者，如执竞之末章云：降福简简，威仪反反，既醉旣饱，福禄来反，重押反字，那之三章云：既和且平，依我磬声，于赫汤孙，穆穆厥声，重押声字，皆一章止用一韵也。
诗音类例
诗韵皆用古音，不可胜举，今择众音之聚者，举之以为例，采苓采苓，首阳之巅，人之为言，茍亦无信，此青字，先字真字三韵之聚为一者也，中谷有蓷，暵其脩矣，有女仳离，条其歗矣，条其歗矣，遇人之不淑矣，此尤字，萧字，东字三韵，聚而为一者也，匪载匪来，忧心孔疚，期逝不至，而多为恤，卜筮偕止防言近止，征夫迩止此灰字，尤字之字，真字皆字，欣字六韵之聚，而为一者也，我出我车，于彼牧矣，自天子所，谓我来矣！召彼仆夫，谓之载矣，王事多难，维其棘矣，此东字灰字，蒸字三韵，聚而为一者也，以为酒食，以享以祀，以妥以侑，以介景福，此蒸字之字尤字，东字四韵，聚而为一者也，旣破我斧，又缺我锜，周公东征，四国是吪，哀我人斯，亦孔之嘉此之字，歌字麻字三韵，聚而为一者也，鼓瑟鼔琴笙磬同音，以雅以南，以籥不僭，此侵字，覃字，盐字三韵，聚而为一者也，载驰载驱，归唁卫侯，驱马悠悠，言至于漕，此虞字尤字，豪字三韵，聚而为一者也，人亦有言，颠沛之揭，枝叶未有害，本实先拨，殷鉴不逺在夏后之世，此先字寒字，齐字三韵，聚而为一者也，三爵不识，矧敢多又则蒸与尤聚也。爰居爰处，爰丧其马，则虞与麻聚也，忧心忡忡，我心则降。则东与江聚也，凄其以风，实获我心！则东与侵聚也，不可泳思不可，方思则清，与阳聚也，通乎此十四例，则凡三百六篇之音，皆可以类推矣。
诗诸家异字
诗中有与诸家字异而义同者，固不必录，而其间亦有可以发明此义者，子之还兮，韩诗还字作嫙，好貎也，其为相歆羡之语尤信，噬肯适我，韩诗噬作逝，其为发语之辞，尤明棘人，栾栾兮，说文作，脔脔尤足以见其癯瘠之状，衣裳楚楚，说文作□，□尤足以见其采防之容，觱发作防冹初寒之意愈明，许许作所，所木柹之声愈辨疐作踬，即可以见其为颠丽作，即可以见其为数，匪鹑为鷻，即可以见其为雕衣，裼作缔，即可以见其为緥，趚侧行也，比蹐字为明，郃地名也，比洽字为明，圪墙髙貎比仡仡字为明，犷猛戾貎比，憬彼字为明，緀白文貎，比萋兮字为明，□，大也，比秩秩为明，念防呻吟也，比殿屎为明沧，况寒貎也，比仓兄为明，反予来赫，不若陆氏释文之吓字，缉缉翩翩，不若许氏说文之咠字，凡此皆于毛氏之义有所发明，故具记之。
项氏家说卷四
<子部,儒家类,项氏家说>
钦定四库全书
项氏家説卷五
宋 项安世 撰
说经篇五
九谷
黍稷豆麻，麦五谷也，加稻粱，苽小豆，九谷也，无麻，并二豆六谷也，此出炙毂，子按旧说，则黍稷稻粱，三豆二麦为九谷，肺为麻，肝为麦心为黍，肾为菽，脾为粟此，出酉阳杂俎按旧说，则夏食菽，冬食黍与此相反，春麦秋麻，中央粟则同。
粟名
粱黍稷，皆粟类也，谷之名五，而粟之类，居其三，故凡谷之实，古今皆以粟，呼之禾者，谷穗之总名，古唯粟穗，得专称禾，亦此意也。按本草稷正粟也，此说为是，若黍，则有二种，正黍似粟而大，以五月熟，与礼记月令及汉旧仪合，今荆人专谓之黍，又谓之黍穄者是也。又一种尤髙大秆之状，至如芦实之状，至如薏苡，荆人谓之讨黍，又谓之芦穄，此则本草所谓黍似芦者，然以秋熟，非正黍也，稷即穄，字黍本，稷之大者，故二黍皆兼称穄，犹麰麦，皆称麦菽荅，皆称菽也，粱似稷而肥美，犹稻之有籼也，大率三种之中，黍冣大故以黍；冠，稷粱最美，故以粱配稻，又按曲礼稷曰明粢，即所谓粢食不凿，昭其俭也，黍曰芗合，则稍美矣，粱曰芗萁，则并其秆美之，三者之髙下于此可见，然古稷最先出，故为五谷之长，贵其本也。是以月令登麦登黍，登稻皆着，本名独于稷，谓之登谷，犹今南方称谷，惟禾称米，惟稻专之，他谷皆不预也。
九赋成功
郑氏谓：九功为九职之民所贡，若今之口税九赋，为计口所出，若今之丁钱，安世窃谓大宰之九赋，司会之，九功司书之九正，闾师之八贡，皆九职之赋，一事而异名尔，无所谓丁钱者也，虽邦国之九，贡亦止于其国中就王所食之地，敛其民职之赋，转买用物，以充常贡，未有外其职而税其身者也，无职而税者，惰民之罚也。岂得人人而施之，况有职之民，亦自有无税者，故闾师所督，凡民独无臣妾之贡，见蔬茹之不税也，臣妾不税，而税良民，可乎？特九功，兼备众民，九赋，止据地为等差，二者不能相备，故司防以九功为民，职之财以九赋，为田野之财，二者交相经纬，其法始全尔，今按载师所任，即九赋也，闾师所督，即九功也，且旣谓之田野之财，则非以口赋明矣，召公谆谆，然以训武王者，母亦珍禽竒兽非服食，器用之宜，而自以异物为寳，则玩好之心，一萌其弊，乌可胜言哉！此九贡之目，自祀贡嫔贡以至于斿贡物，贡盖无不适于用者，后世人主汲汲于方物之贡，至于防防名鹰亦遣使以求之，何谓？
正月正嵗
正月正嵗之辨魏明帝景初元年，以建丑之月为正，以三月为孟夏四月，其春夏秋冬孟仲季月，虽与正嵗不同至于郊祀迎气，礿祠蒸尝，巡狩嵬田，分至启闭，班宣时令，中气早晩敬授民事，皆以正嵗斗建为厯数之序，安世按此所称正月正嵗盖用周礼，郑氏说，谓正月为周正正嵗为夏正也其四时孟仲季月与正嵗不同盖用春秋说以夏时冠，周月也，然此二说皆不可用也，周官正月，自是夏正正嵗郤是建子，盖周王所改，以受朝贺，故谓之正嵗四时十二月实未尝改，亦不可改也，春秋所书，自是孔子特笔以正，时王之误，明子丑二正，不可复行也。今魏氏乃取孔子之所非者用之，不亦悖乎！
牧监参伍殷辅
刘彝中义曰牧，谓一州之事，总七卒者，监谓天子大夫为三监，于其国者，参谓卒正，总三连之国者，伍谓属长，总五国之治者，殷谓众国君，辅谓列国之上卿，辅其治者，安世按此皆约礼记王制为说【，刘彞祠部，安定胡先生之髙第弟子也，其所学有授，而尤讲于治道，所着周礼五官中义多所发明，故摘其异于郑氏者，记之】。
天官其属六十
刘彝中义曰：小宰曰天官，其属六十，皆王者所用，以自治也，按自财用饮食衣服，次舍嫔妇屦，追夏采皆自治之具，谓之治典，其旨深哉！
六职
小宰之六职，即大宰之六典也。六典之所施，曰：邦国曰：官府曰万民，六职之所施止曰：邦国曰：万民皆去官府，而别以一事代之，然则官府之所主，即此事乎？葢尝攷之治职，以节财用为主，能节财用，则制度立嗜欲清而后格，君之业爱民之政可得而施矣，此出治之大本也，是以冢宰掌之，教职以懐宾客为主，修文敎以懐诸侯则兵革不试，而祸乱不作，然后民生殷富，而礼俗可兴，此立教之本也，是以司徒掌之礼，主于事鬼神，则和邦国，谐万民者，皆对越之诚意而无貎，隆情薄之弊矣，政主于聚，百物则邦国万民服之，正之之外，不求快焉，而无财殚力屈之祸矣！刑主于除盗贼，则御宼而不为宼，无好刑之心也，事主于生，百物则化材而不伤财，无兴作之意也。汉之武帝，穷兵峻刑，役繁事广，则政刑事之，三职皆废，虽兴礼乐，玉帛钟鼓而已，岂有直清谐逊之实，可以交神明，虽立学校，备弟子员而已，岂有偃武息民之意，可以怀逺人当是时也，公孙实居冢宰之任，专持人主病不广大，人臣病不节俭之说，以逢长之治，本旣亡，六职尽废，然后知周公之典，不可违也。世为大臣，多见先秦书此说，必有所本，礼记王制，则汉之经生，止据孟子所闻为说，孟子固自谓不得周之典籍，则其所闻，止是太史公所引之下一节，上不过百里，下三十里之类而已，却无太史公上一莭之说也，刘彝周礼中义曰：孟子谓齐鲁之封，止于百里，然鲁颂者，仲尼所编，乃与此经符合，孟子当衰乱之时，不见其书之详也。
傅别书契质剂
小宰之八成曰：听称责以傅别听取予，以书契，听卖买以质剂，郑注云：傅别者大书一札中，字别之，书契者出，予受入之，凡要簿书之最目，狱讼之要，辞皆曰契，质剂者两书，一札同而别之，长曰质短，曰剂安世，按质人之职曰：凡卖儥者，质剂焉，大市以质，小市以剂，此质剂长短之验明矣，又曰：掌稽市之书契，郑注云：书契者，取予市物之劵，两书一札，而刻其侧，则契书之制，又与质剂同矣，遂人曰：凡治野以下，剂致甿旅，师曰：以质剂致民平，颁其兴积，郑注云：案其入税者贷之，则质剂，乃为民间入税之符验也。朝士凡有责者，有判书以治，则听郑注云：故书判字为辨，辨读为别，此盖小宰之所谓别也。又曰：凡属责者，以其地傅而听其辞，郑注云：以其地之人相比，近者为证，此盖小宰之所谓傅也，如此，则傅者其人别者，其书也，大抵三者之制，必皆相类，两劵同书，各执其一，而大书其侧，中分之以为验，此劵之通法也，事不同，故名异耳。郑氏谓傅别质剂，皆今劵书特事异异名，其说是矣，而一以为大书一札，而中别其字，一以为两书，一札同而别之，二説自舛易故，学者惑焉。
八职
宰夫八职，一曰正，掌官法以治要法，即治象之法教象之法，政象之法形象之法，六官之长，各掌一官之法，以治其大要也。正即六官之长如大宰，大司徒是也。贰与正同职，故不言贰也，二曰师，掌官成以治，凡成即以参互攷日成，以月要攷月，成以嵗防攷嵗成皆治事之文书也，六官之中，各掌其羣吏之成，以治其凡最也，凡与要相近而不同要者，总归于一，凡者分总众条，如凡祭祀，凡宾客，凡丧纪，凡军旅，每事各有一凡也，师即六官之中，如宰夫乡师肆师，士师是也。三曰司，掌官灋以治目，此项官法，乃一司之专法，如膳府之膳，法医府之医，法酒府之酒，法司其事，各掌其本司之法，以治其事目也，目者一事一件之名，如纲之目也，四曰旅，掌官常以治数常者，官府之故，常如今之祖例，每官之中，各有众士，掌检举祖例，以防校诸司，行遣文书之数，或有漏落，或有増添与故事不合，则诘问而钩，攷之此旅下士之职也，正师司旅四职，先儒训诂未明，故详释之。府史胥，徒，四职自明，不假重说。
疾医
疾医三诀，以五气，五声五色，眡其死生此，今医家之望与闻也，两之以九窍之变，此今之问证也，参之以九藏之动，此今之切脉也，但古以为三，今以为四耳。
盐人
刘彝中义曰：有刮于地而得者，苦盐也，与酒明水，同意有风，其水而成者，饴盐也，产于中土，其味甘，有熬其波而出者，散盐也，又有汲于井而为者，有积于卤而结者，煮盐，谓盐之陈者，其色黑，或化而为水，用火炼治，则洁白如初。
掌舍
刘彝中义曰：梐枑以卫车，宫车宫以卫坛壝，坛壝，以卫天子之防同为帷宫于其所以待王之休息，盖四者合而为一宫也。
掌次
刘彝中义曰：案牀也，以为王位，安世按此牀则今之御榻也。
内小臣
刘彝中义曰内小臣，奄上士四人，王后之尊亚王一等，而传其命者，止于四人，六宫六寝之奄，士寺人内竖，共不过二十人，三代礼乐，惟周为备，而其定制乃如此。
六书
古制字之初，民俗尚朴，有形者用其形，则谓之象形，日月之类，是已无形者，象其事，则谓之指事，上下之类是已，其后事物之众，不能尽象其形也，则取其形之类者，配声而呼之，谓之谐，声如江河，皆水之形，而以工可为声也，不能尽象其事也，则取其事之类者，配声而呼之，谓之转注，【言同出一事，转生异名焉，】如耄耋，皆老者之事，而以毛至为声也，又其后也，合数字而为一字，则谓之防意，如止戈为武，人言为信之类是也。借一字而为数字，则谓之假借，如使令人之令为政令长短之长，为长幼是也，凡制字之法，尽于此矣。后之作不可以有加矣。后世俗书多用谐声，转注之法，以増广文字，凡字之偏傍，古所不用者，一皆增之，如云之増雨为云原之増水为源夫容，增草为芙蓉番昜，增邑为鄱阳，则凡天下之物，皆以谐声之法写之矣，奉共皆增手为捧拱昏，因皆增女为婚姻，告戒之为诰诫，次且之为趑趄，则凡天下之事，皆以转注之法写之矣，故古人通用之字，假借之法，一切尽废，而字书充牣，至不可胜载矣。
予尝谓俗人书字，专用谐声，转注王介甫说字专用防，意其精粗虽异，皆堕于一偏也。六书虽六，其实三也。象形，指事皆以形为之，谐声转注，皆以声为之防，意假借，皆以意为之，天下之理，尽于形声意而已，三者又出于二形之中，象形，属形，指事属意，声之中，谐声属形，转注属意，意之中防意属形假借属意，凡有者皆形也，凡无者皆意也。然非声则形与意皆无自而达，则二者又同寓于一矣，有声然后有字字，则声之形声，则字之意，一亦何尝不二哉。
祈珥
刘彝中义曰：肆师之祈珥，小子之珥于社稷，祈于五祀，羊人之祈珥，共其羊牲，犬人之防，珥用駹，珥字皆当为弭之误，祈谓求福，弭谓止灾。
变几仍几
刘彝中义曰司几筵，曰：吉事变几，谓吉祭王在室，则设几于胙席，从王所在，变而旋设之也，凶事仍几，谓不知其神祗所在，凡其位处，皆各设几，如顾命之四，仍安世按，郑氏谓变者，每事各设仍者，朝夕同用一几，与此正相反。
大合乐
刘彝中义曰大合乐之本，诸儒未有达者，夫阴阳，日月之精气也，日月防扵上则阴阳合于下，以十有二合，为十有二管，自阴生至于冬至，凡六管之长短，皆阳气入地之深浅而始与阴合，阴合扵阳上进，而葭灰飞动者，皆其月之中气也，自阳生至于夏至，凡六管之长短，皆阴气入地之浅深，而始与阳合，阳合于阴上，进而葭灰飞动者，皆其月之中气也，所取者天地之中，声所者，阴阳之和气，而人又以天地之灵气备，其乐德于中，五常富于内，则五声和于外，乃以五声正其八音，乃调八音以兴六舞，假先王道德之音容，荐人主中和之至德，故能致鬼神，和邦国，谐万民安，宾客説逺人作动物也。
六乐
刘彝中义曰：凡乐，以律为宫，则以吕为升歌之宫，以吕为宫，则以律为升歌之宫，阴阳之气合，则宫商之声和也，黄帝之云门，以黄钟为宫髙阳髙辛同之至尧，咸池，始以大蔟为宫，舜大防以姑洗为宫，禹大夏，以蕤宾为宫，商大濩，以夷则为宫，周大武以夹钟为宫。
六变八变九变
刘彝中义曰：六变八变，九变皆合，先代之乐，圜钟为宫，周乐也，以仲吕为商，函钟为角，南吕为征，应钟为羽而升歌，以无射为宫焉，黄钟为角，大蔟为征，姑洗为羽，商乐也，以夷则为宫，无射为商而升歌，则以仲吕为宫焉，云门黄帝之舞也，此合三代之乐，以祀天也；函钟为宫者，夏，乐也，升歌则以蕤宾为宫，大蔟为角者周乐也，无射宫之角声也。南吕为羽者，黄帝乐也，大吕宫之羽声也，升歌则以黄钟为宫，咸池尧之舞也，此合四代之乐，以祭地也。黄钟为宫者，黄帝之乐，大吕为角者，舜之乐，大蔟为征者，商之乐，应钟为羽者，周之乐九徳，九韶者，舜之歌舞，此合四代之乐，以享宗庙也。六代之乐，未有不旋相为宫，而成声者，先儒妄谓祭尚柔无商声，以惑后世，景佑乐有四清宫，以旋相之管，无射为宫，黄钟为商臣，大君小为逆，故折半黄钟之管，以为清宫。
环拜以钟鼔为节
环拜者，环四方而拜，则明堂之位，方明之坛，圜丘之祀也，环三方而拜，则天子三朝之庭也。
合阴阳之声
太师掌六律，六同以合阴阳之声，其法与易之六位，世应纳甲之六辰及斗之所建，日月之所防，皆相应不差，今略疏其法如后阳声，黄钟子与阴声，大吕丑合，在纳甲为干，初，甲子应坤四，癸丑，在天为斗建子，而日月防于星纪，丑斗建丑，而日月防于枵，子今阴阳家所谓子与丑合也，阳声大蔟，寅与阴声应钟，亥合在纳甲为干二，甲寅，应坤五，癸亥，在天为斗建寅，而日月防于娵訾亥斗建亥而日月防于析木，寅今阴阳家所谓寅与亥合也，阳声姑洗辰，与阴声南吕，酉合在纳甲为干三，甲辰，应坤上，癸酉，在天为斗建辰，【案原本脱斗建二字今补】，而日月防，扵大梁，酉斗建酉，而日月防于夀星辰【案，原本脱此三字，今补】，今阴阳家所谓辰与酉合也，阳声蕤宾，午与阴声，林钟未合，在纳甲为干四，甲午，应坤初，乙未，在天为斗建午，而日月防于鹑首，未斗建未，而日月防于鹑火，午今阴阳家所谓午与未合也，阳声夷则，申与隂声中吕已合在纳甲为干五，壬申，应坤二，乙巳，在天为斗建申，而日月防于鹑尾巳斗建巳，而日月防于实沈，申今阴阳家所谓巳与申合也，阳声无射，戌与阴声，夹钟卯合在纳甲为干上，壬戌，应坤三，乙卯，在天为斗建戌，而日月防于大火卯斗建卯，而日月防于降娄，戌，今阴阳家所谓卯与戌合也，大抵斗常左行，日月常右行，干主竒月自子左行，坤主偶月，自未右行，则凡阴阳相合之位，律吕相生之法，无不应者，凡此皆理之自然者也。
卜师掌开之四兆
刘彝中义曰开者，将卜则开之下体，去其外甲，然后燋之，其下甲中有直文者，所以分左右阴阳也，横有五文，以分十二位者，象五行，与辰次也，去其上下不可以为兆，可开而燋者，左右各四，故曰四兆。
寤梦
周礼占梦之官，掌占六梦，其一曰，寤梦解者不得其说，按孔子家语云：天灾地妖，所以儆人君也，寤梦征怪，所以儆人臣也，灾妖不胜善政，寤梦不胜善行，以此观之，则不寐之时，恍惚独有所见，如狐突之见其太子者，古人皆名为寤梦也，理旣到，而语亦精，古人之工，于命物如此。
六祝六祈九祭
大祝曰：六祝者，祭享祀之祝辞，六祈者，特为一事，祭而祈之也，九祭，当是宗庙皇尸，祭食之法，是以大祝掌之，尸坐祝，始命尸祭，韭菹，曰命祭，上佐食取黍稷及肺授尸，兼祭曰衍，祭衍者多也，次宾羞羊燔，尸祭之曰：炮祭宾尸，依殽序徧，祭曰周祭，振擩絶缭同郑说，凡尸之食祭，皆上佐食，工祝共之，所以尊尸曰共祭。
肃拜
郑氏注周礼肃拜云，若今妇人撎安世，按古之拜，如今之揖折腰而已，介胄之士不拜，故以肃为礼，以其不可以折腰也，然则其仪特敛手向身，微作曲势耳，郑氏之所谓撎盖如此，此正今时妇人揖礼也，据郑氏说，则汉时妇人之拜，不过如此，或者乃谓自唐武氏始尊妇人，不令拜伏，则妄误之甚矣！周天元时，令妇人拜天台，作男子拜，则其俗妇人亦不作，男子拜也，况古者男子之拜，但如今之人揖，则妇人之拜，安得谓如今人之伏，此理之必无者也。大抵今之男子，以古男子之拜为揖，故其拜也，加之以跪伏，为稽颡之容，今之妇人，亦以古妇人之拜为揖，故其拜也，加之以拳曲作虚坐之势，视古已加，不得谓之减矣。礼所谓女拜尚右手者，特言敛手向右，如孔子拱而尚右之尚，非若今用手按膝作跪也，男子尚左亦然，古跪自是一礼与？拜与伏皆不相干。
太史内史
刘彝中义曰：太宰以八柄诏王而内史，又以察太宰之中否，失其中，则弗书其命也，又曰：太宰之建六典，以行于邦国，太史之建六典，以传于后世。
巾车
刘彝中义曰：巾车后之五路，与王之五路相备，锡面朱总与锡，樊缨相备，勒面缋总，与钩樊缨，相备雕面，鹥总与象路相备具，面组总与革路相备，组挽与木路相备，丧车五乗自王至士无等降，三年之丧皆乗木车齐衰，素车大功，薻车小功，駹车缌麻，漆车服，车五乗上得以兼下，则独备五车矣，贰车各从其命，数孤六，大夫四上士三，中士二，下士一矣。所建旂，斿如贰车之数。
师都之名
司常大阅之，制曰：师都建旗，【注六乡，六遂大夫也，】州里建旟，县鄙建旐，【注州里县鄙，乡遂之州官，互约言之，】大司马茇舍之制曰帅，以门名【，注军将也，】县鄙，各以其名【，注县正鄙，师至邻长也，】家以号名【注，食采地者，】乡以州名，【注州长，至比长也，】野以邑名，【注公，邑大夫也，】安世按，郑氏注文，则司马之所谓帅，即司常之所谓师都也，许氏说文，亦以师都为率，都率即帅也，其辨明矣，至扵治兵之制，乃曰：军吏载旗，【注诸军帅也，】师都载旜【注，遂大夫也，】乡遂载物【注，乡大夫也，或载旜或载物众属，军吏无所将也，】郊野载旐，【注郊，谓乡遂之长，县正以下野公，邑大夫也，】百官载旟，忽扵师都之上加一军吏，而郑氏之注始杂乱而不能通矣。安世按郑氏谓有军众者画异物，今军吏载旗，故知其为诸军之帅，无军众者，载帛不画，今师都载旜，乡遂载物，故知其为无所将以此推之，则司常大阅之制，是乡官自为将，而王官不为将之法，故不别除，军吏也，司马治兵之制，是王官为将，而乡官不为将之法，故别以军吏载旗于师都之上，移师都乡，遂以载孤卿大夫士之旜物移，孤卿大夫士以载县鄙之旟，盖两易之也，皆为不可豫定，故因一时之教，各习一法，其于官名，非临时设也，郑氏不察，遽改司马之师都乡，遂别为一说，碍而不通，师都止当依司常说为乡，遂之大夫，乡遂郊野，止当依司常说为乡，遂之官互约言之，则理自明，不烦改易，盖郊即乡也，野即遂也，乡遂以官言，明不为将，所以载物，郊野以民言，明别将将之所以载旐，百官孤卿大夫士各将所食，采地之兵，所以载旟，凡此皆可见，乡官皆不为将，而王官皆为将矣。
师都建旗
周礼，师都建旗，说文曰：率都建旗，然则师字本作帅字也。
皆画其象焉
刘彝中，义曰：皆画其象，画亦书也，书小画大，大则可以逺见曰事，曰号曰名，皆书于旗额，旞与旌皆系扵旗，上所谓注旄于干首也。
五隶
刘彝中义曰积任搏执烦辱，牵徬者皆其罪之所宜也。养鸟兽牧马牛，与兽言者，皆其俗之所习也，彼皆必死之人，既复生之，又衣食之，因其所能以尽其用，故可以守王宫，野舍以为腹心之卫，圣人于万民，各极其宜者如此。
柞氏
刘彝中义曰：柞氏之攻草木选材以资木工，天官所谓饬化八材也，夏至阴生，则刋阳木之阴，以去其所不足者，以火养其所刋，则可以齐诸阳，冬至阳生，则剥阴木之阳，以去其所不足者，以水养其所剥，可使齐诸阴，春秋二分阴阳之气均木之理亦然，当以火养其阴，水养其阳，则化而为一，以为器则固也。
大行人
先儒谓六服，各以其嵗而朝循环以行，四时之礼，则为要服者凡二十四年，而后徧于朝觐，宗遇将何以图事？比功陈谟，协虑乎？盖卒正，连帅所总之，国每嵗各随其服，分为四时之朝，多寡之数，大约相等六服，四时各获朝贡逺者国多故嵗多而徧近者，国少故嵗少而徧也。
司仪
刘彝中义曰：圣人虽能役使，四方来朝，然不敢独当其尊，故朝于国中，则帅之以奉宗庙，防于郊外，则帅之以拜，日月旣拜，则又设方明于坛上而祀天地四方，以告其所以防皆有所尊，不敢当之以己也。
掌客
刘彝中义曰掌客，曰掌宾客之牢礼，其别有五王，不巡守防诸侯而飨之，一也，王巡守殷国，国君膳王及公卿大夫士庶子二也；诸公相为宾，三也；侯伯相为宾，四也；子男相为宾，五也。
用龙用将
周礼玉人之事，全龙，瓒将先儒注释其说，不能尽通，按说文，天子用全，纯玉也，上公用駹，四玉一石，诸侯用瓒，三玉二石，伯用埒，玉石半相埒也，然则龙字当为駹字，将字当为埒字矣。
矛殳
矛冒也，刃下冒矜也，长八尺，曰：矟马上所用，唐六典谓之漆枪，木枪，制长则步兵，用之又有曰干枪，羽林所执，朴头枪，金吾所制朴，头即殳也。
宣欘柯磬折
考工记车人之事，半矩谓之宣，注说不通，予按尔雅云：璧大六寸，谓之宣，今半矩为宣则矩，当尺有二寸，宣当六寸也，一宣有半谓之欘，则欘当九寸也，一欘有半谓之柯，则柯当一尺三寸，有半也，下文有车柯长三尺，与此不同者，此常柯也，一柯有半，谓之磬折，则磬折，当二尺余，四寸之一也，郑氏谓磬折，为人折腰，自带以下，长四尺五寸，非也，谓折腰如磬，则可不可以磬折为腰也？按：磬氏为磬，倨句一矩有半，注云：以一矩为句一矩为股，其两头相直，处正当一矩有半，然不能言，矩之长短，今以此法推之，尺有二寸为一矩，则一句一股，各长尺有二寸，其两头上，当一尺八寸，是为一矩，有半矣，如此，则其磬内折处，正当二尺，适与此一柯有半相合，是为象，磬氏之折又明矣，盖磬股之博六寸，磬句之博，三分去一，为四寸，磬氏为磬，句处为股，今取磬内一面曲折，量之股长一尺二寸，除四寸为句，博所侵止有八寸，合句之，一尺二寸，是为二尺也。
项氏家说卷五
钦定四库全书
项氏家说卷六
宋 项安世 撰
说经篇六
朝觐
朝以行礼，觐以献功，行礼则异等，衰辨仪物，盛朝防之礼，以示众庶，故君于外而立臣分班而见也，献功则面南而听治，北面而致之，故受之于内，而一其向也，朝者，正礼之名，觐主于见而已，或以明堂位天子当依而诸侯分班遂疑曲礼为夏商所作，此汉儒遁辞也，明堂位之辞，不可尽信，但亦当存之以备参攷尔。
王制
王制之言，爵禄取于孟子，其言巡守，取于虞书，其言嵗三田及大司徒，大司马，大司空三官，则皆取于公羊氏，其言诸侯朝聘之节，则取于左氏，其余必皆有所授，盖文帝合汉初，今文博士之传，斟酌增损，共为一书，将以兴王制，致太平者，其说自应与古文诸书不合，郑康成无防以通之，强为之说，曰：此殷制也，自是凡不可通者，皆以此语断之，岂非遁辞也哉！
祫禘
一嵗四祭春曰祠，夏曰禴，秋曰尝，冬曰烝，所以待未毁庙之主，自天子至于庶人，皆得用之。独无田者谓之荐，尔三嵗一祭曰祫，所以待旣毁庙之主，自天子至于大夫，用之以其有太祖之庙，可以藏毁庙之主也五嵗一祭曰禘，所以报其继天受形之祖，则惟天子独得用之，盖自其祖而上之，至于天地之初，赋形之始，继天而生者，礼至于此，不可复加，非有天下者，其孰得而行之哉！
祫祭之礼
太祖之独东向者何为祫祭设也，祭之有祫者，何为毁庙之主设也，凡庙室之户，皆南向，而其主皆东向，自天子至于士，自七庙至于一庙，凡庙之主，无不东向者，盖不独太祖为然也，惟祫也合羣庙之主而坐于太祖之室前堂上，则其势不可以皆东向，于是惟太祖一位，东向，而余皆南向，北向坐于其次，所以便合食称事宜，而非宗庙设主之常礼也，故曰太祖之独东向者为祫祭设也，凡宗庙之制，自天子至于士，皆有定数，数溢则庙，毁庙毁，则祭不行，其始也一嵗不祭犹之可也；再不祭，则思之矣，三不祭，则子孙之心，有不忍焉，然其室旣毁，则虽有欲祭之心，亦无所设，为其主之蔵于太祖之夹室也，于是即太祖之室前，堂上出其主，而竝享之，使未毁庙之主，皆列于其下，以复其尊之旧，每三嵗而一行之所以教子孙，尊祖念逺示无终絶之理也故曰祭之有祫，为毁庙之主设也，凡东向与祫之义，其本盖如此尔，而世之儒生，乃用汉人自为祖之法，据东向之尊，以郤毁庙之主，而欲以拟周人之祫祭，则可谓不知本之甚矣，昔者汤武之有天下也，不敢自以为尊，而推本于逺祖之稷契而为之庙，故自稷契而下毁庙之主皆得以合食于前，而其礼无所不便，此祫祭之所以可行东向之所以可居也，自秦人初并天下以为位，自我始，而无与于祖先也，汉人因之，遂自为太祖而父祖髙曽皆不得与我共食，则祫祭之亡久矣，尚何东向，不东向之足议乎！然而在汉人之说，犹可行也，彼自以为汉祖当东向，不当有先汉天子当尊不当有父祖，故自太公以上皆不列，扵太庙非太庙，则无毁庙之主，非毁庙之主，则不得预于祫祭之仪，故在其时，虽独东向，犹可行也，至魏，晋以来，则不然矣。有天下者皆行追王之礼，立四亲之室，以为太庙，其庙之号为祖，其主之号为帝则，比之汉人，既列于庙矣，有列则有毁，有毁则有祫，祫则必祭，凡毁庙之主可也。而其始为天子者，犹用汉法，以己为祖，而不以祖为祖，于是四亲之庙迭毁之后，皆无所置之，以蔵主则无其室，以祫食，则无其位，尽出其髙曽祖父于他所，而独留其子孙于夹室，与之共食，而曰：此三代之祫祭也，此太祖东向之礼也，虽甚无礼者，知其不可行矣，子孙虽桀，纣，幽，厉以其尝为天子，皆得与我合食，父祖髙曽虽有隐徳余庆以其本无名位，不得与我合食，是直以富贵，为去取尔，岂所谓报本反始之义哉？是故用汉人自为祖之法，则不可以行，周人祫祭之礼，行周人祫祭之礼，则不可以用汉人，自为祖之法，是二者，如缁之与素，薰之与莸，决不可同年而语也。
八政
饮食衣服，度量数制六者易明，独事为异，别注不能通事为者，冢宰之九，职司徒之十二事，考工之六职，皆司徒所颁以任民者也，异别者，司徒五地之常，职方九土之宜，王制中国，四夷之俗，皆司空所辨，以居民者也。
律中太蔟
刘原父曰黄钟子位北方，当一阳生之月，故水数一黄钟，下生林钟，未位南方，当二阴生之月，故火数二，林钟上生太蔟，寅位东方，当三阳生之月，故木数三，太蔟下生南吕，酉位西方，当四阴生之月，故金数四，南吕上生姑洗，辰位东南，当五阳生之月，故土数五此皆自然之数也。
羣鸟养羞
月令仲秋之月，羣鸟养羞，说者惑之作，夏小正者，又以为丹鸟羞，白鸟愈滋甚，惑羣鸟，至秋与百谷俱成，人始取之以为养，羞如雉鷃，鸤鸠雁鹜，今人皆至秋食之，周礼司裘仲秋，行羽物以赐羣臣，此于古有证矣。或疑此皆天不言人事，则孟秋农乃登，谷亦以人事为一候也。鹰祭鸟于孟秋之第四，则人羞之，于仲秋之第三，不亦可乎？
皆从其朔
礼运从其初从其朔，注皆以为：初，安世谓初者，天地形气之始也；朔者，随时制作之始也，如厯家太初及中朔之类，详本章事理可见。
陈其牺牲至是谓大祥
海陵查许国，五经小传曰：陈其牺牲，至承天之祜，于时未祭也，知其必受福，尔作其祝号，至是谓合莫。盖当朝践之节，退而合亨以下，盖当馈食之节。
政礼
礼运曰：夫政必本于天，又曰：夫礼，必本于天，其言政，以郊社祖庙，山川五祀，为殽以降，命其言礼亦以郊社祖庙，山川五祀，为其降曰命，盖古之言政者，必合于礼，言礼者，必关于政如此，后世政在俗吏，礼在书生，遂不可复合，哀哉！
贪俭
用人之仁去其贪，表记曰：俭近仁，贪俭之与仁，宜不相似，而古人以同类处之者，则以其皆出于爱也，爱则俭，俭则贪矣，项羽涕泣分饮食，亦仁人一节也，至战胜而不与人功，得地而不与人利，则俭与贪见矣，俭者约于己，故犹为近仁，贪则加于人，故不得不去，孟子曰：俭者不夺人，夺人焉得为俭？则当时之若固有俭而贪者矣，魏人俭啬褊急，而有伐檀，硕防之刺，亦此类欤？
播五行于四时
按下文五行四时以配五声，六律，五色六章，五味六和，此所谓播五行于四时，而月生者，正谓布五干扵六支为三十日，而晦朔一周也，故曰：是以三五而盈，三五而阙，明言五六三十无可疑矣。五阳干加六，阳支为三十日五阴干，加六阴支亦为三十日，阴阳各当三十，故不言十，与十二但言五六，凡五声六律，五色六章，五味六和皆然，干言五行者，甲乙属木，丙丁属火，戊己属土，庚辛属金，壬癸属水也。支言四时者，寅卯辰属春己，午未属夏，申酉戌属秋，亥子丑属冬，下文曰五行之动，迭相竭也，注曰：竭谓相负，戴也，正谓支干相加也，又曰：五行四时，十二月，还相为本也。正，谓：十干周旋于十二支，以成六十日也。
故仁者天地之心也
何谓天地之心，曰：仁而已矣，天地之至仁，寓之于人，才有人形，即有仁心，故曰：仁者人也，又曰：仁，人心也，又曰：仁者天地之心也。复所以能见天地之心者，以其有生意也，凡果实之心，皆名曰人字，亦作仁，故天地之心，亦名曰人人之名，盖出于此。
卜筮瞽侑皆在左右
古之圣王，岂溺于滛瞽者哉？诚见夫显微之无间，天人之合一，视听言动之变，即风雨寒燠之源，故攷验占察如此其密也，诗曰：文王陟降，在帝左右，此之谓也。又曰：昊天曰明，及尔出王，昊天曰旦，及尔游衍，讥厉王之不察也。
夫礼必本于天动而之地
记曰：夫礼，必本于太一分而为天地，又曰：夫礼，必本于天，动而之地，二者异乎不异？曰：不异气始于天，形生于地，而天与地，即太一之所分也，古之人，惧人之外天地而求太一也，故曰：本太一也，分之则为天地，见一之有两也，又曰：本于天，动而之地，见两之本一也，动以形见，言之非圆，动方静之动也。
礼时为大至称次之
时者，天地之大运，顺者，人道之大伦体者，其支体宜者，其义理称者，其度数，五者自綦大至綦细也。
有经而等也
经谓不变等谓同也；礼以变为文，以不同为节，同而不变，谓若父母之丧，自天子达于庶人，皆一等是也。此章凡九条，皆以反对为文，独经而等无反对者，此外八条，皆变而不同，即此一条之反，对也，先儒以顺而讨为对，非也，顺而讨自与顺，而摭为对，脱简误在章末耳。讨去也，摭取也，顺而去，谓自上而下，每等减去以去为顺，此以多为贵者也，顺而取，谓自上而下，每等取加，以加为顺，此以少为贵者也，取犹君取一，臣取二之取。
天子存二代之后
郊特牲曰：天子存二代之后，犹尊贤也，尊贤不过二代，非也，果尊贤，何可限也？世变不过三忠，质文是也；彼存其二，而吾行其一，则二变备矣，其天子之礼物，与今同者，固不假存，亦不可存也，礼之必变，何也？曰：天运人情，物俗至此，皆变义不得不从之而变也，变之必三，何也？曰：始而野中，而法终而文天地之常，礼也，凡一日一嵗一物一人，一家一国皆然，其终也必复始焉，一固不得不至于三，而三亦不得不复归于一也，然则苏子所谓天下之势日趋于文，无复忠之理者，奈何？曰：是未尝实察世变，而姑骋其辞，以盖之尔。苏子之家，其祖虽生扵，三代之后，何尝不朴？至明允而质具，至瞻与由而文极矣，若如其言，其后子孙之文，又当复出其上，百世之后不知文章当至何地？此不待辨而明者，勿论可也。其实秦，汉以后无周孔，以承其变，各因其世，自为文质，若拟之于古山，野则有之，吾未见其文也。
不友无礼于介妇
注云：众妇无礼则冢，妇不友之也，此于义不安，当连上下，文读之上文云舅姑使冢妇，毋怠不友，无礼于介妇，言舅姑，若任使冢妇，冢妇毋得以尊自怠，而陵辱众妇，令其代己也；不友谓烦，虐之无礼，谓麾叱之怠也，不友也，无礼也，三者皆当以毋字统之，下文云：舅，姑，若使介妇，毋敢敌耦于冢妇，不敢竝行，不敢竝命，不敢竝坐，亦谓不得恃舅姑之使令，而傲冢妇也，两节皆主使令言之。
朝日
蔡邕独断曰：天子父事天，母事地，兄事日，姊事月，故春分朝日，秋分夕月也。
皮弁视朝
沙随程迥曰：先儒相传谓前旒蔽明，黈纩塞聪，亦沿习之误，此独祭祀之衮冕为然，欲其专精诚以享神也，若视朝，则皮弁服，何旒纩之有哉！
王者禘其祖之所自出以其祖配之
禘其祖之所自出，必以其祖配之者，以其无名字，不知其谁何也？无名字者必以有名字者配之，犹祭天帝者，必以人帝配之，使有依也。
不以卑临尊也
追王太王亶父王季歴文王昌不以卑临尊也，此说非也，父为士，子为大夫，葬以士，祭以大夫，父子，祖孙之间，岂以名位为尊卑，若谓周人如此，则后稷何以止称虞，朝之官，公刘何以止称？商人之爵，后稷为太祖，成王以郊礼事之，孰谓不以卑临尊耶？父尊子卑，祖尊孙卑久矣，岂区区之称号，所能相临耶？然则追王何义也？曰：义当追王也，周之王业，实起于太王，去戎狄而入中华变，陶穴而立宫庙，商道既衰，人心归之，商因其盛，命之为伯，奄有西土，役服诸侯王季文王，世修其业，三分天下而有其二，武王因之以得其一，推本而言，实始剪商，肇基王迹，非三王而何？周公？武王创为追王之礼，以着三王之勲，得其义矣，若宗庙之祭，则后稷不王，不害于配天，初不以是为尊卑也。后世惟司马，晋与周相类，懿师昭相继开迹，而炎起承之，不容不追，帝三世也，事之邪正，虽异而业之制袭则同，彼谓不以诸侯之卑而临天子者，秦人忘亲尚势之说，而汉儒因之，遂谓茍不称帝，不可入庙，此叔孙通所以不祀太公，丰公于太庙也，而谓武王周公为之乎？
惟仁人为能飨帝孝子为能飨亲
以人而交于神，非恻怛淳至，与之俱化者，不能达也，故曰：惟仁人为能飨帝，孝子为能飨亲，仁人之心，与天地为一体，孝子之心与父母为一人也。
至孝近乎王至弟近乎霸
此祭义之文也，礼记之文，多若此类，虽似可疑，然皆古之遗言，先儒口以相授，其中多古之义训，不可忽也。此章亦当以古训解之，古人谓事亲为仁，敬长为义，王者以仁覆天下，故至孝者近之，君之道主于仁也；霸者以义尊王室，故至弟者近之，臣之道主于敬也，不曰君臣，而曰王霸者，极其至者，而言之也，王者君位之极，霸者臣位之极也，古之所谓霸者，即伯字也，诸侯之长也，自孟子荀子推明王霸之辨，而后学者，以伯为羞，故此章遂不可通，殊不知孟荀所辟，谓春秋时，五伯尔由桓文以前，【案桓文原本，避宋钦宗讳作威文，今更正】尧，舜之四岳，夏商之二伯，文武时，周召为二，伯成王时，太公为侯伯，康王时召公，毕公为二伯，是亦可羞乎？学者攷古不精多，据后说以破前言不可不谨也。
一亩之宫环堵之室
檀弓曰：坏其室，洿其宫而潴焉，详其词意，则宫以地基言之室，以屋庐言之也。
项氏家说卷六
<子部,儒家类,项氏家说>
钦定四库全书
项氏家说卷七
宋 项安世 撰
说经篇七
曾是以为孝乎
陆氏释文曾音增则也，皇侃正义音，层古之音，层者训重，今之音层者，训尝皆于此章文义不协，及观徐锴说文系传，有作前增反者，辞之舒也，葢直以为发语之辞，则虽层音亦通也。
大车无輗小车无軏
徐锴曰：乘车当中一曲辕，以木为衡，是缚軶于上，别钻孔缚之，大车双直，辕衡軶都缚之，不钻也。
冉子与之粟五秉
周礼，仪礼米数以米斛为筥，十六斛为秉禾，数则以二石为秉，四秉为筥，葢秉筥之字虽同，而数则异也。按：徐锴说文正引论语以五秉为禾，数曰：百二十斤为防，二百四十斤为秉，四秉为筥，正与二礼同，然则与之五秉，为禾十防耳。
子谓仲弓曰
恐此只是如子谓子贡曰之类，葢与之言耳，非论仲弓也，语意亦与仲弓问政章同，若论仲弓，则不当加曰字，但当如子谓公冶长子谓南容之类而已。
人之生也直防之生也幸而免
列子曰由生而生常也由死而生幸也
多见而识之
汉书多闻而志之知之次也古文识皆音志
子疾病子路请祷
释文云：此章无病字，按古注至子罕篇，子路使门人为臣，章始解病字，则此有病字者非。
唐棣之华偏其反而岂不尔思室是逺而
朱氏云：偏反翩翻也，按：曹娥碑云：晔晔之姿，偏其反而，令色孔仪，则作翩翻也久矣。
孟子道性善
荀卿子之攻孟子也，其说曰性善，则去圣王，息礼义矣，性恶则贵，圣王兴礼义矣，嗟乎！荀卿子此言，诚乃释老氏之学之病矣，特施之孟子，子思则为过耳，孟子子思其于遵先王之法服，礼义之敎，至明且习也，彼荀卿子者习闻其说而未读其书，轻于立论，勇于毁人，而不知并其天地，父母之性，而自毁之也，然其所谓性善，则去圣王，息礼义矣，则足以一言而蔽释，老之学而后之，儒者欲攻二氏者，皆莫之及也，嗟乎！卿亦豪杰矣哉！
本荀说
荀子性恶篇曰：人之性恶，其善者伪也，凡礼义者，是生于圣人之伪，非生于人之性也，圣人积思虑习伪，故以生礼义而起法度，今将以礼义积伪为人之性耶？然则有曷贵尧禹？曷贵君子矣哉！凡所贵尧，禹君子者，能化性，能起伪，伪起而生礼义，然则圣人之于礼义积伪也，亦陶埏而生之也；岂人之性也哉？由是推之，谓隆礼，由义为伪，其说实出，荀子又非十二子篇曰：略法先王而不知其统犹然，而材剧志大，闻见杂博，【犹然舒迟，貌剧繁多也，】按往旧造说，谓之五行【，五行仁义，礼；智，信也，】甚僻违而无类，幽隐而无说，闭约而无解，【荀卿，尝言法后王治当世，而孟子子思以为必行尧舜，文武之道，然后为治，不知随时救，故言僻违无类，】按饰其辞，而祗敬之曰：此真先君子之言也，子思唱之，孟轲和之，世俗之沟，犹瞀儒嚾嚾然不知其所非也，【沟读为讲，犹犹豫也，瞀暗也嚾嚾喧嚣之貌，】遂受而传之，以为仲尼，子游为兹厚于后世，【厚垂徳厚也】是则子思孟轲之罪也，由是推之，恶言理性，读中庸，其说亦出，荀子适世之有，是说也，作本荀说。
使毕战问井地章
安世妄意上章两节，皆当在毕战，章内夫世禄，滕固行之矣，此一句在上章，辞义不伦，移置下章，乃与分田制禄，井地谷禄，君子野人之语相入，又自设为庠序，学校以下，亦当移在下章，百姓亲睦之后，方与人伦明于上，小民亲于下两句相应，且其末云：子力行之，亦以新子之国子谓毕战也，不当在上章明甚，下章云子之君，选择而使子，子必勉之！又云：若夫润泽之则在君与子矣，其辞义皆与此同，非毕战而何？凡对大国之君，称王【对，齐梁是也，】小国之君，称君【对，穆公是也，】大夫称子，【对戴不胜，是也。】此孟子书法也，熟读当见，吾言之不谬。
圭田
古者圭田五十亩，自卿以下同等，今之职田，因职之贵贱而为之多寡，非古制也。【庆元，丙辰，在金陵见，陈之纯所作，时议恐前辈已有此说】。
息邪说距诐行放淫辞
息者止令不作也，距者止令不行也，邪与偏人所共见，非狷介，忮忍者不能为之，故止之足矣，至于淫辞以放荡无法，为大方，其言理若甚高，而实便于俗，以故能陷溺，人人喜由之，与邪说诐行者不同，故必屏而放之，不可与同中国，如放郑声，亦以其声之淫乱人也，若遁辞则唇吻，反覆之士，闾巷之自好者皆知耻之故，待之以不足，问。
附庸
王莽封诸侯，置附城削，汉王葢以城解庸也，古文庸即墉字，后人加土以别之，不成国者，谓之附城，犹今言枝郡为属城也，此说却通。
换字
换字之法，虽贤圣之文亦然，葢语势当然，非必有意也。特文士推演之，遂至于艰深，尔以吾我二字言之，先言我字，则以吾继之，我以吾仁；我善养吾浩然之气是也，先言吾字，则以我继之，使吾二婢子夹我，吾丧我是也。孔子曰：吾有知乎哉？有鄙夫问于我，予不得视犹子也，非我也，此以我继吾与予也，太宰知我乎？吾少也贱，二三子以我为隐乎？吾无隐乎尔，此以吾继我也。
用韵语
古人敎童子多用韵语，如今防求千字文太公家敎三字训之类，欲其易记也，礼记之曲礼，管子之弟子职，史游之急就篇，其文体皆可见。
古人垂训，多用韵语，亦欲其易记也，又文字整齐，聴者易晓，如大禹之训，及洪范等书可见，凡官箴及盘杅，几杖之铭，皆然。
古之卜筮，专用韵语，至今犹然，易之爻辞象辞，左氏传所载繇辞，史记之，防传焦氏之易林东方朔管辂射覆之辞，及今之籖词课词，皆韵语也。
伊训太甲旅命，语多对偶，或用声律，葢欲其分明浏亮，便于人主之聴也。
帝王称宗
高宗出，商书中宗出周书独世宗未知何据，按列女传谓宣王得姜，后卒成中兴之名，为周世宗，则世宗宣王之庙号也，古文世与太通，故太子为世子，太叔为世叔乐，太心为乐世心，世宗即太宗也，汉文帝既为太宗，故武帝为世宗，高帝既为太祖，故光武为世祖，然则周家当以武王为太宗，故宣王为世宗耶？
春秋书居书在
程迥可久曰：春秋书王在畿内，曰：居于狄泉，出王畿曰：出居于郑，诸侯在境内曰：公居于郓出境，曰公在干侯，唐鉴用春秋书法中宗，则宜曰帝居房陵，不宜曰在。
日月食
日食必于朔，月食必于望，以其相当也，两不相当，则不食相当，而不尽正，则随其所当之深浅而食正相当，则食之，既相当而气亏者，食茍不亏，则亦不食。
兵法
左传蒍敖择楚之二广，广有一卒，卒偏之，两右辕左追蓐，挟辕而战，以辕为法，百官象物而动，军政不戒而备，周制，五伍为两，四两为卒，楚徒多而车少车之一偏，有卒与两一车之徒二百五十，李以为挟辕之士一偏，为五十人一两，为二十五人，二广，凡一百五十人，靖号知兵，殆未之思也。
又曰：郑子元繻葛之陈，为左右拒前偏后伍，伍承弥缝，【案前偏，与今左传刋本作先，偏有异】，前偏轻也，后伍重也，二拒翼也，周制偏车二十五乘，伍百二十乘，前轻后重，鳞次弥缝，陈曰鱼丽，其众多而备之谓乎！
又曰：夫差陈于黄池，百人以为彻行百行，行头皆官帅十行，一嬖大夫，十嬖大夫一将军，三军带甲三万，呉有徒而无车，此所谓方陈也。
又曰：申公巫臣以两之，一卒，适呉舍偏两之，一敎之战陈，呉之军陈其本，诸此巫臣车徒二乘以两之，强半与呉，杜预以为与之两士与九乘车，何其乘车之众也。
古今注物名
鲤之大者，曰：鳣，鳣之大者，曰鲔鲸之，雌者曰：鲵蝼蛄，一名鼫鼠，萤火，一名丹良，棨防殳也，以赤油韬之，亦曰油防，金吾棒也，御史大夫执金吾，以铜为吾，黄金涂两头，守尉以木为吾用，以夹车辐，稻之黏者，名秫禾之，黏者名黍，亦谓之穄以上，出崔豹古今注，取其切于经史者表而出之。
论诚敬
安阳，韩彰守夷陵，秩满过荆，谓项子曰：彰幸甚，得事颐正郭先生于夷陵，闻敎多矣，项子曰：先生之言云何？韩曰：先生言子思，但言诚而程子乃言敬敬，故其多欺诚，则不欺矣，项子太息曰：嗟乎，是在子思之书，而先生不知察耳。夫诚者，天之道也，诚之者，人之道也，先生将使学者以天自居乎？将使之修人道，而后至于天乎？若犹修之，则必有事矣，子思之首章，曰：道不可湏，臾离也，可离非道也，是故君子戒慎乎其所不睹，恐惧乎其所不闻，莫见乎隐，莫显乎微，故君子慎其独也。此修道之方也，诚之者，人之事也，人之道也，名之曰敬，可乎不可乎？他曰：夷陵张昌基来，项子问之曰：郭先生谓程子言：敬不若子，思言诚有诸？张曰：有之，项子曰：立之以为如何？曰：天下之至言也，项子曰：立之素豪士，不奈程之所言敬何？吾固知立之之以为至言也，子以为行子之欲，嗜酒好色，无所矫揉，而以为诚乎？将乐循礼义，无所勉强，而以为诚乎？使吾胸中乐循礼义，则诚固未尝不敬也，而又何悖焉？吾茍未能乐，循礼义，则必将戒谨不见，恐惧不闻以持之，斋明盛服，非礼不动，以修之人一己百，人十己，千以勉之，此皆子思之说也，敬乎不敬乎？夫安而行之，生而知之，不勉不思，从容中道者，古固有之矣，然岂后学之所，可自居哉？利而行之，勉强而行之，则非敬不可也，决藩篱破绳墨，而放一世于猖狂，恣睢之地者，必子之言夫，或曰：子之言敬辩矣，昔元城刘先生问于司马文正公，公敎以诚，曰：当自不妄语入，然则文正之言非欤？项子笑曰：子亦尝闻文正元城之风乎？程子之敬，犹有所谓春风和气者焉，世之人已畏而恶之矣，使其立于文正元城之侧，见其张拱而徐趋，正色而危坐，则其恶言诚字，当又甚于敬矣，大抵茍有自恣之心，则凡视圣贤之名，敎国家之法令，以为与真情相妨也，而独敬之一字哉？项子曰：世人喜言任真，故多借诚字以自文，此不但不识，诚亦不识真也，以无礼法为真情，此语出自庄老，而乃极盛于魏，晋之时，大抵治世之人，好礼法，乱世之人乐恣睢，故自战国以来，学士大夫多以禽犊自处，凡仁义礼乐，忠臣孝子皆以为失性害情之具此，孟子所以哀其自弃，自暴而发，为性善之说也，孟子言人之情，人之才皆可以为善人之心，皆有辞让，羞恶而魏晋之言，真情者，礼法防耻，皆不预焉。惟裸饮而襍，坐者为近之，嗟乎！孟子以尧舜为性，而晋人乃以禽犊为真，其自待如此，尚可与之论，诚乎哉！
论鬼神
不能尽伦，则佛然后圣，行不慊于心，则鬼然后神，此说为治已者，言人伦无相保之乐，则民归于佛，赏罚不由于功过，则民聴于神，此为为政者言。
儒者非不知信鬼神，但儒者以为当诚心，谨行以事之，小人以为当贿赂，酒肉以结之尔。儒者非不信灾异，但儒者以为当恐惧修省，以消之，小人以为当巫觋章醮以治之，尔人但能以立朝事君之说，还治其家，则言鬼神者，必不曰当用贿赂酒肉，言灾异者，必不曰当用巫觋章醮矣，凡言怪神者，中国少而荆，越多城市，少而村野多衣冠，少而小民多富室，少而贫民多主人，少而童仆多男子，少而妇女，多昼日少而暮夜多月夜，少而晦夜多葢，非愚则暗也。
韩子作原鬼，谓有降而为祸者，有降而为福者，有降而莫为之祸福者，其说似矣，而未究也，项子为足之曰：二气氤氲，与人相屯，其状千万，而义止于四，有人先而鬼后者，作善降之百祥，作不善降之百殃者，人召之也，有鬼先而人后者，国之将兴，必有祯祥将亡，必有妖孽者，鬼告之也，凡此类者，降而为祸福者也，有人病而疑于鬼者，随五脏之病气，发为色声，形象接于见闻，通于梦寐，若此者，疾间而止，无所召也，有天病而疑于人者，随五行之戾气，发为妖孽，眚疴降于国野，触于人物，若此者气定而止，无所告也；凡此类者，降而莫之为祸福者也，是四者各有所从来，而韩子混然言之，若以为无定理，而不足问者，此韩子诗中所谓硬语也，非真知情状者也，或曰：子之言若是乎？曰：未也，此鬼事也，非人事也。鬼事则知之而已，人事则当有以处之，处之奈何？曰：处人病者，医而止耳，余三者惟徳足以处之，方三者之始至也，固莫定其为谁？何也？不可？曰：是天之病而无预于我也，是诬天也。又不可，曰：是天之所告，而我无如何也？是弃天也，君子必悚然曰：我之罪也，作不善之所召也，恐惧焉修省焉，祸消变止，而后即安。故尧，必忧水汤，必以旱自责，宣王必侧身修行，孔子遇迅雷风烈必变，皆所以畏天命，敬鬼神也，故鬼神之变，三而君子之道一，此说明而后孝敬之行，兴淫巫之祸，息不然，但如韩子之所云者，则愎而已矣，其谁肯信也？
项氏家说卷七
钦定四库全书
项氏家说卷八
宋 项安世 撰
说事篇一
离骚
楚语伍举曰：徳义不行则迩者骚离而逺者距违韦昭注曰：骚，愁也，离畔也，葢楚人之语，自古如此，屈原离骚，必是以离畔，为愁而赋之，其后词人仿之，作畔牢愁，葢如此矣，畔谓散去，非必叛乱也。
九歌
按澧阳志五通神，出屈原九歌，今澧之巫祝，呼其父曰太一，其子曰：云霄五郎山魈，五郎即东皇太一云中，君山鬼之号也，刘禹锡论武陵之俗，亦曰：好事鬼神，与此正合，且九歌多言，澧阳澧浦，则其说葢可信矣！汉谷永言楚怀王隆祭祀，事鬼神，欲以获福助，却秦师，而兵破地削，身辱国危，则原之九歌，葢为是作欤？
节序说
俗言端午为屈原，七夕为女牛，皆附防之说也，大率人情，每两月必一聚防而月必用阳日，必重之，此古人因人情而立敎，示尊阳也，是故正月则用一日，三月则用重三，五月，则用重五，七月则用重七九月，则用重九，皆取阳月阳日，独十一月，用冬至盖阳生之日，亦重阳也，书之，正月上日与月正元日，皆正月一日之名也，诗之溱洧，秉蕑论语之，暮春浴沂，皆重三祓禊之俗也，然则节序之立，古矣。
招魂
招魂曰：帝告巫阳曰：有人在下，我欲辅之魂魄离散，汝筮予之，此四句，帝命也，巫阳对曰：掌夣上帝，其命难从，此二句巫阳对也，若必筮予之，恐后之此二句，又帝命也，谢不能，此三字又巫阳对也，复用巫阳焉，此一句又帝命也，此章旧注不通故为正之葢，掌夣之官能占人，精神所在，帝欲急还其魂，故并命巫阳曰：汝必自筮，而自予之，茍待掌梦则恐不及事，此殆作者之本意云。
战国防
战国防辩士之所作也故其书尚说而贵客
战国防目録序旧缺十一篇，南丰访得之，而三十三篇者复完，且谓此书言诈之便而蔽其愚，言战之善，而讳其败，有利焉而不胜其害，有得焉而不胜其失，亦名言也。
汉初即位之礼
即位之礼，有二君薨，世子定位于初丧，此柩前之位也，如召公，毕公立康王于殡宫衞弥牟扶适子，就位于丧次，皆所以定统绪，一人心，此则家老大臣之事也，诸侯三年之丧毕，以士礼入见，王赐之命，而后即诸侯之位，此朝廷之位也，如高宗谅隂三年而后出，令太甲居忧，三祀而后冕服，此则嗣君之事，人子之所自尽也，汉景帝始短父丧，可谓薄于亲者，然犹已葬，释服而后书，太子即位于高庙，又三日而后受皇帝号，则犹用古者居丧称子，除丧，即位之礼也。其后武帝亦以葬后三日即位，率以为常，盖去古未逺虽甚变之中，犹有不变者存，及其既逺虽有志于古者，亦于所传而不能自决矣。
州郡县学
州县立学，自秦而下，莫知其所从，始按华阳国志汉孝文帝末年，庐江文翁为蜀郡守，是时世平道，治民物阜康，翁乃立学，选吏子弟就学，于是巴汉从风，亦立文学，孝景帝嘉之，令天下郡国皆立文学，因翁倡其敎蜀，为之始也，则郡国文学，葢始于此，又益州治蜀郡文翁所立文学，本在城南，后汉永初后，遇火复立，而州夺郡文学，为州学郡，乃更于夷里桥，南岸道东边，起文学，则部刺史于所治，别自立学，又见于此，又成都县为蜀郡治，所广汉冯颢为令立文学，学徒八百人，则虽郡治所之县，亦自置学，又见于此，大抵部刺史所治郡，凡三学，曰：州学曰郡学，曰：县学汉去古近，故置学之多如此，而皆自孝文及文翁始孰谓？文帝不喜儒术哉。
淮南子
淮南子缪称曰：天有四时，人有四用视而形之，莫明于目，聴而精之，莫聪于耳，耳聴其声，口言其诚，而心致之精，则万物之化，咸有极矣，淮南此语，必古之遗言也。
明月珠
高诱淮南子注，随侯之珠，盖明月珠也，许慎，淮南子注曰：夜光之珠，有似明月，故曰明月，张衡西京赋流悬黎之夜光，左思呉都赋，曰随侯，于是鄙其夜光，据四家之说，则随侯明月悬黎夜光一物而四名也，班固西都赋曰：随侯明月，错落其间，悬黎垂棘，夜光在焉，乃是四物，非一物也。
诗赋
尝读汉人之赋，铺张闳丽，唐至于本朝未有及者，盖自唐以后，文士之才力尽用于诗，如李，杜之歌，行元白之唱和，序事丛蔚，写物雄丽，小者十余韵，大者百余韵，皆用赋体，作诗，此亦汉人之所未有也。予尝谓贾谊之过秦，陆机之辩亡，皆赋体也，大抵屈宋以前以赋为文庄周，茍卿子二书体，义声律，下句用字，无非赋者自屈，宋以后为赋而二汉特盛，遂不可加，唐至于宋朝，复变为诗，皆赋之变体也。
史记
史记十二诸侯，乃列十三国者，秦后为帝作本纪矣，故从世家称十二，诸侯犹六国列七国而称六也。或谓子长摈，呉非也，陈表而杞不表，呉表而越不表，皆以谱牒无传，尔二国竝，有世家，亦非黜之也，曹世家不见于自序，而附于管，蔡者皆毋弟也，如赵王遂附楚元王世家也。
伯仲季
沛公兄弟葢以伯，仲季为名称，及其贵也，乃独以为字，而改名曰邦，尔方为亭长，时何邦之云？兄仲为代王，遂名曰喜，长兄伯不复有名，父公母，媪亦不加文，可见古人之实也。
阴阳家说二章
言六壬者用天官，十二神以贵，神之前五神，腾蛇为奉车都尉，朱雀为羽林军，六合为光禄大夫，句陈为将军，青龙为左丞相，贵神之后，六神，天后为后宫采女，太阴为御史中丞，真武为后将军，太常为太常卿，白虎为廷尉，天空为司直，其所称官名，大抵皆用汉制，又姚氏易载太一七十二局，法称雉始鸣为野鸡始鸣，避汉讳，然则凡方技之学皆起于汉也。
言太乙者皆出易干凿度九宫之说，一坎九离，三震七兑二，坤四巽，六干八艮，即刘度所谓河图也。十神太乙，皆用蹉宫，移坎一于干移，艮八于坎，移震三于艮，移巽四于震，移离九于巽移，坤二于离移，兑七于坤，移干六于兑，凡八卦，皆退一位，或云地阙东南移，九以镇之，或云干统天，故移一于干，皆未知其孰是也？唐天寳中苏嘉庆，始奏九棊太乙法，又曰九太乙，天元玉策，又谓之九奇太乙，其法皆用正宫，然则十神九棊，自是二术也，按其一，以五将十神，更治迭游，为吉凶，其一以九神，飞直为祸福，一皆天神，一皆地祗，一主十二野，则似是汉法，一主九州，则唐法也，棊气奇三字不同，以天元玉策攷之，则其神九位之土祗，又云：以十神行，天之九室，以九奇，行地之九室，则所谓奇者，安知非祗字，术士多不知书，又喜诡秘，故转为棊奇，亦或然也。
同年兄弟
进士称同年，兄弟初谓起于唐世，按应劭风俗通言：后汉人伍世公与段辽叔同嵗及守广汉，先举其子，后守南阳，又以与蔡伯起同嵗先举其弟皆谓同时孝防则科目之，有同年尚矣，盖汉世最重辟，举受其辟，则为君臣受其察，则为父子，则同时共察者，安得不谓之兄弟乎！
隐语
俗间助语，多与本辞相反，虽言去亦曰来，如归去来之类是也。虽言无亦曰在，如曰没在之类是也。于口耳，亦曰看，如说看，聴看是也。于丑恶，亦曰好如。好丑，好恶是也，虽在逺外亦以为里，如曰逺里在外里是也，虽甚爱惜，亦以为杀，如曰惜杀，爱杀是也，亦曰惜死，爱死，其于打字，用之尤多，如打叠打，聴打话打请打量打睡，无非打者。
王氏李氏
栁芳唐厯言王珪曾祖神念在魏为乌桓氏，仕梁为将祖，梁太尉王僧辩，遂为王氏至珪，始为儒按此，则文中子谓其上世世皆有著述者，妄也，又唐歴高祖卷首言唐之祖为后魏金门镇将，镇武州，因为武州人至，虎为西魏柱国，赐姓太野氏，隋文帝作相，时始复本姓，为陇西李氏，则唐之本系，盖可知矣。按姓氏书，载虎之兄曰起头，弟曰：乞头起头之子，曰达摩其名，皆与太野相称，唐六典宗正寺，犹有定州刺史乞头一房，则其祖凉武昭王是亦珪之祖，王僧辩也，史臣于珪，直书本姓于唐，则先曰赐姓，后曰复姓，葢微而显云。
姓名作对
吐蕃之臣曰：乞藏遮遮，可对统万之主，曰：赫连勃勃，绍兴间，申屠寅，字行父，有声于太学，或以其姓名对，少正夘闻者絶倒而行父，意甚不乐，申屠古司徒也，其对少正尤切，不独寅与夘对也。
郢坊
前辈诗言赐酒，皆曰郢坊，按唐六典，言：今内有郢州春酒，因张去奢为刺史，进其法，今则取人为酒，匠以供御及燕赐。
本语改失其意
文字中有用，当时本语，后人不知，而以他辞文之，其失本意尤多，如唐书改好，汉为奇士，五代史改一把，算子为一握，筹已为可病，然犹未失本意也。因观宋徽宗实録见执政，议立新君，曰：且召二王来看，葢北人之语句未多，用看字，本是助语，而修史者，遽书曰：召二王来观之，如此，则是执政议，时初未识亲王之面，乃今始欲亲相，其貌而立之也，其去本意，岂不逺哉！
六先生年齿
世有六先生图，或问其位，置先后平安，主人书齿序以告之，康节先生邵氏，熙宁十年，卒，年六十七，濂溪先生，周氏，熙宁六年，卒，年五十七，少康节六嵗涑水先生司马氏，元祐元年薨，年六十八，少濂溪二嵗横渠先生张氏，熙宁十年，卒，年五十八，少涑水一嵗明道先生程氏，元丰八年卒，年五十四，少横渠十二嵗伊川先生程氏，大观元年卒，年六十五，少明道十一嵗周张二程，虽尊幼之序，素明不暇论年，然史于孔门师，生亦并记，其年之多少，云：
字说
黄庭坚，字鲁直，马永卿嬾真录以为史克，鲁人也，尝引十六相，以却莒仆，故曰鲁直，此说非也，若是，则黄大临亦可，字鲁直矣，鲁直二字出栁，文先友记，按尔雅庭直也，直而且坚，故字鲁直，临照，四方曰明，故字元明，朱丞相名字，葢用荆公字说于文合一为朱，析而二之则为非，故名胜非，而字蔵一皆说朱字也。
东坡长短句
苏公乳燕，飞华屋之词，兴寄最深，有离骚经之遗法，葢以兴，君臣遇合之难，一篇之中殆不止，三致意焉，瑶台之梦，主恩之难常也，幽独之情，臣心之不变也，恐西风之惊，绿忧谗之深也？冀君来而共泣，忠爱之至也，其首尾布置，全类邶柏舟，或者不察其意多疑，末章专赋石榴，似与上章不属，而不知此篇意最融贯也，余又谓枝上栁，绵吹渐少，天涯何处无芳草，此意亦深切，余在会稽，尝作送春诗曰：堕红一片，已堪疑吹到，杨花事可知，借问春归，谁与伴泪痕都付石榴枝，葢兼用两词之意，书生此念，千载一辙也。
吕子进长短句
元祐中书舎吕希纯字子进，作长短句上章言人之避祸，曰：莫交闲虑到，心头有来忧，不得无后，不须忧下章言人之求福曰：万般希望不如休，无来求不得，有后不须求，可谓善处祸福之间者矣。
因讳改字
歌者多因讳避辄改，古词本文，后来者不知其由，因以疵议前作者多矣，如苏词乱石崩，空因讳崩，字改为穿空，秦词杜鹃声里，斜阳树因讳树字，改为斜阳暮，遂不成文，满庭霜，以霜为惨，遂改为芳照不眠，以不为入声，遂改为无，或改为孤而不知乐府中以入，与平为一声也，近年因为慈福，太皇家讳近字，凡近拍者皆改为傍拍，他时必不能晓，傍拍之义也。
文苑英华
周丞相云：禁中有旧本，文苑英华一千卷，淳熙中为近习校雠，改易国讳，尽坏旧本，其甚害理者，如押殷字韵诗，改殷为商，遂并一诗之韵，字字改之，令尽协，商字葢禁中，既委近习而近习，又自募后生举子辈为门客，竞以能改避为工，殊可痛惋，丞相因此遂自校一本蔵之于家，恨未能刋行，不然，他时禁中本一出，流布人间，遂皆以近御府所蔵为正，则不可复救矣。
项氏家说卷八
钦定四库全书
项氏家说卷九
宋 项安世 撰
说事篇二
晏子
予读晏子春秋见其与叔向论士君子之出处大扺，多摈处士，以为当诛，而自不耻于以一身而事百君，夫以晏子之行，既过乎俭，而其于出处之际，所主又如此，则其为墨子之学明甚，谈者相承，谓之墨晏，岂茍然哉？自公孙至，冯道皆有笃行，嘉言而不耻于事乱，君行乱政，盖世之士大夫传袭此派，千载不絶人谓杨墨之道，至孟子而止者，特未之攷尔。
李斯
二世好郑声，李斯谏曰：放弃诗书，极意声色，此祖伊之所恶也，赵高曰：五帝三王，乐不相袭，亦各一世之化，何必华山之騄耳，而后行乎？二世然之，嗟乎！李斯亦知放弃诗书，极意声色之为可惧乎？赵高今日敎二世之言正李斯，前日敎始皇之言也，斯固曰：三代之事，何足法也？请史官非秦记皆烧之；偶语诗书者弃市，以古非今者族，身敎其父行刼，而禁其子之杀人，难矣！李斯商鞅，皆自为其术之所困，然则希世以求合者，亦何利哉！
萧何
高祖击陈豨，闻韩信已诛使，使立萧何为相国，置卒五百人为相国衞召平吊之，谓为帝所疑，而何？遂用平计，悉献家财助军，高祖乃大喜，始，予读何传至此心亦信之，及读留侯传，则从上击代，出奇计，下马邑及立萧何，相国皆良计也。然后知留侯之智，其去人逺矣夫陈豨反，外韩信反，内高祖不在长安，而何独诛信？虽幸而济，人心必大恐，列侯，诸将往往有反侧者，当是时，何固甚危？汉亦岌岌久矣，亟拜相国，以重镇之，又为之兵衞使奸宄詟焉，此高祖留侯之庙算也，何固黙识之矣。得召平之说，遂因而用之，以泯其迹，众人固不识也。
曹参
太史公曹参赞谓参所以能功多，若此者，以与淮阴俱其意，葢少参也，予观参自起沛，专以战多受赏，从中涓十，迁至假左丞相，皆以战得之战，大小不可胜记，其从韩信攻魏，赵齐乃在为左丞相，后要之，高祖诸将善战，无逾曹参者，故常遣副韩信示汉未尝无人，又因以监之，是信以参而安，非参以信而重也，然则参之武代，岂可少耶？
周昌
汉高祖欲立赵王而废太子周昌期，期以为不可，太子之不废昌，实有力焉。使庸主处此，必以昌为太子之党，则当与赵王为仇矣，而高祖求可，属赵王者，惟昌为当其意，且自御史大夫左迁之，使任其事，夫欲托以子而必使其仇，又降其所居官，此皆常情之所不敢用也，而高帝行之，昌卒，亦不负其意，何哉？夫能犯人主之怒而扶天下之正义者，此其人必不以死生变，其节以官职动其心，此固昌之所以为可托也。然则髙帝知人之鉴，真不可及哉！
周勃衞青
周勃有安刘氏之功，不能以自免，徒以益封拜赐，皆与薄昭，于是得出狱戸衞青有椒房之亲，不能以自固，以五百金为王夫人亲寿，遂保终身之宠，夫文帝汉之贤君，后世罕俪焉，武帝号为雄才大略，能驾驭臣下者而为二帝臣者，功臣必赂外戚，外戚必赂，嬖御人而后得，以免诛而受赏，则桓灵之将以无赂而不侯，肃代之后，军中皆除债帅，何足异哉！大率英雄之主，恃其资而不济以学，欲以一己之聪明而尽天下之情伪，适足以增左右近密之势，而己惟明徳内融而不恃察，以为明者，为能免于此夫。
衞青霍去病
昔常怪司马子长论衞霍意皆不甚与之，以为与伍被之说太不相似，及观甯乘，说大将军曰：将军所以功未甚多，身食万戸，三子皆为侯者，徒以皇后故也。青从其敎而上亦是之，则青之，自许与当时之许青者，如此而已，凡青去病之出，上辄以精兵大众与之，且为之度地而移军，其他老将皆故减其兵，左其道，使不得立功，以曲成青去病之赏，葢人主之所欲富贵，无不可者，而李广父子区区用，其材力与造化者争胜负之命，可不哀哉！
何去？非曰天之所与，不可强而甚高者，材也，性之所授，不可习而甚明者，智也，以天下无可强之材，可习之智，则凡材智有以大过于人者，皆天之所以私被之也，夫天下之事，莫神于兵，天下之能莫巧于战，以其神也，故温恭信厚，盛徳之君子有所不能知，惟其巧也，而桀恶欺，谲不羁之小人，常有以独办，由是观之，凡材智之高明而自得于兵之妙用，皆天之所资也；昔者汉之有事于匈奴也，甚久，世家宿将交于塞下而衞青起于贱隶，去病奋于骄童，转战万里，无向不克声威，功烈震于天下，虽古之名将，无以过之，二人者之能，岂出于素习耶？亦天之所资也；是以汉武欲敎去病，以孙呉之书，乃曰：顾方略何如耳！不至学古兵法，信哉兵之不可以法传也，昔之人无言焉而去，病发之，此足知其为晓兵矣。非以兵可以无法，而人可无学也，葢兵未尝不出于法，而法未尝能尽于兵，以其必出于法，故人不可以不学，然法之所得而传者，其粗也，以其不尽于兵，故人不可以专守，葢法之无得，而传者其妙也。法有定论，而兵无常形，一日之内，一阵之间，离合取舎其变无穷，一移瞳，瞬目而兵形易矣，守一定之书，以应无穷之敌，则胜负之数戾矣，是以古之善为兵者，不以法为守，而以法为用，常能缘法而生，法与夫离法而会法顺，求之于古而逆施之于今，仰取之以人，而俯变之，以己人以之死而我以之生人，以之败而我以之胜，视之若拙而卒，为工察之，若愚而适为智，运奇合变，既胜而不以语人，则人亦莫知其所以然者，此去病之不求深学而自顾方略之何如也？归师勿遏，曹公所以败张绣也，皇甫嵩犯之，而破王国穷，冦勿迫，赵充国所以缓先零也，唐太宗犯之而降，薛仁杲百里而争利者蹶上将，孙膑所以杀庞涓也，赵奢犯之，而破秦军虞诩犯之，而破叛羌，强而避之，周亚夫所以不击呉军之锋也，光武犯之，而破寻邑，石勒犯之而败，箕澹兵少，而势分者败，黥布，所以覆楚军也，曹公用之拒袁绍，而斩顔良临敌而易将者危，骑刼所以丧燕师也，秦君用之，将白起而破赵括，薛公防黥布以三计，知其必弃上中而用其下，贾诩防张绣以精兵追退军而败，以败军击胜，卒而胜，宋武先料，谯纵备我之，出其不意，然后攻彼之所不意，李光弼暂出野次，忽焉而归，即降思明之二将，凡此者，皆非法之所得胶而书之所能敎也，然而善者用之，其巧如此，是果不在乎祖，其绪余而专守也，赵括之能读其父书详矣，而蔺相如谓徒能读之，而不知合变也，故于其论兵，虽父奢而无以难之，然奢不以为善，而逆知其必败，赵军者，以书之无益于括而妙之在我者，不特非书之所不能传，而亦非吾心之能逆，定于未战之日也，昔者以兵为书者，无若孙武，武之所可以敎人者备矣，其所不可者，虽武亦无得而豫言之，而惟人之所自求也，故其言曰：兵家之胜，不可先传又曰：奇正之变，不可胜穷，又曰：人皆知我所胜之形，而莫知其所以制胜之形，故其战胜不可复而应形于无穷，善学武者，因诸此而自求之，乃所谓方略也。去病之不求深学者亦在乎此而已，嗟乎！执孙呉之遗以程人之空言，求合乎所以敎而不求其所不可，敎乃因谓之善者，亦已妄矣。
读徐干中论
予读徐干中，论至攷伪遣交二篇，释然而笑曰：前篇葢诋郭林宗之徒，周行郡国，训掖后学，后篇葢诋徐孺子之徒游学，四方千里，防葬者也，然以诸贤皆前世所重，故但歴述其行而不敢正，出其名，且言是人之生也，人抃手而赞之，声而和之，及其死也，又论其遗烈，而恨己不逮，则其为林宗诸人明矣，其终篇以为此皆圣人之所禁，春秋之所诛，奸乱盗贼之人也，嗟夫！士生末世为富贵所诱，祸难所迫，虽博闻自好之士，其所议论，悖谬至此，况余人乎？干雅为魏氏父子兄弟所敬，想见当时人士讲说，大率类此。故魏氏之兴，卒变节义，而为通人，则干之所愿，亦已行矣，予于是知东都党锢之后，汉祚未亡之时，学者又有此一等，訿名毁学，亏节坏，敎之议论也，其后何晏？夏侯嵇康吕安之徒相继诛死，虽才识器度，优劣不同，然大要皆建立名行，表覈清浊，正干等议论之所不赦也，略而言之，互有长短，诸人所为，诚新国之所不便，如干等所言，亦岂旧君之所便也哉！
应劭
应劭风俗通义，劭之辨讹正俗，据经守理，贤于徐干逺矣至论汉之人物，则意与干同，以韩棱阴助太守，为当禁锢终身，以皇甫规上书入党，为当伏大辟，至谓范滂杜密，徐穉郅惮皆为罪人，大抵文士争名，自古而然，辩博文雅之人，自以为当世师表，而海内之士，乃皆尊名节，如水赴壑，心所不平，固应出此，曾不思使已得志，尽逮名士论以大辟则曹节，王甫何其幸哉！诛名士以助宦官为后世之，鉴则有之矣，未见其可。为当世之师，表也，士君子之用心，可不谨哉！
诸葛亮
诸葛亮所师事者庞徳翁司马徳操所友者，徐元直，崔州平，孟公威石广元，皆天下奇士也，独幸孔明，遇合故六人者之名，犹在后世，然抱负之竒则既寂寥简短，无所着见矣，使孔明亦不遇，则其磨灭，又不止此，世岂知有英霸之略，伊吕之事哉？由此言之，才士徳人充满天地，世之浮沈，闾里与常人混者，皆不可以浅近量也，论语所谓封人荷蒉，晨门荷蓧，世皆不知其名，微生接舆长沮，桀溺虞仲，夷逸，朱张少连周之八士，事迹，皆不可攷，悠悠古今，可胜计哉！然则谓人之性恶者，诚妄论也。
荀文若刘穆之
荀文若，崎岖一世，使曹公化家为国，以一语之稽，饮药而卒，而董昭为魏佐命，刘穆之自徒步崛起，为刘裕谋臣，兼居镇抚之任葢良，平，萧、曹，合而为一人，可谓勲且劳矣，以一议之迟，卒以忧死，而傅亮为宋元臣，以此见乱臣贼子，其设心措虑，惟在拏攫，常以贼心待人，惟恐一日为善攫者所先，故谋虽工，而攫迟者，则以为负己，谋虽谬，而攫速者，则以为恩己，故谋者常死，而攫者常贵，然而谋之不工，则攫而不可得，是则谋之工者，身之祸，而人之福也，彼怀其智能，而为乱臣贼子谋者，亦何利哉！
王威景威
三国时，曹公兵至襄阳，蒯越等劝刘琮降王威说琮曰：曹操得将军，既降，刘备已走，必懈弛无备，轻行单进，若给威竒兵数千徼之于险，操可获也，琮不纳，如宋，初，慕容钊兵至襄阳，孙光宪劝高继冲降大将，景威说继冲请兵三千人于荆门，道中险阻处设伏，候其夜发伏攻之，孙光宪止之，景威防吭而死，此二事正相类，要之，二将之谋，岂有补于成败之数哉？特其志足嘉尔。
陶士行
陶士行平生报国，忠顺勤劳，晚节脱屣，八州本末明白，固与王茂，宏角巾之空言，谢安石新城之耄，防相去逺矣况其下者乎？徒以躬行事实，恶疾浮虚，遂为俗子，诬以不根之言，史氏无识，亦从而录之，今其说曰：侃尝梦入天门，九重至第八重折翼而坠，及督八州据上流，潜有窥窬之志，每思折翼之祥，自抑而止，夫谓之梦，则非他人之所预也，谓之志，则非他人之所知也，谓之潜，则未尝形于言也，人何以知其为有谓之思，则未尝动于迹也，人何以得其每思之数，谓之自抑而止，则未尝也，人何以知其为抑，未尝作也，人何以知其为止予悲夫！士行之有丰功，实行忠节，高情而遇庸，史官负谤至今，故为一辨之。
唐太宗家法
太宗杀兄及弟，自以为学，周公也，及杀其子十人，则不学周公，而学萧鸾矣，至纳元吉之妻与庐江之妾及以庐江家口赐其臣充赏，则又全学高洋，房、杜，诸人乌得无罪。
唐太宗葬法
唐高祖之丧，务从隆厚，虞世南上疏，恐累死者，今虽不蔵金玉后世，但见丘垄如此其大，安知其中无可欲者，愿依白虎通为三仞之坟，仍刻石陵旁，书蔵宗庙为子孙永久之法，太宗初不报也，及葬皇后于昭陵，乃为文刻石，称用遗言，因山薄葬，不蔵金玉，庶几奸盗息心，存没无累，使百世子孙奉以为法，太宗曾不动心于其父，而其为妻，虑者乃如此其至，非不孝而何？
房杜
人皆以房杜比萧，曹虽太宗每以此许之，然房杜开国之初，未尝有功，与萧、曹、冦邓不同，及后来在秦府谋杀隐，巢，乃是二人之防故太宗感之最深，异时作相，却有荐进人才修整，法度之功，若议论之间，则多是无理。
项氏家说卷九
钦定四库全书
项氏家说卷十
宋 项安世 撰
说政篇
商周
太甲之书曰：天作孽，犹可违；自作孽，不可逭，既往背师保之训，弗克于厥初，尚赖匡救之徳图惟厥终，成王之诗曰：闵予小子，遭家不造，嬛嬛在疚，于乎皇考，永世克孝，念兹皇祖，陟降庭止，维予小子，夙夜敬止，于乎皇王，继序思不忘，访予落止，率时昭考，于乎悠防，朕未有艾，将予就之，继犹判涣，维予小子，未堪家多难，绍庭上下，陟降厥家，休矣皇考，以保明其身，敬之敬之，天维显思，命不易哉！无曰髙髙在上陟降厥士，日监在兹，维予小子，不聪敬止，日就月将，学有缉熙于光明，佛时仔肩，示我显徳行予其惩，而毖后患，莫予荓蜂，自求辛螫，肇允彼桃虫，拚飞维鸟，未堪家多难，予又集于蓼二君，虑患求敎，哀痛诚切如此，此其所以抚商，周之初定，成汤武之大业也，商六百年，周八百年，盖由于此。正如汉兴之得，文帝也，若皆如惠帝则已矣，唐则太宗自抚定之。晋武帝隋文帝，周世宗后皆无人，故不敢望汉，唐然太甲，成王本皆中主，乃尽心于学，如此阿衡，周公之功，岂不大哉！
秦汉
秦罢封建置郡县，二世而亡，汉兴，去古未逺鉴秦之失，杂用郡县之制，后世有作者，犹可放也，至景帝惩七国之乱，中年，乃诏诸侯王不得治国，后二年，又省彻侯之国，自是之后，诸侯王遂为虚爵，后世因之，封建之意，于是尽亡矣。而天下皆复为秦矣，夫损其权，析其地，使足与郡县相制足矣，乃一举而尽废之用，异姓为腹心，视同宗如仇敌，使骨肉无寸尺之地，国家无蚍蜉之援，此固陈胜，王莽之所得侮也，要知始皇，景帝资皆彊戾，深刻强国，扫地荡尽，而后快于心，凡若此者，其始常自快，而其终常为盗贼，奸雄之所快，其与三代之衰，展转相扶，率数百年而后失之者，相去逺矣。
严安上书谏，武帝征伐，其中有曰：今外郡之地或防千里，列城数十，形束壤制，带胁诸侯，非宗室之利也，方是时，尚未分封子弟，而识者已有郡县偏重宗藩，削弱之忧矣，盖自景帝惩末流之弊，而不推其本，令诸侯王不得治民，客寄民上无复维城之势，王氏之祸已兆于此，武帝方志在张皇，威武以自广大，故虽以中山王悲痛之辞，严安明切之奏，有不暇顾而王，父偃一言，即勇行之，自是而后汉室睽孤，虽开邉拓境，适足为异姓之资尔，惜乎！武帝有慕古之心，而不知攷也。
封建府兵
宜黄李郛子经言，周之封建，唐之府兵皆当以汉法，攷之乃通，盖王畿之外，不尽为诸侯，国时时有特封者，则未封之前，未必有掌其地者，计王朝命吏布在四方，如汉之太守，县令者，固不少也。但周官不明言之尔府兵，止西北诸郡为多，东方诸郡絶无而仅有则民兵之在郡国，如汉之车骑材官者，必未甞废也，如江西宣润，剑南之兵尚可攷，见子经此说，可谓善言古者，必有以通于今矣。
用说二章
用世者，量人而立政，揆俗而施化，事不可求，必行志不可求，必伸事求必行，则难为下，志求必伸，则难为上，遇有为之世，则志之可伸者多，然亦无尽伸之理，事之可行者多，然亦无尽行之理，诸葛孔明曰：法孝直在必能止，主上此行，是孔明亦无尽伸之理也，王景略许邓羌，以司隶，又为之赦张蚝，是景略亦无尽行之事也，必求进于二子者，则有不为而已，伯夷伊吕是也。为之而求必焉，虽孔子不能观堕成之事，可知己。
继世而图治者，前人立国，既有法度，以付后人，后人世守之，其心已安，其俗已成，世之贤者，能者老成者，往往相与是之矣，必欲违众庶之心变，久成之俗，得罪于贤能，老成而为吾治，治未成而国已乱矣，管仲子产，孔明景畧刘穆之之徒，皆承大乱之后，因众心之思治，开荒立法之人，与平时相继者不类，不可以为例也。王介甫正坐学此，不惟才不及诸人，时亦不可也孔子之敎仲弓乃是继世为政之法，先有司以明旧典，赦小过，以宽人情，举贤才以隆俗化，贤才众多，俗化渐美，法度中小小出入，足可商，且为国家培养贤才，以俟将来之効，不必急鲜明，可喜之誉于吾世也，汉文宣郤得继世之体，故贾生欲立制度，太子欲更汉制，二主皆不从，止就汉法中修起皆足为治，其所以异者，文帝郤以风俗为急，有培养人材之意，于法度之中亦时有出入，以伸臣下之气，故武宣之世用，其人才不尽，宣帝一味，挫折人才，独守死法，更不与后世子孙为长久之计，故身死而国衰，宣帝之治，虽无纷更之失，而其中有鲜明可喜之意，与纷更者，同弊于急功也。
说学篇
读王囘深甫文集四章
三黜赋序曰：今之州掾，县佐似士师而不似，抱关击柝也，安世曰：此言可以为从事者之箴。
答曽子固书曰：人生一世，谁能独佚？但当明其不可息之说，而勉我之倦，则所遇无险易而安矣，又答王补之，书曰：承谕尚留谷阳，米盐屑屑，固妨诗书之乐，然闲在里巷，又岂能独脱于米盐，即吾辈所学要之物来可应，而心官无累，则防于道徳之归矣，安世曰：此言可以为厌事者之箴。
答空季书曰：人生秉命而游于百年，厯观古今所逢，无治乱所托，无出处祸福之来，无不有命，或者乃欲以区区之力胜之，故有邀福，而福愈去，避祸而祸愈来，盖自然之祸福，常伏于万物之间，逆理而得之，故于人谋为可憾也，何则？义尽于己，而命定于天故也，安世曰：此言可以为任，智者之箴。
谨微赋序曰：顾恃于不可见之徳而不谨于可见之行，吾恐子志未白而效者，已成俗矣，嫌戒说曰：夫嫌疑者，岂有其实然，我以为嫌疑之谓也，我以为嫌疑，则人必有嫌疑者矣，然而世多忽焉而不戒者，何也？恃其情，不至于是也。情不至于是，而迹至，于是有人焉，伺间蹑踪而议之，则奚说而可解欤？其亦受之而已矣。安世曰：此言可以为任情者之箴。
自警杂说十五章
为政者必使人有余力财力心气皆然
处事者必验之心，自心不安，则人心不服，人心不服，则己不得安。
读书观物必尽用以治己则不枉用力
兢兢尧也，业业舜也，孜孜禹也，栗栗汤也，翼翼文王也，此五戒而能勉者也，一经之义，总挈于此五句，此百圣相之心法。
不泄迩，不忘逺武王也仰而思之，夜以继日，幸而得之，坐以待旦，周公也，发愤忘食，乐以忘忧，不知老之将至，孔子也，既竭吾才，欲罢不能，顔子也，死而后已，曽子也，不可须臾离子思也，有终身之忧，孟子也，三圣四贤，垂范如此，学者舍是将安师乎？
天之所命，我之所性，平正广大，洁静流利，本无不该，亦无不通人，常于无事时昏昧之道之所以不明，有事时差失之，道之所以不行闲邪？惧其昏也，脩辞，惧其差也，辞最先发，开口即差，凡此皆以敬为主，义固在其中矣，然义众多差舛，非一不可以兀坐而徒得也，必须博学精思逺观近察使，于事物之理，周徧浃洽，理无疑情，则所存者愈不昬徳自然可久，事无凿智，则所行者愈不差业，自然可大，此集义之极功也，而敬未尝不为之主，就敬言之，闲邪属敬，脩辞属义，就义言之，可久属敬可大属，义性命之理，有一则有二，体用未尝相离也，范文正公与提防书曰：青春何苦多病？岂不以摄生为意门户，才起立宗族未受赐，有文学称，亦未为国家用，岂肯循常人之情，轻其身，汨其志防。
又与直讲，三哥书曰：京师交游，慎于髙议不同当言之地，且温习文字，清心洁行，以自树立，平生之称，当见大节，不必窃论，直取小名，招大悔矣。
朱内翰易观上九曰：聪明深察而近于死者，好讥议人也，辩博闳逺而危其身者，发人之过也。
胡武平与人言，必思而后对，故其莅宦，临事慎重，不妄发，发亦不可囘止，而其趣要归于仁厚。
杜祁公听狱讼虽明敏而攷覈愈精
李及知杭州市白集一部，乃为终身之恨，【见蔡君谟书】，张乖崖镇蜀，当遨游时，士女环左右终三年，未尝囘顾，欧阳世则所居官舍，未尝窥园圃，果烂堕地，家人无敢取者，【见大居士集】。
杜祁公为人洁亷自克勤静，纎谨而有法，至攷其大节，伟如也。
司马文正公书曰：光视地，然后敢行，顿足然后敢立。
谏争
天子必有谏官，今世牧守，遂无谏者，天子不得自行一事，而牧守皆擅喜怒，无敢间者，录事参军，自汉至唐，専掌弹劾此职，可复修也，【沈焕，叔晦说】。
吾侪改过，乐善之意，不素明白，异时年长官髙则人皆敬而逺之置之度外，谁复与吾切磋者，今略计一嵗中逆耳之言，至于吾耳者有防，可不惧防父有争子，何以谓之争？事父母几谏，见志不从，又敬不违，劳而不怨，此争子之法也，礼曰：与其得罪于乡党州闾，宁熟谏事之，至此者亦鲜矣，【杨简，敬仲说】。
知行
朱先生谓孙应时，季和曰：明善诚身，正当表里相助不可，彼此相待，行之不力，而归咎于知之，不明知之，不明而归咎于行之不力，则因循担阁，无有进歩之期矣。
心迹说
世固有谐俗之人，更练物情，谙晓世故，其处事接物，精密委曲，若皆中节，而不可与入尧舜之道者，其处事与用心二也；君子之心一而已矣，事与心二，则事虽合节，心实为人，为人者小谨可饰，而大节不可强也。心与事一，则隠显小大惟所遇之，是以圣门贵闻道而君子欲其自得之也。
过说
蜀人校书郎王叔简谓项子曰：人之过有可见者，有不可见者可见者，真也，其为恶也小不可见者，伪也，其为恶也大，时王方欲趋装赴阙，项子应之曰：是不可以口舌争也，校书归朝，宜上奏曰：强盗白昼杀人而夺之财，真也，而法处以死，窃盗夜动而昼伏，伪也，而无死者焉，臣以为宜察使，窃盗处死，而强盗防贷，不亦可乎？时在成都，茶马司共饮，坐客粲然。
命说
李泌曰：主相造命，不当言命，予以为不知命，不可以为宰相韩魏公惟知命，故敢任国家顾托之事，寇莱公惟知命，故敢任澶渊，亲征之举，裴垍惟知命，故能劝谏官言事房杜惟知命，故能持众美，効之，君若不知命，则畏死生决不敢任天下之事，不知命则畏异己者，决不敢来，天下之言，不知命则畏轧己者，决不敢引用天下之士，殊不知宰相职代天工，位应台斗，此岂一事一言所能揺撼，倾夺之物，防使李林甫不妬贤，嫉能亦须，十九年作宰相，秦太师死，四十年矣，竟未有坐庙堂而为太师者，然后知向者遮逻中伤之，为谬也。一饮一啄，犹不可徼俸而得，岂有巍巍堂堂，天子大臣，而左窥右防日，恐一夫从旁徼幸而取之者耶？故曰不知命不可以为宰相。
天人说
或问：子言天人之一，何以騐之曰：天能生君子而不能使君子之亡人国也，天能生小人而不能使小人兴人国也，天能为暄风，迟日而不能使暄风迟日之杀万物也，天能为凄风苦雨，而不能使凄风苦雨之生万物也，茍皆天也，其不使暄风之杀之，凄风之生之，何也？曰：理不可也。夫生杀兴亡之必以理，则人之道也，孰谓循理者，非事天乎？故出有命在天之言者，圣人断之以絶，天之罪，其验明矣。
项氏家说卷十
<子部,儒家类,项氏家说>
钦定四库全书
项氏家説附录卷一
宋 项安世 撰
孝经説
古文以至徳章后次以感应章次名章次，闺门章次谏争，章次事君章，次丧亲章，按感应接至徳，章后闺门接，名章后事，君接谏争，章后文义皆贯，则古文近是，今从之。
章次之义，五孝备矣，然后三才孝治，圣治分别，在上者之孝，事亲五行分别，在下者之孝，要道至徳感应复推演在上者之孝名，闺门谏争，事君复推演在下者之孝，而以丧亲终焉。
开宗明义章
仁义礼智，礼乐之实，皆起于事亲，从兄故为徳之本因亲以教爱，因严以教敬，是以其教不肃而成，故为教之所由生，在己为徳率人为教。
自事亲言之，始于爱其体，终于行道，显名自粗，而至精也，自行道言之，始于家中于国，终于名立于后世，自近而至远也，始于事亲，但言温凊定省之属，中于事君，犹是指忠言之，终于立身，身则无所不备矣，五常百行，无非孝也；此孝之大成也。
夫孝，始于事亲，中于事君，终于立身，学者多疑之，此盖以嵗月论也事君之日，起于膝下，故称始焉事君者，自强而仕至老而，故称中焉。至于身则死而后亡为断也。
天子章
天子之孝，当保四海，爱亲者敬亲者，即下文爱敬尽于事亲，也不敢恶于人，不敢慢于人，即下文徳教加于百姓，刑于四海也。刑与形通着之义也。孟子齐宣王易牛之意，与此同，言举斯心，加诸彼而已。
诸侯章
诸侯之孝，在能保其国，国者祖先之世守也，骄溢则亡之矣，诸侯生而有国，専地与民易于犯上，观汉诸侯王可见，故専以骄溢戒之。
富贵不离其身，然后能保其社稷，而和其民，人能保身，然后神有所依，民有所仰，不然，身不可保，保土与民安得而有之，此甚言骄溢之祸，可畏也，故以战战兢兢，明之保者，保而有之，和者合而附之。
卿大夫章士章庶人章
非法不言，非道不行，中庸曰：动而世为天下道，言而世为天下法，循道而行，在人则为徳，故曰，非先王之徳行不敢行，又曰，非道不行。
大臣民之表也，衣服不贰，出言有章，行归于周，三者皆民所望也，小臣事人者也，故专论事父，事母事君，事长之道，庶人则飬而已。
天子之不敢慢，不敢恶诸侯之战战兢兢，卿大夫之夙夜匪懈，士之夙兴夜寐，庶人之谨身节用，虽行事不同，其操心一也，孝治章论治天下，治国治家，亦皆以不敢为言。
三才章
夫孝，天之经也，地之义也，民之行也，孝者顺徳之民日月星辰顺乎天，百谷草木顺乎地，人顺乎父母经者，常度义者，物宜，犹曰天文地理云尔，天之明地之利，言循经与义之效也。天文不顺，则失其明，地理不顺则失其利也。
天地之经，而民是则之，则之为言，顺其常而行之也，非谓法天地之经，以为斯民之孝也，孝自是民之常性，非有所象而为之也。
严肃之义，固同就二者分之肃为轻于严也，肃主于情，严主于事，肃有竦饬之义，故于教言之严，有恐迫之义，故于政言之辞严而气厉，教之肃也，令急而法重，政之严也。
先之以博爱，保惠之也，陈之以徳义训诰之也，先之以敬让，身率之也，此先字与上文先字不同，上文是先务之先，此是率先之先，导之以礼乐，则立为教条矣，示之以好恶，则刑政行焉，此先王治天下之序也，先之以博爱，而民莫遗其亲，生养之道足则情义厚也。
圣治章
天生万物，以人为贵，人有百行，以孝为先，事父事母，皆孝也，而比之母，则父为尊，故莫大于严父，自天子至于庶人，皆严父也，而其生也以天下养，其死也，尊以配天，则惟天子，然后得极其大焉，故莫大于配天也。
圣贤之言，有为经生所汨乱者，如孝经，周公严父之説所繋最大，不可不辩也，夫所谓严父者，不独谓生己者也，自父以上，曰：王父曰：曽祖王，父曰髙祖王父皆父也，祖者，始也，王者大也，言始初最大之父也，虽上而百世之祖，亦犹曰百世之大父云尔，凡父之所从生，与父之所同生，皆父道也，若止取生己者，为严父之祭，则成王止，应以武王配天，不应以后稷配天，文王配帝也，后儒不明其説遂至配天之际，每世一变，以为凡，为人子者，皆当自严，其生己之父，使侑天者无常主，作主者无常，位黩天慢，祖莫大乎是，是则经生读经，不攷下文之罪也，又所谓周公者，特言是礼，定于周公之手，以为姬之受姓，自后稷始犹天之始万物也，故推以配天，周之王天下，自文王始犹上帝之宰，百神也，故推以配上帝，是二主者，皆周家之大父也，配主一定，三十七王八百余年，遵而用之，无敢易也，岂有三十七主，皆得配天之理，周公，盖以当国，大臣为其国家，定郊庙之礼者尔，乌有已为大臣而得自严其生己之父，以配上帝者哉？此説之至不通者，而由孝经以来千五百年，莫有明其説者遂至以圣人之言为黩，天慢祖之据经生，以辞害意之罪，一至于此！可胜叹哉！
则周公其人也，周公盖成武王之意而已，然武王末受命，而周公行之，故孔子言孝必以周公与武王竝天子之所以严其父者，于是为不可加矣！亲萌于膝下之，时严滋于日长之际，二者，圣人因之，爱敬之教，所由兴也。故亲生之膝下，爱之本也，以养父母，日严敬之本也，父子之道，天性也，此爱之所以不可割也，君臣之义也。此敬之所以不可简也，父母生之，续莫大焉，人子之髪肤即父母之传，体天下之相续者，未有亲于此者也。夫如是，安得不爱君亲临之，厚莫重焉，国积尊而极于君家积尊而极于亲，天下之相临者，未有重于此者也。夫如是，安得不敬以上，三节皆反覆推明，爱敬之理，以见教之本于顺人，而人之不可以逆此也，以顺则逆，民无则焉，不在于善，而皆在于凶徳，虽得之，君子不贵也，此为爱敬，他人者言也，将以为顺而实则凶，自以为得，而其失甚大，三言之甚明，其不可也，先亲而后人言之顺也，自亲而及人行之顺也，言顺则可宣于口，故可道行，顺则合于人心，故可乐，自是推之，无所往而不顺焉，积之为徳义防之为行事，望其容止之状，察其进退之仪，皆顺道也，皆吉徳也一动容，一举足无有逆于道者，非天下之至孝，其孰能与于此可尊，言其意象可法，言其事迹可观，可度之别，亦然徳义作事容止，进退四者，即言行之目也；故独于言行用两思字，惟其所发，不茍，故其所着见者无不善也，古文思皆作，斯亦不可茍之意也。畏而爱之，其心也，则而象之，其迹也徳教道之也，政令齐之也，博爱敬譲徳，义皆徳教也。礼乐好恶，皆政令也；畏而爱之，畏之在初，爱之在久，君子之为皆然，畏生于严，爱生于亲，皆出于孝也，则而象之，则犹拟度也。象，犹仿效也，拟度其人而仿效其事，故能成其徳教而行其政令，身不行道，则虽教之而不成，令之而不行也。宋景文公曰郊，曰：天配以祖，远而敬之也，明堂曰帝配，以父近而亲之也。此説得之。
事亲章
居上不骄，君道也，为下不乱，臣道也，在丑夷不争，兄弟朋友之道也，前五者，止施于父母之身，此三者通于天下国家矣，此三者不除，虽能备前，五者不足以为孝也，圣人之教人皆欲其广而充之，故每进愈深，孔孟之言，大率如此。
五者备谓之能事亲，未足以尽孝子之名也，必除后三者而后足以为孝观，辞意便可见也。
圣人教人，常自小而至大，然此但教人之法耳，若圣人行之，则虽小节而大在其中，且如居则致其敬，能致其敬，则岂复有骄争，悖乱之事，如飬则致其乐，能致其乐，则岂复有危亡，兵刑之忧，若在圣人行之，则止用一字；而天下之善备矣，至于教人则不能，且教之以敬，其父母而不敢慢娱，其父母而使之乐，然后引而伸之，使之推事亲之敬，以至于统，臣妾统百姓，统万国，无往而不致其敬，推养亲之乐，以至于保四海，保社稷，保宗庙，无往而不致其乐，此一章之内，所以有五者，三者之序也。
五者备矣，皆人子之善行也，三者不除，皆人子之恶行也。
五刑章
罪莫大于不孝，陈法以禁之也，此大乱之道也。明理以谕之也，非圣人非孝之非，语意与非先王之法言，非尧舜之道同，先儒作非毁之未通。
广要道章广至徳章
言孝悌礼乐皆归于礼者，自其徳言之谓之孝悌，自其事言之，谓之礼乐，循而行之之谓礼，行而乐之之谓乐，观孟子事亲，从兄章可见。
孝主于爱，而要道至徳二章皆主敬为言者，敬则爱心存，不敬则爱心亡，敬者行孝之纲领也，顔渊问仁，仁主于爱，而其目皆曰礼，即是此意，使天下之臣子弟皆乐其道，谓之要道，使天下之君父兄皆被其徳谓之至徳要道言其操术之约至徳言其流化之妙要言，其发端至，言其极效也。
感应章
天远故言明地近，故言察易言，观天文，察地理，孟子言明庶物，察人伦，用字与此皆同。
圣人之事，天命徳讨罪勑典秩礼，皆有以合其心者，敬之而已，故知事父则知事，天圣人之事，地山川丘陵，草木鸟兽，皆有以成其顺者，爱之而已，故知事母则知事地明察，彰著四字，当用司马文正公説故事天明，故事地察，故上下治凡三条，而结以天地两条，不言上下条者，犹有尊有先宗庙修身，凡四条而结以宗庙一条，不言余条也，盖能其所难，则易者在其中矣，法服，法言徳行三条结，以言行不及法服者，亦此意也。必有尊也，必有先也，明皇以为诸父，诸兄是也，此两条明，上文长幼顺之义，不忘亲也，恐辱先也，此所以申上文，事父，事母之义，鬼神着矣，此亦中上文神明彰矣之义，凡此皆上言其大意，此言其事目也，自此以下复总结其意而极言之，其曰孝悌之至，则总父母长幼言之也，其曰通于神明，则总天地宗庙，言之也，其曰光于四海，则并举上下治而言之也。
孝悌，虽是二事，其寔秖是一理，书曰：惟孝友于兄弟，未有爱其亲而不爱其亲之子者也，故经文或并列，长幼而止，结父母或专言父母而忽及长幼，凡以明其理之一也；明察顺治之下，止结以明察二字，尊先敬谨之下，止结以致敬，一条皆并列，长幼而止，结父母也，资父爱敬之下，忽以孝对，敬君子之教以孝也，下忽以臣与悌参言之，皆专言父母，而忽及长幼也。
谏争章
慈爱防敬疏云：爱出于内，慈为爱体，敬生于心防为敬貌文义，颇精忠告，而善道之，不可则止，争友之説也事父母几谏，见志不从，又敬不违，劳而不怨，争子之法也，争臣之义，有亲疏小大之异。
事君章
反复事君一章，忧思恳恻之意，惓惓如此，此所谓以孝移忠者欤？惟孔孟之心，为能尽之，此其所以居乱世，事闇君而不害也。
丧亲章
孝经文体，其发端结趋，剏问置答，皆与小戴礼，礼运燕居闲居，哀公问儒行等篇相类，孔子家语，乃专用此格，成书，虽其中多圣贤格言，然其出也必在孔门，七十子之后，邹鲁诸儒记诵师説言孝言礼，各以其类，荟萃成篇，恐人之不尊也，故每篇皆假设夫子与人问答以贯穿之，必使众説羣义同出于一口之中，一人之问，其有辞义，太远者，则别为问端，必使上承前説下起后义如文士，作文之法而后已，如谏争章，所谓若夫慈爱防敬，安亲名，则闻命矣，敢问子从父之令，可谓孝乎？此其上承下接牵合粘缀，最为明白者，至于终篇，复结之曰：生民之本尽矣，死生之义备矣，孝子之事亲终矣，则又若问答之初，先以默定为破题，原题讲腹，结尾之成模，而后言之者，此一格必近下诸儒所撰；不若缁衣等，记等篇，彚载圣言，各出子曰：既不失当时之实，而又不妨次第，其法使浅深先后，以序相承也，论语与家语之异，盖亦如此，非谓家语，皆非圣人之言也，但其论载无法，反以杂乱圣，言为可惜耳，大槩战国，诸生所着之书，其体皆然，如素问之书本自精奥，而必假之，黄帝岐伯之问答六韬言兵具，亦为详实，而以为一一尽出于武王之问，大公之对则陋矣。
郑氏孝经，以先王为大禹，公羊氏春秋以王者为文王，汉儒之泥，往往类此。
明皇序亲誉二字，盖用其上，不知有之，其次亲之誉之，刘炫明安国之本，谓古文孝经二十二章也，陆澄讥康成之，注谓今文孝经十八章也，刘炫隋人陆澄晋人分注错经，即杜预左氏序所谓分经之年，与传之年相附也，古者经各为一书，不相错杂，写之琬琰谓石台孝经也。
项氏家説附録卷一
钦定四库全书
项氏家説附录卷二
宋 项安世 撰
中庸臆説
天命之谓性，率性之谓道，脩道之谓教，道也者，不可须臾离也，可离非道也，是故君子戒慎乎其所不睹，恐惧乎其所不闻，莫见乎隠，莫显乎微，故君子慎其独也。喜怒哀乐之未发谓之中，发而皆中节谓之和，中也者，天下之大本也，和也者，天下之逹道也，致中和，天地位焉，万物育焉。
天命之谓性，自然之中也，率性之谓道，自然之和也，脩道之谓教，君子学以致其中和也，自此以下，皆教之事，道也者，不可须臾离也，可离非道也，此言太虚冲漠，未发者之不可失也。是故君子戒慎乎其所不睹，恐惧乎其所不闻，所以存之也，莫见乎隠莫显乎微，此言几微眹，兆将发者之不可妄也。是故君子慎其独也。所以审之也，喜怒哀乐未发谓之中，则所存者得矣，发而中节谓之和，则所审者当矣，中也者，天下之大本也，天命之性也，和也者，天下之达道也，率性之道也，致中和，天地位焉，万物育焉，脩道之极功也，天地位中之至也，万物育，和之至也。
仲尼曰：君子中庸，小人反中庸，君子之中庸也，君子而时中，小人之中庸也，小人而无忌惮也。
此下言君子小人之所由分，使脩道者，知所避就道，君子之中庸也，君子而时中，时中犹时敏时习也，戒惧慎独之谓也？既君子矣，又时中焉，此圣所以愈圣，小人之中庸也，小人而无忌惮也，无忌惮者戒惧，慎独之反也，既小人矣，又无忌惮焉。此愚所以愈愚，使君子而不时中，则小人矣。使小人而有忌惮，则君子矣。君子小人之分，无他，敬与慢之间耳，不曰中和者，自道言之也，致中和者，所以脩中庸之道也。
子曰中庸其至矣乎民鲜能久矣
言人之不能知不能行也
子曰：道之不行也，我知之矣，知者过之，愚者不及也，其不能行，非不能行，由于不能知也。
道之不明也，我知之矣，贤者过之，不肖者不及也，其不能知非不能知，由于不能行也。
人莫不饮食也鲜能知味也
此复自知言之人谁不行？惟其不知，则不能以实行也。
子曰道其不行矣夫
此复自行言之，人谁不知？惟其不行，则不能以真知也。
子曰：舜其大知也与！舜好问而好察迩言，隠恶而善，执其两端，用其中于民，其斯以为舜乎？
犹曰：古之人有能之者：大舜是也，大智非强明，自用之智也；下文所言者是也。好问而好察迩言，隠恶而善，其好善也如此，知不足以言之也，执其两端，用其中于民，不主一説惟善之从，其从善也，如此行不足以言之也，此舜之所以为大知也。
子曰：人皆曰予知，驱而纳诸罟擭陷阱之中，而莫之知辟也，人皆曰予知，择乎中庸，而不能期月守也。
子曰：囘之为人也，择乎中庸，得一善则拳拳服膺而弗失之矣。
犹曰：古之人有能之者：顔子是也；囘之为人也，择乎中庸，得一善知之明也，则拳拳服膺而弗失之，行之笃也。
子曰：天下国家可均也，爵禄可辞也，白刃可蹈也，中庸不可能也。
子路问强，子曰：南方之强与？北方之强与？抑而强与？寛柔以教，不报无道，南方之强也，君子居之，衽金革，死而不厌，北方之强也，而强者居之。
犹曰：古之人有能之者：子路是也。舜不可得，得如顔子足矣，顔子不可得得，如子路足矣，君子居之，犹曰：此君子之徒也，而强者居之，而汝也，犹曰此汝之徒也。
故君子和而不流强哉矫中立而不倚强哉矫
同则流，和则不流矣；偏则倚中，则不倚矣。犹有不流，不倚云者，为勉强者言之也。斯二者，言道之中也，和者无过不及之中，中立者，不偏之中，欲其强于知之也，先言和后，言中自末而至，本亦勉强者之事也。
国有道，不变塞焉，强哉矫！国无道，至死不变，强哉矫！不流不倚尽矣，犹有二不变云者，亦为勉强者言之也。斯二者，言道之庸也，死生通塞，变之大者，能不为死生通塞之所变则可谓庸矣，欲其强于行之也，舜圣人也，故言其与人者，顔子学者也，故言其守身者，子路困而学者也，故言其矫揉气质者，孟子人告以有过章，其次序亦类此。
子曰：素隠行怪，后世有述焉，吾弗为之矣。君子遵道而行，半涂而废，吾弗能已矣，君子依乎中庸，遯世不见知而不悔，唯圣者能之。
君子之道费而隠
费犹博也，隠犹约也，道虽甚博，隠则甚约此章专，先言道之费。
夫妇之愚，可以与知焉，及其至也，虽圣人亦有所不知焉，夫妇之不肖，可以能行焉，及其至也，虽圣人亦有所不能焉，天地之大也，人犹有所憾。
言道之所该，形气不足以尽之，故圣人之圣，有不能兼于愚夫，愚妇之事，天地之大，有不能免于小民之憾，皆形气之限也。
故君子语大天下莫能载焉
语道之大处则丽于形气者虽天地犹为小也
语小天下莫能破焉
语道之小处则丽于形气者虽毫末犹为大也
诗云鸢飞戾天鱼跃于渊言其上下察也
凡形气之所至无非道者
君子之道造端乎夫妇及其至也察乎天地
此言君子之道，非言君子也，近起于愚夫，愚妇远极于天地之间，道无不该，夫妇天地以喻大小之极，非论其精粗浅深，此章专言其费，下章言其隠。
上既分智仁勇之三等，此章复极言知行之难，欲人之尽其心也，然又恐人畏其难，故下章以所知所行之近，反复言之。
子曰道不远人人之为道而远人不可以为道
此言人之脩道其实甚约
诗云：伐柯伐柯，其则不远，执柯以伐柯，聣而视之，犹以为远，故君子以人治人，改而止。
脩道者，以人之道，治人之形，使改其不合乎人者，而合乎人则止，岂有费哉？
忠恕违道不远，施诸己而不愿，亦勿施于人，君子之道四，丘未能一焉，所求乎子，以事父未能也，所求乎臣，以事君未能也，所求乎弟，以事兄未能也，所求乎朋友，先施之未能也。
此以人治人之目也；我所施于人者，我愿之乎否也？以我所愿治我所施，则不敢以施于人矣。我所求于人者，我能之乎？未也，以我所求治，我所未能，则必求有以能于我矣。
庸徳之行庸言之谨
此求于我之事也
有所不足不敢不勉
己之行必顾己之言不敢以不及也
有余不敢尽
己之言必顾己之行不敢以过也
言顾行行顾言君子胡不慥慥尔
申言之，欲其加厚，于此也上文四求犹以人与己相顾至此，直以己之言行，自相顾也，人以相顾，恕也，已自相顾，忠也，慥慥，忠之至也先言恕，后言忠欲其因人而反己，亦犹强哉矫！章先言和，后言中也，观此章，则所知所行，皆近在吾身，而道固未尝费也，下章仿此。
君子素其位而行不愿乎其外
上章论治，已不在外求，此章论处事亦不在外求也，天下之事不能尽如人意，则当循分而行，不可于分外妄求，处事如此，岂不泰然。
素富贵行乎富贵，素贫贱行乎贫贱，素夷狄行乎夷狄，素患难行乎患难，君子无入而不自得焉，在上位不陵下，在下位不援上，正己而不求于人则无怨，上不怨天，下不尤人，故君子居易以俟命，小人行险以徼幸，皆讲上二句也。
子曰射有似乎君子失诸正鹄反求诸其身
即正己而不求人也
君子之道，辟如行远必自迩，辟如登髙必自卑诗曰：妻子好合，如鼓瑟琴，兄弟既翕，和乐且耽，宜尔室家，乐尔妻孥，子曰：父母其顺矣乎？
此章言接人，不可以外求也，治国，平天下，接人之费者也，而其本近在于齐家，此所谓隠也妻子兄弟之间无间言，则父母悦父母悦，则天下安矣，然齐家之本，则又有其隠者焉，自道不远人，至此三章，皆自费而趋，隠而此一章所趋愈，隠故下章极言至隠之义。
子曰：鬼神之为徳其盛矣乎？视之而弗见，听之而弗闻，体物而不可遗，使天下之人齐明盛服以承祭祀，洋洋乎如在其上，如在其左右，诗曰：神之格思，不可度思，矧可射思，夫微之显，诚之不可揜如此夫。
此章言至隠之所在也，鬼神之为物语小，至于不见不闻，语大至，于物无不体，人无不畏，其费如此，而其所以然者，岂有他哉？实有是理而已，学者诚能体鬼神之徳自尽其心，实之于不闻，不见之中，而博之于事事物物之际，则道之费者，为我居矣！原其用力之地，岂非天下之至约乎？此君子所以慥慥尔也，自此以上，皆即道言之，欲人之知之也，自此以下，皆即人言之，欲人之行之也。
子曰：舜其大孝也与徳为圣人尊为天子，富有四海之内，宗庙飨之，子孙保之，故大徳必得其位，必得其禄，必得其名，必得其夀故天之生物，必因其材而笃焉，故栽者培之，倾者覆之，诗曰：嘉乐君子，宪宪令徳宜民宜人，受禄于天，保佑命之，自天申之，故大徳者必受命，子曰：无忧者，其惟文王乎！以王季为父，以武王为子，父作之，子述之，武王缵大王，王季，文王之绪，壹戎衣而有天下，身不失天下之显名，尊为天子，富有四海之内，宗庙飨之，子孙保之，武王末受命，周公成文武之徳追王大王，王季，上祀先公以天子之礼，斯礼也，达乎诸侯大夫及士庶人，父为大夫，子为士，葬以大夫，祭以士，父为士，子为大夫，葬以士，祭以大夫，期之丧，达乎大夫，三年之丧，达乎天子，父母之丧，无贵贱一也。
子曰：武王周公其达孝矣乎？夫孝者，善继人之志，善述人之事者也，春秋脩其祖庙，陈其宗器，设其裳衣，荐其时食，宗庙之礼，所以序昭穆也，序爵，所以辨贵贱也，序事，所以辨贤也。旅酬下为上，所以逮贱也，燕毛，所以序齿也，践其位，行其礼，奏其乐，敬其所尊，爱其所亲，事死如事生，事亡如事存，孝之至也，郊社之礼，所以事上帝也，宗庙之礼，所以事乎其先也，明乎郊社之礼，禘尝之义，治国其如示诸掌乎！
前四章已极言用力之隠故此三章皆言道之功，用以明其费，独以舜，文；武，周公言之者，皆处人道之变，可以见圣人之功用，舜居侧微，父母欲杀之，本无得位，得禄得夀得名之理，文王事商，而武王以兵取之，武王与子而周公以臣代之，皆处危疑之地，而舜卒受命，天不能穷也，武王卒不失显名，人不能訾也，周公阐幽明之情，极古今之变，为武王立，八百年之纪纲，制度使在天之灵，慰喜而无憾，万世之下祖述而无以逾也，此皆功用之至难，而极盛者也，然而用力之初，则甚隠矣，故皆以孝言之孝者，人心之所发也，天下之实者，莫加焉于武王，周公之事，独言丧祭者，亦此意也。大，犹言大本不可复加达，犹言达道人所通行也，知至于舜，谓之大知，行至于舜，谓之大孝，舜为人道之极，万世仰之，不可加也。周为王制之备，万世由之不可易也。此盖古之尽伦尽制者，故举之，以为训也。又曰：无忧者，其惟文王乎！以王季为父，以武王为子，父作之，子述之，何也？此以明舜与武王，周公所居之地，皆不若文王之易，于以见独举，武王周公之意也。
宜民以在下者言之，宜人，则尊卑远近，无不包也，然其本在我，继志述事，亦内外之言也。
哀公问政，子曰：文武之政，布在方防其人存，则其政举；其人亡，则其政息；人道敏政，地道敏树，夫政也者，蒲卢也，故为政在人，取人以身，脩身以道，脩道以仁，仁者人也，亲亲为大，义者，宜也，尊贤为大，亲亲之杀，尊贤之等，礼所生也。
此言礼义，皆出于仁，以明脩，道之必以仁也；仁者人也，即指此身言之义者，宜也，即指道理言之，此全身体，无有不仁，则其发用处，自无往而不为义也，义即天下，达道也，古人言道，多以礼义言之，表记言仁者，人也，道者义也，正与此章义同，天下之人物，虽皆此身之所当体，然未有亲于父母者，故曰：亲亲为大，天下之事理，虽当以义制之，而未有先于尊道而尚贤者，故曰尊贤为大，既有大小，则便有降杀等差，而礼节兴，庶政出矣，故曰：亲亲之杀，尊贤之等，礼所生也，凡此皆以明能脩道之义。
在下位不获乎上，民不可得而治矣，故君子不可以不脩身，思脩身不可以不事亲；思事亲，不可以不知人，思知人，不可以不知天。
此言脩道以仁之方也，脩身事亲，仁之事也，知人，知天仁之礼也，欲为其事，不可不知其理也，生曰：人死曰鬼，人之所以为人者，以其生也，仁者人也，仁者天地之心，圣贤之徳也有人之形，即有仁之理，此形此理，皆受之父母者也，知此，则知人之贵而亲之为大矣，故曰思事亲，不可以不知人，然而此形此理，父母孰从而得之，等而上之，至于百世之前，不知其所始也，等而下之，至于百世之下，不知其所终也，是孰为之哉？此即天地生物之心，流行而不已者也。此仁之大本也，故曰思知人，不可以不知天，此中庸之言道，所以必自天命之性，言之也。
天下之达道五，所以行之者三，曰君臣也，父子也，夫妇也，昆弟也，朋友之交也，五者，天下之达道也，知仁勇三者，天下之达徳也所以行之者一也，或生而知之，或学而知之，或困而知之，及其知之一也，或安而行之，或利而行之，或勉强而行之，及其成功，一也。
道总言之也。仁，人心也，隠心而发为仁，仁之所行为义，仁义之节文，为礼知仁义，礼之所从来为智，皆本于仁，故曰脩道以仁，求仁必以智，故事亲必本于知人，知天知人者，知人道之不得，不然也，费也，知天者，知人道之不能，不然也隠也尊贤为大，则足以取人矣，礼所生也，则足以为政矣。政而本于仁，费而隠也仁而推于义，与礼隠而费也。
子曰：好学近乎知，力行近乎仁，知耻近乎勇，知斯三者，则知所以脩身，知所以脩身，则知所以治人，知所以治人，则知所以治天下国家矣。
思脩身思事亲，思知人，三思皆求之也，知斯三者，知所以脩身，知所以治人，知所以治天下国家，四知皆得之也，求之者自费，而隠得之者自隠而费。
凡为天下国家有九经，曰：脩身也，尊贤也，亲亲也，敬大臣也，体羣臣也，子庶民也，来百工也，柔远人也，懐诸侯也，脩身则道立，尊贤则不惑，亲亲则诸父昆弟不怨，敬大臣则不，体羣臣则士之报礼重，子庶民则百姓劝，来百工则财用足，柔远人则四方归之，懐诸侯则天下畏之，齐明盛服，非礼不动，所以脩身也，去防远色，贱货而贵徳所以劝贤也，尊其位，重其禄，同其好恶，所以劝亲亲也，官盛任使，所以劝大臣也，忠信重禄，所以劝士也；时使薄敛，所以劝百姓也，日省月试，既禀称事，所以劝百工也，送往迎来，嘉善而矜不能，所以柔远人也，继絶世举废国，治乱持危，朝聘以时，厚往而薄来，所以懐诸侯也，凡为天下国家有九经，所以行之者一也，道立则为之基址，也不惑，然后讲之明矣，不惑者，我不惑也，不者，人不也，齐明盛服，内外交脩也，谗也，色也，货也，三者害徳之具也三者不去，有徳者不可得而贵也，听公伯寮，受女乐用田赋，则夫子之道废矣，贤也，亲也，大臣也，士也，民也，工也，皆言劝者皆同舟共济之人，必有以兴起其欢心，而后可也，孝经，孝治章言治天下治国治家，皆欲得人之欢心，即此意也。
凡事豫则立，不豫则废，言前定则不跲，事前定则不困，行前定则不疚，道前定则不穷。
言易屈，故曰跲事为之难，故曰困，行歉于心，故曰疚，道不通，故曰穷跲踬也，犹今言跌倒也言可立则不跲，事有成则不困，行无疵则不疚，道可行则不穷，不言诚而曰：豫者教人，素学之也，知之素明行之，素熟而后出之，则不穷矣，自事豫以上言，政自事豫，以下言学政主费，学主隠也。
在下位不获乎上，民不可得而治矣，获乎上有道，不信乎朋友，不获乎上矣，信乎朋友有道，不顺乎亲，不信乎朋友矣，顺乎亲有道，反诸身不诚，不顺乎亲矣，诚身有道，不明乎善，不诚乎身矣。
君臣之道得，必始于朋友之信，朋友之道得，必始于父子之悦，父子之道得，必始于反身之诚，诚身之道得，必始于心之明，不言夫妇，兄弟者，妻子好合，兄弟和乐，则父母其顺矣，皆齐家之事也。
诚者，天之道也，诚之者，人之道也，诚者不勉而中，不思而得，从容中道，圣人也，诚之者，择善而固执之者也，博学之，审问之，慎思之，明辨之，笃行之，有弗学，学之弗能，弗措也；有弗问，问之弗知，弗措也；有弗思，思之弗得，弗措也；有弗辨，辨之弗明，弗措也；有弗行，行之弗笃，弗措也；人一能之，己百之，人十能之，己千之，果能此道矣，虽愚必明，虽柔必强。
学所未能，问所未知，思其所以然，辨其所不然，行其所当然。
学之于古，问之于今思之，欲其契于心也，辨之，欲其合于道也，行之则为我有矣。
学而又问：则取于人者，详思而又辨，则求于心者精如是，而后可以行矣。
自诚明谓之性，自明诚谓之教，诚则明矣，明则诚矣，此章总费而隠之义而极言之，使学者循智仁勇之三等，而用其知，行之力以防于至一之地，自首章而下，大意皆总于此章，文武之政，费矣而在于脩道以仁仁卒，本于知天，天下之达道，五费矣，而行之者三，三卒归于一，天下国家有九经费矣，而必本于凡事之素定，素定之，目费矣，而必本于诚身，明善，此皆发明费而隠之义也。然所以用力于隠者则不外于知之，行之而知，行之等差，则性与教而已，知者生知，安行，天之道也，此之谓性仁者，学知利行勇者，困而知行，皆人之道也，此之谓教，教则有脩为之功，择善，所以知之也，固执所以行之也，学问思辨，择善之目也；笃行，固执之目也；皆仁者之事也，五弗措，百之千之，虽愚必明，虽柔必强，皆勇者之事也，然及其己至于强，与明则一，而己一者，何也？曰：诚诚者，中和之实理也，实知之，谓之明，实行之谓之诚，已至于实，则无二矣。故曰：诚则明矣，明则诚矣，自此以下，迭言天道，人道而皆归于一，然其言变化之神，积累之盛，外之发越，内之精微，读其文者，可畏可慕，则亦费已，故末章复自其用力之隠者言之，起于戒惧，慎独以至于不可形容之地，自人之道，至于天之道，自脩道之教，至于天命之性，而一篇之义终焉。
此章三段，第一段言文武之政归于知人，知天此总论大意，言政之必本于学也，第二段言达道五，归于知仁勇，则其纲序始详，盖达道五，即政之纲也；智，仁；勇，即学之序也，第三段言九经归于学，问：思，辨行则其条目极其详矣，九经即政之条目也，学问思辨，行即学之条目也，而圣人修道之教备矣，自此以下，子思之言，不过赞叹圣贤之事而敷畅之耳，按家语自哀公问政至，虽柔必强，为一章，自诚明谓之性，自明诚谓之教，诚则明矣，明则诚矣，此四句是子思之言，结此一章之意，以起下文至诚，有诚之説也自首章至此，亦是大三段，第一段自天命之性，至唯圣者能之，亦是总説大意言天道性命之理，在于人之知行也，第二叚自君子之道，费而隠至其如示诸掌乎？亦是渐趋于详，言君子之道甚费，无所不周，人之求道甚约，不外于忠恕也，第三段自哀公问政至，虽柔必强，亦是极详，盖自性命而言道，自道而言，政自知行而言，忠恕自忠恕而言，学问思辨，行其详畧可暏矣，或云自舜至囘，自囘至子路问，强三段也，自舜之大孝至武王，周公自武王，周公至，哀公问政亦三叚也。
唯天下至诚为能尽其性，能尽其性，则能尽人之性，能尽人之性，则能尽物之性，能尽物之性，则可以赞天地之化育，可以赞天地之化育，则可以与天地参矣，其次致曲，曲能有诚，诚则形，形则着，着则明，明则动，动则变，变则化，唯天下至诚为能化。
此二章上一段，言性者之道，可以配天下一段，言教者之事，可以成物，至者自至致者，求至之也。
至诚之道，可以前知，国家将兴，必有祯祥，国家将亡，必有妖孽，见乎蓍龟，动乎四体，祸福将至，善必先知之，不善，必先知之，故至诚如神。
诚者自成也，而道自道也，诚者，物之终始，不诚无物，是故君子诚之为贵，诚者，非自成己而已也，所以成物也。成己，仁也；成物，知也，性之徳也合外内之道也，故时措之宜也。
此二章上一段，言性者，处处明白，与天无间，天之道也，下段言教者，处处笃实，与人无间，人之道也，诚者，实心道者，实理后言，至诚至圣也，上章言至诚之道，则以其性本具是道也，下章分诚与道对言，则尽其心，以行其道也，此其所以为教者之事。
仁者服膺而不违，顔子之事也，知者用其中于民，舜之事也，成己所以成物，言自顔子而至舜也，故曰：成己，仁也；成物智也，所以释仁智之成名也。
子贡曰：学不厌，智也；教不倦，仁也；与此不同者，子贡就知行言之，以知属智，以行属仁，是故顔子之仁，其择善属智，其服膺属仁，舜之智，其问察属智，其执用属仁，仁之中有仁智，智之中亦有仁智也，夫子曰：仁者安仁智者利仁，意亦类此，仁者安仁，乃是舜之智，智者利仁，乃是顔子之仁也。
故至诚无息，不息则久，久则徴徴则悠远，悠远则博厚，博厚则髙明博厚所以载物也髙明所以覆物也，悠久所以成物也。博厚配地髙明配天悠久无疆，如此者不见而章，不动而变，无为而成，天地之道，可一言而尽也；其为物不贰，则其生物不测，天地之道博也，厚也髙也明也悠也久也，今夫天斯昭昭之多，及其无穷也，日月星辰繋焉万物覆焉，今夫地一撮土之多，及其广厚，载华岳而不重，振河海而不泄，万物载焉，今夫山一卷石之多，及其广大，草木生之，禽兽居之，寳藏兴焉，今夫水，一勺之多，及其不测，鼋鼍蛟龙鱼鼈生焉，货财殖焉，诗云：维天之命，于穆不已，盖曰天之所以为天也，于乎不显，文王之徳之纯盖曰文王之所以为文也，纯亦不已，大哉圣人之道，洋洋乎发育万物，峻极于天，优优大哉！礼仪三百，威仪三千，待其人而后行，故曰：茍不至徳至道不凝焉，故君子尊徳性而道问学，致广大而尽精微极髙明而道中庸，温故而知新，敦厚以崇礼，是故居上不骄，为下不倍，国有道，其言足以兴，国无道，其黙足以容，诗曰：既明且哲，以保其身，其此之谓与！
此二章上一章，言性者之道徳无穷下一章言教者之事业无穷，久以时言悠远，以地言博厚以业言髙明以徳言歴时之久，及物之远，故其业愈广而徳愈崇业广，徳崇则愈能悠久，始于悠久，终于悠久，此所谓至诚无物也，无息者，理也，不息者人也，无疆者，如天地之无尽处，无己时也，不贰者，博厚髙明悠久也不测者，不见而章，不动而变，无为而成也。章者于外变者，渐入于内，成则治道成矣，博厚则形而下者无不体，故谓之载髙明则形而上者无不达，故谓之覆，悠久者终始之道，故谓之成。纯亦不已，此一句解纯字之义，言纯即是不已，天之不已，文王之纯，其实一也。大哉圣人之道，止至道不凝焉，此自言道之费，如费而隠一章专言君子之道也，故君子尊徳性而道问学，止其此之谓与！乃言脩道之事，如道不远人而下数章，致广大，尽精微极髙明道中庸，皆尊徳性也，温故知新，敦厚崇礼，皆道问学也，问学之功已足以尊其徳性矣而又道问学焉，即始终悠久之意也，致广大而尽精微，博厚配地也极髙明而道中庸髙明配天也。温故而知新，敦厚以崇礼，悠久无疆也，性之者，但言博厚髙明悠久教之者，兼防其偏，温故知新，知之事也，敦厚崇礼，行之事也徳性理也问学事也，广大理也，精微事也髙明理也，中庸事也，知新理也，崇礼事也，理必体乎？事事必根乎理，如是而后中庸之徳如是而后至诚之道，不然，则怪且妄矣。
子曰：愚而好自用，贱而好自专，生乎今之世，反古之道，如此者烖及其身者也，非天子不议礼，不制度，不考文，今天下车同轨，书同文，行同伦，虽有其位，茍无其徳不敢作礼乐焉，虽有其徳，茍无其位，亦不敢作礼乐焉，子曰：吾説夏礼祀不足徴也吾学殷礼，有宋存焉，吾学周礼，今用之，吾从周。
王天下有三重焉，其寡过矣乎？上焉者，虽善无徴无徴不信不信，民弗从，下焉者，虽善不尊，不尊不信，不信民弗从，故君子之道，本诸身徴诸庶民考诸三王而不缪，建诸天地而不悖，质诸鬼神而无疑，百世以俟圣人而不惑，质诸鬼神而无疑，知天也，百世以俟圣人而不惑，知人也，是故君子动而世为天下道，行而世为天下法，言而世为天下则，远之则有望，近之则不厌，诗曰：在彼无恶，在此无射，庶几夙夜，以永终誉，君子未有不如此而蚤有誉于天下者也。
此二章引夫子之行事，以实教者之事，所谓惟天下至诚为能化者，其目如此。
仲尼祖述尧舜，宪章文武，上律天时，下袭水土，辟如天地之无不持载，无不覆帱，辟如四时之错行，如日月之代明，万物竝育而不相害，道竝行而不相悖，小徳川流大徳敦化此天地之所以为大也。
唯天下至圣，为能聪明睿知，足以有临也，寛裕温柔，足以有容也；发强刚毅，足以有执也；齐庄中正，足以有敬也；文理密察，足以有别也，溥博渊泉而时出之，溥博如天，渊泉如渊，见而民莫不敬，言而民莫不信，行而民莫不説是以声名洋溢乎中国，施及蛮貊，舟车所至，人力所通，天之所覆，地之所载，日月所照，霜露所队，凡有血气者，莫不尊亲，故曰配天。
唯天下至诚为能经纶天下之大经，立天下之大本，知天地之化育，夫焉有所倚？肫肫其仁，渊渊其渊，浩浩其天，茍不固聪明圣知达天徳者其孰能知之？
此三章引夫子之道徳以明性者之事，所谓唯天下至诚，可以与天地参者，其目如此，前皆先言性，后言教，此五章先言教后言性者，其极必至于此，而后为至也。
诗云：衣锦尚防，恶其文之着也，故君子之道，闇然而日章，小人之道的然而日亡，君子之道淡而不厌，简而文，温而理，知远之近，知风之自，知微之显，可与入徳矣，诗云：潜虽伏矣，亦孔之昭！故君子内省不疚，无恶于志，君子之所不可及者，其唯人之所不见乎？诗云：相在尔室，尚不愧于屋漏，故君子不动而敬，不言而信，诗曰：奏假无言，时靡有争，是故君子不赏而民劝，不怒而民威于鈇钺，诗云：不显惟徳百辟其刑之，是故君子笃防而天下平，诗云：予懐明徳不大声以色，子曰：声色之于以化民，末也，诗曰徳輶如毛，毛犹有伦，上天之载，无声无臭，至矣。
此一章自其用功于隠，至发见于费者，而总言之，其末复归于隠正与本篇自天命之谓性，至茍不固，聪明圣知达天徳者其孰能知之？相对，盖以一章具一篇之义也。内省于志，谨其将然也，不动不言，谨其未然也，不赏不怒，诚之形，着明动也，笃恭而天下平，动则变，变则化也，其所以至此者，非矫饰之功，皆积隠之效也。非以声色感人，非有物象可喻，如天之化育，直以至诚不贰，故其生物不测，非有声音气臭之可寻也，言形与臭者无形之至也。
淡而不厌，无味而其味自长也，简而文，无文，而文自着也，温而理，不肃而成，不严而治也，此言道也，故自隠而费言远者，指人也，言风者，人己之所以相感也，言微者，在己者也，此言脩道者也，故自费而隠淡而不厌，不求观美，而深观黙，养情味自长，此即潜虽伏矣，内省不疚，一章也。简而文，未尝烦扰，而处事接人，经纬自密，此即不动而敬，不言而信，一章也，温而理，未尝振厉，而人顺事，治本末自举，此即不赏不怒，与笃恭而天下平二章也。
知远之近言，平天下之本也，知风之自言，言动之机也，知微之显言，潜虽伏矣之事也，即以上章之意，反覆言之耳。
淡而不厌，即不见，而章简而文，即不动而变，温而理，即无为而成。
项氏家説附録卷二