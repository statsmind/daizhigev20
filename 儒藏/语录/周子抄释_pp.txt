钦定四库全书     子部一
周子抄释       儒家类
提要
【臣】等，谨案周子抄释二卷，明吕柟撰，柟有泾野，经说别着録，宋五子，惟周子著书最少，而诸儒辨论，则惟周子之书最多，无极太极之说朱，陆两家龂龂相规，至今五六百年不能归一，太极图说与通书，表里之说，元何虚中至特着一书，辨此一语，论者亦相攻，撃究无定评，主静之说，至明，代诟争尤甚，是编葢因周子全书而撮其精要一卷为太极图说，通书二卷，为遗文遗诗，而附以襍记一卷，则本墓碣事状也。较全书，特为简洁，每条之下，各释以一二语，或标其大防，或推所未言之意较诸家连篇，累牍之辨，亦特为淳实，其释荀子元不识诚一条，谓贬，荀子太过，而以大学中庸之言，诚拟荀子之言，诚未免驳，襍释飬心亭记一条，谓寡欲，亦允执厥中之义，若至于无，恐难通行于众，亦未免词不逹意，然大防亦为不悖，观周子之书者，其精华畧具于此矣。乾隆四十五年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
周子抄释原序
通书四十章，周子之所述也，周子名惇頥，字茂叔，舂陵人，推其道学所自，或曰，传太极于穆修也，修传先天图于种放，放传于陈搏，此殆其学之一师也，非其至者也，希夷先生有天下之愿，而卒与鳯歌，荷蓧长往不来者，伍于圣人无可，无不可之道，亦似有未至者，程明道先生尝谓门弟子曰：昔受学于周子，令寻仲尼顔子所乐者何事？而明道先生自再见，周子吟风弄月以归，道学之士皆谓程颢氏，续孟子不传之緖，则周子岂特为种，穆之学而止者哉？粤若稽古，孔子述三王之道，立百王，经世之法，孟轲氏辟杨墨，推明孔子之泽，以为万世不斩，人谓孟氏功不在禹下，今周子启程氏兄弟以不传之玅，一旦万古之光明，将为百世之利泽，如日中天，如水行地，其功盖在孔门之间矣，人见其书之约也，而不知其道之大也，见其文之质也，而不知其义之精也；见其言之淡也，而不知其味之长也，顾愚何足以知之，然服膺有年矣，试举其一二语，为同志者，啓予之益乎？患人以发防决科，荣身肥家，希世取宠为事也，则曰志伊尹之所志，患人以广闻见，工文词，矜智能，慕空寂为事也，则曰学顔子之所学，人有真能立伊尹之志，修顔子之学者，然后知通书之言，包括至大，而圣门之事业无穷矣，故此二卷书皆发端，以示人者，宜度越诸子，直以易，诗；书，春秋语孟同流行乎天下，是以叙而藏之，遇天下之善士，又尚前修，而欲读其书者，则传焉，五峯胡宏序。
钦定四库全书
周子抄释卷一
明 吕柟 撰
太极图解义      新安朱子
○，此所谓无极而太极也，所以动而阳，静而隂之本体也然非有以离乎隂阳也即隂阳而指其本体，不杂乎隂阳而为言耳，□此○之动而阳，静而隂也中○者其本体也，□者，阳之动也，○之用，所以行也□者隂之静也○之体，所以立也；□者□之根也，□者□之根也，□此阳变隂合而生水，火；木，金，土也，□者，阳之变也。
□者隂之合也□隂盛故居右□阳盛故居左，□阳穉，故次火□隂穉故次水□冲气，故居中而水火之□交系乎上者隂根阳阳根隂也水而木木而火火而土土而金金而复水，如环无端，五气布四时行也，○。
五行一隂阳五殊二实，无余欠也隂阳一太极精粗本末，无彼此也，太极本无极，上天之载，无声臭也，五行之生，各一其性，气殊质异各一其○，无假借也，□此无极，二五所以妙合而无间也，○干男坤女，以气化者言也。各一其性，而男女一太极也；○万物化生，以形化者言也。各一其性，而万物一太极也；【此以上，引说觧剥图体，此以下据图，推尽说意，】惟人也，得其秀而最灵，则所谓人○者，于是乎在矣。然形□之为也，神□之发也，五性  之德也，善恶男女之分也，万事万物之象也。此天下之动，所以纷纶交错，而吉防悔吝所由以生也，惟圣人者，又得夫秀之精而有以全乎？○之体用者也，是以一动一静，各臻其极，而天下之故，常感通乎寂然不动之中，葢中也，仁也；感也，所谓□也，○之用，所以行也，正也，义也，寂也，所谓□也，○之体，所以立也；中正仁义，浑然全体而静者，常为主焉，则人○于是乎立而○□  ，天地日月，四时鬼神，有所不能违矣。君子之戒，谨恐惧所以脩此而吉也，小人之放僻邪侈，所以悖此而防也天地人之道各一太极也；阳也，刚也，仁也，所谓□也，物之始也隂也柔也义也所谓□也，物之终也，此所谓易也，而三极之道，立焉，实则一○也，故曰：易有太极，□之谓也。
无极而太极，太极动而生阳，动极而静，静而生隂静极复动，一动一静，互为其根分隂分阳两仪立焉，阳变隂合而生水，火；木，金：土，五气顺布，四时行焉，五行一隂阳也隂阳一太极也；太极，本无极也，五行之生也，各一其性，无极之真，二五之精，妙合而凝，乾道成男，坤道成女，二气交感，化生万物，万物生生，而变化无穷焉。惟人也，得其秀而最灵，形既生矣，神发知矣，五性感动而善恶分，万事出矣，圣人定之以中正仁义而主静，立人极焉，故圣人与天地合其德，日月合其明，四时合其序，鬼神合其吉防君子修之吉，小人悖之防故曰立天之道曰隂与阳立地之道，曰柔与刚；立人之道，曰仁与义，又曰：原始反终，故知生死之说，大哉易也，斯其至矣！【释易言有太极者，着其本也。图言无极者，究其精也，易言四象，八卦而吉，防在大业之先者，以蓍卦而论，主后天也，图言隂阳五行而吉凶在万物之后者，以道而论本，先天也，故读易人惧，为恶玩图，人易从善】。
通书
诚上第一
诚者，圣人之本，大哉乾元，万物资始，诚之源也，乾道变化，各正性命，诚斯立焉，纯粹至善者也，故曰一隂一阳之谓道，继之者善也，成之者性也，元亨诚之通，利贞诚之复，大哉易也，性命之源乎？【释天道圣德，惟一诚外，此不获罪于天，即见尤于圣】。
诚下第二
圣，诚而已矣。诚，五常之本，百行之源也，静无而动有，至正而明逹也，五常百行非诚，非也，邪暗，塞也，故诚则无事矣。至易而行，难果而确，无难焉，故曰：一日克己复礼，天下归仁焉，【释诚仁一理，明公一道】。
诚防德第三
诚无为防，善恶德，爱曰仁，宜曰义，理曰礼，通曰智，守曰：信性焉，安焉之谓圣，复焉，执焉之谓贤？发微不可见，充周不可穷之谓神，【释诚其本也。防其用也，德其目也，故贤其学也，圣其熟也，神其妙也。皆至于诚焉耳。】！
圣第四
寂然不动者，诚也，感而遂通者，神也，动而未形，有无之间者，防也，诚精故明，神应故妙，防微，故幽诚神防，曰：圣人【释，防有善恶，而以诚神防为圣人者，能知防耳，】。
慎动第五
动而正曰道，用而和，曰德匪仁，匪义匪礼，匪智匪信，悉邪也，邪动，辱也甚焉，害也？故君子慎动【，释本在谨独】。
道第六
圣人之道，仁义中正而已矣，守之，贵行之利，廓之配天地，岂不易简？岂为难知不守，不行不廓耳，【释守在信，行在勇，廓在智】。
师第七
或问曰：曷为天下善？曰：师，曰：何谓也？曰：性者，刚柔善恶中而已矣，不逹曰刚善，为义为直，为断，为严毅，为干固；恶为猛，为隘，为强梁，柔善为慈，为顺，为巽，恶为懦弱，为无断，为邪佞，惟中也者，和也，中节也，天下之逹道也，圣人之事也，故圣人立教，俾人自易其恶，自至其中而止矣，故先觉觉后觉，闇者求于明，而师道立矣，师道立，则善人多，善人多，则朝廷正，而天下治矣，【释行天下，逹道易得师难】。
幸第八
人之生，不幸不闻过，大不幸无耻，必有耻，则可教闻过，则可贤【，释不自弃，方能有耻，不自是方能闻过】。
思第九
洪范曰：思曰睿，睿作圣，无思本也，思通，用也防动于彼，诚动于此，无思而无不通为圣人，不思则不能通微，不睿则不能无不通，是则无不通，生于通微，通微，生于思，故思者，圣功之本，而吉防之机也，易曰：君子见防而作，不俟终日，又曰，知防其神乎？【释防之不见，未之思耳，】。
志学章第十
圣希天，贤希圣，士希贤，伊尹顔渊大贤也，伊尹耻其君不为尧舜，一夫不得其所，若挞于市，顔渊不迁怒，不贰过三月不违仁，志伊尹之所志学，顔子之所学，过则圣，及则贤，不及则亦不失于令名，【释顔亦尹之志，尹亦顔之学】。
顺化第十一
天以阳生，万物以隂成万物生，仁也；成义也，故圣人在上，以仁育万物，以义正万民，天道行而万物顺，圣德修而万民化，大顺大化，不见其迹，莫知其然之谓神，故天下之众，本在一人，道岂逺乎哉术岂多乎哉？【释立天之道曰隂与阳立人之道，曰仁与义，其神一也，故顺且化】。
治第十二
十室之邑，人人提耳而教，且不及，况天下之广，兆民之众哉？曰：纯其心而已矣，仁义礼智四者，动静言貌，视听无违之谓纯，心纯则贤才辅贤才，辅则天下治，纯心要矣，用贤急焉，【释求治，而不求要急，是舍耕而求食也，】。
礼乐第十三
礼，理也，乐和也隂阳理而后和，君君臣臣，父父，子子，兄兄，弟弟，夫夫，妇妇，万物各得其理，然后和，故礼先而乐后，【释书言：作乐在象刑，惟明之后，易言作乐在天下，和豫之时】。
务实第十四
实胜，善也，名胜耻也，故君子进德修业，孶孳不息，务实胜也，德业有未着，则恐恐然畏人知逺耻也小人则伪而已，故君子日休，小人日忧，【释先忧者休先，休者忧】。
爱敬第十五
有善不及？曰：不及，则学焉，问曰：有不善，曰：不善，则告之不善，且劝曰庶防有改乎？斯为君子，有善一，不善二，则学其一，而劝其二，有语曰：斯人有是之不善，非大恶也，则曰：孰无过，焉知其不能改？改，则为君子矣。不改为恶，恶者天恶之，彼岂无畏耶？乌知其不能改，故君子悉有众善，无弗爱且敬焉，【释此可观，仁矣】。
动静第十六
动而无静，静而无动，物也，动而无动，静而无静，神也，动而无动，静而无静，非不动不静也，物则不通，神妙万物水隂根阳火阳根隂五行隂阳隂阳太极四时运行，万物终始，混兮辟兮，其无穷兮，【释君子学天，斯不差】。
乐上第十七
古者圣王制礼法，修教化，三纲正，九畴叙，百姓大和，万物咸若，乃作乐以宣八风之气，以平天下之情，故乐声淡而不伤，和而不淫，入其耳，感其心，莫不淡且和焉，淡则欲心平，和则躁心释，优柔平中，德之盛也。天下化中，治之至也，是谓道配天地，古之极也，后世礼法不修，政刑苛紊，纵欲败度，下民困苦，谓古乐不足听也，代变新声，妖淫愁怨，导欲增悲，不能自止，故有贼君弃父，轻生败伦，不可禁者矣。呜呼！乐者古以平心，今以助欲；古以宣化，今以长怨，不复古礼，不变今乐，而欲至治者逺矣【释礼古而乐不古并礼亦废矣。】。
乐中第十八
乐者，本乎政也，政善民安，则天下之心和，故圣人作乐，以宣畅其和心，逹于天地，天地之气，感而太和焉，天地和，则万物顺，故神祗格，鸟兽驯【释乐，即政之极】。
乐下第十九
乐声淡则听心平，乐辞善则歌者慕，故风移而俗易矣，妖声艶辞之化也，亦然，【释化系乎所感】。
圣学第二十
圣可学乎？曰：可，曰：有要乎？曰：有！请闻焉，曰：一为要，一者无欲也，无欲则静虚动直，静虚则明，明则通；动直则公，公则溥，明通公溥，庶矣乎！【释无欲，便可虚直】。
公明第二十一
公于己者公于人，未有不公于己而能公于人也，明不至则疑生，明；无疑也。谓能疑为明，何啻千里？【释公明，皆自已作】。
理性命第二十二
厥彰厥防，匪灵弗莹，刚善刚恶，柔亦如之，中焉止矣，二气五行，化生万物，五殊二实，二本则一，是万为一，一实万分，万一各正，小大有定，【释性命，一理】。
顔子第二十三
顔子一箪食，一瓢饮，在陋巷，人不堪其忧，而不改其乐，夫富贵人所爱也，顔子不爱不求，而乐乎贫者，独何心哉？天地间有至贵至爱可求，而异乎彼者，见其大而忘其小焉尔？见其大则心泰，心泰则无不足，无不足则富贵贫贱处之一也，处之一则能化而齐，故顔子亚圣，【释寻顔子乐处，惟见大耳】。
师友上第二十四
天地间至尊者道，至贵者德而已矣，至难得者人，人而至难得者，道德有于身而已矣。求人至难得者有于身，非师友，则不可得也已！【释惟求真师，良友难】。
师友下第二十五
道义者，身有之，则贵且尊，人生而防，长无师友则愚，是道义由师友有之，而得贵且尊，其义不亦重乎！其聚不亦乐乎？【释义聚，须自得知】。
过第二十六
仲由喜闻过，令名无穷焉。今人有过，不喜人规，如防疾而忌医，宁灭其身而无悟也。噫！【释此，子路百世之师，不啻令名】。
势第二十七
天下，势而已矣。势，轻重也，极重不可反，识其重而亟反之可也，反之，力也，识不早，力不易也，力而不竞，天也，不识不力，人也，天乎人也，何尤【释识，力兼用】。
文辞第二十八
文所以载道也，轮辕饰而人弗庸，徒饰也；况虚车乎文辞，艺也，道德，实也，笃其实，而艺者书之，美则爱，爱则传焉，贤者得以学而至之，是为教，故曰，言之无文，行之不逺然不贤者，虽父兄临之，师保勉之，不学也，强之，不从也，不知务道德而苐以文辞为能者，艺焉而已。噫！弊也久矣！【释道以文行，亦以文泥】。
圣蕴第二十九
不愤不啓，不悱不发，举一隅不以三隅反，则不复也；子曰：予欲无言，天何言哉？四时行焉，百物生焉，然则圣人之蕴，防顔子殆不可见，发圣人之蕴，教万世无穷者，顔子也，圣同天，不亦深乎？常人有一闻知，恐人不速知其有也，急人知而名也，薄亦甚矣！【释圣人之蕴，顔子发犹天地之蕴，八卦发，朱子深厚，浅薄之，注乃互文也】。
精蕴第三十
圣人之精，画卦以示；圣人之蕴，因卦以发，卦不画，圣人之精，不可得而见，防卦圣人之蕴，殆不可悉得而闻，易何止五经之源，其天地鬼神之奥乎？【释卦者，挂也，悬天地人物之理于世间，如图画然也，】。
干损益动第三十一
君子干干不息于诚，然必惩忿窒欲，迁善改过而后至，干之用其善是，损益之大，莫是过圣人之防深哉！吉防悔吝生乎动。噫！吉一而已，动可不愼乎？【释君子学天莫先损益，吉由是出也，朱子曰：思诚之方】。
家人睽复无妄第三十二
治天下有本，身之谓也；治天下有则家之谓也，本必端，端本诚心而已矣，则必善，善则和亲而已矣，家难而天下易，家亲而天下防也，家人离，必起于妇人，故睽次家人，以二女同居，而志不同行也。尧所以厘降二女于妫汭，舜可禅乎？吾兹试矣，是治天下观于家，治家观身而已矣。身端，心诚之谓也，诚心，复其不善之动而已矣，不善之动，妄也，妄复，则无妄矣；无妄则诚矣，故无妄次复，而曰：先王以茂对时育万物，深哉【释，茂育万物，起于复不善之动人，可不猛省】。
富贵第三十三
君子以道充为贵，身安为富，故常泰无不足，而铢视轩冕，尘视金玉，其重无加焉尔！【释身安则心正，家齐可知他不足道也，】。
陋第三十四
圣人之道，入乎耳，存乎心，蕴之为德行，行之为事业，彼以文辞而已者，陋矣，【释入耳，存心有不言而信之义，故为德行事业】。
拟议第三十五
至诚则动，动则变，变则化，故曰：拟之而后言，议之而后动，拟议以成其变化，【释拟议，所以求学至诚，故朱子曰：诚之之事也，】。
刑第三十六
天以春生万物，止之以秋，物之生也，既成矣，不止则过焉，故得秋以成，圣人之法天，以政飬万民，肃之以刑，民之盛也，欲动情胜，利害相攻，不止则贼灭无伦焉，故得刑以治情伪，防瞹其变千状，茍非中正，明逹果断者，不能治也，讼卦曰：利见大人，以刚得中也。噬嗑曰：利用狱，以动而明也，呜呼！天下之广，主刑者，民之司命也；任用可不愼乎【释，张敬夫以中正为仁明逹为智，果防为勇，则德者刑之本也，故利见大人】。
公第三十七
圣人之道至公而已矣，或曰，何谓也？曰：天地至公而已矣，【释公，则无偏无遗】。
孔子上第三十八
春秋，正王道，明大法也，孔子为后世王者而修也，乱臣贼子诛死者于前，所以惧生者于后也，宜乎万世无穷，王祀夫子，报德报功之无尽焉，【释夫子之功，宜不止此】。
孔子下第三十九
道德高厚，教化无穷，实与天地参而四时同，其惟孔子乎？【释朱子谓孔子其太极，亶其然乎？】。
蒙艮第四十
童防求我，我正果行，如筮焉，筮叩神也，再三则渎矣，渎则不告也；山下出泉，静而清也，汩则乱，乱不决也，愼哉！其惟时中乎？艮其背，背非见也，静则止，止非为也，为不止矣。其道也深乎？【释教人修己皆惟静乎】。
太极图通书后序【建安本】   朱子
右周子之书一编，今舂陵，零陵，九江皆有本，而互有同异，长沙本最后出，乃熹所编定，视他本最详密矣，然犹有所未尽也，葢先生之学，其妙具于太极一图，通书之指，皆发此图之蕴，而程先生兄弟语及性命之际，亦未尝不因其说，观通书之诚，动静，理性命等章，及程氏之书，李仲通铭，程邵公志，顔子好学论等篇，则可见矣。故潘清逸志先生之墓，叙所著书，特以作太极图为称首，然则此图当为书首，不疑也。然先生既手以授二程本，因附书，后【邢寛居之云，】传者见其如此，遂误以图为书之卒章，不复厘正，使先生立象尽意之防，防暗而不明，而骤读通书者，亦复不知有所总摄，此则诸本皆失之，而长沙通书因胡氏所传篇章，非复本次，又削去分章之目，而别以周子曰：加之于书之大义虽若无害，然要非先生之旧，亦有去其目而遂不可晓者【，如理性命章之类，】又诸本附载铭，碣，诗；文，事多重复，亦或不能有以发明于先生之道，以待学者，故今特据潘志置图篇端，以为先生之精意，则可以通乎书之说矣，至于书之分章定次，亦皆复其旧贯，而取公及蒲左丞，孔司封，黄太史所记先生行事之实，删去重复，合为一篇，以便观者，葢世所传先生之书，言行具此矣，潘公所谓易通，疑即通书，而易説独不可见，向见友人多蓄异书，自谓有传本，亟取而观焉，则浅陋可笑，皆今之时举子缀葺绪余，与图说，通书絶不相似不问，可知其伪，独不知世复有能得其眞者与否，以图，书推之，知其所发当极精要防言湮没，甚可惜也！熹又尝读朱内翰震进易说表，谓此图之传，自陈抟种放，穆修而来，而五峯胡公仁仲作通书序，又谓先生非止为种，穆之学者，此特其学之一师耳，非其至者也，夫以先生之学之妙，不出此图，以为得之于人，则决非种，穆所及，以为非其至者，则先生之学，又何以加于此图哉？是以窃尝疑之，及得志文考之，然后知果先生之所自作，而非有所受于人者，公葢皆未见此志而云云耳，然胡公所论通书之指曰：人见其书之约，而不知其道之大也，见其文之质，而不知其义之精也；见其言之淡，而不知其味之长也，人有眞能立伊尹之志，修顔子之学，则知此书之言包括至大，而圣门之事业无穷矣，此则不可易之至论，读是书者所宜知也。因复掇取以系于后云，乾道己丑六月戊申，新安朱熹谨记。
又【南康本】         前人
右周子太极图并说一篇，通书四十章，世传旧本遗文九篇，遗事十五条，事状一篇，熹所集次，皆以校定，可缮写熹，今附见于此，学者得以考焉。
通书后跋         张栻
濓溪周先生通书，友人朱熹元晦以太极图列于篇首而题之曰：太极通书，栻刻于严陵学宫，以示多士，嗟乎！自圣学不明，语道者不睹夫大全卑，则割裂而无统髙则汗漫而不精，是以性命之说，不参乎事物之际，而经世之务，仅出乎私意，小智之为，岂不可叹哉！惟先生生乎千有余载之后，超然独得，夫大易之传所谓太极图乃其纲领也，推明动静之一源，以见生化之不穷，天命流行之体，无乎不在，文理密察，本末该贯，非阐防极幽，莫能识其指归也，然而学者若之何而可以进于是哉？亦曰敬而已矣，诚能起居食息，主一而不舍，则其德性之知，必有卓然不可掩于体，察之际者，而后先生之蕴，可得而穷，太极可得而识矣，乾道庚寅闰月，谨题。
周子抄释卷一
钦定四库全书
周子抄释卷二
明 吕柟 撰
拙赋第一
或谓予曰：人谓子拙，予曰巧，窃所耻也。且患世多巧也，喜而赋之。
巧者言，拙者黙，巧者劳，拙者逸，巧者贼，拙者德，巧者防拙者吉，呜呼，天下拙，刑政彻，上安下顺，风清弊絶【释巧只是伪，拙只是实】。
爱莲说第二
水陆草木之花可爱者甚蕃，晋陶渊明独爱菊，自李唐来，世人甚爱牡丹，予独爱莲之出淤泥而不染，濯清涟而不夭，中通外直不蔓，不枝香逺益清亭亭，净植可逺观而不可防玩焉，予谓菊花之，隐逸者也；牡丹花之富贵者也，莲花之君子者也。噫！菊之爱陶之，后鲜有闻，莲之爱同予者何人？牡丹之爱，宜乎众矣！【释周子不惟以陶自比其言，富乎】。
养心亭记第三
孟子曰：养心莫善于寡欲，其为人也寡欲，虽有不存焉者，寡矣！其为人也多欲，虽有存焉者寡矣！予谓养心不止于寡焉而存耳！葢寡焉，以至于无，无则诚立，明通，诚立贤也，明通圣也，是圣贤非性生，必养心而至之，养心之善，有大焉如此，存乎其人而已，张子宗范有行有文，其居背山，靣水山之麓，构亭甚清净，予偶坐而爱之，因题曰养心既谢，且求说，故书以勉，【释寡欲，亦允执厥中之义，若至于无，恐难通行于众】。
邵州迁学释菜文第四
惟夫子道高德厚，教化无穷，实与天地参而四时同，上自国都下及州县，通立庙貌，州守县令，春秋释奠，虽天子之尊，入庙肃恭行礼，其重诚与天地参焉，儒衣冠学道业者，列室于庙，朝夕目瞻睟容，心慕至德，防于顔氏之子者有之，得其位，施其泽，及生民者代有之，然夫子之宫，可忽欤？而邵置于恶地，掩于衙门左狱，右庾秽喧，歴年惇頥摄守州符，尝拜堂下，惕汗流背，起而议迁，得地东南，高明协卜，用旧增新，不日成就，采章冕服，俨坐有序，诸生既集，率僚告成，谨以礼币藻苹，式陈明荐，以兖国公顔子等配。
维治平五年，歳次戊申正月甲戌朔，三日丙子，朝奉郞尚书驾部员外，郞通判永州军州兼管内劝农事，权发遣邵州军州事，上骑都尉赐绯鱼袋周惇頥敢昭告于先师，兖国公顔子爰以迁修庙学成，恭修释菜于先圣，至圣文宣王，惟子睿性通防，实几于圣明，诚道确，夫子称贤，谨以礼币藻齐，式陈明献，从祀配神，【释配，独称顔子则周子学行为人，可想见矣，】。
吉州彭推官诗序第五
惇实庆厯初为洪州分宁县主簿，被外台檄，承乏袁州，卢溪鎭市征之局，局鲜事袁之，进士多来讲学于公斋，因谈及今朝江左律诗之工，坐间诵吉州彭推官篇者六七，其句字信乎？能觑天巧而脍炙人口矣，我闻分宁新邑宰，上未逾月，而才明之誉，已飞数百里，有谓惇实曰邑宰，太博思永，即向所诵之诗，推官之子也，吉与袁邻郡，父兄辈皆识推官，苐为善内乐，殊忘官之高卑，齿之壮老，以至于没，其庆将发于是乎惇实，故又知推官之德，暨还邑局，闻推官之诗益多，亦能记诵不忘，十五年而太博为刑部郎中，直史舘，益州路转运使，惇实自南昌知县，就移佥署巴川郡，判官防公事，益梓邻路也，泝流赴局，过渝州，越三舍，接巴川境，间有温泉佛寺，舣舟游览，忽覩榜诗，乃推官之作，喜豁读讫，録本纳于转运公，公复书重谢，且曰：愿刻一石，若防继以短序，尤荷厚意，故序于诗后，而命工刻石，置寺之堂焉，实嘉祐二年正月十五日云，承奉郎守太子中舍佥署合州军事判官，防公事周惇，实撰【释序，止详歴履而不言，其诗美，何似可知其恭矣，】。
简书第六
上二十六，叔书云：惇实啓，孟秋犹热，伏惟二十六叔，三十一叔，诸叔母，诸兄长尊体起居万福，周兴来，知安乐喜，无尽，惇实守官，外与新妇幸如常，不劳忧念，来春归乡，即遂拜侍床间，伏望顺时倍加保爱，不备侄男，惇实状拜上，七月六日夜，二十六叔三十一叔，诸叔母，诸兄长座前 诸弟，诸侄安乐，好将息！好将息！【释观此书，恭慈和睦之气，蔼然可知其能复不善之动，以齐家矣，】。
与仲章侄书云：仲章夏热，计新妇男女安健，我此中与叔母李老，通老韩姐，善二以下，并安近逓中得先公，加赠官诰，赠谏议大夫家门，幸事幸事，汝备酒果香茶，诣坟前，告闻先公諌议也，未相见，千万好将息！不具叔押，付仲章 ，六月十四日 诸处书立使周一父子送去，叔母韩姐传语，汝与新妇侄女侄儿各计，安好将息！
百一百二附兄嫂起居之，问善二与新妇安安，汝切不得来，汝切不得来，周 翁夫妻安否？周一父子看守坟茔小心否？周防二安否，如何也？【释读此书而不兴，孝慈之念者非夫也，】与傅茂才书云：惇实顿首，傅君茂才足下，昨日饭防上草草致书，不识已逹否？日惟履用休适，惇实自春来，郡事并多，又新守将至，诸要备办，稍有一日空，暇则或过客，或节辰或不时聚防，每防即作诗，雅则雅矣，形亦劳瘁，故尚未有意思为足下作防问，勿讶勿讶！遂州平，绞纱轻细者，染得好皂者，告买一疋，自要作夏衫，并买樗蒲绫袴，叚二个，碎事烦聒，愧悚愧悚，急遣人探新守次，走笔不谨，暄燠加爱，加爱不宣，惇实顿首，傅君茂才，足下【释，自是近人情而不诡】。
慰李才元书云：惇实顿首，变故不常，窃审尊夫人，太君奄弃荣养，伏惟号天永慕，难以胜处罔极，奈何孝思？奈何敢冀节哀以从中制，卑情不任苦痛之至，谨奉疏以慰，不宣谨疏，四月某日汝南周惇实疏上，【释其临防也哀矣，】。
诗絶句第七【释絶句自见胸次飘然，有道存焉】。
有风还，自掩无事，昼常闗开阖从方便，乾坤在此，间【题门扇】。
退之自谓如夫子原道深排佛，老非不识大颠，何似者数书，珍重更畱衣，【题大颠壁】。
鸟落柴门掩夕晖，昏鸦数防傍林，飞吟余小，立阑干外，遥见樵渔一路，归【题春晚】。
东风放牧，出长坡，谁识儿童乐趣多归路，转鞭牛背上笛声吹老，太平歌，【题牧童】。
琳宫金刹接林峦，一径潜通，竹径寒是处，尘埃皆可息时清，终未忍辞官，【经古寺】。
劒立溪，峯信险深，吾皇大道正天心，百年外户，都无闭空，有关名，防贡琛，【题劒门】。
闻有山岩即去，寻亦跻云外，入松隂虽然未是洞中境，且异人间名利心，【同友人游罗岩】。
红尘，白日无闲人，况有鱼绯繋此身阙上罗浮闲送目，浩然心意，复吾眞【题惠州罗浮山】。
山盘江上，虬龙活殿倚云中，洞府深，钦想眞风杳何在？偃松乔栢共萧森，【酆州仙都观，】。
久厌尘坌，乐静元俸，防犹乏买山钱，徘徊眞境，不能去，且寄云，房一榻眠，【宿山房】。
到官，处处须防胜，惟此合阳无胜，寻赤水，有山仙甚古，攀跻聊足，到官心【，游赤水县，龙多山书，仙台观壁】。
寻山防水侣，尤难爱利，爱名心少闲，此亦有君，吾甚乐，不辞髙逺共跻攀【，喜同费长官逰】。
云树岩泉，景尽竒登临深恨，访寻迟长，栖未得于何记？犹有君能雅和诗【和，费君乐游山之什】。
诗五七言律第八
刘侯戴武弁，政则心，吾儒士茂先，兴学子贤，勤读书猷为，莫不善才力葢有余，西北方求帅，浩然宁乆居【题浩然阁】，一日复一日一杯，复一杯，青山无限好，俗客不曾来往事一如此，朱顔安在哉？寄语地上客，歴乱竟谁催？【题冦顺之道院壁】。
静思归旧隐，日出半山，晴醉榻，云笼润吟，瀑泻清闲，方为逹士忙，只是劳生朝市，谁头白，车轮未晓鸣，【思亲归旧隐，】。
三月山房，暖林花互照明路盘层，顶上人在半空，行水色云含白禽声谷，清天风拂袂，缥缈觉身轻，【逰大林寺】清，时望郎贵，白首故乡，归有子纡，蓝绶将孙着防衣松，乔新道院，鹤老旧渔矶，知止自髙德宁为遁者肥，【赠虞部谭眆致仕】。
公程无暇日，暂得宿清幽始觉，空门客不生，浮世愁温泉喧古洞，晚磬度危楼，彻晓都忘寐，心疑在沃州，【宿大林寺，】秋风拂尽热，半夜淋漓，绕屋是芭蕉一枕高响围，恰似钓鱼船，蓬底睡觉时，【书夜】。
濓溪，溪上钓思归，复思归，钓鱼船好睡，辱不相随，肯为爵禄，重白髪犹覊縻【石，唐桥晚钓】。
老子生来骨，性寒宦情，不改旧儒，酸停杯厌饮，香醪味举，筯尝餐淡菜，盘事冗，不知筋力倦，官清赢得梦魂，安故人欲问吾，何况为道舂陵只一般，【任所寄郷闗故旧】。
公暇频陪尘外，游朝天仍得送行舟，轩车更共入山脚旌，斾且从畱渡头精舍，泉声清防，防高林云：色淡悠悠，谈终道奥，愁言去，明日，瞻思上郡楼，【万安香城寺别处，守赵公】。
杂记第九
伊川先生作其父，太中公家传曰：公尝假倅，南安军狱，周惇实甚少，不为守所知，公视其气貌非常人，与语，果为学知道者，因与为友，及为郎官，故事当举代，每迁授辄一荐之，【释周专务内，若孔子并务内忘矣，】。
伊川先生作明道先生行状曰：先生自十五六时，闻汝南周茂叔论道，遂厌科举之业，慨然有求道之志，【释宋之道学，自汝南周子始】。
河间刘立之叙述，明道先生事曰：先生从汝南周惇頥问学穷性命之理，率性防道，体道成德，出入孔孟从容不勉，【释周教人，专在性命上理防】。
程氏门人记二先生语曰：昔受学于周茂叔，令寻仲尼顔子乐处，所乐何事，【释乐在寻时，猛省】。
又曰：明道先生言，自再见周茂叔后，吟风弄月以归，有吾与防也之意【释，可想见茂叔之为人，更有甚存，着也】。
又曰：李初平见周茂叔云：某欲读书，如何茂叔云：公老矣，无及矣！待某只説与公初平，遂听説话二年乃觉悟，【释説话处即是力行，然亦有如此太守，亦有如此县令】。
又曰：王君贶，尝见茂叔为与茂叔世，契便受拜，及坐间大风起説大畜卦君贶，乃起曰：适来不知受却公拜，今却当请纳拜，茂叔走避君贶，此一事却过人，谢用休问：当受拜，不当受拜，曰：分已定，不受，乃是【一本作风，天小畜卦○释前革，还知谦让，一王君贶，见善连尊卑，都忘也】。
又曰：田猎自谓，今无此好，周茂叔曰：何言之易也，但此心潜隐未发，一日萌动，复如初矣。后十二年，因见果知未也，【释必力行过，方知此心复如初】。
又曰：周茂叔，前草不除去问之，云与自家意思一般，子厚观驴鸣，亦谓如此【释自家意，岂惟草与驴，呜乎】。
又曰：周茂叔谓荀子元不识诚，伯淳曰：既诚矣，心焉用养邪？荀子不知诚【释，贬茍子大过，大学中庸亦言诚】。
邵伯温作易学辨惑记，康节先生事，曰：伊川同，朱光庭公掞访先君先君畱之饮酒，因以论道，伊川指靣前食卓曰：此卓安在地上，不知天地安在甚处？先君为极论天地万物之理以及六合之外，伊川叹曰：平生惟见周茂叔论至此，【释伊川闻诸周子者，亦深乎】。
吕本中作童蒙训曰：正献公在侍从，闻茂叔名，力荐之，自常调，除转运判官，茂叔以啓谢正献公云在薄宦，有四方之游于髙贤无一日之雅，【释可谓直躬而行矣，】。
营道何弃仲农父，自作营道，斋诗序曰：营道县出郭三十里而近，有村落曰濓溪，周氏家焉，族众而业儒至，先生逺宦弛肩庐阜，力不能返故居，乃结屋临流寓，濓溪之名，志乡关在目中也，苏黄二公与之同时，而所为赋诗，皆失本意，文字传误，吁可叹已，濓溪之周，至今蕃衍，云【释乆宦至力不能返，可知其为政矣】。
邢恕和叔叙述，明道先生事云，茂叔闻道甚早，【释邢亦推信云】。
王荆公为江东提防刑狱，时已号为通儒，茂叔遇之，与语连日，夜荆公退而精思，至忘寝食，【释周子葢，发荆公之初心也，】南丰潘兴嗣墓志铭曰：吾友周茂叔讳惇頥其先营道人，曾祖讳，从逺祖讳智强，皆不仕考讳，辅成任贺州，桂岭县令，赠諌议大夫，君防孤依舅氏，龙图阁学士郑珦以君有逺器爱之如子，龙图公名子，皆用惇字，因以惇名君，景祐中奏补试将作监主簿，授洪州分宁县君，博学力行，遇事刚果，有古人风，众口交称之，部使者以君为有才奏举，南安军司理参军，转运使王逵以苛刻莅下吏，无敢可否？君与之辨，事不为屈，因置手版归取诰纳之，投劾而去，逵为之改容，复荐之，移郴令，改桂阳令，皆有治绩，用荐者迁大理寺丞，知洪州南昌县，其为治精宻严恕，务尽道理，民至今思之，改太子中书签判覃恩，改虞部员外郎，通判永州，今上即位，恩改驾部，赵公抃入参大政，奏君为广南东路转运判官称其职，迁虞部郎中提防，本路刑狱，君尽心职事，务在矜恕，虽瘴疠僻逺无所惮劳，竟以此得疾，恳请郡符，知南康军未防，分司南京，赵公抃复奏起君而君疾已笃，熈宁六年六月七日，卒于九江郡之私第，享年五十七，君笃气义，以名节自砺，郴守李初平，最知君既荐之，又赒其所不给，初，平卒，子尚防君，防其防以归，塟之士大夫闻君之风，识者指君曰：是能塟举主者，君奉养至亷所得俸禄，分给宗族，其余以待賔客，不知者以为好名，君处之裕如也，在南昌时得疾暴卒，更一日一夜始苏，视其家服御之物，止一敝箧，钱不满百人，莫不叹服。此予之亲见者也，尝过浔阳，爱庐山，因筑室溪上，名之曰濓溪书堂，每从容为予言可止可仕，古人无所必束，髪为学将有以设施可泽，于斯民者，必不得已止未晩也，此濓溪者，异时与子相从于其上，歌咏先王之道足矣，此君之志也，尤善谈性理，深于易学作太极图易説易通数十篇诗十卷，今藏于家，母郑氏封仙居县，太君娶陆氏，职方郎中参之女，再娶蒲氏，太常丞师道之，女子二人曰夀曰焘皆补太庙斋郎，以其年十一月二十一日，窆于德化县，德化乡清泉社，母夫人墓左，从遗命也，寿等次列其状来请铭，乃泣而为之铭曰：人之不然，我独然之义，贯于中贵于自期，谫谫日甚，风俗之偷，乃如伊人，吾复何求！志固在我，寿则有命，道之不行，斯谓之病，【释潘志亦载太极图称有古人风，潘其执友乎】。
朱元晦，撰行实録先生姓周氏，名惇实，字茂叔，避厚陵藩邸名，改惇頥世居道州，营道，父辅成，大中祥符八年，登蔡齐榜进士第，尝为贺州桂岭，令赠諌议大夫，母郑氏封仙居县太君，先生少孤，养外家，景祐中，用舅氏龙图阁学士郑公珦奏，试将作监主簿，授洪州分宁主簿，先生博学力行，遇事刚果，有古人风，其为政精密严恕，务尽道理，县有狱久不决，先生至，一讯立辨，众口交称之，部使者荐其才，为南安军，司理狱有囚，法不当死，转运使王逵欲深治之，逵苛刻，吏无敢与相可否者，先生独与之辨，不听，则置手版归取告身，委之而去，曰：如此尚可仕乎？杀人以媚人，吾不为也。逵感悟，囚得不死，且贤先生荐之，移郴州，桂阳令皆有治绩，用荐者改大理寺丞，知洪州南昌县，于是更相告语，毋违教命，而以汚善政为耻也。改太子中舍人，签书合州判官事，转殿中丞，一郡之事，不经先生手，吏不敢决，民不肯从，清献公为使者小人，或谗先生赵公临之甚威，而先生处之，超然也，转国子博士，通判防州，赵公来为守，熟视先生所为，执其手曰：今日乃知周茂叔也，迁尚书虞部员外郎，通判永州，权发遣邵州事，新学校，以教其人，熈宁元年用赵公，及吕正献公荐为广南东路转运判官，三年，转虞部郎中，提防刑狱，先生不惮出入之劳，瘴毒之侵，虽荒崖絶岛人迹所不至，处亦必缓视徐按，务以洗寃泽物为己任，设施措置，未及尽其所为，而先生病矣，因请南康军以归，赵公再尹，成都复起，先生朝命及门，而先生卒矣，熈宁六年六月七日也，年五十有七塟，江州德化县，清泉社娶，陆氏封缙云县君，再娶蒲氏，封德清县君子寿，焘皆太庙斋郎，先生所著书有太极图易说易通数，十篇诗十卷，藏于家，先生在南，安时年甚少，不为守所知，洛人程公珦摄通守事，视其气貌非常人，与语，知其为学知道也，因与为友，且使其子颢頥受学焉，及为郎，故事当代举，每一迁授，辄以荐之，程公二子皆唱鸣，道学以继孔，孟不传之统，世所谓二程先生者，其原葢自先生发之也，在郴时，其守李公初平知先生贤不以属吏遇之，既荐诸朝，又周其乏困，尝闻先生论学，叹曰：吾欲读书如何？先生曰：公老矣，无及也！惇頥请得为公言之，初平逐日听先生语葢二年而有得，王荆公提防江东刑狱，时已号为通儒，先生遇之，与语连日，夜荆公退而精思，至忘寝食，先生自少信好古义，以名节自砥砺其奉己，甚约俸禄，尽以周宗族在南昌时，得疾暴卒，更一日夜，始苏，或视其家，止一敝箧，钱不满百，李初平卒，子幼，不克葬，先生防其防归，塟之分司而归，妻子粥不给，旷然不以为意也。庐山之麓，有溪焉，筑室其上，名之曰濓溪，因语其友，清逸居士潘延之曰：可仕可止，古人无所必束，髪为学将有以设施可泽，于斯民者，必不得已止未晩也，此濓溪者，异时与子相从于其上，歌咏先王之道足矣，此其出处之本意也。豫章，黄庭坚称之曰：茂叔人品甚髙胷中洒落如光风霁月，好读书，雅志林壑，不卑小官，职思其忧，论法常欲与民决讼，得情而不喜，其为使者进退，官吏得罪者，自以不寃濓溪之名，虽不足以对其美，然茂叔短于取名，而乐于求志，薄于徼福而厚于得民，菲于奉身，而燕及惸嫠，短于希世，而尚友千古，闻茂叔之风，犹足律贪，则此溪之水，配茂叔以永久，所得多矣，识者亦或有取于其言云：【释行实，又收黄庭坚，语岂周子在庐阜时，与黄逰乎？然黄亦知茂叔矣，】。
周子抄释卷二
钦定四库全书
周子抄释附録
宋史道学本传
道学之名，古无是也，三代盛时，天子以是道为政教大臣，百官有司，以是道为职业，党庠术序，师弟子以是道为讲习，四方百姓日用是道而不知，是故盈覆载之间，无一民一物不被，是道之泽，以遂其性，于斯时也，道学之名，何自而立哉？文王！周公既没，孔子有德无位，既不能使是道之用渐被斯世，退而与其徒定礼乐，明宪章删诗，书，脩春秋讃易象讨论坟典，期使三五，圣人之道昭明于无穷，故曰：夫子贤于尧舜逺矣孔子没，曾子独得其传，传之子思以及孟子，孟子没而无传，两汉而下，儒者之论大道，察焉而弗精，语焉而弗详，异端邪说起而乘之，几至大坏，千有余载，至宋中叶，周惇頥出于舂陵，乃得圣贤不传之学，作太极图説通书推明隂阳五行之理，命于天而性于人者，了若指掌，张载作西铭，又极言理一分殊之防，然后道之大原，出于天者，灼然而无疑焉，仁宗明道初年，程颢及弟頥寔生及长受业，周氏已乃扩大其所闻，表章大学，中庸二篇，与语孟并行，于是上自帝王传心之奥，下至初学入德之门，融防贯通，无复余蕴，迄宋南渡，新安朱熹得程氏正传其学，加亲切焉，大抵以格物致知为先，明善诚身为要，凡诗书六艺之文，与夫孔孟之遗言，颠错于秦火，支离于汉儒，幽沉于魏，晋六朝者，至是皆焕然而大明，秩然而各得其所，此宋儒之学所以度越诸子，而上接孟氏者欤？其于世代之，汚隆气化之荣悴，有所闗系也甚大，道学盛于宋，宋弗究于用，甚至有厉禁焉，后之时君世主，欲复天德，王道之治，必来此取法矣。邵雍高明英悟，程氏实推重之，旧史列之隐逸，未当今置张载后，张栻之学，亦出程氏，既见朱熹，相与博约，又大进焉，其他程，朱门人，考其源委，各以类从，作道学传，周惇頥字茂叔，道州营道人，元名惇实，避英宗旧讳改焉。以舅龙图阁学士郑珦任，为分宁主簿，有狱久不决，惇頥至一讯立辨，邑人惊曰：老吏不如也。部使者荐之，调南安军司理叅军，有囚法不当死，转运使王逵欲深治之，逵酷悍吏也，众莫敢争，惇頥独与之辨，不听，乃委手板归，将弃官去，曰：如此尚可仕乎？杀人以媚人，吾不为也。逵悟，囚得免，移郴之桂阳令，治绩尤着，郡守李初平贤之，语之曰：吾欲读书，何如惇頥曰公老无及矣！请为公言之，二年，果有得，徙知南昌，南昌人，皆曰：是能辨分宁狱者，吾属得所诉矣，富家大姓，黠吏恶少，惴惴焉不独以得罪于令为忧，而又以汚秽善政为耻，历合州判官，事不经手，吏不敢决，虽下之民不肯从，部使者赵抃惑于谮口，临之甚，威惇頥处之超然，通判防州，抃守防熟视其所为，乃大悟，执其手曰：吾几失君矣，今而后乃知周茂叔也，熈宁初，知郴州，用抃及吕公着荐，为广东转运判官，提防刑狱，以洗寃泽物为己任，行部，不惮劳苦，虽瘴疠险逺亦缓视徐按，以疾求知南康军，因家庐山莲花峯，下前有溪，合于湓江，取营道所居，濓溪以名之，抃再镇蜀，将奏用之，未及而卒，年五十七，黄庭坚称其人品甚高，胸怀洒落，如光风霁月亷于取名而鋭于求志，薄于徼福而厚于得民，菲于奉身，而燕及防嫠，陋于希世，而尚友千古，博学力行着，太极图明天理之根源，究万物之终始，其说曰：无极而太极，太极动而生阳，动极而静，静而生隂静极复动，一动一静，互为其根分隂分阳两仪立焉，阳变隂合而生水，火；木，金：土，五气顺布，四时行焉，五行一隂阳也隂阳一太极也；太极，本无极也，五行之生也，各一其性，无极之眞，二五之精，妙合而凝，乾道成男，坤道成女，二气交感，化生万物，万物生生，而变化无穷焉。惟人也，得其秀而最灵，形既生矣，神发知矣，五性感动而善恶分，万事出矣，圣人定之以中正仁义而主静，立人极焉，故圣人与天地合其德，日月合其明，四时合其序，神合其吉凶，君子修之吉，小人悖之凶，故曰：立天之道曰隂与阳立地之道，曰柔与刚；立人之道，曰仁与义，又曰：原始反终，故知死生之说，大哉易也，斯其至矣！又着通书四十篇，发明太极之蕴，序者谓其言约而道大，文质而义精，得孔，孟之本源，大有功于学者也，掾南安时，程珦通判军事，视其气貌非常人，与语，知其为学知道，因与为友，使二子颢頥往受业焉。惇頥每令寻孔顔乐处所乐何事，二程之学源流乎此矣，故颢之言曰：自再见周茂叔后，吟风弄月以归，有吾与防也之意，侯师圣学于程頥未悟访惇，頥惇頥曰吾老矣，说不可不详，畱对榻夜谈，越三日乃还，頥惊异之曰：非从周茂叔来耶？其善开发人类此，嘉定十三年，赐諡曰元公。淳祐元年，封汝南伯，从祀孔子庙庭，二子寿焘，焘官至寳文阁待制。
先生墓碣，铭【大字，晦庵删本小字，蒲碣全文，】  ，蒲宗孟。
始予有女弟明爽，端淑欲求配而未之得嘉祐，己亥，泛蜀江，道合阳与周君语，【三日三夜，】退而叹曰：世有斯人欤？【眞吾妹之敌也，】明年，以吾妹归之，周君世为营道人，始名【光宗御讳】实，避英宗藩邸名改，【光宗御讳】頥曾祖从逺祖智强皆不仕，父辅成，贺州，桂岭县令，累赠谏议大夫，母郑氏，仙居县太君，君少孤，养于舅家，郑舅为龙图阁学士以防补，君试将作监主簿，【自其穷时，慨然欲有所施，以见于世，故仕而必行其志，为政必有能名，】初从吏部调洪州分宁主簿，未几，南安狱，上屡覆转运使，荐君为南安军，司理叅军，移郴州郴县令，又为桂阳令，分宁有狱不决，君至，一讯立辨，【邑人惊诧曰：老吏不如也。】南安囚法不当死，转运使欲深治之，君争不胜，投其司理，叅军告身以去，曰：如此尚可仕乎？杀人以媚人，吾不为也。转运使感悟，囚卒得不死，自桂阳用荐者言改大理寺丞，知洪之南昌，南昌人，见君来，咸曰：是能辨分宁狱者，吾属得所诉矣，【君益思以竒自名屠奸剪，弊如快刀健斧，落手无畱，】富家大姓黠胥恶少惴惴，怀恐不独以得罪于君为忧，而又以污善政为耻也。江之南九十余邑，如君比者，无一二改，太子中舍，佥书合州判官事，转殿中丞，赐五品服，一郡之事，不经君手，吏不敢决，茍下之民不肯从，蜀之贤人君子，莫不喜称之，今资政殿学士赵公为使者，小人隂中君赵公惑，比去，尚疑君有过，嘉祐中，转国子博士，通判防州，赵公来守防，熟视君所为，执君手曰：几失君矣，今日乃知周茂叔也，英宗登极，迁尚书虞部员外郎，防大火焚其州，改通判永州，转比部员外郎，今上即位，迁驾部员外郎，熈宁元年，擢授广南东路转运判官，三年，转虞部郎中提防，本路刑狱，君【以朝廷躐等见用，奋发感厉，】不惮出入之勤，瘴毒之侵，虽荒崖絶岛人迹所不至，处皆缓视徐按，务以洗寃泽物为己任，施设置措未及尽其所为，而君已病矣，【病且剧，念其母未塟，】求南康以归，【塟已，君曰：强疾而来者为塟耳，今犹欲以病污麾绂耶？】病且剧，【三字，元在上，晦庵移于此】上南康印，分司南京，赵公再尹，成都闻君之去，拜章乞起，君朝命及门，疾已革，熈宁六年六月七日卒，卒年五十七，嗟乎，茂叔命止斯乎！【先时以书抵宗孟曰：上方兴起数百年无有难能之事，捋图大平，天下防才小智，茍有所长者，莫不皆获自尽，吾独不能补助万分，又不得窃，须臾之生，以见尧舜礼乐之盛，今死矣，命也！其语如此】，呜呼！可哀也已，初娶陆氏，缙云县君，再娶吾妹，德清县君，二子夀焘皆太庙斋郎，【君自少信古喜，义以名节自高，】李初平守郴，与君相好，不以部中吏待君初平，卒，子防不克，塟君曰：吾事也，往来其家，终始经纪之，虽至贫不计赀，恤其宗族，朋友分司而归，妻子饘粥不给，君旷然不以为意也。【生平襟怀飘洒，有高趣，常以仙翁隐者自许，尤乐佳山水，遇适意处，终日徜徉，其间】酷爱庐阜，买田其旁，筑室以居，号曰濓溪，书堂【乘兴结客，与高僧道人，跨松萝蹑云岭，放肆于山巅，水涯弹琴吟诗，经月不返，及其以病还家，犹蓝举而往，登览忘倦，语其友曰：今日出处无累，正可与公等为逍遥社，但媿以病来耳，君之卒，四月十六日】二甥，【求吾铭，】将以其年十一月二十一日，塟君于江州德化县，德化乡，清泉社【，吾尝谓茂叔为贫而仕，仕而有所为，亦大概畧见于人，人亦颇知之，然至其孤风逺操寓怀于尘埃之外，常有高栖遐遁之意，则世人未必尽知之也，于其死，吾深悲焉，故想像君之平生而写其所好，以寄之铭云：】来求铭【三字，续添】铭曰：庐山之月兮暮而明，湓浦之风兮朝而清，翁飘飖兮何所琴？悄寂兮无声，杳乎欲诉，而奚问浩乎？欲忘而难平山巅，水涯兮，生既不得以自足死，而塟乎其间兮，又安知其不为清风白月，往来于深林幽谷，皎皎而泠泠也，形骸兮归此，适所愿兮攸安，攸宁。
先生墓室记       何子举
先生世家，舂陵之濓溪，今以故里名行于湓，葢袭舂陵旧耳，自先生讲道此邦，距今几二百年，流风所渐，民醇俗鲁，其为士也，愿而文过化之盛，非止家藏书人诵言而已，邦人瞻仰，有祠学聚，有堂墓道，有表碣阙而未举，惟春秋之祭，爼罍班，榛荆衿佩，濡露耳，寳祐癸丑制，帅陈公梦斗以南豫学子典郡事，二年间，防浃和集，以公于己者，公于人克臻，暇裕于缩迫中，将以余力起废坠，乃诹急，先命理掾鸠工，筑室墓右，逾时告成，萃賔僚相祀，妥厥像于中，冠屦，肃穆光霁，洋洋如生也，竣事，命某有以识，夫图书之妙中，天日月天下见道，即见先生室之筑，特以寄瓣香勺，齐之敬耳，尚何言？以藻绘斯道，抑某反复，左丞蒲公宗孟铭，先生墓不能不扼腕于仲尼，日月也，其言曰：先生疾革，时致书某，上方兴起数千百年无有难能之事，将图太平，天下材智，皆图自尽，吾独不能补助万分一，又不能窃，须臾之生，以见尧舜礼乐之盛，今死矣，命也！嗟乎！有是言哉？先生之学，静虚动直，明通公溥，以无欲为入圣之门者也，穷逹常变，漠无系累浮云，行藏昼夜生死，其所造诣，夫岂执世俗恋荣，偷生之见者所可窥，其藩言焉，不择左丞，安得为知先生者，然则先生之道，岂固信于来世，而独不知于姻亲者哉？按左丞党金陵者也，方金陵倡新法毒，天下熏心，宠荣者无虑皆和附，一辞其所不然者，惟特士醇儒，未可以气力夺，左丞所云兴起数千百年无有难能之事，吾独不能补助者，得无影响，借重为新法，厚自扳援者耶？牟叔遐征里粟，议者难之，遂借其说于子产徐，逢吉以河内冦为平民，预引更生之对实其事，自古贸乱是非，往往一辙，若左丞者，设易箦之言，坚金陵，无复忌惮之心，腾自欺之，舌诬先生于无，从究诘之地，其为毁誉求合，罔世塞道，又罪浮于臧仓者也，因辨识末，以质于当世君子，又一年五月既望，后学金华何，子举撰并书，建安翁甫题额。
先生事状         朱子
先生家世道州，营道县濓溪之上，姓周氏，名惇实，字茂叔，从避英宗旧名，改惇頥用舅氏龙图阁学士郑公珦奏授洪州分宁县主簿，县有狱久不决，先生至，一讯立辨，众口交称之，部使者荐以为南安军司理叅军，移郴及桂阳令，用荐者改大理寺丞，知洪州，南昌县事，佥书合州判官防公事，通判防州事，改永州，权发遣邵州事，熈宁初用赵清献公吕正献公荐为广南东路转运判官，改提防刑狱公事，未几而病亦防水齧其先墓，遂求南康军以归，既塟上其印绶，分司南京，时赵公再尹成都府，复奏起先生朝命及门，而先生卒矣，熈宁六年六月，有七日也，年五十有七，葬江州德化县，德化乡清泉社，先生博学力行，闻道甚早，遇事刚果，有古人风，为政精密严恕，务尽道理，尝作太极图易说易通数十篇，在南安时年少，不为守所知，洛人程公珦摄通守事，视其气貌非常人，与语，知其为学知道也，因与为友，且使其二子往受学焉，及为郎，故事当举代，每一迁授，辄以先生名闻在郴，时郡守李公初平知其贤，与之语而叹曰：吾欲读书，何如？先生曰：公老无及矣！某也，请得为公言之，于是初平日听先生语二年，果有得而程公，二子即所谓河南二先生者也，南安狱，有囚法不当死，转运使王逵欲深治之，逵苛刻，吏无敢与相可否，先生独力争之，不听，则置手板，归取告身，委之而去，曰：如此尚可仕乎？杀人以媚人，吾不为也。逵亦感悟，囚得不死，在郴桂皆有治绩，来南昌县人迎喜曰：是能辨分宁狱者，吾属得所诉矣，于是更相告语，莫违教命，葢不惟以抵罪为忧，实以污善政，为耻也。在合州事，不经先生，吏不敢决，茍下之民不肯从，蜀之贤人君子皆喜称之，赵公时为使者，人或谗先生赵公临之甚威，而先生处之，超然赵公疑终不释，及守防先生适佐州事，赵公熟视其所为，乃悟执其手曰：几失君矣，今日乃知周茂叔也，于邵州新学校以教其人，及使岭表，不惮出入之勤，瘴疠之侵，虽荒崖絶岛人迹所不至，亦必缓视徐按，务以洗寃泽物为己任，施设置措未及尽其所为，而病以归矣，自少信古，好义以名节，自砥砺奉己，甚约俸禄，尽以周宗族奉賔友家或无百钱之储，李初平卒，子幼，防其丧归，塟之又往来经纪其家，始终不懈，及分司而归，妻子粥或不给，而亦旷然不以为意也。襟怀飘洒，雅有高趣，尤乐佳山水，遇适意处，或徜徉终日，庐山之麓，有溪焉，发源于莲花峯，下洁清绀寒，下合于湓江，先生濯缨而乐之，因寓以濓溪之号，而筑书堂于其上，豫章黄太史庭坚诗而序之曰：茂叔人品甚髙胸中洒落，如光风霁月，知德者亦深，有取于其言云：
【晦庵即潘志蒲碣，及孔司封，黄太史所记先生行事之实，删去重复，为此事状】。
濓溪先生行録       前人
先生姓周氏，名惇实，字茂叔，避厚陵藩邸名，改惇頥世居道州，营道，父辅成，大中祥符八年，登蔡齐榜进士第，尝为贺州桂岭，令赠諌议大夫，母郑氏封仙居县太君，先生少孤，养外家，景祐中，用舅氏龙图阁学士郑公珦奏，试将作监主簿，授洪州分宁主簿，先生博学力行，遇事刚果，有古人风，其为政精密严恕，务尽道理，县有狱久不决，先生至，一讯立辨，众口交称之，部使者荐其才，为南安军，司理狱有囚，法不当死，转运使王逵欲深治之，逵苛刻，吏无敢与相可否者，先生独与之辨，不听，则置手板，归取告身，委之而去，曰：如此尚可仕乎？杀人以媚人，吾不为也。逵感悟，囚得不死，且贤先生荐之，移郴州，桂阳令皆有治绩，用荐者改大理寺丞，知洪州南昌县，于是更相告语，勿违教命，而以汚善政为耻也。改太子中舍人，佥书合州判官事，转殿中丞，一郡之事，不经先生手，吏不敢决，民不肯从，清献公为使者小人，或谗先生赵公临之甚威，而先生处之，超然也，转国子博士，通判防州，赵公来为守，熟视先生所为，执其手曰：今日乃知周茂叔也，迁尚书虞部员外郎，通判永州，权发遣邵州事，新学校，以教其人，熈宁元年用赵公，及吕正献公荐为广南东路转运判官，三年，转虞部郎中，提防刑狱，先生不惮出入之劳，瘴毒之侵，虽荒崖絶岛人迹所不至，处亦必缓视徐按，务以洗寃泽物为己任，设施措置，未及尽其所为，而先生病矣，因请南康军以归，赵公再尹，成都复起，先生朝命及门，而先生卒矣，熈宁六年六月七日也，年五十有七塟，江州德化县，清泉社娶，陆氏封缙云县君，再娶蒲氏，封德清县君子夀焘皆太庙斋郎，先生所著书有太极图易说易通数，十篇诗十卷，藏于家，先生在南，安时年甚少，不为守所知，洛人程公珦摄通守事，视其气貌非常人，与语，知其为学知道也，因与为友，且使其子颢頥受学焉，及为郎，故事当举代，每一迁授，辄以荐之，程公二子皆唱鸣，道学以继孔，孟不传之统，世所谓二程先生者，其原葢自先生发之也，在郴时，其守李公初平知先生贤不以属吏遇之，既荐诸朝，又周其乏困，尝闻先生论学，叹曰：吾欲读书如何？先生曰：公老矣，无及也！惇頥请得为公言之，初平逐日听先生语葢二年而有得，王荆公提防江东刑狱，时已号为通儒，先生遇之，与语连日，夜荆公退而精思，至忘寝食，先生自少信古好义，以名节自砥砺，其奉已甚，约俸禄，尽以周宗族在南昌时，得疾暴卒，更一日夜，始苏，或视其家，止一敝箧，钱不满百，李初平卒，子幼，不克，塟先生防其丧归，塟之分司而归，妻子粥不给，旷然不以为意也。庐山之麓，有溪焉，筑室其上，名之曰濓溪，因语其友，清逸居士潘延之曰：可仕可止，古人无所必束，髪为学将有以设施可泽，于斯民者，必不得已止未晩也，此濓溪者，异时与子相从于其上，歌咏先王之道足矣，此其出处之本意也。豫章，黄庭坚称之曰：茂叔人品甚高，胸中洒落，如光风霁月，好读书，雅志林壑，不卑小官，职思其忧，论法常欲与民决讼，得情而不喜，其为使者进退，官吏得罪者，自以不寃濓溪之名，虽不足以对其美，然茂叔防于取名而乐于求志，薄于徼福而厚于得民，菲于奉身，而燕及惸嫠，短于希世，而尚友千古，闻茂叔之风，犹足律贪，则此溪之水，配茂叔以永久，所得多矣，识者亦或有取于其言云：
周子抄释附録