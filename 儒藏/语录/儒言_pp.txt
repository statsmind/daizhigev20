《儒言》  （宋）晁说之撰
钦定四库全书  子部一  儒言一卷  儒家类
提要
臣等谨案：儒言一卷宋晁说之撰说之，字以道，巨野人少，慕司马光之为人，光晚号迂叟说之，因自号曰景迂，元丰五年进士，苏轼以著述科荐之，元符中以上书入邪等，靖康初，召为著作郎，试中书舍人兼太子詹事，建炎初，擢徽猷阁待制髙宗恶其作书，非孟子勒令致仕，是书已编入景迂生集，然晁公武读书志已别着録，盖当时亦集外别行也，公武以是书为辨，王安石学术，违僻而作，今观所论，大抵新经义，后字说居多而托始于安石之废，春秋公武所言，良信然，序称作扵，元黓执徐实，徽宗政和二年壬辰，在崇宁二年，安石配享孔子后，故其中孔孟一条，名圣一条，祀圣一条，皆直斥其事，则实与绍述之徒，辨非但与安石辨也，又不夺一条，心迹一条及流品以下凡数条并兼，斥安石之居心行事，亦非但为学术辨也，当绍述之说盛行，而侃侃不挠，诚不愧儒者之言，至于因安石附会周礼，而诋周礼，因安石尊崇孟子而抑孟子，则有激之谈，务与相反，惟以恩怨为是，非殊不足为训，盖元佑诸人，实有负气求胜，攻讦太甚，以酿党锢之祸者，贤智之过，亦不必曲为讳也。取其大旨之正可矣。
乾隆四十六年九月恭校上
总纂官臣纪昀臣陆锡熊臣孙士毅
总校官臣陆费墀
钦定四库全书
儒言
（宋）晁以道撰
间色亦丽乎目，君子必恶焉者，不欲病乎正而失所传也。作儒言，元黓执徐仲秋，己丑。
○春秋
儒者必本诸六艺，而六艺之志在春秋，苟舍春秋以论六艺，亦已末矣。纷然杂于释，老；申，韩、而不知其弊者，实不学春秋之过也。
○智仁理性
穷理，乃能尽性至命，今学者未能穷理，而必赘之以仁智，何邪？岂仁不能穷理，而智扵尽性有不足邪？大凡析体而辨则失之，凿习而为穿窬之小人体而不析，则不失故常，不害其为温厚之君子，可不慎哉！
○大神
易以大人，圣人为一位而不达，孟子荅问之，言者以大人未至于圣，书之圣神文武为一，已而为庄子荒唐之言，所惑则复自有神人，横渠先生亦云：圣人不可知为神，庄生缪妄，又谓有神人焉。
○皇道
皇道帝德出于尚书中候，纬书也，嘉佑学者未尝道也，孔子定书，断自二帝尚复皇之贵哉！武陵，先生曰：六经无皇道，刘道原亦云然。
○胜物
克己之言，尝闻之矣，胜物之言，昔未之闻也，苟志以胜物，则枯木朽株，皆吾之雠也，其为位之害，则又大矣，君子惧焉。
○忘
庄生毁弃礼义，不知物我之所当然者，乃始语忘儒者，非所宜言也。礼安义适，宾主百拜，不知其劳，宁论忘不忘耶？
○有无
横渠先生曰：易不言有无言有无，诸子之陋也，说者谓以老氏有无论易者，自王弼始。
○诗
诗不知礼义之所止，而区区称法度之言，真失之愚也哉？言孰非法度，何独在诗？
○且
君子于患难，犹不苟免，他复苟，且云乎哉？今喜以且为言，是非可否？不得所安，自堕于小人之偷而愧，夫君子之笃敬。
○可
君子必可，所以修辞慎行，汲汲于敬也，小人仅可而偷，谀苟且无所不至焉，今学者说可曰：仅辞也，安知君子行止淹速，惟可之从耶？孔安国谓：子桑伯子能简，故可。
○所
或曰：有户则斤之矣是恶，夫有所者，本诸庄老，而云尔也，吾儒者居其所而不迁，唯患无所，彼岂不戾哉？盖放之四海而凖，孰非吾所尚，谁戕我也耶？彼以不善为善之类，皆学庄老之过云。
○言浮
儒者之言无难易，斯可行也，着为事业，传之后世，苟得吾言者，其行与吾均也，庄老之徒则不然，其言甚大而听之，溺人而易恱，如无为为之不治，治之之类，若何而行也哉？君子慎诸。
○天人言
天人之相与，莫如诗书，治乱兴亡之际，若分其所立之道，则存乎易之，阴阳仁义而吉凶，则一致也；或以某句为天道而人不预焉，复以某句为人道而不及乎天，天人始分矣。是出言虽可，若会之于心，而自试焉，则诬矣哉。
○高明中庸
吾儒之道所以异乎诸子者为其极高明而道中庸，为一物也，譬如日正中，而万物融和未尝槁，物作沴也，或者既以一事，极高明而又以一事，道中庸，不亦戾乎？是刚柔缓急相济之常理，何必是之云哉？广大精微之类亦然。
○同风俗
一道德以同风俗，司徒之至教也，所谓一道德者，乃上之风，而以之同下俗者也，如表影声响之相从焉，或者既一道德矣，又思同风俗，将以刑戮，胜奸而上劳，下悴矣，弊将奈何？是齐八政，以防滛者，亦二术邪。
○俗学
学者同尊孔氏法，诗书躬仁义，不知俗学之目，何自而得哉？建隆以来，礼乐文明，焕然大备，皆诸儒之力也，谁当其目也耶？如恶其众，而欲致独则比屋可封之民，为罪人欤？又或厌其乆而新之则日月之出特乆矣后汉治古学，贵文章者，以章句之徒为俗儒，则斥俗学者，身自谓邪？
○汉儒
典籍之存诂训之传，皆汉儒于学者何负而例？贬之欤？后生殆不知，汉儒姓名，有书几种恶，斥如雠，汉儒真不幸哉！昔人叹废兴，由于好恶，盛衰系之辩讷，良有以也。
○公议
凡变律乱常，则不当乎人心，虽百人之誉不足以胜一人之毁也，盖彼不待高识博达之士，乃知其非；虽涂人，故自有白黒矣前誉之者，一时之伪，而此毁之者，实天下之公也，昔公孙禄斥王莽，国师秀颠倒五经，毁师法，令学士疑宜诛，以慰天下！侯景陈，梁武帝十失之，一曰敷演六经，排摈前儒，王莽之法也。当彼时犹有是言，则公议不可泯矣。彼乘势怙力，以肆说者，果谁欺哉？
○的
温公曰：经犹的也，一人射之，不若众人射之，其中者多也，呜呼！此公天下之言，待天下忠且敬也，顾肯伸，已而屈人，必人之同已哉？彼排摈前儒，颠倒五经者，亦宜愧诸。
○旨
公羊曰：美恶不嫌同辞，董仲舒曰：辞不能及，皆在于旨，非精心达思，其孰能知之？见旨者不任辞不任辞，然后适道矣，盖古之学者见旨，今之学者任辞，君子小人之儒，自是而分也。毛公桃夭，传曰家室，犹室家也，任辞者笑之，其如见旨者何？
○同异
董仲舒曰：诗无达诂，易无达言，春秋无达辞，范寗曰：经同而传异者甚众，此吾徒所以不及古人也，呜呼！古之人，善学如此，今一字诂训，严不可易，一说所及，诗书无辨，若五经同意，三代同时，何其固邪？
○朱张
朱学士寀为张安道，陈三传，是非甚辩，安道曰：彼自三家，何与君事？君子谓朱之力，学不及乐，全之达识，后生复有如乐全之才器者，顾肯疲于文字，之细而愦眊，以排摈前儒哉。
○三弊
先儒谓近代有，芟角反对，互从等翻竞之说，驰骋烦言，以紊彝叙，譊譊成俗，而不知变，此学者之弊也。盖此三弊尤验于今日，不顾其本，而特出一句，以济私欲而困众，论者谓之芟角，以此所言责，彼所不言，睹马以童牛，想龙以足虵，谓之反对，骈赘四出，自声传谷，因谷发响，从响求应，谓之互从，说平颁其兴积，不问欲否而槩与之，以尊其政事者，芟角也，以箕子之五事，同尧之聪明文思，聪明文思，乃复异乎钦明文思，反对也，穷理尽性，必待乎智仁，鸢飞鱼跃，有假于风气互从也，彼方自谓继圣絶俗之独智，作新一代，不知古人乆已斥其弊云。
○三谕
德义之士，如圣人，其视章句之徒如仆役，自章句之徒而视文字之学，则如乞丐，终日号哀，岐路间而腹不一饱，可悲也夫！
○精思
董仲舒扬子云之材何如哉？其苦学精思之久，又复絶人逺甚故能成人如此，今之士才品，复何如而学苟且，多可愧矣！往往脱略，不肯致思，徒敬所闻于势位，而夸有功于利禄以聋瞽，自置勇于斥，先儒而力毁古训，亦可惜哉！
○不夺
学者如守，匹夫不可夺之志，而不以死易学，则日有功矣，于是乎白刃，不足以为吾威，爵禄不足以为吾荣，而吾之所能者，中庸也，不然，滑稽骩骳，亦何所不可？祝钦明，郭山恽，当时号为大儒，乃一日迎韦后意，以助郊祀，见上帝，援礼陈义甚悉，周宣帝立四后，则有言曰：帝降二女，后德所以俪君，天列四星，妃象于焉垂耀，又立五后，则曰坤仪比德，土数唯五，实太学博士何妥称帝喾四妃，以发之也，王莽谓地有动有震，震者有害，动者不害，春秋记地震，易系坤动，动静辟翕，万物生焉，嗟夫！至治之世，政令醇而民风，质宁覩是邪？
○躬行
诵诗三百，而不能事，父事君，亦非兴于诗也；知礼乐之节文，而不知其意，知其服劳而不知敬于玉帛之表，和扵金石之余，则亦非成立也，彼虽尽善，无疵而兴于文字之诗，立于祝史之礼，成于瞽瞍之乐，亦何足尚哉！
○害教
害辞未至于害意，害意未至于害，教害教，则三纲五常絶矣，谓天不足畏，或欲天之明以出其君，凶德不足忌，百姓或可咈之类，其害教奈何？
○巧慧
汉儒林赵宾，始称持论巧慧，盖先儒诂训而意有余，阙疑而言不凿，适中而无亢絶之弊，明辨而不以仁者之见斥，智者之见宁质而无嫌也。关关和声也，或曰：和而有通意，不知孰为和而不通者，如指关关为言，则讵止于通也，雎鸠挚而有别，后妃之德尽矣，或又曰：入水而善捕鱼，是乃挚之一事，何足多哉！巧慧之弊如此。
○殽乱
古人谓读诗如未尝有书读书，如未尝有易，盖知六经之意广大，无不备而曲成，无所待也？在昔汉时六经各有名家之博士并行而不相排斥，其得人为已多矣，今六经纷然为一说，曰：是一道也，不知道则一而经已六矣，如何以一泯六哉，王莽讲合六经之说，恐不足尚也。
○滋蔓
桓谭谓秦近君能说尧典篇目两字之说，至千余言，但说若稽古三万言，班固叹后世经传既已垂离，博学者又不思多闻阙疑之义，而务碎义逃难，便辞巧说，破坏形体，说五字之文，至于二三万言，是今日滋蔓，伤本之弊，古人已深斥之矣，又随而踵之，喜循覆车之辙，何邪？彼方自诧曰：前之文人，才悭而不能宏，阐有愧，今日之富，亦难与言矣。
○碎义
同燕于一堂之上，而宾主莫分，吾无恨焉，兄弟筑室而不相为邻，则吾恨且惭矣，经本二意者纷紊，紏射之说，敢彼之责邪？其本一言，如和顺道德而谓和，道顺德，挑达往来之貎猗傩，柔顺之辞，亦析而辨之，则破坏，形体甚矣。
○盗悖
孔子作春秋，多微辞于是乎起问数百，应问数千，未之厌也，至于诗书，本非一时，一人之言，圣人取其可为后世训者存之，初不以一字为美恶也，故曰志之所至，诗亦至焉；诗之所至，礼亦至焉；简易较直如此，或取春秋之治，具以诘难为功，何邪？昔之师儒，未之有也。及于春秋，则反无与焉，盗憎主人邪？盖非其有而取之盗也，不敬其君而敬他人者，悖德礼也，彼何为盗，且悖邪！
○鹿马
因一鹿指以为一马者，一时跋扈之言也，如因先王之格言，而颠倒破坏者，以天下为鹿而纵指之也，不亦甚乎？九州岛之中，各志其行道，或以徐州之浮于淮，泗，达于河，为扬州之首，尽变乱九州，岛之疆里，他尚有不诬者邪？
○遏舍
遏人之善而扬其恶，不仁也；舍此之善，而取彼之不善，不智也，先儒于经宁无所失，或者诋毁不少恕，若其善则未之或称也，毛公传，不闻亦式，不谏亦入，曰：性与天合也，郑君谓用不闻达者而不谏，争者亦得入，或乃取郑而舍毛，何邪？
○苟异
好苟异者，必无忌惮而愎，上侮下将，流毒海内，而不可御矣，且夫天生有形之物，尚敢变异，则至理隠微，谁其正之？先儒说淇澳，緑竹曰：緑王刍竹萹竹，今乃以为一物，不知緑竹青青何等语，邪先儒说正月，虺蜴蜴也，巷伯贝锦，贝也，今以为虺为蜴，为贝为锦。
○一经之士
五彩具而作，绘五蔵完而成人，学者于五经，可舍一哉？何独并用五材也，邪昔人斥谈经者，为鄙野之士，良以此欤？汉武帝命司马相如等造为诗赋，多尔雅之文，通一经之士不能独知其辞，必会五经家相与共讲习读之，乃能通其意，今日一经之士，又如何哉？盖为师者专一经，以授弟子，为弟子者，各学群经于其师，古之道也，故曰：古之学者耕且飬，三年而通一艺，三十而五经立。
○虐独
虐茕独者，害皇极，其于经则喜通论，而斥独训，亦未为得也。薄言观者，先儒曰观多也，玄王桓拨，曰：桓，大拨治也，今皆变异之矣，春秋有特书，亦可例之邪？
○骥驽
骐骥所以异乎驽骀者为其行千里而有余力也，如行百里，而与驽骀同，敝则其异者云：何也？嫌疑不吾别，犹豫不吾明，则所谓智者亦愚也。
采苹，或以为礼女之祭，或以为教成之祭鳬鹥，或以为祭，或以为绎，今之师儒忽焉，未尝辨也，宾之初筵，或以为燕射，或以为大射，今之首章为大射，二章为燕射，学者何頼焉？（案此条原本标题脱落）。
○大言
袁绍与曹操论天下形势，操知袁氏，世有河北，未易可圗，欲舍而佗之，则徒示弱，乃出大言曰：任天下之智力，以道御之，无所不可，是岂操之诚心哉！今谈经者，不核其实，喜为高论大言，一切取胜，皆曹公之下尘欤。
○知本
言书者不取正于古文，言诗者既耻言毛氏，而又不知齐鲁韩氏之辨，果以诗为何诗邪？言周礼者，真以为周公，太平之书，而不知有六国之阴谋，地不足于封，民不足于役，农不足于赋，有司不足于祭，将谁欺邪？言易者不知王弼之前，师儒尚众，而古法之变，自弼始，虽以短弼实不能出其藩篱，何以语古邪？春秋孝经则絶而不言，未为知本者。
○慕古
善哉！郑康成之言曰：既知今亦当知古，盖古今交相为质，则取道不逺或为髙絶不可跂及之，论曰：在古当然，不知古之道，亦何利于今？而必尚之邪？王莽好空言，慕古法今犹有遗风邪？
○学难
虞翻曰：悲哉！学之难也，盖欲人用心切，而言之所感者，深也，古之人亦莫不然，皆笃志竭力，而求之难，又讲习疏数，朋友之难，又服劳就正，以师氏攻其难之难，今或适市，售一帙书而取名利如拾芥，夫何难之有！
○南北之学
南方之学，异乎北方之学，古人辨之，屡矣，大抵出于晋，魏分据之后，其在隋唐间，犹云尔者，不惟其地，而惟其人也，盖南方北方之强与？夫商人齐人之音，其来逺矣今亦不可诬也，师先儒者，北方之学也，主新说者，南方之学也。
○燕书
郢人有遗燕相书者，夜书火不明，因谓持烛者曰：举烛而过，书举烛，举烛，非书意也，燕相受书而说之，曰：举烛者，尚明也，尚明者，举贤而任之，燕相白王大悦，国以治，治则治矣，非书意也，古文尚书泰誓作大，开元间学士卫苞受诏成，今文尚书，乃始作泰，或以交泰，为说真燕书哉！
○躐等
学不躐等也尚矣，自一年至七年，皆有所视，九年乃大成，今童子嬉戏未除，而为易髙谈天人之际，至老不知，周世宗之功，王朴之谋，乃谓三代可立致，而平视尧舜其躐等多矣，以故民风日浇，而盗贼兴未易图，其救之之术也。
○体用
经言体而不及用其言，用而不及乎体，是今人之所急者，古人之所缓也，究其所自，乃本乎？释氏体用事，理之学，今儒者迷于释氏，而不自知者，岂一端哉？
○残经
坠简残经众矣，可胜数哉？唯是刘原甫王深甫每以为恨，近世师儒，以谓昔之言无不善，今日之说无不可通，不复闻有阙疑者，非所以尊经而慎思也，其勉之哉！
○阙疑
杜征南有言曰：古人戒以阙疑，苟不广闻，乃亦不知所疑也，是知阙疑非浅学之事，唯是博学老成者，以是成其敬慎之德，如博学而不阙疑，则诬先哲而疑后生，卒无所得，可不戒哉！
○知弊
三代之政，各有所弊，而其所谓弊者，可指以言而救之之术，易为功也，齐鲁之治，亦各有弊，而纷然多故，善其后者难也，先儒之学，传数百年之乆而其弊如何？今之师说十数年之间，弊复如何？学者宜亦知所从矣。
○知时
智之所难适者，我所遭之时也，学之所难明者，在昔数千年之异制，异时也三代之礼，既不可同日而用，或以周礼之五玉为虞，书之五玊可不可邪？
○君子
君子者，成德之名也，德岂一端哉？或必以仁智为君子，是何量君子之固邪？
○先王
姜至之，先生谓商周之所称，先王者近自其祖宗而逺及异代之君也，如舍祖宗而必在昔之法，则亦悖矣。
○周公
谓周公用天子之礼乐者，诬也，不然，春秋讥鲁之郊禘，何邪？且汉景帝赐江都王以天子之旌旗，君子贬之矣，或者既诬周公而又蔑乎礼乐，其与曹马为媒乎？
○孔子
或以潜龙勿用，为孔子是不知干之为君，而初九之潜者，不复可飞也，或因孟子所谓孔子不有天下之说，而不思之欤？岂孔子之志哉！不可以为后世训也。
○孔孟
孔孟之称，谁倡之者？汉儒犹未之有也。既不知尊孔子是亦岂孟子之志欤？其学卒杂于异端，而以为孔子之俪者，亦不一人也，岂特孟子不可哉？如知春秋，一王之制者，亦必不使其教有二上也，世有荀孟之称，荀卿诋孟子僻违而无类，幽隠而无说，闭约而无解，未免为诸子之徒，尚何配圣哉！
○澄定
唐李石，谓人君学问不劳，专意经义，然亦不可不读，知其大意，以澄定意气，善乎其言也，所谓识其大者，何以加此？盖自天子至于庶人，孝既不同，而学乃一等邪？不然，高贵乡公节闵帝讲辨，扵朝夕亡灭之际，与博士争一日之长，乃贤于文景欤。
○傅势
张禹专，帝与太后之宠，所谓张侯论者，乃盛于天下，崔浩威福振宇内，其五经之注，学者尚之，至于勒为石经，逮夫禹死，浩诛之，后无一人称道，其说者，则前之所传者非经也，势也。
○名圣
荀卿之弟子与叔孙通之弟子皆以其师为圣人至，于何曽之孙？又以其祖为圣人，圣人之名，亦可私得欤？盖卿之弟子学无所成，通之弟子，因赐金之利，曽之孙叹世事之验，于是乎云尔。使其成学而不外慕，则俊造之名，尚未易许人矣。
○祀圣
尒朱荣晋公护无君，大恶既死，庙而祀之，以配圣人范阳间，祀安，史为二圣，嗟夫！人文悖而不已，则鬼享僭而不法，可不戒哉！
○圣贤之言
圣贤之所以得名者，成德之辨也，非谓其言有天地之殊絶也，盖圣人之言，不特无以异乎贤人，而其是是非非，亦无以异乎？众人不苟訾，不苟毁天下之达道也，果如贤人之言，近如地则众人之言，将在九泉之下乎？虽然，圣贤之言无辨邪？曰：均是言也，圣人之言为圣言，贤人之言为贤言。
○贤
夫所谓贤者能为理之所宜，而非为人之所难也，如舍所宜而论所难，则君子恺悌，不及小人之竒险矣，或难或易，在彼而吾之诚心一也，岂以彼之难夺吾简易，平康之操哉？扬子云自以事莽为难，而有是言乎？
○心迹
修辞立其诚，君子于是乎居业，辞与诚为一物也，圣人之情，为难见矣，吾之所以能见者存乎其辞也，天地之情，吾亦因其所感而得以见之矣，或者因孟子以心却之，无以辞却之，判心迹为二端，是教天下之伪也，如曰好生者吾心也。杀人者吾迹也，利彼者吾言也，为吾之利者，吾行也，人亦何以頼？夫贤哲欤。
○何王
何晏、王弼倡为虚谈，范寗罪之甚于桀，纣，弼以其言言易，犹近似矣，晏之谈论语，则又何邪？颜子屡空，先儒皆说空乏，晏始斥之，自为说曰：虚心知道，不知言之愈逺而愈非颜子之事也，或以无相无空，则又晏之罪人也，是言本出于释学而释学，讥其失已之传，果，谁之学邪？
○新
圣人之意，具载于经，而天地万物之理，管于是矣。后世复有圣人，尚不能加毫髪为轻重，况他人乎！譬如日月光明，莫知其终始宁，辨其新故，彼一已之所谓新者乃六经之所，故有也，尚何矜哉？是以昔之人遑遑，然惟恐其不得于故焉，卜子夏首作丧服，传说者曰：传者传也，传其师说云尔，唐陆淳于春秋，每一义必称淳闻于师曰：诗则有鲁，故有韩故有齐，后氏故齐孙氏故毛诗故训传书，则有大，小夏侯解，故前人惟故之尚如此。
○弃旧
贞观中，诏修五经正义，成书以取士，而两汉以来，诸儒之说，存而传者十二三，逮今新义之行于有司，而所谓二三之传者，亦不知何在矣！可不惜哉！
○益沙
欧阳公曰：凡今治经者莫不患圣人之意不明而为诸儒自出之说，汩之也，今于经外又自为说，则是患沙浑水而投土益之也，不若沙土尽去，水清而明矣，夫学者苟知乎？此则不劳而有功博而知要，是之谓务本。
○不得已
柳子厚曰：君子之学，将有以异也。必先究穷其书，究穷而不得焉，乃可以立而正也，谨之勿遽，欧阳公曰：先儒之论，苟非详其终始而抵牾，质诸圣人而悖理，害经之甚，有不得已而后改易者，何必徒为异论，以相訾也，如其不得已于经则古今学者之弊，悉以亡矣。惜乎遽而得巳者多也。
○党
国家因党与，而倾亡经术，因党与而不明，春秋以传而分为三，董仲舒江公刘歆于三家，始倡其所异，而堤防之，杜预何休范寗？又辟土宇，而兴干戈焉，毛诗初异于郑氏，王肃申毛，孙毓理郑皆相待如冦。雠愈出而愈怨矣，元行冲叹其父康成兄子慎宁言：孔圣误不道服，郑非良有以也。
○业
四民各有业，一业者，富二业者，贫三四焉者，流离死亡矣，童子于经轻就而易叛，既已可耻，若其白首，而﨑岖岐路者，不亦可惭哉！杜预不以公羊，谷梁杂乎？左氏范寗亦恶左氏，公羊之轹谷梁，其志终可尚也。
○字
先民之经，皆科斗文字，如颜闵不死，游夏更生，则不复识，今之文字矣，或以李斯之六书，为一说，自谓得圣人之意，且有言曰：殊方异音译而通之，其义一也。君子谓是义之说也，非字之义也。武陵先生患，汉以降，学士互相增添，字倍于古，其所感深矣。
○训
古人训诂缓而简，故其意全虽数十字，而同一训，虽一字而兼数用后，进好华务异训巧，而逼使其意，散两字，两训而不得通，或字专一训而不可变，或累数十言而不能训一字，嘉佑学者犹未覩此也。扬子云作方言，其辨已悉，犹有通训，何不览诸？
○音
陆德明因古诸儒音韵之学，着为释文惠乎？学者深矣，今乃忽而不顾，多从其本音而读之，真野人也，温公曰：凡观书者，当先正其文，辨其音，然后可以求其义。
○流品
或谓先王用人，无流品之别，不知皋陶，陈九德而俊乂在官，则流品已着矣，彼欲擅天下之权倒置，名噐不为此论，则无以济其术云：
○地无遗利
子曰：君子不尽利以遗民，自天子至于庶人用财，各有等差，孰得而侵哉？或为地无遗利之说，何其与圣人之言乖戾邪？为其下者，不亦难哉！
○善术
秦焚诗书，坑学士，欲愚其民，自谓其术善矣，盖后世又有善焉者，其于诗书，则自为一说，以授学者，观其向背，而宠辱之，因以尊其所能，而增其气，熖固其党与，而世其名位，使才者颛而拙，智者固而愚矣，学士之众，则丰饮食，以侈其朝夕，峻爵禄以利其身，世济其欲而夺其志，严其法而禁其言，使之不择，祸福而靡然趋已，又岂不愚彼哉！是君子所惧焉者也。
○善美
或问：孟子可欲充实之差，以善不及美，不顾孔子叹武之尽美而未尽善，干元为善，而利以美称邪？夫不明乎用字之意，而谨乎训字之名，学者之大患也。
○观过
观过斯知仁矣，为其心志，外见而不可掩也，先儒之过卑，且近不害乎？名教后进之过高而逺其甚至于无君无父，学者果孰宜从邪？
○孝
武王周公其达孝矣乎？夫孝者，善继人之志，善述人之事者也，得非文王当商之末，志在斯民，欲仁之之为事乎？武王，周公一天下，郊祀宗庙之礼，行而辨贤逮贱，是乃善继善述欤？苟非蒙大难之志，救涂炭之事，则重规叠矩，旧章率循，国家之常，何必是之云哉？如孑然逞其私志，则志无取舍，事无时制乎？
○享
或多为享上之言，不知何所据？有自于洛诰敬识百辟，享不享邪？洛诰因五服，诸侯来朝，宜以为新邑之戒，至于周之百官，则惇大成裕云尔，宁论其享不享邪？礼，诸侯有不享者，王诛所加，亦非百官事也，成汤莫敢不来享者，岂不逺自氐羌乎？且天下文明，何疑何虑？而于百官享不享之责邪？无乃导之谀乎？传曰：主所言皆曰善，主所为，皆曰：可隠而求主之所好即进之，以快耳目，偷合苟容，与主为乐，不顾其后害者谀臣也，是盖有可惧者，卫侯言计非是，而群臣和者如出一口，子思以谓君闇臣谀以居百姓之上，民不与也，若此不已，国无类矣。
○义
甚哉！义之于人，大也，君子德行大备，而或毫髪之愆者亦不足以为义焉，故君子以是为质，和顺道德之后，乃可与言，先儒之训曰：宜以视凿枘之不相为用，而须臾必守也，或曰：义者制也，以忍为义，德是申不害，鼻大可小之论，将流而入于刑，近于利矣。
○忍
必有忍，其乃有济，有容德，乃大忍之异乎容者几希，忍扵须臾而大，或不能容者，有矣，大无不容，而小不忍者亦有矣，故君子必并用也。或以残忍曰：是义德也，既不知义，抑又酷而不忍，非周公所以诰君陈者。
○事道
百姓日用而不知，虽有至道而无非事也，若夫君子，则知之矣，孰非其道哉！今于圣人，曰：此事之序也，此道之序也，果知道乎？