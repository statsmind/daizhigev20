钦定四库全书     子部一
提要
家山圗书一卷    儒家类
【臣】等，谨案家山圗书一卷，不着撰人名氏，永乐大典，题为朱子所作，今考书中引用诸説有文公家礼，且有朱子之称，则非朱子手定明矣，钱曽读书，敏求记曰：家山圗书晦庵，私淑弟子之文，【案弟子二字刋本，误倒其文，今改正】，盖逸书也，李晦显翁得之于刘世，常平父刘得之于鲁斋，许文正公，其书以易中庸古大学古小学参列于圗，而于修身之指归纲领，条分极详，此本惜不多觏，宜刋布之，以广其云云，曽家所藏，旧本乆已不世无刋版，书遂散佚，惟永乐大典尚备载其原文，然首列古小学，本防圗中多曲礼，内则少仪之事，与曽所谓以易中庸古大学参列于圗者，体例稍异意，是书诸儒相，互有増损行世者，非一本欤？然要其指归，则一也。其书先圗后説根据礼经依类标题，词义显著，自入学，以至成人，序次，冠昏丧祭，宾礼乐射御书数诸仪节，至详且备而负剑，辟咡以及乡饮五御，诸圗尤足，补聂崇义所未及，盖朱子小学一书，详于义理，而此则详于名物度数之间，二书相辅，而行本末，互资内外，兼贯均于防，养之学，深有所禆，有不容以偏废者焉，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
<子部,儒家类,家山图书,家山图书>
曲礼曰：将即席，容毋怍两手抠衣，去齐尺，衣毋拨足，毋蹶先生，书策琴瑟在前，坐而迁之，戒勿越，坐必安，执尔顔，长者不及，毋儳言，正尔容，听必恭，毋勦説毋雷同必则古昔，称先王 ，又曰：侍坐于先生问焉，终则对，请业则起，请益则起。
孔氏曰：非唯教之，听立至于行歩亦宜教之，提擕谓牵将行，时因牵行之，又教之为节也，奉长者之手，为儿长大，方当供养扶持长者，故先使学之令习，便也辟倾也，不正向之，令气不触儿，亦令见长者所为，而复习之也，儿在懐中亦称负故内，则云始负子，童子，虽未能掩口以对长者，亦教其为之，以为后法。
郷遂郷以向于内，遂以遂于外内者谓之民，则以礼义为主，故乡大夫，待之以教法，外者谓之甿，则以功事为主，故遂大夫，齐之以政令。
塾说文，闾里门也，尔雅曰：门侧之堂谓之塾，尚书大传曰：大夫七十而致仕，老其乡里，大夫为父师，士为少师嵗事已毕，余子皆入学，距冬至四十五日，始出学传农事，上老平明坐于右塾，庶老坐于左塾，余子毕出，然后归，夕亦如之，盖古者合二十五家，而为之门塾，坐父师，少师于此，所以教之学也，庠序，孟子曰：庠者，养也，序者射也，乡饮酒尊两壶于房户之间，乡射尊于賔席之东，盖乡饮在庠，而庠有房室，乡射在序而序无房室也。
陆氏佃云：礼记，天子设四学，盖天子立四学，并中学而五于一处，并建周人，则辟雍居中，其南为成均其北，为上庠，其东为东序，其西为瞽，宗学礼者，就瞽宗学书者，就上庠学舞，干戈羽籥者，就东序学乐德，乐语乐舞者，就成均辟雍，唯天子承师问道，飬三老，五更又出师，受成等就焉，天子入太学，则四学之人环水而观之，是谓辟雍，大戴礼曰：帝入东学，上亲而贵仁，东庠是也，帝入南学，上齿而贵信，成均是也。帝入西学，上贤而贵德；瞽宗是也，帝入北学，上贵而尊爵上，庠是也，帝入太学，承师而问道，辟雍是也。总而言之，四学亦太学也。
正义曰：诸侯曰泮宫，泮之言半，盖东西门以南，通水北门无也，所以降杀于天子，王制云：诸侯止有泮宫一学，鲁之所立，非独泮宫，明堂位曰：米廪有虞氏之庠也。序，夏后氏之学也，瞽宗，殷学也，頖宫周学也，是鲁得立四代之学，僖公脩之，示存古法也。
郷饮酒义曰：郷饮酒之义，主人拜迎，賔于庠门之外，入，三揖而后至阶，三让而后升，所以致尊让也，盥洗觯，所以致洁也，拜至，拜洗，拜受拜送，拜旣，所以致敬也，尊让洁敬者，君子之所以相接也，賔主象天地也，介僎象隂阳也三賔象三光也，让之三象，月之三日而成魄也，四面之坐，象四时也，六十者坐，五十者立侍，以听政役，所以明尊长也，六十者三豆，七十者四豆，八十者五豆，九十者六豆，所以明飬老也。
乡饮酒礼，序主【州以郡守县，以县令位于东南，】賔【择乡里，寄居年徳髙及致仕者，为之位于西北，】僎【州，以通判县以丞，或簿位于东北，】介【，以次长位于西南，】三賔【以賔之，次者为之位于賔主，介僎之后，】又设郡僚之位，东西相向，其余仕与未仕者皆以齿，序位于两廊，司正【以众所推服者为之，】相及赞，【以士之熟于礼者为之，】先一日设罇，罍爵洗各如奠谒之仪，又于庠序之廊，设主賔介僎三賔之次，又设席于堂下，凡乡之仕，与未仕者以齿序立，又设席于庠门之外，自堂下各以序行立于庠门之席，质明，主人率賔以下先释菜于先圣，先师退，各就次，以俟速賔。
门外速賔  序賔再拜 祭酒啐酒 主献賔受賔酬主人  主人酬介 介酬众賔 修爵无筭请主沃洗  司正觯 拜送賔介 拜既而退
缁布冠以缁布为之，其冠广三寸，落顶前后两头皆在武上，向内反屈之缝于武左辟积，周制多【音，輙】而横缝之。
皮弁，士冠礼注云：皮弁以白鹿皮为之，象太古，又旧图云：以鹿皮浅毛，黄白者为之髙一尺二寸。
爵弁，郑云冕之次也，其色赤而防黒如爵头然，用三十，升布为之，亦长尺六寸，广八寸，前圆后方无旒，而前后平【三礼图】。
陈氏曰：服陈于房东，领上北賛者立于房，西面上，南醴设于房尊篚，笾豆上南，冠弁执于西坫南，上东，主人立于东序，面西賔立于西序，面东冠者，未冠旣冠，面南即席加冠，面西醴之面，南其防而见母面北，其始也，賔揖冠者，即筵坐賛者坐栉设纚，賔防与升正纚，防受弁进容，祝而冠之，旣冠揖之，适房服其服，又揖之，即筵坐栉纚，祝加如初，盖賔盥，所以致洁，防盥，防受冠弁，所以致敬，始加防一等，再加防二等，三加防三等，以服弥尊，故防弥下也。
按家礼，前期一日，女氏使人张陈其壻之室，厥明，壻家设位于室中，女家设次于外，初，昏壻盛服，主人告于祠堂，遂醮其子而命之，迎壻出乘马，至女家候于次，女家主人告于祠堂，遂醮其女而命之，主人出迎，壻入奠鴈，姆奉女出登车，壻乘马，先妇车至其家，导妇以入，壻妇交拜，就坐，饮食毕，壻出复入，脱服烛出，主人礼賔。
凡男为人后者，为其私亲，皆降一等，惟本生父母降服，不杖期，申心防三年，其本生父母亦为之降服，不杖期，姑姊妹女子之在室服，并与男子，同嫁反者，亦同适人，无夫与子者为其兄弟姊妹及兄弟之子不杖期，凡女适人者，为其私亲，皆降一等，惟祖及曾，高祖不降，为兄弟之为父后者，不降为兄弟，妷之妻不降。
嫡母【，妾子谓父正室曰：嫡母正服齐衰三年，庻子为嫡母之父母兄弟姊妺小功，嫡母死，则无服】。
出母【，谓为父所出，降服杖期，母为子降服，不杖期 ，子为父后者则不服，】嫁母，【谓父卒母嫁，降服杖期， 子为父后者则不服，嫁母为前夫之子，与从已嫁者，服不杖期】。
<子部,儒家类,家山图书,家山图书>
三礼图倚庐者，倚木为庐，在中门外东方北戸防服孝子居倚庐，寝苫枕块，不脱绖带，居门外之庐，哀亲之在外也。寝苫枕块者，哀亲之在草土也，【苫编藁块，墼也，】既虞翦屏，柱楣，寝有蓆【九虞七，虞五虞，三虞之后，乃改旧庐，西向开户，剪去戸傍两厢屏之余，草柱楣者，前梁谓之楣楣，下两头竪柱，施梁乃夹户傍之屏寝，有蓆者间云，既虞苄，不翦纳郑云苄，今之蒲苹，即此寝有席，谓蒲席加于苫上也，】既练，舍外寝【，此寝谓中门外，于屋下垒堑为之，不涂塈之垩室也，屋下对庐，偏加东壁而言也。】初丧，居庐垩室，子为父，臣为君，各依亲，疎贵贱之序，宫正云：大丧，授庐舍，辨其亲疎贵贱之居，注云：亲者，贵者居庐，疎者，贱者居垩室，杂记云：朝廷卿大夫士居庐，都邑之士，居垩室，按唐大厯年中有垂撰，防服图説庐形制及垩室幕次，叙列次第云，设庐次于东廊下无廊于墙下，北上，凡起庐，先以一木横于墙下，去墙五尺，卧于地为楣，即立五椽于上，斜倚东墉，上以草苫盖之，其南北面，亦以草屏之，向北开门，一孝一庐，门帘以缞布庐，形如偏屋，其间容半席，庐间施苫凷其庐，南为垩室，以垒三面上，至屋加于墙下，即亦如偏屋，以瓦覆之，西向戸室施荐木，枕室南为大功，幙次，次中施，蒲席次南，又为小功，缌麻，次施牀，并西户，如诸侯始起庐门，门外便有小屏，余则否。其为母与父同为继母，慈母不居庐，居垩室，如继母有子，即随子居庐为妻，凖母其垩室及幙次，不必每人致之，共处可也，妇人次于西廊下，见时于中庭辇障中，以藳薄覆为之，既违古制，故引唐礼以规之。
<子部,儒家类,家山图书,家山图书>
斩不缉也，斩衰裳者，谓斩三升，苴麻之布，以为衰裳也，凡衰外削幅，裳内削幅，【削犹杀也，】幅三幅，袧其裳前三幅，后四幅，毎幅辟襵三象，防冠之辟积，三也；袧为辟襵屈，中者谓辟两侧，空中央也，负广出于适寸，适者辟领也，与阙中共一尺六寸，负用布，方广尺有八寸，故得出适两傍各寸也负布缝于领下，下垂放之，以其置在背上，故得负名，适博四寸，出于衰者，以衰长六寸，博四寸，缀于外衿之上，广长当心适在阙领之外，各广四寸，与阙领共有一尺六寸，【阙即领阙中也，】故两适向前，与衰相望，两傍各出六寸，【适即辟领】衣，自领至衣腰二尺二寸，两身前后四尺四寸，两傍共有八寸，八寸加阙中，与辟领尺有六寸，然则此除袪袂衰负，四物惟计，衣身而言，凡用布一丈四寸，袂属幅而不削袂，所以连衣身者，明两袂与衣，身参齐也，袂尺二寸，足以容中，人之并两手也。【三礼图】。
齐衰者齐缉也，其衣裳冠制，并如斩衰，但用次粗生，布缉其旁，及下际。
<子部,儒家类,家山图书,家山图书>
斩衰冠，比衣裳，用布稍细，纸糊为材，广三寸，长足跨顶，前后褁以布为三，皆向布纵缝之，用麻绳一条，从额上约之，至顶后交过前，各至耳结之，以为武屈冠，两头入武，内向外反，屈之缝于武，武之余绳，垂下为缨，结于頥下。
齐衰冠冠以布为武及缨其制并如斩衰
斩衰首绖，以有子麻为之，其围九寸，麻本在左，从额前向右围之，从顶过，后以其末加本，上又以绳为缨，以固之，如冠之制。
齐衰首绖，以无子麻为之，大七寸余，本在右，末繋本下布，缨制与斩衰同。
腰绖，大七寸有余，两股相交，两头结之，各存麻本，散垂三尺，其交结处两傍各缀小绳繋之。
绖，帯用有子，麻绳一条大半，腰绖中屈之为两股各一尺余，乃合之，其大如绖，围腰从左过，后至前，乃以其右端穿两股间，而反揷于右，在绖之下，【文公家礼】。
吕汲公家祭仪曰：古者小宗有四，有继祢之宗，继祖之宗，继曾祖之宗继髙祖之宗所以主祭祀，而统族人，后世宗法旣废，散无所统，祭祀之礼，家自行之，支子不能不祭，祭不必告于宗子，今宗法虽未易复，而宗子主祭之义，略可举行，宗子为士，庶子为大夫以上牲祭于宗子之家，故今议家庙虽因支子而立，亦宗子主其祭而用其支子命数，所得之礼，可合礼意。
子朱子曰：祭祀，须是用宗子法方不乱，不然，前面必有不可处置者。
父在主祭，子出仕宦不得祭，父没宗子，主祭庻子出仕宦祭时，其礼亦合减杀，不得同宗子。
宗子只得立，适虽庻长立不得，若无适子，则亦立庶子，所谓世子之同母弟世子是适，若世子死，则立世子之亲弟，亦是次适也是庻子不得立也。
大宗法旣立不得，亦当立小宗法，祭自髙祖以下亲尽，则请出髙祖就伯叔位，服未尽者祭之，嫂则别处后，其子私祭之，今世礼全乱了。
<子部,儒家类,家山图书,家山图书>
家礼古命士，得立家庙，家庙之制，内立寝庙，中立正庙，外立门，四面墙围之，非命士上，祭于堂上，只祭考妣，伊川谓：无贵贱皆祭自髙祖而下但祭有丰杀踈数不同，庙向南，坐皆东向，伊川于此不审，乃云庙皆东向，祖先位面东，【自防侧，直东入其所，反转面西入庙中】，其制非是，古人所以庙面东向坐者，盖户在东，牗在西，坐于一邉，乃是奥处，先生谓：欲立一家庙，小五架屋，以后架作一长龛堂，以板隔截作四龛堂，堂置位牌，堂外用帘子，小小祭祀时，亦可只就其处大祭祀，则请出或堂或防，皆可祠堂之制，三间外为中门中，门外为两阶，皆三级，东曰阼阶，西曰西阶，阶下随地广狭，以屋覆之，令可容家众叙立，又为遗书衣物，祭器库及神厨于其东，缭以周垣，别为外门，常加扄闭，若家贫，地狭则止为一间不立，厨库而东西壁下，置立两柜，西藏遗书衣物，东藏祭器，则亦可正寝，谓前堂也，地狭则于防事之东亦可，凡祠堂，所在之宅，宗子世守之，不得分析，【家礼】。
时祭用仲月前旬卜日，前期三日斋戒，前一日设位，陈器省牲，涤器具馔，厥明，夙兴设蔬果，酒馔，质明，奉主就位，参神降神进馔，初献，亚献，终献侑食，阖门啓门受胙，辞神纳主彻馂，凡祭主于尽，爱敬之诚而已，贫则称家之有无疾则量筋力而行之，财力可及者，自当如仪。
勺籥也，舞籥，文舞也，孔氏曰：籥，笛也，籥舞，以其不用兵器，故象文也。以其年尚防故习之小舞也，记言十有三年，舞勺成童，舞象，皆小舞也。
象舞，武舞也谓干戈之小舞也，孔氏注云：象舞象用兵，刺伐之舞，乐记曰：乐者，非谓黄钟大吕，歌干也，乐之末节也，故童者舞之内，则曰成童，舞象，盖勺是周公之乐，象是武王之乐，此朱子説也按陈氏乐书曰：勺者，成王酌先祖之道象，即象箾南，盖文王乐歌也。
<子部,儒家类,家山图书,家山图书>
夫物生而有情，情发而为声，故天五与地，十合而生，土于中，其声为宫，地四与天六合，而生金于西，其声为商，天三与地，八合而生木于东，其声为角，地二与天七合，而生火于南，其声为征，天一与地六合，而生水于北，其声为羽，宫中也，居中央，畅四方，唱始施生，为四声纲也，其性圆，其声若牛之，鸣窌而主合商，章也，物成熟可章度也，其性方，其声若羊之离羣而主张角，触也，物触而出，戴芒角也，其性直，其声若鸡之鸣木，而主涌征，祉也，物盛大而繁祉也，其性明而辨物，其声若豕之，负骇而主分羽，宇也，物聚藏宇覆之也，其性润而泽物，其声若鸟之鸣野，而主吐其用，则为敏经迭抑其象，则为君，臣；民，事，物其位则为左右上下，中其色则为青，黄；赤，白：黑，其性则为仁义礼智信其情，则为喜怒悲忧恐其事则为貌，言；视，听，思在天运而为五气在地列而为五行在，人窍而为五脏则中声所止，无徃不在焉。
昔黄帝使伶伦自大夏之西，昆仑之隂取嶰谷之竹，其自然圆虚者，三日九分，断两吹之，【取其窍之厚，且均者两节间也，】以为黄钟之宫，又制十二筩，以象凤凰之鸣，其雄鸣为六，雌鸣亦六阳，六为律隂六为吕六律，六吕，总谓之十二律，以配十二月，黄钟大簇，姑洗蕤賔，夷则，无射阳声也，大吕，应钟，南吕，林钟，仲吕，夹钟隂声也盖日月会于十二次而右转，圣人制六，吕以象之，斗柄运于十二辰而左旋，圣人制六律以象之，故阳律左旋，以合隂隂吕右转以合阳而天地四方隂阳之声具焉，凡十二律相生之位，自黄钟之律数八，至林钟，林钟数八，至太簇，太簇，数八至南吕，南吕，数八，至姑洗，姑洗数八至，应钟，应钟数八，至防賔，周而复始。
<子部,儒家类,家山图书,家山图书>
黄钟黄者，中之色也，钟种也，阳气潜萌于黄宫，万物孳萌于子，而黄钟子之气也，其冬至，其卦干之初九，故合于大吕，而下生林钟焉， 大吕吕，旅也言隂大吕助黄钟宣气而芽物也，万物纽芽于丑，而大吕丑之气也，其大寒，其卦坤之六四也；故合于黄钟而下生，夷则焉， 太簇簇奏也，言阳气大奏地而逹物也，万物引逹于寅，而太簇寅之气也，其啓蛰，其卦则干之九二也；故合于应钟，而下生南吕，焉 夹钟言隂夹助太簇，宣四方之气，而种物也，万物冒茆于卯而夹钟，卯之气也，其春分，其卦则坤之六五也。故合于无射而下生，无射焉， 姑洗姑故也。洗新也。言阳气养生，去故就新也。万物振美于辰，而姑洗辰之气也，其清明，其卦干之九三，故合于南吕，而下生应钟，焉 仲吕言阳，已而隂萌则万物尽旅而西行，万物已盛于已而仲吕己之气也，其小满，其卦则坤之上六也。故合于夷则，而上生黄钟，焉 蕤賔？蕤：继也賔，导也，言阳始导隂气使继养万物也，万物咢布于午，而蕤賔午之气也，其夏至，其卦干之九四也；故合于林钟，而上生大吕，焉 林钟，林君也言隂气受任助蕤賔君主种物，使长大茂盛也，万物薆昧于未，而林钟未之气，其大暑，其卦坤之六二，故合蕤賔而上生，太簇焉， 夷则言，厥民夷，时万物莫不华而实也，虽未及中，亦有仪则矣，万物申坚于申，而夷则申之气也，其处暑，其卦干之九五，故合仲吕而上生夹钟焉， 南吕，南，任也言隂气旅助夷则任成万物也，万物留熟于酉，而南吕酉之气也。其秋分，其卦则坤之六二也；故合于姑洗，而上生姑洗焉， 无射射，厌也，言阳气究物使气，毕落之，终而复始，无厌已也，万物睾入于戍而无射，戍之气也，其霜降，其卦干之上九，故合夹钟而上，生仲吕焉， 应钟言隂气应无射该藏万物而杂阳阂种也，万物以隂藏归根复命，而该阂于亥，应钟亥之气，其小雪，其卦坤之六三，故合太簇而上生防賔焉。
<子部,儒家类,家山图书,家山图书>
射礼，惟天子为备大射，尤重天子，射毕，彻虎侯，次诸侯射次，卿大夫射各张其侯奏其乐，余可类推射人，令人去侯立于后，以矢行髙下左右告于王，欲必中也，服不氏，以旌居乏而待获，中则之。
<子部,儒家类,家山图书,家山图书>
乡射于序而用鹿，中，郑氏谓士为州长者之礼也，然其言射必兼庠序，言礼必兼大夫，周官乡大夫，有郷射之，礼则郷射，不特士而已，大射，前二日，宰夫戒宰及司马郷射不言，盖戒与射同日也，大射，有大射正，小射正司射郷射，则有司而已，盖皆主人之吏为之也，大射设次于东，故不适堂西，郷射无次，故射者适堂西而已，大射负侯者，诺则以宫，又诺以商，郷射获者，诺声不絶而已。大射献服，不则侯西北三歩北面拜受爵，郷射献获者于侯而已，以服不士也，故献近扵乏，郷人贱也，故献即扵侯也，大射钟师以钟鼔奏祴夏郷射以鼔祴夏以君尊，故有钟鼔大夫士卑特用鼔也大射度侯道以狸歩郷射则度，以躬大射，乏西十歩北十歩郷射则乏，参侯道居侯党之一，西五歩此大射，郷射之别也，【陈氏礼书】。
按大戴礼记保曰：在衡为鸾，在轼为和，周礼太驭以鸾和为节，注引秦诗鸾镳，防云：田车鸾在镳，乘车鸾在衡，皆金为铃。
按防峯饶氏云：衢道也，交衢，如今十字街模，様若转过这一邉，则须转得合个舞底节奏，郑诗云：两骖如舞，盖谓御之中节也。
逐水曲，谓御车，随逐水势之屈曲，而不坠水也，贾公彦防无正文，先郑以意而言耳。
饶氏曰：此御田猎之车，与军旅之车，凡田猎，用大艾草以为防，或舎其中君表如辕门之类，是植起两车，以为门褐，纒旃以为门，是植起两旗于两旁，以为门也，以毛褐。纒在上裘，纒质以为者，质是斧之锥头，或云用刑砧子是门闑，古者门之当中，用一壁尺，使门阖至此而止，所谓也，谓以毛裘纒质之，上以为门闑也。
按秦诗曰：公曰：左之则禽，入防虞，五豝奉辰牡而御者从左以逐之，君从左以射之，诗曰：悉率左右，以燕天子，则亦驱左右之，禽以趋于右也，曰：自左膘而射之，达于右，脾为上杀射，右耳本次之，射左膘达于右骼，为下杀面伤不献，践毛不献，不成禽不献，禽虽多，择三十焉，其余以与大夫士以习射于泽宫，盖中心而速死者上杀也，以为干豆逺心而死缓者次杀也，以待賔客，中肠胃汗泡而死，尤缓者下杀也，以充君厨面伤，不献为诛，降也，不成禽不献，为殀夭也，择取三十，每禽择三十而干豆，賔客君庖各十也。
<子部,儒家类,家山图书,家山图书>
<子部，,儒家类,家，山图书,家，山图书>内，则曰：子事父母，鸡初鸣咸盥，潄栉縰笄总，拂髦冠緌缨，端韠，绅，搢笏，左右佩用，偪屦着綦，妇事舅姑，如事父母，鸡初鸣咸盥，潄栉縰笄总，衣绅左右佩用，衿缨綦屦，以适父母舅姑之所，及所下气怡声，问衣燠寒，疾痛苛痒，而敬抑搔之出入，则或先或后，而敬扶持之，进盥，少者奉槃，长者奉水，请沃盥，盥卒授巾，问所欲而敬进之，柔色以温之，父母舅姑必尝之，而后退，男女未冠笄者，则佐长者视具。
家礼曰：凡子事父母，妇事姑舅，天欲明咸起盥，潄栉总具冠带，昧爽适，父母舅姑之所省问，父母舅姑起子供药物妇具，晨羞供具毕，乃退，各从其事。
礼记文王之为世子，朝于王季，日三，鸡初鸣而衣服，至扵寝门外，问内竖之御者曰：今日安否？何如内竖曰安，文王乃喜，及日中又至，亦如之，及暮又至，亦如之。
文公家礼曰：凡父母舅姑有疾，子妇无故不离侧，亲调尝药饵而供之，父母有疾，子色不满容，不戱笑不晏，逰舍置余事，専以迎医，检方合药为务，疾已复初。
朱子曰：投投壶也，拥抱也，矢投壶箭也，尊者委四矢于地，一一取以投，卑者不敢委于地，悉执之以侍。
饶氏曰：凡射两人为耦，上耦居左，下耦居右，长者四起，取四矢少者，不敢与敌，礼只一起，揔取四矢。
<子部,儒家类,家山图书,家山图书>
括要云：古者衣裳不相连，惟深衣上下相连，被体深邃，故谓之深衣，以白细布为之，裳十二幅，以应十有二月交解，裁之狭头，在上除缝削外，实广六寸，下齐咨倍之，此防中人而言耳，十二幅，外别添两斜衽于旁，缝属于裳，谓之续衽，加縁于上不欲縁侵裳之正幅也，钩邉者裳，下圜，其角如钩，恐其垂下而不齐也，圜以应规，圜者谓胡下也，袂防也，牛领下垂，谓之胡圜，其下谓从防口至腋下，裁令其势，圎如牛胡也，曲祫如矩，以应方者，祫领也，曲祫交领也，今朝祭之服，领皆向下交垂也，负绳及踝，【胡瓦反，】以应直者负绳，谓背后缝，上下相当，而取直如绳之正，非谓用缯为负绳也，踝足跟也，及踝者裳，止其足跟，长无被土之义也。下齐如权衡，以应平者，裳下曰齐，齐缉也，取其齐【如字，】如衡平而无低，昻参差也。祛防口也，尺有二寸，围之则二尺四寸，要中，则三其祛之围，格腋下也，稍寛于袪，可以运肘，衣纯者，衣之縁也领縁广二寸，衣縁广寸半带两邉饰，各广一寸，取其次弟登降之义也。具大父母，父母，衣纯以缋，缋织余也，畵也，绘五采以为文，相次而画，是亦戯防斑斓之义，具父母，衣纯以青，余皆以缁，大带，用白缯裌缝之，广四寸，以束要垂，其余三尺谓之绅，谓钮屈而绅，伸也以黒缯禆之禆，谓附饰其侧也，缭【音了，】四寸，谓旁两钮，各缭二寸组，用青小绦为之，所以约其带，长与绅齐，【，如字】也，若夫冠巾，与屦制度，具于各图之下。
<子部,儒家类,家山图书,家山图书>
<子部,儒家类,家山图书,家山图书>
古之君子必佩玉，其制，上有折，衡下有双璜，中有琚瑀，下有冲牙，贯之以组绶，纳之以蠙珠，而其色有白，苍赤之辨，其声有角徴宫羽之应，其象有仁义礼智，忠信道徳之备，或结或垂，所以着屈伸之理，或设或否，所以适文质之宜，此所以纯固之徳不内迁非辟之心，无自而入也，盖衡以平其心，璜以中其徳琚欲其有所安牙，欲其有所制右徴角所以象事，与民左宫羽，所以象君与物趋以采齐，行以肆夏，所以比于乐，周还中规，折还中矩，所以比于礼进，则揖之于前，退则扬之于后，则佩之为物，奚适而非道邪？盖民为贵，君为轻事为先，物为后能治民，然后能安君能应事，然后能生物，所以事与民，在所右物，与君在所左也，春秋曰改，歩改玉自天子至士歩固不同，而玉亦随异天子，佩白玉，诸侯佩山，玉大夫，佩水苍玉，世子佩瑜玉，士佩瓀珉，白玉最贵，瓀珉，至贱山，以象君徳水苍以象臣职，山水苍，其文也，瑜与瓀其质也，世子佩瑜，则士佩瓀矣，士佩瓀，则世子而上佩坚矣，瓀或作瑜，以其多石故也。珉或作珉，以其贱故也。
紞鲁语曰：王后亲织，紞紞所以县瑱当耳者也，天子诸侯瑱，紞黄纩，卿大夫瑱紞，青纩士瑱，紞素纩。
纮士冠礼云，缁组纮纁边，此谓皮弁，爵弁皆有笄，故设此纮也，先以一条组于左笄，上系定绕頥下右相向上，仰属于笄，屈繋之有余，因垂为饰，纁边者，以缁为中，以纁为边，侧而织之也，旧圗纮头别出，细带为误。
綖，弁师掌王之五冕，皆冕朱里，延纽，礼记天子玉藻，十有二旒，前后防綖左云：衡，紞，纮，綖，先儒谓綖冕上覆，古者绩麻三十，升布上，下朱以素里冕版三十升，则麻之尤精者也。孔子曰：麻冕，礼也，今也纯俭则古者五冕皆麻，至孔子时乃去，麻用纯。
栉梳也诗，其比如栉，文公注栉理髪器言宻也 縰者缁纚，长六尺，所以褁髻承冠，以全幅叠而用之， 笄者，安髻之笄，以縰韬髪作髻既讫，横施此笄，于髻中以固髻，非固冠之笄也， 总者裂，练缯为之，束髪之本垂余于髻，后以为饰， 髦用髪为之象，幼时鬌内则曰：子生三月，则剪其胎，髪为鬌带之于首，男角女覉，迨其笄冠也，则防饰之加于冠，谓之髦，不忘父母，生育之恩，父母防则彻之 ，冠者冠也， 缨者结之，项下以固冠结之，余者散而下垂，则谓之緌， 端端士服也，端者，取其正也，士之衣袂，皆二尺二寸，而属幅是广袤等也，其袪尺二寸， 韠者蔽膝也，以韦为之，与裳同色，上繋之革带 绅大带也，天子素带，朱里终辟，大夫素带，辟垂士绅带率下辟，自天子至大夫，皆垂长三尺，广四寸，士又杀焉， 童子之带，非必全锦也，惟绅用锦，以亲在致饰而已， 笏忽也，君有命则书其上，备忽忘也，笏长二尺有六寸，其中博三寸，其杀六分而去，一徐广曰：笏，即今之手板也， 缨缡之属，按：郭璞注云：缡香缨也，袆邪交落，带系于体，以佩容臭缨之带，曰衿 屦，注云：禅下曰屦，綦屦繋也，屦头施綦，以为行戒，朱子曰：綦鞋口带也，古人皆旋繋，今人只从简易，缀之于上，如假带，然槃承盥，水者奉槃者劳，故少者以之【以上，并出注疏】。
内则曰：子事父母，左佩纷帨，刀砺，小觽金燧，右佩玦，捍管遰大觽木，燧按注云：纷帨拭，物之巾也，刀砺磨石也，觽状如锥，角锐可以解纽，玦射决，着右手之拇指，以钩捍，韝臂也，韦为之以捍，管笔彄也，遰刀鞸也，金木二燧以备隂睛之取火焉。
玉藻云：童子之饰也，缁布衣锦縁锦绅并纽，锦束髪皆朱锦也，童子不裘不帛，不屦絇，注云：只白屦不用，鼻头帯末，拘之以为行戒， 女子之服也，副笄六珈，按正义云：副以覆首为饰，祭服有衡笄，垂于副旁以悬瑱，旣笄而加此六饰，故谓之珈，如汉歩揺也，瑱当耳者，以玉为之，揥谓以象骨搔首，因以为饰也，缟衣细缯也，战国防云，强弩之余，不能穿鲁缟，是薄缯也，巾女人苍艾，色衣巾襜，衣蔽前也。帨，是拭物之巾，缡是香缨，偪者以行縢，偪束其胫，自足至膝，以自偪束。
朱子曰：敦今杯盂也，牟土釡也，今以木为之象，土釡之形巵，酒器也，匜盛酒浆之器也，孔氏云：此父母舅姑所服用之器，子妇不得輙用也。
衿鞶，内则妇事舅姑，佩箴管线，纩施鞶，袠郑氏曰：鞶小囊也。鞶，袠言施明为箴管线，纩熊氏曰袠刺也。刺袠而为鞶囊，故曰鞶袠，然则士婚礼，所谓衿鞶是也，箧士冠礼，缁布冠缺项，以至缁组纮同箧，郑氏曰：隋方曰箧，则隋者狭而长也，笥释曲礼曰圆，曰：箪方曰笥书曰：衣裳在笥，则笥亦盛衣之器，楎楎也，植者曰楎椸，横竿为椸，即衣枷也。