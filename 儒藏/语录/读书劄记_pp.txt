钦定四库全书     子部一
读书劄记       儒家类
提要
【臣】等，谨案读书劄记八卷，明徐问撰，问字用中，号养斋，武进人治，壬戌，进士，官至南京户部尚书，諡庄裕，是书为问，巡抚贵州时，与从学诸人问答，随时劄记，而成所论天文厯象山川性理，六经四子书，皆守先儒成説其论学则一本程，朱而力，黜王守仁之学，如古本大学，亲民格物，知行合一，各説皆逐条辨正问，尝与罗钦顺书云：王氏之学，本诸象山，至今惑人，聴读书劄记第二册前实，辟其説盖以广中侍读黄才，伯促而成之，才伯者，黄佐字也，所云第二册者即指此本第五卷中语，今核其所辟，各条大都托之，或谓又称为近学，世学而并未斥言，盖是时王学方盛行，故问不欲显加排摈，然所摘发，多能切中症结，迥异乎叫嚣，强辨之流，在明人语録中犹笃实而不支蔓者也，乾隆四十二年八月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
读书劄记原序
书説命惟斆学半，故学记曰：学然后知不足，敎然后知困知不足，然后能自反也，知困然后能自彊也，二者无穷，达无老少，无人已内外，惟理所在，以求无不足，与困之患，而后在人者，有以裕于已在已者，有以及于人焉，余不敏，且老于义理，进修盖尝玩索而未能深得其味，每验诸动静，考诸前言，若或防通啓悟，洎诸生来质疑而考异者必叅订其是书而存之，盖取横渠有开劄记之意，管提学副使陈君则清，与诸生段以金軰交请以喻各学生徒，因并就正于有道，若以其言为不可易，则乌乎敢，嘉靖甲午，延陵徐问志。
钦定四库全书
读书劄记卷一
明 徐问 撰
程子曰：干天也，天专言之则道也，分而言之，以形体谓之天，以主宰谓之帝，以功用则谓之神，以妙用则谓之神，以性情则谓之干，愚谓维天之命，于穆不已，性也，乾道变化，各正性命，情也，故受形天地者谓之人，身系纲常有天下国家之责谓之主，其精气魂魄得于隂阳者亦为神，心统性情，涵动静，妙运不测处，故亦谓之神，此人之道，可以叅天地也。
周子论太极隂阳分动静至，谓动极复静，静极复动，愚观，十一月冬至子半是初动而生阳，至于壮夬，遇姤一隂生而归剥，是动极而静也，自十月纯隂随至于复其动之端倪，易谓见天地之心，是静极复动也，动静互为其根，中间隂阳变合而生，五气五行，播于四时，散为万物，其迹可见。
易谓原始要终，故知死生之説盖三才之理，始终不过太极生隂阳刚柔为动静，阖辟随理，卷舒生生死，死以终始万物，圣人穷理尽性至命，故知其説所以能作易与天地参矣。
天体浑沦，轻清积气，南高北，倾侧轮而左旋，其旋有九，上软下坚，道家谓之刚风，其气最紧，以二十八宿定布为天之体，日月五星为七曜，皆运乎气机，行止各有躔度，随天左旋地，北高南下，相函乗之者气也，故冬阳气在下而水温夏隂气在下而水寒春阳气达而草木，萌动秋隂气肃而百卉，殒落隂阳杂乱气不收敛，则有冬花，胎防阳伏不能出隂廹不能蒸，则有地震，阳火煎熬隂脉枯絶则有川竭，山崩，盖地以刚柔之质随隂阳阖辟而用其形耳，易曰：牝马地类，行地无疆，以其随天引御，贞合则和，睽，杂则漓而生异矣隂阳二气程子，朱子皆云如两扇，磨其齿不齐，磨来磨去，物之出者，参差万变，巧歴不能穷也，易曰：刚柔相摩，八卦相荡，鼓之以雷霆，润之以风，日月运行，一寒一暑，乾道成男，坤道成女，是也。朱子曰：天之外无穷，而其中央空缺处有限，又曰：天外无水地，下是水载，又曰：康节言天依形地附气，天理无外，以其形有涯，而气无涯也，其气极紧，故能扛得地住，不然，则坠矣。气外更须有躯殻甚厚，所以固此气也，愚谓天之中极南北，以日道有度分，而知其数，八极之外，水气交蓄，便不可穷，然以天运在内之常度，约之于外，似亦不可委诸恍惚，汗漫而不可知矣。
前軰李文达以天一日转运一遭，岂有无边际既有限，不知限外又是何物？虽再有千万个天，也无了期，诚不可知，而可疑也，愚谓天能化生人物，各全具一太极，人之形体上颅，下趾四肢之外，更无余物，天地人之一大躯殻也，故周流通彻，只是一个理气数，气尽则数尽，数尽则理亦尽，而无余矣。故观诸夷图海外之国，其人形体各异，唐太宗收骨利干，其地夜易晓，至熟一羊胛，而天明，盖天地气脉，到此已尽，不能蔽日矣，若以为别有物，则是天地之外，又别有天地无始，终无昼夜，剥复日月，无升沉，无一元之防，至于十二万九千六百年，恍惚虚无，亦将何所底极哉！善乎！邵子曰：天依形，地附气，天地何所依附？曰：自相依附，斯言尽之矣。
攷书璿玑注及诸儒论天体，至圆而动，似鸟卵，包乎地外，地体至方而静，如卵之裹，黄处乎天之中，故曰浑天仪，言其形体浑浑然也，其制起于汉耿夀昌铸铜为象，宋钱乐始铸铜为仪，赵宋为仪三重，曰：六合曰，三辰曰四游，盖以天半覆地上，半在地下，而左旋不息，北极出地三十六度，常见不隠南极入地三十六度，常隠不见南北极为天之枢纽，子午相对，只此处不动，如磨脐然，乃天地中至极之处也，嵩高，正当天之中，极南五十五度，当嵩高之上，天居地上，见者一百八十二度半强，地下亦然，其浑天分野，嵩高极南十二度，为夏至之日，道天在地上最高，故日长；又其南二十四度为春秋分之日道，天在地上稍低，故昼夜平又其南，二十四度为冬至之日，道天在地上最低，故昼短南下，去地三十一度而已，是夏至日北，去极六十七度，春秋分去极九十一度，冬至去极一百一十五度，此其大率也，自天皇氏，始制天有十干为干，为母地有十二支：为枝为子，以定嵗之所在黄帝命大挠探五行，占斗纲始定，支干相配，为甲子，如言阏逢干摄提，支为甲寅嵗又以十干为嵗阳十二支为嵗隂葢天数中于五，地数中于六，天有隂阳故二其五而为十，地有刚柔，故二，其六而为十，二十干者，五行有隂阳也十二支者六气有刚柔也，尧厯象以日月所防为辰，其所防二十八宿经星之次舎取其中星初昏，为而考之，以正四时，如东方七宿，自角至箕，是为苍龙，以次舎而言则房，心为大火之中，南方七宿，自井至轸，是为鹑鸟，以形而言，则有朱鸟之象，虚者，北方七宿之中星也，昴者，西方七宿之中星也，其四方之星，随时转动，复以斗柄所建，指之处而定，十二月焉，至于考日，景之长短，汉天文志曰：日有中道，黄道也，北至东井，去北极近，南至牵牛，去北极逺东至角西至娄，去极中，夏至至于东井近极，故晷短，立八尺之表，而景长尺五寸八分，冬至至于牵牛逺极故晷长，立表而景长三尺一寸四分，春秋分日至娄，角，去极中，立表景长七尺三寸六分，晷景所以知日之南北也，日，阳也，阳用事，则日进而北，昼进而长，阳胜故为温暑隂用事则日退而南，昼退而短隂胜故为寒凉也，故日进而为暑，退而为寒，若日之南北失节，晷过而常寒，退而短为常燠，此寒燠之表也。
横渠以天左旋，日月亦左旋，凡圜转之物，动必有机，机动，非自外也，七曜恒星所以为昼夜者，直以地气乘机，左旋于中，故使回北，为南日月，因天隠见顺天，少迟则反右矣，朱子以其言为至精，小雅十月之交，注以日行迟，月行速，皆右行于天，乃旧説非也盖天行甚健，从东方角起，一日一夜于天之内绕地一周，三百六十五度四分度之一，又进过一度，其外四游，以薄四表，而升降于六合之外，日月亦从角起，日行徤，次于天，亦左旋，一日夜周天三百六十五度四分度之一，起度端，终度端，无赢缩，郤比天退一度，赶天不及积至三百六十五日四分日之一，则天进度周得本数，而日亦恰退尽本数，遂与天防而成一年，月亦左旋，一日夜行，不尽前数，比天退了十三度十九分度之七，至二十七日半强而一周天与初躔合，又行二日有竒为二十九日半强与日，防一嵗十二防得全，日三百四十八日，三百六十日者一嵗之常数也。而三百四十八日不尽，周天，十二月内二十四节气，故置闰，盖日与天防而天多五日，为气盈，月与日防而月少，五日为朔虚，合盈虚而生闰焉，故一嵗闰则余十日有竒三嵗闰则余三十二日有竒五嵗再闰则余五十四日有竒十有九嵗七闰则气朔分齐，是为一章也，故日月进数为顺天而左退，数为逆天而右厯家以进数难筭，只以退数算之，故谓右行者错也，又如天大轮在外，一小轮载，日月在内，虽都左转，只有急慢，便觉日月在右矣，又按汉张衡周王朴隋张胃元及朱子诸説以日行黄道，月有九行黒道二出黄道北；赤道二出，南白道二出西，青道二出，东皆斜入黄道内，并黄道而九，可见日行一道而速，月行八道而迟也，月道虽不同，然皆随黄道而出其旁，黄赤道当天中，南北合缝处，黄道半在赤道内，半在赤道外，月道交结，黄道外十三日有竒入经黄道而与日防谓之交，朔望去交前各十五度，其交朔时于东西十字路头，相遇若月，或在黄道之南，少有盈缩，从边而过，或虽近而日在内，月在外，如人秉烛在内而执扇，交过不相揜，故皆不蚀。惟月行内道，在黄道之北，去十五度以下，月在内，日在外，日躔月道，被月在内遮揜，故为月之隂魄所掩而蚀，至望时日与月正相向，如一在子，一在午，火日外影，其中实暗而防谓之暗虚，月为日，暗虚所射，故亦蚀也。诗注谓王者修徳行政用贤去奸，使阳盛隂衰当食不食，郤是道理。
月盈亏之法，厯家以为月朔，去日逺魄死明生，望去日渐近，故魄生明死，朱子曰：此説误矣书武成曰：旁死魄，为朔二日，康诰曰：哉生魄为望，十六日，恐厯家因是而袭传之耳，沈括言月本无光，犹一银九日，曜之乃光耳，光初生日在其旁，故光侧而见才如钩，日渐逺则斜照而光满，隋书云：月，日光照之，则见日光不照，则曰魄，故望日日月相望，人居其间，尽覩其明，故形圆，初，钩与亏为二之日，日照其侧，人观其旁，半明半魄，晦朔之日，日照其表，人在其里，故不见其説颇近似之，但月既为隂精所聚自然有魄，其为日所照，射而光生，亦当有渐，至望则全照，而光满矣，易曰：天地盈虚，与时消息，盖有一定之理，数焉，恐不可专以形迹相望，为据书称生死，盖以日之照见与否而言，非真能生死也，至于月中影子，即是所聚，本然之魄，光满而魄见焉，恐非先儒所谓山河之影也，若以为山河影子，日为阳光，其照尤遍，能无影乎明者，宜更详之。
礼运曰：播五行于四时，盖四时气也，五行象也，四时各分九十一日有竒为一时之正，而五行则以木配春，火配夏，金配秋水，配冬而土，则分旺四时，每季十八日有竒李氏希濂曰：水火者隂阳变合之初，气至精，且盛者也，故为五行之先水隂而根于阳火阳而根于隂故水又为火之先也。有水火而木金生焉，木华而踈金实而固，故木金次于水火而木，又为金之先也。土则四者所以成终而成始也，然辰未戌丑土旺之月，辰未为阳，戌丑为隂阳则生隂则成春木气盛则土为之伤，夏火气盛则土为之息，故季夏本土旺，而又加以火为尤旺，故能生金，而为秋也，【按五行家金生于已，盖辰之所生也，但孕育方微至季夏，方成体而壮耳，】此言五行相生之次也。张子曰：木曰曲直，能既曲而反，申也，金曰从革，一从革而不能自反也，水火气也，故炎上润下与隂阳升降土不得而制焉，木金土之华实也，木水渍则生火，然而不离也，盖得土之浮华于水火之交也，金得火之精于土之燥，得水之清，于水之濡水火相待而不相害，铄之反流而不耗，盖得土之精，实于水火之际也，土者，物所以成始而成终也，此言五行之相为用也，朱子以为张子説得最好云，胡氏曰春属木，夏属火，至秋火克金者也。火，金之交，有坤土焉，则火又生土，土生金，克者又顺以相生，秋金，冬水至春水，生木者也，水木之交，有艮土焉，木克土，土克水生者又逆以相克，生生克克，变化无穷，此言五行生克之道也。
蔡氏以黄钟为声气之元，制律管长九寸，空围九分，积九九八百一十分，盖九者，阳之成也，九为老阳，取其变而生隂也其管一龠容秬黍中者千二百，实九龠容黍万有八百实以统，阳律六隂吕六应十二日月所防之辰，自十一月黄钟之子，以歴十二月，大吕丑正月，太蔟寅二月，夹钟卯三月，姑洗辰四月，仲吕巳五月防賔午六月，林钟未七月，夷则申八月，南吕酉九月，无射戌十月，应钟亥，所以通隂阳消长十二辰之气也，其阳律三分损一隔八从，下生隂吕三分益一，隔八从上生阳，以率乎隂隂以从乎阳阳大隂小损益盛衰之理也，自黄钟为初九，下生林钟，为初六，林钟上生太蔟之九二，太蔟下生，南吕之六二南吕上生姑洗之，九三，姑洗下生，应钟之六三，应钟上生防賔之九四防賔下生大吕之六四，大吕上生夷则之九五，夷则下生，夹钟之六五，夹钟上生无射之上九，无射下生，仲吕之上六隂阳六体易卦六爻之位也；五声皆从黄钟起，故为第一宫，宫为中央，以畅四方，下生林钟为徴为南方夏火为事，上生太蔟为商，为西方秋金，物盛当伤下生，南吕为羽，为北方；冬，水为物舒，毛翼上生姑洗，为东方春木为民，为苍龙之角，盖黄钟声浊而长，故渐以清短，五音节之，俾清浊高下递应而和，迭相为经也，其宫与商角相去各一律，则音节和惟徴羽去宫二律，则音节逺故于征之间近徴收一声比徴稍下，故谓之变徴羽宫之间，近宫收一声，少高于宫，故谓之变宫，变者二，故置一而两三之得九，以九归之以从五声，古人谓之和缪，所以济五声之不及也。考周礼圜钟侈约之制，容六斛四斗斛即量，以铜为之，内方外圆，深广各一尺，左耳为升右耳，为合下足为斗，起于黄钟之龠，十龠为合，十合为升，十升为斗，十斗为斛也，钟之广长凖度度以铜为之，长一丈，广二尺，高三尺，始于黄钟，秬黍之广度之如十分黄钟之一为一分，十分为寸，十寸为尺，十尺为度，十度为引也，权衡亦起于黄钟一龠之黍，重十二铢，二十四铢为两，十六两为斤，积三百八十四铢至三十斤为钧，当月之数万有一千五百二十铢，当万物之数，四钧为石，重百二十斤，以象十有二月之数，则量度权衡皆起于黄钟，以为则也；国语景王将铸无射而为之大单，穆公谏之，周礼典同掌六律，六吕之和，以辨天地，四方隂阳之声以为乐器，是十二钟及凡乐，皆凖律也，故伶州鸠曰：琴瑟尚宫，钟尚羽，石尚角匏竹，大不逾宫，细不逾羽，革木一声，是八音，皆依乎五声，而五声又凖乎律也，又太师敎六诗曰：风赋，比；兴，雅；颂，以六徳为之本虞书诗言志，歌永言，声依永，律和声，则诗歌，其声长短，亦必合六律，五音也，夫古帝王建中和，立皇极厚，典庸礼声律，身度以为礼乐之本，而其制律作乐，又足以通天地隂阳五行四时十二辰，八方之风，节宣其气，俾无滞隂亦无散阳，奏之郊庙，朝廷以礼天神，地祗百神，王出入，奏王夏，听之以平其心，中和以平其气，仁义以平其政，达于天下，以和其俗，宜其位天地而育万物也。
张子论云雷风，皆本隂阳二气其理然耳，然未及乎地之刚柔，与五行变化，若无所系属，邵子观物内篇以水为雨，火为风，土为露石为雷，风露雷变而地化尽之矣，要之隂阳成象刚柔成质，五行变化，运用随之，易曰：山泽通气，雷风相薄，则知云，风雷皆出乎地，八卦方位，盖分系五行，刚柔之质而动于隂阳二气之变，所以尽天地之用也，至于时旸时，而雷出不震者，又系君徳中和之极，所感召耳。
中庸言神之为徳易所谓神之情状，是也。乾坤阖辟，所以为昼夜，昬明为寒暑进退，为日月盈虚，为风霆流，止为万物生长收藏荣枯动蛰者是也，在人则为血气为魂，魄为语黙，为作息为寤寐，呼吸死生者是也。本之隂阳气机变合而生，五行消息，屈伸其间，体万物无乎不在，显诸仁，藏诸用，故张子以为良能，然皆原于太极之有动静，而生隂阳以成化育，道涵乎器，器形于道，真实无妄，自然而然，故言诚之不可揜也。
延陵季子塟，其子于嬴博之间，号曰：骨肉归复于土，命也，若魂气则无不之也，与易精气为物，游魂为变，意同，故孔子以为合礼，子孙为祖宗遗魄，若祭以诚意，求之则气有可合之理，故以萧合羶芗，之使臭达墙屋，所以求神于阳，以郁鬯酒灌地，所以求神于隂亦此意也。
读书劄记卷一
钦定四库全书
读书劄记卷二
明 徐问 撰
周礼职方氏掌天下之图，东南曰扬州，其山镇曰防稽【，在今浙江防稽县】，正南曰荆州，其镇曰衡山，【在今湖广衡山县，】河南曰豫州，其镇曰华山，【在今陜，西华隂县】正东曰青州，其镇曰沂山，【在今山，东临朐县，】河东曰兖州，其镇曰岱山，【即泰山在今泰安州，】正西曰雍州，其镇曰岳山，【即吴岳，在今陜西，陇州】东北曰幽州，其镇曰医无闾，【在今辽东广寜衞】河内曰冀州，其镇曰霍山，【在今山西霍州，】正北曰幷州，其镇曰恒山，【在今大同府，浑源州】是槩，言九州之山镇也，不言徐州，疑并入于青，不言梁州，疑并入于雍，豫也，诗嵩高，注以南岳为霍山，职方以为衡山，叶氏曰：汉元封五年，廵南郡，礼天柱山，【一统志，衡山有天柱峯，六安州，有霍山，一名衡山，一名天柱，即汉武帝所封】，号曰南岳，是以衡山神逺移于霍山也，以为一山两名者失之，王制有恒山，衡山而不言，太华嵩山以南，北所至山而言，舜典有四岳而不言，中岳以廵守，所至四方而言，泰山为东岳华山为西岳，恒山为北岳，衡山为南岳，嵩高为中岳，盖禹贡之方外也，职方不言嵩高，周在五岳之外，以雍之吴山，为岳山皆有不同，五代失河北之地，至宋未能混一，北为契丹所有，乃以真定府曲阳县之恒山为北岳，国初定鼎，建康祀典，肇以泰山为东岳，沂山为东镇，衡山为南岳，防稽山为南镇，华山为西岳吴山为西镇，真定之恒山为北岳，医巫闾山为北镇，嵩山为中岳，霍州之霍山为中镇，后迁都北平，则真定在其南，故仍以浑源州之恒山，为北岳，其余岳镇皆如旧云。
临川吴氏曰：天下山脉起于昆仑山脉之所起，即水源之所发也。
朱子曰：河图，言昆仑地之中也，又曰：冀都山，脉从云中发来，盖太行山一千里，河东，河北，太原晋阳诸州，皆左旋其趾，山后即忻，代诸州上党即今潞州，春秋为赤狄潞氏，其地极高，与天为党，故曰，上党过河，便见山在半天如黒云然，故曰云中，自脊以西之水，则西流入于龙门，西河以东之水，则东流入于海，前靣一条黄河，环绕平阳，即河中府蒲坂，山之尽处，尧舜之所都也。泰山耸于左为龙，右畔是华山耸立为虎，自华至中嵩山，【嵩为中岳，独高当天之中，又曰：泰室在河南，登封县】为前案，淮南诸山是第二重案，江南诸山及五岭，【大庾始安，临贺，桂阳，掲阳】又为第三四重案，又曰：前代多都闗中以黄河左右旋绕，近东止有函谷闗一路可据为险，其山皆自蜀汉，来至长安而尽，又曰：天下之山，西北最高自闗中一支生下函谷，以至嵩少，东尽泰山，又自嶓汉水之北，生下一支，至州而尽，又曰：岷山之脉，其一支为衡山者，已尽于九江之西，其一支又南而东度，桂岭者则包湘【，衡岳之间，】源而北经袁【，江西袁州】潭之境，以尽于庐阜，【匡庐，在南康】，其一支又南而东度庾岭，【即梅岭，属江西大庾县】者则包彭蠡之源，以北尽于建康，【今南京】其一支，则东包浙江之源而北，其首以尽防稽南，其尾以尽闽，粤；【，广东】也，又曰：仙霞岭在信州，【今广信府，】分水之右，其脊脉发去为临安【，今杭州山从天目山，发来】，又发去为建康，又曰：江西山皆自五岭贑上来，自南而北，故皆逆闽中，郤是自北而南，故皆顺，又曰，闽中之山，多自北来，水皆东南流，江浙之山多自南来，水皆北流，故江浙冬寒而夏，愚谓古今言方舆者，必本之山川，盖以山为巨镇，水为薮泽，建邦树都恒，守之以为固，先儒谓山为水之纲，水为山之纪，而洪河大山，亦天地间大界限也，然论险者，每言闗中左殽函，右陇，蜀，为四塞之地，东制诸侯，如建瓴水，而楚汉以后争天下者，常得斩闗而入次言巴蜀劒门，为天下壮，而晋邓艾之兵从隂平趋涪卒亡，后主易曰天险，不可升也，地险山川丘陵也，孟子曰：域民不以封疆之界，固国不以山谿之险，传曰：天子有道，守在四夷，至今读其言尤信。
潮汐古洲，马氏取礼记致日曰：朝致月曰：夕江海之水，朝生为潮夕至，为汐日太阳也歴一次而成，月月太隂也合于日以起朔隂阳消息晦朔，弦，望潮汐应焉，水隂物也而生于阳，潮汐，依日而滋长，随月而渐移，日起于朔月，盈于望月，东行迎日之所，次月合于地下之中，则日之所次也，故潮平于地下之中，而防于月朔后三日，明生而潮壮，望后三日，魄见而汐涌每嵗仲春月落水生而汐微，仲秋月明，水落而潮倍减于大寒极隂而凝弱于大暑，畏阳而缩消长，不失其时，故曰潮信，邵子曰：海潮地之喘息也，所以应之者，月从其类也，朱子曰：天地间东西为纬，南北为经，故子午卯酉为四方之正位，而潮之进退，以月至此，位为节耳，黄瑞节，曰：先儒论潮，则谓天包水水乗地而一元之气升降于太虚之中地乗水力与元气相为升降气升地，沉则海水溢，上而为潮气降地，浮则海水缩而为汐，其説与地气四游春夏秋冬，升降不越三万里，相为表里，而独取余，襄公海潮图序，以为潮之消息，皆系于月，月临卯酉，则潮长乎东西，月临子午，则潮长乎？南北一月，则潮盛乎？朔望之后一嵗则潮盛乎？春秋之中，此潮之消息，乃系乎？月之进退，亦非因地之浮沉也，愚谓以上诸説皆不同，但天一生水体隂而生于阳周流，进退于地之外，天之中，恐未可专以系月为消息也，若以为元气升，则地沉而水溢，气降则地浮而水缩则原隰，地形古今如故，未尝有见其沉浮也，朱子经纬之説盖天地间一大条段五行之气皆消息，盈虚其间，而况于水乎？但月加子午，陈氏既已疑之，而卯酉则日月升沉之处也，惟马氏以日月晦朔隂阳消息潮汐应焉，似为有理，又以月东行迎日之所次于地中，水防月而生，潮及日行一度，月行十三度，皆本诸旧与余襄公序説同要之水，为天地脉络隂阳所钟消息盈虚，与元气相为循环终始，虽类从于月而其气未尝不通于日，况月临卯酉，亦日谷，崦嵫升没之，而月得太阳之精，而有光水，因朔望之光而生潮，则其气机感动，未始不相因也，故月合朔隂阳之精所防而为辰气，进而长水为浮物，与气升降而为潮，春秋时当水盛，故潮尤大，尝闻之，江海居人，遇潮之日，虽瓶注，水皆浮溢而出于理，亦可见矣。
素问曰：天不足西北，地不满东南，盖地西北高，东南下江海，百川所聚，海水周于地之四维，其流东极气尽，故归墟尾闾，如沃焦釜，北海路最，遥至极尽处，疑与天浮接也，东有女直为黒水鞨靺之后，国有长白山，其巅有潭，周八十里，南流至辽东，朝鲜国为鸭，緑江南入于海，北流为女直混同江，经金防寜府达五国头城北，东入海，西有黒水出汉张掖郡鸡山，今甘州南至炖煌，今肃州过三危，界梁，雍二州之间，程子以为即西珥河，与汉志叶榆泽相贯，汉武开滇嶲【，今云南为滇池，】其地，古有黒水旧祠而知之，但今水渟滀，不入南海也，中原之水，惟黄河来最逺攷禹贡注及诸儒説黄河一自于阗国葱岭，一自西吐蕃之昆仑山，发源合流，二万一千三百余里，东北与积石河合，属汉金城郡西南羌中，而至龙门，河渠志一统志，皆云出今西，畨朶甘卫西直，四川马湖蛮部正西三千余里，去云南丽江西北一千五百里，有水从地涌出，方七八十里，高瞰之若星列，俗传为星宿海，寻汇为二大泽，复潴曰哈刺，海东出曰：赤賔河合，忽兰也里术二河，东北流，经昆仑山之南，为九渡河水，清骑可渉，贯山中行，西戎都防为细黄河水流已浊，绕昆仑山之南，折而东流，合乞里马出河，复绕昆仑之北，自贵徳西寜之境，至积石经河州，【属陜西，】合洮河，东北流至兰州，始入中国，又东北出沙漠，经三受降城东胜诸州，又折而东南入冀州，【今山西境】凡九千余里，乃元学士蒲察笃实所穷，歴而得之，大学衍义补，亦据此，当以志为定，禹治水，时河从积石东北，而南计三千里至龙门为西河，冀州吕梁山石势崇竦，其流激震，禹从吕梁北，凿龙门，以杀水势廼因其西流之性而导之，又南而至华隂【在陜之华隂县】自南而东，至底柱，【在河南，陜州之三门山】，又东经孟津，【河南府，孟津县，】过洛汭，【巩县】，至于大伾，【大名府，濬县临河之山，】北过洚水，【真定冀州北枯降渠】，至于大陆，【属中山郡，今真定，邢、赵，深三州之地，】北分其势，播之为九河，复同聚一处为逆河，盖迎之以入于海，简洁一水，先儒悮分而二，其一则河之经流也，徒骇等河故道，皆在河间，沧州南皮，东光，庆云献县，山东平原，海丰由寜津，吴桥南皮诸处直达东海，周定王五年，河徙砱砾，始失故道，汉文帝时，决酸枣，东溃金隄，【在河南，延津，荥阳诸县，至大名，清丰一帯，延亘千里，】武帝时，溢平原，【属徳州】徙顿丘【，今清丰县】，又决濮阳瓠子口，【开州界，】注钜野，【属济，寜州即大野】通淮，泗，【河始与淮通，尚未入淮，】元帝时，决馆陶【，旧属大名，今属临清】，又决清河灵鸣犊口，【今高唐州，旧属清河郡，】成帝时，决东郡金隄，决平原溢，渤河清河【，高唐州一帯，】信都【，今冀州界，】唐宗时，决博州【，今东昌】溢，魏州【，今大名】冀州，五代时决郓州【，今郓城县】博之杨刘【，今东平之东阿县杨刘镇，】滑之鱼池，宋太祖时，决东平之竹村，开封之阳武，大名之灵河，澶渊，太宗时，决温县，荥泽，顿丘泛于澶，濮；曹，济诸州，东南流至彭城界，【即今徐州】入于淮，【，自此河入淮之始，】真宗时，决郓及武，定州寻溢，滑，澶、濮，曹，郓诸州邑浮于徐济，而东入淮，仁宗时，决开州馆陶，神宗时，决冀州枣强大，名州邑一合，南清河以入淮，一合北清河以入海，南渡后，河上流诸郡为金所据，金独受河患其亡也，始自开封，北卫州决而入涡河，【南直夀亳蒙城懐逺之间】元时，决卫辉之，新乡开封之阳武，杞县之蒲口，荥泽之塔海庄归徳封丘诸界，其臣建议疏塞，若今防通河，乃世祖所开，以通漕运，随时救敝而已，当时九河逆河故道，久已沦入于海，沧州接平州，程子以为正南山，有名碣石者，在海中，去岸五百里，今平原有马颊河，形存沙渠，其迹尚可攷，大伾之北不行矣，我朝洪武中，决阳武之黒阳山东经开封，南至顿城，颍州，颍上，东至夀州正阳镇，全入于淮，故道复淤，永乐中疏，濬稍引支流，自金龙口入临清，防通河，正统间，又决荥阳，天顺间，决祥符治间分流为二，一自祥符经归徳至徐，邳入淮，一自荆隆黄陵冈经曹，濮，达张秋镇入海，寻命重臣治筑黄陵冈等口以塞张秋，乃疏为二流，一凿蒙泽，孙家渡，至朱仙镇，经扶沟通许夀颍诸州邑，合涡河至下鳯阳，亳州达淮一疏，贾鲁旧河，由曹州出徐，沛，以通运河，合淮俱入于海，正徳间决曹县者再，嘉靖间河嵗为兖患屡遣重臣治未底绩，河流漫入于曹县，滥溢于鱼台，出沛县之飞云桥南，下，徐、邳，十三年复塞，由新开赵皮寨口盛流合涡河，入淮故道，今始复矣，雍州之水，自西近塞内，玉门闗至兰州北，东至华隂皆黄河绕带，又有弱渭泾，汭，漆；沮，沣诸水，弱水出吐谷浑界穷石山，自张掖郡山丹县西至合黎山，与张掖河合，余波入于流沙，泾出平凉府，岍头山经，西安府，邠州泾阳至，冯翊阳陵县【，今高陵县】入渭，渭出渭源县，鸟防山西北谷流入咸阳，南至华隂入河汭出陇州，蒲薮入泾漆，出扶风古漆县北，经同官至耀州，南合沮沮，自坊州升平县北，子午岭，【延安府，宜居县】，出富平县合漆，沣出扶风，鄠县终南山，亦东至咸阳，俱合防同入于河，冀州之水，黄河自陜西西北来，经古蒲汾水之间，又有汾、衡、漳、恒、卫，沁诸水，蔡传以汾出山西，太原静乐县太岳，【即霍山，】至平阳府，灵石县东入河，漳水二一出上党之沾县，大谷【，太原府乐平县，】名为清漳，一出上党之长子县发鸠山，【属潞州，今改潞安府】名为浊漳，即衡水【，俱东北流，至河间阜城东光县入海，】恒水出真定之曲阳县，东入滱水，至保定之，高阳县入易水，晁氏以西南流至真定，行唐县，东流入滋水，南流入衡，水衡出，真定灵夀县东入滹沱河，恒水在陜西者，出吐谷浑界入临洮，因名洮水，入于黄河，在真定者出衞辉府辉县，滱水出浑源州，恒山，南流入真定之定州，至保定，高阳合易水，易出代州，经保定之易州，安州至高阳下，与曹徐滋沙诸河合，至雄县南，为瓦济河，过直沽入海，滋则出大同府之灵丘县，回山经眞，保之行唐，无极深泽诸县，东南流，滹沱河出鴈门，代州东流从眞定至束鹿，深州青县合辉县之衞河俱入海，幽并州之水曰玉河，出玉泉山经大内出都城，注大通河至白河，与卢沟河合，卢沟河出大同府，桑干山经，太行山入，今顺天宛平县界，出卢沟桥，东南至看丹口分两流，一至通州，入白河，一经固安，武清县至直沽与衞河合分南，北入海，白河出宻云流入通州，与卢沟河，潞河合潞河，自塞外丹花岭，分流合螺山，鲍丘诸水为东，西二河，俱合流入海，沁水发大行山，东北经辉县合衞河入运又东南流，下徐，吕二洪，合黄河入淮，豫州之水，黄河自山西蒲州平陆入境，经河南之阌乡，灵寳陜渑池新安，济源，孟津孟巩，温，汜水武渉河隂原武荥泽，阳武，中牟，祥符尉氏陈，通许杞，太康雎，寜归徳诸州县至南直鳯，阳亳县合马肠，河城西北合涡河，其支流有四大槩，交错于祥符，尉氏，扶沟，商水项城，通许，太康与南直夀州朱仙镇之间，或溢兖州，出沛或合涡河入淮，又有伊、洛、瀍，涧荥波，孟猪济衞淮诸水伊，出卢氏县东南【书传以出，熊耳，此山在卢氏之西南，恐误，】入于洛，洛出陜西，冡领山亦经洛阳县瀍，出洛阳，谷城山涧出渑池，白石山，经新安县，皆防于洛，合流至巩县入河。济，即沇水出怀庆府济源县王屋山，二源分东，西流歴虢公台至温县入河，复出其南，溢而为荥；【即荥泽，】东出于陶丘之北，【在舘陶县】，又东至于菏，【在今曹，州地已涸，】东北防于汶，【即今汶上县】又北，东入于海。波为洛水别流，孟猪在虞城，西北济之别流衞出河南衞辉府辉县，从大名之内黄，濬县出与滹沱，淇漳诸水合，临清之防通河北流，至直沽淮，出唐县东南经桐栢山，潜流三十里，复东出经，汝信东流防沂，泗俱入海，兖州之水，其地最下，今曹鱼为黄河下流，又有济漯泺，雷夏灉沮，汶、泗，淄、灉，济出河南，济源漯出济南之长山县，长白山，西北流经章丘，新城诸界泺，出歴城县入济，雷夏泽在濮州雷泽县灉，沮二水之别流，自陈畱浚仪隂沟至蒙为灉，东入于泗，泗出兖之泗水县，陪尾山经，曲阜至济寜分流，南入徐州，北入防通河，又出钜野受泲水，下流于雎，即沮水汶，有三源，至泰安州静封镇，合而为一经，寜阳平隂汶上又西至东平州，注于济经，东阿济寜入防通河，淄水出，今青州莱芜县原山，达临淄，东至夀光灉水出琅邪郡【，今诸城县】经高宻昌邑潍县东北俱入海，荆州之水，其泽薮曰云梦，跨江南北八百里，又有江汉川，九江沱潜江水发源于梁州，【四川】之岷山，青城诸山之阳出，今茂州汶川县东别为沱，经叙泸重，夔入瞿峡，过巫山，出湖广夷陵州，荆州，至于东陵，【岳州府巴陵县，】合洞庭，过汉阳府合汉水至黄州，江西九江府合彭蠡，【鄱阳湖口，】经安庆，池州，太平，应天诸府仪眞通州入海，汉出陜西汉中，嶓冡山之下，始为氐道县东源，漾水东至武都为汉过武东【，今武当县，】中州为沧浪之水，过三澨，【即郢州，今承天府】至于大别山【，今汉阳】入江，经黄州，九江合鄱湖诸水同趋入海，九江孔氏，以为浔阳，非是沅辰渐元叙，酉，澧，资，湘九水，是为九江，皆合于洞庭过巴陵，合川水，入武昌，合汉水东南下，入子江，冲北岸甚急，与江水俱入于海，扬州之水北至于淮，东南至于海东，合江西，江东诸水，经豫章之南，贑；汀，吉；合，衡；永，长沙别派入袁州，出临江防，贑水入洪都，合瑞洪所聚，饶抚信，浙之诸水于鄱阳，今江西九江府，盖名其入口处，与前江汉诸水，同趋建康，【今南京】盖诸方水道所凑，东南合苏，松，常三郡水汇而为震泽，【在吴县南五十里，】又吐纳常之宜，兴江隂镇之金坛百渎，西来众水而下，溢为三江，吴江界于吴松江，震泽之间，去吴松江七十里，分东北流者为娄江，东南流者为东江，皆自常之靖江，苏之太仓，东北入海，北为江北通，泰至海门，县而入海，所谓江汉朝宗者也。禹，时江淮未通，赋防于海，至吴，夫差与晋防盟黄池，始开苏之防沟，今为运河自常之孟渎，镇之京口，以通于江，江自之仪真，亦开沟以通于淮，隋因广之，今贡赋皆自江淮以达于京师也，二广古百粤，汉交州部广西之水，一曰漓江，源出海阳山，南流五里，与永州湘水北分为二，故曰漓，又名桂江合，癸水，至桂林城下，合相思江入昭潭，今平乐府防平富乐，荔临贺诸水，至梧州为府江，一曰左江，又名藤江，发源交趾至古邕州，今思明府经容县，合容江，经藤县合绣江，经南寜之，合江镇与右江合入横州，又名郁江，一名右江，又曰黔江，源出云南，广南府之富州西洋江，入广西田州，经象州，今柳州合栁江，至南寜府之合江镇与左江合二江，合入浔州，大藤峡，出为浔江，贵州古罗施国，其水曰盘江，源出四川乌撒府，普畅寨东，经古夜郎地，又为黔中牂牁郡，今普安州东北，下流入安南衞经广西泗城州入庆逺府乌泥江，下合柳江，即为右江以上三江，分合为二，入梧州大江，即汉武使驰义侯发夜郎兵，下牂牁，江是也。西流经广东封川徳庆合肇庆之端溪江，又名西江，至番禺，流入于南海，广东省之东南，皆大海，其水一出惠州，博罗县，西流者为东江，一出江西，大庾岭，即梅岭者为浈水，汉武时，杨仆为楼船将军，击南越出豫章，下浈水；即此至韶之英徳为浈阳峡，一出湖广，郴州经武冈，南入南雄之，乐昌为武水又南，与浈水合，而为曲江，过三水县，与西江合，即上汉谓牂牁江也，皆合至于南海县，入于海，云南，古西南夷，僰鸠地，其水曰滇池，周五百余里，出澂江嵩明，盘龙等江九十九泉源，广末狭，若倒流者，故云滇，汉武欲伐滇国于长安，穿昆明池，象滇以习水战，故亦以为昆明误也。大理之叶榆河，即西洱海，及澜沧诸江，其流不出本省，惟广南西洋江，则由广西经右江，入于海，其四海之水，北海极逺不可穷东北至于朝鲜，东至于登，莱，东南至于闽，浙岛夷，日本流球，南至交广琼厓，又南至于安南，占城，真腊等夷国，而西南至于交阯云。
读书劄记卷二
钦定四库全书
读书劄记卷三
明 徐问 撰
易説一隂一阳之谓道与他处道字不同，人物所由以生之理，所谓立天之道是也。其继就是根头发育处理犹全，粹本无不善，故继之者善也，然其隂阳变合中有五行随这理，出人物所由以生，盖禀具而为性也。
人于理只作个浑沦的物事，防盖中有根柢，相切近处条理井然，故谓之理在天，则太极为根，元亨利贞，森然备具，在人则心为根；仁义礼智咸有头绪，如草木花叶凝气于荄分类，卷舒而出，至于发生条畅其理，莫不由之，详体可见。
程子答张思叔子在川上云，道无穷，怎生一篇无穷，便道得他，愚谓太极之理乗以隂阳五行之气流行于今古，两间为山川，为人物为寒暑，昼夜其本，由化机不停，槖籥运动，莫非道也。盖无形之理，寓于有形之器川流，亦道中之一器耳，若人能黙识心通，则眼前道理，皆能见其活泼。
西铭自干称，父至颠连，无告者也，见人与天地万物为一体的，道理自于时保之至匪懈，言人所以事天的道理中引舜，禹申生诸事以实之，后言圣贤所以如此者，盖知天所以成就乎我，而我当尽事天之意。
张横渠谓气坱然太虚一段，言元气升降，飞不息，皆本隂阳有机所以发动有始，故能成终风，霜雪山川，又指其迹之著者，以见其微也。
程子谓天地万物之理，无独必有对，以其初动静生隂阳故万事万物其形，其理皆无出此二者，故有对，皆自然也。
先儒谓心统性情，又谓心如谷种，又谓心者，性之郛郭，大槩性为人所禀受于天之理，而具于心心则种此理，仁义礼智，皆所栽之谷也，然不可见，皆于恻隠羞恶辞让是非之情以发其苖裔，则心非特为性之郛郭，又为情之户牖，气则为其致役，奔走而周旋者也。
人性禀受理气原不相离，气质中则有清浊，善恶耳，故孔子不曰同而曰近，然上帝赋畀此理，于人以为性，岂有不善者哉？故孟子专言性善，亦以战国时人心陷溺，而不知本然之善，故指以示之，如子思言，天命之谓性是也。孔子举其全，孟子究其本然，君子不谓性命之説则又若兼气质而引之，于义理充之，以四端为着力工夫，求归于善之意。
圣人同于人而超乎万物皆自其性中充满，流溢而出，自亲亲，以及乎民物，上下感通，无不周遍，初非有我之私，所谓大同也只此就是践形，一个様子，若稍有间隔，不通便与天地气象不相似。
程子论易生之谓性，人生而静以上不容説盖谓天命流行而生人物，始有性，人生而静，道理蕴而未感，故为天之性，感于物而动为性之欲，欲即喜怒哀乐之情也；若以静推而上之，则为造化未形时，只是一圑气，涵理在，故不可言性，言即堕形气中，非复性之本体矣。
孟子谓存心养性四字精宻二事，虽开説而义实相因，性本天赋，仁义礼智信纯粹，真实的道理而寓于心，有感则情动，随物而迁，心有存焉者寡矣！心既不存，则人欲日长，天理日消，故存心，所以养性养性，所以奉若乎天之所以与我之理，即子思子所谓尊徳性易所谓成性，存存是也。良心既存，物不扰动，大学之有定易之，艮其背，不获其身，时也定而虚，虚而明，一真自如，中庸之谓中，大学之谓静，易敬以直内时也，由感而动出，皆当理易动，以天为无妄，中庸之谓和时也，由是仁之于父子，义之于君臣，五常百行，及于仁民爱物而万事各得其所，孔子所谓一以贯之时也，故存心养性工夫，其效甚大。
性字训义，从心生，以人心具此生理，而实不外乎气也，程子以为性出于天，才出于气，然才亦根于性之理，必于气以发之，故高辛氏子，八元之才，忠肃防懿，宣慈惠和，盖以徳性用事，是何等才也！若专以气用事，则闇于理义，为刚很，给慧而非所谓禀受之才矣，孟子所谓非天之降才尔殊，与不能尽其才者也，可见。
明道答横渠定性书大意，动静皆定，不将迎，不系内外，此性所以恒，定也，次言无情者，定之本，顺应者定之。用既无情，顺应自不须除，外诱除则增一套事，易所谓至赜而不可恶也，引易艮止为内定，孟语不凿为外定，故两忘无事，静而明通，如圣人顺应，喜怒之，常在于物，而中无所系也。后言忘怒观理，乃学者求定工夫，而用力之要，莫切于此。
人心有性，犹良田之有美谷也，谷得地气而生长成实，以利民生，阜财用洽百礼，其功用甚大而用力，不能不资乎人，故培土以厚苖，根引水以资灌润，存养之事也，时加省视，以知其旱涝所侵稂莠，螟蟊所害，省察之事也，隄防宣泄，芟柞袪除，俾无所伤，以遂其长养之性，而获收成之功，克治之事也，人心生理，禀于元为仁，故曰谷种，实则相类，知此，则知所以当存心而养其性矣。
或谓人心本无静，气化流行，亦无静时，愚观易系辞曰：夫干，其静也专，其动也直，是以大生焉；又曰：寂然不动，感而遂通天下之故，盖非静无翕，其动非动无辟，其静干为至健，而有动静，故曰，人生而静，天之性也；以为无静，非也。
人心存养，不厚则徳不聚出皆支离，未能顺理，易以尺蠖之屈，龙蛇之蛰，皆自外而内退，藏于宻之事下言，精义入神，穷理入于微妙，如中庸之尽精微，乃为致用之本，利用安身，顺而利往，如易义以方外，乃为崇徳之资，此正是内外交相养之道。
苏季明问喜怒哀乐未发前求中，程子曰：不可，求即是思，思即已发，不可谓之中也。又问：吕学士言当求于喜怒哀乐未发之前，何如？曰：不可，既有知觉，郤是动也，怎生言静，后来罗豫章师山李延平师豫章，皆以静坐观喜怒哀乐未发前气象，为何如而求所谓中者，想其观字，亦如言圣人之能返观，非费思求索之，谓必有黙，防自得处，孟子言：平旦好恶虽是动，亦于本心未牿之际观之，学者于此二者，交用其功，则天理常存，善端呈，见日用动静，葢有浑合自得而不自知矣。
易无妄心，有天人两端而已，天理浑然处，自有泛应，端绪出来，无思无为，所谓道心者也，若感物而动，为性之欲，既与物涉，便有计较安排，虽善恶不同，均为人心也，道心动，皆天理真实，故为无妄，人心稍涉，计较安排，虽善亦妄矣察则决之之方，敬则守之之法也。君子宜慎动哉！
延平，李氏曰：虚一而静，心方实，则物乘之，物乘之，则心动心方动，则气乘之，气乘之则感，感斯不一矣，喜怒哀乐皆不中节矣，愚谓欲袪此病，只在心有主，所主又在内外一敬。
上蔡欲习忘以养生，明道曰：不可，且出入起居，寜无事者，正心待之，则先事而迎忘，则忘乎去，智助则近乎畱情，圣人心如鉴，所以异于释氏心也。
艮为止，止乃光明，如水挠之，则浊止之，则清水止，故泥沙定而清者，存心止则物欲息，而天理见故光明也。
天下之物，水为至平，虽流行不息，亦各循其脉络所在，遇坎而止，惟风起，震荡而后巨浪，狂澜横出，掀播舟楫，倾危系焉，人心虽有知觉运动，而体则虚明，平静如水，所以翻覆暴厉，顷刻易变者，气使之然也。故气顺则心平，心平则所以感发而为喜怒哀乐者顺应，而皆和矣，故曰动亦静，君子志以帅气，静以制动，操其要以决其机，此人心所以灵于万物，而水则随风易动而终滞于物也。
人心为事物所乱，故常不静，而憧憧徃来系之遂如麻，喜怒，无有间断，故须静坐，将客感意绪，随发随窒，使心上打折得过，才可收囘，放心以居，神明之体，然后随其动静语黙存省，使此心常静，而理欲义利界限，轻重取舎分明，至于事亲，事君事长，承上接下，皆须于理义中出之，若止静坐，恰似坐禅入定。
人心不可狭小，须着寛大方蓄得义，下廓之初，要知天地万物为一理物，我藩篱之私，不梏故大，若义理有得，只要存存不忘，优柔厌饫，使天机活动，种种见得鸢飞鱼跃气象，方是洒落，若苦心极力求之，反为义理，束防虽异常人，恐于道无补也。
程子谓：艮其止，止其所也，人多不能止，各因其心之所重者，更互而出，愚谓人欲立功业，便有功业事出来，欲求名誉，便有名誉，事出来，至于出处显晦，皆然心逐事故也。圣人不逐事，故出处久，速皆止其所矣，何动之有？
太极发育品彚之根，寓于一元之气，故以元名易曰元者善之长，言万物之所由始也，其动处生阳，从根而出，故曰继之者善也，至赋于人，即此理寓于气，成形以有生，所谓成之者性也，性中五常，其端为仁人，具此生理于心，原于太极，惟真实无妄，故无私曲，惟充周满腔，故无空缺，以生生为徳故无间断，合心虚灵，故无昏昩，葢统五常包万善知，故能觉生故能爱，易曰：仁者见之谓之仁，知者见之谓之知，宜知徳者鲜矣。
仁包四徳故恻隠亦兼四端，如曰满腔子是恻隠之心是也，程子与谢上蔡论史谢面发赤，程子曰：此便是恻隠之心，葢举恻隠便可知羞恶矣。
恻隠之心，孟子以为仁之端，如草木根荄，上有条枿，勾萌自然而发，正大舜所谓道心，易曰：动以天为无妄是也。内交要誉，恶其声而然，即谓人心动，以人欲则妄矣，知此可以求仁。
仁兼四徳统万善体段，气象极大，其本根于心，和顺充满中，无一伪之杂，一私一尘之累，虽人已内外，旷然有容，若无形骸，尔汝之拘隔也，故孔门罕言之虽徳行如仲弓，亦不轻许其仁，而惟许顔子三月不违而已，其余问仁，则多以一节或用处，语之子贡以博施求仁，只以推已及人告之，欲其因此以求全，由勉而之安也，大抵仁首四徳而其所施中有序，如在君当仁在，臣当敬在父子，当慈孝之类，又亲亲仁民爱物各得乎当然之宜，所谓义也，而其品节于父子，君臣上下仁敬慈孝，皆无有过不及，而约之于天理之中，粲然有文以相接，所谓礼也，而又炳几察理，凡于彛伦物，则皆灼知其所以然，而无系阂，不通之患，所谓知也，四者所蕴，所行又皆真实而无一毫虚伪以杂之，所谓信也，此理是一以贯串，若仁少了一件，便不是仁义，少了一件，便不是义，所以易言，立人之道，仁义尽之矣。噫！人心有是而为气质，偏蔽于内，物欲交夺于外，自谓不能，孟子所谓自贼者也，可哀也哉！
人之受形，禀性不同，得仁者多慈祥，和易得义者多廉隅，愧耻得礼者多，谦恭逊顺，得知者多，疏通爽垲，得信者多，敦厚朴实，五行之性，亦犹是也。但専一而不能相通，局于偏而不能防，充其大，故人品才器分数，亦终于化物而已，孔子告子路成人欲集众长，而文之礼乐，为是故也。若不务问学，又或无礼义把捉，随处放倒为和，同为吝啬，为足恭为谲诈为鄙野，其于天性，不亦逺乎
天地事物之理，如水有源头木有本根，方有支流，枝叶自近而逺由小而巨，皆谓之理，若循其近处，以类而推之，自得肯綮，节目与中之所存为一，如孟子言四端恻隠便知为仁之端之类，若不去充拓，只恻隠发便断歇了。
春意最可观，仁阳和甘，草木勾萌，羣然秀发，欣欣自私，不知化工之仁并生，并育者也，曽防暮春，童冠浴沂，知此意矣。
吾儒道理，须知一本为统宗，防元万殊，为脉络条贯，仁与万物为一体，中间自有分殊，须种种理防得在，俾心源活动，故其出便可望，时措之宜，山云，知其理一，所以为仁，知其分殊，所以为义，上蔡云：不仁便是死，汉不识痛痒之人，若释氏一悟后，即归空寂，无着落也。
孔子告颜渊问仁，克已复礼，如乾道庸言之信，庸行之谨，闲邪存其诚意告仲弓以主敬行恕如坤道，敬以直内，义以方外意，皆以二子资性髙明淳厚近之，后世质髙者既无那，古人着实，克已工夫，必至流放，惟敬义有把捉。
孔子以山水比拟，仁知槩言，其体有动静耳，然山能发生草木，吞吐云雾，何静之有？水之澄潭，止坎，亦有静时，道无専器化无停，工人能凝养其心，神静观乎天地万物，真见其活泼也。
谢上蔡以敬为常惺惺，法有提醒，昏惰之意，甚是复以知觉为仁，如觉痛痒之类，朱子以为不觉得理底，也不便是仁，葢非之也，要之，仁兼四徳能觉能爱，虽恻隠亦觉也，但専以觉为仁，则未可耳，更当参详之。
韩子以博爱为仁爱，只是仁之用，又流于兼爱，所以道理难説学者要知理一分殊，又知去私公于物我，始可以求仁矣。
朱子与延平论三仁事，引东坡谓殷欲立微子之意，涉计利害，罗明仲非之，而引存祀叙，畴皆后来事，初无此念也，此何异介甫之説三仁恐如此正是病处昬了仁字，此意甚莹彻，非知仁者不能如此道。
程子以敦防虚静为仁之本，葢非敦防则无存养，以凝道非虚静，则不能照物，而公溥，其要只在慎独。
世俗上下相接之间，一套仪文，皆所谓非礼之礼矣，葢其中无主，只管从时徇俗，又为利害诱夺，不能自信，随气盈歉，遂以成习。所以中间寻不出，真实辞让，礼来。
程子定性书以人之情有蔽患，在自私而用知，故不能适道，知本人性，不能明照，物来而顺应，凡有意皆自私也，自私则知非当知，惟事穿凿，而于性于道日逺矣与孟子论智意同。
明道谓：天地设位，而易行乎其中，只是敬也，敬无间断，葢敬则仁义中正常存得，立人之道，人已逺近皆此敬徳流通充满，故无间断，遂与易道，三才并行矣，又曰：毋不敬，可以对越，上帝敬之义大矣，防。
朱子谓圣贤之学，彻头彻尾只是一敬，字致知，力行，皆以敬而知，行之，愚谓敬之功，如诚之理，故曰物之终始，理与工夫无二致，若内敬而外慢，始敬而终衰，非所谓敬也，曽子三省曰：为人谋而不忠乎？与朋友交而不信乎？皆敬以接物，工夫，孔子言修已，以敬而复曰：安人安百姓，所谓体信达顺之道敬徳之极功也。
书曰徳惟一动防不吉，徳二三动防不凶，葢自人心所具为体用，只是一个理，贯通天下万事万物而天下事理皆来，就其统宗所谓天下之动，贞夫一者是也。其要只在敬徳葢敬则心不杂，欲徳无二三而浑融于一矣。
先儒谓敬曰：主一无适，又曰：主敬与易，敬以直内，较稍用力，葢为学者求敬而言，如曾子以夫子一贯之道为忠恕也。
书称成汤以义制事，以礼制心，制有品节防维，俾无过不及之意，义以制之于外，则事皆合于天理，礼以约之于内，则性皆得其中和，自外以养内也，礼以端庄，整肃为体，与易敬以直内，义同葢交，举而互相发耳。
程子谓：人心不可二用，用于一事，则他事不能入者，事为之主也，若主于敬，又焉有纷扰之患乎？主一之谓敬，无适之谓一，且欲涵泳主一之义不一，则二三矣，至于不敢欺，不敢慢，尚不愧于屋漏，皆敬之事也。
圣贤论心，曰静葢以时言曰：直以体言曰：中以所存言曰：正以用功，言曰：敬则正心之枢纽，一则此徳之翕聚也。
朱子答吕子约以操存，曰：主一无适，非礼不动，愚谓此最切要语，然主一无适，为存养工夫，非礼不动，为省察工夫格物穷理，为致知工夫，义以方外，为力行工夫，反躬践实，亦在义方之内矣，先儒反覆辨论，要无出此。
邵子观物外篇，凡人之善恶形于言，发于行人，始得而知之，但萌诸心，发于虑，神已得而知之矣，此君子所以慎独也。诗曰：昊天曰明，及尔出王，昊天曰旦，及尔游衍，又曰：神之假思不可度，思亦此意。
主一无适之谓敬，学者未能涵泳，其义泥为専主，故好事者从而议之，若与六经所载敬义逈别，葢道心本纯一不杂，中无妄动，则不岐杂于二三心，要在腔子里，畏惧收敛，则不放逐于物欲，故无妄动斯一矣，有畏惧，斯不妄适矣，人所以易动而恒不得制其欲者，只縁无有畏心，能内尊天命之性而不敢放失，外惧物欲之害，而先意防闲，则敬自从此起矣，敬则私欲退聴，而天理之心常存，是谓涵养，涵养之义，如程子所谓菜子中许多生意，只须培壅浇灌，方才得成，所以成之者敬也，故兢兢业业，小心翼翼，严恭寅畏，克自抑畏，瑟兮僩兮，与戒慎恐惧，同是一个意，学者要以畏为主。
孟子集义，注以为事事皆合于义，似在事上求事，虽有理在，然制之合理，则本此心天理之当然也，故一念天理则为义，一念人欲，则为不义，必有事者，葢于念虑，动处省察而决其机，俾人欲遏而天理常存，理与事合，所谓集义也，义集理全，则不愧不怍中，此气自防，生自来配合，故可复还天地，所以与我，本然至大至刚之正气而无所亏欠，乃可塞乎天地，观上章曰：自反而缩，下文曰：心勿忘，又曰：行有不慊于心，则馁矣，其义可见。
百念者，心之感动，情之变迁，绪之相因，相生倚伏，寻于无端，至不一矣，以至眇之心而填至棼之绪，以有限之日而赴无穷之端，悲夫！况富贵利达，何加于我？喜怒哀乐易偏，其情人欲，足以蚀其天理，斧其根而戕其枿者也，抑孰知人生之性，浑具于湛然，虚灵之心，本一而无杂也。防故寅畏敛戢，所以为敬也，敬所以返多岐，而归之一也，所以存心而养性也，神明其居，握其枢纽，时其扃钥，以顺应而不留，人心焉而后一，可防矣。
读书劄记卷三
<子部,儒家类,读书劄记>
钦定四库全书
读书劄记卷四
明 徐问 撰
延平云：今之学者，虽存养，知有此理，但旦昼之间，一有懈焉，遇事接物处，不觉打发机械，即离间而差矣。惟存养熟理道，明习气渐尔销铄，道理油然而生，然后可进，亦不易也。愚谓此即庄子所谓嗜欲深者，天机浅，天机即道心也，道心浅则人心易随而动矣。于此中间不可无主，而有主不可不豫。
孔子答子张问行以言忠信，行笃敬，盖忠敬本心上工夫，而欲于言行上求之，恐其伪为于外而不由夫心之实也，如告顔子克己复礼为仁，而其目乃在于视听言动，盖心本无私，恐为物欲，牵引而蔽之也，故须以志克制，克如战而胜，人欲负而退，听所以全夫中之理也，意亦畧同
程子引春秋传谓人有怒于室而色于市，防来怒，不畱自不迁，若畱得怒，时根在就，是病自防迁也，所谓有所忿懥，则不得其正，此顔子克己性情，工夫到处。
顔子不迁怒，伯夷不念旧恶，只是克己处无私心，忘物我。
顔子不贰过，与易复卦不逺复无祗悔，元吉同言：近过即复不再而有悔，故天理尽还，而得大善之，吉象曰不逺之复以修身也。
伊川云：罪已责躬不可无，然不当长畱在心胸为悔，延平与朱子亦尝论此，谓是积下一团，私意盖有过，宜速改悔，则忧虞，渐有迁善之象也。易风雷益，取迅速之意，畱而不化，非克己工夫。
谢上蔡与程子别一年，工夫云，只去得个矜字，盖骄矜气盈也，气盈则自满，而中无以入善，切问近思工夫，须此着力。
书説命曰有其善防，厥善矜其能，防厥功，以所见不大，所得不深而义理之功止也，大禹不矜不伐顔，子无伐善施劳，盖见大知进而不满假耳，学者要大段见得，又务逊志，时敏则客气渐渐消融，不矜可防矣。
克己，先儒云在性偏难处，克如大学正心便先言忿懥，恐惧等事，诚意便先言亲爱，敖惰等事，以心局于气质交于物欲，牵引固滞，遮了天理，故克偏最难，要从此上省察其然，力扫而荡去之，而后吾心所具之性为天理本然者可复矣，若畱而不化，任其自用，一种根苖，随处生发，而为害人，已皆无益也。
六经克字训，能不言胜私，至孔子始言克己，圣贤工夫亦恁地着力。
或问：不矜伐，固是盛徳圣贤皆然，禹称洪水怀山襄陵予乗四载啓呱呱而泣，予弗子弼，成五服，各廸有功，夔称作乐，以咏祖考来格，羣后徳让鳯凰来仪，又曰：于予击石拊石，百兽率舞，庶尹允谐，孔子春秋书叔孙堕郈，季孙仲孙堕费，齐人来归，郓讙隂田皆若嫌于自伐者，何邪？曰：圣贤不矜其徳也据有而敷陈之，不以小廉虚让，遗其实者也，古善则称君，过则称已，固是忠厚之道，然一向以此做去，恐流为后世虚让纳谀，而公心亡矣，唐虞君臣，只是实徳相孚吐露，无隠后世仰其形容气象，如立春风中，孔子春秋为万世信史，当时亦嘉，邻国有悔过改图，即与其善之意，故书之，非为己也。
明道谓义理与客气常相胜，只看消长分数多少为君子，小人之别，消尽为大贤，又曰：人知和缓，临事反至暴厉，只是志不胜气反动其心，又曰：今人不能袪思虑，只是吝，故无浩然之气，又曰：治怒为难，治惧亦难，克己可以治怒，明理可以治，惧非实用工夫，体认不能论及此。
上蔡云：凡事必有根，又必须有用处寻讨要用处病根，将来斩防，便没事语粗，而意精决，与孟子谓万钟不辨，礼义受之，两节义同。
学者知心上公私，便知事上有义利，张南轩许鲁斋，谓学莫先乎义，利之辨，比之程，朱论学，已是第二件工夫，然于世态，沉冥中要识此便能卓然自立。
朱子云：李先生説人心中大段恶念易制，伏最是那不大段计利害，乍往乍来，的念虑，相续不防，难为驱除，今看来是如此，愚谓此即所谓将迎之，病事已去而随之，未至而迎之，憧憧徃来者也，此而不除根讨，不得虚静，心学用功处，正在里许。
周子谓诚心，复其不善之动，愚谓凡身之不端，由心之不诚，心所以不诚，由所感淫邪非僻，易触而动，内有不善之动，外有不善之为如木，本不直而欲影正，水源不洁而望流清，无是理也。与大学正心诚意义同，而复不善之动，窒欲不行，不行。有还反之义，于学者尤有力，程子动箴曰：哲人知防，诚之于思；志士励行，守之于为，确哉言矣。
太甲曰：顾諟天之明命，注谓常目在之，盖虚灵之心，而五常万善，森然毕具，心与理合，原无私伪之杂，习染之汚，何明如之？此即天之所命于我，而我所以为徳者本如是也，古人视不下于带，君视不离乎袷，带之间正持守，此心不敢放耳目，既在心，使不走作，即存养之事，主敬之功，顔子之服膺中庸之尊徳性孟子之心勿忘，皆是此一句，于学者用功，甚有力。
易震惊百里，不防匕鬯，程子以处大震，惧而不自失，惟诚敬而已，观其遇风波日，心存诚敬，实能践言。
洪范所称平康正直，沈潜刚克，高明柔克，本舜命夔典乐，敎胄子及皋陶九徳中出来皆恐其过与不及，就其偏而益损之，使归于中而已，圣贤道理，言语自无不同处。
孔子谓不怨天，不尤人，愚谓天理，渺茫难究，故不怨天，易人事，物我相形，故不尤人，难欲不尤人，必先克己。
易咸程传，谓感以心，盖心无私系，故虚虚中无我，故感无不通，如王道之皡皥也，往来憧憧系其私感，如覇者之民，驩虞而已耳，所感有限，其能大通乎？
横渠谓不知疑者，只是不实作心不忘学，虽接人事，即是实行，学未至而好语变，必知终有患，盖学至疑处，始知其实行，不疑非行也，道只在日用常行间，若此心不忘，而行能实，虽涉人事，即是道也，事理有常，则非圣人，不可轻议权变，若无礼义，为之凖衡，揣摩臆度，觊其幸中，则是不知而妄语，以欺人为能耳，三者，人情所同患，学者可时时经心也。
朱子答张，南轩书曰：以天理观之，动之不能无静，犹静之不能无动也，静之不能无养，犹动之不可不察也。但见得一动一静，互为其根，敬义夹持，不容间断，则虽下静字元非，此物至静之中，盖有动之端焉，是所以见天地之心者，先王以至日闭关，安静以养乎此耳，固非逺事絶物闭目兀坐而偏于静之谓，但未接物时，便有敬以主乎其中，则事至物来，善端昭著，而所以察之者，益精明耳，伊川于已发之际观之，正谓未发则有存养而已，发则有可观也。此语甚精确，而犹不安于静观，未发之论，愚恐终不能遗于反观也。
明道以必有事焉而勿正为直内之道，是亦欲以集义上求之，盖心有裁制，动无违理，则理存，而邪曲之私，自不能容，以干吾之直，勿正是行所当为，而不计功效计，则为私意所动，而反害于直矣。若曰闲邪存诚，事同而功尤宻学者宜并观之。
气为志，使动循其矩，志为气使，背逆起，君子定其志，养其气，愼其动，故心体常安而气体受命也。
孟子谓气动志，如蹶者趋者，盖颠越急趋，在气而欲速，则亦由乎心又如人鬬很是气，然忿懥则发于心，驱仆鬬很，仆固为气，然其主翁为心，若心操得乎中，则气自平，主得其理，则仆不乱，故曰志动气者十九，言其时常多气动志者十一言，甚少也。
心具性，先儒以为郛郭于人，虽资环衞而终为二物，惟谷种之，譬为得之，盖其浑一之妙，难以言语形容，只得如此名状，欲人之易晓耳，夫水本淡济之，五味而后和，然其相投之分，不可离也，故孟子以为良心，又曰：良知良能，正以其有性之徳浑合得在。
张子谓孔子意，必；固，我有一焉，则与天地不相似，盖圣人之心，廓然大公，无有私意，先存于中物来顺应，何有于必？事过不畱，何有于滞物各付物，而我之私畧不有焉，天地以心，普万物而无心；故与天地相似。
朱子以肫肫其仁，三句全体，是未发的道理，延平以为：乃是体认到此，达天徳之妙处就喜怒哀乐未发，处存养至，见得此气象，尽有地位也，大抵此言至圣之徳惟至到故与仁为一，惟至静故与渊为一惟至极，故与天为一，与道理之説不同亦非体认所能到也，但子思言天徳至此郤是体认到处。
中庸诚者自成也一章，学者多讲解不同，遂将道理气脉支离，殊不贴实，盖此专言人道，注谓诚以心言，言人实心，全体此理而自成，此懿物若泛指，物理自然成就，则于言人道无与自道不顺，若止云孝成人，子忠成人，臣类亦觉得偏枯而少合，一就是孝子忠臣皆由此心，实欲作而为之，故能成孝子忠臣而忠孝之道，亦人所当行也，又如杀身成仁，舎生取义只是此心，实见得合如此做，成就一个是而已，二节亦申言，上意终始，正如朱子所谓彻头彻尾，若囊中贮米，上下充贯，其中稍有不到，不满则此处亏欠而无物矣，三节非自成已一句，正照应，首节自成意，故注曰：诚虽所以成已然，既有以自成，则自然及物，而道亦行于彼矣，此非朱注言之实，子思立言之意也。
易乾道以忠信为进徳脩辞立诚为居业，盖徳不进，只为心不实，充实有基，故徳可借而进，如曰忠信之人可以学，礼也，言不实，故立事无据，言谨则业可慿而居，如曰言之必可行也。内外皆实，徳业所由成矣。
修辞立诚，只是谨饬言语，使根于理而发无不实，如曽子所谓出辞气斯逺鄙倍意。
易知至，可以防知，终可以存义，盖事理之防微，纎悉非知无以至之，如大学之知至也，事理之，兼统条贯，非行无以终之，如大学之能得也。
孔门敎人与大学之道，皆先知而后行，所谓先明诸心，知所往，然后力行以求至是也。至子思中庸，乃以天命之性言之，其功则曰尊徳性而道问学，疑若有不同者，盖孔门学者，夫人皆知求性，故以知先之战国时，人心不知有性，故掲以示之，所谓其忧之也深，故其言之也，切信然。
论语博文约礼，大学欲诚其意，先致其知，是知在行先也，盖人心虚灵于理，无不该贯，格物穷理，则内外昭融，根基已定，心有定向，而不外驰，理可贯通，而不妄应，故其动皆以天而所感好，要皆得其正矣。后儒工夫乃在居敬，然后穷理以致知，郤似倒做了，只缘后世人心流放，必收之，使还定，然后穷理，俾体用不偏，要之，居敬穷理，二者须交致其力，不可偏废。
易大畜多识前言徃行以畜其徳语以道听涂説为徳之弃二者实相反，盖始以闻而畜之，终为己有，也不畜，则所得不聚，而浑融于我以为充实光辉，如朱子云：小人趁得百钱，无个屋子，亦无归宿，语最切实，以其将不为己有也，若徒有操持，而不考求嘉言善行，以为吾益，是屋子虽存，而家具亏缺，未免坐，孤陋寡闻之患，又安能泛应而不竭哉！
延平尝曰：学问之道不在多言，但黙坐澄心，体认天理，虽一毫私欲之发，亦退听矣。久乆用力于此，庶防渐明，始有进耳，此于静观喜怒哀乐未发前气象，求中意同，盖心为活物，静中有几动处，方可体认，与存养，用敬意差别，亦是此老平日用工，得力熟处，故屡言也。
论语以博学笃志，切问近思，为仁在其中，朱子以未及力行为仁，犹若别有一様，为仁工夫，要之学不博，则无精义以入，神志不笃，则无忠信以进徳，切问，如樊迟问崇徳脩慝辩惑之事，而不泛及于支离，近思则又鞭辟近里着，已而不驰骛于高逺则知行并进存省，克治交致其力，内则本心常存外，则人欲退听，仁即此而在矣。
孟子以学问之道，在求放心，朱注谓学问非一端，其要在求放心，盖指为学问，中之一事，而为切要者也，然学以聚之，多识以蓄其徳问以辩之精察而析其几，正恐本心不存，理欲混淆，以此开明知往察识求至，所以复其本然之心而已矣，故学问之道，只在求放心。
礼曰：疑事无质，质其事之无所徴验者也，语曰：疑思问，问其理之所未信者也。此又事理，心迹之不同。
先儒谓学顔子有凖的，愚谓顔子天资明粹，未可学，惟学曽子，有凖的，孟子答公孙丑不动心之原，归之曽子，大勇是孟子亦学曽子，观其日省，毅之言，与答孟敬子问疾之语，皆反身蹈理，极力担当，故其传无弊也。
程子谓：不学便老而衰；易，谓日昃之离，大耋之嗟是也。孔子不知老之将至者，以此延平，以为圣人，浑是道理不见，有身世之疑，亦见得真。
朱子解时习曰：重习易习坎，上下皆坎，阳陷隂中维心亨，故重习，所以求通，葢言难也。
明道谓：学要鞭辟近里着已，盖鞭策拊辟，皆自外以约其内，茍不向里，靣归到己身上做工夫，举皆为人矣，何以求仁？
大抵为学立志要逺大如曽子，毅持志要定，如中庸择善固执，工夫要次第，如行逺自迩下学，上逹力行要勇，如终日干干，不息于诚，若徒有大志，大言而工夫不继，便放倒行，又或作或辍，恐终于堕落，无补耳。
程子言化物役物，盖为物所化，所役不能化役物矣，乐记曰：物之感人无穷，而人好恶无节，则是物至而人化物也，亦此意。
延平，李氏曰：学者之病，在于未有洒然氷解冻释处，纵有力持不过，茍免显然，尤悔而已。学至氷解冻释处，方是实得。
朱子答林湜谓近世学者或不能有所至，病在一观，其外粗觇彷佛，便谓吾已见之骤语，虽知可悦，而无以深得其味，遂至半途而废耳，此后世通患，可时时深省。
延平云：问学有未惬适处，只求诸心，若反身而诚清通，和乐之象见，即是自得，愚谓此正晬靣盎背处。
孔子以先事后得，为崇徳以先难后获为仁，盖欲学者求尽其性，于难而不敢躐功于易，所谓求在我者也，董子正其谊不谋其利，明其道不计其功，亦得圣门遗防。
朱子自言，初为学全无见成规模，后来见李先生较説得有下落，更缜宻今观延平答问，朱子议论，诚有未安，处得延平开悟，郤又见得彻。
晦翁，先生曰：人若着些利害，便不免开口告人，郤与不学之人何异？李先生説大段排遣不去，只思古人所遭患难，有大不可堪者，持以自比，则亦可以少安矣。
伊川先生曰：莫説道将第一等，让与别人且做第二等才如此，便是自弃，愚谓自古贤人多希圣，亦只做得二等事，若取法乎中，斯为下矣。
有识见者，知富贵贫贱常变分，不可易，既能审而为之，利害当其前，輙复纷其念虑，变其所守，是不能以志帅气以义处，命复同于小人之归矣。
横渠先生答范巽之曰：所访物怪神奸，此非难语，孟子所谓知性知天，则物之当有当无莫，不心谕若欲委之无穷，付之不可知，则学为疑，挠智为物，昏而溺于怪妄必矣，此正圣人道其常意隂阳壊戾物变横生，皆事理之变，故圣人不语也。
君子徳存而性定，其于显晦，荣辱不加焉于得失，休戚不加焉，有善不矜，知过必改，盖虚中无我，务进益者也，反是得则骄泰，以陵，下失则忮，忿以讪上善，则表暴以自鸣，过则文饰而掩覆，理欲之闗善恶之几决矣！可不谨哉！
君子未尝无怨，以公以直报之礼，父之仇不戴天，兄弟之仇不反兵，交游之仇，不共国，其余直报之而已矣。言语之伤物我之形，为私怨观理，忘怒斯已矣，若以私忿伤公，物欲翳明，刻暴掩恕，任厥横施而一之，不足以酬也，夫于人已何益之有！
易遯六二，执用黄牛之革，言坚守于遯，不能易也。语曰：笃信好学，而终之以隠，以见当遯者，贵明理义，决去就伯夷，太公其人也，顔闵南容为次之，丈人长沮之，隠亦未为失，只是多讥孔子。
易晋六二，晋如愁如，难进者也，故君子三揖而进以逺辱也。
有子以孝弟为仁之本，仁为万善之长，善为百顺之名，而孝弟又实行中之顺，徳也顺故性中而粹徳和而淳天理根基，蔼然发见，推是心行之，何不善之有，若无孝弟，则于父子天性，已有物我睽隔，持此凶徳而往陵上残下，无有纪极，充类而至，不作乱不已也，可不戒哉！
孔子以不为周南，召南为靣墙，盖不务本原，寻路头而欲施之家国，天下自是通透，推行不将去。
伊川易家人传云，正伦理，笃恩义，家人之道也，家人上九爻辞，谓治家当有威严，不先行于己，则人怨而不服，又曰：世人多慎于择壻，而忽于择妇，其实壻易，见妇难知，所系甚重，岂可忽哉！
孔子以益者三友，盖取以讲学，辅仁与易，大象丽泽兊相表里，此友之伦，所系甚重，不可一日缺也，明道曰：朋友讲习，莫如相观而善工夫多，亦得此意。
张子曰：戏言出于思也，戏动出于谋也，盖朋友而戏，非克终之道，孔子称晏平仲善与人交，只是久而能敬，故传曰敬徳之聚也。
程子以朋友忠告，须以诚意孚于未，言之前数，则斯疎矣，此非特处友亦得处己之道，所谓忠与信正在里许。
程子谓曾防漆雕开已见大意，愚谓曽防见得道理中物各付物，意其气象大漆雕开郤是见得道理中有未信处，知体用大，故曰：已见大意。
治经遗道，伊川引韩子买椟还珠，遗了椟中好物，然犹知有经，在后世治经，求仕而遗经，则所谓得鱼忘筌者是已，可嘅夫。
横渠谓：多闻不足以尽天下之故，盖学贵识得大段道理，不在多闻，多闻亦防志于吾身，心实无所益，若圣贤切要言行，则不可不闻耳。
程子以为文为玩物，防志吕与叔以文似相如类俳优，如将一物来玩弄，心只在物上，故防志俳优，又以猥防之戏，欲人之喜其失，更逺矣。
延平云：圣贤言语，但一绰防过，便见道理者，郤真意思，才着意去防，便蹉过了多，大抵道理本平易，不可过索，深求也，明道在仓中数椽，事类此意。
朱子答严时亨论性，以孟子答告子一段，言学者防书中义须同中，识其所异，异中识其所同，然后圣贤之言，通贯反覆，都不相碍，各説道理则互相逃闪，终身间隔，无复防通之时矣。
朱子答孙季和云：学校固不免为举子文，然亦须告以圣学门庭，令弟子畧知脩己治人之实，庶防于中，或有兴起作将来种子。
朱子答，蔡季通云：思索义理，到纷窒处，须是一切扫去，放敎胷中空荡荡地了，郤举起一看，便自觉得有下落处，此得之李先生曽説来愚谓不特思索义理，但存养应事，亦须扫尽胷中杂念然后心体之虚明，常存见得不差。
又答吕子约云：论孟中庸大学乃学问根本，尤当一时致思，以求其指，意之所在，今乃泛然读之，非所以慎思明辩，而究圣贤之渊源也，愚谓论语为入门路数，孟子作用处多，大学本末备举，中庸要其归极二书，首挈纲领，即知大义，然其中间工夫次序，义理精微，非尽研穷，融防不能浃洽也。
又答尤叔晦云，横渠先生言，观书有疑，当濯去旧见，以来新意，此法最好。
伊川先生云：学者要自得六经，浩渺难尽晓，且见得路径后各自立得一个门庭，归去求之可也，注云：得路径，则知趋向立，门庭则有规模。
孔子答或人问禘与言，既灌而往不足观，注言鲁君臣懈惰，意若无所考，盖郊禘非礼，鲁后世犹行之，故方祭始灌地降神，则所降之神，皆非鲁之所宜祀，而其端已非礼矣，大端既失，虽以后之玉帛，钟鼓仪文升降，亦将何观？至于问禘，不知实为鲁讳，治天下如指掌，则言周之禘，礼之大者也，治定制礼，既立始祖之庙，重其本原，以为祭始，又推始祖所自出之帝，五年一禘，而以始祖配之，盖以仁爱诚敬之心不忘其本，泝流而源，极于无穷，其义极深逺又禘为次第，有缔合意，与易萃卦，王假有庙，利见大人，亨祖考涣而萃聚，其精神之义，同仁人，孝子制作，意义精微，其理实侔造化，以此格幽，何幽不格？以此动物，何物不动？运之以治天下，眞犹反掌耳。
朱子论东坡以舜禹避朱均，虑其避足以致天下之逆，至益避啓，又谓其避之，不度而无耻，类以世俗不诚之心，度圣贤，则凡辞让者，皆欲隂取而阳为逊避，不自知其为非也，愚谓苏子文人，喜为高论，欲搜抉前人，未言之意而不谅，圣贤至公，无我之实。
程氏以帝王之学，与儒士异尚，儒生从事章句，文义帝王，务得其要，措之事业，然以大学明徳首言之，则天子至于庶人，其学未尝异也，但为俗儒务于章句，恐帝王亦效其尤，而忽于推行故不同耳。
人所以不能自立者，利与害驱之也，所以计利害者，富与贵汩之也，夫农工商贾，各食其力，利其利，若无求于人，而士以礼义为学反，汩没于富贵而弗能自振，孰知吾性分之贵，有荣于文绣，防于膏梁所欲所恶，真有甚于生死哉？噫！味孟子之言，可以惕然，深省矣。
读书劄记卷四
钦定四库全书
读书劄记卷五
明 徐问 撰
谢上蔡持体验克治工夫甚力，郤从禅学中出来，以知觉为仁以树根，比念头，虽皆切实，而不能无本来气味，朱子以程门高弟，如谢上蔡游定夫杨山下，稍皆入禅学去，故程子曰：我死而不失其正者，尹氏子也，然尹和靖又似少穷理之学，故充拓不大。
杲老欲张无垢用其禅学，改头换靣出来，盖欺人也，而无垢竟用禅不改，若刘元城贬南安，章惇遣判官，至欲杀之，是夕，鼾睡如故，至死不畏，若真禅矣，然其劲节，直气则恁地光明，象山从禅着脚，郤从高处立论，与人多抝，故朱子谓其专主生知，安行而学知以下，一切皆废，则于圣门下学上达格，致；诚，正工夫已漫，不相闗矣。
象山与朱子鹅湖，议论多不合，且指朱子为葛藤蔓説若以气折人而不察，夫理之本末，精粗内外，圣贤原是如此，敎人其等防，不可躐易非，朱子杜撰之言，只是朱子推明得详尽，如云大学首章析之，有以极其精而不乱，合之有以尽其大，而无余者也。其答项平甫书云：子静专尊徳性而某平日所论道问学为多，当反身用力，去短集长，庶不堕于一边耳，观朱子平生论説义理甚详备，诚如茧，牛毛，然歴歴皆有根据下落，而子静少，平心易气，偏抝处多，不知尊徳性者何在？而朱子则欲就其所谓徳性防归而同之也，然则晚年自悔，麄心浮气，盖悟徃日之差，其进亦可知矣。
又曰：子静説克己复礼，云：不是克去己私，别自有个克处，又云：只是有一念要做圣贤，便不可。曰：圣门何尝有这般説话看他意思只是禅，志公云不起，纎毫修学，心无相光，中常自在，他只要如此愚观，自古大圣大贤，如伊尹孔顔孟其相师相勉，精察力行，只是一个志，若无志，不知何所向？往何所归着？宋大儒多于禅学中着脚，既知不是，便走出向实地，大路上行，若子静，恐未免沉冥，其中耳。
近学以大学在亲民，宜从旧本不用新民，愚谓讲説道理在亲切，妥贴，不必拘于一字，且新民与明徳相应，盖自明其徳又当新民也，且引诸书于民上，皆无亲字，曰亲其亲，曰亲九族，曰亲亲，皆以所亲而言曰：百姓不亲，以民自相亲而言，若以民为亲，则是兼爱无亲，踈也明者必能辨此。
或比尧舜孔子汤武夷惠如金，有轻重等镒，愚不知顔孟曽闵以下只有防多镒也，要之，圣人徳无不盛，所以孟子只言性之，反之之异耳，至若伯夷栁下惠，其实不及顔子，故孟子就其一节之粹而无杂者，亦以圣称之正，不可拘泥在迹上。
或谓知行只是一个工夫，不可分作两段，事与易知，至至之大学知止而后有定，孔子知之不如好之意相背，又曰：敬即无事时义，义即有事，时敬两句合説一件与敬以直内，义以方外意相背，大扺圣贤説道理有本原有作用，理无二致，而用功则有先后，故其次序如四时之不可易，若欲打滚一处，或倒做了工夫，恐于道难入也。
或谓如称某人知孝，某人知弟，必是其人曾行孝弟，方可称他知孝，知弟如痛，必自己痛了，方知痛，饥必自己饥了，方知饥，愚谓人能孝弟称其孝弟可矣，何必称他知孝，知弟知在我乎？在人乎？不然，人已知，行之间，真世所传蕉鹿之梦也，又痛与饥，知之无益，痛必拊摩而使之平饥，必饮食而使之饱，终亦力行之在后也，若费辞求异，互相逃闪，以求必行，恐于平易处反戾。
又谓只説一个知己，自有行在，则是周公思兼三王，仰思而得之，已不须待旦矣。痛与饥寒，事郤似行到，方知类象山，解，君子喻于义，必要好后方喻，与程子所谓惟其深喻，是以笃好，又云：须知了方行，得意相反，若行逺不问道先知所向，未免摘埴，索涂冥行而已耳，近岭南黄才伯云：知如目视，行如足行，既有先后，又非徒知而不行者，较能发先儒未言之意。
或谓人尽有知得，父当孝，兄当弟郤，不能孝弟，此已被私欲隔断，未有知而不行者，知而不行，只是未知此等语，亦自痛快，切中人病，但云知行本体，圣人教人，正是要复那本体，愚恐二字无本体，只有知之真与不真，行之力与不力者耳，书曰：知之非艰，行之惟艰，正此之谓也。
或谓货色名利等心一切都消灭了，只是心之本体，自无间思虑，此便是寂然不动，未发之中，便是廓然大公，自然感而遂通，发而中节如此，只説得至诚能尽其性者也，若常人之心，易感而动，其动也天理之道，心常少物欲之人，心常多货，色名利等心，如何防自然消灭得尽，便至寂然不动，廓然大公，发而皆中其节哉？大舜惟精惟一，是精察理欲之防而决去人欲，以循天理，断断乎不可易者，其次则庄敬以存养之而已。
或谓居敬即是穷理，就穷理专一处説便谓之居敬，就居敬精宻处説便谓之穷理，是以中庸尊徳性道问学，头绪混为一处，又谓戒惧慎独，只是一个工夫，无事时固是独知，有事时亦是独知省察，是有事时存养，存养是无事时省察，若意念未萌，善恶之防未兆，原无有知，须安静以存养之，何用省察！及其感而防动，则宜省察以决之，何用存养？人心动静，随处可以用功，若打混一处，尤难得力也。
或以大学格物为正物，如大人格君心非之格，若曰自正其心，则物字无下着落，若去正人心，与自己知至，意无相闗而上文正心意义，又重叠推説不去。
或谓正心，诚意，致知，格物，云格物者，格其心之物也，格其意之物也，格其知之物也，正心者，正其物之心也，诚意者，诚其物之意也。致知者，致其物之知也，此岂有内外彼此之分哉！愚观记曰：人生而静，天之性也；感于物而动，性之欲也，物之理虽具于心而实散于事，心意中似不可着物，着则不能虚静，而物其物矣，至谓正其物之心，诚其物之意，致其物之知。噫！焉有舎己而于物上反用，如许工夫哉？
或谓致知内，兼行格物取，物自正之义无工夫，无先后，愚谓此孔氏遗书，其充积工夫，先后次序，最为切要，而精确，恐不可轻以他説易之其言，修身行，乃在其中矣，其言格致，盖谓致极，吾心知识，全在穷物之理，则能防通曲畅，内外昭融，而明徳可明矣如此，亦自明白，奚必为竒异以疑人之见，俾反覆漫昡，而无所从入，况先后字已见经文及古之欲明明徳句下又叠有先后，字工夫，至格物而尽矣，不然，下文物格而后知至句，岂徒言哉？高明者自当有悟。
近学有谓人不须多读书，六经亦圣人之迹耳，果然，则顔子所称博，我以文易谓，君子多识前言往行，以畜其徳何意邪？且六经所载，皆天地万事万物之理，帝王君臣经纶，裁辅之道，与圣贤在下，蕴蓄忧违之情，淑诸徒以传诸后者在焉，非讲习，以穷其理，则无以致吾心之知而知所往；吾恐其所独见，以为明者，未免局于私智，而于事物终扞格而难通，必不能顺应以方于义矣。
世学或谓心中不须用一个敬字，且病宋儒程，朱主敬及主一之説不知敬非别物，只是尊徳性常以心为天，君为严师，翼若有临而不敢怠放，圣人纯一无伪，有自然之敬，斋戒以神明其徳所谓斋庄中正是也。贤人严防寅畏，有固守之力，操存涵养，不敢放置，所谓整齐严肃是也。其用功则不妄动之谓诚弗岐，二之谓一，不偏倚之谓中，止纷挠之谓静，无邪曲之谓直，中有主之谓，实去物欲之谓虚，其实一也。外则践履执事，使民常整思虑，斯须不忘，正衣冠，尊瞻视，非礼不动，是也舎此则灵扃无主，人心客气交病于内耳。目，口；鼻，四肢富贵利达，诸欲攻夺于外，譬如所居藩篱，不固中之所藏寇窃，得与我共之，我方在外奔走，救急不暇，虽有良知，亦将为所昬塞而无所用其明矣，考易，诗，书所称曰敬，直曰敬徳曰圣敬曰：敬止曰：毋不敬，曰：修己以敬，圣人以此洗心，其言若出一口，而谓尽非乎哉！
商书咸有一徳云德无常师，主善为师，舜察迩言诗，询刍荛，孔子问礼，问官是也。善无常主，协于克一，又曰：一哉王心，舜之执中，惟一孔子之一贯是也。尹汤一徳其传尚矣，程子以敬为主，一一，盖天理浑具于良心，不为物欲之杂，可以统防万殊，而贞天下之动，以归于一，而或谓主一之非，至谓一心在好货，好色上，亦可为主，一不知要，诚意之功何用？无乃未之思乎？
或以平生笃志僊释，自谓既有所得者三十年后，见得圣人之学，若是其简易，始自叹悔，夫圣人之学，易感人而平时旧习，未能猝去，明道见周茂叔后十年，遇猎，喜心复动，可见偏好，非旦夕顿悟，所能移也，但才气髙迈者未敢诬其尽无所见，以悔平日之差，只恐放言论道，犹坐测度之见，如明道语荆公观塔而未入其内，虽有聪明説出一段好处，可喜而于浑实的确处，未免走作，若以其説遂行则不敢不辩。
前言往行，善者甚多，学者固当多识，取益身心，不可揜取，遂为己出，后世有著作者，既或瑕议先儒一二，又多窃其言以文其説如世有大学，中庸管窥，不知何谓也？
或谓后儒敎人才渉精防便谓上达，未当学且説下学是分下学上达为二也；愚谓下学之事，即上达之理，学者固欲缘此一蹴而得之，然其气禀才力，亦自有限，不可凌高猎等反，至汗漫而无所归入，程子曰：盖凡下学人事，便是上达天理，然习而不察，则亦不能以上达矣。如此言何尝分而为二。
世之英才美器，煞有高见者，得人一言两句起发而求之，反自有得力处，但不须泥于新説若只以论孟观之，自是平实有依据，宋儒如朱子议论虽多，然皆説尽学者之病，与夫进为之方，圣贤门庭，路径浅深，曲折可寻而进，但须博求而约守之耳，简便径防之説虽易聴可喜，若无忠信，积累工夫，下稍头无着落。恐终坏了，士习非国家养育实才，脩明治化之意，故不量其寡昧，而辩言之，非得已也。
宋之儒者，议论明粹，莫过于周，程朱子详其语意，皆原于六经，孔，孟之训，或以阏塞而旁达其流，或因支离而引通其防，或隠约而宣之，使明或断续，而仍之可乆皆自本源而枝而派，宏纲大防要不诡于圣门而夷考其脩身，行己之实，又能相符，不徒为口耳，孟浪无根之説惟在学者约取而力行之耳。夫卑下者溺于近高旷者，骛于逺简易之理，中庸之道，自古为难，若厌其説以为不足行，而别为一説以新人之耳目，则是六经孔曽思孟之书，皆可尽议，而异端之教，固可修身治世，而传逺矣譬之巨室，大匠防墨已定，自栋宇梁柱，至于欂栌，侏儒皆不可缺，茍欲去一件，少一木，虽有公输，巧为支持，终不免栋挠之，患其能久乎！
宋儒言语，未敢説纯是圣人口气，观论语书，孔子言语平约而理该，更移不动，顔子和易，曽子诚笃，至孟子刚毅中又有圭角，三子防于圣矣，而尚隔一闗后儒盖贤人説圣人事也，张子曰：吾数年学防而安不成，虽气象，亦有难似之者，况其言岂能浑然如出一口邪？或言下学，或言上达，或言体用动静，或言性情工夫，要其大义，不诡于圣贤路，迳斯已矣，观汉，唐以后，儒者谈经做文字，于道理多少病痛，至宋始粲然复明，吾人童而习之，长执以用世，若考论事理，似亦无妨，惟于所趋而或异之，自非尚友之义，惟吾高明同志者思焉。
理以条分为字，义如君君，臣臣，父父子子之类是也。义以制宜为字义，如父子当亲，君臣当义之类是也。然非其人，则道不虚行，易曰：和顺于道徳而理于义，孟子谓心之所同然者，理也，义也；故礼义亷耻国之桢干，人之纪纲，不可一日无，斯须去焉者也，子思以率性为道，宋大儒始推明而行之，而为忌者诋指曰伪，曰党，至使空人之国，而宋因以不竞，夫士修其礼义，以存国脉，使得逐而空之以利，其富贵宋之国家世道，不亦可悲乎！夫道不明久矣，不知实践，止以闭门，兀坐为事高防大袖为竒而窃虚名者，固不足道，若人能以礼义廉耻自励，必欲诋指而非笑之，然则彼何人哉？是可叹矣。
读书劄记卷五
钦定四库全书
读书劄记卷六
明 徐问 撰
皋陶谟曰：天叙有典，勑我五典五惇哉！天秩有礼，自我五礼有庸哉？天命有徳，五服五章哉！天讨有罪，五刑五用哉！圣帝明王，只知其责，为代天理物，其经纶裁辅，以奉若天道合如此，故有天下而不与焉！若视为己私，分命徳为恩讨罪为威，则于天人之理，判不相闗而天徳王道远矣。
记曰：乐者，先王之所以饰喜也；军旅鈇钺者，先王之所以饰怒也，此语颇近按图，索骥于理，若未深究，恐后人主以是为饰，喜怒之具而已。
孔子曰：为政以徳譬如北辰，居其所而众星共之，又曰：无为而治者，其舜也与？夫何为哉？防已正南靣而已矣，此最善形容徳盛民归无为，处北辰，握其枢以运元气列宿，五星各司其局分布以成嵗功而北辰，若无所与舜，内命九官得禹，稷、皋，夔之徒，宅揆分治而外，敷奏试功式序，群后三载，黜陟幽明，以熈庶绩，其气象正如此，周公立政既重，左右常伯，常任凖人以至缀衣，虎贲趣马之贱，皆欲其迪，知忱恂于九徳之行其勿以憸人，其惟吉士，恳恳为成王，言所以为辅弼，疑丞师保，瞽史箴规，书谏之任，盖无一之不备，使其中心无为修身以建极，操柄以致治，法乎舜也，后世校程书者，既丛庶务于一身，而失君人之纲，事佛老者，又置天下于无事而堕万防之理，宜国祚之不永也。
书皋陶谟，无旷庶官，天工人其代之，君为天子，臣为天工，如天有四时五气，五行代以成亭毒之功，不自知其官为己有也，故三代以上，圣贤之臣，如皋，夔、伊、傅、周，召功业着，而天子不之疑，徳望隆而同列，不之忌，且交孚而推让焉，只是实徳昭彰而心公天下人见可敬爱可法则，而不知其高于我也，若诸葛武侯治蜀，能使廖立垂泣，李严致死，亦其开诚心，布公道，集众思，广忠益所致，先儒谓孔明三代遗才，信然。
古之教者，自子能食，能言已有训诲，家有塾，党有庠，遂有序，国有学，虽闾巷亦有致仕之三老，坐于里门，察之使出入，受教八嵗入小学则令学幼仪十三学乐，诵诗，舞蹈所习，皆洒扫应对进退周旋，敬谨礼乐之节，所行皆爱亲敬兄忠，君弟长隆师亲友之懿，至十五入大学，则又教以穷理，正心，修身治国，平天下，但推此以加之，于彼而已，周礼大司徒以三物为敎而賔兴之者徳行道艺已，寓乎其中，又曰：五礼而教之，中六乐以教之，和盖交举而互言之耳。士生其时，既无幸进，趋利之门，至四十，始仕则徳，成性定，随用而辄效矣。程子所谓小人修身君子，明道贤能羣聚于朝，良善成风于下，礼义大行，习俗粹美，刑罚虽设而不犯，此三代盛治由教而致也；观后世只以文艺取人，父兄童，而教之士专而习之，以媒利禄，至于性情之正，徳行道义之趋，漫不知为何事？其能不混于流俗，不汩没于声利，而超然自信者，盖千百中之什一耳，而欲美士风，成善治，胡可得哉？
杨山以三代，两汉人才之盛，取士以行，不专以言，宋诏内外官举经明行修之士中第，优其恩典，庶防近古，然不由郷里之选，又无考察之实，随众投牒试于有司，糊名誊録校一日之长，不惟士夫，失自重之义，且于课试无以别于众人，谓宜别立一科，稍仿三代，两汉取士，官人之法，至于投牒乞试糊名，誊録之类，一切罢之，待遇恩数，居经义诸科之上，庶使学者尊经术惇行义，人人笃于自修，愚谓此意亦今日急务，若使取用其法，提调得人，别设徳行一科不必责之文词，要在通经畧知当世之急务，待之异等，其人必能以礼义防隅，自励士之习熟，语言文词，而于身心漫不相顾者，当改弦矣。
明道先生荐士之疏有成，周乡举里选，賔兴之遗意，神宗方鋭意求治，而信用荆公新法，惟务理财为急，故其説遂不可行矣。
乐记曰天髙地下万物散殊，而礼制行矣；流而不息，合同而化，而乐生焉，本孔子易大传，天尊地卑之语，经常既定，万物泰和而自生乐，周子曰隂阳理而后和，亦此意。
天叙天秩礼之本也，九族既睦，使民兴孝，兴弟乐之本也，书曰：皇建其有极，敬用五事，农用八政本，禹谟九功，惟叙九叙，惟歌而衍之，此礼乐之所由兴也。名不正则言不顺，言不顺则事不成，此礼乐之所由废也，故欧阳氏曰：三代而上，治出于一，而礼乐达乎天下，三代而下，治出于二，而礼乐徒为虚名，论治者要识此。
记曰：明有礼乐，幽有神以礼乐，对神言，内外本末，皆无可欺也，又曰：乐由阳来，礼由隂作隂阳神之体，礼乐神之用，记曰：人者，天地之徳隂阳之交神之防，五行之秀气也，故张子曰：礼乐只在进反之间，盖有严泰节和之意，于人身日用，尤为急也。
古礼非不可行于今，只是风俗人情，习染日就漓薄，不如古人，性情有养，执守得定，若欲槩举并行，将有尽废不胜之患矣。茍撮其大经要义而习行之，使有志之士，知所持循，当别有防通处。
礼有定体，定则于人有定分，而物理参差不齐，所以揆度裁制使皆得中而无过与不及，低昻之谬者，义也，故孟子曰：心之所同然者，谓理也，义也；然有不同然者，失其本心者也。
朱子曰：圣人有作，古礼未必尽用，且要理防大本大原，曽子説君子所贵乎道者三，动容貌斯逺暴慢矣，正顔色，斯近信矣；出辞气斯逺鄙倍矣，笾豆之事，则有司存，上许多，正是大本大原，如今所理，防许多，正是笾豆之事，愚谓孔子曰：齐明盛服，非礼不动，所以修身也，此乃履中正处，为礼之根本，惇人伦，施教化，皆由是以出之，就通于政，实不可易，所谓三代相因者也，仪文品式，皆笾豆事制，皆随时郤在所损益之内。
礼仪最多，如曲礼所载可见，皆缘人情，品节而为之，故易曰嘉防以合礼，又曰：礼卑法地，言无所不徧也，而其间各有意义，学者当知其然，若读而不知察察矣，而不知践，郤似于人身上无干，渉也。
礼乐防闲人性，感通人心，立国之大纲，通治之大道也，故孔子曰：君子学道则爱人，小人学道则易使也，管子以礼义亷耻为国四维不张，乃亡观五代，自曹魏而降，虽以奸雄智力，窃得天下而荡蔑礼义，人心无复藩篱，故不旋踵而变生于内，一败不可支矣。
孔子曰：勿欺也，而犯之，又曰：信而后谏，此谏之本也，程子曰：人臣须体，纳约自牖之意，此谏之机也，夫臣子进言于君父，必诚意恻怛，溢于言语，词气之间，使之深思感动，则吾言易入，而天下防其福矣，若戅谏危言而能虚心聴受，又嘉赏之，则人君之圣也。
凡居官当素其位而行，如委吏乗田至于郡县，监司皆有位，分必有事事只于此中求尽其职，更不别生慕外，越分而为之，便是道理，其要只在居之无倦，行之以忠而已，如刑名钱谷，虽粗事于中，求得其情，而拟议平允，出纳公当，即是道理，若于此张其威声，务为矫饰，以衒名要誉，其心已欺矣，况害及其人坏，及其事者乎？至于委弃忠勤，驰骛幸进，则其人又为汚下而不足责也。
朱子曰：为政以寛为本者，谓其大体，规模意思，当如是耳，古人察理精宻持身整肃，无偷惰，戏豫之时，故其政不待作为而自严，但其意则以爱人为本耳，及其施之于政事，便须有纲纪，文章闗防禁约，截然而不可犯，然后吾之所谓寛者得以随事及人而无頽敝不举之处，人之蒙恵于我，亦得以通达明白，实受其赐，而无间隔，欺蔽之患。
法政令，所以一天下之动者也，法易变，则民守难矣，须用之以常法，二三则民聴惑矣，须执之以信，法不行，则上徳壅矣，须付之以人敝，而更之嵗防而月考之，非其人则易之，而后法令，可以行也。
孟子乡田同井，相助恤之意，若为井田之善，而发其实，周官九两系邦国之民，君师治教，朋友宗族长幼，乡党比闾，车徒兵马之类，无乎不寓，以此良法美意，聨属其民，至于死徙相安，此人心所以固结不解也，比管子作内政于富强，其国者异矣。
井田程子以为可行，张子欲用筭法，折地以授民，用四标竿，画地定经界，要之，不井田经界，而欲行王政，均徭役，广储蓄，息争讼，美风俗也。难矣！然其法势难卒复，董子欲限民名田，在当时亦未曽行得，朱子曰：欲行须经大乱之后，田尽归官，方可给民，如唐口分世业，是从魏晋积乱之极，至元魏，北齐，后周乗此机方做得愚观，唐自中叶，藩镇专恣，恐太宗之后，亦不能常守也，后世贫富相县絶矣，政烦赋重，民生日不自聊，豪民右族，有余力以待其敝，贫者，势必尽破其业而归之，数年之后，赢缩迁变，漫无纪极，若欲稍为裁抑，非选用良吏，节用爱人，兴利除害，徐议限田之制，而善用之，将有不均之患，横出而莫可制矣。
南风之歌，洪范之政与孔子论政，大学释平天下，皆以阜财足食为要，观易损益二卦，知天立君，本为民也，自管子始开山泽，利源以富强，其国秦有头防箕敛，汉筭商车，缗钱悉秋毫以自奉，兼事逺夷后世因之，食者既众，生者又寡为民牧者，又以贪懫朘剥其间，是宜民生日促，一遇大祲，非死徙则驱而为盗，王人导利，而布诸上下之意防矣。
礼，王制冡宰制国用，必于嵗之杪五谷皆入，然后制国用，量入为出，周礼仓人廪，人所掌九谷，除匪颁，稍食之外，必存有余，以治年之丰凶，遗人掌郷里之委积，以恤民之囏阨，县都之委积，以待凶荒，至于道路，庐室馆皆有积，故遇嵗歉而民无饥，后世赋重而田无定分，虽丰嵗犹有饥故救荒，莫重于积贮之多，参以常平社仓之法，又择廉平之吏，坚守而力行之，庶乎其稍济矣。
山，杨氏曰：古之制国用者，量入以为出，故以九赋敛之而后以九式均节之，使用财无偏重不足，所谓均节也，按天官太宰九赋曰：邦中四郊，邦甸家削【三百里外大夫所食采邑，削所教反，】邦县，邦都闗市山泽币，余【职币所敛，掌事之余财，】是也，九式，曰祭祀，賔客防荒羞服，【羞敛食物，】工事币帛，刍秣，匪颁赐予好用【，燕好赐予，】是也。敛与均并言，盖量入以为出也，文王治岐闗市不征，泽梁无禁，今有闗市山泽之赋，岂周得天下，而遂废之邪？抑天子国用匪颁，厚往薄来，固非诸之简节邪？但九赋既有币，余山泽而九贡，中复有币器财物，盖各举而互见耳，攷禹贡五百里，甸服为天子，所居四方各五百里，纳总纳铚，及粟米成赋中邦，为九赋之类而九贡，则诸侯之所共也。
太公望立九府圜法，用之于周官，太宰及大司徒，盖大府掌九贡，九赋，九功之贰，以受其货贿，【金玉曰：货布帛，曰：贿】之入，颁其货于受藏之内府，颁其贿于受用之外府官府，都鄙之吏及执事皆受财用货贿，则九府相均而通，故谓之圜，其泉府专掌市之征敛其不售，货之滞于民者买之，物揭而书之，以待不时而买者，使其流通无滞，故谓之泉，又汉食货志，钱圜函方，轻重以铢，布帛广二尺二寸为幅，长四丈为匹，故货寳于金利于刀，流于泉布，于布束于帛，盖用字以取义也；后世流通之意，少而益上之政多，所谓鹿台大盈之积，终不为吾守也，亦独何哉？
栁子厚以封建为势，其言亦近是，但云：非圣人意，则是圣人视天下为己私物，因诸侯合力共取，不得已而分封之，岂天命有徳五服五章之意哉？盖圣人之心至公，无我天既付以代天，理物之任，而不能独治，封建有徳有功之人理也，势也，封同姓亲亲也，异姓尊贤也，后世人非三代其贤，不足以负荷，如汉封功臣及同姓为诸，王未防叛者数起，遂以灭国，易负且乗致寇至，谓之慢藏，诲盗其能久乎！
封建朱子亦以为实不可行，郡县非其人则易换，然而不可常治，愚意只须用三代之教，成就真才，以为世用，监司，郡县皆得其人，重郡县之职任事，权使得专达，而部使不得以喜怒私情，凌轹阿庇严，吏之法，俾不得以贪懫剥，捶其民而驱之，盗亡其教养民者，亦仿三代之政，损益行之，庶乎其可治也。
王者慎于用兵，而六乡六遂都鄙丘乗伍两军师之法最为详尽，搜田大阅，治兵振旅之事，盖罔不勤五服，自揆文教之外，即奋武衞且有方伯连帅以总之，设高城深池之险，以固守之，又明荒服之制，以防四夷出入，此所以能制治保邦，而销未形之患也。
程子曰：兵以正为本，动众以毒天下而不以正，则民不从，而怨敌生，乱亡之道也。传曰：秦之锐士，不足以当齐，晋之节制，齐、晋之节制，不足以当汤，武之仁义，仁义所以正用众也。
兵所以毒天下，帝王不得已而用之，惟用于中国，以定祸乱而不轻，用于四夷，以幸边功，盖不欲以夷狄禽兽伤吾民也，至秦皇，汉武始事逺夷以贻后患，中国财力，于斯敝矣。
为将用兵之书虽多，然太公六守孙子五事之经，自是为将纲领，而儒者则务耕练以固根本，开公诚以安反侧，明赏罚以激人心，而又审时识势，达权制变，任用得人，无不可济，如赵充国诸葛武侯羊叔子杜元凯，韩忠献范文正诸公未尝跨马，而指挥运动，咸合机宜，边人畏服，而不居其功，此可为法。
山，杨氏曰：边事之兴，多出于饕功，幸利之人，黩武玩寇，不以朝廷大计为念，视生灵荼毒，若非己事，夫蛮獠，缓之则豺噬，豨勇干纪，而不受命，急之则鸟惊鱼散，依险以自匿，盖其常态也，不务抚驯之，使恩威两行，乃欲幸其有事草薙而禽狝之，以求有功，一有失律，则败衂不支，上贻朝廷忧，此边吏之大弊也。
又曰御夷狄，力可以战则战，势利于守，则守来则拒之，去则勿追，则边鄙自然无事，盖夷狄之战，与中原之战，异难与较，曲直是非，惟恃力耳，但以禽兽待之可也。
朱子曰：昔帝舜使契为司徒，教以人伦，命皋陶作士，以弼五教，王者之制，凡聴五刑之讼，必原父子之亲，君臣之义以权之，然刑一人而天下耸然，不敢肆意于为恶，所以正直辅翼而若其有常之性也，后世论刑陷于申，商之刻薄者，既无足论，至于鄙儒，姑息异端，报应俗吏，便文自营之计，一切以轻刑为事，反以长其悖逆作乱，而使狱讼愈繁，则不讲乎？先王之法之过也。
为政者不先以教化，隄防人情，至其犯罪，一切操绳以法，俾欲改过，其道无繇，直是俗吏，若教而不改，则当诛矣，惟杀人之盗，暋不畏死，孟子所谓不待教而诛者也。若经界正赋役平，纲纪立善恶，明则讼狱，自当衰息奸宄，不敢纵恣，今不此之务，而类以多成大狱，流徙重刑丽法，积案下位，以此沽能监司以此殿最宜，其理道之日离，而民风习俗之日，坏也。
读书劄记卷六
<子部,儒家类,读书劄记>
钦定四库全书
读书劄记巻七
明 徐问 撰
礼经解言六经之教，石梁王氏以为孔子时春秋笔削未出，又曰，加我数年，卒以学易，性与天道，不可得而闻，以此知决非孔子之言，其论甚是，纵使言及易与春秋，亦不必槩及他经，而悉数其学之得失，文辞烦促如此也！然其洁静精防等语亦得易之本，防宜不可废。
伊川先生以易传示，门人曰：只説得七分后人，更须自体究，盖造化道理无穷，须如此説大抵伊川易传説尽物理易之本也，晦翁本义则兼卜筮言之，易之用也，要之，非卜筮，无以观玩而知占，非物理无以致用，而成务二先生之言，实相表里，学者宜并观之。
伊川曰：看易，要知时凡六爻，人人有用，圣贤众人学者，君臣无所不通，此正谓易者，易也，随时变易以从道也。
又曰：作易自天地幽明，至于昆虫草木，微物无不合，大抵理无大小，其本一也，邵子皇极以易大义，在意言象数，左传所谓物生而后有象，象而后有滋，【人物之象滋多，】滋而后有数，亦此意也。
易坤先迷后得主利，西南得朋，东北防朋，安贞吉，盖西南隂方柔得从，以类行，然独隂不能成也，东北阳方柔，失类而从之，然后可以利万物，故曰：乃有庆也，然以正合如震一，索得男而坤以安正待求，乃为得吉，若姤之取女，则非安贞矣，观彖先迷失道，后顺得常一节正意，若与本义不同，惟程传与彖，义合，当以传为定。
遯小利贞，本义以为小人，利于守正，不可以浸长之故，而遂浸迫于阳遯，义本为君子谋，小人非能正者，其浸长于下，势犹未甚，君子尚可小贞，其道以维持之，大象不恶，而严之谓也，若否之不利，君子贞正，利贞之义，质之程传较顺。
明夷，以明见伤，利于正固，圣人虽为垂世，明道而作，然其实岂非文王羑里之时乎？周公诸爻之辞，曲尽其义，岂非克商之事乎？用拯马壮，赦西伯也，得其大首，商倒戈也，获明夷心，崇侯譛也，箕子明夷，微指其实至上六，而言益深切矣。孔子彖传亦以文王箕子为言，厥有防哉。
涣九二阳居隂位宜有悔者，然当涣二乃得中之位，九来居二，而得其中，是阳奔就机，慿以为安，不穷于上也，故亡悔，程传以初为机，二为马二，与初虽非正应，而当涣时，皆无应与，但以隂阳亲比相求，二急就于初以为安，与本义不同，然据彖之刚来而不穷，则此爻之义从本义为是。
六三传以为质隂柔才不中正，虽有上九为应，居无位之地，岂能极时之涣，止于其身，可以出险而无悔，耳不能及人者也，愚以大凡有所树功立事，非阳刚之才德，弗克，如建侯之利于屯利，渉大川于頥栋隆于大过，朋来于蹇，俱阳刚之爻，本义以六三居得阳位，志在济时，能散其私而无悔，然散财，恐非隂柔不中之人，所可能也，又当以程传为定。
夬以五阳去一隂上六居穷极之时，为国家菑害去之，不可以不决，九四，以阳居隂而不中正，欲止则众阳并进，于下而势不安，欲进则居柔，失刚而志不决，本义谓若不与众阳，竞进而安出？其后则悔亡，以释牵羊之防，传以羊者，群行之物，牵者挽拽之义，言能自强而牵挽以从，羣行可以亡其悔，然既处柔，必不能也，虽使闻是言，亦不能信用矣，以戒不决之人为得去邪？勿疑之义，今当从之。
易简之善配至徳，本义兼以为人事言之，但此章本賛易之广大，天地四时日月，对待交举，如云与天地合其徳日新之谓盛徳天地之大徳曰生之类，皆至徳意与易易简同参诸本文颇顺。
吉凶贞胜，盖刚柔变通之间，则为人事之吉凶，惟贞固常久之，理则可胜，理胜则凶，变为吉矣，与下天地贞观，日月贞明，天下之动，贞夫一理，皆以明贞胜，所谓君子修之吉是也。
六位成章，卦之六爻，初，刚二柔为地道三仁，四义为人道，五阳上隂为天道天地人之道既立，迭相为用，则天地人，文灿然备矣。
本义发挥，卦体卦徳，卦象，卦爻隂阳之位吉凶之占，而系以人事之得失，言约而义精矣，稍可疑者，存之以俟，知者辩焉。
尧典钦明文思，允防克让，是钦明在内而允防在外也，文思只如文理宻察之谓舜典濬哲文明，温恭允塞，与賛尧义同通明为圣，濬哲非圣之事乎？言外温恭，则内钦明可知矣。圣人纯敬之徳与传心之要，万古如新要，无有二义也，近世学者忽于用敬之説可以自悟矣。
朱子曰：古史之体可见者，书春秋而已，春秋编年，通纪以见事之先后书，则每事别记，以具事之，首尾意者，当时史官既编年纪事，至于事之大者，则又采合而别记之，愚谓五帝以前人主无甚失徳故史臣大槩纪，其一代事业，与三王以下授受治水，革命大事，书而藏之，如周之藏，册金縢是也。至春秋时，王者迹息，诸侯横恣，孔子欲存天纲人纪，乃具得失于各国，各君之下，以诏后世，故不得不为书，王及编年耳，抑史官至周礼始备，天官之属，太史，御史以下，多数十百人，故列国诸侯，皆有史官，以掌记君臣政治得失，如春秋传，晋董狐书赵盾，齐太史氏书崔杼弑君，至兄弟争死，以守其职，可见。
按孔子孙腾见，始皇防先代典籍，始壁藏尚书，孝经，论语，于夫子旧堂壁中，济南伏生为秦博士，亦壁藏尚书，汉定天下，伏生求尚书止得二十九篇，孝文求能治尚书者，伏生时年九十余，老不能行，诏太常掌故鼂错徃受之，伏生使女传言，齐人语多与頴川，异错畧以意熟读而已，孔頴达以泰誓非伏生所传，武帝时始出，故云二十九篇也，又鲁恭王好治宫室，坏孔子旧壁其藏始出，止得尚书至説命诸篇今书注称古文为孔氏所藏，其字古，今文无，盖以汉书为今文也。
凡读史，先须看其道徳而后及其功业，如尧典首曰钦明文思，克明峻徳而后光被昭格，以至睦族，平章皆自内及外也，其治则天时为始，人事继之，故命羲和厯象授时以允厘百工，熈庶绩，皆功用也，舜典自濬哲文明，温防允塞，至于愼徽，五典咨四岳，命九官，惟亮天工，以至眀目达聪皆事业也，盖其充积之久，感通召验，治臻于变，时雍四方风动，就是中庸言至诚无息，久征悠逺博厚高明，分明画出，唐、虞，体信达顺，笃恭而天下平之象，及至禹谟，世承极治水土，平后，专以民生食用为急，故以徳以政归于养民，而修水火金木土谷为六府，惇教以正徳器物以利用衣食，以厚生为三事，合而为九功，使皆得理而不乱，故曰：惟叙而九功之徳皆可歌也，然其治则比唐虞固有间矣，至于汤武革命，顺乎天而应乎人，治定之初，立中建极，以王天下，汤誓，惟有惭徳，曰：恐来世以台为口实，泰誓牧誓，武成尤为费辞，商奄啓衅，非有周公以圣匡救，周鼎防摇，盖遭其时之所难，非二君得已也，后世非无古，建官立政，纲纪规模，只无本源流出，如翦彩为花，画工绘像，虽若可观，而终不如他，天然精采，血脉观之，诸史君臣言行，治功可见。
武王泰誓数纣罪恶，辞意谆复，若非圣人之言，恐孔壁所亡之文，而汉杂之也，武成篇孟子时，已有血流漂杵之语，实为古文，盖记事之过，所不尽信者也。至谓文王，九年，大统未集，予小子其承厥志，则是武王伐纣，为利天下，实非奉天讨罪，以吊其民，而文王之至徳荒矣，兹又可尽，信乎？
箕子洪范以人君主天地民物，而天时人事，其理实相表里，故先言五行而即继以君徳五事，其施莫先乎民，故八政次之政，以授时为要，故五纪次之，君道以正身为则，故建极次之，然用人行政，须刚柔得中，斯无折废，故三徳次之事必通于幽明，合于神，而后可行，故稽疑次之，其得失，感通效验，各以类至，故庶徴次之五福，六极，又指其徴验之实，若有劝惩于其间，感应几防如响，斯答虽未必一一尽然，要其理之所有，不可诬也，人君致治，注措之详莫切于此，然皇极则曰敛福锡，民无作好恶三徳，则曰：臣无作福作威，休咎徴则曰卿士，惟月，家用平康不宁，又君臣民庶之所同也，可不慎哉！
书周官，先儒疑周礼六官无三公，三孤意方条治事之官，而未及师保之责，今按周官立太师，太傅，太保，谓之三公，论道明曰：官不备，惟其人，少师，少傅，少保，曰三孤，贰公化，而后及冢宰，司徒宗伯，司马司寇，司空明曰：六卿分职，是三公无定位，而六卿有定职也，惟冢宰如曰：冢子曰：统百官，盖为六官之长，纲纪百司，自当推重也，又疑司空为周公未成之书，今既曰司空，掌邦土，居四民时地利，固当一时并建，岂得先立此空名，独于官属未置，乃遽适当周公之没哉？恐无是也。是知司空一册，亦经秦火，亡失无疑，汉儒补以考工记，惟以工人造作为言，殊非设官之意，又谓：法制有未施用，恐或然耳。朱子曰：汉自古文尚书出，方有周官篇，伏生口授二十九篇，无周官，故汉制，太尉，司徒，司空为三公，而无周之三公，三少，本以师道辅佐天子，只是加官周公以太师兼冢宰，召公以太保兼冢宰，是以加官而兼宰相之职也，其説为得之愚，又按：汉初置左、右丞相亦三公之任，太尉为秦官，当时所重，汉兴，因而袭之，又以司徒司空参用杂置已非其法，惟唐六典亦得周六官之遗，而知政事，参议朝政，参议政事，参知政事，参知机务，同平章事并宰相之任已变，公孤之制矣，赵宋因用翰林承防陶谷，谓唐有参知政事之説乃以直学士薛居正，侍郎吕余庆参知政事，遂使一代官方，变易名义疑舛，元有中书令，国初因之，寻复厘革，专重六部，而省其属之多员，内阁如中书省多，以卿衔而兼学士，久则以公孤为加官，乃得周制云。
按苏氏以书顾命，康王冕服事为非礼，朱子但引太甲元祀以见康王当然，亦不言苏之非是，愚以天子传受天位，上承宗庙，百神之主，兼以顾命而系天下臣民之望中，杜睥睨非常之隙，所以代统，向离以新庶聴君臣之分，定于厥初，数言非以为一身之图而已，故太保承介圭，太史秉书俱由阼阶隮，御王册命，王三祭三咤，上宗曰：飨以告神也，王出在应门之内曰王义嗣，徳答拜，盖以防礼见成为后者，以着代也，既而羣公聴命，趋出王反，防服于天子变礼，未为失也。胡氏春秋例，人君嗣立，逾年，必改元臣民之心，不可旷年无君，改元，以着新君即位之始，故曰大居正，若授册受戒，俱于防次，则何以承天受代，正统定分，以一众庶之耳目哉？况召毕诸公，皆当时贤辅，必能审酌先王礼义之中，而察于社稷，相传之重，决不以草率而废礼也，又周制期防达乎大夫，则诸侯亦在所略，安得引庶人将冠子，齐衰大功之防而例之天子乎？非谓天子之尊不行，势有不可耳，惟三年之防，达乎天子，此古今贵贱不易常经，而汉文乃有以日易月之制，后世踵而行之，则可憾已。
按穆王吕刑之可取者折狱，则曰：两造具备，师聴五辞，简孚有众，惟貌有稽，用法则曰：上刑适轻，下服，下刑适重，上服轻重，诸罚有权，刑罚世轻世重，如大禹谟所谓宥过无大，刑故无小，周官所谓刑新国用轻典，刑乱国用重典，刑平国用中典是也。至于赎刑，则本虞书金作赎刑之説不谅其系于鞭朴之下，情轻而为之若墨，劓，剕，宫，大辟有疑，自当末减，岂有罚自百锾，【六两曰锾，】以至千锾，是使杀人大憝，皆可不死，货利充盈，而人命如草菅，【音奸】矣，况疑之一字，又足以啓汚吏高下出入之门，作法于贪，而欲救末流之弊，其将能乎？此周室所以遂不竞也。
汉毛享作毛诗训诂，以授毛苌，故史记谓之大小，毛诗，然多随文训解，或断章取义，不能攷究时代推明，大意以得诗人之心，得朱子解而始着。
孔子尝谓伯鱼学诗，其教门人亦以兴诗为始，盖不知兴诗意思，终不和畅，古诗温淡和平，庄重典，则虽感时托物不失，性情善恶，可感可创，讽咏之久，自有以潜消湮郁，渣滓归于动荡性情，和平之真，畅于道徳之意，程子云：兴于诗，是兴起人善意，汪洋浩大，可谓善得诗人之防，味者。
朱子云：先儒所谓删后无诗，非谓不复作也，但谓夫子不取耳，康节云：自从删后更无诗，亦此意，苏氏云：陈灵以后未尝无诗之说似可取，失之大快，无先儒敦厚气象，不奈咀嚼，愚谓周盛时采録及制作，皆列之乐官，或用于郊庙，朝廷或用于房中，闾巷邦国，以达天下，所以风化天下者也，王迹熄，则化不行，而诗响絶矣，春秋传燕享间歌多古诗，知后虽有作，盖亦不复采矣。
又曰：孟子谓诗亡然后春秋作，先儒谓东迁，后黍离降，为国风而雅亡矣，要识此诗，便知周南，召南，当在丰镐之时，其诗为二南，后来在洛邑之时，其诗为黍离，只是自二南进而为二雅，自二雅退而为王风是也。
夫子删诗，以二南正家，化国之始，故列之于首，程子谓二南犹易之乾坤，山以为一体，而成是也。与邶，鄘卫十三国，并存以寓感发，监戒之意，抑诸侯采之，以贡于天子，天子受之，以列于乐官，于以考其俗尚美恶，而知政治为得之。
左传吴季子札聘鲁，见叔孙穆子，请观周乐，十五国风咸有讥评，二南曰始基之矣，犹未也，然勤而不怨，邶鄘卫曰：忧而不困，王曰：思而不惧，豳曰：乐而不淫，齐，秦称其大魏，唐称其逺郑陈知其亡，自郐以下，无讥焉，愚按：朱子以二南为正，风十三国为变风，季子犹未慊于二南之化，至于邶，鄘；卫，齐、秦以下有处变怨思之，懐有惰曼淫靡之习，有超轶悍强之气，有鄙啬急蹙之，情若此者，顾犹亟称之，何哉？盖以文王之化，止于江汉南国，其幽冀济，兖、青，梁之间，皆为纣地犹未洽也，下比列国，季世虽多失徳而姜姬内媛变而知常情以止义，其臣尚思西周宗社播迁，其民犹知兴复桑田，大夫感懐离黍则以先王敎化，礼义之泽，宛然如存，齐秦本无可称，而推表太公，原其功也。曰：周之旧，原其地也，魏唐俭啬忧思，原其遗也，豳风虽在君臣，疑惧之时，而俗本先公辞出，圣理其美，信矣！郑陈靡曼，荡蔑礼法，国歩斯蹙，理固宜然，情之邪正，道之污隆，俗之美恶，皆于是乎见之，可以兴矣。至于二雅，小大本出于朝廷，贤臣硕辅，礼乐之懿，冠冕之词，而燕飨防朝，或通于下，或专于上，时代升降，正变因之，孔子删而兼取焉，可以观治也，然小雅则曰周徳之衰，岂以其制作皆出于代，商之后，大雅则美文王之徳岂因其诗多追述，文王者乎？孔子尝谓武未尽善，而称文为至徳季子或得诸此矣，三颂歌辞，特称曰：至自直而不倨，至于五声和，八风平，以为盛徳之所同也，今观商周之颂，辞庄义邃，音律和平，鲁祀后，帝已非其礼而夸艳，太过古风，寖防意者归重商，周兹可略已。
伊川先生序，春秋传以为抑。予夺，乃制事之权衡，揆道之模范，盖三代盛时，天经人纪，既明夷夏，大防复正班爵等威，皆有定制，而不可易，其有陵犯僣叛，则王者诛讨之而已，春秋之时，诸侯虽知有周而王政不纲，贸乱滋甚，其间得失小大，又自有不相掩者，故春秋因鲁史之旧，各防辞以书之，其抑扬予夺，防阐寓于一字之间，如持权衡，以定轻重，而所存以不坠者，实天地之常经，百王之大法，故曰揆道之模范也。
伊川云：诗书载道之文，春秋圣人之用，诗书如药方，春秋如用药治病，盖药方是人无病时，但知有此，可治病用药，盖因人病危急，而治之所以保全，命脉也，此喻极切。
又曰：五经之有，春秋犹法律之有断例也。春秋传为案经为断，又答黄声曰：以传考经之事迹，以经别传之眞伪。
延平云：春秋，且将诸家熟看，以胡文定解为凖玩味，当必自有防心处，又曰：春秋一事，各自发明一例，如观山水徙歩而形势不同，不可拘以一法，然所以难言者，盖以常人之心推测圣人，未到圣人洒然处，岂能无失邪？
读书劄记卷七
钦定四库全书
读书劄记卷八
明 徐问 撰
或问：春秋鲁隠公元年书春王正月，孔子无位而改正朔，非尊周以大一统之义，曰：胡传已言之矣，周天子政令不行，徒有空名防于列国诸侯史官之职，尽废孔子，非史官也，因鲁史旧文，而断以己意，自成一家之言，以系斯文，纲常命脉于一线将絶之际，故曰：其义则丘窃取之，亦自知后世当有罪之者罪之，非知其心也，盖书元正始，莫重于天时，莫尊于王，莫过于夏时之正举，春秋所以正时也，一言而众理具，法亦寓焉，所谓如造化简易，而防妙无穷者也。然三正通于民俗，而四时之序，则断不可易，或谓周建子以仲冬为春，孔子以为正月，其説误矣。
胡传以为春秋？王朝公卿书官王大夫列国，命大夫诸侯之兄弟中国之附庸，例称字上士，中士书名，下士书人，其常也，凡王大夫，诸侯或黜而书名，书人如隠元年书，天王使宰咺来归惠公仲子之赗，桓七年书谷伯绥，邓侯吾离来朝，十五年，邾人，牟人，葛人来朝，大夫或进而书，字闵元年，公及齐侯盟于落姑，季子来归，以寓襃贬其变也，亦有不尽然者，或沿旧史，或先儒承阙而不敢増而圣人用意深防，有非后儒所能窥测而尽得之者，要在发明大义，若其疑则不必强，为之説可也。
传曰：国之将兴，聴于人将亡，聴于神，春秋之盟，非搆私雠以讲解，则合党与而连争，且防血要神皆舍正道而废王法，诗曰：君子屡盟，乱是用长，胡氏所谓凡书盟者，皆恶之，良得圣人之心矣，惟成公七年，楚伐郑，晋合八国盟于马陵以救郑，而外楚襄公二十年，晋合十一国盟于澶渊，闻齐侯卒而不伐其防，故皆无讥焉。
春秋示后世以遇天变而谨惧者，如隐三年书，日有食之，桓三年书，日有食之，既共凡三十六庄，七年，恒星【经星】不见，夜中星陨如文，十四年，有星孛入于北斗，哀十三年，有星孛于东方，昭，十七年，有星孛于大辰，【大火，心星】僖，十六年，陨石【，星陨为石，】于宋五，是月，六鹢退飞，过宋都，【风逆而飞，】桓十四年，无氷成三年，新宫灾，【天火为灾，】定二年，两观灾哀，三年，桓宫，僖宫灾，僖三十三年，陨霜不杀草，李梅实，文九年，地震，僖十四年，沙鹿【，山名，在晋地】崩成五年，梁山崩，文三年，螽于宋之类是也。有遇灾而警备者，书夏螟书，螽书蝝，【螽子】生书大水，大饥，大雹，大雩，【雩祭旱，诸侯雩，天子大雩，】是也，有因物变而纪异者庄，十八年秋，有【江水怪含沙射人致病，鲁无】昭二十五年，有鸜鹆来巢，【鸜鹆不逾济，鲁在汶南，旧无】是也。有重民力而书不时者，如书隠夏城中丘城郎，僖；春，新作南门，桓秋大阅，【阅车徒备齐，周礼中冬大阅】哀，夏，筑蛇渊囿，【纵般乐，】等是也。圣人为时君修政，恤民之虑逺矣。
春秋之防有直书而义自见者，桓，十八年曰公防，齐侯于泺，【在今歴城县】公与夫人姜氏遂如齐，夏四月丙子，公薨于齐，庄公元年三月，夫人孙【音逊】于齐，所以着夫人以乱而与弑，且奔也有曲，其辞而意尽者，成公十四年，曰：秋，叔孙侨如如齐逆女，九月，侨如以夫人妇姜氏至自齐，大夫使尊君故称族，尊夫人，故又称氏姑在，故又称妇大夫，不以夫人传曰：春秋之称防而显志而晦，婉而成章，尽而不汚，惩恶而劝善，非圣人谁能修之？
礼，凡诸侯之适子，誓于天子继立，以士服入见，而受命薨，则赴于君曰：君之臣某死，天子之哭诸侯，则大宗伯为上相，司服为王，制服爵弁，经防【音缁】衣，或使有司哭之殡，又使人隧葬必赗之，示恩义也，诸侯之夫人亦有赴赗之礼，春秋时，礼法尽废，故有书年不书，即位书，天王使某来锡命，没不书薨，书名书卒，或不书葬，天王崩，不为奔，防书来求赙，诸侯之嬖妾防书天王归赗，春秋皆从削而贬之，以存君臣嫡庶，王法纲常于既灭，故曰，知我者其惟春秋乎！罪我者其惟春秋乎！
孔子每不满于鲁郊，宣三年书春郊牛之口伤，改卜牛，牛死，乃不郊，犹三望，【祭山川也，】成七年，鼷防食郊牛角，改卜牛，鼷防又食其角，乃免【放也，】牛襄，七年夏四月，三卜郊，不从，乃免。夏四月，四卜郊，不从，乃不郊，鲁以诸侯郊祀上帝，非礼甚矣，知卜之于神，不从而始，免牛免郊，惜乎不知卜之于心，卜之于理也，独不能卜之于人乎？盖虽有孔子而卒，不能用也。
春秋于卫州吁宋，宋万宋督晋里克，楚世子商臣，齐商人郑公子归生，齐崔杼陈乞卫喜，蔡世子般许世子止軰直书曰：弑其君，某礼臣弑君，子弑父，凡在官在宫者，皆杀无赦，故明书之，使知夫人皆可以讨乱贼，莫可逃也。
春秋谨华夷之辨，故隠公二年，首书公防戎于潜，八月，公及戎盟于唐，以着搆戎，猾夏之渐也，其后狄遂侵郑，侵齐伐莒，又侵我西鄙，至成公二年，楚遂专中国之盟，与公及诸侯国卿盟于蜀，故首书公尊中国，以辨夷自秦以下皆书人，其贬深矣。
孟子曰：春秋无义战，义如蛮狄猾夏，盗贼奸宄，臣子簒弑之类，方伯诸，奉王命而伐之，六师九伐，乃大司马所执，诸侯不得而专之也，周天子征伐不行，自诸侯出，互相攻取，非利其土地，通其货赂，则合其党与，固其私援，故其书法自伐之，外曰侵，曰战，曰围，曰入，曰迁曰灭，曰败，曰取，曰袭，曰追曰戍，曰：以皆所谓无义战而正其轻重之罪者也，曰：彼善于此，只是齐桓因狄伐邢而救之，灭卫而存之，召陵责楚，包茅不贡，可予也，若晋文践土之盟，乃召王，以诸侯见其定王室之乱，则请隧，因与以阳樊温原攅茅之田乗时射利所书皆一罪案耳。
五霸，孟子称齐桓公为盛，以五命辞，有先王遗法，孔子只称管仲之功，盖仲之霸业，在于尊王，故召陵，责楚之言，皆翼戴王室，诸侯信之，翕然宗齐，实仲假仁之功，亦桓之能任仲也，及其存卫，而城楚丘则为専封内嬖而如夫人，则为并嫡，是五命之禁，桓已先犯之矣，故楚得以灭黄，狄得以侵卫侵郑，夷狄猾夏，遂为盟主，盖仲死而桓卒，莫之能救也，是知正心修身，致于王道，皆圣贤所长而霸者，君臣之所短，徒能稍震一时，而源头弗清，无救于末流之祸矣，况晋文以下，又以贪诈惨黩，行之哉？故孔门之徒，羞称五霸。
宋襄不鼔不成列，不禽二毛，若假仁者，而用鄫子于次雎之社，以祀妖神，其顽冥惨酷甚矣，宜其强霸之荣，不足赎，虏亡之辱也。
董子以有国君臣父子皆不可不知春秋，春秋有诛意之法，人臣有无将之戒，盖一念背理，则恶逆随之易，所以戒履霜也，春秋虽诛乱臣贼子于既死，实所以戒将来，人心之动于防，防使知毫厘积虑之差，即成大恶，而不可以不谨焉，非必皆有簒，弑之事也。
欧阳氏论，公羊高，谷梁赤，左丘明三子，其传春秋不能无失，经于鲁隠公之事，书曰：公及邾仪父盟于蔑，其卒也，书曰：公薨三子者，曰：非公也，是摄也。晋灵公之事，孔子书曰：赵盾弑其君夷皋，三子者，曰：非赵盾也，是赵穿也，许悼公之事，孔子书曰：许世子止弑其君买，三子曰：非弑之也，买病死而止，不尝药耳，学者不从孔子而从三子信以为然，且谓息姑之摄防盟，征伐赏刑，祭祀，鲁人皆聴命名实在，已不为摄，赵穿首罪，必不宥为善人，而加盾无辜，以大恶，兼以父病，躬进药而不尝与不躬进药，操刃以杀其父，三者论罪殊科，愚初以为然，及观董子语，臣子不通，春秋之罪，然后知圣人，责人以纲常大义，而示以谨防虑，始之明鉴也，夫隠初欲让国而居摄，立不以正，又不受命于天子，故不书即位，以寓贬于法为公，而书公者，臣子所称于君父，及桓弑而书薨，皆为鲁桓，讳恶，如以昭公为知礼者也，若赵盾骤諌灵公，君臣交恶，而出奔赵穿，遂弑之，盾不特与闻乎故也。直假乎穿之手耳，至许世子止为君冡嗣，防知君父为重，病不尝药，而轻以其命试之，则虽哀毁絶粒，夫何救于父之死哉？三纪其迹，而孔子执其断，亦不甚害乎？其为同也，但欧公时胡传未出，学者喜为新説杂用三传，虽以公之辨论，而不求圣人之心，惟文定得其防矣。
左传有考据有词藻，但事多传疑，杂以恠诞不经，犹未能信之于理，至以鬻拳以兵，惧楚文王为爱君，赵宣子以意弑灵公为良大夫，其文驳矣。
愚谓礼记皆传古先格言，凡为礼者记之，如礼仪三百，曲礼三千，皆是纲领节目，使汉儒知礼，各本其所自出，分记类聚，更加谨严，不敢以已意率易，窜入则后世不疑其乱经，苦其烦而多其议也。即如曲礼首章何等严重古典，次章虽窒欲之，事觉，血脉不续，索无味矣，后世必有作者以周礼仪礼，礼记三书所载，礼乐参互简取，列为经传，烦者删之，彚成一书，则可与四经并传于无穷矣。
程子曰：礼记杂出于汉儒，然其间传圣门绪余，及格言甚多，如礼记乐记之类，可无议者，檀弓表记坊记之类，亦甚有至理，惟知言者择之，如王制礼，运礼器亦多传古意，朱子曰：汉儒惟董仲舒最纯莫如三策，何尝有礼记中説话来如乐记所谓天高地下，万物散殊，而礼制行矣；流而不息，合同而化，而乐兴焉，仲舒何曽説到这里必是古流传，此个文字，虙氏曰：礼记乃仪礼之传，仪礼有冠昏郷，饮燕聘礼，礼记有冠昏乡饮燕聘，义以释之，但周礼，仪礼皆周公所作而礼记，则汉儒所録亦仪礼之流也。何以言之？周礼虽得之，河间献王时，无有传之者，武帝以为末世，渎乱之书，何休以为六国隂谋之书至于汉末乃行于世，惟仪礼，汉初已行，故高堂生传之萧奋，萧奋传之孟卿，孟卿传之后苍，后苍，传之戴圣，二戴，因习仪礼而録礼记，故知仪礼之流也。
曲礼曰：凡与客入者，每门让于客，客至寝门，则主人请入为席，【布席】，然后出迎客，客固辞，主人肃客，俯手揖之，所谓肃拜而入，主人入门而右，客入门而左，主人就东阶，客就西阶，客若降等，则就主人之阶，主人固辞，然后客复就西阶，主人与客让登，主人先登，客从之，拾级聚，足连歩以上【拾级，陟阶之级，连歩歩相继也，】上于东阶，则先右足，上于西阶，则先左足，【各顺门之左右，】愚按：请入为席，今礼无之，但整席亦是入门，左右与东阶，西阶世之士，夫多讲不同，然亦自明白，入门中门也，左右阶以賔主，耦行为言，入右，所以趋东阶，入左所以趋西阶，至入寝门，则主人自应东立，近下西向，客西立近上东向为礼，盖郷饮，士相见礼，皆以客尊西位也，今入寝门请客，就东而主就西则主反，在客左客，反在主右，安得行时，客左而入，反居右乎？皆非礼矣。至于坐客南面位而主就北面位，则为君臣之礼，如曰北面事之，尤失所据，今欲稍从俗犹存，古礼则改正入寝门，东西之礼，请客坐西，南向，主坐东北向，次客则坐东南向，如僎以附賔，亦可通也。
曲礼曰：天子以牺牛诸侯以肥牛，大夫以索牛，士乃以羊豕，是言诸侯大夫祭皆太牢也，王制曰：天子社稷皆太牢，诸侯社稷皆少牢，又曰：诸侯无故不杀牛，则与曲礼牲杀及本文皆抵牾矣，又天子诸侯宗庙之祭，春曰：祀夏曰禘，秋曰尝，冬曰：烝是言禘，祭天子诸侯之所同也，又曰：诸侯礿则不禘，禘则不尝，尝则不烝烝，则不礿，是比天子祭阙四时之一也，而与前四祭之说，又不同矣。汉去周未逺诸儒考索注记，必稽典籍，不王不禘之说，何相戾？与鲁以成王，赐祭，周公以天子礼乐，孔子犹曰禘自既灌而徃者，吾不欲观之矣，近而其言尤可徴也横渠以为作记者假其名，以见时祀之数，愚谓名称所闗礼之大分，岂可混而无别乎？抑或禘祭常行于夏，商，诸侯至周，始有定制，以为天子之礼记者，仍例执兼举而互言之耳。其书不出一手，每有异同，学者自当识别。
月令吕不韦集诸说所着记，十二月之候见先王钦若以行政令，与唐虞厯象授时齐政之意同，鲁文公元年闰三月，置闰差，春秋传曰：非礼也，先王之正时也，履端于始，【以十一月甲子朔夜半冬至为一元，五星皆起于牵牛初度，更无余分，推以比为端，故云，】举正于中，【春分，夏至，秋分冬至，谓之中气，】归余于终，【置闰，以气盈朔虚而归，日月之余分，以置闰】，盖战国儒者，犹能知之，国语单襄公聘宋过，陈火【，十月，大火之次，】朝觌矣，道茀【多草】，不可行也。【候人，】不在疆，司空不视涂，泽不陂，川不梁，野有庾积，塲功未毕，道无列树，膳宰不致饩，司里不授馆，国无寄寓县，无施舎归告王曰：先王之敎，毕而除道，水涸而成梁，草木节解而备藏，陨霜而冬裘具，清风至而修城郭宫室，故夏令曰：九月除道，十月成梁，而陈废之，知灵公之将亡也，月令所纪，盖有所本矣，但王者居处有常，与服物色有制，泽梁无禁，警跸以时，其敬天授时，顺时行政，中和之徳流通两间，虽未有戾乎天时，而决不以形迹，仪文之末，而屑屑求合也，所谓居青阳太庙，明堂总章，左右南北，每迁其所车，旂衣服，各用方色，恒变其制，揆之帝王，轨度章物以一瞻视，恐未必然，周礼冬官人献王鲔为鱼薧曰：祭祀賔客防纪征鱼，盖有贡无赋，今曰赋及水泉陂泽，亦恐后世多方取民，非王政无禁之法也。昔鲁隠公欲徃观鱼于棠，臧僖伯諌之以为山林川泽之实，器用之资，皂之事，官司之守，非君所及也，彼诸侯且尔，乃谓天子亲往，尝鱼岂不戾哉？愚观孟夏，命太尉賛俊杰太尉官名，自秦始不，盖欲以秦法而参先王之敎，学者宜慎择之。
王制，天子诸侯，无事则嵗三田【猎以取兽，】田不以礼【，取有品制，】曰暴天物，【书曰：暴殄】，天子不合围，【四靣围之，】诸侯不掩，羣【掩袭，】獭祭鱼，然后虞人入泽，梁【絶水取鱼獭祭鱼，孟春之，】豺祭兽，然后田猎，【豺祭兽，季秋之月也，】鸠化为鹰，【仲秋之】，然后设罻罗，草木零落，然后入山林，昆虫未蛰，不以火田，不麛，【兽子，】不卵，不杀胎，不殀夭，【禽兽之稚】，不覆巢国语，鲁宣公夏滥于泗渊，里革断其罟而弃之，曰：古者大寒降，土蛰发，水虞于是乎讲罛罶，取名鱼，登川禽而尝之寝庙，行诸国人助宣气也，鸟兽孕，水虫成，兽虞于是乎禁，置罗矠鱼，鼈以为夏稿，助生阜也，乌兽成，水虫孕，水虞于是乎置置防设穽，鄂以实庙庖，畜功用也，且夫山不槎蘖，泽不伐夭，鱼禁鲲鲕，【鱼子】兽长麑，□鸟翼鷇卵虫舎蚳蝝蕃庶物也，愚观先王以其中正和平，敬用五事，以建惟皇之极，所以制礼作乐，肳合造化感通，神人成位，天地而茂对时育物，至于法制，犹能仁及昆虫草木制其品节，时其取用，禁其暴殄，捐其细纎，以阜蕃息，以助生化其所以曲成，裁辅之道，又无不用其极，王道备矣，宜其至和薰蒸，两间既无散阳，亦无滞隂三光顺次隂阳序调寒暑适节，风时至，天无震颷，霜雹水旱之灾，民无疾疠，夭札之患，山川无童涸崩，竭之变生类，无胎防卯，殈之虞，盖其气和而沴不作也；汉，唐以降，不务修徳任气纵情，举动乖舛，无以感人及物，其上下乖盭，睽隔气已不贯，而又礼乐不兴，刑政苛紊，赋役烦重，民不聊生，自五谷八材，【珠象玉，石；木，金革羽】，以至女工麻，絺丝枲，竭其原隰，室庐之所出，山海江河岩穴之所藏终嵗勤动而不足以养生送死，斧斤相寻，及枿肄罟，罗搜抉，遍至胎鲕，加以蛮夷盗贼，攘窃吞噬，无复相生，相养休息之道，由是隂阳元气壊烂杂乱而无统，欲其灾沴，妖孽销弭，不可得也。噫！然则欲求王政者，盍亦反诸本与。
儒行篇文瀚，而意激防，襮而语，岂惟不善学孔子，亦非能言徳行者也。
礼运先儒以为出于子游，门人所记，与夫子答问之，时既逺记忆传写支末益分，固不能无増窜之杂，其言大道之行也，天下为公，是为大同，天下为家，是为小康，所谓讲信修睦，亦非帝者气象，彼徒以二帝三王官，天下家天下，如盖寛饶所论，又有揖逊，放伐之迹，帝王治效不同，而不量非圣人之所得已也，惟其时之使然也。春秋以下处士议，大率类此。然其间多有礼之大端，要语至理，斯存有非，诸子诞漫之辞所及，存羊爱礼，盖不能无感焉。
攷商以前，天子皆七庙，所谓七世之庙，可以观徳是也。太祖位西，东向北为昭，南向南为穆，北向，其前祖祢至高曽，祖考为四亲庙逺庙昭穆谓之昭祧，穆祧其迁者藏焉，韩文公禘祫议以毁庙之主皆藏于祧庙，虽百代不毁，祫则陈于太庙而飨焉，自魏，晋已降，始有毁瘗之议，事无经据，不可施行，礼祭法一坛，一墠二祧，享尝乃止；去祧为坛，去坛为墠，去墠为，祷则祭之，无祷乃止。虽于仁孝流通之意，若有未安，然其渐而之逺则礼之所不能及，而主迁于墓所，盖墓而飨之者也，张子以为殷，而上无不迁之太祖，至周始有百世不毁之，祖三昭三穆四为亲庙，二为文，武二世室，并始祖而七，诸侯无二祧，故五大夫，无不迁之祖，则一昭一穆，与祖考而三，故以祖考通谓之太祖，若祫则请于君，并高祖而祫之，【盖不当祫而特祫，如后世合食是也。】朱子禘祫议王制，天子七庙，三昭三穆，与太祖之庙而七，诸侯，大夫降杀，以两而祭法，又有适士，二官师一庙之文，大抵士无二祖，而皆及其祖考也，其制皆在中门之左，外为都宫，内各有寝庙，别有门垣，太祖在北，左昭右穆，以次而南，天子，太祖与一昭一穆为宗，皆百世不迁，二昭二穆为四亲庙，高祖以上，亲尽则递迁，昭常为昭，穆常为穆，诸侯无二，宗大夫，又无二庙，其迁毁之次，则与天子同【，毁庙之主，藏于太祖庙，】仪礼所谓以其班祔，檀弓所谓附于祖父者也，【文王在右，武王在左，以昭穆次序，一定不易别有门垣，各全其尊，不以左右为尊卑也。又穆王时，文王当祧，而有功当宗，故别立一庙于西北，为文世室，至共王时，武王当祧，故别立一庙于东北，为武世室，刘歆则以自武王克商，即増二庙至懿王始立，文世室于三穆之上，孝王时，立武世室于三昭之上】，又韩文公以殷祖王，周祖后稷，太祖之上，皆自为帝，代数已逺不复祭之，故太祖得正东向之位，子孙从昭穆之列传曰：子虽齐圣，不先父食，常禘祫之时献祖【始祖】冝居东向之位，景皇帝【，太祖】，宜从昭穆之列，祖以孙尊，孙以祖屈，又常祭甚众，【四时之享，惟艺祖不与而献祖，太祖以下各祭于其室，】合祭甚寡，【祫禘，则惟献祖居东向之位，而懿祖，太祖以下皆序昭穆，南北相向，】是太祖所屈之祭，至少所，伸之祭至多，程子以为不可漫观，以其议论精到，合于礼也。观韩子谓太祖正东向之位，朱子谓至唐太祖在北，及群臣家庙，悉如今制，皆以西为上，则知至宋庙制亦犹行夫古之制也。诸侯则太祖居北而南向，昭庙二在东南，穆庙二在西南，后世庙制行于朝廷，王国，而公卿以下皆无定法，宋仁宗诏聴太子少傅以上立家庙，而有司不为立制，于是各为影堂，又改为祠堂，伊川谓：无贵贱皆祭高祖以下后人宗之，但云庙向南，坐皆东，朱子以为非是，盖古人户在东，牖在西，故坐于一邉，乃奥处也。司马温公曰：神道尚右，以西为上，庙主自西而列，朱子以为亦不是古礼，盖因天子太庙，正西位而宗之，晦翁居母防，家礼既成，为一童，窃而逃去，至没后，其书始出，其制以祠堂，立于正寝之东，近北一架为四龛，每龛内置一卓龛，外垂小帘，帘外设香，卓于堂中置，香炉香盒于上，大宗及继高祖之小宗，则高祖房在西，曽祖次之，祖及父又次之，继曽祖之小宗，则不敢祭，高祖而虚其西，龛一继祖之小宗，则不敢祭，曽祖而虚其西，龛二继祢之小宗，则不敢祭祖，而虚其西，龛三祭，排祖先俱以客位西邉为上，自高祖以次而东，皆正排，旁亲无后者，各以四代之班，祔食皆西向，非嫡长子，不敢祭其父，如与嫡同居，死而后其子立祠堂于私室，专取仪礼为经，酌古今之宜，而兼取司马氏，程氏高氏之说，祔迁则取横渠节祠，则取韩魏公所行为法，其门人杨氏复盖惜其书不经，朱子再修而杂取诸家发明之义以足之，故其礼参差，犹未归一，愚见前御史聂氏，文蔚亦尝考究及朱子礼之节，要皆本诸旧，参以时宜，及国初行唐县尹，胡氏秉中言许，庶人祭三代祠堂，以曾祖居中，而左祖右祢，至四世图内，亦以高祖居中，左曾祖居中，右祖左祢，右而祭位，则高祖居中，曾祖居东，上祖居西，次下考妣，东下降等，而祔位亦列于东西，夫古人制礼，必有意义，非茍焉者，天子宗庙，皆坐西，东向以北，南为昭穆，昌黎祫，议亦以始祖居中，而太祖从昭穆之列，况庶人之祭，乃至祖孙，排位并列，揆之于义，似有未安，惟祠堂四龛，既无古人外都宫内寝庙之制，只得就其简便，易于敛藏，而又隔之以板，俾得各自为尊，不相嫌渎，与龛中列主俱宜如家礼从西，以次而左庶不失古人一派流通，与继曾祖以下，小宗虚龛，不敢僣祭之义，至横渠论长子防贱，不立其间，一子仕宦，更须士人承祭，辟之河身转随径流之説实礼之权，若恐废祭从宜，固难执一，若时祭用仲及前旬卜日，宜用温公云：分至日预于前，月诣祠堂，告期及祭，排位次序则从，时制亦不失古人昭穆之意也，立春，程子以为生物之始，故祭先祖，则以祖考妣为主，而以高曽考妣，共祭之，季秋成物之始，故专祭祢，而诸祖皆不及，其他立祭田忌祭墓，祭冠婚，生子及焚黄告庙，改题与俗节，献其时食之类，洎祝文，宜一依家礼云。
读书劄记卷八
劄记一书，先生抚贵州时，与学者问答辨究，随所记而成者也。其间三才之道，性命之奥，事物之理，六经四子之言，与夫古今言语同异之辨得失之归，靡不详，且悉焉道理，充溢脉络，分明是非，明白功夫，精审而要领，卓如也，学者一见便有下手处，若夫人心动静，心性理气知行存省，克治主敬，集义，穷理等条皆于故得新以真证妄有以发，前古之未言，洗方来之臆，説其有功于学者大矣，至于丛六经而类，解集羣言而折衷，利道旁通，防羣流于渊海，真所谓万法归一者也，夫尚著作者，陋简淡，防辩博者，费辞藻竒新巧者厌成説而不知夫道大中至正焉而已矣！髙不可亢卑不可贬，非夫言语文字，所得而损益之也，昔季通作律书，无一字不本于古人已试之成法，而其独得之玅，则有当世所未知者，盖惟真有所得，乃能如是，先生忠信，不欺体验，纯熟，充养有素，而践履笃实，自动静食息，辞受取予，以至出处，进退出言举歩无一不揆之道而后安，其与诸生言皆造道育徳咀嚼饱满之余，语虽约而道该辩，不烦而理胜，简易精深，文理宻察使人读之，有乐则生矣之玅，欲求先生之学，而学之者，岂徒于行墨间而已哉！旧本颇讹，伏读之余，随为订正，因书其所欲言者，于后以俟夫同志云尔，嘉靖乙未春三月甲子，门人莆阳林华防首，拜书。
少司马，延陵养斋，徐翁先抚贵时，兴文振武，西南载戢，乡贡士王惟忠段以金周鑛叶，履谦庠生吴鸣皞，顾继先黎宇，潘维岳軰凡若干人，以斯道之未有闻也，企翁门墙，请廓塞翁不鄙，进之未逾年，诸生恍然有得竞，録翁劄记旧艸以永珍镂惴惴，然以弗获公传，是愳乃厘为八卷，佥议庀赀夀之梓谓清偶有事，学事介训导杨时用，过擕相示，幸卒谛观，爰肃作而语曰：子録翁之所记，不越五万言，然于吾身，天地事物之理，罔不函□，盖本诸圣贤之言为矩训，学者能即是而求之，自当有防于心身以闯圣域，视世之昡竒求异者万万不侔，毋悦而不绎为也，谨左右厥成，与同志共之，既竣事，诸生属清志嵗月义不容辞，若翁徳学勲业自有国是在，岂孤谫所敢私邪？嘉靖甲午四月甲辰后学，闽陈则清谨防。