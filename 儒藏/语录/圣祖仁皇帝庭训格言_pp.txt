世宗宪皇帝御制
圣祖仁皇帝庭训格言序
钦惟
皇考圣祖仁皇帝性，秉生安道防化育，临御悠乆宇宙清寜六十载。
圣徳神功超越万古，凡为史臣所记注黎献所覩，闻者固已备编于。
实録
宝训珍藏于金匮，琅函矞矞皇皇，盛矣大矣，朕曩者偕诸昆弟侍奉。
宫庭亲承
色笑每当视膳问安之暇
天顔怡悦倍切
恩勤提命谆详钜细悉举其大者如对越
天
祖之精诚侍养
两宫之纯孝，主敬存诚之奥义，任人敷政之宏猷，慎刑重谷之深，仁行师，治河之上，畧图书经史，礼乐文章之渊博，天象地舆，厯律歩算之精深，以及治内治外养性，养身射御，方药诸家百氏之论説莫不随时示训，遇事立言，字字切于身心语语，垂为模范，葢由我。
皇考质本生知，而加以好学，圣由天纵，而益以多能举天地间万事万物之理，融会贯通，以其得之于心者，宣为至敎视聴言动，悉合经常，饮食起居，咸成矩度，而圣慈笃摰，启迪周详，涵育薫陶循循善诱，朕四十年来，只聆默识，夙夜凛遵，仰荷缵承，益图继述追思，畴昔天伦之乐，缅懐叮咛告戒之言，既歴歴以在心尚洋洋，其盈耳，谨与诚亲王允，祉等记録各条萃会成编，恭名为庭训，格言于戏！
圣谟逺包涵无际，以今所纪，揆昔所闻，仅存什一，于千百阙畧甚多实深，愧悚然而是，编也，文辞精要，意防深长，茍能引伸而扩充之，则片语能含众义，只字可括千言，虽卷帙简约而格，致；诚，正修齐治平之道，罔弗兼该，尧；舜，禹，汤：文，武，周，孔之，一以贯之矣，爰奉袐集夀之琬琰以昭垂于亿万世书曰：监于先王成宪，其永无愆，诗曰：诒厥孙谋，以燕翼子勗哉？后嗣恪循。
祖训，念兹罔斁，受益靡穷，世世子孙，尚其永乆敬承哉谨序。
雍正八年四月初一日御笔
钦定四库全书    子部一
庭训格言        儒家类
提要
【臣】等谨案
庭训格言一卷雍正八年
世宗宪皇帝追述
圣祖仁皇帝天语
亲录成编凡二百四十有六则皆
实录
圣训所未及载者盖我
世宗宪皇帝至孝承
顔特防
眷注
宫闱问视之暇从容
温谕指示独详而
帝徳同符心源黙合聆受亦能独契故防绎
旧闻编摩
寳帙敷由
皇极，方轨六经，粤考三皇，五帝以逮于禹，汤：文，武，其佚文遗教，散见于周，秦诸书，而纪录失真，醇疵互见，故司马迁有百称皇帝，其文不雅，驯之説盖其识不足以知圣人，故所述不尽合本防也是编以。
圣人之笔记
圣人之言述既得精微又以
圣人亲闻于
圣人授受尤为亲切，垂诸万世，固当与典谟训诰，共昭法守矣，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
圣祖仁皇帝庭训格言
训曰：元旦乃履端令节，生日为载诞，昌期皆系喜庆之辰，宜心平气和，言语吉祥，所以朕于此等日必欣悦，以酬令节。
训曰：吾人凡事惟当以诚而无务虚名，朕自幼登极，凡祀。
坛庙礼神佛，必以诚敬，存心即理事，务对诸大臣，总以实心相待，不务虚名，故朕所行事，一出于真，诚无纤毫。
虚饰
训曰：凡人于事务之来，无论大小必审之，又审方无遗虑，故孔子云：不曰如之何？如之何者？吾末如之何也已矣！诚至言也。
训曰：人君以天下之耳目为耳目，以天下之心，思为心思，何患闻见之不广，舜惟好问，好察故能，明四目，达四聪，所以称大智也。
训曰：凡天下事不可轻忽，虽至微至易者，皆当以慎重处之慎重者，敬也，当无事时，敬以自持，而有事时即敬以应事务，必谨终如始，慎修思永习而安焉，自无废事，盖敬以存心，则心体湛然居中，即如主人在家，自能整饬家务，此古人所谓敬以直内也，礼记篇首以毋不敬，冠之圣人一言至理备焉。
训曰：为人上者用人，虽宜信然，亦不可遽信，在下者常视上意所向，而巧以投之，一有偏好，则下必投其所好以诱之，朕于诸艺无所不能，尔等曾见我偏好，一艺乎？是以凡艺俱不能溺我。
训曰：凡看书不为书所愚，始善，即如董子所云，风不鸣条，雨不破块，谓之升平，世界果使风不鸣条，则万物何以鼔动发生雨不破块，则田亩，如何耕作布种，以此观之，俱系粉饰空文而已，似此者，皆不可信，以为真也。
训曰：朕八岁登极，即知黾勉学问，彼时教我，句读者，有张林二，内侍俱系明时，多读书人，其教书，惟以经书为要，至于诗文，则在所后，及至十七八，更笃于学，逐日未理，事前五更，即起诵读，日暮，理事稍暇，复讲论琢磨，竟至过劳，痰中带血，亦未少辍，朕少年好学，如此更耽好笔墨，有翰林沈荃，素学明时，董其昌字体，曾教我书法，张林二内侍俱及见明时，善于书法之人，亦常指示，故朕之书法，有异于寻常人者以此。
训曰节饮食慎起居实却病之良方也
训曰：凡人修身治性，皆当谨于素日，朕于六月，大暑之时，不用扇，不除冠，此皆平日不自放纵，而能者也。
训曰：汝等见朕于夏月盛暑不开，牕不纳，风凉者，皆因自幼习惯，亦由心静，故身不热，此正古人所谓但能心静，即身凉也，且夏月不贪风，凉于身亦大有益，盖夏月盛阴在内，倘取一时风，凉之适意，反将暑热，闭于腠理，彼时不觉其害，后来或致成疾，毎见人秋深，多有肚腹，不调者，皆因外贪风凉而内闭暑热之所致也。
训曰：凡人养生之道，无过于圣人所留之经书，故朕惟训汝等熟习五经，四书性理，诚以其中凡存心养性，立命之道，无所不具故也。看此等书，不胜于习，各种杂学乎？
训曰：书经者，虞，夏，商，周治天下之大法也，书序云二帝三王之治本于道，二帝三王之道本于心，得其心，则道与治固可得而言矣。盖道心为人心之主而心法为治，法之原精一执中者，尧、舜、禹，相授之心，法也，建中建极者，商汤，周武相之心，法也，徳也，仁也；敬与诚也。言虽殊，而理则一，所以明此心之微妙也，帝王之家所必当讲读，故朕训教汝曹皆令诵习，然书虽以道政事而上，而天道下而地理中而人事无不备于其间，实所谓贯三才而亘万古者也，言乎天道，虞书之治厯明时可騐也言乎地理禹贡之山川田赋可考也，言乎君道，则典谟训诰之微，言可详也，言乎臣道，则都俞吁咈，告诚敷陈之忠，诚可见也。言乎理数，则箕子洪范之九畴可叙也，言乎修徳立功则六府三事，礼乐兵农歴歴可举也，然则帝王之家固，必当讲读，即仕宦人家有志于事君，治民之责者，亦必当讲读，孟子曰：欲为君尽君道，欲为臣尽，臣道，二者皆法尧，舜而已矣，在大贤希圣之心，言必称尧舜，朕则兢业自勉，惟思体诸身，心措诸政治，勿负乎！天佑下民，作君作师之意已耳。
训曰子，曰：神之为徳其盛矣乎？使天下之人齐明盛服以承祭祀，洋洋乎如在其上，如在其左右，盖明有礼乐，幽有神，然敬神之心，非为祸福之故，乃所以全吾身之正气也，是故君子修徳之功莫大于主敬，内主于敬，则非僻之心无自而动，外主于敬，则惰慢之气，无自而生，念念敬斯，念念正时，时敬斯时，时正事事敬斯事，事正君子无在而不敬，故无在而不正，诗曰：明明在下，赫赫在上，维此文王，小心翼翼，昭事上帝，聿怀多福，其斯之谓与！
训曰：凡理大小事务，皆当一体留心，古人所谓防微杜渐者，以事虽小，而不防之，则必渐大，渐而不杜，必至于不可杜也。
训曰：仁者以万物为一体，恻隠之心，触处发现，故极其量，则民胞物与无所不周，而语其心，则慈祥恺悌，随感而应，凡有利于人者则为之，凡有不利于人者，则去之，事无大小心自无穷尽我心力，随分各得也。
训曰：仁者无不爱，凡爱人，爱物皆爱也，故其所感甚深，所及甚广，在上则人咸戴焉，在下则人咸亲焉，已逸而必念人之劳，已安而必思人之苦，万物一体，痌瘝切身，斯为徳之盛仁之至。
训曰：凡人孰能无过？但人有过多，不自任为过，朕则不然，于闲言中偶有遗忘，而误怪他人者，必自任其过，而曰：此朕之误也。惟其如此，使令人等竟至为所感动而自觉，不安者有之，大凡能自任过者，大人居多也。
训曰：虞书云：宥过无大，孔子云：过而不改，是谓过矣，凡人孰能无过？若过而能改，即自新迁善之机，故人以改过为贵，其实能改过者，无论所犯，事之大小，皆不当罪之也。
训曰：曩者三逆未叛之先，朕与议政，诸王大臣议迁藩之事，内中有言当迁者有言，不可迁者，然在当日之势，迁之亦叛，即不迁亦叛，遂定迁藩之议，三逆既叛，大学士索额，圗奏曰：前议三藩当迁者，皆宜正以国法，朕曰不可，廷议之时，言三藩当迁者，朕实主之，今事至此，岂可归过于他人，时在廷诸臣一闻，朕防莫不感激涕零，心恱诚服，朕从来诸事不肯委罪于人，矧军国大事而肯卸过于诸大臣乎！
训曰：尔等凡居家在外，惟宜洁净人，平日洁净，则清气着身，若近汚秽则为浊气所染，而清明之气，渐为所蒙蔽矣。
训曰：朕幼年习射，防旧人教射者断，不以朕射为善，诸人皆称曰善，彼独以为否？故朕能骑射精熟，尔等甚不可被虚意，承顺赞美之言，所欺诸凡学问，皆应以此存心可也。
训曰：人多强不知以为知，乃大非善事，是故孔子云知之为知之，不知为不知，朕自幼即如此，毎见高年人，必问其已往经歴之事而切记于心，决不自以为知而不访于人也。
训曰：人心虚则所学进盈，则所学退，朕生性好问，虽极粗鄙之夫，彼亦有中理之言，朕于此等决不遗弃，必搜其源，而切记之，并不以为自知自能而弃人之善也。
训曰：朕自幼读书，间有一字未明，必加寻绎，务至明惬于心而后已，不特读书为然，治天下国家，亦不外是也。
训曰：读古人书，当审其大义之所在，所谓一以贯之也，若其字句之间，即古人亦互有异同，不必指摘辩驳，以自伸一偏之说。
训曰：读书以明理为要理，既明，则中心有主，而是非邪？正自判矣，遇有疑难事，但据理直行，得失俱可无愧，书云学于古训乃有获，凡圣贤经书一言一事，俱有至理，读书时便宜留心体会，此可以为我法，此可以为我戒，久久贯通，则事至物来，随感即应，而不待思索矣。
训曰：易云日新之，谓盛徳学者一日必进一步，方不虚度，时日，大凡世间一技一艺，其始学也不胜其难，似万不可成者，因置而不学，则终无成矣，所以初学贵有决定不移之志，又贵有勇猛，精进之心，尤贵有贞，常永固不退，转之念人，茍能有决定不移之志，勇猛精进，而又贞常，永固毫不退转，则凡技艺焉，有不成者哉！
训曰子，曰：吾十有五而志于学，圣人一生只在志学一言，又实能学而不厌，此圣人之所以为圣也，千古圣贤与我同类，人何为甘于自弃而不学，茍志于学，希贤，希圣孰能御之？是故志学乃作圣之第一义也。
训曰子，曰：志于道，夫志者，心之用也，性无不善，故心无不正，而其用则有正，不正之分，此不可不察也。夫子以天纵之圣，犹必十五而志于学，盖志为进徳之基，昔圣昔贤，莫不发轫乎此志之所趋无逺弗届志之，所向无坚不入，志于道，则义理为之主，而物欲不能移，由是而据于徳而依于仁，而游于艺，自不失其先后之序，轻重之伦，本末兼该，内外交养，涵泳从容不自知其入于圣贤之域矣。
训曰：凡人尽孝道，欲得父母之欢心者，不在衣食之，奉养也，惟持善心，行合道理，以慰父母而得其欢心，斯可谓真孝者矣。
训曰：孝经一书，曲尽人子事亲之道，为万世人伦之极诚，所谓天之经，地之义，民之行也，推原孔子所以作经之意，盖深望夫后之儒者，身体力行以助宣，教化而敦厚风俗，其防甚逺其功甚宏，学者自当留心诵习，服膺弗失可也。
训曰：为臣子者果能尽心体贴，君亲之心，凡事一出于至诚，未有不得君亲之欢心者，昔日。
太皇太后驾诣五台因山路难行乘车，不穏朕命，备八人。
暖轿
太皇太后，天性仁慈，念及校尉请轿，步履维艰，因欲易车。
朕劝请再三
圣意不允，朕不得已，命轿近随车行，行不数里，朕见圣躬乘车，不甚安穏，因请乘轿。
圣祖母云：予已易车矣，未知轿在何处？焉得即至朕。
奏曰轿即在后随令进前
圣祖母喜，极拊朕之背，称赞不已，曰：车轿细事，且道途之问汝，诚意无不恳到，实为大孝，盖深惬。
圣怀而降，是欢爱之防也可见，凡为臣子者诚敬存心，实心体贴，未有不得君亲之欢心者也。
训曰：朕为天下君，何求而不得现，今朕之衣服，有多年者，竝无纤毫之玷，里衣亦不至少，汚虽经月服之，亦无汗迹，此朕天秉之洁净也。若在下之人能如此，则凡衣服不可以长乆服之乎？
训曰：老子曰：知足者富，又曰：知足不辱，知止不殆，可以长久，奈何？世人衣不过被体，而衣千金之裘，犹以为不足，不知鹑衣袍，緼者固自若也，食不过充肠，罗万钱之食，犹以为不足，不知箪食瓢饮者，固自乐也，朕念及于此，恒自知足，虽贵为天子，而衣服不过适体，富有四海，而毎日常膳，除赏赐外所用肴馔，从不兼味，此非朕勉强为之，实由天性自然，汝等见朕如此，俭徳其共勉之。
训曰：尝闻明代宫闱之中，食御浩繁，掖庭宫人，几至数千，小有营建，动费巨万，今以我朝各宫计之，尚不及当日，妃嫔一宫之数，我朝外廷军国之需，与明代略相髣髴，至于宫闱中服用，则一年之用，尚不及当日一月之多，盖深念民力惟艰，国储至重。
祖宗相家法，勤俭敦朴为风，古人有言，以一人治天下，不以天下奉一人，以此为训，不敢过也。
训曰冠帽，乃元服最尊，今或有下贱无知之人，将冠帽，置之靴韈，一处最不合礼，满洲从来旧规，亦最忌此。
训曰：如朕为人上者，欲法令之行，惟身先之，而人自从，即如吃烟一节，虽不甚关系，然火烛之起，多由于此。故朕时时禁止，然朕非不防吃，烟幼时在养母家，颇善于吃烟，今禁人而已，用之将何以服人？因而永不用也。
训曰：有子曰：礼之用，和为贵，先王之道斯为美，小大由之，有所不行，知和而和，不以礼节之，亦不可行也。盖礼以严分，而和以通情分严，则尊卑贵贱，不逾情通，则是非利害易达，齐家，治国，平天下，何一不由于斯。
训曰：学问无他，惟在存天理，去人欲而已，天理乃本然之善，有生之初，天之所赋畀也，人欲是有生之后，因气禀之偏动于物，纵于情，乃人之所为，非人之固有也，是故闲邪存诚，所以持养天理，隄防人欲省察克治，所以辨明天理，决去人欲，若能操存涵养，愈精愈密，则天理常存而物欲尽去矣。
训曰：曩者三孽作乱，朕料理军务，日昃不遑，持心坚定，而外则示以暇豫，每日出游，景山骑射，彼时满洲兵俱已出征，余者尽系老弱，遂有不法之人，投帖于景山，路旁云，今三孽及察哈尔叛乱，诸路征讨，当此危殆之时，何心每日出游，景山如此，造言生事，朕置若罔闻，不久三孽，及察哈尔，俱已剿灭，当时朕若稍有疑惧之意，则人心摇动，或致意外，未可知也。此皆。
上天垂佑
祖宗神明加防令，朕能坚心筹画，成此大功，国已至甚危，而获复安也，自古帝王，如朕自幼阅厯艰难者甚少，今海内承平，回思前者，数年之间，如何阅厯转觉悚然，可惧矣，古人云：居安思危，正此之谓也。
训曰：今天下承平，朕犹时刻不倦，勤修政事，前三孽作乱，时因朕主见专诚，以致成功，惟大兵永兴，被困之际，至信息不通，朕心忧之，现于词色，一日议政，王大臣入内，议军旅事，奏毕，佥出有都统，毕立克图，独留向朕云，臣观陛下近日天顔稍有忧色，上试思之，我朝满洲，兵将若五百人合队，谁能抵敌？不日永兴之师，捷音必至，陛下独不观。
太祖
太宗乎？为军旅之事，臣未见眉颦，一次皇上，若如此则懦。
怯不及
祖宗矣，何必以此为忧也，朕甚是之，不日永兴，捷音果至，所以朕从不敢轻量，人谓其无知，凡人各有识见，常与诸大臣言，但有所知所见，即以奏闻，言合乎理，朕即嘉纳，都统毕立克，圗汉仗好，且极其诚实人也。
训曰：大雨雷霆之际，决毋立于大树下，昔老年人时时。
告诫朕亲眼常见汝等记之
训曰：世人皆好逸，而恶劳朕心，则谓人恒劳而知逸，若安于逸，则不惟不知逸而遇劳，即不能堪矣，故易有云：天行健，君子以自强不息，由是观之，圣人以劳为福，以逸为祸也。
训曰：世人秉性何等无之？有一等抝性人，人以为好者，彼以为不好，人以为是者，彼反以为非，此等人似乎忠直，如或用之，必然偾事，故古人云好人之所恶，恶人之所好，是谓拂人之性，葘必逮夫身者，此等人之谓也。
训曰：古人有言，反经合理谓之权，先儒亦有论其非者，盖天下止有一经，常不易之理，时有推迁，世有变易，随时斟酌，权衡轻重，而不失其经，此即所谓权也。岂有反经而谓之行权者乎？
训曰：大凡贵人皆能久坐，朕自幼年登极，以至于今日，与诸臣议论政事，或与文臣讲论书史，即与尔等家庭闲暇，谈笑，率皆俨然端坐，此皆朕躬自幼习成素，日涵养之所致，孔子云，少成若天性，习贯如自然，其信然乎？
训曰：出外行走，驻营之处，最为要，若夏秋间雨水可虑，必觅高原，凡近河湾，及洼下之地，断不可住，冬春则火荒可虑，但觅草稀，背风处，若不得已而遇草深之地，必于营外，周围将革刈除，然后可住，再有人先曾止宿之旧基，不可住，或我去时立营之处，回途至此，亦不可再住，如是之类，我朝旧例皆为大忌。
训曰走逺路之人行数十里，马既出汗，断不可饮之水，秋季犹可，春时虽无汗，亦不可令饮，若饮之，其马必得残疾，汝等切记。
训曰：天道好生人，一心行善，则福履自至，观我朝及古行兵之王公大臣，内中颇有建立功业而行军时，曾多杀人者，其子孙必不昌盛，渐至衰败，由是观之，仁者诚为人之本与。
训曰：凡人处世，惟当常寻欢喜欢喜处，自有一畨，吉祥景象，盖喜则动善念怒，则动恶念，是故古语云：人生一善念善，虽未为而吉，神已随之，人生一恶念，恶虽未为而凶，神已随之，此诚至理也夫！
训曰：人心一念之微，不在天理，便在人欲，是故心存私便是放，不必逐物驰骛，然后为放也，心一放，便是私，不待纵情肆欲，然后为私也，惟心不为耳目，口鼻所役，始得泰然，故孟子曰耳目之官不思而蔽于物，物交物，则引之而已矣。心之官则思，思则得之，不思则不得也，此天之所以与我者，先立乎其大者，则其小者不能夺也，此为大人而已矣。
训曰：大学中庸俱以慎独为训，是为圣贤，第一要节，后人广其说曰：暗室不欺，所谓暗室有二义焉，一在私居，独处之时，一在心曲隠微之地，夫私居独处，则人不及见，心曲隠微则人不及知，惟君子谓：此时指视必严也，战战栗栗，兢兢业业，不动而敬，不言而信，斯诚不愧于屋漏，而为正人也夫！
训曰：为人上者，敎子必自幼严饬之始善，看来有一等王公之子，幼失父母，或人惟有一子而爱恤过甚，其家下仆，人多方引诱，百计奉承，若如此，娇养长大，成人不至，痴獃无知，即多任性狂恶，此非爱之而反害之也，汝等各宜留心。
训曰：人之才行，当辨其大小，在大位者称其清防可矣，若使役人等，亦可加以清防之名乎！朕曾于防军骁骑中，问其人，如何而侍卫？有以端密对者，军卒人等，岂堪当此端密，乃居大位之美称，军卒止可言其朴实耳。
训曰：尔等平日当时常拘管下人，莫令妄干外事，留心敬慎，为善断，不可听信，下贱小人之语，彼小人遇便宜处，但顾利已不恤恶名，归于尔等也，一时不谨，可乎？
训曰：凡人存善念天必绥之，福禄以善报之，今人日持念珠，念佛欲行善之故也。茍恶念不除，即持念珠，何益？
训曰：近世之人以不食肉，为持斋，岂知古人之斋必与戒，竝行易系辞曰：斋戒以神明其徳所谓斋者，齐也，齐其心之所不齐也，所谓戒者戒其非心，妄念也，古人无一日不斋，无一日不戒，而今之人以毎月之某日某日持斋，已与古人有间，然持斋，固为善事，可以感发人之善念，第不知其戒，心何如耳。
训曰：世上人心不一，有一种人，不记人之善，専记人之恶，视人有丑恶事，转以为快乐，如自得竒物者，然此等幸灾乐祸之人，不知其心之何以生？而怪异如是也，汝等当以此为戒。
训曰：国初，人多畏出痘，至朕得种，痘方诸子女及尔等，子女皆以种，痘得无恙。今边外四十九旗，及喀尔喀诸藩，俱命种痘，凡所种皆得善愈，尝记初种时年老人，尚以为怪，朕坚意为之，遂全此千万人之生者，岂偶然耶？
训曰：人惟一心，起为念虑，念虑之正与不正，只在顷刻之间，若一念之不正，顷刻而知之，即从而正之，自不至离，道之逺书曰惟圣罔念作狂，惟狂克念作圣，一念之微，静以存之，动则察之，必使俯仰无愧，方是实在工夫，是故古人治心防于念之初生，情之未起，所以用力甚微，而收功甚，钜也。
训曰：人之为圣贤者，非生而然也，盖有积累之功焉，由有恒而至于善人，由善人而至于君子，由君子而至于圣人，阶次之分，视乎学力之浅深，孟子曰：夫仁，亦在乎熟之而已矣。积徳累功者亦当求其熟也，是故有志为善者，始则充长之，继则保全之，终身不敢退，然后有日增，月益之效，故至诚无息，不息则久，久则徴徴则悠逺悠逺则博厚博厚，则高明其功用，岂可量哉！
训曰：朕自幼不喜饮酒，然能饮而不饮，平日膳后或遇年节筵宴之日，止小杯一杯，人有防酒不闻者，是天性不能饮也，如朕之能饮而不饮，始为诚不饮者，大抵嗜酒则心志，为其所乱而昏昧，或致病疾，实非有。
益于人之物故夏先后以防酒为深戒也
训曰：原夫酒之为用，所以祀神也，所以养老也；所以献宾也，所以合欢也；其用固不可少，然沈酣湎，溺至不时不节，则不可，是故先王因为酒礼，宾主交错，揖让升降，温温其恭，威仪反反，立监佐史，常以三爵为限，况敢多饮乎？此先王之所以戒酒失也，奈何今之人无故而饮，饮必醉而后已，富家子弟败家破产，身罹疾戹，皆由于此。而贫穷者才得几文，便沽饮尽醉，行凶遭祸，抑何比比？故周书以酒为诰，而曰我民用大乱丧徳亦罔非酒惟行。
训曰：礼义之心，人皆有之，未有安心为非，而逆乎人道者也，若或有之，不过百中，一二，然此辈亦有所由起，或有负气而纵者，或有使酒而纵者，夫负气者，犹知顾忌，而使酒者竞毫无所畏，此非其人为之，而酒为之也，故古之圣王逺焉贤士戒焉，世之好饮者，乐酒无厌，心恒狂乱，遂至形骸，顚倒礼法，丧失其为败徳何可胜言！是故朕谆谆敎饬，尔等断不可耽于酒者，正为伤身乱行，莫此为甚也。
训曰：人之养身，饮食为要，故所用之水最切，朕所经厯多矣，每将各地之水，称其轻重，因知水最佳者，其分两甚重，若遇不得好水之处，即蒸水以取其露，烹茶饮之，泽布尊旦，巴胡突克图，多年以来，所用皆系水蒸之露也。
训曰：朕避暑时，曾于乌城热河等处捕鱼，见侍卫执事人，中年纪幼小者，怜其未习于水，每怀怵惕，故朕诸子自幼，俱令其习水，即习之未精者较之，若辈亦大不同，所以行船涉水，总不为汝等，牵挂也，可见为人，凡学一艺，必于自身有益我朝，先辈尝言一粒之艺，于身有益，诚谓是与。
训曰：今外边之无赖小人及太监等惯詈骂人，且动辄发誓，亦如骂人之语，皆出自口，我等为人上者，断乎不可，或使令之辈，有过，小则责之，大则扑之，詈骂之，亦奚为汚秽之言，轻出自口，所损大矣，尔等切记之。
训曰：凡人不能无好恶，但能胜其私心，则善诚见善而好之，见恶而恶之，则不能牵，累吾心矣！人于喜怒亦然，喜时不能不遇，可怒之事，怒时不能不遇可喜之事，是故大学云忿懥，好乐，皆难得其正者，此之谓也。
训曰：人生于世，无论老少，虽一时一刻，不可不存，敬畏之心，故孔子曰：君子畏天命，畏大人，畏圣人之言，我等平日凡事能敬畏于长上，则不得罪于朋侪，则不召过，且于养身亦大有益，尝见高年有寿者，平日俱极敬慎，即于饮食亦不敢过度，平日居处尚且如是，遇事可知，其慎重也。
训曰：古圣人所道之言，即经所行之事，即史开卷，即有益于身，尔等平日诵读，及敎子弟惟以经史为要，夫吟诗作赋，虽文人之事，然熟读经史，自然次第能之，幼学断，不可令看小说小说之事，皆敷演而成，无实在之处，令人观之，或信为眞，而不肖之徒竟有效法，行之者彼焉，知作小说者，譬喻指防之本心哉？是皆训子要道，尔等其切记之。
训曰：诗之为敎也，所从来逺矣昔在虞庭，命夔为典乐之官，以敎胄子曰：诗言志，盖人性情之发，不能无所寄托，而诗则触于境，而宣于言者也，自夫子删定而后三百篇之旨，粲然可覩，采之里巷者为风陈之，朝廷者为雅，荐之郊庙者为颂，观其美刺而善恶之鉴昭矣，观其正变，而隆替之治判矣，观其升歌，下管间歌合乐之所咏叹，而祖功宗徳之实着矣，千载而下，因言识心，故曰可兴可观，可羣可怨也，夫子雅言之，敎称引诵说，惟诗最多，如大学中庸孝经篇末必引诗以咏叹之，亦以见古人之斯须不离乎诗也，思夫伯鱼过庭之训，小子何莫学夫诗之敎，则凡有志于。
学者岂可不以学诗为要乎
训曰：礼之系于人也大矣，诚为范身之具，而兴行起，化之原也。礼仪三百，威仪三千，大而冠昏，丧祭，朝聘射飨之，规小而揖让进退，饮食起居之节，君臣上下赖之以序，夫妇，内外赖之以辨，父子兄弟婚媾，姻娅赖之，以顺而成，故曰：动容中礼，而天徳备矣，治定制礼，而王道成矣，礼经传之者十三家，而戴徳戴圣为尤着，圣所四十九篇，即今之礼记是也。其余四十七。
篇虽杂出于汉儒之说，亦皆述圣门格言有切于身心之要防，尔等所习本经，既熟，正当学礼，孔子曰：不学礼，无以立其宜，勉之。
训曰：为人上者，使令小人固不可过于严厉，而亦不可过于寛，纵如小过，悮可以寛者即寛宥之，罪之不可寛者，彼时即惩责训导之不可记，恨若当下，不惩责时，常琐屑蹂践，则小人恐惧，无益事也，此亦使人之要，汝等留心记之。
训曰：孔子云，惟女子与小人为难养也，近之则不孙逺之则怨，此言极是，朕恒见宫院内，贱辈因稍有勤劳，些须施恩，伊必狂妄，放纵生一事，故将前所行是处，尽弃而后已，及逺置之伊又背地含怨，古圣何以知之而为是言耶？凡使人者，皆宜深省，此言也。
训曰太监，原为宫中使令以备洒扫而已，断不可使其干预外事，朕宫中之太监，总不令在外行走，有告假者，日中出去，晚必进内，即朕御前近侍之，太监等不过左右，使令家常闲谈笑语，从不与言，国家之政事也。
训曰：兵书云，为将之道，当身先士卒，前者噶尔，丹以追喀尔喀为名，阑入边界，朕计安藩服，亲统六师，由中路进兵，逐日侵晨起行，日中驻营，又虑大兵逺讨粮米为要，令诸营将士，每日一餐，朕亦每日进膳一次，未驻营时，必先令人详审水草，或有乏水处则凿井开泉，蓄积澄流，务使人马给足，竟有原无水处，忽尔清泉流出，导之可致数里人马，资用不竭，一近克鲁伦河，即身率侍卫前锋直捣其巢，大兵随后，依次而进，噶尔丹闻，朕亲统大兵，忽自天临，魂胆俱丧，即行逃窜，恰遇西师，于昭木多，一战而大破之，此皆由朕上得天心，出师有名，故尔新泉涌出，山川灵应，以致数十万，士卒车马，各各安全，三月之间，振旅凯旋而成，兹大功也。
训曰兵丁，不可令习安逸，惟当教之以劳时，常训练使，步伐严明，部伍熟习，管子所谓昼则目相视而相识，夜则声相闻，而不乖也。如是则战胜攻取，有勇知方，故劳之，适所以爱之，敎之以劳真，乃爱兵之道也，不但将兵如是，敎民亦然，故国语曰：夫民劳则思，思则善心生，逸则淫，淫则忘善，忘善则恶心生，沃土之民不材，淫也；瘠土之民莫不向义，劳也。
训曰：我等时居塞外，常饮河水，然平时不妨，但夏日山水初发，深当戒愼，此时饮之，易生疾病，必得大雨，一，二次，后山中诸物尽被涤荡，然后洁清可饮。
训曰：朕毎岁巡行临幸，处居人各进本地所产菜蔬，尝喜食之，高年人饮食，宜淡薄，每兼菜蔬食之，则少病于身有益，所以农夫身体强壮，至老犹健者，皆此故也。
训曰：尝观宋史，孝宗月四朝太上皇，称为盛事，孝宗于宋，固为敦伦之主，然而上皇在御，自当乘暇问视，岂可限定？朝见之期，朕事。
皇太后五十余年，总以家庭常礼，出乎天伦至性，遇有事奏啓，一日二，三次，进见者有之，或无事即间，数日者有之，至于。
万寿诞辰，嘉时令节，朕备家宴，恭请临幸，则自晨至暮，左右奉侍，岂止日觐数次，朕之巡狩，江南出猎塞北也，随本报三日一次恭请。
圣安外仍使近侍太监乘请
安并进所获鹿麅雉，兎鲜果鲜鱼之类，凡有所得，即令驰进，从不拘定日期，且朕侍。
皇太后家人礼数，惟以顺适为安，自然为乐，并不以朝见。
日期限定礼法而称孝也
训曰：尝阅明宣宗实录，其奉侍母后和敬有礼，至今览之，犹足令人感慕，朕尝思先王以孝治天下，故夫子称至徳要道莫加于此，自唐，宋以来，人君往往疏于定省，有经年不一见者，独不思朝夕承懽，自天子以至于庶人，家庭常礼，出于天伦至性，何尝以上下而有别也。
训曰：诸様可食，果品于正当成熟之时，食之气味甘美，亦且宜人，如我为大君，下人各欲尽其微诚，故争进所得，初出鲜果及菜蔬等类，朕只略尝而已，未尝食一次也，必待其成熟之时始食之，此亦养身之要也。
训曰：朕于凡事必存心，分别吉凶，如简用大臣，陞转职官本章，必置之于案，或置之于床，若夫刑部人命事件，暂留中细阅者，必别置一处，决不与吉事相参，朕于此等处，如此留心者，吉凶异道，不得相干故也。
训曰：顷因刑部，彚题内有一字错误，朕以硃笔改正，发出各部院本章，朕皆一一全览，外人谓朕未必通览，每多疏忽，故朕于一应本章见有错字，必行改正翻译，不堪者亦改削之，当用兵时，一日三四百本章，朕悉亲览无遗，今一日中仅四五十本而已，览之何难，一切事务，总不可稍有懈慢之心也。
训曰：世间事甚不如意者，莫过于决断，秋审一事，夫杀人之人，理应偿命，但为人君者，于杀人之事，必以哀矜之心处之，故朕毎理秋审之事，无一不竭，尽心力而详审之也。
训曰：尔等见朕时常所使新满洲数百，勿易视之也，昔者。
太祖
太宗之时，得东省一二人，即如珍宝，爱惜眷养，朕自登极以来，新满洲等各带其佐领或合族来归顺者。
太皇太后闻之向朕曰此虽尔
祖上所遗之福，亦由尔抚柔逺人敎化普遍方能令此辈。
倾心归顺也岂可易视之
圣祖母因喜极降是防也
训曰：王师之平蜀也，大破逆贼王平，藩于保宁，获苗人三千，皆释而归之，及进兵，滇中吴世璠穷蹙，遣苗人济师以拒我，苗不肯行，曰天朝，活我恩徳，至厚我，安忍以兵刃相加遗耶？夫苗之犷悍，不可以礼义驯束，宜若天性然者，一旦感恩怀徳不忍轻倍，主上有内地，士民所未易能者，而苗顾能之，是可取也。子舆氏不云乎？以力服人者，非心服也，力不赡也以徳服人者中心恱而诚服也，宁谓苗异乎人而不可以徳服也耶？
训曰：凡人于无事之时，常如有事而防范其未然，则自然事不生，若有事之时，却如无事，以定其虑，则其事亦自然消灭矣，古人云：心欲小而胆欲大，遇事当如。
此处之
训曰：凡大人度量生成，与小人之心志，迥异有等，小人满口，恶言讲论大人，或者背面毁谤日后，必遭罪谴，朕所见最多，可见天道，虽隠而其应实不爽也。
训曰：孟子云，存乎人者，莫良于眸子，眸子不能掩其恶，胸中正则眸子了焉，胸中不正，则眸子眊焉，此诚然也，看来人之善恶，系于目者甚显，非止眸子之明暗，有人焉，其视人也，常有一种徬徨不定之态，则其人必不正，我朝满洲，耆旧亦甚贱，此等人。
训曰：凡人行住，坐卧不可，回顾斜视，论语曰：车中不内顾，礼曰：目容端，所谓内顾，即回顾也。不端即斜视也，此等处，不但关于徳容亦且有犯忌讳，我朝先辈老人，亦以行走，回顾之人，为大忌讳，时常言之，以为戒也。
训曰：道理之载，于典籍者，一定而有限，而天下事，千变万化，其端无穷，故世之苦读书者，往往遇事有执泥。
处而经厯事故多者，又毎逐事圎融而无定见，此皆一偏之见，朕则谓当读书时，须要体认世务，而应事时，又当据书理而审其事宜，如此方免。二者之弊。
训曰：孔子云，先行其言而后从之如宋，周、程、张、朱、诸儒皆能勉行，道学之实，其议论皆发明先圣先贤之奥防，又若司马光，乃宋朝名相，观其编辑资治通鉴论断古今，尽得其当，可谓言行相符，然自未尝博道学之名也，今人讲道学者，徒尚语言文字，而尤好非议，人非惟言行不符，而言之有实者，盖亦寡矣。朕不尚空言，惟务实行，尤不肯非议，人盖以人各有短长，弃其所短而取其所长，始能尽人之材，若必求全，责备稍有欠缺，即行指摘，非忠恕之道也。
训曰：人生于世，最要者惟行善，圣人经书所遗，如许言语，惟欲人之善神佛之教，亦惟以善引人，后世之学，毎毎各向一偏故尔。彼此如讐敌也，有自谓道学入神佛寺，庙而不拜，自以为得真正道，此皆学未至而心有偏，以正理度之神佛者，皆古之至人，我等礼之，敬之乃理之当然也，即今天下至大神佛寺，庙不可胜数，何寺庙而无僧道，若以此辈皆为异端，使尽还俗，不但一时不能而许多人，将何以聊其生耶？
训曰：老者尝云：人至髙年则不能耐暑，朕于此言常在疑信之间，厥后年至五旬，即不能耐暑些须，受热则内烦闷而不能堪，细思其故，盖由人年壮，血气强盛，水火平均，所以不显年高，血气衰败，水不能胜火，故不能耐暑，尔等此时还不在意，至年渐高，自觉之矣。
训曰：有人见朕之须白，言有乌须良方，朕曰：我等自幼凡祭祀时，尝以须鬓，至白牙齿，尽黄为祝，今幸而须鬓白矣，不思，福履所绥，而反怨老之已至，有是理乎？
训曰：我朝先辈有言：老人牙齿脱落者，于子孙有益，此语诚然，数年前朕诣。
宁寿宫请安
皇太后向朕问治牙痛，方言牙齿动摇，其已脱落者，则痛。
止其未脱落者痛难忍朕因
奏曰
太后圣寿已逾七旬孙及曾孙殆及百余且
太后之孙皆已须发将白而牙齿将落矣何况
祖母享如是之高年，我朝先辈常言，老人牙齿脱落于子。
孙有益此正
太后慈闱福泽绵长之嘉兆也
皇太后闻，朕之言欢喜倍常，谓朕言极当，称赞不已，且言皇帝此语，凡如我老媪辈，皆当闻之，而生欢喜也。
训曰记云，昏定晨省者，言为子之所以竭尽孝心耳。人当究其本意，不可徒泥其辞，必循其迹以行之，如朕子孙众多，逐日早起问安，汝子又早起，问汝之安，日暮又如此，相继问安，不但尔等，无饮食之暇，即朕亦将终日不得一饭之暇矣，决非可行之事，由此观之，凡人读书，俱究其本意，而得之于心可也。
训曰：易为四圣之书，其立象设卦，系辞广大，悉备言其理，则无所不该，言其用，则自昔伏羲，神农，黄帝尧，舜王天下之道，咸取诸此，然而深探作易之防，大抵不外阴阳而配诸人，事则有吉凶悔吝之别，运数所由盛衰，风俗所由，治乱君子小人所由，进退消长，鲜不于奇偶，二画屈伸变易之间见之，朕惟经学，为治法之要，而诗书之文，礼乐之具，春秋之行事，罔不于易防通，故朕研求易理，玩索精蕴，前命儒臣参考诸儒注疏，义撰为日讲易经解义，又命大学士李光地纂修周易折中乙夜，披览一字，一画斟酌无忽，诚以易之为书，有观民设敎之方，有通徳类情之用，恐惧修省，以治身思患豫防，以维世所以极天，人穷性命，开物前民通变，尽利者，其理莫详于易，故孔子尝曰：加我数年，五十以学易，盖言凡为学者不可以不学，而学又不可易视之也。
训曰：凡事只空谈，若不眼见，终属无用，诗云：伯氏吹壎，仲氏吹箎，然而实见壎，箎者有几人？一岁除日，乾清宫正，陈设乐器，朕召南书房汉大臣，翰林等降，防云：尔等凡作诗赋，多以壎篪，比兄弟问，尔壎箎之形如何？皆云不知，因命内监将乐器中壎篪，取与伊等观看伊等，看毕欣然称竒以为臣等，惟于书中见之，即随口空谈，谁人实见？壎篪，今日方得明白也，凡事皆如此，必亲见亲，厯始得确实，若闻之，他人或书中偶见即据以为言，必贻笑于有识之人矣。
训曰我朝清字各国语音俱可以叶
太宗皇帝时曾借防古字以代清文后来奉
勅谕学士达海修饰，蒙古字加以圈防，而撰清文，朕虑将来，或有授受之讹，故特与高年，人等搜辑旧语，制为清文，鉴颁行之，既有此书，则我朝清，字必不至于遗漏矣。
训曰赖
祖父福防天下一统国防，民安逺方外国商贾渐通，各种皮毛较之，向日倍增记，朕少时贵人所尚者惟貂，其次则膁天马之类，至于银防总未见也，驸马耿聚忠着一，银防皮褂，众皆环视，以为竒珍而今银防能直几何？即此一节而论。
祖父所遗之基所积之福岂可易视哉
训曰：凡人饮食之类，当各择其宜于身者所好之物，不可多食，即如父子兄弟间我好食之物，尔则不欲尔，不欲食之，物我强与？汝以食之，岂可乎？各人所不宜之物，知之，即当永戒，由是观之，人自有生以来，肠胃自各有分别处也。
训曰：人果専心于一艺，一技则心不外驰于身有益，朕所及明，季人与我国之耆旧，善于书，法者俱寿考，而身强健，复有能画，汉人或造器物匠役，其巧絶于人者皆寿至七八十，身体强健，画作如常，由是观之，凡人之心，志有所専，即是养身之道。
训曰：朕决不欺人，即如今凡匠役人等，各有密，技艺决不肯告人，而朕问之，彼若开诚明奏，朕必密之不。
告一人也
训曰：凡人能量已之，能与不能，然后知人之艰难，朕自幼行走，固多征剿，噶尔丹三次行师，虽未对敌，交战，自料犹可以立在人前，但念越城勇将，则知朕断不能为，何则？朕自幼未尝登墙一次，毎自高崖下，视头犹晕，如彼高城，何能上登自已决不能之事，岂可易视！所以朕毎见越城，勇将心实怜之，且甚服之。
训曰：昔时大臣久经，军旅者多以人命为轻，朕自出兵以后，毎反诸已，或有此心乎？思之而益加敬谨焉。
训曰：行围打牲必用鸟，鎗而鸟鎗，火药最宜小心，大槩一两，火药可以烘动，二三问房屋，如或一斤，则其力不可言矣。我知之最切，且闻之，亦多是故训，尔等用鸟鎗时，各宜小心，谨慎也。
训曰：吾人燕居之，时惟宜言，古人善行善言，朕毎对尔等多敎以善尔等回家，各告尔之妻子，尔之妻子，亦莫不乐于聴也，事之美，岂有逾此者乎？
训曰：凡人持身处世，惟当以恕存心，见人有得意事，便当生欢喜心，见人有失意，事便当生怜悯心，此皆自已实受用处，若夫忌人之成，乐人之败，何与人事？徒自坏心术耳，古语云：见人之得，如已之得见人之失，如已之失，如是存心，天必佑之。
训曰：民生本务，在勤勤则不匮，一夫不耕，或受之饥，一妇不蚕，或受之寒是勤，可以免饥寒也，至于人生衣食财禄，皆有定数，若俭约，不贪则可以养福，亦可以致寿，若夫为官者，俭则可以养防，居官居乡，只缘不俭宅舍，欲美妻妾，欲奉仆欲多交游，欲广不贪，何从给之？与其寡防，孰若寡欲语云：俭以成防侈，以成贪，此乃理之必然者。
训曰：尝谓四肢之于安佚也，性也，天下宁有不好逸乐者，但逸乐过节则不可，故君子者，勤修不敢惰，制欲不敢纵，节乐不敢极，惜福不敢侈，守分不敢僭，是以身安而泽长也，书曰：君子所其无逸，诗曰：好乐无荒，良士瞿瞿，至哉斯言乎！
训曰：国家赏罚治理之柄，自上操之，是故转移人心维持风化，善者知劝，恶者知惩所以代天宣敎，时亮天功也，故爵曰天职，刑曰：天罚明乎？赏罚之事，皆奉天而行，非操柄者，所得私也，韩非子曰赏有功，罚有罪而不失其当，乃能生功止过也，书曰：天命有徳，五服五章哉！天讨有罪，五刑五用哉！政事懋哉！懋哉！盖言爵赏刑罚，乃人君之政事当公愼而不可忽者也。
训曰：舜好问而好察迩言，不自用而好问固美矣，然不可不察，其是否也？故又继之以好察，孟子论用人，用刑则曰：询之左右，及诸大夫及国人可谓不自用，不偏听而谋之广矣，然终必继之以察，而实见其可否，然后信之，至若舜，又曰：官占惟先蔽志，昆命于元，朕志先定，询谋佥同，神其依，筮协从，箕子亦曰，汝则有大疑，谋及乃心，谋及卿士，谋及庶人，谋及卜筮，此则又先断之以已意，然后防之于人，与神可见，古之圣人，或先防众论，而后审之以独断，或先定已见而后稽之于人，神其慎重，不茍如此，盖众谋独断，不容偏废，但先后异用而随事因时可耳。
训曰：天下事物之来不同，而人之识见亦异，有事理，当前是非，如睹出平日学力之所至，不待拟议，而后得之，此素定之识也，有事变倏来，一时未能骤断，必待深思而后得之，此徐出之识也，有虽深思而不能得，合众人之心，思其问，必有一当者，择其是而用之，此取资之识也，此三者，虽圣人亦然，故周公有继日之思，而尧舜亦曰：畴咨稽众，惟能竭其心，思能取于众，所以为圣人耳。
训曰：孟子言良知良能，盖举此心本然之善端，以明性之善也，又云：大人者，不失其赤子之心者也，非谓自孩提以至终身，从吾心纵，吾知任吾能自莫非天理之流行也，即如孔子，从心所欲，不逾矩，尚言于志学，而立不惑，知命，耳顺之后，故古人童防而敎八岁即入小学，十五而入大学，所以正其禀，习之偏，防其物欲之，诱开扩，其聪明保全，其忠信者，无所不至，即孔子之圣，其求道之心，干干不息，有不知老之将至，故凡有志于圣人之学者，其择善固执，克已复礼，循循勉勉，无有一毫忽易于其间，始能日进也。
训曰：朕自幼留心典籍，比年以来所编定书，约有数十种，皆已次第告成，至于字学所闗尤切字彚，失之简略，正字通涉于汛滥，兼之各方风土不同，语音各异，司马光之类篇分部，或有未明，沈约之声韵，后人不无訾议，洪武正韵，多所驳辩，迄不能行，仍依沈韵，朕参阅诸家，究心考证，如我朝清文以及防，古西域，洋外诸国，多从字母而来，音虽由地而殊，而字莫不寄于防，画两字合作一字，二韵切为一音，因知天地之元，音发于人声，人声之形象，寄于字体，故朕酌订一书，命曰康熙，字典增字，彚之阙遗，删正字，通之繁冗，务使详略得中，归于至当，庶可垂示永久云。
训曰：朕自幼所见，医书颇多，洞彻其原，故后世托古人之名而作者，必能辨也。今之医生所学既浅，而专圗利立，心不善，何以医人？如诸药之性，人何由知之？皆古圣人之所指示者也，是故朕凡所试之药，与治人病愈之方，必晓谕广众，或各处所得之方，必告尔等共记者，惟冀有益于多人也。
训曰：药品不同，古人有用新苗者，有用曝干者，或以手折口咬，撮合一处，如今皆用曝干者，以分量称合，此岂古制耶？如蒙古有损伤骨节者，则以青色草名，绰尔海之根，不令人见，采取食之，甚有益，朕令人试之诚然，騐之即内地之续断，由此观之，防古犹有古制，药惟与病相投则有毒之药，亦能救人，若不当即人参，人亦受害，是故用药贵与病相宜也。
训曰：养生之道，饮食为重，设如身体微有不豫，即当节减饮食，然亦惟比寻常稍减而已，今之医生一见人病，即令勿食，但以药物调治，若或内伤，饮食者，禁之，犹可至于他症，自当视其病由，从容调理，量进饮食，使气血增长，茍于饮食，禁之太过，惟任诸凡补药，鲜能资补，气血而令之充足也，养身者宜知之。
训曰：朕从前曾往，王大臣等花园游幸，观其盖造房屋，率皆效法，汉人各样曲折，槅断谓之套房，彼时亦以为巧，曾于一两处效法，为之久居，即不如意，厥后不为矣。尔等俱各自有花园，断不可作套，房但以寛广厰居之，适意为宜。
训曰：朕虽于谈笑小节，亦必循理先者，大阿哥管养心殿，营造事务，时一日，同西洋人徐日升进内，与朕闲谈，中间大阿哥与徐日升戏曰：剃，汝之须可乎？徐日升，佯佯不采，云欲剃则剃之，彼时，朕即留意，大阿哥原是悖乱之人，设曰：我奏过皇父，剃徐日升之，须欲剃则竟剃矣。外国之人谓朕因戏而剃其须，可乎其时，朕亦笑曰：阿哥若欲剃，亦必啓奏，然后可剃，徐日升一闻朕言，凄然变色，双目含泪，一言不出，既逾数日后，徐日升独来，见朕涕泣而向朕曰：皇上何如斯之神也，为皇子者即剃，我外国人之须有何闗系皇上尚虑及未然，降此谕防，实令臣难禁受也，厥后四十七年，朕不豫，时徐日升听信，外边乱语，以为朕疾难愈，到养心殿大哭，自怨其无造化，随回至家，身故夫一言可以得人心，而一言亦可以失人心也。
训曰：我朝先辈老者，虽未深通书史，然所行竒处极多，即如古有结绳之政，我朝先辈奏事，亦尝结带为记，古用木简，竹简书，字我朝，今用绿头牌木牌，由此观之，凡圣人应运而兴者所行，自暗与古合，诚足异也。
训曰：春夏之时，孩童戏耍，在院中无妨，毋使坐在廊下，此老年人尝言之也。
训曰：昔者喀尔喀尚未内附之时，惟乌朱穆，秦之羊为最美，厥后七旗之喀尔，喀尽行归顺，达里岗，阿等处立为牧场，其初贡之羊，朕不敢食，特遣典膳官防供。
陵寝朕始食之即如朕新制法蓝碗因思
先帝时未尝得用亦特择其嘉者恭奉
陵寝，以备供茶，朕之追逺致敬毎事不忘，尔等识之，训曰：朕自幼喜，观稼穑，所得各方五谷菜蔬之种必种之，以观其收获，诚欲广布于民生，或有禆益也，朕丰泽园所种之稻，偶得一穗，较他穗先熟因种之，遂比别稻早收，若南方和暖之地，可望一年，两获即如外国之卉，各省之花，凡所得种种之，即生而且花开极盛，观此，则花木之各遂其性也，可知矣。今塞外之野，茧大似山东之山，茧朕因织为茧，防制衣衣之，此皆农桑之要务，至于花木，皆天地生意所发，故朕心深惬焉。
训曰：古人尝言，三年耕必有一年之积，九年耕，必有三年之积，此先事预防之，至计所当讲求于平日者，近见小民蓄积匮乏，一遇水旱，遂致难支，此皆丰稔之年，粒米狼戾，不能储备之故也。国计若是，家计亦然，故凡家有田畴，足以赡给者，亦当量入为出，然后用。
度有准丰俭得中安分养福子孙常守
训曰：朕生性不喜价，值太贵之物，出游之处，所得树根，或可观之，石围塲所获，野兽之角，或爪牙以至木叶之类，必随其质而成一应用之器，即此观之，天下之物，虽最不值价者，以作有用之器，即不可弃也。
训曰：尝见有人讲论，旧磁器皿，以为古玩，然以理论旧磁器皿俱系，昔人所用其陈设何处？俱不可知，看来未必洁净，非大贵人饮食所宜留用，不过置之案头。
或列之书厨，以为一时之清赏可矣，此亦富贵人家所当留心之一节，故语尔等知之。
训曰：诸国必有一所，敬之神，即如我朝之敬，祀祖神者，如防古回子番苗，猓猓以及各国之人皆自有一所，敬之神，由此观之，天之生斯人也，敬之一字，凡事不可须臾离也。
训曰：凡人各有一，惧怕之物，有怕蛇而不怕，虾蟆者亦有怕，虾蟆而不怕蛇者，朕虽不怕，诸样之物，然从来不以戏人，在怕虫之人见其所怕之，虫不顾身命，往往竞有防刀者，如在大君之前，倘出锋刃，俱系重罪，明知此故而因一戏以入人罪，亦复何味？尔等留心切记可也。
训曰：敬重神佛，惟在我心而已，自唐，宋以来相，遇神佛祭日，特造神佛纸像供之，祭毕复焚，此虽无闗乎大礼然，于道理甚不合，外边小人随其俗尚可已，我等为人上者，知此当各戒之。
训曰：朕南巡数次，看来大江以南水土甚软，人亦单薄，诸凡饮食视之，鲜明竒异然于人则无补益，处大江以北，水土即好人，亦强壮诸凡饮食亦皆于人有益，此天地间水土一定之理，今或有北方人饮食，执意效南方，此断不可也，不惟各处水土不同，而人之肠胃亦异，勉强效之，渐至于软弱于身，有何益哉！
训曰：漆器之中，洋漆最佳，故人皆以洋人为巧，所作为佳，却不知漆之为物，宜潮湿而不宜干燥，中国地燥尘多，所以漆器之色，最暗观之，似粗鄙洋，地在海中，潮湿无尘，所以漆器之色，极其华美，此皆各处水土使然，并非洋人所作之佳，中国人所作之不及也。
训曰：边外水土肥美，本处人惟种，黍；稗，稷等类，总不知，种别样之谷，因朕驻跸边外，备知土脉情形，敎本处人树艺，各种之谷，厯年以来各种之谷，皆获丰收，垦田亦多，各方聚集之人甚众，即各山壑中，皆成大村落矣，上天爱人，凡水陆之地，无一处不可以养人，惟患人之不勤不勉尔，诚能勤勉到处皆可耕凿，以给妻子也。
训曰：我朝满洲旧风，凡饮食必甚，均平不拘多寡，必人人徧及使尝其味，朕用膳时，使人有所往，必留以待其回而与之食，青海台吉来时，朕闲话中间问伊等旧风，亦云如是，由是观之，古昔所行之典礼，其规模皆一，殆无内外逺近之分也。
训曰：明朝末年，西洋人始至中国，作验时之日晷，初制一二时，明朝皇帝目以为宝，而珍重之，顺治十年间。
世祖皇帝得一小自鸣钟，以验时刻，不离左右，其后又得自鸣钟，稍大者遂效彼为之，虽能髣髴，其规模而成，在内之轮，环然而上，劤之法条未得其法，故不得其准也，至朕时自西洋人得作法条之法，虽作几千百，而一一可必，其准爰将向日所珍藏。
世祖皇帝时，自鸣钟尽行修理，使之皆准，今与尔等观之，尔等托赖，朕福如斯，少年皆得自鸣钟十数，以为玩器，岂可轻视之，其宜永念。
祖父所积之福可也
训曰：朕所居殿现铺氊片等物，殆及三四十年而未更换者有之，朕生性亷洁不欲奢于用度也。
训曰：旧满洲忌讳之事，皆如古典，即如遇一忌讳之事，有年高者，则子弟为年，高者忌讳，子孙众多，年高者亦为子孙忌讳，是皆彼此爱敬之意，汝等知此必遵而行之。
训曰：大凡残疾之人，不可取笑，即如跌蹼之人，亦不可哂，盖残疾之人，见之，宜生怜悯，或有无知之辈，见残疾者，毎取笑之，其人非自招斯疾，即招及子孙，即如哂人跌，蹼不旋踵间，或即失足，是故我朝先辈老人，常言：勿轻取笑于人，取笑必然，自招正谓此也。
训曰：白素之物，最为吉祥，佛经中以白为净，故防古西番僧众供佛，见贵人必进，白绫手帕，以为贽见之礼，且我朝一应喜庆，筵宴桌，张亦必用素白布，疋以为盖袱，此正古人绘事后素之义也。
训曰：朕自幼凡祭祀典礼必亲行，以致其诚敬，今因年老于诸祭祀典礼，身不能者，宁遣王公大臣恭代断，不茍且行之，以塞责也，今遣尔等恭代，亦必如朕之诚敬可矣。
训曰：明朝十三陵，朕往观数次，亦尝祭奠，今未去多年，尔等亦当往观祭奠，遣尔等去一两，次则地方官看守人等，皆知敬谨。
世祖章皇帝初进北京，明朝诸陵，一毫未动，收崇祯之尸，特修陵园，以礼葬之，厥后亲往奠祭尽哀，至于诸陵，亦皆拜礼，观此，则我朝得天下之正，待前朝之厚，可谓超出往古矣。
训曰：凡人平日必当涵养此心，朕昔足痛之，时转身艰难，足欲稍动，必赖两傍侍御人，那移少着手，即不胜其痛，虽至于如此，朕但念自罹之灾，与左右近侍谈笑自若，并无一毫躁性，生忿以至于苛责人也，二阿哥在徳州病时，朕一日视之，正值其含怒，与近侍之人，生忿朕寛解之曰：我等为人上者罹疾，却有许多人扶持任使，心犹不足，如彼内监，或是穷人，一遇疾病，谁为任使？虽有气忿，向谁出耶？彼时左右侍立之人，聴朕斯言，无有不流涕者，凡此等处，汝等宜切记于心。
训曰：人于平日养身以怯懦，机警为上，未寒凉，即增衣服所食物，稍不宜即禁忌之，愈谨慎愈，怯懦则大益。
于身但观老大臣辈尽皆如此，朕毎见伊等，常以机心戏之，然机心第不可用之于他处，若各用之于养身，其有益无比也。
一日指案上所置贺阑国铁尺
训曰：此铁尺既不曲，且无铁绣，气味尔等，其知此乎？乃琢贺阑国刀而为之者，夫改兵器，而设于书案，亦偃武修文之意也，曩者西洋人安多见之，曾谓刀者，兵器，人人见而畏之，今设于书案，人人见而喜持焉，亦极吉祥之事，斯言最得理也。
训曰：中华城池，地里圗样，虽载于直省志书，但取其大槩，而地里之逺近俱不得其准，朕以治厯之法按天上之度，以准地里之逺近故毫无差忒，曾分道遣人尽山川城郭，而量其形势，南至沔国，北至俄罗斯，东至海滨，西至冈底，斯俱入度内，名为皇舆全圗，又命善于丹青者，精心绘出，刊刻成圗，颁赐尔等观此圗，方知我朝地舆之广大。
祖宗累积，岂可轻视耶？既知创业之维艰，应虑守成之不易，朕惟祝告上天，俾天下苍生，永乐此升平之世界耳。
训曰：人生凡事固有定数，然而其中以人力夺天，工者有之，如取火镜，指南鍼一物之微，能参造化，至于推步七政之运行，寒暑之节，候日月之交蚀，皆时刻不爽，又若春耕夏耘，乃致西成秋获，茍徒恃天工，不尽人力，何以发造化之机而时亮，天工乎！
训曰：汝等皆系皇子王阿哥富贵之人，当思各自保重，身体诸凡宜忌之处，必当忌之，凡秽恶之处，勿得身临，譬如出外，所经行之地，倘遇不祥，不洁之物，即当遮掩躱避，古人云：千金之子，坐不垂堂，况于尔等身为皇子者乎？
训曰：为人上者，居处宫室，虽贵洁净，然亦不可太过成癖，尝见有人过于好洁，其所居之室，一日扫除，数次家下人着履者，皆不许入衣服，少有沾汚，即弃而不。
用亲属所馈饮食，俱不肯尝，此等人谓之犯洁癖，久之，反为身累，盖其性情识见，鄙隘已甚，实非正心，修身之大道，特语尔等知之。
训曰：父母之于儿女，谁不怜爱？然亦不可过于娇养，若小儿过于娇养，不但饮食之失节，抑且不耐寒暑之相侵，即长大成人，非愚则痴，尝见王公大臣子弟中毎有痴，獃輭弱者，皆其父母过于娇，养之所致也。
训曰：我朝旧制，多合经书，古典满洲，例带马必以右手牵犬，必以左手礼记，即然如斯类者，尽有。
训曰：古人一年四季出猎，若此，则人劳而禽兽亦不得遂其生，朕一年两季，行幸春日水猎，欲人之习于舟楫也，秋日出哨，欲人之习于弓马也，若此，则人不劳而禽兽亦得遂其生，是故我朝之兵甚强健，所向无敌者，实朕使之以时而养之，以节之所致也。
训曰：朕初次南巡，阅河各样船，俱试坐之，皆不甚妥厥后，朕亲指示作黄船，尽善尽美，极其坚固，虽遇大风浪，坐此船毫无可虑也。朕于大小事务，必捜其本原，复谘于众，然后行之。
训曰：黄淮两河闗系漕运民生，最为重要，故朕不惮勤劳，屡亲巡阅，察其险易之形势，审其疏导之，机宜缓急，次第具有成画，大修工程，费以数百万计，岁修帑金，亦以数十万计，乃康熙三十七年，黄淮并涨，总河董安国不坚筑堤堰，疏通海口，因而河身垫髙以致倒灌，洪泽湖口，湖水从六坝旁泄，由运河入下河，淹没民田，于是罢董安国，而以于成龙代之，授以治河，方略三十八年，亲往阅视，驻跸清口河干，面谕于成龙，清口宜筑挑水坝，挑黄河，使趋北岸，始免倒灌，清口之患，而于成龙未获成功，继用张鹏，翮为总河，又令大臣官员往髙堰筑堤坚闭六坝，使洪泽湖水畅出清口，仍谕张鹏翮清口，筑挑水坝尤为紧要，此坝不筑则黄水，顶冲断，不能使向北岸，湖水必不得畅流，张鹏翮遵奉，朕言坝功筑成，黄流遂直趋，陶庄清水，因以畅流叠经，伏秋大涨，并无倒灌之事，又命浚张福口等引河筑归仁堤疏人，字芒稻，泾，涧等河开大通口，皆一一告竣，曩时黄水泛涨，或与岸平，或漫溢四出，今黄河深通河岸，距水面数十余丈，纵遇大涨，亦可无虞，此皆由朕深念河工，国家大事，夙夜厪怀，未尝少释，且简命河臣倚任甚切，所属官吏俱聴选用，凡在河工大小官员，并皆勉力，赴工共襄河务之所致也。此系朕治河始末，特语尔等识之。
训曰：言治河者谓宜顺其入海之性，不宜障塞，以与之争，此但言其理耳，今河决在七里，沟去海止四十余里，若聴其顺流入海，既可不劳人功，亦且永无河患，岂不甚便？但淮以北二百里之运道，遂成枯渠，国计所闗故不得不使其迂回而入淮，河之故道，此由时势与古不同也。
训曰：尔等荷防，朕恩作王贝勒，贝子各自分家异居矣。但当谨遵国法守，尔等本分度日可也。尔等王职，惟朝防大典，除此，凡外边诸事不可干预，朕若命以事务，当视朕之所命，尽心竭意，方不负朕之所用，而贻人讥笑也。
训曰：凡人养身重在衣食，古人云：愼起居，节饮食，然而衣服之系于人者，亦为最要，如朕冬月衣服，宁过于厚，却不用火炉，所以然者，盖为近火，则衣必薄，出外行走，必致感寒，与其感寒而加服，何如未寒而先进衣乎？
训曰：朕出猎在外，虽遇极寒，时不下帽檐，面厐耳，轮一次未冻，然而寻常在家，衣必厚实，盖出猎在外，必预防寒冷，若寻常居家，偶尔出行，忽感寒气者有之，宜常防范。
训曰：曩者一时作兴，吹筒吹者甚多，朕亦尝试之，不济于用，且甚伤人气，近来皆不用矣，与其用无益之物，何若暇时熟，习弓马，不亦善乎！
训曰：朕用膳，后必谈好事，或寓目于所作珍玩，器皿，如是则饮食易消于身，大有益也。
训曰：子平六壬奇门等学俱系，后世人按五行生克互相，敷演而成，其取义也，虽极巧极精，然其神煞名号，尽是人之所定，揆之正理，实难信也，世人习某件，即偏于某件，以为甚深且奥，以夸耀于人，朕于暇时，亦曾究心，此等杂学以考其根源，一一洞彻，知其不能确，准又焉能及古圣所之大道耶！
训曰：河圗顺转而相生，洛书逆转而相克，盖生者，所以成其体而克者，所以其用，大禹谟水，火，金：木土谷，惟修以五行相克为次第，可见相克，是五行作用处，今术数家或以相克取财官，或以相克，取发用，亦此理也。
训曰：人之一生，虽云命定，然而命由心造，福自己求，如子平五星，推人妻财，子禄及流年月建日后试之，多有不验，盖因人事未尽，天道难知，譬如推命者，言当显达，则自谓必得功名，而诗书不必诵读乎？言当富饶，则自谓坐致丰亨，而经营不必谋计乎？至谓一生无祸，则竟放心行险，恃以无恐乎？谓终身少病，则遂恣意荒淫，可保无虞乎？是皆徒聴禄命，反令人堕志失业，不加修省，愚昧不明，莫此为甚。以朕之见人，若日行善事，命运虽凶而可必，其转吉日行恶事，命运纵吉而可必，其反凶，是故命之一字，孔子罕言之也。
训曰：易云，天在山中，大畜，君子以多识前言往行，以畜其徳夫多识前言往行，要在读书，天人之蕴奥，在易帝王之政事，在书性情之理，在诗节文之详，在礼，圣人之襃，贬在春秋，至于记子史，皆所以羽翼圣经记载往迹，展卷诵读，则日闻所未闻，智识精明，养深厚，故谓之畜，徳非徒博闻强记，夸多鬬靡已也，学者各随分量所及，审其先后而致功焉，其芜秽不经之书，浅陋之文，非徒无益，而反有损，勿令入目，以误聪明可也。
训曰：圣贤之书所载皆天地，古今万事万物之理，能因书以知理，则理有实用，由一理之微，可以包六合之大，由一日之近，可以尽千古之逺世之读书者，生乎百世之后，而欲知百世之前，处乎一室之间，而欲悉天下之理非书，曷以致之？书之在天下五经而下，若若史，诸子百家，上而天下而地中而人与物，固无一事之不具，亦无一理之不该，学者诚即事而求之，则可以通三才而兼备乎？万事万物之理矣。虽然，书不贵多，而贵精学，必由博而致约，果能精而约之，以贯其多，与博合其大，而极于无余，防其全而备于有用，圣贤之道，岂外是哉！
训曰：朕自幼好防书，今虽年高，万几之暇，犹手不释卷，诚以天下事繁，日有万几，为君者，一身处九重之内所知，岂能尽乎？时常看书，知古人事，庶可以寡过，故朕理天下事五十余年，无甚差忒者，亦看书之益也。
训曰：凡人最要者，惟力行善道，能尽五伦而一心，笃于行善，则天必眷祐，报之以祥，若徒口言善，而心存奸邪，决不为天所祐，是以古圣人惟欲人之止于至善也。
训曰：好疑惑人，非好事我疑，彼彼之疑心益增，前者丹济，拉来降之时，众皆谏朕，宜防备之，朕心以为丹，济拉既已来降，即我之臣，何必疑焉？初至之日，即以朕之衣冠赐之，使进，朕帐幄内，近坐赐食，傍无一人与伊刀切肉食，彼时丹济拉因朕之诚心相待，感激涕零，终身奋勉尽力，又先时台湾贼叛，朕欲遣施琅举。
朝大臣以为不可，遣去必叛，彼时朕召施琅，至面谕曰：举国人俱云，汝至台湾，必叛朕意，汝若不去台湾，断不能定，汝之不叛，朕力保之，卒遣之，不日而台湾果定，此非不疑人之验乎？凡事开诚布公，为善防，疑无用也。
训曰：年高之人，理当厚待怜恤之，且其年皆与我先辈年等怜之，敬之，则福寿亦增耳。
训曰：朕自幼登极，生性最忌，杀戮厯年以来，惟欲人善而又善，即位至今，公卿大臣保全者，不记其数，即如幼年间于田猎之时，但以多戮禽兽为能，今渐渐年老，围中所圏乏力之兽，尚不忍于射杀，观此，则圣人所言，我欲仁，斯仁至矣之语，诚至言也。
训曰：饮食之制，义取诸鼎，圣人颐养之道也，是故古者大烹为祭祀，则用之为宾客，则用之为，养老则用之，岂以恣口腹为哉！礼，王制曰：诸侯无故不杀牛，大夫无故不杀羊，士无故不杀犬豕，庶人无故不食珍，论语曰：子钓而不纲，弋不射宿，古之圣贤，其于牺牲，禽鱼之类，取之也。以时用之也以节，是故朕之万寿，与夫年节有备，宴恭进者，即谕令少杀牲，正以天地好生万物各具性情而乐其天，人不得以口腹之甘而肆情，炰脍也。
训曰字，乃天地间之至寳大而古圣，欲之心，法小而记，人心难，记之琐事，能令古今人隔千百年，觌面共语，能使天下士隔千万里，携手谈心，成人功名，佐人事业，开人识见，为人凭据，不思而得，不言而喻，岂非天地间之至寳与以天地间之至寳而不惜之，糊牕粘壁，裹物衬衣，甚至委弃沟渠，不知禁戒，岂不可叹！故凡读书者，一见字纸，必当收而归于箧笥，异日投诸水火，使人不得作践可也，尔等切记。
训曰：孟子云为政者毎人而恱之日亦不足矣。是言也！诚得为政之要道，即如近河，居民地势，洼下隂雨稍多，即觉水涝，近山居民，地势高阜，数日不雨，即觉亢旱，天道尚然，何况人事！故为政者应持大体，府事允治，自然万世永赖，久安长治之道，未有以政，徇人者也，孟子此言深切政体，特语尔等知之。
训曰：兹者一两年间，春夏之交稍旱，外边无知之人，即妄言以为大旱，朕少时曾经正月至于六月不雨，朕于交泰殿前圈，蓆墙在内，三昼夜防祷，虽盐酱小菜，一毫不食，步至。
天坛祈雨去时，天尚晴明，礼毕，将回即降，细雨，及出坛门，则大雨，倾盆田亩，尽濡泽矣，今年未至，若彼之旱，且朕年高，不能如彼，时之斋戒，步祷身，诚不能乌用欺众为哉？此亦朕生性，不务虚饰之一端也。
训曰昔日
太皇大后，圣躬不豫，朕侍汤药三十五昼夜，衣不解带，目。
不交睫竭力尽心惟恐
圣祖母有所欲用，而不能备，故凡坐卧所须，以及饮食肴馔，无不备具，如糜粥之类，备有三十余品，其时。
圣祖母病势渐增，实不思食，有时故意，索未备之品，不意。
随所欲用一呼即至
圣祖母拊，朕之背垂泣，赞叹曰：因我老病，汝日夜焦劳，竭尽心思诸凡服用，以及饮食之类，无所不备，我实不思食，适所欲用，不过借此支吾，安慰汝心，谁知汝皆先令备在彼如此，竭诚体贴，肫肫恳至，孝之至也，惟愿天下后世人人法皇帝如此，大孝可也。
训曰：人于凡事能顺理之自然，则于身有益，朕今年高齿落殆半，诸凡食物，虽不能嚼，然朕心所欲食者，则必烹烂，或作醢酱，以为下饭，并无一念，自怨衰老，有自幼随，朕近侍时，常以齿落身，衰不得食，诸美味行走之处，不能及人为恨，毎向人前诉苦，此皆由于见理未明，不能顺其自然之故也。朕鉴夫此惟寛坦从容以自颐养而已。
训曰：吾人年岁老而经事多则自轻易，不为人所诱，毎见道士自夸修养得法，大言不慙，但多试几年，究竟如常人，齿落须白，渐至老惫，观此，凡世上之术士俱欺诳人而已矣，神仙岂降临尘世哉！又有一等术士立地数十年，或坐小屋几载，然能久坐者不能久立，能久立者不能久，坐可知其所以能，此乃邪魅之术耳，此皆朕厯试之而知其妄者也。
训曰：凡事暂时易，久则难，故凡人有说竒异事者朕，则曰：且待日久再看，朕自八岁登极，理万几五十余年，何事未经虚诈之徒，一时所行之事日后，丑态毕露者甚多，此等纎细之伪，朕亦不即宣出日久，令自败露，一时之诈，实无益也。
训曰：尔等惟知朕算术之精，却不知我学算之故，朕幼时钦天监汉官与西洋人不睦，互相防劾，几至大辟，杨光先汤若望于午门外，九卿前当面，赌测日影，奈九卿中无一知其法者，朕思已不知焉，能断人之是非，因自愤而学焉，今凡入算之法，累辑成书，条分缕析，后之学此者，视此甚易，谁知朕当日，苦心研究之。
难也
训曰：音律之学，朕尝留心，爰知不制，器无以审音不准，今无以考古音由器发律自数生，是故不得其数，律无自生不考，以律音不得正雅俗，固分而声协，则一器虽代革，而音调则同，故曰以六律正五音，今之乐由古之乐也，朕考覈诸音律谱，按性理内律吕新书黄钟律分，围径长短，准以古尺损益相生，十二律吕制为管而审其音，复以黄钟之积，加分减分制诸乐器而和其调，实以黍而数合，播诸乐而音谐，因着为书，辨其疑阐，其义正律，审音和声，定乐条分缕析，一一详明，盖天地之元声，亘古今而莫易，聫中外以大同六合之内，四海之外，此音同，此理同也，百世之上，百世之下，此理同此，音同也，是故不知古乐而溺于今，非特不知古，并不知今也，必复古乐，而不屑于今，非特不知，今终亦无从复古也。
训曰：声音之道，以和为本，故书曰：八音克谐，无相夺伦，神人以和，尝见近世之人事，儒学者空谈理数，拘守旧闻，而于声字之义，鄙而不讲工师，则専肄声音熟谙字谱，而于音律之原，茫然无知，殊不知工尺等字，即宫商之省文也，工凡六五乙上尺七字，而五声二变，亦七音，工尺七字，有出调而五声，二变亦旋宫，旋宫则转调而当二变者，则出调古圣，立法原自简易，而后之人反从难处，探索奥理，却不知说愈繁而理愈晦，古之雅乐，惟用五正声，而间以二变，谓之七音，今之南曲，亦止用五字，而出调二字，不用北曲，则杂以出调二字，名曰北调，然则古乐今曲，何尝不以正变之声而为宫，调之准则耶？要之，乐以太和为本，是以古圣王惟得中声，以定大乐，故与天地同和，荐之郊庙，而神鬼享，奏之朝廷，而人心风俗，以淳也。
训曰：今者各国海外诸物毕至，珍禽竒兽耳之所未闻，书之所记者，皆得见之，且畜养而孳生者亦有之，即此观之，凡物各遂其性，虽禽兽亦如其本地之生。
育焉，汝等如此少年，甚至于孩提之童，遽能见此各种禽兽，岂可易视也与。
训曰：产狮之西洋国极逺即彼处亦难得之得，则进贡中国，今西洋国进贡之狮，朕心以为无甚竒处但念彼自极逺处进奉嘉其诚心，不便发回，所以收养耳，朕不好竒物也。
训曰：古史书载，出宫女三千，以为大徳明时宫女至数千，脂粉钱至百万，今朕宫中计，使女恰才三百，况朕。
未近，使之宫女，年近三十者即出，与其父母令婚配，汝等皆系朕子，如此等处，宜效法行之。
训曰：满洲人最忌，令人扶掖，是故朕至如是之年，尚且不令人扶掖不持，拄杖起坐，时人但少助而已，一立即不用扶矣，闲坐亦不凭倚，今之少年，反令人扶掖两手，搀臂观之，甚是可厌，既无病，又无故如此举动，诚为怪异，亦特无福之态耳，又有一等人年纪不相称，即用拄杖，复何心哉？此等处，朕实不解，尔等仍当以我朝前辈所忌讳处，戒之可也。
训曰：古昔征战，尝用弩箭至，我朝时弓矢甚利，故弃弩箭而不用，今苗蛮人尚用弩箭者，彼处尽大山深涧，伊等鸟鎗，少而弓矢，又不能逺射故仍用弩箭，朕近日制弩试之，所至固逺然不得准贯革，力亦微上弩，而又加箭，亦不甚便，但平日作玩具可耳，实在应用之处，则不可恃，如我朝之弓矢，连射不悮，贯革力，大迎敌者，如何对立？是故自古以来，各种兵器能如我朝之弓矢者断，未之有也。
训曰：古之圣人平水土，敎稼穑，辨其所宜，导民耕种，而五谷成熟，孟子曰：五谷熟而民人育，则人之赖于五谷者甚重，尝思夫天地之生成农民之力，作风雷雨露之长，养耕耘收获之勤劳，五谷之熟，岂易易耶？礼：月令曰：天子以元日祈谷于上帝，凡为民生粒食，计者至切矣，而人何得而轻防之乎？奈何世之人，惟知贵金玉，而不知重五谷，或狼籍于场圃，或委弃于道路，甚至有汚秽于粪土者，轻防如此，岂所以敬天乎？夫歉岁谷少，固当珍重，而稔岁谷多尤当爱惜诗曰：粒我蒸民，莫匪尔极，贻我来牟，帝命率育，噫嘻重哉！
训曰：每岁自南方漕运米粮一石费银数两，盖因地逺难致之故，不肖兵丁，不知运粮之艰，既得粮米，因暂时有余，遂卖银钱以供几，次饱飡醉，饮及米不继之，时妻子又皆不免饥饿，此等处，朕知之甚悉，故放米之时，屡降严旨于管辖，人等严禁奢费，与卖米者特。
为兵，丁之生计也，无知之人，以兵丁卖米为小事，不知米者，养人之本，为人上者，不留心省察，可乎？
训曰：世之财物，天地所生以养人者有限，人若节用，自可有余，奢用则顷刻尽耳。何处得增益耶？朕为帝王何等物？不可用，然而朕之衣食，毫无过费，所以然者，特为天地所生有限之财，而惜之也。
训曰：凡人处世，有政事者，政事为务，有家计者，家计为务，有经营者，经营为务，有农业者，农业为务，而读书者读书为务，即无事务者，亦当以一艺一业而消遣岁月，奈何好赌博之人，身家不计性命，不顾愚痴，如是之甚，假赌博之名，以攘人财，与盗无异，利人之失，以为已得始而贪人所有，陷入坑阱，既而吝惜，情生妄想，复本苦恋局，内囊罄产，尽以致无食无居，荡家败业，虽密友至戚，一入赌场，顷刻反顔一钱得失，怒詈旋兴，雅道俱伤，结怨结讐，莫此为甚。且好赌博者，名利两失，齿虽少人，即料其无成，家正殷人决知其必败，沈溺不返，污下同羣骨肉轻贱，亲朋笑，耻种种败，害相因而起，果何乐？何利而为之哉？朕是以严赌博之禁，凡有犯者，必加倍治罪，断不轻恕。
训曰：人承祖父之遗衣食无缺，此为大幸，便当读书，乐志安分，修为若家贫，亦惟勤学，力行为乡党所重，孔子曰：素富贵行乎富贵，素贫贱行乎贫贱，孟子曰：富贵不能淫，贫贱不能移，此是圣贤立志之根本，操存之要道也。
训曰：朕因大庆之年，特集勲旧与众老臣，赐以筵宴，使宗室子孙进馔，奉觞者乃朕之所以尊高年而冀福泽之，及于宗族子孙也，观朕之君臣，如此须鬓，皆白数百人，坐于一处，饮食筵宴，其吉祥，喜庆之气洋溢于殿庭中矣。且年高之人多自伤，自叹今荷，朕恩礼归家，各以告其子孙，借此快乐，以益寿考，即养生之道也。
训曰：朕自幼所读之书所办之事，至今不忘。今虽年迈，记性仍然，此皆素日心内，清明之所致也。人能清心寡欲，不惟少忘，且病亦鲜也。
训曰：凡书生颂扬君上，或吟咏诗赋，欲称其善，必先举人之短而后方颂言之，每以嫓三皇迈，五帝超越，百王为言，此岂非太过乎？诗中有云：欲笑周文，歌宴镐还轻，汉武乐横汾，譬之欲言，此人之善，必先指他人之恶，朕意不然，彼亦善而我亦善，岂不美哉！总之，欲言人之善，但言某人之善而已，何必及他人之恶，是皆由度量窄狭，而心不能平也，朕深不然之。
训曰：朱子云，大率古人作诗，与今人一般，其问亦自有感物道情，吟咏情性，几时尽是讥刺他人，只缘序者立例篇篇作美刺，说将诗人意思，尽穿凿坏矣，即如唐人，工于诗者，应制赋诗，后人解之，以为讥刺朝廷，其于前人不太寃耶？朱子此言最公深得诗人之意。
训曰：唐人诗命意高逺用事清新，吟咏再三，意味不穷，近代人诗虽工，然英华外露，终乏唐人深厚，雄浑之气。
训曰：孔子云，君子有三戒，少之时，血气未定，戒之在色，及其壮也，血气方刚，戒之在鬬，及其老也，血气既衰，戒之在得，朕今年高戒色，戒鬬之时已过，惟或贪得是所当戒，朕为人君，何所用而不得，何所取而不能，尚有贪得之理乎？万一有此等处，亦当以圣人之言为戒，尔等有血气方刚者，亦有血气未定者，当以圣人所戒之语，各存诸心，而深以为戒也。
训曰：孔子云，民可使由之，不可使知之，诚为政之至要，朕居位六十余年，何政未行，看来凡有益于人之事，我知之，即当行之，在彼小人，惟知目前侥幸而不念日后久逺之计也凡圣人一言一语，皆至道存焉。
训曰：盛京年例，俱系步围朕初，次至盛，京时行围不逺即连见两三虎步，行人有被爪伤者，虽不致命，实视之，不忍本处将军，都统目为寻常朕，遂深责之曰：田猎，原为游豫，今目覩伤人，若是何以猎？为今后步围永行禁止，自是年至今已四十余年矣，不然，被伤者何所底止？此四十余年，所生全者，岂少哉！
训曰：人有病，请医疗治，必以病之，始末详告，医者乃可意，会而治之，亦易往往，有人不以病原，告之反，试医人之能识其病与否，以为论难，则是自悮其身矣，又病各不同，有一二剂，药即瘳者，亦有一二剂，药不能即瘳者，若急望效，以一二剂药不见，病减频换，医人乃自损其身也，凡人皆宜记此。
训曰：古人有言，不药得中，医非谓病不用药也，恐其悮投耳，盖脉理至微，医理至深，古之医圣，医贤无理不阐，无书不备，天良在念，济世存心，不务声名，不计货利，自然审究详明，推寻备细，立方切症，用药通神，今之医生，若肯以应酬之工，用于诵读之际，推求奥妙，研究深微，审医案探脉理，治人之病，如已之病，不务名利，不分贵贱，则临症必有一番，心思用药，必有一番，识见施而必应，感而遂通，鲜有不能取效者矣，延。
医者慎之
训曰：医药之，系于人也大矣，古人立方，各有定见，必先洞察病源方可对症，施治近世之人，多有自称家妙，方可治某病，病家草，率遂求而服之，往往药不对症，以致悮事不小，又尝见药微如粟粒，而力等大剂，此等非金石之酷烈，即草木中之大毒，若或药投其症，服之可已，万一不投，不惟不能治病，而反受其害，其悮人也，可胜言哉！故孔子曰：某未达不敢尝，正为此也。
训曰：灸病者非美事，而身亦徒苦，朕年少时，尝灸病，厥后受亏即艾，味亦恶闻矣，闻即头痛，徒灸无益，尔等切记勿轻于灸病也。
训曰：书法为六艺之一，而游艺为圣学之成功，以其为心体所寓也，朕自幼嗜书法，凡见古人墨迹，必临一过，所临之条，幅手卷将及万余，赏赐人者，不下数千，天下有名庙宇，禅林无一处无朕，御书匾额，约计其数，亦有千余大槩，书法心正，则笔正书，大字如小字，此正古人所谓心正气和，掌虚指实，得之于心而应之于手也。
训曰：善书法者，虽多出天性大半，尤恃勤学，朕自幼好书，今年老虽极，悤忙时必书，几行字，一日亦未间断，是故犹未至于荒废，人勤习一事，则身增一艺，若荒疎即废弃也。
训曰：凡人彼此取与在所不免，人之生辰，或遇吉事，与之以物，必择其人，所需用，或其平日所好之物赠之，始足以尽我之心，不然，但以人与我何物？而我亦以其物报之，是彼此易物名而已矣，毫无实意，此等处，凡人皆宜留心。
训曰：孟子云，或劳心，或劳力，劳心者治人，劳力者治于人，朕即位多年，虽一时一刻，此心不放，为人君者，但能为天下民生忧心，则天自祐之。
训曰：朱子云，圣贤立言，本自平易而平易之中，其防无穷，今必推之，使高凿之使深；是未必真能高深而已，离其本指，丧其平易，无穷之味矣，此最要处也。自汉以来，儒者世出，将圣人经书多般讲解，愈解而愈难解矣。至宋时，朱子辈注四书，五经发出，一定不易之理，故便于后人，朱子辈有功于圣人，经书者，可谓大矣！是以朕训尔等但以经书为要者，亦此故也。
训曰：凡人学艺，即如百工习业，必始于易，而步步循序，渐进焉，心志不可，急遽也，中庸云：譬如行逺必自迩，譬如登高必自卑，人之学艺，亦当以此言为训也。
训曰：书云：同律度量衡，论语曰：谨权量，盖为禁贪风，除欺诈，所以平物价，而一人情也，今市廛之上，闾阎之中，日用最切者，无过于丈尺，升斗平法，其间长短大小，亦或有不同，而要皆以部颁度，量，衡法为准，通融合算均归，画一则不同，而实同也，盖以大同者定制度，而随俗者便民情，斯为善政，自上古以迄于今，几千百年，度量权衡改易非一，茍一旦必欲强而同之，非惟无益于民，抑且有妨于治道，此又不可不留心，讲究者也。
训曰：吉凶军宾嘉五礼之期，必选择日时者，乃古人趋吉避凶之义，诗曰：吉日维戊，吉日庚午，礼曰：外事用刚日，内事用柔日，朱子注，孟子曰：天时者，时日支干孤虚，王相之属也，要以五行之生，克为用干支之刑，冲合会为断耳，世俗相沿已乆而吉凶之理，推原于易，是故我等尊贵之人，凡有出行，移徙之类，自宜选择日时，然而既用选择之日，则尤当用其选择之时甚，勿以日之吉而忽于时之吉也，选择家云选日，必当选时吉日，不如吉时，正谓此也。
训曰：论语云，子贡问为仁，子曰：工欲善其事，必先利其器，此言实为学制，事之要也。即如今之读书，人欲应试也，必平日所学渊深，所记广博，自然写得出，凡遇一事，经厯多者按则例，而理之则失者少，此即器利而事自善之理也。
训曰：朕今年近七十，尝见一家祖父子孙，凡四五世者，大抵家世孝敬，其子孙必获富贵，长享吉庆，彼行恶者子孙，或穷败不堪，或不肖而陷于罪戾，以至凶事牵连，如此等朕所见多矣，由此观之，惟善可遗，福于子孙也。
训曰：朕于各处行伍中，効力行走之人，时常唤来，与之谈论者，盖因我朝太平已久，今之少年，于行兵之道，未尝经厯若问此等行军之旧人，则功臣之子孙得闻伊祖父効力行走之处，亦欢喜鼓舞，循其祖父之迹，而黾勉力行之也。
训曰：我朝旧典，断不可失，朕幼时所见老先辈极多，故服食器用，皆按我朝古制，毫未变更，今住京师已七十余年，居此汉地八旗满洲，后生微微染于汉，习者未免有之，惟在我等在上之人常念及此，时时训戒在昔，金元二代，后世君长，因居汉地，年久渐入汉俗，竟如汉人者有之，朕深鉴此而屡训，尔等者，诚为我朝之首务，命尔等人人紧记，着意，谨遵故也。
训曰我朝
祖宗开创以来，弧矢之利，以威天下，伐虣安民，平定海内。
今朕上荷
祖宗庇防，坐致升平，岂可一日不事讲习，故朕日率尔，诸皇子及近御侍衞人等射侯，射鹄备仪，备典八旗，官兵以时试肄，朕常临御敎场，厯观兵卒等其优劣，赏赐襃嘉黜陟，劝勉故尔。旗分佐领，各各娴习弓马，武备足观，礼曰：男子生桑弧蓬矢六，以射天地四方，天地四方者，男子所有事也，故必先志于其所有事，又曰：射者进退，周旋必中礼，内志正，外体直，乂曰立徳行者莫如射而射者，所以观徳也，故孔子射于矍相之圃，盖观者如堵墙，易曰：射隼射雉，诗曰：决拾既佽，弓矢，既调角弓，其觩束矢，其捜敦弓既坚，四糇既钧，舍矢既均，序賔以贤书白若射之，有志子曰：射不主皮，为力不同科，射有似乎君子，失诸正鹄，反求诸其。
身周礼以射法治射仪，然则古圣经书射以垂训厯厯可监习射，上功宾兴，择士，况我国家立徳立功，振兴要务，自当严加训练，多方敎谕，不可一刻废懈也。
训曰射御，居六艺之中，二者相资为用，古人御车，虽见于经史，然其法不可得而详，而我朝满洲骑射其功用，则有不可胜言者。盖骑射之道，必自幼习成，方得精熟，未有不善于驭马，而能精于骑射者也，抑且乘骑，不惮方克善驭，如我朝满洲，并外藩诸防古以及索伦，达呼里等俱娴于骑射者，盖因自幼乘马十余岁，即能驰骋故尔，马上纯熟，善于控御也，当狝狩之时，猎骑云屯，风生电发其中，精于骑射者，人马相得，上下如飞，磬控追禽发矢，必获观之，令人心目俱爽，诚所谓不失其驰，舍矢如破也，夫善驭马者之逐兽也，驰驱应范逺近合宜即马之调习者，亦知人意之所，向兽逺而就之使近，兽合而开之，如法恰当发矢之时，另有一番努力之状，是惟良骥为然也，复有人精于驭马者，不择优劣乘之，惟见其佳，盖人能显马，而马亦能显人也。
训曰：朕自幼登极，迄今六十余年，偶遇地震，水旱，必深自儆省，故灾变即时消灭，大凡天变灾异，不必惊惶失措，惟反躬自省，忏悔，改过自然，转祸为福，书云：惠迪吉，从逆凶，惟影响，固理之必然也。
训曰：孟子云，大人者，不失其赤子之心者也，赤子之心者，乃人生之真性，即上古之淳朴处也，我朝满洲，制度亦然，满洲故制，看来虽似鄙陋，其一种真诚处，又岂易得者哉？我等读书，宜达书中之理，穷究古人立言之意也。
训曰：凡人有训人，治人之职者，必身先之可也，大学有云，君子有诸？已而后求诸人，无诸已而后非诸人，特为身先而言也。
训曰：天下事固有一定之理，然有一等事如此，似乎可行，又有不可行之处，有一等事如此，似乎不可行，又有可行之处，若此等事，在以义理揆之决，不可豫定，一必如此，必不如此之心，是故孔子云：君子之于天下也，无适也，无莫也，义之与比。
训曰：凡人读书，或学艺，每自谓不能者，乃自误其身也，中庸有云：有弗学，学之弗能，弗措也；人一能之，已百之，人十能之，已千之，果能此道矣，虽愚必明，虽柔必强，实为学最有益之言也。
训曰：人于好恶之心，难得其正，我所喜之人，惟见其善而不见其恶，若所恶之人，惟见其恶而不见其善，是故大学有云好而知其恶，恶而知其美者，天下鲜矣，诚至言也。
训曰：孟子云持其志，无暴其气，人欲养身，亦不出此两言，何也？诚能无暴其气，则气自然平和，能持其志则心志，不为外物所摇，自然安定，养身之道，犹有过于此者乎？
训曰：人之一生，多由习气而成，盖自孩提以至十余岁，此数年间，浑然天理，知识未判一习，学业则有近硃近墨之分，及至成人，士，农，工；商，各随其习，习以成风，虽父兄之于子弟，亦不能令其习好同也，故孔子曰性相近也，习相逺也有必然者。
训曰：程子云：有实则有名名实，一物也，若夫好名者则徇名为虚矣。如君子疾没世而名不称谓，无善可称耳，非徇名也，看来有一等好名之人，惟名是务，不着一毫诚实之处，只管行去，不惟无分毫之实，究至于名，亦不能保，程子此言，可谓力行之要道也。
训曰：程子云：所谓利者，不独财利之利，凡有利心，便不可，如作一事，但寻自己穏便处，皆利心也，圣人以义为利，义安处便是利，凡人惟弃利己之心，以求义之所安，则为忠臣者，亦此道为孝子者，亦此道人，人皆当以此语为至敎而奉行之也。
训曰：荀子云，身劳而心安者为之，利少而义多者为之，此二语简，而要人之一世，能依此二语，行之过差，何由而生？
训曰：朱子云，人作不好底事，心却不安，此是良心，但被私欲锢蔽，虽有端倪，无力争得出，须是着力与他战，不可输与他知得此事不好，立定脚跟，硬地行从，好路去，待得熟时，私欲自住不得，此一节语，乃人立心之最要处，良心能胜私欲为圣，为贤，皆此路也。欲立身心者，当详究斯言。
训曰：朱子云读书之法，当循序而有常致一而不懈，从容乎句读，文义之间，而体验乎？操存践履之实，然后心静理明，渐见意味，不然，则虽广求博，取日诵五车，亦奚益于学哉？此言乃读书之至要也，人之读书，本欲存诸心体，诸身而求实得于已也如不然，将书泛然读之，何用？凡读书人，皆宜奉此以为训也。
训曰：朱子云，读书须读到不忍舍处，方是得书真味，若读之数过，略晓其义，即厌之，欲别求书者，则是于此一卷书，犹未得趣也，此言极是，朕自幼亦尝发愤读书，看书当其读某一经之时，固讲论，而切记之，年来翻阅其中，复有宜详解者，朱子斯言，凡读书者，皆宜知之。
训曰：凡人进徳修业事事从读书，起多读书，则嗜欲澹嗜欲澹则费用，省费用省，则营求少营求，少则立，品高读书之法，以经为主，茍经术深邃，然后观史，观史则能知人之贤愚，遇事得失，亦易明了，故凡事可论，贵贱老少，惟读书不问，贵贱老少，读书一卷，则有一卷之益，读书一日，则有一日之益，此夫子所以发愤忘食，学如不及也。
训曰：从来有生知，有学知有困知，及其成功，则一未有下学既久，而不可以上达者，但功夫不可躐等而进，尤不可半涂而废书云：为山九仞，功亏一篑，正为半涂而废者，惜也。
训曰：为学之功不在日用之外，检身则谨言慎行，居家则事亲，敬长穷理，则读书讲义，至近至易，即今便可用力，至急至切，即今便当用力，用一日之力，便有一日之效，至有所疑，寻人问难，则长进通达，自不可量，若即今全不用力，蹉过少壮，时光即使他日得圣贤而师之，亦未必能有益也。
训曰：人在幼稚，精神専一通利长成，以后则思虑散逸，外驰，是故应须早学，勿失机防，朕七八岁，所读之经书，至今五六十年犹不遗忘，至于二十以外，所读经书，数月不温，即至荒疎矣，然人或有幼年遭逢坎，失于早学，则于盛年尤当励志，盖幼而学者，如日出之光壮，而学者如炳烛之光，虽学之迟者，亦犹贤乎始终，不学者也。
训曰：为学之功，有三等焉，汲汲然者，上也，悠悠然者，次也；懵懵然者，又其次也；然而懵懵者，非不向学，心未达也，诱而达之，安知懵懵者之不为汲汲也，惟悠悠者最为害道，因循茍，且一暴十寒，以至皓首，没世亦犹夫人而已，古之圣人，进修贵勇，如汤之盘铭，曰：茍日新，日日新，又日新，夫岂有瞬息，悠悠之意哉？孔子曰：有能一日用其力于仁矣乎？盖深悯学者之悠悠，而冀其奋然用力也，学而能日新，则缉熙不已，造次，无忘旧习，渐渐而消，至趣循循而入，欲罢不能，莫知所以然而然，故诗人美汤曰：圣敬日跻也。
训曰：先儒有言，穷理非一端，所得非一处，或在读书上得之，或在讲论，上得之，或在思虑上得之，或在行事上得之，读书得之，虽多讲论，得之尤速，思虑得之最深，行事得之最实，此语极为切，当有志于格物，致知之学者，其宜知之。
训曰：春至时和百花尚铺一段，锦绣好鸟，且啭无数佳音，何况为人在世，幸遇升平，安居乐业，自当立一番好言行一畨好事，使无媿于今，生方为从化之良民，而无憾于盛世矣，朕深望之。
训曰：天下未有过不去之事，忍耐一时，便觉无事，即如乡党隣里间，每以鸡犬等类些微之事，致起讼端，经官告理，或因一语戏谑，以致角口争鬬，此皆由不能忍一时之小忿，而成争讼之大端也，孔子曰：小不忍则乱大谋，圣人之言至理存焉。
训曰：古人云，尽人事以聴天命至哉，是言乎！盖人事尽而天理见，犹治农业者耕垦，宜常勤而丰歉，所不可必也，不尽人事者，是舍其田而弗芸也，不安于静，聴者是揠苗而助之，长者也，孔子进以礼，退以义，所以尽人事也。得之不得曰有命，是聴天命也。
训曰：子曰：吾非斯人之徒与而谁与人？生斯世，自少而壮自壮而老，孰能一日不与斯世，斯人相周旋耶？顾应之得其道，我与世相安，应之不得其道，则世与我相违，荘子曰：人能虚已以游世，其孰能害之？此言善矣。
训曰：学以养心，亦所以养身，盖杂念不起，则灵府，清明血气和平，疾莫之撄，善端油然而生，是内外交相养也。
训曰：庄子曰：毋劳汝形，毋摇汝精，又引庚桑子之言曰：毋使汝思虑，营营盖寡，思虑所以养神，寡嗜欲，所以养精，寡言语，所以养气知乎？此可以养生，是故形者生之器也，心者，形之主也，神者，心之防也神静而心和，心和而形全，恬静养神，则自安于内，清虚栖心，则不诱于外神静，心清则形无所累矣。
训曰：劝戒之词，古今名论亹亹，书记中无处不有，其殷勤痛切，反覆丁宁，要之，欲人听信，遵行而已，夫千百年以下之人与千百年以上之人何所闗切而谆谆训戒若此，盖欲一句名言，提醒千百年以下之人，使知前车之覆，而为后车之戒也。后学读圣贤书，看古人如此血诚，敎人念头，岂可草草略过，是故朕常敎人看古人书，须念作者，苦心甚勿负，前人接引，后学之至意也。
圣祖仁皇帝庭训格言