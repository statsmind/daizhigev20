钦定四库全书     子部一
伸防子        儒家类
提要
【臣】等谨案：伸防子三卷唐林慎思撰，前有慎思自序曰：旧着儒范七篇，辞艰理僻，不为时人所知，复研精殚思，一旦斋沐祷心灵，是宵梦有异焉，明日，召蓍祝之，得防之观，曰：伸防入觏通明之象也。因自号伸防子，又曰：尝与二三子辨论兴亾，敷陈古今，编成上中下三卷，槐里辨三卷象三才，叙天地人之事，泽国纪三篇，象三才，叙君臣人之事，【案唐人避太宗讳，故以君臣民为君臣，人】时喻二篇，象二教叙，文武之事，今观其书上卷设为干禄，先生知道先生求己，先生问答中卷，设为文，先生如愚子，卢乳子问答，下卷则自抒己説惟上卷喻时一篇，释仲尼小天下之义，词不近理，其余皆持论醇正，非唐时天隠无能诸子所可彷佛，崇文总目，列之儒家，葢为不忝，惟其所列六人之名，书干禄为，书知道为，书求己为，书文为书，如愚为，书卢乳为，而各注所以增改偏旁之故，皆怪而近妄，是则好竒之过矣，乾隆四十六年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
伸防子原序
予沽名未售，退栖槐里，旧着儒范七篇，辞艰理僻，不为时人所知，复研精覃思，一旦斋沐祷心灵，是宵梦有异焉，明日，召蓍祝之，得防之观，曰：伸防入观通明之象也。因感而有所述焉，自号伸防子，尝与二三子辩论兴亡，敷陈古今也，或引事以眀理或摛才，以润词録近万言，编成上中下三卷，上卷槐里辩三篇，象三才，叙天地人之事，中卷泽国纪三篇，象三辰，叙君臣人之事，下卷时喻二篇，象二教叙，文武之事焉，予所学周公，仲尼之道所言，尧、舜、禹，汤：文，武之行事也，如有用我者，吾言其施，吾学其行乎？扬雄谓后世有扬子云当知吾太，安知后世不有林防中者出，吾言迂乎哉？大唐咸通六年二月四日，长乐林慎思防中自序。
钦定四库全书
伸防子卷上
唐 林慎思 撰
槐里辨三篇
上篇凡五章
彰变【赏罚喻妖祥 兴衰喻良暴】
干禄先生，【本作，】问，王道兴衰，由天之厯数有诸伸，防子曰：非天也，人也，曰：星有妖祥，天所示也，不使妖见唐，虞祥呈幽厉，岂非天职，兴衰不乱，亦妖祥均耶？曰：里有良吏暴，吏损益于民也，不由牧政之心焉，然则政之不乱也，不使罚及忠信赏归苛酷矣，是赏罚均于政也，而良暴岂由于政哉？是兴衰系乎君人，犹良暴系乎里吏，则天示妖祥，頋非均于赏罚邪？岂使妖见唐，虞祥呈幽，厉欤？则知化妖祥者，由乎天变，兴衰者由乎人，故曰非天也，人也。
辩治【治大易治小难】
干禄，先生曰：治千乗之国与十室之邑，孰难伸？防子曰：国易曰：何以然哉？曰：治大以智治小，以力智役众人，力穷一身，然则劳众孰与劳己之难乎？夫工于材也，有绳墨焉，有斧斤焉，绳墨以智也，斧斤以力也，布防墨，岂不易于运，斧斤之劳乎？矧绳墨误，犹可移斤斧，误其可移哉？治国施教令，非布绳墨邪，治邑承教令，非运斤斧邪，则治国孰与于治邑之劳乎？
喻民【古今化民难易】
干禄，先生曰：古民难化，于今民乎？伸防子曰：今人易化，曰：古民性朴，今民性诈，安得诈易于朴邪？曰：朴，止也诈流也，止犹土也，流犹水也，水可决，使东西乎土可决，使东西乎？且婴儿未有知也，性无朴乎？丱儿已有知也，性无诈乎？圣人养天下之民，犹养儿也，则古民婴，然未有知也，今民丱然已有知也，化已有知，孰与化未有知之难乎！
演喻
干禄，先生曰：子谓今民易化何？唐尧独彰于古邪？伸防子曰：吾所谓古民难化，性犹土也，土不移移，则墝埆生矣，今民易化，性犹水也，水可导导，则其源清矣，是以古之民虽唐尧在上，终不能化顽嚚，使有知，今之民有尧之化，孰有顽嚚之难化乎！故曰：今民易化也。
较功
干禄，先生曰：吾闻昔者嬴噬六国，刘剪一项，较其功孰难伸？防子曰：嬴难曰：六国误于仪秦之辨，嬴因其敝而取之，奚其难曰：吾闻秦原有鹿，猎师不能获焉，一旦猛虎，杀而弃之，然后猎师争而取之矣，且杀之者，生鹿也，争之者死，鹿也，嬴噬六国，是虎杀生鹿，刘剪一项，是猎师争死鹿也，与其得死鹿于刘孰，若得生鹿于嬴之难乎？然嬴不二世，而刘四百年，得生鹿之虎，又孰如得死？鹿之猎师乎！
中篇凡四章
演圣
知道先生【本作，】问仲尼不得封楚，不患无土乎？伸防子曰：仲尼得于楚，不为有土失于楚，不为无土，何则？防居之水，鲲不可止也，鸎巢之林，鹏不可栖也，故仲尼无土于一时，有土于万代也，且生遇无道，则天下犹小不容，仲尼也，矧一楚国何益乎？苟生遇有道，则陋巷，非隘可封，仲尼也，虽百楚国何及乎？所以仲尼之道髙大无穷焉，亘万代，而乃容非一时之能容矣，苟以一时封楚，是鲲止防水，鹏栖鸎林，既莫能容也，孰为有土乎？所以亘万代，而乃容果遇有道而封也，孰为无土乎？故儒行曰：儒有不祈土地，立礼义以为土地；则知仲尼不得封楚，不患无土，明矣。
喻时
知道，先生曰：仲尼登泰山，小天下，其然乎？伸防子曰：然，曰：天覆无穷，恶谓小邪？曰：以时观之，而小也，夫越巨川，遇昏暝之时望，十里之岸，如在数步之中，是岂川之隘乎？盖昏暝观之而然也，仲尼生于周末，厯聘七十国，莫能容者，非天下昏暝乎天下，昏暝观之而小，不亦宜哉！若使仲尼生于陶唐之代，则君如日也，天下皆昼也。天下恶得而小哉？故曰：以时观之，而小矣。
全明
知道，先生曰：吾闻仲尼日月也，伐木于宋，削迹于卫，有损于明乎？伸防子曰：何损哉？夫盗者习于昏黒也见明则恶之，盖不利其盗矣，宋、卫，是习昏黒者也，见仲尼则恶之，盖不利宋，卫之盗矣，盗自盗也，日月仲尼，何损哉？曰：厯聘无用于天下，有损于明乎？曰：何损哉？夫人之寐也，见明则避之，所以不用日月也，是时天下诸侯皆寐见，仲尼则避之，所以不用，仲尼矣，寐自寐也，日月仲尼，何损之有！
迁善
知道，先生曰：吾闻伊尹放太甲于桐宫，有诸伸防，子曰：于书有之曰：臣放君忠乎？曰：太甲始立不肖，伊尹放之可也？曰：桀纣不肖，龙逢，比干恶不放欤？曰：桀，纣，大不肖也，安能放哉？曰：吾闻狸能捕鼠，不能捕狗，则伊尹，其捕鼠邪？伸防子莞尔而笑曰：先生闻良马有害人者乎？良御必能维絷，以驯伏其性也，闻猛虎有噉人者乎？武士安能囚拘以驯伏其性邪？太甲不肖，犹良马也，伊尹则可，维絷以迁于善也，桀纣不肖，犹猛虎也，龙逢，比干，岂可囚拘以迁于善乎？知道先生，释然曰：诚哉吾子，可谓知言矣。
下篇凡五章
明化【随其才性而化】
求已先生，【本作，】问人之善恶，能化而迁乎伸，防子曰：迁矣，曰：性有刚柔天然也，犹火可迁于水邪？曰：善不在柔，恶不在刚也，火能炮燔亦能为灾，水能润泽，亦能为沴，及其迁也，化灾为炮燔，化沴为润泽，岂在化火为水乎？人之善恶，随化而迁也，必能反善为恶，反恶为善矣，孟母正己以化于孟轲，及其迁也，非反恶为善邪？齐桓大功而化于竪刁及其迁也，非反善为恶邪？所谓人之善恶，随化而迁，不亦明乎！
广贤
求已先生曰：周公吐哺以急贤，然未闻贤肖，周公何为急邪？伸防子曰：周公以急贤之心，要四方之心，不在肖周公而急之也，若必肖周公，而方急之则无贤可急，何以要四方之心乎？夫贾者，积金市物，闻鬻者之声，则必跃然而近之，虽物不合贾者，亦偿金而取焉，所以不阻，四方之物也，不阻四方之物，则四方之心向焉，周公设礼以待士，闻有士之名，则必欣然而迎之，虽士不及周公，亦下礼而接焉，所以不阻，四方之士也，不阻四方之士，则四方之心归焉，则知急贤之心，要四方之心也，岂有肖周公而后急之邪！
较仁
求已先生曰：善治天下，与善治国者，其语大则曰：尧仁如天周徳至矣，然稽其勤治之心，昌及于勋邪，伸防子曰：论其位则勋崇较其仁，则昌至，先生冁然曰：昌民得及勋，民之乐邪？曰：勋，民虽乐不及昌，民喜也，曰：噫！昌之时，辛方纵毒，天下之民皆罹其苦，遇昌徳化犹酷父之子，其伯叔私抚焉，当是时，幸其偷生，亦忧且惧矣！宁谓喜邪勋之时，水不为沴，天下之民皆忘其咨，又遇勋仁化，犹沃壤之苗，而甘泽复加焉，当是时，生意滋茂，泰且乐矣，寜无喜邪？曰：先生闻齐相养士三千乎？闻晋臣饭桑下饿人乎？饿困而得食，与食厌而得鱼，孰急乎？五帝之民以时治为常，遇勋之仁，岂非食厌而得鱼欤？商末之民，以时乱为常，遇昌之徳岂非饿困而得食欤？故谓勋民，虽乐不及，昌民喜也，亦明矣。
持危
求已先生曰：四皓遁迹避，时名髙后代酌其傲，君而防私赂而出，非罪人邪？伸防子曰正天下也，何罪之有？曰：徇，吕氏以矫髙祖是蹑邪径而背直道，何反谓正哉？曰：用邪扶正也，且大厦之欹也，必欹其木以扶之，然后正矣方髙祖欲废嫡立庶，太子势摇，羣臣心动，是时天下政柄，将失所持，四皓心是危急，可以正之，恶能忍其危哉！所以徇，吕后谋从孝恵出，是谓用邪扶正，不甚至欤？苟为不然，则从其废嫡立庶，戚氏得以惑乱一人，侮蔑万枢，欲汉室不危，难矣！又安得传？其后嗣哉？则知四皓始而防者非傲君也，辞天爵也，终而出者，非私贿也，正天下也。
利用
求已先生曰：治民之用恩刑，恩刑之利，孰最伸防子曰：刑最曰：刑施而民怨其利邪？恩施而民悦，其不利邪？曰：恩施于民，民既民矣，刑施于民，民不民矣，且民既民恩不加，民自化也，民不民刑不加民，谁御哉？譬处家而治羣下焉，下之良者，虽恩赏不至，且未失于良矣，下之恶者，苟刑责不及，孰可制其恶哉？是知治民，用刑为最，【本注，槐里有干禄，先生始隠髙山独懐古节不徇时态，尝语人曰：吾逢有道则出，无道则隠，今遇昭代，吾不能违，遂出以干禄为字，然而栖迟法度，进退容仪，未尝忘山，故字从山】。
【本注，槐里有知道先生，自谓进退有时，吾不妄动，是以自谓知道，盖有乐水之癖凡。
居处视听以泉源池沼为乐故字从水表徳也】
【本注，槐里有求已先生，陋巷固穷，学道无倦，尝曰：莫邪器成，不磨砺其刃，安能剸犀。
截鐡君子晦迹，不磨砺其道，安能显扬，故号求已先生，字从石】。
伸防子巻上
钦定四库全书
伸防子卷中
唐 林慎思 撰
泽国纪三篇
上篇凡五章
辩刑
文先生，【本作，】曰：有道之君，刑孰峻于无道之君乎？伸防子曰：有道之君，刑峻曰：何不闻尧？舜暴虐，桀纣寛仁乎？曰：水火不暴于虎狼也，然水火之为峻也，必能滔涌，天地焚燎，山川而人不蹈也，狼虎之为峻也，止于呀风吼雾，噬兽啗人矣，岂及水火之大欤？所以水火仁于人，而人頼之不见其峻也，狼虎害于人，而人畏之，故见其峻也，有道之君，犹水火然无道之君，犹狼虎然狼虎，不及水火之大，岂不明乎？
合天
文，先生曰：秦人焚书坑儒，以愚黔首，意其帝万世矣，而亡不旋踵，何邪？伸防子曰天亡之也，吾闻顺天者存，逆天者亡，天生羲农，黄帝尧，舜为道之宗，又生禹，汤：文，武，周公，孔子为道之主，其言式万代其政，训百王，譬日月不可揜，山川不可迁也，秦人姗笑，先王絶弃礼法，悉举而燔之，使天下之人横目蚩蚩，无知识，无防节是日月晦蚀，山川崩裂，天怒人怨，有防亡之形，而人不知也，一夫呼七庙堕，秦焚书，是自焚矣。秦坑儒是自坑矣，世未有合天而亡，逆天而存者也。故曰秦之亡天也。
去乱
文，先生曰：秦并仁义，鞭笞天下，为后代所丑，何其烈欤？伸防子曰天俾秦，然所以甚其罪而去，天下之乱也，当六国相强，二周皆弱，此时已亡仁义，唯尚战争，故天下大乱，不一其主也，天俾秦并而一之，又不能守，故天下复一于汉所以去天下之乱也，曰：秦曷不尚仁义以守之欤？曰：仁义者，秦人之所讳也，秦以山西之习，起而驰驱中原，惟知干戈，弓矢之为利也，恶识仁义哉？天厌六国之乱，而使秦并之天，又厌秦之乱，而汉得之，南方有蚖，纵毒于路，而里人惟养，鸩以吞之，秦之亡，六国是鸩之，吞蚖也，北方有虎食人，与兽武士设槛以杀之，秦之自亡，是虎之投槛也，安有乱而不亡乎？故曰天之俾秦，然所以甚其罪而去，天下之乱也。
镜防
文，先生曰：秦有寳镜照人肝胆，能使左右前后蓄不防不忠之心者，于是镜皆有不隠，若使后代帝王有是镜也，则不廉不忠之人，得肆于前，后；左，右邪伸，防子曰：不然，是镜凶镜也，于秦为不忠，甚矣！斯由之父子髙乐之翁壻，裒凶鞠顽，懐谖饰诈朝夕出，入于宫庭之内，其为不廉，不忠孰甚焉？而是镜曽不能照其奸伪之一毫，则是凶镜也，又何以取于后代乎？秦尚法律，焚诗书，肆虐于人上，危亡之不暇矣，况乎贼盗阻山，义兵四起，天下族谋，以亡秦而是，镜且不能照之，其为不忠莫甚焉，秦负镜哉！镜负秦哉！
鉴防
文，先生曰：三代衰亡，垂鉴千古，何后代有踵其亡哉！伸防子曰：三代之季，鉴于有道，不鉴于无道也，且居起欲奢，鉴之而反，俭威刑于暴，鉴之而反仁畋，逰欲纵鉴之而反，礼声色欲荒，鉴之而反徳是犹鉴治国之政而成有道之基矣，反是犹盗贼之类，昼观刑戮于市，暮行诛，刼于衢，岂刑戮能使之鉴邪？盖盗贼之心，不可移也，虽知夕必祸身而朝，且杀人矣，是谓三代之季，鉴于有道，不鉴于无道也。
中篇凡三章
演忠
如愚子曰：【本作，】比干，何如臣乎？伸防子曰：忠也曰：比干谏不止，致辛有否贤之罪名，落千古而为后代之所丑，斯实陷君于不义，恶为忠乎？曰：辛为君涂炭生民，是时天下之心，皆欲亡商兴周，盖商之朝，犹有贤人，贤人存，则商不亡，商未亡为天下僇，是以比干知存无益，故力谏以就死，恶不为忠乎？曰：知存无益，胡不逃去，逃去，则商无贤人，无贤人，则辛自亡矣，恶有剖贤人之罪，为千古丑欤？曰：苟使逃去，则无忠臣死谏之名，垂于后代，也且比干，非不知辛祸胎已长，势不可止，盖不忍不止则竭忠谏之谏之，不听，亦欲垂明镜于后代，则辛有剖贤人之罪，得无鉴戒，于后代邪？是以比干之忠，不独忠于一时，而亦忠于后代矣。
明谏
如愚子曰：夷齐谏，周武欲存商纣，其为义乎？伸防子曰：然，曰：商纣肆汤火之威，下民罹煎熬之痛，周武不忍而伐之，是时，天下咸欲速兵救世何？夷齐独谏，周武之伐，存商纣之暴而为义乎？曰：夷，齐之谏，不独吐一时之忠，抑垂千古之戒也。且人皆曰纣可伐也。独夷，齐不以为然者，其意不亦深乎？故谏不贵纳于一时之周武，而贵纳于后代之，诸侯不贵存于一时之商纣而贵存于后代之王室，知后代王室，必有肖，商纣之暴，后代诸侯必有习，周武之志，故损身讽谏，用讥后代，伐君者，恐中损身之讥，无生易国之志，此非夷齐之意深乎？若谓止周武纵商纣为心，是不能立昭代之谋救，下民之难，而遁迹饿死，真曰愚矣，后圣曷称为贤哉？盖立谋救难，不乏其臣，所以去之，将持终身之仁，用全讽谏之道，故有知者，谓之仁义，不其然乎？迨后幽，厉有商纣之暴，不为诸侯，易其国是，恐中损身之讥也，故得周室，不翅于卜数，非由夷齐忠谏所致哉！如愚子释然曰：夷齐之意深矣，有效夷齐者，惟知慕夷齐去周之名，岂知懐夷齐全周之义乎！
辩惑
如愚子曰：吾闻君子不惑，小人多惑，有诸伸，防子曰：人无不惑，盖君子知其所惑，而不惑矣；小人不知其所惑，而惑矣，曰：吾闻古之帝王蓄货财，淫酒色，未有不亡国丧身矣，所以桀纣幽厉，皆由是也。矧臣民士庶，由是而亡，家丧身多矣，得不为惑欤？曰：是不知其所惑矣，而惑遂至丧亡焉，设使君如尧舜臣如夷，齐士如顔，闵前设糟邱酒池之乐，后陈鹿台，铜山之货，左右列，妲己褒姒之容，安能乱尧舜之徳汚夷齐之风，染顔闵之行，而至丧亡乎？如愚子崛然寤曰：诚哉？人无不惑，在知与不知耳。
下篇凡二章
分贤
卢乳子曰：【本作，】陶朱公何如父乎？伸防子曰：贤也，曰中男，杀人不命，长男持金如楚，诚知其无用之矣，然而长男竟将以行，曽无教训之言，迨及其反，则笑曰：吾必知杀其弟矣。是事往后言恶得贤邪？曰：人性勇怯，非教导能移也，且雷霆倐闪，声腾百里，则勇者神不摇，怯者眼先慓，当是时也，人非神之不欲摇如其怯，何陶朱公知长男恡，弃财之性，不可移也，所以不命其行，及其行也，岂可敎导以移其恡哉？曰：然则安得不夺其行邪？曰：苟夺其行，则先见自杀，其子也先自杀，其子之名则不见，弃财之性，又安能明陶朱公不命其子之心乎？所以陶朱公之贤，由是而分矣。
彰明
卢乳子曰：吾闻子夏哭子丧明，有诸伸防子曰丧明，而明益彰矣，曰：丧而益彰，何如？曰：子夏之道，全于四科，垂于千古而哭，其子丧其明，书于礼曰：吾过矣，则千古之人共见之，孰不以子夏哭子丧明而鉴哉！能正天下之为人父者乎？所以丧明，明于古人，非明益彰邪。
【本注，泽国有，文先生当时兵冦入，皆负戈甲，独子嗜文，或曰：方事甲戈，安用文。
对曰吾以文为甲戈故字从戈甲】
【，本注泽国，有如愚子，生于田家，家本农业，独子舍农而务学，慕顔渊徳行遂名如愚。
亲族讥其忘本，乃曰：吾张耒耜于教学，有无可待矣。故名字从耒，文也】。
【，本注泽国，有卢乳子家居山中，慕黄老方外之术，链形息气，恬淡无为师，仙人卢乳。
脩真之法而又自隠于陶故字皆从瓦】
伸防子卷中
钦定四库全书
伸防子卷下
唐 林慎思 撰
时喻二篇
上篇凡八章
明性
韶夏之声，人非不知可敬而不能嗜也。郑，卫之声，人非不知可去而不能舍也，何哉？可敬者礼节也，礼则难行，故人不能嗜矣，可去者，非礼也，非礼易惑，故人不能舍矣，是以演先王之教，不得人之乐者，教难行也，吐倡优之辞，皆得人之喜者，辞易惑也，恶有圣，徒能乗其心者后易惑而难行哉！
刺奢
一树之花，人争盼焉，一株之棘，人争忌焉，且人皆爱花之鲜妍，不知鲜妍，能诱人为骄奢之患矣。人皆忌棘之伤害，不知伤害能诫，人行正直之路矣。呜呼骄奢，事极则花为祸，人之根者也，正直路存，则棘为利，人之本者也，而人不知，忌于花而忌于棘。噫！其惑人也久矣。
显防
居暗室而望，明庭者，虽隔帘幙而妍丑，亦辨矣，居明庭而视暗室者，虽去帘幙，而美恶不分矣，故君子居其显，进退不违，规矩也，脱有一失，则庸昧者皆见而噪矣，小人处其昧，动作皆为非僻也，曽无一是，虽尊显者，谁见而诛？是以古之圣贤立道光显为后代所瞻瞩，使无一失者，得不由防其噪之邪？
伺难
舟行防覆溺之患，伺无风波，则越重溟，如池沼矣，车行防卤掠之患，伺无冦盗，则逾脩岭，如康荘矣，君子行其道，则先防恶人，伺其善则交之，岂知有行善而蓄恶者难，伺甚于风波，冦盗乎？及中路罹其谤，谮则何啻于舟车之遇，溺掠邪？
治难
习幻惑之徒，蓄其异术，每一呼吸，皆能变寒为暑，变正为非矣。习焚链之徒，蓄其神方，每一施用，皆能变石为金变，土为银矣，然外物荣枯贵贱，犹能变之而已，身荣枯贵贱不能变之，何邪？信知治外物之易，而治己身之难也，今有人行，文行忠信之道，能言于人而不能行于己，与夫习幻惑，焚链之徒，何如？是知巧妇之手不能饰，丑为容，壮夫之力，不能拔贱为贵。
审类
负樵蘓者日跨崇巅，不吿吾劳矣乗麒骥者一渉脩途，则吾倦矣，非负樵者不劳而不告，吿之无听于人焉乗马者一倦而吁，则吁有闻于人焉，是以处上位者，不见下民之艰，一有不快其心者，则吁闻于天下矣。噫！岂知下民终日劳心而无吿于上乎？
远化
日月之照，孰曰偏邪？而瞽者不被日月矣，雷霆之震，孰曰隐邪？而聩者不戴雷霆矣，圣人以恩信临人，岂得昧于天下乎？盖习叛者，瞽于恩信也，刑法示人，岂得黙于天下乎？盖习盗者聩于刑法也，呜呼！恩信非不博，刑法非不大而叛，民盗吏，瞽聩于下，岂恩信刑法，能化乎？
讥惑
丝虫常丝也，绊人之身，孰曰喜邪？枭鸟常舌也，鸣人之面，孰曰怪邪？以其为喜，未闻归福于乱，以其为怪，未闻降祸于徳是岂虫鸟之动有徴邪盖为小人观听，不能无惑耳，则知妖容露于人，人皆爱也，岂知绊人之心为疾乎？嗔语示于人，人皆恶也，岂知鸣人之过，为诫乎！
下篇凡八章
由天
赵女有巧饰容者，越女见之，谓倾国之态难移矣，岂知习之而反自胜邪？郢人有善调歌者，巴人闻之，谓贯珠之音，可夺矣，岂知习之而反不及邪？且顔容喉舌天然也，妍丑清浊，岂有同乎？盖以齐庄运动不得，无师矣。仲尼昔师于老氏也，后设其教，则大于老氏焉，是师其齐庄也，妍丑，岂由于老氏乎？韩非，李斯昔师于荀卿也，后行其道，则反于荀卿焉，是师其运动也，清浊岂由于荀卿乎？若使人有能否，可褒责其师也，则妍丑清浊，亦可移于人，不由天矣。
警惑
投数争输赢，一有胜之者，则呵而怒矣，卜声伺凶吉，一有不善者，则栗而惧矣，投之卜之，皆我为也，而数与声岂有情于我乎？夫区区于名利之途者，朝出暮入，投一章卜一句，宜为人所知矣，及其不知也；则或愤或戚焉。噫！殊不知自为之也，岂知知道之人而无愤，无戚邪！
辨功
佣治粟者，虽役力求精，曾不得其尝焉佣治膳者，虽不劳力自精，亦先得其尝焉，矧治粟功至，仅免于诛也，治膳功至，又加其赏焉。何则？治粟犹四方外臣也，治膳，犹左右内臣也，外不及内而然也。噫！使眀目达聪鉴，难易于内外而赏罚，岂有谬加者乎！
慎名
终身为善而善未必闻，卒有一恶归之，则为善之名败矣，终身为恶，而恶不可揜，卒有一善归之，则为恶之名弭矣，鲧之职，非不专也，一旦功不至，反戾其职矣，管仲之谋，非不僭也，一旦功既霸反髙其谋也，呜呼！服玩之器重于千金，也忽壊则弃粪壤焉，稗草之丛，蔓于茸兰也，忽食则同糓粟焉。
指常
啗官之膳，以膳为常，虽叠嵗饭之而心无荷焉，啗人之馔，以馔为异，虽一旦饭之而心长感焉，人在治代，则以聚乐为常也叠嵗受唐虞之化，孰有荷乎人在乱，代则以聚乐为异也。一旦被汤武之徳孰无感乎？嗟夫！徒知感异恩于一旦，岂知荷常徳于叠岁邪？
指公
郡起虎狼之暴，虽隔他郡，闻之，亦咸有惧心也，地产珠玉之珍，虽隔异地，闻之，亦咸有嗜心也，一有能杀狼虎者，众闻之，莫不喜一，有能得珠玉者，众闻之，莫不嫉盖杀者，去众害公，其利也，得者夺众，好私其利也，且人心皆知喜公而嫉私也，使能得是，公去是私，而与众人喜而不嫉者，防人乎。
讽失
设穽于路，用去害焉，害未及去，而人过之，反为害矣。税金于市，用化利焉，利未及化而人叛之，反失利矣，且养其卒，非捕民之，冦盗邪？冦盗未必由卒，捕也，而先尽民之父子焉，条其吏非劝民之农桑邪？农桑未必由吏劝也，而先夺民之粟帛焉，斯不亦用去害而为害，化利而失利欤？呜呼，韩非説难康养生，亦防于是矣。
书误
凿井于路傍，用济路人之渇一有堕之者，则罪凿井焉，立署于河侧，用商贾之利，一有危之者，则反徳立署焉，然凿井至仁，而反不仁，立署至不仁，而反仁邪所反者，皆误而然也。是以力仁之人，苟防其误，则不得其仁矣，力不仁之人，不防其误，则不全，其不仁矣，呜呼！吾见今为不仁，但多防误者矣，孰见今为仁，有不防误者邪！
伸防子卷下