钦定四库全书     子部一
政经         儒家类
提要
【臣】等，谨案政经一卷，宋真徳秀撰采典籍中，论政之言列于前，而以行政之迹，列于后，题曰以别之末附，当时近事六条，谓之附録，其后载徳秀帅长沙咨呈，及知泉州军事，时劝谕文帅，长沙时，劝民间置义仓，文帅福州晓谕文诸篇，葢后人所益，如心经之，引读书记耳，徳秀虽自命大儒，断不敢以己之条教，题曰经也，按宋史道学徳秀任湖南安抚使，知潭州，以防仁公勤四字，厉僚属复立惠民，仓置社仓，其知福州，戒所部无滥刑，横敛无徇私，黩货葢徳秀立朝日浅，其政绩多在居外任，时故留心民瘼，着为此编，其门人王迈序，谓先生再守温陵日着，政经考徳秀再守泉州，在理宗绍定五年，葢晚年之作迈，又言：赵时棣为法曹，朝夕相与，遂得此经，实在四方，门人之先而四方，门人亦未必尽见之，书録解题载心经，而不及此书，岂心经行世早，而此书晚出欤？抑或徳秀名重好事者，依托之也，真伪既不可诘，而其言能不悖于儒者，故姑与心经并存焉，乾隆四十五年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
政经
宋 真德秀 撰
康诰，王曰：呜呼，小子封，恫瘝乃身【恫痛，瘝病也，】敬哉！天畏棐忱，民情大可见，小人难保，徃尽乃心，无康好逸豫，乃其乂民，我闻曰：怨不在大，亦不在小，惠不惠，懋不懋，【一事不顺，一行不勉，则足致怨，故顺其所不顺，勉其所不勉，则自然无怨】。
又曰若保赤子惟民其康乂
又曰：要囚，服念五六日，【囚之要，辞服膺思念，】至于旬时，【旬十日，时三月】，丕蔽要囚，【丕大蔽断】。
周官，王曰：呜呼，凡我有官，君子钦乃攸司，慎乃出令，令出惟行，弗惟反，以公灭私，民其允懐学古入官，议事以制，【因事制宜，】政乃不迷，其尔典常作之师，无以利口乱厥官，蓄疑败谋，怠忽荒政，不学墙面，涖事惟烦，戒尔卿士，功崇惟志，业广惟勤，惟克果断，乃罔后艰，位不期骄，禄不期侈，恭俭惟德，无载尔伪，作德，心逸日休，作伪，心劳日拙，居宠思危，罔不惟畏，弗畏入畏，推贤让能，庶官乃和，不和政厐，【厐杂乱也，】举能其官，惟尔之能，称非其人，惟尔不任。
君陈王若曰：君陈，惟尔令德孝恭，惟孝友于兄弟，克施有政，命汝尹兹东郊，敬哉！
又曰：尔惟风下民，惟草图厥政，莫或不艰，有废，有兴出入，自尔师虞，【师众，虞度】庶言，同则绎，【绎防绎也，谋多断独】。
又曰：无依势作威，无倚法以削寛而有制，从容以和，又曰：尔无忿疾于顽，无求备于一夫，必有忍，其乃有济，有容，德乃大简，厥修亦简，其或不修，进厥良，以率其或不良，惟民生厚，因物有迁，违上所命，从厥攸好，尔克敬典在德，时乃罔不变，允升于大猷。
君牙尔身克正，罔敢弗正，民心罔中，惟尔之中，夏暑雨，小民惟曰怨咨，【怨叹咨嗟，】冬祁寒，小民亦惟曰怨咨，【祁大寒也，】厥惟艰哉！思其艰，以图其易，民乃宁。
吕刑，王曰：吁！来，有邦有土，告尔祥刑，在今尔安百姓，何择非人？何敬非刑？何度非及【度详审也，及谓狱辞所逮】，两造具备，【两争俱至，】师听五辞，【师众，狱官五辞，五刑之辞，】五辞简孚，【简核孚信，】正于五刑，【无疑，然后用刑】，五刑不简，正于五罚，五罚不服，正于五过，【宥之，】五过之疵，【病也，】惟官【势位，】惟反，【报怨报德，】惟内【女谒】，惟货【贿赂，】惟来【干请，】其罪惟钧，【以此五者，故有当刑而罚，当罚而宥者，犯者以其罪罪之，】其审克之！【审谓详度克，谓胜私】，五刑之疑有赦，五罚之疑有赦，其审克之！简孚有众，惟貌有稽，【周礼色听】，无简不听，具严天威，【严敬天威】，又曰：罚惩非死人极于病，【财与命均，】非佞折狱，【佞谓捷给】，惟良折狱，【良谓长厚】，罔非在中，察辞于差，【辞聼】，非从惟从【，非从我意，惟从于理】，哀敬折狱，明啓刑书，胥占【与众同占，度】咸庶中正，其刑其罚，其审克之！又曰：狱货非寳【鬻狱得货，】惟府辜，功【府聚辜罪功事，】报以庶尤【，众罪】 ，周公曰：不简不易，民不有近，平易近民，民必归之【，此周公之言而载于史记，故附书之后】。
易山下有火，贲，君子以明庶政，无敢折狱，【山下有火，明不及逺故明审庶政，不敢轻于断狱，】。
山上有火，旅，君子以明慎用刑，而不留狱，【火之在髙明无不照，恃明则轻，故言谨谨之，过则留狱，故言不留】。
雷电皆至，丰，君子以折狱致刑，【离明照察之象，故以折狱震动，威断之象，故以致刑】。
泽上有风，中孚，君子以议狱缓死，【风感水受中孚之象，议狱缓死，中孚之意，】子曰：道千乘之国，敬事而信，节用而爱人，使民以时，子曰：道之以政，齐之以刑，民免而无耻，道之以德，齐之以礼，有耻且格。
哀公问曰：何为则民服，孔子对曰：举直错诸枉则民服，举枉错诸直，则民不服。
季康子问使民敬忠以劝如之何？子曰：临之以庄，则敬，孝慈则忠，举善而教不能则劝。
子曰：雍也可使南面，仲弓问子桑伯子，子曰：可也简，仲弓曰：居敬而行简，以临其民，不亦可乎？居简而行简，无乃太简乎？子曰：雍之言然。
子贡问政，子曰：足食足兵，民信之矣，子贡曰：必不得已而去，于斯三者何先？曰：去兵，子贡曰：必不得已而去，于斯二者何先？曰：去食，自古皆有死，民无信不立。
子曰：片言可以折狱者，其由也与？子路无宿诺，子曰：听讼吾犹人也，必也使无讼乎！
子张问政子曰居之无倦行之以忠
季康子问政于孔子，孔子对曰：政者，正也，子帅以正，孰敢不正！
季康子患盗，问于孔子，孔子对曰：茍子之不欲，虽赏之不窃。
季康子问政于孔子曰：如杀无道，以就有道，何如？孔子对曰：子为政，焉用杀？子欲善而民善矣，君子之德风，小人之德草，草上之风必偃。
子路问政，子曰：先之劳之，【劳如字，】请益，曰：无倦。
仲弓为季氏宰，问政，子曰：先有司，赦小过，举贤才，曰：焉知贤才而举之，曰：举尔所知，尔所不知，人其舍诸？樊迟请学稼，子曰：吾不如老农，请学为圃，曰：吾不如老圃，樊迟出，子曰：小人哉？樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣。焉用稼！
子曰其身正不令而行其身不正虽令不从
子适衞冉有仆子曰：庶矣哉！冉有曰：既庶矣，又何加焉？曰：富之曰：既富矣，又何加焉？曰：教之。
子曰：茍正其身矣，于从政乎何有？不能正其身，如正人何？
叶公问政子曰近者説逺者来
子夏为莒父宰，问政，子曰：无欲速，无见小利，欲速则不逹，见小利则大事不成。
子曰上好礼则民易使也
子曰：知及之，仁不能守之，虽得之，必失之，知及之，仁能守之，不庄以涖之，则民不敬，知及之，仁能守之，庄以涖之，动之不以礼，未善也。
子之武城，闻歌之声，夫子莞尔而笑曰：割鸡焉用牛刀？子游对曰：昔者偃也闻诸夫子曰：君子学道则爱人，小人学道则易使也，子曰：二三子偃之言是也。前言戱之耳。
子张问仁于孔子，孔子曰：能行五者于天下为仁矣，请问之，曰：恭寛信敏惠，恭则不侮，寛则得众，信则人任焉，敏则有功，惠则足以使人。
孟氏使阳肤为士师，问于曽子，曽子曰：上失其道，民散久矣，如得其情，则哀矜而勿喜。
子张问于孔子曰：何如斯可以从政矣，子曰：尊五美，屏四恶，斯可以从政矣，子张曰：何谓五美？子曰：君子惠而不费，劳而不怨，欲而不贪，泰而不骄，威而不猛，子张曰：何谓惠而不费，子曰：因民之所利而利之，斯不亦惠而不费乎？择可劳而劳之，又谁怨？欲仁而得仁，又焉贪？君子无众寡，无小大，无敢慢，斯不亦泰而不骄乎？君子正其衣冠，尊其瞻视，俨然人望而畏之，斯不亦威而不猛乎？子张曰：何谓四恶？子曰：不教而杀谓之虐，不戒视成谓之暴，慢令致期谓之贼，犹之与人也，出纳之吝，谓之有司。
寛则得众信则民任焉敏则有功公则説
大学子曰：听讼吾犹人也，必也使无讼乎！无情者不得尽其辞，大畏民志，此谓知本。
康诰曰如保赤子心诚求之虽不中不逺矣
诗云：乐只君子，民之父母，民之所好好之，民之所恶恶之，此之谓民之父母。
王制，凡制五刑，必即天论，邮罚丽于事，【必即天论，言与天意合论，或为伦字伦理也；邮，过也丽，附也过人，罚人当各附于其事，不可假他，以喜怒】凡听，五刑之讼，必原父子之亲，立君臣之义，以权之意，论轻重之序，慎测浅深之量以别之，悉其聪明，致其忠爱，以尽之疑狱，汜与众共之，众疑赦之，必察小大之比以成之，【小大犹轻重，已行故事，曰比 ，比必利反，例也】。
刑者侀也，侀者成也，一成而不可变，故君子尽心焉，子路治蒲三年，孔子过之，入其境，曰：善哉由也，恭敬以信矣，入其邑曰：善哉由也，忠信而寛矣，至庭曰：善哉由也，明察以断矣，子贡执辔而问曰：夫子未见由之政，而三称其善，可得闻乎？孔子曰：吾见其政也，入其境，田畴尽易，草莱甚辟，沟洫深治，此其恭敬以信，故其民尽力也，入其邑，墙屋完固，树木甚茂，此其忠信以寛故，其民不偷也；至其庭，庭甚清闲，诸下用命，此其明察以断，故政不扰也，以此观之，虽三称其善，庸尽其美乎！
子产听郑国之政，以其乗舆济人于溱，洧，孟子曰：惠而不知为政，岁十一月徒杠成，十二月舆梁成，民未病涉也，君子平其政行，辟人可也，焉得人人而济之。
徒善不足以为政徒法不能以自行
孟子曰：仁言不如仁声之入人深也，善政不如善教之得民也，善政得民财，善教得民心。
视民如伤
传
子产始知然明，问为政焉，对曰：视民如子，见不仁者诛之，如鹰鹯之逐鸟雀也，子大叔问政于子产，子产曰：政如农功，日夜思之，思其始而成其终，朝夕而行之，行无越思，如农之有畔，其过鲜矣。
鬬子文三舍，令尹无一日之积，防民之故也。成王闻子文之朝，不及夕也，于是乎每朝设脯一束，糗一筐，以羞子文至于今，令尹秩之成王，每出子文之禄，必逃王止而后复，人谓子文曰：人生求富，而子逃之，何也？对曰：夫从政者，以庇民也，民多旷者，而我取富焉，是勤民以自封也，死无日矣！我逃死，非逃富也，季羔为衞士师刖人之足，俄而衞蒯聩之乱，季羔逃之郭门，刖者守门焉，谓季羔曰：彼有隙，季羔曰：君子不逾，又曰，彼有窦季羔曰：君子不隧，又曰：于此有室，季羔乃入焉，既而追者罢，季羔将去，谓刖者曰：吾不能亏主之法而亲，则子之足，今吾在难，此正子之报怨之时，而逃我者三，何故哉？曰：断足固我之罪，无可奈何？曩者君治臣以法令，先人后臣，欲臣之免也，臣知之，狱决当论，见君愀然不乐，见君顔色，臣又知之，君岂私臣哉？天生君子，其道固然，此臣之所以脱君也，汉曹参为齐相，齐七十城，天下初定，悼惠王富于春秋，参尽召长老诸生，问所以安集百姓，诸儒以百数，言人人殊，参未知所定，闻胶西有葢，公善治黄，老言，使人厚币请之，既见，葢公为言治道贵清静而民自定，推此类具言之，参于是避正堂舎葢公焉齐国安集，大称贤相。
张欧为吏，未尝言按人，专以诚长者处官，官属以为长者，亦不敢大欺。
文，景，时循吏如河南守吴公蜀守文翁之属，皆谨身帅先，居以亷平不至于严，而民从化，文翁仁爱好教化，见蜀地僻陋，有蛮夷风，欲诱进之，乃选郡县小吏开敏，有材者十余人，亲自节厉，遣诣京师，受业博士，数岁，蜀生皆成就还归，文翁以为右职，用次察举，官有至郡守刺史者，又修起学宫，于成都市中，招下县子弟以为学官弟子，为除更繇髙者以补郡县吏，次为孝悌力田，每出行县，益从学官，诸生明经行者与俱，使传教令，出入闺閤，吏民见而荣之，数年争欲为学官弟子，繇是大化，蜀地学于京师者，比齐鲁焉，汲黯治官理民，好清浄，择丞史任之，责大指而已，不苛小。
黄霸为頴川太守，力行教化而后诛罚，务在成就安全，长吏许丞老，病聋，督邮白欲逐之，霸曰：许丞亷吏虽老尚能拜起送迎耳。颇重听何伤？且善助之，毋失贤者意，或问其故，霸曰：数易长吏，送故迎新之费，及奸吏縁絶簿书盗财物，公私费耗甚多，皆当出于民，所易新吏又未必贤，或不如其故，徒相益为乱，凡治道，去其泰甚者耳，霸以外寛内明，得吏民心，户口岁增，治为天下第一。
朱邑少为舒，桐乡啬夫，廉平不苛，以爱利为行，未尝笞辱人存问，耆老孤遗，遇之有恩，所至吏民爱敬，宣帝即位，渤海左右郡岁饥，盗贼并起，二千石不能擒制，丞相，御史举龚遂可用，上以为渤海太守，召见，谓遂曰：渤海废乱，朕甚忧之。君将何以息其盗贼，以称朕意，遂对曰：海濒遐逺不霑圣化，其民困于饥寒，而吏不恤，故使陛下赤子盗弄陛下之兵于潢池中耳，今欲使臣胜之邪？将安之也？上曰：选用贤良，固欲安之也，遂曰：臣闻治乱民犹治乱绳，不可急也；唯缓之，然后可治，臣愿丞相，御史且无拘臣以文法，得一切便宜从事，上许焉，乘传至渤海界，郡闻新太守至，发兵以迎，遂皆遣还，移书勑属县，悉罢逐捕盗贼吏，诸持鉏钩田器者，皆为良民，吏毋得问，持兵者廼为盗贼，遂单车独行，至郡中翕然，盗贼亦皆罢，渤海又多刼掠相随，闻遂教令，即时解散，弃其兵弩而持钩，鉏盗贼，于是悉平，民安土乐业遂廼开仓廪假贫民，选用良吏，尉安牧养焉，见齐俗奢侈，好末伎，不由田作，廼躬率以俭约，劝民务农桑，令口种一树榆，百本薤，五十本葱，一畦韭，家二母彘，五母鸡，民有带持刀剑者，令卖劒买牛，卖刀买犊，曰：何为带牛佩犊，春夏不得不趋田亩，秋冬课收敛益畜，果实菱芡，劳来循行，郡中皆有畜积，吏民皆富实，狱讼衰息。
召信臣补阳谷，长举髙第迁上蔡长，其治视民如子，所居见称述，迁南阳太守，其治如上蔡，信臣为人勤力，有方畧好为民兴利，务在富之，躬劝耕农，出入阡陌，止舍离乡亭，稀有安居，时行视郡中水泉，开通沟渎，起水门堤阏，凡数十处，以广溉灌，岁岁増加多至三万顷，民得其利，畜积有余，信臣为作均水约束，刻石立于田畔，以防分争，禁止嫁娶送终奢靡，务出于俭约，府县吏家子弟好游敖，不以田作为事，輙斥罢之，甚者案其不法，以视好恶，其化大行，郡中莫不耕稼力田，百姓归之，户口増倍盗贼，狱讼衰止，吏民亲爱，号之曰召父。
卓茂为宻令劳心谆谆，视人如子，举善而教，口无恶言，吏人亲爱而不忍欺之。
鲁恭拜中牟令，专以德化为理，不任刑罚，讼人许伯等争田累数，令不能决，恭为平理曲直，皆退而自责，辍耕相让，亭长，从人借牛而不肯还之，牛主讼于恭，恭召亭长勑令归牛者再三，犹不从，恭叹曰：是教化不行也，欲解印绶去，掾吏泣涕共留之，亭长乃慙悔，还牛，诣狱受罪，恭贳不问，于是吏人信服。
刘寛典歴三郡，温仁多恕，虽在仓卒，未尝疾言遽色，常以为齐之以刑，民免而无耻，吏民有过，但用蒲鞭罚之，示辱而已，终不加苦，事有功，善推之，自下灾异，或见引躬克责，每行县止息亭传，輙引学官祭酒及聚生徒，相与讲对，每见父老慰以农里之言，少年勉以孝悌之训，人感德兴思，日有所化。
任延为九真太守，郡以射猎为业，不知牛耕，民尝告籴交阯，每致困乏，延乃令铸作田器，教之垦辟，田畴岁岁开广，百姓充给，又骆越之民无嫁娶礼法，各因淫好，无适对匹，不识父子之性，夫妇之道，延乃移书属县，各使男年二十至五十女年十五至四十，皆以年齿相配，其贫无礼聘，令长吏以下各省俸禄以赈助之，同时相娶者二千余人，是岁，风雨顺节，谷稼丰衍，其产子者多，名子为任，初，平帝时，锡光为交阯太守，教导民夷，渐以礼义，化声侔于延。
刘昆为江陵令，时县连年火灾，昆輙向火叩头，多能降雨止风，迁农太守，先是，崤黾道多虎，行旅不通，昆为政三年，仁化大行，虎皆负子渡河，帝闻而异之，徴为光禄勲，问曰：前在江陵，反风灭火，后守农，虎北渡河，行何德政而致是事？昆对曰：偶然耳。帝叹曰：此长者之言，顾命书诸防。
孟尝为合浦太守，郡不产谷实，而海出珠寳与交阯比境，尝通商贩货，籴粮食，先时宰守并多贪秽，诡人采求，不知纪极，珠渐徙于交阯郡界，于是行旅不至，人物无资，贫者死，饿于道，尝至官，革易前，求民病利，曽未逾岁，去珠复还。
刘矩为雍丘令，民有争讼，矩常引之于前，提耳训告，以为忿恚可忍，县官不可入，使归寻思，讼者感之，輙各罢去，其有路得遗者，皆推寻其主。
刘宠为防稽太守，山民愿朴，有白首不入市井者，颇为官吏所扰，宠简除烦苛，禁察非法，郡中大化徴为将作大匠山隂县有五六老叟，厐眉皓髪自若耶？山谷间出，人赍百钱以送宠，宠劳之曰：父老何自苦？对曰：山谷鄙生，未尝识郡朝，他时守吏发求民间，至夜不絶或狗吠竟夕，民不得安，自明府下车以来，狗不夜吠，民不见吏，今闻当见弃去，故自扶奉送耳，宠曰：吾政何能及公言邪？勤苦父老，为人选一大钱受之，仇览为蒲亭长，劝人生业，为制科令，农事既毕，乃令子弟群居，还就学，览初到亭，人有陈元者，独与母居，而母诣览告元不孝，览惊曰：吾近过元舍庐落整顿，耕耘以时，此非恶人，当是教化未至耳，母守寡务孤，苦身投老，奈何肆忿于一朝，欲致子于不义乎？母闻感悔，涕泣而去，览乃亲到元家，与其母子饮，因为陈人伦孝行，譬以祸福之言，元卒成孝子时，考城令王涣，政尚严猛，闻览以德化人，署为主簿，谓览曰：主簿闻陈元之过，不罪而化之，得无少鹰鹯之志耶？览曰：以为鹰鹯，不若鸾凤，故不为也。
王畅为南阳太守，奋厉威猛，功曹咏曰：恳恳用刑，不如行恩；孳孳求奸，未若礼贤，舜举臯陶，不仁者逺随会为政，晋盗奔秦，虞芮入境，让心自生，化人在德，不在用刑，畅纳其谏，更崇寛政，慎刑简罚，教化遂行，隋苏琼除清河太守，有百姓乙普明兄弟争田，积年，援据至百人，琼召普明兄弟谕之曰：天下难得者兄弟，易求者田地，假令得田地失兄弟心，如何诸证？莫不洒泣，普明兄弟叩头，乞外更思，遂还同居。
辛公义，除岷州刺史，土俗畏病，一人有病，合家避之，父子，夫妇不相看养，孝义道絶公义患之，分遣部内，凡有疾病，皆以牀轝，安置防事，暑月疫时，或至数百，公义亲设榻，独坐其间，所得俸禄，尽用市药，迎医疗之，于是悉差诸病家子孙慙谢，后有病者，争就使居其家无亲属，因留养之，始相慈爱，此风遂革，迁并州刺史，下车，先至狱，露坐牢侧，亲自验问，十余日决断咸尽，方还受新讼，不立文案，遣当直佐寮一人，侧坐讯问，事不尽公，义即宿防不还，閤或谏曰：此事有程，使君何自苦？荅曰：刺史无德可以导人，尚令百姓系于囹圄，岂有禁人在狱，而心安之乎？罪人闻之，咸自欵伏，后有欲讼者，乡闾父老遽相晓曰：此小事，何忍勤劳使君，讼者皆两让而止。
催徴
一徽之歙县，催科素难，嘉定中，有为宰者，措置夏税，秋苗以一都为一簿，与诸都保长相约，毎日引三四都，某都以甚日当限，自近而逺谓如初一日引第一，第二，第三都初二日引第四，第五，第六都，至十四日，而诸都毕，又自十六日再轮，至二十九日而毕，所以虚十五日者，以其有小尽故也。其簿，居常置宅，堂中闲暇，輙一繙阅，至某日某都，当限则携，是簿以出，令保长，当防抛箱知县，据案令乡，司当防批销，即与押字而保长者，即出无覊，留之苦无引展之费，安得不如期以来，又虑诸防期限之不同，则保长，又须伺候，于是闗防诸防限日悉同保长，以一日在县了，诸防之限，即下乡催科，毎半月才一，到县为力，不烦得以从容办事，此一法也。
一隆兴，丰城人户多委掌揽输赋而掌揽，不以时纳，嘉定中，有为宰者，措置毎都出一青册，毎板开税户二名，第一行书，毎人户，第二行书干事人三字，第三行书掌揽人三字，从本都保长，传至税户，取【阙】，如系本户自纳，即于第一行云，自纳或委干事人，纳即于第二行书，其姓名在何处？居或委掌揽人纳，即于第三行，书其姓名在何处？居诸都人户税赋，无不知其去着者，于催科为尤便，此又一法也。
一潭州诸县皆有掌揽籍，愿为掌揽者，入状召保，仍纳抵产，乃许充应无诡名之弊，无私下，掌揽而名不在官之弊，无公吏罢役等人，冒充之弊，此又一法也。
一宁国，宣城催科亦难办，嘉定中，有宰到官，首召诸都保长来，饮之以酒，而与之约曰：自今官不以一毫扰汝，汝亦毋得以违吾信，命同僚皆哂其迂，谓此间保司虽挞罚不能使之畏，岂杯酒所能坚其约乎？既而三年之间，无一违信命者，鞭朴束防而不用，此又以诚意感人之效也。
一乡邦有老于吏事者，尝于保司限到率当防，引展乡司辈皆无所获，又恐生他弊，则明出令，毎引以钱若干文，系于引之腰，抛之箱中，保司所费不多，而乡吏亦沾微润，此虽末，亦可为法。
一潭之醴陵，庆元间有名士为宰者，毎省限满防追，到官或十人，或六七人，宰谓之曰：汝等罪当杖，然不忍皆杖也，则使探而受杖，被刑者少，而人皆知惧，此又一法也。
以上数条，皆可采用，而歙县造簿分限之法，尤为切要，葢簿书乃财赋之根柢，财赋之出于簿书，犹禾稼之出于田亩也，故县令于簿书，当如举子之治本经，近世不然，虽夏秋之簿，未尝不置，然为宰者，罕曽亲阅，则所用以催科者乡司之草簿而已，彼其平时飞走产钱，出入卖弄，无所不至，若举其草簿，以催科则指未纳为已，纳已纳为未纳，皆惟其意，所欲官赋之防，失人户之被扰，皆由于此。若用歙县之法，则各都之纳有欠无欠，一目暸然，故尝谓催科之权在己，而不在吏，则不扰而办，在吏而不在己，则扰而不办，葢谓此也。今属县财赋之不办，大抵由其不能用，歙县之法，故予于此，尤惓惓焉。
右政经附録
帅长沙咨目呈两通判及职曹官
某猥以庸虚，谬当阃寄，朝夕怵惕，思所以仰答朝廷之恩，俯慰士民之望，惟頼官僚，协心同力，庶克有济，区区輙有所懐敢以布于左右，葢闻为政之本，风化，是先潭之为俗，素以淳古称比者经其田里，见其民朴且愿，犹有近古气象，则知昔人所称良不为过，今欲因其本俗，迪之于善，已为文谕告，俾兴孝弟之行而厚宗族，邻里之恩，不幸有过，许之自新，而毋狃于故习，若夫推此意而逹之民，则令佐之；责也，继今邑民以事至官者，愿不惮其烦，而谆晓之，感之以至诚，持之以悠久，必有油然而兴起者，若民间有孝行纯至，友爱着闻，与夫叶和亲族，赒济乡闾，为众所推者，请采访以实以上，于州当与优加褒劝，至于听讼之际，尤当以正名分，厚风俗为主，昔密学陈公襄为僊居宰，教民以父义，母慈兄友，弟恭而人化服焉，古今之民同一天性，岂有可行于昔而不可行于今，惟毋以薄待其民，民亦将不忍以薄自待矣，此某之所望于同僚者也，然而正己之道未至，爱人之意不孚，则虽有教告而民未必从，故其愿与同僚各以四事，自勉而为民，去其十害，何谓四事？曰：
律己以亷
凡名士大夫者，万分廉洁，止是小善一防，贪汚便为大恶，不廉之吏如防不洁，虽有他美，莫能自赎，故此以为四事之首。
抚民以仁
为政者当体，天地生万物之心与父母保赤子之心，有一毫之惨刻，非仁也；有一毫之忿疾，非仁也。
存心以公
传曰：公生明，私意一萌，则是非易位，欲事之当理，不可得也。
为事以勤是也
当官者一日不勤，下必有受其弊者，古之圣贤，犹且日昃不食，坐以待旦，况其余乎？今之世有勤于吏事者反以鄙俗目之，而诗酒游宴，则谓之风流，嫺雅，此政之所以多疵，民之所以受害也，不可不戒。
何谓十害曰
断狱不公
狱者民之大命岂可小有私曲
听讼不审
讼有实有虚，听之不审，则实者反虚，虚者反实矣，其可茍哉！
淹延囚系
一夫在囚，举室废业，囹圄之苦，度日如岁，可淹久乎！
惨酷用刑
刑者不获已而用人之体肤，即己之体肤也，何忍以惨酷加之乎？今为吏者，好以喜怒用刑，甚者或以闗节用刑殊不思刑者，国之典，所以代天，紏罪岂官吏，逞忿行私者乎？不可以不戒。
泛滥追呼
一夫被追，举室惶扰，有持引之需有出官之费，贫者不免举债，甚者至于破家，其可泛滥乎？
招引告讦
告讦乃败，俗乱化之，原有犯者，自当痛治，何可勾引？今官司有受人实封，状与出牓，召人告首隂私罪犯皆系非法，不可为也。
重叠催税
税出于田，一岁一收，可使一岁至再，税乎有税而不输，此民户之罪也，输已而复责以输，是谁之罪乎？今之州县，葢有已纳而钞不给，或钞虽给，而籍不销，再追至官，呈钞乃免。不胜其弊矣，甚者有钞不理，必重纳而后已，破家荡产，鬻妻卖子，徃徃由之，有人心者，岂忍为此！
科罚取财
民间自二税合输之外，一毫不当妄取，今县道有科罚之政，与夫非法科敛者，皆民之深害也，不可不革。
纵吏下乡
乡村小民，畏吏如虎，纵吏下乡，犹虎出柙也，弓手，土兵尤当禁戢，自非捕盗皆不可差出。
低价买物是也
物同则价同，岂有公私之异，今州县有所谓市令司者，又有所谓行户者，毎官司敷买视市，令直率减十之二三，或不即还，甚至白着民户何以堪此！
某之区区，其于四事，敢不加勉，同僚之贤，固有不俟丁宁，而素知自勉者矣，然亦岂无当勉而未能者乎？传曰：过而不改，是谓过矣，又曰：谁谓德难厉，其庶几贤不肖之分，在乎勉与不勉而已，异时举刺之行，当以是为凖，至若十害有无，所未详知，万一有之，当如拯溺救焚，不俟终日，毋狃于因循之习，毋牵于利害之私，或事闗州郡当见告，而商确焉，必期于去，民之瘼而后已，此又某之所望于同僚者，抑又有欲言者，夫州之与县，本同一家，长吏僚属亦均一体，若长吏偃然自尊，不以情通于下，僚属退然自黙，不以情逹于上则上下痞塞是非，莫闻政疵，民隠何从而理乎？昔诸葛武侯开府作牧首，以集众思，广忠益为先，某之视侯，无能为役，然虚心无我，乐于闻善，葢平日之素志，自今一道之利病，某之所当知者，愿以告焉。某之所为，有不合于理，不便于俗者，亦愿以告焉。告而适当，敢不敬从，如其未然，不厌反复，则湖湘九郡之民，庶乎其防赐而某也，庶乎其寡过矣，敢以诚告，尚其亮之幸甚，某咨目上府判职，曹以下诸同官。
防集十二县知县议事以诗送
从来守令与斯民，都是同胞一体，亲岂有脂膏供尔，禄不思痛痒，切吾身，此邦祗似唐朝古，我辈当如汉吏，循今夕湘亭一巵，酒重烦散作十分春。
谕俗牓文
太守叨防上恩，擢守湘土，深惟朝廷，委寄之重，非特责以有司常务而已，布宣德化，导迪人心，实守臣之事，顾此邦风俗，初未详知，今以天性人伦之大者，与夫迁善改过之方，为尔民告，名之曰谕俗三事，今具于后。
一，古者教民必以孝弟为本，其制刑亦以不孝不弟为先，葢人之为人，异乎禽兽者，以其有父子之恩，长幼之义也，诗云：父兮生我母兮，鞠我继之曰：欲报之德，昊天罔极，此言父母之恩，与天同大，为人子者，虽竭其力，未足以报也。今乃有亲在而别籍异财，亲老而供养多阙，亲疾而救疗弗力，亲殁而安厝，弗时不思此身从何而有罔极之报，当如是乎？至于兄弟大伦，古人谓之手足，言其本同一体也，今乃有以唇舌细故，而致争锥刀，小故而兴讼，长不恤幼卑，或凌尊同气之亲，何忍为此？潭湘旧俗，素称淳厚，如前数者，未必有之，太守此来，欲以义理训民，未免预陈劝戒，已行下州城，十二县，自今民间有孝行，纯至友爱，着闻采访得实，具申本州，当与优加旌赏，以为风俗之劝，或其间有昧于礼法之人为不孝，不弟之行，乡里父老，其以太守之言，曲加诲谕，令其悛改，昔后汉陈元为母所讼，亭长仇香，亲到其家，教以人伦大义，遂为孝子，北史清河之民，有兄弟争财者，郡守苏琼，告以难得者，兄弟易得者田宅，遂感悟息讼，同居如初，况此邦之人，本来易化，以理开晓，必无不从，若上违太守之训言，下拒父老之忠告，则是败常乱俗之民，王法所加，将有不容己者，一防刑戮，终身不齿，虽悔何及！尔民？其思之毋忽。
齿者列也，言既以不孝，不弟被刑，是顽恶之人，不得与良民并列也。
一，古人于宗族之恩，百世不絶葢服属虽逺本同祖宗，血脉相通，岂容间隔，至于邻里乡党虽比宗族为踈，然其有无相资，缓急相倚，患难相救，疾病相扶持，情义所闗亦为甚重，今人于此二者往往视以为轻，小有纷争，辄相凌犯，词愬一起，便为敌讐有一于斯，皆非美事，昔江州陈氏，累世同居，聚族至七百余口，前代尝加旌表，至今称为义门，吉州孙进士，以惠施一乡，诸司列奏防恩，特免文解，士夫以为美谈，江湖之间，境土相接，岂有江西之人能为义举，而此独不能，今请逐处老成，贤德之士，交相劝率，崇宗族之爱厚，邻里之欢，时节徃来恩爱浃洽，小小乖忤，务相涵容，不可轻啓，讼端以致结成怨隙，若能和叶亲族，赒济里闾，为众论所推，亦当特加褒异，如其不体，教训妄起，讼争惩一，戒百所不容，己尔，民其勉之！无忽一官之与民，谊同一家，休戚利害，合相体恤，为有司者，不当以非法扰民，为百姓者，不当以非理扰官，太守平时以爱人利物为心，不啻饥渇视事云始，切切讲求已转牒州县官，各以四事，自勉而为民，除其十害，何谓四事？律己以廉抚，民以仁存心，以公涖事，以勤是也。何谓十害，断狱不公，听讼不审，淹延囚系惨酷，用刑泛滥，追呼招引告讦，重叠催税，科罚取财，纵吏下乡低价买物是也。十者有无，所未详知，万一有之，当如拯溺救焚，不俟终日，务令田野，安恬愁叹不生，或民间有公共利病，太守所未及，知许明白，具状前来陈述，但不许匿名实封讦人私过，言而有理，即当详酌，以次施行，尔民亦宜体太守此意，更相劝戒，非法之事莫妄作，如豪强凶横，吞谋贫弱，奸狡诈伪，欺骗善良，教唆词讼，托嘱公事，聚众鬬殴，开坊赌博，居停盗贼，屠宰耕牛，酟卖私酒兴贩杂物，如此之类，皆系非法，无理之事，莫妄兴，如事不干己，輙行告讦装撰词説夹带虚实，如此之类，皆是非理，或日前所为，未免害人，若能幡然悔悟，去恶从善，如汤沃雪，旧迹都消，人谁无过？改之为贵，周处三害，终为名贤父老，其以此意为乡闾，弟子反覆解説必若教之不悛，则家国有法，官司有刑太守，虽欲从寛有不可得尔，民其幸听之，毋忽。
右谕俗三事，开具在，前太守之于尔，民犹父兄之于子弟，为父兄者，只欲子弟之无过，为太守者，亦只欲尔民之无犯，故于到任之初，以诚心实意，谆谆告谕其不识文义者，乡曲善士，当以俗説为众开陈，使之通晓，庶几人人循理，家家守法，田里无追呼之扰，公庭无鞭朴之声，民情熈然，化为乐国，岂不美哉！故合牓示各宜知悉。
知泉州军事
当职，昨守此州，首末三年，初无善状，岂谓邦人亮其踈拙既去之后，犹不相忘，当职亦毎毎称叹，士风之美，民俗之厚，未有如温陵比者十四五年之间，虽泉山一草一木亦时入思念至，闻永德二邑之冦，难则为之凄怆，闻岁事不登，民生憔悴，则为之慨叹，不图闲散之久，忽防上恩，再付郡寄，疾病衰羸，本不欲出，又念泉人相爱之深，不忍固辞，黾勉一行，今已到任，凡百政事，悉遵前任日规模，及以仁防，公勤四事，与僚属更相劝勉，期不负邦人属望之意，惟士若民，亦宜各崇礼义，各励防耻，各修孝弟忠信之行，使士风之美，民俗之厚，有加于往时；是又区区所望于泉人也，当职此来，精力虽非昔比，然勤民之心，不敢以衰病而或怠，仓库空虚，前所未有，然恤民之心，不敢以匮乏而少改尔，民亦宜体念此意，词诉之可已者，不必重紊，官司赋税之当输者不必更待催督，使当职听断之余，颇有暇日，而官俸兵粮，粗免欠阙，庶得一意为尔，民思长久之计，不为细故，末节所妨，当职此来，非有所贪慕，惟欲兴利除害，使此邦复还，乐土之旧而已，比者入境之初，延访父老田里，利病虽已畧闻本末曲折，未能周悉，凡士民有知其详者，遇见客受词之日，不惜条陈以告，当加斟酌，次第施行，今后郡政，或有未合事宜，亦愿指陈无隠庶几利日以兴害，日以除年岁之间，渐还旧规，此当职垂老，复来之本意也。故兹晓谕，各宜知悉。
劝谕文
太守将至，郡人欢迎，自惭薄德，莫副民望，视事之始，合有教条，不惮谆谆，为尔开説凡为人子，孝敬是先，其次友爱，叶和兄弟，人非父母，岂有此身！父母生儿，多少艰苦，妊娠将免，九死一生，乳哺三年，饮母膏血，携持保抱日望长成，如惜金珠，如护性命，慈乌反哺，犹知报恩人而不孝，鸟雀不若兄弟之爱，同气连枝，古来取喻，名为手足，人无兄弟，如无四肢痛痒相闗实同一体，长当抚防，弟当敬兄，或值急难，尤须救助，其次族属，虽有亲疎，论其源流，皆是骨肉，譬如大木，枝叶分披本同一根，气脉未逺岂宜相视，便如路人，其次乡邻，情义亦重，患难相扶，疾病相救，恩意徃来亦不可阙，以上四事，人道大端，凡尔良民，首当加勉，家家孝友，人人雍和省事，息争安分，循理得已，且已莫妄兴，词一到讼庭，终身讐敌更相报复，无有休期，壊产破家多由于此。语言喧竞，或不能无邻里之间，急宜劝止，莫令交手，致有鬭伤，彼中汝拳，汝受官棒，本因小忿，遂结深讐何似始初，便从忍耐触来，莫竞心下清凉，市井经营，虽图利息，亦须宜是莫太亏瞒，枰防称量，各务公当大入小出，天理不容湿，米水肉，尤为人害，放债收息，量取为宜，分数太多，贫者受苦，举债营运，如约早还，莫待到官，然后偿纳饮酒无节，少不生灾，赌博不戒，多至为盗，游手浮浪，久必困穷，勤谨服业，终是得力太守，今为此民复来，有大不平，当为伸雪，有大不便，当为蠲除，事若细微，不必相挠于尔，无益于我，徒劳违法犯刑，最不可作。
如悖父母，陵犯尊长，健讼无理殴人重伤，开坊聚赌，停盗宰牛教，唆词讼欺骗，财物等事，皆是违法。
旧来有过，各许自新，教而不从，刑斯无赦，有过能改，即是善良，耆艾老成，宜推此意，诲尔子弟及其乡人有违此言，众共诮责，凡此忉怛，欲晓编民读书为儒，师慕圣哲，自知义理，不待鄙言所望，以身率先，闾里一方一所，有一仁贤，以善教人，人必感动，去薄从厚，弭灾，召和其始，自今永为乐国。
谕州县官僚
某昨者叨帅长沙，尝以四事劝勉同僚曰：律己以亷抚民以仁，存心以公涖事，以勤而某区区实身率之，以是二年之间，为潭人兴利除害者，粗有可纪，今者防恩起废，再抚是邦，窃伏惟念所以答上恩，而慰民望者，亦无出前之四事而已，故愿与司僚勉之葢泉之为州，蛮貊聚焉，犀珠寳货见者兴羡，而豪民巨室有所讼，愬志在求胜，不吝挥金，茍非好修，自爱之士，未有不为所汚，染者不思防者，士之美节汚者，士之丑行，士之不防，犹女之不洁，不洁之女，虽巧容絶人不足自赎，不亷之士，纵有他美，何足道哉？昔人有懐四知之畏而却，暮夜之金者，葢隠微之际，最为显著，圣贤之教，谨独是先，故愿同僚，力修氷蘗之规，各厉玉雪之操，使士民起敬，称为防吏，可珍可贵，孰有逾此其所当勉者，一也，先儒有云，一命之士，茍存心于爱物于人，必有所济，且以簿尉求之簿，勤于勾稽，使人无重叠，追催之害，尉勤于警捕，使人无穿窬，攻刼之扰，则其所济亦岂少哉？等而上之，其位愈髙系民之休戚者，愈大发一，残忍心斯民，立遭荼毒之害，发一掊克心，斯民立被诛剥之殃，盍亦反而思之，针芒刺手，茨棘伤足，举体凛然，谓之痛楚，刑威之惨，百倍于此，其可以喜怒施之乎？虎豹在前，坑穽在后，号呼求救，惟恐不免，狱刑之苦，何异于此？其可使无辜者坐之乎？已欲安居，则不当扰民之居，己欲丰财，则不当朘民之财，故曰：己所不欲，勿施于人，其在圣门，名之曰恕，强勉而行，可以致仁，矧当斯民，憔悴之时，抚摩爱育，尤不可缓，故愿同僚，各以哀矜恻怛为心，而以残忍掊尅为戒，则此邦之人，其有瘳乎！此所当勉者，二也；公事在官，是非有理，轻重有法，不可以己私而拂天理，亦不可骩公法，以狥人情，诸葛公有言：吾心如平秤，不能为人作轻重，此有位之士所当视，以为法也，然人之情，毎以私胜公者，葢狗货贿，则不能公任喜怒则不能公党亲戚畏豪强，顾祸福计利害，则皆不能公，殊不思是非之不可易者，天理也，轻重之不可逾者，国法也，以是为非，以非为是，则逆乎天理矣，以轻为重，以重为轻则违乎？国法矣，居官临民，而逆天理，违国法，于心安乎？雷霆鬼神之诛，金科玉条之禁，其可忽乎？故愿同僚以公心，持公道而不汨于私情，不挠于私请，庶几枉直适宜，而无寃抑不平之叹，此所当勉者，三也；民生在勤，勤则不匮，则为民者，不可以不勤，业精于勤，荒于嬉，则为士者，不可以不勤，况为命吏所受者，朝廷之爵位，所享者下民之脂膏，一或不勤，则职业隳弛，岂不上孤朝寄，而下负民望乎？今之居官者或以酣咏，遨游为尚，以勤强敏恪为俗，此前世衰弊之风也，盛明之时，岂宜有此？陶威公有言，大禹圣人，犹惜寸隂至于众人，当惜分隂故賔佐有以蒱博废事者，则取而投之于江，今愿同僚共体此意，职思其忧，非休澣，毋聚饮，非节序毋出游，朝夕孜孜，惟民事是力，庶几政平讼理，田里得安其生，此所当勉者，四也；某虽不敏，请以身先毫髪少渝，望加规警，前此官僚之间，或于四事未能无愧，顾自今始，洗心自新，在昔圣贤，许人改过，故曰：改而止，傥犹玩视，而不改焉。诚恐，物议沸腾，在某亦不容茍，止也，涖事之初，敢以诚告，幸垂察焉。
劝谕事件于后
当职入境以来，延访父老，交印之后，引受民词，田野利病，县政否臧，颇闻其畧今检举前在任日约束，及今来合行事件，开具于后。
崇风教
一，嘉定十年，到任以五事谕民，其一谓人道所先，莫如孝弟，编民中有能孝于父母，弟于兄长，性行尤异者所属，详加采访，以其实上于州，优加赏劝，或身居子职，有阙侍养，或父母在堂，别蓄私财，或犯分陵忽不顾，长防之伦，或因利忿争，遽兴骨肉之讼，凡若此者有常刑，后据厢官，申到黄章取肝，救母吴祥取肝救父，各行之赏，外又有承信郎，周宗强，割股以疗，亲疾廼请州设宴，用旗帜，鼓乐送归其家，晋江县申到刘玑，有母百岁，玑年七十，孝养弥谨，既加优礼，又立夀母坊以表之，进士吕洙女良子刲腹救父，随即痊愈，亦立懿孝坊，自为之记，又据百姓吴十同妻，愬子吴良聪不孝，审问得实，杖脊于市，髠髪居役，其他劝惩，大率类此。今请各县知佐，勤行访问，如民间有孝友笃志之人，保明申州，待加褒表，其有悖逆，父母凌犯尊长为父兄所愬者，宜以至恩大义，谆谆劝晓，茍能悔过，姑许自新，教之不从，即加惩治甚者，解州施行，庶几可儆愚俗。
一当职，昨在任日，遇亲戚骨肉之讼，多是靣加开谕徃徃幡然而改，各从和防而去，如卑防诉，分产不平，固当以法裁断，亦须先谕尊长自行，从公均分，或坚执不从，然后当官监，析其有分，产已平而妄生词説者却当以犯分诬罔坐之，今请知佐毎听讼，当以正名分，厚风俗为先，庶几可革偷薄。
一学校风化之首，访闻诸县闻有不以教养为意者，赡学之田，或为豪民占据，或为公吏侵渔，甚至移作他用，未尝养士，其间虽名养士，又或容其居家，日请钱米，未尝在学习读，或虽在学，未尝供课，或虽供课，而所习不过举业，未尝诵习经史，凡此皆有失国家育材，待用之本意，今请知佐究心措置学田所入，严加钩考，毋令渗漏，计其所入，专以养士，仍请主学官，立定课程，毎旬一再讲书，许士子问难，再讲之日，各令覆説前所讲者，举业之外，更各课以经史，使之防绎义理，讲明世务，庶几异时皆为有用之才，所补非浅。
一，温陵人材之渊薮，名德闻望，相继不絶近入郡境，士友投书颇多，其间葢有议论，至深切事情，益知此邦士风之盛，诚非他处可及，今恐诸县管下有懐材抱艺而沉沦不偶，守道安贫而不肯茍，求者宜以礼，延请致之，学校，使后有所师法，仍以其姓名申郡，并加之賔礼。
清狱犴
一狱者，生民大命，茍非当坐刑名者，自不应收系，为知县者毎毎，必须躬亲，庶免枉滥，访闻诸县间，有轻寘人于囹圄而付推鞫于吏，手者徃徃写成章子，令其依様供写，及勒令立批出外索钱，稍不听从，輙加捶楚，哀号惨毒，呼天莫闻，或囚粮减削，衣被单少饥冻，至于交迫，或枷具过重，不与汤刷颈项，为之溃烂，或屋瓦踈漏不修，有风雨之侵，或牢牀打并不时有虮虱之苦，或坑厠在近，无所蔽障，有臭秽之薫，或囚病不早医治，致有瘐死，或以轻罪与大辟同牢，若此者不可胜数，今请知县，以民命为念，凡不当送狱公事，勿轻收禁，推问供责，一一亲临饭食，居处时时检察，严戢胥吏，毋令擅自拷掠，变乱情节，至于大辟，死生所闗岂容纎毫或至枉滥，明有国宪，幽有鬼神，切宜究心，勿或少忽。
一昨因臣僚申请勘狱，先经县丞，葢虑知县事繁不暇，专意狱事，亦州郡先付狱官之意也，窃虑属县有悉付其事于丞，不复加意者，有县丞，惮于到狱，径取上囚徒，就防鞫问者，凡此皆有失，申明本指，今仰知县，以狱事为重，专任其责，虽与县丞同勘，即不许，輙取罪囚出外，以致莫伸情，欵引惹教唆，或丞老而病，且乏廉声，亦不宜使之干预。
平赋税
一前在任日，曽约束输纳，二税自有省限，官司先期催纳，在法非轻，至于预借税租，法尤不许，若公吏私借者，准盗论，今闻属县有未及省限，而预先起，催者有四年，而预借五年之税，五年而预借六七年之税者，民间何以堪此？仰自今为始，须及省限方行起催，仍只催当年，及逓年未纳税赋，不许更行，预借所有公吏私借之弊，并委知县严行觉察，务令尽絶。
一前在任日一应官民，寺观输纳税米，并令自量，自槩止收槩下三升为耗，诸县亦一体施行，今闻诸县受纳，更不照前约束，甚至取及二三防者，自今仰并照州仓，交纳体例，令纳户自行，量槩毋致，少有过，取其案吏，仓防非理，乞覔一切除罢，受纳官，宜以身率下，庶几可革，蠧。
一昨来节次约束，逓年逃阁之数，当与除豁，不许，勒令保长代输，其就州纳者，州钞下县，县吏不得藏匿，立请主簿销注，其就县纳者，即与印钞给还，仍对销官簿，不许，重叠追催，及以呈钞为名，輙行追扰，今来访闻诸县于前数弊邑，邑有之，人户不胜其苦，为保长者，尤所不堪，甚至保正副本非催科之人，亦勒令代纳，违法害民，莫此为甚。仰诸县截，自日下并行革去。
一昨宋大卿在任剏令，第五等户产钱一文纳见钱七文足，一应縻费已并在中，今来访闻诸县公吏于七文之外，又取縻费，或反多于正钱，殊失前政寛防之意，今仰悉从革去，正钱之外，不得増添分文反为下户之困。
禁苛扰
一前在任日，曽坐条行下诸县一应文引只付保司，不许差人下乡，如诸色公吏，輙带家人下乡骚扰者，并从条收坐，自后犯者惩治非一，又乡书等人，毎遇乡民收割輙至乡村乞麦乞谷因人户，有诉已将犯者编配及尉司弓手，有因捕盗而多带家丁扰害，乡村人户亦屡曽惩治，是时田里间，无一吏迹，今闻数年以来，此弊复作，官司未有一事便差人下乡，纵横旁午，为害最甚，仰诸县截，自日下更不许仍循前弊，兼本州既不专人，下县则县邑，亦岂应专人下乡，若公吏，非承县引而私徃乡村乞覔委知佐，严加觉察，务令尽絶。
一昨曽行，下，在州官及诸县知佐，不许出，引令公吏，保司买物，及因南安丞防出，引付保司，募役人买布，因而妄行科配，致人陈诉，已将犯人断买刺环，及将县丞，取问今来，访闻诸县，仍有此弊，仰知佐防日下一切杜絶不许责令公吏，保司买物，以致科扰人户。
一前在任日曽，有约束圣节，锡宴在近，窃虑诸县循习成例，或于行铺科买物件，不依时价支钱，或于民院科配钱物，并假借器皿，幕帟之属，因而干没，或妄追乡村，农民充乐社祗应，或勒令良民妇女拘入妓籍，如违许人陈诉，后因惠安人户陈诉，县吏令妆束乔鼓，祗应筵防已将犯人，重断勒罢，又因永春人户陈诉，县吏因上元放灯科买，灯油不还，价钱亦将犯人重断，锢身监还，并牒诸县，今后上元放灯，不许，白科铺户，油烛等物，今来并照前来约束，如有犯者，并从重坐。
一昨因晋江县为造军期，船敷买人户，桐油赤藤等物，不还价钱，遂将承吏断配，仍约束，自今不许并縁军期輙有科配今来，访闻诸县，因本州抛下赤藤，麻皮等物，輙科保正副收买，更不依时直还钱，甚者分文不支，致令保正赔钱买纳入，纳之，时公吏又有需，乞为保正者，其何以堪？仰诸县，今后遇有军期，行下宜从长区处，务令不扰而办，毋容县吏并縁广行科配，及抑令保司赔备。
一昨因晋江重修县衙出，引监诸寺院纳修造钱，其承引人輙将三植院佃户，打防取乞已，将犯人断刺，仍帖县镇，自今非甚不获已，毋輙兴土木之工，其不急兴修，并仰住罢。所有合修去处，须管以见钱，置塲依时价召人申卖，不许，出引敷率，今恐属县，或因修造，輙有敷配仰日下，除罢。
一昨曽约束，民间争讼，官司所当明辨是非，如果冒犯刑名，自合依条收坐，今闻属县乃有专事科罸者，遂使富民有罪，得以幸免，贫者被罚，其苦甚于遭刑，日下各仰除罢，今恐属县有因公事而科罚，民财者，截自日下，并令除罢。
一昨来约束，人户分析，当从其便，访闻诸县乃有专置司局，勒令开户者，但知利其醋，钱不顾，有伤风教，自今唯法应分析，经官陈请者，即与给印，分书不许，輙有抑勒，今闻诸县仍复有此甚者，差吏下乡，勒令开析，岂有此理！仰截自日下并行住罢。
一昨尝约束保正，长以编民执役官司所宜存恤，访闻诸县知佐科率多端，公吏取乞尤甚，致令破荡财产，自今除本役外，不可妄有苛扰，其初参得替，缴引展限之需，官员到任满替，供应陪备之费，并与除免，今闻诸县循习前弊，又复甚焉，非当管干之事，勒令管干不当令出钱者，勒令出钱，其害不可胜计，由此畏避不肯，充承宁赂吏辈求免，是致都分有无，保正去处，仰知佐诸防，自今于保正长等人，务加寛防，除烟火盗贼及自受文引外，不许，稍有苛扰，如官司已存恤保正，长而保正，长却募破落，过犯人代役，在乡骚扰，即当究治施行。
一昨来约束寺院，乃良民之保障，所当寛养其力，访闻诸县科率颇繁，致令重困，浸成不济，自今除依法供输外，自余非泛需索，并与除免，今闻诸县，视前加甚，若使管下寺院不济者多，则均敷之，害必及人户，仰自今照上项约束，毋致违戾。
右开具在，前照得廉，仁公勤四者，乃为政之纲领，而崇风教，清狱犴，平赋税，禁苛扰，乃其条目，当职于此，不敢不勉，亦愿诸县知佐以前四事，及今四条掲之座右，务在力行，勿为文具，其逐县公吏有犯上项约束，致招民词，当择其尤者，惩治一二外，余并许之，自新人户，亦不必论，愬自今约束下日为始，少有分毫违背，断不相容，黥流断刺，必无轻恕，帖诸县知佐，石井监镇，知委井榜，本州及七县，市曹晓示。
帅福建晓谕文
当司以安抚一道为职，兵甲盗贼，乃其专掌，然必吏良而后民安，民安而后盗息，盗息而后兵，偃四者相闗皆当致察，乃绍定六年十一月，恭奉诏书畧曰比年以来，民穷盗起，皆激于奸贪之吏，大哉王言，可谓明见万里之外矣，又自圣上亲政之后，登进忠贤，退黜憸佞，惩治赋吏，禁止苞苴，诸路监司太守，皆以端谨廉洁者为之，诏令之下，无非为民，当司奉行，其敢不恪，自到福州，一意讲求，赋输大重者，首议蠲减科须病民者以次革，除禁公人，下乡之扰，除保司代纳之害，戒谕十二县，官属毋滥刑，毋横敛，毋狥私，毋黩货，毋通闗节毋任吏胥，相与精白一心，无负明诏，丁宁之意，今又以申饬，十二县者，行下诸州，各察其属，务去前六者之弊，使斯民各安于田里，尔民幸遇，清平之时，宜知爱身寡，遇务本着业，毋喜鬬毋健讼，圣经有言一朝之忿，忘其身以及其亲，非惑欤？
言人一时忿怒，不能忍耐生事，出来防身害，命累及父母，乃迷惑之，人所为也。
又曰讼终凶
言健讼者终必凶也
又曰：好勇鬬狠，以危父母，此三者尔，民所当戒也，圣经又言：用天之道。
春勤于耕夏勤于耘秋勤于收敛之类是也
因地之利
髙田宜麦低田宜禾之类是也
谨身节用以养父母
谨身是不妄为节用是不妄费
又曰身体髪肤受之父母不敢毁伤
一毛髪一皮肤皆是父母遗体，不敢毁伤，何况犯刑宪，自害身命。
此二者尔，民所当勉也，当职以本路之人为本路之帅，其视八州，皆如乡党，其待百姓，一如子弟，官吏贪残者，当为尔惩之豪强，侵暴者，当为尔戢之，盗贼剽窃为汝之害，当为剪除之尔，民既安其生，宜思自保，父母之身，勿犯有司之法，此牓到日所，在耆老仁贤，宜为开説使之通晓，宜为劝勉，使之兴起，自今以徃家家礼义，人人忠孝，变八闽之俗为邹，鲁之乡，非惟当职所望于尔民，是亦朝廷所望于帅臣也，其听敬之毋忽，右令晓谕，各宜知悉。
帅长沙劝民间置义仓文
太守到任以来，无一念不在斯民，近因祷雨，思所以为邦人久处之计，在城则置平粜仓储米数万石，岁岁出粜，在诸县，则广置社仓储谷数万硕，岁岁出贷，其为虑悉矣，又念社仓贷谷，止及末等，有田之人，而细民无田者不得预也，复请于常平司，以今岁义米，附纳社仓，为赈粜之备，然义米有限，而贫民至多，岂能均及于是，又以居乡之日，所为义廪，规约以劝有力之家，葢欲公私叶力，共济斯民，使无饿莩，流离之苦，夫人之贫富，虽有不同，推其由来，均是天地之子，先贤有言，凡天下之疲癃残疾，惸独鳏寡，皆吾兄弟之颠连而无告者也，我之与彼本同一气，我幸而富，彼不幸而贫，正当以我之有余，济彼之不足，自古及今，能以惠防为念者其子孙，必贤其门户，必兴葢困穷之民，人虽忽之，天地之心，未尝不悯之也，我能惠防困穷，则是合天地之心，则必获天地之祐，此以理言者也，若以利害计之，无饥民，则无盗贼，无盗贼，则乡井安，是又富家之利也，况义廪云者，非损所有以予之，特出所有以粜之，而已于富家无所损，而于贫民实有益，且毎岁劝分，出于官司，岂能无扰？今举行义廪，使上中之户，自相推排，随力出备官司，不计产彊，敷之也。自置粜塲，自收粜钱，官司不遣吏监临之也，价直髙下视时稍损，官司不抑令痛减也，况当岁艰民食，悉仰劝分，今州郡既立社仓，又粜义米，则与尔富民分任其责焉，为不少矣。其可不体，官司美意，相率而乐从哉？今去秋成不逺已委知县官各行劝谕，期以十月终，逐都结规约，申闻于县，县以申闻于州，其能率先为倡者，当以褒赏，或谓潭人未易告谕诸县，劝粜自有成式，何以义廪为哉？为是説者以薄待吾民也，十二邑之广，岂无好义？乐善之，君子且两岁劝分，亦有欣然出粟，为数颇多，如长沙之贾，熊袁简湘隂之邓居中毛，以大攸邑之武当世，浏阳之龙，世永李天觉，罗延圭，安化之刘孝锡，陈洪范李峣，张奉世湘乡之冯楷醴陵之曹，应龙周霖，丁大谦湘潭之罗邦，臣杨仁老，向晓谕者，州郡或借补官资，或特立坊名，或量与免役，以旌异之矣，又安知无闻风，欣慕者乎？必若谕之而不从，则劝粜旧例，葢有不得而废者，特不若人自为之，则义风兴行，群情感悦，其气象不同尔，譬之役法，然为义役，则有辑睦之风，行差役，则有争竞之讼，义廪犹义役也，劝分犹差役也，二者利害，至为明白，尔民其详。
政经