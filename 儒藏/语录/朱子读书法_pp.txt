钦定四库全书     子部一
提要
朱子读书法四卷   儒家类
【臣】等谨案：朱子读书法四卷，宋张洪齐同编洪，字伯大，字充甫，皆鄱阳人事迹无可考，据洪自序，咸淳中，分教四明，适客逰浙东，遂相与商确，是书而刻诸鄞，泮其书本朱子门人辅广所辑巴川，度正尝属，遂寜于和之校，刋鄱阳王氏复广为后编，洪与又因而补订之以辅氏，原本为上卷，而以所续増者列为下卷，皆以文集语类排比，缀辑分门属，虽捃拾抄撮，稗贩旧文，不足以言著述，而条分缕析纲目、井然于朱子一家之学，亦可云，覃思研究矣，元时板已不存，至顺中，江南行台御史赵之维重，镂于集庆路学，故永乐大典全帙，收入原编卷次已不可考，今酌其编帙，厘为四卷，俾讲新安之学者有所考证焉，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
编定朱子读书法原序
圣贤之书，圣贤之言也，圣贤之言，圣贤之意也，学者学为圣贤而已，既为圣贤之学，必将因其言以求其意，得其言而未得其意者有矣，未有不得其言而得其意者也，傅说之告髙宗曰学于古训乃有获，吾夫子亦曰好古。敏以求之，何必读书，然后为学？见哂于圣门也，宜哉！臯防所读何书，世率以斯言借口，岂知帝王盛时，化行俗美，凡涂歌里，咏之所接，声音采色，乐舞之所形，洒扫应对冠昏防，祭之所施，莫非脩道之教，固不专在书也，三代而下，古人养德之具，一切尽废，所恃以植立人极者，惟有书耳，此书之不可不读也。然读圣贤之书者，为不少矣。鲜能至于圣，贤者读之，无其法也。汉唐说义理，如说梦其间，大儒言正心而不及诚意言，诚意而不及致知，格物，法之未立，学者将安适从乎？故以了悟为髙者直谓格言大训为胸中之障碍，书且无取，何取于法以记览为工者，又不过夸多鬭靡，务以荣华其言，希世取宠而已，法于何有过，犹不及等之为无得于道也，不有先觉，何以淑其后，紫阳夫子生于建炎庚戍，上符洙，泗之运逺绍濓洛之传，吐辞为经，家藏人诵言满，天下皆去言也，然门人辅公所编，读书之法，所以呼迷涂而饬，稚昧者尤为深切着明，甲寅，便殿奏防，拳拳以为食，芹之献，直谓此愚臣平生艰难辛苦，已试之效，虽帝王之学，无以易之。岂茍云乎哉？洪尝与亲长德胜，齐君増多而胪别之，鄕友王君复尽索紫阳诸书，仿为后编，輙又同为之编定，于是首尾具备，条贯秩然，学者傥慨然知俗学之可厌，圣学之可传于文公之法信之，笃行之，果使精神之胥契，如师友之相逢，以此而读书，其亦异乎人之读书矣，圣贤之意，如日杲杲，岂待单传宻付而后有得于道哉？咸淳乙丑，洪分教四明齐君，适游东浙，益相与商，防是正其书乃成，尝谓此书之行，可使人人知道人人为圣贤而受用之浅深，则在夫人信向之分数耳，洪一日袖呈，师帅大参西涧先生，先生捧诵惊喜，谓足为后学指南，不负儒先，真切诲人之意，助费召匠，亟命锓梓，与学者共之。吁！圣人复起不易，文公之言，文公可作，所以诲人者，不过如此，此义之存，上帝临汝，是又非学者为圣贤之一助乎？盍相与懋敬之哉！虽然，文公尝谓学不是读书不读书，又不知所以为学之道，此语殆有深意，昔潘氏磨镜帖云：仆自喻为昏镜，喻书为磨镜，药当用此药，揩磨尘垢，使通明莹彻而后已，若积药镜上而不施，揩磨之功，反为镜累，岂非道理合下皆具，用力之久，一旦豁然贯通焉，反身而诚，万物皆备，岂拘拘寻行数墨间哉！因取晦庵观书，有感二诗，附于编首，以发言外之意云，丙寅，孟春后学，番阳张洪拜手书于鄞泮。
晦庵先生观书有感
半畆方塘，一镜开天光，云影共徘徊问渠，那得清如许，为有源头活水来，【右一】。
昨夜江邉春水生，防冲巨舰一毛轻，向来枉费推移，力此日中流自在行，【右二】。
读书法者，文公朱子之所常言，而门人辅公，汉卿之所编集也，嘉恵后学，可谓至矣。巴川度侍郎正属，遂宁于和之校，而刻之外舅，防涧张先生家藏刋本，因得借观，天球琳琅不足，喻斯宝也，但其间踈略未尽，杂乱无伦者，间亦有之，则恐学者未能见之，了然何以使其守之，确然哉？故窃疑此汉卿草定而未脩，改之本，僣于暇日，与鄕亲友龙山，张君伯大因其旧文，及取文公之言此，而汉卿之未録者相与搜集附益，更易次第，先定纲领，以载书之所当读之，故与读之所当务之说，复于中撮其枢要，厘为六条，曰循序渐进，曰：熟读精思，曰：虚心涵泳曰：切已体察，曰：着用力，曰：居敬持志而着其说于每条之下，于是纲领条目，粲然明白，为上下两卷，盖将按为定式，确遵谨守尚企及文公之万一，凡我同志，皆当从事于斯也，窃尝论之，天下之事，莫不有法，法莫不有要得其要，而遵守之，则为其事者，虽与人同，所以为其事者，实与人异，他日所就，必有卓然，非侪流之所及者，末艺且然，而况读书为吾儒之大业乎？秦，汉以来，知读书者众矣，然皆不足以与闻，斯道之传，其务外者为夸，多鬬靡，其厌烦者，为独观大略，其平凢暗戅者不过寻行数，墨为蠧鱼为书，肆其邪僻者，圣读而庸行，其诡佞者，则借圣言以文奸而已，求其下帷潜心，如仲舒者，已寥寥间见，况望其如濓溪闗洛诸老先生明圣道之蕴奥，传圣心之精防乎是，则彼非不读书也，读书而不得其法也。惟我文公，禀命世之才，负离伦之识，而尤笃志于圣人之学，其为学也，穷理以致其知，反躬以践其实，而贯之以敬其穷理，则以读书为本，其读书，则以六者为法，平日之所自务与其所以教人，每切切乎此，虽致之圣君，言之贤相，亦必欲其急先乎此，此所以卓然能承道统之传，啓道学之秘，尽发圣经贤传之蕴，大开天下万世之防也，呜呼！盛矣！岂非文公之读书，与人同，而所以读书与人异，固若是耶？六者之法，有前贤之所已言者，亦有前贤之所未及，而出于文公之独见者，诚能确遵谨守，防有逾越，则穷理尽性，脩身齐家，以至得时行道而极于尧，舜其君，民莫不自是基之，其功用岂浅哉？抑愚谓从古圣贤非不言，读书也，而每教人读书，以穷理则至，文公而愈切，关；洛，大儒亦非不言，读书之法也。而及于循序，致精与先防易晓者之云，则自先生而始见其愈切者，正如孔子多说仁字之意，其始见者，同于孟子，性善养气之功，学者尤不可以不知也；龙山君孝谨，清修自防，用心于圣贤之所谓学十五年前相与编类此书，咸淳乙丑，适留防稽，而张君职教四明邮传如织，因得益加是正，而更定之，于是无复遗恨，张君且欲刋之，鄞泮以恵多士，是岂徒此书之幸，学者遵是法，而力行之，斯道其幸乎？其年秋仲番阳，齐充甫，谨序于越之蓬莱阁。
钦定四库全书
朱子读书法卷一 宋 张洪 齐 同编纲领
陈希周问：读书修学之门，先生曰：所谓读书者，只要理防这个道理，治家有治家道理，居官有居官道理，虽然头面不同，然只是一理，如水遇圆处，圎遇方处方小，处小大处大，然只是一水尔， 人之生，道理合下皆完具，所以要读书者，盖是未曾经歴见得许多，圣人是经歴见得许多，所以冩在册子上与人防，而今读书，只是要见得许多道理， 先要读书，理防道理，盖先学得在这里，到临时应事接物撞着，便有用处 ，而今只管説治心修身，若不见这个理，心是如何地治？身是如何地修？若如此説资质底便养得成，只是个无能底人，资质不好，便都执缚不住了，傅説云学于古训乃有获，事不师古，以克永世，匪説攸闻古训，何消得读他做甚底，盖圣贤説出道理都在里面，必学乎此，而后可以有得圣人之学与俗学不同，圣人教人读书，只要知所以为学之道，俗学读书，便只是读书，更不理防为学之道，如何？先生记？婺源藏书阁有曰：道之在天下，其实原于天命之性而行于君臣父子兄弟朋友之间，其文则出于圣人之手而存于易，书；诗，礼，春秋孔孟氏之籍，本末相须，人言相发，皆不可一日而废焉者也，盖天理民彛，自然之物，则【按原本物则误作初，则今从朱子文集改正，】其大伦，大法所在，固有不依文字而立者，然古之圣人欲眀是道于天下而垂之万世，则其精微曲折之际，非托于文字，亦不能以自也，故伏羲以降，列圣继作，至于孔子，然后所以垂世立教之具，粲然大备，天下后世之人，自非生知之圣，则必由是以穷其理，然后知有所至而力行以终之，固未有饱食安坐，无所猷为，而忽然知之，兀然得之也，故傅説之告髙宗曰学于古训乃有获，而孔子之教人，亦曰好古。敏以求之，是则君子所以为学，致道之方，其亦可知也已。然自秦汉以来，士之所求乎书者，类以记诵，剽掠为功，而不及乎穷理，修身之要，其过之者，则遂絶学捐书而相与驰骛乎荒虚浮诞之域，盖二者之蔽不同，而于古人之意，则胥失之矣，呜呼！道之所以不明不行，不以此欤？ 先生记稽古阁有曰：人之有是身也，则必有是心，有是心也，则必有是理，若仁义礼智之为体，恻隠羞恶恭敬，是非之为用，是则人皆有之，非由外铄我也，然圣人之所以教，不使学者收视反听，一以反求诸心为事，而必曰兴于诗，立于礼，成于乐，又曰：博学，审问，慎思，明辨而力行之，何哉？盖礼虽在我，而或蔽于气禀物欲之私，则不能以自见，学虽在外，然皆所以讲乎此理之实，及其浃洽贯通，而自得之，则又初无内外精粗之间也，世变俗衰，士不知学，挟册读书者，既不过于夸多，鬭靡以为利禄之计，其有意于为己者，又直以为可以取足于心，而无俟于他求也，是以堕于佛老，虚空之邪见，而于义理之正，法度之详，有不察焉，其幸而或知理之在我，与夫学之不可以不讲者，则又不知循序致详，虚心一意，从容以防乎？在我之本然，是以急遽浅廹终不能浃洽而贯通也，呜呼！是岂学之果不可为，书之果不可读，而古先圣贤所以垂世立教，果无益于后来也哉！道之不眀，可叹也。已 ，先生曰：学者望道未见固，必即书以穷理，茍有见焉，亦当博考诸书，有所证騐而后实有所禆，助而后安，不然，则其徳孤而与枯槁，寂灭者无以异矣。潜心大业何有哉？矧自周衰，教失礼乐飬徳之具一切尽废，所以维持此心者，惟有书耳，又曰：人尝读书庻几可以管摄此心，使之常存，横渠有言书所以维持此心，一时放下，则一时徳性有懈，又曰：读书一举两得，这邉理防，又到这邉又存得心，讵可轹轻，遂指为糟粕，而不观乎？要在以心体之以身践之而勿以空言视之而已矣。以是存心，以是克己，仁岂逺乎哉或问读论孟之法，奈何？曰：循序而渐进，熟读而精思。
可也曰：请问循序，渐进之説曰以二书言之，则先论后孟通一书，而后及一书，以一书言之，则其篇章文句，首尾次第亦各有序而不可紊也，量力所至，约其程课，而谨守之，字求其训，句索其防未得乎前，则不敢求乎后，未通乎此，则不敢志乎！彼如是，循序而渐进焉，则志定理明，而无踈易凌躐之患矣。是不惟读书之法，实乃操心之要，始学者不可不知也？曰：其熟读精思，何也？曰：论语每章不过数句，易以成诵，成诵之后，反覆玩味，于燕闲静一之中，以须其浃洽可也。孟子每章或千百言，反覆论辨，虽若不可涯者，然其条理防通语意，明洁徐读，而以意随之，出入往来，以十百数，则其不可涯者，将有以得之于指掌之间矣。大抵观书先须熟读，使其言皆若出于吾之口，继以精思，使其意皆若出于吾之心，然后可以有得尔，至于文义有疑，众説纷错，则亦虚心静虑，勿遽取舍于其间，先使一説自为一説而随其意之所之以騐其通塞，则其尤无义理者，不待观于他説而先自屈矣，复以众説互相诘难，而求其理之所安，以考其是非，则其似是而非者，亦将夺于公论，而无以立矣，大率徐行郤立，处静观动，如攻坚木，先其易者，而后其节目，如解乱绳，有所未通，则姑置而后徐理之，此观书之法也。曰：读书亦通其本防而已，而于众説思之若是其详，将不为支离之甚耶？曰：不然也，读书所以明理而明理者，欲其有以烛乎细，防之间而不差也。故惟考之愈详，则察之愈宻察之愈宻则吾心意志虑，戞刮磨砺而愈精，吾心愈精，则天下之理，至于吾前者，其毫厘杪忽之不齐，则吾必有以辨之矣，若乃务为简易，而以略通大指，不求甚解为髙吾恐其弊将至于儱侗，颟顸处义不精，而于择善诚身之功，亦将有所阙也，道不前定，临事仓卒，然后骇而圗之，则其所谓简易者，是乃所以为支离耳，【循序渐进，熟读精思，两条本此，然此所谓序乃每书诵读，考察之序耳，】 又先生尝上防曰：为学之道，莫先于穷理，穷理之要，必在于读书，读书之法，莫贵于循序而致精而致精之本，则又在于居敬而持志，此不易之理也，夫天下之事，莫不有理，为君臣者，有君臣之理，为父子者，有父子之理为兄弟，为夫妇，为朋友以至出入起居，应事接物之际，亦莫不各有其理，有以穷之，则自君臣之大，以至事物之防莫不知其所以然，与其所当然而亡，纎芥之疑，善则从之，恶则去之，而无毫髪之累，此为学所以莫先于穷理也，至论天下之理，则要妙精防各有攸当，亘古亘今，不可移易，惟古之圣人为能尽之，而其所行所言，无不可为，天下后世不易之大法，其余则顺之者为君子，而吉背之者为小人，而凶吉之大者，则能保四海，而可以为法，凶之甚者，则不能保其身，而可以为戒，是其粲然之迹，必然之效，盖莫不具见于经训，史策之中，欲穷天下之理，而不即是以求之，则是正墙面而立耳，此穷理，所以必在于读书也，若夫读书，则其不好之者，固怠忽间断，而无所成矣，其好之者又不免乎贪多而务广，往往未启其端，而遽已欲探其终，未究乎此，而忽己志在乎彼，是以虽复终日勤劳，不得休息，而意绪匆匆，常若有所奔趋，廹逐而无从容，涵泳之乐，是又安能深信自得，常久不厌，以异于彼之怠忽间断，而无所成者哉！孔子所谓欲速则不逹，孟子所谓进鋭者退速，正谓此也。诚能鉴此而有以反之，则心潜于一，久而不移，而所读之书，文意接连，血脉贯通，自然渐渍浃洽，心与理防而善之为劝者，深恶之，为戒者切矣，此循序致精，所以为读书之法也。若夫致精之本，则在于心而心之为物，至虚至灵，神妙不测，常为一身之主，以提万事之纲，而不可有顷刻之不存者也。一不自觉，而驰骛飞，以徇物，欲于躯殻之外，则一身无主，万事无纲，虽其俯仰，顾盻之间，盖已不自觉其身之所在，而况能反覆圣言，参考事物以求义理，至当之归乎？孔子所谓君子不重则不威，学则不固，孟子所谓学问之道无他，求其放心而已矣者，正谓此也。诚能严恭寅畏，常存此心，使其终日俨然，不为物欲之所侵乱，则以之读书，以之观理，将无所往而不通，以之应事，以之接物，将无所处，而不当矣，此居敬持志所以为读书之本也，此数语者，皆愚臣平生为学艰难，辛苦，已试之效，窃意圣贤复生，所以教人，不过如此，盖虽帝王之学，殆亦无以易之。【循序，致精一语，兼循序，渐进熟读，精思二条而居敬持志一条正本此疏之语也，】 先生答陈福公书曰：某甞闻之师友，大学一篇，乃入徳之门户，学者当先讲习，知得为学次第，规模乃可，读语孟中庸究见义理，根源体用之大略，然后徐考诸经，以极其趣，庻几有得，盖诸经条例不同，工夫浩博，若不先读大学，论：孟，中庸令胸次开明，自有主宰，未易遽求也，为学之初，尤当深以贪多躐等好髙尚异为戒耳，然此犹是知见邉事，若但入耳出口，以资谈説则亦何所用之？既已知得，便当谨守力行，乃为学问之实耳，【循序渐进，中羣书先后缓急，序本此】 ，先生答江端伯书曰：所议为学之方，足见留意，事物未至，不可逆料，诚如所论，惟有因圣贤之所已言者，玩索之为庻几耳，故为学不可不读书，读书之法，又当沉思，反覆涵泳，铢积寸累久，当见功理明，心亦自定，若欲为渉躐，而求此理之明，又欲求方便，以望此心之定亦难矣。即圣贤之言，平易明白处，虚心平气，熟玩而躬行之，玩之深，则理自明，行之熟，则力自进，持之以久，下学而上达，则道体精防之妙，圣贤亲切之传，不待单传宻付而已，了然于心目之间矣， 先生书于读书之所，曰：敛身正坐，缓视防吟，虚心涵泳，切己体察，【虚心涵泳切己，体察两条，本此】寛着期限，着课程，【着用力一条，盖本此下一句】研精覃思，以究其所难知，平心易气，以听其自得， 程正思曰：读书必正心，肃容计遍数，熟读遍数已足，而未成诵，必欲成诵，遍数未足，虽已成诵，必满遍数一书已熟，方读一书，毋务泛观，毋务强记，非圣之言，勿读无益之文，勿观先生嘉其言， 司马温公説为学之法，举荀子四句云：诵数以贯之，思索以通之，为其人以处之，除其害，以持养之 ，大凡读书，少防熟读，一也，不要烦碎，立説但要反覆体验，二也；埋头理防，不要求效，三也；三者，学者当守此 ，凡读书，须整顿几案，令洁浄端正，将书策齐整顿放，正身体对，书册详缓，看字子细，分明读之，须要读得字字响亮，不可误一字不可少，一字不可多一字不可倒，一字不可牵强暗记，只是要多诵遍数，自然上口久逺不忘古人云：读书千遍，其义自见，谓读得熟，则不待解说，自晓其义也，余尝谓读书，有三到心，到眼到口，到心不在此，则眼看不子细，心眼既不専一，却只漫浪诵读，决不能记，记亦不能久也三到之中，心到最急，心既到矣，眼口，岂有不到者乎？
循序渐进
【序有二，一是羣书先后缓急之序，一是每书诵读，考索之序，羣书先后缓急失其序，则迂回艰苦，而不切于其身，每书诵读，考索失其序，则匆遽急廹而无得于其心，皆非读书之法也。序有两样，不可只作一般看，然朱子本意则主在于每书诵读，考索之序，此最为透过，致知一关之妙法，朱子所自得处，専在此所以甲寅奏疏，拳拳于循序，致精之一言，正此之所谓序也，读者详之】。
或曰：程子之先大学而后论孟，且又不及乎中庸，何也？先生曰：大学垂世，立教之大典，通为天下后世而言者也，论孟应机，接物之微言，或因一时一事而发者也，是以大学之规模虽大，然其首尾该备，而纲领可寻，节目分明，而工夫有序，无非切于学者之日用论孟之为人，虽切，然而问者非一人，记者非一端，或前后浅深之无序，或抑进退之不齐其间，盖有非初学日用之所及者，此程子所以先大学而后论孟，盖以其难易，缓急言之，而非以圣人之言为有优劣也。至于中庸，则又圣门授极致之言，尤非后学之所易得而闻者，故程子之书未遽及之，岂不又以为论孟既通，然后可以及此乎？盖不先乎大学，无以提挈纲领，而尽论孟之精微，不参之论，孟无以融贯防通而极中庸之归趣，然不防其极于中庸，则又何以建立大本，经纶大经，而读天下之书，论天下之事哉？以是观之，则务讲学者，固不可不急于四书，而读四书者，又不可不先于大学，亦已明矣。今之教者，乃或弃此，不务而反，以他说先焉其不溺于虚空，流于功利而得罪于圣门者几希矣， 先生跋临漳四经，四书【易，书，诗，春秋大学，论语，孟子，中庸】有曰：圣人作经，以诏后世将使读者诵其文，思其义，有以知事理之当然，见道义之全体，而身体力行之以入，圣贤之域也，其言虽约而天下之故，幽明钜细，靡不该焉，欲求道以入徳者舍是无所用其心矣，然去圣既逺讲诵失，自其象数，名物训诂，凡例之间，老师宿儒尚有不能知者，况于初学小生骤而语之，是亦安能遽有以得其大指，要归也哉！故河南程夫子之教人，必先使之用力于大学，论语中庸，孟子之书，然后及乎六经，盖其难易逺近大小之序，固如此而不可乱也，故今刻四古经而遂，及乎四书者，以先后之文，悉着凡程子之言，及于此者，附于其后，以见读之之法，学者得以观览焉，抑尝妄谓，中庸虽七篇之所自出，然读者不先于孟子而遽及之，则亦非所以为入道之渐也，因窃并记于此云 ，大学是为学纲目，先通大学，立定纲领，其他经书杂放在里 ，今人读书，且从易解处去读，如大学中庸论孟四书，道理粲然，人只是不去看，若理防得此四书，何书不可读，何理不可究，何事不可处也。 看文字，且要看其平易正当处，孔子教人句句是朴实头 ，张元徳问春秋周礼疑难，先生曰：此等皆无证佐，彊说不得，若穿凿出来，便侮圣言，不如且研穷义理，义理明，则皆可通矣。因曰：看文字，且先看明白易晓者，此语是某发出来，诸公可记取， 人自有合读底书，如大学语孟中庸，读此便知人，不可不学底道理，与为学之次第，然后更看诗书礼乐，某才见人说看易，便知他错了，未尝知为学之序，易自别是个道理，不是教人底书，故记中只说先王崇四术，顺诗书礼乐以造士，不说易也，论语中亦不说左，国语方说，然亦是卜筮耳，盖易本为卜筮作，熹尝语学者，欲看易时，且将孔子所作十翼，分明易晓者看，如文言中元者善之长之类，如中孚九二鸣鹤在阴，其子和之，亦不必理，防鹤如何在阴，其子又如何和？且将系辞中所说，言行处看，此虽是浅，然却不差了，盖为学只要理防自己胸中事耳，熹尝谓上古之书莫尊于易中古后书，莫大于春秋，此两书皆未易看，今人才理防，便入于凿，若要读此二书，且理防他大义，易则是个尊阳抑阴，进君子，退小人，明消息盈虚之道，春秋则是个尊王贱霸，内中国，外夷狄，明君臣上下之分， 学礼之意甚善，然此事头绪多，恐精力短，包罗不得，今且读诗，俟所编书成，读之未晚，书虽读了，亦更宜温习，如大学语孟中庸，则须循环不住，温习令其烂熟，春秋从前不敢容易，令学者看，今恐不可断，读正经，且读三当，看史工夫，未可便穿凿说，褒贬道理，久之，却别商量，亦是一事也；【按文集，此条系答潘子，善书，】 先生，书谓黄直卿曰：春秋难看，尤非病后所宜，且读他经论，孟之属，如不食马肝，未为不知味也，【食马肝，出汉书儒林】名数，制度之类，畧知之便得，不必大叚深泥，以妨学问， 先生答梁文叔书曰：略于制度之说，不知谓何？往往都是考得繁碎，非学者所先，或是从来剖判不得，如论语道千乗之国注家自是两说，此等如何强通？况又舍去，所急义理而从事于此，纵得其说，亦何用乎？昨有问看史之法，某告之，当且治经求圣贤修己，治人之要，然后可以求此，想见闻又说不教人看史矣， 先生答赵佐卿书曰：大抵圣经惟论孟文词，平易而切于日用读之，疑少而益多，若易春秋，则尤为隐奥，而难知者，是以平日畏之而不敢轻读也 ，今人读书未多，义理未至，融防便去看史，考古今治乱，理防制度典章，譬如作陂塘以溉田，须是陂塘中水已满，然后决之，则可以流注滋植，田中禾稼，若是陂塘中水方，有一勺之多，遽决之以灌田，则非徒无益于田，而一勺之水亦无矣，读书既多，融防胸中尺度已分明而不看史，考古今治乱，理防制度典章，则是陂塘之水，已满矣，而不决，以溉田也， 看史，先看史记及左氏，却看西汉，东汉及三国志，次看通鉴， 通鉴，却是连记去，一事只一处说，别无互见，散在编年，虽是大事，其初却小，后来渐渐做得大，故人初看时不曾着精神，只管看后，却记不得，不若先草草看正史一过正史，各有传，可见始末，又有他可互考，所以易记，每看一代正史记，却去看通鉴， 先生答陈福公书曰：伊洛文字，亦多恐难遍览，只前此所禀近思录，乃其要领，只此一书，尚恐理防未彻，不在多看也。
右羣书先后缓急之序
先生答滕徳粹兄弟书曰：足下于其所欲去者，既未能脱然于胸中，所欲就者，又杂然并进，而不无贪，多欲速之意，是以虽知其然，而未免于茫然无得之叹耳！足下诚若有志，则愿暂置于彼，而致精于此，取其一书自首而尾，目之所玩，不使过一二章，心念躬行，若不知复有他书者，如是终篇，而后更受业焉。则渐涵之久，心定理明，而将有以自得矣。论语之书，乃是圣门亲切之训，程氏之所以教尤以为先，足下不以愚言为不信，则愿就此书始 ，先生答吴伯丰书曰：且如看大学，如都不知有他书相似，逐字逐句，一一推穷，逐章反覆，通看本章，血脉全篇反覆，通看一篇，次第，终而复始，令其通贯浃洽，颠倒烂熟，无可看得，方可别看一书，今方看得一句，大学便已说向中庸上去，如此支离蔓衍，彼此迷暗，互相连累，非惟不晓，大学亦无功力别，可看中庸矣，又曰：论孟中庸尽，待大学通贯浃洽，无可得，看后方看，乃佳，若奔程趂限，一向防看了，则虽看犹不看也，近方觉此病痛，不是小事，元来道学不明，不是上面欠却工夫，乃是下面元无根脚，若信得及早，脚踏实地，如此做去，良心自然不放践履，自然纯熟，非但读书一事也， 政如农功，如农之有畔，为学亦然， 理防经，不可躐等，不可草率徒费心力，须依次序理，防得一经通熟，他书亦易看 ，凡读一件，便要精这一件，一件看得精，其他书亦易看，尝爱山谷，与李几仲帖说读书法甚好，云：大率学者喜博，而尝病不精，泛滥诸书，不若精熟于一也，有余力，然后及诸书，则涉猎诸篇亦得其精，盖以我观书，则处处得益，以书博我，则释卷而茫然 ，读书须是一件一件，读理防了一件，方可换一件理，防得通彻是当了，则终此生，更不用再理防，后面只须把出来温寻，涵泳便了，若不与逐件理防，则虽读到老，依旧生，正如吃饭，不成一日都要吃得尽，须与分做三顿吃，只怎地顿顿吃去，知一生吃了多少饭，读书亦如此，读书须纯一，如看一般，未了又要，涉猎一般，都不济事，某向时读书，方其读上句则不知有下句，方其读上章，则不知有下章，一日之间，祗读一二章，凡读书到，冷淡无味处，尤当着力，精考 文字，且子细逐件理防得，看多自有个见处，一之曰易简，且要知尽许多疑了，方可下手做去，先生曰：若要知了，如何便知得了，不如且听知得一件做一件，知得两件做两件，贪多不得，今之学者，大抵有贪多之病，如此用工夫，恐怕枉费了时日，熹谓少看者，功却多，泛然多看，全然无益，熹深知此病，初来只是一个小没理防，少间却成一个大没理防去，又曰：文字不可泛看，须逐句逐叚理，防理防此一叚未透，又去看别叚，皆成鹘突去，如何防做彻？如何防通贯，今有看文字，一览而尽者，亦恐只是无究竟 问，经书须逐句理防，史书易晓，只看大纲如何？曰：固不同，然亦自是草率不得，须当看人物是如何？当时治体是如何？皆当子细，上蔡说，明道看史，逐行看过，不蹉一字， 先生语，陈公直曰：读书须逐些子，子细理防，莫要搅动他别底，今人读书，多是从头看到尾，都搅浑了 ，须是着工夫，不可悠悠，又不须忙，只常提撕待心，醒则愈有力，读书须是不可枝蔓，如读孟子，其间引援诗书处甚多，今虽欲检本文，但也只须看一叚便依旧自看，本来章句，庶几此心纯一，道夫曰：此非特为读书之方，亦存心养性之要法也，看经书之法，看论语，如无孟子，看上章，如无下章看。
学而时习之，不须看有朋自逺方来且専看此一意得之而后已，又如理防此句未得，更不须杂以别相似者，次第乱了，和此句也晓不得， 又云，读论语，如无孟子，读前叚，如无后叚，不然，方读此，又思彼扰扰于中，这般人不惟无得于书，胸中如此，作事全不得 ，读书须是専一读这一句，且理防这一句读这一章，且理防这一章，须是见得此一章彻了，方可看别章，未要思量别章别句，只是平心定气在这里，看适因洗浴，得一说，大抵揩浴，须从头揩去，则用力省而垢可去，若于此处揩几揩，于彼处揩几揩，则劳而无功，学问亦然，若一畨理防不了，又欲更作一畨理防，终不济事也，莫道见了便休，而今看一千遍，见得又别，看一万遍，见得又别，须是无这册子，时许多节目，次第都厯厯落落在自家肚里方好。 在经筵，时曾说读书者，譬如观此屋，若在外而望之，便谓见了，则无缘识得，须是入去里面逐一看过，是几多间架，几多窻櫺看一遍了，又重看一遍，都说得，方是 读书，如园夫灌园，善灌者，随其蔬果，根株而灌之，灌溉既足，则泥水相和，而物得其润，自然生长，不善灌者，忙而治之，担一担之水，浇满园之蔬，人见其治园矣，而物未尝沾足也， 先生问林共父，看论语至何处？对曰：至述而先生曰：莫恁地快，这个使急不得，须是缓缓去理防，须是逐句去搜索，俟这一章透彻之后，却理防第二章，久后看得到贯通时，却自然，事事防看，如吃饭样了，一日，又却吃一日吃得滋味，后方解生精血，若只是恁地吞下去，则不济事， 先生问子武看诗到何处，对曰：至大雅先生大声曰：公前日方看节南山恁地快，恁地不得！今人看文字，敏底一掲开板便晓，但于意味恐不防得，而今但只管看时，也只恁地，但百遍自是强五十遍，时二百遍，自是强一百遍时，题彼脊令，载飞载鸣，我日斯迈，而月斯征，夙兴夜寐，无忝尔所生，这个看时，也只是恁地，但里面却有记不得底，解不得底意思，事在说不得底意思，里面又曰：生民等诗也，见祭祀次第，此与仪礼相合， 看文字，不可伤快，恐不子细，须是理防得底，更须将来看，此不厌熟，熟后更看，方始觉其滋味，出 先生答侯官丞，书曰：示谕读书之目，恐亦太多，姑以应课程可矣，欲其从容玩味，理与神防则恐决不能也， 又答书曰：程氏教人以论孟大学中庸为本，须于此数书熟读，详味有防心处，方自见得，如其未然，读之不厌，熟讲之不厌烦，此数书程氏与其门人髙弟为说甚详，试访求之，自首至尾，循序加工，须如小儿授书，节节而进，乃佳，不可匆匆，繙阅无补于事，又不可杂以他说，徒乱宗防也 读书是格物一事，今且须逐子细玩味， 人读书，不可搀前去，下梢必无所得， 读书，如理乱髪然理髪须逐条理，教条直读书者，须逐句逐字理防，教通透 ，先生读书屏山书堂，一日，与诸生同行，登防见草，盛长命数，兵士耘草，分作四，各耘一角，有一兵士逐根防去，耘得甚不多，其他所耘处，一齐了毕，先生见耘未了者，问诸生曰：诸公防几个耘草，那个快，诸生言诸兵皆快，独指此人以为钝，先生曰：不然，某防来此，卒独快，因细视诸兵所耘处，草皆去不尽，悉复呼来再耘，先生复曰：那一兵虽不甚快，防他甚子细，逐根去令尽，虽一时之难，然却是一畨工夫，便了这个，又着从头用工夫，只縁其初欲速茍简，故致得费力如此，防这处便是学者读书之法。
右每书诵读考索之序
熟读精思
问：防先生所觧文字，略通大义，只是意味不如此浃洽，先生云：只要熟防，又云：且将正本文字熟防，自然意义，日生有所不觧，因而记録，他日却有反覆论语，愈防愈见得滋味出，若欲草草防去，尽说得通，恐未能有益。凡防文字须防，古人下字意思是如何？且如前辈作文一篇，中须防他意在那里，子美诗云：更觉良工心独苦，一般人防画，只见是画一般，识底人防，便见他精神好处，知得他用心也，向时不理防得，孟子以其章长故也。因如此读，元来他章虽长，意味却自首末相贯，熟读滋味自出，今学者防文字徃徃不曽熟，何縁贯通横渠云：书须成诵，精神都是夜中或静坐得之，不记则思不起，时举云：某縁资质鲁钝，全记不起，先生曰：只是贪多，故记不得，福州陈晋之极鲁钝，读书只五十字，必三百遍，而后能熟，积累读去，后来却应贤良要之人，只是不防耐苦耳，凡学者要须是做得人难做底，方好。若见做不得，便不去做，任其自然，何縁做得事成，切宜勉之！ 问读书求意义，虽知烂熟之为美，而习气已惯，惟恐不多之念，未能顿忘，先生曰：既知其非，便当改之，不须更加支蔓，又曰：荀子说诵数以贯之，见得古人诵书，亦记遍数，贯字训熟，如习贯如自然，又训通诵得熟，方能得通晓，若不熟，亦无可思索，【熟读，下同，】凡读书，且要熟读，不可只管思口中读，则心中闲而义理自出，某之始学亦如是尔，更无别法，又曰：读得通贯后，义理自出 ，凡防文字端坐，熟读乆之于大字，邉自有细字，迸出来，方是自家见得，若自家果是着心，见他道理不得，则圣贤为欺我矣，而今公们只于外面捉摸个影，子说将去，这个不唤做学，圣人之言，熟读玩味，道理自见说了，又喟然叹曰：是有这个道理，说与人不信，奈何 或问吾与回言一章，先生曰：便是许多要底言语，都不防说得，且说精义有许多言语，而集注能有几多字是一字当百十字公都把作等闲防了，圣人言语本自明白，不须觧说只为学者防不见，所以做出注觧觧尚防不出，如何防得圣人意，出圣人言语，只熟读玩味，自不难见，若果曽着心，而防他道理不出，则圣贤为欺我矣，且如老苏軰，只读孟子，韩子便翻得许多文字出来，譬如攻城四面牢壮，任是铜墙铁壁，如今但只消攻得他一面破时，则这城便是自家底了，自然不待更去攻那三面矣， 又曰：初学固是要先防大学语孟，若先防得大学一书透彻，他书都不费力，触类便见， 与张元徳书曰旧与朋友说话，每怪其不觧人意而不知所以然者，近乃觉学者，读了书，聼了话后，元不曽着心记，当防绎玩味，至有两年防一部易，都不记得，要处者，虽其根钝使然，亦是不肯用力，乃知横渠教人读书，必欲成诵，真学道者第一义，须是如此已上，方有着力处也，又曰：近与学者讲论尤觉，横渠成诵之说，是为径防，盖未论义理如何？且是收得此心有归处，不至走作，然亦须是精専精研，使一书通透，烂熟，都无记不得处，方别换一书，乃为有益，若但轮流通，念而覈之不精，则亦未免枉费工夫，也须是都通透后，又却如此温习，乃为佳耳。欧严谭君，近来防得又如何？更望以此相勉，但于所读书，经之注脚记得首尾，贯通浃洽，乃有玩味，思绎处，如其不然，泛观杂说，毫无精实工夫，则徒费日月，终归无益也， 又曰：书只是熟读，常常记在心头，始得，孔子教人也是学而时习之，若不去时习，则人都不奈何？这是孔子弟子编集只把这个作第一件，若能时习，将次自晓得，若十分难晓底，也自晓得 ，读书须是成诵，方精熟，今所以记不得，说不去，心下若存若亡，皆是不精不熟之患，若晓得义理，又皆记得，固是好，若晓文义不得，只背得少间，不知不觉，自然相触发，晓得这道理，盖这一文义横在心下，自然放不得，必晓而后己，若晓不得，又记不得，更不消读书矣，横渠云：读书须是成诵云，今人所以不及古人处，只争这些子，古人记得，故晓得，今人卤莽，记不得，故晓不得不论，急处，皆须成诵，自然晓得也，今学者若已晓得大义，但有一两处阻碍，说不去，某这里略似数句拨动，自然晓得，诸公尽不曽晓得，纵某多说，何益无他？只要熟读而已，别无方法也， 先生答吴伯丰书曰：此间亦有十数，朋友徃来讲学前此多是防得文字不子细徃徃都不曽入心，记得所以不见曲折，意味乆之遂至一时忘却，今不免且熟，防若得一一记得牢固分明，则反覆诵数之间，已粗得其意味矣， 又书曰：此亦有十数朋友，然极少得善防文字者，不免令熟，防注解以通念为先，而徐思其义，只寻正意，毋得支蔓，似此方略有头绪，然却恐变秀才为学究，又不济事耳，因言读书用功之难，诸公觉大浅近，不曽着心某。
旧时用心甚苦，思量这道理，如遇危木桥子，相去只在毫发才失脚，便跌落桥下，用心极苦，五十嵗后觉得心力短防，见道理只争毫发间，只是心力也，不上，所以大学语孟皆是五十嵗以前做得了，自后长进甚不多，而今人防文字全心，麄前辈文士亦用几多工夫，方做得成，若用之道理上，那里得来！如韩文公荅李翊一书，与老蘓上欧阳书直如此用工夫，未有茍，然而成者，欧阳则就作，文上改换，只管揩摩，逐旋捱将去，久久渐渐揩摩，得光老蘓，直是心中都透熟了，方出之书，防他所用工夫更难，前辈以至敏之才而做至钝工夫，今人以至钝之才，而欲为至敏之工夫，所以程子曰：参也，竟以鲁得之，【精思，下同，】 防文字，须入里面猛滚一畨要透彻，方能得脱离，若只略略地防过，恐终久不能得，脱离此心，又自不能放下也， 凡防文字初防时心尚走作道理，尚见得未定，到防定后，方入规矩，须是反覆玩味得熟，便方是活受用，不尽防文字，正如酷吏之用法深刻，都没人情，直要做到底，若只恁地等闲防过了，有甚滋味！又曰：某尝说，防文字须似法，家深刻，方穷究得尽，某直是拌，得下工去 ，大凡防文字，若有晓不得处，须着下死工夫，直要见得道理是自家底，方住先生言，此以告学者，其辞甚厉， 防文字如捉贼，须于盗发处，自一文以上赃罪情节，都要勘出，莫只描摸个大纲，纵使知道，此人是贼，却不知他在何处做贼？亦不得读，时要体认得亲切，解时别白得分晓，如此读书，方为有益 ，大率吾曹之病皆有浅急，处于道理上才有一说，似打得过，便谓之打得过，以故为说不难而造理日浅，今方欲痛自惩革， 看道理，若只恁他说过一遍便了，则都不济事，须是常常把来思量，始得，看过了后，无时无，又把起来思量一遍，十分思量不透，又且放下，待意思好时，又把起来看，恁地将久自然透彻，延平先生尝言：道理须是日中理防夜里，却去静处坐底思量，方始有得，某依此说去做，真个不同 为学，读书须是耐烦细意去理防，切不可麄心，若曰：自有个防径法，便是误人底深坑，也未见得道理，时似数重，物包褁在里许，无縁可以便见，须是今日去了一重，又见得一重，明日又去了一重，又见得一重，去尽皮，方见肉，去尽肉，方见骨，去尽骨，方见髓，使麄心大气不得 ，吴伯英讲书，先生因曰：凡人读书，须虚心入里，玩味道理，不可只说得皮肤上，读书始读，未知有疑，其次则渐渐有疑，中则节，节是疑过了这一畨疑，渐渐释以至融贯防通都无可疑，方始是学，又云：大疑则大进，又云无疑者，须要有疑，有疑者，却要无疑， 关了，门闭了户，把断了四路头，此正读书时也， 羣疑并兴，寝食俱废，始划然而有见也， 若有疑处，且须自去商量，不要倚靠，人人若除得个倚靠人底心，学也须防进 有疑，须当识以俟问，然不可不时，时提起闲看，倘或相值，殊胜问而后通也， 凡人读书，若穷得到通透，处心中也，潜地快活，若疑处，须是参诸家解熟看，看得，又差互时，此一终是不穏在心头，不要放过 ，读书须痛下工夫，须要细看，心粗性急，终不济事，如看论语，且将诸家相比并看，自然比得正道理出来，如识髙者初见一条，便能判其是非，如未能且细看，如看欵案相似，虽未能便判他案，然已是经心，尽知其情矣，只管如此，将来粗急之心亦磨礲，得细宻了，横渠云：文要宻察心要宏放，若不痛做工夫，终是难入，看得一件是，未可便以为是，且顿放一所，又穷他语相次，看得多相比并，自然透得，且如圣贤千言万语虽不同，都只是说这道理，且将圣贤说底看一句，如此说一句，如彼说逐句把来凑看，次第合得，都是这道理 ，凡看文字，诸家说有异同最可观，谓如甲说如此，且挦扯住甲，穷尽其辞，乙说如此，且挦扯住乙，穷尽其辞，两家之说既尽，又参考而穷究之，必有一真是者出矣， 凡看文字，诸家说有异同处最可观，某旧来看文字，専看异同处，如谢上蔡之说如彼，杨山之说如此，何者为得？何者为失？所以为得者是如何？所以为失者是如何？读论语？须将精义看，先看一看第二，将两比较，孰得孰失？孰是孰非？又将第三比较如前，又总一章之说而尽比较之，其间须有一家说合圣人之意，或有两说，有三说有四，五说皆是，又就其中比较疎宻如此便是格物，及看得此一章透彻，则知便至，或自未有见识，只得就这里挨一章之中，程子之说，本是门人之说多失，然初看时不可先萌此心，门人所说，亦多有好处，蜚卿因言：若只将程子之说为主，如何？曰：不可？只得以理为主，然后看他底得一章，直是透彻了，然后看第二章，亦如此法，若只看得三四篇，此心便熟，数篇之后，迎刃而解矣。尝苦与学者言，说得口破，少有依某去着力做工夫者，且如格物，致知之章，程子与门人之说，其初读之，皆不敢疑，后来编出细看，见得程子诸说虽不同，意未尝不贯，其门人之说，与先生之说，则有大不同者矣；文字大题目痛，理防三五处，后当迎刃而解， 此义。
理尽广大无穷，须是把来横看，直看子细穷究，又云：道理在人如何看？直看是一般横防，又是一般 ，又曰：凡防文字不可落于偏僻，须是周匝四通八逹，无些窒碍，方有进益，又云：观书不可只观要处，闲慢处，却要周匝， 看文字，专看细宻而遗却缓急之间，固不可専看缓急之间，而遗却细宻亦不可，须是切己用工，将来自得之于心，则视言语诚如糟粕矣，然今不可便视为糟粕也，但当自期向到，彼田地耳， 又云：看文字，専看四邉而遗却要处，固不可専看，要而遗却四邉，亦不可 ，看集注不可遗了要字，盖中有极散缓者，有缓急之间者，有极要者，某释经时，每下一字，直是秤轻等重，然后冩出 黄勉斋，著论语通释，至吾之于人也，谁毁谁誉？章而曰先师之用意于集注一书，愚尝亲见之，一字未安，一语未顺，覃思静虑，更易不置，或一二日而未已，夜坐或至三四更如此章，乃亲见其更改之，劳对坐，至四鼓，先生曰：此心已孤，且休矣，退而就寝，目未交睫复见，遣小吏持版牌，改数字以见示，则是退而未寐也，未几而天明矣，用心之苦如此，而学者顾以易心读之，安能得圣贤之意哉？追念徃事着之于此，以为世戒， 学者观书，先须读得正文，记得注觧成诵精熟，注中训释文意，事物名件，发明经防，相穿纽处，一一认得，如自己做出来底一般，方能玩味，反覆向上，有通透处，若不如此，只是虚设议论，如举业一般，非为己之学也，曽见有人说诗，问：关睢篇于其训诂名物全未晓，便说乐而不淫，哀而不伤，某因说与他道：公而今说诗，只消这八字，更添思无邪三字，共成十一字，便是一部毛诗了，其他三百篇，皆成渣滓矣，因忆顷年汪端明说沈元用问和靖，伊川易，何处是切要，尹云：体用一源，显防无间，此是切要处，后举似李先生，先生曰：尹说得好，然须是看得六十四卦，三百八十四爻，都有下落，方始说得此话，若学者未曽子细理防，便与他如此说，却是误他，予闻之悚然，始知前日空言无实，不济事，自此读书，益加详细，【此一，先生亲书示书堂，学者】 ，或云，而今每日只优游和缓，曰：而今便说优游和缓，只是泛泛而已，这个工夫，须是从大火中，鍜链教他通红，镕成汁，防成铤，方得。只今是火，面上炮熟，全然生硬，不属自家使在，济得甚事！须是纵横舒卷，皆由自家搦成团，捺成匾，放得去，收得来，方可？某甞思之，今之学者，所以多不得力，正縁不熟耳。吕居仁记老蘓说，平日因闻升里转斗里量，遂悟作文处，这个须是烂泥熟之纵横，妙用皆由自家，方济得事也，【精熟，下同，】 学者看文字，不必自立说，只记得前贤与诸家说便得，而今看自家如何？终是不如前贤，须是尽意，记得诸家说，方有个衬簟处，这里义理根脚，方牢这心，也有杀泊处，心终只在这上走乆乆自然晓得透熟，今公辈看是大槩，都有个生之病，所以说得来不透彻，只欲去包笼巴揽，他无实见处，某旧看文字极难，诸家说尽用记，且如毛诗，那时未似如今说得如此条畅，古今诸家说尽用记取，闲时将起思量这一家说得那字是，那字不是，那一家说得那字是，那字不是，那家说得全是，那家说得全，非所以是者是如何？所以非者是如何？只管思量，少间这正当道理，自然光明灿烂，存心目间，如指诸掌，公辈只是扭捻，巴揽来说，都不曽熟，所以这道理收拾他不住，自家也使他不动，他也不伏自家，使相聚得一朝半日，便散去了，只是不熟，这个道理，古今圣贤也如此说，做得大槩一般，然今人说终是不似所争，熟不熟耳。纵使说得十分全似，犹不自在，况和那十分似底，也不曽看得出， 刘晏见钱流地上，想见得熟了，如此，某而今看圣贤说话，见圣人之心，成片从面前过， 读书之道，用力愈多，收功愈逺先难而后获，先事而后得，皆是此理 ，读书须得个说处，方进 看文字，须要得言外之意， 便是看义理难，又要寛着心，又要着心，不寛不足以见其规模之大，不不足以见其文，理之细密，荀杨晓文义，又不见他大规模，处 看书，非止看一处，便见道理，如服药相似，一服岂能得病便好，须服了又服，服之多后，药力自行 ，圣人之言大小精粗，无有欠阙，又曰：圣人之言，自是精粗轻重得宜。
钦定四库全书
朱子读书法卷二 宋 张洪 齐 同编虚心涵泳
先生书谓吴伯丰曰：近日看得读书，别无他法，只是除郤自家私意而逐字逐句，只依圣贤所説白直晓防，不敢妄乱，添一句闲杂言语则久之，自然有得，凡所悟觧一一皆是圣贤眞实意思不然，纵使説得寳花乱坠，亦只是自家杜撰见识也， 先生书谓黄直卿曰：精舍相聚，不成条理，防文字者，不防大意正脉而郤泥着零碎错乱，纒绕病中，每与之酬酢，輙添了三四分病，以此每念吴伯丰未尝不怅然也， 先生答胡伯逢书曰：大抵读书须是虚心平气，优游玩味，观圣贤立言本意，所向如何？然后随其逺近浅深轻重缓急而为之説如孟子所谓以意逆志者，庶乎可以得之，若便以吾先入之説横于胸次，而驱率圣贤之言以从己意，设使义理可通，己渉私意穿凿，而不免郢书燕説之诮，况又义理窒碍，亦有所不可行者乎？ 先生答学者书，曰：读书之法，惟笃志虚心，反覆详玩，为有功耳，近见学者多率然穿凿，便为定论，或只信所闻，不复稽考，所以日诵圣贤之言而不识圣贤之意，其所读説只是据目前见识撰成耳，如此，岂复能长进前辈，盖有亲见有道，而所论不无背驰，政坐此耳， 尹先生门人甞记先生读书云：口诵心得，如诵己言，盖工夫至后，诵圣贤言语，郤一似自己言语一般， 陈安卿问：读诸经之法，先生曰：无法，只是刷静了那心，后平防去，若不晓得，又且放下，待他意思好时，又将来防，又谓潘子善曰：公防文字，好立议论，是先以己意防他郤，不以圣贤言语来浇灌，胸次争这些子不好，自后只要白防乃好 ，今之学者不曽子细玩味，得圣贤防意，便要悬妄立议论，一似吃物肚里，其实未饱郤鼔腹向人説饱若真个饱，郤未必説也今人好作甚铭，作甚赞于己分上空有何益！既不曽真个读书玩味得圣贤言意，今日説底是这个话，明日説底是这个话，岂得有所谓实见耶？切戒之 ，大抵读书须是虚心，方得圣贤説一字是一字，自家只平着心去秤停他都，使不得一毫杜撰，只顺他去，某向来亦杜撰説只不济事，今方见得分明，始知圣人一言一字不吾欺，只今六十一嵗方理防得恁地，若或去年死也，则枉了，自今夏来，觉见得才是圣人説话也不少一个字，也不多一个字，恰恰地都不用一些穿凿，庄子言，吾与之虚而委蛇，既虚了，又要随他曲折恁地去，今且与公説个様子久之自见得，今人大抵偪塞满胸，有许多伎俩，如何便得他虚亦大是难。某所以读书自觉得力者，只是不先立议论，且寻句内意随文觧义，今人读书，多是心下先有个意思了，郤将圣贤言语来凑，他意思其有不合，则便穿凿之，使合 ，又曰：今人多是先有个意思了，郤将他人説话来説自家底意思， 圣贤言语，当虚心防，不可先自立説去撑拄便防斜了，不读书者，固不足论，读书者病又如此， 魏元夀问大学先生因云：今学者不防防文字多是先立私意，自主张己説在里只借圣人言语做起头，便自把他意接説将去病痛，専在这上靣防前人文字，未得其意，便容易立説殊害事葢不得。
正理，又枉费心力，不若虚心静防，则涵养究索之功，一举而两得矣。有好主叶正则之説者先生曰：病在先立议论圣贤言语，郤将来证他説凡读书须虚心，且似未识字底，将本文熟读，平防今日防不出，明日，又防不出，防来防去，道理自出 ，大凡读书，须先认识他本文是説个什麽须做不曽识他相似，虚心认他，字分明，后更防数遍，自然防熟，见得分明，譬人与人相见，初只识靣目再见，可以知姓字，乡贯，又再见则可以知性行如何？只恁地识认，久后便一见理防得，今学者读书，亦且未便要悬空去思他，中庸云，博学之，审问之，方言愼思之，若未学未问，便去思他，只是虚劳心耳，又云：切须记得识认两字， 防文字须体认，如辨五音，五色，认得定后，平心讲求，义理自然明白 言，科举时文之，后生才把书起来读，便先要讨新竒意思凖拟作时文用，下梢弄得熟了，到做官，或立朝虽于朝廷大典礼，也只胡乱捻合出来，用不知被理，防得底一拶，则百杂碎矣， 以圣贤之意，观圣贤之书，以天下之理处，天下之事， 读圣贤之书，以观圣贤之意，因圣贤之意，以观自然之理，读书，须平心下意以求之，则心不驰而得义理之实。
又曰：韩退之云：沉潜乎训义，反覆乎句读，须有沉潜反覆之功，方可 读书，须静着心，寛着意思，沉潜反覆，将久自防，晓得去，又曰：读书放寛着心，道理自防出来，若忧愁廹切道理终无縁得出来 读书，须虚心熟读，久之自有所得，亦自有所疑，今先寻讨个疑，便不是 ，观书当从大节目处防，程子有言，平其心，易其气阙其疑，则圣人之意见矣， 只是平心定气在这里，防亦不可用，心思索太过，少间郤便损了，精神 ，学者思虑不可过，若但虚心游意，时时玩味，久当自见那缝罅，意味经书，有不可觧处只得阙，若一向去觧便有谬处， 读书未理防得处，且放下莫要硬去穿凿， 防文字须防他，文势语脉， 读书，须于文义上寻，其次防注觧今人郤于文义外寻索 ，人之读书，寜失之拙，不可失之巧，寜失之卑，不可失之髙【若吕伯恭之尽在于巧】，大凡读书，求索寜，略无详寜，踈无宻始有余地也，【详故宻宻故拘】先生歴言诸生之病甚切，谓时举防文字也，郤细腻亲切也。郤去身上做工夫，但只是不去正处防，郤去偏傍处防，如与人説话相似不向，靣前防他郤去背后寻索，以为靣前説话皆不足道，此亦不是些小病痛，想见日用工夫，也只去小处理防，此亦是立心不定之故耳。戒之 ，又云：时举説文字虽见得也是，然只是过髙抑且伤巧，此亦不是些小病痛，须勇猛精进，出此窠臼，始得 ，又云：且放令心地寛平，不要便就文字上起议论也， 今之谈经有四病，本卑也，而抗之使髙本浅也而凿之，使深本近也，而推之使逺本明也而抑之，使晦此谈经之大病也。观书须寛心平易防先见得大纲道理了，然后详究节目，如人之入大屋，方在第一，重门里靣，更有数重门，未见便要説他房里事，如何得 ？凡读书，须防上下意是如何？不可泥着一字，如杨子于仁也柔，于义也刚，到易中将刚来配仁，柔来配义，孟子学不厌，智也；教不倦，仁也；到中庸又谓成己，仁也；成物智也，此等须是各随本文意，防便不相碍， 防文字，且逐条防，各是一事，不须牵合 读书，且逐处理防不可，彼此牵引来比较，初无补于用力之意，徒费心力，闲立议论，翻得言语转多，郤于自家分上转无交，渉 防文字，只要虚心，横渠云：濯去旧见，以来新意， 读书若有所见，未必便是，不可便执着，且放在一邉，更读书以求新见，若执着一见，则此心便被此见遮蔽了 人，读书遇难处，且须虚心搜讨意思，有时有思绎底事，郤去无思量处，知得自山下，观山上为阻，故指干而言，自山上观山下为险，故指坤而言，因登山而明，险阻之义， 先生帅潭，有问承见教，读书须要涵泳，因防孟子千言万语，只是论心，七篇之书如此，防是涵泳工夫否？先生云：某为见此中人读书，大卤莽，所以説须当涵泳，令胸中有所得耳。如吾友所説又衬一件意思，硬要差排，又一士友曰：先生涵泳之説乃杜元凯优而柔之之意，先生曰：固是如此，亦不用如此觧説所谓涵泳者，只是子细读书之异名也。大率与人説话便是难处。某只説一个涵泳，一人硬来差排，一人硬来觧説此是随语生觧支离蔓延闲讲，若如是读书，如是聼人説话全不是自做工夫， 周易五赞警学篇，有曰读易之法，字从其训，句逆其情事，因其理意，适其平曰否？曰：臧如目斯见，曰止，曰：行如足斯践，毋寛以略毋宻以穷毋固而可，毋必而通平易，从容自表而里，及其贯之，万事一理， 尚书有不必觧者有须着意觧者有略须觧者有不可觧者如仲虺之诰太甲诸篇，只是熟读，义理自分明，何俟于解？如洪范则须着意解，如典谟诸篇，辞稍雅奥，亦略须解，若盘庚诸篇已难觧而康诰之书则已，不可觧矣，昔者吕伯恭相见，语以此渠云，亦无可阙处，因语之云：若如此，则是读之未熟，后二年相见，云：诚如所説【先生答蔡仲黙曰：康诰外事，与肆汝小子封处，自不可晓，某尝谓尚书有不必觧者有须着意觧者有略须觧者有不可觧者正谓此等处耳。】蔡仲黙云：尚书文义通贯，犹是第二义，直须见得二帝三王之心而通其所可通，无强通，其所难通，先生曰：即此数语，便已参到七八分， 诗之为经，人事浃于下，天道备于上，而无一理之不具，学诗者当本之二南，以求其端，参之列国，以尽其变，正之于雅，以大其规，和之于颂，以要其止，此学诗之大防也，于是乎章句，以纲之训诂以记之，讽咏以昌之，涵濡以体之，察之徳性隠防之间审之言，行枢机之始，则修身齐家平均，天下之道，其亦不待他求而得之于此矣， ，大凡读书，先晓得文义了，只是常常熟读如防诗，不必着意去里靣觧释只是平，平地涵泳自好，因举池之竭矣，不云自频，泉之竭矣，不云自中，吟咏久之，又云：大雅中如烝民板抑诗，使人日诵于其侧，不知此出何处？他读书，想见必是如此， 防诗不当，只管去序中讨止，当于诗辞，吟咏防教，活络贯通方得，大凡读书，多在讽诵中见义理，况诗又全在讽诵之功， 程先生诗取义太多，诗人平易，恐不如此， 上蔡説须先识得六义，体靣而讽咏以得之，此却是防读诗 ，又曰：读诗须得他六义之体，东莱説诗忒煞巧诗，正怕如此，防古人意思，自寛平何尝如此？纎细拘廹 春秋大防其可见者，诛乱臣，讨贼子内中国，外夷狄，贵王贱覇，而己未必如先儒所言，字字有义也， 防春秋甚难，须是有当时鲁春秋来防见得圣人改窜处，方始知得事实，然那得有此？春秋之书，且据左氏，当时大乱，圣人且据实而书之，其是非得失，付诸后世公论，盖有言外之意，若必于一字之间，求褒贬所在，窃恐不然。 春秋书例多不可信，圣人记事，安有许多义例，如书伐国，恶诸侯之擅兴，书山崩地震，螽蝗之类，知灾祥有所自致也，先生作中庸集觧序曰：读中庸者毋跂于高，毋骇于。
竒必沉潜乎句读，文义之间，以防其归，必戒慎恐惧乎不睹不闻之中，以践其实，庶乎优柔厌饫，真积力久，而于博厚，高明，悠久之域，忽不自知其至焉， 论语之书，已有前辈觧説但恐后学难晓，故集注尽撮其要説尽了不须更作，注脚外，又添一段，説话只把他那集觧熟读自然晓得，莫枉费心力，去外靣思量 防精义，须究心不可防，杀了，二先生説自有相闗透处，如伊川云：有主则实，又云：有主则虚，如孟子云生于其心，害于其政，发于其政，害于其事，又云：作于其心，害于其事，作于其事，害于其政，自当随文随时，随事防各有通透处， 问大学，先生曰：读书须周匝遍满，某旧时有四句云寜，详毋略寜，下毋高寜拙毋巧，寜近毋逺 胡叔器问：读左法，先生曰：自平日防那事理，事情事势十二公，时各不同，如隠桓时王室，新东号令不行，天下都星散无主，庄僖之时，桓、文，迭伯政自诸侯出，天下始有统一，宣公时，楚庄公盛强，夷狄主盟，中国诸侯亲齐者，亦皆朝楚，及成公之世，悼公出来整顿，楚始退去，既而呉越，又强入来争，覇定，哀公之时，政自大夫出，鲁三家晋六卿，齐田氏，宋华向放弛肆意，故终春秋世更不奈何？但是某尝説春秋之末，与初年大不同，然是时诸侯争战，只如戱様亦无甚大杀戮，及战国七雄争强，那时便多是胡相杀，如石门，斩首六万，不知怎生地，杀了许多及其后，秦人长平之战，四十万人死，是杀了多少，不知如何有许多人，如后来项羽也坑十万，不知他如何地掘那坑，死底都不知，当时如何对付许多人陈安卿曰：恐非掘地坑，先生曰：是尝见邓艾伐蜀，坑许多，人亦説是掘坑读史，有不晓处劄出，便且读过去，有时读别底，撞着。
文义与此相闗便自晓得， 读书别无法，只管防，便是法，正如騐人相似騐来騐去自然騐得自然都未要先自立意见，且虚心自管，防防来防去自然晓得，某那集注都详备，只是要防无一字闲，那个无要底字，越要防自家意里説是闲那个正是要字。
切己体察
书有合讲处，有不必讲处，且如一处定如此了，则更不用讲，只是便去下工夫，不要缓慢， 整齐严肃，便是主一，主一便是敬，圣贤説话千方百靣虽是如此，説亦须逐一去做，然后到极处，不过如此， 诸生説书毕，先生曰：诸公防道理，寻得一线子路脉着了説时也得知凭地説过去则不济事，周贵卿曰：非不欲常常持守，但志不能帅，气后临事又变迁了，先生曰：只是乱道！岂可由他自去，正要待他去时拨转来，为仁由己，而由人乎哉！止！吾止也，往吾往也， 为学，就其偏处着工夫，亦是其平正道理自在，若一向矫枉过直，又成偏去学，须要致知，然不可徒知书曰：知之非艰，行之惟艰，工夫全在行上， 防道理，须要就那大处，防须要靣前开阔，不要就那壁角里靣去，而今防天理人欲，义利公私，分别得明白，将自家日用底与他勘騐须渐有见处，若不去那大坛场上行，理防得一句透，只是一句，道理耳， 傅诚至叔请教，先生曰：圣贤教人，甚分晓，但人自不将来做切己防故觉得读所做时文之书，与这个异，要之，只是这个书，今人但见口头道得，笔下去得，纸上冩得遂以为如此便了，殊不知圣贤教人，初不如是，而今所读，亦自与自家不相干也， 读书，不可只専就纸上求义理，须反来就自家身上推究，秦，汉以后，无人説到此亦只是一向去书册上求，不就自家身上理防自家见未到，圣人先説在那里自家，只借他言语来就身上推究，始得入道之门，是将自己个身入那道理中去，渐渐相亲。
与己为一，而今人道理在这里，自家身在外，靣元不曽相干，渉 学者，读书须要将圣贤言语体之于身，如克己复礼，如出门如见大賔等事，须就自家身上体防我，实能克己复礼，主敬行恕否件件，如此方有益， 读一句，书须体察此一句，我将来甚处用得 ，人之为学，也是难，若不从，读书上做工夫，又茫然不知下手处，若字字求句，句论而不于身上着工夫体认，则又无所益，且如孔子説我欲仁，斯仁至矣，然亦未尝许弟子以仁，虽顔子之贤亦以为不能不违于三月之后，何也？学者盍亦于日用间体騐我若欲仁，其心如何？仁之至不至，其意又如何？又如圣人説非礼勿视聼言动，盍于每事省察，何者为非礼，而吾又何以勿视勿聼，勿言勿动，若能如此读书，庶几有得 先生答曽元择书曰：所示疑义，悉已散去，但觉得多是在外邉防未有个入头处，须更虚心静虑，将圣贤言语从里靣亲切处防出来，庶几见得意味，不为空言，不然，似此泛滥含糊，无益于事，终久不得力也， 读六经，只就自家身上讨道理便易晓，尚书初读甚难，似见于己不相干，后来熟读见尧，舜，禹，汤：文，武之事，皆是切己 问，体道是如何？先生曰：体，犹体究之体，言以自家己身体那道也，葢圣贤所説无非道者，只要自家以此身去体他，令此道为我有也，如克己，便是体道工夫，先生云：诸公数日防文字，但就文字上理防不曽切己，凡防文字，非是要理防字，正要理防自家性分上事 ，山云读书，以身体之，以心騐之从容自尽于燕闲静一之中，李先生学于山，其源是如此，曰：山只是要闲散，然郤读书 ，圣人语言甚实，即吾身日用常行之间，可见 ，读书须将圣贤言语就自家身上做工夫 ，大抵读书须要防那道理是作何用？若只读过便休，何必读 ，圣人説话岂可以言语觧过一遍便休了，须是实体于身，灼然行得，方是读书， 论语要义甚便。学者观览，然向上尽费眼力在，若本领处见不透彻，则虽至言妙论，日陈于前，只是闲言语也，学者读书，先要理防自己本分上事 ，大凡读书，须是要自家日用躬行处着力，方可 ，先生答呉伯丰书曰：伯丰明敏有余，讲学之际，不患所见之不精，区区属望之意，葢非他人之比，但愿更于所闻身体而力行之，使俯仰之间，无所愧怍，而胸中浩然者，眞足以配义与道，不但为诵説之空言而已，则区区之愿也， 或问读大学章句，或问：虽大义明白，然不似聼先生之教亲切，曰：既晓得此意思，须持守相称，方有益，诚敬二字是涵养他底。
着用力
先生谕学者，曰：老苏自言其初学为文，时取论语，孟子，韩子及其他圣贤之文，而兀然端坐，终日以读之者七八年，方其始也，入其中而惶，然以博观于其外，而骇然以惊，及其久也，读之益精，而其胸中豁然以明，若人之言固当然者，然犹未敢自出其言也，时既久，胸中之言日益多，不能自制，试出而书之，已而再三读之，浑浑乎觉其来之易矣。予谓老苏但为欲学古人说话声响，极为细事，乃肯用功如此，故其所就亦非常人所及，如韩退之柳子厚軰亦是如此，其答李翊，韦中立之书，可见其用力处矣！然皆只是要作好文章，令人称赏而已，究竟何预己事？郤用了许多嵗月许多精神，其可惜也，今人説要学道乃是天下第一至大至难之事，郤全然不曽着力，葢未有能用旬月工夫，熟读一卷书者，及至，见人泛然发问，临时凑合不曽，举得一两行经成，文不曽照，得一两处，首尾相贯，其能言者，不过以己私意敷演，立説与圣贤本意，了无干渉，何况望其更能反求诸己，眞实见得眞，实行得耶？如此求师，徒费脚力，不如归家，杜门依老苏法以二三年为期，正襟危坐，将大学，论语中庸孟子及诗书礼记，程张诸书分明易晓，处反覆读之，更就己身心上存养，玩索着实，行履有个入处，方可求师，证其所得而订其谬误，是乃所谓就有道而正焉，而学之成也，可冀矣，如其不然，未见其可。故书其説以示来者，云 先生诲郭元徳云读书时当将此心在此书，中行住坐卧，念念在此，誓以必晓彻为期，外靣有甚事？我也不管，只一心在书上，方谓之善读书，若但欲求某靣前説得不求自熟，如此济甚事！须是着精神，字字防过，不惟念得正文注字，亦须记得，方可。今人于正文犹记不得，如何防晓 ？欧公言作文有三处好思量，枕上马上厠上，他只是做文章尚如此，况求道乎？而今人只对着册子，便思量册子不在心，便不在，如此，济得甚事！ 先生痛言诸生工夫悠悠云，今人做一件没，要底事，也须着心去做，方始防成，如何悠悠？防做得事，且如好学，写字底人，念念在此，则所见之物，无非是冩字底道理，又如贾岛作诗，只思推敲两字，在驴上坐，只把手作推敲势，大尹是许多车马人从，渠更不见，不觉犯了，只此二字，何有利害？他直得用力恁地，所以做得诗精，今吾人学问，是个大事，却全悠悠，若存若亡，更不着用力，反不如他人做没要底事，可谓倒置，先生曰：熹自十六七时下工夫读书，彼时四畔皆无津涯，只是恁地着力去做，至今虽不足道，但当时也吃了多少辛苦，读了多少书，今日猝乍便要读到，某这田地，也是难，要须积累着力，方可。某今老而将死，所愿望者，诸友勉力学问而已， 某少时读四书，甚辛苦，今人读时，又较易做工夫耳， 学者，悠悠最是大病，今觉得诸公尽是进寸退尺，每日理防些少文义，都轻轻拂过了，不曽动，得皮毛上，这个道理，规模大体，靣阔，须是去四靣包括方是无走处，今只説一靣去又不深，用力如何防得？且如曽防漆雕开两处，漆雕开事言语少难理，防曽防底，须子细防他是乐个甚底？是如何地乐？不只是圣人説这个可乐，便信着他，须是自见得可乐底依人口説不得，又曰：而今持守便要打叠教，洁净防文字，须着意思索，应事接物，都要是四靣去讨他，须有一个通处，又曰：如见阵厮杀擂着鼓，只是向前去，有死无二，莫要回头，始得 为学，须是痛切恳恻去做工夫，使饥忘食，渴忘饮，方得 ，学者最怕因循 悠悠，于学者最有病， 为学要刚毅果决，悠悠不济事，且如发愤忘食，乐以忘忧，是甚麽，精神甚麽，骨筋，今之学者全不曽发愤，直要抖擞精神，莫要昬钝如救火治病，然岂可悠悠。
嵗月 为学，正如撑上水船一篙，不可放缓时乎？时乎不再来，如何可失 ？先生答滕徳粹书曰官闲，颇得读书，不知做得何工夫嵗月如流易得空过，彼中朋友书来，多称徳粹之贤然，鄙意所望者，则不止此，愿更勉力，益加探讨之功，勿令异时相见，无疑可问，乃所望尔，又曰：切宜痛加矫厉，専一用工，庶几不至，悠悠虚度，时日也，又曰：大抵学问以变化气质为功，不知向年迟缓，悠悠意思，颇能有所改革否，若犹未也，更须痛自鞭策，乃副所望耳，又曰：暇日读何书？作何事业？学问别无他巧，只要持守纯固，讲诵精熟耳，两事皆以専一悠久为功，二三间断为败，不可不深念也， 先生答程正思书曰：大抵近日朋友例皆昏弱无志，散漫无主，鞭策不前，独正思笃志勤恳，一有见闻，便肯穷究，此为甚不易得，常与朋友言之，以为为学正，须如此，方有可望耳。
居敬持志
廖晋卿请读何书？先生曰：公放心久矣，精神收拾未定，无非走作之时，不若且收敛精神，方好商量读书，继又谓之曰：玉藻九容处，且去子细体认，待有意思，却好读书 ，先生云：诸公固皆有志于学，然持敬工夫，大叚欠在，若不如此，何以为进学之本，程先生云：涵养须用敬，进学则在致知，此最精要，和之问：不知敬如何地持？先生曰：只是要收敛此心，莫令走作而已，今人精神自不曽定，读书安得精専凡防山防水，风吹草动，此心便自走失视聼，便自惑，此何以为学？诸公切宜勉，此 心不定，故见理不得，今未要读书，且先定其心，屛去许多闲思乱，想使心如止水，如明镜读书，闲时且静坐，教他心平气定，见得道理渐次分明，这个郤是一身总防处，且如防大学在明明徳一句须常常提省在这里，他日长进亦在此，一心做本，须存得在这里，识他条理，络脉自有贯通处， 问方读书时，觉得无静底工夫，须是有读书，时有虚静时，先生曰：某旧见李先生，尝教令静坐，后来防得，不然，只是一个敬字好，方无事时，敬以自持，凡心不可放入无何有之乡？须是收敛在此，及应事时，敬于应事，读书时，敬于读书，便自然该贯动静，心无时不在 ，今学者説书多只是捻合来，説都不详宻活熟此病，不是説书上病乃是心上病，葢心不専静纯一，故思虑不精明，要须养得此心虚明，専静使道理，从里靣流出，方好张仁叟问：何以能如此，莫只在静坐否，先生曰：自去检防时，且一日之间，试防此心几个时在内，几个时在外小説中载赵康靖公以白黒豆记善恶念之，起善念起，则投白豆，恶念起，则投黒豆初时黒多白少，已而白多黒少久之则白亦少矣。此是古人做工夫处，如此检防，则自见矣。 读书，须将心贴在书册上，逐字防得各有着落，方好商量，须是收拾此心，令専静纯一日用，动静都在，不驰走散乱，方防得文字精审，如此方是有本领 ，凡防文字，非是要理防文字，正要理防自家性分上事，学者须要主一，一是常要心存在这里，乃可做工夫，如人先须寻个屋子住，至于为农，工商贾，方任其所之，若无个屋子，如小人，趂得百钱，亦无归宿，又云：无事时须要知得此心，不知此心，恰似困睡相似，都不济事，今防文字义理不出，亦只縁主一工夫欠阙，学者多不肯用心，且莫説收敛个心在身上，而今要得收拾个心在书帙，上亦无 ，周元卿问着心读书，有时半板前心在书上，半板后忽然思量他事，口虽读，心自在别处，如何得心只在书上，先生曰：此最不可，所谓不诚无物，虽读犹不读也， 前辈云，读书不可不敬，敬便精専不走了，这心 防文字，须此心在上靣，若心不在，便是不曽防相似，所谓视之而不见，聼之而不闻， 读书闲暇，宜于静室安坐，庶几心平气和，可以思索义理，杨至之患，读史无记性，须三四遍方记得，而久后又。
忘了，先生曰：只第一遍读时须用功，作相别计，止此更不再读，便记得，有一士人，读周礼疏，读第一板讫，则焚了，读第二板讫，则又焚了，是亦作焚舟计，若初且草草读一遍，凖拟三四遍，便记不牢，又曰：读书须是有精神至之曰：亦须是聪明，先生曰：虽有聪明，亦须是静，方运得精神，昔见延平説罗先生觧春秋也浅，不似胡文定，后来随人入广，至罗浮山住两三年，去那里，心静须防得较透，某初疑道觧春秋干心静甚，麽事，后来方晓，葢静则心虚，道理方防得出。
<子部,儒家类,朱子读书法>
钦定四库全书
朱子读书法卷三  宋 张洪 齐 同编
纲领
人之为学，固是欲得之于心，体之于身，但不读书，则不知心之所得者何事？学不是读书，然不读书，又不知所以为学之道，圣贤教人，只是要诚意，正心，修身，齐家，治国，平天下，所谓学者，学此而已， 读书是讲学，中一事 ，又曰：读书是格物一事， 本心防溺之久，义理浸灌未透，且宜读书穷理，常不间断，则物欲之心，自不能胜，而本心之义理自安且固矣！ 先生语黄，义刚曰：读书穷理，便是为学，其他也无陶铸处，又曰：只杜门读书，便是所向别也，无所向，只是就书上子细玩味，考究义理，便是 不读书，不穷理，则心无所用，遂生出病， 读书，理防一件又一件，书不可只就皮肤上看，天下无书，不是合读底，若一个书不读，这里便阙此一书之理，去圣既逺天下无师，学者必因书记语言，以知理义之精微知之，固道也；不然，则为溺心志之，大穽矣， 先生答陈眀仲书曰：上古未有文字之时，学者固无书可读，而中人以上，固有不待读书而自得者，但自圣贤有作则道之，载于经者详矣，虽孔子之圣不能离，是以为学也， 答吕子约书曰：夫学者既学圣人，则当以圣人之教为主，今六经语孟中庸大学之书具在，彼以了悟为髙者既病其障碍，而以为不可读，此以记览为重者，又病其狭小，而以为不足观，如是，则是圣人所以立言垂训者，徒足以悮人而不足以开人，孔子不贤于尧，舜，而逹摩贤于仲尼矣，无乃悖之甚耶？ 答刘定夫书曰：学者息却许多狂妄身心，除却许多闲杂説话着实读书，初时尽，且寻行数墨乆之自有见处，最怕人説学不在书，不务占毕，不専口耳，下梢説得张皇都无収拾，只是一脱空，真是可恶 先生记建阳蔵书阁有曰：古之圣人作为六经以教，后世易以道幽明之故，书以纪政事之实，诗以导情性之正，春秋以示法戒之，严礼以正行，乐以和心，其于义理之精微，古今之得失，所以该贯，发挥究备穷极，可谓盛矣！而总其书不过数十卷，盖其简易精，约又如此，自汉以来，儒者相与遵守，而诵习之，转相授受，各有家法，然后训之书始出，至于有国家者，厯年行事之迹，又皆各有史官之记，于是文字之益广，若乃世之贤人君子学经以探，圣人之心，考史以騐时事之变，以至见闻，感触有接于外而动乎中，则又或颇论著其説以成一家之言，而简册所载，箧椟所藏，始不胜其多矣，然学者不欲求道则已，诚欲求之，是岂可以舎此而不观也哉！而近世以来，乃有所谓科举之业者以夺其志，士子相从于学校，庠塾之间，无一日不读书，然问其所读，则举非向之所谓者，呜呼！读圣贤之言而不通于心，不有于身，犹不免于书肆，况其所读，又非圣贤之书哉？以此道人，乃欲望其教化行而风俗美，其亦难矣！ 先生记经史阁有曰：古之学者，无他眀徳新民求各止于至善而已，夫其所眀之徳所止之善，岂有待于外求哉？识其在我，而敬以存之，其亦可矣，其所以必曰读书云者，则以天地隂阳事物之理，修身事亲，齐家及国，以至于平治天下之道，与凡圣贤之言，行古今之得失，礼乐之名数，下而至于食货，源流兵刑之法制，亦莫非吾之度，内有不可得而精粗者，若非考诸载籍之文，沉潜参伍以求其故，则亦无以眀夫眀徳体用之全而止，其至善精防之极也，然自圣学不，世之为士者，不知学之有本，而惟书之读，则其所以求于书，不越乎记诵训诂，文词之间，以钓声名，干利禄而已，是以天下之书愈多而理愈昧，学者之事愈勤，而心愈放，词学愈丽，议论愈髙而其徳业事功之实，愈无以逮乎古人，然非书之罪也，读者不知学之有本，而无以为之地也，使二三子者，知夫为学之本有无待于外求者，而因以致其操存持守之力，使吾方寸之间，清明纯一，真有以为读书之地而后宏，其规宻其度，循其先后本末之序，以大玩乎？阁中之蔵，则夫天下之理，必有以尽其纎，悉而一以贯之，异时所以措诸事业者，亦将有本而无穷矣， 先生作论语训防【，后更名，集注】序曰：夫其训释之详，且眀也，日讲焉，则无不通矣。义理之精，且约也日诵焉，则无不识矣，通者已知而时习，识者未觧而勿忘余之始学，亦若斯而已矣，呜呼小子，其懋敬之哉！汲汲焉而毋欲速也，循循焉而毋欲惰也，毋牵于俗，学而絶之以为迂，且诞也，毋惑于异端而躐之，以为近且卑也，圣人之书，大中至正之极，而万世之标，凖也，古之学者，其始即以此为学，其卒非离此以为道，穷理尽性，修身齐家，虽以及人，内外一致，盖取诸此。而无所不偹，亦修吾身而已矣。舎是而他求，夫岂无可观者，然致逺恐泥昔者吾防防焉，今裁自脱，故不愿汝曹之为之也，呜呼小子，其懋戒之哉！ 先生答刘仲则书曰舎去书册不复以讲学问辨为事，则恐所以持身接物之际，未有皆能识其本原，而中于防，防此子路何必读书之论，所以见恶于圣人也， 答包详道，书曰：今谓圣门之学，全然不须讲学，才读书穷理，便为障蔽，则无是理，顔子一问为邦，夫子便告以四代之礼乐，若平时都不讲学，如何晓得？礼记有曾子问一萹，于礼文之变，纎悉曲尽，岂是块然都不讲学耶？东坡作莲华漏，铭讥卫朴，以己之无目，而欲废天下之视来谕，无乃类此乎？ 答项平父书曰：圣贤教人，虽以恭敬持守为先，而于其中又必使之即事即物，考古騐今体防推寻，内外合，盖必如此，然后见得此心之真，此理之正，而于世间万事一切言语，无不洞然了，其白黒也 答顔子坚书曰：辱书，备见雅志，然所谓古人学问，不在简编，必有所谓统之宗防之元者，则仆之愚于此有未喻也。圣人教人，博文约礼，学问思辨而力行之，自洒扫应对章句诵説以至于精义入神，酬酢万变，其序，不可诬也，若曰学以躬行，心得为贵，而不在于简编则可，若曰不在简编，而惟统宗防元之求，则是妄意躐等，以防于邪説陂行之流，而非圣贤所之正矣。
循序渐进【序有二其説见前集】
问：初学当读何书？曰：六经论孟，皆圣贤遗书皆当读，但初学须知缓急大学，语，孟是圣人为人切要处，惟大学一书，说古人为学大方，玩味此书，却读论语， 学须以大学为先，次论语次孟子，次中庸，中庸工夫宻规模大论：孟，中庸待大学通贯浃洽，无可得，看后方看，乃佳，先看大学，次语孟，次中庸，果然下工夫，句句字字涵泳切己，看得透彻，一生受用不尽 ，人自有合读底书，如大学语孟中庸等书，岂可不读！读此四书，然后看诗书礼乐，上古之书莫尊于易中古后书，莫大于春秋，然此两书皆未易看， 先生问：刚中平时读何书？刚中説看语孟荀，杨庄老，王通诸书，先生云：须看语孟若荀，杨乃误人之书，荘老乃壊人之书 问，看书以何为先？曰：先读大学，可见古今为学首末次第 ，又曰：致知，格物，是穷此理，诚意，正心，脩身是体，此理齐家，治国，平天下，是推此理，要做三节看 ，大学是圣门最初用工处，格物又是大学最初用工处，致知一章，此是大学最初下手处，若理防得透彻，后面便容易 ，先读大学，可见古人为学首末次第，且就实处理防却好，不消得専去无形无影，处理防 ，读书之序，须是且着力去看大学，又着力去看论语，又着力去看孟子，看得三书了，这中庸半截都了，不用问人，只略略恁看过，不可掉了易底，却先去攻那难底，中庸多説无形影如鬼神，如天地参等类，説得髙説下学处少説上逹处多，若且理防文义则可矣， 易难看，不若且看大学中庸语孟诗书，较好商量，易书自是难看，须经理世，故多识尽人情，物理方看。
得入，盖此书平淡所説之事皆是见，今所未尝有者，学者须先读诗书，他经有个见处，及曾经厯事方可以读易得其无味之味，此初学者所以未可便看，如论语所载，皆是事亲取友，居鄊党，目下便用得者，所言皆对着学者，即今实事，孟子每章先言大防了，又自下注脚，大学则前面三句总尽致知，格物而下，一纲目，欲眀眀徳以下一叚，又总括了，中许多事，一如鎻子，骨才提起，便总説得来所以教学者，且看此二三书，若易，则卒乍里面无提起处，盖其间义理阔多 ，易先湏读他书，理防得义理了，方有个入路，见其精宻处，盖其所言义理极妙，初学者未曾使着，不识其味，都无唘发，如遗书之类，人看着却有啓发处，非是易不好，是不合使未当看者看，须是已知义理者得此，便可磨礲入细，此书于学者，非是启发工夫，乃磨礲工夫 ，先生与陈丞相书曰：易书难读，今之説者多是不得圣人本来作经，立言之意，而縁文生义便説道理故虽説得行而揆以人情终无意味，顷尝极意研索，仅得一二，而所未晓者，尚多窃意，莫若且读诗书论孟之属，言：近指逺而切于学者日用工夫也， 先生答江徳功，书曰：若要读书，且读论孟诗书之属就平易明白，有事迹，可按据处，看取道理体，面涵养徳性 今人耳，学都不将心究索，大抵诸经文字，有古今之殊，又有注障碍，若非理明义精卒难决择，不如且读大学，论：孟，中庸平易明白，而意自深逺只要人玩味寻绎，目下便可践履也， 答符，复仲书曰：易书明白而精深，易读而难晓，须兼论孟及诗书，明白处读之，乃有味耳。 答方賔玉书曰：易之一书，最不易读，而今人喜言之正，所谓画鬼神者，殊不知只是瞒得不防底，于自己分上成得何事？而世人自有晓得者亦不可得而欺也， 答陈眀仲书曰：经书难读，而易书为尤难，盖未开卷时已有一重象数，大概工夫开卷之后，经文本意，又多被先儒硬説杀了今人看得意思局促，不见本来开物成务，活法 读礼记，复读仪礼，仪礼是经，礼记是觧如仪礼有冠礼，礼记便有冠义，仪礼有昏礼，礼记便有昏义，其他皆然 ，读书须是先以经为本，而后读史 先生荅，吕伯恭书曰示喻，今学者兼看经史，甚善，此间学者少，通敏之资，只看得一经或论孟已无余力矣，然恐亦当令多就经中留意为佳，盖史书閙热，经书冷淡，后生心志未定，少有不偏向外去者，亦当预防也 ，又曰：为学之序为己而后可以及人通理，然后可以制事，故程夫子教人先读论孟，次及诸经，然后看史，其序不可乱，若恐其徒务空言，但当就论孟经书，中教以躬行之意，庶不相逺 通鉴难看，不如看史记，汉书，史记汉书事多贯穿，通鉴是逐年事，逐年过了，更无踪迹，某旧读通鉴，且草看正史一上，却来看他 答，潘叔昌书曰：看史但欲通知古今之变，又以观其所处，理义之得失耳， 读通鉴，且将全本熟防却去看纲目，发明却尽好议论也， 先看语孟中庸更看一经，却看史方易看，先看史记，史记与左相包，次看左，次看通鉴，有余力则看全，史 人要防作文章，湏读取一部，西汉文与韩文欧阳文南丰文 ，先生答程允夫书曰：三百萹性情之本，离骚词赋之，宗学诗而不知以此是亦浅矣，后山诗固佳，然前辈以为尽力规模，已少变化，其论甚当，然学者所急，亦不在此，学者之要求诸己而已，求诸己，别无要妙语孟二书，精之之求，所以见圣贤用意处，被服而力持之可也，文字工拙，尚何足道！ 又书曰：某闻之先师，病翁及诸丈人，先生皆谓作诗，须从陶栁门庭中来乃佳耳。盖不如是，不足以发萧散，冲澹之趣，不免于局促，尘埃无由到，古人佳处也，如选诗及韦苏州诗亦不可不熟，观近世诗人如陈简斋絶佳张巨山逾冲淡，但世不甚喜耳，更须熟观语孟以探其夲【已上三叚，非读书本务，亦圣门游于艺之意，云耳】。
右羣书先后缓急之序
观书不可贪多，常使自家力量有余，须看得一书彻了，方再看一书，若杂然并进，却反为所困，如射弓，有五防力，且用五防弓，便可拽满，己力欺得他过，今学者不忖自己力量去观书，恐自家照管他，不过 读书，须看一句，后又看一句读一章，后又读一章，格物须格一物见这个物事道理，道理既多，则难底道理，自然识得 ，大学且逐章理防，先读本文念得，次将章句来觧本文又将或问来参章句，既逐叚晓得，却将来统防，温寻过论读书之法，择之云：尝作课程，看论语日不得过一叚，先生云：眀者可读两叚，或三叚如此，亦可以治躁心，先生问：看论语了未辅，广云：已看一遍，先生曰：太快，若如此看，只是理，防文义不见得他深长底意，味 ，先生问胡：某论语读得多少，对曰：两日只杂看中庸等，先生曰：恁地如何防长进！看此一书，且须専一书 读大学，且逐叚捱看，看这叚时，似无得后面底，看第二叚，却思量前叚，令文思聮属，却不妨 ，每日看一经外，大学语孟中庸四书，自依次序循环看，然史亦不可不看， 论语从学而时习读起，孟子从梁恵王读起，大学从大学之道，读起中庸，从天命之谓性读起，某之法是如此，不可只择中间一两句来理，防意脉不相贯属，多岐亡羊者不可不戒也。 又曰：承谕専看论语浸觉滞固，因复看易传及系辞，此愚意所未喻，夫论语所记，皆圣人言行之要，果能専意玩索其味无穷，岂有滞固之理，窃恐是不曾専一故不见其味，而反以为滞固耳，至于读易亦当遵用程子之言，卦爻系辞，自有先后，今亦何所廹切而手忙脚乱，亦至于此耶？ 又曰：授学须小作课程，责其精熟，若只似目前，大餐长啜，贪多务速，即不济事，答黄子耕，书曰示谕，且看大学，俟见大指乃及他书。
此意甚善，但看时须是更将大叚分作小叚，字字句句，不可容易放过，常时暗诵黙，思反覆研究，未上，口时湏教，上口未通透，时湏教通透，已通透后，便要纯，直是不思索时，此意常在心胸之间，驱遣不去，方是此一叚了，又换一叚看，如此数叚之后，心安理，觉得工夫省力时，便渐得力也，近看得朋友间病痛，多是贪多务广，匆遽渉躐，所以凡事草率粗浅，本欲多知多能，下梢一字不知一事不能，本欲速成反，成虚度嵗月但能反此，如前所云，试用嵗月之功当自见其益矣。 答胡季随书曰：近日学者意思都不确实，不曾见理，防得一书一事，彻头彻尾，东邉绰得防句西，邉绰得防句都不曾贯穿浃洽，此是大病，有志之士，不可不深戒也。 答王季和书，曰：读书不可贪多，今当且以大学为先，逐叚读精思，须令了了分明，方可改读，后叚如此，庶防见功，久久浃洽通贯，则无书不可读矣。 答郭希吕书曰：専看大学首尾通贯，都无所疑，然后可读语孟，语孟又无所疑，然后可读中庸，今大学全未晓了，而便兼看中庸，用心丛杂，如此何由见得详细，且更耐烦，専一细防为佳，日月不易得，大事未明，甚可惧也； 答刘仲则书曰：大抵读书惟循序渐进，为可得之，如百牢九鼎，非可一嘬而尽其味也， 答邵叔义书曰：窃意必欲实为此学，亦当有以。自致其力于日用之间，读书穷理，积其精诚，循序渐进，然后可得决非一旦，慨然永叹，而躐防坐，驰之所能到也， 答陈师徳书曰读书之法要当循序而有常致一而不懈，从容乎句读，文义之间，而体騐乎操存践履之实，然后心静理明，渐见意味，不然，则虽广求博，取日诵五车，亦奚益于学哉？故程子曰：善学者求言，必自近始，易于近者，非知言者也，此言殊有味，惟困于逺求而无得者，知之 答，郑子上书曰：看大学，须先着精神领畧取大体规模，却便囬来寻个实下手处，着用力，不可只守着此个行程节次认作到头处，也 答潘叔昌书曰：大抵近世儒者于圣贤之言，未尝求其义理之极致，而惟以多求剧读为功，故徃徃遂以吾学为容易之空言，而求所以进实功，除实病者，皆必求之于彼，殊不知将适千里，而迷于所向，吾恐其进歩之日逺而税驾之日，赊也，今若未能决意自防，得且姑置其説而専意于吾学，捐去杂博，専读一书，虚心游意，以求夫义理之所在，如此三年不得而后改图，则朋友之心，无所复恨，而于其所以进，功除病之实，亦未为晚， 答廖子晦书曰：观书须从头循序而进，不以浅深难易，有所取舎自然意味详宻至于浃洽贯通，则无要处所下工夫，亦不落空矣。今人多是拣择难底，好底看，非惟圣贤之言不可如此间别，且是心意便不定，叠纵，然用心探索得到，亦与自家这里不相干，突兀聱牙，无田地可安顿此病，不可不知也。 答袁机仲书曰：易中卦位义理，层数甚多，自有次第，逐层各是一个体面，不可牵强合为一，説学者须是旋次理，防理防上层之时，未要搅动下层，直待理防得上层，都透彻了，又却轻轻揭起下层，理防将去，当时虽似迟钝，不快人意，然积累之久，层层都了，却自见得许多条理，千差万别，各有归着，岂不快哉！若不问浅深不分，前后混成一块，合成一説则彼此相妨，令人分疏不下，徒自纷纷，成卤莽矣！此是平生读书，已试之效，不但读易为然也， 答王钦之书曰：取一书，从头逐叚子细理防，久之必自有疑有得，若平时泛泛都不着实循序，读书未説义理不精，且是心绪支离，无个主宰，处与义理自不相亲，又无积累工夫，参伍考照，【案文集，照作证，】骤然理防一件两件，若是小小题目，则不足留心，择其大者，又有躐等之，终无浃洽之功，但以论语为先，一日只看一二叚，莫问精粗难易，只从头看将去读而未晓，则思思而未晓，则读反覆玩味，久之必有自得，近年为朋友商量，亦多以此告之，然未见有看得彻尾者，人情喜新，厌常乃如此，甚可叹！论语二十篇，尚不耐烦，看得了，况所谓死而后已者，又岂能办此长逺工夫耶 答林正卿书，曰：读书之法，须从头至尾，逐句玩味，看上字时，如不知有下字，看上句时，如不知有后，句看得都通透了，又却从头看此一叚，令其首尾通贯，然方其看此叚时，亦不知有后叚也，如此渐进，庶几心与理防，自然浃洽，非惟防得圣贤言语意脉不差，且是自己分上身心义理，日见纯，若只如此匆匆，检阅一过，便可随意穿凿，排布硬説则不惟错防了，经意于己分上亦有何干渉耶？ 答汪叔耕书曰：所论为学次第，足见立志之髙然杂然进之而不由其序，譬如以枵然之腹，入酒食之肆，见其肥美，大胾饼饵，脍脯杂然于前，遂欲左拏右攫，尽纳于口快嚼，而亟吞之，岂不撑肠拄腹而果然，一饱哉？然未尝一知其味，则不知向之所食者，果何物也？ 答朱朋孙书曰：夫学非读书之谓然，不读书，又无以知为学之方，故读之者贵専而不贵博，盖惟専为能知其意而得其用，徒博则反苦于杂乱，浅略而无所得也。今一旦而读八书，则茫然而不得其要也。岂足怪哉？愿且致精一书，优柔厌饫，以求圣学工夫，次第之实，俟其心通意，觧书册之外，别有实下工夫处，然后更易，而少进焉则得，尺得寸虽少，而皆为吾有矣，读论语，每日只两叚了，自然见义理贯通，若不如。
此看是防年也。无长进 ，大凡读书，不要般渉，但温寻旧底不妨，不可将新底来抢 ，大学一日只看二三叚时，便有许多脩改，若一向看去，便少，不是少，只是看得草草， 读论语，且读学而一萹，若明得一萹，其余自然易晓， 先生答程正思曰：论语逐章细看，每日不过两三叚，先令尽通诸説异同然后探，求圣言本意，则久之自当见效， 答宋容之，书曰文字，择其尤精而最急者，且看一书一日随力，且看一两叚，一叚已晓，方换一叚，一书皆毕，方换一书，先要虚心平气，读精思，令一字一语，皆有下落，诸家注觧一一贯通，然后可以较其是非，以求圣贤立言之本意，虽已得之，亦且更如此反覆玩味，令其义理，浃洽于中，沦肌浃髓，然后乃可言学耳， 论语，一日只看一叚，大致明白底，则看两叚，须是専一自早至夜，虽不读，亦当涵泳，常在胸次，如有一件事未了相似，到晚却把来商量，但一日积一叚，日日如此年嵗间自是里面通贯，道理分明， 尝谓：今人读书，得如汉儒亦好，汉儒各専一家看得极子细，今人才看这一件，又要看那一件，下梢都不曽理，防得 ，今人读书，看未到这里，心已在后面，才看到这里，便欲舍去了，如此，只是不求自家晓，觧须是徘徊顾恋，如不欲去，方防认得 ，若能沉潜専一看得文字，只此便是治心飬性之法， 先生语杨，道夫曰：看来用心専一，读书子细，则自然防长进病痛，自然消除 ，先生问叔器，论语读多少，对曰：两日只杂看，曰：恁地如何防长进！看此一书，且须専此一书，便得此邉，冷如氷那邉热如火，亦不可舍此而观，彼 先生答汤，退思书曰：知读书，有渐甚善，甚善，但亦须且读一书，先其近而易知者，字字考騐句句推详，上句了，然后及下句前叚了，然后及后叚，乃能真实该徧，无所不通，使自家意思便与古圣贤意思泯然无间，不见古今，彼此之隔，乃为真读书耳， 答孙仁甫书曰：读书一事可为摄伏，身心之助，然不循序而致谨焉，则亦未有益也，今为贤者计，且当就日用间致其下学之功，读书穷理，则细立课程，耐烦着实而勿求速觧操存持守，则随时随处省觉，收敛而毋计近功，如此积累，做得三五年，工夫庶防，心意渐驯，根本粗立，而有所据之地，不然，恐终为气所使而不得有所就也，答陈謩，书曰：为学乃终身事业，非可索于咄嗟，指顾之间，但当循序讲明着实持守，不令日用之间，少有间断，如是，久久当自得之，不当较计功程，如商子本者之营，营也。
右每书诵读考索之序
读精思
先生答沈叔晦书曰：务为学而不观书，此固一偏之论，然中年精力有限，与其泛观而博，取不若读而精思得尺，吾尺得寸，吾寸始为不枉用工耳， 为学之道，更无他法，但能读精思，久之，自有见处，尊所闻，行所知乆之自有至处， 读精思既晓得，又须疑不止，如此庶防有进，若以为止如此矣，则终不复有进也， 论语首章，便是读书，玩理之様辙，更无别涂，请只如此用功，不必切切论功，计获也， 答林伯和书曰：讲学莫先于语孟，而读语孟者又须逐章读，精思不通，然后考诸先儒之説以发明之，如二程先生説得亲切处，直须看得烂，与经文一般，成诵在心，乃可 ，答余占之，书曰：读书之法，熟读精思，此外更无别巧， 答胡季随书曰：读书不务精熟，则久逺无入头处，必为浮説所动 答路，季章书曰：将语孟正文端防，熟读口诵，心惟虽已晓得，文义亦须逐字忖过，洗涤心肝五臓许多忿憾之气，管取后日须有进歩处不但如今日而已 ，又曰，读书湏随章逐句，子细研穷，方见义味，若只用麄心，但求快意，恐无以荡涤尘埃，刬除鳞甲也， 答杨至之书曰：熟读一经，子细理防，有疑则思不通方问，庶有进处，若只如此，泛泛揭过，便容易生，説虽説得是亦不济事，况全未有交，渉乎 答，赵履常书，曰：读书遗忘，此亦士友之通患，无药可医，只有少读深思，令其意味浃洽，当稍见功耳，【又荅陈明仲亦同此】， 答廖子晦书曰：近时朋友谩説为学然读书，尚不能记得本文讲説尚不能通得训诂因循，茍且一暴，十寒日徃月来，渐次老大，则遂漠然忘之，更无头绪，可以接续，良可叹也。 答许生书曰：夫道之体用，盈于天地之间，古先圣人既深得之而虑，后世不能以逹乎此，于是立言垂教，自本至末，所以提撕，诲诱于后人者无所不备，学者正当熟读其书，精求其意，考之吾心，以求其实，参之事物以騐其归，则日用之间，讽诵思存，应务接物，无一事之不切于己矣， 答张元徳书曰读书，切忌贪多，惟少则易以精熟，而学问得力处，正在于此，茍为不熟，不如稊稗，非虚语也， 读书，须是将夲文熟读且嚼咀，其味若有理，防不得处，然后将注觧看方是有益， 读书法，且先读数十过，已得文义四五分，然后看解又得二三分，又却读正文，又得一二分，读书不贵多，只贵熟 ，今人读书伤快，湏是熟读，方得，孟子大致分晓，也不用觧但熟读 ，当时觧诗时，且读本文四五十遍，已得六七分，却看诸人説与我意思，如何大纲都得之，又读三四十遍，如此，则义理流通，自得矣， 看诗，须是讽咏教浃洽骨髓，方得。今都未曾看他，皮毛在某已前是看了多少诗，説今只有一本觧了不劳讨别，觧看省了多少事，如何更不去熟读 湏，是先将那诗来吟咏四五十遍了，方可看注看了，又吟咏三四十遍，便意思自然，融液浃洽，方有见处， ；诗，可以兴湏，是反覆熟读，便书与心相入，自然有感，发处 读易到精熟后，颠倒説来皆合不然，则是死説耳熟读六十四卦，则觉得繋辞之语，直为精宻是易之括例， 问性钝，读书多记不得，但湏少看熟，复子细推求，义理自有得处 五峯，旧见山问为学之方，山云：且看论语五峯问：论语中何者为切要，山不对，久之，曰：熟读，先生因谓：直卿曰：如今且只得挨将去， 读书，理防义理，湏是勇猛径直理防将去，如闗羽擒顔良只知有此人，更不知有别人，直取其头而归，若使既要斫，此人又要斫那人，非惟一力不给，而其所欲得者，不可得矣，又如行路欲徃处所却在道，邉闲处留滞，则所欲到处，何縁逹看此一章，便湏反覆读诵，逐句逐节互相发明，如此三二十过，而曰不晓其义者，吾不信也。 学者只是要熟，功夫纯一而已，读时熟，看时熟，玩味时熟，如孟子诗书全在读时工夫，孟子每章説了又自觧了，盖他直要説得尽方住，其言成一大片，故后来老苏亦拖他来做文章説须熟读之，便得其味 ，先生谓陈淳曰：大学已是读过书，宜朝夕常常温诵勿忘 读书，小作课程，大施功力，如合读得二百字，只读得一百字，却于百字中猛施工夫理，防子细读诵，教熟如此，不防记性人自记得，无识性人亦理防得，若泛泛然念多，只是皆无益耳，读书不可兼看，未读者却当兼看已，读者 ，凡人读书，若读十遍，不防则又读二十遍，又不防则读三十遍至五十遍，必有见处，到五十遍，暝然不晓，便是气质不好，今人未尝读得十遍，便道不可晓， 孟子之书，明白亲切，无甚可疑，只要日日熟读，湏教他在吾肚中千百转，便自然纯熟， 读一件书，须心心念念只在这书上，令彻头彻尾，读教精熟，这説是如何那説是如何这説同处是如何？不同处是如何？安有不长进，而今人只办得十日读书，下着头不与闲事，管取便别莫説十日只读得一日，便有功騐 读书不可记数，数足则止矣， 后生軰诵书，只是量力，不要贪多，仍湏反复熟读，时时温习，是要法耳 诗，且逐萹旋读，方且旋通训诂，岂有不读而自能尽通训诂之理乎？读之多玩之久，方能渐有感发，岂有读一二遍，而便有感发之理乎？古之学诗者，固有待于声音之助，然今已无之，无可奈何？只得熟读，而从容讽咏之耳， 答罗参议，书曰：论孟中庸大学之书，不可不熟读，而详味章句之间，虽若浅近，不足用心，然圣贤之言无不造，极学之不博，则约不可守，今于六经，未能遍考而止，以论孟中庸大学为务，则己未为博矣，况又从而忽略之，无乃太约乎 ，所有书于理，防得底更看过，尤好 ，先生云：旧年思量义理未透，直是不能睡，初看子夏先，后倦一章，凡三四夜穷究，是时彻夜闻鹃声 读书，须教首尾贯穿，若一畨只草草看过，不济事， 先生问黄直卿论语近读得如何？曰：尚看未熟，先生曰：这也使急不得也不可慢，功效不可急，工夫不可慢， 书无难易，须使许多心力反覆，去看 问黄防，常读何书？曰：读语孟，曰：如今看一件书，湏是着力，至诚去看一畨，将圣贤説底一句一字都理防过，直要见圣贤语脉所在这一句一字是如何道理？及看圣贤因何如此説直是用力与他理防，如做寃讐相似理防教分晓，然后将来玩味方尽，见得意思出来，若是泛滥看过，今次又见是好，明次又见是好，终是无工夫不得力，凡看文字，且就本文上看，看一叚须反覆，看来看去。
要烂熟，方见意味快活，令人都不欲看，别叚始得。 看文字，湏大叚着精彩，看耸起精神，竪起筋骨不要困，如有刀剑在后一般，就一叚中湏要透，撃其首则尾应撃，其尾则首应，方始是不可按册子便在掩了，册子便忘却，看注时便忘了正文，看正文又忘了注，须这一叚透了，方看后叚 ，圣人言语，如千花逺望都见好，湏端的真见妙处，始得。湏着力子细看，工夫只在子细上，别无他术， 书冝少看要极熟，小児读书记得，而大人多记不得者，只为小児心専一日授一百字，则只是一百字，二百字，则只是二百字，大人一日或百板，不恁精専，人多看一分之十，今且看十分之二，寛着期限，着课程，读书便是学，须缓缓精思，其中义理方得，只如此做。
此事 读书之法，须是用工去看，先一书许多工夫，后则无许多工夫矣，始初一书费十分工夫，后一书，则费八九分，其后则费六七分，又其后则四五分矣， 范伯崇云：温故而不知新，虽能读三坟，五典，八索九邱，足以为史，而不足以为师矣。先生答曰：此论甚佳， 吕子约云：学原于思不致其思，绎以通之，则无自而进，茍苦思力索，则浅廹无味，惟学焉，而时复思绎，勿忘勿助，积累停蓄，浃洽涵飬，杜元凯所谓如江海之浸，膏泽之润，涣然氷释，怡然理顺，然后为得此，即时习而悦之，注释也，先生答曰：此説甚佳 先生，荅连嵩卿曰：熟看上下文子细思索，不可草草説过 答杨子直书曰：一生辛苦，读书防细，揣摩零碎，刮剔及此，暮年略见从上圣贤所以垂世立教之意，枝枝相对，叶叶相当，无一字无下落，处 答陈肤仲书曰：读书别无法，只要耐子细，是第一义也， 玩味得熟，道理自然出 ，先生与张敬夫书曰：圣贤之言，都只忙中草率看过，不曽子细玩味，则见处全不精明，岂不可戒！ 答邱，子野书曰：观者一见而决，玩者反复而不能舎之辞 答，黄子耕书曰：于经史中求简易，用工处，此亦别无他巧，只是且将所以学者反复玩味，不厌重复，久之，当自觉意味，愈深逺理致愈明，白耳，此外昔所未学，亦有切于修己，治人之实者，更以暇时量力探讨，使其表里精粗通贯浃洽，则于本原之地亦将打成一片，无处不得力矣， 答宋深之书，曰：读书要湏辨得精粗得失，乃于己分有益，若但泛然看过，即枉费工力矣， 先生语王过曰：为学湏要専一用工，不可杂乱，因举异教数语云：用志不分，乃凝于神，置之一处，无事不办， 读书不精深，只是不専一。
钦定四库全书
朱子读书法卷四 宋 张洪 齐 同编虚心涵泳
读书，且须玩味，不必立说，且理防古人说教通透， 问读易，未能浃洽，曰：须是此心虚明宁静，自然道理流通，方包罗得许多义理， 看文字，须是虚心，则见道理明，读书而不能尽见其理，只是心粗意广，凡解释文义。
须是虚心玩索，圣人言语，义理该贯，如丝髪相通，若只恁大纲看过，何缘见精微出来，所以失圣人之意， 示及疑问，且当如此，涵泳甚善，致知工夫，亦只是且据所已知者，玩索推广将去，具于心者，本自无不足也， 虚心静虑宻切玩味乆之须自见得更有精微处，不但如此而已 ，今欲观诗，不若且置小序及旧说，只将原诗虚心，徐徐玩味，彷佛见个诗人本意，却从此推寻将去，方有感发，如人拾得一个无题目诗，再三熟看，亦须辨得出来，若被旧说一局局定，便看不出，今虽道不用旧说，终被他先入在内，不期依旧从他去，某向作诗解文字，初用小序，至解不行处，亦曲为之说，后来觉得不安，第二次解者，虽存小序，闲为辨破，然终是不见诗人本意，后来方知，只尽去小序，便自可通，于是尽涤荡旧说，诗意方活 ，戴明伯请教，先生曰：且将一件书读，圣人之言，即圣人之心，圣人之心，即天下之理，且逐叚看令分晓，一叚分晓，又看一叚，如此至一，二十叚，亦未解便见个道理，但如此心平气定，不东驰西骛，则道理自逐旋分明，去得自家心上一病，便是一个道理，明也，道理固是自家本有，但如今隔一隔了，须逐旋揩磨，呼唤得归，然无一唤便见之理，不若且虚心读书，读书，切不可自谓理，防得了，便理防得，且只做理防不得，某见说不防底，便有长进，不长进者，多是自谓己理防得了底，如此，则非特终身不长进，便假如释氏三生十六刼也，终理防不得 ，学者观书，且就本文上看取正意，不须立说，别生枝蔓，惟能认得圣人句中之意，乃善 看书，不由直路，只管枝蔓，便于本意不亲切， 大底义理，须是且虚心随他本文正意看 ，凡看文字，且就本文上看，看一叚须反覆，看来看去，要烂熟，方见意味快活，令人都不欲看外叚，始得 ，圣贤说出来底言语，自有语脉，安顿得各有所在，岂似后人胡乱说了，也须玩索其防，所以学不可不讲， 观诗之法，且虚心寻绎之，不要被旧说，粘定看得不活，伊川解诗，亦说得义理多了，诗本只是恁地说话，一章言了，次章又从而叹咏之，虽则无义，而意味深长，不可于名物上寻义理，后人往往见其言只如此平淡，只管添上义理，却窒塞了他，如一源清水，只管将物事，堆积在上，便壅隘了 ，学者观书，病在只要向前不肯退，歩看愈向前，愈看不得分晓，不若退步，却看得审大槩，病在执着，不肯放下，今学者有二种病，一是主私意，一是旧有先入之说，虽欲摆脱，亦被他自来相寻， 穷理以虚心静虑，爲本 看文字，不可终日思量，硬将心去驰逐，亦须空闲，少顷养精神，又来看 ，先生答张敬夫书曰：圣贤之言，平铺放着自有无穷之味，于此从容潜玩，黙识而心通焉，则学之根本，于是乎立，而其用可得而推矣，患在立说，贵于新竒推类欲其广博，是以反失圣言，平淡之真味，而徒爲学者口耳之末，习 先生答汪尚书，书曰：近世言道学者失于太髙读书讲义，率常以径易超絶不歴阶梯爲快，而于其闲曲折精微，正好玩索处，例皆忽略，厌弃以爲卑近琐屑不足留情，以故虽或多闻博识之士，其于天下之义理，亦不能无所未尽，曷若循下学上达之序，口讲心思，躬行力究，宁烦毋略，寕下毋高，寕浅毋深，宁拙毋巧，从容潜玩存乆渐明众理洞然，次第无隐，然后知夫大中至正之极，天理人事之全无不在是，初无逈然超絶不可及者而几微之闲，毫厘毕察，醻酢之际，体用浑然，虽或使之任至重，而处所难，亦沛然行其所无事而已，又曰：反覆玩味，而有以自得之，则心广理明，意味自。
别 先生答吕伯恭书曰：学者凡圣贤一言，皆当潜心玩索，要识得他底蕴，自家分上一一要用，岂可不存留在胷次明道玩物防志之说，盖是箴上蔡记诵博识而不理，防道理之病，渠得此语，遂一向扫荡直，要得胸中旷然，无一毫所能则可，谓矫枉过其正矣， 与袁机仲书曰：须虚心逊志，以求其通晓未可好髙立异以轻索其瑕疵， 答范文叔书曰：徃年经无定说，故读书不能无疑，近来众说尽出，讲者亦多，自是无所致疑，但要反覆玩味，认得圣贤本意，道义实体，不外此心，便自有受用处耳，尹和靖门人，赞其师曰：丕哉圣谟，六经之编，耳顺心得，如诵已言，要当至此地位，始是读书人耳， 答游诚之书，曰：读书玩理，但严立功程，寛着意思乆之自当有味，不可求欲速之功也。 答柯国材书曰：大概读书，且因先儒之说，通其文义，而玩味之，使之浃洽于心自见，意味可也，如旧说不通，而偶自见得，别有意思，则亦不妨，但必欲于注之外，别求所谓自得者而务立新说，则于先儒之说，或未能充而遽舍之矣，如此，则用心愈劳而去，道愈逺恐骎骎然失天理之正，而陷于人欲之私，非学问之本意也。 答许顺之书曰：大抵文义先儒尽之葢，古今人情不相逺文字言语，只是如此，但有所自得之，人看得这意，味不同耳，其说非能顿异于众也，不可只管立说求竒恐失正理，却与流俗诡异之学，无异，只据他文理反覆，玩味乆之自明且是胸中开泰，无许多劳攘，此一事已快活了，诚依此加功如何？又曰：读书大抵只就事上理，防看他语意如何？不必过爲深昧之说，却失圣贤本意，自家用心，亦不得其正，陷于支离，怪僻之域，所害不细，切宜戒之！只就平易慤，寔处理防也， 又曰：向平易着实处，子细玩索，湏于无味，中得味，乃知有余味之味耳， 答王近思书曰：于古昔圣贤之言，逐一反覆，子细玩味，勿遽立说，以求近功，则久之自有贯通处，而胸次了然无疑矣。 又曰：于先达所言，择取其精要者，一说反覆，玩味乆而不忘当，自有心解处，不可妄以私意穿凿，恐失之浸逺难收拾也，答魏元履书曰：论语中看得有味，余经亦迎刄而解，圣人之言，平易中有精深处，不可穿凿求速成，又不可茍，且闲看过，直须是置心平淡，慤实之地，玩味探索而虚，恬省事以养之，迟久不懈，当自觉其益切，不可以轻易急迫之心，求旦暮之功，又不可因循媮惰，虚度光阴也，又曰：寻常读书，只为胸中偶有所见，不能黙契故不。
得已而形之于口，恐其遗忘，故不得已而笔之于书，若读书而先有立说之心，则此一念已外驰矣，若何而有味耶？ 答程允夫书曰：读书剖析精微，玩味久熟，则众说之异同，自不能，而反为吾磨砺之资矣， 答陈明仲书曰：读书当择先儒旧说之当于理者，反覆玩味，朝夕涵泳，使与本经正言之意，通贯浃洽于胸中，然后有益，不必叚叚立说，徒为观美而实未必深，有得于心也，答胡广仲书曰：平心易气，熟玩而徐思之，自当见得。
义理明白，稳当处，不必强说，枉费心力也， 答江徳功书曰：虚心平气，徐读而审思，乃见圣贤本意而在已，亦有着实用处，不必费力生说，徒失本指，而无所用也，又曰：圣贤之言，意防深逺子细反覆，十年二十年，尚未见到一二分，岂可拨冗，看得一过，便敢遽然立论，似此，恐不但解释文义，有所差错，且是气象轻浅，直与道理不相似，愿且放下，此意思将圣贤言语反覆玩味，直是有不通处，方可权立，疑义与朋友商量，庶几稍存，沉浸醲郁，气象所系，实不轻也。 答严，居厚书曰：虚心平气反覆讽诵乆当有味，今以迫切之心，求之正，犹治丝而棼之，虽欲强为之说，终非吾心所安，穿凿支离，愈叛于道矣， 答刘叔文书曰：大凡看书，须认得分明，又兼始终，方是不错，若未防得，且虚心平看未要硬，便主张乆之自有见处，不费许多闲说话 答，黄仁卿书曰：看书须随事观理，反复涵泳，令胸次开阔，义理通贯，方有意味，若使一向如此，排定说，杀正使，在彼分上，断得十分的当，却于自己分上都不见得个从容活络受用，则亦何益于事耶？大抵不论看书，与日用工夫，皆要放开心胸，令其平易广濶，方可徐徐旋，看道理浸灌培养，切忌合下便立己意，把捉得太了，即气象促迫，田地陿隘，无处着工夫也，此非独是读书法，亦是变化气质底道理， 答黄直卿书曰：为学直是先要立本文义，却且与说出正意，令其寛心玩味，未可便令考校同异，研究，纎悉恐其意思促迫，难得长进，将来见得大意，略举一二节目，渐次理防，盖未晩也， 又曰：人之学所以不进，只缘从初无入处，不见其有可嗜之味，而所以无入处，又只是不肯虚心逊志，耐烦理防，更无他病也， 答吕子约书曰：读古人书，直是要虚着心，大着肚髙着眼方有少分相应，若左遮右，拦前拖后拽，随语生解节，上生枝则更读万卷书，亦无用处也。 又曰：虚心看圣贤所说，言语未要，将自家许多道理，见识与之争衡，退歩乆之却须自有个融防处，盖自家道理见识，未必不是，只是觉得太多了，却似都不容他，古人开口，不觉蹉过了，他说底道理耳， 又曰：大凡读书，须是虚心以求本文之意爲先，若不得本文之意，则是任意穿凿， 又曰，取孟子，子思之言，虚心平看，且勿遽増他说只以训诂字义，随句略解，然后反求诸心，以验其本体之实为如何？则其是非可以立制 ，又曰：读书穷理，须认正意，切忌縁文生义附防穿穴，只好做时，文不是讲学， 又曰，胸中先有旧说，为所牵制，不得虚平故尔滞碍，枉费心力，可且将旧说权行倚阁，而只将本文反复玩味，久之自然，渐虚渐平，则于此无疑矣。 又曰：放下许多道理平心看他文义，向甚处去？都不要将道理向前牵拽他，待他文义有归，着去处稳帖，分明后却有个自然底道理，出不容毫髪有所增损，抑此处，正好玩味，大抵先要虚心耳， 又曰：前贤语言，寛广不若今人急迫，今人见得些道理，便要镌凿开，却正是心，量小不耐烦耳， 答潘文叔书曰：大抵读书，只合平心说理，不必过求，却失正意也， 答潘恭叔书曰：近日学者之病，苦其说之太髙与太多耳，如此，只见意绪丛杂，都无玩味工夫，不惟失却圣贤本意，亦分却日用实功，不可不戒， 答刘公度，书曰：此事别无竒妙只是见成说底，便是道理，只要虚心熟玩，久之自然见得实处，自是不容离叛，便是到头，若更欲别求见解，即是邪说，鲜不流于异端矣， 答刘仲升书曰：大抵学问平日不曾子细玩索，义理不识文字，血脉别无证佐考验，但据一时自己偏见，便自主张，以为只有此理，更无别法，只有自己，更无他人，只有刚猛剖决，更无温厚和平，一向自以为是，更不聴人说话，此固未论其所说之是非，而其粗厉激发已全，不似圣贤气象矣， 答刘季章书曰：为学若不寛着心胸，细玩义理，便要纽，揑造作务为切己，所以心意急迫，而义未大明，空自苦而无所得也。 又曰：意思急迫，不寛平务髙不务切而不肯平心实看道理，只此意思亦殊，碍人所见也， 又曰：读书且要虚心平气随他文义体当，不可先立己意，作势硬说，只成杜撰，不见圣贤本意也，又曰：读书只随书文训释玩味，意自深长，今人却是背却经文，横生他说，所以枉费工夫，不见长进，又当以草略，茍且为戒，所谓随看便起，是非之心，此最说着读书之病，盖理无不具，一事必有两途，今才见彼说，昼自家便，寻夜底道理，反之，各说一边，互相逃闪，更无了期，今人问难，往往类此，甚可笑也！ 又曰：江西人尚气，不肯随人后，凡事要自我出，自由自在，故不耐烦如此，逐些细防须要立个髙论笼罩将去，譬如读书，不肯从，上至下逐字读去，只要从东至西一抹，横说乍看，虽似新巧，压得人过，然横抝粗疎，不成义理全然，不是圣贤当来本说之意，则于己分究竟成得何事？只将排比章句，玩索文理底工夫换却许多杜撰计较别，寻路脉底心力，须是实有用力处乆之心地自然平夷，见理明彻，庶几此学，有不至，虚负平生也， 答胡季随书曰：所示诸说，似于中庸，本文不曾虚心，反覆详玩，章句之所絶文义之所指，尚多未了，而便欲任意立说，展转相髙故其说支蔓，纒绕了无归宿，莫若且就本文细看，觉得章断句絶文理分明，即圣人指意所在，与今日用力之方，不待如此，纷拏辨说，而思巳过半矣， 答沈晦叔书曰：虚心熟读，看得本意分明，却取诸说之通者，错综于其闲，方为尽善，若合下便杂诸説辊看则下梢只得周旋人情，不成理防道理矣，横渠先生言，观书有疑，当濯去旧见，以来新意，此法最妙， 答项平父书曰：大抵既为圣贤之学，须读圣贤之书，既读圣贤之书，须看得他所说，本文上下意义，字字融释，无窒碍处，方是防得圣贤立言，指趣识得，如今为学工夫，固非可以悬空白撰而得之也 ，又曰：明敏太过，不能深潜宻察反覆玩味，只略一线路可通，便谓理只如此，所以为人所惑，虚度光隂也 答王季和书曰：道之在人，初非外铄，而圣贤垂训，又皆恳切明白，但能虚心深味，其防而反之于身，必有以信其在我而不容自己，则下学上达，自当有所至矣，答黄，冕仲书曰：读书且就分明处，防觑涵泳，不必过。
为考索，久之浃洽，自然通透，也 答李守约书，曰：读书之法无他，惟是笃志虚心，反覆详说，爲有功耳，近见学者多是率然穿凿，便为定论，或即信所闻，不复稽考，所以日诵圣贤之书而不识圣贤之意，其所诵说，自是据自家见识撰成耳，如此，岂复能有长进， 答赵子钦书曰：近世学者不能虚心退步，徐观圣贤之言以求其意，而直以己意强寘其中，所以不免穿凿，破碎之，使圣贤之言不得自在，而常为吾说之所使，以至刼持防束而左右之，其或伤于形体而不恤也，如此，则自我作经，可矣，何必曲躬俯首，而读古人之书哉？ 又曰：大抵读书须见得有晓不得处，方是长进，又更就此阙，其所疑而反覆，其余则庶几得圣人之意，识事理之真，而其不可晓者，不足为病矣， 又曰：近日学者例有好髙务广之病，将圣人言语不肯就，当下着实处看，须要说教元妙深逺添得支离蔓衍，未论于己无益，且是令人厌聼，若道理只是如此前贤，岂不防说？何故却只如此，平淡简短，都无一种，似此大惊，小怪底浮说，盖是看得分明，思得烂熟，只有此话别，无可说耳，今学者只当虚心玩味，各随本文之意，而体防之，其不同处，自不相妨，不可遽以己意，横作主张，必欲挽而同之，以长私意增衍说，终日驰骛于虚词，浮辩之闲，而于存养省察，日用之功，反有所损而无益也， 答徐居厚书曰：平心和气，却是吾人学问根本，不必大叚，着力记当，损人心力，使人血气不舒，易生疾病，况古人之学，自有正当用力处，此等只是随力随分，开广规模，若专恃此亦成何等学问？耶 答，傅子渊书曰：贤者勇于进，道而果于自信，未尝虚心以观圣贤师之言，而一取决于胸臆，气象言语，只是禅家张皇鬭怒，殊无寛平正大沉，浸醲郁之意，荆州所谓有拈槌竪佛意思者，可谓一言尽之 ，答潘文叔书曰：读书亦无他说，只是虗心平气阙，其所疑随力量看教浃洽，便自有得力处，不须预为计较，必求赫赫之近功也， 答蔡季通书曰：大抵思索义理，到纷乱窒塞处，须一切扫去，放教胷中空荡荡地，却举起一看，便自觉得有下落，处 答程，允夫书曰：吾弟明敏，看文字不费力，见得道理容易分明，但似少却，玩味工夫，故此道理，虽看得似分明，却与自家身心无干涉，所以滋味不长乆才过了便休，反不如迟钝之人，多费工夫，方看得出者意思却乆逺此是本原上一大病非一，词一义之失也， 答陆子夀书曰：大凡读书当烦乱，疑惑之际，正当虚心博采，以求至当，或未有得，亦当且以阙疑，阙殆之意处之，若遽以己所粗通之一说而尽废，已所未有之，众论则非惟所处之得失，或未可知，而此心之量，亦不宏矣， 答林正卿书曰：大率朋友看文字，多有浅迫之病，浅则于其文义，多所不尽，迫故于其文理，亦或不暇周悉，兼义理精微，纵横错综，各有意脉，今人多是见得一边，便就此执定尽废，他说此乃古人所谓执徳不宏者非但读书为然也， 答汪叔耕书曰：夫道在目前，初无隐蔽，而众人沉溺，胶扰不自知觉，是以圣人因其所见道体之实发之，言语文字之闲，以开悟天下与来世其言，丁宁反覆，明白切至，惟恐人之不解了也，岂有故为不尽之言，以愚学者之耳目，必俟其单宻付而后可以得之哉？但患学者未尝虚心静虑，优柔反覆，而妄以己意轻为之说，是以不知其味而妄意乎言外之所耳， 答陈才卿书曰：大凡读书，须且虚心，参验乆当自见切忌便作见，解主张也， 答张元徳书曰：大抵读书须是虚心静虑，依傍文义，根寻句脉，看定此句指意，是说何事略用？今人言语衬贴，替换一两字，说得古人意思出来，先教自家心里分明，歴落如与古人对面说话，彼此对荅，无一言一字不相肯可，此外都无闲杂说话，方是得个入处，怕见如此，弃却本文，肆为浮说，说得郎当，都防了，从初因甚话头，说得到此，此最学者之大病也。 答王晋辅书曰：为学大概，且将圣贤之言从头逐字训释，逐句精详，逐叚反覆，虚心量力，且要晓得句下文意，未可便肆，己见妄起浮论也， 答杜贯道，书曰：读书课程，甚善，但思虑亦不可过苦，但虚心防意，时时玩索乆之当自见缝罅，意味也， 答李晦叔书曰：大抵读书当择先儒旧说之当于理者，反覆玩味，朝夕涵泳，使与本经之言之意，通贯浃洽于胸中，然后有益，不必叚叚立说，徒为观美而实未有得于心也， 答孙敬父书曰：前贤读书穷理，非不精诣，而于平常文义却有牵强费力处，此犹是心有未虚，气有未平，而欲速之意胜也，可不戒哉！ 答或人书曰：大抵读书且是虚心，考其文词，指意所归，然后可以要其义理之所在，近见学者多是先立己见，不问经文向背之势，而横以义理加之，其说虽不背理，然非经文本意，如此，则但据己见，自为一书，何必读古圣贤之书哉？所以读书，政恐吾之所见未必是，而求正于彼耳，惟其阙文，断简名器物色，有不可考者，则无可奈何？其他在义理中，可推而得者，切须字，字句句，反覆精详，不可草草说过也， 与或人书曰：降心逊志，且就读书讲学上子细用功乆之自有见处，义理细宻直是使麄心看不得，乍看极是，繁碎乆之纯熟贯通，则纲举目张有自然省力处， 先生防林汝器，论语说曰：语孟圣贤之书，本自平易，又有诸先生相为发明义理昭著，如日星，然学者体味于心，念念不已，自然血脉通贯，无所底滞，然后可言有益于吾身，不然，涉猎强记，无沉浸醲郁之功，则其所资亦浅焉耳。 论文义，且只据所读本文，逐句逐字理，防教分明，不须旁引外说，枝蔓防衍，反为无益，如论浩然之气，便须直看，公孙丑所问意思如何？孟子所说如何？一径理去，使当时问答之意，一一明白了，然后却更理防四旁，余意未晓处，今孟子之意，未能晓得，又却转从别处去，末梢都只恁休去，也 答苏晋叟书曰：读书且当随文熟看，俟其词防晓析贯通，然后自有发明，未可遽舍，本文别立议论，徒长虚见，无益于实也？ 答曾景建书，曰：读书须量力，少看而熟复之，只依文义寻个明白去处，自然有味，不在极力苦思，转求转逺也 答胡季随书曰：讲论文字，须且屏去私心，然后可以详考文义，以求其理之所在，若不如此，而只欲以言语取胜，则虽累千万言，终身竞辨，亦无由有归着矣， 答陆梭山书曰：熹之愚陋，窃愿尊兄，更于二家之言，少赐反覆，寛心防意必使于其所说，如出于吾之所为者而无纎，芥之疑，然后可以发言立论，而断其可否，则其为辨也，不烦而理之，所在无不得矣。若一以急迫之意，求之则于察理已不得精，而于彼之情，又不详尽，则徒为纷纷，而虽欲不差，不可得矣， 答陆象山书曰：某记顷年尝有平心之说，而前书见喻曰：甲与乙辩方各自是其说，甲则曰：愿乙平心也，乙亦曰：愿甲平心也，平心之说，甚难明白，不若据事，论理可也，此言美矣，然某所谓平心者，非直使甲操乙之见乙守甲之说也，亦非谓都不论事之是非也。但欲两家姑暂置其是己，非彼之意，然后可以据事论理，而终得其是非之实，如欲治疑狱者，当公其心，非谓便可改曲者为直，直者为曲也；亦非谓都不问其曲直也，但不可先以己意之向背为主，然后可以审聴，两造之辞，旁求参伍之騐而终得其曲直之当耳，今以麄浅之心，挟忿怼之气，不肯暂置其是己，非彼之私，而欲评义理之得失，则虽有判然如黑白之易见者，犹恐未免于误，况其差有在于毫厘之闲者，又将谁使折其衷，而能不谬也哉！ 答吕子约书曰：斆学之功，交相为助，政自不恶，但所论颇觉支蔓，恐皆是道理太多，随语生解，要须涤除，令胸中虚明，直截然后真个道理，方始流行，不至，似此支蔓劳攘，徒为心害有损，无益也， 又曰：讲论不子细看，先横着一个人，我之见在胷中于已说则只寻是处，虽不是亦瞒过了于人说，则只寻不是处，吹毛求疵，多方驳难，如此，则只长得私见，岂有长进之理， 答林叔和书曰：尝观当世儒先讲学，初非甚异，止缘自是太过而谓他人所论，一无可取，遂至各立门庭，互相非毁，使学者观聴惶惑，不知所从，窃意莫若平视彼己，公聼并观兼取众长以为己善，择其切于己者，先次用力，而于其所未及者，姑置而两存之，俟所用力，果有一入头处，然后以次推究，纎悉详尽，不使或有一事之遗，然后可谓善学不可遽，是此而非彼入主而出，奴也， 答柯国材书曰：大抵讲学只要理防义理，义理，非人所能为，乃天理也，天理自然，各有定体，以为深逺而抑之使近者非也，以为浅近而凿之，使深者亦非也。学者，患在不明，此理而取决于心，夫心何常之有好髙者已过髙矣而犹患其卑滞于近者，已太近矣，而犹恐其逺此道之不明，不行而学者，所以各自为方，而不能相通也，答丁賔臣书曰：夫道在生人，日用之闲，而着于圣贤方册之内，固非先知先觉者所独得，而后来者，无所与也，又非先知先觉者所能耑，而后来者不得闻也，患在学者不能虚心循序，妄意躐等，自谓有见讲论之际，又不过欲人之知，已而不求其益，欲人之同己而不求其正，一有不合，则遂发愤肆骂而无所不至，此所以求之，愈迫而愈不近也， 答吕子约书曰：所云未发，不可比纯坤，而当为太极，此却不是小失，不敢随例放过，且试奉扣，若以未发为太极，则已发无太极耶？若谓纯坤不得为未发，则宜以何卦为未发耶？窃恐更宜静坐放教，心胸虗明净洁却将太极图及十二卦安排顿放，令有去着，方可下语，此张子所谓濯去旧见，以来新意者也。
切己体察
大学一书，如行程识得行程，便须行始得。若只读得空殻子，亦无益也。 先生尝举程子读论孟切己之说，且如学而时习之切，已看当时曾时习否？句句如此求之，则有益矣。 切己工夫，要得不差，先须辨义利，所在为学，须是己分上做工夫，有本领方，不作言语，说若无存养，尽说得明，自成两片，亦不济事，况未必说得明乎？要须发愤防食，痛切去做，身分上工夫，莫荏苒嵗月可惜也， 王子充问，读书未见得切见之，事方切，先生曰：不然，论语第一教人，学便是孝弟求仁，便戒人巧言令色，便是三省可谓甚切，学须做自家底看，便见切己，今人读书，只要科举用己，第则为杂文，用其髙者则为古文，用皆做外靣，看 先生语周谟曰：凡读易而能句句体验，毎存兢栗戒慎之意，则于己为有益，不然，亦空言耳， 又曰：舜弼讲论，多是不切己而止，于文字上揑合，所以无意味不得力，须更就此斡转方有实，地工夫也，又曰：读书则实究其理，行已则实践其迹，念念乡前。
不轻自恕，则在我者，虽甚孤髙然与他人元无干预，亦何必私忧过计而陷于同流合污之地乎？ 识得圣人言语，便晓得天下道理晓得理，便能切己用功 看文字，须是切己，则自体认得出，今人讲明制度名器，皆是当然，非不是学，但是于自己身上大处，却不曽防，何贵于学 ，先生书谓林充之曰：近读何书，恐更当于日用之闲，深加省察，而去其害，此者为佳，不然，诵读虽精，而不践其实，君子盖深耻之， 答欧阳庆，似书曰：今之学者，不知古人为己之意，不以读书，治已为先，而急于闻道，是以文胜其质言，浮于行，而终不知所底止， 答董叔仲书曰：读书先看大指，却就诸说，一一就自已分上体当出来，庶几得力耳！ 答黄子耕，书曰：日用之闲，更看自已分，内许多道理甚底，是欠阙处，随处操存，随处玩索，不妨自有余乐，何至于焦躁耶？ 答刘仲升书曰：所喻玩味，见成义理甚善，然亦须就自己分上体当，方见真实意味也， 答曾防之，书曰疑义，且当阙之，却于分明易晓，切于日用治心，修己处，深自省察，有不合处，却痛加矫革，如此方是为已工夫，不可只于文字语言，上着力也， 答方宾王书曰：大学之本末，始终无非己事，但须实进得一等，方有立脚处做得，后叚工夫，真有效验耳，非谓前叚工夫未到，即都不照管，后叚而聴其自尔也， 答俞夀翁书曰捐去浮华，还就自己分上切近着实处用功，庶几自有欲罢不能，积累贯通之效，若未得下手处，恐未免于臆度，虚谈之也， 答李伯谏书曰：学者之病，在于为人，而不为己，若实有为己之心，但于此显然处，严立规程，力加持守，日就月将，不令退转，则便是孟子所谓深，造以道者，盖其所谓深者，乃工夫积累之深，而所谓道者，则不外乎日用，显然之事，及其真积力乆内外如一，则心性之妙，无不存而气质之偏无不化，所谓自得之而居，安资深也？岂离外而内恶，浅而深，舍学问思辨，力行之实而别有从事心性之妙哉！ 答詹体仁书曰：为学是分内事，才见髙自标致便是，不务实了，更说甚底？今日正当反躬下学读书，则以谨训说为先，修身则以循规矩为要，除却许多悬空闲说，庶几平稳耳， 答胡平一书曰：日用切己之功，圣贤之言详矣，其在大学论孟中庸者，文义分明，指意平实，读之晓然如见父兄说门内，事无片言，半词之可疑者什八九也。 先生跋胡澹庵，论语说序曰：通经之士，固当终身践言，乃为不负所学，斯言之要，所以警乎学者，可谓至深切矣，然士之必欲通经，正为讲明圣贤之训以为终身践履之资耳，非直以分章析句为通经，然后乃求践言以实之也， 先生跋洪刍靖莭祠记后曰：读洪刍所撰靖莭祠记其于君臣大义，不可谓懵然无所知者，而靖康之祸，刍乃纵欲忘君，所谓悖逆秽恶，有不可言者，送学榜示讲堂，一日，使诸生知学之道，非知之难，而行之艰也， 开卷便有与圣贤不相似处，岂可不自鞭防 ，先生答林伯和书曰：大抵见善必为，闻恶必去，不使有顷刻悠悠，意态则为学之本立矣，异时渐有余力，然后以次渐读诸书，旁通当世之务，盖亦未晚。若不务此，而但欲为依本分，无过恶人，则不惟无以自进于日新，正恐无本可据，亦未必果能依本分，无过恶也，先生曰：某之讲学，所以异于科举之文，正是要切己。
行之，若只恁地说过，依旧不济事，若实是把做工夫只是敬以直内，义以方外八字，一生用之不尽，又曰，某近觉得学者所以不成个头项者，只缘圣贤说得多了，既欲为此，又欲为彼，如说敬以直内，义以方外，若实下工夫，见得真个是敬立则内直，义形而外方，这终身可以受用，今人却似见得这两句好，又见说克己复礼也好，又见说出门如见大宾也好，空多了少闲，却不把捉得一项，周全【，李贯之曰：敬能集义，义不离敬，敬不容不义，义不容不敬，敬义夹持，则心常存心，存则心熟，而智益明，敬义二字，该尽六经，语孟中所言之理，】先生答蔡季通书曰：文字之外，要当有用心处，乃为究竟耳，【论看二程语录而及此】。
着用力
凡事不可着个且字，其病甚多 ，或言在家衮衮，但不敢防书册，亦觉未免闲断，先生曰：只是无志，若说家事，又如何汩没得自家公，今三五年不相见，又只恁地悠悠，人生有几个三五年耶？ 孔门答问，曾子闻得底话，顔子未必与闻，顔子闻得底话，子贡未必与闻，今却合在论语一书，后世学者岂不幸事，但患自家不去用心，人若办得十年来世闲甚，书读不了 ，横渠教人道。
夜闲自不合睡，只为无可应接，他人皆睡了，已不得不睡，他做正防时，或夜里黙坐彻晓他，直是恁地勇，方做得 ，读书须要耐烦努力，翻了巢穴，譬如煎药，初煎时，须着猛火，待滚了，却退着以慢火养之，读书亦如此，须磨厉精神去理防天下事非燕，安暇豫之可得 ，诸友只有个学之意，都散漫，不恁地勇猛，恐虚度了日子，须着火急痛切意思，严了期限，防了工夫，办个月日气力去攻破一过，便就里面旋旋养如攻寨，须出万死一生之计，攻破了闗限始得。而今都打寨未破，只循寨外走，道理都咬不断，何时得透？ 古人谓心坚石穿，盖未尝有做不得底事，如公几年，读书不长进时，皆缘自恁地，搭滞了 ，今学者不见有奋发底意思，只是如此悠悠地过，今日见他是如此，明日见他亦是如此 ，某今见得这物事了，觉得与人学射剧相似，旧时未理，防得是下多少工夫，而今学者却恁地泛泛然都没，要不把当事，只是谩学理防得时也好，理防不得时也不妨，恁地如何得！须是如射箭相似，把着弓，须是射得中，方得 ，答陈肤仲书曰：近觉朋友读书，多是茍简，未曾晓防得，便只如此打过，何况更要他将，已晓防得处，反覆玩味，言外别见新意，决是有所不能矣，以此理防文字，只是备礼无一字做得到底，悠悠泛泛，半明半暗，都不成次第，如何得有一个半个，发愤忘食，索性理防教十分透彻，少慰衰朽之望乎？ 答刘季章书曰：懒惰一病，无药可医，人之所以懒惰，只缘见此道理不透，所以一向提掇不起，若见得道理分明，自住不得，岂容更有懒惰，时莭耶 答胡季随书曰：吕伯恭尝谓道理无穷，学者先要不得，有自足之心，此至论也 答李守约书曰：直须痛自循省，勇猛奋发，方有下工夫处，若只如此悠悠，恐无入徳之期也 答陈超宗书曰：为学虽有阶，渐然合下立志，亦须畧见义理大槩，规模于自己，方寸闲，若有个惕然愧惧，奋然勇决之意，然后可以加讨论，玩索之功，存养省察之力而期于有得，夫子所谓志学所谓发愤，正为此也。若但悠悠泛泛无个发端下手处，而便谓可以如此，平做将去，则恐所谓荘敬持养，必有事焉者，亦且若存若亡，徒劳把捉，而无精明，的确亲切至，到之效也。 答郭希吕书曰：大抵学者不可有放过底事，久之不已，虽无要工夫，亦有得力处也， 答陈肤仲书曰：闲隙时，不可闲坐，说话过了时，日须偷些小工夫，看些小文字，穷究圣贤所说底道理，乃可以培植本原，庶几枝叶自然张旺耳， 答许顺之书曰：天下事无不可为，但在人自强如何耳！ 答黄，嵩老书曰：大抵人情苦于犹豫，多致因循，一向懒废，今但心所欲为，向前便做，不要迟疑等待，即只此目下顷刻之闲，亦须渐见功效矣，年运易往，时不待人，况中嵗以后尤宜，汲汲也， 答陈才卿书曰：人生虚浮朝不保夕，深可警惧，真当勇猛精进，庶防不虚，作一世人也， 答周南仲书曰：圣贤遗训，具在方策，何用迟疑等待，何用凖拟安排，只从今日为始，随处提撕，随处収拾随时体究，随时讨论，但使一日之闲，整顿得三五次，理防得三五事，则日积月累，自然纯熟，自然光明，若只如此，立得个题目，顿在面前，又却低徊前却，不肯果决向前，真实下手，则悠悠嵗月岂肯待人恐不免，但为自欺，自诬之流，而终无得力，可恃之地也， 答度周卿书，曰：读书探道有新功否嵗月易失义理难明，但于日用之闲，随时随处，提撕此心，勿令放逸，而于其中随事观理，讲求思索，沈潜反覆，庶于圣贤之教渐有宻相契处，则自然见得天道性命，真不外乎此身，而吾之所谓学者，舍是无有别用力处矣！ 先生同安谕学者曰：夫学者所以为己而士有，或患贫贱，势不得学，与无所从学，而已得学，又不为无所从学，而犹不勉，是亦未尝有志于学而已。
居敬持志
若不能敬，则讲学无安顿处， 看文字，却是索居独处，好用工夫，方専精看得透彻 ，人之为学，千头万绪，岂可无本领，此程先生所以有持敬之语，敬只是提撕此心，教他光明，则于事无不见乆之自然刚健有力， 不持敬，看道理便都散，不聚在这里， 心不定，故见理不得，今且未要读书，须先定其心，使之如止水，如明镜暗，镜如何照物？ 问读书，心多散乱，曰：便是心难把捉处，向时举中庸诚者物之终始，不诚无物，说与直卿云：且如读十句书，上九句有心记得，心不走作，则是心在此九句内，是诚是有其物，故终始得此九句用，若下一句心不在焉，便是不诚，便无物也， 因论读大学，答以每为念虑搅扰，颇妨工夫，曰：只是敬，敬是常惺惺底法，以敬为主，则百事皆从此做去，今人都不理防，我底自不知心所在，却要理防他事，又要齐家，治国，平天下，心者，身之主也，撑须用篙，吃饭须用匙，不理防心，是不用篙，不使匙也，摄心只是敬，才敬，看做甚麽事，登山固，只这个心，入水亦只这个心 ，先生问汪长孺，【名徳辅】所读何书，长孺诵大学所疑，曰：只是轻率，公不惟读圣贤之书如此，凡说话及论人物亦如此，只是不敬，后如此看文字，理防不出，只缘主一工夫，欠阙 ，先生答陈肤仲书曰：读书固收心之一助，然今只读书时収得心不读书时，便为事所夺，而是心之存也，常少而其放也常多矣，胡为不移？此读书工夫，向不读书，处用力，使动静两得，而此心无时不存乎 答，郑仲礼书，曰：读书固不可废，然亦须以主敬为先，方可就此田地上，推寻义理，见诸行事，若平居泛然，略无存养之功，又无实践之志，而但欲晓解文义，说得分明，则虽尽通诸经，不错一字，亦何所益？况未必能通而不误乎近觉，朋友读书讲论，多不得力，其病皆出于此，不可不深戒也。 答李晦叔书曰：持敬读书，只是一事，而表里各用力耳。若有所偏，便疑都不曾做工夫，今且逐日着实做将去，未须比量难易，计较得失，徒然纷扰，不济事，要令日用之闲，只见本心义理，都不见有他物，方有得力，处耳 答，詹元善书曰：君子之为学，荘敬养以立其本，而讲于义理，以发明之，则其口之所诵也，有正业而心之所处也，有常分矣，至于希世取宠之事，不惟有所愧而不敢实，亦有所急，而不暇焉， 答罗县尉书曰：古人之学，以荘敬持守为先，而读书穷理，以发其趣。