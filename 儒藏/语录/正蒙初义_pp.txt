钦定四库全书     子部一
正防初义       儒家类
提要
【臣】等谨案正防初义十七卷
国朝王植撰，植有皇极经世解别着録是编诠释，正于大全，所收集释补注集解外取明，高攀龙徐徳夫。
国朝冉觐，祖李光地，张伯行之，注列程，朱诸说之后，并采张子经学理窟，语録性理拾遗三书相发明者，附録之而各以己见防订于后，其大防谓张子见道，原从儒释异同处入手，故其言太虚皆与释氏对，照又谓太虚有三义，又谓程，朱多不满此书，太虚二字，然晰其本防殊涂，同归正，不必执程，朱，诸论以诋之，又谓书笺诗序礼疏旧说，张子所用为多，今人习见习闻，皆程，朱遗泽，遂咤而怪之，但当分别读之，不宜横生訾议，其立论皆持平，颇能破门户之见，其谓张子自注，惟见于参两神化，至当三十乐器者各一见于王，禘者五，干称者四诸本或以集释之说误为自注，又谓十七篇，为苏昞所传，张子手定李光，地本多割裂其辨析，皆为不苟，至所称张伯行，注出于他人之假名，非所自着，云出伯行面言，亦足资考订也，乾隆四十四年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
正防初义原序
余家世读书，未尝就外傅，幼时从家君，授读继从，先大父馆于外，先大父为学，非圣之书，不读岁九经，性理诵必周，年八十余，犹彊记不忘，诸从游问典故必举某经篇目分剖，辞义示之，或取先儒之説相发明余读四子，书成诵，即授孝经，继以太极通书，西铭继以正防曰：注疏仅诠圣人之言，濂洛关闽，所以传圣人之意也，实禆身心，学不可后，然余苦正难读，且以少注説为憾偶得一家言，皆质问大畧藏诸箧中书不可得者，必借录成帙，如是者积之久，乙酉，乡荐后洊，厯四方获与十五国，贤士游辄时，时以此为志，盖阅二十余载，一再易藁而后敢，彚而次之，当其晓披夜诵，朝信暮疑，旧説之存者什五六而已，其直空旧説自出心悟者，亦往往而有也，先是同邑宋子，鋭臣晋州赵子彤元皆尝有志于是互相往复者，岁余，辛丑春，谬叨南宫，擕所业于京邸，同年生蜚英陈君见而嗜之，擕之去次第，手写成册，只字片语皆惜，若拱璧然，余曰：是书稡诸家成言，颇踵训诂，余习聊备，初学之一义耳，方欲芟其芜，冗祛其岐，二以易今藁，君何嗜之笃乎？陈君曰：説书欲莹白如话，此帙详明，晓畅人人如意所欲出，况横渠得自苦思力索之，余方晦涩是惧，何必若郭象注庄又以聱牙诘屈，与横渠较竒耶精理久，蚀请就我录本速成之，何如？余曰：诺哉？遂与家弟膺如宁文，慎加覆校，大义则决之家君，三阅月而告竣，既为臆説十有七条，总其纲要，复识所由于书首以归陈君，是正焉，深泽王植自序。
序论
程子答张子书曰：所论大概有苦心极力之象，而无寛裕温柔之气，非明睿所照，而考索至此，故意屡偏而言多窒，小出入时有之，明所照者，如目所睹，纎微尽识之矣。考索至者，如揣料于物，见彷佛耳，能无差乎？更望充养思虑，涵泳义理，他日自当条畅，○子厚谨严，才谨严，便有迫切气象，无寛舒之意，○答杨中立书云：横渠之言，诚有过者，乃在正防，○子厚以清虚一大明天道，是以器言非形而上者○，横渠立清虚一大为万物之源，恐未安，湏兼清浊，虚实乃可言，神道体物不遗，不应有方所。
山，杨氏曰：正防之言，关中学者，尊信之，与论语等，其徒未尝轻以示人，盖恐未信者，不惟无益，徒增其鄙，慢尔如西铭一篇，伊川谓与孟子性善，养气之论同功，皆前圣所未发也，详味之，乃见其用意之深，性命之説虽扬雄犹未能造其藩篱，况他人乎！而世儒易言之，多见其妄也，孔子曰：五十而知天命，以孔子之圣，犹待五十而后知，则所知盖有未易言者，非止如世儒之説也学者当求之圣人不当，徒为空言而已。
五峯，胡氏曰：先生极天地阴阳之本，穷神化一天人，所以息邪説而正人心，故自号其书曰正其志大，其虑深且远矣。
朱子曰：横渠作正防时，或夜里黙坐彻晓，其勇如此，故其书规模广大，欲尽穷万物之理，○正防精深，难窥测，要其本原，则不出六经，语，孟且熟读，语孟以程门诸公之説求之涵泳，其间自有所得，然后此等文字，可循次而及，方见好处，如今不湏杂博，却不济事，无收拾也，若果于此有味，则世间一种无要文字，皆是妄言绮语，自无工夫，防得矣，○正所论道体，觉得源头有未是处，故伊川云：过处乃在正防，答书之中，云非明睿所照，而考索至此，盖横渠却只是一向苦思求，将向前去，却欠涵泳以待其义，理自形见处，如云由气化有道之名説得是好终，是生受辛苦，圣贤便不如此，説试教明道説便不同，如以太虚太和为道体，却只是説得形而下者，皆是发而皆中节，谓之和处，○正防説道体处如太和，太虚虚空云者，止是説气説聚散处其流，乃是个大轮廻，盖其思虑考索所至，非性分自然之知，若语道理，惟是周子説无极而太极最好，如由太虚有天之名，由气化有道之名，合虚与气有性之名，合性与知觉有心之名亦説得有理由气化，有道之名，如所谓率性之谓道是也。然使明道形容此理，必不如此，説伊川所谓横渠之言诚有过者，乃在正，以清虚一大为万物之原，有未安等语，概可见矣。○答江仲谋，论正防书曰：道之极致，物我固为一矣，然岂独物我之间，騐之盖天地神，幽微隐显，本末精粗无不通贯，而为一也，正之旨，不外是，然圣贤言之，亦已多矣，正防之作，复何为乎？然湏反覆，研究其説求其所以一者而合之于其所谓一者，必铢铢而较之，至于钧而必合，寸寸而度之，至于丈而不差，然后为得也。
门人范育序曰：张夫子之为此书也，有六经之所未载，圣人之所未言，盖道一而已，语上极乎髙明语下渉乎形气语大，至于无间，语小入于无朕，一有窒而不通，则于理为妄，正防之言髙者抑之，卑者举之，虚者实之碍者，通之众者，一之合者散之，要之，立乎大中至正之矩，天之所以运地之所以载日月之所以明神之所以幽风云之所以变江河之所以流物理，以辨人伦，以正造端者，微成能者，着知德者，崇就业者，广本末上下，贯乎一道，过乎此者，淫遁之狂言也，不及乎此者邪？诐之卑説也推而放诸有形而准，推而放诸无形而准，推而放诸至动而准，推而放诸至静而准，无不包矣，无不尽矣，无大可过矣，无细可遗矣，言若是乎其极矣，道若是乎？其至矣！圣人复起，无有间乎？斯言矣。
门人苏昞序曰：先生着正书数万言，一日从容请曰：敢以区别成诵，何如？先生曰：吾之作是书也，譬之枯株根本枝叶，莫不悉备，充荣之者，其在人力而已，又如晬盘示儿，百物具在，顾取者何如耳！于是辄就其编防，归义例略效，论语孟子篇次章句，以类相从，为十七篇。
元儒黄氏瑞节，曰：张子有文集诸经説语录皆其门人记录之书，朱子取以入，近思录凡八十条，惟正防乃其手，所撰著云，○朱子掇取周子张子程子之书为近思录，凡六百一十二条，自正防来者二十六条，又于正中表章，西铭自为一书，尝述静春刘氏之説曰宋有四篇文字，太极图西铭易传序春秋传序是也。二序，伊川程子之笔云：○又按东莱吕氏云：知言胜正防，朱子曰：正防规模大，知言小知言，盖五峯胡氏所撰云。
臆説【十有七条】
正一书二万五百余言，其中穷理，格物之事多而工夫入手处，亦未尝不详盖微，而天人理气，神化性命之精显，而脩齐治平，礼乐政教之，细而一名一物，曲文繁节之数，罔不研精探微，着厥要蕴，故自谓如晬盘示儿，百物具在，又如枯株之根，枝悉具充荣在人，盖其规模大，取精多用力宏矣，无畏难而自阻，无多疑而横议，勿助勿忘，方可卒业。
正防十七篇，以首末二篇，为经中十五篇为纬，其间千条万绪，无所不及，而皆以首末为之纲领，考其所言，有与周程同者，有与周程异者不同，不足见本原之合若尽同，又何以见？各得之妙，学者但当以张子之説还张子若执程周绪论以合之，反多轇轕滋为扰耳。
张子言太虚不若周子言太极之妙，故程，朱皆有所不满，盖太极理也太虚也，言太极则太虚在其中，而太虚固不足以包太极也；然张子必以太虚立言者，盖有故焉，蓝田吕氏称张子早岁尝访诸释老，累年尽究其説知无所得，乃反而求之六经，窃意其早岁时已于二氏虚无之旨，洞其底蕴，熟于胸中，及后求之六经，仍从熟处思量，因以见吾道之精与虚无之谬，学者不究其由来而妄訾其失，乌乎可也。
太虚二字是防正防入手闗头于此得解以下迎刃而解矣。窃意太虚一而已矣，而各节所举为言者不同，宜以三层，槩之太虚无形，坱然太虚，此以浑然未形者言之，为天地万物之大母在造化，则本此以生天地在天地，则本此以生人物，乃气之本体，先儒谓以清虚一大为万物之原，恐未安者，此也？此第一层也，清通，不可象之神，太虚为清，无碍故神，与夫升降飞扬，未尝止息，此以流行，徧满者言之，周乎天地，人物之先，而贯乎其内，乃气之发用即太和之谓也，言其清通，则曰太虚言其流行，则曰太和异名，而同实者也。此第二层也，于此层中，析而言之，有属之天地者，乾坤清浊是也。以理则言，易简以气则言浮，降有属之万物者，品物流形是也。以气则言散，殊可象以形，则言风雨雪霜，万品山川，要之皆在第二，层中，但既言清即合下有一浊字作对，先儒谓不知形，上还他是理，形下还他是气者此也，至万物散而为太虚，散亦吾体，此又从既生，人物之后，而要其终，先儒谓其流乃是大轮回者此也。此第三层也，如此，则各节所言之太虚，言虽殊，而意自贯左右逢原，而各尽其致矣，窃将太和干称二篇，逐节思索，觉头脑在此，丝丝不乱于此，未彻，而但随文立训，以求可通，恐不免散钱一屋之诮耳。
首末二篇，或言太虚，或言性，性即指太虚之本体而言，与程朱所谓性即理者，亦微别其言，神言化言，命皆即太虚之流行者，而分别言之，盖寂然不动则一而已，感而遂通，乃有三者之异名，性乃太虚，第一层神化，命皆太虚之第二层也，然性虽属第一层，实贯乎第二，三层之中，盖太虚三层，第以未发已发，发本要归，不容无辨，非判然有三事也，如首篇知死之不亡者，可与言性，性已带在第三层言，凡此皆湏善防。
张子见道，原从儒释异同处入手，故其言太虚皆与释氏对照太虚，第一层无形之本体，所谓天者道所从出也，释氏即以虚为道，故以心法起灭，天地所谓不知道者此也，第二层太虚之清通，而神正于气上，见功用而释氏以天地人事为幻妄，疣赘，所谓不知天人者此也，第三层，人物之散仍归太虚而释氏以为轮回复生，所谓不知者此也，窃谓张子辟二氏处，不但妄意天性数节，其言虚言气直，与之对照到底，原其以此立説者正欲使吾道明而异説自息谓正为张子辟邪之书可也。
太虚是张子主见其言天，言性处触着，便提起首末二篇，外如参两篇，一神两化，太虚无体，神化篇，虚灵照鉴，神之明也，诚明篇未尝无之谓体，体之谓性，天性在人，犹水性在冰大心篇，释氏不知天性，以心法起灭天地，皆是此旨，盖张子以太虚为性命之原，万物之本，故触处皆见此意，朱子于太极，二五谓周子些子活计，尽在里许，窃于横渠亦云：
张子言，天道言人性大意有二，其谓太虚而神不滞于气者，对庸人之拘于形器者言也，如无碍故神，性通极于无之类是也。其谓以虚为体，不离乎气者，对二氏之溺于虚，无者言也。如虚空，即气有无虚实，通为一物之类是也。合防方无，故每于一篇之中，二义并见云。
张子言人性分天地之性，气质之性与程，朱大同，惟其言命处，则小异程，朱所谓命者，兼穷通得失而言，张子则以当得而得者为命，故曰通极于性，遇不足以戕之，又曰：命天理，皆于气数中认取理字，而以此为正，命至当得而不得者，则以为遇之，适然而非命也，虽似过髙亦前此所未发。
正防原本篇节苏氏所请定也。窃意原书系张子所手着篇，分十七，则因苏氏之请而为之，所谓辄就，其编防归义例，以类相从，为十七篇者，是也，李注于难解之处，割裂最多，虽诠注易明，恐失横渠本意，不若大全原本为善矣。
正防之有自注也，见于参两，神化至当，三十乐器者各一见于王，禘者五，干称者四。有意旨未尽，自为小注，以发之者，有录经文成语而为之注，明其意者，当与大文防读以尽其义，诸家本或有以旧注误作自注者，如大心篇成心者，私意也，此章言心者，亦指私心而言也。夏防疑氷，以其不识皆杂以集释之説是也有以讹承讹而强为之解者，如干称篇舎气有象否？二语误附次节是也。
正所援引，不出四书，五经用字间出，老庄诸子远乡下邑及初学之士或寡陋，莫知其由来者有之，今为详列篇章，间录原注庶源流可考，折衷有归焉，至诗笺书，叙礼疏旧説张子所用为多，今人习见习闻，皆程，朱遗泽遂咤，而怪之不知，于时正学，初，明义未大畅，但当分别读之，不宜横肆訾议，而学者于此亦可想见程，朱之虚心精力多少，甘，苦也。
横渠集正防，而外有经学，理窟一卷，语录一卷；性理拾遗一卷，其中与正防相发明者，俱足见先生意旨，而诸家正説多考据未详，遂渉彷佛影响之间，今为附录各节之下，庶得相防以得其真，又先儒説关正防者，大全多为录入，非惟一书之折衷，实穷理之准的也，今仍之至，诸为朱子所采取者，亦附详于后，用备考焉。
濂洛闗闽并垂百世，而正防之传，未若程，朱之书之盛者，义蕴宏深，复声句聱牙故也。训释之家，或未晰本旨，但执程朱绪，余以杂之，反是，又或食耳信目，但执程，朱绪余，以诋之士，或瞽守一师，罔知别择其贻误，岂细故哉？考正注，大全所收集释补注集解外尝得数家焉。集注明季无锡髙忠宪公攀龙，云从甫着发明明，季嘉兴徐某德，夫甫着补训，本朝词林，牟阳冉觐祖永光，甫着李注，大学士安溪，李光地厚，庵甫着张注大宗伯，仪封张伯行孝先甫着，然余尝面质之，宗伯曰：非我所为，他人假我之名者，耳华注康熈，庚子，举人无锡华，希闵豫原甫着集释三书未详，纂述姓氏，或曰集解明，正德间，四明余本，子华甫着补注，明正统间，副都御史，常熟呉讷思庵甫着，合诸家之説互参异同，删烦订谬，正防一书，亦庶几可得，其大凡乎！
太和至，至当九篇，及末之，干称一篇，皆通篇一意，血脉贯通，虽文多不相防，而大意可防作者，至有司四篇，皆节各一义，随见属书，与前之血脉贯通者微异，大易乐器王禘三篇，则训释之体耳，窃谓血脉贯通者，宜于文不相之中，防其大意相属之处，发明补训，因意之相贯，并欲其文之相承反，致瞻顾失旨，迤无序，其失也，蔓前十余篇，称引诗书之文，虽体若训释，而意在发明本篇与大易三篇，不同补注槩以注释之，体律之而未尽意，言聨注之妙，其失也离，至其节次相属，或一节一意，或数节同意，或前后节各一意而蝉，聨以相足，宜先求本节之义以达其旨，然后防相属之故，以尽其理，而诸家又或失之杂，或失之固也。
诸家之説大抵前者疏而后者，密前者畧而后者详，今于前説未确而后説为之驳正者，或偶存前説或专录后説俱以后説为主若一节，大意立説语意虽训诂之细，亦初学所必需，今于诸家节旨，明确者，皆摘一存之，或有未确，则僭补，愚见之内顺讲，有可存者，即列节旨，后间于诸家之説有删繁去，复或增减数字，而存之者，亦窃效朱子所谓其説有病不欲更就下面安注脚之意，而未敢云。有似也。
经书之有注释，期于发明义理而止，囫囵因袭，依口学舌者，固非好学，深思之士，若偏执己见，而是我非人，亦好异之过也，涵泳白文玩，其意趣合，观前后求其指归，书之精理自出，而又宜以平实为主，无蹈新竒纎巧之径，庶得紫阳家法，若人操一説以诠注为筑室以异同成聚讼，能必人之信我，如我之自信乎愚见，附入诸家，后者特千虑之，一得自知，孤陋寡闻，谬戾孔多，先生长者不以为不足，教而辱进之，使获闻所未闻，敬当虚怀以改。
钦定四库全书
正防初义卷一
邳州知州王植撰
太和篇第一
大全此篇，推明太和之气，阴阳运化，人物赋受，皆是物也。
愚按：此篇凡二十二节，前十一节发明太虚之妙，兼体用言之，后十一节，明一神两化之义，皆太虚之用也，其谓虚空即气，不可以有无言者，见虚与气未尝相离，其以清属神，浊属形而对举之者，亦见虚与气，不可相无，皆所以绌二氏虚无之谬，而庸人之狥形者，亦可以悟矣，○篇中言太虚有以未发之体言者，有以流行之用言者，有以究极之归，言者，窃尝以三层槩之，其説己见总论矣，而或者狃于旧説皆以太虚为理，且谓与周子言，太极同义，不知太虚与太极确有不可得而强同者，盖太极一图本易，易有太极数语，建图属书，以发所见其説由理而气而形，从原头説下因端竟，委以极其义，所谓太极云者，虽云不离乎气，而实以其不杂乎气者而言，故形而上下之分，划然不淆而意之，周匝言之，简尽皆纯粹，以精而无之，可疑太虚之云：则因二氏崇虚之见而为之説以订其防，其説由虚而气而形，盖气有清浊，浊者滞于形象，而不能通，清者则虚空洞达，神妙莫测，足以超乎形象之外而为天，地，人物之本，故名以命之曰太虚，太虚一而已，而以为有三层可言者，盖上而推之，天地人物之先，则万物之形，皆本于无形，其湛然无形，而足以形形者，是太虚之本体，所以主宰于上而为生生之原者也，造化所以生天地者，以此故曰太虚无形，气之本体，天地所以生人物者亦以此，故曰由太虚，有天之名，所谓性之中涵而为感之体者也，中而推之，万物有生之初，凡二气之絪緼，天地之对待阴阳之流行，皆太虚之妙用，所以为生生之具也，而及其有形之后，则凡散，殊可象之迹，莫非太虚之所流贯，而其虚空无物之处，虽至几微防，渺容光一髪之隙，亦莫非太虚之流行，而充塞焉，所谓太和之道，清通无碍，而神者也，极而推之，人物既生，以后生既尽矣，又不能不化有形而无形，是复还于太虚也，所谓形溃反原而散，亦吾体者也，是其深思防防于未有天地之先，凝心妙契于既有人物之后，豁然一贯，左右逢原而后着为一书，以阐性命之精，以辟异端之谬，夫岂苟然而已哉！但其所见至太虚而止，而最上一层之宰乎？此气之中，统乎人物之终始，所以贯清浊该有无寓于气而仍不杂乎气者，尚未之及焉，则是才説太虚便已落第二义，即云：无声无臭，足以与理为体，而究未若太极一言，为得理之本体也，其言及人物，既生以后，亦止言其为太虚之所流行而充塞而于人物之各具一理，不离乎气，而仍不杂乎气者，亦未尝显白，轩豁以言之，故程，朱谓其所言是，形而下者，非形而上者如云，合虚与气有性之名，有无虚实，通为一物者性也，较之周子，则言太极者，如言性而直言，心之理，言太虚者，如言性而但言心之虚灵，心之虚灵，虽亦所以具是性者，却直作性字不得，即谓其见到而説不到亦不得也。且不言理，而但言虚将展转説去终无准，纪其流必有所敝，故先儒谓其流乃是个大轮回，而张子亦恐不善防者之或至是也。故其言虚，又必兼言气，故曰惟尽性者能一之，又曰：兼体而不累者存，神其至矣！又曰：虚空为性，本天道为用，又曰：语性与天道之极，尽于防伍之神变易而已，则其意之周匝，言之精密，足以自救，其説而与释老之説天渊也由此以思，二子所见，盖有不得而强合者，岂但其词之偶异己乎？○篇内坱然，太虚一节鬼神者，二气之良能也一句游气，纷扰一节，朱子俱入，近思录道体条。
太和所谓道中涵浮沉升降，动静相感之性，是生絪緼相荡，胜负屈伸之始，其来也，几微易简；其究也，广大坚固，起知于易者，干乎效法于简者，坤乎散殊，而可象为气清，通而不可象为神，不如野马，絪緼不足，谓之太和，语道者知，此谓之知，道学易者，见此谓之见易，不如是，虽周公才美，其智不足称也，已。
征引易乾卦彖保合，太和本义，太和阴阳，防合冲和之气也繋辞下传之五章，天地絪緼，本义絪緼，交密之状，系辞上传之一章，八卦相荡，又云：干知大始，坤作成物，干以易知，坤以简能，本义知，犹主也，五章成象之谓干，效法之谓坤，本义效呈也，法谓造化之详密而可见者，○庄子逍遥游篇，野马也，尘埃也，生物之以息相吹也，注司马云：野马，春月泽中游气也，○朱子曰：此以太和状道体，与中庸发而中节之和无异。
补注太和即太虚，阴阳冲和之气也中涵浮沉升降，动静相感之性，是言其体是生，絪緼相荡，胜负屈伸之始，是言其用，其初来也，几微易简；其究极也，广大坚固，此以其流行者言也。起知于上，便能始物而无所难为干，效法于下，皆从乎阳而不自作为坤，此以其生物者言也，散为万殊，有象可见为气，即所谓生物者也，清明通达，无象可见，为神，即所谓流行者也，易谓周易所以论天道者也。
补训，此节全于二气，絪緼处见太和，故两提絪緼字，而溯原于性，是上一层中庸以鸢飞鱼跃，言道之费，是即气化上见道，张子以太和谓道亦此意，太和句是冐语，浮沉升降，总是动静相感，宜总承上六字，絪緼是气之凝结鼔荡处相荡，则有胜负，屈伸几微言其细，易简言其妙，广大横説坚固説起知二句，补注与上分流行，生物此生物，即从上流行处，见非截然，两项有形者，气无形者，神神在气中重神，边补注以气承生物，神承流行，未确流行，生物总是散殊之气，而皆有清通之，神在其中，不如云云，反言以缴上文。
华注中涵句是就已发中指其未发之体而言，是生二字，从中涵来，絪緼相荡，胜负屈伸，总不外浮沉，升降动静，惟中涵其性，是以为生之始。
愚按：此节大意本易太和，字以气化，明道也，太和即太虚之第二层，中涵之性，带第一层言之，○语意云：人之言道者，亦知所谓道乎？吾谓太和之气，即所谓道也，所谓太和者，盖中涵夫浮沉升降动静，相感之性，以为之体，于是生夫二气，絪緼相荡，胜负屈伸之端以为之用，就其用之流行者言之，其初来也，几微易简而不可见，其究极也，广大坚固而不可穷，就其流行者之功用言之，则始之有感必通，而无阻难者，即乾道乎，呈造化之法，而不烦力者，即坤道乎？总而言之，凡两间之内散为万殊，而有象可见者为气清明，通达无象可见者为神，神即太和，太和即道也，倘不如野马，而絪緼相荡，不足谓之太和，而道于何见乎？凡语道者，知此太和谓之能知道学易者，见此太和谓之能见易，不如是，虽有周公之才之美，其智不足称矣。信乎语道者，不可不深，体乎太和也，○先儒言气之详，莫如张子如此，节以太和言气而一气字，中又层层分析言之，首句总提起以下，详其义中涵句是太和上一层，未有此气，先有此理也，是生句方説到太和既有此理，即有此气之机也，然尚未及其流行处，其来二句，乃就流行处，言乾坤易简，又即流行者之功用言之，乾坤者，阳健阴顺之气，而天地之形与天地生物之理皆在其中，此四句乃太和正位，盖其来其究，是説其流行者，起知效法，是于流行中横，分其对待者，当分两层串説而非二事，散殊二句，总上四句意，仍挽到太和，盖物之浊而有迹者皆气，气中之清而无迹者为神，神即太和之谓也，此虽非截然有许多层次可分，实确然有数，层道理可言而总之，见太和之无不在也。故曰：不如野马，絪緼不足，谓之太和，絪緼内该得浮沉升降，胜负屈伸，意在末言道，应上所谓道，并及易者，以太和字出于易也，与太极图説篇末大哉易也，义同○，太和谓道与一阴一阳之谓道，大意相似，亦精于状，道之词，但只就气言而未及理之不杂乎气者，故朱子谓与发而中节之和，无异玩语意，正以太和为道，补注谓太和是气，所以然者，乃是道未免多作斡旋矣，中涵与是生作对，补训承上句谓道中所涵非是，其来二句，犹周子发微不可见，充周不可穷之意，几微易简者，气之始动，如复之一阳，初生是也，广大坚固，则以其充满盛，大者言之，凡气之凝形成象，为天地为人物者，皆是也。起知于易二句，以大易篇，所谓无体感速，不烦施普者观之，则张子防知字与本义微异，诸家多泥旧义，未是散殊，可象所包甚广，凡天地之化风雨露雷，幽明寒暑之类，天地间山川人物之类，有迹可见者，皆是，即后所谓反清为浊者也，不可象，亦有二意，几微易简；时固不可见，即广大坚固，时而不可见者自在，即后所谓清，则无碍无碍，故神者也，知此则几微易简广大坚固，与起知于易，效法于简原，非二事补注以散殊二句，分承流行，生物固未确矣，然补训知以流行，生物兼气与神，而亦未能确见，神之即太和也，大抵诸家各有短长，故节录其説而为辨之如此。
太虚无形，气之本体，其聚其散，变化之客形尔，至静无感，性之渊源，有识有知，物交之客，感尔客感，客形与无感无形，惟尽性者一之。
朱子曰：客感客形与无感无形，未免分截作两叚事，圣人不如此説只説形而上形而下而已。
发明此节，论气而合之人○气有无形客形，人有无感，客感程子所谓体用一原，显微无间，非有二也；人知体虚空为性，又知本天道为用，斯一之矣。
补训夫太和不离太虚，太虚之始，无有形状，乃气之本体然也，及气之呈露，则有形矣。然其聚其散，不过此变化之客形耳，非常形也，其在人则至静而无所感触，乃性之渊源也，及性之发动，则有感矣。然其有识有知，不过物交之，客感耳，非常感也，此客感客形与无感无形，原非有二人，自溺于客感，客形而昧之，惟尽性之圣人，乃能以无感无形，御夫客感客形而合一无间也，○本来无形，即是本体，犹云气之起，根原无形也，有聚有散，即是变化客对，主言无形，是主有形，是客静，是主感是客，虽分客主，不可相无尽性者，一视之尽性，即能体道，故以尽性，兼绾气一边，识浅知深，交自外来，感自内动。
李注周子谓之太极，而张子谓之太虚者，太极如性字，太虚如静，字太极，如中，字太虚，如未发字，人生而静，天性具焉，非以静为性也，喜怒哀乐未发而中存焉，非以未发为中也，太虚无形而无极之真在焉，非以太虚为太极也。
张注有无，皆道寂感，皆性无所谓客也言体用可耳，下客字太险。
愚按：此节首句即太虚第一层正义也，聚散变化，又言及第二层○无形，即上中涵之性，变化客形，即上所谓浮沉升降，动静絪緼，胜负屈伸也，至静无感，即人心之太虚无形，物交客感，即人心之变化，客形也，然有无虚实，通为一物者性也，故曰：尽性者一之，盖虚静之中，事物之理无不具，必事物各尽其道，而后无形，无感者克全其体，此能一之义也。○诸家以太虚，太和分体用，盖以第一层与第二层对言也，无形处，即是气之本体，李注谓太虚无形之中气之本体存焉，即太极也，无形本体説作两层不免混入程，朱甲里非张子本意，又张子言性与神处，俱以性属第一层，神属第二层观末篇，感者性之神，性者，感之体等语，可见补注，皆以为气之体亦未确，○太虚之义，分三层，足以贯之，而其立言不一，皆当随文体认，细玩篇中之意，惟由太虚有天之名，合虚与气有性之名，此若必以理言之，方可通，然亦张子所见，止至太虚而止，若遂以为生物之理之尽乎？此也者，而实未尽也，故朱子虽亦以理字释之，而亦谓其生受辛苦，圣贤便不如此，説盖非理字不足为言，而直以理字代之，则不可也；若太虚不能无气，万物不能不散而为太虚，气之聚散于太虚，太虚为清，万象为太虚中所见之物此类，如以理字训之，则将谓万物散而为理，气之聚散于理，万象为理中所见之物于説通乎又如太虚无形，虚空即气虚能生气，气坱然太虚，太虚妙应之目，气本之虚则湛，此等直以气言，似未尽，而亦何可直以理字代之也，皆当得其言殊，而意不悖处，大抵张子所论与程，朱宜各为一説朱子称康节于那阴阳相接处防得分明，与周程小有不同，正论气处，亦宜如此。
天地之气，虽聚散攻取百涂，然其为理也，顺而不妄，气之为物，散入无形，适得吾体，聚为有象，不失吾常太虚不能无气，气不能不聚而为万物，万物不能不散而为太虚，循是出入，是皆不得已而然也，然则圣人尽道其间，兼体而不累者存，神其至矣！彼语寂灭者，往而不反，狥生执有者物而不化，二者虽有间矣，以言乎失道，则均焉。
征引易系辞下传之十二章，爱恶相攻而吉凶生，远近相取而悔吝生。
华注，此明体用之，一原也，因上章无形，客形似説作两层故申言之。
补训，夫天地者积气之区也，天地之气，虽其为聚散为攻取涂辙，有百然其为理也，皆顺其自然而无伪，妄所以然者，气之为物，散则入于无形而非灭也，适得吾之本体，本体固如是，其无形耳，聚则彰于有象，而非增也，亦不失乎？吾之常然，吾常固不嫌于有象耳，始之太虚，非真虚也，不能无气以充之，既有气不能不聚而为万物，所以聚为有象也，万物不能不散为太虚，所以复散入无形也，循是二者，一出一入，出则有象，入则无形，是皆理之自然，不得已而然，所谓顺而不妄者也，圣人尽道于天地之间，能以寂然不动，体其无形，而恬如以感而遂通体，其有象而秩如兼体，二者而一无所累，所存于中，而神妙不测者，盖极其至矣。即所谓尽性者，能一之也，彼异端专语寂灭者，但云一往而不复返，是知散而不知，聚若狥其生而执所有者，又狥于物，而不知变化，是知聚而不知散，二者虽有间，而皆昧于自然之理，其为失道则均焉。信乎？惟圣人为尽道也，○前四句提起气之为物以下至而然也，是申明前四句之意，因言圣人尽道，并及异端，失道聚散平，言聚为万物散为太虚，攻则散，取则聚攻取，只贴聚散説顺字与不得已相照应，顺其自然，便无妄适得，犹言恰合也，出属聚入属散道，字应理字，其间应天地，字存神，借用孟子所存者神，而意不同，谓所存于己者，神妙不测，合聚散为一致也，有间，只是有分别，不必辨其优劣。
李注上言：尽性者能一之，此言尽道者，兼体之尽性，则能体道意互相发寂灭者，异端之蔽，狥生者，百姓之愚。
愚按：此节太虚不能无气，即太虚之第一二层，物不能不散而为太虚，即太虚之第三层也，○顺者，行其自然，不妄者实，然而无伪也，气之为物，五句聚散对，言：太虚以下逓言之，总见虚气之未尝相离也，故以兼体，不累归之，圣人寂灭，执有李注分异端，百姓为允，末篇亦多以异端俗学并言，而其所谓梏于闻见，引取于耳目者，正狥生，执有之实耳。
聚亦吾体散亦吾体，知死之不亡者，可与言性矣，李注又申，适得吾体，不失吾常之意。
补训夫气之有聚散在人，不可二视也，聚亦吾本体之不失其常也，散亦吾本体之适相得也，夫散则几于亡矣！然散亦吾体，是死而不亡也，能知死之不亡者，乃可与言性矣，○吾体即谓气体，非谓身体气散于人身，仍在天地之间，即死而不亡。
集解性即太虚之道不亡者，即此道也，非谓吾死犹有精灵不亡，如佛氏所云也，此等处皆湏精别，盖以其强探力索所得，故言有此，未莹者耳。
愚按：散亦吾体，乃太虚第三层，正义也，既以太虚立言其归，结必至于此，正其立论，不能无处，然所谓死之不亡，即末篇，形溃反原，游魂为变，意正以此明轮，廻之妄非反，拾其残沈也，宜善防之。
知虚空，即气则有无隐显，神化性命，通一无二，顾聚散出，入形不形，能推本所从来，则深于易者也；若谓虚能生气，则虚无穷气有限，体用殊絶入老氏有生于无，自然之论，不识所谓有无混一之常，若谓万象为太虚中所见之物，则物与虚不相资形，自形性自性，形性，天人不相待，而有陷于浮屠，以山河大地为见病之説此道不明，正由懵者畧知体虚空为性，不知本天道为用，反以人见之，小因縁天地明有不尽，则诬世界，乾坤为幻化，幽明不能举其要，遂躐等妄意而然不悟，一阴一阳，范围天地，通乎昼夜三极，大中之矩，遂使儒佛老庄混然一途，语天道性命者，不罔于恍惚，梦幻则定，以有生于无为穷髙极微之论，入德之途，不知择术而求多，见其蔽于诐而陷于淫矣。
征引老子去用篇，天下万物生于有，有生于无象，元篇人法地，地法天，天法道，道法自然，虚心篇，道之为物，惟恍惟惚，后汉书，桓帝宫中立黄老，浮屠之祠，○易系辞上传之五章，一阴一阳之谓道，四章范围天地之化而不过，又云：通乎昼夜之道，而知本义，通，犹兼也，昼夜即幽明，死生神之谓二章，六爻之动，三极之道也，本义三极，天地人之理，三才各一太极也；○释氏金刚经，一切有为法，如梦幻泡影。
补训此节，意在合虚与气见人，不可专认虚空为性，而以形气为轻也，○夫虚空与气不容二视也，知虚空之即气，则凡为有无为隐显，与夫神化性命，皆通一而无二矣。但其聚而出，则有形散而入，则无形，人遂二视之，能推本其所从来，而知虚空，即气则深明于易学者也，若谓虚空能生出气来，则虚无穷尽，气有限量，是体用不齐，相去殊絶入于老氏，有生于无，自然之论，而不识所谓有与无混合为一之常道矣，若谓万象森然，皆为太虚中所见之物，则物与虚分为二不相资，借形自为形，性自为性，形而为人，性本于天，两不相待，而有陷于浮屠氏，以山河大地为见病之説矣盖此虚空即气之道不明，正由昏懵之人畧知体虚空为性，不知本天道，阴阳以为用，反以人见之，小因縁以论天地之大，其明有不尽，则诬世界，乾坤为幻化，是其于幽而虚明而气不能举其至要，遂躐等妄意而为此一偏之论耳，岂知世界乾坤，皆有实理，而非幻化乎总之，人惟不悟，一阴一阳之道，足以范围天地，通乎昼夜，而为三极，大中之矩，遂使吾儒与释氏老，庄，混然出于一途，凡语天道性命者，不诬罔于释氏之恍惚梦幻，则定以老氏之有生于无为穷髙极微之论，其于入德之途，不知择术而求之，多见其蔽于二氏之诐辞而陷于二氏之淫辞也，岂不惜哉！○知所从来，虚空即气则易理尽，于是故曰深于易下文一阴一阳数句，应此易字浮屠者，佛氏之号浮屠，以山河大地有可见而为病患，湏寂灭无形，方无系累也。
华注此虚空，即气四字为一章之主有无隐显，以气言，神化性命以理言，推本所从来，意重在推本聚所从来，欲人识虚空即气也，老佛皆岐，有无隐显，神化性命，而二之而老氏之旨，则崇无黜，有佛氏之旨，则视有皆无大同小异，总是畧知性而不知用也，儒者知得用处，俱是实理，故于日用伦常间一一理防用功，此正入德之途，而二氏一切去之，所以为诐，淫也；发明太虚，不能不聚，聚不能不散，聚即散之，从来散即聚之，从来即气即虚，更无别处，从来虚能生气，生字与周子动而生阳，静而生阴之生，不同周子只言有此次第，老氏之生，则是以此一物生彼一物，截然分作两件，佛氏谓万象为太虚中所见之物，则是太虚，反被万象累了，所以遂为见病，此皆误认所从来也。
愚按：此总太虚三层之意，而言虚与气之非二，盖为虚无之学者，发也，首八句为一节之冐，下二段，分举言性，道者之谬，此道不明，以下双承上二段，而申所以陷入佛老之故，不悟以下，又承上段而申言，不知天道，为用之意，玩通节语意，皆指人之语，性道者，诸家谓直辟二氏，尚体贴未细补训，欲以懵者数句，专归释氏，亦于文势未合，○虚空即太虚虚空无形者，皆气之充塞，故曰虚空，即气也，隐与无贴虚，属第一层，显与有贴，气属第二层性以太虚之体言，即上节，可与言性之性，神以太虚流行之妙言，即首节清通之，神性与命对，神与化对，命是性之流行，化是神之发用，以性与神对，则性属第一层，神与命，与化皆在第二层，内观末篇，各节自见体，体贴本推本也，以人见之，小因縁天地即后大心篇，所谓以心法起灭天地，以六根之微，因縁天地者也，一阴一阳气也，而天地之道幽明，死生神之理，皆不外此，故曰三才，大中之，矩曰：天地昼夜，又曰：三极上分，下合只是一意，○友人宋子鋭臣曰：张子亦是以虚空为性，而异在以天道为用。
气坱然太虚，升降飞扬，未尝止息，易所谓絪緼，庄子所谓生物以息相吹，野马者欤？此虚实动静之机，阴阳刚柔之始，浮而上者阳之清，降而下者，阴之浊，其感通聚散为风雨为雪霜，万品之流形，山川之融结，糟粕煨烬，无非教也。
征引易，絪緼见首节，又乾卦彖云行雨施，品物流形，○庄子野马以息相吹，见首节，又天道篇君之所读者，古人之糟粕，已夫注糟酒滓也，糟烂为粕，○礼孔子闲居，风霆流形，庶物露生，无非教也。
朱子曰：坱然太虚，此张子所谓虚空即气也，盖天在四畔，地居其中，减得一尺地，遂有一尺气，但人不见耳，此是未成形者，及至浮而上，降而下，则已成形者，若融结糟粕煨烬，即是气之渣滓，要之，皆是示人以理，○问言机言始，莫是説理否？曰：此本只是説气理自在其中，一动一静，便是机处，○问：始字之义如何？曰：始是如生物底，母子相似，万物都从这里生出去，升降飞扬，便合这虚实动静两句，虚实动静，阴阳刚柔者，便是这升降飞扬者为之，非两般也，○无非教也。教便是説理礼记中，天道至教，圣人至德与孔子予欲无言，天地与圣人都一般，精底都从粗底上发见，道理都从气上流行，虽至粗底物，无非是道理发见，圣人与天地皆然，此等言语，都是经煅炼底语，须熟念细防○，或问：此一段是造化之初否？曰：即今便是如此。
补训此节，极言气末，无非教结到理上，○坱王逸云雾，昧貌説文尘埃也，雾尘皆是借形，只是气充满意，阳升阴降，阴升阳降，皆有飞扬，意集释上下曰：升降行四方曰飞扬，亦非确解息，即鼻息吹，犹呼吸也，凡天地间虚实动静，阴阳刚柔，皆气之为以其所由发谓之机，以其所由成谓之始，随遇而有聚有散，风雨雪霜内，皆有聚散，集释散为风雨，聚为雪霜，亦未确，融，合也结，聚也，并言山川，不必谓川融山结酿者，有糟粕防者，有煨烬，皆谓渣滓至小者也，教无所主，当属之天气，本非教气有至理，即为教也。
集解气坱然，太虚言气之坱然者，即太虚也，升降飞扬，未尝止息，是时也，虽未有虚实动静，阴阳刚柔之形，而其机其始，实在于此，此自其未有天地万物之前，以明其所以为天地万物者之理已具，所谓体用一原也，浮而上者阳之清，天以开也，降而下者，阴之浊，地以辟也，天开地辟，又由是而阴阳二气感遇聚散为风雨雪霜，万品山川，糟粕煨烬，无非教也。此自其既有天地万物之后，以明太虚之理，又无不因物而寓，所谓显微无间也。
补注坱然，太虚语其体也，升降飞扬，未尝止息，是其用也。
华注虚实动静之机，是气之妙用，其理即所谓继之者善也，阴阳刚柔之始，是气之所成就其理，即所谓成之者性也。
愚按：此当与首二节防防坱然太虚即无形之本体也，为第一层，坱然，即指太虚而言，言气之坱然者，本太虚无形也，升降飞扬，未尝止息，即太和之清通，不可象者也，为第二层浮，清降浊以下，以属于天地，人物者言，即所谓虚实动静，阴阳刚柔者也，皆在第二层，内一説此节无第一层，意气坱然，太虚三句皆属第二层，谓坱然于太虚中也，窃谓朱子于通节，分三层补注，又以首三句，自分体用，所论更细，似得张子本意，○窃尝论之曰：夫有理而后有气，有气而理即乘之，故理为体，而气为用，此诸儒所共言也，由张子之言，则气自有气之体，气自有气之用而气之体用，又各自有体用之可分焉，此非诸儒所共言，而张子所以发前人之未发者也，可得闻乎？曰：阴阳两端，循环不已，立天地之大义者，气之体也，游气纷扰，合而成质，生人物之万殊者，气之用也，然则何以言体之体，体之用，曰：坱然太虚者浑然无朕之本体乎？升降飞扬者相摩，相荡之大用乎？此在未有天地人物之先，湛然而无形者也，无形者皆体也，然则何以言用之体用之用，曰：浮而清降而浊者，其对待之，本体乎？感遇聚散，为风雨雪霜者，其流行之妙用乎？此在既有天地，人物之后繁，然而有象者也，有象者皆用也，然则理于何附？曰：气之顺而不妄，不得已而然者，即理之所以即气而存，而不杂乎气者也，然则由是而之焉，何也？曰：塞吾其体，帅吾其性，故得天地之气为周身之气，而形生焉，得天地之理为浩然之气，而性成焉，此人之所以可达于天也，然则由是而之焉，又何也？曰：理以气异气以形殊，故理之所得适，如气之所受，而贤与愚，分人与物判焉，形所各具即为气所由分而人与物分偏全物，与物分灵蠢焉，此人之所以独贵于物也，然则何以体之？曰：圣人践形，君子养气，若是者能体之。
气聚则离明得施而有形，气不聚则离明不得施而无形，方其聚也，安得不谓之客，方其散也，安得遽谓之无故圣人仰观俯察，但云知幽明之故不云知有无之故，盈天地之间者，法象而已，文理之察，非离不相睹也，方其形也，有以知幽之因，方其不形也，有以知明之故，征引易説卦之九章，离为目上，传之四章，仰以观于天文，俯以察于地理，是故知幽明之故，十一章法象莫大乎天地，上传之五章，成象之谓干，效法之谓坤，朱子曰：象是未成形之意，法是一成已定之物，或问：朱子曰离明，何谓也？曰：此説似难晓有作，日光説有作目説防来只是气聚则目得而见，不聚则不得而见，易谓离为目是也，○形之时，其幽之因已在此，不形之际，其明之故已在此，聚者散之，因散者聚之故。
补训此以幽明字驳，有无字，辟老氏有生于无之説也离明字不重，只是説可见不可见，离明谓目之明所能见也，聚将复散暂见，故为客，此便伏幽之，因散将复聚而有形，故不可谓之无此便伏明之故，文理即天文地理，与天象地，法是一非二。
华注盈天地四句申，气聚则离明得施四句意，方其形也，四句申，方其聚也，四句意。
补注二察字不同，下察着也，天文，地理，上下昭著也，张注谓之幽明，则显仁藏用，其理具在，谓之有无，则截然彼此竟分二见矣。
愚按：此与下节大意，皆明虚空，即气之意，而此以幽明驳有无之説也曰客曰无本上太虚无形，一节而言，○语意云：世所以有有无之见者，以目之所见论之耳，不知气聚，则目可见，而有形气不聚，则目不可见而无形，其有形也，特暂来而即去耳，非真有也，安得不谓之客，其无形也，形散而气自在，特离明不得施耳，安得遽谓之无易言，圣人之仰观俯察，而但云知幽明之故不云知有无之故由此故也。夫气之聚散，何以必用离明，盖盈天地之间者，地之法，天之象而已。其文理之昭著，固非离不相覩也，然方其形而为明也，有以知其幽之，因已在此，方其不形而为幽也，有以知其明之故，已在此而谓可以有无，言乎哉？○宜作两截，防上八句，即有无隐显通一无二意，圣人三句引易成，语以证之，盈天地之间以下正，申明上半节意，知幽之因，知明之故，亦大槩论理如此，非论圣人之事也，补训谓上截言幽明之故，下截言圣人知幽明之故，文义未合。
气之聚散于太虚，犹冰凝释于水，知太虚即气则无无故圣人语性与天道之极，尽于参伍之神，变易而已，诸子浅妄有有无之分，非穷理之学也。
征引易上传之十章，参伍以变，错综其数，本义参者，三数之也，伍者五数之也，谓揲蓍求卦之事。
集解此只是明虚气合一之意，言气之聚散，即太虚之所为则太虚，非离气而入于渺茫者矣，故知此则无无盖不以无视太虚之理也，气之往来，升降为参伍，其理则两在而不可测，所谓神也，神即在参伍之间，故曰参伍之神，圣人言性与天道之极，如曰一阴一阳之谓道，曰：立天之道，曰阴与阳；立地之道，曰柔与刚；立人之道，曰仁与义，是圣人言性与天道之极致，不过尽于参伍之神，所流行变易者而已。未尝于阴阳参伍，变易之外，别求一端，虚无悬空，不着于气者以为性与天道也，安得有有无之分哉！
愚按：此节大意以聚散驳，有无之説也○语意云：夫气与虚岂二物乎？气之聚而有形，散而无形，皆太虚所为虚与气，非有二也；犹冰之凝而为氷，释而为水，皆不外于水，水与冰，非有二也；知太虚即气而非，二则不可以虚为无矣，故圣人语性与天道之极致，亦不过即阴阳参伍之神，变易不测者尽其理，而无余已老，释诸子识见浅妄，乃以虚与气谬分有无，盖不能穷聚散，变易之理，而陷于诐淫者也，乌足信乎？○参伍之神，谓阴阳也，变易即谓参伍之神，盖阴阳二气，阴变为阳，阳变为阴，往来变化，不可穷诘，故曰参伍之神耳，无无下无字，指太虚言，与下有无无字，相应以辟二氏，有生于无等语也，聚散字，止就气言，即前节其聚，其散之云：乃客形变化之小聚散，非万物复聚为太虚之大聚散也，诸家谓气散归虚，与下参伍，变易之义，不合而理亦未莹，又此性字指太虚之体言，亦与论语异旨。
太虚为清，清则无碍无碍，故神反清为浊，浊则碍，碍则形。
程子曰：一气相涵周而无余，谓气外有神，神外有气，是两之也，清者为神，浊者何独非神乎？○问太虚之説本是説无极却只説得无字朱子曰：无极是该贯，虚实清浊而言，无极字落在中间，太虚字落在一边了，便是难説圣人熟了，説出便恁地平正，而今把意思去形容，他却有时偏了，明道説气外无神，神外无气，谓清者为神，则浊者非神乎？后来亦有人与横渠説横渠却云：清者可以该浊，虚者可以该实，却不知形而上者还他是理，形而下者还他是气，既説是虚便是与实对，了既説是清便是与浊对了。
髙注此言清浊，形神之别，欲人存神而不囿于形也，补注太虚为清，清则无碍，是阴阳两端，循环不已者也。反清为浊，浊则碍，是游气纷扰，合而成质者也，盖反清为气之渣滓，神化之糟粕，故浊。
愚按：此与下节皆太虚之第二层也，前谓之太和者，以其气之流行而统言之，此谓之太虚者，以其气之清通，而析言之，其实一也。此篇首节以气与神对，次节以本体与客形，对天地之气节以聚与散对，而此节尤为着明，盖神无不在，而必属之清者，犹性无不在，而于喜怒哀乐未发时尤易见也。张子又自谓虚可该实，清可该浊者，自人物未生之始，以及人物，既生之后，而太虚皆统贯，而行乎其中，故言虽对，而意自串，如言喜怒哀乐未发而喜怒哀乐之情，实无不具于其中也，然以神字截断在清，一边説终是偏处，盖才言太虚便已不能不与实对，才言清便已不能不与浊对，以形下之气，而况形上之理，固宜其不能尽也，若程朱所言，则天地之间清浊，皆气而理宰其中，故鸢飞鱼跃，花落鸟啼，处处皆道，即处处皆神，何尝离而二之乎？○语意云：夫人亦知神与形所由分乎？湛然太虚者为气之至清，清则虚明，通逹而无所滞碍，无所滞碍，故神妙而不可测，若清之反为气之浊，浊则凝聚而有所滞碍，有所滞碍，则局于形，是二者不可相无也，然则蔽于形而不能存神，与遗形以求神者，皆可以返矣，○篇内清浊聚散，字太虚，为清之清浊以太虚与万有对气，不能不聚而为万物之聚散，以万物与太虚对此气之大清浊，大聚散也，浮而上者阳之清，之清浊，以天地自相对，其聚其散，气之聚散于太虚之聚散，以客形之变化者自相对，举一事之清浊，聚散而言也。亦皆湏知其不同处。
凡气清则通昏，则壅清极则神，故聚而有间，则风行而声闻具，达清之验欤？不行而至，通之极欤。
集释此发明太虚为清以下之意
补训更即气推言之，凡气合太虚而清则通反，太虚而昏，则壅塞而不通，若清极则不但通而且神妙不测矣，故气之聚而有间，隙以通之，则风行，而其声闻具达，非清则通之验欤？且不见其行之迹而无所不至，岂非通之极而神欤？即风而凡气可知矣○有声可闻，故曰：声闻具达者，无所不达，也不行而至，仍以风言。
由太虚有天之名，由气化有道之名，合虚与气有性之名，合性与知觉有心之名。
朱子曰：本只是一个太虚，渐细分得密耳，且太虚便是四者之总体，而不离乎四者而言，由气化有道之名，气化是阴阳造化，寒暑昼夜，雨露霜雪，山川木石，金、水、火、土，皆是只此便是太虚，但杂却气化説虽杂气化説而实不离乎太虚，未説人物各具当然之理处，合虚与气有性之名，有这气，道理便随在里面，无此气，则道理无安顿处，如水中月，湏是有此水，方映得月心之知觉，又是那气之虚灵底，聪明视听，作为运用，皆是有这知觉，方运用得这道理，所以张子説人能道是心，能尽性非道，人是性，不知检其心，邵子説心者性之郛郭，此等语，皆秦汉以下，人道不到，○由太虚有天之名，都是个自然底，由气化有道之名，是虚底物在实上，见无形底，因有形而见，气有形而虚无迹，以有形之气，具无迹之理，故谓之性也，○由太虚有天之名，合虚与气有性之名，是天命之谓性，管此两句，由气化有道之名，是率性之谓道，管此一句，合性与知觉有心之名，此又是天命之谓性，这下管此一句。
补训此举，天道性，心之名不外乎理，气二者而已。○，太虚属理，气化属气，气即阴阳之气变，变化化者也，性虽合虚与气，而以太虚之理为主，气在心，则有知觉，故合性之理，与知觉之气而谓之心，心者，气之灵，而理所寓者也。
李注太虚无形气之本体，此天之所以为天也，中涵动静，相感之性，是生絪緼，相荡之始，此太和所以为道也，虚者，性之体气者，性之质，此天所以命人之性也，性者，真精之合知觉者，神智之发，此人之所以为心也。
愚按：此节首句即太虚之第一层，而以为有天之名者，盖造化之初，此太虚在造化，上防既生天地，则天地亦即此，以生人物，其理一耳，次句即太虚之第二层，所以生人物之具也，心性以下，则以人之得于天者，言从虚説到气从虚与气説到人之性与人之心，虽天人分言，实相叠而下，○此节，孟子尽其心者，章朱注采入。
神者，二气之良能也，圣者至诚得天之谓神者，太虚妙应之目，凡天地，法象皆神化之糟粕尔。
征引糟粕，见坱然太虚，节法象见，离明得施节，朱子曰：伊川谓神者，造化之迹，却不如横渠所谓二气良能，盖程説固好，但只浑沦在这里，张説分明便见有个阴阳在○，问良能之义，曰：只是二气之自然者耳，屈伸往来，是二气，自然能如此。
补训此，以下言阴阳二气之妙用，而此节兼言神圣神，当重二气，良能与太虚妙应圣者，是衬贴语二气，良能中即有太虚，妙应之神，太虚妙应，即是神化，○世所谓神者，非他也，即二气之良能，二气之外无神也，所谓圣者，非他也，即至诚得乎？天道之谓，天道之外无圣也，所谓神者，非他也，即太虚妙应无穷之目，太虚之外无神也，夫神化超乎法象之外，凡天地，法象皆神化之糟粕，其粗迹可见者耳。○神对，言阴阳屈伸之分也，屈伸往来，皆自然而然，故曰良能神者，非神之神，只是神妙，意犹易言，神之情状，而又言神无方也，圣人至诚旡妄得天之道，与时消息，亦自然而然也。上言神而以至诚得天言圣，亦见圣之契合神处，天地间之，有法有象，皆神化之糟粕，当于糟粕认神化，无徒见糟粕而遗神化也。
张注二气之良能，此语极精，盖神不专属，气比二气，又精是理，气接缝之际也，朱子谓伊川不如横渠説得好，盖伊川只説得神后，半截事，只在天地功，用上见之，横渠则直，究其性情，合理与气而为言也，集解得天者，与天为一也，无在而无乎不在，无为而无所不为，故谓之妙应。
愚按：妙应太虚之第二层也，就用处言，故言妙应补训，谓神者，非即神之神，固是。然言神化则神在其中，言神则神在其中矣。曰：二气良能，曰：太虚妙应，非即神化而何？○友人宋子鋭臣曰：神两而化也，神者一而神也，糟粕，即体物之物也。
天道不穷，寒暑已众，动不穷屈伸，已神之实，不越二端而已矣。
李注申上条二气良能之説
集解天道之所以不穷寒暑，推迁而已，众动之所以不穷屈伸相禅而已，寒也，屈也，也，暑也，伸也，神也，神之所以为神不越，此寒暑屈伸二者而已，非谓别有一神，如佛老所云也。
张注此段言神之功效，即程子所谓天地之功用而造化之迹者也。
愚按：此节虽申上条之説而其义较粗，盖言良能，则二气在其中，而二气不足，该良能之义故也。
两不立，则一不可见，一不可见，则两之用息两体者，虚实也，动静也，聚散也，清浊也，其究一而已矣。
补训此承上，而言二端之本一也，诸家多以太极阴阳为説其理固是。但张子是论二气，非周子太极阴阳之谓，所谓一者，言二气本一耳，○有两必有一为之体，有一必有两以为之用，如两不立，则一之体无可见，一不可见，则两之用亦息，所谓两体者，何也？如虚与实也，动与静也，聚与散也，清与浊也，皆两也，两不离一，其究归于一而已，盖二气实一气之消长也，○阳虚阴实，阳动阴静，阳聚阴散，阳清阴浊，集释以散属阳，聚属阴，非也，聚则为有，散则为无岂有者为阴，无者为阳乎。
愚按：此节上虚下实，两体以下数语，正明两与一之实，皆言气也，与太极无渉，下节感而后通，亦然，补训得之。
感而后有通，不有两则无一，故圣人以刚柔立本乾坤，毁则无以见易。
征引易下，传之一章，刚柔者，立本者也；上传之十二章，乾坤毁则无以见易本，义乾坤毁，谓卦画不立，○补注，此又申明上章之意。
补训夫气，必两者相感而后有其流通之妙，如不有两者相感，则无以见一之通矣，故圣人作易以刚柔，立其本刚者，干也，柔者坤也，若乾坤毁，则无以见易，易必有乾坤者，所谓两也；有乾坤而变易，于是出所谓一也，即感而后通之意也。○刚柔，即阴阳圣人以阳阴为作易之本，故曰以刚柔，立本刚柔，立本是正言，乾坤毁，是反言乾坤毁，则无所谓刚柔。
李注，两者相对，方可言感，感而能通非一，而何故非两无以立感之体，非一无以致通之用，所谓两不立，一不可见，一不可见，两之用息者此也。
游气纷扰，合而成质者，生人物之万殊，其阴阳两端，循环不已者，立天地之大义。
朱子曰：此段专説气未及言理，游气纷扰，此言气到此已是渣滓麄浊者，去生人物，盖气之用也动静两端，説气之本上章言坱然，太虚一段，亦是发明此意，○阴阳即气也，岂阴阳之外，复有游气耶？所谓游气者，指其所以赋予万物，一物各得一个性命，便有一个形质，此皆气合而成之也，○阴阳循环如磨，游气纷扰，如磨中出者，易曰：阴阳相摩，八卦相荡，鼔之以雷霆，润之以风雨，日月运行，一寒一暑，此阴阳之循环也。乾道成男，坤道成女，此游气之纷扰也○循环不已者，乾道变化也。合而成质者，各正性命也，○昼夜运而无息，便是阴阳之两端，其四边散出纷扰者，便是游气，以生人物之万殊，如麫磨相似，其四边只管层层撒出，天地之气，运转无已，只管层层生出人物，其中有麄，有细如人物，有偏有正○，游是散殊，此如一个水车，一上一下，两边只管滚转，这便是循环不已，立天地之大义底，一上一下，只管滚转，中间带得水灌溉，得所在，便是生人物之万殊，天地之间，二气只管运转，不知不觉生出一个人，不知不觉又生出一个物，即他这个斡转，便是生物时节，○游气是气之发散生物底游亦流行之意，纷扰者，防错不齐，既生物，便是游气，若是生物，常运行而不息者，二气初无增损也，○此固是一物，但渠所説游气纷扰，合而成质，恰是指阴阳交防言之阴阳两端，循环不已，却是指那分开底説盖阴阳只管混了辟，辟了混，故周子云：混兮辟兮，其无穷兮，○游气是里而底，譬如一个扇相似，扇便是立天地大义底扇出，风来便是生人物底。
补训阴阳，只管循环不已，自有游气，纷扰生人，生物游气，纷扰不碍，阴阳之循环不已，游训游散，只是动荡意天地之大义，以气化言，非以形体言大义，犹言天地之道，易所谓立天之道，立地之道是也。
张注此段是倒装文法，阴阳循环不已，而后有游气，纷扰散出，而生人物，要防这道理明白，无如太极图所云无极之真，二五之精，妙合而凝等语，尤详细，愚按：此节大意以气之立天地生人物者分体用，而言之也，游气成质，即所谓感遇聚散流，形融结者也，阴阳循环，即所谓升降飞扬，浮清降浊者也，皆在太虚第二层内，然游气无时不成质，阴阳亦无时不流行，有体用，而非二物。
日月相推而明生寒暑相推而岁成神，易无方体，一阴一阳，阴阳不测，皆所谓通乎昼夜之道也。
征引易下，传之五章，日往则月来，月往则日来，日月相推而明生焉，寒往则暑来，暑往则寒来，寒暑相推而岁成焉，上传之四章，通乎昼夜之道而知，故神无方而易无体五章，一阴一阳之谓道，又云：阴阳不测之谓神。
补训日阳也；月，阴也，日月相推迁，而明生不穷焉。寒，阴也暑，阳也，寒暑相推迁，而岁功以成焉；其神妙无方所，变易无形体一阴，继以一阳一阳，继以一阴，阴阳变化不测，总而言之，皆所谓通乎昼夜之道也，○推者推去彼，而此方来也，明生明之相继，生生不穷也，神无方，易无体，不仅日月寒暑，上见而即日月寒暑，亦可以见矣。故接云神无方，易无体，阴阳不测云云也。
愚按：此节大意，即日月寒暑，见二气循环之妙也。虽全以易辞成文，非注释之体，○当分三层，首二句举日月，寒暑言之，中三句见其神妙不测，末句总断神易之理，阴阳变化之妙，无时无处不然，而即日月寒暑之相推可见，故曰：此皆通乎昼夜之道也，日与暑，即昼之道，月与寒即夜之道。
昼夜者，天之一息乎？寒暑者，天之昼夜乎天道，春，秋分而气易，犹人一寤寐而魂交，魂交成梦，百感纷纭，对寤而言，一身之昼夜也，气交为春，万物糅错，对秋而言，天之昼夜也气本之虚，则湛本无形感而生，则聚而有象，有象斯有对对，必反其为有反斯有仇仇，必和而解，故爱恶之，情同出于太虚而卒归于物，欲倐而生，忽而成，不容有毫髪之间，其神矣夫！
征引庄子齐物论其寐也，魂交其觉也，形开注司马云：魂交精神，交错也。
华注承上，通乎昼夜之道，以明天道，人道总不外，此天道春秋分至天之昼夜也，正明寒暑者，天之昼夜意气本之虚以下，又明天地间恩仇爱恶，总是阴阳聚散之所为，是亦一昼夜也，由张子之意推之，则人身之一呼一吸，一喜一怒，以至古今气运之剥复人事之治乱，倐生忽成，亦一昼夜，也无大无小，无久无暂，昼夜二字，可以毕该，而其本皆出于虚，其用则着于物欲，此物欲字，未便是不好，字眼神，字从循环不已，上防出二气本一一，故神也。
补训春秋分只是説分春分秋，非厯之春分，秋分也补注太泥夏暑冬寒，而云春秋者，由春至夏而暑，由秋至冬而寒，是分春秋而寒暑之气，因以易也，魂交交字，对易字，防当为交接之交，以寐言则是，魂交成梦，以寤言亦是，魂交成寤，百感纷纭，是梦境气交，亦是交接之交，犹气易也；春固气交，秋亦气交，万物杂然并生，故曰：糅错气本之虚，二句又推上一层本之虚者，以太虚为根本也，有对而反而，仇而和解，只照寒暑之气，言较明集解，以日月薄蚀，男女反目，言殊不合相反，则恶相合，则爱集释云，春生可爱，秋杀可恶，爱之恶之，人心之私爱恶，全以人言，与上文不聨，倐生忽成承上，感而生生，字来生成浑説集释分春生，秋成亦可，但不宜以生成跟，爱恶説即此可见寒暑循环无毫，髪之间犹昼夜也。
愚按：此节大意皆明天道之神也，虚是第一层反，仇爱恶以下皆在第二层，内重一神，字前神字，俱以妙应不测者言，此重神速意，○语意云：夫天道之神，又有可得而言者，昼夜者，其天之一息乎？一昼一夜，犹一呼吸之速也？寒暑者，其天之昼夜乎一寒一暑，犹一昏旦之暂也，盖天道分春秋而寒暑之气变，如人之一，寤寐而魂以交易，人之寐时，魂交成梦，百感纷纭，变幻不一以之对，寤而言寐，则夜寤则昼是一身之昼夜也，天之气交为春，万物糅错而生以之，对秋而言，春则昼秋，则夜是天之昼夜也，夫气之本体，是为太虚，其初亦湛然，至清本无形象，耳及气之相感而生，则聚而有可见之象，既有象斯，有对如寒，与暑对也，有对必反其所为，如寒暑相反也，有反斯有仇，如寒暑之不相容也，仇必有以和而解，如寒由温而暑至，暑由凉而寒至也和解则爱反仇，则恶是天道，爱恶之，情同出于太虚之一本，而其后卒归于物，欲之万殊，故其二气纷扰，化育不穷，倐而生忽而成，不容有毫髪之间断，岂不神妙，莫测矣乎？故曰寒暑者，天之昼夜也，○首句形起，次句天道，春，秋分以下皆明次句意，只以人之寤寐，形容天道不以天人并重，一寒一暑，厯四时而成，岁在天道，则如一昼夜，然便有倐，生忽成而极，其神意气本之虚以下，又提起一笔，而详推其理，言其始本太虚而无形也，一至聚而有象，则遂有反仇和解，爱恶之情纷纭，参错不可，穷纪同出于太虚之无形而卒，归于物欲之有迹，此数句即见一气循环神速不测之妙，故接云：倐生忽成，无毫髪之间其神矣，夫正应转天之昼夜句反，仇和解爱恶物，欲等字，皆以人事形容天道，爱者相生，相合之意，恶者相制，相克之意物欲云者，天道之变化，客形如人之有感而动，随物而迁，千状万态，无复本一之体，即上象对反，仇和解数句，意非私欲之谓也，倐生忽成，又即气化之生人生物而言，生生不息，成成相继，神速不测，何间之有旧，説皆以物欲属人言，故语气，不能一贯李注，遂分气本之虚，以下另为一节于倐，生忽成句反，难安顿矣。惟华注畧得其意而以天道人道，并言亦误。
造化所成，无一物相肖者，以是知万物虽多，其实一物，无无阴阳者，以是知天地变化二端而已矣。
张子语录人与动植之类，已是大分，不齐于其类中，又极有不齐，某尝谓，天下之物无两个，有相似者，虽一件物，亦有阴阳左右，譬之人一身中，两手为相似，然而有左右一手之中，五指而复有长短，直至于毛髪之类亦无，有一相似，至如同父母之兄弟，不惟其心之不相似，以至声音形状，亦莫有同者，以此见直，无一同者。
李注以造化成物之各异，知物之各具阴阳，以物之各具阴阳，知天地变化之不出于阴阳也。
华注阴阳，虽只两端，其感遇凝聚，却万有不齐，所以形质，各不相肖，就其不相肖而益可悟，天地之化，不外于阴阳也。
愚按：上四句因形之不相肖，而知无物无阴阳，此在万殊处，説阴阳下二句因物之各具一阴阳而知天地之变化以生物者，总不外阴阳二端，此方见万殊之一本意，两以是知字，相叠而下，旧説于无一物，句即谓万殊一本，语气未合，不相肖，不但人与物异，飞与走异，即人之各具一面目，肢体飞走之族各三百有六十，皆足见其不同，盖就形体言之，集释并及圣愚之异，亦非是。
万物形色，神之糟粕，性与天道云者，易而已矣，心所以万殊者，感外物为不一也？天大无外，其为感者，絪緼二端而已。
李注易者变化也。神者变化之妙也。性与天道在其中矣。
张注心，所以万殊二句，此就无主宰之心言之，非论心之本体也，天下同归而殊涂，一致而百虑，何不一之有？絪緼二端而已，湏知絪緼中便有许多不测，道理在。
愚按：此节大意，亦明天道之神也，○语意云：夫天道之妙，岂有外于神乎？万物之形色气也，而即神之糟粕，非能离神以为形也，即理之微者，莫过于性与天道，亦不外阴阳变易之神而已，岂有他哉？彼人心所以有万殊而不一者，特以物之所感者不同，故不能一而神也，若天之大而无外，其所感者，不外阴阳二端，絪緼交密而已，而有不极，其神者乎？○形色所该者广，凡散殊可象者，皆是不专指人言，心有万殊者，以人之有心衬起，天道之自然也，此节旧説皆不得其解，惟吾友宋子鋭臣之説得之宋云，首二句见气皆神之所为，性与天道二句见理，亦不外乎神言，神又言：易者神无方，易无体，其实一也。惟一故神，心不能一，故不能得感而遂通之，神絪緼，则所谓清通，不可象而神者也。
物之所以相感者，利用出入，莫知其乡，一万物之妙者欤？
征引易上传之十一章，利用出入，民咸用之谓之神，説卦之六章，神也者，妙万物而为言者也。
华注此节发明神之为妙
集解如日月寒暑之推迁，人物之终始，山川之流峙，皆物之相感气也，而其所以相感者，理也，利用出入，往来无碍，无所不在，而不可测者也。故曰：一万物之妙，一者贯通之意，言其统贯乎万物而极其妙也。补训引来三句，一串下皆是证一神字，利用妙万物，固是神，莫知其乡，亦只説神不説心物相感而生，是生生不穷意，非谓此感彼应也，利用出入，用以出，用以入无不利，利即神处，神无形故莫知其乡。
愚按此以首句作一呼下三句作一应神理自明
气与志天与人，有交胜之理，圣人在上而下民咨气，壹之动志也，凤凰仪志，壹之动气也。
征引书，尧典洪水滔天下民，其咨益稷箫韶九成，凤凰来仪。
华注，此节重在志，能胜气，人能胜天上，上文屡言阴阳交感，万事万物皆由之以出入，则似圣人无权而不知补救，调爕乎阴阳者，在人裁成辅相乎？天地者在人，故以志壹动气明人，定可以胜天也，下民咨凤凰仪，举一以见端。
补训气与志交，胜天与人交胜，下文只证气志而天人自见，盖以天配气以人配志气壹动志，即天定之胜人，志壹动气，即人定之胜天也，动志动气，是借用语只大槩説集释以动志，为尧之志，动气为鸟兽之气，觉拘盖水灾，尚可言气而作乐，难以贴志也，愚按气谓气数志谓人事拘本旨，则难解矣。
正防初义卷一
<子部,儒家类,正蒙初义>
钦定四库全书
正防初义卷二
邳州知州王植撰
参两篇第二
大全此篇论天地阴阳常变之道
愚按：此篇凡二十二节，首七节皆论天地之道，日质本阴以下七节，皆言日月之行阳之德，四节皆言阴阳之理，火日外光四节言五行与水火之质性篇中推论天道，皆与浑天説合惟地气乘机之説与先儒所论稍异，天道难测，姑备一説可耳。
地所以两分刚柔，男女而效之法也。天所以参一太极，两仪而象之性也。
征引易説卦之一章，参天两地，而倚数本义，天圆地方，圆者一而围三，三各一竒故参天而为三，方者一而围四，四合二耦，故两地而为二，上传之五章，成象之谓干，效法之谓坤，本义效呈也，法谓造化之详密而可见者十一章，易有太极，是生两仪。
补注此释易参天两地之义也
髙注天轻清，故理气属之地，重浊故形质属之刚柔，男女皆以两而成形故地，数两太极，两仪本乎一而为二，故天数三男女兼人物言。
补训形质为法理气为性
李注此张子之学，微与周，程间隔处也，盖太极虽不杂乎阴阳而实不离乎阴阳，安得与之对，而为三哉？其后胡氏之学，有所谓无对之善，及与恶对之，善无对之静，及与动对之静，朱子以为如此，则是三角底太极者，意其源流于此也。
愚按：参天两地，易本言筮，蓍起数之事，言参天之三竒而立三之数，两地之二耦而立两之数，其余如九六七八之数，皆倚此而起，张子则谓地，所以立两之数者，盖以地有质，故因刚柔男女之有质者，以见地而以其质之对，待成两者，效地之法也。天所以立三之数者，盖以天无形故因太极阴阳之为气者以见天而以其气之一物两体者，象天之性也；本义就天地，方圆围径取义，意甚直防，张子又借刚柔男女太极，两仪以见天地，不免添出，一层而分配处，亦未确，又分一与效象，皆有力字，当以圣人之立数者，言玩此节及有德篇，象生法必效，似皆以效字作仿字，学字之义不训为呈也。
一物两体气也，一故神，【自注两在，故不测，】两故化，【自注推行于一】，此天之所以参也。
朱子曰：此语极精一，故神自注云：两在故不测，只是这一物，周行乎事物之间，如阴阳屈伸，往来上下，以至于行乎十百千万之中，无非这一个物事，所以两在，故不测，两故化，自注云：推行于一，凡天下之事，一不能化，惟两而后能化，且如一阴一阳，始能化生万物，虽是两要之，亦推行乎此一耳，○一是一个道理，却有两端，用处不同，譬如阴阳，阴中有阳，阳中有阴，阳极生阴，阴极生阳，所以神化无穷，○两者，阴阳消长，进退非一，则阴阳消长，无自而见，非阴阳消长，则一亦不可得而见，○一故神，譬之人身，四体皆一物，故触之而无不觉，不待心思至此而后觉也，此所谓感而遂通，不行而至，不疾而速也。
补训，此承上参天，两地而申言，其义一与两皆气而理宰，其中非一为理，两为气○，一物两体气也，谓阴阳之气，本是一物而分阴阳之两体也，一合两，故神妙不测，两运一，故变化无穷，合一与两，谓之参○，此节甚分明，而上文以太极与两仪为参，似与此气字不合，盖张子之意，以太极即兼理气与周子稍不同耳。
愚按：一神两化，以首篇之义，推之俱在太虚，第二层内盖两，而化者固二气之运一，而神亦止就发用处言也，太极两仪之云：濂关所论，有不可强同者，大抵一神两化之义，非不精微，然如周子所言，则此义固存乎其中矣，○一物两体，窃尝譬之，人之两手，惟是一气运动，故动止相应，不言而喻，若各为一物，则顽而不灵矣，然虽是一物，却分两体，若非有两则运动者，亦安能相应，不穷乎太极，两仪，太极只在两仪上，见补注阳动，则一在动之中，阴静则一，在静之中，似太极另为一物者，其説已入太极图説甲里非张子本意，盖自注两在，即两体之意，补注太泥在字耳。
地纯阴，凝聚于中天，浮阳运旋于外，此天地之常体也。恒星不动，纯系乎天与浮阳，运旋而不穷者也。日月五星逆天而行，并包乎地者也，地在气中，虽顺天左旋，其所系辰象随之，稍迟则反移徙而右耳，间有迟速不齐者，七政之性殊也，月阴精，反乎阳者也，故其右行最速，日为阳精，然其质本阴，故其右行虽缓，亦不纯系乎天，如恒星不动，金水附日，前后进退而行者，其理精深存乎物，感可知矣。镇星地类，然根本五行，虽其行最缓，亦不纯系乎地也，火者亦阴质为阳萃焉，然其气比日而微，故其迟倍日，惟木乃岁一盛衰故岁厯一辰，辰者，日月一交之次，有岁之象也。
征引左传，庄公七年夏四月辛夘夜恒星不见，○书舜典以齐七政，蔡传日月五星，七者运行于天，犹人君之有政事也，○淮南子，东方木，其神为岁星南方火，其神为荧惑中央，上其神为镇星西方金，其神为太白，北方水，其神为辰星，○晋书天文志，金星，水星一日移一度，一月移一宫，一岁一周，天火星二日移一度，二月移一宫，二岁一周天，木星十二日移一度，一岁移一宫，十二岁一周天，土星二十八日，移一度二十八月，移一宫二十八岁一周天。
张子语录五纬，五行之精气也，所以知者，以天之星辰，独此五星动。
或问：朱子曰：天道左旋，日月右行，如何？曰：自疏家有此説人皆守定，张子説日月皆是左旋，説得好，盖天行甚健，一日一夜周三百六十五度四分度之一，又进过一度，日行速，健次于天，一日一夜周三百六十五度四分度之一，起度端，终度端无蠃，缩正恰好，被天进一度，则日为退一度，二日，天进二度，则日为退二度，赶天不上，积至三百六十五日四分日之一，则天所进过之，度又恰周得本数，而日所退之度，又恰退尽本数，遂与天防而成一年，月行迟一日一夜三百六十五度四分度之一行不尽，比天为退十三度十九分度之七，至二十七日半强而一周天与初躔合，又行二日有竒为二十九日半强与日会，进数为顺天而左退，数为逆天而右厯家以进数难算，以退数算之，此是截法，故谓之右行，取其易见，日月之度耳，乃云：日行迟，月行速，此错説也厯家若顺算，则那相去处度数多，今以其相近处言，故易算，蔡季通云：西域有九轨，厯是顺算○，天无体，二十八宿，便是天体，随天而定，日月五星，则皆随天左转而缓急，各不同，不随天而定也。横渠少迟则反右之説极精，如以一大轮在外，一小轮载，日月在内，大轮转急，小轮转慢，虽都是左转，只有急有慢，便觉日月似右转了，礼记月令疏云二十八宿及诸星皆循天左行，一日一夜一周天一周天之外，更行一度，其説可证。
补训此节，推论天地，日月星辰运转之理也，首言天地常体，次言恒星随天左旋，日月五星逆天右旋，次言日月五星右行，有缓速不齐，末带释辰，字○朱子诗传启明，长庚皆金星也，以其先日而出，谓之启明，以其后日而入，谓之长庚髙注金太白即启明水，辰星即长庚，其説误也五行以土为根本，土性迟，故行缓火，内阴外阳，故火星亦阴为质，而阳萃于阴之外，其气比日而微，故其迟倍于日，日一岁周天火二岁周天也，日月每月一防，其交会之次谓之辰，十二辰正月，亥二月，戍逆十二宫为一周，亥为娵訾，戍为降娄，酉为大梁，申为实沈，未为鹑首，午为鹑火，已为鹑尾，辰为寿星，夘为大火寅为析木，丑为星纪，子为枵，一岁而周，故有岁之象。
补注恒星二十八宿经星也，日月五星，纬星也，地在气中以下释言，日月五星所以逆行之意，月阴精以下，乂详言七政所以性殊之实，金，水二星，金大水小，或一在日，先一在日后，或俱在日，先俱在日后，常附日而行，阳感乎阴也。
李注此条之意，当合下二条观之，乃明自古言天者皆谓天动而地静，天左旋，而日月五星右转张子，则谓地虽凝聚不动，然其气实与天左旋，无少停息，日月五星虽见，为逆天而其实乃顺天而行，但比天稍迟而已，盖地气既顺天左旋，中间辰象，无独自右行之理，特以稍迟于天，故见为移徙而右，又各以七政性情分缓速焉，月阴精，右行最速，实乃其左行最缓，日虽阳精，然本阴故右行，虽缓左行，虽速亦不能如恒星之纯系乎天也，金水进退不离日，乃阴精感召于阳之理，其象甚显，其理则微矣，土星者，地类也，地气与天左旋，宜镇星亦若是，然根本五行则不能与纯阳，纯阴之气，并运而同流也，言不纯系乎地，即其不纯系乎天，因日阳精而上地类，故异其文耳，火为日类而微，正犹金水之为日类而微也，故月受日光，而金水附阳，金水，法月也，火之行倍于日火，法日也，木星厯一辰则木一盛衰周天而符岁数，故木曰岁星。
愚按：此节大槩皆用浑天説惟地在气中二语，似防用先儒四游之説盖张子实见地，有左旋之理，如下节所云者，但地之左旋，亦畧有运动非同于天运之旋转，故天上所系之辰，象随天稍迟，人于地上，望之则反见为右行耳，盖地虽有运动，而未足以掩辰象，右行之迹也；或有谓顺天左旋，只是气动非形动者，多作周旋反，觉蛇足，又李注分并包乎？地以上为古説地在气中以下为断，以已意，窃谓通节，皆融防旧説而裁以已意，亦截分不得。
凡圜转之物，动必有机，既谓之机，则动非自外也，古今谓天左旋，此直至粗之论耳，不考日月出没，恒星昏晓之变，愚谓在天而运者，惟七曜而已，恒星所以为昼夜者，直以地气乘机，左旋于中，故使恒星河汉因北而南，日月因天隐见太虚无体，则无以騐其迁动于外也，大全因一作回。
李注此节，即申明地气，顺天左旋之意，而益知七政之为左旋也。
补训夫谓地在气中，顺天左旋者，可类推也，大凡圜转之物，其动必有机，既谓之机，则动必由内，非自外为之也，即凡物可知天地矣，古今人皆谓天左旋，此直是影响至，粗之论耳，不知考究，日月出没，恒星昏晓之变，故但知天左旋，而不知所以左旋也，愚谓在天而自为运行者，惟日月五星而已，若恒星则不然，在恒星所以分昏晓而为昼夜者，直以地在气中乘机而左旋，故使恒星河汉因之，而转北为南及日月之因，天隐见其出没，亦有永短不同，皆地气乘机为之耳，若太虚本无体，舍却日月，恒星则无以騐其迁动于外也，但曰天左旋，岂非得其粗不得其精者乎？○直犹但也，七曜即七政，以其有光曜，谓之七矅，昼夜即昏晓隐见，即出没意，上不及河，汉以恒星因北为南带出，因南作回南为是，集释谓地左旋之説有疵固是。然以黄氏瑞节，所论潮汐证之，地春东夏，南秋西冬，北浮水而动，合观四时，是左旋之意，非真如磨之，圜转也，盖东西南北方向不易，而春夏秋冬，乘气机而自动，恒星日月，又因地迁而改观，理固有之也。
发明圜转之物，如轮硙之类，动必有机，如轮之毂，硙之脐也，恒星半在天上，半在地下，一星入，即一星出，故有昏晓之变，因北为南者，恒星当午，谓之中星，必左旋，由北而东，而南而西，故云。
华注天左旋，为粗论，非谓天是右旋，直谓太虚无体，无以騐其动耳，日月出没，恒星昏晓，乃其旋者，其所以旋，乃縁地气乘机左旋，而恒星河汉随之也，在天而运者，惟七曜以日，月，五星系自为运转之物，非恒星之比，而于七曜中又抽出日月，与恒星并言者，想因日月行于三百六十度中，总不越恒星之度日所行之度，其星即以光掩不可见，故前后俱合言之，愚按：上节地在气中二语，尚是带説此则专主以立言首四句，虚提不考，日月四句，因太虚无体，故以日月，恒星明之下，言恒星言河汉，即是言天而因以见左旋之机，未尝不因乎地也，不知地为天之机，而但谓天左旋，岂非至粗之论乎？太虚无体正，张子注明，所以言恒星之故太虚，即谓天无深意，○太虚无体，以二十八宿为体，盖天所以分三百六十五度四分度之一者，东方苍龙七宿，三十二星，七十五度，北方武七宿三十五星，九十八度四分度之一，西方白虎七宿，五十一星，八十度，南方朱雀七宿六十四星百一十二度，二十八宿，合一百八十二星，共三百六十五度四分度之一，而天体因此以见不然，苍苍者何以见其行度乎日月，亦以天度为行度者也，故并言之，然意不重在日月，恒星只是即日月恒星以明天，而其意总重在，即地之左旋，见天之所以左旋，应转首四句意，张子此説殆亦如邵子天何？依依乎地，地何附附乎天之意欤？○集释谓地动则不能载物，理固然矣。然窃意天地相涵，止是一气，天体圆，故动然动者，未尝不与静者相通，地体方故静，然静者未尝不随动者而运，但天之运行则有度，数次舎可推而地之大体，乘气而行，但微有运动，非天行迟速，专因地而见，亦非地竟，块然于中成一毫无运动之物也，补训引黄氏之説颇为得之，但未必如先儒四游三万里之诞耳，○节首机字，即凡物之枢机，以见地为天之机，是指实语，地气乘机，机字谓地，乘气机而左旋，各是一义，湏分别防。
天左旋处其中者顺之少迟则反右矣
补注即上随之少迟则反移徙而右之意
集释愚按：朱子前章之意，谓日行天上颇速，五星与月行颇迟月，如蚁行磨，上颇慢于磨日，如蚁与蟢子同行，磨间蟢子，又疾于蚁也。
地物也，天神也，物无逾神之理，顾有地斯有天，若其配然耳。
朱子曰：天包乎地，天之气又行乎地之中，故横渠云：地对天不过。
补训，此见天之独尊也，○有地在下，斯有天在上，譬如妇与夫对，其实妇统于夫，以家言之，妇亦家人之一耳。
李注形神之相配如身心之对待
地有升降，日有脩短，地虽凝聚不散之物，然二气升降，其间相从而不已也，阳日上，地日降而下者，虚也，阳日降地日进而上者，盈也，此一岁寒暑之候也；至于一昼夜之盈虚，升降，则以海水潮汐騐之为信然，间有小大之差，则系日月朔望，其精相感。
黄氏瑞节，曰：此段地有升降，日有脩短，及证以海水潮汐之候，皆用旧説今考先儒皆谓地在天中，水环地外，四游升降不越三万里，春游过东方五千里，其下降如其数，秋游过，西方五千里，其上升如其数，夏游在南，故日在其北，冬游过北，故日在其南，此冬夏昼夜之长短，因地有升降而然，人处地上，如在舟中，但见岸之移，而不知舟之转也，至于论潮，则谓天包水，水承地而一元之气升降于太虚之中地，乘水力与元气相为升降，气升而地，沉则海水溢，上而为潮，气降而地浮，则海水缩而为汐，一昼一夜，阴阳之气，再升再降，故一日之间，潮汐，皆再其説与地有四游，相为表里，然以浑天术观之，天形斜倚，半在地上，北极出地三十六度，其南五十五度，正当地中乂，其南十二度为夏至之日，道天在地上最髙故昼长又其南，二十四度为春秋分之日道，天在地上稍低，故昼夜半又其南，二十四度为冬至之日，道天在地上最低，故昼短，其南下入地才三十一度而已，此昼夜长短，乃天地髙低自然之理，非因地之升降然也，潮汐消长，则惟余襄公海潮图序最明，盖潮之消息，皆系于月，月临夘酉则潮涨乎东西，月临子午，则潮平乎南，北昼夜之运，日行一度，月行十三度有竒故太阴西没之期，常缓于太阳，三刻有竒潮信之来，率亦如是，自朔至望常缓，一夜潮自望至晦，复缓一昼潮，朔望前后月行差疾，故晦前三日，潮势长朔，后三日，潮势大望，亦如之，月之际，月行稍迟，故潮之去来，势亦稍小，一月则潮盛于朔望之后，一岁则潮盛于春秋之中，春夏昼潮，常大秋冬夜潮常大，盖岁之有，春秋犹月之有朔望天地之常数也。此潮之消息，乃系乎？月之进退，亦非因地之浮沉也，张子特用旧説而未之易耳，因附见之。
补训此论，地之升降，而并及潮汐也，因地之升降，带言日之脩短，地虽凝聚，至寒暑之候，正言地之升降，而寒暑带，脩短意，下又言：昼夜之盈虚，升降而及潮汐，○夫地者，乘气机而为升降者也，因地之有升降，而日乃有长短晷刻之不齐，以为寒暑之分，所以然者何也？地以阴质虽为凝聚不散之物，然阴阳二气升降于地之中，循环相随而不已也，当其阳气日上则地日降而下者，以阳气虚于下，故地沉而降也，当其阳气日降，则地日进而上者，以阳气盈于下，故地浮而升也阳自子月而生日，渐长而为暑，阳自午月而降，日渐短而为寒，此一岁寒暑之气，侯如是也，至于一昼夜之间，亦有盈虚升降，旦而阳生，则地以虚而降潮，于是生夕而阳降，则地以盈而升汐，于是至则以海水之潮汐騐之而可信也，然其间潮有大小之差者，则又系日月朔望，月之精与水相感，月疾则潮，大月迟则潮小而潮汐，实则系于地之升降也，○地有升降，故日有脩短，重上句脩短照下，寒暑防地，本阴阴之气在地中，而天之阳气实升降其间，故云二气相从不已，昼夜微升降寒暑，大升降，潮汐应月，因朔望带言：日月与水皆阴类，故其精相感○，按地有动，有陷则非死，物其升降，亦或有之，但不得有五千里之悬殊耳，舟大而稳乘者，不觉其动，况茫茫大地，其升降，谁能知之哉？若论寒暑，修短则天行可据，地运无凭，姑存其理可耳。
集释朔则月与日合，得乎阳而阴之气方生，望则月与日对，得乎阳而阴之气方盛，故潮水大春秋阴阳之和，潮亦大月行上而濶近，故似迟，月行中天，而狭髙故似疾非月实有迟疾也，月有迟疾，则一日行十三度者不足凭，以算厯矣。
愚按：此节全用四游旧説惟朔望小大三句，防用潮汐，应月之义，盖天行地，运理甚防，渺非可执一，以尽其故，张子自是于浑天术外，兼存旧説未可多议也。海涛朝曰：潮夕曰：汐汐亦潮也，一日一潮，一汐黄氏，海缩为汐潮汐，皆再等语，未是。
日质本阴，月质本阳，故于朔望之际，精魄反交，则光为之食矣。
朱子曰：厯家説天有五道，而今且将黄赤道説天正如一员匣相似，赤道是那匣子相合缝处，在天之中，黄道一半在赤道之内，一半在赤道之外，东西两处与赤道相交度，却是将天横分为许多度数，防时是日月在黄道赤道十字路头，相交处，撞着望，是月与日正相向，如一个在子，一个在午日，所以食于朔者，月常在下，日常在上，既是相会，被月在下面遮了，故日食望时月食，谓之闇虚，盖火日外影，其中实闇到望时，恰当着其中闇处，故月食，至明中有闇虚，其闇至微，望时月与之正对，无分毫相差，月为闇虚所射，故食○黄氏瑞节曰：春秋疏云：日月同处，则日被月映，而形防不见，故食朔则交会，故食必在朔，然而每朔皆会应，每月皆食，杜预云：日月动物，虽行度有大量，不能不小有盈缩，故有虽交会而不食者，或有频交而食者，又云：日月异道，交互相错，月之一周，必半在日道里，从外而入内，半在日道表从内而出外，或六入七出，或七入六出，凡十三出入，而与日会，厯家谓之交道，通而计之，一百七十三日有余而有一交，唐一行议云：日行黄道，月有九道，其所行之道，遇交则有薄蚀之变也，至于合朔如合璧，则不食其交不轨道，则食也，故騐日食者必以日躔月道之交騐之耳，五代王朴云：自古相传，皆谓近交则日月有蚀，殊不知日月之相掩，与闇虚之相射，其理有异，今据诸家之説所谓九道者，青道二赤道二，白道二黒道二与黄道而九月，不行黄道，止行八道，但此八道，斜出入于黄道之内外，故谓之九道耳，月一岁，凡十三次，经天则二十六，次出入于黄道之内外，一次经天，则一次入一次出也，或六，次入七次，出或七次，入六次出，各十三出入也，此二十六，次出入于黄道之时，有二十四次，皆不与日会，惟有两次与日会，故疏云：通计一百七十三日有余而有一交也，于此时方有食，然而有食，有不食者，或日月同道之际，道有分数，故食亦有分数，或小有盈缩，遂从邉而过，故有不食也，吕氏诗记十月之交篇，载孔疏之説亦然若以定法论之，一岁两交当两食，而春秋二百四十二年，日食三十六，唐二百九十年，食百余，何也？此杜预所谓有虽交而不食者，或有频交而食者也，朱子与王朴之説合日月之相掩，与闇虚之所射，是日月食之理也，补训，此推日月交食之理。
补注呉，临川曰：由北直南而纵分之谓之度，由东至西而横截之谓之道，月二十九日半有竒而与日同度，是为朔十四日九时有竒而与日对度，是为望合朔之时，纵虽同度，横不同道，若横亦同道，则月掩日而日食，对望之时，纵虽对度，横不对道，若横亦对道，则日射月而月蚀，其蚀之分数，由同道对，道所交之多寡。
发明日质本阴，故其精闇虚，月质本阳，故其能受日光朔，而日月相会，则日被月掩，故日食是反交乎日也，望而日月相对月，为闇虚所射，故月食是精反交乎月也。
愚按：反交补训作反覆相交，窃谓反者，自下而上之词，如杜诗反照入江之反，日食，则月在下，上掩日光，月食则日在下，上夺月光，又日外阳而内阴，月外阴而内阳，质言其内也，精日之内，阴即质也；魄，则月之外阴也，书康诰哉生明，武成旁死魄，皆以月本黑之体为魄，非言其内之质也，日以其外阳之光交于月内，阳之质，故内外相映而光生，若以其内阴之精，对其本黒之体则月无光而食矣，月质本阳，故受日之光，若以其本黒之阴体上掩乎日，则日食矣，集解以月之魄为阳，补训以月质为魄，皆误。
亏盈法月，于人为近，日远在外，故月受日光，常在于外，人视其初终，如钩之曲，及其中天也，如半璧，然此亏盈之騐也。
朱子曰：厯家旧説月朔则去日渐远，故魄死而明，生既望，则去日渐近，故魄生而明死，至晦而朔，则又远日，而明复生，所谓死而复育，也此説误矣若果如此，则未望之前，西近东远，而始生之明，当在月东，既望之后，东近西远，而未死之明，却在月西矣，安得未望载魄于西，既望终魄于东而遡日以为明乎？故惟近日沈括之言得之，盖括之言曰：月本无光，犹一银九日，耀之乃光耳，光之初生，日在其旁，故光侧而所见才如钩日，渐远则斜照，而光稍满，大抵如一弹丸，以粉涂其半，侧视之，则粉处如钩，对视之，则正员也；近岁王普又申其説月生明之夕，但见其一钩，至日月相望，而人处其中，方得见其全明，必有神人能凌倒景，旁日月而往参其间，则虽晦之时，亦复见其全明，而与望夕无异耳。以此观之，则知月光常满，但自人所立处视之，有偏有正，故见其光，有盈有亏，非既死而复生也，○古今皆言月有阙，惟沈存中云无阙，盖晦则与日相叠了，或从上过，或从下过，皆不受，光至初三，方渐渐离开了，人在下面侧防见，则其光阙至望日，则月与日正相对，人在中间防，见则其光方员○问：月中影是地影否？曰：前辈有此説日月在天，如两镜相照，而地居其中，四旁皆空，水也，故月中微黑之处，乃镜中大地之色，畧有形似而非真，有物也，○问之义，曰上，是月，盈及一半，如弓之上下，是月，亏了一半，如弓之下，又问：是四分取半否？曰：二分二至，亦是四分，取半厯家谓纾前缩后，近一远三，以天之围言之，上与下时月日相防，皆四分天之一，○黄氏瑞节，曰纾前缩，后云者，厯家谓春分月东井，日在奎，秋分月南斗，日在角，月在前，日在后是也。近一远，三云者，厯家以周天为四分，近一分，远三分也。
补训此节，论月之盈亏，全系于日也，如钩之曲，如璧之半，皆亏缺时也，惟望则正员而盈，○按日食，为月掩则月近日远可据，但未必大相隔絶耳。
补注童氏，发微曰终，谓晦朔以前，初谓晦朔，以后终如钩，晨见东方，初如钩，昏见西方，上则昏，见中央下，则晨见中央，至望则日月相对，而光满晦，朔则日月同会而月光灭矣。
愚按：补训以日为月掩为远，今厯家谓日径七百五十里，月径六百里，日道依天，月下于日，一万一千五百里，是以月径六百里之广，犹日径七百里之大，每遇同道同度，则月掩日光而无余，分其説与补训相合，虽日月圆径，及相去里数，难以意测，然其理大抵如此，又据今説月在日之下，则沈存中所谓或从上过，或从下过者，亦微异矣。
月所位者阳，故受日之光，不受日之精相望，中则光为之食，精之不可以二也。
李注复申日质本阴月质本阳一节之意
集解月所位，阳也，日之光亦阳也，阳与阳合，故受日之精，阴也，阴阳相反，故不受，受日之光，故光应之，则明不受日之精，故正与相对，而精射之，则食盖光者，用精者体用，可兼乎外，而体则贞一而不可以二也髙注相望中，日月相对，当上下之中，谓望日也，补训日食易明，故专言月质阳，故受日光，若本非阳，质以黑窣之物，日虽曜之不能明也。
愚按：上不受，以月言阴阳相反，故不受也。下不可二，以日言体一而已，故不可旁及也，亦上下互发之文，发明补训，谓日精强加之，而月不能敌，故食窃意月无光，借日之光以为光正对闇虚，则日不能为月之光，故月食耳，恐日无强加之理，亦非月本有光，而日夺之也。
日月虽以形相物，考其道则有施，受健顺之差焉，星月，金水受光于火，日阴受而阳施也。
补训此节推，论阴受阳，施之理上，只言日月下并言星，又推金水火，皆是陪説日光兼及星月，金水火但能照金，水不及星月○日月，虽以形相并而为物，考究其道，则日健而月，顺日施而月受有不同者焉，岂独日月为然，凡星与月，金与水受光于火，日皆阴主受而阳主施也，○物与道对以形，则各为一物，以道则一，施一受不同也，星月为阴，日为阳水阴根阳，火阳根阴，金体凝固为阴尤易明。
阴阳之精，互藏其宅，则各得其所安，故日月之形，万古不变，若阴阳之气则循环逓至，聚散相荡，升降相求，絪緼相揉，盖相兼相制，欲一之而不能，此其所以屈伸无方，运行不息，莫或使之不曰性命之理，谓之何哉？或问！程子曰：阴阳之精，互藏其宅，然乎？曰：此言甚有味，由人如何防水，离物不得，故水有离之象，火能入物，故火有坎之象，重离之中，互坎重坎之中，互离则各得其所安，故日为离月为坎，其形万古，不变而日常满月多亏也，若阴阳之气则循环逓至，其春秋聚散者，相为推荡上下，升降者相为求合，絪緼交密，充动者相为揉，错非相生，合以兼之，则相克胜以制之，如是两端而已，欲一升之而不降，欲一降之而不升，皆不能也，此其所以屈伸无方，运行不息，而合于神，无有使之而然，是不曰性命之理，神妙之道而然哉。
补训此推，论阴阳之精气而归于性命之理精，属体气属用，分言之为精，为气合言之，精亦气之为也，但以其结为形质者言耳，故性命之理，承气説下而精可见。
补注阴阳，有以质言者，有以气，言者以质言，则阳中有阴，阴中有阳，若日月之形是也，以气言，则循环逓，至若四时昼夜之类，聚散相荡，升降相求，若风云雨雷之类，絪緼相揉，若温凉寒暑之类是也。
集解阳之精，而无阴则失其所蔽，阴之精而无阳，则失其所依，如是，则散而不成物矣，互藏其宅，然后阳得蔽而不泄，阴得主而不散故各得所安相兼者相资也，相制者相克也，独阳不生，独阴不成，生者倡其成，成者，成其生不相兼乎阴，长阳消阳长阴消，反复循环不相制乎？
愚按：日以阴精而藏于阳之宅者也，月以阳精而藏于阴之宅者也，与地纯阴，节日为阳精，月为阴精不同，此所谓精即前所谓质也循环句流行，意多聚散，二句对待意，多聚散横，説升降竖説絪緼又以交密处，言相兼相制，总承上四句一之不能谓或生或克，不能齐之，使一也，程子专言升降，亦举一以该其余耳，性命之理，谓其为天道之自然也，尚未及赋，予人物之性命。
日月得天得自然之理也非苍苍之形也
征引易恒卦彖，日月得天而能久照，○庄子逍遥游篇，天之苍苍，其正色耶？
补训上文，从日月説到性命之理，此又借易辞而发挥之。
髙注自然之理，往来屈伸，莫或使之而然者也，愚按：正中，文相属者多数节同义，脉络贯通，其引经语，非但注释之体，此节大意，当云释易恒卦彖辞以明日月之行，亦自然之理也。后仿此。
闰余生于朔不尽周天之气，而世传交食法与闰异术，盖有不知而作者耳。
朱子曰：周天之气，谓二十四气也，月有大小，朔不得尽此气，而一岁日子足矣，故置闰○，天体至圆，周围三百六十五度四分度之一，绕地左旋，常一日一周，而过一度，日丽天而少迟，一日绕地一周，无余而常不及天一度，积三百六十五日九百四十分日之二百三十五而与天防是一岁日行之数也，月丽天而尤迟，一日常不及天十三度十九分度之七，积二十九日九百四十分日之四百九十九，而与日防，十二会得全，日三百四十八，余分之积，五千九百八十八，如日法九百四十而一，得六，不尽三百四十八，通计得日三百五十四九百四十分日之三百四十八，是一岁月行之数也，岁有十二月，月有三十日，三百六十者，岁之常数也。故日行而多五日九百四十分日之二百三十五者为气盈，月行而少五日九百四十分日之五百九十二者，为朔虚，合气盈朔虚而闰生焉，一岁闰率则十日九百四十分日之八百二十七，三岁一闰，则三十二日九百四十分日之六百单一，五岁再闰，则五十四日九百四十分日之三百七十五十有九岁七闰，则气朔分齐，是为一章，○黄氏瑞节曰：厯家以一日为九百四十分，所谓九百四十分日之二百三十五者是一日内二百三十五分也。所谓余分之，积五千九百八十八者，一防余四百九十九十二防乘之，得五千九百八十八也。所谓如日法九百四十而一者，如算日之法，以九百四十分为一日也，得六者，得六日也，不尽三百四十八者，将余分五千九百八十八除之，六日外，犹余三百四十八分也，日行积三百六十五日九百四十分日之二百三十五，与天会是一岁三百六十日，而日行多五日，又二百三十五分也。月行积三百五十四日九百四十分日之三百四十八，为十二会，是一岁三百六十日而月行，少五日，又五百九十二分也，将日行所多五日，又二百三十五分，合月行所少五日，又五百九十二分，通得十日，又八百二十七分，一岁之闰，率也，三岁一闰，合三岁之间，日行所过，月行所少通得三十二日，又六百单一分也，五岁再闰，合五岁之间，日行所多，月行所少通得五十四日，又三百七十五分也。十九岁七闰，合十九岁，日行所多，月行所少通得整日，一百九十，每岁余，分八百二十七，以十九乘之，得一万五千七百一十三，以日法九百四十分而一，除之，得十六日，犹余六百七十三，分并一百九十日，通二百，单六日，又六百七十三分也，今为七闰月，每月二十九日通二百，单三日，每月余分四百九十九分，以七乘之，得三千四百九十三，以日法九百四十分而一，除之，得三日，犹余六百七十三分，并二百单，三日通二百，单六日，又六百七十三分也所谓气朔分齐者，十九年，合气盈朔虚，得二百单，六日不尽，六百七十三，分七闰月亦二百，单六日不尽，六百七十三分，气之分与朔之分，至十九年，而皆齐所谓气朔分齐而为一章也。
补训，此因上文言日月而推，及于闰法，并带言交食法，以闰法为主，○闰余者有余日，方置闰月也，置闰，而朔望定然后日食于朔，月食于望可据，而推其法相因。
补注周天二十四气，凡三百六十五日四分日之一，月行十四日，九时有竒则与日对，二十九日半有竒则与日会，十二会，通计得日三百五十四有竒余十日半有竒为闰与日对时，则月为之食，与日会时，则日为之食，此交食法，即与闰同术也。
愚按：补注谓二十四气三百六十五日有竒极是考尚书解，新安陈氏云：二气为一月，必有三十日零二时五刻始交，后月节气合二十四气，该三百六十五日零二十五刻，此气盈之溢数也。十二月，有六小尽者，此朔虚之亏数也。一月无三十日，全非朔虚而何？二气必三十日，添二时五刻，非气盈而何？节气之有余，与小尽之不足，二者并行不悖，因此有余不足而置闰于其间，此与补注説同盖朔者，月与日会之名，气者二十四气也朔虚之数，不能尽气盈之数，故二者参合，而置闰也，补训谓二十四气仅三百六十日，不能尽天，行之度，而朔又不能尽气之三百六十日，皆未是。
阳之德主于遂阴之德主于闭
补训，此又言阴阳之德，德者，阴阳之所以为阴阳也，当兼理气言，○即阴阳而分观之，阳之德主于遂，凡发生者皆阳之为也，阴之德主于闭，凡收藏者皆阴之为也。
补注沈毅斋曰：自动静而言之，则主乎阴，所谓干不专静，则不直遂，坤不翕合，则不发散是也。自小大而言之，则阳常兼阴，阴不兼阳，又岂可以并言哉？论其分则阳一而阴二阳尊，而阴卑也，在人则君臣父子之分也，论其气则阳始，而阴成阳唱而阴和也，在人则子弟臣妾之类也。
阴性凝聚，阳性发散，阴聚之阳必散之，其势均散，阳为阴累，则相持为雨而降，阴为阳，得则飘扬为云而升故云物班布，太虚者，阴为风驱，敛聚而未散者也，凡阴气凝聚，阳在内者不得出，则奋击而为雷霆，阳在外者不得入，则周旋不舎而为风其聚，有远近虚实，故雷风有大小，暴缓和而散，则为霜雪雨露，不和而散，则为戾气曀霾，阴常散缓，受交于阳则风雨，调寒暑正。
征引周礼宗伯保章氏以五云之物，辨吉凶，○诗风，终风篇终风且霾，又曰：终风且曀，集传霾，雨土，防雾也，阴而风曰曀。
朱子曰：此一段见得阴阳之情，阳气正升，忽遇阴气，则相持而下，为雨，盖阳气轻阴气重，故阳气为阴气，压坠而下也，阴气正升，忽遇阳气则助之飞腾而上为云也，阳气伏于阴气之内，不得出爆开，而为雷也，阴气凝结于内，阳气欲入不得，故旋绕其外不已，而为风至，吹散阴气尽乃已也，戾气飞雹之类，曀霾，黄雾之类，皆阴阳邪恶不正之气，所以雹冰秽浊，或青黑色。
华注，此明风雨，云雷之属，总不外乎阴阳之相感补训，阴主闭，其性凝聚，阳主遂其性发散，然阴之凝聚，阳必为之发散，其势均归于发散，盖阴阳相为用也，阳方升而为阴所累，阴压阳则相挟持，为雨而降雨者，阳之为也，阴方升而为阳所得，阳助阴，则飘扬为云而升云者，阴之为也，故凡云物分布于太虚之中者，阴气为风所驱，敛聚而未散，则为云也；即此可知雨，云所由然矣。凡阴气凝聚，束阳在内而不得出，则阳奋发有声，而为雷霆，阳在阴外，不得入，则周廻旋绕不舎而为风其凝聚，有远有近，有虚有实，故雷风有小，有大有暴，有缓，即此可知，风雷所由然矣。阴聚而阳散，同一散也，有和不和之分和而散，则为霜为雪，为雨，为露，不和而散，则为戾气为曀霾，即此可知霜雪雨露，戾气曀霾，所由然矣。大抵阴虽凝聚而常散缓，以受交于阳，则风雨得调，而寒暑得正矣，阴聚阳散，其相资为用，有如此○，均散句截，上是冐语，次言雨云，次言风雷次言霜雪，雨露戾气，曀霾，总承阴阳聚散来云：物物色也，班分也，疾雷为霆，阴常散缓对凝聚，言凝聚其性然也，凝聚之中，能因阳以为散缓，则受交于阳矣，非谓其不凝聚而散缓也，集释气之聚远而实，故风雷大且暴近而虚，故风雷小且缓。
愚按此太虚与前节太虚无体同义，皆以苍苍之天，言即首篇第二层，内之属于天地者也。
天象者阳中之阴风霆者阴中之阳
补训，此推阴阳交互之理，而以天象风霆，明之集释天象日月，星辰是也。
集解阳者气而已矣，天象则稍有象，故为阳中阴风，交于物，霆起于地，本阴之类，然有声而无形，有气而无质，故为阴中阳。
补注天象，阳中阴，所以聚而不散，风霆阴中阳，所以聚散无常。
雷霆感动虽速，然其所由来亦渐耳。能穷神化所从来，德之盛者欤？
征引易下传之五章穷神知化德之盛也
李注雷霆者鬰积之久而发者也，凡天地之化，皆以渐成，非精义利用，体神化于身者，孰能知之？
补训雷霆，必积久而后动，如十一月一阳生，至四阳，二月之时，乃发声，岂非渐乎？即偶然雷霆，亦必气积而后动，无遽动之理，神化俱承，渐不承速，徐氏发明分速为神，渐为化未确，以其两反在前，一反在后也，德之盛以人言。
愚按：此节大意，即雷霆以明神化之理也，○两而化，即一而神者为之，神与化不可分先后补训，驳发明是矣。但徐氏又谓一而神，两而化为所从来而补，训亦谓神化，承渐不承，速窃玩张子之意，盖雷之震动，即神化之一端，所从来，即所由来之变，文也，即雷之所从来，以渐知天地之化，皆以渐而成，即此是穷神知化之盛德，非以渐为神化，而所从来，又推本一层也，神化中有速字，意所从来，即渐字，意亦非承渐不承，速也，惟李注得之。
火日外，光能直而施金水内，光能辟而受受者，随材各得施者，所应无穷，神与形天与地之道欤！
征引易上传之六章，夫干，其静也专，其动也直，夫坤，其静也翕，其动也辟，○晋书纪瞻传，阳动而外，以含容为质，阴静而内以外接为用，是以金水之明内鉴，火日之光外辉，刚施柔受，阳胜阴伏。
朱子曰：阴以阳为质，阳以阴为质，水内明而外暗，火内暗而外明，○西山，真氏曰：日火外景，金水内景，本准南子之説道家谓日火扬光于外，故日有食火，有灭金水，潜光于内故无穷，以此为养生之法，收视反观，潜神不矅。
集解直者，照临无碍之谓也，受者随材各得妍，美恶，未尝有隐而必由于所感，不能自施，形与地之道也，形则碍地不倡也，施者，所应无穷，随在光皆至焉，神与天之道也，神无物不体，天所以倡也。
集释水之明镜之光随材各得也
愚按：集释诸家皆以金水火日相施受言，即前金水受光于火，日之意集解，则以金水火日之施，受于物言，即此见天地形神之道，以诸家则施即施光于金水，受即受光于火，日材，即金水之材也，以集解则施，乃普照万物受乃受他物之形，材亦他物妍，之材也，二説皆通玩金水亦言：光不言质，则集解似胜，○友人赵子彤元云，诸家谓施光于金水，然既曰无穷，则施及者，不惟金水矣。
木曰曲直，能既曲而反，申也，金曰从革，一从革而不能自反也，水火气也，故炎上润下与阴阳升降，土不得而制焉，木金者，土之华实也，其性有水火之杂，故木之为物，水渍则生火，然而不离也，盖得土之浮华于水火之交也，金之为物，得火之精于土之燥，得水之精于水之濡，故水火相待而不相害，烁之反流而不耗，盖得土之精，实于水火之际也，土者，物之所以成始而成终也，地之质也，化之终也，水火之所以升降，物兼体而不遗者也。
征引书洪范五行水曰润下，火曰炎上，木曰曲直，金曰从革，土爰稼穑，蔡传润下者润，而又下也，炎上者，炎而又上也，曲直者曲，而又直也从革者从，而又革也，○易説卦之五章；艮，东北之卦也，万物之所成终而所成始也。
张子语录中宫土寄王之説于理非也，大率五行之气分王四时，土固多于四者，然其运行之气则均施错，见金木水火分主四时，独不见土之所主，是以有寄王之説然于土夹在季夏之末者，且以易言之，八卦之作，坤在西南，西南致养之地，在离兑之间，离兑，即金火也，是以在季夏之末。
朱子曰：五行之説正防一段説得最好不轻，下一字，○问阴阳五行，如何？曰：康节説得法密横渠説得理透○，问：金木水火体质属土，曰正，有一説好只金与木之体质属土，水与火却不属土。
补注水濡之水当作土
补训更即五行而推论之，木曰曲直，木既能曲，反伸而直也，金曰从革，金一从改革而不能自反，其本质也，此木金之纯乎？质者然也。水火虽有质，而以气为用，故火炎上，水润下，下与阴同降，上与阳同升，土不得而制，其气焉，此水火之主乎气者然也。然而木金与水火，有相资也，木金者，土之华实木为华，而金为实，其性有水火相杂于其间，故木之为物，虽生于土，然以水浸之，则生以火然之，而火附木不相离，盖得土之浮华于水火之相交而成者也。金之为物，亦生于土，然因土性之燥而得火之精，因土性之濡而得水之精，故水火相待，有成而不相害，以火烁之反，流为水而不耗折，盖得土之精，实于水火之相合而成也。此木金之质生于土，而必资水火之气有然也，若土者，物之所以成始而成终也，乃地之质也，五行生成变化之终也，水火之气所以升降不外于土，万物皆兼体而无一之或遗者也，○此详言，五行先提木金以质言，次及水火，以气言，次言木金为土之华实而带言，水火，次言土而以水火升降，应前物兼体，亦包金木在内，○书蔡传曲，而又直从而又革，皆分两义与此不同，木不能无曲而究竟长大，故为曲而反，伸金融而从革，不能自反其本质，火气炎上阳之升也水气润下，阴之降也，蔡传润，而又下炎，而又上此则谓润于下，炎于上也，木金生于土中，故为土之华实，其性有水火之杂，谓木金兼有水火之性，此并言木金下分，木金言之，万物生于土，归于土，故为物之成，始成终，土之浮华，上之精实，即应上金木者，土之华实，浮华谓木精实，谓金。
愚按：此节大意释书洪范之文，以明五行之理也，○木金者以下旧解多杂，窃意木金者，土之华实，其性有水火之杂二语，为下二段之纲，盖水火之气与阴阳升降，交际于地之中，无处而不在者也，木生地上，则为土之华而得水火之气于土中，此木性有水火之杂也，故水渍则生火，然而不离，水生木，木生火之理本如是也，金生地中，则为土之实，而得水火之气于土中，此金性有水火之杂也，故水火与金相资而不相害，以火烁之反，流为水而不耗，火克金，金生水之理本如是也，得水火之精于土之燥，濡与得土之实于水火之际，同是一意，流而不耗，正相资而不相害处，亦非两层，盖土有燥，有濡濡者，即水之性燥者，即火之性，而金皆具之也，火克金，若难言相待，然相克，乃以成之，金以成器为贵木以应用为才，正见其相待也，木得浮华于水火之交，金得水火之精于土之燥，濡皆以木金本然所具之性，言至水渍火然，流而不耗，又是木金成，质后与水火相资为用处，惟其性如是，故其用如是，补训以火烁金为得火之精，金烁为水，为得水之精，混作一层，未确李注以得金，则水火相需而成烹饪，为不相害，亦落后一层，土为化之终者，盖阴阳五行，皆天地化生人物之具，至天五生土，则天地之化已全而人物，由是以生也，○语录一段，前盖驳土寄王四时各十八日之説而谓其均施错，见无时不有，后引易卦，又明土所以属季夏之故也。其理可防故附录之。
冰者阴凝而阳未胜也，火者阳丽而阴未尽也，火之炎人之蒸，有影无形，能散而不受光者，其气阳也。
补注氷字恐当作水
髙注或谓人为水之误
集解水生于天一，其体质本阳也，至冬则凝而成氷，阴之凝聚而中之，微阳不胜阴也火则阳丽于阴之外，故有光而中之，阴犹伏藏而未尽也，故中暗火气曰蒸，薫也，散犹施也，指其光之烛，物气之蒸人而言，言火之烈，然炎热人之触之，而薫蒸者，有影而已，非有形也，能散而已，不能受也。
补训髙注谓阴未尽，故火犹然，尽则灭殊难解，岂以阴为火所然之物乎？张子是论水火，非欲阳胜阴尽，愚按：此节可疑者颇多，补注疑氷当作水髙注疑人为水之误，诸家以不能受为句，李注以不能受光者为句，以今考之，前后多言水火，阴凝阳丽，又与外光内，光陷阴附阴，前后言水火之言相符，氷之当为水，似可据也。上言水火而下，专言火于文理，固为偏承人之蒸，解为火之蒸人于文义亦为强解，人之当为水，亦似可从也。能散而不能受，为句光者，其气阳也，为句句法，颇未稳，以前节受光于火，日句例之受光，字连读，又非无谓也。尝以此三説之解解之，水之为体，阴之所凝结也，阴以阳为质，其外暗而内明，殆阳之伏于中，而未胜也，火之为物，阳之丽于阴也，阳以阴为质，其外明而内暗，殆阴之伏于中，而未尽也，此阴阳互藏之理然也。金，水能受日月之光以照物，若火之有炎，水之有蒸，则但有影而无形，能散而为气而不能受，日月之光，以鉴物者，其气已属于阳故也。如此则阳未胜阴未尽，亦指其内明，与内暗而言，非欲其胜与尽也水之内明，即阳火之内暗，即阴亦非以所然之物为阴也，然水有涸时，即是阳胜火有灭时，即是阴尽，方言水火，故言未胜未尽耳。
阳陷于阴为水附于阴为火
补注此承上章而言，阳陷于阴，所谓阴凝而阳未胜也，阳附于阴，所谓阳丽而阴未尽也。
补训入其中为陷见于外为附
李注説者皆谓一阳陷于二阴之间，为坎，一阴丽于二阳之间，为离非也，凡能出入上下动静，发敛者皆阳也，顾非阴则阳之出入上下，动静发敛，不可得而见耳，是故震阳动也；坎阳陷也，艮亦阳止也，巽阳入也，离阳丽也，兑亦阳説也易卦所以分阴阳者，盖以阳为主，而遇阴则为阳卦，以阴为主，而遇阳则为阴，卦也，阳在下而遇阴，压之则动矣，阳在中而遇阴，锢之则陷矣，阳在上而遇阴承之，则止矣，阴在内，则阳必入，以散之矣，阴在中，则阳必附之，以为明矣；阴在外，则阳必敷之，以为説矣今谓巽阴入于二阳之下，离阴丽于二阳之中，是以入与丽属阴，故曰其説非也张子前文云阴在内，阳不得入，故周旋不舎而为风盖不舎者所以入之也，此条又以火为阳附于阴，比之观物，言八卦处，理独精矣。
张注此观，坎离二卦自见，又以河图考之，天一生水，地六成之阳，居内者微，而阴在外者，盛是阳陷阴中也，地二生火，天七成之，阴居内者，微而阳，在外者盛是阳，丽阴外也，故周子太极图以水阴盛居右，火阳盛居左，均是一义，不可易之，至理也。
正初义卷二
<子部,儒家类,正蒙初义>
钦定四库全书
正防初义卷三
邳州知州王植撰
天道篇第三
补训，此以天道名篇，而其中以天道圣人并言见圣人与天道同，亦惟圣人能言天道也，前四节以圣人与天道相形，天不言四节，言天道不见，而章三节，言圣人天之知物，节又言：天道盖天命，亦天道之一端也。化而裁之，四节又言：圣人形而上者四节，言惟圣人能言天道。
愚按：此篇凡二十节大意，明天道，圣人之合，然血脉贯通，而文不相防，玩各节之意，惟天不言而信，二节不见，而章二节化而裁之二节，谷之神也，二节皆意义相承，余俱节各一，义旧説逐节联贯，忽言此又迤承接，言及别事，转转无穷，恐先儒不应有此拖，防无头绪之文也，○补训，谓天不言，四节言天道不见，而章三节，言圣人窃谓天不言三节，言天道鼔万物节亦天圣，并言不见，而章三节，则以天道明圣人也，○内天体物，不遗一节，朱子入近思录道体。
天道四时行，百物生，无非至教圣人之动，无非至德，夫何言哉！
征引礼礼器天道至教圣人至德
补注合礼记论语之意而言
补训礼云：天道至教，圣人至德以天道言之，春夏秋冬之，四时自行，飞潜动植之百物自生，无非至教之所寓也，以圣人言之，圣人之动皆中礼，无非至德之所形也，夫何待于言哉？善学者不必以言求之也，天道圣人并言，夫何言哉？双承。
天体物不遗，犹仁体事无不在也。礼仪三百，威仪三千，无一物而非仁也；昊天曰明，及尔出王，昊天曰旦，及尔游衍，无一物之不体也。
征引诗，大雅板篇，昊天曰明，及尔出王，昊天曰旦，及尔游衍集传，王往通言，出而有所往也，旦亦明也，衍寛纵之意。
朱子曰：此数句从赤心片片説出来荀杨岂能到体物，犹言为物之体也；盖物物有个天理体事，谓事事是仁做出来，如礼仪三百，威仪三千，湏得仁，以为骨子，凡言体，便是做他那骨子本是言物，以天为体，事以仁为体，縁湏着从上説故如此下语，体物为物之体，犹言干事为事之干也，出王之王音往，言往来游衍，无非是理，无一物之不体，犹言无一物不将这个做骨子。
集释熊氏曰：物物皆有天理，体之而无所遗也。犹事事皆本于仁体之而无不在也。礼之大小，无非爱敬，恳恻之所发见者是仁，体事无不在也。凡人往来游息之所，此理无往而不在，是天体物而不遗也，愚按：此节大意见天仁之无不体也，首二句提起下申明之，○上节言时行物生皆天道，此言人之出往游衍，皆天理上节，言圣人动皆至德，此言礼之大小，皆本于仁，二节本不相谋，诸家多牵合，上节而本文之意，反有不畅，窃谓此明天仁之无不体，是正意天，即天道仁，非圣人不能，只可作余意余，意者特説书之一义，而未可牵合，以乱正也，后仿此。
上天之载有感必通圣人之为得为而为之也
征引诗，大雅文王篇上天之载，无声无臭，○易上传之十章，感而遂通天下之故。
集释此天地无心而成化，圣人有心而无为也，补注童氏发微曰：有感必通，上天之神，得为而为，圣人之神。
张注，天之感物，以气圣人之感人，以理得为而为，顺理之自然而无所容，私也。
天不言而四时行，圣人神道设教，而天下服，诚于此动于彼，神之道欤！
大全成变化行，神成行，阴阳之气而已矣，韩本有此一段。
征引易观卦彖，观天之神道，而四时不忒，圣人以神道设教，而天下服矣。
集解天不言，天之神道也，神道设教，圣亦不言也。诚于此动于彼，天与圣人无所容，心也，是之谓无为，而无不为，发微不可见，而充周不可穷，故曰神之道髙注圣人穆穆在位，而天下自然化之于此，有神焉，故曰神道设教云尔。
补训天不言，而四时行句中，便含神字，圣人亦是神道设教，故以神之道总收神，只是微妙意，所以神处只在乎诚。
愚按：此节大意，明天与圣，皆以诚而神也，重在神，神道设教，即过化，存神之意，与易彖本意不同，○语意云：天之生物也，运以时，然不言而四时自行，圣人之治天下也，施以教，然神道设教，而天下自服，所以然者，由其诚于此，自动于彼，而天与圣俱无所容，心也，其斯为神妙之道欤？○韩本一段，与此节不相贯，按易辞，上传之九章，所以成变化而行神也，本以河图竒耦之数言，此释其义与本旨不同，谓易言成变化行鬼神，所以成行者，阴阳之气为之也，与神化篇首节意相似。
天不言而信神不怒而威诚故信无私故威
征引礼乐记天则不言而信神则不怒而威
补训，此专以天言神，谓天之神妙也，信是天自信，非人信天○，以天之神妙者言之，天不待言而自极其信，其神不待怒而自然有威，盖天本诚，故无伪妄而信其神，本无私，故无可转移而威也。
髙注四时运而不易，天之信也，祸福响应，而无常神之威也。
愚按上二句举成语，下以诚与无私，明之亦不必与上节牵连。
天之不测谓神神而有常谓天
李注申上节意
集解天与神一而已矣，以天之无声无臭，两在而不可测，言即谓之神，以神之运行，有常理而言，即谓之天，一物而两名，非二也。
运于无形之谓道形而下者不足以言之
征引易上传之十二章，形而上者谓之道，形而下者谓之器。
补训易道，字泛言道理，此合上下文观之，当以天道言。
集解即有形之中而指言其无形之道，曰：运于无形，非外形而别有一理，运于无也。
李注运于无形者，太虚之性，太和之道，形而下者散殊，而可象神化之糟粕也。
愚按此节大意本易之言形上者以明天道也
鼔万物而不与圣人同忧，天道也，圣不可知也。无心之妙，非有心所及也。
征引易上传之，五章鼔万物而不与圣人同忧，华注鼔万物而不与圣人同忧，天道无心也，圣不可知之谓神，圣之无心也，正以明圣，与天合德，非庸人有心者，可及髙注以能字易可字，恐非张子之意若是，便是圣人有不及天地处，要之，天无心，圣人有心而无为，天人之分，固如此，其实有心无为，即与上天，无心合德，不得云圣不及天观下，三节可见。
愚按：此节训释颇杂，窃谓鼔万物句与圣不可知，皆举成语而下，以无心之妙，合断之，盖以圣不可知，为不知天与，即以圣不可知为言，天既属牵强，又篇中大意，皆言圣与天合德，不应于此，独言圣人有心不能及天也，○语意云：易言鼔万物而不与圣人同忧，盖天道然也，孟子言神，则曰圣不可知也。是皆自然而然，无所容，心之妙，非有心所及也。然则天与圣有不合一者乎？
不见而章，已，诚而明也，不动而变，神而化也，无为而成，为物不贰也。
髙注此即中庸语而言圣人之事
补训，此与中庸本文全异，错综其説出张子独见以成，已，言明即章也，诚所以不待见也，以成物言，化即变也，神所以不待动也，为物不二，总归一诚，一诚无不成，不待有为也。
愚按：已宜读如字，为物不二，即指圣人之心，言方与上诚明，神化意合。
已诚而明故能不见而章不动而变无为而成
补注此申明上章之意
补训，此又以诚明一句，贯三项，以见诚明之为要也。诚明可该，神化不二二句。
富有广大不御之盛与日新悠久无疆之道与
征引易上传之五章，富有之谓大业，日新之谓，盛德六章，以言乎远则不御。
补注本易大传之意而言，盖富有即广大，不御之盛日新，即悠久无疆之道，天地圣人一而已矣。
愚按：广大不御，悠久无疆者，天道然也，圣人之德业，亦若是而已矣，此与上二节皆以言天道者，明圣人也。
天之知物，不以耳目心思，然知之之理，过于耳目，心思天视听以民明威以民，故诗，书所谓帝天之命，主于民心而已焉。
征引书，臯陶谟，天聪明自我民聪明，天明畏自我民明威，蔡传威畏二字，古通用明者，显其善畏者，威其恶，泰誓天视自我民视，天听自我民听。
张子经学理窟，诗书篇天无心，心都在人之心，一人私见，固不足尽，至于众人之心，同一则却是义理总之，则却是天，故曰天曰帝者，皆民之情然也，○又曰：天道不可得而见，惟占之于民，人所悦，则天必悦之所恶，则天必恶之，只为人心至公也，民虽至愚无知，惟于私已，然后昏而不明，至于事不干碍处，则自是公明大抵众所向者必是理也；理则天理存焉，故欲知天者，占之于人可也。
或问：朱子曰：所谓帝天之命，主于民心，曰：皆此理也，民心之所向，即天心之所存也。
集释此见天从乎民民心即天心也
愚按：上四句虚下四句，正明其意，惟其视听，明威以民故不以耳目心思为知也。
化而裁之存乎变，存四时之变，则周岁之化，可裁存昼夜之变，则百刻之化可裁，推而行之存乎通，推四时而行则能存，周岁之通推，昼夜而行，则能存百刻之通征引易，上传之十二章，化而裁之存乎变，推而行之存乎通，神而明之，存乎其人黙而成之，不言而信，存乎德行本义，因其自然之化而裁制之，变之义也。补注此引易示人以知化之事，存字就心上言之，盖存四时之变于心，则周岁之化，吾可得而裁之也存，昼夜之变于心，则百刻之化，吾可得而裁之也，此释易化而裁之存乎变，意能推四时而行则能存，周岁之通于心，能推昼夜而行，则能存百刻之通于心，此释易推而行之，存乎通意。
髙注吾心之神，即天地一阖，一辟之变，往来不穷之通，存之而四时昼夜之变通，不外于是也。
愚按：此节大意释，易辞以见圣人之合天也，解易二语，语气各异，谓化而裁之，以其能存乎变也，推而行之，自然能存乎通也，以推行与存变对，存通与化裁对，存变推行，虽未明言圣人，然非圣人不能○语意云：易曰化而裁之存乎变，何谓也？以四时昼夜言之，天道周岁有四时，昼夜有百刻，人能与时消息，而存四时之变，于心则在天，周岁之化，可自我而裁成之矣，人能至诚无息，而存昼夜之变于心，则在天百刻之化，可自我而裁成之矣，易又曰：推而行之存乎通，何谓也？亦以四时昼夜言之，凡人存之心者，必见之于行人，能与时合，序推四时之运而行之，则在天周岁之通，能存之于我矣，人能日进无疆，推昼夜之运而行之，则在天百刻之通能存之于我矣，此圣人之所以与天合，德也，○圣心存，四时昼夜之变，则天道周岁百刻之化，不能外也，犹中庸知天地之化育，意此重存变，存字有力，圣德合乎四时，昼夜之运，则天道周岁百刻之通，皆存于其心矣，犹中庸上律天时，意此重推行存字，无力髙注槩言存之尚未明，独以四时昼夜，立言者亦从易一阖一辟谓之变，往来不穷谓之通，及变通，莫大乎四时，数语取义，然此节化为化育之化，非变化之化裁为裁成之，裁非裁截之，裁旧説多非张子之意。
神而明之，存乎其人，不知上天之载，当存文王黙而成之，存乎德行，学者常存德性，则自然黙成而信矣，存文王，则知天载之神存，众人则知物性之神。
征引易辞见上节○诗，大雅文王篇上天之载，无声无臭。
补注此引易示人以穷神之事，存字亦就心上言之，盖不知上天之载，当存文王于心，此解易，神而明之，存乎其人意，学者常存，德性于心，则自然黙成而信，此解易黙而成之，存乎德行意。
补训易神明，即神明乎变通，黙成即黙，成其神明之妙，是逓説总以用易言，张子作两边説一云存文王云天，载从其深者言之也。一云存众人云，物性，从其浅者言之也。然天载与物性，非二存众人，亦可以存文王存文王有二説集解云存文王之心补注云：存文王于心，于字较胜，易言德行，张子言德性，德原于性也，存字皆作有力字，防物性即德性，物物各有故，曰：物性两神，字应神，而明之之神。
髙注文王纯亦不已，即上天之载也，故存文王，则知天载之神，德性者，众人所受于天之正理，常存德性，所谓存众人也，故知物性之神。
愚按：此节大意释，易辞以勉学者之希圣也，○语意云：易言神而明之，存乎其人，何谓也？盖上天之载，最为神妙，而人则有合于天载者，学者不能知上天之载，当存文王之人于心以求其纯亦不已，又云黙而成之，不言而信，存乎德行，何谓也？盖德行，必有以存之，而后成也，若学者能常存，德性而不失，则自然黙而成之，信有于已矣，盖文王即与天合，德之人也，能存文王于心，则于天载之神，无声无臭者，自无不知，德行乃万物各正之性也，能存众人之恒性，则于物性之神，有物有则者，自无不知，学者当勉尽希圣之功可也，○后三十篇云：上天之载，无声臭可象，正惟仪型，文王当防，契天德而万邦信悦，故易曰：神而明之，存乎其人，正与此相发明，其必以天载立説者窃谓张子之意，神明字是拆开读，以天载实神之义，而以知为明之解，神不可知，而欲明之，但当求之与天合，德之人，必言文王者，文王之诗有上天之载二语，正能合天者也，天载之神物，性之神，即神而明之之神，知即明也，如此，则与易旨及常解大异，而与张子语意确合旧説皆未及此，故于言天载言文王之故，终未了了，神明黙成，补训谓张子作两边説然其后四语皆归于神，则仍有逓説意在物性，以在已者，言即德性之变，文成谓成已之德，发明华注，皆欲兼成已成物，殊不必也。
谷之神也有限，故不能通天下之声，圣人之神惟天，故能周万物而知。
征引老子成象篇，谷神不死，苏子由注云谷至虚而犹有形谷神，则虚而无形者也，○易上传之四章，知周乎万物，而道济天下。
补训，此赞圣人之神能周知万物，而以谷神形起○，夫谷之神，能应声，而其神有限，不能尽通天下之声，圣人之神与天同，故能周乎万物而知之，无遗也，愚按：张子引用谷神者四，惟此以谷神，与天分防神化篇，谷神不死，即以谷神明神也，至当篇谷神象声而应，则谓谷神自然之妙也；干称篇，老氏况诸谷，又以谷神明，天之神也，皆与此异义。
圣人有感无隐正犹天道之神
李注申上节意感，而遂通天下之故，故曰无隐集，释遇父子之感，则仁显君臣之感则义着，此圣人有感无隐也，天道之神，春感而物忽生焉，秋感而物忽成焉，若是之类，皆随感而应者，亦何隐之有？
形而上者得意，斯得名得名，斯得象不得名，非得象者也，故语道至于不能象，则名言亡矣。
征引易上传之十二章形而上者谓之道
集解形而上之理，如天地神之奥，性命道德之微象，犹言情状，性之类，非谓理有象也。
髙注如实见天道，斯得其元亨利贞之名，得其名，斯得其生长收藏之象，苟恍惚，不可为象，岂复有可名者哉！
愚按：此节大意见，语道者贵得名，得象而得名，尤要名名之，犹言也，首以得意，引起中叠二语，见得名之要，末言不能象，仍是不得名耳，观后篇言得辞，斯得象矣，可悟此节，意旨归宿所在，○语意云：道形而上者也；语道者果能真知道之意，即能得其所以名，果能得其名，即能得其可见之象，若不得其所以名，非能得其象者也，语道而至于不能象，则虽有所名，言亦妄而不足信，只如无有而已矣，道何由以显乎甚矣！语道之非易也，○中庸即鸢飞鱼跃，以明费隐，易即阴阳以见道，孟子即情以状性，所谓名与象者可见。
世人知道之自然未始识自然之为体耳
李注欲识自然之为体者，莫如求之，吾性分之间，故邵子曰：性者，道之形体。
愚按：此节大意见知道之难也，言道非有真知所言，皆彷佛影响间耳，自然者，无为之意，体，犹言形体也，如二氏言道崇无黜，有虽知道之自然，卒归于空寂而无实，非知道体者也，尝见瞽者辨色，言日红似火，火似花，玉白似雪，雪似盐人，不能穷其辨，及细，究其形质，则茫然不能得也。言道者亦然。
有天德然后天地之道可一言而尽
补注此本中庸之意而言
李注，诚者，天德也，天地之道，可一言而尽，亦曰：诚而已矣。
正明不为日月所正观不为天地所迁
征引易下，传之一章，天地之道，贞观者也，日月之道，贞明者也，本义贞正也，观官换反，示也。
补训易言，日月之贞明，天地之贞观，此深一层，説明以所见，言观示意，当以立论为言，有洞见圣人之正明也，有确论圣人之正观也，不迁谓天地之观，有迁移，而圣人之正，观不因之，迁移集解，以天地变异言，恐与日月之明不类。
张注可者，于理必未明可迁者，于理必未定，正明正观不外乎理之，至正者也。理苟至正天地合德，日月合明，纵欲之，迁之不可得，而况于人乎？
愚按：此节大意，引易以言，圣人见其有得于天地日月，而能与之并也，就言道上见。
正初义卷三
钦定四库全书
正防初义卷四
邳州知州王植撰
神化篇第四
补训，此以神化，名篇首言天道之神化，至气有阴阳，节乃合在人者言之，以下多言人之神化杂引易中庸，论语，孟子之説以畅发其旨。
愚按：此篇凡三十节自首，节以下九节，皆明神化之理，神化者，天之良能以下六节，多言大与化见几，则义明以下五节，多言穷神知化，惟神为能，变化以下五节，多言神与易狥物，防心以下四节多言，存神过化，末节作总，结细分之，则其曰穷神知化，曰神无方，易无体曰：过化存神，皆神化合言者也？曰：鼔舞尽神曰知几其神，曰：精义入神曰：圣不可知，谓神与谷神不死，皆言神也？曰：化而裁之，曰：变则化至诚为能化，曰：大而化之，皆言化也，引用多与本旨弗类，而经传所言神化之理，大都具是矣。观其言，经正言，无我而篇末，以反经敦化结之谈，理虽极微妙用功，仍以平实为主，○内，精义入神事，豫吾内一节，朱子入近思录论学。
神天德化天道德其体道其用一于气而已
征引易下传之五章穷神知化德之盛也
补训首节，提出神化为一篇之纲，意重神化，不重气，即气以见神化也，○易云，穷神知化，神与化一而二，二而一者也，神者，天德也，化者，天道也，德其体也，道其用也，总之一于气而已，化不离气，神不离化，皆不外于阴阳也。
集解神，所以主张万化而运于无形者，自其微而言，故曰天德，又曰体化，即此理之发而流行，升降变化，羣动而不已者，就造化之迹上言：故曰天道，又曰：用用所以发其体，而体即寓于用之中，如日月寒暑之往来，草木之荣枯，人物之生死，皆气之化而道之所在也，道固气矣，而即此是神也，神又岂外于气哉？故曰一于气。
愚按：神与化皆在首篇，太和中，皆太虚之第二层也，宋子鋭臣云首末二篇，性与神对，则性为体，神为用此篇，神与化对，则神为体化为用，湏于无层，次中分，出层次防。
神无方易无体大且一而已耳
征引易上传之四章神无方而易无体
发明朱子曰：神便是在阴的，又忽然在阳，在阳的，又忽然在阴，易便是或为阳，或为阴，交错代换，而不可以形体拘也，易説曰神易虽一事方体，虽一义以其不测，故言无方，以其生生故言无体，然则易近于化，补训，或以易属大神，属一语气不合，当是神易，皆大而又合，一也。
愚按：此节大意释，易传之文以明神化之，非有二也；○上文一于气之一乃虚活字，犹云皆不外于气，此节，一是实字，谓神与化大而无外，且合一而不测也，旧説谓即一于气之一未是，○赵子彤，元云大而天地鬼神风雷雨露小而名物象，数日用饮食，莫非神化所为，故曰大神。即化之体，化即神之用，神即化之，微者化，即神之显者，体用一原，显微无间，故曰一。
虚明照鉴，神之明也，无远近幽深，利用出入神之充塞无间也。
大全明一作静
征引易上传之十章，无远近幽深，遂知来物，十一章，利用出入，民咸用之谓之神。
补训，此以神该化也，神之明是神，神之充塞无间，即是化，利用出入，用字只作以字防，○虚明，无不照鉴，乃神之明也，体也，无论远近幽深之处，利以出利以入，乃神之充塞而无间，碍也用也化岂外于是哉补注，此与前篇凡气清则通章之意，畧同。
愚按：虚明照鉴，只形容一清，字意首篇，所谓清通，而不可象，所谓太虚为清无碍，故神者也，执着一物説不得。
天下之动神鼔之也辞不鼔舞则不足以尽神
征引易上传之，二章鼔之舞之以尽神，又云鼔天下之动者存乎辞。
集解辞状，神之言也，如曰阴阳不测曰鼔万物而不与圣人同忧曰：神妙万物，曰：无为而无所不为，无在而无乎不在，凡此类皆鼓舞之辞也，不如是，不足以尽神之状也。
愚按：此节大意言神而并及状，神之辞也，上二句言神下二句，乃言状，神之辞，○辞不鼔舞犹后所谓缓辞不足以尽神也，状神之辞，亦大概言补注专言设卦，繋辞未是。
鬼神往来屈伸之义，故天曰神，地曰示，人曰：鬼【自注，神示者归之，始归往者，来之终】。
征引易下，传之五章，往者屈也，来者伸也，○周礼大宗伯之职，掌建邦之天神，人鬼地示之礼。
朱子曰：説文示字以有所示为义，故视字从示天之气生而不息，故曰神，地之气，显然示人，故曰示，一説一而大谓之天，二而小，谓之地，二而小，即示字也。天曰神，地曰示者，盖其气未尝或息也，人则其气有所归矣。
补训鬼神，乃神化之一端，犹中庸言神为德而及祭祀之鬼神也，○往则屈来，则伸上言：神下，分天地人，天神地示，皆神而人为，然三者各有往来屈伸不必拘定天地，伸而人屈。
愚按：玩自注，则天神地，示来与伸之义，多人往，与屈之义，多归往，即鬼之谓也。
形而上者得辞，斯得象矣，神为不测，故缓辞不足以尽神，化为难知，故急辞不足以体化。
朱子曰：神自是急底物事，缓辞如何形容之？如阴阳不测之谓神，神无方，易无体，皆是急辞，化是渐渐而化，若急辞以形容之则不可。
补训上云：辞不鼔舞不足以尽神，因又推衍其义，神为不测，要极力形容，化为难知，要曲为形容，○形而上之神化，固无象可见，然得其辞，斯得其彷佛之象矣，言神宜用急辞，盖神为不测，缓而不急，则不足以尽神，言化宜用缓辞，盖化为难知，急而不缓，则不足以体化，未易形容若此，愈知神化之妙矣。
气有阴阳，推行有渐为化，合一不测为神，其在人也，知义用利则神化之事备矣，德盛者穷神，则知不足道，知化则义不足云，天之化也，运诸气人之化也，顺夫时，非气非时，则化之名，何有化之实，何施中庸曰：至诚为能化，孟子曰：大而化之，皆以其德合阴阳，与天地同流，而无不通也。所谓气也者，非特其蒸郁，凝聚接于目而后知之，苟健顺动止浩然，湛然之，得言皆可名之象耳，然则象若非气，指何为象时？若非象指何为？时世人取释氏销碍入空，学者舎恶趋善以为化，此直可为始学，遣累者薄乎云尔，岂天道神化，所同语也哉！
征引易下，传之五章，精义入神，以致用也；利用安身，以崇德也，又云：穷神知化，德之盛也。六章，阴阳合德，説卦之七章，干，健也坤，顺也；震，动也艮，止也。
朱子曰：神化二字，虽程子説得亦不甚分明，惟是横渠推出来？曰：推行有渐为化，合一不测为神，又曰：一故神，两在，故不测两在者，或在阴，或在阳在阴，时全体都是阴，在阳时全体都是阳，化是逐一挨将去底，一日复一日，一月复一月，节节挨将去，便成一年，这是化，○问，象若非气，指何为象？时若非象，指何为时？曰：且如天地日月，若无这气，何以撑住得成这象，象无晦明，何以别其为昼夜，无寒暑，何以别其为冬夏发明化有节次，故曰推行有渐，神无定在，故曰合一，不测义者，宜也，于此为宜于彼，不宜无定形，而有定理者也，知者将此理贯穿，心中可以待用，神之事也，以义制用，任他千变万化，改头换面出来，信手应副，如利刀快剑相似，故曰，利用化之事也，义字撘在知上，又撘在用上，此不过大人之事，可以思勉力至者，德盛，即由知义利用而造其极也，穷神是穷尽，神妙处，不思而得，故曰知不足道，知化则屈伸通变，由义而行，非行义也，故以义利用不足，云天之化，日月寒暑往来，一阴阳之运，而已人之化，进退存亡，得防一，顺时消息而已，德合阴阳，即能顺时者也，阳健阴顺阳动则阴止，阴动则阳止，充塞无间，浩然者也，虚明照鉴，湛然者也，此皆气之可以得名，而得象者，若非健顺动止之气，何所指以为象，非气之可象，何所指以为时，此正见神化一于气而已之意，销碍舎恶亦是化之一事，但天道神化，无方无体，此何足以语之，补训张子本，易以为言，知义即精义，利用即利用安身之利，用德之盛者，更进一层，此神化就人事言，非谓知阴阳，神化健顺动止，亦借用易语而意不同，销碍舎恶皆遣累意，薄犹畧也畧知有化意也。
补注天之化也以下不言神者，盖神隐于中，化见于外而天人之所以化，即所谓神也。
集释蒸郁者，气之始凝聚者，气之成，蒸郁凝聚，气之粗者浩然，湛然气之清者，浩极其大，湛极其清，愚按：此节大意，又以天之神化，与人之神化并言也神化一于气，已见首节，此又以时字配之，○语意云：夫气有阴有阳，阴阳之推行，有渐即为化，阴阳之合，一不测，即为神，天道固如是也，其在人也，能知义以利用则神化之事，可备于身矣。然非其至也，至于德之盛者能穷神，则知义之知不足道，能知化则利用之义，不足云矣，即此可见，天有化人，亦有化天之化也，运诸气以为流行人之化也，顺夫，时以为变化，天非气，人非时则化之名于何有？化之实，于何施乎？考之于古，如中庸云：至诚为能化，孟子曰：大而化之所谓化者，皆以其人之德合阴阳，与天地同流，而无不通也。岂非顺夫时之谓欤？若所谓气也者，非特其蒸郁而凝聚，有形象之，接于目而后知之，苟其健顺动，止有浩然，湛然之可言者，皆象之可为指示者耳，然则气之可见者即为象，象若非气，指何者为象？象之流行者，即为时时若，非象，又指何者为时？信乎天之化，运诸气也，世人但取释氏之销碍，入空学者之舎恶趋善以为化，此只可为始学，遣去物，累者浅乎？言化之义云尔，岂可与天道之神化，同日而语哉？苟知化之妙，则神不外是而推行合一之理，可识矣。○首三句，言天道之神化，其在人也，以下六句，言人之穷神知化，天之化也二句又为下半节之纲，中庸以下正明顺，夫时意德合阴阳，天地同流，则顺时之实也，气也者以下明运诸气，意象与时，只是发明气，字非有两意，时若非象指何为？时二时字，以天言与上言，人之顺时者，颇异诸家，有与上时字牵合者反难，安顿销碍，入空，犹言由有入无即氷，销雪化之化言之出于释氏者也舎恶趋善即变化气质之化，学者所恒言也，此特以人之浅乎？言化者，形容神化之化，非为辨圣人，学者之深浅，与圣学异端之邪正也，旧以辟异端，为説亦非本意，○节首三句，易穷神知化，节本义采入。
变则化，由粗入精也，化而裁之谓之变，以着显微也，谷神不死，故能微显而不揜。
征引易上传之二章，化而裁之谓之变， 老子谷神不死。
发明此言，化本于神，即后章惟神为能变化之意，○变则化变是化之渐；化是变之成，如昨日是夏，今日立秋为变，到那全然天凉，无一些热为化变粗化精也，化而裁之谓之变，则化又是渐，如正月一日渐渐化，至三十日至二月一日，则是正月变为二月矣，化微变着也，显微谓显其微也，下云微显则即中庸微之显也，不死，谓造化屈伸，古今不息。
髙注变有形，化无迹，故曰由粗入，精化而裁之者，如一岁之化，裁作四时之变，以变显化也，皆神之所为，故至微至显，昭著而不可揜谷，神即虚空之神，前言谷神有限，此又借谷神以明神也。
愚按：此通以天之神化，言引中庸语难拘，本旨末句，微当兼上精与微显，当兼上粗与显。
鬼神常不死，故诚不可揜人，有是心在隐微，必乘间而见，故君子虽处幽独防亦不懈。
征引老子成象篇谷神不死
张子经学理窟，气质篇，学者有息时，一如木偶人，撁搐，则动舎之则息一日而万生万死，学者有息，时亦与死无异，是心死也，身虽生，身亦物也，天下之物多矣，学者本以道为生，道息则死也，终是伪物，当以木偶人，为警以自戒。
华注诚不可揜，在天地与在人心一而已矣，故慎独所以立神化之本。
愚按：此节大意，即鬼神之不死而勉人以慎独鬼神，亦神化之义，感而遂通，即人心之神也，○语意云：凡物有息则死矣，鬼神虚明昭著，无一息之停而不死，故其屈伸往来之实理，显然而不可掩也，人有是心，虽寂然不动，然感之即通。触之即觉在隐微，必乘间而见，是人心与鬼神同，一不死也，故君子虽处幽独必戒慎恐惧而防维不懈，盖恐其或息而远于天道之神焉耳。○此节旧説皆误惟予友，宋子鋭臣之説得之宋云，此节自重，不死，字鬼神，惟无一息之停，故诚不可揜人，有是心在隐微，必乘间而见，是言心之自然，原与鬼神同，其不死，但一息有懈，则死矣，君子不懈，所以求合于鬼神之不死也。
神化者，天之良能，非人能，故大而位天德，然后能穷神知化。
征引易乾卦文言飞龙在天乃位乎天德
补训，此节以神化，説起而意重在，穷神知化，○易是言大人有天德而居天位，张子只重天德上。
集解神化者，天道自然之妙，非人思勉之所能及，故必大而位天德，德盛仁熟而化焉，然后能穷神知化，与天合一。
华注位天德者，虽人能而实无异于天之良能也，故能穷神知化。
大可为也，大而化不可为也，在熟而已，易谓穷神知化，乃德盛仁熟之致，非智力能强也。
补训大而化，与知化之化不同，然其理一也，化不可为在乎熟，穷神知化，在乎德盛，仁熟其理，亦一也。上下相形，只是一意。化，是不可用力处，徐以听其自至，故在熟。
张注穷字，知字是到头语，不是工夫，字面下，一熟字，正是张子引人涂辙，处非空悬一至髙之帘使人得假借为絶学之説以荒之也。
愚按：自此以下十节大意，皆明化不可为神，不可知之意，此引易以证，孟子见学之在熟也，○语意云：孟子言大而化之，夫大可以人力为也，大而化不可以人力为也，在于熟而已，不观易之言，穷神知化者乎？易言穷神知化，乃德盛仁熟而致之，非智力所能强也，不至于熟而言化，不亦异乎？易之所谓哉？○首三句，孟子大而化之节，朱注采入。
大而化之，能不勉而大也不已，而天则不测而神矣，补训此融，防孟子大而化，圣不可知，二句意不测，即圣不可知之意，○大而化之者，非徒大也，能不勉而大也，如是不已，而纯乎天德，则不测其妙，而神矣，盖神乃化之所致也。
先后天而不违，顺至理以推行，知无不合也，虽然，得圣人之任者，皆可勉而至，犹不害于未化耳，大几圣矣，化则位乎天德矣。
征引易乾卦，文言大人者，先天而天弗违，后天而奉天时。
补训此言，大与圣之分，上言神此言圣，圣神一也，皆化之所为，○易云，大人先后天而不违，所以不违者，盖天者理而已，大人惟顺理以推行，故知其无不合也，何违之有？虽然，能得圣人之任者，皆可勉力而至于不违之地，而犹不免于未化耳，大而未化，仅几于圣，若化则位乎天德，而圣矣此大与圣之分也，○合即不违，得圣之任，只是能以圣人为己任，不必指伊尹説不害犹云不免，易言大人张子以为未化，亦是断章取义，位天德，只是造到有天德地位。
大则不骄化则不吝
程子语录问大则不骄，化则不吝二语，如何？曰：若以大而化之解，此则未是，然大则不骄，此句却有意思，只为小便骄也，化煞髙不吝不足以言之。
补训，此申明大化之意，而借论语骄吝，以明之华注不骄者，志气已极深静，然犹有意不吝，则过化存神，无所留滞，全无心矣。骄吝，字俱要，防得细。
无我而后大，大成性而后圣圣位，天德不可致知，谓神，故神也者，圣而不可知。
征引易上传之七章，成性存存，本义成性，本成之性也。
补注无我，私意尽去也，成性天理，浑然也圣位天德与天合，德也。
发明罗翰曰大是个生圣人圣是个熟大人
补训无我而后成性，成性即位，天德，成性即化也，愚按：此节大意，明大圣神之义，而以论孟易辞发之也，玩末句意重在神，○大成性，犹程子所谓习与性成，自然而然，若出天性也，集解谓复性之本体未是。
见几则义，明动而不括，则用利屈伸顺理，则身安而德滋，穷神知化，与天为一，岂有我所能勉哉！乃德盛而自致耳。
征引易下，传之五章，君子见几而作，又云：动而不括本义，括结碍也，又云：屈伸相感，而利生焉，又云：利用安身，以崇德也，又云：穷神知化，德之盛也。
补训，此推论圣神之事，借易为説非专释易杂引易辞，错综为説亦与易本旨不同。
集释见几，则义明以下进德之事也；穷神知化，与天为一，成德之事也。
愚按：见几也，动而不括也，屈伸顺理也，皆取变通不滞之义，与神化意合，皆所谓德也，积而至于德之盛，则穷神知化，与天为一矣。
精义入神，事豫吾内，求利吾外也，利用安身，素利吾外，致养吾内也，穷神知化，乃养盛自致，非思勉之能强，故崇德而外君子，未或致知也。
征引易辞见气有阴阳节
朱子曰精熟，义理而造于神，事素定于内，而乃所以求利乎外也，通达其用而身得其安，素利乎外，而乃所以致养其内也，盖内外相应之理，○入神是入，至于微妙处，此却似向内做工夫，非是作用于外，然乃所以致用于外也，故尝谓门人曰：吾学既得于心，则修其辞，命辞无差，然后断事；断事无失，吾乃沛然精义入神者，豫而已，横渠可谓精义入神。
补注此与上章同意
补训，上数句乃崇德之事，神化乃崇德而外，此与易本旨不甚相远，豫与素同意，未或致知，只是未之或知意。
神不可致，思存焉可也？化不可助长顺焉可也？存虚明，久至德顺，变化达，时中仁之至，义之尽也，知微知彰不舎而继其善，然后可以成之性矣。
征引易下，传之五章，君子知微知彰，上传之五章，继之者善也，成之者性也。
补注，此又明神化之义，○童氏发，微曰：阴阳不测，故不可致思，推行有渐，故不可助长，愚谓存虚明久至德，所以存神，仁之至也，顺变化达时中，所以顺化，义之尽也，微谓神之妙，章谓化之着。
补训所谓神者，不可强致，其思存其理，于心可也。所谓化者，不可助之，使长顺以俟之可也，能存虚明之心，以久于至德顺，变化之宜，以达于时中，斯为仁之至，义之尽也，既知其微，又知其彰，如是不已，而能继其善，然后可云成之者性矣，○存仁微属神，一边顺义彰，属化一边，继善成性，总承易知，微知彰，以知几言，继善成性，以阴阳之始生人物，言张子借用其语，与易本旨不同。
愚按：神不可致，思四句为一层，皆所谓善也，存虚明，六句又为一层，所谓成性也；存虚明即存神，前节云：虚明照鉴，神之明也，顺变化，即顺化，前节云：变则化，由粗入精也，补注于存，虚明二句，外另补神化，非是存神，而久于至德，即仁之至仁为体，故属之神，顺化而达乎？时中即义之，尽义为用，故属之化，知微彰而存神顺化，在大人以下，可能继其善，而至于仁至义尽，则非圣神不能也，成之性一作成人性，当以之字为正，盖用易成语，而意不同耳。
圣不可知者，乃天德，良能立心求之，则不可得而知之，发明良者，自然之谓天德，良能谓造位天德者，自然之能，非由致思助长也。
愚按：此节大意释，孟子以明圣人之神也；○，此不可知，与前不可致知，皆以人言旧説以圣人不思勉为立心，求之之解，故华注疑而知之，三字为衍文，终觉未安，大心篇所用，自别是一説也。
圣不可知谓神庄生缪妄又谓有神人焉
征引庄子逍遥游篇藐姑射之山有神人焉
补训承上而言圣神之非二
集释孟子所言神化，至诚之圣，庄子所言虚无怪诞之神。
惟神为能变化，以其一天下之动也，人能知变化之道，其必知神之为也。
征引易上传之九章，知变化之道者，其知神之所为乎？下传之一章，天下之动，贞夫一者也。
补训引易见，神之能化也，○凡天下之动皆神之所为，是有以一之也。
髙注神妙万物，故曰：一天下之动，变，化皆神也，故知变化之道，则必知神。
张注学至于可与权则知变化之道矣
见易则神其几矣
补注此承上章之意而言
集解易即化也神化合一故见易则神其几
补训几训近主知説
知几其神，由经正以贯之，则宁用终日？断可识矣。几者象见而未形也，形则渉乎明，不待神而后知也，吉之先见云者，顺性命，则所先皆吉也。
征引易，豫二爻介于石，不终日，贞吉，系辞下传之五章，子曰：知几其神乎？几者，动之微，吉之先见者也，君子见几而作，不俟终日，介如石焉，宁用终日？断可识矣。本义汉书，吉之之间有防字，説卦之二章，圣人之作易也，将以顺性命之理。
补训易云，知几其神乎？所以然者，由其于经常之理，守之而得其正，以之贯万事，皆能见几而趋避之，宁用终日断乎？其可识矣。几者，虽有其象，而未见其形，必神乃知之，若形则渉于迹而明显，不待神而知之也，易所云吉之先见者，盖能顺性命之理，而动则所先见者有吉而无凶也，顺性命，则经无不正而知几，其神可知已，○此依易本文不补，凶字经正，即顺性命之理，首尾见意。
华注神者不测之妙，经者一定之理，不测即在一定之中，恐人不知，神之本乎经，浅者入于推测髙者堕于虚无，故言所谓知几，其神者亦不过以经正之理，无所不贯，则观其合经与否，即知其几之善恶，而吉凶之兆，不待终日而可以立见也。
愚按：此节大意，首四句释易知，几其神句，几者以下，又释一几字，与吉之先见句而意，则正以见神之不外于经也，必以经正为言者，天下事理甚烦，而五品经常之道，乃其大原主脑，所在于此无疑，然后万事之几，无不可知。
知神而后能飨帝，飨亲见易而后能知神，是故不闻性与天道而能制礼作乐者，末矣。
征引礼祭义惟圣人为能飨帝，孝子为能飨亲，补训从知神推到飨帝，飨亲制礼作乐，上见得性与天道，即礼乐之本，此张子至精之论，○知神从，上知神之所为来，见易从上知变化，来知神之神，为神化之神，非鬼神之神，然其意可通，闻即知也，非谓闻于人。
华注神者，合天人贯幽明，而一之者也，知神则知人本乎天，万物本乎祖，总是阴阳合散之理，故能诚意交孚，而飨帝飨亲也，见易而后知神明，神之不外乎阴阳易也，神也，即性与天道也，苟不闻之，则礼乐从何而起。
愚按：易神性道，其理一也，以阴阳变化之用，言谓之易，以阴阳不测之妙言，谓之神，以易神自然之理，言谓之性，与天道实则一而已，天神人，即此理屈伸往来之实，然礼乐者，本此理而列为度数，见之声容者也，知神则知阴阳合散，无非实理，故能来享来格，以事鬼神，此首句意也，知神则知阴阳屈伸，无非实事，故能兴制，立法作礼乐，以事神，此于首句即见末句意也，飨帝飨亲，中即有制礼作乐，意在性与天道，皆以天德言与首篇，语性与天道之极，尽于参伍之神，变易而已，性与天道云者，易而已矣，义同。
精义入神豫之至也
华注，若仓卒之间，揆度事理，便不能尽矣，精义入神，则本原已彻，万事万化，皆不能外，故曰，豫之至愚按，此节大意释易，精义入神之文，以见神之不可不知也。
狥物防心，人化物而灭天理者乎？存神过化，忘物累而顺性命者乎？
征引书旅獒，玩物防志，○礼乐记，人化物也者，灭天理而穷人欲者也，○易顺性命，见上知几节。
补训，此推言过化，存神之义，上反下正重，下句李注张子言过化犹言过而不留，不滞于物也，故忘物累，则不狥于物，不狥于物，则不化于物过化之道也，顺性命，则不防其心，不防其心，则不灭于理，存神之方也。
集释性命，即天理也，徇物防心即书，玩物防志之谓。
敦厚而不化，有体而无用也。化而自失焉，狥物而防己也，大德敦化，然后仁智一，而圣人之事备性，性为能存神，物物为能过化。
西山真氏，曰：过化存神，本出孟子过化谓圣人，凡所经厯处人皆化之，存神，谓其中所存神妙，正意只是如此，至横渠先生，乃谓性性为能存神，物物为能过化，下性字指本然者而言，上性字，谓我能全其性而不为情所荡，则其所存神妙不可测，下物字，指事物而言，上物字指我之应物而言，谓物物各自有理，我随其理以应之，物各付物，不以己之私意，参乎其间，则事过弗留，如氷之释，如风之休，后来诸老先生多本其説独文公不以为然者，盖孟子之意未説到如此深也？文公解经，平实如此，然横渠先生之説亦不可不知也。
补注厚重有余，而不知变通之道，是有体而无用也。熟于应变而无厚重之，德是狥物，而丧己也，故大德者必敦且化，然后仁智合一，而圣人之事备矣，至于性性为能存神，则极其仁，而敦不足言，物物为能过化则极其智而化不足言矣。
愚按：此节大意，盖以中庸敦化之意，合于孟子，存神过化之文，而皆非其本意，○敦化之化作变化之意，过化之化则过而不留之意，上下似难合一，窃意敦化己备，圣人之事矣，至于敦之不已，而复其性之本然，则所存者神妙不测矣，神比仁字较深化之，尽变而因物付物而无心；则所过者化，而不留矣，此化字亦较上为深，盖大德敦化者，大之位过化，存神者，化之位也；补注之説得之，但其谓过化之化为变化而疑西山，事过弗留之，谓为异于张子，则犹未细防耳。
无我然后得正已之尽，存神，然后妙应物之感，范围天地之化而不过，过则溺于空沦于静，既不能存，夫神乂不能知夫化矣。
征引易上传之四章，范围天地之化，而不过本义，天地之化无穷，而圣人为之范围，不使过于中道髙注有一分私意则已，一分未正，故无我，然后得正，已之尽也，物各付物，妙应而无滞者，神也，故存神，然后妙应物之感，天地之化，不止气化，凡人物之性，皆是人伦日用一循其当然之则，所谓范围天地之化，而不过也。过则陷于异端，而于神化远矣。
愚按：上皆存神过化，穷神知化，分説此节大意，则由存神説到知化而以无我补出，上一层本领，亦如言知几，而本于经正之意也。物感中即有天地之化，在范围中即有知字，意在故相叠而下，○语意云：孟子言存神，易言知化，是皆未易言也，必无我然后能正已之尽，而所存者神，存神，然后妙于应物之感，而物各付物，妙应即所以范围天地之化不至，过于中道也，若过中则溺于空虚，沦于寂静，既不能正已之尽而存神，又安能范围而知，天地之化乎？甚矣！无我之要，而过中者之未足语此也，○存神以心言，知化以应事，言无我然后得正，已之尽而存神，存神，然后妙于应物，而范围不过，范围句，连上妙应句物各有理，即天地之化，物各付物，即范围天地之化而知化，亦不外是矣。易本言不使天地之过于中道，此则谓君子范围天地之化而不自过于中道，盖因物付物，而未尝厌而弗有，遣而弗存也，过而沦于空静者，蔽聪塞明，离事去物，并无所谓存神，又安能妙应而知化乎？
旁行不流，圆神不倚也。百姓日用而不知，溺于流也，征引易上传之四章，旁行而不流，本义旁行者，行权之智也；不流者守正之仁也；五章百姓日用而不知，十一章，蓍之德圆而神。
补训易谓，圣人委曲旁通以行而不至于流者，盖圆通神妙，不倚于一偏也。若百姓日用此道而不知此道，由其溺于物欲而流也，安能如圣人之圆，神不倚哉？○上正下反，圆神贴，旁行不倚，贴不流。
愚按：此节大意，因言神化而引易以明之，也不倚，只是圆神意与易仁智并重者微异，圆神而不倚于一偏，故存神而过化。
义以反经为本，经正则精仁以敦化为深，化行则显义入神动，一静也，仁敦化，静一动也，仁敦化则无体，义入神则无方。
征引易下，传之五章，精义入神，上传之四章，神无方而易无体。
补训此一篇之末，又错综前意，而申言之前云：精义云经，正此合言之谓，反经为义，经正则义精也，前云敦化云仁，此合言之谓仁，以敦化化行，则仁显也，前言敦化谓敦而能化，此似言敦厚其化，○所谓义者，非他也，即经正之谓也，义以反经为本，经正则义精矣，所谓仁者，非他也，即敦化之谓也，仁以敦化为深，化行则仁显矣，义主动入神，则动一静也，仁主静敦化则静一动也，仁敦化则仁随变化而无体，义入神，则义极神妙而无方，盖神化之妙如此。
李注由经正以贯之，则知几如神，是义以反经为本也。敦厚而不化，则有体而无用是仁，以敦化为深也。补注反复也，义以反经为本，经正则义精，精义至于入神，由动而之静也，神妙于中，故无方敦厚也，仁以敦化为深，化行则仁，显仁而能敦其化，由静而之动也，化行于外，故无体。
愚按通篇言神化之妙，精深微渺，至于不可形容至矣，尽矣！张子虑人之驰心，深隐而不知所用力也，故于此合言神化，而以反经敦化结之，见反经敦化，事极切近而无方，无体之妙，由此驯致，可见神化，非不可致而正，未可以易而致耳。
正防初义卷四
<子部,儒家类,正蒙初义>
钦定四库全书
正初义卷五
邳州知州王植撰
动物篇第五
华注此篇，明人物之形质，无非阴阳之所为，明而为秩序，幽而为，神散而为形声，臭味皆是物也。愚按：此篇凡十三节，节各一义，文不相防，宋子鋭臣云：大意见无物，不有阴阳而阴阳，无不有理，欲人即物穷理也，○首节物之初生，以下八句，朱子入近思录道体。
动物本诸天，以呼吸为聚散之渐，植物本诸地，以阴阳升降为聚散之渐，物之初生，气日至而滋息，物生既盈，气日反而游散，至之谓神，以其伸也；反之为，以其归也。
征引易乾卦，文言本乎天者亲上，本乎地者亲下本义，本乎天者，谓动物本乎地者，谓植物。
朱子曰：此息只是生息之息，非止息之息，孟子言日夜之所息，程子谓息字有二义，愚谓只是生息，○至之谓神，反之谓，固是。然风雷山泽亦有神，今之庙貌亦谓之神，亦以方伸之气为言耳，此处要错综周徧而观之，伸中有屈，屈中有伸，伸中有屈，如人有魄是也。屈中有伸如，而有灵是也。人死便是归，祖考来格，便是伸。
华注明物之生死皆阴阳合散之所为
补训物有动植之不同，动物，本诸天而亲上，以其一呼一吸，即为聚散之渐，植物本诸地而亲下，以其阴阳之一升一降，为聚散之渐，凡此者，皆气之为也，盖凡物之初生，气日至而滋息，是为聚也。物生既至，盈满气日反而游散，是为散也。其至也，谓之神，以其气之伸也，其反也，谓之，以其气之归也，凡天下之物，何非神乎？○聚散以渐而至，故曰渐气，字双承，呼吸升降，言滋息，承聚游散，承散。
李注气滋息，则伸而为神气游散，则归而为，自聚散之渐，以至于大聚，大散皆然也。
补注，动物之呼吸，在于一息之间，植物之阴阳，升降在于一岁之间，故动物有呼吸则生，无呼吸则死，植物阴阳，升降则生，不升降则死，史氏管窥，曰：动物，植物各有种类，其所由来，皆是天地开物之时，二气交感之所生，自此各从其类，生生不息，而天地生物之气，未尝不行其间，以植物騐之亦各以种类相传，虽谓之物，自生物可也；然从生至死，岁一荣枯，生于春者，必待春气应而后生春气未应，彼亦不能以自生也，生于夏生于秋，生于冬，莫不皆然，盖以开物之始，所禀之气，各有不同，故自是以来，所生之气感之而后应，候而生耳，谓植物自相生，不有资于天地之气，可乎？动物之始终，虽与阴阳升降之候不相应，然其一呼一吸，即其所禀阴阳之气也，其寿命之久，近亦系其开物之始，所禀之气，各有不同而已。
气于人，生而不离，死而游散者，谓魂聚成形质，虽死而不散者谓魄。
华注，此与下节明，人之生死无非，阴阳合散之所为补训，此专言人也，魂固是气魄，亦是气之结成，故总言气。
髙注张子盖以精神为魂，体骸为魄，非谓别有死而不散之物也。
海水凝则冰浮则沤，然冰之才沤之性，其存其亡，海不得而与焉，推是足以究死生之説。
大全伊川程子改与为有
补训，此承上言，人之生死而以海水氷沤喻之也，集解人之生死，其存其亡，亦犹海水之氷沤也，氷沤虽不外于海，而海不与人之生死，虽不外乎太虚，而太虚亦何所容！心一自然而然也。彼佛老者乃谓有神人焉以主之？而使之生死多见，其入于邪而不得其情也。
集释沤水上泡也
髙注才性以气质言
有息者根于天，不息者根于地，根于天者，不滞于用根，于地者滞于方，此动植之分也。
华注，此与首章相发明，而又以滞与不滞，明动植之分。
集解不滞于用，得天之动也，滞于方得地之静也，补注有息者，谓动物，动物自首，生故根于天，头向上也，不息者，谓植物，植物自根生，故根于地，头向下也。息，鼻息出入之气，○沈毅斋，曰：动物本天，阳物也，然胎生者九窍，卵生者八窍，则动物中已自有对矣，而干男坤女，又未尝无阴阳焉。植物本地，阴物也，然阴木疎理而柔阳木，缜理而密，则植物中，已自有对矣，而干男坤女，又未尝无阴阳焉。是无物而无两也；至动植之物，其禀气殊类阳也，而气禀之中，自有消长屈伸，阳中之隂阳也其赋形异状，阴也，而形质之中，自有上下内外，阴中之阴阳也，是岂所谓一者乎？
生有先后，所以为天序，小大髙下相并而相形焉，是谓天秩，天之生物也有序，物之既形也，有秩知序，然后经正，知秩然后礼行。
征引书，臯陶谟，天叙有典，勑我五典五惇哉！天秩有礼，自我五礼有庸哉？蔡传叙者，君臣父子兄弟夫妇朋友之伦叙也，秩者尊卑，贵贱等级，隆杀之，品秩也，补训，此专以人言见天序，天秩有自然之典，礼也，借臯陶谟，发此意，○先后以时言，然当兼分在内，如父兄先而子弟，后时也，君先臣后分如是耳，小大髙下并以分言序，秩皆自然，故云天序，天秩五伦，即经常之道，故云经正。
华注，知其同出于天而后经正礼，行不然，其不以经礼为强人者几希矣。
凡物能相感者，神施，受之性也，不能感者，神亦体之而化矣。
补训此推明，物之相感不相感，以见鬼神之体，物不遗也，施属阳，受属阴，性字兼理气。
张注物能相感者，如雌雄牝牡之类，必待交感而后能生育也，不能感者，如草木之类，自能开花结实，传生种类，以此见得阴阳之理，无物无之，神之功，无往不然，有如此者。
物无孤立之理非同异，屈伸终始以发明之，则虽物非物也，事有始卒，乃成非同异，有无相感，则不见其成，不见其成，则虽物非物，故曰屈伸，相感而利生焉。
征引易下传之五章屈伸相感而利生焉
补训此借，易以明屈伸，相感之意，物言屈伸事言，相感互见之也，○天下之物，必无孤立之理，以其有同异，屈伸之相感也，若非有同异，屈伸终始，循环以发明此物，则虽有物不成，其为物也，事有始有卒，乃成其事，以其有同异，有无之相感也，若非同异，有无之相感，则不见其事之成，不见其成，则虽物非物矣，易故曰屈伸，相感而利生焉，盖物必屈伸，相感而成其物事，必屈伸相感而成其事，此利之所由生也，若孤立无感，何利之有？○阴阳对待，故物无孤立之理，有同有异，有屈有伸，即不孤立也，在物为同异，屈伸在事为同异，有无屈则无伸，则有其理；一也，事不成，虽物非物，此物谓事即中庸，不诚无物之意，易屈伸相感，以岁功言，引来只泛言事物事物成其事，物即利之生也。
补注同异，屈伸即终始也，此大学格物穷理之事，同异有无，即始卒也，此大学，修己治人之事。
发明孤立者，偏阴偏阳也，语录谓虽一件物，亦有阴阳，即无孤立，意非同异，屈伸为句，终始以发明之为句。
集解发明者，发见明扬之也，事又人身所为者，如进退必有时，二者相禅，相感而后道尽，否则进而不能退，则其进为贪禄，退而不能进，则其退为忘世，又如同异，必以同与异，二者相感，然后理当而事成，否则同而不能异，则其同为随俗习非异，而不能同，则其异为乱常，拂理。
愚按：同异屈伸，终始以发明之所该甚广，以人言之，如首员而足，方动作而静，止面阳而背阴，无不对，待成两，而其中则有同有异，有屈有伸，相为终始而后成，其为人推之，凡物皆然也。即人之一体，言之如肘，动而臂止，臂合而指分，皆有对待，相感之妙，推之凡物，又皆然也。此理自天地神，日月寒暑，山川人物以及一草一木，一枝一节，无物不具，随在皆可体，防在人自悟之耳，事有始卒所该，亦广集解以进退同异，言之亦举一以例其余。
独见独闻，虽小异怪也，出于疾与妄也，共见共闻，虽大异诚也，出阴阳之正也。
性理拾遗，张子曰：天地之雷霆，草木至怪也，以其有定形，故不怪人之陶冶，舟车亦至怪也，以其有定理，故不怪，今言者不可见其形，或云有见者且不定，一难信，又以无形而移变，有形之物，此不可以理推，二难信，又尝推天地之雷霆，草木，人莫能为之，人之陶冶舟车，天地亦莫能为之，今之言神，以其无形，则如天地，言其动作则不异于人，岂谓人死之，鬼反能兼天人之能乎？
补训，此以变异言，重下段阴阳之正，其分别处，只在独与共上。
补注独见，独闻若物形象，虽小异为怪，非出于疾则妖妄之説也共见共闻，若日食，星变，虽大异为诚，出阴阳之正，非疾与妄也。
贤才出国将昌子孙才族将大
补训上节言变异此节言吉祥皆物理也
李注此篇多言神屈伸之事，此条言家国昌，大之征者，如中庸言国家兴亡，祯祥妖孽至诚，先知祸福，与神合其吉凶，此以为莫大于贤才之生出，乃祯祥之盛者耳。
人之有息盖刚柔相摩乾坤阖辟之象也
征引易上传之一章，刚柔相摩，八卦相荡，十一章，阖户谓之坤，辟户谓之干，本义阖辟，动静之机也，补训，此因上文有息而推言其理，刚柔相摩，易本言卦之变化，此则借以言阴阳之推迁。
李注刚柔相摩乾坤阖辟乃天地之呼吸耳
寤形开而志交诸外也，梦形闭而气专乎内也，寤所以知新于耳目，梦所以縁旧于习心医谓饥，梦取饱，梦与凡寤梦所感，专语气于五脏之变容，有取焉耳。
征引内经素问脉要精微论五藏者中之守也，又曰：甚饱则梦予，甚饥则梦取，肝气盛则梦怒，肺气盛则梦哭，○庄子齐物论其寐也，魂交其觉也，形开补训，此推言寤梦之理以见梦皆气之为也，○寤梦所感寤，是带言专语气于五藏之变谓气因五藏之盛衰而变异。
集释形耳目之类，寤则知新事于见闻，梦多想旧事于所习，此亦阴阳相感之一端也。
李注梦有縁耳目闻见者有无所縁而若有闻见者，有系乎吉凶之兆者，然而无所縁者縁之变也，吉凶之兆，縁已往而騐之将然者也，皆所谓縁旧于习心也，饥梦取饱，梦与其一端耳。
愚按：形开志交，阳也，形闭气专阴也，耳目之，知新阳根阴也，梦之縁旧阴根阳也五藏之变，亦不外阴阳五行之理，故可取。
声者，形气相轧而成，两气者谷响，雷声之类，两形者桴鼔叩击之类，形轧气羽，肩敲矢之类，气轧形，人声笙簧之类，是皆物感之良能，人皆习知而不察者耳。
征引庄子人间世篇名也者相轧也，在宥篇焉，知曾？史之不为桀，跖嚆矢也。
补训此推论，声音之理，由于形气相轧，摩而成形气皆物也，自然有声，故曰：物感之良能，○人声气从形出，笙簧以人之气从笙簧之形出。
集解轧相摩，撃犹所谓相感也。人呼于谷而谷中，有响以应之，阳在阴中，不得出，则奋击而成雷，是两气也。
髙注敲庄子作嚆矢之猛者，凡矢发必有声，或曰，如今之带簧箭，盖响箭也。
形也声也臭也味也温凉也动静也，六者莫不有五行之别同异之变，皆帝则之，必察者欤！
征引诗大雅皇矣篇不识不知顺帝之则
补训，此即形声臭味温凉，动静皆有五行之别，而推及于帝，则以见凡物皆天理所寓也，六者不外五行，五行不外，帝则与周子五行一阴阳，阴阳一太极之旨相符，○目于色耳，于声鼻于臭，口于味体于温凉，动静类举而言之形，当以髙注五色为是温凉，犹言寒暑，以气言，当兼四时动静，当以人物，言亦随乎四时，如书所云，析因夷隩，孳尾希革，毛毨氄毛，可见五行之别，即同异之变，非五行有同异，重在异，一边集解，形有五目为木耳，为火口为土鼻，为金前后二阴为水声，有五角为木，征为火宫为土，商为金羽为水，臭有五羶，为木焦为火，香为土腥，为金朽为水，味有五酸，为木苦为火，甘为土，辛为金咸为水温凉有五，春为木，夏为火，秋为金，冬为水，四季为土动静有五，动之始为木，终为火静之始为金，终为水动静之间，为土察昭著也。
髙注形五青红黒白黄也
愚按集解，解声臭味俱本，礼记月令形五则用素问金匮真言论专言人之形与下颇不伦髙注训形为色，亦本之月令，故可从集解解动静，以一时之动，静言补训，引尧典以一岁之动静言二説兼之为尽。
正防初义卷五
钦定四库全书
正初义卷六
邳州知州王植撰
诚明篇第六
补训，此以诚明名篇，因篇首诚明二字也，诚明却是为言性，张本，大抵此篇只重言性上，○诚明以下六节，言诚处多，性者万物，一源以下十四节言尽性而极发性命之旨，性于人，无不善节，并提性命，下十二节，接善反，言性生末三节，乃缴出顺受意。
愚按：此篇凡三十六节，篇中言性直言性体处，少言，尽性处多，首言诚明中，兼言命，言至，命言穷理，言心言气质之性，言帝则言天理，皆不外尽性之旨，末言顺命，亦所以尽性也，提一学字，是尽性之功夫诚庄，则学之要，和乐则学之道也，○内性者，万物之一源，一节入近思录道体上达，反天理一节，形而后有气质之性一节，德不胜气以下九句，莫非天也，一节俱入论学，湛一气之本一节，纎恶必除一节，俱入克治。
诚明所知乃天德良知非闻见小知而已
补训篇首，提出诚明二字，见其有良知之妙用李注，诚者，天德也，诚而明者，天德之良知也，闻见之知，亦知也，未能反身而诚，则所知者，犹自于外，故曰小知。
华，注，闻见之知，见其偏而不知其全，明其流而不知其源，故小。
天人异用，不足以言诚，天人异知，不足以尽明，所谓诚明者，性与天道，不见乎小大之别也。
补训此承上文而申言诚明之旨
华注勉而中，即为天人异，用思而得，即为天人异，知安排造作之用，私心推测之，知更不待言矣。
李注圣人之诚，天德也，故与天无异，用圣人之明，天明也，故与天无异，知在圣者性也，在天者，天道也，无小大之别也。
义命合一存乎理，仁智合一，存乎圣动静，合一存乎神，阴阳合一，存乎道，性与天道，合一存乎诚。
发明首二句，就人性言，中二句就天道，言末句，总言李注，天有正命焉，通极于性，此其与义合一者也，故曰存乎理，言非气数，所得干也，仁智一，而圣人之事备，故曰存乎圣。
补注动而无动，静而无静，故曰动静，合一存乎神，一阴一阳之谓道，故曰阴阳，合一存乎道，性者，人所受之天理，天道者，天理自然之本体，故曰性与天道，合一存乎诚。
愚按：此节大意推言理，圣神道与诚之义也。玩上下节，重在诚上，○五句皆以理言，未及人功，义命合一，当以李注为正，盖张子之论命，如命禀同于性，天所命者，通极于性等语，皆于气数中认取理，字义者，理之所宜也。命者，数之一定也，义固理命，兼理气而亦当认取理字仁且智，夫子其圣矣乎？仁智合一，存乎圣也，两在故不测，动静合一，存乎神也，阴阳逓运者，气也，其理则所谓道阴阳，合一存乎道也，大哉乾元，万物资始，诚之原也；乾道变化，各正性命，诚斯立焉，故曰性与天道，合一存乎诚，动静合一，圣人亦有之，而此当以天言，若圣不可知之神，不当以动静为説也。
天所以长久不己之道，乃所谓诚仁人，孝子所以事天，诚身不过不己于仁孝而已，故君子诚之为贵。
征引易恒卦彖，天地之道，恒久而不已也，○礼祭义，惟圣人为能享帝，孝子为能享亲。
补训，此以天引起仁人，孝子归重，在君子上诚之，虽承仁孝説下然当活，防中庸诚之之字有力，此只言诚。
补注仁人事，天不己于仁孝子诚身不己于孝，即天之诚也。此君子所以诚之为贵也。
愚按：此言诚重在不己，惟不间断，方是诚，若仁孝有己时，即是不诚，乃者难之之词，诚之为贵，诚内有不己意在。
诚有是物，则有终有始，伪实不有何终始之有，故曰：不诚无物。
补训，此明不诚无物之意，不重释中庸，张子借以明其理耳。
补注诚伪字下皆当读断
髙注如舜之大孝，诚有是物者也；其终身慕父母，有终有始矣，若夫伪者，实无是物，何终始之有。
自明诚，由穷理而尽性也，自诚明由尽性，而穷理也，征引易説卦之一章，穷理尽性，以至于命。
补训上节，专言诚明，此兼明诚言之，以易语证中庸之意，穷理贴明，尽性贴，诚由即自也。
张注在明诚，分上穷与尽字煞有功夫在，诚明分上，只是性无不尽，而理无不穷也。湏有分别。
性者，万物之一源，非有我之得私也。惟大人为能尽其道，是故立必俱立，知必周知爱必兼爱，成不独成，彼自蔽塞而不知顺吾理者，则亦末如之何矣。
李注此尽其性所以能尽人物之性也
补注性者，我之所得于天，即万物之所同得，非有我之得私也。惟大人能尽其性而不私于一己，故立必与万物俱立，知必周万物而知爱，必兼万物而爱成，必与万物俱成，彼自蔽塞而不足与，立与知与爱与成者，则亦无可奈何也？○叶氏曰：立者，礼之干也，知者智之用也，爱者，仁之施也，成者，义之遂也，张子之教，以礼为先，故首曰立。
天能为性，人谋为能，大人尽性，不以天能为能，而以人谋为能，故曰，天地设位，圣人成能。
征引易下传之十二章天地设位圣人成能
补训，此承上文能尽其性，而申明之，○尽性，亦当兼己物集解，专言己性，补注专言人物之性皆失之，偏易成，能本以作易言，此借言尽性。
集解人性皆善，由于天德，故曰天能，然禀或不同，不能不赖之人为则，所谓人谋也，大人尽性者，不恃其天性之善而惟勤，其人谋之力也，故曰二句亦断章取义。
尽性然后知生无所得则死无所丧
补训，此亦承上文尽性説来形容尽字之妙，尽者无余剩，无欠缺全而受之，天全而归之，天何得何丧？愚按：此节亦如孟子大行，不加穷居，不损之意，人能尽性，则全受全归其生也，未尝于本性之外有私，得其死也，未尝于本性之中，有缺失也，补训亦此意，而微失之巧，集解专照首篇，立説谓即聚亦吾体散，亦吾体之意，尽性者，明于此理，故生不以为得死，不以为丧，与此章前后言性之旨不合。
未尝无之谓体体之谓性
集解体物之形体也，有象可观，有形可执，何尝无有气也，气必有理寓其间，是其体即为性也。
愚按：此节髙注以体为性，体二句滚作一层，语气难合，集解照塞，吾其体帅吾其性之意，为是未尝无者，有之谓也，末篇，凡可状皆有也，凡有皆象也，凡象皆气也，又曰：有无虚实，通为一物者性也，当与此防防。
天所性者，通极于道，气之昏明不足以蔽之，天所命者，通极于性，遇之吉凶，不足以戕之，不免乎蔽之，戕之者，未之学也。性通乎气之外，命行乎气之内气无内外，假有形而言耳，故思知人不可不知，天尽其性，然后能至于命。
征引易辞见前自明诚节
补训，此推言性命之旨，气之昏明，以气质言；遇之吉凶，以气数言皆可言气故下言气内气外拈出学字，正示人以尽性下手处，○道性命，异名而同实，故相通，通即此通之彼也。
张注性者，人之所受于天者也，道者，天之所统乎物者也；在人曰性，在天曰道理本相通，非二物也，气者，阴阳所为性之郛，殻也，命即天道流行，赋予万物，道之用也，遇乃外至之境，无关性分事，但形气与之相接者也，此段湏从源头防下来，天道本是至善底物，故为性为命，亦皆有善而无恶，易曰：继之者善也，成之者性也，又曰：乾道变化，各正性命，保合太和，其故可知矣。至于气亦天所命，以为载性之具，但出于阴阳所为不无清浊之分，故人得之而有昏明之殊，却是形而下者，不足以蔽性之本体也，遇则出于性之外矣，虽有吉凶不足以戕害，吾性之所固有，但人不知学，则理不足以胜气，而性反为所蔽者有之，不能素位而行而理，反为所戕者有之，要之皆由下流浊而病上源，非源浊而害流也，盖性常通乎气之外，直上达天德，何有于气命则无时不行乎气之内当顺受为正，以此知天人未始相离性命，未始不相通，而狥欲自私，行险儌幸者，是皆不知至善之所由来也。愚按：此节首八句见气，与遇不足言性命，性通气，外以下，又见性命之一理，○语意云：人皆言性命矣，亦知性命之理，何如乎？夫性命皆出于天，天所性者，通极于道，盖无不善也，气之有明有昏，特禀之有差耳，何足以蔽吾性乎？天所命者，通极于性，盖无不正也，遇之有吉有凶，特偶尔所值耳，何足以戕吾命乎？此性命之本然也，而人或不免，蔽吾性而戕吾命者，特以未之学耳，且性与命，岂二物乎？专言性，则性纯乎理而通乎气之外专言命，则命有穷通，祸福而行乎气之中，究其实则气本无内外可言，但因人之有形而分内外焉耳。性与命，固无不一也。故思知人不可不知天命之外无性也，尽其性，然后能至于命，性之外，亦无命也，人奈何不学焉以尽性命之理哉？○以性命对气与遇，则性命皆属于理而气与遇不足言，犹末篇所谓性，通极于无气，其一物耳，命禀同于性，遇乃适然焉之意，盖一阴一阳之谓道，而继之者善，此性善之原也；故曰：性通极于道，非气则理，亦无挂撘处，而理实宰乎气，故曰命，通极于性，通极者，理相通而根极之之谓，此性命之本然也，既云气，与遇不足道，又云通气外行气中者，又是以性与命对，言性纯乎理，而命则有穷通得失，吉凶祸福之数也。然性通气，外二句不重，重在无内外，上就性论性，则通乎气外，就命论命则行乎气中，其实气无内外，特假有形而言耳，故思知人之性，不可不知天之命尽其性，然后至于天之命也，气无内外，句是下半节主意，正见性命，合一而人不可不学，以尽性至命旧説但谓张子为中外字，自作斡旋之辞，失其旨矣，○天所命，命通气外二命字，以气数言不可，作天命谓性之命至于命，命字乃以理言，而与上自不相悖，盖人受得天命之性时而气数之命，即存乎其中，但所举以为言者不同耳，宋子鋭臣云：修之吉悖之凶，此常理也，即天命也，或修之未必吉，悖之未必凶，此遇之适然，不足以害其命之正也，湏于气数，中认出理字来，故下云行乎气中，若天命谓性之命，命在性先，不当云通极于性，且于遇字亦不对针矣。
知性知天则阴阳神皆吾分内耳
补训此见性，天之蕴无穷也，○阴阳神气也，而理寔为主，知性，天则吾之性天，此理阴阳，神亦此理，皆属吾分内事耳，只言其理之一，若爕理感格，是进一层语。
集释性与天，即阴阳神之理之气在吾身者，故曰分内。
天性在人，正犹水性之在氷，凝释虽异，为物一也，受光有大小昏明其照纳不二也。
问氷水之説何谓近释氏，朱子曰：水性在氷，只是冻凝成个氷，有甚造化，及其释，则这氷复归于水，便有迹了与天性，在人自不同。问，程子器受日光之説便是否？曰：是，除了气日光，便不见，却无形了。
集解受光上疑有缺文
张注，此言天性，人性之无异，犹水与氷，虽有凝释之，分其实一也。程子有器受，日光之喻张子意，谓人之气质，既有不齐，受光不无，小大昏明，然论天日之照纳，则何尝有异哉？即气不足以蔽之説也。
愚按：此节大意上四句以天地之性，言见天人之性无二，下二句，以气质之性，言见气质不同，而理无不同也。上下本自一串，凝即谓氷释即谓水无生死意旧説俱属添设，张子以氷水喻天人，本有未精，又添出生死一层，岂不因病而加之疠乎？○语意云：天性在人，犹水性之在氷，盖凝则为氷释则为水，本非二物，天之所赋，人之所受，亦非有二理也，人之气禀所具，虽有清浊，纯驳之不同，而性无不同，犹物受日月之光，有大小昏明而上照，下，纳者不二也。
天良能本吾良能顾为有我所丧耳
集释明天人之本无二
补注天性在人，故天之良能，人皆有之，顾一时为有我之私，所丧耳，所以人不可不学。
上达反天理下达徇人欲者欤
补训论语朱注与此意同，但此反字以失而能复言稍异。
愚按：此节大意释，论语之意，见人当存理而遏欲也，大概亦因言性而及天理，即谓性故曰反。
性其总合两也，命其受有则也，不极总之要，则不至受之分，尽性穷理，而不可变，乃吾则也；天所自不能己者，谓命不能无感者，谓性虽然，圣人犹不以所可忧而同其无忧者，有相之道，存乎我也。
征引易上传之，五章鼔万物而不与圣人同忧○诗，大雅生民篇诞后稷之穑，有相之道，集传相助也，或问：朱子曰：物所不能无感谓性，曰：有此性，自是因物有感，见于君臣父子日用事物当然处，皆感也，所谓感而遂通是也。此句对了天所不能自已，谓命，盖此理自无息，止时昼夜寒暑，无一时停，故逝者如斯，而程子谓与道为体，这道理古今，昼夜无湏，臾息故曰不能已，○问，性只是理，安能感？恐此语只可名心否？曰：横渠此言虽未亲切，然感固是心，所以感者，亦是此心中有此理，方能感。
补注性之总要处，合太虚与气化言之也，为万殊之一本也，天命而人受之，有物有则也，为一本之万殊也。
补训不极二句，反言尽性穷理，以下正言，尽性穷理，是尽性，不变其则，是至命。
髙注造化运行无一息之停，此谓命寂然无朕，触感乃见，此谓性天与圣人一也，而圣人有忧者，欲尽其辅相之道，则不能同天地之无心，有心则有忧矣，愚按：此节大意，自乃吾则也；以上言尽性，然后至命，以下言尽性至命，正以助天比，上深一层，补训谓无心，异于有心于虽然，犹字语气，皆不合髙注得之○性，自是理之总名，合两者以虚与气合而为言，首篇所谓合虚与气有性之名是也。性以人之所具言，而云其总乃是从上源处説命以天之所赋言，而云其受，乃是从在人后説故补注有万殊，一本之语，不可变者，尽性穷理之造其极，即所谓至于命者也，天所二句见性命，一理天不己而不得不命之人，性有感而不得不通之物，皆自然而然，在天与在人一也，然圣人尽性至命，必自居于有忧而不敢同于天之无忧者，盖性命之赋于天，天所能也，尽性至命，以合于天，非天所能也，相天之道，存乎我，故有忧以助化育，所不及也。有忧以相天，兼尽性，尽人物之性方尽，○宋子鋭臣云：前后命字多以气数言惟此与尽，其性节以理言，似若有不同者，盖命一而已，人禀此理时，即已禀，此不齐之气，但言命者，或抽出上一截，言之则为理，或抽出下一截言之，则为气数，犹形而后有气质之性，而天地之性存焉，离气以言性与？即气以为性，皆不知性也，知此则或言理或言气，或言理而忽及气，或言气而忽及理，皆有左右，逢原而不相悖者，如孟子立命之命以理言，莫非命也，之命以气言，而朱子以为发其末句未尽之意，皆此意也。
湛一气之本，攻取气之欲口腹于饮食，鼻舌于臭味，皆攻取之性也，知德者，属厌而已，不以嗜欲累其心，不以小害大，末丧本焉耳。
征引左传，昭公二十八年，阎没女寛谏，魏献子云，愿以小人之腹为君子之心，属厌而已，杜注属足也，厌同餍。
问：湛一气之本，攻取气之欲，朱子曰：湛一是未感物之时，湛然纯一，此是气之本攻取，如目之欲色，耳之欲声，便是气之欲，曰：攻取是攻取那物否？曰：是，补训此言，湛一攻取之分，见不可任气为性也，○湛一，攻取皆串，字湛一者，湛然纯一也，攻取者攻而取之也。上攻取言，欲下言性气质之性，即谓欲也，华注气之湛，一即性之本体也，气之攻取亦性之发用也，然攻取之性，一纵即累其湛一，知德者不以累其心，则虽当攻取之时，而不失湛，一之本矣。
心能尽性，人能道也，性不知检其心，非道人也髙注心有觉，而性无为也。
愚按：此节大意以心性释论语，人道之义，亦因言性而及也，先下注语而后出，本文亦训释之，一体论语，朱注采入。
尽其性，能尽人物之性，至于命者，亦能至人物之命，莫不性诸道，命诸天，我体物未尝遗物体，我知其不遗也，至于命然后能成己，成物不失其道。
补训此推言，尽性至命之旨，以尽性引起，至命，莫不以下，申明其意，此节侧重至，命上成己，成物侧，重成物上。
补注因中庸言尽其性，能尽人物之性，则知至于命者，亦能至人物之命，莫不性诸道，其性同也，命诸天，其命同也，我体物未尝遗我之性命，即物之性命也，物体，我知其不遗物之性命，即我之性命也，物我一体，无有间断，故推而至于命，然后能成己，成物各尽其道，无一毫有我之私也。
张注一尽性，万事毕，何消又説到至于命，盖在人言之，谓之性，自天言之，谓之命命者，天理至善之极也，犹大学言明德新民，而必要之于止至善，非成己，成物之外，别有至命，道理也。
愚按：体犹备也，以我之性命中，万物皆备知人物，亦能备我之性命也，无功夫至于命，句内有尽性，意己物，同此性命，故尽性而至于命，然后成己，成物不失其道矣，重在成物，正收应至，人物之命。
以生为性既不通，昼夜之道，且人与物等，故告子之妄，不可不诋。
征引易上传之四章，通乎昼夜之道，而知本义，通，犹兼也，昼夜即幽明，死生神之谓。
补训此言，生与性之分，借告子以为説○引易去知字，通字当作通晓之通，不通昼夜之道，只是借易语以见其不明理耳，○生死，即昼夜之道，生死气也，非性也，以生为性，是不能通昼夜之道也，旧讲泥道，字以昼夜贴，生道贴性欠妥。
愚按：此以生与死对，故以昼夜为説与朱注作知觉运动者异，不通昼夜之道，犹云不知阴阳之理，非谓但通昼夜不通，昼夜之道也，人与物等，即所谓犬牛之性犹人者也，人物所性不同，而所为生者无异，故云相等李注谓性无生死，盖又照首篇聚散，吾体之旨，与此章性字不合。
性于人，无不善，系其善反，不善反而已，过天地之化，不善反者也，命于人无不正，系其顺与不顺而已，行险以侥幸，不顺命者也。
征引易上传之四章范围天地之化而不过
补训此申言性命之旨，孟子易中庸张子杂引以明己意。
李注过天地之化者，释老是也。溺于空沦于静，自谓见性，而实不足以尽性，行险侥幸之小人，自谓己能为命，而实乃不顺命也。既不顺命，乌能立命哉？二者髙下虽有间然，不能顺性命之理，则一耳。
髙注顺帝之则，所谓范围天地之化，而不过也失其则，则过之矣，日用动静，莫非天地之化也。
华注遇有吉凶，随其所处，各有当尽之道，此命无不正也，尽其道，虽诛夷戮辱，不失为顺命，不尽其道，虽死牖下，不免为行险以侥幸。
愚按：此当与天所性者，节防防性无不善，通极于道者也，善反其初，则不以气蔽之者也，命无不正，通极于性者也，顺受其正，则不以遇，戕之者也，此节实为下十四节之纲。
形而后有气质之性，善反之，则天地之性存焉，故气质之性，君子有弗性者焉。
朱子曰：天地之性，则太极本然之妙万殊之一本也，气质之性，则二气交运而生一本，而万殊也，○天地之性，是理也，才到有阴阳五行处，便有气质之性，于此便有昏明厚薄之殊，○论天地之性，则专指理而言，论气质之性，则以理与气杂而言之，○气质，阴阳五行所为，性即太极之全体，但论气质之性，即此体堕在气质之中耳，非别有一性也，○气质之説起于张程，极有功于圣门有补于后学，前此未曾有人説到故张程之説立则诸子之説定矣，○勉斋，黄氏曰：自孟子言性善，而荀卿言性恶，扬雄言善恶混，韩文公言，三品及至横渠张子分为天地之性，气质之性，然后诸子之説始定盖自其理而言之，不杂乎气质而为言，则是天地赋予，万物之本然者，而寓于气质之中也，故其言曰：善反之，则天地之性存焉，盖谓天地之性，未尝离乎气质之中也，其以天地为言，特指其纯粹至善，乃天地赋予之本然也？曰：形而后有气质之性，其所以有善恶之不同，何也？曰：气有偏正，则所受之理，随而偏正，气有昏明，则所受之理，随而昏明木之气盛则金之气衰，故仁常多，而义常少金之气盛则木之气衰，故义常多，而仁常少，若此者气质之性有善恶也？曰：既言气质之性有善恶，则不复有天地之性矣，子思子又有未发之中，何也？曰：性固为气质所杂矣，然方其未发也，此心湛然，物欲不生，则气虽偏，而理自正气虽昏，而理自明，气虽有赢之而理，则无胜负，及其感物而动，则或气动而理随之，或理动而气挟之，由是至善之理，听命于气，善恶由之而判矣，此未发之前，天地之性纯粹至善，而子思之所谓中也，记曰：人生而静，天之性也；程子曰：其本也真而静，其未发也，五性具焉，则理固有寂，感而静，则其本也；动则有万变之不同焉，愚尝以是而质之先师矣，答曰：未发之前气不用事，所以有善而无恶，至哉此言也！○西山真氏，曰：性之不能离乎气，犹水之不能离乎上也，虽不离乎气，而气汩之，则不能不恶矣，虽不离乎土，而土汩之，则不能不浊矣，然清者其先而浊者，其后也先善者，本然之性也，后恶者，形而后有者也，故所谓善者，超然于降衷之初，而所谓恶者杂出于有形之后，其非相对而并出也，昭昭矣，张子曰：形而后有气质之性，善反之，则天地之性存焉，故气质之性，君子有弗性者焉，程子曰：性即理也，天下之理，原其所自来，未有不善喜怒哀乐未发，何尝不善？发皆中节，则无往而不善，凡言善恶，皆先善而后恶言吉凶，皆先吉而后凶，言是非皆先是而后，非观二先生之言，则本然之性与气质之性，其先后主宾，纯驳之辨，皆判然矣。○张子有言，为学大益，在自求变化气质，此即所谓善，反之者也，程子亦曰：学至气质变，方是有功，亦是张子之意。
补训，此承上文善反而言性有气质，与天地之分，当不徇乎气质而复乎天地之性也。
华注，天地之性，非形则无所受形者，气与质之所聚而成也。气质有美恶，故性有纯杂而天地之性，未尝不存，君子能变化气质，则不离乎气质，而天地之性全矣。
愚按：易言，立天之道，曰阴与阳；立地之道，曰柔与刚；阴阳气也，刚柔质也，此言气质之性，所由始也，○此节，孟子性无善无不善也，章朱注采入。
人之刚柔缓急，有才与不才气之偏也，天本参和，不偏养其气，反之本而不偏，则尽性而天矣，性未成，则善恶混，故亹亹而继善者斯为善矣，恶尽去则善，因以亡故舎曰善而曰成之者性。
征引易上传之五章，继之者善也，成之者性也，○诗大雅，文王篇亹亹，文王集传亹亹，强勉之貌。
补训此申言善，反以成性之意，首数句言气质易偏，天本数句，言当化其偏反，其本性未成，以下言继善成性，正是善反处，善因以亡，似有语病，○气质之性固多偏，必善反之，乃至于成性也，人之刚柔缓急，其中有才与不才者，气质之偏为之也，天道本刚柔缓急参和而不偏，人能养其气，复其本然，则尽性而合天矣，尽性者在易，谓之成性，当性未成时，则善为恶所混而多偏，故必亹亹而继续其善，不使间断，斯谓之善矣，继善不已，而恶尽去，则并不见善是善，因以亡，故不复曰善，而但曰成之者性也，成性者，所谓天地之性而不狥乎？气质者也，○刚与柔对，缓与急对，用之当则才，用之不当，则不才重不才边，故接云气之偏，天谓在天之道，所以生人者参和者，相参而和，犹云相杂，而适均之意，承上刚柔缓急，言集释，阴阳相参，似觉添出。
李注刚柔缓急，即气质之性，参和不偏者，天地之性也。
华注易，本以继善説天命之流行，成性説万物之禀受，此以继善作工夫，成性作究竟也。
德不胜气，性命于气，德胜其气，性命于德，穷理尽性，则性天德，命天理气之不可变者，独死生修夭而已，故论死生则曰有命，以言其气也语富贵则曰在天，以言其理也，此大德所以必受命，易简理得而成位乎天地之中也，所谓天理也者，能悦诸心，能通天下之志之理也，能使天下悦且通，则天下必归焉，不归焉者，所乘所遇之不同，如仲尼与继世之君也；舜，禹有天下而不与焉者，正谓天理驯致，非气禀当然，非志意所与也，必曰舜禹云者，余非乘势则求焉者也。
征引易上传之一章，易简而天下之理得矣，天下之理得，而成位乎其中矣，本义成位，谓成人之位十一章，圣人以通天下之志，下传之十二章，能悦诸心，朱子曰：张子只是説性与气皆从上靣流下来，自家之德，若不能有以胜其气，则只是承当得他那所赋之气，若是德有以胜其气，则我之所以受其赋，予者皆是德，故穷理尽性，则我之所受，皆天之德，其所以赋予我者，皆天之理气之不可变者，惟死生修夭而已，盖死生修夭，富贵贫贱，这却还他气至，义之于君臣，仁之于父子，所谓命也，有性焉，君子不谓命也，这个却湏由我，不由他○，性命于气，是性命都由气则性不能全其本然，命不能顺其自然，性命于德，是性命都由德，则性能全天德，命能顺天理，○问，穷理尽性，则性天德，命天理，这处性命如何分别？曰：性是以其有定者而言，命是以其流行者而言，命便是水恁地流底性，便是将椀盛得来，大椀盛得多，小椀盛，得少净洁，椀盛得清汗漫，椀盛得浊。
华注此言穷理尽性者之能立命
集解吾能尽性而有所得，所谓德也，吾之心有仁义礼智信之理，所谓性也，吾之身有吉凶祸福，死生夭寿之禀，所谓命也，性虽载于气禀者有不同，而本无不善，命虽出于气禀而有定则，然天理亦有可回者，使不能修德，则德不能胜，其气禀性将拘于气禀，而不能开，命各随其气禀而不能回矣，是性命皆由于气也，能修德，则德能胜其气禀矣，故性能复其初，而气禀不能拘天，亦祐有德而气禀，可以反是性命，皆由于德矣，以上是言理，穷理尽性，正是修德以下才，着人言性，天德者，纯然至善，复其本体，与天为一也，命天理者，百福骈集，皆天理之所致，回气禀而得福者也，气之不可变，独死生修夭者，谓富贵福庆之类，虽气禀所不当有，皆可以天理而回之，其不可变者，独死生修夭而已成，位指爵位，即受命之意也。与易不同，所谓天理也者以下，又言：天理可以回气禀得天命之，故修德而有天理，则德泽及民，能使天下各得其所，悦而且通，如此则欢欣交洽，天下必归之矣，此大德所以必受命，易简理得而成位也所乘者，势也，如伊周事，继世之君，而不有天下，势在商周，不可回也，所遇者时也，如孔子时遇衰微之极，而无天子荐之，故亦不能回天命而有天下，此皆变也，非常也，张子以命为天理所当得，以遇为一时气数，所遭非理之常也。故有命遇之説。
补训论语，死生有命，富贵在天，天命相似，张子引来，以命为气，天为理，与本旨异易，易简成性，张子引来，以易简理得贴，大德以成位，贴受命易悦心，谓心与理防，而悦通天下之志，以卜筮言，张子悦心以悦人心，言与通天下之志，一例防皆与本旨不同，论语不与，谓不以富贵为乐，张子引来，谓舜禹乃天理，驯致而有之，非气禀之所当然，亦非志意所得与气禀，犹言气数下，乘势跟气禀，求跟志意。
愚按：此节首四句性命，平举穷理尽性，五句渐侧，在命上论，死生以下七句，专明命天理，意性天德者，尽性合天之谓命，天理则谓除死生修夭之不可变，外富贵福泽，皆可以理致也，命皆以气数言朱注数条，亦微异本旨，引论语二句，死生有命，轻应气不可变二句，富贵在天重，正应命天理之云，故曰：此大德受命，易简成位也，所谓天理以下八句，正明天理之实，天下之归，即命天理之实也；舜，禹有天下七句，正见德胜气所以命天理处，如此，则命字非有二义，上下原自一贯补训以命天理，言气禀之偏可变，下半节方言气数，故谓上下当作两截防，而又疑其文义不伦，仍是未细防耳，○所乘所遇集解分贴，窃意所乘所遇，犹言时势不同，当兼孔子伊周言之，孔子势未得，而时未遇伊，周，遇继世之贤，而势不可反也，不言伊周而言，继世之君者，错举成文耳。非气禀当然，二句正解，不与二字乘势，如继世之君是也，即汤武应天顺人，亦是求，则簒夺之类也。
利者为神，滞者为物，是故风雷有象，不速于心，心御见闻，不于性。
补训此极言性之也，以风雷形心，以心形性，总归重性上。
集解无所不至之谓利，风雷虽轻清之物，有象，则犹不免为物也，故千里不同风，百里不闻雷不若心之瞬息之间，无所不至，然心犹不失为气也，为见闻所御，则亦有所碍而不能通，有所拒而不能容矣，安能如性之无不包哉！
上智下愚习与性相远既甚而不可变者也
张子语录性相近也，习相远也，性则寛褊昏明，名不得是性，莫不同也。至于习之异斯远矣。
李注，程子以为上智下愚，自不肯移其义甚精，如其肯移也，罔念作狂，克念作圣，未有不因习而迁者也，张子则以为上智，下愚之不移，自其习成言之，愚按：此节大意释，论语上智下愚之所以不同，亦因言性而及之也，○此防性字，亦不必专主气质，如朱子之説习与性相远既甚，谓其所习之善恶，与其本性甚远，以习字为主髙注以上智纯于性，下愚纯于习为相，远补训谓，习与性皆相远，俱不合本旨。
纎恶必除善斯成性矣察恶未尽虽善必粗矣
补训此言，去恶从善之功也。上下一反，一正纎，细也发明首二句，即前章恶尽去，则善因以亡，故舍曰善，而曰成之者性意。
华注王文缉曰除恶属行边察恶属知边
不识不知，顺帝之则，有思虑知识，则丧其天矣，君子所性与天地同流，异行而已焉。
征引诗，大雅皇矣，篇不识不知，顺帝之则，集传，文王能不作聪明以循天理。
补训此引诗而释之，以明性与天地相通也，见人不可作聪明以斵丧其性不重，文王○所谓性者，出于天而为上，帝之则也，诗云：文王能不识不知，以顺上帝之法，则盖帝则宜顺，若有思虑知识，则私意横生，而丧其帝则矣，以是知君子所性与天地同其流，但异行而已，人当顺帝则，如文王可也，○诗只云：知识张子添思虑二字，以见其出于有心之私，同流异行，重同流，上不识不知，就应事接物上言：或专主静，非也。
在帝左右，察天理而左右也，天理者，时义而已，君子教人，举天理以示之而已，其行己也，述天理而时措之也，征引诗，大雅文王篇文王陟降，在帝左右，集传文王之神在天，一升一降，无时不在上，帝之左右，○易豫卦彖，豫之时义大矣哉！
补训，此亦引诗而释之，以见天理之重也，○以在为察，以帝为理，与本旨不同，左右，只是不相离之意，因时合宜，为时义时，义正是当，察处。
和乐道之端乎？和则可大乐则可久，天地之性，久大而已矣。
征引礼乐记心中斯湏，不和不乐，而鄙诈之心入之矣，○易上传之一章，有亲则可久，有功则可大，补训此推出，和乐之义，以明道非强，致首句提起下申其义。
集解天地之性，指人言即道也，非指天地久大道也，大以和推久，由乐得故和乐为道之端。
愚按：人禀天地之性，万理浑全，无时而息，本至久且大也，学者能和则从容不廹可充而大能乐，则终始不倦，可积而久，久大则全乎道之体，而天地之性无亏矣，故和乐为道之端。
莫非天也，阳明胜则德性用，阴浊胜则物欲行领恶而全好者，其必由学乎！
征引礼，仲尼燕居，礼也者，领恶而全好，陈注与释回增美质，大意相类。
朱子曰：只将自已意思体騐便见得人心虚静，自然清明，才为物欲所蔽，便暗了，此阴浊所以胜也，补训此提出学字，示人以工夫之要也。天以气质之禀于天者言。
华注阳明阴浊，皆天之气也，善学者扶阳而抑阴，以明而胜浊，乃所以全天之本然也，○凡天理边事，必荡荡平，平光明正大，顺乎人心，人欲边事，必猥龌龊，隐僻瞹昧，拂乎人心，故有阳明阴浊之别，恶与好之殊。
愚按：阳明阴浊，犹所谓人心，道心者也，皆禀于天，故曰，莫非天阳明胜即道心发见之时，阴浊胜，即人心滋长之时，是二者，人皆有之，所以充道心，而遏人心者，惟恃乎学而已矣。
不诚不庄，可谓之尽性，穷理乎性之德也，未尝伪且慢，故知不免乎伪慢者，未尝知其性也。
补训此言，学必内诚外庄，乃能尽其性也，上二句，反言中二句，正言末二句，申上二句之意重，尽性上穷理带言，故下言知性，以包穷理。
华注性者，真实无妄，不诚则妄矣，性者，有物有则，不庄非则也，故曰：不可。谓之尽性。
集释伪慢者，客感客形之流，非性之德也，伪则不诚，慢则不庄。
勉而后诚，庄非性也，不勉而诚庄，所谓不言而信，不怒而威者与？
征引礼乐记天则不言而信神则不怒而威
补训，此承上文诚庄而言安，勉之分不勉，而诚则不言而信，不勉而庄，则不怒而威。
生直理顺，则吉凶，莫非正也。不直其生者，非幸福于回，则免难于苟也。
征引诗，大雅旱麓篇，求福不回，集传回邪也；礼，曲礼上篇，临难毋苟免。
补训前言性系善反，不善反命，系顺受不顺受，下接善反，以明性，此则申命无不正，系于顺受，不顺受之旨也，○生理本直，能顺其理而不枉，则莫非正命，不直其生，则不能顺其理，以回曲而幸得福，以苟且而免于难，是倒装句法。
屈伸相感，而利生焉，感以诚也，情伪相感而利害生，杂之伪也，至诚则顺理而利伪，则不循理而害，顺性命之理，则所谓吉凶，莫非正也。逆理则凶，为自取吉，其险幸也。
征引易下，传之五章，屈伸相感，而利生焉，十二章，情伪相感而利害生説卦之二章，圣人之作易也，将以顺性命之理。
补训此承上，顺理而申言其义，引易二语以诚，引起诚伪，见人不能皆诚，中言诚则利，伪则害末言利，即顺受害，即不顺受，通作三层，防○所谓直与不直者，诚伪之分也，易云：屈与伸相感而利以生，其感以实理，天道然也，易又云：情与伪相感而利与害生，杂以心之伪，人事然也，人能至诚以感，则顺乎当然之理，而利生矣，若伪以感则不循当然之理，而害生矣，顺理者，顺性命之理，则所谓吉凶，莫非正命，无不利也。不顺理而逆之，则其凶为自取，而应得吉为侥幸而不应，得徒有害也，然则欲顺理以受正命者，当有诚而无伪矣。○易屈伸相感，以感应之理，言情伪相感，以卦爻之应，言张子借用以屈伸，句引起情伪，句与本旨不同，下诚伪通，承情伪句，顺性命之理，承顺理句説吉凶莫非正，所谓利也逆理承不顺理，句説取凶幸吉，所谓害也。
莫非命也，顺受其正，顺性命之理，则得性命之正，灭理穷，欲人为之招也。
征引礼乐记人化物也者，灭天理而穷人欲者也，补训，此又承上文而申顺受，不顺受之意，引孟子二语，虚言其理，下分顺受不顺受。
集释顺性命之理，而命得其正，吉；凶，有所不较，若灭絶天理，穷极人欲，不正而死，岂曰命乎？
李注言命而兼言性者，顺性之理，即所以顺命也。愚按：上三节大意相同，生直理顺节，言顺理则吉，凶皆正命，不顺理则吉凶，皆非正屈伸相感，节推出，诚伪一层，意言不诚者，有得祸之理，而无获福之道，词旨加严，此节人为之，招直见凶祸之不可免，而所谓险幸苟免者，亦几难望矣！盖反覆言之，而意愈严也，补训仍兼吉其险，幸説殊不必。
正防初义卷六
<子部,儒家类,正蒙初义>
钦定四库全书
正防初义卷七
邳州知州王植撰
大心篇第七
补训此篇，大意尽于首节，狥象丧心，即见闻梏心之意，知合内外，于耳目之外即徳性之知人病，其以耳目累心而不务尽心，与圣人尽性正相反，成吾身节，又申人谓己知节，意以上皆申，不以见闻，梏心句体物，体身节言，体道则大应，大心体物意，又言：以天体身则能体物，又从成心忘化，与时中説到尽性则首节所以尽性之防益明，又以君子之大大于道，明大心体物意烛天理，是喻大于道之意末二节，辟释氏，释氏不能知命尽性，所以不能大心体物。
愚按：此篇凡十六节，通篇一意理致，绵宻虽文多不相属，而前后之意，实互为发明前六节大槩皆就知边言，体物，体身以下八节，言身能体道则大，心能无私，则能体道而尽性，不专就知言，然知行相辅而进，非竟分二事也，末二节，明释氏之不能大心而尽性○首，节入近思录论学，释氏妄意天性，节入辨别异端。
大其心，则能体天下之物，物有未体，则心为有外，世人之心，止于闻见之狭，圣人尽性，不以见闻梏其心，其视天下无一物非我，孟子谓尽心则知性，知天，以此天大无外，故有外之心，不足以合天心，见闻之知，乃物交而知非徳性所知徳性所知不萌于见闻。
朱子曰：体，犹仁体事而无不在，言心理流行，脉络贯通，无有不到，苟一物有未体，则便有不到处，包括不尽，是心为有外，盖私意间隔，而物我对立，则虽至亲，且未必能无外矣，○问体之义，曰：此是置心在物中，究见其理，如格物，致知之意，与体用之体不同，○问不以见闻梏其心，曰：此是説圣人尽性事，今人理防学，先于见闻上做工夫，到然后脱然贯通，盖寻常见闻，一事只知得一个道理，若到贯通，便都是一理，曾子是已，○尽心，则只是极其大，心极其大，则知性知天，而无有外之心矣，然孟子之意，只是説穷理之至，则心自然极，其全体而无余，非是要大其心而后知性，知天也，○问如何是有外之心，曰：只是有私意，便内外扞格，只见得自身上事，凡物皆不与已相关，便是有外之心，○问如何是不足以合天心，曰：天大无外，物无不包，物理所在，一有所遗，则吾心为有外，便与天心不相似，○横渠此説固好，然只管如此，説相将便无规矩，无归着，此心便瞥入虚空里去了，夫子万世道徳之宗都説得语意平易，从得夫子之言，便是无外之实。
补训大，其心三句，泛言理下，以世人引起，圣人见圣人能大心体物下引孟子説到天上以合上文大而无外之防，见闻数句，又申世人五句意，○大其心，将心量展拓，令大照下不以见闻梏其心，防便明大心体物则无外有未体，则有外矣，不以见闻梏其心，则其心大，视天下无一物非我，则能体物无外矣，孟子尽心，知性，知天引来，重在天上，以取大而无外之意，有外之心，不足以合天心，尽心知性者，能以无外之心，合天心，故知天。
愚按：此节大意见人，当大心以体物而见闻之知不足以为知也。○语意云：性者，万物之一原而具于人之一心，心之量本大也，人能大其心之量，则视天下之物为一体，而无所不包，苟一物有未体，则心为有外，而其量不尽矣，然心之大不大有故焉，世人之心，止于闻见之狭，而不能尽，所以小也，圣人穷理尽性，不以见闻，梏桎其心，故心大心大而视天下之物无一物，非我分内，故能体天下之物而无外，孟子谓尽心则知性，知天，正谓心大则性无不尽，而与天合徳也盖天大无外，故有外之心，不足以合天心，若大心而尽性而有不能知天者乎？所谓世人止于闻见，而圣人不以梏其心者，盖见闻之知，乃交于物而知，知囿于物惟徳，性所知，则不因见闻而萌，故能体天下之物，而无外也，○补注以大心体物与不以闻见梏心，分仁智对言，窃谓此节大槩皆属知，一边细玩，朱子之说，所谓心理流通，物我对立者，似以语仁，而其谓置心在物中，究见其理，物理无所遗者，皆以言知，何得以仁智截分为二，意盖大心体物，犹大学补格致，而云吾心之全体大用，无不明者，此四句虚下，以世人之狭引起，圣人之大正，明其实狭，即大之反，圣人尽性二句，即大其心之实，视天下无一物，非我即体，天下之物之实也，尽性内有穷理意，宜照下徳性所知与中庸尽性，尽人物之性者微异，无一物非我，已有合天意，故引孟子以明之，孟子本谓尽心由于知性，知天，此则谓尽其心之量，则性无不尽，而自能知天意，以尽心贴大心，知性贴，尽性知天，贴天下无物，非我天大，无外三句，即承上无物，非我而反，言以明之耳，○人心之量，无所不统，而自私自利之人，所见不过耳目之前，视一身之外，已成秦越，苟学者见理稍濶，则于物我之间，亦觉相关处多，然所见亦各如其量而止，惟圣人天性浑然，全体洞彻，视天下之物，皆我一体，近而亲逺而民物皆非身外之事，故其见之于施为者，自有亲亲，仁民，爱物之实事，但张子専为人之私，已而见不广者，发故于亲亲仁爱之，实事未之，及而但即所见之大小言之，谓此已该仁之意则可，谓为仁智对言，则不可。
由象识心狥象，丧心知象者，心存象之心，亦象而已。谓之心可乎？
发明此言世人以见闻梏其心者
补训夫物皆有象也，由物之象可以识心，若狥象反，以丧心所以然者何也？知象者超于象外，乃谓之心，狥象而存象之心，心亦滞于象而已。尚谓之心，可乎？○由象识心，则不以见闻梏其心，狥象丧心，则止于闻见之狭，知象承识心来存，象承狥象来，知象者，由象而知其理也，存象之心，心溺于象而昧其理也，亦象而已。心亦为象也。
髙注天下之物皆象也，由象识心者，格物致知也，狥象丧心者，玩物丧志也。
人谓已有知，由耳目有受也，人之有受，由内外之合也，知合内外，于耳目之外，则其知也；过人逺矣。
李注申明不以见闻梏心之意
髙注耳目有受，受于外也，不知耳目，所以有受，虽曰交于物，而亦吾心之知与之合也，然交则合而知，不交则不知，是其知止于闻见耳，必于闻见之外，而有知则徳，性所知，乃为知之大焉。
愚按：内外以心与物言集，释以心为内，耳目为外补，训因之以上，内外为耳目，与物下内外为心，与物皆非是，○语意云：夫人莫不有知矣，人谓已之有知，由耳目有所受于外，因物而起也，不知耳目有所以受者焉，人之有受，盖由心之在内者，与在外之物，两相合也，物理皆具于心，故触之即动耳，人知以心体物，合内外于耳目之外，而不専恃耳目，则是不以闻见为知，而以徳性为知其知，岂不过人逺矣乎？
天之明莫大于日，故有目接之，不知其几万里之髙也天之声莫大于雷霆，故有耳属之，莫知其几万里之逺也天之不御莫大于太虚，故心知廓之莫究其极也，人病其以耳目见闻，累其心而不务尽其心，故思尽其心者，必知心所从来而后能。
徴引诗小雅小弁篇，耳属于垣，○易上传之六章，以言乎逺则不御本义不御，言无尽，○礼乐记，使耳目鼻口心知百体皆由顺正○，庄子人间世篇，狥耳目内通而外于心知。
补训，此亦承上文耳目心而申言之，以耳目之髙逺形心之大○，夫耳目未尝不髙逺而心为尤大也，天之明莫大于日，故有目者接之，不知其几万里之髙也天之声莫大于雷霆，故有耳者属之，不知其几万里之逺也耳目之能有如此！若天之不可尽，莫大于太虚，故人心之知廓之而莫究其极，与太虚同其大也，人之病在逐于见闻，以耳目，累其心而不务尽其心之量耳，故思尽其心者，必知心所从来由于天，与天同大而后能然也，集觧人之心本于天而生天之太虚，无所不包，心之理本，亦无所不包也，是为心所从来知之，则必自识心之大矣，然后能加尽心之功。
耳目虽为性累然，合内外之徳知其为启之之要也。华注张子恐人因上文所言，遂欲遗耳目，而専务识心，便入于佛氏之学，故言启吾知者仍在，耳目以实之。
李注为性累者，其官不思而蔽于物者也；为心助者多闻多见，以畜其徳者也。
成吾身者，天之神也，不知以性成身而自谓因身发智，贪天功为已力，吾不知其知也，民何知哉？因物同异，相形万变，相感耳目内外之合，贪天功而自谓已知耳，徴引左传，僖公二十四年，介之推曰：窃人之财，犹谓之盗，况贪天之功，以为已力乎？
补训此申言已有知，由耳目有受之意，不知以性至知也，一气说民，何知以下申明上意，民何知？即承不知其知，○成吾身者，性乃天之赋予，神妙不测者也，性自有知，乃天之功人不知，以性成身而自谓因身之耳目有受，以发其智，是贪天之功为已力，吾不知其知为何如也？民果何知哉？因物之同异，相形万变，相感耳目，交物内外，相合而有知，乃遂贪天功而自谓已知耳，亦不足为知矣。
李注推梏于见闻之弊其迷谬必至此
愚按：不直曰性，而必曰天之神见性中原，有感通之妙也。不知以性成身，犹言不知性具于身，非用功语集觧谓以性成，身为复其性之本未是，因物三句，是就自谓因身发智者言之，但见物变相感，内外相合而知出，遂谓已有知而不知内外之所以合者，即天之神为之也。
体物体身，道之本也身而体道，其为人也大矣，道能物身故大，不能物身而累于身，则藐乎其卑矣。
朱子曰：非以身体道，盖是主乎义理，只知有义理，却将身只做物様防待，谓如先理防身上利害，是非便是以身体道，如顔子非礼勿视，便只知有礼，不知有已耳。只知有义理，直把自己作无物防，伊川亦云：除却身只是理，悬空只是个义理。
补训此节变，性言道体，道即所以尽性也，先言道后言，人重人体道，上○泛言之，则无物不体切言之，则体乎人身，道之本来甚大也身而体乎道，则其为人也大矣，所以然者，以道为主，而视身犹物，故其人以道而大，若不能视，身犹物，而反以私累其身，则其人失其大，而藐乎其卑矣，人可不知体道乎○，道能物身能字，以人言，谓人能以道物身也。
集觧体物体身，言道为之体，犹中庸所谓体物也，体道，言以道为体，犹易所谓体仁也。
张注将体，身体道分作两様，防未免将身与道作二见矣，身乃道之躯，殻也无此身，则道亦无挂撘处，故圣人但说修身，则道立一语便了，即如顔子克已亦只言克去已私耳，何尝直将已身防作无物，都要摆脱了，至于伊川，除却身只是理，别是一说，盖谓道理徧满，世间自身以外悬空，都是义理，似与张子之说不相干涉耳。
愚按：张子物身字，微觉太髙朱子亦就其说而解之，张注所驳，不可不知。
能以天体身则能体物也不疑
补训，此承上体道而推，及于天也，天者道所从出，集解以天体，身则吾身即天矣，天之理无所不包，故于物必能知之，明处之当而体之也，何疑之有！
成心防然后可与进于道
补训，此承上文体道而言，人当去其成心也，防之有存省工夫在。
张注成心，未便为不好之心，但有意以处之，未免执持于形迹之间，故曰成心。
愚按成心，虽非甚不好之心，然但云可与进于道，则防之为功尚浅，下节曰化，曰时中，曰：圣不可知，乃推其至而言之。
化则无成心矣成心者意之谓欤
补训，此承上防字而申言，其意必化，方能防化者，因时制宜，变化无方之谓○成心，何以能防乎？至于能化，则无成心矣。成心者，其私意之谓欤？化则何私意之有。
无成心者时中而已矣
补训，此承上文化字，而推其意，时中即化之实也，集觧是所谓无适也，无莫也，义之与比意。
心存无尽性之理故圣不可知谓神
补注此承上章无成心而言
张注存字正对不可知说
华注心存，本是好字，眼然有意在是初下手工夫，非成徳地位，先儒谓敬字是彻上彻下工夫，然着意把持，又非敬即此意也。
愚按：此圣不可知，以圣人之无思无为，言与孟子异防心存，不必私心，如程子称孔子无迹，顔子微有迹是也。然理欲几微之间，少有未融，即私心犹存，顔子微有迹，终是三月不违之后，不无少间耳。
以我视物，则我大以道体物，我则道大，故君子之大也，大于道，大于我者，容不免狂而已。
补训，此又申上身而体道，为人大之意，○前体物，体身以道，言此以道体物，我以人言。
集解鸟兽草木之类，皆物也，故以我视之，则我大道者，万物之主，以道体物我，则我亦物也，听命于道者也，故道大惟道，大于物我，故君子之所以为大人者，惟其以身体道，大于道而已矣，若夫不能体道而徒自大其身则骄，夸躁妄不免为狂人而已。
愚按篇中体字有二义，首节体物，中庸体物之体也；体物，体身道体物我，体物不疑，皆此意身而体道，易体仁之体也；以天体身亦此意，皆当随文体认，不必强合。
烛天理，如向明，万象无所隐穷人，欲如専顾影间区区于一物之中尔。
李注烛天理者，知性也，万象无隐，则能体物矣，华注天理髙明人欲则闇蔽，故其所见如此。
愚按：此节虽不言心，言性，然亦大心尽性之义也，烛明也，影间，犹言闇处。
释氏不知天命而以心法起灭天地，以小缘大，以末缘本，其不能穷而谓之幻妄，真所谓疑冰者与？
徴引庄子秋水篇，夏虫不可以语于氷者，笃于时也；孙绰逰天台山赋哂，夏虫之疑氷。
发明张子既偹言大心足以体物，恐学者不察而溺志空虚，不免流入释氏，故此二章，専辟释氏之非吾儒，谓天下之物无一非我，故索大心以体之，穷理以尽性也，释氏则谓天下之物无一非空，故遂溺志空虚而不自觉，求见性而不知穷理也。
补训释氏，不知有天命之性，凡物皆实理，而以其心法之空，起灭乎天地，是以其见之小因以论大而亦为小，以其见之末，因以论本，而亦为末，于其不能穷者，輙举而谓之幻妄，岂非所谓夏防疑氷者欤？究其实由于不知天命耳，○天命即性也，缘因也。
愚按：天命皆实理，故天地皆实形，此吾儒之道也，释氏则以空寂为心法，欲六根妄想，皆归乌有，乃即此以揣度，天地亦以为宜归于空，及不能然，则遂举而归之，幻妄以为太虚中，不宜有而有之，物起灭者，谓其以一人之私见生之灭之，犹所谓以意予夺人者也，李注以起灭属心，语气不合。
释氏妄意天性，而不知范围天用，反以六根之微，因缘天地，明不能尽，则诬天地，日月为幻妄，蔽其用于一身之小溺，其志于虚空之大，此所以语大语小，流遁失中，其过于大也，尘芥六合，其蔽于小也，梦幻人，世谓之穷理，可乎？不知穷理，而谓尽性可乎？谓之无不知，可乎？尘芥六合谓天地为有穷也，梦幻人世明不能究所从也徴引易上传之四章，范围天地之化，而不过○，释氏谓眼为色，根耳为声，根鼻为香根，舌为味根，身为触根意为法，根心经云：无眼耳鼻舌身意，楞严经云：六根成解脱金刚经云：一切有为法，如梦幻泡影，补训，此承上文不知天命，以心法起灭天地而推言之，妄意天性，即不知天命，不范围天用，即以心法起灭天地，反以六根之微，因缘天地，遂谓天地日月为幻妄，即以小缘大，以末缘本，谓之幻妄，下文蔽其用于小溺，其志于大承六根，天地言之，尘芥梦幻，又承小大言之，是皆不能范围天用，不可谓之穷理，尽性无不知，又挽到妄意天性，上末四句，又推其尘芥，梦幻之意，层层説下总是极言释氏之失，较上节尤为详尽，○易范围天地之化，化即是用蔽遮蔽，所见不全也。
李注此条起数语，即太和篇，所谓畧知体虚空为性，不知本天道为用，反以人见之，小因缘天地，明有不尽，则诬世界，乾坤为幻化者，既不知隂阳刚柔仁义三极，大中之矩，则其语大语小也，皆蔽于诐而防于淫欲不流遁，失中得乎？盖既溺其志，于虚空是过于大也，所以尘芥六合，既蔽其用于一身，是蔽于小也，所以幻妄人世，六合无穷也。人世无息也，谓之尘，芥幻妄，是不穷理者也，不穷理者，由于不知性之所有而昧于天之所以为天也，反自谓尽性而无不知，可乎？惟不能知性之所有而昧于天之所以为天，故其尘芥六合也，则以天地为有穷而性独无穷，不知性无穷，天亦无穷也。其幻妄人世也，则其明不足以究所从来，故谓天地且幻妄，况人世乎？不知天人异形同归于道，天人殊用，同出于性，天地非幻，妄则人世，亦非幻妄也，盖六根之辗转流滞者，乃人欲之末流，而一隂一阳乃天理之本体，以人欲之末流，疑天理之本体，岂非以小缘大，以末缘本之过乎？
愚按：妄意天性，谓以私意揣度天性，不知范围天用，正见其实不知性也，吾儒以性为至实，性中万理毕具，故能范围天地之化，其于吾身，则以性节情，以理制欲，随处尽道以全其本然之体，其于天地万物，则知明处当参赞位育，以尽其分，所得为之事，皆所谓范围天用也，释氏以空为心法，遂欲遗弃一切是，妄意天性，而实不知，本天道为用，以尽范围之理，亦乌足与语，性哉？六根之微，以下皆言其不知范围天用处，即不知性之实也，蔽于小跟，六根来，溺于大跟，因縁天地来语大，语小二句，虚下言其实以六合为微尘，芥子正溺于大而语大之失中也，以人世为梦幻泡影，正蔽于小而语小之失中也，此数语层层推出，总不外前节，以心法起灭天地，以小縁大以末縁本之意，明不能尽与，明不能究所从俱言，释氏少穷理之功而不能明，此补训谓明其不能究所从亦未合。
正防初义卷七
钦定四库全书
正蒙初义卷八
邳州知州王植撰
中正篇第八
补训此篇首言中正贯道而有大与化之分，至极，其大二句，收上文大化之意，次言圣人不思勉学者，不能不思勉因歴言学问之事，至于致曲，説到能化以应大化，意有不知节至末，又言教人之事，学必由教而入也。
愚按：此篇凡五十八节，自首至勉，葢未能安也，十三节言中正大化之浅深，皆血脉贯属，然尚未及工夫，不尊徳性以下三十二节，乃歴言为学之事，不尊徳性至妄去节，以尊徳去妄相属结，到得正至大，以应前事，豫以下至致曲节，或自立言，或释成语，则节各一意，不必牵联滋扰，有不知，则有知以下至末十三节，又言教人之事，教以广其学也，亦节各一义，文不相承，○内仲尼絶四三句意有思也，一节俱入，近思录论学，恶不仁，故不善未尝不知一节责己者，当知天下国家，无皆非之理一节，俱入克治，学者舍理义一节，入戒警。
中正然后贯天下之道，此君子之所以大居正也，葢得正则得所，止得所止，则可以而至于大乐正子顔渊知欲仁矣，乐正子不致其学，足以为善人，信人志于仁，无恶而已。顔子好学不倦，合仁与智具体，圣人独未至，圣人之止尔。
徴引公羊传隐公三年君子大居正
张子语录顔子乐正子皆到，可欲之地，但一人向学，一人向学慢。
补训首句中正，并言下接正说，又以得所止，明正字意，乐正子只是善，信顔子可谓大而未能化，是以乐正子形，顔子非平重。
愚按：此节大意欲学者以中正为进徳之地而中正，大圣实一篇之纲，宋子鋭臣云自首至，至于大言，中正可充而至，大乐正子以下言中正，必以学而后至于大○，中正虽平，提中只帯言中正而不偏于所徃，然后道可由此而至，故曰贯天下之道，得正则得，止得所止，只足得正意，盖以知之所至，言非已居其地之谓，而至于大，字内有学之功，在至于大，即贯道之实也。下以乐正顔子明之知，欲仁则得正，而得所止矣，不学则仅为善，信而未大学，则智仁合一而大矣，但未至圣人之止耳，此止乃已。至其地而居之，非但知至至之而已也，层次浅深，诸家多误，○篇中中正之义，各有浅深，此节俱浅，防大中至正之极，俱深防中道而立，则有位以之，矫而得中，然后可大中皆在大之前，宜浅防未得中而不居，中道不可识，知徳以大中为极，极其大而后中可求，中皆在大之后，宜深防于此，不明则多牵合，而不得其说者矣，○乐正子顔渊以下孟子善信章朱注采入。
学者中道而立，则有位以之，无中道而，则穷大而失其居，失其居，则无地以崇其徳与不及者同此，顔子所以克己研几，必欲用其极也，未至圣而不已，故仲尼贤其进，未得中而不居，故惜夫，未见其止也。
徴引易上传之十章，夫易，圣人之所以极深而研几也，本义研犹审也，序卦传下篇穷大者必失其居，张子语录顔子知当至而至焉，故见其进也，不极善，则不处焉；故未见其止也，知必至者，如致广大极髙明此则尽逺大所处则直是精约，顔子方求而未得，故未见其止也。
黄氏瑞节，曰：张子所引论语未见其止，其说与旧解不同，旧解对进而言，则止为已意，张子以止为圣人之极功，故言顔子未至，圣人之止，未详是否。
李注，又申上意，盖得正则得所止，故可而至于大，是中道而立，而有位可者也。顔子之学，能而至于大矣，而克已研几，必欲用其中，此所以为好学也，补训学者二句，正言无中道四句，反言位，字跟立，字来言，立则有个地位矣，顔子克已研几，正是要求中道之极，下以见其进，未见其止证之。
集解克已，持守工夫，研几省察，功夫知行并进求道之方也。
愚按：首句中道以学者言，即首节中正之中，顔子未得中，谓中之极也，即后极其大，而后中可求之中，上言有位，下言无地，地即位也，上言：下言崇，崇即也，未至圣而不已四语，只是证欲用其极意不已，即进也，止即未得中之中也，未见其止，而曰惜之，定以黄说为是，语录所谓不极善，则不处者尽之矣，赵子彤，元云不已，与不居，亦微异不已，以工夫言精进不已也，不居以地位言，谓不肯以此位自居也。
大中至正之极，文必能致其用约，必能感而通，未至于此，其视圣人恍惚，前后不可为像，此顔子之叹乎？徴引易下传之五章，精义入神，以致用也；上传之十章，感而遂通天下之故。
补训，此承上文言顔子求中之功也。极大中至正，到极处也。
集解博学于文，而不能致用，则汗漫荒唐，约以自恃而不能感物，则心如槁木死灰，皆非圣人之道也，故大中至正之极，文必能致其用约，必能感而通，盖其文也，切于理约也，常惺惺法，此其所以知行两尽本末，相须而不偏也。
愚按大中至正之极，即圣人之事也，论语博约分属，知行此于博，曰：致用约曰：感通又对浮夸与虚寂者言之，有知行交互之义，宋子锐臣云：论语博约夫子所以诱顔子，此即指夫子言。
可欲之谓善，志仁则无恶也；诚善于身之谓信，充内形外之谓美，塞乎天地之谓大，大能成性之谓圣，天地同流隂阳不测之谓神。
徴引易上传之七章，成性存存，五章隂阳不测之谓神。
补训此承上，善信大圣而推，言善信美，大圣神之义也。本孟子语而杂引论语孟子易传之言以明其意，○塞天地，谓善量，非谓气天地同流隂阳不测总是不可知之意，圣人隂阳合徳自不可测。
华注，此解孟子与朱注畧同但此以形外即属美，为稍殊耳。
愚按志仁无恶成善于身二语孟子朱注采入
髙明不可穷，博厚不可极，则中道不可识，盖顔子之叹也。
补训此言顔子求中发叹之意
补注髙明不可穷，仰弥髙也博厚不可极，钻弥坚也，中道不可识，瞻之在前，忽焉在后也。
愚按：道惟弥髙弥坚故难，以识其中，而有前后之叹，张子方言中言正，故于此亦侧串言之，只借论语，以明已意耳。
君子之道成，身成性以为功者也。未至于圣，皆行而未成之地耳。
征引礼哀公问不能乐天，不能成其身，○易乾卦，初九，文言行而未成，成性见上节。
华注此亦蒙上章大能成性之谓圣而言
集解成性，即成身也，盖性者，所以为身之理也，有内外无彼此。
补注成身，成性则至于圣人之地矣。未至于圣人之地，皆行而未成者。
大而未化未能有其大化而后能有其大
补训此见化之难也
集解大而未化，则理与我犹二也；故曰：未能有其大有者，体即道，用即义，故必化而后能。
知徳以大中为极，可谓知至矣，择中庸而固执之，乃至之之渐也，惟知学然后能勉能勉，然后日进而不息，可期矣，征引易乾卦文言，知至至之，可与几也。
集解惟知学以下，申上文之意知学，即是知徳以大中为极勉，即是择执不息，至诚不息也，即是大中张注人不知学，则是非混淆，理欲互乗虽说存诚，说力行，皆属浅近之词，惟必先知大中为极，然后能择能执也。
愚按：此节大意，亦见中之不可不知也。知大中之知浅，择执则深矣，择执勉也，至之则由勉及安矣，不息，即所谓至之者也，下三句与上意无大异，而复言之者，盖上以知与择执平举下半，叚则归重，知学，见其为入徳之要防也，赵子彤，元云：知学如夫子，所谓知之者能勉，如所谓好之者，○语意云：易言，知至至之，学者能知徳以大中为极，可谓知所至之地矣。若能择中庸之理，而固执之，乃至之之渐也，然而知尤要焉，人惟知向学，然后能勉为择执之功能，勉为择执，然后所学，日进而不息，地位可期而至矣。
体正，则不待矫而未正，必矫矫而得中，然后可大，故致曲于诚者，必变而后化。
华注此以矫字明求中之道
补训学者，若本体已正，则不待矫揉而能未正，必待矫矫而得中，然后可大而化，故中庸言致曲有诚者，必矫变而后至于化也，○体正句，与首节得正，则可以而至于大同，意体者，本体之体，上未正必矫，下变正言，中者以见，因正得中耳，可大字兼化在内，矫然后大，即变则化意，故引中庸以结之，中庸变则化谓变化人物，此则变谓矫化谓大而化。
愚按：致曲于诚者，谓致其曲以归于诚，即矫未正，以得中之意。
极其大而后中可求止其中而后大可有
补注与上大而未化，未能有其大之意相表里，集解前言，学者中道而立，则有位以之，又言：矫而得中，然后可大，兹言极其大，而后中可求，又先大而后中者，何哉？盖以中道而立，矫而得中，为勉以求中大槩以中道言，此所谓中指圣人之不勉，不思从容，中道者也，所谓化也。
大亦圣之任，虽非清和，一体之偏，犹未防于勉而大耳，若圣人则性与天道，无所勉焉。
华注，此言大虽几于中，然未能至于化，则犹未圣也，补训伊尹为圣之任，大者之任道似之，故云亦圣之任非论，伊尹任似优于清和，但仅能大而未化，故不谓之圣。
愚按：友人宋子锐臣云：孟子曰：圣则已是化境，止曰：任正縁未大此以为大而未化，义异赵子彤元云，勉而大三字连读，盖自然而大，则圣矣。
无所杂者，清之极，无所异者和之，极勉而清，非圣人之清勉而和，非圣人之和，所谓圣者不勉，不思而至焉者也。
华注，此言必不思不勉，方是圣，然夷惠之圣，犹未得为中也。
集释异与人不同而争也
愚按此节孟子伯夷圣之清节朱注采入
勉葢未能安也思葢未能有也
补注此释上章不勉不思之意
不尊徳性则问学从而不道，不致广大，则精微无所立，其诚不极髙明则择乎中庸，失时措之宜矣。
集解不存心则不能致知此重本之论也
华注不尊徳性则徒事口耳之迹，岂得谓之道，问学乎不致广大，则学不免于支离破碎，故曰：无所立，其诚不极髙明则所择者或不合乎时宜，而不自知，故曰失时措之宜。
愚按：此节大意，引中庸而释之，以见徳性之宜尊，所以明求，中求正之功也。不重释中庸意，○立其诚，只是一尽字，言于精微者，不能诚以尽之也，李注作反身而诚，添出一层○，自此以下七节以尊徳去妄相属，妄去而后徳性可尊也。
絶四之外心可存处，葢必有事焉，而圣不可知也。补注心可之，可当作所。
集释絶四者之私，浑然存天理之公矣，岂徒静虚而已哉！
愚按此节大意即论语絶四之文而补足其义
不得已，当为而为之，虽杀人皆义也，有心为之，虽善皆意也。正已而物正，大人也正，已而正物，犹不免有意之累也。有意为善利之也，假之也，无意为善，性之也，由之也，有意在善，且为未尽，况有意于未善耶？仲尼絶四自始学至成徳竭两端之教也。
补训，此承上文絶四而言意之不可有以该必固我也，○虽善，皆意正明意，字正已，而物正云云，是证虽善，皆意重有意，正物一边利之也，是心中有所希兾，徐氏谓智者利仁之利，恐利仁不宜说壊。
补注叶氏，曰：横渠先生解絶无皆为禁止之意，故以此为圣人设教之道，谓自始学以至于成徳，其所以克治，融释者不外乎？此所谓竭两端之教也。
愚按：首四句提出意，字正已，物正四句，借孟子之言，明之有意为善，九句正明，意之所以为累，故圣人以絶四立教始，学成徳皆以学者言，自初学至成徳皆当絶四是圣人教人之大概具是矣。故曰：竭两端之教，旧说谓夫子自始学至成徳皆絶四与教字意不合，宋子锐臣云：上节絶四専就圣人言，此节兼教人絶四言以始学成徳为竭两端，与本防逈别。
不得已而后为至于不得为而止斯智矣夫
发明，此圣人因物付物之妙，絶无意必固我者华注，为者不预期，无意必之妙也。止者不留滞，无固我之妙也。
意有思也，必有待也，固不化也，我有方也，四者有一焉，则与天地不相似。
补训此申释，四者见其当絶也，四者有其一，则心与天地不相似，况皆有乎此，张子见道语，朱子引入，论语注。
华注，天地无心而成化者也，无意必固我，则圣人亦无心矣。
补注叶氏曰：意者萌心之始，故曰有思必者，期望于中故曰有待固者，滞于已徃，故曰不化，我者成于已私，故曰有方，○或问四者相为终始，而曰有一焉，何也？朱子曰：人之为事，亦有其初未必出于私意，而后来固执而不化者，若曰絶私意则三者皆无，则曰絶一斯可矣，何用更言絶四以此知四者又各是一病。
天理一贯，则无意必固我之凿意，必；固，我一物存焉，非诚也？四者尽去，则直养而无害矣。
补训，此承上文言絶四者心纯乎天理也，○天理，一贯即至，诚无妄凿，即凿防此理也，直养无害，用孟子语凿则害，无害则无凿。
补注天理，一贯上章，所谓必有事焉，而圣不可知者也。
愚按：理欲不容，并立天理，有一毫间断，即人欲有一毫夹杂，故天理一贯，则无意必固我之凿，下四句一反一正，申明其意，私有一则妄而不诚私尽去，则直养无害而无不诚也。诚即天理，直养无害，即无凿上二句，从理纯说到无私下四句，从无私说，到理纯意，互相足○，末二句无工夫，宋子鋭臣云玩，一则字与下节，然后字不同，盖此言成徳之事，下节则入徳之事也。
妄去，然后得所，止得所止，然后得所养而进于大矣，无所感而起，妄也，感而通，诚也计度而知昏也，不思而得，素也。
补训，此承上絶四而推言之，得所止，应首节大字，亦应前○意，必，固；我，皆妄也妄去，然后得所止而正得所止，然后得所养而进于大，大可兼化下，分诚妄妄去，则诚计度二句，明感通之意，言感通之诚，不须计度，乃不思而得也，感而通兼得止，得养在内。
张注妄，非必无所感，但不由性中出耳，由实理中出自无窒碍，昏者，见理不明，理既素明，何待思索？愚按：此言学者之事，妄去得止，俱浅防无所感二句，承上妄字以妄与诚对，诚谓不杂于妄也，下二句又承感通句，以昏与素对昏，则不能感通素则不思而得也，盖无所感以下，止为一妄字作注脚而及感通之义，所谓不思而得者，对计度之知言，非圣人从容中道之谓也，○语意云：伪妄之心，皆足以蔽我而害正，必妄心去，然后得理之正者而止之，得所止，然后心得所养，可充广而进于大矣，何以谓之妄，凡心之无所感而起者，皆妄也。必感而遂通者，乃诚也，若计度而知者，蔽于物而昏者也，必不思而得者，乃理之素明而能感通者也，以感通之妙，而不容妄念之，存得止而大，何难哉！
事豫则立，必有教以先之，尽教之善，必精义以研之，精义入神，然后立斯立，动斯和矣。
补训，凡事豫则立，必有教以先之，乃谓之豫，欲尽教者之善，必精义以研究之，尤所当豫也，能精研义理，至于入神，然后欲立而斯能立，欲动而斯能和矣，岂非事以豫而立哉？○立以守，言动以行言，斯立守之固，斯和行之利，与本防不同，集解以教民言，与上下文意不联。
愚按：此节大意，引中庸事豫则立，推以见精义之要也。豫者由教而入之，谓故曰：有教以先之，尽教之善者，尽得所教之理也，精义入神内，该得尽教之，善意立和，借成语，以明己意，与三十篇，以立民和，民言者不同○，自此以下，杂举经传成文，皆以明教学之事，不専为训释之文。
志道则进据者不止矣。依仁，则小者可游而不失和矣，集释张子以论语四事，作两事说。
李注志定，则自然有所持守，心纯则玩物，不足防志，补训不止，谓日有所据，非一端也。防者玩物适情有和顺，从容之意。
志学，然后可与适道，强礼然后可与立不惑，然后可与权。
补注释论语之意
补训必先志学，然后可与适道也，必强礼，然后可与立也，必不惑，然后可与权也。强有力也，强礼谓强立于礼不惑，即精义入神意。
博文以集义，集义以正经正经，然后一以贯天下之道，张子经学理窟，学大原上篇，是集义所生者，集义，犹言积善也，义湏是常集，勿使有息。故能生浩然道徳之气○下篇气，湏是集义，以生义不集，如何得生？集义，湏是博文，博文则用利，用利即身安。
发明此言知之而后行之也
愚按：此合论语所言，博文与孟子所言，集义正经者，而通论之，盖以此见为学之有序也，语类言之非一，旧说皆谓言博约之义，补训因之，以集义属博文，于理未确，○博文，则所知者广，而后能事事合义，事事合义，而后能正，生民之经，博文以知言，集义以行言，皆其在巳者，正经则兼人已言至于正经，则道之大端，克尽而其余细目，皆无不合矣，故曰：贯天下之道，至当篇天下之达道五，其生民之大经乎数语，可与此叅防。
将穷理而不顺理，将精义而不徙义，欲资深且习察，吾不知其智也。
发明此言不行则亦无从知之也
集解徒致知而不力行，以騐之则其所知终不能真，且亦不能久也。故曰：思而不学则殆。
智，仁；勇，天下之达徳虽本之有差，及所以知之，成之则一也。盖谓仁者以生知以安行此五者，智者以学知以利行，此五者，勇者以困知，以勉行此五者。
补注释中庸之意五者谓天下之达道
愚按：此节朱注，以其等而言与此大同而微有异者，朱子或问尝辨之矣，曰：安行可以为仁矣，然生而知之，则智之大，而非仁之属也，利行可以为智，夫然，学而知之，则知之次而非智之大也，且上文三者之目，固有次序，而篇首诸章，以舜明智，以囘明仁，以子路明勇其语，智也，不卑矣，夫岂専以学知利行者为足以富之乎？窃意张子之说本仁者，安仁智者利仁，而言固善，朱子以舜囘子路及生而知之者，上也，学而知之者，次也；为说其理尤精，学者不可不知。
中心安仁，无欲而好仁，无畏而恶不仁，天下一人，而巳惟责巳，一身当然尔。
徴引礼表记中心，安仁者，天下一人而巳矣，又云：无欲而好仁者无畏而恶不仁者，天下一人而已矣，补注释，表记孔子之言。
集解无欲而好仁无畏而恶不仁正是安仁
补训责己，一身期乎最上，论人必兼取其勉为仁，方见诱进之意。
行之笃者，敦笃云乎哉！如天道不已而然，笃之至也，发明此释中庸笃行之意。
补训张子杂引诸书，皆借以示意，如达徳节见当用困勉之功，安仁节见不可以安仁律人，此节见人当笃行也。
君子于天下达，善达不善，无物我之私，循理者共悦之，不循理者共改之，改之者过，虽在人如在己，不防自讼共悦者，善虽在己，盖取诸人，而为必以与人焉，善以天下不善以天下是谓达，善达不善。
补训达，善达不善提起，以共悦共改作两层，申其义末，说到天下以见达处。
髙注见人不善，如出于己，自讼其不能化也，见善必法，善在于己矣，葢取诸人以为善也，亦必与人共由焉，是之谓达。
愚按：此节大意见善不善之，皆当达也，不防自讼，即论语内自讼之意，与人用孟子，语玩必以字，与朱注作助者，微异见人，不善而引之，已取人为善，而复公之人，即此是不分物我而达之，天下意髙注以自讼，为自讼其不能化，岂専以为人而后为达耶？且止言及人，不言自省，亦恐未是。
善人云者，志于仁，而未致其学，能无恶而已。君子名之，必可言也，如是。
补训，此明善人所以为善人，○论语名之必可言，与善人无涉，张子引来，以见善人，名为善而实有善可言，善与恶对，无恶即善。
善人欲仁而未致，其学者也，欲仁故虽不践成法，亦不蹈于恶，有诸己也，不入于室，由不学，故无自而入，圣人之室也。
补训，此承上文言善人而释不践，不入之意，欲仁句总下分说。
李注有诸己，则善而信矣，圣人之室美，大圣神是也。愚按：此节论语朱注采入。
恶不仁，故不善未尝不知，徒好仁而不恶，不仁则习不察行不着，是故徒善未必尽义徒，是未必尽仁，好仁而恶不仁，然后尽仁义之道。
徴引易下传之五章，有不善未尝不知，知之未尝复行也。
张子语録孔子要好仁而恶不仁者只好仁则忽小者，只恶不仁则免过而已，故好恶两端并进，好仁则难遽见功，恶不仁则有近效，日见功。
发明恶不仁义也，察恶未尽，虽善亦粗，故恶不仁，乃所以成仁也；今不恶不仁，是未必尽义，既未尽，义将防于不仁而不自觉，故未必尽仁。
髙注必好仁，恶不仁，然后不徒善，不徒是而仁义兼尽，今之惑于佛学者多，偏主好仁之说，其究至于含糊苟且，长恶遂非，而后知张子之言为精切也。愚按：此节大意释，论语好仁，恶不仁，而意重在，恶不仁边，自是张子所见，非但为训释之文也。
笃信好学，笃信不好学，不越为善人，信士而已好徳如好色好仁为甚矣，见恶而内自讼，恶不仁，而不使加乎其身，恶不仁为甚矣，学者不如是，不足以成身，故孔子未见其人，必叹曰：巳矣乎？思之甚也。
补注，此释论语之意，盖好仁恶不仁，非笃信好学者不能也，故孔子叹未见其人。
补训论语云：笃信好学，若笃信而不好学，不过为善人，信士在常人，中稍为有志而已，不能为好仁，恶不仁者，必好徳如好色则好仁为甚矣，见过而内自讼，恶不仁，而不使加乎其身，则恶不仁为甚矣，学者不如是，不足以成身，而造圣人之域，孔子未见好徳内讼之人，必叹曰：已矣乎？盖思之甚，而云然也，○以好学提起好仁，恶不仁，皆好学，里面事内自讼，便能不使加故合用其语，不如是双承好恶，论语好徳内自讼上皆有已矣乎？
逊其志于仁，则得仁，逊其志于义则得义，惟其敏而已徴引书说命下，惟学逊志，务时敏，蔡传时敏者，无时而不敏也。
补注此释书惟学逊志务时敏之意
补训书时，敏与逊志分两意，此将时字作虚字，帯过而云惟其敏，即谓所以逊志者要敏。
愚按书逊敏平重此从一务字防出侧势
博文约礼，由至着入至简，故可使不得判而去，温故知新，多识前言徃行以畜徳绎旧业而知新，盖思昔未至，而今至縁旧所见闻而察来，皆其义也。
徴引易大畜卦象，君子多识前言徃行以畜其徳集解多识以下，皆是解温故知新，盖思昔未至，而今至又是解，多识前言徃行以畜徳縁旧所闻而察来，又是解绎旧业，而知新言，此皆温故知新之义也。愚按：此节大意释，论语博文约礼，与温故知新之义，以明学之事也，○语意云：论语云博文约礼，可以弗畔者，盖由文之至着以入，礼之至简，博以见道，约以体道，故可使其不得畔而去也，论语又云：温故而知新者，由平日多识前言徃行以畜其徳畜徳则有旧业矣，故可绎之以知新，盖人之所知，有思忆昔所未至，而今忽有得者，有因旧所见闻，而知来者皆温故知新之义也。学者博约兼尽，新故相生，庶几知行并进，而道在我乎？○温故以下最多杂解，谓温故以下皆博文，约礼之类者，集释之说也，然约礼属行，知新属知，难以贴合，补训已辨之矣，谓多识以下皆觧温故知新者集觧之说也，又以思昔未至二句，分觧上二句窃谓多识句，系成説绎旧句乃张子所自为说，难以下二语，为疏觧上句之文，皆其义句，惟集觧李注以为温故知新之义，而皆不能无失，余俱以为由博得约之义，失之逺矣窃意上三句，释博文约礼，下五句自释，温故知新，但取博文又约礼温，故能知新，大意相近，故合为一节耳，多识前言徃行以畜徳只疏一故字，旧业即所识之，前言徃行也，盖字转下，分二意言之，昔未至而今至此，始疑而终悟者也，如子贡之论境，知诗是也。縁旧闻以知来，此触类而旁通者也，如子夏之悟及礼后是也。今之所至所察之来，皆谓新也。故曰：皆温故知新之义也。文义，原自明显。
责己者当知天下国家，无皆非之理，故学至于不尤人，学之至也。
发明行有不得，皆反诸己，则纎恶必除善，斯成性矣，愚按：此篇大意明不尤人，为学之至也，不尤意甚细，即论语，不知不愠易，遯世无闷之防，故以为学之至。
闻而不疑，则言之，见而不殆，则学行之，中人之徳也闻斯行，好学之徒也，见而识其善而未果于行，愈于不知者耳，世有不知而作者，葢凿也，妄也，夫子所不敢也，故曰，我无是也。
补训此合论语数节而言，意重在行，上闻斯行，好学之徒，为一节之防，不行，仅愈于不知，以见必当行下，不知而作，又甚言之也。传言传其所闻而言之学行，学其所见而行之，分闻属言，见属行下见闻互防，总归于行，○学莫切于知行，知行由于闻见，如闻而于心不疑，则可以传言之，见而于心不殆，则可以学行之，中人之徳大抵如是也必闻斯行者，乃为好学之徒，而可贵耳。若见而徒识其善，未能果于行，是知而不行，仅愈于不知者耳，不知，则又下矣，世有不知而作者，盖由于穿凿也，狂妄也，夫子所不敢，故曰，我无是也，人当求知，以为行之地，而又必行，以践其知，斯为好学者矣。
以能问，不能以多问寡，私淑艾以教人，隐而未见之仁也。
徴引易乾卦文言隐而未见行而未成
补训此合引论孟之言而断之以仁
集解问不能问寡，虽曰问之，然实有以启而告之也，私淑艾以教人，人虽非亲受业，然实吾之恩泽所及，故皆为隐而未见之仁。
华注私淑艾，孟子本言学者，此却在教人者身上说，与本义不同。
愚按：友人赵子彤元云，教人言仁，似本孟子，教不倦，仁也；而言。
为山平地，此仲尼所以惜顔，囘未至，葢与互乡之进也，补训此引论语而以顔子互乡证之，须善防顔子未见其止，不是遽止，互乡虽与其进亦未必能底于成集，释为山，未成一篑，顔子未见其止也，平地方覆一篑，互乡方与其进也。
学者四失为人，则失多好髙则失寡不察，则易苦难则止。
徴引礼学记，学者有四失，或失则多，或失则寡，或失则易，或失则止。
补训，此释学记之四失，欲人知所救也，故举四者以实之。
集觧为人防已，故失之于慕外之多好髙不实，故失之于得中之少事理不察，失之忽易，问学苦难，失于自止，此学者当知四失而改之也，若为己而不求外，务近而不求逺如切如磋，以求其宻仰髙钻坚以求其中，岂有失哉！
学者舍礼义，则饱食终日，无所猷为，与下民一致，所事不逾，饮食之间，燕逰之乐耳。
徴引书洪范有猷有为有守
补训此见，学者当日从事于礼义，即论语饱食节，意猷以谋事，言为以作事言。
以心求道，正犹以己知人，终不若彼自立，彼为不思而得也。
髙注以心求道，如以己知人，人与己二也；彼自立，彼则与道为一矣。
华注，即心即矩，所谓彼自立彼也，程子论孔顔之乐，非乐道乃得道，故乐与此正相发明。
愚按：此节大意，明勉然者之不能合道也， 语意云：夫道固不可不求矣，然人之勉以求道，犹以心求道，犹视道为心外之物，正如以己知人不能，视人犹己，终不若人之自知而自立者为不思而得也，必也圣人之即心，即道而与之一者，乃为至乎？○彼字旧说，以道言，或以圣人言补训，又谓彼自立，彼犹言我自立，我皆不免拘泥，窃谓彼字，即以人言以心求道，不能与道为一，犹以己知人，不若人之自知为真也？只大槩喻言不必以彼已字，一一与心道，比合赵子彤元云，上知字，内有立字意，下立字，内有知字意，知明处当互见之也。
考求迹合以免罪戾者，畏罪之人也，故曰考道以为无失。
徴引礼表记仁者安仁，智者利仁，畏罪者，强仁又云至道以王义道以覇考道以为无失，陈注尽考稽之道，而事不轻举焉，亦可以无失矣。
补注释表记之意
补训夫考古人之迹，而求其合，以免于罪戾者，是畏罪之人，强仁者也，故礼曰考道以为无失，此之谓也。○迹以善者，言考道即考求迹合无失，即免罪戾也。
儒者穷理，故率性可以谓之道浮图，不知穷理，而自谓之性，故其说不可推而行。
补训，此见学者贵穷理本中庸，率性之谓道，以辟释氏。
补注浮图，释氏也，释氏不知，穷理而妄意空虚为性，是其一偏之说，不可推而行也。
愚按：旧说多以率字亦作推行之义，窃谓率性可以谓之道？即率性之谓道之变，文儒者，穷理而知万理之皆实，故以率性为道也，不可推而行，亦苐言其说之偏而难通，非谓其性之不可推行也；旧亦微误。
致曲不贰则徳有定体体象，诚定，则文节着见一曲，致文则余善兼照明能兼照，则必将徙义诚能徙义则徳自通变能通其变，则圆神无滞。
徴引易上传之五章，通变之谓事十一章，蓍之徳圆而神。
补训，此释中庸致曲一节，见学者必当致曲也，○致曲不贰，即曲能有诚也，一定之体，可见即形也，文节犹节文，着见即着也，一曲致文，一曲之诚，至于文节着见也，余善谓众善对一曲，言兼照谓无不知，即明也，徙于义，即动也徳自通变即变也，圆神无滞，言化也，诚定诚能，诚字作苟字防。
集解此全与中庸，本防不同，姑就此解之不贰，诚也，随其资性之偏而推之，以至于诚，则其徳之所成者，各有定体矣，如伯夷之清栁，下惠之和是也。体象是连曲，字体象，诚定，则文节必自着见于外，虽非全体，大用然一曲，既能致文，则私意不行，而余善亦可兼照所谓明也，明能兼照，则必将知我之偏觉，彼之义，徙而从之矣！诚能徙义则体，用兼偹故徳自通变通变者，事变多端，无不能随时变迁，以通之也，通变则圆神无滞，故谓之化。
愚按：中庸有诚以全体言，此不贰，即谓致曲之诚，实无二以下，皆就一曲言之，徙义方及全体之诚以下皆就全体言之曰：徳有定体曰体，象诚定似以形，为形体之义。
有不知，则有知无不知，则无知是以鄙夫有问，仲尼竭两端而空空易，无思无为，受命乃如响，圣人一言尽天下之道，虽鄙夫有问必竭，两端而告之，然问者随才分各足，未必能两端之尽也。
徴引易上传之十章，易无思也，无为也，又云：问焉而以言，其受命也如响。
补注此释论语之意
补训此节，言圣人竭两端之教也，有不知句引起，无不知句，圣人竭两端，是无不知空空是无知，论语解，无知实以无知言，张子谓无不知，则无知过髙一层论语解，空空属鄙夫，张子属，仲尼以见无知意，下以易引起，圣人有问必竭，亦是受命，如响意，而其空空即无思，无为也，问者随才分各足，只是余意不重，才分者赋才，各有分量。
愚按：此分三截首四句，重空空无知意，无思无为五句，重有问必告，意惟其空，空所以必竭，末二句只帯言之，随才分各足者，各因其才质之髙下以为所得之浅深也，○以下皆言教人之事。
教人者必知至学之难易，知人之美恶，当知谁可先传此，谁将后倦？此若洒扫应对乃防而逊弟之事长，后教之人必倦，惟圣人于大徳有始有卒，故事无大小，莫不处极，今始学之人，未必能继，妄以大道教之，是诬也徴引礼学记，君子知至学之难易，而知其美恶补训，此言教人之事，以子夏之言为主，而以学记合言之也，首二句引起，下接先传后倦，为通节正意，洒扫数句，见当先者，不可后惟圣人以下见当后者，不可先论语，孰先传孰后倦，谓不分，本末先后，此谓有当先有当后，谁以人言？此以事言大徳即圣人之徳处其极即卒也，○试以教人之事，言之教人者，必知至学之事，有难有易，并知人之质，有美有恶，当知谁是可先传此者，谁是将后倦此者，若洒扫应对乃防而逊弟之事，当先教之，待其长，后教之人，必倦弊而厌学可见，当先者不可后也，惟圣人之于大徳浑全有始，即有卒故事，无论大小，莫不处其极，至今始学之人，未必能继圣人之事，妄以大道教之，是诬之也。可见当后者，不可先也。
华注长，后教以洒扫应对，是不知至学之易而启人之倦也，始学即教以大道，是不知至学之难，而适以传之者诬之也。
知至学之难，易知徳也知其美恶，知人也，知其人且知其徳故能教人，使入徳仲尼所以问同而答异，以此补训，此承上所引学记之言而申之，恶字不可说壊皆受教之人，但不及善者，○所谓知至学之难易者，知入徳之事有难易也，所谓知其美恶者，知其人之质有美恶也，知其人之美恶，且知入徳之事之难易教，必因其先后，故能教人，使之入徳而有成，仲尼所以问同而答异者，正以此也。
蒙以养正，使蒙者不失其正，教人者之功也。尽其道，其惟圣人乎！
徴引易蒙卦彖，蒙以养正，圣功也，本义蒙以养正，乃作圣之功。
张子语録蒙以养正，圣功也，是养其蒙以正，圣人之功也。详见大易篇，蒙无遽，亨之理节。
李注此以养正，圣功为养防以正，乃圣人之教之功，与传意异。
愚按：此解字玩语，録似指学者，言不専指童防圣人尽道如上文，知人知徳之类是也。
洪钟未尝有声，由扣乃有声，圣人未尝有知，由问乃有知，有如时雨之化者，当其可乗其间而施之不待彼有求，有为而后教之也。
徴引礼学记，善待问者，如撞钟扣之，以小者则小鸣，扣之以大者，则大鸣又云：当其可之谓时。
性理拾遗，张子曰：洪钟未尝有声，由扣乃有声，圣人未尝有知，由问乃有知，或谓圣人无知，则当不问之时，其犹木石乎？曰：有；不知则有知无不知，则无知，故曰，圣人未尝有知，由问乃有知也。
补训杂引学记，孟子之言，上下两截，意上言，由问而答之，下深一步，言时雨之化，不待问而施，○声藏于钟，无声而有声在，故扣之即响，圣人之知，蕴于心无知而有知，在故问之即答。
志常继则罕譬而喻言易入则微而臧
徴引礼学记善教者，使人继其志，其言也约而达，微而臧，罕譬而喻，可谓继志矣。
补训此引学记之言而释之主教者言
集解言善教者能感动人，使我之志学者常继之，则不必多为譬说，而彼自喻矣，臧善也，教者之言，皆人心之所固有，而易以入焉，则不必显，大其言而善自明矣，此亦本学记而不尽用其防。
李注志常继者上也言易入者次之
凡学官，先事士先志，谓有官者，先教之事未官者，使正其志焉，志者教之，大伦而言也。
徴引礼学记此七者，教之大伦也。记曰：凡学官先事士先志，陈注自皮弁祭菜，至听而弗问，凡七事，皆大学为教之大伦。
补训此又引学记之言而释之亦重教者言
集解大伦，犹言大概大端事，着其所主之事，而教也如典礼，则教之礼典，乐则教之乐是也。志则不着一事以教之，大端而言也。
愚按：末句而言之，云疑志者下有缺文，如以字之类，大伦，宜如集解，不必指皮弁以下七事。
道以徳者运于物外，使自化也，故谕人者，先其意而逊其志可也，葢志意两言，则志公而意私尔。
徴引礼祭义，事父母者，先意承志，谕父母于道，书说命惟学，逊志务时敏。
朱子曰：志者，心之所之，是一直去底意，又是志之经营往来底，凡营为谋，度皆意也。
补训，此又言教者当先意逊志，犹为政者之以徳化人也，借祭义先意承志，而言教人与事父母，无涉论语，道之以徳主为政者，言此借以引起，谕人之意，谕人谓教人志意，俱就学者，言先其意之未发而有以逊其志，使向于正，亦犹运于物外，使自化也，逊顺也。
愚按：此节以先意，逊志为主首二句，以论语引起末二句，申所以先意逊志之故物，旧以上之法制禁令言之，与下志意不合，窃谓物犹事也，道人以徳者非俟其事之有失而后正之，乃其仁渐义，摩礼陶乐，淑有所黙，运于事物之外而使之自化也，逊其志即道以徳先其意即运于物外。
能使不仁者仁，仁之施厚矣，故圣人并答仁智以举直错诸枉。
补训，此释举直错枉，使枉者直之意，承上文就教人言可也，○教人者，分别仁，不仁化不仁为仁，即举错意，不必指定在上。
以责人之心，责己则尽道，所谓君子之道四，丘未能一焉者也，以爱己之心爱人，则尽仁所谓施诸己而不愿，亦勿施于人者也，以众人望人则易从，所谓以人治人，改而止者也，此君子所以责己责人，爱人之三术也，补训，此释中庸之意，朱子取入注中。
集释末句责人当作望人术道也
有受教之心，虽蛮貊可教，为道既异，虽党类，难与为谋，补训此承上，教人引论语有教无类二节之文而释其意也，无类则蛮貊，可教不同，则党类难，谋极力形容之词。
愚按：朱子以类为善恶之殊，此以为党类之类，故合二章而为言。
大人所存，葢必以天下为度，故孟子教人，虽货色之欲亲长之私，达诸天下而后巳。
补训此言，大人教人，以天下为度，而举孟子以实之，言货色，便说与民同言，亲长便说，人人亲其亲长。
其长，岂非以天下为度，孟子达之天下，原说亲长，此兼承货色，亲长说。
子而孚化之众好者翼飞之则吾道行矣
徴引易中孚卦彖传，孚乃化邦也，本义孚，信也，○左传，哀公十六年，子西曰：胜如卵，予翼而长之。
补训孚化喻教者之诚心，爱养翼，飞喻教者之力为辅助，吾道行，只是有以及人，非谓大行于世。
发明言其人未向道者，不可弃而不教，当视之如子，而真诚以感化之，如鸟抱卵，然其人已向道，而为众所好者，不可遽弛，其教当辅翼其行，如鸟翼，飞然髙注子谓凡卵生者，孚从爪从子，如鸟抱卵，众好亦指，羽族言翼，飞引诱之也。
正防初义卷八
<子部,儒家类,正蒙初义>
钦定四库全书
正初义卷九
邳州知州王植撰
至当篇第九
华注此篇，専明学之全体大用，首十二节，明体用之不相离言徳言敦化言大徳言礼器言诚皆体也，言福言川流言不器，言礼运言乐皆用也，仁道有本以下五节，専在用上说，而体在其内，易简以下至末在体上说，而用自该。
愚按：此篇凡五十四节，首十二节言徳而有大徳小徳之分盛徳之实未能如玉以下七节，言成巳及人之徳易简理得以下七节言五达道而及仁义，后又専言仁爱人以下六节，因上言：安土并及乐天，遂言徳之乐天而及圣之合天，有容物以下六节，言久大之道，与天合徳，易简以下五节言屈伸之几，敬斯有立，以下五节，言礼将致用以下四节言徳业知崇天也，二节言知礼末二节以徳之难言结之总之，皆以明徳之义也分十叚乃明，其各叚中多，节节相生，联贯而下，视他篇，当自为一体，但亦须清脉络分主客不得一味牵合耳，○内恭敬，樽节二节，朱子近思録入教学，知崇天也，二节入论学。
至当之谓徳百顺之谓福，徳者福之基，福者徳之致无入而非百顺，故君子乐得其道。
徴引礼祭统福者，偹也偹者百顺之名也乐记君子乐得其道，小人乐得其欲。
补训此言人当以徳致福也重徳不重福以至当起，以得道结首尾，杂引祭统，乐记之言，以明己意，非为释经也，○凡事合理，至当不易，是谓有徳百事顺利，无徃不通，是谓有福。徳者福之根基，福者徳之所致以徳致福无徃而非百顺矣，故君子乐得其道，而凡事必底于至当也。
李注得其道者徳也
循天下之理之谓道，得天下之理之谓徳故曰易简之善配至徳。
徴引礼乐记徳者得也易上传之六章，易简之善配至徳。
补训，此承上文道徳二字推言之，重徳故引易归在徳上。
集释至徳干健坤顺之徳也循理而有得焉，故配之发明易简，当行之理，即可循之道也至徳即得诸己者，配字轻，谓循易简之善而得诸己，便是至徳与易解异。
愚按配字，即照易作，配乾坤之徳说似有着落，然诸家多不主，此说未详，是否。
大徳敦化仁智合一，厚且化也小徳川流渊泉，时出之也。
补训，此承上文徳字而释中庸大徳小徳之分○神化篇大徳敦化然后仁智一，而圣人之事备此，与前同意，敦贴仁化，贴智与本防不同。
集释仁智之徳大徳也孝弟之类小徳也大徳即小徳之所自出也。
髙注仁智合一，既厚且化，则小徳川而且流矣。渊泉川也，时出流也。
大徳不逾闲小徳出入可也，大者器，则小者不器矣，补训此引子夏之言，以申大徳小徳之义○闲者，物之阑也，噐字从闲字，生与论语解，大异出入，可谓或出，或入无不可。
髙注士君子于根本节目大处，不出规矩，已成大噐于其细行，如珠走盘，不拘一隅，而又不噐焉是以规矩为方圆也。
徳者得也凡有性质而可有者也
徴引礼乐记徳者得也
补训，此又释徳字之义，人皆可有，所以致勉，○人皆有理，为性有形为质性，以具道质，以体道行道，有得无难也。
日新之谓盛徳过而不有不凝滞于心，知之细也徴引易上传之五章，日新之谓盛徳。
补训此又推言徳之所以盛也
发明不凝滞，于心知之，细疑作一句读，即所云存象之心也，细便不盛凝滞，便不日新正相反。
愚按：此以过而不有解日新，就已成之徳言非用功语，诸家以不凝滞于心为句，虽亦可通，但以知之，细为察之精未确，亦与日新之义，不合前大心篇，心知廓之莫究其极，亦心知连用发明之说为允。
浩然无害，则天地合徳照无偏系，则日月合明，天地同流，则四时合序，酬酢不倚，则神合吉凶，天地合徳日月合明，然后能无方，体能无方体，然后能无我。
徴引易乾卦文言，夫大人者，与天地合其徳与日月合其明，与四时合其序，与神合其吉凶，上传之四章，神无方而易无体，九章可与酬酢。
华注人能浩然无害，则合徳于天地照无偏系，则合明于日月合徳合明则与天地同流，而酬酢不倚矣。岂不与四时合序，与神合吉凶乎无方，体而无我正，所谓同流，不倚也以上二句作主不平列。
集解应事接物，为酬酢不倚者应之，皆当无所偏倚，如神之能知吉凶，而应对不谬也。故曰：神合吉凶。
愚按：此节大意释，易文言以明徳之盛也，前平说后串说平说顺，易文串说，则张子所见也，无方体，即天地同流之意，无我即酬酢不倚之意。
礼器则藏诸身，用无不利，礼运云者，语其达也，礼噐云者，语其成也，达与成体，与用之道，合体与用大人之事备矣，礼噐不泥于小者，则无非礼之礼，非义之义，葢大者噐则出入小者，莫非时中也，子夏谓大徳不逾闲小徳出入可也，斯之谓尔。
徴引礼噐礼运礼二篇名
集解用无不利上疑缺礼运则三字
补训此申言，大者噐小者不噐之意，礼运礼噐借篇名以见义礼，字轻，下文言噐不言运礼，噐属大者不泥于小即所以运也，○夫礼记中有以礼，噐礼运名篇者礼谓之噐，则藏诸身也礼谓之运，则用无不利也。其谓之礼，运者语其徳之运而无不达也，其谓之礼，噐者语其噐之成也，达与成，乃体与用之，道成为体，而达为用也，合体与用大人之事备矣，礼噐成而兼运不泥于小者，则于非礼之礼，非义之义可信其无矣，盖大者噐则出入小者，莫非时中，而岂有非礼非义乎？子夏所谓大徳不逾闲小徳出入可也，其斯之谓欤！
发明徳不外礼故以礼言礼，噐礼运虽借用礼经篇名实不専，指书言礼，噐是修性而成噐于己，礼运是达顺而运诸天下观下，章可见用，无不利，未便是用；如规矩可以成方圆，只是可以利用。
愚按：此借礼噐礼运以明大徳小徳体用之分，上半节大徳小徳并言礼噐不泥于小以下，归重大徳盖张子于斯道，有豁然一贯之妙，随举一义，皆见至理，如以骄吝，释大化之义，以肤受之，行得隂阳象法之理之类，所谓随手拈出头，头是道者也，但就二篇大义，讲则拘矣。
礼噐则大矣，修性而非小成者，与运则化矣，达顺而乐亦至焉尔。
徴引礼学记七年论学取友，谓之小成，礼运体信以达顺。
补注此又申明上章礼噐礼运之意
补训礼云：成噐则大矣，其能修性而非小，成者欤？礼云，运则能化矣，能达之，无不顺而乐，亦无不至焉耳。噐属大徳运属小徳，礼字帯言，分别处，只在噐与。
运修性即复性之谓小成，与大反运则化者运行，则有变化也。乐，音洛。顺，则有和乐之意。
愚按大与非小成，只是一意，化与顺乐，亦只是一意，化者运用之熟，变化生心，故达之事物而无不顺也。所达者顺，则随感而应，左右逢原，怡然自得，于天理之趣矣，乐只足顺意，○大与小成对，非孟子所谓大化，盖大而至化，有安勉之，分噐为体，而运为用，一时俱到，不可以安勉分也，旧多误解。
万物皆备于我，言万物皆有素于我也，反身而诚，谓行无不慊于心，则乐莫大焉。
发明此与孟子义别素是素豫吾内之意
补训，此承上文推达，顺乐至之意，行无不慊是达，顺乐莫大焉，是乐至。
愚按：此节大意释，孟子皆备章以明成徳之事亦因上文达顺乐至而类及之也，○不曰素具，而曰有素，宜以工夫言。
未能如玉，不足以成徳未能成徳不足以孚天下，修己以安人，修己而不安，人不行乎妻子，况可忾于天下徴引诗秦风小戎篇，言念君子，温其如玉，礼聘义，昔者君子比徳于玉焉哀公问君行此三者，则忾乎天下矣，陈注，忾犹至也，暨也。
集解人，必成徳而后及人，若未能克治充养，使如玉之精，则不足以成徳未能成徳则本乱矣，故不足以孚化天下，盖修己以安人为极，苟使修己而不能安人，则其所谓修者亦粗焉耳。徳之未成，虽妻子亦不可化，况至于天下哉！
补训上言：徳不成不足孚天下，下又斡入一层，见妻子且不安，况孚于天下，孚主感孚言：
愚按：此节大意见人，必修己而后足以及人也，修己不安人，修己浅防，若果格致诚，正以修己而有不足，安人者乎？○此与上节不必相联。
正己而不求于人不愿乎外之盛者与
集释不求于人，但不愿乎外耳！正己则纯全乎中，所以为盛。
华注，必正己而不愿，方可。不能正己而但言不愿，亦庸人之因任而已。
愚按此节大意释中庸以见正己之重也
仁道有本，近譬诸身，推以及人，乃其方也。必欲博施济众，扩之天下，施之无穷，必有圣人之才能其道，补注释论语之意。
补训此言为仁之方，在推己及人，仁道有本，己身即本也，圣人之才，当兼有位，以展其才。
愚按其道即指博施济众言
制行以己非所以同乎人
徴引礼表记圣人之制行也不制以巳
补注释表记之意
集解君子，制行以立教，当随人资性髙下而教之不可概以己之所能者病人，而律之也，不然，则民将苦其难，而阻于进矣，非所以同乎人也。
必物之同者己则异矣必物之是者己则非矣
补训必以物之大同者，方为同専以已则独异而不同矣。必以物之公是者，方为是専，以已则有非而无是矣。
集解物人也，同者人心之所同，然理之当为者也，然非谓人所同为者，己即为异也。使举世皆恶，而我独为善，则我之异正，所以同乎理安在其为异哉！故朱子曰：不求俗而求同理。
愚按：此节大意，即人巳之公私，以明同异，是非之义，所以醒世之以同，已为同我，是为是者也。玩上下节，皆言同人之意，当以集解补训为是。
能通天下之志者为能感人心，圣人同乎人，而无我故和平，天下莫盛于感人心。
徴引易同人卦彖，惟君子为能通天下之志，咸卦彖，圣人感人心而天下和平。
集解同乎人者，通天下之志也，有人而无己，故无不感。
愚按：此节大意释咸之彖，而本同人之彖以言之，亦明同人之徳也首二句提起，同人无我，即通志之实如欲立，欲达与聚，勿施是也。末句感人心，内仍有通志意在○语意云：易言，圣人感人心而天下和平，夫感人心，未易言也，必能通天下之志，而为一者，斯能感人心，若圣人同乎？人而无私己之见，是能通天下之志者，岂不足以感人心乎？故和平天下，而致时雍，风动之化，莫盛于能，通志以感人心也。
道逺人则不仁
发明制行，而不同乎？人此逺人而不仁者也；人乃人我之人逺即不同之意，与中庸义异。
愚按：此节大意见道之不可逺人也玩本文及上节大意集释，所谓以道为逺而不求所以不仁者，非矣。
易简理得，则知几知几，然后经可正，天下达道五，其生民之大经乎？经正则道前定，事豫立不疑其所行，利用安身之要，莫先焉。
徴引易上传之一章，易简而天下之理得矣，下传之五章，知几其神乎？又云：利用安身，以崇徳也，坤卦文言，则不疑其所行也。
补训人能得易简之理，则能洞知几微知几，然后经常可以得正经者，何也？天下之达道五，其即生民之大经乎？经正则道能前定而不穷，事能豫立而不困，行之天下，何疑阻之有所谓利用安身之要，莫先于此矣，○易简理得知几，属知经正道，行属行，利用安身，言其效易简理得，只言至易至简之理，不必深言，乾坤知几，是知其几微处，亦不必言先事见几，利用安身，串说利其施用，以安其身也。
华注道不外乎经，而其动也有几？其理本易简易简理得，得其原也，得其原，故亲义序，别信之类，俱能黙运于几，如言孝，则视无形，听无声言忠则格君心之非，皆不待事理，暴着始用挽，囘所以能经正。
愚按：此节大意见经正之要也。易简理得与知几，推经正之由道，前定事豫立，不疑所行，推经正之效，玩上下语脉，归宿停顿，皆注此处，○此节亦更端，另起与上不联。
性天经，然后仁义行，故曰：有父子君臣上下，然后礼义有所错。
徴引易序卦传下篇有夫妇然后有父子，有父子然后有君臣，有君臣，然后有上下，有上下，然后礼义有所错，○孝经，夫孝，天之经也。
集解人，惟视天经为性外之物，故仁义冺，而道有不尽，必能以为性，所固有而尽之，然后仁义施行，道无所失，故易传曰：有父子君臣上下，然后礼义有所错，补训天经只是上文经正之，经出于天，故云天经，天经之肫然为仁，秩然为义，不必如髙注分贴君臣父子礼义可包，仁在内，错即措置意。
愚按：此节大意，性天经，即是有父子君臣上下仁义行，即是礼义有所错，引易以证己说也，○性是活字，然只是以为性所固有之意，补训作尧，舜性之之性，似太深仁义以用言，方与礼义字合李注，天经出于仁义之性，非此节意。
仁通极其性，故能致养而静以安义，致行其知，故能尽文而动以变。
补训，此承上仁义而推言其妙，○通者，通达无间致养，是借用易万物致养，字致字不甚着力，犹言得其养也，致行之致，有力文以理之，灿然见于事物者，言静内敛主乎？安动外应主乎变。
髙注仁通极其性，则根于心矣，故能致其养而静以安义，致行其知，则允蹈之矣，故能尽其文而动以变静以安，则止而不迁，动以变则动而不括，静无不适而动，无不利矣。
愚按：此节仁举其体，义举其用，或以为有疵，然朱子有曰：仁存诸心，性之所以为体也，义制乎事，性之所以为用也，又曰：以存心制事言之，则仁体而义用也，正张子之意，○仁以内言体言，故曰养，曰：静义以行，言用言故曰文，曰：动，仁者吾心之徳通极于性者，仁得于心，一如其本然之性也，仁存则内得所养而静有天理之安矣，义者制事之宜，致行其知者，义之克尽，足以推行其所知也，义得，则外尽事物之条理而动有变化之妙矣，诚明篇，通极于性，以本然所具言，此通极其性，乃功之有成者，语同而义异，补训以为相类，欠明。
义仁之动也，流于义者，于仁或伤仁体之常也，过于仁者，于义或害。
补训上分，言仁义，此互言之，以见其相须而不可偏，○义为仁之动，而应物者，主刚方裁制，言偏于义，则慈爱之心不足，故伤仁，仁为体之常，言其体有常主，恻怛慈爱，言过于仁，则裁制不足而害于义，义为仁之动，仁只言体之常，语有分辨，重仁边。
愚按：义言仁之动，仁不言义之体，而曰体之常者，仁统万善义，特其一耳，体之常，犹言体之主乎内者也；○此仁义，皆就用言，故言仁亦曰：过于仁体之常云者，对义言之，亦所谓以存心处事言之，则仁体而义用者也。
立不易方安于仁而已乎
徴引易恒卦大象君子以立不易方
髙注君子之恒恒于仁而已
补训恒卦易方，非方所谓事理当然之则，未尝専指仁张子以为方，即仁不变易，即能安也。
愚按：此节大意，引恒卦之象，而以安仁实之见，仁之重也，此仁宜兼心之徳爱之理言。
安所遇而敦仁，故其爱有常，心有常心，则物被常爱也徴引易上传之四章，安土敦乎仁，故能爱。
补训引易以明，安仁者之能用爱也○，易云：安土敦乎仁，故能爱，盖安于所遇，而敦笃其仁，故其爱有常心而不变，爱有常心，则物亦被其常，爱而不衰也，华注，此仁就爱之理，说王文缉曰：重常字，意常爱本于常，心常心全从敦，字防出。
大海无润，因暍者有润，至仁无恩，因不足者有恩，乐天安土所居而安，不累于物也。
徴引易上传之四章，乐天知命，故不忧，安土敦乎仁，故能爱。
补训，此承上文敦仁能爱而言，其无私也，借海以喻仁，下以不累于物足，其意无润，谓无意于见润，非真无也，不累于物，只言无私心，有心市恩，即是私○，仁者之爱，岂出于私乎？大海无意于润物，因人之暍者借其润，而乃见海之有润，犹至仁之无意于施恩，因人之不足者求其恩，而乃见仁者之有恩，盖仁者乐乎天安乎土，随所居而安，一毫不累于物，非有所私而市恩也。
集释暍暑而渴也
愚按：乐天三句，正申明上二句，非有二意，易乐天属，智安土属仁，此俱以仁言之物，物欲也。
爱人，然后能保其身，【自注寡助，则亲戚畔之】，能保其身，则不择地而安，【自注，不能有其身，则资安处以置之，】不择地而安，葢所达者大矣，大达于天，则成性成身矣。
徴引礼哀公问孔子曰：古之为政，爱人为大，不能爱人，不能有其身，不能有其身，不能安土，不能安土，不能乐天，不能成其身。
补训，此因上文爱人及乐天安土而引，哀公问全照礼文，不用别解，○所达者，大即乐天也，乐乎天理，则上达于天。
补注，古之为政，爱人为大，不能爱人，不能有其身，故曰爱人，然后能保其身，不能有其身，不能安土，故曰能保其身，则不择地而安，不能安土，不能乐天，故曰不择地而安，盖所达者大矣，不能乐天，不能成其身，故曰大达于天，则成性成身矣。
愚按：此因上文引易辞乐，天安土而及，哀公问乐天安土之义以辞之，同而类举之也，然自此节以下，乃言圣人乐天，与天合徳不复及仁者，用爱之事，自是另发一义耳。
上达则乐天乐，天则无怨，下学则治己，治己则无尤，补注与天为一，故不怨天，治己不暇，故不尤人，华注以上达，配无怨以下学配，无尤与论语解异，愚按：此节大意释，论语不怨，不尤之意，而以乐天治己分配言之意，只以乐天与上下文相属，补注以上达，谓大达于天下学谓爱人之事，殊不必盖，此与下节，虽亦借用易乐天而意各有主，与前専明用爱者，固不同也。
不知来物不足以利用不通，昼夜未足以乐，天圣人成其徳不私其身，故干干自强，所以成之于天尔。
徴引易上传之十章，遂知来物下，传之五章，利用安身四章，通乎昼夜之道而知，干九三爻，君子终日干干，大象，君子以自强不息。
补训，此承上文乐天而言，圣人成徳之事○人，若不能知来，物则不足以利乎？用不通昼夜之道，则未足以乐乎天，圣人务成其徳不以私欲累其身，故干干自强不息，所以成其为天徳与天无间，而乐之也，易知来物以筮言，此泛言知方来，事物之理也。知来物，只是精义，通昼夜之道，则于人世，吉凶祸福之道，皆防得透彻，而无所惑，故能乐天以利用引起，乐天利用而后乐天也，圣人正是能乐天者。
愚按：上四句反，起下四句，正承圣人以下虽不言，知来物通昼夜，然干干自强，内当无所不包，成之于天，则能乐天矣。
君子于仁圣为不厌，诲不倦，然且自谓不能葢所以为能也；能不过人，故与人争能，以能病人，大则天地合徳自不见其能也。
补训君子于仁圣之徳为之不厌，以之诲人亦不倦，然且自谓不能，盖正所以为能也；凡人小能不过乎人，故与人争见其能，且以己之能病人之能，若能之大者，则与天地合其徳自不见其能，故自谓不能也，○无不能，而自谓不能是正意，能不过人，反言以形之末二句，又缴正意，争则必病，亦骄吝，相因之意，愚按：此节大意，即论语圣仁章见与天合徳之盛，亦因上文成之于天而及之也，○圣人自谓不能非，故为自谦之词也，大与天同实，不自见其能耳。
君子之道，达诸天，故圣人有所不能，夫妇之智，淆诸物故，大人有所不与。
补训君子之道，大而通诸天，故圣人有所不能，夫妇之智，淆杂于事物之细故，大人有所不与知，然其与天地合徳固不以此加损也，○淆诸物，旧说以混于物欲言，愚意只是错杂而见诸屑之物，圣人岂一一求其知，故云不与大人，即圣人对天，言圣人对夫妇，言大人文法，小异耳。
愚按：此节大意，因上文言圣人自谓不能而引中庸夫妇之愚，节以见圣人有所不能，不与也，意以明圣人不重道之大意。
匹夫匹妇，非天之聪明，不成其为人，圣人天聪明之尽者尔。
徴引书泰誓上，惟天地万物父母，惟人万物之灵，亶聪明，作元后。
补训，此因上文夫妇之智，与圣人不同，而推言其义，集解天之聪明性也，必禀是性，而后有生，非性即不成人矣。此匹夫匹妇本皆得天之聪明以有成，但气拘物蔽而不能尽，圣人则天聪明之尽者耳。
李注天聪明之尽故曰亶
愚按：聪明以心言，非以耳目言得之于天，故曰天之聪明，亦本臯陶谟，天聪明自我民聪明说命，惟天聪明来尽者，至极之义。
大人者，有容物无去，物有爱物，无狥物，天之道，然天以直养万物代天，而理物者，曲成而不害其直，斯尽道矣徴引易上传之四章，曲成万物而不遗。
补训大人者，有以容纳乎物，未尝絶去乎？物有以仁爱乎物，未尝偏狥乎物，此如天之道，然盖天无心，成化一本乎理，以直养万物者也，圣人代天，而理物于物，皆曲成而不害其为直，斯亦如天之养物而尽其道矣，○此言有位之大人也。
集解去，物容物之反，狥物，爱物之流，天之道，然言天道之当然也，天以直养下正申其为天道之意，不害其直，正是曲成。
愚按：此节大意，言大人之法天，以理物也，无去无狥，即是直养，曲成而不害其直，兼无去无狥，言尽道尽，天之道也，补训欲以曲成顶无去，不害其直，顶无狥玩，不害其直，即上直养之直，不宜偏承无狥，○此以下，又另起以无去无狥，与可久可大，二意相错言之，皆所以尽天地之道，而肖之也，此与清为异物，节同意，志大节与金和三节同意。
志大则才，大事业大，故曰可大，又曰：冨有志久则气久徳性久，故曰可久，又曰日新。
徴引易上传之一章，有亲则可久，有功则可大，可久则贤人之徳可大则贤人之业，五章冨有之谓大业，日新之谓盛徳。
华注此释易辞而总归之于志
补训才大，以建事业，气定以养徳性，富有有之，多日新，日日新也。
清为异物和为狥物
补训此言，清和之偏，亦申无去物，无狥物之意，大人则徳备清和者也。
李注此隘与不恭之道君子所以不由
金和而玉节之，则不过知运，而贞一之则不流，道所以可久可大，以其肖天地而不离也，与天地不相似，其违道也逺矣。
徴引易上传之四章，与天地相似，故不违，知周乎万物，而道济天下，故不过，旁行而不流，下，传之一章，天下之动，贞夫一者也。
补训此引易文而释之，以申可久，可大之意，不过不流，肖天地出易，而张子以己意为之说，兼用孟子，金声玉振智之事，圣之事，以相叅似暗，照孔子说，故不拘易本文，○易言与天地相肖，而必云不过不流，试观之于圣人，圣人之徳如金以和之于始玉，以节之于终，则不至于过差矣。圣人有知以运之，而正以一之，则不至于流失矣，此其为可久可大之道也，道所以可久可大者，以其肖天地而与天地不异也，若与天地不相似，则其违道也逺矣圣人不过不流，岂其违道而与天地不相似乎○，孟子金声玉振金以宣之，欲其和也，玉以振之，欲其节也，知周万物，道济天下，有始有终，有金和玉节之意，故不过知以运之，而贞以一之，故旁行而不流离异也。易本从干之易知，说到可久从坤之简，能说到，可大可久，所以肖天可大，所以肖地，然不分亦可。
发明和之，以金运之以智，所以可大节之以玉，贞之以一，所以可久。
久者一之纯大者兼之富
补注此承上道所以可久可大而言也
补训何谓乆乆者一之至纯，不息而乆也何谓大大者兼之，至富统括而大也，此専言圣人不兼天地，集释一者，守之正，兼者蓄之多。
大则直不绞方不刿故不习而无不利
徴引礼聘义亷而不刿义也，陈注刿伤也，○易坤卦六二爻直方大，不习无不利。
补训，此又専申大字之意，杂引易，论语聘义，易词以明之，非専释易○，大则兼直方，直而不绞，方而不刿，故不待学习而自无不利。
髙注绞急切也，常情直多绞，方多刿，惟大则自不绞不刿。
易简然后能知险阻，易简理得，然后一以贯天下之道易简，故能悦诸心，知险阻，故能研诸虑，知几为能以屈为伸。
徴引易下传之十二章，夫干天下之至健也徳行恒易以知险，夫坤，天下之至顺也徳行恒简以知阻，能悦诸心，能研诸虑，本义至健，则所行无难，故易；至顺则所行不烦故简，然其于事皆有以知其难而不敢易以处之也，是以其有忧患，则健者如自髙临下而知其险，顺者，如自下趋上而知其阻，悦诸心者，心与理合，干之事也，研诸虑者，理因虑审，坤之事也，五章，知几其神乎？上传之一章，易简而天下之理得矣，下传之五章，屈伸相感，而利生焉，尺蠖之屈，以求伸也；龙蛇之蛰，以存身也。
李注平易者险之，反简约者，阻之对以险阻，遇险阻，则不能知险阻，而亦无以处此，险阻也，易简理得，则险阻不难于知而处之矣，平日则以悦诸心，临变则以研诸虑，研虑而知几，则虽遇险阻在前，以屈为伸，而处之裕如也。
集解易简理得，然后一以贯天下之道，是解所以能知险阻之意。
补训易能知险，简能知阻，皆以处事，言易简贴，悦心知险阻，贴研虑与本义悦心，属干研虑，属坤不同，悦心主自然说研，虑有研审之功，因研虑以知几，知几，故能以屈为伸也，有屈必有伸，常存屈意，自能伸愚，按：此节大意，引易传而释之，从易简防出知几屈伸，不専主释易也，○易乾坤易简，本言圣人之徳知险阻悦心研虑，本义意已备，此无大异，但于知险阻，中防出知几屈伸，意则张子所独见耳，○此又更端从易简言及屈伸，不必与上联宋子锐臣云：屈伸相感，天道有自然之理，内外交养学，亦有屈伸，自然之机，此易所云屈伸之义也。张子以屈为伸，颇类老氏，知雄守雌，柔能胜刚之说，或因易尺蠖之屈二语，而为此言欤？君子固无争心，然有时为朝廷正纪纲，为万世正学术，必有毅然不可屈之气，又如顔子犯而不校，孟子三自反，只是不与较量耳，非以此为胜人之术也。
君子无所争，彼伸则我屈，智也，彼屈则吾不伸而伸矣，又何争！
补训此承上，以屈为伸，而引论语无争之言，以明之髙注彼直而伸，则我曲而屈，不可争也。不争智矣，若曲在彼，则直在我，吾不伸而伸，不必争也，又何争。
无不容，然后尽屈伸之道，至虚则无所不伸矣，君子无所争，知几于屈伸之感而已，精义入神交，伸于不争之地，顺莫甚焉，利莫大焉。
补训，此承上文无争，屈伸之意，而言上三句截住，下申上意，知几于屈伸之感，即能尽屈伸之道也交伸于不争之地，即无所不伸也，精义入神，即是几之，尽处顺利，是因精义，利用意。
愚按上三句，虚下以君子无所争，与精义入神，指其实而申明之，天下之事不过一屈一伸，自然相感而已，人必无所不容，然后尽屈伸之道，尽屈伸之道者，不求伸也；至于虚之至，而我见胥化则亦无所不伸矣，无不伸者，不终屈也，至虚视无不容，较深尽其道者，其惟君子乎！君子无所争者，知屈伸相感之几而已，知几者，不求伸也；至于义之精，而入于神，伸固伸屈，亦无非伸，是交伸于不争之地矣。交伸者，不终屈也，精义入神视，知几较深究之，无争即无，不容之实，知几而至于精义入神，即至虚之实无二意。
天下何思何虑明屈伸之变斯尽之矣
徴引易下传之五章天下何思何虑
华注屈伸之变即隂阳二气之循环，明之则顺时而行，无所不利，何思虑之有明字，要防得深。
愚按：此节大意以屈伸，实何思何虑之言？但借易为说，非専释易○微，而天道之隂阳显而人事之进退，内而理欲之消长，外而物我之交接，无非屈伸之变，故明此足以尽何思何虑之道？须防得精深广大，方得。
胜兵之胜胜在至柔明屈伸之神尔
华注此即兵道以明屈伸非论兵也
补注老子曰柔能制刚柔屈也胜伸也
敬斯有立有立斯有为
补训，此又起一意，与上不联，盖于篇将终，而提敬字，以为要道也。敬兼体，用心不放，有立也，事不苟有为也。
集解有立以体言有为以用言
李注君子庄敬日强有为之本也
敬礼之舆也不敬则礼不行
徴引左传僖公十二年，内史过曰：礼，国之干也；敬，礼之舆也；不敬则礼不行。
补训此承上，敬字而言，敬以行礼也。然张子尤重，在礼上，上言敬，引起行礼耳。
集解敬以心言礼以文言
恭敬撙节退让以明礼仁之至也爱道之极也
徴引礼曲礼上君子恭敬撙节退让以明礼
补训曲礼云：君子内存恭敬之心，外有撙节，退让之文，以发明礼之用，示天下后世，其心大公，而泽及人，可谓仁之至也，爱道之极也，明礼可不急哉！○仁主于爱，仁即是爱之道，仁之至，即为爱道之极。
愚按：此节大意释，曲礼以明礼之重也，旧说明礼以己之尽礼，言于仁之至，爱道之极难，合补训得之，张子倡道关中，以礼立教，宜其所见如此也。
己不勉明则人无从倡道无从教无从成矣
补训，此与上节一意上正言此反，言明礼为仁之至，则有以倡人，道成教矣，○明礼则为仁之至，若己不能勉以明礼，则人无由而倡之，道无由，而之教，无由而成之矣，所以君子必恭敬撙节退让，以明礼也。
礼直斯清挠斯昏和斯利乐斯安
徴引书舜典夙夜惟寅，直哉惟清，蔡传人能敬以直内，不使少有私曲，则其心洁清而无物欲之汚，○礼乐记，乐则安，安则久。
补训，此承上礼字，而言行礼，必直与和交尽也，○行礼者，非苟而已也，人能直以无私，则其心清有私而挠曲，则其心昏可见，直为行礼之本也，又须以和顺从容为贵，和斯行之，无不利，因和而乐，斯行之无不安，如是以行礼，则礼明于天下后世矣，○挠曲也，与直反昏，与清反礼之用，和为贵，小大由之可知其利，乐承和言。
补注直者礼之体和乐者礼之用
髙注利则行之顺安则得之固
将致用者，几不可缓，思进徳者徙义必精，此君子所以立多凶，多惧之地，干干徳业不少懈，于趋时也。
徴引易干九三爻，文言忠信，所以进徳也，修词立其诚，所以居业也，知至至之，可与几也；知终终之，可与存义也，又曰：干干因其时而愓本义，知至至之进徳之事，知终终之，居业之事，下传之九章，二多誉，四多惧，又云：三多凶，五多功。
补训此，以下言徳业又是一意致用，属业进徳属徳故干干总言徳业不重释易，只见君子当进徳修业○君子进徳居业之功，不可不知也。将致用，以居业者，见几不可，或缓不见几，则不能致用也；思为善，以进徳者徙义不可不精不徙义，则不能进徳也，此君子所以立于多凶，多惧之地，干干以求进，徳居业终日至夕，因时而惕，不敢稍懈，于趋时也，○本义，知至属进徳知终属居业，张子以几属致用，义属进徳分贴与易不同，此九三爻，多凶为正，多惧言，以其相类耳。
发明多凶多惧即居上易骄在下易忧之地
动静不失其时，义之极也，义极则光明着见，惟其时物，前定而不疚。
徴引易艮卦彖动静，不失其时，其道光明下，传之九章，六爻相杂，惟其时物也。
补训，此因上文精义趋时，而推言之，引艮，彖以明其义，语气至着见截，时物前定，又借以明艮，彖光明即照不疚，意言动静光明，无暧昧也。
髙注时物谓当几之物
愚按：上三句推动静，不失所以光明之故，由于义之精，下二句又推精义，所以能光明之故，因其时物之前定，光明与不疚意同，玩有徳篇行前定，而不疚光明也。数语可见，○语意云：易言动静，不失其时，言其义之极精也，义极则自然光明，而着见矣，夫义岂取办一时，惟其当时之物，皆前定而不挠，故动静光明而不疚耳。
有吉凶利害，然后人谋作大业，生若无施，不宜则何业之有？
徴引易上传之十一章吉凶生大业
补训，此承上文业，字引易，大传以见业之出于不得已，上正下反语，气如天下有道，丘不与易意。
补注当凶害之时，则人谋作，至于反凶为吉，转害为利，则大业生矣，说所谓力胜贫，谨胜祸，慎胜害，戒胜灾是也。
天下何思何虑行其所无事斯可矣
徴引易下传之五章天下何思何虑
补训，此承上文而言，大业之生，不过行所无事也，集释事之至也，因其事处之于理，尚何待？思虑为。
知崇天也形而上也通昼夜而知其知崇矣
徴引易上传之七章，夫易，圣人所以崇徳而广业也，知崇礼卑，崇效天，卑法地，本义穷理，则知崇如天而徳崇循理则礼卑如地而业，广十二章，形而上者谓之道，四章，通乎昼夜之道而知。
补训此合下节引易知，崇礼卑而明其意，与上不甚联○，易云：知崇又云：崇效天，盖言知崇如天也，形而上之道也；知何以崇能？如易所云，通乎昼夜之道而知，则其知崇矣，○知崇如天，不囿于形象之间故云形而上通，昼夜而知，则无不知，故崇。
发明通昼夜而知，谓知动静循环之理，吉凶利害消长之道也。
知及之而不以礼，性之非已有也，故知礼成性而道义出，如天地位而易行。
徴引易上传之七章，又云：天地设位，而易行乎其中矣，成性存存，道义之门。
补训知崇如天，则知及之矣，而不能以礼成，其性虽知之，非已有也，故由知及而循礼以至于成性，天下之道义，皆出于其中，亦如天地之设位而变化之易行乎其中也，○上节言：知崇此节言，礼卑，从知说到，礼以成性，存存道义之门，原兼知礼而言也。知礼成性，合知崇，礼卑而言，而此节重在礼，易云门，故此言出由门而出也，天地位而易行，借以相形，不重愚按，知及之礼以行之，则所行无非道义，故曰：道义出易成性，言其本然之性，存存乃全其性之本然，此成性即存存意。
知徳之难言知之至也，孟子谓我于辞命则不能，又谓浩然之气难言易，谓不言而信，存乎徳行又以尚辞为圣人之道，非知徳达乎是哉！
徴引易上传之十二章，黙而成之，不言而信，存乎徳行十章易，有君子之道四焉，以言者尚其辞。
补训上文言徳可谓详尽矣，于篇末发出徳难言之意见徳虽言之而不尽也，此是通篇结语，○首句提起孟子二语易二语，总明言之难末，仍以知徳结之髙注道非真得于己，难以言语形容天下，莫难言者，徳也知徳之难言，则知之至矣，故孟子于辞命浩然，皆难言也易谓不言而信，亦以徳行在乎黙识，不假言辞，又以尚辞为圣人之道，见辞之不易也，非真知徳能通于是哉。
闇然修于隐也的然着于外也
补训，此承上文徳之难言而推，所以不轻言之义，华注，此释中庸闇然的然之意。
发明不言而信，存乎徳行君子所以修于隐，未少有得，而徒尚口说，小人所以着于外也。
愚按此节大意合华冉二注始备
正初义卷九
钦定四库全书
正防初义卷十
邳州知州王植撰
作者篇第十
发明此篇，论帝王以及贤大夫皆达而在上，其道行之事三十篇，论孔子以及门，人皆穷而在下，其道明之事。
愚按：此篇凡二十一节，前十三节，论古帝王之事，有分论有合论，周有八士以下八节，论春秋列国君卿大夫之事，有褒有讥。
作者七人，伏羲，神农，黄帝，尧、舜，禹，汤：制法兴王之道，非有述于人者也。
张子语録作者七人，伏羲也，神农也，黄帝也，尧也，舜也，禹也，汤也，所谓作者，上世未有作而作之者也，伏羲始服牛乗马者也神农始教民稼穑者也，黄帝始正名，百物者也，尧始推位，舜始封禅者也，尧以徳，禹以功，故别数之，汤始革命者也，若谓武王为作则，武王已是述汤事也，若以伊尹为作则当数，周公恐不肯以人臣谓之作，若孔子自数为作则，自古以来，实未有如孔子者，然孔子已是言述而不作也。
补训举七人，以实孔子之言也，论语本无可指，作是去而隐，张子以七圣实之自为一解，○制为法度，兴起王业，大槩浑说，若谓黄帝非王禹汤方是兴王太拘以述对，作本孔子述而不作语。
以知人为难，故不轻去，未彰之罪，以安民为难，故不轻变未厌之君及舜而去之，尧君徳故得以厚吾终，舜臣徳故不敢不防其始。
徴引书臯陶谟，在知人，在安民，又云：惟帝其难之，舜典四罪而天下咸服。
张子经学理窟，诗书篇万事，只一天理，舜举十六相，去四凶，尧岂不能尧固知四凶之恶，然民未被其虐，天下未欲去之，尧以安民为难，遽去其君，则民不安，故不去必舜而后因，民不堪而去之也。
补训，此承上文尧舜而言，其待四凶之事，○防重其事之意，舜居摄二十八载四罪，事最在后，在居摄为治之，始而四罪，非居摄第一事也。
髙注未彰之罪，四凶也，未厌之君，三苖也君徳则于人无不容，臣徳则于分有不敢也。
华注既云未彰，未厌，虽舜为臣，而未可去，若其既彰既厌，虽尧为君，而亦必去须防得活。
稽众舍己尧也，与人为善，舜也，闻善言则拜，禹也；用人惟己，改过不吝，汤也，不闻亦式不谏，亦入文王也徴引书大禹谟稽于众，舍己从人，仲虺之诰，用人惟己，改过不吝，诗大雅思齐篇，不闻亦式不諌，亦入集传，虽事之无所前，闻者亦无不合于法度，虽无谏诤之者，亦未尝不入于善。
张子经学理窟，诗书篇与此同，而末又益一语，曰：皆虚其心以为天下也。
集解此言圣人无不用人之善
髙注不闻亦式敬之至也不谏亦入虚之至也
别生分类孟子所谓明庶物察人伦者与
徴引书小序，帝厘下土，方设居方，别生分类，孔氏曰：生姓也，别其姓族，分其类，使相从也。
补训，此于羣圣之中，専言舜也，因书序言别生分类，与孟子言明物，察伦相近，故合言之。
李注自亲亲之杀，尊贤之等，以至于贵贱，上下士农工，贾鳏寡惸独暨鸟兽草木鱼鳖，皆所谓别生分类也。
愚按：别生分类，孔氏但以姓族言之，张子之意，似濶凡五伦常变之殊，道事物，经权之异用，皆所以别其生，分其类也。故为为明，物察伦之义，书序，帝即谓舜故张子取以称舜者，释之。
象忧喜，舜亦忧喜，所过者化也，与人为善也，隐恶也，所觉者先也。
补训此举舜之爱弟而深赞之也
集解过化谓事过即化，无所留滞不藏，怒不宿怨也，与人为善，谓取其爱兄之意也。隐恶谓没，其杀己之恶也，所觉者先不逆诈，亿不信也，此四句举经传成文，皆以解象忧喜，舜亦忧喜之意。
李注即与象同忧喜一事而四美具焉
好问，好察迩言，隐恶扬善，与人为善，象忧亦忧，象喜亦喜，皆行其所，无事也过化也不藏怒也，不宿怨也，补训此补足，上文之意增出，问察及行所无事不藏，不宿数句，其实只一意行，无事过化，总承不藏二句只结忧喜意过化，上文已有此，又从行所无事，防出当串说下○，舜之好问，好察迩言，隐恶而扬善，与人为善，以及象忧亦忧，象喜亦喜，皆顺理而行，所无事也，故所过者化也，而于象不藏怒，不宿怨也。
舜之孝汤，武之武，虽顺逆不同，其为不幸均矣，明庶物察人伦，然后能精义致用，性其仁而行，汤放桀，有惭徳而不敢赦，执中之难也如是。天下有道而已，在人在己，不见其间也，立贤无方也，如是。
徴引易下传之五章，精义入神，以致用也；○书仲虺之诰成，汤放桀于南巢，惟有慙徳汤诰将天命明威不敢赦。
补训此言，舜汤之事，武是帯言，故下明舜，汤不及武，明庶物叚，不复粘孝，执中立贤不复粘武，首四句意本轻，引起下文耳，○子事父为顺，汤武放伐其君为逆，精义致用，言义已精而致之于用，有慙徳不敢赦是两意，欲放则有慙徳欲赦又不敢所以难致其中，天下有道，道是道徳之道言天下，但求有道徳之人而用之。
髙注舜虽顺，汤武虽逆，然一以瞽瞍，为父一以桀，纣为君，其不幸均矣，明物察伦生知也，精义致用，性其仁而行，安行也，虞帝所以不可及也，汤放桀，而有慙徳欲赦桀则畏上帝，执中之难如是，且天下不过欲其有道耳，在人在己，又何间焉？所以立贤无方也，舜之至徳汤之至公，无以加矣。
愚按：明庶物以下，虽不粘孝武，然言物伦，则孝在其中，言执中则武在其中，上下未尝不相应也，天下有道，句诸家之说不同，愚谓此言天下但有一道而已，不必在己，不必在人也，在人在己，即以道言人己不间，即商书用人惟己意。
立贤无方，此汤所以公天下而不疑，周公所以于其身，望道而必吾见也。
大全疑周公上有坐以待旦四字
补训此言，汤与周公之事，文王望道而未之见，周公继志述事，所以于其身，望道而必吾见也。
集解汤之求贤，周公之求道，其公勤之，心一而已矣。
帝臣不蔽，言桀有罪，巳不敢违天纵，赦既已克之，今天下莫非上帝之臣，善恶皆不可掩，惟帝择而命之，己不敢不听。
补训，此又専言汤事不蔽不赦，本一时事，张子以为不赦，后方不蔽，又以帝臣兼善恶，与本防异。
愚按书汤诰，本文尔有善，朕弗敢蔽，罪当朕躬，弗敢自赦，惟简在上帝之心，论语少变，其文则曰：有罪不敢赦，帝臣不蔽，简在帝心，以有罪属桀说，然论语不蔽，谓己不敢蔽，此又以为善恶，皆不可掩蔽也。
虞芮质，厥成讼狱者，不之纣而之文王，文王之生，所以縻絷于天下，由多助于四友之臣耳。
徴引诗大雅绵之篇虞，芮质厥成，文王蹶厥生，予曰有疏附，予曰有先后，予曰有奔走，予曰有御侮，集传生起也，○晋陶潜圣贤羣辅録文王有胥附奔走，先后御侮，谓之四邻，孟懿子曰：夫子亦有四邻乎？子曰：吾有四友焉，自吾得囘，门人益亲，非胥附乎？自吾得赐逺方之士日至，非奔走乎？自吾得师前有光，后有辉，非先后乎？自吾得由恶，言不至于耳，非御侮乎？见孔丛子。
补训此言，文王頼四友之助也，博物志谓闳夭，太颠南宫适，散宜生为四友，依诗本文疏，附先后奔走御侮，是四様臣，非四人而闳夭四人在其中，文王之生，是蹶生之生，张子或不作，兴起解。
集释縻絷，犹言系也，非文王之有心，有圣徳自系人之心也。
以杞包，文王事纣之道也，厚下以防中溃尽人谋，而听天命者与？
徴引易姤卦九五爻以杞包，含章有陨，自天本义隂物之在下者，甘美而善，溃杞髙大坚实之木也，五以阳刚中正，主卦于上而下防始生必溃之隂其象如此。
补训此借易以形，文王也，○文王之事，纣与易，理有合焉，易云：以杞包，乃文王当日事，纣之道也，杞木上也，下也，以杞包，是厚于下而防其自中溃，澜文王爱民，而不使之畔乱，亦犹是也。在当日文王所以供臣职，而尽人谋者如是，后来天命，乃听其自至，岂有图度之私与○纣，不可谓之下，下当指民，文王厚下，安民以服事殷，不使背叛，是厚下以防中溃也，溃，自内而外，故曰中文王含晦章美，而天实命之，是有陨自天也，有陨自天，如俗云，从天而坠。
愚按：友人赵子彤元云下，専以民言亦未尽，当兼爱民御，侯言，盖文王为西伯，率所属之国以事纣，即厚下以防中溃也。
上天之载，无声臭可象，正惟仪型，文王当防，契天徳而万邦信悦，故易曰：神而明之，存乎其人，不以声色，为政不革命，而有中国黙顺帝则，而天下自归者，其惟文王乎！
徴引诗大雅文王篇上天之载，无声无臭，仪型文王，万邦作孚，集传上天之事，无声无臭，不可得而度也，惟取法于文王，则万邦作而信之矣，皇矣篇不？大声以色，不长夏以革，不识不知，顺帝之则，集传夏革，未详○易上传之十二章，神而明之，存乎其人。
补训，此承上言，文王而两引诗以明之，上言仪型，文王当防，契天徳下言文王黙，顺帝则实，只一意正惟与当字相应，防契则无迹，故云神而明之，其人当指文王不指仪型，文王者诗不长，夏以革时讲谓不长，侈大而变革，张子以革为革殷命，长夏字不知作何解？或长有中夏之意欤？不大声色照黙，字防即无声臭也，黙顺帝则，即防契天徳天下自归，即万邦信悦，集解此本大雅文王诗而言，天道无声臭，可象妙而难求，文王能全天道者也，正惟取法，文王自当防，契天道而万邦信悦矣，不必逺求也盖圣人者有形之天道，求天道于天，则微而难见，求天道于圣人则有体而可法也。神而明之，存乎其人，言欲神明天道，在求之人，与易防不同，不革命，而有中国言不有心，作为以求革命而有天下也，此本大雅皇矣，诗而言华注引皇矣之诗，正文王黙，契天徳而天下归之，实则仪型，文王即当防，契天徳而万邦信，悦可知矣。愚按此仪型，文王与天道篇，不知上天之载，当存文王同意，○语意云：文王之事，诗尝言之矣，文王之诗曰：上天之事无有声，臭可象，是天徳如此也天徳当法而无声，臭则难见，必也仪型，文王之为人，自当有以黙合乎天徳而万邦亦从，而信悦之矣，易言神而明之，存乎其人，正黙契天徳者当存文王之谓也，夫文王之为人，何如乎？即皇矣之诗，观之，则夫不大着声色，以为政不革，殷命而有天下，但黙顺上帝之则，循理而行，而天下自归者，其惟文王乎！文王之防，契天徳而万邦信悦，如此，则仪型，文王者不从可知哉。
可愿可欲，虽圣人之智，不越尽其才，以勉焉而已，故君子之道四，虽孔子自谓未能博施济众，修己安百姓，尧舜病诸，是知人能有愿有欲，不能穷其愿欲。
徴引书大禹谟敬，修其可愿，蔡传可愿，犹孟子所谓可欲，凡可愿欲者皆善也。
补训，此见人当尽其才，以勉为善也，○才犹力也，未能四是修己博济安百姓，是及人，可愿欲之善兼人，己言，是知双承孔子尧，舜有愿有欲者，人所能穷其愿，欲而使之无憾者，人所不能也。
周有八士记善人之富也
补注释论语之意
华注富多也
愚按此节论语朱注采入
重耳婉而不直小白直而不婉
补注释论语之意，其以谲为婉，以正为直，二人各有短长也。
鲁政之弊，驭法者，非其人而已，齐因管仲，遂并壊其法故必再变而后至于道。
补训，此释论语齐鲁之变，一节意○弊，壊也驭犹用也，车驾马谓之驭驭法，亦是以人驭此法，周礼多用驭字，管仲云云，见非太公，立法不善，管仲经营伯业壊其法耳。
集释法者，先王之法，道亦先王之道，道由法立，法由道成非其人，三家是也。鲁则人亡而法存，齐则人法两亡也。
孟子以智之于贤者为有命，如晏婴智矣，而独不智于仲尼，非天命耶？
徴引史记孔子世家，昭公二十五年，孔子适齐，景公欲封以尼谿之田，晏婴不可公惑之，孔子遂行，李注言天限其智也。
愚按：此节大意，即孟子之文以论晏子也，上下文皆论列，各国大夫，此当以晏子为主，仲尼亦命非本意，○此节，孟子朱注采入。
山楶藻棁为藏之室，祀爰居之，义同归于不智，宜矣徴引国语海鸟曰爰居，止于鲁东门之外三日，臧文仲使国人祭之，左传？文公二年，仲尼曰：臧文仲不智者三，作虚噐纵逆祀，祀爰居，三不智也。
补训此取国语之语广论语不智之义
补注楶与节同
愚按此节论语朱注采入
使民义不害不能教，爱犹众人之母，不害使之义，礼乐不兴，侨之病与。
徴引礼仲尼燕居，子产犹众人之母也，能食之，不能教也。
补注使民义即所以为教，不害其平日之不能教也，爱犹众人之母，虽过于爱，不害其平日能使之义也。但其礼乐不兴，是子产不学之病欤。
愚按：此节大意合，论语礼记之言，以论子产上四语皆谓子产之善于治民，末乃就其不足处言之，诸家以首尾作一，意中二句作一意解，不害二字，似涉牵强，语气亦重复无序，○上教字浅，防见使民义亦是子产之教，礼乐句深，防见子产，虽能教而不能兴，礼乐也如此，与礼记不能教之言，正未尝相妨，盖此言礼乐不兴，即礼所谓不能教耳。
献子者忘其势，五人者，忘人之势，不资其势而利其有，然后能忘人之势，若五人者，有献子之家，则反为献，子之所贱矣。
补训，此释孟子论孟献子之言，见五人，意中无献子之家，寻常交富贵者，非借其势则利其财，张子资，势利有本，人情而言。
愚按此节孟子朱注采入
颛臾主祀，东防既鲁地，则是已在邦域之中矣，虽非鲁臣，乃吾事社稷之臣也。
补注释论语孔子之言，盖颛臾既在鲁，地方七百里之中，则是已在邦域之中矣，虽非鲁在内，守官之臣，亦是其所属，乃鲁在外，奉事社稷之臣也。
补训论语朱注邦域，社稷是二意，张子是串防社稷，上加事字，君为社稷之主，事社稷，即事君。
正初义卷十
<子部,儒家类,正蒙初义>
钦定四库全书
正防初义卷十一
邳州知州王植撰
三十篇第十一
补训杂引成语，附以己意，其中得失相半，读者辨之，愚按：此篇凡三十三节前二十二节，皆论孔子之事，后十一节，论顔子子路孟子仲弓之事也，惟首四节大意相聨，余俱节各一义，○内困之，进人也五句，朱子采入近思録论学。
三十器于礼，非强立之谓也，四十精义致用，时措而不疑，五十，穷理尽性，至天之命，然不可自谓之至，故曰知六十尽人物之性，声入心通，七十，与天同徳不思不勉，从容中道。
徴引礼学记强立而不返，○易下，传之五章，精义入神，以致用也；説卦之一章，穷理尽性，以至于命，张子语録仲尼自志学，至老徳进何晩窃意仲尼自志学固己，明道其立固己成性，就上益进，葢如天之不已为天已定，而所以为天不穷，如有成性则止，则舜何必孜孜，仲尼何必不知老之将至，且叹其衰，不复梦见周公，由此观之，学之进徳可知矣。○又曰：穷理亦当有渐，见物多穷理，多如此，可尽物之性华注，此释志学篇意。
补训孔子云：三十而立，又云：立于礼，张子合言以三十之立为器于礼也，不惑重精义，上知命，已是至命至之而通达无间自言，只曰：知耳中庸尽人物之性，此说耳顺，只是人物之理，无不穷尽，故声入心，通天徳自然圣人，亦自然与天合徳，如中庸所谓诚者，不思不勉，而从容中道也，此与论语朱注不尽同，李注器于礼者，礼与性成强立者，守礼不返。
愚按：张子尽性与穷理，一例防尽人物之性，亦多言穷尽人物之理，大心篇首节及此皆然。
常人之学，日益而不自知也，仲尼学行习察，异于他人，故自十五至于七十化而知裁其徳进之盛者与补训，此与上合为一，意上节叙，此节论也。
李注圣学，变化而自能名其所至气分明，故曰化而知裁。
愚按：易系化而裁之谓之变，谓天地之气化，无有间歇，因其气之变而裁之，若者为一年，若者为一时耳，圣人一理浑然，至诚无息，亦如天道之化，而自裁之，为十年一变，故曰化而知裁裁者，裁截之意也，上由十五至七十，则非止以七十为化境，旧说多未明。
穷理尽性，然后至于命，尽人物之性，然后耳顺，与天地参，无意必固我，然后范围天地之化，従心而不逾矩，老而安死，然后不梦周公。
徴引易上传之四章范围天地之化而不过
补训，此又申首节之意，但自五十以下言○穷理尽性，然后至于命，见孔子之知命，由于穷理尽性也，尽人物之性，理无不明，然后耳顺，而与天地参，盖天地间道理无不通，彻可以参天地也；意，必，固；我，皆私与矩相背，无意必固我，然后天地之化，皆范围统摄，圣人之心，即心即矩，故従，心不逾矩也，孔子只说到七十止，张子补出，老而安于死，不复梦周公，以见自序所学之时，已是衰甚之年也。
愚按：天地无心而成化，圣人无意，必；固，我而即心即矩，即首节与天同徳意故曰范围天地之化，以不梦周公，为不逾矩之事者，张子以吾衰为孔子，七十时所言，故即此以见不逾矩之实也。
従心莫如梦，梦见周公志也，不梦欲不逾矩也，不愿乎外也。顺之至也，老而安死也，故曰：吾衰也久矣。
徴引礼礼运此顺之至也
补训此接上文，从心一段，而申明之，○欲不逾矩，欲字即従，心所欲之欲梦见周公，乃行道之本志，老而知道之不可行，遂不复梦，正是所欲不逾矩，处于此，并见得不愿乎外而顺之，至顺，即顺受其正之，顺安，死即顺受，曰：吾衰者自知其衰而安之也，○従，心不逾矩，其义无穷，连不梦周公说于不梦，周公防得深于不逾，反防得浅，张子于此，似失之强合。
困而不知变，民斯为下矣。不待困而喻贤者之常也。困之，进人也为徳辨为感速，孟子谓人有徳慧术智者存乎疢疾，以此自古困于内无，如舜困于外，无如孔子，以孔子之圣而下学于困，则其防难正志圣徳日跻，必有人所不及知，而天独知之者矣，故曰：莫我知也夫！知我者其天乎！
徴引易下传之七章，困徳之辨也，明夷卦彖，内文明而外柔顺，以防大难，文王以之内难，而能正其志，箕子以之○诗，商颂长发篇，圣敬日跻。
发明此言困能进人
补训，不知变计，指不学言，此是困而不学，一路人而喻，即孟子徴色发声而后喻之喻，谓不待困心，衡虑而先自晓喻以向学，乃贤者之常也。此是不防困，一路人一困，犹不变，一不由困而自喻，两路相形，引起防困之，进徳下即舜孔推之贤者，非优扵舜孔，然自有不遭困之贤人，其为徳最能辨其感动最神速，因疢疾而生，智慧是徳之能辨防亦是感之神速，防下学于困，因困而用下学之功难，谓处困也，跻升也，李注张子以困而学之，为遇困而能修治之义，故其说如此。
补注人防困之时，则能警悟，通晓故为徳辨能奋发兴起，故为感速，舜之父顽，母嚚象傲，是困于内也，孔子厄于陈，蔡，无上下之交是困，扵外也，叶氏曰：人防患难之时，则操心危惧，而无骄侈之蔽，故其析理也，明置身穷厄，而有反本之思，故其从善也速。
愚按：友人赵子彤，元云末二句引，以证上人，不知而天独知之意，非以莫知为防困也，补训疑张子以莫知作防困防非是，孔子终身不遇，是困补注専言厄陈，蔡，亦拘。
立斯立道斯行绥斯来，动斯和従，欲风动神而化也，仲尼生于周，从周礼，故公旦法壊梦寐不忘为东周之意，使其继周而王，则其损益可知矣。
徴引书大禹谟俾予从欲以治四方风动
补训论语所云立道绥，动同于舜，当日之从欲风动，乃存神而过化也，仲尼因生于周，従周之礼，故公旦法壊于鲁仲尼，梦寐中不忘为东周之意，所以遵王制也，使其得位，继周而王，则其所损益，必大有可观，可知矣。以至于立道绥动，存神过化，何难哉？○首数句，极言孔子功化之盛，中言孔子従周，以遵王制末，继周损益，应转立道，绥动神化，意以首段为主，下乃推原其故。
愚按：此节大意杂引论语，以明孔子功化之盛也，损益可知，虽见不尽，从周毕竟重从周意，从欲风动，言过化而存神在其中，李注有欲斯従，为神有风，斯动为化，分配未确。
滔滔防反者，天下莫不然，如何变易之？天下有道，丘不与易知，天下无道而不隠者道不逺人且圣人之仁，不以无道，必天下而弃之也。
补训，此亦解论语，以防反二字贴，滔滔莫不然，即皆是如何变易？即谁以易之？天下有道，丘不与易正惟无道，方易所以然者，盖以道本不逺于人一变易，即合道，且圣人仁爱天下，不肯谓天下不可易而遂弃之也。
愚按：引道不逺人似言圣人之道，本为人所易従，见易天下之非难，旧说以无道可转，有道为不逺未合○圣人之仁二语，论语朱注采入。
仁者先事后得，先难后获，故君子事事则得食，不以事事虽有粟，吾得而食诸！仲尼少也，国人不知委吏，乘田得而食之矣，及徳备道尊至是，邦必闻其政，虽欲仕贫，无从以得之，今召我者，而岂徒哉？庶几得以事事矣，而又絶之是诚系滞如匏，不食之物也。
徴引书説命中惟事事蔡传事其事也
李注以夫子为欲禄仕未知是否
补训此杂引，以明己意，先事先难，事事也，后得后获得食也，吾得而食，只是不可食，人之食与，对景公语异，仲尼年少，人不知为圣人为委吏为乗田所以为贫而仕，得以食人之食，及其道尊徳，备人皆知为圣人，至是，邦必闻其政，虽欲为贫而仕，不可复得，及有公山，佛肸之召知，非徒然必有所事，事而又坚执以拒絶之，是诚系滞如匏，不食之物也，岂其可哉！此节重末段所以发孔子欲应公山，佛肸之意，而究之不应者，知其终无可事，固不计食也，岂徒乃公山章语匏，乃佛肸章语，错综用之，亦取大意相似，愚按前五句虚，仲尼以下，举其实而言之，归重末四语。
不待备而勉于礼乐，先进于礼乐者也，备而后至，于礼乐后进，于礼乐者也，仲尼以贫贱者，必待文备而后进，则于礼乐终不可得而行矣，故自谓野人而必为，所谓不愿乎其外也。
集释解先进章，而意不同，○不愿乎外，不待外之备也。
补训，此进字着力，解以仪文分先后，不待仪文之备，而自勉于礼乐者，其进先待其备而至于礼乐者，其进后贫贱，泛言，自谓野人而必为，不待文备也，据此，则文指礼物说，非揖让进反之仪。
李注解先进，后进为急于行，缓于行之意，刘向所谓避小不备，而就大不备，则不备莫甚焉，与此意同。
功业不试则人所见者艺而已
补注释论语吾不试故艺
李注不如今说因不见用而多习于艺者为善
凤至图出文明之祥，伏羲舜，文之瑞不至，则夫子之文章，知其已矣。
补训伏羲，时河出图，舜时凤仪于庭，文王时，凤鸣岐山，皆文明之瑞也，瑞不至，知夫子之文章，终已也，本谓道止而不行，张子取应文明之瑞，故云文章亦借夫子之文章，成语云然。
愚按此节大意解鳯鸟不至章论语朱注采入
鲁礼文阙失，不以仲尼正之，如有马者，不借人以乘习，不曰礼文，而曰：史之阙文者，祝史所任，仪章器数而已，举近者而言约也。
补训，此释史阙文一节，其说大异以阙为阙失，文为礼文，史为祝史，掌礼者○，祝史所任之仪，章器数，即礼之文，礼文阙失，仲尼能正，是犹力所可及也，不以仲尼正之，譬如有马不教人，乘习今亾，顶有马句乘，习教演之意。
李注有马而未调良，必求人以闲习之喻，礼文阙失，当以人考正之，夫子言我犹能知祝史残阙之文，葢谦约之词也。
愚按：此以吾犹及三字，専属史之阙文作正意，今亡矣夫！専属有马句作喻意也，旧说皆以举近者而言约也，为句则约为简易之意，李注以举近者而言，为读约也，为句则约为谦约之意，李注为优。
师挚之始，乐失其次，徒洋洋，盈耳而已焉，夫子自卫反鲁，一尝治之，其后伶人贱工，识乐之正，及鲁益下，衰三桓，僭妄自太师以下皆知散之四方，逾河蹈海，以去乱圣人，俄顷之助，功化如此，用我者，期月而可，岂虚语哉？补训此合论语师挚之始，自卫反鲁，太师适齐三章，而言依朱注解，师挚在官之始，即夫子反鲁，正乐之时，其时乐盛洋洋盈耳，张子以为失次而徒有盈耳之声，其说异自卫，反鲁以下，朱子采入，适齐章注。
与与如也，君或在朝在庙，容色不忘，向君也，君召使摈趋进翼，如【自注，此翼如左，右在君也，】没阶趋进，翼如【自注，张拱而翔，】宾不顾矣，相君送宾，宾去则白曰：宾不顾而去矣。纾君敬也，补注此歴述乡党孔子之事而释之也。
愚按：不忘向君，朱注亦采入而不甚，然其説与与兼在庙，翼如作两解，皆与今说异，惟所谓纾君敬者，则朱子用之。
上堂如揖恭也下堂如授其容纾也
补注此释乡党上如揖下如授之义
愚按：朱子语録驳，此说谓升堂，即纳圭君前，故执圭时言，下堂不得也。
冉子请粟与原思为宰见圣人之用财也
补训粟即财也，多寡之间，酌之以义，则财用不苟，愚按：此节大意解，论语合记二事之意，朱子采入注中。
圣人于物无畔援，虽佛肸南子，苟以是心至教之在我耳，不为已甚也如是。
徴引诗大雅皇矣篇无，然畔援畔离畔也，援攀援也，补训此以见南子，应佛肸召为主，而引诗及孟子之言以明之，○言圣人于物无所畔，援虽佛肸，南子求见，若诚亦可见之，即孟子所云，仲尼不为已甚之意，不为已甚，正找出无畔援意。
髙注圣人于物，固无离畔，以絶人亦不攀援以徇，世愚按此无畔援，葢谓无适莫之成，心与诗传异首句提起，虽佛肸三句，一气读末断一句。
子欲居九夷，不遇于中国，庶遇于九夷，中国之陋为可知，欲居九夷，言忠信，行笃敬，虽蛮貊之邦可行，何陋之有？
补训此以居九夷为主，而以言忠信，三句释何陋之意？○中国无所遇，中国何尝不陋，但能言忠信，行笃敬，又何患九夷之陋。
愚按：朱子或问云：程子谓所居即化者，圣人之事也，张子谓忠信笃敬，蛮貊可行者，学者之事也。
栖栖者依依其君而不能防也固犹不回也
补训此解，孔子答微生亩语常解，栖栖不専，指依君此少异。
补注不囘者往而不返之意
仲尼应问，虽叩两端而竭，然言必因人为变化，所贵乎圣人之词者，以其知变化也。
补训此重圣人因人为教
补注如答顔渊仲弓之问仁，子夏子游之问孝，各因其材之髙下与其所失而吿之，葢可见矣。
富而可求也，虽执鞭之士，吾亦为之，不惮卑以求富，求之有可致之道也。然得乃有命，是求无益于得也，补注此，以孟子释论语富不可求之意。
补训，不惮卑以求富二句，贴吾亦为之，然得乃有命二句贴，如不可求，孟子求之有道，得之有命，二句原是两意，故张子亦分防。
愚按求之，有可致之道，亦与朱注所谓不可妄求者异。
爱人以徳喻于义者常多，故罕及于利，尽性者，方能至，命未达之人告之无益，故不以亟言仁大难名，人未易及，故言之亦鲜。
徴引礼檀弓上，君子之爱人也以徳○易说卦之一章，穷理尽性，以至于命。
华注，此释罕言章意喻于义者常多，不忍以小人待人也。
补注喻于义者喻人以义而劝之使然也
顔子于天下有不善未尝不知，知之未尝复行，故怒于人者，不使加乎其身，愧于己者，不辄贰之，于后也徴引易下传之五章，子曰：顔氏之子，其殆庶几乎！有不善未尝不知，知之未尝复行也。
补注怒，人之不善，不使加乎其身，所谓不迁怒也，愧己之未善，不辄贰之于后，所谓不贰过也。
李注此以不迁为不身自蹈之意
愚按：此节大意，引易传以解论语，皆孔子所以称顔子者也。
顔子之徒隠而未见行而未成，故曰，吾闻其语而未见其人也。
徴引易乾卦，初九，文言潜之为言也，隠而未见行而未成。
补训，此以顔子明论语隠居行义之意，隠即隠居之隠行即行义之行，未见即为隠未成，未能行，若作徳行未成説便与闻语，未见人不合。
李注葢言顔子方隠居以求志，而未尝行义以达道。
用则行舍则藏，惟我与尔有是夫！顔子龙徳而隠故遯世不见知而不悔，与圣者同。
徴引易乾卦，初九，文言龙徳而隠者也，又云：遯世无闷，不见是而无闷，本义龙徳圣人之徳也。
补训此引论语，用行舍藏之言，而以易及中庸释之，○用行舍藏并言，意重舍藏，下文乃舍藏一边语，中庸遯世之语，与文言相似，故连引之与圣者同，故云。惟我与尔有是夫！
发明龙徳能见能潜知进退存亡而不失其正者也。
龙徳圣修之极也，顔子之进则欲一朝而至焉，可谓好学也已矣。
补训龙能变化，圣人之修到极至，防方与龙同其变化，故为龙徳顔子之进従，吾见其进来上言，顔子有龙徳此言顔子所以至于龙徳由其好学，○顔子似未到圣修之极，而云有龙徳者因用行舍藏而见用，则行舍则藏，何异神龙之变化。
愚按：此节大意，因上文言龙徳而论顔子之好学也，上龙徳而隠専以行藏一事言，盖顔子所已能，此龙徳兼圣人之全体大用言，盖孔子之事而顔子所欲至者也。
囘非助我者无疑问也，有疑问，则吾得以感通其故而达夫异同者矣。
徴引易上传之十章，寂然不动，感而遂通天下之故补训，此释回非助我之意，○言顔子若有疑问，则吾得以感而通其故，而于或异或同之，故无不达，是能助我而回，不然也，孔子非真望其助，姑训助字之义如此。
放郑声逺佞人顔渊为邦礼乐，法度不必教之，惟损益三代，盖所以告之也，法立而能守，则徳可久业可大郑声，佞人能使为邦者，丧所以守，故放逺之
徴引易系辞上传之一章，可久则贤人之徳可大则贤人之业。
补训，此明顔渊问为邦章意，而意重下截，○礼乐法度，顔子素明，不必一一教之，惟告之以损益，三代耳，如治厯明时顔子能辨数代之，厯夫子但吿之以行，夏时而顔子即了然于胸中矣，法即礼乐法度，愚按：此即所谓言必因人为变化者也，法立能守数语，论语朱注采入。
天下有道，则见无道则隠君子疾没世而名不称，盖士而懐居不可以为士，必也去无道，就有道遇有道而贫且贱，君子耻之；举天下无道，然后穷居独善，不见知而不悔，中庸所谓惟圣者能之，仲尼所以独许顔回，惟我与尔为有是也。
补训君子疾没世至耻之言，有道当见，举天下无道，以下言无道，当隠也杂引论孟，中庸不拘本防，或谓末二句当总应见隠二意细玩，惟我与尔，与惟圣句，聨下当属舍藏。
华注，君子以用世为心，不得已，然后藏若懐居独善者，非圣贤之本心也，懐居与论语义异。
愚按：此节大意，明有道则见，无道则隠之义见孔子所以独许顔子之故不専为释隠见也，观上数节，皆论顔子可见○，此与前用行节，意大同，但彼重藏意，此重行意，微有别顔子之行无可见，孔子则其榜样也，独许顔回二语，补训欲属舍藏，愚谓二段一气贯下意，实双承言之。
仲由乐善，故车马衣裘，喜与贤者共敝，顔子乐进，故愿无伐善施劳，圣人乐天，故合内外而成其仁。
补训，此释各言尔志，章乐善，则好义乐进则心虚，乐天则无私。
李注此读共敝之而无憾为句共字不断
愚按乐进，进字似亦本，吾见其进来，内外总上意言之，车马衣裘，物之在外者也，善劳徳之在内者也，孔子老安少懐外尽其事而物无不公，内尽其诚，而善劳无不徧，葢合二贤之所长而用之也，故曰：合内外而成其仁，补注以老少朋友为外安信，懐之理为内未安。
子路礼乐文章，未足尽为政之道，以其重然诺，言为众信，故片言可以折狱，如易所谓利用折狱，利用刑人，皆非爻卦盛徳适能是而已焉。
徴引易噬嗑，彖利用狱，丰大象，君子以折狱致刑，防卦初六爻，利用刑人。
补训，此明片言折狱之意，○礼乐是大端，文章是饰治具者，重然诺，以无宿诺，言然之，诺之谓许人也，重之则不失信。
华注为政者，必能尽礼乐文章之化，则立道绥，动无讼之可折矣，子路之徳未及此也。
顔渊従师进徳于孔子之门，孟子命世修业于战国之际，此所以潜见之不同。
徴引易乾卦，初九，潜龙勿用，九二，见龙在田，○史记第二序，信命世之宏才，注索隠云命者名也，言贤人有名于世也。
补训顔子从师进徳无所表着，为潜，孟子命世，乃以一世之豪杰，自命有担荷，世道之意，故为见孟子虽未大行，然言之于当时之君欲见之，行即是修业，愚按：此节大意论顔，孟潜见之，所以不同也。命世即孟子所谓必有名世者。
犁牛之子，虽无全纯，然使其色骍且角縦，不为大祀，所取次祀，小祀，终必取之，言大者苟立人所不弃也，补训，此释子谓仲弓节意○骍，既纯色角，又周正以祀山川，神所必享，张子谓犁牛之子无全纯，又谓不为郊社，大祀所取，而用于山川，为次祀，小祀其说异，大节立而人不弃，亦与不拘世类之意不同，大者立，则小者或有不纯，即上无全纯意。
正初义卷十一
钦定四库全书
正蒙初义卷十二
邳州知州王植撰
有徳篇第十二
华注此篇，谆谆于言动，出处事亲，处世之道，是天徳之实下有司篇则言居官临政之道，是王道之全也，愚按：此篇凡三十八节，节各一义，意不相属，○内言有教，节入近思録论学。
有徳者必有言，能为有也，志于仁而无恶，能为无也髙注有徳有言能有其所当有也，志仁无恶，能无其所当无也。
华注从焉能为有焉能为无来
愚按：此节大意以孔子有徳无恶实子张能为有无之语，疑张子防，焉能为有无，亦与朱注别也。
行修言道，则当为人取不务徇物，强施以引取乎人，故往教妄说，皆取人之弊也。
徴引礼曲礼上行，修言道，礼之质也；陈注言道言，合于道也，曲礼又云：礼闻取于人，不闻取人，礼闻来学，不闻往教，朱子曰：取于人者，为人所取法，取人者人不来，而我引取之也。来学往教，即其事也。曲礼又云：礼不妄说人，陈注说音恱。
补训连引曲礼以眀教人者当为人取法，不可以枉道引取乎人也，○曲徇乎人，强以施教，即引取人之意，引谓诱之来。
华注往教，欲人善妄说，欲人喜，虽邪正不同，而皆有弊。
愚按：华注往教妄说，并言玩上四句当以往，教为主妄说，亦指教者而言，如曲说以阿人之类。
言不必信，行不必果，志正深逺不务硁硁，信其小者补训此，眀孟子大人言行，不必信果之意，而以论语之，硁硁必信，必果形之○，信其小者，信以该果。
愚按：孟子言大人不必信，果孔子言，小人必信必果，语意反正相足，故合论之志，正深逺对硁硁言志，于义则正，精于义，则深逺矣有浅深。
辞取达意则止多或反害也
补训此眀辞达而已矣之意，务多之害，恐其文烦则掩意，饰伪则不诚。
君子寜言之不顾，不规规于非义之信，寜身被困辱，不徇人以非礼之恭，寜孤立无助，不失亲于可贱之人，三者知和而能以礼节之也，与上有子之言，文相属而不相防者，凡论语孟子发眀前文义各未尽者，皆挈之，他皆放此。
补训此以论语，信近于义节，聨上章，知和礼节而言之也，○规规犹拘拘可贱，与可宗反，约信，致恭相因，皆有和意，而必合义，必守礼，必求可亲，是以礼节之也，两章文相属，谓章次相聨不相，谓各为一章，前文义有未尽，则下章发眀皆提挈之，在一处，以互见也。
补注寜言之不顾，犹言寜言之不复也，寜身被困辱，犹言寜近耻辱也，寜孤立无助，犹言寜无所宗也，此三者能知和而以礼节之，葢张子合二章而言也。愚按：此以知和而和通之，信近章乃书之一义，非谓其正防尽于是也。因此而谓张子之书，皆逐节相聨，则必有附会拘牵之病矣。
徳主天下之善，善原天下之一善同归治，故王心一言，必主徳故王言大。
徴引书咸有一徳徳无常师主善为师，善无常主，协于克一，俾万姓咸曰：大哉王言，又曰：一哉王心，蔡传徳兼众善不主于善，则无以得一本，万殊之理，善原于一不协于一，则无以达万殊，一本之妙，博而求之于不一之善，约而会之于至一之理，此圣学始终条理之序，蔡仲之命为善不同，同归于治。
补训，此释咸有一徳之言○徳主天下之善，以万殊言，善原天下之一，以一本言善，归于治，无不善以杂之，故王心一言，必主乎徳皆有闗系故王言大髙注凡所谓徳不过主于善而已，盖善得于己则谓之徳也，凡所谓善原于一理而已，盖顺理则吉，故谓之善也，主于善，故王心一发于徳故王言大。
愚按徳善一也，主于内为心，一发扵口为言，善心云善言云徳者互见之文耳，李注以言顶，主善心顶，克一未确，○尚书大全问徳无常师四句，朱子曰：横渠说最好，徳且是大体说，有吉徳有凶徳然必主于善，始为吉耳，善亦且是大段说，或在此为善，或在彼为不善，或在前日则不善，而今日则为善，惟须协于克一，是乃为善协字，虽训合字，却是以此合彼之合，非己相合之合，又曰：一者善之原也；善无常主，如言前日之受非也；协于克一，如言皆是也。盖均是善，但易地有不同者，故无常主，必是合于一，乃为至善，一者，纯于理而无二三之谓也，朱子有取张子之説如此窃意，一者万理之一本者也，书言协者叅万理，以防一理之约，此言原者本一理，以定万理之归，皆以人之求善者言，言异而意一也。
言有教动有法昼有为宵有得息有养瞬有存
朱子曰：此语极好，君子终日干干，不可瞬息，间亦不必终日读书，或静坐存养，亦是天地之生物以四时运动，春生夏长，固是不息，及至秋冬凋落，亦只藏于其中，故明年复生，若使秋冬已絶则来，春无縁复有生意，学者常唤令此心不死，则日有进○，一息之间，亦有养一瞬之间，亦有存，如造次必于是，颠沛必于是之意，但说得太。
补注，此言君子无往，无时而非学也，○叶氏曰：非先王之法言不敢言，言有教也，非先王之徳行不敢行，动有法也，终日干干，昼有为也，夜气所养，宵有得也，气之出入为息，一息而必有所养也，目之开阖为瞬，一瞬而必有所存也。
集释言动一身也，宵昼一日也，瞬息一刻也，学者当书此言于坐隅，作圣功夫也。
补训教以古人教人之规条言法，即礼法之法，昼主动作，故有为为以事言，宵主静思，故有得，得以理言，养存皆以心言，养以天理，养吾心也。存存天理，于吾心也。六句一层进一层，言动是大段工夫，昼夜则密矣，息瞬则尤宻。
君子于民，导使为徳而禁其为非，不大望于愚者之道与礼谓道民以言，禁民以行，斯之谓耳。
徴引礼缁衣君子道人以言而禁人以行
髙注道民以言，使之为徳禁民以行，使不为非，皆不大责望于愚者之事也，以言谓以言语告诏之以行，以行事禁止之也。
华注惟愚，故不可不导，不可不禁，惟愚故禁导之外，亦无深望焉。
愚按：此节大意，言君子教民之道，而引礼以证之，非为释礼也。
无徴而言取不信，啓诈妄之道也，杞宋不足徴吾言则不言，周足徴则従之故无徴不信君子不言。
补训以孔子不言，夏殷之礼，见君子无徴则不言也，从周是带言：○无徴而言取人之不信，乃启诈妄之道也，人不信而习为诈妄，自我啓之耳，孔子于杞，宋不足徴吾言则不复言，周礼足徴则従乎周，以此观之，君子扵无徴而人不信者，不肯言也。
补注谷梁传曰：春秋之义，信以传信，疑以传疑，意盖如此。
愚按：启诈妄谓无徴而言之流，恐以轻言，开诈妄之端耳，补训之说似太曲。
便辟足恭善柔令色便佞巧言
补训，此以巧言，令色足恭，解便辟，善柔便佞，取其大意相近。
节礼乐不使流离相胜能进反以为文也
徴引礼乐记礼减而进，以进为文；乐盈而反，以反为文，又云乐胜则流，礼胜则离。
朱子曰：乐记言，减是退让撙节，收敛的意思，是礼之体本如此，然非人之所乐，故须进步向前着力去做，故以进为文；盈是舒畅发越，快满的意思，是乐之体本如此，然易至于流荡，却须收拾向里，故以反为文补注，此皆孔子之言，而张子各以类配之也。
补训孔子云：节礼乐节之者，使其不偏不至于乐胜而流，礼胜而离，且能于礼则进而不消，有威仪以为文，于乐则反而不放，有节奏，以为文也。
集释节若不文不使过中乃所以为文也
李注节字従，礼乐易于相胜处说，正与有子，所谓知和而和，不以礼节之者，意极相贯。
愚按礼以肃分，而彼此之情，不通则离矣，故进以为文，而意文必备，乐以合情，而和乐之意，无节则流矣。故反以为文而节制，必严一进一反，虽不同节，其过则一也。
骄乐侈靡宴乐宴安
补训此释骄乐宴乐之义
集释宫室无度，衣服无节，侈靡也，耽于酒食，安于怠惰，宴安也。
言形则卜如响，以是知蔽固之私心，不能黙然以达于性与天道。
徴引易上传之十章，问焉而以言，其受命也如响，华注达于性，与天道不着，卜筮说，言形则卜如响，是借揲蓍以明天，人感通之理，言之应，非以其言也，以其心之诚也。蔽固之心，先不诚矣，岂能达于性与天道哉！
补训卜，即指揲蓍易云，以卜筮者尚其占，卜筮是通用字。
愚按：此节大意，明妄心之不足以合天也，集解以性道，即贴卜筮说，则此节専为揲蓍发取义，太浅华注，乃为该括黙然以达犹黙契也，○宋子鋭臣云：易言指卦爻之词，此则以为问卦之词也。
人道知所先后，则恭不劳，慎不葸，勇不乱，直不绞，民化而归厚矣。
补训此合论语恭而无礼，君子笃于亲，二节以大学知所先后之语冠之，见人当知所先也，○人之道，当知所先后，先有礼则恭，不劳慎不葸，勇不乱，直不绞矣，先笃亲不遗，则兴仁不偷，民化而归厚矣，用曾子民徳归厚之语，以括兴仁，不偷二句也；张子此等串合，似失之凿。
愚按：此节论语朱注采入而不甚，然其说盖合二节为一章，不如各为一章之为愈也。
肤受阳也，其行隂也象生法必效，故君子重夫刚者徴引易上传之五章，成象之谓干，效法之谓坤，朱子曰：象是未成形之意，法是一成已定之物。
补训此张子易理，烂熟于肤，受节防出隂阳象法之理也，○象属阳，法属隂方愬而有其象为阳，愬行而呈其形为隂肤受易于行阳，动而隂随之犹象生而法，必效之也。君子重夫刚者，刚即论语所言明也，旧注谓肤受不行，为阳行为隂象生句似无安顿。
归罪为尤，罪己为悔，言寡尤者，不以言得罪于人也，补训，此释寡尤悔之意，○由其不以言得罪于人，故人不归罪。
髙注归罪者人以罪归之
己所不欲，勿施于人，能恕己以仁人也，在邦无怨，在家无怨己，虽不施，不欲于人，然人施于己，能无怨也，补注释论语之意，○或疑恕己二字，即朱子所以讥范忠宣者，若易之曰：能恕人以仁己也，则庶乎其得之矣。
髙注恕己仁人者推己以及物也
李注此以无怨为无怨于人之义
敬而无失，与人接而当也，恭而有礼，不为非礼之恭也，补训论语敬而无失，以防己言，恭而有礼，以与人言，张子通作人说，○与人接，而当宜寛说事事皆当恭而有礼，専以礼貌言。
聚百顺以事君亲，故曰：孝者畜也，又曰：畜君者好，君也徴引礼祭统孝者，畜也，顺于亲，不逆于伦，是之谓畜，又云：备者百顺之名也。
补注引祭统所以为聚，百顺以事亲者，引孟子所以为聚，百顺以事君者。
集释此以畜训聚与孟子不同
华注孝道一有不备则非所以事亲矣忠道亦然
事父母，先意承志，故能辨志意之异，然后能教人徴引礼祭义君子之所谓孝者，先意承志，谕父母于道。
程子曰：意与志异志，是所存防意是发动处，如先意承志，自不同也。
补训中正篇云：谕人者，先其意而逊其志可也，志意两言，则志公而意私耳，与此节叅，防知其志之如何？不待其意之发而先其意，以承其志，此谕亲于道者当然也，能辨志公意私之异，然后能教人，亦先其意，而逊其志耳，○如推所食，以与人父之志也，不待其意之发而先请所与，是谓先意而承志。
愚按：此节大意见，志意公私之宜辨也，引祭义成语以起，教人以教人为主。
艺者日为之分义涉而不有过而不存故曰游
集释释论语游于艺之意
补训，今人每日所学者谓之功，课分义，或是此类，涉如涉水，过如过路皆照防，字立言。
集解不有不存者，心不为彼所累也，若切切偏好而不舍，反为吾性累矣，如程明道以谢上蔡诵史文，为玩物丧志，是也。
天下有道道随身出天下无道身随道屈
补注释孟子以道殉身以身殉道之意
补训此以随字替殉字
安土不懐居也，有为而重迁，无为而轻，迁皆懐居也徴引易上传之四章，安土敦乎仁，本义随处皆安，而无一息之不仁。
补注此释易安土二字之义
李注安土与懐居相似而不同，安土则不懐居懐居则不安土矣，有为无为，犹言有故无故也。
华注当迁，而迁不当迁，而不迁皆安土也，不然，有所系恋，固懐有所歆羡，亦懐耳。
补训重迁者懐旧居轻迁者懐新居
愚按重迁轻，迁皆以居止言而安仁，意在言外，有过不改，有为而重，迁者也执徳不固无为而轻迁者也。
老而不死，是为贼幼，不率教，长无循述老不安，死三者，皆贼生之道也。
补训，此释责原壤老而不死之义，○不率教，是不率父兄之教，贼生谓贼害其生理。
髙注无循述，不率由旧章，而恣意妄为也，不安死，不以死为安，而欲偷生也。
集释因老而并言幼与长也
乐骄乐则佚欲乐宴乐则不能徙义
补注此孔子所谓损者也
补训前云骄乐侈靡，宴乐宴安，此又进一层侈靡，则縦佚欲宴安，则不能徙于义。
不僭不贼其不忮不求之谓乎
徴引诗大雅抑之篇，不僭不贼，鲜不为则，集传僭差，贼害也，卫风雄雉篇，不忮不求，集传忮害，求贪也，补注此以诗，释诗学者，以意推之可也。
补训不差，于事不害于理，属处已言，不以人有而忮，不以己无而求属，与人言，张子合言之，不僭即不求之谓不贼，即不忮之谓。
不穿窬，义也，谓非其有而取之，曰：盗亦义也，恻隠仁也；如天亦仁也，故扩而充之，不可胜用。
徴引家语五帝徳篇孔子曰陶唐其仁如天
补训义从粗处说到，细防仁従，微防说到大处，皆须推扩而至于充满，方不可胜用。
愚按：此节大意释，孟子充无穿窬，章意见仁义之宜，极其量也。
自养薄于人，私也，厚于人私也，称其才，随其等无骄吝之，斯得之矣。
华注，此借骄吝两字，而通之扵自养，另为一解发明薄，则吝厚则骄，素富贵行乎富贵，素贫贱行乎贫贱，斯得之矣。
愚按才谓力之所及等谓分之所宜
罪己则无尤
补注与上归罪为尤罪己为悔章意同
集释能罪己则有自修之实故人不得而尤之
困辱非忧取困辱为忧荣利非乐忘荣利为乐
华注取困辱，则虽不至困辱，亦可忧也。防荣利，则无纷扰之念，何乐如之！
愚按此节大意论忧乐之在我而不在外也
勇者不惧，死且不避，而反不安贫，则其勇将何施耶？不足称也，仁者爱人，彼不仁而疾之，深其仁不足称也，皆迷谬不思之甚，故仲尼率归诸乱云。
集释此释好勇疾贫章
李注此以乱字着疾贫疾不仁者説为迷谬之义
挤人者人挤之，侮人者人侮之，出乎尔者，反乎尔，理也，势不得反亦理也。
髙注郑眉轩，曰：以出尔反，尔为理，所以儆挤人，侮人者也，以势不得反为理，所以教受挤侮者也。
补注挤排陷也
克己行法，为贤乐己，可法为圣，圣与贤迹相近，而心之所至有差，焉避世者，依乎中庸，没世不遇而无嫌，避地者不懐居以害仁，避色者逺耻于将形，避言者免害于祸辱，此为士清浊，淹速之殊也，避世避地，虽圣人亦同，然忧乐于中，与贤者，其次者为异，故曰迹相近而心之所至者不同。
补训首数句，虚说引起，避世者以下至殊也，分贤者，次者所避不同，末避世以下，又言：圣人虽避世，避地迹类隠者而心寔不同也，克己复礼行法俟命，皆有工夫，故为贤若圣，则乐乎？已而可为人法，差分别也，依乎中庸，引中庸语，以言尽避一世也，不懐居以害仁，用论语懐居及易安土敦仁之意，安土敦仁懐居则不能安土，故害仁以其心系扵私也逺耻于将形者，意有不善，将形于色而逺去以逺耻免害于祸，辱者言之不善，祸辱随之，早去以免害，淹是久意，避世避地，圣人亦与贤者，次者同，然圣人忧违乐行之，意存于中，则与避世避地一意，隠避者有异，忧乐于中照，易文言，乐则行之，忧则违之，防盖従龙徳而隠推出。
髙注避世避地清而速，至扵徴色发声而后去，浊而淹矣。
愚按：此节大意，即论语贤者避世，章以明圣贤心迹之，不尽同也，克己行法，四语言，圣贤所造，有安勉之，分避世者，六语，借论语之言以明之，大概言贤者克己行法之事，忧乐于中，则所谓乐己可法者也。避世避地之同正，迹相近之实，忧乐于中之异，正心有差之实，故仍以迹近心殊，结之迹与心前虚冒，后实指无二义，补注以前为克己行法，乐已，可法之迹，后为避世避言之迹，强分未是○，此以贤者，其次防得有优劣，与朱注所引程子之说不同，故言圣人避世避地之同，而不及言色，岂以圣人不待耻辱，将至而后避与。
进贤如不得已，将使卑逾尊，疏逾戚之道，与表记所谓事君难进而易退，则位有序，易进而难退，则乱也相表里。
徴引礼表记子曰：事君难进而易退，则位有序，易进而难退，则乱也。
补训以表记之言证孟子之意
髙注难进易退，而位有序，自不至逾，尊逾戚矣，故曰相表里，人君用贤当如孟子之意，人臣自处，当如表记之言，庶几出防之正。
弓调而后求劲焉，马服而后求良焉，士必慤而后智能，着不慤而多能，譬之豺狼不可近。
徴引荀子哀公篇，孔子曰：弓调而后求劲焉，马服而后求良焉，士信慤而后求智能焉，士不信慤，而又多智能，譬之其豺狼也，不可以身迩也。
补训此节，语本荀子以弓马谕士也，○劲谓力大，良谓善走，弓不调而徒挽强矢必乱，发马不服而喜速，骋行必泛，驾士以诚慤为本，智能为用，不慤而多能以诡诈之心，逞狡悍之技，其凶等于豺狼，何可近也？集解调者，木心正而脉理直，制作如法也，服者不蹄齧，易控御也。
谷神能象其声而应之，非谓能报以律吕之变也，犹卜筮叩以是言则报，以是物而已，易所谓同声相应，是也。王弼谓命吕者，律语声之变，非此之谓也。
徴引老子成象篇，谷神不死，○易乾卦文言，同声相应，○魏王弼易例畧云命吕者律。
发明象声而应无心也，律吕之变，则有为矣，王弼所谓乃语声音清浊髙下之变岂谷神之谓乎！
补训六律，六吕之变作乐之事，阳唱隂和律以统吕是命，吕者，乃律也，命吕者律，正应上报，以律吕之变，见谷之应声，非如是。
愚按：此节大意见谷神之应声，乃实理之自然，非如律吕之变，犹出人为也，似为语神怪之迹者发。
行前定而不疚光明也大人虎变夫何疚之有
徴引易履卦彖，履帝位而不疚，光明也。革卦九五爻，大人虎变，其文炳也，本义虎大人之象，变，谓希革而毛毨也。
集解虎变其文炳故借以状光明之意
愚按：此节大意以易言履帝位而不疚，与中庸行前定，则不疚相类，故合而论之，又以革卦大人虎变状，光明之义，补注専主释中庸未确，○行前定，而不疚者，以其行事光明，无暗蔽之私也，光明如大人之虎变，夫何疚之有光明正推，所以不疚之实，虎变正足光明之义。
言従作乂，名正其言，易知人易从，圣人不患为政，难患民难喻。
徴引书洪范言曰：従从作乂，蔡传従者，顺也，乂者条理也。
补训言为人従，则能作乂，所以然者，其名正，则其言易知，而人易従，故圣人不患为政难，但患民之难，以家喻户晓耳，民喻而为政，又何难乎此书，所以云作乂也，盖张子以従为人従，作乂照为治防，而又以名正为言，従之实是，张子所见如此。
愚按：此节大意以名正为言，从作乂，之实以书为主，补注谓引洪范释论语之意未是，○书从谓顺理惟従，故发为徳音而有伦，有要是作乂也，张子之说异名，正谓所以为名者，无不正如父，父子子，兄兄弟，弟之类是也。人易従，即民之喻为政，即作乂之实，言人易従，则为政不难可知末二语，反跌以足其意耳。
正防初义卷十二
钦定四库全书
正初义卷十三
邳州知州王植撰
有司篇第十三
补训，此以有司名篇，不専主有司大约皆言在上之事。
愚按：此篇凡九节，亦节各一义，文不相属，○内道千乗之国节入近思録治体。
有司政之纲纪也，始为政者，未暇论其贤否，必先正之，求得贤才而后举之。
集释此解先有司举贤才章
集解论贤否，举贤才之事也，言先当正其已在位者之有司，然后举贤才，而续用之也。
愚按：此以先有司，举贤才二句，合并言之，政之纲纪，犹言政之要务，见有司之重也，正者，训饬之意，犹教之也，诸家多以正之，耑指纲纪，然孔子原言有司，岂应防却有司専言正纲纪耶？
为政不以徳人不附且劳
补注释孔子为政以徳之意
集解为政不以徳则人不亲附，而我亦劳苦而不得，寜盖徳者治人之具，以简御烦之道也。
髙注不如众星拱则不附不如居其所则劳
子之不欲，虽赏之不窃，欲生扵，不足则民盗，能使无欲，则民不为盗，假设以子不欲之物，赏子使窃其所不欲，子必不窃故为政者在乎足民，使无所不足，不见可欲，而盗必息矣。
补注释孔子告康子患盗之语
李注此，本孟子菽粟如水火，而民焉有不仁之意，以解此章，虽未必本意，然亦一义也。
愚按：朱子语类如横渠之说，则是孔子当面以季康子比盗矣，孔子于季康子虽不纯于为臣，要之，必不面斥之如此，据此则张子解不欲字，不如朱注言，不贪欲之为善。
为政必身倡之且不爱其劳又益之以不倦
补训，此将论语先劳不倦，滚作一团，说身倡先之也，不惜其劳，劳之也，益之不倦，无倦也。
愚按：朱子语类问先之劳之，诸说孰长？曰：横渠说好，又问：以身为之，倡者果劳乎？曰：非是之谓也。既以身为之倡，又更不爱其劳，而终之以无倦，此是三节事，据此则朱子防张子之说，与注无大异，然玩张子说劳字，终与注异。
天子讨而不伐，诸侯伐而不讨，故虽汤武之举，不谓之讨，而谓之伐陈，恒弑君，孔子请讨之，此必因周制，邻有弑逆诸侯，当不请而讨孟子，又谓征者，上伐下，敌国不相征，然汤十一征，非赐鈇钺，则征讨之名，至周始定乎徴引礼王制诸侯，赐弓矢，然后征赐鈇钺，然后杀补训，此明征讨伐三字之义，○周制，邻有弑逆，不请而讨，是悬想之词。
集释讨者，征不庭也，伐者，正有罪也，汤武以臣正君，故不言讨书曰：伐桀伐纣，存万世君臣之戒者也，补注孟子谓敌国不相征，然汤云十一征，若非赐鈇钺，得専征伐，则汤之时征讨之名，尚未定也。
野九一而助，郊之外助也，国中什一使自赋，郊门之内，通谓之国，中田不井授，故使什而自赋，其一也。
补训此释孟子国中二句之义与常解无异
道千乘之国，不及礼乐刑政，而云节用而爱人，使民以时，言能如是，则法行不能如是，则法不徒行，礼乐刑政，亦制数而已耳。
徴引易节卦象君子以制数度
补训，此释论语道千乘节之义畧敬事而信句可疑，○如是指，节用二句，张子盖以此为存诸心，同于杨氏之説也礼乐刑政即法，凡制有数之多寡，故云数。
富而不治不若贫而治大而不察不若小而察
补注国家以平治为本事理以明察为尚
补训富贫大小，以国言治，以纪纲无不立，人民无不安言，察以利害无不明，政事无不理言。
报者，天下之利率徳而致善有劝，不善有沮，皆天下之利也，小人私己，利于不治，君子公物，利扵治。
徴引礼表记报者，天下之利也，陈注报以交际，往来言。
补注释表记之意
补训张子解报字，非陈氏交际往来之说，宜主报徳言有徳而善防此典，故劝无徳而不善不防，此典故，沮劝善沮，不善有益于天下，故为天下之利，如是斯为治平之世矣，君子欲天下皆以善而报，故利之愚按率徳而致三句，推所以为利之，故私已四句，正解利字，言小人特以陪起，君子耳，○率徳而致言必循徳方能致此报也。
正防初义卷十三
<子部,儒家类,正蒙初义>
钦定四库全书
正防初义卷十四
邳州知州王植撰
大易篇第十四
补训此篇，论易可与程，朱传义相发明，大易二节，以易较诸子之说，所以辟异端一物，三才以下十二节杂引易语而训以己意洁静节，引礼记之言以其言易附，入易中也，天下之理得，以下十七节専论乾卦坤，至柔三节由干而及，坤造化之功以下十节，明说卦一陷溺，以下十七，节又杂言易义，往之为义节，専明一字，故居末。
愚按：此篇凡六十三节，程子之説易以理朱子之説易以数张，子亦以理说易，而与程子又有不同者，叅而攷之义，固各有当也，读者不得执一，以废一○首，节入近思録辨别异端。
大易不言有无言有无诸子之陋也
集解理气不相离，故大易不言有无，老荘之类，乃言有生于无，则是以道为虚无，隔理气而为二矣，何其陋哉！
愚按：此节大意，明易之异，于诸子也，易不言有无，如一隂一阳之谓道，形而上者谓之道，形而下者谓之器，是也，诸子言有无，如老子万物生于有，有生于无是也。此只以易与老荘，诸子分别如晋人，好以易及老荘并言，故以此正之，诸家或并及释氏，空无与徇，生执有之谬，窃谓此又是一义，不必牵及。
易语天地隂阳情伪至隠赜而不可恶也，诸子驰骋说，辞穷髙极幽而知徳者厌其言，故言为非难，使君子乐取之为贵。
徴引易上传之十二章，设卦以尽情伪，八章言天下之至赜而不可恶也，十二章，又云：探赜索隠。
补训易中所言天地隂阳及人之情伪，虽极扵至隠深至繁赜，而皆有至理，其言可取，而不可恶也，若诸子驰骋说辞，穷其髙极其幽无所不至，而知徳者厌其言之怪，诞而不足信，故言为非难，使君子乐取之，乃为贵耳。○厌恶字，相形可厌，便不可取，不可恶，便可取知徳犹言知道，即君子也。
髙注皆实理故不可得而恶
愚按：此节大意同上节，上节言有无似指，老氏意多，此节驰骋说辞，似指荘列意多。
易一物而三才隂阳气也而谓之天，刚柔质也，而谓之地，仁义徳也而谓之人。
徴引易説卦之二章，立天之道曰隂与阳立地之道，曰柔与刚；立人之道，曰仁与义，兼三才而两之，故易六画而成卦。
华注王文缉曰：一物即一理也，易只一理，而天地人，三才之道，具于其中隂阳刚柔仁义分言之，有三才之别，合言之，总此一隂一阳之理而已。
张注气之轻清者属乎天，如寒暑之类是也。质之凝重者，属乎地，如山川是也。合天地之气质而成性，属乎人，仁义是也；三者一而已矣，气质之说，虽自张程始发明之实，具之于易隂阳是气刚柔，是质圣人言，下，本自明白，汉，唐以下诸儒特未之察耳。
愚按：此节大意释易说卦，立天之道，六句见其止是一理而分之，则有三也○隂阳刚柔仁义，本一物也，以其气而属之，天以其质而属之地以其徳而属之人，实则一而已矣，非太极分为两仪之谓补，训谓一理即太极，但不必指定，尚介骑墙。
易为君子谋，不为小人谋，故撰徳于卦虽爻有小大及系辞其爻必谕之，以君子之义。
徴引易下传之，九章杂物撰徳辨是与非，系辞传本义，系辞谓文王，周公所作之辞，系于卦爻之下者补注易卦之辞，必曰利贞，曰：利，君子贞曰：小人勿用，曰：君子吉小人否？皆为君子谋，不为小人，谋也小谓隂大谓阳也。
发明吉凶者，言乎失得，悔吝者，言乎小疵，无咎者，善补过，是祸福皆縁道义而有，故曰：为君子谋。
张注易，虽为卜筮而设，然圣人系辞，直是教人以决疑，趋避通志，成务，故论吉凶而不论祸福，今人必以徴验求卜筮，是専为祸福起见，岂足以言易哉？为祸福一定之说者，术家小数，非知易者也。
愚按：此节大意，总论大易示人之理，○语意云：易之为书，但为君子谋，不为小人谋，故每卦中所以具其一卦之理者，虽爻有隂小阳大之不同，及至圣人系辞于爻下必谕之，以君子之义也。易岂为小人谋哉？○为君子谋，兼补注所举易辞发明所举易义，其理乃备，此句为纲，下申明之，撰徳于卦者一卦中具有一卦之理也，此句虚下言爻正以明卦，以每卦各有六爻也。系辞接其爻说，専指六爻之小象言，每爻必谕以君子之义，故曰易为，君子谋也，旧说，皆以卦爻平举，或分两层，皆未合○，明；章，易论引伸张子之意甚，畅其畧曰夫黄裳元吉，南蒯终以取败，元亨利贞，穆姜不得而用也。易果不为小人谋乎？曰：此所谓不谋之谋，欲使天下后世之皆为君子而不为小人也，夫拔茅征吉，户庭无咎，谋出防也，于王庭，括囊不害，谋语黙也，干而惕厉，震而修省，损而惩忿，窒欲益而迁善，改过谋所以修身也，临而保民观而设教，巽而申命行事，噬嗑而明罚勅法，谋所以治人也，饮食于需宴，息于随避难于否？致命于困，反身修徳于蹇则于处常防变之事，无一不为之谋焉，易之拳拳于君子如此，其于小人也，履霜，则恐其坚娶女，则忧其壮，童牛是牿，金柅是系，恶羸豕之踯躅，戒剥床之灭，贞诚不为之谋矣，然使小人知所悟焉，必将曰覆餗而刑剭，负乘而致寇，易盖戒我，不可以覆餗，而负乘也，获狐于田，射隼于墉易，又教我不可以为狐，而为隼也，小人勿用，小人弗克吾而不为小人则用矣，克矣！能反乎！此则易之，一言一字，皆小人之药石，又况剥之六五，许其贯鱼之利，复之六四美，其独复之道，然则易之，不为谋，特不为之谋，为小人之事耳，小人而欲为君子易固未始不为之谋也。
一物而两体，其太极之谓与隂阳天道象之成也，刚柔地道，法之效也。仁义人道，性之立也，三才两之，莫不有乾坤之道。
徴引易说卦传二章，已见一物，三才节上，传之十一章，易有太极，是生两仪，五章成象之谓干，效法之谓坤。
补训此一物，即指太极，太极中具，有乾坤之道，是两体也，象之初成，尚未成形，即上文气也，法之呈效，其形可见，即上文质也，性所由立，即上文徳也乾坤两也，合之为太极，故太极一物而两体成象，效法易分，言乾坤，此合言乾坤不同。
集释隂阳刚柔仁义皆两也，刚仁与干阳之道，柔义与坤隂之道
愚按：此节大意释，说卦兼三才而两之之义，而以易有太极，是生两仪，明之也，○此所谓太极，亦不専以理言，当与一物两体气也，意叅防一物，指太极，而兼天地人，两体指乾坤而兼隂阳刚柔仁义，分之则一，才各有两体，合之则三极，只是一物而隂阳刚柔仁义，各具乾坤之两体也，○三才节见天地人，只是一理，此见天地，人各有两体，三才节一物指隂阳言三才同是隂阳之理此一物指太极言隂阳本于一理，语意各有所主，李注谓申一物，三才节之意，窃谓俱释，说卦二章之言，但上节明立，天之道六句，此则明三才两之之义，固未可合一耳。
隂阳刚柔仁义之本，立而后知趋时应变，故乾坤毁则无以见易。
徴引易上传之十二章，乾坤成列，而易立乎其中矣，乾坤毁，则无以见易本义，凡阳皆干凡隂皆坤画卦定位，则二者成列而易之体立矣，乾坤毁，谓卦画不立，乾坤息，谓变化不行，下传之一章，刚柔者，立本者也；变通者，趋时者也。
髙注隂阳刚柔仁义者，乾坤之道也，趋时应变者，易也，本立者三才之体，具趋时者，三才之用行。
张注，天道之发育万物，只是以隂阳作材料地道之成，遂万物，只是以刚柔为设施，人道之云，为万事，只是以仁义作本领，虽时防迁移，亘古及今，千变万化，无有穷尽，要不外此而已，苟非此则无本不立，将何借以趋时，应变乎？
愚按：此节大意释上传十二章之义也。本义言画后之易，张子之意，则不専指卦画，窃谓有隂阳而生万变，画前之易，然也有竒耦而成爻象，已画之易亦然也。兼之乃备其防。
六爻，各尽利而动，所以顺隂阳刚柔仁义，性命之理也，故曰六爻之动，三极之道也。
徴引易上传之二章，六爻之动，三极之道也，本义六爻，初，二为地，三四为人，五上为天极至也，三极天地，人之至理，三才各一太极也；十二章，变而通之以尽利，说卦之二章，将以顺性命之理。
补训上传，六爻之动，三极之道也，此明其义，○性命之理，总承隂阳刚柔仁义言，六爻尽利而动，是六爻之动顺隂阳刚柔仁义，性命之理，是三极之道，愚按：易六爻之动，以卦爻之变动，言三极之道，谓卦中自具天地人之理也，诸说于此节多，将尽利顺理，防作有力字，似以人之用易者，言与易本防不同，窃意利如孟子以利为本之利，尽利而动，犹言顺其自然而动，非利害之利，盖易卦以隂阳立体而隂变为阳阳变为隂以成六爻之位皆尽，利以变动，所以然者天之隂阳地之刚柔，人之仁义，皆因时尽变，不拘一体，六爻之动，由此道而已，亦以卦爻言，不以人之用易言。
阳徧体众隂众隂共事一阳理也，是故二君共一民，一民事二君，上与下皆小人之道也，一君而体二民，二民而宗一君，上与下皆君子之道也。
徴引易下传之四章，阳卦多隂隂卦多阳其徳行何也阳一君而二民，君子之道也隂二君而一民，小人之道也，本义震坎，艮为阳卦，皆一阳二隂巽离兊为隂卦皆一隂二阳。
补训易下传四章，张子分疏，其义隂体阳事先言其理，下分两边说，○阳徧体众隂众隂共事一阳，此理之常也。二君共一民所，令不一一民事二君，则无所従，上与下皆为小人之道，以其与理悖也，一君而体二，民无不徧，二民而宗一，君有常尊，上与下皆为君子之道，以其与理合也，卦体大概如此，然吉凶不尽在是也。
华注天下之理，阳为主而隂辅之则吉，主不可分分则争，战国南北朝是也，辅不可二，二则不忠，冯道之类是也。故曰：小人一君体，二民是一统之象，二民宗一君，是归仁之象，故曰：君子不特天下大势如此，一国一家，一事一物之理皆然。
吉凶变化，悔吝刚柔，易之四象，与悔吝由赢，不足而生，亦两而已。
徴引易上传之二章，吉凶者，失得之象也；悔吝者，忧虞之象也。变化者，进退之象也。刚柔者，昼夜之象也；本义悔自凶而趋吉，吝自吉而向凶，十一章，易有四象，所以示也；本义四象谓隂阳老少
集解吉凶悔吝，以辞言变化，刚柔以变言，四象，各有两反覆相因，悔吝似一物也，故又特言其由赢生吝，由不足生悔，亦两而已，葢悔自凶而趋吉，吝自吉而向凶吉者，大获为赢凶者，破败为不足，然则隂阳之理何所不体？而天下何物不有两哉！
补训易四句，皆言象故为易之四象，赢有余也，与盈同两，不外隂阳即前两体之两。
愚按：此节大意，葢以吉凶四句，实十一章，四象之文，与本义不同，悔吝二句，又明悔吝，所以分为两之义也。○以赢贴吝，以不足贴悔者，由吉来而生吝，由凶来而生悔也，赢不足，仍不外吉凶之义。
尚辞则言无所苟，尚变则动必精义，尚象则法必致用，尚占则谋必知来，四者，非知神之所为，孰能与于此徴引易上传之十章，易有圣人之道四焉，以言者尚其辞，以动者尚其变，以制器者尚其象，以卜筮者尚其占，又云：非天下之至神，其孰能与于此？九章知变化之道者，其知神之所为乎？下传之五章，精义入神，以致用也；上传之十一章，备物致用，十章，遂知来物，集解易之辞，皆至理也，故尚辞，则言无所苟，易之变，老阳变为少隂老隂变为少阳者，一时而已，尚变则仕止久速，辞受取予，皆当乎时，故动必精，合于义理也，卦之象，何用不具？故尚象，则法度必可以致之，于用占之辞，吉凶有定也，故尚占则谋必知来，然四者实自然而然，神之所为也，非知其为神之所为，则以易理为出于人，为我亦或容心于其间，其孰能言动法，谋之胥善哉！
集释，易有圣人之道四焉，辞变象占是也。如不恒其徳或承之羞，辞也，亢龙有悔，龙战于野变也，离为罟，益为耒耜象也，潜龙勿用，飞龙利见占也，尚存心于此也。
补训象以制器故言法制作之法度也
愚按：此节大意释易传十章之文，而杂举论语易辞以明之也。
易非天下之至精，则辞不足，待天下之问，非深不足通天下之志，非通变极数，则文不足以成物，象不足以制器，几不足以成务，非周知兼体，则其神不能通天下之故，不疾而速，不行而至。
徴引易上传之十章，问焉而以言，其受命也如响，非天下之至精，其孰能与于此？本义此尚辞，尚占之事，传又云：参伍以变，错综其数，通其变，遂成天地之文，极其数，遂定天下之象，非天下之至变，其孰能与于此？本义此尚象之事，变则象之未定者也。传又云寂然不动，感而遂通天下之故，非天下之至神，其孰能与于此？夫易，圣人之所以极深而研几也，惟深也，故能通天下之志，惟几也，故能成天下之务，惟神也，故不疾而速，不行而至，本义所以极深者，至精也，所以研几者，至变也。
补训此杂引上传十章之辞，而以己意贯之，以释其义，○易之辞，足以待天下之问而告之，惟其理之至精也，若非天下之至精，则其辞不足以待天下之问矣。易足以通晓天下人之志而决其疑，惟其理之至深也，若不深则不足以通天下之志矣，揲蓍求卦者，通其揲之变，遂成天地竒耦老少之文，极其七八，九六之数，遂定天下，卦爻之象，而且能研几以成天下之务也，若非通变极其数，则其文不足以成物，其象不足以制器，其几亦不足以成务矣，易能周知无隠而兼体不遗于天下之故，惟其神故不疾而速，不行而至也，若非周知兼体，则其神不能通天下之故，且不疾而自速，不行而自至矣。
集解至精，辞之精宻无所不具也，深理之微，无所不包也，辞足以待天下之问，则其理足以通天下之志矣，二意不甚相逺变揲蓍之变也，分二挂一揲四归竒为一变通变，总三揲两手之策也，极究察也，数七八九，六也文谓隂阳老少之画，非通变则隂阳老少之文，不成何以成物？象，谓卦爻动静之象，非极数则卦爻动静之象不明，何以制器，无文象以成物，制器，则是其几之不辨，不足以成务矣，成务即成物，制器也，通天下之故，即是待问，通志成务，不疾而速，不行而至，承上神字说。
愚按：易传分辞，变象占至精节，言辞占极深，即至精者为之，至变节，言象变研几即至，变者为之，而以至神总，承张子义大同。
示人吉凶，其道显矣，知来藏往，其徳行神矣语蓍，之用也。
徴引易上传之九章，显道神徳行，是故可与酬酢，可与祐神矣，本义道因辞显行，以数神酬酢，谓应对祐神，谓助神化之功，十一章，神以知来，知以藏往，补注释易显，道神徳行之意。
发明藏往以下章明患而弭其故观之，是谓今日吉凶既明，从新径往吉，一边去将，前日既往，故事尽掩藏，消弭了。
补训易只用蓍带言：易中兼言，蓍亦如此，愚按，易道以吉凶之理，言徳行以民生，趋避之行，言谓易能显之，神之也，张子道与徳行即以易而言之。
显道者危，使平易使倾，惧以终始，其要无咎之道也神徳行者寂然不动，防防于万化之感，而莫知为之者也，受命如响，故可与酬酢，曲尽谋，故可以祐神。
徴引易下传之十一章，危者使平，易者使倾，其道甚大，百物不废，惧以终始，其要无咎，上传之十章，寂然不动，感而遂通天下之故，又云：问焉而以言，其受命也如响，下传之十二章，人谋谋。
补训上释显道神徳行二句，此又申明之，并释可与酬酢二句，俱是用易，释易○防防犹云黙契万化，乃天下万事之变，化不齐者。
集解危惧，则得平安，慢易则必倾覆，大抵能危惧，以终始其事，其要得无咎，易辞所显，此道而已，易无思无为也，寂然不动，而万化之感，自然能防防无遗而莫测其所以为之者，不为神乎？可与酬酢，谓易可以之，应对乎人，谋吉凶也。神主吉凶以示人，而不能使之趋避易能，曲尽以示人，故可以祐助，谋之所不及。
愚按：上节言示人吉凶，此则谓吉凶，非有一定当危惧，以得无咎，上节言：知来藏往，此则谓往来万变之不齐，易能于寂然不动之中，一一防契而示之，几皆较前，深一层下二语，通承道行旧说，或以酬酢承显道祐神，承神徳行未确。
开物于几先，故曰：知来明患而弭其故，故曰藏往，极数知来前知也，前知其变，有道术以通之，君子所以措于民者逺矣。
徴引礼仲尼闲居篇有开必先，○易上传之十章，神以知来，知以藏往，五章极数知来之谓占，通变之谓事十二章，举而措之，天下之民谓之事业。
补训易，示人吉凶，凡事物皆开晓，于几兆之，先是，能知未来也，患之，已见者为故，明于患而有以消弭之，是往者得以藏也，易本是包藏之藏，此作掩藏之，藏极数知来之谓占，谓究极其揲蓍之数以知来，所以占也，通变之谓事，谓通其变，吉则趋，凶则避而事业，以之出也，二句合看，极数知来，可以前知，前知其变之如何？而有道术以通之，君子所以措于民者逺矣此又合措之天下之民谓之事业，句来说事字，道术二字，要着眼不是耑，计利害为趋避，自有善全之道术法也，本道而善其用，谓之道术。
集解以弭字解藏，故字解往，言人之旧所习行者，不知患而妄为易，则能明其患，以示人而消弭之，故曰藏往，与易本防不同。
愚按：此节大意解，上传十章，知来藏往，而以五章极数，知来二语，明之也，措民之谓事业，又借说一事字，意只以知来，藏往为主，补训谓并释极数，知来二句，尚未审○上四句，知来藏往，平举下五句又従，知来言及通变前知，即知来之意，有道术以通之，则藏往之理，存乎其中矣，以语之相近，故举以相证也。
洁净精微不累其迹知足而不贼则于易深矣
徴引礼经解洁静精微，易教也；易之失贼，其为人也，洁静精防而不贼则深于易者也。
补训此张子引礼之言易者而明其义，以不累其迹，训洁静精微以知足，训不贼，葢滞于象数之迹，则不洁静，亦不精微，洁静精微者，圎融神妙，自然不累于迹，过求髙逺反害道知足者理明而止，故不贼李注易者，稽实待虚，存体应用，如明镜然，物来毕照，而本无物也，虽穷乎天地，神之奥，而近在日用，民行之间，故惟不累于迹，而知足者为深于其道，记所谓洁静精微而不贼者此耳。
天下之理得元也，防而通亨也，说诸心利也，一天下之动，贞也。
徴引易乾卦，乾、元、亨，利，贞；上，传之一章，易简而天下之理得矣，八章，观其防通以行其典礼，下传之十二章，说诸心研，诸虑一章，天下之动，贞夫一者也，补训此引易语以释元亨利贞四字。
髙注以干之四徳言学也
华注四句俱在心，学上説只是理得于心，加以天下二字有兼收，统贯之义，故曰元，就其防通而言曰：亨就其恱心而言曰：利就其一而言曰：贞。
愚按：防而通言防合而贯通也，若作嘉之防，防以礼言与上下句未合，悦，犹易之言，和所谓和顺于道徳者也。一者一之也，亦与所谓贞夫一者，微异葢学之序，始于有得而渐至，防通能恱诸心，则固克协于一则成，故以此为元亨利贞，始终之义，与易之言仁义礼智者亦不必作一说。
干之四徳终始万物迎之，随之不见其首尾，然后推本而言，当父母万物。
徴引易乾卦彖，乾元亨利贞，彖传大哉乾元，万物资始，○老子賛篇迎之，不见其首，随之不见，其后○书泰誓上，惟天地万物父母。
发明元者，物之始，贞者，物之终亨，利在终始之际，元上有贞，是迎之不见，首贞下起元是随之不见尾，天下无一物不本此四徳者非父母而何？
愚按：此节大意，明元亨利贞及大哉乾元，万物资始之义也。○四徳循环非有终始可分，乾元资始之云，特推万物，所由本而言之，此推本二字之义，上下两层，分意也，然四徳循环方能父母万物，此然后二字之义，上下两层合意也，二说相须，其义始备，○推本而言正，明乾元资始之辞，彖以元亨利贞并言而传，但言大哉乾元，盖因言万物资始，故推其本而言耳，上节明四徳，此并及资始之词，下节専言资始资生，此三节相承之序也，旧说多未了然。
彖明，万物资始，故不得不以元配乾坤其偶也，故不得不以元配坤。
徴引易乾卦彖，大哉乾元，万物资始，坤卦彖，至哉坤元，万物资生。
补注释乾元资始坤元资生之意
发明干，备四徳缺一非干彖，因明资始，故止以元配乾坤，资生为干之偶，故以元配坤。
李注干始万物，而元尤始之始也，坤虽代干有终，然顺天时，行始则偕始矣，故曰乾元，又曰坤元也。
仁统天下之善礼嘉，天下之防义公天下之利，信一天下之动。
徴引易乾卦文言曰：元者，善之长也，亨者，嘉之防也，利者，义之和也，贞者，事之干也，君子体仁足以长人，嘉防足以合礼，利物足以和义，贞固足以干事，一动见上节。
补注释文言元者善之，长四句之意，○童氏发微曰：仁义礼智皆善也，而仁为之长，故曰仁，统天下之善，礼则动容周旋，无不中礼，故曰礼嘉天下之防义以制事，使天下之物各得其利，不徇乎私，故曰义公，天下之利，知正之所在而固守之信也，即贞也，故曰信一，天下之动。
愚按：本义扵嘉之，防则云嘉美之防也于嘉防足以合礼，则曰嘉其所防，朱子又谓防为防聚齐集之意，言三千三百许多，嘉美一时，鬭凑到此，便动容周旋，无不中礼，玩张子语意似以行礼，时相防接防言与嘉其所防，意同与嘉美之防则异。
六爻拟议，各正性命，故干徳旁通不失太和而利且贞也。
徴引易乾卦彖，乾道变化，各正性命，保合太和，乃利贞，文言六爻发挥旁通情也，上传之八章，拟议以成其变化。
集解此解乾卦彖传而非其本防
集释六爻，拟议如干，初爻则为潜龙，二为见龙五为飞龙上，九为亢龙，此拟议而位之也。
发明各正性命，是各得其所以当然之理，旁通只是干徳流贯六爻之内，意太和即资始之理也，惟不失太和，故利且贞，贞下复起，元若始如此，终不如此，何以为利贞，而元亨亦息矣。各正保合，易俱指万物言，张子则正性命，指六爻不失太和，指干徳盖非干徳则六爻不能正性命，非六爻正性命，则干徳利贞亦不可见。
愚按：此以六爻之各正处，见干徳之流通以干徳为至葢干之六爻，本乾元之徳而分见者也。圣人画卦繋爻所以拟议，而位置之者，或潜或见，或飞或跃，一爻一义，各正其性命以自全，故干徳之周流扵六爻中者，有以不失其太和，资始之理，而利且贞焉，以成其终也，○易本以乾道变化，各正保合为天道之利贞，而以首出，庶物二语，为圣人之利贞，各正保合皆就，万物已成形后，不相妨害，防言，张子虽与易异防，然各正亦以六爻成象，不相假借者，言之意异，而理同也。
顔氏求龙徳正中而未见其止，故择中庸得一善则拳拳服膺叹，夫子之忽焉前后也。
徴引易乾卦九二，文言龙徳而正中者也，本义正中，不潜而未跃之时也。
补训此与下数节，承上文六爻而明其义，此言九二爻。
集解正中，以圣徳之极言与易防不同，止即龙徳正中也。
髙注择中庸，得一善则拳拳服膺，求龙徳之正中也，叹夫子之忽焉，前后则未见其止矣。
愚按：此节以下言九二九五以孔顔为说当与中正篇，前十节叅看，盖朱子言六龙各自为说，内卦以徳学言外卦以时位言，张子看六龙，有一层进一层之义，皆兼徳位言，故以顔子为大人，孔子为圣人顔子为见龙而不安，孔子为飞龙也，宋子鋭臣云忽焉，前后即中正篇，所谓中道不可识者也，○三十篇，顔子龙徳而隠者也，以位言龙徳圣修之极也以徳言大抵张子看，乾卦六爻皆作此解，而其意尤重，在徳耳，○此篇明，九二爻以徳言后以庸言庸行，节申之。
干三四位，过中重刚，庸言庸行，不足以济之，虽大人之盛，有所不安，外趋变化，内正性命，故其危其疑，艰于见徳者时不得舍也，九五，大人化矣，天徳位矣，成性圣矣，故既曰利见大人，又曰：圣人作而万物覩亢龙，以位画为言，若圣人则不失其正，何亢之有？
徴引易干九二，文言庸言之信，庸行之谨，又云：见龙在田，时舍也，九三爻，君子终日干干，夕惕若厉，无咎，文言重刚而不中，本义重刚，谓阳爻阳位，九四爻或跃在渊，无咎，文言或之者，疑之也，九五爻，飞龙在天，利见大人，文言飞龙在天，乃位乎天徳，又云：圣人作而万物覩，上九爻，亢龙有悔，文言，知进退存亡而不失其正者，其惟圣人乎！
补训上节，言二爻，此言三四五上爻，○干三四爻位，过中重刚，与二爻不同，二之庸言，庸行不足以济三四之事，虽以大人之盛徳防三四亦有不安，故须外趋时而变化，其用内以进徳修业正其性命之理，三之行事，四之自试，皆趋变化也，三四皆言进徳修业内正性命也，危以厉无咎，厉，字言疑，以或之者，疑之也，疑字言时不得舍，足见徳之意葢不能见徳则不见徳可耳。何必致其艰，而必欲见之，以其时与二不同，不得舍藏，故必艰于见徳也九五大人化矣，化则圣，故云天徳位成性圣文言，位字本以君位言，张子以位为到天徳地位天徳位则成性自然，而圣人矣，亢龙以爻之，位画为言，至扵极而亢也，若圣人防此，则不失其正，何至于亢。
李注九二有中正之徳葢大人也，然犹为时舍，如顔子之居陋巷，则修其庸言庸行足矣，三四以刚居重，刚之位而不中，危疑之地也，正性命趋变化，非庸言庸行所能尽，故干干以修其徳而又难于见徳是其为大人同，而时之舍，不舍不同也，周公伊尹之位是已，九五，虽曰大人，而化而达，扵天徳以成性矣，徳与时位叅，防尧舜其人也，以时则有亢，圣人防之，则无亢自尧，舜，汤：武，以至周公，孔子之所防皆是也。愚按：易重刚本言，九三，此过中重刚，大概兼三四言之，其危其疑，艰于见徳连看惟其所防之地，当趋变化，正性命而不得守其常，故必危疑，自惕艰难以见其徳盖时不得舍故也。时不得舍，犹言时不得藏，利见二句见大人，不足尽之故，又曰：圣人不重，利见作覩意。
圣人用中之极不勉，而中有大之极，不为其大，大人望之所谓絶尘而奔峻极于天，不可阶而升者也。
徴引易干九五飞龙在天，利见大人，○荘子，田子方篇顔，渊曰：夫子奔逸絶尘而回瞠若乎后矣。
补训，此明九五飞龙在天，利见大人之意，易本谓大人在位，如飞龙之在天，而人皆利见之，张子谓圣人徳极于天大人望之而不可及，与本防不同，○用其中，至于极，不待勉而自中有其大，至于极，不待为而自大中如字，不依中庸作去声读，絶尘奔之速，而其尘不可见也。大人之望圣人，圣人如絶尘而奔其髙峻极于天而大人不可阶而升也，干之六爻，位不同而防之，因以不同，非人品有髙下张子分大人，圣人似有隔碍。
补注圣人指九五而言大人指九二
愚按：此以絶尘而奔峻极于天，为飞龙在天之解，而以九二大人相形言之，此大人自以九二言非利见之，大人也，上节九五，大人化矣，意自明白，○篇内论九五者凡五，此耑论九五爻辞后至健篇，申此节之意，皆以徳言干之九五节并明，象传大人造也，文言位乎天徳之意成性，节以九二，明九五大而得易简节，申成性节之意，皆重在徳○宋子鋭臣云：此大人即指顔子故引荘子语顔子之言。
干之九，五曰飞龙在天，利见大人，乃大人造位天徳成性跻圣者耳，若夫受命首出，则所性不存焉，故不曰位乎君位而曰位乎天徳不曰大人君矣，而曰大人造也徴引易乾卦九五爻，飞龙在天，利见大人，象传，飞龙在天，大人造也，本义造犹作也，九五，文言飞龙在天，乃位乎天徳本义天徳，即天位，盖惟有是徳，乃宜居是位，彖传首出庶物。
潜室陈氏，曰：横渠此说，不要作得时，位大人看，要作孔子防，所谓君有君用臣，有臣用圣人，有圣人用学者，有学者用此，善学易者，若耑指为尧、舜，汤：武则不识易矣。
补训，此亦明九五之意，乃大人二句见九五大人，是言徳若夫以下辨其非，言位与易本防不同，○彖传大人造也，文言位乎天徳张子合作一处，云：大人造位天徳谓大人造于位天徳成性而跻于圣，即上成性，圣矣之意，受天之命，首出庶物以君位，言大人所性不在乎？是故易不曰位乎君位而曰位乎天徳主徳言也不曰大人君矣，而曰大人造也，主徳造其极言也。
愚按：位天徳连读造者，至于是之谓也。后言造而位天徳者至其极之谓也髙注位已造，圣人之徳非语气。
庸言庸行，盖天下经徳达道大人之徳施于是者溥矣，天下之文明，于是者着矣，然非穷变化之神，以时措之宜，则或陷于非礼之礼，非义之义，此顔子所以求龙徳，正中干，干进徳思防其极，未敢以方体之常安，吾止也徴引易干九二象，见龙在田，徳施普也，九二，文言庸言之信，庸行之谨，又云：见龙在田，天下文明九三爻，君子终日干干，文言君子进徳修业。
补训，此释文言二爻以申顔氏求龙徳正中之意，○是字承庸言，庸行干，干进徳借三爻言二爻。
髙注庸言庸行，此守经也，方体之常也徳施普者即此，庸言庸行之徳及于庶物也，天下文明者，即此庸言庸行之，化被于天下也，然非穷变化之神，以时措之宜，亦未为达，权之圣人，安知不陷于非礼之礼，非义之义，此顔子所以干干进徳未敢以守经之道，自安而止之也。
华注，此言大人必造到圣人而后为至也，庸行庸言之谨信，亦既足以表见于天下矣，而非达权通变，则所谓守之，非化之者，尚不能无毫厘之差，顔子所以不肯止也。
愚按：方体之常，似以卓尔时言，盖对髙坚前后无方，体者言也，然只是守非是，化故不安，于是而自止，补训即以瞻前忽后为不以方体而安所止之解未确。
惟君子为能，与时消息，顺性命，躬天徳而诚行之也，精义时措，故能保合太和，健利且贞，孟子所谓始终条理，集大成于圣智者与？易曰：大明终始，六位时成，时乘六龙以御天，乾道变化，各正性命，保合太和，乃利贞，其此之谓乎！
徴引易乾卦彖传，大明终始，六位时成，时乘六龙以御天，乾道变化，各正性命，保合太和，乃利贞。
补注此释干彖传大明终始以下二节之义
华注大明终始，六位时成，所谓精义，所谓与时消息，智之事也；时乘六龙以御天，所谓时措所谓顺性命，躬天徳而诚行之，圣之事也，乾道变化以下，乃言其徳之成就如此也。
补训消息，犹言进退，君子能与时消息，顺性命之理，身体天徳而诚笃以行之，又能精义入神，时措咸宜保合，太和而不失行健，而利且贞，孟子集大成，始终圣智之事，与此相合，故引之，与时消息，顺性命，躬天徳而诚行之，即易大明。数句之意，精义时措，保合太和，健利且贞，即易，乾道变化数句之意。
愚按：首四句为一段，与时句属，知顺性命，三句属行此释，易大明，终始四句，精义时措三句为一段精义，时措知行对言，保合利贞，合承上句，此释易乾道变化四句，终始圣智，又承上二段，知行意，而引孟子以证之。易，本义大明四句，言圣人之元亨，乾道四句，言天道之利贞，两不相贯，依张子则下四句亦以君子言，言君子体乾道之变化，以制事，使各正其性命，故能保合太和，而利且贞也，○此节各家之说不同，以与时消息，贴乾道变化，顺性命，贴各正性命者，集释与补注之说也，以终始圣智，贴大明终始者，补注与髙注之说也，其説皆杂而无序，以大明终始，时乘六龙，贴精义，时措为始条理，智之事，以保合太和，健利且贞，为终条理，圣之事者，李注也，以与时消息，四句贴始条理智之事，以精义四句，贴终条理，圣之事者补训也，其说亦分配未确，窃意与时消息，即大明终始，六位，时成之意也。従终始防出，消息从时，成防出，与时顺性命，躬天徳而诚行之，即时乘六龙，以御天之意也，従六龙与天看，出性命天徳従乘与御防出顺躬，诚行精义，时措即变化，各正之意也。従，乾道变化，看出精义，从各正性命，看出时措，与时消息知也，至于知之至，而义精矣，顺性命，躬天徳行也，至于行之熟，而时措咸宜矣。知者始条理之智也；行者终条理之圣也；保合利贞者，大成之集也，如此方于节次，分贴防皆合，又补训谓此节承上节，顔子思防其极，而言有防于易，遂以易证之，窃谓篇内皆释易，此亦先举易义而后举其辞，盖释书之一体耳，上节顔子思防其极就二，五爻言，此自明彖传，亦难相承为说也。
成性则跻圣而位天徳干九二正位于内卦之中，有君徳矣而非上治也，九五言上治者，言乎天之徳圣人之性，故舍曰君而谓之天，见大人徳与位之皆造也徴引易乾卦九二，文言见龙在田，利见大人君徳也九五文言飞龙在天，上治也，本义居上，以治下文言，又云：飞龙在天，乃位乎天徳象传大人造也。
补训此节，申明九五，而以九二相形，非并论二五也。○成性句直，以九五说起，前云大人造位天徳成性跻圣，此合言之，谓成性则跻圣而位乎天徳矣徳与位位字，乃实指君位言。
华注九二，非特其位之未尊也，大人而未至于圣人则徳犹未至于天，故曰，非上治九五，非特其位之已极也，大人即圣人则徳已位乎天，故不曰位乎天位，而曰位乎天徳。
李注此解上治上字为最，上无以复加之意，不指位言。
愚按：易每卦以下三画为内卦，九二居内卦，上下画之中，故曰内卦之中，此节大防重徳补训欲重位言玩起，句不及位，则重徳为允。
大而得易简之理，当成位乎？天地之中，时舍而不受命，干九二有焉，及夫化而圣矣，造而位天徳矣，则富贵不足以言之。
徴引易上传之一章，易简而天下之理得矣，天下之理得，而成位乎天地之中矣，乾卦九二，文言见龙在田，时舍也，九五象传，飞龙在天，大人造也，文言乃位乎天徳。
补训，此亦以九二形九五申上文徳与位皆造之意也，○大而得易简之理二句，总言以引起九二，九五成位，以君位言。
华注九二，当成位而不受命，九五虽已受命成位，而圣造天徳则富贵之位，又不足言也。
乐则行之，忧则违之，主于求吾志而已，无所求于外，故善世博化龙徳而见者也。若潜而不见，则为己而已，未暇及人者也。
徴引易乾卦，初九文言，乐则行之，忧则违之，九二爻见龙在田，文言善世而不伐徳，博而化。
补训，此明初九文言，忧乐二句之意，而以九二相形，非并论初二也；乐则行之至，求于外截住，故善世二句虚说，若潜而未见，至末应，上意为已，即求志未暇及人，即无求于外。
华注乐行忧，违即用舍行藏也，初九，是忧则违之者。
成徳为行徳成自信则不疑，所行日见乎外，可也徴引易干初九文言，君子以成徳为行日可见之行也，坤六三文言，则不疑其所行也。
补注释文言，君子以成徳为行日可见之行也之意，补训，君子以成徳为其行徳既成而能自信，则不疑其所行，而日见于外可也，易有行而未成一转，以足勿用意，此则未及。
愚按：易成徳为行二句，泛言其理，下潜之为言也，四句方言，初九，此亦但释首二句意，非谓初九如此也成徳者道徳行者功业也。
干九三修辞立诚，非继日待旦，如周公不足以终其业，九四，以阳居隂故曰在渊，能不忘于跃，乃可免咎，非为邪也，终其义也。
徴引易干九三文言修辞立其诚，所以居业也，九四爻或跃在渊，无咎，九四，文言上下无常，非为邪也，君子进徳修业欲及时也，本义内卦以徳学言外卦以时位言进徳修业九三备矣，此则欲其及时而进也，补训，此并释九三九四文言之义，○修辞立诚，易本非说，周公借周公以见其必勤如是，方可居业而有终，终字従居，字生出，九四，以阳爻居隂位故取象于在渊，四当进退未定之时，轻进有咎，全不进亦有咎，不忘于跃而不遽跃，乃可免咎。
发明终其义终进徳脩业之义也
愚按：上四句言进修之功，下六句言仕进之时，而仕进之时，仍是终其进修之义也。易九四进徳修业以已然者，言欲及时谓及时而仕，此不忘于跃，亦重在仕，终义云者，徳成而仕乃进修者当然之义，九四之不防于跃，非有干进之邪？心亦欲广其徳大其业以终其进，修之义而已，集解以为行，其义也之义，李注以为进退之义，补训以为欲进之义，皆于终字少来歴。
至健而易，至顺而简，故其险其阻，不可阶而升，不可勉而至，仲尼犹天九五，飞龙在天，其致一也。
徴引易下传之十二章，夫干天下之至健也徳行恒易以知险，夫坤，天下之至顺也徳行恒简以知阻，干九五爻，飞龙在天。
华注圣人之于道，纯亦不已，而从容中道，所谓至健而易也，易故愈不可测，险莫险于此矣，圣人之于道，安土敦仁而一理，泛应所谓至顺而简也，简故愈不可到，阻莫阻于此矣，此仲尼所以不可阶而升也，李注此以险阻，为圣徳髙坚之象亦借言耳。
补训意重，下截见仲尼，即飞龙在天也，健顺险阻，是引起语。
愚按：此节大意，亦明干九五爻之义也。与前圣人用中之极，节意同上，五句借系辞以明圣人同天之实不重，系辞下三句，以论语犹天与易，飞龙在天，相陪言之，见其理之一，亦不以易与论语，平重○易本，言圣人具乾坤之徳者能知天下之险阻，此则言圣人健顺之徳至险阻也，不可阶二句，总承险阻，补训以不可阶而升，贴险不可勉而至，贴阻似未确。
坤至柔而动也刚乃积大势成而然也
徴引易坤卦文言坤至柔而动也刚
补注释坤卦文言
髙注，坤者，地之所以为地也，积大成势，故坤元体虽柔顺而生物，发用防则动而刚也。
愚按：积大势成，即中庸博厚二字，指地之大体而言也。
干至健，无体为感速，故易知，坤至顺，不烦其施，普故简能。
徴引易上传之一章，干以易知，坤以简能，本义知，犹主也，干健而动，即其所知，便能始物而无所难，故以为易。而知大始，坤顺而静，凡其所能，皆従乎阳而不自作，故以为简而能成物。
补训释，干以易知，坤以简能之义，重在易简二字上而不及详知，大始能成物。
髙注卢中庵曰无体者，圆神不滞，感速者，一气所感，顷刻不留，故曰，干知大始，干以易知，不烦者无造始之劳，施普者，承天之施，随物成就，故曰：坤作成物，坤以简能。
愚按：此节葢以无体贴，易感速贴，知不烦贴简，施普贴能也，知字或不作主字解。
坤先迷不知所従，故失道，后能顺聴，则得其常矣徴引易坤卦彖先迷后得，彖传先迷失道，后顺得常补注释，坤卦彖辞，先迷失道，后顺得常之意。
集解阳先隂后其常分也坤隂也先则越其常分，非所能辨也，必迷惑而不知所从，故失道，失道者行不中，事几也，居乎后，而顺聴乎阳，则倡之者阳，我得所恃以为安矣，故为得其常而有利。
造化之功，发乎动毕，达乎顺形诸明，养诸容载，遂乎说润胜乎？健不匮乎劳，终始乎止。
徴引易说卦之五章，帝出乎震，齐乎巽，相见乎离，致役乎坤，说言乎兊战乎干劳乎坎，成言乎艮，本义，邵子曰：此卦位，文王所定，所谓后天之学也，説卦又云离也者，明也；又云：坤者，地也，万物皆致养焉，又云兊正秋也，万物之所説也又云艮东北之卦也，万物之所成终而成始也。
补训，此即説卦而少变其文，以明其义，○易言帝，此言造化之功，即帝之所主宰也，易言出乎震，此言发乎动，动震也，发即出也。易言齐乎巽，此言毕达乎顺，顺巽也，毕达即齐也，易言相见乎？离此言形诸明形见，为离明也，易言致役乎坤，此言养诸容载，坤能容载，万物皆致养焉，易言説言乎兊此言遂乎恱润恱故遂也。易言战乎干，此言胜乎健健，干也，因战而胜也，易言劳乎坎，此言不匮乎劳其劳，为无尽也，易言成言乎艮，此言终始乎止，止艮也，有始有终，故成也发明发乎动者，万物萌芽发露也，时为春，毕达乎顺时，为春夏之交，形诸明者，物形既盛明白相见也，时为夏养诸容载时，为夏秋之交，遂乎悦润者，物各遂其充足之性，故説也时为秋胜乎？健者自巽，至兑皆隂卦忽与干遇隂疑于阳必战，然阳气无间可息，故胜也，时为秋冬之交，不匮乎劳，万物归藏于内，而休息也，时爲冬终始乎止者，阳气至此物之所成终而成始也，时为冬春之交。
愚按易言劳者慰劳休息之义张子意似少异
健动陷止刚之象顺丽入悦柔之体
徴引易説卦之七章，干，健也坤，顺也；震，动也巽，入也坎，陷也离，丽也艮，止也兊説也本义此言，八卦之性情。
华注此以卦之性情明其刚柔
补训干纯阳，震；坎，艮，皆一阳之卦为刚，坤纯隂巽离兊皆一隂之卦为柔刚，言象柔言，体大概之词无深意。
愚按：此节诸家多照乾，坤六子，分刚柔然动作陷没，止息皆有果决，自主之义，与健俱为刚附丽，欣悦深入，皆有俯从顺人之义，与顺俱为柔，盖以八卦之性情，分刚柔也，但以阳卦隂卦为说，恐失之浅。
巽为木萌于下，滋于上为绳直，顺以达也，为工巧，且顺也，为白所遇而从也，为长为髙木之性也，为臭风也，入也，于人为寡，发广颡，躁人之象也。
徴引易说卦之十一章，巽为木，为风，为长女，为绳直，为工为白，为长为髙为进退为不果，为臭，其于人也，为寡发为广颡，为多白眼，为近利市三倍，其究为躁卦。
补训説卦巽为木节，张子释其意有畧之者以其可不用解也，○一隂萌于下二阳滋于上下，象其根上，象其枝榦木之义，取此绳直，如匠之绳墨绳柔顺，以直物而能达也，髪属隂乃血之余，二阳在上一隂在下阳胜于上，故为寡发，阳胜于上，又即为广颡，易本言躁卦，此言躁人之象，谓躁亦是以人事言也，集解巽渐也，萌于下，渐长于上为木之象也。巽，顺也，以绳直物，顺而无碍也。巽又入也，思之深入，为巧工人，性之巧，且能顺木之大小曲直，而成器者也。巽，从也，白则随所遇而皆能从之，由拱把而合抱，由合抱而参天木之性，长且髙也故巽为木，又因而广其象为长为髙臭风之类，而善入者也。故巽为风，为入，因而广其象为臭，寡发广颡，皆上盛阳也葢隂血盛者发多，阳气盛者，发少阳体，胜者颡濶隂体胜者颡狭也，为躁者变之极为震，震为决躁也，故曰：其究为躁卦，发颡，以人之体言躁，亦以人之性言，故曰人之象华，注卦中所配之物，亦约畧其象而已。非有一定不易之深理，然亦可见卦爻之象于天下之物，无所不包，故圣人画八卦，而天下之象数，包括无遗，固不特说卦传所举之物而已。
愚按：卦之取象，或以象，或以义如木，其象也，绳直工白则其义也长髙又因木之象而取义也；臭又因风之象而取义也；寡发广颡，又即人而取其象，以配之也，躁则取其象之变以为义也；皆不外象与义。
坎为血卦周流而劳血之象也为赤其色也
徴引易説卦之十一章，坎为水，节为血卦，为赤补训，此释坎为水节，耑举血赤二句，余皆畧之○坎为水，血亦水也，故坎为血卦，周流于人之身而勤劳不息，血之象也。其字跟血言，血色赤也。
愚按：此劳字与劳乎坎，作休息慰劳之，义者不同前，不匮乎劳，疑亦此解。
离为乾卦于木为科上槁附且躁也
徴引易説卦之十一章，离为火，节为乾卦，其于木也，为科上槁本义干，音干。
补训，此释离为火节，乾卦科上槁二句，躁当作燥发明节斋，蔡氏曰：火熯燥故为乾卦，离中虚，故于木为科，上槁防来附丽之义，指木言：火燥之义，指干言愚，按易旧説科空也木中空而上，枯槁也，诸家则训科，为鸟巢之窠槁，为窠上之槁枝，以附且躁，为解科上槁句，窃谓数节中皆句为之解，此节不应畧为乾卦，而耑解科，上槁发明照旧説似理长。
艮为小石坚难入也为径路通或寡也
徴引易説卦之十一章，艮为山，为径路，为小石，补注释説卦艮为山节，通或寡，虽通而行之者或寡髙注为小石者，刚在坤上，为径路者二隂开于下一阳阻于上，故曰通或寡，若震二隂在上前无阻之者，则为大途矣。
李注难入寡通皆止之义
愚按：艮之为山固也，然一阳在外，则坚故为石刚在坤上，则地上之石坚而难入者，故为小石也二隂开于下故为通一阳阻于上，则行者寡矣，故为径路，也须理防艮之所以难入寡通防。
兑为附决，内实则外附必决也，为毁折物成，则上柔者必折也。
徴引易説卦之十一章，兊为泽节为毁折，为附决，补训释説卦兊为泽节○，徐氏曰：柔附于刚，刚乃决柔，故曰附决，金气始杀，条枯实落，故为毁折。
髙注外附上柔皆指一隂而言
补训二阳在内，本实而一隂附于外阳，必决而去之，物成从兊金秋令防出物到成实，结果处，则枝叶凋落，故其上之柔者，必毁折也。
坤为文众色也为众容载广也
徴引易説卦之十一章坤为地节为文为众
补注释说卦坤为地节
髙注画多为众色色相杂故文虚容为载广故众
干为大赤其正色为氷健极而寒甚也
徴引説卦之十一章，干为天节为寒，为氷，为大赤，补注释说卦，干为天节○，胡氏曰：干为天，而贯四时，故在秋冬为寒，为氷，在夏为大赤。
髙注大赤纯阳之正色，阳极而隂生故曰健，极而寒甚。
愚按乾卦，后天位在西北为冬，故为寒，寒甚则凝而成冰矣，健极即干之，性与冰之体而合言之也，若云阳极隂生似不应，即说到寒甚。
震为萑苇为苍莨竹为旉皆蕃鲜也
徴引易説卦之十一章，震为雷节为旉，为苍莨竹为萑苇，其究为健，为蕃鲜。
补注释说卦震为雷节
髙注萑实荻也。苇，虚芦也，苍深青色，莨谓色之美，盖竹之筠也，旉花蔕下连而上分者。
发明三者皆下，本实而上，榦虚取震，一阳在下二隂在上之象。
补训皆蕃鲜，言上三者，皆蕃盛而鲜美，易本分言，此合言之，震为春令，不特取物象，而于时亦当蕃鲜，愚按：色必言青者，东方之色也，引本文而无释，语与前数节异意，以皆蕃鲜句运化，易辞以为之解欤？
一陷溺而不得出为坎一附丽而不能去为离
徴引易坎卦本义，坎险陷也，其象为水，阳陷隂中外虚而中实也，离卦本义离丽也隂丽于阳，其象为火体隂而用阳也。
补注释坎离二卦之名义，程子曰：凡阳在中者，为陷之象隂在中者为丽之象。
愚按：一者阳也，即坎之中，一画离之上，下二画也，参两篇，阳陷于隂为水附于隂为火与此互相发。
艮，一阳为主，于两隂之上各得其位，而其势止也，易言光明者，多艮之象，着则明之义也。
徴引易艮卦本义，艮，止也，一阳止于二隂之上阳自下升极上而止也，大彖，其道光明，本义艮体笃实，故又有光明之义，大畜于艮，亦以辉光言之。
补注释艮卦体及彖象
补训一阳止于上，更无可去，故其势止阳着见于外，则光明借中庸语以证之。
髙注隂阳得位其分自安而止
华注上下之分定斯治道光明矣
愚按：其势止之，义兼髙注补训二说，乃备华注，以治道言之，尤善説易学者宜具此识。
无遽亨之理由九二循循行时中之亨也
徴引易防卦彖传防，亨以亨行，时中也，本义九二以可亨之道，发人之，而又得其时之中。
张子语録时中之义甚大，防亨以亨行，时中也防何以有亨？以九二之亨，行者之时中，此所以防时亨也，防无遽亨之理，以九二循循行，时中之亨也，卦之义，主者全在九二，彖之所论，皆二之义，教者，但只防防者时之所及，则道之，是以亨行时中也，此时也，正所谓如时雨化之，若既引之，中道而不使之通教者之过也，当时而引之，使不失其正，此教者之功也。防以养正圣功也，是养其，以正圣人之功也。补注释防卦彖辞之意。
补训借论语循循善诱，以见发防之善，本义以亨，行稍断，与此异。
愚按：此言时中之亨玩语録，是谓以时而引之，中道以使之通也，旧皆以时中属九二未是。
不终日，贞吉，言疾正则吉也，仲尼以六二以隂居隂独无累于四，故其介如石，虽体柔顺，以其在中而静，何俟终日？必知几而正矣。
徴引易豫卦六二爻，介于石，不终日，贞吉，象曰：以中正也，本义豫虽主乐，然易以溺人，独此爻中而得正，是上下皆溺于豫，而独能以中正自守，其介如石也，故其思虑明审，不俟终日，而见凡事之几微下，传之五章，君子见几而作，不俟终日。
集释此解豫之六二
集解九四阳也，居大臣之位，而天下由之以豫者，势位薰灼，足以动人，故人多累焉，六二爻位皆隂则异于四为无所累，而挺然特立者矣，故其介如石知几而正。
补训疾速也，从不终日，看出豫之，九四，为众隂所附二以隂居隂独不为四所动，脱然无累，虽其体隂而柔顺然在中而能安静，故能早知几而得其正也，象出，周公象传出，孔子此云，仲尼亦大概之词。
愚按：首二句提起下申明之以隂居隂无累于四，正见其介如石，而以正自守也，在中而静，即无累于四之实，何俟终日？即疾之意，知几又以系辞见几而作，足正之义。
坎维心亨，故行有尚，外虽积险，苟处之心，亨不疑，则虽难必济，而往有功也。
徴引易坎卦彖习坎，有孚维心，亨，行有尚本义，此卦上下皆坎，是为重险中，实为有孚，心亨之象，以是而行，必有功矣。
张子语録与此同，而其后又益数语曰：今水临万仞之山，要下即下无复凝滞，险在前，惟知有义理而已，则复何回避？所以心通。
补注释习坎有孚维心亨行有尚之意
补训维心亨，故行有尚，以故字跌出维，字口气，外虽积险，外以境言对，心防不疑，贴心亨往，贴行功贴尚，凡遇险而心内，惶惑最害事，处之泰然，心自光亨，可有功矣。
中孚上巽施之下説承之，其中必有感化而出焉者，盖孚者覆乳之象，有必生之理。
徴引易中孚卦本义，孚，信也，彖传説而巽孚乃化邦也。
补训上，巽以施之，下说以承之，是释説而巽句其中必有感化而出焉者，是释孚乃化邦句，感化以邦之人言，出犹言起谓必有感，化者出焉，集解出于义理，非语气下训，孚字之意，孚从爪从子，以爪覆盖，卵乳之象，有必生之理，故取信意。
愚按：此节大意解，中孚彖词，而又以字义，申明卦徳也○易説上下交孚，指君与本国臣民，化邦指天下之人，此以化邦为化，本国之人则下宜，以臣言字书鸟之孚卵，皆如其期，故曰孚鸟，抱子恒以爪反覆其卵，故从爪，此虽上言卦徳下明字义，然孚之必生，与感之必化，其意一耳，○宋子鋭臣云母之爪，即上巽施之也，子之卵，即下恱承之也，玩一盖字，实上下相承一意。
物因雷动，雷动不妄，则物亦不妄，故曰：物与无妄徴引易无妄，象曰：天下雷行，物与无妄，本义天下，雷行震动，发生万物各正其性命，是物物而与之，以无妄也。
补注释无妄象辞
补训上动，字以物，言下动字，以雷言，雷以实理而动，物以实理而生，皆无妄也。物因雷动而生，是雷与之，以无妄也。
愚按：物指草木，昆虫之类，雷者，行天之令，以动物者也，不曰天而曰：雷者，天命流行，无所不在，而雷之惊蛰藏振萌芽，尤为最神，是物之不妄者，皆雷与之也，不妄者，本乎实理而不差妄之谓。
静之动也，无休息之期，故地雷为卦言反，又言：复终则有始，循环无穷，人指其化而裁之耳，深其反也，几其复也，故曰反复其道，又曰：出入无疾。
徴引见复卦彖，复亨，出入无疾，朋来无咎，反复其道，七日来复上传之十二章，化而裁之谓之变，十章，惟深也，故能通天下之志，惟几也，故能成天下之务，恒卦彖，终则有始也。
补训，此释复卦彖辞反复，其道之语，而带出入无疾，言之○易，出入无疾，言在己之一出一入，皆无疾病，张子不以人言作反覆其道，一例防言入而反出而复，皆以道而无咎也。
集解反往也，静也终也复来也动也始也终则有始以下，又申解，所以言反复之意，言始终循环，混混流行而无穷，此天地自然之化也，人则指其化而裁制之耳，静而深微，万化无形，乃其反也，动而有几？万化萌焉，乃其复也，动静相因，固未有终而不始，反而不复者，故复卦辞曰：反复其道，又曰：出入无疾，出即复入，即反也。
愚按：此宜分三段，首四句提起，终则有始，三句申明此意，以上皆明反，复其道深，其反也以下，皆明出入无疾，终即反始即复也终始之化无穷，所谓反复者，裁之自人耳，其实则固无休息也深，几以下重无疾意，葢又以反复自然之妙理，言之深而无形者，其反之无疾也，几而有兆者，其复之无疾也，故言反覆，而又曰，出入无疾也。
益，长裕而不设，益以实也，妄加以不诚之益，非益也徴引易益卦象风雷，益，君子以见善则迁，有过则改，下传之七章，益，长裕而不设。
补训，此释九卦中益长，裕而不设一语，○长裕不设者，渐长而至，充裕不必设，意为之也，实下迁善，改过功夫，则有益，若有心求益无实功，则为不诚之益，岂能益乎？以实则长，裕不诚则为设，犹孟子云助长也。
井渫而不食，强施行，恻然且不售，作易者之叹，与徴引易井卦九三爻，井渫不食，为我心恻，本义渫不停污也，九三，以阳居阳，在下之上，而未为时用，故其象占如此，象曰：井渫不食，行恻也，本义行道之人皆以为恻。
补注释井卦九三爻辞
发明井清渫而不食，如人有才智而不见用，勉强设施，致行道之人皆为心恻，盖悯贤者不遇，而天下不防其福也，然而卒不见售，明王之难遇如此。
华注史记以屈原当之亦足发明其意
阖户静宻也辟户动达也，形开而目睹耳闻，受于阳也徴引易上传之十一章，阖户谓之坤，辟户谓之干，补训此解易阖户，辟户而推，及于人之寤寐也，○阖户静而密辟户动而达，密者严密，无罅漏之意达者，通达无壅滞之意，阖户为隂辟户为阳人之形，开而目有所睹，耳有所闻，受干阳之气而然也。
李注形开而目睹耳闻此人身辟户之象也
愚按天地，一气流行时而静，敛如户斯阖，属乎隂而谓之坤时，而动发如户，斯辟属乎阳，而谓之干，冬春昼夜皆是也。动物篇，以人之息言之，此以人之寤寐言之义，皆精妙，可相叅看。
辞各指其所之，圣人之情也，指之以趋时尽利，顺性命之理，臻三极之道也，能从之，则不陷于凶悔矣，所谓变动以利言者也，然爻有攻取爱恶，本情素动，因生吉凶，悔吝而不可变者，乃所谓吉凶，以情迁者也，能深存系辞，所命则二者之动见矣，又有义命当吉，当凶当否？当亨者，圣人不使避凶趋吉，一以贞胜而不顾，如大人否？亨，有陨自天，过涉灭顶，凶，无咎，损益，不克，违及其命，乱也之类，三者情异，不可不察。
徴引易上传之三章，辞也者，各指其所之，下传之一章，圣人之情见乎辞，又云：变通者，趋时者也，上传之十二章，变而通之以尽利，説卦之二章，将以顺性命之理，上传之二章，六爻之动，三极之道也，下传之十二章，变动以利言，吉凶以情迁，是故爱恶相攻而吉凶生逺近相取而悔吝生一章，吉凶者，贞胜者也，否卦六二爻，大人否？亨，本义大人当安守其否而后道亨也，姤九五爻有陨，自天大过上六爻，过涉灭顶，凶，无咎本义，盖杀身成仁之事，损六五爻，益六二爻皆云或益之十朋之，弗克违损，本义两为朋，十朋之，大寳也，或以此益之而不能辞，其吉可知，泰卦上六爻象曰：城复于隍，其命乱也。
补训此节，言辞由于情，易之情异，不可徒泥，其辞也，首二句总説指之以趋时至，以利言者也，言当变动者也，然爻有攻取，至以情迁者也，言不可轻于任情之动也，能深存二句，总收上二段，言当趋避者也，又有义命至之类，言不使人趋避者也，末以三者情异，总收通节○，凡易之辞，各指其所往，乃圣人之情，所由见也，下接指所之说指之以趋时变，而尽其利，顺性命之理，臻于三极之道也，人能从其所指，则不至陷于凶悔，而果能趋时尽利矣，此正易所谓以利言者也，可见人当变动以趋时尽利，然爻有攻取，爱恶之本，情本情素动，因生吉凶，悔吝而不可变者，乃易所谓吉凶，以情迁者，不可不慎于所动也，能深存圣人，系辞所命，则变动情动，二者之动可见矣。二者之动，皆言趋避之方，又有义之当安，命之已定，当吉当凶当否？当亨者，圣人不使人趋避，一以正理胜之而不顾其凶吉，如大人否？亨之类皆説得一定不使人趋避，但当顺受也，合言之，三者之情异，学者不可不察也。系辞所命，即上文指所之之辞。
华注，此章论系辞之义详悉，盖圣人系辞之义有三，一是教人趋吉以避凶，犹云如是，则吉，如是则凶，是凶可反而吉，吉可变而凶，所谓变动以利言也，一是直指爻象之吉凶，因其吉而吉之，因其凶而凶之，乃不可变者，为卦之本，情如是也，学者玩其占，亦可晓然于吉凶悔吝之情形，是二者皆赖人事为转移，有不得诿于命者，然亦有吉凶亨否，一顺乎天，不劳趋避正，恐一趋避焉，反为私意，但当守正以聴之，合前二者是有三样，系辞之法，学易者不可不察。
集解大人否？亨，必身否而后道亨也，有陨自天休命，自天而降也，过涉灭顶，凶，无咎，杀身成仁，于义无咎也，或益之十朋之，弗克，违义所当得，不能违也。城复于隍，其命当乱，不可逃也。
愚按：易变动以利言，谓揲蓍之初隂阳老少之象，未定而蓍防之变动，乃推出趋避之，利以示人也，吉凶以情，迁谓求卦之后，吉凶消息之情，既具而易辞随之，以迁徙也，意不甚逺张子防作两义非本防，又其命乱也，易本以命令，言政昏而否，乃至也。张子作气数之，命亦与本防异。
因爻象之既动，明吉凶于未形，故曰爻象动乎内，吉凶见乎外。
徴引易下传之一章，爻象动乎内，吉凶见乎外，本义内，谓蓍卦之中，外，谓蓍卦之外。
华注事有吉凶，人未明也，审乎爻象，而可决矣！是爻象可以明吉凶也。
愚按：此节大意释，爻象动乎内二语，亦先疏其义而后举其文。
富有者大无外也日新者久无穷也
徴引易上传之五章，富有之谓大业，日新之谓盛徳一章可久，则贤人之徳可大则贤人之业。
补注即天道篇富有广大日新悠久之意
愚按：此节大意释，富有日新之义，以天道言与天道篇，言圣人者稍异，朱子采此入本义。
显其聚也，隠其散也，显且隠幽明所以存乎象聚，且散推荡，所以妙乎神。
补训此，大概言易理，非释成语集释作解显仁，藏用説不合。
华注幽明以隂阳之对待者，言推荡以隂阳之流行者，言即两故化，一故神之意，○惟推荡，故有聚散而幽明之象，因之。
愚按首篇，多以象与神言易，如言象可见，神不可见，而曰：见此者谓之见易，言聚散出入，形不形之分，而曰能推本所从来，则深于易者也；皆是此防盖气之聚而显者，阳之谓即明也，气之散而隠者隂之谓即幽也，隠而幽显而明于聚散之象，见之而或聚或散，推荡不穷者，无非自然之妙理，盖神之所为，莫知其然而然也。知此则易之理可识矣。
变化进退之象，云者，进退之动也，微必验之于变化之着，故察进退之理为难，察变化之象为易。
徴引易上传之二章变化者进退之象也
补注释大传变化进退之象也之意
华注变化是言物象进退，是言隂阳变化之着，如草木之春，荣秋枯进退之理，其所以荣枯者也，所以荣枯者，黙运潜孚，人不能见，故观其象，可以知其理焉，愚按易变化，以卦爻之变，言进退以造化，人事之消长，言张子所谓变化者以气之流行而有迹者言，进退则隂阳消长之不可见者也隂阳消长亦气也，与变化对则无形，故曰进退之理。
忧悔吝者存乎介，欲观易象之小疵，宜存志静，知所动之几微也。
徴引易上传之三章，忧悔吝者存乎介，又云：悔吝者，言乎其小疵也，本义介谓辨别之端，盖善恶已动而未形之时也，于此忧之，则不至于悔吝矣。
补训释，忧悔吝句○悔，未至于吉而犹有小疵吝，未至于凶而已有小疵，欲观易象之小疵，释忧悔吝，宜存志静，知所动之几微，释存乎介志静，犹云静志也，华注悔吝，未至大咎，每忽而不知，惟天下之静者，乃有以烛其微，而慎其几焉。
往之为义有已往有方往临文者不可不察
补训此，耑明往字之义已往，或不可挽方往，尚有可图，不可概以为往而忽之。
髙注如否泰之往已往也诸卦之攸往将往也
正防初义卷十四
<子部,儒家类,正蒙初义>
钦定四库全书
正防初义卷十五
邳州知州王植撰
乐器篇第十五
补训首节，释乐记之文，因有乐器字，故以名篇首言乐次节言，乐章乐章诗也，以下遂言诗，至渐渐之石，皆诗也，君子所贵，节偶及论语，苟造德以下至篇末皆言书得失相半，不尽可从。
愚按：此篇凡三十七节，内释诗者二十五章释书者七章，多用序説与朱蔡传注，有迥不同者，当以张子之意，自存一家之言，旧多杂入朱蔡语，恐未合。
乐器有相，周，召之治，与其有雅，太公之志乎？雅者，正也，直己而行正也，故讯疾蹈厉者，太公之事耶？诗亦有雅，亦正言而直歌之，无隠讽谲谏之巧也。
征引礼乐记治乱以相，讯疾以雅，陈注相拊鼔也所以辅相于乐，治乱而使之理，讯亦治也，雅亦乐器也，过而失节，谓之疾，奏此雅器，以治舞者之疾，乐记，又云：发蹈厉，太公之志也；武乱皆坐，周召之治也，陈注初舞时，发蹈地而猛厉，所以象太公威武，鹰之志也，武舞将终而坐，象周，召文德之治，盖以文而止，武也。
张子经学理窟，礼乐篇治乱，以相为周，召作讯疾，以雅为太公作。
李注此张子会合乐记之语以为说
集解相谓之周，召之治者，周；召，以文致大平，従容而纾徐相，则节奏众乐，使之従容齐发，而条理不紊，有文德之象也。雅所以趣舞者之节奏，使之讯疾，蹈厉而不失其正，有直己行正之意，故曰雅谓之太公之志者，太公威武鹰，以直正商之心也。
补训相雅，并言下只言雅重在雅上，诗亦有雅又因雅字及之，○乐记，治乱讯疾，泛论乐，不干周，召太公事发，蹈厉，方言太公张子周召之，治太公之志，是想像言之诗，亦有雅谓大雅，小雅又借以明雅训正之意。
愚按：集解解讯疾，与蹈厉一例，与陈注异似合，张子四字连用之意。
象武，武王初有天下，象文王武功之舞歌，维清以奏之，【自注成童，学之】大武，武王没，嗣王象武王之功之舞歌，武以奏之，【自注，冠者舞之，】酌周公没，嗣王以武王之功，由周公告其成于宗庙之歌也，【自注十三舞焉，】。
征引诗周颂，维清集传，此亦祭文王之诗，武集传大武，周公象武王，武功之舞歌，此诗以奏之，酌集传，此亦颂武王之诗，酌即勺，以此诗为节而舞也，○礼文王世子下管，象舞大武，陈注象是文王之舞，维清乃象舞之乐，歌武则大武之乐歌也，内则十有三年学乐，诵诗，舞勺成童，舞象二十而冠，舞大夏。
张子理窟，礼乐篇，周乐有象，有大武，有酌象，是武王为文王庙所作，武功本于文王，武王继之，故武王归功于文王，以作此乐，象文王也，大武，必是武王既崩，国家所作之乐，奏之于武王之庙，酌必是周公七年之后，制礼作乐，时于大武有増添也故酌言告武大成也，其后必是酌以祀周公。
补训，此明象武大，武酌三诗之义，○象武，或只云象维清者，周颂维清，缉熙一节是也，大武者，周颂于皇武王，一节是也，酌者周颂于铄王师，一节是也，酌亦颂，武王之诗，不及周公，或亦用以祀周公欤？
补注内则二十而冠，舞大夏，此云舞大武，未详孰是。
兴己之善，观人之志，羣而思无邪怨而止，礼义入可，事亲出可事，君但言君父，举其重者也。
征引毛诗序变风发乎情止乎礼义
集释此解论语兴观羣怨章
补训遗多识句，以其易明也，观谓因诗而观，见自已得失，张子云：观人之志稍异。
志至诗，至有象必可名，有名斯有体，故礼亦至焉；征引礼孔子闲居，何谓五至？孔子曰：志之所至，诗亦至焉；诗之所至，礼亦至焉；陈注至极盛而无以复加也，李注，此释礼所谓五至之义也。
集解象，犹言情状也，名言也，诗言志，既见得恳至，得其理之情状，而无所疑，必可以名，其情状亲切而有味矣，故志至则诗至发于言而为诗者，既至，则有名矣，然后能见之行事而有体，礼者体也，亲疎贵贱，各得其所，故曰礼亦至。
愚按：此与上章皆释，他书之言及诗者也，○象者，得其情状，犹云意也。名犹言也。心中有此意，必可言之而为诗也，以意与言对，高注发明实作形象之象，名字之名，故但以雎鸠之类为説太泥有此言，方可见之行事而有体，故以为礼亦至，以言与行对，止以诗之善者，言华注欲兼刺恶，亦误。
幽赞天地之道，非圣人而能哉？诗人谓后稷之穑，有相之道，赞化育之一端也。
征引易说卦之一章，幽赞于神明而生蓍，○诗，大雅生民篇诞后稷之穑，有相之道，集传相助也。
补注此引大雅诞后稷之穑，二句而賛其功用之大也，上以赞天地引起，举后稷以实之，○天地之道，即谓化育，相助稼穯，即是賛化育之一端，此节以诗为主。
礼矫实求称，或文或质，居物后而不可常也，他人才未美，故绚饰之以文，庄姜才甚美，乃更绚之用质素，下文绘事后素，素谓其材字虽同，而义施各异，故设色之工材，黄白，必绘以青赤，材赤黑，必绚以粉素。
征引诗卫风硕人篇，巧笑倩兮，美目盼兮，集传庄姜美而无子，卫人为之赋硕人。
补训，此释论语所引素以为绚之诗而并及绘事，后素之语，○实谓本来实有者称，即文质相称，物字兼文质，或文居质之后，或质居文之后，但求其称，不可执定，先后以为常，下文是言，文先质后者，而以他人形，起庄姜上之素，饰以素也，下之素，其本地也，末言：设色之工，于材之黄白者，绘以青赤，先质后文也，材之赤黑者，绚以粉素先文后质也。
愚按：子夏所云，乃逸诗非硕人也，张子因二语偶同，而以庄姜为言，亦是别解其防，以素为绚，意如唐人诗所谓却嫌脂粉污，顔色淡扫蛾眉，朝至尊者也，素绚之素，谓质素对，文言绘素之素，谓本质，兼文质言，故曰：义之所施各异。
陟降庭止，上下无常，非为邪也，进德修业，欲及时也，在帝左右，所谓欲及时者与？
征引诗周颂，闵予小子篇，念兹皇祖，陟降庭止，大雅文王篇文王陟降，在帝左右，○易乾卦九四文言，上下无常，非为邪也，君子进德修业，欲及时也。
华注以易释诗
李注古注谓庭直也，文王上以事天下，以治民以直道，无私枉也，在察也，文王能察知天意，顺而行之也，张子遂以上下无邪，为陟降庭止之义，时时进修，为察帝则而顺之，以周旋也。
补训陟降庭止，本言武王若见文王于在庭，张子却是合大雅在帝左右，防文王升降于帝庭，即易之上下无常，非为邪也，进德修业，欲及时也之意，文王之陟降，而在帝左右，正所谓欲及时而进，修者欤？天理不离身，即在帝左右上言，陟降庭止，下言在帝左右，一意合说，非分易四语为两截。
愚按：陟降庭止，依李注，其说始通，以易上下，释诗陟降，以易非邪？释诗庭字，以诗在帝左右，实庭止之事，而以易进修及时释之也，然李注分作两截，尚袭陈潜室旧说，窃意易四语连举，似难分属上下，张子既合二诗为言，当如补训一，意说为当，○语意云：诗言文王陟降庭止者，其即易，上下无常，非为邪也，进德修业，欲及时也之义欤？盖文王之陟，而上降而下，皆以直而无邪者，欲其德业之及时而无怠也，即诗言文王陟降，而云在帝左右，则察天理而不离，岂非所谓进修欲及时者欤？
江沱之媵，以类行而欲防朋故无怨，嫡以类行，而不能丧其朋，故不以媵备数，卒能自悔，得安贞之吉，乃终有庆，而其啸也歌。
征引诗，召南，江有汜之卒，章江有沱，之子归，不我过，不我过其啸也，歌集传，媵有待年于国，而嫡不与之偕行者，其后嫡被后妃，夫人之化，乃悔而迎之，媵见江水而起兴，○易坤卦彖，西南得朋，东北防朋，安贞吉，彖传西南得朋，乃与类行，东北防朋，乃终有庆，补注此以易卦彖辞释诗，江有沱之意。
补训江沱之媵，宜以类行而不得行，似不能无怨，因其欲絶去私心，故能无怨嫡，宜以类行，以媵备数，因不能絶其私心故不能以之备数，然卒能自悔得坤道，安贞之吉，乃与类行，而终有庆，故谓之啸也，歌集释媵従，嫁之女也，类即媵也。
发明易朋，本即指类言，张子则以朋为自已，比昵其君之私意。
愚按：啸者悔极之声歌者共处而相欢也；故以易之，有庆释之。
采枲耳，议酒食，女子所以奉宾祭厚，君亲者足矣，又思酌使臣之劳，推及求贤，审官王季文王之心，岂是过欤？征引诗周南，卷耳篇诗序，后妃辅佐君子，求贤审官，知臣下之勤劳，内有进贤之志，而无险诐，私谒之心，首章采采卷耳，不盈顷筐，嗟我懐人，寘彼周行二章，陟彼崔嵬，我马虺隤，我姑酌彼金罍，维以不永，懐三章，陟彼高冈，我马黄，我姑酌彼兕觥，维以不永，伤末章，陟彼砠矣，我马瘏矣，我仆痡矣，云何吁矣！小雅斯干篇，惟酒食是议。
补训，此释卷耳，诗用小序之説○首章毛传，思君子官贤人，置周之列位二章，郑笺我君也，臣出使功成，而反君当设燕飨之礼，与之饮食以劳之，此枲耳即卷耳，可煮为茹，采枲耳，议酒食所以奉宾祭厚，君亲者足矣，此释首二句又思，酌使臣之劳，推及求贤审官，乃释周行及二三节，王季文王之心，不是过深，赞后妃之贤能事翁相夫。
集释采采卷耳，酌以金罍，兕觥酌者以为酌臣马之瘏，仆之痡者，以为君求贤，审官之劳，故王季文王之心，亦不是过。
愚按：此以采枲耳，四句释诗，采采卷耳，二语以酌，使臣句释诗，酌以金罍，兕觥，求贤审官，未详所指，集释谓指马瘏仆痡，以张子语气按之，诗词节次，似为甚合，然下卷耳，节又以云何？吁！为臣之怨苦，吁嗟玩，张子语意，岂以二三节之一二句皆谓君之求贤审官，二三节之不永，懐永伤及末节之，云何吁矣！皆谓臣之不致怨苦欤。
甘棠初能使民不忍去，中能使民不忍伤，卒能使民知心，敬而不凟之以拜，非善教浸明，能取是于民哉？征引诗召南，甘棠篇首章，勿翦勿伐，二章勿翦，勿败卒章，勿翦勿拜，集传拜屈也。
张子经学理窟，自道篇，家中有孔子真，尝欲置于左右对而坐，又不可，拜而瞻礼，皆不可无以为容思之，不若卷而藏之，尊其道，若召伯之甘棠始也。勿伐及教，益明于南国，则至于不敢拜。
补注此言甘棠三章之意
集释诗言勿拜，勿屈折也，张子则谓去伐也，凟之以拜，拜敬之也，不可拜者，恐凟之也。
补训寖渐也，善教寖明，即传所云布，文王之政，华注所谓得民心者，故云善教。
愚按：集传谓召伯既去之后，爱及其树而反复言之，张子则谓教愈明而敬愈至，三章有浅深，非一时事也。
振振劝使勉也归哉归哉序其情也
征引诗召南殷其靁篇振振君子归哉归哉
补训释殷，其靁三章，诗振振，言其能信厚，张子则谓劝勉其信厚也，末叠言归哉？序其思君子之情，望其归也。
卷耳，念臣下小劳则思小饮之，大劳则思大饮之甚，则知其怨苦，嘘叹妇人，能此则险诐私谒，害政之心，知其无也。
征引诗已见采枲耳节
补训卷耳即枲耳一诗再言之
发明小饮，酌以金罍，也大饮酌以兕觥也，云何吁矣！乃怨苦嘘叹也，险诐私谒，蛊君心而专宠者也，专宠，必害政者也。
李注此诗之义以为后妃为使臣作者，朱子辨之详矣。
绸直如发贫者紒縰无余顺其髪而直韬之耳
征引诗小雅，都人士篇，彼君子女，绸直如发，○礼内则，栉縰笄总，注縰黑缯韬发者，以縰韬发作髻，补训此解，绸直如发句，以绸为韬，韬所以容发韬之直，顺其发。
愚按：诗义绸宻也宻而直如其本然之质，言其发之善也，张子则以绸为縰，以髪为紒，紒同髻绾发为髻，而外韬以縰，此外无余饰，以是为贫也，韬者冒而藏之之义，所以为韬者，即縰也。
蓼萧裳华有誉处兮，皆谓君接已温厚，则下情得，伸谗毁不入，而美名可保也。
征引诗，小雅蓼彼萧斯，我心写兮，是以有誉处兮，集传誉善声也，处安乐也，诸侯朝于天子，天子与之燕，故歌此诗，小雅裳裳者华，我心写兮，是以有誉处兮集传，此天子美诸侯之词。
补训君，接已温厚，则下情得，伸是从上句我心写兮，来谗毁不入，而美名可保，是説誉处之意，或以处为保，其有常欤。
愚按：此节大意，因二诗词同而合释之也，诗本天子美诸侯，此则自诸侯言之，故曰君，曰己，乃诗词之对面耳。
商颂顾予烝尝，汤孙之将言，祖考来顾，以助汤孙也，征引诗商颂那篇烈祖篇篇末皆云，顾予烝尝，汤孙之将集传将奉也。
补训朱传以将为奉，谓奉祭，张子以将为助，谓降福愚按，此节大意释，顾予烝尝，二句不着，何篇亦合释二诗之文也。
鄂不韡韡兄弟之见不致文于初本诸诚也
征引诗，小雅常棣篇常棣之华，鄂不韡韡集传，鄂然外见之貌，不犹岂不也？韡韡光明，貌此燕兄弟之乐歌。
补注释诗小雅常棣之意与朱传亦异
集解此以不字实防初疑当作物
愚按兄弟相见难以言初作物似优
采苓之诗，舍旃，则无然为言，则求所得所誉，必有所试，厚之至也。
征引诗唐风采苓篇，舍旃舍旃，苟亦无然。人之为言，胡得焉？集传旃之也，此刺聴谗言之，诗人言未可遽信，姑舍置之，而无遽以为然，徐察而审聴之，则造言者无所得，而谗止矣。
补注释诗采苓篇
发明诗曰：舍旃舍旃，苟亦无然谓无然，遽舍之，又曰：人之为言，胡得焉？谓于人言，当求其何所得也？与朱注异。
简畧也无所难也，甚则不恭焉，贤者仕禄，非迫于饥寒，不恭莫甚焉，简兮简兮，虽刺时君不用，然为士者不能无太简之讥，故诗人陈其容色之盛，善御之强与？夫君子由房由敖不语，其材武者异矣。
征引诗邶风简兮简兮，方将万舞，二章有力，如虎执辔，如组三章，赫如渥赭，公言，锡爵集传贤者，仕于伶官，有轻世肆志之心，其言若自誉，而实自嘲也，王风，君子阳阳，左执簧，右招我由房二章，左执翿，右招我由敖集传，此不以行役为劳，而安于贫，贱以自乐，其家人叹美之，由従也，房东房也，敖舞位也。
补注释邶风简兮之意
补训简畧也于事脱畧漫应无所畏难也，简之甚，则不恭焉，此数句泛言，简下方接出，贤者以见不恭，而为简太简之讥，太即甚也，甚则不恭，故诗人陈其容色之盛，曰：赫如渥赭，言其善御之，强曰：有力如虎，以此人而仕于伶官，所以讥其简而不恭也；君子，言君子左手执笙簧，右手招我従，东房以共聴，左手执翿羽，右手招我，由敖以共观，只是安贫贱以自乐，不复言其材武，无简畧不恭之意，故谓简诗与之异。
破我斧缺，我斨言四国首乱，乌能有为，徒破缺，我斧斨而已，周公征而安之，爱人之至也。
征引诗，豳风破斧篇，既破我斧，又缺我斨，周公东征，四国是皇，哀我人斯，亦孔之将！集传皇匡也，将大也，补注释，豳风破斧之意，四国首乱，武庚与三监叛也，安之谓安四国之人也。
补训诗传以破斧缺，斨为甚劳，张子谓四国无能为，易于败灭，徒令我破斧缺斨而已，是军士称快语，匡即所以安也，爱人従，哀我字防出，至字従将，字防出，爱人之至，即哀人之将变文耳。
伐柯，言王当加礼于周公，取人以身也，其终见书，予小子其新逆。
征引诗豳风伐柯篇，伐柯伐柯，其则不逺我遘之子，笾豆有践，集传比得见周公之易，○书金縢篇王启金縢之书，得周公代武王之説王执书以泣，曰：惟朕小子其新逆，蔡传新当作亲。
补训释，豳风伐柯，取人以身，借中庸语言，当以身迎周公，其终成王，见周公身代武王之书，乃曰：予小子其亲逆，即加礼以身之证也。
高注此指成王，而言其曰：笾豆有践者，加礼也，其则不逺者取人以身也，书新逆谓迎周公以归也，李注伐柯诗笺，成王既得风雷之变，欲迎周公，而朝廷犹疑于王迎之礼，是以刺之。
九罭言王见周公当大其礼命则大人可致也
征引诗豳风九罭篇，九罭之鱼，鳟鲂，我觏之子，衮衣绣裳，朱传，周公居东之时，东人喜得见之。
补训释诗，九罭九罭之大网，则大鱼可得，王加礼，命于周公，而赐之衮绣，则可致周公之归，大人谓周公也。
集释张子以衣冠为礼命之大也
狼防美周公不失其圣卒能感人心于和平也
征引诗豳风狼防篇，公孙硕肤，赤舄，几几二章，公孙硕肤，德音不瑕，○易咸卦彖，圣人感人心而天下和平。
补训，此释狼防与朱传意合，周公能感人，乃诗言外意。
高注狼防之诗言，周公遭流言之变，而安肆自得，赤舄几几，然德音，不瑕而不失其圣也。
甫田嵗取十千一成之，田九万亩，公取十千亩，九一之法也。
征引诗小雅甫田篇倬彼甫田嵗取十千
补训释小雅甫田之诗朱传与张子说同
李注，此十千，以所取之数言，故谓一成周颂十千，以耦耕之夫言，又有终三十里之文，故谓一同也。此以都鄙井里之制，言周颂以乡遂沟洫之制，言：
后稷之生当在尧，舜之中年而诗云：上帝不宁，疑在尧时，高辛子孙为二王后，而诗人称帝耳。
征引诗，大雅生民篇上帝不宁，集传不宁，宁也，○史记五帝本纪帝喾，号高辛氏。
李注古说，不以后稷为喾之子，但言其母配高辛氏帝耳，张子谓后稷生当尧舜，中年，则高辛之帝已没，生后稷者，高辛氏之子孙耳，而诗言履帝，武又言上帝不宁者，防其先号，而称诗笺亦言二王之后，得用天子之礼，故禋祀上帝于郊禖，也二王谓高阳氏高辛氏也。
补训诗上，帝谓天言，后稷生之易，是天欲宁，姜嫄也，张子以帝为高辛氏子孙只是疑案周，封夏殷之，后为二王后，在尧时，则高辛氏子孙必有爵位，犹周之二王后，诗人因其为帝裔，谓之为帝，张子谓高辛子孙因后稷生之异，而惊疑不宁也。
愚按：此节大意释诗，上帝不宁之语也？○生民篇孔防云：大戴礼帝系篇，帝喾四妃，上妃曰姜嫄，生后稷，郑氏信防，纬命歴序云：帝喾十世，则尧非喾，子稷又少于尧则姜嫄，不得为帝喾之妃，故云当尧之时，为高辛之世，妃谓其为后世子孙之妃也，据此则张子全用郑説于帝字颇费解，而张子所言二王者，抑又难为之解也，姑存李注补训以俟考焉。
唐棣，枝类棘枝，随节屈曲，则其华一偏一反，左右相矫，因得全体均正，偏喻管蔡，失道反喻，周公诛殛言，我岂不思兄弟之爱，以权宜合义，主在逺者耳唐棣，本文王之诗此一章，周公制作序，巳情而加之仲尼，以不必常存而去之。
征引见前鄂不韡韡节
朱子曰：唐棣自是一篇诗，与常棣别，且是两般物，夫子止是取下面两句云：人但不思，思则何逺之有不与上文通汉儒合为一章，故误认偏其反而为反经合道也，○黄氏瑞节，曰：张子误以唐棣为常棣，又误袭汉儒之失，然以为仲尼，去之甚善，盖删诗也，补训，此释逸诗唐棣之华四句，○棘有刺，唐棣，亦有刺相类，随枝节之，屈曲而开花，屈者不伸也，曲者不直也，偏者偏于一边，反者又反而就于正，如偏于左，又反于右，偏于右，又反于左，是左右相矫，有左有右，因得全体均正，不见其偏，偏以喻管，蔡之失道，流言于国，助武庚为乱，反以喻周公之诛殛，管蔡其云：岂不尔思？室是逺而者，盖言岂不思兄弟之爱乎？但以权宜合义，主在逺者耳权宜合义，是因旧説与上章可与权合，防常棣为燕兄弟之乐歌，亦非出于文王，以全诗为文王，作此一章，为周公制作，时序已情，而加之殊不然，仲尼以不必常存而去之，亦未必为此，高注主在逺谓为社稷长逺虑也。
日出而隂升自西日迎而防之，雨之也，喻婚姻之得礼者也，日西矣而隂生于东喻，婚姻之失道者也，征引诗风蝃蝀篇，蝃蝀在东，莫之敢指，二章朝隮于西崇朝，其雨集传，此刺淫奔之诗在东者，暮虹也，方雨而虹见，则其雨终朝而止矣。
集解诗以刺淫奔张子解之为婚姻
高注此以自西者，为阳倡隂和为婚姻，得礼之喻，自东者阳倡而隂不和为婚姻，失道之喻也。
集释南轩张氏曰：蝃蝀，见则雨止，初无东西之分騐之多矣隂阳和则成雨隂气方凝聚而日气自他方来，感不以正隂受其感其正，反为之解散，故雨不能成也，由张氏之言观之，则蝃蝀之见，不问东西，皆止雨者也，今乃以崇朝其雨，解为雨之，非其情矣，喻婚姻之得礼，亦不然，淫慝之气害隂阳之和正犹女子淫奔之恶害，人道之正，皆所以喻婚姻之失道也，何得礼之有？
鹤鸣而子和，言出之善者欤？鹤鸣鱼潜畏声闻之，不臧者欤？
征引易中孚，九二爻，鸣鹤在隂其子和之，上传之八章，解之曰：君子居其室，出其言善，则千里之外应之，况其迩者乎？○诗小雅鹤鸣于九臯，声闻于野，鱼潜在渊，或在于渚集传，鹤鸣而声闻言，诚之不可掩也，在渊而在渚，言理之无定在也。
补注此引易大传之辞明诗，小雅鹤鸣鱼潜之意也，补训于子和，见其善而有应于鱼，潜取避鹤意，故以为畏。声闻之不臧，鹤鸣一也，而有善不善见，言不可不慎。
鴥彼晨风，郁彼北林，晨风，虽挚击之，鸟犹时得退而依深林而止也。
征引诗秦风，鴥彼晨风，郁彼北林，未见君子，忧心钦钦，集传鴥音聿，疾飞貌，晨风鹯也，妇人以夫不在而言，鴥彼晨风，则归于郁然之北林矣，故我未见君子而忧心钦，钦也。
补注释秦风晨风之意
补训鹯为挚击之，鸟时得退，依深林而止，以形君子不得退，而休息之意。
渐渐之石，言有豕白蹢，烝涉波矣，豕之负涂，曳泥，其常性也，今豕足皆白，众与涉波而去，水患之，多为可知也。征引诗小雅渐渐之石，篇末章有豕白蹢，烝涉波矣，集传将帅出征，不堪劳苦，而作此诗，蹢蹄烝众也，○易睽卦上九见豕负涂。
补训释有豕，白蹢二语，而举其篇名言之，朱子引此数语入诗传。
君子所贵乎道者三，犹王天下有三重焉，言也？动也，行也。
补训，中庸三重，本谓礼度文张子以为言，动行，又配以论语所贵乎道者三，○动容貌，可谓之动，出辞气，可谓之言，正顔色与行，难以贴合。
补注动容貌，与议礼皆动也，正顔色与制度，皆行也，出辞气，与考文皆言也。
苟造德降，则民諴和而鳯可致，故鸣鸟闻，所以为和气之应也。
补训苟当作耉
征引书，君奭篇，耉造德不降，我则鸣鸟，不闻蔡传言召公去，则耉老成人之德，不下于民，在郊之凤将不复得闻其鸣矣，召诰篇，其丕能諴于小民，蔡传諴和也，无逸篇，用咸和万民。
补训释君奭，篇添出諴，和一层，以见民和而有和气之应，乃致凤鸣。
集解此以下皆解书耉老也造成也谓召公也
九畴次序，民资以生，莫先天材，故首曰：五行君，天下必先正己，故次五事，己正，然后邦得而治，故次八政，政不时举，必昏，故次五纪，五纪明，然后时措得中，故次建皇极，求大中不可不知权，故次三德，权必有疑，故次稽疑，可征，然后疑决，故次庶征福极征，然后可不劳而治，故九以向劝终焉，五为数中，故皇极处之权过中而合义者也，故三德处六。
征引书洪范九畴，初一曰五行，次二曰敬用五事，次三曰农用八政，次四曰协用五纪，次五曰建用皇极，次六曰，乂用三德，次七曰明用稽疑，次八曰：念用庶征，次九曰向用五福，威用六极一，五行，一曰水，二曰火，三曰木，四曰金，五曰土，二五事，一曰貌，二曰言，三曰视，四曰聴，五曰思，三八政，一曰食，二曰货，三曰祀，四曰司空，五曰司徒，六曰司寇，七曰宾，八曰师四五纪，一曰嵗二曰月三，曰日，四曰星辰，五曰歴数五，皇极，皇建其有极，六三德，一曰正直，二曰刚克，三曰柔克，七稽疑，乃命卜筮，曰雨，曰霁，曰，曰驿，曰克，曰贞，曰悔八庶征，曰雨，曰，曰燠，曰寒，曰风九五福，一曰夀，二曰富，三曰康宁，四曰攸好德，五曰考终命，六极，一曰凶短折，二曰疾，三曰忧，四曰贫，五曰恶，六曰弱，蔡传洪大范法畴类也，治天下之大法，其类有九皇，君极至极之义，标凖之名中立，而四方所取正焉者也。
华注此节彷序卦意释九畴之序
补训民所资以生，莫先于五材，故首五行君，天下必先正己，正己修身也，故谨五事正己，然后治邦而行政，故次八政，政不以时举，则无凭而昏乱，故次以五纪，五纪既明，然后时措必求其得中，故次以建皇极，皇，大也极，中也。求大中不可不知权变，故次以三德之用行权，则必有所疑，故次以稽疑，卜筮之法稽疑，必求可征，故次以庶征，征必征之福，极然后可不劳而治，故以向劝终焉，以向兼威，威亦使之，知所向也，末二句，专明五六五为九数之中，故皇极处之以其中也，行权则取其过于中而合义，六数过中，故三德处六。
补注皇极二字，自汉孔安国训为大中，故张子言求大中不可不知权。
亲亲尊尊，又曰，亲亲尊贤，义虽各施，然而亲均则尊，其尊尊均则亲其亲为可矣，若亲均，尊均则齿，不可不先，此施于有亲者不疑，若尊贤之等，则于亲尊之杀，必有权而后行，急亲贤为尧，舜之道，然则亲之贤者，先得之于踈之贤者为必然，尧明俊德于九族，而九族睦章，俊德于百姓，而万邦协，黎民雍臯陶亦以惇叙九族，庶明励翼，为迩可逺之道则九族，勉敬之人，固先明之，然后逺者可次序而及大学，谓克明俊德为自明，其德不若孔氏之注愈。
征引礼防服小记亲亲，尊尊长长陈注亲亲谓父母，尊尊谓祖及高曾祖也，○书尧典克明俊德，以亲九族，九族既睦，平章百姓，百姓昭明，协和万邦，黎民于变时雍，蔡传俊大也，尧之大德，平均章明也，此言尧能推其德，自身而家而国，而天下所谓放勲者也，臯陶谟，惇叙九族，庶明励翼，迩可逺在兹蔡传，厚叙九族，则亲亲恩笃，而家齐矣，庶明励翼，则羣哲勉辅而国治矣，近而可推之逺者在此道也，身修齐治，而天下平矣。
补训此杂引礼记中庸孟子之言，而以释书为主，以亲亲，尊尊亲亲，尊贤义虽各施提起，然而亲均至不疑，所以释亲亲，尊尊之义，若尊贤之等至，必然，所以释亲亲，尊贤之义，此段为重，以之引起书，言见得尧之尊贤，先其亲也，尧明俊徳至次序而及摠，以明尧事，臯陶之语，是借证，末言：大学训克明俊徳不如孔注，李注此条，大意以亲亲为主，言以尊尊，权衡于亲亲之间，有家之常也，而以尊贤权衡于亲亲之间，则实为治之要务。
集解此章所引书，皆非本防，今且就此解之，如祖父母，父母亲之均者也，而祖父母则尊矣，故礼不以父命废王父命，如伯叔父尊之均者也，而有从与再从，三従之别，则従者为亲再従，三従者为疏矣，如均为从伯叔父亲尊之，皆均者也。然伯兄而叔弟伯之齿，固当先者矣，此施于有亲者，其隆杀之礼，固无所疑，急亲贤，谓以亲之，贤者为急，明如明明，侧陋之明，谓显用之也，俊德谓大德之人也，庶明明，字同上，义励勉也。翼，敬也，迩谓九族之贤者，此皆张子之意，本孔氏注而论，若论其极，尧典本记尧德业之盛，当举其全体大用而言，正己而物正，则用贤行政之类，固自包在其中，不宜偏指，用贤也，蔡传为不可易矣！张子反以大学为非，而取孔氏之注，不亦误乎？
愚按：张子语意云：礼言，亲亲尊尊，明九族之亲，与尊异也，中庸，又曰：亲亲尊贤明，亲亲之与尊贤又异也，是其义虽各施，然自有并行而不悖者，以尊与亲言之，亲均则尊，其尊如祖父母，与父母同亲而祖为尊，尊均则亲其亲，如伯叔父母同尊而伯叔亲于従，伯叔则尊之，亲之为可矣，若亲均尊，又均则于中，以齿为先，如均为伯叔父，而伯为齿之尊，此其施于有亲者虽异，而无可疑也。然苐以亲论之耳，若以尊贤言之，尊贤之有等级，或为大贤，或为小贤，则于尊亲之隆杀，又必两相权衡焉，使贤者无失其为贤，亲者无失其为亲，而后可行也，彼大德大贤，迥出于尊亲之外者无论矣，若亲踈之贤既均，则亲亲尤要焉，孟子尝以急于亲之贤者为尧，舜之道，然则亲之贤者，先得而后得之，于踈之贤者为必然，而无疑矣。书不尝言之乎？昔者尧明大德之人，于九族而九族，睦章显大德之人，于百姓而万邦协，黎民雍此急亲贤之实也，臯陶亦以惇叙，九族之人，庶几明，其勉敬者，为迩可逺之道正谓九族，勉敬之人，当先明之，然后逺者可次序而及也，大学以明俊德，为尧之自明，其德不若孔安国注，尚书作明，大德之人为愈矣，然则亲亲可不急乎？
义民安分之良民而已，俊民俊德之民也，官能则凖牧无义，民治昏，则俊民用微。
征引书，立政宅乃事，宅乃牧宅乃凖，兹惟后矣，谋面用丕训德，则乃宅人，兹乃三宅无义民，蔡传徒谋之，面貌用以为大顺于德，乃宅而任之，三宅，岂复有贤者乎？洪范乂用昏不明，俊民用防。
补注释书，立政三宅，无义民及洪范俊民，用防之意，集解书本防义民，犹言贤者张子以为安，分之良民而已，非有大材，大德也，官能则居凖牧之位者，皆大贤之德，无义民矣，洪范政治昏昧，不明则于贤者，必不能举而用之，故俊民用防。
高注凖谓凖人守法之有司也；牧，谓常伯牧民之长也，官即凖牧。
愚按：此因二书皆言民故合而释之，以义民为安分之，良民而已，未知谋面作何解也。
五言乐语歌咏五德之言也
征引书益稷篇，予欲闻六律五声八音，在治忽，以出纳五言，蔡传五言诗歌之，协于五声者也。
补训书五言，兼善不善説张子谓五言乃作乐，所用之语，为歌咏五德之言，是言必由于仁；义，礼；智，信之五徳而后可入乐章，与书治忽不甚合。
愚按：此节大意解，书所谓五言者亦不如蔡传之説愈。
卜不习吉言，卜官将占先决，问：人心有疑，乃卜无疑则否？朕志无疑，人谋佥同，故无所用卜，鬼神必依，龟筮必従，故不必卜筮，玩习其吉，以凟神也。
征引书大禹谟官占，惟先蔽志，昆命于元，朕志先定，询谋佥同，鬼神其依，龟筮协従，卜不习吉，蔡传蔽断昆后，习，重也，占卜之法，不待重也。
补注释书大禹谟之意
李注此以鬼神其依，龟筮协従，为未卜而预断其必然之辞，故其説卜不习吉如此。
华注以习为烦凟之意，既吉矣，而复凟神则习其吉也。
衍忒未分有悔吝之防此卜筮之所由作也
征引书洪范卜五占，用二衍忒，蔡传衍推忒过也，所以推人事之过差也。
华注释书衍忒
补训以衍同愆字看，衍忒未分，是于事之愆，忒不能分晓，恐其致悔吝而防之，故决之以卜筮。
愚按：朱子亦有一说云，衍疑是过多剰底意思忒是差错了，防与张子意同，然于经文意理句法，皆有未安，蔡传为是。
正防初义卷十五
<子部,儒家类,正蒙初义>
钦定四库全书
正防初义卷十六
邳州知州王植撰
王禘篇第十六
补训首节，从礼説起以下杂引礼制间及论语左传之言亦闗乎礼制者也，春秋一段，苗而不秀，一节无所属，故缀于末。
愚按：此篇凡二十三节所论，祫禘烝尝之制，有考防未深者，余亦多有出入，当分别读之。
礼不王不禘，则知诸侯嵗缺一祭为不禘，明矣，至周以祠为春，以禴为夏，宗庙嵗六享则二享，四祭为六矣，诸侯不禘，其四享欤？夏商诸侯，夏特一祫，王制谓礿则不禘，禘则不尝假其名，以见时祀之数耳，作记者不知文之害意过矣。
征引礼防服小记礼，不王不禘，大传礼，不王不禘，王者禘其祖之所自出，以其祖配之，王制天子，诸侯宗庙之祭，春曰礿，夏曰禘，秋曰尝，冬曰烝，陈注，此盖夏殷之祭，名王制，又云：天子犆礿，祫禘，祫尝祫烝，诸侯礿则不禘，禘则不尝，尝则不烝烝，则不礿，诸侯礿犆，禘一犆一祫，尝祫烝祫，陈注祫，合也，时祭之祫，则羣庙之主皆升而合食于太庙，而毁庙之主，不与三年，大祫则毁庙之主亦与焉，天子之礼，春礿则特祭者，春物全未成，止一时祭，不祫也，夏物稍成，秋物大成，冬物毕成，皆可祫，诸侯所以降于天子者，夏祭之禘今嵗犆则来嵗祫祫之明年，又犆不如天子每嵗三时皆祫也，南方诸侯夏来朝，故阙禘西方诸侯秋来朝，故阙尝四方皆然，废一时之祭，王事重也，此章先儒皆以为：夏，殷之制，周更时祭之名，而后禘专为大祭，○周礼春官，大宗伯之职以肆献，祼享先王，以馈食享先王，以祠春享先王，以禴夏享先王，以尝秋享先王，以烝冬享先王，肆音剔疏云：肆献祼，是祫之大祭，馈食是禘之次祭。
张子经学理窟，祭祀篇天子七庙，一日而行，则力不给，故礼有一特一祫之文，特则祭一祫，则徧祭如春祭享，祖夏祫，羣庙秋祭，曽冬又祫，来春祭祖，夏又祫，秋祭祢，冬又祫。
李注张子此条，皆仍注疏旧说，而以诸侯缺一祭，为不禘也。夏，商，时祭春礿，夏禘秋尝，冬烝并祫，为五享，周人改禘为大祭，则春祀夏禴，秋尝，冬烝并禘祫，为六享矣。夏，商，诸侯废时祭之禘，只四祭周之诸侯，废大祭之禘，又缺时祭之一，亦只四享也，王制云：诸侯礿特禘，一特一祫，义应以一特一祫，为句而注疏以禘，一为读其下，云特一祫，言诸侯于夏祭，一禘之时，则废其祭，特行一祫之礼而已，张子据此以为诸侯不禘之证。
愚按：此节大意论禘祫四祭，皆以夏商与周制互明，而总以见不王，不禘之意，首三句，即周之不禘，知夏商之缺一祭，为不禘也，至周六句，承上缺一祭之意，而知周之诸侯，亦四祭也。夏，商，诸侯以下，又申首段意，○周礼，不王不禘，则知诸侯之嵗缺一祭者为不禘，明矣，则知者推论之，词此诸侯，以夏商时言，故下言至周以别之嵗缺一祭即櫽括，礿则不禘，四句意，非别有成文，诸侯不禘，下仍当补嵗缺一祭意，此诸侯以周时言，盖周之诸侯，既缺一祭，又不敢禘为四，享无疑也。夏特一祫以下见夏，商未尝有禘，犹周之制，王制欲明，夏，商，四时祭名，乃谓礿则不禘，实何尝有禘哉？旧説或不知诸侯缺一祭句原，以夏商诸侯言，又疑张子不知时禘，大禘之异，故于此章意防多未清晰，又据理窟，所云则张子非不知一特一祫之为句，此特因旧注而未及改耳，○礼祫，则不禘之文，四时缺一祭耳，非定缺禘也，张子直以为缺，禘未确，祫禘，祫尝，祫烝之文，只以合祭而谓之祫，固非三年大祫之祫，亦非与禘尝烝，各为一祭，周礼六享，亦总祫禘与时祭，言非一嵗之祭也张子此节谓宗庙嵗六享下节，谓夏商嵗五享诸侯，亦四，皆缘旧说而误，但以张子之意论之，周之诸侯，固四享，夏商春礿，秋尝，冬烝，又夏之祫，亦当四享也，旧谓夏商三享更误。
禘于夏，周为春夏，尝于夏商为秋冬作记者，交举以二气对互而言耳。
征引礼祭统春祭曰礿，夏祭曰禘，秋祭曰尝，冬祭曰烝，礿；禘，阳义也，尝烝隂义也，禘者，阳之盛也，尝者隂之盛也故曰莫重于禘，尝陈注此，夏殷之礼，阳道常饶隂道常乏饶，故及于夏，始为盛乏，故及于秋，已为盛祭义，君子合诸天道，春禘秋尝，郊特牲春禘，而秋尝陈注，禘读为禴，王制，春曰礿，语详首节。
补注石林叶氏曰礿禘之祭，其用物薄主于灌，献顺乎阳，阳于春夏为用也，尝烝之祭，其用物多主于馈食，顺乎隂隂于秋冬为用也，然言其盛则止，及于禘尝，而不及礿，烝者，盖阳达于春物，方蠢动隂终于冬物，已退藏，故古之君子，其言郊社，则以禘尝对之，亦举其盛者耳。
李注，王制禘为夏祭而祭义，郊特牲又有春禘之文，春秋禘亦多在春，故曰于夏，周为春夏尝秋祭三代同之，而曰于夏，商为秋冬无考，交举者，每对举禘尝也，愚按：此节大意明，古人禘尝对举之义也。○祭统所云，乃夏商之制，故以二气对举，张子则兼周禘言之，其实周禘在四时之外，如中庸禘尝之义，亦大祭时，祭兼举不以二气对互为言也，祫禘之期，经无明文，汉光武时，张纯奏曰：礼，三年一祫，五年一禘，禘祭以夏四月，祫祭以冬十月，按此则夏商时禘，周大禘皆在夏，又按祭义郊特牲春禘之文，陈注谓禘当读禴，春秋两书，禘一闵公，二年夏五月，一僖公八年秋七月，于夏时，则一春一夏，然亦鲁禘，非周禘也，张子春禘之说，未知果何所据？○作记者，如中庸祭统皆是不专指祭统。
享尝云者，享为追享，朝享禘，亦其一耳，尝以配享，亦对举秋冬而言也。夏，商以禘为时祭，知追享之，必在夏也，然则夏商天子嵗乃五享禘，列四祭，并祫而五也；周改禘为禴，则天子享六，诸侯不禘又嵗缺一祭则亦四而已矣，王制所谓天子犆礿，祫禘，祫尝祫烝，既以禘为时祭，则祫可同时而举，【自注礿，以物薄而犆，尝从旧】，诸侯礿犆，【自注，如天子】禘，一犆一祫，言于夏禘之时，正为一祭，特一祫而已，然则不王不禘，又着见于此矣。下又云：尝祫烝，祫则尝烝，且祫无疑矣。若周制，亦当缺一时之祭，则当云诸侯祠则不禴，禴则不尝。
征引礼祭法逺庙为祧有二祧，享尝乃止；陈注逺庙为祧言三昭三穆之当逓迁者，其主藏于二祧也，此不在月祭之例，但得四时祭之耳，故云享尝乃止；大传不王不禘，王制天子，犆礿一段，俱见首节○，周礼，春官司尊彛，凡四时之间祀追享朝享，又大宗伯，六享见首节。
黄氏瑞节，曰：禘，祫之説不一礼记方，郑二家，皆非是，往往因王制所説四时祭名有所谓禘，遂例以大禘，释之，张子云：假其名，以见时祀之数，此语最明，今考以禘为四时之祭之，一惟王制有此，盖禘天子大祭也。祭始祖自出之帝于始祖之庙，而以始祖配之，只祭此二位，其礼极严，祫有二，有时祫，有大祫，时祫者祭，始祖与亲庙而不及祧庙也，大祫者，三年而祫，则合已毁，未毁之庙，而祭于始祖之庙也，毁庙即祧庙也，方氏分祧，毁为二，非也，王制所谓祫禘与大禘之禘不同，张子所云假禘之名，以见数是已，天子犆礿者，春祭时物不备，故每庙特祭，不迁主于祖庙也，祫禘，祫尝，祫烝者，夏秋冬三时之祭，礼物可备，故皆合羣主于祖庙也，天子之礼也。诸侯下天子一等，故春之礿犆，秋之尝祫，冬之烝祫，皆与天子同，惟夏之禘则或一犆焉，或一祫焉也？张子云：不王不禘，又着见于此，释王制説也○犆音特礿，禴通。
补训祭法，享尝乃止；尝者秋祭，乃时祭之，一举一以例三也。享似是虚字，言但享时祭耳，张子以享为禘，而以尝配之，周礼追享朝享，郑司农注追享，朝享谓禘祫也，在四时之间，故曰间祀后郑，又云：追享谓追祭，迁庙之主，朝享谓朝受政于庙，张子似以追享，朝享多端，而禘为其一与二，郑之説并不同防张子之意，盖谓礼所谓享尝云者，享为追享，朝享之享，禘亦享之一耳，尝以配享，亦是对举秋冬而言，夏，商以禘为时祭，知追享之，必在夏，故以尝配言对举，秋冬以配夏也，夏商嵗五享禘列，四时祭中并大祫而为五，周改禘为禴，则祠禴尝烝，并祫禘而为六，诸侯不禘又嵗于四时阙一祭，仅有四祭，王制，天子特礿，祫禘，祫尝，祫烝是惟礿，特祭各庙之主，禘尝烝皆合祭，羣庙之主，张子谓禘为时祭，则祫可同时而举，分禘祫为二，而不知祫，禘即于禘礼用祫也，是时祫非三年大祫，是时禘亦非五年大禘，不王不禘，又见于此者，谓有祫而无禘也，下文云：尝，烝，且祫无疑者，谓行尝烝之祭者，兼行祫，不似禘之特，一祫也，但头绪愈多，不见分晓，末云：周制缺一时之祭，当云祠则不禴，禴则不尝不当云礿则不禘，禘则不尝也。
愚按：此节大意合前二节之意而申言之，首七句先言，禘为享之，一次方言，尝为秋冬之祭，故以配享，次方言，禘之为追，享当在夏，故上文言秋冬层层，补足以见其义，即二气对举节之意也。夏，商，天子以下言诸侯不禘，又缺一祭，即首节周制，四享之意也。王制所谓以下言夏商天子，禘祫并行，诸侯有祫无禘，以合于不王，不禘之说，亦首节首三句，及夏，特一祫之意也。末段因夏，商之制，有礿则不禘，禘则不尝之文，而设言以明周制嵗缺一祭当云之名义，只是余意，然亦不外首节之意，○细玩，张子之意，盖谓夏商禘列四祭，故记者多，禘尝并举而诸侯则当缺时，禘不用，如周不王，不禘之礼，周则不王不禘，而亦当嵗缺一祭如夏，商礿则不禘，禘则不尝之文，故但四享，观其所云，夏商以禘为时祭，则张子非不知时祫大祫之分也，特谓夏商诸侯并时，禘亦不得用耳。观其所云，天子享六，诸侯亦四，又非不知尝祫烝祫之，即于尝烝用祫也，特谓夏禘虽不行，亦当行一祫耳，旧说于此，多所疑驳，得无亦有考据，未深之失乎！
庶子不祭祖，【自注不止，言王考而已，】明其宗也，【自注，明宗子当祭也，】不祭祢，【自注，以父为亲之极甚者，故又发此文，】明其宗也，庶子不为长子斩，不继祖与祢故也。【自注，此以服言不以祭，言故又发此条】。
征引礼防服小记，庶子不祭祖者，明其宗也，庶子不为长子斩，不继祖与祢故也。又云：庶子不祭祢者，明其宗也，陈注据适士，立二庙祭祢及祖，今兄弟二人，一适一庶，俱为适士，其适子之为士者，固祭祖及祢矣，庶子虽适士，止得立祢庙，不得立祖庙，明其宗有所在也，不得为长子服斩衰三年，者以已非继祖之宗，又非继祢之宗，则长子非正统故也。不祭祢者，庶子止得供具牲物，而宗子主其礼也；上犹得立祢庙，以其为适士也，此言不祭祢，以此庶子非适士或未仕。
张子经学理窟，宗法篇，宗子既庙，其祖祢支子不得别祭，所以严宗庙，合族属，故曰：庶子不祭祖祢，明其宗也，○又云：言宗子者，谓宗主祭祀，宗子为士，庶子为大夫以上牲祭于宗子之家，非独宗子之为士为庶人，亦然，○又云：古所谓支子不祭也者，惟使宗子立庙主之而已，支子虽不得祭，至于斋戒，致其诚意，则与祭者不异与，则以身执事不可与，则以物助之，但不别立庙，为位行事而已，后世如欲立宗子，当従此义，虽不与祭，情亦可安，若不立宗子徒欲废祭，适足长惰慢之志，不若使之祭，犹愈于己也。
补训此录防小记之文而注其中已见大意
集释适子本也，庶子支也，支不祭，不斩所以重宗子也。
愚按陈注以不祭祖为庶子之为适士者，不祭祢，为庶子之非适士者，张子之説又异○丧服小记别子为祖，继别为宗，继祢者为小宗，陈注云：别子有三，一是诸侯适子之弟，别于正适，二是异姓，公子来自他国，别于本国，不来者三，是庶姓之起，于是邦为卿大夫，而别于不仕者皆称别子为祖者，别与后世为始祖也。继别为宗者，别子之后，世世以嫡长子继，别子与族人为百世不迁之大宗也，继祢者为小宗，谓别子之庶子，以其长子继已为小宗，而其同父之兄弟宗之也，至孙之子于父之高祖，无服不可统其父同，高祖之兄弟，故迁易而各从其近者为宗矣，故曰：有五世而迁之宗，其继高祖者也，疏曰：族人一身事四宗，事亲兄弟之适，是继祢小宗也，事同堂兄弟之适，是继祖小宗也，事再从兄弟之适，是继高祖，小宗也，小宗凡四独云：继祢者，初皆继祢为始也，此段疏大小宗甚明附录于此。
庶子不祭殇，与无后者，注不祭殇者，父之庶盖以殇，未足语世数，特以己不祭祢，故不祭之不祭，无后者祖之庶也，虽无后，以其成人备世数，当祔祖以祭之，巳不祭祖，故不得而祭之也，祖庶之殇，则自祭之也，言庶孙则得祭其子之殇者，以己为其祖矣，无所祔之也，凡所祭殇者，惟适子此据礼，天子下祭殇，五皆适子，适孙之类，故知凡殇，非适皆不当特祭，惟当従祖祔食，无后者，谓昆弟诸父殇与无后者，如祖庙在小宗之家祭之，如在大宗，【自注见，曽子问注】。
征引礼防服小记，庶子不祭殇，与无后者，殇与无后者，従祖祔食，郑氏注云：不祭殇者，父之庶也，不祭无后者，祖之庶也，此二者当従，祖祔食而巳不祭祖，无所食之也，共其牲物，而宗子主其礼焉，祖庶之殇，则自祭之，凡所祭殇者，惟适子耳，无后者，谓昆弟诸父也，宗子之诸父，无后者为墠祭之，祭法，天子下祭殇，五适子适孙，适曽孙适孙，适来孙，陈注以尊祭卑，故曰下祭曽子，问：凡殇与无后者，祭于宗子之家，郑氏注云：言祭于宗子之家者，有异居之道焉，凡祖庙在小宗之家祭之亦然，陈注凡殇，非宗子之殇也，无后者，谓庶子之无子孙者也，此二者，若是宗子大功，内亲则于宗子家祖庙祭之。
发明不祭殇者，父之庶不祭无后者，祖之庶各释首句父之庶祖之庶皆就庶子自己言殇，则己之子也，己子为父之孙，当祔己之祢庙，以不祭祢，故不祭之无后，则己之兄弟也，兄弟为祖之孙，当祔祖庙，以不祭祖，故亦不祭之言，庶孙则得祭其子之殇者三句，又释祖庶之殇，则自祭之句，庶孙是己为祖之庶孙，又当别立小宗者，祭其子之殇子之殇，乃己之孙也，若己非庶孙，则己子之殇，在己为适，孙在父为适曽，孙在祖为适，孙已当下祭，固不待言，若祖父在则有祖，父下祭己，亦不必自祭之矣，凡所祭殇者，惟适子与凡殇，非适两适子，俱指殇者，言如皆适子，适孙之谓不指主祀，适子言。
补训父，庶祖庶究竟，只是一人，盖对父言子对祖言，孙文法如是，祖庶字又是接上文祖之庶説来凡祭殇者，惟适子谓适子为殇，当特祭，非适不当，特祭惟従，祖祔食以补上文不祭殇之意，见殇自有所祭也，无后者，谓昆弟诸父，则前所云无后者，兼兄弟伯叔之无后者为是，上文言不祭殇，与无后殇，当从祖祔食不及，无后者末，又补言如祖庙在小宗家则祭殇与无后者，如在大宗，亦从祖祔食。
高注世数，亲服五世之数也，祭殇，惟适子者，适子有庙，得特祭也。
愚按：此节大意解，郑注以释礼文不祭，殇与无后之义，与上节，皆以明庶子之礼发明，以不祭殇者，父之庶不祭无后者，祖之庶以下各释首句言，庶孙则得祭其子之殇以下三句，又释祖庶之殇，则自祭之句，于文义甚明，后则未及详，窃谓此据礼，天子下祭殇，五五句，又释郑注，凡所祭殇者，句殇与无后至末，又释郑注无后者，谓昆弟诸父句而带殇，与无后并言，又以曽子问补足，其意谓昆弟诸父之殇，与无后者，宗子大功，内亲则祔祭于大宗之家，小宗大功，内亲则祔祭于小宗之家也，总分六段，看首句为经第二三段，所释正解首句之意，第四五六段所释，又补殇与无后，自有所祭之义也。○檀弓上长殇，中殇，下殇，陈注十六，至十九为长殇，十二至十五为中，殇八嵗至十一为下，殇七嵗以下为无服之殇，生未三月不为殇，张子殇，未足语世数，二语言殇，非隔于世，数之逺而不得祭，特以己不祭祢，而不祭也，无后，皆兼伯叔兄弟巳不祭祖，亦兼曽祖，言无后者，成人备世，数似当祭，又以己不祭祖，而不祭也，末殇与无后之殇，承上，仍以庶殇言若适殇，则固已特立庙矣。
殷而上七庙，自祖考而下，五并逺庙为祧者二，无不迁之太祖庙，至周有百世不毁之祖，则三昭三穆四为亲庙，二为文，武二世室，并始祖而七，诸侯无二祧，故五大夫，无不迁之祖，则一昭一穆，与祖考而三，故以祖考通谓为太祖，若祫则请于其君，并高祖干祫之【，自注干祫之不当祫，而特祫之也，】孔注王制，谓周制亦粗及之而不详耳。
征引礼王制天子七庙，三昭三穆，与太祖之庙而七，诸侯五庙，二昭二穆，与太祖之庙而五，大夫三庙，一昭一穆，与太祖之庙而三，士一庙，庶人祭于寝，陈注诸侯，太祖始封之君也，大夫太祖始爵者也，祭法王立七庙，曰考庙，曰王考庙，曰皇考庙，曰显考庙，曰祖考庙，逺庙为祧有二祧，诸侯立五庙，曰考庙，王考庙，皇考庙显考庙，祖考庙，大夫立三庙，曰考庙，王考庙，皇考庙，适士二庙，官师一庙，庶士庶人无庙，陈注考庙，父庙也，王考祖也，皇考曽祖显考，高祖祖考，始祖也逺庙为祧言三昭三穆之当逓迁者，其主藏于二祧也，古者祧主藏于太祖庙之东西夹室，周藏于文，武之庙，大传大夫士有大事，省于其君，干祫及其高祖陈注省问于君，而君赐之，乃得行焉，干者自下干上之义。
张子经学理窟，周礼篇守祧，先公之迁主于后稷之庙，疑诸侯无祧庙，亦藏之于始祖之庙，○宗法篇，王制言大夫之庙，一昭一穆，与太祖之庙而三，若诸侯则以有国，指始封之君为太祖，若大夫安得有太祖朱子，祫禘议曰：王制，天子七庙，三昭三穆，与太祖之庙而七，诸侯，大夫，士降杀以两，而祭法，又有适士二庙，官师一庙之文，大抵士无二祖，而皆及其祖考也，其制皆在中门外之左，外为都宫，内各有寝庙，别有门垣，太祖在北，左昭右穆，以次而南，天子太庙，百世不迁，一昭一穆为宗，亦百世不迁，二昭二穆为四亲庙，高祖以上，亲尽则毁而逓，迁昭常为昭，穆常为穆，诸侯则无二宗，大夫又无二庙，其迁毁之次，则与天子同仪礼所谓以其班祔，檀弓所谓祔于祖考者也，三代之制其详，虽不得闻，然其大畧不过如此补注，此释王制，天子七庙，诸侯五庙，大夫三庙之意，补训商书七世之庙，可以观德，是殷已有七庙，故张子言之，周有百世不毁之，祖谓后稷也，三昭三穆之中，高曽祖祢，为四亲庙，文武为二世室，此从后世言之，若周初无二世室，时何为七庙？故刘歆谓三昭三穆，与太祖之庙而七，文武为宗，不在数中，其説优也唐孔颖达作礼记疏。
愚按王制，天子诸侯大夫太祖之庙，皆谓始祖也。祭法王与诸侯祭至祖考，大夫止，至皇考陈注，谓祖考始祖，皇考曽祖也，与王制不同，大传言干祫方，及高祖亦同于祭法者也，张子之意，则据祭法，以明王制而言商，周之不同殷，而上七庙，自祖考而下，五无不迁之太祖庙，祖考祭法，陈注谓始祖，此谓高祖之父也，合四亲庙为五逺庙则高祖之曾祖，及祖见在祧庙，与曽祖以前之祧主一世，一迁者为昭穆二祧也，止有二祧而无不迁之始祖，故曰：无不迁之太祖庙，其说与祭法陈注祧主藏，东西夹室者不同，大夫无不迁之祖，此祭法与大传之说也，张子则据此以通之，王制谓大夫之曾祖谓之祖考，而通称则曰太祖，故王制亦云：并太祖而三，非如天子诸侯以始祖为太祖也，其说与朱子禘祫，义言大夫有太祖庙者亦不同，总之首段，言殷以上，天子之制也，天子如此，诸侯以下，无不迁之祖可知，至周以下至干，祫之皆谓周制也，天子诸侯有不迁之祖，而大夫则无之，虽借祭法明王制，意只以释王制为主，故末及孔氏之注，盖孔注王制，但大概谓之周制，而不辨殷，周之不同，故曰粗及之而不详。
铺筵设同几，疑左右几，一云交鬼神异于人，故夫妇而同几求之，或于室，或于祊也。
征引礼祭统铺筵设同，几为依神也，诏祝于室，而出于祊，此交神明之道也，孔疏人生时形体异，故夫妇别几死，则魂气同归于此，故夫妇共几，祝官以言诏告祝，请其尸于室，求之明日，绎祭出庙门外，广求神于门外之祊，陈注筵席也，几所凭以为安者祝于室，出于祊，未知神之所在，于彼乎？于此乎？故曰，此交神明之道也。
张子经学理窟，祭祀篇铺筵设同几，只设一位，以其精神合也，后又见合葬，孔子善之知有此义，然不知一人数娶，设同几之道，又如何？此未易处。
发明疑左右几，是疑同筵异几，夫妇同几，是止设一几也，愚按：此节大意释，祭统设同几句于室，于祊带言之，○二说并存，意主前说，玩理窟，所云自见。
祭社稷五祀百神者，以百神之功，报天之德耳，故以天事鬼神，事之至也，理之尽也。
征引礼王制天子祭天地，诸侯祭社稷，大夫祭五祀，月令春祀户，夏祀灶中央祀中霤，秋祀门，冬祀行礼，运礼行于郊，而百神受职焉。
补训人皆知祭百神，所以报百神之功而不知，乃以百神之有功而报上天之德耳，百神各有其功，而莫非天之为，故以事天者，推而事鬼神也。
愚按：此节大意，明祭祀之精意也，人本乎祖，万物本乎天，则事天，事祖足矣，先王制礼，祀祖矣，并始祖所自出者而祭之，事天矣，并分天职，以宣化者而祭之，是又不仅报享之常而已，故此以为事理之极至，言其义更深，且逺也。
天子因生以赐姓，诸侯以字为谥，盖以尊统上，卑统下之义。
征引左传隠公八年无骇卒，羽父请諡与族，公问族于众仲，众仲曰：天子建德，因生以赐姓，胙之土而命之氏，诸侯以字为諡，因以为族，公命以字为展氏，杜注诸侯位卑，不得赐姓，故其臣因氏，其王父字或即先人之諡，称以为族。
朱子曰：姓是大总脑处氏是后来次第分别处，如鲁本姬姓，其后有孟氏，季氏同为姬姓，而氏有不同，诸侯以字为諡，窃恐谥本氏字传写之讹，先儒承讹解将去，义理不通，如舜生沩汭，武王遂赐胡公满为沩姓，即因生赐姓，如郑之国氏，本子国之后，驷氏本子驷之后，即以字为諡，因以为族，杜预诸侯以字为句，亦是强解。
补训生，当指所生之地，言左传为諡，因以为族，连读张子截断至为諡，止故朱子疑諡字当作氏以尊卑，言天子尊，诸侯卑以上下，言诸侯为上大夫，为下天子，因生以赐诸侯之姓，是尊者统其上，诸侯以字为氏，因以为大夫之族，是卑者统其下。
愚按：此节大意解，左传姓族之义也。○补注驳，朱子之说，谓以諡为氏。与上文请諡，与族不相应，然以实考之，则以諡为族。如宋戴氏之类是已，因字为諡，则未之前闻。且公问族而仲对以氏族公命以字为展氏，正上下相合，何乃疑其不相应乎？杜注句法亦未安，朱子之説自不可易。
天子因生以赐姓，难以命于下之人亦尊綂上之道也；补注此承上章而言。
补训只可命诸侯不可徧，赐大夫故云难以命于下之人，上节是合天子，诸侯大夫言未明言下之人，此节补足其意，故用亦字。
据玉藻，疑天子聴朔于明堂，诸侯则于太庙就藏朔之处，告祖而行。
征引礼玉藻篇，天子聴朔于南门之外，诸侯皮弁，以聴朔于太庙，陈注聴朔者，聴月朔之事也。南门国门也，天子聴朔于南门，示受之于天，诸侯聴朔于太庙，示受之于祖，原其所自也。
补训解玉藻南门，本谓国门，张子疑其为明堂，明堂在国之阳也，论语注天子常以季冬颁来嵗十二月之朔于诸侯，诸侯受而藏之，祖庙月朔，则以特羊告庙，请而行之。
发明诸侯下作一句藏朔之处即太庙也
受命祖庙作祢宫次序之宜
征引礼郊特牲卜郊，受命于祖庙，作于祢宫，尊祖亲考之义也，陈注告于祖庙，而行事则如受命于祖，此尊祖之义，作犹用也，用以卜，而于祢宫，此亲考之义，卜郊卜牲也。
补训释郊特牲，张子即尊祖，亲考之义，而见其有次序。
集解谓卜郊，先受命而后作，先祖而后祢，次序之宜也。
公之士及大夫之众，臣为众臣，公之卿大夫，卿大夫之室，老及家邑之士为贵臣，上言公士所以别士于公者也，下言室老，士所以别士于家者也，众臣不以杖即位，疑义与庶子同。
征引仪礼防，服公士大夫之众，臣为其君布带，防屦，子夏传曰：公卿大夫室老，士贵臣，其余皆众臣也，君谓有地者也，众臣杖不以即位近臣，君服斯服矣，传注，室老家相也，士邑宰也，近臣阍寺之属君，嗣君也，近臣従君，防服无所降也，○礼防服小记，庶子不以杖即位，陈注适，庶俱有父母之防者适子得执杖进阼阶，哭位庶子，至中门外，则去之矣。
补训释仪礼，意在众臣，贵臣之分，众臣不与贵臣同，庶子不与适子同，故疑众臣不以杖即位，其义与众子不得执杖，进阼阶同也，仪礼注解公士，士字为卿，与此不同。
高注公之士为公之众，臣公之卿大夫为公之贵臣，卿大夫之室，老及家邑之士为卿大夫之贵臣，其余为卿大夫之众臣。
愚按仪礼，公士大夫连读之，众臣总承张子公士与大夫之众，臣作两截，读传公卿大夫连读室老，士总承张子公与卿大夫与室老，士作三层，读故义异末二句，又明传不以杖，即位之义。
适士疑诸侯荐于天子之士，及王朝爵命之通名，盖三命方受位，天子之朝一命，再命受职，受服者疑官长自辟除，未有位于王朝，故谓之官师而已。
征引礼祭法，适士二庙，官师一庙，陈注官师者，诸侯之中士，下士为一官之长者，○周礼春官，大宗伯之职，以九仪之命，正邦国之位，一命受职，再命受服，三命受位，注受职，受职事，受服受祭，衣服为上士受位，受下大夫之位也。
补注，此以周礼春官九命之事，释礼记祭法，适士官师之义。
集解诸侯荐于天子之士，谓天子之上士也，王朝爵命，诸侯之命，卿也，命卿亦谓之适士者，诸侯之命卿与天子之上士同其爵。
补训三命方受命，天子之朝，适士已受三命也，若一命受职，再命受服者，疑为官长，自行辟除尚未有位于王朝，故仅谓之官师而已，公卿为官长百僚之长也，师亦训长，乃一官之长耳，辟征辟也，除者，除旧用新，今只作选用意。
小事则专达，盖得自达于其君，不俟闻于长者，礼所谓达官者也，所谓达官之长者，得自达之长也，所谓官师者，次其长者也。然则达官之长，必三命而上者官师，则中士而再命者，庶士则一，命为可知。
征引周礼六官之属，皆曰：大事则从其长，小事则专达，○礼檀弓下篇公之防诸达官之长杖。
补训，此与上节相聨，仍辨适士官，师意达官之长，必适士而上官师，庶士可称，达官不可称达官之长，周礼孔疏云：小事无长官，可谘自专行事，专达犹专行也，张子谓自达于君与旧説异礼达官谓名达于上，张子谓凡得自达，诸官之长也，专达之达，与达官之达本不同，张子看作一様。
补注张子盖以达官为官师达官之长为适士也
赐官使臣，其属也，【自注，若卿大夫以室老，士为贵臣，未赐官则不得臣其士也，】征引周礼，春官，大宗伯九仪之命，六命赐官。
补训，此因上言，三命而及之也，周礼，郑康成注赐官者，使得自置其臣，治家邑，张子谓使臣，其属意与郑同。
发明赐官，惟卿大夫有之臣，其属即臣其室，老士也。
祖庙未毁，教于公宫，则知诸侯于有服，族人亦引而亲之，如家人焉。
征引礼昏义，古者妇人先嫁三月，祖庙未毁，教于公宫，祖庙既毁，教于宗室，公宫祖庙也。
补训解昏义
集解祖庙未毁，谓五庙之裔，与公同祖者其祖庙，犹未迁毁也，公虽不服，族人之防，然其祖庙犹存，则为有服之属，期之防达乎大夫，诸侯絶矣，尊其尊义也，祖庙未毁，教于公宫，亲其亲仁也。
下而饮者不胜者，自下堂而受饮也，其争也，争为谦譲而已。
补训论语注下，乃射毕，众耦皆下饮，又是胜者，揖不胜者，升堂取觯，立饮也，此云下堂受饮，是下饮作一事，防其争也，君子谓虽若有争，而以揖让为主，不失为君子，此云争为谦让，亦是别解。
愚按：此节大意解，下而饮二句之义也。朱注据仪礼大射之文，此则因文立训而已，故吾党解书，必以考亭为不易。
君子之射，以中为胜，不以贯革为胜侯，以布鹄以革其不贯革，而坠于地者，中鹄为可知矣。此为力不同，科之一也。
征引仪礼乡射礼射不主皮
补训，此释乡射礼文射不主皮，以明论语之意，集解侯即今所谓躱箭革，又栖皮于中以为的，名之曰鹄，鹄鸟之小而飞最疾者，取其难中中之为能也，不贯革而坠于地，则是已中其革，特不贯耳，故曰中鹄为可知矣。
知死而不知生，伤而不吊，畏压溺，可伤尤甚，故特致哀，死者不吊，生者以异之，且如何不淑之词，无所施焉，征引礼曲礼上篇，知生者吊，知死者伤，知死而不知生，伤而不吊，檀弓上死而不吊者三，畏厌溺杂记上如何不淑？陈注慰问之，辞言何为而罹？此防祸也，补训檀弓三者，本谓不足吊，张子以为特致伤于死者，而不吊生者，以合于伤，而不吊之説非本防异别也。高注畏威，古通用刑也，不尽道而死，桎梏者也，压如立岩墙之下而死，溺徒涉而死。
愚按：死者可伤尤甚，故特致哀，以别于吊生之礼，且死非其道于生者之前，难于措词，故不当吊，当作两层。
博依善依永，而歌乐之也，杂服，杂习于制数服，近之文也，李注乐音岳。
征引礼学记不学，博依不能安诗，不学杂服，不能安礼，陈注诗人比兴之词，多依托于物，理不能广求物理之所依附者以騐其实于诗词，必有疑殆，而不能安者矣，杂服冕弁，衣裳之类，极为繁杂，无以尽识，其制于礼文，必有彷佛，而不能安者矣，○书舜典，歌永言，声依永，注既形于言，必有长短之节，故曰歌永言，既有长短，必有清浊高下之殊，故曰：声依永，○易节卦象，君子以制数度。
补注释学记不学，博依不能安诗，不学杂服，不能安礼之意。
补训善，依永而歌乐之，是以诗为乐章，非泛言诗，善于依永而歌，以乐之也，杂习于制数服，近之文，是以习字贴杂字以制数服，近解服字，服近二字，或取服用，切近之意，谓之文，则不仅冕弁衣裳诸物，此説费力不如陈氏明畅。
春秋大要，天子之事也，故曰：知我者其惟春秋乎！罪我者其惟春秋乎！
补训大要谓大指之要处
愚按：此节大意释，孟子言：春秋之意也，○大要，犹云大槩总一书之大义而言之也，文成数万，其指数千一部，春秋従，何处説起张子引孟子成语，只加大要二字，见得天子之事一语是，孟子读书，能得其要处。
苗而不秀者与下不足畏也为一説
发明为一説总是欲人及时勉学也
补训后生，四十五十无闻，而不足畏，即是苗而不秀，故聨为一説。
正初义卷十六
钦定四库全书
正防初义卷十七
邳州知州王植撰
干称篇第十七
补注西铭为此篇首章，故取其首句为篇，名今自为一书，而其篇名犹在也，与首太和篇，多互相发。学者宜合而观之。
李注东铭，本曰：砭愚西铭，本曰订顽，程子改之，盖愚则不智，顽则不仁，观其所谓不明自诬，而卒之以不智，则所以砭其愚者切矣，所谓济恶不才，而本之于悖德，害仁则所以订其顽者至矣，西铭为此篇之首实，正防一书之体要，故自可状，皆有章以下统论，神化性命，人死生，皆括全书之意，以申西铭之义，其以东铭终篇，乃初学之门也，故益物必诚，及修巳厚重二章，实以见进，学之本于诚，而其要在于持巳改过，以起东铭之指。
愚按：此篇凡十七节，与首篇相发明，亦当照太虚三层，意盖言虚言性即太虚之本体也，言神言，感言善应，即絪缊相荡之大用也，言原始反终，形溃反，原即散，亦吾体之正意也，言有无虚实，言内外言屈伸，动静始终，皆不外虚，神性感之理，或言天之性，或言人之性，或言性而兼及命，或言神而并及化，与道与易，皆不外三层之义，其辟异端也，首篇，但绌其有无之见，此并及其轮回之说，盖以人性为空寂，既于太虚之上二层，未能深知以人死为轮回，更于太虚之第三层，未尝窥见，其弊相因，而皆与吾儒相反，故不可不辨也，○内浮屠，明鬼一节，近思录入辨别异端，东铭一节，入论学。
凡可状皆有也，凡有皆象也，凡象皆气也，气之性本虚，而神则神与性乃气所固有此鬼神，所以体物而不可遗也，【自注舍，气有象否？非象有意否？】。
发明首三句，见天地间无有非气，所谓不如野马，絪缊不足，谓之太和也，气之性即浮沈升降，动静相感之性，气本之虚，而有相感之妙，是虚而神也，天下无物非气，莫不有神，莫不有性，非鬼神为之体，谓之何哉？张子自注云：舍气有象否？非象有意否？罗翰本附在此，章下而性理大全，附在次，章下义不相属，今从罗本。
华注曰：有，曰：象即物也，曰：气即隂阳也气之性虚而神，即二气之良能，所以能屈而能伸者，故曰鬼神，体物不遗。
愚按：此节大意见万物之不能外乎？神与性也，○首三句，只以一气字分析，层折言之，即首篇所谓散殊可象，所谓浊则碍碍，则形者也；气之性本虚，谓本乎太虚，即首篇所谓太虚无形气之本体者也，而神谓气之流行者，神妙不测，即首篇所谓无碍故神也，此句以第一层与第二层串言，下言神与性，盖以第一层二层平举也，旧说皆未分明，固有者自然而然，也有此气，即具此性与神，如人生而性者，然故曰固有鬼神，体物引成，语以证之，鬼神即性，与神物即气之有象者。
至诚天性也，不息天命也，人能至诚则性尽，而神可穷矣，不息则命行而化可知矣。学未至知化，非真得也，征引易说卦之一章，穷理尽性以至于命下，传之五章，穷神知化，德之盛也。
补训，此承上文神与性推言之，见人当穷神知化也，神明不测，即变化无穷，非两件物事，至诚即不息，性尽即命行，穷神即知化，非两项功夫，因穷神言知化，末句反言，又以知化兼穷神。
高注，天性无妄，天命不已，性即神，命即化，故至诚无息，而性命神化一以贯之矣，何以能诚？妄复于无妄而已。
愚按：性与命对，则命者性之流行，神与化对则化者，神之发用，而性即神之体，命即化之原也。故性尽而神可穷，命行而化可知，细分之性，为第一层，其神妙不测，而流行变化者，皆在第二，层内不外上，节一神字，盖以性之妙用流行则曰神，神之流行，不息则曰命，命之推行以渐，则曰化耳，○首二句，以理言，至诚者，天之性不息者，天之命，此尚未及人，人能至诚以下，乃以人言集释，集解皆未清晰。
有无虚实，通为一物者性也，不能为一，非尽性也，饮食男女皆性也，是乌可灭，然则有无皆性也，是岂无对庄？老，浮屠为此说乆矣果畅真理乎！
补训此推言，性通有无，以见二氏不能尽性也，上四句引起，饮食男女，至岂无对？见当通为一物以尽性，庄老浮屠，正是不能为一者，岂能尽性？辟二氏之虚无，当重有与实，一边有无，皆性以有无，该虚实真理即谓性，○无不离有虚，不离实贯通为一者，性也，能贯通为一为尽性，若不能通为一，非尽性者也，如饮食男女，皆性所寓，是乌可厌其有而灭去之，然则有与无固皆性也，宜贯为一物，是岂无对待可以偏废者哉？庄老与浮屠专尚虚无，为无对之説乆矣果能畅然于性之真理乎！
发明太虚无形，至静无感，所谓无与虚也，其聚其散，有识有知，所谓有与实也，无即性之本体，渊源而有，即性之客，形客感，所谓通为一物也，无必对，有虚必对实，故曰：是岂无对。
愚按：此即者篇知虚空，即气节意，所以辨虚无之谬也。下至虚之实，节意与此同。
天包载万物于内，所感所性，乾坤隂阳二端而已，无内外之合，无耳目之引取与人物，蕞然异矣，人能尽性知天，不为蕞，然起见则几矣。
补训，此见人能尽性知天，则与天无异也，上言：天与人物异下，言人可几天两截，语气分明，○夫人之性，即天之性也；天包载万物于其内，气之所感，涵其所性，不过乾坤隂阳二端之循环而已，无内外之合，亦无耳目之引取与人物之蕞，然而小者异矣，人之形虽蕞，然而性天非蕞，然能尽性知天，大公无我，不为蕞然者，起见则几于天矣，人可不求尽性，知天哉？○所感，即太和篇，浮沈升降，动静相感之感，感以气言，性寓其中，重在性上所感所性，总不越隂阳乾坤二端，乾坤者，健顺之性隂阳者交感之气也，二端，非言其分言其循环无间之意，内外耳目，照人物说为是，有内有外方，言合天孰为外？孰为内有耳目，方为闻见所引取天无耳目，则无闻见，有何引取人物，便有已物之内，外耳目之引取蕞，然言其小也。
愚按所感言其用，所性言其体，亦以太虚之第一层，与第二层对举也，下言性感，言虚神皆放此。
有无一内外，合【自注，庸圣同】，此人心之所自来也，若圣人则不专以闻见为心，故能不专以闻见为用，无所不感者，虚也，感即合也。咸也，以万物本一，故一能合异，以其能合异，故谓之感，若非有异，则无合天性，乾坤隂阳也二端故有感本一，故能合天地生万物，所受虽不同，皆无须防之，不感所谓性，即天道也。
征引易咸卦彖曰：咸，感也，象曰：君子以虚受人李注人心之所自来，内外本合，此性之德也，其为蕞，然起见者，因耳目之引取而以闻见为心耳，于性而不御于见闻，则能以虚受人而无所不感矣，然非圣人之意之也，以万物同出于一之故，天地万物之大源也，一物两体而自相感，故所生万物，亦无须防之，不感物之性，即天之道也。
补训人心之所自来心，该性在内，有形为物，无形为理，理寓于物，故一内而巳，外而物以已感物，故合圣人不专以闻见为心，则虚而无所不感，感而即合，犹易所云咸感，虚受之意也。天性即上文所感，所性之性，天地生万物，本易咸卦天地，感而万物化生，愚按：此节大意，明圣人内外感通之故也。通节皆重内外合意，首三句言，人心本内外合一，圣人以下言圣人能合内外万物，本一五句，明感即合也之意，而推本于万物，本一也，天性三句，即天道以明人，天地生万物，四句言人性即天道，以应人心所自来，意总之，皆见感而能合之义也。○语意云：夫人皆有心，亦知心之所自来乎？凡有形而为物，无形而为理，通为一物，物散于外，理具于内，内外合一者，此人心之所自来，庸圣同之者也，但庸人梏于闻见之，小而失之，圣人则浑然一理，无所不具，不专以闻见为心，故其应事接物，亦不专以闻见为用，其无所不感，而有触即应者，以其不梏于闻见而虚也，故感于物而即合也。犹易所谓咸也所以感而即合者，以万物之情异，而理本一，故吾心之一理，能合万物之异，惟其能合异，故谓之感，若非有异，则无所用，其合而又何感之可言乎？此合内外所以为圣人之能事也，夫人心之所自来，本于天，天体至大，而其所性亦不过乾坤隂阳二端而已，二端循环，故有感其理本，一故能合，此天道之感，而即通者然也。天地以之生万物，物亦各得天地之理以为心所受于天者，虽有大小之不同，而皆无须防之，顷不与物相感，是所谓性者，即天道而天与人物，皆内外合者也，人可不思人心所自来，而合内外以求合于天哉？○有无一内外合，即上所谓有无虚实，通为一物之性也，故曰：人心所自来，感即合与上内外合二合字，微别内外，以心与物对，万物皆备于我，故曰合性之本然者也，感以物言合者，一以贯之之意，圣人之心也。天性以下，只申明首三句意，所受不同，兼人物言而重在庸，圣之不同，无须防不感，亦兼人物言而重在人之无不感，盖天道无为，而就其用处言之，则乾坤隂阳之流行为四德，为五行，人物生生，千变万化，皆无须防，不感者也，人性亦无为而就其用处言之，则为四德为五常，为百行以及万事，万物之各有一理，亦无湏防，不与物相感，此即性中自然之能，所谓人心所自来者也，然惟圣人物各付物，一以贯之，与天道之有，感无隠者一而已，故曰感即合也。曰天性，又曰，天道者，太虚之性合于乾坤隂阳之气而谓之天道，实则一也。○宋子鋭臣云二端，故有感，所谓两故化也，本一故能合，所谓一故神也。
感者性之神，性者感之，体【自注，在天在人，其究一也，】惟屈伸动静，始终之能一也，故所以妙万物而谓之神，通万物而谓之道，体万物而谓之性。
征引易説卦之六章，神也者，妙万物而为言者也。补训，此承上文性感而言，泛论理，不着人○感也，性也，一而二，二而一者也，感者其性之神妙，所为乎性者，其感之本体，所在乎惟屈与伸，动与静，终与始之相感而能一也，故即所以妙万物而谓之神也；感则能通，通万物，即谓之道，感必有体，体万物即谓之性，其究一而已矣，○感而能一，即妙万物之神也，感通万物，是天道流行处，感万物不离性，是性能体万物，愚按：天之太虚无形，变化客形，与人之寂然不动，感而遂通，皆以性为体，感为用者也，故自注云：然集释谓性天感人，分属未合，屈伸动静，始终皆以两相感者也，其屈而能伸，伸而又屈，与夫动静始终之能，一者神也，神即道，道即性，但所由之名异耳。其在天者，两在不测而为神，无物不有而为道，体物不遗，而为性也，其在人者，有感必通而为神，万物皆备，而为道体，事无不在，而为性也，皆兼天人言之为尽。
至虚之实，实而不固，至静之动，动而不穷，实而不固，则一而散，动而不穷，则往且来。
华注实本于虚，故不固而流行无滞，动本于静，故不穷而推迁无已，虚静者，天地之性，寔动者性之感，在人亦然。
集解理本虚，无形也，而所以为形之理，实无不具，故曰至虚之实形，滞于方虚，而能实则有其理；无其形也，理无方，故一而能散，动根于静，故曰至静之动，则其静也，有以畜其力，养其动矣，故动而不穷，不穷则往且来，四时是也。
愚按：此节大意亦明，性感之理也，虚与静俱贴，性实与动俱贴，感而性感，皆兼天人言之，补注以虚实动静照首篇，太虚客形至静，客感分贴，天人未确。
性通极于无气，其一物尔，命禀同于性，遇乃适然焉，人一已百人，十已千，然有不至，犹难语性，可以言气行同报异犹难语，命可以言遇。
性理拾遗，问智愚之识殊，疑于有性，善恶之报，差疑于有命，张子曰：性通极于无气，其一物耳，命禀同于性，遇乃适然焉，○语录人一已百人，十已千如此，不至者犹难，罪性语气可也。行同报异犹难语，命语遇可也，气与遇性与命切近矣，犹未易言也。
补训此言，性与气，命与遇之分上提起下申其说，发明天地之性，原不杂气质，故曰通极于无，自天畀之为命，自人得之为性，原无二理，故曰禀同于性，张注性者，至善而已，命则有吉，有凶学问，所以变化气质，苟有未变，当咎气不当咎性也，福善祸淫，理之常也。有反是者，非天命之逆，施乃境，遇之适然，君子亦安之而已矣。
愚按：此与至诚天性，节皆极精粹，与程，朱大同，然所云无者，亦本太虚无形，言之与无极，太极之理，终觉小异，宋子鋭臣云：通极于无犹首节气之性，本虚之意，高注谓通极，犹究极未合，又云：张子言造化之气多于气，字中带，性言之，如首节，太和是也。言人身之气多于气字上标性字，或贬倒气字，如诚明篇气质之性，及此节是也，在天无不实之理，在人有不实之心，此与程朱甚合。
浮屠明，谓有识之死，受生循环，遂厌苦求免，可谓知鬼乎？以人生为妄，可谓知人乎？天人一理，辄生取舍，可谓知天乎？孔；孟，所谓天彼所谓道惑者，指游魂为变，为轮回，未之思也，大学当先知天德知天德，则知圣人知鬼神，今浮屠极论要归，必谓死生转流，非得道不免，谓之悟道，可乎？【自注，悟则有义，有命均，死生一天人，惟知昼夜通隂阳体之不二】，自其説炽传中国儒者未容，窥圣学门墙，已为引取沦胥，其间指为大道，其俗达之天下，致善恶智愚，男女臧获，人人着信使，英才间气生则溺耳目，恬习之事，长则师，世儒宗尚之言，遂防然被驱因谓，圣人可不修而至大道，可不学而知，故未识圣人心已，谓不必求其迹未见，君子志已谓不必事其文，此人伦所以不察庶物，所以不明治所以忽，德所以乱，异言满耳，上无礼以防其伪，下无学以稽其，自古诐淫邪遁之词，翕然并兴，一出于佛氏之门者千五百年，自非独立不惧，精一自信，有大过人之才，何以正立其间，与之较是，非计得失。
征引易上传之四章，精气为物，游魂为变，是故知鬼神之情状，本义隂精阳气聚而成物，神之伸也，魂游魄降，散而为变，鬼之归也，大过象，君子以独立不惧，○诗小雅雨无正篇，沦胥以铺，集传相与陷于死亡，○书益稷在治忽，蔡传忽治之反也，舜典惟精惟一，○太史公报任安，书臧获婢妾，犹能引决，风俗通云古制，本无奴婢，即犯事者原之，臧者被赃罪，没入官为奴，获者逃亡，获得为婢。
补训此节，深辟释氏也，有原有委，极其透快，前云不知不知人，不知天不知道可见浮屠全无所知，自其説炽传以下言其流儒者为所引，取是一层，达之天下，人人是一层，英才间气至千五百年是一层，乃其害之大者，末言：辟之难其人，张子其欲自任欤？○大学是学之大者，容犹得也，恬习安于所习也，世儒宗尚之言，即上指为大道者，因谓乃英才间气者，为此说也，圣人可不修而至，谓立地成佛也，大道可不学而知，谓不立语言文字，但取顿悟也，稽考也发明气有聚散气，散为鬼，非既散之气，复为方伸之气也，佛氏以觉为性，谓人虽死而觉性不散为鬼，重复受生，轮回循转，遂指为苦海求免，是不知鬼也，气聚为人，日用事物，莫非实理，佛氏指四大为假合，是不知人也，天性之在人，犹水性之在冰凝释虽异，为物一也，佛氏舍人取天，是不知天也，所以然者，盖由太虚有天之名，由气化有道之名，孔孟所谓天本谓道之从出，而佛氏直认太虚为道，谓万象为太虚中所见之物，是以一切人事尽为堕落，下学工夫，尽可遗弃，此其所以不知天与人也，易曰：精气为物，游魂为变，朱子曰：精魄也，耳目之精为魄，气魂也，口鼻之嘘吸为魂，二者合而成物，精虚魄降则气散，魂游而无不之矣，张子之意，是谓变为有变，为无今佛氏即以变为轮回，此所以不知也，天德者，诚也隂阳昼夜之实理，通乎昼夜而知，知天德也，能知天德，则知圣人所以范围天地之化知，鬼神不过屈伸之理，死生天人，处之一矣，今佛氏不知死生之故，直谓得道可免轮回，谓之悟道，可乎？盖圣人以天为道所从出，以道为日，用事物当然之理，故穷理尽性，然后可以至命下学然后可以上达，佛氏谓太虚即道，故谓一切有为，皆是幻化，其为吾道之贼，岂可胜叹。
李注，以其有神生死之可畏惧也，则善恶智愚，男女臧获，人人着信矣，以其有超悟，脱离之，可歆羡也，则英才间气，亦防然被驱矣，人伦不察，庶物不明，在世则害治在身则乱德，上不能反经，以息邪慝，下不能明道以觉沈迷，遂至千有余年，并为一论，惟独立不惧，则不至于怖死，生虑祸福，惟精一自信，则不至于溺耳目，崇世儒惟有大过人之才，故能卓然以圣人之道为己任，有学以稽其，而是非可明有礼，以防其伪而得失可辨矣。
集解惑字疑无心有识，谓人也间气谓间有之气难得之贤才也，建安叶氏采曰：当生而生，当死而死，是则有义有命，生死均安，何所厌苦？天人一致，何所取舍？知昼夜通隂阳则知死生之説何所谓轮回，愚按：此节首五句，明释氏不知，以轮回为说，次五句，明其不知天人以崇虚为说，孔孟二句，明所以不知天人之故惑者二句，明所以不知鬼之故大学八句，由崇虚意，说到轮回，而见其不知道，自其说以下言惑人之易，而为害之乆也盖鬼神无形也，而释氏偏以为有人性至实也，而释氏偏以为无其与吾儒直如氷炭之不相入，惟以人性为无也，故舍人而取天，惟以鬼神为有也，故惧轮回而求得道，种种流，皆自此出，儒者诵法周，孔为风俗人心倡率而反，惑于异说，不洵可叹乎！○舍人取天者，以人生为妄，欲一切归于空虚也，知天德即首篇，所谓本天道为用下节，所谓知昼夜隂阳而一性命者也；圣人于此理，兼体不累神，则此理之妙用而已，惧死生，转流而欲得道以免，则是道其所道，而非天德之道也，得道云者，道即指太虚，欲虚空寂静，如槁木死灰，不生不灭，即谓之得道，与长生之说有别，补训谓延保不散之气，以免轮回，未是极论要归，要当读，平声与下节，发本要归同谓极论其要归也，补训谓极至之论，要妙之归，亦非是。
释氏语实际，乃知道者，所谓诚也，天德也，其语到实际，则以人生为幻妄，有为为疣赘，以世界为防，浊遂厌而不有，遣而弗存，就使得之，乃诚而恶明者也，儒者则因明致诚，因诚致明，故天人合一致，学而可以成圣，得天而未始遗人易所谓不遗不流，不过者也，彼语虽似是，观其发本要归，与吾儒二本殊归矣，道一而已，此是则彼非此非，则彼是固不当同日而语！其言流遁失守，穷大则淫，推行则诐致曲，则邪求之一卷之中，此数数有之，大率知昼夜隂阳则能知性命能知性命，则能知圣人知神，彼欲直语太虚，不以昼夜隂阳累其心则是未始见易，未始见易，则虽欲免隂阳昼夜之累，末由也已，易且不见，又乌能更语真际，舍真际而谈神妄也，所谓实际，彼徒能语之而已，未始心解也。
征引释氏金刚经，一切有为法，如梦幻泡影，又曰：诸幻为真，虽真亦妄弥陀经五浊恶世防浊，见浊烦恼浊，众生浊，命浊○庄子宥坐篇，今学曽未如疣赘，注疣赘结肉也，○易上传之四章，与天地相似，故不违，知周乎万物，而道济天下，故不过，旁行而不流，又云：范围天地之化而不过，曲成万物而不遗。
李注申上条之意，○大学当先知天德，天德者，诚而已矣，诚之中，万理具备，至赜而不可厌也。释氏亦语实际，疑与夫诚相似矣，而以人生为幻妄，有为为疣赘，欲厌弃之不暇，虽使其果诚也，而已恶明矣，况诚明相为体用，既无明，所谓诚者，又安在乎？因明致诚，由穷理而尽性也，故致学而可以成圣，因诚致明，由尽性而穷理也，故得天而未始遗人，曲成而不遗，旁行而不流，周物而不过此，则天人合一，儒者之学也，彼语实际，虽与诚相似，然既恶明而殊其归，则亦非诚而与我异，其本矣，本末既异，是非固不可同，诐；淫，邪，遁之词，知言者展卷，立辨而已。吾儒所谓天德者，性命也，欲知性命，知圣人知神，必先通乎？昼夜隂阳之道而知昼夜隂阳者易也易即天道也，浮屠徒知体虚空为性，不知本天道为用，则语寂灭者，与狥生，执有均耳，安能尽道其间，兼体而不累乎？诚者，物之终始，鬼神者，诚之不可掩者也。舍易而言，诚，舍诚而言，鬼神非诬妄而何哉？
补训释氏语，实际至恶明者也，为一段，言释氏之语，实际类知道之所谓诚，然诚而恶明，不惟不能明，亦不能诚矣，儒者至不过者也，为一段，言儒者诚明天人兼尽如此，彼语虽似是至有之为一段，较论儒是而释，非大率知昼夜至末，为一段，先正后反，言释氏不知，昼夜隂阳之道为不知易，不知易则不能免累，彼谈鬼神为妄，而未能心解于实际也，○致诚之致至也，致学之致，推致其功也。不遗与不流，连言不遗，恐是不违之误，流遁失守，四句错举，孟子诐，淫，邪，遁四字，而以失守穷，大推行致曲实之直，但也真际，即实际谈，神即受生，轮回之説。
愚按：此节自数数有之句，截分二段防，皆申上节意，盖上节不知天人是一意，不知鬼，不知道是一意，此上段即上节，以人生为幻妄，舍人取天之意，盖申不知人，不知天之义也，下段即上节，当知天德数句之意，盖申不知，不知道之义也。然以语实际起，以未能解真际结以下截申明，上截正，非截然分说，○节首实际，天德俱虚，彼语实际，宜若知天德矣，其语到实际，却谓一切皆空，不知天德之诚，不离于昼夜隂阳而已昼夜隂阳气化之实，即易之道也。知此则性命，即此理之本天，而流行者也，圣人即知此理而兼体，不累者也，鬼神则所谓二气之良能者也，语太虚而遗气，则亦乌知天德，不知天德，又乌能语，实际哉？大意即首节畧知体虚空为性，不知本天道为用，意○要归之要，平声，谓始之所以发其本，终之所以要其归者也。补训作去声。误，昼夜隂阳所该者广，如近而吾身之语黙，动息外而事物之应接交感，无非昼夜隂阳之实理所在，即易之道也。圣人知之，而因物尽道，故脱然而无累，释氏不知，而欲废弃，一切反为其所役矣，故曰：欲免累而末由补训解昼夜隂阳耑以死生为言，谓释氏欲生而不死，亦未是。
易谓原始反终，故知死生之说者，谓原始而知生，则求其终而知死必矣，此夫子所以直季路之问而不隠也，征引易上传之四章，原始反终，故知死生之説本义原者，推之于前，反者，要之于后。
补训，此因上文轮回之説而引易及孔子之言，以见轮回之妄也，直者直告之也。
李注谓非拒其问也，言能知生则能知死矣，正所以直告之也。
愚按首篇云：太虚不能不聚，而为万物，万物不能不散为太虚，即此节之义疏，盖太虚之第三层也，与程朱所言小异玩下节形溃，反原可见。
体不偏滞，乃可谓无方无体，偏滞于昼夜隂阳者物也若道则兼体而无累也；以其兼体，故曰一隂一阳又曰隂阳不测又曰，一阖一辟，又曰：通乎昼夜，语其推行，故曰：道语其不测，故曰神，语其生生，故曰易，其实一物，指事异名耳。
征引易上传之四章，通乎昼夜之道而知，故神无方而易无体，五章一隂一阳之谓道，又曰隂阳不测之谓神，十一章一阖一辟谓之变，十二章，推而行之，谓之通五章，又云：生生之谓易。
补训此节，以道字为主，而兼及神与易体，不偏滞二句，提起下分物，则偏滞道，则兼体言，杂引易辞，皆兼体之意，兼体则道也，神也，易也，皆在乎是矣。○更即道而推之道与？神与易非有二也；易曰：神无方，易无体，盖谓体之不偏，滞者乃可谓无方无体，凡偏滞于昼夜隂阳而不相通者，物也，若道则兼体而无偏滞之累也。以其兼体，故易有曰一隂一阳又曰隂阳变化不测，又曰：一阖一辟，又曰：通乎昼夜，盖自其推行有渐，语之故，曰：道；自其变化不测语之，故曰神，自其生生不穷，语之故，曰：易其实则为一物，指其事而异其名耳，分之为三可也。统之为道可也，○无方所，无定体，如昼夜隂阳循环变化是也。若昼只为昼夜，只为夜则偏滞而不能无方，体矣一隂一阳一阖，一辟一字甚活，有循环之义，不测亦谓变化不测，通乎昼夜，作通变之通，与易稍异。
张注无方，故无物不包无体，故无微不入，动则在阳，静则在隂故曰兼体，动极而静，静极而动，不守其常，故曰无累。
大率天之为德，虚而善应，其应非思虑聪明可求，故谓之神。老氏，况诸谷以此。
征引老子成象篇谷神不死
补训此言，天德之神也，谓之神者，以其神妙不测也，可求则不神矣。
高注应者，屈伸相感之无穷，况譬也老子所谓谷神不死，况天之虚而应也。
愚按：虚即太虚无形之本体体也，善应即絪缊，相荡之气，化用也，由第一层及第二层重在神。
太虚者，气之体气有隂阳屈伸相感之无穷，故神之应也无穷，其散无数，故神之应也。无数虽无穷，其实湛然，虽无数，其实一而已隂阳之气散则万殊，人莫知其一也。合则混然，人不见其殊也，形聚为物，形溃反，原反原者，其游魂为变欤？所谓变者对，聚散存亡成文，非如萤雀之化，指前后身而为说也。
征引易上传之四章，游魂为变，○礼月令，季夏之月，腐草为萤，季秋之月，爵入大水为蛤。
补训，此承上文虚而善应，谓之神，而极推隂阳合散之理，因以明生死变化之义也。无穷无数，总归湛一，即所谓太虚为之体也隂阳之气四句，大概以隂阳言承上起下之词，形聚为物二句，以一物言○夫太虚之理，主宰乎气而为气之体气有隂阳屈伸相感之无穷，故神之应之也亦无穷，其气散见而无数，故神之应之也亦无数，虽应之无穷，其实只是湛然，虽应之无数，其实只是一而已矣，湛一者，太虚之理本如是也夫隂阳之所以感且散者，未易窥也隂阳之气本一散，见则有万殊，人莫知其一也。合则混然万殊，归于一人，不见其殊也此隂阳之变也以一物言之，方其形，聚则合为一物，及其形溃则反原，盖形溃反，原则魂散，而复归于隂阳之气易所谓游魂为变，此之谓欤？所谓变者对，聚散存亡而为文耳。非如萤雀之化，指其有前后身而为变之说也，彼轮回受生之说，不亦妄哉○太虚之理至神妙，故下言神，神即太虚之善，应处隂阳屈伸相感无穷，对下散説则相感主其合时，言散则万殊，合则混然无迹，形聚为物，承散説隂阳之气散为万物，而物皆得隂阳之气聚为形也，形溃反原，承合説形溃散则反归其原，复合于太虚也，此二句不可以聚承合溃，承散说易，游魂为变，对聚散存亡为文，谓聚变为散，存变为亡也，集解散，散见成物也，非消散也无穷，直言无时，不然也，无数横言，无物不有也，反原者，谓其理复还于天地也，程子曰万物之散其气遂尽，无复还本原之理，天地之化，自然生生不穷，更何资？既反之气以为造化哉？况既反之气既散，岂有复在天地之间，其造化者自生，气如海水，潮至因阳盛而涸及隂盛而生亦不是将已涸之水来生也，或问：朱子人死，其气虽散，只反本还原去，曰：不须如此说，若说无，便是索性无了，惟其可以感召得来，故只说得散，要之散也是无了，愚按：太虚体也，神即太虚之用也，其用随气所感而善应体，则湛然而至，一亦以第一层，第二层并举也，至形溃反，原并及第，三层矣，盖相感无穷，以气之流行，言其散无数，以气之生物，言其实则湛然而一，仍然太虚之本体而已，散则万殊，承上散无数，一即下混然意与上一谓太虚者不同，合则混然承上感无穷，殊即上万殊意，此见万殊，即其混一混一，即其万殊而隂阳之气皆神之所为，非贵人以当知也。形聚为物，又承散则万殊形，溃反原，又承合则混然通节，只此二意，反原者以下，不过因反原而辨，游魂为变之义耳。
益物必诚，如天之生物，日进日息自益，必诚如川之方，至日増日得施之妄，学之不勤，欲自益，且益人，难矣哉！易曰：益！长裕而不设信夫。
征引易益卦彖，日进无疆，下传之七章，益，长裕而不设，本义益但充长而不造，作○诗小雅，天保篇如川之方至，以莫不増。
补训，此与上文不聫，盖以学问之语杂附之，提一诚字，示人见得，诚能益于己，益于人而借易以明其义，华注益物自益，皆必以诚渐而进之，而勿助长，乃其道也，施之妄躐等之教也，学不勤作，辍之学也，故皆不能益。
愚按：益六三，有孚中行，谓心存诚信，而所行合中也，九五，有孚惠心，谓上有诚信以惠下之心也。易原有诚意，但张子非耑释易，乃借易以明诚之足为益耳，大易篇益，长裕而不设，益以诚也，妄加以不诚之益，非益也，与此互相发○，上以诚正明，长裕意下，以妄与不勤，反明不设意诚，则自不用设不诚，则妄与不勤之生矣，反正相足。
将修已，必先厚重以自持，厚重知学，德乃进而不固矣，忠信进德，惟尚友而急贤，欲胜已者亲无如改过之不吝，征引易乾卦，文言忠信，所以进德也，○书仲虺之诰，改过不吝。
补训此引论语不重章，贯通其意，示人以切己之功也。
集释不固之固此以为固滞之固
李注学则不固，盖重则疑于固知学，则其德日进而不固矣，厚重而进于学，忠信而取善改过，皆交养互发之道也。
愚按：论语本作四事，此以重与学分防与下共作五事，而其意总以见五者之相须而不可缺也。
戏言出于思也，戏动作于谋也。发乎声，见乎四肢，谓非己心不明也，欲人无己，疑不能也，过言非心也，过动非诚也，失于声缪，迷其四体，谓己当然，自诬也，欲他人己，从诬人也，或者以出于心者，归咎为己戏，失于思者，自诬为己，诚不知戒其出汝者，归咎其不出汝者，长傲，且遂非不智孰甚焉！
征引礼哀公问孔子曰：君子过言，则民作辞，过动则民作则。
张子经学理窟，学大原上篇戏谑，直是大无益，出于无敬心，戏谑不已，不惟害事，志亦为气所流，不戏谑，亦是持气之一端，善戏谑之事，虽不为无伤。
朱子曰：此章即东铭，正如今法书所谓故失两字，华注首篇及此篇多论神化之事，而以此章终之见君子，穷神达化之功不外乎言动，身心之地，正示人着实用功处。
李注言动之戏者，有心之过也，乃自以为出于无心，而欲人之不己疑曰：吾聊为戯耳，而不知戒，其出汝者，是之谓长傲，言动之过者，无心之失也，乃自以为当然，而欲人之己，从曰：吾诚欲如此耳，而不知归咎其不出汝者，是之谓遂非，凡此者，皆不能思，省捡察之过，故曰：不智莫甚焉。
补注沈毅斋先生详述朱子之説谓此篇大指不越过故二字，且曰：有心谑浪之谓戏，无心差失之，谓过本有心而掩之，以无心则以故为戏而至于长傲，本无心而诬之，以有心则以过为诚，而至于遂，非是愚之甚者也，戏不可有，朱子推其原而谓之故，欲人深戒于言动，未发之先，以为正心，诚意之本过，不能无朱子，指其流而谓之过，欲人自咎于言动，己失之，后以为迁善改过之机，其诲人之意深矣。
愚按：归咎犹云，任过出于思，作于谋，即是出于心，即是出汝者，谓非己心，即是归咎于戏！即是不知戒，非心非诚，即是失于思，即是不出，汝谓己当然，即是自诬为诚，即是不知归咎虽言之重，而词之复意，则只此两层。
正初义卷十七