钦定四库全书     子部一
注解正蒙       儒家类
提要
【臣】等谨案注解正蒙二卷
国朝李光地撰正蒙一书，张子以精思而成，故义博词奥，注者多不得其涯涘，又章句既繁，不免偶有出入，或与程，朱之説相抵牾注者，亦莫知所从，不敢置议，光地是书疏通证明多，阐张子未发之意，又于先儒互异之处，如太虚之説与周子太极不同，清神浊形之分，为程子所讥，太极隂阳为三之説启胡氏三角，太极之学，地有升降一条，黄瑞节以为执四游旧説又如六经之中，释孟子之过化为不滞于物，释中庸之敦化为体，厚用神释易，继善为不已，其善释论语上智下愚，为习成释，中庸仁者为生安，智者为学利，释论语空空无知，为无思无为，释易蒙以养，正为养防，以正释论语先进，后进为急，行缓行，洋洋盈耳，为乐失其次，敝之而无憾句，以共字属下释，好勇疾贫，章二乱字为迷缪，释易险阻，为圣徳之髙坚释论语素绚后素二，素字异义，释诗勿翦，勿拜为拜跪之拜，棠棣为文王之诗，而周公有所加，晨风为劳而不休，释礼禘祫之义，牵用注疏旧説殇祭之义，又改易旧説皆一一别白是非，使读者晓然不疑于明初以来，诸家注释之中，可谓善本矣，乾隆四十二年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
注解正防卷上
大学士李光地撰
太和篇第一
太和所谓道中涵浮沈升降，动静相感之性，是生絪緼相荡，胜负屈伸之始，其来也防微易简，其究也，广大坚固，起知于易者，干乎效法于简者，坤乎散殊，而可象为气清，通而不可象为神，不如野马，絪緼不足，谓之太和，语道者知，此谓之知，道学易者，见此谓之见易，不如是，虽周公才美，其智不足称也，已。
此节以和言道，所谓和也者，天下之达道也，下节以静言性，所谓人生而静，天之性也；在人为和为静，在天则为太和，太虚和者，其大用虚者，其本体也中涵浮沈升降，动静相感之性，太虚所涵也，是生絪緼相荡，胜负屈伸之始，太和所生也，其来也防微易简，是干，所以起知于易也，其究也，广大坚固，是坤所以效法于简也，成象效法，是散殊，而可象之气，太和黙，运是清通，而不可象之神，惟其不可象也。故以野马絪緼喻之，然则太和之用不离乎太虚之体而已矣，不知此见此是迷于性，道之源者也，虽才美何庸乎？
太虚无形，气之本体，其聚其散，变化之客形尔，至静无感，性之渊源，有识有知，物交之客，感尔客感，客形与无感无形，惟尽性者一之。
言太虚无形之中而气之本体存焉，即太极也，朱子图解云：此所谓无极而太极也，所以动而阳，静而阴之本体也，正此意也。然周子谓之太极，而张子谓之太虚者，太极如性字，太虚如静，字太极，如中，字太虚，如未发字，人生而静，天性具焉，非以静为性也，喜怒哀乐未发而中存焉，非以未发为中也，太虚无形而无极之真在焉，非以太虚为太极也，太虚以天言至静，以人言虚气一体也，动静一源也，性无有无隐显，无物我，内外故也言太和而归之于清通，不可象之神，言太虚而极之于变化，不可穷之感，互发之义也。
天地之气，虽聚散攻取百涂，然其为理也，顺而不妄，气之为物，散入无形，适得吾体，聚为有象，不失吾常太虚不能无气，气不能不聚而为万物，万物不能不散而为太虚，循是出入，是皆不得已而然也，然则圣人尽道其间，兼体而不累者存，神其至矣！彼语寂灭者，往而不反，徇生执有者物而不化，二者虽有间矣，以言乎失道，则均焉。
此节，乃申上节之意，太虚无形者也，气与万物之聚散，所谓客形者也，然而二者本一，是以气散则适得太虚之体气聚，亦不失太虚之常，皆所谓顺而不妄者也，所以然者，以太虚不离气，物以为体，故虚生气，气生物，物归于虚，理之不得，不然，何妄之有？上言尽性者能一之，此言尽道者，兼体之，盖能尽性，则能尽道意互相发，然推尽道兼体，而本于存神，则其尽性可知，盖神与性不相二神，存则性存，而道由此出，易所谓成性存存，道义之门是也。寂灭者异端之蔽，徇生者，百姓之愚，惟不能尽性，而合虚与物以为一，故不能尽道，而体虚与物，而不累也。
聚亦吾体散亦吾体，知死之不亡者，可与言性矣，又申适得吾体，不失吾常之意，旣散而适得吾体，则虽死而不亡矣！盖亡者形气也，性则何存亡之有。
知虚空，即气则有无隠显神化性命，通一无二，顾聚散出，入形不形，能推本所从来，则深于易者也；若谓虚能生气，则虚无穷气有限，体用殊絶入老氏有生于无，自然之论，不识所谓有无混一之常，若谓万象为太虚中所见之物，则物与虚不相资形，自形性自性，形性，天人不相待，而有陷于浮屠，以山河大地为见病之说，此道不明，正由懵者，略知体虚空为性，不知本天道为用，反以人见之，小因缘天地，明有不尽，则诬世界，乾坤为幻化，幽明不能举其要，遂躐等妄意而然不悟，一阴一阳，范围天地，通乎昼夜三极，大中之矩，遂使儒佛老庄混然一途，语天道性命者，不罔于恍惚，梦幻则定，以有生于无为穷髙极微之论，入徳之途不知择术而求多，见其蔽于诐而陷于淫矣。
此节总上四节之意，盖太虚无形气之本体是虚空，即气也虚空即气则有无隠显神化性命，岂有二哉！散入无形，适得其本体，而非无也，聚为有象，亦不失太虚之常，而非始有也，推本所从来者，亦惟察乎性之理，与夫循是出入不得已而然之情而已，老氏谓有生于无，是不知体用一源，有无混一，而本无无也，释氏谓有能碍，无是不知形性，天人相待而有，而非徒有也，老佛皆知，体虚空为性，似于太虚，若有见矣，不知本天道为用，则于太和之理，罔不能体之而尽也，佛以世界为幻老，以乾坤为化，岂非于聚散，出入不能推所从来，故不能举幽明之要，遂躐等妄意而云然乎？夫一阴一阳之谓道，范围天地者，此也，通乎昼夜者，此也，是乃三极，大中之矩，所谓天道也？若不知本此为用，而欲驰心性命之原，则防于佛氏梦幻之说，老氏虚无之论必矣。
气坱然太虚，升降飞扬，未尝止息，易所谓絪緼庄生，所谓生物以息相吹，野马者，与此虚实动静之机，阴阳刚柔之始，浮而上者阳之清，降而下者，阴之浊，其感遇聚散，为风雨为雪霜，万品之流形，山川之融结，糟粕煨烬，无非教也。
此亦申篇首太虚，太和之意也。气坱然太虚，是其本体然也，然中涵浮沈升降之性，所以升降飞扬，未尝止息，清通而不可象，竟如野马，絪緼而已，此即所谓太和也太虚有动静，相感之性，故发为虚实动静之机，太和有絪緼相荡之情，故积为阴阳刚柔之始，至于清浮浊，降聚散感遇流形，融结，皆阴阳刚柔之成象，效法所谓散殊，而可象者也，其清通而不可象者，为太和为太虚，凡发见，以示人者，莫非神化之糟粕耳，故曰：无非教也。
或问：此一段是说造化之初否，朱子曰：即今便是如此。
气聚则离明得施而有形，气不聚则离明不得施而无形，方其聚也，安得不谓之客，方其散也，安得遽谓之无故圣人仰观俯察，但云知幽明之故不云知有无之故，盈天地之间者，法象而已，文理之察，非离不相覩也，方其形也，有以知幽之因，方其不形也，有以知明之故，又申客感客，形与无感无形之意，言世所谓有无者以目之所见论耳，岂知目之所察，仅可以言聚散幽明，不可以言有无乎？若因明而致幽，因幽而致明，则通乎昼夜，其道一也。
气之聚散于太虚，犹氷凝释于水，知太虚即气则无无故圣人语性与天道之极，尽于参伍之神，变易而已，诸子浅妄有有无之分，非穷理之学也。
凝而成冰释而为水，不可以水为无也，聚而成气，散而归虚，不可以虚为无也，所以然者以虚之与气，水之与氷本为一体，而非二物也，张子非以虚为性也，盖性无所不在，而虚则其本体，犹人性无所不贯而静，则其渊源，天人相形，则不得不以虚对静而非，以性为虚也，原其每以太虚立说者，特以释老，好言虚无之蔽，故为之通虚实，贯有无，使知性之无内外耳，参伍之神者，变易也，变易者，气之聚散也，而性与天道在是，此外乌有所谓无者，而以为见性，论道之极乎！
太虚为清，清则无碍无碍，故神反清为浊，浊则碍，碍则形。
程子讥之曰：神气相极周而无余，谓清者为神，浊者何独非神乎？愚谓程子之言当矣，然张子方言虚空之即气有无隠显神化之无二防，无判清浊，离神气以自背其说之理，盖言万物散而为太虚，则清通，而一于神明，太虚聚而为万物，则散殊而滞于形器，犹人心之静而未发，则清明胜而德性用动而有感，则或阴浊胜而物欲行耳，故天虽体物不遗，而刚柔善恶之不齐，实限于形矣。性虽体，事无不在，而吉凶悔吝之交错，实生乎动矣。
凡气清则通昬，则壅清极则神，故聚而有间，则风行而声闻具，达清之验与不行而至，通之极与。
此申上一条之意，清则无碍，所以通也，浊则碍，所以壅也，清通之极则神矣，就造化之用言，则风其最清，最通者也。神聚于太虚之间，俄而声闻具达，有气无质，清之验也。彻于微逺不行而至，通之极也。
由太虚有天之名，由气化有道之名，合虚与气有性之名，合性与知觉有心之名。
太虚无形，气之本体，此天之所以为天也，中涵动静，相感之性，是生絪緼，相荡之始，此太和所以为道也，此两句在天者也，虚者，性之体气者，性之质，此天所以命人之性也，性者，真精之合知觉者，神智之发，此人之所以为心也，此两句在人者也。
神者，二气之良能也，圣者至诚得天之谓神者，太虚妙应之目，凡天地，法象皆神化之糟粕尔。
神者，二气之灵也，自然而灵，故谓之良。不曰良知，而曰良能者，兼作用而言也。在人曰圣者，乃至诚合于天徳之谓在天曰神者，乃无思无为，妙万物而为言，是乃所以成变化而行神者，故其所形之法象，糟粕煨烬，莫非至教。
天道不穷，寒暑也，众动不穷屈伸也，神之实，不越二端而已矣。
申上条二气良能之说
两不立，则一不可见，一不可见，则两之用息两体者，虚实也，动静也，聚散也，清浊也，其究一而已。
感而后有通，不有两则无一，故圣人以刚柔立本乾坤，毁则无以见易。
申上条之说，盖两者相对，方可言感，感而能通非一，而何故非两无以立感之体，非一无以致通之用，所谓两不立，一不可见，一不可见，两之用息者此也。
游气纷扰，合而成质者，生人物之散殊，其阴阳两端，循环不已者，立天地之大义。
周子以阴阳动静为造化之本，真精妙合，而人物生焉，此乃以为游气者，自其化育之心言之，则精气也，自其散殊之用言之，则又游气也。
日月相推而明生寒暑相推而嵗成神易无方体，一阴一阳，阴阳不测，皆所谓通乎昼夜之道也。
此申上节，所谓阴阳两端，循环不已之意，日月寒暑之相推者，易也，一阴一阳也，其合而生明成嵗之妙者神也，阴阳不测也，日月寒暑，阴阳总而名之，昼夜而已矣，神也，易也，总而言之，昼夜之道而已矣。
昼夜者，天之一息乎？寒暑者，天之昼夜乎天道，春，秋分而气易，犹人一寤寐而魂交，魂交成梦，百感纷纭，对寤而言，一身之昼夜也，气交为春，万物糅错，对秋而言，天之昼夜也。
申上节昼夜之道也，易言幽明，死生人，皆所谓昼夜之道，其显而可见者，在天则寒暑在人，则寤寐是已，寤犹春寐犹秋，而反言之者互文以相发也，魂交而有百感者，旦昼所为之游魂也，气交而为万物者，秋冬所敛之精气也。
气本之虚，则湛本无形感而生，则聚而有象，有象斯有对对，必反其为有对，斯有仇仇，必和而解，故爱恶之，情同出于太虚而卒，归于物欲，儵而生忽而成，不容有豪发之间，其神矣夫！
两而后有感通，其感而生物也，亦肖其所生而不能无两也；两者相对，故或反而仇，或和而解，爱恶相攻，其情皆出于太虚，而其后乃归于物欲耳，儵生忽成，无豪发之留滞者，太虚也，若人心应物之神，而亦如是，则虽爱恶交于前，而何物欲之？累之有哉！
造化所成，无一物相肖者，以是知万物虽多，其实一物，无无阴阳者，以是知天地变化二端而已。
以造化成物之各异，知物之各具阴阳，以物之各具阴阳，知天地变化之不出于阴阳也。
万物形色神之糟粕性与天道云者易而已矣
易者变化也。神者变化之妙也。性与天道在其中矣。
心所以万殊者，感外物为不一也？天大无外，其为感者，絪緼二端而已，物之所以相感者，利用出入，莫知其乡，一万物之妙者与？
此条当合干称篇，言感者观之，其言曰：天包载万物于内，所感所性，阴阳二端而已，无内外之合，无耳目之引取与人物，蕞然异矣，又曰：以万物本一，故能合异，能合异，故谓之感，若非有异，则无合天地生万物，皆无须臾之不感，故所以妙万物而谓之神，其义与此条正相发也。 ，人心感于外，而天无外无外，故无离合，无引取此天人所以异也，然天已涵阴阳之两端，是亦不能无二也；物同出于太虚，是亦未尝不一也，此又天人所以同也，惟其同也，故物无须臾之不感，而利用出入，此其所以合万物而谓之妙，妙万物而谓之神也。
气与志天与人，有交胜之理，圣人在上而下民咨气，壹之动志也，凤凰仪志，壹之动气也。
洚水儆予，天之所以动人，鳯凰来仪，人之所以动天，参两篇第二。
地所以两分刚柔，男女而效之法也。天所以参一太极，两仪而象之性也。
此张子之学，微与周，程间隔处也，盖太极虽不杂乎阴阳而实不离乎阴阳，安得与之对，而为三哉？其后胡氏之学，有所谓无对之善，及与恶对之，善无对之静，及与动对之静，朱子以为如此，则是三角底太极者，意其源流于此也。
一物两体气也，一故神，【自注云：两在故不测，】两故化，【自注云：推行于一】，此天之所以参也。
参天之意，与上条同，盖以一为太极，两为阴阳也，然神化之解，朱子以为至精，只是一物，周行乎阴阳，屈伸，往来上下之间，所以谓两在故不测，天下之事一不能化，惟两而后能化，虽是两要之，亦推行乎此一尔。
地纯阴，凝聚于中天，浮阳运旋于外，此天地之常体也。恒星不动，纯系乎天与浮阳，运旋而不穷者也。日月五星逆天而行，并包乎地者也，地在气中，虽顺天左旋，其所系辰象随之，稍迟则反移徙，而右尔间有缓速不齐者，七政之性殊也，月阴精，反乎阳者也，故其右行最速，日为阳精，然其质本阴，故其右行虽缓，亦不纯系乎天，如恒星不动，金水附日，前后进退而行者，其理精深存乎物，感可知矣。镇星地类，然根本五行，虽其行最缓，亦不纯系乎地也，火者亦阴质为阳萃焉，然其气比日而微，故其迟倍日，惟木乃嵗一盛衰故嵗历一辰辰者，日月一交之次有嵗之象也。
此条之意，当合下二条观之，乃明地纯阴，至并包乎地者也，是古说地在气中以下，是张子防以己意也，自古言天者皆谓天动而地静，天左旋，而日月五星右转张子，则谓地虽凝聚不动，然其气实与天左旋，无少停息，日月五星虽见，为逆天而其实乃顺天而行，但比天稍迟而已，盖地气旣顺天左旋，中间辰象，无独自右行之理，特以稍迟于天，故见为移徙而右，又各以七政性情分缓速焉，月阴精，右行最速，实乃其左行最缓，日虽阳精，然其质本阴故右行，虽缓左行，虽速亦不能如恒星之纯系乎天也，金水进退不离乎日，乃阴精感召于阳之理，其象甚显，其理则微矣，土星者，地类也，地气与天旋转，宜镇星亦若是，然根本五行则不能与纯阴，纯阳之气并运而同流也，言不纯系乎地，即其不纯系乎天，因日阳精而土地类，故异其文耳，火为日类而微，正犹金水之为月类而微也，故月受日光，而金水附阳，金水，法月也，火之行倍于日火，法日也木嵗历一辰十二嵗而周天历一辰，则木一盛衰周天而符嵗数故谓木为嵗星也。
凡圜转之物，动必有机，旣谓之机，则动非自外也，古今谓天左旋，此直至粗之论尔，不考日月出没，恒星昬晓之变，愚谓在天而运者，惟七曜而已，恒星所以为昼夜者，直以地气乗机左旋于中，故使恒星河汉囘北，为南日月，因天隠见太虚无体，则无以騐其迁动于外也，此节即申明，地气顺天，左旋之意，而益知七政之为左旋也，盖以形观之，则地凝聚而天运旋然，凡圜转之物，其机无不自内运者，故谓天浮空自运而左旋，至粗之论也，因不考日月，恒星或左或右，昬晓出没之所以然，故并天之左旋者，不知其故，其实恒星七曜皆随天旋转，然惟七曜有自行之运，而恒星即天体也，天体之所以左旋者，则以地气斡运于中，故星河昼夜回转而七曜之自行者，亦因天为隠现焉，皆根极于地气而动者也，若夫制动之本，与夫动之所际，固当求之太虚，然太虚无体，亦无以验其外之如何？迁动也？凡静者为动之枢机，虽谓地与太虚相应，可已。
天左旋处其中者顺之少迟则反右矣
又申重前意
地物也，天神也，物无逾神之理，顾有地斯有天，若其配然尔。
形神之相配如身心之对待
地有升降，日有脩短，地虽凝聚不散之物，然二气升降，其间相从而不已也，阳日上，地日降而下者，虚也，阳日降地日进而上者，盈也，此一嵗寒暑之候也；至于一昼夜之盈虚，升降，则以海水潮汐，验之为信，然间有小大之差，则系日月朔望，其精相感。
此段黄氏瑞节，谓是用四游旧说，愚以为不然，要须观寒暑之候四字，岂有阳日上，地日降而下为虚而反暑，阳日降地，日进而上，为盈而反寒者乎？张子之意，盖谓一嵗所以有寒暑者，一由于地气之升降，一由于日晷之脩短，所以然者，地虽凝聚成形，而二气升降乎其中，豪无止息故也。当其寒也天气上腾，地气下降，是以为虚也，当其暑也，天气下降，地气上腾，是以为盈也地气有升降而日之晷景应之，亦犹海潮有喘息，而月之临位应之也。潮有小大之差，因月朔望而变，故知潮之系于月矣。
日质本阴，月质本阳，故于朔望之际，精魄反交，则光为之食矣。
日外明而内闇月，外闇而内明，朔望相合，相冲则不以光影交，而以精魄交也，精不可以二故，光皆为之食。
亏盈法月，于人为近日逺在外故月受日光，常在于外，人视其初终，如钩之曲，及其中天也，如半璧，然此亏盈之验也。
朱子曰：月之明，魄生死，惟近世沈括之说得之，括之言曰：月本无光，犹一银丸日，曜之乃光耳，光之初生，日在其旁，故光侧而所见才如钩，日渐逺则斜照而光渐满，大抵如一弹丸，以粉涂其半，侧视之，则粉处如钩，对视之，则正圆也近嵗王普又申其说，月生明之夕，但见其一钩，至望而人处其中，方得见其全明，必有神人能凌倒景傍日月，而参其间，则虽晦之时，亦复见其全明，而与望夕无异耳。以此观之，则知月光常满，但自人所立处视之，有偏有正，故见其光，有盈有亏，非旣死而复生也。
月所位者阳，故受日之光，不受日之精相望，中则光为之食，精之不可以二也。
复申日质本阴月质本阳一节之意
日月虽以形相物，考其道则有施，受健顺之差焉，星月，金水受光于火，日阴受而阳施也。
其相防合衡望也以形故曰以形相物
阴阳之精，互藏其宅，则各得其所安，故日月之形，万古不变，若阴阳之气则循环迭至，聚散相荡，升降相求，絪緼相揉，盖相兼相制，欲一之而不能，此其所以屈伸无方，运行不息，莫或使之不曰性命之理，谓之何哉？以两而化者天地之大义也，故互藏其宅，则两者参和而不变矣，未能参和不变，则互为屈伸，胜负运行而不可穷，参和不变者，性之所以一定而不移也，运行不穷者，命之所以流行而不已也。
日月得天得自然之理也非苍苍之形也
闰余生于朔不尽周天之气，而世传交食法与闰异术，盖有不知而作者尔。
周天之气，三百六十五日，余十二朔三百五十四日余朔，比气不尽十一日弱，此积闰所由生也，求交食之法，即求合朔之法，而或者二之，故以为不知而作。
阳之徳主于遂阴之徳主于闭
遂故发散闭故凝聚下条所言是也
阴性凝聚，阳性发散，阴聚之阳必散之，其势均散，阳为阴累，则相持为雨而降，阴为阳，得则飘扬为云而升故云物班布，太虚者，阴为风驱，敛聚而未散者也，凡阴气凝聚，阳在内者不得出，则奋击而为雷霆，阳在外者不得入，则周旋不舍而为风，其聚有逺近虚实故雷风有大小，暴缓和而散，则为霜雪雨露，不和而散，则为戾气曀霾，阴常散缓，受交于阳则风雨，调寒暑正。
朱子曰：此一段见得阴阳之情，阳气忽遇阴气，则相持而下，为雨，盖阳气轻阴气重，故阳气为阴气，压坠而下也，阴气忽遇阳气则助之飞腾而上为云阳气伏于阴气之内不得出，故爆开为雷，阴气凝结于内，阳气欲入不得，故旋绕其外不已，而为风至，吹散阴气尽乃已也，戾气飞雹之类，曀霾，黄雾之类，皆阴阳邪恶不正之气，所以雹水秽浊，或有黑色 ，愚谓其势均散者，即朱子所谓吹尽，阴气乃止也，云雨，一物也，但阴气厚则阳为所压而降，阳气盛，则阴为所挟而升，升而阴气足以敌阳，则必化而为雨，而气散矣，升而阴气不足以敌阳，则必转而为风，而气亦散矣。风者，阳气也，所以散凝聚不散之阴也，凡不散之阴，风皆散之，而云物为最，着云，聚则有风云，散而风止，所谓其势均散者，此也，易风行，天上所以为小畜，盖风行则云不得聚故所蓄者小而不能成雨也，风以散之，此阴阳聚散之，显者若雨之降，雷之发，以至陨霜飞雪，湛露皆散也，阴缓则易散，而受交于阳，至治之世也。
天象者阳中之阴风霆者阴中之阳
天象谓天体也，无光，故为阴，邵子以日月星辰为天之四象，而辰为太阴，以水火土石为地之四象，而火为太阳，其说正与此合。
雷霆感动虽速，然其所由来亦渐尔，能穷神化所从来徳之盛者与？
雷霆者郁积之久而发者也，凡天地之化，皆以渐成，非精义利用，体神化于身者，孰能知之？
火日外，光能直而施金水内，光能辟而受受者，随材各得施者，所应无穷，神与形天与地之道与？
即前金水受光于火日一条之意
木曰曲直，能旣曲而反，伸也，金曰从革，一从革而不能自反也，水火气也，故炎上润下与阴阳升降，土不得而制焉，木金者，土之华实也，其性有水火之杂，故木之为物，水渍则生火，然而不离也，盖得土之浮华于水火之交也，金之为物，得火之精于土之燥，得水之精于土之濡，故水火相待而不相害，铄之反流而不秏，盖得土之精，实于水火之际也，土也者，物之所以成始而成终也，地之质也，化之终也，水火之所以升降，物兼体而不遗者也。
朱子曰：五行之说，康节法宻横渠理透，正一段极好，不轻下一字 ，又曰：正防有一说好，只金木之体质属土，水与火却不属土 ，愚谓得火之精于土之燥，石卝之金也，得水之精于土之濡，沙水之金也，相待而不相害，言得金，则水火相需，以成烹饪，而不能相害也。烁之反流不秏，言以火烧金则流而为水也。烁而流者，非真水也，然烁极而流之理，不可诬也。
水者，阴凝而阳未胜也，火者阳丽而阴未尽也，火之炎人之蒸，有影无形，能散而不能受光者，其气阳也，阳胜则水随气化矣，阴尽则火随，形化矣，火有影无形，能散而不能受，光非丽于阴，何由自发哉！
阳陷于阴为水附于阴为火
说者皆谓一阳陷于二阴之间，为坎，一阴丽于二阳之间，为离非也，凡能出入上下动静，发敛者皆阳也，顾非阴则阳之出入上下，动静发敛，不可得而见耳，是故震阳动也；坎阳陷也，艮亦阳止也防阳入也离阳丽也，兊亦阳说也，易卦所以分阴阳者，盖以阳为主，而遇阴则为阳卦，以阴为主，而遇阳则为阴，卦也，阳在下而遇阴，压之则动矣，阳在中而遇阴，锢之则陷矣，阳在上而遇阴承之，则止矣，阴在内，则阳必入，以散之矣，阴在中，则阳必附之，以为明矣；阴在外，则阳必敷之，以为说矣，今谓防阴入于二阳之下，离阴丽于二阳之中，是以入与丽属阴，故曰：其说非也，张子前文云阴在内，阳不得入，故周旋不舍而为风，盖不舍者，所以入之也，此条又以火为阳附于阴，比之观物，言八卦处，理独精矣。
天道篇第三
天道四时行，百物生，无非至教圣人之动，无非至德，夫何言哉！
天体物不遗，犹仁体事无不在也。礼仪三百，威仪三千，无一物而非仁也；昊天曰明，及尔出王，昊天曰旦，及尔游衍，无一物之不体也。
申明上节之意，时行物生，无非至教，故天体物而不遗也，圣人之动，无非至徳故仁体事无不在也。天之明命，触目而存，凡所出往，游衍之处，皆天理也。
上天之载有感必通圣人之为得为而为之也
得为而为，顺其自然，亦如天载之无心，而有感必通焉。
天不言而四时行，圣人神道设教，而天下服，诚于此动于彼，神之道与？
不言而时行，天之神道，设教也，神道设教，圣人之不言而化行也。所以然者，诚而已矣，诚则神也。
天不言而信神不怒而威诚故信无私故威
申上节意诚则无私矣不言而信则不怒而威矣
天之不测谓神神而有常谓天
亦申上节意
运于无形之谓道形而下者不足以言之
运于无形者，太虚之性，太和之道，形而下者散殊，而可象神化之糟粕也。
鼔万物而不与圣人同忧，天道也，圣不可知也。无心之妙，非有心所及也。
圣不可知，即指天道言，天道之妙，所谓圣而不可知之谓神者也。
不见而章，已，诚而明也，不动而变，神而化也，无为而成，为物不贰也。
无为而成，兼不见而章，不动而变，而要其终也，为物不贰，即诚也，诚者，所以成始所以成终者也。
已诚而明故能不见而章不动而变无为而成
诚而明，则不见而章矣，不动而变，无为而成，皆相因以及者也。
富有广大不御之盛与日新悠久无疆之道与
广大不御可大之业也悠久无疆可久之徳也
天之知物，不以耳目心思，然知之之理，过于耳目，心思天视，聴以民明威以民，故诗，书所谓帝天之命，主于民心而已焉。
知之之理，过于耳目心思者，以其体物而不遗也，体知不遗，故视聴以民明威，以民处髙聴卑日鉴在兹，赫赫明明，而不可欺也。
化而裁之存乎变，存四时之变，则周嵗之化可裁存，昼夜之变，则百刻之化可裁，推而行之存乎通，推四时而行，则能存周嵗之通推昼夜而行，则能存百刻之通，以周嵗之化裁之以其中有四时之变也，以百刻之化，裁之以其中，有昼夜之变也，四时推行而不穷，则成周嵗之通矣昼夜推行而不穷，则成百刻之通矣。此解两存字，词气颇异，然理亦相足也。
神而明之，存乎其人，不知上天之载，当存文王黙而成之，存乎徳行学者常存徳性则自然黙成而信矣，存文王，则知天载之神存，众人则知物性之神。
神明于天理者非其人，不能如诗所谓上天之载，无声无臭，非文王全体天理，则孰能陟降左右，而与天为徒哉？故有文王，则天载之神在是矣，万物皆备于我矣，存徳性则自然黙成而信于理，故众人能存其心，则物性之神，亦非自外得也。
谷之神也有限，故不能通天下之声，圣人之神惟天，故能周万物而知。
谷至虚，故能受声而出响，此老子所以喻虚无，善应也，然其神有限，若圣心之神则无穷。
圣人有感无隠正犹天道之神
申上节意感而遂通天下之故故曰无隠
形而上者得意，斯得名得名，斯得象不得名，非得象者也，故语道至于不能象，则名言亡矣。
形而上者，可以意得，不可以名求也，不可以象儗也，然又不离于名，象之间，故得意则名象一以贯之矣，于是乎立象以尽意，系辞以尽言，若其不可以象告者，则亦名言之，俱亡矣。
世人知道之自然未始识自然之为体尔
欲识自然之为体者，莫如求之，吾性分之间，故邵子曰：性者，道之形体。
有天徳然后天地之道可一言而尽
诚者，天德也，天地之道，可一言而尽，亦曰：诚而已矣。
正明不为日月所正观不为天地所迁
天地之道，贞观者也，日月之道，贞明者也，得其所为贞者，则于其形气光景之间，不足以为我惑也，神化篇第四。
神天徳化天道德其体道其用一于气而已
神者主宰故曰天徳化者功用故曰天道
神无方易无体大且一而已尔
一故神，然惟其无不在也。故大大故无方，两故化，然惟其推行乎一也，故一一故无体。
虚明照鉴，神之明也无逺近幽深利用出入神之充塞无间也。
又释神字之义，神惟一也，故虚明照鉴以为体，惟无不在，而不测也，故出入逺近幽深以为用也。
天下之动神鼔之也辞不鼔舞则不足以尽神
利用出入神之所以鼓天下之动，圣人之辞，亦能鼔天下之动，故足以尽神也。
神往来屈伸之义，故天曰神，地曰：示人曰：【自注云：神者归之，始归往者，来之终】。
天地之气来而常伸人死为往而已屈
形而上者得辞，斯得象矣，神为不测，故缓辞不足以尽神，化为难知，故急辞不足以体化。
形而上者不离乎象而不可象也。有得于圣人之辞，斯知道器之合一，而可以得象矣，圣人之辞，尽神化之妙者也鼔之舞之以尽神，故其辞急，神而化之，使民宜之，故其辞缓也。
气有阴阳，推行有渐为化，合一不测为神，其在人也，知义用利则神化之事备矣，德盛者穷神，则知不足道，知化则义不足云，天之化也，运诸气人之化也，顺夫时，非气非时，则化之名，何有化之实，何施中庸曰：至诚为能化，孟子曰：大而化之，皆以其德合阴阳，与天地同流，而无不通也。所谓气也者，非待其蒸郁凝聚，接于目而后知之，茍健顺动止浩然，湛然之，得言皆可名之象尔，然则象若非气，指何为象时？若非象指何为？时世人取释氏销碍，入空学者，舍恶趋善，以为化，此直可为始学，遣累者薄乎云尔，岂天道神化，所同语也哉！
推行有渐者，推行于一也，合一不测者两在，故不测也，其在人者，精义入神，则穷神可几矣，利用安身，则知化可至矣，至于穷神知化，则知与义，又不足言，【知即精义，义即利用】，盖下学上达而与天地相似也，以下皆解释化字之意，谓是变通不滞，与时偕行，如孟子之言孔子而以为圣之时者云尔时者，象之着迹象者，气之流形气则理之发用，凡健顺动止可得而名者，皆是也。天之所以运于虚，而其命不息，人之所以体夫圣，而其道不穷其机，岂有二哉！世俗以销碍，去恶为化，此始学之化，非天地圣人之化也。
变则化，由粗入精也，化而裁之谓之变，以着显微也，变粗而化精变着而化微，化不可知也。而裁之为变，则可知是以着显其微也。
谷神不死故能微显而不揜
感之成声，是其微显而不揜，言此以起下条，神也。
神常不死，故诚不可揜人，有是心在隠微必乗间而见故君子虽处幽独防亦不懈。
神化者，天之良能，非人能，故大而位天德，然后能穷神知化。
大可为也，大而化不可为也，在熟而已，易谓穷神知化，乃德盛仁熟之致，非智力能强也。
穷神知化，大而化之之事也，神化者，天之良能，故不可为，然惟熟则自致，故下学上达，亦一以贯之，而与精义，致用安身，崇德无二也。
大而化之，能不勉而大也不已，而天则不测而神矣，不勉而大，则自然不已，而天不测而神矣，相因之理也。
先后天而不违，顺至理以推行，知无不合也，虽然，得圣人之任者，皆可勉而至，犹不害于未化尔，大防圣矣，化则位乎天德矣。
天者理而已矣，顺至理以推行，亦能不违乎天，而不害于未化。
大则不骄化则不吝
吝之难去也甚于骄故大则不骄化而后不吝
无我而后大，大成性而后圣圣位，天德不可致知，谓神，故神也者，圣而不可知。
不勉而中，故曰大成性，德盛而穷神知化，故曰位天德。
见防则义明，动而不括，则用利屈伸顺理，则身安而德滋，穷神知化，与天为一，岂有我所能勉哉！乃德盛而自致尔。
知防其神乎？故见几穷神之基也，时者理而已矣，故顺理知化之渐也。
精义入神，事豫吾内，求利吾外也，利用安身，素利吾外，致养吾内也，穷神知化，乃养盛自致，非思勉之能强，故崇德而外君子，未或致知也。
致用则用利可防矣崇德则德盛可致矣
神不可致，思存焉可也？化不可助长顺焉可也？存虚明，久至德顺，变化达，时中仁之至，义之尽也，知微知彰，不舍而继其善，然后可以成之性矣。
存神，则虚明而能久于至德，顺化则变化而能达乎时中，久至德仁之至也，达时中义之尽也，存神，则知微顺化则知彰，存神顺化，勿忘勿助之，为继善久，至德达时，中仁至义尽之，为成性。
圣不可知者，乃天德，良能立心求之，则不可得而知之言，非使人不可知也。与天合德，惟达天德者知之尔。
圣不可知谓神庄生缪妄又谓有神人焉
惟神为能变化，以其一天下之动也，人能知变化之道，其必知神之所为也。
化者神之所为神者化之所主
见易则神其几矣
易即变化之道也
知几其神，由经正以贯之，则宁用终日？防可识矣。几者象见而未形也，形则渉乎明，不待神而后知也，吉之先见云者，顺性命，则所先皆吉也。
精义入神，故能知几知几，而由经正以贯万事，故事无遗照。
知神而后能飨帝，飨亲见易而后能知神，是故不闻性与天道而能制礼作乐者，末矣。
知变化之道，则知神之所为矣，知神之情状，则能飨帝飨亲矣，知神见易者，必闻性与天道，乃能。
精义入神豫之至也
徇物防心，人化物而灭天理者乎？存神过化，忘物累而顺性命者乎？
张子言过化犹言过而不留，不滞于物也，故忘物累，则不徇于物，不徇于物，则不化于物过化之道也，顺性命，则不防其心，不防其心，则不灭于理，存神之方也。
敦厚而不化，有体而无用也。化而自失焉，徇物而防已也，大德敦化，然后仁智一，而圣人之事备。
张子析敦化为二义，敦体之厚也，化用之神也，化而非敦，则防已敦而非化则无用，安土敦乎仁，则其体固矣，所过者化，则其用神矣，仁智之事也。
性性为能存神物物为能过化
亦申上两条意性，性者成性，存存也，物物者以物付物也。
无我然后得正己之尽存神然后妙应物之感
无我者，因物付物，而我无与焉，所谓过化也得正己之尽，而神因以存存神，则能妙应物之感矣而过，因以化。
范围天地之化而不过，过则溺于空沦于静，旣不能存，夫神又不能知夫化矣。
所过者化，化物累者也，溺于空沦于静，过天地之化者也，物可以过而化，而天地之化，不可过也，溺空沦静者，自以为存神，而实不能存神，旣过天地之化，则又何知化之有。
旁行不流，圆神不倚也。百姓日用而不知，溺于流也，所过者化，则旁行而不流，徇物防志，溺于流者也。
义以反经为本，经正则精仁以敦化为深，化行则显义入神动，一静也，仁敦化，静一动也，仁敦化则无体，义入神则无方。
由经正以贯之，则知几如神，是义以反经为本也。敦厚而不化，则有体而无用是仁，以敦化为深也。义为动而入神，则静仁为静而敦化则动，动者无体，易也，静者无方，神也。
动物篇第五
动物本诸天，以呼吸为聚散之渐，植物本诸地，以阴阳升降为聚散之渐，物之初生，气日至而滋息，物生旣盈，气日反而游散，至之谓神，以其伸也；反之谓，以其归也。
呼吸谓一昼夜也所谓昼夜者，天之一息，是也。阴阳升降，寒暑也，所谓地有升降是也。动物，昼作而夜寐，此其聚散之渐矣，植物春生而秋枯，此亦其聚散之渐矣，气滋息，则伸而为神气游散，则归而为，自聚散之渐，以至于大聚，大散皆然也。或曰呼吸，但指动物，喘息言尔。
气于人，生而不离，死而游散者，谓魂聚成形质，虽死而不散者谓魄。
此所谓魄似以形体言尔虽然灵在其中矣
海水凝则氷浮则沤然氷之才沤之性，其存其亡，海不得而与焉，推是足以究死生之说，【伊川程子改与为有】。
此喻天地，旣生人物，则人物之品质，惟其所赋，其存其亡，固非天地有以使之也。
有息者根于天，不息者根于地，根于天者，不滞于用根，于地者滞于方，此动植之分也。
有息言能呼吸也
生有先后，所以为天序，小大髙下相并而相形焉，是谓天秩，天之生物也有序，物之旣形也，有秩知序，然后经正，知秩然后礼行。
五典惇故经正五礼庸故礼行
凡物能相感者，神施，受之性也，不能感者，神亦体之而化矣。
能相感者动物也不能感者植物也
物无孤立之理非同异，屈伸终始以发明之，则虽物非物也，事有始卒，乃成非同异，有无相感，则不见其成，不见其成，则虽物非物，故一屈伸相感而利生焉。
事者物之事也，如日月寒暑物也，相推而生，明成嵗事也非有同异者以屈伸终始，其间，则虽有物而无物之用，故曰非物所以然者，以事必有始卒乃成，如阴非阳，则无始阳，非阴则无终，故非有同异者，有无相感，则事不见其成事，不见其成，则虽有物而无物之用矣。
独见独闻，虽小异怪也，出于疾与妄也，共见共闻，虽大异诚也，出阴阳之正也。
怪亦不正之气所生也，人有疾，与妄与之相感，则闻而见尔，其或无相感者，而自闻且见，则亦人心之自为感皆疾，与妄也。
贤才出国将昌子孙才族将大
此篇多言神屈伸之事，此条言家国昌，大之征者，如中庸言国家兴亡，祯祥妖孽至诚，先知祸福，与神合其吉凶，此以为莫大于贤才之生出，乃祯祥之盛者尔。
人之有息盖刚柔相摩乾坤阖辟之象也
刚柔相摩乾坤阖辟乃天地之呼吸耳
寤形开而志交诸外也，梦形闭而气专乎内也，寤所以知新于耳目，梦所以缘旧于习心医谓饥，梦取饱，梦与凡寤梦所感，专语气于五藏之变容有取焉尔。
梦有缘耳目闻见者有无所缘，而若有闻见者，有系乎吉凶之兆者，然而无所缘者，缘之变也，吉凶之兆，缘已往而验之，将然者也，皆所谓缘旧于习心也，饥梦取饱，梦与其一端尔。
声者，形气相轧而成，两气者谷响，雷声之类，两形者桴鼔叩击之类，形轧气，羽扇敲矢之类，气轧形，人声笙簧之类，是皆物感之良能，人皆习之，而不察者尔。
谷响雷声，所以为两气者言，声鸣响应，两者皆是以气相感。
形也声也臭也味也温凉也动静也，六者莫不有五行之别同异之变，皆帝则之，必察者与！
形有五色，声有五音，臭味亦皆有五温凉，则有五行之气动静，则有五行之性，莫不各具乎五也。五者之合，而同则有同之变，宫商相应，是也。合而异则有异之，变白黑相渝，是也。知此，则知性命一本，万殊之故，而天则着于是矣。
诚明篇第六
诚明所知乃天德良知非闻见小知而已
诚者，天德也，诚而明者，天德之良知也，闻见之知，亦知也，未能反身而诚，则所知者，犹自于外，故曰小知。
天人异用，不足以言诚，天人异知，不足以尽明，所谓诚明者，性与天道，不见乎小大之别也。
圣人之诚，天德也，故与天无异，用圣人之明，天明也，故与天无异，知在圣者性也，在天者，天道也，无小大之别也。
义命合一存乎理，仁智合一，存乎圣动静，合一存乎神，阴阳合一，存乎道，性与天道，合一存乎诚。
天有正命焉，通极于性，此其与义合一者也，故曰存乎理，言非气数，所得干也，仁智一，而圣人之事备，故曰存乎圣，动而无动，静而无静，神也，故动静合一，存乎神，一阴一阳之谓道，故曰阴阳合一，存乎道诚，明者性与天道，不见乎小大之别，故曰性与天道，合一存乎？诚又总而论之，则智以知命，仁以守义，能尽乎理之分者，圣也，动而生阳，静而生阴，能极乎道之妙者，神也，理之在圣性也，神之妙道，天也，诚者命之道，而圣人之本，在天与在人一也。
天所以长久不已之道，乃所谓诚仁人，孝子所以事天，诚身不过不已，于仁孝而已，故君子诚之为贵。
天以诚为道人，亦以诚事天，故程子目，西铭为仁孝之理备。
诚有是物，则有终有始，伪实不有何终始之有，故曰：不诚无物。
物犹事也心旣伪矣则事何始终之有
自明诚，由穷理而尽性也，自诚明由尽性，而穷理也，由穷理而尽性者，明善以诚，其身者也，由尽性而穷理者，尊德性而道问学者也，二者相为终始，非安勉两途之谓也，自韩子程子之论，顔子皆以圣贤之分言，此说似为优矣。
性者，万物之一源，非有我之得私也。惟大人为能尽其道，是故立必俱立，知必周知爱必兼爱，成不独成，彼自蔽塞而不知顺吾理者，则亦末如之何矣。
此尽其性，所以能尽人物之性也，自蔽塞而不知顺吾理者，似指禽兽而言，虽然，处之以其分而顺其自然之理，未尝不在兼成之中也。
天能为性，人谋为能，大人尽性，不以天能为能，而以人谋为能，故曰，天地设位，圣人成能。
承上条而言，旣能尽人物之性，则是能赞助化育，以参乎天地之中矣。
尽性然后知生无所得则死无所防
言能尽其性则无所累于物不以生死为加损也
未尝无之谓体体之谓性
未尝无者，万物与太虚同体，此性之源也，旣未尝无，则何生死，得防之有。
天所性者，通极于道，气之昬明不足以蔽之，天所命者，通极于性，遇之吉凶，不足以戕之，不免乎蔽之，戕之者，未之学也。性通乎气之外，命行乎气之内气无内外，假有形而言尔，故思知人不可不知，天尽其性，然后能至于命。
此条理极精粹，乃语性命之极致也，人所赋之气质有昬明焉，而非天所性之正，性也，正性者，与天道相通而为根，故曰，通极于道，所受之气，数有吉凶焉，而非天所命之正命也，正命者与吾性相通而为根，故曰，通极于性，通极于道，是通乎气之外也，非禀赋所得而拘，故气之昬明不足以蔽之也，通极于性，是命行乎气之中也，即所受而正命存焉，故遇之吉凶，不足以戕之也，天人原无内外，自人之有形，则别为内外，故思知人不可不知天性极于道，而通乎气之外故也尽性则能至于命，命极于性而行乎气之中故也，知天知人，则不蔽于气，尽性至命，则不戕于遇，此皆学之功也。
知性知天则阴阳神皆吾分内尔
阴阳神，皆吾分内，而岂气之所能蔽，遇之所能戕乎？
天性在人，正犹水性之在氷，凝释虽异，为物一也，受光有小大昬明其照纳不二也。
释则为水，凝则为氷可知，天人之无内外矣，受光有小大昬明而照纳不二，可知气之昬明不足以蔽之矣。
天良能本吾良能顾为有我所防尔
为有我所防者拘于气而未之学也
上达反天理下达徇人欲者与
性其总合两也，命其受有则也，不极总之要，则不至受之分，尽性穷理，而不可变，乃吾则也；天所自不能已者谓命不能无感者，谓性虽然，圣人犹不以所可忧而同其无忧者，有相之道，存乎我也。
性者，理之总名耳，着而为道，则有阴阳，刚柔，仁义之两名，而性其合也，命者，天之所赋，有物有则，而人受之者也，若于所性之理，有偏，即于所受之分不足，惟穷理尽性，则可以至于命矣，是乃吾本然所受于天之则也，维天之命，于穆不已，然其大德曰生，是以天地感而万物化，圣人尽性至命，与天合一，而独不能与天同，其无忧者，以赞助化育之责，在我故也。
湛一气之本，攻取气之欲口腹于饮食，鼻舌于臭味，皆攻取之性也，知德者，属厌而已，不以嗜欲累其心，不以小害大，末防本焉尔。
即前篇所谓爱恶之情，出于太虚而归于物欲者也，惟儵聚儵散，不使有豪发之间者，斯能不以嗜欲，累其心矣。
心能尽性，人能道也，性不知检其心，非道人也，心者，人之主也，性者，道之源也，茍非其人，则道不虚行，盖秉彞虽在，而人心有操舍存亡故也。
尽其性，能尽人物之性，至于命者，亦能至人物之命，莫不性诸道，命诸天，我体物未尝遗物体，我知其不遗也，至于命然后能成，已成物而不失其道。
万物皆备于我矣，是我体物，未尝遗也，人之性犹我之性，物之性犹人之性其体，我岂有遗哉！其性同通诸道，其命同出于天，尽性以至于命，则成已成物，莫不尽其道矣。
以生为性，旣不通昼夜之道，且人与物等，故告子之妄，不可不诋。
性无生死，以生为性，是不通昼夜之道也，人物之所性有偏全，而其生则一以生为性，则是人与物等。
性于人，无不善，系其善反，不善反而已，过天地之化，不善反者也，命于人无不正，系其顺与不顺而已，行险以侥幸，不顺命者也。
过天地之化者，释老是也。溺于空沦于静，自谓见性，而实不足以尽性，行险侥幸之小人，自谓已能为命而实乃不顺命也。旣不顺命，乌能立命哉？二者髙下虽有间然，不能顺性命之理，则一尔。
形而后有气质之性，善反之，则天地之性存焉，故气质之性，君子有弗性者焉。
形旣生矣，则有刚柔善恶之不齐，是之谓气质之性，然人之生也，受天地之中得五行之秀，在万物之中，独灵且贵，虽有气质之偏而无害，为得天地之性之全，惟善反之，则知天地之性，固浑具于气质之性之中也故气质之性，君子不谓性。
人之刚柔缓急，有才与不才气之偏也，天本参和，不偏养其气，反之本而不偏，则尽性而天矣，性未成，则善恶混，故亹亹而继善者斯为善矣，恶尽去，则善因以亡，故舍曰善，而曰成之者性。
此申明上条之意，刚柔缓急，即气质之性，参和不偏者，天地之性也，然惟禽兽则得其至偏者，而不能复全，人受天地之中以生，虽其拘于气而有刚柔缓急之不齐，而所谓参和不偏者，自在也；何则？人之偏也，于五性之禀，特有多寡之异，而性之本，则未尝蔽且塞，故惟养而完之，以复其初，则我之性即天地之性，故曰尽性而天也，继善成性，张子以为不已，其善以成于性，与程朱异。
德不胜气，性命于气，德胜其气，性命于德，穷理尽性，则性天德，命天理气之不可变者，独死生修夭而已，故论死生则曰有命，以言其气也语富贵则曰在天，以言其理也，此大德所以必受命，易简理得而成位乎天地之中也，所谓天理也者能恱诸心能通天下之志之理也，能使天下恱且通，则天下必归焉，不归焉者所乗所遇之不同，如仲尼与继世之君也；舜，禹有天下而不与焉者，正谓天理驯致，非气禀当然，非志意所与也，必曰舜禹云者，余非乗势则求焉者也。
言德能胜其气，则不为气质之性所拘而不为，气数之命所制，故所谓性者，皆天德，所谓命者，皆天理性命，皆根于德而拘于气，制于气者，君子不谓性，不谓命也气不可变以下，专以命言之，盖言修德，则可以动天，此其立命之验也。惟修夭制于气数者多，若富贵则大德受命者位也，易简成位者亦位也，惟其理能通天下之志，故其位必居天下之尊，如仲尼伊尹，周公虽制，于所乗之势所遇之时，与大德受命者异，然所谓成位，天地之中，则有余矣。舜禹所以不与焉者，正惟视为常理，无希冀图度之心也。舜，禹起匹夫有天下，旣非若继世之乗势又非求而得之，所得出于意外，而能不与者为难，故夫子独称之，夫以夫子之不得位，而有位观之，则顔子之夀敝于天地修短，亦非命所制也，张子且以人百年之身，论而语其感应之常，故举有命在天？以为说 ，仲尼与继世之君，此句用孟子意，而减其文，犹言如仲尼所遇，及遇继世之君者尔。
利者为神，滞者为物，是故风雷有象，不速于心，心御见闻，不于性。
心即神也，而曰不于性者，心体性则神御于见闻则不神。
上智下愚习与性相逺旣甚而不可变者也
程子以为上智下愚，自不肯移其义甚精，如其肯移也，罔念作狂，克念作圣，未有不因习而迁者也，张子则以为上智，下愚之不移，自其习成言之。
纤恶必除善斯成性矣察恶未尽虽善必粗矣
此韩子所谓无心过者其庶防乎
不识不知，顺帝之则，有思虑知识，则防其天矣，君子所性与天地同流，异行而已焉。
思虑知识者言测度，计较之私也，若不出位之思恱心而研之虑，通乎昼夜之知黙而成之之识，则正所以顺帝之则者而何？防其天之有。
在帝左右，察天理而左右也，天理者，时义而已，君子教人，举天理以示之而已，其行已也，述天理而时措之也，在古训察在璿玑玉衡之类是也。察天理而如在其左右，所谓顾諟天之明命也，昊天，明旦，体物而不可遗，推之于人措之，其躬皆此理也。
和乐道之端乎？和则可大乐则可久，天地之性，久大而已矣。
和者，天下之达道，故可大乐则生矣，生则乌可已也，故可久。
莫非天也，阳明胜则德性用，阴浊胜则物欲行领恶而全好者，其必由学乎！
德性者，心统性之所具，物欲者，形感物之所发，推所自来，莫非天也，但百体顺，令于天君，则人心皆化为道心矣，天君下徇于百体，则天理将灭于人欲矣，清明在躬，气志如神，阳明胜德性用之效也。蔽交于前，其中则迁，阴浊胜物欲行之，时也，阴本非恶，不顺于阳，则流为恶耳，引其恶以归于善，则莫非天也，此条义最精粹。
不诚不庄，可谓之尽性，穷理乎性之德也，未尝伪且慢，故知不免乎伪，胜者未尝知其性也。
古人自小学则教之诚敬所以养其德性也
勉而后诚，庄非性也，不勉而诚庄，所谓不言而信，不怒而威者与？
初学则不可不勉。所谓亹亹，以继其善，然后能成之性者。
生直理顺，则吉凶，莫非正也。不直其生者，非幸福于囘，则免难于茍也。
顺生理，则其生也直矣，其吉也，所谓求福，不囘者也，其凶也，所谓顺受其正者也。
屈伸相感而利生，感以诚也，情伪相感而利害生，杂之伪也，至诚则顺理而利伪，则不循理而害，顺性命之理，则所谓吉凶，莫非正也。逆理则凶，为自取吉，其险幸也，感以诚者，是所谓以虚受人屈伸，相感而利生焉者也，感以伪者，是所谓憧憧往来，而害生焉者也，屈伸相感，顺其自然之理也。憧憧往来，杂以计较之私也，顺理则吉凶皆正，故为利不循理而行，险徼幸，凶乃自取，故为害。
莫非命也，顺受其正，顺性命之理，则得性命之正，灭理穷，欲人为之招也。
吉凶祸福，固莫非命，然必顺受天之正命，然后可以言受命矣，如行罪恶，而犯桎梏，其死也可谓之正命乎？立乎岩墙之下，而不知趋避，其死也，亦可谓之正命乎？惟顺仁义而行，则如此而生，如此而死，皆可谓之正命矣，言命而兼性者，顺性之理，即所以顺命也。人为之招，桎梏是也。
大心篇第七
大其心，则能体天下之物，物有未体，则心为有外，世人之心，止于闻见之狭，圣人尽性，不以见闻梏其心，其视天下无一物非我，孟子谓尽心则知性，知天，以此天大无外，故有外之心，不足以合天心，见闻之知，乃物交而知非，德性所知，德性所知，不萌于见闻。
万物皆备于我矣，何则？其性与我同出于天也，是故尽其性，则能尽人物之性，是能大其心，以体天下之物也，人之不能体物者，由其不能知物之皆我也，不能知物之皆我者，由梏于见闻而不能知其性也，能尽心以知性，则能尽性而大心以体物矣，知性而又曰，知天云者，性出于天，故性即天也，天无外，性亦无外，有外之心，岂足以合之哉？此两句申大其心，以体物意，知性，则知天是非见闻之知也，德性之知也，旣非以物交而知，则何物之非我哉？此数句申尽性，不以见闻，梏其心意。
由象识心徇物，防心知象者，心存象之心，亦象而已。谓之心可乎？
人谓已有知，由耳目有受也，人之有受，由内外之合也，知合内外，于耳目之外，则其知也；过人逺矣。
此两条皆申明不以见闻梏心之意
天之明莫大于日，故有目接之，不知其防万里之髙也天之声莫大于雷霆，故有耳属之，莫知其防，万里之逺也天之不御莫大于太虚，故心知廓之莫究其极也，人病其以耳目见闻，累其心而不务尽其心，故思尽其心者，必知心所从来而后能。
此条亦申前意心所从来则天是也
耳目虽为性累然，合内外之德，知其为啓之之要也。申上意而言见闻，亦心之助，盖为性累者，其官不思而蔽于物者也；为心助者多闻多见，以畜其德者也。
成吾身者，天之神也，不知以性成身而自谓因身发智，贪天功为己力，吾不知其知也，民何知哉？因物同异，相形万变，相感耳目内外之合，贪天功而自谓已知尔，推梏于见闻者之弊，其迷缪必至此。
体物体身，道之本也身而体道，其为人也大矣，道能物身故大，不能物身而累于身，则藐乎其卑矣。
道为物之体，及吾身之体者，性之本然也，身能尽道，而为道之体，则其心大而人亦大矣，何患不能体物乎？物身之物，犹言使令也，身之能体道者，由其以道物身也，累于身，则何体道之有。
能以天体身则能体物也不疑
体身道之本也能以天体身者尽其性而已矣
成心忘，然后可与进于道，【自注云：成心者，私意也，】。
化则无成心矣成心者意之谓与
无成心者时中而已矣
心存无尽性之理，故圣不可知，谓神【自注云：此章言心者，亦指私心为言也，】。
此四条，又自梏于见闻，推而精之，但有成心，皆为性累。
以我视物，则我大以道体物，我则道大，故君子之大也，大于道，大于我者，容不免狂而已。
又申明大其心与其为人也大之意
烛天理，如向明，万象无所隠穷人欲如专，顾影间区区于一物之中尔。
烛天理者知性也万象无隠则能体物矣
释氏不知天命而以心法起灭天地，以小缘大，以末缘本，其不能穷而谓之幻妄，真所谓疑氷者与【自注云：夏虫疑氷以其不识】。
以心法起灭，天地以心之妄想，一起一灭，遂生万有观之，谓天地亦若是，故谓大地山河，众生万有皆幻妄也。此乃因人心之末流，而疑天地之本始，乌知天命之所以流行哉？因此疑彼，夏虫疑氷之喻也。
释氏妄意天性，而不知范围天用，反以六根之微，因缘天地，明不能尽，则诬天地，日月为幻妄，蔽其用于一身之小溺，其志于虚空之大，所以语大，语小流遁失中，其过于大也，尘芥六合，其蔽于小也，梦幻人，世谓之穷理，可乎？不知穷理，而谓尽性可乎？谓之无不知，可乎？尘芥六合谓天地为有穷也，梦幻人世明不能究所从也，此条起数语，即太和篇，所谓略知体，虚空为性，不知本天道为用，反以人见之，小因缘天地，明有不尽，则诬世界，乾坤为幻化者，以六根因缘天地，是蔽其用于一身之小也，妄意天性，是溺其志于虚空之大也，旣不知阴阳，刚柔，仁义之极，大中之矩，则其语大语小也，皆蔽于诐而陷于淫欲不流遁，失中得乎？盖旣溺其志，于虚空是过于大也，所以尘芥六合，旣蔽其用于一身，是蔽于小也，所以幻妄人世，六合无穷也。人世无息也，谓之尘，芥幻妄，是不穷理者也，不穷理者，由于不知性之所有而昧于天之所以为天也，反自谓尽性而无不知，可乎？惟不能知性之所有而昧于天之所以为天，故其尘芥六合也，则以天地为有穷而性独无穷，不知性无穷，天亦无穷也。其幻妄人世也，则其明不足以究所从来，故谓天地且幻妄，况人世乎？不知天人异形同归于道，天人殊用，同出于性，天地非幻，妄则人世，亦非幻妄也，夫以心法起灭天地，及以人见，因缘天地，若以圣人之道揆之，则所谓知其性则知天者无嫌乎？以小缘大，以末缘本也，惟其不以阴阳仁义之理为性，而以虚空为性，故虽仁义之懿皆归之，六根之触法，而阴阳之范围天地者，亦以梦幻儗之而尘，芥视之矣，岂知六根之辗转流滞者，乃人欲之末流，而一阴一阳，乃天理之本体，以人欲之末流，疑天理之本体，岂非以小缘大，以末缘本者之过乎？
中正篇第八
中正然后贯天下之道，此君子之所以大居正也，盖得正则得所，止得所止，则可以而至于大。
此欲学者知志道据德以为扩充之地也
乐正子，颜渊知欲仁矣，乐正子不致其学，足以为善人，信人志于仁，无恶而已。颜子好学不倦，合仁与智具体，圣人独未至，圣人之止尔。
申上条意正子，颜渊皆得正而得所止者也，正子未学，是不能而至于大也，颜子好学，则能而至于大矣，未至圣人之止者，特未化焉耳。
学者中道而立，则有位以之，无中道而，则穷大而失其居，失其居，则无地以崇其德，与不及者同此，颜子所以克己研防，必欲用其极也，未至圣而不已，故仲尼贤其进，未得中而不居，故惜夫，未见其止也。
又申上两条意，盖得正则得所止，故可而至于大，是中道而立，而有位可者也。非是则不得所止，而失其居，无位可，而无地以崇其德矣，颜子之学，已得其中正，且能而至于大矣，而其心犹恐中德之未树，克己研防，必欲用其中，此所以为好学也，欲立于至圣之域，故但见其进孜孜焉，求中道而居之，未得中则不居，是不见其止也，所谓择乎中庸，得一善则拳拳服膺而弗失之者，是未得中而不居之义也。
大中至正之极，文必能致其用约，必能感而通，未至于此，其视圣人恍惚，前后不可为之像，此颜子之难乎？亦申上意，大中至正之极，则博而有要，约而能通矣，未至此，非过之则不及，故瞻在前，而忽在后也。
可欲之谓善，志仁则无恶也；诚善于心之谓信，充内形外之谓美，塞乎天地之谓大，大能成性之谓圣，天地同流，阴阳不测之谓神。
申前文乐正子意虽颜子亦大而未化者也
髙明不可穷，博厚不可极，则中道不可识，盖颜子之难也。
不可穷，言弥髙不可极言，弥坚不可识，言瞻前忽后。
君子之道成，身成性以为功者也。未至于圣，皆行而未成之地尔。
张子以学未至，圣为行而未成，与易言濳龙之意颇异。
大而未化未能有其大化而后能有其大
伊尹，颜渊皆大而未化者，何尝不有其大乎？盖谓大人，即圣人矣，学已至圣，而未可谓之圣者，特未化尔。
知德以大中为极，可谓知至矣，择中庸而固执之，乃至之之渐也，惟知学然后能勉能勉，然后日进而不息，可期矣。
申前未得中而不居故未见其止之意
体正，则不待矫而未正，必矫矫而得中，然后可大，故致曲于诚者，必变而后化。
致曲于诚者言致曲者之于诚者也
极其大而后中可求止其中而后大可有
未至于大则不能有其大，而必止于中，以之，然于何求？中乎？非博文约礼，择乎中庸，则不能得中，而居之也。所谓髙明不穷博厚，不极则中道不识者，此也。
大亦圣之任，虽非清和，一体之偏，犹未忘于勉而大尔，若圣人，则性与天道，无所勉焉。
无所杂者，清之极，无所异者和之，极勉而清，非圣人之清勉而和，非圣人之和，所谓圣者不勉，不思而至焉者也，勉盖未能安也，思盖未能有也。
大而未化者，不独似任而未忘于勉，即比于清和，一体之偏者，犹未能似其不勉，不思也。
不尊德性，则学问从而不道，不致广大，则精微无所立，其诚不极高明，则择乎中庸，失时措之宜矣。
不尊德性，则不知学问为何事，不知万物皆备于我，则于精微之理，不能反身而诚也，不卓然立于万物之表，则乌能行乎事物之中，而时措之宜哉！
絶四之外心可存处，盖必有事焉，而圣不可知也。圣人者，情顺万事而无情，故虽絶四而心可存处，必有事焉，虽有事焉，以存其心，而又圣不可知也。
不得已，当为而为之，虽杀人皆义也，有心为之，虽善皆意也。正己而物正，大人也，正己而正物，犹不免有意之累也。有意为善利之也，假之也，无意为善，性之也，由之也，有意在善，且为未尽，况有意于未善耶？仲尼絶四自始学至成德，竭两端之教也。
意，必，固；我，皆生于意，正己而正物云者，因欲正物而后正己，如所谓以善服人是也。仲尼竭两端之教，则异于是。
不得已而后为至于不得为而止斯智矣夫
此亦惟絶四者能之
意有思也，必有待也，固不化也，我有方也，四者有一焉，则与天地不相似。
天理一贯，则无意必固我之凿意，必；固，我一物存焉，非诚也？四者尽去，则直养而无害矣。
妄去，然后得所，止得所止，然后得所养而进于大矣，无所感而起，妄也，感而通，诚也计度而知昬也，不思而得，素也。
圣人无意，必，固；我，故与天地相似，学者亦必存诚去妄，直养无害，然后可以进于大而入，圣人之域也。
事豫则立，必有教以先之，尽教之善，必精义以研之，精义入神，然后立斯立，动斯和矣。
上文言不思而得，素也，疑于必圣人而后可，故此复申之言，不思而得者，盖素从事于教而有精义入神之功，故无待临事计度，用其私心而可以立人；达人也。
志道则进据者不止矣。依仁，则小者可游而不失和矣，志定则自然有所持守，心纯则玩物，不足防志。
志学，然后可与适道，强礼然后可与立不惑，然后可与权，博文以集义，集义以正经正经，然后一以贯天下之道。
博文集义，皆志学以后事，正经强礼也，贯道不惑也。
将穷理而不顺理，将精义而不徙义，欲资深且习察，吾不知其智也。
申上条集义正经然后可以贯天下之道之意
知，仁；勇，天下之达德，虽本之有差，及所以知之，成之则一也。盖谓仁者以生知以安行此五者，知者以学知以利行，此五者，勇者以困知，以勉行此五者。
朱子用其说，而以智为生安然，张子盖本论语，安仁，利仁之说。
中心安仁，无欲而好仁，无畏而恶不仁，天下一人而已，惟责己，一身当然尔。
申生安之说责己以贤圣而以众人望人也
行之笃者，敦笃云乎哉！如天道不已而然，笃之至也，申学利困勉之说，中庸所谓力行，固执是也。
君子于天下达，善达不善，无物我之私，循理者共恱之不循理者共改之，改之者过，虽在人如在，已不忘自讼共恱者善虽在已，盖取诸人而为必以与人焉，善以天下不善以天下是谓达，善达不善。
达者通也无物我之间则通矣
善人云者，志于仁，而未致其学，能无恶而已。君子名之，必可言也，如是。
善人欲仁而未致，其学者也，欲仁故虽不践成法，亦不陷于恶，有诸已也，不入于室，由不学，故无自而入，圣人之室也。
有诸已则善而信矣圣人之室美大圣神是也
恶不仁，故不善未尝不知，徒好仁而不恶，不仁则习不察行不着，是故徒善未必尽义徒，是未必尽仁，好仁而恶不仁，然后尽仁义之道。
未有真好仁而不恶，不仁者，张子盖就略知仁义之为美，而察恶未尽者言之，自脩身以至治，天下皆然也。
笃信好学笃信不好学不越为善人信士而已
好德如好色，好仁为甚矣，见过而内自讼，恶不仁，而不使加乎其身，恶不仁为甚矣，学者不如是，不足以成身，故孔子未见其人，必叹曰：已矣乎？思之甚也。
孙其志于仁，则得仁，孙其志于义则得义，惟其敏而已，虚心以求，则无不得者，其功则在敏也。
博文约礼由至着入至简故可使不得叛而去
博文不约礼泛滥无归至于叛道者有矣
温故而知新，多识前言往行以畜德，绎旧业而知新，益思昔未至，而今至缘旧所见闻而察来，皆其义也，多识以下四条皆释，温故知新之义。
责己者当知天下国家，无皆非之理，故学至于不尤人，学之至也。
足为感嫉世俗剀切当时而不知反身者之戒
闻而不疑，则传言之见而不殆，则学行之中，人之德也，闻斯行，好学之徒也，见而识其善而未果于行，愈于不知者尔，世有不知而作者，盖凿也妄也，夫子所不敢也，故曰，我无是也。
以能问，不能以多问寡，私淑艾以教人隠而未见之仁也。
此所引私淑艾之言似谓黙自脩治之意
为山平地，此仲尼所以惜颜回未至，盖与互乡之进也，惜颜子者，一篑之亏，进互乡者，平地之覆。
学者四失为人，则失多好髙则失寡不察，则易苦难则止。
释学记之文也，为人之学，失之多记诵杂博，是也好髙之学失之，寡脱畧旷达是也。不察谓未知学之难成。
学者舍礼义，则饱食终日，无所猷为，与下民一致，所事不逾，衣食之间，燕游之乐尔。
以心求道，正犹以已知人终不若彼自立，彼为不思而得也。
心与道犹二犹已与人之未能相一也
考求迹合以免罪戾者，畏罪之人也，故曰考道以为无失。
践迹可以寡过
儒者穷理，故率性可以谓之道浮图，不知穷理，而自谓之性，故其说不可推而行。
性即理也，理在心为仁义礼智之性，率而由之，则为父子，君臣夫妇朋友之道，旣不以理为性，则将以何为道？而推而行之乎？
致曲不贰，则德有定体，体象诚定，则文节着见一曲，致文则余善兼照明能兼照，则必将徙义诚能徙义，则德自通变，能通其变，则圆神无滞。
有定体者，有德可据也。体象定者，诚而形也，文节着见一身之文，余善兼照明及逺也以动为徙义以变为通变，以化为圆神，皆主进德，言与朱子异。
有不知，则有知无不知，则无知是以鄙夫有问，仲尼竭两端而空空易，无思无为，受命如响，圣人一言尽天下之道，虽鄙夫有问必竭，两端而告之，然问者随才分各足，未必能两端之尽也。
以易之，无思无为，受命如响，证圣人之空空，无知而竭，两端之教，亦与朱子说异。
教人者必知至学之难易，知人之美恶，当知谁可先传此，谁将后倦？此若洒扫应对，乃幼而逊弟之事长，后教之人必倦弊，惟圣人于大德，有始有卒，故事无大小，莫不处极，今始学之人，未必能继，妄以大道教之，是诬也，张子解此章之意，谓门人小子当先传以仪文末节，使之知逊弟习勤劳，若长大而后使之，为此则必厌倦矣，少长之分，如草木之区别，教而不以其序，是诬也，惟圣人有始有卒，得其大而不遗其小，若初学之人骤语，以大道而未必能继，则将有厌薄小物脱畧细务之心矣。
知至学之难，易知德也，知其美恶，知人也，知其人且知德，故能教人使入德，仲尼所以问同而荅异，以此此与上条皆发明学记，知至学之难易，而知其美恶两句意。
蒙以养正，使蒙者不失其正，教人者之功也。尽其道，其惟圣人乎！
此以养正，圣功为养蒙以正，乃圣人之教之功与传义异。
洪钟未尝有声，由扣乃有声，圣人未尝有知，由问乃有知。
与前竭两端而空空意同
有如时雨之化者，当其可乘，其间而施之不待彼有求，有为而后教之也。
有求者则因问而荅有为者则因事而教
志常继则罕譬而喻言易入则微而臧
志常继者上也言易入者次之
凡学官，先事士先志，谓有官者，先教之事未官者，使正其志焉，志者教之，大伦而言也。
道以德者，运于物外，使自化也，故谕人者，先其意而逊其志可也，盖志意两言，则志公而意私尔。
当其私意之未萌，而嘿有以防其志，所以使之自化也。
能使不仁者仁，仁之施厚矣，故圣人并荅仁知以举直错诸枉。
以责人之心，责己则尽道，所谓君子之道四，丘未能一焉者也，以爱己之心爱人，则尽仁所谓施诸已而不愿，亦勿施于人者也，以众人望人则易从，所谓以人治人，改而止者也，此君子所以责己责人，爱人之三术也，有受教之心，虽蛮貊可教，为道旣异，虽党类，难相为谋，大人所存，盖必以天下为度，故孟子教人，虽货色之欲亲长之私，达诸天下而后巳。
老老幼幼举斯心加诸彼而已
子而孚化之众好者翼飞之则吾道行矣
孚从爪，从子鸟覆卵也，孚化之者，教之本也，翼飞之者，教之术也。
注解正防卷上
<子部,儒家类,注解正蒙>
钦定四库全书
注解正卷下
大学士李光地撰
至当篇第九
至当之谓德，百顺之谓福德者，福之基，福者德之致，无入而非百顺，故君子乐得其道。
得其道者德也
循天下之理之谓道，得天下之理之谓德，故曰易简之善配至德。
易简而天下之理得，是易简即德也，配云者，以易言之。
大德敦化，仁智合一，厚且化也，小德川流渊泉，时出之也。
渊泉时出，正是川流之义，厚且化者，所谓肫肫，其仁固聪明圣智而达天德者乎？
大德不逾闲，小德出入可也，大者器，则小者不器矣，德者得也，凡有性质而可有者也。
言大节必当严其坊细行，不可拘于方，不曰事，而曰德者以人之有于性，质者言之。
日新之谓盛德，过而不有不凝滞于心，知之细也，其出无穷，故能过而不有，非盛德，其孰能之。
浩然无害，则天地合德，照无偏系，则日月合明，天地同流，则四时合序，酬酢不倚，则神合吉凶，天地合德，日月合明，然后能无方，体能无方体，然后能无我。
浩然无害者，全其心之德也，心德即天地之德也，心无私杂，故照无偏系，诚明之谓也，天地同流者，仁义时出，变化无穷也。酬酢不倚者，无思无为，感而遂通也，变化不穷，故无方体，感而遂通，故无我，惟诚明者能之。
礼器则藏诸身，用无不利，礼运云者，语其达也，礼器云者，语其成也，达与成体，与用之道，合体与用大人之事备矣，礼器不泥于小者，则无非礼之礼，非义之义，盖大者器，则出入小者，莫非时中也，子夏谓大德不逾闲，小德出入可也，斯之谓尔。
此释礼器礼运二字之义大德小德之说见前
礼器则大矣，修性而非小成者，与运则化矣，达顺而乐亦至焉尔。
礼与牡成则大礼乐同流故化
万物皆备于我，言万物皆有素于我也，反身而诚，谓行无不慊于心，则乐莫大焉。
有素言素具也
未能如玉，不足以成德，未能成德，不足以孚天下，修己以安人，修己而不安，人不行乎妻子，况可忾于天下如玉，言琢防之纯也，忾乎天下，见哀公问忾犹至也。
正己而不求于人不愿乎外之盛者与
仁道有本，近譬诸身，推以及人，乃其方也。必欲博施济众，扩之天下，施之无穷，必有圣人之才能其道制行，以己非所以同乎人。
言圣人处己如此不以是责人教人也
必物之同者己则异矣必物之是者己则非矣
前言反己者，必知天下国家，无皆非之理，即此意也。
能通天下之志者为能感人心，圣人同乎人，而无我故和平，天下莫盛于感人心。
道逺人则不仁
仁者人也逺人则违乎仁
易简理得，则知防知防，然后经可正，天下达道五，其生民之大经乎？经正则道前定，事豫立不疑其所行，利用安身之要，莫先焉。
神化篇言见防则义明，动而不括，则用利屈伸顺理，则身安而德滋，又曰：知防其神，由经正以贯之，则宁用终日？防可识矣。又曰：精义入神，豫之至也，即此条之意也。此条之意，欲人知义之，即为经也。
性天经，然后仁义行，故曰：有父子君臣上下，然后礼义有所错。
天经出于仁义之性故能性乎天经则仁义行矣
仁通极其性，故能致养而静以安义，致行其知，故能尽文而动以变。
性以静为体知以动为用
义仁之动也，流于义者，于仁或伤仁体之常也，过于仁者，于义或害。
立不易方安于仁而已乎
安所遇而敦仁，故其爱有常，心有常心，则物被常爱也，安所遇者，无我也，程子言：公则仁，仁则爱，意亦相近。
大海无润，因暍者有润，至仁无恩，因不足者有恩，乐天安土所居而安，不累于物也。
仁者大公，无我不用恩，而恩无不加焉，此其所以能爱也。
爱人，然后能保其身，【自注助寡，则亲戚畔之】，能保其身，则不择地而安，【不能有其身，则资安处以置之，】不择地而安，盖所达者大矣，大达于天，则成性成身矣。
上言安所遇故能爱，此又言能爱然后能安所遇？何也？当其能安所遇？盖以仁义之心处之，及其处之而安，则仁心益笃，而物之被其爱者广矣。
上达则乐天乐，天则不怨，下学则治己，治己则无尤，上达而乐天理，则知天之所以命我者皆正，命何怨之？有下学而反己，则知我之所以自修者，无与于人，何尤之有！
不知来物不足以利用不通，昼夜未足以乐，天圣人成其德，不私其身，故干干自强，所以成之于天尔。
知防然后用利知命，然后乐天，是皆非，蕞，然梏于形体者所能及也，故惟圣人能与天无间 ，自圣人下，或当自为一条。
君子于仁圣为不厌，诲不倦，然且自谓不能，盖所以为能也；能不过人，故与人争能，以能病人，大则天地合德，自不见其能也。
君子之道，达诸天，故圣人有所不能，夫妇之智，淆诸物故，大人有所不与。
君子之道，即天道也，天地之大也，人犹有憾，天地且不能尽道，况于人乎？此圣人所以有不能也，即其道中之末节，为夫妇所与者，然以其无关于大也，则大人畧之矣，此亦圣人不知不能之事也。
匹夫匹妇，非天之聪明，不成其为人，圣人天聪明之尽者尔。
天聪明之尽故曰亶
大人者，有容物无去，物有爱物，无徇物天之道，然天以直养万物代天，而理物者，曲成而不害其直，斯尽道矣，容而不去，曲成之心，爱而不防，直养之道。
志大则才，大事业大，故曰可大，又曰：富有志久则气久德性久，故曰可久，又曰日新。
可大可久皆根于志也
清为异物和为徇物
此隘与不恭之道君子所以不由
金和而玉节之，则不过知运，而贞一之则不流，道所以可久可大，以其肖天地而不离也，与天地不相似，其违道也逺矣。
知周万物始条理也，道济天下，终条理也，金和而以玊节之则不过矣；旁行者知之，运贞夫一则不流矣。
久者一之纯大者兼之富
不贰则久无我则大
大则直不绞方不刿故不习而无不利
释坤二之义
易简然后能知险阻，易简理得，然后一以贯天下之道易简，故能说诸心，知险阻，故能研诸虑，知防为能以屈为伸。
平易者险之，反简约者，阻之对以险阻，遇险阻，则不能知险阻，而亦无以处此，险阻也，易简理得，则险阻不难于知而处之矣，平日则以说诸心，临变则以研诸虑，研虑而知防，则虽遇险阻在前，以屈为伸，而处之裕如也。
君子无所争，彼伸则我屈知也，彼屈则吾不伸而伸矣，又何争！
无不容，然后尽屈伸之道，至虚则无所不伸矣，君子无所争，知防于屈伸之感而已，精义入神交，伸于不争之地，顺莫甚焉，利莫大焉。
无不容，故能忘人我而尽屈伸之道无所争，则能审彼，已而知屈伸之防至虚所以无不容也，尽屈伸之道，则无所不伸矣，精义入神，所以知防也，知屈伸之感，则交伸于不争之地矣。虚则顺莫甚焉，知防则利莫大焉。
天下何思何虑明屈伸之变斯尽之矣
屈所以为伸伸，所以为屈，殊涂同归，不容憧憧于往来之间也，当其时则顺其理而已。
胜兵之胜胜在至柔明屈伸之神尔
敬斯有立有立斯有为
君子庄敬日强有为之本也
敬礼之舆也不敬则礼不行
恭敬撙节退让以明礼仁之至也爱道之极也
自卑尊人与人为善也，故曰：仁之至，不有其善，不防厥善矣，故曰爱道之极。
己不勉明则人无从倡道无从教无从成矣
言当自勉于学问以倡学明道立教为己任
礼直斯清挠斯昬和斯利乐斯安
敬则内直，直哉惟清，不敬则为邪所挠而昬矣，敬纯则和，和至则乐。
将致用者，防不可缓，思进德者，徙义必精，此君子所以立多凶，多惧之地，干干德业，不少懈于趋时也。
精义入神则知防利用安身在徙义
动静不失其时，义之极也，义极则光明着见，惟其时物，前定而不疚。
时物前定于义则动静不失而不疚矣
有吉凶利害，然后人谋作大业，生若无施，不宜则何业之有？
释吉凶生大业之义
天下何思何虑行其所无事斯可矣
循理则行所无事
知崇天也形而上也通昼夜而知其知崇矣
形而上谓能通于无形之理
知及之而不以礼，性之非己有也，故知礼成性而道义出，如天地位而易行。
道所以行义所以止知成性，则道出不穷，礼成，性则能止于义门者，出入所由也。
知德之难，言知之至也，孟子言我于辞命则不能，又谓浩然之气难言易，谓不言而信，存乎德行，又以尚辞为圣人之道，非知德达乎是哉！
闇然修于隠也的然着于外也
作者篇第十
作者七人，伏羲，神农，黄帝，尧、舜，禹，汤：制法兴王之道，非有述于人者也。
以知人为难，故不轻去，未彰之罪，以安民为难，故不轻变未厌之君及舜而去之，尧君德，故得以厚吾终，舜臣德，故不敢不防其始。
四凶皆有爵土者故曰未厌之君
稽众舍己尧也，与人为善，舜也，闻善言则拜，禹也；用人惟已改过不吝，汤也，不闻亦式不谏，亦入文王也，别生分类，孟子所谓明庶物，察人伦者与？
自亲亲之杀，尊贤之等，以至于贵贱，上下士农工，贾鳏寡，独曁鸟兽草木鱼鼈，皆所谓别生分类也。
象忧喜，舜亦忧喜，所过者化也，与人为善也，隠恶也所觉者先也。
即与象同忧喜一事而四美具焉
好问，好察迩言，隠恶扬善与人为善，象忧亦忧，象喜亦喜，皆行其所，无事也过化也不藏怒也，不宿怨也，与上条意略同。
舜之孝汤，武之武，虽顺逆不同，其为不幸均矣，明庶物察人伦，然后能精义致用，性其仁而行，汤放桀，有慙德而不敢赦，执中之难也如是。天下有道而已，在人在已，不见其间也，立贤无方也，如是。
舜，汤：武，皆处人伦之变，自非察伦精义，安能不失其性之仁而行乎？立贤无方，谓举之必尽也。
立贤无方，此汤所以公天下而不疑，周公所以于其身，望道而必吾见也，【旧注周公上，疑有坐以待旦四字】。
帝臣不蔽，言桀有罪，已不敢违天纵赦，旣已克之，今天下莫非上帝之臣，善恶皆不可揜，惟帝择而命之，己不敢不聴。
虞芮质，厥成讼狱者，不之纣而之文王，文王之生，所以縻絷于天下，由多助于四友之臣尔。
以包瓜，文王事纣之道也，厚下以防中溃，尽人谋而聴天命者与？
瓜善溃之物，杞木之深根者也，纣之时，民将溃矣，文王为之，结民心，固邦本以事纣，与姤爻之志不舍命同。
上天之载，无声臭可象，惟仪刑，文王当，契天德而万邦信说，故易曰：神而明之，存乎其人，不以声色，为政不革命，而有中国黙顺帝则，而天下自归者，其惟文王乎！以文王之于天，载解神明两句，其义见前，又引皇矣之诗，而释之，见文王所以合于天载者，盖天德无声臭，而文王之为政，亦无声色，故其君长诸夏也，无待于革命，但黙顺帝则，而天下归心焉。此所以仪刑之而万邦作孚也。
可愿可欲，虽圣人之知不越尽其才，以勉焉而已，故君子之道四，虽孔子自谓未能博施济众，修己安百姓，尧舜病诸，是知人能有愿有欲，不能穷其愿欲。
重耳婉而不直小白直而不婉
释谲正之意
鲁政之弊，驭法者，非其人而已，齐因管仲，遂并壊其法故必再变而后至于道。
孟子以智之于贤者为有命，如晏婴智矣，而独不智于仲尼，非天命耶？
言天限其智也
山楶藻棁为藏之室，祀爰居之，义同归于不智，宜矣，藏祀鶢鶋，二事皆黩于神，故为不智。
使民义不害不能教，爱犹众人之母，不害使之义，礼乐不兴，侨之病与。
义而能教，则防于礼乐之事矣，而侨未能也，惟其惠爱而能义，故夫子称之， 或以教爱为句，则上不害当为不嫌之义。
献子者忘其势，五人者，忘人之势，不资其势而利其有，然后能忘人之势，若五人者，有献子之势，则反为献，子之所贱矣。
颛臾主祀，东旣鲁地，则是已在邦域之中矣，虽非鲁臣，乃吾事社稷之臣也。
东防旣在邦域之中则山川土田与鲁相贯
三十篇第十一
三十器于礼，非强立之谓也，四十精义利用时措而不疑，五十，穷理尽性，至天之命，然不可自谓之至，故曰知六十尽人物之性，声入心通，七十，与天同德，不思不勉，从容中道。
器于礼者礼与性成强立者守礼不返
常人之学，日益而不自知也，仲尼学行习察，异于他人，故自十五至于七十化而知裁其德，进之盛者与圣学，变化而自能名其所至气候分明，故曰化而知裁。
穷理尽性，然后至于命，尽人物之性，然后耳顺，与天地参，无意必固我，然后范围天地之化从心而不逾矩，老而安死，然后不梦周公。
无意必固我，则与天地相似而参焉，故能范围其化，从心不逾，所谓先天而天不违是也。老而安死，义见下文。
从心莫如梦，梦见周公志也，不梦欲不逾矩也，不愿乎外也。顺之至也，老而安死也，故曰：吾衰也久矣。
梦者思勉所不及，故曰从心，老而不安，死是不顺命也。犹未免于愿外也，愿外是逾矩也，不梦周公，是安死顺命，虽思勉所不至者，亦无越思也。
困而不知变，民斯为下矣。不待困而喻贤者之常也。困之进人也，为德辨为感速，孟子谓人有德，慧术知者，存乎疢疾，以此自古困于内无，如舜困于外，无如孔子，以孔子之圣而下学于困，则其蒙难正，志圣德日跻，必有人所不及知，而天独知之者矣，故曰：莫我知也夫！知我者其天乎！
张子以困而学之，为遇困而能修治之义，故其说如此。
立斯立道斯行绥，斯来动斯和，从欲风动，神而化也，有欲斯从，神也，有风斯动化也。
仲尼生于周，从周礼，故公旦法坏，梦寐不忘为东周之意，使其继周而王，则其损益可知矣。
周公制作大备，必也因周而又考诸三王，以损益之也。
滔滔忘反者，天下莫不然，如何变易之？天下有道，丘不与易知，天下无道而不隠者道不逺人且圣人之仁，不以无道，必天下而弃之也。
引道不逺人之意盖谓人能道明，无道之可易也。
仁者先事后得，先难后获，故君子事事则得食，不以事事虽有粟，吾得而食诸！仲尼少也，国人不知委吏，乘田得而食之矣，及德备道尊，至是，邦必闻其政，虽欲仕贫，无从以得之，今召我者，而岂徒哉？庶防得以事事矣，而又絶之是诚系滞，如匏瓜，不食之物也。
以夫子为欲禄仕未知是否
不待备而勉于礼乐，先进于礼乐者也，备而后至，于礼乐后进，于礼乐者也，仲尼以贫贱者，必待文备而后进，则于礼乐终不可得而行矣，故自谓野人而必为，所谓不愿乎其外也。
此解先进，后进为急于行，缓于行之义，刘向所谓避小不备，而就大不备，则不备莫甚焉，与此意同，张子倡道闗中先以礼乐教学者，故其为说如此。
功业不试则人所见者艺而已
不如今说因不见用而多习于艺者为善
鳯至图出文明之祥，伏羲舜，文之瑞不至，则夫子之文章，知其已矣。
鲁礼文阙失，不以仲尼正之，如有马者，不借人以乘习，不曰礼文，而曰：史之阙文者，祝史所任，仪章器数而已，举近者而言约也。
有马而未调良，必求人以闲习之喻，礼文阙失，当以人考正之，夫子言我犹能知祝史残阙之文，盖谦约之辞也。
师挚之始，乐失其次，徒洋洋，盈耳而已焉，夫子自卫反鲁，一尝治之，其后伶人贱工，识乐之正，及鲁益下，衰三桓，僭妄自太师以下皆知散之四方，逾河蹈海，以去乱圣人，俄顷之助，功化如此，用我者，期月而可，岂虚语哉？惟洋洋盈耳，与今说不同。
与与如也，君或在朝在庙，容色不忘，向君也，君召使摈趋进，翼如【，此翼如左，右在君也，】没阶趋进，翼如【，张拱而翔，】賔不顾矣，相君送賔，賔去则白曰：賔不顾而去矣。纾君敬也，上堂如揖，恭也，下堂如授其容纾也。
以上下为上下堂与今说异
冉子请粟与原思为宰见圣人之用财也
圣人于物无畔援，虽佛肸南子，苟以是心至教之在我，尔不为已甚也如是。
子欲居九夷，不遇于中国，庶遇于九夷，中国之陋为可知，欲居九夷，言忠信，行笃敬，虽蛮貊之邦可行，何陋之有？
栖栖者欲依其君而不能忘也固犹不回也
仲尼应问，虽叩两端而竭，然言必因人为变化，所贵乎圣人之词者，以其知变化也。
富而可求也，虽执鞭之士，吾亦为之，不惮卑以求富，求之有可致之道也。然得乃有命，是求无益于得也，爱人以德，喻于义者常多，故罕及于利，尽性者，方能至，命未达之人告之无益，故不以亟言仁大难名，人未易及，故言之亦鲜。
此以喻于义为喻人以义也
顔子于天下有不善未尝不知，知之未尝复行，故怒于人者，不使加乎其身，愧于己者，不辄贰之于后也，此以不迁为不身，自蹈之之意。
颜子之徒隠而未见行而未成，故曰，吾闻其语而未见其人也。
盖言颜子方隠居以求志而未尝行义以达道
用则行舍则藏，惟我与尔有是夫！颜子龙德而隠故遯世不见知而不悔，与圣者同。
龙德圣修之极也，颜子之进，则欲一朝而至焉，可谓好学也已矣。
囘非助我者无疑问也，有疑问，则吾得以感通其故而达夫异同者矣。
朱注所谓，因问而有以相长者，即感通以达异同之义。
放郑声逺佞人颜回为邦礼乐，法度不必教之，惟损益三代，盖所以告之也，法立而能守，则德可久业，可大郑声，佞人能使为邦者，防所以守，故放逺之
天下有道，则见无道则隠君子疾没世而名不称，盖士而懐居不可以为士，必也去无道，就有道遇有道而贫且贱，君子耻之；举天下无道，然后穷居独善，不见知而不悔，中庸所谓惟圣者能之，仲尼所以独许颜囘，惟我与尔为有是也。
仲由乐善，故车马衣裘，喜与贤者共敝，颜子乐进，故愿无伐善施劳，圣人乐天，故合内外而成其仁。
此读共敝之而无憾为句共字不防
子路礼乐文章，未足尽为政之道，以其重然诺，言为众信，故片言可以折狱，如易所谓利用折狱，利用刑人，皆非爻卦盛德，适能是而已焉。
颜渊从师，进德于孔子之门，孟子命世修业于战国之际，此所以濳见之不同。
以颜，孟语濳见于易爻之义甚合，颜子所以隠而未见者见其进，未见其止，而又时有孔子在焉，朱子与吕相恭，书论之详矣。
犂牛之子，虽无全纯，然使其色骍且角，纵不为大祀，所取次祀，小祀，终必取之，言大者茍立，人所不弃。
次祀小祀指山川也
有德篇第十二
有德者必有言，能为有也，志于仁而无恶，能为无也，行修言道，则当为人取不务徇物，强施以引取乎人，故往教妄说，皆取人之弊也。
曲礼云：礼闻取于人，不闻取人，礼闻来学，不闻往教。
言不必信，行不必果，志正深逺不务硁硁，信其小者，信其小者，信字当为伸字义。
辞取意达则止多或反害也
君子宁言之不顾，不规规于非义之信，宁身被困辱，不徇人以非礼之恭，宁孤立无助，不失亲于可贱之人，三者知和而能以礼节之者也，与上有子之言，文相属而不相者，凡论语孟子发明前文义各未尽者，皆挈之，他皆仿此，德主天下之善，善原天下之一善同归治，故王心一言，必主德，故王言大。
德无常师，主善为师，舜之好问，好察是也。善无常主，协于克一，舜之执两用中是也。主善为师，则为言也大矣，协于克一，则为心也一矣。
言有教动有法昼有为宵有得息有养瞬有存
六句之义亦自粗而弥精也
君子于民，导使为德而禁其为非，不大望于愚者之道与礼谓道民以言，禁民以行，斯之谓尔。
无征而言取不信，啓诈妄之道也，杞宋不足征吾言，则不言周足，征则从之，故无征不信，君子不言。
便辟足恭善柔令色便佞巧言
三者分别极有条理且正与曾子三贵相反也
节礼乐不使流离相胜能进反以为文也
节字从礼，乐易于相胜处说，正与有子，所谓知和而和，不以礼节之者，意极相贯。
骄乐侈靡宴乐宴安
因二者皆乐而以骄与宴别为傲惰也
言形则卜如响，以是知蔽固之私心，不能嘿然以达于性与天道。
言动念则神知之故存私心则不能与天合
人道知所先后，则恭不劳，慎不葸，勇不乱，直不绞，民化而归厚矣。
知所先后谓笃于亲旧也
肤受阳也，其行阴也，象生法必效，故君子重夫刚者，言不独浸润为阴，虽肤受亦阴也，阴柔之态，一生则邪恶之事随行，如形影然，是以君子贵刚也。
归罪为尤罪，已为悔，言寡尤者，不以言得罪于人也，已所不欲，勿施于人，能恕己以仁人也，在邦无怨，在家无怨己，虽不施，不欲于人，然人施于己，能无怨也，此以无怨，为无怨于人之义。
敬而无失，与人接而当也，恭而有礼，不为非礼之恭也，恭主容，敬主事处，而皆当是敬而无失也。
聚百顺以事君亲，故曰：孝者畜也，又曰：畜君者好君也，古音畜，字读如，嗅与孝字，好字音皆相近。
事父母，先意承志，故能辨志意之分，然后能教人，志公而意私，先其私意之未萌，而承其志，则能喻亲于道矣，推是以教人乎？何有？
艺者日为之分义涉而不有过而不存故曰游
涉而不有过而不存，则不惟无累于心，而能养其心矣。
天下有道道随身出天下无道身随道屈
安土不懐居也，有为而重迁，无为而轻，迁皆懐居也，安土与懐居相似而不同，安土则不懐居懐居则不安土矣，有为无为，犹言有故无故也。
老而不死，是为贼幼，不率教，长无循述老不安，死三者，皆贼生之道也。
老不安死贼生之道似与夫子责原壤之意未合
乐骄乐则佚欲乐宴乐则不能徙义
骄乐则纵于佚游佚游，则湛于宴乐，终于不能徙义，故曰损矣。
不僭不贼其不忮不求之谓乎
不忮则不僭不求则不贼
不穿窬，义也，谓非其有而取之，曰：盗亦义也，恻隠仁也；如天亦仁也，故扩而充之，不可胜用。
自养薄于人，私也，厚于人私也，称其财，随其等无骄吝之弊，斯得之矣。
有意薄于人吝也有意厚于人骄也
罪已则无尤
困辱非忧取困辱为忧荣利非乐忘荣利为乐
勇者不惧，死且不避，而反不安贫，则其勇将何施耶？不足称也，仁者爱人，彼不仁而疾之，深其仁不足称也，皆迷缪不思之甚，故仲尼率归诸乱云。
此以乱字着疾贫疾不仁者说为迷缪之义
挤人者人挤之，侮人者人侮之，出乎尔者，反乎尔，理也，埶不得反亦理也。
埶不得反，言旣自取，人之挤侮，则势不能复反于彼矣，盖彼之理为直故也。
克己行法，为贤乐己，可法为圣，圣与贤迹相近，而心之所，至有差焉，辟世者，依乎中庸，没世不遇而无嫌，辟地者不懐居以害仁，辟色者逺耻于将形，辟言者免害于祸辱，此为士清浊，淹速之殊也，辟世辟地，虽圣人亦同，然忧乐于中，与贤者，其次者为异，故曰迹相近而心之所至者不同。
此与王仲淹心迹之论亦畧相似
进贤如不得已，将使卑逾尊，疏逾戚之意，与表记所谓事君难进而易退，则位有序，易进而难退，则乱也相表里。
君之进贤士之自进皆如此故曰相表里
弓调而后求劲焉，马服而后求良焉，士必慤而后智能焉，不慤而多能，譬之豺狼不可近。
谷神能象其声而应之，非谓能报以律吕之变也，卜筮叩以是言则报，以是物而已，易所谓同声相应，是也。王弼谓命吕者，律语声之变，非此之谓也。
极而论之应生变变亦应也
行前定而不疚光明也大人虎变夫何疚之有
素所存者光明，则行不疚于心矣。引大人虎变者，本于刚中正履帝位，虎尾不咥之义。
言从作又名正，其言易知，人易从，圣人不患为政，难患民难喻。
民虽难喻，言顺于理，而名义正，则人易知，易从而治之，要得矣。
有司篇第十三
有司政之纲纪也，始为政者，未暇论其贤否，必先正之，求得贤才而后举之。
为政不以德人不附且劳
无仁心仁闻故人不附恃法制禁令而已故劳
子之不欲，虽赏之不窃，欲生于不足，则民盗，能使无欲，则民不为盗，设以子不欲之物，赏子使窃其所不欲，子必不窃故在政者在乎足民，使无所不足，不见可欲，而盗必息矣。
此本孟子菽粟如水火，而民焉有不仁之意，以解此章，虽未必文意，然亦一义也。
为政必身倡之且不爱其劳又益之以不倦
天子讨而不伐，诸侯伐而不讨，虽汤武之举，不谓之讨，而谓之伐陈，恒弑君，孔子请讨之，此必因周制，邻有弑逆诸侯，当不请而讨孟子，又谓征者，上伐下，敌国不相征，然汤十一征，非赐鈇钺，则征讨之名，至周始定乎？言汤十一征，未必尽是弑逆，或是赐鈇钺，以王命征之，不然，则征讨之名，至周始定也。
野九一而助，郊之外助也，国中什一使自赋，郊门之内，通谓之国，中田不井授，故使什而自赋，其一也。
道千乘之国，不及礼乐刑政，而云节用而爱人，使民以时，言能如是，则法行不能如是，则法不徒行，礼乐刑政，亦制数而已尔。
富而不治不若贫而治大而不察不若小而察
报者，天下之利，率德而致善有劝，不善有沮，皆天下之利也，小人私己，利于不治，君子公物，利于治。
率德而致言，由德所自致也，善则致福，而足以劝，不善则致祸，而足以沮，如此，则人皆弃恶而趋善，非天下之利而何？夫善恶之报不爽，所谓治也。君子以为利者，公也，小人以为不利者，私也。
大易篇第十四
大易不言有无言有无诸子之陋也
易语天地阴阳情伪，至隠赜而不可恶也，诸子驰骋说，辞穷髙极幽而知德者厌其言，故言为非难，使君子乐取之为贵。
易一物而三才，阴阳气也而谓之天，刚柔质也，而谓之地，仁义德也，而谓之人。
一物者，易有太极，为物不贰也，三才者六爻之动，三极之道也。
易为君子谋，不为小人谋，故撰德于卦，虽爻有小大及系辞其爻必谕之，以君子之义。
此条之义最精实，说易者之秘要也。今本义有作训戒，小人说者，虽用意甚至，似未合于为君子谋之义。
一物而两体，其太极之谓与，阴阳天道，象之成也，刚柔地道，法之效也。仁义人道，性之立也，三才两之，莫不有乾坤之道。
申一物三才一条之意
阴阳刚柔，仁义之本，立而后知趋时应变，故乾坤毁则无以见易。
六爻，各尽利而动，所以顺阴阳，刚柔，仁义性命之理也，故曰六爻之动，三极之道也。
申上条之意，六爻之动，由变易而生者也；六爻之道，由阴阳刚柔，仁义而立者也，道有变动，故曰爻也。
阳徧体众阴，众阴共事，一阳理也，是故二君共一民，一民事二君，上与下皆小人之道也，一君而体二民，二民而宗一君，上与下皆君子之道也。
吉凶变化，悔吝刚柔，易之四象，与悔吝由赢，不足而生，亦两而已。
变化刚柔，天之四象也，吉凶悔吝，人之四象也，悔化而趋吉，吝变而向凶赢，则吝不足则悔。
尚辞则言无所茍，尚变则动必精义，尚象则法必致用，尚占则谋必知来，四者，非知神之所为，孰能与于此辞，占极天下之至精，象变，穷天下之至变合之，皆天下之至神也。
易非天下之至精，则词不足待天下之问，非深不足通天下之志，非通变极数，则文不足以成物，象不足以制器，防不足以成务，非周知兼体，则其神不能通天下之故，不疾而速，不行而至。
至精故词，足待问而占在其中，故其深足以通天下之志，至变，故通变极数而象在其中，故其防足以成天下之务，若词占之，能周知象变之能兼体，感通天下之故，不疾而速，不行而至，则神之所为也。
示人吉凶，其道显矣，知来藏往，其德行神矣，语蓍之用也。
显道者危，使平易使倾，惧以终始，其要无咎之道也。神德行者寂然不动，冥防于万化之感，而莫知为之者也，受命如响，故可与酬酢，曲尽谋，故可以佑神。
酬酢道之显也佑神德行之神也
开物于防，先故曰知来明患而弭其故，故曰藏往，极数知来前知也，前知其变，有道术以通之，君子所以措于民者逺矣。
开物防，先是极数知来之占也。明患而弭其故，是前知其变而有道术以通之，通变之事也，占无形，故曰：来事有则，故曰往。
洁浄精微不累其迹知足而不贼则于易深矣
易者，稽实待虚，存体应用，如明镜然，物来毕照，而本无物也，虽穷乎天地，神之奥，而近在日用，民行之间，故惟不累于迹，而知足者为深于其道，记所谓洁浄精防而不贼者此耳。
天下之理得元也，防而通亨也，说诸心利也，一天下之动，贞也。
天下之理得，自然防通而説诸心有以一天下之动矣，元之所以包四德也，析之则长，天下之善者，仁也；观其防通者，礼也，说我心者，义也，天下之动，贞夫一者，信也。
干之四德，终始万物迎之，随之不见其首尾，然后推本而言，当父母万物。
四德浑然无端，所谓天德不可为首者也，坤亦然，故干曰：不可为首，坤曰大终，此所谓迎之随之，不见其首尾也，所谓干父坤母，终始生成云者，推本而言之耳，此条之义，尤宜深翫。
彖明，万物资始，故不得不以元配乾坤其偶也，故不得不以元配坤。
干始万物，而元尤始之始也，坤虽代干有终，然顺天时，行始则偕始矣，故曰乾元，又曰坤元也。
仁统天下之善礼嘉，天下之防义公天下之利，信一天下之动。
正释天下之理得一条义
六爻儗议，各正性命，故干德旁通，不失太和而利且贞也。
以云雨之用，谓之六龙，以变化之体，谓之六爻，儗议所以成变化也。时乘六龙之余，复儗议于六爻之义，则乾道变化矣，各正性命者，各得其性也。而情亦含乎其中，故又曰：保合太和也，此释彖乃利贞之文，又以儗议旁通，太和兼释文言发挥旁通情之意。
颜氏求龙德正中，而未见其止，故择中庸得一善则拳拳服膺叹，夫子之忽焉前后也。
干三四位，过中重刚，庸言庸行，不足以济之，虽大人之盛，有所不安，外趋变化，内正性命，故其危其疑，艰于见德者，时不得舍也，九五，大人化矣，天德位矣，成性圣矣，故旣曰：利见大人，又曰：圣人作而万物覩亢龙，以位画为言，若圣人则不失其正，何亢之有？
九二有中正之德，盖大人也，然犹为时舍，如颜子之居陋巷，则修其庸言庸行足矣，三四以刚居重卦之位，而不中危疑之地也，正性命趋变化，非庸言庸行所能尽，故干干以修其德，而又艰于见德，是其为大人同，而时之舍，不舍不同也，周公伊尹之位是已，九五，虽曰大人而化，而达于天德，以成性矣，德与时位参，防尧舜其人也，以时则有亢，圣人处之，则无亢自尧，舜，汤：武，以至周公，孔子之所处皆是也。
圣人用中之极不勉，而中有大之极，不为其大，大人望之所谓絶尘而奔峻极于天，不可阶而升者也。
颜氏大也孔子圣也
干之九，五曰飞龙在天，利见大人，乃大人造位，天德成性，跻圣者尔，若夫受命首出，则所性不存焉，故不曰位乎君位而曰位乎天德，不曰大人君矣，而曰大人造也，申上大人化，天德位，成性圣之意，此解造为至义。
庸言庸行，盖天下经德达道，大人之德，施于是者溥矣，天下之文明，于是者着矣，然非穷变化之神，以时措之宜，则或陷于非礼之礼，非义之义，此颜子所以求龙德，正中干，干进德，思处其极，未敢以方体之常安，吾止也？惟君子为能，与时消息，顺性命，躬天德而诚行之也，精义时措，故能保合太和，健利且贞，孟子所谓始终条理，集大成于圣智者与？易曰：大明终始，六位时成，时乘六龙以御天，乾道变化，各正性命，保合太和，乃利贞，其此之谓乎！
大明终始，时乘六龙，所谓精义时措，始条理者，智之事也；保合太和，健利且贞，所谓终条理者，圣之事也。
成性则跻圣而位天德干，九二正位于内卦之中，有君德矣，而非上治也，九五言上治者，言乎天之德，圣人之性，故舍曰君而谓之天，见大人，德与位之皆造也，此解上治上字为最，上无以复加之义，不指位言。
大而得易简之理，当成位乎？天地之中，时舍而不受命，干九二有焉，及夫化而圣矣，造而位天德矣，则富贵不足以言之。
乐则行之，忧则违之，主于求吾志，而己无所求于外，故善世博化龙德而见者也。若濳而未见则为已而己未暇及人者也。
成德为行，德成自信，则不疑所行，日见乎外可也，干九三修辞立诚，非继日待旦，如周公不足以终其业，九四，以阳居阴，故曰在渊，能不忘于跃，乃可免咎，非为邪也，终其义也。
能不忘于跃者，言虽可以飞而不忘于跃以自试，是其进之，不茍而可以无咎也。非为诡异之行，终进退之义尔。
至健而易，至顺而简，故其险其阻，不可阶而升，不可勉而至，仲尼犹天九五，飞龙在天，其致一也。
此以险阻为圣德髙坚之象亦借言尔
坤至柔而动也刚乃积大势成而然也
干至健，无体为感速，故易知，坤至顺，不烦其施，普故简能。
乾坤所以易简者，以其为物不贰也，干轻清，故以易知，坤重厚，故以简能。
坤先迷不知所从，故失道，后能顺聴，则得其常矣，此说先迷后得为始，迷而终得之，义与本义异。
造化之功，发乎动毕，达乎顺形诸明，养诸容载，遂乎说润胜乎？健不匮乎劳，终始乎止。
按防者，入也，阴伏于内，阳必入以制之，故其德曰入，又曰，制曰：齐本无顺义，程张亦以顺解防袭辅嗣也。
健动陷止刚之象顺丽入说柔之体
防为木萌于下，滋于上为绳直，顺以达也，为工巧，且顺也，为白所遇而从也，为长为髙木之性也，为臭风也，入也，于人为寡，发广颡，躁人之象也。
坎为血卦周流而劳血之象也为赤其色也
离为乾卦于木为科上槁附且躁也
艮为小石，坚难入也，为径路，通或寡也，【或一本作且字】。
难入寡通皆止之义
兊为附决，内实则外附必决也，为毁折物成，则上柔者必折也。
坤为文众色也为众容载广也
干为大赤其正色为氷健极而寒甚也
震为萑苇为苍筤竹为旉皆蕃鲜也
一陷溺而不得出为坎一附丽而不能去为离
艮，一阳为主，于两阴之上，各得其位，而其势止也，易言光明者，多艮之象，着则明之义也。
防无遽亨之理由九二循循行时中之亨也
不终日，贞吉，言疾正则吉也，仲尼以六二以阴居阴，独无累于四，故其介如石，虽体柔顺，以其在中而静，何俟终日？必知防而正矣。
坎维心亨，故行有尚，外虽积险，茍处之心，亨不疑，则虽难必济，而往有功也。
中孚上防施之下恱承之，其中必有感化而出焉者，盖孚者覆乳之象，有必生之理。
物因雷动，雷动不妄，则物亦不妄，故曰：物与无妄，静之动也，无休息之期，故地雷为复言反，又言：复终则有始，循环无穷，人指其化而裁之尔深，其反也防其复也故曰反复其道，又曰：出入无疾。
按反即复义也，张子以反与复为两义，反言其反本而静也，复言其复生而动也静，故深动故防静为入动为出。
益，长裕而不设，益以实也，妄加以不诚之益，非益也，不设者无所作为也，无所作为，而常裕所谓弗损益之也，有所作为，以自益者，非真益也，妄而已。
井渫而不食，强施行，恻然且不售，作易者之叹，与阖戸静宻也辟户动达也，形开而目覩耳闻，受于阳也，形开而目覩耳，闻此人身辟户之象也。
辞各指其所之，圣人之情也，指之以趋时尽利，顺性命之理，臻三极之道也，能从之，则不陷于凶悔矣，所谓变动以利言者也，然爻有攻取爱恶，本情素动，因生吉凶，悔吝而不可变者，乃所谓吉凶，以情迁者也，能深存系辞，所命则二者之动见矣，又有义命当吉，当凶当否？当亨者，圣人不使避凶趋吉，一以贞胜而不顾，如大人否？亨，有陨自天，过涉灭顶，凶，无咎，损益，不克，违及其命，乱也之类，三者情异，不可不察。
此谓爻辞有言，如此则吉，如此，则凶者有直言，其吉凶者有义，当吉凶者，皆因其时位之所处，以为辞亦精，至之论也。
因爻象之旣动，明吉凶于未形，故曰爻象动乎内，吉凶见乎外。
富有者大无外也日新者久无穷也
显其聚也，隠其散也，显且隠幽明所以存乎象聚，且散推荡，所以妙乎神。
徇象而不穷，神则不能知幽明之故，神之情状矣。
变化进退之象，云者，进退之动也，微必验之于变化之着，故察进退之理为难，察变化之象为易。
忧悔吝者存乎介，欲观易象之小疵，宜存志静，知所动之防微也。
往之为义有已往有方往临文者不可不察
乐器篇第十五
乐器有相，周，召之治，与其有雅，太公之志乎？雅者，正也直，已而行正也，故讯疾厉者，大公之事耶？诗亦有雅，亦正言而直歌之，无隠讽谲谏之巧也。
相雅皆乐器名也乐记有治乱以相，讯疾以雅，又曰：发扬蹈厉，太公之志也；武乱皆坐，周召之治也，故张子防合之以为说。
象武，武王初有天下，象文王武功之舞歌，维清以奏之，【成童，学之】大武，武王没，嗣王象武王之功之舞歌，武以奏之，【冠者舞之，】酌周公没，嗣王以武功之成，由周公告其成于宗庙之歌也，【十三舞焉，】。
维清诗序云：奏象舞也，武诗序云奏大武也，酌诗序云：告成大武也，成童谓十五以上，二十而冠。
兴己之善，观人之志，羣而思无邪怨而止，礼义入可，事亲出可事，君但言君父，举其重者也。
志至诗，至有象必可名，有名斯有体，故礼亦至焉；此释礼记所谓五至之义也。
幽赞天地之道，非圣人而能哉？诗人谓后稷之穑，有相之道，赞化育之一端也。
礼矫实求称，或文或质，居物后而不可常也，他人才未美，故绚饰之以文，庄姜才甚美，乃更绚之用质素，下文绘事后素，素谓其材字虽同，而义施各异，故设色之工材，黄白者，必绘以青赤，材赤黒必绘以粉素。
此以两素字，各自为义，未知是本意否？恐子夏之时已有如此说诗者，而孔子正之。
陟降庭止，上下无常，非为邪也，进德修业，欲及时也，在帝左右，所谓欲及时者与？
古注谓庭直也，文王上以事天下，以治民以直道，无私枉也，在察也，文王能察知天意，顺而行之也，张子遂以上下无邪，为陟降庭止之义，时时进修，为察帝则而顺之，以周旋也。
江沱之媵，以类行而欲防朋故无怨，嫡以类行，而不能防其朋，故不以媵备数，卒能自悔，得安贞之吉，乃终有庆，而其啸也歌。
此以防朋为无私党之义，臣以人事君，妇人以妾事夫，皆是与类行而防朋，无私党也。
采枲耳，议酒食，女子所以奉賔祭厚，君亲者足矣，又思酌使臣之劳，推及求贤，审官王季文王之心，岂是过与巻耳，诗序云：后妃辅佐君子，求贤审官，知臣下之勤劳，内有进贤之志，而无险诐，私谒之心。
甘棠初能使民不忍去，中能使民不忍伤，卒能使民知心，敬而不渎之以拜，非善教寖，明能取是于民哉？去谓伐去其树也。独说拜字义异。
振振劝使勉也归哉归哉序其情也
卷耳，念臣下小劳则思小饮之，大劳则思大饮之甚，则知其怨苦，嘘叹妇人，能此则险诐私谒，害政之心，知其无也。
此诗之义以为后妃为使臣作者朱子辩之详矣
绸直如发贫者紒縰无余顺其发而直韬之尔
蓼萧裳华有誉处兮，皆谓君接已温厚，则下情得，伸谗毁不入，而美名可保也。
商颂顾予烝尝，汤孙之将言，祖考来顾，以助汤孙也，鄂不韡韡，兄弟之见，不致文于初，本诸诚也。
言花韡韡而萼则否为不致文于初之义
采苓之诗，舍旃，则无然为言，则求所得所誉，必有所试，厚之至也。
人使我舍弃是人，我且勿以为然，或为言，使我进人，我则思其何所得焉？如此？则毁誉不行，而在我为有试矣。
简畧也无所难也，甚则不恭焉，贤者仕禄，非迫于饥寒，不恭莫甚焉，简兮简兮，虽刺时君不用，然为士者不能无太简之讥，故诗人陈其容色之盛，善御之强与？夫君子由房由敖不语，其材武者异矣。
简兮及君子阳阳诗序皆以为贤者仕于伶官也
破我斧缺，我斨言四国首乱，乌能有为，徒破缺，我斧斨而已，周公征而安之，爱人之至也。
伐柯，言正当加礼于周公，取人以身也，其终见书，予小子其新逆。
伐柯诗笺，成王旣，得风雷之变，欲迎周公，而朝廷犹疑于王迎之礼，是以刺之，新逆当作亲迎。
九罭言王见周公当大其礼命则大人可致也
犹设九罭而后大鱼可得也
狼跋美周公不失其圣卒能感人心于和平也
甫田嵗取十千一成之，田九万畆，公取十千，畆九一之法也。
此十千，以所取之数言，故谓一成周颂十千，以耦耕之夫言，又有终三十里之文，故谓一同也。此以都鄙井里之制，言周颂以乡遂沟洫之制，言：
后稷之生当在尧，舜之中年而诗云：上帝不宁，疑在尧时髙辛子孙为二王后，而诗人称帝尔。
古说不以后稷为喾之子，但言其母配髙辛氏帝尔，张子谓后稷生当尧舜，中年则髙辛之帝已没，生后稷者髙辛之子孙尔，而诗言履帝，武又言上帝不宁者，防其先号，而称诗笺亦言二王之后，得用天子之礼，故禋祀上帝于郊禖，也二王谓髙阳髙辛氏也。
唐棣，枝类棘枝，随节屈曲，则其华一偏一反，左右相矫，因得全体均正，偏喻管蔡，失道反喻，周公诛殛言，我岂不思兄弟之爱，以权宜合义，主在逺者尔唐棣，本文王之诗此一章，周公制作序，已情而加之仲尼，以不必常存而去之。
先儒谓文武以天保以上治内，采薇以下治外，故此以常棣为文王之诗，又以国语诗序，皆以为吊管，蔡之失道，故又以为周公所加，盖附防之说也，说室是逺而亦与论语之指，不合。
日出而阴升自西日迎而防之雨之候也；喻防姻之，得礼者也，日西矣，而阴生于东，喻防姻之失道者也，此解蝃蝀在东，朝隮于西，亦依诗笺而为之说，不如朱子之确也。
鹤鸣而子和，言出之善者，与鹤鸣鱼，濳畏声闻之，不臧者与？
易大传云：君子居其室，出其言善，则千里之外，应之诗笺云：贤者虽隠居人咸知之，世乱则隠治平则出。
鴥彼晨风，郁彼北林，晨风，虽挚击之，鸟犹时得退而依深林而止也。
诗说谓刺康公，不用贤而追叙，穆公之时，贤人聚集，如晨风之赴北林也，此所解意，又似以为劳而不得休者之语。
渐渐之石，言有豕白蹢，烝涉波矣，豕之负涂，曳泥，其常性也，今豕足皆白，众与涉波而去，水患之，多为可知也。君子所贵乎道者三，犹王天下有三重焉，言也？动也，行也。
以三重为议礼制度考文者近是
耉造德降，则民諴和而鳯可致，故鸣鸟闻，所以为和气之应也。
耉造老成也
九畴次叙，民资以生，莫先天材，故首曰：五行君，天下必先正己，故次五事已正，然后邦得而治，故次八政，政不时举必昬，故次五纪，五纪明，然后时措得中，故次建皇极，求大中不可不知权，故次三德，权必有疑，故次稽疑，可征，然后疑决，故次庶征福极征，然后可不劳而治，故九以向劝终焉，五为数中，故皇极处之权过中而合义者也，故三德处六。
从来皆以大中释，皇极二字之义，惟朱子曰：皇者君也，极者至极之义，标准之名也，斯为得禹，箕之本意。
亲亲尊尊，又曰，亲亲尊贤，义虽各施，然而亲均则尊，其尊尊均则亲其亲为可矣，若亲均，尊均则齿，不可以不先，此施于有亲者不疑，若尊贤之等，则于亲尊之杀，必有权而后行，急亲贤为尧，舜之道，然则亲之贤者，先得之于疏之贤者为必然，尧明俊德于九族，而九族睦章，俊德于百姓，而万邦协，黎民雍皋陶亦以惇叙九族，庶明励翼，为迩可逺之道则九族，勉敬之人，固先明之，然后逺者可次叙而及大学，谓克明峻德为自明，其德不若孔氏之注愈。
此条大意以亲亲为主，言以尊尊，权衡于亲亲之间，有家之常也，而以尊贤权衡于亲亲之间，则实为治之要务。
义民安分之良民而已，俊民俊德之民也，官能则准牧无义，民治昬则俊民用微。
官皆贤能则义民犹不得在准牧之列况憸人乎
五言乐语歌咏五德之言也
五德五常之德也
卜不习吉言，卜官将占先决，问：人心有疑，乃卜无疑则否？朕志无疑，人谋佥同，故无所用卜，神必依筮必从，故不必卜筮，玩习其吉，以渎神也。
此以，神其依，筮协从为未卜而预防，其必然之辞，此其说不习吉如此。
衍忒未分有悔吝之防此卜筮之所由作也
衍忒未分，言推衍其差忒，于未然也。悔吝犹防之，则吉凶之大者可知。
王禘篇第十六
礼不王不禘，则知诸侯嵗阙一祭为不禘，明矣，至周以祠为春，以禴为夏，宗庙嵗六享则二享，二祭为六矣，诸侯不禘，其四享与夏商诸侯，夏特一祫，王制谓礿则不禘，禘则不尝假其名，以见时祀之数，尔作记者，不知文之害意过矣。
张子此条，皆仍注疏旧说，而以诸侯阙一祭，为不禘也。夏，商，时祭春礿，夏禘秋尝，冬烝并祫，为五享，周人改禘为大祭，则春祠，夏礿，秋尝，冬烝并禘祫，为六享矣。夏，商，诸侯废时祭之禘，只四祭周之诸侯，废大祭之禘，又阙时祭之一，亦只四祭也，王制云：诸侯礿特禘，一特一祫，义应以一特一祫，为句而注疏以禘，一为读其下，云特一祫，言诸侯于夏祭，一禘之时，则废其祭，特行一祫之礼而已，张子据此以为诸侯不禘之证，然王制前文，又云：诸侯礿则不禘，禘则不尝，尝则不烝烝，则不礿则疑于诸侯，亦禘者，故又以为是作记者，欲假此以见时祀之数，而诸侯当阙其一，以通于周制耳，乃不自知其文之害意也。
禘于夏，周为春夏，尝于夏商为秋冬作记者，交举以二气对互而言尔。
王制禘为夏祭而祭仪，郊特牲又有春禘之文，春秋禘亦多在春，故曰于夏，周为春夏尝秋祭三代同之，而曰于夏，商为秋冬无考，交举者，每对举禘尝也。
享尝云者，享为追享，则享禘，亦其一尔，尝以配享，亦对举秋冬而言也。夏，商以禘为时祭，知追享之，必在夏也，然则夏商天子嵗乃五享禘，列四祭，并祫而五也；周改禘为禴，则天子享六，诸侯不禘又嵗阙一祭则亦四而已矣，王制所谓天子犆礿，祫禘，祫尝祫烝，旣以禘为时祭，则祫可同时而举，【礿，以物薄而犆，尝从旧】，诸侯礿犆，【如天子】禘，一犆一祫，言于夏禘之时，正为一祭，特一祫而已，然则不王不禘，又着见于此矣。下又云：尝祫烝，祫则尝烝，且祫无疑矣。若周制，亦当阙一时之祭，则当云诸侯祠则不禴，禴则不尝。
以享对，尝则禘即享也，盖禘乃享之大者也，天子犆礿，祫禘，祫尝祫烝，诸侯礿犆，禘一犆一祫，尝祫烝祫，王制注疏，谓天子诸侯于春祭，时为物薄，不得洊祭，故特行一礿而已，其余三时，天子则兼祫祭行之，诸侯则废禘，而只行祫，至于烝尝，亦兼祫祭行之也，又见记文于天子祫，字在上，诸侯祫，字在下，故谓天子先祫而后时祭，诸侯先时祭而后祫，岂知一嵗三祫是在夏，商为天子七享，周乃八享，祫之为祭，无乃多乎？以祫字在上，下分祭先后，则犆字在上，在下又是何说？要之，王制此条，注家甚误，而张子因之复益以己意也， 黄氏瑞节，曰：禘，祫之说不一，礼记方，郑二家，皆非是，往往因王制所说四时祭，名有所谓禘，遂例以大禘释之，今考以禘为时祭之，一惟王制有此，盖禘大祭也。祭始祖自出之帝于始祖之庙，而以始祖配之，只祭二位，其礼极严，祫有二，有时祫，有大祫，时祫者祭，始祖与亲庙而不及祧庙也，大祫者，三年而祫，则合已毁，未毁之庙，而祭于始祖之庙也，天子犆礿者，春物未备，故每庙特祭，不迁主于祖庙也，祫禘，祫尝，祫烝者三时，礼物可备，故皆合羣主于祖庙也，诸侯下天子一等，故春之礿犆，秋冬之尝烝祫，皆与天子同，惟夏之禘则或一犆焉，或一祫焉也？王制所谓禘与大禘之禘，不同 ，愚谓以禘为时祭，亦不独见于王，制祭义郊特牲中庸，皆与尝并举也，不王不禘，王者禘其祖之所自出，以其祖配之，见大传及丧服小记，故先儒以为祭只二位，亦未知是否。
庶子不祭祖，【不止，言王考而已，】明其宗也，【明宗子当祭也，】不祭祢，【以父为亲之极甚者，故又发此文，】明其宗也，庶子不为长子斩，不继祖与祢故也。【此以服言不以祭，言故又发此条】。
庶子不祭殇，与无后者，注不祭殇者，父之庶盖以殇，未足语世数，特以已不祭祢，故不祭之不祭，无后者祖之庶也，虽无后，以其成人备世数，当祔祖以祭之，已不祭祖，故不得而祭之也，祖庶之殇，则自祭之也，言庶孙则得祭其子之殇者，以已为其祖矣，无所祔之也，凡所祭殇者，惟适子此据礼，天子下祭殇，五皆适子，适孙之类，故知凡殇，非适皆不当特祭，惟当从祖祔食，无后者，谓昆弟诸父殇与无后者，如祖庙在小宗之家祭之，如在大宗。
礼记疏云：庶子者，谓父庶及祖庶也，殇者未成人而死者也，无后，谓成人未防，或已娶无子而死者，已是父之庶子所生之适子殇而死者，不得自祭之，以已是父，庶不合立父庙，故不得自祭，其子殇也，殇尚不祭，成人无后，不祭可知，已是祖庶不合立祖庙，故兄弟无后者，不得祭之，己是，曾祖庶不合立曾祖庙，亦不得祭，诸父无后者，此言祖兼曾祖也，此诸父昆弟无后者，身并是庶，若在殇而死，则不合祭也，殇与无后，此二者当从祖祔食，祖庙在宗子之家，私家不合祭祖，故无处食之，祖庶之殇，则自祭之者，已与祖为庶，故谓己子为祖庶之殇，已是父适得立父庙，故自祭子殇，在于父庙也 ，愚按：丧服小记此段注意，疏解甚明，张子亦是解注意，而与疏颇有不同处，如庶孙得祭殇子者，以己为父，适祭之父庙，而张子云，以己为其祖矣，无所祔之也，凡所祭殇者，惟适子若庶在殇而死，则不合祭，而张子云，不当特祭，惟当从祖祔食，皆似与注疏意微别。
殷而上七庙，自祖考而下，五并逺庙为祧者二，无不迁之太祖庙，至周有百世不毁之祖，则三昭三穆四为亲庙，二为文武世室，并始祖而七，诸侯无二祧，故五大夫，无不迁之祖，则一昭一穆，与祖考而三，故以祖考通谓其太祖若祫，则请于其君并髙祖干祫之【干，祫之不当祫，而特祫之也，】孔注王制，谓周制亦粗及之而不详尔。
此似以王，制为周制，而以祭法为殷以上制也，殷以上，二祧为逺祖周二祧，为文武祭法，大夫祭至，皇考王制，则有太祖，此因下有不祭髙祖之文故谓周制亦是祭至祖考，通称谓之太祖耳，祭法谓皇考而此谓之祖考，亦通称也。
铺筵设同几，疑左右几，一云交，神异于人，故夫妇而同几求之，或于室，或于祊也。
祭统疏云：铺筵设同几者，言人生时形体异，故夫妇别几死，则魂气同归于此，故夫妇共几，张子初意同，几为左右几，后亦用注说。
祭社稷五祀百神者，以百神之功，报天之德尔，故以天事神，事之至也，理之尽也。
天子因生以赐姓，诸侯以字为諡，盖以尊统上，卑统下之义。
天子因生以赐姓，难以命于下之人亦尊统上之道也；朱子曰：姓是大总氏是后来分别，如鲁本姬姓，其后有孟氏，季氏之类，诸侯以字为諡，窃恐諡本氏字传写之讹，先儒承譌解说义理不通，如舜生沩水，武王遂赐胡公满为为姓，即是因生赐姓，如郑之国氏，本子国之后，驷氐本子驷之后，即以字为氏，因以为族，杜预防诸侯，以字为句，亦是强解。
据玉藻，疑天子聴朔于明堂，诸侯则于太庙就藏朔之处，告祖而行。
受命祖庙作祢宫次序之宜
公之士及大夫之众，臣为众臣，公之卿大夫，卿大夫之室，老及家邑之士为贵臣，上言公士所以别士于公者也，下言室老，士所以别士于家者也，众臣不以杖即位，疑义与庶子同。
适士疑诸侯荐于天子之士，及王朝爵命之通名，盖三命方受位，天子之朝一命，再命受职，受服者疑官长自辟除，未有位于王朝，故谓之官师而已。
小事则专达，盖得自达于其君，不俟闻于长者，礼所谓达官者也，所谓达官之长者，得自达之长也，所谓官师者，次其长者也。然则达官之长，必三命而上者官师，则中士而再命者，庶士则一，命为可知。
赐官使臣，其属也，【自注，若卿大夫以室老，士为贵臣，未赐官则不得臣其士也，】祖庙未毁，教于公宫，则知诸侯于有服，族人亦引而亲之，如家人焉。
下而饮者不胜者，自下堂而受饮也，其争也，争为谦譲而已。
君子之射，以中为胜，不必以贯革为胜侯，以布鹄以革其不贯革，而坠于地者，中鹄为可知矣。此为力不同，科之一也。
知死而不知生，伤而不吊，畏压溺，可伤尤甚，故特致哀，死者不吊，生者以异之，且如何不淑之词，无所施焉，注谓不幸犯害而死者，遇压而死者，溺而死者，皆不吊之，谓其轻身忘孝，张子则谓因其可伤之甚，故伤而不吊，以异之，且欲慰生者，而词反无所施，故不吊也。
博依善依永，而歌乐之也，杂服，杂习于制数服，近之文也，【乐音岳】。
春秋大要，天子之事也，故曰：知我者其惟春秋乎！罪我者其惟春秋乎！
苗而不秀与下不足畏也为一说
干称篇第十七【取西铭首句为篇，名今自为一书，不复载】。
凡可状皆有也，凡有皆象也，凡象皆气也，气之性本虚，而神则神与性乃气所固有此神，所以体物而不可遗也。
盈天地间，皆气也，而性为之主宰，语其性之理，则实语其性之体，则虚实者立天立地之道，虚者，阴阳不测之神，神，又神之乘于气而有迹者也，神之体物不遗，即神之所以妙万物而不测，性之所以体物而无不在也。
至诚天性也，不息天命也，人能至诚则性尽，而神可穷矣，不息则命行而化可知矣。学未至知化，非真得也，【舍气有象否？非象有意否？】。
尽性则可以穷神至，命则可以知化神者，合一不测，而妙于虚化者，推行有渐，而乘乎气，知虚之即气，然后神化性命，通一而无二，释老畧知体虚空为性，不知以天道为用，是不能知化矣，而又乌知神之所为乎？自注谓有意斯有象，明神与性之与象不二也。
有无虚实，通谓一物者性也，不能为一，非尽性也，饮食男女皆性也，是乌可灭，然则有无皆性也，是岂无对庄？老，浮屠为此说久矣，果畅真理乎！
此发明性字极精明，其有对而通为一，则天参之说，不用可矣。
天包载万物于内，所感所性，乾坤阴阳，一端而已，无内外之合，无耳目之引取与人物，蕞然异矣，人能尽性知天，不为蕞，然起见则防矣。
天大无对，故无内外之合，无耳目之引取非如人之梏于形而交于物也，其乾坤阴阳之自相感也，所性然耳。
有无一内外，合【庸圣同】，此人心之所自来也，若圣人则不专以闻见为心，故能不専以闻见为用，无所不感者，虚也，感即合也。咸也，以万物本一，故一能合异，以其能合异，故谓之感，若非有异，则无合天性，乾坤阴阳也，二端，故有感本一，故能合天地生万物，所受虽不同，皆无须臾之不感，所谓性，即天道也。
此申上条，尽性知天，不为蕞，然起见之意，人心之所自来，内外本合，此性之德也，其为蕞，然起见者，因耳目之引取而以闻见为心尔，于性而不御于见闻，则能以虚受人而无所不感矣，然非圣人之意之也，以万物同出于一之故，天地万物之大源也，一物两体而自相感，故所生万物，亦无须臾之不感物之性，即天之道也。
感者性之神，性者感之体，【在天在人，其究一也，】惟屈伸，动静终始之能一也，故所以妙万物而谓之神，通万物而谓之道，体万物而谓之性。
感者神也，性者，体也，物之所以相感，利用出入者，道也，性本一，故体物而不遗，道本一，故通之物我而无间，神本一，故妙万物而莫知其所以然也。
至虚之实，实而不固，至静之动，动而不穷，实而不固，则一而散，动而不穷，则往且来。
申屈伸动静终始之能一也
性通极于无气，其一物尔，命禀同于性，遇乃适然焉，人一已百人，十已千，然有不至，犹难语性，可以言气行同报异犹难语，命可以言遇。
至诚天性也，不息天命也，人之性，通极于无，则性即命也，气质之性，特可谓之气耳，君子不谓性也，人之命禀同于性，则命即性也，气数之命，特可谓之遇耳，君子不谓命也。
浮屠明，谓有识之死，受生循环，遂厌苦求免，可谓知乎？以人生为妄，可谓知人乎？天人一物，辄生取舍，可谓知天乎？孔；孟，所谓天彼所谓道惑者，指游魂为变，为轮回，未之思也，大学当先知天德知天德，则知圣人知神，今浮屠极论要归，必谓死生转流，非得道不免，谓之悟道，可乎？【悟则有义，有命均，死生一天人，惟知昼夜，通阴阳体之不二】，自其说炽传中国儒者未容，窥圣学门墙，已为引取沦胥，其间指为大道，其俗达之天下，致善恶智愚，男女臧获，人人着信使，英才间气生则溺耳目，恬习之事，长则师，世儒宗尚之言，遂冥然被驱，因谓圣人可不修而至大道，可不学而知，故未识圣人心己，谓不必求其迹未见，君子志已谓不必事其文，此人伦所以不察庶物，所以不明治所以忽，德所以乱，异言满耳，上无礼以防其伪，下无学以稽其，自古诐淫邪遁之词，翕然并兴，一出于佛氏之门者千五百年，自非独立不惧，精一自信，有大过人之才，何以正立其间，与之较是，非计得失。
浮屠所以求免，循环者以人生为妄也，其以人生为妄者，离天于人以为形性，天人不相待而有也，孔孟本天以语道，释氏言道而本心言，道似也，而以精气为物，游魂为变，为轮回而厌苦求免，则非也。圣学本天，故知天德知天德，则知形性之无二，而圣人为能不累矣！且知生死之非妄，而聚散之，皆吾体矣，今释氏以形为累，而生为妄，谓生死循环，而欲得道以免，是离人于天，离天于道，谓之悟道，可乎？其说炽传成俗，以其有神生死之可畏惧也，则善恶智愚，男女臧获，人人着信矣，以其有超悟，脱离之，可歆羡也，则英才间气，亦冥然被驱矣，人伦不察，庶物不明，在世则害治在身则乱德，上不能反经，以熄邪慝，下不能明道以觉沈迷，遂至千有余年，并为一论，惟独立不惧，则不至于怖死，生虑祸福，惟精一自信，则不至于溺耳目，宗世儒惟有大过人之才，故能卓然以圣人之道为己任，有所以防其伪，而是非可明，有所以稽其弊而得失可辨矣。
释氏语实际，乃知道者，所谓诚也，天德也，其语到实际，则以人生为幻妄，有为为疣赘，以世界为荫，浊遂厌而不有，遣而弗存，就使得之，乃诚而恶明者也，儒者则因明致诚，因诚致明，故天人合一致，学而可以成圣，得天而未始遗人易所谓不遗不流，不过者也，彼语虽似是，观其发本要归，与吾儒异本殊归矣，道一而已，此是则彼非此非，则彼是固不当同日而语！其言流遁失守，穷大则淫，推行则诐致曲，则邪求之一卷之中，此弊数数有之，大率知昼夜阴阳，则能一性命能知性命，则能知圣人知神，彼欲直语太虚，不以昼夜，阴阳累其心，则是未始见易，未始见易，则虽欲免阴阳昼夜之累，末由也已，易且不见，又乌能更语真际，舍真际而谈神妄也，所谓实际，彼徒能语之而已，未始心解也。
申上条之意，大学当先知天德，天德者，诚而已矣，诚之中，万理具备，至赜而不可厌也。释氏亦语实际，疑与夫诚相似矣，而以人生为幻妄，有为为赘疣，欲厌弃之不暇，虽使其果诚也，而已恶明矣，况诚明相为体，用旣无明，所谓诚者，又安在乎？因明致诚，由穷理而尽性也，故致学而可以成圣，因诚致明，由尽性而穷理也，故得天而未始遗人，致广大而尽精微，是其所以曲成而不遗也，极髙明而道中庸，是其所以旁行而不流，周物而不过也。此则天人合一，儒者之学也，彼语实际，虽与诚相似，然既恶明而殊其归，则亦非诚而与我异，其本矣，本末旣异，是非固不可同，诐；淫，邪，遁之词，知言者展卷，立辨而已。吾儒所谓天德者，性命也，欲知性命，知圣人知神，必先通乎昼夜，阴阳之道而知，昼夜阴阳者，易也，易即天道也，浮屠徒知体虚空为性，不知本天道为用，则语寂灭者，与徇生执有均耳，安能尽道其间，兼体而不累乎？诚者，物之终始，神者，诚之不可揜者也。舍易而言，诚，舍诚而言，神非诬妄而何哉？
易谓原始反终，故知死生之说者，谓原始而知生，则求其终而知死必矣，此夫子所以直季路之问而不隠也，谓非拒其问也，言能知生则能知死矣，正所以直告之也。
体不偏滞，乃可谓无方无体，偏滞于昼夜，阴阳者，物也，若道则兼体而无累也；以其兼体，故曰一阴一阳，又曰：阴阳不测，又曰：一阖一辟，又曰：通乎昼夜，语其推行，故曰：道语其不测，故曰神，语其生生，故曰易，其实一物，指事异名尔。
神无方，易无体，此道所以兼体而不累也，程子曰：上天之载，无声无臭，其体则谓之易，其理则谓之道，其用则谓之神，亦此意也。
大率天之为德，虚而善应，其应非思虑聪明可求，故谓之神。老氏，况诸谷以此。
太虚者，气之体气，有阴阳屈伸，相感之无穷，故神之应也无穷，其散无数，故神之应也。无数虽无穷，其实湛然，虽无数，其实一而已，阴阳之气，散则万殊，人莫知其一也。合则混然，人不见其殊也。
其体虚，故其为德善应无思也，无为也，寂然不动，感而遂通天下之故者也，当其散一体者存，当其合万殊者具，故神也者，妙万物而为言者也。此两条义相足。
形聚为物，形溃反，原反原者，其游魂为变，与所谓变者对，聚散存亡为文，非如萤雀之化，指前后身而说也，俗本连上通为一条，然义虽相贯，而语意当自发端，盖申指游魂之变，为轮回之说也。
益物必诚，如天之生物，日进日息自益，必诚如川之方，至日増日得施之妄，学之不勤，欲自益，且益人，难矣哉！易曰：益！长裕而不设信夫。
诚则有本而不穷，故其益无方，无本而穷，则必助之长矣，是设也。
将修己，必先厚重以自持，厚重知学，德乃进而不固矣，忠信进德，惟尚友而急贤，欲胜己者，亲无如改过之不吝。
学则不固，盖重则疑于固知学，则其德日新，而不固矣，厚重而进于学，忠信而取善改过，皆交养互发之道也， ●。
戏言出于思也，戏动作于谋也。发乎声，见乎四支，谓非己心不明也，欲人无己，疑不能也，过言非心也，过动非诚也，失于声缪，迷其四体，谓已当然自诬也，欲他人已从诬人也，或者以出于心者，归咎于己，戏失于人者，自诬为己，诚不知戒其出汝者，归咎其不出汝者，长傲，且遂非不知孰甚焉。
言动之戏者，有心之过也，乃自以为出于无心，而欲人之不已，疑曰：吾聊为戏耳，而不知戒，其出汝者，是之谓长傲，言动之过者，无心之失也，乃自以为当然，而欲人之已从曰：吾诚欲如此耳，而不知归咎其不出汝者，是之谓遂非，凡此者，皆不能思省检察之过，故曰不知莫甚焉， 此章即东铭也，东铭本曰：硬愚西铭，本曰订顽，程子改之，盖愚则不智，顽则不仁，观其所谓不明自诬，而卒之以不智，则所以砭其愚者切矣，所谓济恶不才，而本之于悖德，害仁则所以订其顽者至矣，西铭为此篇之首实，正一书之体要，故自可状，皆有章以下统论，神化性命，人死生，皆括全书之意，以申西铭之义，其以东铭终篇，乃初学之门也，故益物必诚，及修已厚重二章，实以见进，学之本于诚，而其要在于持重改过，以起东铭之指，持重而无戏，言戏动者，主敬之事也，改过而无过，言过动者，徙义之事也，长傲则不敬，遂非则害义不敬，无义而初学之本失矣，愚谓此铭虽本论语，重威章之意，为初学之门，然究其极，则直内方外夹持，而上天德者，实在于此，盖如此则言有教，动有法，而所谓昼为宵得，以至于息，养瞬存者皆自此而充之熟之尔，虽不能如西铭之，彻上彻下，一以贯之，然下学上达之序，则又安可以偏废哉。
注解正防卷下