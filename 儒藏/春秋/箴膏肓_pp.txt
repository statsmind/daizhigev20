钦定四库全书     经部五
箴膏肓        春秋类
起废疾        春秋类
发墨守        春秋类
提要
【臣】等，谨案箴膏肓一卷，起废疾一卷，发墨守一卷汉郑撰后汉书本称，任城何休好，公羊学，遂着公羊墨守左氏膏肓，谷梁废疾，乃发墨守鍼膏肓起废疾，休见而叹曰：康成入吾室，操吾矛以伐我乎？其卷目之见隋书经籍志者有左氏膏肓十卷，谷梁废疾三卷，公羊墨守十四卷，皆注何休撰，而又别出谷梁废疾三卷，注云：郑释，张靖笺，似郑氏所释与原本自隋代以前，本自别行，至旧唐书经籍志所载膏肓废疾，二书卷数并同特墨，守作二卷，为稍异其下，并注郑箴，郑发郑，释云云，则己与休原书合而为一，迨宋世，其书遂不复存，惟崇文总目有左氏膏肓九卷，而陈振孙所见本复阙，宣定哀三公，振孙谓其错悮不可读，疑为后人所録，葢并非隋唐志之旧矣，其后汉学益微，即振孙所云不全之，左氏膏肓，亦遂亡佚，不可见此本凡箴，膏肓二十余条，起废疾，四十余条，发墨守四条，葢从诸书所引掇拾成编者相，以为王应麟所辑，不知其何所据也？今以注疏互相校勘，惟诗大明疏所引宋襄公战一条，尚未收入，其余并己，搜采无遗，谨为掇拾补缀，着之于録虽视原书，不及什之一二，而排比荟萃，略存梗概，为郑氏之学者或亦有所取焉，乾隆四十六年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
箴膏肓
汉 郑 撰
何休？曰：古制诸侯幼弱，天子命贤大夫，辅相为政，无摄代之义，昔周公居摄，死不记崩，今隠公生称侯，死称薨，何因得为摄者箴曰：周公归政，就臣位乃死，何得记崩？隠公见死于君位，不称薨，云何？且公羊宋穆公云：吾立乎此摄也，以此言之，何得非左氏。
何休？曰：左氏以宰渠伯纠父在，故名，仍叔之子，何以不名？又仍叔之子以为父，在称子伯纠父在，何以不称子？箴曰：仍叔之子者，讥其幼弱，故略言子不名之，至于伯纠，能堪聘事，私觌又不失子道，故名且字也。
曹太子来朝，賔之以上卿，礼也，何休？曰：左氏以人子安处父位，非衰世救失之宜，于义左氏为短，箴曰：必如所言，父有老耄，罢病，孰当理其政，预王事也。
筑王姬之馆于外，箴曰：宫庙朝廷，各有定处，无所馆，天子之女，故宜筑于外宫。
三甥请杀楚子何？休曰：楚！邓，强弱相悬，若从三子之言，楚子虽死，邓灭，曾不旋踵，若刳腹去疾，炊炭止沸，左氏为短箴曰：楚之强盛，从灭邓以后，于时楚未为强，何得云强弱相悬。
凡君即位，卿出并聘，何休曰：三年之防，使卿出聘于义，左氏为短箴曰：周礼诸侯，邦交嵗相问殷相，聘世相朝，左氏合古礼，何以难之？
王使荣叔归含且赗何？休曰：礼尊不含卑，又不兼二礼，左氏以为礼，于义为短，箴曰：礼，天子扵二王后之防，含为先，襚次之，赗次之，次之于诸侯，含之，赗之小君，亦如之于诸侯，臣襚之，诸侯相于如天子，扵二王后，扵卿大夫如天子扵诸侯于士，如天子扵诸侯，臣何休云：尊不含卑，是违礼非经意，其一人兼归二礼，亦是为讥。
秦人来归僖公，成风之禭，何休云：礼主扵敬，一使兼二防，又扵礼既缓，而左氏以为礼，非也，箴曰：若以为缓，按礼，卫将军文子之防既除防而越人来吊，子防何得善之。
何休云：礼无反马，而左氏以为得礼。礼，妇人谓嫁曰归，眀无大故不反于家，经书髙固及子叔姬来，故讥乗行匹至也，箴曰：冠义云，无大夫冠礼，而有其昏礼，则昏礼者，天子诸侯大夫皆异也，士昏礼云：主人爵弁，纁裳，□袘从者毕，端乗墨车从车二乗执烛前马，妇车亦如之，有裧，此妇车出，扵夫家则士妻，始嫁乗夫家之车也，诗鹊巢云：之子于归，百两御之，又曰：之子于归，百两将之，将送也，国君之礼，夫人始嫁自乗其家之车也，何彼秾矣！篇曰：曷不肃雍？王姬之车，言齐侯嫁女，以其母王姬始嫁之车逺送之则天子诸侯嫁女，留其乗车可知髙固大夫也，来反马，则大夫亦留其车也，礼虽散亡，以诗之义论之，大夫以上，其嫁皆有留车，反马之礼，留车妻之道也，反马壻之义也髙固以秋九月，来逆叔姬，冬来反，马则妇入，三月祭行，乃反马礼也。
何休曰：媵不必同姓，所以博异气，今左异姓则否？十年，齐人来媵，何以无贬刺之文，左氏为短箴曰：礼称纳女于天子，云备百姓于国君云，备酒浆，不得云百姓，是不博异气也，齐是大国，今来媵我，得之为荣，不得贬也。
何休？曰：左氏以叔孙侨如舍族为尊，夫人按襄二十七年，豹及诸侯之大夫盟，复何所尊？而亦舍族春秋之例，一事再见者，亦以省文耳。箴曰：左氏以豹违命，故贬之而去，族今侨如无罪，而亦去族，故以为尊，夫人也，春秋有事同文异，则此类也。
鲁作三军，何休？曰：左氏説云尊公室，休以为与舍中军，义同于义，左氏为短箴，曰：左氏云，作三军，三分公室，各有其一，谓三家始専兵甲，卑公室云，左氏説云尊公室，失左氏意逺矣。
申丰论雨雹，何休云：春秋书雹以为政之所致，非由冰也，若今朝廷蔵氷亦不扵深山穷谷，何故或无雹，天下郡县皆不藏冰，何故或不雹，若言有之于古，必有騐于今此其不合于义，失天人相与之意，箴曰雨雹，失政之所致，是固然也。国之失政，君子知其大者，其次知其小者，藏冰之礼，凌人掌之，月令载之，豳诗歌之，此独非政欤？故其小者耳，夫深山穷谷固隂沍寒极隂之处冰冻所聚，不取其冰，则气蓄不泄，结滞而为伏隂凡雨水阳也，雪雹隂也雨水而伏隂薄之则凝而为雹，雨雪，而愆阳薄之，则合而为霰，申丰见时，失蔵冰之礼而有雹推之隂阳知此伏隂所致亦圣人之寓言也，详载其言者，以着藏冰之礼，不可废耳。
子产论伯有何休曰：孔子不语怪，力：乱，神以鬼神，为政必惑众，故不言也？今左氏以此令后世信其然，废仁义而祈福于鬼神，此大乱之道也。子产虽立良，止以托继絶此以鬼赏罚，要不免扵惑众，岂当述之？以示季末，箴曰：伯有恶人也，其死为厉鬼，厉者隂阳之气相乗不和之名，尚书五行六厉是也，人死体魄则降，知气在上，有尚徳者附和气而兴利，孟夏之月，令雩祀百辟卿士有益扵民者由此也。为厉者，因害气而施灾，故谓之厉鬼，月令，民多厉疾，五行有御六厉之礼，礼，天子立七祀，有大厉诸侯，立五祀，有国厉欲以安鬼神，弭其害也，子产立良止使祀，伯有以弭害，乃礼与洪范之事也，子所不语，怪力乱神，谓虚，陈灵象于今无騐也，伯有为厉鬼着眀若此，而何不语乎？子产固为众愚将惑，故并立公孙泄，云从政，有所反之以取媚也，孔子曰：民可使由之，不可使知之，子产逹于此也。
士逾月，何休云：礼士三月葬，今云逾月，左氏为短箴曰：人君殡数来日葬，数往月大夫殡葬，皆数来日，来月士殡葬，皆数往日往，月尊卑相下之差数，故大夫士俱三月，其实不同，士之三月，及大夫之逾月也。
何休？曰：春秋之义，三代异建，适媵别贵贱，有侄娣，以广亲疎，立适以长不以贤，立子以贵不以长，王后无适，眀尊之敬之义，无所卜筮，不以贤者，人状难别，嫌有所私，故絶其怨望防其觊觎，今如左氏言云：年钧以徳徳钧以卜君之所贤人，必从之，岂复有卜隠桓之祸，皆由是兴，乃曰：古制，不亦谬哉！又大夫不世而并为公卿，通继嗣之礼，左氏为短箴曰：立嫡固以长矣，无嫡而立，子固以贵矣，今言无嫡，则择立长，谓贵钧如立长，王不得立，爱之法，年均则防羣臣羣吏万民而询之，有司以叙进而问大众之口，非君所能，掩是王不得立，爱之法也。礼有询立君，示义在此距之，言谬失春秋与礼之义矣，公卿之世，立者有功，徳先王之命有所不犯。
天子郊，以夏正上旬之日，鲁之卜三正，下旬之日，何休曰：説左氏者曰：春秋之志，非圣人孰能修之？言夫子圣人，乃能修之，御叔谓臧武仲为圣人是非，独孔子箴曰：武仲者，述圣人之道，鲁人称之曰圣，今使如晋，过御叔，御叔不説学见武仲而雨，行傲之云，焉用圣人为左氏，载之者，非御叔不説学不谓武仲圣与孔子同。
楚鬻拳同姓有不去之恩
何休曰：天子之车，称大路诸侯，车称路车，大夫称车，今郑子侨诸侯之大夫耳，当与天子士同，赐其车而名之曰大路，非正也。孔子曰：惟器与名，不可以假人，名不正则言不顺，于义左氏为短，箴曰：诗采薇云，彼路斯何？君子之车，言大夫亦得为路车。
鲁郊当卜祀日月尔不当卜可祀与否
何休曰：感精符云，立推度，以正阳日食，则鼓用牲于社，朱丝萦社，鸣鼓胁之，左氏云：用牲非常，眀左氏説非夫子春秋于义左氏为短，箴曰：用牲者不宜用，春秋之通例，防説正阳朱丝，鸣鼓岂説用牲之义也。防用牲扵社者，取经死句耳。
何休？曰狂狡，近扵古道，箴曰狂狡，临敌拘扵小仁，忘在军之礼讥之，义合于防。
箴膏肓补遗
僖二十二年，宋公及楚人战于左氏，以为不用，子鱼之计，至于军败身伤，所以责襄公也，而公羊善之云，虽文王之战，亦不是过，郑箴膏肓，云刺襄公不度徳不量力引，考异邮至，襄公大辱，师败于徒，信不知权谲之谋，不足以交邻国定逺疆也此是讥师败也，公羊不讥违，考异邮矣，【见诗大明疏】。
箴膏肓