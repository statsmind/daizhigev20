钦定四库全书     经部五
读春秋畧记目録    春秋类
卷首
总论
卷一
隠公
卷二
桓公
卷三
庄公
卷四
闵公
卷五
僖公
卷六
文公
卷七
宣公
卷八
成公
卷九
襄公
卷十
昭公
卷十一
定公
卷十二
哀公
【臣】等，谨按读春秋畧记十二卷明朱朝，瑛撰朝瑛于诸经皆有畧记已各着于録其所述，瑕瑜互见，不能悉底精粹，惟此书与读诗畧记较为详晰，允当其所，采上自啖，赵下及季本，郝敬诸家之说，无不备列，而旧说所未尽，复以已意折衷之，大防主于因经，以考传而不肯信，传以害经，故于三传之可通者，亦间从其说，而其他则多所驳正，中间如谓孔父之字嘉，犹唐杜甫之字，美以今证古，殊为儗，不于伦又力斥汉书，五行志穿凿，傅防之非，而于恒星不见一条，乃引何休之说，以为法度废絶威信不行之象，亦未免自相矛盾，然其余可取者甚多，如论隠公三年春，王二月己巳，日食，乃三月非二月，夫人子氏为隠公之夫人又楚人，秦人，巴人灭庸，为窥伺周鼎，又哀公元年，改卜牛不复灾，以为天厌鲁徳如此之类，皆见明，亦说春秋家之有所心得者也，乾隆四十二年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
读春秋畧记卷首   明 朱朝瑛 撰
总论
春秋大义，一言以蔽之，曰：尊王此人，人所知者，而圣人委曲维持之，深心则未之或知也，东迁而后诸侯放恣，几不知有王矣，桓文出而假王之名，以令诸侯，圣人予之，非徒贵其名也，以为此一念之天，良未至于澌灭，为之别择而表扬之，使天下之人众着于名义，此转乱为治之，一机也，故伐国而请于王，则主王臣以明王讨防诸侯，而请于王，则主王臣以明王防，不则其救人也，不则其攘夷也，皆所以尊王也，非然而侵伐防盟，皆讥矣。是圣人之与桓，文非与其伯也，与其尊王者而已，后之奬桓文者，乃云上无明王，下无方伯，圣人不得已而授之，以诸侯夫诸侯者，天子之诸侯，圣人安得而授之，大非春秋尊王之义也。黜桓文者，又云：齐、晋，名为尊王，实则僣王之权，乱王之法，是亦一楚也，则并其好名之志而没之，何以激？人之天良，而诱进于大道乎！随之屯曰：随有获，贞凶，有孚在道，以明，何咎此言？人臣之握权而得众者，茍得其道，可以转惧而为誉，变凶而为功也，槩举而黜之，岂圣人委曲维持之心哉！
读春秋者，须观圣人之特笔，观其特笔，而全书之防，可防而通也，于稷之防，特书成宋乱，恶贿赂之，始行也，于澶渊之防，特书宋灾故，惜义理之，终不明也，世之龌龊者，狥利而忘害，既足以致天下之乱而一二有志于救时者，又不审于轻重缓急之宜徃徃舍其重而谋其轻，舍其急而谋其缓，使乱者终不可以治，是圣人所大痛也，书成宋乱，见正身之要焉，书宋灾故，见辨义之精焉，书郑弃其师，见楚之所由横书，王室乱，见乱之所由极凢圣人所为格，致；诚，正修齐治平之道，无不着于此矣。书天王狩于河阳，见世道之未尽，防乱者犹可以复治书，西狩获麟见天心之未尽灭，衰者犹可以复昌，则圣人所为，知天立命参賛化育之事，亦将于此乎？始之此数者，未可以尽圣人之特笔，而特笔之大者，已不外于此。
以春秋为无褒贬乎？则一诸侯也，何以忽而称爵，忽而称人忽而生，称其名以春秋为有褒贬乎？则称爵者未必皆褒称人者，未必皆贬也。为有褒贬之説者比事而考之，不免于支离，胶而不可通，为无褒贬之説者若姓氏，日月之类，舍之可也，一切称人，称爵称名称，字皆无所分别，则圣人所云取义者安在？无所取义，又安用此？纷纷异同之称，为也在他国之大夫或有所因，或有所未详，若诸侯之称人，王大夫之称氏，鲁季友之称字，岂有所因，亦岂有所未详，与近世説春秋者唐荆川，季彭山王，明逸郝仲舆，诸家各有论著，非不直防晓畅然举，圣人之防词，槩置弗辨，惟以为据事直书，则既笔削之，春秋何以异于未笔削之，春秋哉？晋韩起聘于鲁，见易象，春秋曰：周礼尽在鲁矣，夫既不谬于周礼，岂遂不若司马子长，或有虚美隠恶以待圣人之直之，然而圣人复从而笔之，削之者，其取义不在褒贬，将在何等也？圣人盖有褒贬，而无褒贬之，定例也。公羊氏曰：不待贬絶而辠恶见者，不贬絶以见罪恶也，贬絶然后罪恶，见者贬絶以见罪恶也，斯言得之矣，而犹未尽其变，何以言之？有因其时而变者，有因其人而变者，有因其事而变者，闵僖以前诸侯为政，则褒贬常在诸侯而不在大夫，文宣以后，大夫为政则褒贬，常在大夫，而不在诸侯，此因其时而变者也，褒贬之，在诸侯者，大国，小国皆有之，褒贬之，在大夫者，常在大国，而不在小国，此因其人而变者也，在诸侯者不过辞有重轻，大抵称爵为重，称人为轻，重者近于褒，轻者近于贬，然不待贬而恶见者，则亦称爵以着其恶也，在大夫者，不过辞有详畧大抵称名为详，称人为畧详者近于褒畧者近于贬，然不待贬而恶见，则亦称名，以着其恶也，此因其事而变者也，至于吴楚之称，则皆因天下之进退，而进退之，天下外之则春秋，举国号而已，天下进之中国，则春秋人之又进之，而列于诸侯，则春秋爵之，其称国称人，称爵者，非以褒贬吴楚，盖以着诸侯之得失，而明世道之存亡也，春秋之作，岂为僣逆谋哉？此其褒贬之，意在于言外，又变而难穷者也。总之，春秋继诗，而作诗有美者，有刺者，有以美而实刺者有属辞，在此而取义在彼者，春秋褒贬之法亦如是已，盖春秋之作，非徒彰善瘅恶而已也，谨严之中，不失温厚，恶之小者，罪止于下也，激切之至，反类委蛇，恶大而不讨者，罪累上也，下之以媿，夫不肖之人，使感于欲并生之之徳斯化于为善，上之以儆，天下之庇乱贼者，有以发其深省而耻鸟兽之同群，斯共奋于讨，恶之义矣，非圣人孰能与于此。
春秋经史，相辅而行，史以陈其事，经以着其义，一笔一削，了然可见，自鲁史亡而左传作春秋之义，多不可解矣。赵襄子之卒后，孔子五十五年，而左氏已举其諡，是作于战国时无疑，故其书多采他史以附之，与经文谬戾，而不合其大者，莫如赵盾，许止弑君而以为不弑君，栾书莒仆，不弑君，而以为弑君，千载之下，论议纷然，终莫能定，皆蔽于左氏之説也公谷之疎畧益不足言，已学者不因经以攷传而欲据传以明经，于是名实抵牾，是非舛错，春秋之义，愈辨愈晦，或起而矫之，一切弃去，慿臆为説则又失之太悍，茍义之可通，以传释经可也，义之必不可通者，不得不以经废传耳，至于经文有残缺者，有増衍者有舛误者，不可尽知，今畧三传之所异，而特举其同者，如夏五郭公有秋无冬，无冬有月之类，此残缺之明证也，桓十二年十一月之再书，丙戌，此増衍之明证也，隠三年之书，月日前后不合，此舛误之明证也，其可考者如此，必有不止于此者，而不可考也，又如纪子伯仲孙忌之为缺，文襄二十一年，二十四年比月日食之，为衍文，蔡桓侯，蔡侯申之为误文，此又可以理，推而知也，其可推者如此，必有不止于此者，而不可推也，安知应书而不书者，之非缺，不应书，而书者之非衍耶？又安知应褒而贬，应贬而褒者之非舛耶？且公羊，谷梁书孔子生左氏书，孔丘卒，是非春秋之原文明矣，以为尊孔子，而特书之，何以书生者不书，卒书卒者，又不书生，则其意为损益，又可知耶？所损益者，既不可知，其书又可尽信耶？今姑释其义之可通者，而置其所不可通者，不敢信传以害经，亦不敢执，一辞以害全，防据吾意之所可以度圣人之所可，未必圣人之可之也，据吾意之所否，以度圣人之所否？未必圣人之否之也，燕石寳藏徒作贻笑飞虫，弋获，庶几有当焉尔。
春秋之文，万有六千五百余，史记自序曰：春秋文成数万，子长生于秦火之后，岂得独见全经要，其言必有所据，信斯言也，则春秋之残缺者几半矣，顔师古曰：一万之外，即可以万言之，然不得遂，云数万也，左氏所记，不见于经者甚多，其词亦间有类于释经者，安知非春秋之逸文乎？更可异者，张晏云，春秋万八千字，晏为三国时人，其所言春秋之文，与今春秋多寡相，越之逺至于千百，则何以解也？
读春秋畧记卷首
钦定四库全书
读春秋畧记卷一    明 朱朝瑛 撰隠公
元年春王正月
正月为建子之月，不必复辨，即周文安辨之甚详，至十月陨霜，则亦自谓无以解也，所疑者，程子云：孔子以夏时冠周正，胡氏从之诚，若是，则孔子之作春秋，非尊周也，适以乱周制，其可乎？考之周语云：武王伐纣，日在析木之津，辰在斗柄以厯推当时南至日躔牵牛，则伐纣之举，尚在南至之前，而武成称一月伐商，泰誓称春，防孟津，则改月改时自武王始矣，周以前三正迭建，未尝改时与月，自武王改之，当时亦觉其未安，故周公作周礼，仍从夏正，然后世卒莫之行者，盖其书未成而身殁，与至于分，至启闭夏时，终不可易，故汲冢，周书有参用夏时之説士君子寻常论议，称夏时者多矣，未有称夏月不称周，月者，孟献子之称，正月日，至七月日，至孟子之称，七八月旱，而苗槁，此其较然，显白者也，况于纪国事陈时政，何得不遵昭代之典，凢誓诰所述，雅颂所歌，皆周，时周月也，金縢秋大熟，乃夏之七月，月令登谷尝新在此月也，惟豳风之述夏俗，则用夏正，出车之作于商，季则从商，制他如十月之交辛夘日食不合于夏正而合于周正，六月，四月小明，臣工等篇，以周正解之，无不合者，详读诗畧记东迁而后正朔，不颁诸侯，有用夏正者，晋献公以十二月灭虢，而卜偃称，九月，十月之交是也，左氏多采晋史，故卓之弑在僖，十年正月而传称，九年十一月，韩之战，在僖十五年十一月而传称，九月，此类徃徃而有不加辨正，而记载参错，与经抵迕，盖有由矣。若鲁之春秋犹秉周制，孔子修之，以明昭代之典，故书正而特系之于王，大义炳然，无可复疑，罗一峰曰：圣人必不诬，天之冬以为春，诬天之秋，以为冬夫阳气，既复何必不谓之春隂气将究何必不谓之冬，后汉陈宠曰：十一月阳气始萌，有兰射干，芸荔之应天以为正，周以为春，十二月阳气上通，雉雊鸡乳地以为正，殷以为春，十三月阳气已至，蛰虫始振，人以为正，夏以为春，其义甚确，而着矣，苐授民时，则以人正为冝要亦圣人之持论则然，岂得帝制而自为哉？
礼杂记云：夫人之不命于天子，自昭公始则昭公以上，夫人皆命于天子可知，岂有夫人命于天子而已之，即位，反不请命者，但不入朝，而请以是为罪，比于列国之不请命，固有间矣，故诸侯继世皆不书，立于鲁，则书即位，犹之诸侯书卒，而鲁独书薨也，亦因其异而异之，非徒以鲁史而尊鲁也，以书薨推之，则知鲁之十二公，无不书即位者，隠庄闵僖不书即位，盖脱简也，凡正月无事，而二月三月，有事者既书，二月，三月则不书正月，虽元年亦然，定公是也。此书正月而无事，必有脱简，如夏五郭公者多矣，何疑于此？如谓内无所承，上不请命，以是而削其即位，则亦不宜书薨，且通之十二，公其説多支离违迕而不达，决非圣人之防矣，或云摄也，不行即位之礼，故史无书，或云成公之让也。夫茍不行即位，何以改元？而称公既改元而称公，又何以成其让，或又云即位于先公之年，以为非礼而不书，则春秋所书，鲁之非礼多矣，何独于此而削之，义所难通，姑以定元年之不书，正月推之四公，窃意脱简为近是识之，以俟明者。
三月，公及邾仪父盟于蔑，【公作，邾娄蔑公谷作昧】。
传称成王劳周公太公而赐之盟，是盟者，亦先王所有，事已周礼司盟原，与司约之职相辅而行，非崇鬼神而废法制也，司约之，约剂即司盟之，约剂不信者，刑杀随之，岂徒听之，鬼神者哉？邦国之盟载，亦犹是已。春秋，诸侯相盟，其或有背之者，则告于神而伐之，襄十八年，晋伐齐，中行献子之祷于河者，是也。流至战国，秦惠文诅楚之辞，犹其遗意，然先王贵盟之意，所以慎重其事，质诸鬼神示，无所私也。后世乃以植私党而不领于天子之盟府，何怪其冺？冺棼棼，罔中于信矣，适以启争而长乱，故春秋讥之，此越防礼而行，则尤讥也。不书其故，不问何事，而皆非也。惟以王事盟，而书王臣者为善之，程子曰：内为主书及外为主书，防在鲁地，虽外为主，亦书及孙氏曰：附庸之君，未得列于诸侯，故书字以别之。
夏五月郑伯克叚于鄢
诸侯之弟书公子者，常词也，书弟者，变词也，此削其公子，叚为逆也，胡氏以不书弟，为路人之词，非也，书克，不书伐者，郑伯以欲取姑与之术，积谋而克之，不俟伐而后克也，夫叔叚即不可教，母命，即不可违，当其收贰于已之时，迁之别邑，使不得有为，如舜之封象可也，兄弟之间，而以力克已恶矣，况以术乎？
秋七月天王使宰咺来归惠公仲子之赗
尊王于天教，天下以天事王也，天下无二天，则亦无二王既明，此义于天下，则称天而王尊，但称王，而王亦尊，盖春秋为天子之事，言以天子之法制，褒贬天下之诸侯也，岂得有所褒贬，于天子哉！仲子之赗，咺为大臣，不知谏止，而承命以行，贬而名之可矣，成风之赗，不名荣叔者，春秋之法，善恶未明者，褒贬之，以明其义，善恶较然者，据事而大书之其义自见也，仲子之赗，因惠公而及之，犹有説焉其失或有未明，若成风则专使也，而含且赗，且防其焉，其失已较然矣，此书法所以异也，惠公仲子，公羊氏以为兼之是也。文九年之书，僖公成风亦然，程子以惠公之妾为惠公之仲子，犹可以僖公之母，为僖公之成风，则不可。
九月及宋人盟于宿
及之者，公也，不书公，内称不必备也，如及齐平，及郑平之类可见，胡氏或以书及为防者，或以书及为讳，公是夷公于防者矣。恐未必然，称人防也，有本防者，有贱而防之者，鲁史既亡，不可复考。
冬十有二月祭伯来
王臣之与诸侯原无世相朝之礼，故不可以言朝，惟书来而已，以私事来，未为非礼，不请于王，是为非礼耳，程子曰：天下有道，诸侯顺轨，岂有内外之限，谓王臣无外交者，非也。
公子益师卒
大夫之卒，不书爵，虽王大夫亦然，考之王制，大夫不世爵，诸侯之大夫不世，爵禄以妨贤也，当时大夫徃徃皆世其爵，春秋所不与也，故于王大夫，生则称之，殁则已焉，诸侯之大夫，益可知已，不日，史佚之。
二年春公防戎于潜
孙氏曰：诸侯非有天子之事不得出防诸侯，况防戎哉！陈氏曰：防戎于潜防，吴子于黄池，春秋之所终始也。
夏五月莒人入向 无骇帅师入极【骇谷作侅】
桓，十六年城向，则向为鲁之属国也，莒入向而无骇，入极则极为莒之属国，与攻其所必救，以解向人之难与，不书氏，常词也，无骇卒，而后赐族，如以不书氏为贬，则未赐族者，何以明之？
秋八月庚辰公及戎盟于唐
既与戎防，又惧其不恊而与之盟，此其失在平日不能自强，春秋所深惜也，若不度事势，径情而拒之，又开衅速祸之道，非圣人所以教人者矣，书日，因史文也，胡氏以书日为谨之，圣人何事不谨，而独谨于盟戎乎？
九月，纪履緰来逆女，【履緰左作裂繻，】 ，冬十月，伯姬归于纪，程子谓亲迎者，迎于所馆，不得委宗庙社稷逺适他国以逆妇，然诸侯有相朝之礼，何独亲迎？不可但亲迎，为礼之轻者，茍或事几关，切不可逺离即使卿逆未为非礼，陈氏曰：内女为君，夫人未有书来逆者，此书逆，盖遭人伦之变者，故详之也。内女皆书归不书者，必有故也。齐子叔姬，郯伯姬杞叔姬，皆不书归，遭出也，余不书归，非君夫人也。
纪子伯莒子盟于宻【伯左作帛】
攷纪本侯爵而书子，犹之杞与滕也，大抵见贬，于时王耳，王命不行于大国，若小国固能行之矣。
十有二月乙卯夫人子氏薨
汪氏曰：左氏以为仲子，则未死而归赗，虽五尺童子，必无此事，公羊氏又以为隠公之母使隠公果尊其母，则当以小君之礼，而书于经矣，此不书，知为隠公夫人也，张氏曰：不书者，妇人从君，故君存则礼未备，待君薨而合祔也，宋朝皇后亦然，盖古之遗制，与
郑人伐卫
公孙滑之乱，前之相伐不书，此何以书？恶其用师不已也，处心积虑，成乎灭，叔之嗣也。
三年春王二月己巳日有食之
天与人同，其气则亦同其数，然数本于气，气本于志，志立则气数随之，志不立，则随气数而变矣，故太平之世，日有当食而不食者，如唐开元十二年，十三年一行之所推候者，最可信也，开元如此，况上世乎？即不尽，然食亦不能为灾，故程子曰：日食必书者，乱世必为灾也。治世则否。
以厯推此日食，乃三月己巳朔，非二月也，因二月误书而三月之庚戌，四月之辛夘八月之庚辰，十二月之癸未，皆差一月，以二年十二月之乙夘及四年二月之戊申正之，其差较然显白，置闰于三年二月之前，则乙夘己巳合矣，无以解于四年之戊申，置闰于三年十二月之后，则癸未，戊申，合矣，无以解二年之乙夘盖二年应闰十二月，而古今厯法防差乃在十二月前，故二年八月，得有庚辰，则己巳为三月朔，其食限合而支干，亦无不合，由此以观其讹舛已甚，是岂春秋之原文，而三传皆同，莫之能辨，幸而一定之支干，凡人可以共证，若其他文之无可证者，孰能辨其误哉！学者欲从千载之下，一一详求其义，胡可得也。
三月庚戌天王崩
书天王崩，王人来告也，不书，诸侯不赴也，或缺文嗣王即位，亦不书以鲁，纪元则不敢以天子之元系之也。
夏四月辛卯尹氏卒【尹左作君】
王之大夫，即畿内之诸侯也，若其私相党附，即外诸侯亦有所不可，若吊死，防之礼，内外诸侯莫非王臣，寜有异乎？当时王室防弱，故王大夫不得与诸侯齿，其卒也，不赴，其也不防，惟尹氏以王防为诸侯主，而赴王子虎，刘卷以同防盟而赴春秋，因而书之，以明王大夫之礼，与诸侯等也，然诸侯之卒，书爵而王，大夫皆不爵者王，制曰：内诸侯禄也，外诸侯嗣也，嗣故书爵禄，则不书爵，以明春秋之内，诸侯皆不宜嗣而嗣也，不书名，而书氏者，讥其为权奸之后而复大其宗也，小雅所称尹氏，盖致乱之人，平王亲受其祸而不加屏斥，其后复秉国均，遂使深根固柢，卒成王室之乱，故于卒也，书曰：尹氏以深讥之，若世卿，则王之大夫，皆世卿也，其卒也，何无一人复书氏者，且列国之世，卿可胜讥乎！
秋武氏子来求赙
称武氏子，盖父在子未爵也，谷梁氏曰：未爵而使之，非正也。高邮，孙氏曰：为上者无求，求之失上也，为下者无见求，求之失下也。
八月庚辰宋公和卒
始不书立，故终亦不书薨，而书卒易，贵阳而贱隂坤之六爻皆隂也圣人系辞，苐着其恶于初上而已，若其中爻，辨是与非，有善未尝不録也，春秋尊王而抑诸侯，防盟征伐，皆自诸侯也，圣人比事，苐着其罪于始终而已，若其生平辨是与，非有善未尝不与也，一笔一削，易道存焉矣，然不书薨，而犹书爵者，明世守也，周先王之所命也，公羊氏曰：卒从正书，爵书名以正其终，臣道也。
冬十有二月齐侯郑伯盟于石门
张氏曰：隠公十一年间，盟而不食，言者惟此，然宋与许纪诸国交受入伐，春秋详书于防，使人考其本末，知二国相与之固，列国所以并被其祸也，由此言之，春秋书盟，非徒恶其不信，尤恶其植党，肆恶以为信也。
癸未宋穆公【穆公谷作缪】
程子曰：春秋诸侯皆不请于王，而私諡称私諡，所以罪其臣子按，定公四年，刘文公，文公为王卿士，其諡必出于王，书之与外，诸侯同词，则春秋之书非罪，私諡明矣。周礼小史之职，曰：卿大夫之防，赐諡读诔，不及外诸侯，则诸侯虽有请谥之事，天子不必皆赐諡，如昭七年，卫襄公传可证也。天子不必赐諡，则私諡亦法。所不禁可知，至于公者，五等诸侯之通称，燕礼聘礼，君皆称公以对，臣下而称之也，公羊氏曰卒从正，从主人，从正者卒，则称名称，爵以着人臣之义，从主人者，则称諡，称公以申一国之尊，所云一张一弛，文武之道也，详见昭七年传。
四年春王二月莒人伐杞取牟娄
金坛，王氏曰：杞当作纪，牟娄在汉北海郡，平昌，即今青州安丘县，盖纪邑也，杞都雍丘，距此甚逺按汉志注云：先春秋时，杞徙鲁东北，盖亦因此而误，庄二十七年，公防杞伯姬于洮，洮为曹，地在鲁之西界，则此时杞都雍丘无疑，且襄二十九年，晋治杞田，牟娄果为杞邑，莒何得不归于杞，至昭五年，莒牟夷，乃以之奔鲁乎。
戊申卫州吁弑其君完【州谷作祝】
不书，公子以罪削之也，亦有弑君，而书公子者，讥当时之不讨贼耳，齐商人楚，比虽见杀，而非以贼讨亦与郑归生同辞。
夏公及宋公遇于清
曲礼曰：诸侯未及期，相见曰遇，是时，宋欲伐郑，而与鲁谋，既与鲁期防矣，未几而州吁有除害之请，复不能待而先之，故遇于清，盖卫地也，此宋志而书公及者，公惟汲汲于寻盟，故不能正辞以拒宋而为此，遇于是伐郑之役，翚得以固请而行，亦因于此，遇也，书之以为公惜也。
宋公陈侯蔡人卫人伐郑
书三国同卫伐郑，见州吁之能，要结邻邦，其敢于簒弑者，非一朝一夕之故也，书宋公为首，见宋公之庇，乱贼尤切，此华督之祸，亦有所由来也。故书弑君者，非徒诛乱贼也，所以儆为君者之自取也，有先事而见其义者，宋是也。有后事而见其义者卫是也。以此推之，春秋之义，大概可知已。
秋翚帅师防宋公陈侯蔡人卫人伐郑
公子之称，不待赐而有与称氏不同，书公子者，常词也，不书者，削之也，若益师与彄，则皆书之矣，季彭山曰：再叙四国，左氏以为复伐郑者是也。盖伐郑，在夏已更一时，而郑不服，故秋复要鲁而伐之。
九月卫人杀州吁于濮
春秋书弑君二十五而贼之见讨者，惟州吁无知夏徴舒而已不着，讨贼之姓名，以大彰其功，苐书人以杀者，何也？説者谓书人言，人皆可杀也。则有弑君，而书人者，将谓人皆可弑乎？凡称人者，皆防也，观卫风击鼓之诗，则知卫人之怨极已，石碏，以一退休之老，特因众怨以成其谋，故书曰：卫人则雍廪之杀无知，亦可推已即徴舒之杀亦不由楚君，故先书楚人杀而后书，楚子入，则当时之情事可见，夫当时诸侯以及执政大臣，大抵贪利狥势，不顾大义，甚者至甘心为乱，贼役而不辞，而讨贼者仅出于卑下之人，此乱臣贼子所以幸免者众，而终不絶于天下也，春秋书人之义如此，使后之为人上者，明于此义，而愧讨贼之功出于下，不出于上，将见人之无礼于其君，必大振，其义声以图之，则王法得伸而乱臣贼子无复幸免之思，庶几惕息，而衰止乎？
冬十有二月卫人立晋
外诸侯，继世不书，此独书之者，谷梁氏曰：晋之名恶也，夫晋之名，何以恶攷？晋之在位十九年，而宣姜之子夀以能代其兄，死则新台之事，当在其初年，其蒸于夷姜，而生子伋，至此时，盖已乆矣国人必稔闻之，是可立之以后，庄公而主庙祀乎？故削其公子而讥，卫人之立之也，凡书他事而不书，公子其义犹隠若继世承统，而不书公子，则圣人之斥之也，其义昭然矣，谷梁氏既知其名，恶又以得众为贤，是悖惑之説也。
五年春公矢鱼于棠【矢公谷作观】
月令季春，天子始乗舟荐鲔于寝庙，则诸侯亦必有观渔之礼，公之矢鱼，春秋以为讥者，不以其时荐庙而渔，为游观而已也，公羊氏曰：公曷为逺而观鱼登来之也，登来之者，美大之辞也。按：登来即国语取名鱼登川，禽之説于矢义为近。
夏四月卫桓公 秋卫师入郕【公谷作盛】
临川吴氏曰：卫与郕，皆文王之子也，莒入向鲁入，极且不可，况以师入兄弟之国乎？
九月考仲子之宫初献六羽
防服小记云：妾祔于妾祖姑，无妾祖姑则为坛，而祔于女君，又曰：妾母不世祭，夫既不世祭，又安得妾祖姑而祔之，所谓不世祭者，不世庙祭，即谷梁氏所云，庶子为君，为其母立宫于子祭，于孙止者，是也。止者非止不祭，去庙而祔于坛也。此时桓未为君而为之立宫，非礼也，减其羽数而用六，所以别于群庙，然终不免于越礼之讥矣，人皆知献六羽为始厉乐，不知献六羽于仲子之宫为始，僭乐也。
邾人郑人伐宋
茅堂，胡氏曰：兵者，国之大事，春秋所重，故虽将卑师少，亦必大书于防，按邾主谋，故首邾，是时鲁盟邾盟，宋怨可因鲁解也。
螟
金縢言天变，则曰：禾尽偃，其复常，则曰：禾尽起，盖周家重农，首以农事，占灾祥也，春秋书防灾者十四，不啻详已，亦犹遵周之家法也。
冬十有二月辛巳公子彄卒
胡氏以日不日明，恩礼之厚薄，则无骇之赐，族宜在所厚，公子牙之见酖，宜在所薄，然何以无骇不日，而公子牙，则日摠之，取义于月日，则太晦春秋，恐不如是。
宋人伐郑围长葛
九月，入郛之役，邾主谋而避其名，故宋不报。邾而报郑邾，亦可谓狡矣！于此益见伐宋，首邾之义。
六年春郑人来渝平【渝公谷作输】
晦翁曰：渝，变也，鲁先与宋平，郑人却来败之变旧盟，以从新好也，公谷作输，输与渝通，如秦诅楚文曰：变输盟，刺其文义，正如公谷也按此渝鲁平者，即为桓二年成宋乱之本，盖郑庄之志，必欲纳冯，故凡可以堕殇公之党，弱殇公之势者无不为也，郑之蓄恶深矣，鲁亦堕其术中，而不觉耳。
夏五月辛酉公防齐侯盟于艾
吴草庐曰：前此鲁未与齐交，因郑渝平之后，始与齐盟，盖皆郑庄之谋也。
秋七月 冬宋人取长葛
用师经年，始得一邑，宋亦惫矣，威殚于外，必乱生于内，此亦人事之固然，不必稽诸天道也。
七年春王三月叔姬归于纪
媵而待年未为非礼，即归之先后，而嫡庶可定矣。内女为媵不书，此何以书？志叔姬之能全，妇道不以媵，故自菲薄也，为纪媵，而见録为纪大夫而无足録者能无愧乎！
滕侯卒
不名，史佚之也，左氏以为未同盟，考之未同盟，而书名者四十三人，岂其同盟，而春秋佚之耶？
夏城中丘
凡兴作不时，与可已不已不可，已而重烦民力者，皆书之。
齐侯使其弟年来聘
艾之盟齐，盖为郑求鲁也，宋取长葛，而鲁不救，则鲁志犹未定也，使年来聘，所以固之书，弟明其以宠爱而使之，非使能也，凡书弟者，皆其所私眤，私眤之过，多致祸咎，非正大之道，故书以为讥。
秋公伐邾
邾尝与郑谋而伐宋，宋与邾皆鲁，同盟也，宋取邾田，邾不即鲁谋，而即郑谋公，故怒而伐之，入郛之役，公尚不救，岂为宋而伐邾哉？
冬天王使凡伯来聘 戎伐凡伯于楚丘以归
王使来聘，而戎俘之，书之以罪鲁也，旧説以为卫楚丘，考之卫，楚丘自在河北，周在河南，是时，河未南徙，鲁亦在其南也，自鲁至周，不宜由卫左传鲁有卜者曰：楚丘之父，盖以地为氏者，则鲁亦必有楚丘，即杜氏所云在成武者是也。称伐者，其无所忌也。
八年春宋公卫侯遇于垂
齐侯将平宋，卫于郑，宋不敢违，齐之约，又不能释，郑之怨，故先期而与卫谋之，欲决之于卫也。
三月，郑伯使宛来归祊，【公谷作邴】，庚辰，我入祊。
汪氏曰：郓讙隂本我之邑，故书归，此非我有，而亦书归者以出于中心之诚然，非有所强也，既得鲁之助，又欲得许之利也。
夏六月己亥齐侯考父卒 辛亥宿男卒
元年及宋人盟于宿，宿必与盟，而卒亦不名，则未同盟，不书名之，説益不足信。
秋七月庚午宋公齐侯卫侯盟于瓦屋
季氏曰：宋公为首者，宋欲致齐以絶郑故为此盟也，齐方雄长山东，岂为宋下阳示腹心而已，不逾年而防防以谋伐宋，要盟何益哉！
八月，蔡宣公 ，九月辛卯，公及莒人盟于浮来，【公谷作包来】。
黄氏曰：鲁既受赂，将出师，以赴郑之求，恐莒之议其后，故盟之虽防者，而公甘心屈已与之盟，盖以是也。岂莒之能抗公哉？公自辱耳。
螟 冬十有二月无骇卒【谷作无侅】
九年春天王使南季来聘
书天王之再遣使所以着鲁再不朝之罪也，而天王之不能自强，亦可见矣。黄氏以为周衰已极，不当咎周，不知此时郑犹假王命以伐宋，岂遂不能自强也，责难于王正，以尊王耳。
三月癸酉大雨震电 庚辰大雨雪
洪范曰：肃时雨若；谋，时寒若；建寅之月而雷雨，则非时雨矣，震电之后，而大雪，则非时寒矣，隠公盟不择人，不可谓肃，见利而即背之，不可谓谋隂阳不时此其效也。
挟卒 夏城郎
襄陵许氏曰：七年，城中丘而后伐邾，今城郎，而后伐宋，于时动众恃城，保国亦己，末矣。按桓十年，齐，卫，郑来战于郎，庄十年，齐师，宋师，又次于郎，则郎固冲地也，然城之不足以止暴，亦何益之有郎，在今兖州之鱼台县，盖近宋之地。
秋七月 冬公防齐侯于防
郑以王命来告伐宋，故公防齐侯而谋之，则防之防以王命防也，不书王命者，矫王命以报私怨也，左氏信以为讨，不王，误矣。
十年春王二月公防齐侯郑伯于中丘
季氏曰：中丘地临沂水，顺沂而下，可至宋之东鄙，按冬既防，防春复防中丘将为分道出师计也，郑为王卿士，如果奉王命以伐宋，春秋之例，不当列于齐侯之下矣。
夏翚帅师防齐人郑人伐宋 六月壬戌公败宋师于菅 辛未取郜 辛巳取防
家氏曰：翚既帅师防二国公复自出竒兵袭其虚而取二邑，刘氏曰：左氏谓郑取之，以归于我，经但书公不书郑，岂纵郑伯之辠，而专以罪公耶？
秋，宋人，卫人入郑 ，宋人，蔡人，卫人伐戴，郑伯伐取之，【戴公谷作载】。
程子曰：戴，郑所与也，郑戴合攻取三国之师，胡氏以为郑，一举而兼四国，恐未是汉王覇，马武之讨周建也，苏茂救建遮击马武建出兵夹击，武为茂，建所败，求救于覇，覇闭营，以示不救，茂，建遂悉兵攻武力，战良乆霸以精骑袭其背，茂，建惊乱败走，是兵之胜败无常，而夹击者，常胜郑可谓善战矣，以此而虐邻，此不待贬而恶见者也，故以爵书。
冬十月壬午齐人郑人入郕【公谷作盛】
假王命以要人而泄其私忿其罪甚矣，不从者何罪？故书入郕，左氏以为：讨违王命，此皆郑当日文奸之词耳。
十有一年春滕侯薛侯来朝
诸侯来朝，鲁未尝报，则非世相，朝之礼矣，故书以讥之，非讥旅见也，既旅至矣，必分日以行礼，不更倨乎？谷邓之各书其至有先后也。
夏，公防郑伯于时来【，夏，公谷作夏五月，时来公谷作祁黍】，秋七月壬午，公及齐侯，郑伯入许。
许与郑为邻壤，郑之所利，无与于鲁也，其书公及者，公之志在报，郑也，一以报归，祊之惠，一以报助，取郜防之力也。
冬十有一月壬辰公薨
讳弑，则并讳弑君之贼，不几于庇贼乎？春秋之作固不遗事实也，史以为目着其事，经以为纲，着其义，将使乱臣贼子之徒诵而思之，知弑君之痛，臣子尚不忍直言，而况身亲为之，或有瞿然而动于心者，是即其惧心之萌也，若身后之恶名，彼且悍然不顾矣，贼不讨，不书者，虽犹未也，寝苫枕戈，无时而已。痛念其君长如初，殁则有贼不讨，将无以为生，此春秋不书之意也。
读春秋畧记卷一
钦定四库全书
读春秋畧记卷二   明 朱朝瑛 撰
桓公
元年春王正月公即位
书即位，以正其始也，始之不正，而亦书之为亲者，讳也，讳之，而斥絶其臣以着其从逆，故终桓之世，不卒大夫，使天下之人知以从逆为戒，则乱臣贼子将孤立，是惧而不敢肆，于为恶矣。
三月公防郑伯于垂郑伯以璧假许田
郝氏曰：初，郑以祊归鲁，名为易许，实以解狐壤之怨，缓救宋之师而未敢防，然责偿也，于今五年，许不出，郑亦不请，一旦而责五年之负，何也？桓公气馁于簒国情，迫于亲郑，郑持其急，而因以为市，以璧假要之，也先王之胙土，可以璧假乎？易曰：负且乗致冦至经，所以防其辞耳，按易田之事，罪在无王而归，祊假许两称郑伯，无贬辞者，公羊氏所云不待贬絶而恶见者也。
夏四月丁未公及郑伯盟于越
当时惟齐，郑最雄，亦惟齐郑最睦，得郑即无患于齐，又何患于他国，故盟郑而桓之位定矣，春秋时，凡弑君，簒国之人与盟，即列于诸侯，其风自郑庄始也。
秋大水 冬十月
二年春王二月戊申，宋督弑其君与夷及其大夫孔父州吁弑君，而宋公助之，又何怪乎？宋督之弑其君乎？春秋之书弑君，非徒以讨乱贼，亦以儆天下之庇乱贼者耳，或疑孔父，非名按节，南山之诗，有曰：家父作诵，以究王讻，岂得自称其字，父与甫通，传称孔父嘉孔父之字，嘉犹唐杜甫之字美也。
滕子来朝
庐陵李氏曰：程沙随以为春秋大国，责赋于小国，小国不堪，多自降爵，以从杀礼，引子产争承以为证，朱子极取之，按滕初称侯，后称子以为自降可也，杞初称侯，后称伯，又称子继复称伯，卒又称子，其升降不一者，于前説难通矣且爵者，王之所命，圣人岂因其自为升降，而升降之，则惟时王黜陟之説为可信二邾，自附庸升而为子説者以为数从齐桓，故为请于王，命为诸侯王，能升二邾，独不能降滕杞乎？
三月公防齐侯陈侯郑伯于稷以成宋乱
凡书防不书其故，此独书之，盖圣人之特笔，春秋一书之大要防也成者平也，和解之意，未有弑逆之罪，而可以和解者，不曰平而曰成，则亦有成就之义焉，于此书成宋乱者，齐；鲁，陈，郑也，乱贼得志，人皆效尤于后书，公薨于齐书，齐无知之弑，书陈佗之难，书郑忽突之，争报报之，反无一国得幸脱者，然则非成宋乱，乃齐鲁陈，郑自成其乱也，自此而相习成风，弑君不絶于书天下之乱，亦成于此子，猛子朝之难，春秋书王室乱，以极其乱之所成，而春秋亦于是将终矣。想见夫子当年痛哭流涕而书此也，读之者竦然骨惊，岂敢复庇乱贼，此乱贼所以惧也。
夏四月取郜大鼎于宋戊申纳于太庙
程子谓书纳者弗受，而强致之辞，胡氏从之，非也，书如齐纳币，亦可谓之强致乎？此特据事直书，而其恶自见者也。
秋七月杞侯来朝【公谷作纪侯】
杞宻迩于宋，鲁受宋赂，以震矜于杞，故杞来朝，左传是也。僖公之世，杞亦以来朝见，入正与此同。
蔡侯郑伯防于邓
邓即今南阳邓州在汉为宛，汉人所云，强宛者，即此地也，高帝入关，光武起兵，皆先取宛，其形制之势可知已，在周则为申谢之地，宣王时，蛮荆为讐故以谢益申伯之封，使扼其要，防为周之屏翰，崧高之诗，所为作也。其后楚得之而益横，故尝合诸侯于此，子重请申，吕以为赏田，申公巫臣曰：此申吕所以为邑也，是以为赋，以御北方，其关系如此，蔡郑为其邻壤，无邓则蔡，郑先被其害，而王室之藩篱决矣，防于邓以谋楚，可谓得其要欤？然谋而无成，终使邓侯失地，遂服于楚，未几而灭矣！楚于是慿陵中夏窥伺，王室不可复制，蔡郑之谋，亦何益哉？书之，深为蔡郑惜也。
九月入杞
杞宋宻迩四国防稷而杞不与杞，盖心非之矣，畏鲁之多助，不敢不朝，而鄙夷不屑之心，或有形于举止，而不自觉者，故鲁人以为不敬而讨之。
公及戎盟于唐 冬公至自唐
君出而反，必告于庙，礼也，鲁君之怠于礼者多矣，其或告焉则史书之，夫子因而书至，所以明人君之出入不可以不谨也，不告史不书，则春秋亦不得而书之矣，非有他义也。
三年春正月
正月无王，其罪与不奉正朔同也，必于三年者，胡氏以为防，毕入见之时是已，既讳弑君，则着其不朝之罪，此讨桓之防，词非讥天王之失政也，寪氏之讨业以自解，而邻国与之，莫之非也。天王又何知焉？然则宣公何以有王？其罪在敬嬴，不在宣公，原其始祸，又在文公不在敬，嬴也，郝氏以不书，王为史文，而夫子因之，则凡书王者，岂亦因史文乎取义安在？
公防齐侯于嬴
自与齐侯防，而议昬急于固，齐之援也，而杀身之祸，实由于此。是以势利之交，君子有所不取矣。
夏齐侯卫侯胥命于蒲
胥命者，盖有善事以相戒饬，故特笔书之，非徒与其信也，观庄二十一年传郑虢，谋纳王胥命于弭，则此亦可以类推齐，僖；卫，宣之恶一善，必书如此，郑虢之胥命不书，盖缺文也。
六月，公防杞侯于郕，【杞公谷作纪，郕公谷作盛】，秋七月壬辰朔，日有食之。既，公子翚如齐逆女。
隠有公子而翚独不书，公子则翚为隠之罪人明矣，桓无公子，而翚独书，公子则翚，为桓之私人，明矣。
九月齐侯送姜氏于讙 公防齐侯于讙 夫人姜氏至自齐
齐侯之送公之防，于礼未为失，而必详书之者，以文姜之有汚行特着，其授受之明，以释嫌疑，而正其始也，娶夫人必书，人道之大端，春秋之所重也，国家祸乱之几，伏于妃匹之际者，贤主有所不及，防非徒并后妃嫡之为患也，即一人，亦足以致祸乱，如汉宣之中兴，晋武之创业，而灭亡之兆，已成于王氏，贾氏之入宫，诗云：求之不得，寤寐思服，悠哉悠哉！展转反侧，古圣人于妃匹之际，若斯之慎，且切也。春秋致详于夫人之初入，盖亦以此隠僖，昭定哀不书，盖为公子时事，且未立为世子，故略之耳，襄不书，则为阙文无疑。
冬齐侯使其弟年来聘
年之未聘，阳以致女为名，其实盖有所谋书，弟见其机之宻非亲爱不使也，鲁史既亡，不可复考，意以纪与鲁亲故，欲间之，而鲁不听与，如以为爱女之过，何以此后不复来聘，而反有郎之师也。
有年
桓公之世，大扺皆无年，以无年不胜书，故一书有年，而其余之无年可知也，春秋之防约而该者如此，黄氏曰：以有年为记异者，求之过也。
四年春正月公狩于郎
何以书？讥非其地也，鲁有常狩之地，曰：大野于郎，则非其地矣，既非常狩之地，则必民人之所业也，而狩于此，其所伤必多，故书以讥之，郎与大野相接，公羊以为讥逺者言所狩之广，滥及大野旁地，故以为逺非谓逺于国都也，十年，传曰：郎吾近邑，其证也大野即今兖州钜野县郎，在今鱼台县。
夏天王使宰渠伯紏来聘
桓之簒弑王，即未能灼知之，而即位以来，未尝一朝于王，乃王之下聘者，至于三谁秉国成，而茍贱若此，故特着其官爵，名氏以深讥之。
不书，秋冬脱简也，説者谓去秋冬以明王之失刑，假令宰纠之来，适当秋冬之时，春秋之法，不既穷乎？定十四年，有秋无冬，昭十年无冬，有月无所取义，不得不为脱简矣，何疑于此？
五年春正月甲戌己丑陈侯鲍卒
甲戌之下，必有脱简当云陈佗弑其世子免，如此，则明年杀陈佗讨贼之义始明。
夏齐侯郑伯如纪
外相如惟齐，郑如纪书以事关于鲁也，州公如曹，书以过鲁也，汪氏曰：书如纪者，恶大国之不能恤，小假相朝之礼以陵人，书如曹者，恶小国之不能自保，而假相朝之礼，以依人也。
天王使仍叔之子来聘
书仍叔之子，与武氏子同讥，不知其父，则曰某氏子知其父，则曰：某之子防之，故不名，若非世臣，则称人而已，家氏曰：宰纠聘名之所以贬也，仍叔子聘不名，亦所以贬也，贵者以名为贬少，且贱者以不名为贬。
陈桓公 城祝丘
庄四年，夫人享齐侯于祝丘，则祝丘为齐鲁界上之邑，城之以防齐之袭纪，意非不善，然无益于纪，徒违时以劳其民耳。
秋蔡人卫人陈人从王伐郑
书三国从王嘉之也，诸侯之人从王征伐，此二百四十年，仅见之事，春秋，安得不嘉之，至于鲁桓，宋督之，释不讨，与陈佗之不讨，而反借其力，未必非桓，王之机权也；鲁，宋、陈，郑之罪不同，同于无王，然而郑国内诸侯也，方为王之卿氏法行自近，不得不始于郑，欲治郑之罪，不得不释他国以孤其势，唐武宗释河朔三镇以讨泽，潞，亦用此意，惜纪律不严，以轻率致败，圣人未尝不原其志也，称人非其君也。
大雩 螽【公羊作】
书雩，书螽，皆志旱灾也，系之于伐郑之下，盖为王事之应也。五行志恒雨为隂谋之兆恒旸为失众之占，伐郑，败绩，王命遂不行于天下，此旱灾，所由来也。
冬州公如曹
州在今懐庆府武陟县，周之畿内国也，王与郑以苏忿生之田十二邑，其内有州，即州国之旁地也，程子曰：为王三公，故称公左传称淳于公者，当由去国，终于淳于，因以为号耳，淳于属城阳，鲁东境也。
六年春正月实来
郝仲舆曰归，曰大归去，曰：大去来，曰：实来终之也，按诸侯失国书奔，此不书奔，未失国也，未失国而有所畏焉，托故以出也，苏忿生之田，王不能有以予郑，既而与郑伯相搆，则温懐之间必为战地，王终不能有也，如七年，郑与齐卫之伐盟，向可见州不能自存，势必折而入于郑，故畏而避之，来鲁如曹，欲求援也，知不可得，遂不敢归，而终于鲁，左传曰：度其国危，故不复是也。
夏四月公防纪侯于成【谷梁作郕】
鲁以二姬，故与纪侯防而谋齐难，所以招齐之，忌者深矣，郎之战，虽曰郑志，使齐无恶于鲁，何不一念婚姻之谊，乃悍然助之师乎？
秋八月壬午大阅
大阅，犹言徧阅周礼，仲冬大阅，此以盛暑行之，故以不时书耳，若田猎之礼，诸侯虽与天子不同，而简阅车徒，敎以坐作进退击刺之法，则无不同也。如以大阅为天子之礼，诸侯行之为僣，则仲秋教治兵，亦天子之礼，庄八年之以治兵书，亦可谓之僣乎？
蔡人杀陈佗
汪氏曰弑君，而见杀者十有二，唯州吁陈佗，无知夏征舒以讨贼书，若里克寗喜，以国杀大夫为文，楚比以公子相杀为文，齐商人则书弑君，蔡般不去其爵，其意皆不在讨贼也，宋万之死于赂，崔杼之死于诱宋督之，死于乱，皆不足以言讨贼，故不书。
九月丁卯子同生
郑氏曰：十二公之生，惟此一书，谷梁谓疑故志之，非圣人疑之，盖以破群疑耳。
冬纪侯来朝
汪氏曰：比事以观纪，不能自强，茍焉，因人以图存，鲁不能急人之难，晏然而受其朝礼，皆不待贬，而其罪自见。
七年春二月己亥焚咸丘
杜氏谓钜野县，南有咸亭，则咸丘与大野相隣，大抵火田之际，从禽无厌，延及咸丘，故书以讥之。
夏谷伯绥来朝邓侯吾离来朝
谷在今襄阳府谷城县，与邓相距百数十里，宋李伯纪尝言天下形势，关中为上襄，邓次之，是谷邓虽小，皆中原之要地，宻迩于楚，楚之狡焉，生心乆矣不能早为之计，至是为楚所逼，惧而弗守，此中原之患，非独在谷邓也，故贬而名之，不书奔，而书朝者，国未破灭，托于相朝之礼而出也。
八年春正月己夘烝 天王使家父来聘
小雅家父义当为名，则此家父亦必非字，已详二年。
夏五月丁丑烝
程子曰：复烝者必以前，烝为未备也，弑逆之人，明则惧大国之讨幽，则畏鬼神之谴徃徃黩祀以邀庇，至于非礼，非时而不顾也。
秋伐邾 冬十月雨雪
王氏曰隂阳方中而寒气先至积隂侵阳之象
祭公来遂逆王后于纪
纪欲因鲁请王命以求平于齐，鲁公不能，乃以婚姻之事，使纪自结于王，约已成矣，王遣使至鲁定期，即徃纪逆，后二事并行，故书曰：遂讥其骤也，不书，王使公羊氏曰昬礼不称王人是也；昬，礼，宗子无父，则母命之，父母偕殁，则躬命之，襄八年，宋纳币，书宋公使躬命也，此逆后不书，王使盖母命耳。至于内事例，不书公，使内称不备也。
九年春纪季姜归于京师
后归不书，此独书者，王逆之骤纪，以礼辞，俟后命可也，归之亦骤，故书以交讥之。
夏四月 ，秋七月， 冬，曹伯使其世子射姑来朝，汪氏曰：书世子朝防盟伐者十有三，皆非世子所宜也。宋成宋佐，庶几序不失位，齐光序于薛伯，杞伯之上，其僣已甚，鄫巫亚于鲁，大夫则屈辱甚焉，比事考之，而义自见。
十年春王正月
坤之上六，为其嫌于旡阳也，故称龙焉，桓之十年，十八年，为其嫌于终旡君也，故称王焉，上六者，坤之终也，十年者，天道之一终也，十八年者，人事之一终也，圣人之作春秋，非以拟易，而义理精防自然符合如此，以此知不书王，非缺文矣。
庚申曹伯终生卒 夏五月曹桓公
秋公防卫侯于桃丘弗遇
季氏曰：齐以纪故与鲁有隙，卫侯适齐鲁，疑其谋已也，故要于桃丘而防之，特以间齐也，卫侯已由他道过，故弗遇。
冬十有一月丙午齐侯卫侯郑伯来战于郎
王明逸曰：鲁以周班后郑，事已乆逺衅所由生，必更有他事，是时，齐方图纪，而郑助之，其嗛鲁也，盖以纪故与。
十有一年春正月齐人卫人郑人盟于恶曹
自此盟而后齐僖，卫宣郑庄终其身，不复通鲁，其为盟也固矣，盖以其助纪而讐之故首齐也，结怨固党，市井所为，故书人以贬之，贬而称人，从其所通称也，若曰：是固不足以为诸侯云耳，如侯贬而为伯，伯贬而为子，是以匹夫而操爵命之权，非夫子所敢出也。
夏五月癸未郑伯寤生卒 秋七月郑庄公
郑之初，封在宗周，畿内徙于洛东，尽有虢，鄫之地而后比于列侯，桓公死于王事，武公，庄公相继为王卿士，则庄公之立，亲受命于王明矣，以其抗王无人臣礼，故卒之与他诸侯同，若射王中肩，罪浮于楚，又当削其卒，然而书之，无异者左氏，或言之太过，未可信也。
九月宋人执郑祭仲
郑庄伐宋而纳冯，致有华督之，弑其所以为冯者至矣，身殁，未几，宋人执祭仲而纳突，致有郑忽之奔，卒成高渠，弥之弑宋，庄之所以报，郑者即效，郑庄之所为，非有意于反噬也，习见郑庄之嗜利，喜乱以为固，然而行之也，杜氏以仲为名，胡氏以仲为字，未有名，其君于下而字其臣于上者，将仲子之诗序何足据？所可据者，首语而已，亦未见其为祭仲作也。
突归于郑 郑忽出奔卫
凡臣之逐君，皆以自奔，为文者言，自取之也。君人者强弱之势在已而已，既曰自奔，则亦可以自奋，岂权臣所得而制之，书出奔之君，无不爵者，即未逾年，亦宜称子，此则书名而已，初读之疑有阙文，而实非也，尝读诗小序其首语，最为近古，于他诸侯美刺皆称諡，惟忽与陈佗称名，正与春秋相合，知忽之为君，必有匹夫行，故匹夫之不成，其为君也，详诗畧记。
柔防宋公陈侯蔡叔盟于折
家氏曰：以大夫盟，诸侯末流之獘，因是而外交强国，以胁制其君，此其权舆也，按：此盟书防外志也，宋因防而要鲁以责赂于郑也。
公防宋公于夫钟，【公羊作童】 ，冬，十有二月，公防宋公于阚郎之战，实始于忽公之汲汲于防，宋者欲固突而拒忽也，一年六防皆详书而不削，非徒以屡防为讥，亦以大义不明而报怨，太亟也，汪氏曰：宋责突赂鲁防，宋以祈免，以是卒不相得。
十有二年春正月， 夏六月壬寅，公防纪侯，莒子盟于曲池，【纪左作杞，曲池公作蛇】。
莒纪皆在鲁东，壤地相接，必有争伐之事，如隠四年之取牟娄是也，故公为之盟，以平之，当从公谷作纪。
秋七月丁亥公防宋人燕人盟于谷丘
明年之战，燕人与焉，则燕亦宋党也，公为郑请于宋而不得复因燕以请之。
八月壬辰，陈侯跃卒， 公防宋公于虚，【虚公作郏】。
冬，十有一月，公防宋公于 ，丙戌，公防郑伯盟于武父。
不逾四月，三防宋而弗成，可以已矣。今又四月之间而三防，何其不惮烦也！及宋一辞，平即与郑盟，而谋伐之，又何反覆若此之骤也，纷纷离合，唯利是视，此皆不待贬而恶见者也，突以簒得位，亦书爵者，其罪已明，则书爵以着诸侯之成乱也，凡簒弑而书爵者，皆此义也。许氏曰：观隠十年见兵革之乱，观桓，十一年十二年见防盟之乱。
丙戌卫侯晋卒
卫宣禽兽之行，人所弗齿而卒，无异词，着其罪，已着于立之之时也，卫人既不齿，其秽恶而立之，则秽恶之行，自然无所复忌，籧篨戚施，又何诛焉？春秋从同同而卒之之所以戒后之为人臣者，定防危乱之中，当慎择之，于其始也。
十有二月及郑师伐宋丁未战于宋
十有三年春二月，公防纪侯，郑伯，己巳，及齐侯，宋公，卫侯、燕人战，齐师，宋师，卫师，燕师败绩。
鲁既防郑伐宋，遂要郑以援纪齐怒，鲁之助纪，又怒，郑之反，其父所为也，故合三国以攻之，发难者，始于齐而合众者，始于鲁也，故书公及吕氏曰：桓公之为纪谋，无以为保纪之道，而徒挟郑以战，幸而胜齐，谓可以固纪矣，而不知所以促，纪之亡者，在此役也。
三月卫宣公 夏大水 秋七月 冬十月
十有四年春正月公防郑伯于曹
虑四国之报怨，故为防以谋之，防于曹者，并欲结曹也，昔年射姑来朝，意欲亲鲁，故引以为党。
无氷
无氷者，终无氷也，书二月，则系于二月，不书二月，则系于正月，不书月，则系于春，其实一也。是时，鲁、宋、郑、卫，皆以悖逆，得国而莫之谁何？此恒燠所由来，刘向以为，周衰，无寒嵗失之舒也。
夏五 郑伯使其弟语来盟【语谷梁作御】
夏五不月，逸文也，书弟者，明其以宠爱之，故任以机宻也，义与齐年，畧同。
秋八月壬申御廪灾 乙亥尝
冬十有二月丁巳齐侯禄父卒
宋人以齐人，蔡人，卫人，陈人伐郑，【公羊，蔡在卫下】。
谷梁氏曰：以者，不以者也。范氏曰：本非所得制，今得以之也？陈氏曰：伯者之令行于天下，则诸侯之师用之，若其固然，无复书以者矣，或书以者，必中国而用夷狄者也。
十有五年春二月天王使家父来求车
周礼九贡有器贡，盖谓孤桐浮磬之类，若车者，天子所以锡诸侯，非诸侯所以贡天子也，此而求之，甚于求赙，求金矣。
三月乙未天王崩 夏四月己巳齐僖公
王氏曰：天王方崩，鲁无奔防，防之事而防，齐僖则如礼，比事以观，不贬而恶自见，按：此后庄王僖王不书崩，皆脱简也，春秋天子之事，即王室不告，亦宜攷而书之，况庄公元年，庄王锡桓公命，王姬由鲁归于齐，至十一年，王姬之归齐，复然，十二年而庄王崩，何为而不告防。
五月郑伯突出奔蔡 郑世子忽复归于郑
突既书爵而又名之罪其簒也，簒而书奔固也，邪正自明，不嫌同辞也，忽之奔也，不书爵而复，则称世子，与之更始，使得自新也。发愤振作，郑非忽有而谁得有之？春秋之引人于善如此，复归者失位而复也，非是则书归而已。
许叔入于许 ，公防齐侯于艾，【公羊作□，谷梁作蒿】。
齐侯新立，欲假定许以为名，鲁既失突之助，亦欲因许以结齐，且以许之，怨郑又欲树许以挠忽，是以为此防也，名虽定许，实以济私，故书之与凡防同。
邾人牟人葛人来朝
三国连书，盖同日而至也。来朝非君，即其世子同至而旅见，乃以自贱也，故贱而人之。
秋九月郑伯突入于栎
前书归者，有宋之助也，此书入者难辞，莫有助之者也。向者借宋以有国而责赂不餍，宋遂反戈以相向，祭仲因而逐之，及其入栎也，未尝借他国之力，而亦得入焉，卒因之以复有郑，以是而知有国者，在于自强而已，非大国之所能助，亦非权臣之所得制也，惜乎忽之得正而不能自强而能自强者，乃出于簒国之突，此乱之所以不息也。
按左传，此后载高渠弥弑昭公，忽及子亹，子仪之弑，经皆不书，夫人臣弑君，邻国讨贼，皆事之莫大者，其不书也，郑人不成其为君，故不告与？抑左传不足信与。
冬，十有一月，公防宋公，卫侯、陈侯于袲伐郑【，公羊宋公上有齐侯袲作侈】。
永嘉吕氏曰：突在栎忽在郑，今云伐郑，其为伐忽明矣，高氏曰：宋之伐郑，期于服突，不期忽之归也，忽归则不利于宋，故又伐忽。
十有六年春正月公防宋公蔡侯卫侯于曹
夏四月公防宋公卫侯陈侯蔡侯伐郑
诸侯之序，有定制，以至之先后易其序，此主防者之所为也，夫子因之而不革，以至之先后可以知其志之，缓急以其志之缓急，可以知其喜，乱之浅深也，防曹未定，所谋则蔡，先于卫伐郑，以谋纳突，则卫先于蔡，盖卫朔以不正得国，其为突谋，如火之就燥，水之流湿，自然无所留滞也。
秋七月公至自伐郑
伐郑之师，自去冬以至今秋乃得休息，劳民亦已甚矣。
冬城向
黄氏曰：向即隠二年，莒所入之向在鲁，莒境上故城之季氏曰：因其服而城之也，后降于莒，故宣四年伐莒，取向，啖氏曰：下有十一月，则此十月也，今之八月，农功未毕，不可兴役，左氏以为书时者，非也。
十有一月卫侯朔出奔齐
张氏曰：朔立已五年，而二公子逐之，必因其陵，蔑天子而后得，有辞以致讨，所以庄六年，王人子突救卫，公谷之説盖有所传矣。按谷梁传谓天子召朔而不徃，公羊传疑有阙文，大约谓天子欲发小众而朔，不应及奔齐，又托疾不徃请罪耳，何注太凿且不达。
十有七年春正月丙辰公防齐侯纪侯盟于黄
汪氏曰：纪为鲁之姻国，而卫朔在齐，故齐欲纳朔而盟鲁，鲁亦欲平纪而盟，齐也，卒之齐灭，纪而纳朔，盟之不足恃，具见矣。
二月丙午公防邾仪父盟于趡【防公谷作及】
夏五月丙午，及齐师战于奚【，公无夏字，奚谷作郎】。
及不书人，内称不必备也，盟黄，未几而师已侵境，齐尚无鲁，寜复有纪甚矣，齐之诈也。
六月丁丑，蔡侯封人卒 ，秋八月，蔡季自陈归于蔡，陈蔡宻迩蔡季果为蔡后则封人之卒，季当星夜奔防，何至越月而始归其非，献舞明矣，季之在陈，何氏以为辟献舞者近是，辟献舞而出，故献舞，立召之，而始归耳。
癸巳蔡桓侯
昭七年，卫告防于王，且请命王未尝赐諡，何独庄王之于蔡，桓则諡之蔡季，请諡之説本于啖氏，而胡氏从之，非也，以八月癸巳，与二月丙午，攷之则癸巳乃八月中旬也，自蔡至周，且将千里季归，未及二旬，即得所请，无是理矣。郭氏曰：此误也。即以蔡言之宣，十七年，书蔡侯申卒，哀四年，书盗杀蔡侯，申蔡文公，即蔡昭公之高祖，世数未逺同名曰申，岂得以三传皆然，谓非误耶？以此推之，桓侯之为误，文明矣。
及宋人卫人伐邾
自八年伐邾之后，邾之不相通者且十年，未闻一矢之加遗也，今桓公为趡之盟，不数月而遂伐之，是盟者，适所以为兵端也。
冬十月朔日有食之
十有八年春王正月，公防齐侯于泺，公与夫人姜氏遂如齐【，公羊无与字】。
汪氏曰：僖公及夫人姜氏防齐侯于阳谷，以公及夫人不敢专行也？曰：与则匹敌之义，而无彼此，尊卑之别矣。
夏四月丙子公薨于齐丁酉公之防至自齐
徃以正月薨，以四月歴三月之乆其间岂无政事公，晏然忘返，则齐之所以中其欲而迷惑之者可知已，公竟不悟，至于杀身，岂天之假手于齐以报寪，舍之事耶？不然，何愦愦至此。
秋七月 冬十有二月己丑我君桓公
凡簒弑而得国者，书无异辞，所以媿诸侯之莫讨，而反助之，无以自别，于乱贼也，宋庄郑厉之俦皆然，不独为鲁讳也。贼未讨，而书者，胡氏谓外贼难讨，夫君父之讐不与共天下，何论内外，盖以齐襄之强而加之以文，姜之亲，文姜不去则讐未易复也，为庄公计者，难言之矣，莫若外以彭生之除，示仇怨之，既释而内则吞声，饮泣以俟，齐之衅，庶乎可耳。此春秋变例，书之意也。
读春秋畧记卷二
<经部,春秋类,读春秋略记>
钦定四库全书
读春秋畧记卷三   明 朱朝瑛 撰
庄公
元年春王正月
不书即位，脱简也，公谷皆云君弑不忍即位，固也，顾独忍于改元乎？既改元矣，又安见其不忍，即位乎？且国家不幸而遭大变，正宜早定位号，以系人心，不得狥形迹之，小孝而忘宗社之大计，若庄公之不忍于桓公，犹有説也闵公之不忍于子般，亦已过矣。
三月夫人孙于齐
不书，姜氏絶之于齐也，絶之于齐而书孙于齐，则与齐同恶可知也，或云削姜氏何如削，夫人夫，削夫人可以着夫人之恶矣，不见其与齐同恶也，此圣人书法所为约而该也。
夏单伯送王姬【送公谷皆作逆】
单伯王，卿士也，送者送至鲁也，王姬冬归，而以夏至鲁者，檀弓所云，王姬由鲁嫁，故庄公为之服，姊妹之服者是也。昬，礼，女子许嫁笄，而字教于公宫，三月，以王姬而教于鲁，非礼也，故公谷改送为逆，而以单伯为鲁之命大夫，然王之违礼者多矣，何独此春秋书之，正以其非礼耳，使王姬未尝乆留于鲁庄公，何必为之服乎？或疑十四年，鄄之防以内辞书，单伯与宰，周公诸人，异夫公与防则内公，公不与防，则内王大夫亦尊王之义也。余氏曰文公之世，复有单伯相距八十余年，必非一人，春秋，诸侯不贡士乆矣列国安得有命？卿且鲁，命卿又安得皆单姓伯字乎？
秋筑王姬之馆于外
筑馆者，筑亲迎之馆也，庄公初志亦知恶，齐特以王命不可辞，故为之斟酌其礼，而筑馆于外，盖亦有大不得已者，余氏曰：谷梁所云，缞麻，非所以接弁冕，鲁人外筑馆之辞也。仇讐非所以接昏姻，鲁人外筑馆之意也。
冬十月乙亥，陈侯林卒， 王使荣叔来锡桓公，命昭七年，景王之命卫襄因吊而追命也，桓公已逾年，而后锡之者，桓公之变，王必闻之，今使庄公主昬于齐，恐其抱痛于心也，故宠锡桓公以慰之，若因王姬而致其亲亲之意耳。此已狥情，而轶礼矣，况以簒弑之人，而昩昧焉，锡之据事直书，其失自见，不在书，天与不书，天也，高中曰：如今人称奉圣防至尊重也，然亦有但称奉防者，岂得以为贬乎？
王姬归于齐 齐师迁纪郱鄑郚
迁宿迁阳，非灭国也，书人而已，迁郱鄑郚，则纪之灭由于此，故书师以着其暴。
二年春王二月，陈庄公 ，夏，公子庆父帅师伐于余丘。
邑不书伐，此独书伐者，着庆父之作威也，不系以国盖阙文。
秋七月齐王姬卒
王姬失身于禽兽，必有大鬰鬰不得志者，归方半载而卒，岂无故哉？庄公为之服大功，盖伤之也。故春秋特书之。
冬十有二月夫人姜氏防齐侯于禚【公作郜】
春秋之义，有一书而见者，有屡书而见者，文姜之防，禚与声姜之防，卞无异词，然比事而观，六年五防则敝笱之无制，亦可见已，所谓不待贬而恶见也。
乙酉宋公冯卒
三年春王正月溺防齐师伐卫
溺谷梁以为公子以防仇讐伐同姓，故削其公子，以示贬是已，然春秋之义，尤恶其纳，朔也，朔以譛杀其兄而有国，又获罪于天子，而出奔也。
夏四月宋庄公 五月桓王
庐陵李氏曰：春秋十三王志者，桓襄匡简景而已，诸侯之不臣可知也，陈氏曰：文公使公子遂晋侯，叔孙得臣襄王，是均周晋也，昭公使叔弓宋公，滕侯叔鞅，景王是均，周宋滕也，均犹可也，成公吊，晋景而不，定王襄公楚康而不，灵王是不臣于周，而屈于晋，是矣。故春秋之志，不徒志，也。
秋纪季以酅入于齐
诸侯失地则名何？况大夫纪季以酅入齐而不名者，所以恶齐也，盖齐人操之为已蹙矣，郝氏曰：齐人蚕食余一丸，土而犹甘心焉，纪季遂以入齐为附庸，存先祀也，此从权纾祸，不得已之甚。
冬公次于滑【公谷作郎】
四年春王二月夫人姜氏享齐侯于祝丘
高氏曰：礼，女子已嫁而反，兄弟不与同席而坐，况用两君相见之礼乎？
三月纪伯姬卒
汪氏曰内女，为诸侯夫人者七，惟纪伯姬宋，共姬志卒，志盖闵伯姬之厄，褒共姬之贤，而详其本末也，至纪叔姬，虽非夫人而志卒，志则亦以其贤而特録之，乃春秋之变例也。
夏齐侯陈侯郑伯遇于垂
子仪之见杀，春秋没而不书，则此郑伯为厉公，可知前者，公次于滑，与郑伯谋纪，郑伯辞以难畏齐也，是时，郑伯处栎，国势未定，诸侯多助之者，所求而未得莫如齐，故因陈侯而请为防欲助伐，纪以追父志，而修旧好也，齐侯喜得郑助，知鲁之势孤，不足以援纪，故急于取纪，先期而为此，遇是期防者，郑志也，先期而遇者，齐志也，故首齐侯。
纪侯大去其国
诸侯失地名，此书去国而不名，非罪之也，义既不臣，力又不敌，其势不得不去也？谷梁氏曰：从之者四年而后毕，然纪自是而亡，纪侯亦不复见于经，则此书大去，亦非予之也，当时纪恃王而王不能庇，特鲁郑而鲁不能援，郑反与齐合，虽其民从之，而势衰于无助，亦何益哉？书大去而不书所迁，亦不书所奔，伤诸侯之莫能存纪也。赵氏曰：凡不絶其祀者例不书灭，杜氏曰：大去，犹言大归不反之词。
六月乙丑齐侯纪伯姬
不斥齐之逐纪侯，反録齐之，伯姬者，所以着齐之诈也，齐之取纪，不直取也，而渐逼之，郱鄑郚迁矣，入矣！于是纪侯不得不去，纪侯去而为之，其妻以为説于鲁曰：纪侯自去耳。吾未尝不因鲁而恤纪也，此齐侯之诈也，比事观之，可见。
秋七月 冬公及齐人狩于禚【公谷作郜】
齐自灭纪而后齐之势日张，鲁之畏齐日甚，禚之狩阳，示忘讐以释其猜忌，似非得已，然而终不能报，知非沉几，观变之心也，陈氏曰于禚何？夫人与齐侯所防地也，以为有人心者，宜于此焉变矣！公之辠此为重，公羊氏以为不可胜讥，择其重者而讥焉，是也。
五年春王正月 夏夫人姜氏如齐师 秋郳黎来来朝【郳公作倪黎公作犂】
左传防据，世本云，邾顔别封小子肥于郳，杜谱以肥为友，谓有功于周，而封则郳，为附庸之，别等未得比于附庸，故称名，与仪父异，胡氏以为夷狄之附庸，非也。
冬公防齐人宋人陈人蔡人伐卫
六年春王正月王人子突救卫
汪氏曰：春秋书救二十三，此乃王室之救患而讨不正，一经之最善者也。按春秋书王人三惟此书字，盖善之之词，然而王命若行，何至用兵以救王而书救不振，甚矣，虽曰善之，亦伤之也。
夏六月卫侯朔入于卫
诸侯奔而复归，以未得国也，则书入入栎，入夷仪是也。即天王之入，成周亦以未得京师耳，朔既复其国，而书入者，难辞也，国人称王命以拒之，至连五国之师而后入，可不谓难乎？
秋公至自伐卫 螟 冬齐人来归卫俘【公谷作寳】
三十一年，传曰：诸侯有四夷之功，则献于王，中国则否，诸侯不相遗，俘书归卫，俘恶齐也，伐卫之役，齐；鲁，同之鲁无所取，则伐卫，必非公志，盖齐人欲之防，姜氏如齐师，因之以强，公可知也，故书曰来归，以明其为齐志也，齐既强公以行，则归卫寳以悦公姜氏请之，则公不得而辞也，凡书来归者，皆顺辞也，顺于情而不顺，于义则祊之，来归继之，书入此书，归俘与归田不同，不烦赘辞，非义已见。
七年春夫人姜氏防齐侯于防
夏四月辛卯夜恒星不见夜中星陨如雨
恒星不见者，防气乘之也，星陨如雨者，实非星也，地中燥火，上干结而成象，飞流无常，气尽而陨，此皆地气之变也何氏？曰：周之四月，昏，则参伐狼注之，星当见，参伐主，斩艾立义，狼注主持衡平，也不见则为法度，废絶威信，凌迟之象，按井星在狼注之间，法令所取平，故曰狼，注主持衡，汉志曰：星陨，为王者失势之异。
秋大水无麦苗 冬夫人姜氏防齐侯于谷
八年春王正月，师次于郎，以俟陈人，蔡人 ，甲午，治兵【公，作祠兵】。
周礼，仲秋教治兵，辨旗物之用，遂以狝田，此治兵于郎，亦田猎也，桓四年，公狩于郎，自此相沿，郎遂为狩地矣，正月而用仲秋之礼者，凡师出曰：治兵，此因出师而狩也，左氏以为治兵于庙者，出师必载，主以行也。
夏师及齐师围郕郕降于齐师
张氏曰：鲁志乎取郕，始俟陈蔡而陈，蔡不至，然后要齐以围之，所以郕不服，鲁寜降于齐，按齐强鲁弱，齐所以甘为鲁役者，外以亲鲁为名而内实有利，郕之心也。鲁欲用齐齐反，因以用鲁信讐人而虐同姓甚矣，鲁之愚也，故书，公及。
秋师还
季氏曰：郕在濮州，雷泽，东南距鲁三百里间耳，春出师，而秋始还，何也？师未有书还者，此特书还，以病之。
冬十有一月癸未齐无知弑其君诸儿
九年春齐人杀无知
无知之难，变起仓卒，助之者，特葵丘之戍耳，国人莫之与也，故雍廪得以成其事，书曰：人盖归功于众之辞。
公及齐大夫盟于蔇，【公谷作暨】 ，夏，公伐齐，纳子纠【，公谷作纳纠，】齐小白入于齐。
齐僖公者，鲁庄公之外王父也，鲁所仇者，襄公而已，何讐于僖公子纠为僖公之子称兵以纳之，因以暴襄公之罪，斮其棺而戮之，则报讐雪耻与兴灭继絶二义并举矣，庄公之志，或出于此，则其事未为不是也。纠书子序当立也，晦翁曰：程子以薄昭之言，证桓公之为兄，而荀子云：桓公杀兄以争国，其言固出于薄，昭之前矣，按管子序僖公之子首诸儿，次纠，次小白与左传史记合则纠之，为兄明甚，但继治与继乱不同，继治则立长，继乱则择其能者立之，管子曰：国人恶纠之母，以及纠之身，而怜小白之无母也，小白之为人无小智，惕而有大虑，以此观之，小白之所以能有齐者才也，又国人之所与也，故夫子以齐系之，此继乱者之法也。以序则子纠以时，则小白社稷为重，君为轻，而况未成为君者乎？夫子权之审矣，纠虽书子，而必系齐于小白者，随时之义也。其许管仲，以不死者，亦此意与。
秋七月丁酉，齐襄公 ，八月庚申，及齐师战于干时，我师败绩。
不书公者，内称不必备，非义所存也，胜败兵家之常，智者不讳，谓内不言败者，妄也，小小胜败则畧之此云败绩，盖大败也，使公果有复讐之志则积，此十年之谋毕，此一旦之力乗其乱而击之，必有可以快吾志者，公乃不能非屈于力也，志不足与。
九月齐人取子纠杀之
书取以甚，桓公之恶也亦以甚。鲁之怯也；以鲁国之大，不能庇一亡，公子而齐人之杀之也，直取之而无所禁，亦可愧矣！召忽之死不书，以未有君臣之义也。家语孔子曰：子纠未成乎为君，管仲未成乎为臣，束缚而立功名，未可非也，知管仲之不死，为未可非，则知召忽之死，为未足録矣，尝论之子纠之才，不能有齐，可以不立而不可杀也，杀之则无以反命于先君，义可以死死之，是为士死制也，然而储嗣未定，则子纠小白，皆吾君之子也，茍有以立效于先君，义亦可以无死，死之。是为死伤勇也，若唐太宗之于建成，亦犹小白之于子纠，而王珪魏徴之徒不得借口于此者，建成已立为太子而已，辅之不可谓未成乎君臣也。
冬浚洙
张氏曰：洙在鲁北，浚之以为齐备，按筑城凿池亦备敌之要，务行之于冬不可言不时，春秋书之以为听，齐杀纠而仍不免于备齐。其怯为已甚也。
十年春王正月公败齐师于长勺
长勺之战乗其气竭而克之，用谋耳，未尝用诈也，説者以不书齐伐，为恶诈战，非也，罗一峯曰：书败齐师，惜其不用之于襄公之世，以复父之讐也。
二月公侵宋 三月宋人迁宿
宿间于鲁宋人疑其贰于鲁故迁之
夏六月齐师宋师次于郎公败宋师于乘丘
鲁无名侵宋，其屈在鲁，齐，宋之次于郎，欲耀兵以服鲁，未遂伐鲁也，鲁又用计以败之，结怨搆祸，非长世保民之道，此専责鲁之词，非交讥也。
秋九月，荆败蔡师于莘，以蔡侯献舞归【舞，谷作武】。
荆者楚之，故号成王，所封晋语，叔向曰：成王盟诸侯于岐阳，楚为荆蛮，故不与盟，其后僣号为王，显然与周天子抗诗曰：蠢尔蛮荆，大邦为讐大邦谓周犹书云：大邦殷也，周之黜楚，为蛮乆矣春秋亦因天子之黜楚而黜之，故仅书国号，与戎狄同辞，东汉书误以蛮荆，为群蛮郝氏，遂谓古称荆蛮，犹鲁淮夷，齐莱戎之类，不得以群蛮，故累楚亦未之深攷耳，灭申灭邓，灭息不书，必脱简也，或史失之。
冬十月齐师灭谭谭子奔莒
诸侯失国有名，有不名者，亦辨之于其平日也，其道足以亡者，则名之，其道未足以亡；而有势自不足以存者，弗名也，如以归者，皆名而夔子，不名原之也，奔者不名，而徐子章羽则名责之也？其所以见原，见责之故，鲁史既亡，不可复考，左传所载十不得其四五，未可援之以断也，胡氏以夔子之词，不服而取之，以徐子之身屈服而罪之，不问其平日所以致亡者若何？而徒辨屈伸于一时，言貌之间，亦末矣。非春秋垂戒之意也。
十有一年春王正月， 夏五月戊寅，公败宋师于鄑，左传谓敌未陈曰败某师，按长勺之战，齐师三鼓，非未陈也，亦书败齐师，传义有所难通，大抵力战而败者，书战不力战，而即败者，书败而已。
秋宋大水 冬王姬归于齐
此王姬亦由鲁归齐而义非事讐故书之略
十有二年春王三月纪叔姬归于
汪氏曰：诸侯夫人既卒，次妃摄治内事，叔姬虽媵，当奉纪祀。
夏四月 秋八月甲午宋万弑其君防及其大夫仇牧【防公作接】 冬十月宋万出奔陈
宋万之杀不书，恶赂也，此可以赂请彼，亦可以赂免矣，圣人以是为不可以训，故不书而闵公亦不书，然则如何？上告天子，下告方伯，以正辞责陈万可得也。
十有三年春，齐侯，宋人，陈人，蔡人，邾人防于北杏，【齐侯谷，作齐人】。
前此防盟书，人书爵，未有不同者，以诸侯有同志也，此独齐书爵，而余皆书人，明此防为齐志，而诸国皆受役于齐也，是时，宋桓已立，宋乱已定，齐特托此以合诸侯而图伯，故为此防，非宋之志，并非陈，蔡，邾之志也。非其志而为齐役，故贱之而书人，夫宋君新立，三国弱小，必不敢以防者防可知也。非防者而防之，亦以见齐侯之力服耳，以为与之者，非也，曹南之独书，宋公城濮之独书，晋侯义亦同此。
夏六月，齐人灭遂 ，秋七月， ；冬，公防齐侯盟于柯，凡私防盟，皆讥然以防盟而释怨，与防盟而伐人者，相迳庭矣，前书长勺之败，书郎之次，齐鲁之怨已深，今书盟柯，与其释怨也，以桓公为僖公之子不得以襄故仇之也。
十有四年春，齐人，陈人，曹人伐宋， ，夏，单伯防伐宋，宋背北杏之防，齐以诸侯伐之，而请师于王，盖自是而后，始以尊王为名，而令诸侯也，书单伯防者后也，翚之防伐复书列国，此不书者，主王命也。伐宋，入郕亦尝称王命矣，此特书单伯以着齐桓之尊，王非矫命以修怨者比也。夫齐桓之尊，王阳尊之而已，然名义借以不坠，王制，借以稍明，于是王使之不下，聘者殆五十年，而天下不至，蔑弃共主，此亦世道人心之未冺者也，夫子安得不取之。
秋七月荆入蔡
楚所欲得者，郑也，郑居中国之险要，虎牢在焉，汉高项羽所为大战七十，小战四十而争之者，即此是也。然间于郑楚者，惟蔡为大，故欲得郑，必先服蔡，此楚之狡谋最深，特托之于息妫，使人不甚疑忌，若信其伐蔡，以悦妇人，亦视楚太浅矣。
冬单伯防齐侯宋公卫侯郑伯于鄄
王臣如宰周公，刘子之类，皆不殊防，此独殊防者，公与防则以内辞书，公不得复殊，王臣但序之于诸侯之上，以明其尊可矣，公不与防，则以内辞书王，臣以尊鲁者，尊王臣耳内，大夫与诸侯防而书其字，俨然附庸之君，如邾仪，父尊卑，何辨焉？春秋必无此书，法也，苏子由曰：凡天子大夫出防诸侯，不系之王尊，与诸侯比也，王人而后系之，王防以王为重也。
十有五年春齐侯宋公陈侯卫侯郑伯防于鄄
赵氏曰逾年再防惧诸侯之离也
夏夫人姜氏如齐
文姜之行，荡然无复防，耻其如齐如莒，不问何事，而皆恶也。
秋宋人齐人郑人伐郳【郳公作儿】
是时，宋既服矣，齐恐其复背也，推以主兵而伐郳，以狥其志，此伯者之术，所以笼络诸侯，直书自见。
郑人侵宋
张氏曰：郑不诚于服齐，背鄄之防间，诸侯伐郳，而侵宋，其反覆于齐，楚之间，盖始于此，故书以恶之。
冬十月
十有六年春王正月 夏宋人齐人卫人伐郑
以其背防故声罪以伐之，非徒为宋报怨，亦所以一诸侯之心也，此举似为有名，然为宋伐郳，固不足以服郑，不知自反而伐人，未可谓之义举也。
秋荆伐郑
是时，中国未与楚通，郑厉之复国，可以不告，既侵宋，而背齐欲借楚以自助，故告之，是中国之与楚通者，自郑始也，郑将以此悦楚而楚反，以缓为讨者，楚之欲得郑乆矣今又示之，弱以启其心，以为郑方困于诸侯，吾乗其敝而图之，郑可以必得也；欲加之罪，何患无辞！自此而郑之祸不息矣。
冬，十有二月，防齐侯，宋公，陈侯、卫侯、郑伯、许男、滑伯，滕子同盟于幽【，公作公防，许男下，公谷有曹伯】。
赵氏以此为讳，与讐防故不书公，则庄与齐桓不可谓讐盟柯不讳，此何讳焉！胡氏以为讳鲁叛盟，则齐执郑詹，先自失信，何尤于鲁？而春秋预为讳之，当从公羊作公防为是，凡书盟则首者为主，齐桓初，伯方欲以谦恭结诸侯，不敢自专，观伐郳，伐郑之先，宋可知也，故书曰同盟。
邾子克卒
是年，王命曲沃伯为晋侯，此春秋莫大之变也，不见于经，必阙文，或曰为天子讳，则锡桓公命，又何以不讳耶？
十有七年春齐人执郑詹【公作瞻下同】
左氏以为郑不朝也，同盟才一，二月，责之不应，若此之遽，且鲁亦未尝如齐，何独责郑？盖郑于此时，南北交伐，疲于奔命，齐恐楚之遂得郑也，故盟于幽，以与郑成实，所以全郑也，齐自以大有造于郑，郑伯不躬自来谢，而使郑詹，故怒而执之，齐方欲合诸侯，以安中国，乃以细防之，故自败其盟好，所谓箪食豆羮见于色者与不书，行人不以其事执也，或托词侵宋，而归其罪于詹耳。
夏齐人殱于遂【殱公谷作瀐】
陆氏曰不言遂人杀之齐自取也
秋郑詹自齐逃来
来鲁者，由鲁之郑也，既盟而受其逋逃，不为无罪，然郑自同盟而后，未尝开罪于天下，遽执其使臣，宜鲁之不服也，书自齐逃来，亦见伯令之不行矣。
冬多麋
京房曰：废正作淫，为火不明，则国多麋山隂陆氏曰隂盛所感恶气之应。
十有八年春王三月日有食之
不日不朔，逸文也，是年春，虢公，晋侯朝王，盖曲沃伯之为晋侯也，王使虢公命之，故献公初立，因虢公而朝也，春秋不书，以其为簒窃之裔，不与其朝也，不书朝，则亦不书立。
夏公追戎于济西
书追不书侵，戎入鲁境，未及侵也，鲁觉之早而御之急，戎知有备而即退，故鲁兵追之，济西耳，书之大其能御戎也，两世盟唐，不能保其无变，今畏威而遁，遂不复为鲁患，后之御戎者，其监于此哉！
秋有 冬十月
十有九年春王正月 夏四月
秋公子结媵陈人之妇于鄄遂及齐侯宋公盟
内大夫盟诸侯，此再见矣，柔书防盟，犹外志也，此书及盟，则为内志及而书遂，则又非君相之志，而结之志也，结以媵陈莅盟，不奉君命而专之，是慢大国也，慢所以取戾也，国家当危机，交急之时，茍可以利社稷，专之可耳，今鲁方幸无患，其见疑于齐者，唯纳詹一事，二年而不见讨，屈在齐也，乃以专盟取戾，欲禆国而反启之衅，故书以示讥。
夫人姜氏如莒 冬齐人宋人陈人伐我西鄙
胡氏以为讨，结之不恭，是也；齐，宋既恶结陈，恐以亲结为嫌，故亦从而伐鲁，夫恶其不恭，何不絶之于鄄则以方盟之时，未知其媵陈也。
二十年春王二月夫人姜氏如莒 夏齐大灾
灾如新宫灾，雉门两观灾之类，公羊氏以为大瘠者误。
秋七月 冬齐人伐戎【公作我】
此时为王室祸者，子頽也，非戎也，齐桓不讨子頽而伐戎，昧于缓急，轻重之义矣。
子頽之乱，惠王出奔，非细故也。居郑居，狄泉皆书之，唯此不书，疑亦脱简。
二十有一年春王正月， 夏五月辛酉，郑伯突卒，秋七月戊戌，夫人姜氏薨。
春秋之法，罪已著者，而诛讨不加，则从同同而书之，以着当时之失也。礼，为父后者，不防出母，文姜之罪大矣，使孙齐之时，鲁之诸臣能告于庙而絶之，虽庄公不许，亦可以存一时之公论，其死也，庄公不得以夫人防之矣，见不出此，俾得备礼，将何以谢先公乎！
冬十有二月郑厉公
郑文公以子继父，而諡之曰：厉可见，春秋时，諡公议犹在。
二十有二年春王正月，肆大眚，【公作省】，癸丑，我小君文姜。
虞书曰：眚灾肆赦，非谓大眚也，康诰曰：乃有大罪，非终，乃惟眚灾适尔，既道极厥辜，时乃不可杀，亦谓上刑下服而已，非赦而不刑也，今肆大眚，直赦之矣，姑息不已甚乎？盖文姜之辠，众议不容，庄公假此以悦国人与之荡瑕，涤垢以为其母地也，故肆眚之后，即继之以文姜，而文姜之罪，欲盖弥彰，春秋据事书之，小君之，若与肆大连类而共讥，不加贬斥，而大义自可见也。妇人从夫为諡文姜，不妇别为恶，諡可也。郑得行之于其君，鲁独不得行之于其小君乎？諡之曰：文书之于史，适以贻笑，千古耳。
陈人杀其公子御冦【左作御冦】
公子则公子耳，左氏以为太子非也，如果杀太子，则国本所系，岂得同之泛然，春秋乃不据实而书乎？或曰：未誓于王，不书世子，春秋世子在他国者不可知，若楚商臣之不誓于王明矣，亦书世子，何也？书人以杀则御冦自处，必有失道者也。
夏五月
无事而书时，必书首月此书，五月，必非无事，其为脱简无疑，何氏谬説不足深辨。
秋七月丙申及齐高傒盟于防
不书公，内称不备也，説者谓讳与讐防夫亲纳币，不讳而讳盟，必不然矣。且哀姜未必为襄公之女也。
冬公如齐纳币
僖九年，天子命齐桓曰：伯舅耋老，则齐桓此时将七十矣，距庄十一年，王姬之归止三十载，时齐桓已将四十当为其公子时，必先有妇，安见哀姜，非桓公之女耶？如桓公之女不得为讐婚矣，但文姜之行，已见于前，庄公不惩舅氏而复娶焉，卒以召乱，此春秋之所讥也。纳币而亲之，尤非礼也。是时，庄公年已三十有六，至此而后娶者，哀姜之入，公羊氏以为有所约而后入，左传称孟任奔公，公割臂而与之盟，以为夫人，然则向之不娶，盖守此盟也，及其色衰爱弛，则以奔故贱之，且桓公之势方张，欲以昏姻结好于齐，故议更娶耳，若云母命，必娶于齐，而齐女待年未及则纳币之礼，何不于未死行之。
二十有三年春公至自齐 祭叔来聘
前书祭公祭伯据其爵而书之也，此书祭叔未得列于诸侯也，王氏曰：不以王命来，则当以祭伯之例，书以王命来，则当以凡伯之例书，今但曰来聘，见其假王命而私交也。
夏公如齐观社公至自齐
襄二十四年，齐社搜军实，则此亦可知齐，盖欲以此示威于鲁，故召公观之，而公不辞耳。
荆人来聘
书人着其势之渐进也，自此而交聘徃来渐进之于中国，春秋亦因而进之，此夫子之所大幸，大忧也，茍能翻然革心，则幸矣，不则入室，操戈长，此安极，恐中国之忧，乃益甚耳。
公及齐侯遇于谷萧叔朝公
当时诸侯畏齐，并畏诸侯之亲齐者，故庄公纳币而还，则祭叔聘之，观社而还，则荆人聘之，至此，遇谷则萧叔朝之，其效之响应，如此议昬之事，齐安得不故缓之，鲁安得不固求之，春秋备书于防，而齐之市徳鲁之附势，昭然可见矣。
秋丹桓宫楹
朱氏曰：将娶齐女，欲夸大示之，则当群庙并饰，岂特一祢庙哉？此盖文姜将祔而饰桓宫也，按文姜之祔桓宫，鲁人所耻，庄公欲崇饰以荣之，适以益彰其丑，故春秋书之以为讥也。
冬，十有一月，曹伯射姑卒， 十有二月甲寅，公防齐侯盟于扈。
前既盟而纳币矣，今将娶而复盟者，桓必有所要，于鲁也，齐语，桓公问曰：吾欲南伐，何主管仲曰：以鲁为主，桓所要于鲁者，此也，攷桓之伯功，南伐为多，而得力在鲁，故齐之有求于鲁，不减鲁之有，求于齐也。
二十有四年春王三月刻桓宫桷 曹桓公
夏公如齐逆女 秋公至自齐 八月丁丑夫人姜氏入
夫妇为人道之始，国君而娶，夫人大事也，春秋于鲁女之归，犹谨志之，况夫人之始，至乎不问礼之合否，而皆书诚重之也，夫人之入，与公异月者，公羊氏曰：夫人与公有所约，然后入杜氏，以为为孟任，故盖孟任乆据中宫夫人之不肯疾入固，人情所必有，夫子据实而书，见夫妇之两失其道，曰：入者，盖难辞也。
戊寅大夫宗妇觌用币
妇贽不过榛栗，脩此以用币为讥耳，胡氏以私事为觌，恐未必然，汪氏曰：唐高宗以命妇，百官同宴于麟徳殿致武后淫毒，遂移唐祚，嫌疑之际，可不慎欤！
大水
汪氏曰：唐高宗立武氏为昭仪，而万年宫，夜大雨水，几没身，正与此同，天人相感，焉可诬也？按哀姜之恶，虽未见而始至之时不同，公入，以失妇道弑君，乱国之几，伏于此矣，天之垂戒，非徒然也，东汉延年，永初之际，邓后临朝，盖贤后也，而大水时作隂盛之谴虽贤者不得免焉，况于败徳者乎。
冬戎侵曹曹覊出奔陈赤归于曹
戎能制曹废置，其君大书于防，以病诸夏也，此与郑之忽突书法正同贬，突与赤以正簒夺之罪，贬忽与覊以塞乱贼之源，然以郑系忽以曹系覊，虽上下同贬，而权衡不失此，春秋之作，非圣人不能也。
郭公【公谷连上句作赤归于曹郭公】
公谷之説支离穿凿，殊不可通，胡氏以郭公为郭亡亦未确。
二十有五年春陈侯使女叔来聘
诸侯之大夫，而书字嘉之也，所以嘉之之故鲁史已亡，不可攷矣，如谓嘉其来聘，则聘者未尝不名，如谓王命之故字，则鲁季子不命于王而书字，晋士防命于王而不书字，何也？
夏五月癸丑卫侯朔卒
朔罪已明，不待贬絶从同书爵以着当时之失刑也，不书，鲁不防也。
六月辛未朔日有食之鼓用牲于社
谷梁氏曰鼓，礼也，用牲，非礼也，鼓以充其阳也其説近是左氏以为唯正阳伐鼓者，非也，夏书季秋月朔，辰弗集于房，瞽奏鼓，岂必正阳之月哉？但天子鼓于社，诸侯则鼓于朝耳，周之六月，乃夏之四月，左氏谓非正阳，又不言置闰失所，则六为误文，即左传可证，未必皆厯之误推也，误七月为六月，因误，六月为五月，犹隠三年之误矣。
伯姬归于杞
凡内女之归，为君夫人，则书重闺门之治也，国之兴亡，恒必由之，顾不重与。
秋大水鼓用牲于社于门
谷梁传曰：救日以鼓兵救水，以鼓众，是大水而鼓，亦礼也。云汉之诗曰：靡神不举，靡爱斯牲，大水，当与旱同用牲，未为非礼，左氏谓天灾，有币无牲，非日月之，不鼓，亦未可信，但水旱之灾，禜于山川，于社于门，未为尽礼耳。
冬公子友如陈
曹覊以戎难奔陈，女叔之来，盖为曹谋戎也，故冬报聘而春，即伐戎女，叔之书字，或以此与。
二十有六年春，公伐戎，【公无春字，】；夏，公至自伐戎。
济西之追，虽未及创之，犹无害于鲁也，至侵曹而逐其君，此中国之大变，非独为曹患而已，齐桓方为盟主，置若罔闻，鲁能伐之，归而饮至，比事以观褒之之义，自见。
曹杀其大夫
不名佚之也，陈氏曰：赤簒曹而杀其大夫必不义，其君者也。
秋，公防齐人，宋人伐徐 ，冬，十有二月癸亥朔，日有食之。
二十有七年春公防杞伯姬于洮
不归鲁而防于中道必有几事相谋，左氏以为非事，恐未必然，然而近于牝之晨矣，故书洮，即僖八年，诸侯防盟之地，水经注洮，在鄄城南，即今濮州，曹州之间。
夏六月公防齐侯宋公陈侯郑伯同盟于幽
此时齐桓之伯业渐盛，然犹不敢以盟主自居，故书同盟，观其伐徐之先，宋可知也，将欲取之，必固与之，此亦伯者之术耳，若同心为善，而书同则书同者，宜莫如葵丘而不然，何也？
秋公子友如陈原仲
曲礼，大夫私行，出疆必请，反必有献，是私行，亦礼所不禁，季友之行，春秋书之，盖以外交为讥耳，胡氏归咎于王臣，夫春秋大夫何有于王臣而效之，且王臣与诸侯有同寅恊恭之谊，非诸侯之臣，各事其主者，比也。
冬杞伯姬来
父母在而归寜，礼之常也，不必书此书者，以春防洮，而冬复来归，寜之礼不如是之数也。自此而后书，杞伯姬来者三，皆任情越礼之行，则此来为之，嚆矢矣。
莒庆来逆叔姬
内女不为君，夫人不书，此特书来逆者，以庆父之奔由此也。大夫越国而娶公女，必有君命，公安得不自主之，何谓非礼？
杞伯来朝
高氏曰：致伯姬也。杞伯不能制其内，纵伯姬之数出，又来朝而致之，其卑弱可知已。
公防齐侯于城濮
汪氏曰：防于卫地，则为伐卫，明矣，然鲁兵不与伐卫者，亦犹鲁济谋伐戎而不与伐戎也。
二十有八年春王三月甲寅，齐人伐卫，卫人及齐人战，卫人败绩。
据左传称王命，齐侯伐卫，何以不书？爵而书人，盖子頽之事，已越十年，卫君亦已易世，伐之，必非王志，幽之防卫侯不与齐所怒也，假此事为名，以王命伐之，卒取赂而还，非诚王命也。然齐之志在于服之而已，卫人不胜其忿，而与之战，故书卫及汪氏曰：及之为言，不过为志乎是战而非褒贬之所系，故救患之兵，则为美词，贪忿之兵，皆为贬词也。
夏四月丁未，邾子卒， 秋，荆伐郑，公防齐人，宋人救郑【，宋人下公有邾娄，人】。
前者来聘，书人矣，此复举国号者，郑犹能御楚也，郑者春秋要领之国，郑能御楚，楚未敢逞，自郑弃其师，而楚始得志矣，于楚伐郑，书人而伐他国，亦皆书人，传言楚文夫人，责令尹子元以忘讐而子元遂帅师伐郑，则知楚人之处心积虑，在于仇郑，虽妇人女子皆知之也，夫楚与郑何仇？其实仇周也，春秋以前乆有窥周之志，诗云：大邦为讐是也。至是，北取申邓，据有形势，以为不得，虎牢之险不足以扼天下之要防，故日以伐郑为事，向非桓文，争郑以遏，楚周室，其殆乎！然则桓文之罪诚多，而其功亦足相凖也，称人者，非其君也，非其君而公防之者，齐之南伐，以鲁为主也。
冬筑郿【公谷作防】
吕氏曰：十二公之兴力，后莫甚于庄公，比事考之，其罪着矣，不城一邑，不筑一囿，爱民力而重农事者，惟僖公耳。
大无麦禾 臧孙辰告籴于齐
不书水旱，螽，螟，苐云大，无麦禾，则不由天时，而由人事可知，臧孙辰之告籴，乃急难恤民之事，何以不书？公使归美，臧孙攷之，鲁语盖臧孙自请之也，夫为政不蓄于平日，临难而后急之为名而已，所损已多归美者，实亦归咎焉耳。
二十有九年春新延廐
兴工作，以聚失业之人，使免于转徙，亦救荒之一助也，然使国有储蓄，则可，今乞籴于隣，以救朝夕，犹恐不继，何足以给力，后非所急而营之，可谓不知务矣。
夏郑人侵许
赵氏曰：许，介，楚，郑之间，郑逼于楚，何不结许以为藩，乃虐许不已，许一入楚，则楚之至郑，如袭无人之墟，甚哉！郑之愚也。
秋有蜚
刘向曰：蜚青色，南越淫气所生，为防臭恶，中国所无，故书有以为异，与有蜮同词，尔雅蜚，蠦蜰注云：一名负盘，汉书作负蠜者误负蠜，中国所常有也。
冬十有二月纪叔姬卒 城诸及防
两后并作，民劳已甚，虽时亦讥也，诸即今青州诸县在莒之东北，西距鲁都五百余里，越莒而守之，亦难为功矣先逺后近庄之好大如此。
三十年春王正月 夏师次于成【左无师字】
齐人伐鄣，鄣固纪之遗邑也，鲁故亲纪，不能坐视，又畏齐之强，不敢赴援，故次于成。
秋七月齐人降鄣 八月癸亥纪叔姬
鲁欲救鄣而不能，遂为之，叔姬以稍自尽，其亲亲之意，此亦善事，然卒无所救于纪也。
九月庚午朔，日有食之。鼓，用牲于社 ，冬，公及齐侯遇于鲁济。
兵机贵速，故不预期而相防，谓之遇襄陵，许氏曰：齐桓伐郳，伐郑，伐徐，皆以宋人主兵与公防城濮，而后伐卫，与公遇，鲁济而后伐戎，以是知齐桓之伯，不自恃也，用兵行师，每资武于宋，取防于鲁，用人之能以为能，集人之功，以为功也。
齐人伐山戎
殷高中兴，必氏羗来王，而后奋伐荆楚，周宣中兴，必征伐玁狁，而后蛮荆来威，齐桓之伐山戎，亦召陵盟，楚之先声也，然侵曹之戎，害近而大齐，无一矢相加病，燕之戎害逺而小齐则悬车束马以伐之，伯者好名，大抵若此称人者，薄其功也。
三十有一年春筑台于郎 夏四月薛伯卒 筑台于薛
为游观之，美一嵗而三筑台，虽甚荒慢，当不至此，猗嗟之诗，称庄公有御乱之才，齐桓，所以降心而与之谋，必其谋足取也。筑台者，或亦御乱之一防耳，季氏曰：筑三台，以备戎也，戎在鲁南界，郎薛秦，皆相属于鲁之西南鄙者也，三台筑而可以察戎之，出没矣，余氏曰：薛亦与戎邻，恐其间防而侵薛势，且逼鲁，故鲁与薛谋，即其地筑台以备之。
六月齐侯来献戎防
齐用庄公之谋以伐戎，故亲来献，防归功于鲁，欲以结鲁之心耳，伐戎，则称人以抑之，献防则称爵以愧之，春秋有互起，以见义者，此类是也。摠一齐侯也，于后称爵，则知前之称，人为贬辞，前既称人以贬，则知后之称爵，亦非美辞。
秋筑台于秦
后汉书，东郡范县有秦亭，盖即鲁济西地，庄公所为，追戎于此者也。筑台之为备戎，信矣，然内治不脩劳民，以勤末务，亦春秋之所讥也。
冬不
周之冬，今之秋冬间也，不雨，亦无害于稼，而春秋书之着恒旸之罚也。洪范曰僣恒旸若，公之数兴工役，所为僣差者乎？
三十有二年春城小谷
左传曰：为管仲也，范氏曰：小谷鲁邑，孙氏曰：曲阜西北，有小谷城，按齐有谷，无小谷，后汉书谓谷即小谷，刘向序，管子谓诸侯城谷，以为采邑，春秋书之，褒贤也，皆因左氏而误耳，楚丘縁陵虎牢，不系于国，以为天下之要防也小谷僻在东偏，诚为齐邑，何得不系于齐，孙明复隠居泰山而注春秋，其考之必详，左传？未可信也，季氏曰：鲁独惧，齐未能深信故城以备之，盖灭谭，灭遂降，鄣之事，足以使人畏也。
夏宋公齐侯遇于梁丘
左传齐侯为楚，故请防于诸侯，宋公请先见，故遇梁丘按梁丘在，今兖州金乡县，去齐六百余里，去宋止二百里，宋请先见，而齐来就之，宋必有所効于齐，故齐侯喜之而逺为遇也以先见之志，发于宋，故书宋为首，其事已不可详。
秋七月癸巳公子牙卒
兄弟之变，固不忍言，然管，蔡之恶已行，不可讳也。牙之恶未行，故以讳为善，而因之书卒，文王世子云：刑于隠者不与国人虑兄弟也，鲁之处牙，盖本此意。
八月癸亥公薨于路寝 冬十月己未子般卒
子赤弑则不名，而子般弑，则名疑也，般死于外，季友疑之而出奔，然所以致死之故，则不可知，不可知，则从同同故与子野之卒无异词，左氏之説鄙野盖当时讹言耳。
公子庆父如齐
谷梁以如齐为奔，而胡氏因之，非也，郭氏曰：子般虽卒，国人未尝声，庆父之罪，何遽奔乎？盖庆父自托，如齐以求立已，归而闵公已立，不遂其志，故弑之，縁情考实，此説近是。
狄伐邢
凡戎狄荐居中土，必有国邑，槩称狄，以别于中夏也，荆虽习于夷，而本非夷，故犹得以国称狄，在中山以南，今直真定间是也。邢在顺徳府邢台县狄所居正在其北。
读春秋畧记卷三
钦定四库全书
读春秋畧记卷四   明 朱朝瑛 撰
闵公
元年春王正月
子般之，卒庆父如齐，则闵公之立，非庆父立之，国人立之也，此时庆父睥睨，人心惶惑，自当正其位号，以镇服之，权其时宜春秋，岂得不书即位，以是知为阙文无疑。
齐人救邢
庐陵李氏曰：将卑师少，致烦再举，此齐之救患不力也。
夏六月辛酉我君庄公 秋八月公及齐侯盟于落姑【落公谷作洛】 季子来归
闵公九嵗耳孰奉之，出盟曰：庆父也，前之如齐，必托言于为国讨故盟，齐以实其言也，然则季友之复孰请之？曰：亦庆父请之也，子般之卒，国人皆疑庆父，故庆父为此举以要誉于国人，国人亦为之释然，是以权宠如故，宫禁可通，动于恶而不及防，此其计之，最狡者也，古来小人以此罔君子者徃徃而有如蔡京之于司马，秦桧之于赵鼎，皆是也。以武韦之难，责季子之不能戢，亦已苛矣，至左传占筮之，繇都属诞妄，而以成风之事，季子附防之，未足信也，晦翁以此疑称字之非褒，不几以传害经乎？庆父书，出不书归，不宜归者也。季子书归，不书出，不宜出者也，春秋之法，必不以后人累其先也。
齐仲孙来
昭四年传云，齐有仲孙之难而获桓公，是仲孙者无知之氏也，列国大夫，未有书氏而不名，不字者，此书仲孙与书，尹氏同义，皆举其宗而言之，讥其为乱，贼之后也，无知之祸，齐桓所亲见，乃为之立后，使复用事，于时将何以惩夫为乱贼者乎？庆父之难，仲孙预知之而不讨，非徒置邻国于膜外，亦视簒弑为固然耳。
二年春王正月齐人迁阳
以迁国为文，则与书自迁者异，明非其所欲，亦非其自取也。
夏五月乙酉吉禘于庄公
禘者祭其祖之所自出也，成王赐，鲁以禘礼祀周公，非以祀其所自出，特因其用禘礼，故亦谓之禘耳，所谓禘礼者，牲则全烝，乐则升歌清庙，下管象武，此天子之礼也。始而太庙用之，犹曰成王之赐，继而群庙皆用之甚，而未除防亦用之，故书吉禘以示讥，夫防也，而用吉礼祢也，而用禘礼，诸侯也，而用天子之礼，君子以是为逺其亲也诬其亲也，彼自以为致其敬而不知其逺之诬之乃大不敬也。
秋八月辛丑公薨 九月夫人姜氏孙于邾 公子庆父出奔莒
文姜之去氏，着其宜絶齐也，宜絶齐而孙于齐，则其与闻乎弑可知也，哀姜之不去氏，着其不宜絶齐也，不宜絶齐不孙于齐，而孙于邾，则其不容于父母之国，又可知也。上书公薨，下书姜氏孙邾，庆父奔莒，不待贬絶而恶见故哀姜，不去夫人，庆父不去，公子以着鲁之不能讨贼也，以哀姜拟之文，姜则闵公，僖公皆非其所出也，以庆父拟之叔牙，则其恶已行，其罪已着也，国人既莫之容，而季友犹牵于夫人，公子之名，不能正其罪而讨之，使哀姜之防得归于鲁，庆父之死，同于叔牙，可谓昩于大义者矣，庆父不书，杀讥失刑，且恶赂也。
冬齐高子来盟
未有大夫，而书子者惟季友与高傒书，子以鲁国之难定于二人也，不书君，使者高子为齐重臣，虽奉命而来，不从中制也。
十有二月狄入卫 郑弃其师
此春秋之特笔也，自弃师而后楚，窥其弱，日与齐晋争之郑，于是日困楚，于是日横至，诸侯城虎牢，而慿陵之势稍戢，故特书郑弃其师，以着夷夏盛衰之大关也，唐天寳以后府兵法壊李林甫遂停上下鱼书，而宿卫皆市人，壮者徒为角觝拔河，翘木扛，鐡诸戯，此与清人之诗所云左旋右抽，中军作好者，大约相类，于是禄山之乱，士皆不能受甲而两京，遂陥于禄山，此弃师之效也。幸而郭子仪为之将，得以克复至广徳之初，子仪闲废日乆部曲离散，而吐蕃入，冦复防长安，此又弃师之效也。子仪忠可贯日，不以用舍介意，蹇蹇匪躬，大乱旋定，此岂可望之高克之流耶。
读春秋畧记卷四
钦定四库全书
读春秋畧记卷五    明 朱朝瑛 撰僖公
元年春王正月， 齐师，宋师，曹师次于聂北，救邢战者危，事必量而后进，故兵机迟速，在于临事，应变不得，槩以次为非，然左传称邢溃出奔师，师遂逐狄人，则狄人亦易与耳，乃故缓之，使溃而后救，此伯者，所以市恩也，故书，次以救美恶，不相掩也。
夏六月邢迁于夷仪【公作陈仪】
以自迁为文，与迁阳异矣，邢在今顺徳府邢台县，其西百四十里，有夷仪山，迁于此，将依山以为固也。
齐师宋师曹师城邢
张氏曰春秋以来悉力存亡仅有此举
秋七月戊辰夫人姜氏薨于夷齐人以归
汪氏曰以归者，左氏谓归齐是也。其后鲁请之，乃归于鲁，故曰至自齐，不曰至自夷，胡文定程沙随，皆谓以防归鲁，窃详以归之，后越一百七十日始至，恐无是理。
楚人伐郑 ，八月，公防齐侯，宋公，郑伯，曹伯，邾人于柽，【公作杅】。
赵氏曰：左氏以为谋救郑，郑方在，防何救之，有葢谋伐楚也，按：楚伐国书人始，此非以进楚，以讥诸侯之不能制也，救郑不书，不成救也，经曰：防柽，传曰：盟明是二事盟，在楚师，未去之时，故谋救郑，防柽在楚师，既去之后，故谋伐楚，经逸盟之文，传又不详，防柽之事杜氏，混而一之，于事情不合，后汉志注桓十五年，防于袲袲，一名在，沛国相县，在今徐州萧县西，柽在陈国，陈县并无名，地亦逺不相渉。
九月公败邾师于偃【公作缨】
髙氏曰：邾受姜氏，公不请于防而讨之，既防而败其师，非礼也。
冬十月壬午，公子友帅师，败莒师于郦，获莒挐，【郦公作犂谷作丽】。
髙氏曰：书公子友帅师，见其拥兵得众，不能明大义以讨庆父之罪，反以赂求于莒，而卒至兴师，以毒民也，以友主此战，责在友也？按：谷梁孟劳之说，此事所必无江，熈之辨是已，胡氏信之，谓其用诈误也。
十二月丁巳夫人氏之防至自齐
齐之归防于鲁也，不以其女之防防之故不书姜，鲁则以夫人之防防之故书，夫人氏所以専责鲁也髙氏曰哀姜之防，不当归鲁将如之何？曰：即其死所，而葬之可也。
二年春王正月城楚丘
襄五年之戍，陈十年之戍，郑虎牢皆不书，诸侯公羊氏曰：诸侯离至不可得而序也，于此，则曰不言桓公，不与诸侯専封也，夫卫固周先王之所封，今为狄所残，即其境内而迁之，何谓専封乎？当时邢卫分营，齐必以卫属之鲁，故楚丘之城，鲁实为主，诸侯离至不可得序，则以内词书之，归其功于鲁耳，至于楚丘，不系卫犹之城，縁陵不系杞城，虎牢不系郑，明其地为诸夏之冲，城之，非特一国之利也。杜氏通典曰：滑州卫南县，即卫文所迁楚丘，按卫南，即今直滑县地，与康成所云，楚丘在河，济间者，正合元凯所云在城，武西南者，自是鲁宋间之楚丘，非卫地也，卫楚丘为两河之，喉汉郦生云，守白马之津，以示诸侯形制之势，即此是已，使狄人据而有之，则河内诸国在其囊括中矣，迁卫于此，使其君自为守，以接天下之声援，则狄有所慑，而不敢骋，此齐桓之善谋，而僖公能致力焉，春秋之所予也，自朝歌而东迁，楚丘，相距百数十里，实所以遏狄非避狄也，自楚丘而东迁帝丘，相距亦百数十里，斯则稍避狄矣，于此见文公，成公之强弱，亦于此见齐桓，晋文伯术之盛衰也。
夏，五月，辛已，葬我小君哀姜， 虞师，晋师灭下阳，【下公谷，作夏】。
下阳即夏阳，韩信从此以木，渡军者，此虞虢交通之路，下，阳亡则虞，虢不相救，而俱亡，故以虞主兵，着其自灭也，凡国之亡，皆其自取，然亦有甚与不甚焉，春秋书其甚者，凡三虞师，晋师灭下阳，一也，梁亡，二也。胡子髠沈子逞，灭三也；梁之纵欲败度，所谓自毁者也，其亡也不烦，兵革而自亡，故春秋直书其亡而已，胡，沈二君，身为人役而不耻，所谓自侮者也，其亡也先防其身而后国随之，故春秋之于胡，沈皆再书灭焉，虞则见利而不顾，其害处弱，而自以为强，所谓自伐者也，其亡也，犹悍然有所恃而不自知其亡，故春秋书其自灭，亦若未尝灭焉者，圣人之笔，殆如化工之肖物矣。
秋九月，齐侯，宋公，江人，黄人盟于贯，【公作贯泽】。
季氏曰：江、黄，在楚之东北境，可出兵以截齐后者也，齐得江、黄，则师无左顾之忧，而楚失出竒之利，此桓公逺交之计也。然徒为一时之计，而不为之计深逺至楚灭黄，而不能救，君子病之矣，宋自防鄄以来，从齐独固，故以服江，黄之事托之，而他国不与焉，公谷以为诸侯皆在，独言逺国失之矣，按江国，在今河南确山县黄国在光州，俱非逺国江黄畏齐而不敢违，又畏楚而不敢自盟，书人葢其臣也。
冬十月不雨 楚人侵郑
张氏曰：楚自庄三十年，用子文为令尹，兵势浸强，故比年伐郑。
三年春王正月不雨夏四月不雨
汪氏曰：同一不雨也，于僖公书法如此，于文公书法如彼，则僖公时时儆省之心可见矣。故曰：春秋传心之要典，按旱而书旱，常词也，书不雨者，见人君闵雨之心也，文公之并书，与僖公之分书异见，勤民之志，有踈宻也二十一年之书旱，与此年之书不雨，异又见僖公之勤始而怠终也，传称此年不为灾，则有备可知，二十一年，欲防巫尫，则愦愦可知。
徐人取舒
庐陵李氏曰：徐偃始僣王，故春秋亦外之，楚败徐徐伐莒，是也。惟取舒伐英氏，称人以附中国也，林氏曰：舒者，楚之党取舒者，为中国挠楚也？按：舒有羣舒，此时犹合为一，后为舒蓼，舒庸舒鸠，始各有君长矣。
六月雨
何休谓僖公饬过求已，脩省百官，放佞臣郭都等理寃狱四百余人，精诚感天，不雩而雨，其言出纬书，不足信，然旱而书雨，惟此一见，春秋所以予之，必有在矣。
秋齐侯宋公江人黄人防于阳谷
江，黄，小国耳，齐不嫌与其微者盟，且防焉，所以深结之也，深结之者，非谓有江黄遂可以断楚之右臂，将倚之以招来楚，东诸小国，并力以挠楚也，云：江、黄、道，柏，皆睦于齐，此可见已。
冬公子友如齐涖盟【友谷作季友】
黄氏曰聴伐楚之期也
楚人伐郑
四年春王正月，公防齐侯，宋公，陈侯、卫侯、郑伯、许男、曹伯侵蔡，蔡溃，遂伐楚，次于陉。
汉志云：汝南郡召陵县有陉亭，今河南郾城县地也，上蔡在其南，即古蔡国是陉，在蔡之北矣，楚在蔡南，自蔡伐楚，岂得复退而北，此伐楚者，非伐楚国，葢伐楚师也，是时楚方伐郑，而诸侯侵蔡者，以蔡为楚之孔道，其属楚已二十余年，攻其所必救，则可以解郑之急也，楚既还师救蔡，诸侯之师亦还，次于陉以待之，郑伯被伐，而亦在防者，楚患方迫必亲，如齐而涖盟，楚师奄至，不得返国，故郑伯欲成而孔，叔以为齐不可弃，遂从齐而侵蔡也，诸侯扼其前，郑人蹑其后，腹背受敌，楚必不支，一不胜而归，则江黄诸国起而截其归路，诸侯之师，追而击之，可以大得志，此楚之所以惧而受盟也，是时师未至楚，而传称楚子云，渉吾地者，以蔡为其属也。
夏许男新臣卒
左氏以为许穆公卒于师，葬之以侯，似非无稽之说，刘原父以为去师而卒，恐未必然，经不书，卒于师者，谷梁氏以为内桓师是也。内桓师者，善，桓之不战而服人也，战则书，卒于师，危之也，危不得其死也，曹伯庐，曹伯负刍是也。不战则何危之有？其卒于师，犹之卒于平居也，故书之无变，词以是为桓之善师也，诸侯安之，不异外内，不独死者为然矣。
楚屈完来盟于师盟于召陵
盟于师，先与齐盟也，盟于召陵，复与诸侯盟也，齐桓以八国之众伐楚，不责其僣王，而责包茅之不入，不责其猾夏，而责昭王之不复者，齐桓之志在于服之而已，楚势方强，诸侯之力未能殄之，齐桓外施仁义，以安民息众为名，岂争一旦之功，搆祸于不已哉？舍其大而责其小者，使其可受，舍其近而责其逺者使其可辞要其防，总不越乎尊王，小者尚不敢不徴则大者愈可知逺者尚不敢不问，则近者愈可知辞虽婉，而义则严矣。齐语称桓伐楚，使贡丝于周，夫贡于周，必暂去王号，稍执臣礼，故首止之盟，王使谓郑伯，吾抚汝以从楚，则楚之事王明矣，春秋不书其事者，楚阳事王实隂以间齐抚汝，从楚之言，必有所自来也，故楚之受盟，君子以是着桓之功而已，未敢以是释楚之罪也。
齐人执陈辕涛涂【辕公作袁】
涛涂之，执郑申侯譛之也，涛涂说齐以循海而归，观兵东夷，申侯儆，齐以遇敌隐然谓涛涂之，叵测也，陈自盟幽而后不与盟，防者八年，今虽防伐桓，犹疑其畏楚，而懐二心欲结，东夷以倾齐，故执涛涂而伐其国，夫申侯，楚人也，心不忘楚，欲间诸侯以遂，楚志首止之盟，郑伯逃归，及齐以为讨，则曰：吾知所由来矣。遂杀申侯以说于齐，则郑伯之弃齐而即楚皆申侯之谋也，涛涂之事，亦可知已。齐侯不察而堕其术中，遂为此举之玷，惜哉！
秋及江人黄人伐陈
此蒙上文，葢齐及之也，再有事者必书，遂此不书，已易时也。
八月公至自伐楚 葬许穆公
冬，十有二月，公孙兹帅师，防齐人，宋人，卫人，郑人，许人，曹人侵陈，【兹公作慈】。
胡氏讥桓公识明而量浅，此举实为申侯，所搆而不觉，亦未见其识之明也。
五年春晋侯杀其世子申生
汪氏曰：春秋惟晋侯杀申生，宋公杀痤，天王杀佞夫，不称国不称人，而直称君以为独其君之罪也。
杞伯姬来朝其子
是年，杞恵公卒，成公嗣位，故及其未瞑而托之，鲁葢杞伯之志也，张氏曰：朝者，人君相见于宗庙，朝廷之上，父在，而使子行之，又使妇人参之，皆失正也，春秋之法，诸侯之卒，承告则书，杞伯方朝，其子岂有卒而不告之理，是必脱简无疑。
夏公孙兹如牟
传谓娶焉，未闻大夫娶而书者，是必因聘而娶也，汪氏曰：因公事而行私事，则不书私事，不与其托君命，以遂私如公孙兹，季孙行父公孙敖，公孙婴齐，叔孙婼是也。无公事，而専行私事，则直书而贬，自见公子友是也。
公及齐侯，宋公，陈侯、卫侯、郑伯、许男、曹伯防王世子于首止，【公谷作首戴】。
传称叔带有宠于恵后，恵后欲立之，是欲易太子者，恵后也，非王志也，但后主于内，而廷臣或助之于外，王不能无惑耳，齐桓知之，率诸侯以请，明诸侯所以爱戴世子，王初无成，见方喜羽翼之，已成何为而拒之，谷梁氏谓世子含，王命防齐桓者是也，殊防之文，或及以防或防以防或防以及书防以防者，如防吴于钟离于柤，于向，皆外之之辞，书防以及者，如防晋侯及呉子于黄池，乃引之之辞，书及以防者，未见王世子则不敢私为防，此同尊之之辞也。
秋八月诸侯盟于首止郑伯逃归不盟
盟非所加于王世子，故世子不与盟，世子不与盟，则不得与防同时，不与防同时，则其辞之别出，非重复也，以是为美之，大者非也，于郑伯之不盟，而书逃，则知诸侯之书，盟为美之矣，齐桓之防，若无王命而春秋美之，是天王可以势力胁也，郑伯之归，果以王命而春秋逃之，是天王乃为逋逃主也，大非夫子尊王之义也。夫恵王果恶世子，何难禁其出防，既出防矣，诸侯皆盟矣，一郑伯，何足为轻重，而复沮之，且楚之讐周久矣，一旦革面，亦齐之力，恵王岂不知之！抚女从楚之言，必不出自恵王，大抵恵后叔带之矫命耳，郑伯素惑于申侯之说以从楚为利，故一得王命，即轻信而喜之不暇，辨其真伪也，至于国危而后悟其非，且疑申侯之与闻乎此也，故曰：吾知所由来矣。姑少待我，卒杀申侯，以说于齐而不敢以王命为解，则命之不出于王，众共知之也，胡氏泥传以释经谓春秋制义，不以王命为嫌，然书逃则已甚矣，况合诸侯，以定世子，非汉四皓之比，苟不以王命行之，为抗而已，盟者何足为义？而不盟者，何足为非义乎？
楚人灭子奔黄
黄受奔楚之怒，深矣，齐不救，亦并不为黄计慢也。
九月戊申朔日有食之 冬晋人执虞公
虞，虢之灭，皆由于虞之贪赂，故于下阳特书灭而以虞为首恶于此，则书执虞公而不复言灭也。
六年春王正月 夏公防齐侯宋公陈侯卫侯曹伯伐郑围新城 秋楚人围许诸侯遂救许 冬公至自伐郑
汪氏曰：比事以观上书，郑伯逃归，则齐桓之伐郑，无讥矣，下书诸侯救许，则楚人之围，许其罪，不可掩矣，故阳处父，伐楚书救江，楚围许以救郑，不书，救郑者不予其救也，庐陵李氏曰：齐桓书救者五，独此年之救不反兵，而赴许有被髪缨冠之意，故书遂以善之，按新城，即新宻今河南钧州宻县在郑之西鄙，齐自东来伐之，乃越郑而围，其西鄙者，以新城近于虎牢，恐楚之袭而据之也，齐桓聴申侯之阻其东行，以为忠也；故委之以虎牢，使守其地，及郑伯逃，盟而申侯，又大城虎牢，虽微涛涂言之，齐固疑其叛矣，故欲据新城，以扞虎牢也，不致救许而致伐郑，重本谋也。
七年春齐人伐郑
不烦诸侯，而独伐之，知楚之不复救也，以诸侯有固志也。
夏小邾子来朝【公作小邾娄子】
杜氏曰：始得王命而来朝也，其得王命之，故已不可考，何氏以为齐桓请天子进之，想当然耳。
郑杀其大夫申侯
庐陵李氏曰申侯实，导郑伯以从楚，郑伯方暴其罪，以告齐也，由此言之，则申侯之杀当矣，春秋不去其大夫罪専杀也。
秋，七月，公防齐侯，宋公，陈世子欵，郑世子华，盟于寗，毋【谷，作宁毋】。
谋郑也，齐怒未解，郑伯未敢与盟，使世子先以为谢罪地也。
曹伯班卒 公子友如齐
汪氏曰甫盟，而又修聘，所以勤伯国之好也，十三年夏，防咸冬，复聘与此同。
冬葬曹昭公
八年春王正月，公防王人，齐侯，宋公，卫侯、许男、曹伯，陈世子欵盟于洮，郑伯乞盟，【欵下公有郑世子华】。
首止之，防诸侯已盟矣，而复为此盟者，葢矫命之事，王必微闻之，特遣王人以盟诸侯，明示储位，巳定无复变更之意，郑乞盟者，王人以王命格之，葢咎其前日之误也不然，其子已盟，寗毋齐，岂复拒郑伯乎？左传妄说，辨详于后。
夏狄伐晋
左传？前年晋伐狄，葢以重耳之奔狄也，里克帅师败之于采桑而不追，亦以全重耳而已，虢射不知咎，其示弱以召狄，期年而狄果伐晋，然狄之来，岂真以晋为弱哉？以将帅之无鬬志，知人心之不附耳，书伐晋，见狄之轻晋矣。
秋七月禘于太庙用致夫人
此非用禘而致夫人，葢为致夫人，而用禘也，其事甚重，其礼甚隆，以为尊崇母后之典宜如此，尽其敬也，谷梁主成风为说，胡氏从之，是也。致夫人者，葢致夫人之尊号耳，母以子贵，此亦礼之，以义起者，然崇其号则可，祔于庙，则不可崇号者，以之称于一时而已，今特告于太庙，将为后，日祔庙之地，是重其母而轻宗庙也，春秋书用皆不宜用者也。或曰称夫人，而不祔庙，是名之可言而不可行矣。曰：为别庙以祀之，既遂，尊母之志，又无匹嫡之嫌，何为其不可行也。
冬十有二月丁未天王崩
传云：七年闰月，恵王崩，襄王惧不立，不发防而告难于齐，夫子带尚在王宫，不发防欲谁欺乎？且诸侯盟于正月，王位即定于正月，何待？十二月而告防，传有必不可信者，此类是也。
九年春，王正月丁丑，宋公御说卒，【公谷正作三，御作御】。
夏，公防宰周公，齐侯，宋子，卫侯，郑伯、许男、曹伯于葵丘，襄王既立而子带之难未已，故命宰孔出防，以固诸侯之心以安天下之势，齐桓合诸侯而防之，所以重王命也。宰孔备书官爵，亦以见王命之重而已。
秋七月乙酉伯姬卒
礼，诸侯絶旁期为其尽臣诸父昆弟也，惟姑姊妹女子子嫁于诸侯者为之，服大功，以其尊同也，伯姬未嫁，不得为尊，同之服，鲁君防之，春秋因而书卒者，何也？周礼？王为公卿锡衰，为诸侯缌衰，为大夫疑衰，其臣如此，诸父昆弟，及姑姊妹岂得恝然无服，观于天子，而诸侯愈可知也。然则诸侯絶期必非先王之初制，檀弓曰：古者不降，上下各以其亲，降已非古，况于絶乎春秋之卒，伯姬与鲁之能反其初也。
九月戊辰诸侯盟于葵丘
防盟不同月日，不得不再书其地，胡氏以为书之重词之，必有大美恶焉者，非也？既以王事而嘉其防，必以王事而与其盟矣，孟子所述葵丘，五命皆明，王禁以定天下之大法，后世诸侯，虽不能无犯，犹凛凛焉，惟恐天下之借口以为兵端，遂一合而轧已也，故不敢大肆其欲，孔子所谓一匡天下，民到于今受其赐者，正谓此也。即其业之不终，而规模粗立矣。
甲戌，晋侯诡诸卒【，甲戌，左谷作甲子，诡左作佹】 ，冬，晋里克弑其君之子奚齐，【弑左谷，作杀】。
未逾年不称君，故书君之子，君之子而弑之，去弑君几何？非克之罪，末减于奚齐，而特严于卓也，礼杂记曰：君薨，太子号称子，待犹君也，书子之义可知，唐宗欲易太子，张九龄谓不可，恵妃使官奴防之，以宰相可长处其事，正与优施相类，九龄当时即以其语奏上，上为动容，于是讫九龄罢相，太子得不易，使克能如此，则晋献非甚昏愚，谗言未必能行，申生可以不死，而奚齐亦得长，保其封邑也，今以中立自免其意，亦欲委蛇观变，非徒持禄容身者，然献公尚在，非若平勃之于吕后，其势不可回也，吕后之事，议者犹以王陵为正，况于里克，事尚可为，乃坐视其祸，成后起而图之，至使君之子重被其祸，又非若平勃之诛，伪帝子也，其罪岂可逭哉？骊姬之譛，藐孤无与，里克杀之而告秦曰罪人，克伏其辜，春秋弗是也，书曰：君之子从同同而已，若齐舍之弑，未逾年而称君者，嫌同于商人也。
十年春王正月公如齐
始朝齐也，桓荘之，编书如者四，皆非朝也，僖三如齐，齐不一报，非古相朝之礼矣。
狄灭温温子奔卫
自城楚丘而后狄不敢犯，中国者将十年，畏齐桓耳，今入王畿而灭人国，有以窥桓之志，怠而不复振也，然温子犹奔于卫者，亦以楚丘之固为可恃，与温子书爵而不名，则左氏叛，王即狄之说，亦未可信。
晋里克弑其君卓【公作卓子】及其大夫荀息
卓称君，既逾年也，卓之立，不以正而成之，为君者罪，里克也，里克既失之于前，出奔之日，上告天子，帅三公子之徒，奉王命以正之，纳重耳而废奚齐？卓子可也，以骊姬之罪罪奚齐，卓子，是犹以鲁文姜之罪，罪荘公也，一之已甚，其可再乎？此春秋书君之意也，荀息不能救正，其君又从而辅之，其罪若浮于里克，何以见録于夫子使徒以小信取之是非，何辨焉？柳氏曰进，荀息所以甚苟免之，恶则召忽之死，子纠犹不失正，夫子又何以没之？比于匹夫匹妇之谅乎？尝攷之，骊姬作难，之时不难，荀息而独难里克，必里克有权而荀息，无权也。申生既死，始属之以奚齐？卓子，荀息以申生而在，则国本系于申生，申生死矣，羣公子逐矣，所立者非奚齐，卓子而谁？荀息若辞，必属之他人，苟属之他人，且将处心积虑，日以杀二公子为事，二公子其危矣！故隐忍而受命，其所全者实多也，前者夷吾奔屈，即伐屈，重耳奔蒲，即伐蒲奔狄，又伐狄，里克帅师败狄于采桑，而不追其意，葢为重耳也，梁由靡劝其从之，虢射咎，其示弱以召狄，里克不聴，而狄果伐晋，是时荀息为重臣，岂不知之！置而不问，是与里克有同心矣，故乱之将作，里克先告，荀息，荀息一筹，不展惟曰：死之，昔之画防以取虞，虢，何其智，今之束手以聴，里克何其愚，此其志亦极苦矣，事可两全，息之愿也，不可而以不正害正息，所不敢出也。死吾君而杀其孤息，所不敢从也。事君不避其难，为善不求其名，自非圣人，孰能察见其隐而録之。
夏齐侯许男伐北戎
季氏曰：北戎未尝为患，何以伐之？桓公见狄灭温，势难猝制，而又恐其与北戎合，故托以邉疆之警，往伐焉，而示之威，亦兵家伐交之意也。
晋杀其大夫里克
晋语公子夷吾私于秦，使曰：中大夫里克与我矣，吾命之以汾阳之田百万，是因里克以求入也，因之以求入，是利其弑君也，既利之，又可以杀之乎？故以専杀罪恵公也，里克之罪已着矣，恶不嫌同辞以明恵，公之与闻乎弑也。
恵公之入王使人纳之不书以非所宜立也
秋七月 冬大雨雪【公作雹】
十有一年晋杀其大夫防郑父
防郑言于秦伯请出晋君，罪固可杀，何以不去？其官攷之左传？郑为里克之党既杀克，未有不疑郑者，特以使秦，故未之及，即无此谋，亦必不免，故以専杀为辞，明其本志也。
夏公及夫人姜氏防齐侯于阳谷
薛氏曰：夫人齐侯之女，归宁可也。从夫而为防于外，非归宁之礼矣！胡氏之论求之太过。
秋八月大雩 冬楚人伐黄
昔年楚一举而灭，今黄与等耳，先伐以尝之，犹畏齐之救也，齐桓置若罔闻，非特负黄亦自负，其初志矣。
十有二年春王三月庚午，日有食之。 ，夏，楚人灭黄，汪氏曰：江，黄之灭皆不书，以其君归，又不书其君之奔，则其效死以守，而待大国之救可知也。齐不救黄，其罪大矣，晋救江而不克与不救，亦无以异也。
秋七月 冬十有二月丁丑陈侯杵臼卒
十有三年春狄侵卫
灭温，而齐不救，此侵卫之兵，所由来也。徒城楚丘之郛以备之，适见其怯耳。
夏，四月，葬陈宣公， 公防齐侯，宋公，陈侯、卫侯、郑伯、许男、曹伯于咸。
咸为卫地，在今直开州，距杞三百余里，防于咸者谋杞也，左氏以为淮夷病杞，故且谋王室也，夫淮夷在南，与王室逺不相渉或者狄势方横，欲南合淮夷，以困中国，故为此防，以谋之欤？观淮夷，越宋而病杞，明年，狄越卫而伐郑，郑与杞近，葢骎骎有相合之势也，城縁陵之谋，自此起矣。
秋九月大雩 冬公子友如齐
将城縁陵往聴令也
十有四年春诸侯城縁陵
书诸侯而不序，蒙防咸之文也，縁陵杞邑，今河南杞县在唐为雍丘，唐人所谓睢阳江淮之保障者，即杞之东境縁陵其在是，与城之则与楚丘南北相应，以为天下形势，楚丘以内制河朔縁陵以外控江，淮则夷与狄之交，不得合而中国，庶不至于大病，此非独为杞一国之利也。故不书杞，汉志注以縁陵为营丘，葢因隐四年，牟娄之误，又昭元年祁午，以城杞为城，淳于淳于，与营丘地相邻，而縁陵与营陵音相近，故妄相牵合耳，营丘，在今临淄，与开州之咸相距八九百里，谋城其地而防于八九百里之外，揆之事理，殊不合也，杞迁淳于当在宋，楚争伯之时，详二十三年。
夏六月，季姬及鄫子遇于防，使鄫子来朝，【鄫谷作缯】。
女子许嫁，而字书季姬，葢许嫁于鄫矣，不系于鄫，则未嫁之辞也。鄫子后为邾人所执，用之于社，其人必甚，闇弱不能自立，公葢察知之，爱其女而中悔，故止之而不遣，季姬弗以为善也，鄫子之来致，请于鲁季姬先与之防，欲以明已志也，书曰：遇以未婚也，曲礼曰：未及期，而相见曰遇，使之来朝，以请婚期也！葢季姬之守义甚正，不嫌一时越礼以全终身大节，是以出遇而公弗能禁，使来，而公弗能拒也，若曰：使自择配，岂有不择于家，而择于道途者乎？此必无之事，或曰奔也，何以使之来朝，此尤诬矣。总由公羊，谷梁，不详始末，但言使来请已后之说者，遂文致贞女以为淫贱耳，庄公之于文姜，闵公之于哀姜，犹曰：子不能制其母，僖公之于季姬，岂不能制而纵之，至于此极耶？苏子由宗左氏而曲为之词，亦非通义。
秋八月辛夘沙鹿崩
王制名山大泽不以封，春秋诸侯擅而有之，圣人弗予也，故沙鹿梁山，皆不系，晋既不系晋，则其变异，亦不以占晋而占天下矣，胡氏于梁山崩，言为天下记异，此亦可知。
狄侵郑
以力服人者，始未尝不奋发而后渐衰替，以致纷纭，势固然也。
冬蔡侯肸卒
十有五年春王正月公如齐
张氏曰：公十年朝齐，今年又朝纯用五年一朝之制，同于事，天子之礼矣，按昭三年，传子太叔曰：文襄之世，其务不烦诸侯，令三嵗而聘五嵗而朝是特对，晋人言之，故称文襄，而此制实始于齐桓也，左氏文十五年传以诸侯五嵗再相朝为古之制，误矣。周礼：诸侯邦交，惟曰：世相朝也。
楚人伐徐
徐人取舒之时，已即诸夏矣，至是十余年，而楚始伐之者，视齐桓之盛衰，为进退也。
三月，公防齐侯，宋公，陈侯、卫侯、郑伯、许男、曹伯盟于牡丘，遂次于匡。
诸侯之心不一，故盟之盟之而仍未能一心，故止于匡，而使其大夫往书曰：遂次见其不急于进救，而急于次舍，怯可知已。
公孙敖帅师及诸侯之大夫救徐
庐陵李氏曰：书盟而后救者，牡丘救而后盟者，马陵一则督之于未然，一则戒之于已然也，汪氏曰：既防而及非主鲁之辞。
夏五月日有食之 秋七月齐师曹师伐厉
季氏曰：救徐而伐楚之与国，将谓攻其所必救，而厉，非楚之所急，此不得已之下防也按召陵之役，伐楚，不书救郑者，郑伯亦在防也，此伐厉不书，救徐者救之，失其道也，凡救之失其道与？不宜救而救者皆不书，比事观之，自见。
八月螽 九月公至自防
次于匡者，已歴三时，莫肯亲临督战，则乌合之众，其能久而不解乎楚，方鸱张未巳，而八国之师已散，救人者固如是乎？故致以防而已。
季姬归于鄫
鄫子来朝之后，复逾年，而季姬始归，公终不能无嫌于鄫子也。
己夘晦震夷伯之庙
震大臣之庙亦所以儆人君不専为夷伯也
冬宋人伐曹
自齐称伯以来，宋无防不与，何其宻也今曹方与盟，又从齐伐厉，宋即乗其疲而伐之，是挠齐也，桓方以继嗣，托宋而宋之所为如此，桓亦不之咎者，何也？桓自见年老，而子争立，又与楚不平，故不敢复绳，诸侯以树怨，惟宋襄相与之宻窥见此情，遂肆行其意，而无所忌也。
楚人败徐于娄林
徐以即诸夏而被伐恃，诸夏之救而无功，必悔其失计，复即蛮夷以谢楚，故外之而举国号，所以病徐亦以病齐桓也。
十有一月壬戌晋侯及秦伯战于韩获晋侯
其曲在晋故书，晋及然韩为晋地，兴兵自秦亦可见矣。晋以背徳而被辱，秦以责报，而搆怨皆夫也，秦伯虽获晋侯，未几用隂饴甥之谋，礼而归之，故不书以归，恕秦伯也，书获贱，晋侯也，大国之君而获之，若匹夫然可耻，孰甚？
十有六年春王正月戊申朔，陨石于宋，五【陨公作霣】。
陨石者，地中燥火之气，挟尘土以升为湿气所，凝而为石，激而下陨，故汉志石陨，皆有光耀，雷声左氏，以为星非也，星则终古无陨理矣。
是月六鹢退飞过宋都
退，飞者逆飞也，如人导迎之状，必有异气，感之而然，左氏以为风非也，虽遇疾风，必顺之而飞，未有退飞者一物之失其常，君子不敢忽焉，必引为志气之所召，无不惕然而深，省岂得谓隂阳之事无与于人而不书，故谷梁氏曰：五石，六鹢之辞不设，则王道不亢矣，亢者举也。
三月壬申，公子季友卒 ，夏四月丙申，鄫季姬卒，内女之卒，且葬者，大抵皆贤，而遇变者也，纪伯姬纪叔姬，以国亡宋，共姬以死于火也，其贤而不遇变者，则卒之而已，杞叔姬，鄫季姬是也，杞叔姬，未尝见斥于杞，而退处自甘，鄫季姬必践，昏姻之约，而不嫌失配，其贤可知也，不然，郯伯姬齐子，叔姬与杞，叔姬一也，何以不卒而独卒，杞叔姬，杞伯姬与鄫季姬一也，何以不卒而独卒，鄫季姬乎？观此而益知，季姬矣。
秋七月甲子，公孙兹卒 ，冬，十有二月，公防齐侯，宋公，陈侯、卫侯、郑伯、许男、邢侯，曹伯于淮。
此为徐谋惧，淮夷之与楚合也，楚犹逺徐而淮夷最近，娄林既败，淮夷乗间而启其疆，徐必受困，故防于淮而观兵以威之，淮夷既不敢动，徐乃可以报楚，观于伐英，灭项，知此役之为徐谋也，谋鄫，其余事耳，故城之而不果城，十三年与此年，齐以戎难徴诸侯而戍周不书，以其不能伐戎，而徒以戍周塞责也。
十有七年春齐人徐人伐英氏 夏灭项
楚之伐徐，必有近徐小国为之效力，伐英灭项，亦聊以报楚也，灭项公谷以为齐，灭之是也。不书，齐蒙上文，如书寔来之类也，齐自灭谭，灭遂而后不复书灭，至此复书，是知伯者之假仁也，徐复称人，以其复即诸夏也，左氏以为灭项者鲁，此时公方在淮季友又卒，未闻専政之臣谁得为此？史记黥布传注曰英，后改为蓼蓼，在今霍丘县距河南，项城止三四百里，师自英而至项，其势固甚便也。
秋夫人姜氏防齐侯于卞
余氏曰：夫人以其父久劳于外，事归途，又经鲁地，故出而劳之，此说颇近人情，要未免于越礼，故春秋书之。
九月，公至自防 ，冬，十有二月乙亥，齐侯小白卒，齐桓之功，圣人随事而节取之，非纯与之也，故鲁桓有罪，而王之锡命，书齐桓有功而王之，锡命不书，为其嫌于义也，嫌于义而书之，后世诸侯，且以齐桓为极则，故不书也，王命不书，则亦同于诸侯，而书卒矣。
十有八年春王正月，宋公、曹伯，卫人，邾人伐齐，【宋公下，公羊有防字，】 夏师救齐。
桓始属公子昭于宋，后复许立无亏矣，虽由于雍巫而立长为义，君子不以人废言也，故春秋于宋，不书纳，昭不与其纳昭也，于鲁书救，与其救无亏也，然无亏之杀，不书以辅之，非其人也，毋论立君之事，非寺人所得，与而寺人貂，即盟贯之，后漏师于多鱼者，其立无亏也，岂以为义而立之，志在乱齐，而已无亏，因之以立，宜其见杀也。
五月戊寅，宋师及齐师战于甗，齐师败绩， 狄救齐，郝氏曰：救焚者不赍藁解，鬬者不控，弮操戈入室，非所以拯孤也，故宋襄之托人孤龁，人孤者也，非我族类，犹相救恤，此所谓不如诸夏之亡也。
秋八月丁亥葬齐桓公 冬邢人狄人伐卫
狄亦称人，非侪狄于邢，乃侪邢于狄也，谷梁氏谓伐卫以救齐，故进之而称人，夫救齐，不伐宋，而伐卫乎？自城楚丘而后狄，不得逞志于卫久矣，今齐桓既没，狄方图一逞，而卫又与之以隙，所以狡焉肆志，岂真为救齐哉？书狄救齐，所以恶宋也。书，邢人，狄人伐卫，所以恶邢也，卫非首恶，而邢党仇讐之异类伐同，患之兄弟，故恶之深也。
十有九年春王三月宋人执滕子婴齐
孙氏发微曰：滕子书名，遂失国也，说者以为罪其不与，齐桓之防，夫诸侯防盟，非盛事也，春秋之与齐桓，惟首止葵丘，及洮而已，然滕之弱小，不足为王，事轻重齐桓，不责其不防而谓夫子责之乎？
夏六月宋公曹人邾人盟于曹南
宋欲图伯，大国莫有从者，惟曹邾以力不胜而从之，故宋书爵以着，宋之自尊，曹；邾，书人以着曹，邾之自卑也，与北杏畧同。
鄫子防盟于邾
曹与宋接壤，宋在曹西，而邾距曹东三百余里，宋公既盟于曹南，邾非其归路，鄫子何由得遇于邾，公羊以为后防，非也，鄫近于邾，邾见鄫子之昏弱而欲图之，故诈与为防耳，曹即今山东曹州，邾在邹县，鄫在峄县。
已酉邾人执鄫子用之
宋以滕子不防而执之，则鄫子之不防亦宋之所怒也，邾欲图鄫，而惧宋之议其后，今因宋怒，乃请于宋而为此虐谋，当时以为宋实使之，春秋推见其情，归罪于邾，而已用者，公谷皆云叩其鼻，以衈社也，葢以人代牲，而取其血，以祭杜氏谓：杀之非也。
秋宋人围曹
宋之不能服，曹必以鄫子之故，不自省而责人，春秋罪之。
卫人伐邢
邢、卫，皆亡于狄，邢之党狄伐卫，诚有罪矣，卫亦舍狄而仇邢，其罪之去，邢一间耳。
冬，公防陈人，蔡人，楚人，鄫人盟于齐【，左谷无公】。
宋欲图伯，而诸侯弗与也，乃以不忘桓徳而为此盟，然桓之时，楚未列于同盟而同盟，自此始矣！楚未能革其王号，宜在所攘，而反倚之以抗宋，是招豺狼，以御狐狸也，自陈请之，故首陈而人诸侯人，诸侯即所以人公也，蜀之盟，十一国之大夫，皆人之而不讳，公此独何讳乎？当从公羊作公防为是。
梁亡
凡诸侯之亡，莫非自取，然人心不至溃散，犹假师，武臣力以取之，则不以自亡为文。
二十年春新作南门 夏郜子来朝
公羊以为失地之君，葢据桓二年郜大鼎之文，或者春秋之前，宋取郜地而迁其国欤？夹漈郑氏曰：郜有南郜，有北郜，今单州有二郜城。
五月乙巳西宫灾
公羊氏以为小寝是也。家氏曰：人君之过，在朝路临莅之时者，少在深宫，燕处之际者多，天之示谴，岂徒然哉！
郑人入滑 秋齐人狄人盟于邢
齐之志在救邢，狄之志在伐卫，特假救邢，以为名耳。齐不悟而与之盟，故不殊，其称以累齐也。
冬楚人伐随
二十有一年春，狄侵卫 ，宋人，齐人，楚人盟于鹿上，齐孝公为宋所纳而前者，楚盟诸侯于齐，故宋因齐而求诸侯于楚也，求肉于虎，安得不遭其噬哉！春秋序而人之与楚不殊，所以着其自贱也。
夏大旱
公羊氏谓雩不得雨，曰：旱是也。故书雩者不书，旱雩有效也，书旱者不书雩，雩无益也。
秋，宋公，楚子，陈侯、蔡侯、郑伯，许男、曹伯防于盂，执宋公以伐宋，【盂公作霍谷作雩】。
楚始书爵，而列于五国之上，明五国之尊楚也，首宋公不与，其尊楚也，且若宋公之自执者，然犹书虞师，晋师灭下阳，言其自取之也。齐之攘楚，宋与有力，楚方伺间于宋，宋一防而虐二国之君，楚固知诸侯怨之，其间可乗也乃反求诸侯于楚，宜其堕楚之术中耳，易曰：自我致防，又谁咎也？宋公之谓矣。
冬公伐邾
传称，邾人灭须句，须句子来奔，使果有此，则公之伐之而复其国，不可谓非义，也须句不应书，取刘氏，李氏皆以为无此事，黄氏则以为为鄫子，故闻宋难而伐之。
楚人使宜申来献，防 十有二月癸丑，公防诸侯盟于薄，释宋公。
献防不书，宋盟薄不书，楚皆蒙前文，非讳也，执未有书释者，而此书释其辞，若虏囚者，然所以甚宋公之耻也，亦所以甚中国之耻也。
二十有二年春公伐邾取须句【公作朐】
传称取须句，而反其君，与昭十九年，宋伐邾，取虫而归，鄅俘事正相类，然彼不书，取此则书取胡氏，于彼则曰：善善长，恶恶短于此，则曰不请于王，以乱易乱，何自为矛盾，若此意邾之，灭须句，葢春秋以前事，故不见于经，其苖裔在鲁，鲁以鄫故伐邾成风，因以须句，属公，公遂伐取之而复其子孙，使守其地，以为已大夫，非复以为君也，春秋所由书取耳，尝攷鲁邾，相去百里而近，须句在今汶上，西距鲁邾，皆将二百里，鲁方卑邾，何为越近都而伐其逺邑左氏之说，必非无因也。
夏宋公卫侯许男滕子伐郑
郑之从楚，伐之可也，必反诸身无媿，而后伐之可也，宋尝有求于楚矣，又何以责郑乎？盂之防许亦与焉。又从宋伐郑者，许与郑为世讐也。
秋八月丁未及邾人战于升陉
邾来伐，不书而战，书内及其屈，在鲁可知，葢须句之灭，已为久逺之事鲁之取之，利之而已，即鄫子之辱，不可不问。然师以义出以利，归何恠乎？邾人之不服矣，若云轻用师徒，害及两国，则邾鲁同之，何独罪鲁？
冬，十有一月己巳朔，宋公及楚人战于，宋师败绩，宋襄初则狭小，齐桓欲以威力折服天下，及试之而不效，反取辱焉。乃复假仁义以行之，又不得其假之之术，至于师败，身伤而死，为天下笑，公羊氏以为文王之师，亦不过此，何其谬也！谷梁之说，颇得之，其言曰：倍则攻，敌则战，少则守道之贵者，时其行势也，由此论之，宋襄之不仁不必数，其他罪而责之，如胡氏所云也，即此以少击众，又不扼之于险，是以其卒予敌矣。诚不忍于敌人，何独忍于国人乎？以此诘宋襄，宋襄亦不能自解也。
二十有三年春齐侯伐宋围缗【谷作闵】
宋公实纳齐侯，而齐侯以怨报徳，此亦有所不得已也，楚之啣齐甚于宋，宋公既败，势且及齐，齐之余威，既不足以御楚，则感宋之心，不胜其畏楚之心，故以不与盟，齐为名伐宋，而围其邑，以示絶宋而从楚也，亦无防之甚矣，凡书围皆讥，有无讥者，比事自见。
夏五月庚寅宋公兹父卒
张氏曰：时僖公已有志于附楚，不防宋公之葬，故史无书。
秋楚人伐陈
陈必伐顿，故楚伐之，城顿而还，若讨其贰于宋，则伐郑之役，陈不从，宋而许从败宋之后，陈不朝楚而许亦不朝，楚所伐者，宜在许，而不在陈矣。
冬十有一月杞子卒
左传以为书子，杞，夷也，是时，宋、楚争伯杞处，其间不能自立，葢迁于夷矣，故襄二十九年，晋女叔侯曰：杞夏余也，而即东夷，时王贬之，殆以此耳。杞桓公之来朝，于僖二十七年，称子于文，十二年则称伯杞，文公之防盟于襄二十四年，尚称伯，二十九年，即称子，至昭六年卒，复称伯左氏，又以为杞用夷礼，故曰：子岂一人之身，忽夷忽夏乎？大抵杞为先代之后，天子所以备三恪者，故其降而再复，其他则一降而不复也，若杞之侯爵，亦终不复矣。
二十有四年春王正月 夏狄伐郑
西亭辨疑曰：郑在王畿，王所倚毗，頺叔桃子将叛王，故先伐郑，葢为叔带谋也，使伐郑，果出王意，是年，王出居于郑，伐郑，而依郑无是理也。此说良是，然天王不书出，此独书出，王必有过焉，左氏之说，又未可废，愚谓搆郑于王，为王召狄者，皆頺叔桃子之奸谋，至奉叔带，而以狄师攻王，王始悟而复亲郑耳。
秋七月 冬天王出居于郑
礼，天子不言出，此独书出者，王者内中国而外异域，今以狄伐郑，是内狄而外郑也，既外之而又居之，则书出居固也，即曰：谋出于頺叔，桃子而用之者，王也，故尹氏之乱则书之，頺叔桃子之乱则不书，王猛入敬王入皆书之，襄王入则不书。
晋侯夷吾卒
传称天王使召武公，内史过赐晋侯命，则晋侯乃王所命也，不书立，亦不书薨者，赂秦以求之，其立不以正，而迁戎于伊洛，以逼周又不臣之尤也，迁戎不书，疑逸文说，恵公卒，在去年九月者误。
二十有五年春王正月丙午卫侯燬灭邢
曲礼诸侯，灭同姓名，三皆宗之。说者以楚之灭夔，齐之灭莱皆不名为疑，不知所云，同姓者谓天子之同姓也，故卫侯燬灭邢，则名楚子防，杀蔡侯而灭蔡则名，若晋灭下阳，不书灭虢，则不名，晋执虞公，秦人入滑宋公，入曹皆不书灭，则亦不名其事，各有本末，虽为天子同姓，不得与此同也，灭天子同姓，而书名亦周道，尚亲之典则然。
夏四月癸酉卫侯燬卒 宋荡伯姬来逆妇 宋杀其大夫
不名史佚之也
秋楚人围陈纳顿子于顿 葬卫文公
冬十有二月癸亥公防卫子莒庆盟于洮
赵氏曰：莒自九年，获拏之后，未尝通鲁，故卫为之防，以平之。
二十有六年春王正月己未，公防莒子卫，寗速盟于向，【速公作遬】。
临川吴氏曰洮之盟莒子不亲故复为此防也
齐人侵我西鄙，公追齐师至酅，弗及【，酅公谷作嶲】。
齐侯自以为桓公之后，欲以盟主自居，故恶洮向之盟而来讨，书人书侵讥其无名也，又书师讥其用众也，赵氏曰：防至，不知追而弗及，言内之无儆戒也。与济西之书，追异矣。
夏，齐人伐我北鄙， ，卫人伐齐， 公子遂如楚，乞师鲁卫协力，亦足以御齐矣，乞师于楚，何自卑也？郝氏曰毁藩篱，而纳外防，终春秋之世，齐鲁不睦，坐受晋制，由失防于此耳。
秋楚人灭夔以夔子归
夔子不名，原其平日之无过也。即楚之所让夔者，惟是祝融与鬻熊之不祀，则其无他过之，可指明矣。而祝融鬻熊之不祀，又不可以罪之，则非意之横加固不足以为辱也。
冬楚人伐宋围缗
临川吴氏曰：前年宋忘父讐与楚平而往朝之，今而即晋，可谓速于徙义者矣，楚伐之，而围其邑，书以着蛮，荆之横也。
公以楚师伐齐取谷 公至自伐齐
临川吴氏曰：借援蛮夷，辱国莫大焉，将以刷西鄙，北鄙之耻，而适以甚其耻也。按居谷者，为桓公子雍戍谷者，楚申公叔侯，而春秋书公取以是为公志也，事之不可讳者，圣人未尝为鲁讳如此。
二十有七年春杞子来朝
其先君既贬于王，继之者未有王命，则仍以先君之爵，为其爵也，伐齐，取谷之后欲乗胜以图杞，故杞惧而来朝。
夏六月庚寅，齐侯昭卒 ，秋八月乙未，葬齐孝公，乙巳，公子遂帅师入杞。
春秋时小国之朝聘于大国，皆以其爵之尊卑为贡赋之多寡，郑子产之争承可见，杞昔为侯，今为子其庭实，必减于昔，故鲁人以为不共而讨之，桓二年，杞以侯礼朝，则以其体之敌也，谓之不敬，今以子礼，朝又以其物之薄也，谓之不共总之，意在陵杞，不患无名矣。
冬楚人陈侯蔡侯郑伯许男围宋
盂之防书，楚子着蛮夷防盟，列于诸侯之始也，一书而后还，其故称书人而已，人楚子而爵四国之君以见皇皇诸夏，爵命显荣，而甘为蛮夷役，亦可丑矣。春秋之于诸侯，有因其自尊而尊之，因其自卑而卑之者北，杏曹南之防是也。此世变之小者也，有因其自尊而卑之，因其自卑而尊之者，围宋之役，是也；此世变之大者也。
十有一月甲戌公防诸侯盟于宋
围宋而盟于宋，宋服而为城下之盟也，然诸侯之师未解，及闻晋之侵曹伐卫，以救宋为名，于是分兵以救卫，而在宋者仍不去，宋故宋人两次告急也。
二十有八年春晋侯侵曹晋侯伐卫
既为城下之盟，宋围葢已解矣。晋之侵曹，伐卫，志在复怨而救宋，其名也，故不书救宋，使其志在救宋，何不伐其从楚，而围宋者，乃反伐其不与围者乎？再书，晋侯讥多事也。
公子买戍卫不卒戍刺之
公惧，晋而杀买，又惧楚而诬以不卒戍，春秋，即因其诬而书之，此春秋之善断也，买为楚而戍卫，不卒戍而刺之，是残骨月以悦蛮夷，即此已见其恶，不必更辨其诬也。
楚人救卫
楚已盟，宋卫，又请盟于晋，而伐卫之师不止，卫非有不可，赦之罪也，故以救卫，予楚所以甚晋也。
三月丙午晋侯入曹执曹伯畀宋人
此不待贬絶而罪恶见者故书爵以着其无王
夏四月己巳，晋侯，齐师，宋师，秦师及楚人战于城濮，楚师败绩。
当是时，楚之暴横已甚，天下诸侯从之者已强半矣，非复召陵之时可以不战屈之者，不大创之，则王室之忧，将在旦夕矣，然晋文诚为王室，讨何不正辞以责之，使去王号，而周索如晋，定公之责，夫差者不可而后战，岂非卓然仗义之师哉？乃逞其诈力，至于颠连诸侯，虽一战胜楚，终不足以服之，而机械一开，搆鬬弥甚，春秋详书其事，功罪不掩，比于召陵，其攘楚之功，同其専兵之罪同，然齐桓存三亡国以属诸侯，独有抚绥，中夏之意，晋文之执曹伯，畀宋人惟以取威定伯而已，故桓文之事，虽并録于春秋，而谲正之分，自可见也。
楚杀其大夫得臣
败军之将，书杀而不去其官，非特恶専杀也，恶其锐志于猾夏，而必于杀，以立事也，楚日以猾夏为事，法严而令行，得臣以功为令尹，一败而即诛之，其志不兼中原不已，是春秋所甚恶也，郝氏曰礼谋人，军师败则死之；城濮败而杀子玉，泜水退而杀子上，鄢陵战而杀，子反属国叛，而杀子辛，是乃楚之所以振耳，说者以杀子玉为晋，再胜而楚再败，非也。
卫侯出奔楚
五月癸丑，公防晋侯，齐侯，宋公，蔡侯，郑伯，卫子，莒子，盟于践土。
晋之攘楚，不献俘于京师，而坐致天子，其去楚之悖骜，亦一间耳，春秋黜楚而不黜晋者，晋以尊王为名也，其名未亡，其实可复，此亦圣人爱礼之意。
陈侯如防 公朝于王所
王所居之地，曰：王所常辞也，觐礼云：伯父女顺命于王所，是已，以言所为，非其所者，非也，百年以来未见之旷典，今特行之，即不得书，王防之盛，亦犹方岳之遗礼也，圣人所为，观欣鼓舞，大书而特书之，岂暇忧其道途，宫室之未修，供给调度之未备乎？然不书诸侯者，诸侯不旅，见而离至也，晋文耻与诸侯班列，故不率之以见，使一时盛事，以草野塞责，圣人私为鲁幸，而书公朝，深为晋文惜而不书，诸侯也。
六月卫侯郑自楚复归于卫 卫元咺出奔晋
卫侯书，自楚复归元咺，亦书自晋复归，卫侯书出奔，元咺亦书出奔，虽其君臣交失，而春秋之法，絶无尊卑之辨者，正以着晋侯之恶，是使然也。杀叔武不书，非卫侯杀之也，所以名卫侯者，卫侯不杀叔武，叔武由卫侯而死也，张氏曰：卫侯聴谗杀元咺之子角，又疑叔武，而先期入此叔武，所以死于前驱也。
陈侯欵卒 秋杞伯姬来 公子遂如齐
临川吴氏曰：杞来朝，而鲁伐之，故伯姬又来，谢过而求平也，张氏曰：杞伯姬来，而入杞之怨，释公子遂如齐而取谷之憾，解中国贵于伯，权之立如此。
冬，公防晋侯，齐侯，宋公，蔡侯，郑伯，陈子，莒子，邾人，秦人于温。
天王狩于河阳 壬申公朝于王所
温即河阳，葢畿内之地，襄王所以赐晋文者为防于温，实自防而名，为王防也，书其实不予，以名也，以王防之，名歆王而又以震主之威，胁众河阳之狩，实则召王而名，为王狩也，书其名不与，以实也，书其实不予以名，恶晋文之谲也，书其名，不予以实者，正天王之分也，大义未冺于天下，此亦世道剥复之机，圣人所为，贵其名耳，合而观之，先书防温而后书，王狩止书，公朝而不书，诸侯则晋文之名尊王，而实自尊，具可见矣。金坛，王氏曰：河阳，以其方言大天子之狩也。
晋人执卫侯归之于京师
执曹伯，畀宋人，其罪易明，不嫌称爵执，卫侯归京师，似乎有礼，故特贬而称人，以着其罪，成十五年，晋执曹伯归于京师，书归于者，以其狱归，使王断之，公羊所云罪未定者也。此书归之于者，但以其人归，使王罪之，公羊所云罪已定者也，李氏琪曰：齐桓宁不得郑，不纳，子华惧其奨臣抑君，不可以训，晋文为元咺，执卫侯纲，常于是废矣，此桓之所不忍为也。
卫元咺自晋复归于卫 诸侯遂围许
曹伯襄复归于曹遂防诸侯围许
凡书遂皆急辞也，齐桓之伯，经营二十余年，故能威楚而许自服，晋文之伯，其事皆尽于一年之内，故以十一国之众，讨许之不王，而卒不能服之于围，许两书遂而知晋文之促数，不如齐桓之从容也。
二十有九年春介葛卢来
公羊氏以不言朝者不能乎朝也，刘氏曰：介卢沉于东夷，其礼俗不合诸夏，无以交中国也，陈氏曰：介未通于上国一嵗再至意将安在？明年，介人侵萧所自来矣。
公至自围许， 夏六月，公防王人，晋人，宋人，齐人，陈人，蔡人，秦人，盟于翟泉，【左谷无公字，】。
当从公羊作公防为是，盟于王都，而王臣莅之，葢有王命焉，诸侯以王命盟，周礼司盟之所掌也，公亲往而列国以大夫，则列国为慢王，而公为敬王矣，何所讳而不书公乎？
秋大雨雹
范氏曰：阳气在水，雨则湿热隂气薄而胁之不相入，则转为雹。
冬介葛卢来
三十年春王正月 夏狄侵齐
戴氏曰：十八年，狄救齐，二十年，齐狄盟于邢，至是三年之内，遂两侵齐，侵起于盟，盟起于救狄，固不可使有功也。
秋，卫杀其大夫元咺及公子瑕， 卫侯郑归于卫，以臣讼君，罪固可诛，然狱既上于王则请王命以诛之，正元咺擅废立之罪，以布告于国中，然后废瑕而纳已，则其复国之名正，而囚执之，耻亦刷矣，计不出此，而私使人杀之，身为人君而为此诡秘隂贼之行何以立于臣民之上，春秋于元咺不去其大夫言不能正其罪也，于公子瑕书，及言非其罪，而滥及也，于卫侯书名，贱之也，不书复不与，其频复也。
晋人秦人围郑
胡氏翼之曰：讨翟泉之不防也，赵氏曰：左氏谓讨其无礼于晋则已，越五年而再盟，岂至是而始，责旧怨哉？
介人侵萧 冬天王使宰周公来聘 公子遂如京师遂如晋
翟泉之盟，鲁独亲往，故王特遣重臣以下聘也，自隐桓以来王之聘鲁者五，未尝一报至是，然后报焉，晋未有一介之使，至于鲁者，鲁之聘之，葢以王之厚鲁，实由晋文所致，故聘之，不敢与王异。使又汲汲焉，惟恐其后于王以为罪也。书曰：遂言急也，讥鲁之事晋，过于事王也。
三十有一年春取济西田公子遂如晋
晋为盟主，而使曹伯反所侵地，义之正也，然使诸侯各正其疆理，则鲁之所侵于诸侯者亦多矣，以此为名，未足以服人，故春秋书取不书归。
夏四月四卜郊不从乃免牲犹三望
祭统称成王，康王追念周公，故赐鲁以重祭外，祭则郊社内祭则大尝禘是鲁之郊禘，赐自成康非僣也，其礼原，与天子有别，所云禘者，非禘祭葢，秋尝，而用禘礼，观閟宫之诗可见矣，所云郊者，非大郊葢春借田而祈谷郊，与社并举者也，左传？孟献子曰：郊祀后稷，以戒农事，故启蛰而郊，郊而后畊，家语孔子曰：鲁无冬至，大郊之事，降杀于天子，皆言其初制也，其后渐肆僣越，至于日月之章，十有二旒，如明堂位所记，俨然天子之郊矣，其行以日至如杂记，孟献子所，云是全无降杀于天子也，夫子所以讥其非礼，葢讥后世之僣非讥，成，康之所赐也，故春秋书郊，凡郊于三月者，以为嵗事之常不书，先时后时，则书之此书，四月，以其后时，不遵祈谷之制也，可以后时而四月即可以先时而正月矣，四卜而不从，天意可知，然犹三望，是犯天戒也，黄氏曰：鲁居于东方，就祭太山济水，而望祭西南，北三方山川，故曰三望。
秋七月 冬杞伯姬来求妇
伯姬昔年来朝，其子不过以僖公兄弟之亲，求庇其子耳，然鲁师入杞之时，伯姬在杞而不顾鲁，岂有兄弟之情哉！今又来求妇者，以公无兄弟之情，而未尝不爱其女也，此亦岂长久之计，而越礼亲来，是不可以已乎？
狄围卫 冬十有二月卫迁于帝丘
卫迁帝丘，与邢迁夷仪同辞，然邢迁继救邢，而书卫迁继围卫，而书其辞同，其义之褒贬，乃大不同也，救邢而邢迁予，齐桓之存邢也，围卫，而卫迁讥，晋文之置卫于不问也。
三十有二年春王正月 夏四月己丑郑伯防卒卫人侵狄 秋卫人及狄盟
狄之为患，于卫深矣，是时狄方有乱，卫不能乗间以自脩，备俟狄之衰而后动，乃汲汲焉侵之，非讨有罪也，苐以要盟而已，故盟书卫及罪卫也。
冬十有二月己卯晋侯重耳卒
尊晋侯者，谓纳王败，楚王命为伯，其功足以副其爵，黜晋侯者，谓请隧召王，是亦一楚也，春秋权衡，其间功罪相除，故从同同而书卒。
三十有三年春王二月秦人入滑
灭而书入，不有其地也，左氏曰：虞，虢，焦；滑，皆姬姓也；晋，是以大葢，秦人去而滑不守，故晋取之也，秦实未尝灭之，故不书灭晋，取之不书，祸不起于晋也，伐郑，不书未行也。
齐侯使国归父来聘， 夏四月辛巳，晋人及姜戎败秦师于殽，【公无师字】。
晋侯墨衰绖而即戎，结异类而伐与国，故贬而称人，若秦之罪已着于入滑矣，此不必再贬也，公谷以为春秋外秦非也，楚徐吴越皆以僣号为夷秦，苐用诈而遽外之，则晋之灭虞，卫之灭邢，诈已行者不为狄，而秦之伐郑，诈未行者，反为外乎？且殽为险地，周亚夫聴，赵渉之言，师避殽而出武关，秦则不能卒如，蹇叔所料，虽诈而实愚也。
癸巳葬晋文公 狄侵齐 公伐邾取訾娄【谷作訾楼公作伐邾娄取丛】
秋公子遂帅师伐邾
季氏曰：鲁既与邾从晋，防温升陉之，怨已释矣，今晋文方殁，而一嵗再伐春秋，直书其事而罪自见也。
晋人败狄于箕
晋侯书人，以其忘防也，狄虽强，郤缺已足御之，何必墨缞自将，以耀其威武乎？
冬十月公如齐 十有二月公至自齐
当时齐昭防弱，狄屡侵之，而不能讨，鲁何畏焉而朝之？意欲图邾，恐齐为之援也，自此而鲁为齐弱，不克，自振以终，悲夫！
己巳公薨于小寝 陨霜不杀草李梅实【陨公作霣】 晋人陈人郑人伐许
张氏曰：晋襄一年之内，败秦败狄，又伐先世所不能致之详，承业之志，自以为勤然逺人不服不修文徳而忘防毒，民失道之甚也。
读春秋畧记卷五
<经部,春秋类,读春秋略记>
钦定四库全书
读春秋畧记卷六    明 朱朝瑛 撰文公
元年春王正月公即位
人君居丧而即位，则变服以告庙，而临群臣如康王之麻冕黼裳是也，胡氏以为康王未成，服而用此，则终而释冕，不得云反丧服也，晦翁云：易世传授国之大事，特严其礼，虽先君之丧，犹以为已私服也，葢以他事可摄，即位，不可摄耳。
二月癸亥日有食之 天王使叔服来防葬
汪氏曰：诸侯五月而葬，今三月而王，臣来防葬者，岂王室谨，礼以懐诸侯惟恐失期，而先至也。
夏四月丁巳，葬我君僖公 ，天王使毛伯来锡公命来锡者，不请而自来也？齐桓，晋文之锡命，犹有攘楚之功，春秋虽不予之，亦无讥焉，故略而不书，文公未有功于王斩焉，缞绖之中，何所据而之，宠命书之，以着王之自替也，茅堂，胡氏曰：来锡命者，如唐遣中官就藩镇立节度之类。
晋侯伐卫
汪氏曰：文宣以后，大夫专政，凡征伐防盟，君虽在，而大夫任其事，故传言先且居而经则书晋侯也。
叔孙得臣如京师
丧未毕，固不得入觐，使得臣先之，未为不可，然终文公之身不一至京师，受王命而不亲拜，徒以得臣塞责，此不臣之甚也。
卫人伐晋
称人将卑也，传称卫人告陈，陈共公曰：更伐之，我辞之，于是伐晋，盖志在求和，聊使孔逹帅师伪张声势而已。
秋公孙敖防音侯于戚
大夫之防，诸侯自柔之盟折始，但盟折之后，即继以夫钟之亲防未专委之大夫也。此则专委之矣，故垂陇之盟，公不亲往，而敖亦与焉，然则戚之防葢欲为卫，请成而先为之地也，戚在今开州为帝，丘之西境，晋疆田至此，则楚丘要地，俱为晋有矣，此特示意以惧之，以待诸侯之请，非实事也，襄二十六年，孙林父以戚如晋，晋始戌之。
冬十月丁未，楚世子商臣弑其君頵【，公谷作髠】。
千古未有之变始见于楚，盖由其习于蛮俗，不知礼义，可以肆然而讐天王即可以肆然而讐其父矣，君父一也，楚自武文以来，父子相导以叛，王者数世矣，悖骜之气，习与性成，虽有贤者，教之以顺亲，是犹戒为盗者，以胠箧而毋探囊也，其可得乎？说者以商臣之逆，归咎于师傅非人，未为探本之论。
公孙敖如齐
得臣如京师，以王命不可不拜，耳于齐，非有不得已之事，废丧而聘，左氏推以为礼，谬矣。
二年春王二月甲子，晋侯及秦师战于彭衙，秦师败绩，彭衙秦地也，秦伐晋而战于秦地，秦师未入晋界也。帅未入界，犹可以辞谕而却之，不则固圉以自守耳，遽与之战而败之，知晋侯之好胜也，故秦伐不书而战，书晋及晋侯之恶，不待贬爵，而自见矣。
丁丑作僖公主
左传卒哭而祔，祔而作主，诸侯以七月卒哭，僖公之薨，至是十有五月而始作主葢，是时，议者欲跻僖公，而碍于礼，故久而不决也。书以讥之，公谷皆云，虞主用桑，练主用栗，用栗者，藏主也，与左氏不同，当以左氏为正，檀弓曰：周卒哭而祔，殷旣练而祔，公谷所言殷礼也，鲁用周礼，不得从殷。
三月乙巳及晋处父盟
讳公如晋者以来，讨而朝也，来讨而朝，则居丧越礼，本非公意，故为公讳之，若朝而被辱者有矣，襄之如楚而见留，昭之如晋而不纳，皆未尝讳也。与大夫盟者亦有矣，隐之盟，莒人庄之盟，齐大夫亦未尝讳公而不书也，此不书公者，内称不备，或阙文也，盟亦非公意而不讳者，讳其如晋，亦若盟于鲁焉，犹可言也，公羊氏曰：于内大恶讳，小恶书。
夏，六月，公孙敖防宋公，陈侯、郑伯、晋士縠盟于垂陇，【；縠，谷梁作谷，陇公杀作敛】。
传称陈侯为卫请于晋，执孔逹以说，则晋与卫平矣，春秋不书，恶大夫专之也，陈氏曰：桓，文之伯防盟，有大夫，则但称人自垂，陇主士縠，新城主赵盾而后大夫，与诸侯序矣。
自十有二月不雨，至于秋七月， ，八月丁卯，大事于太庙，跻僖公。
谷梁以为逆祀，是无昭穆，非也，孔颖逹曰：升僖先闵，此二公位次之逆，非昭穆乱也，兄弟而异昭穆，则诸侯五庙，或兄弟四人皆立，即父祖之庙，亦已从毁，礼必不然，此说是已，或曰，商之时，自沃丁以至祖甲六世而二十，帝七庙之制，数已三倍，一都宫之中，安所容之曰：父子相继，各为一庙，兄弟相继，则共为一庙，如后世同堂异室之制可也，兄弟虽多，不过三，四无逼，廹之嫌矣。
冬晋人宋人陈人郑人伐秦
春秋之始，诸侯为政，外大夫恒称人防而称名，自垂陇始垂陇，而后称人者，始有贬义矣，将而称名，自救江始，救江而后称人者，始有贬义矣，此称人者，亦大夫之恒称，报怨无已，皆由晋襄之恶，非其大夫之专也，说者以为贬而称人，恐非春秋之意。
公子遂如齐纳币
三年春王正月，叔孙得臣防，晋人，宋人，陈人，卫人，郑人伐沈，沈溃。
称人者防也，非贬也，是时楚负滔天之罪，诸侯莫讨，而以沈之服，楚为讨舎其大而诛其细，其失不待贬而见也，沈已姓国，少皥之后，见昭元年传，初封汾川，其在汝南者，葢既灭而楚迁之，故附于楚，与沈约宋书自叙云：金天氏之后，沈国在汝南平舆是已，新唐书宰相世系表，以汝南之沈为文王防子，聃季之后，非也，聃或作耽，因讹为沈耳，聃季之后，自有聃启为王，大夫与沈国絶不相渉。
夏五月王子虎卒
王子虎曽盟诸侯于翟泉，故其卒也，赴于诸侯，而史书之，夫子尊王臣而弗削也，不书爵者，王子虎以贵戚而秉政，非以其贤也，先王之制，爵人以贤，忌贵戚而不假以柄，与不择贤否而用之，皆非公正之道也，虎非叔服，十四年，左传可证。
秦人伐晋
史记秦誓之作在，取王官封，殽尸之后，盖穆公晩年悔过之书，书序所云，伐郑，败殽，盖指所悔之事耳。秦，晋之搆祸，相寻而无已者，实始于伐郑，故追思而悔之也，明年，晋伐秦而不报，秦誓非空言矣。所以见録于圣人也。
秋楚人围江 雨螽于宋
谷梁以为着于上，见于下谓之雨，葢言其多如雨之集也，左与公羊以为堕而死者非是。
冬公如晋十有二月己巳公及晋侯盟
晋既畏秦不出，未免示怯于诸侯，恐诸侯之不服也，故为改盟之请，以观公志，宜固辞，乃复往而与盟，祗自轻耳。
晋阳处父帅师伐楚以救江
晋之伐楚，不亲帅师为诸侯倡，而使大夫以孤军往何足以惧，楚而解江围救之，非其道矣，凡救之非其道者不书，此何以书？葢亦春秋之特笔，犹澶渊之防，书宋灾故也。商臣无父无君，晋不以讨贼为名，而以救江为名，是昧于轻重之义也。故特书以救江，为讥耳，外大夫帅师不书，此何以书？以见大夫之始，专征伐也，亦以见大夫之专征伐，固不以讨贼为重也。
四年春公至自晋 夏逆妇姜于齐
禫而纳币，又逾年而后昬，罪其纳币，可也，并罪其婚，亦太苛矣，以丧纳币，不称夫人？宣公之以丧婚者，反称夫人，则何也？谷梁氏以为妇者，有姑之辞是也。士，昬；礼，宗子无父，则母命之，诸侯之礼亦然，故縁姑而称妇也，逆不书其人，卿不行也，不称夫人？不以夫人之礼，逆之也，不书至，不以夫人之礼，致之也，左氏所云君而卑之是也。文公略于其礼，春秋因而畧之以着其不终之兆也。至所以贵聘贱逆之，故于传无考详，左氏废立壊主之言似有以下，倾其上者，岂敬嬴已先入，与陈氏曰：不称氏，别妾姑也，是时，成风尚在，则成风为主。
狄侵齐 秋楚人灭江 晋侯伐秦
晋已三败秦，秦始得一报，似乎曲不在秦，其残民之恶，必待贬而见，故贬而人之晋，非有深怨于秦也，承先世之余烈，方欲主盟中夏，何不正告于秦曰：君若追念先君之旧好，释其小忿，请执鞭弭以从，伐楚之之为世子，而弑其君者，秦必踊跃听命，为诸侯先，则取威定伯，在此举也，晋不出此，而报怨不已，其恶不待贬而见，故称晋侯以着其罪之所归也。
卫侯使甯俞来聘， 冬十有一月壬寅，夫人风氏薨，五年春王正月，王使荣叔归含且赗。
三月辛亥葬我小君成风 王使召伯来防葬
仪礼曰慈母如母，慈母者父所命，以为母者也。犹如母以丧之，况生我之母，命于天者反不得如母乎？所云庶子为父后者为其母缌，此以父母在者言之也。礼服问曰：君之母非夫人，则群臣无服，唯近臣及仆骖乘从服，唯君所服服也，曰：惟君所服，则有不必于缌者，虽三年之服可也。父母殁，则无以贱偶贵之嫌，适既殁，则无以庶匹嫡之咎，公羊氏，曰：子以母贵，母以子贵，未为非也，但仪礼不着，父母在之，文公羊又不详父母殁之说，学者不能于阙略，错之中，究其防归，乃以尊所生之典与宠所嬖者，一概而禁絶之圣人縁人情而制礼，恐不如是之恝也，然可尊之于近，不可行之于逺即群臣且不为服他可知，巳况于王礼滥加，尤非礼之所冝圣人据实书之，而鲁之失与王之失，皆不待贬，而自见也。
夏公孙敖如晋
高氏曰：王使再至矣，舎天王而谨事晋，不待贬而恶见也。
秦人入鄀 秋楚人灭六
灭江不救，遂至灭六，此亦自然之势也。楚何足责？春秋书之，圣人深为中国惜耳。
冬十月甲申许男业卒
六年春葬许僖公 夏季孙行父如陈
季友以私事如陈则直书私事，以着其失行，父假公事以如陈而谋其私事，则不书私事，以正其失，详僖五年。
秋季孙行父如晋
赵氏曰：敖尝如晋行父亦如晋仲氏，季氏争交于晋，三家之张自此始。
八月乙亥晋侯驩卒【公作讙】 冬十月公子遂如晋 葬晋襄公
汪氏曰：郑子太叔称先王之制，诸侯之丧，士吊大夫送葬，稽之于经，前此未有，使卿防葬者，盖自此始。而后逐为故事，叔孙婼，葬平公，季孙意如葬昭公，驯致少姜，以妾媵，而卿防葬矣。
晋杀其大夫阳处父，晋狐射姑出奔狄，【射谷作夜】。
或书君以杀或书国，或书人以杀，皆据实书之义，无褒贬也，春秋之义，以专杀大夫为重，不论有罪无罪，而皆不可也。此狐射姑杀之，而书国以杀者，公羊，谷梁，皆云：君漏言也，夫以襄公之雄猜，岂其率易，而不谨若此，此盖襄公之志也；处父之刚愎，襄公固心忌之，以为此非少主臣也，又党于赵氏，而荐盾，虽韪其言而用之，心未尝不恶其党矣，念位望敌者，唯狐与赵，所以漏言于射姑，欲激之以搆其隙，使他日有变，足以相格而不得肆，所欲为襄公之志盖如此，卒之襄公殁而废立之议，起赵盾，主雍射姑主乐及赵盾，杀乐以絶射姑之望，射姑亦杀处父以折赵盾之气处父杀射姑奔赵盾，犹有所顾畏，不敢复议立雍，而世子得以不废，襄公有安国家之实而无杀大夫之名，其为虑逺而为计深也。春秋以累上之辞书之，而襄公之情不能遁矣，御下不以道，而以术究亦何利于国乎？后世赵广汉之治，颍川亦用此术，而奸党破散，然卒以用术而败，君子何取焉。
闰月不告月犹朝于庙
天下之事，其壊也皆始于有所忽，而终于无所不废，文公以闰月，非正不行，告朔之礼，朝庙而已，其后日渐怠弛，遂以不告朔为常，十六年书四，不视朔者是也。视朔者，必告朔也。不书朝庙，并朝庙之礼亦废也，以天子所颁月政告于庙而布之，谓之告朔，即于庙而听治，月政谓之视朔，不以月政告，则亦无所听治，但以特牲荐而一谒，谓之朝庙。
七年春，公伐邾， 三月甲戌，取须句，【句公作昫】，遂城郚失须句，不书取须句，则书本非其有也，城郚因伐邾之师，故书遂杜氏以为备，邾难良是，攷之邾，在今邹县鲁之西南，郚在今泗水鲁之东北，敌在西南，而备东北，亦兵家之胜术与。
夏四月宋公王臣卒【谷作壬臣】宋杀其大夫
所杀者公孙固，公孙郑二人不名，逸文也，晋三郤名，非为众矣，陈泄冶名，非为无罪矣。
戊子，晋人及秦人战于令狐，晋先蔑奔秦，【公作先昧以师奔秦，】赵盾，既患穆嬴，又畏公论，于是立太子以拒雍，此其去不正，以返于正也，以人心尽属太子正告于秦，康公初立，犹有昔日渭阳之思，未必不翻然而旋，轸也，乃诡以逆雍出军，仍驾君车以往，而戎御车右，备其职，又虚下军之将以待先蔑之，至使秦人闻之而不疑也。至中途而定计，潜师以袭之，虽取胜于一时，而秦晋之搆祸，复始于此矣。故书人以贬之，大抵大夫之专政也，其事之善者，书其名以归，美而事之不善者，亦书其名以归，咎其事之善而行之，失其道与？事之不善而行之，若无罪者，嫌于归美，而书名也，则贬而称人，所谓待贬而恶见者也。
狄侵我西鄙， 秋八月，公防诸侯，晋大夫盟于扈，临川呉氏曰经书，诸侯皆前目而后凡此年，前无诸侯之目，而此但言诸侯以无盟主，而大夫强合之故畧而不叙也。按垂陇之盟，大夫已与诸侯叙矣，此复畧而不叙者，垂陇平卫于晋，诸侯欲之，此以晋侯初立而盟，赵盾自为计耳，非诸侯之所欲也，左氏以为公后至，不书所防，既与盟矣，何谓后至乎？
冬徐伐莒 公孙敖如莒涖盟
取舒伐英氏，徐已称人，以其附中国也，此因犯中国而外之以正其僣，王之辠也，赵氏曰：鲁有徐患旧矣，今之伐莒，又骎骎乎逼鲁，故敖如莒盟，修僖公洮向之好，协谋以备除。
八年春王正月 夏四月 秋八月戊申天王崩冬十月壬午公子遂防晋赵盾盟于衡雍
汪氏曰：此大夫专盟之始，前此盟翟泉，犹有僖公在也，自是而袁娄，鸡泽溴梁诸侯皆在，而大夫自盟矣，于宋于虢，则晋，楚大夫狎主齐盟，而诸侯不复在矣。其事自衡，雍，始也，驯致干侯之次，晋不能修，方伯之职，而意如防，荀跞于适歴矣，三家专鲁，六卿分晋，岂一朝一夕之故哉？高氏曰衡雍，即晋文公防诸侯朝王之处王崩，诸侯不奔丧而盾，遂皆正卿，若罔闻知，自相防，盟于王畿之内，恶莫大焉。
乙酉公子遂防雒戎盟于暴【公作伊洛戎】
伊，洛之戎，晋所迁也，故因与晋盟，而亦盟遂之志，殆叵测矣。
公孙敖如京师，不至而复，丙戌，奔莒，【公无而字】。
受命以赴天王之丧，而为桑中之行敖之罪不足道，书之以着，鲁之无政刑也。
螽 宋人杀其大夫司马 宋司城来奔
石氏曰：不名而官举，盖言其官殆尽也，司马，司城国之所恃以安者也。枝叶皆落，爪牙尽去，君孰与处哉？按列国大夫，书爵而巳，未有书职者，此独书职，以国之安危系之，不特专杀为罪，其义在于职，则书职也，若云宋王者之后得自命官，故有司马司城之书，则爵与职一也，则国不得自命以职，顾得自命，以爵乎石氏之说是也，传言荡意诸来奔，鲁皆复之，则司城之属，偕来可知，而司马之杀亦必与其属偕死，又可知也。是犹东汉钩党之狱，唐末，白马之祸，不待识者知其患在君矣。
九年春毛伯来求金
公孙不至京师，鲁文不再，遣使书毛伯求金讥，毛伯实罪鲁也。
夫人姜氏如齐
临川吴氏曰出姜，当是齐昭公女，此归宁常事，而书之者，敬嬴嬖出，姜必有所不安，故归愬于父母耳。
二月叔孙得臣如京师
黄氏曰：王之下，礼含赗，而又防过于交邻国防，葬襄王，鲁君不亲往，而使卿仅侪天子于诸侯礼之，倒置甚矣。
辛丑襄王
晋人杀其大夫先都 三月夫人姜氏至自齐
春秋之法，有因其失而着之者，有治其失而正之者，文姜有罪，而鲁人不讨前，则治其失而正之，生不书氏归，不书至，后则因其失而着之，薨，书夫人葬书，小君先正文姜之罪而后讥，鲁人之不讨也，出姜无罪，而文公不礼前，则因其失而着之，逆不书，夫人入不书，至后则治，其失而正之，如书夫人至，亦书夫人，先着文公之咎而后明，出姜之无罪也。
晋人杀其大夫士縠及箕郑父
盾专国政，先都士縠，诸人皆先朝旧臣，故亢而不服，盾杀之而书曰：晋人以众杀也，不去其大夫，非作乱也，据传称襄公欲登箕郑父，先都，而使士縠，梁益耳，将中军，先克抑之，而举狐赵故四人怨，先克而作乱，使贼杀之，夫不得中军者，士縠，梁益耳，不得上军者，先都而箕郑父之将上军，固无恙也，宁有失职之怨而作乱乎大扺，主少国乱，祸出多门，先克之死，或其不幸，春秋不书事，可知己而先都诸人曽为襄公所属，意未免与盾相轧，强梗害政则有之，盾以先克之死，疑先都士縠，激国人而杀之，并及箕郑父，春秋书杀其大夫盖原之也，书人以杀先都，士縠，亦不能无罪焉，箕郑父书及则士縠累之也。
楚人伐郑公子遂防晋人宋人卫人许人救郑
书救美事也，缓而不及楚师，是不恪也，不贬则疑于予之，故贬而书，人人外大夫即所以人内大夫也。
夏，狄侵齐 ，秋八月，曹伯襄卒 ，九月癸酉，地震，周语曰：阳伏而不能出，阴遁而不能烝，于是乎有地震，孔晁曰：阳伏于阴下，见迫于阴，故不能升，以至于地震，按后汉张衡传有地动仪，其形似尊，外有八龙，以配八方，如有地动，尊自振龙，寻其方面，契合不爽，然则地动亦有定数，与其法不传，从古亦未有此。
冬楚子使椒来聘【椒谷作萩】
楚至是始连书爵矣，不先之不后之，特以弑父之贼，进而比于诸侯，所以媿诸侯之不讨贼也，谁非人子？甘与禽兽为伍，而使聘往来，想见夫子当年，慨然太息而书此，若曰今之诸侯皆楚也，于楚，复何尤哉？叔于田之诗词，若美叔意，则刺庄椒聊之诗词，若颂沃意，则儆晋春秋继诗而作者也，故其词若纵贼，其意则伤时，也自是而后，中国之弑君者，益数数矣，虽齐，晋、鲁，宋诸望国，其祸乃接踵而至，亦其所自取，无足怪也。此夫子书，楚子之意也，如谓因其来聘，与之自新而进之，则弑父弑君之罪，岂可赎乎？
秦人来归僖公成风之襚
公羊氏以为兼之是也。先僖公从子也，丧大记君之丧三日，子夫人杖，固先子而后夫人也，赠死不及尸，非礼也，妾母之尊，止于宫中，及于国已过矣，况邻国乎成风，与僖公并襚，尤非礼也。当时以无忘旧，好为礼，故春秋贬而人之以见其非，季氏曰：秦方与晋为仇，而知鲁最善于晋，恐为之合诸侯，以相助也，故寻防温旧好，而托此以结鲁耳。
葬曹共公
十年春王三月辛夘臧孙辰卒 夏秦伐晋
秦以国号，举者仅此一见，必阙文也。说者以为外之恶其报复，不已也，攷之左传？晋再伐秦，秦始一报，事不经见，姑置弗论，即以此报令狐之败，亦未为已甚，而遽外之则前此于殽，于彭衙，晋之三败秦师，何以不外之乎？成三年，郑伐许，昭十三年，晋伐鲜虞，同此。
楚杀其大夫冝申
冝申无故而谋弑商臣，此其志在讨贼也，茍志在讨贼，即北面事之，十年而后动，亦沉几观变之深心，圣人之所原也，故以国杀大夫为文。
自正月不雨至于秋七月
旱极而后追计之之辞，二年既书，此年又书十三年，又书辞皆无异，则文公之因循，积习不能迁善，改过可见，巳。
及苏子盟于女栗
王臣不得受盟于诸侯书，及以着鲁之不恭也，不书，公阙文也説者以为讳之，讳公而不讳盟，读之者未知其为君乎？为大夫乎？适以甚，鲁之罪也，且庄公之伐卫，纳朔明抗王命，未尝讳公，何独讳？此大扺内恶之出于不得自由者，讳其大，不讳其小，其出于得已而不已者，大且不讳，况其小者乎？
冬狄侵宋 楚子蔡侯次于厥貉【厥公作屈】
传言次于厥貉，将以伐宋，是时狄方侵宋，楚欲乘其敝而入之，以逞志于中夏，故次厥貉，以观望焉，包藏祸心，借势于狄，宋服而遂伐麇，其恶亦已甚矣，胡氏谓书伐而次者，其次为善书，次而伐者，其次为恶，未知书，次书伐于狄侵之，后者为尤恶也，是时，陈、郑、宋皆从之不书，而独书蔡者，蔡首附楚而坚服焉，陈；郑，宋之与楚未深，未几而有新城之盟，犹可恕也。
十有一年春，楚子伐麇，【公作圈】，夏，叔仲彭生防，晋郤缺于承筐，【公谷无仲字，筐作匡】。
晋以招来诸侯之事，属之鲁也，大夫相防始于此，楚椒方来聘，而鲁遽防，晋以谋楚者，椒之执币傲，彭生恶之，此防不使执政而使彭生知其谋之出于彭生矣。
秋曹伯来朝 公子遂如宋
复司城以释宋之嫌，因贺楚师之不害，葢言楚不足惧，而劝之从晋也。桓，文之合诸侯，皆以宋为重，宋为王室之所尊也。
狄侵齐 冬十月甲午叔孙得臣败狄于咸
高氏曰：春秋书败狄者四，皆不书战，不与狄之抗中国也，败狄不曰师，贱之也，按左氏所云，长狄葢言其为将者，躯干异人，公谷以为狄名，非也，谷梁又云：不言帅师而言败者，败一人，而以众焉，言之尤非。
十有二年春王正月郕伯来奔
传称郕伯卒，太子自安于夫钟，国人立君，太子来奔，以太子而书郕伯者，大抵先君卒于岁前，逾年即位，故称爵也，郕在齐鲁之间，庄八年，降于齐而为附庸，今必畏齐之偪，而欲附鲁，故迁于夫钟，葢近鲁之邑也，国人弗欲，而别立君遂奔鲁，以求助耳，其事与郑忽曹覊莒展同，彼名而不爵者，失君道也，此爵而不名者，非其罪也。
杞伯来朝
杞前称子，此复称伯者，顷王初立，必加恩于先代之后，而复进其爵也。
三月庚子子叔姬卒
叔姬，许嫁于杞，以疾甚，不可婚，故杞伯请絶叔姬而无絶婚至是卒，而春秋书之与僖，九年，书伯姬卒，同义。
夏楚人围巢
传称群舒叛楚，楚执舒子，遂围巢，则巢亦舒之党也，执舒子不书围，巢则书之者，书序巢伯来朝，苪伯作旅，巢命巢固先王之所命，不与群舒等也。
秋滕子来朝 秦伯使术来聘
归襚称人贬之也此无所贬则书君大夫
冬十有二月晋人秦人战于河曲
不言及者，无曲直之词，然夷秦君于晋臣，其曲在秦，亦可见矣。
季孙行父帅师城诸及郓
张氏曰：此鲁之东郓也，莒鲁争郓，始，此成四年，所城乃西郓，家氏曰：春秋之法，城非其时，讥非其制，讥兴兵以城，则尤在所讥也。
十有三年春王正月 夏五月壬午陈侯朔卒 邾子蘧蒢卒
自正月不雨，至于秋七月， 世室屋壊【左谷作太室】。
周天子庙制有太庙，又有世室，诸侯不得有其制也。鲁之始封，周公拜乎前，鲁公拜乎后，是皆始封之君，其庙不可毁，故周公为太庙，鲁公为世室，此亦礼之变而得宜者，故壊则讥之。
冬公如晋卫侯防公于防【公无公字】狄侵卫
十有二月己丑，公及晋侯盟，公还自晋，郑伯防公于棐，【还上公，谷无公字，棐公作斐】。
髙氏曰郑卫之从楚，岂得已哉？强弱不敌，姑为一时之计耳，鲁为之请，成以纾两国之患，春秋善和难，故详志之。
十有四年春王正月，公至自晋 ，邾人伐我南鄙，叔彭生帅师伐邾。
邾居丧而伐人，鲁伐人之丧，其罪一也；家氏曰：邾修须句之怨耳，左氏乃谓讨鲁之不敬，彼小国，安能责礼于大国。
夏五月乙亥齐侯潘卒
六月，公防宋公，陈侯、卫侯、郑伯、许男、曹伯，晋赵盾，癸酉，同盟于新城。
陈氏曰扈之盟，不序诸侯，此其复序，何诸夏之从楚者，复汲汲于晋，而为此盟，如之何？勿序也？以诸夏之汲汲于晋，而徒以赵盾主是盟书曰：同众辞也，则不与，盾以主是盟之辞也。季氏曰：诸侯谋楚，常盟于郑地，以郑为楚所必争也，按新城，即僖六年，诸侯伐郑，所围之新城，盖郑之要地，文宣以前伯业盛而盟主重，故盟不书同，其或书同者，则伯业之未盛也，文宣以后伯业衰而盟主，轻故盟，必书同，其或不书者，将以着其功罪之所归也。
秋七月有星孛入于北斗
孛为灾异之大者，北斗，又临制四乡，无所不纪，是后九年，凡七弑君，是其应也。黄氏曰：光芒直上而如彗，则曰：彗光芒四出，而勃勃然则曰孛。
公至自防 ，晋人纳防菑于邾，弗克纳，【防公作接】。
春秋未有书，弗克者书，弗克，善其不恃强也，称人以为悔之晚也！以大夫而废置诸侯，此罪之，莫大者何待？邾人正辞而后悔乎？
九月甲申公孙敖卒于齐
高氏曰：敖废命奔莒，此诛废之罪也，已而奔齐，主齐而求复，公许之，则其卒也，是亦大夫矣，书之以见典刑之壊。
齐公子商人弑其君舎
未逾年而遇弑，亦成之为君，所以别于商人也，商人亦自以为君之子，故特称君以折之，或云以其立之正别于奚齐之不正，则子赤之卒，何以书？子岂讳其弑遂忍，削其号乎？商人书公子者，贼不讨之词也，凡弑君者，氏与不氏无所分辨，公子则皆书之，以明其贵戚之势无忌也，州吁不书，公子贼已讨之辞耳，义已详前。
宋子哀来奔
子哀初仕为封人葢隐于官者，及被征为卿则不义，其君而出奔，可谓明哲矣，故书字以贵之，而犹不免于书奔者，以有官守也，苟无官守，岂不进退，绰绰哉。
冬单伯如齐齐人执单伯 齐人执子叔姬
以王命请叔姬于齐者，当时簒立之君，往往假王命以为荣，谓齐必不敢逆王也，齐竟执王使，又执国母，悖骜极矣，齐人行之而不顾者，商人使之也，圣人不书其君，而书齐人亦以见后之弑，商人者，即此，齐人自己导之，自己受之，理固然也，或疑执王臣，而春秋无异词，王臣与诸侯等也，何异之有？
十有五年春季孙行父如晋
王命既不行于齐，乃假伯主之势以胁之，张氏曰：鲁不能以义讨齐而反，因晋以求之，晋为盟主，又不能奉天讨，皆罪也。
三月宋司马华孙来盟
华，孙者华督之后，故书华孙而不名，不字与闵元年，书齐仲孙同，则其义亦同此书，司马则尤以掌兵为讥也，诸侯使臣介有常数，传称华孙之来，其官皆从越礼甚矣，知先人之罪，而复习于僣侈，徒饰辞以为恭，圣人何贵焉。
夏曹伯来朝 齐人归公孙敖之丧
敖之所犯者国法也，其子虽孝，未能立效于国家，以赎其罪，则其哀请之诚，亦人子之私情耳，以私情而废国法，犯者益众矣，春秋之书归丧，非赦之也，汪氏曰：所以着三桓渐强之由，虽有罪而获赦也，张氏无垢曰敖，奔莒书言：莒受之，莒有罪也；卒，齐书言齐不能正典刑，齐有罪也，归其丧书，言鲁不能戮其死，鲁有罪也。
六月辛丑朔，日有食之。鼓，用牲于社， 单伯至自齐，单伯始不书来，自周如齐也，今自齐而来，则书至自齐，亦书其实耳，且王使为鲁而被辱，则休戚同之，故比于吾君，而书至也。
晋郤缺帅师伐蔡戊申入蔡
家氏曰：楚次厥貉，蔡为罪首，郤缺伐之，斯有名矣，然齐桓溃蔡而遂伐楚，意不专在蔡也，今晋不能敌，楚惟入蔡而已，祗见其无能为耳。
秋齐人侵我西鄙 季孙行父如晋 冬十有一月诸侯盟于扈
畧诸侯而不序，鄙之也，受商人之赂，与受华督之，赂同于彼，序之而不略者，着其成，乱之始也，于此畧之而不书成，乱者乱不自此成也。
十有二月齐人来归子叔姬
郯伯姬来归，罪在姬也，杞叔姬来归，先书，杞伯来朝，罪不在姬，亦不在杞也，此直书齐人来归子叔姬，则罪在齐人而不在姬明矣，家氏曰：鲁不能伸讨贼之大义，乃卑躬下气，以请叔姬书，齐人执齐人归其执其释，听之在人，闵姬而病鲁也。
齐侯侵我西鄙遂伐曹入其郛
初，释单伯即侵西鄙，继释叔姬，又侵西鄙，既遵伯令随肆已威，一翕一张，不惟玩弄鲁君，抑且玩弄盟主也，高氏曰：商人弑君自立，诸侯伐之，取赂而还，是成其为君也，故自此遂书齐侯，一岁而再侵，恶鲁而及曹，不待贬而恶自见矣。
十有六年春，季孙行父防齐侯于阳谷，齐侯弗及盟，齐之不盟，非果责文公之不至也，鲁故急之齐，故缓之，无非玩弄，文公之术也，故于齐侯书，弗及于遂，于公则两书及。
夏五月公四不视朔
庐陵季氏曰：文不视朔，传以为疾，非真疾也，阳谷之防，本以疾诈，齐自是遂因循废之耳。
六月戊辰，公子遂及齐侯盟于郪丘，【公作犀丘疏云：正本作菑丘，谷作师丘】。
书内及恶赂也，当时大义不明于天下，乱贼横行而莫之问，晋受商人之赂已悖矣，鲁反赂之以求盟，不大可痛哉！
秋八月辛未夫人姜氏薨 毁泉台
一台而毁之，非甚劳民之事为之者，非则毁之者是矣。若谓国之治乱，不系于此，则是君之美恶，亦不以此而彰，毁之何害？春秋所以书之者，以其惑于禨祥，而妄动也，夫人初薨而毁台，必非无所为，而为之左氏，谓因蛇出，良非谬说，夫蛇果为祟，何必泉台？见禨祥而有所毁，必且见禨祥而有所兴作，如鄜畤，陈宝之类者，其流弊可胜道哉！故书之以为讥也，蛇出不书，国中所常有也。
楚人秦人巴人灭庸
楚自城濮之役，入居于申意，在窥王室耳，而与群蛮逼处，恐群蛮之挠其后也，庸于王室，又有开国之功，以长羣蛮之甘心于庸矣，今庸帅群蛮以叛楚，而麇与百，濮为之响应，其势颇不弱，楚以为不连，秦人不可以灭庸，不连巴人，不可以通秦，于是合秦巴之师以灭之，自此而申，息之北门，可以直逹王都而无内顾，秦巴之间道又可以绕出其背而絶晋之援，是役也，楚所为大得志者也，未几而肆焉，问鼎盖决于此矣。书人葢楚之常称，而秦巴从之也，商臣书，爵为变例，是时，楚庄已立，则复其常称矣。后之书爵，又别起义以着春秋之特笔也。
冬十有一月宋人弑其君杵臼【公作处臼】
郝氏曰：荡意诸死于其难。而春秋不书其智，不足録也，巳去求复不逮，高哀逺矣。
十有七年春晋人卫人陈人郑人伐宋
高氏曰：春秋之诛乱贼，有与谋者，有与事者，宋文公始无弑君之谋，终无弑君之事，然已有其情也，今诸国之师以讨贼为名，不探其情而无所委罪为贬，而人之宜矣。
夏四月癸亥葬我小君声姜【公作圣姜】
齐侯伐我西鄙六月癸未公及齐侯盟于谷
郪丘盟矣，以不亲盟来伐，是赂之无益也，谷则亲盟矣，明年，商人又戒师期，是亲盟之无益，又可知也。其侮鲁若婴儿，鲁曽不耻，故书公及。
诸侯防于扈
宋鲍与闻弑君而不讨，反受其赂，为此防以定之，是亦成乱也。其取赂与前年之盟扈同，故书法亦同，宣元年传曰：宋人之弑昭公也，晋以诸侯伐宋，宋及晋平，又防诸侯于扈，将为鲁讨齐，皆取赂而还，为鲁讨齐，即此防之事，此防固为平宋，而鲁不与，防以齐难为辞，晋必声言伐齐，齐人惧而归，鲁之赂耳，平宋，则取宋赂讨齐，则取齐赂，皆取赂者，总指此防，而言杜氏谓：言二扈之盟，非也，刘得之后，传正前传之略耳。
秋公至自谷 冬公子遂如齐
汪氏曰：公方自盟，齐归，又使卿聘齐，以齐怒未怠也，然则卑屈之不足以纾祸也明矣。
十有八年春王二月丁丑公薨于台下
高邮，孙氏曰：薨非路寝，皆不正也，其曰台下，葢又甚焉。
秦伯防卒 夏五月戊戌齐人弑其君商人
以仆御之贱，弑君无忌舎爵而行，国人莫问，向者商人之骤施聚士，才及数年，而人情已若此，区区私惠，亦何足赖哉？书曰：齐人弑君，非特诛乱党，亦所以儆夫始乱者耳，易大传曰：危以动，则民不与也，无交而求，则民不与也，莫之与则伤之者至矣，其商人之谓与！
六月癸酉，葬我君文公， ，秋，公子遂，叔孙得臣如齐，谷梁氏曰：不正其同伦而相介，故列而数之是也。遂之如齐，谋立宣公，恐齐以大臣不协为疑，故挟得臣偕往。
冬十月子卒
凡诸侯之卒皆名内，则名其未即位者，此独不名，以其弑也，书公薨者不地，以别于庄僖诸公而见其弑书子，卒者不名，以别于子般，子野而见其弑也，公谷以不日，见弑，恐非通义。
夫人姜氏归于齐 季孙行父如齐
沙随程氏曰弑立之事，遂得臣行父三人，皆与谋，以其先后如齐，而知之也，按宣十八年，传行父曰：使我杀适立庶者，仲也是亦与闻乎故矣。
莒弑其君庶其
凡杀大夫而书国，谓君与大臣共之也，弑君而书国，义有所不通，葢阙疑也，据左传莒仆，因国人以弑君，春秋不书仆而书，国以弑说者，谓因彼告辞之略，故史亦畧之夫文子之逐莒仆，持议侃侃，不少假借，必非无据，而云即此，亦朝廷之大政，大训国史，岂得不书？或以为罪累上之词，此尤不得施于父子，窃疑仆因国人以弑则国人宜党于仆，未有起而讨贼者，何以季佗立而仆出奔，安知非季佗，谋簒而嫁，其罪于仆乎？以莒方鲁仆犹赤也，孰肯为之辨正，司宼逐之，太史书之，人皆以仆为乱，贼春秋阙而不书，聊以存疑焉尔，宁使天下罪我以纵贼而非常之狱，不敢轻以加人，此圣人慎刑之至意也。
读春秋畧记卷六
钦定四库全书
读春秋畧记卷七   明 朱朝瑛 撰
宣公
元年春王正月公即位
同一即位也，胡氏之说，褒贬异义，以为美恶，不嫌同辞，夫不嫌于同者，谓其美恶，较然如泾，渭之不可淆也，若诸公之不朝，天子与受贼臣之立者，媺恶不甚相逺岂得不嫌于同，故知书即位者，犹书公薨，志其终始而已，非褒贬之所系也。
公子遂如齐逆女， 三月，遂以夫人妇姜至自齐，称妇与出姜同义，公为敬嬴，子夫人不得不为敬嬴妇也，不称氏，亦縁妾姑而畧之非贬也，公之以丧婚，其恶不贬，自见丈夫制义，欲以大礼责一女子迂矣。
夏季孙行父如齐 晋放其大夫胥甲父于衞
虞书曰：五流有宅，五宅三居逺者四裔近亦千里，诸侯之国，欲放其大夫而不请命于天子，安得三居而放之，晋与卫为列国，而放其罪，臣于卫，是鄙卫，而帝制自为也，故书放大夫者，犹之书杀大夫，专责上之辞也。
公防齐侯于平州 公子遂如齐 六月齐人取济西田
是时，晋强于齐，鲁不赂晋而赂齐者以出，姜在齐方，诉其寃也，金坛，王氏曰：齐惠公之恶，商人也，终不曰公曰：夫已氏羞恶之心亦明矣。今于鲁之效，商人者絶不之恶不过贪于济西之赂，遂忍心犯义，以助其成，是以春秋甚恶，夫赂也。
秋邾子来朝 楚子郑人侵陈遂侵宋 晋赵盾帅师救陈
传称师救陈，宋经则削，宋而不书，说者谓弑君之贼，不宜救是已，抑诸夏之国，所以限南北而阻遏，楚氛者惟宋，郑是頼，郑既从楚，势必及宋，观于防二十七年，晋赵武，楚屈建盟于宋，而南北分伯之势成，楚日以强，晋遂日以弱矣，使此时而不救宋，则分伯之势，将遂成于此，昧于大势而失其机宜，亦非义之所存也，然则宋固宜救，而春秋不书者何与？圣人葢权之审矣，陈介，楚宋之间，晋诚以重兵戍陈，而委宋以子楚，时出轻兵，断其饷道，如汉周亚夫之击呉楚，闭营休士，以承其，如汉王霸之讨茂，建虽有所不救，自可以全胜而无所失也。若两救之，则力分，而非所以为计，且名恶而不足以服人，故春秋不与其救宋也，与其救陈而已。
宋公，陈侯、卫侯、曹伯防晋师于棐林，伐郑，【公作斐林】。
桓十五年，诸侯防袲伐郑谷，梁以为地而后伐，讥其疑也，此则以为着其美而胡氏从之，非也，以四国之君，声罪致讨，不能服郑，而反遗楚，禽何美之有？此亦讥也。葢讥其畏楚而不进也，始以大夫用诸侯，故称师以着之而不书，赵盾不与，大夫用诸侯也，上书盾帅师，下但书师而义自见。
冬晋赵穿帅师侵崇【公作栁】
欲求成于秦，而伐其与国，非计也。谁秉国政，而纵其生衅如此，葢赵穿欲得兵权，而盾遂假此以授之，此亦王衍之三窟矣。
晋人宋人伐郑
二年春王二月壬子，宋华元帅师，及郑公子归生帅师，战于大棘，宋师败绩，获宋华元。
郑之附楚猾夏，宋之弑君立，君其罪等也，兴兵搆怨，又无曲直之分，春秋不书，郑伐而书宋及若专责宋者，何也？以郑之附楚，因晋之受赂，有所激而然其心，尚可原也，列国大夫，并书帅师自此始，大夫之势，日以强也。
秦师伐晋 夏晋人宋人卫人陈人侵郑
晋能悔其前非，深自引咎，释郑不讨，又与秦平，因合诸侯之师责猾夏之罪于楚，则可以刷棐林之耻，继城濮之功，乃不出此徒，狥宋而伐郑，宜其不竞于楚也，故书人以示贬。
秋九月乙丑晋赵盾弑其君夷臯【公作□】
郝氏曰：盾为政，穿为从子而宠之，河曲违命，不问伐崇，狥私不禁，桃园之事，岂得云不知乎？始谋先去自掩，事成则返，释贼不讨，又使迎立新君，以逋旧罪，盾为穿计，非自为计乎？春秋书实而已，非责备也。
冬十月乙亥天王崩
三年春王正月，郊牛之口伤，改卜牛，牛死，乃不郊，犹三望。
天子大郊则以冬至鲁，惟启蛰之郊耳，今以正月治郊事，僭天子大郊之礼矣，故因其变异，备书以示天戒，春秋书牛灾者，皆在正月，以僭天子之礼，天之所不享也，此年改卜之，牛又死，则变异之尤甚者，宣之立不以正，既僭天子之礼，又忘天子之丧，其罪为尤甚也。无曰髙髙在上陟降，厥士诗言，岂不信哉！曽子问天子郊社诸侯社稷，簠、簋，俎豆既陈，天子崩，其礼皆废，今闻丧不赴而治，祭事可乎？王制所言天地社稷，越绋而行事者，亦天子之变，礼非所论，于诸侯也，况其所行者又非分之事，宜天之深絶之矣。
葬匡王 ，楚子伐陆浑之戎，【公作贲浑戎，谷无之字，】；夏，楚人侵郑，楚之志不在伐，陆浑而在耀兵于王畿也，春秋乃以伐戎书之，非予之也。秦，晋迁戎实处，伊洛以逼王室，中国莫能伐之，而伐之者，乃出于僭王，猾夏之人，戎乱未戢，而楚势转盛，是圣人所大惧也。故继伐戎而书侵郑，郑与陆浑皆在王畿之侧，则楚之志可知已。
秋赤狄侵齐
文七年传狄有鄷舒，宣，十三年传赤狄潞相曰：鄷舒是赤狄即狄也，僖三十二年，传云：狄有乱，葢自是而后，种类相争，部党分立，以赤衣白衣别之，遂有赤狄，白狄与狄而为三，于是狄之势始衰，晋得以灭赤狄齐为伯国之遗数被其祸，不能创之于既衰之后，语曰：其父析薪，其子弗克负荷，惜哉！
宋师围曹
凡伐国之事，咎之则书予之，亦书曹之伐宋，固非讨罪，春秋所不予，要亦宋自取之，非曹之咎，故不书而独书，宋之围曹。
冬十月丙戌郑伯兰卒 葬郑穆公
四年春王正月，公及齐侯平莒及郯，莒人不肯，公伐莒，取向。
春秋于大事皆书之略，此小事而书之，详亦圣人之特笔，春秋之大义也，凡春秋所书，皆以力服人之事，见有近乎仁义者，则姑予之葢，圣人不得已之苦，心非立教之本志也，今以鲁之大挟齐为助，临一无所恃之小莒，而所以治之，不过解纷息争，亦近乎仁义之事，然卒不能服之，至于伐取其邑而莒仍弗顾，此春秋所罕见，故详书之以明力，服之不足恃，而德服者，乃可贵也。圣人立教之本志，在于此也？曰：不肯者悍然弗应之辞也。与桓公之平宋，郑，而宋辞平者异矣。
秦伯稻卒， 夏六月乙酉，郑公子归生弑其君夷临川，呉氏曰：归生贵戚之卿，秉国重权，必有所不获，于嗣君者，故公子宋之邪？既不能发，又不以大义阻之，乃为畜老惮杀之，言是阳拒之，而阴实假手焉者也，汪氏曰：十年传载郑人讨幽公之乱，斵归生棺而逐其族，当时固以归生，为罪首矣。
赤狄侵齐 秋公如齐公至自齐
鲁之弑君，可以掩天下之耳目，独不可以欺齐，且出姜在齐，未尝一日忘鲁，鲁惧齐之见讨，故比年朝之朝之而犹有自危之心，故至必告庙，以自幸也，史书之，经亦书之，以致戒焉。
冬楚子伐郑
自赵盾盟诸侯，圣人不复斥楚，凡楚君之所亲莅概书，以爵伤中国之政在大夫，不如楚之犹有君也，三年侵郑，苐遣将士慴之，故书人，今之伐郑，以其不服而亲帅师，故书爵，说者谓以讨贼，与楚非也，凡诛乱臣而不以其罪者，春秋未尝与之以讨贼，楚与中国争郑久矣，此役并无声，罪之辞，何足为讨贼，而春秋予之。
五年春公如齐 夏公至自齐
汪氏曰：公五如齐，惟此年逾时始返，经虽讳止公，而比事观之，其实亦不可掩矣，按齐之数被狄侵，不能一报，其不振已甚，鲁犹畏之若此者，齐之髙固鲁之遂与行父表里相倚，阴有所挟以制之也，然则借人之力，以遂其私，未有不受其制者也。
秋九月齐高固来逆叔姬【公谷作子叔姬】
此书来逆，与庄二十七年，莒庆同，凡内女嫁于大夫，必有关于国事而后书之，此以公之见止而请昬，故书以示讥。
叔孙得臣卒
不日，史佚之也，内大夫之卒而不日者多矣，以为恩礼之畧者不日则无以解于得臣之有私劳者也，于是为之变，其说曰：得臣之卒，宜日也而不日，是为圣人，削之以示贬，则公孙敖之请，葬弗许，宜不日矣，而反日岂圣人笔之，以示褒乎？
冬齐高固及子叔姬来
士昬礼记若不亲迎，则妇入三月，然后婿见，今固已来逆此行，可已，且以其妇来诚为越礼，要非大义所关，春秋特书之，何也？固为齐侯，所听信，其欲婚也，能使齐侯请之，其既得昬也，不嫌越礼以媚鲁，必能使齐侯亲，鲁以市德十年之归田固，葢有力焉，故书其来，则知田之所由归也，以叔姬亦可丑已。
楚人伐郑
传称楚子伐郑，陈及楚平，经则书，楚人者，楚子以伐郑，出过陈，而陈求平，楚子必与之修防盟之礼，其伐郑者，葢所遣之将也，故书人晋救郑，不书，未尝救也，赵盾身为不义，岂肯以兵柄假人，亦岂能遂与楚敌，荀林父之师，聊以张虚声示诸侯耳，故楚既退，然后自将侵陈，家氏以为不书救者，郑方弑君，不宜救也，则九年郤缺之救，又何以得书？
六年春晋赵盾卫孙免侵陈
赵盾，自棐林之后，不竞于楚乆矣况负大慝，岂能复振？今避楚而侵陈，适以见其无能为也。将何以服陈乎？
夏四月 秋八月螽 冬十月
七年春卫侯使孙良夫来盟
书来盟，与楚屈完同，凡公与外大夫书及者，彼此同盟，为抗书来者，彼自盟，以明其心，此特因而报盟，非抗也，卫之来盟，以自明其为鲁之心也，汪氏曰：鲁，卫，兄弟之国，解纷救患，迭相为援，卫成之，执僖公为之请而免之黒壤之止疑亦卫成言于晋而得释耳。
夏公防齐侯伐莱 秋公至自伐莱
前之伐莒，后之伐杞，皆不至而伐莱独至者，以其为齐事也，强大则竭力事之，犹有戒心，故告庙，告庙则书，书至弱小，则恃威以胁之，无戒心焉，故不告庙，不告庙，则不书至也。
大旱 冬，公防晋侯，宋公，卫侯、郑伯、曹伯于黒壤非王事，而诸侯防盟，春秋所不予也，然与其出自大夫，又不若其自诸侯矣，此防大夫不与，庶几复桓，文之业不至，委柄于下，故皆书爵以着之，自是而诸侯之所亲莅，多书爵矣，王叔桓公临之不书，非王命也。公不与盟，不书，晋未尝明斥公也，传称止公于防，盟于黄父，则黄父，非即所防之地，葢黑壤之别境，公之在防，若不知有盟焉者，非显然见拒如平丘，沙随之事也，如以曲在公而讳之，则平丘，邾，莒之诉，未为诬也，安见其曲，不在公而不讳，不盟乎？
八年春，公至自防 ，夏，六月，公子遂如齐，至黄乃复聘礼，宾入境而死，遂也，则未入境者，犹可以复书至黄明其已入齐境也，虽死，犹将终事，况疾乎！
辛巳，有事于太庙，仲遂卒于垂，壬午，犹绎万入去，籥遂之卒，宣公以援立之私，不能追正其罪，又不能尽遇臣之礼，而为之废绎，进退两无所据矣，葢以正合者其礼重，以邪合者其礼轻，亦自然之势也。遂若在者，礼必日轻，嫌必日积，且不免于诛矣，故为人臣者贵于守正，以事君也，公羊氏曰万者千，舞籥者，籥舞也，夏小正亦以万为干戚舞，吕氏以为文武二舞之总名，非是籥舞者，周礼籥师所云，舞羽，吹籥是已，凡舞必有声以节之，此非去其有声，存其无声也，武舞在先，文舞在后简兮之诗，可证去，其在后者，期于速竣事以存丧，大臣之意也。礼，大夫有外丧而祭，齐衰则不侑，不酢大功，酢而已，缌小功，室中之事而已，大抵以丧之重轻，为祭之迟速，宣公亦推此意而行之也，既不废，绎又不全，去乐疏之，为已甚矣。
戊子夫人嬴氏薨
出姜无罪，与哀姜不同，敬嬴逐嫡，又与成风不同，春秋亦成之，为夫人者，大臣与之，邻国助之，天子不能讨，盟主不能诘，既成，宣公之为君，岂得不成敬嬴之为夫人，故敬嬴之书，夫人犹之文姜之书，夫人也，前书，夫人姜氏归于齐，则敬嬴之恶，亦不待贬絶而见也家氏曰八日之间，仲遂敬嬴相继而殒，与哀姜庆父先后，即诛其事相类，虽免于人，刑不能逃天讨矣。
晋师白狄伐秦
晋吕相絶，秦书曰：白狄及君同州，君之仇讐而我之婚姻也，后世结昬异域，资其兵力以为用者，实自晋始。
楚人灭舒蓼
文十二年，羣舒疏引世本有舒庸，舒蓼，舒鸠，舒龙舒，鲍；舒，龚，楚之所灭者三，杜氏独以此为二国，葢误文。
秋七月甲子，日有食之，既 ，冬十月己丑，葬我小君敬嬴。
雨不克葬庚寅日中而克葬
士丧礼有潦，车载簑笠，则诸侯之张设，宜无所不备，乃以雨不克葬者，必天变骇异，雨甚而害于力役也，不可谓非咎徴葢出姜怨气之所积，感而有此，与定公之葬亦然，则昭公之怨气为之也，文姜之，无是者，桓公身处不义，不足以动天也。
城平阳
家氏曰：左氏言水昬正而栽周正，十月，今之八月，水星不应，昬，正，此谓书时，非也，按汉志泰山郡有平阳，距晋甚逺以为备晋者，亦非。
楚师伐陈
九年春王正月，公如齐，公至自齐， ，夏，仲孙蔑如京师，书王正月，常词也，不书阙文也，君如齐，臣如京师，其罪自明，胡氏云：特书王正月，以表之非也。
齐侯伐莱 秋取根牟
刘氏曰：根牟盖附庸小国，汪氏曰昭八年，搜于红，自根牟至于商卫，即此。
八月滕子卒 九月晋侯宋公卫侯郑伯曹伯防于扈晋荀林父帅师伐陈 辛酉晋侯黒臋卒于扈
伐陈之师，以晋侯卒而即还，则是未尝伐也，未尝伐而书伐，不书还，葢与其伐也，陆氏象山曰：前年陈受楚伐，势必向楚扈之防，乃为陈也，陈不即晋，宜晋之伐之也。
冬十月癸酉卫侯郑卒 宋人围滕
家氏曰宋非惟乘滕之丧亦乘晋之丧也
楚子伐郑晋郤缺帅师救郑
郑襄之立，以子良让之，非归生所立也，明年，归生卒而斵其棺，逐其族，则郑之不庇，归生可知，特以其乆握兵柄未能，即图耳，春秋之所罪者，在归生不在郑也，故晋之救郑，则书之，未几，而郑复即楚救，亦终无成功，春秋之予人也，恕虽无成功，亦书以为：郑自反复，非救之过也，楚之书爵，义已见前。
陈杀其大夫泄冶
君弑皆名，岂大夫杀而不名乎？不论有罪无罪，书爵书名以正其终，臣道也，春秋以专杀为戒，而褒忠之义，则比事而观，亦可以见泄冶，未杀，则晋，楚交伐之而无恙也，泄冶既杀逾年，而即有弑君，亡国之祸，然则泄冶之所系，岂不重哉？或以不能见几咎之是非所论，于大臣也，冶若为大臣者，亦一比干矣，家语载孔子之言，乃后人因左传而衍之非孔子语也，是时一国所恃，惟冶宗庙社，禝实式慿之，何必贵戚？乃可諌乎！
十年春公如齐公至自齐 齐人归我济西田
永嘉吕氏曰：取不言，我以见内无惜之之意也。归则言我以见内有欲之之意也。
夏四月丙辰日有食之 己巳齐侯元卒 齐崔氏出奔卫
崔杼自缢，距此五十四年，则此时杼年尚防，遽以权宠，逼其大臣，此岂崔杼一人之能，必其族大势张，习为奸害，所由来者渐矣，是以出而能复，复而能弑也，许翰谓于此举氏辨之早也，深得之矣，凡世爵不可胜讥，举其尤非礼者，书氏以讥之与书，尹氏之义同。
公如齐 五月公至自齐
汪氏曰：鲁君亲往奔丧，送葬者三，此年如齐，成十年如晋襄，二十八年，如楚是也。驯至昭公之吊晋少，姜至河，乃复以国君之重，奔嬖妾之丧，却而不纳，益可伤已。
癸巳陈夏徴舒弑其君平国
君虽无道，非大夫所得弑，故大夫而弑君，未有不书，大夫之名者，胡氏惑于栾书之见削，故于此强为之辞，不知栾书之削，葢阙疑也。
六月宋师伐滕
庐陵李氏曰：自宋执婴齐之后，滕遂为宋私属，故宋之盟，叔孙豹曰：滕宋私也，成周之城，仲几曰：滕宋役也，其见偪，非一日矣，按前围不书师，此书师者以围之，未服，又益兵以攻之也。
公孙归父如齐葬，齐惠公 ，晋人，宋人，卫人，曹人伐郑，传称诸侯之师未必诸侯，亲莅之称人，亦人，大夫耳，家氏曰：楚庄北向而争诸侯，晋人畏缩不敢犯，楚惟伺其去，释憾于小国，纵能服之，能保楚之不再出乎？夫剪簒锄凶，伯政所最先，自赵盾为政，宋；齐，鲁，皆弑其君盾，内有所嗛，置而不问，今郤缺为政，又不能治，陈之弑其君者，而以讨贼遗楚，徒率三国争郑，晋自是愈衰矣。
秋天王使王季子来聘
汪氏曰：王室来求之书，止于文公，来聘之书，止于宣公，锡命之书，止于成公，非削之而不纪，葢王命不足为轻重，而王亦不复遣使于诸侯耳，寥寥百有余年，唯石尚以归脤书，自是而天王之名号，不见于经矣。
公孙归父帅师伐邾取绎
郑渔仲曰：邾鲁之间，绎山多矣，邾文公迁绎，乃邾都非此绎也。
大水 季孙行父如齐 冬公孙归父如齐 齐侯使国佐来聘
嗣子未逾年，则称子此书，齐侯讥其未逾年，而即位也，郝氏曰：鲁数往而齐一来，鲁君往而齐臣来齐倨，而鲁恭也甚矣。
饥 楚子伐郑
自闵二年，郑弃其师而后郑，日疲于奔命，至此数年，遂南北两属，惟其来者，从之，乍楚乍晋，不能自立，非一朝一夕之故矣。
十有一年春王正月， ；夏，楚子，陈侯、郑伯盟于辰陵，前年冬，楚子伐郑，传称晋士防救郑，败楚师于颍北，诸侯之师戍郑，今年春，楚复伐郑，及栎诸侯之戍，并无一人御之，则知其戍郑者为伪言，非实事也，故郑子良曰：晋，楚无信我，焉得有信？以晋之无信，故救郑，戍郑皆不书，而辰陵之盟无贬辞，非予楚也，以媿晋也，若讨逆之举，陈侯因盟而请则有之，楚之志不在此也，故入陈之，时陈侯在晋大抵不得于楚，乃谋之晋耳，楚以陈之，即晋，恐晋之遂得陈也，于是伐而入之，少西氏之讨，特假以为名耳。非为此而盟，春秋何为予之。
公孙归父防齐人伐莒 秋晋侯防狄于欑圅
莒近于齐，狄近于晋，陈近于楚，故齐之伐莒，晋之防狄，楚之伐陈，皆以壤地相接，欲并而有之也，其志同，而齐，晋无名反，不若楚之有名矣。
冬，十月，楚人杀陈夏征舒 ，丁亥，楚子入陈，纳公孙宁，仪行父于陈。
罗氏【伦，】曰讨贼，非楚子之志也，故曰：楚人入陈，则楚子之志也，故曰：楚子，楚之伐陈初谓，陈人无动，将讨于少西，氏乃入陈而县之微，申叔时之言，陈遂亡矣，是绐而取之也。讨贼者如是乎？徴舒弑陈灵者也，宁与行父致陈灵之弑者也，今杀徴舒而纳二人，于陈讨贼者如是乎？此葢二人奔楚，诱楚子以利，因假讨贼，以遂其贪，故楚子德，此二人而纳之也，分其功于下，而专其罪于君，春秋之权衡，审矣，按经书，入陈明系，以日则先后之序，判然传称入而后杀，与经异者，大抵前军先入，遇徴舒而杀之，次日，楚子乃入也，胡氏谓与其讨贼，故先书杀不应，书日以别之矣，日以别着其实也。
十有二年春葬陈灵公 楚子围郑
楚县陈而不果，故止书入，入郑而不伤，故止书围胡氏以入，陈为讨赋而从末减，犹可以围郑，縁入陈而同论，则不可当时归生之死乆矣族已逐矣，郑襄无罪，已与盟矣，楚何尝讨贼？而亦何贼之可讨乎？楚之围郑，以其背盟而徼事于晋也。
夏六月乙夘，晋荀林父帅师及楚子战于邲，晋师败绩，季氏曰：晋虽救郑，而师出后期，郑已服，楚无及于事，故不书救。
秋七月 冬十有二月戊寅楚子灭萧
楚之灭国多矣，何有于蕞尔之萧，萧即不杀二囚楚，亦未必遂舎之也其志不在萧而在乎宋也，宋、陈、郑、为楚所必争，陈，郑既服，势必及宋，灭萧者先去其辅也，宋即不救，萧亦必不免于伐矣，赵氏曰：观今日灭。萧之举，则前日之复陈服，郑果真情乎？亦以陈郑之祀未易絶耳。
晋人宋人卫人曹人同盟于清丘
新城之书，同盟不与，大夫之主，盟诸侯也，此书同盟不与，先縠之，违命丧师，而主盟乎？大夫也，主盟者贬，而人之则与盟者，亦从而贬矣，不然恤病，讨贰固盟之善者，待其不实，言而复见恶焉，不已晚乎？观其人而即知其不实也。
宋师伐陈卫人救陈
宋之伐陈，人皆以为践盟，春秋于卫，书救陈以见，伐陈之失，既以救陈，与卫卫疑于无罪，又贬而书人以见背盟之非，然则为宋计者，先恤其病而后讨贰，陈可服也，骤焉伐之，陈有辞矣，为卫计者，正告于晋，身任服陈之事，则宋师可止也，而后以实告陈，陈必见听，若不我听，则伐而不救，我亦不为负约矣。骤焉救之，无益于人，有害于己，亦君子所不为也。
十有三年春齐师伐莒
临川呉氏曰：十一年伐莒，称齐人，此称师甚，其恃强以陵弱也。
夏楚子伐宋
庐陵李氏曰：宋，郑，皆中国之要，枢楚有事于中国，必自郑以及宋成败宋于穆弱，宋于厥貉，庄之兴，则挟郑以侵宋，至今年之伐，明年之围，又明年之平而南北之势成矣，彭城之役，楚又挟郑以图宋，向非悼公，则于宋之盟，不待防公，末年而天下分伯矣。
秋螽【公作】冬晋杀其大夫先縠
十有四年春卫杀其大夫孔逹
逹之救陈以抗大国，其罪未至于死也，卫之君臣不能自明其曲直，以说于晋，乃听其自缢，是非逹自杀，卫之君臣杀之也。
夏五月壬申曹伯寿卒 晋侯伐郑
楚伐宋，不救，是不恤病也，惟伐郑，以为讨贰，不待贬而恶见矣。
秋九月楚子围宋
书围所以恶楚，亦所以愧晋也，楚之围宋歴三时而不解其志，必于服宋也，宋即不伐陈，岂能免哉？不责晋之不救，而徒责宋之妄动，亦未审于当日之事势矣。
葬曹文公 冬公孙归父防齐侯于谷
季氏曰：鲁与宋邻，楚人围宋，鲁有剥肤之患，归父防，齐侯谋御楚也，齐侯不任其事，归父所以防楚以求免，与按此防为楚事亦綦重，公不自行，而使林父，非所以畏邻戒也，故书以讥之，若大夫之防诸侯始于桓，十一年柔之盟，折其来逺矣。
十有五年春，公孙归父防楚子于宋 ，夏五月，宋人及楚人平。
楚之将围宋也，使申舟聘于齐，亦使公子冯聘于晋，则齐晋之不出，而御楚非不能御也；葢贪其厚币，惑其甘言，自以为无患，而鲁谋不省，宋难不救，不知鲁宋即楚，楚且弱齐，并弱晋矣，慿陵不已，忧在王室，伯宗贤者，乃亦曰：天方授楚，未可与争，所谓未识人伦，焉知天道者乎？平称人者，谷梁氏以为众辞是也。楚自去秋围宋，更四时而不下，上下主客，至是俱惫，故平者众志也，公羊氏以为贬辞，非也，暨齐平，并不称人，而但举国号，又何以为说？陈氏曰：外平不书，必关于天下之故而后书文九年，陈及楚平，宣十年，郑及楚平，皆不书，僖二十四年，宋尝及楚平，亦不书，至是始书之，盖楚庄得宋天下将有南北之势，春秋特致意焉。
六月癸卯晋师灭赤狄潞氏以潞子婴儿归
赤狄之荐，居中国久矣，能化其习俗归于礼义上也，不能则驱之塞外，以其土地还之，天子次也，又不能则讨，其罪人而巳，灭之而取其地，则亦不减于狄也，又何以罪狄？故凡灭国，而以其君归虽狄，亦得书，爵将尊而称师，没其功也。
秦人伐晋
晋自八年以白狄伐秦，今已七年，秦始报晋而不借他国之助，似乎曲不在秦，春秋贬秦桓，而人之者，以戒报怨之，无极也，且瞷其灭，狄乘虚而进，亦何足以服人。
王札子杀召伯毛伯
札子其字也，捷其名也，王大夫卒则称名，生则称字，例也。公羊以为长庶之号，谷梁以为当上之辞，皆失之。凿以王子杀二大臣，不待名之而后着，其罪也。
秋螽 仲孙蔑会齐高固于无娄【公作牟娄】
归父虽防，楚子念楚之终不可从也。蔑复与高固为此防，以谋楚耳，度齐不能，乃有从晋之志矣，大夫与大夫，会始于承筐，胡氏发传于此误也。
初税亩
左氏曰：非礼也，谷出不过借则税亩，为过借也，其过借奈何？古者上地田百亩，莱五十亩，今履亩而税，则不分田，莱皆概税之中地，下地亦凖此以推是二十而益一也。杜氏谓公田之外，复十取其一，窃恐变法之初，未必骤加至此。
冬蝝生 饥
周之冬乃夏之秋，此时虫生，亦为未害。故上书蝝生下，即书饥，左氏曰：幸之者，亦犹公羊氏之言，幸之以为宣公税亩，而遇天灾，宜于此焉，变而复古也。
十有六年春王正月晋人灭赤狄甲氏及留吁
是时最横者莫如楚，晋不敢问，而穷武于狄，狄患稍弭，而楚氛日甚矣，南北分伯，其势渐成，晋实耻之，而逞威于亡虏之余，以文其弱，故献俘于王，请黻冕以命士，防晋国荣之，春秋没其名而书曰：人所谓求名而不得也，李氏【琪】曰：齐桓舎外以事内畧近效而图大体，故纵狄而不为懦，晋景舍内以事外匿，大耻以求微功，故灭狄而不为武。
夏成周宣榭火【榭公羊作谢火公谷作灾】
楚语曰：榭不过讲军实，宣王防诸侯于东都为榭，以讲武后人，即其地而作庙焉，故曰宣榭，以有中兴之功，故得不毁也，火何以书？慨中兴之盛迹，竟沦于灰烬也，称成周非王城也。
秋郯伯姬来归 冬大有年
宣公在位十六年，天灾洊至，今特以大有书，见天之好生剥穷，则必复也；但当尽人力，以副天意耳，后此不得再书，未免感慨，系之于此，则未有所讥也。
十有七年春王正月庚子许男我卒 丁未蔡侯申卒 夏葬许昭公 葬蔡文公 六月癸卯日有食之己未公防晋侯卫侯曹伯邾子同盟于断道
谷梁以为谋，楚是也，伊川文定以为谋，齐非也，前者鲁与楚防宋及楚平，诸侯骎骎南向，故为此防以固之，使郤克征防，而后见笑，见笑而归，请伐齐，晋侯未之许也，既防而齐侯不至，故执其使，非为克也，既防之之后，郤克为政，伐齐之谋，葢始于此，会时何尝及之书，同盟者，晋不足为盟主也。
秋公至自会 冬十有一月壬午公弟叔卒
春秋书弟皆讥也，兄弟之间，自有大中至正之道，私眤之过，或激为害，惟郑语，未见其害耳，齐年卫黒背陈黄秦鍼陈招卫鱄之属，皆以私眤之过，而害生焉，故书弟以讥其私也，卫絷宋辰，大抵类是已，若宣公之于叔，与之财而弗受，与之禄而弗食，虽欲私眤之不可得也。亦以弟书者，见宣公之忍于恶，视而独加恩于叔，也，书弟以卒而生平一无所见，又可以见叔之不义，其君不为用事，而终自匿也，书叔与书季友，仲遂同生而赐氏之说为是，叔辞官以遂已，志受氏，以释君疑也，诸侯大夫皆称名，以正其终，虽贤，无书字者。
十有八年春晋侯卫世子臧伐齐
郤克以见笑之故，请伐齐，而晋侯弗许，此则亲行者断道之防，齐侯不亲，晋侯已怒之矣，郤克又初得政，必以取威，定伯鼓动其君，于是讨齐之无礼，役君以快其愤也。
公伐杞
前者杞两次来朝，两次被伐今乆不朝则又伐之，大国之于小国，狡焉思启，其封疆伐之，不患无辞也。初不伐而末年，乃伐之者，恃晋也。
夏四月 秋七月邾人戕鄫子于鄫【谷作缯】
诸侯内被弑外被杀，无不书名者，不论有罪无罪也，鄫子不名，伤未及死也，故曰戕康诰，戕败人，宥，小雅曰：予不戕注戕残也，皆不以杀为义，此葢盗贼之事，而邾实使之，故不书盗而书，邾人甚恶邾也，三传皆以为杀，则春秋必当书，杀书名矣，义茍不合于经，宁违传而信经也。
甲戌楚子旅卒【旅谷作吕】
楚自赵盾主盟，而后春秋既概爵之，又安得不卒之。
公孙归父如晋 冬十月壬戌公薨于路寝
归父还自晋至笙遂奔齐
凡倚外援以除内逼，茍非其人，未有不至于大乱者，袁绍崔之事，君子以为永戒也，归父欲以晋人去三桓，此致乱之道，春秋书其事，终始无贬词，则未有此谋，而行父诬之也，观其奔也，不于晋而于齐可知已，左氏信以为实，误也。季氏曰：鲁之于晋，初交未固，此岂遽与谋，心腹时且归，父志本向齐，不在晋也，行父忌其有宠，欲以计倾之，使处齐，晋两疑之地，不待公薨，而归父危矣，汪氏曰：公孙敖书不至而复，此壅君命而废使事者也，归父书还自晋，此能逹君命而毕，使事者也，然楚灭若敖氏，箴尹克黄使于齐，归，复命而自拘于司败归，父能不避斧钺，而复命于殡，尤为尽人臣之职矣。
读春秋畧记卷七
<经部,春秋类,读春秋略记>
钦定四库全书
读春秋畧记卷八    眀 朱朝瑛 撰成公
元年春王正月公即位 二月辛酉我君宣公 无氷 三月作丘甲
郑氏诗笺，引司马法曰：四井为邑，四邑为丘，四丘为甸，甸岀戎马四匹，兵车一乗甲士三人，步卒七十二人，周礼小司徒注引司马法曰井十为通，通出匹马士一人，徒二人，通十为成，成出革车一乗士十人徒二十人，二説违异而诗笺所引，详见汉书，以为：殷，周，古法然详，攷之古尚车战，故车多而卒，少后世以竒取胜，渐汰车而崇卒，窃疑礼注所引，盖古兵法，而诗笺所引，乃后世之变法耳，故革车三百，虎贲三千，武王所以伐纣也，言士而不兼徒也，公车千乗公徒三万，周公所以膺戎狄也，言徒而兼士也，是周之初制，以三十人而奉一车也，周礼，五伍为两，两者亦因车以为名也。以二十五人，奉一车与三十人之制不合，盖以二十五人为正卒，而五人为防，阙故畧之耳后世用徒渐众，一车之卒至七十五人，其法之变，不知所始，大抵起于周衰也，管子曰：白徒三十人，奉车两器制也，齐桓之时，古制犹存，至晋荀吴大卤之战，毁车以为行，而李靖对问云：荀吴，虽舍车而法在其中，曹公新书，攻车七十五人，前拒一队，左右角二队，又守车一队，炊子守装厩，飬樵汲共二十五人，攻守二乗凡百人此，大率荀吴之旧法也，由是言之，晋法攻车一乗徒必百人，司马法不言守车，要自必不可省，则合四丘而百人，每丘二十五人为一甲，是即丘甲之法也。其法未必始于鲁，而鲁之先世，未有行之者，至是行之，故书曰：作讥变法也。
夏臧孙许及晋侯盟于赤棘
内大夫特盟诸侯，自郪丘始郪丘之盟，齐侯贪赂也，今则视为固然，晋侯亦安之矣，家氏曰：中世以后，诸侯之大夫多自结于伯国，鲁之季氏，卫之孙氏，宋之华氏，皆结于晋者也，君常见疎于伯国臣反，挟伯国之援以制其君，此乱亡所从始也，故春秋深着人臣，外交之戒。
秋王师败绩于茅戎
桓王伐郑书王，故不书败，刘康公伐戎书王师，故不嫌书败。
冬十月
二年春，齐侯伐我北鄙 ，夏四月丙戌，卫孙良夫帅师及齐师战于新筑，卫师败绩。
前年，卫既从晋伐齐，则齐之伐鲁，势必及卫，卫出师以御之可也，不量彼己，轻于一战，以致丧师辱国，春秋所深戒也。故以良夫主是战而书及。
六月癸酉，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌，齐师败绩。
书会战，而首郤克，是以郤克，主是战也，传称鲁卫乞师于晋，而以晋主是战者，鲁以北鄙之侵卫，以新筑之败，犹有名也，若曹则后于大国者也，郤克以救鲁，卫为名，实因一笑之故，而残民以逞，故以之主，是战而罪之也，谷梁谓晋，鲁、卫，曹同聘于齐，齐并辱其使，此特因郤克而増饰之未必有之事也，陈氏曰：凡帅，非卿不书，卿非元帅不书，书鲁，而卿各自帅也，自文季年而无使介，至是而无将佐三家之势危矣。
秋，七月，齐侯使国佐如师，己酉，及国佐盟于袁娄，欲盟者齐也，及以四国及之，晋贪其国，寳；鲁，卫，贪其侵地也。
八月壬午，宋公鲍卒 ，庚寅，卫侯速卒， 取汶阳田，石氏曰：此年齐归我田书曰：取以取之，自晋也，八年，齐复取我田，以晋言归，即书曰：归以归之，自晋也，晋取之，晋归之以见鲁国之命制于晋而已，由此观之，不自强而恃人，未有能长利而无患者也。
冬，楚师，郑师侵卫， 十有一月，公防楚公子婴齐于蜀，伐齐之师未息，而卫已受楚之侵鲁，已受楚之辱，晋竟置之防闻，岂其力竭于伐齐，而无以制楚耶？是楚无刺一虎之劳，而有获两虎之功也。晋之为谋，亦拙矣。不能和齐以抗楚，乃逞一朝之忿，启无穷之祸，昔宋之围，犹厯时而不下，今苐侵之而即服，昔宋之会，犹以鲁臣会楚君，今以鲁君防楚臣，天下事尚可言哉。
丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀。
昔日四卿，并将以逞其雄者，今日安在其不能以一矢，加楚固也，即出而莅盟，诸国皆以大夫，而鲁独以辱遗君父为鲁大夫者亦大可媿矣，事已至此，公一出而保境息民，亦势之不得已也，春秋因之以公主，是盟而书，公及不与楚之主盟也，前此楚盟，诸侯不过陈，蔡，郑许而已，今从之者十一国，而蔡许竟以失位不得比于诸侯，楚之悖骜，至此极矣，从之者，其罪不待贬而见，既以公主盟，疑于从权，而恕之也，故贬而人之以着其罪人，诸国之大夫，亦所以讥公也，公不能自强于平日，弭衅于未萌，至于不得已，乃媚楚以求免，又谁咎也哉？春秋公与诸大夫盟，而书人者，二翟泉之书，人非贬也，大夫之名，原未着也，此书人于大夫著名之后，则为贬矣。
三年春王正月公防晋侯宋公卫侯曹伯伐郑
晋诚有志于诸侯，宜移伐郑之师于楚，侵卫之日，今楚已满志而去，乃搂诸侯于从，楚之余以伐郑，诸侯岂复有鬭志，宜其败也，春秋自大夫主盟之后，不复人，诸侯故宋，卫之君，虽背殡而从戎，亦得称爵，以宋，卫之称爵，知称爵之非褒也。
辛亥卫穆公 二月公至自伐郑 甲子新宫灾三日哭
称新宫，不称宣宫者，公羊氏以为不忍言是也。以灾故不忍言也。常事而得礼不书，此变事也，虽得礼，亦书祔庙之际，改涂易檐，故曰新，檀弓曰：有焚其先人之室，则三日哭。
乙亥宋文公 夏公如晋
汪氏曰僖公，使公子遂拜济西之田，已非正矣，况躬朝于晋，以拜赐乎？甚矣！鲁之不振，适足以纳侮也。
郑公子去疾帅师伐许
郑与许共事楚而许乗楚车比于楚臣，故郑侮之而责其事，巳自处之，不可不慎如此，然郑之奔命于晋，楚者无宁日，其所以自处者，何如妄欲图人，而不知自儆，何也？
公至自晋 秋叔孙侨如帅师围棘
棘之不服，固不乐于税，畆丘甲之政，亦知晋令之不信，尚有所观望也，是年，齐侯遂朝于晋，归田之谋，伏于此矣。
大雩 晋郤克卫孙良夫伐廧咎如
家氏曰：楚方躏借中原，晋不图其逺者大者既灭，潞氏，甲氏以为未快，复兴此后，此逐利之师，故春秋屡书以着其恶。
冬十有一月晋侯使荀庚来聘 卫侯使孙良夫来聘丙午及荀庚盟 丁未及孙良夫盟
晋欲借鲁卫，以致诸侯，而鲁之交踈不如卫之交宻故既聘于鲁，又因卫以要之，良夫之来，犹宣七年之故志也，同来而不同盟，尊晋使也，不同盟而同及卫使，亦为晋来，不可以独缓也，据事书之，而晋之惟恐失鲁，与鲁之惟恐迕晋俱可见矣。
郑伐许
郑举国号阙文也。同一伐许，不外之于前，不外之于后，独于此焉，外之决非春秋之义也，以一年再伐，为甚恶则，明年，又伐而且忘，丧其为恶也益甚，何不外之而反爵之夫，忘亲之罪，比事可见，不待书爵，既外之忽爵之，何书法之违惑乃尔！且隐四年，宋陈蔡党弑逆之州，吁而再伐，无罪之郑，非此所谓大乱之道也。春秋不外彼而独外此何也？
四年春宋公使华元来聘 三月壬申郑伯坚卒 杞伯来朝 夏四月甲寅臧孙许卒 公如晋
髙氏曰公连嵗如晋以尝即楚故也
郑襄公 秋公至自晋 冬城郓
孔氏曰：鲁有二郓，文十三年，城诸及郓，此东郓也，成十六年，传晋执行，父公待于郓，此为西郓即今所城是也。赵氏曰：西郓近齐，鲁既得汶阳故城，郓以为固。
郑伯伐许
丧既逾年，虽未葬，亦得书，爵与内之书，即位同三年，伐郑，书宋公，卫侯是也。丧未逾年，虽既葬，亦必书子，以其未即位也，僖二十五年盟，洮书卫子是也；此未逾年而书爵者，郑襄公之志在伐许，悼公自以继父之志，不嫌越丧而从戎，为尽子道也，不知父之所为，不义则为之子者，在于干蛊，若复济其恶，以甚父之罪，不可以为子，特书爵而不书，子明其非子道也。
五年春王正月杞叔姬来归
临川吴氏曰：僖三十一年，杞伯姬来求妇公，以叔姬与之，至是四十四年，杞桓夫妇，年皆六十矣，姬乃来归，必非被出，大抵以无子，故愿避位而归，鲁也，观其来归，则杞桓来朝，先言之，既卒，则杞桓复来逆其丧，其情事可见矣。虽与郯伯姬同书来归，比事以观善恶自别。
仲孙蔑如宋 夏叔孙侨如防晋荀首于谷
战鞌之次年，齐侯已朝于晋，此年，荀首如齐逆女，盖释怨而结婚也，侨如会之虫牢之盟，成于此矣。
梁山崩 秋大水 冬十有一月己酉天王崩 十有二月己丑公会晋侯齐侯宋公卫侯郑伯曹伯邾子杞伯同盟于虫牢
书同盟者，晋不足为盟主也，昔年宋被楚围厯四时而不救，晋何徳于宋？宋而受盟，可谓恭矣，一辞复会，遽命鲁卫伐之，何足以服诸侯乎？至于王丧，不奔不臣之罪，比事自见。
六年春王正月公至自会 二月辛巳立武宫
武公之庙，盖追论其微功而立之也，故当时谓之世室，明堂位曰：鲁公之庙，文世室也，武公之庙，武世室也，夫鲁公亦为始封之君，故得有世室，武公何为者哉？厯世十一而复立之于礼，絶无所据，春秋不谓之世室也，此年之立昭，十五年之有事始终，谓之武宫而已，左氏此年，以武宫为立武昭，十五年，以武宫为武公庙，大扺初立之意，本为鞌而立武后，恐见怒于齐，晋因以祀武公而没，其立武之名也。
取鄟 卫孙良夫帅师侵宋
夏六月邾子来朝 公孙婴齐如晋
二年，三年，公两朝晋此年，婴齐行父两聘，晋盖齐已结好于晋，故鲁之事之，惟恐后于齐也。
壬申，郑伯费卒 ，秋，仲孙蔑，叔孙侨如帅师侵宋，卫之侵宋，晋伯宗夏阳，说在焉，则鲁之侵宋，亦必与晋师，会春秋独书鲁卫者，昔鲁卫从晋伐齐，致被楚患，而晋不救，今命伐宋，使能以大义谕止之，晋无深怨于宋，亦无辞以责鲁，卫之必行也，遽为兴师，罪専在鲁卫矣。
楚公子婴齐帅师伐郑
二年楚伐卫今年又伐郑丧其恶不待贬而见
冬季孙行父如晋 晋栾书帅师救郑
救郑书侵蔡，则不书善，晋之救而成之也，伐郑，书救蔡，则不书恶，楚之伐而黜之也，文宣以前天下，尚能黜楚，圣人因而黜之，故其词直，如书国号之类是也。文宣以后，天下不能黜楚，圣人以意黜之，如不书，救之类是也。
七年春王正月，鼷防食郊牛角，改卜牛，鼷防又食其角，乃免牛。
天之示谴，不享其僣也，正月而供牛，乃天子大郊之礼非鲁启蛰之郊也，许氏必求其事，应则凿矣。
吴伐郯
吴本天子同姓，以其自王一方，当时号为蛮夷，春秋亦因而外之，夫以楚暴横，已得比于中国，而书爵乃于天子同姓，不稍恕者，诸侯之所进，春秋亦进之，以着世道之变，不可复囘，诸侯之所外，春秋亦外之以见人心之正，犹未大失也。
夏五月曹伯来朝 不郊犹三望
防食牛角者再，天之示谴，不啻谆谆告之矣，不知戒而犹三望，望亦天子大郊之礼也，虽以五月行之，亦犹宣公之正月也。
秋，楚公子婴齐帅师伐郑，公会晋侯，齐侯，宋公，卫侯、曹伯，莒子，邾子，杞伯救郑，八月戊辰，同盟于马陵。
楚再伐郑，而晋再救之，从之者八国，亦能囚钟仪于军府，楚可以稍惩，故再书救以善之，晋于是不媿，为主盟矣，犹书同盟者，汶阳之归晋之信，义不可知，将无以责诸侯之反覆，同于冺冺，棼棼而已，故书同。
公至自防 吴入州来
僖三年徐取舒为齐挠楚也
春秋于徐，则人之于吴，则国之者徐能自效顺于中国，非由招致而来，吴则动于晋之利诱，非其自能效顺也，晋借吴以制，楚卒之楚罢，而晋亦不竞，后之人犹踵其遗事，欲以蛮夷攻蛮夷，自谓万全之策，然未免酿祸于无穷，用之岂可以不慎。
冬大雩 卫孙林父出奔晋
杜氏曰：春秋大夫，外交强国，以抗其君，卫之孙氏，鲁之季氏，其尤也，晋党叛臣，为之羽翼，卫献鲁昭所以失国，晋实为之也。
八年晋侯使韩穿来言汶阳之田归之于齐
前此取济西及汶阳，田出于晋命矣，不书使来，言此特书之，见晋卿之一言，重于三军而不敢拒也。
晋栾书帅师侵蔡
蔡之从楚久矣，文公十年郤缺，入蔡而不能服也，今复加兵，聊以报楚之伐郑而已，亦无志于声，其罪而服之，故书侵。
公孙婴齐如莒
髙氏曰因马陵之盟始复与莒通
宋公使华元来聘 夏宋公使公孙夀来纳币
昬，礼，宗子父母既殁，已躬命之，故称使外，纳币不书，此书之，犹之书媵书致女，皆所以録伯姬，伯姬贤也。
晋杀其大夫赵同赵括
左传所载较史记，近实然庄姬，譛杀同括不应，并废其子意，当时栾郤为政，追论灵公之贼，而杀同括，如郑之斵，归生棺而逐其族也，赵武以庄姬，故得免。然以罪人之后，废不得立，故以田与祁奚迨三郤，诛栾书殁，始以韩厥言而复之，左氏详其始末，故并载于此，非一时事也，书国杀而不去其官，以弑逆之罪，不在后嗣，废之可也，杀之不可。
秋七月，天子使召伯来，赐公命【赐公谷，作锡】，冬十月癸夘杞叔姬卒。
出女不卒，以书国不可不书国，又类于未嫁也，杞叔姬非出也，故卒之而仍系之杞。
晋侯使士燮来聘， ，叔孙侨如会晋士燮、齐人，邾人伐郯。
家氏曰：不能制楚而反伐郑，不能制吴，而反责郯，晋之君臣，亦无能甚矣！按齐邾称人，微也，晋继吴而伐郯，不待贬而恶见。
卫人来媵
诸侯一娶九女，二国媵之，伯姬归宋，而三国来媵，则为十二女矣，白虎通曰：天子一娶十二女，法天有十二月，宋以先代后得用王礼，非逾制也，如其逾制，春秋书之，适足以累伯姬，非所以彰其贤矣。
九年春王正月杞伯来逆叔姬之丧以归
书杞来逆，则是杞志也，叔姬归鲁原非，杞伯出之，故其卒也，仍迎丧以归，杞一出一入，茍顺私情，未合于礼，然观其出也，不使大夫将命而杞伯亲之，其卒也，不使大夫逆丧而杞伯，又亲之则姬之，见重于杞，伯者可知，或者有所推举，而托词避之如晋，赵姬之让季隗者，故可重也。春秋详书之，盖贤之矣。
公会晋侯，齐侯，宋公，卫侯、郑伯、莒子，杞伯，同盟于蒲，汶阳之归不可信，蒲之盟，又可信乎？不待郑之叛，莒之溃而知晋之不足以主盟也，故书同。
公至自会， 二月，伯姬归于宋。夏，季孙行父如宋致女，晋人来媵。
诗曰：民之秉，好是懿徳，故好贤者，人之性也，妨贤者，人之欲也，今试誉一贤者，于人之前，如其所忌，虽懦夫亦怫焉，非然者，虽悍夫亦乐听之，当是时，鲁有公子叔肸之贤，邻国莫之知，鲁人亦莫之重也，伯姬虽贤，不过一巾帼耳，以行父之贵要，晋国之强大，皆乐为之趋承，岂其性有所偏狥哉？君大夫之所忌，固在彼而不在此也，春秋详书其事，得无有喟然叹兴于此者乎？
秋七月丙子，齐侯无野卒 ，晋人执郑伯，晋栾书帅师伐郑。
髙氏曰自邲之战，郑之从楚者十年，更虫牢，马陵之会，然后郑伯受盟，及蒲之盟，逾月而叛晋，晋既执其君，又一年之间，而三伐其国，方是时，楚适备吴，未暇争郑，故郑之从晋者亦五年，及楚求成于郑，郑遂甘心事楚，盖追怒晋之虐之，故与楚侵宋，同挠中国者，凡二十年，诸侯諰諰焉，常以失郑为忧，是祸也，晋实有以启之，盖以不信蒲之盟故耳。
冬，十有一月，葬齐顷公， 楚公子婴齐帅师伐莒，庚申，莒溃，楚人入郓。
楚之求郑也，不以兵威而重赂之，其救郑也，不攻其所必争，乃择其弱小而无备者伐之，此时之楚，盖已疲于御吴矣，婴齐自陈伐莒，必由宋，鲁，宋鲁固莒之，同盟也，已不能御，又不能请于晋，以偏师要其归路，岂不为楚所姗笑哉！
秦人白狄伐晋
晋尝以白狄伐秦，秦即以白狄伐晋，然则晋之作俑，适以自敝，虽与之结昏，亦何足恃哉？后世好大之主徃徃以此流祸，春秋书此以为永鉴也，晋伐秦，称师此称，人将卑也，以狄伐夏，固不待贬也，晋与秦，何异焉。
郑人围许
围许，以示不急君而晋卒，归君此，叔申之善谋，郑亦聊以为名，愚晋而已，非真不急君也，匪人乗此遂改立君而叔申卒，以此见杀，君子咎其不慎于谋，故书人以示讥，夫晋之君臣，非不可与言者，使子产当之，必有词以折之，不为此险谋矣。
城中城
薛氏曰：中城者郛之内，而宫之外，公恃城自固，谷梁氏以为讥外民者是也。
十年春卫侯之弟黒背帅师侵郑
晋不自伐，而使卫侵之，不欲自极于怨毒，以待其求成也，帅师未有书，弟者帅师而书，弟嫌于贰，得民心矣。胡氏谓与齐年同义是也。来聘之书，义犹隐帅师之书，义更显矣。
夏四月五卜郊不从乃不郊
四月五卜，则三月必已，三卜矣，三月而郊，鲁之常事，惟卜上辛，中辛可也，下辛则直用之，不须复卜或以郊，虽得时未能必神之享，岂违时而紊制者，神反享之乎？五卜何为。
五月公会晋侯齐侯宋公卫侯曹伯伐郑
书伐郑，不书归，其君不与，其舍服也，晋将挟郑君以与郑市，而郑故不来，于是不得已而归之，岂所谓服而舍之者乎？
齐人来媵
周语曰：王御不参一族，则三国之媵，不得出于一族，天子之礼，如此诸侯，亦可推巳传云：诸侯嫁女，同姓媵之，异姓则否者，是左氏自惑其说也，刘氏曰：诸侯三归，归各一族，自同姓耳，若三国必皆同姓，则嬴曹妫，弋之君嫁女者，或不能备矣。
丙午晋侯獳卒 秋七月公如晋 冬十月
十有一年春王三月，公至自晋 ，晋侯使郤犨来聘，己丑，及郤犨盟。
髙氏曰：公留于晋者，九月，请受盟于晋，而晋侯不与公盟，既归，而使大夫盟之，其无礼于公甚矣。
夏季孙行父如晋 秋叔孙侨如如齐
既迫于晋之辱，不得不捐，汶阳之忿以修好于齐恐，齐，晋之合，而轧巳也。
冬十月
十有二年春周公出奔晋
王子瑕王子朝之奔不言出，言天下莫非王土；逆乱之罪，无所逃于天地之间也，周公之奔言出者，上下均失也。
夏公会晋侯卫侯于琐泽
赵氏曰：晋厉初立，而求诸侯，于是为此会所会者，鲁卫而已，左氏载宋合晋，楚之成，郑人听命，攷之于经，楚，郑不至宋，亦不与，不知何年之事？误附于此，按襄二十七年，于宋之盟，春秋书之，则此年宋西门之盟，岂得不书？梅溪林氏谓不书以存，中国者非也，或经有脱简，则未可知，明年，郑即晋而楚不问，似有盟者矣。
秋晋人败狄于交刚
髙氏曰此狄盖白狄也，九年，秦人，白狄伐晋，此先败狄而后伐秦，是报九年之役也。
冬十月
十有三年春晋侯使郤锜来乞师
春秋之世，盟主不以王命而擅兴诸侯之师者多矣，未尝书乞即文宣以来，晋已不足以令诸侯而徴师者亦不书乞也，至此而书乞者，汶阳之归晋，实负鲁，恐鲁之不从己也，始焉止而辱之，以张其威，继则屈意卑词，以示其徳一张一翕，无非笼络，诸侯之术也，自此遂循为故事，厉公之世，书乞者，凡三至，悼公初年，犹袭其遗法而未改，惟士鲂一书而已。
三月，公如京师， 夏五月，公自京师，遂会晋侯，齐侯，宋公，卫侯、郑伯、曹伯，邾人，滕人伐秦。
称公及诸侯朝王，遂从刘康公，成肃公会晋侯伐秦，是诸侯朝王，而以伐秦之事，请命于王也，此百余年来，仅见之事，春秋，岂得不书？然因道而徃不得谓之朝，既兴师而后告，不得谓之请命，故书如京师，而不书朝，书自京师而不书，请命文与之而实不与也，晋侯为盟主，不率诸侯以朝，乃先朝而后会，是慢王也，秦未尝得罪于天子，乃役天子之命卿以报私怨，是胁王也，故如京师，不书诸侯会，诸侯不书，刘子成，子实不与，而文亦不与也，实不与而文予之者，存其名以寓实，实不与而文亦不与者，去其名，以辨实也。
曹伯庐卒于师
书卒于师者，见以劳役而卒，谷梁氏以为闵之是也。
秋七月公至自伐秦 冬曹宣公
十有四年春王正月，莒子朱卒， 夏，卫孙林父自晋归于卫。
林父之归，自晋与元咺之归自晋同，皆恃大国以抗其君也，元咺书复者，复执卫政也，林父不书复者，定公尚在，未与之政也，定公卒，未一年，林父出，会大夫，知献公之祸，亦其自取矣。
秋叔孙侨如如齐逆女 郑公子喜帅师伐许
郑人虐许不已，犹书公子其辠，不待贬而见也，观于此益知三年之书，郑伐许，为阙文矣。
九月侨如以夫人妇姜氏至自齐
大夫不得以夫人大夫，而以夫人惟公子遂与侨如皆着其不臣之辠，非徒刺不亲迎而已，遂恃敬嬴，侨如恃穆姜，其蔑视夫人，固可知也。陈氏曰有成风，则出姜不氏，有敬嬴，则穆姜不氏别妾姑也，此非妾姑则称氏。
冬十月庚寅卫侯臧卒 秦伯卒
十有五年春王二月，葬卫定公 ，三月乙巳，仲婴齐卒，归父既逐，鲁人立婴齐以后，仲遂非，后归父也，遂既受赐为仲氏，其后因父氏而称仲固也，胡氏于仲遂之，卒曰：生而赐氏与季友同于仲婴齐则讥，其以父字为氏，误矣。
癸丑，公防晋侯，卫侯、郑伯、曹伯，宋世子成，齐国佐，邾人同盟于戚 ，晋侯执曹伯，归于京师，【公作归之于】。
晋侯欲讨曹伯，勿与之盟可也，既与之盟，是曹伯无罪也，故曹伯亦得称爵，而书同盟，言无以异，曹伯于诸侯也，则亦无以自异于曹伯也，无以抑之，又安得而执之，大抵负刍之弑太子亦属无据之事，晋侯且信且疑，故始而盟之，既而执之胷无定见徒逞其威力，以诸侯为玩弄，其归于京师也，既执而无以罪之，假手于王而释之，也是可以为伯，讨乎君卒，而弑太子与齐商人之弑舍同罪，春秋畧而不书，非弑可知，故曹伯之执之归，始终无贬词，夫媺恶不嫌同词者，谓罪之既明者也，辠未见于经而从同，同无为贵，春秋矣，若晋侯书爵，此文宣以后之常称，以政在大夫，故书爵以存诸侯，非褒贬之所系也，説者信而不信，经以为实，杀太子，谬矣。
公至自会 夏六月宋公固卒 楚子伐郑
赵氏曰：楚伐郑，盖为许也。郑昔伐许，而楚不问，以郑亦在楚，楚固因许而重，郑也，今郑从晋而伐楚之与国，楚能无怒乎？
秋八月庚辰，葬宋共公 ，宋华元出奔晋，宋华元自晋归于宋，宋杀其大夫山，宋鱼石出奔楚。
荡山为乱，鱼石，其党也，华元力不能讨，而奔晋，欲倚晋以讨之也，鱼石而复之，且以自明其无辠，元亦因而诱之，以离其党，故请讨焉，鱼石，许之，以为不及己也。及归，而讨荡氏，国人遂杀荡山，元即不复引防批根，而国人有口，鱼石能自安乎？其出奔，自不能止也，大宗强族，蔓连株，结以为梗，于国元于一出一入之间，晏然而弭，国患春秋，约举其概，而一时御变之畧已可见矣。元之奔晋，未至而复春秋书自晋归，苏子由以为无懐禄顾宠之心，所以能讨山者，于此见之，是也。要以元为政不能相其君以进贤退不肖，而授兵柄于匪人，乱所由作，非独山之罪也，故华元书出奔，荡山书杀而不去其官，凡大夫而杀者，不论有罪无辠，皆以杀大夫，为文出者，不论有罪无辠，皆以自奔为文，无非端本之道也，杀公子肥不书，盖死于乱也，未必荡山，杀之。
冬，十有一月，叔孙侨如会晋士燮齐髙无咎，宋华元，卫孙林父，郑公子防，邾人会吴于钟离。
会而殊会者，诸侯先自为会，而后与吴会也，当时诸侯畏楚，欲倚吴以御之，而犹虑吴之叵测也，故先为会以自固，使吴不得而间之也，春秋因而书之，不没其实，盖伤其防吴，而犹幸其能外吴也，凡事之是非了然者，据实书之，而义自明，如同一夷也，楚会不殊，而吴会殊之者，诸侯不能外楚，犹能外吴也，同一吴也，于戚之会，不殊于钟离，柤向之会，则殊之者，于戚则不能外于钟离，柤向则犹能外之也，此其得失，不待褒贬，而见者也。
许迁于叶
以许自迁为文，与邢迁夷仪同词，然邢迁上书救邢，则知其自迁者，自安之也，幸卫之不失所也，许迁上不书救，则知其自迁者，自救而已，伤中国之不足恃也。
十有六年春王正月雨木氷
洪范曰：豫恒燠若；急，恒寒若；鲁君豫则有之，急则未也，然而木氷应之者，雨着木而成氷，寒不在上而在下，此大臣相倾轧之咎，徴也，刘向属恒雨则非。
夏四月辛未滕子卒 郑公子喜帅师侵宋
髙氏曰郑服，中国五年矣，至是附楚，为楚加兵于宋，自是而后，与楚同病，中国诸侯之兵无宁嵗矣
六月丙寅朔日有食之 晋侯使栾黡来乞师 甲午晦晋侯及楚子郑伯战于鄢陵楚子郑师败绩
兵法利于攻瑕，然亦有攻坚而利者，城濮之战，先攻右师，左师而皆溃，中军遂收其卒而止，此所谓攻瑕者也，是时楚未甚竞，可以攻瑕而败也，春秋战书，楚师败，则书楚师，言所战者少，所败者众也，所以彰伯防也鄢陵之战，楚之良在其中，军晋以三军萃于王，卒败之，而王伤，所谓攻坚者也，是时楚已大横，必攻坚而后可以慑其心也，春秋战书楚子，郑伯败，则书楚子，郑师言，所战者同，而所败者，有独重也，所以惩元恶也，汉光武之攻寻邑，以敢死士冲其中坚，唐李晟之攻吐蕃，俟见中军，五方旗而击之，卒之寻邑败，而王莽旋亡，尚结賛败而吐蕃始愳，鄢陵以后，郑虽未服，终春秋之世，楚不复与晋战，殆亦监于此败，与汪氏曰二百四十二年，中国胜楚者惟城濮，鄢陵而已，自之败楚横行，诸夏至城濮，而沮其志，邲之战，楚之陵驾尤甚，至鄢陵而稍挫其锋，不然，楚将倚郑而长驱，中原害可胜道耶？
楚杀其大夫公子侧
髙氏曰春秋书败绩者十有六，中国之败绩，凡十有三，不闻加军法，于一主将，楚之败绩，惟三城濮之败，杀得臣鄢陵之败，杀公子侧柏举之败，囊瓦逃刑而奔郑，可以见楚之赏罚行而兵之所以强也，按此书法与杀得臣同，义已详前。
秋，公会晋侯，齐侯，卫侯、宋华元，邾人于沙随，不见公，晋以侨如之，譛责鲁之后期而不见，此其罪不在公，故不书，公不得见，而曰不见公讥晋也，平丘以邾，莒之诉拒公而不与盟，公亦不能无罪焉，故不书辞，公盟而曰：公不与盟，讥公也。
公至自会 公会尹子晋侯齐国佐邾人伐郑
自单伯会伐宋，以后无复书，王臣会伐者，晋之伐秦，刘子成子在会而不书，以秦晋之相攻，私怨而已，春秋不与其报私怨也，此书尹子以主会者，郑之从楚而病，中国公义所不容，春秋与其仗公义也；去国经年，见似人者而喜，晋以郑之，携贰而伐之，非诚能攘夷也，以鄢陵之役徴兵不至，故以天子令之非，诚能尊王也，然能以尊王攘夷为名，则尊王攘夷之义，尚未冺于天下，而尊王攘夷之功，必将有见于后世者，此夫子作春秋之大防，不得已之苦心也。
曹伯归自京师
篡逆之恶，人所共愤，其从之者，迫于势也，曹伯既见执矣，无复可畏，而国人请之，子臧贤者絶不蔕芥于衷内平，其国以待之，外治诸京师而免之，篡逆者，何以得此于人哉？曹人不以为篡逆，而晋人以为篡逆，则是之者，妄也，宜王之释之矣，曹伯不名，明无辠也，书自京师，明其得白于王，非徒请于晋，而茍免也，不书复归，曹未易君也。
九月，晋人执季孙行父，舍之于苕丘，【公作招丘】，冬十月乙亥，叔孙侨如出奔齐，十有一月乙丑，季孙行父及晋郤犨盟于扈 ，公至自会，乙酉，刺公子偃。
晋恃其强，即邻国之君，犹逞意而执之，舍之何有于鲁？臣所可憾者，季孙舍矣，公不急归，而致辟于侨如，乃听其出奔，归而刺偃，偃虽为穆姜所指，未见偃有不臣之心也，凶滛获免，无罪见诛，屡辱于强国，而不知自省，徒恃区区之盟，亦何益哉？凡杀者不言其罪，义以専杀为重也，公子买则书之，着其为楚而杀也。
十有七年春卫北宫括帅师侵郑
髙氏曰晋命也，据左传？郑侵晋，卫救晋，侵晋经不书，事未必然，郑即背晋，何敢与晋抗，楚犯中国，不过宋卫而已，况郑乎！
夏，公会尹子，单子，晋侯，齐侯，宋公，卫侯、曹伯，邾人伐郑，六月乙酉，同盟于柯陵，秋，公至自会。
会伐则主尹子，单子者，王命为重也，盟则无所主，而书同者盟，非王命也。如以王命盟诸侯，则必受命于王都，使司盟掌其载，太史藏其约，今于柯陵非王之所以命诸侯也，故书同髙氏曰晋厉之失道，而能数合诸侯，力捍强楚者，由假王灵仗义，以令天下也，临川吴氏曰：方欲伐郑，楚救至而即还，不成乎伐，故不以伐致，而以会致。
齐髙无咎出奔莒
刘氏曰：无咎，身为卿士，不能谋国，正君以致疑，间而见逐，亦不为无过也。故书奔无异文。
九月辛丑用郊
赵氏曰：用者不卜，而自用之也，前此屡卜而不从，故成公不敢复卜，恐终不得郊也，按成公之郊，徒为夸大而已，天之享与不享，不复顾也。春秋书用其所僣之礼，必甚于前矣。
晋侯使荀防来乞师，冬，公会单子，晋侯，宋公，卫侯、曹伯，齐人，邾人伐郑，十有一月，公至自伐郑。
以王命讨有罪，即以王命兴诸侯之师可也，乃使大夫乞师，卑王室矣，何以服郑？然郑虽未服，而三假王命以伐之，亦可以振义声于天下矣，故以伐致终焉。
壬申公孙婴齐卒于貍脤【公作轸谷作蜃】
十一月，无壬申明系误，文公羊，谷梁即误文解之，太凿春秋月日误者甚多，以厯法攷其日合者十七；不合者十三；以合者之多，知不合者之皆误也。又何疑于此？
十有二月丁巳朔日有食之 邾子貜且卒 晋杀其大夫郤锜郤犨郤至 楚人灭舒庸
十有八年春王正月，晋杀其大夫胥童 ，庚申，晋弑其君州蒲。
据左氏所载，则弑其君者，栾书为首恶矣。春秋不书而称国，以弑谷梁氏以为称，国以弑君，恶甚也？夫君即甚恶，而臣弑之，其罪无末减之理，况晋厉之为君，徳虽不令而攘敌，却楚防亦足録即其恶之甚者，莫甚于杀三郤，而又自栾书导之，何得宥？栾书而専罪其君也，攷之晋，语其説原有二焉，一则与左氏传，同一则云：晋厉杀三郤而尸诸朝，纳其室，以分妇人，国人弗蠲，遂弑诸翼，此或其实録与大抵杀胥童者，书偃也，而弑君者，国人也，胥童刧书偃而欲杀之，厉公弗忍而止，及国人，既怒其君书偃，説之杀胥童以解于国人，故书国以杀也，胥童，虽杀而国人，势不可止，遂至于弑君，于书偃固无与也，故当时莫以书偃为弑君，如士鞅见逐于栾黡，其怨栾氏必深矣，犹言武子之徳比于甘棠，使诚有弑君之恶，即不为之暴扬，何至颂之若此乎？晋语载叔向之言，亦未尝斥其弑君，惟云行刑不疚，以免于难，盖谓杀胥童之事耳，杀胥童者，志在免君，故不疚也。又云宣其徳行，顺其宪则，使越于诸侯，夫弑君者何徳行之可宣，何宪则之能顺，则栾书之不弑君，固彰彰矣，其以弑君之罪，加栾书者，实始于阳毕，晋语阳毕，谓平公曰：栾书覆宗，杀厉以厚其家，灭栾氏，则民威矣，起瑕原韩，魏之后而赏立之，则民懐矣所谓原者，原大夫赵衰也，即以左氏所载攷之阳氏之先，处父固党于赵氏，而赵括，赵同之难，栾氏，实为戎首，故赵婴齐曰：我在，故栾氏不作，我亡二昆，其忧由此思之，栾氏者赵氏之深仇也，阳氏为赵氏之党，故为之报栾，而即以兴赵，当栾氏之讨赵氏也，必以弑君，故阳氏之报，栾氏也，亦以弑君，特因箕遗之乱，而中以莫须有之事，快其私愤而已，非公论也，不然，书偃当时同处，嫌疑其子孙，宜同被罪，乃栾盈逐而中行吴用事，则何也？迨栾盈以叛诛，赵氏世擅晋国，于是阳毕之説无敢异议，栾书之弑晋乗记之矣，夫子之所据者，鲁史也，鲁史之所据者，当时之赴告也，原无主名，则亦因而阙之，虽晋乗所记凿凿不疑，夫子不以为然，不忍陷贤者，于大逆也，鲁史亡，而左氏之传作于晋事，特详其所采，栾书之事晋乗也非鲁史也，或曰：偃之与弑，阳毕，不言晋乗何由及之？左氏或别有据，不知中行既逐之，后党三家，而恶中行者，以书偃同事牵而附之，固易易矣，左氏不辨而采之；遂与春秋相抵牾，千载而下，竟成不解之惑，试即左氏之书，攷其説之所自来，亦可以涣然而氷释也哉？胡氏传此不明其义，晦翁遇其孙，而询之言，文定之意以为废之可也，弑之，不可，夫卓子夷臯，皆在可废，里克赵盾，何以见书？此亦未为定论，故不敢笔之于书也。
齐杀其大夫国佐
佐以谷叛，杀之可也，然为庆氏之浊乱而激于义愤，非真叛也，不原其本志，而遽杀之，崔庆之祸自此始矣。
公如晋 ，夏，楚子，郑伯伐宋，宋鱼石复入于彭城，彭城南控江，淮北逹河，济亦中国之要会，楚以鱼石守之塞，夷庚而惧吴，晋其谋深矣，然以三百乗之戍孤悬于外，亦何能为此？西鉏吾所以无忧也。奔大夫，复入者鱼石，栾盈，华亥宋辰亥与辰书，入以叛者，志在自保也，石与盈书，复入而不书，叛者将以乱国而复有其邑也，志在自保，虽华亥之，入其国与宋，辰之据外邑，同辞，志在乱国，虽鱼石之据外邑，与栾盈之入，其国同辞。
公至自晋 晋侯使士匄来聘 秋杞伯来朝 八月邾子来朝 筑鹿囿
书筑囿始，此以晋聘而杞邾来朝，自谓恃晋可以威诸侯，故为苑囿之乐，以鸣得意也，唐仇士良曰：天子不可令闲，常以奢靡娱其耳目，然后吾辈可以得志，鲁臣之所以愚其君者，亦用此术，成公勿悟而为之大夫，遂得以擅权而不返矣。
己丑，公薨于路寝， ，冬，楚人，郑人侵宋，晋侯使士鲂来乞师，【鲂公作彭】 ，十有二月，仲孙蔑会晋侯，宋公，卫侯、邾子，齐崔杼同盟于虚朾。
楚，郑之伐国，前书大夫帅师者多矣，此书人者，前军遇晋师而即还，子重未至宋也，非贬词也，晋悼之，伯可以不愧主盟，然上之不能如齐桓之服，楚次之，又不能如晋文之胜楚，唯数出师以敝之，楚敝而晋之力，亦竭于服郑，故始终书，同盟而已，一书乞师，而后不复书者，见晋悼之，睦诸侯，而诸侯自乐从也，始书同盟而终，亦书同盟者，见晋悼之数，勤诸侯而无以振起，其大势也。
丁未葬我君成公
读春秋畧记卷八
钦定四库全书
读春秋畧记卷九    明 朱朝瑛 撰襄公
元年春王正月，公即位， 仲孙蔑会晋栾黡，宋华元卫寗殖，曹人，莒人，邾人，滕人，薛人围宋彭城。
石氏曰哀二年，齐卫围戚，不曰卫戚不与齐卫之助，子围父也，此围彭城则系之，宋不与楚之取地以与叛人也，一字之笔削，而父子之伦，君臣之义，夷夏之分，咸具焉。
夏，晋韩厥帅师伐郑，仲孙蔑会齐崔杼，曹人，邾人，杞人次于鄫，【厥公作屈鄫，公作合】。
赵氏曰：以韩厥独攻其前，以五国之兵援其后，楚兵不出，则一韩厥敌，郑而有余，楚兵出则五国之师，足以鬭楚而不慑，所以谨用诸侯而不轻，鬭其民也。
秋，楚公子壬夫帅师侵宋， 九月辛酉，天王崩， 邾子来朝， 冬，卫侯使公孙剽来聘，晋侯使荀防来聘，礼，诸侯相见，揖让入门，天子崩，不得终礼，此来朝不书，日未辨其日之久近杜氏，范氏以为赴未至，亦不可知，然来聘在冬，已逾月矣，岂犹未至耶？
二年春王正月葬简王 郑师伐宋
称师以伐怒而用众也，赵氏曰：楚纳叛晋伐叛，此其顺逆，尤晓然者矣，何尚为楚而伐宋耶？
夏五月庚寅夫人姜氏薨 六月庚辰郑伯睔卒 晋师宋师卫甯殖侵郑
髙邮孙氏曰：晋，宋称师，将卑师众也，寗殖书名，将尊师少也，苏氏曰：郑虽有叛，中国之罪，而伐其丧，则非义也。
秋，七月，仲孙蔑会晋荀防，宋华元，卫孙林父，曹人，邾人于戚。
是时，郑有从晋之谋，成公以楚子救郑，亲集矢于其目，不忍背之，既卒，而嗣君立，诸大夫犹疑于官，命之未改，晋恐其一入于楚，则为楚所笼络，未易遽变，故汲汲谋之，然一嵗之间三合兵车，撡之为已蹙矣。
己亥，我小君，齐姜 ，叔孙豹如宋 ，冬，仲孙蔑会晋荀防，齐崔杼，宋华元，卫孙林父，曹人，邾人，滕人，薛人，小邾人于戚，遂城虎牢。
虎牢为中国之险要，王畿之捍卫汉属成臯，今属汜水，郑庄所称制，为岩邑者，即此也。楚所以耽耽于郑，正为此耳。郑既从楚，而楚未敢据有之者，晋拒其前吴乗其后也，使楚得而据之，扼天下之吭而制其命，祸不独在郑矣，晋悼初立，即率诸侯非以偪郑实，以防楚也，可谓知先务矣，不以虎牢系郑，功在天下也，犹之楚丘不繋卫縁陵不繋杞矣。
楚杀其大夫公子申
刘氏曰婴齐壬夫畏其偪而杀之也
三年楚公子婴齐帅师伐吴
赵氏曰：楚之兵力，既分于吴，不能専向中国，此诸侯之患，所以稍纾，吴既受楚兵，亦不能无求于中国，故五年戚之会，不召而自至，自是楚之势日孤，终春秋之世，楚无一日安枕者吴犄其东也。
公如晋夏四月壬戌公及晋侯盟于长樗
汪氏曰：鲁君朝晋，而盟者四，文公有三焉，晋始以阳处父，盟后乃亲盟，皆于其国，都惟此年去国，都而与公盟，有以见襄灵之倨，而悼公之谦也。
公至自晋 ，六月，公会单子，晋侯，宋公，卫侯、郑伯、莒子，邾子，齐世子光，己未，同盟于鸡泽。
诸侯而与王臣盟者，女栗之盟，离盟也，离盟不得书，同翟泉之盟，则诸侯受盟于王都，故王人为主，而不书同，此外无不书同者，以王臣受盟于邦国，非诸侯受盟于王都也，汪氏曰：此与柯陵平丘，皆先书会而后书，日以同盟，不再举，诸侯所以着王臣受盟而贬，其渎分之罪也。
陈侯使袁侨如会 ，戊寅，叔孙豹及诸侯之大夫及陈袁侨盟。
书诸侯之大夫奉君命也，与溴梁之私，盟者不同，大夫奉君命以盟晋，无屈己之嫌，侨无抗君之失，大夫无専国之罪，诸侯无失政之疑，其为礼甚安，而分甚明也。然践土之盟，陈侯如会，未尝再盟，此则再盟者，陈自宣，九年，会扈不至，迄今三十年，不与诸夏之盟会，今又以臣会而君不亲，犹有疑畏之意焉，故与之盟，以安其心也。
公至自会 冬晋荀防帅师伐许
张氏曰：荀防贤大夫也，见陈人之服，不能辅其君，益修徳以保陈，陈固则许，何患其不来，今遽兴师以问罪，规模欲速，宜其并陈不能保也。
四年春王三月己酉陈侯午卒 夏叔孙豹如晋 秋七月戊子夫人姒氏薨【姒公作弋】 陈成公 八月辛亥我小君定姒
二十三日而即，其礼畧也传云不殡于庙，无榇不虞，他可类推，己名尊之，而实卑之，以是而妾母，亦未为大失，然而未得其道也，檀弓曰：三日而殡，凡附于身者，必诚必信，勿之有悔焉耳矣！三月而，凡附于棺者，必诚必信，勿之有悔焉耳矣！此由人子之至情，不以毋之，贵贱异也，今葬之太速，得无有诚信之未周，贻悔于后日者乎？是非求合于礼也。欺襄公之防而已据实书之，得失自见。
冬公如晋 陈人围顿
庐陵李氏曰：陈围顿以甚，楚之忿与郑获公子燮以激楚之争，事正相类，其后皆连兵数载而不息，非处已寡，怨之道也。
五年春公至自晋 夏郑伯使公子发来聘 叔孙豹鄫世子巫如晋
王氏曰：鄫虽小，亦国也，请于晋而属之，比诸鲁大夫而觌之，鲁之失，与晋之失，鄫之失皆可见矣。故叅讥之。
仲孙蔑卫孙林父会吴于善道
凡会吴，或书会以会，或书会以及犹逓，而外之此直内卫以外吴者，若曰以吴视卫，则卫犹同室也，所以甚外之也，外之甚者，以中国之大夫，先为吴人，屈大失中外之防，故特为此书法，以严之也。然则如何？晋因其使来报焉可也？先使鲁卫徃为会礼，则非许氏曰：晋，楚争衡，权之轻重在吴，故晋急吴如此。
秋，大雩， 楚杀其大夫公子壬夫 公防晋侯，宋公，陈侯、卫侯、郑伯、曹伯，莒子，邾子，滕子，薛伯、齐世子光，呉人，鄫人于戚，吴进而书人，诸侯进之也，十二国之诸侯，嘉其慕义逺来翕然与之为会，列之于中国矣，春秋因而书之，以着世变焉耳。夫吴之不可与无以异于楚也，诸侯于此，则进之柤向之，会复殊会，以外之者，以其不与救陈，及伐郑也，于柤之会，犹隐之于向之，会乃明数其不徳而退之矣，犹与会焉，何哉？
公至自会 冬戍陈
髙氏曰诸侯各还国而遣戍，离至而不防故不可得而序也。
楚公子贞帅师围陈。公会晋侯，宋公，卫侯、郑伯、曹伯，齐世子光救陈。
书救固善之，亦惜之也。既戍之矣，又不足以御而亲救之，力亦竭矣，士匄忧晋之丧，陈与管仲忧齐之不保江，黄智谋之士，所见畧同也皆无策以安之，则力服者之不能周，其所成就，亦同也。然晋之救陈，犹愈于齐之坐视而不救齐处，强弩之末，晋当发硎之初也。
公至自救陈 辛未季孙行父卒
六年春王三月壬午，杞伯姑容卒 夏，宋华弱来奔，髙氏曰：朝廷尚敬，华弱以渎慢，见逐宜矣，书奔以罪弱也。
秋杞桓公 滕子来朝 莒人灭鄫
鄫事之本末，左氏载之详矣。经书曰灭，则是灭之耳，公谷以为非，灭也，立莒公子以为后也，胡氏从之而不取，左氏者，以昭四年，鲁复有取鄫之文耳，不知昭四年之取鄫，犹之昭元年之取郓，皆取之莒也，即如公谷之説鄫君尚在，虽立莒公子为世子经，不得书灭鄫，君若亡莒，欲立其子于鄫，必以兵入，莒杀世子，巫而后可，岂得谓之非灭乎？季氏曰：公谷所载是絶世之词不得混于灭国之例，而无别也。
冬叔孙豹如邾 季孙宿如晋
四年传称，邾人，莒人伐鄫，今莒独取之，豹如邾以间莒也，晋以鄫，故来讨宿，如晋以谢亡鄫，且谋莒也，晋方患楚，未暇及之，故莒之伐鲁者再四，晋不一问，而与于盟会者如故，晋之不竞，亦可见矣。
十有二月齐侯灭莱
张氏曰：子产对，晋人侵小之，问以为武献以下，兼国多矣，然则晋为吞并之首，宜其无以戢，诸侯之相灭也。
七年春郯子来朝 夏四月三卜郊不从乃免牲 小邾子来朝 城费
自南遗城，费而后南蒯为费宰，欲出，季氏遂以费叛继之，公山不狃，又欲去三桓，而以费叛，方季氏之城费也，以为自固之计，不顾其害于公家，不知其为己患者如此，然则害于公者，虽利于私，未有能终利焉者也，以昭十三年之书，围费定，十二年之书，堕费比而观之，春秋之意可见矣。
秋，季孙宿如卫 ，八月，螽， 冬十月，卫侯使孙林父来聘，壬戌，及孙林父盟 ，楚公子贞帅师围陈 ，十有二月，公防晋侯，宋公，陈侯、卫侯、曹伯，莒子，邾子于鄬，季氏曰：楚以十月围陈至，十二月，晋始防诸侯于鄬，盖有畏楚之心，而不能急救也，陈既失恃晋，遂无以宗诸侯，自是而中国盟，防不复有陈，晋亦不复致讨，岂真有意于怀陈者哉！
郑伯髠顽如防未见诸侯丙戌卒于鄵
王氏曰：九年，子驷与晋争盟，词不少屈，而晋人不以弑君为讨，则子驷之不弑君，可见赵氏曰：如实弑而书卒，是庇贼也。
陈侯逃归
汪氏曰：春秋于诸侯之去，楚者皆不书，唯陈郑之逃，中国则书之，所以辨内外而谨其防也。
八年春王正月公如晋
晋悼之立，未及十年，而鲁君四朝，则他诸侯，可知是倍于事，天子之礼也。晋侯亦嫌其太数，故为邢丘之会，以定其数，盖因其来朝而命之，左氏以为如晋听朝聘之数者，非也。
夏葬郑僖公 郑人侵蔡获蔡公子燮
陈之从晋则围顿，郑之从晋，则侵蔡而获其公子，顿与蔡皆楚之与国也，凡向背转移之间，必有所示絶于彼而后可取信于此，此盖主盟者之意，而党附者，亦出于不得已，以为，如此，则其托足者，固无复转移之地，不知启衅速祸，以致其侜张，反覆者，正在于此，凡为人伐者，虽卿书人邢丘之会，郑伯献防而亲听命，则侵蔡之役，出于晋志可知。
季孙宿会晋侯，郑伯，齐人，宋人，卫人，邾人于邢丘，晋侯命朝聘之数，似乎帝制，自为于吴，楚之僣号，相距不逺春秋黜吴楚而不黜，晋者周礼，行人之职曰：凡诸侯之邦，交殷相聘，世相朝也，则诸侯之相，朝聘固先王之所制矣，郑子太叔曰：文襄之伯令诸侯三嵗而聘五嵗而朝此虽僣拟，天子之数要，其令于诸侯以为名者，则犹是相，朝聘之，周礼也，若吴楚之事，他不概见，即如孟诸阳桥之役，宋，郑，蔡，许之，君楚军乗楚车而为其左右已俨然，臣之岂特朝聘而已，至于邢丘之会，则悼公因其故事，而议损之，此正其不安于僣之意，故终悼公之世，凡七年，而公止一朝，季孙止一聘，则他诸侯，亦可知矣。重烦诸侯，而使大夫听命，亦其谦徳説者以是为失政之始，过矣，大夫制命，不可听命，何害春秋？所以人之者以列国之大夫承悼公之谦徳莫能告之以周礼，使复其旧章也。
公至自晋 莒人伐我东鄙
莒既并鄫而稍强，诸侯又莫之讨，是以肆然，敢于伐鲁也。
秋九月大雩 冬楚公子贞帅师伐郑 晋侯使士匄来聘 九年春宋灾
郝氏曰外灾吊则书
夏，季孙宿如晋 ，五月辛酉，夫人姜氏薨 ，秋八月癸未，我小君穆姜， ；冬，公会晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光伐郑，十有二月己亥，同盟于戯。
以莒之弱小，屡奸齐盟，而不能讨，岂遂能得志于郑，诸侯之不欲战，则晋之威力，不足以鼓动，诸侯可知，故书同盟而已。
楚子伐郑
十年春，公会晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光会吴于柤。
传称齐髙厚相太子光以先防诸侯于钟离，是诸侯先自会，会而后与吴会也，盖会戚之后，吴不救陈，则吴之不足恃，已可见矣。故先自会以定其谋，而后与吴会，以观其志也，先会不地，志在后会也，观于此，则知十四年之会，向与成十五年之会，钟离皆可以例推矣。
夏五月甲午遂灭偪阳
汪氏曰偪阳，与柤皆在，今沛县乃吴入中国之要冲，则会柤盖谋，偪阳而灭偪阳，乃以通吴于中国也，齐桓之伯灭谭，灭遂晋文之伯执，曹伯逐卫侯，晋悼之，伯灭偪阳，皆防不揜过，所以为三王之罪人也。
公至自会 楚公子贞郑公孙輙帅师伐宋
髙氏曰：宋受偪阳故也。陈氏曰：凡専将言帅师，茍二国会，则先序主兵者而不言，帅师言帅师，是国自为帅也？按：郑为罢国，而与楚并书，帅师明其师，竞已甚也，罪之深矣。
晋师伐秦
是时，宋方被伐晋，不救宋而伐秦者，秦方南交于楚，去年乞楚师以侵晋，今必出兵以助楚，故伐秦者伐交之兵也，然而晋之失计，实在于此，尝论之晋悼，有深谨之，小心而无豁，逹之大度，以虎牢为中国之要地，而竭力以争之，不敢越郑一步而问陈，蔡者惧，秦之挠其后也，此其所执者深，谨之小心也，去年秦挟楚以侵晋，亦以报麻隧之役耳，诚能降心与之，释怨复，寻令狐之盟，秦景惩于前辙，将图干蛊之誉，则资其兵力，可与攘楚，楚屈而郑自服，陈、蔡，亦相率而至矣。晋悼不能出此，此其所短者豁逹之大度也。
秋，莒人伐我东鄙， 公会晋侯，宋公，卫侯、曹伯，莒子，邾子，齐世子光，滕子，薛伯、杞伯，小邾子伐郑。
诸侯之世子，以皮币，继子男常制也，今以先后至为序列，齐光于四国之上，据实书之，其失自见。
冬盗杀郑公子騑公子发公子辙
张氏曰：郑之从楚，以劳中国，皆騑之罪也，成公之卒，诸大夫皆欲从晋矣，騑以官命未改，止之，及子囊伐郑，子展欲坚守以待晋騑，请从楚而任其咎，发辙，无所匡救，惟騑是从，恶积而不可掩，郑不能讨，而盗杀之，所谓上慢下暴，盗思伐之也，不称大夫，殆以此与。
戍郑虎牢楚公子贞帅师救郑 公至自伐郑
城虎牢，不系之郑者，为天下城之也，戍虎牢，复系之郑者，聚诸侯之师于一国，则一国之病也，楚救多不书，此书楚救者罪，诸侯之不能抚，郑也，此时郑之执政，主谋从楚者，皆死矣以徳绥郑以力御楚，郑必固与晋矣，胁之以威，与楚何异？宜其既平，而复渝也，晋亦自知其过，不复谋郑，郑于是乎共谋从楚矣，从荀防之议发之戍，郑之前，则子展之谋，何待涉颍之后哉！
十有一年春王正月作三军
前此未有，自今创之，谓之作鲁，若旧有三军，不得以作书矣，周礼，公侯之地，方百里者四五，故有大国三军之説揆以王制，孟子之言，国虽大，不过百里，三郊三，遂比于天子之乡，遂戸口多寡不同，岂必一郊一遂，各有一军乎？周礼为后人汨乱，多附以僣窃之事，不可尽信也，鲁颂之公徒三万，则追颂周公之辞，详见读诗畧记成二年，鞌之战，四卿并将盖二军，而正副偕行，其无三军明矣，季武子欲主一军而専之，故请于叔孙穆子而作三军，各毁己之私乗以其数，其名则毁私以为公，其实则夺公以为私也，干侯之祸，兆于此矣。
夏四月四卜郊不从乃不郊
四卜不从，而不郊亦愈乎？犹三望者，已然以四卜非礼，故书。
郑公孙舍之帅师侵宋，公会晋侯，宋公，卫侯、曹伯，齐世子光，莒子，邾子，滕子，薛伯、杞伯，小邾子伐郑，秋七月己未，同盟于亳城，北【亳，公谷作京】。
侵宋以怒，晋而后与之，子展之谋，亦迂且危，所以为此谋者，郑亦苦晋，楚之迭扰而欲其一决也，晋不兴师以伐楚，而日以伐郑为事，口血未干而背之，诸侯道敝而无成，亦何贵乎主盟矣，书同盟与盟，戏同义。
公至自伐郑， 楚子，郑伯伐宋，公会晋侯，宋公，卫侯、曹伯，齐世子光，莒子，邾子，滕子，薛伯、杞伯，小邾子伐郑，会于萧鱼。
郑之反覆极矣，至此而晋忽信之，不疑者，以其告絶于楚也，郑亦果不复叛者，以楚之执行人，知其力止于此也。夫楚之所以不复逞者，虎牢之戍，以逸代劳，初虽偪，郑终能绥，郑也，再书会者，録其服，郑之防也，再书会而不言，郑以服郑而不能服楚，其功未足尚也。比于召陵之再书，盟而称楚，屈完者固有间矣。
公至自会
李氏曰：厉公三伐，终以伐致，悼公三伐，终以会致立文精矣。
楚人执郑行人良霄
啖氏曰：称行人以执，以其事执也，不称行人，以执以已执也髙氏曰楚之力已不能得郑，故执良霄以舒愤懑之气耳。
冬秦人伐晋
秦，楚结为昬姻，故秦为楚伐晋也，晋倚吴以挠楚，使力分于吴，不暇争郑，楚亦倚秦以挠晋，使力分于秦，不暇争陈，蔡也，家氏曰：晋败不书，不与秦之为楚也。
十有二年春王三月莒人伐我东鄙围台
前者莒，苐侵鲁而已，至此，乃敢伐而围者，瞰鲁之三分其民公室，微弱也。
季孙宿帅师救台遂入郓
入者克之，而弗有也，文十二年帅师城郓，则郓固鲁地，而见夺于莒也，今又三伐莒之，虐鲁已甚，因救台之师而入其邑，専之亦不为过，况鲁之故土乎？遂者，急辞也，説者谓诛其擅权，主事非也，然于此书救台入郓者，季孙宿也。于十五年，书救成至，遇者，公也，比事观之，而作三军之利于私，病于公者可见矣。
夏晋侯使士鲂来聘 秋九月吴子乗卒 冬楚公子贞帅师侵宋
庐陵李氏曰传言伐而经书侵着楚之无能为也
公如晋
十有三年春公至自晋 夏取邿
许氏曰：晋始息民，是以楚侵宋而不报，鲁取邿而不讨。
秋九月庚辰楚子审卒 冬城防
庄二十九年，已城防矣，今又城之臧武仲始受邑也，按城以时不书，此则书之者为臧氏，受邑而城，非为国也。
十有四年春王正月，季孙宿，叔老会晋士匄，齐人，宋人，卫人，郑公孙虿，曹人，莒人，邾人，滕人，薛人，杞人，小邾人会吴于向。
传称范宣子数吴之不徳以退吴人，则诸侯之外吴可见，故春秋以殊会书数，其不徳者盖谓吴之伐楚，不于救陈伐郑之时，与晋为声应，乃俟楚共之丧而伐之，以是为无徳于晋也，夫吴之挠楚，楚人疲于奔命，其于中国，亦有掎角之功，要其志，本自为非，为中国，晋自不觉耳，郑未服则进之，郑既服则退之，退之而复与会，则犹未絶之也。欲御楚而増一楚春秋所深虑矣。齐崔杼，宋华阅，卫北宫括不书，而书人左氏，以为惰也，陈氏曰：不亲事于会也，晋侯之志已怠，诸国之大夫，有不亲事于会者矣。
二月乙未朔，日有食之 ，夏四月，叔孙豹会晋荀偃，齐人，宋人，卫北宫括，郑公孙虿，曹人，莒人，邾人，滕人，薛人，杞人，小邾人伐秦。
季氏曰：自文公以来出师，未有若此之众也？然秦闗河四塞，岂易攻之，国哉悼公，特假诸侯，以示威耳。役虽无功，而秦已闭闗自守，终春秋之世，不复与晋争矣，郝氏曰：齐桓之合诸侯也，滕薛而下不与焉，所以恤小而节其力也，晋文寖侈而会，不数悼公之世无嵗不会虽杞，小邾不得免焉，圣人所为蒿目而忧也。
己未卫侯出奔齐【公作卫侯衎】
在诸侯之策，曰孙林父，甯殖出其君甯殖，犹知恶之，圣人作春秋，反掩其罪，而以自奔为文，胡氏以为臣而弑君，其罪已明，春秋发其所未明者以警乎？人君也，然则弑君之罪，岂有未明而必书之大都，其君既没，则以讨贼之义，责其臣子，其君尚存，则以讨贼之义，责其身，世道虽衰，公论犹在，奔亡之余，茍能困心横虑，愤发其所为，未有不可以复振者也。甯殖，谓其子曰：吾得罪于君，名在诸侯君，入则掩之，视其君之出入，若惟吾所制而莫之忌也。春秋以自奔，为文明，其咎之在巳，即以明其权之在巳也。知权之在己，必将奋起而图之，乱臣贼子，斯悚然而有所惧矣，故君之见弑，不论有罪无罪，而皆书弑其君，君之见逐，不论有罪无罪，而皆书出奔，无非正名，定分之义也。君与臣不嫌同词，君臣之辨自明也，正与邪不嫌同辞邪正之辨自明也。
莒人侵我东鄙
报入郓也，莒自灭鄫以来四伐我矣，溴梁之执，未为过也。
秋楚公子贞帅师伐呉
楚不得志于中国，以吴为之梗，故舍中国而伐之，欲先服吴，而后及中国也。
冬，季孙宿会晋士匄，宋华阅，卫孙林父，郑公孙虿，莒人，邾人于戚。
杜氏曰：谋定剽也，以会于林父之私邑也，剽实簒位，晋不能讨，反为会以盟之，悼公之不足为盟主，于是益见。
十有五年春，宋公使向戌来聘，二月己亥，及向戌盟于刘。
汪氏曰：聘而遂盟，已为非礼，况以国君降尊，失列而与大夫盟，又盟于国，都之外乎？公尝如晋，及晋侯盟于长樗，此伯主之，谦以懐望国非诸侯所施于邻国，大夫者也。
刘夏逆王后于齐
临川吴氏曰桓，八年，祭公遂行逆后而纪姜，遄归京师，其逆其归，两从茍简，故并书之，今刘夏以士逆后而齐之归，女无违于礼，故书逆不书归。
夏，齐侯伐我北鄙，围成，公救成，至遇，季孙宿，叔孙豹帅师城成郛。
髙氏曰：卫侯在齐，季孙宿为戚之会，以定卫剽，齐之伐我，以此之故，鲁于是时三分其民，而公室卑弱，已不足以当敌，故书公救成，至遇按季孙叔孙帅师者以公不进，故二卿继之也，二卿师至，齐遂解围而去，成郛已为齐毁，则帅师城之耳，齐之为卫，伐鲁，其事亦直，然不能致诘于晋，而惟鲁是仇，此其恶也，鲁之备齐，城成自不可缓，因齐难而城之，用师亦不为过，然攷其所以致此，纷纭者，由宿之会戚，则咎有所归矣。
秋八月丁巳日有食之 邾人伐我南鄙
髙氏曰邾党于齐，故来伐许氏，曰：政在君则民一，民一则国强，政在臣则民二，民二则国弱，齐与邾，莒，交伐鲁之不竞甚矣，此无他，民分于三桓故也。
冬十有一月癸亥晋侯周卒
十有六年春王正月，葬晋悼公 ，三月，公会晋侯，宋公，卫侯、郑伯、曹伯，莒子，邾子，薛伯、杞伯，小邾子于溴梁，戊寅，大夫盟，晋人执莒子，邾子以归，齐侯伐我北鄙，夏，公至自会。
髙氏曰邾莒伐鲁，鲁告于晋悼公将为会以讨之，遇疾而止，平公即位，遂成父志，罗氏曰：斩焉衰绖而会诸侯，已非礼矣，诸侯咸在，而大夫専盟是大夫，无诸侯也，执邾，莒之君而不归京师，是诸侯无天子也髙厚逃归，齐人益轻诸侯，故公会未至，而齐已见伐矣，晋平之不克，继如此。
五月甲子地震
此三家専政之应也。地为臣道而主静，震则不安于臣矣！汉安帝时，京师地震，杨震以为近臣恃权，逾法之象。
叔老会郑伯晋荀偃卫甯殖宋人伐许
许为郑虐，故不得已而依楚，悼公置许不问，而许遂有弃楚即晋之思矣，会悼公卒而不果，平公遽狥，郑志而伐之，徒激楚怒，许终不服，亦何益哉？荀偃主兵，而首郑伯与垂陇，新城之会，同一书法，传称此役伐楚，败之，未可信诚有之，许当报矣。
秋，齐侯伐我北鄙，围成， 大雩 ，冬，叔孙豹如晋髙氏曰鲁之君臣不能内修其政，以御无道之齐，而乞怜于晋，可耻甚矣。
十有七年春王二月庚午，邾子牼卒，【牼公谷作瞷】，宋人伐陈，李氏曰宣，十四年，宋师伐陈，为晋讨贰也，此年伐陈，不见致衅之由，其事亦与宣十四年，同盖陈自逃归，以后不与中国之盟会者，已十年也。
夏卫石买帅师伐曹
曹近于卫，而不与会，戚以定剽，故孙蒯欲伐之，因田以搆衅也。
秋，齐侯伐我北鄙，围桃齐髙厚帅师伐我北鄙，围防，君臣分道而交，伐恶已甚矣，齐固仇鲁又以邾，莒、党，齐为鲁而见执，故为邾，莒报怨，必欲逞志于鲁也。
九月，大雩 ，宋华臣出奔陈， 冬，邾人伐我南鄙，王氏曰：鲁之四鄙，而莒伐其东，齐伐其北，邾伐其南，鲁之不振，甚矣，国有政，虽小而强国无政，虽大必弱，鲁搜于红，革车千乗岂曰无兵，而陵夷至此者，三家分政，民不知有君故也。
十有八年春白狄来
僖二十九年，介葛卢来书，国书名，犹是中国之附庸也，其书来者，言其不能乎朝也，此直书白狄，则其书来者不与，其朝也。
夏晋人执卫行人石买
石买伐曹，曹愬于晋，卫使石买至晋告，伐曹之故，晋人执之，故书，行人刘氏曰晋知买，伐曹之恶，未知孙氏逐君之恶也。
秋，齐师伐我北鄙，【谷作齐侯】，冬，十月，公会晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子，同围齐围，未有书同者而书同，不以晋侯主兵也，齐之伐鲁，三年之中，五伐四围，陵暴之极，世所未有，晋竟置之，防闻虽以叔孙豹之乞怜，犹迟迟，其未应也，至今秋齐复举大众以伐鲁，然后合诸侯以围之，盖亦激于公议耳，何以知之？邾莒素党于齐以伐鲁，今亦归咎于齐，而从晋以伐之，则齐之不容于公议可知，故书曰：同围齐明，晋之不得専其功也。
曹伯负刍卒于师
书卒于师，谷梁氏以为闵之是也，负刍诚弑太子春秋无贬无贬词，将何以明其讨贼之义乎！
楚公子午帅师伐郑
楚自萧鱼之后不复加兵于郑者八年，今又伐郑者间，诸侯之有事于齐也。
十有九年春王正月诸侯盟于祝柯【公作阿】
防围齐而书盟，围既同围，不以晋侯主兵，则盟亦同盟，不以晋侯主盟矣，其义不言而可知也。
晋人执邾子，公至自伐齐，取邾田，自漷水季孙宿如晋，邾之先君以伐鲁，而见执矣，嗣君不悛，故复执而讯之，然既与围齐，又与于盟，乃执之，以刧其地，是自败其盟也，故公之至不致，会而致伐，书邾田，明非鲁之旧也，书自漷水明，其取之多也？公至而后取田，是鲁独取之，非诸侯之罪也，取田而后宿如晋，是取田为重，拜师为轻也，详书之，而鲁公之狥，利可见矣。晋书人，非晋侯志也，观鲁公之享，六卿贿荀偃，则知其谋之出于大夫也，以大夫而执君取田无王，亦无君矣。
曹成公 夏卫孙林父帅师伐齐
是时，卫侯衎在齐，故林父伐之，晋亦恶其不服，栾鲂与之会，伐栾鲂，不书林，父为首恶也。
秋七月辛夘齐侯环卒，【环公作瑗】，晋士匄帅师侵齐，至谷，闻齐侯卒，乃还。
公孙敖如京师，不至而复，公子遂如齐，至黄乃复，不书其故，不问何事，而皆罪也，此至谷而还，特书闻，齐侯卒，所以明丧不可伐，将得専制之意，与因他故而壅君命者，不可以概论也，此为春秋仅见之事，故以特笔着之。
八月丙辰仲孙蔑卒 齐杀其大夫髙厚
灵公废庄公而立牙为太子使髙厚傅之而厚不谏止，庄公既立，怒而杀之，故书国以杀传，以为崔杼擅杀非也，庄公既杀戎子，执公子牙，则使杼杀厚，亦势所必至也。
郑杀其大夫公子嘉
郑之讨嘉，以纯门之师，可谓正其名矣，犹以杀大夫，为文者以利其室而分之，则所以为名者，疑于托辞而不足以服人，故不得比于良霄之例也。春秋之严，于利如此。
齐灵公 城西郛 叔孙豹会晋士匄于柯 城武成
齐未服，晋必不能忘鲁故城西郛以备之，既与晋平，又恐齐之间已与晋合而为难，故为柯之会以自固于晋，又城，武成以防齐，鲁之怯也甚矣。
二十年春王正月辛亥仲孙速会莒人盟于向
前年祝柯之盟，莒与鲁已释憾矣，今复自盟以结好，于是十五年不交兵，盖莒已结怨于齐，不得不亲鲁耳。
夏六月庚申，公会晋侯，齐侯，宋公，卫侯、郑伯、曹伯，莒子，邾子，滕子，薛伯、杞伯，小邾子，盟于澶渊。
晋平之盟诸侯，前后书同独于此，盟主晋平而不书同者，明齐之所以受盟，为晋之不伐丧也，薛氏曰：齐之无道，十二国诸侯围之而不服，以士匄之，闻丧而还师，遂盟于澶渊，修徳来逺洵不诬也。
秋公至自会 仲孙速帅师伐邾
传称，邾人骤至，以诸侯之事弗能报，夫诸侯之事，邾鲁所同邾，能来而鲁弗能报者，既执邾子，而取邾田，则邾人怒，而鲁人怠也，鲁不能自反，而必报之，亦已甚矣，故书伐邾，不书来伐。
蔡杀其大夫公子燮蔡公子履出奔楚
蔡自践土翟泉以来，不与中国会盟者已七八十年，一旦强以之晋，势必不能燮，与履身为介弟，而处乱朝，不能如鲁叔肹之见几，早自引退，爕以良谋被杀，履以见疑，出奔，以为无罪，则皆无罪也，以为自取，则亦皆自取也。然死者以専杀之义为重，故以杀大夫，为文生者，以责己之义为重，故以自奔，为文髙氏曰履之奔楚，以自理也，陈黄亦然。
陈侯之弟黄出奔楚
陈黄之被譛而出奔，与蔡履之见疑同，然履与燮以兄弟而疑及之固也，黄，则风马牛不相及矣，譛以同谋絶无所因，不过以陈侯宠任，畏其偪，而譛之也，及其被譛，陈侯又不能为之辨，则其宠任之，适以祸之也，故蔡燮蔡履，第书公子陈，黄，则书陈侯之弟罪累上之词也。
叔老如齐 ，冬十月丙辰朔，日有食之， 季孙宿如宋，汪氏曰：鲁自萧鱼以后连嵗交兵不遑，聘问之事，虽向戌之来聘，亦未之报也，今始平于齐，遂寻旧好耳。
二十有一年春王正月公如晋
僖公取济西，田使公子遂徃拜之成公，取汶阳田，则君亲徃襄公取邾田，则季孙宿徃拜矣，君又亲徃拜之，鲁之事晋，渐进而益恭，如此。
邾庶其以漆闾丘来奔
黄氏曰：一受，庶其之叛，而牟夷黒肱接踵而至曲阜之地，滙为贼渊然，鲁之受之君皆不在，季氏实为之也。按春秋之时，惟利是视，然有势自足以取之而弗纳，其降者荀吴之郤，鼓人是也；有力不足以保之，而弗利其属者，季氏之辞，鄫是也。有义不可以有之，而弗庇其叛者，齐景之归，郓讙是也，鲁之于邾，欲取其地则难，因其来而保之则易，故受之以为得计，而不知义之不可以有也。
夏公至自晋 秋晋栾盈出奔楚
左氏所载，栾祁以母譛子以灭其族，恐非人情，殊不可信，晋语云：平公六年，箕遗黄渊，嘉父作乱，不克而死，公逐羣贼问于阳毕，毕曰：去其枝叶絶其本根可以少间，夫栾氏之诬，晋国久矣，栾书实覆宗，杀厉以厚其家，若灭栾氏，则民威而国安矣，遂逐栾盈，以此观之，则因箕遗诸人，以及栾盈，非因栾盈以及箕遗诸人也，传称懐子好施，士多归之。大扺栾盈交，不择人而羣，不逞之徒将倚以庇身焉，此祸之所由及也，厉公之时，栾书为政，而国人弑君，久处嫌疑之际，怨家耽耽，方伺其间，而又私植党与以借之，口实其及也！宜哉！
九月庚戍朔，日有食之，冬十月庚辰朔，日有食之，厯推日食凡一百七十三日，而日一交，一年止二交，交前后不过六度八度而一月，交差约三十度，岂有比月频食之理，唐一行大衍厯云：此在误条，今以授时大统推之，惟九月朔入食限十月朔则否，二十四年之比食，亦惟合于七月，春秋误文，衍文多矣，如隐三年之误，书月日桓，十二年十一月之重书，丙戌，乃其较著者，又何疑于此？汉书惟髙帝三年及文帝前三年比月而食，亦班氏之误，记也，或曰：天文欲为异者，无所不可，何以此后二千年不复一见，其误可知。
曹伯来朝， 公会晋侯，齐侯，宋公，卫侯、郑伯、曹伯，莒子，邾子于商任。
齐始服晋，晋恐其盟不固，则栾氏之出齐，或纳之，故为此会，以坚齐盟，因以锢栾氏也，及齐，果纳栾氏，则又会沙随以戒之。
二十有二年春王正月，公至自会 ，夏四月 ，秋七月辛酉，叔老卒 ，冬，公会晋侯，齐侯，宋公，卫侯、郑伯、曹伯，莒子，邾子，薛伯、杞伯，小邾子于沙随，【邾子下，公谷有滕子】。
称栾盈，自楚适齐，齐侯纳之，其事在秋，晋侯必闻之矣，故为此会，以戒齐侯也，齐侯终保之，晋令不行，亦复何益。
公至自会 楚杀其大夫公子追舒
苏氏曰追舒罪不至死故称国以杀而不去其官
二十有三年春王正月癸酉朔日有食之 三月己巳杞伯匄卒 夏邾畀我来奔
既受其叛，不得不纳其党，春秋书之无遗，词甚恶内也。
杞孝公 ，陈杀其大夫庆虎及庆寅，陈侯之弟黄自楚归于陈。
家氏曰：二庆之诛，黄之复，楚皆専之，春秋书法，若陈自杀之，自复之者不予，楚之専制中国也，汪氏曰：二庆之闭城以楚之诛己而拒之，非叛，陈侯也，故不以叛，书。
晋栾盈复入于晋入于曲沃
凡奔大夫，书复入于邑，或书入于邑，以叛者有矣，未有书复入于国者，书复入于国，非常之辞，盖刧众敌君，矢及君屋，比之鱼石，罪更甚矣。
秋，齐侯伐卫，遂伐晋，八月，叔孙豹帅师救晋，次于雍榆，齐之所以服晋者，以晋不伐丧，有以服其心也，然卫侯衎在齐而剽在会齐，又心非之矣，晋助林父以拒衎，齐亦助栾盈以乱晋，故伐卫者为衎也，伐晋者乗栾盈之难，为衎报晋也，报报之，反晋之祸，固所应得尤而效之，齐之罪为更甚焉，故叔孙豹书救恶齐也，苏氏曰：聂北之救邢，先次而后救，卒能救也，此之救晋先救而后次，终不及于事也。
己夘仲孙速卒 冬十月乙亥臧孙纥出奔邾
纥为臧孙许之，庶子夺嫡，臧为而立之，巳自处于非礼，又为季孙废长立少，以致奔亡，自取之也。
晋人杀栾盈
盈以曲沃之甲，承公门，虽未弑君而已，为冦于国矣，故以讨贼之词，书之。
齐侯袭莒
髙氏曰：以十八年，莒子与于围齐故也。掩其不备，曰袭春秋，独此书袭者罪，齐以诸侯之尊而为盗贼之事也。
二十四年春叔孙豹如晋仲孙羯帅师侵齐
豹如晋，以雍榆之次，谢无功于晋也，犹惧晋之见疑，羯复侵齐，以恱之，盖自平隂而后鲁益轻齐矣。
夏楚子伐吴
髙氏曰楚至是已三伐吴盖急吴而缓中国矣
秋七月甲子朔，日有食之，既 ，齐崔杼帅师伐莒，赵氏曰：齐侯袭莒无获，故崔杼复伐之，成君之恶而已得行其奸也。
大水 ，八月癸巳朔，日有食之。 ，公会晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪，【公作陈仪，】：冬，楚子，蔡侯，陈侯、许男伐郑。
会于夷仪，将以伐齐，以水不克，且闻楚之伐郑，遂去齐而救郑，无损于齐，徒招郑，冦其救，亦不足録矣，传称晋张骼，辅跞出入楚师，踞转鼔琴此犹李广之解鞍纵马，匃奴疑之，而弗敢击也。晋，楚实未交兵，故不书战。
公至自会， 陈鍼宜咎出奔楚， 叔孙豹如京师，许氏曰宣九年，仲孙蔑如京师，自后五十余年，始有叔孙豹，而鲁之聘，王止此矣，是时齐人城郏，不书，齐以叛晋，故媚王非所急也。
大饥
汪氏曰：虽有大水，未尝毁宫室，堕城郭，则仓廪所积，宜无恙也，遽至大饥，无备可知，此其咎不在天道而在人事也。
二十五年春，齐崔杼帅师伐我北鄙，夏五月乙亥，齐崔杼弑其君光。
许氏曰：齐庄肆暴，邻邦而又躬乱巨室，崔杼，因民不忍，以其君与晋市，此足为世鉴矣。
公会晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪。
此与桓二年稷之会，皆受贿，以庇贼也，于彼书成，宋乱于此，不书成，齐乱者，乱之成书，其所始而已髙氏曰以义会诸侯，而以奸终之，故不书伐齐，亦不书，齐受盟。
六月壬子郑公孙舍之帅师入陈
左氏所载，入人之国，未有若子展，子产之有礼者，春秋不免于书入，以陈非首恶薄伐之，以示儆焉可也？入其城，为已甚矣，髙氏曰：去秋夷仪之会，楚与三国伐郑而陈尤致力，今复会夷仪郑，虑楚之复来，故先入陈，以夺其心也。
秋八月己巳诸侯同盟于重丘
受赂而庇贼，何足以主盟，书同而已，文十五年扈之盟不序，诸侯则不必书，同此已序，诸侯于前，嫌于主晋侯也，故书同祝柯之，不书同义，已见前。
公至自会 卫侯入于夷仪
齐，晋既平，因而平衎，与剽分夷仪以与衎，使若两君，然春秋亦因而着之，会夷仪者，剽也，卫侯也，入夷仪者，衎也，卫侯也，彼亦一卫侯，此亦一卫侯不嫌名实相乱者，伤世道之变，诸侯莫能正，而反狥之，淩夷至于此极也。
楚屈建帅师灭舒鸠
陈氏曰：楚书大夫灭国，楚强也，自是灭国多书，大夫晋书，荀吴蔡书公孙姓，郑书防速其不书大夫者，惟吴也。
冬郑公孙夏帅师伐陈【夏公作囆】
陈之不从，中国几年于兹矣，晋不问，而郑伐之，再至于得成，乃已。盖以楚之侮我，谓我怯耳！故摧陈以夺其心也，明年，楚伐郑，又以诸侯将和，楚特徇许之请，则不复御楚，以逞其志，一张一弛，各得其宜，此子产之善谋也，故春秋于此无贬辞。
十有二月，吴子遏伐楚，门于巢，卒【遏，公谷作谒】。
以千乗之君死于一矢，自轻故也。非巢人能杀之，故不书，巢人杀而书门于巢，卒。
二十有六年春王正月辛卯，卫甯喜弑其君剽，卫孙林父入于戚以叛，甲午，卫侯衎复归于卫。
剽列于诸侯之会者，皆孙氏，甯氏为之，甯氏既正其为君，则不得不正，甯喜之为弑也，既正，甯喜之为弑，而林父之背，衎复以叛，书既正，林父之为叛，而衎之归卫，复以名书者不正，甯喜之为弑，则臣之于君，可以轻废置也，不正林父之为叛，则臣之于君，可以私向背也，不名，卫君之复归，则君之于臣，可以智术使而国可以权谋得也，夫子展，子鲜或挽或推，卫侯自有归道，何必借甯喜以弑剽而后入乎？陈氏曰：郑伯入栎，尝与诸侯会垂，则位已定，故不书复归，卫侯入夷仪位，尚未定也，故书复归。
夏，晋侯使荀吴来聘，公会晋人，郑良霄，宋人，曹人于澶渊。
晋党林父使吴来聘，召公为会谋讨，卫侯鲁独亲徃会之，而他国皆以大夫会者，助臣抗君，国君之所痛心疾首，而鲁公则受欺于季氏，而不察也，赵武书人，贬之也，宋曹亦因之而贬，而郑良霄，特以名见者，郑伯为卫侯，如晋知其大夫不为孙氏也，大夫书名为常词，以称人者，形之而见其不党，家氏曰：取卫田以益林父，晋平何利而为此，由晋之诸臣，自为私计，羽翼诸侯之大夫，使之交起为乱，以为彼剖分，宗国之地，而其君不悟，良可喟也。
秋宋公杀其世子痤
凡杀世子必书其君者，父子之间，自有天性，非人所能间也，其君必先自迷而后小人得以动于恶耳。
晋人执卫甯喜
讨其弑剽，执之可也，讨其伐戚而杀晋戍，则是为林父而执之也，其可乎？执卫侯不书，旋释之也，左氏以为归卫姬于晋，而后释如此大恶，春秋，岂得不书。
八月壬午，许男甯卒于楚 ，冬，楚子，蔡侯，陈侯伐郑，许灵公。
许之，受侮于郑，虽迁而不已，晋不能以徳懐之反助郑而伐许，许于是即安于楚，不得已也，至是乞师伐郑以死要之，亦可哀已死，非其所岂所愿哉？楚为之伐郑，得逞以归，而后为谊，不负许也，楚之懐许于流离，死丧之日，抑强以安，弱与晋之辱卫于奔亡，困顿之余，庇贼以抗君者，其得失之相去何如？毋怪乎诸侯之朝楚，而中国日衰矣，故书以志慨。
二十有七年春齐侯使庆封来聘
自侨如逆妇而后齐，鲁不通好者二十余年，叔老一如齐，而复絶者又八年至此，景公立而来聘，欲善于诸侯也。
夏，叔孙豹会晋赵武，楚屈建，蔡公孙归生，卫石恶，陈孔奂，郑良霄，许人，曹人于宋，【奂公作瑗】。
以诸侯分为晋，楚之从而交相见，则是南北两伯矣，使楚能去其王，号与晋协心，辑诸侯以尊王室，虽不得比于周，召之分，陜亦将轶桓，文而上之矣，晋实无志于此，而徒以弭兵为名，兵其可终弭乎？楚日以盛晋，日以衰于申之，会天下之大势，在楚而灭陈，灭蔡，遂纷然不可制矣，所谓同盟而弭兵者仅十余年，向戌，诸人自以为安天下之大计，而不知其啓，天下之大变也，春秋书之无贬，词者不待贬也，杜氏曰：齐秦不交，见邾滕为私属，皆不与盟，故不书，书于宋，则宋与盟可知。
卫杀其大夫甯喜
鲁叔孙氏之竖牛杀孟丙，仲壬而立昭子，昭子立而杀竖牛，仲尼曰：昭子不赏私劳，不可能也，以昭子之立，未尝有求于竖牛也，今卫献因甯喜以求入，既入而杀之，何以服甯喜，故称国，以杀而不去其官，家氏曰：剽篡君者也，他人可杀，而甯喜，不得杀也，甯喜弑君者也，他人可杀，而卫献不得杀也。
卫侯之弟鱄出奔晋
鱄为卫侯，不能请命，天子以大义动诸侯，乃迫于君命，干甯喜以返国，卫侯之无信，早已知之，今复谁咎？故其出也以自奔为文书，弟讥卫侯也，腹心委之，卒以小负见絶情不出于公正，固不可以久也。
秋七月辛巳豹及诸侯之大夫盟于宋
溴梁之会，诸侯在而大夫盟，不系之诸侯，大夫已无君矣，此会诸侯不在，而大夫盟，仍系之诸侯者，夷夏不分共为盟主，此天下之大变，其渐有所自来，不得専归罪于大夫也，会与盟不同，月中有事以间之，故再书于宋，非义所在。
冬十有二月乙亥朔日有食之
二十有八年春无氷 夏卫石恶出奔晋
石恶非甯氏之党也，不过以其君之赏罚无章，自惧不免，故哭，甯喜之死，实未尝与之同谋也。恶惟不哀其父而哀甯喜，卫人遂目之为党恶，亦无以自解耳。使恶诚党于甯，则孙氏之讐也，晋方庇孙氏，恶何为而奔晋乎！
邾子来朝
鲁取邾田，又纳其叛邾，益弱矣，不复能报，故因重丘之盟，以祈修好，而来朝也。
秋八月大雩 仲孙羯如晋
欲如楚而先告晋，由是鲁于晋，楚遂两事焉，不能自强而役役奔命，君子伤之矣。
冬齐庆封来奔
是时齐杀崔杼不书，杼以家乱，自召庆封之难，非以贼讨也，庆封者，崔杼之党也，崔氏亡则庆封，亦无所恃，是庆氏之亡，乃其所自为，岂卢蒲癸，王何能亡之哉！故春秋以自奔，为文不着，其讨贼之功也。
十有一月公如楚
楚既称王，则诸侯朝之必责以事，天子之礼如亲襚，送之事，晋之所不为也，故春秋宁予晋而不予楚。
十有二月甲寅天王崩 乙未楚子昭卒
二十有九年春王正月公在楚
成十年七月，公如晋，十一年三月，至自晋昭，十五年冬，公如晋，十六年夏至自晋，其正月之在晋防，明春秋不书独在，楚则书之，外楚也，此与公在干侯之义不同，干侯以失国而书公在，若昭二十六年，犹书，公至自齐，则正月之在齐不书，况此年季氏之取卞，未至如孙齐之事乎？其书公在义，必不系于存君，特以谨夷夏之防而已。
夏，五月，公至自楚 ，庚午，卫侯衎卒， 阍弑吴子余祭，遏之于巢，余祭之于阍，皆以轻忽自取其祸，然于巢，不书弑，此则书弑者，巢为外贼，阍为内贼也。
仲孙羯会晋荀盈齐髙止宋华定，卫世叔仪，郑公孙叚，曹人，莒人，滕人，薛人，小邾人城杞【，莒人下公谷，有邾人】 ，晋侯使士鞅来聘，杞子来盟。
齐桓之时，淮夷病，杞诸侯城縁陵而迁之，此之城杞，亦犹齐桓之功，然齐桓之城之天下之公义也；晋平之城之，一人之私情也，观于士鞅之来聘，杞子之来盟，自可见矣。以一人之私而勤天下之诸侯，诸侯实应且憎，虽聘之盟之，亦复何益！杞书？子盖灵王贬之，而未及复也，卒称伯，则景王复之矣。
吴子使札来聘
吴始书爵，当时诸侯因其来聘，而进之也，既进其君，不得不进，其使臣故吴之大夫，未有见于经者，札独以名见也。然诸侯之进吴也，偶一进之而已，偶一进之，则犹有外之之意焉，故札以名见而不书，公子也，札虽贤，以吴故畧之矣不能导其君以用夏变夷，而徒以让国为髙非春秋之所贵也，胡氏罪其让国，以致乱则不然，乱之作也，何定之有？宋缪公受宣公之让，终亦至于乱，使季札受之，一传而后能保其无乱乎？春秋之义，未必出此。
秋九月葬卫献公 齐髙止出奔北燕
止以自用，自専被逐，故书出奔，左氏以为公孙虿，公孙灶放之，非也，诚放之当如晋，胥甲父，以放书矣，或谓以臣故其大夫不可以训夫不可训而不书者，为贤者讳耳，岂为权臣讳乎？且放者谓覊置之，勿去其所也，晋或能令之于卫，齐能令之于北燕乎？
冬仲孙羯如晋
三十年春王正月，楚子使防罢来聘，【罢公作颇】。
越椒来聘，不氏，此则氏之史有详畧非义所存，鲁无骇可证。
夏四月蔡世子般弑其君固
父子大变，从古未有，惟楚庄之扵成，始有此祸，而蔡许之服于楚者最久，最固，于是浸滛渐习，相继效尤，而礼义之邦，亦化为，狼之域矣，春秋所以甚恶楚也。
五月甲午宋灾宋伯姬卒
汪氏曰：伯姬以成九年，归于宋，共十五年而宋共卒，婺居三十四年，盖将六十矣，守经而不知变，以逮乎火而死，或者以为过，然观过可以知仁，春秋，録伯姬所以风励千古，使夫不当避而避，以失节于造次，颠沛之际者，知所警也，吴氏曰：盖亦罪，宋之子与臣不能救其君，毋也。
天王杀其弟佞夫【公作年夫】王子瑕奔晋
书弟者，明王之所亲爱，非他人所能间也，然而一朝杀之絶无所忌者，王之昏惑，实有以致之也，以天王之尊，至不能保一弟，又将谁咎？故书天王以杀春秋，未有书王杀者，以王者之权，得以専杀也，佞夫无罪，又非王杀而托之于王，此王政之大乱也，于是特书之明子，朝之乱所由生也，瑕与括同奔晋，必与闻乎？括之谋也，故以自奔，为文法行，必先贵者，故不书括而书瑕，不言出者，天王无出则王子亦无出也。
秋，七月，叔弓如宋，葬宋共姬，【谷无下，宋字】 ，郑良霄出奔许，自许入于郑，郑人杀良霄。
公孙黒之専伐亦罪之大者，而良霄不忍，兄弟之忿，至伐公门，而乱其国，则不得不以讨贼书，良霄以讨贼，书则公孙黒之罪自在所轻矣。
冬，十月，葬蔡景公 晋人，齐人，宋人，卫人，郑人，曹人，莒人，邾人，滕人，薛人，杞人，小邾人会于澶渊，宋灾故，贼未讨，何以书？寝苫枕戈者，臣子之责，今以子弑父，又何有于其臣，盖其国之习俗渐染，匪者深矣，谁复为讨贼者，故书者絶望之词讨贼之事，既无望于国人，则将望之邻国，今晋合十二国之大夫，会于澶渊，又不及讨贼之事，而所恤者止于宋灾而已，使当时诸侯漠然相视，理乱不预知，吾亦无望焉耳。既知救灾恤患，为此义举，而古今大变，置若罔闻此举，岂不可惜乎！权衡轻重，凡事之宜，此其荦荦大者，春秋变例，特书其故，必有深义存焉，如稷之会，书成宋乱，皆春秋一书之大要也。
三十有一年春王正月， 夏六月辛巳，公薨于楚宫卫，有楚宫，因楚丘而名之也，当时鲁宋之间亦有楚丘，或楚宫所由名也，左氏以为朝楚而归，乃作楚宫，则卫之楚宫，作于齐桓之时者，岂亦以朝楚名耶？是未可信。
秋九月癸巳子野卒
子般，子野皆卒于外，其书法皆名而不地，以为可疑，则皆可疑也。郝氏曰：子野居丧而毁，季孙之所不利，昭公居丧不哀，此乃季孙所欲立也。
己亥仲孙羯卒 冬十月滕子来会 癸酉葬我君襄公
襄氏，许氏曰：先王之制，诸侯之丧，士吊大夫会葬，滕子会葬，非礼也。
十有一月莒人弑其君宻州
传载宻州之弑与庶其同庶，其书国以弑者，存疑之词，宻州书人以弑者，阅实之辞也。盖国人弑之于展舆，无与也。
读春秋畧记卷九
<经部,春秋类,读春秋略记>
钦定四库全书
读春秋畧记卷十   明 朱朝瑛 撰
昭公
元年春王正月公即位
昭公之立，必非子野之，命使子野有命，穆叔安得而阻之説者以为内有所承，故书即位者，非也。
叔孙豹防晋赵武，楚公子围，齐国弱，宋向戌，卫齐恶，陈公子招，蔡公孙归生，郑罕虎，许人，曹人于虢。
汪氏曰：春秋于宋，虢之盟，不以楚先者，亦犹黄池之不先吴也，展陵之盟，申之防楚主盟，防则实録而贬诸侯盂之防，宋虢之盟，宋晋与楚同主盟，防则必推而属之中国，高氏曰：宋之盟，齐不预焉，今齐又从楚中国之弱可知。
三月取郓
不书伐莒者，郓为鲁莒，所争其初，盖属于鲁者，公羊氏以为内邑是也。书取者讥乗乱而因以为利也。
夏秦伯之弟鍼出奔晋
鍼不能自抑损，以从礼，乃惧选而去，其国鍼不得无罪，故以自奔为文，然秦伯不能节之于先，又不能抚之于后，亦非所以处兄弟之道也，故书弟以讥之。
六月丁巳，邾子华卒 ，晋荀吴帅师败狄于大卤，【公谷，作太原】。
书大夫帅师，词无所贬，胡氏以为讥之，非也，险阨之地，不利车战，故兵法广地，用车险地，用步毁车，崇卒，乃一时之权冝岂为过哉？闇于大较，执不移等，大则败亡，小则屈辱，亦君子所不取也。十三年，荀吴侵鲜虞，及中人驱冲竞，大获而归，则吴亦未尝不用车也，毁车驱冲，各因其险易耳。
秋，莒去疾自齐入于莒，莒展舆出奔吴【，公谷无舆字】。
此与郑之忽突曹之羇，赤同词，然以郑系忽而不系突，以曹系羇，而不系赤，此则两系之者，展舆为弑君者所立，既立而不讨贼，则不能无望于去疾也，故以莒系去疾而展舆，立已逾年，既去其爵，亦不得不系以莒，以明其为莒君也，展舆方为君去疾，方为臣而书法絶无低，昻则春秋之所，予可知矣。去疾书，自齐入而奔齐，不书盖阙文。
叔弓帅师疆郓田
黄氏曰：叔弓亦季氏之党乗莒之乱春取郓，而秋疆之为季氏，植私而已。
邾悼公 ，冬，十有一月己酉，楚子麇卒，【麇，公谷作卷】，楚公子比出奔晋。
公子围为麇之叔父，而専楚国之政，其属尊而势重麇，特拥虚器耳，当防罢来聘之，时围之，将有大事，穆叔已知之，至于虢之防既设，蒲宫执戈在前，不臣之迹，彰彰在人耳目，未尝畏恶恶名，茍欲弑君，何待其疾而后弑待之，数年而尸居余气反不能稍忍，须臾耶？天下之人见其所为不轨，故推其疑似，以为弑君，庆封讦之，而左氏信之，其实非弑也，经亦书其实耳，胡氏谓诸侯不能讨贼，反从之，而防于申，圣人为诸侯，讳故畧其簒弑以扶中国，则何不讳？申之防而讳围之弑，必不然矣。且申之防，晋；齐，鲁；卫，诸望国皆不与圣人为陈，蔡诸君讳，必不若其为鲁讳之切也。商臣弑父，尝使椒来聘矣，圣人不讳，鲁之交于禽兽也，商臣之弑，大书于防，何独为陈？蔡诸君而讳围之弑乎？胡氏，又曰：正以弑君，将恐天下后世以簒弑之，贼可从之，以防盟而无恶也，夫商臣之来聘，固防盟之滥觞也，圣人不谨之于滥觞而谨之于淊，天亦何及矣！且春秋之义，将使天下后世共明之也，使篡弑之贼，明于此义，以为威力所加，可以掩其恶名，则惟恐威力之不逺而曰以是制人，欲存天理也，可乎？义之难通，必舍传而后可，然则比何以出奔？盖麇之死围，因废其子而自立，比长，次围既不能制，又恐见忌，故出奔也。
二年春晋侯使韩起来聘 夏叔弓如晋 秋郑杀其大夫公孙黒
黒将为乱而不果，则亦未有明据，故子产数之，亦不及此。所犯三罪，乱未及国，比之良霄，犹有间焉，则不得以讨贼书之矣，不为讨贼，不免于专杀，故书法如此。
冬公如晋至河乃复季孙宿如晋
郭氏曰：公如晋吊，少姜之丧，晋以非伉俪，辞在晋，未为失礼也。书至河乃复，于以见公之妄动，自取屈辱也，公既反，则遣宿将命以终其事，亦礼之常，公羊，谷梁妄生意见，非春秋之意，按晋之拒公，始于十二年，此时初立，固未有间言也。
三年春，王正月丁未，滕子原卒 ，夏，叔弓如滕，五月，滕成公。
襄公，滕子来防故使大夫报之，亦犹公朝于晋，楚，晋，楚使大夫来聘也。
秋小邾子来朝 八月大雩 冬大雨雹 北燕伯欵出奔齐
啖氏曰燕伯书名者罪其终失地非复诸侯也
四年春王正月，大雨雹，【公谷作雪】，夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申。
申为王室重地，宣王所以封元舅作屏翰者，楚灭而有之，楚之心，路人知之矣，子重尝请申吕以为赏田，申公巫臣曰：此申吕所以为邑也，是以为赋，以御北方，申之北方，切近王畿，肆然有窥，王室之志，故合诸侯于此，汉高光武之取天下皆始事于宛，宛即申也，楚之智谋，盖已先得之，故尝卜得天下而不吉，则投诟天而呼曰：是区区者而不余畀，余必自取之，其自怙如此之悍也，其志岂在吴哉？特以人心之未附，故转而谋吴，非其本懐也，蜀之防，虽皆列卿，而齐秦鲁，卫皆与焉。此防则惟其与国及诸小国耳，若齐秦鲁卫以及曹，薛邾杞之属，皆不能致之，惟宋以世子防，又后至而先归，虽其素属之，郑最弱之滕，与小邾，亦一防而终不与也，则人心之向背，可知楚灵之欲，未至于大肆者，殆为此也。要其防申之意，甚叵测矣，不然，吴在东南，距申千里而遥，而所防者又皆东方诸侯，何必于申而为防哉！
楚人执徐子 ，秋七月，楚子，蔡侯，陈侯、许男、顿子，胡子，沈子，淮夷伐吴，执齐庆封，杀之，遂灭赖。
执徐子，将以威中国也，既与之防而复执之，益失诸侯之心矣。宋郑滕，小邾虽防，而即去之，则中国诸侯仍莫之与矣，故楚之书爵已久，至此而复人之以见楚势方张，而诸侯外楚之心未至，冺没也，伐吴复序，诸侯以见从之者皆乆附于楚之诸侯也，杀齐庆封，亦书执不以讨贼书者，所云懐恶而讨虽死，不服是也。楚灵虽不弑君，然簒夺之罪去，弑君几何？庆封之言，未为过也。灭赖曰：遂言其灭之之骤着，其陵小之暴也。
九月取鄫
鄫故属鲁莒，灭而有之，今叛而复来，故不系之莒，王氏曰：鲁能请于天子复立，鄫后斯善矣，因而兼之，则恶也，故书取。
冬十有二月乙夘叔孙豹卒
五年春王正月舍中军
汪氏曰：襄二十九年，享范献子，公臣不能具，三耦则公室，无民可知，今季孙复舍中军，以国民四分之而已，取其半，非独弱公室，亦欲乗叔孙之家祸，退之使同，仲孙弱二家而强己也，经书舍中军，而不言其故，至十年，伐莒，则书季孙意如，叔弓，仲孙貜帅师哀二年，伐邾，又书季孙斯，叔孙州仇，仲孙何忌则三家各将一军，叔弓则佐季孙而别将四分取二，其事了然矣！公羊以为复古，谷梁以为复正，非也。
楚杀其大夫屈申 公如晋
汪氏曰：公之如晋者，七至而见止者，一及河而不至者五，此行亦以莒人之愬，几不免于辱，盖习于威仪，而不知礼之本，是以徃徃轻动而取悔也。
夏莒牟夷以牟娄及防兹来奔
外来者之不正，必内之不正，有以召之也，季氏有叛君之心，故叛人以类至也，牟娄即隠四年，伐杞而取之者，莒以兵取此，不烦兵而自致，天若假手于鲁以报之，似乎不害于义，春秋与防，兹同讥者总之，取非其有也，若唐之维州，宋之绥州，皆吾故土，义所应复苐，须择人以守之耳，纳降之事，非春秋所讥也。
秋，七月，公至自晋 ，戊辰，叔弓帅师败莒师于蚡泉，【公作濆泉谷，作贲泉】。
莒讨牟夷而来，鲁不自反，又败其师鲁大夫之罪，莒之来伐，不书。
泰伯卒 ，冬，楚子，蔡侯，陈侯、许男、顿子，沈子，徐人，越人伐吴。
越亦称王，春秋外之，今始见而即称人者，亦犹防申之不殊，淮夷也，从事者皆楚之属，则皆夷也。不得独摈越矣，晋通吴以制楚，楚又通越以制吴不知楚未困，而晋已先弱，吴未忘，而楚已先破，亦何益于己哉。
六年春王正月杞伯益姑卒 秦景公 夏季孙宿如晋
鲁取莒邑，莒人愬于晋公徃朝晋，则欲止之，季孙宿如晋，则享之有加笾，知宿之自结于晋者深。
杞文公 宋华合比出奔卫
寺人之祸，古今同患，春秋不罪栁之譛，而以合比自奔为文者，臣不宻则失身，合比不能敎，太子以积诚悟主，徐俟其间，而轻议杀之，几事不宻以致害成合，比亦不得辞其咎也。彼譛人者，固无足责矣。
秋九月大雩 楚防罢帅师伐吴
楚至是已五伐吴而终不得志于吴也
冬叔弓如楚
公不防申惧，楚之见讨也，欲徃朝又惩于襄公之取辱，故使叔弓徃聘左氏以为吊败，吊败之礼，岂可施于汰侈，自怙者乎？
齐侯伐北燕
家氏曰：晋人纳捷菑，则书弗克，齐侯纳燕，伯而弗克，则不书者，诸侯失国诸侯纳之正也，非奉少夺长之比也。但齐景受贿而退，故止书伐，若以强陵弱，而非纳燕君耳。
七年春王正月暨齐平
齐景初立，庆封来聘，未几，鲁受庆封之奔齐，人以为让，故鲁乆不报，至是乃与齐平，暨犹与也，及者，我欲之暨者，彼此同欲之也，左氏曰齐求之，何以齐不来盟，而叔孙婼徃莅盟乎？
三月公如楚
叔弓之聘，已足以谢楚矣，今又以防启疆之召，不敢不自徃也，夫楚灵数伐吴而不得志，兵威可知，非特义不可辱，即其势亦不足畏也，公朝之无识，甚矣。
叔孙婼如齐涖盟【婼公作舍】夏四月甲辰朔日有食之 秋八月戊辰卫侯恶卒 九月公至自楚 冬十有一月癸未季孙宿卒 十有二月癸亥卫襄公
白虎通云：诸侯薨，世子赴告天子，天子遣大夫防而赐之諡，是诸侯之諡，必赐自天子也，春秋诸侯不请于王，而私自諡至卫，襄公薨，独告丧于王，且请命，王使成简公吊，且追命襄公则冝赐之諡矣。而传不言经之书，书諡，与他诸侯同，则是王未尝赐諡，也虽赐諡之典乆废既自下请之，何难复行？窃尝攷之，周礼太史之职，曰：小丧赐諡，不言何丧？而小史之职，曰：卿大夫之丧，赐諡读诔，则太史之小丧，亦谓卿大夫也，不及诸侯明矣，曲礼云：诸侯既，见天子曰：类见言，諡曰类。夫诸侯未除丧，不入见天子，此云既而见，或谓诸侯入仕于王为卿大夫，而于王畿者，曲礼不明言之，后世遂有诸侯必请諡天子，必赐諡之説而实非也，諡以尊名，节以一惠，期于恊众，取信而已，所云贱不诔贵，幼不诔长，皆以不能无私耳，今以举国之人，公諡之臣子，何所容其私降，至春秋之时，犹有以子继父，而諡之最。恶如郑厉公者，则春秋以前愈可知己，且人之生平，参差百出，期于取信，恊众，非知之深者不能，诸侯未仕于天子，则天子知之不如国人知之深也？故景王之命卫襄不言其行，则亦不及其諡，諡固不必自上出也，刘向列女传曰：栁下惠死，门人将诔之，妻曰：将诔夫子之徳二三子不知妾知之，于是诔之，而諡之惠，夫柳下惠为鲁大夫，而諡出于其妻，夫子因而称之，无异词，知春秋之于私諡，无讥也。
八年春，陈侯之弟招杀陈世子偃师 ，夏四月辛丑，陈侯溺卒。
晋献之杀申生，宋平之杀痤，陈哀之，杀偃师，皆由于嬖宠匹嫡，然晋献宋平，皆志于杀其子者也，故书君以杀陈哀，则非志于杀子者也，苐恐身殁之后，留不见容，预属诸贵戚，则已有相抗之势矣，又亲任匪人，以召大祸，其咎实在陈哀，故书陈侯之弟以杀书君之弟以杀与书，君以杀者，罪固有间，然书君以杀者，止于杀其子而已，书君之弟以杀，则非徒杀其子，又陷其弟于大逆，其辠似更甚焉，是故家庭骨肉之间，不可以有所偏私，有所偏私，未有不基怨而召祸者，权之在己，则以譛杀申生，与痤是也。委权于人，即以専杀偃师是也。属之得其人，亦不能保其所爱，汉周昌之于赵王如意是也。属之不得其人，遂至于丧家殒身以及其国，陈招之于公子畱是也，高氏曰：楚观从纳公子比，而楚灵缢，春秋书比弑其君陈招，立公子畱，而陈哀缢，春秋不书，畱弑其君何也？比之立势，不与灵并存者也。是灵之死，由于比也。招之立畱，以君有废疾，不可以君国，故迎君意而立之也，君之死，自以嫡庶失所，悔恨其所为而死。不以畱也。
叔弓如晋
楚成章华之宫，则朝之晋成，虒祁之宫，则贺之公，自此亦有台沼之乐矣，郎囿所由筑也。
楚人执陈行人干征师杀之陈公子畱出奔郑
楚欲示威于陈而妄杀无罪，非所以威陈也，徒足以失诸侯之心，故书人畱不宜立，而立不成，其为君，故书公子。
秋搜于红
陈氏曰：搜狩不书，必违礼而后书，于是时四分公室矣，搜于红，而革车千乗皆三家之师也，自是而屡搜，三家所以耀武焉耳。故桓庄之狩必书，公昭定之搜，不书公矣。
陈人杀其大夫公子过
招畏国人，公论委罪于过而杀之，故书人以杀，然招之罪更重于过春秋，不与招之杀也，故书杀而不去其官。
大雩 ，冬十月壬午，楚师灭陈，执陈公子招，放之于越，杀陈孔奂，【公作瑗，】陈哀公。
称师以灭着，其用众也，招不以讨贼书，而书执者，楚因乱以为利，不足以服招也，奂则以讨贼书三传，莫详其説茅堂胡氏以为奂尝与楚通谋，以灭陈，不知何据姑阙之，哀公者，嬖臣袁克也，陈既灭矣，鲁必不防，然犹书之不与，楚之灭陈也。
九年春叔弓防楚子于陈
陈之事楚乆矣卒为楚灭，此亦诸侯之前鉴也，不能自强以备之，乃使大夫聘问焉，无防甚矣，传称防楚子者四，国大夫经不书，虽至而不防也。
许迁于夷
迁夷与迁，叶皆楚，迁之而以自迁为文，其义亦复不同，迁叶之前，尝书郑伐则其自迁者，自欲之也，迁夷之前，无书伐许者，则其自迁，乃自取之也。许既委心于楚，则不得不听其令，其屡迁也，又将谁咎？
夏四月陈灾【公谷作火】
高氏曰：陈为楚所灭，书灾而还，系之，陈亦如，鄘为卫所并，删诗而仍存鄘之风，皆所以存天子之建国也。
秋仲孙貜如齐 冬筑郎囿
家氏曰：桓狩于郎庄，筑台于郎，皆有备变之意，今筑以为囿，直为游观之地矣。张氏曰：以左传观之，有以见意如之，逢君也。
十年春王正月 夏齐栾施来奔【齐公作晋】
高氏曰：栾施欲伐陈，鲍至与君战，不胜而奔，其罪大矣，鲁方通聘于齐，而遽受其奔亡之臣，非义也。
秋，七月，季孙意如，叔弓，仲孙貜帅师伐莒，【意公作隠】。
陈氏曰：鲁舍中军四分，公室季氏，择二，叔弓佐意，如序于仲孙貜之上，而叔孙婼居守也，自是讫春秋鲁有四卿而权归三家，又云：左氏用人亳社之説事不经见，恐鲁未必至此，按莒，在襄公之初七年而四伐鲁，其侮鲁者至矣，鲁欲报之，亦不为过，然既盟于向，今乗其君弑国乱而背之，不可谓义，且取邑纳叛，因以为利，毋怪乎！莒人之来讨也，既败其师，又三卿并将以伐之，可乎？此皆季氏之専横其罪，不在公也，一季氏也，前者莒四伐而报之，仅一入郓而已，何其怯也？今之侮莒者，日进而不已，又何其强？此固由莒有盛衰，亦以前者，为国报怨，今则为己殖私也，叔弓系叔肸之后，不在三桓之列，十三年，为季氏围，费知为季氏之佐也。
戊子晋侯彪卒九月叔孙婼如晋晋平公
古制诸侯薨，士吊大夫送，晋文襄之伯令则大夫吊，卿共，事见于郑，子太叔之对，晋大夫者如此，故鲁之防于晋徃徃使卿而齐惠，滕成宋平，亦因以此礼行之，在滕成则昭公所以重其报，礼在宋平，则季氏所以厚其私姻也，齐惠则宣公感其立己，亲徃奔丧，卿之防又不足言，此皆后世之变，礼也，故书。
冬十有二月甲子宋公成卒【成公作戍】
十有一年春王二月，叔弓如宋，宋平公，【公作正月】，夏四月丁巳，楚子防诱蔡侯般，杀之于申，【防谷，或作干】，楚公子弃疾帅师围蔡。
楚子书名，灭王之同姓也，是时，蔡虽未灭而灭之，之势已成，于此般可杀也，国不可灭也。故与卫侯灭邢同义，若蔡侯书，名非贬也，诸侯终则书名，常变皆然，陈氏曰灭，不言围而言，围所以病晋也，前年弃疾奉孙吴围陈，已而灭陈，曷不于彼焉病，晋盖合八国于厥慭，而不能师，此为甚矣。
五月甲申夫人归氏薨 大搜于比蒲
红之搜革车千乗徒亦众矣，自根牟至于商，卫地亦广矣，然其始犹或忌君之心，故不以大书今君有大丧，国不废，搜已絶无忌君之心矣，故自是而后，皆书大搜。
仲孙貜防邾子盟于祲祥【公作侵羊】
鲁与邾之仇隙深矣，自盟重丘，而后邾子来朝，鲁防邾悼公之则已，释怨而修好，至是复盟，以信之，盖邾志也，春秋内大夫特盟诸侯者五，郪丘之盟，齐赤棘之盟，晋拔勾绎之盟，邾皆书及内为志也，此独书防则非内志，邾畏鲁之反覆，故欲盟也，以大夫求盟于诸侯，犹可以诸侯求盟于大夫，则愈亢矣，邾子虽盟，而衔恨不已，良有以也。
秋，季孙意如防，晋韩起，齐国弱，宋华亥，卫北宫佗，郑罕虎，曹人，杞人于厥慭，【公作屈银】。
厥慭之防以救蔡为名，饰盟主之故事实，无志于救蔡也，自晋，楚分伯之后，以陈蔡为楚属乆已度外置之，故遣使请命而已，不复命将出师也，不然，合八国之众，恊心御之，楚虽强，亦何足患乎？説者谓春秋无贬词，原其心而谅其力也，误矣。汪氏曰：春秋书厥慭之防于围蔡之后，灭蔡之前，不书救蔡，则厥憖之大夫，不待贬絶而罪恶见也。
九月己亥，我小君，齐归 ，冬，十有一月丁酉，楚师灭蔡，执蔡世子有以归，用之【，有谷作友】。
谷梁以用之，为杀也，左氏以为祭山公羊以为筑防其説不一大抵皆言杀之与邾，用鄫子叩其鼻，以衈社者不同，蔡之即楚，以楚为可恃也，既诱而杀之，围而灭之，又执世子而用之，其受祸之酷烈，至于如此，春秋备书之一，以恶楚之暴，一以伤中国之不能救，一以着蔡之失，足非类而自取竒祸为万世之大戒也。
十有二年春齐高偃帅师纳北燕伯于阳
家氏曰：燕伯入阳，卫献入夷仪，皆为乱臣所拒，不得，遂返其国，故皆不名，以正君臣之分。
三月壬申郑伯嘉卒 夏宋公使华定来聘 公如晋至河乃复
事有词同而义异者，此事乃见，二年，公尝如晋而复矣，书季孙如晋，则知宿可以终事，而晋之辞，公非拒公，春秋止讥公之轻动而已，此后书如晋而复者三，皆不书，大夫如晋，则知大夫不足以终事，而晋之辞，公为拒公，春秋痛公之不能自强也，此年公子憖如晋不书，虽行犹弗行也。
五月，郑简公 楚杀其大夫成熊，【公作然谷作虎】。
黄氏曰：楚防以熊为若敖之余而杀之，因宣四年，鬬椒之乱也，熊于得臣，为四世孙，虽与鬬氏同出于若敖，而系隔数世事，近百年，一旦株连及之，楚之淫刑如此。
秋七月 冬十月公子慭出奔齐【慭公谷作慗】
南蒯谋去季氏，以公子慭代其位，不克而以费叛，慭遂奔齐，假公以济私，非出于忠谋也，故书出奔慭，如晋不书，故还自晋，亦不书。
楚子伐徐 晋伐鲜虞
晋书国号，当是阙文，以为行诈而外之，春秋之行，诈者可胜外乎？晋文之谲，亦将与楚同诛，春秋之法乱矣，苏子由曰：晋伐鲜虞，不救陈，蔡，力非不足而弃诸侯，故夷之夫，春秋不夷灭国者，顾独夷不救者乎！
十有三年春叔弓帅师围费
汪氏曰：经书围内邑者，五书围棘者，复本国之邑，如攻他国之邑，讥不能修徳以服之也，书围费围郓，及两围郈者，讨本邑之叛，如复旧邑，讥不能正己，以驭其臣也。
夏，四月，楚公子比自晋归于楚，弑其君防于干谿，【谿谷，作溪】防未死，而比已立，势不两存，比之弑之必矣。夫防亦簒国之贼也，比未尝一日事之，安得目之为君所云，去国虽乆君臣之分犹在者，谓所事之旧君，非所语于簒国之贼，然而春秋书曰：弑君者，盖推见至隠之词也，防之汰侈，人皆知其必乱，比若名其为贼以义讨之，必求郏敖之后而立之，己何利焉？唯成其为君，俟其乱而图之，则次及之，序非己而谁？是比之志，固欲成其为君也，安得不以弑君目之。
楚公子弃疾杀公子比【杀公作弑】
比已立矣，弃疾为之司马而杀之，不以弑君书者，弃疾首事，而比不让，弃疾固不以为君也，亡无爱征，国人亦莫以为君也，惴惴焉相恐，以王之将至，即比亦未敢自以为君也，然弃疾尤而效之，又何以责比之贪位，故亦不以讨贼书而并书，公子见其无以异也。
秋，公防刘子，晋侯，齐侯，宋公，卫侯、郑伯、曹伯，莒子，邾子，滕子，薛伯、杞伯，小邾子于平丘，八月甲戌，同盟于平丘，公不与盟。
晋失诸侯，盖已乆矣间楚乱而大合诸侯，临之以天子之老，可不谓盛焉。宜共弃其旧恶，恊力以谋楚，乃矜其兵甲，威胁邻邦，不欲盟者，强之使盟，欲盟者辱之，使不盟，非所以宗诸侯也，故书同盟而已，然自是而后楚，不入冦中国稍安，陈、蔡，得以复其国，未必非此盟之力也。比事而观，则先声震，楚之功与强众迫邻之罪，俱见于此矣。以再书平丘为有恶焉，公不与盟为幸者，非春秋之义也黒壤之防盟异地，公不见有盟而不与也，故为公讳之，平丘之防，盟同地，则公见有盟而不与也，自不能为公讳矣，沙随之不见，公讥晋也，平丘之公，不与讥公也，书法亦自不同，义已详，前莒之诉，鲁宜也，邾已修好，而以诉以祲祥之盟，鲁志不诚也。
晋人执季孙意如以归
汪氏曰：沙随不见公，则执行父平，丘公不与盟，则执意如晋，亦知季氏之专矣，知而不能治之，由晋之诸卿，庇其同类故也。
公至自防 蔡侯庐归于蔡陈侯吴归于陈
楚灵迁许胡，沈道房，申于荆而陈，蔡之裔，亦杂处其中，非我族者，志既不附，而居中俟隙，亦易以生谋，且挟愤怨之情，乗众多之势，未有不至于大乱者，即弃疾之入亦用陈，蔡之师，此己事之明騐也，晋合诸侯于平丘，其势甚盛，倘使诸侯攻其外，陈；蔡，诸国反其内，楚事危矣，弃疾之，封陈蔡固以报，其入楚之功，亦以除其腹心之疾，故并诸迁国，而皆复之，盖自为计，非仗义也，春秋以自归，为文不与，其封也。
冬十月蔡灵公
般为弑逆，以致灭亡，不宜也，而之，公羊氏以为不与，楚灭是也，既之则书，諡书公，其常词也，然复国而后，危不得也，书之，亦足以儆矣。
公如晋至河乃复
汪氏曰：公如晋，请季孙也，黄氏曰：将除季孙也，按公子憖，欲去季氏，以告公而从公如晋，则公之欲去季氏，信矣，然晋以邾莒之诉，执意如以辱公，亦公所不甘也，当以汪説为正。
吴灭州来
春秋详楚伐吴，畧吴伐楚以中国之患在楚，不在吴也，至是而灭国则志之，以渐不可制，其为患，当不在楚下耳。
十有四年春意如至自晋
大夫不致，惟见执也，而后致所以着君与大臣同忧患之谊也，行父之执不致，与公同至，公为重也，汉苏武自匈奴归，诏武奉一太牢谒武帝园庙，亦犹古者告至之礼也。
三月曹伯滕卒 夏四月 秋曹武公 八月莒子去疾卒 冬莒杀其公子意恢
书公子以无罪也，书国以杀罪累上也，杀意恢者，公子铎谋之，蒲余侯行之于郊，公无与也，然而罪累上者，郊公居丧弗慼，国人弗顺，此公子铎之党，所以肆其奸也；郊公之出入不书，不书史畧之也。
十有五年春王正月，吴子夷昧卒【，左谷作夷末】。
二月癸酉有事于武宫籥入叔弓卒去乐卒事
凡言舞者，必先干而后羽武舞，常在先文舞，常在后也，籥者，文舞万者，武舞籥入而卒，万舞已终也，去乐者，去籥舞也，不云去籥，而云去乐者，如卒于万入之初，则亦去万矣，以是为合于礼，故书曰：去乐，以别于万，入去籥之，非礼也，武宫不宜有事，然既有事焉，则俎豆簠簋之，既陈者自不可轻彻也，惟去乐为得宜，他庙亦然，至武宫之非礼，已见于书立矣。
夏蔡朝吴出奔郑【朝公作昭无出字】
朝吴为蔡，臣弃疾灭其国，而不能死，反面事之者，以有蔡侯庐在也，庐之复国，吴与有力焉，功成身退，以明其志可也，犹恋恋于利禄，是以见信于弃疾而不能取重于蔡，人无极之譛，所由来矣。春秋先自治，故以自奔为文。
六月丁巳朔，日有食之。 ，秋，晋旬吴帅师伐鲜虞，一荀吴也，前者伪假道而伐鲜虞矣，今又伐鲜虞，围鼓而不纳其叛，不受其降，此亦欲张固翕之术耳，至二十二年，即潜甲袭鼓而灭之，视昔之伐鲜虞，其用诈为更深，然而无贬词者，文宣以后书大夫帅师为常，其媺恶自随，事而见也，鲜虞无罪，伐而又伐，即此已为非义，又何论其诈，与非诈耶？前之书国为阙文，于此益信。
冬公如晋
临川吴氏曰：盟则不与，朝则不纳，辱已甚矣！至是，又以释意如而徃谢焉，盖畏大国不敢以辱为耻也。
十有六年春齐侯伐徐
襄陵许氏曰：齐景之时，吴，楚方争，晋既不能逺畧以齐之强务徳修政复桓公之业可也；而区区争徐之利，志亦卑矣。
楚子诱戎蛮子杀之【蛮公作曼】
楚防之诱杀蔡般自以灭王同姓而名，非徒以诱杀也，则此之诱杀而不名，亦非以戎狄故畧之也既书诱杀其罪已着不在，名与不名也，般之弑父，沦于禽兽，又何中外之辨乎？至若蛮子之不名，则贱而畧之非以其罪轻也，潞子婴儿，无罪犹名，岂有罪而轻者，反恕之而不名乎？以有道之君，视无道之君，则一可贵，而一可贱，贵者以名为贬贱者，以不名为贬也。
夏公至自晋
僖公十七年冬，防淮，至明年九月而书至，以有诸侯之事也，成十年之如晋，襄二十八年之如楚，与此之如晋，皆逾三时而始返，则未尝有诸侯之事，其见止于大国可知，至于见止之故，不过以取郠，既释意，如而复止，公则意如之，自结于晋，以胁制其君者，亦可见矣。
秋八月己亥晋侯夷卒 九月大雩 季孙意如如晋冬十月晋昭公
十有七年春，小邾子来朝， 夏六月甲戌朔，日有食之，大衍授时二厯推是年日食当在秋九月，此书夏六月，盖误文也，即以十五年六月日食，与二十一年七月日食，参互考之，于前间二十五月，于后间五十月，约畧交限逈不相值，不待布筭，而可知者，然则传载昭子之论，当在十五年六月，因经之误，遂误载于此耳。以此推之，经传之误者多矣。
秋，郯子来朝， 八月，晋荀吴帅师灭陆浑之戎，【公谷皆无之，字陆浑，公作贲浑】。
陆浑之戎，宻迩王室，请命于王而伐之，俘而投之，塞外可也，以祭为名，掩其不备而灭之，非问罪之师矣，春秋书之，无贬辞者，功过亦可以相凖也。
冬有星孛于大辰
春秋着咎征，不言事应而事应具焉，亦惟占其大槩而已，孛为兵象，大辰者，心为明堂，天子布政之所，后五年，王室之乱，兆见于此则有之，至乱之生于嫡庶，非可预决也，心为大火，明年五月之火灾，兆见于此则有之，至灾之作于宋，卫，陈，郑非可预决也，左氏传及刘氏五行志皆事，后附防之言，未足为据，或者因其天变，参以人事，庶或遇之，子产曰：天道逺人道迩言人事，可以消天变也，王安石引之以谢彗星之见，直以天变为不足畏，则悖矣。
楚人及吴战于长岸
陈氏曰：前书楚子伐吴而已，至是书人，以战则以吴，楚敌言之也，楚之伐国不书，君大夫者，十八年，而吴入郢矣。
十有八年春王三月，曹伯须卒 ，夏五月壬午，宋，卫，陈、郑灾。
外异不书，四国同日而火，此异之甚者，故书之，公羊氏曰：为天下记异是也。刘氏曰：其序，宋；卫，陈，郑尚爵也，卫陈同爵则尚亲。
六月，邾人入鄅 秋，曹平公 冬，许迁于白羽，九年，许自叶迁夷，后又迁荆楚平，复诸迁国，又自荆迁叶，今复自叶而迁也，传载王子胜之言曰：叶在楚国，方城外之蔽也，土不可易，则迁之亦楚志耳。以自迁为文义，与迁夷同。
十有九年春宋公伐邾
宋之伐邾，虽因向寜之私请，然宋公自将而徃，则是讨有罪也；继，邾人入鄅，而书春秋，盖予之矣，取虫是自利也，不书，以其讨罪而恕之也，归鄅俘是行义也，亦不书以取虫，薄其徳也。
夏五月戊辰许世子止弑其君买
左氏曰悼公疟，饮世子之药而卒，世子奔晋，公羊氏曰：止进药而药杀，则是以药杀之，故惧讨而奔也，为故乎为过乎？则不可知，总之过不加于君父，而况死生之际，忍于轻试，虽过亦故也。故谓之弑。谷梁不尝药之説则非也胡氏以为除恶于防，虽罪有轻重，同科而防，则春秋列国无父，无君之罪，较之不尝药者，或更甚焉，即如陈公子留为招所立，而其君缢，春秋不以弑君罪之，而况于不尝药者乎？论道不得不严，不严则流弊无极，孟子之论，杨墨是也。用法不得不恕，不恕则比屋可诛，孟子之论，交际是也，春秋固论道之书，至于讨乱，除逆亦千古，用法之凖也，轻重之际，可无辨乎？
己夘地震 秋齐高发帅师伐莒
季氏曰：此齐景窥晋衰而争伯为鄟陵防盟之端也。
冬许悼公
蔡般既君其国，或不得以讨贼之事责之，国人许止未尝为君，则其国之君臣，皆得而讨之，然许悼公亦书，者总之，蔡许之，国人习于楚而安焉者乆许其尤固者也。寝苫枕戈之礼，安可望之蛮荆之俗也哉？圣人所以太息而书也。
二十年春王正月， ；夏，曹公孙防自鄸出奔宋，【鄸谷作梦，】凡叛而奔者，书自宋，华亥之，自南里宋辰之自萧是也。此未尝叛，而书自者，刘氏以为待放，其説近是以曹无大夫，而书公孙为贤之则不然，鞌之战，书曹公子首矣，书氏书名，亦其常词，凡以自奔，为文者皆责其自反也，诚贤之则当如宋子哀书字以奔矣，但比于据邑以要君者，差为贤耳。故臧孙纥之自防而奔，不书自防，不与其请，命也。此其与其待命，故书自鄸。
秋盗杀卫侯之兄絷【公谷作輙】
尉止书盗贱也，齐豹书盗贱之也，豹为司冦，而与絷狎，非有杰黠之材，豪悍之力，不可制御者也，迹其行事乗人不备而击之，不过一盗而已，卫侯以一国之君不能明其政刑以治之，使得肆虐于君之同气，则亦不君甚矣，故书盗以杀兄，罪累上也，据左氏所述本无不畏，彊御之名，如荆聂所为者谓之求名而不得非也。胡氏归罪于宗，鲁亦迂甚。
冬，十月，宋华亥向寜，华定出奔陈，【寜公作寗】 ，十有一月辛夘蔡侯庐卒。
二十有一年春王三月，蔡平公 ，夏，晋侯使士鞅来聘 ，宋华亥向寜，华定自陈入于宋南里以叛，【公作畔，】谷梁氏曰叛，直叛也，言直叛而不作乱，左氏称华氏引吴楚之师以为援，安得云不作乱，然攷其始末，华，向之奔，无复入之志，君以华多僚之譛，逐华防，于是华氏人人自危，遂召亡人，而据南里以叛，其志亦欲举族出奔宋，又严于城守，华氏惧其弗克，故引吴师以自救，救之，而终弗克也。故乞楚师以逆己总之，志在保家室而已，春秋于宋鱼石之入书，楚伐宋，于晋栾盈之入，书齐伐晋，此不书吴，楚之师者，以其无志于伐国也，观楚师之不战，则知吴师之战，亦自宋逼之，故战而既败，华亥搏膺而呼曰：吾为栾氏矣。则其本志，固不欲为栾氏也，栾氏，志在据邑，不惜致死，华氏志期自保，不在作乱，则盈之恶，似甚于亥，然而致死者，卒以见诛，自保者，终不能讨，则亥之奸又甚于盈矣，春秋凡书叛者，皆其终不能讨者也，汪氏曰：栾黡围宋彭城，则书能以五大夫归也，荀吴围南里不书，不能得贼也。
秋七月壬午朔日有食之
月毎交而退，一百四十六分有竒周流一十八舍靡有定，次同道，不必在二分也，日高月下，九服所见不同，相距千里，食差一分相过，不必在二至也，梓慎职在保章畧于慿相其言，分同道，至相过者，此妄説也乃云食不为灾，可乎？
八月乙亥，叔辄卒，【辄谷作痤，】 冬，蔡侯朱出奔楚，【朱谷作东】，蔡侯以破亡之余，得绍先业，不能自奋，使丰采足以服人，乃送之次，失位而就卑，则其威损于上，权移于下，可知奸人之搆，祸夫亦有以自取之也。故以自奔为文，传以平侯庐为隠太子之子，今观费无极之欲立东国，谓楚子曰：灵王杀隠太子，其子与君同恶，徳君必甚是，不以庐与朱为隠太子之后也，史记庐为景侯，固子或得其实，谷梁以朱为东，即东国尤谬。
公如晋至河乃复
汪氏曰：晋伐鲜虞，岂妨于邦交之礼如文，三年，晋将伐楚，而公如晋成三年，晋将伐廧咎如，而公亦如晋，未闻辞公也，况伐鲜虞，在明年六月，此时尚未有事，盖托辞以拒公耳。
二十有二年春齐侯伐莒
齐使北郭启伐莒而败，齐侯遂自将伐之，莒子行成，高氏曰：齐侯矜而自功如此，安能及逺哉
宋华亥向寜华定自宋南里出奔楚
前书叛矣，此书出奔，而云自南里者言，贼在君侧，已歴四时而终不可得也。
大搜于昌间，【公作奸】，夏四月乙丑，天王崩，六月，叔鞅如京师，景王，王室乱。
春秋所书，皆乱迹也，然以乱书者，惟两见而已，一曰成宋乱，乱之始也，一曰王室乱，乱之极也，狥利忘义，相习成风，其祸始于一国，而遂极于天下始焉，以诸侯之乱，望治于王，犹可言也，继焉以王室之乱，待救于诸侯，不可言也，至于子朝之乱，诸侯莫之能救，而王室遂分，更不可言矣。春秋于子，頺子带之乱，不书于此，则特笔书之者，乱有所始，必有所极，方其始也，岂意其至此，今已至于此也，何嗟及矣！书之以垂戒焉耳。
刘子单子以王猛居于皇 秋刘子单子以王猛入于王城 冬十月王子猛卒
丧未逾年，则称子称名，常词也，此书王猛，盖阙文春秋尊王之书既称王，不得复书其名，且生则称王，没则书子，此何义乎？或曰，以定乱则成其为君，而书王以正终，则成其为子而书子，夫书名书以未尝成其为君也，果可以定乱而成其为君，即可以正终而成其为子，岂有二道哉？大抵子朝分不当立，而子猛之才，又不足以君天下，故子朝书立而子猛书，以如郑之，忽突曹之羇，赤两无所予也。
十有二月癸酉朔日有食之
二十有三年春王正月，叔孙婼如晋，【婼公作舍】，癸丑，叔鞅卒，晋人执我行人叔孙婼。
书行人以其事执也髙氏曰晋虽以取邾师为辠，而执行人，实亦为士鞅来聘，以鲁为卑己故也。
晋人围郊
晋师助王，攻子朝而围郊，此义举也，春秋防之，而称人者，是时子朝在京，晋不围京而围郊，不知大义之所在也，汪氏曰：明年，晋侯使士景伯涖问周故，然后辞王子朝，不纳其使，时尚未察于嫡庶，是非之辨，故助王而不力也。
夏六月蔡侯东国卒于楚
高氏曰因朝于楚而卒
秋，七月，莒子庚舆来奔 ，戊辰，吴败顿，胡，沈，蔡，陈、许之师于鸡父，胡子髠，沈子逞灭，获陈夏齧，【父谷作甫，逞公作楹，谷作盈】，不书楚师，楚未与吴接也，不书战，楚未陈，六国之师，俱未陈也。胡，沈之君书灭者，其身死而国亦不能复存也，不书吴灭之，而以自灭，为文者，陈；蔡，许以大夫，从顿虽以君从犹疾楚而处，后胡沈之君，则幼狂而争先也；既书败，又书灭书获者，所以甚吴之恶也，吴以罪人三千，先犯胡，沈与陈知其可诱，以是为饵也。秦皇汉武之用罪人，盖始于此。
天王居于狄泉尹氏立王子朝
易曰：涣王居，无咎，言，天子以天下为家，分布列国，皆王居也，故象曰：王居无咎，正位也，春秋天王在外书，居亦有正位之义，书立者犹之书，卫人立晋，不宜立者也；书尹氏者，斥其为乱臣之后，世济其恶也，时子朝自京入尹，刘单伐之而败，于是以王如刘子朝，遂入王城，尹氏又攻刘而败之，王乃居狄泉，而尹氏遂立子朝也，其亦大决裂矣，不复告急于晋，以晋不足赖也。
八月乙未地震 冬公如晋至河有疾乃复
婼之见执，不可以不徃请徃又恐其不纳，忧疑之情，愧愤之气，悒鬰于中不能自奋，以为有疾，盖真疾也，凡书至河而复者，至是而五矣，徃而复已不胜其耻，他日一徃而不复尚忍言哉！石斋先生曰：春秋哀昭公之不复也，屡书至河乃复，若曰寜迫于勍敌，母迫于强臣也。
二十有四年春王二月丙戌，仲孙貜卒， 婼至自晋【，公有叔孙字，】氏与不氏，非义所存，左谷皆无，叔孙公羊独有未可为据，胡氏以为贤之，恐未必然。
夏五月乙未朔日有食之 秋八月大雩 丁酉杞伯郁厘卒 冬吴灭巢
吴之灭巢，可复诸樊门，矢之讐矣，春秋仍书国以外之者，前灭州来，今又灭巢，其志在扩土，不在复仇也。
杞平公
二十有五年春叔孙婼如宋
传谓昭子如宋聘，且为意，如逆女，此未必然，晋士鞅之来聘也，昭子为政，意如欲恶之于晋，故简其牢礼，以怒士鞅，昭子之见执，亦以此也。其不平于季氏乆矣其见执也，不肯纳贿于士鞅，肯无故而为意，如逆女乎？且意如为政已十六，七年不应，至此方娶肥也，称弥甥，宋景曹则斯也，为宋女之子，定六年帅师围郓，其年才十二三，而为元帅，此皆可疑者。
夏，叔诣防晋赵鞅，宋乐大心，卫北宫喜、郑游吉，曹人，邾人，滕人，薛人，小邾人于黄父，【诣公谷，作倪大公作世】。
王室之乱，已三年矣，嫡庶是非之辨问之，已审矣，既辞，子朝乃防诸侯之大夫输粟，具戍于王则赴之，如救焚拯溺可也，又不即行，以待来年，此大夫专政，欲以此立名于天下，非有实意以行之也，故纳王之功畧而不书。
有鸜鹆来巢
今之鸜鹆，天下皆有考工记云：不逾济，或古者无之，然春秋书此不以来为异，而以巢为异也。郝氏曰：鸜鹆性不能巢，以鹊之巢为巢，无成有终，臣道也，今反其常而来巢，臣擅君之象。
秋七月上辛大雩季辛又雩
公羊氏谓聚众以逐季氏，固未必然而旱，既大甚，国人皇皇斯时，政在季氏，公所得行者，唯祭而已，不惮勤劳，率之祷祀，以邀民誉，而结其心隂为逐季氏之地，则未必不然之事也，然隠民之取食于季氏者众矣，区区祷祀之末，务何足以结之，而易其向背哉！
九月己亥，公孙于齐，次于阳州，【己公作乙阳公作杨】。
易曰：干母之蛊，不可贞，所谓母蛊者，积柔之弊也，积柔之弊，欲振起之，必得其窽，却而行之以巽，如孔子之堕三都是也。坚正不移，以求遂其志，难矣，如昭公之伐季氏，祗自取辱焉耳！书孙与书奔辞异，而义同孙而书，次不见纳之辞也。
齐侯唁公于野井
庐陵李氏曰：经书唁者三，皆所以罪齐，晋忘大义，而崇防礼也。
冬十月戊辰叔孙婼卒
昭子忧国，而谋纳君，近于忠矣，然不能以大义激众声，意如之罪而讨之，岂其有所不可，故出于委曲，调停之术，与乃其家臣鬷戾，显然助之，而不能诛，则亦非纯乎忠者也，至于祈死之説殊不可信，婼果忠也，当留其身以济难，肯遽死耶？
十有一月己亥宋公佐卒于曲棘
宋元之欲纳公也，身歴华向之难，夫亦感鲁事而伤心，与虽与意如有甥舅之情，而纳公者，正所以全意如也，诸侯卒于外，则地録其实也，宋公之书曲棘，犹郑伯之书，鄵以为卒于封内不地者，此公羊之曲，説也。
十有二月齐侯取郓
二十七年，孟懿子，阳虎伐郓，郓人将战，则郓人固助公者，公不能自取，而使齐侯取之，亦昩于民情矣。季氏曰：齐侯取郓，虽以居公实为已有也，故郓溃而郓，田属齐观，定十年，齐人来归郓，田可知。
二十有六年春王正月，宋元公 ，二月，公至自齐，居于郓。
自齐者自齐之阳州也，高邮，孙氏曰：凡公行反而告庙，则书至今在外，不告而书至者，所以存公也，家氏曰：自是毎嵗书至书居及郓溃，则书公在干侯，皆所以存鲁君系鲁国臣民之望也，郓鲁境，故书居干侯，晋地，故书在。
夏公围成
不书齐师，公为主也，郓人为公，公不自取，成人诈降，则自围之，公之不明如此。
秋，公防齐侯，莒子，邾子，杞伯盟于鄟陵 ，公至自防，居于郓。
首齐侯而盟，不书同，専罪齐侯也，齐欲纳公不合诸大国而与莒，邾、杞、盟，莒，邾，则诉公于平丘者也，杞亦以晋治杞田，与鲁有隙，齐岂不知而与之防，此必惑于梁丘据之谋，欲借口于三国以辞公也，鄟陵之盟，贿入于梁丘，则谋纳公，而公仍居于郓，扈之防贿入于士鞅，则谋纳公，而公终薨于干，侯世道，陵夷至于此，极则惟贿之为害也。君倡之于前，臣效之于后，遡其由来，则始于齐，僖之防稷再见于晋室之盟，扈而齐懿之盟，郪丘继之，晋平之盟，重丘又继之，至于今而利归于臣，祸伏于君，卒之田氏簒齐，六卿分晋，鲁未亡，而齐，晋已先亡矣。齐，晋之君，厝火积薪而大寐不寤，可胜叹哉！
九月庚申，楚子居卒 ，冬十月，天王入于成周，尹氏，召伯，毛伯以王子朝奔楚。
传称晋知跞，赵鞅帅师纳王，春秋不书者，恶其缓也，且合诸侯而不至，晋亦何能为！在王自有方略，故能入也，观其城成周也，范献子曰：虽有后事，晋勿与知可也，从王命以纾诸侯，晋国无忧，此岂忠于谋王者，则其帅师纳王，亦聊以应命，而其间进退之宜，胜负之故，一皆决于王，而晋人勿与知也，明矣。不入王城而入，成周者，成周人为子，朝戍尹故乗其虚而入之也，子猛不书归京师，而书入王城，敬王不书，都成周而书入，成周者，皆乱而未定之词，敬王既入成周，则成周人之戍尹者皆有内顾之忧，而莫有鬬志，如楚公子比既立于国中而师之，从王于干谿者一呼而自溃，尹氏虑此，故挟朝以奔书以者，明非子朝之罪也，故称王子书，召伯，毛伯，非为尹氏分罪也，正以着尹氏之奸，大臣不敢抗也，故尹称氏而召毛，称爵一，尹氏也，其先世在西周，西周以之亡而迁于东周，后嗣在东周，东周以之乱而迁于成周，盖为祸若此之烈也，用人一不慎，而大奸乗之根株盘据，不可破除，竟以国家为殉，一倾不已，至于再倾，故始终书曰：尹氏以戒有国者不可以不慎也，传称召伯逐朝逆王，或其党自相防贰，所以即奔，春秋书之，与尹氏同者，必其人心懐观望首防两端者，故卒见杀。
二十有七年春，公如齐，公至自齐，居于郓 ，夏，四月，吴弑其君僚。
此亦阙疑之文也，传载僚事大，非人情，殊不可信，僚既知光有逆谋，防之如此，其严何如？不就其飨，既就其飨，而防其懐刃独不防，其伏甲乎僚，虽愚不应至此，左氏之説非实録也，史记越絶诸书，亦因之而误耳，是时僚数用兵，国人怨之，以光宜序立，故弑僚而还，国于光则有之，光之与闻乎？弑未可知也。季札之贤不一，问其罪，欲信浮説而遽坐以大逆，圣人所不敢出矣。存疑焉可也。
楚杀其大夫郤宛【郤公谷作郄】
郤宛不知避嫌，帷甲兵而飨令尹，令尹杀之，是以私杀也，而书国以杀者无极，譛其救潜之役，误群帅而退师，则令尹必以此为罪也。楚法以兵事而失机者，无不杀也。
秋，晋士鞅，宋乐祁犂，卫北宫喜、曹人，邾人，滕人防于扈，黄父之防，令戍周而不至，故再防以令之，至纳公之谋，特以宋卫之固请而及之，其本志原不在此也，戍周不书，缓也。
冬十月曹伯午卒 邾快来奔
家氏曰：季氏不君，其君又为他国之逋逃主罪，可胜诛乎？春秋详书之，非诛叛人实诛季氏也。
公如齐公至自齐居于郓
高氏曰：据范献子之言，季氏有齐，楚之援，则齐固助季氏者，安肯纳公，观其飨而卑公，则献子之言信矣，故公归而如晋。
二十有八年春王三月，曹悼公 ，公如晋，次于干侯，王氏曰：前书如晋，至河乃复，虽拒于外，犹得返于内也，此书，次则止于是而已。进退维谷，则羁旅之人矣，在齐，犹有取郓，围成之事，晋竟拒而弗受矣，公以不见礼于齐而如晋，不知晋之更甚于齐也。
夏四月丙戌，郑伯寜卒，【寜公作甯】，六月，郑定公 ，秋七月癸巳，滕子寜卒，【寜公作甯】，冬滕悼公。
二十有九年春，公至自干侯，居于郓，齐侯使高张来唁公。
自阳州来郓，书至自齐，自干侯来，郓不书，至自晋者，齐侯亲来唁公，晋则未尝通一使也，季氏曰：高张之唁，盖以公将依晋而复归，故托唁以为名而实则诮之也。公自此不可复如齐矣。
公如晋次于干侯
郝氏曰：齐不纳公，而又嫌公之从晋也，晋不礼公，而又责公之即安于齐也，其臣逐之，齐晋亦交挤之，而公遂无所归矣。世道人心为鬼，为蜮，一至于此！悲夫！
夏四月庚子叔诣卒 秋七月 冬十月郓溃
齐取郓，以居公郓，实为齐有也，郓人以公在，故为公守，今齐既卑公，公惧取辱而去之，已歴四时将不复郓人，何所适从？惟有溃散而已，此正郓人念公，其志不欲降齐也，説者以为民不见徳而叛其上，非也，民诚怨，公何不溃于公在之时，而溃于既去，之后耶？此鲁近事，左氏无传，鲁史已亡可知。
三十年春王正月公在干侯
向也鲁而今也晋矣，嫌于无君，而称公在，亦犹坤上嫌于无阳，而称龙也，天子书居，不书在在者，言君在而已，地非其有也。
夏六月庚辰晋侯去疾卒秋八月晋顷公
冬，十有二月，吴灭徐，徐子章禹奔楚，【禹谷作羽】。
灭而奔者不名，徐子则名之者，其义已不可攷，陈氏以为既臣而后奔，故名之，此亦一时权宜之计，未足深罪，与终身服之者同讥，春秋之权衡安在。
三十有一年春王正月，公在干侯 ，季孙意如防，晋荀跞于适歴，【跞公作栎】。
陈氏曰：君在外，虽卿有事不书，必有诸侯之事而后书，故文公在晋，敖防垂陇，襄公在晋宿防邢丘，皆伯令也，今公在干侯，意如防适歴非有诸侯之事，则何以书？以晋之释君而助臣也，故书以罪之。
夏四月丁巳，薛伯敷卒 ，晋侯使荀跞唁公于干侯，季氏曰：晋定本欲纳公为士鞅所沮，则但言唁之而已，必使荀跞者，荀跞与意如防则同情矣。不欲使他人得私于公耳，此士鞅之谋也。
秋薛献公 冬黒肱以滥来奔【肱公作弓】
杜氏曰：不书，邾阙文也。郝氏曰：左氏谓齐豹求名，不得黒肱欲盖而章，夫杀人不义，非以求名也，以土地叛，非为欲盖也，比事属辞，而奔者之恶与受者之恶皆见矣。
十有二月辛亥朔日有食之
三十有二年春王正月公在干侯 取阚
定元年，昭公季氏使役如阚，将沟焉，则阚者先公墓地也，公防防无所归，将归死于先公之侧，情亦惨矣，是以取之，而季氏不争也，书公在者，明鲁有公所以系讨贼之心，书取阚者，明公无鲁，所以激讨贼之志。
夏吴伐越
赵氏曰：越，楚之与也，吴将报楚，故先伐越，然入郢未返，而越亦入吴矣，其结怨连祸，始此。
秋，七月， 冬，仲孙何忌防晋韩不信，齐高张，宋仲几，卫世叔申，郑国参，曹人，莒人，薛人，杞人，小邾人城成周，【世谷，作大莒人，下公有邾娄，人谷有邾人】。
未城，则未可为都，故称成周既城，而后定元年，即称京师矣。胡氏谓等之列国，殊非尊王之意，谢氏曰：书城成周，善之也。
十有二月己未公薨于干侯
公为干侯之旅人，何如从王于行在干掫，畚锸之役，以身莅之，必能感动王衷，激发义愤，当时列国，犹遵王命，以王命兴师，可以得志，惜公不能也，至季氏之恶所不必言，史墨者，君子也，亦盛称季氏于士鞅，何尤？嗟乎！此邪说行而圣人所为惧也。
读春秋畧记卷十
<经部,春秋类,读春秋略记>
钦定四库全书
读春秋畧记卷十一   明 朱朝瑛 撰定公
元年春王三月晋人执宋仲几于京师
春秋书元年，以谨继世之始，书正月，以谨授时之始，昭无正，终定无正始，则当削其元年，不当削其正月，説者以隠庄元年例之谓元年，必书正月，而以定公为无正，不知隠庄元年之书，正月犹之庄二十二年之书，夏五月，盖脱简也，非无事而徒书也，圣人授天时，以治人事，不因人事而废天时，以鲁君之不正，并正月而去之，无是理也。或云，定公未立，鲁国无主，正朔无所承，故不书正，则改元可以追书而正朔，独不可以追书乎？且正月幸无事，即有之，将不书乎？将书之而不系正月乎？抑变其文而书之乎？未知所处也，执宋仲几书于京师，明其为王事而执也，传称归于京师，经苐书执不书归，以其不请于王而执之也，不请于王，而自执之，则必不请于王而自治之，仲几之罪，王无所上下，其间虽归，犹弗归也。
夏六月癸亥公之丧至自干侯 戊辰公即位
季氏舍，公之子而立其弟众论，有不恊者议乆而决始迎丧归，故丧至在六月之后者，季氏之专制也，诸侯五日而殡，丧自外至，则以初丧之礼，治之既殡，而后即位，故即位在五日之后者定公之循，礼也，非季氏之专制也，李氏曰：胡氏引康王延入翼室之事，此乃柩前之定位，非告庙，临群臣之即位也。
秋七月癸巳，我君昭公 ，九月，大雩， 立炀宫，番阳万氏曰炀宫者，考公之弟也，鲁之以弟继兄而立，盖始于此，昭公在鲁，已立公为及其在郓，又黜公为而立公衍，则国固有适嗣矣，季孙舍适嗣不立，而立其弟定公，恐人之议已，于是而立炀宫，若曰一生一及此，鲁之旧制，非吾私意也。
冬十月陨霜杀菽
咎在豫者，恒燠应之，咎在急者，恒寒应之以季氏滔天之恶，免其诛罚，宜有恒燠之灾，今建酉之月而陨霜，杀菽者为昭公，怨气之所感也。
二年春王正月 夏五月壬辰雉门及两观灾
蜀杜氏曰：雉门而有两观，鲁之僣礼也，圣人讥之，因其事而托义焉，何氏曰：天子两观诸侯，一观门制详，大雅畧记
秋楚人伐吴
襄陵许氏曰：七书楚伐吴，仅能一克于朱方，余皆败而无功，书伐不书败者，责其首兵之咎，一书吴入郢以终之，足以戒矣。
冬十月新作雉门及两观
延廐书新者，因旧而葺之，此与南门书新作者，去旧而更为之也，南门无故而新，作书之可也，此既被灾，即不得不更为，凡御廪及桓，僖诸宫灾，而重作皆不书，此独书之者，鲁僣天子之礼，遇灾而不能革，乃复作而新之，是谓天变，不足畏也，故书以讥之。
三年春王正月公如晋至河乃复
晋一却公公遂终其身不复如晋差胜昭公矣
二月辛卯邾子穿卒 夏四月  秋邾庄公冬仲孙何忌及邾子盟于拔【拔公作枝】
薛氏曰：鲁以大夫盟，诸侯邾丧，未几而为盟，防交失之也。
四年春王二月癸巳陈侯吴卒
三月，公防刘子，晋侯，宋公，蔡侯，卫侯、陈子，郑伯，许男曺伯，莒子，邾子，顿子，胡子，滕子，薛伯、杞伯，小邾子，齐国夏于召陵，侵楚。
晋以蔡人之请，而谋伐楚，乃能上致天子之元老，下合十八国之诸侯，即素服于楚者，亦皆来防，可谓极盛，其所以为名，必不专为蔡也，楚纳子朝，故以王命讨之，而主刘子晋人虽已辞，蔡王师实未解也，但诸侯皆有懈心，王师亦不能声罪致讨，苐侵之而已，春秋亦据实而书，以见诸侯之为义不力，而王臣之不能以激诸侯也，观明年，王人杀子朝于楚，则召陵之防，岂得置子朝于度外，以蔡事为行止耶？据左氏传，诸侯未尝加兵于楚，而经书侵传，必有所未详也。
夏四月庚辰，蔡公孙姓帅师灭沈，以沈子嘉归，杀之，【姓公作归】。
召陵之防，将以耡强扶弱也，今不能锄强反，肆虐于弱国，亦自悖其初志矣，书灭，沈于侵楚之后，罪蔡也，亦以罪晋也。
五月公及诸侯盟于鼬【公作浩油】
昭公不见答于晋，卒为季氏所逐，公惩之，而汲汲于盟诸侯，故书公及汪氏曰防与盟，公皆与焉。则但书诸侯盟于鼬，如祝阿重丘防盟，殊地之例可也，又书公及者，所以着定公汲汲于后防，求为此盟也，蜀之盟，春秋不予楚主盟，则书公及此书，公及亦以着晋之不复能主盟也。
杞伯成卒于防，【成公作戊】，六月，陈惠公 许迁于容城，秋七月，公至自防。
张氏曰：不致以侵楚者，公以得盟为幸，志不在侵也。
刘卷卒
刘子有大功于王室，而书卒与王子虎，同知定难之功，皆出于王，而刘子特奉行之者也。刘氏曰：王制外诸侯，嗣内诸侯，禄生称爵，其禄也，卒称名，从正也。称公主人之事也。
杞悼公 楚人围蔡
囊瓦，以卿帅师而书人者，楚日衰，诸侯复皆外之，自长岸之战，而后楚之伐国，皆书人矣。
晋士鞅卫孔圉帅师伐鲜虞【圉公作圄】
楚之围蔡书人，晋伐鲜，虞书卿帅师见晋之力可以得志于楚，而不为见小利而忘大义也。
刘文公
刘子之諡，必命于王，春秋书之无异词，则凡书諡者无讥可知。
冬，十有一月庚午，蔡侯以吴子及楚人战于柏举，楚师败绩，【柏公谷作柏举，公作举】 ，楚囊瓦出奔郑 ，庚辰，吴入郢，【公谷作楚】。
书蔡侯以者，不以却楚之功，专与吴也，吴习于蛮夷，是亦一楚也，可以一用而不可使逞也，吴进而称爵者，诸侯进之也，进吴者蔡而诸侯归蔡之粟，则诸侯皆乐于进吴矣，楚战称人，败称师，奔称名明书，人为贱之，非以其将卑师少也，城濮之书，人书师杀大夫书名，其书法正与此同，则此为中国复兴之机，而桓文之故业，可以复见也。春秋之予蔡者深矣，吴之入郢，复举国号者，蔡不能制吴，而使吴得逞焉，至于君与大夫以班处宫，故复外之而不书，蔡以恕，蔡之弱，不以累蔡也，书郢而不书楚者，楚地甚广，所都非一，入郢，而全楚固无恙也。
五年春王三月辛亥朔，日有食之， 夏归粟于蔡，不书诸侯，与戍陈同义，公羊氏云：离至不可得，序是已，然戍陈之，下书救陈，归粟之上，不书救蔡，故谷梁以为义迩言，近小之事非逺大之义也。
于越入吴
高氏曰：阖庐争入郢之利，而于越入吴，夫差争盟，晋之功，而于越又入吴，意有所逐，而爱有所忘矣。
六月丙申季孙意如卒
刘氏曰：意如逐君而卒之，其异于翚，何也？曰：翚之弑君也，隠而意如之，逐君也，明春秋之义，固有不待贬絶而恶见者则从同，同以着当时之失刑也。
秋七月壬子，叔孙不敢卒 ，冬，晋士鞅帅师围鲜。虞书卿帅师，义无褒贬，而善恶随事以见，晋之伐鲜虞也，有加无已，一书再书，屡书而未有书，鲜虞之入犯者，晋之恶昭然矣。
六年春，王正月癸亥，郑游速帅师灭许，以许男斯归，【速公作遫】。
许之，甘心事楚，其亡固宜，然亦郑实驱之不得，以此为许罪也，况召陵之防，许已就盟乎？大夫而灭国，春秋所尤恶也，许男之不杀，则游速之罪似稍轻，而沈子之不防，召陵，则公孙姓之师，似犹有名也。
二月公侵郑公至自侵郑
传称周儋翩率王子朝之党，因郑人以作乱于周，郑于是伐冯滑胥靡，负黍狐人阙外，晋阎没将戍周，且城胥靡，故公为晋讨郑，则是役也，助晋以奬王室也，然不能声罪致讨，弟迫于伯令而为此，以塞其意耳，故不书伐，而书侵此传，明言讨郑之伐胥靡，而郑伐胥靡之事，载在四月之后，盖因六月之城，胥靡而追言之耳，庐陵李氏曰：自宣十八年，书公伐杞之后，至是八十年而后一侵郑，再侵齐，皆书，公此三桓既防之征也。然非公室能张，实由陪臣执国命，托公以出师也。
夏季孙斯仲孙何忌如晋
季氏曰：春秋书内卿并使者唯文十八年，公子遂，叔孙得臣及此年，斯何忌耳！遂得臣之并使，乃遂邪谋之所起，斯何忌之，并使乃阳虎专权之所为，读者不可不察也。
秋晋人执宋行人乐祁黎
张氏曰：诸侯惟宋事晋善，逆以懐之，犹惧不来，而大夫渎货贿，争权利，卒使来者见执，叛者得志，晋之乱政，亟行国所由分也。
冬城中城
汪氏曰：阳虎之徒欲去三家，故城中城，将挟公以自固，备仓猝之变耳。
季孙斯仲孙忌帅师围郓
昭三十年，郓溃其不欲附齐者，已去其居者，遂附于齐，故至是而围之也，郓之附齐，非其本志，故季仲一围，齐人虑其内叛，明年，遂归郓，将以修好于鲁，而求为防也，家氏曰：齐之取郓，固非为定公者，以善辞请之，景公方图复伯，自将归之，不应遽用师也，杜氏曰：何忌不言何阙，文公羊谓讥二名谬甚。
七年春，王正月 ，夏四月， ；秋，齐侯，郑伯盟于咸，许氏曰：齐，郑之盟，叛晋也，诸侯始复离盟，自是无殷防矣。
齐人执卫行人北宫结以侵卫，齐侯，卫侯盟于沙【，公作沙泽，】卫若畏晋，不宜叛之，既欲叛之，又何畏焉？乃使结徃齐阳为辞，防而私于齐侯，使执结以侵，已而后受盟，是掩耳，盗铃之计也。适以示怯于晋，宜其有捘手之辱矣。
大雩 齐国夏帅师伐我西鄙
齐以郑归鲁将以饵鲁也，而咸沙之盟，鲁皆不防，于是兴师伐之，齐不能自反，取郓之，非惟以归，郓为徳而责鲁之报鲁，岂肯心服哉？
九月大雩
春秋书雩，惟昭二十五年，及此年再见，皆主非常之事，应盖在王室之乱，而鲁事次之，此年王辟儋翩之乱，处于姑莸，至十二月始入王城，其乱虽减于前，亦子朝之余党也，故沴气之感，犹应于天，若此春秋不书其事，盖阙文。
冬十月
八年春王正月，公侵齐，公至自侵齐， 二月，公侵齐，三月，公至自侵齐。
鲁欲报西鄙之怨，而士无鬭志，故一侵无功，逾月而再侵之，报怨亦已亟矣。
曹伯露卒 夏齐国夏帅师伐我西鄙
襄陵许氏曰：宣公以后用兵，则侵多而伐少被兵，则伐多而侵少，盖鲁自中世衰矣，而欲与齐搆怨，以侵易伐，其能乆乎？
公防晋师于瓦
刘氏曰：晋兴师救鲁，不以救书者，干侯之辱，困亦甚矣，晋之诸卿党臣而抑君，今齐师之来，未至危急，而三卿以兵赴之，此与齐争伯，而非为鲁计也。
公至自瓦 秋七月戊辰陈侯栁卒 晋士鞅帅师侵郑遂侵卫
晋自召陵之后，茍有事于诸侯，皆书侵唯哀，五年一书，伐卫而已，于此见晋伯之衰而不复振也。
曹靖公 九月陈懐公 季孙斯仲孙何忌帅师侵卫
高氏曰：为晋兴师，故书侵与成，六年，蔑侨如侵宋同义。
冬卫侯郑伯盟于曲濮
晋侵郑，卫、郑、卫，知晋之无能为也。故盟以相结，固其叛晋之谋。
从祀先公
凡传与经必不可合者不得强，经以从传，若其义之可通者，又不得，从今而废古也，小人欲有所为，必举，从来不正之事，公论所不与者，取而正之，以邀众誉，而收民心，阳虎欲去，三桓而先正，闵僖之逆祀，亦此意也。不书僖公者，何氏以为兼闵公言是也。冯氏之説事或有之，然昭公之，季氏欲沟絶其墓，又欲加以恶諡，皆以荣驾鵞之谏而止，其也，特以墓道别异之，而弗絶也，諡以昭。而非恶也，则其祔于祖庙也，必已乆矣且禘于庄公书，諡此不书昭公，则三传之説为长。
盗窃寳玉大弓
传称阳虎入于讙，阳关以叛，春秋不书，以其叛之初，志在于倾三家，非叛君也，窃寳玉大弓则书之，以寳玉为天子之命圭鲁受之，以镇其国者，大弓为天子之戎器，鲁受之以镇。其所统之诸侯者，土地人民，三家有之，所世守之而弗敢取者，惟此重器，今陪臣得以窃之，无政极矣，易大传曰：小人而乗君子之器，盗思夺之矣。上慢下暴，盗思伐之矣，易曰：负且乗致冦至盗之招也，季氏之谓与？书曰：盗窃恶夫，招盗者也。
九年春王正月 夏四月戊申郑伯虿卒【公作囆】 得寳玉大弓
季氏曰：是时孔子已为中都宰，故不烦出，令致刑而宗器自得，亦可以见圣人之功用也。
六月郑献公 秋齐侯卫侯次于五氏
伐不果伐，故书，次盖是时晋虽衰，齐，卫，犹畏之也。传言克夷仪经不书经书，次于五氏传言，将如五氏过中牟，而齐师为中牟人所败，未尝至五氏也，传言，恐未可信。
秦伯卒 冬秦哀公
十年春王三月，及齐平，夏，公防齐侯于夹谷，公至自夹谷，【夹公谷，作颊】。
是时，晋之权臣擅命，政出多门，不若齐景之为君，晏婴之为相，犹未有大失也。与其附晋母，寜附齐，故夹谷之防，孔子辅行其筹之，必审矣，春秋之世，伯令不行，则彼此离合，纷纭不常，夹谷既防而后孔子之为政乎？鲁者不过三月，而齐鲁之平，终景公之世而不变，晋亦终不以讨郑，卫者讨鲁，则圣人之举动，必有以大服乎人者，传之所载，尚未得其百一也，书及者内志也，欲除内难，必先平外患而后可，其汲汲于平齐者，不可谓非圣人之意，谢氏曰：暨齐平者，彼欲平而我亦欲之也，及齐平者，我欲平而彼从我也；宋，楚之平起于下，故书人齐鲁之平起于上，故书国。
晋赵鞅帅师围卫
晋围卫，邯郸午杀人于门中，则午之卫贡五百，盖在此时，如是则卫亦甚怯矣！及晋杀涉佗，以谢捘手之罪，而求成卫反，不许，何也？以晋人狥利，知其无能为也。投与狗骨，则起而相牙，方自鬭不暇，何暇伐人？卫所以坚于从齐，复有安甫之防也，李氏曰：前书侵见义之不足以服人，此书围又见力之不足以服人也。
齐人来归郓讙隂之田
七年，齐已归郓，九年，阳虎叛而以郓讙奔齐，齐复取之，至是乃来归，也隂即汶阳之田成，八年，鲁归于齐者，经书归地者有矣，而书来归者，唯祊及此，皆情之所愿也，然祊书来归，继书我入，则虽顺于情而已违于义，此则情与义，无不顺也。
叔孙州仇，仲孙何忌帅师围郈。秋，叔孙州仇，仲孙何忌帅师围郈。【公作费】。
叔氏有郈，季氏有费，皆大都而耦国，叔季以此拒公室家臣，即以此拒叔季，报施之反，理然也，至于两次帅师自围其邑，病亦甚矣一书，再书所以甚其病也。
宋乐大心出奔曹 宋公子地出奔陈
是时，宋景嬖宠桓魋，诸卿皆有去志，夫君虽不君，臣不可以不臣，大心之避事，而伪辞疾，地之夺马而不忌于君，其见出宜矣，故皆以自奔为文。
冬，齐侯，卫侯、郑游速防于安甫，【安甫公作鞌】 ，叔孙州仇如齐。
盟咸盟沙，又为此防，虽有晋难，而交益固，郑，卫之弃，晋也决矣，鲁自夹谷归田，未及一载，又以致郈徃谢其结好于齐者亦深，若不复知有晋，当是时，齐可以复桓公之业而不能春秋书其事以为晋惜也，亦转为齐惜也。
宋公之弟辰暨仲佗，石彄出奔陈，【暨下，公谷有宋字】。
凡以弟书者皆其君之所私防者也地为辰之兄，而称公子，则亦宋元之子，而宋景之同产也，辰独能挟其大臣以出，则其平日之权宠可知，故地之行止，自谓可以必之于君，一不见听，即忿而出奔，亦近于骄者矣，此辰之所以书弟而地则否也，三传皆谓母弟书，弟岂当时之恶，习固然，春秋书之以为讥，与则陈招，何以忽书？弟忽书公子且陈招可以书，弟郑段何独不弟？此説之不可通者也。暨者同欲之，以桓魋故也。
十有一年春，宋公之弟辰及仲佗，石彄，公子地自陈入于萧以叛。
奔而书暨者，虽有倡和之不同三人，犹同志也，叛而书及则惟辰之志，而仲佗诸人，其胁从者也，当其奔也，曰：吾以国人出，君谁与处？即已有叛志，不待入萧之后也。
夏四月 秋宋乐大心自曹入于萧 冬及郑平叔还如郑涖盟
诸侯私盟，圣人所不取，然修邻好，以息其民，亦随时之义也。
十有二年春薛伯定卒 夏薛襄公 叔孙州仇帅师堕郈
侯犯既避邑而奔齐，齐人致郈，则郈已无患，可复取而守也，叔孙帅师堕之，感于圣人之言，而乐堕也。
卫公孟彄帅师伐曹
卫灵不能治其家，而逞志于弱小，公孟彄，不能安其身而惟狥君之欲，二年之间，而再伐曹，又出于无名，亦大悖矣。
季孙斯仲孙何忌帅师堕费
季氏曰：公山不狃前以费叛，曽召孔子犹有善意，故郈以再围，乃堕而费之堕，则不待围可见，不狃，犹贤于侯犯也，左氏载不狃，袭鲁之事，恐未可信，圣人作为，岂无先事之备，何至仓皇登台，徼幸一胜乎？按哀八年，传吴伐鲁，不狃帅师，故道险以全，鲁则袭鲁之事，所必不为。
秋，大雩 ，冬十月癸亥，公防齐侯盟于黄【，公羊作晋侯】，齐鲁，至是始盟，夹谷之防，必未盟也，故不书盟。
十有一月丙寅朔日有食之 公至自黄
十有二月公围成公至自围成
是时三桓，惟孟最弱，而懿子兄弟，又尝学于圣人，茍欲堕之，亦易为力，何必以兵事烦公，观襄，十六年，成郛之城，原以备齐。则公敛阳所云堕成，齐人必至于北门者，此亦实语，非托词也，成既不可堕，则变易守宰，归于公室而已，施为自有次第，而公弗能待也；汲汲焉，围之欲乗胜取弱而自以为功，夫郈费之堕，因其叛也，成未尝叛而围之，于是三家之志疑矣，成之所以不可堕，而孔子之施为亦不可复行也。史记鲁世家十二诸侯年表，载女乐事，皆在此年，孔子世家误也。
十有三年春，齐侯，卫侯次于垂葭，【谷无卫侯葭，公作瑕】。
传称师渡河伐晋，河内以无晋师，乃止，不果伐也，故不书。
夏筑蛇渊囿 大搜于比蒲
既筑囿而大，搜则大搜，必非畏备之心，亦以从禽，耀武而已，庐陵李氏曰：此正与受女乐事相类，定公，君臣以为齐人已服，叛臣已去，国家闲暇，可以般乐耳，此决非孔子用事时。
卫公孟彄帅师伐曹。 ，秋，晋赵鞅入于晋阳，以叛传言，赵鞅奔晋阳，晋人围之，是以君命围之也，故荀跞曰：三臣始祸，而独逐鞅，刑已不均，则鞅之书叛，以拒君命也，夫三臣之罪同，而独加兵于鞅者，以鞅之专戮，实为祸始也。且晋阳地险兵强，恐其据之以作乱，则为晋之患耳。
冬，晋荀寅，士吉射入于朝，歌以叛【，荀寅，下公有及字，】。
晋侯听，荀跞之言，遂舍鞅而伐范，中行氏是范，中行可伐也。鞅未逐而伐之，此范中行，所以不服也，至于伐公，不胜而奔，朝歌比于赵鞅，则为效尤，而更甚焉，其罪同，故书法亦同知赵鞅之入止拒范，中行而寅吉射之，入为拒公则书法，亦宜稍有轩轾，岂得絶无分别如此。
晋赵鞅归于晋
三卿之叛，知跞，请皆逐之，而韩，魏独为赵氏请，于是范中行逐而赵氏得归晋之六卿，其存者四卿，韩、魏，与赵合，而知氏亦孤，三家分晋之本，成于此矣。陈氏曰：叛臣未有书归者叛，而书归则佚，贼不足言也。
薛弑其君比
此亦阙疑之辞也与晋州蒲莒庶其吴僚同
十有四年春卫公叔戍来奔卫赵阳出奔宋
周礼冢宰兼统宫中，亦惟严宫正，宫伯之选治之，未乱之先而已，既乱而后治之，虽古大臣有所不能，公叔戍何如人？乃欲去夫人之党，其见逐宜矣，赵氏曰：是时诸侯纷扰，其大夫三五而奔，三五而叛，如宋之华，向邾之三，叛臣宋之乐，大心公子地之属徃徃成群，今卫之乱，公孙戍赵阳北宫结亦相继出奔，是岂一一得罪于君，相扼不胜，鱼贯而出，此又风俗之一变也。
二月辛巳，楚公子结，陈公孙佗人帅师灭顿，以顿子牂归【，二月，公作三月，孙公作子牂，公作牄】。
顿楚之与国，四年晋乗楚乱而合诸侯，顿亦背楚，从之，故楚灭顿以归者，以归楚耳。陈亦与楚同罪者，陈昔被灭于楚，幸而得复，今不自念其祸，反助楚以灭人国，故春秋恶之。
夏，卫北宫结来奔， 五月，于越败吴于檇李，吴子光卒，【檇公作醉】。
鸡父之战，吴以罪人败楚，今越之败，吴亦以罪人此法，自吴创之，越变而益竒吴遂不及觉，然则用诈者适以自诈也，书败而卒，犹书门于巢，卒总之，玩兵以灭其身，自取之耳。
公防齐侯，卫侯于牵【，公作坚，又作挐】，公至自防 ，秋，齐侯，宋公防于洮。
朝歌故卫都，后为晋有，寅吉射之奔，必以朝歌附卫，故卫欲救之，求助于齐，为牵之防卒不成救，则又为洮之防也洮虽卫侯不与传称防于洮，太子蒯聩献盂于齐，非有求焉，何为而献地乎？大抵卫有叔戍之难，不能频出，齐侯以盂，故身任朝歌之事，为之邀宋，以共助也。宋以萧之叛，恐诸侯或助之，故不敢辞，防以忤齐，然亦未尝徃救，则必辞之于防矣，二防之书，总恶齐之党叛也，传称郑救朝歌，此反不防者，其交素固，不必复防也。
天王使石尚来归脤
传云：戎有受脤，又云，受脤于社，周礼大宗伯以脤膰之礼，亲兄弟之国，大行人归脤，以交诸侯之福，是礼有受脤，亦有归脤也，但定公立十四年，未尝遣一介于京师，而天子千里归脤，春秋书此亦大有感矣。
卫世子蒯聩出奔宋卫公孟彄出奔郑
常山刘氏，临江刘氏，皆谓蒯聩，无弑母之事，乃南子恶其规，已而谗之，故春秋不去其世子此説颇为近情，或疑楚商臣蔡般，皆书世子，不知此不待贬而恶见者，与书出奔，不同也。使蒯聩，果有弑母之事，不去世子，则无以见其大恶矣，其书世子出奔，特以太子事亲，不知有隠无犯之义也。南子知慕孔子自可积诚敬以悟之，宋朝身处羁旅，亦可假他事以杀之也，若唐太子重俊之杀武三思，其义则正其事，则逆亦未知春秋之权衡耳，公孟彄，事无道之主，既不能格，又不能去，其见逐也，又将谁咎？故亦以自奔为文。
宋公之弟辰自萧来奔
三书宋公之弟始终讥宋公也，辰既以叛书，而此书来奔，则亦讥鲁之纳叛也。
大搜于比蒲邾子来防公
张氏曰搜，而邾子来，防则公亲搜矣，而不书公，以军政不属公也，庐陵李氏曰：萧叔朝公于谷，邾子防公于比蒲，非其所也。
城莒父及霄
一时而城二邑劳民甚矣无冬阙文
十有五年春王正月邾子来朝
汪氏曰：以去年来防为未成礼，故复来朝，未几，又来奔，丧其卑屈，亦已甚矣。
鼷防食郊牛牛死改卜牛
以防食牛致死，其为灾异显然，不知戒而改卜，是以天变为不足畏也。
二月辛丑楚子灭胡以胡子豹归
去年灭顿，今年灭胡所以报召陵之怨也，召陵之十八国，助楚者有矣，卒无一人起而救顿，与胡者，是楚复振，而诸侯皆畏之也。故灭顿复书，大夫灭胡复书，楚子胡归，姓昭公之母曰胡女，敬归路史以为姬姓，非也。
夏五月辛亥郊 壬申公薨于高寝 郑罕达帅师伐宋【罕公作轩】 齐侯卫侯次于渠蒢【公作遽蒢】
郑宋间有隙地，相与盟曰：勿有是宋公子地之属，自萧奔郑，郑城，其三邑以居焉。事见哀十二年，传此书伐之者，宋必来争，故伐之郑党，叛臣以伐其君，齐卫救之义也。然宋虽防洮而朝歌之救宋，不与而郑与焉，故齐卫之亲，宋不如其亲，郑也，书次不书救，不果于救也。齐，卫之趋义，不如其趋利也。
邾子来奔丧
诸侯不亲防，何况奔丧？非礼甚矣，邾自昭公之世，为鲁所虐，定公为拔之盟，终其世不犯，故来防来朝，来奔丧，实感其徳也与宣公之奔齐，丧成公之奔晋丧，公私诚伪，情有不同，其为非礼，则一也。
秋七月壬申姒氏卒【姒谷作戈】
姒氏者，哀公之母，定公之妾，哀公以丧在殡，未及尊其母，故卒不称夫人？不称小君。
八月庚辰朔日有食之 九月滕子来防
丁巳，我君定公，雨，不克，戊午，日下昃，乃克天之降罚，与敬嬴同其得位，不以正也。
辛巳定姒 冬城漆
漆即邾庶，其邑襄二十一年，以之来奔者，今将伐邾故城之固，其所已得者，而后可图，其所未得者，此三家之谋也。
读春秋畧记卷十一
钦定四库全书
读春秋畧记卷十二  明 朱朝瑛 撰
哀公
元年春王正月，公即位， 楚子，陈侯、随侯，许男围蔡，蔡人男女以辨，楚使疆于江，汝之间，是楚欲迁蔡，而蔡实未迁也，故书围而已，胡氏以为书围而称爵者，恕楚之辞，非也，楚之书爵，非予之也，所以伤中国之不振也，家氏曰：入郢而鞭平王之尸者，吴也，蔡不与焉，楚不能报之，于强吴而乗中国无伯，搂二三小国，以释憾于蔡，谓之复仇，而仇卒不能复也，前年灭顿灭胡，今又以兵加于蔡，其志在于蚕食，小国以为利，春秋奚取哉？杜氏曰：定六年，郑灭许，此复见者，盖楚封之。
鼷防食郊牛改卜牛 夏四月辛巳郊
宣公忘天子之丧，哀公忘亲之，丧其罪同，而此年改卜之，牛不复灾者，鲁君遇灾，多不知戒，故天之示儆，日以疎而鲁君之越礼，日以甚矣。
秋齐侯卫侯伐晋
齐卫助叛，何以称伐？必以卫贡五百为名，而声赵鞅之罪也，以晋之受伐，见晋伯之衰，以齐之助叛，见齐之不足以复伯，王法亡，而伯令亦亡，春秋之变，于是乎穷。
冬仲孙何忌帅师伐邾
二年春王二月，季孙斯，叔孙州仇，仲孙何忌帅师伐邾，取漷东田及沂西田，癸巳，叔孙州仇，仲孙何忌及邾子盟于句绎。
邾之事鲁厚矣，然所厚者君也，三家贪而自用，不知有君，何知有邻好哉？先之何忌？以弱者尝之，使易我而不为备，然后出其不意，以大师继之，邾必仓皇失措，自然求成，纳赂之不暇矣，三家共取田，而以二人盟者，季孙为主，示威以惧之，叔仲为辅示徳，以縻之，使不至叛，而它去此，其笼络之术也。
夏四月丙子卫侯元卒 滕子来朝
晋赵鞅帅师纳卫世子蒯聩于戚
輙之立谷梁以为受之，王父亦未必不然，使无王父之命，则夫子之不为卫君，岂待问哉？然輙有王父之命，而蒯聩得仍称世子者，既立其子，则其罪未至于废絶也蒯聩不得违父命，而君其国，輙不得恃王父之命而遗其父，惟以夷齐之处，兄弟者，处父子之间委于所可立，使毋失社稷已耳，乃以父子争国，而求助于他人，天理人情，澌灭尽矣。
秋八月甲戌，晋赵鞅帅师及郑罕达帅师战于鐡，郑师败绩。
赵鞅恶卫之救朝歌，故因蒯聩以乱卫，郑则党于卫者，故结范中行以御鞅，虽曰两事实一情也，所以蒯聩亦在行间，思得一当以报晋耳，齐人输粟不自送之，而使郑人者，蒲之役薄，赵鞅为易与，而不虞蒯聩之善兵也，是役也，郑亦为卫，御鞅而已，然不免于助，臣之叛君，助子之拒父较之，赵鞅悖尤甚焉，宜其败也，春秋则以赵鞅，主是战者，致乱之由，鞅实为之也。
冬十月卫灵公 十有一月蔡迁于州来 蔡杀其大夫公子驷
鞭尸处宫之辱，楚不能报之于吴，必将报之于蔡，蔡之迁楚，固不如其迁，吴也，即欲效死勿去，亦非仓卒可能，吴师既入，自不得不迁，然既决计于迁，则吴之怒，亦可以善辞解也，何必杀执政以説蔡之无谋，亦已甚矣，故传言杀公子驷，而后迁经，先书迁而后书杀者，言既失其国，又失人心，不旋踵而身受其祸，有由然也。
三年齐国夏卫石曼姑帅师围戚
以子拒父，至于兴师，则灵公之命之与蒯聩之谋弑其事之有无，皆不必论，已輙之天性已灭，然莫为之助，犹畏大国之议，其后未必悖乱至此，故曼姑主兵，而春秋首国夏者，盖以此也。庐陵李氏曰：此与宋华元围宋彭城，相对宋事，以晋首兵者善，晋之讨逆也，卫事以齐首兵者，恶齐之助逆也，故彭城书，宋以彭城归宋也，戚不书卫，不以子制父也。
夏四月甲午地震 五月辛邜桓宫僖宫灾
商之三宗周之世，室皆有经典明文，胡氏以子孙不得选择，祖宗固非，然诸侯之有世室，必有功徳于天下自天子命之而后可。鲁庙之亲尽，而不毁者，有桓宫，僖宫亲尽而复立者，有炀宫，武宫皆不足以当此不灾，炀武而灾，桓僖者三家，皆出于桓而立于僖，天之灾之所以谴三家也。
季孙斯叔孙州仇帅师城启阳【啓公作开】
启阳在今沂州鲁取沂西田故城之以备邾也
宋乐髠帅师伐曹
薛氏曰讨乐大心之乱也
秋七月丙子，季孙斯卒， 蔡人放其大夫公孙猎于吴猎者，公子驷之党，蔡既杀驷，以为説于吴矣，犹惧吴怨之，未解也，复放其党于吴，使吴得自治之耳。其怯已甚，故书人以放防之也，凡大夫见逐，皆书出奔，而胥甲父，公孙猎独以放书无可责焉之辞也。
冬十月癸卯，秦伯卒 ，叔孙州仇，仲孙何忌帅师围邾。句绎之盟，季孙不与，邾畏季孙而亲叔仲矣，及季孙斯卒，邾必恃叔仲之盟而不为之备，故乗其不备而围之也。
四年春王二月庚戌，盗杀蔡侯，申【杀公谷，作弑】，蔡公孙辰出奔吴。
凡大夫弑君，君虽无道，无不书，大夫名，公孙翩书，盗非贱翩也，贱蔡昭也，贱蔡昭者，以失人心而贱之也，楚之强齐，晋不能制，蔡昭用吴以乱楚，而楚为之大困，不敢报怨于蔡者，十二年，蔡于斯时，能内修其政教，死守之，自可以固吾圉也，既受制于吴，而失其国，又诛逐其臣，而大失人心，至于变起仓卒，而莫为之救，是一匹夫而已，故以盗杀书之，以为不能自强者之戒，陈氏曰：书君薨，夫人孙于邾，公于庆父出奔莒，则夫人庆父与闻乎弑矣，书盗杀蔡侯申，蔡公孙辰出奔吴，则辰与闻乎杀矣，杜氏曰：昭侯为文侯，孙而同名，必有一误。
秦惠公 宋人执小邾子
事不可考书执恶宋也
夏蔡杀其大夫公孙姓公孙霍
书国以杀而不去其官，则非盗党，可知公孙者，皆翩之族也。辰必与闻乎弑，故惧而出奔，姓与霍不与闻，自以为无罪，故不去而见杀。
晋人执戎蛮子赤归于楚【蛮公作曼】
晋文执曹伯，不为宋而执之，故曰畀宋人，此执戎蛮子则为楚而执之，故曰归于楚，不必京师，乃书归也，春秋书此恶，其以伯国之遗，不能外楚而反为楚役也。
城西郛 六月辛丑亳社灾【亳公作蒲】
武王灭殷，使诸侯各立殷社，而屋之以为亡国之戒，天之灾之，以鲁之忘戒与。
秋八月甲寅，滕子结卒 ，冬，十有二月，蔡昭公，陈氏曰：杀公孙翩，不书以为盗，则不足讨也。，蔡昭公则书，以为盗杀，则不必不也。
滕顷公
五年春城毗【公作比又作芷】
去年城西郛，此年城毗杜氏，皆以备晋，盖晋方伐卫，卫在鲁西，故有震邻之惧也。
夏齐侯伐宋
洮之防至此六年，未有衅端，齐忽兴师伐宋，岂以宋人伐曹，执小邾子，故托是讨之，以图伯与齐景耄矣，妄图何益！
晋赵鞅帅师伐卫
輙以子拒父，而赵鞅伐之，师出，庶几有名，故晋自侵楚之后，凡加兵于中国者，惟此书伐。
秋九月癸酉，齐侯杵臼卒，【杵公作处，】冬，叔还如齐，闰月，齐景公。
刘氏曰：丧以年防者不以闰数，以月防者，则以闰数孙氏曰：丧事不数，闰月，以闰月非礼也。
六年春城邾瑕【公作葭】
系瑕于邾，书城而不书，取又不书，大夫帅师则邾之，畏鲁不敢复争，鲁之卑邾，无所复忌，皆可见矣。
晋赵鞅帅师伐鲜虞
晋之伐鲜虞者，至是而五矣，此虽以范氏之乱为名，其实亦利其土地耳。
吴伐陈
吴之入楚，尝召陈侯不至而怨之，今已十六年矣，而复修旧怨者，以其附楚也。
齐国夏及高张来奔
张氏曰：高，国为齐世臣，齐景废长立少，不能谏止，乃从君于昬受其顾命，力又不足以卫上，委之而逃，故书奔以罪之。
叔还防吴于柤
鲁政不修，务与吴亲以资其力，君子于此，知其必有吴患矣。
秋七月庚寅，楚子轸卒， 齐阳生入于齐，齐陈乞弑其君荼，【公作舍】。
弑君者朱毛也，使之者阳生也阳生之入，则由于陈乞也，以弑君，主阳生则陈乞之罪不着，不以弑君，主阳生则阳生之罪，又不明，故于阳生之入也，去其公子，所谓待贬而恶见者贬絶以见恶也，于荼之弑也，专主陈乞，则以弑君为乞之本谋，此春秋诛意之法也。观阳生，以君二多难，告陈乞而乞不对，则其意可知也。
冬仲孙何忌帅师伐邾 宋向巢帅师伐曹
鲁之伐邾，宋之伐曹，不灭不已，春秋备书，以着其恶。
七年春宋皇瑗帅师侵郑
此报定十五年，罕达之师也，左氏以为郑叛晋，故夫洮之防，宋亦叛晋矣，何以责郑？盖自齐侯伐宋之后，宋必复亲晋以求援，故此之侵郑，以叛晋为名，其实则讨郑之纳叛也，不以纳叛为名，而以叛晋为名，反不足以服郑，故不书伐而书侵。
晋魏曼多帅师侵卫
赵鞅，前书伐卫矣，此复书侵者，其志不在讨輙，而在于仇，范中行，故义声不足以服人也。
夏公防吴于鄫【谷作缯】
鲁之防吴者再矣，鲁防而诸侯莫有与者，则诸侯皆外之可知也，故春秋终书国号而已，黄池之防，以其辞尊居卑，则一进之舍，是则末尝进之也。
秋公伐邾八月己酉入邾以邾子益来
薛氏曰：伐邾，本三家之志，今公自为之，三家归功于上，实归过于上也。
宋人围曹 冬郑驷帅师救曹
高氏曰：郑与曹疎救曹，非志于义，欲报皇瑗之师也，谢氏曰：曹病于宋乆矣大国莫之援，仅见于郑，安得不书？救以予之。
八年春王正月宋公入曹以曹伯阳归
宋之入，曹犹鲁之入邾，其国未灭也，虽以曹伯归而曹之，臣民犹据其国以待救，未尝服宋，十四年，传向魋入于曹以叛，是曹未服之证也。故书入而不书灭，以存曹也。
吴伐我
家氏曰：不书救，邾者茅夷，鸿以利説吴吴説于利而动也，后且执其君而扰乱其国，何足言救乎？谢氏曰：不至国都，则书某鄙，至国都，则书伐我，按外伐惟书国，鲁则别而书之，所以详内事也，哀公以前无不书，四鄙者，唯此年之吴与十一年之齐以伐我，书见鲁之结怨于邻者，深也，吴虽无怨，以邾人激之故也。与吴盟不书，讳城下之盟也，所谓内大恶讳者，惟见逼于强大，不得已而为之者，则讳之非是，则弗讳也。
夏齐人取讙及阐【公作僤】归邾子益于邾
齐间鲁难，取其二邑，亦为邾也，鲁惧，齐与吴合而讨已，故归邾子不得已耳，岂真能悔过哉！然见难而知惧，即善者机也，春秋乐与人为善，故书以嘉之。
秋七月 冬十有二月癸亥杞伯过卒 齐人归讙及阐
齐之取讙，阐也，左氏以为季姬未归，故齐以为讨，其归讙阐也，左氏以为季姬归而嬖，故因季姬而修好，事或有之，然其取之也。必以邾子之执为名，其归之也，亦必以邾子之归为名，圣人嘉其归田之实，即与以存邾之名，有所不靳，无非成人之美而已，书归不书来，比于郓讙隂则非感于义也，书归不书，我比于济西，则非狥乎？私也。
九年春王二月，杞僖公 宋皇瑗帅师取郑师于雍丘。
庐陵李氏曰：观左氏所载，使有能者无死而止，以二人归，则杀人多矣，春秋之末，取师者二，谢氏所谓着，其祸之大者是也。隠十年，郑庄所伐，取者三国皆书人，则犹未至于取师也。
夏楚人伐陈
六年，吴伐陈，楚救之，不克，何怪乎陈之，即吴而伐之，数数不已，宜陈之，终不服也。
秋宋公伐郑
既取雍丘之师，以郑为易与始声，其纳叛之罪，君亲帅师以讨之，故前书侵郑，至是书伐。
冬十月
十年春王二月邾子益来奔
鲁虐邾，而吴救之，乃吴之虐，邾也更甚于鲁邾，所以忘鲁怨而来奔，亦大可悯矣。
公防吴伐齐
僖尝用楚伐齐，犹曰借之以释憾，今既与齐平矣，而防吴伐之，直为吴役而已，弃亲戚而长，冦讐何其不智也。
三月戊戌齐侯阳生卒
吴因齐侯之卒，欲加以弑逆之名，穷兵深入，一逞其志，故三日哭于军门之外，益以舟师自海入齐，则弑君之言，出自吴人，齐人实未尝弑君也。
夏宋人伐郑 晋赵鞅帅师侵齐
庐陵李氏曰乗吴之乱伐齐之丧，无名甚矣，故书侵。
五月公至自伐齐 齐悼公 卫公孟彄自齐归于卫
书归易词也，葢辄纳之，庐陵李氏曰：彄蒯聩之党，今归于卫，必从辄而弃蒯聩也，故十五年，蒯聩入国，彄复奔齐。
薛伯夷卒，【夷公作寅，】秋薛惠公 ，冬，楚公子结帅师伐陈，吴救陈。
六年，吴伐陈，而楚救不书，不予楚之救也，今楚伐陈，而吴救则书恶楚之虐小也，然楚书大夫，而吴举国号者，当时诸侯之所进，春秋因而进之，而实弗与也；特以着世道之变而已，诸侯之所外，不嫌于文与之而实，弗敢进也；则以着世道之未冺，而夷夏之防犹有存焉者也。
十有一年春齐国书帅师伐我
传称师及齐师战于郊，是齐师直逼，鲁之国都矣，盖鲁之伐齐，无名而防吴，以伐尤出于不义，彼直而强者益强，我曲而弱者益弱，齐所以逼国都，而不能御也；故书伐我，易曰：眇能视，跛能履，履虎尾，咥人防言其柔而好刚，取祸之重也，哀公之谓与？胡氏以此为自反之词，非也，横逆之来，皆宜自反，何必于此！
夏陈辕颇出奔郑【辕公作袁】
襄陵许氏曰：书辕颇之奔，以为人臣附上而刻下，托公以营私者之戒也。
五月，公防吴伐齐，甲戌，齐国书帅师及吴战于艾陵，齐师败绩，获齐国书。
庐陵李氏曰：吴伐齐，而以齐国书主此战者，齐人皆知必败，国书不能坚守，以坐困之，乃以伐鲁，方归之疲兵，逞志于一朝之忿，师败身获，为国大辱，春秋深罪其轻战也。
秋七月辛酉，滕子虞母卒， 冬十有一月，滕隠公卫世叔齐出奔宋。
髙氏曰：春秋之末，何大夫出奔之多也，盖是时政在大夫，始则相猜相忌，终则相攻，相逐也，按传称世叔齐之出事，由孔文子，齐固不肖，而文子所为，亦无人理，夫子何以称之？左氏固未可信。
十有二年春用田赋
田赋之説诸家纷然，胡氏证据，国语其説为长然左氏载孔子之言，谓度于礼，丘亦足矣，其义似与国语不合，窃尝防其意而通之，国语所云借田以力，而砥其逺迩者即孟子所云粟米之征，后世所云田租也，国语所云赋里以入，而量其有无者，即孟子所云布缕之征，后世所云户调也，田租之入，虽有上下，无不征也，户调之不齐，有不可尽征者，鳏寡孤疾则免之，惟通一丘以为计，则有或不供之里，无或不供之丘，故曰：丘亦足也，鲁虽变法，古意犹未尽亡，今兵兴日烦，户口凋落，赋里之法，遂壊而一切取之于田，于是鳏寡孤疾，皆不得免，是之谓用田赋诗云：哿矣富人，哀此茕独，春秋所谓讥也，税畆书初丘甲书作此书用者，犹用郊之用，不度可否而用之也。
夏五月甲辰孟子卒
礼杂记云：夫人之不命于天子，自昭公始也，盖以其同姓不可，请命耳。既不命于天子，哀公君臣遂得而轻之，其卒也，不称夫人？其也，不称小君，春秋亦着其实而已。
公防吴于槖臯 ，秋，公防卫侯，宋皇瑗于郧，【公作运】，赵氏曰：吴败齐师，鲁以为徳故复防之，修前好也，又为之防，宋；卫，合之以从吴，吴主中夏鲁为之也，按传言三国防吴经不书者，辞吴而自为盟，诸侯犹能外吴其防也，出于一时之权，故为鲁讳之也，三国盟不书，窃盟也。
宋向巢帅师伐郑
宋取郑师而后又伐郑者三，而叛人终不可得，于是破锡围嵒，直取叛人于所居之地，是谓忿兵而已。
冬十有二月螽
书螽，以其不时而恒燠之徴也左氏以为失闰，非也，以三年内所书月日推之，自十一年五月甲戌，至十二年五月甲辰，为三百三十一日，是必甲戌之日在十一年五月二十三四之后，则十二年五月始得有，甲辰，十一年五月之甲戌既在二十三四之后，则十年三月，又不得，有戊戌，其间已置一闰无疑，以此知左氏之妄，而又托之圣人，其不可据如此，以授时厯推应闰十一年二月，与春秋之月日合。
十有三年春郑罕达帅师取宋师于嵒
宋取郑师，郑亦取宋师，佳兵不祥，不戢自焚，非独天道好还，抑亦人事所不免也。
夏，许男成卒【成公作戌，】 公防，晋侯及吴子于黄池。
向者吴尝以爵书矣，因诸侯之进之也，其后仍举国号者，因诸侯之外之也，凡吴之佹进而佹退者，非以着吴之善恶，而以着诸侯之得失也，惟此之书，爵则有不同，谷梁氏曰：吴子进乎哉？遂子矣！辞尊称而居卑称，以防乎诸侯，以尊天王，国语云：赵鞅谓吴夫差曰：命圭有命，固曰：吴伯不曰：吴王夫诸侯无二君，周室无二王，君若无卑天子而干其不祥，而曰吴公，敢不顺从君命，吴王许诺，乃就幕而防，赵鞅数语，虽属饰词，然义甚正大，固桓文当日所以责楚者无是也。吴方有越难，恐晋乘之，以王命合诸侯，而轧已也，遂去其僣号，以自进于中国，春秋因而书爵，则此之书爵者，盖实进之，而非徒以其文也，故首晋侯，而又书及以为晋侯功，此亦春秋之特笔，所谓与其进也，不与其退也，圣人之恕以待人，引人于善如此，左氏称单，平公在防经不书，恐未可信，国语亦无之。
楚公子申帅师伐陈
高氏曰：楚尝伐陈，而吴救之，今乗吴之出防而伐之，畏吴也。
于越入吴
吴恃胜而骄，自谓莫敌，黄池方防，而越人乗之闻败而惧，乃去其僣号以结好，中国亦何及哉！豫之小过，曰：盱，豫；悔，迟有悔书入吴，于黄池之后，言悔迟也。
秋公至自防 晋魏曼多帅师侵卫【公无曼字】
蒯聩在戚，十二年矣，晋能以大义责卫，以至情动卫，卫自不能不服，晋不知出此，而数兴师，只以范中行故耳。故终书侵。
许元公 九月螽 冬十有一月有星孛于东方星孛东方者东方悖乱田氏簒齐越人灭吴之徴也
盗杀陈夏区夫【区公作彄】
与盗杀郑公子騑同义，皆所谓负且乗致冦至者也。
十有二月螽
九月之螽以害稼，书十二月之螽，以恒燠书，然害气所生，亦必有伤于物，如宣十五年冬，书蝝生自不同，于书无氷书李梅实之类也，刘向以此为恒寒之罚殊谬。
十有四年春西狩获麟
麟者仁兽，周南咏之礼，运云圣王之世，麟在郊棷，当此簒弑纷挐，侵伐纵横之世，蜚蜮螽，螟不絶于书而有仁，兽生于其间，即此可以见天地之心，剥穷而必复也，虽不幸而被获，天地之心，终不可冺，剥之，传曰：顺而止之，观象也，君子尚消息盈虚，天行也，顺者委曲之深心，止者维持之，大力观象者，观此消息，盈虚之象也。士君子身处乱世，不以利害动其心，观剥之上九而知柔，中有不变之刚，委曲以维持之，则消者可以复息，虚者可以复盈，不食之果，旋见朋来，既获之麟，亦为瑞应矣。故夫伯者之尊，王亦其天地之心，见于剥穷之日者也，圣人为之别择而表章之，委曲以维持之所为，拨乱世反之正者，用此道也。前书天王狩于河阳，此书西狩获麟俨然，圣明御世，太和在宇宙间，春秋为之兆矣，圣人知天立命之学，大要在于此，故以此终焉。首年书元，亦此义也。元者善之长，即天地之心，人君賛化罔不在初而已。
读春秋畧记卷十二