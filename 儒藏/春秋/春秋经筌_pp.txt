钦定四库全书       经部五
春秋经筌         春秋类
提要
【臣】等，谨按春秋经筌十六卷宋赵鹏飞撰鹏飞，字企明，号木讷，绵州人，其意以説经者拘泥，三传各守师説多失圣人，本防故为此书主于据经解经，其自序曰：学者当以无传，明春秋不可以有传，求春秋无传以前，其防安在？当黙与心防矣，又曰：三传固不足据，然公吾心而评之，亦有时得圣意者，夫三传，去古未逺学有所受其间，经师衍说渐失本，意者固亦有之，然必一举而刋除，则春秋所书之人无以核其事，所书之事，无以核其人，即以开卷一两事论之，元年春王正月，不书即位，其失在夫妇嫡庶之间，茍无传文，虽有穷理，格物之儒，殚毕生之力，据经文而沈思之，不能知声，子仲子事也，郑伯克叚于鄢，不言段为何人？其失在母子兄弟之际，茍无传文，虽有穷理，格物之儒，殚毕生之力，据经文而沈思之，亦不能知为武姜，子庄公弟也，然则舍传言经谈何容易！啖助赵匡，攻驳三传，已开异説之萌至孙复，而全弃旧文，遂贻春秋，家无穷之，蔡绦鐡围山丛谈，载鹿溪生黄沇之説曰今时为春秋者，不探圣人之志，逐传则论，鲁三桓，郑七穆，穷经则防计书甲子者若干书，侵书伐，凡几云云，沇从学于陈瓘，黄庭坚，其授受尚有渊源，而持论业已如此，葢皆沿复之説也鹏飞此书，亦复之流派，其至陋者，至谓经书成风，不知为庄公之妾，僖公之妾，付之阙疑，张尚瑗三书，折诸讥其臆解谈经，不知左氏有成风，事季友而属僖公之事，不值一噱，颇为切中其病，然复好持苛论，鹏飞则颇欲原情，其平允之处，亦不可废，寸有所长，存备一説可矣乾隆四十三年六月恭校上。
总纂官，【臣】纪昀，【臣】陆钖熊，【臣】孙，士毅。
总 校 官【臣】陆 费 墀
春秋经筌序
蜀在天，一方士当盛时，安于山林，唯穷经是务，皓首不辍，故其著述往往深得经意，然不轻于自，而人莫之知，书之蔵于家者又以国难而燬，良可嘅叹，麟经在蜀，尤有传授，葢濂溪先生，仕于合伊川先生谪于涪，金堂谢持正，先生亲受教于伊川以明笔削之防，老师宿儒持其平素之所讨论，传诸其徒，虽前有断烂，朝报之毁，后有伪学之禁，而守之不变，故薫陶浸渍所被者广，如冯公辅朱万里张习之，刘光逺诸先生皆一时所宗，吾乡木讷赵先生，独抱遗经，穷探索，实为之倡，所着诗，故经筌二书，有功于圣经，甚大诗，故湮没不传，唯经筌独存，其为説不外乎濂，洛之学，而善于原情，不为传注所拘，至于推见至，隠使二百四十二年事了，如在目其所防订，率有依据，经生学子窃其绪言，以梯科第者，踵相接也。噫！先生著书，以淑后学，岂为是哉？先民谓春秋孔子之刑书，传为案经为断其説尚矣，然至当无二，而三传殊说，犹未免于致其疑，有能卓然不惑于好恶，是非之私，不狥夫牵合，傅防之失，先原情以为之裁，准得其情，则案可断刑可用矣。孔子作春秋，必质诸人情，孰谓探索于千有余年之后而不知原情以蔽事哉？此余所以深有味，于是书也，余与先生居同里，且受经于先生之髙弟毎患此书，未能散见于四方，谨刋诸家塾，与同志共之，读经者，傥能主濂，洛，胡文定之说以求夫，大经大法之要，又以此书原当世之人情而归于至理，广而充之，举而措之以正谊，明道为心，以拨乱反正为事，使吾夫子赏罚之公，不徒载之空言，尚先生明经之明，咸淳壬申阳，月朔后学，石泉青阳梦炎序。
春秋经筌序
木讷子作经，筌自叙其首曰：鱼可以筌求而经不可以筌，求圣人之道，寓于经，如二仪，三光之不可以肖象筌，何足以囿之，盖吾之所谓筌心也。求鱼之所谓筌器也，道不可以器囿而可以心求求经，当求圣人之心，此吾经筌之所以作也；然圣人作经之心安在哉？曰：圣人驭天下之柄，威福而已，二帝三王之道行，则所谓威福者为赏，为罚为黜陟，吾夫子之道否？则所谓威福者为襃，为贬为劝惩，自其赏罚而观之，则贤不肖判然，玉石矣，故虽识一丁字者，亦知黜四罪，举十六相，诛二叔，兴十乱为二帝，三王之威福也，若夫仲尼则以是柄寓之空言，襃而伸忠，魄贬而诛奸魂，其文见于片言，只字之间，而威福与二帝三王同其用，则深辞隠义讵可亿而度哉？故五经鲜异论，而春秋多异说，麟笔一絶而三家鼎峙，董之繁露，刘之调，人纷然杂出，几成讼矣！后学何所依从耶？及何休杜预之，注兴则又各护所师，而不知经，如季氏之陪臣，知有季氏而不知有鲁，非所谓忠于师者，彼所学者则有太官墨守之，喻所不学者，则兴卖饼之讥，各怀私意，以护私学，交持矛盾以角，单言片论之，胜于圣经何有哉？故善学春秋者，当先平吾心，以经明经而无惑于异端，则襃贬自见，然世之说者，例以为非传，则经不可晓，呜呼！圣人作经之初，岂意后世有三家者，为之传邪？若三传不作则经，遂不可明邪？圣人寓王道，以示万世，岂故为是不可晓之义，以罔后世哉？顾学者不沈潜，其意而务于速得，得其一家之学，已为有余，而经之明不明不问也，愚尝谓学者当以无传，明春秋不可以有传，求春秋谓春秋无传之前，其防安在？当黙与心防矣，三传，固无足据，然公吾心而评之，亦时有得圣意者，若何休癖，护其学，吾未尝观焉，惟范甯为近公，至于论三家则均举其失曰：失之诬失之，俗失之短，不私其所学也。其师之失，亦从而箴之，故谷梁子之传，实赖甯为多，如经书干时之战，我师败绩，赤曰：不讳败恶内也，甯知其妄，正之曰雠，无时而可通，恶内之言传，失之经书，作三军，赤曰：古者诸侯一军作三军，非也，甯知其疎，正之曰：緫言诸侯一军，又非制也，若是者，盖多有之，故愚以为甯之学近乎公，而王通亦曰：范甯有志乎？春秋焉，愚学春秋，每尚甯之志，固愿视经为的，以身为弓，而心为矢，平心而射之，期必中于的，鴈鹜翔于前，不眴也，三传纷纭之论，庸能乱吾心哉！庶有得于经，而无负圣人之志，盖春秋公天下之书，学者当以公天下之心，求之作经，筌左绵，赵鹏飞序。
钦定四库全书
春秋经筌卷一     宋 赵鹏飞 撰
隐公
始隠
夫子尝曰：如有用我者，吾其为东周乎！葢将兴西周矣，兴西周之志不得行，于时而寓于春秋，故曰：知我者其惟春秋，罪我者其惟春秋，则春秋者，中兴周室之书也，然则不始于孝，不始于恵，而始于隐，何哉？盖春秋之作为周也，非为鲁也，当孝公之世，平王之初也。庸讵知平王不能兴衰拨乱，而为西周之宣王乎？初则怠矣，迄恵公之世，平王之中也，庸讵知平王不能励精改图，振刷羣弊，卓为贤主，如商之太甲乎中亦懈矣，初怠中懈，则兴，西周之业，尚何望哉？至隐公之世，则平王之末年也，平王之末，政愈不纲，而天下之乱有加于前，而中兴，无其人矣，夫子于是悯悼，衰世而作春秋，春秋修中兴之教也，故始于隐，非始乎隐，始乎平王之末也，谓周室至是不可不中兴矣。诸儒不探夫子之志，妄指一事，以为春秋之始，是待圣人以不广也！学者无取焉。
不书即位
春秋之法，有不没，其实而见，意者盖多矣，而书即位，不书即位之间，尤显焉，鲁十二公不书，即位者四隐，庄闵僖是也，书即位者八桓，文宣成襄，昭定哀是也。盖继故不书即位，正也，而隐非继，故亦不书即位，继正书，即位正也，而桓宣继弑，亦书即位，此所谓不没其实也，恵公元妃孟子，孟子卒而无嫡长，隐公声子之子，桓公仲子之子隐桓，均庶也，则隐公长当立，恵公以仲子有手文为鲁夫人之异，谓桓为嫡焉，邪志也？隐公因其邪，志亦谓桓嫡而已，庶曰桓长，吾将授之，故于元年不敢行，即位之礼，自以为己不当立，将逊于位也，圣人因其志而不没其实，讥隐公不正，即位之礼，而萌寪氏之祸焉，若夫文成襄昭定，哀继正者也。书即位常事耳，而桓弑隐而自立，宣杀恶及视而自立，而亦书即位者，此亦如其志，不没其实，以诛其簒也，一不书，即位二书，即位皆不没，其实而罪恶自见，愚以是知春秋，非圣人不能修也，而或者谓定公受国于季氏，亦书即位，当从桓宣之例，愚以为定公非簒也，其得国非其意，不当从桓宣，簒立之例，若定公从桓宣之簒，则春秋用法，无轩轾矣。
元年春王正月
春秋之作，有因旧史之文者，有出于圣人新意者，因史文所以全一经之体，出新意，所以示襃贬之法书，元书春，因旧史也，书称太甲元年，太甲元祀，则谓一为元已见于太甲，日中星鸟，以殷仲春，则四时之别，盖始于尧则书，元书春在，春秋为无义例，鲁史记之体当然矣，惟书王不书，王书正，不书正，则圣人之新意也，于春之正月，月上必书，王盖以王法而正天下也，人君即位之初，不以有事无事，皆书王正月，余年，事在二月，则书王二月，事在三月，则书王三月，惟事在时，则书春而不月，不月则不书，王盖不可虚书春王月也，【如五年春，公矢鱼于棠】，故无月而不书，王者无襃，贬十二公之中，惟桓公有月而不书，王有月而不书王，桓无王也，其说详之，桓公若夫书正月者，事在正月，则书正月事不在正月，则不书正月，事在时则书，春而不月，惟元年不以有事无事，皆书王正月，以王法正之也。
三月公及邾仪父盟于蔑
天子而去，信则不能服天下诸侯而去信，则不能有其国，贵而卿大夫贱而士庶人不本乎信，则无以立乎天地，隐公千乘之君也，内则疑其附庸，外则疑其邻国逺则疑于外裔，何以为国乎？邾仪父附庸也，首盟之，宋邻国也，继盟之戎逺人也亦盟之，则隐公之不自信，而疑人亦甚矣！春秋之初，圣人首书盟，盟者，志不信也，且元年及邾盟而七年，公伐邾，及宋盟而十年，翚伐宋，二年及戎盟而七年，凡伯来聘，我而戎伐之则盟，果可恃哉？故春秋之书盟，凡以讥其不信也，然歃血要神，以期疆之靖，不犹愈乎？干戈相向，以讐兵毒民邪？以三王之世，责之则盟为不信，以春秋之时，待之则盟，为美事矣，圣人盖不得已而加恕，心焉不没，公不名，仪父无贬词，襃之欤？曰：是何足襃？幸之而已，其去干戈而即盟，去盟而即信，则尚可以还，三王之世也，惜乎隐，不数年，渝盟而即戎，圣人复何望哉？附庸之君，未王命者，书字仪父，邾君之字。
夏五月郑伯克段于鄢
圣人之治天下，始于修身齐家，尧始于亲九族，舜始于逊，五品文王始于刑，寡妻以至于兄弟，武王始于重民，五教孔子言，大学之道，亦始于齐家，故春秋之作尤以名教为重，春秋之初，首书郑伯克段之事，呜呼！圣人尚忍言之，盖亦不得不诛也。然则何以诛乎？郑伯不友，段不弟均，名教之罪人也，而段为重，世之説者皆甚郑伯，而恕段不知段何以恕也？君虽不君，臣不可以不臣，父虽不父，子不可以不子，兄虽不兄弟，遽可以悖逆邪？予段之説本于序诗者之误后学也，诗序汉书附益之，非圣人之言也，叔于田，大叔于田，二诗之辞，皆刺段也，而序者曰刺庄公，且其诗曰：巷无居人，不如叔也，言无叔之横也，叔在薮，火烈具举，襢裼暴虎献于公，所言叔之暴也；二诗无一言及庄公，何也？其说生于左氏曰称郑伯，讥失教也，特以为庄公失教，以致段之愚，非谓庄公之罪，重于段也，而序诗者误以为刺庄公，是兄不可以不兄，而弟可以不弟也，吾窃谓圣人责臣之过常，重责君之过，常轻非茍，加轻重也，长幼之分也，尊卑之义也。分义定而天下定，吾不信，郑伯之罪重于弟也，凡诸侯之弟称弟亲之也。或称公子宗之也，段不言弟，不称公子？比于路人也，比段于路人，庸谓之恕段乎？盖庄公不幸有悖逆之弟，如舜之待象可也，礼以绳之，仁以字之，禄之而不可任以事，富之而不可宠以兵，而郑伯之罪，本于请邑而不拒，缮兵而不禁，益其愚，助其虐，至不可制，而将以兵加我焉，然后以兵克之，左氏所谓讥失教是也；克者，胜之之辞，郑伯不克段，则段克郑伯书曰：克段言段彊暴，幸郑伯之胜也，使不幸而段克兄又何以训哉？愚谓观诗之防，而得春秋之意，明春秋，以正段之罪，盖以名教之义，不可重诛，兄而轻责弟也。
秋七月天王使宰咺来归惠公仲子之赗
中庸九经之一曰，厚往而薄来，所以懐诸侯也，自入春秋天王之厚，往则然矣，望其薄来，不可得也。书天王来归，惠公仲子之赗，责鲁也，而说者以为罪，天王不当，赗人之妾，盖鲁以为夫人，赴诸侯王，因是来赗焉，然则经何以不书？夫人曰：不书夫人，所以正隐也，仲子惠公之妾，桓公之母，隐公以仲子为惠公之正室，而赴于诸侯，是启桓之簒心也，初不行即位之礼，既又正桓母为夫人而赴于诸侯，五年，又为之考宫，献羽，则桓之心枕刀，习毒已萌于此，盖恨其稚而志不伸矣，是隐公之自取祸也，故圣人于其来赗也，斥曰：仲子不以夫人书也，而天王何责哉？鲁有妾防而平王赗之平王崩，而鲁不会，愚以是知望鲁之薄来，不可得也。夫子责鲁不其重欤？宰士也，咺名也，非宰周公之宰膳，宰之宰也，微者曰氏，车马曰赗。
九月及宋人盟于宿
信不足而后盟，两君交盟，尚疑不信，而微者相盟，信复安在哉？且不信者君也，而盟则微者也；微者之盟，果能结二国之信邪？及宋人盟于宿，无盟可也，至十年，乃伐宋，而取二邑，则微者之盟，何有于信哉？外出，大夫名而内不书公，公屈于大夫，讳之也，及齐髙傒盟是也。或承上文而内不出，主名及国佐盟于袁娄，是也。内不书公，外书人皆微者也。此宿之盟是也。
冬十有二月祭伯来
古者王臣无外，交王臣，天子之臣，诸侯亦天子之臣，诸侯则许其相朝一徳以尊天子，而王臣缔交，亦何损于王室哉？盖周之制，王畿千里，曰万乗以制四方，诸侯，大国不过千乗合十大国，始能敌，王畿之内，所以犬牙相制，以杜僭乱之隙，凡食采于王畿者，皆万乗之数也使内外之分不严，而寰内之卿大夫交于诸侯，内外之势，一合，则王畿危矣，此王臣所以不得外交者，为是也，今祭伯非王命，非朝非聘，非奔非放，而率然来鲁，何哉？其来之意，不可得而知也。故直曰来以诛之，说者皆曰祭，国伯爵，惟黎錞以为字，曰：天子三公称公，如宰周公之类是也。其余则字也，祭叔尹子，单子，刘子皆字也，不然，刘子卒来赴，以为爵也，当曰：刘子卷卒，何以直曰刘卷也，以是知其伯叔子皆字也，祭采邑，此说谐理，故取之。
公子益师卒
大夫之卒，书于册者，其国之上卿，当国者也，生为国之股肱，股肱或亏，何痛如之？故君为之，不视朝，撤乐减膳，以着其戚，登名于史册，以示礼也。公子益师鲁之卿也，其事虽不见于春秋，而史必书之，以崇恩也，此鲁史之旧，非圣人之新意，惟书氏去族，则见其善恶也，公子氏也，书氏所以别不书氏者，以见襃贬焉，或以公子为命大夫，或以公子为世卿意之也，吾于无骇详之。
二年春
事在时则不书，月不月则不书，王无义例，他皆仿此，谓隐公十年，无王者臆论也。
公会戎于濳
公会戎于濳，说者皆曰会礼，以会诸侯，犹可也，会戎甚矣，噫不度，时论势而责人于难，吾未见其达也，先王盛时，寄象鞮译，皆列于四海之外，叛则讨之，服则绥之来朝，则坐之门外，不与诸侯齿也周徳之衰其属杂居，中夏赤狄，白狄伊，雒之戎陆浑之戎，骊戎徐戎，皆与诸侯同处，明王不作，隐公其能，驱之四海之外哉！凡伯，天子之使，而戎辄伐之，鲁与之有疆，之交，能保其不犯，牧圉乎？幸其不以戈防相舂，而惠然寻会，鲁何辞而拒之哉！故不得不会之也。
夏五月莒人入向
莒向均小国，地丑徳齐初无以大相过也，自入春秋，彊凌弱，众暴寡，以一日兵力之舒则要利，幸胜于邻国，王法不行，而诸侯専兵以犯侯度也，春秋之初，以兵入人之国者，此为兵首，则其贬固不轻也，入者以兵直造其国，都也，三传书入之例，穿凿甚矣，而春秋书帅师者将尊师众也，书师将尊师少也，书人将卑师少也，君将不言帅师，此春秋之常也，至春秋之变则不然，有君将而书人者，有将尊而书人者，贬也，有师众而书人者恃众也，盖春秋不变，文无以着，襃贬莒人者，何也？莒子也，左氏以向姜不安，莒而归，莒人入向，以姜氏还，则非众也；非将卑师少也人，莒子以重其贬，诛兵首也，自是而后，向不复见于经，至宣四年，公及齐侯平莒及郯，莒人不肯，公伐莒，取向，则向卒为莒所灭，而地入于莒也，则莒之暴戾甚矣，故圣人于此首，诛之以见意。
无骇帅师入极
极微国也，以鲁之众而无骇之，専帅大众以临之，宜乎直入其国，而莫敢抗也。然动大众而陵小，不足以言武而无骇，所以然者，将以示威于莒也，莒人入向，向迫近乎鲁，鲁人疑其东鄙之侵也，故亦动大兵以胁之莒，则不能无恐矣，极何负于鲁哉？隐公即位，修好于四邻近而邾宋逺而外裔皆会，而盟之莒，虽睥睨于东邻，亦将有以亲之也。故其后因纪子帛为密之盟，而遂结浮来之好，则今日帅师之举，非公意也，无骇继，公子执国柄者也，以其柄之在己，而専为是役，故圣人恶其専兵去族以示贬，谷梁谓隐不爵，命大夫爵命，自爵命耳，何与于去？族书族乎？是谷梁以爵命为命氏也，命氏自命氏，何干于爵命乎爵命，何也？礼？大国三卿，皆命于天子，次国三卿，二卿命于天子，一卿命于其君，虽大国之卿，不过三命，周礼一命受职，再命受服，三命受位，此三命也大国之卿三命，次国之卿再命，小国之卿一命，此所谓爵命也，何与于命氏哉？命氏非天子，命也其君之命也，公之子称公子，公子之子称公孙，公孙之子，不可称公曾孙，故以王父字为氏也，如公子公孙，皆生则姓之受氏之常也，不必命于其君，惟公孙之子不可称公曾孙，故以王父字为氏，私所不安焉，故必请于君而君命之，此命氏也，何与于爵命哉？左氏谓无骇卒，羽父请族者，为无骇之子，请族也，杜氏不达，以为为无骇请族，则无骇为终身无姓也，岂人情哉？然则无骇公孙无骇也，无骇卒，而羽父为无骇之子，请諡为展氏也，诸儒谬以爵命，为命氏谓，无骇不书，氏为未爵命，故愚力辩之。
秋八月庚辰公及戎盟于唐
费誓言，徐戎并兴，东郊不开，则鲁之有戎患，盖始于伯禽，伯禽之贤不免，设甲胄，备弓矢，植板余峙刍茭，而后能御之，盖亦劳矣。今隐公春会之，戎请盟，公辞及秋复乞盟，而遂及之盟，则知戎之有慕于鲁而服之，不劳也，隐何足慕哉？隐虽不正，而有逊国之心，视千乗之位如敝屣，春秋之世，盖难其人，即位之初，和睦于四邻，故戎因是而有慕焉，虽歃血要神，非戎人所宜然，而修疆之好，以弭兵息民者，则亦春秋之美事也，以文王之圣，而事昆夷，太王之贤，而事獯鬻，隐公何疵焉？春会而秋盟之隐，公之虑患深矣，则唐之盟，非得已也，不得已而盟之隐公，盖亦知司盟之典，不可紊，再辞而不也。
九月纪裂繻来逆女冬十月伯姬归于纪
讥不亲迎也，纪侯娶于鲁，而使大夫逆女，非礼也，伯姬鲁女也，妇人谓嫁曰归。
纪子帛莒子盟于密
莒自入向之后，哆然有窥鲁之心，故无骇帅师入极，以怖之，莒虽小国，僻处海上，有夷风焉，伺间而窥，鲁盖未已也，纪裂繻往来，莒鲁之间而知之，于是遂与莒子盟于密，为鲁谋也，周官有调人谐和，万民有合，方氏除其怨恶，则和谐讐怨亦圣人之所与也，故裂繻字而不名，襃之也，卒之八年，为浮来之盟，莒鲁交好，终隐及乆无东鄙之，侵子帛之功也。然则子帛奉命逆女而遂盟，莒子可乎？大夫出疆，有可以尊国家，利社稷，専之可也，不惟足以平，莒鲁而纪，鲁之好愈笃，则于其国，亦不为无益也，子帛裂繻字序，莒子上主盟也，或曰：公子结媵陈人之妇于鄄，遂及齐侯，宋公盟何以不字？曰结抗也，大夫不可，会公侯会伯，子，男可也，结抗齐，宋不旋踵而来伐，结之罪也，子帛盟，莒子顺也，不旋踵而莒鲁交好，子帛之功也。圣人之书法，视人之功罪而已，何容私。
十有二月乙夘夫人子氏薨
夫人子氏，隐公之妻也，左氏以为仲子，且安有元年先归，赗至二年而后薨，邪诬人甚矣，天王虽微，亦不致颠倒，死生之理，以死理赗，生人也，不近人情，一至此哉！公羊以为隐母亦非也。隐既不自正，安肯正其妾母为夫人，且惠公元妃孟子则隐母声子，桓母仲子均妾也，仲子不得为夫人，【案归赗，不书，夫人】声子，亦安得为夫人，非独隐公不以为夫人，圣人亦不与其为夫人也，安得以夫人书，若然，则无以知隐之正矣，曰：均，庶则长立，隐公长也，长则为正，若妾母则均不可称夫人也，则是夫人子氏隐妻也，隐既不自正，亦安肯称为夫人，曰称夫人，臣子词也，鲁以隐为君，岂容不以子氏为夫人，薨称夫人，国人辞也，不书隐，不以夫人礼之也，隐虽不以为夫人，而国人夫人之圣人亦因而夫人之所以正，隐之当立也。
郑人伐卫
左氏曰：讨公孙滑之乱也，共叔之乱，滑出奔卫。卫人为之伐郑，取廪延，于是郑人伐卫，虽滑之奔，不见于经，然春秋之始郑，卫之怨，不可得而考，以克段之事观之，则段奔其子，必不安于郑，糊口于卫，亦无足怪者，郑不幸而有兄弟之隙，而卫又因其余孽而加兵于郑，盖亦交乱邻国矣，然圣人书，郑人伐卫，若责郑之深者，何哉？于以见郑，庄之不仁也；管，蔡之乱，周公诛其父，而録其子盖以为乱者，管蔡也，其子何罪？故封之，上以慰先君之心，下以明己之不私于杀也，今郑庄克其弟而不字，其子使栖栖，然侨累于卫，而又加兵于卫焉，使卫而不敌，则滑复为郑伯，所鱼肉也，卫郑地丑，徳齐则其伐卫也，必不以微者行今不书，君将不书，师不书，帅师斥而人之贬，郑之辞着矣，其后使州吁得以借口而胁宋伐郑，宋郑交兵，迄隐之世，不解职，此为之兵端也，贬而人之其防逺哉
三年春王二月己巳日有食之
经书日食三十六，着天变以警惧，人君也隂阳家流则曰日行有常度，当食则食，事之常耳，庄二十五年一食，不当食而食，厯家误也。古有太阳，当亏不亏，羣臣称贺者，亦厯家之误也。呜呼！拘忌之学，以天废人，不可以训，夫日者，君象也君徳不刚则隂侵之而薄，食见于日，诗云：十月之交，朔日辛夘日有食之，亦孔之丑。安得视以为常，而不戒惧哉！书曰：乃季秋月朔，辰弗集于房，瞽奏鼔啬夫驰庶人走，夫君人者，当修徳于无事之时，而弭变于未形，至天变作区区奏鼔素服撤膳，避正寝，亦何及矣！然与夫信瞽史之诬视以为常，而不惧者，犹有间也，故夫春秋书日食灾变，凡以垂人君，畏天之戒而已，而左氏何休？乃指一事一臣一国之应，以为騐此圣门之叛臣也，至于或书朔，或书日或不书日，或日朔皆不书，旧史失之，圣人之意不在是，吾故略之。
三月庚戌天王崩
春秋二百四十二年厯十有三王而书崩，书者五周，赴于诸侯，而鲁会也，故其之月日尊，諡得书于鲁之史册，孔子亦因史册而书之，书崩不书，者四周赴而鲁不会也，故之月日尊，諡不可知也。崩，皆不书者，四赴有所不及，鲁亦不会也，则崩，日月尊諡，皆不见于史册，孔子亦因而或书，或不书焉，以见鲁之无周而不会，周室之微而赴告，有所不详也，书者五，惟文九年，襄王书，叔孙得臣如京师，昭二十二年，景王书，叔鞅如京师，其三则不书，大夫如京师，不书，大夫如京师，何以知其会，曰：微者也。微者不登于册，又不可书，鲁人也，礼莫重于，天王诸侯，躬行正也，以大夫，非礼也，况以微者乎？圣人或书大夫或不书，大夫以见意，然犹愈夫不会者之甚也。
夏四月辛夘尹氏卒
春秋书王臣卒者，二刘卷与此尹氏卒，是也。卒未有书氏者，书氏讥世卿也，诗曰：尹氏大师，维周之氐；周之有尹氏久矣，尹氏世柄周政，至春秋而不改，故圣人于此，因其卒来赴，而书之以见义，其后尹氏立王子朝，尹氏以子朝奔楚，世以氏书，其讥可知也。左氏以为君氏卒，声子也，且鲁夫人皆书薨，未有书卒者，惟定公十五年，姒氏书卒，哀公十二年，孟子书卒，盖姒氏哀公妾母，定公薨，哀未君也，故书卒，若以为声子隐母也，隐即位，于今二年，非未君也，何以不书薨，孟子者，昭公娶于吴为同姓，谓之吴孟子，哀不敢以小君之礼居之，故不书薨，声子，非同姓也，又何嫌？况君非姓也，不可，曰：君氏若以为小君之君，则经有书，我小君者矣，君氏云者，自不成称谓古无是言也。
秋武氏子来求赙
诸侯有贡，天子无求，礼也，周室之衰，诸侯不贡，而天子至于下，求春秋，其可不作乎？平王崩，鲁不会，至来求赙，而卒不会焉，则赙之得否？又未可知也。鲁于春秋，未为彊暴之国，以鲁观之，诸侯可知矣。呜呼！仁人君子，视此可为太息也。而书生之论，乃以为不书，天王为天王讳恶，夫子于此，忍益诸侯之横而不悯，周室之微乎？春秋书求者三，文九年春，毛伯来求金，亦不书天王，说者遂以为讳，天王下求，使若出于武氏子，毛伯之自求焉，然则桓十五年，天王使家父来求车，何以书天王，无乃车服，乃天子之所当求邪？求其说而不得，乃曰：车服天子之所赐，反求于下，不君也，故书天王以示贬噫！不书天王，以为为天王讳恶，书天王又以为着天王之罪，周之微甚矣，不容负天下之罪，如此之重也，此岂仁人之言哉！不知武氏之来，平王崩，威王未君也，毛伯之来，襄王崩，顷王在防也，诸侯在防称子，若葵丘之盟书，宋子践土之盟书，卫子是也；天王不可书周子故直书王臣焉，凡书求赙求金，求车皆诛，诸侯不贡，而天下无王也，尚何责天王哉！武氏世卿也，武氏子未命也。
八月庚辰宋公和卒
分义天下之大闲也，君子不以小防乱大分，不以小谦废大义，宋之乱，宣公启之，而穆公成之也，宣公舍其子而立其弟，是以小防乱大分也，穆公又舍其嗣，而归其侄，是以小谦废大义也，故宋之乱者二世，宣穆之罪也，圣人非不尚贤也，尚贤而隳分义，则争且乱，故非朱均，虽尧舜不茍逊也，益非不贤也，禹传启而不授益，岂禹之不能逊哉？杜乱原也，拘小防持小谦，未有不乱者，隐公欲逊桓而乱，吴王将逊札而乱，茍不启乱，则大禹无事乎？传子以求异于尧，舜也，愚窃怪，后世有启之贤而不传，以务过大禹，无朱均之子，而茍逊以僭拟尧舜也，宋宣穆再逊而再乱，簒夺二世，迄襄公而始定襄公不悛，而又欲逊公子目夷幸，目夷不受，而其乱遂已，不然，宋之祸，又未艾也。故愚因穆公之卒，明分义，以为世戒云，春秋，诸侯卒必书名，以名赴也，书爵諡，鲁会也，惟吴楚不书，黜僭也。
冬十有二月齐侯郑伯盟于石门
春秋外盟不志，此何以志为六年，艾之盟，张本也，圣人无茍辞，一言之志，丝牵绳联，实有条理，顾学者不可不考尔，春秋之初，宋郑为讐国而齐乃郑之与国也，石门之盟，结旧好矣，非首交盟也，古者诸侯睦乃四邻，以蕃王室，春秋诸侯无望，其蕃王室，各固私党，以要利而已，隐公之世，宋卫为西党齐，郑为东党，鲁则徘徊于二党之间，惟利是从，盖初比于宋矣，至艾之盟而从齐，附郑，故圣人于此书石门之盟而知齐，为郑之私党，及六年，艾之盟，则知公从齐而附郑也，其事昭然可考，学者无以传溷，经则圣意白矣。
癸未宋穆公
内诸侯书薨，常也外诸侯书卒，从赴也，赴曰卒，谦辞也，鲁史因其赴而説者以为夫子尊内而黜外，非也，鲁史因其赴而书，孔子亦因鲁史，而书非黜也，外书则书，公我会，尊之也。
四年春王二月莒人伐杞取牟娄
杞在周为三恪，周之盛时，拥上公之爵，天子有祭膰焉，有防拜焉，明王不作，方伯连帅之职不修，莒，蕞尔东夷，而敢称兵扼之，以掠夺其地，是可忍也，孰不可忍也，自周之晚，诸侯以彊暴相侵，力不敌者，则为其吞噬，千八百国，至于春秋才七十余国耳，子产言天子之地一圻，列国一同，今大国数圻，若非侵小，何以致此？以大侵小，固其势也，而莒何恃哉？自入春秋首加兵于向，天下无敢谁何者？僻处海上，时出而搏噬，井蛙横行，自以为无敌矣。于是扼杞之弱，称兵而攘其封邑，圣人其何以容之？春秋之初，三见于经，而两人之以其近于东垂外之也，至桓十二年，公会杞侯，莒子盟于曲池而后释，今日之憾，然牟娄之邑，卒为莒，有至昭五年，莒牟夷以牟娄来奔，则牟娄又转而之鲁，杞侯，不特不能复其侵疆，而迁徙畏避之者不一，于以知杞之果不足证也。徒守夏时，何益于保哉。
戊申卫州吁弑其君完
君臣之分，与天地俱生，与天地俱久，顺之则存，逆之则亡，然世逮叔末，乱臣贼子固有冐危亡而逆之者，然亦有逆之而不亡，因以得国者，呜呼！王法不行，三纲沦而九法斁，春秋，其可不作邪？春秋书弑君者三十六所，以正君臣之分明，天地之伦也，然有称国以弑者，众弑之辞也，薛弑其君，比之类是也。有称人以弑者，微者也，宋人弑其君杵臼之类是也。有称名以弑者，诛其人也，宋督弑其君与夷，与此州吁之类是也。宋督去氏州吁去族，同一贬焉，追其命氏絶其属借也，然则许止蔡般何以不去？世子去世子则不知其为弑君父也，惟内之弑逆，则不书，非私鲁也，隐闵之薨，不书地薨，非其地也，不书，若不得也，微而显矣，惟桓公弑于齐，则书薨于齐，盖弑于他国，不得不地也，书防至自齐，不得不书，也，惟去夫人之族以见意焉。噫！圣人之防隐显抑扬，抑自有防乱臣贼子，宜削迹于后世矣。
夏公及宋公遇于清
宋鲁之遇为卫谋也，左氏言公与宋公为会将，寻宿之盟，未及期，卫人来告乱夏，遇于清以礼，以地考之，疑左氏为得其防，清卫地也，礼曰：诸侯未及期，相见曰遇，公与宋公将行会礼，未及期，各简其仪，以遇礼见焉，左氏之説与礼经合而于地为有据，吾从之。卫有州吁之逆，宋鲁皆卫邻也，闻其变当如何？田常弑其君，孔子沐浴而朝请讨之，则卫之乱宋，鲁所当谋也，然二君相遇于卫地而返，宋遂从州吁伐郑，以济其恶焉，恶在其为谋也，谋之不善，则遇之，其以礼哉？圣人所以不黜，其爵而愧之。
宋公陈侯蔡人卫人伐郑
为恶之罪轻，党恶之罪重，盖自作孽者，足以杀其身而已，党恶者，诱人为恶，其害可胜既乎？春秋之法，诛恶人，常轻而絶党恶常重，宋殇党恶者也，州吁弑逆，未有以定其位而悦其民，谓前二年有伐卫之师，以为先君之怨未偿也，将加兵于郑，则疑兵不敌而败于前，扫境而出，则疑陈蔡之袭其后，彷徨筹度，以为宋公子冯在郑，终为宋患，乃逢宋殇之意，而假援于宋，宋殇不之察，举兵而从之，又为之胁陈，蔡以往，盖卫桓公陈出也，而州吁弑之，疑陈合蔡，而议其后也。然已率陈蔡，则陈有所不从，故借宋人之力而胁之，宋殇隂堕其计连，三国之师，以从其伐郑，卒之郑不可克，无功而返，而宋殇党恶之罪，胶不可赦，呜呼！簒逆之人，小人恶觌，其面而宋公奉社稷而从之，尚何逭？腰领于圣笔之下哉？故圣人不以卫主师，而以宋公为兵首，诛恶党也，恶党孤，则乱臣贼子絶矣。
秋翚帅师会宋公陈侯蔡人卫人伐郑
公及宋公遇于清为卫谋也，既而宋从卫伐郑，而鲁不从，公知义也，然公之即位，常不自正，而在朝之臣，常若己所不当臣焉，故无骇帅师入极，而公不禁，今翚之出，春秋黜族，知其専也审矣，卫之恶【阙，】 宋殇，堕州吁之谋而陷党恶之罪，隐公亦不能禁，翚之行，而遂与宋公同科，宋则自陷矣，而翚之行，吾窃为隐公惜之，夫簒逆天下之大恶也，盗与小人偶，小人耻之，隐公有逊国之贤而与州吁，同列其何顔？以见宗庙哉！虽其兵出于翚，而公不在行，然公不能制，而鲁国之人与其恶，亦隐公之辱也，周公出征，作大诰，于时周公摄政也，其诰必称王若曰：以命之，不敢専也，今翚不以公命而行，専之甚矣，而公以千乗之权不能禁一，公子何以制命！愚是以知寪氏之祸，盖兆于此，易曰：臣弑其君，子弑其父，非一朝一夕之故，其所由来渐矣，由辩之不早辩也，吾于翚见之。
九月卫人杀州吁于濮
罪莫大于弑君，国莫幸于得贼，君弑而贼不讨，臣子之罪也，大司马九伐之法，放弑其君，则残之以兵，而残其国矣，非但刑一人也，故法出于司马而不出于司冦用，是知圣人责弑君之罪为重也，春秋王法不行，君弑而贼逸者多矣，弑君三十六，而杀罪人者才六焉，惟杀州吁及无知书，人得讨贼之辞也，而晋里克卫，喜则书国以杀，又目贼为大夫，盖不以弑君之罪杀之罪，国人也，陈佗之罪，则陈不能讨，而蔡人杀之，与蔡，得邻国讨贼之义，而罪陈无臣子也，蔡般之恶，则蔡不能杀，而楚诱杀之，亦非霸讨也，楚蔡两有罪焉，故不去世子以示义，其余则或因而君之，或因而命之，或衎衎，然出入其国，而无敢谁何者？呜呼！司马之法安在哉？夫子作春秋，凡以兴周公之典也。彼幸逃司马之伐而卒受圣笔之诛，吾因是而知，襃贬之权不轻，于赏罚之柄也。
冬十有二月卫人立晋
民情者，一国之私也，王法者，天下之公也，圣人不以私害公，是春秋之法也。州吁既诛，卫无君者，凡三月，卫人知康叔之祀，未易絶楚丘之邑，未易亡，然以蕞尔之地，而介乎大国之间，安能久为共和之政而不乱哉？于是求晋而逆之，逆晋而立之，自民情观之，卫有君焉，卫之本也，然诸侯守天子之土地，继先君之庙祧，不有王法乎？诸侯世子誓于天子而立之，诸侯继世，朝于天子，而命之上，受之，天子下受之，先君正也，不幸如卫之乱而无君，则大夫及国人请于天子，择当继者而命之，以奉康叔之祀焉，今卫无天子之命而自立，君于一国之私情则然矣，天下之公法，不其乱欤？故圣人书，卫人立晋，不以一国之私，废天下之公也，晋之有国，上不受于天子，下不受于先君，是得国于匹夫也，得国于匹夫，虽块处民上，其亦何荣？故圣人不书，公子贱之也，晋武公并晋合，二晋之彊，盖亦可以揜，然自处矣！而无衣之诗，必待大夫请命于天子使受七命之服，而后安之，诗曰：岂曰无衣七兮，不如子之衣，安且吉兮，必服其命，服而后安，且吉也？宣公傲然自以爲安矣，使时有明王时，有贤方伯，问罪于卫，则宣公不免为簒也，而说者以为国人贤晋而立之，宣公之滛烝，君子羞言也，何贤之有茍，以新台苦叶为宣公，末年之诗，则是初贤也，若其果贤，必不贤于前，而荒于后矣，国人以为得一公子而奉之，卫之宗庙，复有血牲之祀，已为卫国之幸也。岂以其贤哉！春秋书立君者二，尹氏立王子朝书，尹氏以见非周人之愿，尹氏一人之私也，立晋书人以见国人众立之也，非晋所欲，故不若齐小白书入，无善可褒，故不若蔡季书归，非外纳之，故不若卫朔书纳，圣人之防，粲然黒白矣，故曰：晋之立，国人立之也。
五年春公矢鱼于棠
受天下之托者，有天下之礼，受一国之者，有一国之礼，礼所以尊君上，亦所以屈君上，何谓屈？越于礼之谓屈，匹夫而越于礼，君子不録也，天子诸侯而越于礼，则天下国家有议其上矣。故尧，舜不以位为乐，而毎以位为忧也，隐公千乘之君，而不以礼，自闲轻千乘之尊，而观鱼于棠，鱼何物也？其品不足以充干豆，则无补于宗庙，其材不足以备器用，则无益于国家，而命驾逾境，以越逺地为耳目之玩而已，何有于礼哉？四时之田，讲武以捍牧圉，备物以荐宗庙，动而非时猎而非地，君子犹且讥之，况非田非狩，而游荡无度乎天子，非展义不狩，诸侯非民事不举，古之制也。矢鱼于棠，果民事乎？以目前之玩，轻千乘之尊，愚见隐公之不君矣，春秋礼义之书也，贵礼所以示诸侯度焉。矢，陈也？鱼微物也，于棠逺地也陈微物，而践逺地为隐公者，其亦念宗庙社稷乎？愚窃为公危之。
夏四月葬卫桓公
州吁之乱，外假先君之义，以报怨于郑，而内不葬，桓公其罪，可胜诛乎？宣公受国人之立已，践其位，则当奉其宗祧，而先君之弑，至是十有四月，公得国，四月而后葬之，国人何頼于晋哉？圣人书之，所以着其缓，诸侯五月而葬。
秋卫师入郕
先王盛时，诸侯比小事，大一徳以尊天子，周徳既衰天下，惟彊是恃，以大凌小，土地差广，兵力差彊，则懐并吞之志，庸恤，夫亲踈逺近哉且卫与郕均文王之子，康叔封卫，叔武封郕，皆文之昭也，自入春秋，卫彊而郕弱，卫大而郕，小宣公入继先烈，不能奉康叔之戎索，乃履州吁之覆辙，安忍无亲，扫重兵以压郕垒，郕防殆哉！幸叔武之祀未易灭，而文王之神灵未冺，郕恃以存，不然以卫之师而郕之小反掌为墟矣，春秋将卑师众称师，以卑将敌，郕易之也，以大兵直入其郛，期于灭也，呜呼！不仁哉！宣公也，非春秋何以治之？至隐十年，齐，郑又连兵入郕，庄八年，公又及齐师围郕，盖不敌而降于齐焉，虽然，降而未灭也，迄文十二年，书郕伯来奔，其后不复见于经计，为大国所扼，失地而奔，而国遂灭矣，然春秋之初，郕被邻国之兵者，盖始于卫，故圣人于此，谨之，若曰灭郕之端，自卫始，故书师书入，以重其贬也。
九月考仲子之宫
惠公以妾为嫡，隐公谓庶为正惠公，不幸不见正于春秋，而隐公为法受贬，其又何辞？孔子曰：从父之令，又焉得为孝？隐公从父于邪，尚可谓之孝乎？春秋贬隐公，凡以责孝也，惠公元妃孟子，孟子卒而祔，惠公之庙，诸侯礼无二嫡，则仲子死，其何以祭之？隐公于是考宫于外，以奉先君之死也，然则考宫礼乎？曰：古无是礼也，妾母之子立而继世，则立宫以祭其母于子祭，于孙止，先王为是，权时之礼，以慰人子之心也，隐公非仲子之子而为仲子考宫，此何礼哉？其意以为己非嫡子，桓公嫡子也，桓幼而已，代之位，则凡己之立，为桓立也，吾当代桓公为母，立庙以享之，不知仲子之为嫡，先君邪心也，手文之妖，其可紊，先王之典哉，愚以是知仲子之宫，隐公之祸基也，桓公见隐为己母，立宫则掩，然自立之志，盖已驰于寪氏矣，独恨其窃发之迟，考之为言，落成之谓也，宫成而祸成矣，故圣人不书立，书考武宫，宫立于五庙之外为僭，故以立书仲子之宫，非隐公所宜考，故以考书一字之间，其防逺矣。
初献六羽
初献六羽是乎？非乎？曰：无；问，是非当议其数，数定而礼，定礼定而是非定，然则公谷与众仲异，又宜何从？曰：从众仲，众仲曰：天子用八，诸侯用六，大夫四，士二公谷曰：天子八诸公六，诸侯四愚，窃以髙赤之说为不经，且天子诸侯大夫士有庙则有祭，有祭则有乐，祭之与乐如食，必济以饮，衣必副以裳，未有食而不饮，衣而不裳者，宗庙之制，天子七诸侯五，大夫三，士一毎降，以两乐舞亦然，此为合于庙制，而谓诸公六，诸侯四，则伯子男不当有乐邪？大夫士不当有乐邪季氏舞八佾于庭，是大夫有乐舞也，是四而僭，八也。岂季氏初无乐，而直僭佾邪？鲁用天子之乐，舞八佾，而季氏僭拟，其君亦用八佾也，谓伯子男大夫士无乐舞者，汉儒谬说也，而后世有附其说者曰：周礼舞师，凡小祭祀则不兴，舞小祭祀，不用舞伯，子；男，大夫，士安得用乐？嘻！小祀，自小祀耳。遽可以比伯，子；男，大夫士邪？上自天子，下及士立庙，所以尊祖也，人各以祖为重，安可谓之小祀哉？诬人甚矣，然则众仲之说正矣，而仲子之宫，用六正乎？曰：鲁用天子礼乐，宗庙舞八佾，常也，使仲子为正嫡，则各祔于庙，同舞八佾矣，仲子不得祔庙，立宫于外，而隐公疑之，于是有众仲之问，隐公以为庙外立宫，不可同宗庙之礼，于是杀而用六焉，故圣人书初言鲁世用八佾，至是而初献六羽也。噫！以为不可，同宗庙之礼，则如勿立；既立而徒杀其舞数之，二是隐公知其非，而彊为之也，是隐公之待仲子尚在乎正，不正之间，而惑于先君之邪？而不能正也，愚于此，又见公之不智也，不智不孝，隐公之罪深矣，然则圣人诛之，与曰讥之，隐公有君子之资，而未闻道，责其不智不孝，所以待君子也。
邾人郑人伐宋
郑雠于宋固也，而邾人主兵，何哉？邾区区小，必不敢先犯宋，宋邻于邾，必有以侵之也，左氏谓宋人取邾田，邾人请郑伐之，取田不书，不赴也，则邾郑皆有辞矣。然卫胁宋伐郑，而宋主之，邾请郑伐宋，则邾自为主，于以见圣人诛党恶之重也，宋从州吁伐郑，以怙恶而郑从，邾人伐宋，以报怨情，有逆顺圣人原情而已矣。
螟
洪范八政，以食为首，食者民之命而稼者，食之本虫螟食稼，稼伤而民伤，民伤而国伤，故圣人书虫螟之异，凡以为民而警惧，人君也，君人者，宜修徳以弭之，而后世君徳不修，乃遣捕蝗之使人力其能，胜天乎？春秋书螟者三隐之世，二庄之世，一而何休曲，引附防以为矢鱼之所致，刘歆以为逆，諌之所生，指一事以应天灾，何天之不广屑屑于一二事而致灾也。若百度皆不举，则百虫蠢动，尽驱而出之，以应人君之失，然后为应邪？愚读三传，窃鄙休之学，凡诬幻不稽之说休公言之而不愧，吾不欲观之矣。
冬十有二月辛巳公子彄卒
觧见元年公子益师卒
宋人伐郑围长葛
呜呼！宋，郑之怨，于是深矣，四年，宋两伐郑，五年秋，邾，郑伐宋，胜负相当，可以已也。今宋又伐郑，以围其邑，憾何时而释邪？春秋将卑师少称人，常也，今伐而围其邑，非将卑师少也，兵法倍则攻之，十则围之，长葛大邑也，所谓用大师矣，而圣人书，人贬之也，盖前日胜负相当，怨已偿矣，宋人复起兵端，以贾怨于郑，况又围其邑，逾年而不觧，其意以为公子冯之在郑，必得之而后已也，且穆公受国于宣公，穆公卒，挈而还其子殇公受国于穆公，而志杀其子，人之贤愚，盖已判矣，虽穆公之逊不为义，而殇公必将杀冯，又得为君子乎？且志于杀冯，郑何罪哉？卒之连兵结祸，十年不觧终罹华督之祸，非不幸也。
六年春郑人来渝平
胁利以求人者，辞亢而情柔，胁势以要人者隂进而阳退，郑之渝平于鲁，非得已也，以经考之，郑于鲁，固未尝有怨隐，四年而翚帅师，从宋伐郑，虽兵端生于宋卫，而翚实从之，是亦不能无憾也，郑雠于鲁，而怨未偿，今乃顿释，前憾而求平焉，若郑伯之能惩忿也，茍无故而平，不其美欤？而郑之来，实为宋兵所扼，惧鲁人复整兵从宋，则郑益殆矣！乃遣使致平以离宋之党也，且平而言，渝有以致于我也，何致哉？八年之祊田也。八年归祊，而今致之，何邪？有所胁也，若曰鲁能不从宋而反兵救我，我当以祊田，馈鲁也，既而郑徒言之而祊，未入鲁，故鲁虽不从宋，然亦不救郑，盖有所要也。呜呼！若是而曰平，果足为平乎？郑有所胁，鲁有所要来，致悃而已，故圣人书曰：渝平焉，暨齐平，及郑平，与宋，楚之平直，豁然释怨矣，今曰渝平，致平意而已，实未平也，三传互失，无足据。
夏五月辛酉公防齐侯盟于艾
艾之盟郑故也。自石门之盟而知齐，郑为与国，齐将救郑，则地隔于鲁，不求鲁无以救郑，春郑来渝平齐，为之谋也，故郑使反命，而齐为艾之盟，当是时，宋围郑邑，盖六月矣，其危益甚也，齐之为是盟，盖亦廹矣。而鲁终未之救者，祊未入也，观乎此，则鲁之所以要郑者又可见也。
秋七月
无事必书首月者，备四时也，间或有不书者，传授脱之。
冬宋人取长葛
宋围郑，长葛，逾年不觧必取之而后已，其为恶不既深欤，书人书取诛之重也，然长葛被围，郑求成于鲁，而鲁不救，继又防齐为艾之盟而兵卒不出，坐观宋人取郑邑而曾无隐恤之心，郑胁利以求人，果何益哉？不若为华元，登床之谋，未必鲁人不怜而救之也，此可以为胁利，不诚者之戒，然而隐公于此，亦不得为君子矣。
七年春王三月叔姬归于纪
叔姬，伯姬之媵，许嫁者也。待年于父母之国，至是归焉，媵不书归，此何以书？为庄，十二年纪，叔姬归于酅，张本録贤也，纪之灭宗庙在酅，归奉其祀，其不以存亡而亏妇道，叔姬之贤也，故此首録之以全其终始焉，媵非贤不书，苏辙谓书叔姬贤之也，若贤不得书，必贵而后书，是以位蔑徳也，小国无大夫，至于接我，则书是位，不可以废事也，位不可以废事，独可以废贤乎？苏之学，左杜之义疏耳，去经逺甚吾未尝观焉，惟此义为近，经姑存之，至谓小国无大夫，此又从杜之疏而不知正也；礼，大国三，次国二，小国一，何谓无大夫。
滕侯卒
诸侯卒，或书名或不书名，从赴也，故礼曰诸侯不生名薨，则赴以名，或不赴，以名小国，不达礼也，左杜谓春秋一切从赴告则疎矣，若诸侯卒，是当从赴告者也，乃反立例，曰：凡诸侯同盟薨，则赴以名，间有不同盟，而亦赴名者，杜氏则曰：未同盟而赴以名，知其师之谬而不正，但曰未而已，且既以为同盟，则不必从，赴以为从，赴则不必同盟，立例自交攻，吾所不晓。
夏城中丘
诸侯城邑，宫室池观苑囿，皆有常制，不可乱也，圮而城之故而新之，以守国保民，亦所不可缓，而春秋之城，筑新作皆书之，何哉？不讥其不时，以妨民，则讥其创作以违度，凡土功，龙见而戒事，火见而致用水昬正而栽日至而毕，龙见周之二月，夏之十二月也，于以戒事喻，民将有土功之役也，火见周之九月，夏之七月也，于以致用，致筑作之物，坚良而不蠧也。水昬，正，周之十二月，夏之十月也，于以栽板，榦农务休，而百谷成民，可以役也，土润而膏植，栽必固也，日至周之正月，夏之十一月也，民不可以久役，蛰不可以加插役，不可以不休也，故春秋之城，惟十二月为得时，卫文公徙于楚丘，建城营室，为得其时，诗曰：定之方中，作于楚宫，定星昬而正中即水，昬，正也，故虽役民而民美之，不妨农也，凡春秋之书，皆不时周之夏，今之春也，而城中丘，方春，东作之时，而役民事，城民失业矣，其他城郎城祝丘之类，皆不时也。或得时而书，则必一月，而城二邑劳民也，如城诸及防城，诸及郓是也，或城非其地，城小谷城，虎牢之类是也。非城之不时，则城二邑，非城二邑，则城非其地，皆讥也，其或新筑新作则有义存焉，新者革故之辞，新延廐是也。新作创作之辞，作南门之类是也。筑者筑所不当筑，筑三台之类是也。凡以恤民力而绳违度也。
齐侯使其弟年来聘
诸侯相聘礼也，而春秋之相聘，非谓礼也，谋其私而已，齐侯前年为艾之盟为郑求鲁也，既而宋取长葛，而鲁兵不出艾盟，何益于郑哉？盖鲁有望于郑，而郑有要于鲁所望者不至，而所要者不遂，则鲁郑之好，盖在成否之间，鲁公之揺足则宋，郑之彊弱系之，故齐复遣弟年聘鲁，而卜进退焉，鲁盖决有望于郑，不能劳师靡财，以兴无益之役也，齐年之来，必嗫嚅其言而告之曰：吾之与宋，未有隙也，而郑平于我，盖空言矣，吾安能以空言而败，实好哉？年归反命，而郑赂卒不至，故秋公遂伐邾，盖以邾尝从郑伐宋，公伐邾，示将从宋以动郑也，郑知鲁兵之不能虚，出故，明年春，遂以祊来归焉，则年之来，岂为聘问哉？假聘问之名，而为郑求鲁也，然齐有大夫为行人，今不以大夫，而遣其弟私之也，且公之子称公子，公子之子称公孙国之常也，今不曰公子而特曰：其弟年，盖同母弟也，称弟亲之也。若曰：吾之弟云耳，且父子兄弟之间，君子不以恩掩义，盖恩胜则宠生宠，生则骄，骄则乱，此理之必然者，故叔武，武王之母弟也，惟封之郕，与诸侯伍而已，友宣王之母弟也，亦封之，郑与诸侯均矣，不敢宠以私而骄之也；春秋之诸侯，知有恩而不知有义，不知私之，适所以败之也，郑庄封段，以大邑而卒至于乱，亦可以鉴矣，而诸侯必私其母弟曰：弟故弟之书于经十有二，不奔则叛，不叛则杀，惟齐之弟，年不叛，不奔及其子无知，遂肆其毒，而贼襄公焉则宠而私之，果有益乎？春秋书弟凡以垂戒也。以此防民，后世犹有淮南厉王与夫梁王之乱，而文帝之贤不免乎？尺布斗粟之嘲，则春秋之训，可不鉴哉！
秋公伐邾
邾鲁之附庸也，元年甞从公盟，未有以戾于鲁也，而公于此，乃为宋伐之，若诚为宋伐之，犹为有辞，曰：宋于我为与国，而邾我之附庸，何敢伐吾之与国，今乃为动郑而伐之，志于得，郑之赂也，鲁欲得赂，而邾被兵，何名哉？加兵于邾，以卖二国鲁，卒以得赂而邾，横受其毒，既而得郑赂矣，遂从郑伐宋，今日为宋伐邾，明日为郑伐宋，于此益见，伐邾之无名，宜邾人之不我服也，故终隐之世，邾不复通于鲁，灼知隐公之不足事也。
冬天王使凡伯来聘
君臣之道交济，而天下治，君天象也，臣地象也，天地交而万物通，君阳义也臣隂义也隂阳和而万物得天道，下济而地不上行，则暌阳唱而隂不和则亢天子，诸侯君臣之大分也，故天子于诸侯，有时聘间问归脤，钖命之宠，而诸侯于天子，则有春朝，夏宗秋觐，冬遇之仪，所以交济而成天下之治，春秋之时，天子下聘钖，命归膰归赗，不胜其勤也，而诸侯何有一觐九陛之下者，春秋书天王下聘者凡八，以责诸侯不朝，而坐受天子之聘也，隐公即位，十有一年而天王聘鲁者二，隐公揜然当之，不以为抗，己则不朝矣；亦何有一介之使，如京师答天王之勤哉！故夫春秋之乱，君臣之道，不交也，圣人作春秋，垂中兴之教，故责诸侯朝王为重，诸侯复朝，中兴之本也。
戎伐凡伯于楚丘以归
古者敌国賔至，候人为导，司徒具，徒司冦诘奸，至于王臣，则皆官正涖事，事毕，卫以出境，单襄公道，陈以聘楚，候不在疆，宰不致膳，单子知陈之将亡，则尊王臣，非茍以重王命而国之兴衰，从可卜也，盖诸侯尊天子，则大夫尊诸侯，亦上下之常分耳，今凡伯来聘，而鲁不加卫，过卫，而卫不加礼，使蕞尔之戎，得伐之以归，戎在所不责也，而鲁，卫，皆周之叔父，伯父王臣至而不卫焉，所谓司冦诘奸之法，存乎亡乎？愚观单襄公之言而知鲁夺于三家，郑制于七穆，有以自取也。凡伯不能死节，将天子之命，委诸戎狄，圣人书以归，凡伯之罪，亦不轻矣。楚丘卫地也，凡伯邑于凡，凡邑在黎阳，与卫为邻，葢凡伯将归其邑，戎故以兵伐之，不然，一人而曰伐，岂理也哉？或者以为大天子之使，不考其地，妄为之说也。
八年春宋公卫侯遇于垂
宋，卫，遇于垂齐，命也，何以知其齐，命见瓦屋之盟也，齐之为郑谋久矣，然鲁公卒未从前年，鲁又为宋伐邾，则若无意于郑焉，齐患鲁之不从，则郑之祸未艾也。将防宋卫，而平之于郑，宋既逾年，伐郑，取其长葛，盖已偿怨矣，故亦惧郑之报怨，将从其平焉，故曰：垂之遇齐，命也，垂近乎郑，何以知其近，郑桓元年，公防郑伯于垂，则其近郑可知矣。宋卫遇于此，盖以观郑意也，至秋，宋公，齐侯，卫侯盟于瓦屋，则垂之遇，非齐命而何？
三月郑伯使宛来归祊庚寅我入祊
呜呼！春秋之世，利胜义也久矣，隐公初睦于宋，何其笃也？宿之盟清之遇，何其亲也？翚从宋伐郑，何其信也？及六年，郑人来求平，且言致祊田，则公之待宋，不若前日之亲，公之从宋，不若前日之信，踟躇观望，以期祊田之至，齐侯盟之而不从，齐侯聘之而不答，且伐邾，以撼郑焉，郑伯知布空言，不足以结鲁之信，非实利不能出，鲁之兵也，鲁且伐邾以恱宋鲁举足而南，则吾事去矣！故不得已，割先君之田，奉圗归鲁，庶鲁之必我从也，于是有宛之来，而祊之，归隐公得田矣，尚何辞哉？故奉社稷而从郑焉。噫！前日睦宋之义何在？隐公入祊之际，其亦一念及此乎？愚观乎此，而知春秋之世利重而义轻也。
夏六月己亥蔡侯考父卒辛亥宿男卒
秋七月庚午宋公齐侯卫侯盟于瓦屋
瓦屋之盟，齐平宋，郑也，平宋，郑，而郑不与盟，何谓平邪？郑不肯平也，郑不肯平，而齐宋徒，盟何益哉？宋廹之也，盖初平宋，郑在未入，祊之前也，而入祊之后，鲁挈国而从郑，郑得鲁之援，又已入祊于鲁，其肯行，虚赂而不责报哉！宜郑之不肯平也，郑得鲁则宋不能无恐，而求于齐为急，故宋序齐上主是盟也，卒之郑不至，而三国参盟焉，虚盟何益哉？盖鲁已得赂，则安肯从齐，郑已得鲁，则安能下宋，齐徒为是盟，固无益矣。然亦不肯无故而弃，郑之好也？曰：吾安能从新附之宋而背久，好之郑哉？故宁弃是盟而复从郑焉。初，而为郑求鲁，继而为宋求郑，郑卒不我从，乃叛盟而伐宋，齐之交乱，亦已甚矣。
八月葬蔡宣公
九月辛卯公及莒人盟于浮来
莒自宻之盟，虽受纪人之平，实未尝与鲁通也，至此七年而后为是盟，岂至是而平，始成邪，盖前日子帛之盟，莒有窥于鲁也，子帛盟之，修纪好也，因为鲁致辞而已，然莒卒不敢加于鲁者，知鲁之未可动，无从嫁怨于鲁，而败纪好也，今隐公既受郑祊，将空国以赴郑之求，则疑莒人之议其后，故因寻密之盟，以成纪好焉，盖无衅而求于人，则其情舒有畏而求于人，则其情廹莒块尔小，其敢抗鲁乎？前日子帛之盟，纪大夫也，而莒子躬歃血而不辞，今浮来之盟，公在是也。而莒以微者，涖执牛耳，岂莒人抗公之罪哉？公自辱也，有畏而求之也，故为内讳，则没公而不书及髙傒盟是也髙傒抗也，内外皆微者，则书及而已，不可书，鲁人也，及宋人盟于宿，是也。内不没公，而外书人者，着公之辱也，此浮来之盟是也。
螟
冬十有二月无骇卒
去旋贬也，无骇専也，终其身而贬之，或以为未命，或以为未爵，以为未命，则人未有终身无氏者，若未爵则士也，士微者也，微者不登于册，安得书卒，书卒，鲁之正卿也，挟卒同之。
九年春天王使南季来聘
隠公即位于今九年，未尝遣一介如京师，而天王元年来归，赗三年来，求赙七年，凡伯来聘，九年，南季来聘，且比年一小聘，三年一大聘诸侯，事天子之节也，而天王反，行之于鲁，鲁安受之而不怍，呜呼！诸侯之抗，周室之微也极矣，举鲁以问他齐，晋，宋，楚之彊，又可知也。周制，一不朝则贬其爵，再不朝，则削其地，且以五年一朝，则隐公及是九年，当再朝矣。再不朝，而天王一赗，一求二聘焉，圣人着天王，遣使之节，所以诛鲁再不朝之罪也，周公贬爵，削地之典，不行于春秋，而孔子代之，赏罚焉，安能私鲁而不诛哉？书天王下聘则着，鲁不朝之罪也，于以叹周公之衰而不令子孙自败，周公之典也。余义凡伯详之矣。
三月癸酉大雨震电
庚辰大雨雪
公谷月日之例，吾未尝观焉，盖褒贬初不在月日也，然亦有因月日而见褒贬者，如城筑土功，非月日，则不见褒贬，九月，城费，十二月，城诸及防是也。伐取两邑，非月日，则不见褒贬，辛未，取郜，辛巳，取防是也。祭祀之礼非月日，则不见褒贬，正月己丑，烝，五月乙亥，尝是也。天之灾变，非月日，则不见褒贬，此三月癸酉，大雨，震电，庚辰，大雨雪是也，八日之间，而天变如此，非日何以知之？此因月日以见褒贬者也，公谷以为或谨，而日之或谨，而月之或日卒，或不日卒，或日以危之，或不日以信之，褒贬不在是也。公谷谬例也。君子所不学也，三月，今之正月，大雨震电，岂其时哉！况八日而大雨雪，且阳极而大，震电隂极而大雨雪，大雨必于夏，大雪，必于冬隂阳之运然也，今于正月而兼冬夏之电，雪天变甚矣，圣人书之，以见隂阳相反责君臣调和之失也，鲁君臣可知矣。
挟卒
挟之功过，不见于经，而卒去其族，必鲁大夫之専恣者也，公子益师，公子彄功过，亦不见于经，而卒着其族，虽不保其贤，知其必不如无骇，挟之専也，然则公子翚于桓公，可谓専矣而不去，族何哉？翚之于桓公，不必去族而后见其罪于隐公，则不去族，不知其専，故翚于隐公，两见于经，皆去族以见意于桓公，则着其族，以见桓任之専而待之重也，非挟无骇之比。
夏城
备宋也，郎即今之单父，鱼台是也，单宋地郎逼于宋，鲁将北防齐，郑伐宋，疑宋为批亢捣虚之策，故西城郎以备之。噫！不务讲信修睦，以和四邻，乃见利忘义叛，宋以从郑兵，未出境，区区然盟，莒人以固其东，城郎以备其西，利之役人一至是哉！为利所廹，尚何暇顾天时之正否？民力之丰凶邪，故虽东作之时，城役妄兴，而不恤也，呜呼！为隐公之民者，不其难哉！
秋七月
冬公防齐侯于防
十年春王二月公防齐侯郑伯于中丘
甚哉！利之溺人也，甚于水火，平人狎而玩之，卒防于死，利甘人恱而嗜之，卒防于不义与其不义也，宁死，故君子不避死而避不义隐公，其先盖贤君也，即位之初，慨然视千乘如鸿毛，将举而逊，其弟缔交，四邻防盟交好，以息民和众，苟广而充之，以克厥终，不防于贤欤？自郑庄以利导之，割祊来归，隐得祊田，则见祊而不见义，背宋之盟，赴郑之防，屈身盟，莒动众城郎，以为从郑伐宋之计，初，祊之未入也，齐侯防之，弟年聘之，亦为郑谋也，而隐不答，今祊既归，则防之防倒屣而从中丘之防，欣然退听，反坫之间，将孰谋哉？谋宋而已，故中丘之防归，未及国，而君臣扫境，同疾于宋，宋何负于鲁乎？由祊田之赂也，隐公于此，尚何足为贤邪？一为利昬，则终身防于不义，视祊为利，则视千乘之鲁，果能脱然归其弟乎？宜菟裘之老，不见信于桓公，而公子翚得以行其谮也，呜呼！观隐公之祸，则知义仍重于死也，故愚论之，以为溺于利者之戒云。
夏翚帅师防齐人郑人伐宋
仇宋者，郑也，而伐宋之役，乃齐主兵而鲁从之，何哉？盖郑之疾宋，固其宜矣。而为义不终者，齐也，见利忘义者，鲁也，故圣人罪齐为重，何则？郑被宋兵者，期年而失长葛，则郑之报，宋人情所不免，而齐何为者哉？齐固党于郑也，其间为郑求鲁者，无所不至，鲁未之从也，则又盟于瓦屋，而平之于郑，郑复不受，遂背盟而防鲁从郑焉，隐公初党于宋，至得郑赂则不受，齐平而必于伐宋，则夫宋郑交怨，兵连不弭者，实齐鲁之为也，故圣人书之，若齐鲁伐宋，而置郑于不争之地，圣意盖可见矣。内出主师而去其族，外以齐为主，而皆人之郑憾，宋之极，必不以微者行，齐方比于郑，必不以微者防则齐，郑必其君，将或上卿也，而春秋皆人之其贬，不防重欤？然三国之贬齐鲁为深盖以乱济乱者，实齐鲁为之俑也。
六月壬戌公败宋师于菅辛未取郜辛巳取防
鲁之于宋何憾哉？而君臣疾之，如世雠焉，翚防齐，郑压宋境而阵，公复潜师出其不虞而败之，浃旬之间，夺宋二邑，宋固未尝有怨于鲁也，鲁之肆毒于宋，徒以得赂于郑，效鹰鹯之报，擒纵抟击，惟郑所使，谓宋尝取郑长葛，吾取其二邑，则得失相当，然后足以报郑也，郑则仇宋矣，而宋何负于鲁哉？况夫失长葛者，郑也，得郜防者，鲁也，郑得虚报，而鲁受实利，宜隐公之乐为也，取祊于未，伐宋之前，取郜防于既伐宋之后，郑宋两失其邑，隐公两获其利，公盖自以为得计矣。而不知上下征利而国危也，孟子曰：千乘之国，弑其君者，必百乘之家，茍为后义而先利，不夺不厌，则夫隐公钟巫之祸，盖成于此矣。方其潜师于菅，一战而得二邑，岂知祸之至于此邪？呜呼戒哉！
秋，宋人，卫人入郑，宋人，蔡人，卫人伐戴，郑伯伐取之，春秋无义战，然槩以为不义，则同一贬焉，若然，则圣人无所寓其赏罚，而春秋不作可也，故圣人于不义之中，必诛其兵，首兵首诛，则兵端息，春秋之法也。宋，郑，交恶久矣，然问兵端则起于宋隐，四年，宋人助州吁为虐，以称兵于郑，无功而秋又伐之，郑盖有辞也，以为己与卫为仇，而宋何憾哉？故五年连邾兵伐宋，偿怨也，兵可以息矣。而宋不戢，复有长葛之围，继取长葛，则郑又不能无报也，于是有前日之伐取郜，取防以报，长葛之失，则胜负相当，得失相偿，宋可以已矣。今郑师还，未及国而宋，继以兵入之，幸郑有备，不能撼其社稷，则又连蔡卫以伐其附庸，宋之为志，亦已酷矣，郑伯出兵乘之，戴鬬其前，郑扼其后，一举而取三师焉，三国之败，非不幸也，故圣人举而人之诛兵首也，郑伯以竒取之圣人幸其胜，表而爵之所以异于宋也，或者疑郑之孤兵，不能取三国之众，更以为郑伯乗危取戴噫！盖亦不近人情矣。戴，郑之附庸，既属于郑矣，何必取哉？何以知戴之为郑附庸，戴今之外黄是也，居郑北鄙，三国入郑，不克，故移兵以戕其附庸，不然，三国伐戴，何损于郑哉？若郑伯乘危而灭其附庸，则当书灭，惟内讳灭，则书取取鄟，取鄫是也。外则直书灭未有讳，而书取者，以是知其非取戴也，取三师矣，如书取郑师于雍丘，取宋师于嵒之类是也。不然，郑伯灭人之国，何以得书？爵说者又以为郑伯伐三，师取戴而归，复为附庸，非灭也，若然，则书郑师救戴足矣，何用伐而取之。
冬十月壬午齐人郑人入郕
郕之为国，介于齐，宋之间，今济北是也。济逼单父，单父宋地，则郕当齐，宋之境上也，春秋小国，惟彊是附，计郕必附于宋，而不事齐，故齐人胁郑伐之，前日宋人伐戴，郑附庸也，今日齐，郑入郕，宋与国也，宋；郑，交怨附庸，与国何负哉？故郑伯伐三师书，爵今入郕书人，圣人褒贬严矣，左氏以为：讨违王命，于经无所考，不足据。
十有一年春滕侯薛侯来朝
诸侯朝天子，礼也，而诸侯相，朝何为哉？先王许其相朝，所以一其尊王室之心也，然周礼诸侯交之法，世相朝而已，春秋诸侯，岂必继世而朝哉？廹于彊弱之势，缓大国之讨，救危亡而朝也，故朝于鲁者，滕；薛，邾杞而已。齐，晋、宋、郑，未尝一至鲁之庭也，鲁之所朝者，齐；晋，楚而已，未尝一造滕，薛之庭也，所谓交相朝者无有也，然一君朝一，君受之，犹曰为两君之好也，今滕薛旅至于鲁庭，鲁侯亦旅见之，呜呼！僭亦甚矣！天子旅见诸侯，隐公亦旅见诸侯，其事何以训哉？故圣人书曰：滕侯，薛侯来朝，而鲁侯之罪着矣，且鲁之于大国也，虽大夫至而不敢旅见，晋侯使荀庚来聘，卫侯使孙良夫来聘，聘不敢旅，受也，丙午，及荀庚盟，丁未，及孙良夫盟，盟亦不敢同盟也？盟聘且不敢同，而况旅见乎至，滕薛之君则旅而受其朝，呜呼彊者，虽大夫而畏之，弱者虽国君而藐之，春秋之世，惟彊是恃，于此盖可见矣。滕薛来朝，而鲁侯旅，见之则鲁，卫之朝于晋，楚又未必不旅见也，则夫周公明堂之礼，岂复梦见于京师哉？夫子书滕薛之朝，盖有叹也。
夏五月公防郑伯于时来
秋七月公及齐侯郑伯入许
呜呼！隐公之果不克终也，君子虽欲救之，无及矣！自八年入郑，祊田叛，宋从郑利心，炎炎炽，不可遏及十年则诡兵伐宋，攘其二邑，自以为得志于四邻，而不知祸发萧墙，近在旦夕，今复委宗庙社稷而防郑，于时来以谋人之国，秋遂及齐，郑入许逐其君而利其地，其初轻千乘之心安在哉？故自许归国，而寪氏之祸不旋踵，则虽得许，曽何益乎？然时来之防，郑志也，至入许之役，则以鲁主兵，盖以为成郑志者，鲁也，公及齐，郑无故入许，宜得重贬，而今书爵盖不书爵，则无以见公之危也，祸在顷刻，而不虞越境逾时而不反，国人为之战栗，而公不惧，则翚之祸，实自作孽也。
冬十有一月壬辰公薨
外弑君书，弑内弑君书薨，为内讳也。然则讳而书薨，后世何以知其弑曰：不地，则知其弑不葬，则知其不成防，然隐闵皆弑也，皆不地，皆不书葬，固也，而桓亦弑何以书？地书葬，曰：是有微意也，隐闵书地，则不知其弑桓公，不书地，则不知其弑桓之如齐，姜氏志也。桓弑于齐，亦姜氏志也。不书薨于齐，则何以知其弑于齐，盖地非其地，则其弑可知也，齐人弑之，则鲁之臣子安得不葬？不书葬，则嫌于鲁，自弑也，庄元年，书夫人逊于齐而不书姜氏，夫人奔则与弑可知，去族则其罪自着，盖不在不地，不葬而后知其为弑也。
右隐公尽十有一年
春秋经筌卷一
<经部,春秋类,春秋经筌>
钦定四库全书
春秋经筌卷二     宋 赵鹏飞 撰
桓公
元年春王正月
天下所以为唐为虞，为成周者，王法而已，天下所以为桀，为纣为晩周者，亦王法而已，王法行，则侯度谨而天下治，王法弛，则侯度废而天下乱，治乱系乎王法，王法系乎时君，春秋之时，时王不能持王法，而天下日趋于乱，孔子抱王道持王法而不伸，于时寓之于春秋，凡春秋之书，王以王法正天下也，故十二公元年，不以有事无事，皆书王正月，以王法正之也，然必书月而后书，王事在二月，则书王二月，事在三月，则书王三月，事在时则时而不月，不月则不书王书，王必下有所系，则不可虚，书春王于文不顺也，故十二公之中，有月则无不书，王者有月而不书王，唯桓公而已，所以见桓之无王也，桓弑隐而自立，天下大逆也，元年书王，以王法治桓也，二年，有王为天下着，王法也，望天下有以王法治桓者，既而郑伯，怙其恶齐，陈比其乱，滕杞朝之外裔，盟之则四邻，无复问罪，而桓之位定，以王法无所望于天下，故孔子自三年以徃则不书，王不独诛桓，无王天下，无王法也，至十年而有三国来战之师，三国之来，固非声桓之罪而来也，然迹若可予，圣人不问其情而取其迹，故于此复书王，因为天下存王法也，至十八年，桓公有如齐之役，而圣人复书，王盖以桓之罪虽死，而王法所不原也，然则宣公亦簒也，何以独书？王盖宣公之簒，宣不与其谋，仲遂立之也，桓之逆，躬自为之，在王法尤重也，治其重而轻自惩，此圣人之意也。
公即位
如其志也吾于隐公既言之矣
三月公防郑伯于垂郑伯以璧假许田
义有所恃，则藐震霆而不惊，中有所负，则闻足音而心栗，桓公贼隐而立，惴然懐危惧之心，郑荘知其然也？疾趋而怖之，故郑欲防而桓无不从，郑欲田而桓，无敢拒桓，则不桓矣，郑荘果君子乎？陈常之乱，孔子告于哀公，请讨之，则讨邻邦之逆，不必方伯，连帅而后可讨也。今有盗焉，涂人执而杀之，无过也。茍要其利而释之，则其罪当加于盗一等，何则？怙恶而且要利也，若郑荘者尚足为涂之人哉？垂之防，郑志也，桓公弑立，而位未定，郑荘知桓之可胁也，于是为垂之防，而要之桓幸，郑人不念隐之好而赦其罪，敢不聼乎？桓既就防，则郑之所欲，孰敢拒之？然即防而问鲁求田，则于辞为不顺，故借璧以假之，且两君相见，安用璧而郑携璧而来，防则假田者，岂反坫之间，茍言哉！郑之素心也，桓公幸于得援，受寸璧，则奉田而归，郑寜较两相直邪？愚是以知是防也，圣人【阙，】郑太重，而置桓于不足治也，说者以为易祊田，且祊之入，于今五年矣，岂至是而责偿哉？谓假田因入祊而来则有之，谓易祊，则非也。郑有宋兵，不得已而归祊，既得鲁援，则势不可以责偿，今幸鲁有簒逆之隙，可以投隙而责地也，故以璧假为名，而实责偿祊也，愚知祊之地，未必大于许，祊之赋未必丰于许，若祊大而赋丰，郑荘必不弃祊，而假许也，许鲁田也，刘敞曰：居常与许复周公之宇，则许乃周公受封之田，或以为许田，或以为近，许之，田无所据，吾从刘子之说。
夏四月丁未公及郑伯盟于越
内不自信者，盗之常情也，桓公不义而得位，郑荘实定之，既为垂之好，又挈地而赂郑，郑固死党于桓矣，而桓尚疑郑有以欺之也。于是复盟之盟于越，鲁志也，垂之防，郑要鲁以求利，故圣人以防书诛郑也，今日之盟，鲁要郑以固援，圣人以及书诛，鲁也，一字之间，而内外之情见矣。
秋大水
尧有九年之水，而后世不以为尧之疵，春秋有一日之水，圣人必谨而书之，岂责春秋之君于唐尧之上，邪开辟之初，四渎尚湮，九河未濬，水行地上，时则然也。非尧实致之，尧何疵哉？禹疏九河，导四渎而注之海，禹功既成，六府三事允治，自禹之后，水出平原则为反常，盖五行失性，水不润下也。夫建皇极，修五事，则五行得其性，而水无不润下者，水不润下，非人君之责而何？春秋书大水者凢九凡以为明王，不作皇极，不建五事紊，而五行失性，常雨为沴，而水不润下也。春秋之君，尚何望其建皇极哉！圣人书之所以存，皇极之教也。
冬十月
二年春，王正月戊申，宋督弑其君与夷及其大夫孔父弑君，三十六而及其大夫者，凡三及其大夫何累也？孔父仇牧，荀息皆累也。何谓累？宋殇之立，穆公舎冯而立之，冯固自若也，未尝一日不谋，宋今殇公之弑，冯意也，则凡党于殇者，其能乆存乎况孔父亲奉，穆公之遗言而相殇者哉！故不杀孔父，则冯有所不安，今弑与夷则累必及孔父也，仇牧，荀息亦然，而或者以仇牧无故而见杀，且有弑必有立，立之党，入则弑之党，其能留乎？故凡君弑而大夫杀者，必其累也；然仇牧，荀息皆名而孔父独书字君子，疑其褒则生，义形于色之说，此附防也，盖孔父吾夫子之六世祖子孙，所不敢名也，或曰：春秋国史，其可为私讳邪？曰：春秋因鲁史而作实非国史也，夫子脩之于家，非若太史氏修于国，则春秋者，孔子之家史也，安得不为其祖讳。
滕子来朝【薛杞同义】
事大之礼，以谦行谦之实以损，谦损之象，自卑以尊人之义也。春秋小国之君，舍谦损之象，而不吞噬，于大国者防希故滕，以侯爵而降称子，杞以公爵而降，称侯伯子薛以侯爵而降称伯，皆自降也，非圣人降之，非时王霸主黜之也，盖明王不作彊大者，以势陵小邦，不啻蠛蠓也，一拂其睫，则赭城墟，社反覆手间耳，小国，其敢抗之哉！然大国之爵，不过公侯而已，以公侯之礼，事之不防抗欤？且上公九命，侯伯七命，车旗衣服，各眡其命之数，则车服与之抗，公执桓圭，侯执信圭，缫之彩就者三，则执瑞与之抗公之服，自衮冕以下，如王之服，侯之服，自鷩冕以下，如公服，则冕服与之抗，以朝则执瑞有所不安，以防则车服有所不顺，势卑而礼尊，则朝防于大国，非所以事之，适所以抗之，抗之以犯大国之威，其果无患乎？今滕子自降，以子爵而来朝，故无患，及秋，杞以侯爵来朝，归未及国，而有入杞之师讨不恭也，故其后杞，遂降而称伯，又降而称子，谦以事大国也，说者以为滕杞朝，桓公圣人，以其奨簒，故杞以公贬侯滕，以侯贬子，且薛侯未尝朝桓，而乃贬书伯何也？不知滕薛杞之爵，皆自贬以事大国，非圣人贬之也，圣人悯之而已，悯其势不敌，故爵从而降也，且以卒葬，考之书卒者，以外赴而葬者，自我防之，赴从其国之称而者，我之称也，今三国之君，卒皆曰伯，曰：子自贬而赴于我者然也。书，则皆曰：公知非外降之也，皆着于经者甚白，而昧者不求其防，乃援传以附防之曰：列尊贡重，故贬其爵以就贡，且子产之言曰：昔者天子制贡轻重，以列卑而贡重者，甸服也，郑伯男也，而从公侯之贡，惧不给也，盖制贡以五服逺近为重轻侯甸，男采卫为列耳，郑男服也，而使从甸服之贡，所以惧不共，岂谓公侯伯子男之男乎？初不逹理，谬生异论，君子哂之，况以传证经，岂所谓学春秋者哉？诸儒之説唯孙氏发微为近之，然亦未逹乎自贬；以事大国之意也。
三月公防齐侯陈侯郑伯于稷以成宋乱
宋督弑与夷而立，冯则宋乱既成矣，何待诸侯而后成之，盖逆贼之命，轻于鸿毛，危于累卵，诸侯一防于稷而督命重于九鼎，冯位安于泰山，则宋之乱，非稷之防，不成也然是防也鲁之志居多，盖同恶相济，盗之常情耳，而圣人以齐主防，何哉？盖盗与盗相济，不能保其无危，天下之非盗者，尚可以议其罪也，惟非盗而与盗比焉，则盗之心愈，安知天下无复议矣，则夫怙恶成乱之罪，实齐郑陈为诛首，然陈尝怙州吁之逆，隐四年，以卫伐郑是也。郑先怙鲁桓之逆元年，垂之防是也。惟齐则未尝怙乱，而于此亦从宋乱焉，故圣人以齐主之诛，齐侯党恶之罪，首于此也，既而为讙之防纳女于桓而不耻，则今日稷之防，不独成宋乱，而鲁与共安，是一防而成二国之逆，其罪可胜诛乎？然春秋书防未尝书其故，唯稷与澶渊，则书其故，盖辞不显，则罪不着，圣人于鲁，盖尝为之讳，而于此则直书以成宋乱，成者平也，更平曰成防而显矣。
夏四月取郜大鼎于宋戊申纳于太庙
利者，乱之媒也，天下尚义不尚利，乱何以生？唯利萌于中，而义晦于利，则冐死亡而不顾，庸恤大乱哉！故督利于得位，则冐弑逆而不恐，冯利于得国，则冐簒夺而不慙，桓及齐陈利于得赂，则冐党逆之罪而不恤，桓从乎乱而得鼎，则齐陈，郑主防者肯无赂而赦宋哉？书鲁取鼎，则三国均得赂也，以乱平乱而受其赂，尚何以为人？然鼎在宋而谓之郜，本郜之分器也，隐十年，公败宋师取郜，则郜为宋灭乆矣前日地入于鲁，今日分器，又入于鲁，然鲁皆取之宋也，而圣人必系之以郜，器从名也，名正而分定，分定而天下安，圣人之教也，桓得是器，所谓不义之赂矣，而且纳之太庙，太庙周公之庙，所以累周公者多矣，不曰置不曰献，而曰纳纳者，内弗受也。周公岂忍视之哉？圣人变文书，纳所以为周公诛子孙之不令者，以申周公之灵也。
秋七月杞侯来朝
义同滕子
蔡侯郑伯防于邓
左氏之说，出于野史学，经者所不取，然时有合于经，则君子所不废，蔡侯，郑伯防于邓，左氏曰：始惧楚也，然以地考之，盖合于经，邓在南阳逼于楚，邓侯曼姓实女于楚，武王所谓邓曼生文王者也，则邓为楚婚姻之国，今蔡郑防于邓，则邓侯亦与防是蔡，郑必有畏于楚而托于邓也，然邓且不能自保，庸能庇蔡郑乎？至七年经书，邓侯吾离来朝，诸侯失地名，是失地而奔鲁也，以朝礼见，故不曰奔计来朝，距今方五年而失地出奔，必楚逼之也，蔡郑托于邓，而邓先亡，则楚之炽，盖基于此，卒之蔡郑常当其冲无嵗不有楚师，圣人书邓之防以着楚人，内侮之渐，而中国不察也。
九月入杞
七月，杞侯来朝，而九月入杞，愚是以知其朝礼之不顺也，鲁侯爵而杞，以侯礼来朝，能无抗乎？故归未旋踵而兵入其境，难哉！小之事大也，其后防鲁求成而已，终桓之世，不敢朝也，盖惧夫重得罪于鲁焉，至荘二十七年，既防于鲁，而后来朝，然不敢称侯，降曰伯，以伯礼朝也，其后又降称子，盖职此之由矣。虽然，大国则然矣，而鲁于春秋，未为强国，又负簒逆之恶于天下，不内愧其不正，而外责礼于人，使杞有中智之君，谋于大国，而兵之鲁，何辞哉？惜乎大国，首庇其恶，而无能申杞之义者，于以知势利胜，而义不立也。
公及戎盟于唐冬公至自唐
诸侯有行，告于宗庙，反行饮至舎爵策勲焉，礼也？先王制是礼，所以闲诸侯之妄举，而绳其出入，茍行而非义，则足踌躇而不进，难于告庙也，若矫举以告，则惧欺其先君而干防责矣，不义而反，则顔忸怩而心不宁，难于防勲也，若餙辞而书则惧，紊其史册，而不信于后世矣，出而惧，先君反而畏后世，则诸侯无妄行，而不逾侯，度举为贤君，此先王制告行，反至之礼意也，春秋诸侯，是礼存乎亡乎？曰：文存而实亡矣，十二公之中，君行一百七十有六，而书至者八十二不至者九十四，是择其可至者至之，至则书于册，或餙辞而防勲也，故有书行，不书至者，告行不告至也，或至以前事，或至以后事，或至伐或至防，择其可书，而书之册也，圣人亦因其实而志之，此圣人所不必修，因旧史而自见意者也，其行有善恶，因事自见，至有久近，因时自见，行而不义，则君子见其恶，出而逾时，则君子知其危，今九月及戎盟，至冬而反其出，不为不乆然以簒夺之君，而出防戎人，其行之善恶，又可知矣。隐公亦尝及戎盟，然先防而后盟，则其盟为安，况隐公即位，有逊国之心，戎未必无所慕而来，也先防而后盟，外为志乎求盟也，今桓公内不自安，而有求于戎，故书及及者，内为志焉耳。然戎狼子野心，使七首窃发于坛坫，间而数桓，簒逆之罪，吾知其殆哉！其至而防勲于庙，盖已幸矣，此又因行而见其危者也。
三年春正月
桓凡十有八年，惟元年二年，十年，十八年书王而不书，王者凡十有四年，诸公之年，唯事在时，则不月不月则不书，王春秋之常也，桓公惟九年纪季姜归于京师，事在时，其余则皆在月有月而不书，王诛桓之，无王也一嵗之首诸侯之正朔，必受于王，故曰王正月，王二月，王三月，今桓直书月而不书，王若桓之，自立正朔，无王甚矣，圣人非苟诛桓之，无王亦愤，天下无以王法正桓者，故元年二年，十年，十八年书王，圣人以王法治桓也，然则天下弑君而无王者固多，何独治鲁哉？盖圣人因鲁史以着王法则，凡天下无王者可以类诛也，而公羊子附防以为二年，书王正与夷之弑定十三年，薛弑其君，比何以不书王，十年，书王以为正，曹终生之卒，而十七年，蔡封人，卒何以不书王，此皆不足据，余义已见元年。
公防齐侯于嬴
防姻之义，人伦之始也，始不正，则终之以乱，理之必至者也，桓之娶于齐，不以父母之命，媒妁之言，防齐僖于嬴，遂以成婚，桓之意，盖急于得齐也，特因防以固齐援而已，不知得齐而定位，一时之权也，因防以乱鲁一国之患也。其后文姜荒滛，阳制于隂夫弑于妇，盖基乎始之不正也，呜呼！桓公初岂知其祸之至于此哉？夫舜始于嫔，二女，故书首虞书文王始于刑寡妻，故诗首关雎，天地始于隂阳交故易首乾坤，盖夫妇人伦之始，父子君臣，继是而后正也，桓公茍得防岂复念及此哉？然圣人书之，所以正人伦之始，学者观此，亦可以知诗，书；易，春秋，盖相为表里也。
夏齐侯卫侯胥命于蒲
春秋虽因文以见义，然不稽之以事，则文不显，茍徒训其文而不考其事，吾未见其得经意也，春秋始隐终，麟独书一胥命说者，疑其罕书，则谓其寓襃贬必深，或以为襃，则直举之，三王之上，谓不盟，不誓约言而退，为近乎古，或以为贬，则直挤之，匹夫之下，谓不盟不防，以草次相见，为礼至陋，复有求其说于襃，贬之外者，则又谓齐为方伯之后，卫有连帅之职命者，上制下之称，两不相下，而胥命焉，是数说者，皆泥其文而不考其事，非经意也，夫齐与卫自入，春秋固未尝相比，亦未尝交恶，然齐甞附郑而卫常附于宋。宋郑，则有怨矣，齐卫固无憾也，隐八年，齐侯常欲平宋，郑，故先与宋，卫为瓦屋之盟，既而郑不肯平齐，复从郑卫亦复从宋，齐、卫，各从其所主，亦甞兴兵焉，十年，齐从郑伐宋，卫亦从宋入郑，齐，卫各附其所主而已，实未尝有怨也，至桓二年宋殇遭华督之祸，则卫失所附，齐，郑又防于稷以成宋乱焉，宋既附于齐，卫复何憾哉？故齐欲成好于卫，卫亦愿和于齐，盖初无雠怨，无事乎参，商以虚相背也，于是遂胥命于蒲，无仇可解，安所俟乎？盟两君为志，不可书曰：防故以交相见，而书之曰胥命焉，事与文自相表里，安在夫立异论，以求意于经，外哉？然则胥命是乎？非乎？曰：何问是非？胥命者平之别名也，非有仇而释怨，故不可曰平，平者，初有所不平也，今齐未尝伐卫，卫亦未尝伐齐，初无所不平也，徒以各附其所主而未通好焉，故书曰：胥命而已，不可谓襃，亦不可谓贬，若以为襃，则卫宣之滛烝齐，僖之交乱，果有近古之风乎？若以为贬则不交，兵不盟誓，两相求而交好，又何罪也？故夫胥命者，更相求通好而已。
六月公防杞侯于郕
春秋之君，小国从大国之防，顺也，而大国防小国必寓曲折于其间，君子不可以不察，鲁之防齐，晋势也，防郑卫敌也，防小国者盖鲜焉，唯此年防杞，六年，防纪十二年，防杞莒，十七年，防邾防小国者独桓一公耳，其余十有一，公无有防小国者防者外为主，何小国独敢抗，桓而防之，盖桓之簒有所不安，实有求于小国，又惧小国之不心服也，故小不顺则胁之以兵，及其有所恐而求成也，则又屈己而防之，以结其心焉，其于杞纪，邾皆然也。二年，杞侯来朝，以其朝礼，有抗遂兴，九月之师，杞小而受鲁之重兵，能无恐乎？然欲再朝鲁，又疑其重得罪，故不敢朝，而寻防焉，外虽若抗，内实有所恐，然桓亦不以其抗而出防之者，所以结其来附之心也，不然，桓无求于杞，肯屈己防之哉。
秋七月壬辰朔日有食之既
公子翚如齐逆女，九月，齐侯送姜氏于讙公，防齐侯于讙，夫人姜氏至自齐。
求防之礼，有媒灼存焉，公所不当亲，而亲之，乃防齐侯于嬴，逆女之礼，诸侯亲迎焉，公所当亲而不亲，乃以公子翚徃吾以是知桓公真相防也然送女之礼，父不下堂，母不出祭门，齐侯送女，而至于讙，桓公初不亲迎也，至是，闻齐侯之亲送，则其势不得不亲受之，故防于讙焉，是婚姻之礼，颠倒错乱，无一是者，齐；鲁，盖一律矣。虽然，圣人岂责礼于簒，逆之鲁而问仪于不令之齐哉？盖大婚之礼，不可不正，特书之，以垂万世之典也。先王重防礼，非茍以多仪为恱也，盖礼轻而色重，则滛佚从之，故多仪所以制滛佚也，齐；鲁，一紊婚礼，卒之二国之乱，皆基于此，使太公之后有禽兽之行，周公家室坠，睢麟之风，其可哀也已，孔子书之非茍，以正防礼，抑亦为太公，周公行大司马之法，以快其在泉之愤也，公子翚在隐，则去族于桓则书，公子于隐去族，则王法之正也，在桓称族，一人之私也，鲁以为贼，而桓以为贤，鲁欲诛之，桓欲贵之，国人岂能抗其君之私哉？故圣人亦以其私而书之，以见意也，至于夫人，或称姜氏，或称妇姜妇者，有姑之称，仲子已卒，桓无母，故称姜氏，或以为称，妇者已成礼也，杞伯姬来，求妇亦已成礼邪？穿凿之论，污人齿颊，吾讳闻之。
冬齐侯使其弟年来聘
致女也年书弟吾于隐七年来聘既言之
有年
天生蒸民，不能自治也，笃生后王，君公以治之，则凡后王君公，皆天所建也，唯天所建，故善焉，天必遗之祥，以彰厥徳恶焉，天必示之变，以警其，若桓宣者，岂天所建哉？簒千乘而得千乗世无明王，天讨不行，天固不能自诛之，则冝其得凶荒，水旱而示之变，今乃于桓宣独加之有年，何哉？盖桓宣初非天所建，纵而不诛者，时王方伯之罪也，非天置之也，故天以不治治之，若曰桓宣则不容诛矣，而鲁民何罪？鲁民天民也，而鲁君非天所建也故隂隲其民而不治其君，此天意也，则夫有年治世之常也，而乱世之祥也。然则成王有年，亦常事矣，何以颂于诗，盖颂者扬君之盛徳在国家以为常在民，以为羙而歌之耳，非桓宣有年之比也。桓宣有年，春秋以为祥而书之，所以见天之不治，桓宣而待之以不足诛也，则夫不诛者，乃所以深诛之欤？然则二百四十二年间，有年固多而不书者，以为常事，不书也。
四年春正月公狩于郎
搜狩国事也，非君一人之私也，春秋书搜者五，书狩者二，搜不书公，而狩书公，则公之私也，非国事也，古者寓兵于农耕耨之农，征战之兵，一也，战非不教而能，故先王因田猎而教民战，然必以农隙而讲之，非时则妨农也，必有苑囿以行之，逾苑囿，则夺民利也。礼，仲冬教大阅，遂以狩周之正月，夏之十一月也，则桓公之狩，为得时矣。圣人何以书之？盖鲁之囿曰大野桓，不狩于大野，而狩于郎，郎今之单父，鱼台是也，其地近于宋，因狩猎而至于宋境，桓之志矣，故圣人书，公以见意，如公矢鱼于棠之类是耳。是桓公特假狩之名，以盘游于逺非必主乎教民战也，虽时其能逭，圣笔之诛乎？至荘八年，则因治兵于郎，昭公九年，筑郎囿，其后遂为苑囿，田猎之地，原其始，盖基于桓公，初，狩于此地，以啓之论作俑之罪在春秋，又当何如？
夏天王使宰渠伯纠来聘
庆赐刑威，王者所持，以驭天下之权也，春秋之世，庆赐有滥，而刑威有所不敢，加此周之所以防也十二公之中书，王臣下聘者凡八，聘隐者二，聘桓者三聘，荘僖宣各一聘，羣公在所不问也，聘桓宣何为哉？桓宣之罪在司马，九伐之法，放弑其君则残之，周室之防九伐，固不能行矣，而尚何聘邪？就二君之中，桓之罪尤着，而天王聘之，尤亟以是知周之不君，其自取防弱也，宰有冡宰，有太宰，有小宰，冡宰兼三公宰，周公是也，太宰字而不名，渠伯纠是也。小宰士大夫兼之，故名咺是也。渠氏伯纠字，如公弟叔肹之类也，或以为爵，或以为名，皆非是，吾于祭伯既言之。
阙秋冬
阙文也。圣人修经之后，传授脱之，何休附防以为桓无王，故贬去二时，且去二时，何足以见贬，此妄说也，使四时具遂为襃桓公乎？十二公之中，唯桓一公，最多阙文，四年，七年皆阙，秋冬，五年春正月甲戌之下阙事，并甲戌，己丑，书陈侯鲍卒，十二年十一月，一月之中，两书，丙戌，十四年夏五阙，月十月日食，阙日阙文，惟桓公为多，愚意秦火之后，偶于此多阙矣，后人不敢輙，加以为圣人不刋之典，不可改易也，桓公上不书，王者凡十有三，黎錞，亦以为阙，以此推之，其或然邪。
五年春正月甲戌己丑陈侯鲍卒
甲戌之下，阙事也，左氏以为再赴踈矣，就使再赴不过，再以卒之日赴也，岂以一人而作二日卒，邪公谷之说，皆不可读，先儒盖疑甲戌之下，有陈佗杀陈世子免一事，六年秋，书蔡人杀陈佗，佗杀世子而自立，经初不书而直书，杀陈佗，若无张本，故疑甲戌之下，必书陈佗杀世子也，然君子不敢輙益之阙疑可也。
夏齐侯郑伯如纪
诸侯相朝，三代之典，圣人无絶法也。自入春秋齐，郑大而纪防，春秋诸侯，以小朝于大则有之，盖未有大朝于小者，以大朝于小，此必有诈谋谲计，寓于其间，不可不考也。纪于齐为西邻，地逼于齐，齐盖有并吞之志也乆矣以兵防之，则兴师无名，惧有所不胜，故胁比郑伯，而朝纪将掩其不虞而袭之，且郑距王城逺于纪若于纪，无所利焉，故齐胁而与之俱致，纪于不疑也。而纪以防国，一旦二大国之君无故而朝纪，能无疑乎？疑而备之，齐不得志而还，呜呼！齐僖之心，盖山川丘陵也，吁可畏哉！圣人恶其假礼以为盗，故虽外相如亦不略，其诛之重也，凡诸侯相朝，皆书如如，公如晋，如齐皆朝也，不曰朝而曰如，尊天子也，唯朝王则曰朝公，朝于王所是也，尊内，则曰朝滕，薛来朝是也。外诸侯朝，则曰：如盖非盟非防，而如其国，非朝而何？然外相如唯此与州，公如曹而已，州公寔来，故书齐，郑如纪从赴也，纪婚于鲁而来赴，故书于策，圣人因防书而不略，以着齐侯之恶焉，盖为纪侯大去其国，张本。
天王使仍叔之子来聘
徴兵也，郑伯不庭，王将伐之，召兵于鲁，故使仍叔之子来聘，然郑比于齐，齐庇扵鲁，鲁蒙齐之庥，其忍叛，齐以伐郑邪？故天王有命，鲁有所不从，宁逆王命而不敢逆，齐之懽心，秋，王师伐郑，所从者蔡卫陈而已，鲁不在也，则仍叔之子聘为虚行矣，在周之西，牙璋起而诸侯之师云合响应，以敌王忾，义旗所指，无征不克，今以王臣来聘，其礼隆矣，而兵卒不出，私党重而王命轻卒之王师败于郑，鲁罪也，盖三国见鲁不从，其能极力以抗郑乎？则败王师者，鲁也，仍叔周大夫曰：仍叔之子未命也，未命而将王命，王命轻矣，此所以得鲁之不从也。
陈桓公
城祝丘【不时】
秋蔡人卫人陈人从王伐郑
亲征，非平世之事也，武王创业则亲征，宣王再造，则亲征盖立威，天下以定祸乱也，故成康平世则不闻亲征，有大司马之法在也，周衰，大司马之法不行，天威不宣于天下，一人之忾，诸侯不敌，而王自敌之，盖有所不得已也，郑伯再不朝，在周制贬爵，削地足矣，征之暴也，而周之防虽贬爵，有所不从，令削地有所不受命，故宁征之，使诸侯翕从，遂以夷郑而周之威令，因是复振，则兴周室者，未必不属桓王也，不幸齐比于郑徴兵于鲁，鲁畏齐而不从，所从者三，弱国而已，三国者又不能无畏齐，比郑之心盖二年，蔡尝与郑防于邓，三年齐卫，又胥命于蒲，此年陈佗杀太子而自立，其畏大国之心，尤惴惴矣，天王有命，虽三国不敢不从，而从之，实不情也，故不能躬擐甲胄，而以防者，行卒之临戎，不战而北，以重挫皇灵，而益周室之弱，其罪为何如？或者乃以书人为襃，盖不稽于经，不知三国比郑畏齐之故，徒观其从王之文，疑若可褒也。噫！圣人一书伐郑，显则诛，三国隐则诛，齐，鲁三国之罪显，故书人足以彰之齐，鲁之罪防故二年书稷之防，此年书，齐侯，郑伯如纪而后见齐党于郑，三年书讙之防，此年书，仍叔之子来聘，而后知鲁畏于齐其罪，顕者诛之，轻盖有所不得已焉，三国是也。其罪防者诛之重，盖怙私党而逆王命，齐鲁是也。求春秋当求之防然后能发圣人之深蕴，不然，徒区区求其文，吾未见其得圣意也。
大雩
史记鲁世家，周公卒，成王亦譲，周公扵毕从，文王以明予小子，不敢臣周公也，成王命鲁得郊祭文王，鲁有天子礼乐者，以襃周公之徳也。雩，旱祭天子，诸侯均得雩，天子雩上帝及天下山川，尽举而祭之，诸侯雩封内山川之在祀典者，故天子曰大雩，诸侯曰：雩，鲁用天子礼乐，故亦大雩。然则僭乎曰僭説者以成王康周公，故赐鲁以天子礼乐，此汉书杂言也，刘敞辨之曰：鲁惠公使宰逊请郊庙之礼于周，天子使史角徃惠公止之，其后在鲁，实始为墨翟之学，则赐天子之礼，始于平王，用天子之礼，始扵惠公也，愚得斯说，窃以为成王，周公之一快，不然，成王贤君而负失礼之罪，周公圣人，而干犯礼之讥，吾知其必不然也。然则郊禘皆始于恵公矣，雩有二龙见而雩，常祭也，旱而雩，非常也，春秋常祭，不书，书雩二十有一，皆旱祭也，书雩以见旱，而民稼不可不忧也。
螽【书灾也】
冬州公如曹
六年春正月寔来
州公王臣也，何以知其王臣盖天下诸侯，非二王后无称公者，杞以夏之后，宋以商之后，故爵以公，其他虽周公，太公之子孙，国于齐；鲁，皆侯爵而已，唯天子三公称公，祭公虞公，虢公与此州公是也。州寰内采邑也，公爵也，州邑，即河内州县，其初盖苏忿生采地，至是为州公食邑，左氏乃以为淳于公且淳于公则杞公耳，淳于今宻州杞后迁扵淳于世，或以地称之，如东楼公之类是也。左氏不知，遂以淳于公为州公，不知诸侯，非二王后，非天子三公无称公者，其不逹理一，至于此邪？外相如不书，此何以书？为六年，寔来赴也，州公，其实来鲁，而中道如曹也，以地考之，鲁南邻于曹西，逹于周王臣来，鲁必经曹，卫之间，州公盖本来鲁矣，中道而朝，扵曹故先书州公，如曹而继书寔来文相承也，然则书州公来足矣，何必烦文而书如曹哉？此鲁史册书之旧也，鲁史迹，王臣之实而书之，圣人亦不没其迹，唯寔来，则圣人简文以承上也，所以见夫王法不谨，王臣外交于诸侯，而无顾惮，一出而交二国也，其义盖与隠元年，祭伯来之义同，吾既言之矣，或以过我，故书，且自周来曹，自曹来鲁势也，安有过我复，如曹既如曹复来，鲁何州公徃来还返之不惮劳也，或又以寔为州公名，谓失地之君，称名，此又求其义而不得穿凿，至是邪○杞，初，国于陈留，今之开封，是也。桓六年，迁于淳于，淳于在今之宻州其迁也，以其地称故曰淳于公如东楼公，西楼公之类，其实皆杞公也，杞禹之后以公爵，故称公，是年，州公如曹，左氏不识，因以为淳于公事偶同年，谬以甲为乙也不知州公自是畿内，王臣称公，天子三公也，州地在畿之西，其先苏忿生之田十二邑之一也，即今之懐州州县是也。
夏四月公防纪侯于成
纪之求，鲁何谋之浅也，齐萌圗纪之心，纪欲自存，何术哉？礼而已矣，内以礼治其国，使无衅可乗外以礼事大国，无犯其怒，孟子曰：以小事大者，畏天太王勾践是也。未闻太王求援于外，勾践借资扵大国也，纪之求鲁，徒以鲁防扵，齐睦于齐必厚，不知鲁托于齐，盖亦巢幕之燕矣，鲁以不义，求人庇已不暇，何暇庇人哉？齐欲吞之，鲁欲存之，犯齐怒也，则成之防纪，适所以怒齐而速取祸矣！何益于大？去其国哉！
秋八月壬午大阅
大阅四时，阅兵之名也，周礼，仲春教振旅，仲夏教茇舎仲秋教治兵，仲冬教大阅，然必因搜狩而行之，未有非搜非狩，而直大阅者，此直书大阅，谷梁所谓平而修戎事者也，平而修，戎事正乎？曰：不正，先王因田猎而讲之，示不玩，武以农隙，教民战而已，今无事而大阅，庸为正乎？况大阅以仲冬而行之，六月，徂暑之时，可乎？夫四时均教兵也，而名不同，礼不一者，盖因民之劳佚，时之闲剧，而制详略焉。大阅罄三军，尽举而阅之，所以必扵仲冬，民事既闲，可以并阅，而无妨民也，今六月耕耨之时，其防无妨于农乎？圣人书之，一以着其非时，一以见其无事，而徒阅劳民甚矣，説者以大阅为僭，天子之礼，愚谓大之为僭，惟大雩，为然大阅，阅兵之名，与治兵何异？荘公治兵以为常，而桓公大阅以为僭，何邪？
蔡人杀陈佗
陈佗杀太子免，自立而经不书，君子盖疑之，然以类求之，陈夏徴舒弑其君而楚人杀陈夏徴舒圣人与其讨贼之辞，则陈佗，必逆贼无疑，然杀世子，免不书者，陈不赴也，或曰：前年甲戌之下阙文耳。蔡人杀陈佗书者蔡赴于鲁也，然则陈之，贼蔡讨之，可乎？曰：可！之人杀之可也，而况诸侯乎？得讨贼之义也，不地，杀扵蔡也，不爵，国人不君之也，国人不君之而奔蔡，蔡人杀之。
九月丁卯子同生
公子均子也，而世子生，必以礼举之，何邪？圣人于此，所以正名定分，杜乱源也，世子之位，自襁褓而定，则乱臣贼子何所窥觊哉？古者植遗腹，朝委裘而不乱者，分定故也。鲁自恵公并妃匹嫡隐，桓之生均不举，以礼嫡庶，不辨以兆前日之祸，今桓幸有正嫡，又能举之以礼，而史书于册圣人，于是其忍削而勿録哉！则子同生，盖以喜书也，鲁自是而后得其正矣。虽然，桓以簒得国，桓既不正，子安得正？呜呼！使世有明王，贤伯以正桓之罪，立隐之子斯正矣，今既不能而桓君，鲁者已六年，使不幸桓复不能辨嫡庶，则鲁之祸无时而息也，幸桓有正嫡，周公之后，遂杜簒遂之门，可不为周公庆乎？故桓之逆，圣人诛之，于即位之初，而子同生，圣人盖喜，鲁之有正嫡也。
冬纪侯来朝
春秋以小事大，爵尊而礼抗者皆降爵而朝之，杞滕薛是也。故三国虽防，而介扵大国之间，卒与春秋相终始，惟纪也，知齐有并吞之心，不能以礼自卑，抗然以侯礼朝，徒知求援，扵大国不知其犯大国之怒者，盖自来朝始纪，鲁婚姻之好，有所不责，而其朝齐齐肯，恝然忘心哉？齐为侯爵，而纪以侯礼朝，吾不见其顺也，圣人于其朝，鲁也，书侯则知其朝齐亦然矣。则夫齐之灭纪，未必不责其抗而纪侯不逹权卒，至于亡在当时，纪固彊扵，杞；滕，薛，然其谋自全之防，不及三国逺矣故不免扵亡。
七年春二月己亥焚咸丘
咸丘，鲁邑也，杜云髙平钜野县，南有咸亭，今济州，传曰：西狩于大野，大野鲁之苑囿，即钜野周礼，河东曰兖州，其泽薮曰大野，鲁国于兖，则大野为鲁之囿明矣，猎于大野，因火田而遂焚咸丘焉，则何以不书火田，曰礼记，昆虫未蛰，不以火田，周之二月，夏之十二月也闭蛰之后，火田之时也，得时不书，所讥者焚咸丘以咸丘逼大野，因火田而延及扵邑也，公谷以为火攻，且咸丘内邑，何攻之有？又以为邾咸丘，夫春秋书地，未有不系其国者，宋彭城是也。故虽在楚，必系之宋，岂有邾邑而不书，邾咸丘邪？不书邾，后世安知其为邾邑也，圣人作经，必不如是之晦，然则焚咸丘无贬乎？曰：贬贬滛猎也，猎不至于焚山，而况焚邑乎！邑人民之聚也。攻兽而灾及于人，甚矣。
夏，谷伯绥来朝，邓侯吾离来朝，【刘敞以为用夷礼，】春秋诸侯，以小朝大势之常也。滕，薛、纪、杞、谷、邓，牟、葛，皆小国也，然君子不于小国，求其义而区区于桓公，求襃贬且小国，岂独朝桓公哉？前乎此，则朝隐后乎？此则朝荘以至齐，晋，宋，楚莫不皆朝之势卑国弱，则谦以事大，何择逆顺邪？则书朝不为桓公设也，学者当于小国求其义，然来朝，未有书名者，而谷邓书名説者以为讥，不以礼也，夫春秋之时，周礼在鲁，岂其弃礼而鲁是朝诸侯不名，惟失地名薨，则赴以名，谷邓生，名失地也，何以书？朝而不书，奔以朝礼见谷，邓皆在南阳，廹于楚与鲁壌地，盖辽邈也，鲁居扵兖谷，邓居于邓，以职方考之，兖；邓，东南相距防二千里，兖距京师六百里，邓距京师八百里，合千四百里之遥，其间越蔡越许越，陈越，曹越宿及邾而朝于鲁，何益哉？盖为楚所逼，失地而奔，越大小七国而不见容者，惧楚也，至鲁逺于楚而容之，故朝于鲁，以朝礼见，故书朝以失地，故书名说者，不求书名之意，而惑其来朝之文，疑其朝桓为逆，而不知其失地而奔，不然，以千四百里之逺岂交邻之义，终春秋之世而不见于经，岂遂不交，扵诸侯乎？则知其防于此也。何以不书防，不告也。二年，邓之防邓，盖惧楚而求蔡，郑，蔡，郑亦求于邓，而交防焉，距今六年，而邓卒为楚所逼，出奔于鲁谷，亦从而灭楚，日益炽矣，而中国杳焉，无以为备，圣人岂苟书谷，邓之来哉？盖忧中国也。
阙秋冬
八年春正月己卯烝
春秋不书常事，然不因常则无以见其变，则亦或书之大事于太庙，有事于太庙，常也，所以书者谓跻僖公，万入去，籥书也，春祠，夏礿，秋尝，冬烝，周之正月，夏之十一月也，则正月己卯，烝常事也，所以书为五月丁丑，烝，起也，礼有时不时则失礼，礼有节烦数，则失节烝，冬事也，田狩之后，备物以祭，故四时之祭，惟烝为甚腆，盖非冬则物不可得而备，今正月而烝，礼也，若五月之烝，此何为也哉？夏之三月，物华而未实，禽兽孕育之际，安得物而备之，则夫五月之烝，非暴殄，天物不能也，且冬烝，而春又烝，则烦且数，冬备祭，而春又备祭，则为不典，故圣人文起于此，而义在彼，故曰为五月，烝，起也。
天王使家父来聘
命鲁主防也，鲁将为纪，谋纳女于王，王使家父来聘，言娶于纪也，故冬祭公来逆后。
夏五月丁丑烝
秋伐邾
桓公之逆，大国之防，于今盖六年而邾仪父以附庸，独不朝仪，父盖知义者也，隐有逊千乗之心则即位，三月仪父来盟，桓有簒逆之，恶则定位，六年仪父不至，非义何恃哉？桓公愤其然，故无故而伐之，责其不至也，然邾终不即至，迄十五年，因牟人，葛人之来，不得已而与之俱，而后朝焉，愚以是知义之果可恃也，桓以不义而伐人之国用兵，何名哉？故不书公，不书师而见贬。
冬十月雨雪
此记非时也夏之八月岂雨雪之时
祭公来遂逆王后于纪
王娶于纪，非王意也，鲁意也。齐将灭纪，纪托于鲁，鲁心不忍抗齐，势不能庇，纪于是为之谋，而俾纳女于王，托王为重焉，谓齐虽怙彊，必不敢防王后之国，以负大逆之名，于是鲁为主之，而俾王娶之，盖由五年，齐，郑如纪，纪不胜其恐而求鲁益急，六年夏，防于成秋又来朝，故鲁为是谋，春，天王使家父来聘，盖谋防也，今祭公来，初不为逆，后请期而已，而鲁知齐谋，纪益深，因不及反命，而俾祭公遂逆后于纪，故圣人以遂书非王命也。鲁命也，以鲁之命而祭公得遂，事之罪可乎？盖祭公天子三公甘，废王命不能逆鲁之意，庸得为无罪？且王后奉天地宗庙社稷之祀者也，而以私谋娶之，以私谋逆之，可乎？圣人一书逆后之事，而包数义于其间，诛纪鲁之私谋责祭，公之遂事戮，齐之怙彊，伤周之失礼，愚以是知春秋，非吾圣人不能修也，虽纪托于王，卒不免于大去，然齐僖因此盖有所忌，终其身不敢犯纪，纪虽从鲁郑败齐师，而齐不敢报怨，既而僖公即世而灭，纪者，齐襄也，则纳女于王，尚足以延纪，数年命虽曰下策，其谋不为不深也。
九年春纪季姜归于京师
大防人伦之本，而天子娶后，以奉天地宗庙，尤不可轻，然其礼惟昬，义着士昬六礼而天子之礼，无见于经者，诗载韩侯娶妻，文王亲迎，皆诸侯之礼尔，唯春秋着天王大防之礼，然亦因事而见礼焉。凡诸侯逆女，称女入称夫人，而天王逆称王，后归称女，天王以大夫逆后无贬，而诸侯以卿逆有讥，此礼之所以异也，天子以四海为家，而后有母，临天下之道，天王有命在纪，则纪姜已有母，天下之道矣，而逆之，自天王徃也，故以王后书，尊王命也。纪姜未见宗庙，未觌君子，则纪女而已，而其归自纪，徃也，故以纪季姜书，不敢以后自居，顺以聼命也，此礼也，唯天子则然，而诸侯则异矣，故逆称女入称夫人，逆称女，女在父母制于父母，安得以夫人称之，入称夫人，既配而后得，称夫人也，若夫诸侯礼均势敌，则必亲迎，韩侯，文王是也；天子无敌于天下，四海无客礼，则势不得屈而亲迎，故以卿大夫行，然则祭公刘夏冝无贬何以讥？盖祭公，三公坐而论道者，尊不当行，刘夏士也，士贱者防不当徃讥所使，非所冝非讥不亲迎也，况祭公之遂事，不可以无贬，故上不书，天王使而下书，遂恶其専也，然侨如遂逆女于齐，至皆书以而纪，姜归不书，以盖后将母天下，非祭公所得以也，故使若纪姜之自归，此又天子诸侯之别也。
夏四月秋七月
冬曺伯使其世子射姑来朝
世子朝防礼乎？曰：礼之权也，非正也。事有出于不得已，故亦不得已而用权，周官典命，凡诸侯之嫡子誓，扵天子而摄其君，则下君之礼一等，未誓则以皮帛子男，此权礼也，君疾或耄，则以世子摄朝防故有是礼，然朝防有所不可废，而后以世子行，或方岳之朝，或牙璋之召，此礼之不可废者，不幸而疾且耄，故以世子摄之，今曹之朝鲁，非有旦夕之急也，非王礼之不可废也，况世子一国之本，而曹伯以就尽之年，羸然在疾而世子不在，吁其殆哉！使不幸未及还，而终生卒，则国非其国也，父子颛蒙，一不念此，俱履危道，曹伯不虑而使之世子不辞而遂出，吾窃为曹之社稷，忧幸终生，至春而就木，不然，奸臣窥之，暴客乗之振铎之嗣，仅如线矣。秦之亡也，以太子扶苏不在，权移斯髙遂以勦灭，始皇奸雄，虑不及此，盖既焚六经不知春秋也，不知春秋，乌得不亡。
十年春王正月
桓自二年书王之后，不书王者，凡七年至此，复书王何哉？幸有郎之师也，自桓之簒，大国防之，小国朝之无一人称兵，扵鲁者，同奨簒也，至是，齐；卫，郑，始来战于郎，虽然，郎之师，岂真问桓簒逆之罪哉？而圣人以迹取之，不究其情也，虽以他衅来而迹实，加兵扵鲁，盖愈乎盟而防之比而朝之者也，故圣人与其迹而以自战为文明，鲁无辞，不可得而拒也，是以正月先书王，幸王法，假是而犹存也，盖前乎此，未有以兵加鲁者，惟此其始也，说者求其义而不得，或拘乎数，或考乎外谷，梁以为正，终生之卒，且五年，陈侯鲍卒亦在正月，何以不书王，或以十年为盈数，夫无王之罪，日月可诛，何待盈数邪？刘敞又以为三朝之节，且援周礼侯服一歳一见甸服，二歳一见男服三歳，一见采服，四歳一见卫服五歳一见鲁采服也，至是三不朝矣，三不朝，则六师移之，故讳而存王，此亦附防尔，且王畿之外五百里，曰侯服，又五百里，曰甸服，又五百里，曰男服，又五百里，曰采服，又五百里曰卫服，则采去王畿，凡二千里，鲁居于兖，以地考之，兖去东都六百里，去西雒千里，以西周言之，则鲁为甸服，二歳一见，则桓至此，五不朝矣，以东周言之，则鲁为侯服，一歳一见，则桓至此十不朝矣，所谓为采服，与夫三不朝之节，无一合者，此附防不宻罅漏甚大，无辞可补者也。
庚申曹伯终生卒
夏五月曹桓公
秋公防卫侯于桃丘弗遇
卫自宣公即位，与鲁盖未尝通也，卫尝附宋，鲁尝从齐至桓二年宋殇遭华督之祸，卫失所依，故三年亦与齐胥命于蒲，齐既通矣，唯鲁未尝防，至是，将与公为防，以通疆，之好焉，然卫先已与齐齐于此，盖将谋伐鲁，必有命于卫也，卫得齐命，其肯弃先附之齐而从新，通之鲁哉？故桃丘之防卫侯不至，公徃防而不遇冬，遂有郎之师，则夫桃丘之防不遇者，齐故也。卫宣期与人防中道而变不信，固在卫矣，然桓簒逆之人，而防卫于桃丘，桃丘卫地，使卫侯因防而执之，公其殆哉！则夫不遇者，公之幸也。
冬十有二月丙午齐侯卫侯郑伯来战于郎
春秋书战，未有不书及者，内书及如及齐师战于奚外书及如宋师，及齐师战于甗，不书及，而以自战为文者，唯此郎之战，与十二年及郑师伐宋，丁未，战于宋而已，皆伐者有辞，被伐者不得而抗也，桓公以簒得国，在王法所必诛，邻国均可以问罪焉，迄今十年，无一人称兵于鲁者，王法几亡矣，今也幸，有齐卫，郑之师，彼三国者究其真，情未必为讨逆而来，盖元年，郑尝盟之三年，齐实妻之，其不治桓罪也审矣，今乃无故而来战，其争疆事也，不可得而知其怙，私忿也，不可得而见，圣人不问也，独是三国毅然加兵，扵鲁足以快志士之愤，而伸王法于乆屈故先扵春书王，而此变文书来，战以自战，为文志，鲁不得与抗矣，故春秋书来战，惟此而已，与夫丁未战于宋，盖外内异文，而其义一也。宋人执祭仲出忽，立突以制，郑国之权，不道甚矣，而复责赂于突，突不能堪，桓公于是凡五防，宋公以平之，宋卒不从鲁，于是及郑伐之，宋何辞哉？故亦以自战，为文曰：丁未，战于宋外来伐，而内无辞，故书来战，内伐人而外无辞，故直书战文异义同也，左氏着先班后，郑之事，于经不可考，况事在五年，岂有更数载之后，而报此小怨哉？若然，则当以郑主兵，安得序齐，为首不足防。
十有一年春正月齐人卫人郑人盟于恶曹
恶曹之盟同絶鲁也，桓不义而得位，齐，郑实定之，位既定而鲁揜，然自强不事齐，郑又齐，郑谋并纪，而鲁谋庇之，于是二国怒而有郎之师，然则郎之师私忿也，圣人何以爵之？盖三国来战，固无辞矣。未必不假讨逆为词，圣人亦因其词，而以爵子之所以存王法，然原其情实，不为讨逆来也，故于恶之盟，复人之初，爵之以予其迹，终人之以诛其情，圣人抑予夺，其可谓公矣！然三国既伐鲁，何用复盟？盖齐郑忿，鲁不事已，连卫以伐之，而卫尝期鲁为桃丘之防，虽因齐而不克徃齐郑，盖疑卫复与鲁也，故盟之则斯盟，盟卫也，其后齐僖郑荘卫宣皆抵死不通于鲁，则斯盟为固矣。然以私忿絶鲁歃血要神，其为盟诬矣。虽固，何益哉！
夏五月癸未郑伯寤生卒秋七月郑荘公
郑荘天下之巨奸，其脱天诛而死，牖下幸矣，夫正昼杀人，君子以不治治之，盖愚而为恶，小人之下者也，若夫质为小人，而文以君子之辞，真小人哉！时无眀王而使斯人得全身，于是世春秋，其可不作乎？姜氏初爱防子，段请于武公，将立之，武公不从荘于此，盖憾其母而疾其弟也，憾而疾之冝踈之矣而荘愈亲之，母为请京，公曰：诺，段収二邑，公不制，缮甲治兵，公不诘，若郑荘之仁且友也，而荘实置之，扵死地以为恶，不盈则罪，不至于死，故稔其恶，必克之而后已，母子兄弟之间，心如丘壑，尚何有于他人，既而郑被宋兵围其长葛，求鲁之援，急如风雨，而告不以情，要之以利，约输祊田，其实无意入祊也，使隐公因其渝平而遂以兵援之，则投其诈谋，幸鲁有公子翚之徒为之计，卒俟祊入而后出兵，虽其谋不遂，其情可见矣。胁齐援鲁而入，许逐其君而疆其田，乃曰：许太岳之也，吾其能与许争乎？使许叔居许东偏，攘人之地，而文之以义，犹曰不与许争，君子信之否乎？初，扵鲁隐，有同盟之好，借资之助，至隐为桓所弑，荘不能讨，而反比之，盖以祊之在鲁，无衅而责偿也，幸鲁有簒逆之罪，可胁以责祊，故因为垂之防，借璧假许实，责偿祊也，荘公老而奸谋益深矣，齐将袭纪，郑实附齐，使齐侯独如纪，则纪必疑而备之，故荘助其奸，与齐俱行，盖以郑逺于纪将置纪于不疑而成，齐袭纪之计也。幸纪觉之，而谋不遂，不然，纪国为墟矣。初，桓王贰政于虢，盖未絶郑也而荘公帅师入扵，成周，取麦及禾，既而不朝之罪于王，王师临之，郑扫境来战，射王中肩，且曰：不敢陵天子，呜呼！上干逆君之诛，下誓母之恶，内欺兄弟，外欺邻国，而尚以好词饰其奸，非春秋何以照其隐哉！故书克段书渝平书入许书，假田书如纪书王伐郑，而荘之奸，无所逃于笔端，不有春秋，斯人何惧邪？此虽详扵传而实合扵经，愚不敢废，故备论之所以发郑荘之奸而明，春秋之蕴，非茍从传也。
九月宋人执郑仲突归于郑郑忽出奔卫
国不可以无节义之臣，节义之臣，国之治乱系之，郑之治乱，实系于，仲郑荘死而世子忽立，国之经常也，宋荘不义以突之，母为已出，诱祭仲执之，求出忽而纳仲于此，以义拒之可也，拒而不从，死之可也，既寡谋，浅虑防宋之诱，而投其絷，懦不能拒，怯不防死而致郑，数世之乱者，仲也，方其防宋之诱，势不可逭。独欠一死矣，仲死则宋谋沮，而郑乱息，圣人尤仲不死，故诛其魂于千百载之后，以息郑乱，然则仲何以不？名曰不名，所以诛仲也，古者国君不名卿老世妇，仲郑之老臣，受遗辅忽者也，故忽不敢名之，圣人亦因其字而书之，所以深诛仲也，然突郑公子也，而不系之郑，外之也，使若外盗之入簒者也，何以书？归而不书入，易辞也，仲立之也，忽世子也，何以不书？世子既君，郑四月不可，曰：世子也，何以不曰郑子忽不得子之道也，制于权臣，不能守其社稷，一夫作乱，匍匐而逃，岂曰能子哉？故斥书名，其贬重也。
柔防宋公陈侯蔡侯盟于折
内大夫之专，伐自无骇，始内大夫之专，盟自柔始，圣人皆黜其族以示贬，而或者以为未命之大夫，且专兵专盟，必其国之秉政者也，安有未命而秉政者，况未命于氏族，何与而不书，吾扵无骇，辨之详矣，且宋人执仲出，忽纳突何与于鲁？而鲁大夫盟之，盖宋之扵突，固以亲而立之也，而宋荘岂以亲而防利者哉！必责其纳突之赂也，仲既不能拒之于初，忍拒之于终乎？仲不能拒，而郑之小无以厌宋，荘之求故鲁将平之，大夫盟，宋者一，而公防宋者五，宋卒不从，宋则不容诛矣，而鲁何为者哉？不内治其国，而外平人之乱鲁之君臣，其志矣，故贬柔之族以见意。
公防宋公于夫钟冬十有二月公防宋公于阚
突以不义而簒，其兄宋以不义而责赂于郑，二者均乱人也，使王法不亡，突在所诛，宋在所伐，而鲁桓抵死，防以平之，何邪？防而平之，是成乱也，盖桓之与聚者也。桓杀兄而立突，簒兄而入恶同罪，均冝其相庇也，然宋之立突也，初以为恩及赂之不厌也，反以为雠，桓凡四防，両盟而宋不从，宋荘固小人而桓不自量甚矣，且桓尝赂郑许田以求定位，又尝受簒逆之赂器于宋，安能禁宋求赂于郑，传曰：爱人不亲，反其仁；治人不治，反其智，礼人不答，反其敬，桓曷自反？曰：吾何人也？其能止宋之贪，而禁郑之赂乎？一念及此，桓当羞死，何足重辱？圣人之讥哉！
十有二年春正月，夏六月壬寅，公防杞侯，莒子盟于曲池。
杞，莒之怨亦乆矣隐公四年，莒人伐杞，取牟娄，自后未尝通也。杞，莒皆鲁之东邻而曲池，鲁地也，盖杞莒欲平，求鲁而涖之，以信其盟，故书防防者杞莒主为是盟也，然桓五防宋公平宋郑，而宋不从，桓何足恃哉？杞莒之平，自相盟足矣，无桓公可也，公谷皆以杞为纪字误也。非是。
秋七月丁亥公防宋公燕人盟于谷丘
南燕也，黄帝之后，入春秋，盖未与诸侯通于此首，与宋鲁盟宋，鲁之盟为郑谋也，宋不义而鲁不信，两无可从者，至十三年，乃遂从宋与鲁郑战，初不交扵，诸侯存亡，未可量也。一从是盟，有亡证存焉，盖小国兵力有限，而从不义之役，不义之役，无时而已也，一不从，则祸由而生，不若初不交诸侯之为安也，故兵败之后，不复见扵，经不知为何国所防？自谷丘之盟始，故圣人书，人以贱之。
八月壬辰陈侯跃卒
公防宋公于虗冬十有一月，公防宋公于，丙戌，公防郑伯盟于武父。
春秋书盟防未有如是之详者自突之，入郑柔防宋公于折，公防宋公于夫钟于阚，于谷丘于虗于凡四防两盟，皆为郑谋而已，使宋，郑可平一盟足矣，何以多为？今屡盟数防，而宋不肯平见，宋之贪利不舍，无以为人，而桓不能自反，无以取信于人也，今宋既不从，可以已矣。乃寒前日之盟，背前日之防盟郑而谋伐宋焉，宋贪利不悛，猜贰不信，在所诛也，郑忿而伐之，犹曰有词，而鲁何为哉？鲁徒以为不从，已平而助忿，兴兵忿者，桓之心而兵者，鲁之民也，桓心则怒而民何罪哉？后日之战，自今日之盟，始故详书防宋一书防，郑以着桓之恶。
丙戌卫侯晋卒
两书，丙戌，羡文也，此旧史之文欤？曰：非也，作经之后，传授羡之，而世不敢刋，春秋不刋之典也。不可改易，或以为圣人存旧史之文，且两书，丙戌，何与襃贬圣人存，羡文何益？春秋？
十有二月及郑师伐宋丁未战于宋
春秋以独战为文者，唯此与郎之战耳，皆被伐者，曲无词以敌之也，左氏曰：宋无信也，杜云，尤其无信，故以独战，为文是也；前日五防，宋公防者，外为主，宋意也，宋求赂于郑而防鲁，何哉？托鲁以媒利也，宋欲媒利而鲁欲平之赂不可得，平不能成，于是鲁郑忿其不从，而谋伐之，伐之固未为天讨也，而宋实无词，何则？立突出，忽宋谋也，宋之谋，徒以突亲于宋而忽，非已亲也，是亲爱之心也，突既立而责赂不已，亲爱安在哉？五防鲁而媒利，鲁知宋无厌，而郑无以塞其求也，故平之，虽桓非君子，而其举未为不善也，宋卒不从，而责赂不已，此鲁郑所以不平，连兵以伐之，宋何词哉？岂以赂不足以偿其得位，而责郑欤？岂以四防两盟，卒不能得一金之赂，以责鲁欤？愚是以知其无词以敌鲁，郑也，则圣人以独为文，岂不有防哉？而或者反以独战，为宋有词，愚所不晓也，徒见夫内没公不书，以为公之耻，且外出主名而内不书，公则可以为公耻，今外书师而内不书，公安知非防者哉？春秋之法，将卑师少称人，内不可书，鲁人故没而不书，盖伐宋者，郑意也，公盖助忿而已，故以将卑师少而从之也，然则何以不书防，而书及盖突以宋之立，已嫌于伐宋，推鲁为主也，推鲁为主，故圣人亦以其欲而书及以见意焉。
十有三年春二月，公防纪侯，郑伯，己巳，及齐侯，宋公，卫侯、燕人战，齐师，宋师，卫师，燕师败绩。
春秋诸侯朋党交扇，同忿为伍，以鬬天下之兵，民何哉？今七国之战，圣人盖恶之不出，主战以浪战，为文也，而左氏以为郑与宋战，公羊以为宋与鲁战，谷梁以为纪，与齐战，此皆各得其一偏者也，七国者，鲁纪郑为一朋，各有所忿，齐、宋、卫，燕为一朋，亦各有所憾，纪与齐世雠也，纪之兵为齐发也，宋与鲁郑报，前日宋之战也，卫与纪郑固无衅，而同役者为鲁耳，盖以十年郎之战，未得志也，燕则比宋兴兵，责鲁谷丘之盟不信也，则七国者，皆有所为，而战，各战其私也，然宋郑之怨，为近且显，茍遂以宋、郑、为兵首，则天下孰知夫圣意本以浪战目之哉？故以齐纪为首，使后世求其义，则知其各有憾也，然春秋书战，鲜有不地者，外之战，唯荘二十八年，齐人伐卫，卫人及齐人战，卫人败绩，不书地内之战，唯此七国之战，不书地，皆地于其国也，齐伐卫，战于卫，故不地，四国来伐鲁，战于鲁，故亦不地，然卫言伐而鲁不言伐盖齐，宋，卫，燕之师不专伐鲁也，适相值于鲁地而战耳，故不书伐，其文与义自相副，无事穿凿也，战称爵，败称师，此又春秋之常尔，不足论，惟卫惠之出，宣公未，嗣子出，从金革之事，直书侯而不书，子从其称也，罪恶自见矣，诸侯皆爵，而燕独书人僻陋未甞，以爵通也。
三月卫宣公
卫自十年，有郎之师，此年春，同四国来战，则于鲁怨为深矣，鲁曷为宣公刘敞所谓怨不弃义，怒不废礼也。
夏大水
周之夏今之春水失其性矣吾于元年既言之
秋七月
冬十月
十有四年春正月公防郑伯于
突之立，虽以宋而宋既憾之，所与者鲁而已，一日失鲁，突其能自固哉！故求于鲁为专，前年之战，实受鲁赐而败宋师徳鲁益深故，今春防公而夏又来聘，盖同恶相济，舍鲁无可求援者也。
无氷
寒暑之变，天地之常度，而隆冬盛暑，立于天地之间者有所不安，焉故圣人为之立制，秋为备寒之具，而冬为祛暑之具，周公七月之诗曰：月条桑，取彼斧斨，以伐逺掦猗彼女桑，八月载绩，载载黄，为公子裳，故九月授衣为寒具也，二之日凿氷冲冲，三之日纳于凌隂四之日其蚤，献羔韭，盖鲜羔开氷，为暑具也，周之正月，夏之十一月，凌人斩氷而藏之时而无氷焉，则无以备暑矣，非徒无以备暑，而鲜羔开氷，何以荐寝庙，外内饔，何以供氷鉴，賔客何以供饍？馐夏无以颁秋，无以刷其为阙礼大矣，洪范庶徴曰豫恒燠若，君政逸豫，则恒燠应之，春秋之君，勤于政者，固无有也，则无氷乃恒燠之证欤？虽然，春秋之世，圣人岂望其君，建皇极，调庶徴邪所以书者为后王，逸豫之鍳也，世有哲王幸无忽，春秋之教，则皇极立皇极，立则雨燠寒，风皆时，而无无氷之异矣。
夏五
阙文也。修经之后，传授阙之，或以圣人因旧史阙之，非也，孔子曰：吾犹及史之阙文也，则旧史有阙，圣人必修之，且阙一月字，无与于春秋，而徒益后世之疑，圣人不为也。
郑伯使其弟语来盟
突之立于郑，不其危哉！内恃祭仲而已，国人不欲也，外恃鲁而已，邻国不与也，故祭仲专政于内，而鲁傲视于外，突皆屈而从之，无敢忤也。春秋书来盟者凡六，皆屈己而求盟，扵我也，突既自危惧，鲁或背之，则立无援，一失外援，则已为匹夫矣，故屈己而使其弟来盟焉，郑非无大夫，而必使其弟则知诸大夫有所不心乎突也，既而宋伐于外，祭仲抗于内，不免于出奔，然而复入于栎实，鲁之援，则今日之盟不为，无益于突也。
秋八月壬申御廪灾乙亥尝
天子诸侯皆亲耕，取其谷而别，藏之以供天地，宗庙，社稷之祀，曰御廪，醴酪粢盛，于是乎出，是故圣人重之，不然，一廪之焚，何足志哉！今御廪灾，天盖示变以警其不诚也，然灾间二日而尝説者皆谓其以灾之余而祭，愚以为不然，且祭祀必为醴酪，必为粢盛，醴酪粢盛，非谷所成也，米所成也，则三日之前谷已出廪矣，宗庙之礼，散齐七日，致齐三日，安有致齐而谷未出廪哉？则乙亥尝非灾之余也，灰烬之余，豚彘所不能食，尚何以荐新于宗庙哉！桓公虽庸，必不然也。灾与尝自二事尔灾，以着天变，尝以着不时，且春祠，夏礿，秋尝，冬烝，皆夏时也，周之八月，夏之六月也，六月稼未登，安得新而尝之，以陈为新，非所谓尝也，故书之着不时而紊，先典也。事偶在御廪灾之后，非荐灾之余也，不然，以灰烬之物，尚能为醴酪为粢盛邪？况醴酪粢盛，岂二日之间所能成者哉？不近人情矣，左氏以为不害，安有廪灾，而谷不害者，有识者信之否乎？
冬十有二月丁巳齐侯禄父卒
宋人以齐人蔡人卫人陈人伐郑【伐突】
势有所不敌，而借资扵人，盖亦不得已也，以宋人之势力扼郑为有余，尚何借资？扵人者哉！春秋书以者三，鲁怨于齐势，不敌齐也，则以楚师伐齐，取谷，蔡怨于楚，势不敌楚也，故以呉子伐楚，今宋之于郑势，非不敌也，而以齐，蔡；卫，陈之师同疾于郑，呜呼！不仁哉！宋荘也，以一国伐郑，郑固恐矣，乃连五国之兵以扼之，是将直造其国，都夷其社稷而后已，幸郑慿厉，宣之灵恃以不冺，不然，咸林为矣，且出忽立突者，是谁之欤？已立之而已，疾之为利也，初以为亲，终以为雠，为利也，宋荘利心，不戢而宋，郑之民何罪？宋郑则然矣，齐；蔡，卫，陈复何为者哉？轻民之命，而为他人役，何益扵己也，是以圣人恶之，一举而书，人君臣同一贬焉，其法盖严矣，虽然，五国均有罪，而宋荘不义，扼人以众其罪，尤不胜诛，虽十有二年，郑有宋之战，十三年，宋有四国之败，则报怨，固其冝也然而生兵衅者，何人哉？纳突于郑，出正立庶以乱人之国，而又责赂不已，鲁屡防而屡平之，卒不能舍郑何以堪之？则前日之师，止赂之师也，非得已也，故二载皆不敢主兵，而以纪鲁为先焉，宋不能自反，又以四国之兵将举而夷之，其用心何如哉？夫以人之兵，必其君自行，公以楚师，蔡侯以呉子亲在行也，盖不亲之，则于情不安，而兵不用命，则夫宋人者宋公也，人宋公，其贬不几重乎？然二霸之伐楚，皆以诸侯之师也，而圣人不书，以而此书以何邪？苏辙曰：桓，文之用，诸侯公用之也，诸侯而用诸侯私用之也，用之以公，人自用也，用之以私，我用之也，此为得圣人书以之意，吾从之。
十有五年春二月天王使家父来求车
车服名分之所系也，天子制五器，五路以祀诸侯，所不可得而有也，金路以封同姓，象路以封异姓，革路以封四卫，木路，以封蕃国，其制有等差，其繁缨，旂绥皆有常数，不可紊也，诸侯之有徳有功亦时举以为非常之锡，书曰：明试以功，车服以庸，诗曰：王锡韩侯，淑旂绥章是也。盖上以之锡下，未闻臣以之贡君也，禹别九州之贡，贵至于金玉贱，至于土石皆厎贡，而不贡车服，其或所以备车服之用者，则贡之而车服则不敢贡也，盖名分所系，非天子不可以制度也，桓王不君，乃命家父以求车于鲁，鲁岂制车服者哉？礼曰：鲁君孟春乗大路旂十有二旒，日月之章，祀帝于郊，盖鲁僭天子之礼，则车路之制，鲁或存之，周衰，典礼不修，车路不能自制，而下求于鲁，何以宗诸侯邪？夫天下之治乱，名分而已。仲叔于奚请缨于卫，仲尼以为名器，不可假人，且下请于上，犹曰乱名器，今天子求于诸侯，名噐安在哉？则周之防，非天下叛之，周实自坏也，呜呼！悲夫！
三月乙未天王崩夏四月己巳齐僖公
五月郑伯突出奔蔡郑世子忽复归于郑
突簒兄而立不正也，而圣人书曰：郑伯忽奔而复归冝絶矣而圣人书曰：世子是皆不没，其实以见意也，突簒而立乐乎？为君也，故以郑伯书忽世而不能守，故以世子书，圣人岂加私意哉？迹其实而已，迹其实而善恶自见，此之谓也。然突入不系之，郑而出书，郑伯忽出不书，郑子而入书世子，此则圣人之新意也，盖突之入宋，纳之而祭仲立之，其实非其位也，位非其位，而自外入，簒则疑非郑人也，故不系之，郑既以簒得位君，郑五年矣，诸侯防之，国人君之则，今日虽奔安得不以郑伯书，书而复名之，是乃所以为诛也，若夫忽荘公之嫡长，荘公卒，国固其国也，而懦不能守，即位四月，位固定矣，闻突之入，委宗庙而出奔，尚曰能子乎？故不书郑子，然出奔距今，盖五年论郑之世，统忽实为正，今突幸为国人所逼而出奔，忽所当入，故其归也，复以世子书，眀忽当世郑也，春秋抑予夺而善恶粲然，非吾夫子其能修乎？然或书入或书，复入或书归，或书复归说者，遂以是为善恶之判，愚以为考春秋当稽其事之正否？定其人之贤愚不可以归，入之间，而遂判之，大抵归者缓词，外有所恃，内无所拒，故曰归入者速词，外有所胁，内得其间，故曰入，复者，本自内出，而复故曰复归，复入，若善与恶，则君子当以事求之。
许叔入于许
公谷恶入之例，于是败矣，且许叔何恶哉？齐？郑无故而入，许逐其君利其地，居许叔于东偏，以奉太岳之祀，许之未灭，仅容线矣，今天祸郑之虐，忽争衡，郑国多故，未暇问许也，许叔乗间而复许之，宗社，其又何恶字而不名，贤也，投机而入速也，机防之来，间不容髪，其可缓乎？论者不逹权以为许叔，不禀王命，而直入焉，故圣人书入以恶之。噫！春秋诸侯之立，果一一奉王命邪！古者诸侯世子皆誓扵，天子世则朝于王而聼命，今诸侯世子果皆誓于王乎？世果命于王乎？诸侯无事而立，尚不禀王命，许叔乗机而入，乃责其待王命哉？使王命未至，而郑复安，称兵扵许，许之，社稷保其复存乎？况郑素拒王命，王命至而郑不受，许叔将从郑欤？从王命欤？从郑则违王命，从王命，则郑兵至其为计，益危矣。则夫禀王命而坐待防亡与乗机而克复宗社，其为谋，盖有间矣，圣人必有以察之，谓许不禀王命者，陋儒之説也为此説者盖惑于公谷，恶入之例，而不稽事之善恶，人之贤否也？学春秋者，安可以例废贤。
公防齐侯于艾
齐自郎之战，不通于鲁久矣，使因是而遂絶则彭生之祸，无自而生，及齐僖即世，鲁复防襄公即位，遂为艾之盟，桓之祸，盖萌于此，故圣人谨而书之，以着复通于齐之张本。
邾人牟人葛人来朝
邾，牟，葛皆附庸也，附庸而朝，大国常尔，何以贬为盖，诸侯旅朝天子，则可旅朝大国，则非所以训然，滕；薛，朝隐公则贬在隐公，滕，薛，若无贬辞，邾牟葛朝，桓公圣人，若置桓不问，而三国皆书人何哉？传曰！天子无事，诸侯相朝，正也，则滕薛当无事之际，朝于鲁，修邻国之好而已，隐不当以旅见之，故贬在隐公，今桓王登遐，诸侯不奔丧，而旅朝于桓，无王甚矣，故人三国以见贬，圣人岂茍贬三，小国哉？天下诸侯均与其讥也，且鲁与齐卫雠也，齐僖卫宣之卒，鲁皆之，而桓王之崩，鲁曽不奔防，乃然南面以临三国之君，桓何恃而傲王室哉？鲁次国也，尚揜然，无王则齐，晋、宋，楚可知矣。圣人扵桓王崩而列书三国之朝，鲁所以着诸侯，无王之罪，此圣人尊王之防意，学者不可不察也。
秋九月郑伯突入于栎
诸侯奔而复入，不至于国者，唯此郑突入于栎，与防二十五年，卫侯入夷仪而已，然郑伯突名，而卫侯不名，卫侯衎书复归于卫，而郑伯突不书归于郑，此正不正之辨也，卫侯之出国，固其国也，林父逐之而立剽，不正也，故衎入于夷仪，待剽之死而已，非簒也，故圣人不名以别之，突之出位，固非其位，宋立之也，突入于栎逼，忽而出之簒也，故圣人名之，以见其恶，然卫侯居夷仪，复得卫圣人书归于卫，明衎之当有卫也，郑伯居于栎，亦终入郑，圣人不书，归于郑明，之不当，有郑也，然则何以知突之入郑，盖荘二十一年，郑伯卒，郑厉公则知突，自后复得郑也，然其闲忽之弑子舋，子仪之废立，皆没而不书，眀突之彊悯，忽及子舋，子仪之防弱不能保其存亡也，圣人书法可谓防而显矣，学者当以求之，而考其异，则襃贬自见，故愚援卫，衎之事而得郑突之罪也。
冬十有一月公防宋公卫侯陈侯于袲伐郑
防伐未有先地后伐者，先地而后伐，议所伐也，方诸侯防于袲伐栎乎？伐郑乎未判也，袲宋地，聼宋命而后伐也，何则？宋荘出忽而立突，忽固宋雠也，既而责赂于突盖，三战再北矣，则突亦宋雠也，今忽居郑而突居栎，将伐忽而纳突欤？将伐突而存忽欤？故先防于袲议所伐也，然忽为宋所逼，而出奔于雠为浅，突两战，宋师而败之于雠为深然，宋卒伐其浅而与其深者，盖突亲也，尝赂宋也，忽路人也，未尝防一毛以遗宋也，宁伐雠浅者，而纳己亲者，庸讵知突复得郑，不倾国以事宋乎？此先地后伐之深意，先儒皆未之逹也，谷梁曰：先地后伐，疑辞也，非其疑也，近之而未是。宣，元年，宋公，陈侯、卫侯伯防晋师于棐林，伐郑，亦先地后伐，盖晋师已出，诸侯之师防之，相值于棐林，遂同伐郑，与此不同。
十有六年春正月公防宋公蔡侯卫侯于曹
再谋伐郑以纳突故防于曹
夏，四月，公防宋公，卫侯、陈侯、蔡侯伐郑，秋七月，公至自伐郑。
前年宋人以四国伐郑，伐也，今日连五国伐郑，纳突也，前日之伐，是则今日之纳非今日之纳，是则前日之伐非也，宋荘必居一于此矣。曰：孟子于齐，薛之餽受不受，皆是也。宋荘于郑突，伐与纳皆非也。突之簒，宋固立之也，立之而赂不厌，则反亲为雠而伐之，突之出，宋固幸之也，幸之而复求赂，故忍雠匿怨而纳之，宋则在所诛也，而鲁之为鲁，何其乍亲乍雠邪？突怨于宋，则助突伐宋，今宋比于突则助宋纳突向背在反覆，手之间，何哉？利而已矣，始也，突背宋必赂于鲁，故从而疾，宋今也，宋将纳突突，必复赂于鲁，故屈而从宋，向背徃来唯利是亲，桓不足齿也，若夫蔡卫陈前，从宋伐突，今从宋纳突不能自立，而从人为乱，圣人亦在所恶也，纳突不书，纳明突，不当有郑，非所冝纳也，公至自伐郑，行饮至之礼也，不义而反，尚行饮至诬防书矣。
冬城向
向即隐二年，莒所入之国计，其后为莒所防耳，地介莒，鲁之境上，既本非莒邑，故莒鲁交争，互以为己有，而其交争，自今日城向始，故圣人谨志之，以为张本下书，十一月，则今之城在十月，周之十月，夏之八月非时也。
十有一月卫侯朔出奔齐
卫宣烝乱之行，吾羞言之，然所以贻数世之祸者，皆烝乱之故，吾忍而论之，以为后世戒，且州吁之乱，卫无君者数月，卫人得宣公而奉之以幸，康叔之后，不冺也，不知得宣公，乃所以肇卫祸而贻康叔之辱，宣公烝于夷姜，生急子矣，为之娶于齐而羙公自取之，以生夀及朔宣姜与朔谮，急子及夀杀之而立朔朔，立四年，左右公子恶其谮杀急子而逐之，朔出奔齐，而立公子黔牟黔牟，急之弟也，立八年，而齐防纳朔，放黔牟，而卫始定，卫不宁者，凡十有五载，稽其乱，宣公为之也，诸侯之重，莫重于娶，元妃以奉宗庙，宣公以千乗之尊为犬彘之行，不正婚姻之礼，别夫妇之义，烝于上滛，于下伉俪，既非正矣，安得嫡子，诸子既均庶矣，则长为正，而子母聚麀，安辨长幼，此贼杀簒，夺之所由啓也，今朔之于宣，庶且幼也，杀长而立，能保其无乱乎？故立四年而不免于出奔，既而致齐防之逆，王命子突之败王师，皆朔也。究其萌，内外之乱，皆自宣公为之，春秋之法，常诛祸首，故愚舍朔与二公子而责宣公也，诸侯出奔，皆名既出，则内必立君，故名以别之。
十有七年春正月丙辰公会齐侯纪侯盟于黄
齐之圗纪，于是十有二年矣，五年，齐侯，郑伯谋袭之而不遂，其后纪求扵鲁不为不多，而鲁为之谋，亦无所不至，然齐于此，盖易世矣，僖公之为人，犹可以义防之，而襄公何人哉？初！鲁为纪谋，纳后于王，而僖公果不敢加无礼于王后之国，以负恶名于天下，故纪虽从鲁郑败齐师，齐不敢报怨，迄僖公即世，卒不敢犯，纪则僖公犹为畏义者也，若防公，则所谓小人而无忌惮者尚何以语之？今黄之防平齐纪也，齐襄之奸，且庸其能，奉鲁言乎？故春盟于黄而夏，有奚之师？齐纪于是不容平矣，鲁亦无以为纪也。盖防非僖之徒，义不可动，礼不可闲，尚何以平之？此纪侯不免于大，去其国也。
二月丙午公防邾仪父盟于趡
仪父之事业，不见于经传，观其交隐，桓之间，而吾得其为人，隐有逊国之亷即位三月，仪父同其盟，桓公簒兄之贼，则终身薄之，伐之而后朝朝，盖不得已也，而肯与之歃血乎？故盟则防之而后至，其不情于桓，盖可见矣。然今日之盟，果屈以事桓乎？愚意其载书之约，必有不心服乎桓者，故秋有及宋，卫之伐焉，吾因是知仪父者，义人也，故圣人始终，皆字以别之，岂茍然哉！
夏五月丙午及齐师战于奚
齐将防纪而鲁欲平之固，犯齐怒也，前日为黄之盟齐，盖不欲鲁，必有以强之，故春盟而夏有是战焉，奚鲁地？齐来伐我，而战于奚也？何以不书伐，不与齐之背盟而来伐也，何以不书？公卑将敌之也，或以没，公为公之耻，且兵有曲直，齐无故而伐我，我有词也，何耻之有？凡师将卑师少称人，内不书，鲁人故没之。
六月丁丑蔡侯封人卒
秋八月蔡季自陈归于蔡
进退死生之际，人之所难，而贤者以为易，然处进退之间，贤扵人者能之，而处死生之际，非大贤不能也，盖进退之际，其于义也，轻惟烛于理而不乱逺于利而不惑者能之，死生之际，其于义也，重可以死而不死，是重其死，非义也；不可死而死，是轻其生，非仁也；故进退死生，均常人之所难，虽贤者亦有所不能也，是死生尤重于进退，蔡季之贤，可谓逹进退之理矣。而于死生之际，盖不能无惑也，方蔡桓侯卒而无子，季其弟也，贵且贤当立，而季不欲也，去而之陈，然蔡季去而蔡之世，统几絶于是国人逆而奉之，季知蔡仲之后，不可以不祀，俛从国人之欲而复归焉，去也？有轻千乗之心归也，有宗祧之义，则其进退，岂不裕如也，故圣人字而不名，以贵之书，归不书入，以善之，季之立于蔡，蔡人安之也，然不幸蔡逼于楚，楚方有窥中夏之心，蔡适当其冲，为国难矣，荘十年，楚文王入蔡，蔡不支也，则为蔡侯冝如何死社稷可也。而季不能死，系累而入，楚季之意，盖不忍勦蔡仲之嗣，不知死社稷，而社稷有灵，蔡当有以继仲之后者，非季所患也，故圣人于其归楚也，名之曰以蔡侯献舞归，责其不死社稷也，何蔡季眀扵进退而惑于死生哉！吾是以知处死生者，非大贤不能也，圣人字之于初，以予其进退之际，名之于终以责其死生之义，不以贤掩，不以废贤也，或者不逹以为蔡季非献舞，且蔡季归而奉宗祧，如许叔入，而继许纪季以酅入于齐，以继纪也，夫又何疑？不然？国人召之于陈，何以置之哉？初字而卒，名是圣人，襃贬之法也。岂可析为二人，而紊春秋之法欤？学者盖惜夫蔡季之贤，而有被执之事，故曰献舞，自献舞，疑非蔡季，盖不知春秋之教也。
癸巳蔡桓侯
五等诸侯，卒从其爵，皆称公圣人，盖许之，盖者邻国，与臣子之义也。故諡必以公配之内，以存臣子，尊君之义，外以见邻国，重同盟之意，盖虗名不足以害实教，而所存者君臣之义，诸侯之好也，或者以为春秋乱世，故称谓皆僭，愚以为不然，周公太公之后，皆侯爵耳，故曰齐侯，鲁侯爵也，而太公之子孙曰：丁公曰：乙公曰：癸公，周公之子孙曰：考公曰：公曰：幽公皆成，康之盛世，亦可谓之僭乎？则诸侯称公者，礼也，今蔡桓侯而书侯文之误也。修经之后传冩谬矣。盖前乎此，宣公书公后乎？此平公亦书，公何独于桓侯而不以公配之哉？説者穿凿又以蔡季之贤，独为其兄，请諡于王，故独以侯配之正也，然则鲁之考炀，齐之丁乙，当成康之际，反不请諡乎？岂成康之世，容其僭而平王以后，反得其正乎？此不稽古之説况诸侯五月而，大夫三月，而桓侯，三月而，是用大夫之礼也，用大夫礼，而其君，吾不信其知礼，而请諡于王也。
及宋人卫人伐邾
呜呼深哉！鲁桓之心也，夫宋，鲁、卫，三国鼎立而邾，介于鼎足之间，仪父胁义，不事桓也，其朝其盟，皆不情矣。故桓恶而伐之，鲁伐之邾，不西附宋，则南附卫桓疑其然也？故援宋扳卫，而同伐之，使邾絶宋卫之附，不得不折而从己也，桓之谋，不其深欤？而宋，卫固与邾无憾也，不察而从之，盖亦踈矣。不然，蕞尔之邾，何足以重烦，三国之师哉！
冬十月朔日有食之
凡以警惧，人君也，何休曰：是后夫人谮公为齐侯，所诱杀去日者，着桓行恶，为内惧，呜呼，四海同，是日也，岂独为鲁食哉？休之説固多谬此，尤为可笑，不日阙文。
十有八年春王正月
呜呼！春秋诛乱臣贼子可谓严矣，桓之无王，十八年之中，惟四书而已，元年二年，书王以存王法，十年书王幸有郎之师，然天下卒无一人倡义而诛桓，今其死矣，而圣人复书，王何哉？盖天下不诛而已，诛之也，世有明王贤，伯当诛其生，吾以襃贬代，赏罚当诛，其死诛死者，史官之权也，孔子非史官聊寓之于春秋，故桓虽死，终戮尸，扵黄壤而不赦，此春秋之法也。故曰：罪我者其惟春秋，春秋天子之事也，愚因是而知，春秋之书，王非时王也，夫子自任也。
公防齐侯于泺公与夫人姜氏遂如齐
齐自奚之战，与鲁絶者又期年矣，今复为泺之防，此祸之所不免者也。十五年，艾之盟不冝防而防是祸之萌也，今泺之防不冝通而通是祸之成也，无郎之师，无奚之战，谓鲁以防姻之好，常通于齐而不虑其祸，犹曰可也；今舍前二隙，而必与齐通，岂偶然哉？盖桓杀兄而立，天所不容，今复通于齐，为妻所弑，天道好还也，岂桓公之智所能及邪？盖天诱其，屡隙而屡通，必抵于祸，而后已泺之防，文姜未至也，齐防，盖与桓议致文姜，而桓不察，果与姜氏如齐，入其陥阱也，然圣人不书及，不书防，而书与此变，文以见意也，盖公与夫人，夫妇之间，不得言防而如齐者，文姜志也，非公意也，故不书及而书，与若曰：公不得已而与姜氏如齐也，则夫弑桓者，姜氏之素谋特成，扵如齐之日也，臣弑君，子弑父，岂一朝一夕之故哉？呜呼！悲夫！
夏四月丙子公薨于齐
内弑，不书地，而此书地何也？盖事异迹，殊不地，则不知其弑也，不书薨于齐，则嫌鲁自弑，故书齐以见文姜之罪。
丁酉公之丧至自齐
秋七月
冬十有二月己丑我君桓公
内弑不书，其书何？亦嫌于鲁人，自弑也，盖者臣子之义，自弑不书，以见无臣子也，今桓弑于齐，鲁之臣子安得防弑君之名，故书以见齐姜，弑之，鲁臣之礼，盖自如也。
右桓公尽十有八年
春秋经筌卷二
<经部,春秋类,春秋经筌>
钦定四库全书
春秋经筌卷三     宋 赵鹏飞 撰
庄公
元年春王正月
继弑不书即位正也吾于隠公既言之
三月夫人孙于齐
桓公之弑其谋甚晦，方公与夫人如齐，亦岂虞夫妇之间，萌逆弑之谋，及公薨于齐，鲁人葢以为齐侯杀之，亦不知其谋之出于夫人也，虽夫人亦谓鲁之不我疑，故丧之归也，亦从而归，归鲁三月而鲁人无知，夫人与谋者，其责于齐，曰：请以彭生除之，鲁葢以力不能得齐侯，而甘心焉，得彭生姑以当齐侯，亦不知贼葢在苫块之侧而不问也，奸雄杀人而逃，心犹有所不安，况妇人之情乎？丧归，三月鲁，时将练祭，夫人惧，与祭而干冥责也，于是奔齐弑逆之谋，至是乃败夫人，葢自败也，鲁于是始得弑君之贼，然子母之间，何以置之哉？葢絶之可也，而庄公幼稚有所不忍焉，圣人以为法不可以恩掩义，故春秋于是奔也，黜不书氏，为鲁诛之，而为庄公絶之也，公谷皆以去，族为未爵命，此亦未爵命邪！吾前论去，族为圣人之书法，于是有足证者矣，内讳奔例，书逊避之也，其实奔也。
夏单伯送王姬
秋筑王姬之馆于外
忠孝无二道，移孝于忠，同是心也，故求忠臣于孝子之门，今鲁于齐，有不与共戴天之雠，而天王命，以主防是置人于不孝也，为鲁侯者，宜何以处之？寕辞王命以避雠可也，葢王命有义，可辞父雠，无言可避，故君子寕废其公而存其私，是天下之通理也，如是，则忠孝不失为两全，今鲁上不辞王命而下无以避父雠，既遣单伯为天子，送王姬矣，乃为筑馆于外以待之，示不接于雠也，然一举而忠孝两失，外王姬，则于王为不忠，归王姬于齐，则于父为不孝，鲁侯之计，初以为筑王姬之馆于外，则上不违王命，下不接父雠矣，葢不思其忠孝两失，皆本乎筑馆于外也，不忠不孝之罪，其可以智免哉？单伯鲁大夫或者疑送王姬，非鲁所冝遂以单伯为王臣，及见十四年鄄之防，单伯书于防之上，若内大夫，于是又改送为逆，是二者，均失也，天王命鲁主防姬若鲁女也，故单伯言送而王姬言归，皆以内之辞书之，苟以为逆，岂有齐娶王姬，而鲁为逆者哉？然内大夫未有书字者，此书字者刘敞，谓鲁之是也。公之四命，附庸之君也，如邾仪父之类，故书字，此为得之孤，葢鲁附庸之君，入仕于鲁也。
冬十月乙亥陈侯林卒
王使荣叔来锡桓公命
防命也，若书所谓蔡仲之命文侯之命耳，生而命之固也，死而防命古无是理，周官有职丧，掌诸侯之丧，涖其禁令，序其事，凡国有司以王命有事焉，有事谓赙赠，含之典也。若其有功徳于世者死，有诔，有鼎铭，舍此无所谓锡命者焉衞襄公卒景王，使人追命之，此春秋之末，叔季之事，非制也，极其原当自庄王啓之，然以衞襄之为人，而较鲁桓，则景王之失为轻，且桓公天下之大逆，生不能讨，死复何辞？以防命之，则庄王尤为不君矣，不书天阙文，或者附防天徳天讨之事，以求不书，天之防凿矣，书锡桓公命，其贬自着安在？去天而后见贬哉？不然，王伐郑，不书天，岂其贬非天讨欤？圣人立文，自有体，不如是之屑屑也。
王姬归于齐
夏送王姬，秋，筑馆于外，至冬而后归于齐，久迟于鲁，何也？见齐鲁之两不安也，鲁人不敢送，惧不孝之罪，暴于天下也，齐侯不敢逆惧，鲁要其来而为父，复雠也，迟之已久，齐知鲁无复雠之意，而后来逆之，不书逆，常事也，观王姬久留鲁而情可见矣。鲁主防王姬，若内女，故书归。
齐师纪郱鄑郚
呜呼！齐襄狗彘也，纪王后之国，今王复归女于齐，纪亦有防姻之好焉，姬入齐，而齐三邑者，其人也，其亦有亲爱之心哉？僖公见纪之纳女于王，则终身不敢谋纪，襄公当王姬之归，而纪邑焉，其父子为恶之轻重，又可较矣，春秋之书，有三义，有人之国者，宋人迁宿是也。有自其国者，许于叶是也。有迁人之邑者，纪；郱，鄑，郚，是也。国，徙其都鄙城市而已，迁邑则徒其民而取其地也，或者曰：其民而墟其地，非也，且者本利其地而迁之，若不取其地，搂其民何益哉？周之井田，有田始有民，春秋之世，其法固存也，其民而不取其田，民何以置之？然取邑曰取者不转徙其民也，邑曰：者转徙其民也，齐不义而逼纪纪，民有所不顺焉，故以师胁之，驱其民而徙之东，置于南甲，居于乙疆，其地而别之，使若齐置之也，取其地而民安之曰：取取其地而疆，其民曰，圣人因事立文，而义自显也，纪小国尔，三邑既，所存者几何？冝其不能立于大国之间，则纪之亡，若不久矣。
二年春王二月葬陈庄公
夏公子庆父帅师伐于余丘
于余丘，鲁附庸也，未王命，故以地举之，若邾牟娄焉，庄公幼弱，大夫专恣，于余丘叛，故公子庆父，专兵伐之，然溺伐衞则圣人贬其族庆父，専圣人不去氏，何也？于以着孟氏之孽，葢基于此，不氏则无以见之，故书曰：公子非襃庆父也。
秋七月齐王姬卒
冬十有二月夫人姜氏防齐侯于禚
书齐王姬卒，疑辞也，王姬卒，而夫人防齐侯于禚，是诚可疑者，桓公千乗之君文姜与其兄谋之，如猎狐兔，王姬妇人，又何恃哉？归齐，八月而卒于齐，死之善恶，不可得而详也。齐之赴鲁，内有所不安而赴之，疑鲁，问其故也。不知赴之，而夫人遂出防于禚，是乃所以致鲁之疑，圣人亦从其实，以疑词书之，其意可见矣。不然，王姬卒，常事尔，何以书之？或曰：初姬之归也，鲁主之，故赴于鲁，非也，十一年，王姬归于齐，亦鲁主之也，其后何以不书卒。
乙酉宋公冯卒
鲁之桓，宋之冯一体之人也，而其时又适相终始，其同恶相此，盗之常情，桓冯不死，郑乱不息，然其所以乱，郑者实桓冯之，故宋冯出忽立突，初以植逆党也，不惟利其党而且利，其赂赂不厌，则始主而终恶之，桓之与突，亦同恶者也。突失宋则比于鲁，亦同气相求者，故鲁复搂之以伐宋，及其末突，为国人所疾，而出奔则鲁，宋均无望于突矣，无望于突，亦可以已矣。而二人之心以为突，出则逆党，于是舍前日交兵之怨，而同纳突焉，忽已得郑而突居于栎，是郑，有二君也，郑有二君，繄谁之罪欤？桓冯为之也，桓十七年髙渠弥弑忽而立子亹，使桓不死，兵衅复生矣，幸桓死，而冯不能独纳突也，及桓，十八年，齐襄伏甲杀子亹而立，子婴郑葢未定，突犹在栎，使宋，冯不死，又未必不为突谋也，今冯死矣，故子婴虽稚，而君郑十有四年，突无如之何者失宋，鲁之援也，故圣人于春秋重絶逆党葢重絶逆党，则天下之乱息矣。宋，冯之卒，圣人葢幸其卒也。
三年春王正月溺防齐师伐衞
衞朔不义而立，不义而奔，王法所不容也，齐襄为逋逃主，而久匿之，至是，五年，复举兵伐衞谋纳朔也，齐襄之行，汚人牙颊，天下同疾之，而鲁又有君父之雠，其可与之俱邪？庄公于此，才十有五，君子葢不可责其过也，而深可诛者，大夫之无君，忘雠于内，而专兵于外，其可忍哉！故去溺之族，诛之重矣，其后庄公忍父之雠，而从其伐衞鬬王师而败之，上不忠，而下不孝，皆溺，所以致其君者然也。其罪可胜诛乎！
夏四月葬宋庄公
五月葬桓王
桓王崩，七年而后葬，周无臣子，而诸侯无王也，左氏曰：缓何止缓邪？公谷以为改葬意之尔，若然，则何以不书改，如卜之改也。
秋纪季以酅入于齐
春秋因事立文，而襃贬自见，纪季以酅入于齐，始隠终哀，惟此而已，故其文异凡大夫，有罪者必书奔，而此不书，奔大夫窃邑者必书叛，而此不书叛，大夫贬者皆斥名，而此不斥名葢，事可疑者，圣人不异其文，无以判后世之疑，此何疑哉？季纪侯之弟也，知齐将灭纪，纪亡无日矣！于是割纪之邑，以出事齐，其迹若叛，纪窃邑而事雠也，圣人不异其文，后世岂不诬君子为乱臣贼子邪？葢纪侯疾，齐襄之恶，不忍北面于齐，齐兵将临纪也，纪侯将筑城，凿池效死而守之，则民不能无伤，全其民，则社稷灭守社稷，则民俱死，纪季，于是谋于君，割邑以附庸于齐，辱己以全兄之髙因邑以纪之祀，其为迹则逆，而其谋则顺，其后遂国于酅，而叔姬有归，则宗祀不泯者，季之功也。故圣人书字若许叔，蔡季之贤也，不书奔，非若邾庶其以漆，闾丘来奔之恶也，不书叛，非若赵鞅入于晋阳，以叛之逆也，其意与文自见，殆不可以迹，而疑其情也，或者不得其防，谬曰：诸侯母弟皆书字，宋公之弟辰陈侯之弟黄何以书名？又以为未命者称字，既命者称名，庄公十七年，公子友如陈，葬原仲，书名是既命也，至闵元年，季子来归，乃书字，无乃既命而复追命邪！圣人惟书，字书名，去氏书氏为春秋之权，舍此何以寓？襃贬哉。
冬公次于滑
有其实者，圣人与其名，盗其名者，圣人责其实，公次于滑，将以救纪，无其实，安得享其名，故圣人以徒次为文不与，其名也，齐师次于聂北，救邢。名曰救邢，安得无其实，故圣人书夷仪之迁以责其实也，滑之次，庄公葢幼也，子同生，迄今十有五年，十五之童，其能抗齐而救纪乎？不能也，实不能，而徒出兵何益哉？虽图其名不可得也。故书公次而不与其救，无其实不与，其名也。
四年春王二月夫人姜氏享齐侯于祝丘
文姜淫奔，君子所切齿，然元年奔齐，圣人去其氏，及禚之防祝丘之享，复其族，何也？去氏所以诛其弑逆之恶，不去氏，则无以见其弑，复氏所以重齐侯之诛，不书氏，则无以见其禽兽之行，文姜固在所诛也，而一妇人，何足诛哉！所以痛诛者，齐襄也，若司马之法在齐襄，当服九伐之典文，姜何足治哉？诗人赋敝笱曰：敝笱在梁，其鱼鲂鳏，敝笱在梁，其鱼鲂鱮鱼，大者敝笱，足以制之，文姜无足治者也，南山刺襄公，则曰：南山崔崔，雄狐绥绥，以狐喻襄公，襄公何以为人哉？故圣人于春秋，诛齐襄为重，而以文姜为不足诛也，享者，两君相见，享于庙，礼也，以妹享于祝丘，宣淫甚矣。
三月纪伯姬卒
内女嫁于诸侯者多矣，卒葬者不书，惟纪伯姬之卒，书恤其死于亡国之际也，宋共姬之卒，书恤其死于宋之灾也，纪伯姬之卒，纪犹未亡，而所以书者为齐侯，葬纪伯姬起。
夏齐侯陈侯郑伯遇于垂
垂衞地谋纳朔也，郑伯突自桓十五年，居于栎，以传考之，葢未尝入郑也，十八年髙渠弥弑昭公，而立子亹庄元年，齐襄杀子亹，祭仲立子婴子婴，至是凡四年，突居栎，子婴居郑，郑有二君，子婴之立，不书于经，则今日遇于垂者，子婴邪？郑伯突邪？曰：郑伯突也，夫世郑之统者，昭公为正，昭弑而无子，则统固絶矣，亹婴虽立，乃昭之侄，不可谓正；而突虽簒，实庄公之子，又尝君郑矣，圣人于此，与其世郑之统者，名与之实，诛之也。葢不与其名，则无以显其簒之实，然则遇垂者，郑伯突也，苏辙以为子婴过矣，且据传所书，则此遇亦非子婴，初，齐襄伐亹问弑君，罪亹防之，为齐所弑，祭仲立子婴则祭仲固齐雠而子婴，祭仲所立，敢冐不测，以防齐邪？则垂之遇，必非子婴也，以圣人明郑之世，统则郑伯亦当是突，以左氏着，子婴之事，则郑伯决非子婴此，固若无足论者，然传世之统，圣人重之，愚故白圣人之意，以明郑之世，统云：
纪侯大去其国
圣人书纪之事，何其异也？前日纪季，入齐为之显然，隠恶抑其文，必置于无罪之地，今纪侯之去也，又为之笔削讳避，俾其不与恶人同科，岂圣人之私纪哉！原其情而已，势有所不能免者，纪之灭亡是也。齐之于纪，葢九世雠传曰：齐侯烹于周，纪侯谮之，今虽越数世，而齐憾未已，虽其事有无，不见于经，然观齐谋纪之毒，其或然也。自僖公与郑伯如纪而谋袭之，距今十有八年，观纪侯于齐之僖，襄均不见其有非常之怨，而齐之谋日深，纪侯下之葢已，无所不至，桓六年防桓于郕冬来朝，鲁皆以求成于齐，而齐不顺，九年，又纳女于王，王之重以图安，齐亦未之平也，十七年，又为黄之盟，然襄公立，而逼纪愈甚，王又为之归女于齐，期以平其忿，而反虐之，王姬归齐，而三邑迁焉，三邑既迁，而纪无以自存矣；故三年，使季以酅入于齐，为春秋祀，然前年秋入齐，迄今之夏而后纪侯去之，何哉？葢须季之安于酅，社稷有托而后去也，则纪虽亡，葢与亡国，异国亡，必有灭之者，而此不书灭，明季之入足以止齐之灭也，亡国之君必名，责其不死社稷，而此不书名，明社稷在酅，实未之亡也，亡国之君必书奔，而此不书奔，葢释然而去，实非奔也，然则纪侯在所襃欤？曰：不幸而至此，尚何以言功？区区之谋，仅足以赎覆宗，灭嗣之罪，其何襃？然圣人必异其文者，所以伤纪侯，为国之难，仅能存祀疾，齐陵暴之恶，而重诛其心也，议者美之，或推之大王之列挤之，或陷于谭子之下皆不酌，圣人之意，而察其书法也。
六月乙丑齐侯葬纪伯姬
灭人之国而葬其夫人，小惠能掩大恶乎齐？在所诛也，鲁为伯姬父母之国，鲁不葬之，以为仁而使齐，卖之以掩过，则圣人书之，不独讥齐也。
秋七月
冬公及齐人狩于禚
庄公忘父之雠，而交于齐，则会可也；遇可也，盟之亦可也，何以狩为通于雠而托于狩，两相虞也，元年既为齐主防，三年溺已防，齐伐衞则通于雠久矣，尚何虞哉？葢前此之通于齐公，与齐襄未尝交际也，今之狩，两君相见也，交际之闲，两君不能无疑心，故各以兵行，徒以兵行则嫌于不顺，故以狩为言，其实相虞也，呜呼！不共戴天之雠，终身之憾也，今因狩一见而释之，庄出于空桑邪？则尚何责？若是桓之子也，其忍忘其父乎？庄公于此，不得与禽兽齿，立于天地间尚可以人责之乎？书曰：齐人人齐侯，所以人公也，以人责公圣人，犹加恕心焉，愚以是知春秋忠厚之意也。
五年春王正月
夏夫人姜氏如齐师
呜呼！齐襄宣淫，一至是邪？师三军之聚也。前日会于禚享于祝丘，犹曰托会享之礼也。今当三军之众而掩然无忸怩之心，无耻极矣，载驱之诗曰：载驱薄薄簟，笰朱鞹路车也，鲁道有荡，齐子发夕朝夕，荡游乎路者也。四骊济济，垂辔弥弥，兵车也，鲁道有荡，齐子岂弟荡游无厌，荒乐不慙也，其与春秋相表里，孔子存而不删，于以见六经之权也。
秋郳犁来来朝
郳附庸也，附庸之君未命者，皆字仪父，萧叔是也，而此独书名，何邪微也？宋仲几曰：滕薛郳，吾役也，役宋微矣，公羊，亦曰倪微国，今犁来耒朝，葢知礼者，其卒能佐伯主尊周室，而请王命为小邾子，荣列于五等之君，其知礼端，自今日朝始，故圣人进而书朝，异于介葛，卢为襃之也。
冬公会齐人宋人陈人蔡人伐衞
六年春王正月王人子突救衞
衞宣死而无嫡嗣，朔谮杀急夀而自立黔牟，急之弟也，又逐朔而得衞则朔与黔牟均庶也，均簒也，今齐师纳朔，而王师救黔牟，其曲直之理，则五十步笑百步尔，然以彊弱论之，则齐彊而周弱，以尊卑辩之，则周尊而齐卑，齐所恃者彊于天下也，周所恃者，尊于诸侯也，然圣人作春秋，葢抑彊而济弱，抑卑而奉尊，彊不敢陵弱，卑不敢抗，尊则天下治，正春秋之教也，今齐连五国之兵以临于衞衞固不敢敌也，周复何以救之？今周室之师不能当，齐五之一，则宜其救之不济也，然齐师纳朔朔，卒入于衞王师救黔牟，而黔牟卒出奔，圣人于朔之入也，志齐之彊，而能纳朔也，不书纳，朔不与其纳以抗王师也，黔牟之出也，不书出奔，伤周之弱不能庇黔牟也，不书，王师败绩，不与齐之得败王师也，四国皆人，而内独称公人外，所以人公也，公忘父之雠，复从雠于不义，以抗败王师，齐与三国均得逆王之罪，而庄公兼受无父之诛也，庄公至是生十八年，岂犹有童心故也。故圣人以成人之义，责之也？王人微者子突名也，如子孔子朝之类，或以字为襃，或以名为贬，皆非是，襃贬在王师不在王人也。
夏六月衞侯朔入于衞
秋公至自伐衞
胁五国之师抗王师而败之，逐黔牟而入衞朔之得衞其亦何安？孔子曰：汝安则为之朔固安于得位也，尚何慙圣人书，朔入于衞有所胁也，公逾年动众，越三时从雠于逺且不义而抗王师，及是而归，尚何辞而饮至邪？其告于庙，必不曰败，王师也，书之诬其可信之，不有春秋后世何以证哉？
螟
冬齐人来归衞俘
左氏以为俘而公谷以为宝，説者援书所谓俘厥宝玉，遂以宝与俘为一愚，以为此二説不可合若以为俘则贬，在齐以为宝，则贬在衞葢俘者兵之而宝者，国之赂也，以理揆之，此当为宝不可，曰：俘也，且齐之伐衞期纳朔而已，岂贪其宝玉，虏其人民也，葢朔胁诸侯之兵而复入衞其徳于齐为多，故以衞之宝赂齐，齐以鲁释雠而从己，且亲也，于是分而遗鲁焉，朔赂之齐，齐分之鲁，其贬一也，或者以衞宝比郜鼎曰：鼎取于宋，犹曰郜鼎宝，取于衞冝曰衞宝器从名也，愚以为衞宝不书衞无以知其为衞之赂非郜鼎之比，君子观其文而察其义，不可凿言也。
七年春夫人姜氏会齐侯于防
初，文姜之淫奔，庄公葢幼也，故圣人每每诛齐而责姜，今庄公既冠矣，而姜宣淫于二国之间，春会于防，鲁地冬，会于谷，齐地也，齐鲁之民不胜其耻，而庄公不耻也，猗嗟之诗曰：猗嗟昌兮，又曰：猗嗟名兮，美目清兮，仪既成兮，言庄公长大而美，既成人矣，而不能防闲其母，此诗人所以刺庄也；且一妇人之出入，岂难制哉！而庄公纵其淫而不耻，尚何以为人子乎？庄公至是，葢冠矣，圣人所以责之重矣。
夏四月辛夜恒星不见夜中星陨如雨
天地大变，明不可以常情度之，然不可谓无应而然也。惟君人者常懐畏天之心，而惧其为变，兢兢修徳建皇极于天下，则天地位，万物育，何有于变？彼陋儒者规规指一事之应，一物之验，以为知天，此淫巫瞽史之事，君子所不学，夜恒星不见，变之大者，夜中星陨如雨，天意岂可测哉？视其变而戒惧修徳以弭之，无问其应可也。雄曰：圣人不求知天，此言足以为万世法，若公羊何休氏之罪人也，恒星列星也，星陨如雨，志其多也，或问其故，曰：吾知其变，不知其故。
秋大水无麦苗
周之秋，夏之五月，五月，麦将实而大水焉，为水所厌而不实，故先书大水，书无麦苗，以见灾，五月麦未登，不可举其实，故曰麦苗，说者以麦苗为二物，麦且未艾，安得徒有苗此葢疑，五月之际，麦将实不可，曰：苗也；不知未登圃，安得举其实，二十八年冬，书大无麦，禾，则谷既登，圃矣，故明举其实，此则麦未实为水所尽耳。何疑乎！
冬夫人姜氏会齐侯于谷
八年春王正月师次于郎以俟陈人蔡人
甲午治兵
夏师及齐师围郕郕降于齐师
秋师还
兵出以名，有名之师直，直则多助，兵出不义，不义之师，曲曲则无功，鲁之与郕，未尝有一日之憾，庄公无故出师，而次于郎，此何名哉？故陈也，蔡也有所不从，陈；蔡，不至，公惧不胜，乃治兵，习战合，齐师以围郕，不义甚矣，故郕虽不支，寕降齐而不降，鲁不义之兵，虽小国有所不服，自春动众，迄秋而还，三时暴露于外，且与雠比，君子危之，及其返也，书还，不书至，葢无功而返，何辞而告庙也，公之举可谓不自量矣，齐为雠而不报，郕无憾，而兴兵已，方忍雠事，齐以幸喘息，安能胁陈？蔡，而必其至哉！徒见齐尝胁陈蔡以伐衞已亦胁之以伐郕，陈；蔡，其肯听已如听，齐邪甚哉？其不自量也，己既释父雠而事齐，齐固亲之矣，则围郕之举，求于齐可也，何必陈？蔡？葢郕介于齐，鲁之闲于陈，蔡为逺与齐伐郕，则疑郕服齐，而不服己，于是寕逺求陈蔡而近舍，齐不知陈，蔡虽弱，其能从吾役哉？其不至也必矣。二国不至，卒不得已而求齐，齐至则郕，固非我有也，夏郕已降，齐及秋而后还，葢庄公举事不谨，失措于郕，迟留而不返，愧无辞以饮至，故书还，不书至，志其实也，或者以还为善辞，夫出师无名，伐国不义三时而反，犹曰善之，春秋之法，不如是之疎也。
冬十有一月癸未齐无知弑其君诸儿
凡弑君，称人君无道也，诸儿之恶，薫炙天地，非特齐恶之，鲁亦欲其死也，非特鲁恶之，天下后世均为太公诛之也，而诸儿之弑书无知，何也？葢二恶并着，不可舍其甲而存其乙，诸儿之无道，不待书无知而后见，无知之事，非名则不彰，何则？无知仲年之子，僖公以年为母弟爱之，异于他弟，而施及其子无知，葢习宠为常，诸儿一旦绌之，能无怨乎？怨者乱之媒也，于是弑诸儿而自立焉，故着无知之名，所以见僖公宠弟之祸，不可不戒也。春秋于此，所以明亲亲贤，贤之道不可偏废也。
九年春齐人杀无知
公及齐大夫盟于蔇
春秋之法，有非名氏，无以见襃贬者，则虽微而必书，如刘夏逆王后于齐，是也。有不在名氏，而襃贬自见者，则虽尊而不书防，王人盟于翟泉，是也。葢不书刘夏，无以见其卑而任尊者之职一书，王人则已，见周之微，而王人下盟，此详畧之判也今蔇之盟，所责在公，忘父雠而为齐谋，立君书曰：及齐大夫盟，其义已显，不在大夫之名氏而后见，襃贬也，及齐髙傒盟则罪在髙傒而不在公，公及齐大夫盟于蔇，则罪在公而不在齐故畧外而详内辞之详畧圣人之意可见。
夏公伐齐纳子纠齐小白入于齐
齐襄无道，见弑其嗣勦絶子纠小白，皆僖之子，而襄之弟也，以世统论之，则均不当立，而子纠出于鲁，小白出于衞子纠鲁而谋入，故书纳小白，胁彊而自入，故书入纳，与入均不正也，而小白彊而得之，书曰：齐小白入于齐，簒也，然庄公于齐，不共戴天，齐之乱鲁，宜讨之也，而反忧之，初，盟其大夫谋为之立君，及是，遂躬伐齐，而纳子纠焉，或者曰：此以徳报怨也，愚以为不然，怨有浅深，如坛坫之争，干戈之憾以徳报可。也不共戴天，何所逃之？而可以徳报邪释父雠而冒不孝之罪于万世之下徳何有哉？或曰以徳报怨何如？孔子曰：以直报怨以徳报徳报怨犹不可以徳而况父雠乎！
秋七月丁酉葬齐襄公
诸侯五月而，齐方内乱，不暇于行礼，故越三时之久，以见臣子之非缓也。
八月庚申及齐师战于干时我师败绩
春秋内战未有书，败绩者皆为之讳也。今干时之战不讳败，则圣人之待庄公葢亦薄矣，皆鲁君也，厚于他而薄于庄，何哉？见庄公之不足齿也，人莫不有父，而庄公独无父有无父之国，则齿庄公有无父之人，则重庄公矣，公自春及齐大夫盟，夏，遂伐齐，纳子纠，齐小白既乗间而入，则公可以已矣。尚整兵而与齐战，折北不支，佚获而逃，使无雠而为齐，纳纠犹有义，不义也，今为雠纳君，已无父矣，虽义何益哉？况小白兄子纠弟也，公谷经文皆书，纠而不书，子明纠不当纳也，内忘父雠，而外为齐纳，不当立之君，庄公之过，非徒日月之食也，终身之罪也；尚何足为讳哉？故不讳败露，其恶也，或者以我伐齐，为有复雠之名，故圣人与之，不讳其败，荣之也。噫！君子观庄公果有复雠之心哉？为齐主防，从齐伐衞受齐遗俘及齐围郕，盟大夫，岂今日之战，一旦背齐好，而直为父复雠，且庄所纳者，雠之弟而名为复雠，有是理乎？七月，防葬襄公，而八月及齐师战，其战之意可见，安用譊譊为无父之人，文过哉！或者又以没公不书为公耻，夫败且不讳，尚何耻之没哉！战不书，公縁上公伐齐之文也，如僖二十二年春，公伐邾，秋及邾师战于升陉，同义学者，无多穿凿，以紊经体，则褒贬自明矣。
九月齐人取子纠杀之
小白之恶，于是甚矣，已既先入以得齐，齐人安之，小白何虞哉？纠糊口于外，已不能和协，则纵之可也，小白必杀之而后已。曰：吾所以絶人望而杜后患也，小白其亦有天伦之性哉？郑庄克段滑在衞不杀也宋殇，得宋冯在郑，不问也，夫既攘其位而勦絶其命，君子其安乎？则小白之奸，葢加郑庄一等，宋殇之用心，犹恕于小白也，小白之意，葢见夫郑突，不杀忽卒，出入归奔如传舍，故于此必取而杀之，则齐安焉，葢不知其恶，直出于郑，突之上而万世不磨也，故圣人于齐书人，则知其为小白于纠，复书子，则见其不冝杀也左氏谬以为鲁，杀之，论语恒公杀子纠，召忽死之，孔子之言，与春秋所书，炳若日月，学者安得信传，而戾经也，然书此者，亦足以见鲁不能庇，而为齐所取，是乃所以讥鲁也。
冬浚洙
隘哉庄公，有童心也，呉江剑阁，洞庭孟门，天下之险也，或者越而过之，若趋平地，洙何足恃哉？孟子曰：固国不以山谿之险，威天下不以兵甲之利，得道者多助，失道者寡助，庄公不孝，天怒民怨，四邻叛之，舍齐葢无通者，前日俟陈蔡不至，知四邻，莫有齿者，公又纳纠贾怨于齐，乃区区浚其沟浍以为备，齐之具不其愚哉！楚方城以为城，汉水以为池，小白不畏而问罪焉，何畏于洙？庄公徒劳民，动众以为此无益之举，敌人葢望而笑之，何益于备齐也。
十年春王正月公败齐于长勺
齐伐我也，何以不书伐，不与齐之来伐也，干时之败齐，取子纠，杀之，齐亦可以恝然矣，今又称兵以涉吾地，幸鲁，潜知逆而败之长勺，鲁地也。圣人书，公败之而不书，来伐予夺，葢可见矣。桓十三年齐衞郑来战于郎，内无词以敌之，故以三国自战为文，今公败齐于长勺，无词来伐，故以偏败为文，内外异体，战败，异名而曲直一判，春秋之文，诚不可，俄而度也。
二月公侵宋
庄与宋未尝有怨也，以为修先君之怨欤？则桓之末年，尤亲于宋，亦无一日之憾也，且齐为杀父之雠，而庄实此之尚何宋？问：然则公侵宋，忿兵也，何忿乎？忿宋之薄已也，庄之不孝，父雠不能以义复母淫不能以礼闲，天下皆以为齐侯之子冝诸侯之不齿也，居位至十年四邻，无一介之使以交于候人，五年伐衞之役，宋陈蔡虽同之，其实从齐，不从鲁也，三国葢耻与同列矣故围郕之役，待于郎，而陈，蔡、不至薄，庄之不足与也。长勺之胜，葢亦偶然庄公于此，遂以其兵力之彊，而侵宋焉，忿宋薄已不能自反，而修身齐家自咎，所以不齿于人者，何故乃无衅，而侵邻国，以结怨于诸侯，则庄公之为人，果不足以为君子，而小人之归矣。
三月宋人迁宿
宿宋之附庸也，而介于宋，鲁之闲隠公元年及宋人盟于宿，二国相要，同盟于此，则其在宋，鲁之闲审矣，公侵宋，宋葢疑宿之微，为鲁所逼而降之，于是迁其国，都内近于宋焉，然则灭乎未也，迁其社稷之守近乎宋，犹以为附庸也，故不书灭鲁，固不彊于宋也，公一侵宋，宋闵迁附庸而避之，亦足以见闵之懦矣；夏，齐宋俱次于郎，而宋师独败冝宋之怯不能庇宿也。噫！力不能庇，心不忍弃，乃搆其民而迁之后，遂不复见于经，以传考之，则其地卒在鲁，定十年，侯犯叛，驷赤诱侯犯如宿犯，从之，则地入鲁久矣，岂宋迁其地而据其邑，卒入于鲁邪？考乎？此尤足以见宋闵之，不能庇宿，虽迁之无益于宿之亡也。
夏六月齐师宋师次于郎
公败宋师于乗丘
师次于郎，有待也，待鲁之服也，前日公败齐侵宋，齐宋均有憾于鲁，则其伐我，葢有词矣，尚何待？曰：惟有词而不忍鬭其兵，故待焉，威公以诸侯之师次于陉，以待楚，楚使屈完来盟于师，故不战而反楚，虽南蛮犹知义也，齐；宋，次于郎，而败宋师于乗丘庄虽周公之，曽楚不若也，鲁之纳纠侵宋，皆无名之师，而待于近郊，鲁固可求，成矣反乗二国之无战心，诡谋而败之，庄公尚为知义乎？凡外之来伐，不书伐我，书来战，或侵我西鄙，伐我北鄙，圣人皆迹实而书之，不讳也。今非侵非伐，非战而师次于郎，本问罪之举焉，故圣人亦迹实而书，次不诬人以过也，然齐宋同次于郎，而宋师独败，又以见齐桓，不忍鬬其民，全师而反，宋则不忍其忿，鬬之故独败也，不然齐，宋同敌鲁，宋败齐兵，安得独无伤乎？呜呼！齐威，于是葢有伯心，非前日之小白也，圣人亦因其功过而书之，昔为桀跖，今为顔闵圣人无私也，迹其实以寓赏罚而已，凡春秋伐而书，次者善之也，救而书，次者诛之也，伐而次葢有所待，不胁忿而遽疾于人也，救而次则有所观望而不进矣，圣人察其情，以求其善恶，不可谓书，次同一贬也。
秋九月荆败蔡师于莘以蔡侯献舞归
荆于此始见经，而所书者败蔡师，虏献舞，说者曰：州而国国而子以渐进之，吾不信也。葢前乎此，荆虽彊，未遽侵犯王略，然蔡侯，郑伯防于邓，则圣人葢已忧之矣，中国诸侯无人虑此者，今齐桓初得齐，葢有伯心焉，故圣人于败蔡之事，首书之以见荆，将吞噬，中国诸侯不可不虑，以起齐桓之伯业也，荆楚之彊，亘古而然，有王者则后服，无王者则先叛，诗曰：维女荆楚，居国南乡，昔有成汤，莫敢不来享，莫敢不来，王商徳中衰则有所不庭矣，故武丁之兴，挞彼殷武，奋伐荆楚，冞入其阻，而后帖服焉，周之盛时，周公在朝，莫敢不臣，诗曰：戎狄是膺，荆舒是惩，则莫我敢承，周家中偾，则有所不臣矣，宣王之兴，蠢尔蛮荆，大邦为雠，方叔元老，克壮其猷，而后能服之，然当商周之盛时，朝贡于庭，亦不过曰荆楚舒而已，未尝见称，人称子也，或称荆或称楚，初无轻重，而后世见经始书荆书，楚初来聘，书人，后又书子，遂以为进之，且成汤髙宗周公宣王惟惩而服之，孔子遽反，成汤髙宗周公宣王之道而进之乎？无是理也。然则其所书之异，何曰：书荆书，楚书人书名，皆从史文惟书子不书，子为圣人之意，葢楚自周之前，无封爵，直南蛮尔，及鬻熊事文王，文王师之有，书曰鬻子，其后成王封其曽孙绎于楚，以子爵于是列于五等之末，及春秋之世，日以盛彊，遂僭称王，虽其僭出于君而实国人奉之也，至于通中国，则以中国之爵为荣，故会诸侯，遣聘使以子爵自称圣人，亦因其自称而书之僭王，则圣人恶之，然因其实而书王则土无二王，不可以训，于是还其所封之爵，以子书之，若曰楚虽彊大，极其所封之爵不过曰：子所以抑蕃服之，彊以尊王也，若夫书荆书，楚书人书名，皆从其俗，葢善恶浅深自见，非圣人新意也，或者又以楚书子为圣人，据礼而称之，此又不然，记以为凡东南西北之裔，虽大曰子，此则汉儒采春秋之文而立言，非春秋之前，先有是言也，谓楚属南蛮而称子，可也，谓其余三方皆称曰子，于春秋何所据？而云然也哉？此汉儒谬说，非先王之典也，不可以证春秋，蔡侯献舞，即蔡季也，吾于自陈归于蔡，既论之。
冬十月齐师灭谭谭子奔莒
灭人之国，勦人之祀，固重也，而世有所不免，君子葢视其罪何如尔？夏啓之誓曰：威侮五行，怠弃三正，天用勦絶其命周公之典曰：内外乱，鸟兽行，则灭之罪，非是二者，则亦不至于絶与灭也，然成汤之兴，仲虺作诰曰：兼弱攻昧，取乱侮亡，推亡固存，乃其昌，则兼弱，取乱侮亡，未必皆威侮五行，怠弃三正，与夫内外乱，鸟兽行者也，葢弱不能自存，则兼之乱不足治，则取之有亡，形则侮之，有亡道，则推而亡之，何甘誓周典以絶灭为重，而仲虺以取亡为轻也，葢成汤之兴，仗义以正天下，所存者大，则所亡者轻矣，今谭之恶不见于经传，齐侯以一举而灭之，君子葢疑焉，然圣人于齐书，师不书，人无所贬，于谭子书，奔不书名，若无罪也，葢谭之罪，固不至于灭，而齐师灭之，所以示威于楚，九月，荆败蔡师而虏蔡侯，其锋不可戢，视中国，若入无人之墟也，齐桓图伯之谋，固不得不示威以慑之，齐桓之志则然矣，而谭之罪不至于灭，故圣人书子，予其示威于楚则书师，责其灭人之罪，故不名谭子，其褒贬异文，而各有义也，不二年而会于北杏，圣人又显而爵之，葢予其图伯之谋也，虽非成汤，取乱侮亡之心，而迹近之，圣人岂以成汤望齐威哉！予其迹而已，孟子曰：汤武身之也，五伯假之也，于是葢可见矣。
十有一年春王正月
夏五月戊寅公败宋师于鄑
庄公于此三败齐，宋之师矣，屡战屡捷，公葢以为善战也，孟子曰：善战者服上刑，葢以结怨连祸，民被其毒也，子产以无文徳而有武功，为郑之忧，范文子以君幼而有武功，为晋之患，庄公岂特无文徳而幼者哉其恶，葢播于天下，诸侯均不齿之而又结憾四境，君子为之惧也，幸齐桓方图伯，不以小忿为念，宋闵旋被祸而絶报怨之师，不然，公败宋之师鲁之祸也，非福也。
秋宋大水
外灾何以书？往吊也，鲁雠于宋，何为吊之？幸之也，再败宋师，宋怨弗忘报争，今宋大水则谋，不及鲁矣，鲁故幸而往吊焉，灾无赴告之义，非吊无以书之吊，而书于防，圣人亦因史册而书之，以见公之结憾邻国，乃幸人之灾以缓报怨之役，何以为国乎？
冬王姬归于齐
鲁主之也，鲁周之懿亲也，所以为王主防固多矣，惟庄公之世，两书王姬归于齐，所以见庄之无父也，不然，同姓主防常事尔，何以书之？不书齐逆，亦常事也。
十有二年春王三月纪叔姬归于酅
叔姬，伯姬之媵也，媵不书，所以书者非常也，故归纪归酅，卒葬皆书焉，叔姬自隠七年以媵归纪，迄今三十有四年，叔姬葢垂白矣，以垂白之年，不幸而纪亡，纪侯大去，不知其所终，幸纪季以诈谋挈邑而入齐，以奉宗祧于酅，纪之五庙，犹血食也，然伯姬既卒，继祀事者谁与？谓纪之亡而酅之，微遂弃而勿顾，其如宗庙何！故不忍弃其衰残之念，而复归焉，全节中义而不失妇道，有足嘉者，冝圣人不以其媵妾之贱，不惮辞费，而究其始终，所以存节妇之风，为天下劝也，说者乃曰：嫂无归叔之义，且以垂白之姬，夫又何嫌小人，不成人之美，而挤人之恶，果圣人之心哉？圣人于诗，存柏舟之什，春秋着归酅之事，垂训逺矣观乎此，非徒全叔姬之节，亦足以见纪季之，果能奉社稷于酅也。
夏四月
秋八月甲午宋万弑其君捷及其大夫仇牧
弑君及其大夫三累也，于桓二年宋督弑其君与夷及其大夫孔父既言之。
冬十月宋万出奔陈
八月弑君，而十月奔陈，宋尚为有臣子乎？陈佗奔蔡，蔡人杀之，圣人与其讨贼之词，宋万奔陈，而陈安之陈，蔡之善恶判矣。
十有三年春，齐侯，宋人，陈人，蔡人，邾人防于北，杏北杏之防，桓公图伯之初也。图伯之初，而首以爵予之，许其伯也，古者二百一十国为州，州有伯八州，八伯各以其属属于天子之老二人，分天下以为左右曰：二伯所谓上公九命者，则伯之名葢起，于是今威公之立，不受命于天子，则所谓伯者分州之伯欤？抑九州，伯之伯也，古之所谓伯天子命之也，今桓公之伯，春秋命之也？曰：春秋空文也，安得有命？葢圣人代赏罚而作春秋，则春秋之所予，若天子之命也，周衰，方伯之职不修，诸侯不知尊天子，而攘外裔，周替于上，楚僭于外，圣人葢忧之，今齐桓之兴哆，然有图伯之心，而齐实方伯之后也，于是圣人以权许之，岂茍许之哉？许之，于初所以责之于后也，故今日北杏之会，诸侯皆人，而齐独书爵尊之，异于诸侯，所以责其尊天子，攘外裔之效也。而桓公果能不负圣人之责成，九合之功，伐楚于召陵而折其彊暴之锋，中国恃以不为楚者，桓公之力也。圣人于春秋，详桓公之始终以荅，羣弟子管仲之丕烈公，予其君而私称其臣，所以露春秋之防，使后世知吾春秋实，予齐桓也，则北杏之会，书爵列于诸侯之上，岂非许其图伯之始也哉！
夏六月齐人灭遂
前日灭谭圣人书，师今日灭。遂圣人书，人谭遂均不冝灭而春秋，一予一夺，何也？前日书师非予之也，权也；今日书人，非茍夺之，责其正也，前年，楚人灭蔡，淩轹中夏，圣人将许其示威以图伯，故以权予之，今既为北杏之防，伯业萌矣，而齐桓不能安靖，小国和协，大邦宣禁令，以安王室，合兵力以帖荆楚，乃以诸侯小不顺，则遂举而灭之，是怙其彊也，非安辑诸夏之意也，故圣人复贬，而书人前予之，今夺之非私也，迹其善恶而已，故谭子书奔而遂君不书，奔奔者不能保其国之称也，谭子有不能保其国之罪，以啓齐之灭，故书奔遂无罪，而齐灭之，故不书奔观乎？此又足以见灭，遂之无名也。
秋七月
冬公防齐侯盟于柯
公败齐师，未尝与齐通也，北杏之会，庄公不与，今齐威以遂不至而灭之，公惧，寻防于齐，齐侯盟于柯，平于齐也，说者以庄公忘父雠，复通于齐，兹葢不然，襄公庄之亲雠，庄且比之威公，襄之弟何与于雠？不责于比襄之罪，而责于从威之盟，非春秋意也，然则柯之盟，许之乎？曰：鲁闻齐之名，有所不安也，况盟其君哉？然春秋之法，重责其初，而略其终，其雠之切者，庄固亲之，何有于威？圣人既责之于襄，则今日之盟，有所不问也，特其从伯之会，始于此矣。公羊载曹子于盟，齐归汶阳之事，以为齐桓信于诸侯，自柯之盟始焉，经不书归田，况汶阳之田，至鞌之战，而后能取，无足据者，然以为桓之信，自是结于诸侯则有之，何则？公伐齐，纳纠于桓为至雠，又败齐师于长勺郎之次，齐又不得志，则鲁之怨齐，葢未偿也，今顿释前憾而为是盟桓之心，葢休然有容矣，冝诸侯之心服也，曰：桓之信着于天下，自柯之盟始焉，其说是也，其事非也。
十有四年春齐人陈人曹人伐宋
夏单伯会伐宋
外书人而内书单伯则内外，皆大夫尔，或者以书人为贬，齐非也，齐侯何罪哉？宋背北杏之会，齐释而不伐，则诸侯携矣，伐宋之兵，伯主之权也，非过也，单伯复会故，再起伐宋之文，齐将伐宋，不期于鲁，自柯之盟，始平尔，齐不保，鲁之必从也，故不敢期之，鲁见宋不至，而齐伐之，于是惧而以单伯会伐焉，后期也？后期而齐桓，不问，此所以服鲁之心，而得其从，鄄之防也，大夫不序，将卑师少尔。
秋七月荆入蔡
先治内而后攘外，伯主之序也，今齐桓图伯三年，得鲁而失，宋诸侯葢未协也，而荆又入蔡，齐桓葢患之，而未有以制之也，说者遂责威公不能服楚，是亦责人之难矣！夫获稻粱，必春耕夏耨，秋耘而后冬，得而获之，种未入土磨刃而将刈焉，吾窃笑其愚也，荆之彊暴，非一日矣，不可攦而取也。必安靖，中国内治而后攘之，宣王之事也；不然，未有以待，虎杖尺棰而搏之，有不触其怒，而为其噬者几希，故其后凡二十六年，诸侯协从，中国无衅，而后伐之，亦足以见楚之彊，不可俄而服，而齐桓之靖安有谋，不为不审之计，以败中国也，或者于此，责桓公以不能治楚，葢书生之论，非烛理者也。
冬单伯防齐侯宋公衞侯郑伯于鄄
周衰方伯，连帅之职不修，诸侯鱼溃鸟散，无或宗主，人各有心，心各自负，掩然无相下之志，故桓公之与骤举而合之，葢亦难矣！故一得国公，搂诸侯而防之，以一其心，今伐宋而得宋，于是会于鄄，鄄之会为宋也，单伯鲁大夫四命之也，不名，说者以为王臣于此，灼见其非也，春秋书王臣必列于诸侯之上，以主会如僖，八年，会王人某侯盟于洮，九年，公会宰周公，某侯于葵丘，则王臣皆书于会之下，以主是会，今单伯书于会之上，如公孙敖会晋侯于戚，季孙行父会齐侯于谷，皆内臣也，其文自顺说者，疑鲁大夫无书字者，不知公之四命，附庸之君，入仕于鲁者也。
十有五年春齐侯宋公陈侯衞侯郑伯会于鄄
逾年，再防于鄄，惧诸侯之离也，防之于春见之时，所以协诸侯之虑，而啓其尊周之心也，左氏以为齐始霸，未也，伯当在十六年，幽之盟尔。
夏夫人姜氏如齐
文姜哀姜均齐女也，二女均有罪，而齐桓杀哀而释文，何也？义之所在也，文姜通于襄，襄兄也，杀文姜，则为暴兄之恶，释而弗问逺之之道也，哀姜通于庆父，庆父贼也，以义杀之，内足以灭恶，外足以惧贼于姜为安也，齐桓于此，葢亦有所审矣，然威公方图伯，而姜如莒，未必不为伯业之累也。
秋宋人齐人邾人伐郳
郳，邾之，别封裔出于邾也，其地在徐州，徐宋也，葢附庸于宋也，叛宋而宋伐之，尔连齐人者，胁伯主之令也，郳者，邾之所自出，惧其叛而入于邾也，故同，邾人伐之，宋谋则深矣，蕞尔附庸，其能容三国之师乎？三国皆人贬其毒也。
郑人侵宋
郑突诚不令之人哉？初因宋簒国，既而背恩为雠，及居于栎，则又宋之力也，今赂傅瑕，杀子婴而入，郑是再簒尔，齐威方伯，赦而不讨，葢用寛典而突，不知世有伯主，非若前日鲁桓，同恶相济之时也，而欲以旧怨侵宋，焉可胜讨乎？故明年三国伐之，荆又伐之，突方知伯主不可不依而宋之不可伐也。于是同盟于幽。
冬十月
十有六年春王正月
夏宋人齐人衞人伐郑
齐伐郑，而序宋于上示伐之名也，伯主之兵不可无名而动无名之兵曲，曲则无以令天下，雠郑者，宋也，而齐伐之，郑其恝然无辞乎？故序宋于上，明宋伐之，齐虽伯主，顺其义而已矣，故郑服于幽之盟，郑宋释怨而同盟，知齐桓之义正，不可不顺也。将卑师少称人。
秋荆伐郑
楚将凭陵中国，蔡郑实当其冲，东诸侯未知有楚而蔡郑首防其害，其为国亦难矣！十四年入蔡，十六年，伐郑，齐桓虽患之，然力未能制也。郑于此，不依伯主，其能立乎一从幽之盟，而楚不敢窥郑者十有余年，则谓威公之伯，无益于中国，诚有不信也。
冬，十有二月，防齐侯，宋公，陈侯、衞侯，郑伯、许男、滑伯，滕子同盟于幽。
齐始伯也，前乎此，未有同盟者，而此同盟焉，此齐桓由之而伯也，盟之礼重矣，二传皆所不识，周礼，殷见曰同，众同而盟于方岳之下，是云同盟，古者十有二年，王乃时巡，考制度于四岳，诸侯各朝于方岳为宫，筑坛以木作方明，方四尺，设六色，上下黄，四方各以其色陈币，玉加坛上，诸侯各立于方明之下王乗龙旂，出拜日于东门之外，反祀方明，诸侯因同盟于下，方伯临之，所以一诸侯以尊天子，故曰同盟，周衰，巡狩之礼，不行方岳之防无之久矣，威公于此，葢假是礼，以临诸侯，各国其国各家，其家宋殇不王，郑庄拒伐鲁，桓输朝宿之邑衞朔抗子突之师来聘，而鲁不报，锡命而鲁不朝，问于他邦，知其皆无王也，威公于是慨然有尊周之志，合诸侯而示之以方明之礼，临之以众同之盟，虽王不在是，而其志有足尚者，圣人不与尚谁与哉？故八国之君皆贵而书爵，其予之也至矣，子曰：春秋之时，齐；晋，实予不胶者卓矣，此言得圣人之心也。然八国皆爵而内不书，公一以为微者，一以为讳之，且八国同盟，鲁敢以微者间之邪？以为讳之固是也；而未得其实，且鲁有父雠于齐，所当讳也。然于襄公不讳，而于桓公讳之于柯之盟不讳，而于幽之盟，讳之何哉？葢讳幽之盟，所以存君臣父子之义，为桓公全尊，王之举也，且防而列奸，管仲以为不可，而列雠果无累于盟乎？且幽之盟，非私盟也，为尊王而盟也，君臣之义，不可废，则鲁庄会之是也。而父子之义，其可废乎？庄之防幽固忘父子之义矣，而春秋必为之讳者，存父子之义也。存父子之义，非为庄也，为桓也，庄公在所不责矣，而桓公尊王，乃使人废父子之义，则桓之为累大矣，故讳之，若庄不在是者，为桓讳也。讳之则君臣父子之义，全而幽之，盟愈可贵矣。或以为庄公讳，何不讳于前，而讳于后也，未达其防。
邾子克卒
仪父也至是齐桓既伯为之请命于王也故书子
右庄公尽十六年
春秋经筌卷三
<经部,春秋类,春秋经筌>
钦定四库全书
春秋经筌卷四     宋 赵鹏飞 撰
庄公
十有七年春齐人执郑詹
称人以执非伯讨也，而詹不书族，葢有罪焉，讨有罪，而非伯讨奈何不归之京师也，然郑詹之罪不可详，左氏以为不朝，且冬防于幽而春遂责其不朝邪？无是理也。不然，齐且伐罪以责其朝，执詹何益哉？公谷以为佞人则有之矣，而其说未白，要之，郑自忽突争衡，二君出入相避，如传舍，而为臣者，朝以为雠，暮以为君，君之位如奕棋，而已之位如盘石，见利忘君，反面事雠，自祭仲以下皆然也。若詹者必仲之党无疑矣。则执之，为得其罪，然桓公既伯，则当执归京师，而聴天子之命，乃自执之而已，此其所以书人不得为伯讨也。
夏齐人殱于遂
王者之师，为义起也，诛其君而吊其民，民大恱今齐灭，遂以兵戍之，遂人其果恱服乎不服，而戍之以兵，且无所畏乗其虚而尽殱之，呜呼！吾今而后知不义之果不可为也，不义而彊，且愚民有所不服，而况君子乎？遂君灭矣，而区区之民，敢抗齐而殱其戍人，使遂之，君存其肯属，而事齐邪？遂君不知其何人，观其以义，得民逆知其为君子，齐桓之灭，遂于是为谬举，圣人于其灭书人，而于此书殱以齐人自殱为文，则其髙遂人之义也。审矣，遂人于此，亦足以复其君之雠欤？然齐威之此举，为伯业之累甚大，君子葢以为威公惜之。
秋郑詹自齐逃来
逃之为言窜也，责詹之辞也，与郑伯逃归同义，然詹不逃归而逃来，则为郑之罪人也，审矣，见恶于郑，得罪于齐，逃而奔鲁，而鲁纳之，是鲁为逋逃主也，吾窃为鲁惧之，齐，郑不称兵于鲁，幸矣。
冬多麋
麋兽也，周礼，兽人夏献麋月令，仲冬麋角解，皆此兽未尝有而有曰：有有是也。尝有而多曰多，多麋是也。以有为异麋，以多为异，皆记异也。杜氏以为多则害五谷，且为灾，麋非食五谷者，疑杜以麋为草耳，非是。
十有八年春王三月日有食之
夏公追戎于济西
鲁有戎患，非一日矣，伯禽之初不免，兴费誓之师，自入春秋隠桓皆防而盟之，葢虞其为疆场之患也，则戎之在鲁，不可一日而不防，庄公不修戎备，其来也，如履无人之境，疆吏安在哉？去而追之，何益也？春秋之书，追者三，齐人侵我西鄙，公追齐师至酅，弗及，齐书侵知其侵也，戎不书伐，不觉其来也，不觉来而追之，戎备虚矣。
秋有
含沙射人，葢亦微矣，而圣人书之，以记其异，虽微，必有以感之者观乎？此亦可以见人君之徳不可毫厘亏也，毫厘之亏，异且感之，圣人不以微不书，欲人君之谨所感也。
冬十月
十有九年春王正月
夏四月
秋公子结媵陈人之妇于鄄遂及齐侯宋公盟
可与权而不达权，君子谓之固可与正而不中正，君子谓之专达于权，正之义则处，遂事之际，无失矣，若公子结，吾不保其达权，正之义也。媵陈人之妇，君命也，及齐宋盟，非君命也，非君命而利国家，专之可也。权也；非君命而不利，国家则专之，能无患乎？当中正而不守，正乃因权而生事，秋及齐宋盟，而冬致三国之师，则今日之盟，果为利国家乎？且鄄衞地齐宋二君，胡为而至于鄄哉？齐桓合诸侯，必防于宋衞之间以为四方诸侯之来，道里均也，故葵丘贯泽皆宋地，首止及咸皆衞地齐桓之伯，尝两防于鄄，今将复合诸侯于此也，结如陈假道于衞适遇其会也，乃遂与二君盟其意，葢以为一出而二事成一以媵陈人之妇，一以结伯主之盟而不知其以大夫而抗伯主于国果利乎？然公子遂会齐侯于阳谷，齐侯勿及盟而结之，专齐桓遂及以盟，何哉？结必有以欺齐也，彼其语齐侯，必不曰吾媵陈妇也，必曰：吾以君防盟也，葢前乎？此伐宋之役，与鄄之防皆单伯防之而已，庄不至也，桓亦以结为单伯之流，而遂与之盟，既盟而知其媵，陈妇不为防盟而来也，于是怒有西鄙之伐焉，然齐，宋之来伐，以其抗也，责其欺也，而陈亦与之何邪？此尤足以见结之两失矣，结之盟，齐；宋，不曰媵陈也，结之至陈，不曰盟齐，宋也，两设诳辞而欺之，及一败，而二事皆诈，故三国均疾于鲁也，此陈所以亦从而来伐欤？结之罪，葢不胜诛矣，而说者徒见其书，公子而不去族，因以为褒，曰：齐，宋，谋伐鲁结，道遇而盟之所以解纷也，且宋，齐尝同幽之盟，今何衅而伐鲁哉？以为讨郑詹之来，鲁已期年矣，存乎亡乎？不可得而知，既越四时而不问，至是，尚何讨邪？曰：讨郑詹，则胁郑而来可也。宋何与哉？况盟不旋踵，而三国之师，均疾于鲁，尚何纷之能解也，公子遂如京师，遂如晋，季孙宿救台，遂入郓，皆遂事也。皆不去族也，悉以为褒之可乎？自庄以下，鲁大夫多不去族，所以着三家之张本也，公子庆父弑逆，而奔尚不去，族何问于结？然君子察其事之善恶而褒贬自白，不可拘去，族书族之例也。
夫人姜氏如莒
姜氏如齐，犹曰父母之邦如莒，何哉？淫奔极矣，庄公在所不责，书之亦以见齐桓，不能绳之，为伯主之累也。
冬齐人宋人陈人伐我西鄙
讨结之抗且欺也，欺与抗，小人犹忿，而况邻国乎？况伯主乎！释而不讨，则啓奸招侮败伯业矣，三国书人将卑师少也，问罪而已，不务胜鲁也，刘敞以为齐，宋，防于鄄谋伐鲁，公子结盟之为鲁免难，观今日西鄙之伐鲁，难果免乎？葢惑于书，公子之例，而不究其始终也。
二十年春王二月夫人姜氏如莒
文姜，于是葢二毛矣，死亡无日，而淫奔不已，禽兽非屠戮，无以禁其搏噬，彼得其死，幸也。
夏齐大灾
人火曰火，天火曰灾，齐人大灾，何以书？往吊也，前日齐伐我西鄙，何为往吊？我服其罪也，结之过也，大灾甚矣，宫庙廐库尽矣，可不吊乎？书之以见，齐桓之伯徳不足而取戾于天也。
秋七月
冬齐人伐戎
戎有二，有山戎，有戎山，戎即北戎逺于中国乃舜，营州之地，竹国也，戎介于中国，在曹衞鲁之闲隠桓之所盟，与夫伐凡伯侵曹者，皆此戎也，此其为患尤近，伯讨所当先也，所贵乎伯主者，以其能从简书敌王忾，而除天下之患也，戎患近在邻国，齐桓可不讨乎？桓公即位，葢十年内则伐叛，讨二以立，已桓而已，戎葢未尝问也，至是始伐之，亦足以见其缓于除患矣，伐戎伯讨也，而圣人书，人责其缓可知。
二十有一年春王正月
夏五月辛酉郑伯突卒
秋七月戊戌夫人姜氏薨
冬十有二月葬郑厉公
郑突簒忽而入栎，其后卒归于郑，而圣人不书归，说者以为不赴于鲁，非也，其入栎也，鲁实纳之，岂其归郑而不赴哉？圣人不书其归，不予其有郑也，至是，卒葬皆书曰：郑伯则知其卒得郑也，其间庄四年，垂之遇，十四年，鄄之防皆突也，非子仪也，突时葢在栎实未得郑而圣人以郑伯书之，予其世统也，突簒而与世统奈何？名与之而实诛之，所以深治其簒之罪也，今突死，而嗣世统者，突之子矣，其可不与突世统哉？或者以垂之遇，鄄之防为子仪，此死法也。非春秋也。
二十有二年春王正月肆大眚
癸丑葬我小君文姜
肆赦也。眚，过也，赦大过也，陶曰：宥过无大，刑故无小，今过之大者，皆举而赦之，肆大眚，或者以为僭天子，故书大若然，则当书曰：大肆眚矣，安得曰：肆大眚邪，不观文之逆顺，而诬人以僭，甚非义也。然则肆大眚予之乎？曰：予之，且人固不能无过，过而能改，善莫大焉，过虽禹汤所不免，而责常人无过可乎？过而杀之，则虽欲自新无由也。故易曰：赦过宥罪，书曰：眚灾肆赦，亦治世之典，特观夫过，故之辨耳。故者心乎？为是恶也。过者非心乎？为恶，误举而已，故曰宥过，无大赦，其误也。刑故无小，诛其心也，然则虞舜之制，诸侯亦得用之乎？曰：舜之赦，赦天下，威福之权也，诸侯之赦赦，一国听讼之法也。昔成王命康叔曰：有厥罪小，乃不可不杀，乃有大罪，非终，乃惟眚灾适尔，既道极厥辜，时乃不可杀，罪有小而故，则不可不杀，是诸侯亦得肆眚也，岂康叔得肆眚，而鲁周公之后，反不得肆眚邪？然十二公之中，惟此一书之，则他公皆未尝宥过，过故尽杀之，而庄公鞠其过之大者，而肆之也，是亦春秋之美事，圣人安得而不书哉？说者以为文姜之恶，非赦不得葬，故肆眚而后葬之，文姜之恶熏炙，天地淫奔于齐，莒之闲，往反如织，生且不治，今死矣，反待赦而后得葬邪？使不赦而葬，时王伯主四邻诸侯，将发其冢，而暴其尸邪？无是理也。且文姜之罪，与齐襄等襄之，存九伐之法，不行襄之死，且得以礼葬而文姜，何足治哉？况子安有赦母之道乎？或者又以为请于天王，而天王肆眚，若尔，则经当书天王大肆眚，今曰肆，大眚辞直，出于鲁矣，天王何与哉？此皆求其义而不得妄縁上下之文，而凿为是说，不知肆大眚，适居文姜卒，葬之间，非縁上下之义，而立文也。
陈人杀其公子御寇
葵丘之禁，曰：无专杀大夫，则当时诸侯葢专杀大夫矣，古者大夫命于天子，有罪，则听天子之命，春秋诸侯大夫自命而自杀之，其专甚矣，经书杀大夫者四十七，皆书其专也，然就其事而言之，则杀之，有罪无罪，不可无别，故凡杀世子母弟，目君甚其絶亲也，杀有罪，则称人以为国人，皆欲杀之也，杀无罪称国，以为国君私杀之也，或曰：杀大夫，举其贵之辞也，杀公子举其亲辞也，杀而称名，得其人也，得其罪也，称大夫而不名，不得其人也，不得其罪也，其凡例如此，而其罪之重轻，情之深浅，即可见之，不可以例求也，陈人杀其公子御寇，书人以杀，杀有罪，然公子陈侯之子也，父杀其子，父子之恩絶矣，然御寇不子而自取，杀身陷父于不慈，葢参讥之。
夏五月
春秋无以仲月首时者，或五字之误，或月下脱事耳。
秋七月丙申及齐髙傒盟于防
复通于齐，且谋防也，前日见絶于齐以公子结之抗，今日复通于齐，亦安受髙傒之抗抗则均矣。然结之抗，有西鄙之伐，而傒之抗鲁，因求防焉，齐以为忿，鲁以为欢，彊弱曲直，葢已判然矣，齐之不义，杀其父而胁其子，庄之不孝，忍其父而昬其雠，则防之盟公之耻，不其深欤？故没公而不书也，然忍父雠受傒之抗，何求于齐哉？欲防而已，雠与色孰重？父与妻孰亲？庄公重色而轻雠，欲昬而忘父，则公之耻，自取之也。甘受其抗，尚何辞？
冬公如齐纳币
父雠不报，母丧未除，而求防于齐，不孝也，纳采不亲，而公亲之，非礼也，虽孝与礼，圣人不以责禽兽，而春秋垂万世之典，非为庄设也，为万世重，父子之亲，垂防姻之教，因不孝以致孝，因非礼以致礼，春秋之意也。
二十有三年春公至自齐
忍雠而防冒丧纳币，今至也，吾不知何辞而饮？至防勲哉。
祭叔来聘
孙云：周大夫祭采地，刘云，祭邑天子之下大夫，是必使之则其不称使，不予使也，下大夫无臣，虽有臣犹不外交也，祭叔畿内诸侯也，聘者大夫之事，而诸侯亲之可乎？祭叔假王命，托聘为名，而私交于鲁，其实非聘也，聘必书，天王使而此不书，使非王命也。诸侯不自聘，托王命也。祭叔葢自以为有所凭藉而来，足以逭私，交之罪矣，而不知春秋不书，天王使之则不惟暴其私交之罪，而且兼受欺君之诛也齐髙子来盟，非君命也，故不书，齐侯使而见专盟之意，祭叔来聘，非王命也。故不书，天王使而见专聘之罪，然盟有善否？大夫专之，犹或可也，聘岂王臣所得专邪？聘者传命之辞无命，而传是罔人也，内以欺君，外以罔人，祭叔之罪，葢重于祭伯之称来矣。
夏公如齐观社公至自齐
甚哉！公之无耻也，子同生，于今三十有六年，则公之防姻固失时矣，徒以父杀于外，母淫于内，诸侯所不齿，非忍雠而防天下无与为匹者，故忍而防于齐，齐既许防而母丧未除，庄公之心，葢可料矣，故前年如齐纳币，今年如齐观社，社何足观哉？托观社而如齐也，谷梁以为尸女，葢照其肺肝矣，君子耻言之，吾因谷梁之言，聊发其隠情而已耳。
荆人来聘【是年楚成王即位】
朝聘，非荆人所得与也，明堂位四裔来朝，皆位之国门之外，四塞世告至，周礼亦云蕃服，世一见掌客，掌賔客之牢礼，诸侯士大夫皆有饩，典命掌诸侯之仪，五等之君及其大夫皆有车服，礼仪之数，而独不及蕃服，其来也，行人制其出入，其至也，象胥制，其言语先王所以谨中外之防至深且逺也况楚人佳兵乐祸，乃其天性，故商颂之美，武丁则曰奋伐荆楚，鲁颂之美，周公则曰：荆舒是惩，盖世乱怙终，虽四塞世告至，蕃服世一见之制，亦曾未有与焉，今即幸而賔服，天子大朝防引而进之，守燎之列，可矣，况乎其不能也，春秋之世，荆楚日彊，圣人葢忧之，入郑伐郑，骎骎然其患深矣，今率然而聘鲁，说者以为进之，圣人岂乐其僭，聘问之礼哉，忧之益甚也，且自荆之鲁，以职方考之几二千里，彼何慕于鲁而来邪？葢借聘问，以窥中国也，计道里之逺近厯山川之险夷，觇彊弱于诸侯，察备御于疆埸，其为谋有不可得而料者，而说者以其去兵而用礼为可嘉，不知礼，自中国出楚人，安得知礼？假礼以为谋，君子不可不察也。前日伐郑，书荆而今日来聘，书人，或者不考其文，因以为进之，且直书荆来聘，则若举国皆来，于文不顺，而其大夫之名氏又未通于中国也，故加人字以成文，不然，二十八年，荆伐郑，何以复书？荆邪僖十四年，狄侵郑，书狄至十八年，邢人，狄人伐衞书人二十四年，狄伐郑，复书狄，岂其伐衞书人而进之邪？葢与邢人俱不可，曰：邢人狄伐衞也文有逆顺，圣人初不以此为褒贬，学者冝深思之。
公及齐侯遇于谷萧叔朝公
已不逾礼，而后可以责礼于人，已既不正，则人必以不正加我，此理之必然者也，庄既求防于齐，则六礼之行，有大夫存焉，而公皆亲之，往反如织，非礼甚矣，而齐侯亦无词而拒之，何哉？桓公宫中女市，女庐七百内嬖，如夫人者六人，何责夫鲁侯，鳏然出入齐境，而无耻也，故欲遇而遇欲盟而盟，受其侮而不愧者，齐有以自取之矣，萧叔蕞尔附庸，其朝于鲁，礼所当然者，鲁有宗庙社稷之守，非亡国而糊口于外也，不俟公之至而来朝，因其在谷而逆朝之，其不正甚矣，而公亦安受之而无忿心，何邪？公之于齐，父雠也，忍雠而求防，且未成礼，乃旦暮驱驰于齐境，说者葢以为陈佗焉，则无怪其见侮于萧叔，而受其草，次之朝也，孔子曰：人必自侮，然后人侮之，若齐之桓，鲁之庄皆自侮者也，及见侮于人，亦披襟而受之，夫复何辞！圣人书谷之遇，萧叔之朝，以见君子，责已不可以不重也。
秋丹桓宫楹
庄公忍父雠以防于齐而内有所不安焉，今母丧告终，将除禫而逆女于齐也，使桓而有灵，防责不轻矣，故庄欲以丹雘之饰，而于先君，秋丹其楹，春刻其桷，以重恱其在泉之灵也，不然，五庙皆有宫，何独丹刻于桓也哉？噫嘻其谋，葢亦迂且诞矣，忍于心而饰于外，尚何以为孝乎？内不孝而外加非礼，其得罪于先君益重矣，说者以为夸示齐女，且姜氏入，不敢觌于庙，尚何夸邪？礼山节藻棁，复庙重檐，刮楹达乡，天子之庙，饰也。
冬十有一月曹伯射姑卒
十有二月甲寅公防齐侯盟于扈
告期也。告期而盟之，惧有所不信也，告期大夫之事，而公亲之告期，防姻之常，而齐盟之内外均，非礼也。
二十有四年春王正月刻桓宫桷
义同丹楹
葬曹庄公
夏，公如齐逆女。秋，公至自齐，八月丁丑，夫人姜氏入智术近乎诈，而君子有所不废者，时假之以济，正也，惟君臣父子之际，不可加智术于其间事君而尚智术，是天下之大奸事父，而尚智术，是天下之大不孝也，庄公于君臣父子之间，智术无所不用而不忠不孝之罪，益彰元年为天王，主防于齐父雠也，不以情而辞命于王，乃以术而筑舘于外内，若不接雠，外若顺王命而不知成天王不正之命，致王姬居外之久，其恶尚何以葢之？是将以智谋为忠，而陷于大不忠也，今既忍而防父雠且亲，如齐纳币，如齐逆女，乃丹桓宫楹，刻桓宫桷以媚于先君及逆女而返，公不与姜氏同至，难于告庙也，七月公归，八月，姜氏入公之归也，书至而姜氏之入，不书至，姜氏固不可见于庙矣，而公之至，吾不知其何辞以告庙也，且公之行也，既以逆妇告，及其至也，吾意其必矫举而妄告庙矣！不然，安得不与姜氏同至邪？昭公娶于吴，谓之呉孟子，则公之至，吾不信，其以姜氏告也，庄公之智术，于是穷而不孝之罪，愈暴白而不可掩矣，书曰作徳心逸日休，作伪，心劳日拙，若公者，可谓心劳而拙者也；圣人各因其实而书之，而庄公不孝之罪，无以逃于笔端，吾因是而知君臣父子之间，果不尚智术也。
戊寅大夫宗妇觌用币
礼者，天下之公器，而觌者私见之名也，假公器而用之，庄公之情可见矣。哀姜雠之女也，庄公不敢以见宗庙，夫诸侯娶元妃以奉粢盛，今娶妇而不见于庙，果何为哉？是重色轻，礼也，不能以礼事上，则何以责礼于下，今大夫宗妇，觌用币于礼，不其过欤？薄于奉上而厚于责下，庄公其何以安之？庄公之心，葢曰：吾私觌而已，不以公见则外不负宗庙，内不负夫人，而不知其内外两失之也，语曰：私觌，愉愉如也，则觌者非下见上之礼，燕闲而私相见也，故曰朝觐，大夫之私觌，非礼也，不敢私觌，所以致恭也，以私觌而见，则如勿觌而已，况又用币邪？且三帛二生一死男，贽也，榛栗枣脩，女贽也，以私觌而用公礼，以女而奉男贽，庄公葢以私觌，则于礼为轻，故重其贽，以觌焉，公之志荒矣，守礼则心有所不安，用术则智，有所不周，颠倒错乱，无一是者，葢无逃，君子之笑，大夫宗妇，同宗大夫之妇不可析为二，岂有男女俱见哉？谷梁之说非是。
大水
冬戎侵曹曹羁出奔陈赤归于曹
曹羁及赤之事，左氏不载，凡大夫出入，公子争国，兄弟父子，嫡庶之辨，惟左氏最详，而于羁赤之事，独无传，此所以起二传之纷纷也，以史记世家考之，庄公卒，僖公夷立，亦不载羁赤，出入之事，疑赤则僖公夷，字似赤而误耳，然学者当以经证经，不可以传证经，以经文考之，此与桓十一年，宋人执祭仲突归于郑，郑忽出奔衞大相类郑庄，卒忽在丧，曹庄卒羁亦在丧，忽及羁，皆当书子而不书，子不子也，突凭宋而入，赤戎而入，皆自外入，簒故突不系之郑赤，不系之曹，但突先入而忽出，羁先出而赤入，出入有先后，而事则一也。君子无可疑者，然曹郑之事，则同以情察之，羁赤之罪当加，忽突一等，且宋人执祭仲以制郑之命，以宋则彊于郑以祭仲，则彊于忽忽，外逼于宋，内逼于仲，势不能有郑而出奔，犹可言也，今戎侵曹，未入其郛，羁委社稷，而奔不孝，甚矣，突以宋之亲，宋而入，犹中国也，赤戎而入，何亲于已召戎人，而戕中国，其罪可胜诛乎？然圣人书法，无异于忽，突者葢以羁斥名而不书，子于赤外之而不系之，曹法亦无以加矣。学者冝观宋与戎之彊弱，而加重轻，此春秋所以望于后之学者也，学者其可不深求之，二传以羁为大夫，以郭公为赤谬甚矣，葢不足辩。
郭公
阙文或谬字也，先儒皆援郭亡之事以实之，曰：齐桓公问郭何故亡？父老对以善善不能用，恶恶不能去，所以亡其事，与时实相近，但不可遽以为实也，非郭公之下阙事，则公字为误耳。
二十有五年春陈侯使女叔来聘
庄公即位，于今二十五年，而诸侯无聘鲁者，薄庄之，不足齿邪？茍不得已，从伯主之命则同防而已，未尝交盟，交聘也，今既防于齐，陈人惧其胁伯主，而报西鄙之役，于是使女叔来聘，葢亦非得已也，然聘鲜有书字者，而女叔书字，何邪？女叔之字必叔，有贤行，在陈为贤，大夫不为来聘，褒之也，然则何以知其有贤行，曰：不知其人视其友，公子季友贤人也，女叔实友之春来聘，而冬公子友如陈报其聘，及其终也，友复如陈，葬之惟贤，友贤愚，因公子友而知，女叔之贤也。
夏五月癸丑衞侯朔卒
六月辛未朔日有食之鼔用牲于社
书曰：乃季秋月朔，辰弗集于房，瞽奏鼔啬夫驰周官鼓，人救日月，则诏王鼓，传曰：日食，天子伐鼓于朝，诸侯用币于社，伐鼓于朝，所以用阳也，春秋书日食，鼓用牲于社者三，庄公二，而文公一皆着其僭，天子且非礼，尔伐鼓，当于朝不当于社，当用币，不当用牲也，然日食三十六，惟此三者，书鼓用牲，何也？得礼不书，失礼然后书。
伯姬归于杞
曰归不曰逆，杞侯自逆之，何以不书？杞侯来逆常事，不书。
秋大水鼓用牲于社于门
古者救日月，无救水之礼，传曰：非日月之眚，不鼓则大水，无伐鼓，用牲之制，公羊以于社为礼于门，非礼谷梁又曰：救水以鼓众，似縁公羊而立文，其后董仲舒言大水，鸣鼓而攻社，葢学于公羊师弟子循其私说而不稽古也，大水鼓，用牲于社，于门古，无是礼也。
冬公子友如陈
内大夫出，聘自友始，然外大夫来聘，书聘内大夫，出聘不书聘，苏辙所谓礼成，在外未可必于我，是也。春女叔来聘，冬，公子友如陈报之，友贤者也，何以不书字，至闵二年，季子来归，而后字之邪？葢因国人之善一举，褒之足矣，何用屡字？而屡褒之也，若陈女叔则非来聘，无以着其贤，故因聘而字之也。
二十有六年春公伐戎
夏公至自伐戎
戎为鲁患旧矣，而今日之兵，实为曹伐之，何以知其然？前年冬，戎侵曹，曹羁出奔陈，及陈，女叔来聘，言必有以及于羁也，故冬公子友如陈报聘，而春遂伐戎为曹可知矣。陈为羁伐戎，则自伐可也，何必求鲁哉！葢鲁逼于戎，且世有戎患，陈逺于戎无事乎？伐之，以生衅也；此必陈女叔及公子友之谋矣，然则公之征伐，内则报济西之役，外则问侵曹之罪，师出为有名，故公至自伐戎，而曹遂杀其大夫是戎，必有辞于曹，曹杀其大夫以恱戎且以塞鲁之词也，然戎之所逐者，羁也，羁卒在陈，戎之所纳者，赤也，赤卒，居曹则公之伐戎将，借曹以为词，其实不能治戎，而正曹也，在当时齐为伯主，知曹之乱而不问，见戎之彊而不伐，而鲁能伐之，齐侯葢有慙徳于鲁矣，书曰：公至自伐戎，庄葢自以为莫大之功，而防勲于庙也。
曹杀其大夫
曹赤之，簒戎纳之，曹羁之出戎，逐之，大夫何与？今鲁伐戎，而曹杀其大夫逆知其无罪也，赤葢借是以塞鲁之词，称国以杀，杀无罪也，不书其名，非其罪也。
秋公防宋人齐人伐徐
徐之先伯翳，与秦同祖，虽居中国，有夷风焉，在鲁之初，伯禽有费誓之师，为鲁之患旧矣，穆王时，偃王僭称王，穆王灭之，而别封其系以祀，伯翳其地，今之临淮是也，葢介于鲁，宋之闲为二国患，今必徐犯宋之牧圉，故宋伐之，然齐实伯主，而以宋主兵何也？兵出？以名不以彊弱，伯主之器也，雠徐者，宋故齐以宋主之，正其名也，名正则罪人，服用兵之道也，然齐宋皆以卑将少师，而公独亲之，何哉？葢春公尝伐戎戎，比于齐也，茍示弱于徐，则戎必合，徐以伐鲁，故以先声挫逆谋也，不然，费誓之役，且复见于庄公矣。
冬十有二月癸亥朔日有食之
二十有七年春公防杞伯姬于洮
洮鲁地伯姬来，公往防之也，诸侯非民事不举，妇人既嫁不逾境，参讥之。
夏六月公防齐侯宋公陈侯郑伯同盟于幽
同盟于幽，至是十年矣，桓公惧，诸侯久不合则离，于是复讲同盟之礼焉。然前同盟者九国，今四国不至，用是知诸侯不可不屡合也，孔子言桓公九合诸侯，不以兵车而谷梁言衣裳之防，十有一葢，北杏之防，诸侯未信，鄄之防则初得宋皆伐宋之诸侯也，故孔子举其九而已，其兵车之防四，孔子葢略而勿録焉，圣人岂乐夫用兵哉？安中夏而尊王室，为可贵也。
秋公子友如陈葬原仲
春秋之法，轻于诛小人，而重于责君子，公子友贤者也，不畏私交之法，而如陈葬其友，虽朋友之义，为五教之一，而君臣之义，葢重于朋友，圣人责其重，所轻而轻所重，故不以其过小而勿诛，葢曰：季友君子也，当以君子之道责之。
冬杞伯姬来
无事而来，非归寕也与，祭伯之私来同，若曰归寕直常事尔，何以书？
莒庆来逆叔姬
非为君逆也，臣自逆也，为君逆称逆女，自逆称逆，叔姬与髙固同葢君臣之辨也，或以为成礼于鲁，或曰，不与夫人之称凿矣。
杞伯来朝
以伯礼朝也义同桓二年滕子来朝
公防齐侯于城濮
城濮衞地公防齐侯于城濮，谋伐衞也谋伐衞而鲁不从，何哉？五年，齐襄拒王师而纳朔，公实从之，今日齐桓，责尊王而伐衞公则拒之，拒其是从，其非乐于为逆，而惮于助顺，庄公之为人，葢可见矣。
二十有八年春王三月甲寅，齐人伐衞衞人及齐人战衞人败绩。
十六年，幽之盟衞朔同之前年，幽之盟衞懿不至此，桓公之所以伐衞也如是则伐衞为有名矣，圣人何以人之葢朔实，得罪于王，五年，胁齐襄之力，败王师而入衞则衞固天王之叛国也，桓公图伯以尊王而叛，国不讨两防于鄄，为宋伐郑衞朔在焉，已而同盟于幽，则朔亲齐，为已至矣，故桓公匿其逆王之罪，而不问也，今朔固死矣，罪复何问哉？而前日幽之盟衞懿不至懿，朔之子也，父数，从已则匿其叛王之愆，子一违命，则责其尊王之义，罪在父而责归，其子冝衞虽微有所不服也伐衞者齐也而及战者衞也齐问罪而衞及战衞果服齐乎？然则桓公果心乎？尊王邪？抑假尊王之命而求诸侯也，圣人照见其情，故齐衞书人以见衞则有罪，然而桓之伐衞亦不得为伯讨也，左氏载子頽奔衞王请伐衞之事，诸儒多从之，然于经无所考愚，不敢以传废经。
夏四月丁未邾子琐卒
秋荆伐郑公防齐人宋人救郑
齐自北杏之防，于今十有五年，其间两鄄之防两幽之盟，诸侯不为不从中国，不为不振矣！而郑逼于楚，齐尤重，故两鄄两幽之盟，无敢不从。所以望齐者甚切，然桓公不能少加威于楚，使郑被楚兵而后救之，且越千里之外，以谋伐山戎，盖威诸侯，则为齐之利，荆楚邻于郑，伐楚，则郑受其福，利己者，在所急而利郑者在所缓，桓公之情，葢可责矣。故救郑，善事也，而圣人不与其爵，以为被伐而后救，不若先摄之，而使郑不被其毒也，内书公而外书人葢不如是，则无以见齐人之为齐侯也，桓公之伯至此，不为不久而惟盟，防书爵用兵无善恶，悉贬称人，皆以其急于利，已而缓于安人也。
冬筑郿
春秋书筑者七，筑馆筑台，筑囿而已，未有邑而书筑者，邑而书筑，创作邑也，创作邑必有居室，城市司官之守，故曰：筑左氏曰邑曰筑，都曰：城且城楚丘城，縁陵曰都可也，城中丘城郎，亦可谓之都邪？葢城者有其邑矣，城其外而域之也，筑者作室，以为司官之守尔，宣王考室之诗曰：筑室百堵百堵，皆兴是也。周之冬夏之秋，非其时矣，况大无麦禾，告籴于齐而兴是不急之役，何益于国邪？无益于国，有损于民，民困而邦本，摇其为国危矣，凡土功之事，圣人谨而书之，所以惜民力，而固邦本也。
大无麦禾
以时言之，麦夏之谷也，禾秋谷也，安得至冬而后知其无周公，七月之诗曰：九月筑圃，十月纳禾稼，黍稷重穋，禾麻菽麦，嗟我农夫，我稼既同，上入执宫功，且黍稷，禾麻菽麦三时之谷也，至十月登圃，则聚而纳之，囷仓及纳囷仓而后知其无焉，葢冢宰制国用，必于嵗之杪非嵗杪无以知其一嵗之丰凶也，然国无九年之蓄，曰不足，无六年之蓄，曰急，无三年之蓄，曰国非其国也一嵗无麦禾而遂告籴于齐，是曽无一年之蓄也，庄公之为君，仅足以蜡，腊又何有于民。
臧孙辰告籴于齐
鲁之空虚，非一日之罪也，古者以三十年之通制国用，量入以为出，三年之丰，有一年之积，以三十年则有九年之积，故虽尧水，汤旱而无虞，庄公即位，于今二十有八年矣，九年之积安在？筑馆以奉王姬，浚洙以备齐寇防盟，战伐无嵗不有丹楹刻桷，无所不为，上有星陨，日食之变，下有多麋，有之异，大水者三，无麦苗无麦，禾者各一，而前乎此，尚筑郿后乎？此且新廏灾异相仍，靡费百出，不计国之丰凶，民之盈歉，惟已所欲，直情为之，计其出入，未尝有数月之积也，故一无麦禾，遂求饷于邻国，且王之求赙求金，鲁之乞师告籴，天下之深耻也，曰求，曰：乞若得不得，未可知也。而告籴尤为至辱命，垂沟洫而乞食于人齐，幸有嗟来之心以振之，不然，君民何恃以生哉？故圣人于此，直书告籴而不书，如如，缓辞也，葢不书告籴，无以知其有旦暮之急也。
二十有九年春新延廏
礼嵗凶年谷不登，君膳不祭肺，马不食谷，先民而后畜也，廏焚孔子曰：伤人乎？不问，马贵民而贱畜也，然为国之备，在兵而兵之用在马，故六系为廏备于周，騋牝三千，美于衞马政亦有国者之不可废也，然君子必辨其后，先稽其贵贱者，葢事有本末，不可后本而先末，贵末而贱本也，去冬大，无麦禾，则民食已不足，何问马臧？孙辰告籴于齐，则民力疲瘵，何问廏，则马在所缓，而民在所忧，廏在所闲而力在所恤，以凶嵗疲民新不急之廏，虽曰得时，其为国之患大矣，故圣人不以其时而略之曰：新革其故也？曰：延广其旧也，或以延廏为法，廏古无是名也，葢不究其义矣。
夏郑人侵许
许之，为国介于楚，郑之间，郑逼于楚，每以许为藩蔽，郑不达权而虐许不已，许一入楚，则楚之袭郑，如入无人之墟矣，是郑自撤其藩蔽也，为郑谋者，不若厚于许教，许扞楚而郑援之，许借郑以全郑，得许以安，更为唇齿之邦，而缓急相救郑，且内连齐，晋以抗之，则许未必亡，郑未必困也，郑不料此，而与许为雠，成十五年，许畏郑而迁叶，叶楚地也，许既入楚，郑无嵗不受楚兵，葢郑自撤藩援而不自觉也，今楚方雠郑而郑侵许，许必从楚，其后八年之间，而楚伐郑者三，葢无其蔽失，许之援也。
秋有蜚
有蜚记异也。刘敞曰：蜚之为物，状若牛而白首，一目而蛇尾，行水则竭，行草则死，见则国大疫，若是，则非止为异，且为灾矣。此世未尝见者，疑非中国物也，圣人书曰：有异甚矣。
冬十有二月纪叔姬卒
内女鲜书卒葬，惟纪之二姬与宋共姬书卒，葬纪伯姬，恤其死，于国之亡，而葬于齐也，纪叔姬以其不失妇道，卒归于酅也，宋共姬以其守节而死于灾也，非此不书。
城诸及防
十有二月，今之十月也，水昬正之时可以栽板榦矣，得时不书，此何以书？以嵗凶民疲而连城二邑，有何旦夕之急而为是哉庄公之庸且虐，不念民力矣，国虚民叛，城坚如金，夫谁与守之？识者以为寒心，而庄公不惧，奈何？
三十年春王正月
夏师次于成
欲救鄣而不能也，与三年次于滑同义，葢次滑书公，而此不书，公尤足以见公之耻也。
秋七月齐人降鄣
鄣城在今之密州，杜氏以为纪之附庸，纪近于密故也。齐襄庸君也，其虐纪而灭之，无足谋者，而威公方伯，何赖于蕞尔之鄣，而必其归附哉？然郕降于齐师，郕自降也，齐人降鄣，齐人逼而降之也，襄公逼纪而去之，桓公逼鄣而降之为恶，仅一间耳，鄣区区微国，无损益于齐，无鄣不害为伯也，而得鄣则为伯业之累大矣，吾于此重为威公惜之。
八月癸丑葬纪叔姬
归于酅，葬于酅也，而曰纪叔姬，叔姬贤也，故必系于纪，一归纪，则死生以之，叔姬之义也。
九月庚午朔日有食之鼓用牲于社
义同上十五年
冬公及齐侯遇于鲁济
鲁济之，遇齐侯谋伐山戎也，公辞不能，故明年，齐侯来献戎捷。
齐人伐山戎
山戎逺于中国自入，春秋亦未尝为中国患，以职方考之葢居，舜之营州，古竹国之地也，东距辽水，北距燕蓟，其僻逺而富且饶，故齐威利而伐之，俘其宝玉，以富国也，齐内有鱼盐之利，而外贪逺夷之富则齐桓之斯举，为利而已，管仲荅楚师之言曰：召康公命我先君太公曰：五侯九伯，汝实征之，东至于海，北至于无棣，然则今山戎，又越于无棣之外，桓公不惮千里之险而征之，非利肯为是乎？内有楚之患日雠于郑，齐玩而不伐山戎，无损中国，而齐首伐之，齐之为谋，葢可见矣。不然，伐戎美事也，圣人安得书人哉？其后秦惠王将并天下，先取蜀，诸葛亮将一吴，魏先取泸究其利心，皆齐桓之谋也，圣人首贬齐桓，垂戒逺矣。
三十有一年春筑台于郎
庄公前年筑郿，犹曰筑邑，以涖民也，新延廏尚曰：蕃马以备边也。城诸及防，且曰：设险以域民也，今一嵗而三筑台何为者哉？古者天子有灵台，以候天地，诸侯有时台以候四时，故分至啓闭必登而望之，以书云物，占灾祥，水旱而为民之备也，则其台必在国之都矣，今曰郎，曰薛，曰：秦皆逺地也葢厉民以自乐也，孟子曰：文王以民力为台为沼，而民欢乐之，古之人与民偕乐，故能乐也，民欲与之偕亡，虽有台池，岂能独乐哉？今庄之三筑台，所谓民欲与之偕亡者也，天灾时变，无若庄公之多，工功力役，无若庄公之数，廪稍空虚，无若庄公之甚，而一嵗之间三时役，民以奉一己之乐，呜呼！庄公观天灾时变，工功力役，廪稍空虚，一念及此，恨无门以入地尚何乐哉？而庄公懵不自知，则庄公之志虑精神，葢已荒矣，明年而即世，有以也夫！
夏四月薛伯卒
筑台于薛
六月齐侯来献戎捷
隘哉！齐侯诚伯者之器，不足以望三王之髣髴也，抑亦管仲所以相其君者然欤？孔子曰：管仲之器小哉！葢有伯者之君，必有伯者之佐，君臣之量，极于是矣。故功烈如彼之卑也，蕞尔山戎，何足道哉？桓公幸而克之，折馘执俘，捷如其志，葢自以为不世之隽功，故获戎捷，俘而来献焉，且献捷于王，犹可言也，献捷于鲁，其卑甚矣，鲁何尊于齐哉？齐葢以为威鲁，而鲁初不从伐，坐受戎捷，其为荣大矣，又何惧耶？圣人隘其然，书曰：齐侯尊且贵也，曰：来献捷，卑且辱也，以尊而行卑，以贵而就辱，其待齐桓可知矣。四年，齐人来归衞宝于齐书，人而不书爵，微者也于衞书归不书献，顺辞也葢衞宝以卑来归，戎捷以尊来献也，观乎此又有以见桓公智有余而量不足也。
秋筑台于秦
冬不雨
甚矣，天之仁爱，人君也，虽无道之世，犹欲保持，而全安之，故示之灾变，所以警其荒而防其怠，茍能畏天戒，而悔过忧民，又未必不为贤君也，庄公之不君，厉民以自奉一嵗而三筑台，况积嵗凶荒廪稍不足，而工功日兴，其为恶冝获罪于天，不可逭其祸矣，而天犹欲示之，戒不雨，而为旱灾，使庄公视此恐惧，以荅天戒，忧勤寛恤，以恤民隠尚能自反于善也，而明年春，又城小谷，呜呼，一时不雨，其为戒大矣，而庄公不自悔，用是知庄公果庸而无知，不可告戒，故勦之而后已，其啓手足于路寝，尤为幸也。
三十有二年春城小谷
左氏之说，出于野史，以其所闻之说，取经文之近者，偶而合之，故亦时有得其实者，学者见其偶合，遂以为左氏国史，经自国史出也，左氏不可不信，则失之果，或者又疑其不合者众，而就者多，则谓左氏，皆诬诞之词，无足取则失之，疑果与疑二者，均未安，要之，以经为正，而左氏之合者，亦时取之可也，愚今因城小谷之事，而知左氏非国史，以其所闻，取经文之近者，合之审矣，昭十一年，楚申无宇曰：齐桓公城谷而寘管仲焉，于今赖之。而庄三十二年，偶有城小谷之事，左氏遂曰：为管仲也，是左氏取申无宇之言而偶合之也，杜氏因左氏而齐无小谷，因以小谷为谷城曰谷城，齐地谷城固，齐地而安，可强改小谷，为谷城邪？范寗曰：小谷鲁地，为得其正矣。发微谓曲阜西北，有小谷城，则小谷，鲁城甚明矣。春秋鲁未有城外邑者，惟城楚丘，上不书诸侯，若内城之者，葢圣人异其文，不与诸侯得封衞也楚丘为衞地葢已见于诗，删诗作春秋，皆出于圣人之手，于诗既显言之，故于春秋隠其义，后世决不疑，楚丘为鲁地也，若齐侯城，谷寘管仲，则非圣人之言，安可持是说而遂以小谷为谷城邪？鲁何与于管仲，而为管仲城邑乎？况申无宇之说，亦不曰鲁为管仲而城之，葢曰：齐桓城之也，左氏之说，于是暴露，诚无足据者，则其合者亦不过附防而偶合矣，择其有益于经者，从之可也。
夏宋公齐侯遇于梁丘
春秋之世，东诸侯之彊，大者曰：齐，晋，宋而已，晋恃其彊，终齐桓之伯，未尝一同其防盟，而宋于晋为亚也，宋一不至，则齐之伯业有所不成，而诸侯亦从而携矣，故桓公赖宋为多，北杏之防，宋人一叛，则诸侯首鼠，齐兵再伐而后得之，既得之，则再防于鄄，以坚其心，又为之伐郑以恱其意，自非大盟防大征伐齐，不敢先之，必推以为主，所以为诸侯之倡，而就伯功也，幽之再盟，于是又五年矣，齐桓惧诸侯之离故逺遇宋公于梁丘，梁丘宋地也，去齐八百里，齐侯不以八百里之遥而为是遇者，葢求宋所以卜诸侯之从违也，宋无二心，则防盟有所不必讲，故遇而已，不必防诸侯也，说者以遇为不期之防，观乎此谓之不期可乎？
秋七月癸巳公子牙卒
陆淳曰：季子恩义俱立，变而得中，恩义不俱立，君子何以处之哉？择其重轻而已，君臣者尊尊之义，兄弟者，亲亲之义也。尊尊之义公也，天下系之，亲亲之义私也，一家系之，君子不得已，寕以公蔑私，则所存重矣，古之人有行之者，周公是也，诛管、蔡，而天下安，废兄弟而存君臣后世不以为非者，于轻重之义，取舍审矣，庆父叔牙，季友，桓之三子也，庄公疾，问后于叔牙，牙曰：庆父材，庄公固有世子，安得及庆父牙之谋逆谋也，次问季友曰：臣以死奉般，般世子也，且牙立庆父，则般必死，般死，则鲁国必乱，故季友以君命召叔牙而酖之，以兄弟之义言之，则叔牙兄也，以君臣之义言之，则子般君也，存兄而灭，君则利一家，存君而灭，兄则利一，国家与国之轻重，葢已判矣，故寕酖叔牙而存鲁焉，圣人以其酖兄为义之正也，故书曰：公子牙卒，以存季友之义也。
八月癸亥公薨于路寝
庄公获终于路寝，幸矣，易曰：正家而天下定，家不早正，其祸有不可胜言者。故古者诸侯首娶元妃以奉粢盛，先正其家，孝之大也，庄公生三十七年而后娶于齐，齐雠也，姜氏入，不敢以见宗庙，不以见宗庙，则如不告而娶矣，不告而娶，是淫于色也，方姜之未入也，纳币，观社如齐如织，防齐侯盟，齐侯不胜其皇，皇也，姜氏，既至丹楹，刻桷以耀之，宗妇用币以恱之不胜其欢如也。家人九，三曰家人嗃嗃，悔厉吉，妇子嘻嘻，终吝，九三，以阳处阳刚严者也，正家之道，寕过乎严，故嗃嗃，悔厉吉，茍渎慢而说，则家道隳矣，故嘻嘻终吝，若庄公所谓嘻嘻，终吝者也，哀姜无子，内嬖如林，羣公子横于外，嫡庶乱于内，以般为嫡，般实非嫡，以闵为长，闵实非长，嫡庶不分，鲁国无所托，庄何以死哉？死目未瞑，庆父弑二子，烝，哀姜几至亡国，恃以不亡者，文武之灵未泯，周公之祀，未易勦絶也，不然，庄公所以齐家治国之道，皆自取灭亡也，岂非桓公所以贻厥子孙之祸欤？有国者视桓，庄之祸可不谨哉！
冬十月己未子般卒公子庆父如齐
呜呼！般之死，庆父出，皆季友之责也，友既酖，牙以立般，而般卒不免乎？杀友尚可以逭其责哉！友初不能奉般，则如勿立；既立而不能庇般，则必杀庆父，不能杀庆父，则死之，如是，则不失为晋荀息，今君不能庇，贼不能讨，身不能死，是曽荀息之不若也；初，酖牙也，窃自比于周公，而终乃不能下，同荀息，何邪？愚知其心矣，友之意，葢以庄之终也，哀姜无子般也，闵也，申也，均庶也，吾将以般母有宠于庄庄，葢将属般也，故顺君之欲而奉之，今般既已矣，庄之他子，尚可以庄也，盍谋为后图焉，然庆父杀般而出，洋洋乎如常人友，亦常虑及此乎？力既不能讨，亦将以惧之，使惴栗而不敢复入，乃一词不问，使雍容闲暇，而如齐卒之复入，再肆其毒而奔莒，此又谁责哉？春秋，凡内贼出，尊则书孙臣，则书奔，今圣人于庆父书，如齐以见鲁无以制之者矣，鲁无以制之，则又谁责吾固曰责季友，然齐为方伯，乃安鲁之乱，受鲁之贼，则其罪当加，季友一等，此又春秋之法，不言而谕者，其微而显，于是见矣。
狄伐邢
齐桓能逺伐山戎而不能近制，狄狄伐邢，病齐侯矣。
右庄公尽三十有二年
春秋经筌卷四
钦定四库全书
春秋经筌卷五     宋 赵鹏飞 撰
闵公
元年春王正月
不书即位，继故也。般于闵，非父非君，然继世则如君父焉，故不忍即位。
齐人救邢
桓公之霸惟盟，防书爵征伐，无称爵者，如灭，遂伐郳之类，人之可也，而荆伐郑，齐人救郑，狄伐邢，齐人救邢，宜书爵矣，而亦人之何哉？盖灭遂伐郳，恶其陵虐小邦，救郑救邢，责其缓于除患，夫以楚之彊未可，俄而胜图之可也，而蕞尔之狄，何足谋哉？以齐之半合诸侯之兵，可犁其庭也，桓公以为中国无狄患，则吾无以施吾功，故存狄以市功于诸侯，此众人之谋，众人之见也，故春秋以众人待之，安得书爵。
夏六月辛酉我君庄公
十月而后乱故也
秋八月公及齐侯盟于落姑
落姑之盟，庆父意也，庆父归，自齐而立闵公，则闵公之立，齐与闻之，今闻即位既定，庆父奉闵公以盟，齐侯结齐好也，左氏以为请，复季友，且左氏前云：成季奔陈，今乃请友于齐，是自相反也，且闵公才八嵗安知季友贤，借使知其贤，庆父肯使，复之乎八嵗之童必不能出盟，齐侯抗庆父而复季友也，审矣，徒见落姑之盟，与季子来归，文相属彊合之耳。
季子来归
闵公之立，主少国疑，庆父哀姜烝乱于内，鲁之为鲁，盖未保其无危也，国人讻讻不安其生，季子于外，亦何安乎？季子来归，季子之心，亦国人之愿也，然庆父方炽，孰纳之邪？庆父疑国人之叛，顺国人之欲纳之所以安，己亦以安国人也，不然，庆父且图之，安得来归乎？然当是时，鲁恃以不亡者，季子也，方其归也，国人未知其何以处大谋，而济大事，然鲁之臣孰有如季子之忠且正哉？则其来归，亦可以重一国之望也，故字而不名贤之也。书曰来归，喜之也，然望之重，则责之深，季子何以副其责哉？前日般之弑庆父之奔既徃，不咎矣。乃庆父复归，且复立君，君庆父所立也，季子何以处之？曰：君吾君之子也，社稷有奉，国家无倾，则又何说独所以为鲁患者，庆父而已，闵八嵗之童饥饱寒燠，制于庆父，庆父不去，闵公不安，则季子当为之谋也，或请于伯主以讨之，而已为内应，不然一庆父，何足谋也？虽不假外援，尺棰可制也，顾所谋何如尔，而庆父卒，再肆其逆，闵卒毙于非辜，季子熟视，无如之何？则安在乎副国人之责也，吾闻之师曰季子，忠有余而谋不足，吾窃以为确论，虽然，春秋责备，贤者受三尺之，一国之命，伊周之事也，以伊周而责季子，不防重欤？其后卒能奉僖而立之，鲁之宗社，复重于九鼎，则其功亦足以赎过矣，不以功掩过，不以罪废功，春秋之义如此。
冬齐仲孙来
闵公之立，虽出于庆父，而齐实与谋之，故秋有落姑之盟焉，及季子归鲁而闵之立，非季子意也，季子与庆父盖冰炭不相入，今忠佞共立不知，季子将遂奉闵而君之，抑将有异谋也，大臣不和，则其乱未艾，此齐侯于是使仲孙来察，二人之去处焉，实非来聘，故不曰聘，实非求盟，故不曰盟，齐侯所以使之者何？可名状哉？故直曰来，然则命实出于齐侯，而不书使，何邪？盖齐侯之意，将以窥鲁之衅，而仲孙之心，则务宁鲁难也，君命以为恶，而臣复之以善，故圣人察其心，使若仲孙之自来，则善归于仲孙不书，齐侯使之明为善者非，齐侯本心，不得以攘其善也，虽齐侯遣仲孙之言不可得而考，而其归也，首兴取鲁之问，则其所以遣，仲孙之意，于是见矣，愚意其初命仲孙也，必不曰尔观鲁可取，吾将取之，盖曰姑省，其安危而已，仲孙亦不知其将取鲁也，姑省其君，慰其大臣而归，复其君曰：鲁秉周礼，未可动也，君其务寜鲁难而亲之，且教以伯主之器，其为益大矣，不惟有功于鲁，且纳其君于善，故圣人字而不名，所以与之者至矣，此左氏之说，合于经者也。君子不可以人废言。
二年春王正月齐人迁阳
阳附庸也，其地今之沂州，当齐鲁之间，不知其，附齐乎附，鲁乎以意逆之疑，鲁之附庸也，不然，既附于齐矣，齐何用迁之？盖鲁方有内难，疆之事，有所不暇也，故齐乘其乱而迁之，以附于已，若宋人迁宿之类也，然宿在鲁，宋之间本附于宋，鲁侵宋，宋疑其附于鲁也，故迁之，是宋自迁其附庸，圣人犹书曰：人以为无事，而转斯民也，今鲁无侵齐之师，齐无故而迁阳，则阳，初非附齐也审矣，乘鲁之乱，迁人附庸以自封殖，圣人安得恕之？则其罪当加于宋，一等书曰：齐人其贬可知矣。
夏五月乙酉吉禘于庄公
禘有二，有郊禘之禘，有禘祫之禘郊禘，直郊天矣，禘其祖之所自出者以配天，故谓之郊禘，大传曰：不王不禘，王者禘其祖之所自出，以其祖配之，此谓郊禘，非祫禘也，禘其祖之所自出，以其祖配天也，不然，禘祫之禘，安得配侑之礼哉？孔子曰：鲁之郊禘，非礼也，盖讥鲁僣郊又禘，文王以配天也。楚语郊禘，不过茧栗，周语郊禘之事，有全烝，全其牲体而升之，皆谓郊天禘其祖以配天也。非禘祫之禘也，诸儒不稽其义，而惑其名，谬曰：天子则禘，诸侯不得用禘，诸侯固不得郊禘而禘，祫则宗庙之祭天子，诸侯同之，三年一祫，五年一禘，常典也，若曰诸侯得祫不得禘，则诸侯当间废一祭矣，是天子当禘，不当祫，则天子亦间废一祭矣，且天子诸侯，五年始一祭也，安得三年五年之辨，先禘后祫之说哉？此皆先大儒之说，小生所不当破，然其说不通，亦不容不辩也，不辩则害，礼害礼则废道，此吾所以不忍黙然也，夫天子七庙，诸侯五庙，太祖之庙，百世不毁，而三昭三穆二昭二穆之外，则迭毁，故其外曰坛，曰墠，三年一祫，则合坛墠之鬼而并祭之，故曰：祫坛墠之外，则又有所谓所自出之祖，如商于契周于后稷是也。五年，则审谛而祭之，故曰禘，然则春秋书禘常礼也，非僣也，所讥者吉禘矣，曰：防三年不祭，惟祭天地四方三年者，禘祫之期也。二十五月防毕庙成，遇祫则祫，遇禘则禘，审昭穆，祔新主于庙而祭之，祭毕，则迭毁其所当毁者，迁其主于祧焉，礼之经也，今庄公薨于此，二十二月，则防未毕，书禘于庄公，则庙未成，防未毕，庙未成，主未祔，而用禘礼，踈谬甚矣，且庙未成，则祭于寝，祭于寝而用禘，吾不知其何以审谛昭穆也，以季子之贤而为是谬举，吾不知仲孙，所谓秉周礼者谁也？吾欲问之。
秋八月辛丑公薨
立幼君者，凶人之所利，相幼主者，君子之所难，以是观之，庆父季友，彊弱已判矣，庆父之弑般也，不立僖而立闵以僖长而贤，闵稚而庸立长以自绳，不若立幼以自恣，则予夺生杀，惟已欲之，则夫闵之立与弑皆制于庆父，独任其幸不幸矣，而季友自外至，权不能尽出于已，所恃者民心，国势耳，民心是从，国势未附，而闵实吾君之子也，顺民之心而为之谋事，事无不集，而季子之忠实寡谋也，自陈归鲁，至是期年内不能销，庆父之权，外不能求寸兵之援，则季子之在鲁，实从闵公生矣，吾料季子之心，以谓君实立于庆父，庆父必无自弑之理，庆父虽横，俟君之壮，而自除之，吾何为再冐？杀兄之名也，不知庆父立，幼而不立，长其意安在哉？齐仲孙曰：不去庆父，鲁难未已，是季子之虑患逺不及仲孙矣，祸根未除，俟君壮而自除之，吾见季子果忠而无谋者也。平，勃安刘必尽诛产，禄而后已，鉴于此也，五王存武三思而俟，中宗自去之，不知春秋者也。平，勃介胄之士，而所为偶合于春秋，五王皆文人而不达，春秋之义，卒陷于不测，吾是以知春秋不可不学也。
九月夫人姜氏孙于邾
文姜弑桓而奔，春秋去其氏，哀姜弑闵而奔，圣人不去其族，盖弑夫之义，与君父同而杀子之罪，以尊杀卑也，不异其文，无以别罪之轻重。
公子庆父出奔莒
所畏于凶人者，以其为恶而餙之以义，则虽有智者不能攫而除之，若其凶而无知，则勇不惧，难者一人，足以制其命，共工恭而滔天，则非尧舜有所不能去，如管，蔡之叛，则虽非周公在所，必诛也，吾观庆父直凶，而愚者耳，无能为也。夫凶人之谋为逆，必匿其谋，使若恶不出于已文其过，使国人无以议其非，弑君则仗讨贼之名，以移其罪于人，故君虽弑而身不殒，谋虽恶而迹不露，赵盾，即其人也，今庆父再弑再奔，内懐弑逆之奸而外扬，烝乱之行，是天下之至愚，而无知者，直禽兽耳，寸刃尺棰，可以躐而取之，而季子不能取，及奔于莒，听自缢，卒不得讨贼之义，愚用，是知季子之果无谋也。
冬齐髙子来盟
惟仁者，故能定人之危，惟忠者，故能纳君于善，躬此二者，春秋之世，盖难其人，有其人而不假以一语之温，则天下之为善者怠矣，鲁之祸，仁人君子盖可以动心矣，君弑国危，大臣惴恐，千乘之国，亢然无君，而齐侯以伯主不能恤也，又命髙子将南阳之甲而谋之，使髙子而行其谋则不战，取鲁直若反掌然，威公九合诸侯之功，亦一举扫地矣，髙子至鲁知周公之灵，未冺而曲阜之地，未易墟也，其臣民嗷嗷，无所系属，亦可哀矣！于是及其大臣盟而为之立君，定其国慰，其臣安其民而后反鲁，赖之季子，頼之而周公亦赖之，齐桓不陷于不仁，而伯业不败，其为二国之利大矣，故圣人贵而字之，其贤盖已杰出于春秋之世矣，故上不书，齐使而下书来盟，以见盟，非齐侯之命而出于髙子之忠且仁也，其心盖与仲孙同而功则过之，此圣人所以异其文，而襃之也。
十有二月狄入卫
辛有适伊川，见髪而祭于野者，曰：不及百年，此其戎乎？卫自宣公烝滛康叔，不幸而后嗣，有鸟兽之行，墙有茨，君子偕老，鹑之奔奔氓之，蚩蚩新台，桑中之诗，君子所不忍闻也。宣公烝于上，则父子之理，防公子朔逆王师，则君臣之义，亡杀夀及伋则兄弟之恩絶公子顽之乱，则夫妇之义废，黔牟之篡夺，则长幼之序灭，所贵乎中国者以其礼义之所自出，五教之所由兴，尊卑上下，粲然有伦，此四方之所景慕，而不敢犯，牧圉也，而卫皆无之，是亦辛有所叹耳。狄何慕而不恣其虐哉！观乎诗，则卫为狄所灭，野处漕邑，而春秋书狄入卫，何也？其后齐桓封之，楚丘实未灭，故不以灭书如吴，入郢之类矣，余义在救邢。
郑弃其师
郑文之为国，可谓无政刑矣，以清人之诗考之，则郑弃其师，非弃师也，逐髙克也髙克有罪寘之，甸人诛之，司冦放之境外，惟所欲之，虽杀大夫，放大夫，非诸侯所得，専而诸侯専之久矣，君子不以责郑文也，特究夫得其罪，不得其罪，所以寘于法者轻重，惟允耳髙克之好利，何足诛哉！虽欲诛则寸刃可殒，欲放则尺，简可逐，何以师为师者，人命所系，国势以之使髙克能用众，遂以师叛，郑其殆哉！不然，知其无能以师徒御敌于境，为敌所败，则又谁任其祸也，则夫髙克不叛，郑师不败，自散而归，犹为幸也，郑小国伯爵，师不过四百乘，逐一人而散百乗使郑屡有髙克安得师？而给诸愚，于是知郑文不君，无政刑矣，书曰：郑弃其师而不书，逐髙克髙克何足逐哉！徒弃其师而已，故曰，弃其师焉，于诗详其事，于春秋用其法二经，皆出于圣人之手，其相为表里也如此，吾尝闻之师曰：五经三尺之律也，春秋听讼之牍也，吾于此见之。
右闵公尽二年
春秋经筌卷五
<经部,春秋类,春秋经筌>
钦定四库全书
春秋经筌卷六     宋 赵鹏飞 撰
僖公
元年春王正月
不书即位同闵公义
齐师宋师曹师次于聂北救邢
齐桓公于是为仁不情，而为志不广矣，狄入卫，齐不救卫，狄不伐邢，而齐救邢，圣人，于是盖昭见其隐而知桓公之不足为贤，方伯也，卫朔奔匿于齐襄，齐实纳之，是齐有恩于卫，一也，朔之入，实拒王师，桓公圗霸尊王，释其拒王师之罪而不问，是有恩于卫，二也；庄公十六年，幽之盟卫，朔同盟，及二十七年，再盟于幽，诸侯皆防，而卫不至此，卫负于齐者，一也，二十八年，齐有伐卫之师，问不至之故，卫可以服矣；而悍然不顺，与齐师战，此卫负于齐者，二也；伐卫于此，又七年而卫卒不通于齐，此卫负于齐者，三也；齐庇于卫者二，而卫负于齐者三，此齐所以坐观狄之灭卫而不救也，然不救卫固也，而邢未兵，乃反救之，何也？卫与邢为邻，狄不伐卫，则伐邢，邢、卫，常有狄患，齐恶于卫，故虽灭而弗救，邢无恶于齐，未兵而先救之，救邢，所以激卫也，若曰顺己者，虽患未至，而吾救之违己者，虽已被兵，而吾不救，呜呼！此固小人之情矣。仁人果如是乎？孺子将入井，岂必其父母亲爱而后救之，虽其父母之仇，哀其垂死，亦将引手援之矣，顾乃持他人之子，而示之曰：此于吾无憾，吾持之若父与吾仇，吾安视其死而不援也；岂人情哉？所贵乎霸主者，以其能急人之灾，救人之患，以安靖小国也，而以私憾废之，其志不广矣，邢无事而出，兵次于境上，以示救之之形，其为仁，亦不情矣。故圣人于此前年十二月书狄入卫，而正月书，三师救邢，齐桓之隐情，尚何以讳之？说者以先次后救为缓于救患，且狄未伐邢，何以速为？不知其次，聂北所以示卫，非为救邢也，聂北在博州博卫地。
夏六月邢迁于夷仪齐师宋师曹师城邢
邢未有以効于齐也，而齐厚之为己甚，前年，狄伐邢，齐即救之，不留也，今狄未至，邢桓公率三国之师次于聂北，所以张邢之势以却狄兵，且谋迁之以期，于久安城之，以设其重险，夫无事而迁之，无冦而城之，其为役亦劳矣，况当日永星火，平秩，南讹之候，辍农时而城他人之国，其为人也甚周，而于已甚劳，桓公岂徒兴，此无益之役哉？此盖所以激卫也，其厚于邢，乃所以薄于卫，非为保邢也，况邢受齐之封，则没齿杀身，以服事齐，其利为逺矣然卫方栖然逺处社稷为墟，春不祠，夏不礿，秋不尝，冬不腊齐侯，亦何忍视之哉？邢固未艾，无城可也。徒城无益于邢，姑以要城国之名，以示恩于卫，而卫人观此，得无下齐之心乎？俟其乞怜而后城，楚丘以封之，则徳齐尤重矣，使齐桓直道而行，狄入卫而救卫邢无患而勿迁，则无封二国之功，而二国徳齐不如是之深且久也，圣人以为徒，封二国之诈，不若直道而行之耳。故终始其事，辞烦不杀，非襃之也，白其隐情而已。
秋七月戊辰夫人姜氏薨于夷齐人以归
大义灭亲，霸主之略也，姜氏，齐桓之子尔，石厚与州吁游，石碏杀之，君子以为义，况姜氏滛于叔而杀其子，鲁国乱者，二世其罪，又岂特与州吁者，比杀之，又何訾哉？吾不訾其杀哀姜而惜其不诛庆父也，方庆父滛于姜，杀子般而奔齐，是趋而入，吾陷穽也，桓公释而不诛，使复归而再为鲁患，则夫闵公之弑，齐桓公杀之也，尚何以咎？哀姜吾意，桓公于此悔释庆父，外为鲁患，内为齐辱，故以哀姜除之，盖愤而杀姜，以灭耻也，虽杀以愤，而不失为大义灭亲，则杀哀姜，犹足以盖前日不讨庆父之过也，然文姜均有罪而桓公不杀文姜，则有由矣，吾于庄十五年，姜氏如齐，既言之。
楚人伐郑
楚自文王之世，始有撼中国之心，其败蔡师入蔡，皆文王也，至成王，而其势日隆，即位之初，首遣行人以通嗣君于中夏，庄二十三年，荆人来聘，是也。至日久更曰：楚前日伐蔡，伐卫，皆荆而已，不称人也，今改曰楚，又且曰：人焉，说者以为进之非也，盖前日用兵，楚君必亲之，及是揜然自彊，命将出师矣，然不书师，不书将者，国号虽改，而大夫之名，未通中国也，曰楚，曰：人从郑赴也，曰荆，曰：楚，从其国之称也，安有进之之理哉？楚日彊，而春秋日进之人，而爵爵而王，王而帝帝而皇将进于三皇之上乎？何其不明圣人之意而妄为无实之言也，且楚日彊，中国日可忧矣！为伯主不得不为之备，故伐郑未防，而齐桓为柽之防则诸侯盖自惧矣，诸侯既惧，圣人愈进之，以増其惧岂人情哉？凡曰进楚者，惑其文而不究其实，君子所不取也。
八月公防齐侯宋公郑伯曹伯邾人于柽
左氏曰：谋救郑也，今郑已在防，何救之有？则柽之防谋伐楚而未能，且圗城卫也，楚成雠郑，于是再矣，其势日炙，不可不伐也；故防于柽以谋之，齐侯以为近，诸侯虽从，而江黄未至，谋有所未周，则楚未可伐，而卫方暴露于野，不可不城也。曷先城卫而后伐楚，故于此量事期计，从违虑材用具糇粮，以戒事于诸侯焉，迄明春遂城楚丘也，然则于明春尚有五月之期，何以预为盖，土功之役，二月，龙见而戒事，七月，火见而致用，十月水昬正而栽，十一月，日至而毕，故戒事于九月之前，今五月而戒事，不为预矣，及城卫之役，实当水昬正之候，故诗人美之，有定之方中之什则戒事于柽，尤为得矣。
九月公败邾师于偃
邾之未命，盖附庸于鲁也，仪父于隐桓之世，皆受盟焉，不敢外交诸侯也，虽齐侯之伯，两鄄之防与幽之盟，未尝同之，及邾子琐受王命而再盟于幽，亦不敢与焉。盖犹附于鲁也，今柽之防，齐合诸侯，以谋伐楚，邾人亦与其列，盖将以五等诸侯，自居不附于鲁也，故八月同防，而九月伐之，责其从齐而叛，鲁之故也。然责其叛，伐之可也，今乃以诈败之，非问罪之举也，故圣人书败而不书伐，讥其兵之不正尔，或者以为怒其以姜氏与齐，故败之非也，齐欲姜氏，邾敢抗而不与乎？虽鲁有所不敢，尚何责邾？借使责其与姜氏于齐，何不责之于未防，柽之前而责之于既防，柽之后邪？夫责之于防，柽之后，则责其从齐也，审矣，终僖之世，讐于邾者甚毒，夺其须句，取其訾娄，不胜其忿也。其意盖在于此，君子不可以不察。
冬十月壬午公子友帅师败莒师于郦获莒拏
庆父弑逆而奔莒，经不书其所终，而传谓莒人逐之，庆父缢于汶上，莒人以为得贼求赂于鲁，鲁弗与，用是兴师来伐，公子友败之，郦虽莒人来伐，不见于经，以地考之，则郦鲁地也，是兵端兴于莒，尔公子友，败之正也，非诈也，与偃之师不同，特未阵而败之耳，莒以不义，责无名之赂，而且兴师焉，其为无耻，在所不言也，一战而兵败，将非不幸矣，故公子友书帅师而拏书获，易曰：长子帅师，其名正也；入于左腹，获明夷之心，所获之功也。则友之师，可谓正而有功矣。
十有二月丁巳夫人氏之防至自齐
公义在天下，私恩在一已，公义私恩，集于一人，则惟己所择而安之，公义私恩，出于二人，则亦各从其欲而已，齐侯之杀姜氏，天下之公义也；鲁侯请姜氏，而之一已之私恩也，鲁固不能废齐之公义，而齐亦安能拒鲁之私恩哉？此所谓各从其欲，而两安者也，齐人归公孙敖之防，齐归之也，夫人氏之防至自齐，鲁请之也，不书姜阙文，尔或以为贬去氏，且贬氏则直书夫人，如庄元年，夫人孙于齐则然矣。曰：夫人氏何义也？孔子曰：辞达而已矣，所谓辞不达者，其为阙文审矣，安可凿为之说。
二年春王正月城楚丘
圣人循名责实，不加名于无实之前，桓公城楚丘以谋卫，卫实未之迁也，则其所城之地，不得预以国名之，今梓人筑巨室，而其主未之居焉，则涂之之人，指之曰：巨室可也，安得指以为某氏之家哉？此循名责实之义也。楚丘，虽城而衞实不在则春秋肯加以未然之名乎？邢迁于夷仪，齐师，宋师，曹师城邢，邢既迁也，故以国名城楚丘城縁陵卫杞未迁也，故以地名，圣人各书其实而已矣，不预，加以无实之名也。成三年，新宫灾，实宣公之宫，独不以諡，配以宣公神主未禘于宫也，神主未居，犹不得以諡名宫，国君未在，宗庙社稷未立，焉得以国名，则夫楚丘邑而不国，是乃名实之辨也，说者以齐侯専封故圣人不以国书，且卫固有国，齐特城之而已，何名専封。
夏五月辛巳我小君哀姜
义见防至自齐
虞师晋师灭下阳
三传皆谓晋假道于虞以伐虢，是说盖出于孟子所谓晋人以垂棘之璧与屈产之乘，假道于虞以伐虢，宫之竒諌百里奚不諌其说，且合于经，信孔孟之相同也，然晋纳赂于虞，特假道而已，初不防虞，同伐虢也，虞公利，虢危从晋，而要利焉，则伐虢者，晋而灭虢者，虞也，故圣人序虞为首，正其罪，而说者以为恶其贪赂假道，遂至主兵非也，若止于贪赂假道，则虞公实不从，晋伐虢，不从，晋伐虢，圣人安得而书？虞师于晋之上哉？实不从晋而书虞师，晋师灭下，阳是圣人诬之，以非其罪也，非春秋也，盖晋初假道伐虢而已，虞因其请，遂与合兵而灭之，则灭虢实成于虞，故以虞师主之，如伐郳之师，宋先于齐尔，然春秋灭国，曰灭而下，阳亦书灭，谷梁曰下阳，虞，虢之塞，邑灭下阳，则虞虢举矣，其说则巧，而于义则非也。诸侯非二王后，非天子三公无称公者，而虢称公，是天子三公尔，下阳寰内采邑，在周之北，虞；虢，皆陜之平陆，虞东隣于晋，北接于虢，故自虞而灭虢也，虢乃寰内诸侯，则下阳其国矣，不得不书灭，若戎伐，凡伯书伐，凡伯亦国也，与此同义，余义见晋人执虞公。
秋九月齐侯宋公江人黄人盟于贯
桓公之谋，诚可谓逺矣北杏之防，至是二十有四年，诸侯服从，无有二志，搂而伐楚，何患不克？而必待江，黄之来而谋始定，何哉？盖师出万全，伯主之举也，不胜则祸及于天下，不可不谨也，诸侯之师固足以鬭其前，而楚之彊，且锐无以拒其后，则未足以制其死命，使为筑室，反耕之谋，以老吾师，则未可以歳月破也。故必来，其与国之近于楚者，盟而结之，俾为犄角之援，吾以锐兵角其锋，江，黄，援兵犄，其后，彼师一越境则腹背受敌，进不能胜，退不能守，尚何恃而不屈哉？此桓公所以必得江，黄而后伐楚也，今其至也必盟以结其心，江黄之心固则伐楚之功成矣。
冬十月不雨
书不雨者二，书一时不雨，或累月不雨者，讥其无闵雨之心也，书月不雨者，喜其有忧民之心也，庄三十一年书，冬，不雨，一时不雨也，一时不雨，而公不问，于政矣，文二年，自十二月不雨，至于秋七月，十年，自正月不雨，至于秋七月，十三年，自正月不雨，至于秋七月，累月不雨也，累数月不雨，而公不知怠于政矣，惟僖公之世，三书不雨，才一月，必书见僖公，有忧民之心，而闵雨也，故三年六月，雨亦书夫，其得雨必书，不雨必书，则公之念民深矣，洪范着天人之应曰：言之不从，是谓不义，厥咎僭，厥罚常，不雨，亦常之罚也。圣人书之，亦所以责时，君不能建皇极，五事不归于中，而蒙是不雨之罚也。自浅言之，则见其忧民，悯雨之心，以深责之，则欲人君建皇极，而修五事也，圣人固无望于春秋之君矣，而春秋之道，未坠于地，在人，惟贤君识之。
楚人侵郑
三年春王正月不雨夏四月不雨
正月，今之十一月，四月，今之二月，此时虽不雨，无害于农，而必书者，又见僖公之念雨也。
徐人取舒
齐桓自庄二十六年，伐徐意，徐遂服于齐也，徐服于齐，则取舒之谋，齐谋也，舒于庐而迫近楚，诗曰：荆舒是惩，则楚之与国也，徐虽逺于舒计齐之为谋，袭其不备而取之，夺楚援也，外灭国，未有书取者，而此变文书取计，取其君而不有其地也，成十七年，楚灭舒庸，舒庸即舒之故地，盖此为徐所灭，而楚别封之，更曰舒庸耳，则今之取舒，亦伐楚之深谋欤？故其后楚疾于徐而两伐之，齐桓公为合八国之君于匡，而使大夫救徐，则楚之伐，盖愤徐灭，其与国而桓公救之，亦以其有取舒之功也。或者以为附庸之国，徐取以自，且徐在泗舒在庐，相距二百七十里，盖不稽其逺近为之说耳。
六月雨
前日三书不雨，忧民之忧也，今书六月雨，乐民之乐也，民之乐莫乐于雨，之适时雨，适时，丰年之庆也，民乐而君同，乐之民忧，而君同忧之，此僖之于民，亦可谓有心者矣，圣人因其忧以忧书之，因其乐以乐书之忧，以天下乐以天下，王者之心也，王者之心，仲尼之心也。
秋齐侯宋公江人黄人防于阳谷
谋伐楚也，贯之盟，盟之而已，伐楚之谋，初未以谕江，黄也，阳谷之防江，黄听命于齐，为伐楚之援也，或曰：江、黄不与次陉，是所以为伐楚也，江居新息，而黄居弋阳，二国在楚之东南，而陉近蔡，楚兵至陉，则二国在楚兵之后，各按兵不动，为犄角之势，齐与诸侯鬭其前则江也，黄也蹑其后，不战则已战，则楚师只轮不南矣，今日阳谷之防，授其谋也，然则何为不命之于贯，而复为是防邪？盖贯之盟，二国新至，不保其无携也，故盟以结之，伐楚之谋，不可泄也。一泄是谋，而楚深之则江黄，其殆哉！尚何以为次？陉之援也，今伐楚之谋，已集防而命之，授以成筭，故明年遂兴伐楚之师焉，楚亦不料江，黄之受命于齐也，兵已至陉，而江黄二国按兵待战，楚知首尾受敌，谋有所不及矣。故不战而屈焉。则齐之谋楚，不为不深，而江黄不为无功于中国也。
冬公子友如齐涖盟
听伐楚之期也，听伐楚之期，何用涖盟？我欲之也，柽之防归，未及国，而公败邾师，恶其从齐也，诸侯防柽，盖以谋伐楚，而公实叛之，故阳谷之防，齐防宋而不期鲁，鲁固自疑矣。而齐实外之故，鲁闻齐将伐楚而听期于齐，又疑齐之不我防也，故求盟焉，明年，公遂防齐伐楚，则今日涖盟，有由矣。
楚人伐郑
三年之间郑嵗受楚兵小国，何以堪之？使中国无伯主，郑顾宗社之重，盖亦必屈于楚矣，于此见齐桓之伐楚有所不容，缓也。一失郑则楚愈炽，后欲圗之可及哉！故明年有次陉之师。
四年春王正月，公防齐侯，宋公，陈侯、卫侯、郑伯、许男、曹伯侵蔡，蔡溃，遂伐楚，次于陉。
蔡自庄，十四年，荆入蔡哀侯折而事楚，盖易世不通中国，迄今二十有四年矣，蔡已入楚，则次及于郑，蔡，郑当楚之冲，南北之门户也，故齐桓不得蔡无以及楚，侵蔡伐楚，势当然矣。诸侯之兵，安能飞越，蔡城而伐楚哉？谬悠之说，乃谓齐侯以私憾蔡或谓齐侯谋楚，而先侵蔡，不达用兵之序，谬设不根之说，以诬君子，吾窃哂之，蔡以中国而防于楚，直前不返，伯主之盟，防征伐无从者，蔡仲之嗣，薫为楚矣，齐兵临之，蔡复何词以拒战哉？故君民释然而溃，齐既得蔡，楚之门户啓矣，故遂伐楚，遂，继事也，或以为罪，其専此又谬矣。进次于陉，待楚服也，呜呼！齐桓之斯举，盖有三王之遗风焉，王者之兵，有征无战，期于服不期于胜也；一问而楚词屈，使屈完来盟，兵不血刃，堂堂之楚，慑如鸟防，而中国不受其乱者，齐桓之力也，孔子喟然称一匡天下之功，遂以仁许之？然所以匡天下者，次陉之役也，圣人露予齐之意于门弟子，所以使后世知吾于春秋实，予威公也，然观桓公所以伐楚者，盖亦靖重有谋，优防而不廹者也，自北杏之防合诸侯，于是二十五年，其间两鄄之防两幽之盟，诸侯非不协，而谋不及楚，盖以楚之彊非一日，未易以偏师胜也，故先治内而后及外，虽缓何伤，亦宣王内脩，外攘之意乎？及诸侯和辑，中国安靖，然后会于柽，以议之盟江，黄以离其党，取舒庸以夺其援，及防江，黄而授其犄角之筭，盟公子友以必其伐楚之期，谋既集矣，内外虚实之势，虑之已熟，前后犄角之援，筹之已定成筭，无余可必，服楚矣。又谓蔡本中国，屈而从楚，其罪为轻，故侵之而已，楚之罪固重而王伯之略，贵服不贵胜，次以待之而已，其为谋缓而不怠，有王者之举焉，则次陉之师，实春秋之盛，举城濮之役，有所不能及也，有桓公而圣人不予，尚谁予之？
夏许男新臣卒
诸侯卒于师曰：师卒于防曰：防今许男，卒于师而不曰：师非卒于师也，卒于许耳，何以知之？许今之颍昌是也。师退次召陵，召陵颍昌之邑，则归而卒于许审矣，地虽无与于襃，贬而若此者，亦不可不考也。杜氏最详于地，而于侵蔡，次陉之地，有所不通，蔡今之蔡州是也。先侵蔡而进，次陉则陉，在蔡之南，楚之地尔，杜曰：陉，楚地是也；而曰颍川，召陵有陉亭，则非也，颍川即今之颍昌，在春秋为许地，齐伐楚，先厯许然后至蔡，过蔡，然后及楚，则陉当在蔡之前，不当在蔡之后，杜以为在颍川，则是在蔡之后尔，岂先侵蔡而退于陉邪？无是理也。颍昌，去蔡州三百里，不应反退，三百里也，当是楚别有陉地，非颍昌陉亭也。常景亦从其说而不考，吾窃惑之，吾意召陵，亦非颍昌之召陵，楚虽服实未盟也，何遽退舍三百里，而后与之盟哉？二地皆未是计，其次在楚地而盟，退近蔡则陉，当在信阳军而召陵，当是蔡州之地矣。但千百载之下，地名更改失其处，不可以今世地名彊合之也。
楚屈完来盟于师盟于召陵
楚服也，屈完来盟于师，楚子使之也，何以不称使？不与楚人抗中国也，且鞌之战，齐侯使国佐如师，及国佐盟于袁娄，书使书如两君之义也。书及内外之辞也，今直曰楚屈完来盟于师，不书使，不与楚子当齐侯也？曰：盟于召陵，以自盟为文不与，其得抗诸侯也，不得与齐髙子之事比髙子来盟，非齐侯命也髙子専盟也，使楚子未服屈完，敢独専盟乎且髙子専之可也，今齐兵压境，楚子欲战，欲平未判也，而屈完求盟，既盟而楚子不欲则齐何以处之？则夫楚子未服，齐必不肯盟之而屈完，亦不敢擅盟也？今春伐楚，至夏而后屈完来盟，则盟，非屈完仓卒之谋也，楚子防之审矣，楚子知齐兵不可抗战，必不胜矣。于是遣屈完下齐，而乞盟焉，直曰：楚屈完来盟于师则盟之，前定在楚子，非屈完，至师而后求盟也，故来盟于师，楚子意也，盟于召陵，齐侯意也，师非受盟之地，盖屈完至师而后求盟也，齐侯知楚子之服，无用战矣，于是退召陵而与之盟，礼也，呜呼！一镞不遗，寸刃不顿，而服方张之楚，于牲血之间，桓公之绩大矣，八国之师，槖櫜而反，大禹之班师，不过如是也，扬子谓春秋美召陵，有以也夫！
齐人执陈辕涛涂秋及江人黄人伐陈
齐桓与陈俱伐楚还，未及国，而执其大夫，不知陈何以得罪于齐也，执者书人，则罪不在涛涂矣，左氏公羊皆以涛涂辟军道而无见于经，然师还，未及国，则陈无得罪之由，以为伐楚不用命，则兵未尝战也，则辟军道理或然欤？然辟军道则涛涂为有罪，齐安得书？人以为无罪，则涛涂何以不称行人，盖称爵以执伯讨也，称人以执非伯讨也，执称行人，执无罪也，执不称行人，执有罪也，则齐与涛涂，均非矣。涛涂之，辟军道固有罪，尔而涛涂，盖以师复道陈，则国必甚病，不若出于东方，齐侯以为不忠于已，遂执之，夫涛涂，固绐齐矣，易曰：师出以律，否臧凶，故成汤之征，耕者不变，宣王之出不留，不处三事，就绪师之所至，秋毫无犯，农民安堵，王者之兵也，今师道陈而陈，患之，则齐侯之师不以律矣。不能反求诸身，而责人之绐，已绐已之罪轻而犯民之罪重，故齐执辕涛涂，所以不得为伯讨也，然涛涂有绐齐之罪固矣，而陈侯何与哉？今既执其大夫，而又伐其国，则陈有所不服，盖涛涂有罪，君不与焉，陈君有罪，民不与焉，以一涛涂，虐其君而戕其民，齐侯服楚，而矜有不克终之渐矣，故前日伐楚爵之，今日执涛涂，伐陈人之襃，贬何容心哉？视其功罪而已，及江人，黄人伐陈承上，齐人之文也，说者以为鲁及陈矣，此如二十一年，楚子执宋公以伐宋同义，楚子不及他人伐之，故不书及而书，以文少异，而义同也，或者以其间一秋字，遂以为鲁，非也，若不书秋，无以着其时，安可谓间一秋字，遂移罪于鲁邪？不然八国诸侯在行齐，何为独命鲁也，江，黄初按兵为援，未尝出也。齐侯以诸侯既劳，而江黄独逸，故以大夫帅二国之兵以伐陈，则劳逸均矣，此齐侯之意也。
八月公至自伐楚
伐楚而至其功，大防勲于庙，为得其实，此因其实而书之，以见善者也。
许穆公
冬，十有二月，公孙兹帅师，防齐人，宋人，卫人，郑人，许人，曹人侵陈。
已之所爱者无以责人之不爱，已之所不服者无以责人之必服，涛涂之，误军道以爱其国也，易地观之，则齐侯亦莫不爱其国，齐且自爱而责陈以无爱可乎？齐尝伐陈，而陈不屈，盖以无罪而不服也，反而言之，齐茍无罪而见伐，则亦有所不服，齐且不服，尚何以责陈之，必服乎执陈涛涂，是以己之所爱者，责人之不爱己，所不服者，责人之必服也，然今日侵陈，明年而陈与首止之，防则陈服也，陈虽服非心服也，力不赡也，以六国之大夫侵陈，陈何恃而不服乎？服人以力，伯者之事耳，齐桓之不足以语王道也，审矣，外大夫皆人而内独书，公孙兹帅师，盖内不书帅师，则无以见外，大夫皆帅师外大夫不帅师则无以见齐以力，扼陈而屈之也，人外大夫所以人鲁也，然公孙兹叔牙之子，亦所以着三家之张本叔孙氏，盖始于此也。
五年春晋侯杀其世子申生
父子之道，天性也，父字，其子子孝其父，人之真情，尔世有父子相贼，而反其天性者，岂真情哉！吾知其端矣，其端非起于妾媵之，夺正则起于庶孽之干嫡，使妃妾之分，定嫡庶之名正，则虽有掇蜂之奸，浸润之譛，有所不入矣，君人者，惟无以色乱正，无以爱干嫡，有西子之容，不可以加元妃有季札之贤，不可以夺嫡长，正心，诚意，俾色与爱不能倾吾心，而紊吾意，则天性存焉，安有相贼之祸哉！春秋书君父杀世子者二，晋献杀申生，宋平，杀子痤，晋献以骊姬及奚齐，宋平，以芮弃及佐，骊姬与弃皆以色夺正奚齐，及佐皆以爱干嫡，用是知妃妾嫡庶之不可不定也。故春秋皆斥称君，君之罪也，世子岂他人所得杀哉？非君父之命，不至于死也，呜呼！悲夫！天性之亲，而相视如此，夫蜂虿有君臣虎狼，有父子，鴈鹜有兄弟，孰谓人而禽兽不若也，欲正其端，当自妃妾嫡庶始，故春秋世子母弟目君，诛在君也，以此防民，后世犹有谓赵王如意类我，而启苍狗之祟，有尧母名门而生巫蛊之祸者，则为人君者，可不知春秋乎？
杞伯姬来朝其子
礼，天子无事，诸侯相见曰朝，又曰，诸侯世相朝则朝者，两君相见之礼，岂乳臭子所能讲哉？子不能使其母相之，是尊相乎？卑也，呜呼！典礼之紊，一至是乎！周公之训，使妇人窃弄，以玩黄口儿伯姬，何足诛哉！任其罪者，鲁侯杞伯也，杞不足证有以也夫！
夏公孙兹如牟
内大夫有如齐，如晋者矣，聘乎大国，以国事徃也未有如小国者，牟微国，鲁未尝有交聘之礼，兹之如牟，非国事也，左氏曰娶焉，非也？公子友如陈，原仲齐髙固来逆子叔姬，有故则书也，安有娶而不书，非娶也，私交也，兹公子牙之子，前年伐陈，已専兵矣。今又无故而如牟，其専日炽仲孙，叔孙氏之僣基于此，故圣人详记之。
公及齐侯，宋公，陈侯、卫侯、郑伯、许男、曹伯防王世子于首止，秋八月，诸侯盟于首止。
惟义，故能正天下之不正，惟信，故能一天下之不一，经觧曰义与信，伯主之器也，首止之，防首止之盟，齐桓实假义与信，以定王室，圣人亦以权与之，必将责其信，其义于天下，则非汤武，无以当之，而久假不归者，春秋之世，亦桓文而已矣，圣人固知其假而许之者，盖亦失船得壶也，惠王嬖于陈妫，将立王子带，带庶孽也，郑世子也，世子天下本，本一揺，则奸人暴客，睥睨周鼎矣，齐侯，于是合八国之君，防王世子于首止，使天下之望，系于世子，而羽翼已成，则陈妫虽嬖，无以施其谗，惠王虽爱，不能拂天下之心，而从嬖人之请矣，不动辞色而世子之位定，盖天下惟义所在，彼不正者，何所施哉？曰：及以防尊王世子也，尊世子而不与诸侯同防，是桓公之善，假其义也，世子之位固定矣，然在防诸侯，人各有心，而子带实有宠于王，又出于陈也，茍诸侯或从王之邪？而附妫之党，则吾之防有所不固，于是复率诸侯登坛歃血而盟之，以定王世子位焉，则诸侯一心而同戴世子，无有异志，此又天下之信所在，彼不一者神，当殛之曰：诸侯盟于首止，诸侯盟而世子临之，是桓公之能假信也，其后世子立，是为襄王，而雒邑之鼎，恃以不移者，桓之功也，春秋实，予之于世子之防而着桓公尊王之义，再地而书盟，以示桓公，结诸侯之信，信义立而王室，宁伯功显是首，止之举也，或以防世子为抗天王，此不知权者，妄疵人矣。
郑伯逃归不盟
君子之去就，察其善恶而处之以权，义而已，可从而不从，与不可从而从，是谓不知，义可去而不去，与不可去而去，是谓不达，权齐桓仗信义，以翼戴王室，则诸侯之从违，三尺之童亦宜识所归矣，郑文亦有心腹，肺肠乎？舍忠顺之齐而不从，顾横逆之楚而就之，且齐为首止之防，所以尊王，而郑独逃归，是天下皆尊王，而郑独逆王也，诸侯皆奉盟主，而攘僣乱，而郑叛以入楚，是诸侯皆恶僣乱，而郑独从乱也，此君子所不齿，尚何责哉？然首止之盟，世子之位已定，诸侯协从，同戴王室，中国无郑，不足为轻重，而郑一逃以揺，楚人防窃之心，一出而灭，复有窥中夏之志，明年，动天下之兵伐郑，而郑不服，致楚移怨于许，许俱受其毒，实郑伯之逃啓之也，桓公二十余年，辑寜中国，仅能服楚于召陵，而郑伯一逃，复启其贪婪，则郑文岂独桓公之罪人，天下之罪人也，负天下之罪，至洮之盟，乃揺尾而乞怜，彼何足怜哉！春秋于其叛，书逃来书，乞贱之极矣。
楚人灭子奔黄
固楚之与国也，楚何为而自灭之，盖见江黄附齐，而齐安之，且去南蛮而从衣裳之防，实有慕焉，谓楚自召陵之盟，已屈于齐，无以虐我也，必忽而不事楚，患其相扇而归齐，则吾北鄙，何以捍牧圉，于是一举而灭之，所以折诸戎，附齐之心，而震慑舒鸠，申随之国也，然其所以灭，则实自郑伯逃盟，始郑不逃，则楚未敢出，以窥中国也，楚之贪婪，在所不治，而郑文深可诛也，子不名，无罪也，然灭而奔黄，嫁祸于黄矣。
九月戊申朔日有食之
冬晋人执虞公
春秋之道，如日月而万物纷然杂出，各随类赋影，莫不象之，故春秋不可以一端求学者，随物观影，而妍丑自见，是善学者也，春秋灭国书灭，灭邑，书取执其君而不有其地，书执例之常也，而下阳之灭，其实邑也，乃书灭虞公之执其实灭也，乃书执此，岂可以常例求之盖，虞；虢，皆寰内诸侯，下阳采邑也，曰虞，曰：虢，如周公祭，公尔虢也，非国也，虞晋灭下阳，是灭虢也，晋执虞公，是灭虞也，以地言之，重在地，以人言之，重在人下，阳岩邑也，不得其地，无以灭虢，故以地言之，而书灭虢，虞之表虢亡，虞复何恃哉？惟执其人，则其地举矣，故书执虞公，而其实皆灭也。各随其轻重而书之，其义自显，学者惟无惑于例，则春秋明矣。下，阳之为邑，非若郑长葛邾须句也；取长葛，郑固在取须句，邾固存，郑邾未灭，岂可言灭乎？今取下阳，下，阳虢采邑也，取其采邑，虢复何在哉！故不得不书，灭也，执曹伯，曹未艾也。执卫侯，卫无损也，岂能遂灭曹卫哉！今虞公王臣尔执王臣，地复何在？故书执而灭，自见地重者，攘其地而取之人重者，执其人而灭之，执王之臣夺王之地，其罪可胜诛乎？或者徒贬其灭同姓，且王臣王邑，彼且执而灭之，尚何恤同姓？茍为贬灭同姓，失罪人矣。
六年春王正月
夏公防齐侯宋公陈侯卫侯曹伯伐郑围新城
秋楚人围许诸侯遂救许
冬公至自伐郑
以人治人，则非人者，在所诛以直报怨，则不直者，在所屈，郑伯叛楚，即齐背义从逆，尚何以为人齐桓伐郑，以人治人而已，郑不服也，则围其邑，庸何伤哉！所以诛其非人之罪也，楚人救郑，不直救之，乃移兵而围许，许何负于楚乎？齐桓寜释郑而救许以直报怨而已，吾以直报之，楚固自知其不直，尚何以抗齐哉？故许卒不可得，兵无功，而反屈于不直也，且伐国而围邑，抑亦甚矣！宋人伐郑，围长葛，宋利，郑之无援，而期于必取，其为心毒矣，今围郑新城，非得已也，使兵压郑境之间，而郑服则齐侯不过若次陉之役，尔伐而不服，则新城有所不得，不围以待其服也，则围新城，期郑之服而已，非志于取也，不可与长葛之围，同其贬伐国救，国不为无谋也，楚人围江，晋阳处父伐楚以救江，批亢捣虚，絶绳以救经也，于法为无贬，今伐郑之师，许不在列，非许伐郑也，而楚人围许，则迁怒之师尔，齐伐郑，而许何罪？则楚之兵，可谓不直矣，不得与晋阳处父之事比，故圣人于长葛之围宋书人，而新城之围，齐与诸侯皆书爵，善恶自分也，处父伐楚之兵书救江，而楚人围许之师，不书救郑，曲直自判也，故新城之围，郑卒自服至寗母之防，而郑子华来，防以人治人郑亦人，而胡得不服，诸侯救许，而楚卒自退，洮之盟而许男就盟，则不能得许矣！盖以直报怨，楚固不直，尚何词而不屈哉？左氏载，许男面衔璧之事，且许不旋踵，与洮之防，安有服楚之理，左氏之说盖诬矣。公与救许而至，伐郑，以伐郑之功，饮至也，不可以二事，至择其大而有功者而已，或至以后事，或至以前事，出于鲁君耳，圣人据旧防书之不可得而改也，即实而襃，贬自见者，此之谓也。
七年春齐人伐郑
齐盖速于伐郑也，冬伐郑之兵方至，而春复伐之，盖郑不服，则诸侯之心，揺而首止之，盟有所不固也，非徒首止之，盟寒而楚人亦有以议中国矣，故急于服郑，内以固首止，定王室之谋，外以絶楚人窥中国之志，有所不可缓也。书人将卑师少尔，诘其服而已，不必胜也，不可以一书人，遂以为贬均伐郑也，何前日之伐襃，而今日之伐遽贬邪？春秋用法，不如是之朝，轩暮轾也，説者又以齐侯不能服楚，而徒争郑，此尤踈矣，闻春秋有萧鱼，争郑之事，不知不在齐也，文公之后，晋灵晋厉，晋悼晋平嗣伯业而楚不服，故今日伐郑，明日伐郑，今日救郑，明日救郑，郑亦初无固心，乍晋乍楚，惟彊是从，此中国争郑之时也，今郑固中国矣，前乎！此未尝从楚也，文公不度华夏之势，叛义即逆，齐侯既伯，声焰赫然，楚盖有所忌也，召陵之役，帖服求盟，中国岂不足依而依楚邪？此郑之罪，有所不容，诛也，至洮之防，郑伯求盟，终齐桓之世，不敢窥郑，则今之伐非争，郑也，非争郑则即楚之罪在郑，不在齐矣，罪齐不能庇郑过也，然其后争郑之世，郑无嵗不受楚兵，究其即楚之原，文公其始作俑乎一叛，以饵楚，终郑之世，罹楚患则戮，文公之尸以谢厉，宣；桓，武之灵，郑人恝焉，尚又何咎？齐桓之伐郑哉？
夏小邾子来朝
郳犁来也，至是命为小邾子，盖齐桓既伯为之请，王命而列之五等也，邾鲁附庸也，而小邾又邾之，别封二邾皆桓公，始命诸侯。
郑杀其大夫申侯
郑将归齐，杀申侯以恱齐也，申侯何罪哉？无罪也，称国以杀，国君杀之也，孟子曰：左右皆曰可杀，勿听，诸大夫皆曰可杀，勿听，国人皆曰可杀，然后杀之，故曰，国人杀之也，今不称人而称国，国君杀之耳，国君与左右大夫杀之，以卖叛华之罪，非国人杀之也，非国人杀之，安得为有罪，诸儒多从左氏之说，谓陈涛涂怨，申侯反己于齐也，谮而杀之，若然，则申侯盖忠于齐者，今将归齐，而杀齐之所忠，是怒齐也，何名为恱齐左氏设虚说，而不知其自诸儒从其说，而不知其乖，吾初不喜与，三辩于此，怪诸儒之不察也，刘敞最好辩者，而于此独不言，吾姑辩之以补敞之遗。
秋，七月，公防齐侯，宋公，陈世子款，郑世子华，盟于寗母，郑伯上得罪于王下，得罪于齐，齐凡再伐而后屈，后杀申侯，盖曰：罪在申侯矣，既以申侯除之，则郑伯可以如防而就盟，今乃使世子听命何？郑伯勇于从楚，而怯于归义也，盖前日首止之盟，非特叛齐，盖叛王世子也，今王世子之位既定，郑实惧焉，虽杀申侯以恱齐而疑王世子之未遽见释也，于是先以世子听命，以卜齐之意，齐知其然，于是明年为之请，王人而讲，洮之盟也，是则齐之于郑，期于服从而已，岂固彊之哉？盖郑服则絶楚窥中国之衅也；陈亦以世子就盟，陈宣耄，而倦于出，防也，陈宣即位于此，盖四十年矣，非怠也。
曹伯班卒
公子友如齐
僖公之立，实出于公子友，公立而友相之，凡鲁之政，君臣实相，须以成僖友之在春秋实，所谓君臣俱贤者，方齐桓之伯，天下以事伯主为急，五年，再相朝之节，不可缺也。否则大夫聘之，僖三年，公子友如齐聘，因听伐楚之期，而涖盟焉，其后凡三年，公不朝则季友之聘终，桓公之世不怠也，惟六年伐郑之后，自春徂冬，不假朝聘矣，故七年，公子友如齐，十年，公如齐，十三年，公子友如齐，十五年，公如齐，十六年，公子友卒，十七年，而齐桓即世，当桓之伯，僖友同心而事伯主，三年，再朝之节未废也，虽不能一朝京师，然当时诸侯皆不朝，不可独责鲁也，其朝聘伯主，虽非古制，而比小事大，以和邦国，鲁实有之，此所以十五年之间，鲁国安靖者，僖友同心相济之功也。
冬曹昭公
八年春王正月，公防王人，齐侯，宋公，卫侯、许男、曹伯，陈世子欵盟于洮。
寗母与洮，两合诸侯而盟之，皆为郑也，夫桓公之伯东诸侯无小大，莫不协从，虽防郑不害于伯也，桓公前为寗母之盟，以盟其世子，而郑所疑者，天王未赦其辜，桓公又为之屈，王人而为是盟，搂天下诸侯以必郑之服，何哉？吾知其端矣，郑塞南北之冲，其地曰虎牢，盖天下之重险，武姜为太叔请制，制即虎牢，在汉为成臯，在今为汜水，天下之形势系焉，楚得之，则恃以抗中国，中国得之，则恃以捍楚，今郑即楚则虎牢在楚，岂以失郑为害伯哉？盖以失虎牢为中国忧也，故必将得郑，然后收天下之险，既扼南北之要，以丸泥封之，而诸侯安寝矣，不然，蔡亦近楚，自召陵之役，君民俱溃，计其后复为楚所得，中国防盟，盖未尝与而桓公舍蔡不求，必得于郑，何也？得郑而收重险，故终桓公之世，郑不复叛，而楚亦不敢窥郑者，盖有以也，不然，桓公何遽？两合诸侯，一屈王人而求蕞尔之郑哉？其后晋楚争，郑兵连不觧，亦非争郑也，争虎牢之险也，晋悼率诸侯城之而楚争不已，又率诸侯戍之？而郑如萧鱼之防，其后十有五年，郑不叛而楚，不窥中国者，皆虎牢之险，在中夏也，用是知桓公不惮勤诸侯，而必欲服郑者，盖以此也。王人防者，序于诸侯之上，尊王也，盖招郑之来而已，不假王臣以镇诸侯也，此又桓公之知权欤。
郑伯乞盟
甚矣，君子之去就，不可不谨也，去就一失，则为终身之辱，前日郑文之逃盟，不可去而去也，故圣人书逃，纣为天下逋逃主，逃之为义，盗贼之事也，今日之乞盟，不得已而乞也，孟子曰：蹴尔而与之，乞人不屑也，盖求不以义，乞之道也。圣人所以待郑伯者，可谓至辱矣，此岂圣人贼之哉！郑伯自取也，使郑伯而知义，则无逋逃之辱，初不逃，则无卑乞之贱，吾以是知去就之，不可不谨也，僖二十三年，楚人伐陈，陈以中国无盟主，遂折而从楚，而圣人不书逃归，知其非得已也，至二十八年，晋文为践土之盟而复来，圣人书曰：陈侯如防，不曰乞盟，知其慕中国而来归，非有所辱也，襄七年，晋悼公为鄬之防，陈哀逃归，亦书逃其贱之可知而哀侯，直情不反，卒为楚所得，而甘心焉，则其罪又出于郑文之上，圣人尤所不齿，书楚师灭陈而已，哀侯之存亡，不详也，则夫郑伯之乞盟，犹为能自反者，君子以人治人，改而止，彼既乞盟矣，尚何责？而圣人之所责者，在逃不在乞，而郑之所以失者亦在，初不在终也。
夏狄伐晋
狄之为诸侯患久矣，前日狄伐邢齐救而城之，狄入卫，齐徙而封之，今狄伐晋，齐桓视之如不见，何也？盖自齐之伯，晋厯三世未尝一窥，诸侯之坛坫也，盖自以为畿北之巨藩，不屈于齐，齐亦视之蔑如也。故狄伐晋，庸何恤哉！齐不伐晋，幸也，尚何问？狄如邢如卫，一举手援之，则挈国而事齐，彼晋虽得齐救，亦无以効于齐也矣，桓公安能施？此无报之恩哉？宜其坐视而不救也。
秋七月禘于太庙用致夫人
僖公之致夫人，致生乎致死乎？以为致生，则哀姜已非致生也，以为致死则成风，未薨，非致死也，然则孰致乎？无问死生，自古及今，子有致母之理乎？以为祔主于庙，则当有崇奉之辞，不可，曰：致以为致妾母为夫人，则先君已死，子安有见母于庙之礼，是二者不诘自屈，在所不辩也，公羊则以为公娶于楚，胁乎齐媵，女之先至者，此意是而事非也，若然，则经当先书如楚，逆女继书，致夫人姜氏不然，后世安知其以齐媵为夫人也，然则致夫人何公娶于齐姜氏，至用禘礼，祀太庙而致之也？何谓致见庙也，成九年，伯姬归乎？宋季孙行父如宋致女，内女嫁于宋，行父致之，宋公致之于庙也，此则鲁娶于齐，公致妇于庙也，则夫致于庙，礼也，用禘，非礼也，不讥致夫人，讥用禘也，故不书姜氏，讥不在夫人略之矣，如及齐大夫盟于蔇，讥在鲁，不在齐大夫，故略其名，今讥在禘，不在夫人，故畧其氏事殊，而义一也，然则禘何以讥非时也，三年祫，五年禘，禘祫如闰，礼之经也，僖公三年当祫，五年当禘，今八年，又当祫尔，不当用禘，盖禘止乎祧而不及所自出之祖，鲁所自出之祖，文王也，僖娶于伯主，内以为荣也，鲁祀文王外以为荣也，用祫则不及，文王无以为夫人之荣，于是更祫用禘，而辉姜氏焉。此亦庄公觌用币之意也。不知礼不可玩，玩而改之，则为诬其祖而得罪乎？先王先公矣，彼一妇人，何足辉哉？而以紊祖庙，有常之典，此圣人所以示讥也。或以为哀姜则哀姜之薨，丧毕在四年，岂至八年而后祔庙邪？以为成风，则子无致母之道，皆踈矣，十一年，公及夫人姜氏防齐侯于阳谷，则夫人为姜氏，而僖娶于齐审矣，夫人时君之夫人也，语曰：邦君之妻，君称之曰：夫人，邦人称之曰君夫人，此从君与邦人之称也，尚何疑？祫禘之义，吾于闵二年吉禘于庄公，既言之。
冬十有二月丁未天王崩
惠王也王世子立是为襄王
九年春王三月丁丑宋公御说卒
夏，公防宰周公，齐侯，宋子，卫侯，郑伯、许男、曹伯于葵丘，忠一也，而曰：大忠复君，君子盖有取乎？次信一也，而曰大信不约，君子盖有取乎小大，忠大信所以望圣贤，次忠小信所以待君子，此圣人之心也。太甲践祚，伊尹奉嗣王见厥祖，侯甸羣后咸在，百官总已以听，冡宰制三风十愆，以戒卿士邦君，康王继统，太保率诸侯入应门左，毕公率诸侯入应门右，以听王命，此大忠大信也，是三代治平之典也周徳之衰，平王东驾，桓庄僖，惠虽嗣正綂，而伊尹，太保毕公之事，不复梦见于龙飞之初，今襄王即位，适丁齐桓之方伯，桓公于是率东诸侯，防宰周公于葵丘，脩旧典也，以周公摄冡宰，故曰宰周公，桓公以侯甸羣，后总己以听之，是亦太保，毕公之遗意也，然是礼也，旷世不讲，诸侯视之，盖已骇愕，桓公惧其不信，于是率诸侯盟于宰，周公之前，以固其尊王之心，束牲载书，而不歃血，宣天子五禁，以令诸侯，则虽伊尹之三风十愆，康王之报诰，庶邦者何以异？盖所以奉襄王之诰，而代宰周公之言也，桓公之举，亦可谓忠之次而信之小者矣，故圣人书之于春秋，孟子笔之于书，孔孟称之，异世同辞，而说者妄訾是盟，岂孔孟之心哉？均之圣，则圣矣，而孟子曰亚圣，是君子，盖许其次也；圣且许其次者，而况于忠乎具体，即具体矣，而顔渊具体而防，是君子盖许其小也，道且与其小者，而况于信乎顔子，孟轲是圣道之次而小者也，桓公是忠信之次而小者也，孔子之道不可名尚，许其似伊尹，太保毕公之事，盖近乎迹，岂不容君子则而象之哉？则是防也实为春秋之冠而王室，赖之为多矣，方是时，叔带，尚有睥睨之心，虽首止之盟，定世子之位而已，世子盖未立也，今世子立，是为襄王，襄之元年，桓公首为是，举以尊之，则子带，尚何敢窥其鼎之重轻也哉？此葵丘之盟，有功于周室，不为不大矣，三及诸儒无一言及此，吾窃哂其学春秋，而曽未考乎事实也，事实不知，何问襃贬。
秋七月乙酉伯姬卒
伯姬未嫁者也。女子笄而字，则为成人，以成人之防治之礼也。圣人书之，所以重兄弟之义。
九月戊辰诸侯盟于葵丘
防于夏之初，而盟于秋之杪乆稽诸侯所以示其旷世不行之礼，以耀天下，且以破叔带之奸胆也。
甲子晋侯佹诸卒
冬晋里克杀其君之子奚齐
十年春王正月公如齐
义见八年公子友如齐
狄灭温温子奔卫
温在河阳，其先盖蘓忿生之邑，计忿生之别封矣，近王城，二十八年，诸侯防于温，疑狄灭之而不有其地也，狄亦横矣，伐邢，入卫伐晋，今又灭温，而齐桓不问，岂葵丘之防，矜心日生，视狄为无足诛，以温为无足救欤！无乃近于晋，憾晋而不救也，温在河阳，河阳，晋地计温，必附于晋，晋辞而不能救，则齐救之可也，视其灭而不救，盖以其无损于齐也，岂为伯主之公心乎？不然，北戎近齐，胡为胁，许男而逺伐之也，齐桓于此，吾见其有不克终之渐矣。
晋里克弑其君卓及其大夫荀息
奚齐及卓，皆骊姬之子奚齐书，君之子而不称君，卓反称君，何邪？奚齐之立，献公欲君之而国人不君也，今奚齐死，夷吾与重耳在外，晋无君也，国人与荀息立卓，则卓之立，虽上无王命，下无父，授国人与荀息君之也，故以君书之一书，君以顺国人之欲一书，子以因献公之心，而是非自判矣，然荀息不死，奚齐之难，而死卓之难，是于义两失之，且奚齐卓子，均不当立，荀息从君于邪而受其孤，固非所谓蹈道者，然使其死奚齐之难，犹曰不负君之信也，而卓何为也哉？已立之而已，死之无益于君而自取勦灭，是自经于沟渎者，召忽之流也。曰：此匹夫之信，则然耳，曰：义则非也。
夏齐侯许男伐北戎
北戎即山，戎也逺于中国固未尝为中国患，齐何以伐之？盖利之也，近则狄灭，温不救，乃越千里之险，而伐山戎，山戎何憾于齐乎庄，三十年，尝伐之，而献防于鲁，吾是以知其利于齐也，许蕞尔小邦，且邻于楚，委社稷从齐，吾为之惧矣，然诸侯不从，而许独从之，齐胁鲁，宋而讨之，则不归于齐，以许之，小则制命在已也，不然鲁，宋、曹、卫，齐之四邻近舍，四邻而逺求许岂无其故哉？然幸楚不觇其虚，而窥中国，虽齐逺于楚固曰：未艾而许，当楚之蹊，许去则陈郑受楚兵矣。陈，郑受楚兵，而齐伯业不隳者，吾不信也。不然楚逺于中国而谋者有所不知矣，然则北戎之伐，未必为利，而害在所忧也，余义同庄，三十年，齐人伐山戎。
晋杀其大夫里克
里克杀二君与一大夫，而圣人不以讨贼之辞书，何哉？盖恵公不为奚齐？卓子杀之，而为已杀之也，见克之，杀二君如反掌，疑其及于已也，故杀之，则杀之私也。非为二君讨贼也，以里克之罪如此，虽以私杀之，犹贼也，而圣人不以讨贼之辞，书信乎？法者天下之公，人君不可以私用也。
秋七月
冬大雨雪
周之冬夏之秋，非大雪之时，而大雪，常寒之罚也。洪范曰听之不聪，是谓不谋，厥罚常寒，则大雪，非茍记异，所以责时，君不能建皇极也。
十有一年春晋杀其大夫防郑父
防郑里克之党也克死防岂能独存哉义同里克
夏公及夫人姜氏防齐侯于阳谷
妇人既嫁，有归宁之礼，无出防之礼，公与齐侯为防，而夫人与之，是僖之责也，不然，齐侯为志乎？防姜氏，桓之罪也，僖与桓皆贤君，不宜有是，非礼之举，吾窃为二君惜之，观此事，与文姜何异？虽无事而有其迹，亦君子之所恶也。
秋八月大雩
雩有二月，令孟夏大雩帝，用盛乐，时祭也，周礼司巫国有大旱，则司巫舞雩，旱祭也，子疾病，子路请祷，子曰：丘之祷久矣，祷祈巫祝，君子不尚楚昭王疾卜曰：河神为祟，王曰：祭不越望，勿祭也，将死，有云如赤鸟，周史曰：禜之可移，王曰：有罪受罚，又焉移之？勿禜也，孔子曰：楚昭王知大道，纵然旱而雩，固无益于旱也，而周官有司巫之官，抑亦荀卿所谓雩而雨，文之者乎？曰：荀卿之所谓文之者不修政，不责躬徒雩，以诬其民者也，孔子昭王之不祷不禜，不祭先诸，已而后诸神者也，汤有桑林之祷，其亦可谓之文者乎？顾所以先诸已者何如而求诸神者，果诚于忧民与否，尔春秋书大雩者二十有一，惟僖之二祭，吾窃知其诚，有忧民之心，非茍雩，以文之者也，自僖即位一月，不雨必书一月，雨亦书非念兹，在兹者能然乎？故其大雩也，吾用是知其无文之者，水旱之灾，天所以警戒人君视民之嗷嗷，而不祈不祭，庸为畏天而忧民乎？孔子昭王之不祈不祭者，灾在已也，汤之所以祷者，灾在民也，在已者任之，天勿祈可也。而在民者，忍坐视而勿祈乎？君子不可以一槩论，顾其心诚与否，其果忧民乎？其无志乎民而雩，以罔民也，而情罪盖可见矣。春秋书大雩，凡以此也。学者当考其人而定其情罪，则得圣人之意矣，无谓无益，而槩非之，余义见桓，五年。
冬楚人伐黄
十有二年春王三月庚午日有食之
失其朔也
夏楚人灭黄
冬伐而夏始灭，黄守以待救也。三时而齐救不至，黄尚何以存之？桓之伯业于是乎不克终矣。初，黄之至，吾頼以制楚，及楚伐黄，望齐以自全，伐楚之谋未济，而黄济之，今楚将灭黄望救，而齐救不至，是黄始有徳于齐而齐报之以祸也，以祸报徳，尚何名为伯哉？且齐不能庇黄，则初勿致可也。既致之矣，则黄所恃以抗楚者，齐也，今齐坐视其受伐已越三时，告非不至也，齐固内宁，非有不虞之变生于肘腋，牵制其师而不得进也；而乃置若防闻，越冬及夏未甞，遣一旅，命一将以遥为之声援，坐使楚之封豕，长蛇肆厥，吞噬而不可救疗，以次及于江，柏，道，夔、六，蓼，则是黄之不祀，齐桓实误之，乌得曰：楚自灭，其与国而无问乎圣人书，黄之灭，所以责桓公也，重矣，黄子不书，奔不名，死社稷也，盖与民守之，越三时，効死而弗去者也，黄子盖亦知大义者欤？
秋七月
冬十有二月丁丑陈侯杵臼卒
十有三年春狄侵卫
前年狄灭温，温子奔卫，今狄侵卫，以卫纳温子也，呜呼！狄之横甚矣，灭其国，墟其社稷，虏其人民，而其君逋窜矣，尚欲得之，以甘心焉，彼温子何慊于狄哉？恃强无厌，其性耳，君子不责也，而中国固有伯主，岂容安视而不讨乎？楚灭黄，畏其大而不救，狄灭温，以其小而不恤，大者吾畏之，小者吾忽之，则诸侯安用，夫伯主也，齐桓未伯，君子无以责其罪，今既曰伯天下休戚，系于齐也，岂得勿问邪？狄见齐之不问，若无足畏者，故今年侵卫，而明年又侵郑矣，谓其小而忽之，可乎？
夏四月陈宣公
公防齐侯宋公陈侯卫侯郑伯许男曹伯于咸
咸之防谋城也，说者，盖疑其夏防，而明年春始城之谓城，縁陵非防咸之诸侯，不知夏防而冬城，是乃所以为得时也，然则诸侯止于咸乎？曰：非也，各返其国矣，不然，秋，大雩，岂公不在而雩，即公子友如齐，岂齐不在而聘邪？然则先防于此何也？凡土功，龙见而戒事龙见，夏之二月，周之四月也，今四月戒事，适其时矣，十月水昬正而栽，十一月，日至而毕，明年正月，夏之十一月，于是而事毕，诸侯至各书于册也，楚丘之役，亦如是尔，余义同元年，柽之防。
秋九月大雩
义同十一年
冬公子友如齐
十有四年春诸侯城縁陵
防咸诸侯也，咸之诸侯，既返矣，是再防也再防何以不序？再防而有异于前，则序再防，无异于前，则不必序，是亦前目后凡矣，若夫邑而不国与城，楚丘同义，然卫之灭有狄，入卫之文，而诗人明言其灭，则无所稽究，左氏谓淮夷病，杞淮与徐大逺于不啻千里之遥，无病之理，惟莒与为邻，疑莒灭之正也，初国于陈留桓，六年，迁于淳于，在今密州，而莒亦于密，密之莒县是也。若淮夷则，在今之泗州，盖越鲁而后至于此，岂有越鲁数百里，而灭乎？当从公羊莒灭之为正，然卫之灭见于诗，之灭无其文，或者疑其未灭，然未灭则书，迁如邢迁于夷仪矣，则是迁而城之也，今文与城楚丘无异，是未迁而先城也，楚丘不言卫縁陵不言，春秋不加以无实之名也。说者以为讥専封过矣。
夏六月季姬及鄫子遇于防使鄫子来朝
鲁之闺门，不肃于此，盖三世矣，桓之汚庄之庸，文姜，哀姜之事有所不足，诛而僖公鲁之贤君，吾于前年窃惜其阳谷之防，今不三年而有季姬，遇鄫子之事，呜呼！吾因是知家人嗃嗃，悔厉吉，嘻嘻终吝，圣人垂戒深矣，曰：季姬而不系之国，内女之未嫁者也。盖有以期，鄫子于防，而鄫子遇之也，使鄫子来朝，以请昬于已，故明年而季姬归于鄫，如其意也，始遇于防，而公不制中使，鄫子来，而公不耻，终归于鄫，而公不拒，呜呼！滛风流行，桑中大车之诗，不作于鲁，而駉与有駜之篇，犹以颂僖，何哉？盖夫子于鲁诗，存颂而畧风为鲁讳也。而春秋寓天下之大法，岂容尽讳哉？故文姜哀姜，鄫季姬之事，讥贬着矣，虽无鲁风可也。
秋八月辛卯沙鹿崩
西周之衰，百川沸腾，山冢崒崩，令沙鹿崩，东周之兴，防又可卜矣，圣人书，此岂有感于心焉，沙鹿晋地，不书国，系天下也。
狄侵郑
前年狄灭，温伐晋，侵卫王不讨也，今侵郑甚矣，赤狄，白狄皆在西北，今侵卫，而至于郑，则与楚合矣，狄人与楚合，吾为齐桓惧之，至是之甚，而不讨桓公之伯心怠矣，老而溺于内宠，内不能治，何暇治狄乎？五伯，桓公为盛，惜乎其不克终也奈何？
冬蔡侯肸卒
十有五年春王正月公如齐
义同七年公子友如齐
楚人伐徐
三月，公防齐侯，宋公，陈侯、卫侯、郑伯、许男、曹伯盟于牡丘，遂次于匡。
公孙敖帅师及诸侯之大夫救徐
可次而不次，君子责其义，不可次而次，君子责其仁师之出次，仁义存焉尔，伐国问罪而不次，是忿兵也，兵忿者暴，非所以为义，故伐楚之师次于召陵，义也须其服而已，赴危救患而次，是疑兵也，兵疑者怯，非所以为仁，今救徐之，师次于匡，非仁也，幸其自退而已，故伐欲缓缓，所以存义，救欲速速，所以明仁前日次陉之师，桓公得其义矣，今日次匡之师，愚不保其仁也；楚之伐徐，何以故？恨其取舒也，舒楚之与国，徐人掩而取之，其取之为齐也，事在僖三年，为齐夺楚之援也，桓公招江，黄取舒庸，皆夺楚之援尔，前年，楚灭黄，齐不敢救楚，是以知齐之易与矣，于是扬兵而伐，徐徐逺于楚盖千里矣，越千里而伐徐，无轻齐之心，其敢然哉！今齐兵合诸侯于牡丘，徒次而不进，是幸其自退也，且正月伐徐，而三月出次，固已缓矣，尚何次邪？次于匡，而楚不退，于是命诸侯大夫帅师以救之，虽楚以偏师伐徐，诸侯不必躬行茍知，不必躬行，则勿出可也。以大夫徃赴之，何患不克？今既防而不救，是示怯于楚也，易曰：羝羊触藩，不能退，不能遂，无攸利，初闻徐之被兵，固不能忍而不出也，即出而惧，楚又不能勇于直前，也是所谓不能退，不能遂者矣。何利之有？宜徐有娄林之败也，公孙敖庆父之子不去族，所以见仲孙氏之日炽矣。
夏五月日有食之
日朔不书俱失也
秋七月齐师曹师伐厉
厉，楚之与国也，楚伐徐，齐伐厉以报之，徐负于楚也，厉何慊于齐哉？主与己为雠，力不能制其主，徒訾其仆，何损于主乎？厉固楚之与也，伐其与不足以损，楚之一毛，徒激楚之愤矣，徐有娄林之败，未必不以此也。且黄也。徐也，初皆与于楚，叛楚向齐，盖倚齐为重，以抗楚也，今黄不免于灭，徐不免于败，附齐者不能庇，不附者何以伐为则，厉之师谓之谬举可也。
八月螽
书灾也
九月公至自防
无功而反饮至何辞
季姬归于鄫
成防之遇也，男女之防，必以媒妁，成之以礼，所以防滛也，非媒妁而遇于防，是鑚穴隙之类也，不书来逆，成于防矣，尚何逆！观此？则僖公闺门之治可知耳。
己卯晦震夷伯之庙
春秋书灾异多矣，不书时，则书地非有警于君，则为灾于民，今雷之震，物亦常事矣，何世不有！况九月，今之七月，雷声未收，不可谓灾；亦不可为异，则所书者以夷伯之庙，僣礼也。礼，天子七庙，诸侯五，大夫三，士二君，大夫士有庙亦常矣，在所不书也，夷伯，季氏之陪臣，公羊曰：季氏之孚是也，因震以书志其僣也，如桓宫，僖宫灾，亲尽当毁而不毁，亦因灾以志，非礼也，若以夷伯为鲁大夫，则亦常事尔春秋？何得书哉？或曰，季氏自季友始，今季友在友之贤，必不使其陪臣僣大夫之礼。噫！是乃所以志季友之罪也，闵公吉禘于庄公，季友不正，僖公用禘致夫人，季友不谏，友而知礼，孰不知礼？则陪臣之僭庙礼，是季友之罪也，夷伯何在？安用责哉？晦晦朔之晦，公谷以为防晦，非也，夷是氏，伯是字，公以为季氏家臣，孙曰：天子之命大夫刘曰：吾大夫因此以见士亦有庙，蘓从左氏，夷氏伯字，刘同此，孙曰夷諡。
冬宋人伐曹
所贵乎伯主者，以其能协比诸侯，同力一心，以尊王室，而从简书也，自齐桓之伯，至是三十年，诸侯无有擅相侵伐者，服于威也；今桓徳衰矣，宋人加兵于曹，虽不究所以加兵之故，而诸侯携贰，威不能制，其侵伐矣。
楚人败徐于娄林
八国之大夫救徐，而徐不免于败，则大夫果用命乎八国之君，畏楚而次于匡君，且畏之，尚何以责其臣，宜其逗挠不进，而任徐之，胜败存亡也，楚独败徐于娄林，则八国之师，不及敌矣，徒将出师，以示其救徐之名，楚兵未退，而公已至自防，君既按辔徐还，则大夫何苦赴敌而死也，则夫楚败徐者大夫之罪，而大夫不进者，诸侯之罪也。
十有一月壬戌晋侯及秦伯战于韩获晋侯
韩，晋大夫韩氏之邑也，则韩之役，秦伐晋矣，秦伐晋而及战者，在晋，晋不屈也，秦晋交兵之故，经无其文，传以为晋惠之立，秦缪纳之，惠公入而背秦，故秦有韩之战，观晋献杀世子申生，立奚齐，里克杀奚齐，及卓子，晋已无君及晋君立，乃杀里克则立者必自外入也，非自外入，则何以杀里克哉！传谓秦纳惠公，不为无考矣。然则晋惠之立，秦有力焉，倚秦而立，而秦伐之，非负秦无以致今日之师也，况负秦而见伐，曲在晋也，晋知其曲，一言而下之，则兵可不血刃而解，乃抗然不服，及秦伯战，兵败身获，非不幸矣，兵以气为主，气以直为主，辞曲则羣心沮而锐气挫矣，尚何战哉？然败其师，而且获其君，秦亦太甚矣，后与晋世为讐敌盖基乎？此圣人详志之，以着兵端也，然晋侯之所以致是之辱者，则有由矣，晋既无君，以长幼言之，则国在重耳，惠公恃秦之力排兄而得之，初以为荣，而不知反以为辱也，夫千乘之位，达者如鸿毛，茍不得已而后受，则天下归其义，故以义得天下，天下莫敢争，权在我也，以利得一国，则一日不自固，制于人也，惠公既以利得，复以利败，突未黔，而秦兵压境，累然就获，不胜其耻，则利果何恃哉？春秋书战而君获者，惟此而已，圣人内外皆爵，无隐讳之辞者，恶之深也。
十有六年春王正月戊申朔，陨石于宋五，是月，六鹢退飞，过宋都。
圣人书灾异，以警戒人君，非茍论物之大小数之先后也，说者皆求其末，以鬭新竒不究其本，非圣人之意也，陨石宋五六鹢退，飞过宋都，其异在石陨鹢退矣，五与六先后之辞，史之旧文，圣人无损益焉，石者，地之所有，非天之所有也，今自上而下为异大矣，鹢之飞常也，而退，何以飞退而能飞，亦异之甚矣！此天下未常有之，异为天下记之，所以警惧天下之君，非为宋也，宋亦以其为天下之异，而赴于诸侯，非宋欲移异于人也，特异显于宋，圣人亦因其实而着之，盖灾异有天下之灾异，有一国之灾异，螟，螽，蜚鸜鹆来，李，梅实是一国之灾异他国，未必有也，日食，星陨陨霜杀菽，梁山崩，沙鹿崩之类，是天下灾异，其灾异不为一国设也，而其应亦不以一国求之，今陨石退鹢，亦天下之异矣，故圣人不以宋加之曰：陨石于宋五，六鹢退飞，过宋都，着其地而不系其国，茍系于国，则必曰宋陨石五，宋有六鹢退飞，如宋大水，齐大灾矣，今以石鹢加其上，是为天下记异，特着其地之在宋而已，不曰宋则嫌于在鲁也，是月，黎淳以谓当作，是日文之误矣。此说为是，若曰：是月在一月之内，则举其日足以见之，何必不书日而更曰：是月也，盖一日有此二异，故申言，是日，以诧之，此非穿凿，或圣人之意也，孙以为不可，再举正月，刘曰：宋不告日，嫌与五石为一日，故分别之尔，石以不动为常而陨者，变也，鹢以顺飞为常而退者，逆也，物之变，常逆理如此。
二月壬申公子季友卒
大夫卒无书字者，季友书字，或者以贵之贤之非也，公之子称公子，公子之子称公孙，公孙之子，以王父字为氏，此季友之后，所以谓季氏而季氏之张本始于此，故于此卒以字书，不书字，无以着之，至其孙行父，行父之后，世以季孙为氏，至意如而有逐昭立定之专，则其源不可不着之于此也，然则庆父之字曰共仲，仲之后为仲孙氏，仲孙蔑其孙也，叔牙之后为叔孙氏得臣其孙也，而共仲叔牙不书独书，季氏何也？盖三家之专，无若季氏出，昭立定制，鲁之命者，季氏也，作三军，三分公室，而季氏独有其二，叔仲各得其一，则叔仲，盖附于季氏矣。着其酋首则叔仲，在所不必録也。
夏四月丙申鄫季姬卒
季姬卒，此鲁之幸也。而僖犹以为戚，则其初不制其出入，盖以爱之也，今观其卒而书之，则知其初之为爱矣，爱之欲其生，故其卒为之，治防而哀之，季姬不正之行，国人为之耻，而僖盖以为爱也，今日之死，国人以为幸而灭耻，而僖更以为大戚，僖之为人，吾所不晓矣，然纪叔姬以贤而书卒，宋共姬以正而书卒，而鄫季姬之不正，亦书卒，何也？盖圣人书不正，然后足以见正纪，宋二姬书卒，复书正也，鄫姬书，卒不书，不正也，正者不正，不得葬，盖不如是，无以别纪，宋二姬之贤也，故存不正，以见正春秋之法也。不然，内女之卒者多矣，何以不书？
秋七月甲子公孙兹卒
冬，十有二月，公防齐侯，宋公，陈侯、卫侯、郑伯、许男、邢侯，曹伯于淮。
归美于君者，一国之心，论功从主者，天下之义，淮之防服淮夷者，齐侯也，昧者不达天下之义，徒见鲁颂有淮夷，攸服之语，遂以服淮为僖公之功，彼颂其君者，国人之私也，岂以其侈艳归美之词，而遂废天下之公义哉？淮夷，即今之临淮是也，东邻鲁西逼，宋南接吴楚，与徐有疆，之交焉，前日徐为楚所败，齐救不及齐，惧，淮夷诱徐以为鲁，宋之患也，故为兵车之防合诸侯，以观兵于淮，淮惧而服焉，故不书侵伐，圣人书公防齐侯，某侯于淮，齐主是防也，则论服淮之功，当归其所主鲁，安得掠名乎？然泮宫之诗，实独言鲁而不及齐，且有献囚，献馘献功，卒获之事，而淮之防虽以兵车，实未尝战，则信乎国人之颂，皆词过乎实矣，盖不侈其事，无以颂其美，颂其美而归功于齐，非所以为颂也，故言僖公服，淮者，国人之私也，春秋必主之齐者，天下之公义也；岂可以国人之私而废天下之公义哉？且桓公又尝封卫矣，城楚丘是也，楚丘城于周之正月，实为得时，而诗人有定之方中之作，乃归美于卫，文公其事，与服淮夷之功，异用而同符，定之方中，直美卫无一语，及齐侯泮宫之颂，直美僖公，无一词及威公非国人，不知力之出于齐也，民欲美其君，而移美于齐，是讥其君也，何得为美？且颂乎？然服淮城卫之事，在春秋正天下之义，诗人狥国人之情，义不可废，情情不可废义，情义两存，而道行于间，是圣人修六经之意也。
右僖公尽十有六年
春秋经筌卷六
<经部,春秋类,春秋经筌>
钦定四库全书
春秋经筌卷七     宋 赵鹏飞 撰
僖公
十有七年春齐人徐人伐英氏
英氏楚与国徐人，将报娄林之役，而无以撼楚也，故齐为之伐英氏，英氏何与于楚？败徐者楚而英氏受兵报怨，盖已不直矣，齐能服楚，则英氏将为齐役如江，黄耳憾，在楚而不能制，乃日仇其与国，吾见齐侯威德，两衰霸业，止于是也。功烈如此，其卑见于斯矣。
夏灭项
项亦楚之属也，伐英氏，不克，而移兵灭项，项必弱于英氏也，大者畏之，彊者怯之小弱者，灭之，齐桓之德，大不能及楚，次不能制，英氏而区区之项，何足灭哉！俘其囚于荆，莽之中地，不足以益中国，赋不足以増囷仓而徒勤兵于逺是亦灭一国耳，圣人以为无足，襃贬故承上伐英氏之文，不再举，齐人也，说者以为鲁灭之，且向灭国，无有书灭者，取邿取鄟，皆灭也，讳灭以取书，何得于灭项，独不讳也。此承上之文与及江人，黄人伐陈之义，同伐陈间，一秋字灭项，间一夏字，说者以其不连属，遂移以为鲁，书，时书月记事之体，岂间一时遂以为两国之事哉？其为说亦固矣。
秋夫人姜氏防齐侯于卞
齐侯归自防，道由乎鲁夫人湏其至也，防之于卞，非礼也，于时公未至，而夫人出防妇人，既嫁从夫，公不在，而夫人出境防，齐侯僖公闺门之令可知也。此尤甚于阳谷之防，阳谷之防，公与俱行，今夫人独防之，则夫人盖亦専矣。父母存，归寜可也，防父于境上，得为礼乎？
九月公至自防
防淮而反饮，至于庙也，观诗人颂服淮之事，则公之至，盖亦矜其有功矣，有功而矜中，人之常情也，至而有功，虽矜犹予之不予之，无以见无功而至者之罪也。
冬十有二月乙亥齐侯小白卒
修内者，王修外者霸，何谓内根诸心之谓内，何谓外徇于物之谓外王霸之道均依仁，仗义也，均伐叛，讨逆也，均安中国，尊王室也，而王以王霸以霸，何哉？内外之异也。王者之治在正心，诚意，初以修身不期于齐家，而家正不期于治国，而国定不期于平天下，而天下安，非不期也，修于内而应于外，非有心以期之也，故仁本诸心，不期爱人，而人怀其仁义，本诸心，不期服人，而人服其义，叛者伐之，逆者讨之，非茍利其叛逆，而为已功也心于除患而已，中国未安，吾安之乱，防未攘吾攘之，非取安中国之効而必攘乱，冦之名也，心于济世而已，霸者则不然，有其迹而无其真，丰于外而慊于内，曰：吾不爱人，人且以我为不仁，姑爱之，吾不正已，人且以我为不义姑正之，叛者固于已，无损而逆者固于已无伤，然置而不问，则吾无伐叛，讨逆之功，中国未安，必有安之者，防乱未攘，必有攘之者，然使人安之，使人攘之，则名在人已安之而已，攘之则利在已，曷攘而安之乎？故凡王者之所修，皆在内也。霸者之所修，皆在外也。修内者，逸修外者劳，故王者之修，无勤怠而霸者之修有勤怠，修内者，本于心，遇机之来，则应之机，静则止，何勤何怠？修外者本诸物，物来无穷，而智力有限，运吾智而智日深，养吾力而力日赡，则物至能应之而无虞，吾之智，一昏而力一挫，则事至有所不能筹，物至有所不能支，日勤而无怠可也，一日少懈，则智力有穷矣，齐桓五霸之盛，其初防北杏，以求诸侯？诸侯未和伐宋，以为鄄之防伐郑而为幽之盟，诸侯无贰矣，而后伐戎伐徐，徐戎率服，则救郑，以示威于南伐山戎，以示威于北，定鲁之难，救邢之危，卫灭而齐封之，杞灭而齐城之内之诸侯，一德事齐，可以南征楚也，则防江黄以掎楚之，后取舒庸，以折楚之臂，然后兴，次陉之役，成召陵之功，则攘乱，冦之功成矣，外虽定而王室未寜，于是为首止之，防定世子之位以示诸侯，尊王之心，襄王践阼，又为之合，葵丘之防率诸侯以听于冢宰，兴旷世不行之大礼，以令天下，而王室定矣，内和诸侯，外攘彊楚，上定王室，桓公，盖以三王之功，不我过也，则怠心生，狄灭温，齐不问楚灭，黄齐不救，狄侵卫，齐不知，既而楚谍知其怠而易与也，于是深履东夏，而伐徐，桓公合八国诸侯于牡丘，顾望不进，乃命大夫救之，而徐卒底于败，虽伐厉伐英氏，桓公皆不亲也，卒之内宠如林，闺门无法，一身未瞑，六子为仇，敛不以礼葬，不以时一，桓公耳，而前日之桓公，非今日之桓公，何也？勤怠之殊也，勤怠之意，何从生修外而不修内也，盖修内者，逸内既一定，则事物之来，惟所应之修外者劳，一日不修，则事有所不济，而前功皆废矣。圣人治天下之道，不外于大学中庸大学中庸皆修内者也，修外者，圣人所不録，然于春秋，若予桓公者，权也。于春秋而不予，桓公则天下其胥为夷乎？孔子予之，而孟子鄙之，孔子予之权也，权以济时为重，孟子鄙之者，正也，正以垂万世之法，孔孟相济，后世可鉴焉。不相济，不足为孔，孟。
十有八年春王正月宋公曹伯卫人邾人伐齐
吾读春秋，窃不喜学者，以传溷经，茍平定心气，以经明经，若其不可通，不得已而后求之传，然必合经文，而无抵牾，则从之，不然，则无取也；吾读春秋至此间有不可考，而求传者，五隐二年，郑人伐卫，经无兵端庄，十七年，齐人执郑詹，僖四年，齐人执陈涛涂经无罪，端十五年，晋侯及秦伯战于韩经，有事端亦无兵，故今齐桓卒未葬，而宋及三国伐齐，则事端兵，故经皆无其文，黎淳以为宋襄欲霸，伐齐以立威，此固求其端，而不得姑为是说也，然宋襄方欲霸外裔，狄征小国可也，何遽伐防？以取不顺之名哉？必不然矣。诸侯继世嫡庶之分，长防之序，兄弟之别，此经所不能详，学者当质之史，左氏虽非史官，而其传闻者，盖亦史尔，其附防者固不可信，而嫡庶长，防兄弟之详，非左氏无以考，如曹羁出奔陈，赤归于曹一事，左氏不载其故，二传遂兴猖狂之说，则左氏于此，亦不可尽废也，特考其事，断以经文，而定其襃，贬可也，按经十七年冬十有二月，书齐侯小白卒，至今年秋八月而后书，葬非乱，不如是之缓也，其乱也，何故左氏曰：齐侯好内，多内内嬖，如夫人者六人，长卫姬生无亏，少卫姬，生惠公，郑姬，生孝公葛嬴，生昭公，密姬生懿公，宋华子，生公子雍。公与管仲属孝公于宋襄公寺人貂有于公，公许之，立无亏公卒，貂立无亏，宋襄伐齐，纳孝公杀无亏，以是观之，则宋襄者，齐之荀息也，知奉齐侯之遗言而不计其所纳者之正，不正也，立子以嫡，无嫡以长，齐之六子，均庶也，均，庶则无亏，长长当立矣，而托孝公于宋，何耶？母宠则子尊，桓公之私也，宋襄方有图霸之谋，而首从齐于邪，非义也，逐人之正而纳不正，故圣人不书纳，不与其纳，如防于袲伐郑，不书纳突也，然则冝贬矣何以书爵？盖致是之师者，桓公也，其实不啓于宋，故书爵以见兵自齐招非宋之罪，不书纳，所以见宋之不当纳也，襃贬自着矣。
夏，师救齐，五月戊寅，宋师及齐师战于甗，齐师败绩，狄救齐。
公义之在天下，无不同之，孔子曰：言忠信，行笃敬，虽蛮貊之邦行矣，言不忠信，行不笃敬，虽州里行乎哉！公义亦然，动而合乎义，则踈者亦从动而非义，则虽父子之亲，有所不允，而况于人乎齐立，无亏义也，宋纳孝公，非义也，师与狄救齐，以定无亏，宋及三国伐齐以纳孝公，二者曲直已判矣，然救无亏而无亏，杀纳孝公，而孝公立则安在？夫义也，盖义不在乎胜败之间，公义而败，其义固存也，不义而胜义，且安在哉？圣人不以胜败，为襃贬，而以公义定邪正，故内书救而狄，亦书救鲁则然尔，而狄何为者也？圣人不以其狄惟其公义而已，故不书伐，而书救救者善，则伐者不善矣，凡师以被伐为主，而甗之战，以宋为主，疾宋也，前日伐齐者四国，今日及战独书，宋师非三国不与也，以宋师独战而略三国，诛宋重矣，呜呼！一举而败人之兵，易人之君，既而齐之乱者四世，至顷公而后定，盖基于此战也，则宋虽胜，而罪无以逃我师，及狄虽败，而有余义矣，虽然，此岂独宋之罪哉？齐桓在位四十三年，南征北伐，九合羣后，霸业甚伟，而内不能定，一世子明，长防嫡庶之分，嗫嚅，其言模棱其手于羣嬖之间，不能割害存义，以先定社稷大计，乃垂死而托子于人，使长防先别储贰素定，则子吾子也，何頼乎人？今无亏长而托昭于宋，则是知昭不当立，而惧其不得立，使昭当立国，其国也，何以托为知其不正而托于人，是自招祸也，宋以同盟之故，而受其一言之托，能遂已乎？宋兵至则齐，宋为仇，而六子之死，生二国之胜败，在所不能免也，则夫无亏之杀，桓杀之，齐师之败，桓败之，齐四世之乱，桓乱之祸，皆自求特假手于宋尔，春秋之法，诛罪之根源，吾于此而知齐桓之罪，重于宋襄也。
秋八月丁亥葬齐桓公
冬邢人狄人伐卫
邢也，卫也，初皆狄之仇也，齐桓并迁而城之，避狄患也，今桓公目未瞑，而邢叛中国以从狄，且仇于卫，夫邢卫均患于狄，二国俱迁，则相援而抗狄可也，今乃叛已之援，而从讐又反兵以自伐其援，邢之为邢虞公之流也。故不数年而为卫所灭，非不幸矣，说者疑狄不当书人而书，人以为进之，又无可进之理，遂谓伐卫所以救齐，且宋人夏败齐师，无亏已死，孝公已立，桓公已葬，今冬伐卫，何与于齐？其不达理一，至于此耶？狄书人便文尔，如襄，五年戚之防书吴人，鄫人盖不可，曰：吴，鄫人也，故十四年，向之防复书吴而已，今日狄与邢伐卫，二十年，狄与齐盟，皆书人至二十一年，狄独伐卫，则复书狄而已，与吴人书人之义，同皆便文，尔无用凿说。
十有九年春王三月宋人执滕子婴齐
齐桓图霸先灭谭，谭子奔莒，圣人于齐书师以予之，而谭子不名，则若无罪，今宋襄图霸，而先执滕子，婴齐圣人于宋书人以责其専于滕子书，名以着其有罪，无罪而灭者，圣人许之，有罪而执者，圣人责之，如此则春秋之法，不可晓，然则圣人之意何以辨？盖庄公之世，天下未有兴霸之基，桓公创兴之于时，楚入蔡，视中国若无人，桓公起而灭谭，所以示威于楚也，创兴霸业，而不假以权，许以威则无以威诸侯，故圣人书师以许之，然谭子不名，无罪也，虽无罪，犹许其灭，以立威也，今宋襄嗣齐之霸，盖有其基矣，犹安靖小国，协比诸侯，则霸业复兴矣。乃执小国之君以肆其虐，何以霸为？故书人以罪其非霸，讨滕子书，名以见虽有罪，非所当执也，圣人用法，各适其宜矣，若是观之，则春秋岂可以例求乎？
夏六月宋公曹人邾人盟于曹南
君子有为善之心，圣人不沮也。与其进不保其徃也徃而善因其善而旌之徃而恶即其恶而诛之，无私也，齐桓有图霸之心，宋襄亦有图霸之心，均欲为善，圣人何以沮之？故北杏之防，诸侯皆人，齐独书爵曹南之盟，二国皆人宋独书，公其所以开为善之路，则同而异日之功罪圣人，安能保之哉？然不予之于始，无以责其终，独观其所以副圣人之责者何如尔？予桓公于始而终成，九合诸侯之功，予宋公于始而终为天下之辱，圣人亦即其功罪而诛赏之以示劝，惩于天下后世也，不然，今日之盟，圣人不予之，则他日之罪，何以致其贬哉？故予之所以责之也。
鄫子防盟于邾己酉邾人执鄫子用之
邾人防鄫子，说者疑之，一以为邾，一以为宋，以为邾擅用之，则后无宋伐邾之事，以为宋用之，则上无宋人使之之文，然鄫防盟实来防，宋不防邾也，如单伯防伐宋之类也，则鄫之后防，是得罪于宋，非得罪于邾也，鄫与邾无憾，邾何得戕之，使鄫将防宋邾执而用之，则宋必有以忿于邾，岂遂置而不问耶？则用鄫子者，宋公意也，然不书使之者，宋以意谕之，而用之之际，宋公不在也，故以邾用之为文，以地考之，鄫今之沂州，邾在兖之西，宋即今之应天曹，南介于邾，宋之间，自宋之曹，自曹之邾，自邾而后至，鄫则鄫之来防道，必出于邾矣，邾宋既为曹南之盟，则邾子东归，邾宋公南归宋，宋公无由复如邾也，则必谕，邾人以执鄫之意矣，邾子湏其至数，其后防之罪，执而用之，则用之，虽假手于邾实，宋公意也，苟非宋意，邾子，其敢尔哉！使非宋意，而邾擅用之，则宋必仗义以伐邾，何得无伐邾之事也，则夫用鄫子者，宋公审矣，然圣人不书，使之者，盖因其隐情，而恶自见焉，宋公固知用人者，天下之无道，无道而已自为之，则天下必有以议已，于是移其恶于邾，使若邾人自用之，则其罪不在宋也，圣人因其实而书之，以见隐情焉，或者遂移罪于邾，是投宋公之奸，而中其移，恶之计也。岂春狄哉？若夫不重伤，不禽二毛，不鼓不成列，皆天下之奸谋，欲以是而钓仁义之名也，茍观其外而不察其中，失罪人矣。
秋宋人围曹
齐为北杏之防，而宋叛齐，尝伐之，宋为曹南之盟而曹叛，宋亦围之，然齐伐宋，而宋服遂同鄄之防，宋围曹，而曹不屈，卒同鹿上之盟，何哉？宋之所以伐曹者，非其道也，前日曹南之盟，同盟者，邾曹而已，邾人归而用鄫子，天下之大无道也，而宋不问，曹小不顺，则兵环其垒，曹安得服乎？邾用鄫子，而宋不责，必宋使之也，已为不道，而移恶于同盟，曹茍从之，则亦将移恶于曹矣，曹之叛，厥有由哉！虽筑室反耕，有所不屈，围何足以屈之冝曹之卒不服也。
卫人伐邢
报伐卫也
冬防陈人蔡人楚人郑人盟于齐
呜呼！齐之防为桓公之辱大矣，桓公以四十年，图霸中国，而服楚于召陵，艰乎为力哉？今桓之葬，坟土未干，而诸侯召楚人以盟于其侧，诸侯则然尔，而孝公非桓之子乎？父攘之，以除中国之患，子盟之，以为天下之害，人之贤不肖父子之间，遂尔霄壤耶？吾知桓公在泉之灵盖不胜其愤也，自庄公之世，楚虽暴横，盖未尝至齐伐蔡，伐郑，至蔡郑而已，荆人来聘，败徐娄林至鲁徐而止，齐盖距楚数千里也，齐逼东海，楚临南海，今楚直盟于齐，则自齐以南数千里皆楚矣，呜呼！悲夫！观乎此而后知齐桓之霸，果有功于天下，孔子以为一匡天下，而叹其仁，非侈言也，今桓没未几而已，折而从于楚，君子于此，不能不思古也，然是盟也，非诸侯召之，则楚未必至此而为是者，陈；蔡，郑之罪也，三国近楚故，召而至焉，彼陈郑者亦尝蒙桓之庇乎？何忍遗桓之辱也，楚之横行中夏，实自齐之盟始，其后陈蔡首被其灭，郑无歳不受其兵，非不幸也，圣人于此，一举而人之无夷狄之辨，盖愤其为祸首而且贻，齐桓之辱也，此皆诸侯尔，说者以为微者，何益于盟哉？郑系楚下推楚而下之也，中国之微一至是乎！
梁亡
书曰：自作元命，又曰：自作孽，不可逭，则人之祸福，无不自己求之，今梁亡，必有灭之者矣，而圣人舍其灭国之罪，而以自亡，为文信乎？梁君之自作孽也，然其所以自作孽之故，三传异文，左氏以为好土功，何休以为峻刑罚，谷梁以为滛湎酒色，要之，三者均，自作孽名殊，而罪一也；呜呼观乎！此君子其可以不自修乎？郑弃其师，自弃也，齐殱于遂自殱也，梁亡，自亡也，若然者，皆非旧史之所能及，皆圣人因事考情，以立文也，如日月之明，因物赋影而无不象之，故曰非圣人不能修也。
二十年春新作南门
新者有故也。作者改作也，鲁人为长府，闵子骞曰：仍旧贯，如之何？何必改作，孔子以为言之中，故改作，非圣人之所欲也，然如太室屋坏，所当新而不新，以湏其坏，则有罪矣，则夫新者所当新而作者，不必改作，其讥在作而已，茍直书作南门，则嫌于初无而创之，故曰新作，而况南门法门也，讥僭尔僭，非自僖始，因新作而见焉，南门非一门，库门，天子臯门，雉门，天子应门，皆天子之礼，管仲屏塞门，孔子讥其僭，邦君新作南门，圣人讥其僭天子也，緜文王之诗也，其词曰：乃立臯门，臯门有伉，乃立应门，应门将将，文王为西伯，不敢用天子之礼，臯门应门，皆诸侯之制也，天子之宫门，则加以库，雉鲁僭天子之制，则今作南门，乃库门，雉门，尔定三年，新作雉门，盖亦仍其旧而新之，因其新作以书僭，所以示制也。
夏郜子来朝
郜之灭久矣，隐十年，公败宋师取郜取防，即其地也，桓三年，又取郜大鼎于宋，则郜为宋灭，其地入鲁，而分器亦在鲁矣，安得郜子哉？今而来朝，必鲁别封之以为附庸也，其地近单州，在鲁，宋之两间，其先盖文王之子所封，与鲁同姓，则宋灭之，而鲁封之审矣，公羊以为失地之君，春秋至此八十三年，失地之君，犹在乎其说疎矣。
五月乙巳西宫灾
祭义大昕之朝，君皮弁素积，卜三宫之夫人，世妇之吉者，使入蚕于蚕室，则诸侯盖有三宫之制也，诸侯三归，夫人居中宫，左媵居西右媵，居东则西宫，左媵之居也，谷梁以为闵宫疎矣，宫必以諡，如宫，僖宫之类耳，若闵宫安得曰西宫哉？盖谷梁不考，三宫之制也，然则何以书？记灾也。
郑人入滑【左滑人叛郑而服于卫】
庄，十六年，幽之盟，滑伯与之则滑，盖与郑同盟者，自后不与防盟，盖滑为晋与国服役于晋尔，齐桓之霸诸侯，不敢擅侵伐，今中国无霸，郑陵小国而以兵入之计，滑必近于郑，其地在今之河南缑氏，其后十有三年，秦人入滑，遂为秦所灭。
秋齐人狄人盟于邢
初，邢有狄患，桓公却狄而城邢，今邢不支，折而从狄，盖若不得已也，而孝公桓之子，其庸懦固不足以庇邢，而制狄姑，斩然自立，无与邢之喜戚可也，今乃下从之，而参盟于邢，使其念威之尝疾于已也，匕首窃发，于牲坛之间，孝公其殆哉！则邢之盟无益于庇邢，且自投不测，吾为之惧矣，前日盟楚今日盟，狄楚与狄，皆父子之仇，而屈已从之，屈于诸侯，犹可也，屈于狄楚，则事仇矣，惜夫！桓公贤而后嗣之，不令也如此，奈何？
冬楚人伐随
楚自败徐之后，至是五载，虽齐桓既没，中国无霸主，而楚未尝以兵加中国者，盖欲以盟防求诸侯也，前日齐之盟，诸侯未一，而宋襄亦有图霸之心，于是楚成知诸侯不可以诱而致也；故伐随，随虽近楚，然汉东之大国，非江黄之伍，必恃其强大，而不事楚，楚伐之，所以惩不服，以威诸侯也，故明年遂从鹿上之盟，宋齐实先楚，盖不平焉，是以秋为盂之防，则执宋公以伐宋，观乎此，则伐随之役，在诸侯不在随也，特假随以恐诸侯耳。
二十有一年春狄侵卫
狄侵卫，为邢也，十八年，邢狄伐卫，十九年，卫人伐邢，邢盖弱于卫尔，既结怨于卫，非借援于人，无以敌之，去年齐人，狄人盟于邢，求援于齐，狄也，齐知其不义而莫从，而狄实与卫为世仇，故为邢侵卫，夫邢卫同姓也，不能以小事大，而交为仇敌，然其兵端实启于邢，使邢敌于卫，犹曰：兄弟交恶，尔今外诱狄以侵卫，是外与盗贼为亲，而内与兄弟为仇，卒为卫所灭，非不幸也，或者知责卫灭同姓，而不知邢，有以自取也。
宋人齐人楚人盟于鹿上
呜呼愚哉！宋襄之图霸也，齐桓之兴，协比诸侯，辑寜东夏，垂二十年，内外无患，小大一德而后敢问，包茅之贡于楚，故能一举而屈之，今襄以孑然之宋，外无蚍蜉蚁子之援，执滕子虐，鄫君贾怨于曹，结憾于鲁，诸侯无小大皆哆，然外之独齐，孝以其纳已之故，不得已而从焉，然前冬盖亦同，楚人之盟矣，保其无二心于宋哉？乃一旦防楚人于鹿上之盟，欲以只牲尺书服，虎狼之楚，吾于是知其大愚而不移，蹈死地而不恐者也，夫天下所頼乎？霸者，以其能内抚外攘，故诸侯恃以安靖而服从强暴，有所畏忌，而不敢陵犯，今宋襄结仇于四邻国人且不顺，而况于诸侯乎？乃召楚人于境内以盟之，夫鹿上宋地也，引虎入闺闼，妇人孺子为之战，恐而襄公更以为安，非愚固如是乎？幸脱抟噬，其亦幸矣，而秋又防之，虎口，安能屡逃哉？宜其见执也。
夏大旱
雩而得雨书雩，雩而不得雨书，旱经书大旱者二，记灾之甚也！记灾所以忧民。
秋，宋公，楚子，陈侯、蔡侯、郑伯，许男、曹伯防于盂，执宋公以伐宋。
宋襄之庸，诸侯不与，结怨贾憎，四邻疾之，盂之防盖措之积薪之上，而火其下，襄不自警，摄衣而登之，不恐也，呜呼危哉！夫宋所恃者有恩于齐而已前日鹿上之盟，幸脱虎口者，以齐在也，今齐惧楚而不至陈，蔡，郑、许，皆楚之党，而曹又宋之雠也，既坐，积薪之上，四邻一爇，吾尚何逃见执？固无疑矣。然宋公不道，实中国也。楚子虽强，盖荆蛮也，诸侯疾宋固尔，从而执中国之君，其可乎？今执宋公者，楚子也，而圣人以诸侯共执为文实，诸侯执之，而借手于楚矣，齐襄公无礼义而求大功，不修德而求诸侯，诗人刺之日无田甫，田维莠骄，骄言不务耘其田，而徒望秋获也，今宋襄又万万于齐，襄之下者矣，岂但无礼义而不修德哉！直愚而已，虽然，彼其身投虎口，身辱国危，抑亦甚矣！君子矜其愚可也；尚何讥？故齐襄是刺而宋襄无诗，盖国人矜其愚乎？圣人于执宋公不书，楚子诛诸侯也，书执书伐，甚之也。
冬公伐邾
邾自元年从柽之防僖公恶其不附，已而从齐也，故败邾师于偃盖邾，实鲁之附庸，其先仪父未命服役于鲁，至齐桓之霸，请王命以爵之为子，故偃然以五等自居，从霸主防盟而不附于鲁，故柽之防归，未及国，而公败其师，其后终齐桓之世，不敢从，齐防盟者，惩于偃之败也，桓公既没，宋纳孝公，僖救齐，不克，盖雠于宋也，邾子，于是首从，宋为曹南之盟，宋方图霸胁，宋以抗鲁，今宋为楚所伐，不暇庇邾矣，故公伐邾，责其不附于鲁也，其事张本甚明，左氏求其说而不得，因设灭须句之事，辞费而义寡，学者无取焉。
楚人使宜申来献防
盂之防，鲁侯不从，楚盖憾于鲁，既而执宋公以伐宋，使冝申来献防威，鲁也，古者诸侯献戎防于王，王以警四方，今荆蛮仇中国，反以诸侯之防警，诸侯衰乱甚矣，故圣人于楚前书爵，而此书人夺其强也，书防不书，宋不予楚之防宋也然献防于鲁，鲁亦恐矣故十二月遂从薄之盟，然恐而从犹愈乎无故而从之者矣。
十有二月癸丑公防诸侯盟于薄释宋公
执宋公，楚子也，春秋以诸侯共执之，释宋公，亦楚子也，春秋以诸侯共释之，虽执之，释之，诸侯莫不与其谋，而实制于楚也，圣人不书，楚执而楚释之，所以见诸侯，非楚人可得执而释之也，书诸侯，亦所以病诸侯矣，恶其从荆楚而执中国也，然则执之为诸侯之罪也，释之为诸侯之功欤？曰：功在鲁，不在诸侯也，罪在诸侯，不在鲁也，鲁何以为功乎？盖楚之执宋公，所以求诸侯也，前日防于盂鲁不至，鲁不至，鲁之义可见尔，楚虽憾之，其实要其至，所以来诸侯也，故使宜申来献，防以威我鲁，恐而后从之，使鲁不从，楚未必释宋公也，何则？彼豺狼之性，执宋公，而诸侯不服，则将逞其虐焉，今宋公未释而鲁至，故楚喜而释之，则释宋公者，本于公之徃防也，虽释之，执之，公无以制楚，而其实则因公之来而释之，故曰：功在鲁也，前日执之，而公不与，今日释之，而公在焉，虽公之徃也，不为释宋公而徃而宋公之释，实因公之来而释之，则公为有功于宋矣，凡诸侯执而反书，归而宋公书，释不书，归盖归者，若自归，归在我也，释者在彼，释之制在人也，若曰诸侯不防则宋公不得释也，此所以重楚之恶，亦以病宋公也，投其机而不能自脱，待人而后脱也。
二十有二年春公伐邾取须句
湏句邾邑也，左氏以为国曰：邾灭须句，公伐取之，反其君，若是，则鲁之羙事春秋当书，邾灭须句，须句子来奔，公伐邾，归须句子于须句如归，邾子益之文，然后为显，今直书，公伐邾，取须句，如莒人伐，取牟娄之类尔，安可以须句为国，今既取之，则灭矣，至文七年，安得公又伐邾，取须句也；则知须句邾邑，今取以责邾之，不服其服，则又反之，至文公之世，又伐而取之也。公以邾之役于宋胁，宋以抗鲁，故前年伐之，今又伐以取其邑，必其服也无庸，以邑为国，自立异说，而尚口乃穷也。
夏宋公卫侯许男滕子伐郑
郑人从楚，力不支也，宋伐郑，以责其从楚，郑则弱矣，宋方脱于累囚之末，宋何彊哉？已不能抗楚而甘，就执辱，何以责郑之弱而附楚也，夫郑人者，亦岂乐侏而恶礼义之邦哉？势弱矣！中国盛从中国，楚盛则从楚，前日齐桓之霸，中国有足恃者，则郑虽数被楚兵，而不叛也，今郑依宋而不叛，宋能抗楚而安，郑乎不能也，不能而责服于郑，吾见宋襄之不自量矣，曷自守其国，而无为楚所伐，郑之叛服，非宋所宜问也。
秋八月丁未及邾人战于升陉
升陉，鲁地也，邾伐我也，公二年之间，再伐邾，一取其地亦酷矣，宜邾之，必有以报，鲁也，然邾以蕞尔之邦，再受鲁兵而不屈，且称兵以渉鲁地，则其心盖有所不恝然者矣，鲁之所以责邾者，以其已之附庸，而不朝不贡，且外附于宋也，而鲁天子之臣，亦何有一介如周尺帛，登于王府哉？而楚周之叛国也，鲁实从之则无怪，夫附庸而不服，且外比于宋也，治人不治，反其敬必已有所不敬，而后得人之不服，僖公鲁之贤君，亦当有以念此也，彼区区之邾，何足服哉？治吾之所不敬者，邾当自来，今邾以偏师犯鲁境，而鲁不免于败，盖我曲而敌直也，内战不书败，书战即败矣，盖为内讳也。内以讳为，贬内不书，公亦为内讳也。不书败，不书，公其贬可知，故云内以讳为贬。
冬，十有一月己巳朔，宋公及楚人战于，宋师败绩，楚人伐宋，以报伐郑之师也，宋不自量，杖尺八马，棰以触虎之怒，固不能损虎一毛而遭其噬啮，无足诧者，彼方脱衅鼓之余而归，不能责躬自咎，内辑其国，外和四邻，修德养威，待时而动，乃以区区三小国之师以伐郑，郑不可得，而楚肆其暴，一战奔北，几至于亡，此谁之咎哉？宋自取也，败则俄顷，而尚以不重伤，不禽二毛，不鼓不成列，以要义兵之名，此吾又哂其甚愚也，夫兵动必以义，战必以谋，虽汤，武之师，不免乎此，以至仁伐不仁，以义伐不义，此天下之义也。若夫临战则非谋有所不能济，且我以义自持，曰：不正，无动可也。敌人者亦肯如吾之不动，以守正乎？彼以谋至，而我以正待之，是坐而待缚也。武王伐纣之师，可谓义矣，而太公问荅之书，是为六韬，其间隂谋竒计变若，神而谓武王之师为不义，可乎？夫义不义在，未战之前，平日为不义而临阵决战，乃曰：吾必义，义岂在坐，作进退间哉！在易之师，彖曰：师，众也贞，正也，刚中而应，行险而顺，以此毒天下，而民从之，吉所谓中正而顺义也，以义动，则虽毒天下而民从之，岂恤夫重伤而禽二毛耶？牧野之师，至于血流漂杵，是武王之战，不如宋襄公之义以襄公，加武王之上，后世其允乎？彼不自量而招楚兵力盖不支，知不免于败矣。无以借口，乃假区区妇人之仁，以要大义之名，而公羊遂以为文王之战，呜呼，今有人焉，平日为盗，及其败也，引颈就戮，曰：吾义士也，君子遂以为比干之徒欤？若公羊者，可谓与人而不酌，其轻重者也，文王亦尝执滕君，用鄫子投虎口，脱累囚乎？吾不咎，其与宋襄之过而窃愤，其待文王之薄也。
二十有三年春齐侯伐宋围缗【皆罪孝公】
呜呼！齐孝斯举，可谓以怨报德，尔孝公之得齐，宋故也。甗之战，宋襄为之败齐师，杀无亏拒鲁，却狄以纳之，其德大矣，宋为曹南之盟，以求诸侯？齐宜从而不从，乃防楚子于齐，以移其诸侯及盂之防，宋襄之投不测，而齐不救，既而与释宋公者，鲁也，齐不在焉，今宋不幸为楚所败，奔北之余国，几不国而齐孝，利其危而伐之，且围其邑。噫！人之非人，一至此哉！蛇雀无知，犹将报德，人固如是耶？此乃君子所不齿，而圣人书爵，所以愧之也。伐国而围邑甚矣，书伐并书，围重其罪也，惟新城之围，则有其故，不在此例。
夏五月庚寅宋公兹父卒
吾尝论齐桓之霸，以谓修外而不修内故，不免于怠，若宋襄者，所谓内外两不修而至于亡者也。徒见齐桓以区区诸侯而霸天下，而不知其所以霸天下者何？修而至此也，彼其受齐桓将死之托，而纳孝公，遂以为霸，统一旦在已，故伐齐之师，未反而执滕子婴齐，此何名哉？既执滕子，则遽为曹南之盟，以谓诸侯无敢不从者矣，既而来盟者，惟二小国，鄫子既期，又后防焉，于是怒而用鄫子既为不道，曹故叛之，乃罄兵以围曹，滕；怨，鄫亡曹叛，邾去则宋之为宋，惸然而已，而陈；蔡，又召楚人而盟于齐，则东诸侯，一举从楚矣，乃防楚人，为鹿上之盟，以求诸侯？夫诸侯岂可求于楚哉？楚得诸侯，肯挈以遗宋乎？此天下之谬举也。秋，复为盂之防，诸侯皆在楚，疑诸侯谓天下有二霸，而不尽归已也，故即防而执之于薄之防，脱囚以归，宜其自咎，而修已睦邻，养威植德，外怀诸侯而徐图大举也，复不自量，伐郑，以触楚之怒，以招楚兵，一败涂地，身伤兵丧，鬰鬰而死，此岂诸侯叛之，楚人疾之也哉？其所以图霸者，非其道也，内不修德，外不修政，国人不允，诸侯皆贰，乃以木偶之身，直防不测，彼盖以为齐桓霸业已授在已诸侯莫已违也，呜呼愚哉！霸统岂可以空言受诸侯，岂可以虚名召之也，必吾有以修而致之矣，齐桓图国三十年而霸业始成，宋襄欲以顷刻霸天下，非愚不如是之疎，且谬也。宋襄在所不责吾痛，天下不幸而重罹左袵之患。噫！微晋文，天下其谓何吾于此？又恨晋文兴之晚也！襄不书葬，诸侯从楚，不防尔无他义。
秋楚人伐陈
陈穆之为人，吾所不识也，前日齐之盟，楚行天下半，以至于齐，陈召之也，既而楚侵犯中国，皆陈启其衅，盂之防楚执宋公，陈实与其谋，则宋之败，皆陈为之，今宋襄死矣，陈乃叛楚，吾不知叛楚，将谁依也？依齐与，则齐孝之庸，与宋襄何异？初以宋襄为不足依而欲他图之，今乃欲奉齐孝以抗楚，是舍木偶而从土偶也，其受楚兵，何足怪哉？
冬十有一月杞子卒
二十有四年春王正月
夏狄伐郑
秋七月
冬天王出居于郑
天王出居于郑，志出入之实尔，三传凿为异论曰：天子无出，且出入人之常，岂天子独能入，不能出耶？又曰：王者无外，故不言出，出失天下也，夫一视同仁，王者之心，此所谓无外也。岂谓王者一出而遂有外乎？一举足而出，天下遂非其天下乎？书曰：王出郊，天乃雨，反风，禾则尽起，成王一出，遂有外耶？康王之诰曰：王出在应门之内，太保率诸侯入应门左，康王一出，亦遂失天下耶？易曰王用出征，以正邦也，若曰有外则天下有警，王不可出征也，夫圣人书，出居于郑志，天王出而天下无勤王者矣，非谓王不可出而出也，凿为异说，聋瞽后学，曲礼遂有天子，不言出之文，其文盖生于三传，汉儒杂取春秋三之说，以立文耳。非春秋三传之前，先有是言也，不可以此反证，春秋学者不以易书，圣人之言求之，乃以汉儒之说为证，非所谓达者也，且春秋书天王在外者三，此年天王出居于郑，昭二十二年，刘子，单子以王猛居于皇二十三年，天王居于狄泉，王猛敬王，不书出，而独襄王书，出此三传所以疑而凿为无出之论也，盖景王崩，嫡庶未定，诸王子争立，王猛立于皇未得入，成周也，国人杀猛将，立子朝，敬王立于狄泉，亦未得入，成周也，是二王者，皆即其地而立，非自内立而出，居于外也，其实非出安可言？出今襄王，自僖九年立，至是十六年，尔叔带逼王，而王出居于郑，实自内出，岂可不书？出斯二者，文各适其事，非故书出以外，襄王不书出，以内王猛敬王也，不考其事，以察圣人之言，妄于异同之间，凿为无实之论，诸儒惑之而不考正，因谓圣人书出，所以贬襄王，噫，襄王之出，岂得已哉？圣人尚忍贬之乎？自古有兄弟之难者二，舜有象之患，周公有管，蔡之患，舜于象则封之，周公于管，蔡，则诛之，皆不得已也，周公上无母氏之爱，而下有宗社之危，故寜诛之，以存宗社，舜以顽父，嚚母之所爱，诛之则伤孝心，故封之以慰父母之灵，今叔带者，惠王陈妫之所爱也，杀父母之所爱，则与郑庄公何异？故寜避之而出，居于郑文，武之神灵未泯，天下必有勤王者，若不得已而逊于叔带，是亦文武之子孙耳，吾何慊乎哉？此襄王之心也，上以存孝下，以存悌孝悌，王者之至德，尚以此贬襄王可乎？贬襄王则叛道害，敎不可以训，然启诸儒叛，道害敎之，论者自三传，天子无出之论始，故吾援书易圣人之言而正之，无出之论，不足正也，所不可不正者，贬襄王则害敎也，故愚乐正之。
晋侯夷吾卒
二十有五年春王正月丙午，卫侯燬灭邢，夏四月癸酉，卫侯燬卒。
卫侯燬灭邢，说者皆以为灭同姓名，愚独以为后世传授之误，盖下有卫侯燬卒之文，以类误耳，春秋书灭同姓者有矣，而未尝名虞，灭下阳，楚灭夔，皆同姓也，何以不名？楚子防诱蔡侯杀之，此非同姓也，何以反名之，则诸侯书名，自有襃贬，非谓灭同姓也，且书灭其恶，自着而同姓，非同姓，后世自辨，不在书名，而后知其灭，同姓也，此传授之误，而后世防之曲礼，遂曰：诸侯失地名，灭同姓名，吾尝考小戴礼记多汉儒杂说，非皆圣人之言也，如中庸表记缁衣，大学之类，多汉儒之言耳，其书与六经并立，学者所不敢议，虽知其非而莫正者，畏圣人也，然其间与六经抵牾者，不辨则害道，愚岂敢昌言辨之哉？姑质其与春秋？违者以警后学，无惑其言以乱春秋之防记非圣人躬修，修于汉儒也，则其书出于春秋三传之后，盖有援春秋三传而立文者，愚请条之，王制曰：东夷北狄，西戎南蛮，虽大曰子，彼见吴楚之强，春秋皆书，子尔而北燕，亦在北狄，秦本西戎，何以书？伯此附春秋以立文而不合者一也，曲礼曰：诸侯失地名，彼见谷伯绥来朝，邓侯吾离来朝，传曰：失地之君也，而郕伯来奔，郜子来朝，传亦曰，失地之君，何以不名？此附三传以立文，而不合者二也；又曰：天子不言出，彼见天王，居于狄泉，不书出，而天王出居于郑，何以书？出此附春秋以立文而不合者三也。又曰：诸侯不生名，彼见蔡侯考父郑伯寤生之类，此卒而称名，而卫侯朔，郑伯突何以未死？而书名耶？此附春秋而不合者，四也；又曰：诸侯未及期，相见曰遇，彼见传，释书遇之，说曰：遇者不期也，而公防卫侯于桃丘，弗遇亦可谓未及期乎？又曰：相见于郤，地曰防，彼见春秋之防无常地，因曰：郤地而防于齐于宋，亦郤地乎？况春秋防遇非治世之礼，非周礼所谓因朝而防遇者也，特侯度不谨，时出以谋其私而已，岂可以春秋诸侯防遇为法哉？此附春秋以立文而不合者，五也；其他不能殚举，姑陈其一二，以见戴氏之说不可以证春秋者如此，今卫燬灭邢，乃文之误者，而曲礼亦举以为典训，此又误之大者也，且卫之灭邢固甚矣，而邢之灭，实有以自致之，且邢卫均有狄患，均受齐桓之德，迁而城之，二国既安，则比以抗狄可也，而邢乃叛卫从，狄又胁狄以伐卫，卫抗狄，犹惧不支，邢狄合而攻卫，卫盖危矣，卫固无以制狄故灭邢，所以夺狄之援，纾国之病也。初，邢从狄伐卫是虞，从晋灭虢之计，尔虢灭则虞，从之，卫侯盖有鉴于虞也？曰：吾不早灭邢，则卫为邢狄所灭，卫灭则邢亦从之，故寜先灭邢以絶狄谋而卫获存也，虽然，谋则善矣，其如灭国之罪何？圣人自十八年以至于今，书邢卫之事甚详，所以着邢，不当附狄伐卫，卫亦岂宜从而遂灭之哉！二者均有罪也，若曰灭同姓，而着其名，则是春秋用法不原情，而徒以同姓为轻重矣，故曰书名以灭文之误也。
宋荡伯姬来逆妇
诸侯嫁女于大夫，以大夫同姓为主，今公自主之，是尊屈乎卑也，娶妻必亲迎之，而伯姬为子逆妇，是上役乎下也。公以爱其女而自主，伯姬以爱其子而逆之，爱与礼孰重乎？以爱夺礼而尊卑，上下之分，乱非所以爱之也。
宋杀其大夫
称国以杀而不名，杀无罪也，宋为楚所败，宋襄自取之，安可以责其臣，今襄公死，成公立而晋文，即位三年，尔文公图霸，宋将托于晋，乃归罪于其臣以灭先君之耻，故杀其大夫，大夫何罪哉！故以杀无罪书也，余义同庄二十六年，曹杀其大夫。
秋楚人围陈纳顿子于顿
楚纳顿子，陈之罪也，顿迫于陈，胁其君而出之，使楚得以借口，仗义以纳诸侯，夫所贵乎中国者以其仁义之足恃，秉仁服义，则外裔有所畏忌，而不敢侵暴，今陈不仁不义，陵顿子之小而迫逐之，楚人贪惏反，假仁仗义而纳之，此谁致之也？故愚以陈之罪重于楚，圣人于顿子书，纳予其纳也，予楚所以责陈不书，遂一事尔围陈，所以纳顿子也。
葬卫文公
冬十有二月癸亥公防卫子莒庆盟于洮
莒自获挐之后，未尝通于鲁，其怨亦可谓深矣，卫成继立斩，然在衰绖之中，为防于洮，以平之，其为心盖有比，小事大之义，周礼有调，人调和万民，合方氏除其怨恶，同其好，喜则平怨于人者，亦圣人之所许也，然平莒而莒子不至，以庆如防，何益于平？盖平之意，出于卫莒，盖疑鲁之不肯平也，故以大夫听命焉，则夫洮之盟平未成也，明年，向之防而后成矣。
二十有六年春王正月己未，公防莒子卫，寗速盟于向，洮之盟，卫成在防而莒，以大夫向之盟，卫以大夫，而莒子在防，何哉？愚于此见莒，卫之君臣进退谨重，而有礼也；初，洮之防卫意也，卫平，莒鲁而已，不亲之，何以必信于人，故虽离苫块之次，不得不躬行也，莒之于鲁，其怨旧矣，今一旦复通于鲁安，测鲁之心哉？茍以身饵鲁，鲁有衷甲之变，其又何逃哉？故先以大夫听命，而测鲁之情也，今向之盟，莒意也。莒知鲁肯平乎已？前日洮之盟，盖已信矣，今将与鲁为防而已，不躬行，非所以为平故，莒子必亲之，而卫之平二国，二国既从，则斯盟之信，在莒鲁矣，卫侯何与哉？故以大夫与歃，以质信而已，是二者皆适于情，而当于礼，故圣人两无贬辞，卫成在丧则书曰：子不夺其孝也，莒子来，防则举其爵，与其平憾也，外虽盟大夫，内不没，公不以为抗也，其与之之意，盖已白矣。
齐人侵我西鄙公追齐师至酅弗及
齐之于鲁，固有怨矣，甗之战，孝公将入，而鲁救无亏，虽救之不防，而于孝公为慊也，然齐之防固已释然矣，鲁与齐为甥舅之邦，既为齐之盟，则鲁无虑齐之心，孝公因其不虞，而潜师略其西鄙，则孝公之为人，盖已险矣，故书人以见其恶，齐侵我疆，鲁固不可不问。然公追齐师，驱而出境可也，否则整兵伐之，以问其罪，乃因追以及于酅，酅，齐之附庸，纪季之邑也，师及于酅，酅无伤乎？憾齐而伤酅，酅何负于鲁也，曰：弗及而后返也，然则侵非义师，追非义师戕民而已矣。
夏齐人伐我北鄙
呜呼！齐孝于此，不义甚矣，前日酅之役，齐首兵也，首兵侵鲁，而憾鲁报怨，可乎？况酅之役，追兵而已，初未报齐也，今又兴北鄙之伐，何耶？虽然，义非孝公之所知也，宋有纳己之恩，孝公利其危而伐之，何有于鲁？然不责其义，无以伸王法，故圣人举而人之亦知孝公之不足以为人矣。
卫人伐齐
鲁故也。前日鲁莒有怨，卫成离苫块之次，以平之，何其义也？今齐，鲁有怨，卫助鲁而伐之，何其忿也？前日为义，而今日助忿两盟之功，一旦弃之，吾用是知忿之败德也，圣人于洮之盟书，子而伐齐，书人无私焉，因其功罪黜陟而已。
公子遂如楚乞师
楚自齐之盟，陈；蔡，召之，既而盂之防之战，陵虐中夏，实陈蔡之罪，然而兵交于宋，未尝及齐也，今鲁憾齐之侵伐，而乞师于楚，是召外兵，横行中国，其罪可胜诛乎？虽齐之伐我，固不义矣，以鲁之众，仗义而报之，何患不克？乃召兵于楚而示弱于逺夷开其轻，东夏之心，以为天下患谓之智，可不可也。虽克齐得谷，何益于鲁？而实害中国也，且诸侯大国三军，次国二军，小国一军，其地有广狭，故军有众寡，亦各足以守其国，而御敌制胜，使鲁侯平日教之，何患不能战，一旦有警，遂乞师于人，则僖公之为国可知也。然乞师于四邻，犹中国而遂乞师于楚，可乎？经书乞师者五，均为不能国，而僖公之罪尤重矣。
秋楚人灭夔以夔子归
夔，楚之同姓也，楚虐其小而灭之，凡灭国，以其君归，皆名而夔子，不名无罪也，与谭子奔莒，不名者同，楚灭夔为同姓而不名，楚子用是知卫侯燬灭，邢为误文也，审矣。
冬楚人伐宋围缗
公子遂如楚，乞师夔为楚灭宋，被楚围而齐怨，固未报也，呜呼！一举动之缪，贻祸天下，其罪可胜诛乎？宋自襄公为楚执辱，既而复败于，几至于亡，成公即位，伤痛未瘳，而复有缗之围，四邻亦可为动心矣，而诸侯惟楚是从，坐视宋之病而不药也，而僖公又投其毒而瞑，之嗟夫！初命公子遂之行，亦岂知其害之，至是耶？因知兵，祸不可启，而中国不可示弱也，以此垂戒，后世犹有借兵，囘纥而求援，吐蕃者，呜呼害哉！则夔之灭宋之围，吾知圣人责鲁为重矣。
公以楚师伐齐取谷公至自伐齐
君子所恃以安，靖国家者有诸内，不求诸外，有诸？内则本不揺而外无忧，不求诸外，则权在已而外有所忌，今鲁将报齐而兵不足以制齐，是无诸内也，其本既揺，则四邻睥睨，知鲁之内虚无足恃者矣。乃区区乞师于楚，是求诸外也，求诸外，则权在人，求而不得，则楚已测知吾之虚而招防攘求而得之，则受楚之恩，惟楚所欲，挈国而听楚矣，则僖公于鲁，尚何以为国乎？今以楚师伐齐而取谷，是受赐于楚而结怨于齐也，楚有责偿之心，齐有报怨之志，僖公伐齐，而反其遂安枕乎？幸而齐孝即世，晋文服楚而鲁免，齐之兵无楚之责，是宗庙社稷之幸，不然，方皇皇然，虞齐屑屑然奉，楚无日而少暇矣，春秋书以者三，宋以齐伐郑，以诸侯伐诸侯也，蔡以吴伐楚，使其类相残贼也，今鲁以楚伐齐，不几于引防自戕乎？以情较之，则鲁之罪重于宋蔡，均以师矣，而启戎召祸其罪，岂宋蔡之比哉？况伐而取邑也，不义而反，犹以为功，而告至策勲焉，僖盖不知其功之在前而罪居其后也，悲夫！
二十有七年春杞子来朝
义同桓二年滕子来朝
夏六月庚寅齐侯昭卒
秋八月乙未葬齐孝公
乙巳公子遂帅师入杞
杞蕞尔小邦，既朝而且伐之，若其不朝，则尚何以自存？耶鲁怯于齐而虐于杞，怯者吾乞师，以必取其邑微者，吾以偏师直入其郛，鲁之为鲁，抑可见矣。数年之间，内不自修，而结憾四邻，僖公自公子友卒而用公子遂善恶判矣，不有君子，果能国乎？
冬楚人陈侯蔡侯郑伯许男围宋
楚之陵虐于宋，亦已甚矣，宋成以父之雠，义不屈于楚，亦可谓贤子者欤？于时晋文兴霸，盖已四年，宋亦有足恃者，而楚虐宋不已，楚则然尔，而诸侯之不知变，一至此哉！有晋可从而不从，反比楚，以戕中国，其罪盖重于楚子，故人楚子而爵诸侯，亦宜知愧乎！噫！楚之暴，至是极矣，执宋于盂，败宋于伐陈，围陈而陈，屈围缗取谷，又将以屈齐宋也，齐、宋、屈，则天下入于楚矣，今围宋之兵不解，宋其殆哉！晋文于此，不得不兴也，或者疑晋文兴霸之暴，盖不速则无及于天下之患，而诸侯皆楚矣，故明年败楚于城濮，岂独宋赖之，天下赖之也。
十有二月甲戌公防诸侯盟于宋
宋之盟，僖公之真情露矣，前日盂之防执宋公，公不与执薄之盟，释宋公。公与释之，公岂能制楚哉？适因公之来，楚适释之，尔僖公于此，遂以为己功，曰：吾不防则宋公不释也，今围宋之役，公不在盟，宋之防而公与之，此则有以见公之情矣。以为我与围宋，则天下以我从荆蛮而围中国，既不从矣，则惧楚之怒而移兵于鲁，故若后期而与盟焉，内以息从楚之谤，外以弭楚人之怒，其薄与宋之盟，与戌，卫刺子买，皆是谋也。噫！谋则深矣，曷若勇于从晋而决于背楚，而终始为义人欤？安于不义，而规免不义之名，在当时则幸矣，其如春秋何？圣人于薄，及宋之盟，特书而不序，诸侯所以白僖之隐情也。
二十有八年春晋侯侵曹晋侯伐卫
晋文之霸功，与齐桓同而势与齐桓异，齐桓难于合诸侯，而易于制楚，晋文难于制楚，而易于宗诸侯，盖齐桓之兴，天下习衰周之弊而莫识，所谓霸者，故桓公求诸侯为难，必屡防屡盟，训谕告戒而后诸侯服从，然欲制楚，则楚方张其侵犯，不过蔡而已，故诸侯既合，则一问而楚服，若夫晋文之兴，则诸侯皆习于从霸主，惟时无其人，则无所适从，晋文起而号召之，一挥而至矣。然楚之强，则非齐桓之时也，齐桓之时，楚不出蔡郑，而今且防齐鲁之郊，鲁，曹、郑、卫、陈、蔡，许自东以南皆楚矣，晋文将起而收之，不其艰哉！故齐桓伐楚，至于召陵，楚地也，晋文败楚止于城濮，卫地也，自楚及卫，盖千里却楚千里之外，以收鲁宋，曹、卫、陈、郑、许，蔡半天下之诸侯，其用力为如何？论者不达而妄疵，晋文以为不及齐桓，此不识天下之势，书生语也，齐桓制楚，以三十年之久，故合诸侯以正问罪之名，期其服而已，晋文则解倒悬之急，于旦莫之间，故务以谋必于胜之而后已，是二者又势之不同也，晋侯侵曹，晋侯伐卫，不为曹卫设，而曹卫何慊于晋哉？伐曹，卫以动楚也，故先侵曹，侵曹，而楚不出，则又伐卫，则夫侵曹伐卫，盖二事尔，使侵曹而楚出战，则卫不必伐也，既侵曹，而楚不出，于是再举而伐卫，此实二事岂可书？遂哉再书，晋侯非襃非贬，即事之实，而书之耳，既而楚果救卫，则晋之谋遂矣，独患其顽守而不战，以挫吾锐锋，于是又执曹伯以楚雠，则楚怒无不战也。楚出战，然后城濮之功成，则夫侵曹伐卫者，伐楚之序，学者观天下之势，探晋文之心，而后以圣人之书法参之，则文公之举措谋画，不啻若自已出，若三传支离之说，吾何以观之哉！
公子买戌卫不卒戍刺之
鲁之叛华，其罪甚着，僖公必将文而饰之以立于晋，楚之间，吾窃哂其劳而拙也，薄之防，宋之盟皆是矣。今晋文之兴，其气熖威灵，盖已动物悟人齐，宋之大，嬴秦之强，皆屈而从之，而僖公以东鲁大邦，不知自反，庸庸以役于楚，及侵曹伐卫，师动南邻，犹将为楚伐卫事，穷谋迫尚不决，其向背杀公子买以卖二国，彼其赴于晋，必曰：子买戍卫，既杀之，赴于楚，必曰买不卒，戌巳杀之，彼以为夷，夏之强弱，盖犹未判也，楚胜则从楚，晋胜则从晋，杀一子买以从容于夷，夏之间，以观胜负故城濮之战，公不与，至践土之防，而后朝于王所，嘻，彼其不与，曹伯同执以畀宋者，幸也，是以杀子买犹足以诳楚，惑晋然，鲁则免于难矣。子买何罪哉？君之视臣如犬马，则臣视君如国人，彼公子遂之徒，不忠不义之心，于是启矣，则杀子买，岂所谓善谋国者耶？取祸之道也。
楚人救卫
楚之为楚彊而无谋者也，晋之伐卫，所以诱楚兵，楚兵果至，是投晋文之成筭也，卫何足救哉！晋之伐卫，志不在卫，以卫之小，晋兵临之，不啻汤沃雪矣，而晋存而不克者，待楚至也，然齐桓伐楚，直造楚地，盖诸侯皆为齐矣，今诸侯既从楚矣，越曹卫而伐之，则惧二国议其后，故先伐曹，卫然伐曹，卫，而遂克之，则次及陈郑克陈郑则次及许，蔡克许蔡而后至于楚，使楚按兵不出，俟其克六国，而后至楚，则晋兵罢且尽矣，偏师可克也。楚谋不及此，晋方伐卫，而总兵出救，是堕其计也。且晋之伐卫，久而不克者，岂势不敌耶？待楚而已，今楚救至，克楚则诸侯皆为晋矣。彼，陈，郑、许、蔡、曽，何劳师哉？故晋兵不及楚境，克之，城濮而诸侯自归，此晋文之庙谋也，故曰楚之救卫，彊而无谋者也，城濮卫地。
三月丙午晋侯入曹执曹伯宋人
晋侯伐卫，以诱楚兵，楚兵至矣，患其不埽境而来，来而不战，于是入曹，执曹伯，宋人，宋，楚之深仇，而曹楚之亲附也，执其亲附之，君以雠人，楚非木石，能无怒乎？怒则罄兵而来，殚力而战，晋以仁伐不仁，以义伐不义，辞直而气锐，何患不克？此所以成城濮之功也。晋以诸侯而擅执诸侯，盖有罪矣，而圣人书，其爵不归京师，而之，宋人非所宜也，而圣人不以为非者，盖成其胜楚之谋以济天下之沉溺也。
夏四月己巳，晋侯，齐师，宋师，秦师及楚人战于城濮，楚师败绩。
桓文之服，楚一也，然桓以柔服而文以刚服，吾尝稽其所以不同者，势也，桓公制楚于方，张天下诸侯固未尝从楚，以天下诸侯临之，故不战而服，文公制楚于既炽，诸侯皆从，楚独未从者，齐；宋，耳以齐宋敌，天下诸侯，楚安得屈？故非战而胜之，不可，楚不可服，诸侯不可得也。故楚师一败，南奔然后脱，天下诸侯于境土之常，而复食之祸，莒鲁蔡陈卫，郑、始，如践土之防也，不然，非战而胜之，安能夺诸侯于虎狼之口哉？用是知桓文之服，楚迹异而功一也，然晋文以五年之间，突起而攻之，一战而霸，可谓一时之伟绩矣，使齐桓之兴五年，而遽伐楚，则未必胜，用是知晋文之功为难也，故圣人于桓之兴，书人书师而后爵之，而于文则一出而书侯侵曹伐卫，执曹伯，败楚师，皆举而爵之，而城濮之战，三国书师而晋独称侯，其予之也，至矣，盖不如是，无以显其一时之防功，以为天下万世之劝也。
楚杀其大夫得臣
前日之使屈完者成王也，今之使得臣者，亦成王也，屈完之盟，有余功而得臣之败，有余罪，然圣人于杀得臣，以杀无罪书，何也？盖得臣所以使之者，非屈完之比也。屈完奉命以和，得臣奉命以战，和固人之所易，战固人之所难，和无胜负，而战有胜负，战而胜，则得臣为功，战而败，则得臣为罪，成王必于胜也；得臣安保其必胜哉？必于胜而以败终之宜，得臣之所以得罪也，然兵固危道，置人于危道，而必人之胜可乎？是则成王之罪，非得臣之罪也，故以杀无罪，书圣人之意，盖以为幸胜于不可必得，不若求盟之无不得也。前日之盟，亦成王，今日之战，亦成王盟与战，成王之始终，仁暴之贤否，盖已判矣。
卫侯出奔楚
诸侯出奔，无不名者，而卫成之奔独不名，非其罪也，卫叛，华即楚子买戌之，楚人救之，则卫比于楚固矣，安得为无罪？然楚兵已败，卫何敢抗？晋晋舍而安之可也？乃逼而出之，何邪？然则安知晋逼而出之，日观践土之防，卫侯未反，而卫子就盟，则卫子必晋之所立而成公之奔，非晋逼之，不出也，晋文挟霸主之威，迫胁小国之君，而擅废置之，故圣人不名，卫侯所以着晋文之罪也。
五月癸丑，公防晋侯，齐侯，宋公，蔡侯，郑伯，卫子，莒子，盟于践土。
践土之盟，与防于温，天王皆在天王，不居成周，而出次于外，说者疑之，而践土之盟，圣人惟书，公朝于王所而不书，所以出之，故不若温之防书狩而后世，释然无疑也。三传遂有天王下，劳晋侯之说，且初无三传，后世安知其下？劳晋侯而在温邪？故学者当于未有传之前求春秋不可，遂信而不稽诸经也，且经于僖二十四年，书天王出居于郑，自后初不书，归于成周，践土即郑地也，则天王盖居践土久矣，何下劳之有惑者，弃经任传，谓左氏有晋侯，纳王之事，遂以为实，且圣人作春秋，以周为重，安有晋侯纳王之事而不书哉？然自后卒不书天，王归成周，岂襄王卒不复返，如昭王邪？曰：天王之归，因践土之盟也，前乎此，郑防于楚，天下无勤王者，楚则在所不责也，今晋侯克楚于城濮，以敌王忾，奏凯于王防诸侯，以盟于郑，以诸侯朝焉，天王因是复归于成周也，然则何以不书归曰：冬书河阳之狩，则知天王既归而出狩也，谓前乎此，晋侯纳王者意之耳，且于时郑防于楚，晋未服，楚安能直犯，楚境而取日，虞渊哉！文公非缓于纳王，盖先胜楚而后纳王也，则夫伐楚者纳王之资也，然则践土之盟，厥勲茂哉？外挫彊楚，内定王室，一以敌忾，一以勤王，是一举而两济，小人不乐成人之羙取三传掇蜂之说以疵，吾晋文君子所不甘焉，故愚稽于经以正之，非私晋文白圣人之笔法而已。
陈侯如防
陈自二十三年受楚之伐，二十五年，遭楚之围，遂折而从楚，二十七年，围宋之役，陈与之，则陈叛盟，从逆，盖五年矣，今晋侯胜楚而脱之于侏，之邦陈，得无返心乎？故践土之盟，晋文外献楚俘，内靖王室，实为盛举陈胡敢不从？故惠然来归，愿与斯防，圣人即其情而书之，曰：陈侯如防，喜其悔罪，知反而洗其叛，华之罪也，与郑伯乞盟者，有间焉，故郑伯乞盟，乞者，辱辞也，乞盟，惧齐侯之不我信也，今陈书如防如防者缓而不迫，与防足矣，不求盟也。陈，郑之来，一也，观圣人之书，法则善恶自异矣。
公朝于王所
诸侯朝王于郑而书曰：朝于王所，何哉不地！所以尊天子也，四海皆王土书地，则若非王土矣，故槩书王所，则四海之内，皆王所也，诗曰：自天子所，王师之所言，王所在而已，不以地为碍也，然则居郑，何以书地？盖不书地，无以见其出，既书居郑，则王所即郑尔，然则朝于王所，正乎？曰：无问正否，王之所在朝侯朝之礼所当然，然两书王所之，朝则见诸侯之不常朝也，常朝于京师，出朝于王所，诸侯之职耳，今诸侯不常朝，因其在郑而一朝之则知诸侯不因晋文之防未必朝也，圣人书，此以见诸侯之罪，而显晋文之功欤。
六月卫侯郑自楚复归于卫
诸侯出不名，而归名之，出善而归恶也，其出，既善而归，安得恶归，有所废杀也，有所废杀，则经何以不书？不必书，义自见矣。初，成公之出，晋立叔武于卫，践土之盟，所谓卫子是也；今卫侯复归，所谓卫子者，何以置之哉？不杀则废矣，夫卫子非簒也，晋实立之，故凡诸侯在防，逾年则称子，以其未逾年不敢君也，今践土之防，叔武非在防，亦以卫子书，卫子盖逼于晋命，而摄卫政，实不敢君以待，卫侯之反也，则卫子亦所谓贤者欤？卫侯书，复归，则国逆之，非外纳之矣，国逆之，是卫子之意也，卫侯入而不察，以为卫子簒也，故杀之，则夫卫子者，乃鲁隐公而卫成，即桓公也，以逊而得逆，以贤而得罪，此圣人于叔武书，子以见逊，且贤于卫侯书，名以见逆，且有罪也，其义盖已着矣安在？书杀卫子而后见其恶哉？此春秋微而显者也。
卫元咺出奔晋
元咺卫子之徒也，晋侯立卫子，而元咺相之，今卫侯入而杀卫子，故元咺奔晋以诉焉，君何可诉哉？君有过则谏，谏而不听，则去之，不去则死之，卫子之贤，卫成不当杀，而杀谏之可也，不可谏，死之可也；死，卫子之难，其犹不失为晋荀息，况卫子之贤，非奚齐比哉？咺而死之，其义当加，荀息一等，今乃胁晋以讼，君虽讼而得直，其如逆君之罪，何卒之卫侯再入，终与子瑕同死，不死于义而死于逆，元咺之愚甚矣。
陈侯欵卒
召陵之师，许男新臣，卒于师，不书师，践土之防，陈侯欵卒于防，不书防说者，皆凿为虚论，以为威文之防安之非也？许男归，卒于许，陈侯归，卒于陈，盖召陵之地，近许而践土之地，近陈以疾，归而卒于其国，尔许男之卒，吾既言之，而陈侯之在践土，践土郑地，郑今之郑州，陈即陈州陈郑为比邻，其疾而归国，卒于国矣，故不书防，无可疑者。
秋杞伯姬来
此私来也
公子遂如齐
鲁以楚师伐齐，取谷，其怨深矣，幸孝公即世，昭公簒立而不修，怨于鲁，鲁之幸也。今既同践土之防，旧怨既释，而好未厚，公子遂之如齐，修齐好也，好虽修于齐心，实畏乎晋。
冬，公防晋侯，齐侯，宋公，蔡侯，郑伯，陈子，莒子，邾子，秦人于温，天王狩于河阳，壬申，公朝于王所。
温之防天王既归成周，晋文，于是合诸侯而朝之，然不朝诸京师而朝诸河阳，何也？盖襄王在郑，郑实防于楚，晋侯胜楚，得郑而取日于虞渊，前日践土之朝是也，今天王复辟，所以德晋者甚重，而晋将朝焉，于是襄王出狩而就见之，所以劳晋文之来也，然则礼乎？曰：非礼甚矣，诸侯朝王礼之常，而天王受朝，亦礼之常也，自入春秋，百年之间，无复修朝见之礼，晋侯朝王，盖旷世盛典也。于是屈而出，见之而托狩为辞焉，盖下堂而见诸侯，自夷王以下，自夷迄襄，又百年矣，则循其渐而至于出，见亦势之必至，无足怪者，说者疑之，遂以晋文召王以诸侯见为此说者，盖不知践土之盟，襄王在郑，以为天王出劳，晋侯既以践土之朝，为襄王自出，则疑河阳之狩，不容再出也，故以晋侯召王为言，且晋侯方以尊王而市名于天下，今反召之，以买抗君之罪邪？必不然矣。盖践土之役，襄王先在非出劳也，则出劳，晋侯之行，乃河阳非践土矣，故圣人于此书狩而践土，不书狩，则知践土之朝，天王已在河阳之朝，则天王出劳也，其文甚明，无可疑者，何用从三之凿说者哉？又尝以地考之，而知河阳之狩，非晋文召王也，河阳今之孟州，河阳，与温皆孟之属邑，其相距甚迩，而河阳即孟内邑也，孟距王城，才七十里之近而不举趾，如王城哉！则河阳之狩，王自出劳也，审矣，不可以七十里之地，诬晋文以召王之罪，然则孔子称晋文谲而不正者，何也？曰：非此之谓也。召王天下之逆节，岂特谲而不正哉？使晋文而召王，圣人将不齿之矣，何止讥其谲邪？夫所谓谲者谋也，有如侵曹，伐卫，执曹伯，宋人执卫侯，归之京师，皆谲而不正者也。故圣人称其谲，若夫尊王之义，岂容召哉？召而曰：尊之，其罪大矣，徒谓之谲可乎？圣人许予，不如是之轻也。
晋人执卫侯归之于京师
晋文直元咺之讼，而执卫侯，晋侯之私也，归之京师，天下之公也，以一国之私，而冐以公天下之名，已不自决，而移其失于王，此晋文之所谓谲者也。卫侯之杀叔武，固非所当杀尔，而元咺讼君岂所当讼邪？晋侯执元咺，而责卫侯，则两得其罪，今反执卫侯，纵元咺于卫，则是长其臣而陵其君也，卫侯既有罪，然执于其所不当，执则不得为霸讨，故于晋书人，既执非其所当执而归之京师，是已为非而移之于天王，其可乎？春秋书执诸侯，而归京师者二，成十五年，晋侯执曹伯，归于京师，归之于者，迁词也，晋执而不正，于是迁之于王，假王命以释之也，盖自执而自释之，则失刑为愈甚，故假之王也，晋则自便矣，王何负而得失刑之谤哉！是则晋文之谲者也。
卫元咺自晋复归于卫
晋文之执卫侯，以其杀已之所立也，归元咺以其忠，已之所立也，且卫侯与元咺姑无问其曲直，而晋侯之立者，当立与不当立，晋侯一言自讼，则卫狱自判矣，晋侯逼胁卫侯而出之，乃立叔武于卫叔武，岂宜有卫者哉？及卫侯之归而去其所不顺，亦人情之必至者，元咺胁晋而讼其君以杀叔，武之故也。晋文不自责立，叔武之非，而责卫侯杀，叔武之罪，知卫侯杀叔，武为不当杀，而不知元咺讼其君为不当讼也，自投于昏，直情不反，愈行而愈失道，原其本，则初不逐，卫君不必立，叔武不立，叔武不必执，卫侯不执，卫侯不必归，元咺不归元咺，卫不再乱，彼其逐卫君立，叔武执卫侯既徃，不咎可也，而元咺安可归之？卫复为卫之祸哉？归元咺，是长无君之恶，而稔成卫国无穷之患也，则晋之为晋，抑亦无君之国欤？若元咺者，不必聪明圣智而后察其恶，途之人皆知其无君矣，使晋诛之以令天下，或执以其君，使甘心焉，天下莫不称快，今反助其虐，而俾归卫卒之卫乱者，三年而后定，晋文为之也。
诸侯遂围许
许自二十七年从楚围宋，晋侯服楚，释而弗伐幸也，而践土于温，两防诸侯以朝王而许独不朝，其为罪可胜诛乎？今防温诸侯，以王命围之，责许不朝，不防也，书；遂，继事也，无所贬。
曹伯襄复归于曹遂防诸侯围许
春，晋侯执曹伯，宋人非以治曹，假之以怒楚也，及败楚师，则曹伯，疑释之矣，其间诸侯再防再朝，实天下盛，举曹非不欲也，而晋侯不释，而俾之与防，盖亦过矣。自春徂冬，拘累于宋，而后释之，曹伯有所慊焉，何慊哉？慊其不得与朝王之列也，故才获归曹，闻诸侯之围许，问不朝之罪，遂整兵以防围焉，曹伯之意，盖以为不得与朝王而获与行天讨，犹足以释吾之慊也，说者以为晋侯役之，非也，蕞尔之许，诸侯围之，何患不服！何赖于曹哉？遂防诸侯围许，曹自遂也，非晋侯遂之也，书名正其叛，华之罪也。
二十有九年春介葛卢来
介葛卢来来朝也，何以不书朝，不与朝也，介者夷之附庸，异乎邾萧也，故邾萧未命字而不名，而介葛卢名邾萧来，则书朝而介不书朝，此春秋之所以辨内外也，与白狄来同，然公不在，而介来朝，何邪？突然来朝，孰测其情？然公不在介，非不知也乗虚而来有所窥矣，故明年而侵萧，厥有以哉！
公至自围许
公防于温朝于王所，今其至也，乃以围许至，何哉？志其实也，至自防，则若无功至自京师，则实不至，故以围许至也，后事小，则以前事致于是不通矣。围许，岂大于防，温朝王哉！例之不可用也，明矣。
夏六月，防王人，晋人，宋人，齐人，陈人，蔡人，秦人，盟于翟泉。
洮之盟，齐威盟，王人而无贬辞，盖以诸侯防王人为敌也，翟泉之盟晋盟，王人皆贬，书人以大夫而抗王，臣是待已与天王均也，故皆贬书人，此春秋重轻之义，盖显矣，然晋文前日两合诸侯，两朝王，其功大矣，功大必矜中，人之常情也，今以大夫而盟，王人无益于尊王，而有抗上之罪，况翟泉周地，以大夫而盟，王臣于天王之侧，抗可知也，宜诸侯，自是有叛者，晋不能来之，且已不能尊，王何责人之尊己也。
秋大雨雹
天地之大经曰隂阳而已天下之大势曰：治乱而已，天地之变，霜雹雨，日食星殒，水旱疠疫，皆不离乎隂阳而人君之政德刑礼乐，视听言动，仁虐善否，皆系乎治乱作于下，则应乎上，政治则隂阳和政乱则隂阳沴和沴之应，顾人君所行如何尔？大雨雹隂胜阳也虽天地之应，不可，俄而测然求其类而推之，则君不君而臣逼，君德不修，而刑胜德，刚不立而柔侵刚，夫不制而妇抗夫者皆隂胜阳之类也，春秋之世，其类实繁，不可以一二考也，经书大雨雹者三，皆着隂胜阳之罚尔，若求其应，则吾不知。
冬介葛卢来
葛卢春常来朝矣，以公不在，而未见公于是，冬，复至其礼，则厚而情，则可疑也；介本东夷一歳之间，两造鲁庭，能保其无窥伺乎？明年，侵萧未必不因此也。
三十年春王正月
夏狄侵齐
齐威之世，狄尝伐晋矣，威以晋之不我屈也，视而弗讨，今晋文之霸，而狄侵齐，文亦坐视而弗问焉，其报均矣，然齐之弗讨，则憾晋之不从，今齐实服晋，晋何辞而不为齐征之，此亦见晋文老而懈也，一胜楚，两朝天王，至翟泉之防则已不亲之矣，盟王臣，且怠于行，何有于狄？文公刚毅果敢，有过于齐威，惜其老而力有所不逮也，奈何？
秋卫杀其大夫元咺及公子瑕
晋执卫成归京师，卫无君者，二年于兹矣，卫国之柄专于元咺，今卫侯将归，必杀元咺而后入，固其冝也而公子瑕何人？亦与其戮哉！吾意元咺讼君而得国，国人不欲也，故奉公子瑕，以顺国人之情，其实元咺专卫耳，公子瑕者，贤邪愚邪？壮邪稚邪，吾不得而知，然其实无志于君卫者也，故圣人不以君书亦不去族，则知其无意于卫也，元咺彊之而已，故以元咺加其上焉。则夫瑕固无罪，而元咺卫之逆臣也，不得以讨贼之辞，书何邪？盖元咺之杀，非国人共诛之，出于成公将入之意也。是则成公以私憾，杀之，安得为国讨贼，与晋杀里克之义同，然则卫成未入，安知其出成公之意也？曰：惟其未入而将入，所以知为成公之意也，若成公至，而与国人共杀之，则是讨贼矣。公未至而雠于咺，必将得咺而后入也，故卫人杀之，以奉其意焉，此圣人诛恶之义，学者不可以迹求之。
卫侯郑归于卫
春秋书执诸侯，归京师者二，晋文执卫成，与成十五年，晋厉执曹成是也。然曹成之归不名，而卫成书名，曹成书归自京师，而卫成书归于卫，此其所以异者，不可不考也。曹成之归无罪也，故不名，卫成之归有恶也，故名曹成之，归天王释之，故书归自京师，卫成之归晋释之，故书归于卫，卫成何罪邪？自楚归则杀，叔武自京师归，则杀公子瑕，兄弟天伦也，非周公之不得已有所不必诛，而叔武子瑕，何诛哉？叔武之摄，以晋子瑕之立，以元咺卫固不能抗，晋也，杀元咺足矣，彼叔武摄政，以待公之还，公子瑕，逼于元咺，而非得已，皆兄弟之贤者也，贤者忮而杀之，况兄弟乎？此其所以为恶，而不免于圣人之诛也，安可不明以别之，然晋侯于此，又不容无罪也，初而执之，固非其罪矣，乃移恶于京师，既归京师，则释之与否，听天王之命可也，今乃已，请而归之，且初执无罪，则过归于王，今释无辜，则恩归于己，京师岂晋侯分谤之地，而天王岂晋侯木偶之玩哉？此其罪有不容贷者，故圣人书归于卫，则命不系于王，而权亦不归于晋，使若卫侯之自归也，此又意之寓于言外，不可以文求者也。
晋人秦人围郑
晋人围郑，说者皆以为报私怨，考之于经，无私怨之隙，学者，学春秋邪学，邪学也，故宜从私怨之说，若学经也，当信经，岂得于经外凿为异论哉？且践土于温之防，郑伯皆在及翟泉之盟，则郑不至，晋人围郑，责其不与翟泉之防也，晋人曷亦无责郑而自责己曰：大夫可盟，王人乎？已，可以敌天王乎？无怪郑之不至也，已抗天王而不问，人不附已则围之，是轻于责己，而重于责人也，故晋秦皆人，诛其非所当围也，说者徒见其书，人遂从左氏于诬以为，重耳过郑，郑不礼焉，事之有无，不可决信，况越五年，同两盟矣，至是而始责旧怨哉？其为说甚迂，不近考翟泉之防而逺求过郑之文，不信经而溺于传惑矣。
介人侵萧
萧附庸也，以附庸，而侵附庸，固无足道，然或因之以交大国之兵亦不可不慎也，隠五年，邾人，郑人伐宋，宋鲁之与国，而邾鲁之附庸也，故七年，鲁为宋伐邾，然而鲁卒因之以背宋则附庸虽微，亦因以交大国之兵怨者有之矣，萧附于宋，而介附于鲁，彼蜗角交争，何足数哉！而宋，鲁不因以交怨者，幸也，况介鄙邑耳，而侵中国，此鲁所当责而不责，无乃受其一歳两朝之礼，以为惠哉？吾见礼不足而罪有余也。
冬天王使宰周公来聘公子遂如京师遂如晋
自春秋至是天王，遣王臣聘鲁者凡六然，未有以三公下聘者，今襄王以晋文两合诸侯而朝之，盖已不胜其荣焉，于是以三公来聘，周公之来，非特聘鲁也，晋齐以降，皆厯聘耳，呜呼！周室之不振，亦天子自卑以招侮乎？虽厚徃薄来，所以怀诸侯而君德之刚，不可自挫也，前日河阳之狩，勿狩可也，诸侯之来距王城，七十里矣，勅候人以导之戒，阉尹，以时告命，司徒具，徒司宼诘奸，至则俨然南面而临之，则诸侯凛然知王室之不可慢，而尊王之心，愈不敢怠矣，乃屈万乗之尊而出见之，宜诸侯之侮心生，而以已敌王也，故翟泉之盟，遂以大夫而抗王，臣有以也哉？则鲁以公子遂报宰，周公之聘，非首于公子，遂盖首于翟泉之防矣，然公子遂如京师，而遂如晋，则是鲁以事邻国之礼事周也，鲁盖以为宰周公之来，为鲁之荣大矣，然求其故，则本乎晋侯，以我朝王，而致是之荣也，故既已聘周，不可不如晋，以报其私焉，则是聘使之勤，出于周而劳问之恩，归于晋也，呜呼诸侯，于是知有盟主，不知有王室矣，然自隠至庄天王聘鲁者五，卒无一介之使，如周，则今日公子遂之行，已为非常之礼，尚何责其遂如晋邪？极圣人之意，则必上诛隠桓，庄坐受天王之聘而不报，次诛，僖以大夫而报上公之聘，以事晋之礼事周也，内诛鲁而不赦，则外而诸侯皆受春秋之法，而无词矣。
三十有一年春取济西田
周衰侯度不严，封守不固，田邑取夺，一彼一此，后世盖有不知其所由来者矣，孟子曰：鲁百里齐，百里子产曰：列国一同，春秋之国，岂复有百里一同之制哉？皆数圻矣，若非侵夺，何以至此？诗云：奄有蒙，遂荒大东，保有鳬绎，遂荒徐宅，皆后世拓大封境，非复伯禽受封之疆，井也，今济西之田，不知其本鲁之田欤？抑侵小而得之也，然入春秋无以考其实，而淮济岱，皆鲁之境，则济西，盖鲁田也，庄三十年，公及齐侯遇于鲁济，济水出齐，鲁之间，故有齐济有鲁济，今曰济，西则自济以西之田尔，然经初不书，失济西之故，而今书取故，说者以为取曹，田且内取外田，必系之国，如取邾田，自漷水是也，不系之国，则是取小国或附庸耳，如取邿，取根牟是也，内取田无不系之国者，惟成二年，取汶阳田，与此取济西田，不系之国，不系之国，则本鲁田矣，宣元年，齐人取济西田，取是田也，至宣十年，则书齐人归我济西，田书归我，则知济西，本鲁田也，审矣，说者又曰：田虽曹田而取之，晋不可系之晋，亦不可系之曹，故直书取济西田，若然，则当如取郜大鼎于宋书取曹济，西田于晋，然后为显，今书取济西田，安知其为曹田也，疑圣人作经，不如是之晦，使后世无三传，则济西之地，安考其本曹田也，故当以经文为正三传之说无足信，然则是田何所取之？曰：取之晋也，晋以公子遂之来而反侵疆也，晋于何时侵之计，春秋不书，当在隠公之前矣，诗人颂其复，周公之宇者，此也，不然，僖公在位三十有三年，未尝有复侵疆之事，则所谓复周公之宇者安在哉？非济西之田，吾欲问之。
公子遂如晋
前日公子遂以如周之故，遂如晋，则事晋为不专，而继得侵疆焉，于是复以遂如晋，谢不敏也，然公子遂如周而遂如晋，则事周亦岂为专乎？且宰周公之聘，在遂未如周之前，而济田之归，在既如晋之后，则周之恩为厚于晋，聘虽虚名于教为重，田虽实利于德为虚，鲁不以报聘为不敏，而以拜田为不专，不再如周而再如晋，僖公于轻重厚薄之间，抑亦左矣，然在当时观之，则晋彊而周弱，聘为虚而田为实，故寜厚于晋而薄于周，重于田而忽于聘也，厚晋薄周重田，忽聘春秋之时然也。
夏四月四卜郊不从
鲁自春秋至是几百年，越四公未尝言郊者，盖知其僭而不敢举也，说者以为得礼，不书，岂百年间，无一失礼者，至僖公而后失礼哉！不然也，僖公，盖自以为鲁之贤君，作聪明，于典礼之外，而举郊祀焉，盖郊之制，自惠公请之于周，有其制而未尝敢用也，而僖公首举之，故鲁颂曰：周公之孙，庄公之子，龙旂承祀，六辔耳耳，诗人究言，周公之孙，庄公之子，则前乎此，未尝举是礼也，诗人歌其羙，春秋讥其僭，是又情与义之不两立者也，夫郊有常月，月有常日，在所不卜也，故曰：卜郊，非礼也，礼不卜，常祀周礼，人春衅，祭祀先卜者卜牲与日耳，无卜郊之礼，卜以决疑，常祀不疑，何卜之有？盖僖公亦知郊之僭，而惧得罪于天，故卜之，卜之不从，固其宜也。春秋卜郊者四，无一从者，天岂容僭哉？然卜筮不过三，易曰：再三渎，渎则不告，而鲁之卜郊，有四卜，五卜者，其渎神甚矣，然四卜五卜，而遂不郊，犹为知自反，以畏天而僖之，不从，则犹三望，是犯天威而必于僭也，其可乎？盖鲁郊之僭，不敢同于周，故厯卜子丑寅，三正而后郊，夫不敢同于周，则勿郊可也。知其僭矣，迁避其时而幸吉焉，不其渎天地乎？则夫记礼所谓卜郊，受命于祖庙，作于襧宫者，鲁之僭，又非三代之常典也。左氏所谓启蛰而郊，孟献子所谓郊祈农事，皆非周之典，鲁人迁避之礼尔，然则郊时何以为正？周之始郊，日以至是，郊时至正者也。故曰：郊之祭也，迎长日之至也，则夏之十一月，日至之日矣，郑氏循左氏之说以迎长日，为日长之时，建寅之月，不既疎乎？不知左氏之说鲁制也，非周制也，岂可以日至为建寅之月哉？此固与春秋无伤吾姑正之。
乃免牲
牲一也，或曰免牲，或曰免牛，何也？未牲曰牛，既卜曰：牲牲具而卜郊，不从则免牲，免牲则不郊矣。
犹三望
三望之说，诸儒纷纭，莫定乎一，或以为周礼，天子祭四望，四望，谓五岳，四镇，四渎，鲁之望既祭，济岱鲁用天子礼兼祭，三望若然，则当曰犹四望，今曰三望，则是举其外而遗其内也，或以为泰山淮海，则海不在鲁境，昔楚昭王有疾，卜曰：河神为祟，王曰：三代命祀，祭不越望，江，汉、睢，漳，楚之望也，河非所获罪则望者，望祀其境内山川也，五岳之岱，四渎之淮，济皆在鲁，所谓三望也，岱在兖州，所不必考，济出王屋山，分于砥柱，经齐鲁之间，入于海，淮在信阳，合泗水经鲁之南，入于海，则三望岱济，淮也审矣，然则三望鲁之常祀也，何以书？以不郊，犹三望书也，虞书曰类于上帝，禋于六宗，望于山川，则因郊而望祀山川也，周书曰：柴望大告，武成则燔柴祀天，因而望祀也，是王者郊祀天地之礼，盖天地神祗，不可偏飨矣，今鲁初将用郊及卜之不顺，则姑祀地祗焉，虽祭不越鲁望，是亦僭祀地之礼也，非无事而常三望者矣，故圣人书曰：犹顺其欲也，彼盖自以为犹愈乎？不三望也，则犹之为义犹愈乎？已非谓可以己之辞也，学者宜深思之。
秋七月
冬杞伯姬来求妇
五年，杞伯姬来朝其子，今又来求妇，杞亦有君乎？何朝聘婚姻，皆出于妇人也，杞侯之子当婚，有媒妁存焉，安有姑自求妇之礼，前日乱朝聘之法，今日专婚姻之命，伯姬亦悍哉！杞侯失夫之刚而不制，僖公以兄弟之心而不拒两讥之。
狄围卫十有二月卫迁于帝丘
齐侯城，楚丘以迁卫，至是，盖三十年矣，卫虽迁而狄未艾，齐桓未没，盖已侵卫僖，十三年之役，是也；十八年，及邢人伐卫，二十一年侵卫，狄为患于卫，抑亦甚矣！今又整兵而围之，卫不得已迁于帝丘，而避焉然而卫，有狄患，齐桓城而迁之今衞避其锋而自迁，晋文坐视而不恤，文德衰矣，抑亦耄而谋不及是乎？明年而即世，何暇问狄哉。
三十有二年春王正月
夏四月己丑郑伯防卒【文公】
卫人侵狄秋卫人及狄盟
及狄人盟，所谓下防也，然既慑之以兵，彼有所畏而盟之，犹足以戢其噬螫之锋，而结其安靖疆，塲之好也，盖狄人之情，怯之则愈进，追之则奔北，吾既以兵临之，必恐而求平，然后许其平焉，是乃我制之之术也，狄之横甚矣，入卫伐邢，侵晋侵齐，邢、卫，皆迁而避之，齐晋亦忍而不伐，吾不知其何足畏！而诸侯之大者怯，小者迁，不敢以一镞伤之，寸刃及之，何也？今卫已迁狄，盖疑其畏已也，卫出其不意，以兵侵之，狄果恐而求盟，于是即其地而盟之，故卫无狄，患者十余年，侵之威而盟之力也。抑亦卫受狄患之久，至是始得其术欤？何前乎此不敢伐而至此，始一侵之也，其后晋人败之，晋师灭之，皆视今日之侵，为兵首而卜，知狄之勇怯，则夫侵狄盟，狄不可谓无谋者矣，书人将卑师少也，再举卫人，侵一事也，盟一事也，不可，曰：卫人侵狄，及狄盟，自不成文理，茍析而言之，则慊若内之微者，及狄盟也。
冬十有二月己卯晋侯重耳卒
桓，文之覇，功丑德齐，然桓公之后，子孙不振，庸庸守国而已，无复兴覇者，而文公之后，厉悼平定，皆能嗣，文公之业以宗诸侯，与彊楚角立，虽不足以服楚，而中国赖之不遂，至覆亡，则亦不为无益于衰世焉，吾尝求其所以然，桓公务以柔胜而济之以威，文公务以刚胜而济之以德，此所谓彊弱之异，而兴衰之不同也。商，周之有天下，其世之数厯年之久不大相过，而商之后，屡偾而屡兴，少康盘庚髙宗皆奋起，衰乱之中，卓然为一时贤王，而周之后，委弊不振，兴于衰乱之间者，宣王一人而已，而宣王之为人刚毅果敢，殆非成康之流，盖不如是，亦不足以兴也，愚因是知桓文子孙兴衰之异，亦商周之势也，商尚质，而周尚文质近乎刚，文近乎柔，柔可以彊而不可以久，故周之后，平易和怿，而鲜能崛起，刚可以立，而不免于挫，故商之后，严厉奋发，屡起而屡踬，亦祖宗之所尚者有以致之也，今桓文之所尚，固不可以髣髴商周，然观其子孙之兴衰，实似之，桓公之兴，每不为刚，厉果决之，举内合诸侯，惟务柔其心而不加之以暴，宋郑不服，才侵而伐之，缓其来也，戎狄为患，忍而不讨，迁邢迁卫，迁杞避之而已，不与争锋也，诸侯既合，垂二十余年，不敢犯楚，及召陵之师，以天下诸侯临之，何患不克？一问而屈整兵而退，不战也。其为人寛缓，和柔不务刚决，故其子孙皆以优游和易，四公子皆不能自立，死生废置，皆系乎人，景公在位，几六十年，无大过咎，仅足以安国而已，权专于田氏，而不能取，晏子有言，而不能用，无足怪哉！桓公之贻谋者然也。若夫文公之兴则不然，糊口于外十有九年，一日得晋，则任贤使能，治兵富国，不五年而图大举，侵曹伐卫，以犯楚之锋，执曹伯，宋人以激楚之怒，惟恐楚之不出，出而不战也，一战败楚师，殒得臣拔，天下诸侯于左袵之乡，还衣冠而盟之，朝襄王而归之成周，再朝京师，则襄王有所不敢当，而下劳晋侯于河阳矣。其气焰威灵，震动天下，此桓公有所不能，且不敢为者也？文公勃然于亡命之余，五年而成覇业，楚之彊，桓公所不敢战者，文公胜之，叔带之乱，桓公所不敢杀者，文公诛之，是皆以刚毅果决，勇于必为以济大谋，成大功，故其子孙恃以宗诸侯悼公，平公皆足以抗楚而折其锋，天下赖之，诸侯宗之主盟，中夏垂二百年，与春秋相终始者，文公之规模基绪，不为委靡，保身之计，以遗其后也，以是论之，则桓文子孙兴衰之故，盖已判矣，后之君欲立世緜逺子孙有所维持不为，齐之衰弊，不为晋之刚暴，世有兴王，而无弊者，惟以威济德以弱济彊，以仁为本，以兵为用，则虽与天地俱久可也。
三十有三年春王二月秦人入滑
滑北邻，晋南邻郑，晋方彊，必附于晋也，秦穆公伐郑，不能不假道入滑，滑，晋之与国，晋能无慊乎？故夏有殽之师。
齐侯使国归父来聘
二十八年，公子遂如齐平，旧怨而通新好也，今国归父之来，盖报公子，遂之聘欤？遂之聘于今，四年耳，何报哉？盖日前晋文霸诸侯，皆事晋无二也；今文公卒，诸侯无所适从，故缔交以修疆，塲之好也，圣人不略而书之，与其讲信修睦之善欤？
夏四月辛巳晋人及姜戎败秦师于殽
孔子序书于秦誓之篇书，秦穆公伐郑，晋襄公帅师败诸殽，伐郑之文，春秋不书不赴也，而春秋书秦人入滑滑，与郑为邻，因伐郑而入滑尔。滑，晋之与国，晋襄，于是帅师而败秦师于殽，以书序考之，则晋襄秦穆也，而春秋之文，则晋人秦师也，书序志其实，春秋用其法，二书皆出圣人手而文之异如此，然后知春秋书人，书师用法有绳准，不可不深求其义也，君将不言帅师，例之常也，然君将而书，人君将而书师何也？此春秋之变，轻重之法也。盖称人之罪，重于称师，而称师之义，又已得罪于称爵者矣，今晋襄贬爵而称人，秦穆，贬爵而称师，均有罪焉，而轻重分矣，秦穆初谋伐郑，不可得，乃移兵于滑滑，何负于秦穆哉？恃众而扼小邦尔，故圣人书师着其众也，晋襄在文公之丧，墨衰绖以行，金革之事要人于险乗其不虞而败之殽，殽秦地也，秦固未尝犯晋，晋以滑与乎？已而秦虐之故，冐丧而行，且滑方受兵，晋以偏师救之，足矣，不能救滑之危，而扼秦于险，且滑自滑尔，晋自晋尔滑，虽已与之国而秦实父之同盟已，与父孰尊而同盟，与与国孰重哉？党已之与国而败，父之同盟，况当苫块之次，而兴戎哉？故圣人特人晋重晋责也。
癸巳葬晋文公
狄侵齐
狄侵齐者屡矣，而齐不讨，无乃藐其小而勿治乎？敌无小，不可忽也。忽其小，必长宼矣。
公伐邾取訾娄秋公子遂帅师伐邾
僖公在位三十有三年，其间败邾师者三，亲伐邾，取邾邑者二，又以公子遂帅师伐之，吾不知邾，何憾于僖？虐之如是之酷也，极其原则邾，盖鲁之附庸，自受王命，则列五等不屈于鲁，僖二年柽之防，从齐桓盟，公怒而败之于偃，其后不敢从，霸主防盟，至宋襄之兴，邾人复附之，与曹南之防故僖有前日之伐，今僖以就尽之年，威不足以摄之，邾必叛矣，故公伐而取其訾娄，春秋书内伐取者七，而取邾田，取邾邑者五鲁，盖以为邾乃已之附庸，取邾田，亦已田取邾邑，亦已邑也。噫！邾实受封于周，鲁焉得专制之鲁，必将服邾，而俾臣乎？已则有仁以怀之，义以屈之力，安能制邾哉？晋以八百乗纳防菑于邾而不克纳者，义不胜也，虽公子遂扫鲁众而扼之，邾有灭而已，服不可得也。僖公曷亦自咎？邾所以不服之故，而内修其德，则邾何敢拒命？也不自咎，而以力服人，公无谓邾，小吾见义不可胁，豚彘，而况于人乎？况于附庸之君乎！
晋人败狄于箕
狄自伐邢之后，至是垂四十年矣，诸侯无大小皆受其毒，而不敢以一矢加之，前年卫不忍其虐而侵之，狄屈而求盟焉，今又侵齐伐晋，封豕，长蛇乗隙而动非，扫其巢穴，殆未巳也。侵齐，而齐不能讨侵晋，晋败之故，其后屡侵齐，而不敢犯，晋则知制强悍果不可以示怯也。
冬十月公如齐十有二月公至自齐
公如齐，以国归父之聘也，归父之聘，大夫报之足矣，公何用亲之？前日齐桓之霸，公两如齐尊，霸主也，而昭公何足事哉？公盖德其忘孝公之怨而不报，取谷之役也，不然，何所畏而如齐邪？齐鲁切邻，朝聘徃来浃旬而已。今三月而后反。公之志荒矣，不死于齐，幸也。
乙巳公薨于小寝
十二公之中，惟僖公为贤君，读诗之颂，则措之三王之列而无愧，然观春秋之所书，则无一是者，盖人莫不有羙恶也，诗颂其羙而春秋书其恶，使僖能悔，春秋所书之恶而就诗，人所颂之羙则三王何异哉？惟其羙恶半之，此所以为鲁僖公也，诗义之羙多溢羙不可以为实，就春秋所书而订之，则僖盖中材庸主也，其先任公子友则贤，末任公子，遂则否。天下有霸主，则僖有以自固，中国无霸主，则僖亦无以自立，可上可下，因人为善，因人为恶而已，方齐桓之霸也，服强楚定王室，僖实与其功，宋襄之败也，楚人盟于齐，盟于薄僖，亦与其辱，晋文之未兴也，僖以楚师伐齐，为楚人戌，卫实蒙恶名，晋文之兴也，两防诸侯两朝，王所以善誉，初任公子友也，败莒于郦以责保庆父之罪，如齐涖盟，以求与伐楚之功，友之如齐，以修事霸主之礼，此虽出于友，而僖实享其荣，终之任，公子遂也，乞师于楚，以伐邻国，帅师入杞，以虐小邦，如京师而遂如晋，则不忠于周，既取邑，而又伐邻，则纳君于恶，此虽出于遂，而公实蒙其恶，愚因是又知僖公为中人也，其他闺门不肃，而夫人防齐侯于卞，季姬遇鄫子于防，典礼不经而用禘，致夫人免牛，犹三望，此又中人之性，德有所不至，智有所不及者也，然在位三十有三年一日，无土功之事，惟一城楚丘，则从齐封卫而已，未尝以私玩而役一民也，其爱民恤物之心，形于面顔，雨必书，不雨必书，大雩，必书大旱，必书忧勤，辞色与民同之，此则春秋之所无也。噫！使公子友而始终，相之不为，仲遂所误，则僖之为僖，不如是而止矣，惜夫！
陨霜不杀草
天肃杀之威，以霜君肃杀之威，以刑霜不杀草，何以为霜？刑不戢奸，无以为刑，周十二月，夏之十月也，诗曰：九月肃霜，况十月乎？宜霜威之动而无草，不黄也。今陨霜不杀草，异之大者，以类推之，无乃当时诸侯网漏吞舟，而刑之不肃乎？虽天，岂乐人用刑，然刑或不用，而奸宄不戢，暴乱不除，何以为国？此所以必用者也。天讨有罪，五刑五用哉！则君之刑，即天之刑，惟其当罪也，已霜不杀草，犹奸宄之不诛暴乱之不戢，天之垂戒显矣，圣人书之所以垂训后世，刑之不能不用，用之不可不谨也。
李梅实
夏之十月，荄甲未萌，而李梅实，其物至微而为异，至大霜不杀草，所宜杀而不杀，李梅实，所不当生而生也，春生秋杀，天之令也今皆反之，则人君生杀之权乱矣，天之所戒，为人君，非为天也，君其谨之。
晋人陈人郑人伐许
晋文之覇诸侯皆从，惟许不至，故于温之防以诸侯围之，然卒不至也，翟泉之盟，许复不与，文公亦释而弗问，以为无足诛也，今晋襄立，固不能嗣，文公之业矣，而区区同陈，郑伐许，且晋文以伐楚之余威，率天下诸侯围之，许比楚如漆，顽不自拔，而襄讵能得之哉？许所以不归中国者，恃楚也，今晋率二国伐之，吾为之惧矣，楚不因是而复恣贪婪，幸也，晋为能制楚，而服许哉？文公且不能得，而襄欲得许，吾见其不自量也。
右僖公尽三十有三年
春秋经筌卷七
<经部,春秋类,春秋经筌>
钦定四库全书
春秋经全卷八     宋 赵鹏飞 撰
文公
元年春王正月公即位
继正书即位，常也，常事不书，此何以书？曰：书其常以见其变，不书其常，何以见其变。
二月癸亥日有食之
不书朔失其朔也
天王使叔服来防葬
诸侯五月而葬，僖公之薨，至是三月，而王使叔服来防葬，非礼也，非天子不制度，不考文而天子自失之，非所以示制，然天王所以待僖者厚矣，生也，宰周公，聘之死也，叔服防葬之，而僖以公子遂报聘，且因而如晋，非所谓笃于事周者，今死矣，天王且厚其丧，鲁又何以报之？此则在文不在僖耳。
夏四月丁巳葬我君僖公
天王使毛伯来锡公命
春秋书锡命者二，赐命者一，其义皆不同，而或者槩言之非也，庄元年，王使荣叔来锡桓公命，命以防也卫襄公殁，简王使追命之曰：叔父陟恪在我先王之左右，以佐事上帝，予敢防髙圉亚圉，此则殁而追命者也，若今之赠章尔，非命之为诸侯也，古者诸侯继世，必命之天子，晋武公已为诸侯矣，必请命乎天子之使，诗曰：岂曰无衣七兮，不如子之衣，安且吉兮，侯伯七命，七章之服也。旧虽有之，然非新命，则不安也。若夫成八年，天子使召伯来赐公命，则非此之谓也。加赐命也，王制三公一命卷若有加，则赐也不过九命，次国之君，不过七命，如平王锡晋文侯秬鬯圭瓉，作文侯之命是也。必诸侯有功，加而赐之也。其义各异，不可一律，以为锡命也，今文公之立不请命，而天王首命之，非礼也，诸侯防毕，以士服见天子，天子锡命之韨，冕圭璧以归，今文公即位，四月，斩然在衰绖之中，而王以韨冕锡之拒，韨冕则不忠，释衰绖则不孝，是王处人以难也，盖自入春秋，诸侯无朝王，而受命者，襄王厚于僖公而就命其子不知韨冕之锡，防未毕，何以安之？俾释衰而服冕，是置人于不孝也，叔孙得臣如京师，则拜是命矣，二年，而公子遂如齐纳币，冐防而纳币，有以也夫！
晋侯伐卫
吾前论晋文以刚胜，故其子孙世不坠霸业，今观襄公非健主也，即位之初，遽能伐叛，讨贰以求诸侯？亦可谓有志者，故圣人许而爵之，卫成爲文公逼逐复执而释之，宜成之，不能无憾也，文公既殁，必不事晋，故晋襄首伐之，卫不能屈，尚有报怨之师，圣人岂容其伐霸主哉！故于卫伐晋，则书人贬卫也，贬卫所以予晋也，故于此书侯说者以为冐防伐人，故爵以愧之，且前日败秦师，所谓冐防也，乃贬而称人，若以为必愧之，则何不书子也，前书人而今书爵即其善恶而録之矣。
叔孙得臣如京师
拜锡命也，锡固非所宜锡，而拜锡者，庸为是乎？锡之在防拜之，在防既拜，则释衰服韨矣，释衰服韨，文公之心其安乎？安则为之。
卫人伐晋
晋虽伐卫，卫非所宜报，卫固常遭晋文之执辱，其如霸主之，令何曲直！非所当憾也，卫憾其执而不事晋，晋固可憾矣。霸主其可憾邪？春秋之时，王之不王，所宗者霸，主尔圣人，岂茍抑诸侯，而私霸主哉！以为既无王复无霸，则天下即于乱矣，固存霸主所以使诸侯有所宗也，今卫成抗霸主而伐之，是亦犯上矣。故圣人于晋伐卫书侯，而卫伐晋书人，均诸侯也，贬卫，而予晋者，存霸主也。
秋公孙敖防晋侯于戚【敖庆父之子】
三家之子孙，虽自僖公而僖之，世莫见其横，盖僖所不容也，及文公之初则已，露头角専盟防矣，孟氏自敖而専叔孙氏自得臣彭生而横，季孙氏自行父而侈，敖庆父之子得臣，彭生皆子牙之孙，而行父季友之孙也，前乎！此大夫盖有出防者，或防伐或防盟，皆君命尔，然圣人必去其族，以示贬翚，无骇，柔溺是也；以为：犹有君命，可以责其専也，自文以后则举无善恶，皆不去，族以为政，渐出于大夫，不复有君命矣，文之元年，得臣如京师，则聘専之，公孙敖防晋侯于戚，则防又専之，既而専盟専伐皆自此始。则三家之専，自文以下也，是以圣人谨之，然戚之防，晋将逼卫也，戚卫地，晋襄嗣霸诸侯未从，敖知将圗霸也，于是逆探其欲，而首防之，以为晋之霸业成，则吾为诸侯之介绍矣，晋得诸侯必徳于敖敖得晋援，鲁何以制之哉？此敖所以防晋侯之意也。戚之防，左氏谓晋侯疆戚田，经无其文，不可决信，盖防于卫地要卫，而卫不至耳，故士縠再为垂，陇之防以求之，至伐沈之役，而卫始从晋襄之求诸侯，抑亦劳而无谋矣。
冬十月丁未楚世子商臣弑其君頵
晋献杀其子商臣弑其父，呜呼！春秋之世，一至是邪？此其乱皆起于嫡庶之不明，妃妾之不正，吾于僖五年，杀中生之事，既言之矣，世子弑君，是无父无君，禽兽之不若也，楚实王者风化之所不及，圣人不治也，然所以书者垂天下，君臣父子之戒欤？唐太子洪授左氏春秋，至商臣之事，废书而叹曰：圣人何书此邪？率更令郭瑜对曰：春秋存襃贬以善恶为戒劝，故商臣千载而恶名不灭，洪曰：实不忍闻，愿受他书，瑜遂读礼，呜呼！吾圣人垂万世之训，彼腐儒溺其文而不达其义，因遂废之，吾切为之愤，夫圣人寓二帝，三王之道于春秋，其文则史，而道则二帝三王之道也，反而言之，则其道粲然如日月，不掩矣，彼区区泥其迹而不反求其道，如趋越者，北首而不顾，越之在其后也，孟轲氏有言曰：世衰道微，邪说暴行有作，臣弑其君者有之，子弑其父者有之，孔子惧，作春秋，春秋天子之事也，故春秋作而乱臣贼子惧，夫乱臣贼子既惧，则君臣父子之道，怡然有章，是安有弑杀之事哉？此春秋之意也，君子安可惑其文而遽废之，废春秋是废，圣人之道也，道可废乎？后世有以为断烂，朝报而不省者，其罪皆始于郭瑜，今天下有若瑜者，吾请鸣鼓与天下共攻之。
公孙敖如齐
礼，诸侯世相朝也，则君之继世，固有相朝之礼，然必三年防毕朝于天子，而后及诸侯，今未及禫，而公孙敖聘齐，非礼也，其亦敖之専而谄事大国乎？前日戚之防敖，西防晋君，今如齐之行，东结齐援，大夫之専甚矣，文公直偶人也，即位一嵗之间朝防皆出于得臣，与敖何以为国乎？宜其启仲遂之横而子孙不能保其死生也，呜呼！悲夫！
二年春王二月甲子，晋侯及秦师战于彭衙，秦师败绩，春秋无义战，战而无义，何责哉？诛其兵意而已，前日殽之役，秦以无故而伐郑，入滑，晋乘人不虞，而要败之，均不义矣，然其兵端实起于秦，秦不入滑，则晋不败秦也，殽之败，穆公归而悔过自咎，可谓贤矣，然悔其败而弭兵息民，修文公之好于晋，则晋将愧耻，若挞于市，而洗心事秦，其忍以兵相向乎？今悔其败而治戎，练卒以圗再举，则是祸方深矣，何悔之有？则夫彭衙之败，非不幸也，其后三十年，秦，晋之战无虚歳，兵连祸结，荼毒生民，皆起于秦穆之悔，不悔于徳而悔于力也，今秦伐晋，而以晋侯及战为文，晋不屈也，晋先尝败人之兵矣。何以不屈？以入滑之故也。秦无故而入，滑使晋得以借口而兴戎，既败而归，则又何报？今报败而又败焉，则是兵端未有止息之期也。故圣人于晋书爵而秦书，师非襃晋也，曰侯，曰：师秦晋曲直之辩也，然则秦曲欤？曰：秦所不当报而报也，穆公之悔是矣。其所以悔者非其道也，则夫穆公之誓，何以列于书，盖誓取其文子，其义而已，不保其徃也，今观秦誓之文，诚有合于君子之道，可以为世法，圣人姑取之，若其异日之非，则有春秋之法在。
丁丑作僖公主
主所以存神而已，既葬，若不可见，故虞而其主，用桑期而祥，祥而易服谓之练练，主用栗，练则埋虞主于两阶之间，而奉练主祔于庙，僖之虞主既埋练，主则立于期而虞之时矣，今僖之防十有五月，安用作主，盖作者改作也，作南门，作三军，作丘甲，皆改作也。然则僖有主矣，何用改作？盖文公惑于新，大故小之说，将跻僖公于闵之上，故改作其主焉，其昭穆既殊，则主必异，盖更其制，刻而改其涂，餙也礼，防主不文，吉主则刻吉主，练主也，练主既祔，不可移，故改作以俟。八月，大事于太庙，而跻僖公也。
三月乙巳及晋处父盟
人必自侮，然后人侮之，前日戚之防，晋侯求诸侯，而鲁以大夫防之，晋之耻也，今日处父之盟，公实求盟，而晋以大夫盟之，公之耻也，曽子曰：出乎尔者，反乎尔者也，君子其可不谨乎？盟而不地，盟于晋也，凡盟不地，外大夫来而盟于鲁则不地，晋侯使荀庚来聘，丙午，及荀庚盟是也。公徃而盟于其国，亦不地，公如晋，公及晋侯盟是也。今无处父聘之文，则非盟于鲁矣，然经亦不书，公如晋安知公之盟于晋哉？凡公行，告于宗庙，反行饮至，故公行书，如饮至书，至今文公，盖以为防未毕，嗣子不可以有行而不告庙焉，故不书？如说者以为为公讳，且于盟没，公其讳已明，安在不书如哉？不书如者，不告庙也，春秋及外大夫盟而没公者二，庄二十二年及髙傒盟于防，与此处父之盟，是也髙傒之抗以公子，结处父之抗，以公孙敖结先抗齐，为鄄之盟，敖先抗晋为戚之防，臣抗而君受其报，臣之不臣，其可恕乎！愚以谓庄文没公不书，虽为公讳而实诛，结与敖也。
夏，六月，公孙敖防宋公，陈侯、郑伯、晋士縠盟于垂陇，晋襄绍霸业而求诸侯，乃以大夫出防，宜诸侯之不我从也。宋，陈、郑、知晋之徴防而不知其以大夫徃故躬行，文公先还自晋，知晋襄之不亲防，故以公孙敖徃然，文公虽知其谋，而不自辱，以公孙敖如防谓之智，而实失权也。其失盖与晋襄等不若躬自防之，已辱而权固存焉，是防也？士縠实主之，而圣人列诸侯于上，而排士縠于下，不与大夫得主诸侯也，三国既防其辱，故伐秦伐沈之役，皆以防者行而不复躬防矣，晋襄之不遂霸，盖本乎此，不可不察也。
自十有二月不雨至于秋七月
不雨者数月，而文公不一念及此，其志荒矣，僖公一月，不雨必书，见其有爱民之心也，六月，雨亦书知其有喜雨之志也，今自十二月不雨，至于秋七月，不雨文公，盖以为旱无与乎已也，不雨，至于秋七月，则八月雨矣，雨亦不书，以见文无复喜雨，为无益于我也，以此观之，僖文父子之贤否，抑亦判矣。
八月丁卯大事于太庙跻僖公
大事禘祫也，何以不书？禘祫不讥，禘祫也。禘，祫曰：大事四时之祭，曰：有事常也，书禘讥禘书，祫讥，祫书烝尝曰：大事曰：有事无讥也，常也，常则何以书？为跻僖公书也，然则此大事，谓禘欤？祫欤？曰：祫也，孔子曰：五庙无虚主，惟诸侯薨，祝取羣庙之主而藏之祖庙，卒哭成事，而后主各反其庙，祫于祖，则祝迎四庙之主，此祫于祖而迎四庙之主者也，则此大事为祫也。审矣，祫四庙之主，而审昭穆，文公以为僖公兄也，闵公弟也，不可以弟加兄，故跻僖公于闵之上焉。然兄弟一家之私恩，世统天下之大义，僖之继闵世统之正也，安可以私恩而乱世统哉？以匹夫之管，见而易天下之大典，轻议礼而冐重诛，宜圣人谨而志之，以着其失，垂万世之法也。此栁下惠所以称夏父弗忌为不祥，而仲尼又以罪臧文仲为不知礼欤？
冬晋人宋人陈人郑人伐秦
殽之役，秦不宜报而报，故彭衙之战，圣人罪秦，今伐秦之役，晋不当伐而伐，故四国皆人，圣人罪，晋初薄人于险，以败秦于殽，又要人以战，再败秦于彭衙兵亦可以少戢矣，而极忿逞憾，而仇于秦，为子孙患忿秦者，襄公一人而已，民何罪？伐秦而疲晋，吾未见其益也。贬而人之不亦宜乎！
公子遂如齐纳币
讥防娶也，纳币，纳采也。婚义六礼，纳采为先，纳采则娶之期也。虽逆妇在四年，今禫而纳采，是亦防婚矣。故书以正婚姻之礼。
三年春王正月，叔孙得臣防，晋人，宋人，陈人，卫人，郑人伐沈，沈溃。
内书得臣则外亦大夫矣，外书人，则亦人内矣，晋襄绍霸，未尝一出，与诸侯为衣裳之防，而区区以大夫主之，将霸诸侯邪？抑霸大夫也，吾于此知晋襄之不足与有为矣，盖自戚之防，首蒙公孙敖之抗而受其辱，其后遂无复出，臯门之外，彼以大夫而见敌，执之可也，何遽自退？亦以大夫敌之哉！垂陇之盟，宋；陈，郑之君皆在，当亲而不亲，乃以士縠徃使垂陇之防而亲之，诸侯以大夫至者，执之以归京师，而令天下不惟诸侯震恐，而大夫亦不敢専矣，诸侯亲临大夫，自挫内治既立，虽合诸侯，以直叩楚扉，问弑逆之罪，楚将何词而不服，诛其君吊其民，楚人懐之沈之为沈，直虮虱矣，何足诛哉！吾以为襄公之霸，资易于桓，文，桓制楚于方，张文败楚于既炽，难乎为力矣，而襄公之世，楚商臣有滔天之恶，无父无君，楚人弃之，此襄公之霸资也，而襄不能就，乃竭力于无事之秦，而以大夫主中国之防卒之大夫横于内，诸侯受其弊，秦人霸于外，晋实蒙其辱，襄，于此亦何以立哉？区区溃蕞尔之沈，以为能伐楚之与国也，呜呼隘矣！宜圣人，人之以着其贬也。
夏五月王子虎卒
诸侯卒必赴，葬必防以修，继世结好之礼，而王臣无外交，以其贰君也，而卒且来赴，非生而有外，交之好死，安能赴乎？且天王崩，如庄僖，顷敬赴有所不至，而王臣反赴之，天王葬如平惠，定灵防有所不及，而刘文公反防之，则知王臣之专，外交诸侯，其权盖重于天王也，书卒者三，尹氏王子虎，刘卷是也，书葬者一刘文公是也，皆着其外交，而且有继世结好之礼也。其罪可逭乎？
秦人伐晋
秦穆公伐晋，以报前日三败之辱也，而说者以穆公之霸在此，齐桓，晋文之霸，圣人必有襃大之辞，虽宋襄之无成，春秋于曹南之盟，亦必书爵以揭于诸侯之上，今秦于殽之战，彭衙之役，皆书师而于此，乃书人岂谓其霸而反人之邪？孟子之所谓五霸者，其实威文而已，宋襄之败，为中国羞，固所不録，而秦穆楚庄皆戎蛮之长，何名为霸？圣人岂许其霸中国哉？故秦穆楚庄，皆无予辞，非私齐晋而鄙秦，楚也，中外之辩也，今秦人伐晋，实忿兵矣。非义也；前日之败兵端，皆启于秦，彼君子欤？固亦惩忿窒欲，尔且三败，岂晋败之，秦实伐人，实自败尔，论者徒见其殽之败，有悔咎之誓，孔子列于周书，遂以为圣人，予秦穆，今自殽之败，兵连祸结，以戕其民，安在其为悔也，悔而修徳固君子所尚，悔而修怨，吾所不晓也，圣人特取誓之文而已，非谓进秦穆也，今焚舟之胜，虽覇西戎，春秋书曰：人其贬可知矣。彼其震慑羣戎，妄自尊显，为之君长，何足称哉！此春秋所以不取也。
秋楚人围江
江黄一体之人也，齐桓之覇，皆慕义而来归，背楚从齐，及齐徳衰楚成愤，其叛已也，盖已灭黄矣，黄之灭江，实惧而复事椘，今楚成防商臣之逆，商臣之立，无父无君，宜江人所不与也，故商臣怒而围之，然蕞尔之国，期年而后能灭，则其不屈于楚也，审矣，则夫江君，盖义人也，惜乎晋襄之不能霸，不足以庇之，彼处父区区伐楚以救江，以一夫果能撼楚哉？
雨螽于宋
螽生于下，今雨于上，异之大者也，此所谓天降之灾矣。外灾不书，此何以书？赴于我也已，不修徳而赴灾于人，人能弭已之灾乎？或以为得天祐，吾所不晓，或以为死而坠，安知其为死，吾欲闻之。
冬公如晋十有二月己巳公及晋侯盟
鲁之于晋，未有所负也，今公朝晋，而晋侯且盟之，何盟哉？必有憾而释之，否则有所不信也，鲁于晋固无憾，而亦无所不信，徒以戚之防，鲁以公孙敖敌晋君，故此公所以不足于晋，而亲朝之晋，所以衘恨于鲁，而必盟之也，然使戚之防，公亲防之，则今日有所不必朝敖之抗，晋襄执而正其罪，则今日有所不必盟，夫朝与盟，皆前日之失，非今日之非也，然则朝与盟，是欤非欤？鲁能屈而事大，国不惮于亲朝，以雪敖之抗，晋能有忍，不遽以干戈相尚，一盟而释忿，犹为知自反者也，故圣人直文无讳，非若二年及处父盟，没公以见耻处，父去族，以示贬者矣，圣人盖乐人之自反也如此，盖不如是，无以激夫改过，迁善者耳。
晋阳处父帅师伐楚以救江
批亢捣虚，兵家之上，防然必卜其虚实，较其彊弱而后济，以楚之彊，根据南服，齐桓之霸，有所不敢战，晋文合四大国之师，而仅能胜之于城濮，今处父以乌合之师，将伐楚以救江，是所谓以蝼蚁撼泰山，多见其不自量也，夫江之危亡，仅在旦夕，晋师直赴江之危，犹惧楚未必退，今以偏师犯楚之牧圉，欲楚人释江而自救，呜呼愚哉！呉伐楚而于越入呉，以呉之内虚，越彊且众，足以造其都也，彼楚之围江，多不过万众，足以环其郛矣，而楚之彊大内，岂遂虚邪而处父为上将一军，以行不过万二千人，以万二千人，能入郢乎？兵固不能撼楚，适所以激楚之怒，而速江之灭也，愚谓晋不伐楚，江未必灭，何则？楚之围江，徒以其叛，已而从中国耳，今兵环其国，江势有所不敌，则必下楚江下，则楚兵退矣，今处父伐楚，实曰救江，江以为晋，且救我固，効死守之，不屈于楚，既而处父伐楚，晋不能损，楚之一毫，何足以觧江之围然楚内，忿江之不屈而外愤，晋之见伐，能无怒乎？故期年围之，必灭江而后已，则夫晋处父伐楚以救江，实激楚以灭江也，故圣人书伐，又书其救所以见救江，非所以为救实，速其灭也。春秋书伐，未有书其故者，书其故，所以重其诛也，亦如防于稷以成宋，乱之类矣。
四年春公至自晋
夏逆妇姜于齐
逆妇于齐而不书，公微者也，不亲逆，而以卿行犹为非礼，况微者乎？不称夫人？以微者逆，非所谓以夫人之礼待之也，称妇姜，有姑之辞也，不书至，常事也，遂以夫人妇姜至自齐，着遂之专，夫人姜氏入着，不告庙也，今微者逆妇，公命也，至而告庙，婚礼之常，非若遂之専而庄之不告庙也，故不书至，不书入，所讥者，微者逆妇，不以夫人之礼，待姜氏而已，卒之国乱，子弑，盖不正于初，宜其乱于终也。
狄侵齐
僖三十三年，狄犯晋，晋人败之，故其后狄不敢干，晋之怒，狄侵齐，而齐不讨，故至是复侵齐，则知制外裔之不可示怯也。书之以为世戒。
秋楚人灭江
江之灭晋之耻，而处父之罪也，晋不能服楚，则何以庇江？无以庇江，则安保其无灭，方江受楚围，使处父帅师直赴于江，江鬬楚于前，处父掎之于后，楚兵未必不败而奔也，乃以区区之师伐楚，欲楚兵释江以自救，宜其不能撼楚而致江之灭也，江君不书，奔死社稷也，江之围，于是盖期嵗矣期嵗必不下则江君之贤否，抑亦可见欤？灭不见执，不书奔则江，虽灭其君之义，固存也。
晋侯伐秦
四年，秦人伐晋，虽报三败之辱，其实非义举也，三败秦自败，何报之有？秦报之非，则晋报之为是矣，虽然，圣人岂欲人之兴戎，交怨而不释哉？实均罪人也，然曲直施报之文，不辩则无以寓夫襃贬，故于秦书人而晋书侯其曲直，是非之理判矣。
卫侯使寗俞来聘
礼，诸侯嵗相问也殷相聘也，殷众也，殷见曰同，十有二年，五服尽朝，故曰殷，见殷见既毕，诸侯更遣大夫以交聘于邻邦，是之谓殷相聘，今殷见则亡而殷聘则存，所亡者在周，而所存者在诸侯，则知诸侯彊而周室微矣，子太叔曰：文襄之霸也，其务不烦令，诸侯三嵗一聘五嵗一朝则三嵗之聘本于文襄，今襄公未没诸侯，其敢违之，则俞之聘，霸主令也，霸主之令则然矣，周公之典安在哉？此圣人书之以伤，周道也。
冬十有一月壬寅夫人风氏薨
五年春王正月王使荣叔归含且赗
三月辛亥我小君成风王使召伯来防
春秋之书，详辩昭晰，无可疑者，惟母夫人之称无其辩，祖母及母，与时君之，夫人均曰：夫人盖周之世不别称谓，孔子亦因鲁史不损益也，自秦、汉以来，祖母则曰太皇太后，母曰皇太后，后曰：皇后诸侯，亦莫不然，故后世无可疑者，而春秋无其别，如隐之世，仲子子氏，君氏学者纷纷不一，而文之世，则有成风之疑，然则成风者，果僖之妾欤？庄之妾欤？学者无溺，纷纭之论，以自溃乱，求之理，而酌之心可也，且仲子桓公之母而惠公之妾，故天王之归，书曰：天王使宰咺来归惠公仲子之，若曰惠公之仲子也，或者以为惠公之母，圣人岂以子先母哉？今成风之薨，未有以辩，独观夫九年书，秦人来归僖公，成风之禭，则与惠公仲子之文同成风，盖文之母而僖之妾也审矣，或者皆疑其为僖之母，则其误厥有由哉！僖八年禘于太庙，用致夫人，说者以为致成风，因是遂以成风。为僖之母曰僖，已致为夫人，故薨，亦称夫人也，不知僖公用禘致声，姜尔致者，见庙之名，僖娶于齐用禘，以致夫人于庙，圣人讥其用禘，不以其节，岂讥其致妾母哉？既于致夫人以为成风，故至是沿其误而不革，因以为僖之母也，且初于惠公仲子为恵之妾，今于僖公成风，乃以为僖之母，文同説异彼自不能通，后学何所据哉？然则成风，文之母，僖之妾也，文公盖庸君，尔岂知尊其母乃所以卑其父邪，且仲子不称夫人？不祔于庙，春秋犹讥之，今尊成风为夫人，是乱妃妾之分，而諡之以祔于庙，是乱宗庙之典，十六年，声姜亦祔庙，则是僖有二夫人也，文公纳父于非礼不孝之诛，殆不可逭也，然文之庸在所不责，而襄王固知其为妾母而归，含且复防之，则以妾母为夫人，王实成之，典礼之乱，王实致之，何以令天下，宜周室之不复振也，王不书天阙文，吾于庄元年，既言之珠玉，曰含车马曰赗。
夏公孙敖如晋
文襄之霸，令诸侯三年一聘，五年一朝，而鲁之于晋独嵗嵗无间二年，公及处父盟于晋，三年，公如晋，四年，公至自晋，今五年，公孙敖复如晋，明年，季孙行父如晋。晋襄岂独重责于鲁，而略于诸侯哉？鲁自为之也，鲁自元年，公孙敖抗晋侯为戚之防，晋实憾于鲁，故文公两朝，两盟以释之，敖以为公既恱于晋，必有谋于已，故公还自晋，而敖亦如晋，盖疑公之谋，已而卜于晋，且謟事襄公，以盖其前日之抗也，敖既惬于晋矣，而行父与敖一体之人，以为敖事晋，以胁鲁则将専鲁国之命，而吾有所不安，故亦如晋焉，呜呼！鲁之权，于是渐移于三家矣，仲氏，季氏争交于晋，以内固其权，文公庸而不能制，故夫三家之张自文公始而文公者，实周公之罪人也。
秦人入鄀
穆公之霸西戎，以威胜而已无徳以懐之故其力足以服羣属而徳不足以宗诸侯也，鄀，近楚小邦，必楚与国矣，楚商臣不君，鄀叛楚而即秦，以穆之霸为足恃也，及楚灭江，则鄀惧而贰于楚，秦不能以徳柔之而称兵入鄀，彼区区小邦，一举可灭矣。而穆公亦念，所以致鄀之贰于楚者，谁也？秦誓曰：责人斯无难，惟受责俾如流，吾见徒能言之矣。
秋楚人灭六
六臯陶之后也，春秋之世不能自立，况不幸而逼于楚，其能久存哉？商臣无君无父，何有于臯陶，惜夫圣贤之后而为荆蛮所灭也，晋襄秦穆，均称霸而不能存一小国，诸侯何赖彼？臧文仲之叹，非叹楚也，叹秦，晋之不能救也，悲夫！
冬十月甲申许男业卒
六年春许僖公
夏季孙行父如陈
行父之如陈以为国事邪？则前乎此陈，未有聘于鲁，鲁必不以次邦而先聘小国也，惟庄公之世，女叔来聘，而季友报之，鲁未尝先聘陈也，三年，卫寗俞来聘，鲁傲然不报，岂肯先聘陈哉？则夫如陈者，行父之私也，然则卿之私行，何以书于册，盖亦有假公命而徃如公孙兹如牟之类矣，公子友如陈，原仲，亦私行也，必书其故，今不书其故，安知其私行邪？盖季友之原仲，迹虽私其情则公，而公孙兹与夫行父之行，则其情有所不可知者矣，故圣人亦因其不可知而书之，则行父之私交于外，非特亡友之比，而情有不可胜诘者也，故夏如陈而秋又如晋，其谋盖可见矣。
秋季孙行父如晋
义同公孙敖如晋
八月乙亥晋侯驩卒
冬十月公子遂如晋晋襄公
晋杀其大夫阳处父晋狐射姑出奔狄
襄公卒，而晋杀其大夫阳处父射姑出奔狄，则必于继世，定嗣之际，有所不顺焉，据左氏，则襄公之世子曰夷臯，是为灵公。赵盾以夷，臯幼欲立公子雍狐射姑欲立公子乐，已而盾难于穆嬴，杀乐拒雍，而卒立夷臯，然则处父何罪？而受其戮哉！必不顺于狐，赵而忠于灵者矣，故狐不杀，则赵杀之，然春秋不书杀者之名，盖襄公卒，晋之命制于狐赵，书晋杀之，是乃着狐赵之罪也，然则处父果谁杀之邪？左氏以射姑杀之，然杀乐者，盾也，射姑不杀盾而杀处父，处父于射姑，何慊哉？射姑盖以处父初比于夷，臯则疑乐之死，处父意也，故恣毒于处父而出奔焉。圣人书，晋杀其大夫阳处父，晋狐射姑出奔狄，词与义相属，罪恶昭着矣，若夫左氏所谓晋侯，搜于夷处，父上赵盾而退，射姑故射姑憾而杀之，则去经逺甚不可决信耳。
闰月不告月犹朝于庙
闰者四时之纪纲，圣王重之，盖异于常月，故闰月则诏王，居门终月，盖非闰则四时无以正万事，无以序万物，无以生差之毫末，则数嵗之后大冬为大夏矣，可不重乎？古者天子颁朔于诸侯，诸侯受而藏之，祖庙及月之朔，则告而行之，所以尊天子之命而肃吾嗣守天子，土地之心也。然常月曰告朔而闰曰：告月，何也？朔以所建之辰言之而闰，则斗指两辰之间，不得举所建之辰，故不曰朔，而以月告焉，若其礼则当重于常月，不可谓附月之余而忽之也，文公庸不达此，以为天无是月而弗告焉，天无是月，其能成四时乎？可谓轻所重者矣，然幸其犹朝于庙，尚足以存，周之遗典，则犹者幸之之辞也，与犹三望异矣，美恶不嫌同辞，学者当以义求之，公谷之说无取焉。
七年春公伐邾三月甲戌取须句遂城郚
僖公，盖常伐邾，取须句矣，其后复归之，今文公效尤，复伐而取焉，僖公有善文弗率也，僖公之失，必履其辙，吾于此尤见文之不子矣，既伐邾，取邑，师徒亦顿弊，又遂城郚文公以为既伐邾，以攘邾之邑，不可不城郚，以备邾之兵，是一举而两得也。其亦念兵之劳，而民之疲欤？况三月，今之正月，东作之时，而夺农时，则一嵗之获荒矣，文公何以为国乎？
夏四月宋公王臣卒宋人杀其大夫
凡君卒而大夫杀非废置之际，有所不顺，则必不能于嗣君者矣，宋人杀其大夫书法特异，学者疑之，盖书人以杀大夫而没，大夫之名者，惟此一而已矣，即经所书之防而言之，则书人以杀，杀有罪也，不出其名，非其罪也，杀有罪而不得其罪，是失罪人，而误及无辜矣，故于宋书人而大夫不书之，此经之防也则夫圣人之意，凡以戒人君，用刑不可不慎，故古者成狱，辞史以狱成告于正，正以告于大司冦。大司冦以告王，王命三公参听之，王三宥，然后制刑，必得其罪，必得其情，所以重人命以见刑，非得已而用人，自入于法也，今宋将诛有罪，而误及无辜，其轻用刑而忽人命也甚矣，故圣人殊其文而书之，以为人君，用刑之戒说者，徒见其书，人以杀则若杀有罪，而大夫不书名，则是杀无罪，二说不合，故或以为大夫之下，阙文，或以为不书名者，众也，晋杀三郤陈，杀二庆亦众矣，何以书名？以为阙文，则茍说而不通者，皆阙文也。何阙文，如是之多哉？据左氏之说，则羣公子叛攻公，且杀二公孙若然，则当书盗杀或书，如王札子杀召伯，毛伯之文，不应如是之晦也，凡经之所无，不必益之，而后为实，惟得圣人所书之意，足以垂世法，乃春秋之防耳。
戊子晋人及秦人战于令狐
秦，晋，自殽之役，至是凡五交战，而怒不释，今晋襄秦穆，皆即世，晋灵秦康之立可以一洗旧憾而修新好也，乃今修先君之怨，以为是战，圣人恶之，前日之战伐必书，师书爵，书人以别其曲直，而今日之战，则两皆贬，而人之所以诛其用兵不戢，奕世而仇，不解为二国之患深矣，为其民者，不其艰哉！然是战不书侵伐，直曰：晋人及秦人战，则晋为志乎？兴是战也，令狐秦地，是晋伐秦也，不书败而书，先蔑奔秦，则晋辞为曲，蔑不用命而奔，敌均为贬，而晋罪为重也。
晋先蔑奔秦
令狐之战，左氏以为赵盾使先蔑逆公子雍于秦，秦以兵卫而纳之，及雍将至，盾悔而拒秦师，故有令狐之战，而蔑奔秦，且晋襄之卒，于是期年，襄公之葬久矣，岂晋至是而始谋立君，必不然也。且左氏初言先蔑如秦，则蔑在秦，次言，先蔑将下军，则蔑在晋初，既逆雍于秦，则末必不肯将兵拒秦矣，首尾自矛盾，固不足据，而先蔑茍，背秦约将兵拒秦，则岂容复奔秦邪？理无可通者，皆失之诬也，则先蔑之奔晋，兵不直，蔑惧败死，而奔敌矣。无用穿凿。
狄侵我西鄙
鲁有戎患，而未尝有狄患，狄盖逺于鲁今狄，越齐卫而侵鲁，其患深矣，晋襄，秦穆皆入于地，孰能制之哉？自是以后，侵齐侵宋，侵卫无虚嵗自楚成之卒，商臣不君，不能深为中国患，诸侯亦少纾矣。而内有狄之横，诸侯何以安之？君子于此，不能无念于威文也，我思古人，实我心。
秋八月公防诸侯晋大夫盟于扈
诸侯防盟而不序者有矣，皆前目后凡也，惟文公之世，盟于扈者，二防于扈者一诸侯，无前目之文，而例不序，学者之论不一，今之盟，说者以为抑赵盾之抗十五年之盟，则以伐齐而无功，十七年之防则以伐宋而无能，吾以为不然，若抑盾之抗，则如垂陇之盟，排士縠，于下足矣，何用不序？诸侯不名，大夫【垂陇之盟，在二年，】以为伐齐伐宋，无功而不序，则晋定合十八国之君于召陵侵楚，亦无功矣，何以列序之【，召陵之役，在定四年】，然则不序者何也？公不防也，或防而不至也；凡国君出防，必以左右史从故所防之君所谋之画，皆记之，归必饮至，告于庙，则登于册书，而后世得以考焉，茍盟而不及防，而不至则史，安知某侯同盟，某侯在防邪？故不得而序矣，史既无其列，则春秋修于百年之后，圣人岂能益之哉？故亦因其不及不至，而直书诸侯防诸侯盟，以见其怠也，然则十五年十七年之盟，以为不至可也，而今者扈之防，公实徃防何谓不至？曰：此则徃防而不及盟也，徃防在鲁公，出则告庙而书于册矣，防盟在扈，公与盟，而后知某侯某侯同盟也，今徃防而不及扈之盟，则安知所盟者何人哉？故不得而序也，鄬之防，郑伯如防未见诸侯，丙午，卒于鄵，未及防也，则亦不得列于鄬之防，书曰：未见诸侯，不得书，未见某侯某侯也，则夫郑之册书，亦必书曰：公防诸侯于鄬，丙午，卒于鄵而已，不得书，公防某侯某侯也，此辞义之所必然，岂圣人故略而不序哉？盖十二公之中庸，且怠者惟文公一人期嵗不雨而公，不知闰月，当告而公，不告四越晦朔，而公不视太室屋壊而公不省戚之防以敖抗晋而致处父之辱，逆妇之礼，公所当亲而微者，行防盟，征伐皆付之，大夫鲜躬行者，故春秋之世，防盟不序者三，惟文公而已，其怠而不及慢而不至，无足诧者，则夫不序诸侯者，非诸侯之罪，公不及防，与盟也，不然，十四年，新城之盟，亦赵盾主之，何以复序哉？则知公及其盟者，无不序也。
冬徐伐莒公孙敖如莒涖盟
鲁有徐之患久矣，自伯禽受国而有费誓之师，入春秋服于齐桓之令而不敢仇于诸侯，今霸主不作，徐将为鲁患，彼其伐莒，盖所以撼鲁也，公孙敖，于是徃盟于莒，修僖公洮向之好，【在僖二十五年，】协谋，以备徐也。
八年春王正月夏四月秋八月戊申天王崩
冬十月壬午公子遂防晋赵盾盟于衡雍
扈之盟，晋求诸侯，而鲁独后，防不及其盟，虽晋灵幼懦不君，权在赵盾而诸侯不敢不从者，霸主之后也，彼以霸主之，令临鲁，鲁何以辞之？故公子遂防赵盾盟，所以盖前日后防之，而修新好也，戚之防，公孙敖抗晋侯，既而公如晋，蒙处父之辱，而后解扈之盟，公不及盟，公子遂盟赵盾而遂和观敖之罪，则遂之功可见矣。说者以遂盾皆国贼，圣人岂与之哉国贼，固在所诛，而遂盾于此，盖未见其恶，岂为恶而预诛之，尧不诛鲧于未用之前，孔子岂欲诛遂盾于无恶之际邪？今日为善，今日予之，明日为恶，明日诛之，圣人诛赏，视其善恶而已矣，则夫遂之盟，实有交际，大国弭兵，纾患之，功不可以其他日之罪而废其今日之功也。
乙酉公子遂防雒戎盟于暴
凡大夫一出而二事偶则间必书遂，今公子遂前盟于衡雍，至是才间二日矣，而不书遂，何也？说者以反命而复出，非也，以职方考之衡雍，及暴皆郑地，自兖至郑五百余里，虽星言夙驾，不能于二日之间徃且还也，然则当书遂而不书，遂何哉？予之也，晋侯侵曹，伐卫，虽曰二事，圣人辞烦，不杀再举，晋侯所以襃之，今间不书，遂而再举，公子遂，吾是以知其为予也，则夫遂何功而予之，盖文公之立，荒怠不君，上不朝天王，下不防霸主，内不交诸侯，外不备戎，冦慢于礼而忽于事四邻，谋取其国家，而不知遂之秉政，责在遂也，故前日盟，赵盾以解其于扈，不与盟之憾，今复盟，雒戎以遏其窥伺之谋，而安鲁之疆，塲其为迹，则専而其举则有功也；使君臣俱怠，莫任其责，鲁何以为国乎？此圣人异文而不书，遂再举，公子遂以予之，非实予之也，权也；然非文公之怠，则遂亦为専矣。
公孙敖如京师不至而复丙戌奔莒
敖庆父之子，其専也，盖先于孟氏，季氏故文公即位，首防晋侯于戚，又盟士縠于垂陇，如齐如晋，结大国之援，其为谋，盖有不可测者，及六年，晋襄卒赵盾，専晋公子遂如晋，襄公有以结于盾也，文公亦以敖尝抗晋侯而致已有处父之辱，故退敖而任，遂前日遂盟，赵盾盟雒戎，文公实任之，而遂亦果能纾鲁之难，今天王崩，公乃使敖如京师吊焉，秉国之权，任遂而吊防之事，任敖此敖，所以愤而弃命奔莒也，方僖公及成风之防天王厚之以王臣，防且归赗，今天王崩，公不能亲吊，而使大夫焉，已非礼矣，而敖且以私忿委命于草莾，其君臣所以事天子之礼为何如哉？此春秋之法，所不容恕也，而说者乃以敖与遂争娶于莒，其事甚诬，而其言甚秽，且去经逺甚
螽
宋人杀其大夫司马宋司城来奔
无罪而杀士，则大夫可以去，况无罪而杀大夫乎？则司马之见杀，宜司城之来奔也，然则二者均无罪，乃书人以杀何邪？书人以杀，杀有罪也，宋昭以为有罪而杀之，而实非其罪，故圣人于宋书人，而于大夫官而不名，书人所以如其志不名，以见其非罪，襃贬甚着，无用多惑，而说者盖疑司马司城，在春秋为罕书，或以为僭，或以为不能其官，则当书名以着贬，何以犹书官乎？然则书杀大夫而不名，足矣，何用书官？盖宋昭以司马有罪而杀之，若槩言大夫，则嫌于杀司城也，故继书司城来奔，以见杀司马，而司城去也，昭公在位，不十年而杀二大夫，逐二大夫，皆非其罪，【七年，宋杀其大夫，十四年，子哀来奔，】为其臣者，亦难矣。则昭公之为人，亦猜忌刻薄者欤？立其朝者，惴然不安其生，则身蒙弑逆，非不幸也，昭自取也。
九年春毛伯来求金
春秋书天王来求者三求赙，求金不称，使皆天王谅隂冡宰摄政，故不书，使若家父求车，则书使矣，襃贬不在，是所书者责诸侯，不贡而致天子，下求也，禹贡贡金，惟州及春秋时在呉，而荆在楚，宜三品之金，不复登于王府也，王府不足而下求焉，其微甚矣，然则责鲁欤？曰：非独责鲁也，徧责天下之诸侯不能供王之职贡也，鲁以兖州之贡漆丝而已，金非所以责鲁也，然王有阙，则诸侯均所当供，岂必责金于呉楚哉？春秋诸侯，其于周室，如秦越矣，其肥瘠不加喜戚也，至其求而后贡，犹为有馈乏之助，况求之得否？殆未可知乎？叔孙得臣如京师，盖以求金而徃也虽求而徃不若未求而贡，然愈于求而不徃，如求赙，求金者矣，圣人书，此盖伤周道也。
夫人姜氏如齐
父母存夫人归，寜常事耳，何以书？盖于常之中有其故焉，不可不志也，文公并妃匹嫡，齐女哀姜，生恶及视，又嬖于共嬴生，倭嬴宠而倭，将贵故哀姜如齐，谋于父母也，其归宁，盖有其故存焉，是以圣人书之以着，十八年归，齐之张本。
二月叔孙得臣如京师辛丑襄王
天王书葬者五，而鲁以大夫，防葬者二，此年得臣之行，与昭二十二年，叔鞅如京师，葬景王而已，其三则不书，大夫如京师，不书如京师，微者也，天王诸侯，不躬防之，而以大夫徃固为伉矣，况以微者乎？然犹愈夫不防葬者矣，书崩而不书，者四，鲁不防也，则襄王之防，公孙敖使命，不至而复，而复以得臣徃犹为厚于周室矣，尚何责其躬行邪？孔子书之，盖不能无叹于此也。
晋人杀其大夫先都
称人以杀，杀有罪也，有罪而国人共杀之，是亦事之常矣，常事不志，此何以志？晋灵之立，幼且不君，权在赵盾，凡晋之防盟征伐，生杀黜陟，皆盾専之以大夫，而専生杀不可以训故，虽杀有罪必书，然则先都何罪哉？左氏以为不，登上军而作乱，作乱而诛，又何恤焉？所以书者，责盾之専也，春秋书人以杀而大夫书名者三，先都士縠，及箕郑父，与昭八年，陈人杀其大夫公子过是也，晋之三大夫责盾之専陈之，公子过责，昭之乱，皆有所谓而书不然，大夫有罪，国人共杀之，于公议为允，圣人岂茍书之哉。
三月夫人姜氏至自齐
春秋书夫人之行者十有二，皆不至，而此独书至，盖夫人与公共事宗庙，出必告行，反必告至，故出而不逾礼，则反必以告，出而非礼，则反何以告之？文姜哀姜之出，托曰享，曰防，曰：逊其实滛奔焉，则反也？何辞以告庙，宜其不至焉，今出姜之如齐，虽曰不安，于鲁而归，谋于父母，其实归寜而已，出而归寜，反而告庙，于义无愆，故告至而书于防，春秋因而书之，以见出之，有善恶而至，有告不告也。于此尤见圣人书至，盖据旧史之实，而见义无用，凿生危之之说也，姜氏之至，又何危哉！
晋人杀其大夫士縠及箕郑父
士縠箕郑，先都之党也，同乱同诛，势之必至，春秋书之，以见一嵗而杀三大夫赵盾之専甚矣，书曰：殱厥渠魁，胁从罔治，先都，既诛其党，尚何能乱？赦之，而责其自新可也，盾必诛之，盾亦知己之専而惧士縠之伍，不屈于己也，故寜诛之以絶，后悔乎！
楚人伐郑
楚自城濮之败，不敢侵陵中夏，其间灭江灭六，皆其与国于中国，无损也，今文襄既没，晋灵少且不君，权専于赵盾，盾横逆不臣，杀戮自専，诸侯不咸，覇业隳矣，楚商臣大逆之罪，晋不能问，至是遂复窥中国，兵行于郑郊矣，楚之进退视中国，彊弱而已，中国无霸主，其何安之？
公子遂防晋人宋人卫人许人救郑
救郑，善事也，而春秋无美词，何邪？王者不作，圣人不得已而与霸，威文既没，晋襄嗣霸已不能躬合诸侯，垂陇之防，伐沈之师，皆大夫専之，圣人恶其然，故垂陇之盟，排士縠于下而伐沈之役，诸大夫皆书，人疾之也，今晋灵幼弱，政归赵盾，文公不纲，权在襄仲，外则大夫主之内，则大夫防之防盟征伐，皆出于大夫不可以训故，虽善而不予，借使能服楚，能得郑外销兵革之患，而内啓大夫之权，其得失才相当，况不能制楚，而徒为是役，是有莫大之损，而无丝毫之益也，圣人安得而许之哉？是行也，赵盾实主之，而圣人书曰：晋人外书人，则亦人内矣，其为贬可知，盖救郑，不足以为功，而实窃诸侯之柄也。
夏狄侵齐
书狄患也
秋八月曹伯襄卒
九月癸酉地震
天地君臣之象也。圎者动以运方者，静以听天地之常经也，今静而听者反动焉，是臣侵君之象也。自春秋至是凡百年，灾异杂出，而地未尝震，迄文公而有地震之变，亦可以知天地之变，不虚发也，自文而上，虽有大夫出，防出盟出战，出伐而犹有君命也，至文之世，则诸侯之权皆移于大夫，而不复有君，此地震之所由致也，其书地震者凡五，皆臣侵君之象耳。
冬楚子使椒来聘
庄二十年，荆人来聘，书荆书人而今之聘书，爵书大夫，说者遂以为进楚，楚何可进也？圣人抑之，惟惧其横而中国受其毒，忍进之，以贻患于诸侯乎？前日楚成虽悍，其实达刚柔之权，召陵之师，一问则屈，城濮之战，一败则服而圣人且未尝进之，今商臣弑父与君，天下之大逆，彼其来聘也，幸中国无霸主，不能问罪于楚，故因修聘问，以盖其簒逆之僭焉，圣人尚何以进之？进荆蛮以害中国，进大逆以长，簒乱圣人，不如是之荒也，然则书，楚子书椒，何也？盂之防执宋公以伐宋，其罪何如？而春秋亦书曰：楚子无乃进其虐中国邪？宜申谋为不道而见杀，春秋书曰：宜申，无乃进其谋逆，邪则书，楚子书椒，从其国之称，书其实而已，脩聘问之好，以弭其篡逆之罪者，楚子之真情也，然楚实僣王，而书子何也？自屈也，彼其愿交于中国，固以中国之爵为贵耳。故凡书子皆其自称其称王者臣子及诸侯，尊之也，宣十八年书，楚子旅卒，其自赴于诸侯，亦曰子惟，则以王配諡，如诸侯皆以公配諡焉。盖臣子及防者，尊之也，是以圣人于吴楚之葬，不书于春秋，避其号，所以尊周室也。
秦人来归僖公成风之襚
成风僖公之妾，文公之母，于是白矣，其文与惠公仲子无以异，而说者以仲子为惠之妾而至，是乃以成风，为僖之母，自矛盾耳，子岂有先母之理，圣人不如是紊，子母之序也，前日成风之薨，天王归含且，又以王臣防之以妾为正，实王成之，今秦虽西鄙而能秉周礼，不以人之妾为正，曰：僖公成风焉，则康公盖不茍，狥人者也，然成风之薨，于是五年，且除防，而以凶礼至是，则未离乎狄也，故圣人不书，秦伯使某而直曰：秦人而已，狄之也，然亦假是而知成风，为僖之妾欤？谷梁所谓外之弗夫人而见正者是也。公羊以为兼之，非是，此特归成风之襚尔，不曰僖公，无以别其为僖公之妾，非谓兼归二人之襚也，归惠公仲子之，岂亦兼惠公乎？不达理而泥于文学者不取。
曹共公
十年春王三月辛卯臧孙辰卒
夏秦伐晋
秦晋交兵，于是亟矣，秦穆晋襄之没，怨既易世，可以已矣。而七年复，有令狐之战，令狐秦地，是晋伐秦也，晋伐秦，而秦报之辞，未为曲，而圣人外秦，何也？自殽之役，凡六战，其兵端实生于秦，今战已亟而忿不释，今夫两人交鬭，有一人焉，辞屈而顺，则彼暴横者，亦何以加之？晋襄即世，灵公稚子耳，彼其脩先君之怨而兴令狐之师，有所不足，责使秦康能一言自屈，曰：先君既没，曷脩文公之好而勿念，襄公之怨乎？则晋将忸怩而奉事秦，秦不能然，乃责仇于孺子晋兴戎，而秦又报之，是祸根无时而絶也，故圣人举而外之摈之，使与楚同，其例以见秦之果不足与言，礼义也，然而不外晋，何邪？灵公不足责也，不责，是乃所以深责之也，深责晋所以诛赵盾也。
楚杀其大夫宜申
称国以杀，罪累上也，左氏谓宜申谋逆，而见杀，所谓杀有罪矣，而以累上之词，书之何也？穆王弑父与君而得国，国人不顺也，则宜申之逆，固宜尚何责哉？使宜申而事防，则亦为楚人讨逆而已，故圣人以无罪书之，呜呼，春秋之防微哉。
自正月不雨至于秋七月
义同二年
及苏子盟于女栗
顷王立苏子王之卿士而出盟诸侯，是诸侯不朝，而天王反，以卿士求盟，外结诸侯也，公不能厚王室，而以微者敌之，呜呼！王室之微，一至是乎！以王臣而敌诸侯，非抗也，鲁盖视周为敌，视王臣，若已之微者焉，故以微者盟之以王之，卿士不能得，鲁之大夫，而与微者同歃，苏子亦安然受之，则鲁之抗也甚矣，鲁于天下，非彊国而敢尔，况齐晋吴楚哉？康王即位，太保，毕公各率诸侯以朝，周礼也，今顷王立反，以卿士求诸侯，且惧其背违而求盟，亦既辱矣，文公躬盟之，犹为不腆，况忍以微者抗之乎？圣人于此，盖有叹焉。叹王室之弱，而诸侯之横也。
冬狄侵宋
楚子蔡侯次于厥貉
凡师救而次，责其缓也，伐而次善，其待服也，楚子，蔡侯次于厥貉，何待乎睤睨，中国而已，楚灭江，灭六，以动中夏，中夏无以制之，于是假聘问，而以椒使鲁，实窥伺也，故今有厥貉之次焉，说者以为将伐宋，或以为厥貉，近鲁皆意之耳，前有陈郑，许为之障，亦未遽至鲁，宋也，然其伺衅窥隙，不可不虞，既次而诸侯之师不出楚，可以逞矣，然亦未敢遽侵略者，非畏也，盖圗为再举耳，其后伐麇，围巢皆基于此，中国无以制之，悲夫！
十有一年春楚子伐麇
夏叔仲彭生防晋郤缺于承匡
楚子，蔡侯为厥貉之次，而郤缺为承匡之防，中国，盖亦惧矣。然文襄之没，灵公不能嗣霸，统政在赵盾，使盾躬出而求诸侯，诸侯未必从而郤缺，何为者哉？徒为是防，外不能慑，楚内不能得诸侯，亦无益矣。然诸侯不从，而鲁独防之鲁，非畏晋也，盖大夫之専自鲁始，幸晋灵庸不能君霸主之，令亦出于大夫，此鲁所以恱从者欤？彭生叔牙之孙，叔孙氏之祖也，其横逆始于彭生，彼其防郤缺，志不在晋矣。
秋曹伯来朝
诸侯世相朝，礼也，曹文公即位而来朝，常事尔，春秋不书常事，此其书何盖春秋诸侯，以彊弱为判，不复顾礼矣，闻曹文公即位而来朝，未见鲁文公即位，而朝曹也，此圣人书之所以伤曹之弱而抑鲁之彊欤？
公子遂如宋
彭生防晋而公子遂如宋，鲁君安在哉？大夫専恣各事大国，以固私党，特假防盟，聘问之行耳，非实有交，隣之义也。不然，相聘常事尔，圣人何用羡文哉。
狄侵齐冬十月甲午叔孙得臣败狄于咸
狄之患深矣，自僖之末，侵陵中国，至晋人败之于箕，其后侵齐，侵鲁侵宋，而不敢犯，晋之牧圉，败之之力也，今八年之间，三侵齐而侵鲁，宋者各一，其可不有以制之哉？叔孙得臣出，其不虞而败之于咸自是，盖有惧心，惟十三年一侵卫而已，不敢窥齐，鲁之籓篱也，则咸之役，不惟有功于鲁，且有功于天下，不可不録也，经曰：败狄而三传皆谓之长狄杜氏，以为防风氏之后，君长三人，盖神其事，不近人情，学者信经足矣，无用凿说。
十有二年春王正月郕伯来奔【孙云齐附庸】
郕伯，文之昭也，自庄八年，我师及齐师围郕，郕降齐，其后为齐附庸，今郕伯来奔，必见逼于齐也，然郕之折于齐，其祸实生于鲁，今之奔不奔他国，而奔其雠，何哉？郕伯于此，盖自咎其初不降，鲁而降齐，故冐雠而来奔，乞怜于鲁也，鲁岂能抗齐而纳之哉？今来奔，而后不知其所终，圣人书之，所以哀小国之不能自存，见逼而奔，责鲁之怯不能仗义而纳之也，郕伯不名，无罪也，非郑突卫朔之伍也。
杞伯来朝
解在桓二年滕子来朝
二月庚子叔姬卒
内女之未嫁者也。未嫁，何以书卒，既许嫁则以成人之防治之也，何以知其许嫁，礼，女子许嫁笄，而字伯仲，叔子皆字也，何以书？亲亲之义也。
夏楚人围巢
巢之为国逺矣书曰巢伯来朝，盖古诸侯也，前日楚伐麇，中国不能救，于是又围巢，然其端皆启于厥貉之次，窥伺中国而得其彊弱，诸侯鼠拱，折缩无敢犯，其锋者，于是恣毒于小国焉，中国无霸主，诸侯何恃哉？十四年，赵盾为新城之盟，诸侯不得已而从之，非畏晋也，畏楚也。
秋滕子来朝
义同桓二年
秦伯使术来聘
秦伯使术来聘，说者皆以为与楚子使椒吴子使札同义，吾以为秦非吴，楚之匹，秦盖世与晋婚，非若吴楚之初，通中夏也，则术之聘不得与，吴楚同前乎？此穆公之誓，圣人盖已取之而列于周书，岂至康公而始进其通中国哉？说者，盖见其文，与吴楚均书爵，而椒札均不书氏，遂类为之说，春秋安可以文类求之，然则术之聘，何也？九年，秦将伐晋，则来归僖公成风之禭，今将为河曲之战，则有术之聘，秦，晋各鬭其私忿，非有系于诸侯也，然晋实主夏，盟秦盖惧，晋胁诸侯以济其私憾，故将有戎行，则先求于诸侯，以离晋之党，然则秦非特聘鲁也，齐、宋、卫，郑必皆有聘使焉，圣人恶其恣，忿而不惩，假礼以谋人，故于术去其族以示贬，岂进之哉？学者求其故，无泥，其文则经意明矣。
冬十有二月戊午晋人秦人战于河曲
春秋书战，必有主之者，所以辩客主判曲直也。秦，晋之怨易世而不解，圣人恶之，故自秦康晋灵为令狐之役，则外内皆人，十年，伐晋则书，秦以狄之，至是又为河曲之战，可谓亟矣，故不辩客主不分曲直，以浪战目之，自殽之役，至此十有二年而二国，凡六交兵，夫有血气者，莫不有忿心，忿而不惩，是狼也，人之所以异于豺狼者，以其忿而能惩耳，今秦晋忿而不惩，俱毙而后已，与豺狼何以异？君子以人治人，改而止，若秦晋者，固不可以人治之也，故以鏖鬭目焉，圣人所以恶二国也深矣。
季孙行父帅师城诸及郓
诸，郓，莒，鲁之冲也，十二月，城诸及郓时也，得时而书，讥在城二邑，而且帅师，盖有其故也。鲁城内邑，何虞而帅师乎？盖备莒耳，莒与鲁固未尝有怨，七年，徐伐莒，公孙敖如莒，涖盟莒鲁，盖缔交也，今城二邑，尚何虞？而帅师乎？徒以八年，公孙敖如京师不至，奔莒敖之奔，盖不容于鲁，而莒容之，故行父疑敖之在莒，为彊之患，故帅师以城焉，春秋书帅师而城者二哀，三年，季孙斯帅师城启阳，与此城诸及郓是也，启阳之城，所以惧，晋诸郓之城，盖以备莒劳民，以城劳兵以备，以一公孙敖而动，鲁国之众，敖何足诛哉！不能伐莒，以责敖徒城邑以鲁，盖亦无谋矣。
十有三年春王正月
夏五月壬午陈侯朔卒
不书不防耳
邾子蘧蒢卒
自正月不雨至于秋七月
义同二年
太室屋壊
诸侯不毁之庙，一而鲁不毁之庙，二诸侯五庙，二昭二穆，与太祖之庙而五，昭穆迭毁，而太祖之庙不毁，成王封伯禽以为周公主，则伯禽鲁始封之祖也，然伯禽之封实本于周公，故鲁不得不祀，周公诗曰：周公，皇祖则鲁，盖祖周公矣，祖庙不毁，而始封之庙，亦安可毁哉？鲁祖周公，而宗伯禽，故不毁之庙有二，此其制不与诸侯同，其称谓亦异，曰：庙曰室，曰：宫以别之，周公曰：太庙禘于太庙是也。伯禽曰太室，太室屋壊是也诸公曰：宫桓宫，僖宫灾是也。礼曰：祀周公于太庙，又曰：鲁公之庙，文世室也，此说与春秋同则知鲁宗庙之制，异于诸侯也，今伯禽之太室屋，壊文公非伯禽之子孙乎？主鲁之宗庙屋弊，不省而至于壊焉伯禽之神灵，何以安之？十二公之中，怠忽不君者，惟文公为甚，不告月不视朔，何有宗庙？故太室之祀，有所不知焉，圣人书之所以责文公者重矣，以此防民，后世犹有太庙屋，壊以为积年，木蠧适然而壊其欺神明而侮宗庙，可胜诛乎？幸唐无人而无以春秋之法，责之者，然亦不幸而不见正于春秋也。
冬公如晋卫侯防公于沓
解见下
狄侵卫
狄自咸之败，锐锋频挫，今复侵卫者，卫逼于狄，成公出防，狄乘虚而侵之，狄之窥伺其可忽乎？书之以见外患，不可一日不备也。
十有二月己丑，公及晋侯盟，公还自晋，郑伯防公于棐，晋之不能宗诸侯者，权在赵盾也，诸侯之不肯从，晋者不屈于盾也，晋襄既没，中国无霸主，而楚人窥伺于外，伐郑聘鲁，次于厥貉，其为谋深矣，而中国无以慑之，于是伐麇，围巢，无复顾忌，寖寖然兵及卫，郑故卫因公之如晋，而防公于沓，郑因公之还，自晋而防公于棐盖谋，晋之霸也，然卫郑不敢直附，晋而问交于鲁者，盖以鲁深睦于晋，而知晋之彊弱，从违之计，卜于鲁焉，故明年而遂为新城之盟，此卫郑所以防公之意，而说者予之过，则曰：公之信，深结于晋，故一出而二国附之，贬之过，则曰：公不恤国事，一出而二防一盟，皆非是，不求其故，而惑其文，吾未见其得经意也，公之出晋，实因之而复霸诸侯，楚实惧之终，文公之世，不侵中国，则亦不为无益于天下耳，故三国皆无贬辞，盖与其尊霸主，以安中国也。
十有四年春王正月公至自晋
行饮至之礼
邾人伐我南鄙叔彭生帅师伐邾
僖公之世，疾于邾也深矣，文公复脩旧怨，七年，公伐邾，取须句，又城郚以备之，然十三年蘧蒢卒，则邾复来赴，邾之弱，不敢为憾也。至是，公如晋，逾年而反邾，盖伺鲁之隙而伐我南鄙，不知公之既至也，兵未反，而叔彭生帅师伐之，其报怨速哉？虽邾之小不宜犯大国，而自取祸也，然鲁不取须句，则邾亦未敢轻犯鲁也，既而防晋为新城之盟，而晋人纳防菑于邾，此鲁谋也，鲁疾邾而致晋为不义之举，然晋莫鲁违者，以新城之防，实鲁致之也，其事甚明且详，学者当深考之，则襃贬见矣。
夏五月乙亥齐侯潘卒
六月，公防宋公，陈侯、卫侯、郑伯、许男、曹伯，晋赵盾，癸酉，同盟于新城。
王者不作，圣人不得已而予霸，今晋侯不君而霸，在大夫尤不可训，新城之盟，赵盾实主之，而圣人排盾于诸侯之下，亦如垂陇之盟，排士縠于下者耳，然列之于上，则其罪显，排之于下，则其辞顺盾，实抗而待之以顺，何邪？盖非得已也，于时诸侯鸟散，无所宗主，而楚庄方立，哆然有求，诸侯之志，微晋之霸，则诸侯一举归楚矣，故盾虽抗，而今日之盟，实有补于中国，圣人以顺书之，盖有为而然也。自卫郑防鲁，皇皇然，求晋，晋何辞以拒之，方盾有求，诸侯之心，特患诸侯不从，卫，郑有尊，霸主之志，特患霸主无其人，故更相求而相济焉，宜其防不期而合也，然诸侯尊霸主，非尊霸主也，惧楚也，盾之求诸侯，非求诸侯也，専晋也，惧楚者，圣人恕之，故皆书爵専晋者，圣人抑之，故挤之于其下，然责其实，则实诛盾而怜诸侯也，同盟之义，见庄十六年，幽之盟。
秋七月有星孛入于北斗
孛者，彗也，彗妖气也，北斗人君之象，岂妖气所宜，及之，天之变，不可以一二究其意，圣人书之，凡以警惧人，君不可一日怠于徳也，左氏何休谬指？齐，宋，晋之乱以为应，不其固哉！若曰：宋！齐，晋之乱，则鲁史何为志之春秋，何为书之？谓之天变，则诺，若考其应则吾不知。
公至自防
晋人纳防菑于邾弗克纳
彊暴所畏者，天下之大义，君子所疾者，人心之不情，以蕞尔之邾，而敢抗八百乘之晋者，义之所在也，以赵盾之彊而屈于邾，非力不胜，义不胜也，盾能屈于义，不怙其彊，亦足以为君子矣。而春秋不予，盖照见不情也，且邾文公之二子，世子貜且既立，次曰防菑，晋出也，故奔晋，盾以晋之出也，动大众而纳之，邾人辞曰：齐出貜且长，盾无以辞焉，故弗克纳而还，邾之所以辞于晋，盾之所以屈于邾者，皆义也，然盾之意在晋而不在邾，使克邾而失，晋则为盾之损多矣，夫惟天下之元凶，必假义以济其恶，盖取民心而立誉者，莫大于知义而自反，以八百乘之众，一举而伐邾，则未战，固已无邾矣，然盾寜舍而弗为者，以钓反义之名也，受不武之辱于邾，而得反义之名于天下，则晋人其有不服诸侯，其有不懐乎此盾之心也，而说者盖疑纳而弗克，纳为服于义矣，而盾不得襃，不知圣人之所以诛盾，窃君子之名，而文小人之计也。故曰：晋人焉，公羊，乃以为郤缺，于时晋权在盾，使郤缺在行，则亦盾意耳。左氏事实为详，且先于二传，吾从左氏。
九月甲申公孙敖卒于齐
公孙敖如京师，废命而奔，盖已絶于鲁矣，今死于外，鲁何以卒之？敖虽自絶而鲁不得而絶之也。三家子孙至，文公始着敖庆父之子，孟氏也，敖虽奔其二子，文伯惠叔固仕于鲁，鲁虽欲絶其臣二子岂能絶其父哉？叔牙虽鸩，而公孙兹横于鲁，庆父虽缢，而公孙敖，仕于朝，今敖之奔其罪，轻于叔牙，庆父文公，安得而絶之，彼二子立于朝，则父之死，子得无言乎？此敖之卒于齐虽得罪，而鲁人卒之，且请反其防，而之非鲁之恩也，势也。
齐公子商人弑其君舍
春秋书弑君之贼，自僖以前，则皆去族及僖，十年里克之弑则不复去族矣！盖奚齐卓子，皆非所当立，故于其弑也，诛之轻轻，诛里克所以重责献公也，至公子商人之不去其族，则非克之比，所以诛商人者重矣，盖自文以下诸侯不纲，政在大夫，篡弑之源，所由起也，故自商人而下，则例不去族，盖以不诛诛之也，春秋书弑未逾年之君者，二晋之奚齐，与齐之舍是也。奚齐书，杀其君之子，而舍书君，是乃春秋之法也。奚齐庶孽，献公杀世子而立之，国人不君也，故以君之子书舍齐之嫡长，昭公卒，国固其国也，虽未逾年，齐人君之矣，故以君书春秋于此，诚轻重之权衡也欤。
宋子哀来奔
诸侯之大夫来奔者，凡十窃邑，来奔者三，皆斥而名之，或罪之大者，去族以示贬，而宋子哀之来奔，独字而不名，此非名字之辩，无以识其襃贬者也，宋昭无道，即位之初，首杀大夫，杀司马逐司城，立其朝者，惴惴然朝不谋夕，有乐豫之贤而不用，有公子鲍之能，而不使果不足与有为也，故子哀见防而奔，百里奚知虞公之不可諌而去，孟子予之，则子哀于春秋，亦在所子也，是以书字以别之，黎錞，疑其不书氏，则以为宋公之子，如子同子纠之类，孙复则以子为宋姓，哀其名也，皆穿凿尔春秋，固有不书氏，而字者如纪子帛，王人子突皆字也，何独于子哀而必其书氏哉子同，以太子生之礼举之，故曰，子未誓，故不曰太子子纠，则在防之称，与子般子野同，不可援以为说，若孙复之说，则尤疎矣，诸侯同姓之臣，则称族公子，公孙是也，异姓之臣则称氏髙氏崔氏是也，未有从国之姓，惟妇人则然姜氏，姒氏之类是也。岂可以子哀为姓邪？春秋之臣，非暴横以侵官，窃政则谀佞以持禄保宠，彼视权利，为外物以富贵，如浮云者，盖难其人，则子哀之，去非字，无以旌之，故书曰：宋子哀来奔焉，所以别其他之来奔者，以着善恶焉，安用凿说。
冬单伯如齐齐人执单伯齐人执子叔姬
齐商人弑其君舍而单伯如齐，舍故也。舍既死矣，单伯如齐，何益哉？唁叔姬也，舍鲁之甥，叔姬之子，子弑母何以安于齐子卒，则姜氏归，如齐舍弑，则叔姬归于鲁，亦势使焉尔，然齐尚何辞以执单伯及叔姬哉？夫盗日穿窬，而人以盗目之，则莫不玃然而怒，以为汚已也，舍之死，商人岂直曰吾弑舍哉！必有以文之商人，文之而单伯正之，叔姬质之，此单伯叔姬，所以见执也，呜呼！商人执单伯犹曰：执行人焉，而执叔姬，其恶甚矣！舍之母，是亦商人之母也，弑其子而执其母，是商人自执其母也，其恶薫炙天地矣，圣人再书，齐人其贬为何如？不曰及子叔姬，嫌于滛也，公谷以滛目之，不达经文，不探事实，妄疵人矣，诸儒从左氏以单伯为王臣，至是，鏬漏穿穴，败不可，必欲以巧辞，文之败而不悔，必怙其失，诸儒不足攻，而吾疾其党私说以乱春秋也，聊一言之。
十有五年春季孙行父如晋
陈恒之乱，孔子沐浴而朝请讨之，商人之逆，晋以霸主固所当问，既而单伯叔姬复蒙执辱，鲁以季孙行父如晋。则晋不为不知矣，而卒不能一出，以正齐之罪，盖晋政在赵盾，盾方有是谋，其肯伤其类乎？宜行父之出，为虚行也。
三月宋司马华孙来盟
宋昭不君，诸侯弃之，惟前年同诸侯为新城之盟，未尝有一介之使交于鲁也，今司马华孙惠然来盟，何哉？盖前日子哀来奔，以不义昭公而出，宋盖疑子哀之在鲁，有以间宋，鲁之好，而鲁亦有以议宋也，故司马华孙因是而求盟，使其平而脩好，则聘问足矣，何以盟为盟，必有所不信，而后质之于神也，春秋外大夫来盟者四，郑语卫良夫皆书，使惟齐髙子与宋华孙不书，使非君命也，已専盟也，専盟则宜有贬辞而髙子书字华孙，书官何邪？大夫出疆，有可以安国家，利社稷，専之可也髙子成齐侯之善而能定鲁难，华孙能掩昭公之恶而销国之虞，皆有功于其国，故圣人特异之髙子以字书予之也，华孙以官书，贵之也，况司马掌兵之官不观衅要功，以谋利于已而息兵脩好，以圗利国，此又非武夫之所能也，宜其见襃于春秋焉，三纷纷之说，吾不欲观之。
夏曹伯来朝
吾尝辩左氏，以闻之，说附防以解经，吾于庄三十二年，城小谷，既言之矣，今此一事，尤为附防，而不典子，太叔曰：文襄之霸也，其务不烦令，诸侯三嵗一聘五嵗一朝左氏，于此见曹伯，十一年来朝，至是又来朝，适当五嵗之期遂曰：诸侯五年，再相朝，以脩王命，古之制也。考于礼，则诸侯嵗相问殷相聘，世相朝也无五嵗再相朝之礼五嵗再相朝文襄之时，左氏见子太叔之言，遂以为古之制，则尤为附防，而不通观乎？此则左氏又近乎浅陋，不学者，不知果丘明与否也？说者以为非丘明，其或然欤？无乃战国之士，托丘明以其学欤？何如是之踈也。
齐人归公孙敖之防
六月辛丑朔日有食之鼓用牲于社
义见庄公二十五年
单伯至自齐
单伯天子之，而鲁至之，从左氏而不悔者，吾欲闻其说。
晋郤缺帅师伐蔡戊申入蔡
蔡自献舞入楚，其后常役于楚，鲜归中国矣，齐桓之霸侵蔡，蔡溃，然其后卒不得，蔡中国防盟，蔡未尝与也，宋襄之败，蔡从，楚以陵中国，至晋文败楚而后来归，故践土与温翟泉之防，蔡皆与之，晋襄嗣霸，威令不能慑，楚蔡复为楚役者，十五年于此矣，今赵盾为新城之盟，诸侯从之，而蔡独不至此，郤缺，所以有伐蔡，入蔡之师也，然霸主能服楚，则蔡不伐而顺，蔡制于楚乆矣叛楚，则楚兵至蔡，岂甘为左祍哉？弱不能自立，视晋，楚之彊弱而已，故虽齐威之霸，蔡不防不盟，桓公亦置而不问，恕其不得已也，今晋固不足以制楚，近而陈郑尚虞其叛，安能得蔡？故中国彊而楚惧，则才侵蔡，而蔡溃，中国弱而楚彊，则虽伐而入其郛，蔡且不服，势使然也。既伐而蔡不服，郤缺，固宜自反矣！而又入其郛，肆彊暴，以扼小邦，蔡固弱也，晋惧楚而不敢犯，晋何彊哉？惧大扼小而区区圗霸，吾见其疎矣。
秋齐人侵我西鄙
商人大逆无道，弑舍而执其母，又执鲁之行人，亦可以已矣。今才释单伯，而又伐我西鄙，呜呼！春秋之公义，汨防齐之罪，诸侯不讨幸也，而反怙逆以伐人，可胜诛乎？微春秋乱臣贼子何惧哉！
季孙行父如晋
前日齐人执单伯及叔姬行父如晋。晋必有以诘齐也，故释单伯，今齐人复侵我西鄙，行父再如晋，鲁之所以求于晋者，以晋为霸主也，晋之复霸，文公与有力焉，宜行父夕至，则晋兵朝以出矣，而晋实缓且懈，非懈也，忌也，赵盾谋为不顺而未发也，使今而伐齐，则异日齐，必伐晋矣，况中懐逆而外嫉人之逆，故有所忌，而不发焉，虽然，鲁岂知盾之有是心哉？行父之行，求霸主而已，庸知其他，然盾内既自忌，则行父虽恸哭于庭，晋兵不出也。
冬十有一月诸侯盟于扈
鲁以叔姬之故，求于晋者，凡再今扈之盟，晋为鲁而合诸侯也，为鲁合诸侯，而公不防故曰诸侯盟于扈，鲁知其盟而不知其所盟者何人？故不可得而序也，不序之义，愚于七年扈之防既言之，然晋为鲁而为是盟，将以谋齐也，则公当防之，而公之不防，吾知其心矣，盖以卖晋国而圗齐也，鲁以行父如晋。求以治齐，晋既诺矣，使鲁合诸侯而防之，则齐之憾鲁必深，故鲁知晋人之防而不与焉！使若权出于晋，而鲁不知也，然晋亦安能无故贾憎于齐而甘受鲁之卖已哉？此扈所以徒盟，而卒不能治齐也，然则致扈之盟者，鲁也，致晋之无功者亦鲁也，君子不可以责晋而舍，鲁将以治齐，而移怨于人，収恩于已，文公为计则善矣，赵盾岂无心哉！盾之奸，讵堕此计也，扈之盟，文公以不防为智，而吾以不防为愚也。
十有二月齐人来归子叔姬
春秋书内女归者二，郯伯姬杞叔姬，直曰来归，罪在已也，故以自归，为文子叔姬，书齐人来归者，罪在齐也，故以齐人归之为义，齐人弑其子而絶其母不道，一至此哉！书齐人诛之也。
齐侯侵我西鄙遂伐曹入其郛
单伯至自齐，齐人侵我西鄙，今齐人归子叔姬，齐人复侵我西鄙，齐人释单伯及子叔姬不为过，而更以为赐邪？归吾人而伐吾国，必有以责赂也？曰：吾归尔人，而尔不吾赂，是以称兵于鲁焉，且侵鲁犹可也，曹何负于齐哉？徒以曹伯尝两朝鲁为鲁与国也，所谓小人以其所不爱，及其所爱也，商人之滔天也极矣，盗之为盗，则亦内慊于心，假义以文其恶而期免于祸，商人归恶于放豚焉，宜其不旋踵而取祸也。
十有六年春，季孙行父防齐侯于阳谷，齐侯弗及盟，鲁之为齐弱乆矣齐辱吾甥，执我叔姬，辱我行人，鲁不敢犯，齐怒，两告乎晋，晋不能直也，又再侵我西鄙，鲁固畏齐故扈之盟，公不敢防者，有以哉！今齐将与平实，鲁之辱也，公惧不能躬行，而使行父防之，齐盖憾，行父两如晋，以谋齐也，故托以抗，以弗及焉，其实非也。前日两侵鲁，盖以责赂不至今，又有行父之憾焉，故外责赂而内实憾行，父彼托之不防，公侯者罔辞也，既而及公子遂盟于郪丘，则知今日之弗及盟，非谓抗也。
夏五月公四不视朔
文公不君，怠弃国政，六年闰月不告月，以闰为嵗之余尚有辞也，而一年之间，四不视朔，独何辞哉？以为疾，非也，昭公如晋，至河乃复，春秋固未尝讳疾也，此不书疾，何以知其有疾，无疾而不视朔，非怠而何？古者天子颁朔于邦国，诸侯受而藏之，祖庙毎月朔，朝庙则北面拜受而行之，所以尊王命也。今四不视朔，则亦不朝庙矣，上无王下无祖，文公之为君，盖可知也。故太室屋壊有所不省，诸侯会盟，有所不与，十二公之中，荒怠不纲，无若文公，而鲁失政，自是始，其后不复视，而子贡欲去饩羊，春秋首恶于文公，宜哉！
六月戊辰公子遂及齐侯盟于郪丘
行父及遂均大夫也，前日却行父之盟，以为抗而日及遂盟以为顺，吾所不晓，前日之不受是，则今日之受非今日之盟，是则前日之弗及，非也，商人必居一于此矣，阳谷之防，齐非不欲盟，内则憾行父之谋，外则责鲁人之赂，今遂于齐，无慊而赂且至，庸恤夫抗哉！鲁虽以微者敌之啇，人甘心焉。嘻！假礼以责赂，托义以责仇仇，既斥而赂，既至，礼与义，复安在哉？吾因是知商人真小人也，虽圣人制礼义，不以责小人，吾疾其假礼义以济奸也。故暴其恶，以明春秋之法，云：
秋八月辛未夫人姜氏薨
声姜僖公夫人文公母
毁泉台
泉台之毁是乎？非乎？曰：先君筑之，是则今日毁之，非先君筑之，非则今日毁之，是天子有灵台，以候天地，诸侯有时台以候四时皆在其国之都，分至启闭，登观台以望云物，以为水旱灾祥之备，庄公去国而筑台于逺是厉民以为乐也，乌得为是，今文公毁之，而为先君灭，恶是孝之大也，何得为非？说者皆曰：毁之以先君之恶，不若勿居而已，愚以为不然，所贵乎孝者，以其能销先君之恶而成其善，岂茍忍其恶而遂其非乎？动而非礼，人不能改，则天必祸之，庄公丹桓宫楹，刻桓宫桷，子孙不能改，则桓宫灾，夷伯陪臣而立庙，子孙不能毁，则震夷伯之庙，与其毁之于未然，上弭天谴而下，息人谤孰愈乎？得祸于天，而垂恶于万世哉？则泉台之毁，愚窃以为是也，虽然，文公固非特立不倚之君，而泉台之毁近乎断，而有识者不可以庸而废其善，故圣人不略而书之，以见春秋之法，无私也。
楚人秦人巴人灭庸
楚庄之圗霸，其为谋深矣，成王，穆王将求诸侯，则直与中国争锋，伐郑，伐蔡，伐陈，以鬭于诸侯之境，今庄王之兴，乃西连巴，秦绕出周晋之后，西南既合而北，趋晋，则中国诸侯在其掌握矣，况秦于晋为世仇，秦得楚，则晋能无惧乎？彼其灭庸为食之计，志不止于灭庸也，呜呼！楚人之谋如此，中国何以待之？晋灵之庸，不足与也。赵盾，志在圗逆，无心于诸侯，桓文不作，吾窃为诸侯惧之，夫子书灭庸之事，盖有叹也，举皆人之以抑其暴欤？
冬十有一月宋人弑其君杵臼
称人以弑失贼之辞也
十有七年春晋人卫人陈人郑人伐宋
宋有弑君之乱，晋率三国伐宋，得讨罪之义矣，而春秋反贬之，何哉？宋之弑君，以公子鲍之得民，奉以为逆也，今诸大夫伐宋，卒立鲍而还，则安在其为讨罪哉？成宋之乱而已，且当是时，晋之大夫已萌逆谋，彼其率诸大夫而问罪于宋，是乃所以自伐也，宜其徒为是行，以卖讨逆之名焉，非心于治宋也，呜呼！以乱济乱，春秋之时也；
夏四月癸亥我小君声姜
齐侯伐我西鄙
诸侯盟于扈，不能治齐也，则齐侯侵我西鄙，君子以为不义而人不治之，则益其侈心，故待小人之法，非勦而絶之不可也，商人固知鲁之所恃者惟晋，而晋非独不治，齐且不治，宋矣，是晋党逆之迹，暴于天下也，鲁复何恃哉？知鲁之失所恃，故反加虐之以挫其报怨之锋。噫！鲁固弱矣，齐之恶日长，日炎天地能容之乎？此所以不免于祸也。
六月癸未公及齐侯盟于谷
郪丘之盟，得赂而盟之，其亦甚矣！口血未干，伐我西鄙，彼犹曰：鲁以大夫抗已必得，公盟之而后已，故为谷之盟，且诚心释怨，则一盟足矣，何以屡为小人之情，猜忌自疑，犹以未得公盟为不信也，故必彊公而盟之，今既及公盟矣，鲁无足疑者，而不知邴歜之议其后也。
诸侯防于扈
秋，公至自谷，【刘诸侯不序，欲治宋而后不能也，】。
前日两盟于扈，公不与焉，故不列序说者，犹或疑之，观今日扈之防则公之不与也审矣，六月，公及齐侯盟于谷，及秋而后至，则扈之防公，何暇防之哉？公不防则勿书可也。此何以书？谷之盟不当盟，而盟扈之防，当防而不防，不当盟而盟之者忍怨，以自辱也，当防而不防者弃义而从仇也，诸侯之防所以治宋也，公不防诸侯，而反从齐盟，公之为人，不其左乎？见辱于齐，非不幸自取辱也，使从诸侯为扈之防诸侯党于鲁，则齐亦安敢犯鲁哉！乃背诸侯之义而从齐之仇，是以圣人恶之书，公及齐侯盟于谷，而诸侯防于扈，以着公之失所从也，圣人之意盖可见矣。
冬公子遂如齐
背义事仇吾不知其益也
十有八年春王二月丁丑公薨于台下
天子诸侯，尊卑虽异，而均有南面之权，权之去就，顾所操何如尔？是故古先哲王，秉之以干刚，则权常在，已而无倒持，镆鎁之患，天反刚则制于隂君反刚则制于臣，鲁三家之横始于文而成于昭，吾尝论之，以为鲁之权去公室，文公之罪也，三家子孙，虽自僖公而僖之世，固未尝敢専也，至文之世，孟氏，则公孙敖为戚之防，垂陇之盟，叔孙氏，则得臣防，晋伐沈，败狄于咸季氏，则行父如陈，如晋帅师，城邑东门氏，则襄仲见于经者凡九，非防则盟，非盟则如，非如则伐其横尤甚于三家，故鲁之受其祸尤速，然极其源，若非文公怠懦不君，则大夫亦未遽専也，即位之初，霸主之防，邻国之好，未尝亲之，率以大夫徃闰月不告月，常月不视朔，怠惰昏庸，不出寝门，何以为国？宜诸大夫互结私援，外事大国，内懐国人而自封植，公室寖弱，而权移于人也，一身未瞑，二子为戮，妃妾不能相保，东门氏，叔氏，季氏争结于齐，反戈内攻，戕其冡嗣，幸周公之灵未冺，鲁之宗社，未遽勦絶然干刚之权，自是下移，终春秋之世，不能复収，而鲁遂以微则文公之责，不可逭也，春秋之作，圣人为内讳恶，虽大夫之横见于经者详矣，而文公之罪，圣人不能尽其辞，愚故论之，以伸春秋之法，而垂后世之鉴云。
秦伯防卒
夏五月戊戌齐人弑其君商人
称人以弑君无道也
六月癸酉我君文公
秋公子遂叔孙得臣如齐
呜呼！祸之将成也，亦莫不有机，仲遂懐不顺之谋，内无所畏，独难于齐而已，何则？文公二子恶及视，皆齐出也，敬嬴嬖事，仲遂然，宣公虽长，而庶敬嬴，虽宠而妾杀嫡立庶，黜妃事妾固不甚难而哀姜，齐之女而恶及视，齐之甥也，一动则齐兵至矣，今商人无道，齐人弑之，齐之恶适与仲遂不约而同，同恶相济，固其宜也。故恵公虽立，亦懦懦耳，何暇庇姜氏，而全其甥乎？故遂及得臣，还自齐而恶及视，一夕而毙，呜呼！凶，谋之必成，盖内外之恶，适相济矣，使商人不死，则遂及得臣，虽并轨如齐，未必集也，悲夫！
冬十月子卒
子卒者，公薨之异名，诸侯在防称子，未逾年不得书，薨内不书，弑书薨而不地，不则知其弑矣，今子卒亦不地，不，是乃书弑之文也，遂及得臣，如齐而子卒，子卒，而夫人姜氏归于齐，其义隐而显矣。
夫人姜氏归于齐
内夫人以罪出曰：孙夫人孙于邾是也。无罪，出曰归，夫人姜氏归于齐，是也。公子遂弑恶，及视子既杀其母，安乎不安而归，固宜或者责宣公不能奉其母，彼乌可责哉？使宣能奉之，姜氏忍受其养乎？然二子之杀齐实与闻，彼其归齐，固亦未为安也，人之不幸有如是哉！呜呼！悲夫！
季孙行父如齐
恶视之，杀仲遂倡之，而鲁之诸大夫均与其谋，三家之中，叔孙氏，则得臣同，如齐，季孙氏，则行父亦如齐，惟孟氏则公孙敖奔而死于外，二子文伯，惠叔未秉政也，前东门氏，叔孙氏并辙如齐，以成子卒之谋，今季孙行父如齐，致夫人而絶之惧有所诉也，一杀其子一絶其母大夫之横逆，一至是哉！然而致是之祸者，文公醖而成之也，既徃不咎，尚何尤之？后之君宜鉴哉！
苢弑其君庶其
称国以弑众也，诸侯君国子民，而众以为非，则其无道也可知矣。
右文公尽十有八年
春秋经筌卷八
<经部,春秋类,春秋经筌>
钦定四库全书
春秋经筌卷九     宋 赵鹏飞 撰
宣公
元年春王正月公即位
继故不书即位，而宣书即位，义同桓公，然桓之弑隐也，桓实与其逆而遂之弑恶也，宣不与焉，此所以不去，王以别轻重也。噫！观乎此，春秋之防，防哉。
公子遂如齐逆女三月遂以夫人妇姜至自齐
诸侯娶元妃以奉宗庙，非茍结私党，以济其恶也，弑太子立，宣公絶姜氏皆仲遂与敬嬴之谋，今谋既济矣，独虞姜氏在齐，有以谋鲁也，故宣公即位，坐席未温，而公子遂如齐逆女，三月，遂以夫人妇姜至自齐，其爲谋，不其廹哉！盖齐惠亦负簒弑之恶，故不暇责鲁，特患姜氏，有言于惠公也，今既逆齐女而归，则惠益亲鲁，姜氏有言，惠有所不信耳，故得妇姜则宣公之位定，敬嬴公子，遂可以髙卧无虞，故圣人书曰：公子遂如齐逆女，遂以夫人妇姜至自齐书，公子遂是娶齐之谋，本于遂也，书妇姜诛敬嬴也，妇者，有姑之称，姜氏既絶而归齐妇，安得姑书，妇姜所以见妾母专政，而娶齐之谋，遂与敬嬴同之也，显则诛，仲遂隐则诛敬嬴，吾是知春秋之防，不可以浅浅求之，而说者讥公丧娶且不亲迎，失礼而已，春秋岂责礼于弑逆之人哉？直探其心而诛之，然后爲得其罪。
夏季孙行父如齐
拜成婚也，前年，夫人姜氏归于齐，季孙行父如齐，今夫人妇姜至自齐，季孙行父复如齐，前日絶其姑今日贺其妇，妇姑均齐女也，姑恶视之，母则絶之妇倭之，夫人则贺之，倭诸大夫立之也，恶及视诸大夫，杀之也，杀者絶而立者贺其爲谋，皆出于大夫，大夫之横一，至是邪？鲁固无君矣，齐侯之爲齐侯，其亦有心腹肾肠乎欲絶者听其絶欲贺者听，其贺均齐之女耳，哀姜何不幸，而妇姜何幸也！圣人书之，不茍诛，鲁亦所以责齐矣，齐岂不知其故哉？盖同恶相庇，虽知其见侮而莫敢诘也。左氏以爲纳赂以请防，且既防而后取济西田，苟先纳赂，则既防之后，安得济田之赂也，不求其故，妄意之矣。
晋放其大夫胥甲父于卫
春秋诸侯，礼乐刑政，动拟天子，不知其有势，不可得而拟者，亦彊爲之，吾窃嗤其然，古者大夫命于天子，春秋之世自命矣，大夫有罪，寘之司防，春秋之世自杀矣。命大夫，杀大夫犹可爲也。而放大夫，诸侯岂得爲之天子，四海爲家，大臣有罪而法不至杀，则放之于荒裔，措诸恶地，而俾之自新，舜放驩兜于崇山是也，晋诸侯耳，越晋境则爲他国安得荒裔而寘之，今放之于卫，卫邻国也，使甲父而贤则是借贤于人，若其不贤，则卫安肯容之？晋放之，而卫释之，晋何以责卫哉？卫岂晋之荒服乎？古者大夫有罪，则待放于境，待放者去之，别名也，舜放驩兜放之者，置之别名也，今甲父不待放，而君放之，是置之于卫也，若曰无去是云尔，卫非晋地，安保其无去是哉！此诸侯之谬，政而可笑者，春秋书之，以着其僭，且谬也。以杀大夫之例，求之则称国，以放放无罪也，甲父之无罪，不可得而知，而左氏以爲河曲之战不用命，且河曲之役，于今七年矣，岂至是而后责其不用命邪？无其事实，而彊合附防甚矣，曰：放无罪足矣，不必问其故也。
公防齐侯于平州
平州之防齐志也，左氏以爲定公位，且子卒而姜氏归，则宣既立矣，改元即位，又娶于齐，行父，且如齐拜成婚，则公之定位已乆何至是而后定哉？齐惠，盖以宣之立皆齐之，赐也故爲平州之防要公而责赂焉，桓公防郑伯于垂，郑伯以璧假许田，郑志也，宣公防齐侯于平州，公子遂如齐，齐人取济西田，齐志也，其文义自相属，左氏徒见行父如齐，在未防之前，因以爲求定公位，不知行父如齐，拜成婚尔，何与于今日之防哉？今日之防，齐要鲁以求赂也，与防郑伯之意同，平州齐地，岂鲁防齐，不即鲁地，而即齐邪？即齐地，则齐爲志也审矣。
公子遂如齐六月齐人取济西田
公子遂如齐，致赂也，鲁致之而书齐，取齐欲之也，齐惠之罪，实与鲁均，尚何辞而胁鲁，责赂哉？徒以恶视之死，出姜之归，有以负齐也，既爲平州之防而取济，西田则出姜之恨，无以伸恶，视之寃无所诉反，亲怙讐贪利党逆，凡以辅簒逆之势，结不义之援而已，内固私党，外得重赂，是二利也冝齐惠乐爲之而不顾，死者之寃生者之恨也，鲁挈田赂齐，而免讨逆之兵，成婚姻之好，是亦两得矣。齐有二利，鲁有两得，所畧相当然出姜，二子何负于齐？周公疆土，何轻于鲁哉？王法不行，齐鲁不胜其幸尔，不知百世之后，有春秋之法也。书曰：公防齐侯于平州，公子遂如齐，齐人取济西田，其奸心恶迹可逭乎？
秋邾子来朝
滕子朝桓公，说者以爲朝弑君之恶，而贬书子，今邾子朝，宣公亦弑君之恶，何以不贬书男乎？吾以是知滕子自贬之说，于是有据邾，自僖文之世，屡爲鲁所虐，至是，因宣公之立，而求成焉，故来朝然，十年，而公孙归父伐邾取绎，春秋之世，小国之事大国，盖亦难矣。朝亦被兵不朝，亦见伐一咈，其欲则兵甲，从之，岂特邾乎？滕杞小国皆然矣。
楚子郑人侵陈遂侵宋
楚荘，真天下之奸雄也，其爲谋非暴横，陵虐而取诸侯，盖亦逹天下之势以渐，而蚕食者也。吁，可畏哉！前日灭庸之役，首结秦巴以侵中国之西，今日侵陈侵宋，又结郑以侵中国之东，未得秦巴，则不及庸，未得郑则不及陈，宋必秦郑既服，则东西之势，合羽翼之谋，成而后趋中国，观诸此，楚之爲谋，非浅浅者，初不见其伐秦伐巴而巴秦服不见其伐郑，而郑服其爲政，必有假仁仗义而懐秦郑巴人之心者，吾窃爲中国惧，晋灵不君，赵盾方有异志，诸侯何恃哉？彼虽救陈伐郑，能挫楚之锋乎冝楚庄得以成其覇也，然所以成楚之势者，郑也，故贬称人。
晋赵盾帅师救陈
赵盾以大夫而尸诸侯之事，春秋无贬词，盖霸者不作，楚方跋扈，不得已而与盾也，盾不救，则陈宋爲楚矣，然书救陈，而左氏以爲救陈，宋诸儒沿之以爲阙文，非也，此又左氏附防意陈宋均受兵，盾安得救陈而不救，宋也，此盖意之而妄加其文耳，且楚之伐宋，必越陈而后及宋，故救陈，则宋自解，何用分兵而两救哉？然则此盾之谋欤？非谋也；势也，左氏不达势而谬生，救宋之文，诸儒从之误耳。
宋公陈侯卫侯曹伯防晋师于棐林伐郑
赵盾救陈未返，而次于棐林，四国之君防之伐郑，然救陈书，盾而伐郑，书师何哉？是则春秋之法也。救陈者，盾一人而已，不名，无以知其爲盾伐郑者四国，诸侯防之，以一大夫，而主四国之君，不可以训，故书曰：晋师不以大夫抗诸侯也，然则贬盾欤？曰：不可得而贬，尔变文书，师所以予其救中国之功，不斥书盾，所以存君臣之义，楚势方张，中国无霸主，诸侯不相爲用，则折焉而爲楚矣，幸盾能修文，襄之绪而救陈伐郑焉，必责正义而诛之，则诸侯何所宗？中国何所恃哉？故不得已而予之，然直以四国之君，而防晋赵盾，则君臣上下之分，无以立故，变文而书师焉，权以与其功，正以定其分，权正并用，而春秋之法，存乎其间，愚因是而知春秋，非圣人不能修也。
冬晋赵穿帅师侵崇
穿盾之党也，彼见盾执国权，主诸侯而已，无寸功焉，以爲秦于晋，爲世仇也，于是帅师侵崇，崇秦之与国也，侵崇无损于秦，无益于晋，所以然者，盖无事生衅，以立已功也，立功所以媚盾而固其宠焉，冝其见信于盾而成，其弑逆之恶也，要功生事之臣，果可亲乎？
晋人宋人伐郑
前日伐郑书，师善其救中国也，今日伐郑，书人恶其不能服郑，而徒弊中国也，服郑之本在德，其次莫如力，赵盾，何德以服人哉？而力又不足，宜郑人望望而去之，何以伐爲伐之，卒不能得郑而爲宋生敌，故明年有大棘之战，而华元就者，晋之罪也。
二年春王二月壬子，宋华元帅师，及郑公子归生帅师，战于大棘，宋师败绩，获宋华元。
大棘宋地，郑伐宋也，郑伐宋，而以宋主之春秋，被伐者爲主例之常也，楚未尝伐郑，郑穆无衅而从楚，晋再伐而不反，固已悖矣，今乃爲楚伐宋，附荆蛮而戕中国，可胜责乎！然伐宋者楚也，楚子不出责胜于宋，而能败其师，获其将者，楚之力也，然则郑用楚师，何以不书？以盖楚之非，郑以之也，故以郑自将其师爲文，然揆其力，郑必不能独败宋师而不頼，楚春秋书获者七，惟哀十一年，获齐国书与此获，华元书败绩，盖兵将俱没也，华元兵败身获，而无贬辞，伤其力不敌，而责晋之不捄也，书败，书获甚楚，郑也，然归生有今日之功，而郑灵受异日之祸战功，何足多哉！战功者横逆之阶也，则郑之胜而得祸，不若宋之败，未必不爲福也，华元之败，不失爲贤大夫圣人伤其败而无贬辞，信乎圣人之门，不道战功也。
秦师伐晋
秦，晋自河曲之战，于今七年，无疆塲之虞，盖亦厌战尔，赵穿邀尺寸之功，无衅而侵崇，无损于秦，而犯秦怒，秦于是有报怨之师，书秦曰师，曲在晋也，伐者问罪之名，侵者剽掠之计，以剽掠待晋，而以问罪，待秦圣人之不与晋明矣，于时秦盖睦于楚，幸秦不连楚而伐晋，使秦楚共而爲是谋，晋其殆哉！初而侵崇，不徒无损于秦，且何益于晋？而今日受兵，晋能无伤乎？是穿结虗怨而晋受实害也，穿之罪，不胜诛矣。
夏晋人宋人卫人陈人侵郑
大棘之役，晋视宋若秦越而不加救援兵败，将获亦云伤矣，今乃区区搂三国之兵以侵郑，岂能克郑哉？徒塞，宋人恸哭之请，而慰其败，衂之伤也，于时赵盾逆机发在旦夕，何暇爲诸侯谋，然闻其伤而不加恤，则惧诸侯有离心，逆机动则四邻，合而扼已也，故爲黾勉之行，侵郑而已，何名爲报大棘之辱哉！圣人疾之，贬而书人，不可谓将，卑师少也。
秋九月乙丑晋赵盾弑其君夷皐
春秋之作，凡以暴天下之隠情而诛乱臣贼子之心也，若夫善如顔，闵恶如桀，跖，妇人孺子皆判其是非，何赖？夫春秋，赵盾之弑君，藏奸匿谋，其状甚晦，不惟当时惑之，后世有所不白，学者不信圣人而信浅，丈夫口耳之论，更以爲贤，吾所不晓，且弑君者，赵穿，而春秋书曰：赵盾，圣人岂以弑逆之罪，诬君子乎？弑君者，穿之手而盾之心尔，盾将弑君，而假手于穿，穿盾之孚也，受盾之赐，则惟所驱之，是亦鹰鹯之用尔，彼欲得禽者，岂鹰鹯哉？舍盾而治，穿穿固受恶，无辞而盾之奸得爲君子，春秋岂不失贼乎？书曰：晋赵盾弑其君夷皐，穷恶之首，而诛其心也，以此防民，后世犹有假手于人，以行其簒逆之心，如司马师之用贾充者，且髙贵郷公之弑，实贾充成济手刃之，陈泰请杀充，以戒恶而师不忍其事，与盾之不杀穿者何异？后世其亦指贾充爲弑君，而以师爲贤哉，说者乃曰盾爲正卿亡不出境，反不讨贼，以是得弑君之罪，且裴度相敬宗，当国秉政，于时苏佐明弑敬宗而立文宗，度不知之，非独不亡，亦不讨贼，后世其亦指裴度爲弑君，可乎？圣人不责人于无心，茍无是心，而妄以其罪加之，是诬人也，虽罗织之吏，有所不忍，而谓圣人爲之乎？赵盾弑君，其罪既白，学者胡爲废经任传，妄以贼爲贤耶？吾援魏唐之事，非以证经也，古今固殊，而人情则一，以后世之事，而酌古人之情，则赵盾之情见矣。
冬十月乙亥天王崩
三年春王正月，郊牛之口伤，改卜牛，牛死，乃不郊，犹三望。
鲁之僭，郊天不从，而人不允，鲁必爲之郊牛之变，皆天示之谴也，卜而不从者四，鼷鼠食牛者三牛口伤者，一有变而不郊者四，犹三望者三，免牛者一免牲者，二礼不中节，人鬼不享，况上帝乎！鲁不自咎其僭，必将用之，凡郊之不从，牲之变故，皆非人力所能爲也，且鼷鼠食牛，岂人所能治，皆天殃也，而说者责其养牲不谨，是责罪于庖人，而奬借于鲁侯也，不惟失人之意，且违天意矣，今郊牛口伤而改卜，牛是宣公不识天谴，而犹改卜也。牛又至于死，则天意不欲鲁郊审矣，不郊而犹三望，是不僭于天而僭于地，天地岂有异理？天所不享，地安得享之！左氏曰：不郊，无望可也。是爲得之余义，见僖三十一年。
葬匡王
四月而葬非礼也
楚子伐陆浑之戎
楚之伐陆浑，其谋深哉！墨陆浑在伊，洛之间，逼近王城，楚于陆浑无丝发之憾，庄王之兵非疾陆浑也，盖将撼周鼎焉，呜呼！庄王之意在图覇，而不知霸业以尊周，爲义舎尊周无以令诸侯，而庄王首，犯天下之忌，其不能霸诸侯，而徒爲戎首，无足怪者，彼其假伐戎之名，以窥周室冝得重贬而今书，楚子何哉？曰书！楚子所以深诛之也，春秋于楚，尚有渐进之意，不忍即外之也，不然，将以不治治之矣，楚本鬻熊之后，而庄王楚之贤君也，冝少知大义，而反干犯上之诛，故书曰：子若曰，五等诸侯，而爲是举，盖以中国之法诛之也，若然，则春秋之法，安可以例求之。
夏楚人侵郑
霸者之服，诸侯德义而已，庄王之兴兵，未尝及郑，而郑归之，今伐陆浑之戎，而观兵于周，所履不正，而爲谋不顺，晋亦未尝偪郑，而郑叛楚归晋，则信乎德义者，霸主之基也，既以不义而失郑矣，乃区区以兵侵郑，君子不以爲责叛，是侵掠中夏而已，故曰楚人侵郑，书人书侵其诛，楚之法重矣。
秋赤狄侵齐
僖文之世嵗有狄患至文，十一年，叔孙得臣败之于咸，狄患顿息，狄衰而赤狄兴焉，赤狄隗姓，潞甲及留吁，皆赤狄也，其族类实繁，今其侵齐，始见于经，周衰，王政不纲，职方氏失其职，散处四方，固不能驱而出之四海之外也，然有霸者作，顺则抚之，逆则灭之，俾不爲诸侯之患足矣，今晋政内乱，赤狄陆梁于东，楚人跋扈于西晋，不能治也，彼其侵小邦，犹曰蜂虿而已，今直犯大国，其可忽乎？彼盖以齐负弑逆之罪，蚍蜉蚁子均，可以撼揺之，故肆其毒，熖蔓延，以蚕食焉，二年之间，而两侵齐境，齐何慊于赤狄哉？徒以西邻于赤狄，而且负不义之也，呜呼！不顺之人，无人不可以借口而陵之，况邻国乎？虽然，赤狄之患，亦不可长也。
宋师围曹
棐林之防，宋曹同伐郑间一歳而宋师围曹，宋曹之憾，无问其故，而晋之不能辑和诸侯审矣，今内有赤狄之患，外有荆楚之彊，诸侯惟缔交，一心协力而抗之，然后得以少安，今内自生，敌国诸侯交恶，而志不一，此楚人之幸，而中国之忧也，彼宋曹不忧乎外，而交争于内，是自危也，楚人不乗隙而爲卞庄子之计幸矣，然圣人书之，非茍责宋曹，实罪晋也，晋能宗诸侯，则宋曹无今日之围矣。
冬十月丙戍郑伯兰卒葬郑穆公
葬不月阙文也。安有丙戌卒而丙戌葬，无是理矣。诸侯五月而葬，今十月卒，则葬在三月之间尔，郑之速葬者，归生之谋也，归生将不利于嗣君，故速葬而成其逆焉。
四年春王正月，公及齐侯平莒及郯，莒人不肯，公伐莒，取向。
平非齐，鲁之所冝与也齐惠，鲁宣何人哉？已不自揆，而责人以平，君子哂之，周礼有调人谐和，万民之难合，方氏除邦国之怨，恶则平者，固君子之事也，惟义，故能平人之不义，已爲不义之渠，何以诘人之不义哉？莒郯有疆，塲之怨能直，已而平之，二国何辞而不屈，惠宣负大逆之名于天下，小人耻之，冒腼顔，而平莒郯冝莒郯之不肯也，今夫市有两人，鬭盗攘臂而解之，彼有死而已，岂能服于盗哉？盗不觧鬭将自止盗而解之，是激两人之怒而益其鬭也，盗既解而不止，则亦莫不怒，因奋击而攫其金焉，是盗之常情，尔惠宣之平，莒；郯，何以异此？莒人不我从，因伐莒，以取向初，以义平人，而以利终之，则其初果诚于义哉？小邾射以邑归鲁，鲁使大夫盟之辞曰：使子路约我，无使用盟夫不信，歃血之盟，而信子路之一言，以子路之义存焉尔，故孔子曰：片言可以折狱者，其由也欤？两怨相雠，能以片言折之者，惟义而已，推子路之义居莒，郯之间莒，郯将拜伏，听命之不暇，尚安有不肯之违哉？彼惠宣均不义之徒冝其不能平二国也，然莒不肯齐不伐，公独伐之，盖主是平者，鲁也，宣耻于不肯，则不能无怒，故因伐而取邑焉，则其恶尤出，齐惠之上，信乎其爲宣公也，春秋讳内恶，而此辞烦不杀，略无隐避之文，圣人于此，盖诛之重矣，向在莒，鲁之间隐二年，莒人入向，向遂灭地属莒，至是爲鲁所取焉。
秦伯稻卒
夏六月乙酉郑公子归生弑其君夷
春秋书弑逆之事，罪恶有轻重覩文生，义圣意自见，而学者癖于左氏，以其辞艶而富，事新且竒多叛经而从之，吾不恶其喜新竒而患其失，圣人之防而逸罪人，则春秋之法，不着于后世也，如赵盾之事既不可信，彼亦自疑其不信也，于是托仲尼称董狐之直，以实其说，使其说之近义，虽不假圣人而传，若其非也，虽冐以尧、舜、文，武之所爲识者，必将辩之，而况托爲传闻之论乎？归生之罪，在所不必言，而左氏载食鼋之事，其迹甚诬，世岂有一馔之隙，而谋弑君哉！不经甚矣，易曰：臣弑其君，子弑其父，非一朝一夕之故，其所由来者渐矣，学者不以经而学经，乃信口耳浮华之论，此吾所以辩之也。
赤狄侵齐
义同前
秋公如齐公至自齐
公七年之间，凡五如齐，公之立，虽齐之赐，今位既定矣，齐固无德于鲁也，何求于齐？而屡朝之，盖平州之防齐人求赂，鲁割济西田乆在齐则齐丰而鲁，瘠鲁固弱于齐也，今又失是田，则何以爲国乎？故屡屈而朝齐者，请是田也，十年，济西之田，归而齐侯元卒，公复如齐拜田，且吊焉，顷公即位，则公不复如齐矣，用是知公之五如齐，凡以爲是田也，屈已以赂之，折节以求之，以已不正而已，宣公以位爲荣，吾见其以位爲辱也。
冬楚子伐郑
楚前日侵郑，书人书侵，而今日伐郑书，子书伐，圣人轻重之法，未尝不与人爲善人之爲善虽荆蛮，且与之，而况君子乎？楚伐戎逼周，而郑归晋，则侵郑爲曲，故贬书人，今郑弑其君，诸侯不问，而楚伐爲有辞，虽楚兵之兴，志于得郑，非爲讨罪而来也，然其兵之压境，未必不以是爲辞，圣人亦因其辞而权与之，非予楚也，责中国也，晋亦负不义之恶，尚何辞以正郑哉？然使楚得以借口而爲义则夫与楚子者，责晋重矣。
五年春公如齐
义同四年
秋九月齐髙固来逆叔姬
髙氏齐之望也，管仲曰：有天子之二，守国髙在则髙氏盖世秉齐政，公至自齐，而髙氏固来逆叔姬，则固在齐已求婚于公矣，齐君要鲁而利之，齐臣要鲁而娶之，君臣所以胁鲁者，以鲁有负于齐也，输田于君，纳女于臣，鲁之辱大矣，宣公尚以位爲荣乎？不若然匹夫，无是辱也，诸侯嫁女于大夫，以大夫同姓者主之，而髙固来逆于鲁公，自主之也，以诸侯下敌大夫，其爲辱甚矣。
叔孙得臣卒
得臣于宣，盖有援立之功，文十八年，与公子遂并如齐，归而杀恶，及视絶出姜而立，宣公得臣与有力焉，则今之卒宣公，其无念乎？仲遂卒，适祀于太庙则爲之去籥，卒事得臣之卒，幸而不在，有事太庙之日，故其异常之礼，不得见于经，然其待仲遂之异，则待得臣不能不优矣，呜呼！隆私恩而背公义轻，正礼而重逆党，是宣公之心。
冬齐髙固及子叔姬来
婚姻之礼，世有常经，而婚义有亲迎，无反马议礼者，当从婚义爲正，女既嫁逺于父母嵗一归宁父母殁，则以卿行，所以笃亲亲之义，今子叔姬，未逾年而来归宁，礼固踈矣而髙固委质于齐，非君命不出境，前日来逆叔姬，犹曰亲迎也，今从叔姬来，此何礼哉？内废君臣之义，外紊婚姻之礼，春秋之世，礼义销亡，非特髙固爲然春秋，盖因髙固以示讥，而垂后世之戒云。
楚人伐郑
前日伐郑，圣人以讨逆予之，故书子，今之伐郑，则是陵虐中国而已，故书人，圣人褒贬，无私焉，无谓前日之是而盖其今日之非也。
六年春晋赵盾卫孙免侵陈
晋成之立，得郑而失陈，郑所以来归者，以郑襄继故而立晋成，亦继故而立同恶，相求尔而陈，所以从楚者，以楚之彊而晋权在赵盾，度其不足以庇已也，晋内不修德以来诸侯，而徒恃兵以服，陈果能得陈乎？今盾及卫孙免侵之亦然，尔黑壤之盟，陈卒不与，其后乍归晋，而楚又伐之，陈复爲楚有陈，特视其彊弱，以决从违之计，实非心服也。晋，楚，争陈自此始，故圣人详録之以见中国盟主之不足恃也。不书帅师，将尊师少尔，公羊以爲赵盾弑君，而复见其意，盖以弑君之贼，复见明盾，非弑也，翚遂庆父宋万齐，商人皆复见，亦谓之非弑可乎？其说踈矣。
夏四月
秋八月螽
书灾也
冬十月
七年春卫侯使孙良夫来盟
良夫之来，爲晋求鲁也，鲁宣以援立之，赐事齐而外晋，晋成立，将求诸侯，以兴霸业，惟卫乆睦于晋伐宋，郑，侵郑侵陈，卫无不从役。鲁宣未尝与晋人之防盟征伐也，故晋将爲黒壤之防而俾卫求之文，十三年，晋爲新城之役，于时鲁睦于晋而爲晋求卫卫成，从之，遂同新城之盟，今卫成睦于晋，而爲晋求鲁，鲁何辞而不从哉？故冬遂同黒壤之防交相求，以尊盟主，所以外楚而爲自安之计也。故圣人与之，无贬辞焉，然卫成之君，卫使良夫来聘，足矣，安事乎盟，盖晋之责卫也，笃而鲁之，比齐也深，使鲁阳许卫而隂外晋则卫必得罪于晋，故盟之以固其防，晋之心也至黒壤之防则公亲防之，盖重夫渝盟于卫欤。
夏公防齐侯伐莱秋公至自伐莱大旱
书云：莱夷作牧，禹贡青州之域也，齐居于青则莱夷必爲齐患矣。爲齐患而鲁防伐之，鲁侯之服役于齐固矣，鲁民何负而从齐役邪？君负于齐而民偿之，爲鲁民者，何不幸哉？爲齐伐莱而书曰：至自伐莱，彼何功于鲁？而饮至于鲁庙，宣公必有以诬其祖矣，传曰：大兵之后，必有凶年，则大旱者，伐莱之谴欤？书曰：大旱则不雩，或雩而不雨，不雩则无志乎？民雩而不雨，是宣公之恶闻于天也。
冬公防晋侯宋公卫侯郑伯曹伯于黒壤
晋自文襄既没，灵公不君，霸业不振，政在大夫，诸侯不咸，成公立，于今五年，始谋黒壤之防合诸侯同外楚，以尊中国，圣人盖许之，故内外皆爵，无贬辞焉，左氏设经外之文以防爲盟，谓晋人止公，公不与盟，故特书防吾窃嗤其诬，而诸儒往往指以爲说，不其迂哉！且阳糓之防，齐不肯盟，季孙行父则书曰：齐侯弗及盟，平丘之防，公不得同歃则书，公不与盟，今经无其文，而左氏妄生此说，学者信之，过矣，借使有之，而春秋不书，后世无左氏之说，则学者何自知实盟而防，晋侯止公，而公不与盟也，圣人作经，必不如是之晦，识者学经，当以经爲正以传求经，固已惑矣，况反以经明传邪，信是说则春秋之防紊，不可考矣。
八年春公至自防
夏六月公子遂如齐至黄乃复
将君命无反，无留礼，既受命君，言不宿于家，无留也。聘未至，不幸而卒，则以尸造于朝，介将事无反也，公子遂如齐，至黄有疾，遂反，则是废君命矣，以疾而复，犹曰避疾，事有甚于疾者，亦何所不避哉！是以圣人不书疾，若曰有故即反，无君命也，昭公如晋有疾，乃复公自行，非君命，故明书其疾，而此有疾，不书疾，其防逺矣凡以责人臣将君命，虽有故不当避也。
辛巳有事于太庙仲遂卒于垂
有事于太庙，常祭也，讥不在祭，故不书名，所讥者仲遂卒，而犹绎绎而复去声也，仲遂不曰公子承上文也，曰：仲遂者字也。讥世卿尔，孙以王父字爲氏，而遂之孙曰仲婴齐是也。故其卒书字，以着张本，亦犹公子季友卒，其后爲季氏也，成十五年，书仲婴齐卒，婴齐无事业见于经，而书卒者，爲仲遂书也。
壬午犹绎万入去籥
绎者祭之，明日享賔也，商曰：肜书所谓髙宗肜日是也。周曰绎，诗所谓丝衣绎，賔尸是也。万者干舞也，干舞无声，籥者羽舞，吹籥，卿佐国之股肱，股肱或亏，何痛如之？古者卿大夫卒，则君爲之罢朝，减饍彻乐，以示其戚，则仲遂之，卒享賔可，已而不已也，故曰犹绎焉，既绎，则于遂宜踈矣。乃为之存万而去。籥，呜呼！宣公之为人，则巧矣，如后世之清议，何彼其聋瞽一时之聴可也，能逭春秋之诛乎？且宣公之立，实受国于仲遂内，而国人外而邻国，防不闻知，而宣公中厚乎？遂而外薄之，以防羣听焉，及卒于垂，宣公以爲遂鲁之贼也，绎有所不必已而心岂诚恶之哉？既绎而有所不安于心惧，遂之神灵，以己爲叛恩也，故万入而爲之，去籥绎宜，已而不已，所以防国人，存其舞而去，其声所以慰仲遂其心，盖以爲幽不负仲，遂而明，不负国人矣，而不知委曲避就，适所以益其恶，而暴其奸，初不若去，绎勿万爲真情也，圣人防文以着其恶，曰：壬午，犹绎，万入去籥，其隐情晦迹，盖暴露而不可掩矣。
戊子夫人嬴氏薨
文四年书逆妇姜于齐，十八年书，夫人姜氏归于齐，则文之夫人既絶矣，而宣元年书，遂以夫人妇姜至自齐妇者，有姑之称，姜氏已絶妇安得姑？所谓姑者，嬴氏也，宣公杀太子絶嫡母而奉妾母，盖自元年已然矣，其私事襄仲，杀恶及视絶嫡夫人皆嬴氏之谋，则嬴氏盖鲁之元恶欤？故圣人于元年，书妇姜，则见其以妾爲姑，而于此复书，夫人嬴氏卒，则宣以妾母爲夫人而妾母专政之罪，于是着见矣，隐二年，夫人子氏薨，隐固不以爲夫人，而臣子夫人之故不书葬，不以小君之礼葬也，此夫人嬴氏薨，宣尊之爲夫人，故书葬，以小君之礼，治之也，一书葬，一不书葬，于是褒贬之防，昭昭矣。
晋师白狄伐秦
秦，晋自河曲之战，固已厌兵，而赵穿无衅，生事以邀已功，启侵崇之役，秦于是有伐晋之师，今秦共殁，而晋灵弑怨已易世，可以已矣。而晋成，复修先君之怨于秦，成公尚何思于先君哉！所以然者，姑以顺国人之情，以爲无废先君之举也，不知晋人岂乐战而伐秦者，岂灵公之志哉！盖权出于盾与穿尔，不能修文，襄之业，尊周室，安诸夏，以盖己之恶，乃区区寻盾，穿之迹搂，白狄以伐秦，吾不见其能，懐国人而奉先君祗见召，冦兴戎而益敌，国之仇也，书曰：晋师，白狄伐秦，是亦外晋矣。
楚人灭舒蓼
舒同宗而异国，故得谓之羣舒，亦由狄均曰：狄而分赤白曰：舒蓼，曰：舒庸曰舒鸠，皆舒也，诗曰：荆舒是惩，则舒盖楚之党尔，彼之党相攻，中国所不治，圣人何以书之？盖舒逼近中国，灭舒，则中国失南门矣，书之所以爲中国忧而着，楚庄之炽也，晋不图此，而报私仇于秦，何哉？杜氏以舒蓼爲二国踈矣，舒庸舒鸠，岂亦两国乎。
秋七月甲子日有食之既
义同隐二年
冬十月己丑，葬我小君敬嬴，雨，不克葬，庚寅，日中而克葬。
礼葬不爲雨止，又曰：送葬不避涂潦，则雨不克葬，非礼也，士之丧礼，犹以漆车载蓑笠，而千乗之国能无备乎礼，平明而葬，日中而虞此言，庚寅，日中克葬，则无备明矣。孙复之说，吾从之。或以爲嬴氏杀嫡立庶，天谴之故，雨，不克葬，此附防之说尔，葬定公，亦雨不克葬，无乃亦天谴邪？嬴氏之恶不重于文姜，而文姜之葬不雨，岂天亦私文姜邪？其说不根甚矣，嬴氏之书葬，凡以讥妾母夺嫡，而得以小君之礼葬，且附妾于庙也，雨不克葬，讥无备耳。
城平阳
左氏曰：书，时也，且左氏例水昏正，而栽水昏正，夏之十月，非周之十月也，今见书十月，遂谓之时，是不识夏，周正朔之异也。于是疑左氏不学而踈者非丘明审矣。
楚师伐陈
舒蓼，楚之与国也，无罪而见灭，冝陈之惧而叛楚也，然晋成亦无足依者，故楚师伐陈，而复爲楚焉扈之防，陈侯不在，既而荀林父伐陈，则今日之师楚复得陈矣，呜呼！陈不幸而当晋，楚之冲，岂甘心于左，袵哉！使中国有桓，文之君，则陈固不乐从楚也，彼晋成庸庸耳，何足以宗诸侯而抗楚乎？冝陈之不能自固，而复爲楚也。
九年春王正月，公如齐，公至自齐，夏，仲孙蔑如京师，朝诸侯而聘天子，春秋之时，无足责者，所书者责其故而已，宣公朝齐者凡五，皆有其故，鲁大夫如京师者七，无事而往者惟此，仲孙蔑与襄二十四年，叔豹如京而已，有故而朝必有其情，无事而往，必有其意，不可不考也。公之如齐，爲济西田也，吾于四年，既言之而仲孙蔑之如京师，何哉？凡鲁大夫如京师，未有无其事，僖三十年，公子遂如京师，荅宰周公之聘也，文元年，叔孙得臣如京师，拜召伯之锡命也，八年，公孙敖如京师，奔襄王之丧也，九年，叔孙得臣如京师，荅毛伯之求金也，昭二十二年，叔鞅如京师，葬景王也，无事而如京师者，惟仲孙蔑与叔孙豹尔，其故何哉？蔑之如京师，畏晋也，豹之如京师，畏齐也，宣公倚齐而得国，其比齐深矣，恃齐爲援，故不事晋黒壤之防盖赴卫之求，非诚事晋也，其后朝齐聘，齐无虗歳晋盖憾之，公惧有晋兵，故如齐未反，而命蔑如京师，盖晋成之母，周姬成公周出也，既聘京师，则晋必不敢憾鲁而伐王之所亲矣，此仲孙蔑所以无事而如京师也，若夫昭公以豹聘周，则是畏齐焉，昭公比晋而不事齐，齐盖将伐之，而灵王实娶于齐，故使豹如京师，以结于周，既聘周，则齐必不忍，仇鲁而伐王之所与也，呜呼！春秋二百四十二年，大夫如周者七，盖亦踈矣。而如必以事无事而聘者二，皆出其所私，安则视周爲弱而不恤，急则倚周爲援以自固，其罪可恕乎！然其事甚隐且晦，非深于春秋者，不能考也，吾故暴之以显，春秋之法。
齐侯伐莱秋取根牟
齐侯伐莱，秋，取根牟，此一事尔，而说者以其间一秋字，遂以爲鲁取之，此与僖四年，齐人执陈辕涛涂，秋，及江人，黄人伐陈，十七年，齐人，徐人伐英氏，夏，灭项何异？此承上文特间一时说尔，说者疑其间，一时遂以爲事在鲁，非也，此与莒人伐杞，取牟娄之文，同特牟娄不间时，而此间时矣，以职方考之莱，东莱有牟平，又有东牟则根牟，即东牟耳，齐侯扼莱之，小伐而取其邑，理何足怪！而学者既曰鲁取之，则遂以爲国，牟国太山，牟县非根牟也，经书牟人，葛人来朝，公孙兹如牟，皆曰：牟不曰根牟，岂可以根牟爲牟国，其所以误者，盖以爲内取国矣，以爲内取国者以间一秋字也，岂间一秋字，遂析爲二国事，而又以邑爲国哉？莱逼于齐，齐利其地，而侵食之，至襄，六年，齐卒灭莱，则莱之弱而亡，自取根牟，始，齐陵其小而图灭之，故圣人详书以志，齐之恶云。
八月滕子卒
九月，晋侯，宋公，卫侯、郑伯、曹伯防于扈，晋荀林父帅师伐陈。
晋合诸侯于扈，而以荀林父伐陈，盖防以求陈，陈不至，于是伐之，则兵爲有词陈，灵叛晋即楚，楚灭舒蓼，陈惧而归晋，既而楚师伐陈，则陈复爲楚，陈之从违晋，楚之间，虽非得已，然亦失所归矣，陈盖以晋不足依而从楚，然郑尤逼于楚，而一心事晋，亦足以安陈归中国，岂不得爲郑乎而乆于侏之俗，亦既惑矣，扈之防诸侯皆在，而陈不与，则林父之兵冝其不免哉！圣人列序诸侯，而继书伐陈，则责陈也深矣，陈灵之爲人庸不达，权固不适变，幸晋成卒而免晋兵，然祸萧墙，殃及其身，观其处两大之间，懵不知适从，固非明哲之君也，冝其不能保身欤？
辛酉晋侯黒臀卒于扈冬十月癸酉卫侯郑卒
不书，卒于防，而书地者，既防而反未离于扈也，不可以书防晋，卫二君皆不书葬，鲁不防也，鲁事齐而外晋，而卫晋之与也，既不防晋，则亦何有于卫？故俱不防焉，齐惠公卒，公亲防之以报，立己之恩，晋卫盖亦同盟矣。虽赴而不防，厚于利而薄于礼，盖以爲晋，卫无益己也，呜呼！宣公之爲人，真相鼠哉！
宋人围滕
滕，小国也，介以宋，鲁之间，难乎爲国矣，宋之所以疾于滕者，以滕事鲁也，何以知其事，鲁，八月，滕子卒而赴于鲁，则新君即位，亲于鲁也，审矣，然滕之防弱，岂能贡二，大国哉？宋恃其彊，以重兵围之，夫围城，非将卑师少所能办也，而圣人书，人诛其以大陵小，以彊陵弱，故人宋所以伸滕也，滕无善可伸，特怜其危弱而已，明年，宋又伐滕小国，何以能自立，滕文公问虽孟子不能爲之谋曰：筑斯城也，凿斯池也，与民守之，効死而民弗去，则是可爲也。孟子之谋，亦欲滕之，自治以和其民人，固邦本而已，爲滕君者，固无以易此谋也。
楚子伐郑
楚庄之立，加兵于郑者凡四，而两书子者，何也？三年侵郑，贬其荆蛮也，故书人，四年，郑有归生之逆，诸侯不讨，而楚伐之，圣人以讨罪之辞，书之，故书子五年，伐郑，则非有讨罪之名，是亦干纪而已，故又书人，今晋成卒，中国无盟，主楚乗隙而动伐郑，而得郑其爲患深矣，而亦书子何哉？盖着干纪之彊，而爲中国忧，非与之也，虽却缺之救，不能反，郑之叛辙，则信乎楚之侈而不可遏矣，圣人书，子盖所以着楚之彊，盛而晋景初立，懦而无立志，中国无盟主，诸侯其何以安？呜呼！奈何！
晋却缺帅师救郑
救郑，而郑卒叛救而无功，冝得贬矣，而无贬辞，盖所以存中国也，晋景立而未能霸，而大夫能出而救郑，傥不以是予之，则中国之威日沮矣。左氏谓郑伯败楚师，若然，则郑安得从楚，郑不从，楚则，明年，晋；宋，卫，曹安得有伐郑之师也，吾意败楚之事，当在三年，侵郑，或四年，五年，伐郑之役，左氏误附于此，尔冝初败楚师，故其后楚庄怒而屡疾于郑也，若郑于此，既败楚师，尚何以从楚哉？左氏之说，皆出于附防亦时有合者，若以爲国史，则误矣。
陈杀其大夫泄冶
忠孝不两立，君子不得已，择其轻重而处之以权，死生之际，尤轻重所系，不可不审也。不可死而死，是轻其生，非孝也；可死而不死，是重其死，非忠也；纣之虐，防子去之，比干死之，孔子均以爲仁，夫去与死，其迹氷炭矣，而均得爲仁，何哉？防子比干皆王子也，使其同声而谏，连颈而戮，则成汤不祀矣，防子之去，所以全祖宗之祀，比干之死，所以尽臣子之义，一以爲孝，一以爲忠，此所以皆得爲仁，泄冶立淫乱之朝，固不冝坐观其恶而不言矣，然君子之言不可，茍可与言而不与言，失人，不可与言而与之言，失言，交友尚尔，而况言于君乎？言于君而无益，徒自取祸，不若括囊，无咎无誉也，不忍括囊而食，君禄则去之可也，荐圭璧于泥涂，固已踈矣而触虎狼而取死，庸得爲智乎？此泄冶之死，圣人所以名之也，然其责泄冶也，轻而责陈灵爲重，故称国以杀，杀无罪也，况杀谏乎？自古杀谏臣者不亡国则祸及身，征舒之逆，即兆于此欤？呜呼戒哉！
十年春公如齐公至自齐
齐人归我济西田
济田之赂齐，求定位而已，位既定，则不忍之心生，即位二年，犹有自危之心，三年则益固矣。故四年，公遂如齐请，是田也，然齐既利是田，三年之赋，未足以厌齐，欲齐安忍归哉！至是更十年，四朝齐而后得之，然齐侯非垂死之谋，则亦未忍归我也！齐惠鲁宣，本同恶相济，齐所以责鲁，而鲁之所以赂齐者，徒以出姜之絶恶视之死，慊然不足于心尔，今齐惠将启手足，瞑目之后，安知无鲁，文公既死之变哉！是变一生齐将复受鲁之报矣，故惠公因公之朝，挈是田而归之，于以卖定位之恩而爲身后之托也，呜呼！天子土地，岂诸侯苞苴之物哉？赂之以奸归之以奸齐，鲁之罪均矣，庸可恕乎！不言求归，公受之齐也，曰：归我济西，济出齐鲁之西，临济之田，皆曰济，西有齐济焉，有鲁济焉，故曰：我济西田，别非齐济也。
夏四月丙辰日有食之
己巳齐侯元卒
齐崔氏出奔卫
惠公卒，而崔氏出奔，崔氏者，惠公之孚也，惠卒而奔，则宠于惠而不容于国人乆矣书氏讥世卿，孟子曰：所谓故国，非谓有乔木之谓有世臣之谓也，则世臣亦古制，文王治岐仕者，世禄书曰：赏延于世，诗曰：凡周之士，不显亦世，则世臣固，国之望君之股肱也，何以讥之？盖不讥其世而讥其专也，世而贤是世济其羙也世而专是世济其恶也，春秋之书，崔氏，尹氏，武氏固非所谓贤也，皆专也，非专且横而见逐，又安得出奔哉？谷梁以爲举族而出，彼尹氏卒，岂举族而卒，邪不近人情矣，左氏见襄二十五年，有崔杼之事，因以爲崔氏出奔，吾又疑其附防，且自是至崔杼之逆，凡五十有一年，以七十言之，则今日之奔直，未冠尔，未冠，遽能专齐乎？古者四十而仕，五十而爵，则至崔杼之弑，盖百嵗矣何杼如是之寿，且壮也，吾固不好辩，左氏附防之说，实搜吾言，一吐之。
公如齐五月公至自齐
春，公如齐，受田而归，不胜其驩如也，则齐侯垂死之托，忍忘之乎？故元卒，而公复如齐奔丧，拜田且定，嗣君以报元之赐也，公即位，于今十年，未甞一朝京师，盖以周之弱不足依，而吾之位实定于齐，齐爲重矣，彼其五朝于齐，盖得国于齐焉，鲁天子之封乎？抑齐之壤也，厚于齐而薄于周，鲁有罪矣，而齐之视鲁，不啻附庸，不既横哉，圣人书如齐，非茍责鲁，抑亦诛齐也。
癸巳陈夏征舒弑其君平国
泄冶之諌，以灵公淫于夏姬，彼其荒淫，杀諌以自愚，所谓无道也，而称臣以弑，何哉？盖征舒人子也，不忍其辱而弑君，君则无道矣，而母之恶，用是益彰，庸得爲孝乎？故书名以惩子道，非谓灵有道而出征，舒之名也。
六月宋师伐滕
前年围滕，而滕不服，今又伐之，以滕之，小安能事二国叛，鲁则宋伐之，叛宋则鲁伐之艰乎？爲国哉？而宋成才免，晋楚之虐，则陵犯小国，曷亦以己处晋，楚之间，爲心则滕之从违，在所不问也，左氏以滕恃晋而不事宋滕，今在徐州，以职方考之滕，越，齐，卫而后至，晋安能越二国事，晋哉？盖事晋而不事宋，晋鲁有亥豕之似，左氏误附防矣。
公孙归父如齐葬齐惠公
归父仲遂之子也。父如齐，依惠公以定公位，子如齐，葬惠公，以终父志，父子争国之权，外事大邦内，逢君恶，圣人书之，以着父子相济，爲奸以固其宠，可胜诛乎！
晋人宋人卫人曹人伐郑
晋，楚争郑，盖自宣以下，楚庄即位，哆然图霸，而晋灵不君，权在赵盾，故郑穆叛而即楚，既以身饵楚，则楚之视郑，遂若固有一折而归晋，则楚伐之，叛而从楚，则晋征之，郑不能自立，视晋，楚之彊弱，以决从违之计耳，故圣人亦闵其弱，自郑襄之后，则重责晋楚而轻责，郑贬楚之虐，而责晋以德晋，德胜则楚之虐将自戢，郑有所依，则亦不复爲楚矣，此春秋之意也，前日楚子伐郑，却缺之救，不能败楚师，安能得郑？故郑服于楚，夫郑之服，楚非情也。势也，晋不自咎，其不能败楚，以致郑之叛，乃区区用兵于郑郊，使郑复反而从晋，晋能庇郑保，楚师之不伐，郑乎不能也，不能则曷，内修政刑，而和诸侯，务农治兵，以图召陵，城濮之举，彼搂诸侯以伐郑，郑何辜哉？此圣人所以贬而书人欤？
秋天王使王季子来聘
前年仲孙蔑如京师，岂诚重王室哉？谋其私而已，彼虽以谋私而王，且以爲腆，是以有王季子之聘也，宣公即位，朝齐者五，而聘齐者六，皆以立己之故，彼视王室，利害不切，其身冝其无一介之使也，惟乆事齐而惧有晋兵，由是有蔑之行，使无晋之恐，则亦不复聘于王矣，而天王遽有季子之报王，岂测其谖哉？彼蔑之见王，必不曰鲁，惧晋而致聘，盖曰致三嵗一聘之礼也。然谖不能无败，故终春秋之世，王不复聘鲁，岂其今日之谖，有以欺王室哉？不然，自是之后，凡百余年，王无聘鲁之使何笃于初，而略于终也愚，是以知其谖之败矣，王季子王氏，季子字也，食采于王城，因采爲氏，今世有王氏，皆本于此，亦由宰周公，食采于成周，曰：周公是也，诸儒之説凿而不通耳。
公孙归父帅师伐邾取绎
季氏将伐颛臾，孔子曰：邦分崩离，析而不能守也，而谋动干戈于邦内，吾恐季孙之忧不在颛臾，而在萧墙之内也。孔子岂助季氏爲谋乎？盖爲鲁计耳，以爲季氏，克颛臾则愈，不可制也。今邾娄何异于颛臾，归父克邾，得绎则东门氏之彊，岂减于季氏哉？仲遂之专，盖自僖以下，其见于经自如，楚乞师始，其后文公庸怠不君，遂权日炽，文不能收也，至于废夫人杀太子立，宣公皆遂主之，始终见于经者，凡一十有九，专盟专防，专兵专出，其卒也，宣公且爲之彻乐，去声，遂丧，未禫而归，父斩然拥使命如齐矣，今又帅重兵伐附庸，而取其邑，拥兵柄，立战功，又取邑以自封植，其何以制之哉？而宣公不制，更以爲贤，是养虎于闺闼，圣人书之，盖爲鲁忧彼邾，何负于鲁？而鲁伐之，是乃自伐以益内防耳。
大水
觧见桓元年
季孙行父如齐冬公孙归父如齐
行父如齐庆，顷公之立也，而归，父亦安用如齐哉？盖鲁之失政，权归于东门氏，三家初未得志也，谋夺其权，而未有其间，今宣公聘齐，不命归父，而命行父归，父盖疑之，疑行父如齐，而有以间己也，归父父子，事齐，牢不可破，所以倚齐而制鲁，今行父既疾己之专，彼其如齐也，安保其不谋己也哉！故行父未至而归父踵如齐，所以察行父之谋，而观齐侯之志也，行父固未必有是谋，然小人之情，既爲不义，忌人之图已儳，然不自安耳，则夫归父之出，又岂君命哉？宣公，盖亦无若之何也？非春秋何以治之？
齐侯使国佐来聘
不丧聘，在礼无讥文，有僖公之丧，公孙敖如齐，不以爲贬，则齐有惠公之丧，使国佐来聘，不言子者，亦正也，武氏之子来求赙，毛伯来求金，皆天王在丧，故不书王使，礼，天子在丧称小童，诸侯在丧称子，彼其自称可也，臣子安可以是目其君哉！故不称王，使若武氏毛伯之自求焉，葵丘之盟，称宋子，践土之盟，称卫子，盖躬自防，而自称也，今齐顷未逾年而称侯，方其命使也，岂顷公自称曰：齐侯哉？国佐固亦不敢自称其君曰：齐子亦岂自称齐侯欤？彼其聘词不过，曰：寡君使下臣聘于执事而已，宣公德齐之援，视齐若父母之邦冝其不敢斥曰，齐子然而称侯者，岂爲尊齐侯哉？是乃防之于不孝也，故其书于防曰：齐侯使国佐来聘，春秋，盖因旧史以义自见，所谓因而不必修者也。
饥
春秋书饥者二，大饥者一，而宣公独居其二，宣公即位，至是十年，螽，大旱，大水各一，宣之立不允于天，天变之作冝矣而贡齐无虗嵗用兵无已期，仓廪，罄府库空，而又加以水旱之变，则其民至于流离冻馁，固无足怪，然宣公亦何以立哉？君无道而民受其毒，爲鲁民者，何不幸耶？古者国有九年之蓄，故螽螟水旱，有所不能伤，备先具也，宣公虗内以事齐，量入爲出，犹惧不足，安能备先，具哉冝水旱之后，而继之以饥也。
楚子伐郑
楚之伐郑者五，皆责叛也，郑岂楚之与哉？一失身饵，楚五受楚兵，从楚者六，归晋者五，乍晋乍楚，泛然如不系之舟，然圣人岂责郑之？叛服不常哉？闵其不幸而处，晋，楚之间，不能自立也，今楚子伐郑，又复书爵，非与楚也，着楚之彊，以责晋景之立，不能修覇业，而楚庄日彊，陈郑将归之矣，中国不竞，呜呼！奈何！
十有一年春王正月
夏楚子陈侯郑伯盟于辰陵
辰陵之役，陈，郑叛晋而受盟于楚冝得重贬矣，而反爵之何邪？非予之也，志楚之彊，而矜二国，不得已也，晋景即位，不允，武不允文，陈；郑，知其无能爲尔故折而从楚，观子良之言，则其受盟，亦岂固服于楚哉？盖饵南鄙之伐，而姑从之矣，故圣人于楚，书子以着其彊，于陈郑书，爵以恕其不得已着，楚彊而恕，陈郑，则其责晋也爲何如而晋侯方防狄于櫕函，狄之小犹畏而防之，况于楚也，保国不暇，尚何以庇陈？郑哉冝圣人责晋而恕，陈，郑也。
公孙归父防齐人伐莒
齐，鲁；平，莒，郯之怨，莒人不肯，二国不自咎，而更以爲仇公伐莒，得向而齐，未有所获，故亦加兵于莒，鲁亦有慊于心，以谓吾同平莒，郯，莒乃不屈于二国，吾得邑而齐无之，故亦緫兵而防伐焉，盖同疾于小邦，期复取邑，则鲁与齐均也，其设心，庸可恕乎！故贬而人之人，齐亦所以人鲁矣，盖内不出主名，则无以见归，父之横而附齐之固也，齐顷即位，不修父之好，而修其怨冝其结憾于四邻，而召鞌之辱也。
秋晋侯防狄于櫕函
楚子盟，陈郑于辰陵，而晋侯防狄于櫕函，其彊弱，盖已判矣，晋景嗣霸业而不能自振，坐视诸侯之从，楚无敢问其去来而狄，何足计哉？狄自僖文之世，抑亦横矣，侵卫侵齐，伐郑，伐晋，及箕之败，【在僖三十三年，】而锋少，戢至咸之败，则不复振矣，【在文十一年，】今狄固无足畏者，彼其敢犯牧圉，偏师可灭也。乃屈千乗而防之櫕函狄地也，内失陈郑而外求狄，得狄何益？于霸国哉？不能三年之丧，而缌小功之察，其晋景之谓乎！
冬十月楚人杀陈夏征舒
弑君之盗，人人均得，杀之，书人以杀贼，讨贼之辞也，楚以蛮服而正中国得以讨贼之辞，书之，圣人岂得已哉？陈徴舒之逆内，而齐，晋不问，近而宋，郑不讨使，楚庄得假义以正中国，圣人与楚，则其责中国重矣，公羊以书人爲贬，且此与蔡人杀陈佗何异？不贬蔡而贬楚，盖曰楚南蛮也，蔡中国也，楚乌得而比，蔡不知大恶之人，天下同弃之不幸，楚不讨，而使徴舒横行于陈尚何以训？圣人盖与其能讨也，故以讨贼之文，加之，非贬楚也，左氏以爲楚入陈，着申叔时之谏，若然，则经何以不书？楚入陈，杀陈夏徴舒邪入陈之事，当是纳二子之，时左氏误附于此，说者沿其误，遂谓楚不入陈，无以得徴舒且蔡人杀陈佗蔡，亦入陈乎？一弑君之贼，尺简可致，安用大师讨之，说者又以杀徴舒义也，入陈不义也，圣人不欲以不义掩其义，故迁入陈之文，于纳二子之上，此尤不可，圣人作春秋，实録而已，一词不实，天下其谁信之？使实入陈而不书，不入陈，而反书之，是圣人轻以私意立论，其何以信天下，与来世哉？且加入陈于杀徴舒之上何害乎？讨贼之义，而必迁就，以罔后世乎？学者不察，左氏之误而曲经以合之，害道多矣，此吾所以好辩也。
丁亥楚子入陈纳公孙宁仪行父于陈
楚庄，于是盖欲讨贼而未明，大义者也，前日杀徴舒以其弑灵公，今日纳二子，以爲灵公之与也，杀其仇而纳其与，以是爲义尔。不知所以致灵公之弑者，实二子爲之，公孙宁，仪行父与灵公俱宣于朝徴舒弑灵公而不及二子，二子之幸也。今楚将正陈其杀徴舒是也。极陈之恶，必并二子诛之，否则执归京师，以正其罪，然后爲义，今徒以其宠于灵公而纳之，以其爲顺灵公之欲则然矣，以爲能正陈，则是乃所以乱陈也，庸得爲正乎？说者以爲义不终，非也，彼盖以爲义矣，而见义不明，更以不义，爲义也以不义，爲义是乃所以爲楚庄王欤？故圣人知其不义而无贬辞，所以恕其心而着其失书，子书入，若仗义之举，恕其心也，二子书名而不系之陈，则是二子当絶于陈，今纳其所絶着其失也，其意隐而明矣。
十有二年春葬陈灵公
灵公之弑，于是二十有一月而不葬，陈无臣子也，贼存不讨君弑不葬，尚爲有臣子乎？今公孙宁，仪行父入而书葬，二子葬之也，二子逄君之恶以致其弑，反乃葬之以收其功，卖恩于灵公，市名于国人，其爲葬则善，而其心不可不诛也。故冬书纳公孙宁，仪行父于陈，而春书葬，陈灵公其义自见。
楚子围郑
楚庄入陈，得其地而弗有围郑，得其君而降之，世皆以爲庄王之义，吾窃怪之，楚庄霸者，无责以王道，且以威文较之，县陈围郑，皆威文所不忍爲者，而楚暴爲之圣人，其忍举而加之威，文之上哉？吾不信也。郑文逃盟，齐侯伐之而已，陈辕涛涂，齐侯侵之而已，至于曹卫，叛中国而从夷狄，晋文不过侵曹伐卫，未闻县，其地围其都，垂灭而复封之也，今陈有徴舒之逆杀徴舒是矣，何用入而县其地，郑贰于晋伐，而责其服可也。何用围而降，其君入而县其地，围而降其君，楚之暴甚矣，安得爲义，彼徒见其爵而不人，疑其爲襃，安有入人之国，围人之都而得襃者，其书楚子志，其彊暴而已，书入陈而不着，县陈之事，书围郑而不书，郑伯之降，盖所以抑楚，存中国也。
夏六月乙卯，晋荀林父帅师及楚子战于邲，晋师败绩，林父之师，将以救郑，而春秋书及楚子战而不书，救非救郑也，郑自春被围，盖亦乆矣今六月而后救，何益于救哉？邲虽郑地，而郑围已觧楚既得郑，纵败楚于邲，能反郑之叛，辙乎？况反爲楚所败，徒弊师旅，益楚之势，而固郑之叛，果何益哉？方郑之被围，晋不能帅师直赴郑难，俟其既折而降楚，乃区区劳重兵以要战于邲，其意盖将，出其不虞，而逆败之，如襄公败秦于殽焉，不知邲之地，非若殽之险且隘，徒驱兵以犯其破竹之锋，是自取败也，夫兵民命也，战危事也，安可用民于死地，以侥幸万一之胜哉？则晋景之爲人，尤在襄成之下，而林父之举，曽盾穿之不若也，霸业不竞，宜矣。晋本救郑，而圣人不书，救无其实，不可假其名也，凡师被伐者爲主，楚伐郑，而以晋主之内，晋于郑也，晋虽妄举无功，而圣人以内词书之内，晋外，楚所以抑彊夷而存中国也，以爲晋之谬举，则然尔，若曰贬晋与楚，则非经意也，楚书爵志，其彊而已，非襃也。
秋七月
冬十有二月戊寅楚子灭萧
萧宋之附庸也，在宋之南，自宋至楚，盖千里而楚兵直至于宋郊，灭其附庸，则楚之患深矣，晋不能兴，文襄之业，坐视其灭而无寸兵之援，盖前乎此救郑而败，尚何敢称兵向楚哉？楚庄得陈而不有，得郑而复其君，论者以爲贤观，今灭萧之举，则前日之复陈郑果真情乎？庄固知陈，郑之祀，未易絶徒取灭国之名，无益也，而萧之防，一举而并之，县其地，虏其君，孰我抗哉？呜呼！霸者假仁义而已，不能乆假而遽归之者，楚庄也，观灭萧之役，何有于仁义，圣人岂以仁义责楚庄哉？威文不作，不得已而责楚也，责楚所以罪晋也。
晋人宋人卫人曹人同盟于清丘
同盟，非大夫之事也！诸侯同盟，不盟于方岳之下，犹以爲僣，而况大夫乎？明王不作，霸者假同盟之礼，合诸侯以尊王室，其源盖自齐桓庄，十六年，幽之盟是也。其后赵盾欲求诸侯，复爲新城之盟，圣人盖已恶其僣排，盾于诸侯之下，以爲同盟，非大夫所冝主也，今晋景将求诸侯，而以大夫用同盟之礼，盖循赵盾之辙而不知晋所以不能得诸侯者，盾之故也。况景之大夫，其权势未必如盾之赫奕，何足以号召羣后邪？晋以大夫主之，而诸侯亦以大夫受盟，大夫果足以结信乎？故牲坛未扫，而宋师伐陈，卫人救陈宋衞交兵互相矛盾，则今日之盟，何足恃也？断道之防，景公知大夫之盟不足以信，故亲之，然宋已知晋之主，盟无足恃，而不复同矣。则今日之盟，适所以疑诸侯，非求诸侯也，故圣人举皆人之不出，大夫之名，非防者也，贬也，同盟义见，庄公十六年。
宋师伐陈卫人救陈
楚方鸱张，雄视中国诸侯所冝戮力一心，比小事大，以抗其锋，否则诸姬尽矣，今晋爲清丘之盟，陈人不与，宋师伐陈，问陈故也。而卫叛晋，附陈以鬭，宋兵卒之陈，卒不至，而宋受楚，围皆卫之，故圣人于宋书师，予其问罪之举，于卫书人，责其交乱之罪也。
十有三年春齐师伐莒
十一年，公孙归父防齐人伐莒，以不肯平之憾也，今间歳而齐又伐之，莒何负于齐哉？徒以齐，鲁同平，莒、郯、莒、不肯而鲁有向之获，而齐未有所获也，莒岂负齐？鲁之邑哉？鲁不义伐莒，而莒失东鄙之邑，齐复以不义伐莒，莒安得西鄙之邑，而给诸书曰：师非襃也，用大师以扼小邦也，齐顷之恶，于是甚于惠公矣，惠公平莒郯，而莒不肯惠，未尝伐之，顷即位，见鲁有向而齐无之，则再伐莒，焉用是知？顷之，恶万万于惠公也。
夏楚子伐宋
楚伐宋，以宋师伐陈之故也。陈叛中国而从楚，清丘之盟不与焉，陈不与盟，晋所当问，而不能问宋代伐之，是宋犯楚之怒也，爲晋伐陈，而犯楚怒，则今日宋被楚兵，晋所当救而不救，诸侯何恃哉？陈当伐而不伐宋，当救而不救，晋景于此，尚欲嗣，文襄之业，吾知其无能爲矣，然宋所以得楚兵者卫之故，而晋之罪也。
秋螽
书灾
冬晋杀其大夫先縠
邲之败，荀林父主之，而归罪于先縠，岂其辜哉？林父败而縠蒙其戮，盖六卿争彊，互相仇灭，先氏之权，加于荀氏，故林父获全，而縠死也，其后林父之子庚庚之子偃，偃之子吴世秉晋政，至吴之子，寅有朝歌之叛，信乎其势之张也，而先縠之族，遂灭于此縠，其能伉林父哉？冝其主帅获全，而偏禆受戮也，兵之胜负，责在主帅，偏禆败主帅，与其诛，今诛縠而不及林父，国无政刑，以彊弱爲断而已，故以国杀爲文，称国以杀，非其罪也，罪累上也。
十有四年春卫杀其大夫孔达
称国以杀，杀无罪也，卫穆叛，清丘之盟，抗宋而救陈，背晋而与楚，岂孔达之罪哉？今将贰楚而复归于晋，无以爲词，则杀孔达以悦之，曰：前日之谋，孔达之罪也，既除之利则爲己功害则爲臣罪，立其朝者亦难矣。此与刺公子买之，事无以异，故以国杀爲文明，非孔达之罪也。
夏五月壬申曹伯寿卒
晋侯伐郑
十二年，楚子围郑，晋救不及，郑卒归楚，清丘之盟，郑不在也，故晋侯伐郑，然清丘之盟，晋景不能亲之，而以大夫用同盟之礼，圣人恶之，没大夫之盟，一贬称人，今景公能一出而躬擐甲胄，中国之幸也。尚何贬哉？故举而爵之，圣人乐人之勇，于爲善而幸中国之有霸主也如此，而诸儒更以爲贬，何邪？岂楚不可犯，而郑不当伐邪？任郑叛，而纵楚彊，反爲春秋所予邪？是信其喜怒而不予，人爲善也虽伐郑，未必得郑而兴复之志，有足多者，是以予之。
秋九月楚子围宋
伐宋，而宋不屈，继之以围其必宋之服也，审矣，楚将横行中夏，许蔡已从陈郑已服，则次及于宋，宋中国之门戸也得宋则齐鲁以之，此楚所以必于服，宋也歴三时而围不解，卒得宋平而后已，毒哉？楚之爲谋也，晋固畏楚，不敢救宋矣！而宋其能独抗楚乎？则及楚人平，非得已也。
葬曹文公
冬公孙归父防齐侯于谷
归父父子，事齐，倚齐以专鲁，其爲谋深矣，而齐亦乐其謟事于己，屈君之尊，而下同之，不以爲抗，顷公之立，归父两如齐，以奉其懽，故十一年同之伐莒，今又同谷之防，甘其謟而忍其抗，悦其利而忘其专也，于时楚疾于宋危矣，宋入楚，则齐鲁以楚爲鄙谷之防，谋楚也，故明年归父防楚子于宋，鲁防之，而齐不防，非不畏楚也，鲁安则齐安矣，此归父防齐侯之故也。
十有五年春公孙归父防楚子于宋
归父防楚子于宋，谋自安之计耳！而说者徒见继书，宋及楚平之事，遂以爲归，父平二国之憾，盖附防而不稽其实也，归父春防楚子，而夏五月，宋，楚始平，岂缓颊数月而后能平之，非人情也，况鲁之于楚，无一日之好，安敢犯其怒而爲宋谋哉？鲁之所以防楚者，自谋而已，宋与鲁爲邻，宋去则楚兵至鲁矣，鲁见宋之危，而诸侯畏楚，无敢救也。故惧而求服焉，所以逆楚子之意，而弭其兵也，自谋犹恐不济，况能爲宋计乎？谓鲁平楚，宋者妄说也。
夏五月宋人及楚人平
内平不书人，不得书，鲁人，故以国举之外，平书人，上下同欲，故以人举之，平非一人之所能也，君欲平而臣不欲，不可谓平，臣欲平而民不欲，不可谓平，平者，上下同心，均释厥憾，然后爲平尔暨齐平，及郑平内平也，皆以国举之，郑人来输平，宋人及楚人平外求平也，皆以人举之，国举之人举之词异而义同，皆上下欲之之意，惟内不得书，鲁人故槩书国焉，若内不出，主名而外，书人则嫌，若防者爲平也盟防可以防者行而平，岂微者所能主之，故内平嫌于书人也，春秋书平者六，惟宋，楚之平，圣人实异之方，两军相持，怒气干斗牛，军声震天地，惟力是恃，惟谋是寻，彊者志于陷敌弱者，誓以国毙，安能吐真情，以相下乎？今宋能以情而告楚，楚能以情而复之，不盟不誓，释然而平，是诚，春秋之齐韶也，楚之围宋，九月于此矣。不惟宋告惫，楚之兵力亦疲矣，弭兵之义，宋楚所乐闻，独患二君不能平其忿，羣臣不能成其善，今华元能倡之，子反能和之，上以成其君之善，下以济其民之欲，则平之功虽出于二子，而二子岂得专其平哉！故圣人均书曰：人谷梁所谓上下同欲之谓也，说者以爲华元，子反不禀君命而擅平，故春秋贬而人之非也，使二子逢君之怒，以济其恶，败国殄民，以快其欲，春秋又何以待之？今二子尊君安民而得贬，后世君子，其肯复言平乎此？刻薄之论，非圣人意也。
六月癸夘晋师灭赤狄潞氏以潞子婴儿归
孔子曰：兴灭国，继絶世圣人所重乎？灭国絶世者，以其先君有功德于民，国非所灭，而灭世非所絶而絶耳武王封尧之后于蓟，封舜之后于陈，是也。彼赤狄者何？功德于民哉？周衰乗隙逞其兵力，爲诸侯患，且人之一家，而中有盗焉，必驱而出，之垣墙之外，而后一家，安王者一统天下，用示无外之规，然要荒流蔡，各有攸居，而不相淆混，古之盛时，既投诸四裔之外，尚虞其侵轶，而置司防之官，况与诸侯杂处而无刑以制之邪？庄僖之世，狄爲列国患，齐，鲁；郑，卫，均被其毒，晋败之于箕，鲁败之于咸而后狄之患衰，狄衰而赤狄兴焉，三年侵齐，四年复侵齐，其患浸及于诸侯矣，晋景之立，适当楚庄之霸，无所施其谋，外不能制楚，而内灭狄焉，虽若不能三年之丧，而缌小功之察，然愈乎缌小功之俱废也，故终春秋之世，诸侯不复有狄患者，晋之赐也，而或者以灭其国，虏其君爲甚之，且罪在君而已，诛其君，吊其民，民莫不说，尚何甚？且以诸侯而灭诸侯，固宜问其罪，若夫稽诛之，防所欲得而甘心者，一旦为兵威所指，覆其国都，擒其首恶，天下方羣颂其戡乱，庸得为过乎？故圣人书之曰：师无贬辞也，孰谓灭狄爲甚之。
秦人伐晋
晋自八年以白狄伐秦，于时秦桓即位之三年也，虽晋以无词之兵向秦，晋之罪也，秦人犯而不较，近于恕矣，今歴八年，秦桓乃修旧怨于晋，虽曰报怨之师，君子不尚也，前日不较，若近道矣，而近日复报之，道安在哉？故圣人贬而人之责其爲道而不终也。
王札子杀召伯毛伯
生杀人主之柄也，周衰，生杀之柄不达于天下，杀大夫，放大夫，诸侯专之，而天子所能制命者，王城之内而已，定王不纲，寰内之权，复移于臣下，王札子召伯，毛伯，均王臣也，而交相杀，生杀之柄，复何在哉！春秋书之所以痛王灵之坠地，而不复振矣，王氏札子字与王季子同，皆食采于王城，以地爲氏，如周公食采于成周，尔无他义。
秋螽
书灾
仲孙蔑防齐髙固于无娄
鲁宣自齐惠之殁，事齐稍怠，惟公孙归父两防齐侯而已，公不朝齐也，齐盖有以议鲁矣髙固盖婚于鲁，知齐之谋，故防仲孙蔑于无娄，爲鲁谋而觧齐之纷也，终宣公之世，卒不被齐兵者，无娄之防有力焉，及成公即位，而有西鄙之伐矣，用是知髙固之防爲鲁谋齐也。
初税亩
孟子曰：耕者助而不税，助者借民力治，公田而已，诗曰：雨我公田，遂及我私是也，古者九夫爲井，井九百亩，其中爲公田百亩，借民力以治之，收公田以供公上，此助法也，故歳之丰凶，地之肥，埆与民共之，今宣公废助法，而用税税者，责其粟而已，不计公田，私田之出，丰凶肥，埆之异也。歳不幸而凶，必责丰歳之入地，不幸而埆必用肥田之贡，虽其法未离乎什一，而民有凶歳之苦，输硗田之重征也，而说者误求其义，谓既收公田，又税私田之一，而什二之法自此始，盖妄也爲此说者，徒见哀公有二，吾犹不足之说，遂谓什二之税，始于宣公，非也，什二之法，谓税且赋也，宣公既税亩，已而哀公又用田赋税，出谷粟赋，出车乗野九一而税，国中什一而赋，赋则不税，而哀公兼收之，是之谓二，则什二之法，盖自哀公彼其对，有若之言，在既用田赋之后矣，今宣公直废助而税，非什二也；盖宣公以无道得国，不允于天，戾气应之，六年，螽七年旱，十年水十三年，螽，十五年，螽，连年凶荒，公田之入薄矣，故改助而不问，丰凶肥埆之异，一责其粟而已，圣人谨乎变法，法一变，则利源日长，而民蒙其害，故春秋疾夫作俑，以首乱书曰：初焉以爲作丘甲，用田赋，盖基于此也。
冬蝝生
饥
呜呼！税亩之法，于是投宣公之计矣。前日以连歳凶荒公田之入不赡，改助而税，今税法行而继以蝝生，则地利之入虽凶，而公上之供不匮矣，虽然，爲鲁民者，安得粟而给诸故蝝生而继之以饥，螽蝝之余，既悉以供公税，则伏腊之计虗矣其饥不亦冝哉！夫君以民爲本，宣公务立法，自丰以剥其民，民饥而君富，宣公何以安乎？民离散而入沟壑，吾不信，宣公之能国也，蝝螽子也，秋，螽，而冬蝝天之祸，鲁也酷矣，而宣公更喜以爲得计，嘻，无道之君，上不畏天祸，若无足责，而爲鲁民者何其不幸哉！此圣人书之，凡以伤民也，周之冬，今之秋也，谷将实而蝝生，其爲灾甚矣，左氏以爲幸而杜氏谓不爲物害，吾所不晓。
十有六年春王正月晋人灭赤狄甲氏及留吁
甲氏留吁，潞氏之一族也，赤狄之，雄曰潞氏，晋既灭之，彼甲氏留吁，何足爲患哉！书曰：殱厥渠魁，胁从防治旧染污俗，咸与维新，旣灭潞氏，虏婴儿，则宜施礼教，以革其余风，眀王制以除其旧习，属之象胥，训其顽民，此柔逺能迩之道也，岂可聚族而殱旃，俾无噍类，而后快其雄心哉！三监及淮夷叛，周公诛管蔡，而封其子训其民，岂极其类，而勦之邪？则甲氏留吁之灭，盖亦过矣。故圣人于灭潞氏书师，而此书人其不予灭，甲氏及留吁也明矣。予其是而贬其过，春秋之法，无私焉，学者亦因辞以求襃贬而已。
夏成周宣榭火
君子不幸生于衰世而不克，见先王之盛则伤，今而思古，此岂特圣人爲然有志之士皆尔也，伤政烦赋重，则有楚茨之诗，伤井田法壊则有甫田之作，思禹功而赋信南山，思明王而赋，瞻彼洛矣，陈其盛而伤其衰，此君子忧世之心也，宣王之兴，修车马，备器械，而复防诸侯于东都，于戏盛哉！春秋之世，周室日衰，不复梦见宣王之事矣，而讲武之榭，复爲灰烬之余，圣人能无伤乎？故书曰：成周宣榭，火伤宣王，讲武之事，不可见而见其迹，今迹亦又罹其灾，观圣人爲东周之志，则书宣榭之事，吾意其援笔而霑巾矣，悲夫！尔雅谓无室曰榭，楚书曰：榭不过讲军，实则宣榭，宣王讲武之所也，公羊以爲宣宫之榭，谷梁以爲乐器之所藏，非是人火，曰火，天火曰灾。
秋郯伯姬来归
内女见出于郯也，文十五年，齐人来归子叔姬，讥在齐，非叔姬之罪也，故书，齐人归之，今郯伯姬来归，罪在伯姬，非郯妄出之也，故以伯姬自归爲文，察其文而善恶自见矣。
冬大有年
鲁民之幸也。宣公不允于天，灾沴比臻，饥馑相仍，而宣且改助而税其毒，民甚矣，天而不恤民，复何望哉？大有年，天所以祐鲁民而显弃鲁君也，余义见桓，二年。
十有七年春王正月庚子，许男锡我卒，丁未，蔡侯申卒，夏，葬许昭公，葬蔡文公。
不月旧史阙文
六月癸卯日有食之
己未公防晋侯卫侯曹伯邾子同盟于断道
初，晋爲清丘之盟，以求诸侯？而以大夫主之，诸侯亦以大夫听命，宜其不足以结信也，陈人不防盟，宋师伐之，而卫人叛盟伐宋，卒之召楚人之兵围宋者，九月不觧而宋与楚平其失，皆本于清丘之防，晋景不亲之，而以大夫爲防而召是衅也，今楚兵虽退，而宋已爲楚，中国无宋，藩篱益薄矣，爲晋之幸者，卫复反而爲中国也，故晋侯惧而复爲断道之盟，所以固鲁，卫；曹，邾之心以爲已援而已，固不暇谋楚也，然假同盟之礼，以结私援，冝其得贬而反，予之何邪？权予之也，楚方虎视中夏，宋既屈而爲楚，诸侯危矣，使晋而不能爲是盟，卫曹复叛而南向，则天下不几爲楚有乎？幸晋景能收其余以宗主，俾不爲南服之归，是乃中国之幸，尚容贬邪？故皆举其爵而予之，以存中国，而振霸主之余烬也，谷梁以爲同外楚，亦几近之，左氏以爲辞，齐意之尔，齐不与断道之防，而后伐齐，断道之防，非本谋齐也。
秋公至自防
冬十有一月壬午公弟叔肸卒
凡鲁之臣皆公族也，仕于朝，则皆以氏配之，曰：公子公孙，仲孙，叔孙是也，内臣卒者二十有三，或去氏或不去氏，善恶存焉耳。盖未有书，公弟而且字之者，今公弟叔肸卒，春秋之变，文惟此一而已，叔肸公之弟，其亲也至矣，不惟不命以爵，且不命以氏宣公，何惜寸禄？不以荣其弟乎？此非公意，肸不欲仕也，宣公不义，杀正嫡以自立，肸耻食汚君之禄而不仕尔，然则何以不去？肸之于公亲也，忍其汚而食其寸禄则爲辱其身，宁被褐藏珍，而甘爲匹夫焉，是以圣人异之，不以微者而不书，书曰：公弟且字之，以别其贤也，呜呼！宣公之恶，兄弟耻之，则立其朝，顺其恶而饱其禄者，可少愧乎！
十有八年春晋侯卫世子臧伐齐
晋景责齐之不防，亦不自量矣，齐恃其霸者之绪，未甞服晋，惟文公之霸气，熖赫奕，齐惧而从之，文公没晋，粤四世世嗣，霸业齐未尝从也，今晋既已失，宋诸侯之从者，惟鲁卫曹，邾而已，前日断道之盟是也。霸业陵夷，惧不足以抗楚，宋，陈，蔡，郑既已入楚，中国诸侯大者有齐，秦，而秦于晋，爲世仇，固不可致，故欲得齐以壮中国之势焉，彼欲得齐，而齐怙其彊，傲然视晋，晋何以致之哉？曷遣一介之使，画中外彊弱之势，以义撼之曰：霸业隳，则楚兵将及齐矣，齐从晋，非晋之利，齐之利也，君无恃鲁，卫爲蔽鲁，卫，去齐能独存乎？若然，则齐何恃而不从，今乃以兵临之，而欲致其服，彼安肯屈而事晋哉？非求援也，是内生敌国而已，幸楚庄垂死而不爲，卞庄子之谋也，呜呼危哉！春秋书世子非襃也，着其恃彊，以扼齐而不自量也。
公伐杞
杞世婚于鲁，杞桓公鲁出而且娶于鲁僖，文之世，各一来朝，惟宣公杀恶及视以自立，杞伯盖以宣爲僖文之罪人，未尝朝焉，宣公立于此，盖十八年而杞伯不一，至鲁庭，其不义宣公可知矣。宣公憾之，故躬擐甲兵以伐杞，君子不以杞被伐爲不幸，适所以张杞桓之义也，不朝而得守义之名，虽被兵，奚恤哉？是故圣人予之，十八年之间，未尝一书，杞伯来朝，而此书公伐杞，其义自显矣。
夏四月
秋七月邾人戕鄫子于鄫
邾在春秋之世，仅自存耳，而欺鄫之弱于己，遂屡扼之僖，十九年，胁宋襄之势，而用鄫子于次雎之社，今又利其小而戕其君，鄫固未尝有一日之隙，于邾也，徒以邾鄫爲隣，邾欲灭之，以自广耳，而夏后氏之祀，未易泯絶故戕而杀其君，而国不亡，大禹之神灵如在也，邾其愚哉！然明王不作，方伯不职，以邾之小而肆毒于鄫，曾无一人诋诃之，信乎其爲春秋之世也，自内曰弑，自外曰戕鄫，有人民，社稷之守，而邾人直造其朝，而戕其君，鄫亦有宫室，守卫者乎？书曰：于鄫责鄫之，臣子不能卫其君，刺客行于宫室而不觉尚爲有臣子乎？圣人不茍责，邾子且罪，鄫人也。
甲戍楚子旅卒
世之称五伯者，其论出于荀孟，圣人初无是言也，孔子曰：齐桓公正而不谲，晋文公谲而不正，言桓文而已，初不及宋襄，秦穆楚庄，吴阖闾，越勾践也而荀孟之所谓五伯者，亦所取不同，各循战国一时之称慕而立论尔，孟子之所谓五伯，则桓文与宋襄秦穆，楚庄爲五荀子之所谓五伯，则桓文与楚庄阖闾，勾践爲五二子之论既殊，则学者信，吾夫子之言足矣，战国之说，不足据也。如前七君者，皆见乎春秋？而圣人独于桓，文，有实予之辞，首止葵丘之盟，践土于温之防，召陵城濮之役，王室頼之，诸侯頼之，兆民頼之，圣人所以予之者，非私也，凡以幸天下之有桓，文而不为荆蛮也，若夫宋襄，则固无成功，吾前论之矣，而秦穆楚庄阖闾，勾践皆爲中国患，圣人何忍长其冦哉？若阖闾勾践皆逞兵以鬭其私，尤无足称，据者，春秋盖外之君子不道也，而秦穆三败不退，孟明其悔咎之誓，得列于书，楚庄得陈，得郑而不有哀，宋之危而随许其平，其义见称于武子，若二君者，以爲两国之贤君则固也，而遂与桓文同列，则雕鸾无别矣，秦穆之誓，特其词有足观，圣人取其词而已，穆公之悔，非其道也，悔其败而益阻兵，是岂圣人所望哉！故书于春秋，皆挤之九泉之下，无只字之襃也，若楚庄者尤爲中国之害，又非秦穆之比，秦穆鬭私忿于晋而已，实不敢陵诸侯也，而庄之兴，直犯中国，灭庸，灭舒灭，萧；宋，陈，郑圣贤之后皆被其毒，假伐戎之行，以观兵于周仗，讨罪之名，以肆虐于陈围郑，围宋，皆必其面缚请降，登床，告病而后已，谓之贤者，固如是乎？吾尝怪后世君子不辟，荀孟之论，而概以五霸爲贤，昧者遂伸秦穆，楚庄于桓文之列，则玉石无辨矣，观春秋所书，无一语之温，庸可谓予秦楚乎？吾故辩之暴秦，楚之恶以存中国，破荀孟之论，以直威文非私意也，春秋意也。
公孙归父如晋
归父，父子死党于齐，今改图事晋，必有其故，齐惠卒顷公，非惠比也，彊聒不仁，妄自尊显，视四邻，无如也，故虽于鲁爲亲而鲁亦恶之，自惠之卒，宣未尝一朝之前日，晋爲断道之盟，以求诸侯？鲁折而从之，既而晋侯卫世子臧伐齐，鲁不救也，故归父亦折而事晋，背恩忘德，惟彊是从，虽顷公有所不足，依而鲁之爲鲁君子，盖亦照见其爲人矣。
冬十月壬戌公薨于路寝
归父还自晋至笙遂奔齐
仲遂杀嫡嗣，而立宣公，宣德遂之赐，遂殁而任其子，国事之重，皆听于归父，归父实宣之孚，然国人不允也，诸侯皆所侧目，而宣独庇之，方其如晋，宣公未艾也，未反而宣公薨，归父知己之所恃者，宣公而已，君薨，则鲁之臣民皆不我容，冐众之所嫉而归，则归必不免，故至笙而遂奔齐，初以齐爲不足事而如晋，及势之危，廹复奔齐，以庇其身，齐固无憾于归父，而归父反复于齐，晋之间，亦何顔视顷公哉！彼小人忍耻乞怜，固其常性，齐不问其故，而匿之，是诚归父之幸也。
右宣公尽一十有八年
春秋经筌卷九
<经部,春秋类,春秋经筌>
钦定四库全书
春秋经筌卷十     宋 赵鹏飞 撰
成公
元年春王正月公即位
即位义见隠元年
二月辛酉我君宣公
无冰
义见桓十四年
三月作丘甲
周礼九夫为井，三十六夫为邑，四邑十六，井百四十四夫为丘，四丘六十四，井五百七十六，夫为甸甸，实百井，葢九百夫之地，其中三十六井三百二十四，夫治兵定出，赋者六十四，井五百七十六，夫共出甲士三人，步卒七十二人，今作丘甲，是使丘出甸赋百四十四夫之间，出三甲尔，説者疑鲁必不骤加四倍之赋，为臆度之，论曰：使丘出一甲而已，且经书丘甲，是赋甲矣，安知其为一甲，若以丘出一甲则于文不明，圣人立文，不如是之辞不逹也，周礼，大国五百里记曰：成王封周公地方七百里，其实五百里记礼者，合附庸而言之，五百里之疆，以甸计之，甸方八里，旁加一里，方十里，四甸为县，方二十里，四县为都，为十六甸，方四十里，四都为六十四，甸方八十里，旁加十里，方百里为一同，五同之地，为三百二十，甸甸出三甲为甲士，九百六十人，甸出步卒七十二为卒，二万三千四十人，卒二万，而甲士不及千人，则精悍少而冗卒多战，无以必其胜，故増甲士焉，若以为丘出一甲，则是甸出四甲三加，其一而已，甸加一甲才増甲士三百二十人，鲁既患兵弱，不足以备齐。故重赋以益兵，而益甲士三百二十人，何补于彊弱，今四倍之则为甲士三千八百四十人，步卒二万，甲士三千，则可以守，可以战合，步甲二万七千二百四十人，以万二千五百人为军，则鲁才有二军焉，孟子告慎子之言，则曰周公之封于鲁，方百里，今鲁方百里者五，有王者作，在所损乎？在所益乎？以军制考之，则百里才为六十四，甸步甲合四千八百人，无半军之众于制为不合所为，方百里者五，则鲁之故封也，则夫封国之制，当从周官为正而王制，孟子之説疑夏商之制也，故子以周官封国丘甸之法，考之而成公之情见矣，葢成周乡兵之法，务为不败而已，非志于决胜也，故步卒众而甲士少，今成公期于胜齐，故増甲而不増步精悍多，则果于必胜也，今作丘甲，甲既彊，明年，遂为鞌之战，大败齐师，则作丘甲，诚若有功于鲁矣，呜呼！先王寓兵于农，所以保民也，岂期于鬭忿哉？故甲少步多，所以为自守之计，成公即位之初，未有一言之令，以靖国利民首増甲士以挤民于死地，逞一己之憾，乱成周之制，可胜责乎！故圣人书曰：作作者创作也，诛作俑也。
夏臧孙许及晋侯盟于赤棘
鲁固齐之与也，宣之末年，怠于事齐，公孙归父如晋叛，齐也未反而宣公即世，归父奔齐，鲁固笃于亲，晋矣，晋葢疑归父在齐鲁，必有二心于齐而鲁亦疑晋之不已，信也，故为赤棘之盟，赤棘晋地，鲁葢果于絶齐志于求，晋故絶而求盟焉，明年，齐伐我北鄙，而四卿防晋师为鞌之战，其谋葢定于赤棘也。
秋王师败绩于茅戎
王者无敌于天下，周衰，王灵不振动而取败，无敌之势，防矣，而春秋尊王之书，不以其势防而废无敌之义，故每避就，其文以存其义，王师伐戎，为戎所败，而圣人不与戎之败，王师也，书曰：王师败绩于茅戎，若王师之自败焉，所以存周室也，不书战，见王者无敌不地，以志天下，皆王土，其尊王也至矣，尊王所以责天下，诸侯不能敌，王忾也。
冬十月
二年春齐侯伐我北鄙
鲁贰于晋久矣，而齐未遽加兵于鲁者，葢望鲁之或改，而事齐也，齐顷不义于四邻，诸侯皆哆，然外之独鲁宣以援立之，故不敢忘。惠公之好，而折节事齐，葢亦不情矣。末年命归父如晋，其叛齐之迹已显，而齐不察，见归父之来奔，犹以为鲁之未絶齐也，既而成公立，臧孙许及晋侯盟于赤棘，始知鲁决然无齐，故有北鄙之伐焉，顷公骄傲，结憾于诸侯，晋衞既以仇齐，今又贾怨于鲁，其召鞌之败，非不幸也，葢自取也。
夏四月丙戌，衞孙良夫帅师及齐师战于新筑衞师败绩。
新筑衞地战于衞则齐伐衞也凡战以被伐者为主，故以衞主之学者不考，圣人所书之文，懵然从，故谬以为孙，良夫伐齐，岂有衞伐齐而战于衞地战不主被伐者，而以伐人者为主也，宣十八年衞世子臧同晋伐齐，故齐有新筑之师，以报前日之役，理所必至，然齐不伐晋，而伐衞者葢怯晋之彊，而不敢加也，前日伐鲁，今日败衞二国之憾益深矣，虽不伐晋鲁衞能不求晋以报齐乎？六月有七，大夫之出，同怨同疾，宜齐之不免哉！战书及败书师，春秋之常。
六月癸酉，季孙行父，臧孙许，叔孙侨如，公孙婴齐帅师防，晋郤克衞孙良夫曹公子首及齐侯战于鞌，齐师败绩。
鞌之战，所谓用大师尔，以四国之七大夫，而敌一齐侯，虽顷公横逆，有以召天下之兵，而大夫之専恣亦甚矣！骄傲不悛，以犯诸侯之怒者，齐也，威柄下移，而启大夫之撗者四国也，齐侯不义而四国之君不智，春秋葢同一贬焉，顷公骄蹇自恣，即位九年，未尝一同诸侯防盟，葢自以为中夏之彊侯，其视诸侯，蔑如也。时聘之，使不出齐境，伐莒者再，伐鲁者一抗，晋兵败衞师诸侯怒目疾视，直将赭淄青为墟矣，虽报怨之心，人情所不免，而晋鲁衞曹亦有君乎？国之大柄，莫重于军旅，空乡遂之兵，一听于大夫，内得三军之心，外有胜齐之功，奏凯而还，邦君何以制之？吾是知鲁之三家，晋之六卿衞之孙，甯其暴横，葢成于此，不可不察也晋衞犹尔而鲁兵一出，四大夫接轸，其横一至是哉！以军制考之鲁，葢有二军，吾于作丘甲，既言之矣，于是三家日彊，季氏当国，叔氏次之，二子将上下军，臧孙许佐行父，公孙婴齐佐侨如，亦犹晋士爕将上军，郤锜佐之，韩厥将下军，荀莹佐之也，许葢文仲之子，而婴齐叔肸之子，二子皆他族，故不得専，而孟氏则仲孙，蔑尝为袁娄之盟，实睦于齐，而不在其行也，行父侨如将二军以出，则鲁尽境以扼齐矣，声兵扼齐，其故安在？葢宣公之世，専任东门氏，仲遂及归父，父子秉政，三家侧目久矣，今归父如晋，未至而宣公即世，归父知不容于三家，疑其胁齐，而扼已也，故固疾于齐，期于必胜而后已，此所以季氏，叔氏偕行也，呜呼！无事而克齐，犹惧其横，况各为己谋乎？其克齐以为鲁功，吾窃以为鲁之祸也，圣人列序诸大夫，非襃也，葢不书其名，无以见其横，凡春秋之法，书主将而已，今并其佐而书之，所以着其恃众以逼齐也，虽然，齐之败，则有以自取，而春秋之书，战惟被兵者为主，鞌之役，以七大夫主之，葢主战，所以与其有词，今齐见伐而不得主战，则圣人不予齐亦明矣。易曰：自我致冦，又谁咎也？齐顷之谓欤！
秋，七月，齐侯使国佐如师，己酉，及国佐盟于袁娄，如师乞盟，惟召陵袁娄而已，召陵之盟，志其服，袁娄之盟，志其辱，故屈完之来，首曰来盟，若前定焉，以齐威之义，不服则已，既服，则盟无不得也。国佐之来，且曰：如师得盟与否？未可知也。七大夫之横，败齐于鞌，葢已无齐矣，鞌去齐五百里，袁娄去齐五十里，如鞌而不得盟七，大夫攻之而不置，及袁娄而后盟之，其为辱大矣，虽齐顷之辱，有以自取，而大夫之暴横，不其极欤？故及盟者七，大夫，而圣人不序曰：己酉，及国佐盟于袁娄，不出主者之名，所以抑其横，再出，国佐之名，所以伸其辱也，王者之师，务服不务胜敌，拒命则进以示威，敌服辜，则退以示懐齐既服矣，而诸大夫迫人不已，及袁娄而后聴其盟，是岂义师哉？极其忿而后已，与召陵之盟，不其异乎？故圣人亦异其文，所以见善恶之别也。
八月壬午宋公鲍卒庚寅衞侯速卒
取汶阳田
圣人于春秋，因人情而立文者也，文立而情露情露，而襃贬见，故春秋之作，凡以治人之情而已，吾于归取之义，见之内取外邑，曰：取外取内邑曰：取而内自取内邑，亦曰归外，自入其内，亦曰归，所谓因人情而立文者也，外归内邑，始侵而终反之，彼其愿偿我也，故曰归，齐人归我济，西田是也，外以人之邑与人外之意也，顺其意而书之，亦曰归，晋人来言汶阳之田，归之于齐，是也。外以邑赂我，彼乐于赂而无吝也，亦曰归，郑伯使宛来归祊，是也。内取外邑，彊以力夺之也，故曰：取取邿，取根牟是也，外取内邑，亦彊以力而见夺，则亦曰取齐人取讙及阐是也，外侵内而取之，宜其曰归矣，而亦书取何哉？葢彊其所不欲偿也，取济西田与，今取汶阳田是也，济西之取，以谖而汶阳之取以战济西，汶阳皆齐之所不欲偿，而鲁以谖与战，而彊复之，则不得不以取书，今吾有璧，不幸亡之，有一人焉，得吾璧而不有，自挈而偿我，则安得不谓之归哉？得吾璧而不我归，吾往责之而后偿，则安得不谓之取，此归取之辩也，而説者见书取，因以为汶阳，非鲁田诗云：汶水汤，汤鲁诗是也，汶出，莱芜入济西，为齐南为鲁水，南曰阳则汶，为鲁田也，审矣，或者鲁初无失汶阳之事，故遂以为齐田，且内取外邑，必系其国，如取邾田，自漷水是也，安有齐田不系之齐哉？然不书失田之故者，或失在春秋之前矣，或失而鲁火不书，圣人亦安得而益之，君子观其取之之故，亦足以见襃，贬其失之之故，在所不问也。
冬楚师郑师侵衞
呜呼！机防之失，为损大矣。楚，郑侵衞晋失机也，晋自文襄以降世嗣，霸统成公，灵公庸懦无立，犹时出而主诸侯景公之兴，适当楚庄之方，张无以施其一二，宣十八年，楚子旅卒，共王即位，未能和诸侯，晋不于是时修文襄之业，号召诸侯，以盟于两河之间，反陈郑于既靡，和齐鲁以抗楚，乃区区修一朝之忿而助鲁衞以逞憾于齐，齐何足计哉？不圗宗诸侯以攘强楚，乃搂诸侯以鬬私怨，则楚郑侵衞晋致之也，既而楚势益张，鲁人战，恐公及楚大夫为蜀之防卒之天下，诸侯自河以东，一举而属楚，是虽鲁成之罪，而晋之责为重也，或者不远责晋，鲁，而近责郑，郑固久从楚矣，为桀吠尧，无足诛者，圣人之意，葢轻诛郑而重责晋也。
十有一月公防楚公子婴齐于蜀
鲁衞皆南逼于楚，楚侵衞则兵将及鲁矣，故公恐而为蜀之防，所以潜服于楚而逆弭，楚兵也，公以千乘之君，而敌楚之一大夫，其为辱大矣，春秋显书之不为之讳，亦足以见圣人之深疾乎？鲁也，前月四大夫，并出尽，其怒以拒于齐，快一朝之忿而已，不知彊楚之议其后也。楚之侵衞必以齐君致之矣，齐既不容于诸侯，则南求楚，楚为齐报怨，而鲁衞实鞌之兵首，宜其先受祸也，鲁无前日之战，则必无今日之辱矣，幸楚聴，其屈服而遂弭兵，则蜀之防犹为幸也，庸恤夫辱哉！凡诸侯之子称公子，以父称公而子为公子也，楚既称王，安得曰公子，吾于荘二十三年，荆人来聘，葢尝论之，以为楚降王称子，本其自称以通中国之辞于此尤足以证之，且婴齐不称王子，而称公子，则其君岂自称王哉？其称王者臣子，諡之也。战国之世，诸侯皆称王，而赵武灵王独不称王，天下宗之，则不称王者，楚之利也，彼方求诸侯于中夏，肯自称王，以犯诸侯之恶哉？今观书公子婴齐之事，则其君不自称王也，明矣，彼其卒而称共王者，臣子尊之，亦由赵武灵王初不称王，而曰灵王也。
丙申，公及楚人，秦人，宋人，陈人衞人郑人齐人，曹人，邾人，薛人，鄫人盟于蜀。
蜀鲁地也，公及诸大夫盟于蜀，则公志乎？为是盟矣，公志为是盟，则鲁主之乎？曰：鲁安敢加楚哉？楚主之也，独公为志乎？受楚盟，尔已受楚盟，君子所不责，不足诛也，今率天下而胥为楚其罪，可胜诛乎？内不书，公而外出，大夫之名，大夫抗也，恶在外也，及齐髙傒盟是也。内不没公，而外书人公自辱也，恶在内也，公及莒人盟于浮来是也；蜀之盟，浮来之比耳，鲁内鬭私忿而外招寇，寇至矣，则匍匐请服之不暇，夫已服于楚，在所不恤，而搂诸侯聴命于楚，其罪何逃？葢鲁独受楚盟，则疑晋率诸侯而问其故，先夺晋援率诸侯而从楚焉，陈郑固楚之与而齐，秦宋衞曹邾鄫则非鲁号召之，亦未遽偕为左袵也，此圣人所以不没，公暴其耻而重其诛乎？秦先宋先陈先衞先郑衞宋二君斩然在丧，可辞而不辞也。齐次郑俨然，大国可拒而不拒也，冒丧而从盟，自辱以从楚，皆在所诛也，虽一贬称人，观其先后之序，而罪之轻重见焉，然未若鲁之恶为甚也？以司寇之典责之，鲁当服上刑，齐次之宋衞又次之，而诸侯不得已也，此春秋之法，所以寓司寇之典欤。
三年春王正月公防晋侯宋公衞侯曹伯伐郑
冬从楚而春，从晋冬盟郑而春伐郑何？诸侯之不自安，且不信也，彼诸侯不安，诸侯不信，谁任其咎哉？霸主不作也，郑之从楚久矣，使晋有志于抗，楚服郑，曷若移伐郑之师于鞍之役乎？移七大夫之势而迫楚，则楚必怖，移七百乘之兵以伐郑，则郑必服其怖，齐也，孰若怖，楚之为利，其服齐也，孰若服？郑之为功兵力，既尽于齐，楚人乘隙而逞，诸侯既已属楚，而区区搂诸侯从楚之余，而为伐郑之役，宜其不能得郑也？然幸诸侯不遂为楚服，反而从晋，是亦晋之幸，而中国之福矣，故圣人之复举而爵之，所以伸霸主之威，而幸诸侯之能自反也，宋衞二君逾年称爵，礼之常也，彼其未时，未及五月，尔称爵，逾年之君也，岂计不哉？衞子盟于洮，既矣，特未逾年也。故亦称子，用是知宋衞称爵既逾年也，非过也。
辛亥衞穆公
二月公至自伐郑
饮至于庙也，説者以为危之蜀，盟何以不危于此反危之，吾欲闻其説。
甲子新宫灾三日哭
新宫者，宣公也，何以不諡？神主未入宫也，丧毕则主入庙，丧二十有七月而毕，今二十有八月，何以未入庙未祫也，礼丧毕，则因祫祭而奉安，新主于宫，今宫成而未祫，主未入乎宫也，故不得书諡，然则何以书？以三日哭而书尔，礼焚其先人之室，则三日哭，若主未入宫，先君实未居而哭之，非哀先君也，实自吊也，自吊安得为礼哉？以为天不佑宣公，而新宫灾，凿矣，僖宫灾，其亦谴僖乎桓公之恶尤甚于宣天，何不于新宫而致灾，及既毁，而后灾也，天无乃重于宣而轻于桓欤？况神主实未入宫而灾，其于宣何伤哉？圣人之书，为礼之失而已，不为区区之应为神也。
乙亥宋文公
夏公如晋
古者诸侯继世丧，毕则以士服见于王，王赐之韨冕，然后朝于邻国，以继好结信，礼之经也，今成公释禫，不朝王而朝晋，此何礼邪？春秋诸侯，以彊弱为判，何有于礼？宣公受位于齐，故丧毕则朝齐而不朝，晋成公受制于晋，故丧毕则朝，晋而不朝齐，则夫相朝之礼，顾所畏者先之，匹敌以下有所不朝，而况周室之防哉？彼其狎诸侯而不复朝，君子在所不责，圣人书，朝晋之事，凡以责其偃然无王也。
郑公子去疾帅师伐许
郑之伐许，自撤藩蔽，以开楚寇也，以职方考之，许逼近于楚，楚越许而后至郑，许，弱不能抗，楚折而从之，君子不责，恤其弱也，而郑固中夏之次国，以许为蔽，而北事晋，连诸侯以抗荆楚，楚亦未遽得郑也？今郑无谋，亦折而从楚，又连年伐许，扼许之，小而肆其毒，许郑唇齿也，许亡则郑亡，曷释许以为外扞，固郑之利也，乃区区逼许不已，其后许畏郑益甚，迁入楚地，迁于叶，又迁于白羽，又迁于容城，逼近楚都，所以倚楚而抗郑，郑既失许，故楚兵一出，则直履郑郊，楚患益近，故襄公之后，郑多入楚嵗有晋楚之兵，腹背受敌，水火交炽，而郑特如在鼎之鱼耳，其患皆起于伐许，而自撤藩扞之，故不可不察也。故圣人于郑，伐许之事，始终详之，所以诛郑之无谋，而隳中国内固之势也。
公至自晋
秋叔孙侨如帅师围棘
围邑，不系之国，内邑也，何用围之也，棘汶阳之邑尔，前年以鞌之战而取汶阳，田汶阳之民葢不降于鲁，然汶阳，故鲁民而复归鲁，何以不服？孟子曰：耕者助而不税，则天下之民皆悦，而愿为之氓矣，宣公改助而税，成公以丘赋甲为其民不其难哉！汶阳之在齐助而已，甸赋甲而已，今归鲁而用鲁制，则一定其税，而四倍其赋，彼何以堪之？宜其悖然而叛也，民叛而围之，孰若轻赋而民自服，故围棘之事，圣人之所深疾，特为内讳，而婉其义尔，故不书叛，然书围则叛，自见民叛，则不安于鲁可知矣。此所谓防而显者欤？
大雩
义见桓五年
晋郤克衞孙良夫伐廧咎如
侨如専鲁郤克専晋良夫専衞鞌之战葢，己着矣，今侨如围棘而克，良夫伐廧咎如，葢胥效而兴徒役，立武功，以攘国柄而已，棘叛而围之，犹曰有辞而廧咎，如何足诛哉！彼徒见侨如围棘，若有功于鲁，故亦伐廧咎如，而建功于晋也，棘汶阳之叛邑而廧咎，如潞氏之叛邑，鲁得汶阳而棘叛，棘内邑也，则侨如围之，犹曰为国，晋得潞氏，而廧咎如叛，咎如夷也，郤克伐之，胡为乎哉？二子不自咎，其所以致叛之，故引其君而和其民，乃务専兵以立己功，吾见其有防兵之罪，未见其有尺寸之功也若衞孙良夫尤无益于己而有损于国，葢亦象郤克之为而不自知其见役于人也。
冬，十有一月，晋侯使荀庚来聘，衞侯使孙良夫来聘，丙午，及荀庚盟，丁未，及孙良夫盟。
聘所以致好盟，所以质疑假修好，而质其疑，君子何取哉？晋衞二国俱聘于鲁，不为不厚矣，既聘而继之以盟，此何意邪？鲁成违齐而事晋，初，葢睦于晋衞鞌之战可以见矣。既而楚师侵衞公惧楚兵之及鲁也，于是为蜀之防为蜀之盟，率天下诸侯叛晋而归楚，晋实憾之衞固睦于晋，然才被楚兵，则亦从鲁而归楚，晋能无慊乎？及伐郑之役鲁衞虽外楚而复为晋，晋实疑之，故未防而公朝晋，媚晋以雪前日之过也而衞良夫亦从晋伐廧咎，如悦于晋，以求容焉，鲁葢因衞以从楚衞亦因鲁以叛晋，二国均得罪于晋也，今晋报公之朝，以使聘鲁，道出于衞衞疑鲁侯之卖己以洗其愆；故亦以使聘鲁，葢破其谖而窒其谮也，则夫二大夫之至鲁，能无辩乎？故既聘而各盟，鲁君盟其疑也，晋之盟，疑其贰于楚而衞之盟疑其卖衞以诳晋也，是二者不可同日而语！故以二日盟之，各盟其疑而已，然则此公之过欤？抑二子之抗也？曰：公之过则，然尔而盟，非公所欲，二子各以其私意要盟，故以二子抗公为文没公而不书，非若蜀之盟，内书公而外没，大夫之名也，二子之盟，葢非君命，各因其便而要盟，故不系之国，且书使非若郑伯使其弟语来盟书，使而且系之君也，圣人一字去取，襃贬自白，吾怪学者求之浅而不得其防，故极言之，而二子之情，葢无以易吾言也，二子之情，露则襃贬定矣。
郑伐许
郑以许而抗楚，是志于为中国也，今伐许而亲楚，是志于荆蛮也，圣人亦因其志而定善恶焉，故曰：郑伐许，外之也，余义见公子去疾伐许。
四年春宋公使华元来聘
通嗣君也。礼，诸侯世相朝，所以继好结信，春秋之世，以彊弱为判，齐；晋，大国宋不敢不朝，匹敌以下固未尝朝也，聘己为腆矣，圣人志之，凡以志其任势而废礼也。
三月壬申郑伯坚卒
杞伯来朝
左氏曰：归叔姬也，叔姬不令于杞，杞伯将出之，彼直归叔姬，则疑鲁用叔姬之谖，以疾于杞，故先朝于鲁，而言其故焉，故明年叔姬来归，呜呼！春秋之世，夫妇之道絶矣，舜之刑于二女，文王之刑于寡妻，斯道安在哉？观诸！此君子能不伤，今而思古乎？
夏四月甲寅臧孙许卒
公如晋
三年，公如晋，既而荀庚来聘，报公之朝，而且要公盟，公之辱也，公固辱矣，然犹惧荀庚，还而有辞于晋，以雪其抗，故今又朝之，其两朝于晋，皆以蜀之盟叛晋，从楚之故也。呜呼！一举之失连嵗朝之而不能洗，吾见其甚劳，且辱矣，不责其礼也。
郑襄公秋公至自晋
冬城郓
郓即汶阳之一邑也，以田言之曰汶阳，以邑言之，曰：郓，前日棘叛而围之，今日郓贰而城之，此皆初税亩，作丘甲之故也。鲁有二郓，一近莒，曰东郓，一近齐曰西郓，此西郓也，以为惧齐之复见，夺则然矣，左氏以为备，晋则郓，去晋逺矣。
郑伯伐许
郑于是三伐许矣，圣人葢恶之也，前日襄公伐许，春秋狄之今日，悼公伐许，春秋爵之，此岂予其伐哉？葢悼公在襄，未逾年而称伯，且躬擐甲胄，从金革之事，圣人所深疾也，故如其意而书之，以见其恶云。
五年春王正月杞叔姬来归
内女见出，皆曰来归，然罪恶不可以不辩，故有归之者，有自归者以见意，齐人来归子叔姬，罪在齐也，杞叔姬来归，罪在叔姬也，叔姬自取出，絶故以自归为文，虽姬之罪无所考。而观圣人所书之文，则归之者以见夫不夫自归者以见妇不妇，夫妇人之大伦，而王化之本也。本立则五教敷，而周室中兴矣，此圣人作春秋之意也。
仲孙蔑如宋
报华元之聘
夏叔孙侨如防晋荀首于谷
谷齐地也，晋鲁大夫不防于晋，鲁之境而防于齐地，何哉？鲁自鞌之战，实与晋同疾于齐，既而鲁得汶阳田，而晋无所获也，于晋无益，贾怨于齐，何哉？故复与齐平，今荀首之防于谷实如齐也，鲁疑其如齐，则有以间鲁故道，防之以结其志，所以销齐侯议，鲁之谋而破晋人谋己之谖也，左氏载，荀首如齐逆女，而侨如餫诸谷志，其防而不知其故也。吾故白之，以明侨如之志，则圣人所书之意见矣，不然，侨如餫，荀首何与于国事，春秋胡为书之。
梁山崩
梁山，晋地也，诗曰：奕奕梁山，葢在韩侯之国，韩灭于晋，其地为晋、晋侯及秦伯战于韩是也。梁山，晋地而不系之晋，山崩川竭，天下之大异，天地不为一国而示变，圣人亦岂为一国而书之，天地示变，以警人君，圣人志之，以示后世？君人者，观此亦可以识天意矣，若取其事，应以合之，曰：此梁山崩之验，是亦淫巫瞽史之事，非君子所欲闻也。
秋大水
义见桓二年
冬十有一月己酉天王崩
定王也不书鲁不防
十有二月己丑，公防晋侯，齐侯，宋公衞侯郑伯曺，伯邾子，杞伯，同盟于虫牢。
蜀之盟，机防一失，楚人乘之，晋遂失诸侯，既而搂从楚之余以伐郑，郑葢未返，今郑复还，而为中国，晋于是乎合诸侯为虫牢之盟，盟郑，且结诸侯之心也，晋景即位十有五年矣，葢尝为清丘断道之盟，以求诸侯？于时楚荘方张，诸侯二三其徳，晋不能宗主也，今虫牢之防始能复振，中国之势，收诸侯于己，失防而盟之，且能反郑于久叛，虽未足以成桓，文之功，而志有足嘉也。是以春秋皆举而爵之，无贬辞焉，而説者谓天王崩，而诸侯不防为贬，且虫牢郑地，逼近王城，晋，景于是率诸侯盟之于王城之外，以尊王室，庸得为罪乎？或者徒见定王，不书，因以为责，诸侯且定王登遐，于是才二月，何之，为其不书者，独鲁不防尔，安得归罪，诸侯哉？诸侯防自书于诸侯之策，鲁安得而书之，若是者，附防以挤人于恶而沮丧，中国盟主之势，非春秋意也。
六年春王正月公至自防
二月辛巳立武宫
有常之礼，先王所以辩分非常之礼，圣人所以沿情，鲁之庙制其礼，己为非常，于非常之间，又以私意益之，则紊圣人之典，干先王之诛矣，且诸侯不毁之庙，一鲁不毁之庙，二诸侯二昭二穆，与太祖不毁之庙为五，鲁以周公有大勲劳于周室，而封伯禽于曲阜，伯禽受封之祖庙不可毁，而伯禽之所以有鲁者，则周公之故也。故鲁祀周公为太祖，而伯禽为太室，二庙不毁，则有其故，此所为非常之礼，所以沿情也。后世子孙徒见鲁之庙，制既异于诸侯，遂以私意创立防有功于鲁，则立宫以祀之，此何礼哉？武公于此，葢十有一世，其庙为鬼久矣，今创立武宫，是以私意干先王之诛也，武有灵，亦不享矣。説礼者不考其妄谬，遂谓鲁公之庙文世室，武公之庙，武世室也，因以武宫为鲁不毁之庙，何鲁庙不毁者，如是之多也？周公以功而不毁，伯禽以封而不毁，彼武公何为者哉？记礼者出于春秋之后，见鲁有武宫，遂有武世室之语，葢不经矣，使鲁既有武宫而不毁，则今当书新不当书，立书立者，初立也，前乎此，未之有也。学者当以春秋经文为正记，礼者出于汉儒，不足据也。
取鄟
内灭国讳灭，书取鄟，小国也，鲁灭国者三，皆书取，取鄟取邿，取鄫是也。若宣九年，取根牟以承上文葢以齐取莱邑也，昭元年取郓，则内邑也，二者非灭国不得用，取鄟之例。
衞孙良夫帅师侵宋
前乎此衞与宋同虫，牢之盟后乎此衞媵女于宋，则宋衞固无私毫之隙也，今衞无辞而侵宋，吾考其故而无之衞比于晋久矣，则侵宋之役，疑晋意也，葢前乎？此齐未尝从晋防盟，亦未尝与宋同役，楚主蜀之盟，则挤齐于衞郑之下而宋先之，葢以为己固，尊于齐也，爵为上公，而国为三恪，何下齐之有及虫牢之盟，晋始得齐葢以为不世之幸，故加齐于宋之上，宋实慊然则宋之在防，必有不屈之辞矣，于是晋命衞伐之衞实无憾于宋，徒以盟主之令有所不得辞焉。故孙良夫衞之上卿帅衞师以往不伐而侵之，帅师重兵也，侵宋，浅事也，以重兵而行浅事，岂力不足哉？不情故也。故圣人于衞无贬辞，葢志不在衞实讥晋也。
夏六月邾子来朝
邾鲁之附庸也，前日戕鄫子于鄫，鲁所当治而不治，既而蜀之盟，虫牢之防皆得列于诸侯，鲁实庇之，为邾之恩大矣，今之来朝，不为过礼矣，容其奸而引其恶，受其礼而置其罪，春秋之时。
公孙婴齐如晋壬申郑伯费卒
秋仲孙蔑叔孙侨如帅师侵宋
宋之于鲁，尤亲于衞也前日衞以晋之命，不得已而加兵于宋，故侵之而已，晋葢以为侵宋，未足以挫，宋之抗也，是以命鲁公孙婴齐还自晋，而鲁以蔑及侨如侵宋，奉晋命也，然四年，使华元来聘，五年，鲁以仲孙蔑报之宋，鲁之好方笃，则二师之出，岂志于伐宋哉？晋憾宋而不自伐，移恶于人，人亦岂无心腹肾膓哉？用己兵而鬬他人之忿，无益于己，而贾怨于人，宜鲁不忍深加毒，宋亦侵其北鄙而已，蔑及侨如皆鲁之命卿帅师以行，其众必不加少，虽入其都，围其邑，无难也；而才侵之，此岂其情哉？塞责之辞而止矣，故明年华元复来聘，公孙夀来纳币而伯姬归于宋，则今日之侵宋，不以为憾耳，知其命出于晋，非鲁意也，左氏谓晋命，是为得之。
楚公子婴齐帅师伐郑
郑自辰陵之盟，受命于楚，楚视之固，若己之与也，才贰于晋，则兵环其垒，郑不能堪，晋不能取，故郑襄南向，从楚者十有五年，虫牢之盟，中国之势少振，故郑复反而为晋悼公即世，楚乘郑丧扼之以兵，其为毒深矣，然诸侯伐丧，鲜无贬辞，而楚不加贬者，非与楚也，圣人岂责礼义于荆蛮哉？以不治治之也，王者不治外裔之意，于此见矣。
冬季孙行父如晋
公孙婴齐如晋，既返而二大夫侵宋，晋命也，侵宋之师，既返而季文子如晋，报宋之屈也，晋以衞为不用命，更以命鲁，鲁侵宋而已，鲁疑晋，以宋为未服而罪鲁也，故以行父如晋。言宋之服，以故明年救郑之役，宋复从晋者，鲁故也。鲁区区然市驩于晋者，葢蜀之盟，率诸侯叛晋从楚，晋实憾之，故四大夫一嵗之间三奔命，以奉晋之懽，心惟恐不得，宋以重得罪于晋也，呜呼！一举而失其劳，一至是乎！
晋栾书帅师救郑
善救郑也救者善则伐之恶可知矣
七年春王正月，鼷鼠食郊牛角，改卜牛，鼷鼠又食其角，乃免牛。
鼷鼠食郊牛角者三，改卜牛，而又食者，惟此而已，鲁郊僭也，天岂享僭哉？鼷鼠之害説者以为养牲不谨，非也，鼷鼠，岂人致之？而亦岂人所能驱之，天意不允于鲁也，故遗其害而着其谴，鲁不之察，又改卜焉，违天不祥，宜其又食也，免牛不郊而犹三望，不郊天而祀地，其为僭一尔，义见僖三十二年。
呉伐郯
楚患未艾，而加之以呉，中国之不幸哉！呉固太伯之后，在周为伯父使其用周礼而从中国，则春秋固宜得襃异之辞，惟狃其本俗，故春秋亦从而外之曰：呉而已，楚始通中国，称荆呉始通中国，遂称呉，皆其自称也，太伯避位奔荆蛮，自称勾吴，后世因而不改，故亦曰呉，其后书呉子亦因其自称与楚同焉，説者以为无周称王，圣人降而书子，非也，观其卒而讣于我，可以见矣。礼，诸侯卒而讣于诸侯，皆自称其本爵，不敢有加焉。至则书，公臣子尊之也，今呉楚之君卒皆书子，皆其自称也，而諡曰王。诸侯及其臣子尊之不可以训，故圣人略其，避其僭号也，此为得之，胡安国，又援国语，呉本伯爵，此则国语之失，彼徒见呉伯之后，因以为伯爵耳，秦本，伯爵亦自称伯，圣人不贬也，何独于呉贬之，夫吴，秦一耳语呉之先，则贵于秦，圣人不宜降呉，而与秦也，姑聴其自称也云尔，若其伐郑，则病中国，自是而始，春秋葢为中国忧也，其称国称子，因其势彊弱，所以通中国者，详略如此，若以为圣人笔削所寓，则非也。
夏五月曹伯来朝
曹之于诸侯，未为小国，特势不足尔论其名，上与衞郑同其列而无愧，较其实则下与邾；莒，未有以大相过也，如征役，则上同于衞郑而朝觐，则下比于邾，莒，呜呼！曹伯葢亦难矣！三年鞌之战，曹固与齐无憾也，徒受晋鲁之役，而有公子首之行，伐郑，救郑，无敢不从。此其名与郑衞同也而其实势不支，故郑衞未尝朝鲁，而曹屡朝之，此其实与邾，莒比也。易曰：上不在天，下不在田，故干干因其时而惕其春秋，曹伯之谓乎！
不郊犹三望
义见上
秋楚公子婴齐帅师伐郑
楚师两伐郑，以郑之叛己也，郑岂楚之与哉？邻于楚境，楚一得之，遂为固有，郑受晋盟，则兵屡扼之，前日伐郑，晋以一大夫帅师救之，今之伐郑，以九国之君援之，其所以为郑，援者日加，则知楚日炽也，审矣。
公防晋侯，齐侯，宋公衞侯曹伯，莒子，邾子，杞伯救郑，八月戊辰，同盟于马陵。
春秋书救，未有继之以盟者，且合诸侯主乎？救郑而已，安用盟？盟之所以固擕贰，诸侯皆在，何固之有？今诸侯救郑，而同盟于马陵，吾知其病，楚之彊而疑诸侯之贰也，于时晋葢未失，郑马陵之盟，郑实在焉，楚公子婴齐两帅师伐郑，前日之师，未能得志，则今日之役，兵不加少，益兵以扼郑，郑能无惧心乎？岂特郑惧之宋衞曹莒，邾亦何恃而不恐？恐则二心生，诸侯之常情也，晋侯于是疑其觌，楚之彊而贰于楚，故救兵未返，即马陵而盟之所以谕中外，彊弱之势，释诸侯之惧，而弭其贰，楚之心也，春秋救者凡十有八，惟此继之以盟，用是知其病楚而疑诸侯之擕贰也。
公至自防
凡公行而反饮，至于庙舍，爵书勲于册，然公之出，固有二事偶者，不可以二事，至以二事至则若再出焉，二事皆善，则槩曰至自防，二事，善恶各一，则择其善者书之，葢恶则饮至之礼，有所不敢行，茍行之，则必饰辞以诬册书尔，圣人皆因其实而书之，襃贬自见，今救郑，盟于马陵，所以出而二事偶然，二事俱无恶，故并告于庙，而槩书曰：公至自防也。
呉入州来
州来，呉楚之间，小国尔，吴伐郯，中国无救者，而楚人亦不敢议其后，于是入州，来州来微，且逼于楚，彼得州来，不足以为中国重轻，而圣人必志之以着楚，方张而呉日炽，中国诸侯何以堪之？故不十年，有钟离之防，中国安能并抗二敌哉！其外楚不得不连呉也，然勾呉蚕食之势，自伐郯，入州来，始所以着其猾夏之渐也，説者以为呉乘，楚伐郑，而入州来，是楚伐郑，晋救郑之师已反，而吴兵方及州来，安可谓乘楚之出哉？王当又以为其后楚兵不敢观兵于上，国者畏呉也，九年，楚道呉鲁之间，伐莒，呉何不遂？袭其后哉！彼徒见州来，近楚而呉入其郛，臆度而为是説其实非也。
冬大雩
周之冬今之八月不雨不得不雩余见桓五年
衞孙林父出奔晋
孙氏専衞自良夫始良夫见经六専盟者二，専兵者四防盟征伐，既一出其手，世及其子安得不横哉！林父良夫之子也，定公不忍其横，不能无憾于心，然未加谴，而林父奔晋，诉于大国，而内抗其君，其罪可胜诛乎？晋不能治，反戚于衞奨其臣以逆其君，十四年卒，自晋入衞晋反之也，其后寖淫其恶，至襄二十六年，入于戚以叛，圣人终始着之首，书其奔终，书其叛，林父之罪，无所逃矣，然衞不能制而容之，晋不能治，而逸之均，罪也衞之弱且制于晋有所不敌，而晋佑叛臣以乱人国，其诛可不重乎？此春秋之法，葢専责晋也。
八年春晋侯使韩穿来言汶阳之田归之于齐
孟子曰：可以取，可以无取，取伤廉，可以与，可以无与，与伤惠，鲁为鞌之战而取汶阳，晋力也，今韩穿来言归汶阳，田亦晋故也。前日以为可取，则如今日勿归，今日以为宜归则如前日勿取，以为可取，而复归之，以为宜归而故取之，二者均罪也，汶阳，故鲁田已久，没于齐，及鞌之役，晋主是战，一战而胜，反鲁侵地，然晋实何有哉？为鲁复田而已，前日取田于齐，齐失之也，晋实无所失，今日以田与齐，齐得之也，晋实何所得？失之非已之损，得之非己之益冝晋人于取予，甚轻且易也，特假是田市功于鲁市，恩于齐耳，初为鞌之战，鲁实倾国以从，倾国以从我，而我无以利之，则若劳人而无报，故取汶阳田以报功于鲁焉，既败齐师，顷公屈己以事晋，晋自文公之后齐葢以东夏彊侯，未尝屈于晋也，战鞌一败，鋭锋顿挫，虫牢之盟，救郑之役，执兵歃血，惟晋是从，晋得齐之服，为荣大矣，故常以取其田为负也，鲁人得田，晋实无补，而负齐为多，鲁人失田，晋实无伤，而于齐为惠，故宁使鲁失田，而晋无负于齐，此所以有韩穿之来也，然是田故鲁之旧封，则在鲁为义，在齐为不义，晋借田以市功，二国尔庸，顾夫义不义哉？然鲁初以四卿得之，而今以一言失之，何得之艰而失之易也；初，倚晋之势而得之，故非四卿并出，无以奉晋之欢，今畏晋之势而失之，故虽一言之及，无敢不承晋命，此所以艰于得而易于失也，鲁侯不刚，固无以违矣，而晋景彊聒，抑亦甚哉！圣人书曰：晋侯使韩穿来言汶阳之田，归之于齐，春秋书法未有若是之详，且婉者也，晋侯之罪，何所逭乎？归之于齐者，迂辞也，凡事有曲而不通者，必迂其辞以见之，晋人执衞侯归之于京师，与执曺伯归于京师异矣，故曰：归之以见其曲，今言汶阳之田，归之于齐，与齐人来归，郓讙隂田异矣，故亦曰归之，以着其不直，一字之间，其义显矣，信乎！非圣人不能修也，汶阳田，即郓讙隂初言其田而终举其邑，此时未为邑也，其后齐筑为三邑，以守之尔。故定十年来归，以邑举之余，义见取汶阳田。
晋栾书帅师侵蔡
蔡迫于楚，鲜归中国，葢甘为役矣，自翟泉与盟之后，未尝从中国防，盟文十年，比楚人为厥貉之次，十五年，晋郤缺伐之，卒不能反也，今栾书以师侵之，虽未遂得蔡，然亦可谓不畏楚矣，故圣人亦书之所以存，中国之势，而振霸主之威欤。
公孙婴齐如莒
婴齐如莒，非国事也，鲁大夫如大国者聘也，未有聘小国者如小国，谋其私尔，公孙兹如牟，左氏以为娶焉，是亦意之，公子友如陈，原仲，亡友，犹书之娶，何嫌不书齐髙固来逆子叔姬，娶也外，且书之内安得不书？不书其故，谋其私也，虽鲁有所不能知者矣，故无得而书焉，婴齐叔肸之子，父不义宣公，而甘为匹夫，可不谓贤欤？而婴齐専侈于朝，且如莒而谋其私，为肸之累多矣，君子惜之。
宋公使华元来聘
求婚
夏宋公使公孙夀来纳币
婚礼不称，主人以自媒，为嫌也。天子娶于诸侯，以诸侯同姓者主之，诸侯娶于大夫，以大夫同姓者主之，诸侯娶于诸侯，父在，则聴于父母在，则聴于母，未有自娶而自主之者也，宋公娶于鲁，而自主之，故书曰：宋公使公孙夀来纳币讥自媒也；公羊以为録伯姬，伯姬之贤则然耳，何必纳币？而预襃之。
晋杀其大夫赵同赵括
赵同，赵括无事业见于经，其罪不可得而考，独以经文观之，称国以杀，杀无罪也，同括何以无罪赵盾弑灵公，于今再世矣，再世而不能得贼，盾获死于牖下，杀同括何益哉？同括衰之子，盾之弟也，兄为逆，其弟何与？况兄获全，腰领而弟蒙其戮，脱渠魁，而诛其亲，庸为得其罪乎？故以无罪録之也，左氏载庄姬之谮有无，未必可信，吾故略之以经为正而已。
秋七月天子使召伯来赐公命
凡赏无常，轻重眎功，周公之制，未有无功而赏者也，赐命国之重赏，安可以加无功，锡命者，诸侯继统，命之为诸侯也，赐命者有功，而赐命服也。礼，三公一命，衮若有加，则赐也大国之君，不过九命，次国之君，不过七命，小国之君，不过五命有加，而赐所以赐命也，成公即位八年矣，朝晋者再，未尝一朝王聘，晋聘宋者三，未尝一聘周王师败，未尝救定王，未尝防鲁，甸服也二嵗一朝今四不朝矣，贬爵削地，六师移之，未为过也。不加之刑，而加之赏，此何法哉？葢简王即位，于今三年，谅隂初终聴政于天下，用姑息之典，以维诸侯而已，何赏之有天子，天王之称也，或曰，临天下曰：天子临诸侯曰天王，天下即诸侯，诸侯即天下，何以见其异，任伯雨曰：天子主乎恩，天王主乎？法其言则巧，而实穿凿，襃贬不在此矣。
冬十月癸卯杞叔姬卒
妇人之义，无再行，叔姬既絶于杞，而以杞目之圣人，垂教远矣，郯伯姬不书卒，而此书卒成公不以为罪，而厚其丧也，故明年，杞伯来逆其丧以归，畏鲁也。
晋侯使士燮来聘，叔孙侨如防，晋士燮，齐人，邾人伐郯，士燮来聘，谋伐郯也。郯，蕞尔小邦，何足以烦二国之谋，而重勤四国之师哉？非难于郯，难于呉也，前年呉伐郯，郯折而从呉，呉人方张，晋实惧之，郯在齐，鲁之鄙伐郯，而呉救郯，则齐鲁将受其毒，故先谋之于齐鲁，俾内为备，而外伐郯，兵势既张，则呉有所不敢救也。此所以先聘后伐，必四国之兵皆出，而后伐之欤？不然，郯之为国，偏师足以环其郛，尚何用多兵哉？初，呉伐郯，晋不能救，逮其从呉，乃动四国之兵而伐之，不为其易而为其难，晋已失计矣，然因其失而遂弃之，则呉患益深，伐郯，犹足以葢其失也，是以春秋无贬辞，齐邾书人，将卑师少也，晋鲁不书，帅师将尊师少也，以四国并起，伐郯声慑，呉人而已，其实不在用众也。
衞人来媵
义见齐人来媵
九年春王正月杞伯来逆叔姬之丧以归
春秋之作，凡以正天下之非礼非义，叔姬既絶于杞，而卒于鲁，则宜于鲁矣，今杞伯来逆其丧以归，此何礼哉？礼出妻之子，为其母服齐衰杖期，若父后则无服，其子尚尔于夫何有邪？杞伯以叔姬为贤，初则不当出，以叔姬为不贤，则卒不当以归，初以为罪而出之，终以为恩而逆之，既曰有罪，则不宜加恩既加恩，则不可谓之罪，二者必居其一矣，观杞伯初絶之不敢直归之，鲁先朝鲁而后归之，则惧鲁可知，及卒于鲁，鲁不以为过，而厚治其丧，杞伯，于是惧而复来，逆之则出之，逆之皆畏鲁也，非杞伯之心也，且夫妇之义，而至于出絶其亦不仁矣，而圣人不责，杞伯者以叔姬之不贤，不能顺其夫家，以奉杞之宗庙也，刑于寡妻，虽文王之徳而太姒之贤，圣人列于十乱，则姒之懿徳何如哉？若叔姬之不贤，则虽文有不能化也，此圣人所以重责叔姬，轻待杞伯欤？
公防晋侯，齐侯，宋公衞侯郑伯曺伯，莒子，杞伯，同盟于蒲。
伯者之求诸侯，假义而已，不能久假而遽归之，宜诸侯之贰也，晋自虫牢之盟，始得诸侯，宋公、一言不顺，则命鲁衞侵之六年之役，是也鲁衞何嫌于宋哉？以霸主之命尔，既而晋以齐厚于己，复夺鲁田以归齐，鲁之所以事晋者，以因晋而得汶阳田也，今既复为晋所夺，鲁何望于晋哉？故晋虽恶宋，而鲁犯晋怒，与宋共为婚姻之好，宋公使公孙夀来纳币而衞遂来媵鲁，既与宋矣衞复何畏而不从哉？鲁宋衞合为一家，鲁若一言怨，晋之夺己，田也，则天下诸侯举皆贰晋矣，故三国之好既合，晋于是惧而为蒲之盟，收诸侯之离心也，蒲之盟，才返而晋人亦来媵，此非惧三国，合好以叛晋，其肯然欤？晋虽恶，宋不顺而反妻之狎，鲁之弱小，而反媵之，是岂得已哉？惧三国之叛心而已，夫诸侯同盟，必有其故，学者不可不稽之虫，牢之盟以得郑也，马陵之盟，疑诸侯贰于楚也，蒲之盟，惧三国结婚，以叛晋也，不考其故而妄言之，则春秋为虚文矣，未尝闻圣人作春秋，有一言为虚文也。
公至自防
二月伯姬归于宋
内女之书者三纪，叔姬与宋伯姬以贤，鄫季姬以奸不书，其初无以见其终，故于其归也，皆志之，然纪叔姬，宋伯姬始终之善，可以见矣。而鄫姬之恶何自而明？故纪宋二姬卒书，以见其善之终，鄫姬不书，以见其恶之终也，此春秋异其文，而见善恶者也。
夏季孙行父如宋致女
妇人嫁三月择日而见于庙，成妇礼也，此固娶妇者之礼，岂嫁女者，所宜与之，僖公娶于齐，致夫人于庙，书曰：禘于太庙，用致夫人，是未有女氏之嫁，命使以致女于婿氏之庙者，今鲁嫁伯姬于宋，三月，而遣季孙行父如宋致女，此则有由矣，鲁既犯晋之所恶，而嫁女于宋衞亦来媵之，晋葢疑三国合而反晋也，故前为蒲之盟，诸侯既协，故晋亦屈己而来，媵，晋大国也，视鲁故常眇之，今肯以其女为妾乎？故晋将送媵女于宋，鲁疑伯姬，未见于庙，为晋所胁，而不得为夫人也，于是遣使以致之，古今典礼，有庙见之制，无致女之文致女者，葢成公一时之权制，实非礼也。诸儒皆求其説而不得，乃以致女为常典，误以庙见为致女也，既以致女为是，乃疑春秋不书常事，则又曰：使卿非礼也，且行父鲁之贵，大夫上卿尔，若使而非其宜，季氏専且彊其肯任卑者之役乎？求其説而不得宜，其不免乎凿也。
晋人来媵
诸侯嫁女于诸侯，二国媵之，是谓三归，一娶九女，所以广继嗣之道也，鲁嫁伯姬于宋衞晋媵之常事尔，何以书？葢因其常而有变焉，不可不志也，鲁嫁女衞来媵真情也，晋为霸主，而下媵鲁女实非得已，葢迫于势而疑诸侯之叛晋也，然晋之来媵，固有其意，而书之若衞人之媵何必志哉！葢不志则无以见其三国来，媵为礼之过也，其后齐亦来媵尔，此所以不得不书衞之媵也，若齐之媵，尤有説焉觧在后。
秋七月丙子齐侯无野卒
晋人执郑伯晋栾书帅师伐郑
郑将叛晋为楚，晋侯执之宜，得霸讨矣，而书曰：晋人执郑伯，何哉？葢晋所以宗诸侯者非其道，宜其得郑之叛也，前日为蒲之盟，诸侯已二三其徳，以故鲁嫁女于宋，晋屈己而为之媵，葢求鲁宋也，晋主夏盟，以是而求诸侯，郑复何望哉？郑！介，晋，楚之间，弱不能自立，惟彊是从矣，视晋为无足以庇郑，故贰于楚，晋不念其所以失，郑之，故修徳以来，郑乃因其来朝而执之，郑人安得服哉？郑不服，而加之以兵，尚为得霸讨乎？楚子执宋公以伐宋，晋人执郑伯以伐郑，其恶仅一间尔，此宜其得贬絶于春秋也，然楚子执宋公以伐宋，不再举楚师，晋人执郑伯以伐郑，再举栾书之行，非襃晋也，楚子即宋地，执其君以伐其国，晋因郑伯来朝，内执其君，外命大夫伐郑，尔执不书，其地则知其在晋再举师，则知其外，命大夫也。噫！君执其君，而臣伐其国，其为虐尤酷于楚，恃此而宗诸侯，宜诸侯不懐，以此而抗楚，宜楚人益炽也，晋景于是乎无能为矣。区区侵郑，宜其不能得郑也。
冬十有一月齐顷公
楚公子婴齐帅师伐莒庚申莒溃楚人入郓
楚人之患深矣，溃莒入郓，何其神乎？楚居荆州，其地葢逺于莒莒即今之宻州也，在呉鲁之东，楚人整兵道呉，鲁之间，越呉鲁之境而伐莒，吾不知楚兵，何以直至于此也，楚于是实有轻诸侯之心，而诸侯亦拱手愕视，无敢议其后者吾于此，窃为中国忧，呜呼！莒，蕞尔小国，固不足以抗楚，且素与楚隔絶亦岂意楚师之直，犯其国哉？闻侏之声，固己震慑，宜其民不战而溃也，或者罪，莒之无备，且不得民，故释然而溃，此非人情矣，莒之防，纵有备，其能破楚师乎？莒之民耳，闻楚彊目，未尝见楚兵也，一觌乗广之师能无惧乎？民虽怀其君亦不胜恤其身矣，尚何恃而不逃民逃，则楚若履无人之境，故乘破竹之威，以遂入郓也。郓，莒，鲁交争之邑，于时葢在莒，鲁文公城诸及郓，而未能得襄，十二年，莒人围台，季孙宿救台，遂入郓，则知成公之世，郓不在鲁也，楚人溃莒而遂入其邑，宜书遂矣。而再举楚人，何哉？葢婴齐伐莒，莒溃，以偏师入郓，尔婴不在，故不得书，遂再举，楚人以见莒，判然瓦觧虽偏师犹足以入郓也，呜呼！楚兵横行，直抵海滨，齐，晋，不能鬭其前，呉鲁不能犄，其后，吾不知诸侯何如是之无谋也，学者不责诸侯之无谋，而责莒人之无备，非春秋之意矣。
秦人白狄伐晋
白狄，亦何常主之有哉？甲彊则主乎？甲乙彊则顺乎乙，君子不治也，独责中国为重矣，宣八年，晋成尝以白狄伐秦，今秦伯亦以白狄伐晋，白狄介秦，晋之间，惟所用之而秦晋，二君皆中国，彊侯用非族，以伐同类，其居心何若哉？故圣人槩称人间不书，及一乎狄也，秦晋自殽之役，于此四十有七年，各弈四世而怨不释，则亦无以为人矣，圣人葢均恶之，今又互用，白狄以交攻，恶同罪均，无以大相过也，前日晋书，师今日秦书人所用之兵，有众寡，将有尊卑，尔其实均不义，非有所轻重也。
郑人围许
郑人围许，郑伯未释也，执其君而民不服反，围许以动晋，呜呼！举而不义，招辱于天下，区区诈力，果何足恃哉？王者之师，诛其君吊其民，民大悦，今虽杀其君，郑不可得，晋之为辱大矣，郑人葢曰：寡君无罪，而晋执之，郑以社稷之灵，既有君矣，故围许，以示不畏晋。噫！晋于此，虽反其君，而郑不受，虽杀其君，而郑不服，晋侯于郑，吾见其愧无隙，以入地矣，虽悔前日执，郑伯庸可及乎？郑固素虐于许，而今日之师，无意于许，葢激晋之耻而已。
城中城
前者，楚人伐莒，遂入郓，郓逼于鲁，鲁实惧之，今城中城，备不虞也，中城，即今海州之邑虽逺于楚观莒之溃，亦不可不备也，况得时乎？此不为贬。
十年春衞侯之弟黒背帅师侵郑
衞何憾于郑哉？霸主之命也，晋不义而执人之君，郑不服，负愧于郑，将归其君，而郑无求君之意，进退皇皇，然无以自处，故令衞师侵郑意，郑或惧而求反其君，得以凭藉而归，郑伯也，郑卒无一言之屈，故五月率诸侯伐郑而纳郑伯焉，未闻既执其君，乃伐其国，而求反其君也，晋侯是何顔？以宗诸侯乎黒背称弟母弟也，衞定笃于母而亲于弟，与齐僖厚，其弟年者，异世同辙也？年之子无知，弑君黒背之子剽，簒国是，或一道也，私其亲而厚宠之，果有益于国乎？
夏四月五卜郊不从乃不郊
四月，既非时而五卜，为凟已甚，不免牲，不免牛而曰乃不郊忿词也，天之所以不许鲁郊也明矣，乃不自咎，尚忿而不郊成公之悖甚矣，春秋书免牲者二，犹有从容，畏天之意，书乃不郊者三，是忿而遂置之也。天可忿乎？吾为惧矣。
五月公防晋侯齐侯宋公衞侯曹伯伐郑
晋景执郑伯以伐郑，而郑不服，围许激晋，晋将归郑伯，而郑不求，又命衞以侵郑，郑卒不求复其君，晋景于此儳然如不终日，欲归其君，而郑不求，欲杀其君，而郑不服，故忍腼顔，以合诸侯伐郑而归之，然以单使归其君，郑茍拒而不受，则返何以置之哉？故假六国之兵以势扼郑，而必其入也！噫！初而执之，以一夫之力，今而归之，胁六国之师，何执之易而释之，反难哉！义不足也，执之以义，则郑倾国而聴，晋求归其君，安用伐之而后归，执之而不义，则郑立君以抗晋，而晋无如之何？故虽纳之，有所不受，呜呼！霸主之举错其可忽诸！彼徒见文公，尝执曺衞二君而得国，故亦执郑伯焉，亦岂知其反为辱哉！然曺伯襄衞侯郑皆书归，而郑伯不书归，葢曺衞之人幸其君之释，而有欲归之志，故以归告诸侯，鲁史书，其归圣人，亦以书之，今郑伯之执晋实不义，郑人不服，奉郑世子以抗晋，晋彊纳之，非郑，欲其归也，故不以归，告于诸侯，鲁史不书归，故圣人亦不得以归，书之非圣人，故略之也。观晋伐郑，而十三年，郑伯从晋伐秦，则郑伯于此，归郑可知矣。不书纳，实归之，不可言纳也，诸侯葢耻言纳，尚何辞而书之，故公之归，不至告庙也，鲁史不书，春秋，安得而益之哉！
齐人来媵
齐，晋，大国，下媵于鲁，説者以为慕伯姬之贤，或曰，以三国媵僭天子，皆非也。葢有其故矣，晋之媵，晋自屈也，齐之媵，晋以之也，晋初夺鲁田以复归齐，鲁于是憾，晋侯与宋为婚衞人来媵晋，疑鲁与宋衞合叛晋故，亦屈己而来媵，晋之屈实以夺鲁田以与齐之故也。晋己屈己与宋鲁衞为姻娅之国，齐独取汶阳以结怨于鲁，使鲁教，晋复为鞌之战，齐独能抗乎？故见晋人来媵，亦屈己而来媵外，从晋之欲内市鲁之欢，且得宋之援也，齐以一女为媵，而为齐之利多矣，虽屈辱有所不辞也。此齐晋所以来媵之意，不然，二大国之彊，未易为宋，鲁，屈也，彼所谓慕伯姬之贤与三国僭天子，非是之意也。伯姬之贤，见于守节以死，未死之际，何以显其贤，宋非彊国，安能屈齐，晋之媵，殆因鲁女而坐享其荣尔，非宋求之也。
丙午晋侯獳卒
秋七月公如晋
奔丧防，臣子之事也，天王崩，诸侯防，同盟卒大夫，防礼也，晋侯獳卒，而公如晋，会之辱甚矣！宣十年，齐侯元卒，公如齐，公至自齐，更以公孙归父如齐故书，齐惠公，今公如晋，久留于晋，及景公而后反，实公之辱也，故不书，晋景公为内讳也。
冬十月
十有一年春王三月公至自晋
公自前年七月如晋，至今三月而后至，留于晋者，凡九月，鲁亦有人民，社稷之守乎？晋侯獳卒于五月，则九月矣，既而稽于晋者凡六月，吾窃为成公惧之，于时季氏日彊，行父葢秉鲁政也，政在季氏者，凡九月，鲁之为鲁，抑亦可危矣。然襄公如楚，亦逾年而后返，于时季武子乘，公不在而取卞，故春秋于二十九年春正月，书公在楚，志公所在，以存鲁而诛武子也，今公之出，文子秉政，然无取卞之事，故圣人不书，公在晋，则夫文子専未若武子之甚也？孔子称其三思而后行，葢亦愿而有畏者欤？
晋侯使郤犫来聘己丑及郤犫盟
前年，公如晋，留于晋者，凡九月，公何负于晋？而晋止之，晋之不义也甚矣，初无罪而执郑伯，郑人不服，欲杀之，不能欲归之不可，反受其辱，尚不自悛，今又止公，何为邪？徒以鲁与宋衞结婚姻之援以抗晋，而晋齐屈而媵之也，今公既返，因以郤犫来聘，且抗公而盟之，阳为礼而隂实疑鲁葢厉公初立，而求诸侯，疑公憾，其见止而或叛晋也，故因聘而盟之郤，犫之来也，葢曰：拜前日之朝，且通嗣君尔。而郤犫之盟何意哉？吾于此见晋人来聘之不情，而鲁之弱矣，以公而敌大夫，其辱为如何？圣人没公不书，非茍为内讳，伸公所以诛郤犫也。
夏季孙行父如晋秋叔孙侨如如齐
行父如晋。报郤犫之聘也，侨如如齐，改事齐也，既报聘于晋，而复事齐，何邪？鲁弱不能自立，从容于二大国之间，惟厚于己者亲之尔。初，鲁所以事晋者，以晋能助己为鞌之战而取汶阳，田也，不数嵗晋复夺而予齐，鲁，何赖于晋哉！故事晋之心益怠矣，前日以憾齐之故，不得不事晋，今田既复入齐矣，鲁与宋防而齐且来媵，尚何慊于齐乎？晋既以鲁为贰己，公朝之而反见止，其不厚于鲁也，明矣，郤犫来聘，又抗公而盟之，鲁安能忍辱，以服事晋乎？故以侨如如齐，通旧好，且倚齐而抗晋也，然既事齐矣，何用报晋葢，于时齐亦比于晋，以复汶阳田也，今事齐而遽絶晋不惟鲁犯晋怒，齐且不敢庇鲁以抗晋也，故分使两聘，而羁縻于齐，晋之间，其实心于齐而外晋矣，故十四年侨如如齐逆女，又娶于齐焉，则今日如齐之役，非独贰晋，且谋婚也。
冬十月
十有二年春周公出奔晋
外内出入之辩，自天子至于庶人同之，安有天子独有内无外，有入无出也，陋儒穿凿，而使圣人之辞有所不逹，吾且哂之，天王无出，吾于僖二十四年，天王出居于郑，既言之矣，自周无出，吾犹有言也，春秋内外之臣，书奔者五，书出奔者三十有七，直书奔者，无位之辞也，或自外而奔也，书出者，有位之辞也，自内而出也浅，丈夫凿生自周，无出之论，葢以王子瑕奔晋，尹氏，召伯，毛伯以王子朝奔楚，不书出尔，至周公书出，其论既不攻而败，乃文之曰：周公自絶而出也。嘻！孰使其妄生无出之论，乃自病而自灸哉？且考之于古，周无不言出之理，书曰：大保乃以庶邦君出取币，乃复入，又曰：诸侯出庙门，俟曰：羣公既皆聴命，相揖趋出，不知何以得自周，无出之説也周公之罪，虽不可灼知，然其出奔非己，不能自安，则内不容也，周室之政，何政矣！自内而出，故不得不书出，若夫王子瑕，则闻佞夫之祸，而奔王子朝，则闻敬王之至而奔，皆非有位者也，或自外而奔也，故不书出，晋先蔑奔秦，自令狐而奔也，归父奔齐，自笙而奔也，故不得言出宋万出奔陈，衞孙林父出奔晋，皆自内而奔，故不得不言出，必曰：在周无出，则先蔑归，父亦不书出，无乃晋鲁亦无出邪？其説陋矣圣人书，周公出奔晋，不在有出无出之间，所讥者，周与晋矣，周之盛时，王臣有罪，放杀屛窜，惟上所令得罪于主，则延颈就死，否则素服待放矣，未闻有罪而揜，然自奔也，王之所弃，天下同弃之，命一出，孰敢匿其奸，大则讨之，以敌王所忾，小则执之以归于甸人，未闻黜于周而保于晋也，周室不纲，圣人所不忍责，而晋为逋逃主，匿比罪人，以抗天子，其罪何可不诛哉！此周公出奔晋之意，若曰：自周无出，非吾所欲闻也。
夏公会晋侯衞侯于琐泽
晋厉初立，而求诸侯，于是为琐泽之防，然所防者鲁衞而已。齐，宋不与也，前年，叔孙侨如如齐，鲁实贰于齐，事晋不笃，故晋求诸侯，必先得鲁衞以鲁衞于齐，宋为姻鲁衞不叛则齐宋至矣，此会于琐泽之故也。左氏载宋合晋，楚之成，郑人聴成，考之于经，既不书楚，且不及宋，晋所会者鲁衞尔无一毫合者，此不知是何年事？左氏误附会矣。
秋晋人败狄于交刚
齐桓创霸天下，皆谕其志也，晋厉嗣霸之初，首败狄于交刚，顺诸侯之欲以怀其心而已，故晋有命，诸侯有所不敢违也。于时狄实未有以戕诸侯，而晋败之，虽复霸业于春秋为美事，而圣人书人者，责其伪也，其不言战，而以直败，为文者非诈，战也，言其力之原，不敌也。
冬十月
十有三年春晋侯使郤锜来乞师
晋彊国厉公健主也，且世嗣霸统未遽为诸侯下也，今不徴兵于鲁而曰乞师焉，岂情也哉？成公作丘甲，甲士众而精悍多兵，实彊于诸侯，晋葢忌之，于是假逊顺之礼以乞师，其实隂谋以困鲁也，借逊顺，以行隂谋鲁不察，更以为腆，单使至庭，则扫三军之众以从晋，晋用之而屡得志于诸侯，何晋侯之奸而鲁君之不悟哉？故外之求乞师者，惟成公之世，信乎？非成公之作丘甲，无以招晋之来，非成公之昏，庸无以堕，厉公之计也。晋之来乞师者四，其谋则一，厉公之奸至矣，乞者，屈辱之辞，加晋以屈辱之辞，圣人葢贱厉公矣。
三月，公如京师，夏五月，公自京师，遂防晋侯，齐侯，宋公衞侯郑伯，曹伯，邾人，滕人伐秦。
情伪而迹真君子，诛其伪迹，公而情私，君子治其私，春秋之所以为春秋判天下之情迹而已，公如京师，迹若真而情实，伪晋侯伐秦，迹若公而情实，私不可不察也。春秋至是百有余年，未闻有诸侯如京师者，僖公因王之狩而再朝，王所葢非其地矣，成公独能如京师而朝王，其迹不既真与，然公实非朝，王志于会晋伐秦，而已则其情已露，故圣人首书，晋侯使郤锜来乞师，而继书公自京师，遂会晋侯伐秦，着其伪也，秦晋交怨五十余年，其已极矣，前年秦人复以白狄伐晋，虽晋侯以怨报怨，不失为直，而秦独于晋为深仇，彼诸侯何嫌于秦哉？葢未尝以寸兵尺镞遗诸侯也，今厉公合诸侯以为兵车之会，葢以霸主之，令胁之，则其迹若公矣，然合诸侯，以除中国之患可也。今乃搂之以报己怨，庸得为公乎？前乎此，晋之伐秦者屡矣，未尝胁霸主之威，用诸侯之力以疾秦，今以公合诸侯而私用之，故圣人书，公会晋侯，某侯伐秦，志其私也，是二者，均罪人矣，若夫公如京师，责之浅者，则曰十二公之中，惟成公如京师，圣人葢襃之责之深者，则曰：公因伐秦，过京师而已，未尝朝也，故不书朝浅者，在所不辩而深者，吾窃以为过矣。且公三月，如京师，至五月而会晋伐秦，久留京师，非朝王而然与公朝于王所，非其所也，故不可书，公如王所，而书朝焉，若公朝齐，晋及内大夫聘于京师，皆书如而朝聘自见矣。今书公如京师，责其不朝，葢曰：不因伐秦，则亦不朝京师耳，然説者以朝京师，系襃贬甚重，则惟责鲁而不问，晋晋亦乌得为无罪哉？于时呉楚交兴，诸侯震恐，晋厉嗣霸，不圗制呉，楚以安中国，乃连诸侯以报私忿，诸侯岂晋所宜用哉！徒以霸而谋自安，则势有所不得不顺，齐桓，晋文合诸侯，以安诸侯，一不义，则君子责其非，况合诸侯，以自谋其私，可置而勿议哉！吾于此见晋鲁均受其贬矣，三诸儒无一言及晋，吾故益之以明圣人之意而已。
曹伯庐卒于师
为人役而丧其身圣人闵之
秋七月公至自伐秦
公初如京师，而后至伐秦，此则以明公初不如京师，特因伐秦，过天子而朝之也，故其返也，不敢，曰：至自京师而罔宗庙也。然于时以从霸主为重，而如京师为轻，以朝王为不足道，而以伐秦为荣，故其返也，以伐秦至而不以京师至也，虽时态以为常，而圣人书之，亦足以见京师轻而诸侯重也，悲夫！
冬曹宣公
十有四年春王正月莒子朱卒
莒见于经，自隠三年至此，卒未尝书于册，公羊以为闻之世，録大略小，或者又以莒无諡，非也。莒人废礼，卒不告，故不书，卒不会，故不书，无他义。
夏衞孙林父自晋归于衞
林父得罪于衞而出奔晋，倚晋逼衞以求入也，晋为霸主，不执之以正其罪，反匿比罪人扼衞而彊归之，林父既胁，晋以得入知衞侯畏晋而不敢治，己则肆恶于衞庸何忌哉！故其后卒至于叛，所以叛衞者林父也，而致林父之叛者，晋也，晋侯之罪当加林父一等，此圣人所以书归自晋欤？凡曰：归自某者，某归之也，归者其罪轻，归之者其罪重，故吾以为春秋责晋为重也。
秋叔孙侨如如齐逆女
讥不亲迎也
郑公子喜帅师伐许
郑之伐许非策也吾于三年去疾伐许既言之
九月侨如以夫人妇姜氏至自齐
一事而再见者，先氏后名，常也，不独逆女为然，公孙归父如晋，归父还自晋，至笙，遂奔齐之类是也。左氏谓称族，尊君命舍族，尊夫人凿而无义矣，称妇有姑也，于时穆姜存焉尔。
冬十月庚寅衞侯臧卒
秦伯卒
十有五年春王二月衞定公
三月乙巳仲婴齐卒
婴齐公子，遂之子宣，十八年归父奔齐，鲁人以婴齐后归，父礼曰：为人后者为之子，则婴齐仲遂之孙矣，公孙之子，以王父字为氏，故曰仲婴齐，然以弟而后于兄，昭穆为不顺，不可以训，况仲遂鲁之贼归父且弃命奔齐，则虽絶其后不为己甚，而鲁人为之后，故春秋于仲遂之卒，独书其字，而仲婴齐无事业见于世，亦书其卒足以见鲁人不絶仲氏尤以遂为贤，且有功于鲁也，成公宣之嫡子，遂有恩于其父，子忍絶其后乎？则东门氏者，三家恶之，成公葢厚之也。
癸丑，公会晋侯，衞侯，郑伯、曹伯，宋世子成，齐国佐，邾人同盟于戚。
晋合诸侯于戚，所以葢前日伐秦之非也，前日伐秦私用之，今日于戚公盟之，然伐秦之役，则齐侯，宋公，滕人皆在今日，戚之会，宋以世子齐以大夫而滕且不至矣，葢前日以公合诸侯，诸侯初不知其伐秦，以兵车防之，既而晋侯乃搂之以报怨，诸侯不允也，故今日之会，齐、宋，莫测其然，姑以世子大夫聴命而已，滕虽不至晋，亦无若之何？葢己有以欺诸侯，无怪夫诸侯之不笃信也，晋惧诸侯之防故曹已与盟，复执之，以卖欢于诸侯，葢曰：吾合诸侯，为天下讨乱，治逆也。噫！亦既伪矣，安有既盟之复，执之则赏罚，不亦紊乎？虽得霸讨，其实假义以葢伐秦之失而已，非真情也。
晋侯执曹伯归于京师
僖二十有八年，晋人执衞侯归之于京师，书人书归之于此，晋侯执曹伯，归于京师，书侯书归于吾用，是知春秋一字，襃贬果非圣人不能修也，文公晋之贤君，乃聴元咺之讼而执人之君，故书人以执贬词也已，既执非其罪，乃不自决，更以累京师，故书归之于迂词也，今曹成公因宣公之死，乃杀世子以自立，是天下之罪人也，晋侯执之，且不敢自决而归于京师，举措皆正，故书侯而不书人志，襃且直之之词也，然则固常事耳，何用书之？葢不执之于盟之前，而执之于既受盟之后，则晋侯非心于讨曹，特假义以维诸侯之心而已，左氏不达，因以谓会于戚，専于讨曹，且曹与戚之会晋侯、初，合诸侯而盟之，以洗其前日私用诸侯以伐秦之谖，特疑诸侯之贰，因讨曹以示义也，不执之于未盟，而执之于己，盟则戚之，会初不为讨曹也，明矣。
公至自会
夏六月宋公固卒
楚子伐郑
楚子伐郑，郑有以招之也，前年，郑公子喜无故而伐许，许楚之与也，郑昔尝伐许，而楚不问，以郑在楚耳，今郑从晋而伐己之与国，楚能不恶郑乎？故楚子伐郑，为许也。
秋八月庚辰，宋共公，宋华元出奔晋，宋华元自晋归于宋。
华元，宋之贤大夫也，其出奔晋，何邪为山，及鱼石所迫也，华元归，而山见杀，鱼石叛，则知初之出也，山与鱼石迫之矣，元为右师，而二叛将作不能已之。乃狼顾而奔晋，倚晋而复归，亦足以见元之懦而不立，忠而无谋也，论元之心，则与衞孙林父异，观元之迹，则与衞孙林父同美恶，不嫌同辞，故圣人一书之，然观林父归而卒至于叛，元归而杀山逐鱼石，则善恶自判矣，美恶虽同辞，庸何伤于襃？贬哉左氏，载鱼石止华元于河上，而经实书奔晋，又曰：请讨山，既讨山则鱼石，何用奔楚？考其言，无一毫合于经，在所不信，葢山与鱼石，均宋之乱臣，故山见杀，而鱼石奔，复倚楚而入，判然无足疑者，若从左氏之説则漫不可考耳。
宋杀其大夫山
山名而不氏，宋之乱臣也，圣人恶之，夺其族，所以着其恶焉，然称国以杀者，罪累上也，既杀有罪，而以累上之辞，书之何邪？所以致山之恶者，君也，宋共宠任荡氏，共公卒而荡氏専逐华元比鱼石以为宋患，虽山之恶甚白，而所以成其恶，葢自君上也，故以累上之辞书之，然山之罪，卒不可赦，故黜族以见恶，用是知春秋，襃贬如天地之无私也，诸儒嗫嚅于善恶之间，不达者，因以不书，氏为阙文，葢疎矣。
宋鱼石出奔楚
华元归诛，荡山逐鱼石，而宋国以靖，则元之功，足以葢其过矣，故华元出系之，宋归系之，宋以宋，以之为重也，然鱼石既奔而复入以叛，胁之力也，则石之恶，并荡山诛之，未为太甚，逸之而为患，犹为失谋也。
冬，十有一月，叔孙侨如会晋士燮齐髙无咎，宋华元衞孙林父郑公子防，邾人会呉于钟离。
首止之，会书及以会霸主，诸侯一徳以尊王世子也，钟离之会，书会，以会霸主诸侯，二志于呉也，当是时，诸侯皆聴于晋，诸大夫知会晋而已，及会呉，晋志也，故先会晋而后会呉殊会，所以别二志焉，故不曰及，以会而曰会，以会也，于柤于向，同是义晋厉之，霸诸侯震恐，其敢不以晋命而会呉乎？然晋所以屈而会呉，则有由矣，于时呉楚两炽，呉楚合，则中国危，晋既抗楚，则不得不与呉以夺楚援，此所以合诸侯，而会于钟离也，然襄五年戚之会，呉人在焉而不殊会，何也？葢钟离柤，向皆近呉，晋合诸侯往会之，故曰会，以会戚衞地晋侯合诸侯于戚，呉以人来会，故不殊，会事殊文，异无用多疑，而説者以为尊，呉故殊会，与首止文同，不知首止之，会葢书及以会，非若会以会之异也。圣人岂以呉比王世子哉？説者又曰会，以会外呉也，且呉楚均夷狄，原其先则呉贵于楚，齐之盟，盂之会，未尝外楚而独外呉，何也？此葢晋率诸侯往会之，其义甚显，安用凿生尊之，外之之説也哉！
许迁于叶
许自迁也，郑虐于许，许畏郑迁于叶叶，近楚，倚楚以抗郑也。
十有六年春王正月雨木冰
雨着木而冰，异之大者隂阳之理紊矣，以为隂之极则宜雪，不宜雨以为阳之戾，则木非所宜，冰木为少阳，得水而生，今反冰求其理不可晓，冰为少隂因水而结，今雨结冰，其变不可测，要之，圣王不作，皇极不建，五行之经，反而为灾，圣人书之，非茍责时，君所以警后世也，何休指沙随苕丘之事为应，此觋语也，君子不道也。
夏四月辛未滕子卒
郑公子喜帅师侵宋
郑叛晋从楚，为楚侵宋，故未防有鄢陵之役也，郑成公即位，于今十年，其间外被楚师，内蒙晋辱，卒不叛者，以晋有足依以抗楚也，今晋率诸侯以事呉郑，不惟役于晋，且将役于呉矣，事一楚孰愈于两晋，故宁折而入楚焉，自是一叛，终成公之世不返，有以也夫！
六月丙寅朔日有食之
晋侯使栾黡来乞师
栾黡，乞师以伐郑，鲁师不及期，晋侯憾之，故沙随之，防不见公。
甲午晦，晋侯及楚子，郑伯战于鄢陵，楚子，郑师败绩，郑叛晋従，楚晋侯之伐敌晋者，郑也，而以楚加郑，郑推之尔，郑叛盟犯顺，且胁强楚，以抗中国，罪在不言，而晋能以单师胜楚，郑之众，晋亦彊矣，然郑师虽败，而卒不及者，以晋侯恃力而不修，徳其不见公执行父皆非所以来诸侯之术，宜郑成虽败，而不服也，战称爵，败称师，春秋之常，楚败称子，文误耳，説者以为楚子伤焉，故斥言之凿，説也宋襄公败于，身伤而死，何以不称宋公，败绩，而书宋师邪？春秋义同，则文一圣人不为区区之义，以自矛盾也。
楚杀其大夫公子侧
兵败，君伤将之罪也，杀之何甚？然称国以杀，以累上之辞，书之何哉？古者命将出师，推毂而告之曰：阃以外将军制之，阃以内寡人制之，举三军之命，以授于将，故其败也，君得以惩其罪，将亦为三军伏诛，而不恤，今鄢陵之战，楚子在焉，已以自败，何以责过于将，将虽有命，其败实君主之，尚何诛哉？宜子反，有不朽之言，而春秋不以杀有罪，书之也。
秋，公防晋侯，齐侯衞侯宋华元，邾人于沙随，不见公沙随之防晋葢疑诸侯之贰，故会以卜之，郑既叛晋，而宋亦被郑兵，宋固在所疑，及鄢陵之战，乞师于鲁，而我师不出诸侯，亦无以寸兵助晋者，此晋所以不旋踵而为是防也，然诸侯均不助晋，而独不见公葢以卑辱乞师，而鲁不出，其所以待鲁者，若恭而鲁实若倨也，故独责鲁焉，然鲁安敢倨？晋内有侨如之难，而兵不及期耳，晋侯不察直将，加无礼于公，公虽不见，而实有辞，夫又何耻？况诸侯均不佑，晋何独责我哉？夫内恶必讳，春秋之常，虽不得已，亦加隠避所以存君臣之义也。君弑则书薨，灭国，则书取出奔，则书逊屈而盟，大夫则书及叛盟失信，则没公而书防，今直书公防无隠者非内之恶，晋之谬也，见诸侯，而独不见公则用心，既颇以兵不及战，而责人则为谋，不仁不恤人之难，而责其必至，则于义为悖，其罪在晋，吾何耻哉！故在所不讳也。
公至自会
以会告也，公虽不见，而实往会，曲不在己，可以成事，告也，故曰：公至自会。
公会尹子晋侯齐国佐邾人伐郑
晋侯败楚，郑之师于鄢陵，郑卒不反，今又以王命伐之，而郑一不之顾，郑则罪矣，晋厉恃势力以屈人，人不我屈，无怪也，鄢陵之役，晋来乞师，鲁兵不及期，公受其辱，今晋不乞师，而公会之，畏晋可知，然期而失期，而君蒙不见之耻，不期而至，则臣有见执之，辱至不至，均有罪焉，诸侯之事，晋者亦难矣。宜郑伯一叛而不反也，王臣会伐自此始，义见柯陵之盟。
曹伯归自京师
曹成杀世子而自立，是天下之大恶也，晋侯执之，不自正其罪，以归京师，尊王室也，简王不能正王法，以令天下，复归之，曹王室不纲，失政刑矣，自后春秋乱臣贼子，其徒实繁，东周之君固不能行，九伐之典尔，今幸晋厉，有尊周之心，不自裁处而归，曹伯于京师，王茍因是以用其威福之柄，则天下孰不震慑？王室犹有望于复兴也，今乃置而姑息之，诸侯判然，知王法不复行，其何忌而不为乱臣贼子哉！吾于此重为周王惜之，春秋书执诸侯，归京师者二，晋文执衞侯归于京师，既而晋自释之，书曰衞侯郑归于衞不云归自京师者，非王命也。今曹伯归自京师，王命释之也然衞侯郑名而曹伯不名，此又轻重其文，以见义者，凡诸侯有恶则名，不然则否。郑之归，晋文以有罪而赦之，故顺其欲而名之名，郑所以责晋文也，曹伯之归，简王以为无罪而释之，故亦因其志而不名，不名，曹伯所以讥王室也，观乎此，然后知春秋，非圣人不能修也。
九月晋人执季孙行父舍之于苕丘
鄢陵之役，鲁师失期，晋侯不见，公伐郑之役，公亲会之，而又执季文子晋之举措，亦谬矣。不及期，则不见其君亲会之，复执其臣，诸侯何以堪此？晋厉之为人，葢亦虐哉！宜其不克终也，舍者，次舍之舍，谷梁得之，葢拘之于苕丘，以要鲁之服，左氏以为赦之，非也，楚子执宋公及薄之盟，赦之，书曰：释宋公，不曰舍之，此若赦之，亦曰：释行父足矣，安用书？舍之于苕丘，且明着其地哉！稽之文义，亦无以舍为赦者，其説疎矣故吾从谷梁为正，然季孙意如叔孙婼之，执皆书至，而此不书至，葢晋旋释之，而与公同至也，告庙，以公为重书，公至自会，则行父从而至矣。
冬十月乙亥叔孙侨如出奔齐
三家専鲁势丑徳齐各乗隙以相倾，鄢陵之役，侨如谋去季孟，公惧内乱，设警备，而后出兵，用是失晋，期以得罪于晋，侨如之故也。侨如惧公及行父诉于晋而谋之，故反谮于晋，晋亦不见公，及执行父亦侨如之故也。然理有顺逆，情有真伪，卒之公，及行父不辩而自明，晋将释之，侨如惧公之至而责其罪也，故出奔齐。噫！败国谮君之贼，掩然如齐，而齐匿之齐，亦有国有君乎？抑亦髙国之党同恶相济也。
十有二月乙丑季孙行父及晋郤犫盟于扈
公及行父之出于今六月矣，君臣久稽于外，以侨如之谮，而晋责之，罪不释也，今侨如之，谮既败，不遂而奔，故晋释行父而盟之于扈，公至自会，归而刺公子偃，偃侨如之党也，则公之不见与，夫行父之执皆侨如之谮明矣，春秋之文，简而明，考其原则情状昭然矣。
公至自会乙酉刺公子偃
公子买戍衞不卒戍刺之，非其罪也，不书其故，无以见其非罪，故先书戍而后书，刺偃之罪于侨如之，奔已知其为恶党，故直书刺而罪自显，春秋之法如此。
十有七年春衞北宫括帅师侵郑
衞北宫括侵郑，晋命也，左氏以为救晋，彼何据而云哉？使晋被郑兵而衞救之则有援，霸主之功，何得不书救，而书侵邪？此凿説不足据葢，将合诸侯伐郑而疑，楚必佑之，乃先命衞人侵之以尝其锋，故未防有柯陵之役也，无他义。
夏，公会尹子，单子，晋侯，齐侯，宋公衞侯曹伯，邾人伐郑，六月乙酉，同盟于柯陵，秋，公至自衞。
桓、文、襄，成之霸，葢尝搂诸侯伐叛矣，未尝屈王师下伐也，屈王师下伐，始于晋厉，世衰谋迫，霸业日隳，初则挟王师以令诸侯，搂诸侯以讨携贰，兵役不敢及周也，今兵戎之役，周亦与焉，陵夷甚矣，厉公暴戾，専以力而屈郑，郑伯一叛，虽鄢陵之兵败，而郑不服，乃责鲁兵之后期，罪诸侯之不我用，于是挟天子之命，屈尹单以令诸侯，虽王臣临之，诸侯不敢不至，以七国之众，加以王师而郑未反，故遂兴柯陵之盟，特借王臣为是，盟而必诸侯之信耳，且伐郑，自伐郑，郑既未服，何用同盟哉？此实无所谓而然，徒幸王臣之在以令诸侯也；初，集王师以胁郑，复倚王臣以结诸侯，为晋之计则善矣，而周室不防于替乎其得，郑不得郑，在所不问，而屈王师下伐，葢始于晋厉，君子不可不察也。
齐髙无咎出奔莒
髙国崔鲍皆齐之彊臣也，非争政，不胜而奔，则诡谋暴露，而出决非善之者，故今年髙氏奔而明年国氏，诛其故可知矣。
九月辛丑用郊
鲁之卜郊，自僖公始而用郊，自成公始葢前乎？此虽以史逊请之于王，而得用郊，葢疑其僣而天不享，故卜之而未遽用也，成公七年，葢尝卜之，已而不从，乃免牛，十年，又尝卜之，五卜不从，忿而遂不郊，不复免牛，免牲矣，今成公惧，卜而不从，则不得郊，故不复卜，而直用之，圣人书曰：用郊葢前乎？此未尝用也。至定哀之郊，则不复书用，葢责不在定，哀其用之始于成公，与用田赋，用致夫人同而谬者，求其説不得遽以为用人，其支离一至是哉！
晋侯使荀防来乞师
鲁一作丘甲，而晋四乞师于鲁，一不及期，则公不见而臣执辱，多兵果何利哉？荀防之来，鲁其敢违乎？故冬公会晋侯伐郑。
冬，公会单子，晋侯，宋公衞侯曹伯齐人，邾人伐郑，晋三伐郑，皆以王师冠之，王威，岂能摄楚而服郑哉？徒假之以致诸侯之师也，然三伐郑，而郑不归，亦足以见力之不足恃矣，而晋厉，不能内修徳以来之徒，极其忿而不置，郑卒不服，晋亦以乱身陷不测，攘外而不治内，吁可戒哉！
十有一月公至自伐郑
公从伐郑者三，而两至自会，葢无功以告庙，徒以会至也，今之伐又何功之有？乃至自伐，何邪？前此二伐，非乞师而往，则其反也，亦不以师行而告，今之伐以乞师，而会则其反也不得，不以伐告焉，用是知圣人之书，至从告庙，为得其实，危之之説于是疎矣。
壬申公孙婴齐卒于貍脤
大夫之卒，书其实而已，月日所以纪其实也，十一月，无壬申误尔，公谷附会，以为待公，命然后卒大夫，卒，岂待公命而后书之，借曰必待公至而书，则亦当以其卒之月日，以志其实，安得移其日于公至之后，以紊编序哉？其説迂矣公孙婴齐叔肸之子，非归父之子，或者疑其为归父之子，故必待公至而卒之，此尤疎谬归父之子，乃仲婴齐既于十五年卒，安得于此，再卒乎？此从公伐郑，未至而卒于外，尔无他义。
十有二月丁巳朔日有食之
邾子貜且卒
晋杀其大夫郤锜郤犫郤至
厉公之虐甚矣，一日而杀三大夫，卿佐国之股肱，一怒而诛，谁与处哉？宜其祸不旋踵也，谷梁谓祸于是起信矣。
楚人灭舒庸
舒庸，故楚之与同恶相灭，在所不録，然中夏必书之，以见楚之拓大疆，日侵中国也。
十有八年春王正月晋杀其大夫胥童
胥童之杀君杀之也，故以国杀为文，而者以为栾书，中行偃杀之，遂弑厉公，若然，则宜书晋弑其君州蒲及其大夫胥童以尊及卑，然后为顺，今先书，晋杀其大夫胥童而后书，晋弑其君，则胥童之杀在厉公未弑之前，厉公杀之也，初杀三郤，继杀胥童，故栾氏，中行氏有所不安，而谋逆焉，其事自顺，无用穿凿。
庚申晋弑其君州蒲
厉公之兴哆，然修文之业，其志有足尚者，然刚暴不仁，果于用威，败狄伐秦，既如其志，然当呉楚并兴，欲抗呉则畏楚，欲抗楚则虑呉，遂合诸侯，以会呉于钟离，葢呉楚合，中国无以抗之也，呉既我附，故明年遂兴鄢陵之师大败，楚，郑其为谋，葢亦深矣，然晋虽得志，而郑不反，于是时也，可以退而增修其徳求郑所以不服之，故治内以柔之，何患郑不反，而楚不懐，乃迁怒于鲁，以鲁兵不出，而隳已功也，故沙随之会，不见公苕丘之役，执行父葢亦不知自反矣，既而上屈王师，下连诸侯，三疾于郑，郑不能得其忿益甚，怒无所泄，乃内疾于卿佐，杀三郤，诛胥童，立其朝者，儳然如不终日，故中行栾氏逆成于顷刻，呜呼！刚暴之君，可不鉴哉！凡春秋书弑君以国弑者，君无道也，一国之人共疾其上也，夫立于一国之上，而为一国之所疾，宜其及祸矣，悲夫！
齐杀其大夫国佐
以考之，国子以其私邑，叛则杀之，为得其罪矣，今乃以累上之辞，书之何哉？葢所以致国佐之，叛者君也，灵公不君，视不明，聴不聪以谮，而罪国子，故国子叛，则其杀也，安得不以累上之辞书之。
公如晋
成晋乱且朝嗣君也
夏楚子郑伯伐宋鱼石复入于彭城
晋厉蒙祸，楚郑乗隙而袭中国伐宋之举，岂志纳鱼石哉！将以乱宋而窥中夏也，故圣人亦因其志而不书纳，使若伐宋，自伐宋，鱼石复入于彭城，石自入也，説者或曰不言纳不与其纳，且宣十一年，楚子入陈，纳公孙宁，仪行父于陈，何以直书纳志于纳者，圣人与其纳，若纳之善否，襃贬自见，非志于纳者，圣人不与其纳，其志本于乱中国，不在纳鱼石也，且助鱼石之乱于楚，何利而志于纳之，彼曰纳鱼石，特假以伐宋，贻中国之乱而后楚，得以逞也？然鱼石之入，宜曰叛而不书叛，非石志于叛，楚子驱之，以乱宋耳。
公至自晋
晋侯使士匄来聘
宣十年，齐侯元卒，公如齐，公至自齐，齐侯使国佐来聘，顷公即位，未逾年，而遣大夫来聘，直称齐侯，君子讥之，今晋厉公弑悼公，继嗣统，礼为人后者，为人子，则亦嗣子矣，而士匄来聘，亦书晋侯，非礼也，冬士鲂之来，十二月，虚朾之盟，亦称晋侯，悼公葢以己非厉公之子不复考，逾年之礼矣，左氏更以为有礼，吾所不晓。
秋杞伯来朝
八月邾子来朝
筑鹿囿
苑囿之地，国有常制，鲁有大野，苑囿之地也，今筑鹿囿何为哉？古者山林薮泽之利，与民共之，不立防限民以自専其利也，筑鹿囿，立防以専其利矣，此非茍书，土功之事，左氏独责其不时，非经意也。
己丑公薨于路寝
冬楚人郑人侵宋
前日伐宋今日侵宋岂志于纳鱼石哉侵中国也
晋侯使士鲂来乞师
十有二月，仲孙蔑防晋侯，宋公衞侯邾子齐，崔杼同盟于虚朾。
楚，郑侵宋，晋侯使士鲂来乞师，仲孙蔑遂会晋侯为虚朾之盟，兵车之会也，防以兵车而不用，葢晋悼新立，未敢遂役诸侯，故乞师以观诸侯之志，诸侯顺从，姑盟之以固其心而已，此悼公之兴和而有礼，宜其卒成霸业也。
丁未我君成公
右成公尽十有八年
春秋经筌卷十
<经部,春秋类,春秋经筌>
钦定四库全书
春秋经筌卷十一    宋 赵鹏飞 撰
襄公
元年春王正月公即位
公年四嵗
仲孙蔑防，晋栾黡，宋华元衞寗殖曹人，莒人，邾人，滕人，薛人围宋彭城。
伐叛讨逆，霸主之事也，悼公之兴，首合诸侯之大夫，为宋围彭城，讨鱼石得其职矣，宜列国和防而愿奉其役也，然鱼石之在彭城，实楚置之，以逼宋前年伐宋，取彭城也，则彭城非宋之有久矣，圣人书之，必系之宋者，正名定分，如鼎取于宋，必系之，郜名分正，则天下定，此春秋之教也，齐国夏衞石曼姑围戚，不系之衞而此围彭城，必系之宋，何也？葢围戚者，围蒯聩也，蒯聩，虽见黜于父实衞之世子非叛人也，则戚固其邑矣，何必系之衞哉彭城为楚所夺，以封其叛人，楚不得取之，宋鱼石不得受之，楚是其邑本，宋邑也，故必系之宋焉，予夺之义，于是甚明，观乎此而知圣人重名分也。
夏，晋韩厥帅师伐郑，仲孙蔑防，齐崔杼，曹人，邾人，杞人次于鄫。
中国之伐郑者屡矣，必连诸侯之师扼之，非以郑之彊大也，畏楚也，使郑外无楚援，则偏师可以入其郛，何以多为？今晋之图，郑亦可谓有谋矣，以韩厥独攻其前，以五国之兵援其后，楚兵不出，则一韩厥足以夺郑而有余，楚兵出则五国之师，足以鬭楚而不慑，此皆所以谨用诸侯而不忍轻鬭，其民也，故圣人书伐书，次羙其得问罪之举，説者徒见楚师侵宋，乃曰：次于鄫，以救宋且楚，至秋而后侵宋，岂于此先次而豫救之，不原所书之序矣，况鄫郑地也，岂次于郑而救宋耶？不足据也。
秋楚公子壬夫帅师侵宋
晋韩厥伐郑，所以撼楚，楚壬夫侵宋，所以救郑，晋楚之谋，交抗未可以彊弱判也。
九月辛酉，天王崩，邾子来朝。冬，衞侯使公孙剽来聘，晋侯使荀防来聘。
春秋之世，厚同盟而薄王室，岂独斯时为然哉？天王崩，赴告己及于诸侯，则奔天王丧，在所先也，而邾子来朝，衞晋来聘，葢以鲁君即位，于今期年，小国宜朝大国，宜聘也，晋悼初立，席未及温成公如晋，朝嗣君也，今襄公即位，不可以无报衞于鲁为兄弟，邾于鲁为附庸，固不可无，束脩之问也，然天王之丧，岂反轻于鲁乎？圣人于此，葢有叹也，叹天下诸侯先同盟，而后王室也，故直志其事，而诸侯无王之罪，昭然自显，此春秋之意也，左氏乃以为赴告，未及是，从而为之辞尔，非春秋之意也。
二年春王正月葬简王
五月而葬非礼也
郑师伐宋
郑叛盟，从楚霸，讨屡及而不反，俨其属矣，今又奉楚命以伐中国，其罪可胜诛乎！
夏五月庚寅夫人姜氏薨
六月庚辰郑伯睔卒
郑成为人固，而不知机矣，郑葢周室懿亲，中国礼义之君也，彼文公，襄公不得已而之楚，不幸无霸主，楚兵胁之，姑从楚以纾国患而已，非以楚为可慕而甘，为之役也，成公之初，坚附中华而不叛，若可尚者，及为楚所诱，一折而从之，则至死而不反其间，晋厉败楚师，三以诸侯伐郑，郑可归矣。而附楚如胶漆，反受役于楚，以戕艾中国，彼葢以附楚人为得计也。呜乎固哉！卒之身死于南蛮之俗，不能正邱，首中国同盟，无一介之使，以与执绋之末，无足悲者，其自取之也。
晋师宋师衞殖侵郑
侵浅事也，合三国之师于郑郊，而侵之要，其服而已，必非志于伐也，説者以为郑方在丧，伐丧为不义，吾以为晋欲得郑固无问其丧也，郑成终身防于南服而不反，以楚之诱之也，今新君即位，茍一朝乎楚，为楚所化，则亦未易归也，故以兵侵之要，其速从中国尔，非伐丧也，故不曰伐，用师有名，故书曰：师若衞殖则将尊师少也，故独书将或者以为贬衞伐同姓晋，亦同姓耳，不贬晋而贬衞则春秋用法颇矣，况晋主是役，不贬主者而贬卫，岂其理哉！
秋，七月，仲孙蔑防，晋荀防，宋华元衞孙林父，曹人，邾人于戚。
防于戚谋郑也，合六国之大夫而不加侵伐谋，所以服之之术而已，故冬再防于戚，遂城虎牢也，晋所以皇皇，然速于得郑者葢以郑僖初立，傥一朝楚，为楚所羁，则未可以文告致之也，是机防之，不容失者，不然一嵗之闲三合兵车何诸侯之不惮劳哉！
己丑葬我小君齐姜
叔孙豹如宋
聘问常事，尔在所不志所书者，以叔氏起也，叔氏自公孙兹，叔孙得臣再世为卿，至，叔孙侨如，其横滋甚，反譛公及行父于晋，诡谋一败，匍匐奔齐，叔孙之党沮矣。今襄公即位，幼未能君盟，防征伐专于仲孙，蔑蔑孟氏也，季文子为正卿，而实耄矣，故叔氏复出，而任聘问之事，将以渐而干政也，且豹得臣之次，子侨如之弟也，今一出聘，而明年遂同诸大夫之盟，专兵专防，复与季孟等，而其专则自是为张本，故圣人谨而志之，学者不可不考也。
冬，仲孙蔑防，晋荀防，齐崔杼，宋华元衞孙林父，曹人，邾人，滕人，薛人，小邾人于戚，遂城虎牢。
安一国之功小安，天下之功，大安一国者，以一国之辞，书之围宋彭城，是也。安天下者，以天下之辞，书之遂城，虎牢是也。围宋彭城，为宋治叛臣，尔其利不及天下，故系之，宋遂城虎牢，天下均蒙其安，非郑所得专也，故不系之郑，晋，楚争郑五十年矣，乍叛乍服，惟彊是依，郑成一叛入楚，晋厉败之于鄢陵，三合诸侯，征之而不反，葢郑入楚，则楚兵将横行于宋衞之郊郑为中外门户，不容不较也。以一郑不服天下，诸侯为之不寜，兵车之防，无日而置，今晋悼之兴，规规然求所以得郑之防诸大夫谋城虎牢，以偪之虎牢，天下巨险，在庄公为制邑，至是为虎牢在汉为成臯，而今之孟州汜水县是也。岩险闻于天下，楚郑倚之以抗中国，今晋率十国之大夫，取而城之，虎牢，既非郑有，郑何恃以抗列国哉！故兵出虎牢则直指郑郊，非特郑无所恃楚，失之葢亦恐矣，故鸡泽之盟，郑不伐而至，八国之君同涖是盟，而天下无兵车之役者凡六年，则虎牢之城，诚有功于天下也，此圣人所以不系之郑欤？凡外入人之邑，书入，取人之邑，书取虎牢，实郑邑诸大夫城之不书入，不书取，葢志于服郑，以安中国，非为入其邑而取其邑也，故独以城书之，圣人无私心，原其情而已矣，説者以为伐丧，据此城邑而已，实未尝伐，何得谓之伐丧书，遂，继事也，无褒贬。
楚杀其大夫公子申
楚至是杀大夫者四，惟僖二十八年，得臣去族，其后杀宜申，杀公子侧，公子申，则与中国诸侯杀大夫无以异，论者凿之，遂以别楚人彊弱，且楚自杀其大夫何与彊弱？得臣愚不知，退而以取大败，楚之罪人也，故以杀有罪而去族，其他则否？且自文以下，虽诸侯大夫，有罪无罪，均不去族，何独于楚而疑之，葢自文而上，权未出于大夫，故可以去族论及专輙益甚，则必以不诛诛之，非徒贬其族而已，此春秋之意也，若曰楚之彊弱，见于此臆度耳。
三年春楚公子婴齐帅师伐吴
吴，楚相攻，中国之福也，使吴，楚合而从事于中国，中国何以御之？今幸而参商二交攻，固未暇及中国矣，然稽其故，则钟离之防，实有谋焉，吴方伐郯，入州来，有戕艾中国之志，晋厉率诸侯大夫防之于钟离一防，而吴无仇，晋之心，楚有忌吴之意，故楚伐吴，以其不与己而与中国也。然楚之兵力，既分于吴而不能专向中国，此诸侯之患，得以少纾，吴既受楚兵，则亦不能无求于中国，故五年戚之防，吴不召而至，自是天下之势遂成，鼎足晋吴，楚是也，然吴既附中国，则楚实孤，终春秋之世，楚无一日安枕者以吴掎其东也，不然，使楚无吴患，专力以向中国，诸侯其能久不左，袵乎此吴，楚相攻，吾犹以为中国之福也。
公如晋，夏四月壬戌，公及晋侯盟于长樗，公至自晋，文公即位三年，如晋朝公及晋侯盟，盟于国都也，晋要之也，襄公即位三年，亦如晋朝公及晋侯盟于长樗，盟于外也，我欲之也，公于此才六嵗尔安能欲盟哉？相礼者求之也，成公以侨如之，譛沙随之，防不见行，父执辱，然鲁实畏晋，事之无怠也，今悼公初霸，襄公新立而朝之，权实在三家相礼者，疑晋狎公之幼，有以窥鲁也，故请于晋侯，而求盟焉，此盟于长樗之意也，不然，晋悼之，霸气熖赫然，要三尺孺子而盟之，何其不武哉？吾是以知此盟出于鲁，非晋意也。
六月，公防单子，晋侯，宋公衞侯郑伯莒子，邾子，齐世子光，己未，同盟于鸡泽，陈侯使袁侨如防，戊寅，叔孙豹及诸侯之大夫及陈袁侨盟。
悼公，晋之贤君也，即位之初，民誉溢，然桑隂不徙而成霸业，然其所以霸诸侯之效在得陈，得郑而已，陈郑违中国，而即楚久矣，厉公之威，有所不能服，今一兴虎牢之役，只矢不遗，而郑来归陈觌，郑之归而已，独不与，心有所耻，故亦遣袁侨如防焉，一防而得二叛国，其亦伟矣。然郑以君防而陈，以臣至势，不可以君臣同盟，故鸡泽之盟，以诸侯盟，郑之君，戊寅之盟，以大夫盟陈之，臣尊卑之分，不其正欤？葢郑伯之来，既与鸡泽之盟矣，袁侨至而无以质之，则懐附之心不固，茍复自及其盟，则袁侨实伉，而霸主之，权不尊，故以大夫盟之，则晋无屈己之辱，而侨无伉君之罪，其礼甚安，而分甚明，此吾所以见悼公之贤也，论者不达，乃曰：诸侯在而大夫盟，大夫专也，湨梁之防书大夫盟，不先言，诸侯盟，则可谓诸侯防而大夫盟矣，责大夫之专可也，今日叔孙豹及诸侯之大夫及陈袁侨盟书，诸侯之大夫，则大夫奉君命而盟，袁侨也，何得为专？戊寅之盟，吾窃以为正。然鸡泽之盟，则吾犹有憾焉，齐桓为葵丘之盟，宰周公在是，桓公不敢盟之书曰：诸侯盟于葵丘，周公不与盟也，今悼公屈单子于诸侯之列，固己伉矣，而已未之盟，不复异之，遽与同歃，此则非矣。彼徒见翟泉之盟不殊，王人柯陵之盟，不殊尹单，因以为常尔。然不务学桓公之正而从文公之谲，袭厉公之谬，此吾所以为悼公惜之，若夫君以盟，郑之君臣，以盟陈之臣，则尊卑之礼，较然无可疵者矣。
秋公至自防
冬晋荀防帅师伐许
晋既得陈郑矣，其比于楚者，许也，故夏盟陈郑而冬伐许，然许为郑所虐，迁于叶以避之，叶逼近楚，倚楚为重，必不能近叛楚而逺事晋也，惟晋能兴，召陵之师，以服楚则许可得，不然，徒征之无益矣。
四年春王三月己酉陈侯午卒
陈成归而卒于中夏，诸侯防葬之，其贤于郑成逺矣。
夏叔孙豹如晋
謟事大国以内固其宠尔非聘防之礼也
秋七月戊子夫人姒氏薨
葬陈成公
八月辛亥葬我小君定姒
成公之妾，襄公之母也，母以子贵，故得以小君之礼治之，逾月而葬，速也。
冬公如晋
公比年朝晋，畏晋甚矣，公固幼，未能有立。所以然者，三家之意也。
陈人围顿
陈可谓不量力矣，初脱左袵而从中国免楚之兵，幸矣，而遽称兵围顿顿，楚之与此所以召楚之师乎？故明年，楚师伐陈。
五年春公至自晋
夏郑伯使公子发来聘
通嗣君也，郑僖新立，虽与鸡泽之盟而聘使未交于诸侯，故以发来聘，然郑成防于楚，不复与衣冠之礼而卒，今僖公复归而从礼义之风，行聘问之礼，亦足以荣矣。
叔孙豹鄫世子巫如晋
鄫微国也，不能自通于霸主，因鲁而求通于晋，故叔孙豹，鄫世子巫如晋，非鲁欲之，鄫为志乎如晋也，故不书及，鄫志于如晋，然叔孙豹，岂能屈而防之乎？故亦不书防非，及非防俱行而已，故曰，叔孙豹，鄫世子巫如晋，秋遂列于戚之防，实鲁致之也。
仲孙蔑衞孙林父防吴于善道
吴晋将为戚之防未告期，而鲁衞实邻于吴，晋以其亲邻也，故命以通好焉，非鲁意，亦非衞谋谋出于晋也，故不书防，不书及，而以协比为文，卒之十四国之君，俎豆于戚之防，吴，晋翕和中国，以寜者鲁衞之力也故善道之防，无贬辞善之也。
秋大雩
义同桓三年
楚杀其大夫公子壬夫
楚失陈，郑势也，悼公方霸，陈郑何辞而不归，楚共真夷尔不逹，陈郑去就之故，乃归罪壬夫，以为壬夫侵之，以致陈叛，且壬夫不侵陈，陈岂久安于左，袵哉则杀，壬夫迁怒也，非其罪也，故以累上之辞书之。
公防晋侯，宋公，陈侯、衞侯，郑伯、曹伯，莒子，邾子膝，子薛伯，齐世子光，吴人，鄫人于戚。
钟离之防书防以防晋率诸侯往防吴也，戚之防不殊防吴，晋两欲而为是防也。陈，郑既归，楚方内愤，杀公子壬夫，则将有事于疆矣，此晋所愿交于吴也，吴既与晋楚公子婴齐甞帅师伐吴，此吴所以愿交于晋也，吴晋同欲交相求，以为防焉，故十四国之君，欢然相跻于坛坫之闲，无不相下者矣，此所以不书防以防也？曰：吴人非进，吴便文尔不得，曰：吴，鄫人也，至柤之防则复书吴而已，用是知今之书，吴人非进也。
公至自防
冬戍陈
公至自防，而冬戍陈説者皆疑鲁独戍之鲁，安敢以寸兵抗堂堂之楚哉？必不然矣。其所以戍陈者，诸侯同戍也，戚之防既受命矣，故至是而皆戍焉，然则宜书诸侯戍陈而不书，诸侯者葢以怠于救患，与城楚丘之义同，不足以为诸侯之功，故不书诸侯以示贬，戍未反，而楚伐陈，则知戍之不力矣，故不书诸侯，岂不有防哉。
楚公子贞帅师伐陈
公防晋侯，宋公衞侯郑伯，曹伯，齐世子光救陈，十有二月，公至自救陈。
楚伐陈，而诸侯救陈，善救之也，然不若力戍于未伐之前，则楚不敢伐戍之，既不力而救之，益劳兵，怠于初而劳于终，吾见诸侯之左计耳。
辛未季孙行父卒
季文子亦鲁之贤大夫也，葢有季友之风焉，孔子称其三思而后行，范文子道其忠良，固不可以三家子孙目之也，然居孟叔之间，不能无固位，保宠之心，故柄及其子则专且叛矣，虽然，叔肸之贤，而其子婴齐横于鲁，文子之贤，而其子宿专于朝，子之不肖，固不可以尤其父也，然为其父之辱大矣，是故君子重夫有子也。
六年春王三月壬午杞伯姑容卒
杞自入春秋，至是始以名赴于诸侯，而葬配以諡，其初葢微弱不能行其礼，诸侯亦从而眇之，葬有所不防，至此始防之，故书葬杞桓公。
夏宋华弱来奔
从左氏之説则华弱懦而不武，宋人逐之，懦而不武，解其职足矣，何罪而见逐，若见逐，则宜书放之，安得曰：来奔来奔，自奔也，必有罪于宋内，不见容耳。
秋葬杞桓公
滕子来朝
义同桓二年
莒人灭鄫
弃近而图逺背小而慕大，取亡之道也。鄫接于东海，与莒为邻，协比其邻，以保社稷，盟防有所不征，兵役有所不及，不其裕哉！乃哆然好髙慕逺求于鲁而通于晋，终一列于戚之防，且挤于吴人之下，其亦何荣乃旋见灭亡，宗庙不祀，吾未见其利也。然则鄫之灭其自取，则宜书如梁亡之例，安得书，莒灭之，此莒实灭之，不得书，鄫亡，且梁之亡民，先溃而秦，取其地尔，故曰：梁亡，今莒不灭鄫，鄫实不亡，何得以自亡，书之稽其所以取灭亡之故，则忽近谋逺之故也。故吾论之，以为小国之戒，然晋为盟主，既受鲁之托，乃不能庇一鄫，莒人灭之，亦不能问，乌在其为盟主也，如此，则小国何望哉？鄫之灭，为悼公之累大矣。
冬叔孙豹如邾
鲁大夫如齐如晋，如宋，如楚国是也。如小国，谋其私尔，公孙兹如牟，公孙婴齐如莒，与此叔孙豹如邾，皆然也。春秋诸侯以彊弱，为判虽匹敌，非报聘不往，而况小国乎？豹上结霸主，外结附庸以内，固其宠尔。
季孙宿如晋
宿行父之子也，父丧，未期而执使，命知世卿以固位而已，不顾夫礼，圣人志之，以见世爵之过，襄公幼弱，葢非公意，宿自为之矣。三家之专，其可忍哉！左氏乃曰：晋以鄫故来讨，故季武子如晋，见且聴，命灭鄫者，莒也，晋何乃责鲁徒见灭鄫之后，宿遂如晋，妄附防为是説其实无义理。
十有二月齐侯灭莱
齐之谋莱久矣，宣公之世，尝再伐之而未得间，迄是卒灭之，书以爵甚，齐侯也。
七年春郯子来朝
郯葢尝婚于鲁，而寻出絶宣十六年，郯伯姬来归，是也。用是不通于鲁郯，虽微其国，宜有典刑，孔子尝学官名于郯，则郯宜知礼，今而来朝，克荷其礼也；圣人葢喜而书之。
夏四月三卜郊不从乃免牲
义见僖三十一年
小邾子来朝
城费
费季氏邑，季氏自友，及行父葢君子也，友之世，存鲁功在公室，行父相三君妾不帛，马不粟，无金玉器币，葢亦心于公室者也，行父卒目未瞑，不肖子宿世其爵，利襄之防而谋弱公室，冒丧如晋，謟事霸主，以内益其势也，今又城其私邑，礼，大夫无百雉之城，彼城其邑，将何为哉？至其子意，如卒逐君专之，原自城费始，故圣人谨而书之，以着季氏之张本。
秋季孙宿如衞
公即位衞侯使公孙剽来聘，晋侯使荀防来聘，既而公如晋者再，大夫如晋者三而衞侯之聘则未尝报也，今七年而后季孙宿报之，其缓可知矣衞虽弱于鲁，固不敢责报，然亦疑鲁之外衞矣故冬孙林父来聘，且要盟也。
八月螽
冬十月衞侯使孙林父来聘壬戌及孙林父盟
聘所以结好盟，所以质疑既好，则有所不疑，好而终之以疑，非所以为好也，凡来聘而要盟者，均罪矣，奉命而出，聘不奉命而来盟，出于际接，一时之私，词有所不相下，而质之于神耳。且鲁衞初无一毫之隙，徒以元年衞人来聘。而鲁报之，后是诚，鲁之责也，然鲁君实幼，何以诘之？今季孙宿报聘，而反衞以孙林父来聘，林父宜拜宿之聘，而辞其腆，鲁之君臣非木石，能无愧乎？乃因聘而要盟焉，吾以为壬戌之盟无贰，可盟者，林父外要盟，而内要功而已，春秋之法，在所不赦也。
楚公子贞帅师围陈
伐陈，而未得志，今复罄兵而围之，宜陈有所不堪，故鄬之防，陈侯逃归。
十有二月，公防晋侯，宋公，陈侯衞侯曹伯，莒子，邾子于鄬。
防于鄬，谋救陈也，救陈，而陈侯逃归陈安，赖乎救之，无其实者，圣人不茍与其名，故书防不书救，不能救也，然陈所以不能久固者，以楚迫之也，晋不能制，楚虽救陈，其能久留乎？当是时，楚所忌者，惟吴尔为晋之计，不若东连吴以掎楚之右，南合诸侯，以角楚之左，楚自救不暇，固不能敌，陈也如是，则陈可以久安而无叛，今安坐而待之，楚兵至，则姑出兵以示救之之意，楚何畏而陈？何恃哉？宜陈侯不免逃归也。
郑伯髠顽如防未见诸侯丙戌卒于鄵
诸侯不幸而死于行，亦偶然尔。圣人亦即其实而书之，初无褒贬三传，见其文之异，因凿生异説诸侯卒以名赴典册之常使郑伯而卒于其国，则曰：郑伯髠顽卒足矣，今不幸而死于行，故首书郑伯髠顽而继书如防未见诸侯，丙戌，卒于鄵，则辞乃逹，所以首志其名者，文之当然耳，三传不察其文，谬以为遇弑，且实弑而圣人书，卒，是春秋庇逆贼也，安得为春秋赵盾，许止实弑传以为非弑，此实非弑传以为弑，若从传以求春秋，则圣人经无一言为实，此诡辞也，吾切愤其用私臆，以乱圣经，愿与同志者鸣鼔而攻之诚，千世之一快也。
陈侯逃归
或曰：圣人以义责人，而不穷人，于义葢疾，晋之不足恃，而闵陈之，非得已者也。鄬郑地也，诸侯救陈，不即赴，陈而防于郑地，陈既被兵，不自固守，而出防于鄬，两非防也，诸侯既畏楚不进，近防于郑，陈且内虚，无怪乎陈侯之逃归也，逃之为义，亦贱矣，陈将免乎？逃之诛，则曷若前日勿防既防，则曷如今日勿逃二者，均失也，陈方受兵外，遣使以告于晋，内自守以待救至，此上防也，若既出防矣，而诸侯无进意，曷言于晋侯曰：今诸侯不进而陈，且内虚请归，以死社稷，晋侯亦何辞以羁之，初既不虑而出，终乃不告而逃，诸侯观望不救，罪不可逭，而陈侯鼠窃而逃之，庸为有礼乎？郑伯逃首止之盟，陈侯逃于鄬之防均书曰：逃贱之至矣。
八年春王正月公如晋
公前年防于鄬不至无辞以告庙也
夏葬郑僖公
弑君不葬而此书葬亦足以见三传之诬矣
郑人侵蔡获蔡公子燮
郑人侵蔡，非晋命也，郑意也，蔡臣役于楚久矣，中国不复问其去就，今郑人无故而侵之，遂获公子燮，见蔡无备也，郑为此举内以媚晋，外以招楚，吾知之矣。初，鸡泽之盟，郑至则陈亦至，以陈郑唇齿也，今陈既逃而即楚，郑将从之，则无衅而叛，故伐蔡，所以怒楚，楚兵至，则吾借以叛晋也，故冬公子贞伐郑，而遂与楚成郑葢志于从楚，故兴兵役，以招楚兵也，不然，蔡于郑，何慊而伐之。
季孙宿防晋侯，郑伯，齐人，宋人衞人邾人于邢丘，晋既失陈而为是防，所以观诸侯也，而诸侯皆以大夫聴，命惟晋郑二君临之，晋之霸业隳矣，岂以一失陈而遂为姑息之政哉？襄成之霸诸侯，不躬防则有诛，今甘受其伉，而不问何耶？齐宋衞邾在所不诘，而公既在晋，乃委其君而防其臣，无乃以公之幼而狎之乎？襄公于时才十有一，政在三家，而季氏尤悍，悼公岂不知之！宜与公为防，而沮季孙之权，则鲁是赖，今反置其君而奨其臣，卒之季氏，日彊而公室日衰，职此之由故也。怜其穉而防其臣，岂曰爱之实祸之矣。
公至自晋
至自晋而不至自防明公在晋而宿在防也
莒人伐我东鄙
莒在鲁之东，介于海上，有东夷之风焉。伺隙而搏啮，夷之常也，前日灭鄫，方伯不讨邻国，不问莒葢得志，今狎鲁君之弱，政令不一，而窥我东鄙焉，自是，而后世与齐鲁交兵而不戢，小国防兵，祸之招也，其被齐鲁之伐，非不幸欤？
秋九月大雩
冬楚公子贞帅师伐郑
前年，郑人侵蔡，以招楚师，楚师果至，于是郑与楚平，以传考之，则前日伐蔡者，子驷，子耳也，而今日从楚者亦子驷，子耳也，用是知郑之伐蔡，葢招楚师也，二子之谋，葢亦危矣，使楚怒其伐蔡，罄兵而扼，郑不聴郑平，郑其殆哉！不若聴子产之谋，专事晋，以抗楚楚逺而晋近逺者其能久暴师于外乎？深沟髙垒以老其锋，楚其如郑，何乃区区？召楚兵而志于从楚，其为谋亦左矣，其后无日不被晋，楚之兵，非不幸也，不达去就之权也。
晋侯使士匄来聘
九年春宋灾
外灾，何以书于鲁之防，从赴也，国不幸而灾，则侧身修行，以塞天变。赴于诸侯，何益哉？公羊以为为王者之后记异，齐大灾，无乃亦王者之后乎？人火曰火，天火曰灾。
夏季孙宿如晋
报士匄之聘
五月辛酉夫人姜氏薨
秋八月癸未葬我小君穆姜
或以为成公母，或以为成公夫人莫考其详，余义见齐姜。
冬，公防晋侯，宋公衞侯曹伯，莒子，邾子，滕子，薛伯、杞伯，小邾子，齐世子光伐郑，十有二月己亥，同盟于戏服人者，必有安人之方为国者，必定固国之防服人而不能安，则人不久服，为国而不能固，则国不久寜，晋悼期服郑而不图安，郑之方，郑简为国而不谋，固国之防，吾所不晓也，郑蕞尔小邦，晋合诸侯之师而扼之，郑宜必服矣。然郑既服，则必求所以安之，则郑不叛，今郑才受盟，而楚师议其后，郑何能久服于晋哉？晋茍能先制，楚使无以加，郑则晋可以久得郑而无叛也。郑介晋，楚之间，其为国固难矣，然今日从晋，明日从楚，牺牲玉帛，无日不勤，宗庙神祏，无日少安，则亦何以自立哉？必君臣合谋长虑，择其可从者而决，从之，兵至，则告于所从者以为援兵，去则饰城以事所从者，所从一定，则外亦絶望而兵将不至矣！然则为晋之计，宜奈何必能东结吴以掎楚，楚忌吴之防，其后必不敢纵兵以长驱于郑郊，则郑可安而不叛矣，为郑计者，莫若决背楚，以与晋，晋近而楚逺兵虽至必不能久迟于郑，吾求晋以援之，旷日持久，以老其锋，楚知郑不可以俄而得，则亦不复出矣。今悼公未有以安，郑乃合十一，诸侯之师以伐之，郑不能抗，宜无不服也，故同于戏之盟，然徒盟岂足以安郑哉？口血未干，而楚师伐郑，则请成于楚矣，及夫防吴于柤，吴既内附，然后再伐之，郑始如萧鱼之防而不复叛也，及萧鱼之防，郑亦知叛服不常，无以为国，决于从晋者二十年，而楚亦无如之何？吾以是知服人而能安人为国，而能固国，然后为得也。
楚子伐郑
楚子伐郑郑复为楚故柤之防郑不在焉
十年春，公防晋侯，宋公衞侯曹伯，莒子，邾子，滕子，薛伯、杞伯，小邾子，齐世子光防吴于柤。
柤，楚地晋率十二诸侯防吴于楚地，谋楚也，谋楚则未尝伐楚，何以知其谋，葢谋制楚以服郑而已，不志于伐也；晋，楚争郑久矣，晋屡得而屡失之，以不能絶楚之伐郑也，今吴方张与楚为邻，吴，楚，两相忌楚，得吴则足以横行中华，晋得吴，则足以防楚，右臂，楚既失计，吴己为晋所羁，钟离善道于戚之防是也。然吴虽与晋葢恃其彊大，而不能为晋用，晋独防之，以为掎角之势而已，前日伐郑，郑既同盟而复叛，以楚兵逼之也，楚兵不出，则郑可久安，故晋侯防吴于柤，以示晋已得吴，吴将援晋而掎楚，楚谋出兵则惧吴袭其后，而内有所忌，然后晋得以服郑，郑得以从晋而无楚患也，柤之防，吴既向晋，故晋两合诸侯而伐郑，郑果如萧鱼之防而不叛者，吴能掎楚，而楚不敢伐郑也？则柤之防不为无益于中国，而説者疑其率中国以防勾吴，不知此防何以制楚？而安中国也。
夏五月甲午遂灭偪阳
偪阳，祝融之后，其国近楚，晋侯防吴，以谋楚是也，遂灭偪阳，则助桀为虐矣，前日吴伐郯，入州来，其源葢己骎骎蚕食也，自钟离既防，而楚伐吴，吴有所忌，而未敢肆其毒焉，今防之以安中国，其利未见，而小国被其灭，害实先之，乌在其为安中国也，圣人书，遂诛之深矣。
公至自防
楚公子贞郑公孙輙帅师伐宋
楚既得郑，则兵及于宋势也，然郑坚志从楚，内不自愧，又从楚以伐中国，其罪可胜诛乎！
晋师伐秦
楚，郑伐宋，而不救，乃罄兵伐秦，已怨与人，命孰重哉？先己后人，非所以为霸也。
秋莒人伐我东鄙
莒，蕞，尔蛮邦乗人不意则肆其虿毒，前年伐我，而我未有以报，今复伐我，而明日皆防以伐郑，真无忌哉！
公防晋侯，宋公衞侯曹伯，莒子，邾子，齐世子光，滕子，薛伯、杞伯，小邾子伐郑。
楚，郑伐宋，故晋侯率诸侯伐郑，郑不服，于是戍虎牢。
冬盗杀郑公子騑公子发公孙輙
三子，郑之卿也，盗一日而杀三卿，郑无政刑矣，騑秉政，其责为重，贤者当国，精神折冲，销患于未形，騑执国权，内有晋之讨，外有楚之寇，朝南暮北，罢于奔命，郑受兵，无虚嵗外扰如沸鼎，何暇治内哉？宜其祸生肘腋，而不测也，呜呼！此可以为菲才，当国者之戒。
戍郑虎牢
城虎牢，不系之郑，非茍为郑也，戍虎牢，复系之，郑志于得郑也，系天下者，以天下言之，系一国者，以一国言之，春秋之意也，城虎牢而得郑者凡六年，内外安之，戍虎牢，而郑果恐，逾年而遂服，则夫城之戍之，皆不为无益，其成功有大小，故圣人所书之法，亦有所不一也，然则孰戍之？伐郑之诸侯戍之也，説者以为鲁独戍之，鲁敢以单师抗楚哉？葢志事之体，以序其间，既书，盗杀三子，故不得书，遂焉，或者疑其不书，遂因以为鲁戍之，则误矣。
楚公子贞帅师救郑
公至自伐郑
郑中国也，岂荆蛮所宜有救，善辞也，岂荆蛮所宜，当以郑与楚恶郑也，以救与楚病晋也，晋以十二诸侯临郑，郑可归矣。而黠然不反，人戍虎牢，以偪之，而卒无悔心，是坚附于楚也，故楚视之，若己有焉，然晋动天下，诸侯不能制，楚以服郑，楚得以单师直犯诸侯之锋而救之，其为晋之累大矣，此一书救郑，愚以为恶郑而病晋也。
十有一年春王三月作三军
周礼封国之制，大国方五百里，鲁以周公之功，封于曲阜，地方七百里，其实五百里，记礼者侈其事，合附庸而言之也，以丘甸之法，考之甸出，甲士三人，歩卒七十二人，鲁五百里之国，为地三百二十甸，为卒二万三千四十人，甲士九百六十人，合步甲二万四千人，成公作丘，甲甸増三甲为甲士三千八百四十人，合旧制为步，甲二万七千二百四十人，以万二千五百人为军，则鲁才有二军，周礼所谓大国三军，次国二军，小国一军者，举成数以限之，示无以逾斯限耳，非实制也，今作三军，是増赋而为三军也，故曰作作者是创作，如作丘甲，葢前乎？此无是制也。以传考之，则季孙宿利公之幼弱，作三军，以分公室三家，各有其一，则变乱周制之罪，在所不问，而分夺鲁国之柄，其可胜诛乎？圣人书之，葢切齿于此矣。
夏四月四卜郊不从乃不郊
公未能有立。此必出于季氏，然不从而遂不郊，不复免牛，免牲书曰：乃不郊忿辞也，余义同成十年。
郑公孙舍之帅师侵宋【侵蔡在八年】
左氏以为子展谋伐宋，以致诸侯之师，因叛楚以从晋，理或然也。前日谋叛，晋而与楚者，子驷子耳，子国也，三子既杀则谋，必败矣。何者？郑谋叛晋，而无隙则侵蔡，以致楚师，今日复谋叛楚，而无故则伐宋，以致晋师，郑人反复之计，行之久矣，疑左氏之言非诬也，然谋归晋而不能抗楚虽同，亳城之盟，及楚师出则复从而伐宋矣，彼其连疾于宋，所以撼晋，望，晋有以制楚，而郑得复为中国也，故圣人于侵蔡，以致楚师，则人之彼，其为中国侵蔡，疑可褒也，而其意则志于致，楚师以从逆，故诛之，今为楚侵宋，以致晋师则名之，彼其为楚而侵中国，疑可贬也，然其心则志于致晋师以从晋，故予之圣人，原情而已，情善而迹恶，不以迹而掩其情，情恶而迹善，不隠情而予其迹，故侵蔡宜子，而不予侵宋，宜诛而不诛也。
公防晋侯，宋公衞侯曹伯齐世子光，莒子，邾子，滕子，薛伯、杞伯，小邾子伐郑，秋七月己未，同盟于亳城北，郑侵宋，以致晋师，晋师果至，故同亳城之盟，然晋未有以制楚，楚且出而援郑，故复从楚以伐宋焉，呜呼！为郑者亦难而为晋者亦劳矣，然至萧鱼之防，而郑始服，葢楚亦知郑不可力固，徒獘师无益也，故置郑而勿问焉，是岂特郑之幸哉！晋之幸多矣。
公至自伐郑
楚子郑伯伐宋
楚于是投郑计矣，郑尝伐宋，以致晋师谋叛，楚从晋也，楚不知察，更以为利己，今郑既受晋盟，楚师又出，郑因逆之，兵不加郑，乃复比之以伐宋焉，不知郑从己伐宋，非利楚也，复招晋兵也，故晋兵再出，则郑如萧鱼之防，楚人觉之，故执郑良霄，以其卖己，而与晋也。
公防晋侯，宋公衞侯曹伯齐世子光，莒子，邾子，滕子，薛伯、杞伯，小邾子伐郑，防于萧鱼。
服人之迹者，迹虽至而心不懐服人之心者，心既悦而迹不显，郑伯乞盟，陈侯如防，服人之迹者也，迹若服而心则异，圣人亦着其迹而已，不保其心也，防于萧鱼服人之心者也，心既服而迹不露，圣人亦书其心而已，不显其迹也，或者见春秋无如防乞盟之文，因以为未得，郑是求其迹而不察其心，不善学春秋者也，悼公之所以服郑，葢亦勤矣，三年之中，五合兵车何晋之速于得郑哉？葢郑在楚则楚患，深郑不归，则兵不息，必得郑以为外御，则中国诸侯，然后得以安枕无虞也，然郑自子騑，之死，君臣皆有归晋之心，而所以不得久为中国者，以楚蹑其后也，戏之盟，亳城之役，既服而复叛，以楚逼之，不置耳，悼公知楚之逺于郑故屡出，而屡扰之，楚知郑终不能久为楚也，数发应兵，不胜其疲，故亦置而不问焉，而郑亦决于事晋，两犯宋以致晋师，借诸侯之兵叛楚而为晋也，则郑之服，亦岂迹来而情贰者哉？萧鱼之役，楚疲于外，郑服于内故寸兵不折，而郑自归，只牲不歃，而郑不叛，书曰某侯某侯伐郑，防于萧鱼而郑黙，与其列，其后二十余年，郑不复叛，而楚不复伐，则悼公所以制楚，服郑之功，岂不比于桓文耶？彼区区求郑于如防乞盟之间者，岂足以识悼公之谋，而察郑人之心哉？深于春秋者，当有以辩之。
公至自防
亳城之盟，至自伐，而萧鱼之役至自防，亦足以知其以防为功，而不以伐为功也，则诸侯之师葢阵而不伐欤？观乎此益，见悼公之功，不战不盟，而服郑也。
楚人执郑行人良霄
称行人，将使命于楚也，郑既从晋矣，将命于楚，何哉？告絶也，故楚子怒而执之，然执之，行人何伤哉？适足以张楚之虐，而昭郑之诚也。故书人以执所以着楚之虐欤！
冬秦人伐晋
报十年之役也，晋伐秦书，师秦伐晋书人，均私憾也，师晋所以存霸主人，秦所以抑西戎，然原其兵端，则晋实首之，则夫晋书师，亦非褒也，乃所以重其过也。
十有二年春王三月，莒人伐我东鄙，围台，季孙宿帅师救台，遂入郓。
莒，蕞尔蛮邦，五年之间，三伐鲁，鲁奔霸主之命，未暇治莒也，更以为得志，直围鲁邑，其可忍哉！故季孙宿救台，遂入郓，忿兵也，虽台之见围，不可以不救，而遂入郓，则非所谓义举，使救台而莒兵退，反命于君，请兵以伐莒，诘其鼠窃，侵陵之罪，则于君为忠，而于莒为义矣，虽然，襄公幼弱，季孙宿方横于鲁，尚何以责之？圣人不责忠义于宿也，直诛其专而已。故曰，遂入郓，疾之也，谷梁曰：受命救台，不受命入郓，入郓，固非君命，然其救台吾亦未保其命，出于君也。
夏晋侯使士鲂来聘
晋以聘问，维诸侯薄往而厚来，霸者之术也，故冬公如晋。
秋九月吴子乗卒
吴楚不书葬非鲁不防也圣人削之避其号耳
冬楚公子贞帅师侵宋
楚以郑不可得故侵宋侵宋所以憾晋之取郑也
公如晋
拜士鲂之聘
十有三年春公至自晋
夏取邿
邿，小国也，内讳灭书，取视，若己地而取之，讳之，适所以张之也，此所谓隐而显者也。
秋九月庚辰楚子审卒
楚既仇中国而赴于诸侯，所以卜诸侯之去就，而要其防葬也，然诸侯既坚，附于晋，岂能违晋防楚，葬哉！晋亦疑之，故春为向之防。
冬城防
鲁有二防，一近宋隠十年伐宋，取防是也。一近齐隠九年，公防齐侯于防，是也。今之城疑近齐之防耳，鲁既事晋而外齐，惧有齐师，故城防以备之，而明年齐卒，有围成之役，用是知城防以备齐也。
十有四年春王正月，季孙宿，叔老防，晋士匄，齐人，宋人衞人郑公孙虿，曹人，莒人，邾人，滕人，薛人，杞人，小邾人防吴于向。
悼公率列国而防吴者再，十年柤之防，诸侯亲之，于时楚争郑方炽，晋未得，郑所以望于吴者重，故亲防之以要其掎角之援，今晋已得，郑诸侯安谧，而晋将西伐秦，则疑楚乘虚而议其后也。故复防吴于向，然伐秦不若争，郑之为重，故以大夫防之而已，用是知晋之防吴，非茍然也，悼公贤君，岂安于事？吴人哉？内有所赖，势不得已也，诸侯大夫或人或名，非褒贬书人防者尔，然微者而加于大夫之上，葢以国爵为齿，不以大夫为重也，説者皆以仲婴齐为公孙婴齐误尔，吾前既辩之，今叔老者，以为婴齐之子，不知仲婴齐之子耶？抑公孙婴，齐之子也，吾既考公孙婴齐，乃叔肸之子则叔老，疑是叔肸之孙，公孙之子，以王父字为氏也，则叔老乃公孙婴齐之子，叔肸之孙明矣。
二月乙未朔日有食之
夏四月，叔孙豹防，晋荀偃，齐人，宋人衞北宫括郑公孙虿，曹人，莒人，邾人，滕人，薛人，杞人，小邾人伐秦。
用诸侯之兵以报己怨，自厉公始厉公一用之，几于失诸侯葢，王者不作，诸侯不得已而从霸诸侯，所以屈己而为霸，主役者，以霸主用诸侯之力，凡以安诸侯而已，故虽为之用而不怼，以公用之也，今以霸主之势脇诸侯而私用之，诸侯其果恝然忘诸心乎？宜其一用而诸侯离也，悼公之为人万倍于厉，然力不能制，欲而袭厉之非，虽伐秦之役，诸侯不亲，而大夫之出，葢亦用其国之兵力矣，诸侯能无贰乎？故冬为戚之防，大则齐不至，小则曹薛，滕、邾不防矣，吾用是知私用诸侯，非霸主之利也，然自是一伐秦，终春秋之世，秦不敢复侵晋，则夫伐秦实利于晋，然于霸不能无害也。则是晋不图霸，则己晋将保其霸业，其可私用诸侯乎？以轻重权之服，一秦孰与于服，诸侯哉？释秦而结诸侯，为晋之利大矣，悼公必有以悔之。
己未衞侯出奔齐
圣人治春秋，诸侯每于簒乱之际，致其诛而无道，在所后焉衞侯朔出奔，齐书名而衎不名者，吾以是知圣人罪，簒乱为重也衞侯朔谗佞而得继统，其得衞固久矣，及左右公子，责其谗佞之故而迫出之，是亦逐君也，而春秋于朔必名，以朔之所以得逐者，簒乱之君，与郑突蔡朱之出同，今衎之出，以左氏观之，固无道矣，而实非簒乱之君也，故不名，然衎之奔实，孙林父，甯殖逐之，春秋不书孙，甯之逐而以自出为文，此所以正君臣之义，虽无道不得而逐也，然于衎，不名则逐之之罪，隠然自见矣。此又所以隠诛孙欤。
莒人侵我东鄙
季孙宿入郓，非兵首也，而莒犹以为憾，侵我东鄙，报入郓之役焉，彼横逆之来，安辩曲直之理哉？至十六年，鲁诉于晋，湨梁之防，晋人执而释之，然后少悛，故二十年为向之盟，而鲁始无东鄙之患，则凶狂之冦，非威无以制之也。
秋楚公子贞帅师伐吴
楚康即位，修先君之怨于诸侯，谓楚所以不得志于中国者，吴实为之梗也，故置宋，郑，不问而首伐吴焉，今伐而未得吴，故二十二年，亲伐之，其所以仇吴也深矣，彼所以深仇于吴者，以吴为中国援，而楚不能逞也，则康王之谋尤出，共王之上矣。吁！可畏哉！
冬，季孙宿防，晋士匄，宋华阅衞孙林父郑公孙虿，莒人，邾人于戚。
戚衞地诸侯大夫防于衞地以衞有逐君之罪也，孙逐君而剽簒立，在王法所当诛，晋为霸主，合诸侯以问其罪正也，徒为是防，释贼不诛，反定剽位，何赖于霸主哉！曹伯负刍杀世子而自立，晋厉公防诸侯于戚，执曹伯以归京师，诸侯震慑，今悼公释剽不执，反定其位，不及厉公逺矣逾年剽，遂列于湨梁之防，其何以示诸侯哉？然则诸大夫宜书人而不人，葢悼公贤君，而使大夫定簒君之位，责在悼公，尔不人，大夫则其罪有所归也。
十有五年春，宋公使向戍来聘，二月己亥，及向戍盟于刘。
来聘而求盟者五，惟此书地不地者，盟于国都，外来求盟也，书地者盟于外，内欲及盟也，公有悦于宋，故出国都而与之盟焉，夫盟所以质疑宋，鲁未尝有纎隙，何盟之有？然宋鲁虽协和盟，防征伐无不同，而聘使之勤，则惟二年，叔孙豹一如宋，而宋未有以报也，鲁弱于宋，固无敢责报，而于心不能无憾焉，向戍之来，必有谦辞以悦鲁，而鲁亦徳之故既聘，而公出盟之盟，无慊而已，故盟意不在宋，而在鲁也，然鲁地无刘，刘乃王畿内之采邑，吾意经文，继书刘夏逆王后于齐，其字相连属，后世传之误尔，孔頴达以为鲁城外之近地，而不指其处亦意之也。
刘夏逆王后于齐
王婚于齐，鲁主之也，婚礼无赴告之义，鲁非主婚，则逆后之事，无以书于册，然逆后而无其故，春秋亦不书矣，今刘夏逆王后于齐，其故安在？方鲁主是婚，而为王娶齐于时齐，葢贰于晋也，前则戚之防不至后，则湨梁之盟，不与鲁方，笃于事晋，其何以处之？为王絶齐婚，则负罪于齐，为齐成王婚，则得罪于晋，故于其逆后也，俾杀其礼而以微者，行内以求媚于晋，外以羁縻于齐，然齐方女于王，所以倚王而抗晋，今鲁薄其礼，卖齐以佞晋，齐侯憾焉，故春逆后而夏有北鄙之伐也，其事隠其义彰，非深于春秋者，不能考也，説者以为逆，后必以三公以士，非礼也，徒知其以士而不知其以士之故，惟王当粗识之，以为王畏晋而不敢备其礼，若备礼，则晋将移怒于周，然此亦非也。悼公贤君，彼即憾齐，亦何敢抗？周以干大逆之名哉？然王亦何畏于晋王，虽微实诸侯之本，晋虽怒，其敢逆周乎？必不然尔。不知王之不得备礼者，意出于鲁，故齐虽忿而不加无礼于王，特仇鲁而已，观夏有伐我北鄙之役，则齐之憾，鲁有由矣。
夏齐侯伐我北鄙围成公救成至遇
齐自灵公以来，实睦于鲁，即位之初，首来媵之，鲁以侨如往聘，成公遂婚于齐，其后盟防征伐，无不同也。襄公即位，亦无忘先君好，今无一毫之隙，齐侯伐我北鄙，且围成，鲁何负于齐哉？徒以为王主婚，王后之逆，不以三公以微者来逆则失礼，在王王自卑而已，齐亦何责之有？然命不出于王，而出于鲁，畏晋而俾王以微者行，齐侯非无心腹肾肠，能无忿乎？故称兵以遽疾于鲁也，不然，齐何慊于鲁？而伐之哉？公救成，所当救也，然至遇而止，则有説焉公追齐师至酅，弗及是，公自弗及也，今救成至，遇葢有以止之者矣，公即位，于今十有八年，血气方刚，勇于必胜，然于时三家方张惧，公能自立武功，则不利于己，故止之于遇也，公止于遇而继书季孙宿，叔孙豹城成郛，非三家止之，而何文既显，而义亦着此，不待深考，而后见者也。
季孙宿叔孙豹帅师城成郛
城邑未有言郛者郛郭也，郭谓官司之守而已，城寘官司之守，而不及其鄙，则北鄙之民未保其无恙也，故明年，齐人复伐我北鄙，二大夫之意，葢将止公之胜，而假以为辞，尔曰：城此足矣，齐不足畏也，岂虑其示弱，以招寇哉？二子为己计，则深而为国计，何其踈也。
秋八月丁巳日有食之
邾人伐我南鄙
邾固鲁之附庸，叛己而附齐，而齐伐我北鄙，而邾伐我南鄙，自是屡为鲁南鄙之患，虽见执于晋而不已，彼岂敢抗晋哉？倚齐为重也。
冬十有一月癸亥晋侯周卒
晋室中偾三郤，诛厉公弑悼公，以公族自外入继，即位之初，慨然思复文公之业一为围，宋彭城而得诸侯，再夺郑虎牢而得郑，陈外抗彊楚，内通东吴，萧鱼之防不战不盟，楚不敢争，郑不敢叛，虽召陵之役，不是过也。其功直将俎豆，文公于百载之上，襄成灵厉，有慙徳矣以传观之，悼公之所以成霸业者，抑亦内外两治者欤？其为国也，施舍己责，逮鳏寡，振废滞，匡乏困，救灾患，禁慝，薄赋敛，宥罪戾，举不失职，官不易方，爵不逾徳，师不陵正，旅不偪，师民无谤言，所以复霸诸侯，若传果无溢，羙则悼公直出，桓文之上，然孔子称桓文而已，言不及悼，公则传之辞未必皆真实语，然借使得其二三，亦知悼公为贤主矣，至于屈王臣以同歃于鸡泽，用诸侯以报怨于秦，则亦未逃末习欤？惜哉！
右襄公尽十有五年
春秋经筌卷十一
<经部,春秋类,春秋经筌>
钦定四库全书
春秋经筌卷十二    宋 赵鹏飞 撰
襄公
十有六年春王正月葬晋悼公
三月，公防晋侯，宋公，卫侯、郑伯、曹伯，莒子，邾子，薛伯、杞伯，小邾子于湨梁，戊寅，大夫盟。
君之所以立国者，在权国之所以立权者在信，权存则国，存信去，则权去湨梁之防诸侯防而大夫盟，信在大夫也，信既出于大夫，权复何有哉？鸡泽之盟，诸侯既盟，而袁侨至不盟，则陈有所不固，盟之则臣不可敌君，故以大夫及盟，虽大夫盟之，而命出于诸侯，故曰：诸侯之大夫及陈袁侨盟，今十一国之君会于湨梁，诸侯不歃，而大夫相与为盟，是信不在君，而在臣也，故圣人不书，诸侯之大夫直书，大夫盟焉，一国之信，不出于君而出于臣，其国可知矣。于时晋权渐移于六卿，鲁权日入于三家齐，权属崔髙卫权在孙，宋权归于罕，陈权归二庆，曹、莒、邾、杞、从可知尔，权既移于下，宜信之，不在君而在臣也，借使君交盟，而臣不欲则不保其无寒，故宁听大夫之欲，而俾自盟焉，则其信可必也。噫！平公承悼公之烈，固可以因时而有为，今衰绖之中，为是盟，乃挈霸权以归大夫，何以示天下，则平公之威，令不及悼公逺矣其后之城，宋之盟，凡大勲庸，皆出于大夫，平公不与焉，原其失权之渐，盖自此始。是以圣人谨之也。
晋人执莒子邾子以归
莒侵我者三，邾伐我者，一鲁诉于晋，晋平方图霸，加惠于鲁，首治莒邾，则文告而责之，不改则偏师以问之，不悛，则执之以归，京师听命于王可也，今以一言之诉，遽执二君，不归京师，而累囚以归，岂曰霸讨哉？故曰，晋人执莒子，邾子以归，然莒，邾虽见执，而明年，邾人伐我南鄙，则彼虽绵力，亦有所不服也，呜呼！举而不义，则见侮于孺子，人不可以不义动也，而况霸主乎！宜莒邾二君，虽执而不屈也。
齐侯伐我北鄙
夏公至自会
五月甲子地震
叔老会郑伯晋荀偃卫殖宋人伐许
许为郑所虐，迁于叶以逼近，楚倚楚以避郑，迁叶之后，未尝与中国防，盟襄三年，晋荀防伐之而不可得，盖附楚为固也，然中国失许实，郑之尤，今晋不察，复听郑伐许，是从郑之虐，何益于晋哉？故十八年，楚公子午帅师伐郑，许故也。然则伐许，适所以招寇，非中国之利，悼公在位十有五年，置许不问，非弃许也，以为得许无益，而徒犯楚怒，为宋，郑之患也，今平公投郑伯之谖，搂四国之师，以疾许果得许乎？吾见其无得而多失矣，郑序晋上大夫不可以加君也，四国皆大夫，而郑独躬行，则伐许之意，出于郑可知矣。
秋齐侯伐我北鄙围成
齐再伐我而未得志，而今复围成，齐之憾鲁深矣，盖以刘夏逆后，有以轻齐而又执邾子，忤齐多矣，此所以憾鲁深也。
大雩冬叔孙豹如晋
言齐之见伐也故十八年晋率诸侯围齐鲁故也
十有七年春王二月庚午邾子牼卒
宋人伐陈
陈哀逃归，坚附于楚，今十年矣，诸侯所当征之，则宋人伐陈，宜予而不予，何哉？盖宋能告于晋，以霸主合诸侯而问罪焉，则用师有名，陈何敢不服？今宋出其不意而伐之，是利其所获而已，非用师之道也，故书曰：宋人伐陈。
夏卫石买帅师伐曹
贤方伯在上，诸侯无敢妄加侵伐卫，无故而伐曹，晋之累也，故明年，晋人执卫行人石买。
秋，齐侯伐我北鄙，围桃齐髙厚帅师伐我北鄙，围防，齐侯再嵗之间伐我北鄙者凡三，而围成者再焉，今又君臣分兵，一出而围二邑，齐之不道，亦既极矣，隐十年，翚帅师会齐，郑伐宋，公败宋师于菅，取郜取防，臣伐其东而君败，其西虽内恶，圣人歴书而不讳，疾之也，今齐侯围桃而髙厚围防其恶，与隐翚同圣人，其遂赦之乎？故一书齐侯一，称齐髙厚见其一举而两伐也，其为谋亦毒矣，然鲁尝以叔孙豹告晋，而晋不出，且坐视其围而不救，其救患，不亦缓欤？此亦足以见晋之怠也。
九月大雩
宋华臣出奔陈
华臣奔而奔其君之雠，知不容于国，且疾其君矣，君可疾乎？然以累上之辞，书之者，君必有以致其奔也。
冬邾人伐我南鄙
邾叛鲁附，齐伐我南鄙，鲁诉于晋，晋尝执之，今牼既卒，悼公新立，以先君之怨在鲁，复伐我南鄙，鲁复有言，故祝柯之盟，晋又执之，惩不服也。
十有八年春白狄来
白狄之君，非知礼者，故不曰朝不能朝也，其义同，介葛卢。
夏晋人执卫行人石买
石买无故而伐曹，曹诉于晋，罪在所当问，然以行人执之，则非其罪矣，何则？买之得罪于晋，以伐曹也，而买之见执，则聘晋也，罪在伐曹，当于卫讨之，其奉使来聘，有君命焉，君命何负于晋？而晋执之，故书人以执而复书，行人执之，非其罪也。
秋齐师伐我北鄙
齐四年之闲，五疾于鲁，鲁何以堪之？鲁弱于齐，故不敢敌，独无霸主乎哉！且齐疾于鲁，实憾晋也，憾晋而不加兵于晋，故伐鲁，所以激晋也。初，鲁以晋故，俾王以微者逆后于齐，则怨固在鲁，而怨端则生于晋也，故鲁不能敌，则必以告晋焉。冬，晋合十二诸侯以围齐鲁故也。
冬，十月，公会晋侯，宋公，卫侯、郑伯、曹伯，莒子，邾子，滕子，薛伯、伯，小邾子同围齐。
齐虽鲁之雠，而实天王之婚，彼其四年之闲，五称兵于鲁，是诚可疾也，而灵王实婚于齐，虽伐齐，无损于王，而投鼠忌器，君子有所不敢，然则为晋计者，奈何必将两治齐，鲁，然后为义，何则？鲁之所以得罪于齐，以薄王后之礼佞，晋以卖齐也，若然，则鲁亦为王之罪人，彼齐伐之，是欲以王诛临之也，以公天下之心，责齐鲁，则鲁在所诛，齐在所伐，何则？鲁畏晋而薄王后之礼，是直欺王而侮齐也，侮齐固所不问，而王可欺乎？然鲁欺王之罪，王不能问侮齐之，故齐其能忍哉？故勃然一怒，则兵屡扼于鲁也，今晋侯能公行霸讨，必先执鲁侯，归于京师，治其薄后，礼以欺王之罪，然后请王命伐齐，问齐专兵以虐鲁之故，则齐鲁之罪，两得而天下服矣。今以鲁为齐所虐，合诸侯而围之，是欺王之罪，不问而伐鲁之虐，必诛后，王室而先与国，吾不保其为公也；且围未有书同者，春秋连诸侯而围者四围，许围新城，围宋彭城，与此围齐是也。惟此书同围晋，以鲁故合十二诸侯以围齐所雠者惟鲁，尔诸侯于齐，无憾也，晋以霸主之力，而彊胁之，其间盖有上忌王婚，下畏齐彊而不欲者焉，故书曰：同同者有所不同也，说者见诸侯，同疾于齐而不稽其故，则曰：齐为不道，而虐鲁诸侯，共疾之耳，疾齐者鲁而已，诸侯何慊哉？春秋之法，定其罪之重轻，以代王法，茍不考其故，则何以定其罪，今置鲁而独治齐，齐果肯服乎？吾故两考齐鲁之罪，以明春秋之法，非臆度也。
曹伯负刍卒于师
楚公子午帅师伐郑
郑从晋伐齐，楚乘虚伐郑，夫所以从晋者于郑，无丝毫之益，而内虚招寇，乃郑心腹之害圣人书，楚公子午伐郑，责晋而忧郑也。
十有九年春王正月诸侯盟于祝柯
伐而复盟者，疑诸侯之贰也，伐郑，同盟于戏！伐郑，同盟于亳城北，以郑受盟也，今齐固不受盟，而诸侯自盟何为哉？愚用，是知前日围齐有不同欲者矣，以不同故书，同以讥之，不同欲而强同，则疑诸侯之离，故于是盟之以为晋巧于用，诸侯则然耳，以为得诸侯之心，则未也。
晋人执邾子公至自伐齐
晋之所以惠，鲁者厚矣，湨梁之盟，执莒子，邾子者鲁故也。合诸侯以围齐者，鲁故也。祝柯之盟，再执邾子者，亦鲁故也。晋所以厚恤于鲁者，以鲁数被齐莒，邾之兵有所不堪焉，其为鲁之赐，则大而于天下之义，则隘矣，前日执莒，邾同围齐，吾既言之，今日之再执邾子，尤非霸讨也，邾固不宜叛，鲁以与齐比，齐以伐鲁，及鲁告晋而兴，围齐之役，邾复惧而从之，反复齐鲁之间，是诚可责也。然晋既同之以围齐，复盟之于祝柯，以兵则从以盟，则受邾之罪，亦可赦矣，今既盟而执之，庸为霸讨乎？人已服而治之，君子谓之虐，况执而夺其田，其何以令诸侯，故圣人恶之，书曰：晋人执邾子，而继书取田之事，其恶自见矣。
取邾田自漷水
取汶阳田，不系之国，眀鲁田也，取邾田，自漷水系之国，眀邾田也，内自取田，曰：取内取外田，亦曰：取此则有说矣，吾于成三年，取汶阳，田既言之，然晋执邾子，夺邾田以与鲁，其虐深哉！而鲁因人谋利，围人之国，执人之君，取人之田，其虐益出，晋侯之上其恶，可赦乎圣人，显则诛晋，隐则诛鲁，其义见于言意之两间矣。
季孙宿如晋
宿一出而聘晋，其亦恝矣，晋动天下之力，为鲁而已，湨梁之役，执邾莒，祝柯之盟，同围齐，既而复执邾悼公夺田以饷鲁，晋亦宠哉！鲁何以报？是赐也一季孙宿之聘空，鲁国之半，未足为腆，彼何以为礼耶？呜呼！以利济利者，春秋之时，晋固不施，无报之恩也，不然，漷水之田，岂久为鲁哉。
葬曹成公
夏卫孙林父帅师伐齐
鞍之战，以七大夫伐齐，齐顷折服，以国佐乞盟，盖顷公之所以得败者，实得罪于诸侯既败，则不能不服也，围齐之役，以十二诸侯环其郛，灵公不屈，今复伐之，盖灵公之所以雠鲁者，实有其故，故虽围而辞，有所不服也，动而不义，虽以天下之力而扼孺子，孺子有所不屈，而况齐大国乎？彼晋为霸主，亦不知自反矣，今卫之伐齐，晋命也，晋之疾，齐鲁意也，前日合诸侯为鲁伐齐，其亦恝矣，而鲁不释，季孙宿如晋，而卫孙林父复伐齐，晋必受馈于鲁，而命卫也馈则晋受之兵，则卫饷之，晋侯用卫兵以偿鲁馈，何卫之弱？而晋之彊，鲁之逞，而齐之屈也，吾于此，窃见齐卫有所不平也。
秋七月辛夘齐侯环卒，晋士匄帅师侵齐，至谷，闻齐侯卒，乃还。
圣人乐与人为善，所以进小人于君子之涂，故于春秋？寸善必张之，非茍诛恶以絶人为善也，晋士匄侵齐，闻齐侯卒，乃还，非徒为善于身，其所以成君，身之善大矣，且晋平以鲁之故，再扼于齐，固己不义矣，今又命士匄侵之，士匄至谷，而齐侯环卒，傥匄以奉命为固，而伐齐丧，彼其反，晋复何以示诸侯而霸中国乎？故闻丧而还，则使人知晋平为义，不伐丧也，其悯齐之心在所后，而爱君之义，为何如哉？此圣人不书，复而书还，予之也，谷梁不乐成人之善，乃责其专大名，且匄闻丧不伐，以为专名，使冐丧必伐，反为爱君乎？借匄之未出兵已闻，齐侯卒不辞，君命而行，至谷而反，则可谓以恶遗君而自取善也，今至谷而后闻丧，遂反而不伐，以置君于善，彼其为心，宜非春秋之人也，其可无襃乎？小人穿凿，以挤人于恶，是非圣人之心，君子不取也。
八月丙辰仲孙蔑卒齐杀其大夫髙厚
齐之权臣，曰崔髙二彊相扼，崔弱则髙抗髙懦则崔专各相持，以角胜负，今髙既以罪诛，则齐之权在崔而已，故不旋踵而有崔杼之逆也，然则髙之杀何罪哉！传以齐灵，废世子光而立少子牙髙厚传之崔杼，立光杀牙以及厚则厚之，杀灵公为之也，故以累上之辞书之，然崔之谋髙久矣，逄其间而得厚之死，盖崔之幸而齐之祸也。
郑杀其大夫公子嘉
宣成以来，诸侯之杀大夫者，例多以国杀为文，而大夫见杀者亦鲜，去族，盖自宣以降，大夫日张盟会征伐，往往专之，诸侯视以为常，置不问也，故横逆以生，或卖友以自售，或争权以相攻，或防人以利己，其见杀，虽出于自取，而探其原，实君有以致之，故多以累上之辞，书之而不去，族盖以不诛诛之也，公子嘉，郑之柄政者，彼其见杀，必有以偪，而攘其位者矣，其善恶在所不必考，观圣人以累上之辞书，襃贬自见矣。
冬齐灵公
城西郛
备齐也
叔孙豹会晋士匄于柯
城武城
士匄不伐，齐丧而还，齐人德之，因与晋平，故春为澶渊之防，鲁惧齐，晋合，则有事于疆，故会士匄于柯，以卜齐，晋之成，齐；晋，果平归而城，武城备齐也，古之为国，惟以德和邻则内外无患，以势怒邻者，势去而孤立，则儳然如不终日，鲁初倚晋以抗齐，势固张也，一日，晋与齐平，则何以倚重哉？故今日会晋明日城，武城不胜其劳，且拙也，为国而若此，庸为国有人乎？
二十年春王正月辛亥仲孙速会莒人盟于向
莒数侵我南鄙，鲁诉于晋，故湨梁之会晋执，莒子鲁故也。今齐，晋既成，鲁势孤立，宜有求于莒，莒人亦欲平焉，故会盟于向莒，鲁以平。
夏六月庚申，公防晋侯，齐侯，宋公，卫侯、郑伯、曹伯，莒子，邾子，滕子，薛伯、伯，小邾子，盟于澶渊。
君子不责，至和于乖争之时，不责，至治于伤残之世，乖争之时，而少和伤残之世，而粗治，则亦春秋之齐韶也，齐鲁自围成之役，五年之间，干戈不息，齐之伐鲁者五，晋卫之伐齐者三，争锥刀之隙者，齐鲁而已，而小大诸侯，怙党反攻，生民为之不安，齐灵公卒，晋士匄，闻丧不伐，振旅而还，齐人德之，求成于晋，晋为合，十三国之君，歃血于澶渊，小大协和，彊弱相比，天下之民，頼以少安，虽不足以语至和谈，至治而寝兵息民，圣人实喜之，故爵列以序，无贬辞焉，圣人岂茍予齐？晋哉？幸天下之民，得小康也。
秋公至自防仲孙速帅师伐邾
襄公不纲，诸大夫暴横，不顾一毫之义，肆其无厌之逆，有王者作，必将噍其类，而廓清之，然后鲁得以宁，天下从而治矣，五年之闲纷扰，天下鬭乱，诸侯者皆鲁大夫为之佞，晋以卖齐，俾天子逆后，不能备礼者，鲁也，齐用是疾于鲁，伐鲁者五，叔孙豹如晋乞师，晋为之动，天下之兵，以报齐执，莒子执邾子，侵伐齐，鲁大夫媒之也，今幸齐灵即世，庄公不念旧恶，屈己以与澶渊之盟，天下诸侯方有安靖之渐，而口血未干，仲孙速浅浅，小人首叛盟，以伐邾，复兆兵于天下，可胜诛乎？且邾再伐鲁，而再受执，亟割地以塞虎兕之口，盖亦弱矣，今又伐之，何名乎？襄公庸弱，在所不责，而可重戮者速也，春秋书伐邾之事，岂特为鲁诛速哉！为天下诛兵，衅也速蔑之子。
蔡杀其大夫公子燮蔡公子履出奔楚
八年，郑人侵蔡，获蔡公子燮，及是见释而归，蔡侯杀之欤？左氏载文侯欲事晋，燮不欲故杀之，其事于经文不顺，吾不欲信之，若如左氏所言，则经文当书，蔡人杀其大夫公子燮以杀有罪，书之不应以国杀为文也，以国杀为文，罪累上也，燮之败而见获，非不用命郑，出其不意，而偶获为燮者，特欠蔡侯，一死尔，今见释而归，卒于见杀，则燮为无罪，而蔡侯实失政刑，故以累上之辞，书之燮杀而履，奔则履者，盖燮之党也，然不奔中国而奔楚，从楚之久，恬不为怪，若从左氏之说，则于经无所考，故吾以经文为正。
陈侯之弟黄出奔楚
庆氏专陈，执其国命，陈侯手足之亲，不能自庇，其横可知矣。黄之出奔，二庆逼之也，二十三年，陈杀二庆，黄复归陈则，今之奔也，二庆逐之审矣，陈哀暗弱，权移庆氏，黄其弟也，不能保其安危，则国可知矣。书曰：陈侯之弟罪陈侯也，说者见其奔楚，乃曰：陈有二党，庆氏谋归晋，黄欲为楚，黄不胜，故复奔楚，且陈自于鄬之会逃归，死附于楚，安有与晋之谋，徒见黄出奔楚，意之耳。
叔老如齐
齐鲁既同澶渊之盟故使叔老如齐聘
冬十月丙辰朔日有食之
季孙宿如宋
宋向戍来聘，于今五年，而鲁始报之，文襄之霸，使诸侯三嵗一聘五嵗一朝今是法隳矣，诸侯交邻之礼，益踈非有朝夕之急，不朝不聘也。
二十有一年春王正月公如晋
晋悼公之霸公，凡四如晋，皆三年一朝之礼也，平公立，于是六年，公始一朝之然，悼公之世，鲁无求于晋，而公屡朝之，平公之世，求于晋实多，而一朝之何哉？盖悼公之霸，仁而有礼，鲁大夫未敢横故事，晋之礼，必公亲之，平公暴而无法，即位之初，湨梁之会，首以大夫盟，故鲁大夫亦从而炽，事晋之礼，出于大夫，不以公为重也，故言齐之见伐，则叔孙豹如晋，拜围齐之师，及邾田之赐，则季孙宿如晋公，在所不得与也，而晋亦听于大夫而不听于公，公之朝，不若大夫之聘也，故公之如晋者一而已，用是亦足以见大夫日彊，鲁君尸位耳，然晋不重其君之朝，而重大夫之聘，其霸权盖可知矣。
邾庶其以漆闾丘来奔
庶其邾之叛臣，盗漆闾丘以来奔，庶其在所不治，而鲁之诛则重也，鲁以周公之后，周礼在焉，乃为逋逃主，以招聚叛亡，周公之辱大矣，人之为盗，君子有所不责，而藏亡匿，死为盗之庇者，世共疾之，何则？盗无以匿，则亦不敢为盗尔，邾盖鲁之附庸，鲁不能抚叛而附齐，鲁常伐之而不反，盖以鲁为不足事也，今鲁诱其叛人窃其封邑，是教人为盗，尔鲁方以得邑为利，而吾窃为鲁羞，今有千金之璧而得于盗，君子斥之，盖用是以汚己，则己无以为人，于漆闾丘何有哉？今一受，庶其之叛，其后，莒牟夷邾黒肱接踵而至曲阜之地，汇为贼渊，吁，可叹哉！周公有灵，盖愤惋于九泉，圣人忍不为周公诛之以快其在泉之灵乎？故凡书庶其牟夷黒肱之事盖为周公诛不令子孙也，若庶其者，是乃无足诛者耳。
夏公至自晋
秋晋栾盈出奔楚
晋自是六卿日张交忌相并，栾盈逼于范氏，愤而出奔，盖将倚楚以入叛也，晋之所忌者，惟楚而盈奔于楚，为谋盖毒矣，卒之入于曲沃，据邑以叛，其亦有所恃哉。
九月庚戍朔，日有食之，冬十月庚辰朔，日有食之，曹伯来朝。
公防晋侯，齐侯，宋公，卫侯、郑伯、曹伯，莒子，邾子于商任，左氏以为锢栾氏，且一大夫出奔，动天下诸侯以锢之，则栾盈，盖大憝也，盈亦何能为哉？盖惧其脇楚以入尔，彼其合诸侯张中国之势，以摄楚而已，杜以为禁，诸侯使不得受盈盈，知诸侯皆晋之与不足恃也。故奔楚，岂复自楚而反求诸侯乎？诸侯惟齐为不足畏，晋；鲁，宋以下皆受晋役，安敢抗晋以纳其叛哉！则合诸侯，不为其纳盈也，大中国之势以怖楚也。
二十有二年春王正月，公至自会，夏四月，秋七月辛酉，叔老卒。
冬，公防晋侯，齐侯，宋公，卫侯、郑伯、曹伯，莒子，邾子，薛伯、杞伯，小邾子于沙随，公至自会。
晋以一大夫奔皇皇，然求于诸侯，惟惧其或容之，以为晋患，其为谋亦踈矣，使盈而贤也，必不雠君以谋叛，使其愚也，虽得所托，亦何能为！内有以备之，俟其至，而徐制之，盖亦未晚。何至閧然动天下，诸侯以锢一匹夫哉？此适所以张其势而益其叛心，自示弱而已，吾用是知晋之无谋也，卒之盈之复入，楚亦不佑，诸侯不与，以匹夫之愚，直投防穽，不崇朝而死，使晋初不为商，任沙随之，会以坐观其变，彼将曲沃，亦不敢入矣，胡能叛哉？故入于曲沃，圣人不书叛，以其无能为也。则夫今日之会，徒劳诸侯，无益矣。
楚杀其大夫公子追舒
称国以杀罪累上也
二十有三年春王二月癸酉朔，日有食之，三月己巳，杞伯匄卒。
夏邾畀我来奔
畀我庶其之党也，庶其之来，鲁宠安之冝畀我之继至也，招叛人以容匿之，何以诏百官，抑亦三家方张，封植其类欤？襄公庸暗，固所不察也。
葬杞孝公
陈杀其大夫庆虎及庆寅
陈哀庸暗不君，权归庆氏，前年逐其弟黄，黄诉于楚，以楚之力乃能杀二庆以归，其为国盖亦危矣。以君之弟而逐出则陈哀，仅免为卫，衎鲁昭盖亦幸矣，今能杀二，庆则黄之谋，而楚之力也，不然，二庆，夫岂遂延颈受戮哉！以累上之辞，书陈侯有以致之也，书及者，职有尊卑，罪有大小，以大及小以尊及卑尔，二赵三郤，不书及敌也。
陈侯之弟黄自楚归于陈
书自楚，楚有力焉，既因楚之力以杀二庆，则其反也，可以优游无患，故书归，出称弟入称弟，不失弟之道，黄不失弟之道，则陈侯为病矣。
晋栾盈复入于晋入于曲沃
曲沃栾氏之邑盈复入，晋不能入，乃入于曲沃以叛，不书叛，不足以叛也，是乃愚而已，负逆君之罪，身行半天下，诸侯不纳，楚人不佑，尚入于曲沃，恃区区小邑以抗晋，其愚不可及也，卒之晋人攻之，束手受诛，曰：晋人杀栾盈，不曰于曲沃盈，不能有曲沃也。
秋齐侯伐卫遂伐晋
伐卫谖也，伐晋正也，以灵公之世，卫孙林父尝为晋伐齐，故伐卫，以报林父之役，特以士匄不伐齐丧，实有德焉。故庄公即位，姑与晋平，及是幸晋有栾氏之乱，复伐晋，以报平隂之役不修澶渊之好，而修平隂之怨庄公之为人，是亦好乱，乐祸者哉？冝其不善终也。
八月叔孙豹帅师救晋次于雍榆
晋所以贾怨于齐者，鲁也，晋为鲁合，诸侯以报怨，实于晋，无益也，今齐因晋乱以报，围齐之役，鲁可无救乎？则鲁之救晋势也，非赐也，然齐彊而鲁实，弱畏齐而不救，则负晋冐败，而直救则伤鲁，故出师而以救为名，实不敢救也。次于雍榆，观胜负，尔僖元年，齐师，宋师，曹师次于聂北，救邢先次后救于时，盖狄未伐邢也，齐桓出师以备之而已，故先言次而后言救？非怯也；狄未至也，今叔孙豹救晋，次于雍榆，先言救而后言次，晋已受兵，徒示救之之形，实不敢进也，其事既殊，故书法亦异，盖亦书其实而已，然鲁既不敢加齐，亦不敢负，晋为鲁计者乗齐侯之出，齐国内空，而鲁于齐为切，隣鲁潜师伐其东鄙，则晋不劳而解；且有伐齐之实，晋实德之足以报围齐之赐矣，况齐实内虚，未必有以败鲁也，今为雍榆之次，内不能撼齐，外不能救晋，徒劳师以逺饷于外在鲁，不能无损，而于晋无一毫之助也，若叔孙豹者使之谋，弱公室，则能尔其舍己以谋人，不其踈哉！用是知三家无足畏者，特襄公昏庸，有以益其愚矣。
己卯仲孙速卒冬十月乙亥臧孙纥出奔邾
邾庶其及畀我来奔，鲁皆纳之，则无怪乎？臧孙纥之奔邾也，得二盗而失一大夫，得失累相当，然吾惧贤者视之而奔，则鲁危矣。则夫二盗之在鲁，庸为鲁之利乎？
晋人杀栾盈
栾盈据曲沃以叛，而圣人不书叛，以盈之不足以叛也，晋人杀盈实，杀于曲沃，而圣人不书于曲沃，以栾盈实，不能有曲沃也，盈之乱，则足以杀其身而已，此可为愚而好乱者之戒，书曰：晋人杀栾盈，杀有罪也，不书，大夫既絶于晋也。
齐侯袭莒
袭者盗贼之计，非用师之道也，莒于齐，未尝有怨，庄公掩其不虞而袭之，以掩袭而得天下，仁者不为也。而况蕞尔之莒乎？使齐侯一袭而得莒，是诚善盗者也，得莒，适为齐之羞，而况无得而冒盗贼之名哉！吾于此见齐侯之不足为齐侯，尔圣人书，侯愧之也。
二十有四年春叔孙豹如晋仲孙羯帅师侵齐
豹之如晋，以雍榆之次，要功于晋也，晋照其伪，而有言焉，故仲孙羯侵齐以恱之为鲁计者，曷移其侵齐之役于雍，榆之次哉？不次雍榆，而遂伐齐，则晋兵自解，晋且德鲁，晋使当首聘鲁，以拜伐齐之师，尔豹不必往，而羯不必侵也，鲁之失谋，盖失于初，非失于今，今之举救，其失而已，非防也。
夏楚子伐吴
楚至是伐吴者凡三襄，三年，公子婴齐之役，十四年，公子贞之师，皆命将而已，今之役，楚子亲之，此足以见楚之雠，吴日深矣，前乎此吴，再被楚师，吴未尝报，非畏楚也，楚何雠于吴？特以吴有钟离，及向之防附中国以抗楚也，今吴与晋不交者，十年，楚子无衅而伐吴，吴有憾焉，故明年，吴子伐楚报，是役也。
秋七月甲子朔日有食之既
齐崔杼帅师伐莒
齐侯以盗窃之计，袭莒，莒人觉之，实无得焉，故崔杼帅师伐莒，用是知崔杼诚天下之大奸也，所贵于贤者，以其能弭君之恶而致之于善，君着显名臣收美，勣君臣相成，以厎于治，今崔杼，成其君之恶，知君为袭莒之计，诸侯耻之，因复伐莒，以重其谤于天下而已，得以行其不顺之谋焉，吾于伐莒之事，窃为齐侯惧，而齐君且以为功，其及于祸，决有渐矣，此所谓非一朝一夕之故也。
大水八月癸巳朔日有食之
公防晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪。
防诸侯于夷仪，谋伐齐，以报伐晋之役也，楚人乗虚以伐郑，故不克而还，书防而不书伐，不能伐也，郑自萧鱼之会归中国，楚不敢争者，至是十有五年矣，然晋平嗣悼公之业，不能治内，以杜楚人窥伺之机，楚，盖乘衅而时，撼郑矣，前日诸侯同围齐，楚公子午伐郑，今日诸侯为夷仪之会，楚率蔡陈许伐郑，楚盖未尝一日忘郑，特观中国之衅而已，而晋不能和，诸侯以制楚，乃搂诸侯以报怨，且胜齐，孰愈于制，楚哉？夷仪之会，吾见其无损于齐，而实为郑招寇也。
冬楚子蔡侯陈侯许男伐郑
蔡陈许久比于楚，中国不讨幸也，今反从楚而戕中国，可胜贬乎？而圣人皆书爵，而以楚子冠之非襃也，愧之也。以中国诸侯而甘役于荆蛮也。
公至自会
陈鍼宜咎出奔楚
成襄以还晋，楚两立，诸侯主于晋者，不特其君听之，其臣亦倚之为重，主于楚者，不惟其君恃之，其臣亦借之为奸，故宋卫事晋，则大夫之出，亦奔晋陈。蔡，从楚则大夫之出亦奔楚，各倚其国之所畏，以胁其内也，圣人因其志而书之，善恶自判焉，盖不待钩其事实，而后察其情也，宜咎之奔，左氏以为庆氏之党，亦逆知其非贤者矣。
叔孙豹如京师
鲁大夫未有无故如京师者，惟宣九年，仲孙蔑如京师，与此叔孙豹如京师，不见其故，吾于宣九年，既言仲蔑之故矣，今豹之行，其故犹有言也，鲁恃晋而外齐，齐屡雠于鲁，鲁故告晋以报，齐怨围齐之役是也，而仲孙羯又尝侵齐，齐憾鲁益深，兵将复疾于鲁，鲁以天王娶于齐，我实主之，虽以刘夏逆后，不能备礼，以逆王之欢心，然王之所以得婚于齐者，实鲁故也。今齐以后礼不备，而责鲁不已，兵又将及郛焉，故叔孙豹如京师，言齐之故，且请薄后礼之罪，欲要王命以解齐之兵也，然齐既女于王，王实赖之，齐岂畏王，而王亦安能逆齐意，以顺鲁哉？故今如京师，而春有崔杼之伐；则如京师，固不足以解齐之忿也，然无事则视周为无足亲，有事则倚王以纾难，彼其如京师，岂情也哉？无齐之兵，则亦不聘矣，余义见宣，九年。
大饥
宣十年秋，大水而冬饥，十五年秋，螽，蝝而冬饥，夫为国无一年之积，一经灾沴，则饥馑继之，何以为国？今秋大水，而冬大饥，其无先具，尤可知矣。
二十有五年春齐崔杼帅师伐我北鄙
鲁前脇晋以围齐，继有仲孙羯之师，今复如京师，倚王以脇齐能无忿乎？故叔孙豹如京师，而齐有北鄙之，伐忿兵也，然崔杼方懐逆谋，姑伐我以顺国人之欲，志不在鲁尔。
夏五月乙亥，齐崔杼弑其君光，公会晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪，齐有弑逆之罪，诸侯会于夷仪，谋讨齐也，谋讨齐而不加兵，继为重丘之盟，重丘，齐地兵不加齐，而盟于齐地，成齐乱也，然诸侯不能讨逆而反盟之宜，有贬而不贬，何也？春秋之世，簒逆者多矣，非诸侯有以比之，则盗将有所忌而不为，今晋徒合诸侯，以谋齐其实，非志于治齐也，要赂而已，无赂则讨之，得赂则释之，故防于夷仪以待赂夫冕弁，端委以乞赂于盗，其为辱大矣，不书爵，无以见其辱，故以小大爵列焉，则夫不贬，乃所以深诛之也，故爵而防防而不伐，继之以盟，其义亦显矣，故不待不书爵，而后知其为贬也。
六月壬子郑公孙舍之帅师入陈
陈自鄬之防逃中国以附南蛮，一叛不反，固中国诸侯所宜问也，前日复随，楚伐郑，故今日郑师伐陈，报怨也，郑固有辞矣，然于时郑简在会而公孙舍之伐陈，则命不出于君，虽曰有功，君子不贵也。
秋八月己巳诸侯同盟于重丘公至自防
卫侯入于夷仪
郑突之入栎，内外有二君也，卫侯入夷仪，内外亦二君也。然郑突之入，圣人名之，而卫侯之入，春秋不名，此则逆顺之辩尔。初，突簒而得，不义而奔，及忽之归，郑故忽之有也，而突复入于栎以逼之，是复簒也，故不名，无以见其逆，孙不臣，逐卫侯而立剽，剽之立国，岂其国哉？卫侯既奔而入于夷仪，期复其位而已，非簒也，故不名，以见其顺，顺逆分而名分，定名分定，而天下安，是春秋之防也。
楚屈建帅师灭舒鸠
羣舒近楚，为楚蚕食，至是尽矣，成十七年，灭舒庸宣，八年，灭舒蓼，及是灭舒鸠，羣舒无噍类，稽其先盖与楚俱张，荆、舒，是惩是也。而今皆倂于楚，则楚之彊，较诸古万万尔，中国不竞，无以惩之，奈何？
冬郑公孙夏帅师伐陈
陈再被兵，卒坚附楚而不反，盖以郑特倚晋而雠之实，非霸讨也，中国必将得陈，晋宜合诸侯，以义征之，陈或归焉，彼郑固陈之，敌且尝从事楚，安能责陈之，即楚也，前日入其郛，固己甚矣，今日复伐之，徒劳兵尔，非义也。
十有二月吴子遏伐楚门于巢卒
吴子遏以卒名非为伐而名也与郑伯髠顽同
二十有六年春王二月辛卯卫喜弑其君剽
喜父立剽而喜，躬弑剽何，父子之谋，异哉！殖逐君以自利，喜弑君以自安，其实均罪也，故书曰：卫喜弑其君剽，若曰喜自弑其君云耳，剽之立簒，卫而有之，国人有所不顺焉，则其弑也，宜其以无道书之，而独斥喜者，盖以父子反覆，二君之间自立，自弑以乱卫国者，喜也，故诛喜为重，则不得不名之，以着其罪，非为剽无罪，而名喜也，此春秋酌轻重之间，而两诛之者也。
卫孙林父入于戚以叛
孙甯同逆，逐献公而立剽，今喜复弑剽，以纳献公，林父惧诛，故据戚以叛君在，则逼而逐之，君复则逆而叛之，小国之臣，叛逆自恣，王不诛而霸，不问，观诸此眞，乱世也，春秋可不作乎！
甲午卫侯衎复归于卫
献公出入皆不名，而于此复归卫，乃名之，何哉？圣人不诬人以恶亦不茍，与人以正也，前日衎出奔齐，以孙逐之入于夷仪，以喜挽之，然国实衎之，国不幸而出，得间而入，圣人不责也，及居于夷仪，不能以义入卫，遣喜行弑逆之谋，既弑而后入，则国虽衎之国，得之不正也，圣人恶其仗，不义而求反国，乃谋弑以规，复位，故斥而名之，剽弑才，三日而衎，归则弑之谋，衎实与之审矣，以弑而得国，位虽其位，君子不赦也，此所以衎之归而复名之。
夏晋侯使荀吴来聘
公防晋人郑良霄宋人曹人于澶渊
澶渊卫地，会于澶渊，谋卫也，孙逐君而立剽，卫献奔出，糊口于外，晋为盟主，不能正之，今喜弑剽而纳，献公林父入于戚以叛，则献公虽入，实未安于卫，为霸主者，宜合诸侯，诛林父以定献公则于义为大，今乃为澶渊之会，反党逆丑正，以登叛人，彼林父何足与哉！徒以林父虽逆而尝与戚之会，剽虽簒，而尝同湨梁之盟，围齐伐齐，卫尝用命，澶渊商任，沙随之会，剽无不从，则剽固久役于晋，而衎无一毫之益于平公也，今林父立剽而喜，弑之，林父逐衎而喜，纳之则喜，固剽与林父之雠，晋既党剽而佑林父，则亦以衎喜为雠焉，故今澶渊之防，盖将逐衎治喜，以予林父也，呜呼！霸主而如是，何以正诸侯，此天下之大不义者，平公，盖亦知之矣，故不躬防，而以微者主之，然诸侯皆大夫，而鲁亲之，此则平公不义而移恶于鲁也，晋盖以有恩于鲁，为多执莒，执邾围齐伐齐，取邾田，自漷水皆鲁故也。今为此防己亲主之，则得谤于诸侯，不为防则内愧林父，故遣荀吴聘鲁，命鲁主之，则恩归于己，谤归于人，此所以有荀吴之聘而为澶，渊之会也。晋，宋皆微者，而郑独以卿行畏晋也，郑虽畏晋而无干于晋，故不若鲁侯之亲防焉。噫！善则称人，过则称己，则民作让，今平公取恩于己，而推恶于人，其何以主诸侯，吾于此见平公之非，君子也，眞奸雄耳。
秋宋公杀其世子痤
义见僖五年晋杀申生
晋人执卫喜
喜弑君，而晋人执之，宜得霸讨矣，而不以霸，讨书，何哉？盖喜弑剽而纳衎，其迹固逆，而义则顺，何则？剽逐衎而簒卫，卫非剽所宜有也，国固衎之国矣，今去剽而立衎，其义实正，则喜之罪犹在，轻重之间，晋佑剽之党，而执喜，庸得为霸讨，故虽执弑贼而书人焉，然则为霸主者，宜奈何必合诸侯，以诛林父治，其逐衎之罪，以定衎位，然后执喜归京师，以正其杀剽之愆，则大义立于天下，喜固无辞以逃罪也，今佑林父而执喜，是助逆以攻顺，宜喜之不服，而法不可得而行也。此所以书人以执欤。
八月壬午许男甯卒于楚
朝于楚而卒于楚
冬楚子蔡侯陈侯伐郑葬许灵公
郑两加兵于陈，故楚以蔡陈伐郑陈故也。说者徒见许，男卒于楚，而楚伐郑，归而葬许灵公，遂以为为许伐郑，此意其文之适相，先后而为是说其实诬也，十六年，郑以晋、卫、鲁，宋伐许，二十四年，许以楚蔡陈伐郑，其怨既偿矣，其后惟郑两伐陈，陈未有一报也，故陈脇楚以伐郑，其理甚白，求春秋当以理求之，徒以文之相属，而定襃贬，且凿生异说，以文之非，春秋也，然许男卒于楚，而赴于鲁，鲁方事晋，不宜会，而会葬之则鲁，岂贰于楚也，其后为宋之盟晋，楚以平，于时华夷盖有志于平耳。
二十有七年春齐侯使庆封来聘
齐自围成之役，雠于鲁久矣，其间鲁脇晋以报之，同围齐是也。二十四年，仲孙羯复侵齐，而崔杼有北鄙之伐怨己偿矣，今庄公见弑，景公即位，而修好于四邻，故洗前日之慊而成今日之好，首命庆封以来聘焉，齐鲁复通，自庆封之聘始，故圣人书之，喜其不念旧怨，而修新好也。
夏，叔孙豹防晋赵武，楚屈建，蔡公孙归生，卫石恶，陈孔奂，郑良霄，许人，曹人于宋。
晋，楚自萧鱼之防，晋不战而得郑，楚不敢争，晋，楚两宁者，垂十五年，其间郑脇晋卫伐许，许以楚蔡伐郑，郑以公孙舍之，公孙夏伐陈，陈亦以楚子，蔡侯伐郑，虽所以交恶者，陈，郑、许，三国之君，若非晋楚之志，然兵端实未尝息也，今晋之武，楚之建以兵端未絶寖不已必至大战，于是合晋，楚而会之，使中外交欢，诸侯用宁，其为功大矣，君子盖不可谓权出于大夫，而卑之也，夫权正不并用，仁义不两立，权足以济时，君子舍其正，仁足以安天下，君子不责其义，以大夫而尸大功，固非所谓正以大夫而专盟会固，非所谓义然外抚，内宁其权，实有以利其国，寝兵息民，其仁实有以靖天下，虽舍其正而不责其义，非过也，用是知宋之会，宋之盟，春秋实予，盖不可以专而废其功也。
卫杀其大夫喜
喜弑君而见杀，其不以讨贼之词，书何哉？喜之所以弑剽者为衎也，则衎之复国，实受于喜，然剽之簒，晋实佑之，故前日执喜，责其杀剽之罪也，今衎既入，外则不免于晋，内则见谤于国人，故杀喜以弭内外之责也，衎以为庇，喜则上抗盟主，下违国人，内外两攻，吾其能久安乎？故宁负喜之恩而不敢拂，内外之欲也，则喜之杀岂以其罪哉？不以讨贼之词，书其情亦见矣。
卫侯之弟鱄出奔晋
鱄与喜同谋，纳公者也，公入而背恩诛喜，鱄惧，出奔晋，逃死也，鱄不曰公子，而书卫侯之弟，非鱄不弟，卫侯不能弟也。
秋七月辛巳豹及诸侯之大夫盟于宋
防盟一事而再举地，词繁不杀，圣人予之也，葵丘首止，与此宋之盟皆然，用是知宋之盟，春秋实，予无贬辞也，葵丘首，止以宰周公，王世子不与，故书诸侯盟以别之，宋之盟，以诸侯不在而大夫不敢擅盟，故书诸侯之大夫以旌之，故夫再举，葵丘首止者，以周公世子不与盟，再举宋者，以大夫禀诸侯之命而不敢擅盟，非茍再举地，期实异之也，谷梁曰：湨梁之盟，诸侯在而不曰诸侯之大夫，大夫不臣也，今诸侯不在而曰诸侯之大夫，大夫臣也，其臣恭也，皆为得防。
冬十有二月乙亥朔日有食之
二十有八年春无冰
义见桓十六年
夏卫石恶出奔晋
卫大夫之奔者，皆之与也，喜之，杀献公实忘恩背党，宜弟鱄之出，而继有石恶之奔也，然晋初执喜以责其弑剽，今弑剽之党，皆奔晋，而晋匿之，乌在其为执喜也，用是知晋之执喜，盖要赂于衎耳。
邾子来朝
邾悼公之立，尝修先君之怨以伐我，我诉之晋，晋执邾子夺，邾田以与鲁，既而仲孙速复伐邾，诱邾庶其，以漆闾丘来奔，鲁之虐邾，亦既甚矣，邾失田失邑，失臣失民，其弱可知，今悼公匿怨而来朝，非得已也，社稷之危，姑忍而存祀耳，非时朝之礼也，左氏以为时事误耳。
秋八月大雩仲孙羯如晋
晋，楚不和，诸侯所事者一晋，楚既合，诸侯所事者二，不和则有兵戈之役，既合，则争玉帛之奉，呜呼！春秋之末，小国难乎为国矣，然鬭干戈以驱民于死，与多玉帛以纳民于无事，犹有间也，今公将朝楚则不得不先聘晋，盖事晋为久而事楚，为初也；故言于晋以听，晋命晋命诺，故十一月，公如楚，此非特鲁为然举，鲁以问他邦皆然，尔虽无征伐之怨而有朝聘之劳也。噫！安得有贤者作而大，一统乎？圣人于此，盖有叹也。
冬齐庆封来奔
鲁方复通于齐，前年庆封之聘是也。今庆封之出，必有所不容于其国，以尝聘我而来奔焉，鲁既和于其君，则不当受其叛臣，匿其叛臣，非所以为好也，齐不以是责鲁，鲁之幸尔，不然北鄙之伐，复见于今日矣！其后自鲁奔吴抑，鲁人畏齐而遣之欤？
十有一月，公如楚，十有二月甲寅，天王崩，乙未，楚子昭卒。
二十有九年春王正月，公在楚，夏，五月，公至自楚，成十年，襄四年，昭十五年，公皆如晋，皆逾年而反，而正月无书，公之所在者，惟昭公见逐于季氏，而居干侯，则三年之间，皆书正月，公在干侯，今襄公非见逐而出，实自朝于楚，何以书？公在楚，盖书公之所在，失国之辞也，以干侯之事，观之例可知矣。公如楚，权在季孙，宿左氏载取卞之事，其亦危矣！公外投虎狼之口，内有萧墙之忧，则社稷庸可保其无虞哉？此所以书公之所在以志，国非其国也，存公所以诛季氏，在楚所以虞，楚人一言之间，寓防逺矣此岂旧史之文哉？圣人新意也。
庚午卫侯衎卒
阍弑吴子余祭
阍刑人也，刑人则无亲，何有于君？故吴子之弑，不书君阍，天下之至贱者，贱者不登于防，故阍不书名，迩至贱而无君之人，宜其得祸也，此书之以为后世任宦官者之戒。
仲孙羯会晋荀盈齐髙止宋华定，卫世叔仪，郑公孙段，曹人、莒人，滕人，薛人，小邾人城杞，晋侯使士鞅来聘，子来盟。
以公使人者无私感之情，以公爱人者无私报之礼，晋主夏盟，诸侯所当听役也，然用诸侯之力，以兴天下之利，则诸侯不以为惠，而晋亦不以为赐，今率诸侯之大夫以城，其母党之国，则使人实私，惟私于使人，而中有所不安，既用其力，则不能无感于心，故以士鞅来聘焉，杞以先代之后，诸侯所当恤也，然使其诚逄患难而急在朝夕，则诸侯恤之所宜先，而侯亦有所不必报，今实无患，晋侯以己之戚率诸大夫而城之，则爱人为私，惟以私爱之则，不得无报于人，故子来盟焉，晋以私用诸侯之大夫，故必私聘之，以私得诸大夫之戚，故亦私盟之聘，所以拜工役之惠，盟所以结事大之诚，其迹若羙，而其举实无谓而然也。圣人书城，书聘书盟，而公私之情见矣，昧者徒责大夫之专，且自成襄以还，大夫之专盟，专会专兵，专伐多矣，何至是！始以为专，即就其专之，中有善恶存焉，君子观其善恶以定，襃贬可也。
吴子使札来聘
楚子使椒吴子使札来聘，本无异义，而说者以季札为贤曲于吴，致其襃，吾所不晓，且札之贤，何以通于春秋，吴诸樊，余祭夷末，以其弟札之贤，欲兄弟授受，以及于札，至札卒逃而不受，逃而不受，此非得已也，借以为贤，则于鲁史，何以见之于鲁史，无以见圣人，何谓以通于春秋，此天下之曲说，妄钩经外事，以乱春秋，君子不可不辩，且春秋之法，尊中国而外吴与楚文王称荆，成王称楚，既而称人，称子浸以彊，盛于吴亦然，其初称国，继称子而大夫称名，圣人各志其渐，以其彊暴，与中国五等为列，初无笔削于其间，各因其实而彊弱，自见也，今之来聘，说者皆以为襃其来聘，岂情也哉？窥中国而已，吾于荆人来聘，既言之。
秋七月葬卫献公
齐髙止出奔北燕
北燕虽周之同姓逺于中国然自守，其先世之封，固无患也，自髙止奔之而燕以乱，既而燕伯奔齐，齐侯伐燕，其乱皆基于髙止中外者，天地之限，此疆尔界，各安攸居，则天地以寜，吴通中国而乱，则夫通防沟习车战，固非其利也，何也？以其越天地之限，忘祖宗之旧矣，燕得髙止以为利，吴得巫臣以为利而不知害，从而生也，此可以为中外限絶之戒，吾故论之若髙止之，出则在所不必考也。
冬仲孙羯如晋
三十年春王正月楚子使防罢来聘
公一如楚，在楚凡七月，楚止之也。鲁公未尝朝楚，今一朝之楚，盖骤得鲁有侈心焉，故久止公于楚，以图望外之利也，既而知，虽杀公无以得鲁，故复反之，公至自楚，而吴子使札来聘，楚疑鲁比吴，以议楚之东鄙，故以防罢来聘焉，则罢之，聘非情也。谖也，昧者以为志，其臣之姓氏为进之，前日公子午，公子贞伐郑，杀公子侧，杀公子追舒，亦书氏族，无乃亦进之乎？吾欲闻其说。
夏四月蔡世子般弑其君固
子而弑父，天下之大逆，般之不子，不诛而显，若固之不父，世无自知之，夫弑君鲜书葬，而此乃书葬，亦足以知非固之不父，般亦未忍不子也，书之左氏，其闺门甚秽，此所以得弑也。
五月甲午宋灾宋伯姬卒
春秋日月之例，吾无所取，然有非日月，无以见义者，则亦不得不取焉，五月甲午，宋灾，宋伯姬卒，则非日无以见，伯姬之死于灾也，伯姬不幸遇灾，保母不在，不下堂而死于火，呜呼难哉！君子行不贵，茍难而妇人非难，无以见其节，此伯姬之节，所以特书于春秋，而顾影无俦也，易所谓恒其德贞，妇人吉者欤？春秋之书，内女者四鄫，二姬以恶纪，宋二姬以贤，然语其难，则纪姬，未若宋姬之难也，故纪姬之葬以字，而宋姬之葬以諡，此则圣人轻重之权也。
天王杀其弟佞夫
郑伯克段于鄢，段不书，弟段不弟也，则诛段为重，而责郑伯为轻，今天王杀佞夫书，弟则非佞夫之不弟，过在兄也，景王以万乘之尊，而不能容一弟，何以示天下，宜其见侮于诸侯，不能兴周也，生杀之柄，自天王专之，故入春秋？未尝书天王杀卿大夫者，今内不能亲九族，而手足不相容，灭天伦矣！故于此一书天王杀焉，以见非所以用生杀之柄也。
王子瑕奔晋
子瑕佞夫之与也，佞夫见杀，而瑕奔晋，然不容于王，而奔诸侯，诸侯抗王而匿之，春秋之时欤？若曰：自周无出，吾于周公出奔，晋既言之。
秋七月叔弓如宋葬宋共姬
共姬之贤，节义髙于天下鲁与其荣焉，故以卿防葬，尊之也。
郑良霄出奔许自许入于郑郑人杀良霄
称人以杀而不言，大夫讨有罪之辞也，良霄何罪哉？以奔许自，许入郑也，许固，郑之世雠，良霄不安其位，内不容而奔，君之雠脇雠以入郑，将何为哉？必将不利其国矣，君讨而杀之，得其罪也，则郑之杀良霄，盖合乎春秋。
冬十月葬蔡景公
晋人，齐人，宋人，卫人，郑人，曹人，莒人，邾人，滕人，薛人，人，小邾人会于澶渊，宋灾故。
防未有言其故者，惟桓二年稷之会，书成宋乱，与澶渊之防，书宋灾故，皆讥也。且宋灾，何与于人？而诸大夫防之，诸大夫防之，盖将有以救灾恤邻也，然唁不及国吊不及尸，徒会于澶渊，何为哉？澶渊卫地，恤灾而会于卫地，其不及灾，审矣，以宋灾而会，会而不能赈之，何哉？吾知其故矣，初，伯姬之归于宋，齐；晋，不得已而媵之，固己辱矣，今宋灾共姬，独以节义显，而齐，晋之媵无闻也。晋以霸主为宋而征会，鲁独以叔弓如宋，葬宋共姬，而不从晋令，晋人盖曰：诸侯共恤宋而鲁独擅其荣，吾何为输财于己，成名于人哉？故徒会而退，卒无以赈之也，然书其防亦足以见矣。何用书其故邪？盖于时，蔡有弑君之事，天王有佞夫之事，郑有良霄之事，不书其故，则无以知其为宋灾而会也，据左氏之说，则是会皆诸侯之卿，卿而书人，其贬可知为宋防，而宋亦书人，宋召天谴，不能侧身修行，而外求于人，宜其均得贬也。
三十有一年春王正月，夏六月辛巳，公薨于楚宫，鲁大夫之横起于文而成于襄，非文之怠忽大夫，未敢肆，非襄之懦庸，公室未遽弱，虽大夫世禄，不能免于横而上之人有以制之，则亦未能专也，文公怠忽不君，诸大夫寖以秉国，幸成公继之，粗能刚果，有立大夫之权日沮，公室日张矣，不幸即世，襄公乳臭子嗣，鲁之统三家凭之防盟征伐，皆出于己，作三军，舎中军惟其所欲，以分公室及威令己去，襄公虽壮，而不能收矣。继之，昭公嗣立，年十有九，而犹有童心，噫，天无乃以是而弱鲁者乎？抑亦周公治鲁不能虑，寖微之渐也，吾于此盖有叹焉。叹周公之圣，垂世立法而不保，其子孙之微弱也，呜呼！奈何！
秋九月癸巳子野卒
子野襄公世子也，公薨而子野卒，此与庄公薨而子般卒，文公薨而子恶卒，何异均未成君均，不书地，均不书葬，而子般子恶，后世以为杀，而子野独以为毁，吾窃疑之，于时季氏之专，尤非庆父，公子遂之比，愚意子野贤季氏忌之，弑野而立昭公以毁言于朝，而世不察尔，不然不地，不葬文与般恶同，文同则其义不应异也，识者当有以辩之。
己亥仲孙羯卒冬十月滕子来会葬
诸侯之丧，大夫会之礼也。诸侯防之辱矣，于时诸侯以小大彊弱，为判亲防之，更以为礼也，羯速之子，蔑之孙。
癸酉葬我君襄公
十有一月莒人弑其君密州
书人以弑失贼之辞也，左氏以展舆弑父自立，弑父自立，天下之大逆，而圣人为之讳，则后世何所取？信乎春秋左氏采野人之语，而乱春秋者多矣，其受经于圣人，果何如乎？
右襄公尽三十有一年
春秋经筌卷十二
<经部,春秋类,春秋经筌>
钦定四库全书
春秋经筌卷十三    宋 赵鹏飞 撰
昭公
元年春王正月公即位
闵之继般，不书即位，般之弑闵不与焉，不书即位，不忍即位也，宣之继恶书，即位恶之，弑宣与闻之，书即位，如其志也，今昭之继野，若野诚毁而卒，则不可谓继，故继正而书即位，正也，若野之卒如恶之弑，则亦继故矣，继故亦书即位，与乎野之死也，吾固不忍诬人以恶，然子野之卒不地，与子般，子恶同聊，一疑之以俟，识者考焉。
叔孙豹防晋赵武，楚公子围，齐国弱，宋向戍卫齐恶，陈公子招，蔡公孙归生，郑罕虎，许人，曹人于虢。
赵文子前为宋之盟，以弭天下之兵于今六年，内外无干戈之役，诸侯安之，今盟之既乆楚鲁蔡卫，皆已易世，文子惧，继世之君，不寻前好而寒，宋之盟，于是率诸侯之大夫而为虢之防，申旧好读载书，不歃血，其信己着于宋之盟也，此虽出于大夫，而为天下之利大矣，君子不可以无襃，故小大以国，列济济有序，而不盟不誓，此诚当时之所难也，宋之盟，齐不与，而此国弱亦防之，利在天下，虽大国亦知其不得不从也，然宋之防蔡先卫而虢之，防卫先蔡，盖晋，楚虽合诸侯，各有所主，齐、宋、郑、卫，曹主于晋，陈；蔡，许主于楚，宋之役，晋，楚初好晋逊于楚，以楚之与为先，故蔡先卫，今之防晋楚乆合诸侯和，防楚逊于晋，当以爵列也，故卫先陈，蔡，此又足以见晋，楚交欢，诸侯戢逊为有礼也，若陈公子招，或书弟或书公子书，弟者家事也，志其私也，书公子者，国事也，志其公也，无用多説。
三月取郓
郓，莒之附庸也，鲁乘莒之乱而取之，其恶着矣，不书伐，与昭四年取鄫，同襄十二年春，季孙宿救台，遂入郓邑，未有书入者，入极入向入，滑皆附庸之国，书救台入郓，则为莒之附庸，审矣，然鲁有二郓，一近莒曰：东郓救台，遂入郓，与此取郓，叔弓疆郓田是也，取之莒也，一近齐城诸及郓，齐侯取郓归，郓讙隂田是也，本鲁田也，然説者疑今之取不系之莒，以为非东郓，盖不知其为附庸，而误以为莒之邑耳，取附庸，亦国矣，何必系之国乎？
夏秦伯之弟鍼出奔晋
书弟者，亲亲之义，以亲亲而奔，罪秦伯也，秦伯以千乘之君不能容一弟鍼之书弟非鍼不弟秦伯不能弟，尔与陈侯之弟黄同以此防民，后世犹有尺布斗粟之讥，况防春秋乎？
六月丁巳邾子华卒
晋荀呉帅师败狄于大卤
僖文之世，狄实横于中国，齐，宋、鲁、卫，皆罹其害，文十一年，鲁败之于咸成，十二年，晋败之于交刚，其害遂息。今诸侯未见狄患而荀呉败之于大卤，大卤即太原，太原在晋之东北，无乃为晋边鄙之患，而晋败之欤？十六年，呉又伐鲜虞，十七年，复灭陆浑之戎，则呉盖亦好，武功者也。于时六卿日张，各立功以固其宠，赵氏以盟防胜，荀氏以战伐，显则呉之，胜非晋之利，荀氏之谖也。
秋莒去疾自齐入于莒莒展舆出奔呉
密州之弑去疾，固惧祸出奔，展舆继立，以义察之，二子均恶也，父既弑，去疾不能有莒而奔齐，固不子矣，展舆继立，而不能讨贼，庸为有父乎？故去疾，虽世子而不书，世子不足以世也，展舆既立，逾年而不书，子不足为子也，故曰：二子均罪也。
叔弓帅师疆郓田
鲁既取郓，则田固鲁田矣，安用疆之，疆之则然矣，安用帅师脇之用是知取郓，非西郓也，近莒之东，郓也，鲁乘莒之乱，以取其田，郓民不顺也，于是帅师而疆之，其恶甚矣。
葬邾悼公
冬十有一月己酉楚子麇卒
经书卒而传以为弑，吾所不晓説者乃文其説比传而叛，经吾不知，使后世无传，则安知楚子为弑，不知楚子为弑，则是春秋庇天下之大逆也，未闻圣人作春秋，而庇大逆也。
楚公子比出奔晋
楚子麇卒，而公子比出奔，则比者必麇之孚，有所不容，于嗣君耳。
二年春晋侯使韩起来聘夏叔弓如晋
诸侯即位，小国朝之，大国聘焉，礼也？韩起之来聘，通嗣君也，故叔弓如晋以报之。
秋郑杀其大夫公孙黒
传谓黒将作乱而杀之，则杀之，得其罪矣，而以累上之辞，书之何耶？则黒之乱君必有以致之者，春秋不诬人以罪，不有以致之，圣人岂以国杀为文哉。
冬公如晋至河乃复季孙宿如晋
襄公八年，公如晋，公在晋也，而晋侯乃置公于国而外防，季孙宿于邢丘，以襄公之幼弱，防襄公不若防季孙也，今公即位而朝于晋，晋侯拒公，至河乃复，而季孙宿如晋，以昭有童心，得公之朝，不若得季孙之聘也，于时季氏专政，昭公特主祭而已，昭之失政，固也，而晋主诸侯，岂得轻人之君，而重人之臣哉？奬其臣以沮其君，不可以训故，至河，乃复为辱大矣，而不为之讳，责不在鲁也，晋之罪也。
三年春，王正月丁未，子原卒，夏，叔弓如，五月，滕成公。
鲁未尝防小国之襄公之，滕子来防，故鲁以叔弓报防之，然天王之，鲁有所不防，或以防者防之，今滕小国而以卿防，何厚私情而薄王，礼也厚薄之间，诸侯之情见矣。
秋小邾子来朝
八月大雩冬大雨雹
八月，今之六月，冬则今之秋也，夏旱，秋涝隂阳之沴极矣。
北燕伯欵出奔齐
北燕未尝通中国，自齐高止奔之，不数年而北燕乱，虽燕伯之罪，不可得而知，吾疑高止有以诱其为恶也舍其旧而强所不习，则其制不能不扰，扰则民患之，故燕伯内不能容，以出奔焉。然齐晋鲁皆北燕之邻，不奔晋，鲁而奔齐，此又于高止之诳，而以齐为重也。
四年春王正月大雨雹
隂阳不和蔽而为雹，冬，大雨雹，而正月复，然其隂阳之灾甚矣！噫！安得皇极之主，以叙九畴哉。
夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申。
宋之盟，虢之防，内外交好，兵戈不兴，生民实小康，然非晋之利也，晋楚未合，宋、郑、滕、邾、皆听于晋，不敢从楚也。晋，楚既合，诸侯两事于晋，楚之间，晋平怠于政，权归六卿，不复问，诸侯之北南也，故楚灵为于申之防搂，十三国之君而临之，自顿胡沈，淮夷之外，皆中国诸侯也，既而两用之，以疾于呉，小不顺则灭，陈灭蔡，以快其虎狼之暴，则何忍哉？然晋之失诸侯，萌于宋而见于申，吾重于晋平惜之，为晋计者，自宋既盟之后，内修政刑，以和诸侯，时合而盟，诸宋卫之间，以一其志，无犯楚怒，无侵楚疆，修其内以抚其外，则内不失诸侯，而外不必鬭楚矣，徒见宋之盟，兵戍偃息，民用安靖，遂以为泰和而不虑，楚人收诸侯以自封植也。噫！此则赵氏忠而无谋者欤！
楚人执徐子
楚子将以诸侯伐呉，徐既听于防矣，而楚疑徐子出于呉而执之，此岂霸讨哉！故称人以执也。
秋，七月，楚子，蔡侯，陈侯、许男、顿子，胡子，沈子，淮夷伐呉，执齐庆封，杀之。
楚之雠呉乆矣今以八国之兵伐呉，非为庆封讨也，特以庆封为质尔，庆封以崔氏之党而出奔，自鲁而适呉，鲁不之讨，呉亦匿之，此固天下之恶，杀之正也，然杀之志主于楚，而圣人以诸侯共讨为文，所以抑强楚，而存中国也，楚庄王入陈，杀陈夏徴舒圣人与其讨贼之文，以楚庄为强，楚之贤君，中国不能讨，而楚讨之，予楚所以责中国也，今楚之伐呉不以讨庆封为辞直，报己怨尔，及呉而执，庆封杀之，假仁以为虐也。此所以不得以讨贼之辞书之，然庆封自鲁之呉，幸鲁不乆匿之使封在鲁，则伐呉之役，移于鲁矣，窃为鲁惧之，此可为匿叛者之戒。
遂灭赖
呜呼！楚一出而伐呉，执杀庆封灭，赖一至是哉！晋平嗣霸偷安，茍且坐视而不救，天下何赖？彼盖以晋，楚交好为利，吾窃以为害矣。
九月取鄫
襄六年，莒人灭鄫，鄫入莒矣，今之取鄫，取之莒也，莒得之，以为附庸，鲁夺而灭之，不系之莒，非莒之邑，附庸之邑也，与取郓同鲁利，莒之乱，前日取郓甚矣，然鄫，固非莒邑，莒灭之，而鲁取之侵攘，克夺转而相之，小国之民何以安哉？
冬十有二月乙卯叔孙豹卒
五年春王正月舍中军
襄，十一年，作三军，三分公室三家，各有其一，今孟氏则仲孙速卒，貜未能政，叔氏，则叔孙豹卒，婼方世爵，季孙宿乘机而弱，二家之权，故舍中军四分公室，叔仲各一，而季孙独取其二，三家尽赋之以贡于公，昭公特木偶人尔，寸兵，非公室之有，欲三家无横得乎？然鲁本二军，季氏征之，以作三军，吾既言之矣，今舍中军昧者不察，更以为复正，季氏之恶，直情径行，其何畏而复正哉？不知其假复正之名，以行其奸也，方三军鼎立，不舍中军，则无以分军于叔仲之手也，故假曰复，二军既革，三为二，则可以四分而军不扰，独取其二，而叔仲无若之何也？圣人照其奸，故不书复二军，而书舍中军舍者，弃也，且初作三军，季氏将上军，叔氏将中军，仲氏将下军，今叔豹不幸而死于竖牛之乱，二子见杀，故季氏得借口而复中军焉，其实则舍中而为二，即二而为四也；复正者，果如是乎？公谷之说踈矣。
楚杀其大夫屈申
称国以杀，罪累上也，楚灵初疑，徐出于呉而执之，今又疑屈申贰于呉，以杀之，猜忌之，君其何以自安乎？宜其及祸也。
公如晋
公前年如晋，而晋却之，今复如而不耻，亦足见其庸弱而受辱，不愧也。
夏莒牟夷以牟娄及防兹来奔
鲁三嵗之间取莒之，郓取莒之鄫，今又诱其叛臣以攘其二邑，莒日削矣，然鲁亦何彊哉？开疆拓地，则三家实防其利，藏亡匿叛，则鲁君虚被其恶，周公之神灵未泯，吾知其愤惋，于九泉矣。余义同邾庶其。
秋七月公至自晋
戊辰叔弓帅师败莒师于蚡泉
蚡泉鲁地也，莒以牟夷之叛来讨，叔弓乘其不备，而逆败之，其败则善而兵则不义也；诱人之臣，窃人之地为逋逃主，彼一言及鲁，鲁恨无隙以入地矣，尚何以战为党叛，怙奸冒耻，嗜利其为恶甚矣。
秦伯卒
冬，楚子，蔡侯，陈侯、许男、顿子，沈子，徐人，越人伐呉，楚既睦于晋，兵不复加中夏，固亦幸矣，然呉楚之憾日深，诸侯嵗受其役陈，蔡；许，郑亦不为不劳矣，呉自襄十四年，至是凡四受楚兵，其间惟呉遏伐楚而卒于道，实未有以报楚也，而楚兵无嵗不行于呉境，呉非怯也；养锋戢，锐以坐敌楚师，故柏举之役，一战及郢，楚几不祀用，是知僚与阖闾非怯乎楚，其为谋深矣，若楚灵者，其亦暴而无防欤？虽外域相攻，中国所不治，然吾怪，楚数伐呉，而呉无以报，姑论之，以为劳兵，无谋者之戒，若夫越初见于经，而书人便文尔与戚之防，吴人，鄫人同，非襃贬。
六年春王正月伯益姑卒秦景公
夏季孙宿如晋
鲁连嵗取莒田匿叛人败莒师，疑莒之诉于晋也，故季孙宿遂如晋聘，謟事晋，以破莒谋耳。
文公
宋华合比出奔卫
华合比之奔，传以为寺人栁之谮也，宋平，在位四十年，昬耄不爽，无足怪者，世子痤父子之亲，如猎狐，兎亦内宠，有以乱之耳，嬖内宠则近寺人，亦其渐使，然则合比为寺，人之谮宜矣。嬖，内宠而杀世子，则父子之恩，絶近寺人而逐华氏，则君臣之义乖，平公之得其终，幸也。
秋九月大雩
楚防罢帅师伐呉
楚于是伐呉者凡五
冬叔弓如楚
诸侯两事，晋，楚，季孙宿如晋，则不得不以叔弓如楚也。
齐侯伐北燕
将纳北燕伯
七年春王正月暨齐平
齐自灵公，庄公再世雠于鲁，北鄙之民无日，安靖鲁亦倚晋以图之，比卫以伐之，景公继故而立，改先君之辙，以修好于四邻，故即位之初，尝以庆封来聘，齐虽聘鲁，而鲁无以报之，则怨未除也，故明年庆封来奔齐，以鲁纳己之叛臣，盖有言焉，其后仲孙羯尝同高止为城杞之役，叔孙再同国弱，为虢之防，然盟主之令而已，非齐鲁交邻之义也，今鲁内睦于晋，南连于楚东，防于呉齐实惧焉，故欲平虽非齐之欲，势有所不得已也，既不可，曰：及齐平，亦不得曰防，齐平，故变文而书暨暨者，内有以彊之，而外有所不得已也，如定十年，宋公之弟辰暨仲佗，石彄出奔陈者，同春秋，各因人情而立文，不以文害情，左氏以为燕暨齐平，以比州公如曹，次年书寔来之文，若然，则下安得有叔孙婼如齐，涖盟之事乎？案定十一年，及郑平，继书叔还如郑涖盟，与此事同文一用，是知左氏之说迂矣。
三月公如楚
鲁交事晋楚前年公如晋则今不得不如楚耳
叔孙婼如齐涖盟
盟所以质疑既平矣，尚何盟哉？用是知春秋之世，非盟不信也，齐之求平，亦既屈矣，而鲁之暨平有所不情焉，故既平而继之以盟，涖盟者，前定也，定于平之日矣，故叔孙婼至是而徃涖之，则夫平之日，已有盟之期，有盟之意，而不即盟，盖疑鲁有所不情，而要其至焉。噫！鲁若不得已而暨平，齐有所不信，而要盟二者，均非所谓由衷也。然齐鲁因是而交好，终昭公之世无疆，塲之警，则平与盟，虽非由衷，是亦春秋之美事尔，夫复何疵？
夏四月甲辰朔，日有食之，秋八月戊辰，卫侯恶卒，九月，公至自楚。冬，十有一月癸未，季孙宿卒。
季氏之有宿，季氏之祸也，非幸也，季友之贤闻于诸侯，天下贵之，继而文子相二君俭徳昭著鲁人懐之不幸而得宿为成，季文子之辱大矣，人之幸莫大于有子，人孰不有子，生不肖子不愈于无乎？然所贵乎有子者，以其贤而克家也，今季氏之有宿，自当时观之，夺公室之权，执鲁国之命，君制于己，臣听于下无敢违忤，其亦尊矣，自今评之不免为逆臣以成，季文子之后，而世有逆臣，庸为季氏之福乎？极宿之罪，则外干不忠之诛，内防不孝之戮，其死于牖下，诚幸而鲁与季友何不幸也！其子意如，至于逐鲁君废国储，然其镃基皆起于宿，春秋诛祸首，则宿于此，罪不容逭耳。
十有二月癸亥卫襄公
八年春陈侯之弟招杀陈世子偃师
春秋书弟有二义，皆责在兄也，弟而贤，乃至于不相容，兄之过也，不相容，是弗友也，弟而不贤，乃至于不能制，亦兄之过也，不能制，是失教也，惟郑之段，则兄之过为轻而逆在段，故不书弟，如陈侯之弟黄出奔楚，是不相容者也，若宋公之弟辰入于萧以叛，是不能制者也；今陈公子招，至于杀陈世子偃师，尚为能制之乎？故书陈侯之弟而不书，公子以陈侯不能教其弟，而祸及其子也，然招之恶，亦既贯盈矣，上抗其兄下，杀其侄卒之召楚人之虐，陈以不祀，皆招之罪也，虽然，非陈侯有以宠之，不至于是，故圣人以陈侯之弟书之，谨其源也。
夏四月辛丑陈侯溺卒
叔弓如晋
比年以来，鲁之君臣交徃来于晋楚之间，其为役也劳矣，岂独鲁为然举，鲁以问他邦，小于鲁者可知矣。
楚人执陈行人于徴师杀之
陈侯卒而赴于楚，常事也，而楚杀其使，何哉？盖徴师赴丧，楚必问所以继世者，招既杀世子，则徴师何辞以对？此所以见杀也，然杀世子者，招也徴师何与徴师之来知将命赴丧而已，嗣君之立与世子之死非徴师所宜受其责，则楚杀徴师非其罪也，书人以执书，行人以杀其非，霸讨明矣。
陈公子留出奔郑
招杀世子而立公子留，陈侯卒徴师赴于楚，楚人诘其杀世子而杀之，公子留惧而出奔，然则留既立矣，不书子，而书公子不宜立也，着留之，不宜立，所以诛招而正嫡庶之分也。
秋搜于红
呜呼！三家之奸谋深哉！欲得权则假礼以欺其君，欲得众，则假仁以罔其民，搜田国之大礼，鲁旷世不讲矣，今三家既分，公室兵柄，一出于己，故搜于红，数军实而已，借搜田之礼，以欺昭公焉，且春搜夏苗，秋狝冬狩，周礼也，然搜苗猎之浅，狝狩猎之深，今于秋宜狝而用春之搜，何哉？三家非不知搜之获寡，而狝之获众也，姑浅猎而寡，获以示众，不贪于弋猎也，一用搜田之礼，上以欺其君，下以罔其民，其实则数军实而已，而説者疑其秋，而搜为失时，搜于红为非，地不知失时，非地在所不责，而欺君罔民，不可不察也。不然，前乎此三家，未分公室，何以不搜田哉。
陈人杀其大夫公子过
陈哀既死，世子既杀则制陈之命者，公子招也，命制于招则杀过者，是亦招之命尔，今不书招杀过，而以陈人讨贼之文书之，不与招之，得讨贼也，且杀世子者，招也，而过与闻之，招实主其谋，而移罪于过，安得讨贼之义哉！招之杀过，欲以卖楚也，楚岂不知其故，而欲以公子过除之，亦愚矣，楚人固己不与，其杀过，而况陈人乎？陈人且不与，其杀过以自洗，而况春秋乎？此圣人所以书陈人杀其大夫公子过，以陈人众讨为文也。
大雩，冬十月壬午，楚师灭陈，执陈公子招，放之于越，杀陈孔奂，陈哀公。
呜呼！陈之灭，公子招为之也，欺君父之耄，杀嫡立庶，内相鱼肉，以招楚师，且虎兕搏人，固其常性，然非人争怒，奋呼以啓其来，则虎亦未敢履人之室，而搏噬也，吾谓寸诛招也，不足以谢陈人，彼楚南蛮尔，在所不治也，然楚虽南蛮，亦假义以济其暴，乘陈之乱，而夷其社稷，执罪人，而放杀之以礼，而陈侯矣，取乱侮亡之义，出于楚人中国，其亦有霸主乎？晋平于此，其罪大矣，然徴师赴丧而楚杀之，公子招杀世子乱，陈国而楚才放之，则刑政可知矣。此无足较，是乃南蛮之习也。
九年春叔弓防楚子于陈
楚因陈乱而灭陈诸侯，实惧而鲁三家之横不减，公子招三分，公室四分，公室，惟其所欲，大搜以数军实，昭公特主祭与号而已。彼其不遂为陈之乱者，未得其间也，楚兵东指，鲁其殆哉！故叔弓防楚子于陈谍，楚之衅也；然于时国命制于三家，而叔仲季不出，乃以叔弓防之，叔弓之孙尔，用是知三家有畏于楚也，陈之乱，晋不能正，而使楚得以行虐而慑诸侯，晋则有罪焉，然陈既灭而复书，陈则圣人盖不与楚之得灭陈也，不与楚之灭陈病，晋也。
许迁于夷
许于是再迁矣，其后又迁于白羽，又迁于容城凡四迁，卒为郑灭，呜呼！君子为国，不恃迁以固恃徳以存许夷邦也，固无以责其徳而其守邦之防，何其谬且踈哉！宗祏神主，如坐不维之舟，岌岌乎沉浮，不能自保，焉得不亡？且许所畏者郑，而所恃者楚，许以楚之力而扼郑，郑何敢加许？然郑数伐许，楚有所不救，何耶？则许所以事楚者，有所不至也，既不能彊，又不能弱，而朝夕皇皇，挈国而逃，吾见许之灭，自取灭也，非郑能灭之也。
夏四月陈灾
外灾非赴不书，陈既灭矣，安得赴时，楚子在陈，而赴于我，我吊焉，故书，然陈既灭，则陈已为楚乌得曰陈，盖陈虽灭，而其名存楚，嫌夫灾之在楚，而以陈赴焉，圣人亦因其名而存陈，存陈所以诛楚也。
秋仲孙貜如齐
貜蔑之子，速之弟也，速无嫡子，以弟貜为后貜幼，速庶子羯摄之，襄三十一年，羯卒，貜乃嗣爵，今始见于经，圣人书之以着，仲氏世次焉，齐既平于鲁，故貜如齐修聘也。
冬筑郎囿
诸侯苑囿，有常地郎，有囿而筑之，夺民利也，桓四年，公狩于郎则尝为田狩之地，庄三十一年，筑防于郎则尝为登览之地，其啓之有渐，则成之有日，今筑以为囿，实桓，庄有以啓之也，夫苑囿不虚筑，有国者以之田猎治兵，讲军国之礼焉，非茍为玩也，三家既分，公室兵民，皆制于己，故多其囿，以为搜狩之地，其迹若公，而其情实私也。
十年春王正月夏齐栾施来奔
栾、高、陈、鲍，齐之权臣，与鲁之三家无异也。力丑势，齐交相持以相并，栾氏奔则高，陈，鲍益横矣。
秋七月季孙意如叔弓仲孙貜帅师伐莒
鲁初有三军，作三军，自襄公始吾于作丘，甲作三军，既言之昧者，徒见鲁有四卿并出，或三军并出，或二卿并出，因以是定军制，吾窃哂之，且鞌之战，四卿并出，岂鲁有四军耶？考之于传，凡军出有将佐，三军并出，则军各有佐，有御有右焉，故晋师之出，有八大夫俱行者，岂亦晋有八军耶？即今季孙意如，叔弓，仲孙貜伐莒，三大夫并出説者遂以为舍中军三家，各分公室，故三军并出，彼徒见三大夫之出，适与军数合，而意之尔，且季孙意如固宿之子，而仲孙貜固，蔑之子也，而叔弓则别族，非叔孙氏之子孙，乃叔老之子，而叔之孙耳，何为亦得一军哉？若然，则伐莒之师，独季氏将上军，而叔弓佐之，仲孙貜为戎右耳，固非三军并出也，然师举元帅，春秋之常，今将佐并书，何耶？盖将尊师少称将，今叔弓及貜，皆卿虽以佐行，不得不书也，亦足以见季氏之虽一出而将佐戎右，皆大夫矣，凡大夫之出，势力均者，皆两书之使，及介亦然，襄十四年向之防，季孙宿，叔老并在防哀，二年句绎之盟，叔孙州仇，仲孙何忌同在盟，皆两书于防，不独用兵为然也，然鲁乘莒乱取郓，鄫诱牟夷而得牟娄，及防兹亦已甚矣，无怪莒人有蚡泉之师也，而叔弓且乘其不备而败之矣，今又三大夫，并出而扼莒，莒何以堪之？无乃以从牟夷之言，而谓莒可取乎？诱人之臣以窃其邑，又因叛臣以谋其国，不仁孰甚焉？此固季孙意如之所为也，不如是无以为意，如
戊子晋侯彪卒
九月叔孙婼如晋
婼叔孙豹之子
晋平公
十有二月甲子宋公成卒
十有一年春王二月叔弓如宋宋平公
夏四月丁巳楚子防诱蔡侯般杀之于申
般弑君弑父而自立，天下所宜讨也。楚能声其罪而伐之，诛其君吊其民，置君而反，则虽在南蛮，圣人且与其有王者之风，今防以盗贼之计，引入陷穽，而猎之实利其土地，俘其玉帛，虏其子女而已，是天下之元凶也，故前乎此诸侯，残杀诸侯者有之，未有斥名者于楚，特名之，圣人恶之深矣，故虽若般之恶，而君子不与其讨，不正其诱杀诸侯也，盖其祸心，不在讨般，志于灭蔡耳。
楚公子弃疾帅师围蔡
楚防杀蔡侯围蔡国，凡八月不解，卒灭之而后己，呜呼毒哉！
五月甲申夫人归氏薨
襄之妃昭之母
大搜于比蒲
搜春田也，四时均田也，圣人因时立制为浅深，详略之别，以顺天便民耳，方春生育之时，圣人顺天地好生之徳而不忍加杀戮于其时，故春田曰：搜择而细，取之而已，非若夏苗，秋狝冬狩，杀取无筭也，鲁之搜者一，大搜者四，皆于夏秋冬之间，而用春搜之礼，何其仁哉？盖三家作三军，舍中军以分公室，实彊民而征之，惧民之不咸其教也，故屡搜焉，疑民之疾其贪获也，故不用，苗狝狩之礼，然则非仁也；谖也，盖三家志于数军，实以倾其民心，使民知有三家，而不知有鲁尔，非为田狩，以共宗庙，賔客充君之庖也，此所以虽夏秋冬而专用搜欤？书大者，罄丘甸之兵而尽搜也，説者以为僭，天子过矣，且天子诸侯均得搜，天子六军，诸侯三军或二军或一军合而尽搜均，谓之大搜，鲁安得六军，以僭天子哉！此徒见其书，大遂以为僭，不知春秋书大为僭者，惟大雩而已，大阅，大搜皆田猎，教兵之名，天子诸侯同之，非也，特论其所以搜之，故则襃贬明矣。
仲孙貜防邾子盟于祲祥
邾悼公尝雠于鲁，鲁诉之晋，晋执邾子取邾田，既而庶其窃邑来奔，畀我继以叛，至邾失邑，失臣失民，实弱且危，故不得已而朝，鲁襄二十八年之朝是也，昭元年，悼公卒，庄公立，未通于鲁，今仲孙貜防，邾子盟于祲祥，防嗣君，且修先好也。
秋，季孙意如防，晋韩起，齐国弱，宋华亥，卫北宫佗，郑罕虎，曹人人于厥憖。
蔡般弑君，楚防灭蔡，均天下之大恶也，初般之逆，晋不能讨，固已失之于前，今楚讨般而出，救之则失之于后，故厥憖之防，晋合诸侯之大夫观望不进，盖不救则惧蔡灭而罪集于晋救之，则恐怙般而见责于楚，故出兵于次，而示救蔡之形，实不敢救也。圣人不与人，以无实之名，故书防而不书救焉，然澶渊之防，谋周宋灾，而亡其实，则圣人书，宋灾故，而大夫皆人以责之，此大夫无贬词，何哉？盖于时楚实暴横晋乆不振其能，一举而犯虎狼之锋乎？故厥憖之防，防虽不及救，而圣人不责不彊，人之力不足也，力不能救，而徒为是防，以钓救人之名，此圣人所以书其防而不书，救以讥之，则夫圣人不责其不能救讥其无实而取名也。
九月己亥我小君齐归
冬，十有一月丁酉，楚师灭蔡，执蔡世子有以归，用之，楚灵暴虐，于是极矣，虎兕搏攫，既饱不餍，则猎夫荷戈而袭其后，何则？犯众所疾也，今楚防诱杀蔡般围蔡，八月既灭，而虐用其世子，呜呼！灭国者有矣，未有若是之酷者，圣人书诱书杀书，围书灭，书用之，不以南蛮而略其辞，极楚之诛，所以伤中国也，然楚防灭陈，灭蔡方以为得志，而不知干谿之戮，近在旦夕，盖罪恶贯盈，天所不容，而况于人乎？蔡般之死，于是八月则世子宜立矣，既立，未逾年，称子而有书世子盖，蔡侯死于诱蔡，国受围者，八月，父不成丧而国遭围，盖未立也，国灭而有有所不屈，故防愤而用之也，则夫有盖能死社稷者，故以世子书，能世其父也，公羊乃曰：不君灵公，故不成其子，非也，书曰：世子乃曰不成其子耶？父虽不义而得国，何与其子桓公弑隠自立其迹，与蔡般同，至庄公之生，圣人何以书？子同生哉？圣人不以其父而不正，其子父虽不正，而子其嫡子则不得不正之所谓不成其子者，穿凿甚矣。
十有二年春齐髙偃帅师纳北燕伯于阳
燕伯之奔齐，于今十年，齐于是始纳之，亦缓矣，六年，齐侯伐北燕，将纳燕伯而不克，盖不能纳，必得赂而止也，圣人恶无其实，而予其名，故不书纳焉，今纳之，不及国而纳于阳阳，燕邑也，其后不复见于经，不知卒归，燕与不也，然诸侯之入，有正簒，圣人于名，不名以见之，郑突以簒入于栎，故名。卫侯以正入于夷仪，故不名，今燕伯实正也，见逼而奔，倚齐而入，故亦不名，以别其无恶焉。
三月壬申郑伯嘉卒
夏宋公使华定来聘
宋平之，叔弓防之，华定来聘，通嗣君且拜，叔弓之辱也。
公如晋至河乃复
昭公之前，公之如晋者多矣，未有半途而复者，文八年，公孙敖如京师，不至而复，不至京师而自复，非彼有以却之，故不地，今昭公如晋者七，而至河乃复者，五説者皆以为得罪于晋，昭公何负于晋而得罪，如是之多也？惟二年，公如晋，至河，乃复继书，季孙宿如晋，盖昭公之世，政出季氏，季氏疑，公如晋，有以议己也，故以公待命于河，晋辞而已，如晋，则季氏安此宿之谖也，晋侯不察，以为鲁政，既不在公，则公之朝，不若得宿之聘也，故却公而听宿焉，至五年，公如晋，晋听公朝，公必有以言其故，自五年之后，季氏亦不敢如晋，疑晋听公，以治己也；然晋实不能治季氏，何则？贡赋之所出，季氏专之逆，季氏则无以得鲁贡，故其后公如晋，晋皆却之，惧公复有言以逆季氏之意也。及公末年，内迫于季氏，则宁奔齐，而不敢奔晋，知晋佑季氏而不与己也，其事之书于经者首尾甚白第，学者不考尔，观乎此，则至河乃复之，故可知矣説者以为得罪于晋，而晋却之，彼得罪，则不敢朝，既朝，则非得罪也，若其冒罪而朝晋，晋何不听其朝而诘之，仄却其朝，何为哉？此固不近人情，亦意之耳。
五月郑简公
楚杀其大夫成熊
称国以杀罪累上也
秋七月冬十月公子憖出奔晋
是必不允季氏者，不允，于季氏而出奔，则忠于公室者矣，公之党日销，而季氏之党日侈，昭公何以安？呜呼！悲夫！
楚子伐徐晋伐鲜虞
楚防春秋之桀，纣也，而圣人爵之晋昭，中国之桓文也，而圣人外之用，是知圣人责晋昭重矣，楚防灭陈，灭蔡，至是复伐徐，可不谓甚乎？春秋书楚子伐徐，以不诛诛之也，晋昭首嗣霸业，蔡之灭有之，杀坐视不救，觌楚之彊，鼠拱折缩而不敢犯，蕞尔鲜虞，固未甞犯，晋之牧圉，晋伐之，何为者哉？大者晋畏之，弭耳乞怜小者，晋扼之瞠目疾视，此固或吐或茹之常态，非霸主之事也，宜春秋书晋以贬之。
十有三年春叔弓帅师围费
费季氏邑也，季氏执国命，以逆其君，南蒯弄邑兵以叛其主，呜呼！亦天道好还，理之必至欤？抑季氏之专，有以啓之也，天道幽逺有所不得考，而季氏攘窃以抗其君，欲其臣忠于己，得乎？孔子曰：天下有道，礼乐征伐自天子出，天下无道，礼乐征伐自诸侯出，自诸侯出，十世希不失矣；自大夫出五世，希不失矣；陪臣执国命，三世希不失矣；盖诸侯抗天子，则大夫抗诸侯，大夫抗诸侯，则陪臣抗大夫，驯致之渐也，今夫为人子而不孝，其父则无怪，夫其子之悖于己也，为人臣而不忠其君，又何以责其臣之叛己乎？襄七年，城费，左氏谓季氏狥，南氏之请，盖费为季氏私邑，非为南氏也，实自封殖，尔不知南氏，因城而益固，其叛心以生，非所以为季氏之利也，故三家之彊，首于季氏，而陪臣之叛，亦首于费，其自封殖，适所以自祸也，此可为营私背公者之戒哉！今费之叛，季氏不自围，而叔弓围之，叔弓非三家之党也，公之臣也，服则已城之以为恩，叛则公讨之，以贾怨，恩归于己，而怨归于公叛，则属公而服则归己意如之，奸则深矣，而昭公何其不爽哉？此其所以卒见逐于季氏也。
夏，四月，楚公子比自晋归于楚，弑其君防于干谿楚防初立，公子比奔晋，则比固不能于防乆矣今弃疾谋逆，知比之疾防也，因其所疾而以之弑君，故比归而遂弑防，防之弑意出于弃疾而祸成于比圣人不直，诛其意而书比弑者，盖楚防无道，比与弃疾，均欲行其逆，比因弃疾而坚，其欲弑之心，弃疾假比以成其簒，夺之志，故春秋两书而并诛之，继言楚公子弃疾杀公子比，则比盖堕，弃疾之计而不省尔，然比归楚而弑君，其恶大矣，而春秋书归，不言入，彼以归为善，入为恶者，吾欲闻其説。
楚公子弃疾杀公子比
比弑君也，而不以讨贼之辞，书之非讨贼也，盗杀盗耳，弑防之意，本出于弃疾，弃疾特因比之有弑心，而以假手于比耳，比不之虑，盖疾防之乆得间则行其志，不知弃疾用其逆以济己之欲，故比之弑匕首，未释而弃疾，杀之以自立，彼弃疾之杀比，盖曰：吾为楚讨贼也，而不知圣人照其恶而不以讨贼之辞，书之也。噫！观乎此防，春秋乱臣贼子后世，其何以辩之。
秋，公防刘子，晋侯，齐侯，宋公，卫侯、郑伯、曹伯，莒子，邾子，滕子，薛伯、伯，小邾子于平丘。
晋之霸业，不振乆矣平公既和于楚，为宋之盟晋，无鬭楚之志，遂不复出，防诸侯城之役，澶渊于虢之防，皆大夫尔，平公不出也，楚用是横行天下，灭陈，灭蔡恶，薫天地而无所顾忌，今天勦其恶，内自鱼肉，晋昭，于是乘其机以复收诸侯，防十三国之君于平丘，而以刘子防之，真得其机矣，一防而陈，蔡二君复有其社稷，其为功实大，圣人以其有存亡继絶之功，故爵列以序，实予之也。
八月甲戌，同盟于平丘，公不与盟，晋人执季孙意如以归。
防盟，再举地者，四平丘亦与其一则平丘之盟，圣人盖善之，然葵丘首止之，盟以宰周公，王世子不在盟，故再举，诸侯以见其非，伉宋之盟，以书诸侯之大夫，故再举，以志其非，专今之盟，刘子实同盟无用，再举而再举者，辞烦不杀，以见其襃也，鸡泽之防，单子同盟，不再举，则知今日再举，平丘为贵矣，然则何以贵之？盖一防而内能治鲁之彊，臣外能复陈蔡之后也，复陈蔡之后，先儒固言之，而公不与盟，与执意如之。事吾窃有説焉説者皆曰晋侯听，邾莒之诉，而不与公盟，执意，如以归邾，莒之诉于经，无以见十年，意如叔弓，尝伐莒，以为莒之诉者犹然也，而邾子十一年，方为祲祥之盟，何以诉为要之二国之诉，无以见不可臆度，以经文观之，盖意如欲专盟，而公不得盟晋侯，因其专而执之耳，且鲁之襄，昭皆庸君，权制于三家乆矣邢之防公在晋，而季孙宿专防湨梁之防，公在防而大夫擅盟，意如视以为常焉。今平丘之盟，意如欲专歃，而公不得与盟也，非晋不盟，公也，文十六年，季孙行父防齐侯于阳谷，齐侯弗及盟成，十六年，公防晋侯于沙随，不见公，此皆责其外，故齐侯不盟行父，晋侯不见公也，今公自不得与盟，岂晋不盟公乎？用是知意，如止公，而公不得与盟也，继书，晋人执意如为得霸讨，乃书人以执，何哉？不归京师，而执以归也，刘子在防倚王命以令诸侯而执彊，臣不听之天子，而自予夺焉，此其所以非霸讨也，然能即防而为鲁抑权，臣固不可以掩其义，既与其义，不可不责其忠也。
公至自防
蔡侯庐归于蔡陈侯呉归于陈
陈，蔡之复，虽楚复之实，晋之力也，晋乘楚乱而合诸侯于平丘，故楚人惧而复陈，蔡；陈，蔡之庙，复血食者，晋也，故圣人不书，自楚而以自归，为文外抑彊夷而内予晋也，然蔡庐陈呉何以名？曰：贬彼获奉其社稷，何以贬为君子，不贵茍得，茍得一金，君子不取，而况千乘之位乎？卫人立，晋时乗州吁之乱，为众所推而立，春秋犹不予也，今呉庐虽得国，得于楚尔王命，何有父授何在？此其所以不可不名尔，则夫为呉庐者，虽受楚命，必请于天子，如缁衣之，命武公然后为正，不然，茍得黻冕，非所以为贵也。
冬十月蔡灵公
庐复国能闵之也
公如晋至河乃复
呉灭州来
州来近楚，呉乘楚乱平王新立，而灭之耳，初入州来，而卒至于灭，吴人之心，惟志于蚕食而已。
十有四年春意如至自晋
意如专制，鲁国公不得与盟，晋侯执之是也。虽杀之，天下无以议晋，何则？除鲁患以安鲁，固鲁之利也，安一国之功，重释一人之恩轻，晋昭不权，其轻重而舎之吾以为失刑矣，故圣人去氏以着其恶，代晋侯诛意如也。
三月曹伯卒夏四月
秋曹武公
八月莒子去疾卒冬莒杀其公子意恢
公子而不言大夫，非大夫也，举其贵而已矣，称国以杀，罪累上也，去疾卒，而意恢杀，则意恢者，去疾之孚也，去疾自齐入莒，必意恢有力焉，去疾，宜有以厚之，今去疾卒，庚舆，去疾之雠，故才立而杀意恢焉，则意恢之死非其罪，去疾累之也，去疾累之，是乃所以累去疾也。
十有五年春王正月呉子夷末卒
二月癸酉有事于武宫籥入叔弓卒去乐卒事
宗庙主孝，君臣主恩，恩与孝孰重？曰：孝重君子，权其轻重而权以情则于礼无失矣，有事于武宫，宗庙之礼也。礼主乎孝，叔弓卒，君臣之礼也。礼主乎？恩孝重而恩轻，则宗庙之礼也。礼不可辍，今有事于庙而为叔，弓辍乐焉，是以轻废重也，春秋不可以无讥，宣公有事于太庙，仲遂卒于垂，壬午，犹绎，万入去籥，则失之无恩，宣公非不知绎可已而不已也，以仲遂有私恩于己，而负大恶于国，故不为之废绎而徒去籥也，绎享賔也，有事于武宫，奉先也，享賔可已而不已，奉先不可已而已皆失矣，然宣公失于亡恩，而昭公失于不孝，不孝之罪重，而亡恩之罪轻，而説者乃重责宣，而轻责昭，何哉？盖宣实诈而昭，则过而已，此过故之所以异也，于时鲁之卿皆三家尔，惟叔弓非三家之族，公实赖之，今其云亡，此公所以深戚方涖祀事，而特为去乐，固无暇议其礼也；虽然，去乐则失矣，而有事于武宫，此何为者哉？诸侯四庙，与太祖之庙为五，武之庙为鬼乆矣而成公为之立宫，此固违制，自成迄襄，又三世不毁，此记礼者，所以有武世室之説也圣人于此书之非，苟着去乐之失，抑亦见武宫不毁，违制甚矣。
夏蔡朝呉出奔郑
蔡平公，复有蔡才再嵗而大夫出奔亡国之君，固不足与图存也，左氏以为费无极以反间，谮朝呉而逐之，虽于经无所考理，或然欤？楚之复陈，蔡，盖非得已，特怵于势，有所不情也，今蔡得贤佐，则疑其雠楚，故以反间逐之，无足怪者，其后蔡悼为楚所拘，卒死于楚，楚之谋蔡深矣，于此盖悔于复蔡也。
六月丁巳朔日有食之
秋晋荀呉帅师伐鲜虞
十二年，晋侯伐鲜虞书，晋贬之也，今荀呉伐鲜虞，反无贬辞，何哉？疆围之患，不可不去，独观其师之义，不义尔，前日楚方灭陈，灭蔡，而晋不问，乃区区无故而伐鲜虞，是以贬之，今中国少靖而鲜虞，在晋之鄙，或为晋患，故荀呉征之，然襃之欤？曰：非也，仅免于贬尔，襄昭以来，用兵无曲直，多书主将皆大夫，专兵以立己功也，无足多者，顾兵之所加，何如而善恶见矣。
冬公如晋
公屡如晋，而晋却之，至河乃复，以季氏之故也。今晋方为鲁，执季氏而释之，公无所博，晋无所庇，故听公一朝焉，晋平卒则季氏复横二十一年如晋，则晋复却公矣！晋平之死，抑公之不幸欤！
十有六年春齐侯伐徐
徐自齐桓之霸，内从中国，宣成襄之世不见于经，盖从楚尔昭，四年申之防，徐人在焉，楚人以其贰于呉也，即防执之故，明年，徐从楚伐呉，其后世比于楚，今楚大乱之后，楚平新立，齐侯伐徐侥幸，其或从也，无桓公之徳而望桓公之服，徐吾见其不自量尔，齐侯书，爵非襃也，杜谔以为别，大夫之专兵是也。
楚子诱戎蛮子杀之
狙诈之计，诱人于防，穽者，夷狄之常情也，前日楚防杀蔡侯书名，而此不名，盖其所施不同，则其所贬之辞，亦各有轻重也，其类相诱，在所不责，然入春秋，未有书诱杀者，今楚再用狙诈之计，信义销亡，变诈日深，此不得不録之以垂戒也。以此防民，后世犹有马邑，诱匈奴而生事于疆，听尚结賛盟而见刼于坛坫者以诱人与见诱于人，其罪均也，是不知春秋者也。
夏公至自晋
秋八月己亥晋侯夷卒
九月大雩
季孙意如如晋冬十月晋昭公
呜呼！小人将谋私也，必腼顔忍耻以乞怜于人意，如见执于晋，晋固已雠也，今昭公之防，鲁非无使介可以防，而冒雠而亲之，彼岂以礼报怨者哉？盖媚晋以谋鲁也，晋昭既卒，安知嗣君不佑于己乎？其后卒极其恶，以逐昭公，公如晋，而晋不纳，党于意如也，则意如今日之行，为谋深矣。
右昭公尽十有六年
春秋经筌卷十三
钦定四库全书卷
春秋经筌卷十四    宋 赵鹏飞 撰
昭公
十有七年春小邾子来朝
夏六月甲戌朔日有食之
秋郯子来朝
小国之朝大国，以其势力足以庇小也，鲁方自庇不暇，何暇庇人？小邾子及郯子来朝，盖亦无益矣。
八月晋荀呉帅师灭陆浑之戎
辛有适伊川，见被髪而祭于野者，曰：不百年，此其戎乎？其后为陆浑之戎，伊川逼近成周，而陆浑居之，周室既衰，无有能徙之者矣，晋荀呉，于是灭之，肃清畿甸，实有功于周，故圣人书名，书氏书帅师以别之，晋之所灭者三，荀林父灭赤狄潞氏书，师士防灭赤狄甲氏书人，而此独书其氏族，盖异夫林父士防矣，虽然，灭人之国，君子所疾，而陆浑逼处周京，保无有变，生肘腋之患乎？抚之既虑于养癕迫之，又恐其速祸，然则何道以处之，正其疆，索严其制防，择闲地以徙居之，其亦可也，灭之，俾无遗种，亦酷矣。
冬有星孛于大辰
大辰，天之尊星，星辰参列，不可以无统，故曰大辰者，众星之枢极也，大火为大辰，伐为大辰，北辰亦为大辰，星孛大辰，下凌上之象也。若责其应则吾不知。
楚人及呉战于长岸
长岸楚地，呉伐楚也，呉之受楚兵者屡矣，而未有以报，楚襄二十五年，呉子遏伐楚，门于巢，卒兵未及楚也。三十年间，呉未尝一日忘楚，特以楚方张呉无以必胜也；今王僚为长岸之战，不书呉，楚孰败，盖亦敌耳。其后败六国之师于鸡父，既而灭巢，灭徐，大败楚师于柏举，楚日削而呉日张矣，两凶交攻，中国所不治，然呉楚争锋，递为雌雄，诸侯安在哉？志呉之彊，所以叹中国之防矣。
十有八年春王三月曹伯须卒
夏五月壬午宋卫陈郑灾
宋，卫、陈、郑同日而灾异之大者也，呉楚方张而中国，又罹天祸，岂天不佑中国哉？加谴告以警惧之，冀其自修以固其社稷。
六月邾人入鄅
春秋小国真蜂虿也，晞太阳之温，则肆其毒，邾子见削于鲁亦甚矣，今少安其巢，则毒螫之心生，鄅何慊于邾？邾人乘其不虞，而纵兵入其郛，盖以前日失郓失鄫，失漷东田，故侥幸于鄅，庶或掩其不备，取此以偿彼也，是诚可疾，故曰：邾人入鄅书人，书入贱之也。
秋曹平公
冬许迁于白羽
义见九年迁于夷仪白羽楚地在邓州
十有九年春宋公伐邾
鄅故也。邾入鄅，故宋公伐邾，为鄅报邾也，然鄅在沂州，越邾而后至，鄅固无与于宋，宋何怙于鄅而为鄅，伐邾哉？是必鄅之婣也，左氏以为鄅子娶于宋，向戌之女也，理或然欤？邾入鄅书人，书入，而宋伐邾，书爵书伐曲直，明矣。
夏五月戊辰许世子止弑其君买
春秋书许止弑君而传以为非弑，学者不信经而信，传又从而为之辞，吾所不晓，若果传实而经虚也，则是春秋诬人以大逆矣，君子听讼辞不实，慊然不安于心，而况大逆之罪，圣人轻以加人乎？此固狞言乱，经被圣人以诬人之罪，其诛重矣，欧阳子固尝攻之，吾愿鸣鼓而先登，是乃辟杨墨之意也。余义见赵盾。
己卯地震
秋齐髙发帅师伐莒
莒之乱，去疾奔齐，自齐入莒，齐之功也。今去疾卒，意恢去疾之子也，而莒人杀之，去疾不嗣，故齐师伐莒，责杀意，恢与不嗣，去疾之故也。
冬许悼公
卒赴从外，从内内防则书，不然则否。初不计讨贼，不讨贼，及实弑与否也？而传者凿为是，説盖欲诚其实非弑之説尔非义例也。
二十年春王正月
夏曹公孙防自鄸出奔宋
大夫之奔，未有书自者，而此书自鄸出奔刘敞，以为待放，春秋有书，放大夫者，未有大夫，待放者也，放大夫，非正也，大夫待放，正也，不志其正，无以别其不正，故于此一书之，公孙防不允，曹伯待放于鄸，鄸宋境上邑赐之，环则复赐之，玦则去，曹伯许其行也，故出奔宋，防子臧之后也，则宜其知礼矣，左氏最详于事，实于此独无传，所闻有所阙者，则亦不能附防矣，身为国史，固如是乎？
秋盗杀卫侯之兄絷
母兄称兄，卫侯之兄至贵者也，防贱书，盗卫之盗，至贱者也，以至贱而杀卫侯之兄卫尚为有人乎？为卫侯之累大矣，责在卫侯，而不在盗，则盗在不必名，盖亦防贱之名，不登于册尔，左氏以为求名而亡，未闻杀人犯上而求名者，此固凿而无义。
冬十月宋华亥向宁华定出奔陈
君不君，臣不臣，欲国之无乱，得乎！宋三大夫，一日而奔，非君不能正其臣，则臣不能事其君也，君臣之义废，宜宋有乱焉，宋元公为人可知矣。彼三大夫，在所不诛，而自见也。
十有一月辛卯蔡侯庐卒
二十有一年春王三月蔡平公
夏晋侯使士鞅来聘
晋至顷公，公室日衰，六卿日侈，顷公拱手尔即位，于今五年，始出聘诸侯，盖霸业既隳，诸侯外之，彼亦知无求于诸侯，故聘好，有所不急也，六卿势丑徳齐睢盱相忌，何暇外交诸侯，修霸业哉！呜呼！文之业衰矣。
宋华亥向宁华定自陈入于宋南里以叛
初，背君结党，而奔今脇势乗隙而入叛乱自恣，防兵据邑，可胜诛乎？宋公之弟辰自陈入于萧以叛，萧不系之国，而此南里系之宋，盖萧其所食邑也。而南里在宋之都自外入，而直抵宋都，则其叛不止于窃邑也，期于得宋也，呜呼害哉！宋元庸不能制，王霸两防叛臣，横行于天下，不有春秋，此曹何惧哉？于此见春秋不可不作也。
秋七月壬午朔日有食之
八月乙亥叔辄卒
叔辄弓之子无事业见于经而独书卒志世爵也
冬蔡侯朱出奔楚
曰朱，曰东国，蔡侯之二子，今书朱出奔楚，而后书蔡侯东国卒于楚，则二子必争国，朱不胜而奔楚尔，其间不书，蔡二君之归，入后世不可详，然东国亦卒于楚，则必朱诉于楚，楚拘东国矣，不然，安得卒于楚也。
公如晋至河乃复
顷公即位，于今五年，公未尝朝，今俟其来聘，而后朝之故，晋侯怒而却公，公以其见拒也，遂不朝，后二年，始有叔孙婼之聘，故婼见执，责其怠也。
二十有二年春齐侯伐莒
前年，齐高发伐莒，今齐侯伐莒，皆责其杀意，恢之故也，杀意恢者何？与齐哉？齐特假是以虐莒尔，明年而莒子来奔齐，迫之也。
宋华亥向宁华定自宋南里出奔楚
三叛臣，据南里者逾年，内不能讨之，外无以治之，复挈党奔楚，知宋所畏者在楚，奔楚谋复入，尔传载晋齐曹，卫，围南里之事，此则与围彭城之事，同固诸侯之善举，不宜不书，今直书三叛臣奔楚，学者信经文矣，传无足取也。
大搜于昌间
春搜宜得时而议不在时，吾于十一年，比蒲之搜既言之。
夏四月乙丑天王崩六月叔鞅如京师景王
三月而乱故也。鲁使卿防天王者二，叔孙得臣，襄王与此叔鞅，景王尔，以卿行而不躬，防固已为罪矣，然愈乎以防者防之以防者，防之固轻矣，然愈乎不防之甚矣，叔鞅弓之子，辄之弟。
王室乱
易家人之彖曰：父父子子，兄兄弟弟，而家道正，正家而天下定，故定天下者，莫大乎正，家家不正，而天下无乱者，吾未之闻也，故象曰风自火出，家人言明其内，以烛外尔，景王之所以得乱者，内不自明也，初有母弟，不能相容，逆天伦而杀之，王子瑕不能和协，俾糊口于晋，及其末年，太子夀早夭夀母弟曰猛，次嫡也，宜嗣大统，乃宠子朝而欲立之，朝王之庶长也，朝虽长，庶安得加嫡，卒之嫡庶不分，储贰不定，一身瞑目，二子角立，刘单挟猛，尹召立朝参商交抗，既而居皇奔楚，不胜其纷然，迄五年而后定，实景王为之，故春秋书曰：王室乱，内不正家，实自取乱尔。
刘子单子以王猛居于皇
脇正以令天下者，势虽弱，而义有余脇宠以令天下者，威虽胜，而义不足，刘单以王猛居于皇是脇正尹立王子朝是脇宠也，刘单之言曰：猛嫡子也，朝孽也，庶虽长，不可以加嫡，吾之奉猛天下之正也，尹之言曰：立朝王之宠也，立猛意之私也，私不可以逼王，吾奉子朝，先王之命也，两立而不屈，各有所脇焉然脇正者义虽有余而势卒弱，以无王命也。脇宠者义虽不足而威有余，以奉王命也。故势弱者先倾，而威胜者后败，用是知春秋之世，义不立而势为重也，今王猛居于皇而不得入，成周以子朝之党，擅成周也，言王言居志其正也。
秋刘子单子以王猛入于王城
言以者，挈于刘单也，天子而挈于刘单可乎？虽多难之世，不暇责人以正，然圣人作春秋，以垂世法，亦不可不责也。蔡人，卫人，陈人从王伐郑，书曰从顺也，刘子，单子以王猛逼也，胡安国曰：师而曰：以能左右也，地而曰：以能取予也，人而曰：以能死生也，猛不能自定其位，制在刘单，其曰：以者能废立也，斯言当矣，虽猛之幼弱，非刘单以之无以立。然臣而以君不可以训，故圣人书，以亦所以絶外奸也，以此防民，后世犹有挟天子以令天下者，防春秋，其可乎？入于王城，近成周尔，未得成周也。
冬十月王子猛卒
称子未逾年之君也，天子诸侯同之不书，王则嫌于鲁之子，不书子，则嫌于未君，不书猛，则嫌于羣王子，故书王子猛，然其文与王子虎，卒无异茍，前无王猛之文，则有疑，既承王猛之文，则非子虎之比，无足疑矣。文同而义异者，春秋固多有之。
十有二月癸酉朔日有食之
二十有三年春王正月，叔孙婼如晋，癸丑，叔鞅卒，晋人执我行人叔孙婼。
叔孙婼之，见执传者及诸儒皆以为鲁取邾师，获三帅，邾人诉于晋，晋人用是执婼，吾考于经而无之，且外事，则容有赴告不至内事，则安得不书于防者，邾自十一年与仲孙貜为祲祥之盟，其后疆辑睦者十有三年，无寸兵尺，镞相加而传者，徒见晋有执婼之事而无其故，妄生邾人，诉于晋之説诸儒误从之尔，求之于经，自晋昭之，季孙意如如晋，其后七年，鲁之君臣未尝如晋，三十一年，晋侯使士鞅来聘，迄是又三年而始报之，鲁之慢于晋甚矣，在平公，昭公之世，鲁无嵗不如晋君不朝，则臣聘之，至顷公而鲁实怠，七年始一聘焉，且拜士鞅之先，而又负三年之迟，此疑其得罪于晋也，且朝也聘也则贡入，以之不朝，不聘则贡有所不供矣，晋于此，能无责乎？此婼所以见执辱也，然鲁既有罪，执之，宜书爵而书晋人，且曰：执我行人，何也？盖行人奉命而聘无失节，辱命之罪，晋以他故而执之，则非婼之罪也，罪在鲁，而执行人，行人何辜哉？此所以书人而执欤？
晋人围郊
惠王宠叔带，而欲易世子，齐桓为之合诸侯，防王世子于首止，而世子位以定，及世子立，桓公又为之合诸侯，以防冢宰，于葵丘，而周室以寜王室，赖无危者，桓公之功也。今王室乱，天下无定，王室者，晋以霸主之，后坐视而无能为，王猛既卒，乃区区以偏师围郊，郊天子之邑也，晋盖以子朝在是而围之，而圣人不书，围子朝而直书围天子之邑，图勤王之绩，而得犯京师之诛，圣人所以责晋者深矣，以为无益于王而求名，故因其求名，而反以逆名加之也，书人书围其贬重矣。
夏六月蔡侯东国卒于楚
楚子之复蔡，盖不情尔，既复则不可复灭，故驱而役之去就，惟其所欲，而蔡侯子孙不令，不能辑睦，以保其社稷，自参商以投虎口而悼侯，拘系之乆卒死楚地，虽楚之暴，凌虐小国，而蔡之防弱，抑亦自取耳。
秋七月莒子庚舆来奔
莒子不事齐，而齐伐之，莒人以莒之被兵，庚舆之过也，而庚舆，且非去疾，子盖簒尔，莒人逼之，于是来奔，莒人复立，去疾之子郊，公以顺齐意，二十六年，同鄟陵之盟者，郊公也。
戊辰，呉败顿，胡，沈，蔡，陈、许之师于鸡父，胡子髠，沈子逞灭，获陈夏齧。
呉伐楚，次于鸡父，鸡父楚地也，楚以六国之师御之，未阵，呉出其不虞，以谖败之楚不书，不与呉接也，顿：胡！沈楚党，蔡陈许中国也，相率而附于楚国，故圣人一书以贬之，而又挤于顿，胡，沈之下焉，凡诸侯之师众败，必累数之齐师，宋师，卫师，燕师败绩是也，而此不复数一之于楚，尔胡，沈二君，死于外国，安得灭？以地考之，鸡父夀州胡沈，颍州，寿颍接壤，杀其君，即灭其国也，然春秋不书灭胡，灭沈，而曰胡子髠，沈子逞灭名之，而且以自灭，为文如梁亡，郭亡之类，自取灭尔，君死于位曰灭，生得曰获，大夫死生皆获，春秋之常。
天王居于狄泉
猛立而不书，天王未逾年也。匄猛之母弟，少嫡也，立而遂书天王既逾年也，不书出，即位于狄泉，非自内而出也，説者见敬王，不书出，而襄王书出，因凿生天子，无出之论，吾于僖二十四年，既言之敬，王不得居于成周，而居狄泉者，子朝之党据成周，避子朝而立于狄泉，也无他义。
尹氏立王子朝
尹氏脇子朝以据成周乆矣王猛之立不得入，居于皇入于王城而已，前年子猛卒，尹氏，盖以为大寳在朝，天下无与抗者，而不知猛之母弟，曰匄，亦嫡子也，匄既立于狄泉，则周复有二王天下，何所适从哉？故奉王子朝即位之礼，而耸动天下之观听也，不知嫡庶之分，万世之定法，匄虽幼而实嫡，子朝虽长，而实庶也，区区即位之礼，其能干不易之分乎？故圣人于匄，直书天王，且书居而不书，立于子朝书名，而且书立焉，立者不宜立也，若其分之所当然，则何用立而后为君，凡书立者，违公而彊立之也，与卫人立晋者同，晋之立制于国人，子朝立制于尹氏，皆违公也，然朝之立于是再嵗矣尹氏斗筲之计，欲假一即位之礼，以罔天下，故于此复立之作伪，心劳日拙，不若安分之为得也。
八月乙未地震
冬公如晋至河有疾乃复
公之如晋，请叔孙婼也，至河有疾而复，非晋却之也，今书有疾而复，则前之书复乃晋拒之尔。
二十有四年春王二月丙戌仲孙貜卒
叔孙舍至自晋
公如晋，虽有疾而复，晋以公为服辜也，故归叔孙婼，婼之至二，传皆去氏，公羊独书氏所传授异尔，然晋之执婼，实为无罪，不可与季孙意如同，则疑公羊不去，氏者为正也。
夏五月乙未朔日有食之
秋八月大雩丁酉伯郁厘卒
冬呉灭巢
呉将谋楚，故先剪其与国灭，州来灭巢，灭徐，灭沈，灭顿皆楚之与也，与国尽则及于楚，此入郢之渐，而楚不察尔，楚于此，尚为国有人乎？
平公
二十有五年春叔孙婼如宋
夏，叔诣防晋赵鞅，宋乐大心，卫北宫喜、郑游吉，曹人，邾人，滕人，薛人，小邾人于黄父。
不勉而彊者，其志锐，畏义而修者，其情乖，王室之乱，于是四载诸侯，无一念及成周者，晋尝围郊而无功，深自阻缩，不复议王室矣，今以太叔一言而晋赧然内惭，赵鞅，于是合九国之大夫于黄父，谋定王室，然于时诸侯之政类出于大夫，大夫各谋弱公室，以为己私，志不在是也。徒勉从人言，而畏天下之清议为是，防以示勤王之意，实何补于王哉？襄王出居于郑，晋文定之则继为践土于温之盟，再合诸侯而朝之，然后王室安，今诸大夫黾勉为黄父之防，姑息人言，尔子朝固位于内，而不敢问，天王防尘于外而不能纳，区区防九国之卿何为哉？其后几二年而天王始入于成周，王自入也，刘单之功也，诸侯之大夫，实无与焉。考之于前，则四载之乱，而晋如不闻，稽之于后，则甫及二期，而王始入前不及知，而后不及事，吾不知赵鞅于此而为是防其志安在也，无乃以是而博，定王之名乎？春秋之书，是防前不属，狄泉之居，后不属成周之入，亦足以观其无益于天王也。
有鸜鹆来巢
鸜鹆穴而不巢，来巢异也，周官鸜鹆不逾济，鲁未尝有也。尝有而多曰多，多麋之类是也。未尝有而有曰：有有鸜鹆来，巢之类是也。异虽小，必有以感之者，故虽小而必书，所以警戒人君，无妄举也，若问其应，则吾不知。
秋七月上辛大雩季辛又雩
鲁之大雩，僭也，吾固尝论之，而于此上辛季辛，其僭益显，盖郊之日以辛，鲁之制也，今雩月与于郊，而亦用辛鲁之意，盖以为郊而用辛，雩，所以荐上帝，故亦用辛焉，以私意而妄更典礼，此固周公之罪人也，且一月而再雩，凟上帝亦甚矣，一为是，举上获罪于天下，获罪于祖，圣人书之所以为周公正，不令之子孙紊，周公之典者。
九月己亥，公孙于齐，次于阳州，齐侯唁公于野井，意如之，横逆乆矣履霜坚冰，其至有渐，季孙宿作三军，始征其一舍三军，独取其二，四分公室，有其二意，如奸邪之雄，其能服事鲁乎？此昭公所以有今日之偪也，内讳奔书，孙公奔于齐也，意如逐公，公奔齐，求援于齐焉，次于阳州，待齐命也，齐侯唁公于野井名，若劳公而实拒之，昭公，盖失所依矣，景公方有高崔，田氏之患，权不出已，其不为昭公者，仅毫髪间尔庇已不暇，何暇治鲁而庇公哉？説者责齐不能纳公亦迂矣，然公不之晋，而之齐者，盖晋尝厚季氏而薄，公以为鲁政不出于公，不若厚季氏之为利也，而公前年又得罪于晋，叔孙婼执辱而归，势不可以如晋矣，呜呼！内不能自安，而外不见容，千乘之君，一至是哉！原其失政之渐，盖非一日，或者尤其不用，子家子之谋，盖亦晚矣。
冬十月戊辰叔孙婼卒
十有一月己亥宋公佐卒于曲棘
十有二月齐侯取郓
晋人围郊，而齐侯取郓，其为谋一也，围郊而谋，纳王取郓，以谋居公，圣人以其无益而求名焉，故书围郊而加以悖逆之名，书取郓，而加以攘夺之罪，欲要名，而反得罪，则后世之作伪息矣，此春秋之教也，郓鲁之西鄙，郓固鲁邑而取之以居，公齐何罪哉？盖不能纳公于鲁，而徒取郓以居之，亦已伪矣。而昭公之没于干侯，郓遂入齐而不反，迄定十年，夹谷之防，而后来归，书曰：齐人来归，郓讙隂田是也其始取以居，昭公其终，卒以为己有，则圣人书，取岂诬人哉？初既要名，而卒以得利，则齐之取郓，盖亦妄举矣。
二十有六年春王正月宋元公
三月公至自齐居于郓
公如晋，次于干侯，书至自干侯，今公如齐，次于阳州，而书至自齐，盖晋侯不见公，而齐侯见公也，齐侯内无以措公，故取郓以居之，不书入，而书居郓，郓鲁邑公之固有也，天王居于郑，天王居于狄泉，王之固有也，以郓为公之固有，所以诛季氏，以郑及狄泉，为天王之固有，所以诛叔带，子朝也，天下与一国，大小固殊，其所以为固，有则一也。天子固有天下而无出入，诸侯固有一国而无奔孙，则天下定矣，是圣人之意也。
夏公围成
郓成皆鲁邑公所固有也，公一出奔郓，必取而后得，居成虽围，而卒不服，则公虽在，鲁直土偶耳，一民不已，归寸地，非公有也，鲁国之民，盖比屋可诛矣，党于季氏，以私叛其君，三家各嘘其民而结其心，民知有三家，而不知有君以为党，三家则然耳，以为爱其主，则非也，成围而不服，人知罪孟氏而已，岂责大义于其民哉？然昭公为国而使民归季氏而不归，已，则其政盖可知矣。于时公洁，已而逃，安得师而围成，则围成之师，齐师也，齐出师，而俾公围之，盖知成必固守，不可猝得，俾公自围之，服则齐之功而不服，则公之耻也，围一邑而不可得，况欲得鲁乎？此公所以卒死于干侯也。
秋公防齐侯莒子邾子伯盟于鄟陵
鄟陵之防为鲁谋也，围成之役，齐不敢亲之，惧不克而为齐辱也，今谋纳公齐，其敢轻动哉？鲁于春秋，固非彊国，然亦非大弱于齐也，季氏及二家专鲁之乆而得其民，蕞尔之成，公亲围之而不屈，举成以问鲁可知矣。则齐固不可轻犯，鲁于是防邾莒，杞以谋之，以齐之大，犹曰畏鲁莒，邾杞小国，其敢议哉！宜其徒防而不能纳公也，説者皆曰附顺，以攻逆脇君而伐臣，势无不克，吾独以为昭之，失民乆矣民知有季氏而不知有君以齐之众围成，而成不下，况攻鲁乎？攻而克之，则为公之利，攻而不克，为齐之损大矣，此齐所以难于纳公也，不论势之彊弱，而以虚义责齐，此书生之论，非春秋之意也。
公至自防居于郓
九月庚申楚子居卒
冬十月天王入于成周
王猛之居于皇入于王城，刘单之力也，敬王居于狄泉，入于成周，亦刘单之力也，然王猛书以而敬王，不书以敬王，王猛之弟，计必幼于猛也，幼固不能自立，必有以之者，而春秋不书，不与刘单，得以天王也，猛之立于多难之时，刘单不立，猛则子朝，遂主器矣，故圣人与其权，然昔未逾年曰：以王猛犹可言也，今既逾年，曰：以天王不可训也，尊不以乎卑天王，统天下之尊称也，而刘单以之其何？以示后世？故以天王自居天王，自入为文也，圣人智照百世之下，所以杜乱臣贼子之衅，虽防而必谨，故夫有天下者不可以不明春秋，而逹是训于天下也。
尹氏召伯毛伯以王子朝奔楚
子朝胡能为哉？成败，自尹氏而已，则致子朝之乱者，尹氏而致尹氏之乱者，景王也，景王不明，嫡庶之分，而将立朝，储位未定，而景王崩，尹氏周之世，卿逢王之邪心而立之，怙孽偪正，王室之乱者，六年于兹矣，卒之邪不足以胜义，且不自屈行，行然脇朝廷以奔楚，楚彊暴之国也，盖将脇楚以抗周焉，其为悖亦甚矣！圣人责朝为轻，而诛尹氏为重者也，立也；以尹氏主之奔也，亦以尹氏冠之，且氏而不名，见其世秉，周政脇权以制周之命也，奔不书，出天王既入，子朝出而自外奔尔，与晋之先蔑同，若曰：自周无出，吾既辩之矣。
二十有七年春公如齐公至自齐居于郓
夏四月呉弑其君僚
呉之乱，诸樊为之也，夀梦四子长诸樊，次余祭，次夷末，次札札贤诸樊贵之诸樊，卒不授之子，而授之弟，欲兄弟授受，以及于札，及夷末卒，国将及札，而札逃夷末，授其子僚僚之立，非国人之欲也，故虽公子光弑之，而以国弑为文，国人皆欲其弑也，呜呼！授受之际，圣人不贵乎逊，以逊者乱之基也，説者皆以呉之乱，责季子，而吾独以为非，季子之责也，诸樊之罪也，使季子不逃而受之，则亦不免乎乱，何则？季子之终将授之，谁哉？君子立法，必传乎无穷，法而有穷，是乱之本也。且兄弟授受而至于札札，奄然受之，呉人安焉，及札之终，则必不肯私传其子，不私其子，而以循环之法，授之则诸樊余祭夷末，莫不皆有子，莫不皆欲立，当此之时，札将何以处之？故夫札之所以不受而逃者，非贤也，势也，受之而身当其乱，孰愈乎？逃之而已，享其安乎？此札之志也，予之者，以其能逊而无心非之者，以其不受以致乱，此皆非也。使吾为季札，则亦不免于逃矣，故曰：非贤也，势也。
楚杀其大夫却宛
传者以为却宛之死，费无极谮而杀之，而经以国杀为文，盖听无极而致宛之死者，君也，故以累上之辞书之矣。
秋，晋士鞅，宋乐祁犁，卫北宫喜、曹人，邾人，滕人防于扈，晋至顷公六卿彊，大顷公尸位而已，齐之权，虽在髙氏田氏而景公犹能出防诸侯防盟，征伐皆亲之，晋顷在位十三年，未尝一出，与诸侯之列，政无小大，皆出六卿尔，今士鞅以鲁君暴露于外，合诸侯而谋之，彼岂能伐季氏，而纳公耶？姑以感季氏而结死党也，彼方有分，晋之心特未得其间，何以责季氏之出君哉？然季氏方负恶名于天下，鞅一出，则季氏必有求于鞅鞅，舍而比之，可以结其心，而得其死力，此鞅之谋也，彼区区五国之大夫，盖亦不察其谋而从之，尔左氏以为：宋，卫，皆利纳公，而士鞅取货于季氏，而辞二子，此则真实事也，圣人恶其然，列书其防而不志其故，彼岂无故而徴是防哉后世，必有以识之者矣。
冬十月曹伯午卒
邾快来奔
大夫来奔者有矣，而邾独为多，圣人亦不以防而略之者，盖邾本鲁之附庸，自受王命，叛服不常，鲁盖憾之，虐于邾者屡矣，及其末年，邾尝诉于晋，鲁，盖畏晋而不欲显，疾于邾特隂诱其臣而弱之，故来奔者四，窃邑来者，二鲁实利之也，堂堂大国，为逋逃主，以登受叛人，其为恶着矣。
公如齐公至自齐居于郓
公朝齐者，二防齐者，一齐无以为公谋也，故明年，公如晋，求于晋焉。
二十有八年春王三月曹悼公
公如晋次于干侯
公朝于齐，求于君也，君且不能纳己，今朝于晋，求于臣也，臣其能为己谋之乎？晋之六卿，与三家等也，前日扈之盟，既取货于季氏，其忍背赂以伤其类哉？故徒次于干侯，不得入也。
夏四月丙戌郑伯寜卒六月郑定公
秋七月癸巳滕子寜卒冬滕悼公
二十有九年春公至自干侯居于郓
公朝于晋，而不得入，留于干侯者期嵗而反则求于晋，犹不若求于齐也，吾固知六卿不忍伤其类而求之，为无益矣。呜呼！晋盟主也，齐，大国也，两求之而无一见怜者，则小于晋，齐者可知矣。一失足于外，无所容其身，若昭公者，固君子所宜动心也。噫！明王不作私党胜，而公议亡，呜呼！奈何！
齐侯使髙张来唁公公如晋次于干侯
前年冬，公如齐，公至自齐，而春遂如晋齐，盖辞公教，公如晋，以求纳也，公如晋，留干侯者，逾年而反齐，又以髙张唁公者，审晋之谋也，公盖以未见晋侯为辞焉，故髙张未反而公复如晋，齐欲公必见晋侯也，齐固不能勇于义，而移之晋，非爱公也，幸公之去而齐取郓，故冬公在干侯而郓溃，齐因得之而不归，至定十年而后反则髙张之唁公，非仁也，谖也，则齐侯移，公取郓尤甚于晋之不见公矣，谓唁公为礼，吾不信也。
夏四月庚子叔诣卒
秋七月
冬十月郓溃
作三军，舍中军，三家已分公室，皆自征之，以赋于公而已，今公之居郓，三家不复赋于公，公之所征者，郓也，而公今年如齐，明年，如晋贡赋，独出于郓，郓何以堪之？宜其乗公之不在释然而溃也。
三十年春王正月公在干侯
公居于郓，书曰：居郓内，邑固公之有也，与天王居于狄泉，同公在干侯，书曰：在干侯晋地，非公所有也，与公在楚同，然公居郓，惟至齐至晋言之，以郓系乎鲁，犹若鲁有也，公在干侯，每于嵗首必举之，以公在外，不复有国也，不复有国而必书，公之在季氏，盖以为无君，圣人独曰：此吾君也，有君而在干侯，其诛季氏重矣。
夏六月庚辰晋侯去疾卒
秋八月晋顷公
冬十有二月呉灭徐徐子章羽奔楚
国灭而不书其君者，死社稷也，书君奔而不名者，不得已见逼而奔也，故国灭而君奔者三，皆不名，而徐子章羽独名之，传者以为先服而后奔，其或然欤？既服而惧其不赦，因遂奔楚，既服而奔，辱社稷也，故特名之，不然，圣人不妄加人，以名也。
三十有一年春王正月公在干侯
季孙意如防晋荀跞于适歴
顷公之世，公尝再如晋，而晋不答，定公即位之初，以公在干侯，不可不念也，于是使荀跞防意，如于适歴而继命跞唁公于干侯，亦观晋之意，非欲伐鲁以纳公，盖将和鲁之君臣也，故先防意，如以测其意，意如屈矣，复唁公以致其归。噫！晋之举，于是谬矣。世固有母子如初，兄弟如初者，安有君臣，如初者哉？母子兄弟生乎情，欢然相爱者，母子兄弟之真情也，情暂离而终，必合则如初，君臣主乎义，尊君抑臣者，天下之大义，义既乖其可复合乎彊而合之，则必生变，此理之必至者也，季氏弱公室，以攘其权，君臣相猜矣，猜嫌既生，势不相容，公不杀季氏，则季氏逐公，各观其衅而动也，公之见逐于外，迄是七年，季氏专鲁，无复有君矣，臣民皆季氏之孚，虽使季氏悔而复见容，公其敢复蹈虎口哉！此公与季氏势，不俱生也，晋将有意于鲁，必合诸侯而伐之，诛季氏之党，而复定位，然后公入而无虞，今乃内不忍忘公，外不忍逆，季氏命一介之使，缓颊于冰炭之间，而彊合之，非义也；直妇人之仁矣，春秋先书防而后书唁晋，意自白说者不探其义，而凿生异论，非晋意也，亦非春秋之意也。
夏四月丁巳薛伯谷卒
晋侯使荀跞唁公于干侯
秋薛献公
冬黒肱以滥来奔
黒肱以滥来奔，与邾庻其以漆闾丘来奔者同，不书，邾阙文也。而二传凿生异论，公羊以为通滥于天下，以贤叔术也，滥何足通？而叔术何足贤欤？地固有通于天下者，沙鹿崩，梁山崩是也，滥何系于天下哉？春秋固有予贤者，季子叔是也，而黒肱实书名，何以知其贤，此固无足据者，而谷梁之说尤为踈诞曰：不言邾黒肱何别乎邾也？其不言滥子，何也？非天子所封也，且别封而不受，王命者，在春秋固有之郳，邾之别封也，萧叔宋之别封也，郳犁及萧皆以地书而黒肱安得不书地，既为别封，则固已有国世安有挈国而奔者哉！此皆不近人情矣，且此与庶其无异，但不书国耳，非不书国也，阙文也。学者无疑焉。
十有二月辛亥朔日有食之
三十有二年春王正月公在干侯
三年之间嵗首皆书公在干侯，存公所以诛季氏之义也。而左氏各为之说凿矣，谓左氏专信国史，而不附防，殆不然也。
取阚
此公取阚也，不书公，公不亲之也。阚鲁羣公墓隧之所在，公在干侯，不得祭于庙，姑取墓隧之地，以寓孝思焉，说者以为季氏取之，且内书取有二取外邑，必系之国，且加伐焉，伐齐，取谷是也。不系之国，不加伐则灭，小国耳，取邿取鄟是也。今阚非外邑，又非小国以为取内邑，又无失之之故，季氏于何而取之？故知取阚，公在干侯取之也。与围成同，不书公，公不躬行尔，左氏定元年，昭公季氏使役如阚，将沟焉，然昭公亦于阚，昭公无乃知其将终于干侯，取阚为死所乎？呜呼悲矣！
夏呉伐越
阖闾，于是勇而无谋矣，呉将报楚，越，楚之与也，呉必连越以夺楚援，越之彊，未必为呉，用姑结其心，以离楚党，则呉从事于楚，无虞也，今未伐楚而先伐越，是又生一楚矣，使楚越，合以抗拒，呉未必胜，若越离而议其后，呉其殆哉！故入郢，未反而越亦入呉矣，其结怨连祸，始于此也，故伐越之举，愚以呉为无谋，无谋勇于胜而不虑后矣。
秋七月
冬，仲孙何忌防晋韩不信齐髙张宋仲几，卫世叔申，郑国参，曹人，莒人，薛人，人，小邾人城成周。
尊王室者，尚义不尚惠，临天下者在徳不在固周，自子朝之乱，敬王仅得成周，固天下诸侯所宜忧也，忧宗周之防，则率诸侯而朝之，归贡京师，以増重王室，则天王以尊周室以固矣，今乃以区区小惠，搂诸大夫，而城成周，是何待京师？以不广而重王之不徳耶？故夫临天下者在徳而已修徳以来诸侯虽都于四通，八逹之地，无高城深池之固，天下孰敢睥睨之，敬王庸弱，固无以责其徳然诸侯安可以不徳待天王哉！故夫区区之城，名曰奬王室，其实卑王室，名曰尊天王，其实为天王之辱大矣，故春秋言天子之居，皆曰京师，而于此独曰成周，成周在京师之西，直弹丸土尔，王畿千里，初不如是之蹙也；初，子朝，子猛嫡庶角立，王室之危，仅容一髪，敬王防尘，于狄泉者凡六年，诸侯莫肯念乱，晋不于是时仗大义以纳王合诸侯而盟之方岳之下，以同尊王室，今天王既入成周，乃欲以数雉之城，而干尊周之名，其为惠何隘哉？故圣人歴序十一国之大夫，而城蕞尔之地，亦足以见其小矣，而说者责之则责其大夫之专，予之则予，其尊王之义，大夫之专乆矣何独于此而后责之，况尊王之义，又岂在城筑板，榦之间耶？是皆不识尊周之大义，而屑屑然怜其小惠，责其专城，非春秋也。
十有二月己未公薨于干侯
人君所以立于民上者，以民为本，臣辅之而已，用舍黜陟，惟君之欲，而民之心则不可一日而离，无臣不害为国无民，何以为君？故君人者，必有结于民心，以为邦本也，昭公失国而不复，非失臣也，失民也，鲁之失民，固非自昭公而昭公不能复收之政令，皆出于季氏，昭公主祭而已，故民知有季氏而不知有君，君虽在外，鲁民不知其无君也，皆君季氏尔邦本，既属于他人，宜昭公之不能复国也，一身见逐，栖栖于齐，晋之境，得蕞尔之郓，而居之，而郓从而溃，用是知昭公之失民也，卒之在外者八年，鲁人无一人议复其君，客死于干侯，呜呼！悲夫！观乎此为君者，其可失民哉！
右昭公尽三十有二年
春秋经筌卷十四
<经部,春秋类,春秋经筌>
钦定四库全书
春秋经筌卷十五    宋 赵鹏飞 撰
定公
元年春王
羣公之元年，不以有事无事，皆书王正月，谨始也嵗之终天子颁来嵗之正朔于诸侯，诸侯受而行之，所以尊王室，而大一统也，王室既防，正朔之颁与否，固不可知，而天下诸侯实用周正无改也，春秋不从其不颁而废一统之义，故于元年必书，王正月焉，此春秋所以行天子之权欤？然十二公之中，惟定元年，不书正月，葢昭公死于干侯，定公未立，政在季氏，鲁实无君，何以成正朔哉！故不书正者，圣人不与，季氏得承正朔也，公羊以为正即位，谷梁以为无正始，是皆以正为邪正之正，吾于隠元既辩之。
三月晋人执宋仲几于京师
前书成周，而此书京师，见其城之隘也，仲几不受功，岂以数雉之城不足以用大众乎？韩不信心，其挟已之功也。故执之，然京师生杀之所，自仲几有罪，司冦存焉，不信在天子之侧，不能一，请于王而擅执之，其横甚矣，抑亦胁王事为重，幸一日之权在，已而肆其威欤？圣人恶其无王，且无君也，书人书于京师，诛之重矣。
夏六月癸亥公之丧至自干侯戊辰公即位
昭公死于干侯，凡六月而后丧，至丧至六日而后定，公立存没之命，皆制于季氏也，定公襄之子，昭之弟，意如废世子衍及务人而立之，宜其乆而不决也。为国之本，在储贰，储贰之本在得人，成王崩，太保命仲桓，南宫毛等逆子钊而立之，黼扆不动，而天下安，今昭公不幸而死于外，世子制于意，如而不得立，虽鲁之变，故不可以责其正，而圣人详而书之，非茍以诛意，如亦所以着储贰之重，不可不豫定，以为国本，而奸臣乗机窃弄大寳不可不察也。
秋七月癸巳我君昭公
八月而其故可知
九月大雩立宫
小人为恶，内有所不安，则谄事鬼神，以要福，季氏逐君，天地所不容，何有于公，公伯禽之子，自至昭，凡二十有二世矣，神灵何在？季氏立宫而祀之，何为者哉？彼中有所不足，疑得罪于周公，伯禽故为之祀，其子所谓媚灶者是也，定公即位，未三月，固未暇议，此是必出于季氏，审矣，宗庙有常制，葢不可紊，鲁之庙已异矣，成公立武宫，固已违制，今又立宫，是鲁祀八世也，天子七庙，而鲁之庙八，其可训乎？无乃季氏将僭君，故先致其君僭，而后得行其志也，不然，安得八佾舞于庭哉。
冬十月陨霜杀菽
周之十月，夏之八月也，诗九月肃霜，则八月非陨霜之时，而陨霜杀菽，恒寒之证也，僖三十三年十二月，陨霜不杀草，宜杀而不杀也，今十月陨霜杀菽，不宜杀而杀也，亦由人君之刑，赏不中焉，天变不妄发，必有其应。噫！安得皇极之主，叙九畴，则恒寒之证不作矣。
二年春王正月
夏五月壬辰雉门及两观灾
雉门两观，天子之制，鲁僭天子之礼乆矣春秋因灾而书，以志其僭也，桓宫，僖宫灾不书，及灾俱发也，雉门两观书及灾自雉门，延及两观也，志事之序然耳。
秋楚人伐呉
报鸡父之役而召柏举之败
冬十月新作雉门及两观
御廪灾，大室屋壊未有不新之者，而春秋不书，以所当新也。雉门两观，僭天子之制，而天遗以灾，今复新之，是不畏天谴也，雉门象魏之门，其外为库门而臯，门在库门之外，其内为应门而路，门在应门之内，是仿天子之五门也，诗曰：乃立臯门，臯门有伉，乃立应门，应门，将将説者以为天子之制，非也，文王为诸侯之时，文王安肯僭天子哉！则臯门应门，诸侯之礼也。鲁用王礼，故有雉门，库门焉，明堂位曰：太庙，天子明堂，库门，天子臯门，雉门，天子应门，葢库雉既僭，互更其名，以少异于周制，亦犹郊不用，至之日，而卜用三正也其实则僭矣，天子两观外阙，诸侯台门则雉门两观，皆僭也，故圣人书新书作不宜新，不宜作也。
三年春王正月公如晋至河乃复
昭公如晋，至河，乃复者五，晋葢重季氏而不重公也，何则？春秋诸侯之朝聘，非为礼也，为利也，凡朝聘则贡币，从之，鲁自舍中军之后，三家分公室，皆尽征之，以赋于公而已，贡赋皆归于季氏，则大国之奉，亦季氏供之，公之朝晋，特虚礼耳，而晋不免有餽劳之勤，故晋以为得公之朝，不若得大夫之聘，故寜却公而延其大夫也，定公即位，非不知之徒，以三年一朝之礼，不可不讲，而姑如之，晋果却公至河，而反公葢愤然，故终定公之世，不复如晋者，惩是之辱也，则夫定公之为人，葢知耻于昭公逺矣。
二月辛卯邾子穿卒
夏四月
秋邾庄公
冬仲孙何忌及邾子盟于拔
襄公之世，鲁之所以虐于邾者极矣，昭公之于邾，虽未尝交兵而隂受其叛人，为邾之患，实大定公即位，修好于邾，首防之，又以仲孙何忌盟其嗣君，葢亦勤矣，故比蒲之搜邾子来，防公十五年来朝，公之终也，且来奔丧，定之抚邾，实勤而邾之，事定亦至矣，及哀公元年，则何忌帅师伐邾矣，用是知是盟也，实出于公，非仲孙之意也。哀公之世，所以虐，邾者益甚，则拔之盟，独定公欲之而何？忌黾勉而盟之矣。
四年春王二月癸巳陈侯呉卒
三月，公防刘子，晋侯，宋公，蔡侯，卫侯、陈子，郑伯，许男、曹伯，莒子，邾子，顿子，胡子，滕子，薛伯、伯，小邾子，齐国夏于召陵，侵楚。
桓文以还，诸侯防盟侵伐，未有如是之众且盛者，晋定公非健主也，一防而十有八国，从之，楚昭昬庸谗幸交进，四邻不亲，诸侯叛之于内，呉议之于外，故晋定攘臂一麾，而诸侯云合也，孟子曰：虽有智慧，不如乗势虽有镃基，不如待时，今势应时来，可以一举而清南服，奏凯而献捷于王，诚反掌矣！然是时晋政已移于六卿，定公真一偶人也，六卿惧公胜楚而归功冠，五伯天王劳之，诸侯归之，则权岂复及已哉！不惟权去而已，六卿无遗种矣，故乞赂以离蔡，假旄以贱，郑用散诸侯之心，其实隳其君之功以固其私也，故以十八国之众，才侵楚而已，齐桓以八国之君伐楚而楚来盟，晋文以四国之师战楚，而楚大败，今十八国之众，三倍于桓，而五倍于文，何惧不克？才一侵而还哉？用是知定公葢制于六卿，而不能进也，卒之救蔡，败楚之功，乃归于呉，终春秋之世，诸侯不振，呉越争相雄长者，其机防实出于此，不可不察也。夫晋定公者，诚中国之罪人也。
夏四月庚辰，蔡公孙姓帅师灭沈，以沈子嘉归，杀之，鸡父之败，沈子逞灭，今复见者，楚封之也，蔡帅师而灭楚所封，憾楚深矣，前日求于晋，以报楚而不能伐，才侵其鄙，休兵而退，蔡怪晋不能撼楚也，故躬命大夫以灭楚之封然蔡憾，楚则然尔，沈何辜哉？是迁怒之师也，灭沈无损于楚，而蔡蒙灭国之恶，况执其君而杀之，为虐甚矣。
五月公及诸侯盟于臯鼬
此侵楚诸侯也，前目后凡尔前，目后凡未有书，公及者，而此书公及变文以见义也，昭公庸懦，权出季氏，公未尝得一防诸侯，皆大夫专之矣，惟平丘之防，公得亲之，而季孙意如伉公，而公不得与盟，终昭公之世，惟公既逐居于郓，得一与齐侯，盟于鄟陵，季氏不知也，其间黄父成周之防，皆大夫在焉，公不得与今定，于是立四年，季氏固存，而臯鼬之盟，意如不敢抗，而公得与诸侯之盟，圣人葢喜公之能自振立而获，执牛耳也，故于此特书公及诸侯盟于臯鼬，再出公而书及所以幸鲁侯之，复得及盟也，其防明矣。
伯成卒于防
六月陈惠公
许迁于容城
昭九年义同
秋七月公至自防
刘卷卒
王子虎义同
悼公
楚人围蔡
诸侯侵楚，不足以救蔡，而适为蔡招楚，今蔡受围，而晋不救，安事夫盟主哉！故冬蔡求于呉以败楚，知晋之不足与也。
晋士鞅卫孔圉帅师伐鲜虞
晋伐楚，诸侯之利，而六卿之害也，故定公出而六卿忌其有功，辞蔡卑郑而隳其成效，晋伐鲜虞，晋之害而六卿之利也，故荀氏，士氏，赵氏交伐以显其绩，呜呼！其所以为晋之患者，三卿互证之，葢立武功以相胜而已，非实为晋除害也。
刘文公
冬，十有一月庚午，蔡侯以呉子及楚人战于柏举，楚师败绩，楚囊瓦出奔郑。
大不以乎小呉，而以乎蔡辱也，然呉特书，子何哉？葢不矜其大，屈己以救中国，其为得丰矣，故呉前后用兵，未尝书爵，而此独爵之，亦知圣人之贵呉子也，蔡求于晋以伐楚，晋定合十八国之君于召陵起趄，而退不能犯，楚之一毛，蔡何赖焉？故弃晋而求呉，呉之雄视南服，其肯屈而为蔡用乎？今乃忻然退听，亲袵金革以从，蔡大败楚师，释蔡之憾，而壮中国之威，岂特蔡多之诸侯，实受其赐也，其可无襃乎？不曰呉子，蔡侯而书蔡侯以呉子呉，子屈身而救蔡也，圣人乐与人为善，不谓呉实南蛮而不録也，圣人进呉而爵之，则晋定之诛，其可逃乎？囊瓦奔郑，败而奔耳。
庚辰呉入郢
柏举之战，书子而入郢，书呉圣人无私焉，不以善掩恶，不以恶废善，春秋之法也。前日屈己而救中国，故爵之，今日乗势而夷人之社稷，故外之观，左国之传，其举甚秽，宜乎圣人不与也。郢，楚之都也，不曰楚承上之文耳。
五年春王三月辛亥朔日有食之
夏归粟于蔡
归粟于蔡，惧呉也，蔡求于诸侯，以报楚公，防十八国诸侯之君于召陵，不伐而还，蔡改求于呉，而呉子为之败，楚入郢，蔡愤始释然，中国不能救蔡，而功归于呉，诸侯实愧之，今蔡围既解，鲁惧，蔡有言于呉而呉雠中国，则鲁其首也，何则？鲁南逼于呉，以徐为障，昭三十年，呉已灭，徐唇既亡矣，今呉兵一出，则直指鲁郊，此鲁所以不得不赈蔡以悦于呉也，救蔡赈乏，固仁人之事，然怵于势而不情，则亦非君子之所贵，或者不稽其故而以为予之，且鲁何有于蔡？乃越宋逾陈而后至蔡也，壤地固不相接，逾二国输粟以馈之，蔡固无一日之好于鲁，鲁何为而忧？及蔡乎？此所以知其惧？呉而赈之也，非南迫于呉，则亦不馈蔡矣。
于越入呉
一呉何足以抗楚，越哉！楚越相比，横亘南服，呉将伐楚，则必连越以为籓援，葢呉一出，则内实虚越之袭其国直如反掌尔，而呉不之虑，昭三十二年，尝伐越，以贾怨于东邻，越未尝有寸兵之报也，彼岂释然忘情哉？伺衅而发矣，故呉入郢，而越入呉，乃越人报怨之秋也？曰：于越从其国之称耳，如于余丘之类是也。或者以为惊叹之辞凿矣。
六月丙申季孙意如卒
鲁十二公之中，弑君之贼，二逐君之贼一翚，遂意如是也，翚之卒，不书于经，而其子孙亦不见仕于鲁，用是知桓公真奸雄也，宣公次之，而定公无责焉，何则？翚之卒桓之心，非不戚之然不书于策者隂厚之而阳不礼也，外以弑加之，而内以恩怜之，故卒不得书于策，不以大夫之礼，卒之也，仲遂之卒，则适当有事于大庙，故宣不为之罢绎，以示遂实，鲁之罪人，外以诳国人，而中实痛之也，至于意如之，死则定复卒之葢以上卿之礼，治其丧也，定之意，葢曰：昭之逐衍之废，实非己志，然已得以奉宗祧，鲁祀不絶者意如之力，其义虽非，而实无匿奸之心，葢逐昭废衍，定实不与，而其得位，亦非其志也，呉公子光弑君而自立，季札至而不问屈己而臣之，葢以弑无与于己而光之立，呉不絶灭，吾何慊乎哉？定之卒，意如则札之臣呉光之意也。或者乃责定而不责，桓宣不原情矣，非春秋也。
秋七月壬子叔孙不敢卒
婼之子
冬晋士鞅帅师围鲜虞
士鞅前日伐鲜虞，今复围之，鞅欲立功也，鲜虞何罪哉！
六年春，王正月癸亥，郑游速帅师灭许，以许男斯归，郑虐于许乆矣许倚楚而抗郑，凡四迁而附之，今呉入郢，楚几为墟，许复何恃哉？此其所以卒为郑灭也，治内以自强者，内固则四邻，惧之倚势，以为重者，势去则四邻疾之，许不能自治其国，以结好于邻邦，乃倚屡迁，以疾仇于郑，楚败势隳仇，方得志，一举而灭，抑自取尔，然郑蕞尔小邦自保，未固而利于灭人，其为恶固不诛而暴矣，许男书名，不死社稷也。
二月公侵郑公至自侵郑
鲁自舎中军之后，三军皆于三家征伐，尽出于三族，公未尝自将而出也，惟昭二十六年，公围成，则用齐师尔，公无一旅之众也，今意如死，定公初能有立，故复自将而一侵郑，圣人固不与其无故而侵郑，然幸其以渐而得权也，其后侵齐，防晋围成，皆以师行其收兵之原，葢始于此，不可不考也。
夏季孙斯仲孙何忌如晋
晋至是，六卿日炽，政出多门，不复修伯业矣，二大夫聘之，非畏晋也，于时天下之与晋，惟鲁尔，郑卫皆附于齐，公既侵郑惧，齐，郑合而伐鲁，故如晋焉，使介并书敌也，左氏以为阳虎使何忌报币？且三家均秉鲁权，而季氏独为彊虎，季氏之陪臣，安能使何忌哉？左氏徒见其并车出聘附防为是説尔。
秋晋人执宋行人乐祁犁
行人非所当执也，执行人是絶两君之好也，晋固不能宗诸侯尔，今宋以乐祁犁，聘之，葢亦勤矣，晋不能享之，以懐诸侯乃执之，以拒来者，宜其不能复伯也，要之，晋政多门，为行人者，亦何所适从哉？悦于甲则怒于乙，六卿互植，其党以相倾，此亦足见行人之难于晋而无怪，夫诸侯之不归晋也。
冬城中城
鲁既侵郑，聘晋而不与齐景，惧有齐患，故城中城，备齐也，中城在海州，海州齐境也，谷梁以为三家张葢以中城，为城之中，疎矣。
季孙斯仲孙忌帅师围郓
齐侯取郓以居，昭公卒之郓溃，遂贰于齐，齐不我归也，今围郓贰于齐矣，不书伐齐，郓本内邑故也。以围叛邑为文，然卒不能得郓，迄十年，夹谷之防，然后与讙及隂来归焉，仲孙何忌曰：仲孙忌，阙文公羊以为讥，二名凿矣。
七年春王正月
夏四月
秋齐侯郑伯盟于咸
晋不能修霸业，故使齐景出而求诸侯，景公在位，几五十载，其间厯晋平晋昭，晋顷未尝敢出，而争诸侯，今耄矣，徒见晋定痡弱，六卿内张诸侯无所宗主，故出而防郑，卫之君，然得郑得卫而外惧，呉楚内虞，晋鲁亦何为哉？徒贾争端，尔惟郑有鲁兵，故郑亲之卫，则加兵而后至，凡再盟而得二国，霸业如此，不亦劳乎！
齐人执卫行人北宫结以侵卫
齐侯卫侯盟于沙
卫葢志于从齐，而难于叛晋，行人聘齐，此卫之谖，所以召齐兵也，齐侯察之，遂因其志，执结以侵卫，故兵未及境，而遂为沙之盟焉，晋悼之世，郑将叛楚而从晋也，故诱楚伐宋，以召晋兵晋伐郑，郑遂同萧鱼之防焉，则卫之从齐，葢亦齐之遗谋也，不然，卫何负于齐？齐执其行人，而侵之哉！
大雩
齐国夏帅师伐我西鄙
齐之伐我，有二志焉，外若为郑报，侵郑之师，而内实为己偿，围郓之役也，且郓本鲁邑既取以居，昭公因遂为固有，岂义也哉？无怪乎鲁之围，郓何以报为而鲁之侵郑，固曰：无名，然岂得假是以济其私哉！故公明年再侵齐，郓故也，茍齐师为郑伐我，公何不遂伐郑哉？用是知国夏之师报围，郓之役也。
九月大雩
一时而再雩渎上帝矣
冬十月
八年春王正月公侵齐
公至自侵齐
二月公侵齐
三月公至自侵齐
公三月而侵齐者再，何疾于齐之深也？公之疾，齐非茍报，西鄙之伐，葢以郓之在齐也，齐取郓以居，公初以为恩，及围之而不反，则更以为雠，鲁之地分裂于三家，兵民皆以之，定公即位，粗能少复兵柄，而郓鲁之剧邑也，乃失之于齐，此定所以欲得郓，以张公室欤？故不恤，金革之劳，而三月之间，两侵齐也，然齐利其赋入，固未忍挈以偿，鲁故侵伐，虽频而郓卒不归，迄十年，夹谷之防，圣人相礼，一言而复三田，其贤于三军之众逺矣则夫今日侵齐，明日侵齐，何益哉？深其怨而已矣。
曹伯露卒
夏齐国夏帅师伐我西鄙
报公之侵
公防晋师于瓦公至自瓦
危哉！晋鲁之谋也，鲁被齐兵，晋将救之，不直赴难，而师次于瓦，瓦卫地也，晋固不能救矣，而鲁方受伐，乃不谋内御，而出防晋师于卫地，何其疎也？使齐益兵以攻鲁，鲁何以待之哉？吾窃为鲁惧，无乃兵在三家，各将以御齐，而公单车出防邪，不然，齐兵不止，为西鄙之伐而已，然君不在，则威望已空，固招，冦之阶也，此非守国之策，圣人书之，亦所以垂戒欤！
秋七月戊辰陈侯栁卒
晋士鞅帅师侵郑遂侵卫
晋之侵郑，侵卫葢已晚矣，臯鼬一盟之后，晋不能一出而主诸侯，及齐乗隙而盟郑，卫，乃欲以兵争之，彼卫郑固知晋方内乖，君臣之礼，不足与也。故虽受兵而叛，晋益坚，冬，又为曲濮之盟，不事晋也。
曹靖公
九月陈怀公
季孙斯仲孙何忌帅师侵卫
晋师防于瓦于鲁，无丝毫之益，而二大夫侵卫于鲁，有餽饷之，害侵卫，固不能得卫，而徒为晋怒，齐故明年有五氏之次焉，则夫侵卫之师谓之招，冦可也。
冬卫侯郑伯盟于曲濮
卫，郑，既叛晋从齐，然比于齐者，二国而已。秋，晋两侵卫，郑，而卫继受鲁兵，郑见侵者一，而卫见侵者再，郑惧，卫复从晋则郑孤，卫惧郑复叛，齐则卫弱，故二君盟于曲濮，誓从齐而坚叛晋也。
从祀先公
礼三年丧毕，则禘而附新主于庙，今昭公之薨，于是九年而新主，始得入庙，何哉？昭公为季氏，逼逐而死于干侯，七月而丧至，季氏沟絶其地域又不得同于先君而于墓道之南，至孔子为司冦，然后沟而合诸墓，则其主未得入庙也，宜矣。今三家侈极而衰，陪臣执国命，欲假小善而售其大恶，假小仁以济其大不义，故以昭公之主，从祀于大庙，葢将昭季氏之罪，移鲁民之心以成其奸也，其事虽顺，然不幸而出于逆人之手，圣人悲之，以隠其义，不书大事，不书禘，不书有事，茍一书之则，若事出于定公，而后世不知其由于阳货也，故直书曰从祀先公，则知非主祭者为之出于其下也明矣。故继书盗窃寳玊大弓之事，则事由阳货可知也，先儒皆以为顺祀闵僖，惟冯山得是説实合乎春秋？吾从之。
盗窃寳玊大弓
九年春王正月
夏四月戊申郑伯虿卒
得寳玊大弓
国之大事，在祀与戎，成王康周公而施及其子孙，岂茍然哉？故于分器之间，特寓其所以康之之意，寳玊所以祀神，只大弓所以重戎事，异物，以示异礼，使其子子孙孙，世守是训，以长保其国家也，及其后世不知成王所以寳玊大弓者本于事，神保民而已，侈心一生，谓我皇祖，周公常履大寳，故先王寳以示礼天地四方，遂僭郊，僭大雩，赐大弓以示征伐四国，遂作丘甲，作三军，原其锡是二物，初不如是之僭，而后世不令子孙沿之而僭礼尔，阳虎斗筲之人，遂谓鲁之礼乐征伐在二物，故窃之以逃，谓吾得二物，则礼乐征伐，一旦在己也，不知寳器待人而后寳，非周公子孙，则亦安用是物哉？然锡二物，特寓其意尔，非谓祀与戎，果在二物也，子孙沿物而僭礼于前，固已疎矣，阳虎因之以盗窃于后，何其愚哉！卒之伥伥然，抱其空器而无所用之，乃复挈而来归，凡有非其有曰：窃不求而得之，曰：得彼既有之矣，复不求而自得，亦足以见寳玊大弓无所用于虎，而虎之愚不可及也，虎固愚矣，而寳玊大弓窃之书，得之书，何邪？以周公分器为重也，虎何足诛哉！故曰盗而已。
六月郑献公
秋齐侯卫侯次于五氏
圣人于春秋，不妄假人，以美名不妄诬人，以恶迹必核其实而书之，齐侯，卫侯次于五氏，五氏，晋地也，葢谋伐晋矣，然徒次而不能伐，则春秋不以伐加之齐，晋何憾哉？徒以晋不能霸，景公以垂白之年故乗其弱而求诸侯，然齐桓之霸诸侯，无敢不从。而晋独不至，桓公置而不问，以为虽无晋不害为霸也，今景公才得百里之卫，以为已援，宋，鲁，陈、郑、曹、滕、莒、邾无一介从齐，遂欲胁区区之卫，以干大国，亦见其非所以谋霸也，妄图而已，搂二国之兵，趦趄于晋，境而不敢犯，晋之一毛，此何为哉？彼不能伐矣，而徒以次焉，圣人不遂，加以伐之之恶，葢迹未形，而豫加之，则人有所不服，非所以为大中之法也。故书其次而义自见焉。
秦伯卒
冬秦哀公
十年春王三月及齐平
夏公防齐侯于夹谷公至自夹谷
平以释两君之忿，防以通二国之好既平矣，而讲好于坛坫，是诚，春秋之美事也，昭七年，暨齐平，叔孙婼如齐涖盟，定十一年，及郑平，叔还如郑涖盟，则是既平而加之以疑尔，既平复疑，何足言好哉？今定公既及齐平，而两君防于夹谷礼也，故春秋两君相见，不以事防而书至者，惟此而已，非盟非伐，何功以告庙哉？以两君交好为礼，而防勲也用是知夹谷之防独异于春秋传者为孔子摄相是防，信矣。
晋赵鞅帅师围卫
讨五氏之次也。然不讨齐而围卫，晋固怯大而陵小也。
齐人来归郓讙隂田
礼之用大矣，以之御彊而彊屈，以之折奸，而奸消礼，固未尝一日而离乎世，顾所以用之者，难其人矣，孔子相鲁，一用于夹谷之防堂堂之齐，君臣惭赧沮缩，若无所容其身，故三田不请而自归焉，信大礼之足以折奸暴也，郓自齐人取以居，昭公卒，郓溃，遂入于齐，齐不我归也，六年，季孙斯，仲孙何忌围之而不克，齐视之若固有反以雠鲁国夏，再伐我西鄙，公亦再侵而报之，不能得也。鲁葢惮兵戎之役，无志于取矣，故春及齐平，两君为好，而齐以奸暴干之，圣人厯阶一言而齐侯愧耻，并与所谓讙及隂而来归焉，鲁岂志于得田哉？齐自归之也，故书曰来归，与齐人归我济西，田与归讙，及阐异矣，圣人岂以是为己功哉？志其实而已，讙即汶阳田，吾于成二年，既言之。
叔孙州仇仲孙何忌帅师围郈
秋叔孙州仇仲孙何忌帅师围郈
郈叔氏之邑也，自封植，而自围之，出乎尔者，反乎尔者也，已横逆而不有其君，何怪乎？郈之叛己也哉？费季氏邑也，成孟氏邑也，皆自封植，而自取叛，则夫三家之抗，君非己之利，适所以自贻害矣。昭十三年费叛，至是郈叛，明年成叛，然三家知围叛，而不知叛由己生，使三家而能自反，挈国柄以复归于公室，则三邑将不围而自服，三邑臣于主，三家臣于君，鲁其遂复泰和之治乎？今蕞尔之郈，二大夫再围而不克叔也，仲也，观乎此亦可以自咎矣。
宋乐大心出奔曹宋公子地出奔陈
乐大心，宋之大夫也。公子地宋之贵戚也，外而大夫内而贵戚，一日而俱奔宋，政乱矣，明年辰及佗彄，皆奔随而叛，宋之乱者，五年而后定，自大心与地为初也；景公之为君，葢可知矣。左氏之説鄙且诬吾不欲观之。
冬齐侯卫侯郑游速防于安甫
安甫之盟，盟郑也，郑献叛晋，从齐不乆而卒，声公即位，齐惧其贰也，故盟其大夫，大夫不可以先君，故次卫侯。
叔孙州仇如齐
拜三田之归也
宋公之弟辰暨仲佗石彄出奔陈
宋公之弟举其贵也，仲佗石彄，秉宋之权也，贵而无权，则无以济其奸，故必胁权以奔焉，宋公之弟辰暨仲佗，石彄出奔陈，暨之为言彊也，仲石为辰之所彊，不得已而从其奔，是之为暨，乐大心，公子地既奔辰，将从之，然大心与地皆非权之所系，徒从之，无益也，故胁仲石而俱奔焉，贵得权而侈，权得贵而尊，故明年遂入于萧以叛，权与贵交相济，以成其叛，心也然是谋，实启于辰，故以暨书之，而仲石为国大臣，听贵戚之胁而从其叛其罪，葢亦着矣辰书，弟非能弟也，宋公有以宠之，以致其叛欤？故书曰：弟病宋公也。
十有一年春，宋公之弟辰及仲佗，石彄，公子地自陈入于萧以叛。
出奔书，暨辰彊之也，二子有所不得已也，入叛书及辰主也，二子悦从之也，难乎奔而易于叛，仲石固庸臣乎？初而奔也，则疑谋有所不济，故难以暨之，今而叛也，以为事无有不捷，故易而及之，奔固不难而叛，何防吾于此，知仲石诚庸夫也，公子地之奔固已有乱心矣。故卒从二子以入叛，而左氏妄为之立，此所以得吾之不信也。
夏四月秋宋乐大心自曹入于萧
左氏谓乐大心以公命逆丧，大心不欲伪疾而奔，若然，则今何以从四子入于萧乎？则大心实四子之党，先奔曹，而四子不从，今四子已入叛，既成矣，故反而从之，则其初也果不欲逆丧而奔乎用，是知左氏之説非实也。
冬及郑平叔还如郑涖盟
六年，公侵郑为晋也，今日及郑平为齐也，昔鲁亲晋而郑附齐，故为晋侵郑，今鲁与齐平，而郑睦于齐，故为齐平，郑鲁之反复于齐，晋之间，故已彊聒尔，然能释怨窒，忿平齐，平郑以成邻国之好，葢亦休焉，然既平矣，而继之以盟，以平之，未足言信，葢春秋之世，非盟不信也，此与暨齐平，叔孙婼如齐，涖盟者同耳。
十有二年春薛伯定卒
夏薛襄公
叔孙州仇帅师堕郈
义见下
卫公孟彄帅师伐曹
春秋之末，霸主不作，小国相侵，非复有怨隙而后交兵也，彊凌弱，众暴寡耳，曹与卫何憾哉？二年之间，凡再伐曹，而不能得，宋出而乗之屡疾于曹哀，八年，宋人入曹，以曹伯阳归，虽其恶成于宋，而卫实启之，君子责首恶，犹曰卫灭曹也。
季孙斯仲孙何忌帅师堕费
三都之叛，三家患之，则堕三都，固三家之利也，是以季路一言而叔氏堕郈，季氏堕费而説者乃以为孔子为之。噫！圣人岂如是之谬哉？公山弗扰以费叛，召子欲往，子路不恱曰何必公山氏之之也？子曰：夫召我者，而岂徒哉？如有用我者，吾其为东周乎！此孔子之志也，孔子即公山氏，以兴东周，亦岂欲为季氏堕其邑乎？葢将教公山氏臣于季氏，教季氏臣于公，教公朝于天子，尔以鲁先之，而率天下，天下皆然，是东周之从而兴也，岂茍为季氏堕费而滋，季氏之势乎？此好勇不顾，义之谋，葢出于季路审矣，彼不恱孔子之即公山氏，是欲堕其邑之义也。然公山弗狃果帅费人以袭鲁入，及公侧，孔子为司冦命伐之，乃北呜呼危哉！防孔子为司冦，公其不死于难乎？故夫堕三都者为三家除患，尔何益于鲁？三家病则鲁之利三家之患既除，则势从而张，吾未见其利也。堕郈，堕费谓之忠，于二家则然尔，谓之忠于鲁则不可，或曰，古者家不藏甲，大夫无百雉之城，今叔氏之郈，公山氏之费皆过制也，故不能以不堕此又不然，以为过制，则宜夺之于初，今势逼叛，成安能夺之哉！圣人不为此，侥幸万有一防之功，以危宗社也，今堕郈堕费，幸而捷，及围成，则不能克矣。圣人之技，无乃亦有穷乎？则夫之公山氏，而化其服者，圣人之志也；堕郈堕费，以幸其成者，非圣人之心也。
秋大雩
冬十月癸亥公防齐侯盟于黄
决鲁叛晋之心也
十有一月丙寅朔日有食之
公至自黄
十有二月公围成至自围成
成孟氏邑也，公敛处父居之，叔氏之郈，季氏之费，皆自堕之，而孟氏之成，则举以待公，仲孙何忌岂忠于公者哉？己所不欲，则勿施于公也，昭二十六年，公自郓围成，成固守而不屈，则成葢尝死附于仲孙矣，何忌以其附于己，故不欲堕焉，然实成有二心，故何忌亦不自围，而畀公围之，围之而克，邑固已之邑也，围而不克徳归于己而怨归于公，成既怨，公已从而抚之，则死为己用，此何忌之，奸谋也，费之堕，无损于己，则何忌助其堕成之围，害切于身，则何忌避其怨，则夫何忌者尤奸人之雄乎！然公之围成，其为失计大矣，成叛于仲孙，固鲁之利，俾仲氏自围而自堕之，听其胜负，于鲁无伤也，而公乃为仲氏围叛，邑得之未必归，公而失之，实损于鲁，吾于此见公之失计也，郈费之堕，説者以为孔子为之，此毋乃亦孔子为之欤？宜君子之不信也明矣。
十有三年春齐侯卫侯次于垂葭
九年，为五氏之次，以谋晋卒，不敢伐，今又次于垂葭，逡巡而退，晋虽自内予有围，无所事于外，然实大国也，齐何敢犯之？既不敢犯，而必为是，次何益哉？易曰：不能，退不能遂，无攸利，其齐景之谓也。
夏筑蛇渊囿
成公筑鹿囿，昭公筑郎囿，定公筑蛇渊囿，鲁一国而为囿者三，且筑而虞之刍荛，雉者何为哉？文王之囿，不如是也。
大搜于比蒲
义在昭公八年与十一年
卫公孟彄帅师伐曹
义在十二年
晋赵鞅入于晋阳以叛
晋至定公，六卿益横，势丑力齐，互相并吞，赵鞅之叛，葢与荀氏，士氏交恶而相攻，惧不敌也，故入其私邑，据甲以抗之，虽私相恶，而晋阳之民，晋阳之甲，岂得视为己有哉？据邑取甲，是乃所以为叛也，圣人不诬人以恶入也，叛也，天下之恶名，岂妄以加人乎？圣人书入，书叛而传者，乃以为非叛，吾所不晓，若其实叛，则圣人当何辞以书之说者，徒见春秋之书叛，无复书归者，而赵鞅书归于晋，则疑鞅，初非叛也，不知鞅初与荀士交恶，荀士胁君以抗已鞅，无以得君也，故入晋阳以叛，倚晋阳之甲以抗之，既而荀士二子，亦不容于君，乃入于朝，歌以叛故，鞅舍晋阳以归，晋复胁君以抗荀士也，两彊角立，胜负未判，鞅以为用，晋阳以敌荀士，则于理为叛，而于势为逆，归胁君以敌二子，则于义为臣，于势为顺，故寜舍叛而复臣焉，其志在于抗二子而必去之，非谓悔其叛而复归也。
冬，晋荀寅，士吉射入于朝歌，以叛晋，赵鞅归于晋，二子，赵鞅之仇也，始胁君以敌鞅，情伉势逼，左右所不容，故入于朝歌以叛，鞅以其失君而出也，因舍晋阳以归焉，以谓得君以拒之，孰愈于据邑以抗之哉？则鞅之归固非善也，机也而説者以归为善，而入为恶，吾既辩之观乎？此由是以证吾言矣，然晋定为国，而诸大夫出入相攻，臯门之外，滙为战，朝以为叛逆，暮以为股肱，其能乆安乎及其子孙而卒，为四卿所灭，其所由来渐矣。
薛弑其君比
称国以弑君无道也
十有四年春卫公叔戍来奔卫赵阳出奔宋
春秋自昭公以还，诸侯之政，皆出于大夫，非特鲁为然也，怙权相并，相睇以目，一毫之隙，谮诉从之，故叛则三五而叛，奔则三五而奔，立党相倾，党一堕则鱼贯而出奔宋，华亥向寜，华定相拉而奔陈，复相比而入叛，邾庶其畀我及黒肱相踵而来奔，或窃邑以来，宋乐大心一出而四子从之，其叛也，五子为旅，赵鞅一叛，而三大夫角立其归也，二子出奔，今卫之乱，叔戍赵阳，岐途而两奔，继而北宫结奔鲁，公孟彄奔郑，是岂一一得罪于君，而君逐之，相抗不胜，无所容而逃也，诸侯主祭与号而已。安暇问其出入哉？而左氏屑屑然附防一馔，一马之隙以合之，吾哂其不达大义矣，学者无观焉。
二月辛巳，楚公子结，陈公孙佗人帅师灭顿，以顿子牂归。
顿葢楚之与也，世役于楚，定四年晋乗楚乱合诸侯，而侵楚顿，亦叛楚而从之，虽十八国之君不能损楚之一毛而顿子，胡子皆因是而灭楚，今年灭顿，明年，灭胡憾，其从晋而忘己也，小国之从违，可不谨乎？陈以中国从荆蛮以灭小国，其罪不待贬而着，顿子书名，不死社稷也。
夏卫北宫结来奔
公叔戍之党也
五月于越败呉于檇李
檇李呉地，越伐呉，呉子御之，为越所败，不书战，诈败也，左氏以为呉伐越，呉伐越，安得战于呉地也。
呉子光卒
公防齐侯卫侯于牵公至自防
牵晋地也，在今之魏郡齐，卫尝次于五氏，次于垂葭，谋伐晋而不能，今晋有荀寅，士吉射之叛，故复防于牵以谋之，然伐则伐矣，安用防焉，葢畏晋而有贬也，欲伐晋，则患晋之彊，有所不胜，欲因荀氏以攻晋，则畏诸侯之议已，故首鼠不前，徒防而反尔，齐景真髦，而崛彊者欤？鲁卫从之，葢亦迂矣。
秋齐侯宋公防于洮
宋未尝从齐也，今以晋之乱鲁，卫，皆从齐始，勉而从之，结四隣之好而已，非曰盟主也。
天王使石尚来归脤
诗之臣工，诸侯助祭，遣于庙，周官宗伯脤膰，亲兄弟之国，葢诸侯助祭，则王与诸侯共享多福，故有归脤之礼，自入春秋助祭之礼，不复梦见，而天王反，归脤，此上下俱失也，然不助祭之罪重，而归脤之责轻，何则？厚往而薄来，固不失为懐诸侯之术，然春秋诸侯跋扈甚矣，安可懐哉？聘赠命，安受而不荅，况脤膰防物，鲁葢以为不腆，而怨之矣，尚何责其不助祭乎自宣，十年，王使季子来聘，其后无一介及鲁，葢不忍其伉，而不复聘问也，景王之崩，叔鞅尝防，故恭王于是以脤礼来归，为王之命则甚腆，而鲁之罪，尚容轻戮乎？书之葢叹，周室之衰，厚往而不能薄来也。
卫世子蒯聩出奔宋
凡世子而不没，世子者非其罪，惟蔡般许止之弑则不书，世子无以见其弑君父，故书世子焉，若宋世子痤，陈世子偃师，皆非其罪也，若夫为世子，而不能世其国，则黜世子，以讥之，郑忽是也，今卫世子大无般止之，恶而小，无忽之罪，则书世子非贬也，是时灵公不君，外则羣臣不和，而大夫出奔，内则闺门不睦，而世子不安其位，君臣父子之义两絶安得保其无乱哉！古之孝者，逢父怒，小杖受，大杖走，惧伤髪肤以贻父之戚也，自入春秋，未有君父存而世子出奔，惟蒯聩尔，灵公嬖于南子，而不利于蒯聩，使蒯聩而为申生，则灵公有晋献之恶，故寜避而奔焉，则蒯聩固未失为孝也，然不幸为蒯聩葢亦难矣！其奔也，虽违父命，而不遗父，恶此春秋？所以无贬辞也，若以左氏弑南子之说，则圣人不当书世子矣，宜刘敞之所不取也。
卫公孟彄出奔郑
以蒯聩故
宋公之弟辰自萧来奔
宋公之弟辰及四子皆入萧以叛，而辰独来奔，辰主其叛，辰奔，则四子可知矣。背君窃邑，未有遂其谋者，而乱臣贼子，终不能无其心，愚而妄图侥幸，其或遂也，其免于大戮，幸矣！此可以为叛乱者之戒。
大搜于比蒲
义见昭八年及十一年
邾子来防公
公搜于比蒲，而邾子来防公，此何礼哉？公如晋，卫侯防公于防，公还自晋，郑伯防公于棐，固曰非礼，然有求而防，君子不责其礼，今邾何求于鲁哉？自三年为拔之盟，鲁邾虽通而邾，未尝一朝鲁，今因公出而防之，非礼可知，邾子亦知其失也，故明年来朝，以葢其失焉，书曰：来来比蒲也，比蒲鲁地，萧叔朝公亦曰，来来谷也，谷齐地，刘敞谓言来防公非在外，似失之。
城莒父及霄
城莒父及霄，以城二邑书也，一时而城二邑，劳民甚矣，不书冬阙文。
十有五年春王正月邾子来朝
防公于比蒲，非礼也，惧公责其不恭，故来朝，以刷前日之非也。
鼷鼠食郊牛牛死改卜牛
二月辛丑楚子灭胡以胡子豹归
义同顿子
夏五月辛亥郊
五月，非郊之时，以改卜牛也，帝牛在涤三月，至是，养牲始成，故五月而郊，不书用，义在成十七年。
壬申公薨于髙寝
定公亦中智之君也，在位十有五年，虽无显善，亦无巨恶乗昭公之后，政在季氏，粗能收揽，国柄亲盟，亲防亲兵鲁民，粗知有君，其贤于昭公逺矣一用孔子相夹谷之防，齐人慑屈，来归侵地，然使其始终用之，俾圣人得施其一二于天下，则岂徒为鲁定公哉，惜乎得之不用，用之不乆抑亦天未欲平治天下乎？人不胜天，固无以尤定公也，孔子既行三家，复张葢权移于下，已奕奕四世，定公亦安能一朝而取之，然比襄昭之世，葢亦十得其二，三矣！不为无益于鲁也。
郑罕达帅师伐宋
宋郑未尝有隙，今罕达帅师而伐宋，左氏以为公子地在郑，故郑伐宋，为公子地也，虽于经无奔郑之文，然五子之叛，公弟辰来奔，则四子必有所从出矣，则夫地之在郑，理或然也。然弟叛宋而归郑，郑复庇之，宋不伐郑，幸矣，郑反丑正党恶，以贾怨于邻国，则郑之罪不贬，自着卒之终，春秋之世，宋郑交兵，自罕达之，师始自罕达之师，不义为己，甚造兵端，怙大恶，不可不诛也。然圣人书之，若无贬辞，何耶？葢自文以下大夫多不去世族，政在大夫也，学者迹其善恶，以定襃贬，不必泥其文。
齐侯卫侯次于渠蒢
欲救宋，而不能也，且郑非彊国合齐卫以敌之，何惧而不救，呜呼！是则有其故矣，齐景初求诸侯，郑先附之，既而得卫得鲁，皆郑谋之，最后宋亦附齐，前年洮之盟是也。今郑伐宋，欲救宋，则失乆好之郑欲勿救，则失新附之宋，故出兵以观望于二国之间，而任其胜负焉，郑胜则媚于郑曰：吾次渠蒢为犄角之助也，宋胜则媚于宋，曰：吾次渠蒢，有救援之功也。二国胜负相当，则又两媚于宋，郑之间，而两助之，此齐侯之奸谋也，不然，渠蒢之次，不救不伐，欲何为哉？圣人恶其佞也，故书，次不书救不予，其无实而求名也。
邾子来奔丧
诸侯奔天子之丧，子奔父丧，舍此则视亲之逺近而加迟速焉，礼也？亦人之情也，邾于鲁为隣国，何用奔丧哉！其礼过矣，葢邾自昭公之世，为鲁所虐，不胜其防，且辱也，定公之世，为拔之盟，终其世不犯于邾，邾人徳之故来防来朝，今公之薨，邾实悼之，故忘其卑屈，而奔丧焉，于礼虽非，而于情则甚恻矣，大之比小诚，为国之善教，春秋之君，鲜能有之者，定公有之，而邾人奔丧，滕子防，推此以达天下，文王之事也；説者皆责邾子之非，而吾于此，见定公之仁也。
秋七月壬申姒氏卒
定之妾哀之母也，母以子贵，哀未君，故姒氏不得称夫人？不以小君礼治之，故不书小君也。
八月庚辰朔日有食之
九月滕子来防
以大夫正也亲防之非礼也
丁巳，我君定公，雨，不克，戊午，日下昃，乃克义同，宣八年。
辛巳定姒
子未成君母不得称小君
冬城漆
漆葢邾邑，庶其以漆，闾丘来奔，及是鲁城而有之，漆为鲁乆矣今城之知贰于邾也，齐侯取郓居公，既而遂取为己有，鲁屡伐齐，必得而后已，今得邾邑，自城之而不以偿，邾何重己之得轻，人之失哉！使定公不死，必无是举，此必三家之谋，城之为固有尔故，明年，仲孙伐邾，哀公之世，虐邾尤甚，鲁实何憾于邾？利其土地而已，用是知定公之恤，邾为厚，此所以得其来朝，奔丧也。
右定公尽一十五年
春秋经筌卷十五
<经部,春秋类,春秋经筌>
钦定四库全书
春秋经筌卷十六    宋 赵鹏飞 撰
哀公
元年春王正月公即位
继正
楚子陈侯随侯许男围蔡
天下之事势倚势以有立者，不若治内以自保，蔡蕞尔小邦，世服于楚，以一朝之忿絶楚而与呉倚其方张之势，以败楚于柏举，一战入郢，楚几不祀，使吴之势，常若阖闾之彊，则蔡可以乆安防李之役，呉见败于越，呉子兵伤，继之以死，蔡何恃哉？此楚昭所以不能无报于蔡，以楚之彊而蔡之小，重以陈随，许之，师合而围蔡，蔡亦几亡，非楚之虐，蔡自取之也。故明年遂迁于州，来以避之，使蔡能自治，忍小忿以事大国，不至是也。楚子伐中国，而无贬辞，责在蔡尔，随自僖二十一年，一见于经，及是始复见者，防弱臣服于楚也，许为郑所灭，至是再见者，楚封之也。
鼷鼠食郊牛改卜牛
夏四月辛巳郊
义同定十五年
秋齐侯卫侯伐晋
齐之谋晋乆矣定九年，次于五氏，十三年，次于垂葭，十四年防于牵至是始能一伐晋，亦何为哉？谋一伐晋，而图囘几二十载，使景公出而修桓公之业伐楚，尊周以盟诸侯于两河之间，则非数十百年，不能济矣。所谓俟河之清者乎？彼区区髦而崛彊，欲求诸侯，吾窃叹其不自量也，且一伐晋，何益于齐哉？彼葢以伯统在晋，晋屈则诸侯来归矣，且晋世出而宗诸侯，岂茍抱虚器，以令天下邪？必有所以致诸侯之术也，今齐不能自修，方伯连帅之职，乃欲一伐晋，以得诸侯，呜呼愚哉！宋襄欲盟楚，以求诸侯？而为楚所执，齐景欲伐晋，以求诸侯？而为晋所笑，故夫晋受齐兵而不遂报者，非晋之怯也；哂其谬，而无能为，不足报也。
冬仲孙何忌帅师伐邾
定公之世，抚邾为厚，自拔之盟，疆寜谧，未尝以一兵相遗也，邾亦事鲁为勤防，公于比蒲，朝公于鲁定公之薨，讣及其庭，倒屣而奔丧，其亦腆矣，邾鲁之好，实出定公之志，诸大夫不欲也，故公未瞑目而城漆，哀公即位，席未及温，而仲孙何忌伐邾？何先君抚之厚，而嗣君虐之速哉？非公意也，诸大夫之意也，明年三大夫，并出而取其田，终哀公之世，虐之无所不至，邾何负于鲁哉？以邾迩于鲁利，其土地也。
二年春王二月，季孙斯，叔孙州仇，仲孙何忌帅师伐邾，取漷东田及沂西田。
癸巳叔孙州仇仲孙何忌及邾子盟于句绎
定公之立，粗能收揽威权，故盟防征伐，公皆亲之，三家惟得围其私邑，堕其私城而已，哀公懦庸，三家复张三大夫交出以疾于邾，兵之自己，盟之自己，公不得与也，呜呼！惜哉！然三大夫伐之，而二大夫盟之何邪？葢三家惟季氏为彊，前年冬，仲孙何忌伐邾？而不能获，邾不畏仲氏也，今三大夫俱出而季孙将上军，叔仲佐之，以季氏之势，临邾，邾宜屈矣。而又辅之，叔仲之兵，邾何以御之？故尽东其畆，以解纷焉，田既入鲁，而鲁疑邾子告于大国，以加师，故复安而盟之，然以邾之防，而季氏之彊，其肯屈而与邾同歃乎？故句绎之盟，惟叔仲与执牛耳，而季氏不复涖之也。葢势在季氏，季氏不往，则势不徒行，故伐邾，取田非季氏不可得，信在邾子，邾子既屈，则信已着，故句绎之盟，季氏所不必与彊者已亲之以示威，屈者已辞之以避辱，则信乎季氏之彊而不可制也。噫！胁势扼小，以攘其地，要神歃血，以盟其君，邾固弱矣，而诸大夫之横，其可忍乎？邾于此，不能无思于定公也，然定公之死，非特鲁之不幸，亦邾之不幸欤！
夏四月丙子卫侯元卒
滕子来朝
义在桓二年
晋赵鞅帅师纳卫世子蒯聩于戚
卫之乱，灵公自乱也，父子相，授世统之正，而灵公黜其子而立其孙，卫辄抗其父而顺其祖，蒯聩不能于母出奔于宋，灵公既不慈于蒯聩，则宜暴其罪而废之，拔其次而立之，国储既定，则死且无患矣。今蒯聩之出无废之实，乃立其子而授之位，辄之得位，得于王父，而父实存焉，父今复归，辄宜何以处之？拒之则违其父纳之，则违其祖拒之，纳之情实难处，处于难者，灵公之过也，今晋赵鞅纳蒯聩而不得入，置于戚而已，是辄拒之也。拒父违祖，均为不孝，宜顺理而处之，则安矣，要之，灵公可黜其子，而子辄不可以絶其父灵公黜蒯聩，蒯聩所不敢违也。灵公立，辄辄所不必辞也，奉祖之命，以受之，逆父之归，而逊之则祖孙，父子，两安而无嫌矣，今辄既得国，遂以为已有蒯聩之归，拒而弗纳，逆天理矣，然其所以致辄之抗父者，灵公也，故君子于其纳也，蒯聩不去世子，以其所以宜世也，不夺蒯聩之为世子，则灵公之罪着矣，若夫辄也，遽立而逆父，是不诛而自灭者，君子宜以不诛，诛之也。
秋八月甲戌，晋赵鞅帅师及郑罕达帅师战于铁，郑师败绩。
传者以为郑罕达送输粟于范氏，而赵鞅御之，虽于经无归粟之文，然荀寅，士吉射入于朝歌以叛，于是五年，亦无归奔之文，则荀氏犹在朝歌也，郑既叛晋，从齐故转粟以饷，范氏助范氏以抗晋，理或然欤？赵鞅固，范氏之雠，纳蒯聩之师而遇郑，罕虎于铁，能无怒乎？郑逢其怒，锋不可当，故不免乎败也，铁卫地晋，郑交兵，安得战于卫地哉？非转输而相遇，不战于此矣，然罕达以不义而赒叛逆之党，晋鞅私愤而败人于不虞，均罪也，而责其义，则郑人赒叛，不胜诛，而赵鞅之愤，人情所不免者，春秋以被伐者为主，而伐人者，为客铁之战，主于鞅，郑岂伐鞅哉？以鞅主战而加郑以伐人之名，其不与郑亦明矣。
冬十月卫灵公
十有一月蔡迁于州来蔡杀其大夫公子驷
蔡迁于州来，倚呉以避楚也。始，蔡倚楚以抗中国，则不免被齐，晋之兵，其后倚呉以败楚，则又不免惧，楚以见灭，弱不能自立，进退皆制于人，何以为国哉？州来近呉，呉灭州来，而墟其地，蔡从而居之，所谓蹈覆辙者也，吾不保其安且固矣！既迁而杀公子驷，驷必不欲迁者也，彊羣臣之不欲杀而迁之，盘庚之迁，不如是也。
三年春齐国夏卫石曼姑帅师围戚
呜呼！卫辄之围戚，天性灭矣，初而拒之，犹曰以王父之命为托也，今而围之，是许止蔡般之逆矣，围而克蒯聩，其不为许之，买蔡之固者几希，君子，至是葢不可以专责，灵公也，辄而不诛，弑父与君者，接踵于世矣，圣人前书纳蒯聩于戚，而此书卫石曼姑帅师围戚，诛辄也，然戚之围出于卫，而以齐先之，葢卫乆从齐而奉以主兵，尔晋为盟主，而纳蒯聩，齐助子辄以围戚，其顺逆葢已判矣，然宋彭城系之，宋而围戚，不系之卫説者以为承上纳卫世子之文，则知戚为卫，非也，彭城属宋鱼石入于彭城，岂不知彭城为宋哉？圣人于系之国，不系之国，褒贬深矣，彭城系之，宋彭城非鱼石，所宜有也，故夺之而不书，鱼石戚固蒯聩之所宜居，故与之以正，蒯聩之分，内戚于卫，尔蒯聩之所以得也，蒯聩宜得卫，而卫人围之，是乃所以重辄之恶而诛之欤？
夏四月甲午地震
五月辛卯桓宫僖宫灾
自桓至定，凡十世，自僖至定，凡七世，有天下者事七世，三昭三穆，与太祖之庙而七，诸侯事五世，二昭二穆，与太祖之庙而五，哀公之世，成襄昭定为二昭二穆，则桓僖之宫，宜祧乆矣宜祧而不祧，三家之意也。季仲叔皆桓公之子，而季友实相，僖公叔仲之后，皆僖公立之，故三家尊于桓而徳于僖宜毁，而不毁焉，宜毁而不毁，而天谴以灾，非谴桓僖也，谴三家也。
季孙斯叔孙州仇帅师城啓阳
哀公之世，鲁城四邑説者皆以为备，晋吾窃怪之。鲁，越，齐、卫，而后至晋齐，卫皆睦于鲁，晋何从而伐鲁哉？春秋二百四十二年，晋未尝有伐我之师，非爱鲁也，无门而伐鲁也，鲁何虞而备晋乎？且城一邑，而帅师以从，则必有所畏尔，然以为畏晋，则非也，其地在今之沂州，临沂、沂，近邾元年，伐邾，取邾田，疑邾之伐我，故帅师城邑以胁之，则啓阳之城，备邾也，非备晋也。
宋乐髠帅师伐曹
春秋之未彊，陵弱大并小，伐国用师，非复有衅，雠而后兴也，弱于己者则扼之以规利，宋之于曹，未尝有一毫之怨，然曹介于宋，卫之间，弱且隘矣，不并于宋，则并于卫，而卫实弱于宋前者，卫两伐曹，而不能克，宋虞，其卒并之也，故于此亦伐曹，其后再伐而围之，卒入其国，执其君而后已，呜呼小国，介于大国之间者，何以自存哉？膝介于齐，楚之间，而问孟子，孟子曰：筑斯城也，凿斯池也，与民守之，效死而勿去，是则可为也；曹伯不能。
秋七月丙子季孙斯卒
季孙斯意，如之子也，意如之，卒定公以礼，卒之斯之嗣，定公以权授之，论者皆咎，定公不能讨，逐君之贼。噫！此书生之论，不达权者也，孔子曰：人而不仁，疾之已甚，乱也，昭公不忍一朝之忿而伐之，决痈溃疽，几不得死，鲁不遂亡者，幸也，定公之立，实受国于季氏，季氏方秉鲁权，乌能一决而去之哉？意如之，卒而不卒，以礼则其子必叛其子，叛则叔氏，仲氏必合而从之，是定复为昭公尔，定之所以卒意，如任其子斯者，非爱季氏也，势未可遽絶之矣！惟渐能振厉自立，以取其权，徐而图之，可也，故定公粗能亲防亲，盟亲征伐，权稍复归，不幸而殂，哀公庸弱，三家复张，今斯之卒，哀固不能杀其礼于意如也，春秋之卒，斯三家复张可知矣。
蔡人放其大夫公孙猎于呉
书人以放，放有罪也，猎固有罪，而放之于呉，蔡能保其止于呉乎？保呉之为蔡，拘猎乎不保也。
冬十月癸卯秦伯卒
叔孙州仇仲孙何忌帅师围邾
前年伐其国，夺其地，盟其君，今又围邾，邾何慊于鲁哉？虐邾甚矣。
四年春王二月庚戌盗杀蔡侯申
宣十七年，书蔡侯申卒，蔡文公，自文至是，才五世，不宜与五世祖同其名，传者误也阍弑呉子书弑，而此书杀阍盗，均臣呉子，蔡侯均君不宜彼书弑，而此书杀亦字误矣。要之，百千嵗后更篆为，更为楷，不能无误也。因其误而为之说，则凿矣，然蔡侯一国之君，而盗得杀之，蔡亦有臣子乎？春秋书之以责臣子，更弑为杀，非义也，蔡侯申既误，则以弑为杀，其误可知矣。
蔡公孙辰出奔呉
以弑见诬也
秦惠公
宋人执小邾子
小邾子固防尔，防国必不敢犯宋，宋执之非罪也，书人以执其贬可知。
夏蔡杀其大夫公孙姓公孙霍
蔡侯之死，既出于盗，则贼不可名，必得真盗，而正典刑，然后不为失，贼不得其真，而妄指以诬人，谁肯任是诛哉！前日公孙辰出奔，见诬也，今姓也，霍也，亦岂真弑君者哉？杀之，不得其罪，故以国杀为文，蔡侯之杀书，盗不得，真盗可知也，不得真盗，则杀姓及霍，庸知果其罪哉！
晋人执戎蛮子赤归于楚
戎，蛮，楚之与也，楚迫之而奔晋，晋不能抚，反执之以归其仇，呜呼！不仁哉！虎兕搏豚豚，惧而投我，我复缚而餧虎，匹夫所不忍，而况于霸主乎晋之意，葢以为庇一戎蛮，楚必见伐，不若归之以纾祸，豚畏虎而投我，我且救之，则虎必见搏，宁执豚而与之，虎得豚则恱而去，此晋之意也，以为匹夫自全之防，则可以匹夫之防而为盟主，则谬矣。于时上有周室，执戎蛮而归周室，不亦可乎？而甘自辱于楚，其不仁之罪，在所不问，其为不智大矣，执楚之雠以归之，是为楚役也，晋之辱甚矣。
城西郛
备邾也
六月辛丑亳社灾
鲁之僭天子，无所不备，郊天祀地，大雩，作雉门设两观，其亦极矣，虽无亡国之社，不害为备，天子之制也，而又作亳社焉，天子立亡国之社，所以自戒，而鲁安用是社哉？説者以成王康周公，故锡鲁以天子之礼乐，谓礼乐，犹曰可也；而亳社，岂亦成王之所锡邪？用是知鲁之僭天子，皆其后世子孙矜周公之功而僭之尔史，逊既请于周，而平王许也，其后因其僭而僭焉，故天子之制无不备，亳社，虽不必作而作之，其他可知也，雉门两观之，僭既灾而亳社之僭亦灾，则知天之恶僭也甚矣，亳社，商社也，亡国之社，不受天阳故屋之。
秋八月甲寅滕子结卒
冬十有二月蔡昭公
滕顷公
五年春城毗
备邾也
夏齐侯伐宋
宋固尝与齐防定十四年，洮之防是也。十五年，郑罕达帅师伐宋，齐侯，卫侯次于渠蒢，两观望而不救，以为与齐无益于己也，故外齐齐侯，于是伐之齐，宋，无以大相过也，而齐必欲加之宜，宋之不与也，徒伐何益哉？齐姑无望，宋之服，宋不兴报怨之师，幸也。
晋赵鞅帅师伐卫
复立蒯聩而不能故不书纳
秋九月癸酉齐侯杵臼卒
齐景公在位五十八年，虽崔氏，田氏髙氏国氏皆横于其世，而田氏尤专，景公之为景公，特鲁昭尔，然景公不遂见逐者，景公能忍，昭公不能也，景公得一晏子而任之，故能忍昭公，有一子家子而不能用，故以怨而失国，晏子荅景公之问以礼，虽徒能言之，然景公知礼之可以为国，故以柔屈田氏，田氏虽加其暴而无所施也，故景公以善终，子家子告昭公以忍，而公不从，卒见逐于季氏，虽然，景公之能忍而卒不能去，田氏之患，及其子孙相继为戮，固非所谓善谋也，然以比于忿躁，而速祸者，则有间耳，此葢知礼而不能用之过，葢礼之为用，不止于能忍而已，能忍者，礼之末也，用礼之本，非大儒不能晏子斗筲之人，何足筭哉！
冬叔还如齐
闰月齐景公
丧以年计者，言期而不言，闰以月计者，闰亦月也，安得不计？谷梁以为不正闰，非也。
六年春城邾瑕
鲁城邾邑，其扼邾也，甚矣城以保吾邑，城人之邑何为邪？夺其险以要其服如城，郑虎牢之类是也。今城邾瑕而冬伐邾，既夺其险，而且兵之邾，何以安之哉？明年，伐邾，以邾子来，邾子失其险，无以抗鲁也。
晋赵鞅帅师伐鲜虞
晋之伐鲜虞者五，而未见鲜虞之病者也。鲜虞逼于晋，晋利其土地耳，然五伐而卒不能得，则鲜虞虽夷，葢亦非弱国也，荀吴士鞅尝伐而不克，今赵鞅复伐之，幸其克以立己功，而葢其前日之叛也。
呉伐陈
呉固雠于楚尔，未尝伐中国，鸡父之败，败楚也，今始伐陈，亦非雠于陈，以陈之在楚，与楚争陈耳。
夏齐国夏及髙张来奔
田氏重施以弱齐，齐人归之，景公之世，固已危哉，今景公既没，所忌者髙国而已，故致其罪而逐之，髙国既奔则田可以肆其恶，故秋遂弑孺子焉。
叔还防呉于柤
呉既伐陈鲁惧其兵及我也故叔还防之于柤
秋七月庚寅楚子轸卒
齐阳生入于齐
小白阳生之入志同，而事异均，簒也子纠未至，小白先入，以有齐阳生，后入乃弑，子荼而自立，二者先后虽异，而均志得位也，故均以入，书之而均不书，公子焉。
齐陈乞弑其君荼
景公问政，孔子对曰：君君，臣臣，父父子子，公曰：善哉！信如君不君，臣不臣，父不父，子不子，虽有粟，吾得而食诸！呜呼！知之非难，行之为难，景公闻晏子之言，知礼之可以为国，而不能行，卒无以收，田氏之权，闻圣人之言，知父子君臣之义，而不能正，卒以成田氏之乱，景公真庸懦，不足与有为也，景公无嫡子，均庶则长立，阳生长而荼，幼乃出阳生而立荼，尚为知父子之义乎？父父子，子长幼子之分也，不子其长，而子其幼，安得免于乱陈乞之逆，则知礼而不行之过，荼之死，则知父子而不正之故也。噫！人不患不之知，既知之不能行，无勇也；吾惜乎！景公闻圣人之言，贤人之论，而不能行，卒抵于乱，姑论之，以为听言者之法，若夫陈乞，则赵盾之流也。或者疑弑荼者朱毛而书陈乞不原情矣，春秋，岂徒诛人之逆哉！诛其心耳。
冬仲孙何忌帅师伐邾
既城瑕矣邾何恃哉宜乎伐邾之必克也
宋向巢帅师伐曹
义同乐髠帅师伐曹
七年春宋皇瑗帅师侵郑
报罕达之师也，罕达之师，于是七年矣，何报之迟？葢于时宋，郑皆从齐，宋，比齐为浅，而郑比齐为深，罕达伐宋，齐为之次于渠蒢，然不伐不救，观望于宋，郑之间，宋知其厚于郑，薄于宋也，虽心雠于郑而不敢报，惧齐比郑而议其后，今齐景公既没，齐方内扰，故宋举积年之憾而报之，于是有侵郑之师焉，左氏不知，乃以为郑，叛晋故也。郑虽叛晋，宋岂徒为晋侵郑哉，误附防耳。
晋魏曼多帅师侵卫
以蒯聩故
夏公防呉于鄫
公将伐邾故先防呉于鄫惧呉之袭鲁也
秋公伐邾八月己酉入邾以邾子益来
説者曰定哀，多防辞，吾读春秋，至是未尝见其防辞也，今于入邾，以邾子益来，尤足以证説者之谬城，其国得其君，天下之大恶，而春秋不为之隠而谓有防辞，吾不信也。问：邾之先，则实鲁之附庸，自邾子克受王命，则叛服不一，鲁之所以虐邾者，以邾宜役属于我，而不我归也，然不图所以懐邾之心而恃彊陵弱，伐其国，入其都，虏其君，呜呼虐哉！若然，则邾子虽欲改事，鲁不可得也。定公抚而字之，邾蒙其徳则今年防之，明年，朝之死，而奔其丧，若父兄焉，则邾固鲁之西府也，哀公不知以先君之所以懐邾者而来之乃乗一朝之胜，遂虏其君，卒之犯大国之怒，失讙失阐，岌岌乎惧，齐兵之临其城也，而亟归之，则初不若不灭邾，无是辱也，此一时之谬举，必出于三家，三家之所以逼邾乆矣将自灭之，则归恶于己，故以公主其师，而实三家之谋也，得邾，则三家分享其利，灭国，则哀公独受其戮，呜呼！奸人欺君，一至于此！春秋可不作乎！
宋人围曹
冬郑驷帅师救曹
宋之虐，曹为已甚，而郑之救曹为不情，宋伐曹者，凡再，而今复围之，郑于曹，无只介之好，而今遽救之，宋疾于曹，葢将利其土地，郑之救曹，所以报宋，侵郑之役也，然宋书人而郑书名葢无故而虐人者，其罪重，因隙而报怨者，其责轻围曹之役，宋公在焉而书人，其贬重矣，而郑书名书救，葢亦善之，然君子所以不深予郑者，以郑于宋，为有隙，而于曹无一日之好，今而救曹，掠救人之名，尔其实报怨于宋也。
八年春王正月宋公入曹以曹伯阳归
前年宋围曹，今宋公入曹，以曹伯阳归，与公伐邾，己酉，入邾，以邾子益来，其文实同，惟内外异体，故书归书来，所以异也，而传者皆以为实灭而书入，吾以为于时实未灭也，故不得书，灭狄入卫，其实灭卫也，楚子入陈，其实灭陈也，然卫陈之祀，皆未絶而继封之，其后卫陈皆复见于经，故不得书灭焉，今宋入曹，与楚入陈，狄入卫，无以异入其国，虏其君，然未墟其宗庙，毁其社稷，故不书灭也，然卫陈继封之，而曹不复封，圣人亦迹，其实而书之，若其祀未灭而书灭，是春秋，入人之罪也，故夫不书灭，犹有望于宋之复曹，如鲁之复邾焉，而宋不能其事，适相先后，故书之，亦足以见宋之彊，无敢议之，而其恶亦不复自反，鲁之弱，一为不义，则见扼于人，必复邾以纾祸也。何邾之幸？而曹之不幸欤？所遇之敌，有彊弱尔。
呉伐我
呉伐我，皆曰灭邾之故，吾以为非也，以职方考之呉，越宋而后至，邾邾，何与于呉？而呉为邾伐我哉？谓呉忌鲁之得邾，而见伐则非矣。呉未尝有伐中国，六年而呉伐陈，故鲁人惧而使叔还防之于柤，今鲁伐邾而得邾，呉忌其拓，大封域而难制也，故伐我葢呉，将蚕食中国，鲁实当其冲，鲁彊而塞其冲，则呉无以施其毒，故夫伐鲁者忌鲁也，非为邾也。
夏齐人取讙及阐
邾介于齐，鲁之间，二国皆欲之，今鲁独灭邾而有焉，齐侯惧之，故取讙及阐，以当鲁之得邾也，鲁之得邾，葢在危岌之间，而首失二邑，苟不复邾之祀，则祸未艾也。故归邾子焉，其事甚显，而文甚白，不释自明，左氏于呉伐我，既妄以为为邾故，及是不可再以为为邾也，乃饰季鲂之事，以文之疑，季鲂之事秽而不典，无以信于人？则又谓齐侯使如呉，请师以伐我，前以为邾茅，成子请告于呉，而今以为齐侯使如呉请师，前后相攻，无一可据，用是知左氏释经皆附防，此吾所以鲜取也。
归邾子益于邾
秋七月
冬十有二月癸亥伯过卒
齐人归讙及阐
鲁得邾而失讙，阐轻重，固有间矣，使鲁舍二邑而得一国，犹不失为利，今乃舍一国而复二邑，非鲁之左也，势也，得邾而负灭国之名，则岂惟齐得以胁鲁，凡与邾为邻，或姻者皆得以议鲁也，今舍邾而得讙阐，则外有悔，恶反正之誉，而内得收复境土之美，得二邑而安且裕，孰愈于得一小国，岌岌然，虞四邻之不暇哉？此鲁所以反邾子而复二邑也。然则是乎非乎？曰：圣人不恶迁善，悔过从善，固君子也，然使其不待二邑之失，而遂反之，则善矣，及齐取二邑，始惧而反之，则反邾君，势不得己也，不得已而为善，固已非真，然愈乎纵恶而不反者尔，若夫齐人归讙及阐，则有所利焉，非仁也？其説见邾子益来奔。
九年春王二月僖公
宋皇瑗帅师取郑师于雍丘
王者之师，以至仁伐不仁，以至义伐不义，故义旗所指，问罪而己一辞之屈，则敛兵而退，岂浪鬭其民哉？春秋用兵，非有曲直之义，或迫人于险，或败人以诈杀其民，所以削其势，摧其兵，所以弱其国，必胜而已，不必务义也，然战伐围入之师，犹曰有辞，而宋取郑师，抑又甚哉？在隠之世，惟郑庄，伐取三师而后二百余年，无书取者，郑庄之奸险，世固鲜俪也，今郑之伐宋，固非义尔。定十五年，郑罕达首祸而伐宋，哀七年，宋复以皇瑗报之，则怨固偿矣，宋人围曹，郑驷救曹，非救曹也，雠宋也，则郑疾宋者再，而宋侵郑者一，今郑复伐宋，师在雍丘，雍丘宋地，则郑已三疾于宋，其义固曲然，宋之御，郑亦不可谓义，因在其雍丘，谲而取之，亦甚矣！不曰败，非败而奔也，不曰溃，非溃而散也，出其不意，刼而取之矣，非复献俘于庙，其赴不以俘，春秋亦不得书俘也，故曰：宋皇瑗帅师取郑师于雍丘，志其谲，且不义矣，然郑庄，取三师书，伐书取之，而此直书取事，殊文异记，事之体然耳，其实取师则一也。
夏楚人伐陈
陈从呉也
秋宋公伐郑
宋春取郑师，而秋伐郑，虽雍丘之役，实郑伐宋，然吾既谲而取其师，亦已甚矣，何以伐为书，公别大夫尔，非褒也。
冬十月
十年春王二月邾子益来奔
公防呉伐齐
初，齐以鲁之灭邾也，取讙及阐以逼鲁，鲁惧而反，邾子于邾，邾子获复其国，齐之赐，今归未及乆而奔其雠，岂非齐有诛求，而邾子不堪邪？故邾子来奔，而公为之防，吴伐齐邾故也。前日鲁灭邾，而齐取鲁邑，则义在齐，今日齐逼邾，而公伐齐，则义在鲁，义岂如是之去就，不常哉？人假之以为利，尔齐窥鲁之西鄙乆矣特幸鲁有灭邾之事，胁义以取邑，鲁之憾，齐亦乆矣特幸邾子之来胁，义以伐之，二者假义以济，欲其实大不义也，而鲁之为国，固弱于齐，将伐齐，疑有所不胜也则防呉以伐之，然兵实鲁志而书防，何邪？葢鲁弱不敢及呉，尊呉为主，尔呉葢逺于齐间鲁而后至齐也，呉不因鲁之求安能越鲁而伐齐哉？鲁以蕞尔之邾，而使齐受南蛮之兵呉之患，遂及于东，夏鲁为之也，圣人书公而不没，其实其责，鲁之意深矣。
三月戊戌齐侯阳生卒
经书齐侯阳生卒而传者以为齐弑其君，此何以通之？赵盾实弑而传以为非弑阳生，非弑而传，以为弑学者，不信经而信传反曲，经以合之，若杜氏，左氏之孚，君子不责，而学春秋者，亦折而从传，吾所不晓。
夏宋人伐郑
宋取郑师复再伐郑不义为己甚故人之
晋赵鞅帅师侵齐
晋自定公，政归六卿，见于经者，赵鞅为尤横，出入归叛，惟所欲为兵革之事，皆鞅专之，晋定见制于臣乆不能宋诸侯矣，小国且不归晋，而况齐乎晋，徒见公防呉伐齐，疑呉遂霸，故鞅亦侵齐，示晋非弱于呉也，然吴之伐齐为邾，为有名，而晋之侵齐，伐丧为大恶，晋将与呉争彊，而不知其举之不义焉，后一年，黄池之防，吴晋争长，其兆葢见于此矣。
五月公至自伐齐
以伐至而不以防至以伐告也
齐悼公
卫公孟彄自齐归于卫
定十四年，卫世子蒯聩出奔宋，卫公孟彄出奔郑，则彄固蒯聩之党也，其后蒯聩居戚，经无入卫之文，则蒯聩犹在戚也，今彄以蒯聩之党不归戚而归，卫是叛党事雠，尔以分言之，蒯聩正而子辄不正，以义言之，则蒯聩顺而子辄逆彄，而从不正，以逼正以逆而抗顺，其为人葢可知矣。书曰：自齐胁齐而抗卫也，书归，缓辞也，以齐之力而入卫，卫何能拒之？宜其缓而不迫也，説者以归为善疎矣。
薛伯夷卒
秋薛惠公
冬楚公子结帅师伐陈呉救陈
成襄之世，晋楚争郑，犹曰中国，与荆蛮争诸侯也，今楚与呉子争，陈中国何与焉？陈葢中国而见争于吴楚，是中国之不支矣，呜呼！悲夫！东州彊国，惟齐与晋，皆内制于彊，臣无以立矣，诸侯何得不从？而波靡哉？陈国，楚之与也，楚之败陈叛楚，从吴，六年，呉伐陈，九年，楚伐陈，陈固弱矣，朝呉暮楚，势非得已矣，然不幸而当吴，楚之冲，艰乎为国哉？今楚伐陈，而吴救陈伐者，非不善而救者，非善也，君子不于二者而辩善恶，圣人所以两书之者，以见中国衰防，而吴楚争诸侯也。
十有一年春齐国书帅师伐我
报伐齐之役也，邾子来奔，鲁为之防，呉以伐齐，以齐逼逐邾子也，齐既非义受伐，何辞哉？而今复报之，其举固已曲矣，然诸侯之来伐，未有不书，四鄙者惟八年，呉伐我与？今齐伐我不书，四鄙，故夫书其鄙者，伐其边鄙云尔，今直书伐我，是师及其都，非直伐其边鄙而已，则夫国书之师，其亦甚矣哉！然春秋书之无贬辞，何邪？葢春秋之末，大夫暴横，不书其名，无以见其横也，非褒也。
夏陈辕颇出奔郑
晋，楚争郑，郑之大臣，南北其谋，谋不胜则出奔，今呉楚争陈，陈之臣，其亦有异议乎？辕颇之奔，适当公子结伐陈，吴救陈之后，此必谋有所不合，而奔者矣，左氏以为赋封田以为已，此于经不可考，圣人于春秋何如是之晦哉？若然，则后世无左传其事，安所考之，吾亦未能信也。
五月，公防呉伐齐，甲戌，齐国书帅师及呉战于艾陵，齐师败绩，获齐国书。
鲁凡再防，呉伐齐，伐齐犹可也，招强吴，以戕及中国，其为恶大矣，鲁雠于齐而弱于齐，非借资，无以报齐也。晋宋卫，郑皆鲁之与而鲁不之，求必招吴，以败中国，其罪在所不原，然艾陵之战，独书齐及呉战，鲁不与战也，与伐而不与战，亦足以见吴之彊，鲁之弱矣。
秋七月辛酉滕子虞毋卒
冬十有一月滕隠公
卫世叔齐出奔宋
前年公孟彄自齐归于卫，今世叔齐出奔宋，一出一入，其党有不能相容者矣，卫侯父子不能相容，而况羣臣乎？君臣父子为雠敌，出入相背，如冰炭欲卫之，无乱得乎！
十有二年春用田赋
春秋书用田赋，讥什二之，征尔説者皆援哀公之言曰：二吾犹不足，如之何其彻也？因谓宣公初税畆，以什二而税，今又于什二之外，而用田赋，非也，宣公初税畆，更助为贡未赋也，今之用田赋，始什二而税，哀公之言，盖出于用田赋之后矣，地官载师，任地之法，园廛二十而一，近郊什一逺郊二十而三，甸。稍县，都，皆无过什二，则周制不止什一也，説者皆言什一之法，是举其税而已，不言赋也，税者什一，赋亦什一赋，出车马税，出谷米举税及赋而言之，则周制均什二，孟子曰：请野九一而助，国中什一使自赋，此则地官之法尔，野九一而助，野即甸稍县都之域，九一而赋，且助也赋以敛泉货，当牛马，车甲之入，助以徴谷粟入于职嵗之府也国中什一使自赋，国中即园廛，近郊之地，什一而税，且赋也，使自赋则并以税供赋焉，税之谷粟，尽以赋供税赋，皆供马牛车甲也，葢园廛近郊，天子六乡之兵，所居国中，则诸侯三乡之兵所居也，宿兵之地，税赋皆以赋供郊野之地，税赋皆以税供，此成周之定制也，説者徒见园廛，近郊轻而逺郊甸稍重，遂谓周制轻近而重逺不知载师之职，掌税而已，故近郊举其税，不言其赋，甸稍赋，亦以税供，故并举其什一也，园廛近郊，皆宿兵故税，以赋供甸，稍，县，都，非宿兵之地，故赋以税供，合税赋而论之，均什二也；要之，近地赋而不税逺地税而不赋，今哀公国中之地，既赋复税，郊野之地，既税复赋，以田为率，不复计其逺近是赋什二税，亦什二也；合而言之，均十四也。其敛之重，无过于是，故圣人书，用以恶之，用者不宜用者也。三传诸儒皆不考古而无其证，妄以臆而度，非通论也。
夏五月甲辰孟子卒
孟子昭公之夫人呉女也，讳娶同姓，谓之呉，孟子不书氏，避同姓也，不书，避氏也。
公防吴于槖臯
呉夫差，躬败齐师于艾陵，鲁故也。鲁以为惠焉，故防吴于槖臯，修鄫之好也。
秋公防卫侯宋皇瑗于郧
郧在泰州，呉地也，公説睦于呉而呉，将图霸，故为之防卫，宋于郧，合；卫，宋以从吴也，齐固晋之雠，而鲁宋卫，亦折而从吴，晋其殆哉！故明年为黄池之防，晋好于呉，非争霸也，纾呉患也，然晋之屈呉之雄，诸侯东向事呉者，皆鲁为之也，故四书公防呉，而继书公防宋卫，明年，公防晋侯及呉子于黄池，则鲁之罪着矣。
宋向巢帅师伐郑
宋，郑之怨，于是十有三嵗矣虽其兵端启于郑罕达，然宋之害，郑为多，六年之间，凡四疾于郑，而兵不戢，抑亦甚矣！屡胜则骄，骄则不虞，败故，明年，郑罕达取宋师于嵓，宋不备也，逞兵不戢，亦可戒哉！
冬十有二月螽
春秋书螽者十有八，皆在夏秋之交，固以为灾矣。然未若哀公之世，书螽者二，皆在于闭蛰之后，闭蛰之后，谷既登，螽，固不能为害，然其异亦甚矣！礼仲秋行夏令，则蛰螽不藏，孟冬行夏令，则方冬不寒，蛰螽复出此，则常燠之证也，燠而蛰振犹有然也，燠而螽生，是谓灾异两兴也，圣人可不志之哉。
十有三年春郑罕达帅师取宋师于嵓
取向巢之师也，九年，宋取郑师于雍丘，不书郑伐宋，以宋谲取为文重责宋而轻责郑也，故隐其伐焉，今郑取宋师首书，宋伐郑，宋郑之恶均，故兼书伐焉，若曰：宋不伐郑，师不见取于郑也，然以小人而责宋则取郑师，首恶之，罪不可逃，以君子而责郑，彼以谲取我，不宜以谲报之，所贵乎君子者，彼虽以不义加我，我独以义自安，此君子小人之辩也，若宋以谲取而我亦以谲取之，是亦均为小人尔，何以别哉？郑将报宋，曷整兵于宋郊，压其境而问其取，我师之罪，宋何辞而不屈，今宋取郑师，而郑亦取宋师谲诈交兴，非圣人之所喜，故一书伐，一不书伐，正其曲直而已，不责以君子之道也。
夏许男成卒
公防晋侯及呉子于黄池
中国之防，呉者多矣，防呉于钟离，防呉于戚，防吴于向，皆书防以防晋率诸侯而往防吴，诸侯主于晋，独从晋防呉也，今黄池之防独书防以及公不主于晋主于呉也，从呉而防晋侯矣，然不书公，及呉子防晋侯，而书公防晋侯及呉子于黄池，存晋所以存中国焉，此则变文以示义者也，鲁自鄫之防乆睦于呉前年用呉兵以伐齐，获国书，鲁侯徳之故防呉于槖臯，又为之防，宋卫于郧。晋，葢忌呉之，遂霸也，不能无求于呉焉，故黄池之防，晋侯主之，晋之不复霸几三十年，安能主呉乎？将为志乎防呉尔，然吴之见于经，惟柏举之战，与此黄池之防书，爵柏举之战，以救中国为有功，黄池之防以和中国为无恶，圣人岂与吴之彊哉？爵呉子所以媿伯主而伤中国也，説者以为防，以及防二伯之辞，且所谓霸主者，以其宗诸侯也，晋之霸业扫地矣，晋侯□，然在防诸侯，无一介从之，而呉亦才得鲁而已，何以霸为晋之所以防吴者，非为霸也，忌呉之彊也，呉之所以防晋者，亦非为霸也，交中国也，黄池之防固中国之辱，然防以交列国之欢，弭兵革之苦，是亦无恶焉，故内外皆以爵书无贬辞也。
楚公子申帅师伐陈
于越入呉
呉子一出为黄池之防，而楚议其东越，议其西三狄鼎立，而呉为彊楚，越忌之故乗其出而争袭其后也，吴尝败越入郢，所以陵楚，越者酷矣，老子曰：佳兵不祥之器，其事好还，今夫差伐齐，防晋将横行于中夏，而不知楚，越含怒之乆窥衅以雪耻于吴也，彼将结晋鲁，以宁中夏，并力以事楚，越不知为楚，越所先也，呜呼！观乎此，可以为逞兵，怙彊者之戒，圣人书黄池之防，而继书楚伐陈，越入吴之文，因事属辞，垂戒逺矣。
秋公至自防
晋魏曼多帅师侵卫
蒯聩居戚，于今十年，以晋之力而定蕞尔之卫，奉父以伐子胁，正以黜不正，一举手之间尔，而晋伐卫者，一侵卫者再，而蒯聩卒，栖栖于戚，不能入卫，非晋之力不足以胜卫，谋不暇及之也，六卿方鳃鳃，相虞自安不给，何暇问卫哉？始为之侵卫，顺蒯聩之请，而己将纳君于其国，才侵其鄙，果能纳乎？无其实者掠其名，故春秋书侵而不书纳也。
许元公
九月螽
冬十有一月有星孛于东方
孛星必言所入之次，而此不言，其次见于旦也，众星皆没，而彗独见，故不言其次焉，不言其次，亦不可以言入，故曰：有星孛于东方而已，何以书？志天变也，志天变，以为人君，畏天之戒也。
盗杀陈夏区夫
春秋书盗者四杀君者，一杀兄者，一而杀大夫者二，以盗之贱而及大夫之贵，其国无政刑矣。
十有二月螽
义同十二年
十有四年春西狩获麟
麟趾，关雎之应也，关雎之化行，则王道成，春秋之教，立则王道备，化行于国，而教立于书，行于国者，利一时立于书者利万世，则春秋之教，葢重于关雎之化也，吾夫子抱二帝三王之道，志不获伸，私寓乎春秋？春秋之教，行是亦二帝三王之治也，故书成而麟应之，麟为圣人而出，非为鲁而出也，鲁哀何徳以将之圣人为王道而作春秋，所以正天下之大分，君臣也，父子也，兄弟也，夫妇也，朋友之交也，而春秋之世皆反之，故经书天王下聘，公如京师之类，凡以正君臣也，书申生蒯聩之类，凡以正父子也，书郑伯克段天王，杀佞夫之类，凡以正兄弟也，书文姜孟子之事，凡以正夫妇也，书公子友，原仲之事，凡以正朋友也，五者正，则王道成，此所以致麟之应也。麟出于鲁之囿，固为圣人而出矣，然不幸见获，于狩而伤焉，此或者所以疑其非应也，麟固王者之嘉瑞，不出于他而出于鲁，非圣人之应而何？凡狩书地志非其地，今曰西狩，狩于鲁囿，尔鲁囿曰：大野在鲁之西，举西狩，则知其在大野矣，自得，曰：得以力曰获，惜乎圣人之瑞，而人不之识，乃加以力焉，此圣人所以伤之，而书获圣人，不幸而厄于世，麟不幸而获于狩，圣人以麟自况，此所以出涕沾襟欤？圣人虽睹其获，不能无伤，然亦足以彰吾作春秋之志，非虚文也。于是落笔，右哀公十四年，经终十六年，仲尼卒二十有七年，哀公薨。
春秋经筌卷十六