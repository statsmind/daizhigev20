钦定四库全书    经部五
春秋四传纠正    春秋类
提要
【臣】等谨按春秋四传纠正一卷
国朝俞汝言撰康熙，丙辰，汝言春秋平义始脱，藁是嵗之夏复续作此书，以综括大防相传，其晚年失明，口授而成之者也，书中摘列春秋三传及胡安国传之失，随事辨正区为六类，一曰尊圣而忘其僭，计八条，二曰执理而近于迂，计十五条，三曰尚异，而邻于凿，计二十三条，四曰亿测而近于诬，计四十三条，五曰称美而失实，情计八条，六曰摘瑕而伤锲刻，计六条末附春王正月，辨一篇，申左氏，公羊孔安国，郑元之説明周正改时，改月春秋正朔，皆从周其中，如华督夺孔父之妻，齐桓因蔡姬而侵蔡，史家简防相传，必有所据，即就传文而论亦无以断其必不然，汝言皆以为亿测近诬转，未免自蹈亿侧，又公羊褒齐襄之复讐固为谬戾，然纪侯谮齐哀公于周，至于见烹，则实有其事，汝言乃谓语言之，故不足为讐亦不甚可解，至春王正月，辨中谓左传王周正月句王，周二字，犹汉称皇汉，宋称皇宋之义，则不知正月正嵗并见周礼，兼用夏正，实亦王制，故特言王周正月明，非夏时无庸，牵引汉宋横生曲説又一行卫朴推騐春秋日食皆合于建寅一条，汝言无以难之，遂泛谓不足深据，不知日月交食，推朔望不推时，令建子建寅，食限无殊，一语可明，亦不必颟顸，其説如斯之类，虽或问有小疵，然六类之中，大抵皆立义正大，持论简明一卷之书篇帙，无防而言，言皆治，春秋之药石，亦可谓深得经意者矣，乾隆四十二年四月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
春秋四传纠正原序
六经之不明，诸儒乱之也，自王辅嗣以老庄言，易而六经，有道家矣，郑康成以防纬言礼而六经，有数术家矣，公谷胡氏以名称褒贬，言春秋而六经，有名家法家矣，彼其初未始不欲探圣人之精蕴而智识弇浅，强求深逺习见郡国之府寺，而以为宫阙之巍，峩不过如是，不知辅相之道，而以行师，折狱之才智，经邦国也浅，求之而爽，其度深求之，而愈失其大体，迨至有宋大儒程，朱辈出而后正其纰谬，易传本义成而辅嗣卷舌，仪礼经传通解定而康成束手退矣，若夫春秋左氏亲见圣人，公谷传诸髙第弟子而偏驳者半焉，康侯品髙学博文章，能畅所欲言，方以为程氏之正传，而疵类不少，新安朱子心知之而不敢端言其过，其説时时见于弟子讲论之余，而后人又不能推明其义，徒使附防穿凿，刑名法术之言，出于一代，大儒而不觉，是可异也。汝言不揣纂集诸家自为一书，先之以四传，纠正为六端以该之，一曰尊圣而忘其僭，二曰执理而近于迂，三曰尚异，而邻于凿，四曰亿测而涉于诬，五曰称美而失情实，六曰摘瑕而伤，锲刻六者之弊，去而后可以读春秋矣，顾愚陋荒落，何敢效鍼石于前贤，聊以志愿学之，自略见其大指而已，丙辰，仲夏下渐川，诸生俞汝言识。
钦定四库全书
春秋四传纠正     秀水俞汝言 撰一曰尊圣而忘其僭
隠公元年春王正月， 胡安国传曰：春秋立文，兼述作舜典，纪元日商，训称元祀，此经书元年，所谓祖二帝明三王述而不作者也，正次王王次，春乃立法创制，裁自圣心，无所述于人者，又曰：周人以建子为嵗首前乎周者，以丑为正，其书始即位，曰惟元祀，十有二月，则知月不易也，后乎周者，以亥为正，其书始建国曰：元年冬十月，则知时不易也，建子非春亦明矣。仲尼以夏时冠，周月，垂法后世。
按春王正月，周制则然，非自仲尼始作匹夫，无位而可以改正朔乎？欲以正天下，而自干僭上之罪乎？
隠公三年，宋公和卒 ，胡氏曰：诸侯曰薨，大夫曰卒，五等诸侯，何以书？卒？周室东迁，诸侯放恣，圣人奉天讨，以正王法，因其告丧，特书曰：卒不与，其为诸侯也， 桓公二年，滕子来朝 ，胡氏曰：滕侯爵，降而称子者，桓弟弑兄，臣弑君，天下之大恶，已不能讨，又先邻国而朝之，故降而称子，以正其罪， 七年，谷伯绥来朝，邓侯吾离来朝， 胡氏曰桓天下之大恶也，谷伯邓侯相继而来朝，即大恶之党也，故特贬而书名， 僖公二十有三年，杞子卒， 左氏曰：杞成公卒，书曰：子杞夷也，杜预以谓杞实称伯，而书曰子者，成公始行，夷礼终其身，故仲尼于其卒，以文贬之。
按黜陟诸侯，天子之事，周衰，天子建空名于上，未闻黜一小国，滕薛之称侯，称伯称子，是自贬损，以便职贡，非时王所，贬仲尼亦因其自称而书之，而曰朝桓而贬且名，因告丧而不与，其为诸侯，因用夷礼，而以文贬之，是天子仲尼也，不过因孟子春秋天子之事，一语误之，孟子谓所书者，天子之事，而不谓所行者，天子之事也，安得执词以害义，使仲尼为僭，分越礼之首耶？
文公五年，王使荣叔归含且 ，王使召伯来会葬，胡氏曰：不称天，王者弗克若天也，成风以妾僭嫡，王使大夫归含且，又使召伯来防葬，则王法废，人伦乱矣，故不称天以谨之。
按使命得失，直书于防，而自见何待？削天王之号，且天王而可削春秋？可不作矣！赵鹏飞曰：阙文近之，二曰执理而近于迂。
隠公四年，卫人立晋 ，左氏曰：卫人立晋众也，公羊曰：立者何？不宜立也，其称人何也？众立之之辞也，众虽欲立之，其立之非也，谷梁曰：立者不宜立也，贤则其不宜立，何也？春秋之义，诸侯与正而不与贤也，胡氏曰：晋虽诸侯之子，内不承，国于先君上，不禀命于天子，故春秋于卫人，特书曰：立所以着擅置其君之罪于晋絶其公子所以明专有其国之非。
按州吁弑立，逾年天讨，不加石碏，大义灭亲，杀诸濮而立晋，天下共多，其能讨叛而反正，故书曰：卫人立晋而公谷特，不宜立之词，而曰贤而不正，然则孰为正乎？文定因之，有不承，国于先君，不禀命于天子，而罪卫人，以擅置其君，罪晋以专有其国，先君弑矣，何所承命？四国党州，吁天子置而不问，禀命而立，安知不更有方命，如后之放，黔牟者乎？以是知成人之美，不易得于君子也，东山赵汸曰：以不称公子？为恶王子朝，岂宜立者乎！
庄公十年，齐师，宋师次于郎，公败宋师于乗丘 左传，公子偃曰：可败也，公弗许，自雩门窃出，防臯比而先犯之，公从之，大败宋师于乗丘齐师乃还 ，胡氏曰：齐，宋，轻举大众，诚有罪也，鲁人若能不用诈谋，奉其辞令，二国去矣，偷得一时之捷，而积四邻之忿，交讥之 ，僖公元年，季友败莒师于郦，获莒拏 ，公羊曰：其言获，何也？恶公子之绐，胡氏曰：抑锋止鋭，喻以辞命，使知不缩而引去，则善矣，今至于兵刃既接，又用诈谋，擒其主将，故以季友为主而书败，获责之备也。 文公十有二年，晋人，秦人战于河曲 ，胡氏曰：前年秦师来伐晋，晋已服矣，故狄秦而免，晋今又为此役，故不以晋为主，惟动大众不奉辞，令以止之也。故贬而称人。
按辞命退师，必因展喜犒师受命，展禽齐师，引退之事，而为此言，然安有不修兵甲，而专恃辞命之理，一之为幸，其可再乎？又谓莒师，使知不缩而引去，设不引去，又将何施？河曲亦然，俱属迂论也。
庄公十有三年，齐侯，宋人，陈人，蔡人，邾人防于北杏谷梁，曰：是，齐侯，宋公也，其曰人，何也？始疑之，何疑焉？桓非受命之伯也，将以事授之者也。曰：可矣乎？未也，举人众之辞 ，胡氏曰：春秋之世，以诸侯而主天下防盟之政，自北杏始，桓非受命之君，诸侯自相推戴，以为盟主，是无君也，故四国称人，以诛始乱，正王法也，齐侯称爵，其与之乎诛诸侯者，正也，与桓公者，权也。或曰，桓公始平宋乱，遂得诸侯，故四国称人言，众与之也， 僖公十有九年，宋公，曹人，邾人盟于曹，南 二十有七年，楚人，陈侯、蔡侯、郑伯，许男围宋， 二十有八年，晋侯，齐师，宋师，秦师及楚人战于城濮。
按：齐侯称爵四国，称人予之，为盟主也，谷梁以桓，非受命之伯，疑之，曰：可矣乎？未也，有众欲推戴之意犹可也，而胡氏以诸侯为无君，四国称人为诛，始乱不已，傎乎北杏之后，惟宋襄曹南之防，晋文城濮之战，书法同至，楚成围宋，楚称人陈，蔡，郑许称爵，与此全反，然后知北杏之防，予桓为盟主也。
庄公十有八年，公追戎于济西 ，公羊曰：其言追何？大其为中国追也，其言于济西何？大之也！谷梁曰于济，西者大之也。何大焉！为公之追之也，胡氏曰书追者，是不觉其来已去，而追之也， 僖公元年，夫人氏之丧至自齐， 左氏曰：君子以齐人杀哀姜也为己甚矣，女子从人者也， 昭公五年舎中军 公羊曰舎中军何复古也？谷梁曰：贵复正也。
按济西之追，殊无足异，公羊以追戎二字为美，大其为中国之追，已属賖缓，齐桓杀哀姜，千古快事，而左氏讥其己甚，罗喻义，曰：左氏之所谓从人，竟从谁也？至作中军三分，公室而各有其一，及其舎之四分公室季氏，择二二子各一，皆尽征之，而贡于公，然则作与舎皆季氏公室，徒虚名耳，他日，公臣三耦不备，取诸家臣，禘于襄公，万者二人，其众万于季氏，公谷不考事实，而曰复古复正，岂真舎三军而复二军之旧乎？迂亦甚矣。
僖公四年，蔡溃，遂伐楚 ，胡氏曰：楚虽暴横，凭凌上国，齐不请命，擅合诸侯书，遂伐楚，讥其专也。
按楚自败，蔡伐郑以来，强暴滋甚，齐桓图霸，二十年，远结江黄，近控七国，始为侵蔡，伐楚之师，不綦重哉？而以不请命天王讥其专伐，岂蔡溃之后，束甲而旋乎？吾知非真恶，桓而云然，不过以当时诸侯知有霸主，而不知有天子，特借书法，以明大义耳，然何以处桓也。
成公二年，取汶阳田 ，胡氏曰汶阳之田，本鲁田也，不曰复而谓之取何也？得其故壤，而不请命于天，王以正疆理则取之，不以其道与？得非其有奚异乎？
按汶阳虽鲁田而以充鞌之，进同于取，非其有不为过也，而曰不请天王以正疆理亦儒者，尊王之恒，辞而未暇，审当时之势，所谓近于迂濶者也。
三曰尚异而邻于凿
隠公元年春王正月， 以后至十有一年，俱不书，正月，公羊曰：隠何以无正月，隠将让于桓，故不有其正月。
也谷梁曰隠十年无正月，不自正也，元年有正，所以正隠也 定公元年春王三月，晋人执宋仲几于京师，公羊曰：定无正月者，即位后也，谷梁曰：不言正月，定无正也。定之无正，何也？昭公之终，非正终也，定公之始，非正始也。
按二传之论甚精，然史防之旧，实不关圣心也，元年正月，书即位，仲尼削之，以见隠之志以后记事，或以春，或以二月三月者，随事而书，无庸心也，当与桓无王，并非有意，削去定公，六月即位，事在三月，故书春王三月，邵文庄，高文宪论之甚晰，可无容赘，至隐不爵，大夫桓无会秦，楚；吴，莒无大夫，皆谷梁氏之説均可置而弗论也。
隠公二年纪子帛莒子盟于密 杜注子帛裂繻字桓公二年及其大夫孔父 左氏曰孔父嘉为司马谷梁曰孔氏父字也 左氏曰父名也 五年州公如曹六年春寔来 谷梁曰寔来者是来也公羊曰犹是人来也杜注寔州公名也胡传因之
按名之与字，非可以意而为之，子帛为裂繻，字似矣，而大夫居国君上，春秋无是法也，则字亦非确也，孔父名嘉，见诸传者甚明，文定以为名父，盖以君名于上，不应臣，字于下，义固然矣，而父之为名，终有未安，海昌朱朝，瑛曰：父与甫通，孔父字，嘉犹杜甫之字美也，或其然与，至曰：为祖讳益，非州公名，寔始于元凯，三传絶无其文亦以例名，失地之君，而撰名以就例也。
桓公元年春王正月，公即位 ，二年春王正月，宋督弑其君与夷 ，十年春王正月， 十有八年春王正月，公防齐侯于泺 ，此外俱春正月，或春二月，谷梁曰桓，无王元年，有王所以治桓也，二年，正与夷之卒也，十年正终生之卒也，胡氏曰：不书，王者见桓公，无王与天王之失政，而不王也，桓公至是，宜见诛于天矣，十年书王纪，常理也，十八年，复书王者，明弑君之贼，虽身亦没，而王法不得赦也。
按传闻之世，残缺已多，仲尼能削其所不当书，不能増其所不备，且欲明桓公之弑于元年，即位一书，已见其志矣，何待十四年之不书王哉！
桓公三年冬，有年 ，宣公十有六年冬，大有年， 程氏曰记异也。胡氏曰：十二公多歴年所岂无丰年而不见于经，独桓有年，宣，大有年，存而不削者，縁此二公获罪于天，宜得水旱，凶灾之谴，今乃有年，则是反常也，故以为异。而独存焉。
按此论因二君而不为过当，但百姓何罪焉？既无仁爱之君，而又值歉收之嵗则靡有孑遗矣！黄震曰：春秋岂专记人之凶丧，而不幸人之丰熟哉？各书其实尔。
桓公四年，七年，阙秋冬二时 ，杜预曰：不书秋冬，史阙文，胡氏曰：古者刑以秋冬，桓弟弑兄，臣弑君，而天讨不加焉，天下之望絶矣，故四年宰纠书名而去，秋冬二时以见天王之不复能用刑也，方伯连帅环视而莫之恤，犹有望也。及谷，邓二国自逺来朝则天下诸侯莫有可望者矣。故七年谷伯，邓侯各书其名而去，秋冬二时，以见诸侯之不复能修其职也， 十四年，有夏五无月 ，十七年五月无夏， 僖二十八年冬，无月而有壬申，丁丑，昭十年十二月，无冬 定十四年阙冬一时。
按以事系日，以日系月，以月系时史法也虽无事，必具四时，春秋法也，今二年，去秋冬二时，设此时有征伐防盟之不可不书者，岂以欲去二时之故，而置不书乎？传闻之世逺矣残阙之文，不啻一端，杜説为是果其去也，不但黜王，且黜天矣，其可哉！夏五以下诸阙文，皆史防之旧，孔子因之，或后人之脱漏，不可强为説也。
庄公二十有四年，大夫宗妇觌，用币 ，胡氏曰：公事曰：见私事曰：觌见夫人，礼也，曷为以私言之，夫人不可见乎？宗庙则不可以临羣臣，故以私言之也。
按觌常称：不以哀姜故而特名之，其失在男女同贽，用币之非礼，而岂以觌之名乎？且夫人不可以见宗庙，临羣臣论亦过深。
襄公七年，公防晋侯，宋公，陈侯、卫侯、曹伯，莒子，邾子于鄬，郑伯髠顽如防未见诸侯，卒于鄵 ，左氏曰：以疟疾赴也，公羊曰：为中国讳也，不使夷狄之民加乎中国之君也，胡氏曰：僖公欲从诸侯防于鄬，则是为中国之君也，诸大夫欲背中夏，与荆楚，则是为夷狄之民矣，以中国之君，而见弑于夷狄之民，圣人伤之，甚惧之甚，故变文而书曰：郑伯髠顽如会，未见诸侯，丙戌，卒于鄵，按弑而伪赴，又为之隠讳春秋岂传信之书乎？乃曰：不使夷狄之民加乎中国之君，其言虽美，而欲以惩戒弑逆，亦己辽缓究之，僖未尝弑，臣亦未尝从楚也。
襄公三十年，葬蔡景公 ，公羊曰：贼未讨，何以书葬？君子辞也，谷梁曰：不忍使父失民于子也， 晋人，齐人，宋人，卫人，郑人，曹人，莒人，邾人，滕人，薛人，人，小邾人防于澶渊，宋灾故 ，左氏曰：诸侯之大夫，会以谋归宋财，既而无归于宋，故不书其人，不言鲁大夫，讳之也，胡氏曰：春秋大法，君弑贼不讨，则不书葬，而蔡景公，特书葬者，徧刺天下之诸侯也，以下文书防于澶渊，宋灾故，而贬其大夫，则知之矣，防未有言其所为者，此独言其所为，徧刺天下之大夫也。蔡世子般弑其君则防，其葬而不讨宋灾，小事也，则合十三国之大夫，而归其财，则可谓知务乎？是故诸侯之大夫贬而称人，鲁卿讳而不书按，救灾恤邻，为国之大务，然何至合十三国之大夫而谋之，既又不归于宋，不信，更不可为也，胡氏之论甚正，若能以恤灾之举，为讨罪之师，晋可以继文襄，而复振矣，惜乎其不能也，特非笔削之本防，故未敢以为确论，至弑父何事？公谷曰：君子辞曰：不忍使父失民于子，何异揖让而救防溺乎。
昭公元年，楚子麋卒， 左氏曰：公子围将聘于郑，未出竟，闻王有疾而还，已酉，公子围至，入问王疾，缢而杀之，胡氏曰：郏敖实弑而书卒，何欤？围弑君，以立四国，莫能讨，则亦已矣，至大合诸侯于申，若革其伪，赴而书以弑君，恐天下以篡弑之贼，可从之，以主防盟，圣人惧之甚，故略其篡弑，以扶中国。
按楚围设服，离卫列国大夫，皆知其有大志，合之椒举，庆封之言，为弑信矣，然亦因其平日不臣之迹，与废郏敖之子，自立而疑之，实非弑也，春秋书其实耳，若曰为申之防，讳其论甚曲而深，恐非圣人之本防也。
昭公二十年，盗杀卫侯之兄絷 ，胡氏曰：左氏以为齐豹杀之也，齐豹为卫司冦。守嗣大夫，其书为盗，所谓求名而不得者也，若艰难其身，以险危大人，而有名章彻，攻难之士将奔走之臣，窃以为仲尼书断此狱，罪在宗鲁，宗鲁孟絷之骖乘也，于法应书曰：盗非求名，而不得者也，天下岂有欲求险危，大人之恶名，而圣人又靳此名而不与者哉？然则齐豹首谋作乱，宗鲁虽与闻行事，又以身死之矣，今乃释豹不诛而归狱于宗，鲁，不亦颇乎？曰：豹之不义，大夫皆知之也，若宗鲁欲事豹而死于公孟，盖未有知其罪者，故琴张闻其死，将徃吊之，仲尼曰：齐豹之盗，孟絷之贼，汝何吊焉？非圣人其食，奸受乱，盖不义犯非礼之罪，书于春秋，则齐豹所畜，飬之盗孟絷，所见杀之贼，其大恶隠矣。
按左氏求名不得之论，甚为骇聴，文定辨之是矣，至以盗归宗，鲁宗鲁有食奸受乱，盖不义犯非礼之罪，谓之不知大义可也，而以杀公孟之盗，实之恐不能舎齐豹而为之代罪也。
四曰亿测而涉于诬
隠公元年，公及邾仪父盟于蔑 ，公羊曰：曷为称字？褒之也，曷为褒之？为其与公盟也， 二年纪，履繻来逆女，谷梁曰：以国氏者，为其来交接于我，故君子进之也，桓公二年，宋督弑其君与夷及其大夫孔父 ，谷梁。
曰：孔父不称名，盖为祖讳孔子，故宋也， 僖公二十有五年，宋杀其大夫 谷梁曰：其不称名姓，以其在祖之位，尊之也 ，定公十年，齐人来归郓，讙龟隂田 胡氏曰：夫子以礼责齐，而齐人归地，皆书曰来，序绩也，自序其绩，可乎？圣人防人物于一身，通古今于一息，是以天自处矣！而亦何嫌之有？
按圣人无私，仪父与公盟而书字，履繻来交接于我，而以国氏，谓之无私，得乎？且履繻而不以国氏，若何称之？孔父之为其祖不名，宋杀其大夫不称名，以在祖之位，尊之尤谬，春秋岂孔子之家牒乎归田，常事来归，常辞，名曰序绩，恐仲尼不居以无私，乃私也。
隠公二年，夫人子氏薨， 公羊曰：隠公之母也，谷梁曰：隠之妻也，卒而不言，葬夫人之义，从君者也，胡氏同三年，君氏卒，公谷作尹氏，左氏曰声子也，不赴于诸侯，不反哭于寝，不祔于姑，故不曰薨，不称夫人？故不言葬，不书姓为君，故曰君氏，公羊曰：尹氏者何？天子之大夫也。其称尹氏何？贬讥世卿也，外大夫不卒，天王崩，诸侯主之也，谷梁胡氏同 ，僖公八年禘于太庙，用致夫人，左氏曰：禘而致哀姜焉，非礼也？公羊曰：夫人何以不？
称姜氏贬讥，以妾为妻也，盖胁于齐媵，女之先至者也，谷梁曰：言夫人而不以氏姓，非夫人也，立妾之辞也，非正也。胡氏曰：夫人者风氏也。
按议礼之家，古称聚讼，春秋记事之书也，而亦然。何也？隠母隠妻均无确据，而以不言葬？为夫人之义，从君则隠妻庶几近之然后云，考仲子之宫，则知夫人为仲子也，隠代桓立，故以桓母为夫人无疑矣。君氏左氏明言隠母苏颖滨曰：哀公之母，曰：姒氏卒。哀未君也，隠既君矣，不称子氏，而称君氏着其君也，公谷以尹氏为天子大夫，天王崩，为鲁主，故卒之，然则王子虎刘卷皆称名而此不名，岂卒者为尹氏，一族乎？赵子常之言可思也，又曰：讥世卿更为，无谓鲁史之文，而讥及天子，世卿有是书法乎僖公之致，夫人哀姜固非成风，亦未必然。黄道周曰：声姜也，致之，又明年，公与夫人姜氏会齐侯于阳谷，则是声姜公谷之所谓以妾为夫人也。
隠公三年纪，子伯、莒子盟于密， 谷梁曰纪，子伯，莒子而与之盟， 庄公二十有四年，曹覊出奔陈，赤归于曹，郭公 ，公羊曰：曹无赤者，盖郭公也，谷梁曰赤盖，郭公也，胡氏曰：或以为郭亡 ，闵公元年，齐仲孙来 ，左氏曰：齐仲湫来省难，公羊曰：齐仲孙者何？公子庆父也，僖公五年，晋人执虞公胡传其称公者，非存其爵，犹下执之之辞也， 十有五年已夘晦震夷伯之庙 ，公羊，谷梁皆曰晦，防也 二十有八年，晋侯入曹，以曹伯畀宋人 ，公羊曰：曹伯之罪何？甚恶也？不可以一罪言也，昭公十有二年，齐髙偃帅师纳北燕伯于阳 ，公羊、
曰：伯于阳者何？公子阳生也， 二十有二年，蔡侯朱出奔楚，谷作东 谷梁曰东者，东国也，曰东恶之而贬之也， 哀公十有三年，晋魏曼多帅师侵卫，公羊无曼字，公羊曰：曷为谓之晋？魏多讥二名，二名，非礼也，按释经作传，言其所知，阙其所不知，宁有信臆妄言，在事理之外者乎？至赤盖，郭公虞公非爵齐仲孙，即庆父伯于阳为公，子阳生东国，曰东，而云贬曼多去曼而云讥，尤属不经。
桓公元年，齐师迁纪，郱鄑郚 ，公羊曰：迁之者何？取之也？取之则曷为不言取之也？为襄公讳也。 四年，纪侯大去其国 ，公羊曰：大去者何？灭也？曷为不言齐灭之？为襄公讳也。春秋为贤者讳，何贤乎襄公，复讐也九世犹为之，复讐乎虽百世可也。
按齐襄荒滛，不避同产，载驱之诗讥焉，残虐无常，侵陵纪国，始迁三邑，后卒灭之，殄絶同姓而不惜至，问其故，则曰复讐夫语言之，故不足为讐况九世之逺乎不过借此为兼并之端，而公羊愚儒，信而贤之，曰：为襄公讳，夫襄公而贤则卫宣陈灵皆当见录，于春秋矣，而曰为襄公讳，襄公其贤于卫宣陈灵乎？
桓公二年，宋督弑其君与夷及其大夫孔父 ，左传华督见孔父之妻于路，目逆而送之，曰：美而艶三年，杀孔父而取其妻 ，僖公四年侵蔡，蔡溃，遂伐楚 ，左传，齐侯与蔡姬乘舟荡，公禁之不可，公怒归之，未之絶也，蔡人嫁之，春以诸侯之师侵蔡， 二十有八年，晋侯侵曹，晋侯伐卫， 及楚人战于城濮， 左传，公子重耳过卫，卫文公不礼焉，及曹，曹共公闻其骈胁，欲观其裸浴，薄而观之，及楚，楚子飨之，曰：何以报我曰：以君之灵，得反晋国，晋，楚治兵，遇于中原，其避君三舎。
按晋人谓左氏美而艶，其失也，诬信乎孔父，正色立朝，为邪逆所畏惮，故先贼之而后行，簒弑，若以目送其妻而后动，贼害之谋，则孔父先失，闲有家之道矣，谓忠贞何桓？文，霸业造端，管赵之谋楚者，计出万全，以为蔡先附楚，曹卫即楚，且结婚焉。故召陵之师，先侵蔡，城濮之战，先事曹卫，而曰惩蔡女荡舟之衅，治二国无礼之愆，何其浅视桓，文也，主父偃息夫躬之为而谓倡霸者为之乎？
桓公六年，子同生 ，公羊曰：喜有正也，其诸以病，桓与谷梁曰：疑故志之时，曰：同乎人也。
按啖助曰：君嫡子生，以太子生之礼举之，则史书之，而公谷有病桓，同乎人之疑因公有同，非吾子齐侯之子之语，流传人间也，然圣人笔之于防，何容戯论至戴溪谓春秋十二公惟庄公为嫡长，是又不然，子恶母出，姜成公母穆姜皆嫡也，哀公母定姒虽无逆女之文，恐亦非妾媵，且諡同定公嫡夫人无疑，岷隠之言，恐未覈也。
庄公元年，单伯送王姬，公谷作逆 ，十有四年，单伯防伐宋，单伯防齐侯，宋公，卫侯、郑伯于鄄 ，文公十有四年，单伯如齐，齐人执单伯 十有五年，单伯至自齐，公羊，谷梁，曰：单伯者何？吾之命大夫也，命大夫，故不名也。
按单伯，天子之大夫也。始来送王姬，中防伐宋，后如齐，虽非一人，皆承王命而来，公谷以为吾命大夫，因遂以送为逆，王姬命吾为主，故单伯过吾若逆，则不必书矣，齐桓倡霸，鲁未尝与伐宋之役，须公亲在行间，而以大夫徃防不如公子结之，啓衅乎商人弑君，襄仲求王宠以单伯请昭姬为齐执而曰：吾大夫文定从而信之，后人以三见单伯于经，疑为一人曰：年过百已，三娶矣，更可笑！
庄公九年，宋大水 ，谷梁曰：此何以书？王者之后也，僖公十有六年，陨石于宋五，是月，六鹢退飞，过宋都，文公三年，雨螽于宋 ，襄公九年，宋灾 ，公羊皆曰：为王者之后，纪异也。
按灾异之书，为一国记，为天下记，而公谷于宋则曰：为王者之后，然则陈为虞，后为夏后，何皆阙如？独于宋而书之，二传之谬多端，而公羊为甚于春王正月，曰：王者孰谓？谓文王也，诞罔若此，其他又何问乎？
僖公十有四年，季姬及鄫子遇于防，使鄫子来朝， 十有五年，季姬归于鄫 ，公羊谷梁曰来朝者，来请己也，胡氏曰：季姬书字，而未系诸国，其女而非妇明矣，内女而外与诸侯遇讥鲁也，盖鲁公钟爱其女，使自择配，故得与鄫子遇于防，而遂以季姬归之尔。
按左氏曰：鄫季姬来寜，公怒，止之以鄫子之不朝也，夏遇于防，而使来朝，此实录也，公谷曰：使请已，亦以公怒止之，而令其来朝，请已初无异指也。文定求其説而不得因季姬之不系于国，后又有归，鄫之文，设为钟爱其女，使自择配之説臆度耳，非有实据也。不知季姬内女，何自识鄫子，而欲嫁之，而又遇之于防，而令其请已，即匹庻之贱亦无此事，而况女公子耶？其诬罔甚矣。
僖公二十有四年，天王出居于郑 ，胡氏曰：自取之也。故贬而书出 ，襄公十有四年，卫侯出奔齐 ，胡氏曰：不言孙林父，甯殖出其君者，所以警乎人君为后世鉴昭公二十有五年，公孙于齐，次于阳州， 胡氏曰奔。
出称孙隠也
按传于君，出皆归过于君，于郑为自取奔齐，为警君，孙齐为不知，消息盈虚之理，原其故，皆以自出，自孙为文而不书，逐君之臣，不知圣人非以臣为无罪，而释之也，頽叔桃子奉大叔，执周公，晋文亦止定王而不深讨罪，鲁卫之事，晋之君臣皆置君不问，而臣是助，既无伯讨以自出，为文隠之至也，岂圣人得己乎？至师旷史墨有归过于君之语，皆当时邪？説但知大夫之强，而不知有诸侯，况天子乎？后世不知而信之害，世道不浅，何传者之梦梦也。
僖公二十有五年，宋杀其大夫 ，文公七年，宋人杀其大夫 ，公羊曰：何以不名？宋三世无大夫，三世内娶也，按三世内娶，谓礼不臣，妻之父母，大夫在伯舅叔舅之列，而不名乎？夫名之不可，而可杀之，亦迂论矣，且国君不臣，伯叔昆弟，谓始封之君也，继世无论矣，况外氏乎？邵寳曰：以诸父则周公臣成王以诸兄则微子臣，纣妻之父胡，为其不可臣也。
文公十有四年，单伯如齐，齐人执单伯 ，齐人执子叔姬， 十有五年，单伯至自齐 ，齐人来归子叔姬， ，公羊曰：单伯之罪，何道滛也？恶乎滛？滛乎子叔姬，叔姬何罪？谷梁？曰：单伯滛乎齐，齐人执之，齐人执子叔姬，叔姬同罪也。
按子叔姬，非他，鲁侯之女，齐昭之夫人舎之母也，公子商人弑舎鲁以王宠求昭姬于齐，故单伯如齐，齐人执之，又执子叔姬，是商人蔑天王，而戮君母也，道滛之说，必齐人诬之，而执之尔髙赤信而笔之于传，厚诬王臣，厚诬国母，不有左氏，何以正之？
昭公二十有二年，王子猛卒 ，公羊曰：此未逾年之君也，称王子猛卒，何不与当也，不与当父死子继，兄死弟及之辞也， 哀公三年，齐国夏，卫石曼姑帅师围戚 ，公羊曰：伯讨也，曼姑受命乎灵公，而立辄以曼姑之义为固，可以拒之也。
按君臣父子大伦，不可少易景王，太子夀卒母弟猛立，父死子继，兄死，弟及舎猛而谁不与？当之言真不可解，辄无灵公之命，安得谓受之王父辞，父命也，胡氏谓主兵者卫，而以齐为首罪，齐人党卫之恶，其说甚正而至，赵鞅纳瞆，则又曰：人莫不爱其亲而志于杀，莫不敬其父而忘其丧，莫不慈其子，欲其富且贵也，而夺其位，蒯瞆之于天理逆矣，此又矛盾之论也，五曰称美而失情实。
桓公十有一年，宋人执祭仲 ，公羊曰：何以不名？贤也，何贤乎祭仲？以为知权也；胡氏曰：何以不名？命大夫也，命大夫而称字，非贤之也，乃尊王命，贵正卿大祭仲之罪，以深责之也， 闵公二年，公薨 ，公羊曰：庆父弑二君，何以不诛？缓追逸贼，亲亲之道也。
按：蔡仲不能执义，守节因宋刼而立突，又因雍纠之，故突出忽归，郑为之不靖者数世，谁之过与？而以知权贤之，谬矣。庆父身弑二君，季友，使之自缢而立后，君子谓其罚不蔽辜，乃以缓追逸贼，亲亲之道褒之，不亦甚乎？以不诛庆父，而曰亲亲，则周公为失刑矣，庆父之罪，岂薄于管蔡哉！
庄公九年，公伐齐纳纠，齐小白入于齐 ，谷梁曰：齐公孙无知弑襄公，齐人杀无知而迎公子纠于鲁，公子小白不让，公子纠先入，又杀之于鲁，故曰：齐小白入于齐，恶之也，胡氏曰：纠不书子者，明纠不当立也。以小白繋齐者明小白，宜有齐也，纠与小白皆庻子而纠弟也，按纠与小白，皆僖公子而兄弟之次，亦未有明据，汉人云，桓公杀其弟以反国，荀子又有齐桓杀兄之语所执者，纠不书子，而小白亦不书，小白繋齐而纠防上伐齐之文，不可云纳齐纠，且左氏已书纳子纠矣，徒以桓公得位而有覇功，人多谓其当立，谷梁氏之言，庶可格佞也。
僖公九年，宋公御説卒 左传，宋桓公卒，未葬，而襄公会诸侯，故曰子谷，梁曰：未葬而之防，以宋子为无哀矣，公羊曰：何以不书葬？为襄公讳也。 ，文公四年，晋侯伐秦， ，胡氏曰：晋人三败秦师，穆公济河，焚舟，则贬而称人，襄公又报之，而得称圣人，以常情待晋襄，而以王事责秦穆所以异乎秦穆，至是见伐而不报，不讥，晋侯所以深善，秦伯 ，宣公十有一年，楚子入陈，纳公孙寜，仪行父于陈 ，左氏曰：书有礼也。
按诸传于五霸，必饰其美而没其恶如小白入齐，言其以国氏，纠不称子之类，宋桓未葬，而襄防诸侯，在他人必多方指摘，加以不孝之罪，而反以不书葬？为之讳以视，晋襄墨缞，受讥忘亲，不大悬乎？秦穆伐丧，兵连不解，至于济河焚舟，取王官封殽尸，而晋亦围防新城，春秋秦称人，晋称爵，明有所轩轾也，而文定巧为掩防，乃曰：以王事待秦穆，非以其霸之故乎？至楚庄入陈，名为讨贼，而实利其土田，故有蹊田，夺牛之喻，又为之纳不令之臣为楚庄者杀徴舒之后立嗣君，表泄冶之墓，戮公孙寜，仪行父于朝，虽桓文不能与之比烈矣，而反纳乱人讨乱者如是乎？左氏谓之有礼，不知礼何在也？邵雍曰：先定五霸之功罪，寜可不辩是非，而概录之乎！
僖公二十有二年，宋公及楚人战于，宋师败绩， 左传，宋人既成列，楚人未既济司马请击之，不可，既济而未成列，又以告未可，既济而后击之，宋襄败绩，公伤股，国人皆咎公，公曰：君子不重伤，不禽二毛，寡人虽亡国之余，不鼓不成列，公羊曰：大其不鼓不成列，临大事而不忘大礼，以为虽文王之战，亦不过此也。
按宋襄志大才疎，求为盟主，一会而虐二国之君，何有于重伤，与禽二毛，南曹之盟，口血未干而围曹，何有于不鼓不成列，而公羊氏大之以为文王之战，不是过亦太甚矣，其誉之也，战甗纳，昭义战也，而谷梁氏恶之，胡氏以奉少夺长，曲之之败，反得意外之褒，夫抑之，至不得比于竖刁，易牙，之至，埓于文王，儒者之论，若是其甚乎？至二十七年，楚人合四国围宋称人，贬为执宋公故，终僖之篇，贬公羊之念宋襄，虽没世而不衰，如是其围宋，反不论也。
宣公十有八年，公孙归父如晋 ，归父还自晋，至笙，遂奔齐， 左传曰：公孙归父以襄仲之立公也，有宠，欲去三桓，以张公室，与公谋而聘于晋，欲以晋人去之，冬，公薨，季文子言于朝曰：使我杀适立庶，以失大援者，仲也，夫遂逐东门氏，子家还，及笙坛帷，复命于介，既复命，袒括髪，即位哭，三踊而出，遂奔齐，书曰：归父还自晋，善之也，公羊曰：还者善辞也，谷梁曰：自晋事毕也，与人之子，守其父之殡，捐殡而奔其父之使者，是亦奔父也，胡氏曰：归父以君命出使，未反而君薨，今宣公犹未殡，而东门氏，逐忍乎哉！书曰：归父还自晋，至笙，遂奔齐者，罪成公，君臣死君，而忘父逐之亟也。
按襄仲杀恶及视，援立宣公，宣公深徳之归父嗣，父执政，伐邾伐莒，防齐防楚，今又如晋而欲去三桓，季文子所以亟逐之也，其事虽出于季氏，而襄仲弑逆之罪，再世不宥，即曰：去三桓，亦去异，已而自擅国政耳，安得以复命，袒哭而反，咎君臣之死君而忘父母，乃录小礼而忘大恶乎？诸传于此，失轻重之衡矣，六曰摘瑕而伤锲刻。
隠公元年，郑伯克叚于鄢 ，公羊曰：克之者何？杀之也？杀之则曷为谓之克？大郑伯之恶也，谷梁曰：克者何？能也？何能也？能杀也。
按左氏，郑伐京，京叛，太叔段段入于鄢，公伐诸鄢，太叔出奔共，公孙滑出奔卫。卫人为之伐郑，取廪延至十一年，郑入许，庄公曰：寡人有弟，不能和协，而使糊其口于四方，则郑庄未尝杀弟也，未尝杀弟，而曰杀之，曰：能杀不已甚乎？左氏曰：如二君，故曰克；此释经之法也。
僖公五年，晋侯杀其世子申生 ，胡氏曰：公羊子云，杀世子母弟，直称君者，甚之也，申生进不能自明，退不能违难，爱父以姑息而陷之，不义，谗人得志，几至亡国，先儒以为大仁之贼也。
按骊姬防搆陷太子于大恶，不辩不亡，自缢新城，可谓仁孝之至，而以姑息爱父，陷之，不义为辞，何其论之苛也，然则欲免文定之讥者何施而可？
文公四年，逆妇姜于齐 ，谷梁传曰：妇有姑之辞也，其不言氏，何也？贬之也，何为贬之也？夫人与有贬也，胡氏曰：妇人不专行，何以与有贬，父母与有罪也。
按二年冬，如齐纳币，以丧未终，而图婚讥之矣，兹则服终已久，以卿不行为非礼，责文公是也，而夫人与贬真所不解，乃曰：父母与有罪，则亦何罪之可指乎？
襄公二十有九年，吴子使札来聘 ，公羊曰：吴无君无大夫，此何以有君？有大夫，贤季子也，何贤乎季子？让国也，谷梁曰：吴其称子，何也？善使延陵季子，故进之也？胡氏曰：札者呉之，公子何以不称公子？贬也，辞国而生乱者，札为之也，故因其来聘而贬之。
按吴子使札与楚子使椒秦伯使术一也，何独于季札而贬之，曰：以辞国，故辞国者有人矣，公子鱼，公子臧皆以让取贵于春秋，何独于札而责之，且前此泰伯，伯夷皆辞国也，孤竹，不知所终，周之后代，商有天下幸也，不然，泰伯，伯夷不免与札同责也，是説也本之公羊氏谓宋殇庄之祸，宣公为之，至是，又独以让国贤札，文定不信此之贤，让而信，前此之兆，祸非常情，所可解也。
春王正月辩
春秋书王正月，左氏云：春，王周正月，公羊氏云：曷为先言王而后言正月？王正月也，谷梁氏云：虽无事，必举正月，谨始也，不言王义，后传桓公八年正月己卯，烝云烝，冬事也，春兴之志，不时也，不言子月，胡氏云：以夏时冠月，垂法后世，以周正纪事，示无其位，不敢自专也，然则左公羊主，周正谷梁主夏时，胡氏从周正，而云夏时冠，周月谓周人改时改月者，孔安国，郑康成之説也其后朱晦庵吴仲迁陈定宇，张敷言，史伯璿，吴渊颖汪克寛刘勿斋，赵子常刘伯温王济之王伯安，杨用修因之，其义与左公羊符不改时，但改月者，程伊川之説也刘质夫因之，其言与胡氏合不改时，亦不改月者，蔡九峯之説也黄东周洪谟郎瑛卢璘叶秉敬因之，其防与谷梁小异，而实相助，然则孰为定论哉？俞子曰左氏，公羊孔，郑之説正有难之者，曰：子从周正也，惑于三统之説也黄，唐、虞、夏，商，周皆建寅，未尝有建，子建丑之事，建子建丑，后儒之附防也不可信，应之曰：商书咸有一徳，爰革夏正，汲冢周书云：亦越我周王致罚于商改正，改械以垂三统，何可诬也？甘誓，夏书已云怠弃三正，不创自三代也，难曰：纵有之，然所言正朔者，特以是月为嵗首朝防聘问，颁厯授时，于是始焉耳。不易时月也，前乎商之建丑，其书即位曰：元祀十有二月，月不改也，后乎秦之建亥其书，始建国曰：元年冬十月，时不改也，且秦不置闰，而为后九月，盖以十月为正朔，故于当闰之嵗率归余于终，是秦以亥月为正朔，而以寅月为正月也，应之曰：是説也引经説史详矣，然如春秋之所书邪？隠公九年三月，大雨震电，庚辰，大雨雪，隠公八年冬十一月，雨雪，僖公十年冬，大雨雪，桓公十四年春正月，无氷成公元年二月，无氷襄公二十八年春，无氷定公元年冬十一月，陨霜杀菽，若从夏正，何以为异？而书之难曰：此惑于公羊，灾异之説也春秋非怪之书，震电，无氷陨霜雨雪，何足深异？而必云灾应之曰：圣人书常常之可书者多，何特书无氷，电雪等哉？且大雪在冬，固不异，与震电洊至，亦不异耶？庄公七年秋，无麦，苖麦苗为午，月事而云秋，岂亦夏时之秋耶？难曰：灾异莫重于日食，春秋日食三十六厯家推騐得二十六唐一行得二十七宋，卫朴得三十五，皆本建寅，卜偃论灭虢，九月，十月之交所，数日月星辰，皆夏正为建寅之月，愈信，应之曰：日食推騐始于向，歆，父子，班固所述五行志固本周正矣，一行卫朴所不计也，皆本建寅，无足深据，灭虢之事，在僖五年，卜偃曰：丙子旦，日在尾，月在防，鹑火中，必是时也，冬十二月丙子，灭虢，若夏正之，十二月，则日不在尾矣，难曰：诗云：七月流火正月繁霜，十月之交，六月徂暑，周官正月，始和中，冬教阅享蒸，吕览月令昏旦中星，皆与夏正合周厯从夏可知，何独春秋而违之，应之曰：豳风一之日，二之日以子月起数，十月蟋蟀，下继以曰：为改嵗唐风蟋蟀在堂，乃九月之，而曰嵗聿云暮明，以子月为嵗首且周礼有正月，有正嵗州长正月属民读法正嵗读法如初言，初则正月，居先矣，礼记，孟献子曰：正月日至，可以有事于上帝，七月日至，可以有事于祖，朱晦庵张敷言，分史册所书，民俗所用二正并行，升庵是之，则诗礼之，从夏正者，民俗所用也，难曰改嵗指颁朔而言，与月令无涉，唐武曌，改周正以子月为正月，丑月为腊月寅，月为一月，正月二字，着于令，不必着于厯建寅之月，系春不系，周建子之月，系周不系春，周实有二，正月也，应之曰：以颁朔，告朔为改嵗嵗已改矣朔已颁矣，又何复有春正月也，况即位匪细故，鲁十二公自隠闵僖定外，皆书正月即位，何悍然不奉正朔，而行夏正哉。复云烝享，仍行夏正，何周礼？仲冬烝享，冬至郊天，二者之祭，屡书之于春正月，二月也，武氏之制，实为戾古，周行二正，其説诚然，然云建寅之月，系春不系周，而左氏云：王周正月，何哉？难曰！左氏书王，周正月句法不顺，恐非原文，且欧阳修云：不书王恐，正朔之无所禀承，列国之史，皆然，至周史，则不称王矣，应之曰：王周者，犹汉曰皇汉，宋曰皇宋也，奚不顺之？有尊王之义，岂惟欧阳董仲舒已言之矣，若不禀正朔，而尊王即欧阳亦未必为然也，难曰：建子建寅，可改而立春，立冬决不可改，若改时亦改月，冬十一月，既作春正月，则立冬当作立春，节气乱矣，应之曰：春夏之名安所始？亦始于前人耳，王鏊云建子之月，一阳所始，不可为春乎？午未之月隂气所始不可为秋乎？冬夏亦然，后汉陈宠云，冬至阳气始萌，有兰麝干，芸茘挺出之，应天以为正，周以为春，十二月阳气上通，雉雊鸡乳地以为正，殷以为春，寅月阳气已至，蛰虫始振，人以为正，夏以为春，独非其正证耶？且左传？僖公五年春，王正月辛亥朔，日南至，南至为王正月，则建子明矣，难曰：然则不主夏时矣，夏时冠正月，然与应之曰：非也，胡氏泥伊川假天时立义之説故巧立名，以诬圣人，然时则夏矣，月则周矣，下之所系从夏，从周何所定也？难曰：是则周之改时，改月也，于何始之应之曰：武王始之，武王伐纣，日在析木之津，辰在斗柄朱朝，瑛曰：当时日南至，日躔牵牛伐纣之举，尚在南至之前，而武成称一月伐商，泰誓称春，防孟津，则改时改月，自武王始矣，夫周时二正实兼行之，颁之厯书之史，行之朝者，遵王制用之民者从夏时，孔子曰：行夏之时，圣人所以教万世也，春秋而亦行夏时，诸侯且与天王争匹夫，且与天子亢矣，故曰左氏，公羊孔，郑之説正。
春秋四传纠正