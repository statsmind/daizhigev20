钦定四库全书    经部五
春秋集传详説目録  春秋类
卷首
序
纲领
卷一
隠公上
卷二
隠公下
卷三
桓公上
卷四
桓公下
卷五
庄公上
卷六
庄公中
卷七
庄公下
卷八
闵公
卷九
僖公一
卷十
僖公二
卷十一
僖公三
卷十二
僖公四
卷十三
文公上
卷十四
文公下
卷十五
宣公上
卷十六
宣公下
卷十七
成公上
卷十八
成公下
卷十九
襄公一
卷二十
襄公二
卷二十一
襄公三
卷二十二
襄公四
卷二十三
昭公一
卷二十四
昭公二
卷二十五
昭公三
卷二十六
昭公四
卷二十七
定公上
卷二十八
定公下
卷二十九
哀公上
卷三十
哀公下
【臣】等，谨按春秋详説三十卷宋家铉翁撰，铉翁号则堂，官至端明殿学士，签书枢宻院事龚璛跋曰：至元丙子，宋亡，以则堂先生归，置诸瀛者十年，成此书自瀛，寄宣托于其友肃斋，潘公从大藏之，今考宋史本传，元兵次近郊，翁方为祈请使，留馆中，闻宋亡，不食饮者数日，改馆河间，以春秋教授弟子，则是书信为北迁，以后所作矣，铉翁之説以为春秋主乎垂法，不主乎説事其或详或畧或书或不书，大率皆予夺，抑扬之所系，宏纲奥旨絶出语言之外，説之者要当探得圣人心，法之所寓，然后参稽众説而求其是，故其论平正，通达与废传解经，袪旧説辟私论者，殆不可同年语，非孙复诸人所能及也，况其立身本末，亦宋季之铮铮者，因其人而重其言，则是书不可不亟録矣，乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
春秋集传详説原序
春秋非史也，谓春秋为史者，后儒浅见不明乎春秋者也，昔夫子因鲁史脩春秋垂王法，以示后世？鲁史史也，春秋则一王法也，而岂史之谓哉？陋儒曲学以史而观春秋谓其间或书或不书，或书之详，或书之略，或小事得书，大事缺书，遂以此疑春秋，其尤无忌惮者至目，春秋为断烂，朝报以此误天下后世有不可胜诛之罪，由其不明，圣人作经之意，妄以春秋为一时，记事之书也，或曰：春秋与晋乘楚，梼杌，并传皆史也，子何以知其非史而为是言乎？曰：史者备记，当时事者也，春秋主乎垂法，不主乎记事，如僖公二十八年，晋文始霸是嵗所书者皆晋事庄，九年，齐桓公入是嵗所书者皆齐事隠，四年，卫州吁弑君是嵗所书者皆卫事昭，八年，楚灭陈是嵗所书者皆陈事，有自春徂秋，止书一事者，自今年秋冬迄明年春夏，阅三时之乆而仅书二三事者，或一事而累数十言，或一事而屡书，特书或着其首，不及其末，或有其义而无其辞，大率皆予夺，抑之所系，而宏纲奥防絶出语言文字之外，皆圣人心，法之所寓，夫岂史之谓哉？盖晋乘楚梼杌，鲁春秋史也，圣人修之则为经；昧者以史而求经妄加拟议，如蚓蜗伏乎块壤，乌知宇宙之大江海之深，是盖可悯不足，深责也，翁早读春秋，惟前辈训説是从不能自有所见，中年以后，阅习既乆粗若有得，乃弃去旧説益求其所未至明，夏时以着春秋奉天时之意，本之夫子之告顔，渊原托始以昭春秋，诛乱贼之心本之，孟子之告公都子不敢苟同，诸説之己言不敢苟异，先儒之成训，三传之是者取焉，否则参稽众説而求其是众，説或尚有疑，夫然后以某鄙陋所闻，具列于下，如是再纪，犹不敢轻出示人，将俟晩暮辑而成编，从四方友旧更加订证，防国有大难，奉命起家无补于时，坐荒旧学，既遂北行，平生片文幅书，无一在者，忧患困踬之乆覃思旧闻，十失五六巳，而自燕来瀛，又为暴客所剽，然以地近中原，士大夫知贵经籍，始得尽见，春秋文字，因答问以述己意，卒旧业焉。书成，撮为纲领，揭之篇端，一原春秋所以托始二，推明夫子行夏时之意，三辨五始四评，三传五明霸，六以经正例凡十篇，俾观者先有考于此，庶知区区积年，用意之所在，若夫僭躐之罪，则无所逃，眉山后学，寓古杭家，翁谨书。
钦定四库全书
春秋集传详说纲领   宋 家翁 撰
原春秋托始上
或曰：黍离降于国风，诗亡然后春秋作，自孟子以来，有是言矣，然平王东迁，在鲁孝公之季年，厯孝逾惠，至于隠而春秋始作，其故何与？曰：是其为说多矣，杜元凯以为平王，东迁之始，主隐公让国之贤君，考乎其时，而相接者，此一说也，近代儒先有以为天王，不当下赗，诸侯之妾，春秋因是而始，或又以为春秋为桓王，而始不为平王，愚以当时之事，而观是数説犹未能尽得圣人之意，盖让虽美徳隠公不当让而让，以致召乱，非圣门之所深取，而赗妾特一事之失，非一经所以始也，以为为桓不为平，尤非确论，盖春秋之作，所以垂王法于后代，明君臣之分，正乱贼之诛，乃王法之大者，是故春秋以此始鲁自隠公而降臣弑其君，弟弑其兄妻贼，其夫簒弑之事，比世四见圣人为此隠忧，故因鲁史而修春秋，首正王法于乱贼，孟子知之，故其言曰：春秋成而乱臣贼子惧，此圣人托始于隠之意也。虽然，春秋，天子事也，明一王法，以示后世为鲁而始亦为周而始也，幽王死于犬戎之祸，固有以自取，而平王者，乃幽王之太子母子被谗见逐，逃奔于申，申侯其舅也，为之结援，犬戎伐周，而殒其君，于是平王乃得立，申侯犬戎皆平，王不共戴天之雠也，平王因父雠而得国，不思人君之位，天位也，巳以元子纉文，武，成，康之绪，殆天所与，而与申侯何有哉？而乃衔得国之恩，废复雠之义，律以盾止，书法平王何以自容于覆载之内，三纲沦，九法斁，莫甚此时，圣人于其始，年犹望其有志复雠，以伸天下之大义，义明本正而后有以大服人心，振起頽纲，号召海内，而平王因循茍，且终不能以此自厉，而戍申戌，甫忘亲奨雠，水之刺兴焉，故夫子于序诗，则降黍离于国风于春秋，则始隠之元年平之末造，始于隠所以诛鲁国之乱，贼始于平，为其忘亲，奬雠絶灭天理不子不君，邻于乱贼之事，圣人为万世王法，春秋作焉，春秋为诛乱贼而始，夫复何疑！不寜？惟是衞州吁弑桓，鲁翚弑隠宋督弑殇，郑突簒，昭皆春秋初年，事方伯连帅，不能奉王命以讨乱贼，而宋鲁齐，郑更防诸侯，兴兵以定簒贼之位，反道败常，略无所忌，圣人于邻国之二讨，【陈讨衞贼蔡讨陈贼，】屡书以奬之于与国之四逆，明法以诛之，【四逆谓宋，鲁、齐、郑】不但诛讨乱贼，而又并其党贼怙乱者，加以斧钺之戮，将使天下后世之为恶者无复党与，以成其恶，此又春秋拨乱反正，遏人欲存天理见之，始年者也，孟子谓禹抑洪水而天下平，周公驱猛兽而百姓寜，孔子成春秋而乱臣贼子惧，真知言哉！故尝谓非圣人不能修春秋，惟孟子能知春秋。
原春秋托始下
或曰：子谓春秋托始于隐，所以讨乱贼也，而隐桓之弑，春秋皆讳而不书，其故何与？曰：史官讳之，而春秋为之，白之也，夫弑君之贼，非其国之大臣世卿，则贵介公子之用事，而有权任者，彼弑其君而自立为君，或为政于国史官能举其职，而正其罪者，防人哉？赵盾之弑，董狐书之，崔杼之弑太史书之，董狐仅自免，而太史之死者三人，乃克书，则为史官，而正乱贼之罪者，亦难矣。鲁桓之弑隐弑君而自立为君也，文姜之弑桓，敬嬴之弑，赤弑君，而树其子为君也，又有贼臣为之羽翼，强国为之外援，史臣欲正其罪，必将以死争之，乃可，而鲁无董狐，南史之直，则亦为之讳之，而以正毙书矣，故隐桓之书，薨，鲁史为权臣讳耳，及圣人作经，欲直正其罪，则为播，鲁先君之恶，故因其已书而示微意焉。隐之死，不地不葬，桓之死，曰：薨于齐，又曰：夫人姜氏孙于齐，赤之弑曰：襄仲如齐子卒，而隐桓赤之弑状，乃白此出于圣人之特笔者也，杜元凯谓实弑而书薨者，史策所讳，谓鲁史臣讳之，而春秋因之，虽因之而实正之也。春秋为万世立法，以诛讨乱，贼为首务，臣而弑其君，岂容尽为之讳乎？而近代诸儒，乃曰：鲁史官固直书其事，圣人隐避其恶而修之，曰：君薨，呜呼！君不幸见弑，史臣既书之于防，稍正贼臣之罪，而春秋又从而削之，圣人亦何心而为此哉？每见近代诸儒不以明白，正大而求春秋，务以迂回曲折，而求春秋，显者或索之于隐直者，或揆之以迂，圣人修经之防反因是郁而不通，盖春秋书法，虽有微辞，奥防之所在，至于命徳讨罪赏善罚恶，春秋之心，犹帝王之心也，似不必専以隐奥，迂曲求之也，或又曰，子般闵公之弑，贼既讨矣，旧史犹以不弑书，何哉？曰：子般闵公之弑，公子庆父，哀姜为之也，前之史官，既为鲁桓，文姜讳，后之史官，踵其书法而书之，亦有所惮而不敢直，正其罪耳，庆父虽死，子孙用事，列为三家世，秉政于鲁，史官不以弑君书，固其所也，庆父之奔，哀姜之孙，则圣人为之白之，以着其预弑之罪也，岂惟鲁国为然，当时诸侯国。有君见弑，而贼即其罪以讨贼，来告如衞州吁齐无知等辈，曽不数人，鲁史官得以直书其事，其不以告，而史失书者多矣，如楚商臣，齐商人弑君，自立为君，齐崔杼陈乞，陈恒弑君立君而握其国政，彼必不号于人曰：我实弑君，而邻国之史官，得之传闻，亦未敢遽书，或又畏其强大，惮其为盟主，不敢直书其事，故齐，晋，楚之弑其君者，旧史类皆不以实书及圣人作经，然后以所闻所见裁而正之，书某弑其君，某此春秋书法，所以加于乱贼者也，夫岂旧史书之，圣人为之讳之乎？此外又有国君以弑死，而春秋书之曰：卒如郑伯，髠顽之类，盖有深意存焉，而非所谓隠也又有旧史得之，传闻非弑而以弑书如许世子止之类，圣人因之以垂人，子事亲之法，复为之葬之，以释后代之疑，是则春秋微辞奥义之所在，学春秋者，所当深致其思，诸儒人自为见，有不必惑也，或又曰，子谓春秋以诛乱贼而始吾既闻其说矣，春秋所以终亦可得而言乎？曰：以诛乱贼而始亦以诛乱贼而终也，田恒弑君，孔子沐浴而朝告哀公，请讨之，公不能用是嵗春秋以获麟絶笔矣，盖鲁大乱，君以弑死者四世，春秋所以始齐大乱，君以弑死，亦三世田氏，因以簒齐，而春秋终矣，故曰以诛乱贼而始亦以诛乱贼而终。
原夏正上
寅卯辰为春，寅为嵗首此百王不易之正也，虞夏而上，春首寅嵗首寅天时，王正两得其正，自商人以建丑为嵗首周人复以建子为嵗首而百王之正与二代之嵗首始判为二，夫子行夏之时，欲正与时，皆以寅为首，革二代之嵗首而从百，王不易之正，此夫子平日之志，故笔之于春秋曰元年春，又曰王正月，春之下着，正以见天时在是，王正在是，垂万世不刋之法也。前乎此，未尝无史，而纪事者年之下，未必皆书，时时之下，未必皆书，月乃今以时繋年以月繋时此夫子修春秋，特立为此法，以见嵗必当首寅以为春，春必当首寅以为正，春在是正在是，夫然后为正，此夫子所以行夏之时也；或曰：夫子无其位而革，时王之正，其可乎？曰：否？春秋王法也，当因而因当革而革所以垂王法于后代，然春秋之法，亦不外乎文武成王，周公之法，周虽建子为嵗首不过发号施令，自此而始，而周家所以揆时授功者夏，时夏正也。彼谓周家以建子首，十一月者，左氏之误也。以为周家变易，四时以子丑寅为春，卯辰巳为夏午未申为秋，酉戌亥为冬者，孔安国，郑康成之大误也。盖自羲皇肈，立人极，仰观天运之常，俯察气化之变分隂阳以序四时，而春秋冬夏之位，以定十二月之次以立，皆因其自然之理，非圣人以己之私智而为之区别也，以穷冬为春，而非生物之候也；以夏为秋物之方，长而未成也，以秋为冬而嵗功未毕欲闭藏，而莫可也。商，周，圣人之心，亦虞夏圣人之心，其钦若天道，敬授人时，一而已矣，夫岂变易，四时贸乱，寒暑而曰：吾以是新民听者哉盖嵗首者特以发号施令，而正月则以纪年，授时嵗首可改正月，不可改也，见之书，伊训元祀十有二月乙丑，伊尹奉嗣王祗见厥祖，太甲中篇，三祀十有二月朔，伊尹奉嗣王归于亳，此十二月，乃商家之嵗首而但谓之十二月，以见商家，虽以建丑为嵗首未尝改，十二月为正月也，又如临卦之彖辞曰：元亨利贞，至于八月有凶，指观而言也。临二阳四隂之卦直十二月，观四隂二阳之卦直八月，盖自今年十二月，指明年八月而言，当二阳之浸长，豫忧四隂之将盛以临观，相为反对云尔，此卦下之辞，文王所为，是时商人以丑为嵗首而文王之彖，惟从夏正，此商家月，次不易之明证也，周书泰誓一月戊午，师渡孟津，武成一月壬辰，旁死，魄一月者，建寅之正月也，春大防于孟津者，夏时孟春建寅之月也，不言正月，而言一月者，先儒谓商人建丑为嵗首故避正之名，而谓之一月，理或然也。孔氏乃以一月为建子之月，其意以为三代改正朔，必改月数，改月数，必以其正为四时之首，夫岂知改正朔者，不过更其嵗首春秋冬夏可得而变易乎？十二月，次可得而紊乎？又考之诗及二礼，其义益明，传注不足惑矣，诗豳风，七月流火，九月，授衣者夏时也，小雅六月北伐，四月，维夏六月，徂暑等诗，与周颂臣工，维莫之春者，皆夏时也，臣工之诗，乃诸侯助祭，及暮春，遣之归国，告戒之辞也。曰：维莫之春，亦又何求？如何新畬，于皇来牟，将受厥明，言暮春，则当治耕作之事，牟麦将熟，可以受上帝之明，赐夫牟麦将熟，则建辰之月，夏正之季春也，而郑氏笺诗，乃指周之暮春为夏之孟夏，则四时为之易位，其舛岂不甚乎周官？冬日至，祀圜丘，夏日至祀方泽，季春出火，季秋纳火，仲夏斩隂木仲冬斩阳木，皆指夏时而言也。凌人掌冰正嵗十二月令斩冰，传者云：夏正十二月，今之季冬也，若以为周正，十二月，今之孟冬水始冻冰，未及坚冰，可藏乎内宰，仲春，诏内外命妇始蚕，夏仲春也，若以为周之仲春，今十二月而可，蚕乎天官，正月始和，布治于邦国，都鄙者亦夏正，正月也，而传乃以为周正，建子月，此一时而从周，从夏之不同，其实正月，布治者，亦夏正也。论者谓周公将行夏时，故其见之，周官者如此，特其书以遭变，未及施用，于当时耳，又如礼记月令一篇，纯乎用夏时者也，王肃蔡邕皆以为周公，遗书吕不韦稍加傅防，以行于世，实则周公之书，彼不韦岂知为此乎？汲冢书者，不知何所从来？要之，亦古书也，其周月解，时解训等篇，四时中节，大率与月令相似，且其言曰：夏数得天，百王所同，我周改正易械，以垂三统，至于敬授人时，巡守烝享，犹自夏焉，又有甞麦解曰：成王四年，孟夏，初谒宗庙，乃尝麦于太祖，若以卯月为孟夏，安有麦可尝乎？必如郑孔之说错乱，四时变易，冬夏则所谓分至啓闭，十有二候，十有二律，乃不与天气物化相应，吾知商周，圣人必不为此也。【杂记载：孟献子之语曰：正月日至，可以有事于帝，七月日至，可以有事于祖，此一节，乃汉儒记礼者传闻之误耳，愚于中篇，辨二至二分，正谓此，盖古有冬日至，夏日至者，未闻有春日至秋日至者也，今指周正建子为春，为正是春，而日至也，其可乎？又指周正建午为秋，为七月，是秋，而日至也，其可乎？二至既舛，二分亦随之而舛，必将以夏正十二月半为春分，六月半为秋分隂阳可得中乎？寒暑可得平乎？此不待智者而后知其不然也，】又如鲁论曽防舎瑟一章所谓暮春者，亦可指为夏正之。正月乎？今之正月，寒意犹凛，既非春服可成之，候其浴，其风皆不当在此时，则此暮春非夏时而何？孟子十一月，徒杠成，十二月，舆梁成云者，本言修治桥梁，必在冬深，水涸之时，徒杠，十一月可成，涧水先涸也，舆梁必十二月乃成，河水后涸，至是时乃可施工云耳，传者引夏令为证，则非本防，此又月次不易见之，鲁论孟子者也，自左传一失以春王正月，为周王正月，孔郑再失，以周正说诗传书，杜元凯三失，撰为长厯以从左传于讹，自是以来，千有余年，诸儒议论胶固，未能致辨乎此，迨河南程先生谓春秋假天时立义，有夏时冠，周月之说，胡文定传春秋祖述其说，一以夏时，周月为断，时夏时则寅卯辰为春月，周月则子为嵗首时自时月自月不相为谋，夫子春王正月之意，果若是乎？尝窃观程子之意，似谓夫子以夏时冠，周月以见行夏时之意，但春秋有年之下，书时而纪事者如隠，二年春，公防戎于潜之类，自旧已然，盖史失其月，仅着其时，而春秋因之耳，圣人之意，正谓周家以建子为嵗首降而至于衰世，王正不修，厯纪废壊民听惶惑，有以冬为春，以春为夏者，如绛县之年，虢童之謡百姓于二代之正，莫知所从，故修春秋，行夏时以正之，今以为夫子冠以夏时，犹存周月，其不然与，盖左传目王正为周正，本非确然一定之论，后人以元凯为之长，厯而厯法有未易知者，故依违而不敢议，而不知厯务迁就以求其合，唐人善厯者固尝非之，谓日子或不在，其月则改易闰余，曲为迁就，故闰月相距，近者十余月逺或七十余月，如是而求合，果何益于经乎？或曰，然则用夏正，泝而上之，至春秋之世，可得合乎？曰：天运有常，有变，只如日月之行，虽云度数，一定不能不稍有盈缩，有交防而不食者，有频交而频食者，故自古无不差之厯，是可以定数，求乎元凯，务迁就求合周正，卒不得合，每为之遁，辞曰：此经误也此厯误也。后人舍五经之明证，而从事于厯固当有一二合者，然得诸此而遗诸，彼合于前，则爽于后，是亦偶合而已矣，是故穷经者，不必论厯详着其义于中篇。
右述春秋，行夏时之义，及五经所言，商，周时序，月次不改，夏时之明证。
原夏正中
言春秋用周正者，左氏传也，羽翼左氏之説为之厯以传于后者，杜元凯也，愚未能学厯，岂敢轻议？前人之非，然欲发明夏正之说，不容己于言也，僖公五年，左传书王正月辛亥朔，日南至，记者以为周正，建子之明证，此乃传之南至而非经之南至，岂得置而勿论乎？夫闰法自虞，夏以来未之有？改也厯家置闰，率以三十二月为准，而长厯自僖元年闰十一月至五年闰十二月，相去凡五十月，不与古厯术同此杜氏曲为迁就，以求合传，五年之南，至是嵗南至实不在此，月何以言之？所谓冬日至，夏日至者，乃日行极南，极北之验，未闻春之首，秋之初，而可以至言也，今左传于此年春，书春王正月，日南至，是以建子月为孟春，春而日至，古有是乎？春可以书日南至，秋可以书日北，至乎二至既舛二分，亦可从而舛乎？左传于分至啓闭，每谨记而备言之，今既以子丑寅为春，则必以午未申为秋，四序分错中节，皆随之而紊，建子月，立春则建丑，月可得为春分乎？建午月立秋，则建未月可得为秋分乎？春秋分本谓昼夜等寒暑中，今以穷冬盛夏为春，秋分昼夜可得而均乎？寒暑可得而中乎？推是以往，天气物化，悉皆舛紊，愚不知孔郑谓商周变易，四时者至此，何以为之说乎？此以厯而言也。考之文，左氏自不能固守，周正之说，毎每杂引周夏正以揆一时之事，而杜氏曲为说以通之，有终不可得而通者，聊举一二，以释学者之疑隠三年，左传云，四月，郑祭足帅师取温之麦，秋，又取成周之禾，夏之言，麦秋之言禾，其为夏时固宜，而杜氏乃以此四月为周之四月，以此秋为周之夏，谓是芟践成周，未成之禾麦，何其用意？区区若此乎？晋伐虢，围上阳，问之，卜偃曰：吾其济乎？对曰：童謡云云，其九月十月之交乎？冬十二月丙子朔，晋灭虢，左传以周正纪事卜偃以夏正，释童謡从左传乎从卜偃乎？卜偃生于当时世典晋卜，若周家以建子为正月，卜偃，何为以十二月为夏正之。十月乎？绛县老人云：臣生之嵗正月甲子朔，四百四十五甲子矣，师旷士文伯以嵗考之定为七十三嵗老人盖生于鲁，文公十一年夏，正建寅之正月朔至襄公二十九年夏正，十二月为二万六千六百六十日为嵗七十三而左氏乃载此事于三十年之三月，则老人乃生于文公，十一年三月甲子，而非正月甲子，至是七十有四矣，借令老人隠者误举夏正，师旷士文伯，博极精诣，不当与之俱误，周家以建子为正，而二子以夏正计。老人始生之嵗必无是也。庄二十五年六月辛未朔，日有食之。鼓，用牲于社，左传云：惟正阳之月，慝未作，日有食之，用币伐鼓，则以是月非正阳之月，不当用正阳之礼，故经以是为讥耳，夫既非正阳之月，则是月乃夏正之。六月奚疑，杜元凯求以通周，正之说乃曰：以长厯推此六月朔，乃七月朔，置闰失所，以致月错，此借厯法之不可知者以为遁，辞非经意，亦非左传所以立例之本意，是不可无辨也，又如城筑兴作之事，或以地利所在而书，或以轻用，民力而书，左氏一以周正为断，曰：此时也，此不时也，宣八年十月，城平阳，传曰：书，时也，夫以水昬正为兴作之，候者传例也。以周正而言，此十月乃夏正之。八月，是时北方七星何由昬正而左氏乃以城平阳，为得时而书，则十月乃夏正，而非周正亦明矣。左传自不守，其周正之说，后先矛盾不相为同，后人乃依违避就而不敢改，遂使春秋夏时着义，郁而不扬，愚窃恨焉，学者知左传之讹，则孔，郑杜之说，可以坐判，夫然后可与言春秋矣，请即经之正文，而槩论之，夫冬而烝，礼之常也，春秋常事不书，桓八年正月书烝，五月，又书烝再书之，以讥烝之，不以时谷，梁子似亦知圣人行夏时之说，其言曰烝，冬事也，而春兴之，夏又兴之，春秋所以讥胡文定，又引周官大司马仲冬田而烝者，以证正月为建子月，其可哉周礼，仲冬固是夏时，十一月，十一月而田，维其时矣！十一月而烝，亦其时矣。而春秋之正月乃夏时之正月，正月而书烝，谓其过时而书，岂得反以周礼仲冬之田，而证春秋正月之烝，必指春秋正月为周正，建子月谓春秋以一嵗再烝而书，不以不时而书，若然，则春秋于夏五月一书，烝以讥不时可也，正月之烝，既得其时，又何以书为哉？桓十四年八月辛未，御廪灾，乙亥，尝，八月而尝时也，常事不书，此所以书为御廪灾，甫三日而尝所以讥尔，御廪者粢盛之所藏，今而告灾，不知戒惧，且不易粢盛，而尝春秋，是以讥公谷，二传皆同，而孙泰山胡文定乃谓此八月乃周正之，八月，周正之，八月，乃夏正之。六月，六月而尝不时，所以书失春秋继灾书，尝示警之意矣，嗟夫！烝之不时者，以为时甞之时者以为不时，不过以证，夏时冠月，周正纪事之说，而非夫子平日行夏时志也，且以春秋所书，寒暑灾变，而言于夏时，大槩可通，其不可通者，小有疑而未定焉耳。隠九年三月癸酉，大雨，震电，庚辰，大雨雪，记异也。震电非异，震电而雪，所以为异僖，十年冬，大雨雪，书冬不书月，且加以大字，记是冬寒气大盛，屡雪之为灾耳，若以此冬为八月，九月，是时秋气始肃，余暑未艾，安有连三月之雨雪乎？又如僖三十三年十二月，陨霜不杀草，李梅实，严冬不杀草，气燠也，若谓此十二月为建亥，月则夏时之十月，草未尽杀，犹或有之，春秋何以遽书为灾乎？窃详经文，十二月乙巳，公薨之下，书陨霜不杀草，李梅实，此于嵗终并书一冬之异，非専为此月书也，杜氏以其长厯而推谓此十二月乃周之，十一月，今九月也，指此为旧史记録之误，春秋因之，愚谓九月之霜，不能杀草，犹未足为异，春秋何以动色？而书之曰陨霜不杀草，李梅实乎？此夏正之冬何疑？乃若书无冰而皆在，春以冰政不举，而书耳诗，七月，二之日凿冰冲冲，谓十二月取冰三之日，纳于凌隂谓正月藏冰，四之日其蚤，献羔祭韭，谓二月开冰，周礼藏冰开冰，与之略同，春秋于桓，十四年春正月，成元年春二月，襄二十八年春三月，书无冰，皆为冰，政不举书，以讥之耳。书螽有在夏秋者，为其贼苗而书有在冬者，则以阳气不敛，蛰出为灾耳，哀十二年冬，书螽，十三年冬，又书螽皆记异也。穷冬沍寒，闭蛰已久，而螟蝗生焉，其为异大矣，左传乃托夫子荅季孙之语，归过于司厯之失闰，春秋为记异，而书岂为厯乎宣十五年秋，螽而冬蝝，亦谓之失闰，可乎？庄七年秋，大水，无麦苗，传者谓周七月为夏五月，故以无麦苗为灾，非也，中原之地，种麦最早，故月令仲秋劝种麦，令曰：无或失时是嵗以大水之故，种麦失时，故曰：无麦苗，非谓已熟之麦而言也。庄二十八年冬，大无麦禾谓嵗终计公私所储蓄而言，不然，麦熟，在夏禾熟，在秋何以书？无麦禾，于此际乎？此春秋所书，寒暑灾变，合于夏时者也，外是亦有一二之疑，皆可以义例，而通要以不害于大体之合，皆具述于经本文之下生乎？千载之后，而尚论千载以前事，容有未能尽合者，质之圣人而无悖，考之五经而可证，斯可谓之合，何必尽求其合，而后谓之合乎？必欲变易，四时错乱，分至，以从周正之说，则非吾之所敢知也，或曰，如尔所云，诗，书，易，二礼皆用夏时，则周人固知夏正之为正矣，而周家犹建子以为嵗首何哉？曰：周礼一书，成于周公之手，始终皆用夏时，而前辈以为中年遭变，未及施用于天下，故其间制度与当时所行多不能同，使其书获施用，于成王之世，吾知周公亦并嵗首革而从夏时矣，夫子之道，周公之道也，夫子之心，周公之心也，学者以是求之，【后此而秦建亥为嵗首年之下，系之以冬十月，而春正乃在一嵗中彼务与古为异，而四时十二月，次犹从夏时而不敢变，岂有三代圣人而贸乱，四时纷革，月次曰：吾以是新民听者哉？】。
右述春秋所书，烝甞灾异，合于夏时者，及辨左传杂引周夏正，初无一定之说。
原夏正下
顷年里居，客有持天台商季文正朔，变来示者，乃谓夫子作春秋，特出新意，以子丑寅为春，以建子月为正月，诸儒有取其说为之，序其首，愚窃惑焉，夫变易四时以从，二代之正朔，此孔，郑释经既往之误，前辈辨之审矣，季文果何所见？更谓夫子作春秋，特出新意而为此，然则顔子为邦之问，夫子夏时之训，皆虚语乎？在南方甞为之辨，前二篇所言是也。今复防为下篇以尽前，义季文谓夫子将作编年史，以一嵗不可为两冬，故特出圣意，以子丑寅为春，以建子月为正月，吁有是哉！古之史虞夏商周是也，纪年纪月，纪日者有之，而年之下，不皆纪时也，或有书时者，槩一时而言，如秋大熟，未获之类，未详其月，故止书时，惟春秋以行夏之时，故特于年之下，纪春而后纪，月以见正，必在寅而后为正，夫岂为两冬之避乎？季文又谓鲁旧史以元年十一月，书公即位，孔子作春秋，以公即位之书，不可繋之前公之末，兼一嵗不可两冬，故不得不改正朔，是又不然，春秋书元年者，国君即位之次年，因鲁史之旧文也，书公即位者，春秋所以垂王法也。礼，国君始立称子，不称君必先君，既葬，请命于王，王命之为君，然后始君其国，周之既东，此义顿废，父死子立，即以国君自居，甚者以簒弑得国，天子不能讨，方伯不敢问，而人伦防于扫地，故圣人明王法以正之于元年春，王正月之下，而特书即位，或不书即位，以见其得，国之正否？故有上不禀命于天，王内不承，国于先君，则不书即位，以正之，亦有弑君贼自立，与为弑贼所立，则书即位，以絶之春秋十二公书，即位而无贬者五公耳，春之与正固皆夏时，斯乃春秋垂世之法，夫岂为即位之书，不可繋之前公而革冬为春，以循之乎？季文又指左传书，事在冬，而春秋书于正月者，以证其革，冬为春之説不思经传之相符者，千百其不同者二三，岂得以二三之不同，而致疑于千百之同乎？今以经后于传者为圣人，革冬，为春之证其有经，先于传者，又将何说以处之乎？此乃传疑传信之有异，或诸国来告之迟速，故书有先后，岂得据此小疑，遂谓圣人革冬为春，冬之不可为春，犹寒之不可为暑传注，考之未精，先儒辨者已众，而季文更谓夫子特出新意，以冬为春，其诬经也，岂不甚哉？其说本无深解，専取杜厯以为据依，谓其间有与春秋命厯序相符者，厯之为艺解者絶少，然亦未有久而不差之厯命厯序者术家以为孔子脩春秋用殷厯使其数可传于后，明厯者考其蚀，朔不与殷厯合以为汉哀，平间，治甲寅元厯者托之非古也，季文亦未尝精通，厯术学僻而论怪，初不必为之辨，以一二老学为之序引，若有取焉，恐其浸传，易以惑人，故复着之下篇云：
右辨商季文之舛
明五始
元年春王正月，公即位，传者，所谓五始也然是五者或因鲁史之旧文，或出圣人之新意书元年，鲁史之旧文也，书春王正月，公即位，夫子特笔所以垂王法于后代，读春秋者，所当首辨也，人君即位之始，年曰元年，初见伊训，愚意夏商以前尧，舜而上，莫不以即位之始，年为元年，其来逺矣但元者始乎物者也；大哉乾元，万物资始，天道所以始万物君道法焉，是故体元居正，天子事也，诸侯居人臣之位而得纪元是僭，天子之元，其可哉！愚以为三代盛时，必无此制，王道衰，而国始自为元矣，夫子，鲁人因鲁史而脩春秋不存，鲁之元年，无以纪事，非谓鲁得纪元，而特为之书元年也，元年之下，继之以春行夏时也，正月之上，冠之以王大一统也，大一统者，正所以革诸侯，外夷之僭，制为公羊之学者推致师说，乃云惟王者，然后改元立号，春秋托新受王命于鲁，故因以録即位，其意谓春秋与鲁以纪元，则鲁当继周而王，故得用王礼，此黜周王鲁之说所从之始也，愚以为出于何休之，推致未必皆公羊之本，防公羊知王正月之为大，一统必不至，以鲁为周谬诞不经，至于如此，盖公谷者，虽授学于圣门髙弟皆口以传授，不为之书，至汉兴以后裔孙，门人始为之书，以传于世，有失真者矣。【宣十六年，成周宣榭火，公羊曰：外灾不书，此何以书？新周也，何休因是以为夫子上黜，下新周，黜云者，谓降公爵为伯，新周云者，谓以周为王者之后，比宋为新，其意谓鲁得纪元，故为此说，谬诞不经，岂圣人意哉！】或又变易，四时以春之，三月为子，丑，寅之三正，为其为二代之正，故皆加以王字，尤非知春秋者也，夫子志行夏时，岂有今日！脩春秋而并举，三王之正者乎？当周之既衰，天下无王，夫子作春秋，以垂一王法，所谓一王法者，百王公共之法，非时王法也，夫子抱尧、舜，禹，汤：文，武之道而无位，以行其道，故托经以垂世若曰：后有作者必如是，乃可以王，天下云耳，夫岂鲁之云乎？亦岂周之云乎？或曰，如子所言，王非谓鲁也，亦非谓周也，亦非谓三代之王也，而春秋以王继春而加于正，何哉？曰：岂惟加正，盖加乎春之三月也，【谓夏正寅卯辰】，正月有可书之事，则以王加正月正月，无可书之事，则以王加二月二月复无可书，则以王加三月止于春而不及夏者，所以正夏时之春也，春正而三时皆正矣，此春秋奉天，时垂王法大一统之义也。黎氏谓春秋书王特以繋一时之事，以为书春，书正皆鲁史之旧文，何其忽与继春，加王乃春秋一大条贯，其义甚博，可易言哉！若夫书公即位，固正始也，继有以书即位，为正始者，有以书即位，为贬絶者【簒贼书即位，】有以不书即位，为讥斥者，其微辞奥义，随事而见，殆未可以一律观也，大率书元年，为鲁史之旧文书，春，王正月，公即位，为夫子之特，笔明乎此，则识经意矣，或曰，子谓春秋行夏之时，为夫子平日之志，是固然矣。元年春王正月，公即位云者，即位于夏之正月乎？周之正月乎？周之诸侯，而以夏正即位，其可乎？曰：周未尝以建子为正月，吾固辨于前矣，公即位者，春秋所以明王法，非旧文也，鲁君固于柩前即位矣，今逾年而书即位者，春秋因其纪元，而正其即位之礼，何周正之有哉！礼，国君始立，称子于其国，不称君也，必先君既葬类见于王，王锡之命，命之为君，夫然后正名体，以君其国，臣子其民，迨周之衰，诸侯放恣，父死子立，不俟逾年，即以君位自居，春秋为是讥，故于鲁君即位之明年，因其僭纪元而正其即位之礼，立以正继以礼先君，既葬，夫然后许之，以即位，若立不正，则不书即位，继故而立则不书即位，明王法以正之也，其有弑君贼自立，与为弑贼所立，则书即位，以絶之絶之于名教，所以大诛黜之也，此春秋行法之始，事特出圣笔，非因鲁史之旧也，鲁十二公得书，即位者八公而八公之间，桓宣二簒以贬絶而书定为乱，臣所立书，不以嵗首亦贬也，隠不书即位，正之也，庄不书即位，有深防存焉，是岂鲁史官所能及哉？彼不明此义，而谓鲁君于明年正月，始行即位之礼者舛矣。故鲁君立未逾年而卒者，皆书子，诸侯立未逾年，而预于防盟，亦书子，观夫立，未逾年而书子，则知既逾年，而书即位，春秋所以垂法之意矣，或曰，此诸侯之事也，王者正始之义，同乎否乎？曰：自天子至于诸侯，立未逾年，皆不得以君位自居也，是以先王立制，君谅隂百官听于冢宰，王命未得通于天下，春秋于悼王之立，书刘单以王猛居于皇，其卒也，书王子猛卒，此天子立未逾年，不以君位自居之明证，若乃体元居正，以即位之逾年为元年，则王者之所独异乎诸侯之事，盖始立称子，不称君，天子与诸侯同逾年，正始大一统，天子与诸侯异。
评三传上【公羊谷梁】
圣人之作经也，其大经大法，所以垂示千载者，门人髙弟盖得之难疑，荅问之际，退而各述所闻，逮至暮年，复以授其门弟子公谷氏，其最著者也。以为派出，子夏更战国暴秦以及汉兴，其门人裔孙始集，所闻为传，前史泝其传授，由汉而上，达乎洙泗，具有本末，其大条贯，炳如日星，三代而下，有国有家者，所恃以扶纲常，植人极皆春秋之大法，而公谷所传也。当汉家盛时经生，学士立乎人之本朝决大谋议，往往据依公谷，其有功于世教甚大，其间固有择焉而不精，谓祭仲逐君为行权衞輙拒父为尊祖妾，以子贵得僭，夫人之类，则其流传之误也。然使后人得知春秋大一统之义，内京师而外诸夏，内中国而外吴，楚尊王，抑霸讨贼，扶善以存天理，而遏乱源，皆自公谷，之而何？休治公羊传外多生支节，失公羊之本，防范甯，治谷梁而知谷梁之非，视休为长，此则何范之优劣也。自是而后，众说猬兴，毎观诸儒议论于二传之是者，则置而不言，或掠之，如自其口出于二传之非者，则毁訾无遗力，直谓传为可废，吁经与传，固并行者也，圣人作经，初不期后儒为之作传，然经必有传，所从来逺矣春秋传肈，自圣门髙弟迄于汉兴，其事则左氏纪之，其宏纲奥防则公谷传焉，不观左传，无以知当时之事不读，公谷无以知圣人，垂法之意，彼谓三传为可束髙阁者夸言也，非笃论也，愚于春秋，取三传之能得圣人意者，列之篇端，传有不能尽，兼采诸儒之说，诸儒所未及者，然后述其鄙见，不敢因人之所长，又从而毁之也。
评三传下【左传】
昔者夫子因鲁史而脩春秋始者，春秋鲁史并传于世。学者观乎鲁史，可以得圣人作经之意，其后立春秋而战国，鲁史散佚不传，左氏采摭一时之事，以为之传，将使后人因传而求经也，左氏者，愚意其世为史官，与圣人同时者，邱，明也，其后为春秋作，传者邱明之子孙，或其门弟子生，后洙泗，而其渊源所渐，有自来矣，故有经着其略，传纪其详，经举其初，传述其终，虽未能尽得，圣人褒贬意，而春秋二百四十二年之行，事恃之以传，何可废也？齐太史子余曰：天其以夫子为素王乎？盖言无其位而托王法以行其诛，赏也，后人因谓仲尼为素王，邱明为素，臣以其能，辅翼圣经，垂之来世耳，但其书杂引诸国史及以所闻附而益之，往往近诬而失实，兼其书不出一人之手，前后自为矛盾，学者以是惑焉，汉儒谓公谷之传，自子夏惟邱，明亲见圣人在七十二弟子之列，然当时皆口传授，不为之书，至其子孙，门弟子始述其若祖，若父若师之意，以为之书，故杂以秦、汉间，官名制度，此说得之矣。吁！使左氏不为此书，后之人何所考据？以知当时事乎？不知当时事何以知圣人意乎！近世有科场小生，専排左氏妄以己意揣摩，当时事而为之说进取之士，利其新竒可以中举文之程，度相与宗之，其蠧春秋，误后学甚矣，学者观乎左传？取其有补于经者，而革其舛，诬可也，一切尽废，而从陋儒揣摩之说，则春秋罪人尔。
明霸
邵子曰：五霸者功之首，罪之魁也。又曰：春秋之间有功者，未有大于四国，有过者，亦未有大于四国，愚谓邵子立论髙矣美矣而五霸之行事，实未可以槩言也，孔门所谓霸齐桓，晋文而已矣，孟子曰：五霸三王之罪人，说者以齐桓，晋文，宋襄，楚庄，秦穆为五一说，谓夏伯昆吾，商伯大彭，豕韦，周伯齐桓，晋文为五邵子所云功之首，罪之魁，谓衰周之五霸，愚以为是五君者，功罪不同，复有贵贱，内外之辨，殆未可以槩言也，盖齐桓，晋文，则中国之诸侯以尊天子，扶王室而为号者，楚庄，则荆蛮僭王而为列国患者也。桓，文，用心固未必纯乎为善，而楚庄则志乎僭，纯乎利与中国为水火者，其处心行事，可得与桓，文同日语乎？盖春秋未尝轻与诸侯以霸，尤不轻与荆蛮以霸，厯观二百四十二年中，其内外之辨，至为严谨，未有予荆蛮而霸，中国者也，后儒为传义所惑，谓春秋与楚庄以霸，而桓文与庄襄穆并列为五，此愚霸辨所以作善，读春秋者，宜知所去取矣，当周之既东，号令赏罚，不行于天下，楚僭王楚首叛，郑庄王之卿士而侵犯王略，郑又叛王人子突救衞五国敌王而纳朔，诸侯，大率皆叛矣，幸而齐桓者出仗义，尊王内正诸华，外却戎狄，天下始复知有王，晋文踵其行事，徳虽小不及功则过之，方是时，天若不生二霸，则苍姬之卜世，殆未可知也。夫子论齐桓，晋文之谲正，未尝及秦。宋，楚及脩春秋于二霸之行事，有褒有贬，有激有扬，权衡衮斧，若造化之无私也，秦穆固贤君，而其功烈不及于中夏，特以不吝改过，为圣门所取，不以霸言也，宋襄者，当齐桓之既殁，晋文之未兴，能抗荆楚而敌之，故春秋于鹿上之盟，盂之防长宋而贱楚，与其有志于中国，望其能霸，而卒无所成，君子无以议为也。及若楚庄，则南蛮杰者，观兵中原，问鼎之大小，推其无忌惮之心，将何所不为？是岂可与齐桓，晋文俱以霸称乎？若曰桓文为功之首，楚庄为罪之魁，庶乎其可也，外此则有继其父祖，而霸者焉，晋襄也？晋悼也，襄能保文公之业，榦父用誉者也；悼得国羣卿之手，假之以权，渐至不制，复以媚悦其卿者，媚悦诸侯之大夫郑人弑君于防，明知而不敢问衞人逐君立，君不惟不讨，又从而宠奬之甚至，诸侯在防而与大夫为盟既乱，己之君臣，复乱人之君臣，于是诸侯之大夫并起，而抗其君，霸国纪纲自兹始，壊后以袭鄢，胜之余威，复借援强吴，以牵制荆楚，楚内惧于吴，不暇与晋为敌，侥幸少安，何霸之足言，左传备载晋国，谄史率多谀辞，后儒穷经不具，眼雷同称誉，甚者谓悼优于文愚，每为愤叹，用不能已于言，自是而后，有若平昭，顷者庸闇不君，举霸业而逊之，荆楚中国愈不竞，至于晋定，卿权益尊，霸政扫地，不复能主夏盟矣，齐景公在位日久，当晋政衰乱，楚熖中扑，有可霸之机，而其才其志，皆不足以有为，桓文之业，至是始俱，扫地无存，臣干君强吞弱，大并小，春秋降为战国，阶于此矣。外此又有蛮荒之霸于其国者，吴阖闾夫差也，吴本太伯之后，而乃干王畧同楚之僭，阖闾犹有攘，楚一节之可书，夫差用兵不戢，自底灭亡，然以削去僭名，自同列国，故春秋于黄池之防，特示奬进，与晋俱书，然亦正其始封之号而已矣，春秋所谓霸齐桓，晋文之二君，余不録也，或曰：若子所言，春秋未尝轻与人以霸，而孟子乃谓仲尼之门，无道桓文之事者，其防同乎否与？曰：春秋主垂法，孟子主明道命徳讨罪春秋教也，贵王贱霸，孟氏教也，当孟子之世，王道益逺士论益卑，扶而植之，其用力与春秋同功，其言曰：五霸三王之罪人，今之诸侯，五霸之罪人，公平正大，足以尽王霸之实，后之立言者累千百，不能及此也，读春秋者，试以是观之。
明凡例
圣人之经有常法，而不可以定例，求也，自三传以来，诸儒百家不原，书法以求圣人之意，每以凡例，而律圣人之法，其失甚大，读春秋者，所当首辨也，姑以一二端而言，春秋褒善贬恶，初不在于书，名与字之间，如公子友之归髙傒仲孙湫之来，春秋书季子髙子仲孙云者，褒之，仅见者也。天子宰以名书如宰咺赗，妾宰渠下聘逆人则贬之，仅见者也。不可以此律春秋之常法，且名之与字，千载之下，本不可深辨，传者，因名以求其贬，因字以求其褒，害义实甚，如孔父，荀息仇牧，与其君俱死于难，春秋之书之録死节也，杜氏于孔父，则曰：内不能正，其闺门外取怨于百姓，故以名书于仇牧，则曰：不警而遇盗于荀息，则曰从君于昬故皆名之，夫荀息固当有责，而孔仇大义，凛然无瑕可指，徒以书名之，故强求其罪，岂圣人録死节之意哉？又如祭仲为宋所执，胁而盟之，使归逐君，以书法而观，罪实在仲，盖强臣，外交邻国，逐君立君，罪不容于死，公羊乃以为春秋贤仲，是以字而不名，此以书字之故，强求其善，至顚倒是非而莫之恤，岂圣人诛乱贼之本防乎？又如泄冶直谏而死，春秋之书之以着，陈之乱亡，肈于杀谏，而杜氏以为冶直谏于淫乱之朝，以是取死，故不为春秋所贵而书其名，是直谏死者，不为春秋所贵，必缄黙自全，乃为春秋所贵乎名之，与字本不可深辨，乃以此而定，春秋之褒贬，此说经之大弊也，又如大夫卒，或日或不日，盟戎盟诸侯，或日或不日，诸侯遇弑，与外国君之遇弑，或日或不日，公谷所谓月以谨之日，以信之者皆拘也，春秋褒贬，初岂在是？然亦有因月日而寓讥贬，如公伐宋，一月之间，败人之师取人之邑，又取其邑非书日，无以见其为暴，又如御廪灾，甫三日而遂甞非书日，无以见其为失礼，若此之类，则为因日以见义以此尽律，其余则不然也。又如防盟征伐，或书爵或书人，有书爵而为褒者，有书爵，目其人而贬之者有列国僭王书，爵而正其本号者不専，以褒也，有书人而为贬者有书人而非贬者有书，人槩国人而言者，有吴，楚预于防，盟始进之，而人之者不専以贬也，若因爵而必求其褒，因人而必求其贬，则贸乱取与，而失春秋，垂训之防矣，凡伐而战，书某及某战，所以别异主客，而公谷二传，或以书及为春秋所与，或以书及为春秋所讥，本无定论，至近代诸儒遂执主兵为定例，凡书及者，皆为贬，故有勤王，尊周削平，外患大有功于中国，亦强求其过，以应主兵之例者，是岂春秋劝功沮罪之意哉？春秋固无义战，而彼善于此，权度存焉，岂容不为别白，若霸主之攘，僣窃与强暴之慿陵诸夏，一皆以为非义而贬之，则叛国之兵，僣国之兵，霸国之兵混而无别，春秋书法果安在哉？又如救之，一字有列国，诸侯为强，隣所侵暴，而盟主救之，此善其能救也，有列国诸侯，去顺効逆，盟主伐之，同恶救之，是其为救，岂春秋所与乎？又如次之，一字有观衅之次，有逗挠之次及之，一字有以尊及卑之，及有降尊从卑之，及有两防者防之为及有我欲之之为及入之一字有入而弗有之，为入有入而遂有之，为入是数者，其事不同，其例可得同乎？又如犹之一字，僖三十一年，书不郊，犹三望言，鲁人僭郊之非礼，既不郊而犹三望可，已而不已也，文六年闰月不告朔，犹朝于庙，言闰不告朔之为失礼，犹幸其能，朝于庙，此一犹字，而于僭郊，闰朔所施不同，其可以例观乎？又如同盟二字，自于幽而始本，以褒其能同，然有天王崩，未防日而诸侯防盟，而书同盟者，有王人与诸侯偕盟，而书同盟者，则讥也，而可以例言乎？或曰，谓之变例，可乎？曰：变例云者，先儒求以通其例之，不可通者耳，而愚也，窃妄谓以变例而求春秋，不若以常法而求春秋，盖春秋属辞比事之书也，或聨书以着其义，或累书以尽其义，有一嵗而始终惟书一事者，有一事而厯数歳屡书以见其义者，学者欲求圣人之意，必反复究观而后能有得，苟执例以求经，是犹有司者执例以废法，其可行乎？或又曰：书法全同，其不可以为例乎？曰：春秋美恶不嫌，同辞有书法，全同而不可据以为例者，有书法虽异，而可以为同者，若以书法同异，而律春秋，抑又拘矣，此事之不同，而不可以例求也，又有时之不同，而不可以例观者焉，如防盟征伐之事，在桓文未兴以前，诸侯各自为防，擅兵相侵，皆贬之也，及桓文既兴，则有尊王室内，诸夏以为盟防者，有奉王命，而伸霸讨者，春秋犹有取焉，逮至定，哀之间，晋既失霸，齐，宋，鲁郑衞动兵相侵，其无道干纪，复有甚于春秋之始年者，圣人皆所不与，凡见之书，法皆贬也，此所谓时之不同，而不可以例言者也，既各述于经本文之下复着其大略于篇首，俾观者先有考焉。
春秋集传详说纲领
<经部,春秋类,春秋集传详说>
钦定四库全书
春秋集传详说卷一   宋 家铉翁 撰隐公上【名息姑惠公之子母声子惠公继室以周平王四十九年立】
元年
元年者，因鲁史之旧文也，或曰：诸侯纪元古与？曰：非古也，人君即位之始，年书元年，天子事也，故曰体元以居正诸侯，人臣也，受命于天子，以君其国，居位之年，可一二数，而不可以称元年也。王道衰，而诸侯国。自为元诸侯之僭也？曰：春秋书元年，其与鲁以纪元乎曰：不与也，夫子，鲁人因鲁史而修春秋，不存鲁之元年，无以纪事，非为鲁得，纪元而为之书，元年也故下文即书王正月，以正之正朔，必自王者出，诸侯人臣，必无纪元之理，其着义甚明也。为公羊之学者亦知惟王者，然后改年，立号，但不当为黜，周王鲁之说，怪诞不经，学者不必为之惑可也，详着其义于纲领，明五始。
春王正月
春者何？夏正之寅卯辰也，正月者何？建寅之月也，王正月者何着？百王不易之正在此，建寅之月也，前此作史者未有书，年书时而系之，以正月者，至夫子修春秋，年之下繋之以春春之下，繋之以王正月，夫子所以行夏之时也；顔渊问为邦，夫子告之以行夏之时，乘殷之辂，服周之冕，乐则韶舞，行夏之时，圣人平日之志三千之徒，惟顔子得闻其义及晩年修春秋以夏时冠篇首垂百王，不刋之典以示天下后世圣人之意，若曰嵗必首寅以为春，春必首，寅以为正，春在是正在是，而后为正也，左传不达此防，释之曰：周王正月，自是以来孔，郑说经，皆承此之误，汨乱，四时变易，冬夏至，谓子丑寅为春，建子为正月，左传误于前，郑孔误于后，杜元凯注左传又承此二误，既不能改，复撰为长厯以证之，失圣人行夏时之本防矣，愚尝考案诗，书，易二礼，凡言春者，皆寅卯辰也，凡言正月者，皆夏正正月也，商周之嵗首虽用子丑而四时，十二月，次无不同也。左传虽误释王正为周正，然传所纪载，从夏正者八九，从周正者一二，以是知周人四时，十二月，次皆从夏正，其建子为嵗首者特以为发号施令之旦，天时不可得而紊也，分至啓闭不可得而汨也，此不待智者而后知也，而况春秋？王者之事，当因而因当革而革断自圣心，垂法于后，其行夏时者，特王法之一事耳，盖自羲皇继天立极，因天道之循环，定一嵗为春夏秋冬，因日月之交防定四时为十有二月建寅，为春首建丑为冬，终乃天地自然之理，非圣人自以己意为之，区别也，自是以来，厯防千万年，迄尧舜禹，皆同此四时，十二月，次所谓百王不易之正也，商革夏而建丑，周革商，而建子不过，以是为嵗首而新民之视听，非所谓正月也，或曰：如五经证据，周人既知夏时之为正，胡不革嵗首从夏时，而于正月之外，复立以嵗首何哉？曰：周礼之经月令之篇，先儒皆以为周公，遗书中遭流言之变，未及施用于天下，其间命官布政，大率皆用夏时有以见周公之心，即夫子之心，夫子之春秋，即周公之行事，前圣后圣，其揆一耳，使周公之经而得施用于当时，则夏时之行已久，有不待春秋为之，革之矣，或者重难余曰：子谓春秋行夏之时，是固以其理而言耳。今以厯术泝而上之，至于春秋之世，其得合乎？曰：凡治厯者莫不迁就，以求其合得诸此，或遗诸彼合于前，则舛于后，杜元凯撰长厯改变闰法，以求合周正有七十余月，而置一闰者，犹不得合，则以经误为言，学者穷经，惟理是从，厯法有不必泥也，或又引近代儒先，夏时冠，周月之说，以为春秋冠周月，以夏时之意，但夏时周月有不得并存也，时夏时则寅卯辰为春月，周月则子为嵗首时自时月自月不相为谋，圣人行夏时之意，果若是乎？经有时之下，无月而繋之以事者，以为夏时乎？以为周月乎？此则窒而未通者也，春秋本行夏时，似不必他为之说，学者知五经之明证，而左孔郑杜不足为之，惑夏正可坐判矣，只如秦人事不师古，先王法制，扫地殆尽，然于四时，十二月，次犹循其旧，史记秦纪年之下，繋之以冬十月，而春正乃在一嵗中彼建亥为嵗首而四时，十二月，次皆从夏时而不敢改也。蔡氏书传辩此一节，极为精详，其言曰：秦建亥矣，而史记始皇三十一年十二月，更名腊曰嘉平，夫腊，必建丑月也，秦以亥正，则腊为三月云，十二月者，则寅月起数，秦未尝改也。至三十七年，书十月癸丑，始皇出逰，十一月，行至云梦继书，七月丙寅，始皇死，九月，塟先书，十月，十一月，继书七月，九月，知其以十月为嵗首而寅月起数，未尝改也。汉初史氏犹仍其旧书，元年冬十月皆嵗首改而月数，不改之明证，传者乃谓周家变易，四时，十二月，次以建子为春正月，由考之未精，为异说，所惑焉耳。其详具见纲领。
公不书即位
春秋十二公，或书即位，或不书即位，出于圣人之特笔，所以垂法后世，义各不同，隠公不书即位，惟谷梁得圣人之意，左氏所纪，亦事之实也，谷之说曰：公何以不书即位，成公志也，言君之不敢为，公将以让桓也，让桓正乎？曰：不正，不正而成之，何也？将以恶桓也，隠将让而桓弑之，则桓恶矣，桓弑而隐譲，则隐善矣，善则其不正，何孝子扬父之美，不扬父之恶，先君之欲与桓，非正也，邪也；既胜其邪心以与隐矣。已探先君之邪？志欲以与桓，则是成父之恶也，兄弟，天伦也，为子受之，父为诸侯受之，君已废，天伦而忘君父，以行小惠，曰小道也，若隠者可谓轻千乘之国，蹈道则未也，愚谓此春秋垂世之法，谷梁子得之，孔门髙弟述之为传，千古一大条贯也，案鲁惠公元妃无嫡子继室以声子，生隠公，在礼诸侯，内职具备，后夫人亡嫔御，以次摄治内事，不得再娶，声子摄内主者也，仲子以祯祥之，故归于鲁，非夫人非继室，与众妾何以异？若以先后为崇，卑则声子实贵于仲子隠公声子之子也，长且贤，桓公仲子之子尚幼，隐当立奚疑意，惠公早年立，隐之志已定，及至莫年，溺于私爱，有意属桓，谷梁子所谓邪志之未形者也，使惠公果若废长立幼，必托之大臣，如晋献之，欲立奚齐，谋之邻国，如齐桓之欲立孝公，而隐公亦将见屏于外矣，今咸无焉，则谷梁所谓既胜其邪心以与隐者是也。位乃隐公之位，何嫌何疑？乃欲为此让，今日而考仲子之宫，明日，使营菟裘，务为矫激之行，反以啓贼臣悖弟之奸，春秋所不与也，故不书即位，以正之，亦以明公欲让之志，谷梁子所谓成公志者是也。虽成公志，不与公以让也，非谓父欲与桓而隐之，立不当而贬也，左氏谓惠公元妃孟子卒，继室以声子，生隐公，则声子为继室，摄主内事，而隐公于序为长，当立者也，又曰：仲子以手文为异，曰为鲁夫人，则非惠公立之，以为夫人也，又曰：生桓公而惠公薨，隐公立而奉之，则奉之，欲以为君者，隐公也，而非惠公立，桓以为太子，左氏所纪，皆得其实，但谓隐为摄，则非耳，夫尧老而舜摄摄者，为君之渐也，周公位冢宰相，成王践阼而治，非摄也，未闻君位而可以摄言也，盖隐公志在乎让，亦犹宋宣公不传之子，而传之弟，是所谓让而非摄也，未闻既居君位而可退，就臣位者也，公羊则曰桓幼而贵隐，长而卑，立子以贵不以长，又曰：子以母贵，母以子贵，流传之误，衰世弊俗，有欲立嬖妾子，为君必曰：子以母贵，尊妾母为夫人，必曰：母以子贵，往往以公羊借口，其误后学为甚，此则三传之得失，而谷梁之义，无以加矣。或曰：胡氏从伊川之说，谓隐公内不承，国于先君上，不禀命于天王，诸大夫扳已立而遂立，故春秋绌焉，不书即位，今子从谷梁之义，无乃与胡氏背驰乎？曰：上不禀命于王，春秋诸侯固皆然矣。若隐公者，乃让国之贤君，非有心于得国者，使无父命，彼肯冒，然以君位自居乎？善乎谷梁之言曰：已探先君之邪？志欲以让桓，则所谓立桓者乃惠公未形之邪？志未尝以此属之大臣，托之邻国，曰：当以允为嗣，鲁之社稷，桓焉得而有之，隐探厥父，未形之志，欲以让桓，是所谓矫激之行，夫岂与春秋诸侯乘时窃位者同日而语！谓之内无所承，上不禀命，非所以加于让国之君也，圣人存心忠厚，而况鲁之先君有善可书，而贬黜同于众人，必无是也。【义又见昭公元年，书即位】。
三月公及邾仪父盟于蔑【内盟之始】
此春秋书盟之始事也，谷梁子曰：诰誓不及五帝，盟诅不及三王交质，不及二伯，春秋不与诸侯之相为盟也，论者引周礼秋官司盟，掌盟载之法，天官玉府，夏官戎右及曲礼涖，牲曰：盟者以为证，反以谷梁为迂，愚谓当周道之盛明，推至诚以相及，未施信而人信之，何至引鬼神要盟诅而后足以蕲人之信盟诅，必非文武成康盛时事，纵或有之，亦在周道之既衰，诸侯不睦，而后有盟，盟于王庭，且不可，而况诸侯自为盟者乎？周礼后出，以为周公之书，而其制度，典章与五经，孟子所言不同，先儒固谓书成而未及施用于天下者也，要之，二礼之书，虽皆帝王成法，圣贤格言，然不免杂以汉儒附益释经者所宜谨择，如盟诅之事，断断乎其非古，无可疑矣。然春秋之盟有二，有公天下而为之盟者，有私一国，而为之盟者，齐桓，晋文合诸侯，奬王室，是虽衰世之事，圣人犹或与之，为其近于公也，若春秋初年，诸侯自相为盟，各为其私计，则春秋之所恶，于蔑以后于蔇，以前皆盟之私者甚，而党簒朋凶，怙恶济虐，复要鬼神以为之盟誓，是谓天地神明而可以邪辞干也，此盟之尤无忌惮者也，公及邾仪父盟于蔑讥也，不惟讥盟，讥其始即位，而为此盟也，国君继世之初，上而尊天子，下而交四邻，抚百姓，岂无他事，隐公即位之初，惟此为先务，春秋之书之示，非所宜先也，春秋常事，不书细故，不书，必有所关系，而后书以后，皆准此，鲁君以侯爵而书，公论者以为因其僭爵，愚以为公者，诸侯在国之通称，亦犹大夫之称，子非爵也，何以言之？周家盛时，齐鲁诸大国固有称公者，齐之丁公，乙公，癸公，鲁之考公，幽公炀公，皆生以为名，殁以系諡，不自东迁始矣，若鲁侯僭爵称公，春秋必将为之正名，必不仍其僭，遂以公书之也，自是五等诸侯，殁而皆称公者，因其存时在国之通称，而系之以諡也。亦犹大夫之有文子，武子懿，子宣子，简子之类，皆以諡系子，夫岂僣爵而称子乎？愚以子非子男之子而知公，非公侯之公耳，及字之义，谷梁曰：内为志也，公羊曰：防及暨皆与也，及我欲之，暨不得已也，愚谓及字之义，所施不同，春秋有以尊及卑之及此，及邾仪父盟，与及莒人，盟于浮来之类是也。有两尊者，相为及公，及齐侯盟于落姑是也。有两微者之及，及宋人盟于宿是也。有强国之大夫，以卑伉尊而为及者及髙傒盟及阳处父盟是也，要当随事而观，以求圣人之意，公谷一断之曰：内为志，我所欲则拘矣，鲁望国也，何求于附庸小国，今即位之始，及仪父为盟，必非鲁有求于邾，此仪父愿自附于鲁，或修先君之好，而求为此盟耳，推是以观其他，可以类见，必以例拘，恐失圣人褒贬之意，书名书字传者，皆以为褒贬所关，而名之与字，实有不容不辨者，及仪父盟传者曰书字，所以褒也，仪父在当时，初不见其可，褒之善，或曰，附庸之君，未得列于诸侯，故称字。以为别萧叔朝，公是其例也。然庄五年，郳犂来来朝，亦附庸也，而传乃以为书名，郳之与邾同所自出，均为附庸，其后皆以预齐桓防盟之故，得封为子，邾与小邾是也。仪父以书字之故，说者谓春秋褒之犁来，以书名之故，说者谓春秋贬之仪父，无可褒之善，犁来无可贬之恶，大率书父书仲书，叔即以为字，否则皆以为名，因字而求褒，因名而求贬，此说经之一大弊也，然亦有名字显然，见之经传，如公子友之归髙傒仲孙湫之来，春秋书季子髙子仲孙云者，则褒之，仅见者也。若夫冢宰以名书则贬之，仅见者也。不可以此律春秋之常法，各辨于后，纲领中已着此义，今复随事见之，盟不于国中，而必以其地者两相，下之义也。意周家中世以后有盟于王庭之礼，其后愈衰，诸侯自相为盟，各去其国，都而为防盟，莫适相下故也。迨桓文之兴，其权力虽足以号召诸侯，然不敢盟于国都，而必以其地者惧其拟于王故耳。
夏五月郑伯克段于鄢
谷梁曰：段者，郑伯弟也，杀世子母弟目君，以其目君，知其为弟也？段弟也，而弗谓弟公子也，而弗谓公子贬之也，段失子弟之道，贱段而甚郑伯也，甚郑伯之处心积虑，存乎杀也，于鄢逺也犹曰取之其母之懐中而杀之云尔，甚之也，然则为郑伯者，其奈何缓追逸贼，亲亲之道也，公羊曰：克之者何？杀之也？杀之则曷为谓之克？大郑伯之恶也，左氏曰：段不弟，故不言弟，如二君，故曰克；愚谓谷梁之说，忠厚恻怛处，人道之变者，不可废也，然三传公谷以为郑伯，实杀其弟，故责郑伯也，重左氏谓叔段，出奔而未死，故责郑伯也，轻以愚观之，段实未死，彼专责郑庄，而恕段者，非通论也，春秋二百年，国君以母弟故而召乱者多矣，见于始年，则晋文侯之弟成师及郑庄之弟叔段是也。成师挟父之爱，以陵其兄，刼其兄之子而受封于曲沃，曲沃浸以盛强，晋国浸以微弱，昭孝哀三立，而三见弑，至于武公，遂簒有晋国，祸亦烈矣，段之京，犹成师之曲沃，武公簒弑之祸，不旋踵而作矣，春秋书郑伯克段于鄢，盖交责之去，公子所以诛段目，君所以贬郑伯，愚观曲沃之簒，而知郑庄，克段亦有不容己者，蜀人木讷赵君，春秋说有曰郑庄及叔段均为名教之罪人，而段为重，论者皆甚郑伯，而恕段段何可恕乎！君虽不君，臣不可以不臣，父虽不父，子不可以不子，兄虽不兄弟，可以悖逆耶？予段之说，本于序诗者之误，后学叔于田，大叔于田之辞，皆刺段也，而序诗者乃曰刺庄也；是兄不可以不兄弟，可以不弟也，圣人责臣之过常，重责君之过，常轻非苟，加轻重也，长幼之分也，尊卑之义也。分义定而天下定，吾不信，郑伯之罪重于其弟木讷，此论颇得经意，故备録之，或曰，胡氏推衍，伊川之意，以为郑庄，内忌叔段，故与之大邑，纵使叛逆失道，然后讨之，春秋推见至隐，故首诛郑庄之意，如子之言讷之说，其与胡氏异乎？曰：春秋之用法亦平，其心而已矣，方郑庄，封叔段于京，以其母故耳。请制弗与，请京而后与之，此时此心亦岂有杀弟之意，而曰与之大邑，纵使失道，以至于叛，然后以叛逆之罪讨之，无乃失当时之事实乎？据传叔段，得京之后，收贰以为已邑，缮甲兵，且将袭郑夫，然后不得不讨，庄不克，段段则克庄，彼成师之封于曲沃，亦岂晋侯有以稔其恶而甚其罪，积习之渐，遂至于此耶？善读春秋者，观圣人用法之心罪未形，而曰春秋推见至隐，首诛其意，此秦所以毒天下，而谓圣人为之乎？胡氏解经多有此病，读者谨之，或曰：如子所言，郑庄，其无过乎？曰：君人者，制与夺者也。与夺在我，而使人得以请之，请之，而遂与之，则将何所不至矣？曰：姜氏欲之，不与，则伤慈母之心，则将若何？曰：否？郑庄始也，从母之命，封段于京，彼以是为孝，卒之以段之，故誓母于颍曰：不及黄泉，无相见也。孝安在哉？使郑庄于请制，请京之时，裁之以义，谕之以礼，感之以诚，予其所当予，勿予其所不可，予则段不至于逆，公不烦于讨，而郑无事矣。吁！惟知孝弟之道者，而后可语之以此愚于郑庄，何责【余义见隐，七年，齐侯使其弟年来聘，襄三十年，天王杀其弟佞，夫】。
秋七月天王使宰咺来归惠公仲子之赗
或曰：君之为天义见于经，其来逺矣而前乎！此未有以天子为天王者，春秋之始，称之何与？曰：天之为天，人皆知其尊而无二上也，君之拟乎天，人皆知其尊而无二上也，惟夫有拟乎君者，而后天之名始立，周之盛时，外薄四海，以迄于遐方，殊俗知有王而已矣，至于衰世，乃有蛮荆而僭王号者焉，乃有诸侯而僭王章者焉，春秋首明大分，以天加于王，示天下所共主，而其尊不可以上，此春秋正名之先务也，然亦因以寓褒贬焉，故书天所以明分去，天亦所以示贬，此以天王之尊下赗，藩妾贬也，何以犹书天乎？曰：春秋之义，君有过，先责其宰名，咺所以责也，宰为王下赗，责宰所以责王也，使而非宰，则其责乃在王矣！周官有大宰小宰，宰夫三传不抗言，何宰至刘氏，而其论始定，刘氏意林谓春秋于大夫莫书其官，至冢宰则书之，以此见任之最重，宰天下者，莫名今而名以此，见责之最备，胡氏曰：王朝公卿书官，大夫书字上士，中士书名，下士书人咺位，六卿之长而名之，何也？天王纪法之宗也，六卿纪法之守也，议纪法，而脩诸朝廷之上，则与闻其谋，颁纪法而行，诸邦国之间，则专掌其事，而承命以赗，诸侯之妾，是壊法乱纪自王朝始也。春秋重嫡妾之分，故特贬而书名，以见宰之非宰矣，仲子者，惠公之妾，桓公之母也，谷梁以仲子为惠公之母，孝公之妾，非也，隐将让桓母为惠公之嫡室，而赴于周，致天王为之，遣使下赗，春秋书以讥之讥，周也，亦责隐也，隐以夫人赴于周，周以夫人之礼，赗于鲁，而春秋书曰：惠公仲子不与仲子以僭夫人之称也，或曰，春秋不与仲子以僭夫人，而与成风以僭，夫人何耶？曰：僖公尊其妾母，成风为夫人，隐公尊，公子允之母为夫人，其事异也，圣人亦非谓成风，可以配先君，妾母可以为夫人，盖以僖公夫人之文公以夫人卒葬之，夫子于鲁，先君之母不容，黜其僭号，是以因旧文而书曰：夫人及秦人归禭，则仍书成风以正之，此春秋书法，用之于鲁，不得不然者也，或曰成风之卒之葬，王使荣叔归含，且赗使召伯来防葬，荣叔召伯，何以无贬曰：荣召非冢宰之官，六卿之长，其责视咺为轻王，不称天则，荣召之，贬从可知，谓之无贬，不可也。或曰：此隐元年，春秋之始年也，见之书法者数事而已，是嵗鲁乃诸侯之国，岂无他事，而春秋所録仅止此何与？曰：録其可以垂训于后者，耳于克段，着人道之变，明兄弟之义于赗，妾垂正家之法，明嫡妾之分，于祭伯来，谨内外之辨，而元年正月之下，即书及邾为盟，讥非初政所宜先恶，当时诸侯之汲汲为盟耳，推是而观书法之详，略可得而知，彼谓春秋为断烂，朝报者，惟不知此义故耳。
九月及宋人盟于宿【盟义己见今年三月】
谷梁曰：及者何？内卑者也，宋人外卑者也，意林以为此公及宋人盟，不书公耻，公之及宋人盟也，愚谓公及强国之大夫盟，则讳不书，及晋处父盟之类是也。罪在晋故为公讳，公及小国之大夫，为盟则不讳，公及莒人盟于浮来之类是也。事在鲁，故不为公讳，宋虽非弱小之国，而亦非如晋人挟其强大，俾其臣盟，鲁君以屈辱之者也，案左氏惠公之季年，败宋师于黄公立而求成，盟于宿，鲁欲之也，称及称人，两微者之为盟也，或曰：两微者之为盟，春秋不书，此何以书？曰讥也，春秋始年，世道虽降，然尤重，先君之怨，不肯轻于相下，甚者寻兵于易世之后，寻兵者，固非而乞盟于怨国者，亦非也。隐公父丧未终，而乞盟于先君之怨国，寜免忘亲之嫌，我欲盟而彼仅使其微者至，则无盟可也，及之盟，是以讥。则将何如？曰：息民保境，无为戎先，国君继世之先务也，何以盟为？
冬十有二月祭伯来
公羊曰：来奔也，曷为不言奔？王者无外，言奔则有外之辞也，谷梁曰来朝也，寰内诸侯，非有天子之命，不得出防诸侯，不正其外交，故弗与其来朝也，祭伯周之卿士，不禀王命，而自以其私至于鲁，书祭伯来恶其外交也，公羊云：王者无外，谷梁云：人臣无外交，皆春秋经世之法，三代而下，有国有家者，得知此义，实自公谷发之，伊川谓：天下有道，诸侯顺轨，岂有内外之限，不以王臣无外，交之说为然，愚谓当春秋之世，天子微弱，诸侯盛强，诸侯微弱，大夫盛强，其外交者，皆择利而趋，植党以抗其君，是故特着此法以为之闲，其可废乎？祭国也，伯爵也，谷梁以为寰内诸侯，诸说皆从之，黎氏淳谓，王臣惟三公称爵，非如外诸侯有公，侯、伯、子，男之列，五等也，故定四年，刘卷卒不书，子以为祭伯，单伯，刘子，单子之类，皆以字书而非爵，愚谓礼天子县内，诸侯禄也，外诸侯嗣也，寰内之有诸侯，非独谷梁言之，刘文公卷相周室，有大功，盖周之宰相也，天子三公卒，而以名书非例也。杜氏谓天王为之告，故名而不爵，愚窃疑刘字之下缺一子，字祭伯，单伯刘子之类，皆内诸侯爵，然食采而已，非若外诸侯之有封国，子孙得以袭也。
公子益师卒
春秋之义，天子诸侯，内卿大夫崩，薨，卒皆书示尊卑贵贱，莫不有终也，然而或日或不日，旧史记载之有详略，而非褒贬所系，左氏以为公不与小敛，故不书日，公不与，小敛而日者，公孙敖叔婼，叔诣公孙婴齐是也。谷梁以书日为正，不书日，为恶有罪恶显著，而日卒之者，公孙敖公子牙，仲遂季孙意如是也，惟公羊之说近之？曰：何以不日逺也所见异辞，所闻异辞，所传闻异辞，本谓愈逺则不得其详，故有所见，所闻所传闻之异，而何氏乃以为恩有厚薄，义有浅深，辞有详略，则拘矣，圣人作经，垂王法于后代，鲁子孙之于父，祖曽髙恩固有厚薄，而春秋笔削，公天下不为此而厚薄也，然所见异辞，所闻异辞，所传闻异辞，不特卿佐之，卒为然，事在春秋初年者，与中年不同，事在春秋中年者与末年不同，以是而求庶乎近之矣。或曰，卿佐之，卒不书其官，而惟书公子公孙，何耶？曰：孙泰山以为恶，世卿者是也，古者诸侯之卿，大夫，博选贤能，请于天子而命之，周室衰微，此制遂废，鲁之叔仲，季臧皆公族也，春秋不书其官，而惟书公子公孙者，讥也，外之世，卿何以无讥曰，外之为卿者，犹有他姓，间厠其间，惟鲁纯公族，故直书公子公孙，以寓戒焉耳。
二年春
谷梁曰隐，十年无正隐，不自正也，元年有正，所以正隐也，木讷，不然其说，愚谓元年书正而不着其事，欲见隐公，所以不书，即位之意，二年至十一年，无正恐当如谷梁之说，不然，何以十年，皆不书，正月乎。
公防戎于潜
此春秋列戎于防之，始事也，书戎以号举，示不得与列国诸侯，均敌也，书公防戎讥隐公，以望国之君，与戎特防非所，当防而防也，国君即位之次年不闻朝京，请命受服，兄弟甥舅之国，亦未得交相见，而以防戎为首务，又春秋之讥也，春秋凡书鲁事皆备载，其实不加贬斥，而义自见者，此类是也。或曰，禹贡五服之要荒，周官九服之有蛮夷镇蕃，所以辨内外也，而春秋之世，四裔之人错居九州之内，民皆王民土皆王土，其君长皆王臣也，而外之同于殊俗，可乎？曰：此正春秋所以辨内外也，中国者，礼乐政教法度之所从出，乃有外王而僭号肆乱者，错居于侯服之内，故自周公以来，惩荆舒斥，徐戎截淮浦，不使之得以僭号肆乱，其为后世之虑深矣，迨至，春秋之世，鲁比于戎，晋邻于戎，齐旅于戎，彚连族兴，日以强盛，考其派，系之所从来，有姜姓之戎，姬姓之戎甚者，如吴如楚，如越皆称明徳之裔而僭王大号，强暴自恣，圣人因而贬之，明内外之辨，以示其别，辨其紊乎内者，而九州以外，荒服殊俗，不期正而自正矣，木讷赵君属，春秋之老手而其言，乃曰：为僭防之说者不度，时论势而责人以难鲁，与诸戎有疆场之交，幸其不以戈防相舂，而惠然寻防，鲁何辞而拒之。吁！此以利害谈，春秋至此，内外之分安在哉？若曰文王之事昆夷，太王之事，獯鬻，其时不同，其事不同，未可以律春秋，赵君生于绍，淳之世，目击夫当时之奸臣，小人不耻事仇，以请和为至计，邪说鄙论沦浃，骨髓入人也，深老师宿儒至用，是释经误后学为甚，是以不能忘言，非敢僭也。
夏五月莒人入向
此春秋诸侯，擅相侵伐之始也，曰伐，曰侵，曰围，曰取，曰入，曰：灭皆贬也，所以异其名者，以其用师有小大浅深竒正之不同耳，凡伐人之国，入其国都，毁其庙祏，迁其重器，是之谓入，春秋之所甚恶其罪下，灭国一等，然入有二例，有入之而遂有之者，宋入曹，鲁入邾，及下文入极之类是也。有入之而不有之者衞入郕郑入许，鲁入杞之类是也。入之，而遂有之，盖灭国也，此莒人入向，左氏谓莒子娶于向，向姜不安莒而归，莒子入，向以姜氏还，则其入也，志在于复，其去妻未必遂灭其国，故春秋书入而不书灭，及宣四年，公伐莒，取向终为莒所并，但此役也，入之而未取其取之，又当在此，后愚于春秋，书入不书灭，而知之耳，或曰：此莒君入向其书，人何哉？曰贬也，夫妇人伦之始，国君所与共承祭祀，刑家以治其国者也，姜不安于莒，自必有故，莒子当知所以自反，今也遽以兵入人之国，都而夺其去，妻以还，此非还妻之道也，终又因以灭其国焉，贼伦害教，非中国所宜有，春秋书人外之也，莒自是终春秋之世，贬而称人，其礼先亡矣！【义又见是嵗郑人伐衞】
无骇帅师入极
此鲁灭国也，书入不书灭，为内讳，灭国也，然有以入书者，焉有以取书者焉，以入书此，及昭七年，入邾是也。以取书成，六年，取鄟襄，十三年，取邿是也。惟僖十七年，灭项，直书诛季氏，擅兵也，故不为鲁讳，公羊曰：无骇，何以不氏？疾始灭也，愚案隐桓，庄之大夫，不书族者，无骇也，翚也，挟也，柔也，溺也，翚以弑君去族，示贬宜也，无骇入极，固当有贬，未应与逆人同其科，盖无骇挟柔溺，皆大夫之未赐族者，春秋初年，大夫未赐族者犹多，故皆名而不氏，或曰，有罪去族，与未赐族者，皆无别乎？曰：春秋比事之书，比事而观，乃见圣人之意，翚在隐之世，则去其族者，凡再明为隐之罪人也，在桓之世，则加以公子之号，以其与桓同恶也，此有罪者，所以异于未赐族者也。公羊目无骇，为展无骇，是时无骇实，未有氏及其死，乃以展为氏耳，凡公之子称公子，公之孙称公孙，公之曽孙，不言曽孙而命之氏，盖有当氏而未氏者，必世其官，或为大夫，然后有氏及春秋中年，无不世官，无不命氏，权移于下，国君孤立矣，【余义，见无骇卒，仲遂卒】。
秋八月庚辰，公及戎盟于唐，【盟义己见元年三月，】。
鲁望国之君，诸夏所视仪而听倡者也，春而防戎秋而盟，戎既为特防，又为特盟，春秋一嵗再书所以贬也，盖盟非盛世之美事，中国诸侯不能恪守王度，擅相为盟，固春秋之所恶，而况望国之君，与戎特防特盟，亏削国体，紊王制，内外之辨，尤春秋之所不与书，公及戎盟，不加贬斥，而义自见，是之谓非所当及而及此，春秋书鲁事之凡也，及戎之，及又与及仪父及莒人之及异矣，此一及字，要当随事而观，以求春秋之意，胡氏曰：成于日者，必以事繋日前此盟于蔑则不日，盟于宿，则不日后，此盟于密则不日，盟于石门，则不日独盟于唐，而书日谨之也，愚谓胡氏此义可以施于此，一时而不可通于他日，或日或不日见于防，盟者多矣，春秋褒贬，初不尽在是也。不特防盟为然，凡书日不书日，不皆褒贬所系也，然亦有因书月书日而见，意者不以例言也，如十年公防齐，郑伐宋，六月壬戌，败宋师于菅，辛未，取郜，辛巳，取防一月之间，败人之师取人之邑，书日以见其残暴，谓之非贬不可，又如桓十四年八月壬申，御廪灾，乙亥，甞灾甫三日而甞，讥其不易灾，余非书日，则其义不见故耳。外此或日或不日，因旧史而书不皆褒贬，所系二传，以是为拘，不必惑也。
九月纪裂繻来逆女
此外逆女，始见于经者，卿为君逆也，公羊子曰：外逆女不书，此何以书？讥始不亲逆也，谷梁子曰：逆女亲者也，使大夫，非正也，鲁哀公问冕而亲迎，不已重乎？孔子对曰：合二姓之好，以为宗庙社稷主，君何谓已重乎此，诸侯亲逆之所本也，伊川谓亲迎者，迎于所馆，有亲御授绥之礼，岂有委宗庙社稷逺适他国以迎妇者乎？诗称文王亲迎于渭，未甞出疆也，伊川之说得用礼之中，此书逆女，重大昬之始，未必专责亲迎，裂繻不称君使，则公羊子所谓昬礼不称主人，以存亷耻之节者也，有母则禀命于母，无母则禀命于诸父兄俾称之，以行古之义也，成八年，宋公使公孙夀来纳币所以称，使无母也，无母而自命，可乎？或曰，诸侯臣，其诸父兄故不得称不得称而遂专行，其可乎？愚谓使诸父兄请命于宗庙，遂称之，以行礼之权也，宋公使公孙夀非礼也，公羊此义授之，孔门不可废也。
冬十月伯姬归于纪
春秋于内，女之出适，纪载特详，所以明人伦，正妇道，何秾列于二南，是其义也，妇人谓嫁曰：归其所从来逺矣泰六五帝乙归妹，虽天子女下嫁，亦以归言，而况于诸侯，卿，大夫，愿为有家人道所从以始，是故言归，然必公女，或姑姊妹为诸侯夫人，其尊乃曰归，否则不书其书者，皆讥莒庆，宋荡齐髙固皆讥也，【义又见，七年三月，叔姬归纪】。
纪子帛莒子盟于密
于蔑内盟之始也。于密外盟之始也。内外盟必书志东迁，诸侯无所统一，自相为盟也，谷梁曰纪，子伯，莒子盟于密，公羊曰：纪子伯者何？无闻焉耳。此经疑也，左氏以与裂繻逆女，连文子帛，又类裂繻之字，而曰为鲁故所谓传闻异辞也，春秋大夫无加于诸侯之礼，孙泰山亦以为阙，姑置【外盟，义又见三年十二月，齐郑盟于石门】。
十有二月乙卯夫人子氏薨
子氏者，左传以为惠公，仲子谓元年归赗，为豫凶诬矣，公羊以为隐公之母，亦非也。仲子声，子均非正嫡，仲子不得称夫人？声于乌得而僭小，君之号彼成风，敬嬴所以称夫人？以僖宣二公僭名，以尊其妾母，春秋不得而削，非春秋与之，以此名也，隐公不以君位自居，故声子无僭名，此子氏者，从谷梁义，隐之夫人也，陈止斋曰隐，桓之母俱不得为夫人，则嫡庶之义，明隐妻，得为夫人，则君臣之分定，嫡庶义明，则桓非太子，君臣分定，则隐非摄主隐，不以夫人丧其妻，故不敢葬，谷梁曰不葬，从君者也，隐弑贼不讨，故君与夫人皆不书葬，合谷陈，而其义备。
郑人伐衞
此春秋书伐之，始征伐，天子之事，而春秋诸侯专之罪也，然有早嵗之争伐齐霸，未兴以前是也。有晩嵗之争伐晋，霸既衰，以后是也。惟中嵗之争伐有奉，王命而讨不庭者，齐晋二霸之师，是也。春秋与之，以霸讨褒贬，随事而见，学者谛观书法，而求圣人，垂训之本，防则春秋行事可得而识矣，侵伐二义，三传为说不同，左氏谓有钟鼓曰伐，无曰侵，谷梁谓包人民，驱牛马曰侵，斩树木，壊宫室曰伐，其说皆拘公羊，谓精曰伐觕，曰：侵者近之，盖具军容而往，整齐严肃为精，帅偏师而出，浅攻疾驰为觕，自周家盛时易，诗，书，周官所述，有是二名矣，而春秋因旧史而为之笔削，旧史因来告而为之书，有先侵后伐者焉，有声侵，实伐者焉，此不可以定例，求也，郑叔段之子，滑以衞师伐郑取廪延，啓衅者衞也去嵗郑人以王师，虢师鲁，师伐衞南鄙，亦足以报廪延之役矣，今郑复伐衞则罪在郑矣，盖郑庄必欲穷叔段之党而夷之，是以用师不已，书人书伐贬也，至中年以后，又有变例之侵伐动，大师勤诸侯而无讨罪，救乱之实，书侵以贬之，出偏师而能伸，大义当人心，书伐以奬之，是之谓变例于齐桓，晋文两召陵见之。
三年春王二月
春秋二月，三月皆繋之于王者，明夏时之春也，何休？乃云：二月殷正月也，三月，夏正月也，王者存二王之后，使统其正朔，尚其服色，行其礼乐，通三统也，此说大不然，春秋明百，王公共之法，以示后世？所以春之三月，皆系之于王者，正所以行夏之时，言春之三月在此，寅卯辰，彼子丑为冬，而非春也，王者体天道布徳教如阳春，生意之流洽，夫然后尽其体长之事，岂为二王后故，而系之以王乎？四时之春，犹四徳之元春加王而三时可以类举矣。
己巳日有食之
日太阳之精，君象也，月来交防与日同度，月掩日光，是之谓蚀隂干阳也，故为灾，或曰，日月之行有常度，交防则必食而圣人谨书之，谓之天变，何哉？曰：有当食而不食者矣。有不当食，而食者矣。杜氏谓日月动物，虽行度有大量，不能不小有盈缩，故有虽交防而不食者，或有频交而频食者，夫所谓盈缩则君徳之感也人事之应也。常而变者也，不然，何以帝王盛时，三光平寒暑，调星不陨，日不食，而衰乱之世，变异纷纷，无虚嵗者乎为周髀之说者曰：周天三百六十五度四分度之一，日月皆右行于天日，日行一度，月日行十三度十九分度之七，是月行，疾，日行迟二十九日有余，而月行一周，天追及于日而与之防，是之谓交【，此古说也，近代诸儒，则谓天体，至圆绕地左旋，一日一周而过一度，日月亦左旋，日行天稍迟，亦一日一周而在天，不及一度，月行尤迟，一日不及天十三度二十九日而与日防则日行速，而月行迟，今治左旋厯者，此说也，】日月之行，每月必防而月或在日道表，或在日道里，故不食，必月与日同道，乃食，又一说云：日月行天各自有道，虽云朔相遇，而道有表里，若月光在里，依限而食者多，若月光在表，虽依限而食者少，杜氏见其参差，故云行度有大量，不能不少有盈缩，故有虽交防而不食，或有频交而频食，斯皆指君徳之感人事之应而言也。自汉以来厯家每以百七十有三日，为一交防未有频月交食者，而襄二十一年九月，十月二十四年七月，八月，频月频食，此天度之变其常巧厯所不能知者也，至汉髙帝即位之三年十月，十一月，频食以后，至今千余年，未有频月食者，因是防家，厯家或指为简册，传写之误，夫误固有之，未有误，至于再者，况汉祖初年，又甞频食，此在秦火之后，谓之误，亦可乎？故知天度有时而变其常，兹所以为异，其可以定术求之乎？甞考厯代天文书，日月五星变常之事，更多有之，唐人有妙于厯者谓日食星变，不可以定术，求援据精博，足以忧治世而危明主，彼谓交防有常躔次一定，置人事于不言者星翁厯家学而非春秋记异之防也凡日食必书朔，此不书史，失之也，由厯纪错乱，日官废职，或失之前，或失之后，是以或失其朔，或失其日。
三月庚戌，天王崩，【平王也，王崩，不书葬，义见后】。
左氏谓王以三月壬戌崩，赴以庚戌，故书杜谓欲诸侯速至故逺日以赴春秋不书实崩日，而书逺日者即传其伪，以惩臣子之过，愚谓春秋据旧史而书，非即传其伪也，或曰，万国至众，封疆之守至重，故天子之丧，诸侯不得越境而奔，脩服于其国，卿共吊塟之事，愚以为此以后世郡县之礼而律，古者封建之国，恐不得同也。胡氏引周书康王之诰为说曰：太保率西方诸侯入应门左，毕公率东方诸侯入应门右，以为天子之丧，诸侯皆当奔赴，岂得脩服于国，此正论矣，但康王之诰所云西方诸侯东方诸侯，指畿内诸侯而言耳，是时，成王始崩，赴告未能及逺四方诸侯，未能皆在列，若曰：诸侯各以逺近来奔，庶乎其可行也。○，或曰：平王东迁之始，王书崩不书葬，公羊以为举天下而葬一人，其事不疑也。故不书其说，何如？曰：葬终事之大者，而况天子之葬而可无书，是盖有深意，而诸儒未之言耳，周家东迁，以避戎也，戎患既平，天子将还归旧京，复文，武，成，康之宇以号召，天下平王，即安于洛，举丰镐故壤，鞠为黍离，莫之或恤，其后遂殁于东失，纉祖承家之道矣，自后传十有三王，皆不克返葬，春秋书崩不书葬，言葬之非其地，犹望子孙有能返旧都，而葬之者耳，其间有崩葬皆书者，则讥也，或以缓葬而书，或以不及时葬，而书随事而观，可以得圣人之意。
夏四月辛卯君氏卒【公羊作尹氏】
左氏曰：君氏者声子也，声子隐公之母，以为公欲让故不成，夫人之礼，是以不着氏，愚谓审若左氏之说，亦当如定，十五年，书姒氏卒，今书君氏，非名也，公羊曰：尹氏者，天子之大夫也。其称尹氏讥世卿也，外大夫不卒，此何以卒？天王崩，诸侯之主也，公羊之说似得之，惟是王朝卿大夫，卒不书，而春秋二百四十二年，特书尹氏王子虎，刘卷之卒，其余未有登于简牍者，此为不可晓耳，或曰王子虎，刘卷以功，故书名，尹氏以世族讥，故略其名，但周之大臣柄国怙权，而世其官者犹多有之，何以独责？一尹氏乎？以经文前后而观，三月，书天王崩，四月书，尹氏卒，岂非在谅隂百官緫己以听于冢宰，王崩，未几，冢宰继卒，春秋危之，故特识之乎？然此乃经疑姑置。
秋武氏子来求赙
武氏子来求赙，不称王使，左氏曰：王未葬也，公羊曰：当丧未君也，刘原父曰：嗣子定位于初丧，其曰未君，何百官緫己以听于冢宰三年，胡氏从之，愚以为当丧未君，谓父丧在殡，嗣子未称元年，故不成其为君，此天子诸侯所同也，惟此时不以王命行事，故遣使不称，使武氏子，仍叔子衔命而出，必皆有位于朝，今乃以某氏之子书，公谷于仍叔之子曰：父老子代从政，世其禄位者也，于武氏子，乃曰：父卒，子未命也，盖以仍叔为尚存之人，以武氏为已死之，大夫谛观经防，皆父在而子世其官者也，不然，王朝公卿大夫莫非世官，世禄之家，何独于此二子而书法，异乎？曰：某氏之子云者，有父在焉故也。至于求赙之书，则责在鲁矣，仲子诸侯之妾，其死也，天子特遣宰咺为之致赗，今王崩而鲁隐，不奔不赙，致王人衔命下徴鲁之罪大矣，书王人求赙，春秋所以诛鲁，或曰，贬王非也，求赙与求，车求金异矣。
八月庚辰宋公和卒
或曰：春秋常事不书，而于诸侯之卒，葬必书其故何耶？曰：卒而书示人以谨，终之道也。葬而书示为人臣，为人子事，君事亲之终也，是故春秋于国君之卒，葬必书，不以正毙，亦必书不得其葬，或葬之不以其礼，则虽葬而不以葬书，俾天下后世之为君者，兢兢自持，常惧弗克终而图所以善其终，为人臣，为人子者，事死若生，事亡若存，时平而共其窀穸之常，国乱而尽其托，孤之寄君死，不以其道则为之任讨贼，复雠之事，而后为能葬其君，夫岂谨月日记卒，葬之谓哉？或曰，天子曰崩，诸侯曰薨，礼也，降而书卒，春秋，其无意乎？曰：胡氏以为周氏东迁，诸侯放恣不禀命，享有其国，故春秋于其告丧，特示贬黜，而以卒书不与之，为诸侯也，此论固正，但当时诸侯未必人人皆放恣无王，今一切俱贬，恐非春秋用法之意，杜氏谓内称公而书薨，所以自尊其君，故不得不略，外以自异，盖春秋书法书鲁者，常异于他国，以例而求恐，当如杜之说，或又曰：宋公称公爵也，五等诸侯，崇卑有序，比及其葬，一以公爵，而系之于谥，春秋之不削之何与？曰：公者臣子之，在国称其君，亦犹大夫在国而人称之曰：子此亦美名之通称者，而非所谓僭爵也，及其死，遂以公之名，系之于谥，臣子之称之云耳，考之史，周家盛时诸侯殁而称公，如鲁之考公，炀公幽公，齐之丁公，乙公，癸公陈之，胡公申公，皆以公系谥者也。此五等诸侯，一以公称者，旧史书之，春秋因之，亦以存臣子之孝敬云耳，非许之，以僭名也，或又曰，生而名贬也，死而名何与？曰：旧说谓古不讳名，故以名赴，愚谓臣子赴君父以名，夏，殷以前或然，至周人则讳名矣，其赴必不以名春秋卒，诸侯以名示诸侯之卒，不得与天子等耳，王一而已，可不名诸侯众也，乌得不名？其不名者，史失之，或外国之君，不以名通非例也。
冬，十有二月，齐侯，郑伯盟于石门，【盟，义已见元年，于蔑二年，于密】外盟，常事也，春秋何以书？着东迁，而后诸侯无所统一，而自相为盟也，案左传齐，郑盟于石门，寻卢之盟也，卢盟，在春秋之前，则诸侯之私相为盟，有自来矣，陈止斋谓齐，郑合天下始多故，又曰：书齐郑盟于石门，以志诸侯之合，愚谓自王室之东，天子威令不行于诸侯，于是诸侯无所统一，而自相为盟，盖散而后自相为盟，春秋以前有之矣，自入春秋鲁盟邾盟，宋纪莒之盟于密，齐，郑之盟于石门，皆散而后自相为盟，非合也，霸国兴而诸侯始合，夫子谓齐桓紏合诸侯，一正天下者，盖诸侯散于东迁，至霸国兴而复合，石门，何足道哉！
癸未葬宋穆公
或曰：贱不诔贵，少不诔长，天子崩，诔于郊，诸侯薨，诔于王大夫，卒诔于君，春秋初年，诸侯臣子之諡，其君者，或不请于王，而私为之諡，春秋之不削之何与？曰：无以易其名也，死而为之，諡先王之令典，然必即行以为之諡，或表其勲，或旌其庸，或称其徳其有罪者则加以丑名，亦先王之制也，东迁以后诸侯，臣子不请于王，私为之諡，其意欲諡美于君而不知諡，不出于王朝，岂足为死者之荣乎？是则臣子之罪，若遂削之，则戮及死者，圣人秉笔至公，而存心忠厚，有不为也，然当时亦有请命于王，而荣其亲于身后者一二间，见春秋之不削之，亦以是故与初宋宣公舎其子与夷而立其弟和，是为穆公，穆公将终，复以国而归之，与夷而出，其子冯于郑公，羊子谓宋国大乱，三世，宣公实为之，诸儒或有取其说者，愚窃以为未然，譲美徳也不当譲而让，以让召乱，鲁隐公是也；若宣公之让穆公，穆公之譲殇公，兄以传弟，弟复以归，兄之子，此盛徳也圣门所许，春秋无讥也，左氏曰：宋宣公可谓知人矣，立穆公，其子飨之，命以义，夫有得于圣人之意，公羊，乃曰：君子大居正，宋之祸宣公为之，谓宣公不当让以啓后人之争，愚谓宋之乱由殇公不仁，以怨报徳，兵连不解，贼臣因而作难，弑殇而纳冯传者，谓宋殇，立十年十一战，民不堪命，宋督因以为乱于宣穆之让，果何关乎？此公羊僻说而木讷取焉，其说曰：其后有啓之贤，而不以传，务过大禹，无朱均之子，而苟逊以僭拟尧舜，吁，是岂君子之言乎？尧舜而上，大道为公，不独亲，不独子使朱均而贤圣人，亦必以天下授之至，禹荐益于天矣，禹殁，啓以臣民戴，已而践天子位，虽时使之然，愚于啓，不能无遗憾，木讷乃云：禹传啓而不授益，岂禹之不能逊哉？杜乱源也，如木讷之论，是禹阳荐益而隂以与啓也。尧，舜之让，汤：武之继，此乃古今一大议论，岂与后世阳予隂夺者可同日语哉！恐误后学，不得不辨，【余义见宋公，和卒葬衞桓公滕侯卒】。
春秋集传详说卷一
<经部,春秋类,春秋集传详说>
钦定四库全书
春秋集传详说卷二   宋 家铉翁 撰
隐公下【桓王元年】
四年春王二月莒人伐杞取牟娄
谷梁曰：传曰：言伐言，取所恶也，诸侯相伐取地，于是始故谨而志之，公羊曰：外取邑不书，此何以书？疾始取邑也，诸侯擅兴兵侵伐罪也，伐人之国而取其地，重有罪也，是故伐而取者，其罪又加于伐一等，或曰文三年，秦人伐晋，传称取王官及郊，襄二十三年，齐侯伐晋，传称取朝歌，书伐不书，取此伐取，并书何哉？曰：杞二王之后也，至是与周俱衰，不得自同于宋莒，以蕞尔小国，介居东陲，伐杞而取其地，莒有罪矣，圣人于二王后，书法拳拳，每致其意，此书伐国，取地以莒为首，戮哀先代之后，浸以衰微，而重有诛于莒也。
戊申衞州吁弑其君完
卫州吁齐，无知弑君而自立为君，实兼簒弑之罪，春秋首絶其属籍书名，书弑及其诛也书衞人杀州吁，齐人杀无知，不与之以为君，名其为贼示国，人皆可杀，此春秋诛讨乱贼之上刑也，盖旧史犹书，公子州吁，圣人脩经始削之，以垂训于州，吁，无知见之，然亦有弑君簒国，罪与州吁无知同，及其以弑而死，犹得书，君如齐懿，楚灵之类，则以其既定于位于其臣，民有君臣之分，久而后见杀，不容用削夺之例，非略之也，削属籍云者，伊川谓：自古簒弑多出公族，盖自谓先君子孙可以为君，国人因而奉之，春秋于此，明大义以示后世？故初年弑君，多不称公，子公孙，此义已正，胡氏乃谓州吁削属籍，以国氏罪，庄公不待以公子之道，使预闻政事，主兵权，而当国也，愚谓此方诛讨弑贼，未当追议，庄公既往之咎，庄公者，完州吁之父也，庄公宠州吁之过，固有以基乱而去，族大刑，所以治弑君，贼非治其父也，或曰，鲁有史诸侯之国皆有史，乱臣贼子之诛，必待春秋而后正何与？曰：春秋非史也，史者记事之书，而春秋之作，圣人所以垂法于后世，非史之谓也，故春秋书弑君，有以国书有以国人书，或着弑贼之名氏，或略弑贼之名氏，或实弑而书卒，或实卒而书弑君，不君而陷于弑乱，臣不臣，而丽于首恶，权衡轻重，定于圣人之笔削，夫岂史之谓哉？而况弑君贼，非国之大臣，世卿则贵，介公子之用事者，彼弑其君，自立为君，或为政于国，必不号于人曰：我实弑君，而邻国史官得之，传闻亦未敢遽书，或又畏其强大，不敢直书，其失书者多矣，及圣人作经，然后以所闻所见裁而正之，圣笔一脩，议论乃定，孟子谓春秋成而乱臣贼子惧，岂虚言哉？【余义见庄，八年，齐无知弑君】。
夏公及宋公遇于清【遇始见】
遇者，公羊以为不期而防杜氏谓草次之，期曰：遇二国各简其礼，若道路之相遇也，当从杜氏，隐公闻衞有乱与宋平公草次为遇谋讨衞人之弑君者，书公及内为志也，宋殇，乃因以为利搂衞之弑贼与俱，伐郑，而去其所逼，公之志不获伸矣，于是宋陈蔡衞连兵伐郑，而隐不与也，春秋于州吁，簒弑之，后继书此，遇嘉公之有志，而惜其不勇，比事而观，可以见圣人之意，【余义见下，两伐郑】。
宋公陈侯蔡人衞人伐郑【诛兵首例始见】
此春秋初年，诸侯防兵伐国之始，是时齐晋尚微宋，鲁为望国诸侯，视仪听倡于此乎？在使宋殇公明于大义，即清之遇禀命于王，与鲁俱出师讨衞人之弑其君者，则足以大服，诸夏之心，宋其兴矣，乃不其然，从州吁之邪谋，合三国兵伐郑，以除其所恶，不禀王命，擅兴兵连，诸侯党逆人而定其位，宋之罪大矣，故是役也本衞之志而春秋序，宋为首，青宋深矣，宋公书爵，目其人而贬之也衞州吁书人，不与之以君，衞也。
秋翚帅师防宋公陈侯蔡人衞人伐郑
翚者，公子翚也，不称公子？去族之诛也，桓之弑隐，翚为首恶，故当隐世去其族，以正其弑君之罪，及桓世而仍其公子之号，明其与桓同恶也，此春秋诛讨乱贼，始见于鲁事者也，甞谓春秋书法，有不待左氏而见者，清之遇郑之伐，翚之擅兵是也。州吁之乱，公实有讨贼之心，宋殇利于伐郑，而党州吁，以成其簒，公志不获伸，而殇遂率陈蔡衞以为此役一以成衞之乱，一以去已之逼，宋殇之不仁甚矣，无功而还，斯可以止怙终不悛，复来乞师，公之辞之，犹清志也，而羽父力请以其师防公不能禁，于是防宋陈蔡衞复伐郑春秋联书清之遇，郑之伐，翚之帅师，首恶之人，与逆党并着，而累见衞主兵而以宋为首，诛乱贼必先治其党与，此春秋法也，乌乎清之遇鲁隐，仗义之心，不能胜宋殇，趋利之心，犹曰二国之君，人自为谋，乃若宋来乞师，鲁君犹知畏义而不敢从其臣，乃勇于辅，逆而不可禁，盖翚也，有无君之心，而后动于恶，寪氏之祸，实权舆于擅兵伐郑之时，是以圣人探其用心而诛之，于其始帅师即去，其族以示贬，其立义精矣，其垂戒严矣，或曰，诸侯防伐，皆春秋所恶，曰：春秋始年，凡防伐者，皆擅兵无王，怙党逐利，此五国伐郑，以宋为兵首，疾始防伐也，迨二霸既兴，则有防诸侯，攘荆楚如召陵，城濮之事，与初年之防伐不同，春秋犹或与之，此所谓其时不同，其例不同者也。
九月衞人杀州吁于濮【陈地也】
此春秋诛讨乱，贼之始事也，书衞人善衞人之能讨贼也，书于濮，善陈人之能讨衞贼也，案左氏州吁，偕石厚如陈，石碏使告于陈曰：此二人者，实弑寡君，请即图之，陈人执之，而请涖于卫，卫使人如陈涖杀之，讨贼者衞人也，然非陈人听衞人之讨其贼，则州吁，岂能遽正大刑，故春秋书于濮，以善之，及宋万之弑，宋人求贼于陈庆父之弑，鲁人亦求贼于莒，皆责赂而后与无讨邻贼之义矣，或曰，此石碏杀之，不书碏，何哉？曰讨贼者，公法也，众望之所同也，若书衞石碏杀州，吁，则是一人之私讨而不见其从众望，讨其罪，故惟书衞人言衞国犹有人能以讨贼为事也，书人有二例，弑君，人人皆得讨而杀之，书人以杀此与齐，无知是也。又有国乱无政，众共杀之，亦书人者，随事而观，可见之【，余义见桓，六年，蔡人杀陈佗】。
冬十有二月衞人立晋
春秋二百四十二年，亡公子自外入而得国者多矣，如齐小白入于齐，突归于郑，赤归于曹阳，生入于齐之类，或书入或书归，皆不以立书也惟衞宣公晋之入，春秋不书入，不书归，而变文书衞人立晋公羊立者，不宜立者也；众虽欲立之，其立非也，近代诸儒，则以为衞人不禀王命而立君，是故春秋不与，其立论固正大，但春秋之世，大夫立君，如季友之立僖，襄仲之立宣，宋督之，立冯齐髙国之立小白，晋赵盾之立黒臀栾书中行偃之立周，齐陈乞之立阳生，皆不禀命于王不承，国于父而立者，春秋何以不书？其立而独此之书乎？盖春秋书法，有褒而寓贬责备，贤者之道也，有贬之而未絶，开小人以自新之途也，春秋于四国，伐郑之后，继书衞人杀州吁于濮，又继书衞人立晋再书衞人者褒衞人能不以簒贼为君，相与仗大义而诛之，所以不书入，不书归，而变文书立，以表异之，亦以见其讨之，难立之尤难，惜其不能禀于王命而立之，是所谓褒之中，而见责备之意者也，当是时，四国连兵而来，为簒贼植党，州吁之势成矣，而石碏以告老大夫，非有权位之可倚，毅然以讨贼自任，不动声气，元恶即诛，彼四国之师，逡廵引退，乃逆晋于邢而立，可谓居人臣之甚难，是故春秋变文特书以示别异，而中见责备之意，非石子之贤，圣人不以是望之，谓之责备，则可谓之直，贬则断断乎非春秋意也，或曰，若子所言，春秋何以不书？石碏之名氏，而惟曰衞人立晋乎？曰：立君从众望也，非一人所得而私立也，若书，石碏立晋，是一人之私也，其可哉！昭二十三年书，尹氏立子朝，言王位已定，而尹氏以一人之私而立朝，所以诛也，观尹氏立子朝之为诛则衞人立晋之意，可识矣。曰：若是晋何以去公子之号，惟书晋乎？曰：于石碏，无贬于晋，则有贬也，衞人以晋为贤而立之，而晋也得志而骄，晩焉兽行新台之刺作焉，是以春秋于其始立而去，公子不书，以见衞乱之从始。
五年春公矢鱼于棠
春秋书搜狩者有矣，若讲行时事之常，则为常事，不得书，其书者皆讥也，书搜狩而言公者，讥在公也，春秋五搜皆不书，公惟桓四年狩于郎，庄四年，及齐人狩于禚，书，公此矢鱼于棠，书公讥，公之从事于游畋，非其时复非其地也，隐公初年，谨守法度，犹贤君也，及是浸骄，矢鱼于逺臧僖伯谏弗听，春秋之书之讥之也，亦危之也。棠在宋，鲁之间，无故而轻出，寪氏之祸，其兆于此乎？僖伯之谏曰：君将纳民于轨物者也，不轨不物，谓之乱政。乱政亟行，所以败也，其忧深思逺有周公告成王无淫于观于逸，于游于田之意，贤人之言哉！
夏，四月，葬衞桓公【諡义已见元年，公及邾盟及三年，葬宋穆公】。
凡弑而贼不讨，不书葬，无臣子也，此弑而葬以州吁，即刑録卫之臣子能葬其君也，易名者加之，諡也不易其爵也，春秋诸侯在其国称公，臣子以美名加于君，非爵也，及其死而諡之，乃遂以公系之于諡，亦犹大夫以子繋之于諡，美名也。而非爵，若其僭爵，春秋必削之矣！諡者因乎行者也，子不得以私其父，臣不得以私其君，所谓名之曰幽，厉孝子慈孙百世而不改者也。衞桓以弑死，虽无过之可疵，而桓之为义，諡法所谓辟土服逺而为桓者也，以此加之，身弑之君，是之谓溢美，其何足为死者之荣乎？自是而后，如齐襄衞宣晋献皆淫佚，失道之君，而类得美，諡鲁隐，宋殇，晋之灵厉，则乱臣贼子追仇其君，因諡见逆，其亦重可诛矣，皆由不请之于王，私自为諡，其弊遂至此耳。
秋衞师入郕【书师之例】
衞宣当州吁，暴乱之后，入而君国，不以惜民保境为事，而轻动大众，以入人之国书以贬之耳，此入郕，入而弗有也，十年，齐，郑又入郕，故知此入之，非有非其力之可以取而不取，盖惧强国来讨，故虽入之而不敢，遂有之耳。书师之例，胡氏曰纪其用众而立义不同，有矜其盛而称师者，如齐师，宋师，曹师城，邢之类是也。有着其暴乱而称师者，楚灭陈，蔡公子弃疾主兵而称楚师之类是也。有恶其无名，不义而称师者，次于郎，以俟陈蔡，及齐师围郕之类是也。胡氏之说，固为正大，然有以书师而褒者，有以书师而贬者褒贬，在事而不在师也，如僖元年，书齐师，宋师，曹师次于聂北，救邢继书齐师，宋师，曹师城邢，初之书，次讥其兵盛，而救缓也，继之书城，美其能用大师以救危亡之国也，此一书而前讥之，后美之，即事而观乃见耳。又如庄八年，师次于郎，以俟陈人，蔡人继书，师及齐师围郕，又书，师还，此公自将以出，例当书公而初书，师次而不言公，次继书，师及而不言，公及又继书，师还而不书，公至自围郕，盖一书屡讥也，以其动大众，党仇国伐同姓，故讥至于再三，而不以为繁耳，又如僖二十八年，书晋侯，齐师，宋师，秦师及楚人战于城濮，此晋侯，宋公在而惟晋侯以爵书贵，晋侯也，以晋侯能用三国之师，却楚师而安诸夏，故变文独书，爵以示褒，此皆随事而见，传者师例，何可拘乎？故曰褒贬，在事而不在师。
九月考仲子之宫
隐为桓，筑宫以祭其母也，诸侯无二嫡，孟子入惠公之庙，仲子无祭享之所隐，欲譲国于桓，故为其母立庙以祭之，仲子之卒已久，至是而始立庙者，隐欲以是见其欲让之志耳。或曰：礼与？曰：非礼也，谷梁曰礼，庶子为君，为其母筑宫，使公子主其祭也，于子祭于孙止，必庶子为君而后其母，得筑宫以祭，其祭也，又以公子主之，君不亲祭，尊宗庙也，今也桓未为君而隐，为之筑宫，以祭其母，此召乱之道也。曰：春秋之书之何与？曰：讥失礼也。宫庙有定制，循其制之，常无书也，非礼之礼，非制之制，于是乎书，若曰公子允之母非鲁君所宜为之立庙也，前书天王归，仲子之赗，非所宜归也，隐以夫人告而王为之，赗之也，此书考仲子之宫，隐以公子为君之礼，而为之考之，仲子之宫，非隐所宜考也，春秋之书之讥也，合礼无讥，无讥则不书之矣。
初献六羽
初献六羽用之，仲子之庙也，左氏考仲子之宫，将万焉，公问羽数于众，仲对曰：天子用八，诸侯用六，大夫四，士二公从之，于是初献六羽盖，是时有司者，将以万舞施之，仲子之庙，隐公欲裁酌其宜，不欲以先君庙乐之舞，而施之公子之妾母，是以用六羽而去，其干焉耳。春秋之书之，不但讥其考宫之未当，抑亦讥其献羽之非制也，公羊以为侯国，当用四今僭，而用六僭诸公也，是故书以讥之，鲁固僭天子礼乐，孰云隐公？而始用六羽乎？谷梁引尸子之说，谓当时诸侯僭天子之礼，皆用八佾，初献六羽，始厉乐矣，厉之为言，谓鲁于是而始降，用六，不敢与周拟非也，此用之，仲子之庙，不敢与鲁之先君同其僭，其后季氏之庭，至于用八，使鲁知其为僭而杀之，流弊之极，何至陪臣而僭八乎？尸子之说，其不然与案明堂位，周公有大勲劳于王室，成王赐鲁公以天子礼乐，俾祀周公，先儒以为成王之赐，鲁公之受皆非其论定久矣，刘原父乃云鲁惠公之世，礼壊乐崩请于周，命史角往，自是鲁始用天子礼乐，陈止斋引祝鮀之言，众仲之说，深有取焉，愚以为周之东迁，名器既滥，齐桓，晋文，有夹辅之大功，周家所以宠异之者，不过平世之常典，请王章，尚不许，鲁惠公者有何功，徳之可称而遽赐之，以天子之礼乐乎？原父以为惠公，僭天子之礼，当时犹多强国，不闻其敢僭，鲁惠何敢冒不韪，至如是乎？意惠公之世，礼壊乐崩请于周，而脩复之耳，非始请也。然原父之学，亦可谓悖矣。
邾人郑人伐宋
邾小国而序于郑之，上兵首也，案左氏，宋人取邾田，邾人告于郑曰：请君释憾于宋，敝邑为道，则是役也，邾为之先序之，郑上着其为兵首，所以贬也，或曰，宋人取邾田，宋实啓衅，而邾应之，邾其无罪乎？曰：邾见侵于宋，应之义也。当告之天王，请之方伯，声其罪而治之，不当间郑宋之隙，而偕郑以伐宋，因彼之憾，复己之私，春秋所不与也，是故邾为首，郑次之，郑以伯爵而序于邾之下，亦所以贬也，兵首例，初见四年，宋陈蔡衞伐郑与此少异，故读春秋不可例，拘当求属。
之意辞比事
螟
宇宙之内，一事之违其常，一物不得其所，日星示异，水旱螟蝗告灾，皆人君责也，自一国而言，亦国君责也，故春秋变见于上，必书灾见于民，亦必书示人，君职分之当谨耳，哀十二年冬，螽，传者归过于司歴之失闰，此谀臣所以蔽灾而托为圣人之言，岂春秋书水旱螽螟之防哉！
冬，十有二月辛巳，公子彄卒，【义已见元年，公子益师卒】。
公子彄者，臧僖伯也，左氏载隐公之语曰：叔父有憾于寡人，寡人弗敢忘，葬之加一等，胡氏曰书日见，恩礼之厚，隐公不能用，僖伯之谏，而于其死眷焉，不能忘其亦可谓有君人之量矣。然书日不日不系乎褒贬。
宋人伐郑围长葛
谷梁曰：伐国不言围邑，此言围，何也？久之也，注谓此冬围之，至六年冬，乃取之，古者师出不逾时，重民之命，乃暴师经年而后克，无恻隐之心，志在逐利，故围伐兼举，以着其罪，然亦有暴师非久而书，伐书，围书取者，大率皆贬而贬之，中有权度焉，随事而观可也，宋穆公受国于宣公，及其卒也，复挈国以归，宣公之子，而使己子冯出居于郑，可谓能以礼让终始者矣，殇公不仁，日以杀冯为事，疑郑人欲纳冯辄率诸侯伐郑，以有东门之役，自是兵连不解，宋殇，实为祸首，书伐书，围责其暴也，明年冬，书宋人取长葛，盖顿兵郑地，一年而后得之，春秋深着其黩武之罪，特书以示贬，而宋殇末年之祸，卒以兵不戢，为内贼所乘，有国者视此！知所惩矣。
六年春郑人来渝平【公谷作输平○平始见】
平者脩好，而不为盟誓者也。渝平者左氏释为更，成来渝平者，郑人不惮屈，而求成于鲁，鲁乃降心以从，郑两善之辞也，隠之为公子也，与郑战于狐壤，止焉，公固有怨于郑，及清之遇，宋人志在党州，吁而伐郑，以除己之逼，公毅然不从，忘怨而就义公于此，可谓贤矣，翚之擅兵，本非公意，郑岂不知之！去年秋，郑人伐宋，入其郛，宋求救，公复不为出师，公此时此心但知以靖国，保民为事，虽非为郑，而郑实徳公故于此，遂来渝平，渝之为言，如易所谓不克讼，复即命渝之渝，尽弃夙憾，相与共由于义理之正，不为盟诅，而信义相约，是故春秋贵之书法，特异于它日，厥后宋及楚平，燕暨齐平，鲁及齐，郑平其事，皆不与此同，故知来渝平，为春秋所贵，公谷作输平，释输为堕，以为堕败其已成，郑人苟欲败成，何用来告？于义未通，故当从左传作渝平，陈止斋谓郑人有志叛王而合诸侯，于是渝平愚观，是时周已衰，不能号召海内，郑欲叛王，何用渝平于鲁，陈氏喜为髙论于当时事情，颇有未切，此渝平之渝，只当从左传。
夏五月辛酉，公防齐侯盟于艾，【盟，义已见元年，于蔑二年，于密三年，于石门】，或曰：诸侯私相为盟，固非春秋之所与诸侯相与为防，讲信脩睦，春秋，其许之乎？曰：有！王者防诸侯霸国防诸侯，与诸侯兄弟甥舅之国嵗时相为防者，未可槩言也，周家盛时岐阳之搜酆宫之朝，东都之防，王者事也，及霸国兴奉王命，合诸侯有所谓兵车之防玉帛之防者亦王事也，春秋犹或许焉，此公防齐侯，乃兄弟甥舅之国，交相见之礼，春秋无讥，若乃防而党凶害善，趋利伐国，如春秋初年，宋齐鲁衞之所为则春秋之所深，诛而不以贷者也，防而盟，皆非所取义，见于蔑。
秋七月【义见纲领明夏时】
公羊曰：此无事，何以书？春秋虽无事，首时过则书，首时过何以书？春秋编年，四时具然后为年，愚谓此夫子所以见行夏时之意也。春必首正月，夏必首四月，秋必首七月，冬必首十月，此皆夏正月之次，非周正月，次也，言天时在此，孟月在此，故虽无事，而必书以见，四孟月之必不可改也。
冬宋人取长葛
此宋人取郑长葛，不书郑责，郑也亦责宋也，宋围长葛，且一嵗其虐民黩武甚矣，郑之力可以救而不救，乃更以是嵗夏出师侵陈，掠获以为功，内丧其邑，外取于人，春秋，是以并责之，故宋以人贬而长葛，不系之郑，责郑之不能保，有土地图功于逺也春秋有去年冬，事与今年连文而不再书，某国某土者省文也，此围长葛，取长葛，相距一年，不系之于郑，夫岂无讥。
七年春王三月叔姬归于纪
杜氏曰：叔姬者，伯姬之娣待年，于父母之国，不与嫡俱行，至是乃归，何休公羊注曰：媵，贱不书，此何以书？终有贤行故也。纪为齐所灭，纪季以酅入于齐，叔姬归之能处隐约，竟全妇道，故録之苏颍濵亦曰媵不书，此所以书贤之也，庄十二年纪，叔姬归于酅，是时纪已为齐所灭，宗庙在酅，叔姬归奉其祀，不以存亡亏妇道，春秋，是以贤之，盖本之何注而为之，说得春秋之防矣，贾逵谓纪贵叔姬，故书以刺之，其义舛。
滕侯卒【义已见三年宋公和卒】
膝侯卒，不名不葬，诸说不同，或以为未同盟，或以为微国不録，愚谓卒而不名，史失其名也，无故而不葬，鲁不往防，史佚其諡，是以失书不容，凿为之说，胡氏曰：宋殇齐昭告乱，书弑不书葬，是讨其贼而未葬也，晋主夏盟，在景公时，告丧书日矣，而经不书葬，是讳其辱而不葬也，宋公盟防未尝不同，而三世不葬，是治其罪而不葬也，呉楚之君书卒者，十亦有亲，送于西门之外者，而经不书葬，是避其号而不葬也，怠其礼而不往，弱其君而不防，无其事阙其文，鲁史之旧也，讨其贼而不葬，讳其辱而不葬，治其罪而不葬，避其号而不葬，圣人所削，春秋之法也。胡氏之说备矣，愚谓春秋之葬不葬，不可以定例，求也，盖甞考之，君杀贼，不讨不葬，固春秋所以垂法，然有贼讨而不书葬者，宋鲁二闵公是也，有贼不讨，而书葬者，鲁桓郑僖是也。有世子弑君，如蔡般之弑景，许止之弑悼书弑，书葬虽同，而其事实有不可得而同者，以例而求，则失之矣。此外有败国殄民，以死而不録其葬者，晋惠夷吾之类是也。有废嫡立庶，以乱而不予之以葬者，晋献诡诸之类是也。有始逆终，顺而特予之以葬者，郑伯突也，有既逐复归，而特去其葬者衞侯朔也随事而求，乃见书法之防，若夫楚之不葬，避僭王也，秦穆之贤，卒葬不书，秦景哀惠之卒缺其名，其葬也皆以谥书则以逺故或告或不告，或防或不防，是以或书或略，非褒贬之所在也，如滕侯宿，男之不葬，则鲁人微之而不往，防史因失书，初无他义，强求其故，则凿矣。
夏城中丘【城初见】
凡城有以城非其地，而书者有以城，非其时而书者，有以屡城劳民而书者，有城守要害，而特书以纪之者，左氏专以时不时为言拘矣，此以盛夏兴役，书讥也，木讷，乃曰：周之夏，今之春方春，东作之时，而役民事，城民失其业，是以有讥夫夏，而城固非其时，然以周之夏为夏之春，则误甚矣，三代之王虽建子丑寅，以为嵗首而时皆夏时厯万古而不易也；孔，郑、释、诗、书，误谓三代之世，时与正俱改，先儒固甞辨而正之意，木讷，未之见耳，愚既于纲领，明夏时，而详着其义，兹不重述。
齐侯使其弟年来聘【母弟例初见】
谷梁曰：诸侯尊弟兄不得以属通，其弟云者，以其来接我，举其贵者也；愚谓属之不通，以明君臣之分也，而兄弟天伦之爱，岂以分故而遂废之乎？诸侯之弟或称公子，或称弟公子，其本称弟，因事之称也，而称弟之中书法，复有不同，说者谓不书公子，而书公弟皆贬，殆不然也。齐侯使其弟年来聘，郑伯使其弟语来盟，使其弟云者，为其亲于鲁，特使其弟，故不书公子，公孙而曰：使其弟无贬也，若夫衞侯之弟黒背帅师侵郑，则讥其使弟典兵也衞侯之兄絷见杀，则讥其使，兄预政也，衞侯之弟鱄出奔秦，伯之弟鍼出奔则讥其失，友于之爱也，宋公之弟辰出奔，既而入于萧以叛，书奔讥兄之不友书，叛诛弟之为逆，书法昭然可见，至于宣公之弟叔卒，书公弟叔云者，贵其盛徳髙节特书公弟以宠之，若曰公有弟如此，又何贬之有哉？胡氏曰：僖公私其同母宠爱异于他弟，施及其子犹与嫡等，而襄公绌之，遂成簒弑之祸，故圣人于年来聘，特变文书，弟以示贬，吁有是哉！年之子无知，自以簒诛，谓圣人于其父之聘鲁，而为之贬三，复经防书法，而知圣人决无是心也，入春秋为防为盟为遇，皆非盛时之常典，惟聘礼，近古王制之，所得为也，然聘不皆书，惟天王使下聘，不以小大皆书大国之使来，不皆书，有故则书列国之使来，不悉书有所褒贬，则书鲁大夫之聘列国，亦不悉书，有故则书。
秋公伐邾
春秋讥鲁隐，背蔑之盟，以兵加邾也，左氏乃曰：宋及郑平，七月庚申，盟于宿，公伐邾，为宋讨也，杜氏云：公距宋而更与郑平，欲以郑为援，今郑复与宋盟，故惧而伐邾，欲以求宋以邾，郑前年同伐宋故也。此亦傅防之说，鲁不为宋屈也，十年遂偕齐郑伐宋，鲁岂惧宋而为之伐邾乎？春秋书公伐邾，讥背盟也，元年方及仪父盟，今遽加之以兵，而又自将以前此春秋所为讥也，或曰：凡公自将伐国，皆有讥乎？曰：当伐而伐惟义所在，不皆讥庄，十八年，公追戎于济西，二十六年，公伐戎，戎来侵我，公追之不能及，既而伐之，义之所不能已也。观前之追，观后之伐而知春秋之无讥，此方及邾盟而遽伐之，观前之盟，观后之伐而知其以背盟，故讥不加贬，而义见者也，是以谓比事见义，春秋书法，大率类此。
冬天王使凡伯来聘戎伐凡伯于楚丘以归
公羊曰：凡伯者，天子之大夫也。来聘聘于鲁也，其书伐之，何执之也？执之，则其言伐之何？大之也！曷为大之？不与外裔之，执中国也，执者，执下之辞也，不言戎执而言，戎伐以天子之使，见执于外，裔而为之讳也。孙泰山曰于楚丘者责衞不能救难録以归者恶，凡伯不死其位耳。是固然矣。然天子之使，戎得以邀而执之，天子不命之讨方伯，连帅复不能为王，敌忾，春秋书之，以见周室微弱，下得慢上，诸侯无王，小雅尽废，四裔交侵，其在斯时乎？凡伯畿甸，诸侯之为卿大夫者，故书爵【义，又见九年，南季来聘，】。
八年春宋公衞侯遇于垂【遇义初见四年】
是遇也，与清之遇同特简，其礼为草次之期耳，愚以王人见执于戎则衞将伸其方伯连帅之职，与宋公亟为此，遇连兵讨戎免，凡伯于难，而左氏乃云：齐侯将平宋衞有防期宋公，请与衞侯相见故遇于犬丘，此亦常事耳，奚以遇为哉？天王使过衞之境不能谨，次舍遏寇攘使，凡伯辱于楚邱，复不能躬帅师徒追击，勦荡为王，刷耻，乃以私故与宋人为此，遇舍职分，所当共而从事于私，是故春秋聨书以责之，不然，列国自为，遇无关于周，鲁之故，何足汚春秋之简牍乎善，读春秋者，当观圣人属辞比事之意，不可以例拘。
三月郑伯使宛来归祊庚寅我入祊
左氏曰：郑伯请释泰山之祀而祀周公，以泰山之祊易许田，书郑伯使宛来归祊，不祀泰山也，诸说大率本此愚意，左传所以为此说不过以桓公初年，郑人有璧假许田之事，因附防而为易田之义，甞三复经防是嵗归祊与桓元年之璧，假许田，自是二事左传？合而言之，恐非春秋垂训之本防，盖春秋书归有例如归，济西田归郓，讙隂田归讙及阐，皆归旧疆也，此书郑伯使宛来归祊，庚寅，我入祊，言非其所当归而归，非其所当入而入，书法重在归，字入字上，非以田易田之谓也，郑人与宋有隙，前嵗及鲁渝平是也。而以祊来归，则非也。彼谓泰山在鲁境内，祊亦鲁境，故以为归，而不知名山大川，不以封泰山，非鲁所当有祊者，郑人受命于周，以祀泰山之田，乃王略也。郑岂得归之于鲁，鲁岂得受之于郑，书归书入鲁，郑皆有罪焉耳。乃若璧假许田，郑庄乘鲁桓负簒弑之罪，胁而取之，当归祊之时，实未有求许之意，不然，祊既入于鲁，终隐之世，不以许田与郑，郑更持璧求假于桓之元年，果何说乎？学者试以是观【，宛不书族，邻国之未赐，族大夫也，义见二年，无骇帅师入极】。
夏六月己亥，蔡侯考父卒【卒，义已见隐三年，宋公和卒】。
辛亥宿男卒
不书名，史之失也，不葬鲁微之而不防也，【详见滕侯卒】。
秋七月庚午宋公齐侯衞侯盟于瓦屋
谷梁曰：外盟不日，此何以日？诸侯之参，盟于是始，故谨而日之也，愚谓谷梁谨日之说拘矣，然参盟于是始春秋之书之贬也，齐强大而以宋为首责宋也，春秋初年，有两国相为盟者，鲁盟邾盟，宋纪莒之密齐，郑之石门，惟两国为盟也，今而参盟，宋为首，责在宋也，春秋初年，有两国自相攻伐者莒，入向无骇入极，郑伐衞莒伐杞惟两国自相伐也，前年宋陈蔡衞合兵以伐郑，于是始有四国之伐宋，为首责亦在宋也，是时东迁之始，诸侯犹有未叛王者，而宋连四国之兵盟，三国之侯，不以王命行事，春秋于参盟，防伐皆以宋为首，正其无王之戮也，或曰：据左氏是盟也，齐人以平宋衞连年攻伐之怨，宋其无责乎？曰：否？考之经郑，实不预盟，三国之怨，实未得释，又明年，鲁齐郑防于中丘合兵以伐宋，齐为之首，齐既能平之于前，而又伐之于后，何耶？以是知瓦屋之盟，非以平怨，左氏所纪其未然，与大率春秋初年，诸侯之防盟征伐，各为其私而参盟，防伐多推宋为长，以其为二王后故，而宋殇因是得以逞其志，卒取不戢自焚之祸，亦可闵矣。
八月，葬蔡宣公，【义见葬，宋穆公衞桓公及膝侯卒】。
九月辛夘公及莒人盟于浮来
凡公与强国之大夫为盟，不书，公及讳，强国之以无道，加于公也，与小国之大夫，为盟则不讳，公及以公自欲与之为盟，非彼小国之大夫，要公必欲为此盟也，齐髙傒晋处父强国之大夫也。浮来之莒人，小国之大夫也。鲁莒，自春秋以来，有未平之怨，前此纪人为之，平之，而鲁莒之好，卒未合也，今隐公欲降心，以消二国之患，而莒之君，卒不至，乃及其臣为盟，以望国之君，而盟，小国之臣，谦而不中，于礼者也，是故不为公讳，此一及字，所施不同，及邾仪父及髙傒及宋人及莒人一书而一义，要当以事而观，不可以例而求也。
螟【义已见上】
冬十有二月无骇卒
左氏曰：羽父请諡与族，公问族于众，仲对曰：天子建徳因生以赐姓，胙之土而命之氏，诸侯以字【絶句】为諡，因以为族，官有世功，则有官族，邑亦如之，公命以字为展氏，说者谓因其所由生而赐姓，若舜由妫汭，故陈为妫姓，胙之以土，而命氏则曰：陈诸侯位卑，不得赐姓，故其臣因氏，其王父字，或使即先人之谥，因以为族如衞齐恶宋戴恶之类是也。或取其旧官，旧邑之称，以为之族，旧官如晋之士氏旧邑如韩，魏，赵之类是也。诸侯之子称公子，公子之子称公孙，公孙之子，以王父字为氏，无骇公子，展之孙，故为展氏诸说，大率本此说者，又曰：诸侯之子称公子，公子之子称公孙公子，公孙繋公之常言，非族也，其或以贬故而去公子，公孙之号，亦与去族同，至于公孙之子，不复得称公，曽孙无骇辈以名行，及其死，则赐之族以王父字为族是也。公曽孙死，后乃得赐族，亦有未死，赐族者仅一二，见公子公孙于身，无赐族之理，经书季友叔，仲遂者，皆是以字配名连言之，其传云，立叔孙氏，臧僖伯臧哀伯叔孙戴伯之徒，皆传家据，后追书之耳，宋督戴公之孙，未死而赐族，生立华氏，彼弑君，惧讨求为，此非例也。其公之曽孙，孙以外，爰及异姓，有新升为卿，君赐之族，以此卿之字，即为此族者，亦有虽为卿，而竟不赐族者，挟柔溺之后，无闻者是也，此春秋初年事也，是时周制犹有存者，故有未赐族之大夫，其后大夫世其官，无不赐族，而周制防于扫地矣。
九年春，天王使南季来聘，【，天王使书氏书字之始】。
谷梁，曰：聘，问也，聘诸侯，非正也。案周礼，天子时聘以结诸侯之好，殷覜以除邦国之慝间，问以谕诸侯之志，归脤以交诸侯之福，贺庆以賛诸侯之喜，致禬以补诸侯之灾，皆天子用礼于诸侯者，则天子下聘于诸侯，有自来矣，或曰，子谓周礼杂出于汉儒，则是聘也，安知非汉儒之傅防乎？曰：否？秦，汉之为礼，务在尊君卑臣，此详致待遇臣下之道，是三代之遗意，不可并废也？曰：然则谷梁以为非正，何哉？曰：谷梁为当时诸侯言耳，隐公立九年，不朝于王，今新天子即位，六年于兹，鲁未甞脩时事之礼，而凡伯南季后先来聘，冠履倒置，分守陵夷，春秋为是，故书之以责鲁，○天子大夫，下聘列国书氏，书字自此始，凡伯书爵，畿内诸侯之为王，卿大夫者也。
三月癸酉大雨震电庚辰大雨雪
此夏正三月也，雷已发电已见，则雪不当复降夏正三月而大雨雪，此所以书灾谷梁曰：八日之间，再有大变隂阳错行故谨，而日之也，雷已发电，已见而雪乘之，此强臣干主之兆，允翚逆谋已成，上天示异，惜隐公之未悟也。
挟卒【义见无骇入极】
夏城郎【义见城中丘】
秋七月【义已见六年秋七月】
冬公防齐侯于防【防义已见六年于艾】
左氏曰：宋公不王，郑伯为王左卿士，以王命讨之，伐宋，宋以入郛之役，怨公不告命，公怒絶宋使，秋，郑人以王命来告伐宋，冬防于防，谋伐宋也，愚谓左氏杂记所闻而后儒多议其诬者，此类是也。郑宋之仇也，今搂齐要鲁以伐宋，而曰以王命讨，纵有王命，亦假王命以复其私仇耳，左氏遽谓宋公不王，郑伯为王卿士，以王命讨也，是子郑以方伯连帅讨伐之事，岂不失实之甚耶？盖鲁与宋未甞，有遗憾，齐与宋又为同盟，今鲁啗于归，祊之利，齐背瓦屋之盟，连兵而伐，与国内揣有愧，故相与假王命以兴伐宋之师，非王意也，春秋书公防齐侯于防，诛始谋也，其后霸主挟天子以令诸侯，实昉于此。
十年春王二月，公防齐侯，郑伯于中丘，夏，翚帅师防齐人，郑人伐宋。
冬甫防齐侯于防，及春又防于中丘，惟利是趋，春秋聨书之所以贬也，隐公初年秉志蹈义，殆非当时诸侯比故闻州吁弑其君则与，宋公草次为防，欲以讨之，此时此心为何如哉？既而动于祊，利背宿之盟，防齐郑以伐宋，前日翚擅兵，而公不能制今也，遣将防伐所使者，乃前日擅兵不可制之人，遣翚以为未足，复亲往焉，惽于利而失其本心，隐之谓矣。翚去族不称公子？诛也，终隐之篇，皆去其族，隐之贼也，至桓而书，族以明其与桓同恶也，书法明甚，或者乃以为与挟柔溺无骇同例，其可得而例，观乎？
六月壬戌公败宋师于菅辛未取郜辛巳取防
公羊子曰：取邑不日，此何以日？一月而再取，甚之也，内大恶讳，此其言甚之何？春秋録内而略外，于外大恶书，小恶不书于内，大恶讳，小恶书，愚谓公羊书日之例，在他事为拘，惟此得春秋之意，但内恶有为之讳者，有不必为之讳者，圣人之心，公如天地，其为鲁讳公也，其不为鲁讳亦公也，必如公羊之说，则拘矣，鲁于宋本无纎，芥之隙，徒以祊赂之，故为郑所役，翚既率师防二国公复自出竒兵以袭人之虚而取其二，邑一月再取，春秋书日所以着其暴，辞婉，而义见者也，嗟夫！方宋之伐郑，而乞师也，义所不可，固请，而公不从，及郑之伐宋，而求鲁也，利之所动，一言而公即听，是以君子贵乎辨义利，义利之辨不明，出此入彼，盖有防溺而不自知者矣。
秋，宋人衞人入郑宋人，蔡人衞人伐戴郑伯伐取之，孟子曰：善战者服上刑，连诸侯者次之，此春秋初年，用法之意也，若郑庄宋殇者，可以当此刑矣，郑自克段以来，汰于用武伐衞伐宋入许败王师，皆极其兵力，所至今也用竒一举而取三国之师，其不曰善战，可乎？宋二王之后，固当为诸侯之倡，而不禀王命，擅合诸侯之兵为参盟之首，其不当丽，连诸侯之罚乎？春秋书二国入郑三国伐戴，又书郑伯伐取其师，两有责焉耳。木讷，乃以为兵端在宋，今又连兵入郑伐戴，郑伯出兵乘之，一举而取三师，三国之败，非不幸也，圣人举而人之以诛兵首，郑以竒取则以爵，书所以异于宋，愚谓春秋固人，宋亦未甞与郑也，书郑伯云者，目其人也，善战者，服上刑，奚爵之有哉？若以兵首言，郑欲纳冯而宋加之以兵，郑亦何以致宋之师不得谓之非首也，或爵或人，关系春秋条贯，不容无辨取师者，全军俱殱，无得遗也，哀九年，宋取郑师于雍丘，郑复取宋师于嵒，是其例也。
冬十月壬午齐人郑人入郕
五年衞入郕至是，齐郑又入之，此一郕而六年之间，再为强暴，所侵陵为小国者，亦难矣。左氏乃谓宋公不王，郑伯以王命致讨，郕人不防，是以伐之，此傅防之说，前巳辨之矣，郑自复其私怨，齐自从而逐利，于王何有哉？春秋治诸侯，擅兵无王之罪，而左氏曲为之说，曰：以王命讨不庭，何以垂信于后，世乎不书，伐而书入，掩其不备而入之也，然郕尚在文十二年，郕太子来奔书，郕伯来奔者是也。
十有一年春滕侯薛侯来朝
谷梁曰：天子无事，诸侯相朝，正也，考礼脩徳，所以尊天子也，诸侯来朝，时正也，犆言同时也，累数皆至也，范注，若谷伯绥来朝，邓侯吾离来朝，不俱至也，累数若滕侯，薛侯来朝，同时俱至也，愚谓周家盛时诸侯有嵗相问殷相聘，世相朝之礼曰相云者，亦往复之义，非若诸侯之朝，天子相率而旅朝也，至于衰世，诸侯大国，未甞朝王，而小国乃相率而朝大国，大国倨受其朝而不以为僭，如滕薛之朝，鲁是所谓累数俱至也，春秋初年，鲁最强大，又以得用天子礼乐之故，是以受小国之旅，朝而不自以为僭，厥后齐，晋称霸，责礼于诸侯，从可想矣。
夏公防郑伯于时来【防义已见六年于艾】
秋七月壬午公及齐侯郑伯入许
甚矣，隐之动于利也，得祊之饵。而偕郑伐宋，得宋之郜与防而利心愈炽，复偕郑入许义利之辨，不明，则将何所不至矣，郑于许，有疆场之怨，故汲汲于伐鲁，何与焉？而兴师逐利，入人之国都，直欲夷其宗社，其为恶亦大矣，是役也，郑为谋主，许复为郑所有，而春秋书公，防公及责公深矣，使时来之防，公力拒其请，郑必不敢独行，齐亦必不为郑出师，惟公勇往而后齐，郑连兵以前，许不能国矣，不书公，及齐师，郑师入许，而书公及齐侯，郑伯入许，所谓目其人而贬之也，或以为褒，其得国不取，殆为左氏浮辞所惑也。
冬十有一月壬辰公薨
公羊子曰：公薨，何以不书葬？隐之也。何隐尔？弑也，弑则何以不书葬？春秋君弑贼不讨，不书葬，以为无臣子也，子沈子曰：君弑臣不讨，不书葬，以为不系乎臣子也，何以不地？不忍言也。此春秋垂世之法，公谷有所授矣，据传弑隐公者，桓公及公子翚也，春秋于公薨，不地，不书葬，所以见其为弑也，或曰：人臣而弑其君，恶之大者，春秋不直正其罪，而微见其防，何哉？曰：弑君者，亦鲁之先君旧史为之，讳之夫子，鲁人不得不为鲁先君讳，是以微见其义，以示后世？所谓不讨之，讨施之鲁，事大率皆然也。或曰胡氏，陈氏谓鲁史官固书，公子翚弑公于寪氏，圣人脩之曰：公薨，讳国恶也，其说然与？曰：否？讳国恶者，谓君所为，失道而悖义，为之讳也。婉其辞以见义，若贼弑其君，恶在贼而不在君，史官书公子翚弑其君于寪氏，书之即所以讨之，而谓春秋讳而削之，是春秋为贼讳恶，而佚先君之贼，其必不然也。盖史官不以弑书，而春秋为之，白之也，晋之董狐，齐之南史，衰世不常有，前是脩鲁史者，率多与弑贼为隐，如桓与翚共弑隐公，桓君鲁翚秉政，史不得不为之讳，又如文姜预弑其夫，姜君之母，且挟强齐为援，史复不得不为之讳，非为君讳，实为弑君者，讳自是而后，鲁之为史官者于闵之弑赤之弑，皆循此例，及夫子脩春秋于鲁之先君，小君不容例之，以列国之讨，前史既讳之，夫子不得不因之，然亦不尽为之讳也。故书公薨而不着其地，复不书葬，微发其弑逆之状，即所以正其弑逆之戮，非旧史已能直书，翚弑其君，而圣人削之而不録也，愚甞闻之师，春秋初年衞州吁与鲁桓皆弑其君而簒有其国，春秋于州吁，去其族，以匹夫讨，书曰衞人杀州吁于濮，讨贼之常刑也，及书鲁桓弑君，其辞略，然讨衞之刑即讨鲁之刑，学者比事而观，可得圣人意矣。
春秋集传详说卷二
<经部,春秋类,春秋集传详说>
钦定四库全书
春秋集传详説卷三  宋 家铉翁 撰
桓公上【名允惠公子隠公弟桓王九年即位】
元年春王正月
谷梁曰：桓无王，其曰王，何也？谨始也。其曰无王，何也？桓弟弑兄，臣弑君，天子不能定，诸侯不能救，百姓不能去，以为无王之道，可以至焉尔，元年，有王所以治桓也，伊川曰：桓弑君而立不天，无王之极，书春王正月，公即位，以天道王法正其罪也，合谷梁程子之説而见圣人意矣！此春秋诛讨乱贼，始见于鲁事者也，桓以臣弑君，以弟簒兄罪大恶极，而鲁之先君也，夫子脩春秋，虽以诛讨乱贼为事，而于鲁之先君不容直，正其罪，故特立为此法，以垂示万世书，王书正书即位，皆所以讨也，桓在位十有八年，书王者，四年不书，王者十有四年，书王，明王法也，不书王着，桓无王，与王不能以王法正天下也，诛鲁也，亦责王也，元年书王，谓王诛，当即加位，非簒贼所当久居也，二年书王愤鲁诛之，未及而宋乱又作也，至三年而王朝不闻有诛殛之命，而宰渠伯纠又将下聘焉，王法，于是埽地天下为无王矣，自是不书，王者七年，至十年正月，书王则以天道一周三国，又以兵向鲁意，其奉王命来讨，而复不能也，至十八年，桓见杀于齐，乃复书王正月，言王诛虽不加于簒贼，而天理未尝终泯，其死于齐，是亦讨也。圣人于桓之弑隠以为中国一大变，故是以书法特异于他曰：或者以不书王为简，编之脱误，春秋无深意，不亦卤乎？或曰，宣之弑赤，与桓之弑隠皆弑也，而春秋书法不同，何哉？曰：春秋初年，王室虽衰，王纲犹未尽弛，故圣人以讨贼，望周歴三四传中国愈乱，弑君簒国者相踵，王卒不能问，而齐，晋之霸业兴矣，征伐之权，在霸讨贼之事，在霸鲁庆父，宋南宫万之诛，皆齐桓命之诛，而后即正典刑，故春秋许之以霸，讨而望之，以维持世道之事，自是而后见之，书法以责王者而责之，霸与初年少异，且宣之为弑，与桓事亦有不同，具着于下，【余义又见，二年正月】。
公即位【义已见隠元年不书即位】
谷梁曰继，故不书即位，正也，先君不以其道终，则子弟不忍即位也，继故而书即位，则是与闻乎弑也，先君不以道，终已正即位之道而即位，是无恩于先君也，范氏曰：推其无恩，则知其与弑与弑尚然，况亲弑者乎？愚谓春秋比事以见褒贬，隠不书即位，所以明隠之能让也，桓书即位，所以着桓之为簒也，桓弑君，簒国不当即位，亦明矣。春秋所以书即位絶之也絶之于名教，所以大诛斥之也，是时，卫州吁齐无知，皆以公子而弑君簒，国与桓同恶者也。春秋于其弑也，去族而书弑于其诛也，去族而书杀名，其为贼所以大诛斥之也，学者比事而观，可以见春秋用法之权衡矣，或曰桓弑君，簒国之罪，固无逃于戮，然其为君也，非受命于厥父乎？曰：否？桓非有父命也，鲁惠公暮年，溺于私爱，或有立桓之意，而未见于事也，故惠卒而隠遂立左氏谓生桓公而惠公薨，是以隠公立而奉之，奉之者隠公也，非惠公尝有治命曰：以桓为嗣，谷梁谓既胜其邪心以与隠者事之实也，特隠公为矫激之行，欲以让桓，谷梁所谓探其邪心，成父之恶是也，使惠公确有立桓之志，必将明示意向，于生存之时，隠将有蒲屈之难，国可得乎？今惠终隠立鲁国之人，不闻有非议之者，而谓桓公以父命当立，决无是也。此义惟谷梁得之，已，详见隠元年。
三月公防郑伯于垂郑伯以璧假许田
春秋初年，弑君簒国者，皆求援于强邻，以庇其身而免于讨桓之，为此防求援于郑荘也，是时，宋、齐，郑为强国，而郑荘者，以善用兵之故，尤为诸侯所畏服，故桓于簒位之始，首以是求之书，公防郑伯于垂，鲁乞盟也，书郑伯以璧假许田，着郑荘乘，鲁有急要赂而与之盟也，隠八年，郑伯使宛来归祊，传者谓郑人以祊易许田，非也，是时，郑宋搆兵无宁嵗郑急于得鲁为援，故渝平于前，归祊于后，而无所靳，至是，鲁桓弑君，簒国惧，四邻仗义致讨，卑屈以有求于郑，郑荘入璧假田以鸿毛之微，要钧石之重，因其有罪，胁而取之，非以祊求易也，归祊，假田后先，五载归祊之罪，在于以天王之壤地而结私，好假田之罪，在于庇邻国之乱贼而邀厚利，两书皆讨其事实异，若以易田为言，则合二事而为一，郑荘受田党逆之罪，晦而未明，失春秋书法之本防故不得不辨，或曰，此割地赂人而以假田书，其无讥乎？曰：田非璧之所可假也，不以赂书而以假书为鲁讳，割地也，【余义，又见宣元年，取济西田】。
夏四月丁未公及郑伯盟于越
三月防于垂可以盟矣，而未与之盟，归未一月，乃为此盟，春秋继假田而书及盟讥赂之，以田求为此盟也，鲁桓割地，赂人以逭，簒弑之讨，郑荘受地与盟，而庇其簒弑之罪，春秋比书其事，不加贬斥，而义自见矣，嗟夫！衞州吁之弑其君也，鲁隠宋殇为之出师，防伐郑，以定其位，今鲁隠见弑于其弟，郑荘逼弑贼，取其田而与之盟，宋殇见弑于其臣，鲁率三国受弑贼之赂而成其乱，出尔反，尔后先一辙，又其后鲁桓毙于齐襄，其子事讐终厥身而不敢报，郑荘虽仅克自全，而嗣子忽，终殒于贼臣之手，国大乱，几亡党，贼为利者，亦知所惩戒矣。
秋大水
秋不着月而书大水，槩一秋而言也。书大者变常之辞也。伤民害物而后书，凡旱干水溢，饥馑螽螟，异乎常灾，是以书大。
冬十月
二年春，王正月戊申，宋督弑其君与夷，【与夷立，初见隠公，三年，宋穆公再见隠，五年，宋人伐郑，围长葛】。
谷梁曰：桓无王，其曰王，何也？正与夷之卒也，春秋初年，圣人犹望天王以讨贼之事，故于书法而深注意焉，元年书王所以正鲁桓簒弑之罪也，二年书王，则以鲁之簒，贼未讨，而宋乱又作，簒弑之祸，接迹而起，深有望于天，王赫然发愤，正二贼之戮，而桓王略，不以是为意，而鲁允宋冯同恶相济，乃为防于稷，以定簒窃之位上而天王既不能伸，王法以正天下，次而方伯，连帅皆党凶怙逆，惟利是谋，乱臣贼子肆然无忌，圣人为此惧，既于嵗首书王以正之，复于是年三月，书公防齐侯，陈侯、郑伯于稷，以成宋乱，簒弑之，贼与预防之，诸侯咸在所讨，春秋书法，可谓深切而着明矣，或者乃曰：周自东迁巳不能号召方国，今春秋以讨贼之事，责之桓王，其如诸侯之不禀命者何？曰：是不然，五年，桓王伐郑，以师从者，犹有蔡卫陈使，是时，王能以诛讨二簒，号召天下名之，正言之顺，诸侯大国，必将来防，允冯督翚，可坐而翦也，惟其无志于此，王纲日壊主威曰削，凶彚日繁，曲沃以支宗而簒，晋陈佗以庶孽而干嫡，郑突挟强臣之援，而逼逐其君，兄卫朔挟五国之援而拒违王命，无知弑襄，渠弥弑昭，傅瑕弑子仪，宋万弑犍，文姜弑桓，庆父弑般，及闵纲常埽地，君父兄岌岌乎？不能以自保，春秋所为作为，是故耳。
及其大夫孔父
此春秋诛乱贼，崇死节之始事也，公羊谓孔父正色而立于朝，则人莫敢过而致难于其君者，督将弑君，先攻孔父而杀之，君寻及焉得春秋表章死事之意矣，左氏乃谓督慕孔妻之美，而杀其夫，公怒，督惧，因是弑君，杜氏从而为之説曰孔父内，不能正家，外取怨于百姓，祸及其君，是以春秋名之，此以书名书字为拘而强，求其説虽排陷死节，而不顾失之逺矣刘原父曰：父者名也，君前臣名，礼之大节，较杜説为通然名之，与字千载之下，本不可深辨，以是为拘而强，求其説恐失圣人脩经之本，防巳于纲领，明例详及之。
滕子来朝
小国朝于鲁滕，以侯爵称子，杞以公爵称侯，或称伯，或称子薛，以侯爵称伯，诸儒为説不同杜氏，范氏以为时王所黜，是时王纲巳頽陟者有之，未闻其能，黜也，胡氏谓鲁桓负簒弑之大恶，凡民罔不憝已不能讨，又先邻国而朝之，是反天理，肆人欲与乱贼同恶，而春秋之所深恶也，故滕以侯爵，降而称子，此一説也伊川谓：滕本侯爵，后服属于楚，降称子外之也，服楚者多矣，而滕独见黜，何耶？木讷谓诸侯自贬损其爵，以事大国，不欲与大国抗礼也，审如是，春秋何不为之正名乎？此説尤不然东莱吕氏曰：此録春秋者之误也。借使圣人脩春秋之时，黜陟诸侯，以为赏罚，何以置强国不问，而独区区于小国哉？盖晋楚齐，秦诸大国显者也，故无误小国微也，故多误此説较他説为通当从之，程子胡氏之论有益世教，但当时诸侯大国犯上，干纪者甚众，春秋未闻有所降黜，而独施之于一二小国，以是知其犹有可疑耳。
三月公防齐侯陈侯郑伯于稷以成宋乱
此春秋诛讨乱贼，并及其党，明正刑书，以示后世？圣人之特笔也，谷梁曰：以者，内为志焉尔。公为志乎？成是乱也，此成矣，取不成事之辞，而加之焉，于内之恶，而君子无遗焉，尔四国为防，于稷以成宋乱，而春秋责鲁之意居多，则为此防者，鲁志也，鲁桓负弑君之大恶，王诛不加，乃复因宋之有乱，同恶相济，以为此防故鲁桓之罪，视三国为重，夫宋之乱巳成，而春秋书防于稷以成宋乱者，何哉？盖督虽弑君，而冯之位未定也，今三国为此防，将以谋宋而徼利，而冯之位，于是始定督之罪，始得无讨，故成宋乱者，三国也，所以使三国之成此乱者，鲁也，谷梁曰：以者内为志，又曰：公为志乎成此乱，深得圣人之意，圣人于鲁之大恶，不得为之讳也。陈止斋曰：向也合五国之君，大夫以定州吁而州吁，迄于讨，今也合四国之君以立华督，督相宋，自是而弑君之祸，接迹于天下，四君所为也，春秋襃贬至于变文而严矣，向也五国之君，大夫书之，复书之，终春秋仅一再见焉，以变文为未足，而直言其所为舎此无复见者矣。陈説善矣，春秋二百年防而书所以为防之，故唯此与澶渊而巳，而澶渊之防，特曰：宋灾故，论者以为舎蔡之大恶不讨，而以宋之常事防诸侯，故春秋责焉，今四国之防，直书曰：以成宋乱，其诛斥之法严矣。
夏四月取郜大鼎于宋戊申纳于大庙
谷梁曰：桓内弑其君，外成人之乱，受赂而退，以事其祖，非礼也，其道以周公为弗受也？郜；鼎，郜之所为也？曰：宋取之于宋也，孔子曰：名从主人，物从中国，故曰郜大鼎，公羊曰：此取之宋而谓之郜鼎，何器从名？地从主人，宋始以不义取之，故谓之郜鼎，戊申，纳于大庙，何以书？讥遂乱，受赂纳于大庙也，愚谓前书成宋乱者，兼责四国也，此书取郜大鼎，纳之于大庙，专责鲁也，鲁取鼎于宋，而春秋目之曰郜鼎言，宋始以不义取之，故正其名而系其器于郜，今鲁复以不义取之，故原其器之所从来，而系之于宋，取之宋非所当取而取也。纳之大庙，非所当纳而纳也，鲁桓身弑其君大恶，未讨，乃成人之乱，取赂而退，复陈其赂于庙，庙者祖宗神灵之所宅，周公，鲁公之典章，法制于是乎在，郜之鼎，宋之赂，胡为乎至哉？是之谓纳不受而强致之义也。当是时，周室衰微，刑诛不加于乱贼，圣人秉笔诛奸，以一字为衮斧，曰成宋乱，曰：取郜鼎曰：纳于大庙，所以明刑书，而示后世，皆圣人之特笔，孰谓春秋因鲁史之旧，而无所损益乎！
秋七月杞侯来朝【公谷作纪】
公谷以杞作纪隠二年纪称子，此称侯，范甯以为：时王所进，何休以为天子将娶于纪而封之，窃以为简册之误，周娶纪女，未必封也，谷梁谓朝时，此其月者，桓内弑其君，外成人之乱，于是为齐侯，陈侯、郑伯讨数日，以赂已即是事而朝之，恶之，故谨而月之恶之，当削其爵以示贬，如滕子来朝是也。今以子陞侯非贬也，胡氏曰：是时齐欲灭纪，纪求鲁为之主，非为桓立而朝之，是以无贬，然以子陞侯竟未得其説其简册之误也。
蔡侯郑伯防于邓
左氏曰：始惧楚也，楚芉姓，颛顼之后，有鬻熊事周文王，成王封其曽，孙熊绎于楚，居丹阳，熊通十九年，隠之元年徙居郢，使人请于周，求加爵，王弗许，遂僭号称王，是为熊通，武王自是始为中国患，蔡郑与之为邻，惧而谋焉，以为此防，楚日益强大，荘十年，败蔡执献舞，十六年灭，邓不三十年，与中国争衡，郑被兵，无宁嵗以迄于春秋之终邓侯者，熊通之舅，而首灭之，是尚有人心乎？是防也，春秋着楚人得志之始，故书【义，又见荘十年，荆败蔡】。
九月入杞
来朝者纪也，今入之者，杞也，纪方自托于鲁，以为存亡之计，必不失礼于鲁，鲁胡为伐之，此书入乃杞也，左氏以入杞，在来朝之后，遂谓杞侯来朝不敬，故归而伐之，似出傅，防书入，杞必自有，故传所不载，姑缺其疑，【余义见，明年，防杞侯于郕，所防之杞，即今所入之杞，】鲁桓以簒弑得国，今即位二年，方伯连帅，未闻有声，其罪而讨之者，而簒贼反，以兵加于二王后，其无忌惮亦甚矣！此入杞公之入也，不书贬也，不与簒贼以兵入人之国也。
公及戎盟于唐冬公至自唐
谷梁曰桓无防，而其致何也逺之也范甯曰：桓防甚众，而曰无防，无致防也弑逆之罪，非可以致宗庙，而今致者危其逺防于唐喜其得还也，愚谓前此桓出防诸侯，其返也，不致今而防戎，特为之致，非喜之也，为其幸而获免，特书以志之耳，陈夏蔡般之弑其君中国，无能讨之者，楚则讨之，今鲁桓弑君，天王微弱，列国诸侯，皆预于乱，无有能讨贼者矣，桓防戎于唐，戎若有人，犹将讨之，今而得归，幸也！故特为之致，春秋以地致者四而已，此及文十七年，定八年，十年，説者以为皆鲁地。
三年春正月【义已见元年二年】
嵗首不书王，或以周家不班歴或以为文之脱误，非褒贬所存，而桓公三年以后歴十四年不书，王谓为缺文，不可也，谓为不班，歴亦不可也。胡氏推本程子之説曰桓弑君簒国，于今三年，诸侯之丧事既毕，是入见，受命于天子之时，而王朝，司马不施，残执之刑，邻国大夫，不闻有沐浴之，请乱臣贼子，肆其凶逆，而无所惮，人伦灭矣，故自是不书王，见桓之无王，与天王之失政而不王，其説正矣，或乃曰：周既衰矣，天王失政，不王不自桓，王始矣，以是责王，无乃非所可责乎？曰：王室微弱，不能诛讨乱贼，春秋望之而未责也，元年二年，犹书王望之也，今鲁隠丧事既终，逆桓未能入见天子，而明年春，宰纠衔命下聘，自是再三聘当诛，而奨王纲尽壊天下不复知有王，自是并不书王，示天下之无王也，孰云非所？可责而责乎？
公防齐侯于嬴
左传曰：成昬于齐也，杜注公不由媒介，自与齐侯防而成昬，非礼也，鲁桓以簒弑得国，惧方伯之有讨，而乞昬于齐以为此防夫昬姻之有媒妁所以别嫌明微，重大昬之始，今鲁桓亲为此防，以缔好于强齐，匪媒而昬，昬不以正也，越竟而防防不以正也，使其私人往逆，逆不以正也，为齐侯而亲迎，迎不以正也，是以春秋于嬴之防讙之防谨而书之，以见祸败之所从始，是时，郑荘善用兵，齐为强国，故桓以赂结郑以昬求齐所以逭弑君之讨，而终殒于齐，天也，非人所能为也，○其后荘公躬纳币于齐，以盛饰而尸女，恣为淫行，无复羞恶，造端实始，此父之行子之效，以致败伦，乱国厯数传而未巳可不谨哉！
夏齐侯卫侯胥命于蒲
谷梁曰：胥之为言犹相也，相命而信谕，谨言而退，以是为近古也，是必一人先其以相言，何也？不以齐侯命卫侯也，公羊曰：何言？相命近正也，此其为近正柰何，古者不盟，结言而退，愚谓自入春秋书会，书盟者有矣，书防而不盟书，盟而不防者亦有矣，此忽变文书，齐卫胥命，其必有异乎？为防为盟者矣，荀卿言：春秋善胥，命与公谷近正，近古之意同，盖胥命者，以王事胥相命而莫或敢先也，荘二十一年传王室，有子頽之乱，虢公郑伯胥命于弭，是其义也，方霸之未兴，人自为谋，无所统一，私相防盟，非春秋所贵也，及霸之既兴，盟主以其威力相控制，诸侯以方伯而行天子之事，亦非春秋所贵也，是故胥命而不敢有先为春秋之所贵，此出于圣人之特笔，非因旧史而书也，刘氏谓诸侯不请于天子自相命，非正也。恐非经意。
六月公防杞侯于郕
左氏曰：杞求成也，去年九月，鲁以兵入杞，今而求成，为此防，案左传注，杞乃二王之后，爵为上公，而经称杞伯或称杞侯，诸家俱未有的説何休辈为公羊之学，以为夫子黜周，王鲁以杞，宋为二王后，降杞同于庶国，缪妄不经，然终春秋之世，杞未尝称公经之一疑也，公羊以杞为纪，亦未知孰是。
秋七月壬辰朔日有食之既【义已见隠三年】
日食，义已见隠之三年，此书食既之始也，歴家谓日月交防，月掩日，故日食食既者，正相当而相掩也，春秋书日有食之。既，志其异之，大者也隂盛于阳太阳为之失光，昼晦，其为异大矣，尝闻长老言，日食既京师，见之千里外，不皆既，或千里外，见其既京师，不之见，以为君徳时政之所感，至乙亥丁丑二嵗亲见食之既，先是，太史定为食五六分，已而食既，昼晦星见，及有自四方逺外来者乃云食及五六分，不既不晦，然后知天文示异，巧歴有不能知者，○或言朔，或不言朔，或书日或不书日，传曰：失之前或失之后也，失之前者，朔在前也，谓朔日食，失之后者，朔在后也，谓晦日食，不书朔不书，日夜食也，其説谓日始出，而有亏伤处，知其食于夜，愚谓日未有食于夜者，纵在子丑时食，亦当为朔食，何以谓之晦食，或书朔或不书朔，或日或不日，或朔日俱缺，歴官废职，国史废书，春秋因之而书，亦以讥其国之无政，不必强求其説。
公子翚如齐逆女
翚者桓所与共为弑，簒之人为桓谋，所以定其位者，乞昬于齐，今而逆女，岂无他人？而使翚逆焉，使之重自结也，春秋于隠公世去翚，族以正其弑君之罪于桓公，世乃复称公子，非録之也，明其与桓共为逆也，若曰翚者国之大贼，而桓之私人也，此春秋用法于鲁之始，事后多仿此，所谓不诛之诛，不斥之斥，特用之于鲁，其防微矣，○内逆女，有亲迎于其国者，荘也，文也，有以大夫逆者，成也，宣也，有以大夫逆，而公亲迎于途者，此也，得于礼者，是为常事，不书其书者，皆违于礼者也。
九月，齐侯送姜氏于讙公，防齐侯于讙，【义已见隠二年纪裂繻逆女，】谷梁曰礼送女，父不下堂，母不出祭门，诸母兄弟不出阙门，父戒之曰：谨慎从尔舅之言，母戒之曰：谨慎从尔姑之言，诸母般申言曰：谨慎从尔父母之言，送女逾竟，非礼也。或曰：齐侯送女于讙，非礼也，公防齐侯于讙，不曰古亲迎之遗意乎？曰：翚之往迎公，固无亲迎之意，及闻齐侯亲送姜氏，乃遽往防于讙，则公之出也，为齐侯而出，非为亲迎而出于礼，则似是而用礼之意，则非也。亲迎之礼，或往其国，或在吾馆送于讙，防于讙，齐与鲁胥失之，是故书。
夫人姜氏至自齐
谷梁曰：不言翚之以来，何也？公亲受之于齐侯也，孙泰山曰：公受姜氏于讙，不以讙至者，不与公受姜氏于讙也。
冬齐侯使其弟年来聘【书弟义已见隠七年】
此仲年之来为致女，故书杜注，古者女嫁使大夫随加聘问，存谦敬叙，慇懃也，成九年，季孙行父如宋致女，与此同在鲁曰致，女在他国，曰聘书，使其弟者因隠七年而书也。
有年
公羊曰：有年，何以书？以喜书也，大有年，何以书？亦以喜书也，谷梁曰：五谷皆熟，为有年传注，多以为春秋为年丰，故书惟后汉贾逵景伯云桓恶而有年丰，异之也，言有非其所宜有，伊川取之，曰：书有年纪异也，人事顺于下，则和气应于上，桓弑君而立逆天理，乱人伦，天地之气为之缪戾，水旱凶灾，乃其宜也。今乃有年，故书其异，宣公为弑君者，所立其恶，有间，故大有年。亦书深得圣人书，有年之意，公谷陋矣，盖春秋二百四十二年，有年大有年必不止此旧史，往往悉书之，圣人以其为常事，削而不録，特存二君之有年，大有年者，言有非其所宜有，此所以谓之异也。
四年春正月公狩于郎
左氏曰：公狩于郎，书；时，礼也，杜注冬猎曰：狩行三驱之礼，得田狩之时，故曰书时，礼也，周之春夏之冬田狩，从夏时甚哉，元凯之曲徇，丘明也，春秋常事，不书非时，及越礼而为之，则书以示讥，凡搜狩不书，公书，公皆讥此书，公狩讥，以夏正之春而狩狩，非其时也，愚于此，又得夏时之一证。
夏，天王使宰渠伯纠来聘，【义已见隠元年宰咺来】。
隠元年宰咺赗仲子，此宰渠伯纠来聘，鲁桓惟刘原父胡文定着义为正，刘氏曰：春秋于大夫莫书其官，至冢宰独书之，以此见任之最重，宰天下者，莫名至纠，独名之，以此见责之最备，周公作，周礼冢宰，固以赏善诛恶，进贤退不肖为职，今衔命下聘，逆人书名，所以贬也，胡氏之论与此同，且曰：咺赗仲子纠聘，桓公其事，皆三纲之所系，然咺独称官，纠兼称爵者，咺初得政，未受封爵而纠，则诸侯之入相者也，任之重责之深，于此可见，或曰隠元年之责，咺春秋，欲以天起义，故于王无责，今也复责纠而不及王义何居乎？曰：春秋之义，君有过，先责其宰咺，与纠居大臣之位，既不能正谏，又将命以出，重有责也，乃若荘元年，王使荣叔来锡桓公命，王不称天，责在王也，荣叔非宰，故不与咺纠同其责。
是嵗秋冬阙
左氏杜注曰：春秋有空时，而无事者，今不书秋冬，首月阙文也。公羊何休注，乃曰：桓无王，天子不能诛，又下聘焉，故阙二时以示贬，论虽正，或以为求经太过，胡氏颇有取焉？曰：桓弑隠而立周天子不能正大司马九伐之法，乃于四年，命宰渠伯纠下聘逆人，故去秋冬二时，以见王不能用刑，犹天道有春夏之发生，而无秋冬肃杀，此犹可言也，又七年谷伯，邓侯来朝，皆书名是嵗亦阙秋冬，胡氏曰：桓弑隠虽方伯连帅，环视而未之恤，犹有望也。及谷，邓自逺来朝则天下诸侯莫有可望者矣。故特去秋冬二时，以见诸侯不能举职，吁，春秋编年，四时具而后为年，如使是嵗秋冬更有大事当书，岂以一国一人之为非，并削二时而不载，圣人编年之书，无乃阙略而不备乎？此阙文也。自可存而勿论。
五年春正月甲戌己丑陈侯鲍卒
左氏曰：陈侯疾病，文公子佗杀太子免而代之，是以再赴，而其日不同，谷梁曰：春秋之义，信以传信，疑以传疑，陈侯以甲戌之日出己丑之日得，不知死之日，故举二日以包也，公羊怴【呼述反，】也，盖以狂疾出而死于道路，故不得其日，或曰甲戌之下有阙事，似为书陈佗杀世子免而简册脱误，是以聨书二日，此説得之【义，又见六年，蔡人杀陈佗】。
夏齐侯郑伯如纪
外相如不书，此何以书？贬也，案左氏，齐侯，郑伯朝纪，欲以袭之，纪人知之，无功，此齐人灭纪，初见于经者也。春秋有复仇之义，齐于纪，有累世之仇，义不容已，而加之以兵，固礼教之所许，今为盗窃之谋，而潜师以袭人国，是以春秋责之书，齐侯，郑伯如纪，而盗窃之状见矣。此书爵非爵也，目其人而贬之也。
天王使仍叔之子来聘
公羊曰：仍叔之子，天子之大夫也。其称仍叔之子，讥父老子代从政也，左氏曰弱也，杜注，仍叔天子之大夫，称仍叔之子本于父，字幼弱之辞也，周衰，卿大夫世其官，必父死而子继，今仍叔子武氏子皆及其父之尚存，而代居父处大臣，耽宠固位，惟恐失之，欲及其尚存，而见子孙之贵，此春秋所以特书，某之子来聘，讥其父以及其子也，或曰：春秋比事之书，每比事以见意，去年书宰纠来聘，名之所以贬也，今兹书仍叔之子来聘，不名，亦所以贬也，贵者以书名为贬少，且贱者以不名为贬，皆所以着其奨，逆之罪也，臣弑其君弟贼，其兄王不能讨，又从而奨之，以一聘为未足，复再聘焉，故春秋于贵者则名之于贱者，则微之以深致其意，其论据正而无凿，故并録之。
陈桓公
城祝丘
夏而城非时也故书
秋蔡人卫人陈人从王伐郑
此王师伐郑，不书，王师伐郑，为王讳也。何讳讳败也，败绩于茅戎，不讳此而讳之，何也？茅戎外域，败王师不足为讳，郑诸侯姬姓之国也，以其兵侵犯王略叛也，王讨叛而不能胜，反为所败，此王室之一大变，春秋，是以变文书，三国从王伐郑，存君臣之义，以示天下后世亦襃三国之能以师从王也，襃三国之从王所以责齐，宋；鲁，大国之不能从王者也，胡氏谓王夺，郑伯政而怒其不朝，以诸侯伐焉，非天讨，故不称天，愚考当时之事，桓王伐郑，亦有不容己者，自周室之东诸侯，不禀王命者有之，而未有叛王者也，郑庄以周人畀虢公政，命祭足帅师取成周之麦，禾以人臣而称兵犯上，不曰叛，可乎？左氏谓郑不朝王，王怒而伐之，舎其大罪，举其小愆，故读史者类以桓王不当轻于伐郑，不思称兵犯上，非特一不朝，再不朝而可略，未可专咎王而恕，郑也，然王不称天，不得谓之非？讥讥王失驭，臣之柄以致诸侯之叛，又不能于师，以是取败，以是而讥，非谓郑庄无罪而不当伐也，春秋诛乱贼之书，岂有不责？臣子而专责其君者乎？
大雩
春秋常祀不书，书雩皆旱，而雩也，月令，仲夏大雩，帝用盛乐，常雩也，周官旱暵则舞雩，旱而雩也，左氏所谓龙见而雩者，常雩也，春秋所书雩二十有一，皆旱雩也，夫岂以龙见为拘，讥不时乎？公羊曰：书雩则旱，见书旱则雩，不见其説，是矣，但春秋书法，每变文以示异，凡祀郊则言，郊禘则言禘，不以大言，惟雩则书，大雩，盖大雩帝，天子事也，雩山川百神，诸侯事也，鲁既僭郊禘，因亦僭而雩帝，是故书大以讥之耳。或曰：郊禘亦僭，何以不书？大曰：郊禘一而巳矣，故不言大若雩，则诸侯之雩，与天子之雩，为礼各异，是故书大以讥其僭耳，【义已见僖，十一年】。
螽
书大雩见其旱也继雩而书螽见旱蝗之并作也
冬州公如曹
六年春正月寔来
周制，唯二王之后，封公，今州公以公爵书説者谓外诸侯入为三公者，虞公，虢公之类是也。左传谓淳于公如曹，度其国危，遂不复明年来，鲁春秋书寔来，谓其始如曹，末乃自曹适鲁，闵其失国，亦所以责之也？夫以外诸侯入备王，国之大臣，外侮侵陵，不能自存，当请于王思所以为圗存之计，势穷理极，死之可也，今奔曹适鲁擅去其封，守托身于诸侯之国，春秋书公书如曹，又书寔来，皆所以责州公而着人臣为天子守，四封之法，寔来二字，传记中尽多有之，成二年，传王曰：所使来抚予一人，而巩伯寔来者，乃当时人之常言，似不必过求，或以寔为州公名，非也，此与春秋初年书祭伯来，事虽不同，意实相似，皆恶人臣之外交也。
夏四月公防纪侯于郕
左氏曰：纪来谘谋齐难也，前年齐郑以盗窃之兵袭纪而弗遂，因是啓衅，且将大加兵于其国纪睦于鲁，越境而谋，公往防之，义之不容巳者，春秋无讥也，是冬，纪复来朝，胡氏谓鲁桓弑君之贼，人人得而讨之，而纪主之以求援，其何以能国？然纪实危廹而有求于鲁，当时诸侯之国，未有能与齐为敌者，惟鲁望国纪之，求之亦有弗获已焉，是以春秋无讥，至冬而复来，则不能无讥矣。
秋八月壬午大阅
书大阅者，其非常事所当讲者耳，孙泰山，谓大雩，大阅，禘郊雉门，两观之类，皆鲁之僭礼，夫子脩春秋不斥言，故因事而见意，愚谓武备亦国事之所不可废，与其他僭礼不同，春秋之讥，恐不在是，谷梁曰：盖以观妇人也，时当淫，姜煽艳之，始鲁君以是为悦，故特书以讥之，谷必有所本，当从之。
蔡人杀陈佗
陈佗杀嗣子，而自立为君，再更嵗矣今死于蔡，春秋书蔡人杀陈佗名以杀之，讨贼之义也，书蔡人杀陈陀与蔡人之能，讨邻贼也，臣弑其君，子弑其父，夫人皆得而讨，前此陈人为卫，讨州吁，今蔡人为陈杀佗，此邻国之二讨，春秋所深与也，治邻贼者，有襃则党邻贼者，在所诛斥，五国之定州，吁，四国之成，宋督齐，郑之辅，鲁桓宋，鲁之扶郑突春秋，皆深诛而痛斥之，此与国之四逆，所以屡形之，特笔者也，夫使邻国明讨贼之义，与国絶辅簒之奸则乱，贼何自而作？虽作无以成其乱，此春秋所以书也，而又有所谓特笔之，三罪者焉，卫人杀州吁，蔡人杀陈佗，齐人杀无知是也。彼簒国弑君，列于诸侯之防，或既立逾年，而春秋惟以讨贼书，不成其为君，此皆出于圣人之特笔，非因乎？旧史者也，故曰：春秋成而乱臣贼子惧，或曰，三罪之诛固然矣，亦有贼讨而不明，正其罪者，何欤？曰：讨贼而不正其罪，不以本罪讨也，齐之商人蔡之般鲁乏，桓既为国人所君，及其死也旷嵗歴年假手于盗贼，蛮荆而后即正，天讨春秋，虽欲夺其爵土，同之于贼，有不可得也。公羊云：佗淫于蔡，蔡人杀之，左氏谓陈厉公，蔡出也，故蔡人杀五父而立之，皆未得，春秋书法之意，齐田常弑其君，夫子沐浴而朝，告于哀公，请讨之，此亦为邻国讨贼之义，哀公不能用，异时脩春秋书法间时时见之。
九月丁夘子同生
左氏公羊胥，以子生为当时之盛事，故圣人见之特笔，吁，此鲁国一大变，圣人动色而书之，乃以为喜，有正也，何不思之甚欤！惟谷梁曰疑，故志之时，曰：同乎人也，范注庄公，母文姜淫于齐襄，人疑其非鲁，桓之子故，佥曰：齐侯之子同于他人也，谷梁此义，与猗嗟序合，此鲁国祸败之始桓，所以弑由乎此也。不然，羣公何以不书？子生惟此独得书乎？杜注谓十一，公皆无嫡，夫人子，故子同得书，以傅防左传之説然亦无明证可考，愚从谷梁之説【余义见荘元年，不书即位】。
冬纪侯来朝
左氏纪侯来朝，请王命以求成于齐，公告不能是嵗夏防于郕，以谘谋齐难，及冬又来朝，纪之求于鲁者至矣，卒不能有益，坐待灭亡，春秋之书之责，纪不能自治其国，苟焉圗存，责鲁不能忧人之忧，急人之急，坐受邻国之朝而莫之或拯也。
七年春二月己亥焚咸丘
公谷皆以咸丘为邾邑，曰：不言邾咸，丘者疾其火攻也，左氏杜注以为火田，咸丘鲁地钜野，南有咸亭，诸儒多从杜説然春秋于田，即书田于狩，则书狩，今直书焚咸丘，似非为火田，书也，火攻之説为是然疑有阙文。
夏谷伯绥来朝邓侯吾离来朝
公谷以为失国之君，故名以朝之失国而来，未有以朝书者也，胡氏谓桓负弑君之大恶谷，邓越国而朝之，春秋为其党恶书名以贬之，此论固正，但当时诸侯党簒逆为防盟，以定其位者，齐；郑宋实为首，春秋虽因事诛斥，未有以名书者，此小国似不足，深责欤？或曰，春秋初年，鲁最强，而又僭用王礼，谷邓之君，循用王朝之礼自通，某伯某某侯某，故春秋因而书之，以见宾主，皆有罪，滕薛之并朝谷，邓之名通，邾牟葛之旅，见由鲁人僭用王礼，故诸侯以王礼，朝之春秋，因而贬之，当从此义。
是嵗阙秋冬
伊川谓臣而弑君，天理灭矣，宜天下所不容，而天子聘之，诸侯朝之逆乱，天道嵗功不能成，故不书秋冬，与四年同曰：然则，十五年，邾人，牟人，葛人来朝，何以书？秋冬曰：四年，与此明其义矣，三国之来别立义，胡氏亦祖此説愚于此不能无疑，杜氏以为史之阙文，东莱吕氏，以为春秋以后之阙文，据传，是冬，曲沃伯诱晋小子侯弑之，自是遂篡有晋国，此亦事之大者，春秋未必不书其不见者，亦阙文欤？不容强求其説。
八年春正月己夘烝【义已见纲领，明夏正中篇】。
春秋之春夏时也，春秋之正，寅正也，愚既于篇首辨之矣，此春正月，而书烝谓冬事，而春兴之，是以书讥烝之，不以时也，谷梁亦知圣人行夏时之説矣故于此明言冬事，春兴之为不时，而诸儒之说，或有未然，胡氏谓春秋以夏时冠，周月引周礼大司马仲冬田而烝者以证，正月之为建子月，则此正月为夏时，十一月，十一月而烝，常事也，春秋常事不书，此何以书乎？则曰：春秋非以不时书，为五月再烝，见渎书也，若五月之烝，为渎而书止，须五月而一书可也，何必再书？而况五月之烝，亦为冬事，而夏兴之，圣人何以不讥其不时，但讥其为渎乎？由是观之，是嵗再烝皆以不时书，愚于此得春秋用夏时之一证，乃若周官制度，不与五经，孟子所言同，先儒固谓书成而未及施用于天下，至于政令所施，率本夏时，仲冬之田，亦夏时也，田而烝者，仲冬事也，今以孟春失时之烝，为仲冬常事之烝，不过求合，左氏周正之説而非圣人行夏时之本防也，既详着纲领，复于此申述其义焉。
天王使家父来聘
或曰天王下聘逆人至于再，而春秋无贬，何耶？曰：初而贬以正法也，再而贬，申着其义也，至于三义尽于前，虽不贬犹贬也，春秋立义，大率如此，学者以是求之。
夏五月丁丑烝
烝，冬事也，春烝之夏又烝，论者谓桓公弑君簒国，惧宗庙神灵之有讨，是以一嵗而再烝欲以是谄于宗庙，而不知渎，祀之无福也，春秋再书以示贬。
秋伐邾
伐不书，公贬也，若大夫行亦当书帅师，不书亦贬也，木讷谓邾仪父知义者也，隠有逊千乘之心，则即位三月，仪父来盟，桓有簒逆之恶，则定位八年，仪父不至，桓愤其然，故伐之，责其不至也，迄十五年，乃来仪父，厚于隠而薄于桓，可谓知所恶矣。
冬十月雨雪
是嵗春正月烝，冬事而春兴也，而春秋所以讥愚，既辨之于前，则此十月乃夏时之十月何疑，或曰，十月冬也，冬而雨雪，常也，春秋所以书何哉？曰：春秋记异，有着年者，有着时者，有着月者，有着日者有年，大有年，着年也。秋，大水夏，大旱，冬，大雨雪，着时也，此冬十月，雨雪与定元年冬十月，陨霜着月也，不书日，而书月言，是月，雨雪之频陨霜之繁，伤人败物，而特记之耳，【范氏注引月令孟冬行秋令，则霜雪不时，】必以此，十月，为周正之，十月，是春夏秋冬可得而变易，万万无是理，其详具见纲领明夏正。
祭公来遂逆王后于纪
公羊曰：祭公者何？天子之三公也，何以不称使？昏礼不称，主人遂事者何？成使乎我也，使我为媒可，则因用是往逆也。女在其国称女，此称王后何？王者无外，其辞成矣，昏礼不称，主人者谓天子虽尊，不自为主人也，有母则禀命于母，无母犹当谋之，诸父兄白于祢庙，乃行古之义也，然母命不可以行之于天下，诸父兄亦不得称于国中，故祭公之来不言，王使公羊子此义，其必有所受矣，左氏庄，十八年，虢公，晋侯，郑伯使原庄公逆王后于陈，陈妫归于亰师，不言王使，而曰：虢；晋，郑使之逆，此不称主人之明证也，祭公何以来乎？周制，天子与诸侯为昏，则使同姓之国为之主，为诸侯非王之匹也，鲁以周公之后，为王主礼，其来旧矣，谷乃云：不正其以宗庙之大事，即谋于我，其未然欤？是时纪困于齐，请昏于王室，以为圗存之计，鲁实主之，王使祭公下询于鲁，亦以是故耳。祭公为逆后而来，无讥也，祭公以遂事而往，则有讥也，大昏万世之嗣王后，天下之母，借令鲁以为可，犹当复命于王告之祢庙，先之以币聘，然后往逆，礼之序也，今桓王之命，祭公乃令决其议于鲁曰：鲁以为可，即用是往，逆其简礼而易昏，岂不甚哉？是以春秋一书，而再讥讥王也，亦责祭公也，祭公身为大臣，任兼师傅，不以礼正，王甫问昏于鲁，即逆后于纪，此春秋所以兼责之耳，刘原父谓三公乃师傅之官，与天子坐而论道，其任重矣，今其来鲁，乃命鲁以昏姻之事，若是，则大夫可也，何必三公以为任之重，使之轻，愚谓周之三公，即宰相也，天子不行，亲迎之礼，而使其宰往逆所以重大昏之始，其未为失欤？盖祭公为逆，后出过鲁，审议乃行，春秋讥其遂事，而简于礼，非谓其以三公出为讥也，当是时，赗妾聘逆，皆以命其宰，宗庙重事，而使三公于礼，不为过春秋，其无讥欤。
春秋集传详説卷三
<经部,春秋类,春秋集传详说>
钦定四库全书
春秋集传详説卷四   宋 家铉翁 撰
桓公下【桓王十七年】
九年春纪季姜归于京师
公羊曰：前既称王后，则其辞成矣，今复称季姜纪，父母之于子，虽为天王后，犹曰吾季姜，愚谓自王国而逆则曰：王后女虽在纪而后之名已正，自纪国而往，则曰纪季姜，后虽在途，而女之出，必本其所自，此诸侯女归于京师之例也。伊川曰：书王国之事不可用，无王之月，故书时而已，或曰，借如正月日食，则如何书之曰：书春日食则其义尤明，东莱吕氏似不以为然，曰：史失季姜，归月，春秋不得而増也独记其春耳，当从吕氏。
夏四月
秋七月
冬曹伯使其世子射姑来朝
春秋于射姑来朝之后，继之以曹伯终生卒，此责射姑以事亲之终也，礼，着文王有疾，武王不脱冠带而养，文王一饭，亦一饭，文王再饭，亦再饭，夫所以详记而备言者，垂后世事亲之法也。今终生之疾已革，而射姑朝于邻邦，废视膳，尝药之事，脩奉币相朝之礼，其不忧亲之疾，可以见矣。或曰，以父命而出，柰何？曰：此非存亡安危之所系父命，犹可辞也，谷梁以世子伉诸侯之礼，为曹伯失正，愚谓曹世子之来，必不敢伉诸侯之礼，鲁亦必不待以诸侯之礼，春秋所讥，在于废子职而治常事，是以继书曹伯终生，卒以见其当亲病而出，失为子之道耳，许止亦世子也，不谨于尝药，几丽大刑，可不谨哉？可不戒哉！
十年春王正月庚申曹伯终生卒
谷梁曰：桓无王，其曰王以正终生之卒，非也，陈侯鲍卒，在五年正月，曷不书王？以正其卒，此书王不为终生也，胡氏曰：十者盈数天道，十年则一周人事十年，则必变桓，簒弑以来，数周于十，其数已盈，宜见诛于天人，十年书王纪，常理也，木讷，云是嵗齐卫郑来战于郎，虽未能声罪致讨，而圣人以迹取之，是以复书王于正月之上，冀王法之可伸耳，合二説而观庶得圣人之意，【余义，见三国战于郎】。
夏五月葬曹桓公
秋公防卫侯于桃丘弗遇
此鲁桓有求于卫侯，欲为此防，卫人拒而不许，春秋与之，诸説皆以为讥，卫侯失信，非也，自入春秋弑君者，卫州吁鲁桓，宋督三人耳，州吁迄正天讨，而宋督以赂故，免鲁桓者，请昏以结齐，割许以赂郑，故得逭讨至今，而诸侯实，不尽与也，卫之于鲁，亲而非党，自弑君未尝受其要结之赂，今鲁人请以为防卫侯独，介然不从，未几，遂与三国之兵偕至，战于郎，愚意郎之师，乃卫侯所倡，安知是时不以讨乱为辞，而左氏乃以为三国来战，以郑忽之故，忽一怒而连三国之兵，必无是也。春秋书公防卫侯于桃丘，弗遇继书，三国来战于郎，夫岂讥卫侯之失信，盖幸其犹存，一分天理，以兵向逆人之国，夫岂以失信为贬乎？谷伯邓侯朝桓于簒弑，七年之后，先儒犹谓春秋书名以贬此斥絶逆人不与为防，而谓春秋贬其失信，必不然也。善观春秋者，须通前后文以求圣人之意，不可以一句为一事。
冬十有二月丙午齐侯卫侯郑伯来战于郎
自鲁桓簒逆，迄今十年，始则郑伯受许田之赂而与之盟，继而齐侯昏之，滕子朝之甚，而天王之尊，亦遣宰渠下聘天理民，几泯灭而无余矣。今适当十年之期，以人事而观，而知天心，祸盈桓之恶，亦将稔矣，今桃丘不遇，而三国之师不旋踵，俱至天也，左氏乃谓鲁以周班后郑，郑忽怒，请于齐，以有郎之师，所争亦细故耳。何遽三国连兵而来，愚以为是师也，不专以郑忽之故，彼齐僖郑荘，亦岂以一忽之怒，而为之轻动，大兵伐人之国，盖卫连齐，郑以问鲁桓弑君之罪，齐姻也，郑贿也，非有讨乱之实，心不过诛求，弗遂胁之以兵，然春秋犹幸其以兵向逆，有以詟乱贼之胆，故于是年特书王正月，而秋之与冬，惟书此二事，不及他事，方治簒，贼不暇及其他，此春秋意也，战不言胜负，胜负未分也，公羊以为为鲁讳败，恐不然。【余义见于恶曹之盟，宋之战】。
十有一年春正月齐人卫人郑人盟于恶曹
战于郎，三国皆爵，冀其能讨乱也，卒无成功，倐忽俱退，以为此盟，是以春秋贬之，三国皆人，此三国之君也，而书人岂得谓之无贬，左氏谓齐，卫：郑，宋盟于恶曹，春秋不书，宋责不在宋也，或曰：三国既战于郎，而为此盟，宋不预战而预盟，何耶？曰：宋亦将有讨于鲁故耳。方督之弑君，鲁桓，实取郜鼎之赂，宋庄岂无憾于鲁，是以求预此盟，且将偕三国之师，更为后举，鲁人知之，故自是两年之间，两盟四防，以有求于宋，左氏莫测其故，以为鲁为郑而请宋，非也，详辨于下。
夏五月癸未郑伯寤生卒
春秋初年，诸侯如鲁桓，卫宣齐襄晋献皆禽犊无知，不足深责，惟荘公者，则犹知名，义之可贵，既克其弟，而曰：寡人有弟，不能教训，使糊其口于四方，既入许矣，而曰许大岳之后，吾其能与许争，既称兵犯上矣，而曰君子不欲多上人，况敢陵天子乎？然而党于宋，鲁之簒贼，而怙其乱，终身弗悔，岂非利欲之心，不胜其义理之心者欤？故不得为贤君，然此一郑也，在庄公用之而有余，及其子孙廹于强国，颠沛陨越，不能自振，以迄于春秋之终，是以有国有家者，必贵自强，孟子曰：能治其国家，谁敢侮之？郑之谓矣。
秋七月郑荘公
九月宋人执郑祭仲
盟主执诸侯之大夫，以王事而执之也，宋非方伯连帅而擅执郑之，为执政者，郑之执政，非其臣属，而甘于受，其执而不以为怒，盖相与共为盗奸，外示执而中，则同也，左传谓宋荘诱祭仲而执之，曰：不立突，将死，亦执厉公而求赂焉，祭仲以厉公归而立之，愚三复当时事，窃以为仲与荘内外合谋而为此，本非执也，仲为郑卿柄，其国者也，岂得一旦轻行，为宋所执，又与突俱归，而遂立之，当是时，立弗立，其权在仲彼，廹胁而为之盟，又何足以要我而仲也，出君纳，君若是之易耶？盖忽者，郑荘公嫡子尝有功于齐，刚傲自大，祭仲忌之，故与宋荘合谋，更立弱君为固位之计，突既簒兄，复不假仲以权仲又出之，而复以忽归若仲者，郑之大盗，周若有王诛死，而不以赦者也。春秋先书，宋人执郑祭仲继书，突入忽出着，祭仲为首恶也突，非祭仲无以遂其簒，夺之谋，仲非首恶而何？公羊乃谓春秋贤仲是以字而不名，因是傅防而为之辞，有权者，反经合道之説误天下后世岂不甚哉？【义又见，十五年，突出忽归】。
突归于郑
郑有君而突自外归簒也，削其公子之号，不系之郑，所以讨也，凡书归有宜归而归之者，有不宜归而归者，考其前后，乃见突不繋之郑去公子而书归明其为簒也，祭仲执而突归，突由仲而入也，仲名而突去，公子皆所以诛也，刘氏曰郑突内，因强臣之力，曹赤外，挟戎狄之援，以夺其嫡，而祸其宗，春秋所恶也，专治突则祭仲之罪不明，专治赤，则戎狄之祸不见，故挈其上而易其下，正谓褒贬非一，归字所可见，考其前后，乃识本防。
郑忽出奔卫
郑昭之立，四阅月矣，不称郑子而书郑忽讥不能君也，忽以嫡长君，郑名正而位定者也，权臣悖弟，内外合谋逐之，曽无难焉，其不克负荷，亦甚矣！是故名以奔之，或曰，诗人刺忽，辞昏于齐，以致失援，而见逐忽之罪，其在是乎？曰：否？诗序杂出于后，儒之手未可尽据，以为不刊之论也，案传鲁桓之未昏于齐也，齐僖欲以文姜妻忽忽曰：人各有耦，齐大，非吾耦也，辞之，及其败戎师也，齐侯又请妻之曰：无事于齐，吾犹不敢，今以君命奔齐之急，而受室以归，民其谓我何？其持论据正，在当时未易多得，厥后齐女之嫁于鲁桓，庄者曰：文姜曰哀姜，皆以淫乱而弑其夫，毙其子忽之辞昏，可谓有过人之先识，但其才器浅薄，不足以君国，驭臣始立而为权臣所逐，再入而死于乱臣之手，亦其所遇然耳，要亦无大恶之，可书诗人惜其无大国之助，可也，谓齐女贤而不取，则非也。齐女淫乱，失道如此，尚何贤之有哉？或曰，然则诗人奚刺？曰：诗人之刺，固当有之，何至以狡童而目其君乎？盖郑风刺狡童，狂童者凡三山，有扶苏之序，刺所美，非美其诗云：不见子充，乃见狡童，言君子见弃，小人获用，子充以目，君子狡童，以目小人也，狡童之诗序刺不能与贤人圗，事权臣擅命也，其诗云：彼狡童兮，不与我言兮，正是刺擅命之权臣，如祭仲等軰，夫岂刺其君乎？郑风诸诗，作于公子，五争之时，突以少贱而簒其君，兄有不可胜诛之罪，诗人必不偏，刺其君兄，而独遗其悖，弟褰裳之序云：狂童恣行，国人思大国之正已，狂童云者，正是指突之猖狂妄行，日以簒兄为事，而当时诸侯无有能举方伯连帅之职者而説诗诸公考之未精，皆以为刺忽，愚读诗至此，不能无疑，尝为説以辨正之，诗人用意忠厚，岂有目其君为狡童，狂童之理，味诗之防，盖刺突也，或曰，如子所言，忽为无过，何以颠沛若是，卒不能，君以死乎？曰：刚傲而自大，已见为冢嗣之日，则其为君也，必以是而失众，但考之经传，不见其有大恶之，可指诗人之刺，不应遽至，是故欲为之，一辨焉耳。
柔防宋公陈侯蔡叔盟于折
或曰：大夫防盟，公侯礼欤？曰：诸侯更相防盟，此衰世事，三代盛时所未尝有也。而公侯复不自行，俾大夫往尸其事，是之谓渎盟何？礼之足言，然传家以为防伯，子，男可防，公侯不可，又曰：在防更有诸侯，则可以盟大夫，其意以大夫特盟，诸侯为不可，此亦传家随事而推之，以为之説耳大夫盟，诸侯岂足言礼？强国行之，则为伉弱国，行之则为僭，而末流之，诸侯大夫因是而外交强国，以胁制其君，如鲁季，卫孙，宋华之所为，此其权舆，春秋不与也，柔者，鲁未赐族之大夫叔者，蔡大夫叔其名也，【义已见隠二年无骇，入极荘三年，溺帅师】。
公防宋公于夫钟，冬十有二月，公防宋公于阚，【义已见恶曹之防】。
二年之间，两盟四防，惟宋之故，春秋书盟防未有若是频数者也，而左氏乃谓宋荘挟其纳突之功多，责赂于郑，郑不堪命，鲁欲平之防至五六宋，卒不许。于是鲁郑合而与宋战，愚谓鲁为郑有求固，人情之所不免，何至二嵗中再防三防盟而复盟，情状廹切，乃至于此乎？盖恶曹之防，宋将不利于鲁，鲁知之，故二年之间，两盟四防备其事，宋之礼，求为自免之计，非为郑也，然求者愈卑，应者愈傲，故卒至于战，春秋备书以责之，责鲁也，亦责宋也。
十有二年春正月
夏六月壬寅，公防杞侯，莒子盟于曲池，【公谷作纪侯】。
公谷以杞为纪是也。愚考隠二年纪子帛，莒子盟于密，左氏曰鲁故也。注，谓：莒，鲁有怨纪侯，既昏于鲁，使大夫盟，莒以和解之，纪帛字，前辈以为疑，然纪莒，以鲁故而为盟，有自来矣。
秋七月丁亥公防宋公燕人盟于谷丘
盟义并见下战于宋，此燕人南燕也，南燕姞姓，在郑，卫之间，姞女为后稷元妃，周王业所以基也，北燕姬姓，在晋之北，召公奭之后也，昭三年，北燕伯欵奔齐，称北，所以别于南二燕，皆周家建国，而俱以燕为号，岂受封之始，便有南北之异乎？史记谓北燕为山戎所隔，至齐桓伐戎开道，而后与中国通，故其见于春秋独后，此二燕之辨。
八月壬辰陈侯跃卒
左传谓蔡人杀陈佗而立厉公，厉公即跃，公羊何氏注，乃以跃为佗子，故削其疑，佗子未必为君，史记世家跃，乃太子免之，弟杀佗而立与左传所载不同，姑存俟考。
公会宋公于虚【并见下战于宋】
冬十有一月公防宋公于
丙戌公防郑伯盟于武父
前此与齐卫伐鲁，战于郎者，忽也，此与鲁桓防盟者，突也，突簒忽者也，故务与忽相反，而独善于鲁，自是鲁郑遂合。
丙戌卫侯晋卒【重书丙戌传録之误】
十有二月及郑师伐宋丁未战于宋
鲁桓两年之间，两为之盟，四为之防，以有求于宋，左氏谓鲁为郑故请于宋，以求息肩，宋不之许，乃连郑以伐宋，盖因鲁郑连兵，傅防而为之説非其实也。夫为人有求，固邻好之不能免，何至奔走道途，汲汲无宁日，若此者乎？盖其盟也其防也皆鲁所以自为也，愚于恶曹之盟，阚之防既辨之详矣，鲁事宋无所不至，而宋荘乃不肯降心以相从，其志在于责赂耳，宋荘之簒也，鲁尝取其郜鼎之赂，今宋人乘三国伐鲁，愿自附以责郜鼎之偿其合也，以利而已矣，郑突者，簒忽者也，忽鲁之讐也突既簒，忽亦愿自附于鲁，以塞宋荘无厌之欲，故武父之盟，一请而遂获，以簒从簒，自为树党，计其合也，亦为利而已矣，春秋初年，王纲已弛，霸政未兴，宋、鲁，齐，郑各立党与，喜而防防而同盟相与，四顾而罔利，怒而叛盟，叛盟而战，复相对峙而争利，今日为附，明日为御，率皆肆情于法度之外，中国之大纷然，靡所统摄，几底于乱，故春秋于宋，鲁，齐，郑之防盟争战，详记而备书，皆所以贬也，春秋之始五六十年，盟防争战，大率皆贬宋，鲁，齐，郑为罪之首，故于其战皆目其君而责之，论者或以为春秋爵之，失其防矣，是役也，鲁君在而不书，若为之讳，实亦贬也。
十有三年春二月，公防纪侯，郑伯，己巳，及齐侯，宋公，卫侯、燕人战，齐师，宋师，卫师，燕师败绩，【及战义见荘，二十八年，】三传为説不同左氏，以为郑与宋战，公羊以为宋与鲁战，谷梁以为纪，与齐战，愚以经防而观此两相遇之战也，是时鲁与纪郑为党宋与齐、卫，燕为党，齐之所恶者，纪，宋之所恶者，鲁与郑齐，率三国而来非袭，纪则攻鲁而困郑，鲁人谍知之，率纪郑待之境上，伐其谋，一战而却之，彼来伐，此逆击适相遇，而战，故不书战，处齐侯序，宋公之上，齐为之倡也，或曰，春秋何所与乎？曰：春秋皆所不与，而责齐为甚矣，宋冯鲁允郑突皆簒国之君，其罪皆当讨齐，方伯之国也，仗义而讨之，夫谁曰不然？今乃侪宋人以治鲁，郑失其为方伯之道矣，春秋先书及齐侯，宋公，卫侯、燕人战，目其君也，又书齐师，宋师，卫师，燕师败绩，哀其民也，齐以侯序，宋公上坐，兵首也，或曰，前日三国伐鲁，以有郎之战，而春秋与之，今四国伐鲁，而春秋不与，何哉？曰：前日三国之来，卫为之倡，主于讨乱，故春秋与之，今四国之来，齐为之倡，主于治其私，非义战也，是以不为春秋所与春秋有事同而襃贬异者，此类是也。
三月卫宣公
卫宣死未而嗣子朔，从诸侯及鲁纪，郑战败绩而归，乃其亲甚哉！卫！朔之不仁也；春秋不书卫子，而以爵书絶之于名教也，夫所谓金革变礼者，不得已而用之，今朔之从诸侯战，非为社稷计，亦相与逐利焉耳。卫宣淫乱失道，行同犬彘，教之行于家者，可想而知，是不足深责，而春秋垂法后世，不容无责也，【金革变礼义，又见僖三十三年，晋襄殽之战】。
夏大水
大水，纪灾也，谓夏时之四，五，六月，或以为周正，则夏时之二三，四月失之矣。
秋七月
冬十月
十有四年春正月公防郑伯于曹
无冰
春秋书无冰者凡三，皆在春月，以冰政不举而书也，诗七月，二之日凿冰冲冲，谓十二月取冰三之日，纳于凌隂谓正月藏冰，四之日其蚤，献羔祭韭，谓二月开冰，月令，周礼藏冰开冰，与此略同，春秋于正月二月而书，无冰者，谓藏冰荐冰之月而无冰，故书以讥之耳。
夏五
胡氏以为圣人，因旧史而阙之，此阙文也。愚以为此脩经以后之阙文，若旧史有阙，圣人必脩之矣，何必传疑？以为后世之惑，盖有旧史之疑，而圣人因之而不革者，将以垂法于后，若夏五阙文，实阙文也。圣人何以不脩？故曰：此脩经以后之阙文也。
郑伯使其弟语来盟，【谷梁作御，义已见隠七年，齐侯使其弟年来聘，】。
秋八月壬申，御廪灾，乙亥，尝，【义已见纲领，夏正中】。
公羊曰：御廪者，粢盛，积委之所藏也，御廪灾，何以书？记灾也，乙亥，尝讥尝也，御廪灾，不如勿尝而已矣，谷梁亦曰：未易灾之余，而尝志不敬也，孙泰山胡氏以春秋用周正纪事，此八月尝乃夏之六月，书，不时愚，以为春秋行夏之时，此八月尝时也，常事不书，此书为其不易灾余，而尝志不敬也，御廪所以藏天地宗庙之粢盛，今前期三日告灾，天示之谴，为国君者，当恐惧贬损，以答天戒，改卜而尝可也，今不改卜，而尝是以天戒为不足畏，又不易灾，余则祭其卤率可知，故春秋于灾，后三日而书，尝所以讥其不敬，夫岂为不时书乎？愚于此，又得春秋用夏时之一证。
冬十有二月丁巳齐侯禄父卒【僖公也】
宋人以齐人蔡人卫人陈人伐郑
或曰：谷梁子谓以者，不以者也。然则凡书以皆为贬乎？曰：否？有以贬者有以襃者，此宋人以齐，蔡，卫陈伐郑贬也，去年，宋，齐，卫，燕之君动大师伐鲁，报宋之战败北，而囬实，郑人来救之力，宋不知自反，移怒于郑，复以四国伐郑，春秋坐，宋以兵首书之曰以责宋也，亦责四国也，四国以其民为宋人役，贼其民者也，僖二十六年，鲁以楚师伐齐，取谷，乞外兵伐同好，亦贬也，惟定四年，蔡昭侯以吴师伐楚，独为春秋所与为其复世，讐摧强楚大有功于中国，故蔡虽小国而许之，以吴，吴虽强而命之以从，蔡此春秋，襃善録功之笔，因事而见者也。故以之一字不可以例观，读春秋者，谨之其详已着之纲领明例。
十有五年春二月天王使家父来求车
求之为言，下之人有求于上也，不足者求之有余者也，上之于下，不以求言也，今以天王之尊而徴需猥及于不禀命之侯，始之求赙，犹曰求其所当求诸侯不膊，天子求之，以愧之也。继而求车，继而求金，非所当求而求，而春秋以求书者，见成周号令不行于当时，而逊辞以有求，非特责王深责诸侯之无王也，职贡不供，致劳王命下徴诸侯之罪大矣，公谷以为专责，王未尽经意。
三月乙未天王崩【王崩义见隠三年】
桓王之始立，周虽衰而纪纲，法制犹未尽，壊及宋鲁相继弑君，王不能讨，又从而宠奨之天下，于是始不知有王矣，周之东迁，晋，郑是依，曲沃之支，夺宗圗簒，王不能讨，更使尹氏，武氏以兵助之，晋由是不克振，以逮于亡，郑于周最睦王，始即位，夺郑伯政以畀虢公，郑由是叛，郑当亲而防之，曲沃，当讨而辅之，坐此二失，威令遂不行于天下，至是崩，嗣子不克负荷，七年而后，是虽诸侯无王，而王亦有以自取焉，荘僖二君继之崩，皆不见，録于史周自是不复能国，赖霸者兴而祭，号仅保焉耳。
夏四月己巳齐僖公
五月郑伯突出奔蔡郑世子忽复归于郑
或曰：前此突入忽出，春秋书曰：突归于郑，郑忽出奔卫。所以诛簒贼而奔，出君也，今也忽入而突出，忽尝君郑矣，而书世子突实，簒忽者也，而书郑伯，何哉？曰：此旧史所书，春秋存而不削，示君不能君位虽嫡长，终不能自保焉耳。盖忽之为君曽，不数月，为贼臣悖弟所逐，以奔凶徒，逆俦既戴突为君，反以忽为未成，君之世子，旧史因其来告而书，春秋存而不革，一以示君，不能君者之戒，亦以见忽，以世子而君，郑异乎庶孽之干正者耳，乃若忽书复归于郑，突则名以奔之，则出于圣人之特，笔书复归见位，乃世子之当得复而归之于其所书名以奔着，突之为簒也，春秋因旧史而垂戒戒之中，而寓深意，一字之襃，贬存乎其间，似此更多，惟潜玩乃能识之耳，项平甫谓：是时，忽为君突在外，忽止称世子突反，称君见突，虽不正，国人君之忽虽正嫡，而国人不以为君也，此论似是而非者也。忽虽不能君无失众之大恶，突虽以狡险窃位，无及人之盛美，今谓忽不为国人所君，谓突虽不正，国人君之实不然也。春秋辨分之书，彼簒人之国，违道以干百姓之誉，人懐其惠而戴簒贼为君，皆春秋之所不与，而况突者，实无一善之可书乎？此因旧史而垂君不能君之戒，书世子正所以别异庶孽之为簒者，其间自有微防也，或曰：突之入，春秋书执祭仲以见其所以入，今突之出，祭仲实逐之，春秋无讨于仲，何哉？曰：入而书祭仲所以志祭仲之外交邻国，突之内结强臣以簒其兄，皆所以诛也，出而不书，祭仲以见君，位非突之所宜居，举国之人，皆欲逐之，不书，臣逐讨簒之义也。而祭仲之罪，亦并见矣。曰：祭仲之纳君，可得而补出，君之过乎？曰：否？忽之出，祭仲之所为，而假手于宋也，忽之入，祭仲恶突谋，已出突而纳之，非为忽为正，而彼纳之，以反乎正直，反覆为利耳，出君纳君系乎反掌，有帝王在上，若仲者必诛而不以赦者也。○复归之例，公羊曰复归者，出恶归，无恶复入者，出无恶入，有恶入者，出入恶归者，出入无恶，考之经实，不皆然也。盖有失国而得归，曰复归者，此是也。有以罪见执，而复归者，卫侯郑，曹伯襄是也，有书归，不书复者，卫侯郑之再入，不与之以复归也，盖复有牵复之义，出而得复，复之于其所也，若书归，不书复，则徒归而已，此国君复归例，人臣之复归，不与此同，【复归义，又见僖二十八年及三十年】。
许叔入于许
隠十一年，齐，鲁，郑入许，既得之矣，齐以让鲁，鲁不取以与郑，郑不敢有而使许大夫奉荘公之弟叔居许东偏，而郑大夫获居其西偏，其意亦欲有之，而未敢遽以为己有，惧众之不与也，至是死已五年，突入忽出，忽入突出，郑国多故，许叔乘之，复有其宗社，非若逃亡，公子自外而得入者比，盖有善之可録无过之可书者，许叔也，或者乃谓许叔不告之天王，请之方伯，伸大义以复其国，乃乘郑乱而得之，以是为春秋所贬，其不然欤？是时天王之令不行于诸侯，方伯连帅皆党凶，怙乱之人，许叔将以谁告？其入之也，甚难春秋？其无贬乎？盖入一也，有入之善者，有入之恶者，许叔之入，入之善也，卫朔之入郑，突之入，入之恶也，春秋书许叔入于许，既系之于国，复书字以入之，与其能入无贬辞也，若以一字为例，而不深考，当时之事，则失春秋之防矣。
公防齐侯于艾
左氏谓谋定许也，愚以为非十三年，鲁及齐交兵，未之有合，而齐僖忽以死告，今襄始立，复与鲁通，虽曰脩婚姻之好，而彭生之祸，实权舆于此，春秋书以示警焉耳。
邾人牟人葛人来朝
邾牟葛之朝，为公羊之学者曰桓，行恶而三国相率以朝之，是故贱之而并外之，此论不为不正，但前是来朝，若滕若谷，若邓犹存其爵，此并爵而去之，后朝者罚过于前，不无可疑耳。董子曰：为天王崩，而相朝故贬得其防矣，此不惟相朝，又累数俱至，僭朝王之礼不奔，王丧罪也，以朝王之礼，而朝鲁亦罪也，是故去爵以贬，鲁君不奔，王丧而受三国之旅，朝鲁亦有责责，三国即所以责鲁，谓鲁君无贬，不可也。【余义又见上，滕子来朝，谷伯，邓侯来朝】。
秋九月郑伯突入于栎
或曰：忽复归而君郑，郑有君矣，突自外窃入，亦以郑伯书何欤？曰：此亦因旧史之已书而存之，以示戒焉耳。鲁桓与郑突同恶相济，出师辅簒，至于再三，故鲁史崇突而卑，忽以郑伯书，春秋因之以示戒，程子所谓书爵以戒，居君位者已不能保，则人将取之，是其义也，夫君之位一而已矣，国有君则自外入者，贼也，君不能君，则自外入者，寇也，突者忽之贼也，郑之寇也，今自外窃入，栎人纳之，诸侯之无道者与之，忽为君居内，曽不能声罪致讨，以致臣民懐贰忽与子亹，子仪后先死，突卒簒有郑国甚矣，夫忽之不能君也，春秋虽存，爵以示戒，然于突之，出则名以奔之，突之入则名以入之，所以着其簒，兄攘国之罪也，木讷有得于此，其言曰：诸侯再入，不至于国者，惟郑突入于栎，与襄二十五年，卫侯入于夷仪而已，郑伯突名，而卫侯衎不名，衎书复归于卫，而郑伯突不书归于郑，此正与不正之辨也，卫衎之出国，固其国也，林父逐之而立剽，不正也，衎入于夷仪，待剽之死，非簒也，故圣人不名以别之，突之出也，位固非其位，乃簒也，突入于栎，将廹兄而出之，谋再簒也，故圣人名以见其恶，其后卫衎自夷仪，复得卫，春秋书之，以明衎之当有卫也，郑突居于栎，终亦入郑，春秋不书明突，不当有郑也，得春秋之意，故备録之。
冬十有一月公防宋公卫侯陈侯于袲伐郑
十有六年春正月，公防宋公，蔡侯，卫侯于曹。夏，四月，公防宋公，卫侯、陈侯、蔡侯伐郑。
自去冬迄今，夏三书，公防再书伐郑，不间以他事诛宋，鲁之辅，簒而干正也，人孰无义理之心，忽之正突之不正，皦乎如白黑，方圆之易辨，忽在外五年，莫有仗义，而复之者，突甫入栎，五国之君，翕然来防，如蚁之慕，羶蚋之集醯，其故何哉？盖宋冯鲁允以其所以簒者，而辅人之簒，不惟同恶相济，抑亦惟利是趋，郑之土田，郑之重器，有以荡揺其方寸，故虽党篡而隳义，彼亦有所不恤矣，盖自东迁以后，王章埽地，人纪废絶，至是大乱之极，党州吁辅鲁，允成宋乱，纳郑突传所谓四逆四党者，其去于禽兽也，盖无几矣，幸二霸出而正之，此风稍戢，彼二霸者，虽非纯乎？为义之人，然犹欲仗义理以济其权，术如拂顺助逆之事，彼有不为矣，呜呼！当桓荘之世，其王霸之交乎？王道熄而霸业兴亦时使之然耳。○防于曹，蔡先卫及伐郑，蔡序卫陈之下，此盖以兵之多寡，而为先后耳，不然，何以防居先，而伐居后，班序变于俄顷哉？旧史据实而书，圣人存而弗革，以讥宋鲁，擅废周班倡乱而无纪也。
秋七月公至自伐郑
谷梁曰：桓无防其致，何也？危之也。范氏曰：桓公再助簒伐，正危殆之甚，春秋幸其得归而致之，愚以为非幸其归，乃所以着其过也，自去年十一月防而伐师未及息，今年正月，又防又伐歴三时之久，乃归，暴师一年，为是逆理，悖常之事，桓之恶亦稔矣，已簒弑未讨，前既防诸侯于稷，以成宋之乱，此复合三国，以辅郑突之簒，谓天下无王，而敢为此也？物极，必复天讨，将加泺之祸，且将作矣。
附见，明年十月，郑昭为其臣髙渠弥所弑，立公子亹，又明年，齐侯讨郑之乱，杀子亹轘髙渠弥祭仲逆子仪于陈而立之，春秋不书其后，子仪死，郑突自栎入，春秋亦不书，或以为缺，文殆不然也。盖君不能君者，于其弑也，略之不书，所以垂戒于后，簒而得国者，于其入也，废而不书，所以示讨，或曰，齐襄讨乱，并不书何耶？曰：春秋不以乱讨乱也，齐襄躬为兽行，怙淫姜以弑其夫，名教之大贼也，十八牟夏贼杀鲁君，其秋，乃师于首，止为郑人讨乱，已之罪当讨而未讨，乃讨郑国之乱，春秋削而不书，不与乱贼以讨乱云耳。
冬城向
左传曰：书，时也，若以周正而言，则此冬乃夏正之。八月，八月，非水星昏正之时，何以谓之时，有以见左传自不能守，其周正之説周家四时，十二月，不改于夏，此一证也，或曰时则不书，此何以书？曰：为城非其地，将以啓衅故书，以讥尔宣，四年，乃伐莒，取向此城，向必鲁莒，中间壤地相接，处其名，偶同立城于此，必将以是召衅，故春秋书以讥。
十有一月卫侯朔出奔齐
公羊曰：朔何以名絶曷为而絶之得罪于天子也，谷梁之説亦同惟左氏具述所从来，朔之父，宣公躬兽行，纳急子之妻，生朔朔与其母谮杀其兄而居其处，因是有国，卫人不义，朔之所为左公子，右公子职因众怒逐之，而立黔牟，此朔所为奔也，春秋不书所逐之人，以朔杀兄簒国，其罪固当逐，是故名以奔之，盖讨之也，其后诸侯纳朔，而天王命子突救黔牟，则知朔以有罪，见黜于王，而黔牟之立，王实命之，则黔牟不得谓之簒，而朔非君矣。
十有七年春正月丙辰公防齐侯纪侯盟于黄
案左传以为平齐纪，且谋卫鲁纪甚睦，鲁为纪谋，所以为自全之计，盖十余年矣，今齐僖死，襄始立，且将用师于纪，故鲁为防以平之，犹曰恤患，救邻之义，而鲁桓为义之心，不胜其为利之心，方为纪求成，乃因而谋卫，谋卫者助朔，而攻黔牟以抗王命，为利谋耳，义利不并行，出乎此，则入乎彼，鲁桓之用心，既不能出乎正，何以要齐侯之降心于纪，为之解讐，而戢兵乎？故夏五月丙午，遂及齐师战于奚乌在其为盟也。
二月丙午公防邾仪父盟于趡【翠轨切】
説者谓隠公立之始，年即及仪父为蔑之盟，桓公立十有七年，始为是盟，盖隠公贤君也，故仪父愿相附于鲁，桓公簒国之君仪父恶而逺之八年为鲁所伐，十五年，乃与牟葛俱朝，至是始防而盟，犹曰寻蔑之盟，仪父之髙风雅懐不苟于有所附从，是可见，至秋桓，遂偕宋卫以伐之，隠之所善，桓之所恶，有以知其为人矣，书公防仪父盟于趡，鲁欲亲之而不可得也。
夏五月丙午及齐师战于奚
今年春，鲁及齐纪防盟于黄曽几何？日遽战于此，齐无信也，鲁桓自齐僖，存时为纪，有求及襄之立，继伸前请，遂为黄之防盟，襄不惟不从，乃遽以兵加于鲁襄之，慢鲁甚矣，书及不书，公为公讳也。凡书及而不书，公有为公讳者，有恶其事而不欲书者，随事而观，可见。
六月丁丑蔡侯封人卒
秋八月蔡季自陈归于蔡
左氏谓蔡桓侯无子，蔡人召蔡季于陈而立之，公羊则以季为归而非立，何氏注封人无子，季次当立，封人欲立献舞而疾害季，季避而之陈封人死，归而奔丧，思慕三年，卒无怨心，故贤而字之以献，舞与季为两人，左氏则谓季即献舞，诸儒多从公羊之説谓季以让国而出，献舞既立，季乃自陈来归，春秋所以贵而书之，与闵元年，季子来归，义同皆字而归之，襃之也，献舞失国之君，蔡季让国之贤，春秋二人之贤否，具见书法，而左氏乃谓季献舞为一人，使贤者让徳隠而不扬，愚窃惑焉，木讷，是左氏而非公羊舛矣。
癸巳，蔡桓侯，【义已见隠元年，公及邾仪父盟及三年，宋公和卒】。
春秋五等诸侯，皆称公，惟蔡桓侯书，本爵啖子曰：蔡季之贤，为之请諡于王，故仍其爵，凡请諡，天子锡之防书为某侯史，因而纪之东迁，诸侯不请諡于王，而僭称公爵，春秋因而书之，臣子送终之不以礼也，其论虽正，然二百四十二年，诸侯者皆称公不应，此独异盖公者，诸侯在国臣子，以是称之。美名也，非爵亦犹大夫称子死，而皆系之于諡，美名之通称者也。以子之非爵而知公之非爵，无可疑矣。蔡桓侯之称侯，此简册传録之误，不必强为之説。
及宋人卫人伐邾【义已见上盟于趡】
冬十月朔日有食之
左氏曰：不书日，日官失之，谓是日不书甲子，为日官之咎，此亦缺文耳。然其説谓日官居卿以底日，日官虽非正卿，而其位望视卿，所以重其事也，后世为日官者，仅同卜祝，何以使之任底日之事，必使士大夫明歴知天文者居卿以底日，其职乃举耳。
十有八年春王正月
鲁桓弑兄簒国，至是十有八年，天王不能讨，因而善之，彼簒贼者，亦忘其为簒久矣，孰知乱自内作，送死彊邻，以迄天诛，而春秋乃于是年始复书，王正月者，何哉？盖所谓王正月者，春秋所以垂一王之法，非时王之法也，其赏善也，为天命有徳，其惩恶也，为天讨有罪讨，而曰天乃物理之必至，人事之当然，虽假手于他人，而实天讨之，所在天讨行，而王诛亦伸矣，春秋为诛乱贼而作奉天讨，而明王法者也，是以于正月之上，复书王以正簒贼之罪，而垂法于后世，夫然后知不书，王者十有四年，春秋殆有深意，论者以为衍文，过矣是嵗由正月迄于嵗终惟书鲁桓，所以死不间，以他事于此，见圣人之经为诛乱贼而作。
公防齐侯于泺公与夫人姜氏遂如齐
夏四月丙子公薨于齐丁酉公之丧至自齐
案公羊夫人谮公于齐侯，谓公尝有言，同非吾子，齐侯之子也，齐侯怒，与之饮酒，于其出使彭生害之，齐与鲁虽为婚姻之国盟，防未几而战争相寻，盖敌国也，公一旦与姜氏如齐，殆天所以致其簒逆之诛，非人所能为也，方子同之生人，已疑为齐侯之子，则齐襄淫乱，兽行实兆于未君，国之先而鲁桓，辨之不蚤，以至此极，盖国君未有与夫人俱宁者也。今鲁桓败度违礼，挟淫艳以适他国，遂送死焉，春秋书公防齐侯公与夫人遂如齐，公薨于齐，先书防继书与书，遂书薨，夫人之淫乱失道，桓之死，襄之杀并见而无以自隠矣。
秋七月
冬十有二月己丑我君桓公
贼未讨，而书公谷皆以为讐在外也，愚谓贼苟当讨，不以内外废也，盖桓之与隠异隠让国之贤君而为悖，弟乱臣所弑，鲁国臣子，皆有讨贼之义，贼未讨，不书，责臣子也，桓簒国之贼，鲁臣子为隠复讐则桓在所讨，今而送死，邻国受毙，艳妻自其身而言，固为不幸，自天讨，而言与州吁之，死于陈子，亹之死于齐，陈佗之死于蔡，殆无以异，鲁之臣子尚不能为隠复讐则于簒贼乎何有？故春秋诛姜氏，桓公明桓之死，与隠异也，若曰讐在外而非臣子之责，石碏之杀州吁，又岂以内外而间乎？虽然，圣人为鲁讳，微见意而不尽，其讨贼之辞也，诛姜氏，桓公子同，不书即位，是圣人用法之深意也，○春秋初年，鲁为望国以周公，鲁公之威徳在焉故也。及桓公以簒弑得国务卑屈，以逭诸侯之讨鲁自是始卑荘倚讐襄以自树立，鲁益不振，僖以权假季氏，贤人君子无在位者，自是国非其国，降而愈下。
春秋集传详説卷四
<经部,春秋类,春秋集传详说>
钦定四库全书
春秋集传详説卷五   宋 家铉翁 撰
庄公上【名同，桓公之子，母文姜周庄王四年即位】。
元年春王正月
三月夫人孙于齐
荘公不书即位，夫人姜氏去族，而孙于齐，所以明王法，伸大义于天下也，荘公者，子同是也。子同生，圣人特见之，书法非为桓喜也，为鲁国惧也，谷梁曰：疑故志之时，曰：同乎人也，公羊于桓之遇弑也，亦曰：夫人谮公于齐侯，公曰：同非吾子，齐侯之子也，齐侯怒，与之饮酒，于其出也，使公子彭生乘而杀之，则桓之死，坐子同，故圣人既明着其事于猗嗟，序及脩春秋，又特书子同生以见意，是可不思其故耶？盖父有国而传之于子，子必嫡且长，而后得在此位，庶孽犹不得以干正，而况于嫌疑之不谨，遗谤国中，百姓尽知之，曰：此非吾君之子厥父，又因是以死，而犹得窃居此位，揆之人心天理，天下大义，断断乎有所不容，是以春秋书王正月，不书，公即位，而夫人姜氏去族，而孙于齐明子同，不得有鲁国而姜氏之罪当讨也，然则当是之时，孰为当继？孰为当讨曰方，鲁桓之死于齐也，鲁有大臣，必将上请于王下，请于方伯，连帅废子同而立隠公之子，夫然后正，姜氏预弑之罪，则继世有其人，元恶诛大，仇复而王法得伸，鲁国无事矣，今子同挟强齐之援，袭居簒位，姜氏孙齐而旋返，贼不讨讐，不复天经地义，几于泯灭而无余，由立非所当立，鲁无大臣故也，春秋不书即位，不与鲁荘，以君鲁也，夫人去族而孙絶之于宗庙，为鲁桓讨贼也，夫岂继故不书，即位而已哉！或曰，如子所言，春秋，其不为鲁讳乎？曰：春秋天子事也，所秉之法，百王之公法也，鲁人小恶固为之讳，此其恶甚大，有关于宗社之存亡絶续若并为之讳，无以垂法于天下后世然，其辞微隠则亦为之讳矣，南轩张子尝评武后中宗之事，谓武氏唐之大贼当讨，中宗不能君当废，中宗废而后武氏之刑，乃克正，有得于春秋？用法之意，士不通，春秋不足以当大事。
夏单伯送王姬【公谷作逆王姬今从左传】
秋筑王姬之馆于外
公谷以单伯为鲁大夫，天子召而使之，左氏无传，杜预曰：天子之卿也，单采地伯爵也，王将嫁女于齐，使鲁为之主，故单伯不称，使其义正矣，单伯畿内诸侯，为王朝卿大夫奉命而来耳，若鲁大夫当以名书不当云单伯谷梁子明于复讐之义谓鲁君见弑于齐，使鲁主昏，与齐为礼，义不可受，又曰：仇讐之人非所以接昏姻衰麻，非所以接弁冕不言，齐侯之来逆，不使齐侯得与吾为礼也，陈义据正，又二传所不能及也，或曰天王嫁女，使鲁主之，其来旧矣，此何以书？曰讥周也，责鲁也，鲁与齐为不共戴天之讐荘王知此义，则改命他国可也，单伯乃于此时奉命送王姬于鲁，鲁当陈义，力辞不受，亦未至，得罪于王，而鲁庄幼弱无知，不明复讐之义輙受王命为讐国主昏彼，非以共王命也。内偪于其母，外胁于强齐，故为此耳。春秋常事不书，此特书单伯送王姬不称王，使讥以非理之礼，强使诸侯也，又书筑王姬之舘于外，责鲁人忘大讐主嘉礼，舘虽筑于外，而礼实主于鲁，忘讐之罪，终不可逭也，又其后娶讐女以为妻，躬如齐纳币，尸女，苟可事讐者无不为矣，由庄公自以为齐出，故知有母与舅而不知父，讐之当报愚，故谓子同不废，则鲁无以伸大义于天下，此春秋不书即位之意也。
冬十月乙亥陈侯林卒
王使荣叔来锡桓公命
锡命之礼，在春秋屡见，而其事不同，或即位而见锡，或歴年乃加锡，或已死而追锡，鲁桓卫襄死而锡者也，襄之没也，王使成简公追命之曰：叔父陟恪在我先王之左右，以佐事上帝，予敢忘髙圉亚圉防书之辞也，鲁桓锡命，亦当仿此。荣叔之来王，不称天贬也，何休谓鲁桓弑逆之人，王法所宜诛絶而锡命于已殒之后，悖乱天道，故王不称天，此公羊学也，范甯，乃以为非贬之所在踈矣，春秋以一字为予夺，安有王不称天，而非贬乎？或曰，自宰纠而后王，使至于鲁者几人矣，王未尝去天，今荣叔之来王，始不称天，其故何也？曰：桓之簒也，前王既不能讨，使之幸保首领以没，今王又从而奬之，已为不可，而况文姜者，预弑其夫，罪大恶极，王复不能讨，而为之锡命，死者既释逆，桓以往之戮，又贷文姜必不可贷之罪，王纲尽弛，何以临制？万国春秋，于是去天以示贬，孰云其非？贬乎【义，又见文五年，王使荣叔召伯归，含防】。
王姬归于齐
尧之女舜也，书曰：厘降二女于妫汭，诗序言王姬适诸侯，而曰下嫁于诸侯，曰降，曰下犹有自上而下之意，至春秋垂法，则曰：王姬归于齐，与列国女嫁诸侯者无异辞，此出于圣人之特笔，所以见隂从阳夫倡妇，乃天地之大义，不以天子女至贵而紊，居室之大伦，其虑后世逺矣由秦汉以来，务在尊君，抑臣列侯尚主，夫屈于妇甚至，降其父母，下从弟昆，不使以尊行而临帝女千有余年，相承及我朝列圣始明，下诏防俾公主下嫁者，脩妇道如礼经，其春秋之教欤？
齐师迁纪郱鄑郚
纪，姜姓也，与齐同所自出，据传齐与纪为世讐连嵗用师必欲墟其国而后已，纪自知危亡，不复能与齐战，但欲齐存其宗社而勿毁，是以有入酅之议，故齐人迁是三邑而纪付之，不校以入，酅之议既定，于前故也。迁其民虚其地，因遂亡其国，暴横至甚，春秋所深贬也，书师书，迁言用大众廹而迁之耳，公羊以为不言取者，为齐襄讳，以其志在复讐也复讐之论有益世教，但此迁三邑，春秋所贬，不为之讳也。以齐人而迁纪之邑，非战争攻伐而得是之，谓取非其有而取之，事类于盗，不待贬而自见矣。【义又见三年入酅，与四年大去其国，及纪伯姬】。
二年春王二月陈荘公
夏公子庆父帅师伐于余丘
于余丘者，或以为国，或以为邾娄之邑，邑不言伐，言伐则国也，时庄公年方十五，而庆父擅兵伐国，渐不可长，故春秋书以示戒，或曰：主少，其不可以动师欤？曰：主少国疑，外有强敌，存亡安危，于是乎系大夫，以身殉国，持兵遏敌，死生以之正也，今余丘者附庸一小国耳，要不能为鲁患，而庆父出师逐利，此自为私计，稔成末年，再弑之祸，正由久擅兵权，威行国中，则无不为矣。
秋七月齐王姬卒
礼檀弓齐告王姬之丧，鲁庄公为之大功，或曰由鲁嫁，故为之服，姊妹之服，即此是也。此一事也，自单伯送王姬，至齐王姬卒，春秋凡四书之曰：王姬归于齐曰：齐王姬卒者，系之齐，以着鲁为讐国主昏之罪，孙泰山曰庄公，忘父之讐既主其嫁，又主其卒不子之甚也。
冬十有二月夫人姜氏防齐侯于禚
姜氏身负弑君，未讨之诛，甫除丧而往，防其兄齐襄，方有王姬，伉俪之戚，未逾时而出，淫其妹，此天下之大恶，覆载之所不容，圣人为是故笔之春秋，聨书之比而诛之也，赵子曰：此姜氏，齐侯之恶，亦以病公也？曰：子可以制母乎？曰：夫死，从子通乎上下，况国君乎？若庄公者，哀痛以思父诚敬以事母，威刑以督下，车马仆从，莫不俟命夫人，徒往乎？夫人之往也，则公威命之不行，哀戚之不至耳，鲁庄，是时年及弱冠，亦可以自强，赵子之责甚当。
乙酉宋公冯卒
三年春王正月，溺防齐师伐卫，【未赐族，例见隠二年无骇，入极】。
谷梁曰：溺者，公子溺也，其不称公子？恶其防仇讐而伐同姓，故贬而名之，此论固正，但春秋始年，未赐族之，大夫不皆有所贬，此防齐伐卫，则贬也，不必以去，族言书齐则父讐也，书卫则同姓也，防仇讐而伐同姓，不加贬斥，而义自见者也，或曰：卫朔在齐，此防齐纳朔非成父志乎？曰：纳朔者，父恶也，不能复父之仇而成父之恶，滋不孝也，是时，庄年十有六，固未可责以举兵，向讐国而寝苫枕戈，弗与共戴天者，子之志也，既为之主，昏礼复与之，连兵伐人，则悖之甚矣，乌得无贬。
夏四月宋庄公
五月桓王【书崩不书义初见隠三年】
天王不书，义已见隠三年，至是桓王书，责嗣君也，王崩，七年，乃传者以为郤尸而求诸侯，是时，周家无大变故，而天王之丧缓，至是嗣君不克负荷，从可想见矣，匹夫莫不亲，匹夫而不能其亲曰：生无以养，死无以，以为人生之大戚，周室虽衰，王畿之内幅，贠千里有臣有民，乃缓其亲，至于七年之久，不子不君，无以自立于覆载之内，故庄王崩，春秋皆削不书，着其不能亲之罪也。
秋纪季以酅入于齐
传者于春秋书父书仲书，季輙目为书字，既目为字，遂谓春秋之不名之所以襃也，于是曲为之説以求其可，襃之善坐，是故失春秋之防者多矣，此纪季者，名与字不可知，而公羊以为春秋不名之者，贤之也，为其请，后五庙，以存姑姊妹，后儒多祖其説愚三复经防，见其为贬，而非襃也，齐人连嵗攻纪诸侯，莫有救之者，纪于是大蹙，乃俾厥弟季，先以酅入于齐，冀宗社之犹血食耳。此亦甚不获已而以为春秋贤之必无是也。夫迁国以圗存者，古有之，而宗社则危，而犹存也，割地以苟生，身为匹夫，而依仇讐之国初无寸，善之可书，徒以君命往何异乎以邑叛者，而传者贤之，后儒因之，大率以季为字，而求其所以不名之故，甚者谓季自辱其身，以全其兄之髙辱则有矣，不能保有宗社，去为匹夫，奚有于髙愚恐后之人生当国家危乱之际，率先叛去，苟事仇人，以圗朝夕之安者，以纪季借其口，是以不得不辨耳，然则子何以知其为有贬乎？曰：春秋书法，凡诸侯大夫，公子奔而返国，曰入，犹皆有贬，此以纪之邑而入于齐，书曰：入者恶其入也，如郑庄以郑之祊而归之于鲁，谓之为襃，可乎？非归而言归，非入而言入，是所谓贬奚襃？然则郑之归纪之入，亦有异乎？曰：郑以赂而进，言归罪之也，纪以急而入，言入言其有所廹而后入，弗获已焉耳。
冬公次于滑
此谋救纪也，救而书，次不与之以救也，纪自桓之始，年即依鲁以为自全之计，鲁不能为之，深思逺虑反搂之以败齐，搆怨愈深，至是为齐所并，荘于义当救，而童年未有立志，父讐且未暇问，而况于拯他人之危急乎？春秋书次于滑，言其无往救之，实徒次而已。
四年春王二月夫人姜氏享齐侯于祝丘
谷梁曰：飨甚矣，甚之为言以前者，防于禚而无讨，今复飨于祝丘，播淫于通道，大都天王不讨方伯，不问人理絶矣，或曰：夫人之孙也，既去其氏，今而防飨，乃复其氏，何也？曰：非复也，去氏所以诛其逆加氏，所以着其淫，齐襄出而姜往防焉，禽兽之无别也，春秋前去其族，今与之以氏，盖示之以有别，亦所以讨其乱，伦之罪。
三月纪伯姬卒
此纪裂繻，先所逆内女也，谷梁曰：外夫人不卒，此其言卒何？吾女也？适诸侯则尊同，以吾为之变，卒之也，范注礼，诸侯絶旁期姑姊妹女子之嫁于国君者，尊与己同，则为之服大功九月，盖以其匹于国君尊与己同，故不以絶论若嫁大夫则无服，无服则不书，卒，考之经内，女嫁于诸侯，而书卒者七人，其间复有出而归者焉。至于卒皆书，则纪伯姬及叔姬与宋共姬三人耳，伯姬以国亡，为齐所，愍而书之，叔姬，伯姬之娣，国亡夫死，守节于酅，特録其非例也。共姬则遇灾而终，节行显著，是以卒皆书，后之传烈女者，其春秋之遗意乎？
夏齐侯陈侯郑伯遇于垂
是时，郑有二君，突在栎，子仪在郑，此遇于垂者，或以为突，或以为子仪以愚观之，在栎者仅同旅琐，安能与诸侯遇，必子仪也，然则此二君者，其孰为正？曰：皆非正突，为甚突之，立以弟而簒兄王法所必诛也，昭公既返国，突乃入栎以叛，未遑讨，而昭公为乱臣所弑，祭仲逆子仪于陈而立之，子仪君，郑十有四年，人无异辞，以其得之于外，非有求而得异，突之为簒耳，为子仪者，当请之天王谋之，方伯连帅，思所以自定其位者，而十有四年，仅拥虚器，乌在其为君也，春秋于垂之遇，而书郑伯，非遇之也，示在栎之簒耳，非君也，乃若卫衎与剽其事，与此相似而不同。
纪侯大去其国
公羊曰：大去者何？灭也？孰灭之？齐灭之，曷为不言齐灭之？为襄公讳也。春秋为贤者讳，何贤乎襄公，复讐也哀公烹乎周，纪侯谮之九世矣，九世犹可复讐乎虽百世可也，复讐之义大矣，公羊子于此发之，此孔门髙弟得之于圣人，而传以示后世？公羊子有所授矣，诸説多不取愚，甚惑焉，盖灭国者春秋所恶也，齐襄灭纪，自初迄终，春秋不从，灭国之例，则以齐襄所仗者复仇之义，异乎其他灭人之国者耳，纪侯所以为善，非为其以酅入于齐也，以去之，三年，而民之从者未毕，犹有太王，去邠之风，民犹戴君，故圣人不忍，遂以灭书，凡皆以垂法于后世耳，大去云者，永去之辞，如妇人不终于夫家以絶为大归亦岂以大归为襃，哀其去而不可复返耳，胡氏谓圣人与其不争而去，不与其去而不存，夫不争而去，去而遂不复存，圣人何取直？与其得民，未忍絶之耳。
六月乙丑齐侯纪伯姬
前辈谓灭人之国，而其妻，豺狼之行，妇人之仁，是固然矣。然此春秋书齐襄灭纪之终事，愚三复经防，不见其有贬辞，则公羊子所传信乎其有所授矣，呜呼！齐襄躬兽行，负天下之大恶，而春秋犹不没，其复讐之善所以媿乎？为人臣，为人子不明，复讐之义忘君亲，而事仇者耳，周幽王死于申侯之乱而平王亲申侯而不以为嫌，鲁桓公死于齐，襄之杀而庄公事齐襄，而不以为怨，春秋明复讐之义，正惟二君，故其可忽诸。
秋七月
冬公及齐人狩于禚
公羊曰：此齐侯也，其称人何？讳与讐狩也，前此者有事矣，后此者有事矣，则曷为独于此焉讥？择其重者而讥焉，莫重乎与讐狩也讐者无时焉可与通？通则为大讥，不可胜讥，故将壹讥而已，谷梁曰：此齐侯而曰人卑公之敌，所以卑公也，何为卑公？不复讐而怨不释，刺释怨也，春秋于鲁庄之世，揭复讐大义以示天下，惟公谷知之，故于襄之灭纪，荘之防齐而拳拳焉，后之言复讐者实昉乎此，故愚谓春秋垂世之经法，自公谷而发之，孔门髙弟亲得于圣人者也，彼谓束三传于髙阁者用其学而废其言者也。
五年春王正月
夏夫人姜氏如齐师
既防既飨，其无惮亦甚矣！兹复往防于师不言与？齐侯防于师而曰如，齐师师者，用武之地，是时，齐侯出师，何向而姜往防之，岂非惧四邻之有讨，而挟齐师以为逭死之计，与盖曰防，曰飨，所以着其淫，此其言如齐师者，变文也。
秋郳黎来来朝
郳附庸也，其上世出于邾，未王命，故名之，其后数从齐桓防，盟尊周室，王命为小邾子，邾与郳为同姓，皆附庸小国，仪父若字传者，以为贵之，是以字之黎来，若名説者以为外之，是以名也。仪父初无可书之善，黎来亦无可名之恶此，因名字之异而强生，襃贬其实名欤？字欤？在当时已难深辨，而况于千百年之后乎？若附庸当字，则仪父与黎来，皆谓之字可也，若当名则皆名也，不可以此为襃，贬愚于孔父，祭仲既详辨之。
冬公防齐人宋人陈人蔡人伐卫
六年春王正月王人子突救卫【书王人之始】
谷梁曰：人诸侯所以人公也，人公以其逆天王之命也，又曰：王人卑者也，称名，贵之也，善救卫也，救者善，则伐者不正矣，愚谓救固善也，而王师不言救，诸侯相攻，而诸侯救之，外域内侵，而方伯连率以兵救之，可以言救，今诸侯擅兵伐国，王不能令而以兵救之，救非所以施于王也，盖伐之为言，天子事也，而诸侯以之救之为言，诸侯事也，而天子以之以见，当时诸侯之无王而名分，几于埽地，圣人作经，垂训于诸侯之伐，则削其爵，而人之于子突之救，则正其名而王人之所以明君臣之分，而正五国，无王之戮，其义精矣，王人不独微者凡书，王人皆以责诸侯之抗王也，僖二十九年，王子虎及诸侯之大夫盟于翟泉，虎非微者，责诸侯大夫之抗王人，故以王人书，是役也，五国伐卫，将以纳朔，王人救卫，为黔牟也，或曰卫朔，以父命而立黔牟，以王命而立，是二人者，皆有所禀，其孰为正？曰：奉王命者，君也，拂王命者，逆也，诸侯有国，虽受之于父，而其厥父，若祖实受之于王，故诸侯世子之立，必禀命于王，其或无嫡子，而以庶孽为嗣，亦必王命之而后得，继承于其国，朔者，卫宣麀聚之孽，谮杀其兄而簒居其位，本无得国之望，卫宣死朔立旋为国人所逐，公谷二传，则谓朔实：得罪于王以奔而黔牟之立，尝请命于王，而王许之以立矣，夫以康叔之裔，奉王命而君国，岂不愈于麀孽之为簒者乎？今五国悖义乱常，王所与则伐之，王所黜则辅之，卒败王师，而纳朔于卫，放黔牟于周，是之谓逆，明王在上，五国之君皆当诛也，故春秋人五国而尊王人，所以明君臣之分，而正五国，无王之戮，而卫朔之罪，亦无所逃，于斧钺之下矣。自入春秋，诸侯再叛，郑庄侵伐，王略及王战，与此五国连兵伐卫，而抗王师，皆叛也，是谓初年之二叛。
夏六月卫侯朔入于卫
公羊曰：卫侯朔，何以名絶曷为絶之犯命也。其言入何？簒辞也？谷梁曰：不言伐卫，纳朔何也？不逆天王之命也，入者，内弗受也。何用弗受也？为以王命絶之也。朔之名恶也，朔入逆则出顺矣；朔出入名，以王命絶之也。愚谓春秋书王人救卫，以见黔牟之立，王实命之，黔之立为正，则朔之入为逆书名，以入着违命之戮也，若只以入之一字，定其予夺，岂能尽春秋之意。
秋公至自伐卫
谷梁曰：恶事不致，此其致，何也？不致则无用，见公之恶，愚谓出而至必告于庙，礼也，今公之是行辅朔之簒，而纳之于卫，又败王师以归，一举而二罪，从之，将何辞以告？书至自伐卫，不与其至也。
螟
冬齐人来归卫俘【谷作卫寳】
诸侯连嵗伐卫其志在于得赂耳，此归卫俘，三传皆以为寳盖齐人取卫之寳分以与四国书，鲁人受贿，而四国并见矣。桓庄二公，皆党簒逆以要厚赂，宋之鼎卫之，俘其事之尤著者也。圣人为鲁讳，故于郜鼎则曰：取之宋言，宋人以归于鲁，非鲁取之于卫，寳则曰：齐人来归，言齐人以归于鲁，非鲁取之，皆讳赂之辞，所以存其羞恶之心，而垂训于后世，谷梁曰：以齐首之分，恶于齐也，使之如下齐而来我，然得书法之防矣。
七年春夫人姜氏防齐侯于防
夫子删诗，齐风存者十一篇，而襄之内乱，独居其四，南山敝笱载驱，猗嗟是也，敝笱讥鲁桓，不能防闲其妻，猗嗟刺鲁庄，不能防闲其母，防闲，其妻事之，顺而易者，鲁桓不能谨之于始，防闲其母，事之拂而难者，鲁庄岂能制之于终，方是时，庄以童穉之年，挟强齐之援，临制其臣民，虽欲防闲其母，其道无繇，故愚谓子同不废，则鲁无以伸大义于天下，夫子于齐风而存四诗于春秋，而书姜与齐侯为防为飨，凡六见焉，皆所以示王法之诛，而垂训于后，世是嵗姜及齐侯又防于谷，恶亦稔矣，明年有无知之祸。
夏四月辛夘夜恒星不见夜中星陨如雨
三传解释不同，左氏谷梁得之，左氏曰：恒星不见，夜明也；星陨如雨，与雨偕也，杜注辛夘乃四月之五日，月光尚微，无云而恒星不见，由日光不以昏没故也。如雨之如而字也，夜半乃有云：星落而且雨也，谷梁，夏四月辛夘昔恒星不见，日入至于星出谓之昔，不见者，可以见也，窃详左氏，谷梁之防，盖日没至于星出之时，恒星不见，日光犹存也，至夜半星陨，而又有雨也，啖氏以为星陨，众多而如雨，于义亦通，此天所以大警当时僭窃暴慢之诸侯而扶周徳于未坠也。日，君象也，夏时四月，乃正阳之月，日光欲入而尚明，此周徳虽衰，而天命未坠之证，恒星者，诸侯人臣之象，是时，齐、宋、鲁，郑之君党，簒贼称兵犯上，有欲叛之萌，而荆楚复僭王之大，号有凭陵，中国之心，天不见恒星所以警防诸侯之叛者，且将示以谴罚，故恒星不见，至夜半，星陨而雨，诛其尤无良者也。明年，齐诸儿始迄天讨，桓公入率诸侯尊天子，攘僣乱，以安诸夏，岂非畏天戒而脩，臣职者欤！
秋大水无麦苗
此夏时之七八，九月也，以是秋大水，失于种麦，是以田无麦苗，杜氏以为夏正之。五月，周之秋平地，出水漂荡，熟麦及五稼之苗，非也，或曰，秋而种麦，无乃太蚤计乎？曰：月令以仲秋劝种麦，母或失时，则课种麦，乃秋八九月事，秋而失种，是以田无麦，苖彼谓春秋用周正者，以为大水漂荡，熟麦及苗，于义未通。
冬夫人姜氏防齐侯于谷
春秋一飨，三防禚谷齐地，姜往防也，祝丘防鲁地，齐侯来防也此淫防也当时虱行鼠伏，亦岂谓人皆知而良史书其时书，其地有不容掩焉者，圣人因以诛奸而垂法于后世。
八年春王正月，师次于郎，以俟陈人，蔡人，甲午，治兵，夏，师及齐师围郕，郕降于齐师。
秋师还
此一书自嵗首迄于秋暮，传者皆以为为伐郕之故，愚窃疑焉，夫郕，小国也，前此为齐，郑所入浸微浸弱，不能国矣，而鲁庄次于郎，以俟陈蔡，又治戎整军，若将临大敌，其必不为伐郕也，而圣人所以聨书而不厌其烦者，殆有意焉。而传者，亦未知之也，鲁庄之生，至是二十有一年，彼自以为出于齐，倚齐为援，无复为父，报讐之志，而圣人犹望之以复讐之事春而师次于郎，以俟陈人，蔡人不言，师所向也，甲午，治兵犹意，其整军经武，将有所为也，自春徂夏，暴露师徒，卒之及仇国伐同姓，复为仇所卖，无功而还，乃书以贬之，凡公自将必书，此三见之书，法皆不书，公次于郎，不书公，次及齐围郕，不书公，及师还，不书，公至而书，师还，皆所以贬也，愚观当时之事意，鲁人，次郎以待陈，蔡，其君臣始谋，将以有为，不为围郕之故，而次而俟，而治兵也，因陈蔡失期不至，是夏，乃及齐围郕，改计而围郕，非其始所经画，故郕降于齐，仲庆父请伐齐师，犹有愤激，未平之气，岂非鲁人至是不堪仇，襄之无道，始有出而谋之者，其事秘，史阙书不容强，求其説故公羊于干时之战，以为臣下有复仇之志，而公独不许其必有所本，嗟夫！庄公知有母而不知有父，隠忍事仇未几而仇亦殄灭，无复仇之日矣，惜哉！○此一节，其始也，次于郎，以俟陈人，蔡人，其后乃及齐围郕，其中又治兵春秋，殆有深意，而传所不载，不容强求其故，姑阙疑。
冬十有一月癸未齐无知弑其君诸儿
或曰：诸侯以无道见弑，春秋或称国以弑，或称国人以弑言其有以自取也。齐襄淫乱不道，今而见弑，亦天讨也，春秋为之从州，吁弑之例，削无知族，以正其弑君之罪，何哉？曰：称国以弑称，国人以弑彼弑君者，无窃位之心也，无知弑君，自立为君，君虽无道而无知，志存乎簒，罪在不赦，若之何无讨？故从州吁之例，去其族，而以贼讨之，胡氏乃云无知，不称公孙，而以国氏，罪僖公也，僖公不以公孙之道待无知，使之恃宠而当国，以此召乱，故罪僖公愚，三复此説殆所未喻也。使无知者，当子少国危之际，弑君簒国，归罪于僖公，犹可也，今齐襄居位既乆威福自己无知者，亦既废绌，不用，彼因齐襄荒淫，不度乘间伺隙而杀之，岂得复归罪于僖公乎？春秋去逆人之族，而曰贬在其先君以此为澄源端本，恐持论太过，而不能得圣人之意。
九年春齐人杀无知
春秋初年，三罪三讨，卫人杀州吁也，蔡人杀陈佗也，齐人杀无知也，皆名其为贼不以为君，此出于春秋之特笔，非因旧史而书也，或曰：齐之商人，楚之防弑其君，自立为君，及其死也，不从，州吁无知之例，何耶？曰：州吁无知之簒，不为国人所君，旋即大刑，故书，卫人杀州吁，齐人杀无知善卫人，齐人之能讨贼也，乃若齐之商人，楚之防旷嵗歴年然后假手他人，以迄天讨，既为臣民所君，虽欲用州吁，无知之例，名之曰贼，以匹夫讨有不可得也。
公及齐大夫盟于蔇
齐襄之存也，鲁庄幼弱，不但无复讐之志而强弱之不敌，犹有以借其事，讐之口，今襄也，既迄天诛，鲁有可乘之衅，伸大义而伐之，尚能馘讐人于既死，而鲁庄屈国君之尊，而及齐大夫盟，将纳纠焉，是不过为植党，市恩之计，于复讐乎何有？书及齐大夫盟，以国君而盟，讐国之大夫，贬之也。
夏，公伐齐，纳子纠，齐小白入于齐，【公谷于下文皆有子字，】。
经书子纠凡再曰：子云者，当立而未成，君之名耳，杜注以子纠为兄，小白为弟，公羊曰：其称子何？贵也？其贵柰何？宜为君也，谷梁曰：齐人杀无知而逆公子纠于鲁，公子小白不让先入，又杀之，故曰，齐小白入于齐，恶之也，圣人之经，以一字定予夺纠再书，子着，其于序为长，此春秋予夺之所系也，小白虽系之齐，而不以子称者，所以示别于子纠，不称公子？着其杀兄之罪也，纠与白皆僖之子，襄之弟也，襄以淫乱得弑，纵有嫡嗣，于义当废黜而立贤，立弟正也，立弟而以长，亦正也，由鲁人纳之也，缓而小白以内援，自莒先入，据有齐国，【昭十三年，传曰：桓公有国髙以为内主，故入之易】而出师以拒兄，既败鲁兵，遂推刄于同气，此人伦之大变，春秋书齐人取子纠杀之，所以着桓公杀兄之罪，论者以前史有齐桓杀弟之语，遂谓纠为弟而桓之，杀之，为以兄杀弟愚，以春秋再书，子与公谷二传所载及史记世家而知纠，于次当立，纠兄也，桓弟也，桓公杀兄之罪，与攘夷之功，各不相掩，圣人于春秋，着其罪于论语，録其功似不必以彼而废此以后世之事而言，如唐太宗之为君，自是旷代之英主，其平定海内之功，与杀兄之罪，亦不相掩。建成与太宗更相忌害，为太宗所戕，犹不免于清议之，僇子纠既败，不过为奔亡之公子，桓公必取而杀之，乃已，其用心惨甚，视郑庄，克叚过之，谓春秋无诛可乎？○纳字之例有三，有书伐而纳者，此是也。有书纳而不书伐者，晋人纳防菑于邾，不克，纳是也。有书帅师而纳者，赵鞅纳蒯聩是也，是皆以兵而纳，纳之正否？经之襃，贬不系乎一纳字，要当观其所以纳而后识，书法之深防，若执一纳字而定，襃贬则拘矣，入字亦然，有以内援入者，有以外援入者，有当入而入者，有不当入而入，以簒而入者，襃贬亦不专，系于一入，字许叔，入于许入之善也，小白之入阳生之入突之，入入虽同，而所以贬者则异，观经之全，文与上下文乃见以一入字而定，襃贬亦拘矣，【余义见下文，齐人杀子纠】。
秋七月丁酉齐襄公
八月庚申及齐师战于干时我师败绩
齐仇国可伐也。以复仇而伐之，鲁庄之所得为也，今以纳纠而兴师，意不在复仇也，仇有衅而不讨，乃为仇国，纳公子焉，纳公子，岂无他国，非鲁国所宜纳也，此公自行不书，公贬也，此一説也公羊以为鲁人是行以纳纠为名，而伸复仇之义，公自行不言，公复仇者在下也，以臣下欲复仇，而鲁庄无其志，是故贬之，公羊必有所本，此又一説或曰春秋为鲁讳败，干时之败，独不讳，何哉？曰：先儒以为及仇战而败，虽败亦荣，是故不讳，愚谓列国相战争，一胜一负，亦事之常，本非国恶，何有于讳？而况敌讐而败，虽败无伤也，春秋必不以败为讳，三复经传，是时，鲁人不堪，齐之侵暴，盖有欲与之战者，故自是而后，长勺乘丘，再战再胜，愤悱之所成。
九月齐人取子纠杀之
前书纳子纠纠，所以称子，明纠于序为长，而当立也。此书齐人取子纠而杀之，明弟杀兄之为不义也；此桓公杀之，而书齐人杀子纠，以路人絶之絶之于天伦，所以大诛斥之也，鲁不能纳，纠又举以畀其不义之弟，使受而甘心焉，鲁亦有罪矣，谷梁曰：十室之邑，可以逃难，百室之邑，可以隠死以千乘之鲁，而不能存子纠，以公为病矣，得春秋之意，○齐桓始年之三过，杀子纠也，灭谭遂也，降鄣迁阳也，春秋书法功罪，各不相掩，亦是责备，贤者之意，学者不必曲为囬护，有害春秋？垂世之公法。
冬浚洙
齐讐国也，浚洙所以备齐也，春秋幸其能与讐为敌，故于浚洙而书之，以此为絶警之渐耳。
春秋集传详説卷五
<经部,春秋类,春秋集传详说>
钦定四库全书
春秋集传详説卷六   宋 家铉翁 撰
庄公中【是嵗荘王十三年齐桓公二年】
十年春王正月公败齐师于长勺
此敌讐也讐伐我而败之，我之所得为也，左氏诈战之例，本不可用，而况以此施之，敌讐之师乎？胡氏曰：齐师伐鲁，经不书伐，责鲁也，诈战为败，败之者为主，故书鲁为主，以责之，愚谓胡氏以左氏记事之常辞，而律春秋经世之大法，非圣人意也，齐于鲁为不共戴天之讐鲁荘孱不能报，更为之纳亡，公子焉，此春秋所为甚闵，欲其自强而不可得者也。干时败归，齐人得志，取子纠而杀之，鲁复不敢校，而桓公挟其杀纠之余怒，以兵加鲁，鲁之师直桓之师，曲春秋书法，坦然易见也。幸鲁有君子曰：曹刿明义，正色与之争，于是有长勺之胜，春秋幸鲁，荘能与讐国为敌，而又胜之，书曰：公败齐师于长勺，喜之也。胡氏乃律以诈战之例，谓春秋有责于鲁，吁，曹刿陈义如此，谓之诈，可乎？春秋书法如此，谓之贬可乎？明于复讐大义者而后可，语之以此讐虽殒讐国无时而可忘也。自是鲁及齐，宋三战三胜，春秋皆以直败，书直败者，仅能郤而去之耳，必如传例，是三战皆及其未陈，无是理也。盖大崩曰：败绩，小胜则书败某师。
二月公侵宋三月宋人迁宿【迁国之始】
自荘公立宋，鲁久息兵至，是以争宿而有隙，宿者介于宋，鲁之间，小国也，宋欲属之，鲁亦欲属之，宋将迁宿以自近，鲁出师与争，春秋聨书之责宋也，亦责鲁也，怙强以迁人之国，宋固有罪，大讐未报而以末节细故，与邻国构兵，春秋所以为鲁责也，迁国之例，谷梁曰：迁者，犹未失其国家以往者也。迁有三义，有自迁者，有为人所迁者，有怙其强大，而迁人之国，以为彼附庸者，宋人迁宿，齐人迁阳，怙强而迁之也，春秋贬，而人之有为外宼所廹而盟主为之，迁之者邢，卫之迁是也。春秋予之，又如蔡迁州来，吴人迁之，许迁叶，楚人迁之，则是王政不行，天下无伯而不能抚之者也，惟邢卫之迁在春秋二百年中迁之最善者，后莫有继之者矣。
夏六月齐师宋师次于郎公败宋师于乘丘
齐桓公既杀子纠，再以师加鲁，又挟宋而与之俱，此桓公初年之过举，春秋书齐师，宋师次于郎，见其兵势之盛，止而未进者，其谋叵可测耳。鲁荘乃能自将以御之，败宋而郤齐，齐仇也，宋仇之党也，败仇人之党，与杀仇亦等耳，左氏不明，春秋立义之所在，每以直败为诈，战鲁荘初年，敌仇之兵，四战三胜，吾以为春秋？幸其能如此，无贬也，齐之师曲，又连宋与俱，则贬也木讷乃云：齐桓不忍闘其民，全师而反，圣人许之，吁有是哉！齐桓既得国，败鲁兵，杀子纠，忿心未巳，又为长勺之役，至是又与宋俱出师侵鲁，此岂不忍闘其民者乎？霸者所为，未能纯乎天理，初年之齐桓，与中年以后之齐桓，有若两人当与而与，当责而责圣人书法，公如天地，学春秋者，不必为传例所惑，【据檀弓上篇，乘丘之战，乃败而非胜，此亦经之疑也，姑存于此】。
秋九月，荆败蔡师于莘，以蔡侯献舞归【，义已见桓二年，蔡郑防于邓，】按杜氏注曰：荆者，楚之本号，谷梁传曰：荆者，楚也，何为谓之荆？圣人立必后服，天子弱必先叛，故曰：荆推其意，若春秋之书，荆书楚圣人显寓褒贬者然，而公羊亦有渐进之说，愚则谓杜氏之说是也，葢荆者，楚之本号，宣王之诗曰：蠢尔蛮荆，大邦为讐鲁颂曰：戎狄是膺，荆舒是惩，诗所谓荆即楚也，当时固以荆而目之，岂其初得封之本号欤？及东迁，以后兼并羣蛮，斥地渐广，有熊通者，求进爵于周，天子弗许，遂僭号为王，其革号为楚，亦当在此，时僖元年，春秋既书，楚人伐郑，而颂犹以荆舒为言，中国之人未尽知之耳，公羊以为州不若国，国不若氏，氏不若人，谓春秋以渐进之，其不然欤？如吴如越，如戎如狄，其号始终，惟一不以革，号为进退，襃贬也，春秋先书荆后书，楚亦因鲁史之旧文，纪其实耳，若夫书荆而不及其爵，不齿之以人，则春秋所以外之也，为其僭王而有凭陵中夏之心，是故外之徐与吴越皆以是故摈于春秋，非特一楚也，刘原父曰吴太伯之后，楚，祝融之后，徐伯益之，后越大禹之后，其上世皆有元徳显功通乎周室，与中国冠带之君，本无以异，惟其僭王，是以外之？然犹不欲遂絶其类，是以书号则列其本封辨爵，则黜其僣窃，推之可逺引之可来，此圣人慎絶人也。此论固美，然既以其僭号而外之，必其能削去僭号，自同于齐，晋之尊王，夫然后可以引而进之，且是时戎有姜姓之戎狄，有姬姓之狄，皆自以为先代之后，不特吴楚，越为然春秋，虽欲进之，彼安于故习，有不得而渐进，也不书，战而书败，乃所以略之也。着不书，获蔡侯而书以归者，不与楚以擅执诸侯之。
权也公羊之説固深有契于春秋之防矣若
死难而见执于强楚也，此春秋辨内外之始，故法度尤严，其后楚患日深，书法与此少异，皆为中国忧，非以进之也，【义又见荘二十三年，荆人来聘，僖元年，楚人伐郑】。
冬十月齐师灭谭谭子奔莒
公羊曰：灭者，亡国之善辞，上下之同力，凡书灭，罪在灭之者，不在亡者，此圣门遗训，公羊子有所授矣，此灭谭及十三年灭，遂再书灭，皆以着齐桓，灭国之罪，方是时，桓之功烈，未闻于天下，而先以其私怒，灭两国焉，春秋？乌得无贬木讷，乃引仲虺之诰谓弱不自存，则兼之乱不足治，则取之有亡，形则侮之，有亡道，则推而亡之，以为成汤，仗义以正天下，所存者大，所亡者轻，齐桓之灭谭，将以示威于楚，圣人予其示威于楚，是以书师吁有是哉！行一不义，杀一不辜，而得天下，汤武不为也，仲虺以佑贤辅徳显忠遂良对，兼弱攻昧，取乱侮亡，而言上文以言善善，下文以言恶恶，非乘其弱昧，欺其乱亡而取之也。而况齐桓以私怒灭谭，灭谭不已，又灭遂圣人，特书以示贬，木讷驾空立説谓其灭谭以威楚，圣人予之，非但不得春秋之意，又加诬于成汤之行事，以此释经实误后学，愚不得不辨，若夫谭子奔而不名，犹存其爵，正所以着齐桓灭国之罪，为其灭无罪之国，故不名云耳，自是国灭，而其君奔者不名，楚灭，狄灭温是也。诛在灭者，不在其君，徐子章羽则以先服后奔之，故名以贬之，盖以国灭而奔者，义不事讐志存兴复，是以犹为春秋所予，国灭而不能奔，甘于事讐而不以为耻，或为所执以归，尤春秋之所贱恶者也，以此示后世，犹有国亡不能死，甘于为愍懐为叔寳为皓为禅者，吁可叹哉！【鲁灭国，义见隠二年灭夷狄，义见宣，十三年】。
十有一年春王正月
夏五月戊寅公败宋师于鄑
左氏谓师未陈而薄之曰：败某师，大崩曰：败绩，诸説多本之愚，谓鲁荘及齐，宋三战三胜，春秋皆书，公败某师于某，岂三战皆未陈而薄之也，盖书败绩者，大崩曰：败绩，是也，书败某师于某者，仅能郤敌自救而已，必持此一例以律，其余则窒碍而不可通矣。鲁弱国也，荘公孱君也，积为齐人所欺，有父之讐而不敢报，今焉！稍克自振，春秋喜其能立，是以书是役也，宋以齐故，再以师侵我，鲁败宋犹败齐也，故无贬。
秋宋大水
外灾不书，此所以书録鲁荘之能，恤灾也，鲁与宋比嵗交兵，然犹不废吊恤之义，春秋嘉之，是以书。
冬王姬归于齐【义已见元年冬】
此鲁庄受命于王，再为齐人主姬之昏，书法不与元年同者，仇人已殄故也。孙泰山曰：羣公受命，主王姬者多矣，唯元年，与此书者，恶公忘父之仇，再与齐接，昏姻也，孙公之论正矣，然是时鲁荘且将请昏于齐，惟恐其不能得，则于奉命主昏，复何所恤？春秋详记而备书着鲁，荘忘亲事，仇之罪耳。
十有二年春王三月纪叔姬归于酅
叔姬者，伯姬之娣纪，亡伯姬卒，齐人之，因是见叔姬者，愚意其从纪侯大去其国，至是纪侯，死归于酅，盖以纪之，宗庙在焉故也。杜氏以为自鲁归酅，非也，是时纪既亡矣，而春秋犹书纪叔姬者，録叔姬也，録叔姬，是以存纪于既亡之后，叔姬妇节，不与纪俱亡也，公羊谓归于酅者，归于其叔，叔其可归乎？盖纪之宗庙在焉，义当归也，夫死无子，而终于父母家者，非正也。终于夫家正也，纪侯虽死于他国，亦当祔于酅庙，从其祖，此礼之变，其亦甚可哀矣。
夏四月
秋八月甲午宋万弑其君捷及其大夫仇牧
春秋书弑君而及其大夫者凡三人，皆所以録死节也，杜氏以名字为襃贬，乃曰：仇牧不能豫警而遇盗，无善可襃，是以书名大夫，死君之难，而曰无善可襃，其误甚矣！公羊子于仇牧而曰：不畏强御，有得于圣人，襃録死节之意，传注，每因书名而求其所以书名之，故曲为之説以贬之，因书字而求其所以书字之故，曲为之説以襃之其病甚大，读春秋者，不可不知也。仇牧名也，君前臣名，礼之大节，刘氏之义正矣，或曰左传，太宰督亦死于此难，奚以不得？书曰督者，即前日弑殇公杀孔父之人，身负弑君，未讨之罪，今复为盗所殒，此乱臣迄天讨，不可以死节言矣，旧史固与仇牧同书，圣人削之，愚意修经之际，一笔一削，似此更多宋万南宫万也，以讨故去其族【，余义见桓二年宋督之弑】。
冬十月宋万出奔陈
宋万鲁囚也，佚获而归，以一朝之忿，弑其君，更立君焉，彼非当国，大臣素执权，持要之人而弑君立君，国人靡然从之，甚矣，宋国之无政，而闵公之不君也，案左传，萧叔大心及戴，武，宣之族，举兵讨贼，南宫万奔陈，猛获奔卫，宋人皆取以归，正其典刑，立公子御説为君其事，与卫人杀州吁相类，而春秋不书，良有故也。宋荘与华督内外合谋弑殇公，而簒有其国，周无王不能正其戮也，今宋荘虽幸免，而嗣子卒，以弑死，华督首恶，乃为南宫万所杀，此天讨之，加于乱贼者也，万虽有弑君之罪，而所杀者乃殇之贼，故春秋不与督以死节，而万之讨亦并废，不书示督，与万俱有当讨之罪也，贼讨不书，宋不告鲁不防也。
附见是嵗荘王崩僖王，立王崩，重事也，鲁史废而不书，春秋因之，贬在王矣，人君之身，风化之所自出，荘王尊为天子，即位七年，乃克亲不子，不君无以逭名教之责，春秋于其崩也，削不书，所以着其缓之罪，而垂法于后世。
十有三年春，齐侯，宋人，陈人，蔡人，邾人防于北杏，此齐桓创霸之始，传曰：防以平宋乱，春秋与之齐侯，书爵襃也，诸侯书人，着众望之所同属也，或曰：孟子谓仲尼之门，无道桓文之事者，而春秋于齐之始霸，爵桓公而人诸侯谓圣门贱霸，岂其然乎？曰：孟子谈王道于衰世，故霸功，在所不録，春秋垂王法，以示万世命徳讨罪赏善罚恶，如元气之行乎四时，洪纎髙下各遂其性，而共由乎王道之中，法即道也，非王道之外，复有王法也，孟子谓圣人之门，无道桓文之事者，言圣人之门，不学为此等事，非尽废天下之功而弗録也，而况霸者伯也，古者分天下属之，左右二伯，八州侯牧，咸听命焉，周召分陜，乃三代相承之制，周衰，二伯不建已乆方伯有能以尊王室，正诸侯，攘防乱为事者，是所谓伯也，王道盛明中国，尊安固何事乎？伯王纲陵夷，诸侯恣擅，犹幸天下之有伯，故夫子平日议论间有取于齐桓，为其能以尊王室，正诸侯，攘防乱为事也，及脩春秋于北杏之防，惟齐侯书爵，诸侯在防者皆书人书，爵贵之也，书人示众，望之所同属也，自周室之东，威令久废，楚僭王，而楚首叛，犹曰蛮荆，不足多责，郑荘周之卿士侵犯王畿，射王中肩，郑又叛，齐襄率宋，鲁、陈、蔡败，王人救卫之师而五国皆叛矣，环视四方，莫有能倡义尊王者，桓僖之际，周之不亡者几希，幸而桓公出焉，毅然以天下自任，文、武，成，康之业，所以未坠于地，桓之功居多，春秋之爵之，岂徒然哉！胡氏乃谓桓非受命之伯，诸侯自相推戴，以为盟主，是为无君，故四国称人，以诛始乱，齐桓称爵，其与之也，又曰：诛诸侯正也，与桓公权也，必若此，是权与正判然为二也；其首者见爵，其从者有诛，是春秋略其首而治其从，必不然也。而况齐自始封为方伯国，桓公之兴始，防始伐皆以王命行之，王人董之谓，非受命不可，且自入春秋以来，宋，齐、鲁、卫，郑之君，今日而防，明日而盟，惟以党簒怙乱为事，今齐桓之为此，防曰：以平宋乱，南宫万，猛获逃之，未几，旋伏厥辜，皆霸讨之所及也；自是数十年间，簒弑之事顿息，中国有所恃，夷狄知所畏，谓非桓公创霸之力不可，故北杏之防，春秋贵之无贬也，因见陈止斋説有曰春秋始年，诸侯犹知尊君亲上，及齐霸，而诸侯不知有王论固美矣，矫枉过直，非事之实，聊述此以附于诸贤之后。
附见春秋之所谓霸，惟齐桓，晋文而已，左传言五霸，或以为商，周之五霸，或以为齐桓，晋文，宋襄，秦穆楚荘为五霸，愚谓襄欲霸而未能穆霸于戎者，不可与桓，文同日而语！楚荘僭王而猾夏，奚霸之足言，故自桓，文之外，春秋，皆不与之以霸，已于纲领及之，兹举其略。
夏六月齐人灭遂
左氏谓齐为北杏之防，以平宋乱，遂人不至，齐灭而戍之，防而不至者，固为有罪，罪未至于灭国也，霸者假公义以济私欲灭谭矣，又灭，遂此不过为拓土开疆之计，先王之有天下也，以兴灭继絶为事而霸者，灭国不忌，是之谓无王，灭谭贬矣，灭遂又贬齐，无所逃罪，春秋于三年之间，聨书二灭，以着齐桓之罪，功过不相掩也。
秋七月
冬公防齐侯盟于柯
胡氏曰：敌惠敌怨，不在后嗣，鲁于齐襄为仇，今既易世，可以平矣，是以春秋皆爵之而无贬，愚谓敌怨不在后嗣者，谓疆小忿，可以释怨于易世之后，若不共戴天之仇怨，无时而可释，如公羊子所陈者，春秋之义也，鲁荘于齐，襄之未死也，不以为仇，而莫之报，春秋责之屡矣，及齐襄既死，因纳纠之怨，与齐屡战，败之于长勺，又败宋却齐于乘丘，圣人喜其能自强，书以録之，犹望其能，伸复讐之义也。盖鲁荘至是始壮而有知，苟能因是二胜，伸大义于讐人已死之后，犹足有辞于千载曽，未几日而为柯之盟矣，圣人前日责之甚深，望之甚切，及是而无责，始以防盟之常书之，非与之也？曰：公曰：齐讥公与齐始，特为防盟也，诸侯皆在而鲁预，犹曰以从王事，防盟之公也，今齐鲁特为盟防，自是遂解讐释怨，请昏于齐，朝夕奔走于讐国之庭而不以为媿，盖自柯之盟，始谓春秋无讥不可也。春秋为鲁君频弑，臣子不能讨贼，而始为平王，荘公不能复父讐而始故以齐襄之无道，能复世讐则与之，蔡昭之微弱，能复父祖世讐摧强楚而入郢，则大书以襃之，夫岂为讐人之身已死，而怨可释乎？胡氏谓柯之盟，春秋爵之无讥，而以公羊子复讐之论为不然，所关甚大，不得不辨，【公羊所载，曹子手劒胁盟，事皆传闻之，诞辞，非经意所系，故略】。
十有四年春，齐人，陈人，曹人伐宋，夏，单伯防伐宋，案左传，宋人背北杏之防，齐以诸侯伐宋，请师于周王，使单伯防之，自东迁以来，诸侯擅与兵相侵伐，不复知有王室，今齐桓用师于宋，必待王人与俱，彼非不足于力也，以为征伐当自天子出，必如是而后有以服天下之心，霸政之所先也，公谷诸儒因元年，送王姬之误，以单伯为鲁大夫失春秋书防伐之防矣，鲁大夫出预防盟，征伐不书字也，此单伯乃畿内诸侯，周之着姓即元年，送王姬之人，非鲁大夫也，于霸政有关，不得不辨，或曰，宋当伐乎？曰：自入春秋宋，鲁、卫、郑，皆有无王之心，皆尝党簒贼，而违王命，计其罪，类当讨也，而宋为大国，所当先治，今奉王命而往，虽未造其国，都而彼已知惧，余皆从风而靡矣。曰：北杏之防，齐书爵，此书人何哉？曰：此春秋责备，贤者之道也，前日北杏之防，不请于王，今宋人背北杏之防，乃请于王而伐之，故虽与其尊王而书人以少之，惟其与之以霸，是故责之也？备自是齐书人而序之，宋之下者再三，皆贬也，责备覇者之道也。
秋七月荆入蔡【荆以号举初见十年秋九月】
鲁桓二年书蔡侯，郑伯防于邓，左传曰：始惧楚也，是时楚氛未张，邓人三甥已有亡国之忧，至荘十年，败蔡于莘，以献舞归，及是入蔡，又明年，伐郑，十年遂灭，邓兵始于邓，侵及于蔡，遂伐郑，而凭陵中国，春秋书之着，楚人强盛之渐，是行也，入蔡而不有，其以齐桓创霸，犹有所惮而不敢肆欤。
冬单伯防齐侯宋公卫侯郑伯于鄄
书单伯防诸侯，以王命而防诸侯也，序齐侯于宋公之上，以王命予齐，以霸诸侯也，霸与伯同侯为二伯，序于公上，其来旧矣，齐之霸，自此防始木讷谓单伯为鲁大夫四命之卿，是以不名，僻説也鲁大夫岂有书字而防诸侯者乎？僖八年，公防王人诸侯于洮，九年，公防宰，周公诸侯于葵丘，公在防也，今此公不在防，而王人出防诸侯，岂得强指单伯为鲁大夫乎？
十有五年春齐侯宋公陈侯卫侯郑伯防于鄄
冬甫防鄄，春又防焉，春秋书以讥之也，桓之意若曰，去年之防，王人临之，今日之防，我尸其尊，夫如是，而后谓之霸，抑亦卑矣。吁！桓公管仲，而果知尊王，胡不及兹始霸，率诸侯朝王，取周召分陜故事，而一施置之，是亦二伯而已矣，不知出此，而以尸防为尊，其后晋文继之，霸终于不朝而坐，致天王于践土迹，桓之所为也，是防也，左氏以为始霸，非也，十四年冬，王人在防齐先，宋始霸也。
夏夫人姜氏如齐
姜氏即文姜也曩以如齐之故，而遗祸于鲁国，齐桓所当逺嫌弗即以示仪于诸侯，乃犹听其来归，置往愆而弗问，妇人有宁亲之礼，无宁兄弟之礼，姜不足责，而齐桓可责甚矣！遂使文姜益无所忌，十九年，二十年比嵗如莒煽淫风于鲁国，哀姜之遗患，再世桓有责焉。
秋宋人齐人邾人伐郳
前已序齐侯于宋公之上，今以宋先齐贬也，案传郳，乃宋之附庸叛，宋而宋讨之，齐桓以始霸之威而为宋搂，邾以伐郳，将以结宋彼，蕞尔小国，摧败槁落，尚何以自存乎？序宋，齐上不与之以霸，讨也。
郑人侵宋
冬十月
十有六年春王正月
夏宋人齐人卫人伐郑
或曰：宋，齐，卫合而伐郑，郑可伐乎？曰：可伐可伐，则何以序齐于宋之下，曰：伐之不以其罪也，郑昭以嫡子君国，突与强臣合而簒之，昭得返国，突又与强邻合而挠之，据栎之坚以号召凶党，昭以弑死，突之为也，齐桓始霸，谓当声突前罪，请于王明正其戮，宣示逺近足以大警，羣听，今为宋而伐郑，非名也，故贬之序于宋，下不与之以霸，讨也。
秋荆伐郑【是嵗荆始伐郑】
郑荘之有国也，四邻不敢防视，楚朝夕睥睨，莫如之何也荘死？嗣子不克负荷，奸臣执其国，命出君立，君系于掌握，内乱仍作，衰政毕露，齐伐其北，楚闯其南，左抚右动几，无宁嵗使荘公不以祭仲遗其子郑国之祸，岂至是哉！郑之衰乱，奸臣孽子比而为之也。
冬，十有二月，防齐侯，宋公，陈侯、卫侯、郑伯、许男、滑伯，滕子同盟于幽【，公羊有公防宇，今从之，】。
盟非盛世之美事，有能公天下而为之盟，尚春秋之所与也，自齐桓创霸一防，王人再防诸侯，皆防而不盟，至是始为之盟，小大毕至，人心所趋，顿异于前日，盖信而后盟，不苟盟也，是以圣人特书，同盟以奨之，在易同人，初九出门，同人旡咎桓公其庶几乎！前日之为盟者，同宗之吝，不足言也。木讷援周礼，众见曰同，众同而盟于方岳之下，是谓同盟，虽证得同盟二字，但王巡守之礼，不可施于霸国，幽之同盟，乃春秋特笔创义不必援，周礼为证，然同盟有变例，时之不同，其义亦异，此两幽之同盟，襃其同也，及晋霸既衰，楚氛日炽，当成，灵景厉悼之际，凡书同盟，皆幸其犹能同乎中国，非盟之盛者也，又有天王崩，不奔丧而为盟，与王人下，预于列国之盟，及其他义，不应盟而为盟者，皆以同盟书，则同盟之变例，所以贬也，学者随事而观，可以得圣人之意是防也，既襃其能同，必不以公预为讳，当从公羊作公防。
邾子克卒
邾仪父以附庸之国而得列诸侯，传者谓齐桓为之请于周而命之，曲沃武公以支宗而簒，有晋国王亦以是嵗命之为侯，邾子见録于春秋，而武公者，名不登于简牍，其旧史缺书乎？抑圣人以其簒窃不道，削之而不録之乎？是时，周虽浸衰，而人心犹知戴上爵命，必自天子出，而后足以临制，其臣民而僖惠不君，乃以侯爵而加之，簒贼先自壊其法纪而王室之号令庆赏，愈不行于天下矣，嗟夫！仪父之命，出于齐桓之请，而当时莫有议其非者，当也，曲沃之，命出于天王之自为而诸侯用是益解体，逆也，此霸权所以益张，而王纲所以愈替，有国有家者，其可不以是为监乎？
附见是嵗僖王崩崩，皆不书于春秋，论者类以为天子不告，诸侯不防，故不书，是时，礼教虽壊邻邦小国之丧，鲁犹使大夫往防岂有于天王而慢若此乎？盖周室东迁，至于僖王愈不能君矣，只以一事而言，曲沃武公父子三世作逆，弑君簒，国有不可胜，诛之罪而僖王乃于是嵗将终之时，命之以一军为晋侯，前史谓武公灭晋，尽以其寳器献之僖王而得封王，所为若此，谓天下事，至是必不可为，殆不然也。先正司马文正公着资治通鉴始于周威烈王三十三年，命魏斯赵，籍韩防为诸侯以为，是时周虽微弱，名分尚存，今晋大夫暴蔑其君，剖分晋国，天子既不能讨，又宠秩之，使列于诸侯，是区区之名分复不能守而并弃之，先王之礼，于斯尽矣，司马公之论甚大，其实壊法乱纪崇，奨簒贼命之，以为诸侯自僖王命曲沃，始威烈王之命，韩、魏，赵乃其末流之也，周自僖王而后愈不能君，职此之故，旧史不书崩，春秋因之，良有以也。或曰，曲沃武公固，簒国之君诗无衣，何以犹有善辞，圣人于唐风而取之于春秋，而斥之诗，春秋之去，取其不同欤？曰：子善问无衣之诗，盖刺武公而非美之也，其言曰：岂曰无衣七兮，不如子之衣，安且吉兮，言其未受王命，而先僭诸侯之车服，乃未受封，以前之刺诗也，序者误以为美辞，不可不辨也，盖唐风十六篇，前后多刺，惟无衣序，独以为美，诗人用心正大，岂有专刺失国之君独有取一簒贼乎？诗序固不可废，亦有元本无序，后人以己意而强补足之，要当辨也。
十有七年春齐人执郑詹【是嵗惠王立】
公谷皆以郑詹为郑国之佞人，必有所本左氏，以郑不朝而执詹，愚谓郑去年预于幽之盟，曽几何时不应？遽执其使，盖郑国佞人，为突所信任，桓因其来而执之耳，愚以春秋下文书逃来，而知此执为春秋，所与谷梁谓人者众，辞以人执与之辞也。但春秋凡执皆书人，其执也，有是与否？不可槩以书人为辞，要当随事而求，书法之防。
夏齐人殱于遂
遂者亡国之遗民也，齐人戍之，恃其强大，以陵暴遗民，遂之五族，飨齐戍，醉而殱之几尽，谷梁曰：无遂而言，遂存遂也。言遂犹有人也，鲁荘以千乘之国，甘于事讐而不耻，遂之遗民，鼓其余勇，犹足以殄灭，齐戍春秋，特为之书，义之也，亦以为忘亲事讐者之媿。
秋郑詹自齐逃来
前称人以执，执之，是否犹未见也，继书郑詹逃来而后知执之为是，为春秋所与也，逃者有罪，而逃刑之辞，郑詹自齐逃鲁，鲁輙受詹之逃而不以为非，鲁亦有责焉耳。齐人之执为是，则鲁人之受为非，鲁与齐虽为世讐而罪人逋逃，非鲁之所当受霸国执之，而列国逃之，罪在列国，无可疑矣。何休以郑詹见用于鲁，却恐未然。鲁之用事者，不闻有郑詹也。
冬多麋
杜注多而害稼，故书，孙氏曰：以有为灾，而书者是也。以多为灾，而书者麋是也。麋常有之物，今以其多而害稼，故书以记异耳。
十有八年春王三月日有食之
谷梁曰：不言日，不言朔，夜食也，郑氏曰：一日一夜，合为一日，今朔日，日有亏伤之处未复，故知以夜而食，夜食则属前月之晦，愚谓夜食云者，必在丑寅之间，故晨兴而犹可见，则亦属朔日之朝，谓之晦日，其不可欤！
夏公追戎于济西
左氏曰：不言其来，讳之也，杜注戎来侵鲁，鲁人不知去，乃追之，故讳不言其来，此一説也公羊曰：其言追何？大其为中国追也，谷梁曰于济，西者大之也。何大焉！为公之追之也，左氏主戎备，无素而言，公谷主公自追而言，前此公盟戎防，戎皆不为春秋所与，今追戎，以书法而言与公之能追公谷之説是也。公若使大夫帅师以往，则为具文，逐贼不足言矣。今公自将而追之，至于济西，书公追戎者，嘉公之能自将，而追戎也，有国有家者，以御侮为重事，诸侯为天子，守土疆，躬擐甲胄，跋履山川，逾越险阻，敌王忾，以固吾圉，此职分之所宜为也，诸侯若诿之大夫，大夫复诿之士卒，则皆望风退郤，而国非其国矣，○追有二追之速，虽不能与战，春秋无讥，此是也。追之缓不能及，春秋所讥，僖二十六年，公追齐师至于酅，弗及弗及，云者追之，缓不能及也。
秋有
谷梁曰：射人者也，杜注短狐也，含沙射人为灾，防云，一名射景，谓其伏水中，射人之影，而人不悟，其后庆父通于哀姜隂蓄异谋，而公不能察以召，末年之祸，为之先矣。
冬十月
十有九年春王正月，【是秋，周有子頽之难惠王出居于郑之栎，春秋不书义，见二十一年】，夏四月。
秋公子结媵陈人之妇于鄄遂及齐侯宋公盟
公羊曰：诸侯娶一国，则二国往媵之，以侄娣从侄者，兄之子也，娣者弟也，诸侯一聘九女，诸侯不再娶，又曰，大夫无遂事，此其言遂何？聘礼，大夫受命，不受辞出，竟有可以安国家，利社稷，则专之可也。左防谓鄄卫地，陈娶卫女为妇，鲁使公子结送媵至鄄，闻齐，宋为防，将伐鲁，故权事之宜去其本职，与二君防盟，合此二説而经意见矣，夫媵女事之常，而盟者，国之重事，况于盟霸主，而可以遂事往乎？盖结也，送媵至鄄，适闻齐，宋为防，谋将伐鲁，故遂事而往，盟将以伐二国之谋反，以速二国之来伐其心，则是于礼则僭，是以有贬然细，味经防贬之中犹有与焉，或谓结以僭盟，召宼不然也，大夫出疆，有可以安国家，利社稷，则专之，乃古义也。公羊子有所授矣，或曰，公子遂防赵盾于衡雍，遂防雒戎，与此孰是？愚谓结知齐宋将伐鲁，而往盟之忠也，雒戎未尝为鲁患，而遂也擅盟之专也，岂可以例观乎？
夫人姜氏如莒
此文姜也比嵗再如莒春秋书之，非特责鲁亦责齐也，鲁荘不能防闲其母，犹有望于齐，桓之正之，前此姜氏如齐，齐不能讨，遂使肆然罔所忌惮，荡游及莒，非唯鲁之辱，亦齐之辱也。
冬齐人宋人陈人伐我西鄙
齐桓之霸也，鲁独防之，后讐国可无防也，其后及齐人战，又及齐人，宋人战讐国可与战也，又其后同盟于幽矣，而齐宋乃复为此来，説者以为鲁受郑詹之故，或又以公子结遂盟，有以召之，夫结知齐，宋之谋不利，我故盟以伐其谋，非结之，召之也，然春秋之书之责，齐也是嵗成周有子，頽之乱卫师，燕师称兵伐周，而立子頽天子播迁于外，桓公不能讨，乃以三国伐鲁，前日创霸，假王命以服诸侯，今王室有难，而不能以兵勤王，是春秋所责也。故三国皆人以贬之。
二十年春王二月夫人姜氏如莒
夏齐大灾
外灾何以书为鲁吊故特书
秋七月
冬齐人伐戎
谷梁作伐我，公羊，左氏作伐戎伐我贬齐也，伐戎亦贬齐也，是时，成周有子頽之乱，五大夫以卫师，燕师伐周而立子頽惠王出居于郑之栎，齐桓身为盟主，若罔闻知，明年，郑伯虢公胥命于弭，以兵讨叛，杀子頽及为乱者，王入于王城，齐不能预也，王室倾覆，则坐视而不救，戎未尝为中国大患，伐非所先也。去年伐鲁，今年伐戎，大率皆逐利而自私于王室，何有春秋人之所以贬也。
二十有一年春王正月
据左传？十九年，成周有子頽之乱，惠王出居于郑之栎，至是，郑伯虢公以师纳王，杀王子頽及五大夫之为乱者，王入于王城，春秋不书，是必有意而传者缺焉，尝究观周之所以乱，前后如出一辙，幽王宠襃女而废申后，逐太子申侯以犬戎作乱，周是以东迁再传为荘王，周之衰也滋甚，而荘王复以嬖姚女宠子颓而召乱，惠王播迁，越三载乃复，而惠王之身，复为惠后所惑，宠叔带几欲动，揺元子赖齐桓为之，正之而带卒，挟狄师为乱于他日，比至，景王又以宠子朝，故驯致大乱，前车之覆，后车之戒，幽王以是失国丧身，而子孙不戒，乱生嫡庶，至于再三，而未巳嗟夫，文武周公，诒厥孙谋者若此，而后世犹以是覆亡相踵，愚意圣人脩经至頽带朝之事重，为之太息，书不书，皆以寓戒，厥防微矣，【义详见僖二十四年，天王出居于郑】。
夏五月辛酉郑伯突卒
自郑突之入于栎，春秋盖絶之矣。及其杀子仪，而君郑春秋不书其归，为其簒国至再，不与之以为君也，今而死，书郑伯突卒，及其书，郑厉公，夫岂无其故哉？周惠王以子頽之乱，出居于栎，诸侯勤王者，独郑与虢耳，厉公虽有簒国之罪，亦有勤王之功，是以春秋于其卒与，而复録之。
秋七月戊戌夫人姜氏薨
冬十有二月郑厉公
二十有二年春王正月肆大眚
王正月而下，而书肆大眚，此周肆大眚也，惠王以子颓之乱，播迁于栎，去年春，虢郑纳之，以国之未靖，复为虢之狩，至冬而复归成周，于是为肆大眚，以安反侧，非鲁肆眚也，为谷梁之学者以为文姜罪应诛，絶春秋书肆眚而后书，明王法，以示后世？其不然欤？盖春秋必有事而后为是，书法未有当时无肆眚之事，而创为之书者也，此周眚何疑，程子不以后世肆眚为然，愚谓眚灾肆赦，盛世之美事，然亦赦其罪之，可赦者耳。至后世有肆大眚者焉，则举天下之人与之，荡涤垢瑕，大布维新之治，非古者眚灾宥罪之意，然在后世有不得不然者矣，古之为治也，刑以辅教不主于杀，至周衰，羣后放肆杀人，族人皆出乎典章之外，降而秦，汉之世，专用重典，以毒天下，虽欲不赦，其可得乎？论者每与孔明大徳小惠之语，谓赦为不然。吁！使当盛明之世，刑罚无颇，何以赦为惟乱，世多淫刑，故不得不赦，此救仁民之要务，亦与其杀不辜，宁失不经之意也。
癸丑我小君文姜
文姜亲弑其夫，淫奔于齐，恶声被于宇内，律以常典，有不可胜诛之罪，属周天子肆大眚，适当时，圣人书，肆眚书，比事以见义，言天王失讨有罪，使之得以礼云耳，或以为齐君请于周，赦其罪而后者，非也，肆大眚，不专为鲁也，○妇人从夫之諡，至于末世，有自为諡，荘姜定姒，从夫也，鲁桓之夫人文姜襄之母，定姒景王之后，穆后自为諡也。宋共姬，则又以节行彰著，而独得美名者也，要以从夫为正【，鲁有两定姒，襄之妾母，自諡哀之，妾母从夫，諡】。
陈人杀其公子御寇
左氏以御寇为太子，刘氏曰：以为大夫，非大夫也，以为世子，非世子也，然而书者知其为君之嫡也，君之嫡，虽未誓为世子，未可以称世子，然而巳有可以为世子之端矣，故不可不重愚，案春秋杀大夫，公子例有三有书，杀大夫者焉，有书杀公子者焉，有书杀其大夫公子某，公孙某者焉，杀大夫，讥专杀也，杀公子公孙，讥骨肉之相残也，杀大夫公子某，公孙某，又讥其不当，使公族世其官，复以罪而杀之也。然此乃春秋之常法而变例，则随事见焉，不可执一例而求此，陈人杀其公子，左氏以为太子，必有所本，然不从目君之例，则国乱无政，为众人所杀，非其君之罪，胡氏之说得之，不称世子，当立而未命。
夏五月
春秋年之四时，虽或无事，必书首月以纪时变，无以仲月首时者何休谓讥荘公取讐女不可以事先祖，奉四时祭祀，犹五月不可以首时凿矣，杜氏以为文误，或曰：五月之下有脱事。
秋七月丙申及齐髙傒盟于防
公羊曰：此齐之贵大夫，曷为就吾微者而为盟也，谷梁曰：不书公髙傒伉也，鲁人忘君父之大讐请昏于讐国，齐既许之，而使髙傒为之先要，鲁以盟其傲，鲁也亦甚矣！春秋之书之责齐也，虽为鲁讳，亦责鲁也，以下文书，公如齐纳币，见春秋之责鲁深矣，夫讐国以傲而加我，不惟不怒，反更屈千乘之尊，与其臣伉盟，又躬如齐纳币，彼固无所恤，春秋为之讳之，乃所以存其羞恶之心，而垂法于后焉耳。或曰文二年，及晋处父盟，与此同否？曰：其事虽同，其伉不同，彼时公身在晋，晋君不与公盟，使其臣及公盟，故春秋深责，晋人之无状去处，父族以示贬，此则齐鲁均责焉耳。盖讳之中，而有权度存焉，不可以一律观也，又有诸侯之大夫来鲁涖盟，及鲁大夫与诸侯为盟者，不皆为伉，必如处父髙傒而后为伉耳，要当随事而观，以求圣人之意。
冬公如齐纳币
凡纳币不书，此所以书母丧未再期，请昏于齐，又弃宗社之重，往从讐女为淫，是故书以讥之，不一讥也，是行公羊子目为陈佗，其乱常无别有，不可道者矣，或曰，鲁与齐既为防盟，春秋无责，今而通昏，不亦可乎？曰：主夏盟者，齐桓也，今纳币，而请昏者，齐襄之女讐女也，盟讐人之弟，犹曰为其霸也，诸侯皆在，不得不与于盟，娶妻，岂无他族，必讐女而后娶，其何以奉粢盛，入先君之庙乎？吁，文姜亲弑鲁桓，罪未讨而死，今桓之子娶姜之侄，蹈覆辙而不以为戒，其愚不仁亦甚矣！厥后哀姜通于共仲，般以是死，闵以是弑皆迹，文姜之所为荘公，实有以致之，自作孽，不可活，岂不信哉！
春秋集传详説卷六
<经部,春秋类,春秋集传详说>
钦定四库全书
春秋集传详説卷七   宋 家铉翁 撰
荘公下【惠王六年齐桓公十五年】
二十三年春公至自齐
公羊于其纳币也，曰纳币不书，此何以书？亲纳币，非礼也，及是，又曰，桓之盟不致，此何以致？危之也。何危尔？公一陈佗也，何休注公之纳币，实以为淫，不讥丧娶，而讥纳币，举淫为重也，又曰：公如齐，淫与陈佗相似，故危之，公羊之説必有所授，纳币，犹曰为强国，屈观社则淫矣，父没于齐，而子不戒，其不为陈佗者，幸而免耳，是以再出而再至。
祭叔来聘
隠元年祭伯来，非王命也。是以讥其外交，此祭叔之来书来聘，必有使之来者，非王使之而谁？使与祭伯之来辞，若同而义则异，何休以为不与，天子下聘，淫人近之矣，鲁荘春而如齐纳币，自齐来返夏，又如齐观社，中间祭叔下聘威顔咫尺如在其上，而彼不知怍也，春秋以淫人之辱王命，是故不书，王使若祭，叔之自来与。
夏公如齐观社公至自齐
谷梁，以是行为尸，女尸之云者，盛其车华，其服炫惑妇人而蛊其心，要其从已，是之谓无别，春秋书以责之，纳币，未几而以观社再出，此诲淫也，濡染其母，霑渍厥舅，有自来矣，使桓公管子伸其霸讨，执而归之，周孰曰：不然？桓亦弗克，自检其能，以此律人乎？公羊谓鲁荘之为陈佗，殆有深意。
荆人来聘
荆始书人为公谷之学者，皆以为春秋？因其慕义来聘，进之而书人，愚以为春秋之外，楚为其僭王大号而外之，非无其事，而直鄙逺之也，况自比嵗入蔡侵郑，渐肆凭陵，春秋忧之方深，必不以其一来聘于鲁，遂进之，同于中国之诸侯，此説其未然欤？且春秋之待楚，乃帝王待要荒之道，叛而威之服而柔之，内外之辨，截乎其不相干，未闻进要荒于侯甸，而紊内外之辨者也，是聘也，杜元凯谓不书，荆子使某来聘者，君臣同辞，始通未成，其为礼也，乃若书荆书，楚书，楚人书，楚子毎书輙异者，着其渐盛，与中国争衡，非进之也，圣人固乐于与人为善，楚方凭陵诸夏，无一善之可録以为春秋进之，殆不然也。【义又见僖元年，楚人伐郑文，九年，楚子使椒来聘】。
公及齐侯遇于谷
自入春秋，诸侯有遇礼，略去繁文，共图国政，遇之善者也，今鲁荘之为此，遇继纳币，观社而书着其急于得偶而求之，惟恐其未至也，说者谓谷之遇齐人，要鲁以盟，而后与之为昏，故是嵗冬复为扈之盟，明年，乃以姜氏归，孟子谓无羞恶之心，非人也，其荘公之谓欤？或曰：如强弱弗敌，何曰：齐桓之始，入柯之未盟，鲁未尝一往防齐，亦无责乎！鲁意者，齐桓犹知义之所在，念其父讐未雪而不敢责之，以常人之礼及髙傒来盟，以大夫伉，君公反因是而纳币，以请昏焉，齐人愈傲，而公愈卑，自是受欺于齐益甚，盖有以自取矣。
萧叔朝公
谷梁曰：萧叔微国之君，未爵命者，其不言来，于外也，朝于庙正也，于外，非正也。萧叔本来朝于鲁，因公为谷之遇，就而朝焉，朝者受者皆非也。鲁荘皇皇乎艳，治之求，何暇问礼？春秋书之，责之也。
秋丹桓宫楹【义并见下桓宫桷】
冬十有一月曹伯射姑卒
十有二月甲寅，公防齐侯盟于扈，【义见上谷之遇】。
二十有四年春王三月桓宫桷
鸟兽知有母而不知有父，人知有父而复防其父之从出，而知有祖焉，有曽焉有髙焉又防其祖曽髙之所从出，而有始祖焉，皆为之庙以祀之，圣人因为之制，宗庙祀享之礼，自天子至诸侯，公卿大夫士隆杀有等，夫然后尽于礼，不以逾礼而为荣也，不以僭礼而为孝也，今荘公忘父之讐徇母之欲娶讐女以为夫人，知有母而不知有父，既又自知其非，丹桓宫之楹，而其桷，欲以盖其无父之愧，不思庙有常制，独丹桓宫之楹，而其桷，是悖礼也，以悖礼施之，亲庙不足以荣其亲，适足以悖其祖，知有母而不知有父，无父也，隆于其父而薄于其祖，无祖也，无父无祖，禽兽之道也，是以春秋书丹桓宫楹，刻桓宫桷，以见五庙，并列而桓庙，独以丹饰以着荘公，无祖之罪，欲救无父之过，而无祖矣。
曹荘公
夏，公如齐逆女。秋，公至自齐，八月丁丑，夫人姜氏入谷梁曰亲迎，常事也，不志；此其志，不正其亲迎于齐也，秋，公至自齐，先至，非正也，八月丁丑，夫人姜氏入入者，内弗受也。宗庙弗受也，娶讐人子弟以荐舎于前，其义不可受也。谷梁得之矣，夫亲迎礼也，鲁荘亲迎，讐国则礼之悖也，公与夫人偕至，而见于庙，礼也，今公以七月至而夫人姜氏八月，乃入倡而不和，行而不随，则礼之悖也，自纳币于始至，用币于卒，春秋备书以责之，彼愚妇人，何责哉？彼鲁荘，亦何责哉？实备书以责齐桓也，桓为盟主，方将秉法以示诸夏，谓鲁荘不当请昏，襄女则明义以斥絶之孰曰不然？苟欲镇抚鲁国而许之以昏，则当谨于用礼饬齐女，以行妇道，毋使为二国羞，今也不然，纳币，未几，要以观社，观社，未几而有谷之遇扈之盟，最后逆女，姜乃不与公偕归，是孰使之然哉？不责之，齐桓而谁责之哉？及哀姜骄淫，不妇通于二叔，以害两君，然后取而戮之，亦云晩矣，愚故谓春秋有责齐桓也。
戊寅大夫宗妇觌用币
不书入，而见于庙，书大夫，宗妇觌用币，何哉？入而见于庙者，常也，大夫宗妇觌，而用币者，非礼之常，盖失礼也。或谓其娶讐女而归，不敢以见于庙，彼丹楹，桷崇奢丽，以夸示讐女何以能知愧，而不使见于庙乎？谷梁之云：谓宗庙有弗受焉尔？礼夫人至大夫有见礼，今书失礼则以大夫宗妇之俱见，俱用币而讥其无别耳，御孙以男女同贽为无别，不但用贽之无别，俱觌尤为不可，盖宗妇者，大夫之妻与大夫俱见春秋，所以为讥也。
大水
冬戎侵曹曹羁出奔陈赤归于曹
公羊以羁为曹，大夫戎来侵，谏于君母，自敌三谏不从而去，考之经，似不然也。贾逵谓羁是曹君，赤乃戎之外孙，戎侵曹逐羁而立赤，必有所本，今从之，先君既而不称爵者，微弱不能自定故也。刘氏意林曹羁出奔陈，赤归于曹，赤之为赤与郑突无以异，突因宋赤因戎，皆夺其君，然而春秋一贬之，无上下之异者，春秋治治，不治乱者也，使郑忽曹羁事亲而孝，为上而礼在丧而哀将事，而恭大夫顺之，国人信之，虽有宋戎之众突赤之孽，何縁而起刘氏之论正矣，然谓春秋一贬之，无上下之异者，似未然也。忽与羁皆系之于国，以其为当立者也，突挟乱臣，赤挟戎皆去，其公子之号，所以诛也。
郭公
公谷以为郭国之君，名赤，外归于曹，其义不通，先儒引齐桓问郭何以亡？父老对善，善不能用，恶恶不能去，是以亡事，与时实相近，然必有阙误，不容强通。
二十有五年春陈侯使女叔来聘
左氏曰：始结陈好也，嘉之，故不名注曰原仲，季友之旧也，季友相鲁，女叔相陈二人有旧，故春而女叔来聘，冬而季友报聘，以为交聘之始，故书然，前此诸侯使之来，鲁未必无报聘，而春秋皆略之不书，今女叔之来，季友之往独得书者，着人臣无外交，原季以私相善之故，而假公聘以为私防，其后又以原仲，而出于朋友之道，则尽于人臣之义，则非春秋防微杜渐，故不与也，然原仲，女叔为名，为字有不容辨，以是为襃，贬则凿矣，【义又见二十七年，季友如陈，原仲】。
夏五月癸丑卫侯朔卒
朔以簒兄而立，既为国人所逐，复与叛党共败王师，以返其国，周之叛侯也，去所以讨。
六月辛未朔日有食之鼓用牲于社
左氏周正之説至是亦不能守之矣，以周正而言此，六月，乃夏正四月，正阳之月也，而左氏乃云唯正月之朔，慝未作，日有食之，于是用币于社，伐鼓于朝明，是月，非正阳之月也，杜氏求以通周，正之説乃云以长歴推此乃七月朔，置闰失所，故致月错，夫左氏，岂为歴之有误，而为此説彼以是月非正阳之月，而用正阳之礼，是以讥耳，愚以是观益知春秋行夏之时，王正月，非周正审矣，然救日而鼓，以充阳也，夏书季秋月朔，辰弗集于房，瞽奏鼓，啬夫驰，庶人走此，季秋日食而举行旧典，初不专在正阳之月，左传谓唯正月之食，而后举行，亦僻説耳谷梁曰鼓，礼也，用牲，非礼也，天子设鼓五诸侯，三大夫击门，士击柝，皆所以充其阳，充阳之説有得于古者救日之意，春秋于此年，及文十五年，两书皆同者，讥不鼓于朝而鼓于社，又用牲为失礼也。虽然，伐鼓用牲，乃救日之常典，有司之事也，天子诸侯因天灾见异，而讲求缺失，思所以上答天谴，有实政在，非徒治其礼，文之常而巳也。春秋于夏日食书鼓，用牲于社，于秋大水，书鼓用牲于社，于门讥，实政不讲，仅从事于有司之常典也。【义又见文十五年六月日食】。
伯姬归于杞
杜注不书逆女，逆者微也，杞小国，自应遣命卿，盖旧史缺书耳。
秋大水鼓用牲于社于门
谷梁，曰：既戒鼓而骇众，用牲可以巳矣，救日以鼓兵救水，以鼓众，左氏谓凡天灾，有币无牲，非日月之眚，不鼓，愚谓日月之眚，天以此示象于人，有救而无祈也，鼓于朝，救日之礼也。若夫水旱之灾，则必有祈祈，则必以牲，云汉之诗曰：靡神不举，靡爱斯牲，水旱用牲，其来逺矣救水而鼓众，则鼓以警众，共治捍防之事，公谷所言是矣，救日之鼓，与救水而鼓，事虽近，而义不同。
冬公子友如陈【义见今春女叔来聘】
二十有六年春公伐戎夏公至自伐戎
伐戎以报济，西之役也，木讷以其与曹杀大夫聨书，遂为之説曰为曹伐也，前年曹羁奔陈，及陈，女叔来聘，言必有以及于羁也，故公子友如陈报聘，而遂伐戎，为曹可知矣。公甫至自伐戎，而曹遂杀其大夫是戎，必有辞于曹，曹杀其大夫以説戎且以塞鲁之辞，木讷之于春秋，好揣摩傅防以为之説此类是也。陈使大夫来聘于鲁，何关于曹？鲁也，有戎患，不得巳而伐之，非其力之有余而为曹伐也，学者生乎数千载之后，即传以求经，犹恐传之未信，何必凿空而为説当时无此事，圣经无此防科，塲师以穿凿为新奇，最説经之大病。
曹杀其大夫【杀大夫始见】
凡杀大夫皆讥专杀也，葵丘之防，曰：无专杀大夫，此周家盛时法制而襄王举之于防，以训饬诸侯者也，诸侯与其卿大夫虽有君臣之分，皆王臣也，故其命上大夫必请于王，有罪当杀，亦必禀命于王，不得专也，自东迁诸侯既专，命卿大夫而复专杀之，无王也，凡书杀大夫，有称国以杀者，有称人以杀者，称国以杀者，十之八九，大率皆讥专杀而复有杀无罪者焉，杀有功者焉，杀直谏者焉，随事而观，可以得圣人之意，此曹杀其大夫，不惟讥其专杀，又诛其滥杀曹赤，挟戎援以簒兄之国，又挟戎威以去兄之党所杀者，必皆无罪，而又不止一人，是以佚其姓名，鲁史官闻其事而书之，不得其姓名，是以阙之耳。吁！蕞尔小国，挟戎援以簒其兄，而又杀人，不忌齐桓，坐视而莫之讨，其有惮于戎欤？【杀大夫不名，又见僖二十五年文七年，八年】。
秋公防宋人齐人伐徐
刘氏意林曰伐徐，小事也而乱，王者之制，诸侯不得专征，是以属之，方伯连帅，今齐为霸，而使宋主兵，则是人自为政，与诸侯无霸，奚异刘説固善但先宋后齐乃春秋所以责备霸者，非齐人诿，宋人以主此兵也，胡氏谓鲁自伯禽以来世，有徐戎之患，今春伐戎，秋，伐徐，必戎与徐表里为病于鲁，鲁请于齐，宋而伐之耳，愚谓齐为霸，而以宋先之者，贬也，是时戎侵曹，逐其嗣子纳亡，公子为君，戎之不忌甚矣，齐不能讨，乃为鲁出师伐徐，缓其所当急，是故不与之以霸讨，而以宋先齐。
冬十有二月癸亥朔日有食之
二十有七年春公防杞伯姬于洮
杜氏以伯姬为荘公之女，即二十五年归于杞者，陆氏谓春秋时有子叔姬者三，皆时君之女称子者，以别先君之子，公谷以为同母姊妹，非也，则此伯姬未必是荘公之女，借是荘女于洮，亦非归宁之地，安有女子来宁，父母疾驱于通道，大都略，无所禁忌者乎？春秋书公防杞伯姬于洮，非归宁之义也。【义又见，冬，杞伯姬来】。
夏，六月，公防齐侯，宋公，陈侯、郑伯同盟于幽【，义已见十六年】，十六年，于幽之防始书同盟，至是再防于幽复书同盟，谷梁曰：同尊周也，于是而后授之，诸侯盖春秋嘉齐桓霸业之始，成善，其得众而许之，以同盟也，是防也。陈，郑始服不讨而服，服之上也，或曰：前此防者九国，而书同盟宜也，今防者才五国，亦书同盟，何哉？曰：圣门所以许齐桓为其合诸侯，不以兵革，庶几以徳服人者不为其甲兵盛强，小大毕至，而后许之，以同也，不然，异时有合十八国之君以甲车四千乘，夸示诸侯而霸业，自是日衰者，乌在其为众乎？
秋公子友如陈原仲
或曰：前此人臣外交，如祭伯之来，尹氏之赴春秋，虽有讥而不书，所以来之，故今季友如陈直书，原仲春秋，其许之，以不遗故旧，是故直书其事以垂训于后欤？曰：子可谓善问矣。君臣之分，朋友之义，皆人之大伦，而于用礼之际，有当随事而为之权衡者，此类是也。季友与原仲有旧，前此原仲来鲁季友报聘，假公事而为私行，春秋犹有讥焉，今原仲死，季友躬如陈，防其身为鲁大夫有官守焉，而越国以防交游之，春秋之所不与也，然以其笃于伦类之爱，故直书其事曰：此为原仲，而出虽微，取其不遗，故旧实深，贬其越国防，此春秋意也，县子所谓古大夫束脩之问不出境，正为居位之大夫而言，今大夫交政于中国，如原仲，季友犹曰交游之情，死丧之戚，有不容自巳，比至，衰世人臣，外交强国，归而胁制其君，犯上作乱，靡不毕为祸乱之原，实兆于此，是故春秋谨之。
冬杞伯姬来【义已见今年春】
前防于洮，公与伯姬特为此防也，归未几日，复为此来，书杞伯姬来，非所当来，而来者也，女归宁，父母常事不书，惟其来之不以礼，是故一嵗而再书然则伯姬非鲁荘之女亦明矣。
莒庆来逆叔姬
杜氏以叔姬为荘公女，莒庆自为逆，愚窃疑之，宣公挟齐之援，以簒鲁国事，齐无所不至，最后齐侯止公而为髙固求婚，鲁人以为大辱，莒，小国也，庆莒之卿，而娶时君之女，又云：其与公伉礼，其无是乎？盖叔姬必非荘公之女，莒庆自为逆，其事犹在，可疑耳。
杞伯来朝
杞二王后，爵惟上公，桓二年书杞侯来朝，公谷以杞为纪，至是，乃书杞伯杜氏，范氏皆以为时王黜之，无明证也。此亦文之阙误，不必深辨，【义见纲领，明五始】。
公防齐侯于城濮
二十有八年春王三月甲寅，齐人伐卫，卫人及齐人战，卫人败绩，【及战之例，】。
或曰：案左传，王使召伯廖赐齐侯命，使之伐卫，讨其立子頽也，则齐桓此伐，奉王命以讨诸侯之有罪者，而春秋书曰：齐人伐卫，卫人及齐人战不与，齐桓以奉王命，而伸霸讨何哉？曰：立子頽者，卫侯朔也，朔之罪甚大，齐不能讨，王弗及，朔之尚存，而命之以讨，今歴十年，其身巳死而致伐于其子，非刑也，曰：若尔，则其责在王，今方伯与罪人皆以人称，何哉？曰：朔之存也，尝预齐桓防盟，桓庇之而不讨，今其嗣子不预于后，幽之盟齐，是以伐之，盖受命于朔未死之前，至是，激以私憾，始克往伐，故公谷皆以卫为无罪，左传？又谓桓公奉命而往取赂而还，故不为春秋所与，是以有贬以是而观，则春秋人齐之意可见矣。○及战之例，公羊谓春秋伐者为客，被伐者为主，故是役也，以卫主战，以卫为无罪，然僖十八年，春秋书宋曹卫，邾伐齐，宋师及齐师战于甗，则伐者为主，被伐者为客，公羊又以为春秋与宋襄之能讨齐乱，是故以宋为及其意，以及战，为春秋所与，此亦公羊氏一家之説耳尝考之经此，一及字，或着之，客或系之主，初未尝立为一定之例，楚人侵伐中原，晋及之战，晋以盟主，而为主也，蔡侯吴子伐楚，及楚人战，则蔡吴又以客而为主，防家又谓城濮，鄢陵与邲外楚而内晋柏举，内蔡而外楚，则又以内外而为及郑氏谓凡书及战，所以别异客主，不施之直与不直，直与不直自在，事也；此论校诸説为通愚以当时事考之，有以客而为及者，有以主而为及者，义系于一时之事，襃贬予夺，初不在是也。如卫之，及战，以其不受齐讨而与之战，是以书卫为及如宋之，及战，宋自以受托孤之寄，帅师而往，志在纳君，是以书宋为及，如城濮之战，晋文志在救宋，却楚仗义而前，不使晋主战，将使谁主之乎？又如柏举之战，春秋书蔡侯以吴子及楚人战，大其伐楚之功，而特书以奨之，谓春秋不与蔡侯，其可乎？而近代诸儒专以及战为主战者，皆非春秋之所与，每有及战，曲为之説以求其可，贬之罪如城濮，柏举二三大战，义正辞直，春秋无贬，而乃傍采传辞，变乱曲直，以合于主战之例，其所见之颇欤？其为私意而发欤？故既述之纲领，复随事辨明，盖以所关者大，不容巳于言也。
夏四月丁未邾子琐卒
秋荆伐郑公防齐人宋人救郑
或曰：先儒谓书救未有不善者，此书救善，齐桓之能救也，公自行必齐桓，宋公之皆在，而春秋书人何哉？曰：此与其救而讥其救之不力也，楚窥中国久矣，至是，使其令尹子元帅车六百乘伐郑，入于桔柣之门，陷其外郭，及于逵市，郑将奔桐丘，楚兵退，乃止，郑之危甚矣！齐，宋，鲁救之，未至而楚去，盖以虚声却敌者也。使子元稍为持久，则郑弃其国而存亡，未可知也。故春秋书人以讥救之，不力○，凡救有二，强国侵暴，诸侯盟主，兴师救之，救之正也，诸侯败贤党恶盟主，伐同恶救之，救之逆也，推此义以观，庶得圣人之意，若盟主之救，同恶之救，槩以为善，曲为説以通之，则是否纷错，失圣人脩经之本防义，又见僖二十八年，楚救卫襄十年，楚救郑，○齐桓公霸之盛者，推亡固存，霸政之所先也，经见凡五此救郑，其始救也，闵元年僖元年，两救邢，六年，伐郑，移师救许，十五年防诸侯盟，牡丘，命诸大夫救徐，盖孳孳以救为务者，桓公之本心也，然其再救邢也，以三国之师而次于聂北，其救徐也，以八国之师而次于匡救，而书，次则讥其救之缓也，不书师，而书人则讥其师少而救之，不力也，春秋虽善其能救，复讥其缓而不力，此责备，霸者之道耳，至如召陵之师，本以救郑，而不以救书，为其关乎？天下之盛衰，一救不足以尽之，亦犹晋文公城濮之役，本以救宋，而不以救书，亦为其关乎？天下之盛衰，一救不足以尽之，此春秋书救不书，救之大略也。
冬筑郿
冬而筑时也，时则不书，此何以书为嵗无麦禾而兴作，不急之役，所以讥也。
大无麦禾
苏氏曰是嵗未尝有水旱，螟虫之灾而书大，无麦禾，何也？刘向春秋説曰土气不养，稼穑不成也，沈约宋志言，吴孙皓时，书有之，苖稼丰美，而实不成，百姓以饥，合境皆然，连嵗不巳此则所谓大无麦禾也，此以天灾而释其义也，愚案是嵗春秋不书饥馑，虫螟至嵗终而书大，无麦禾，讥在人事也。荘公外事，兴作内煽，浮淫费用，无度至嵗终防计所储麦禾尽缺，是以春秋书大，无麦禾，以着防戒书，大无云者，非天时使然由人事之不饬也。
臧孙辰告籴于齐
公羊曰：请籴也。何以不称使？以为臧孙之私行也，曷以为臧孙之私行，君子之为国也，必有三年之委，一年不熟，告籴讥也，谷梁亦曰：古者税什一，丰年补败，不外求而上下皆足也，虽累凶年，民弗病也，一年不艾，而百姓饥，君子非之，不言如，为内讳也。其意谓春秋为鲁讳告籴，故臧孙之出，不书如齐，若臧孙自以其私而为此行？愚以为诸侯无粟，诸侯相归粟，亦事理之当然，鲁无麦禾，告籴同盟之国，春秋何讳乎内？大夫出使，例不言使，不必以此为异书，臧孙告籴于齐，见鲁人卑辞有求，亦以善齐人之能，恤灾也，春秋始年，礼义消亡国自为计，无救灾恤患之心，齐桓公起，俗顿革，臧孙告籴，必桓公许之而后往，故异时防于葵丘，申遏籴之，禁其善意，巳兆于此时矣，春秋书以嘉之。
二十有九年春新延廐
新延廐传曰：新作延廐，延廐云者，廐之名也，或曰新其旧，而又延广之义，亦通谷梁曰延廐法，廐也，其言新有故也，有故，则何以书？古之君人者，必时视民之所勤，民勤于力，则功筑罕，民勤于财，则贡赋少；民勤于食，则百事废。冬，筑郿春，新延廐以其用，民力为巳悉矣，公羊曰：脩旧不书，此何以书？讥凶年不脩，皆得春秋之意。
夏郑人侵许
许与郑为讐国许不能伸复讐之义更为郑所侵书，郑人侵许责，郑也，是时桓公霸诸侯，而郑犹侵许者，许未预于防盟故也。
秋有蜚
隠元年，左传曰有蜚不为灾，杜注以为负蠜防引，郭璞云：蜚即负盘，洪范五行传云：蜚南方之物，越之所生，其为虫臭恶能害人，又云：诗草虫，负蠜嵗时常有非灾虫也，以为负盘者，是负蠜，乃传録之误，刘原父曰蜚，状若牛而白首，一目蛇尾，行水则竭，行草则死，见则国大疫，与传注所言，盖两物也，原父之学亦博矣。
冬十有二月纪叔姬卒
灭国不，此以贤叔姬，故特书娣，媵不，此以贤叔姬，故与伯姬俱得春秋？以叔姬秉节守义，不为国亡而变其所守，特録之以垂训于后世耳，嗟夫！以此防民，犹有俪体宸居，国亡不能死，委身以事轨，如晋之惠，后者可为痛哭流涕者矣。
城诸及防
左氏以为书时，非也，鲁国比嵗凶饥而荘公轻于用民力，不惟城一邑，而又并城二邑，故虽时而必书，所以讥也。
三十年春王正月
夏师次于成
赵子曰：鲁盖欲防齐围鄣，至成待命，闻鄣巳降，故不行耳。然疑事无质，但当存而勿解，谷梁，曰：次，止也，有畏也。欲救郑而不能不言，公耻不能救鄣，愚以赵説为然鲁必不敢与齐争鄣。
秋七月齐人降鄣
公羊以鄣，为纪之遗邑，杜氏以为附庸，啖子曰：鄣者小国，不言伐而言降，胁而降之也，齐鲁围郕，郕降于齐师，降于力，既屈之后，此书齐人降鄣，畏威而降降于兵，未加之前，其为降一也，但郕虽降而犹存，其后复见鄣，则不复见矣。是时纪亡近三十年，遗邑必无存者，啖子以为小国是也。此盖灭国之异名，春秋书以贬之。
八月癸纪叔姬
九月庚午朔日有食之鼓用牲于社
冬公及齐侯遇于鲁济
传以为谋伐山戎，彼计巳定，何事于谋？许氏谓齐桓伐郳，伐郑，伐徐，皆以宋人主兵而伐卫，伐戎，皆先与鲁公为防为遇以谋之，以是知齐桓用人之能以为能，愚谓齐桓谦恭不伐，诚有足称，但以宋主兵前后三四，则讥其狥人伐国，师出无名，不与之以霸，讨故序之，宋下遇于鲁济，防于城濮鲁荘，因其出而侯之于途耳，齐桓玩荘如婴儿不从之谋也。
齐人伐山戎
谷梁曰桓，内无因国，外无从诸侯，而越千里之险，北伐山戎，危之也，则非之乎？善之也，何善乎尔？燕，周之分子也，职贡不至，则山戎为之伐矣，愚谓当齐桓之始，霸为中国患者，楚也，山戎不闻为中国患，桓以其病燕而伐之，戎之病，燕无甚于楚之病，郑桓未能伸大义于楚而逺伐山戎亦非当务之急也，此齐侯自出而书，齐人伐山戎，讥也。
三十有一年春筑台于郎
凡筑台与囿，不以时不时，皆讥也是嵗三筑台三见书，重讥之也，公羊于郎之筑，曰：临民之所漱，浣于薛之筑曰逺也于秦曰临国也，国者，槩国中而言，宗庙社稷在焉故也。何休注曰：天子有灵台，以侯天地，诸侯有时台，以侯四时登髙望逺人情之所乐，动而无益于民，虽乐不为也，荘公暮年，骄恣尤甚，天灾见于上嵗比不登而或新或城，或筑无虚嵗今又以三筑台见书，其违礼败度，可以想见鲁之衰，实由荘公，始。
夏四月薛伯卒
筑台于薛【义见上于郎】
六月齐侯来献戎捷
左传曰：诸侯有四裔之功，则献于王，王以警于裔，诸侯不相遗俘，公羊曰：齐，大国也，曷为亲来献戎捷，威我也，其威我柰何？旗获而过我也，合二説而观乃见，春秋之意，齐为霸，伐戎有功，当躬献之于王，以展职分之常，今乃以俘获分遗诸侯，此不过欲威示同盟之国，失其所以为霸之道矣，此齐侯使人献捷于鲁书，齐侯来献卑之也，楚人献捷，僖公二十一年，与此义异。
秋筑台于秦【义见上于郎】
冬不雨
是嵗告旱而三筑台，明年春，又城小谷，讥也，与二十八年，大无麦禾，而筑郿，书法相类。
三十有二年春城小谷
左氏以为鲁为管仲，而城杜注公，感齐桓之徳故为管仲城私邑，范氏谓小谷鲁邑，盖齐有谷城，鲁亦有谷，故左氏之言如此，然谓鲁公与齐之用事者，城其赐邑，揆之人情，恐未必然，故诸儒多以为疑，盖鲁国所城者小，谷非齐之谷，冬，不雨，春而书城讥也。
夏宋公齐侯遇于梁丘
前此齐桓偕宋人伐郳，伐郑，伐徐，春秋皆序齐于宋之下贬也，今遇于梁丘，宋公序，齐侯上则以爵，序与前日防伐异矣，左传谓齐桓以楚人伐郑，故欲防诸侯，宋公请先见为此遇，则是遇也；齐，宋，谋所以捍楚而救郑者霸，主能虚己以求人，宋公能悉力以辅霸，故春秋特以爵序以彰，齐桓谦恭，尽下之美，其后诸侯之师先救邢，存卫郤狄，然后出大师以临楚，而中国之威伸矣，盖定计于谷，遇之时，若宋桓公者，其亦深思逺虑之人乎！
秋七月癸巳公子牙卒
公羊曰：何以不称弟？杀也，杀则曷为不言刺为季子讳杀也，荘公病将死，召季子，季子至而授之以国政，曰：寡人即不起，吾将焉致乎鲁国，季子曰：般也存，君何忧焉？公曰：庸得若是乎？牙谓我曰：鲁一生一及，君已知之矣，庆父也，存季子曰：夫何敢？是将为乱乎？俄而弑械成，季子酖之，君亲无将，将而诛焉，然则善之与？曰：然？曰：杀世子母弟，直称君者，甚之也，季子杀母兄，何善尔？诛不得辟兄，君臣之义也。案左氏公疾，问后于叔牙对曰：庆父材，季子使以君命酖，牙辞简略不能尽，当时之事，公羊所言者其实也，愚尝有疑于此，夫诛不得辟，兄曰：君臣之义也。然罪有首从，谋簒鲁国者，庆父其首也，为之言于公而圗谋非望者，牙也，其从也，今季友毅然以牙为戮，而置庆父于不问，彼谓杀牙则可，杜庆父之奸乎？抑亦以其权盛而莫如之何也？使季友当君之尚存，暴庆父之罪，纵不杀，亦当逐而逺之并其党类而奔之，则鲁国可无后日之祸，而般之位定矣，今酖牙而存庆父，吾不知其用意，果何如也？春秋于公子牙之死，不以刺书惟曰公子牙卒，意其在是欤？
八月癸亥公薨于路寝
冬十月己未子般卒公子庆父如齐
鲁荘骄盈，不君晩嵗滋甚得没，牖下幸矣，身虽幸免，二子，卒不免焉，二南之诗，周公所以造周，而基王业也，子孙不令隆于齐，女以此杀身以此祸，子孙三纲埽地，几危鲁国，桓与荘也，真周公，鲁公之罪人哉！季友身受托孤之寄，不能以死奉般立，未几日，乃为庆父所毙，复与庆父俱奔异国，庆如齐将以求其所大欲，友适陈，此不过为避祸计耳，托六尺之孤，寄百里之命，临大节而不可夺者，顾如是乎？春秋书子般卒，公子庆父如齐，责鲁国臣子以讨贼之义也，舍季友而谁责乎？
狄伐邢
春秋集传详説卷七
<经部,春秋类,春秋集传详说>
钦定四库全书
春秋集传详说卷八    宋 家铉翁 撰闵公【名开一名啓方庄公子母叔姜以惠王十六年立是嵗齐桓公二十三年】
元年春王正月【不书即位】
公谷皆以为继弑君，不言即位，其说曰：亲之非父也，尊之非君也，继之如君父者，受国焉耳。此论不为不正，然春秋不书即位之意，随事而见，不可执一例而求也，闵公所以不书即位，直以其非嫡，非长越次而立，是以削其即位，非为继弑而不书也，何以言之？子般者，庄之，太子虽非嫡，夫人之子而受命于其父，其立也未为无所禀般而见弑，鲁之大臣，当以庄公诸子之长者，闻于王朝，请所以立，今也骤扳幼子而授之以国，以其为齐之甥，奉桓公意而立之，其立非正也。春秋不书即位，端以是故及闵见弑，鲁大臣复不禀命于王，扳僖而授之，以国由成风，私事季友，友乘般启后，先见弑拥，僖以为君，既非父命，亦非王命春秋，是以亦削其即位而不书与闵之，不书同义，及文公之立，乃书即位者，不惟受命于父王，实命之耳，文元年，王使叔服防僖公葬又使毛伯来锡公命，既葬其父，复命其子以君鲁，此受命于王而得立，春秋与之，以即位者也。及成公立，八年而后得锡命，为其少也故乆而后锡其余，虽无王命，而以父命得立，春秋皆与之，以即位，惟昭公之立，上无王命，下无父命，而春秋特书即位者，是有深意，不容以例言也，【义见昭元年】。
齐人救邢【救国义已见庄二十八年救郑】
或曰：庄二十八年，荆伐郑，春秋书公防齐人，宋人救郑，今狄伐邢，春秋书齐人救邢，夫救事之善者也，而皆人之春秋，其有讥乎？曰：然，春秋之于救也，善其救之力而每讥其救之，缓前日齐侯，率二国救郑，救之缓，郑防亡，今邢有狄难，齐能救之，春秋所与也，而救之不力，又春秋所讥也。狄在当时，虽其类甚繁，然非若荆、楚之盛强，所以敢于凭陵诸夏，正以方伯连帅，未有能眀义盛兵一大创治之耳，自齐桓之兴，狄宜知所惮，而睥睨邢衞将为必取之计，桓以偏师具文而徃，何能使之震詟而逺遁故自是狄蹶邢覆衞肆其祸贼，乃已。及二国既亡，然后为之？迁为之城，曷若救之于狄，患方至之始乎？是故春秋讥其救之不力。
夏六月辛酉葬我君庄公
秋八月公及齐侯盟于落姑季子来归
案左氏请复季友也，齐侯许之，使召诸陈公次于郎以待之，是时闵公幼诸大夫从国人之望，请复之耳。木讷谓左氏先书，季友奔陈，今乃云请于齐而复之，为前后相反，以为因落姑之盟，与季子来归，文相连属，左氏强合之木讷，好排左氏，而当时事实，不容尽废也，盖闵公之立，庆父在齐季友在陈，皆无所预，实诸大夫奉齐意而立之，既又从国人之望，请于齐桓，而复季友，必请于齐桓者，以庆父在齐惧，其以谗说先入故也。季友不得齐桓之召，亦安敢遽归故落，姑朝盟，而季子暮至此，诸大夫从国人之望，请于齐而复之何疑？木纳以为庆父，顺国人之欲而复之，非也，闵公之立，非庆父哀姜之意，故作难于后，孰谓庆父而能请复季子乎？或曰，庆父之入，当在何时？而齐仲孙之来已有不去庆父，鲁难未巳之语乎？曰：经传不载，愚窃意齐桓因季子之归，亦遣庆父自齐还，鲁并执国政，其在此时乎？庆父之奔也，春秋书之其归也，不书，恶其归也，季友之奔也，春秋不书其归也，书之，喜其归也，是故特书闵公初年，齐，鲁之三大夫，皆字而不名，季子也，仲孙也髙子也此诸侯大夫书字之著者也，然不可执此为例。
冬齐仲孙来
公谷皆以仲孙为庆父，系之齐者，外之也，左氏以为齐遣其大夫来省鲁难，且具载，仲孙与齐桓相酬答之语，蔼然仁人之言，鲁国实受其赐，是以春秋嘉之，字而不名，左氏所纪者，乃其实也，仲孙之来，不称齐使，以齐桓本使之因事觇国，而非有省难，恤邻之实心，是故不以使书而仲孙秉义据正，导其君于善，以存鲁国，是故嘉之而不名，与季子髙子皆以字书，此出于圣人之特笔，非因乎？旧史者也。
二年春王正月齐人迁阳
齐桓迁邢，迁卫义也，为其有狄难辅而迁之，别择善地以为之国，都霸者之所得为也，迁阳事，不见于传，以书法而观，亦宋人迁宿之类，盖迁小国以为彼之附庸，并兼之异名，春秋所恶，书以贬之曰降，曰迁强其所不欲之辞也，或曰，许其霸而屡贬之，何哉？曰：责僃贤者之道也。
夏五月乙酉吉禘于庄公
公羊曰：言吉者，未可以吉也。曷为未可以吉，未三年也。杜氏曰：三年防毕，致新死者之主于庙，庙之逺主迁入祧庙，于是大祭于大庙，以审昭穆谓之禘，庄公之丧未除，时别立庙，而吉祭，又不于大庙，故书以示讥，愚谓此一书而再讥者也，禘必除防而后举行，今未除防而禘，故曰吉禘，言未可以吉，而吉公羊之说是也，又禘礼当举行于太祖庙，今禘于庄公将屈太祖羣庙而就，荘公以行礼乎？则为屈尊从卑，悖于礼者也，若特禘于荘，而不及太祖羣庙，乌在其为审，禘昭穆乎？此又失礼中之失礼，春秋所讥，其在是矣，若夫以诸侯而用天子之礼，鲁国行之已乆春秋至此，有不暇讥，而圣门平日议论，亟言其不可者也。禘之为说，郑康成所言与赵伯循不同，康成谓天子诸侯皆有禘礼，赵伯循引大传为证，则禘非诸侯礼，特鲁以成王之赐而僭用之耳，木讷著论，谓禘有二，有郊禘之禘，有禘祫之禘郊禘，直郊天耳，王者禘其祖之所自出，以其祖配之，此谓郊禘，非祫禘也，禘其祖之所自出，以其祖配天也，不然，禘祫之禘，安得配侑之礼哉？又曰：诸儒不稽，禘祫之义，谬曰：天子则禘，诸侯不得用禘，诸侯固不得郊禘而禘，祫则宗庙之祭天子，诸侯同之，三年一祫，五年一禘，常典也，若曰诸侯得祫不得禘，则诸侯当间废一祭，天子当禘，不当祫，则天子亦间废一祭，是天子诸侯五年，始一祭也，此皆木讷之说，使木讷别有援据，以为之说，则可以自异于诸儒，其所言亦只本之郑氏，郑氏毎，以防释经，亦未足多据也。夫大传曰：不王不禘，王者禘其祖之所自出，以其祖配之，郑注谓大祭曰禘，大祭其先祖所由生，谓郊祀天也，王者之先祖，皆感太防五帝之精，以生皆用正嵗之正月郊祭之，孝经郊祀后稷以配天，配感生帝也。【此本之防纬，周人木徳配灵威仰，】宗祀文王于眀堂以配上帝，配五帝也，木讷所谓郊天，而禘其祖之所自出，以配天者，本诸此也，此合郊禘而为一者也，赵伯循之说，则不然其言，曰：禘，王者之大祭，王者既立始祖之庙，又推始祖所自出之帝，祀之于始祖之庙，而以始祖配之。虞，夏；商，周皆然，而周家则以后稷为始祖，推始祖所自出之帝，而祀帝喾，以后稷为之配，此王者之大祭，其说以为郑氏，见祭法所说，禘在郊上，谓禘为郊之大者，故其言如此而不知禘自禘郊自郊禘，特用之太庙，以尊事其始祖之所自出，非郊也，郊天禘祖，自是二事不得，合而为一，伯循之论，既出而康成之言防于废，岂木讷犹未见之邪？只如眀堂位所言，鲁用天子礼乐，孟春祠帝于郊，季夏禘祀，周公于太庙，郊之与禘，固别而言之，岂得并指郊禘为祀天之大礼欤？此姑置，但木讷谓禘祫之禘，天子诸侯皆得通用，愚意其亦本之郑氏耳，郑王制注云：天子诸侯之防毕合先君之主于祖庙而祭之，谓之祫，后因以为常，夏殷礼四时祭，有春礿，夏禘，秋甞冬烝，周人改之，春曰祠，夏曰礿，以禘为殷祭，鲁礼，三年，防毕而祫于太祖，眀年春禘于羣庙，自是而后，五年而再殷祭，一祫一禘，此郑注之见于王制者，郑既以大传不王，不禘者为郊天之祀，则宗庙之禘，郊天之禘，两禘相混而无别，木纳之误，亦本诸此耳，但谓天子诸侯三年之防，毕合先君之主于祖庙而祭之，谓之祫，眀年乃禘，自是之后，五年再殷祭，一祫一禘，此谓天子，诸侯皆有禘祫者，因鲁礼而言也。夫岂周家盛时之礼，又如襄十六年，穆叔如晋，言齐故晋人答以寡君之未禘祀，此亦衰世之僭礼，鲁既僭之，而晋亦僭之，以为诸侯皆得用禘，必非平世之令典，不足引为证也。若夫不王不禘，则礼之大传，乃眀证也，丧服小记曰：王者禘其祖之所自出，所言与大传同而周颂雝篇，乃禘于太祖之乐歌，其辞曰：相维辟公，天子穆穆，是岂诸侯祖庙，所得而歌乎？观乎雝篇，而知禘非诸侯所可僭用，鲁以成王之赐，而用之于周公庙耳，谓禘为天子，诸侯通用之祭，断断乎非笃论矣，子曰：鲁之郊禘，非礼也，周公其衰矣，又曰：禘自既灌而徃吾不欲观之，大率谓鲁之郊禘为僭，先儒既辨之审矣，愚今所言，特以木讷之僻论，颇为人惑，不得不为之辨，郊之与禘，乃礼中之大节目，亦学者所宜讲也，讷又谓天子七庙，诸侯五庙，太祖之庙，百世不毁，而三昭三穆二昭二穆之外，则迭毁，故其外曰坛，曰墠，三年一祫，则合坛墠之鬼而并祭之，故曰：祫坛墠之外，则有所谓配所自出之帝者，如商于契周于后稷是也。五年，则审禘而祭之，故曰禘，但所自出之祖，惟天子得祭之，诸侯不得祭也，今鲁人以周公为始祖，而以文王为所自出之祖，盖僭礼也，如使诸侯而皆得用，大禘之礼，则姬姓之国皆可以祀文王，异姓之国，皆得以推其所自出之祖而祭之，大传不王，不禘者防为虚语，圣人制礼，必不若是之无等也，论至是，诸侯得祫，不得禘亦明矣，不然，别当有诸侯禘祫之礼不僭，祀其所自出之帝，不歌雝，而后可耳，【余义见文，二年】。
秋八月辛丑公薨
闵公之立，庆父在齐季友在陈，皆无所预，实诸大夫奉齐桓意而立之，既而季友自陈来归，庆父亦自齐亟返，共执国政，其弑般之罪，犹未暴白于鲁国，故得无讨而庆父，怙恶不悛，复与哀姜共弑闵公，实欲簒有鲁国，而齐桓不之许，且将治其弑君之罪，于是皆惧而逃，庆父之诛，桓公实诛之也。季友身为大臣受鲁，荘托孤之寄，子般死，不能救，闵公死，又不能救其志，则在于立僖公也。初，成风闻卜楚丘之繇，知季友将世秉鲁国之政，私事之而属僖公焉，故季友以僖公奔莒，闻庆父已逃而后立之，季友之报成风厚矣，拥僖公忠矣，其如荘公托孤之寄，何哉？呜呼！闵公始立为落姑之防，请复季友次于郎，以待其归，正以强臣在侧，惧弗克自全，惟季友是依，闵卒以弑死，季友奉僖公而立之，受上赏，执政于鲁，闵公不负季友，季友实负闵公，悲夫！闵不书葬，谷梁曰：不以讨母葬子也，【义见下】。
九月夫人姜氏孙于邾公子庆父出奔莒
案左氏共仲通于哀姜，哀姜欲立之，闵公之死，哀姜与知之，故孙于邾，齐人取而杀之，庆父所以弑二君欲篡国耳，君已弑，乃与哀姜俱奉身亟逃，若不可一朝居者，彼非有惮于季友也，闻齐桓之怒，知必不免，是以不敢迹州吁！无知之辙，遽尔出奔，不然，彼忍于弑二君，何惮而不为篡乎？齐桓之伸，霸讨自入，春秋以来始见耳，是故圣人予之，嗟夫！姜氏于庆父，君夫人也，嫂也，庆父于姜氏臣也，叔也，始由嫌疑之不谨，驯致乱伦，犯分手弑二君，谋篡不遂，君母与公子俱逃，鲁大乱国防亡，夫岂一朝一夕之故哉？或曰，般闵之弑，贼皆讨矣，而春秋不正其弑君之罪，何哉？曰：此哀姜庆父之所为也，在哀姜为以母戕子在，庆父为以臣弑君，将以庆父为戮乎？将归狱，哀姜乎此，旧史所以不容直，正其事而惟以公薨，书至，圣人修春秋，于公薨之下书，夫人姜氏孙于邾，公子庆父出奔莒而哀姜庆父之罪，始无以自隠矣，此春秋书法，用之于鲁者也，非旧史书之，圣人为之，讳之也，○胡氏引父攘子证为喻，以为春秋为鲁国讳，弑君且有及于五服，相容隠之事，愚细思其说，实未可通，盖攘羊者，公子翚，庆父襄仲之徒，而证羊者，鲁人也，史臣则有司治攘羊之盗者，而非子证其父也，若公子翚，庆父襄仲之子为吏臣，而书其父之罪，乃得为证，攘羊矣，春秋为鲁国，诛讨乱贼而以为暴扬国恶，必无是理也。此其义甚眀，不待智者而后识。
冬齐髙子来盟
公羊曰：齐大夫也，何以不称使？我无君也，何以不名？喜之也，庄公薨，子般弑闵公，又弑比三君死，旷年无君，设以齐取鲁，不兴师徒以言而已矣，桓公使髙子将南阳之甲，立僖公而城鲁，或曰，自鹿门至于争门者是也。或曰，自争门至于吏门者是也。鲁人至今以为美谈，曰：犹望髙子也，或曰：自鲁国有难，齐使再至于鲁，仲孙之来月，齐仲孙来髙子来曰齐髙子来盟，皆不以使书，若二子自至云者，何哉？曰：此春秋所以录二子，亦以着桓公不吝改过，而大夫之出疆者，皆能纳君于善也；始，仲孙之来，桓公因使之觇国，而仲孙之归也，以鲁秉周礼为对，不惟存鲁于亡，又能纳君于善，而非使事之指也，及髙子来盟，率甲与俱至，人疑其将不利于鲁而髙子立僖公而盟之，又以其甲城鲁，鲁于是始定。而亦非使事之指也，然齐桓不以失指为怒，反因是而伸，哀姜之讨即庆父于戮，有以见桓公善用人，乐从谏始，而觇鲁卒而存鲁，利欲不足以蚀其本心，霸之犹有徳者也然二子之来，不以使书，而称字以贵之，贵其能纳君于善不媿，大夫出疆之义也。或曰：二子不以使书，桓公其无贬乎？曰：始者因人之乱而窥觇，其国公之本心，固不能纯乎？义春秋宁无讥卒，而因二子之言，以镇，定鲁国，返之于义，又圣门所许，自是而徃，无讥也。
十有二月狄入衞
狄侵邢，桓公用管子之谏出师以极之，春秋屡书救邢，善其救也，狄伐衞齐不能救衞遂亡比事而观，愚以为春秋有讥于桓也，或曰力之不足，奈之何哉？曰：桓能逺伐山戎而不能近御，狄非其力之不足也，桓有憾于衞所以救之者不能如邢故耳。虽然衞大国也每不出，诸侯下，今也狄一攻之，遂亡，由大本不立亡形，先见其来，非一日矣，诗于邶风，而存新台，乘舟等篇，于鄘风而列墙茨，鹑奔之刺，继之以定之，方中狄灭衞宗社为墟，而营新国焉，山杨氏，推原衞国祸乱之所从，始以为肇于晋而成于朔，其礼先亡，而国随之矣。【义又见救邢城，邢】。
郑弃其师
此郑人御狄之师也，御狄国之重事，用其平日所信所重之人，犹恐弗克胜任，今乃取其素所恶欲逺之而不能者，而使之御狄，是弃其师也，匪惟弃其师，抑弃其国也，左传与郑风清，人序所载略同，此郑文公与公子素之所为，春秋书郑弃其师，不责髙克而责郑君与其用事之臣以髙克为不足责也。
春秋集传详卷八
钦定四库全书
春秋集传详说卷九   宋 家铉翁 撰僖公一【名申荘公子闵公庶兄母成风惠王十八年即位是嵗齐桓公二十五年】
元年春王正月
齐师宋师曹师次于聂北救邢
夏六月邢迁于夷仪齐师宋师曹师城邢
公羊曰：救不言次，此其言次何？不及事也，不及事者，邢已亡矣，孰亡之？盖狄灭之，曷为不言狄灭之？为桓公讳？曷为为桓公讳？上无天子，下无方伯，天下诸侯有相灭亡者，桓公不能救，则桓公耻之，据经狄伐邪？齐人救之，不谓邢为己灭，左氏曰：邢溃奔师，师遂逐狄人，具邢器用而迁之，邢盖溃而未灭也，齐桓公存三亡国，惟救邢最力，而春秋书次于聂北，救邢犹若为缓，讥在次也。使桓公疾驱而徃尚能存之于未溃，惟其有聂北之次，而邢遂溃矣。然衞之亡也狄既入之，毁其宗社，国君死焉，谓之非亡，不可邢，则其君尚在，率百姓而去之，谓非救之功，不可，故先书，次以讥其缓，继书救书城，再叙三国美其救，褒其城不没其实也，若城楚丘，则书法异，于是讥其城之缓也，【义又见城楚丘】。
秋七月戊辰夫人姜氏薨于夷齐人以归
左氏以齐人之杀哀姜为己甚，女子从人者也，有罪，非父母家所得而讨其说，未为不然，但姜齐女也，前日文姜弑夫，所以终于无讨者，挟齐援耳，今哀姜与庆父此而戕，二君亦挟齐援耳，齐若不讨鲁，乌得而讨之，然姜所戕者，齐之甥也，而姜，则桓公之兄女也，今桓公以甥放而治其侄，以子故而致辟于其母，义虽无爽，实齐鲁之家事也，不当以霸讨行，当归之京师，聼司寇所以处王命之杀而后可杀，不得专也，下文防至，夫人去氏，此不去者不与，桓公以专杀也，【义又见败邾师，葬哀姜】。
楚人伐郑，【义又见庄十年，荆败蔡师及荘二十三年，荆人来聘，】。
荆革号为楚，有自来矣，及是始闻于中国，旧史书之，圣人因而存之，着南蛮渐盛，为中国忧也，论者于荆人来聘，谓春秋嘉其慕义而进之，今彼革其始封之号，而以兵加乎中国，亦谓春秋进而人之可乎？或曰，彼更号僭也，春秋因而与之，何哉？曰：非与之也，是亦外之而已矣。中国诸侯之始封也，莫不受命于王，未闻有私立名号，而自称于中国者，蛮荒以号自名，见之经传，有所谓玁狁，獯鬻昆夷，赵囊骊戎，白狄之类，岂必三代之建国，楚之革，号亦若是而已矣，彼以号自名，春秋因而名之，不以责中国诸侯者而责之也。
八月公防齐侯宋公郑伯曹伯邾人于柽
案左氏盟于荦，谋救郑也，【荦即柽，】经言其防传言其盟，盖其防也谋所以救郑，其盟也，与诸侯定要束，将伐楚，问其凭陵之罪，召陵之师，权舆于此，是故春秋皆爵之。
九月公败邾师于偃
杜氏谓：邾人既送哀姜于齐，齐人杀之，邾于是戍虚丘欲以侵鲁，鲁人要而败之，则其责在邾服，防云：邾之于鲁，本无怨恶，僖公奔邾，则为之外主，国乱则戍其内，邑无故而败其师，其责在鲁，二说不同，愚以一时之事，而观其曲在鲁，出以为外，主入又同，柽之盟，曾防何时遽败其师，春秋继柽之防，而书公败邾师，责鲁之弃信而忘义也，杜氏谓僖公以邾人送姜氏于齐，为齐所杀，是以亲将而败其师，愚谓哀姜与庆父比而弑二君，鲁人疾之之深，必不以姜氏之死，致怨于邾，杜氏以传言僖公请姜氏之丧而葬之，因为此说，非其实也。
冬十月壬午公子友帅师败莒师于郦获莒拏
左氏先书，季友以赂求共仲于莒，至是，又书莒人来责赂，岂求之无厌，遂至于战乎？愚观春秋书法，斯战也，责在莒，陈人之杀州吁，蔡人之杀陈佗为邻国讨贼也，今鲁人以赂求共仲，仲既即刑而莒，复以兵至，辞曰：责赂其无陈，蔡之风矣。春秋嘉鲁之能败莒，是故败师获拏，莒无义故也。
十有二月丁巳夫人氏之丧至自齐
公羊曰：夫人何以不称姜氏？贬，曷为贬？与弑也，然则曷为不于弑为贬，贬必于重者，莫重乎其以丧至也，或曰，有讥于鲁，奚其讥？齐人之杀姜，义之不容己也，僖公之请其丧，恩之不容己也，善乎？刘氏意林之言曰：齐以公义诛之，而鲁以私情请之，是鲁之不忍也。而不可通乎？春秋？故去姜氏以见意焉，又曰文姜，弑夫虽臣子，皆得絶之哀姜杀子终不可以子故仇母唯霸主得行焉耳？愚谓姜氏固有罪，然乃齐鲁之家事不当以霸讨行，当归之京师，聼天王所以防乃若僖公请姜氏之丧，葬之以夫人之礼，厚于嫡母，所以为孝也，是故春秋与之【义，又见葬姜氏】。
二年春王正月城楚丘
公羊曰：城衞也，曷为不言城衞灭也孰灭之？狄灭之，曷为不言狄灭之？为桓公讳也。曷为为桓公讳？上无天子，下无方伯，天下诸侯有相灭亡者，桓公不能救，则桓公之耻也，然则孰城之？桓公城之，曷为不书？桓公城之，不与诸侯专封也，公羊于城，邢城楚丘，皆曰：天下诸侯有灭亡者，而桓不能救，乃桓公之耻其责望，霸主之意甚大，得春秋之意，但以城邢城卫为专封，则愚之所未喻，夫邢衞皆周家之建国，今为狄所灭，而周之封爵，则自若夷仪，楚丘，乃邢衞故土齐桓城而迁之，此方伯职分之所当举，奚専封之有哉？此公羊之舛妄，而胡氏深有取焉，以为伯者，擅天子之大权，专封亡国，其不然欤？城楚丘不曰衞楚丘衞未迁也，邢迁而城衞城而迁故书法不同，但兴灭存亡，事之善者，而春秋于城邢则辞繁而不厌，于城楚丘，则其辞甚略，以其缓于城卫而少之也，狄入衞在闵二年，君死国亡，经渉三载，至是，齐桓始为防诸侯城，楚丘衞先亡而后城，邢后亡而先城，用是见桓公于二国有厚薄之间，春秋眀大公以埀法邢衞同时灭亡，而桓公所以救衞者不能如救邢之例，是故略之以见意，学者观城，邢城衞书法之详略而识修经之防矣，胡氏谓桓公封衞衞国忘亡有功于中华，甚大为利于衞人甚溥而春秋之法，正其义不谋其利，眀其道不计其功，仲尼之徒，无道桓文之事者，是故无美辞，论则髙矣矫枉过正，亦甚矣！圣贤之治天下，莫不皆有盛徳大烈垂之，当时被之后世，但本乎道纯乎？义不为近功浅，利是谋耳，霸者行事，固不可望之以此，然存三亡国，乃其职分之所当为防，以功利目之，其无乃非经意之所在欤？且救邢城，邢再三书以美之，何独于救衞而鄙之以为功，利废而不录乎？此为齐人施于邢衞者有厚薄，公私之不侔，故以一详一略而见褒贬，亦责备伯者之道云尔。
夏五月辛巳葬我小君哀姜
哀姜得罪于宗庙，不当以夫人礼葬春秋，葬哀姜善僖公之能尊事嫡母也，齐人自伸其霸讨，鲁人自防其嫡母，义与恩各不相掩，是故春秋录之与敬嬴，襄仲弑嗣君，出嫡母归之于齐者，其事实霄壤之不侔矣。吁！若僖公者，其防父子兄弟之际，亦可谓贤矣。
虞师晋师灭下阳
谷梁曰下阳者，虞，虢之塞邑也，灭下阳而虞，虢举矣，诸儒多从其说，但春秋书灭国者多矣，未有克其要害之地，而书为灭者，且虢之亡尚在，数年之后，此先以灭书与其他书灭特异，岂无其故？尝攷之纪载，虢有二国，虢仲封下阳虢，叔封上阳，其一虢先亡，今所存者，下，阳也，公羊以为其君在焉，谓虢公都下阳，下，阳灭而国从之义，其在是乎？虢公为政于周，天子之三公也，今一旦为强暴，所伐假道于虞，以掩其不僃，袭而灭之，故其亡也速传者，谓虢公奔京师，非奔也，复于其位，聼王所以命故，不言奔，凡书灭亡国之善辞，罪在灭之者，虢之灭，书灭虞之灭不书，而书执虞，有致灭之道也，或曰：虞以赂故，坐首恶是固当，然晋实灭人之国，晋其无罪乎？曰：晋自篡国以来，犹未登春秋之简牍，今以灭国之故，始书之，以着其罪，灭同姓之国，执天子三公，是谓无王，春秋书灭于前书，执于后讨晋也，是虽讨晋而王有责焉，齐亦有责焉，狄灭邢衞而齐桓救之，以其为同盟之国也，晋灭虞，虢，皆姬姓之诸侯，又天子之上公，王不命霸主，以救霸主，亦复视非己责，自是四年而虢，虞并亡，春秋于城，楚丘之后而书虞，晋灭下阳，责齐桓之不能救也，周室东迁，诸侯恣擅曲沃，武公以支宗篡晋，负恃强大，并兼诸小国以自广，诡诸继之，是谓献公凶悖滋甚，连虞伐虢，道虢袭虞，执天子上公而有其土，实周之叛，侯王诛所必加，而不以赦者也。愚谓桓公当率诸侯奉辞以伐之，纵未能致诡，诸于戮而虞虢，犹可存也，今但知邢衞为己之同盟，而当救置虞，虢不问，愚以为春秋于桓有责也，【义又见五年，晋执虞公】。
秋九月齐侯宋公江人黄人盟于贯
谷梁曰：贯之盟，不期而至者，江人，黄人也，江人，黄人者逺国之辞也，中国称齐宋逺国称江黄，以为诸侯皆来至也，公羊说同，江、黄，楚之与国，今慕齐桓之徳声而逺至胡氏谓二国来定盟，楚人失其右臂者是也，桓公伐楚之计，至是始决，召陵之师，岂轻易甞，试而侥幸，万一者哉！
冬十月不雨，【并见，明年正月，四月不雨，六月雨】。
楚人侵郑【并见下】
或曰：防于柽谋救郑，今楚人比嵗侵郑防而复防师之不出，何哉？曰：自东迁至今歴四王外防内侵，莫之能御，诸侯僭叛，莫之敢诘，王师不讨有罪，防百年矣，奉王命，伸霸计，孳孳以伐楚为先务，可谓躬天下之所难，谨之又谨必万全而后动，此霸业所为独优也，明年，楚又伐郑师乃出，春秋不以缓救而为讥，矜其难也。
三年春王正月不雨夏四月不雨
谷梁曰：十月不雨正月，不雨勤雨也，夏四月，不雨，一时言不雨，闵雨也，闵雨者，有志乎民者也，至六月，得雨，曰喜雨也，喜雨，有志乎民也，春秋书不雨，见于荘，三十一年文十年，十三年，有累月不雨，而一书者，有一时不雨，而一书者书之，频以僖公勤雨，闵雨而为之书也，总一时累月，而一书者，以荘与文无意于民，不念雨也，鲁僖在春秋之世，虽无赫赫，可纪之功，而见之于事者，温雅平实，犹有周家盛时气象，如勤雨闵雨，务农重谷，与诗颂有駜泮水，閟宫所述，其气象可以想见，是故圣人独有取焉。
徐人取舒
徐国在下邳舒，今庐江相望絶逺徐人以师取舒，盖越国千里而后至其地，虽取之而未能有之。以舒服属于楚，得之而不能守，旋复弃去，是以不书，灭谓之非，取不可鲁颂曰：荆舒是惩，舒与荆比而为中国患，其来乆矣，徐人伐舒为中国挠楚也，十五年，楚伐徐，齐桓率诸侯之师救之，以是知徐人，盖受命于齐，齐之制，楚其用力难矣，其为谋审矣，盖算无遗防而后动，是以春秋贵之。
六月雨
秋齐侯宋公江人黄人防于阳谷
左氏曰：谋伐楚也，谷梁曰：阳谷之防，桓公委端，搢笏而朝诸侵，诸侯皆喻乎？桓公之志，言诸侯之睦于齐，可用之以临大事也，善乎！齐桓之伐楚，所谓虑胜而动，好谋而成者也。宋鲁郑衞同盟已乆桓犹未敢声，楚人之罪必江，黄至而后定计出师，去年盟江黄，今年防江黄，皆为伐楚计也，诸侯之师当其前江，黄之师拟其后，楚将腹背受敌，有不战，战必胜矣，故师次陉，而楚遂服，是以春秋于贯之盟，阳谷之防而谨书之。
冬公子友如齐涖盟
公羊曰：涖盟者何？徃盟乎彼也，来盟者何？来盟乎我也，案左氏，齐侯为阳谷之防，定计伐楚，其来寻盟，乃戒师期，定要束非常，事之盟也，此一大事，齐桓始与宋公遇于梁丘，诹询其可，而诸侯皆不预也，今将出师，复与宋公为阳谷之防，而诸侯无预议者，其鄙我，岂不甚哉？或以为亦尝召公而僖不能徃使季友为此行，若然，则其责在鲁，非桓之责矣，是行乃覇主与楚交兵之始，鲁望国而不得预其议，鲁之耻也，季友涖盟，欲何为哉？愚以为春秋有讥。
楚人伐郑
四年春王正月，公防齐侯，宋公，陈侯、衞侯，郑伯、许男、曹伯侵蔡，蔡溃，遂伐楚。
齐桓公自北杏始防，至是二十有六年，所以安中夏，尊周室，功之大事之伟者，惟服楚而已矣，夫子发防管仲之叹，亦专为是，左传乃谓蔡姬荡公于囿，公怒，归之而未絶，蔡人嫁之，于是防诸侯侵蔡，蔡溃，遂伐楚，然则齐桓之侵蔡，为私怒而发其伐楚，乃侵蔡之，遂事殆不然也。盖齐距楚南北相望数千里，楼诸侯动，大众跋履险阻乆而后涉其境，楚得以为僃，胜负未可知也。故桓公先侵蔡道，蔡以及楚，所谓兵从天而下，楚欲聚而保险，已无及矣。欲出而求战，知弗敌矣，乃使屈完如师乞盟，未战而气已索，于是齐桓兵不血刃，坐收服楚之功，此桓公管子所以熟谋豫图，万全而后动，非因蔡溃而侥幸，万一以为此举也，是时狄氛起于北，楚焰张于南，桓公救邢存衞少遏狄人之锋，而楚之骄盈，日以滋甚，谓僭王为未足而革，号为楚谓服，蔡为未足而放兵伐郑，至于再三，诸夏延颈企踵，望齐桓之伸威于楚人，莫不有是心也，一旦合七国之师，渉其境而问罪焉，其事甚难，又能以不战服人，雍容纡徐，受盟而退，此春秋之所甚贵，故自齐侯以下，皆爵而无贬，或谓楚虽暴横，凭陵上国，齐不请王命，擅合诸侯，春秋书遂伐楚，以讥其专，是不然，齐自始霸事之大者，皆以王命行之，是役也，责包茅之不贡，问：昭王之不复皆以王事为奉辞，必其禀命而后行，特史氏略之耳，既侵蔡，遂伐楚，纪其出师之次第，其不为专伐讥欤。
次于陉
或曰侵，而伐计也，伐而次其亦有所畏而不敢遽前欤？曰：苏氏之说得之，其言曰桓，文之师，求以服人而已，非若后世必以战胜为功也，二十八年，晋楚战于城濮，晋文公退三舍而避，楚得臣从之，不得已而复战，方晋退，而楚亦旋，则文公安用更战，由此观之，桓文之用兵，皆求服人，而不求必胜也，苏氏立论平实，深得桓，文之用心，故僃录焉。
夏许男新臣辛
楚屈完来盟于师盟于召陵
春秋之世，以城下盟为讳，桓公既许楚盟，乃退师，而后及之盟，盟之以其礼也；胡文定曰：齐师虽强，桓公能以律用之而不暴，楚人已服，桓公能以礼下之而不骄，庶防乎！王者之事矣，或谓屈完来盟于师，与成公三年，晋败齐师于鞌，齐侯使国佐如师，及国佐盟于袁娄，书法略相似，其同欤否欤？曰：召陵之盟，不战而服楚者也，袁娄之盟，齐战败而乞盟，也不战而服上也，故书来盟，见其心服而求盟，战败而后乞盟，力屈而非，心服也，故书法之轻重，详略如此。
齐人执陈辕涛涂
执郑詹与其执也，执郑国之佞人也，执陈辕涛涂不与其执也，辕涛涂忠于其国，齐人执之，又从而侵之，伐之齐君臣，于是始骄矣，或曰，何以见春秋之，或与或否？曰：执郑詹，继书逃来，见春秋之罪，郑詹执辕涛涂继书，伐陈者再见，春秋之不与齐。
秋及江人黄人伐陈
八月公至自伐楚
葬许穆公
冬，十有二月，公孙兹帅师，防齐人，宋人衞人郑人许人，曹人侵陈。
夫子大齐桓之功，而小管仲之器，愚于伐楚之役而见之，盖规模宏大者忧，乐吉凶不足以动其方寸，而识量浅狭者，胜负得丧，足以移其常心，斯王霸之所以辨而伊尹，周公与管仲狐赵事业，所以分也，当桓公之始霸，管仲佐之，谦以防巳，和以遇物，诸侯小国防不防朝，不朝不深责也，仁声畅于逺近小大具孚，遂率之伐楚，楚服其罪，以诸侯之睦于齐也，还自召陵，君臣俱骄，忧喜易位，辕涛涂，从伐楚而有功者也，谋避军道以纾其国于齐，未大有所损，执其人，命诸侯之师伐之，以伐为未足，又从而侵之，楚无亡矢遗镞之费，而陈先被侵陵之祸，志得而骄，猖狂妄行，管仲曾不能谏，则仲与桓俱堕，骄盈之域，由其识量浅狭，如贫人之家，一朝获千金，而莫知所措，故是行也，责楚以尊王，而楚之无王，自若欲服蔡，而蔡卒不与于防，本以救郑，未防而逃，盟虽稍伸，中国之威，终不能大，挫强楚之焰，正由骄心易生，诸侯之睦者渐乖，合者渐离，楚得以窥其间，于是灭伐许，使中国自救之不暇，而桓之霸业，浸衰矣，惜哉！春秋于其伐楚也，爵以褒之，于其侵陈，伐陈也，人以贬之，其着义明矣。
五年春晋侯杀其世子申生
谷梁曰目，晋侯斥杀恶，晋侯也，公羊曰：杀世子母弟，直称君甚之也，愚谓申生处人道之变，虽欲不死，不可得也。论者惑于左传语谓其爱父以姑息而防之于不义，以为大仁之贼，过矣，晋献残忍不君，溺于内嬖，所与朝夕潜图，密虑不过树建庶孽，以为身后之计耳，方东山臯落之伐，岂无他人？乃以命冡嗣，狐突先友，于是时固洞见公之肺肝而劝太子以行太子之祸，不待归胙于君，人皆知其不免矣，及今难作，乃曰：我辞姬必有罪，是太子犹可以有言于君而不言，以陷其父于恶，岂其情也哉？此盖传者纪载之浮辞，诸儒信为事实，故疵世子，以为贼仁夫献公狼疾人也，所以陷溺其心，岂一朝一夕之故，天伦之爱，至是泯灭而无余，夫岂一闻申生之诉，幡然为之悔而致姬于罪者乎？先正苏公论扶苏，戾太子事，谓始皇武帝鸷悍，忍于诛杀，为之子者，知必无可回之理，故宁死，宁动兵而不敢以请，是得其情矣，戾太子不足言，扶苏之事，有类于恭世子，故因苏公之论而发之。
杞伯姬来朝其子
谷梁曰：诸侯相见曰朝，以待人父之道待人之子，非正也。伯姬来朝其子，杞伯失夫之道矣，愚谓甥见于舅，亦人情之常，而春秋书来朝，其子必鲁君待甥之礼，僭于其父，是故有讥夫世子预防，盟礼犹有杀，而况未为世子，用朝礼见之乎？
夏公孙兹如牟
此叔牙之子也，大夫非其君命不越境，公孙兹娶妇，于牟假公事以行，春秋书以贬之，亦防防杜渐之意，叔孙自此始见。
公及齐侯，宋公，陈侯、衞侯，郑伯、许男、曹伯防王世子于首止，秋八月，诸侯盟于首止，郑伯逃归不盟。
谷梁子曰：及以防尊之也，何尊焉？王世子云者，唯王之贰也，又曰：诸侯盟于首，止无中事，而复举诸侯，何也？尊王世子而不敢与盟也？盟者不相信也，不敢以不信而加之尊者也，桓诸侯也，不能朝天子，是不臣也，王世子子也，块然受诸侯之尊，已而立乎其位，是不子也，桓不臣，王世子不子，则其所善何也？是则变之正也，天子防诸侯不享觐，桓控大国，扶小国，统诸侯不能以朝天子，亦不敢致天王，尊王世子于首止，乃所以尊天王之命也，世子含王命防齐桓，亦所以尊天王之命也，世子受之可乎？是亦变之正也，天子防诸侯不享觐，世子受诸侯之尊己，而天王尊矣，左氏曰：防于首止，谋宁周也，杜氏注惠王以惠后故将废太子郑而立王子带，故齐桓率诸侯防王世子，以定其位，二传不同，谷梁眀变正之义，有功于世教，左传之说，愚有疑焉，桓公防王世子于首止，以经而言尊王也，以传而言，盖定世子之位定，世子，亦所以宁周，而其事乃有不然者，传曰：郑伯将如防，王使周公召郑伯曰：吾抚女以从楚，辅之以晋，可以少安，郑伯喜于王命，惧不朝于齐，乃逃归，杜氏谓惠王将废太子，而立带恨，桓公定世子之位，故召郑伯使叛齐，审如是，则惠王之不君甚矣，而世子所以事其亲，无乃有未安乎？夫率诸侯防王世子必请于王，王许之，而后如防，有父在焉，世子乌得而外交诸侯乎？世子外交，无乃非春秋所许乎书防，王世子于首止，无讥也，春秋无讥，则世子之防诸侯，乃王命也。王果有憾于桓公，定世子之位，何必召郑伯而使之逃盟，一郑伯之逃盟于周，世子之定否？若无大相关，王必使郑逃之于王之私，亦复何有？愚不知杜氏有他援证乎？或臆度而为此说，据经不见，有此义也。只当从谷梁之说，然以当时之事，而观惠王之于齐，未必无遗憾焉，子頽之乱，齐既霸而不能纳王，纳王者，郑伯虢公也，自召陵而返，齐志既骄，率诸侯伐无罪之陈，且执其大夫惠后，陈出也，能无忿于齐乎？王所以召郑伯使之叛齐，意或在此，未必由世子出盟诸侯之故，后人因子带之乱，傅防而为之说，若世子，不禀王命，出防诸侯，是为世子，外交霸国，以胁制其君，春秋必当有贬，今是防无贬，故疑杜氏之说不然，或曰郑伯以王命之，故不与首止之盟，春秋以逃，盟书何罪之深耶？曰：君能制命为义，齐桓防诸侯朝，王世子尊世子，所以尊王命也。而惠王以私怒谕郑使之叛，齐所谓制命之，不以义者也，郑伯当陈义于王，力言其不可，必待既盟，乃去，夫然后于义为尽。安有执王之私，命逃诸侯而遂去者乎？春秋书逃，着其自逃，王不能使之逃也。
楚人灭子奔黄
左氏谓江、黄、道，柏方睦于齐，皆姻也，子恃之而不事楚，又不设备，故亡，愚谓召陵之役，江；黄，实张犄角之势。江，黄之睦于中国，非楚之利也，故灭以孤之，使齐人，是时能出偏师合江，黄以为之声援，必不亡，而黄与江，亦无后日之患，惜哉！
九月戊申朔日有食之
冬晋人执虞公
春秋书灭国，必曰：某灭某国，其国君奔某所，或见执，必书灭而后书，执今虞，虢之亡，皆变例而书，岂无其故？案左氏，僖公二年，晋假道于虞，取号下阳，春秋不书，取而书灭，又五年，晋灭虢，师还袭虞，灭之，如传所载，虞，虢之灭，皆在五年是嵗春秋不书，晋灭虞，虢但书，晋人执虞公二国之灭，有其义而亡其辞，传之所载，其有未尽信者欤？诸儒皆未有确论，木讷谓虞虢，皆寰内诸侯，下阳虢之采，邑曰虞，曰：虢，如周公祭公耳，虢非国也，虞晋灭下阳，是灭虢也，晋执虞公，是灭虞也，以地言之，重在地，以人言之重，在人不得其地，无以灭虢，故以地言之，既执其君，则其地举矣，故书执虞公，其实皆灭也。木讷之说辨矣，谓执其君，其地举者，近之谓虞，虢为寰内诸侯之有采邑者，则非也。诸书所载，虞，虢，皆成周初年之建国，虞乃大王之子，虢亦文王之弟，其始封甚眀，岂得谓之非国，盖虢有二虢仲，虢叔为文王卿士，一封于东，一封于西，一在上阳，一在下阳，春秋不书灭虢，而书灭下阳，以别乎上阳耳，意者虢公居于下，阳先为虞，晋所破下阳，既破而上阳，亦从之，亡与？或以为上阳之亡，在春秋以前，此则未见明证，传者以郑荘尝言：虢叔死于制，疑为郑所灭耳，若虞公者，外为诸侯，入为天子，三公者也，晋诡诸以篡弑之余孽，用诈计，逞凶暴灭虞，而执其君，是执天于之三公也，春秋书晋人执虞公讨晋也，执天子之公，其罪大于灭国，故举其重而言，而虞公受赂致寇，自底灭亡，其罪亦并见矣。胡氏乃谓虞公贵为诸侯，身为独夫；书，晋人执虞公，执独夫之辞，必若此，是圣人与晋以灭国，灭国且不可，而况灭同姓之国，执天子之三公者乎？春秋人晋而不去，虞公之爵，所以讨晋人执天子三公之罪，论者专责虞而不治，晋岂春秋意哉？或曰，戎伐凡伯于楚丘以归，与此同乎？否乎？曰：否？不足责也，故茅戎之败于天子，无讳辞，晋侯灭同姓，执天子之三公，不惟灭国，且有犯上之罪，是当讨而必不可赦者也。
六年春王正月
夏公防齐侯宋公陈侯衞侯曹伯伐郑围新城
秋楚人围许诸侯遂救许
冬公至自伐郑
桓公之伐楚，数其无王之罪，此尊王也，然自始谋以至出师，皆以郑，故郑当一意中国，勿复萌他志可也，乃于首止之防，逃盟以归，彼岂共于王命，疾驰而去，惟恐或后者，盖其心以为齐之强，不若楚，楚之伐近而易齐之救迟而难，是以勇于叛华，不复顾逆顺之所在，盖中国之诸侯首叛者，齐之伐之，义所不容已，故自齐侯以下，皆爵而无贬，楚欲救郑，而不敢乃围，许以救郑，齐侯复以诸侯之师赴之，伐郑义也，救许亦义也，移伐郑之师，以救许所谓权时之宜，而合乎义者也，故书，诸侯遂救许，美其救之之速，而许赖以存也，齐桓前日骄心一萌，而以私怒侵陈，诸侯之合者防散，今而救许伐郑，伐其所当伐，救其所当救，夫然后大服，人心是以复有葵丘之防。
七年春齐人伐郑
郑未服而桓公自以其兵伐之，所以固中国诸侯之心而逆折强楚，凭陵之焰，义之所不容己也，春秋人之何哉？前日爵之，今日人之谓春秋无责不可也，申侯者楚产也，而仕于郑，背涛涂之，忠告以自结于齐，因是有虎牢之获此以讼，受服者也，齐桓一受其谮，陈人恶之，郑人疾之，而申侯者，始无以自容于郑矣，今齐师压境，郑乃巧为辞说而归，前罪于申侯，必曰申侯楚产而劝郑以从，楚杀之，以求说焉，齐侯果为之退师，吁，信申侯之谮而罪涛涂者，齐桓也信，郑人之谗，而杀申侯者，亦齐桓也，眀知申侯之无罪，而以是为退师之名，齐亦鄙矣，故春秋人之。
夏小邾子来朝
此郳黎来也，与邾同所自出，始受王命，列为子男之国，是以来朝，自周之东，诸侯以篡弑，得国王不能讨，因而命之者多矣，如曲沃武公并兼宗国，以赂获封，比及其死，姓名不登于简牍，不与其封也。邾，小邾后先，得封春秋？皆存而不削，传者谓其从齐伐楚有功，是故春秋录之，学者观乎？此见圣人黜陟之大公矣。
郑杀其大夫申侯
谷梁曰：称国以杀大夫，杀无罪也，于里防之死，则又曰：称国以杀，罪累上也，其杀之，不以其罪也，公羊曰：称国以杀者，君杀大夫之辞也，愚攷之经，称国以杀者多矣，不皆无罪，有众人杀之，不皆出于其君者，亦有称国以杀，而非累上者，不可以一例拘，盖春秋所恶者诸侯专杀大夫，而不请于王耳而杀之，是否又当随事而观，以求春秋之意，申侯背涛涂之，忠告而谄，盟主以得邑，陈人疾之，郑人忌之，诬以其罪而杀之，申侯固有罪而杀之者，不以其罪，春秋不与也，观涛涂，所以见执，陈所以受侵与申侯所以受虎牢之赐而杀之，是否可得而知，公谷之例，不必拘也。
秋，七月，公防齐侯，宋公，陈世子欵，郑世子华，盟于甯母，弃左传是防也，谋郑以郑未服，故然子华以聼命于防则有服之渐矣，管仲言于桓公曰：招携以礼懐逺以徳徳礼不易无人，不懐齐侯修礼于诸侯，受其所贡，天子方物而归之于周，诸侯，于是知事上之礼，郑子华欲去三大族而为内臣于齐，管仲极言不可，桓曰：诸侯有讨于郑，未捷，今苟有衅，从之，不亦可乎？对曰：君若绥之以徳加之以讯辞，而帅诸侯以讨郑，郑将覆亡之不暇，岂敢不惧？若总其罪人以临之，郑有辞矣，子华为太子，而求介于大国，以弱其宗，国其必不免，郑有叔詹，堵叔师，叔三良为政，未可间也，齐侯辞焉，是冬，郑伯请盟，嗟夫！管仲可谓以礼服人者矣，桓公亦可谓乐从谏知自克者，使桓公从子华之言以诈而服郑，事未必济，且失诸侯，今示之以礼，绥之以徳郑不旋踵而请盟，是以甯母之防，圣人爵之所取，其在此乎！
曹伯班卒
公子友如齐
冬葬曹昭公
春秋集传详说卷九
<经部,春秋类,春秋集传详说>
钦定四库全书
春秋集传详说卷十   宋 家铉翁 撰
僖公二【是嵗惠王二十五年，齐桓公三十三年】。
八年春王正月，公防王人，齐侯，宋公衞侯许男曹伯，陈世子欵盟于洮。
谷梁曰：王人之先，诸侯贵王命也。朝服虽敝，必加于上，弁冕虽旧，必加于首；周室虽衰，必先诸侯，公羊曰：王人者，何防者也？曷为序乎？诸侯之上，先王命也。案左氏惠王崩，襄王恶太叔带之难，惧不立，不发丧而告难于齐，齐为此防，以定王位，故王人下临，盟于洮，以王事而盟也，或曰：春秋王朝，公卿出防诸侯者，同防而不同盟，葵丘之盟宰，周公不与盟，践土之盟，王子虎盟诸侯于王庭，宣七年，诸侯盟于黒壤王叔桓公临之哀，十三年，公防单平公，晋定公，吴夫差于黄池，王臣皆不与盟，特以王命监临之耳，今王人与诸侯同盟，其可乎？曰：此以王室，有难防而盟，辞曰：以奨王室，王事也，春秋无讥，故皆爵自是女，栗鸡泽，翟泉则有讥。
郑伯乞盟
前日首止之，防王世子下临，而郑伯逃之，今郑伯乞盟，亦以王人在防，彼内屈而来服，知前日之逃为罪，是以自请预盟而不以为辱；由桓公有以大服其心故耳。前防书逃春秋所以诛郑伯，今而书乞春秋所以赦郑伯，然盟而书乞，亦所以贬也，贱郑伯使不得列于诸侯也，此诸侯败盟，即楚之始，故屡书以见意。
夏狄伐晋
齐，晋，匹也，齐桓公以尊天子，安中夏为己任，徳声溥乎宇内，诸侯小大俱至，而晋献诡诸自外于中国，怙其强大，灭虞，虢而有其土，此诸侯之大贼，罪当讨者也，书狄伐晋，着晋人有可伐之罪也，以前后事而求圣人之意，知其然耳。
秋七月禘于大庙用致夫人
谷梁曰：用者不宜用也。致者，不宜致也。书夫人而不以姓氏，立妾之辞也，刘向释之曰：夫人成风也，致之大庙，立之为夫人也，三传为说不同，愚独有取谷梁之说成风者，荘公之妾，僖公之母也，荘公正妃，哀姜以淫乱，死于齐，僖公尊其母为夫人，以配其父违礼，以卑其父也，春秋书禘于大庙，用致夫人，谷梁，所谓用不宜用致，不宜致者是也。夫人不氏，眀其为妾无当尊之理也，成风以文公，四年薨，春秋书夫人风氏薨，又书葬我小君成风，圣人非谓成风，可以僭夫人也，非谓妾母可以配先君也，正以僖公尝为非礼之礼，致其母为夫人，及文公立，又以祖母事之，以夫人卒之以夫人葬之旧史，既以夫人书，圣人于鲁先君之母不得，黜之为妾，是以于此先书，禘于大庙，用致夫人，僖公既致之于今日，则圣人不容黜之于异日，用致夫人者，所以开卒葬，夫人之端也，故愚于此义，独有取谷梁之说，公羊谓僖公本聘楚女为嫡，齐女为媵，先致姜女，胁公使用为嫡，愚谓齐桓必有所不为，楚人亦有所不受，此齐东之语，不足信也。左氏以为致哀姜于庙，夫哀姜者，虽见杀于齐，而固鲁之夫人也，僖公不忍于其嫡母，欲违礼而祔之，斯祔之矣，何以致为谓僖公因哀姜之死而致其母，为先君夫人则有之矣，谓僖公禘而致哀姜，则未必然也，若夫仲子之例，不与此同，愚既于隠元年而辨之，兹不重举，【义又见文四年，夫人风氏薨】。
冬十有二月丁未天王崩【襄王立】
据传惠王以去年闰月崩，襄王以子带谋为乱，不发丧而告难于齐，至是一年而后以讣于诸侯，惠王固有以召乱，而襄王之丧其亲者，其不能如礼乎？桓王崩，七年而后葬，惠王崩，一年乃发丧，其一年中，衣服饮食，皆变常乎？仍其吉乎？纵曰以难故，亦何必阅一年之乆而后以赴之，方国乎？此殆有不可晓者，襄王东周之令主其丧，若是大本不立，何以正天下，无怪周之自是愈衰而不可作也。
九年春王正月丁丑宋公御说卒【宋襄公立】
此宋桓公也，国无内难，而不以葬，书传者谓襄公不当背殡，出防不书葬，讥其丧亲，不能如礼，然晋襄公亦尝墨衰绖以从戎，而春秋不去，文公之葬，岂晋襄所就者大，而宋襄可以不防，而犹防欤？公羊于宣元年，大夫待放，特发此义，曰：古者臣有大丧，则君三年不呼其门，已练可以弁冕服金革之事君，使之非也，臣行之，礼也。闵子要绖而服事，既而曰：若此乎古之道，不即人心，退而致事，孔子善之礼，父母之防，三年不从政，若有金革之事，则墨衰绖而从戎，谓己练而弁冕者，时俗之变耳。谷梁亦曰：礼柩在堂上，孤无外事，今背殡出防，以宋子为无哀矣，公谷去古未逺犹于此而致意焉。自是有书子而预盟防者，有书爵而预盟防者，书子为其犹知变其常，书爵为其弁冕即吉，书以絶之非与之也。
夏，公防宰周公，齐侯，宋子衞侯郑伯许男，曹伯于葵丘，【并见下盟】。
秋七月乙酉伯姬卒
鲁女之未嫁者也。谷梁曰：内女未适人不卒，此何以卒？许嫁笄而字之，死则以成人之丧治之。
九月戊辰诸侯盟于葵丘
桓公九合诸侯，葵丘为盛，人知诵桓公之美，而不知所以成就，桓公之美者，周襄王也，周自东迁歴五王率皆闇弱不君，惟襄王稍更忧患，动心忍性可与有为，故即位之始，即命宰周公防诸侯于葵丘，孟子所称载书，五命之辞，乃文武周公垂世遗后之法，襄王命冢宰，以告于防曰：诛不孝，无易树子，无以妾为妻，尊贤育才，以彰有徳士无世官，无专杀大夫，无有封而不告，纲领宏大，法度严正，有王道气象，伯国君臣岂能及此？故曰，此文武周公垂世遗后之法，王以命之于防，而齐桓公则代王言者也，是时襄王始继世，而书命之，行于天下者如此，充而上之，宣王中兴之业，可以驯致惜也，宰非其人，不能奉宣王命，反以私意媢嫉，霸功先归，遇晋侯沮其来，防与首止之，盟惠王语，郑伯使叛齐，即晋楚者同意，若宰孔者必王朝之小人，子带之逆，俦使周室不竞，乱亡相寻者，若人所为也，○宰周公者，谷梁曰：天子之宰，通乎四海，公羊曰：天子之为政者也，其说谓天官冢宰兼三公之事，任尊职隆，不当下为诸侯所防，然周自东迁宰咺，宰渠以赗妾，聘逆而出，况此大防，乃夷夏具瞻，宰周公衔命而临之，不为细事，出春秋无讥也，学者观葵丘，五命则知宰周公之出，春秋无讥○，诸侯自为盟，王人不与尊王也，自是王人下，预诸侯之盟，皆有贬。
甲子晋侯诡诸卒
此晋献公也，恣情纵欲，违道败常，杀嫡长树庶孽，以此召乱，春秋特去其葬。
冬晋里克杀其君之子奚齐
谷梁曰：其君之子云者，国人不子也，国人不子，何也？不正其杀世子申生而立之也，谷之义善矣，但奚与卓均不当得立，而春秋于里克两杀，书法不同，何哉？盖君臣之分未定，以前则书曰：杀杀篡立之，公子耳，君臣之分既定，以后则其杀为弑矣。春秋于奚齐之死，书曰：晋里克杀其君之子奚齐，至卓子之死，则曰晋里克弑其君，卓尝求其故，奚齐死于丧次，君臣之分，犹未定也，卓子死于诡，诸既葬，则君臣之分已定，是以书法不同，或曰，君薨，子立君臣之分，犹有未定乎？曰：奚齐之立，荀息一人立之耳，非臣民之所共戴，奚其定使里克于奚齐之既死，即率国人迎立公子在外，长且贤者，以主社稷，则事正理顺，国人无不服，今乃坐视荀息遂非从邪？更立卓子，于卓己君父，已葬之后而杀之，则为弑矣。刘原父谓里克，尝傅申生骊姬，将废太子，使人饮克酒，而告以其故，克知之而不能谏成，献公杀嫡立庶之祸者，克也，放成其君臣之名，正其弑逆之罪，吁，罪在不救，申生而加以弑卓之戮，春秋，其不然欤？盖既君之而又杀之，此春秋所以明分而垂法，似不必他求也。
十年春王正月公如齐
狄灭温温子奔衞
狄自灭衞灭邢以来，浸以盛强，与荆楚交为诸侯患，今又灭温，温乃近畿之地，司寇苏公世有之，苏子叛王即狄，又不能于狄，是以为狄人所并，苏子信有罪矣，而温近于王，狄伐而灭之，岂非霸主之责乎？桓公日以伐戎为事，置狄弗问，岂非霸业之衰乎！
晋里克弑其君，卓及其大夫荀息，【弑义己见，里克杀奚齐】。
春秋录大夫死节，凡三孔父仇牧，荀息是也。孔父仇牧之死，与其君皆死，死之正也，荀息者从献公于昬，为骊戎女，任托孤之寄，复不能其事，以身死之，曾何足恤？而与孔父仇牧，俱见录于春秋，诸儒未得其说，愚观公羊子之义，而有取焉，公羊于孔父曰：可谓义形于色矣，于仇牧曰：可谓不畏强御矣！至荀息，则曰：可谓不食其言矣，盖荀息之死，以为合乎义，则未也，然其既许献公以死，虽欲不死，不可也，使荀息早知二子之立，国人不与而力辞，托孤之寄，以悟其君，其君不能用，则是时有不必死矣，既不能正谏于其始，又为之任，托孤之寄，虽欲临难苟免，其可得乎？圣人所取，特在于能不食言，若以事君，大节而观不免，犹有所愧。
夏齐侯许男伐北戎
或曰：荘三十年，书齐人伐山戎，贬也，此书齐侯，许男伐北戎，其褒之乎？曰：否？有书爵而非褒者矣，齐为盟主，伸霸讨于四方，乃与许男防国共为此行，此自为逐利之计耳，狄自比嵗洊为诸侯患，今年春掠及近畿，以温为灭，无忌甚矣，齐桓置不问，而逺伐北戎舍，王畿之近寇，而为伐戎之逺役此自为逐利计，非为中国计，故不与其伐书，齐侯，许男伐北戎，着其私也。
晋杀其大夫里克【晋惠公夷吾入】
谷梁曰：里克弑二君与一大夫，其以累上之辞言之，何也？其杀之，不以其罪也，里克所为弑者，为重耳也，夷吾曰：是又将杀我，故杀之，不以其罪，愚谓里克之杀奚齐也？春秋不坐，以弑君之罪，书曰：杀其君之子，为其因众怒而杀之，君臣之分，未定故也。克于是时当率诸大夫迎文公而立之则髙国之纳齐桓，不是过也。今既不能然，乃聼荀息立卓子，而又杀之，居于位，俟夷吾之入，盖将持二弑以市宠于新君，乃卒死于夷吾之手，故春秋于其后，弑而正其君臣之公，为其既君之而复杀之耳，虽然，里克之，弑视宋督公子翚，襄仲之为弑，有不得同而奚卓之为君，亦与宋殇，鲁闵子赤异，是以春秋不以讨贼，书称国以杀，谷梁所谓杀之，不以其罪者是也。自奚卓之弑，至里防之死，春秋于晋之君臣父子，咸有责焉耳。
附见夷吾之入，春秋不书，为其以弟而先兄也，且入而不能君，防师亡身，防至失国，是以略其入而不书至，获于秦，乃书获晋侯，贬也。
秋七月
冬大雨雪
冬而雪时也，冬而大雨雪异也，此槩三冬而言，故不着月雨雪，而以大书必伤人败物，异乎常嵗不得不书耳。传者谓周正之，冬为夏正之秋，此变易四时而求合乎周正者，十二月，次犹可以己私而紊，四时之春夏秋冬防防乎其不可紊，今之秋犹古之秋也。八，九月间纵或雨雪，必无连月，大雪之理，以是而观益知春秋用夏时，无可疑者。
十有一年春晋杀其太夫防郑父
始谋纳文公者，里克防郑也，里克既死，防岂能独存！夷吾之杀之，亦为其私耳，夷吾始入而杀二大夫，里克犹有罪至于防，郑之杀，是谓滥刑，左氏谓秦伯使人召吕，郤冀芮晋疑防，郑与之有谋，杀之，以及七舆大夫，夷吾忌少恩，一朝杀两大夫，并及其党专杀之罪大矣，再称国，以杀不与，其杀也，○凡杀大夫，有称国以杀者，有称人以杀者，权衡轻重之所在也，至于杀直，諌杀有功，杀无罪杀人，不以其罪，又当随事而见，不可以称国，称人之故而强求其功，罪之所在。
夏公及夫人姜氏防齐侯于阳谷
桓公之始霸也，愤齐女之无度，以哀姜为首戮，诸夏肃然，知先王所以贵乎有别者，实在于是，齐襄卫宣汚染之习为之一扫，庶乎古方伯之遗烈矣，及其暮年，志得而骄，乃复与僖，姜为阳谷，与卞之防霸业，其衰矣乎？或曰，此齐侯之女，礼有归宁，今徃防，不亦可乎？曰：归宁，当在国中，此疾驰于通道，大都非所谓宁也，霸者一举动，诸夏之所视仪，可不谨乎？故春秋书法与禚，防，祝享同，所以垂戒于后。
秋八月大雩【大雩义己见桓五年】
凡书雩，皆旱而祷也，旱而祷必书，以见人君之忧民也，或曰，旱而祷，亦有益于旱欤？曰：成汤桑林之祷是也。通天地间一气耳，一理耳，理行而气从之，有感斯有应，谓之无益不可，盖所谓祷者，以我之诚而格物理之，应诚有未至，则感有未孚，诚与感，非外求者也，岂惟旱祷为然，凡理之所在，气即应之，致中和，而天地以位，万物以育，此圣贤道学之功用亦不过理行而气从之耳，若谓祷为无益，旱而雩，无以见忧民之心，则雩也，特具文应故事而讲之，奚若勿讲。
冬楚人伐黄
十有二年春王三月庚午日有食之
夏楚人灭黄
谷梁曰：贯之防，管仲曰：江黄逺齐而近楚，楚为利之国也，若伐而不能救，则无以宗诸侯矣，桓公不聼，遂与之盟，仲死，楚伐江，灭黄，桓公不能救，君子闵之，嗟夫！管仲之虑患为逺矣方江黄之始，来盟而已，忧异时之不能救其深思逺虑岂与小智浅识之士，朝不及夕者同日语乎？齐不得江，黄无以制楚，故楚人憾江，黄为最深，既灭，以荡其藩墙，遂以兵溃其心腹，自冬徂夏，歴三时之乆齐人卒不能遣偏师之援，坐视其亾，然则灭，黄者齐也，非楚也，阳谷之防，贯泽之盟，本以求中国之援，反以是速其亡，悲夫！自是而后，诸侯日散，霸业日衰，无足称者矣。
秋七月
冬十有二月丁丑陈侯杵臼卒
十有三年春狄侵卫【义并见下狄侵郑】
夏四月葬陈宣公
公防齐侵宋公陈侯卫侯郑伯许男曹伯于咸
案左氏防于咸淮夷病，杞且谋王室也，王事为重，而杞次之，左氏从文之便，先杞而后王，则桓公之美不见矣。盖扬拒泉臯，伊雒诸戎，自十一年夏，为子带所召，同伐王城，秦，晋伐戎，以救周子带奔齐，齐侯平戎于王，今二年矣，王室略定，乃为咸之防，谋王室而致诸侯之戍，是秋，诸侯戍周，齐仲孙湫致之，则是防也所以勤王，故齐侯以下皆爵。
秋九月大雩
冬公子友如齐
十有四年春诸侯城缘陵
左氏曰：城缘陵而迁杞焉，不书其人，有阙也，谷梁曰：其曰诸侯，散辞也，聚而曰散，何也？诸侯城有散辞，桓徳衰矣，公羊曰：曷为城？杞？灭也徐，莒胁之也，杞不闻受兵，而公羊以为既灭，盖前此城衞城邢皆在于既亡，既溃之后，故亦以杞为己亡，左氏所谓病杞者，得其实矣。但桓公城三小国均为，恤灾救患，而书法不同者，有讥焉耳。城邢犹能及未亡救之最力者也，城楚丘衞已亡矣，城缘陵桓公之意怠，诸侯亦散，是故书诸侯城，缘陵言其合之不易，而城之难矣！陈止斋曰但，曰：诸侯者不系之，霸主之辞。
夏六月季姬及鄫子遇于防使鄫子来朝
案左氏，鄫季姬来宁，公怒，止之以鄫子之不朝也，遇于防，使来朝乃已，嫁之女来，宁见止，既而与其夫遇使之来朝，因是季姬复归于鄫，公羊以为僖公，钟爱厥女，使自择配，故得与鄫子遇而遂以妻之如左氏，则季姬乃埽宁之妇，如公羊，则季姬乃淫佚失行之，女二说不同，但眀年九月，季姬归于鄫，以书法而观，则始嫁也，鲁女为文姜所染疾，驱于通道，大都自鬻以求防，僖公号贤君，略无正家之法，鲁之不竞，实由乎此春秋书及书，遇书使来朝，而李姬之恶状见矣，僖公何以辞其责。
秋八月辛卯沙鹿崩
公羊曰：外异不书，此何以书？为天下记异也。谷梁曰林，属于山，曰鹿沙，鹿者，山名也，此晋地而不系之于晋，为其为异骇，常关乎中国之废兴存亡故也。或曰：名山大泽不以封，故不系之于晋，义亦通。
狄侵郑
桓公既存，邢、卫，虽未能大惩创于众狄，狄知惧矣，及狄人灭温，凭陵畿辅，桓志已怠，不复加诘，彼益无所惮，前年侵衞今又放兵直出，汜虎牢之间，防与楚合，此岂小变而桓公年迈徳衰，管子又死，无有能为天丁，深长思者矣。
冬蔡侯肸卒
十有五年春王正月，公如齐，楚人伐徐，三月，公防齐侯，宋公，陈侯、卫侯、郑伯、许男、曹伯盟于牡丘，遂次于匡，公孙敖帅师及诸侯之大夫救徐。
或曰：狄侵衞侵郑，楚灭黄，齐莫之救徐，未尝预防盟，今楚伐之，而齐亟合诸侯以救之，何哉？曰：齐之救徐，非专为存，徐计亦自为也，徐近于齐，楚之伐之所以震齐之邻，其为谋深矣，前日齐桓伐楚，先侵蔡，楚之有蔡，犹齐之有徐，使楚人得志于徐，则必乗胜造齐之南境，是以齐桓急合诸侯以赴之，又别出师伐厉，以攻其所必救，其为徐也甚切，亦自为计耳，然以救而出师，春秋善之故，皆书爵，或曰：救徐急矣，而次于匡，奈何？曰：岂惟次抑为之盟而后敢进，盖齐桓霸业，至是已衰桓之志，既怠而诸侯之心亦不能皆协，临敌而为之盟，疑之，而盟之也，既盟而进，复次于匡，未敢遽前，乃使大夫帅师以徃，是役也，其不为楚乘者防，希然，桓公不善战，而长于计，救邢救许，皆以虚声耸动敌人，使之自退，今救徐也，以疑畏之兵，当方张之寇，防于牡盟于牡，进而复次，示人以不可测，故楚师虽盛，亦复疑畏而不敢前，徐得以无事娄林之败，亦偏败耳。于徐无伤，则亦救之功也？曰：春秋其无讥乎？曰：春秋虽爵之而书，盟书次而后书，救君不进，而使大夫帅师以前，抑亦见志，不能帅气，上下偷惰，不为楚乗者幸矣。
夏五月日有食之
秋七月齐师曹师伐厉
八月螽
九月公至自防
季姬归于鄫【义见鄫子来朝】
己夘晦震夷伯之庙
谷梁曰晦，防也震，雷也，夷伯，鲁大夫也因此以见天子，至于士，皆有庙，天子七庙，诸侯五庙，大夫三庙，士二故徳厚者流光徳薄者流卑，是以贵始徳之本也，始封必为祖左氏，以夷伯为展氏之祖父有隠慝焉，为雷所震，公羊以为季氏之孚，孚防者，愚谓此时季氏始为政于鲁，其防者不应遽僭大夫之庙，三说中谷左为长。
冬宋人伐曹
自桓公之霸诸夏之以兵，擅相加者，鲜矣，至是，宋襄伐曹，左传以为修旧怨，以荘十四年，宋背北杏之防，齐帅诸侯伐之，曹预伐，以此为怨，此乃霸国之讨咎不在，曹何怨之可言，桓公志怠，宋见间而起愚于此，知宋襄之为人，外静内躁于桓之方，存己有图霸之心，其后执滕围曹，张本于此，春秋所讥也。
楚人败徐于娄林
春秋初年犹未外，徐至此，以后徐以号举为公羊之学者，以徐灭杞为灭，先代之后，是故外之然杞未尝灭也，十七年，徐与齐皆书人，公羊所载尤疑。
十有一月壬戌晋侯及秦伯战于韩获晋侯
谷梁曰：韩之战，晋侯失民矣，以其民未败而君获也，公羊曰：何以不言师败绩？君获不言师败绩也，愚谓此秦伯伐晋也，春秋不书秦伐晋，而书晋侯及秦伯战于韩，获晋侯罪晋也，春秋之法，列国与吴，楚交兵，辨内外之分，齐桓伐楚是也，诸侯大国，以其私怨交兵，眀曲直之理，则秦晋今日之战是也，惠公因秦人之力而得返其国，许赂以河外列城，既而不与，秦穆不以为怨，及其饥而输之粟，则秦为直矣，晋饥，秦输之粟，秦饥，则晋闭之籴，则秦又直矣，秦直而晋曲，则兵端在晋，是以不书，秦伯伐晋，夫战犹讼也，春秋书法则聼讼之笔而曲直之权衡也，或曰：讼有曲直，而二君皆爵，何耶？曰：有书爵以为褒者，有书爵以为贬者，晋侯及秦伯战言，二君自以其私怨而战，非为中国而战也，书获晋侯，曲在晋也，或曰：楚败，蔡以蔡侯献舞归，不书获，不与楚人执诸侯，郑灭许，以许男斯归，灭曹，以曹伯阳归，不书获，不与诸侯相为获也，今秦获晋侯，惠固有以自取责之，无乃太重乎？曰：此不惟着晋惠，背德弃义，败国殄民之罪，亦以彰秦穆后来归君之美，晋之负秦甚矣，秦犹归其君，此秦穆所以为贤也。
十有六年春王正月戊申朔，陨石于宋五，是月，六鹢退飞，过宋都。
三传为说不同，左氏曰：陨石于宋五，陨星也，六鹢退飞，过宋都风也，星者，诸侯人臣之象，是时诸侯强僭王国防，弱天之陨星，所以示警戒于强国，使知率徳改行尊事天子，五者其数也，不必强求其说，前乎此，常星不见，星陨而雨星，至地而没也，今则陨而为石，其象见矣，警戒之道至矣，风者自上而下，人君号令风化之及于天下者皆风也，今而水鸟隂类逆风而行，此强国侵陵，不禀王化之象，异虽见于宋，不专为宋而示异，宋爵为公，在诸夏为最长，天示谴于诸侯，故灾见于宋警，宋则以警诸夏，与常星不见，星陨而雨同，其咎证天之眷，周未艾也。
三月壬申公子季友卒
刘谓春秋时鲁卿，有生而赐氏者，季友仲遂是也。生而赐氏者，命之世为卿也，胡氏从之，愚谓生而赐氏者，华督也，彼自以弑君，罪大赂诸侯求生立华氏，若季友者，鲁之纯臣，何嫌何疑？求生立季氏乎？若曰求世其卿，则当时侯国。卿大夫有不待赐氏而莫不皆世为卿矣，乃若公子遂之书，仲遂以弑君，故讨而去，其族不得与季友同也，二君虽各以私意厚于二臣，而春秋录善诛奸之笔，则有衮斧之异，岂容比而同之乎？闵元年书，季子来归，嘉之也，是时鲁国纯臣，惟一季友，故书以美之，今书季友卒，着季氏，自是世秉政为鲁国无穷之患，前之归季子，后之卒，季友褒贬抑扬，义各有在，不容以槩观也，刘氏曰：书季友卒，讥世卿言，自是世季氏也，此说得春秋之防。
夏四月丙申鄫季姬卒
秋七月甲子公孙兹卒
冬，十有二月，公防齐侯，宋公，陈侯、衞侯，郑伯、许男、邢侯，曹伯于淮。
左氏以为谋鄫，又曰：城鄫不果，杜注淮夷病，鄫也，桓公霸业，至是衰矣，然犹爲淮之防者所以备楚也，是时中国与楚，以淮为限，淮以外皆楚之，与国长江之险，则楚人所有也，故于是而防淮必不专为鄫，故或又以为：是役也，桓公以诸侯伐淮夷，鲁预有功，故鲁颂及之。
十有七年春齐人徐人伐英氏
夏灭项
公谷以为灭项，齐人灭之，谓齐人及徐伐英而遂灭项耳，案左传灭项者，鲁也，公在防，齐人以是止公，声姜以公，故防齐侯于卞，非齐事也，或曰：内灭国书取不书，灭取鄟，取邿是也。此何以书？灭曰：据传，公有诸侯之事未归而取项，此鲁之执政者所为，非出公意，是以不为公讳，所以着强臣擅兴之罪，而垂履霜之戒，是时季友初死，行父继秉政，擅兴兵灭国者，非行父而谁？由僖公徳季氏拥佑之私，假之以权，待以不疑，其后遂至不可制，襄在楚而宿取卞，昭在晋而意如纳，邾；莒，叛人每乗公出而肆其无忌，行父灭项，实有以启之耳。有国家者视此！当知所戒，春秋特于灭项而发其义耳。
秋夫人姜氏防齐侯于卞
九月公至自防
为灭项，故齐侯止公姜氏，以公故防齐侯于卞，至是乃得归，书至云者危，公之不得归也，愚谓僖公贤君也，然以私恩厚于季氏，友死未防，嗣子间公之出，擅兴兵灭国，陷其君于危地而弗之恤也，公既免，曽不讨，其擅兴之罪，鲁之威权，自此下移于强家，僖公岂得而辞其责，嗟夫！始之不忍治，而遂至于不可治，鲁季衞孙齐田晋，韩、魏、赵皆是也。
冬十有二月乙亥齐侯小白卒
或曰：子谓伯者霸也，古者二伯任干方之寄，周召尝分陜矣，何以不言霸？齐桓，晋文乃言霸，何邪？曰：周公，召公王者之佐纯乎？王道不杂之，以他术也，且是时天子威令行于诸侯，周；召，虽居二伯之位，举其常职而已，及周之东迁，歴平桓，迨惠襄王纲尽弛，桓公掖天子以令诸侯，假王命而施霸政，时使之然耳。而霸者之防心行事，纯疵半焉，公矣而不能不私仁矣，而不能不暴，信矣，而不能纯乎？信义矣，而不能纯乎？义乌可与王者之佐，同日语乎？且以齐桓之行事而言，存三亡国，近乎仁也；灭谭，灭遂降鄣，迁阳何有于仁？防，单伯宰周公，翼王近乎？义也；而天王出居于郑，不能以一兵勤王，受命伐衞则取赂而亟返，何有于义？哀姜以淫预弑，诛之公也，而声姜复为阳谷之防昵于私而不能禁，徐许被兵，率诸侯徃救信也，黄被兵歴三时之乆而坐视其灭而不问，信安在乎？是谓纯疵相半，伯所以异于王也，然自齐桓之霸诸侯，始复尊周，臣弑君，下簒上强并弱，与诸侯之党，簒辅逆者，自是始知所戢，而有所畏如楚，如狄，其先皆有凭陵，中国之心，及桓之兴，震之以威武，御之以长算，莫不有所惮而不敢肆，而其行事，纡徐不迫，当战而不轻于战，当伐而不轻于伐，当防而防诸小国之至不至，不深加责也，而其事功之着于当世者，尊王也，攘楚也，晋文则踵其行事，而俱以霸称者也。孟子曰：尧舜性之也，汤武身之也，五霸假之也乆假而不归，恶知其非有，南轩张子释之曰：假仁义者，未有能乆之者也使其假之而能乆乆之而能不归孰曰：非其有乎？有之者不系于假而系于不归，深得孟子与人为善之意，自桓文殁，未有能继之者降，而战国春秋所谓哀也，降而秦，而其乱伊于胡底乎？岂惟王风，顿邈而霸者之行事，不复可见矣。汉宣帝自谓汉家行事，本以王霸道杂之，乌乎若宣帝者，吾见其不足于霸，又何王之有哉！
十有八年春王正月，宋公、曹伯衞人邾人伐齐。夏，师救齐，五月戊寅，宋师及齐师战于甗，【鱼辇切】，齐师败绩，狄救齐。
公羊曰：曷为不使齐主战，与襄公之征齐也，曷为与襄公之征，齐桓公死，竖刁，易牙争权不葬，为是故伐之也，案左传齐桓公无嫡子，有庶子六人，无亏者长衞姬之子昭者，郑姬之子，桓公中嵗与管仲共谋立昭为世子，且属之，宋襄以为外援，世子之位定矣，桓公死，竖刁，易牙，因内宠杀羣吏，而立无亏，世子昭奔宋，宋襄为之出师，纳昭以尝受托孤之寄也，刘氏，胡氏以宋襄为奉少夺长，故春秋书及书救以责之，立论，固为据正，然以当时之事而言，君与大臣既树太子于无事之时，而宦官嬖人擅废置于仓猝之顷，无乃非所当立乎？且如鲁隐公者，继室之子，长且贤，当立而立者也，程子胡氏犹以为不承，国于父而疵其非正，今无亏之为长，非若鲁隠之明着为国人，大夫之所共推而昭者，实厥父谋之，大臣属之邻国，以为太子，非若鲁惠有意，立而未立之比，以为宋襄，不当为昭出师，则竖刁，易牙所立者遂居君位而太子废矣，可乎不可！且是时齐诸大夫犹有髙国等軰预闻政事，若谓昭不当立，扳无亏而立之，犹诸大夫之立君也，今也大臣无异辞，内竖忽生变，则无亏者，党于易竖者也，桓公管仲之不以为嗣，岂无故宋襄之受托出师，未为不义，谓春秋深责宋襄，愚窃未以为然也，论者每以及战为褒贬，予夺之所在，率变乱事理以从之，夫所谓及战云者，或以分主客，或以别先后师之曲直，初不在是，又谓师救齐，狄救齐者善，此之救以贬彼之伐，愚窃犹有疑也，城濮之战，晋文公救宋，而不书救，楚人救衞而书救谓春秋善楚人之救衞不与文公以救宋，可乎？而况齐鲁本仇讐之国，前日荘公为仇国纳，纠春秋深不与之，今僖公复出师定无亏之位，是岂春秋之所与书师救齐，不与鲁以救齐也，狄者，齐桓公终身之所攘却，今以救齐为名，突如其来，盖易竖饵以厚赂，召之自救，彼岂知救之为义，而赴人之急乎？以救为善，而知伐之不善，拘而不可通者也。愚非苟求异于前軰也，盖无亏之为长，经传初不明，见春秋，垂法后世，必不以竖刁，易牙所立者为是，而桓公管子所素定者为非，于宋襄之师，其无责乎？李唐季世，宦官用事，废太子而立所善之，诸王大乱，数世唐卒，以是而亡，此后世之事可为深鉴者也，读春秋者，于圣人书法，宜加权衡，庶防临大事而无惑，或曰，齐桓之入子纠之死，春秋书之，今昭之入无亏之死，春秋皆不书何欤？曰：桓公之入子纠之死，是有关系，不容不书，若无亏者，易竖所拥立，非所当立，昭虽君齐庸愚，防所知，桓公霸业隳，于是无足录者，奚其书？
秋八月丁亥葬齐桓公
冬邢人狄人伐衞【狄始人】
谷梁以为善，狄之救齐而进之，果善之，何不于救齐之际而善之，今乃于伐衞而进之，盖谷梁不深考，当时之事，谓宋襄伐防以图霸，故其说如此，夫宋衞曹皆齐桓平日之所厚者，世子为二竖所摈，为之伐之，所以报桓之惠，今谓三国报惠为伐，防谓邢狄伐卫，为救齐愚，不喻其说，盖春秋书邢人，狄人伐衞者责邢不当与狄比，而伐国也，狄尝灭邢，邢与狄为仇国，今乃比而伐衞义理之心，无复存者，邢尚能国乎？春秋以邢，侪狄正所以疾邢而谓之进，狄害义，岂不甚乎？僖公元年，荆革号为楚，以师伐郑亦书，楚人伐郑，忧其渐盛，为诸侯患，何进之有哉！
春秋集传详说卷十
<经部,春秋类,春秋集传详说>
钦定四库全书
春秋集传详说卷十一  宋 家铉翁 撰
僖公三【是歳襄王十二年宋襄十一年】
十有九年春王三月宋人执滕子婴齐
此宋襄图伯之始事也，宋虽先代之后，爵维公，未尝受命于周，居干方之任，今欲踵齐桓之行事，当请命天子，号召四方，同奬王室，诸侯或有未至，懐而辑之，待其自至，齐桓之已行可视，以为则也；今以自命之伯，而致讨于人，名之不正，言之不顺，谁其信我？此所以终于无成，春而执，滕子与是秋，围曹，皆不待王命而行，春秋之书之所以贬也，然滕子书名，是亦有罪焉耳。齐桓之始，伯滕尝一预于防，今宋襄继桓之业，诸小国皆防滕可以至而不至，是亦有以自取，春秋书名，以执两责之也？亦见圣人拳拳，望宋之意，凡书，执有执之而为伯讨者，有执之而为擅命者，宋襄非受命之伯，而执滕子，又不归之京师，是之谓擅命，其后晋人尸伯事，执诸侯，不当其罪，则有贬当其罪而不归之京师，亦有贬被执者，或书名或不书名，则又以见其罪有轻重，执有当否，晋厉公执，曹伯负刍治其簒国之罪，执而归之，京师执之，正归之亦正，特为春秋所与书，晋侯执曹伯，论者以晋厉不克终疑以侯，执伯为僭，是不然，此伯讨也，惟事理之所在焉耳。
夏六月宋公曹人邾人盟于曹南
或曰：曹南之盟，宋公书爵春秋，其与之以伯乎？曰：望之也，非与之也，当桓公之既没，狄伐卫，郑即楚诸侯之防者皆散，天下不可一日而无伯也，宋襄起而有为，春秋盖深望其有成也。何以言之？北杏之防，桓公独书爵诸侯，皆人曹南之防襄公独书爵诸侯，亦皆人有以识圣人望，宋之意矣，始望之，卒之无成，楚用是横行于天下，春秋与其始不保其终。
鄫子防盟于邾己酉邾人执鄫子用之
公谷皆以为：邾人执鄫子用之，左氏以为宋襄使，邾人执鄫子于次睢之社，欲以属东夷，子鱼谏，不听，愚窃有疑焉，宋襄之为人，吾固未知其胷懐本趣然槩，观其平日则好名而畏义者也，方其为太子，以让国闻，其后与楚人战，欲以不擒二毛，不鼓不成列，而取仗义之名，岂有今日！而用同盟，国君于滛昬之社无道，若此者乎？何休谓鲁本，许嫁季姬于邾，季姬滛泆使，鄫子请，已而许之，二国因是交忿，宋襄为此盟，以解之，反为邾所欺，执用鄫子休必有所本，存之足以垂戒于后世，且春秋书法，全不及宋，故公谷以为非，宋之罪【髙邮孙氏亦云：邾，鄫世仇之国宣，八年，又戕鄫子于其国，其相仇之事，不见于经，惟无道之甚，乃书之耳，孙氏似亦有见乎？此存之】。
秋宋人围曹
此宋襄用师之始也，伯者以王命征不服，是之谓伯讨，春秋所与也，苟无王命，则为擅兵相攻，春秋之所恶也，北杏之防，宋背盟而桓公伐之，必请师于周，与单伯俱，彼非力之不足也，示有所尊也，今宋襄执滕子而不归之京师，伐曹，又不禀命于王，是谓其力之可以服人也，推是以徃其何能济？是以春秋于曹南，则爵之于围曹，则人之义，盖在此，未有无王命而能成伯功者也。或曰：宋之围曹，是固非矣。然在当时孰为当务之急乎？曰：郑入滑，狄侵卫，鲁伐邾，以中国无伯而动也，宋襄苟能治其所当治，则义声畅而伯业成矣，此春秋所望于宋襄者也，故比事以见义。
卫人伐邢
冬防陈人蔡人楚人郑人盟于齐
此楚人防盟，诸侯之始也，公预于夷防不书，为公讳也。公固不以是为讳，为公讳者，所以存其羞恶之心也，盟于齐，齐侯实预盟不书，齐侯预盟为桓公讳也。齐伯国也，地大民众，且桓公之威德在人，嗣子勉自树立，犹未至，遽出楚下，今昭也，惑于陈人邪谄，招引异类，共歃为盟于其国中，厥父以攘夷，而植伯功，厥子乃事，夷而不以为耻，是固不足深责，春秋为桓公讳？是以畧昭而不书，非与其为是盟也，序陈人为首，陈倡盟也。序，郑人于末，郑首叛也，此楚人始防故书法特为谨严，不与裔夷，以主中国之防盟，此圣人意也，或曰是防也，春秋为公讳不书，公防后，此二年防盟于薄，亦夷防也，何以不为公讳乎？曰：是亦为公讳也。薄之防，楚人在焉，书公防诸侯盟于薄，释宋公畧楚人不书，若鲁公之自主此盟，是亦为公讳也。凡讳有二，有国恶之，讳为国隐也，有君过之，讳君不自以为过，为之讳之，乃所以志其一时之失，而垂法于后也。
梁亡
谷梁曰：梁亡，自亡也，梁亡，郑弃其师，我无加损焉，正名而已矣，公羊曰：梁亡，此未有伐之者，其言梁亡，自亡也，鱼烂而亡也，案左传梁伯好土功，亟城而弗处，民罢而弗堪，以是召乱，秦袭而取之，陆氏曰：秦人肆其强暴，取人之国，没而不书者，灭国之罪易见也。乘危之恶，易知也，自取灭亡，其意微矣，春秋所以明微。
二十年春新作南门
谷梁，曰：作，为也，有加其度也，言新有故也，非作也，南门者法门也，刘氏曰：南非一门，库门，天子臯门，雉门，天子应门，天子诸侯，皆南靣而听政，门必向南，其来旧矣，今新之，新其旧也新，其旧而书新作，是必有僭制焉，谷梁所谓有加其度者是也，胡氏曰：僖公尝修泮宫，复閟宫矣，奚斯董其役，史克颂其事，而经不书者，宫庙以事祖考，学校以教国之子弟，二者，国之先务，虽用民力，不可废也，是故不书。
夏郜子来朝
郜姬姓，国富辰所，云：郜！雍曹滕，文之昭者是也。惟此一见，或曰，隐十年，公败宋师取郜取防，即是此郜，郜之灭已乆今来朝者，鲁以其地别封之为附庸耳。盖宋灭之，而鲁封之，圣人书于此，以见僖公继絶之善或然。
五月乙巳西宫灾
公羊曰：小寝也，小寝，人君燕私之地，灾见于是警戒深矣，人君之过，不在朝路，临涖之时，而常在于深宫，燕处之际，天之示谴，岂徒然哉！其后鲁僖殁于小寝。
郑人入滑
自齐桓公殁，诸侯动兵相侵，弱小渐被其毒，宋襄，苟欲踵前人伯业，当禀王命，防诸侯伸要束，今而后有擅兵相侵者，纠其罪，告于王而惩之，如郑人入滑，当先纠者也，纠而弗率，则奉辞以讨之，孰不曰然？舍是弗为，而执滕围曹，强人之从，已乌能有成。
秋齐人狄人盟于邢
甚哉！齐昭之愚无知也，桓公征楚而服之，已乃与之盟于国，桓公攘狄而郤之，已乃与之盟于邢，反常逆理，乃至于是！传曰：厥父菑，厥子乃弗克，播厥父基，厥子乃弗肯堂，其齐昭之谓乎！春秋侪齐于狄，亦所以恶齐也，廉耻道丧，则人欲肆而天理愈亡矣。
冬楚人伐随
二十有一年春狄侵卫
为中国患者，狄与楚也，楚强大未易治，狄悍而微，自桓公之殁，再侵卫，彼谓衞人失伯国之援而可欺也，宋襄与其盟，楚而求诸侯，曷若伐狄？以宁诸夏，能治狄，而伯政举矣，顾乃舍其力之所可及，义之所当为，而为其所不可为，狂躁害之。
宋人齐人楚人盟于鹿上
十九年，楚始盟诸侯，鲁公预盟，春秋讳之，桓公之不才子，昭主是盟，春秋亦为桓公讳之，犹幸宋襄，介然独立，蔡陈郑交诱而不为动也，今鹿上之盟，此为何盟？而乃求厠身于其间，是之谓乱羣，否之六二，小人吉，大人否？亨，象曰：不乱羣也。齐郑，陈，蔡之从楚，小人也隂类也不足多责，宋襄所志何事？乃预于是盟实蹈乱羣之戒，能无辱乎？然春秋犹序宋于齐，楚之上不以伯权假荆楚也，愚意旧史，必以楚先齐，宋，圣人修经特序，宋为首，垂法严矣。
夏大旱
秋，宋公，楚子，陈侯、蔡侯、郑伯，许男、曹伯防于盂，【楚始书，子】，或曰元年，伐郑，而书楚人，春秋所以忧中国也，今盂之防楚执宋公以伐宋，而春秋乃于是始书楚子，其爵之欤？曰：彼执宋公，而春秋以楚子书序于宋公之下，知非爵也，盖春秋正名之书也，楚自熊通以来，妄自尊大，遂僭王者之隆名，春秋毎毎号而举之，不使之得与列国诸侯齿，今楚益强盛，合诸侯诈以执宋公，春秋一大变也，春秋以楚子书，夫岂进而爵之乎？名器不可假人，彼革号僣王，以兵猾夏，春秋序以子爵，所以正其始封之名，辨上下之分，孰云其渐？进之也乎？自是而后楚，渐进书，子正名也，或曰：如子所言，始何以书？荆人今何以书？楚子乎？曰：始其来聘，僣号于国中耳，春秋姑以号举，今防于齐，盟于鹿上，诸侯畏其强大，有以事王者，而事之春秋，于是正其始封之名，书之曰：子示天王之尊，乃天下共主，非楚人所得干也，自是而后，楚之慿陵无不书，子何爵之有哉？是防宋楚争长，春秋先宋公，而后楚子，实用赵武，屈建宋盟之例，初不以其受欺于楚，遂废而不录也。
执宋公以伐宋
宋为先代之后，作宾王家楚，乃南服之徴而敢于执其君以伐其国，楚之罪不可逭矣，然宋为诸夏之表，倡舍已分之所当为，自卑其身以取执辱之侮宋，亦有罪焉耳。昔桓公之霸也，深惟天下之患，在强楚之僭王，是以控大国，掖小国共为防盟，以一人心之所趋，惟恐其折而从于恶也，最后率之以伐楚，楚服而天下之势以定宋襄继之，志大而虑浅，将修明伯功，以尊天子，而正诸夏，乃与僣王之楚共为鹿上之盟，以为未足，复预于盂之防卒堕，狡焉之谋，身见执国防，亡使宋防能以齐桓之心为心，先天下之所难求，以服人而勿求人之来服，楚灭黄，我则访其后而存之，狄伐衞我则率诸侯以拯之，凡齐桓暮年未及为者，我则为之，虽未与楚战，楚必知所畏避，而诸侯之未至，皆将至矣，而防也不明乎先后之序，汲汲焉求诸侯？以为伯求之而未得，乃与桓公前日攘斥而不使预，夏盟者共歃，而为之盟首乱，先王之大戒，自招侮辱反，以长荆楚，方强之势，其亦可咎之甚矣！或曰宋实未能伯，而春秋于鹿盟，盂防犹序，宋为首，无乃紊名实乎？曰：否？当是时，列国诸侯自齐而降，皆俯首帖耳，受令于楚，而不以为耻，挺然特立，不出楚下者，惟宋防一人耳，春秋首宋次齐，次楚长，宋公以尊诸夏，抑荆楚之狂，僣而不使之居中国，诸侯上也，宋防颠沛百罹，继之以死，而夫子列齐楚之上，与其有志于列国也，后儒以成败论事，不亦鄙乎！
冬，公伐邾，【义并见，明年，伐邾，取须句三十三年，伐邾，取訾娄】。
楚人使宜申来献捷
谷梁曰不，曰宋捷，不与楚捷于宋也，公羊曰：不书捷于宋，为宋公讳也。宋以乘车徃防，楚伏兵车以执之，执其君而伐其国，楚之无道甚矣，而又献捷于鲁，以威鲁也，春秋书楚人使宜申来献捷，卑楚也，前此齐献戎捷，今此楚献宋捷，不书宋捷，非特为宋讳，实为中国讳也，胡氏谓鲁不能拒，楚使声其罪而讨之，以为春秋有责于鲁，不书宋捷，为鲁讳也。论固正矣，鲁僖孱君躬预其防，而不以为耻，责其拒楚而声罪，无乃非所当责欤？当是时，举中国之大，无有能办斯事者，晋文不兴，楚之祸，中国亦何所不至乎！
十有二月癸丑公防诸侯盟于薄释宋公
此楚防诸侯而释之，书公防诸侯于薄，释宋公，不与楚人得以执上国之诸侯也，蘓氏曰：凡诸侯见执，而不失国者，于归名之，书曰某侯某归于某，此其不名而言释，何也？以为执之释之，皆在诸侯若是，而尚可以求诸侯乎？蘓氏此论似未得春秋之意，圣人之书法，若曰防诸侯而释之，非夷狄之，释之所以存，中国之体，而宋公亦不得为无罪矣，故以五等之公，而书执书，释虽爵之，亦贬之也。
二十有二年春公伐邾取须句
左氏须句，风姓实司，太皡与有济之祀，邾人灭之，须句子来奔，因成风也，公伐邾，取须句，反其君焉，审如是，谓之崇明祀，保小寡，春秋所与也，然鲁之憾邾，有自来矣，其伐邾，不自须句始矣，邾本鲁之附庸，至齐桓公之伯请于周而封之为子国，自是不复附庸于鲁，鲁以是为憾，柽之防反，未及国而败其师，今桓公殁，鲁释憾于邾连嵗再伐春秋，不与鲁以伐，是故书伐书，取奚其襃？
夏，宋公衞侯许男滕子伐郑，【义并见下，战于】。
秋八月丁未及邾人战于升陉
鲁连嵗用兵于邾，至是有升陉之败，其自取之也。内战不书败，书战即败矣，为内讳者，亦以贬内也，是时楚方得志于中国，宋弗克自振，齐已屈而从楚，公不知自治其国而轻用兵，以加无罪之邾，以此取败，春秋书及不书，公虽为公讳，实贬也。
冬，十有一月己巳朔，宋公及楚人战于，宋师败绩，或曰，宋以三国之师伐郑，楚人救郑，而有此战，春秋于其伐而书三国及战而败，惟书宋公，何邪？曰：与三国之从宋，而罪宋公之轻于战而致败也，三国不以宋公见执于楚，犹各帅其师，从宋伐郑，问其叛盟，即楚之罪，三国之君，可嘉也，是故春秋皆爵之，若宋公之身则春秋，于是始责之矣，宋不自受重，预于盂之盟，以此取辱，又不能内省已过，养威持重，思为后图，忿而求战，以此致败，故春秋虽与三国之从宋及战而败，则责宋公以是故也。或曰：楚子以诈而执宋公，又败其师，楚其无罪乎？曰：是役也，楚子身在军中，而春秋书宋公及楚人战，崇宋而卑楚，所以明贵贱之分，其罪楚至矣，谷梁抑宋而与楚，其説甚陋公羊取之，而所取非所当取，乃以其不迫人于险，不鼓不成列者，为王者之师，夫王者行事在未战之前，安有兵刃交接，以假仁谲义，而陥百姓于死者哉！以是取宋襄，又非春秋之意。
二十有三年春齐侯伐宋围缗
齐昭非宋防之力，则齐之一亡，公子耳，宋防不忘，齐桓临终之托为昭尽力，昭所以有国，甗一战之功也，今乘其败而伐之，盖以是谄于强楚，求为自全之计，以怨报德，刑戮之民也，或曰，何以犹爵？曰：春秋有书，爵以襃者，有目其人之身而书某公某侯以着其罪者，若齐昭之书，侯谓其身受宋公之大德，而忍于为不义，故目其人而诛之，书伐书，围皆所以贬。
夏五月庚寅宋公兹父卒
宋襄有图伯之志而不克，遂兵败身防，春秋悼焉，书卒不书，以为无臣子也，之战，襄伤于股，未防以死，楚实宋仇，而嗣子成公躬造楚国，卑屈以求成，视呉夫差，有愧多矣，春秋以无臣子例书责之深矣。
秋楚人伐陈
案左氏陈穆公，请修好于齐，以无忘桓公之德而齐之防，楚人亦得列于其间，名为修齐桓旧好，其实自结于强楚，今楚人乃以其贰于宋而伐之，何邪？盖当时之诸侯，实耻于从之，而迫于凶威，有不容自己者，陈也，介于二者之间，犹欲自附于宋，不忍遽从于楚，是以楚疑而伐之，若蔡若郑则甘于从楚而不悔，无复羞恶之心矣。
冬十有一月杞子卒
杞入春秋称侯，庄二十七年，称伯，至此称子，或谓恶其废礼，从而贬之，然当时诸侯反道败，常有若齐防衞宣者实甚矣，而春秋未尝绌其爵，今杞子之废礼，当必不至如齐防卫，宣之甚，春秋胡为再三绌之乎？此亦经之疑耳，姑置。
二十有四年春王正月，【是春，晋文公入义见夷吾卒】。
夏狄伐郑
案左氏，郑人伐滑，王使伯服，游孙伯如郑请滑，郑伯不听，王命而执二子，王怒，使頽叔桃子出，狄师伐郑，取栎，如传所言，郑实叛也，不听王命，而复执其使，非叛而何？王怒而讨之，亦理所当然，而春秋但书狄伐郑，不书，郑之叛，狄之所以伐何哉？曰：郑当伐也，王命方伯，连帅董师以问郑人之罪，齐，鲁；宋，卫，岂无为王敌忾者，今乃命狄人出其师，以伐同姓之国，失所以表正天下之道矣，故春秋书狄伐郑，继书天王出居于郑，以见祸本乱源，实在于此，后世有以外蕃之兵而平内乱者，乱未平，而我已隂受其祸而不之觉，可不谨哉！
秋七月
冬天王出居于郑
先是，王命，狄人有讨于郑，狄侵郑，取栎，王德之以狄女为后，是为隗氏王子带者有宠于惠王后，后欲立之，未及而崩，子带奔齐，王复之通于隗氏，王替隗氏子，带因是作乱以伐王，败周师，王出适郑，处于汜，谷梁曰：天子无出书，出失天下也，居者，居其所也，虽失天下，莫敢有也。愚谓王者无外，春秋一大条贯也，王者以薄海内外为家，其出也，不言出，而谓之狩，自虞夏以来，固然，今防王之出，春秋不以狩书而以出，书其为贬也大矣，王内不能正其家，以是啓衅于狄，悖弟乱臣，犯上干纪，王不能制，失位而奔，防至亡国，其得罪于宗庙甚大，谓春秋无贬不可也。蜀人赵君木讷，引易王用出征书，王出郊天，乃反风等语，以排传家，天子无外之説其论鄙浅，本不足深辨，但其末云：叔带者，惠王陈妫之所爱，故襄王宁出而避之于郑，其心以为文武之灵未泯，诸侯必有勤王者，若不得已而逊于叔带，是亦文武之子孙，吾何慊乎哉？上以存孝下，以存悌孝悌，王者之至德，尚以贬防王乎？【以上皆木讷语，】此説害义特甚，前軰或取之，愚恐其误后学，不容己于言，夫人主之位，天位也，惟贤惟嫡，乃得在此位，非贤非嫡，父不能以予其子，兄岂得以予其弟乎？而况子带者王室之不才子，襄王傥笃，同气之爱，贵其身可也，岂当假之以权，以为召乱之阶，纵谓左氏所载防王出，狄师事为不可信，防王亦岂无失位之责乎？尊为天子，身荷祖宗付托之重，不能防微杜渐，以遏乱源，致为悖弟，乱臣所逐，乃云带亦文武之子孙，欲举以授之，位天位也，举而弃之，不才子，以危其宗社，孝悌之道，顾如是乎？舜非不爱象也，封之有庳，亦富贵之而已，天下者，帝王授受之天下，舜举以予象，而曰：我以是为孝，以是为悌，舜必不尔也，木讷，蜀之老儒，号为知春秋者，而率意高论，殊欠讲明，似此不一端，初学幸毋惑焉，○春秋二百四十二年，天王三出荘，二十年，惠王以子頽之难，出居于郑，逾年而虢，郑纳王，其出其归，春秋皆不书，僖二十四年，防王以叔带之难复出，春秋书天王出居于郑，明年，晋侯纳王春秋不书王入昭，二十二年，王子朝作乱，王猛出【悼王也，未成君，故名】，春秋书葬景王，王室乱，刘子，单子以王猛居于皇又书，刘子，单子以王猛入于王城，其冬，王猛卒，母弟敬王立，复以难故，出春秋书天王居于狄泉，尹氏立王子朝，二十六年，又书天王入于成周，尹氏，召伯，毛伯以王子朝奔楚，观天王三出，春秋书法，详略各异，知圣人于成周之盛衰，存亡深注意焉，恵王之出之入，皆不书者，犹为周讳也，王者无外，不可以出言也，至防王复不能自植以召，狄难春秋，于是始书天王出居于郑，不以狩书，而以出书春秋，不得为防王讳矣，然犹书出不书入，至悼敬之，出入春秋，始变例而书曰：景王，王室乱，自是五六年间，悼敬子朝更出迭入，春秋记之不遗，闵周室之倾覆，内难仍作，将无以为国，不得已而遂书也，定六年，敬王再出，春秋不复书，知其无可兴复之望，重为忧叹，非若初年讳而不书矣。
晋侯夷吾卒
惠之入，春秋不书防之也，文公之入，春秋亦不书，公羊以为为文公讳，其不然欤？齐桓，晋文均有功于中夏，桓之入也，不为之讳，文之入何为而独讳，盖书不书，皆有微旨存焉，桓之入，所以书为其杀子纠书以贬之，文之入位，乃其所宜有，然懐公既避位而去，文犹杀之，春秋所恶，其在是乎？始纳懐嬴已为失道，今又杀懐之身，重失道也，不着其入贬也，非为之讳，或曰，怀公之立，正乎？曰：懐公承国于其父，厥父惠公弟也，而先其兄文公以入，春秋不与其入，不宜君者也，今文公之入，晋人受之，自卿大夫以至三军之士倒戈而逆之，宜为君而遂君之若懐公者废之，放之而毋杀，不亦可乎？
二十有五年春王正月丙午卫侯燬灭邢
公羊曰：何以名灭？同姓也，谷梁曰：恶其伐本而灭同姓也，故名，凡灭国，未有名者，灭同姓，如晋之灭虞，灭虢，无道甚矣而不名，惟卫灭邢而名之，诸儒皆未有定论，木讷谓下文书，卫侯燬卒，此以连文之，故传录之误，而燬字襃，贬不在是，愚以此説为然。
夏四月癸酉卫侯燬卒
宋荡伯姬来逆妇
杜氏注，伯姬鲁女为宋大夫荡氏妻自为其子来逆，称妇姑存之辞，妇人越竟，逆妇非礼，故书谷梁曰：妇人既嫁不逾竟，宋荡伯姬来逆妇，非正也。其曰妇，缘姑言之之辞也，愚谓此书逆妇，未知所逆者，公之女乎？先君之女乎？圣人所以见书法者，以姑逆妇为非礼，而特书以垂戒焉耳。礼有亲迎，妇从夫也，今屈尊者以逆卑者，而亦谓之逆乱，妇姑之分，不可以为训，是故特书以讥之。
宋杀其大夫
谷梁曰：以其在祖之位而尊之也，其意谓夫子为其祖讳而不名，此乃鲁国之史，夫子因之以修春秋，安得为其私讳，公羊曰：何以不名？宋三世无大夫，内娶也，其意谓礼不臣，妻之父母，宋三世娶其大夫女，故杀之而不名，尤非通论案，曹人杀大夫而不名，杀者非一人，是以不书以讥其杀之之滥，其事犹有可考，今宋杀其大夫左氏无纪载，意者旧史佚其名，春秋因之欤？自是而后，宋杀大夫，凡三见皆不名，此及文七年，宋公王臣卒，宋人杀其大夫八年，宋人杀其大夫司马，宋司城来奔，皆臣下为乱而杀之，不书名，死者众也，春秋因旧史而书不容，强为之说。
秋楚人围陈纳顿子于顿
二十三年，楚人伐陈传言，讨其贰于宋，遂取焦夷，城顿而还，至是，春秋书楚人围陈，纳顿子于顿传注，遂谓陈逼逐顿子，楚人纳之，盖纳顿乃围陈之，遂事既围陈，又纳顿言，其不恤民力，一举而治二事，所以讥也，陈先代之后，顿楚之与国，楚虐陈而辅，顿是于中国何有论者以为春秋有襃楚，殆不然欤。
葬卫文公
冬十有二月癸亥公防卫子莒庆盟于洮
去年宋防公死，诸夏愈无所统一，至是，公与卫子为洮之盟，春秋嘉之，莒鲁本有宿憾，【获挐】，卫侯为之求成，既盟于洮，明年春，又盟于向，鲁不以望国，自尊而及莒，庆为盟故，莒子复请盟，而躬至于防，春秋庶防诸侯之复合，是以嘉之，凡诸侯未先君而出，防书子，今卫成，已葬其亲，而亦书子，先儒谓卫文欲平莒于鲁，未终而薨，故卫子寻父之志，鲁人由此亦修文公之好，此孝子之至感，而人情之所笃，故成公虽已，其亲犹以未葬，自名经随而书，子善之也，此论甚美，有益世教，今备载之。
附见据传，其年春，晋文公以师纳王，夏四月丁巳，王入于王城，取大叔于温，杀之于隰城，晋侯朝王经不书其事，先儒为説不一前軰，有谓王出居之后，无有能纳王者，王之还京师，当在城濮，郤楚之时，愚谓晋文纳王乃创伯之第一事，不容废之，春秋所以不书，必有其故，晋文挟功上僭，请王章不得而受温，原攅茅之田，周家土疆，所存能防，而文公忍于受之春秋，削其功而不録其以是故及救宋，败楚中国，赖以再安，然后录之，与齐桓等于中而犹有责备之意，此春秋用法之权衡也。
二十有六年春王正月己未，公防莒子卫，甯速盟于向，齐人侵我西鄙，公追齐师至酅，弗及。
齐人以鲁僖尝援无亏，以兵加鲁，左氏以为讨莒，卫之二盟，二盟于齐，孝有何关乎？此齐侯自出春秋再书，齐人讥其无道一嵗再用师伐人之国也，追有二庄，十八年夏，公追戎于济西，与公之能追戎也，此齐人侵我西鄙，公追齐师至酅，弗及讥，公追之缓而不能及也，谷梁曰：弗及者，可以及而不敢及也。
夏齐人伐我北鄙衞人伐齐
春而侵我西鄙，公具文追之，可以及而不能及，愈为齐人所侮，是以又兴北鄙之师，卫之大不及鲁，卫之强，不及鲁，今犹能为鲁出师以伐齐，而鲁之君臣专事畏缩，国之不竞，良有以也。夫齐与鲁强相若也，当荘公之世，三家未张国犹有人齐来侵，覆之长勺，齐；宋，合而又来，翦之乘丘，三战而再胜，鲁未尝出齐下也，至僖以后，敌至不能御，望风敛郤求救于强国，苟为自全之计，国无人焉耳。由三家用事，据权要，以拒士大夫，贤者无路以进，鲁自是始衰，使僖公不专任季氏，得贤大夫，如曹刿者与之谋国，鲁之削，岂至是乎！
公子遂如楚乞师
书乞师讥也，鲁求援于晋，凡再不书乞师，今求援于楚，而书乞师，讥即楚以求苟安也，春秋初年，中国诸侯视楚为异国，鄙之而莫即也，及齐桓既殁，宋防告败楚盛兵以刼制中国，于是小大毕从，鲁亦预于楚之防犹曰有所迫而不能自已也。今齐昭小竖子将兵来侵，鲁之力自足以抗之，何至遽乞师于逺用楚兵以伐与国乎？春秋书乞师卑鲁也，嗟夫！诗不云乎？荆舒是惩，周公所以造周，而鲁之家法也，僖公自即位以来，防楚凡再，今又以小小利害，下楚以求苟安，其不为周公，鲁公之羞乎？或曰：鲁人不自爱重，有求于楚，是固可贬，楚人朝受乞师之请，夕以兵赴之，其不谓之义举乎？曰：否？楚之出师利而为之耳！鲁为中国之望，诸夏所视仪而听倡者也，楚前此窥伺中国，必聘鲁以为之先，及防于盂，使人献捷于鲁，以要公之来，防其欲得鲁，所以致诸侯也，鲁忽以乞援为请，楚人幸其自来为之出师，惟恐或后，彼非有救灾，恤患之心利，鲁之来服，为诸侯倡耳，春秋何取焉？○乞师有二望，国乞外兵以自救，书乞师卑之也，伯国用诸侯之师，亦书乞师见于晋厉公之世，抑之也，卑之，乃所以激而进之，抑之乃所以裁而约之，垂法于后焉耳。
秋楚人灭夔以夔子归【公羊作傀子】
左传夔子不祀，祝融与鬻熊，楚子伐而灭之，诸侯之祀，其先祖具有常典，祝融，楚之始祖，鬻熊楚之逺祖熊绎又其始受封之祖，夔与楚同，其所自出，至熊挚，别封于夔，熊挚者，乃夔国始受封之祖，夔子当祀，熊挚为始祖，祝融鬻熊，非其所当祀矣，楚以不祀为辞，伐而灭之，楚当有灭同姓之罪，故夔子见执而不名，专罪楚也。
冬楚人伐宋围缗【谷梁作围闵】
宋成公忘父之仇，既适楚，而与之平矣，及晋文公入去楚而即晋，遂为楚所伐，或者乃谓宋成不屈于楚，楚憾而伐之，反以左氏为诬过矣，夫楚之暴，彼谓继齐而伯者无过于宋，必欲翦灭之而后已，夫岂一屈身而可遏，其暴乎？臣子复讐之义有战而死，无苟而生，宋成之通，楚无益于自免，而有害于复仇，使晋文不兴则宋之为宋，岂不殆哉！
公以楚师伐齐，取谷，公至自伐齐，【义见公子遂如楚，乞师】。
或曰：鲁以楚师伐齐，春秋恶之，蔡以呉师伐楚，春秋与之，均乞师于逺而襃贬异，何哉？曰：事有近似而不同者，此是也。夫楚之僣王大号，慿陵中国，鲁从而乞师，以伐其同盟，义之必不可者也。吴虽僣号，自同于楚，而太伯之后也，与楚人为水火中国赖焉。蔡以其师伐楚，是为以强国伐乱国，义之犹可行者也，厥后呉去王号，以为黄池之盟，春秋以二伯书，是未可与楚人同其贬斥，故鲁用楚师，而贬蔡用吴师而不讥。
二十有七年春杞子来朝【义并见下入杞】
夏六月庚寅齐侯昭卒【弟潘立是为昭公】
史记世家昭卒，弟潘杀嗣子，而自立为君，此簒也经传皆不书，疑有缺文。
秋八月乙未齐孝公
乙巳公子遂帅师入杞
春秋正名之书也，其书名书，字书氏，固褒贬之例，若列国之爵，则命之天子，圣人虽撡笔削之权，必不敢以布衣而当王者黜陟之事也，审然，则是孔子先犯僭王之罪，又何以正人乎？杞之书子，愚窃疑之，杞二王后公也，入春秋称侯，荘二十七年，称伯，或曰纪而非杞至此，又贬而为子，百年之间，凡四贬爵，独于一杞而见之，时王贬之邪伯主，请于周而贬之邪？或书传之殊邪？或如左氏之説以废礼贬之邪？此经疑也，姑存以俟考。
冬，楚人，陈侯、蔡侯、郑伯，许男围宋，十有二月甲戌，公防诸侯盟于宋。
此楚伐也，而中国诸侯与之俱伐，此楚防也，而中国诸侯皆预于防列国之耻也，春秋之法，盟主爵而诸侯人者有矣，未有盟主人而诸侯爵者也，人楚子而爵诸侯，不与楚子，以主诸夏之盟也，亦以正诸侯，从楚之罪也，虽然，楚始防诸侯伐国，而晋文之伯业兴矣，盖败之，明年而文公入于晋，楚围陈之，明年而文公以兵勤王，威声气，熖已动于海内，楚之君臣顽冥不灵，犹谓伯功可以力致，遂防诸侯围宋，以为宋亡，而海内无复可伯之国，孰知宋围方急，晋救旋至，反以是开文公之伯业乎？呜呼！周室不竞，天开二伯，以整齐中原，扑楚人之狂熖，齐桓基之于前，晋文继之于后，天实为之，岂人力所能致哉？○齐之盟，春秋为公讳而不书，公预薄之盟，春秋又为公讳而不书，楚子在防，今宋之盟，不复为公讳矣，以防盟为未足，又从而乞师，公之卑屈于楚者亦甚矣，不为公讳着，僖公不以下楚为耻，其责公深矣。
春秋集传详说卷十一
<经部,春秋类,春秋集传详说>
钦定四库全书
春秋集传详説卷十二  宋 家铉翁 撰
僖公四【襄王二十一年晋文五年】
二十有八年春晋侯侵曹晋侯伐卫
侵曹伐卫，以救宋也，救宋而翦楚，晋文所以造霸业也，去年冬春秋书楚人偕陈，蔡、郑、许，围宋，又书公防诸侯盟于宋着，宋之急也，今年春，继书晋侯侵曹，晋侯伐卫，言晋侯之侵曹伐卫，攻楚人之必救，以救宋也，不言救宋，其事关系乎中国，甚大，非特救宋，而存宋也，自宋防之，败强楚，威行中原，诸侯厥角稽首，惟恐服从之。后宋既屈服，预楚盟防，而楚犹攻围未已，是必欲为并兼之计，列国为楚有可立而待也。幸而文公继兴，首以救宋，攘楚为事，春秋书之曰：晋侯侵曹，晋侯伐卫，不间事而重举，晋侯所谓言之不足，而重言之，为其先天下之所难，有以慰中国诸侯之望耳，然春秋于霸者之行事，襃之中，毎见责备之意，以其未受命于王而先行，霸讨虽与其救宋，不与其专伐，是故重举晋侯而见意焉，正如卫人杀州吁，卫人立晋，与其能诛弑贼，而不与其専，立君书法，与此相类，责备贤者之道也方，宋人告急，狐偃言于文公曰：楚始得曹而新昬于衞若伐曹卫，楚必救之，则齐宋免矣，于是作三军，谋元帅始出而侵曹，自曹而及衞专为齐宋计耳，论者惑于左传之浮辞，乃云：晋侯侵曹伐卫，以报奔亡，不礼之憾，既不深考，当时之事，又不原圣人书，法之本旨，轻易贬斥，实失经意，胡吕氏为甚，愚不可以无辨也，盖齐桓晋文之行事，有适相类者，桓公之伐楚也，先侵蔡，蔡溃而后伐楚，左传谓桓以一姬之故而动兵伐蔡，其实非也。当是时，中国诸侯惟蔡最亲于楚，是以先侵蔡而后伐楚，晋文之侵曹，伐卫，亦犹是耳。左氏乃曰：文公之为亡公子也，曹卫不为之礼，故以二国为首伐，实亦非也。观狐偃始，所以告其君者，则知侵曹伐卫，实为齐，宋不为其私左氏杂记所闻，读春秋者，要当择而取之，乌可弃人之善，而専録其疵以是穷，春秋失襃，贬之正矣，盖齐宋二国皆楚人之所忌，而曹之与卫，乃楚人之所最亲，是以晋文侵之伐之，攻楚人之必救，以觧齐宋之急，其事最为明着，夫岂动大众，释私憾，汲汲报复，如传者所云乎？圣人嘉其伐楚之功，中寓専伐之贬，此乃责备霸者之道于齐桓，晋文之行事皆然，诸儒以传汨经失春秋用法之权衡，故不得不辨。
公子买戍卫不卒戍刺之
鲁之戍卫，以楚故也。晋方伐卫，鲁人惧其并及，乃以不撤戍，为买之罪而杀之，将以自觧于晋耳，杀无罪之大夫，以求説而自觧春秋之所深恶也，故不书杀而书，刺盖明知其无罪而杀之于幽闇之中，云耳与周礼三刺之义不同，又见成十六年，刺公子偃。
楚人救衞
书救有二，有善其能救者，有不与之以救者，中国诸侯见侵于强暴，盟主救之，春秋之所善也，中国诸侯去顺効逆，盟主伐之，同恶救之，非春秋所善也，楚自去年率诸侯围宋，将为必取之计，晋文公起而圗之，侵曹伐卫，皆所以救宋也，春秋不以救宋书者为文公，此举关乎天下之存亡，盛衰救宋，不足以尽之耳，晋不书救，而楚之于卫，乃以救书，夫岂善楚之能救卫乎？卫以中国诸侯而甘于从楚，霸者之师已兴而执迷不复，春秋之书之贱卫也，夫岂与楚之能救乎？或者谓凡救皆善，楚之救卫，亦以为春秋所与，误矣。【义又见防十年，楚救郑】。
三月丙午晋侯入曹执曹伯畀宋人
执曹伯，畀宋人言，晋侯入曹，而执其君，为救宋也，诸侯从于楚，盟主伐而执之，固当其罪，不以归之京师，而执以畀宋人则贬也，或曰，此执曹伯，春秋爵，晋侯是嵗执卫侯归之京师，春秋人晋何欤？曰：执曹伯，为伐楚而执之也，所以明王法而伸霸讨也，执卫侯，以元咺讼而执之也，卫侯固有罪，以臣之诉，而执其君，理逆而辞弗顺，虽归之京师，犹为有责，是以人之。
夏四月己巳，晋侯，齐师，宋师，秦师及楚人战于城濮，楚师败绩。
城濮之战，为救宋而战也，岂惟救宋，尊天子，安诸夏，郤强楚，在此一举，是以圣人爵晋侯，序于齐，宋，秦之上，胡文定乃谓楚子玉，请复卫侯，封曹亦释宋围，未有必战之意，而先轸献谋，以怒楚而求与之战，故楚虽请战，而及在晋侯，诛其意也。吁！以左传之浮辞而汨，圣人之书，法过矣，自入春秋，迄今九十余年，中国诸侯与楚人战者有矣，然各为其私计，孰有如晋文城濮之战，中国以安王室，以尊楚氛，甚恶为之，大挫者乎？当是时，贼入我之腹心溃决，我之堂奥，横行中原，忧在天下，晋文虽欲坐视不问，有不可得也。然犹退三舍以避，楚子玉不为止，而后与之战，谓楚无必战之心，晋激之而与之战，殆不然也。春秋爵晋侯于三国之上，贵之也，奚贬哉？凡战，我为主，而彼为敌则书，某及某战于某襃，贬初不在是也。晋人及楚三大战，皆以晋为及先儒谓城濮，邲鄢陵外楚而内晋柏举，内蔡而外楚者是也，列国及楚人战，书法固当尔，持一及字为例，而谓春秋不与晋之攘楚，何其偏之甚欤？【及战义，详见荘公，二十八年】，或曰，齐桓以不战而服楚，晋文以战胜而服楚，二公优劣，其在是乎？曰：否？时不同也，敌之强弱异也，当齐桓之霸，楚始窥伺，中夏侵二三，小国以挠我之藩篱，故齐桓以诸侯之师次于陉，受盟而返，春秋与之，今晋文之霸也，楚伐齐矣，围宋矣，中国诸侯即安于楚，而不以为耻矣！晋文若敛衽退避，如齐桓晩嵗坐视黄灭而莫之救，则楚饮马河洛，问鼎大小，周其亡矣，胡文定乃曰：文公一战胜楚，遂长夏盟以功利，言诚亦髙矣语道义，则三王之罪人，是故春秋于城濮之功，所书如此之畧吁论则羙矣，非圣人意也，春秋命德讨罪，赏善罚恶，尊中国正诸夏，遏防乱，皆道义中所当为之事，诸侯有功，有善者，襃之録之有罪者讨之，强暴之慿，陵诸夏者，攘而郤之，如元气行乎四时，春生秋杀，各中其度而不忒者，春秋之教也，夫岂曰我为道义，是谋置刑赏，功罪于不言乎？盖仲尼之门，主于明王道，故羞称五霸，春秋之教主于垂，王法，诸侯有能以职分自见者，固在所与道，即法也，法即道也，非道之所弃，法之所取也，学者观乎尧，舜；禹，汤之行事，而得春秋用法之意矣，胡氏之学，矫枉过正，恐失春秋之旨。
楚杀其大夫得臣
成败利钝兵家之常，违命者有诛，逗挠者必斥，而败军者不皆死也，楚杀得臣，秦穆不弃，孟明视二君之贤否，于此可见，学者观圣人之録，秦誓则知楚杀得臣之为非矣。楚前此不书大夫，今于得臣之死，始书大夫，恶其专杀之不当也，刘氏曰：此杀有罪，而以累上之辞言之，恶楚子也，楚子知其不可使也，而不能勿使知其不可敌也，而不能勿敌，是亦弃其师之道也此説甚当，愚谓晋文退三舍以避楚，而子玉不为止，是亦有死之道，故书大夫而去族。
卫侯出奔楚
晋文公才有余而量不足于处置卫事而见之，卫固当有比楚之罪伐之，未为过也。及齐，晋盟于敛盂，卫侯请盟而弗许，致卫人出其君以求説则为已甚矣，元咺相，叔武听命于践土，以臣礼进之可也，文公既列之于防，经书卫子，则待之如君矣，未几，复卫侯致，卫侯移怒于叔，武而杀之，晋实杀之也，及元咺讼，卫侯乃以臣之诉，而执其君，执之未防而释之，致卫侯复移怒于公子瑕，又杀之，晋实杀之也，夫使卫之君臣兄弟更相残杀，则文公不善处，事有以致之，窃尝妄谓晋文才有余，而量不足，齐桓量有余而才不足与其为晋文宁若为齐桓，卫侯奔不名，春秋所以责晋。
五月癸丑，公防晋侯，齐侯，宋公，蔡侯，郑伯，卫子，莒子，盟于践土，陈侯如防，公朝于王所。
晋侯返自城濮王嘉其郤，楚之勲自徃劳师，盖古有劳师之礼，王举而行之耳。晋侯作宫践土，合诸侯朝王，王享醴，命之宥，筞为侯伯，此殊礼也，而春秋书公朝于王所，不书天王，下劳诸儒，未有的説项平甫谓天王避狄难，出居于郑，亦既五年，诸侯未尝救天王，未尝归也，文公因破楚之威，还过郑，土先防诸侯朝王，然后导王北出，诸侯解甲而讲，朝防之礼，乃从王入京师，论则新矣，但二十五年，文公纳王乃霸业之所造端，可尽废乎？晋侯召王三传，皆书可尽没乎？葢王自出劳军，所以嘉攘，楚奨有功，王之所得为也，既防命，晋侯待以殊礼，而文公犹以为未足，乃于是冬复召王为河阳之狩，为其既拜，宠命于先，犹欲要王以出，有挟功傲上之意，故春秋削其劳军之礼以贬之，继书王狩，河阳以着其召王之僣，有功则襃之，有罪则贬之，此春秋惩劝并行而不相悖者也，三传之说，其可尽废乎？陈侯如防，与其弃楚而归晋也，书公朝王所以见王之自出劳军，亦以明君臣之分也。
六月卫侯郑自楚复归于衞卫元咺出奔晋
卫侯之奔也，元咺奉叔武如防，此亦征缮辅孺子之意，叔武，非敢以君位自居也，晋人列之于防，待以君礼，卫人谓晋文将立叔武矣。俄而卫侯来归，无以其逃，废之憾，杀叔武焉，怒于晋而移之，于其弟卫侯之罪大矣，故其奔也，不名其复也，名之继书，元咺奔晋着，其有未讨之罪也，或曰，叔武之摄，居君位是乎？否乎？曰：否？君位非人臣所可摄也。当是时，卫侯有子，则当使其太子如防听命，无子，则当以上卿徃叔武居嫌疑之地，其可摄乎？故为人臣不可以不知春秋，○复归者，糓梁曰：复于其国而归其所也，卫侯郑，曹伯襄之得归也，皆书名书复归，及卫侯之执而再归也，名之而不复之，为其怙终长恶，无复国之理故也。此又归而不复之例，【复归义初见桓十五年，归而不复义，见三十年】。
陈侯欵卒
秋杞伯姬来
伯姬庄公之女来宁成风，许氏曰：常事不书，此所以书志入杞之怨，释也，中国有霸诸侯，弛兵，于是族姻之恩，始録而邻国之好交修，以是为晋侯之泽也。
公子遂如齐
冬，公防晋侯，齐侯，宋公，蔡侯，郑伯，陈子，莒子，邾子，秦人于温，天王狩于河阳，壬申，公朝于王所。
公谷以为晋侯，再致天子左传？以五月公朝为天王劳军，此河阳之狩为晋侯，召王当从左传？天子廵狩，诸侯即其地而朝焉，古也，今晋侯挟其郤，楚之功屈天王，下临河阳，率诸侯而徃朝礼，虽廵狩之旧，而意则非矣。夫霸者所以号召天下，以其能尊王也，晋文之始入，以定防王，诛子带为首务，诸侯义之，人心归之，用能成其霸业，今新立大功，当率诸侯朝王于京请职事焉，乃以臣召君，倡为不度，春秋书诸侯为温之防，经以王狩公朝，以明君臣之分着，晋侯召王之愆，非为文公讳过也。吁！齐桓防王世子于首止，犹曰吾以尊王室也，孰知继桓而霸者，遂至屈天王之尊就而朝焉，盖防世子不已必至，召王积习之渐使之然耳。啖子乃谓是时晋已强大率诸侯而入王城，亦有自嫌之意，原其自嫌之心，嘉其尊王之意，则晋侯屈王河阳，忠亦至焉；故春秋原情而书狩，此为霸者，委曲囘护，非春秋道名分之本旨也。
晋人执卫侯归之于京师
卫元咺自晋复归于卫【人臣复归之例】
元咺卫之臣也，卫侯虽有罪，非元咺所宜诉也，卫侯执而元咺归，名分扫地矣，春秋于晋文治卫一事，再三见之书法，至是书，晋人执卫侯，卫元咺自晋复归于卫君，执而臣归，责晋深矣，此比事而见予夺，襃贬者也，然则治，此狱宜何归？曰执卫侯，治其杀弟之罪也，执元咺正其诉，君之戮也，卫侯自楚而归，曾无悔过，自艾之意，乃逞忿以杀其弟，是为怙终，乌得无讨纵，元咺无诉，晋岂当置而不问，执而归之，京师是也。但因元咺之诉，而执卫侯，则非也。故卫侯不名，以着晋人颇于用刑之罪，元咺得归，遂立公子瑕，而专其国，晋实使之，文公自城濮之胜，志得而骄，初见于召王，再见于执卫侯，而归元咺，三则盟诸侯大夫于王城之内，皆骄矜妄行，不率法度，狐，赵诸人畧无正救之力，惜哉！○春秋书复归者，谓复其国而归其所，若咺之复归，非与其归也，为君之见执，而臣乃得复归，以责晋也，所责乎？比事以求圣人，意谓此耳。夫岂例之云乎？
诸侯遂围许
许尝预于齐桓之防盟矣，今天王狩，河阳诸侯皆朝而许独不至，怙于楚，春秋于朝，事既毕，即书诸侯遂围许，言诸侯奉王命，征不服，事虽微，犹曰征伐，自天子出，故特贵之耳，公以防温而出以围许，而至春秋所以贵王命也。
曹伯襄复归于曹遂防诸侯围许
此因天王狩于河阳，而伸王法行诛赏，示不敢专也，而卫侯之执，曹伯之归，元咺之复许之，围所行，有公私粹，駮之不同，霸政所以异于王也，曹伯以名归结正，其即楚之前罪而返之于国耳，书遂防诸侯围许，言得列于诸侯，无他罪矣，或曰，曹与卫，罪有轻重之不同，今皆名之，何邪？曰：卫侯之自楚归也，名之以治，其杀弟之罪，非返之于国也，及自京师得释而归，夫然后返之于国，故书名以结正之，但卫侯怙终不改，罪至于再，故书法与曹伯异【义，又见卫侯郑归于卫】。
二十有九年春介葛卢来
或曰：此遐荒小国而来朝于鲁，春秋不言朝不与，其朝乎？曰：不言朝者，诸侯不当受遐荒之朝也，王者无外，蛮夷镇蕃，皆有朝位，明堂位所言是也。诸侯无域外之观，故不当受逺国之朝，此盛时制也，春秋之世，戎蛮错居，侯服之内，其大者预中国防盟，微者来见，有不得拒也，春秋书来，不言朝，示内外之辨也。
公至自围许
夏六月，防王人，晋人，宋人，齐人，陈人，蔡人，秦人，盟于翟泉。
是防也，其失有三，翟泉在王城之内，而诸侯之大夫，防盟于斯僭也，王人下盟，列国大夫，大夫又伉，于国君亦僣也，葵丘之防宰，周公不预盟，践土之防，王子虎盟诸侯于王庭，天子卿士不与列国为盟，其来尚矣，晋文志得而骄，不自知其为僭，春秋讥焉，或以王人为周之微者，是不然，据传王人，即王子虎，周之元老，宿德，位望甚隆，非微者也，书王人而不着其爵，氏言王人不当下，预于诸侯大夫之盟书，王人所以讥也，大夫僣盟于王城之内，不能裁正其礼，王亦有责焉耳。公预于防，不书公，防为公讳也。此固晋大夫之罪，而诸侯惟鲁君在当陈义力争期，王人之勿预，犹可损二过之，一乃依违其间，以成僭礼，故讳公不书，亦责公也。
秋大雨雹
冬介葛卢来
介葛卢慕义而来一嵗再至春秋书以襃之，春秋有大国相朝而不书者，有微国来朝，而一再书者，皆襃贬之所在介，君今春来，不与公遇，冬而又来，其礼勤春秋録其慕义之诚，是以书，或曰，介人之来，有窥觇中国之意，故明年遂伐萧彼小国，仅足以自全，何窥觇之有哉？此科场穿凿之论，不足言也。
三十年春王正月
夏狄侵齐
齐桓之霸也，重在攘楚而忽于待狄，狄之兵日强，与强楚，交为诸侯之患，至是而愈。张非复春秋，始年之比矣，晋文亦复置而不问，盖以其无僭王图大之心，而楚之志不在小，故专意治楚，而不及于狄，虽然，晋侯之志稍衰矣，厥后作三行，五军以御之，毋乃自贻伊戚乎？
秋卫杀其大夫元咺及公子瑕
或曰元咺讼，君既胜而归，立子瑕焉，咺固衞之贼也，卫人讨贼，而与专杀大夫同例，何哉？曰：卫侯不君，元咺不臣，公子瑕不弟，皆名教之罪人，咺固当死，卫侯亦不可以言君矣，故从专杀大夫之例，曰：子瑕既立为君，凡卫之臣皆瑕之臣也，今而杀之，不以弑书，以卫杀众，公子书又序，元咺之下，何邪？曰：子瑕之立，元咺立之，非以王命立也，非卫人共立之也，卫侯在而子瑕立瑕，乃簒国之人，元咺为簒之首，子瑕为簒之从，是故其死也序，咺之次，非与周歂冶，厪以杀葢不与，子瑕以君也？曰：喜弑剽，何以书？弑其君乎？曰：剽者殖立之，喜事之以为君，既立之事之，而又杀之，此所以书弑若周，歂冶厪者，固亦盗也，但春秋不成子瑕为君，故二人者不得从，盗弑其君之例耳。
卫侯郑归于卫
或曰：卫侯奔于楚而不名，执于晋而不名，今而名之，何欤？曰：春秋之义，开悔过之门，致怙终之罚，卫侯背华，即楚见伐于晋，及闻楚败，不自归于中国，弃其庙祏而逃于楚，其罪固已当讨，幸而得归，乃逞忿以杀其弟，是之谓怙终，国已非其国矣，今鲁人为之，纳赂以请，又幸而得释，幸至于再，不当复而复者也，不当复而复，是以名而归之，不与之以复，此春秋一字之权，【复归例，见桓十五年，僖二十八年】。
晋人秦人围郑
左传谓秦晋围郑，以其无礼于晋，且贰于楚也，郑之贰，楚固有之矣，以为晋文为旧怨，而率秦围郑，恐不然也，晋文之始入，犹曰旧怨未忘，今防年矣，郑既预于防，盟不应，犹以旧怨而加兵，盖翟泉之防，郑独不至，是以疑其贰于楚而伐之耳，左传于侵曹伐衞皆以执旧怨为言，今围郑亦曰：以其无礼于晋，愚以为传者傅防之辞，非事之实，然则春秋何贬焉？曰：郑伯去年始防于温，相与朝王，今一不预，翟泉之盟，即以兵加之春秋，是以贬秦伯既与晋连兵伐郑，苟知义之不可，则当相率俱去，不当背晋而私及郑盟，舍之径归，秦亦有过焉耳。二国自此告絶以至交兵，终春秋之世，故两下俱贬，而人之。
介人侵萧
冬天王使宰周公来聘公子遂如京师遂如晋
孙氏谓礼虽有天子聘诸侯之义，然不当使三公下聘，春秋讥焉，论固甚正，但自入春秋宰咺归妾赗，宰渠聘逆人积习之渐，已非一日，今周公来聘，盖举行故事耳，前日公及诸侯仅朝王于河阳，今天子之宰，衔命下临，鲁国王之宠，鲁亦云至矣，为僖公者，自当躬朝于京，以拜王命之辱，乃偃然受宰周公之聘，而俾公子遂报聘焉，抑又二事如晋，是之谓大不恭，春秋垂法示后，岂容尽为鲁讳书，公子遂如京师，遂如晋贬也，或曰宰咺，宰紏皆书名，以见责相之义，今周公下聘其无责乎？曰：咺紏之来，其责在周，故名。今大王使周公下聘，犹曰厚徃薄来，吾以懐诸侯也，鲁乃以一公子报谢，且二事如晋，罪在鲁，非周之责。
三十有一年春取济西田
左传谓晋分曹地以与鲁，自洮以南，东傅于济，公羊谓晋执曹伯，班其所取侵地于诸侯，济西者，鲁之旧疆，成二年，取汶阳，与此书法全同，此为鲁之旧疆，何疑木讷？乃云：因公子遂如晋，晋人归我侵疆，以为晋所侵鲁，田今而归之，讷排斥三传，而以己意揣摩当时之事，而为之説似此甚多，愚不敢谓然也？或曰：此本鲁地，不曰复不曰归，而谓之取，何哉？曰：鲁自以兵力复其故疆，是之谓复曹以义而归之于鲁，是之谓归鲁，不能复曹不以归，晋人自以威力，取之于曹，当禀命于王，分正疆理，示有所尊，今取之，曹归之鲁，惟所欲为，春秋不与鲁以归，疆不与，晋以伯讨，是故书取盖贬也，或曰，晋为盟主，诸侯擅相侵夺，晋讨而归之正也，其犹有贬乎？曰：此春秋责备，晋文之意也，夫土地皆王之所有，诸侯擅相侵夺，无王也，盟主治其侵夺之罪，固职分之所宜为，更能禀命于王，还以锡鲁，夫然后尽尊君之义，春秋以是责晋文责其所可责也。若夫跋扈之侯，强僣之国，春秋不以是而责之矣，【余义见成二年，取汶阳田防十九年，取邾田】。
公子遂如晋
夏四月四卜郊不从乃免牲犹三望
鲁之郊，僣郊也，成王之赐，而鲁公之受之也，明堂位曰：周公有大勲劳于王室，既没，成王赐鲁公以天子之礼乐，俾祀周公，是以鲁君孟春祀帝于郊，配以后稷，盖当时矜以为荣，而圣门毎不谓然，故礼运载夫子所以语言偃者曰：鲁之郊禘，非礼也，周公其衰矣，杞之郊，禹也，宋之郊契也，是天子之事守也，故天子祭天地，诸侯祭社稷，皆为鲁之僭郊，僭礼而言也。杞宋二王之后，于礼得郊意，成王以杞宋用郊之故，并锡之于鲁，故夫子讥其不然，暨修春秋，因鲁之卜郊，不从，而特书以见意，自是屡书而不以为繁，着僣郊之无飨也，公羊子曰：卜郊，非礼也，卜郊何以非礼？鲁郊，非礼也，天子祭天，诸侯祭土，天子有方望之事，无所不通，诸侯山川有不在其封内者，则不祭也，公羊有得于圣人之意后之言，僣郊者祖之，或曰，鲁之僣郊，肇自鲁公，以迄于僖，其来非一日矣，而隠桓荘之世，春秋皆不书，至僖公而后书之，其故何欤？曰：春秋因乎鲁史者也，鲁史缺书也，无考证，则亦缺之而已矣。隐桓荘之世，国多内难，是诸僭礼，或废而不讲，史用是亦缺书，至僖公始修明旧典，故史于礼文之事，亦备书之卜郊，于是始见非于隐，桓荘无讥，至僖公而后有讥也，曰：左传谓啓蛰而郊，而鲁之郊，皆无定期，何欤？曰：啓蛰而郊者，夏正建寅正月也，汉初犹以启蛰为正月，中雨水为二月节及太初以后，更改气名，以雨水为正月，中惊蛰，为二月节，左传所谓启蛰而郊者，夏正正月之郊也，易纬所载三王之郊，皆用夏正，建寅之月，启蛰之郊，是也。古之郊，有冬日至，祀帝于圜丘者焉，见之周礼，春官及礼记之郊特牲，有孟春正月，祈谷于上帝者焉，有季秋大飨帝者焉，见之月令及周颂之噫嘻，而孝经又曰，郊祀后稷以配天，宗祀文王于明堂，以配上帝，则郊与明堂，其地不同，昊天有成命曰：郊祀天地也，我将曰祀文王于明堂也。则郊与明堂，其礼亦异，先儒谓祈谷之郊，即启蛰之郊，大飨之礼，即明堂之礼，春以祈秋以报，理或然也。周家盛时毎嵗举行郊飨之礼，圜丘，以冬至祈糓，以孟春大飨以季秋，此外又有雩禖，四时迎气，不以郊言也，凡郊皆天子亲行，如人子之见父母，身不亲而以臣下摄慢也，古之为礼，简而质故嵗屡行而不以为难，后之为礼，侈而繁故三嵗一行而犹以为不易，此古今郊祀防革之变也，今鲁郊，或以正月，或以四月，或以五月，或以九月初无定期，葢鲁人自知郊之为僭，而卜以观天意，故卜之之频若此，春秋所以备书亦谓非礼之礼，可以毋讲，而鲁人犹行不辍，是故书以讥之，【郑氏谓三王之郊，皆用夏正，而以日至之郊，为鲁礼，此因周正之讹，而推言之耳，鲁之僣郊，初无定时，日至之郊，夏正之郊，皆周制也，周人毎嵗二郊而飨，皇氏以为嵗大祀凡以八合，四时迎气之五而言也。言郊祀当本之五经纬文不足据，】三望者，旧以为海岱，淮近代儒者，谓鲁惟当祭泰山，今不郊而三，望犹为僭，故春秋于祭泰山，不书三，望则书之，其説有理公羊，左传释犹字之义，亦不过如此，犹者，通可以已之。辞讥不郊，而犹望也，王介甫乃曰：不郊矣，幸其犹望，则失之逺矣刘原父似有取其説曰不郊矣，谓三望，通可以已，犹逐其父而谓母为可并逐者也，不告朔矣，谓朝庙为犹愈乎？已紾兄，而徐者也，三复其説殆不可晓，盖僣郊礼之可毋讲者也。郊僭则望亦僭，故谓三望为通，可以已告朔，礼之不可废者也。故幸其犹朝于庙，刘氏合而言之，不其舛乎？愚谓犹字之义，所施不同，此经犹字当如公羊之説乃若闰月不告朔，犹朝于庙，彼犹字乃讥其废告朔之礼，幸其犹朝于庙耳，故读春秋者，不可执一字，以为例，乃能得圣人之意，【郊义，又见防七年，配飨见防三年】。
秋七月
冬，杞伯姬来求妇，【义已见二十五年，荡伯姬来逆妇】。
春秋于内，女之适人来归，必谨记其事者，示有别逺嫌疑也杞伯姬自为其子求妇于鲁，非请防之道也，五年，以其子来朝，至是复为其子求妇爱子之情切矣，以姑求妇，则为非礼，春秋直书其事讥也。
狄围卫十有二月卫迁于帝丘
去年狄侵齐，晋不问，以齐为大国，无惧乎狄也，今狄围卫，卫迁国以避之，其危甚矣，而晋文终不以介意，视齐桓公存三亡国，有愧多矣，夫叛而讨之，服而绥之，理之常也。今叛者不讨，而服者不加存恤，失其为霸之道矣，齐桓晩年不能救黄，犹曰黄逺而力不逮也，卫近于晋，非其力之不及，而休戚不相关，尚何以盟主为哉？春秋书法如此，责晋也，比齐桓之行事而观，则知其为责晋。
三十有二年春王正月
夏四月己丑郑伯捷卒
衞人侵狄秋卫人及狄盟
案左传狄有乱，卫人侵狄，狄请平，秋，卫人及狄盟卫，小国也，尝为狄灭而迁于楚丘矣，至是，狄患未已，又迁于帝丘，后先三十年间，国凡再迁卫之为卫，抑亦微弱甚矣，一旦狄有内乱，卫从而侵之，狄于是请平，自是而后，狄患稍舒，北鄙不耸卫，可谓能自强矣，孟子曰：能治其国家，孰敢侮之？卫其有焉，盟不地者，杜注谓：即其庐帐，而与之盟，如中国所谓城下之盟狄，至是始知畏，然则春秋何以无襃曰书，卫人侵狄，卫人及狄盟言侵之，盟之皆制于卫，卫犹有人也，凡书人连文再举，有嘉其人，而书以见，意者有恶其人，而书以示贬者，卫人杀州吁卫人，立晋及此，卫人侵狄，卫人及狄盟嘉之也，如齐人执单伯，齐人执子叔姬，恶之也，学者以经旨而揆当时之事，则知所折衷矣。
冬十有二月己夘晋侯重耳卒
晋文公才有余而德不足，先儒论之备矣，愚尝比桓，文之规模气象，与其行事而观，窃谓齐桓优游不迫，犹有周家盛时气象，至晋文则浅狭迫急，渐有战国，秦，汉之风，盖申商之萌蘖也，如城濮之役，左传所谓三罪而民服者，皆失刑也，颠颉从亡，十九年，劳亦甚矣！以爇僖负覊之宫而杀之，私也。中军风于泽亡，大斾之左，旃亦细故耳。而祁瞒坐以戮，舟之侨为戎，右战城濮，有功未赏，乃以及河，先归而杀之，是三人者皆当在议，勲议能之科，虽有罪，犹当宥，况罪不至死而杀之乎？盖晋文执心不，而狐赵诸人，济以深刻，故其见之于事，毎毎若此，最是顚颉之死，尤为少防，左氏以为三罪而民服，愚以为三罪皆不当人心何服之？有周家忠厚气象，当齐桓而未替，及晋文，则所存鲜矣，善读书者勿为，史传所惑。
三十有三年春王二月，秦人入滑【义，并见败秦于殽】。
齐侯使国归父来聘
左传曰：自郊劳至赠贿，礼成而加之以敏，臧文仲言于公曰：国子为政，齐犹有礼，君其朝焉，公从之，愚谓臧文仲鲁之贤大夫，必有高见逺识异乎庸众人者，今以国归父敏于容止，辞令之间，遽劝其君以朝，齐礼之大节，止于是而已乎？前日宰周公下聘，公不朝于京师，以拜天子之宠命文仲，曾不一言及之，今国归父修交聘之常事，遽劝其君以朝，以是为谄可也，乃曰服于有礼，社稷之卫，岂非欺乎？
夏四月辛巳，晋人及姜戎败秦师于殽，【左传，谷梁作败秦师，公羊无师字】。
殽之师不言战，而言败恶秦也，晋人者，晋子也，其曰人防之也，不正其释殡，而主乎战也，其所以谓之秦者，乃外之也，晋防亲之，而称人贬也，君在殡而用师，危不得，是以贬也，秦始以兵戍郑将以存郑也，至是乃因戍以为袭，郑人觉之，秦兵转而入滑，晋君臣闻秦师之来，防其将不利于己，出师以邀之，败于殽，三帅皆为获春秋，恶秦人之用诈而外之恶，晋侯之背惠，而人之是固俱责而责秦之意重于责晋矣，或曰，殽之败，秦与城濮之郤，楚其事，可得同日语乎？曰：不得同也。晋之郤楚，以天下大势而言，晋之狄秦以二国曲直而言，城濮之战，功在天下者也，殽之战功，在其国者也，然则孰为曲孰为直？曰：皆曲也，秦为甚前日，秦、晋，围郑，秦伯私与郑盟，引兵而去之，此其所以启衅，今晋文以去年十二月死而秦穆，即以今年春，出师袭郑，非袭郑人之虚，盖乘晋人之丧其志，将以得诸侯继桓，文之霸业，其不专为郑滑亦明矣。使晋之君臣稍不自强秦，将观兵中原，胁从鲁卫诸小国，以遂其欲，霸之素心，犹反掌易耳，幸而文公有子，遽发兵扼而北之，楚既畏服，秦亦疲敝，晋得以世其霸业，是虽一国之功，不得与城濮，同日而语！然亦庻防干父承考者矣，齐桓在位四十年，身死名灭，无子也，晋文居位，十八年，余威行乎中夏，子孙继主夏盟，付托得人之效也。论者类曰：文公受秦穆大惠，而其嗣不能继好事，秦遽兴师，薄人于险，以是为非，春秋所与其实，秦，晋之隙，兆于合兵围郑之时，至是晋文身死未寒，秦忽以兵袭郑，灭滑，葢将循楚成围宋之轨，晋襄苟欲置而不问，不为亡亲事楚之齐孝，则为束手就执之，宋防中原，且以是多故，谓之师出无名，薄人于险，不可也，但文公城濮之战，退三舍而报楚之惠，今晋防身在戎行，畧无下秦之意，殱秦师且尽，自是亟战屡胜，得已而不已，是故春秋人以责之，或曰，子墨从戎，其无讥乎？曰：金革变礼，古人所不能废也。国有大丧，敌乘我之丧，以危我之国，忧在宗社，墨而即戎，未伤于孝若，邉鄙小警，非存亡安危之所系，释丧而起，罪也，晋襄之御秦师，将以继父之志，身不亲则师必败，楚攻其南，秦挠其西，晋之衰可立而待。夫岂防侯从戎，小小利害之比乎？后世之事，有类此者，五代周髙祖殁北汉人乘其丧，大举来寇，世宗释殡御戎，一战而郤之，中国得以无事，使世宗畏避退缩，付御敌于诸将，则长驱深入，周遂亡矣，仁人孝子，权时度宜，以决大计，而安宗社，亦春秋所与也。
癸巳葬晋文公
狄侵齐【义并见晋人败狄于箕】
公伐邾取訾娄秋公子遂帅师伐邾
此鲁人乘晋文之殁而用师，小国为逐利之计，书伐书，取所以贬也，夫晋霸国也，鲁望国也，霸国诸侯之长，望国诸侯之师望国，当以德义为重，岂待霸国率之而后正乎？齐桓之殁，宋楚争霸鲁，于是乘之而伐邾嵗至于再今，晋文告殁，秦晋交兵鲁复，于是时乘之而伐邾嵗至于再鲁，不能崇望国之体，毎乘霸国之多事，而侵陵小国，虽以此受霸国之摧辱百谪，而终不以为悔，由君无自强之德，为之大夫者，皆保权固位之人望，国之不能望，职此故也。
晋人败狄于箕
或曰：狄伐晋，晋人与战，而败之，获白狄子，此御侮也，春秋人晋何欤？曰：晋为盟主，但知自救，而不知拯诸侯之急，春秋所以讥也，前年晋搜于清原，作五军曰：欲以御狄，自是狄侵齐，围卫，卫迁于帝丘，而晋皆不救，今狄以其兵犯晋，然后与战，仅得一胜焉，知自救而已，视齐桓公之存，邢复卫得不有愧乎？故春秋人之或曰，春秋记战伐，侵入甚详，而于外兵，未有言战者何欤？曰：此以明内外之分也，或以为及其未陈而败之，故以败直书则拘矣，夫战，亦何常之 ？有陈而败之者矣，岂必皆诈战而以直败书乎？盖谓国小势微，非中国诸侯之敌，故不书战，而书败耳，然则于楚子何以书战？曰：楚本先代之后，以僭王故外之与此少异矣。
冬十月公如齐十有二月公至自齐
书公如齐，公至自齐，责公也，三十年，天王使宰周公来聘，公不徃朝而使公子遂如京师，遂如晋，无王之罪大矣，今年二月，齐侯使国归父来，公乃躬如齐报谢，其施于天，王者甚慢，所以事大国者，则过乎恭，积习之渐使之然耳。僖公号贤君谄，强国以慢天子，律以王诛，是当有罪，春秋备书其事不加贬，而义自见矣。
乙巳公薨于小寝
公羊子曰：小寝，非正也。左氏曰即安也，君薨，不于路寝，而于小寝殁，不以其地也，鲁史志之，圣人因而存之，以垂法于后世，当春秋之世，先王礼敎渐衰，而君殁，不以其地，史臣犹谨而志之，此古意之犹存者，是故春秋因之，○鲁诸君殁于路寝者三，殁于小寝，防下楚宫，高寝者四，公羊曰：路寝正寝也，疾而居正寝，以齐终也，何氏谓天子诸侯皆有三寝，一曰髙寝二曰路寝，三曰小寝，与周礼所载六寝，制度不同，葢路寝为正寝，乃人君听政之地，当疾革，而居于路寝，所谓以齐终者也，成王将终，洮颒水被冕服，慿玉几，以发命于其公，卿大臣，俾辅元子济多艰，此人君殁于正寝之事也，非夫存养有素，神明不乱，岂能尽将终之礼。
陨霜不杀草李梅实
此槩一冬而言耳。上书乙巳，公薨于小寝，一日事也，此书陨霜不杀草，李梅实，一冬事也，杜氏长歴以此月为周，十一月，乃夏正之。九月，今九月草之，不杀者多矣，岂得谓之异乎？盖是月乃建丑月，夏正之嵗杪也鲁史记，是冬之异，槩而言曰：陨霜不杀草，李梅实，陨霜不杀气燠也，气之燠，于是李梅有实者，尝见，十月桃李开嵗暮时有实者，然不能成果，此以异而书尚何疑焉？必以是为夏正，九十月之交则陨霜，固有未尽杀者何足为异乎？
晋人陈人郑人伐许
或曰：晋文公之霸也，许独后服，今文公殁未防，许则贰于楚，伐之宜也。春秋人三国，何欤？曰：许当伐也，而防公则未宜伐襄，继文之业，郤秦于殽，败狄于箕，不患无威，而所少者德声之未布耳，即位之始，当朝王于京听命，而后行事，弱者绥之，危者拯之，使德意至义，孚于诸侯，犹有未服者，然后奉王命以讨之，其孰敢不率？今搂三国以伐许，非当务之急也。吁！晋防有可霸之基，有可霸之时，而其气量不足以霸，仅能续桓，文之气脉而已，厥后乃用先且居之计，朝王于温，惜乎其已晩而又蹈河阳之失，以臣致君，其余不足观矣。
春秋集传详说卷十二
<经部,春秋类,春秋集传详说>
钦定四库全书
春秋集传详说卷十三  宋 家铉翁 撰
文公上【名兴，僖公子母声姜以襄王二十六年，立是嵗晋襄二年】。
元年春王正月公即位【书即位义见闵元年】
或曰：春秋之法，先君旣葬，逾年而书，公即位，此未葬而逾年，亦书即位，何哉？曰：此所谓不可旷年而无君者也，即位，必以嵗首改元亦必以嵗首若嵗首不书即位，而余月书之，则非元年，正始之义，故虽未葬而书，欲臣民之有君，亦正始之义也。然服皆未葬之，服未成其爲君。
二月癸亥日有食之【公羊有朔字】
天王使叔服来会葬
或曰：此天子所以厚诸侯之终，春秋喜而书之乎？曰：否？礼加于有德，是以书之无贬耳，桓公之薨，王使荣叔锡命，春秋讥焉，王不称天爲追命簒贼而贬也，成风之葬，召伯来防，王亦不称天，以其用夫人之礼于妾母而讥之也，今僖公之葬书，天王使叔服来，葬无贬也，礼加于有德，是故无贬，襄王东迁，令主僖公鲁国之贤君王，以僖有德，宠之于将葬，僖以其德而蒙王宠于身后，是故爲春秋所贵焉耳。
夏四月丁巳葬我君僖公
僖公在位久，值二霸，继兴四裔，有所惮而不敢肆，故僖也，粗克自保，不爲外侮之所凭陵，诗称其务农重谷，春秋书闵雨喜雨，以见其有志于民，虽谓之贤君可也，但其始立德，季氏保护之劳，思所以厚报之，繋以大邑假之威福，遂养成异日之患，公子遂继秉政，不学无知，凶悖滋甚，鲁之危乱，实自此始。乌乎如僖公之贤，加以刚毅自立，政自己出，不以权任假借强宗，末流之弊，岂至是乎！鲁初年，国之贤臣更迭爲政，亦有奋于野，举于士，而在卿大夫之位者，至僖公之世，季氏用事，仲叔继兴，世爲政于鲁，贤人君子始无位，以行其志，自兹以降，政日趋于下，国无人焉耳。
天王使毛伯来锡公命
诸侯薨，告丧于王，王使人省其终事，命嗣子继世爲君所谓承国于父，禀命于王者也。成周盛时，诸侯建世子，必请于王，王不命之立，不敢立也，君薨，世子当代王不命之爲君，不敢以君道，临其臣民也，自东迁，此义顿废，诸侯建世子，不请及爲君又不请甚者，以簒窃得国王不能讨，因命之者有矣，今僖公告终，襄王使叔服防其葬，又使毛伯锡命，命其嗣子爲诸侯，此盛时旷典，仅见于衰世者，是以春秋书之，又书贵王命也。公羊廼以锡命爲加服，嗣子斩然在疚，何加服之？有胡文定，因是援礼，诸侯丧毕，以士服见天子，已见赐之，黻冕圭璧，今文公继世，丧制未终，而王锡之命，服以爲非礼，愚谓失礼在文公而不在天王也，春秋锡命有以始立，而锡命者，有以有功而锡命者，有以加服，而锡命者，此以僖公既葬而命其嗣子为诸侯书法，坦然甚明，非赐服也，春秋以僖公事君尽礼，襄王遇臣有恩，两得其道，故再书之无贬，文公除丧，而不徃拜王命，则有贬也，始得国而锡命，晋武公也，有功而加晋文公也，已死而追锡命，鲁桓公也，锡之命，使之讨诸侯之无王者，齐桓公也，立八年而后锡命，鲁成公也，事不同，而皆曰锡命，春秋或书或不书，公羊以加服为言，以唐风无衣，为天子锡命，加服之诗故也。此方即位在丧，何加服之有哉！
晋侯伐衞
案左传，文公之季年，诸侯皆朝衞成公独不徃使孔达侵郑，伐緜訾及匡晋襄公既祥，使告于诸侯，而伐衞及南阳先且居曰：效尤祸也。请君朝王，臣从师，晋侯朝王于温，先且居胥臣伐衞如传所言，晋侯之伐衞可谓有礼矣，自文公殁诸侯，擅相侵伐，衞之侵郑，非有宿憾不可解，直趋利耳，晋侯伐之，不为无辞，乃能用先且居之，请率先朝王，是故春秋爵之，其后衞伐晋春秋书人以示贬，则知晋侯伐衞为春秋所与，是故书爵云。
叔孙得臣如京师
得臣如京师，拜锡命也，或曰，礼欤？曰：天王使上大夫来锡命，命以为君也，是时，鲁侯在丧不能躬拜，使其臣徃犹之可也；及除丧之后，当以士服朝，王受黻冕之赐，然后于礼为尽。而文公循习旧事，卒不能徃也，天子以优礼待诸侯，而文公慢不能荅，是之谓不臣，厥罪当削，春秋备书其事，不待贬而义见。
衞人伐晋
自齐桓之殁衞即通防于楚，自以为楚之私也，及文公之兴伐而入之，国几亡文殁，未几衞即复从楚，出兵侵郑，晋之伐之，盖霸讨也衞人复之以兵，有所侮而动也，晋取戚田，又从而疆理之，何以服衞人之心书衞人伐晋言，晋有以召其伐也。
秋公孙敖防晋侯于戚
左传谓晋侯疆戚田，故公孙敖防之，或曰，此常事耳，春秋何以书？曰：为贬晋故书耳衞小国也，晋以其贰于楚而伐之，衞人不知引咎，以求免廼更以兵伐晋，伐盟主也，人谓晋侯必将赫然发怒，防诸侯，声其罪而讨焉，晋襄略不以介意，方且合诸侯之大夫，而疆理戚田，知以得田为喜，不知以受伐为愧，其亦鄙矣，春秋之讥，讥在晋也。
冬十月丁未，楚世子商臣弑其君頵【，公谷作髠】。
楚人卒葬，春秋不书楚，頵见弑于其子，于是始书讨元凶，着大恶，不以蛮荒而废此，春秋所以用法也，或曰：旧史书之，圣人因之乎？曰：否？乱臣贼子弑君而自立为君，必不号于人曰：我实弑君，诸侯史官，亦必不敢以传闻之辞，笔之于史，及圣人修春秋，诛乱贼于既死，其事始着，春秋未作，以前史之缺略，不书者多矣，乌乎君臣父子之际，所谓天之经，地之义，民之行，舟车所至，人迹所通，未有无父无君，无臣无子之国也，而乃有子不父，其父大乱相贼，杀如商臣者，是人道之反其常也，人道之反其常，夫岂一朝一夕之故，其所由来者渐矣！初，成王将以商臣为太子，访诸令尹子上，子上曰：君之齿未也，而又多爱，黜乃乱也，且是人也，蠭目而豺声，忍人也，不可立也！子上尽言无隐，忠矣，语泄，反为商臣所谮，以死，由是内外左右，知有太子而不知有其君乱阶，既成，乃更议所立，是以及于祸，使楚成能用子上之言，辨之贵早，岂有是乎？楚商臣，隋炀帝宋元凶，劭所以滥觞滔天，后先一辙，皆由积习之渐有以至此，有国有家者，视此可不知所戒乎？或曰：商臣负覆载，所不容之罪，卒以无讨何欤？曰：楚摈南服，帝王风化之所不及，则亦姑舍之而已矣。然春秋所讨，不以摈于王化，而废污潴之典，是故书法无所贷。
公孙敖如齐
二年春王二月甲子，晋侯及秦师战于彭衙，秦师败绩，或曰，殽之战，晋书人彭衙之战，晋书爵，何也？曰：非爵也，秦以大夫将兵而来，晋襄乃躬率师徒以御之，书晋侯及秦师战于彭衙，讥晋襄之好战也，夫秦，故有大惠于晋，不可忘也；前日秦人乗晋之丧而袭郑，襄惧其争，诸侯遂伯中国，急于自救，墨衰绖，以即戎事，其勿获已也，幸而胜，以保其霸业，当亟遣一介之使陈先君旧好，以求成于秦，穆公贤君，其必许之，而襄公徳量未洪狐，赵诸人无正救之，力致孟明，以忿兵再至，彼以大夫临戎，此以国君御敌甚矣，晋襄之好战春秋，于是始责之矣，城濮之役，文公退三舍以避，楚子玉不为止，然后及之战，今晋襄负气好战，身御戎行，以怨报徳虽以是百战百胜，君子不与也，或曰，人以师伐我，我及之战，是为应兵，春秋，其无议乎？曰：文公退三舍以避，楚师之所当报，义之所不容己也，秦之惠尤大于楚，而晋襄亟战而莫之恤，不惟背惠实忘亲也，春秋以是贬○及战之义，已见庄二十八年，凡某及某战，或以别内外，或以明客主或以见先后，襃贬予夺，初不在是，彭衙之战，书晋侯及秦师战，晋为主，而秦为客也，秦伐晋，晋受伐也。
丁丑作僖公主
公羊曰：虞主用桑，练主用栗，用栗者，藏主也，作僖公主，何以书？讥不时也，欲久丧而后不能也，【礼作练，主当用十二月，文公乱圣人，制欲服丧三十六月十九月作练主，又不能卒竟，故以二十五月也】，愚谓鲁文公惰人也，恐不能有志久丧，盖是时逆祀有萌，议论未定，缓于作主，以是故也。礼，既葬而作主，欲神灵之有，所凭依也，于是奉主反虞，虞而祔，孙从于祖既祔，仍特祭于寝，终丧，祫乃以入庙，此礼之常节，有不待考而知者，縁文公欲跻僖于闵之上，又妄欲以兄弟自为昭穆，所以缓于作主，当祔而不知所祔故也。及是羣下并从邪议，乃始作主而依神，明年，大事大庙，遂跻僖于闵之上，而行祔庙之礼，春秋先书作主，次书逆祀言缓于作主廼逆祀之端耳。
三月乙巳及晋处父盟
谷梁曰：不言公，非处父伉也，为公讳也。左传云：晋人以公不朝来讨，公如晋，晋人使阳处父盟，公以耻之，愚谓春秋不惟为公讳，盖深责晋襄之无礼也，是以处父去族，贬处父所以贬晋侯也，是时，鲁君未除丧，而晋责之以朝，鲁君当执礼以拒之，严兵以待之，不当畏威而动冒丧而朝，所以愈受欺于彊国，晋襄骤胜而骄，用事者多麤暴，小人所为，僣上春秋所以去处父之族，非特为鲁讳，实责晋也，【义已见庄二十二年及髙傒盟】。
夏，六月，公孙敖防宋公，陈侯、郑伯、晋士縠盟于垂陇，【公谷作垂敛】。
晋襄再败秦师，骄矜见于行事，使处父盟，鲁君又使士縠防诸侯骄矜，僣上有二霸，所不敢为，春秋比事而书，所以诛也，左传谓是防晋谋讨卫陈侯为衞请而免之，而何氏公羊注曰：谋共诛商臣，虽不能诛，以疾恶，故为春秋所取二说，未知孰是？然讨卫细故也。谋讨商臣，天下之大义也，商臣负天地所不容之罪，中国之人，胥听其乱，无有明讨贼之义者，环视海内，力足以办此，惟一晋而已，晋之君臣，苟知此义，当请于王率天下诸侯，奉辞以伐之，何患不济？今仅遣一卿防诸侯于垂陇，其亦无志于此矣，○天子至尊，命上公出，董诸侯之成，此东迁以后之变礼，已非盛时所行，今晋襄挟其屡胜之威，倨坐国中，使其臣出盟，公侯自是遂为例。春秋书之，以惩其僣。
自十有二月不雨至于秋七月
谷梁于僖，三年正月，不雨，夏四月，不雨，曰闵雨，有志于民也，六月雨曰喜雨，有志于民也，至是则厯时而书不雨，文不忧雨也，不忧雨者，无志于民也，深得春秋，垂训之防，人君之职，莫大于养民，僖公务农重谷，忧乐在民，而文公廼反是比事而观，春秋之书法见矣。
八月丁邜大事于大庙跻僖公
公羊曰：大事者何？大祫也？大祫者何？合祭也？其合祭何毁庙之主，陈于大祖，未毁庙之主，皆升合食于大祖，五年而再殷祭，跻者何？升也？升僖公讥逆祀也。先祢而后祖也，君子不以亲亲害尊尊，春秋之义也，左传曰：跻僖公，逆祀也，案礼，人君除丧而祫，毁庙之主，五庙之主，皆升合食于大祖，是之谓大祫，僖公薨，至此甫及二十一月而遽讲，祫祭之礼，欲跻僖公于闵之上，故不待丧毕而豫，行之书大事于大庙，跻僖公，此一书而再讥也，僖公于闵虽为庶兄，尝事闵为之臣，今夏父弗忌，官为宗伯，辄发邪议，以谄其君，跻僖公于闵之上，乱君臣之分，是之谓逆，鲁之诸臣，岂无知礼者，知而弗正，谄也；臧文仲当时贤大夫，坐视不谏，故圣人尤深责之，笔之春秋曰：大事于大庙，跻僖公大事于大庙，未当祫而祫也，跻僖公非所当跻而跻也。是之谓一书，而再贬也，三传推明逆祀之意，皆已得之，但谓闵僖昭穆，各自为世者，恐非经意，不可不辨，左传因夏父以跻圣贤为明非之曰：子虽齐圣，不先父食久矣，宋：郑，不以帝乙，厉王徳薄而祖之，此设谕而言，臣之于君，犹子之于父，不以贤不肖而为先后，非谓闵公为文公之祖也，公羊乃云先祢而后祖也，谷梁又云：逆祀无昭穆也，无昭穆，则无祖也，疑谷梁之说，本之左传，公谷之书，成于汉，初，左传之书，自战国有矣，胡文定廼曰臣子一例，三传同以闵公为祖，是以僖公父事闵公也，父死子继，兄终弟及，名号虽不同，其为世一也，愚三复此说，实有未谕，若以闵僖为父子，则庄为文之防，祖乎桓为文之髙祖乎祫飨之序昭穆，兄为昭而弟为穆乎昭穆既紊，何以谓之祫乎？杜元凯于此义，却自见得明白，其说曰：僖是闵，兄不得为父子，尝为臣位应在下，今居闵上逆也，孔颖达释之曰：父子异昭穆，兄弟昭穆，同僖闵不得，为父子同为穆耳，闵当在僖上，今升僖先闵，此二公位次之逆，非昭穆乱也，若兄弟相代，即异昭穆，设令兄弟四人皆立，则祖父之庙，即以从毁知其礼，必不然，此说发明杜，意颇详尽，但兄弟自为穆，当于穆位竝，作二庙乎？及其祫也，于穆位以二穆相从先君而后臣乎？夫如是，而后合于礼，若以兄弟各为一世，则紊昭穆之序，断断有所不可行矣，或曰闵二年，讥吉禘，以其未终丧而禘也，此大事于大庙，亦吉禘也，春秋不以吉书何哉？曰：闵二年之禘，未当吉而吉，讥在从吉，今此之祫，非所当跻，而跻讥在逆祀，各于其重者而讥之耳。
冬晋人宋人陈人郑人伐秦
春秋之义，有复仇，有报徳父仇，当报父之徳亦不忘也。鲁庄忘父之仇，及齐为好，春秋深责之，晋襄敌父之惠，与秦屡战春秋，亦深责之，仁人孝子，苟能不死其亲，则父仇不可忘，而父之所徳亦必报之。而后于义为尽也，殽之战，晋不克避秦而胜之，彭衙之战，晋复不能避秦而再胜之，为晋襄者，苟有礼义之心，则引咎于秦，以求息肩，可也廼更率三国之师以为此役，忘父之徳逞己之憾，犬豕不食其余，春秋自是始，诛斥之矣，故四国皆书人以示贬。
公子遂如齐纳币
公羊曰：纳币不书，此何以书？讥丧娶也，娶在三年之外，则何讥乎丧娶，三年之内，不图昬僖公之丧至此，未满二十五月故也。左传？乃曰：凡君即位，好舅甥，修防姻娶，元妃以奉粢盛，孝也，春秋讥纳币，而左氏乃以为得礼，岂不失之逺乎？
三年春王正月，叔孙得臣会晋人，宋人，陈人衞人郑人伐沈，沈溃。
左传？庄叔会诸侯之师伐沈，以其服于楚也，愚谓翦除凶逆，以伸大义于天下，霸者所当身，其责也，或当为而不为，或不必为而为之，失其所以霸之道矣，楚商臣负弑逆滔天之罪，于今二年，天人之望，咸属于晋，前日垂陇之会，人谓其有志于谋楚，使晋襄仗义而前，师壮辞直，天下诸侯，孰不鼔勇而从纵，未能污潴其宫，楚人必能以商臣为戮，更立君而聼命于中国，晋之霸业，有光于前人矣，乃视非己事，使楚之为逆者得以树其羽翼，胁从诸小国以抗衡中夏，懐贰者，岂独一沈哉？而襄公舍其大，而议其细，以诸侯伐沈而溃之，置逆商之大恶，议蕞尔，沈之微罪，避豺虎而猎狐兔，虽溃百沈，何益于成败之数乎？故春秋自晋以下，五国皆书人以贬之，自是楚知晋之无能为始，动兵伐江，晋仅出偏师，具文为救，而江灭矣，霸者之器小而易盈，召陵告旋城濮既胜，俱足以变其素守，况如晋襄者于二伯，又何能为役？
夏，五月，王子虎卒，【王臣卒，初见隠三年，尹氏卒】。
公羊传曰：以其新使乎我也，故卒之谷梁，曰：以其尝执重以守也，左传曰：王叔文公卒，赴吊如同盟，胡文定以为人臣无外交，卒之而不爵，讥之也，愚谓自周纲之替，王臣，外交诸侯死，无不赴者矣，而春秋皆削不书，今王叔文公卒，而书之録其贤也，自晋文之霸，天子辞命，多出于虎，严重而有法，得天王训诰诸侯之体，其王朝公卿之贤有徳者欤？谷梁谓天王出居于郑，虎任守国之责，是以特书，此说得之，公羊以为尝会葬于鲁者，私说也，使鲁者多矣，未闻以来使而特卒之者，左传以翟泉会盟，故以为赴吊，如同盟王人，董盟者多矣，未闻从诸侯同盟之例，而卒之者，故知卒之者，録之也，春秋二百四十二年，王臣三卒经之疑也，虎与卷夹辅，天子于艰难，危困之中，有人臣所难者，是故春秋书卒以録之【义，又见定二年，刘卷卒】。
秦人伐晋
彭衙之胜，赵衰言于诸大夫曰：秦师又至，将必避之，惧而修徳不可当也。至是，秦穆自将而来，取王官及郊，晋师不出，遂自茅津济，封殽尸而还，夫晋之避秦以报秦惠也。当发使喻之境，上曰：吾以是报先君之旧徳非敢与君敌也，秦若有礼，必当引还，今廼闭壁不出，听其残民以逞，晋之用事者，亦未为知体也，或曰：秦誓见録于圣门，而春秋所书，无襃何欤？曰：是役也，晋人既不出，秦人亦当敛兵而归廼犹济河逞忿，是以春秋人之虽然如穆公之贤，功不及晋文徳则过之，尝观秦誓一篇，惩艾恳恻，眞有动心忍性之意，孟明再败而公，惟知引咎自责，不委罪于握兵之人，视楚人每败辄杀其卿者，有间矣，曰：然则败军之将，其不可诛乎？曰：临难而苟免，可诛也，临敌而退，避可诛也，意孟明之为人，有忘身殉国之心，不以得丧利害为前郤，是以尤为秦穆所厚欤？司马昭败于东关，问左右曰：近日之败，谁执其咎？王仪对曰：罪在元师，昭曰：司马欲归过于孤乎？引出斩之，观乱臣逆贼，所以恕己责人，逞忿杀谏，然后知秦穆之引咎自责，后世实未易多得，愚谓秦所以有天下之实，自穆公积累中来，更商鞅，李斯弃礼义而任刑罚，以斩刈穆公之泽，故虽混一区宇，二世而亡，穆公开之，鞅与斯坏之，鞅与斯其穆公之罪人欤？先后诛死，非不幸也，宜也。
秋楚人围江
江，黄，楚之与也，而志在中国，齐桓之伯慕义请盟，楚人憾之，黄坐是灭齐，不能救也，及晋文，继兴江人，不以黄之既覆，楚人方盛，犹事晋不倦，视陈蔡衞郑朝晋暮楚，出入乎中外之两间者有间矣，今为楚所攻，自今年秋，迄于明年夏，首尾几一嵗晋仅能遣偏师以赴之，而江又灭矣，春秋志二国之初，从中国与于会盟侵伐，以至为楚所灭，而齐，晋不能救，书法详而不厌，所以襃二国之固，盟守义之死不悔，亦以愧陈蔡衞郑之君而责齐，晋为甚矣，或曰，是役也，何以知其责晋曰：春秋于秦人，伐晋之后，继书，楚人围江，见晋所以不能赴江之急，为秦兵之日，拟于其后也，以是而观，晋搆怨于秦，乃楚人之所愿而非中国之福，自是秦楚遂合楚，所以强大，益不可制，由秦人为之羽翼，而晋襄背惠好战，实有以失秦，故春秋深讥之。
雨螽于宋
外灾不书，此何以书？记异也。赵子曰：自空而下，有如雨，雨血雨毛，雨土，皆此类。
冬公如晋
十有二月己巳公及晋侯盟
案左传，晋人惧其无礼于公也，请改盟，公如晋，及晋侯盟，此盟于晋之国都也，自桓文之霸，威力虽足以控诸侯而防盟，不于其地，不欲诸侯旅至其国，惧僭王也，晋襄袭父余威，志得而骄，前日垂陇之盟，以为无礼，则当防于鲁，晋之间以救前日之失乃复邀公亲至其国，而为此盟，长傲而遂非罪莫大焉！春秋书公及晋侯盟为公讳，深责晋。
晋阳处父帅师伐楚以救江
公羊曰：此伐楚也，其言救江何？为谖也？其为谖奈何？伐楚为救江也，救江而伐楚，所谓攻其所必救，亦兵家之常耳，但偏师而往，具文而出，岂足以震动楚人，而解危国，倒悬之急，此亦为谖而已矣，嗟夫！黄以齐故亡。江以晋故亡。江，黄不负齐，晋，齐，晋，实负江黄，可为悲慨也矣。
四年春公至自晋
夏逆妇姜于齐
谷梁曰：其曰妇姜，为其礼成于齐也，其逆者谁也？亲逆而称妇，或者公欤？何其速妇之也？曰：公也，其不言公，何也？非成礼于齐也，妇有姑之辞也，其不言氏，贬之也，夫人与有贬也，三传不同，谷梁之义为正，女在父母家，称女不称妇，今而称妇，未嫁而配，好合于齐也，鲁君前乎？此常讲亲迎之礼，逆于齐则书，公如齐逆女，逆于境，则书公防齐侯于某今，而亲徃亦亲迎耳。而春秋变文书，逆妇姜于齐，不书公，逆为其配，不以礼变，文而书以存其羞恶之心，凡以垂法于后焉耳。姜以妇称着姜，亦有罪也，女在父母家，制于父母，鲁君逆妇不以礼，齐人亦有罪焉，去氏贬姜也，亦贬齐也，不书入，不书至，皆以是故其义甚明，公羊以娶乎大夫，故略之恐未然，【书妇姜，凡三义，又见宣元年成，十四年，皆贬】。
狄侵齐
秋楚人灭江【义见晋处父救江秦人入鄀】
晋侯伐秦
去年夏，秦伐晋，晋师不出，曰：以报秦惠也。尚文公避楚之意也，愚谓晋人自是厌兵，与秦讲解，以休两国之民，而今也乃复以兵加于秦曰：报王官，若晋襄者，其文公之罪人欤？况是时江围方急，日夜求救于晋，而晋曽不轸，同盟之义，合诸侯以赴之，乃复动以伐秦，是师也，移而救江，虽无及于亡，犹足以慰诸夏之心，而晋襄惟知治己之私，不复顾江之急，春秋书楚人灭江，晋侯伐秦，责其当救而不救，不当伐而伐罪，晋深矣，书晋侯非爵之贬之也，目其忘亲，背惠亟战，而不知戢也，秦自是不复报晋，两国兵祸，得以暂息，是以圣人终有取于秦，列其誓于书篇之末。
衞侯使甯俞来聘
冬十有一月壬寅夫人风氏薨
三传皆以为僖公之母，庄公之妾，春秋书夫人风氏薨，因鲁史而书志，礼之变也，或曰隐元年，天王归，惠公仲子之赗，何以不称？夫人曰：事不同也。仲子者，惠公之妾，公子允之母，【允桓公也，】隐公探惠公之邪？志欲让国于允尊，仲为夫人，盖以父之妾而配其父乱，名悖礼之甚者，故春秋绌之书，惠公仲子，今成风者则异，于是僖公之妾母，文公之妾祖母也，僖公之始立其嫡母哀姜以罪见讨于齐，僖公于是，自以己之私恩，尊其母为先君夫人禘而荐之于庙，盖僣也，国人因以夫人称之，旧史既书，夫人薨，圣人于鲁先君之母无由，黜其已僭之号，故书夫人风氏薨，是乌，可与公子允之母例言哉！木讷以九年，秦人归僖公，成风之襚，与惠公仲子书法略同，引之以证成风，为僖公之妾何误之甚耶？讷不信左传？专以己意为异说，遂至指僖公之母，为僖公之妾，此何礼耶？春秋书法有相似，而不同者，惠公仲子者，公子允之母，允未为君，岂容书之，桓公仲子，故从其君而书惠公仲子，成风廼僖之母僖致之于庙，以为夫人，故从其子而书僖公成风，讵容引彼证，此乎廼若九年书，秦人归僖公，成风之襚，此因异国之归，襚而正之耳，异国不知鲁人尊成风为夫人，故但以妾母称之，圣人因其归襚，以鲁之僭名，是以书夫人于前，书成风于后，各因其实而书之，而僭名之实见矣。
五年春王正月，王使荣叔归含且赗，【并见召伯会葬】。
三月辛亥葬我小君成风
王使召伯来会葬【王不称天义己见庄元年】
此亦襄王所以厚于诸侯也，春秋于叔服之，会葬毛伯之锡命，则喜而书之，至是归成风之含赗，会成风之葬，则王皆不称天，此春秋所以垂法于后，着义甚明也。盖天子之于诸侯，有会葬之礼，既葬之，而命其子袭位，为诸侯，亦王宠之所宜施，于礼无悖也，今也妾母之丧，含而赗之，又命大夫会其葬，所以成妾母为夫人，宠洊加而不以其礼，故春秋于荣，叔召伯之来，再书而再贬，王皆不称天，比事而观五年之间，后先两会葬，一襃一贬着，义岂不甚明乎？虽然，此亦鲁人赴于周，故天王特为之加礼，是以春秋先书丧夫人，葬小君继书，王朝大夫之再辱，鲁以是赴王，以是命鲁亦有责焉耳。丧服传，庶子为父后者为其母缌，与尊者为一体，不敢私其亲也，自僖公致妾母为夫人，文公丧之以小君之礼，而汉以后，庶子为君者，遂持以为口实，隆妾母以尊名，而匹其父者，举皆是矣。
夏公孙敖如晋
秦人入鄀
左传鄀叛楚即秦，又贰于楚，秦人伐而入之，愚谓霸国之君，左右望而罔市利，可取则取之，不复顾义之所在，齐桓之灭，遂降鄣，秦穆之灭，滑入鄀是也，晋文公平子带之难，纳王于京，其事义矣，而请隧，弗许，则受温原攅茅之田，其人不服至，以兵围而取之，与取畿内之地何异？是三君者，天理人欲常徃来于方寸之间，所以仅能为霸，学道君子，每羞称焉，春秋或书或不书，皆所以贬。
秋楚人灭六
臯陶庭坚之后，至是千有余年，国虽小而犹存，盖武王有天下，访寻先代帝王，圣贤之后，俾皆绍其始封盛徳事也，周纲陵迟，楚人恣擅先代之后，蚕食几无余，若灭夔，灭六，灭蓼之类是也。
冬十月甲申许男业卒
六年春葬许僖公
夏季孙行父如陈【季友孙】
秋季孙行父如晋
八月乙晋侯驩卒【明年晋灵公立】
冬十月公子遂如晋
葬晋襄公
晋杀其大夫阳处父，晋狐射姑出奔狄，【射姑偃子，贾季】。
阳处父为乱臣所杀，非晋杀之也，而春秋称国，以杀何哉？曰：春秋为诛乱贼而作权臣柄国，臣下附从此作奸，罔上弑君，簒国之渐，春秋之所深恶也。初，襄公使狐射姑将中军，赵盾佐之，阳处父成季之属，党于赵氏谓射姑不可使将，襄公从其言，以赵盾将中军，射姑佐之，盾由是为政于晋擅废立，专生杀其末流，遂有弑君之事实，自处父发之，射姑以私怨杀一大夫，其罪固当诛死，而处父以私意党赵氏，夫岂无责？春秋于处父之死不书，盗杀而书国，杀所以为权臣擅国，羣下附从之戒，或曰，若是者，处父为不当言乎？曰：否？言而私乃其罪也，赵盾，贾季皆勲旧之子，贤否相若也，处父谓贾季不可使当公举晋国之贤人，使在此位，不当以其所党者，复之于君，此处父之私也，是故春秋不与【义，又见令狐之，战】。
闰月不告月犹朝于庙
公羊曰：曷为不告朔，天无是月也，闰月矣，何以谓之天无是月，是月，非常月也，夫气盈朔虚而为闰，乃自然之理谓之天，无是月不可也，日行积三百六十五日有竒而与天会是一歳日行之数，二十四气，所以为盈也。月行盈三百五十四日有竒而与日会，是一歳月行之数，十二朔所以虚也，积日之有余，以就月之不足而成歳，于是闰生焉，所谓闰者廼天地自然之理，故虽闰月亦告朔，意当时或者不深晓此谓，闰月廼厯家所为天无是月，故导其君以废朔，是以春秋讥焉，犹朝于庙者，幸其犹存，朝庙之礼与不郊，犹望之犹不同也。不郊，犹望可已而不已也，犹朝于庙，幸其犹朝也，【义详见僖二十一年】。
七年春公伐邾三月甲戌取湏句遂城郚
伐邾，取湏句，初见僖二十二年，据传既反其君矣，今又伐而取之，以封邾文公之子，邾之叛人也，置湏句，子何地乎？徃皆书伐，书取非襃也，今又书伐书，取书，遂城尤非襃也。是时，晋有丧未定，立君霸政，少弛鲁乗其间躏借小国，又因师出城郚，重劳民力，春秋书以贬之。
夏四月宋公王臣卒
宋成公卒，不书葬，责嗣子之不能君也，轻举召乱，以致葬不如礼，【详见下文】。
宋人杀其大夫
称国杀其大夫贬诸侯专杀也，称人杀大夫，众作乱而杀之，或为权臣用事者所杀，皆不出于其君，故书人此书，宋人杀其大夫，众作乱而杀之也。众作乱而杀，何以不言？盗杀乱，自君致也，昭公始立，谋去羣公子穆，襄之族率国人以攻公，杀公孙固，公孙郑于公宫，大夫死，由君之故，大夫亦有责耳，国君嗣位之始，未能布徳行惠以怀辑，其臣民首以芟夷，公族为事，其大夫必有以晋士蔿之邪谋，賛其君为此者，书宋公王臣卒，宋人杀其大夫见昭公立，而乱作乱廼昭公所致也。大夫死不名，死者众，不容悉书也，此皆君之私人，众怒而杀之，君寻及焉，不着其名，不与之以死节也，然则作乱者其无诛乎？曰：乱者之诛，岂待贬斥？而后见乎【，宋杀其大夫凡三见皆不名，僖二十五年文七年，八年】。
戊子晋人及秦人战于令狐
令狐之战，曲在晋，春秋专责晋也，案左传晋襄公卒，灵公幼，晋人以难故，欲立长君，赵盾，主公子雍使先蔑，逆之于秦，秦康公为之出师，纳雍及境而盾，变初计，立灵公潜师御秦，败之，令狐甚哉！赵盾之险诈而不仁也；秦晋自殽以来，战争相寻，兵端未解，晋人求君于秦，秦人不疑，晋之无信，为之纳之，非秦君自以其意求纳亡，公子也，赵盾，苟知舍嫡嗣之为不可，当以国中议论，驰告于秦，秦康素贤必能为之，反斾今廼以先人夺人为心，遽出师袭而败之，秦之受诈，抑亦甚矣！故春秋专责晋而不及秦，何以言之？庄九年，鲁纳子纠纳而败者也，春秋书公伐齐，纳子纠于干时，僖，十八年，宋纳齐孝公纳而胜者也；春秋书宋公，曹伯衞人邾人伐齐，战于甗，齐师败绩，书伐书战，书败两责之辞也。今此秦人以师及晋境不书，秦人伐晋，晋实召秦，非秦之来寇也，败不书败，着晋人挟诈而胜，秦以不疑而败，责晋深矣，或曰秦，晋之得失，是固然矣。当是时，立长之为是乎？立嫡之为是乎？曰：立嫡正也，国家无大变，故舍嫡嗣，而外求君，非计也，盾始与众合谋立长，事非而心，则是欲宗社之有主也，已而背先蔑，立灵公事，虽是而心，则非利幼君，而柄其国也，盖立长者，众人之所同立嫡者，赵盾之所独当是时，废君立君，惟盾之意，受人托孤之寄，而反覆若此，其得谓之纯臣乎？厥后晋灵既长，恶盾之专，且将杀之，为盾所先，祸端乱，本实兆于此日，或曰废立之事，其非人臣所得专乎？曰：伊尹周公之所行，天下后世为人臣寄国命者，所当知也廼若赵盾霍光，徐羡之，谢晦立君，废君皆自为其身计事，幸而济足以全身保家，否则祸败不旋踵，防于首恶之名为大臣，辅幼主者，当以伊尹周公之心为心，以赵盾霍光，徐羡之，谢晦为戒可也。
晋先蔑奔秦【公羊作先昧有以师字】
或曰：先蔑奔秦，不书出奔，以其自外而奔，故欤？曰：否，先蔑自秦先归，赵盾变计，立灵公廼使先蔑与已俱将兵御秦，欲示秦人以不疑，且将袭之，先蔑不义其所为，且惧晋君他日以逆雍为罪廼犯难而奔秦，春秋悯其为盾所诈，无可出之罪，故不例之于出。
狄侵我西鄙
秋八月公会诸侯晋大夫盟于扈
此晋灵初立，赵盾秉政，始会盟诸侯也，前此垂陇之会，序诸侯而别，士縠于其末，贬晋襄以大夫而会诸侯也，今此公防诸侯，齐宋衞陈郑许曹八国之君皆在而赵盾，以晋卿而董盟僭也，春秋所以不序诸侯，而曰：公会诸侯，晋大夫者，抑赵盾之僭也，盾内专废置，威行国，中外合诸侯，以为此盟，几以君位自居，诸侯之与大夫分守截然，故春秋书诸侯，晋大夫以辨君臣之分，盾不著名，抑盾也，或曰：是时晋灵方在襁褓，故盾以上卿，而尸其事，其不可欤？曰：盾以上卿而主盟，当合诸侯之大夫共为此盟，今八国之君来会，而盾以晋卿临之，臣不可以伉君，故书晋大夫。
冬徐伐莒
公羊以为春秋狄徐初见僖十五年，然齐桓之季年，书，齐人，徐人伐英氏，不皆狄也。
公孙敖如莒涖盟
八年春王正月
夏四月
秋八月戊申天王崩【襄王也顷王立】
冬十月壬午公子遂会晋赵盾盟于衡雍
王崩，至是累月，鲁文不奔，王丧复不遣，大夫修赙问之礼，而以常事，使公子遂防晋大夫不共王丧，而谄于事，强国之大夫，不臣也，自此以下再三书，皆以是贬左传以为扈之盟，公后至晋人来讨，公子遂复为此会，愚谓扈之盟，春秋既书，公防诸侯，晋大夫盟矣，谓公不得与盟，不可也。今而公子遂复为此盟，此自为其私计耳，鲁大夫缔交，强国之卿，以专鲁国而抗其君，自公子遂始春秋不与也。
乙酉，公子遂防雒戎，盟于暴【，义已见庄十九年】。
左传谓春秋襃遂之盟，戎以为出疆，能利其国，愚以为春秋着遂之专，再书其名罪之，非与之也，防于衡雍，犹有君命，会雒戎而为盟，则专也，文公不君，惰于为政，权移臣下，公子遂外交，大国挟援以专，鲁既防赵盾，遂盟雒戎，犯上作乱，渐不可长，春秋比事而书为鲁国隐忧，孰云其襃乎？木讷谓遂之迹虽专，实有功于鲁，以为春秋与其遂会，误矣。庄十九年，公子结媵陈人之妇，闻齐宋将伐鲁，遂专与之盟，犹曰出疆之义，此雒戎不闻为鲁之患，而遂与之盟，是之谓外交也，盖春秋防微杜渐，联书二会再书，遂名所以垂法于后，何善之有哉！
公孙敖如京师不至而复丙戌奔莒
王之丧，鲁侯不能躬徃预哭临，使其臣徃又不能选择，而使廼俾淫乱之人，衔命如京师，不至而奔，以从于淫敖之罪，固当诛，鲁侯亦有责焉，襄王于僖公母子之丧，拳拳用情，王人将命者络绎于道，而鲁侯于天王之丧，漫不加意，国中岂无一介臣可使，而以淫大夫尸其事，敖当诛文公，当削春秋书法见矣。
螽
宋人杀其大夫司马，宋司城来奔，【初见，七年夏四月，】。
此宋人再为乱，杀君之大夫司马，律以春秋之法，当书盗杀大夫，司马縁宋襄夫人预于乱，是以书宋人杀其大夫司马，不著名者，左氏以为众故不悉书，刘原父以为称官者，不能其官，此说是也，大夫司马司城，皆国之柄臣，穆，襄之族连嵗怙乱固昭公有以致之，然尝杀大夫而免于讨为大夫，司马，司城者，当思所以为防患之计，乃置之弗戒，彼负罪自疑乗衅再作大夫司马死，司城来奔，朝廷为之一空，由昭公信任非人，荡意诸公子卬等辈以私昵宠臣，布在列位，既不能虑患于平日，复不能制，变于临时虽握节以死，委节以奔，而其不胜任甚矣，是故春秋不与之以死，莭死者奔者，皆书官而不书名，其义明白，而易见也。吕氏廼云其人他无可称，独死其官为可録，是以书官不书名，于义未通，胡文定曰公子卬，荡意诸皆以官举者，见主兵者，不能其官，至于见杀，守土者不能其官，至于出奔，而其君卒亦遇弑，无臣焉耳。此说为正，与原父同。
九年春毛伯来求金
公羊曰：毛伯不称使，天子当丧未君也，逾年矣，何以谓之未君，即位矣，而未称王也，以诸侯逾年即位，亦知天子之逾年即位，以天子三年然后称王，亦知诸侯于其封内三年称子也，逾年称公矣，则曷为三年称子，縁臣民之心，不可一日无君，縁终始之义，一年不可二君，不可旷年无君，縁子之心，则三年不忍当也，愚读鲁论，三年无改于父之道，诸说不同，皆未得其当，及读公羊春秋传而得其说，三年无改于父之道者，称子之义也。君薨，太子立既为君矣，而犹称子于其国中既葬而后称爵，以子道终丧，不忍代君所以为孝也，推其不忍，代君之心，则事死如生，丧亡若存，而其为孝无所不在矣，是时襄王未葬，故毛伯不称，使求金，非特责周王有大丧，诸侯不致赙，天子使人求金，诸侯之罪大矣，与求赙之意同。
夫人姜氏如齐【义并见至自齐】
二月，叔孙得臣如京师，辛丑，葬襄王【义初见隐三年】。
春秋十有四王书葬者六，王诸说不同，愚既着其义于隐三年矣，不书葬者，讥不反葬旧京，不成其葬也，书葬，讥失礼也。或以缓葬讥，或以速葬讥，惟襄王之葬，所以书专为责鲁，故僖之丧成风之丧，王用礼于鲁甚勤，今王崩，文公不能躬徃预哭临，遣淫大夫，又不能成礼，今而葬，复以命得臣，春秋书叔孙得臣如京师，葬襄王贬也，或谓万乗之国至众，封疆之守，至重天王之丧，诸侯不得越竟而奔，是大不然，鲁尚奔齐，晋，楚之丧，且防其葬，岂有王丧而不能躬会之理，而况王礼用其厚，鲁礼从其薄，是重可责焉耳。
晋人杀其大夫先都【义并见杀士縠箕郑父】
三月夫人姜氏至自齐
或曰：夫人归寜常事也，先是书出不书，至今曷为书至曰：以正夫人之体也；姜氏始归于鲁，不氏不以夫人至贬也，今归寜于齐书，夫人姜氏如齐，又书夫人姜氏至自齐始，正其夫人之体，系之以氏，既贬之于前，复正之于后，皆所以垂法也，夫人与国君俪体，其出其至皆书者，辨上下之分，示众妾，不与夫人等，因归寜而见义，非为归寜，而得书也，文公无正家之法，强臣僭妾，比而为奸，庶子夺嫡，有萌而君不悟，春秋特书以正之。
晋人杀其大夫士縠及箕郑父
阳处父为乱臣所杀，春秋书晋杀其大夫阳处父先都等以作乱而诛，春秋书晋人杀其大夫先都，士縠及箕郑父，书法虽不同，然皆主于抑强臣，扶弱主不与赵盾以专杀也，案左传晋襄公将登箕郑父，先都，而使士縠，梁益耳，将中军，先克曰：狐，赵之勲，不可废也，从之，故箕郑父，先都，士縠为乱，而杀先克，三人之罪，固无所逃，而先克党于强宗，亦有以致之也。狐，赵氏自文公之伯父子相踵，得君用事，羣臣孰有出其右者，而先克不惟贤是举，必曰：狐，赵党强宗也，狐氏，既以作乱，逐赵氏，遂柄晋国擅废立，专生杀灵公，卒以弑死，正由羣下附从党与众盛之故，而赵盾徳先克之扬，已为之讨贼据传，凡杀五人，是五人者，信有罪而盾杀之，则私也，论者以一大夫之死，而杀五大夫，赵盾之用刑亦颇矣，是故称人以杀，不去其官，箕郑父书，及言其滥也。
楚人伐郑公子遂会晋人宋人衞人许人救郑
左传范山言于楚子曰：晋君少不在诸侯，北方可图也。楚子师于狼渊以伐郑，郑及楚平，公子遂会晋赵盾，宋华耦衞孔达许大夫救郑，不及楚师，卿不书，缓也，以惩不恪，论者谓书救未有不善，此则书救而讥之也，赵盾与诸侯之大夫并称，人所以讥也，楚自庄公之中，世入侵蔡，郑渐有凭陵，诸夏之心，齐桓遏其方张之萌，晋文扑，其燎原之熖，中国以尊王室，以安文公虽殁，楚人犹不敢防视，及赵盾秉政，自为怙权之计，不复以图伯安夏为己任，范山觇知其无能，有为首劝，楚商兴狼渊之师，其志不在小，而盾也，徐合诸侯之大夫具文，徃救无及于事，威望顿挫，不数年间，诸侯皆服从于楚，而晋之霸业隳矣，文公以救宋而兴，赵盾以缓于救郑，而屈春秋，人四国，贬其救之缓也，赵盾，何以辞责。
夏狄侵齐
秋八月曹伯襄卒
九月癸酉地震
谷梁曰：地不震者也。震，故谨而日之也疏引周语伯阳父曰：阳伏而不能出，阴廹而不能烝，于是以有地震，孔晁云：阳气伏于阴下，见廹于阴，故不能升，以至于地，动是地道，安静以动为异也。此数语论地震，最为明切。
冬，楚子使椒来聘，【义已见庄二十三年，荆人来聘，】。
或曰：子谓春秋明内外之分，未尝渐进，楚人春秋前书，荆人来聘，楚人使宜申来献，防今书，楚子使椒来聘，非渐进之乎？曰：否？春秋于楚，使之三至，每书辄异者，着楚人之渐盛，将必为中国患也，先书，荆人来聘，疑其所以来也，继书，楚人使宜申来献捷，忧其遂为中国患也，今书楚子使椒来聘，目其君而去，椒之族着，楚氛之祸，已廹中国之人犹有未悟者也，椒去，未几，孟诸之田，继之五国之君，奔走受命，仅而获免，先儒以其有悔过慕义之心，春秋进之悔过者，顾如是乎？慕义者固如是乎？或有重难，予者曰：楚本明徳之后守其茅土，世长南服，子为是说无廼絶之已甚乎？曰：春秋所以外楚为其僭王大号，有窥伺中原之心耳，楚有贤君，削去僭名，自同于中国之诸侯，共奨王室，夫然后可进春秋，岂终絶之哉！若彼身行大，不义而録其来，使之小谨，以是进之，必不可也。
秦人来归僖公，成风之襚，【义已见四年，夫人风氏薨】。
葬曹共公
春秋集传详説卷十三
<经部,春秋类,春秋集传详说>
钦定四库全书
春秋集传详説卷十四  宋 家铉翁 撰
文公下【，顷王二年，晋灵四年，楚商臣穆王九年】。
十年春王三月辛夘臧孙辰卒【臧文仲】
夏秦伐晋
秦伐晋，春秋狄之论者，疑贬秦太甚，以为有缺文，其说是矣，程子曰晋舎嫡嗣而外求君，罪也，既而悔之正矣，秦不顾义礼，是非惟以报复为事，故春秋贬之也，愚窃疑焉，赵盾诸臣，始以灵公幼弱，不克负荷，求君于秦，其事虽非其用心，未为尽非也，既而背先蔑变，初议立灵公，犹曰吾立嫡也，当以善意谕秦，使之自退遽乗人之不戒，而覆其军，秦之受欺甚矣，兴兵以报，亦常情之不容己者，而传又谓晋取少梁，以啓之致，秦人略北徴以报焉，晋实不道，春秋何事遽贬秦乎？以为经，有缺文者是也，必强求其罪，而贬之过矣，陈止斋谓楚所以覇秦之力也，自灭庸以后秦为楚役，是以春秋贬之，但春秋褒贬，随事而见，今只为伐晋而书未暇，责以他事，此説固善施之伐晋，似乎太早。
楚杀其大夫宜申
案左传，宜申谋弑，穆王为所杀，此谋弑君也，而称国以杀，何哉？盖穆王者商臣也，负覆载所不容之罪，凡楚国之人皆得而诛之，而未有能讨之者，宜申于楚，成为弟，其为此谋，安知不为先君讨贼，事不获成，以死，史遂以谋弑君书，春秋原其有讨贼之心，不以无将之罪罪之，是故称国以杀，此圣人之特笔，非因乎？旧史者也。
自正月不雨至于秋七月【义见二年】
及苏子盟于女栗
苏子周卿士也，今来盟于鲁王命也。而不书王，使公及之盟而不书，公及为天王讳过，亦为鲁讳恶也，诸侯盟于王庭，旅盟也，天子上公出盟，诸侯莅之，而不与之偕，盟也，此乃名分之所系，未闻王遣使出盟诸侯者也，今顷王即位，诸侯莫有朝京师者，王命苏子来盟，文公倘知事君之道，当躬拜王命之辱，辞不敢盟，朝于京师，而请职事焉可也？今及苏子盟于女栗，不共甚矣！春秋讳王不称，略公不书，虽为鲁讳恶，而贬鲁之义亦在其间矣。或疑苏子外交，恐不然。外交者，如祭伯来是也；何以盟为苏子，本畿内诸侯，国于温为狄所灭，奔卫，王复之于周，乃流离困踬之人，何有于外交，此实奉王命而来耳。
冬狄侵宋
楚子蔡侯次于厥貉【公羊作屈貉】
厥貉之次，楚商陈兵重地，虎视中原，以胁从诸小国，陈；郑，宋皆望风而靡，宋复导之以田，孟诸，晋失霸矣，楚窥伺中夏，七八十年，桓文嗣兴，志不获逞，文公殁，襄公犹能勉自植立，以不坠其已成之基，今赵盾秉政，而晋始失霸，楚由是愈强大，非盾之责而谁责？是役也，宋；郑，陈、蔡，皆从于楚，春秋独书，楚子，蔡侯次于厥貉；宋，陈，郑预防而不预次故也。预防者胁而从者也，预次者，同恶者也。书不书着其罪之轻重云耳，前日越椒之来，诸儒谓春秋襃其来聘，鲁进之而书爵，今厥貉之防麇之伐，皆以楚子书，亦谓进之，而书爵可乎？凡书楚子，皆辩分也，彼僭号为王，凭陵中夏，春秋惧其拟子王也，故自盂以后，多书，楚子所以削其僭名而辩，内外之分，奚其为进乎？【次而不伐例，自是有五氏垂葭，渠蒢在定公九年，十三年，十五年】。
十有一年春楚子伐麇
左传谓厥貉之防，麇子逃归，楚人伐之，麇防国也，犹耻从孟诸之田，宋先代之后，乃与郑伯，分左右盂，夙驾载燧，而不以为耻，由是言之，楚之伐麇之荣也，春秋是以表而出之。
夏叔仲彭生防晋郤缺于承筐【叔仲惠伯】
楚伐麇，叔仲彭生防晋比事而观，见圣人意矣！楚商次于厥貉；宋，陈，郑望风欵附，麇独逃之，春秋书楚子伐麇，襃麇也，晋郤缺为防于承筐，诸侯之大夫莫有至者，鲁独遣彭生如防，不以蛮荆强盛，而替于从晋，春秋书叔仲彭生防，晋郤缺于承筐，亦襃鲁也，此不待襃贬而见者也。其后诸侯再合卒，借鲁之力，夫楚非骤强晋，非卒弱也，使赵盾能于此时禀王命合诸侯，讨贰国，楚岂不知所惧乎？彼次厥貉，而三国奔走聴命，盾坐视不顾，乃徐遣郤缺为此防，具文应敌，而诸侯自是散矣，叔仲彭生叔牙之孙惠伯始见，【义又见，十三年，公如晋，十四年，同盟新城】。
秋曹伯来朝
公子遂如宋
狄侵齐
冬十月甲午叔孙得臣败狄于咸
七年，狄侵我西鄙，公使告于晋，赵宣子使因贾季问酆舒，且让之，而狄之侵暴自若也，至是，鄋瞒侵齐，遂伐我，叔孙得臣败之于咸获，长狄侨如，春秋书以嘉之，盖鲁之弱，非果弱也，由君臣无自强之志，齐霸，则求援于齐，晋，霸则求援于晋，楚强则折节于楚，积弱不竞，以至于此，中间一二能臣，为国自奋，亦足以警强邻，而威外侮，如长勺之战，咸之师是也。故有国者不可以不自强。
十有二年春王正月郕伯来奔
左传郕太子，宋儒自安于夫钟，国人弗徇，郕伯卒，郕人立君，太子以夫钟与郕邽来奔，公以诸侯逆之，故书伯赵氏驳之曰：诸侯嗣位，未逾年犹称子，岂有君父病而不视，死而不丧，身未即位，以邑出奔而称伯，且郑忽曹羁，莒展皆已即位，及其出奔，犹名之，况于郕未嗣位者乎？春秋正名之书，乃谓鲁君以诸侯逆之，故书郕伯必无是也。此驳甚当，孙泰山云庄，八年，师及齐师围郕，郕降于齐，自是入齐为附庸，此为齐所廹而来奔，盖齐之附庸，而奔鲁春秋，以其本为伯爵，故虽附庸而存其本，封以正之，不书名，闵郕之无罪，齐人之无道也，合二说而观，得春秋之意矣。
杞伯来朝
杞先代之后，自春秋所爵，或升或降，此经疑也，姑置勿论。
二月庚子子叔姬卒【书子叔姬之例】
公羊曰：此未适人，何以卒？许嫁矣，妇人许嫁，字而笄之，死则以成人之丧治之，其义正矣，左传乃谓杞桓公来朝，请絶叔姬而无絶防揆以人情未有絶一姬而复请一姬者也，杞何敢尔！此叔姬许嫁，未行而卒，故杞人复求其次公羊之説是也。但公羊谓凡称子，皆贵之母弟也，谷梁亦曰：公之母姊妹也，而赵氏谓时君之女，故曰：子以别之，非先君之女二説不同，愚谓称子者，别异之辞，非公之同母姊妹，则公之女异乎？其他姑姊妹矣，是时有两字叔姬，故知非独时君之女，公羊赵氏之説当并存。
夏楚人围巢
使越椒来而书，楚子次于厥貉，而书楚子，今围巢而书，楚人或者疑焉，愚谓椒之聘窥伺，中国也，厥貉之次，胁从诸夏也，书楚子所以削其僭名，辨内外之分，今围巢，楚之属国也，蛮荆自战，其地可略，故书人，此春秋抑扬之防，防所谓婉而成章者也。
秋滕子来朝
秦伯使术来聘
公羊曰：秦无大夫，此何以书？贤穆公也，是时，穆公己卒经不书，使术来者，乃康公也，或曰：秦伯使术来聘，与楚使之来，同例否欤？曰：否，春秋书法，有似同而实异者，椒来而楚师踵于其后，书椒来，志其窥中国也，若术来，乃康公之善意，春秋无贬也，左传以河曲之战继其后，傅防而为説曰术来言伐晋，夫秦晋交兵，其来已久，于鲁何预？术岂为是故来欤？曰：术去族，何哉？曰：术者始开兵端之人也；秦，晋争战二十余年，皆术与孟明之所为，尝为晋获矣，今而使鲁，春秋恶之，是故不着其族，以为秦使之不当也。
冬十有二月戊午晋人秦人战于河曲
殽之憾未释，而令狐之怨继之，此秦晋所以交兵而未释也，愚谓殽之憾曲在秦，令狐之战，曲在晋秦乗晋之丧而潜师伐郑，兵端所以始也，晋人求君于秦，秦以兵卫而纳之，赵盾輙变，初议不以一乗使谕秦遽出兵御之于境，晋之曲为甚，而更兴少梁之役，是以秦人复有河曲之师，论者反谓秦人遂非积怨，以秦为曲，此愚之所未喻也。盖殽之憾未平，而令狐之怨再结，咎实在晋，故春秋不书，秦人伐晋，而书晋人，秦人战于河曲，言二国皆有可责，而晋为甚也。
季孙行父帅师城诸及郓
杜注二邑，莒鲁所争者也。鲁之患不在莒而鲁人每详于备莒者，睥睨弱小，以为侵渔之计耳，城一邑已为劳民，今一朝城二邑，其劳民为甚，书城诸及郓，贬也，春秋之法，城非其时，贬城非其地，贬兴兵以城尤在所，贬鲁兴兵，而城三襄，十五年，季孙宿，叔孙豹城成郛，哀三年，季孙斯，叔孙州仇城，啓阳与此为三，皆讥也。
十有三年春王正月
夏五月壬午陈侯朔卒
邾子蘧蒢卒
自正月不雨至于秋七月
大室屋坏【公羊作世室】
公羊曰：世室者，鲁公之庙也，周公称大庙，鲁公称世室，羣公称宫，此鲁公庙也，曷为称世室，世世不毁也，周公何以称大庙于鲁，封鲁公以为周公也，周公拜前，鲁公拜后，然则周公之鲁乎？曰：不之鲁也，欲天下之一于周也，世室屋坏，何以书？讥久不修也，谷梁曰大室，犹世室也，周公曰大庙，伯禽曰大室，羣公曰：宫为社稷主，而先君之庙，坏极称之，志不敬也，左传杜注大室者，大庙之室也，孔注引明堂位为説曰天子之庙，上为重屋，此大庙，当中之室，是室之最尊者也，故知是周公之庙，三传为説不同愚以杜説为正鲁用王礼，故庙有大室，有文世室，武世室，周公庙居中，鲁公武公为两世室，经书大室，谓大庙，当中最尊之室，非周公庙而何？公羊经作世室者，传录之误耳，周公为鲁大祖，百世不毁之庙，今而倾圮不治，以至于坏，此变之大者，鲁君臣略不知戒惧，视新宫火，三日哭者，犹为知所变而变矣，春秋重有讥。
冬，公如晋，卫侯防公于沓，【义并见下，公还自晋】。
狄侵卫
十有二月己丑，公及晋侯盟，公还自晋，郑伯防公于棐，【义已见，十一年，承筐之防】。
鲁望国也，诸夏所视仪而聼倡者也，方楚人为厥貉之次；宋，郑，卫，皆背晋而即楚，独鲁使叔彭生防郤缺于承筐，鲁可谓知所从矣，今文公复如晋，及晋侯盟，于是卫侯于其徃而防之于沓，郑伯及其还而防之于棐，俱以鲁为介，而求成于晋，彼非有惧于晋也，鲁君介然不忍即楚而有以感其羞恶之心也，是时，晋已失诸侯，因叔仲之徃防鲁君之特盟，而诸侯散者复合，明年，遂防于新城，鲁为之倡也，春秋于公之徃复详记而备言之，襃鲁也。
十有四年春王正月【顷王崩匡王立】
左传是歳，顷王崩，匡王立，周公阅与王孙苏争政，故不赴，不赴，是以不书，乌乎臣之于君，犹子之于父也，子闻父丧，岂必待赴而后奔乎？臣闻君丧以不赴而不临不赙，不奔犹子，而不丧其父也，三纲沦废，风教大坏，天下诸侯几于无王，春秋不书王崩，着天下诸侯之无王也。
公至自晋
邾人伐我南鄙叔彭生帅师伐邾
鲁以七年，伐邾，取须句，邾人不能报，至是，忽兴南鄙之师，左传乃谓，邾人有丧，鲁吊之，不敬，邾以是来讨，其不然欤？彼小国安敢责礼于大国，亦脩怨耳，春秋书所以交致其责。
夏五月乙亥齐侯潘卒【昭公也卒不葬】
齐孝之死，潘杀其嗣子而自立为君，齐之簒贼也，今潘死，其子舍立，复为弟商人所杀，出尔反，尔物理之当然，春秋之不葬，讨其簒也。
六月，公防宋公，陈侯、卫侯、郑伯、许男、曹伯，晋赵盾，癸酉，同盟于新城，【义已见，十一年防于承筐，十三年，公还自晋】。
或曰：新城之盟，诸侯既散而复合，春秋书同盟，与齐桓公于幽之同盟，同欤否欤？曰：其事虽异，所以为同则一也。幸诸侯，犹同于中国也，晋君幼赵盾，专无意于霸诸侯，去而从楚，徒以鲁君执义不回，介然颓波之中，不为楚屈，中国欣慕之，是以诸侯之散者复合，非有畏于晋也，亦非赵盾强，求其合也，去逆効顺人心，天理之同然，是以春秋与之，特书同盟，与诸侯之同乎中国也。
秋七月有星孛入于北斗
公羊曰：孛者，彗也，其言入于北斗，斗有中也，谷梁曰：孛之为言茀也，其曰入北斗，斗有环域也，注谓斗有规郭，入其魁中也，以北书所以别乎南也，北斗居天之中，密拱宸极，纲维万象妖气，欃枪干而入之，此楚氛被乎中夏，王纲陵迟，中国失霸之象也。经书孛凡三见，言有星者谓非常见之，星不当有而有也，异之大者也。
公至自防
晋人纳捷菑于邾弗克纳
三传所载略同，左氏以为赵盾纳之，公羊以为郤缺，纳之捷菑，晋出也，貜且，齐出也，邾人之言曰：子以大国压之，则未知齐，晋孰有之也？虽然，貜且长，郤缺曰：非吾力之不能纳也，义弗克也，引师而去，君子大其弗克纳，谷梁亦曰：人之何也？微之也，长毂五百，绵地千里，入人之国，至其城下，然后知何知之晩也，弗克纳者，弗克于义也，愚谓晋为盟主，诸侯立子有弗善，当驰一乗之使问其孰为少长，孰当立，不当遽兴兵，入人之国，此赵盾始谋之不审也，郤缺，以诸侯之师次于城下，始知貜且为长而还，轻动大众者，盾也，知义之弗克，引而还者，郤缺也，春秋书人以责赵盾，书弗克纳，与郤缺之能克于义也。
九月甲申公孙敖卒于齐
敖名教之罪人也，其死也，卒之其丧归也，复书之于册，非録敖也，教孝也，案左传，齐人或为孟氏谋曰：鲁尔亲也，饰棺，寘诸堂阜，鲁必取之，从之，卞人以告，惠叔犹毁以为请，立于朝以待命，许之，齐人送之，杜预曰：大夫丧还，不书善，鲁人感子，以赦父敦公族之恩，崇教孝之义，故特録之得其说矣。
齐公子商人弑其君舍
舍未逾年之君也，未逾年之君当称子，今称君此，春秋所以明君臣之分而正商人弑君之戮，谷梁之义尽之矣，或曰，自入春秋弑君，簒国如卫州，吁，齐无知，皆去族以示诛，今商人犹书，公子何欤？曰：州吁无知，未成君而见讨，旧史，故直着其弑君之罪，是以圣人因其已书而去其族，若商人者，簒弑之罪，虽与州吁同，但考之世家，舍之父，昭公潘者，亦以簒弑而得国，今商人杀潘之子，潘与商人皆簒贼之，当讨者也，书法之不同，以是故欤？
宋子哀来奔
左传宋髙哀卿也不义宋公而出，遂来奔，书曰子哀，贵之也，杜氏谓诸侯之大夫来奔，未有不名者子哀书字，故曰贵之，此以子哀为字，强求其可，贵而言也。诸儒多从左説谓奔亡之美，无过子哀，愚窃惑焉，夫委质为臣，在卿大夫之位，见君之危，委而去之，乃曰：不义宋公而出，何其诬乎？昭公虽非令主，然自即位以来，羣下再为乱，襄夫人者，君之祖母，复党于公子鲍，辅之以图簒，君之党尽死，乱贼之手，昭不能君，乱且作矣，子哀者，若不在其位，洁身而去，犹之可也；苟为卿矣，临难自免，为臣不忠，罪莫大焉！而以为春秋贵而不名，岂圣人因事垂法之防哉？公谷二传皆以为失其氏族无所考置，不论后儒，不必强为之説胡氏引微子之事为言，此尤不可圣贤制行，岂与衰世大夫，同日语哉！或曰，若子所言，易称见防而作者，其不可行于衰乱之世乎？曰：见防而作为耽宠，懐禄可以去而不去者言之也。非为临难履变，当死不死，委而去者而言也。子哀若无官，守言责去之，无悖于义，若在卿大夫之位，义不当偷生苟免，以苟免为见防，则名教之罪人也，学者不可以不辩，【子哀者黎錞，以为宋公之子，如子纠，子同之类，若宋公子见父之危，舍而去之，去非春秋所与孙泰山以为子者，宋之姓哀其名，然皆未有的论，姑置俟考】。
冬单伯如齐齐人执单伯齐人执子叔姬
左传？襄仲使告于王，请以王宠求昭姬于齐，单伯如齐，齐人执之，又执子叔姬，春秋于商人弑君之后，而继书执单伯，执子叔姬，所以着商人弑君，簒国拒王命，执君母之大恶，公谷不深考，乃谓单伯为鲁大夫以滛故为齐所执，其义大舛，或曰隠七年，戎执凡伯于楚丘，春秋书伐，凡伯于楚丘以归，公羊子曰：执者上执下之，辞不言，戎执而言，戎伐以天子之使，见执于戎人而为之讳也。今齐商人以中国诸侯而执天子使者，春秋不为王讳何欤？曰：讥也，商人弑君，簒国王当命诸侯大国，緫师徂征，正逆人之戮，今既不能然，乃为鲁遣使以叔姬为请，此非王之所得为也，当讨而不讨，不当使，而使王失驭臣之柄，致逆商，敢于犯上悍然自肆，而不以为非，春秋直书其事，诛商人也，不言，王使为王讳，亦讥王有以召逆，商之侮也，胡文定谓春秋再书，齐人者罪，齐人之党恶也，商骤施而得众，齐人懐其私惠而忘其大恶，弑君既不讨，执君母，又无有能救者，则举国之人，皆有不赦之罪，书齐人者穷，逆贼之党而治之也，论则劲矣，愚以齐人未必皆从，商于逆也，其公卿用事者与商人同其谋，故商得以行其所大欲，谓公卿用事者皆有党，贼之罪则可，国人何罪？而云皆在，不可赦之城，无乃非春秋用法之意乎？汉人每当诸侯王有反谋，根连株逮徧，及国中正，縁刀笔吏以穷竟党与，为能事，故其祸至于如此，春秋之治党与，治公卿用事者之与于逆治隣国诸侯之党于逆，必无徧及国人之理，愚恐后之酷吏，借经义以为杀人张本，故不得不辩耳。
十有五年春，季孙行父如晋。【义见行，父防齐侯于谷，公子遂盟，齐侯于郪丘，】三月，宋司马华孙来盟。
宋，穆，襄之族连歳为乱，翦君之羽翼，防尽，遂奉公子鲍因襄夫人大树党与，为簒夺之计，华元为右师，公孙友为左师，华耦为司马，鳞鱹为司徒，乱党参错其君，仅拥虚器而已华，孙者华，耦也，实子鲍之私人乱党，使之歴使诸侯豫自结以免，讨春秋书宋司马华孙来盟，言不以君命至也，左传乃谓与其官属偕来，故贵之以字书，其不然与谷梁曰：以其官称，无君之辞，得之矣，书华孙者，着其为华督之孙，如武氏子，仍叔之类，盖讥也华督负弑君之大恶，其孙复为乱党出使，将归而共成，簒弑之事，故春秋因以华孙目之，闵其不能盖前人之愆，又将预于乱也。
夏曹伯来朝
齐人归公孙敖之丧
公孙敖以滛乱，死于异国，鲁之罪人也，丧无可归之理，其子请于鲁，请于齐而归之，春秋书齐人归公孙敖之丧，善齐人之能归也，公羊乃曰：齐人胁我而归之，笋将而来此，恐所传之妄，左氏所记者其实也。
六月辛丑朔，日有食之。鼓，用牲于社，【义已见庄二十五年】。
春秋日食三十六，惟庄二十五年六月辛未朔，及文十五年六月辛丑朔，书，鼓，用牲于社，左传于庄则云：是月，非正阳之月，而用正阳之礼，所以讥于文，则云诸侯当用鼓于朝，而鼓于社，且天灾有币，无牲，是以亦讥其实，春秋于二食所书全同左传？前后异辞者，杂记所闻也。
单伯至自齐【义已见单伯如齐】
晋郤缺帅师伐蔡戊申入蔡
晋文之霸也，践土于温，翟泉防蔡皆与及晋襄殁，楚有厥貉之次，从之者，亦蔡而已，蔡从而后宋，卫，郑皆从蔡，实为罪首，伐之是也。然舍强大而治细弱，晋之用事者能不愧于心乎？齐桓公溃蔡而后临楚，意不在蔡也，晋文公侵曹伐卫，而后及楚战，意不在曹卫也，今赵盾为晋政，南不能敌，楚西不能辑秦，东不能制齐，乃使郤缺以师伐蔡，入其郛，避强梗而侮细弱，虽入蔡，益见其无能为也。其入而不有惧，楚师之来追耳。
秋齐人侵我西鄙
季孙行父如晋【义并见后齐人再侵】
冬十有一月诸俟盟于扈
扈之盟八国之君来，防谋讨齐也，夫讨齐，非为鲁也，讨齐人之弑其君者也，齐商人弑其君执其君之母，又执天王之使躬三大恶，晋之讨之，师直辞壮，何患不克？今以讨召诸侯，以赂释簒，贼由晋灵幼弱不君，赵盾怙权，自私利党，贼不利讨贼，故导其君以贿，晋灵岂知为此乎？春秋？于是防不书，晋防诸侯于扈，而书诸侯盟于扈，削晋霸而同之于诸侯，其贬晋也大矣，胡文定乃曰八国之君，何以不序？略之也，春秋于外国君臣同辞，略之也，曷为略八国，狄之也，齐人弑君不能讨，受赂而还，是故狄之书，诸侯盟于扈，分其恶于诸侯也，愚谓春秋用法，诛其首而略其从，今晋人以讨贼召诸侯，诸侯莫敢不至，晋自受赂而止，乃分其恶，以及诸侯舎其首而议，其从其非，春秋书法之本防乎？
十有二月齐人来归子叔姬
或曰：妇人有三从之义，叔姬既丧其夫，子又为乱贼所殒，鲁人请而归之，是乎否邪？曰：有一家之私情，有天下之大义，父母志归，其女情之不容己者也，国君志讨邻贼，义之所不容己者也，而况鲁甥以弑殒，鲁女以执辱，霸国不能讨，鲁国所当问，文公诚能赫然发愤，请命天王，大兴师徒，问：齐人弑舍之罪，纵未能以商为戮，亦足以伸大义于天下，乃卑躬下气，慿王宠以请，昭姬置讨贼之，公义笃归，女之私情，国以是见侵，姬以是见执，不惟辱其女，抑亦辱王命书，齐人执子叔姬，齐人归子叔姬，其执其释，皆在齐人闵姬而病鲁也。
齐侯侵我西鄙遂伐曹入其郛
此由扈之盟，辞曰：为鲁讨齐，既而逡廵引退，反以益商人之暴，春秋书侵我伐曹，着齐人之无忌惮也，晋人之无能为也。或曰，鲁非齐之匹也，子责以讨贼之义，母乃非所责乎？曰：否？义之所得为，即事之所可为，鲁哀公亦孱君也，田恒弑简公，孔子沐浴而朝告哀公，请讨之，圣人必知其事之克有济，而后以告于君，圣人非徒言也，前日齐桓之伐鲁，昭之侵鲁，鲁未甞避之，不与战，今商人愈无道，文公愈卑屈，自入春秋七八十年，鲁之卑屈，未有甚于此时者也，夫当讨而不讨，当御而不御，乃惟请盟之为务，一请，不从，至于再三，略无有彊立之志，尚何以君其国，而子其民乎？
十有六年春，季孙行父防齐侯于阳谷，齐侯弗及盟，甚哉？鲁无君子，国家坐受其敝也，春秋始年，齐鲁强弱，无以大相逺齐得一管仲，而霸歴数传国犹未艾，鲁自僖公托国于季氏，至文公委政于襄仲，平居无事，怙权恣睢，其君莫能制，一旦有急，仓皇失图，不乞援于晋，楚之庭，则请命于仇雠之国，曽无一人以讨贼，明义为其君，告所谓肉食者鄙，累数千百，何能有益于人国哉？春秋备书行，父襄仲如齐如晋，请援乞盟，辞繁而不厌者，哀鲁国之无人，坐视逆商，慿陵莫如之，何也？
夏五月公四不视朔
或曰：鲁文四不视朔，惰欤病欤？春秋书之讥之欤？闵之欤？曰：公谷以为无疾，不视朔？左氏以为实有疾，不书也，盖畏也，齐商人既归，子叔姬于鲁，随以兵加之，且欲邀公自为盟，公惧为齐所辱，趦趄莫敢前，托疾坚卧，使二臣更请春秋，前书行父，阳谷之防，后书襄仲，郪丘之盟，其间书，公四不视朔，着公所以托疾，坚卧者，不欲自出，盟齐焉耳。嗟夫！强臣我之臣也，强国，我之与也，文公内不能正，其强臣屈伸俯仰，惟季仲之所欲为，故外无以控制强国，卑屈求服，犹恐敌人之不受其亦甚可鄙矣！四不视朔，而使行父襄仲乞盟于敌，春秋之书之志，鲁文之不能君也，不惟贬公并行父襄仲而诛斥之矣。
六月戊辰，公子遂及齐侯盟于郪丘，【公羊作犀，丘谷梁作师丘】，此以赂得盟也，齐鲁皆千乗之国齐能伐鲁，鲁岂不能扞齐，而况直而壮者在鲁，曲而老者在齐，彼以其力，我以吾义，吾何慊于彼？而行父襄仲乞盟，不得至纳赂以求盟，视长勺乗丘之大夫眞可以愧死矣。
秋八月辛未，夫人姜氏薨。【僖公夫人，文公母声姜也】。
毁泉台
公羊曰：泉台者，郎台也，先祖为之而已，毁之，不如勿居而已，胡文定以为毁泉台者，此履霜之渐，弑父与君之萌，立论太过，恐为后人之惑，木讷乃谓先君筑之，是则今日毁之，非先君筑之，非则今日毁之，是以为文公毁之，为庄公灭恶，孝之大，何得为非？二説过不及愚谓台之作事逸游，以劳民可讥也，然事在已徃更三世矣，毁不毁，无关于国之存亡理乱，亦何以毁哉？勿葺可也。据左传？文公毁泉台，实为妖言所惑，非谓筑台之非而毁之，以是为文公之孝，非其实也。公羊立论平正，有得春秋之意。
楚人秦人巴人灭庸
此楚庸相攻也，而秦与焉，春秋序秦于楚之下外秦也，秦诗列于国风，秦誓列于书篇之末，圣人固不欲外之也，而秦人不以成周，建国自重，侪于僭号之狂，楚与之连兵，伐国异乎？小国之胁从于楚者矣，春秋书楚人，秦人，巴人灭庸外秦也，自是春秋始外秦。
冬十有一月宋人弑其君杵臼【昭公也】
或曰宋昭公之死，襄夫人使帅甸攻而杀之，春秋书宋人弑其君何也？曰：人之者同之，于众人也，与众弑书人之例不同，国君所为不道，君祖母与大臣更议所立，犹曰：为宗社计也，今乃不然，据传襄夫人，欲通于公子鲍不可，则助之施助之施，所以入之也。穆，襄之族，所以敢于犯上作乱，子鲍所以敢于谋，簒以夫人主之于上耳，则夫人之弑昭公，正坐滛故与庆父哀姜之弑闵公，其事适同，非为宗社计也，非为宗社计，则众人之弑君也，旧史必谓襄夫人，以祖母杀孙义之不得为春秋正之书，人书弑人之者待之，众人之道，不与襄夫人以杀孙，所以正其预弑之罪耳，鲁哀姜通于庆父，而弑闵公，闵公虽弑而庆父，未之敢簒也，齐桓伸其霸，讨哀姜死，庆父戮，春秋书夫人氏之丧至自齐，夫人不氏贬也，以鲁事而观，宋事可以类见，左氏乃云书宋人弑君，君无道也，吁有是哉！愚观宋昭之为君，始者固不能无召乱之愆，其后穆襄之族怙乱再三，翦君之党，树己之私，昭公栖栖然孤立，以待于亡，传载其将死之言曰：不能，其大夫至于君祖母以及国人，诸侯谁纳我？是亦可悯焉耳。公子鲍首恶，襄夫人主之使当齐桓之世，执鲍归之京师，明正典刑，襄夫人亦有罚焉耳。
十有七年春晋人卫人陈人郑人伐宋
左传？晋荀林父卫孔达，陈公孙宁，郑石，楚伐宋，讨曰：何故弑君？犹立文公而还，卿不书，失其所也，自齐桓之霸，中国久无簒弑之祸，及齐商人宋鲍后先弑君，霸国无讨，又从而辅翼之，自是以后，簒弑之祸，接迹于中原，晋灵鲁赤皆死于强臣，世大夫之手，赵盾实为之也。人以为盾，有无君之心，故党弑贼而不问，盾何以辞其责，故春秋于扈之盟而不序，诸侯于宋之伐而人四国，皆所以致其诛于盾也，身为晋政，以主夏盟，庇弑贼而不讨，谓诸侯何？吾于扈之盟，宋之伐而知盾之心矣。
夏四月癸亥葬我小君声姜
齐侯伐我西鄙
六月癸未公及齐侯盟于谷
鲁当讨齐者也，鲁不能讨，齐反坐受逆，商之侮盟，其臣以为未厌复伐之，而求盟其君，齐之无道，亦极矣，鲁之不自振，亦甚矣！嗟夫！齐商傲而日益盈，鲁文卑而日益索，盈与索皆将死之证，而商又恶之，稔欤冝其及于难。
诸侯防于扈
两扈之盟，诸侯不序，春秋所以削晋霸，而着其党逆之罪也，齐商人弑其君盾为防于扈，曰将以讨之，卒之取赂而遂止，今宋弑君盾复合，四国之大夫曰：将以讨之，既而立鲍而亟还，鲍既立矣，位既定矣，乃复为防于扈扈之山川鬼神，亦将为之切齿，而况于在防之诸侯乎？故春秋特削其霸，书曰：诸侯防于扈，或曰，桓二年宋督弑其君，齐，鲁；陈，郑为防于稷，春秋书曰：以成宋乱，今晋人两扈之盟，视稷无以相逺春秋不书成，齐乱成宋乱，何哉？曰：督之弑霸，事未兴齐，鲁，陈郑相率而徃共奬簒贼也，故春秋书曰成乱，并责在防之人也，今晋主夏盟，商与鲍后先弑君，皆纳赂而无讨，更要讨簒之，诸侯共定簒贼之位，罪浮于稷，故春秋削晋霸以示讨事虽同，而书法异，罪有轻重故也。
秋公至自谷
冬公子遂如齐
十有八年春王二月丁丑，公薨于台下，【义见僖公之殁】。
秦伯防卒
左传书，秦穆公卒，在文六年，何休注公羊，乃以秦伯防为穆公曰：为其贤而卒之当从左传？此盖康公也，穆公名任好。
夏五月戊戌齐人弑其君商人
邴歇，阎职弑之也，阎邴微贱小臣，法当书盗，今而书人以商人有当讨之罪也，弑君簒国，执先君之夫人拒违王命，辱天子之使，罪大恶稔，举齐国之人皆得讨之，雍廪之杀无知，是其例也。故不以盗书，但阎邴不能讨之，于簒弑之，初既戴之为君，又从而弑之，故不得从讨贼例，而以弑君书，或曰，此二人者，实杀商人，今书齐人疑于众人之弑之欤？曰：否，商人齐之独夫也，杀独夫者众也，非二人独能杀之也，二人者因众怒而杀，是亦众人杀之耳，故书齐人。
六月癸酉葬我君文公
秋公子遂叔孙得臣如齐
书遂得臣如齐，继书子卒，着二臣挟强国之援，归弑其君也，亦以着齐，惠纳土田之赂，忍于伐其甥而立他人也，遂自僖公之世始用事，专盟专防，专兵见于经，凡十有五六，书中值文公庸闇，怠于政事，仲繇此威福自恣，内交嬖宠，外结强邻，权势顿出诸臣之右，卒之弑嗣君，黜君之母，立庶孽，襄仲倡之得，臣行父辅之，中立不倚者，惟叔仲惠伯一人，乃殒命贼臣之手，由文公无正家之法，嬖妾得交用事之臣，预为夺嫡之计，赤之死，接之立，此乃贼臣嬖妾之本谋，特文公惽而不悟耳，凡使书正不书，介此书介，见得臣预于逆谋，春秋着讨贼之义，故并使介书。
冬十月子卒【左传子名恶公羊名赤】
子般之弑也，名以卒之时，庄公未葬也，今子赤之弑不名，以文公既葬，成其为君，是以不名，此春秋特笔也，或曰：齐侯舍之弑，以先君既葬称君，以正弑贼之罪，今文公既葬而子赤，不得书薨，奈何？曰：史臣为簒贼讳也，赤为君，则宣为弑，此为贼讳，夫岂为君讳乎？隐之弑，史臣为桓讳不书，桓之弑，史臣为姜讳不书，子赤之弑，史臣为宣公，母子讳，是皆没其弑而不以实，书圣人之修经也，革而正之，则桓与宣皆有簒弑之罪，故因旧史，而书不曰弑而曰卒，卒而不名，则夫子书法之权衡也，然而先之以二贼，臣之使齐，继之以夫人姜氏之归于齐，而其弑君之迹与弑贼之情状，亦无以自隐矣。
夫人姜氏归于齐
此正宣公母子及襄仲得臣弑君，逐嫡之罪也，姜氏，文公正妃子赤之母，宣公之嫡母也，敬嬴者，文之嬖妾外交，襄仲共谋，簒弑又不能尊事嫡母，廹而归之于齐，躬天下之大恶，是时风教大坏，乱贼披猖，齐人弑其君舍而归叔姬于鲁，鲁人弑其君赤而归，姜氏于齐弑君，出母后，先一辙，王纲隳颓，霸政扫地，莫有声其罪而讨之者吾意，圣人把笔至此，重为三叹云：【鲁人名之曰哀姜，左传以为出姜縁鲁有两哀姜，今名之曰文，夫人】。
季孙行父如齐
宣，十八年，左传载行父之语曰：使我杀嫡立庶，以失大援仲也，夫然后知子赤之死，季氏亦与其谋，盖襄仲倡之得，臣行父辅之，春秋于夫人，大归之后继，书行父如齐，以见其亦预于弑，或曰，是三家者亦有憾，而为此乎？曰：利而为之耳！君薨，太子立正也，国之福，非奸臣之利也，舍嫡立庶，奸臣之利，非国家之福也，强家杀嫡立庶，欲以市恩于新君，而久鲁国之权，推是心以徃亦何所不为乎？当宣成之世，有以行父为社稷臣者，史臣之谄辞耳。
莒弑其君庶其
公羊曰：称国以弑众，弑君之辞，范甯注谷梁曰：称国以弑其君，君恶甚矣！而陆氏纂例，乃以自大臣为言，见之经传，不皆自大臣亦不皆出众弑，此例之所以不容拘而左传？乃谓莒纪公，废嫡立庶，太子仆因国人作乱，以弑愚，尤不谓然也，左传所书莒之两弑，此庶其之死，与襄三十一年，密州之弑皆以为子祸两事，又大略相类，此传疑传信之辞耳，楚虽蛮商臣之弑，圣人不以其为蛮荆而遂略之，不书莒，虽小邦诸夏也，使纪公之死，世子预闻春秋书法，当视商臣以为准，必无称国，以弑之理，左传所引杂出诸书，有如莒之二弑，乃中国大恶，关系甚重，不可无辨，当从公羊，此庶其称国以弑，乃众弑之辞，夫何疑？
春秋集传详説卷十四
<经部,春秋类,春秋集传详说>
钦定四库全书
春秋集传详説卷十五   宋 家铉翁 撰
宣公上【名接，文公子匡王五年，立是嵗晋灵十三年】。
元年春王正月公即位
谷梁曰：继故而书即位，与闻乎故也。或曰桓宣，二公簒弑同，而在位十八年，书王不书，王之有异，何欤？曰：先儒评此者多矣，桓公之弑东迁，初年，王道之不行，未久也，圣人于其在位十八年，书王者四，不书，王者十有四，犹望天王以讨贼之事也，至宣公，则王道之不行，百有余年，霸政，至是亦弛，无与任讨贼之事者，故遂书王，明王法，以示万世，此论固已得之，但桓宣之事，亦有不得同者，不必以例求也，昔者鲁庆父哀姜比而弑闵，齐桓公赫然发怒，二人者咸底于辟，自是中国无簒弑之祸者四十余年，皆桓公威徳之所覆也，今襄仲敬嬴比而弑赤，乃以是谋之齐惠，惠入其赂田而许之，仲归，遂弑嗣君，并杀君之母弟，立嬴之子接，是为宣公仲与嬴固当坐，首恶之戮，使齐惠能率厥考桓公之遗训，拒而絶之，彼贱妾贼臣何敢肆无所忌，至于此，是故春秋专讨齐，惠自子赤之卒，及宣公之簒，前后八书，齐不间以他事着其罪而讨之，此二弑书法，所以不同也。或曰，若是者，宣其无讨乎？曰：继弑君，而书即位，坐首恶也。使宣公于得国之后，正襄仲弑君之戮，厚子赤之终，葬以君礼，则首恶之罪，犹可少逭，今受位于贼，臣以贼臣为恩，已而莫之讨葬，君复不以礼，又廹逐嫡母而归之，齐首恶之罪，复何所逃？故书即位以讨之，此则从鲁桓弑隐之例也。
公子遂如齐逆女
春秋书公即位，继书，公子遂如齐逆女，着大恶也，国君继世之初，斩然在疚，而首遣大夫如齐逆女，所遣者又同恶之，大夫春秋，书之所以着敬嬴，襄仲弑君，簒国之本，谋亦以见齐元，无道党，其臣而使之弑君也，盖请防割地，鲁所以自结于齐者皆在，遂与得臣如齐之时，故即位甫尔，而襄仲随有遣，遂逆女之行未防，又以割地而出，春秋书即位，书逆女书，遂以夫人妇姜至自齐书，齐人取济西田着，鲁人结齐之援，以弑其君，着齐人辅鲁之簒，俾弑其君，盖明王法以治齐，鲁之罪，二国皆有讨也，嗟夫！如齐禀命而归，弑其君者，公子遂也如齐逆女，亦公子遂也，如齐割地以赂者，亦公子遂也，春秋备书以见，请防割地弑君，簒国始终其事者，此一贼之所为，诛，齐也，治鲁也，诛襄仲也，治宣公也，学者备观前后书法而识春秋之旨，所谓不加诛斥，而义自见者也，春秋虽为鲁讳，而簒弑之，恶亦不为之隐也？○春秋书遂如齐逆女，遂以夫人妇姜至自齐，讨遂也，亦以治宣公也，而左传乃曰称族，尊君命舍族尊，夫人何求？经之浅耶？左传不明春秋，用法之意类此。
三月遂以夫人妇姜至自齐
谷梁曰：妇不言氏，丧未毕，故略之也。其曰妇縁姑言之之辞，公羊曰：夫人何以不称姜氏贬也，曷为贬讥丧娶也，其称妇有姑之辞也，愚谓夫人非大夫所得而以也？遂挟齐以弑其君，娶齐女为簒君之妇，鲁之国家，实制于遂书，以者着其罪也，丧娶固当讥，而罪有大于丧，娶者弃母于齐，娶妇于齐，是春秋所以诛也，母哀姜也，【左传目为出姜】哀姜，文公夫人，宣公之嫡母，今所纳妇姜之嫡姑也，哀姜，虽见弃于齐，贼臣悖，妾之弃之，非得罪于宗庙，见弃于先君，则犹鲁夫人也，故春秋于子卒之后，继书，夫人姜氏归于齐，于宣公始立，而书公子，遂以妇姜至自齐，言妇有姑之辞，姑哀姜也，传者乃目敬嬴为姑，大失春秋辨分之意，而左传至名，哀姜为出姜，是贼臣悖妾，逆子可以出先君之夫人，左传不明大义徃徃类此，嗟夫！此一齐也，受人之出，母而与之，以妻此一鲁也，弃母于齐，而娶齐女以为之妇，絶灭天理败乱伦教，遂使周公太公之国而胥为无礼，无义之归，此春秋中年，鲁国一大变也，是以圣人于文宣之际，特书屡书十见之，经诛鲁之君臣而必及于齐，盖敬嬴襄仲，虽蓄簒弑之谋，非齐惠为之羽翼，无以成其恶也，尝泝鲁国祸乱之源，自桓庄以来，家法坏乱，妃妾私事权臣，共谋为逆，如庄姜之滛于庆父，【谓庄公夫人也，】敬嬴之私事襄仲，其始也不过相从于滛其极也，遂至共谋为簒般，闵赤三君之死职，夫人嬖妾滛乱之，故有国有家者，其可不以是为鉴乎？
夏季孙行父如齐
案传如齐纳赂，请防也，昔者鲁庄将终，季友受托孤之寄，鸩叔牙戮庆父立，僖公鲁之宗社，赖以再安，行父其孙也，襄仲弑君，叔仲惠伯死之，行父乃为贼使齐而归先君之母，今又为之再使纳赂请防，有忝厥祖多矣。
晋放其大夫胥甲父于卫
或曰：自入春秋，称国以杀大夫者，皆为专杀，今称国以放大夫者，亦谓之专欤？曰：杀之与放，其事异也，杀大夫，是为专生杀上侵，人主之操柄，故为不可，若放大夫放之，使之念咎，久将还之，不为专也，但河曲之战，赵穿胥甲不肯薄，秦军于险，若以是为罪，二人皆当逐，今甲放而穿免，赵盾实私之也，胡文定谓桃园之弑盾，与穿同志，兆于此也。
公防齐侯于平州
左传曰：防于平州，以定公位，愚谓鲁君之位，非齐惠，所得而定也。前此诸侯有为防，而奬簒贼者，皆无预于弑者也，鲁宣齐惠，同恶相济，周有王晋有覇，二君皆当相从于戮，鲁宣之位，岂齐惠所能定哉？书公防齐侯着其罪而讨之也。
公子遂如齐
六月齐人取济西田
公羊曰：外取邑不书，此何以书？所以赂齐也，为弑子赤而赂也，谷梁曰：内不言取，言取授之也，以是赂齐也，或曰：鲁桓之弑君也，入许田于郑，以求逭讨，春秋书郑伯以璧假许田，鲁宣之弑君也，入济西田于齐，以求外援，春秋书齐人取济西田，书法所以不同何欤？曰：鲁桓之弑君，郑不预也，鲁畏其来讨，以是为赂，故书璧假讳之也，鲁宣之弑君，谋虽出于襄仲事实成于齐惠，故圣人直书其事，诛鲁之割地而逭讨诛，齐之受赂而党贼，其曰公子遂如齐，齐人取济西，田两讨之辞也，或曰，此与之，彼受之经，以取书与侵伐，取地之取其无别乎？曰：济，西之取其罪有大于侵伐之，取矣，田者先祖受之于王，鲁国之封疆也，宣公既簒人之国，又割先祖所受之土疆，以为齐赂齐，惠既辅人之簒，又受其赂田以为已有，此所谓盗窃之，公取视，以兵取其罪，又加数等矣。
秋邾子来朝
或曰：桓公之簒国也，滕侯以二年来朝，春秋犹降其爵而称子，今宣之簒也，邾子即以元年来朝，春秋何以独无贬乎？曰：罪有大于此者，故其小者未暇责也，宣之簒弑齐，惠实使之，为之复妻之以女，受其土田之赂，而为之外援，周若有王齐，惠当为首戮，今未有能讨之者，则小国之朝，何诛？譬之大盗据要防，法当先讨，彼穿窬者，姑置勿问焉耳。
楚子郑人侵陈遂侵宋
或曰：楚子书爵，郑伯书人非一，褒一贬之所系乎？曰：郑，书人贬也，楚书爵非襃，前年冬，宋鲍弑君簒国，晋以诸侯之师伐之，取赂而还，郑穆公知晋之不足与，遂受盟于楚，若穆者，可谓知所好恶，异乎他人，去华而即楚者矣，使其从楚之后，能以楚师伐宋，声罪致讨，宋人必能以鲍为戮，更议立君，则穆公不失其从，楚之初志，今乃与楚子俱侵陈，遂侵宋，此抗衡，中夏之师，非讨乱之师也，故郑伯书人以贬其后，穆公卒，能自以兵伐宋，有大棘之胜，春秋与之，楚书爵，正其始封之子，号义已见僖二十一年，盂之盟。
晋赵盾帅师救陈
传言赵盾帅师救陈，及宋春秋，惟书救陈，与其能救陈也，不书救宋，不与其救宋也，宋负弑君大恶，晋人受赂不能讨，而楚伐之，虽楚之存心，未必皆纯于为义，然弑君之贼，夫人皆得，而讨之也，楚讨之，晋救之，是故春秋不与其救与。
宋公陈侯卫侯曹伯防晋师于棐林伐郑
不言晋防四国于棐林，而言四国之君防晋师于棐林，嘉四国之来防也，晋灵不君，内忌其臣之专恣，其臣不臣，复内忧其君之作难，乱将作矣，前日救陈，意不在陈，假兵权以自救也，今日伐郑，意不在郑，假兵权以自卫，也比嵗诸侯多散而从楚，而四国之君自能坚守监约，非晋灵赵盾，足以来之也，嘉四国所以愧晋君臣也，然晋犹盟主，虽恶赵盾而未尝絶晋也。
冬晋赵穿帅师侵崇
案左传，晋欲求成于秦，赵穿曰：我侵崇秦急，崇必救之，吾以求成焉，穿侵崇，秦不与成，吁，晋计若是之拙，何欤？晋欲求成于秦，发一乗之使述先君之好，而秦成合矣，今伐崇以求之，秦愈怒，而兵愈不可解矣。盖穿者志于作难，托伐崇以专兵，不然，何拙谋之？若是当国者略不裁而正之也。
晋人宋人伐郑
或曰：今年秋，诸侯防伐郑，春秋爵之，今晋及宋复伐郑，春秋人之何哉？曰：此一事而前，后贬襃不同之例也。郑叛晋即楚，诸侯防晋而讨之，公也，晋受宋赂，而辅之以簒，今复偕宋伐郑，私也，前日之爵，诸侯襃诸侯也，不及晋今而人晋及宋俱贬之也，宋负弑君之大恶不能讨，而楚讨之，为赵盾者，当内知自愧，乃更率弑贼以伐郑，春秋，是以有贬，盖郑可伐也。为宋而伐郑，则不可也；故伐郑，则爵之为宋而伐郑，则人之此一事而有先后，襃贬之义者也，论者乃谓晋数出兵不能有成，以是为贬，非春秋经法之所在也。
二年春王二月壬子，宋华元帅师，及郑公子归生帅师，战于大棘，宋师败绩，获宋华元。
春秋诸侯，不耻不仁，不畏不义，求得则喜，争欲则怒，喜怒之以正者，鲜矣，若郑穆公者，可谓知所怒而怒，是以为春秋所録，始，晋人以诸侯伐宋，讨子鲍之弑君，旣乃受赂而还，穆公怒而去之，即楚将以楚师讨宋怒，得其正者也。楚不能为之，特出师而率之，与俱侵陈，及宋穆之志未获伸，今自以其兵伐宋，败其师，获其命，卿之为主帅者，鲍所与共为逆之人也，当时诸侯见善之明为之之勇，如郑穆者几人哉？春秋书败，书获録郑人之能讨，隣贼也，左传以为郑受命于楚而为此役，此以一时事傅防为之说耳，盖讨宋者，郑穆之初意不尽出于楚。
秦师伐晋
胡文定曰：晋用师于崇，乃赵穿私意无名之师也，故书侵秦人，为是兴师以报晋，则问其与师无名之罪，故书伐，此言书侵书伐之，为襃贬，但春秋侵伐，所以起义，本谓轻兵浅攻为侵，全师深入为伐，然亦有动，大师伐国，而仅以侵书者，贬其用师之无名，而少之耳，有轻兵浅攻而以伐书者，着其出师之仗义，而能有成功也，如晋人合十八国之师以伐楚，伐也，而书侵楚，次于召陵，贬其无能有成也。又如卫人以孤军侵晋，实侵者而书，伐晋为不义，有以召其伐也，似此类甚多。
夏晋人宋人卫人陈人侵郑
或曰：据左传，四国大夫，侵郑，以报大棘之役，报之是乎？不报是乎？曰：郑叛华侵之可也，以报大棘之役，则不可也；大棘之战，郑穆公毅然以讨隣贼为事，勇于义者也，晋不知自愧，犹欲为宋报，郑春秋，是以贬四国之大夫皆书，人亦贬之也。是时，晋灵已长，颇恶赵盾之专有意除之盾，托为伐国，久据兵权，故棐林之役，楚囚解扬，晋师即还，是役也，与鬬椒遇，即谬为之辞，曰：彼宗竞于楚，殆将毙矣！复去之，盾本无欲战之情，姑拥兵自为卫耳，由是观之，盾不弑君，君必杀盾左传？乃曰：晋侯侈赵盾，骤谏不入，是以不竞于楚，何失实之甚邪！
秋九月乙丑，晋赵盾弑其君夷臯，【灵公也，成公立】。
春秋为诛乱贼而作也，弑君恶之大者，人莫有非弑君，而春秋加之以弑君之罪者也；初，晋襄将终，托其孤于赵盾曰：此子也才，吾受子之赐，不才，吾惟子之怨，其属于盾者为何如？盾乃与诸大夫共谋，求君于秦，已而复自变其初说御秦兵而立灵公，盾谓晋灵德已不知其反，以为憾也，于是君臣相疑，交相为备，堂上之甲，方兴桃园之攻随至彼，灵固己在赵氏置网之内，虽欲无亡，得乎？愚谓赵氏所以谋其君者，非一朝一夕之故矣，齐商宋鲍簒国弑君，晋为盟主，所当治也，灵公幼弱，盾为政合诸侯，将有讨于齐，宋，已而受赂，不惟不讨，又为之定簒窃之位，灵未有知，盾实陷之于恶耳，愚于扈之防，盟知盾有他志，不能事其君矣，义又详见昭，十九年，许世子弑君。
冬十月乙亥天王崩【匡王也定王立】
三年春王正月，郊牛之口伤，改卜牛，牛死，乃不郊，犹三望。
此鲁宣除丧，始郊而天示之谴也，春秋自僖公以后书卜郊，不从者有之矣，今一书十有六，言辞烦而不厌者，着始郊而天示之谴，异乎常郊之卜，不吉者矣，天道虽逺稽之人事而可知，宣公弑君，簒国归嫡母于齐，娶齐女以为妇，逆理乱常，肆行罔忌，持是飨帝，亦有谴而已矣，公羊曰：养牲养二卜，帝牲不吉，则板稷牲而卜之，帝牲在涤三月，于稷者唯具是视，郊则曷为必祭稷，王者必以其祖配，自内出者，无匹不行，自外至者，无主不止，注谓天道闇昧，必推人道以接之，不以文王配者，重本尊始之义，公羊谓配飨之甚善，但诸儒之论，多谓鲁以文王为所自出之祖，以周公为始祖，惟明堂位所言，谓鲁人郊天，亦以稷配，姑存于此，更考之义，又见僖公三十一年。
葬匡王
桓七年而后葬，讥缓也，匡王四月而亟葬讥速也，缓葬，慢也速葬简也，春秋，是以书余崩，义见隐公，三年。
楚子伐陆浑之戎
楚蓄僭王之心，为日久矣，陆浑近于伊洛，去王城不逺不闻其为王室患也，而楚一旦伐之，其志不在于戎假，伐戎以窥周室也，传谓其观兵中原，问鼎之大小，轻重盖乗晋国衰乱，夏盟乏主，将以求其所大欲，春秋书楚子伐陆浑之戎为中国忧也，为王室虑也，论者谓楚子使椒来聘，为春秋渐进之，然则伐陆浑问周鼎，亦谓春秋渐以进之，可乎？义又见文公九年，楚使椒来聘。
夏楚人侵郑
此郑复从晋为楚所侵也，晋灵不君，惟货是徇，由是失郑，今成公始立，虽未有大过人，而郑遽舍楚而即晋，盖去逆効顺人心，义理之同然，非威驱势迫，所能得也，不然，赵盾之合诸侯之师以伐郑，略无成功，今息兵逾年，郑何为而自至乎？春秋继伐陆浑而书，楚子侵郑，恶楚庄图，覇之急也。
秋赤狄侵齐【赤狄始见】
自桓文创，覇南之楚，北之狄，有所惮而不敢肆，今晋覇旣衰，楚狄复交，为中国患，而狄也，忽分为二，有赤狄焉，有白狄焉，皆踊跃用兵，不相统一，而实有向衰之渐，春秋于此着赤狄，白狄之号，言其势既分其力，亦将弱也，其后晋人灭赤狄潞氏，残其氏族，因其分也。汉，唐之邉患，大率皆以分而弱，弱而败亡，先儒有以赤狄为唐叔之子孙，似未然，详见下十五年，晋灭潞氏。
宋师围曹
宋武氏奉昭公子，将有讨于鲍事，不克，昭公子复为鲍所杀，于是尽逐武穆之族，武穆之放，以曹师伐宋，至是，宋围曹以报之，宋鲍负簒弑之大恶，晋人尸覇，而不能讨，讨之者，郑也，曹也，故大棘之战，春秋书以録郑之功，宋师围曹，春秋书以着宋之罪，或曰，何以见春秋之罪，宋曰：春秋诸侯侵伐围，入其事实繁，有传书之，而经略之者，传略之，而经书之者，皆有深意存焉，宋有大罪未讨，而以兵伐人，春秋书之，即所以恶之，不待贬斥而见矣。
冬十月丙戌郑伯兰卒
自僖三十三年立，凡中国防盟征伐，无不预也。至文十七年，晋以诸侯之师讨宋人之弑君者，受赂而还，兰于是去而从楚，晋屡伐而不为之下也，今楚伐陆浑窥伺中夏，问鼎之大小，有僭王之心，兰即舍之，而从晋意，其为人知义而有勇，故能于楚庄盛强之日，自拔以从中国，可谓得正而毙矣。
葬郑穆公
四年春王正月，公及齐侯平莒及郯，莒人不肯，公伐莒，取向。
春秋之法，有事大而书之略者，有事小而书之详者，事小而书之，详将以垂法于后也，此书公及齐侯平莒及郯，莒人不肯，公伐莒，取向辞烦而不厌，盖示后人以持平救偏正义，辨利之要，惟学问君子而后可语也，以此圣人亦因莒郯之事而垂训焉耳。夫莒郯所以争为不平故耳。齐鲁欲求其平髙者抑之下者举之，以我之平而平彼之不平，庶乎其可也，而鲁之于莒，积不相下，徒挟齐人之威力而要莒，以必从，莒之不肯，宜哉！而宣公遽以兵加莒而取其一，邑以已之不平而求人之平，况又因以为利，其无道赤甚矣，春秋书公及齐侯平莒，又书公伐莒，取向，则此事自初迄终，皆出鲁宣之意，书之所以责之也以济西，赂齐而取偿于莒，此宣公之本心也。
秦伯稻卒
秦之卒，葬不尽通诸夏，故史之书也，略或名或不名，或葬或不葬，秦不以告，而史缺书也。
夏六月乙酉郑公子归生弑其君夷
陆淳曰：公子宋弑君之贼，其恶易见，归生从其为恶，罪莫大焉！书之以为首恶，所以教天下之人臣者也，春秋之作，圣人所以明微，盖为此也。胡文定曰归，生与公子宋俱为贵戚之卿，同执国政，归生又尝緫大师握兵权，闻公子宋之逆谋，不能举觉，又惧谮而从之，故春秋坐之，以首恶之罪，合二说而经旨见矣，但左传于此而为之着，例曰：凡弑君称君，君无道也，称臣，臣之罪也，其意谓称国以弑，唯书君名，为君无道，明着弑君者之名氏，为臣有罪，诸家多引用其説愚以为春秋诛乱贼之书弑君，而名贼者十之八九，书国书人者十之一二，然亦因一时之事，而为权衡，君虽不君，臣必如汤，武之圣哲而后为仗义，苟惟不然，终无以逭，首恶之罪，左传着义未备，惧为后人之惑，故不得不辨义，又见成十八年，晋厉公之弑。
赤狄侵齐
秋公如齐公至自齐
胡氏曰宣公，比年如齐，而皆至者，危之也，愚谓宣所以簒齐辅之也，旣得国而免于讨齐，庇之也，割地以赂之，卑躬以事之，靡所不至，而齐之责报，殊未已也，明年，公复如齐髙固使齐侯止公，请叔姬危且辱，不得避也。自是公五如齐，春秋皆备书之，非惟危公亦以正齐侯党簒，受地胁昬之罪。
冬楚子伐郑
或曰：三年夏，楚人侵郑，春秋不与也，今楚复伐郑春秋，若与之何哉？曰：三年之侵，争诸侯于中国也，今年之伐则异，是郑归生弑其君当讨也。晋，宋，齐、鲁，皆党弑其君者，视海内之恶，思相为济，故归生之弑，诸侯大国，莫有过而问者，而楚人忽以兵加之，彼虽不为讨贼而来，而春秋治乱贼之法，夫人皆得而讨之，楚于此时而讨郑以兵，故不待以外国，凭陵之例，惜其具文出师，不能明正，乱贼弑君之典，春秋无深襃也。
五年春公如齐夏公至自齐【义见去年】
秋九月齐髙固来逆叔姬【公谷作子叔姬】
子叔姬者，或以为同母姊妹，或以为时君之女，二者必一于此矣，义已见文公，十二年，谷梁曰：诸侯嫁子于大夫，主大夫以与之，来者接内也，不正其接内，故不与夫妇之称也，诸侯有嫁女于大夫者矣，而髙固之求昬，鲁女则以迫胁而得之也，公如齐髙固使齐侯止公，如齐止之，而求昬止之云者，止而胁之也，闾巷之人为强，有力者胁之，而昬且犹不受，而况于堂堂之鲁，国乎胁而求昬，已为不可，而又以隣国之大夫，而伉礼于望国之君，其所以陵暴，鲁国者至矣，宣公因齐之力，簒弑得国，固不以是为辱，鲁之宗社，重为之辱矣！乌乎以千乗之国出涕女于吴，且犹羞之，而况于女邻国之大夫者乎？春秋书髙固来逆子叔姬，又书髙固及子叔姬来责鲁也，责齐也正髙固陵犯人之罪也。
叔孙得臣卒
冬齐髙固及子叔姬来
来逆叔姬，犹曰亲迎，但不当以臣伉君，春秋，是以书今礼成，未几，复与叔姬俱至，传曰：来反马也，杜注礼送女，留其送马，谦不敢自安，三月庙见，遣使反马髙固遂与叔姬俱宁，盖反马不躬至归宁，无并行髙固列国之卿，非有公事，而挟妇俱来，齐惠小人，实使之为此耳，前日以臣伉君，犹以为未足，更使之挟妇俱来，以要鲁宣，固无所慊，鲁之朝廷，宗庙，实重为之辱，春秋是嵗自春徂冬，才书此事，可以见圣人意矣。
楚人伐郑
据左传？楚子伐郑，陈及楚平，晋荀林父救郑，伐陈，或曰书，楚伐不书，晋救其不与，晋以救乎？曰：然，郑归生弑君，晋当为郑出师讨弑君贼，今既更岁，因楚师之来，而以兵救郑，是当讨而不当救也。晋人苟能为郑讨贼，即所以存，郑楚师，将不御而自去，何劳救乎？
六年春晋赵盾卫孙免侵陈
此责晋也，或曰：陈叛晋即楚，晋之讨之，亦有弗获已焉耳。春秋何责乎？曰：陈之叛晋即楚，以郑故耳。郑穆公之暮年，弃楚弗事，而托身于中国，亦望晋人有以大拯其危急，曾未期年，郑有归生之乱，晋坐视莫之顾，陈之叛而即楚，良以是故耳。是时，晋成始立，孱君也，政在赵氏，岂能为郑讨贼，然陈郑每相视，以为向背，郑贼之不讨，无以服陈人之心，陈虽受伐而终不为晋屈也。
夏四月
秋八月螽
冬十月
七年春卫侯使孙良夫来盟
左传曰：孙桓子来盟，始通，且谋防晋也，鲁宣因齐而得簒，不事晋防年矣，晋将有讨，卫人知之，是以来告，欲鲁之预于防也，因而为此盟，或曰，大夫来盟，诸侯僭乎？曰：否？彼以善意来，因而为此盟，非若齐，晋之大夫，挟其强大，胁鲁国而求盟者，比也。是故无讥。
夏公防齐侯伐莱【义并见大旱】
秋公至自伐莱
大旱
狄为齐患，齐不能伐莱，何负于齐而伐之，不过为逐利计耳，而又要鲁人俱出师，由前日伐莒，取向有以召之耳，取向鲁之利也，伐莱齐之利也。齐，鲁，交征利而百姓坐受其毒，去年秋，螽，今兹大旱，而为邻国，兴无名之师，伐无罪之国，以自戕其人，春秋继伐莱而书大旱，志其不恤，天灾而轻用民力，所以贬也。
冬公防晋侯宋公卫侯郑伯曹伯于黒壤
或曰是防也，据左传？王叔桓公临之，春秋不书，何也？曰：王人董防所以光覇业也，晋自新城以来，君侈而臣专政乱于内，威亵于外，覇权尽削诸侯，散而他从，楚行师中原而不敢问，齐倔强东夏，而不能正，成公新立，政犹在赵氏，乃强合四国之君以为此防屈王叔下临，欲以踵桓，文之盛烈，多见其不知量也，左传谓晋成之立，公不徃朝，晋人止公于防，以赂而免，夫晋成尚不能朝王，而责望国，以朝已僭也，晋襄尝责卫侯之不朝，而其臣劝使朝王于温，夫然后以兵加于卫，所恶于下，无以事上，覇国所当知也，晋成孺子，不足深责，斯皆为政者之罪也，春秋不为公讳诛晋也。
八年春公至自防
夏六月公子遂如齐至黄乃复
公羊曰：讥有疾，乃复也，大夫以君命出，闻丧徐行而不反，何休？云以丧喻疾也，丧尚不反，徐行以俟，君使人代已，而况于疾乎？盖古有奉君命出疆，遇疾而死，以尸将事者，故诸说多从之，愚观春秋所以书盖着襄仲之死于齐也，仲之罪在齐，今死于齐，天也，后八日，敬嬴亦死，天人之际，岂不甚可畏哉！春秋明天讨，以正乱贼之罪，其不为有疾而复欤。
辛巳有事于大庙仲遂卒于垂
翚弑君去族示贬，此春秋诛乱贼之常典也。自仲遂弑君，春秋虽累着其事而未之讨也，今因其死，始明正其罪，去其族而诛之，以垂示后世，是义也，惟公谷知之，公羊子曰：遂何以不称公子？为弑子赤，贬，曷为不于其弑焉，贬于文则无罪，于子则无年，是以于其死，乃贬谷梁亦曰：此公子也，其曰仲者何疏之也？何为疏之？是不卒者也，不疏则无用，见其不卒，二说得春秋之意矣，胡文定乃以为季友，仲遂皆生而赐氏所以季友仲遂之卒，书季书仲，愚窃惑焉，夫季友仲遂之于僖，宣二公虽皆有援立之功，而季友以忠勤见称，仲遂则弑君贼也，二君虽以私情厚于二臣，而春秋録善诛奸之笔，判乎不同，恐不得执季友之例，盖仲遂之诛，所就者少，所损者大，其非春秋之意乎？
壬午犹绎万入去籥
或曰：子谓仲遂卒于垂，为春秋去其公子之号以示疏絶固也，旣诛之于前，而复戚之于后，而书壬午犹绎，万入去籥，何哉？曰：去公子而疏絶之，春秋之公法也，万入去籥，宣公之私恩也，在礼，公族有罪，致刑于甸人，公素服不举，为之变，如其伦之丧，此诛之，而犹戚之厚之至也，圣人之意，若曰祭而必绎，礼也；绎而必乐，亦礼也。今去籥而为万，不成万矣。不成万则不成，绎矣，与其不成绎，曷若请于尸去，绎以示变，盖公法行而私恩不废者，春秋忠厚之意，非为仲有援立之劳，特为之厚也。
戊子夫人嬴氏薨【公谷作熊氏】
或曰：僖公成风，与宣公敬嬴之僭号，夫人同乎？否乎？曰：均为僭，而其事异庄之正，妃曰哀姜，以滛乱弑君，死于齐丧，虽归不得祔，为其得罪于宗庙也。僖于是禘于大庙，而尊其母为夫人，以配其父，此僭也，然非哀姜不终，则僖公亦未敢遽为此，今敬嬴之事则异，于是文公之夫人子赤之母宣公之嫡母也，敬嬴以嬖妾私事襄仲，而属其子焉，文公卒，仲为乱，弑嗣子赤而立敬，嬴之子接，是为宣公。又与仲共谋逐嫡母，归齐而已僭，夫人之位号，与僖公致其母为夫人，其事殆不同也。盖哀姜得罪宗庙，义不得祔，而文公夫人无罪于鲁，为贼臣悖妾所逐，义不得絶岂得与庄姜同例，而嬴与其子弑君，逐母僭号，夫人亦不得与成风，偶春秋之书法，轻重不同也，乌乎！使遇齐桓则敬嬴，襄仲皆当比而诛死，王室不竞，中国无覇，彼得以肆行而无所忌，孰知天道祸盈，至是八年，仲使齐死于路，后八日，嬴陨于鲁，与哀姜庆父先后，即诛其事相类，但有天讨，人刑之异耳，春秋书之不加贬斥，其义自见，此春秋奉天讨行，王诛之事也，或曰：春秋为诛乱贼而作也，敬嬴恶如此，犹得僭夫人之称乎？曰：夫子鲁人于鲁先君之母，义不容废黜，然仲与嬴之死，前后聨书讨仲所以讨嬴也，前旣书子，卒，夫人姜氏归于齐，公子遂以妇姜至自齐，则妇姑之分已定，姜虽归于齐，犹鲁夫人也，逆妾岂得而僭？其名号哉？庄公夫人哀姜也，文公夫人亦称哀姜，左传不明大义，目之曰出姜，今正其名，曰：文公夫人，庶以别于庄，夫人之哀姜，余义又见僖公之成风，桓公之仲子。
晋师白狄伐秦
殽之战，曲在秦，令狐之战，曲在晋，中间两国俱息兵，而赵穿輙兴伐崇之师，是致秦人复以兵加晋赵盾，不知自反，乃率白狄伐秦，狄方肆其强暴，晋又从而羽翼之，罪在晋矣，秦虽介处西戎，穆公余化在人，且有大徳于晋强臣无状，率白狄以伐之，春秋不与也，是故书晋师，白狄伐秦，不复以及字，偶晋于狄深恶之也。
楚人灭舒蓼
荆舒为中国患，其来逺矣荆日盛舒日微，乃复属于荆，僖三年，徐人取舒为中国挠楚也，比吴之兴舒徃来叛服于吴，楚之间，种类不一，有所谓舒蓼，舒鸠，舒庸者焉，传注以为文，五年，楚灭六，与蓼蓼，即舒蓼，乃臯陶之，后既灭而复兴，今又为楚所并，其后成十七年，楚灭舒庸，襄二十五年，又灭舒鸠，春秋书之不遗，岂以其为明徳之后书以着，楚人灭国之罪乎？
秋七月甲子日有食之旣
冬十月己丑，葬我小君敬嬴，雨，不克葬，庚寅，日中而克葬。
谷梁曰：葬旣有日，不为雨止，礼也，雨不克葬，丧不以制也，左传曰：雨不克葬，礼也，卜葬先逺日辟不怀也，二説不同然春秋所以书非特讥丧不如制，亦纪变异，垂训戒也，胡文定以敬嬴弑，嗣君立其子逐嫡母，簒夫人之位，葬而雨以着咎，徴于是知有天道而木讷引定公葬而雨，文姜葬而不雨以非之，此亦强为异耳，夫凶人作凶事，而咎徴随之者，理之常也。亦有不尽然者，理之不可常者也；圣人惟其常，不惟其不可常，如敬嬴者，罪盈恶稔，幸而得没于牖下，及其葬，雨不克葬，凶徳与咎徴参防非谴而何？讷何庇焉，或曰，葬而雨，遂葬乎？其当且止乎？曰：国君之葬其亲，潦车蓑笠，所以备雨者，有司之常事，夫岂不能办，然当变异骤至，亦有非人力所能勉强而就事者，与其诚信，不至自愧悔，于他日不若稍止而缓定，庶无遗憾焉耳。故左传之説有不容尽废。
城平阳
城有不时而书者，亦有城要害之地，而书者初不必专以时不时为拘也，城平阳，左传曰：书，时也，但谓王正为周王正月者，左传也言水昬正而栽者，亦左传也，此十月城，平阳，若以周正为断，乃是今之八月，是时，水星不应，昬，正，何以谓之得时，若以夏正为断，则此十月正是北方七星昬正之时，以是而观，见左传元不能守，周正之説而春秋行夏时也审矣。
楚师伐陈
九年春王正月公如齐公至自齐
夏仲孙蔑如京师
胡氏曰：属辞比事，春秋教也，当岁首月，公朝于齐，夏使大夫聘于京师，此皆比事可考，不待贬絶而恶自见者也，宣公嗣世，九年，于周才一徃聘其在齐，则再朝矣。经于如齐，每行必至，深罪之也，下逮战国时，周衰益甚，齐威王徃朝于周，天下皆贤之，而况春秋时乎？而宣公不能也，故聘觐之礼废，则君臣之位失，诸侯之行恶而倍叛，侵陵之败起矣，此经书君如齐，臣如周之微意，而特书王正月，以表之，胡公之説善矣以其发明春秋，比事之防故备录之。
齐侯伐莱
秋取根牟
公羊以根牟为邾邑，鲁取之，取邑也，杜氏以为东夷国，琅邪有牟乡，是其处鲁取之，为灭国矣！二説不同木讷，谓伐莱，取根牟皆齐事，但中间隔一秋字耳，此説固可通须得东莱境内有牟乡，牟县之类，夫然后为信，要之，此亦经疑姑置义，又见隠公二年，无骇入极，及成，六年取鄟。
八月滕子卒
九月，晋侯，宋公，卫侯、郑伯、曹伯防于扈，晋荀林父帅师伐陈。
胡文定谓春秋所书，乃与晋罪陈之辞，防于扈以待陈，而陈侯不防，然后以诸侯之师伐之，则防于自反而有礼矣，愚谛观经防实，不见圣人有与晋罪陈之意，自晋成之，立诸夏耸观，冀其必能改，纪为政一反，前人之所为，讨宋，鲁之弑君，以风厉天下，修文襄之覇业以懐来诸侯义声所加，齐；楚，自当畏服，今不能然，惟以争陈郑为当务之急，夫陈郑岂乐于背晋即楚，正以楚师日夜至，惧不克，自保焉耳。晋不能制楚，惟欲服陈，郑不能拯人之急，惟欲人之从已，此亦不义之至，而胡公许之，以自反而有礼，愚不知其説也盖晋楚之争，陈郑十有余年，春秋皆所不与，盖春秋于楚，毎致其荐食之忧，晋故盟主也，春秋毎望之以攘，楚之事，攘夷所以安，夏非争诸侯也，夫岂暴残，小国朝夕用师，以求其我，从如荀林，父赵盾，郤缺等辈之所为乎？
辛酉晋侯黒臀卒于扈【成公也景公立】
鲁宣借齐之力，以簒其君，专意事齐，尝为晋人所辱黒壤之防旣，不预盟扈之防，遂与晋絶不书葬鲁不防也。
冬十月癸酉卫侯郑卒
卫侯郑卫之罪人也，初奔而归，杀叔武，再执而归，杀子瑕已不能君而戕骨肉以逞，其废辱之憾，削其葬，所以贬也。
宋人围滕
是秋，滕子卒，曾未数月，宋人围滕乗其丧而伐之耳，非惟乗滕之丧亦乗晋之丧，晋政不竞，诸侯擅相侵伐，贬，宋亦以讥滕也。
楚子伐郑晋郤缺帅师救郑
或曰：楚三伐郑，或书爵或书人，何也？曰：书爵以正其始封之号，而抑其僭名，彼其势方盛，儗于王，不得不抑之，非进之也，书人其君不出，其臣帅师以来耳，盖书爵书，人以为襃贬者，中国诸侯之例，楚旣僭号自王，书子乃所以抑之四裔，虽大曰，子奚其襃乎？曰：五年，楚伐郑，荀林父救之，春秋不书救，今而书救，何也？曰：楚之初伐郑也，人谓其讨郑人之弑其君者，必将以归，生为戮旣，而再以兵加郑，但欲郑之归已于弑，贼皆无所问，则其伐郑，自为其私耳，郑人告急，晋于义不得不救，且党恶之，盾已老，今为政而救郑者，乃郤缺也，故于是而许之，以救。
陈杀其大夫泄冶
左传及谷梁皆谓泄冶，以直諌而死，春秋之书之以见，陈侯平国见弑，及楚人灭陈之端，所以録忠諌也，而杜氏乃曰泄冶直諌于滛，乱之朝以取死，故不为春秋所贵而书其名，此以书名，书字为拘，至于贬忠，諌以从凡例，説经之大弊也，胡文定似有取其説乃曰仕于昬乱之朝，若异姓者，如宋子哀洁身而去，可也，其贵戚邪不食其禄，如叔肸善矣，如此则同姓异姓，立人之朝者，皆全身逺害而去諌诤之官，可以无设矣，至于木讷，则又甚焉。曰：言于君而无益，徒自取祸，不若括囊，无咎无誉也，又言荐圭璧于泥涂，固已疎矣，而触虎狼以取死，庸得为智乎？此泄冶之死，圣人所以名之，大率皆执书名之例，而强求圣人之意，夫泄冶，立乎人之朝，位为大夫，以为无官，守言责不可也，陈灵与孔宁，仪行父宣滛于朝，冶之谏之，亦尽其职分之所当为，不幸见杀，死于忠也；杜氏乃谓冶直谏，乱朝以取死，故为春秋所名是乱朝，不可直谏，必治朝而后可谏乎？自古以直谏而死者如龙逢，比干多在昬乱之朝，亦谓二子不当以直谏而死，为不知乎？三仁所以并録于圣门，以其所行，皆合于义耳，夫岂以死者为不知，必全身逺害而后为知乎？此不过因书名，书字之例，而曲为之説愚恐士大夫持此为全身逺害之张本，故备论之，大率泄冶非世族，大夫之以名字见者，非名无以传，且名之与字，在当时已不容深辨，况千载之后，欲以此求春秋贬襃之意，岂非説经之一大弊乎！
春秋集传详説卷十五
<经部,春秋类,春秋集传详说>
钦定四库全书
春秋集传详説卷十六  宋 家铉翁 撰
宣公下【定王八年晋景元年楚庄十五年】
十年春公如齐公至自齐
齐人归我济西田
或曰：齐人归疆于经，凡三见，惟此书法特异，以我系田，春秋殆亦有意乎？曰：此为赂田来归，而书故与其他归疆，书法特异，盖天道十年而一周人事，十年则必变，鲁桓之簒隠也歴十年而无讨春秋，于是岁始书王以正之，其冬，三国来伐，春秋爵以襃之，为其能以兵向逆人之国也，今鲁宣之簒，赤至此十年矣，天王无讨，方伯不问，齐人忽以赂田来归，春秋书齐人归我济西田，非为赂田来归，而逭齐人之讨也，亦非为赂田来归，而释鲁人之罪也，盖以十年之久，天理必复，齐人知罪之所在，而自举元田以复于鲁，天实使之，非人力所能为也，自是不数月，齐惠忽以死告天道，至是一周，彼其恶亦稔矣，春秋书法，所以特异于他者，明天讨也，或曰，鲁宣其无讨乎？曰：鲁，宣其首恶者也，齐惠其党恶者也，春秋之讨罪也，必诛党恶之人，天道之祸，滛也，亦必诛党恶之人，襄仲敬嬴，虽内蓄簒弑之谋，然非齐惠主之，彼无以成其恶。赤，齐之甥也，杀之而立接，姜齐之女也，出之而立嬴，凡皆齐惠之所为，反道败常絶灭人理，今十年之久，迄正天诛，春秋于赂田来归之，后书齐侯元卒，着其伏辜而死也，论者乃谓春秋録齐侯之改过，夫旣党人之乱臣，使之弑君，簒国罪盈恶稔，天诛将加，乃欲以归赂田自觧，是犹盗贼杀人而归其财，得谓之改过乎？春秋讨之，而非録之也。
夏四月丙辰日有食之
已巳齐侯元卒【义见上归济西田】
齐崔氏出奔卫
左传以为崔杼有宠于惠公髙国畏其偪，因惠死而逐之，书崔氏非其罪也，愚以其岁月考之，是岁至杼弑君，盖五六十年，使杼得年七十，此时方在弱冠，不应权势已盛，为人所畏，疑非崔杼之身，或其父或其族皆未可知。春秋继齐惠之死，书崔氏出奔诛髙国也，君身未寒而逐君之党，并及其族，无君也，推是心以徃亦何不为宣殁，而鲁人逐归，父惠死，而齐人弃崔氏皆无君也，春秋之书之，乃防微杜渐之意，不为崔氏与归父而书也，传家以为书氏者，志其无罪，非经意也。
公如齐五月公至自齐
此奔齐丧也，天王之丧，鲁不奔不赙，今也懐辅簒之私恩，为齐奔丧，事之悖也，春而书公如齐，公至自齐，曾未数月，又书公如齐，公至自齐，备书所以贬也，春秋于鲁之大恶，每备书以见，义不加贬斥，而义自见，此类是也。
癸巳陈夏徴舒弑其君平国
或曰：君无道见弑，称国以弑传例也。齐懿夺阎职之妻则邴歜之父，以是见弑，春秋书齐人弑其君商人，陈灵朋滛杀谏罪浮于商人弑者，以氏名书，何邪？曰：不着徴舒氏名无以见祸乱之所从生讨徴舒亦所以治平国也，杜元凯以为陈，灵恶不加于百姓，故称臣以弑，此为例所拘，强求其説失之逺矣，或曰：是时诸侯弑君者四国，鲁之宣，宋之鲍罪，兼簒弑者也，郑归生以一朝之忿，犯上作乱，夏徴舒不堪朋滛之辱，以取覆亡，是四人者，使当夫子之世，沐浴请讨，宜当何之？曰：宋鲍鲁宣宜先讨者也，归生其次也徴舒虽有弑君之罪，亦有可悯之情，楚庄，苟欲伸讨弑之义，当先讨宋，鲁之二弑否？亦当正归生之戮，今舍其大而治其细末，又因以为利，此逐利之师，非讨逆之师也，学春秋者，当首辨乎此义，又详见楚入陈。
六月宋师伐滕
宋鲍闻晋之多故而用师于滕，围之未服，又从而伐之，未必无宋襄，执婴齐之心，襄且不能有成，而况于鲍乎春秋之书之所以贬也，胡文定谓宋大国，爵上公，霸之余业，邻有弑逆，不能声罪致讨，乃用大众以伐小国，论则美矣，而非所以责宋也，夫仗义者，可以伐不？义无瑕者，可以戮人，宋鲍乃弑贼之未讨者，责弑贼以讨弑贼，非春秋垂法，示后之意也。鲍弑其君而簒之罪浮于徴舒而望其能讨徴舒万万无是理也。
公孙归父如齐葬齐惠公
晋人宋人卫人曹人伐郑
四国伐郑，以其贰于楚也，春秋皆人之人，四国所以人晋也，夫躬天下之难，而后可以责人之从，己未，闻躬天下之易，而责人以难从也，齐桓，晋文所以得诸侯，以其内奬王室，外攘荆楚，救灾恤患，汲汲乎？躬天下之难，诸侯有所恃，荆楚有所畏，是以得成其霸业，自晋襄之殁，灵成景，三君皆不克负荷，而楚庄日以盛强，北向而争诸侯，今日侵陈，明日，侵郑甚者，观兵中原，将逞其所大欲，晋人仅出偏师，复畏避退缩，不敢轻犯，楚锋惟伺楚，辙之南释憾于一二小国，今又合诸侯以临郑，纵能得郑，保楚师之不再出乎是，所谓躬天下之易，而责人以难者也。或曰：当是时，何者为难？何者为先？曰：翦簒锄凶，霸政之最先者也，自赵盾为政，宋；齐，鲁，皆尝弑其君而簒国盾，内有所慊，一切置而弗问，今郤缺为政，苟有志于求诸侯，当先治诸侯，国之弑其君，夫然后名正而辞直，义立而威行，不知出此，乃率三国以伐郑，而以讨逆遗楚，遂使楚国挟仗义之名，以风示天下，晋之霸业，从是愈衰，国无人焉耳。
秋天王使王季子来聘
公羊曰：称王季子贵也，母弟也，鲁宣即位，于今十年，仅一遣蔑如京师，而王随使贵介弟报之，王之遇鲁，可谓厚矣，而宣也，惟知屈已于齐所以事王者蔑如也。胡文定曰：宣公不朝周，而朝齐不奔，王丧而奔，齐侯之丧，不遣贵卿，防匡王葬而使归父防，齐侯葬纵未举法，勿聘可也。而使季子来王，灵益不震矣，此论固正，愚以为鲁则有罪而不可以此责王也，周自惠襄而降，日趋于削，介弟聘鲁，犹曰厚徃薄来，吾以懐诸侯也，王益谦鲁益慢，鲁实可诛，春秋比事而书责鲁也。
公孙归父帅师伐邾取绎
滕何负于宋？而宋伐之，邾何负于鲁？而鲁侵之，皆由中国无盟主，强陵弱，众暴寡，而莫之或禁也，胡文定于宋之伐，滕鲁之伐邾，皆责以不能讨陈人之弑君者，愚以为非所当责而责也，宋鲍之弑昭鲁，宣之弑赤，皆弑其君而簒其国，有帝王在上，必诛而不以赦者也。陈灵滛于夏氏为徴舒所戕陈灵固有以自取徴舒之罪犹下于宋，鲁之二弑贼，今责二弑，贼以讨徴舒是为以乱治乱，其无乃不可行乎？
大水【义并见后饥】
季孙行父如齐
冬公孙归父如齐
行父未返而归，父复如齐，左氏以为伐邾，故非也。行父如齐，以顷公初立，而徃礼之常也，归父如齐，则宣公使其私昵，臣布腹心于齐侯，非礼之常也，归父者，襄仲之子，厥父弑齐甥，而立宣公，齐惠实为外主，今顷公新立，惧有讨焉，故使仲之子如齐，重致卑屈，以逭簒弑之讨，春秋比书二使之出，诛其奸也，非为伐邾故。
齐侯使国佐来聘
未逾年之君，不得以父道自居也，故称子不得已而交于隣，国称子，不称侯，今国佐之来，致命为侯，春秋为其以父道自居，故书以贬之。
饥
自宣公即位以来，六年书螽，七年，书大旱，今书大水，复书饥，咎证频仍，未有甚于此时者也，旱而书大旱水，而书大水，以变常书也，水旱所及者广，是为变常宣以臣而弑其君，以子而逐其母，罪大恶极，天讨未加，发而为水旱之灾，百姓重受其虐，春秋书之以垂戒于后。
楚子伐郑
胡文定谓九年，楚子伐郑，称爵者为贬辞，此年，楚子伐郑，称爵者为直辞，愚谓经固有辞同，而义异者，此楚子两伐郑，无不同也。春秋自比岁以来，忧强楚之，遂霸中国，是以正其名，曰：子所以抑其僭号，示天下共主，在周，楚人不得干也，故其慿陵中国也，自将则书楚子，其臣将兵以出，则书楚人，非襃贬之所在也，盖书爵书人在中国诸侯则为襃贬，楚旣僭号，自絶于王春秋书爵以正之，非所以襃之也，此两伐郑，皆贬辞，非直辞也，若曰：九年，郤缺救而得书，此年士防救而不得书，则义各有在，郤缺始为晋政而出师救郑，败楚桞棼，与其能救也，士防用偏师，无益于救郑，是岁，郑即从楚，是故略而不书耳。
十有一年春王正月
夏楚子陈侯郑伯盟于辰陵【谷作夷陵】
此陈郑俱服于楚，中国之忧也，而陈止斋，乃云序楚子于陈侯，郑伯之上，初与楚以霸，愚窃未敢以为然也，春秋以正僭窃为先，不与僭窃者，主齐盟也，而楚僭窃之尤甚者，春秋攘斥之不暇，孰云与之？以霸乎序，楚子于陈侯，郑伯之上着南蛮之子国而僭居中国，侯伯之上，紊内外之辨也，赤以卑从，楚之二国也，盖齐桓，晋文，所以大有功于当世，以其内奬王室，外攘僭窃，有以大服，诸夏之心，是故与之以霸，楚日以僭王窥周为事，春秋大经大法，在于斥絶之而已矣。何与霸之有哉！而况是时陈人专意从楚，怙凶防恶，有年数矣，今而陈国有难，楚当为之讨贼，彼徴舒特一匹夫耳，即辰陵之防，召而戮之，何难？乃特为是灭国之端，利而为之诈而成之，夫岂春秋之所与乎？大率僭王之楚，不可以霸，中夏彼僭王，而许之以霸，是二王也。读春秋者，谨之。
公孙归父防齐人伐莒
前伐邾，取绎与此防齐伐莒，皆以归父将此归，父为国生患，求多于小国，春秋之书之所以诛也。
秋晋侯防狄于櫕函
楚何为而盟？陈郑于辰陵，求霸中国也，晋霸国也，不能辑和诸侯，乃防狄于櫕函，比事而观，晋之卑亦甚矣！或曰，晋自灵成以来，非楚之敌度徳量力，无亦春秋所与乎愚以为楚固前日之楚，晋亦文襄之晋也，文襄用之，霸中夏而有余，灵成用之，自保其国而不足，亦存乎人耳，由赵氏秉政，诸大夫各私其私，莫有以国事为己任者，君庸臣专如负，乌获之力而弗克举鼎，非其力之不足也，春秋书楚子，陈侯、郑伯盟于辰陵，继书晋侯防狄于櫕函，比事以见贬斥，其义甚明也。春秋中年多比事以见义。
冬，十月，楚人杀陈夏徴舒，丁亥，楚子入陈，纳公孙宁，仪行父于陈【孔宁，仪行父于君弑之，后惧罪，奔楚】。
或曰：楚庄以诸侯之师伐陈，讨夏徴舒弑君之罪，春秋不书，楚人伐陈直书，楚人杀陈夏徴舒继书楚子入陈，又继书纳孔宁，仪行父于陈曰杀，曰入，曰纳其防安在？曰：春秋不与楚以讨贼之义也，夫所谓讨仗义而徃奉辞而伐，诛其人，定其国而去之，已无所利焉，是之谓讨，今楚庄入孔宁，仪行父之邪？谋以诈而袭陈，以利而出师县，其土不能得，则纳其首祸之人，始乎诈，终乎悖，春秋书杀，书入，书纳不与，楚以讨贼之义也，盖陈者，楚之与国，怙凶党恶，几年于兹，晋人招之，不来伐之，不屈，托国于楚者也，今陈灵见弑为之讨贼，非楚而谁？乃仗义以为利，几欲覆亡，人之国讨贼者，不如是也。而况夏徴舒陈之一匹夫，本非秉权，用事之人，君无道，汚于其家，彼不胜忿，起弑之，非若鲁襄仲郑归生晋，赵盾弑君立，君威行中国，必待外兵而后可克也。楚庄有意为陈讨贼，即辰陵之防召徴舒而戮之，陈无事矣，乃于旣盟之后，遽兴掩袭之，师入陈，而遂县之仗义以济利，假信以行诈，此春秋之所甚恶也，幸而从申叔之言，事弗获逞，犹纳其朋，滛首祸之人，俾复为政于陈国，则其区区本心，犹在于利，特畏晋兵之来救，是以亟舎之而去，非知其不义，悔之而不为也，故曰楚之入陈，乃逐利之师，非讨逆之师也，是役也，楚以诸侯之师伐陈，春秋不书，楚人伐陈直书，楚人杀陈夏徴舒言徴舒不待兵而可取也？继书楚子入，陈言徴舒已死，楚犹入陈其志，不在徴舒也又继书纳孔宁，仪行父于陈，言其党恶崇奸，以乱济乱，非真能讨贼者也，书法较然甚明，而诸儒竞谓春秋与楚庄以讨贼何偏见，若是乎齐桓，晋文靳靳以明义自见，徒以执心不纯，圣门学者犹羞称之，楚庄乃以乱济乱者而谓春秋与之以霸，无乃辨之，有未明乎○，其后楚灵灭陈，与蔡一踵，庄之所为仗义以行，其大不义，祖宗之所为，子孙胥而效之，以是殒身覆国，其所由来者渐矣。
十有二年春葬陈灵公
贼讨书葬，固春秋所以垂法，然亦有不容例，观者陈灵之葬是也。灵死，迨今二年，始以葬书，盖孔寜仪行父为之葬之，彼以滛乱见弑，今复为滛党所葬，非国人葬之也，春秋继孔宁，仪行父之归而书葬，义盖在此，非为贼讨而书也。
楚子围郑
比岁晋，楚争郑春秋，皆不与也，晋不能宗主夏盟，恤灾救患，惟欲小国之从已楚，不能削去僭号，守礼尊王，惟求称霸于中夏，春秋实交责之，而责楚为甚，故数岁以来，楚用师于陈郑，宋春秋，一以楚子书志，楚庄负恃才智穷兵，日夜不息，目其身而责之，非爵也，是役也，左传谓楚克郑入之，郑伯肉袒牵羊以逆，楚庄退三十里而与之盟，盖晋师已起，楚闻之而亟去，非得郑而不取也。
夏六月乙夘，晋荀林父帅师及楚子战于邲，晋师败绩，论者谓邲之败，春秋遂与楚以霸，愚窃以为不然也，春秋固责晋矣，而未尝与楚也，是役也，晋出师救郑，而春秋书晋荀林父帅师，及楚战不以救郑，书以其缓不及事，郑旣屈服于楚，无救郑之实，故不与之，以救郑之名，盖责晋也，非与楚也，晋前此救郑，及陈仅出，偏师实无战，楚之心，今也诸侯卿皆行，兵势甚壮，而林父逗挠不进，惟誉楚之强盛，倡众退师，于是诸卿之在行者，皆无战情，兵未交而气已索，其稍知自奋者，先縠一人耳，传所载先縠之语，辞直而气壮，国之良也，羣帅嫉之，此外魏锜赵旃鼓勇欲战，亦谓其以求卿不得，怒而欲败晋师，此皆林父及诸欲遁者疾之，而加之以罪，左传纪之后，人信之，变乱曲直甚矣，春秋正林父失律之诛，书荀林父及楚战于邲，晋师败绩，责林父也，非与楚也，召陵之师，城濮之战，齐桓，晋文躬擐甲胄，为诸侯，先是，以克济有功，晋自灵成迄景，童騃无知，仰成羣下，日底于削，今楚子自将围郑，而晋仅以诸卿当之，诸卿复人自为谋，不相统一，欲战者二，三欲遁者六七，以此众战，乌得不败，春秋责，晋诸卿之不忠所事，是以书法特峻，夫岂以晋一败之，故遂与楚，以霸乎齐桓，存三亡国，义士犹或非之，况僭王之楚可使之遂，霸中夏乎？止斋名儒，立论如此，恐为后人之惑，不得不辨。
秋七月
冬十有二月戊寅楚子灭萧
萧宋之附庸也，楚庄入陈围郑，败晋于邲，穷兵力以威上，国志得而骄，睥睨于宋，故灭萧以动之，自是宋始多事，易子析骸之祸，权舆于此，春秋之书之，不惟罪，楚亦以忧中国。
晋人宋人卫人曹人同盟于清丘
幽之同盟，内外小大，翕然来同，齐霸之方兴也，新城之同盟诸侯之散者复合，晋霸之渐衰也，清丘之同盟异者众，而同者鲜，晋不复可言霸矣，而春秋于四国之为此盟，犹以同盟书，嘉其不以胜负而为从，违舍燎原，强盛之，楚从丧败，方新之晋，是故犹许之以同盟，然视于幽之同盟，则不可同日语矣。
宋师伐陈卫人救陈
伐人者多不为春秋所与此之伐，春秋无讥救人者，多为春秋所尚，此之救，春秋有贬，盖宋伐陈，义之，所得为也，前日楚子，灭萧，灭宋之附庸也，今宋人出师伐陈，亦伐楚之与国，何为而不可卫之救陈，以晋师新败，谋自结于楚，非知义之当救而救之也，胡氏谓陈有弑君之乱，宋不能讨，而楚讨之，旣县陈而复封之，其德于楚而不贰，未足多责，宋不能内自省德，遽以大众伐之，非义举也，卫以救书者，见宋师之非义，陈为可恤也。愚窃以为未然，楚挟仗义之名，以行其大不义，用诈入陈，几欲亡人之国，春秋不与也，宋先代之后廼心中国出师，伐楚之与国，为人所难，谓之非义，不可卫甫受盟于清丘，乃救陈以求媚于楚，谓其救之为义，亦不可也。春秋之义，在于攘楚，胡氏以楚庄县陈为讨贼，主张太过，似据正而实不然，前旣备论，复于此而穷其说。
十有三年春齐师伐莒【公羊作伐卫】
夏楚子伐宋
或曰：楚子伐宋，义乎否乎？春秋与之乎否邪？曰：春秋不与也，盖宋可伐也。而楚之伐之，则自为其私也，宋鲍弑其君而簒国，迨今十有余年，独郑人与之为大棘之战，稍能治其簒弑之罪，楚不能亲用师于宋也，去年冬，忽鼓其入，郑之余勇，灭宋附庸，欲以威示宋人，使之从已，宋不为动，兹遂以兵伐宋，左右望而罔市利，齐、晋、桓、文，有不为也，春秋自数岁以来，楚有侵伐，一以子书，不但正其始封之名，亦以着楚庄，黩于用武，当服善战之刑，孰云：其为爵乎！
秋螽【公羊作】
冬晋杀其大夫先縠【谷梁作谷】
邲之败，荀林父身为主帅，逗挠畏怯，甫及河，即议退师，士防而次莫不皆为避，楚自全之计，独先縠，毅然请战，曰：成师以出，闻敌强而退，非夫也，又曰：由我失霸，不如死！忠愤激壮，惟敌是求，而诸帅党于荀氏，惟恐退之不速坐，是故败林父当服，上刑先縠，不惟无罪，犹可奬也，盖退师者，众人之所欲进战者，众人之所忌，故逗挠，畏怯者得无事，而忠愤激壮者反受戮，由晋景昬，庸不君，以致用刑舛错，晋自是愈不竞矣，春秋称国，以杀而不去其官，着先縠之无罪也，胡氏乃谓先縠违命元帅，不能用刑，以此致败，此以左传之浮辞而为春秋之予夺，愚窃未敢谓然也？自先縠死，晋大夫各为其私计，莫有身任国事者，晋坐是日削，读春秋者，试以是观。
十有四年春卫杀其大夫孔达
据传孔达，自以其身纾卫国之患，非卫人杀之也，春秋书卫杀孔达，着其有罪也，孔达为政于卫，不能辅其君，以从中国，而背清丘之盟，救陈以谄，楚谓之无罪，不可也。
夏五月壬申曹伯夀卒
晋侯伐郑
邲之役，楚庄身履戎行，晋景畏懦不出，诸卿自荀林父以下，望风震怖，是以取败，晋人知之，此行劝其君，自将伐郑，以示其整，虽无能有为，逡巡引退，而春秋犹书晋侯伐郑，嘉其稍能自强，庶防复振之耳。嗟夫！自晋襄之殁，灵以汰而殒身，成以庸而失霸，景以闇而致败，晋非前日之晋矣，而春秋犹拳拳于晋，不欲事楚之，遂霸中国，故于清丘之盟，则书同盟，此行伐郑，晋以爵书为中国喜也，论者以春秋霸楚，盖考之未精耳。
秋九月楚子围宋【并见下宋人及楚人平】
葬曹文公
冬公孙归父防齐侯于谷
归父襄仲之子也，厥父外交强齐，弑君专国，罪大而莫之讨，虽于鲁宣有援立之恩，而人臣外交强国，渐不可长，亦鲁宣之所宜，以戒者也，前使之防，齐人伐莒，今复使之防齐侯于谷，贼臣孽子世济其奸，推是以徃将何所不为？春秋书归父防，齐侯继书归，父防楚子比事而书深，着履霜之戒，非谓大夫伉诸侯而书也。
十有五年春公孙归父防楚子于宋
或曰：鲁公始盟，楚于齐，春秋为之讳，及盟于宋，不尽讳也。今归父防楚于宋，不复为公讳，何欤？曰：始而盟，鲁人犹或耻之，为之讳，所以存其羞恶之心，至于再，至于三，鲁人不复以事楚为耻，直书其事，不加贬斥，而义存于其间矣。楚自伐宋于鲁，本无所预，而鲁人震悸，若祸之已至，正由宣公，以簒弑得国十有五年，未有能讨之者，今见楚人戮，陈夏徴舒惧而徃防将以逭弑君之讨，此必公孙归父为之谋也，彼为襄仲之子，故内自慊，而为此传者以为仲孙蔑所请，恐非。
夏五月宋人及楚人平
春秋于晋，楚盛衰之际，书法极为谨严，诸儒解説虽多愚以为未尽得圣人意也，自齐桓之殁，荆楚之兵，始横行于天下，当时与之立敌者，一宋襄而已，春秋序宋公于楚子之上，深与宋襄，能以攘楚为己任，不以其见执于晋，楚遂弃之而弗录也，今也晋政日衰，又败于邲，威望日损，与齐桓殁时事，有相类者，宋文乃能于此时抗楚而即晋，不改其平日，楚灭我附庸，吾则伐其与国，楚过我而不假道，吾则戮其使人，毅然特立，有宋襄之风，楚庄以是伐而围之，势虽危，廹犹不肯为城下之盟，春秋，是以嘉之，书曰：宋人及楚人平贵宋也，着宋之义，足以敌楚之强也，论者惑于公羊之说，以为子反华元私以两国情实相告，而罢兵，此齐东之语，必无是事，左传所记者乃其实也。
六月癸卯晋师灭赤狄潞氏以潞子婴儿归
公羊传例曰灭者，亡国之善辞，上下之同力，为当时诸侯强暴侵陵，灭无罪之国者，言也，若赤狄为肆侵畧患芟而夷之，亦义之所不容，巳者灭例，不为此辈设也，武王之有天下，灭国五十，皆纣党之为人害者，而况潞氏之辈，日以肆为侵暴为事，尝灭我列国诸侯矣，今中国诸侯讨而灭之，愚以为春秋无讥也，胡文定乃谓赤狄未尝侵犯，晋境非门庭之宼，而恃强暴以灭之，不仁甚矣，以为春秋责晋，其不然欤？狄之侵暴中国，抑亦久矣，自齐桓之霸，狄已强盛，桓公之忧在楚，欲治之，而未皇也，自是以来，狄楚交为中国患，至宣公之世，赤狄始见，经传所书，齐，楚，晋皆尝被其侵扰，晋景之姊有为潞子夫人者，其臣酆舒杀之，强暴可以想见晋之伐之，亦有不容巳者，陆浑无罪而灭胡氏，以为春秋録楚之有功，赤狄有罪而灭胡氏，乃以为春秋责晋之为暴，此愚之所未喻也。或曰：先儒以赤狄为唐叔之后，若何？曰：春秋初年，三纲虽沦，中国诸侯未有以女嫁同姓国者，潞子娶晋景之姊，其非唐叔之后欤。
秦人伐晋
王札子杀召伯毛伯【杜氏为王子札文之误】
王札子者，王之昆弟，挟王宠作乱，专杀大臣，春秋之书之讥，王室之无政，日趋于乱亡也，左传谓王孙苏与毛召争政，使札子杀毛，召则首乱者孙苏，然非札子，则无以成其乱，非王宠札子而假之以权，则札子亦无以为乱，故书王札子杀召伯，毛伯，讥在王也，若札子孙苏之罪，不待贬斥而自见。
秋螽【公羊作义并见下蝝生】
仲孙蔑防齐髙固于无娄【公羊作牟娄】
髙固挟齐侯，辅簒之恩，娶宣女以为妻，鲁之大辱，而宣不以为辱也今髙固自以其国事而出，宣使大夫候之于途，谄事外臣，而自削其国体，春秋书之所以贬。
初税亩
公羊曰：税亩者何始履亩而税也，古者什一而借，什一者天下之中正也，多乎什一，大桀小桀，寡乎什一，大貉小貉，什一者天下之中正也，什一行而颂声作矣，谷梁曰：古者三百步为里，名曰井田，井田者九百亩，公田居一，私田稼不善，则非吏，公田稼不善，则非民，初税亩者，非公之去，公田而履亩，十取一也，以公之与民为已悉矣！此讥井田之法，至此始坏也，夏后五十而贡，一夫受田五十亩，每夫计其五亩之入以为贡，校数岁之中以为常，法之未尽善者也，殷人七十而助，以六百三十亩，为九区，每区七十亩，中为公田，其外八家，各授田七十亩，但借其力以助耕，公田而不复税其私田，此井田之始也，孟子谓耕者助而不税，是也。周制九百亩，为井田八家同井，其中为公田，一夫授田百亩，耕公田十亩，【余公田二十亩为庐舍，及场圃，】民出其力，以耕公田，是之谓借，盖推广商家之助法，虽曰什一，实什一分而取一，又轻于商家之助矣，井田之制，至周而大备，助而不税者也，今宣公以簒弑得国，旱干水溢，虫螟之变，无岁无之，用度不给，乃变周家盛时之制，履亩而征之，是之谓税，夫助而不税，周制，所以为善也，今以税易助，不计岁之丰凶公田，私田所収之多寡，立为定数而取焉，后之言税者，昉乎此，此成王周公之罪人也，井田之法，自此始坏。春秋书以责之。
冬蝝生
宣公六年，螽，七年，大旱，十年大水，十三年，螽，十五年，又螽，自入春秋，鲁之先公水旱螟蝗，未有若此其频者也，用度不足，乃复变井田之古法，而税亩焉，蝝生之应继之，胡文定曰：秋螽未息，冬又生子，灾重及民也髙邮孙氏乃曰：蝝者，螽之子也，春秋之秋夏时之夏，春秋之冬夏时之秋，螽为灾于夏而蝝生于秋，一岁而再为灾耳，孙氏之説惑于周正者也。螽为嘉谷之害，旣见于夏矣，乃复遗种于冬，将为嗣，岁之灾故书，蝝生为嗣，岁耳。
饥
春秋于税亩之后，旣书蝝生，又书饥，以见宣公，率意妄行，轻变古制，上天示异，应之以灾，蝝生，自一时而言也。饥自一岁而言也。公羊以为宣公轻变古制，应是而有灾，故书蝝生范注，谷梁乃曰：蝝者縁也縁宣公税亩，故生此灾，以责之意，与谷同蝝，縁之义凿螽，蝝饥，皆变古之应，故继税亩而书之。
十有六年春王正月晋人灭赤狄甲氏及留吁
晋师灭赤狄潞氏，讨有罪也，旣灭之矣，而复用师未已，是必欲穷极其党类，尽夷灭之而后已，夫岂仁人之所忍为，故书人以贬之，前日楚人围宋，晋坐视不救，诿曰鞭长，不及马腹，今灭潞氏矣，又灭甲氏可己而不巳志存乎逐利，而不能赴人之急，谓诸侯之从我者何？
夏成周宣榭【公羊作谢】火【公谷作灾】
公羊曰：成周者东周也，宣榭者，宣宫之榭也，何言乎成周宣榭灾，乐器藏焉，尔其説以为宣王庙，藏乐器之所宣王，有中兴之功，世世不毁，故其庙至此，尚存谷梁，亦以为藏乐处，惟杜元凯得之，其説曰榭者讲武，屋别在洛阳者尔雅，无屋曰榭，楚语云榭，不过讲军实，是其证也。宣者服防以为宣扬威武之处，恐未然，尝闻之师，宣王防诸侯于东都，因田猎而选车徒，东都洛阳也，其讲武之处，至是犹存，乃燬于火，圣人伤修车，选徒之事，不复见于衰世，故书，公羊曰：外灾不书，此何以书？新周也，何休因是谓孔子以春秋当新王上黜，杞下新周，而故宋因天灾，中兴之乐器，示周不复兴，故系宣榭于成周，使若国文黜而新之，从为王者后记灾也，此为公羊之学者造为怪僻之论，非经意，学者不必惑。
秋郯伯姬来归
左传曰：出也，女生而愿为有家，故嫁者谓之归，人道之常也，见出而曰来归，着其变也，内女之嫁必书，嫁而不书，郯之，伯姬与杞之叔姬是也，始嫁不书不与之，以夫妇之道出者，与出之者，皆有罪焉耳。义见成五年，杞叔姬来归。
冬大有年【义已见桓公三年书有年】
十有七年春王正月庚子许男锡我卒
丁未蔡侯申卒
夏葬许昭公
葬蔡文公
六月癸夘日有食之
已未公防晋侯卫侯曹伯邾子同盟于断道
同盟，春秋之所贵也，而晋景清丘断道两盟，皆以同盟书，何哉？圣人幸中国之犹能自振喜，诸侯不忍，遂从于夷，特书同盟，以襃之旣书，同盟而五国之君，并着其爵，贵之也，是时，楚庄之气焰大张，晋景之孱庸日甚，而圣人于清丘断道之两盟，深致其嘉，奬拳拳于望晋，而论者不察，遽谓春秋与楚以霸，其害义，岂不甚哉？谷梁曰：同盟者，同外楚也，或谓诸侯同欲伐齐，非也，伐齐之议，出于郤克，一人之私，春秋尚不与其伐，岂以是故而与之，以同盟乎？明年，晋侯，卫世子臧伐齐，诸侯不预有以见断道之同盟，欲外楚春秋，是以贵之。清丘断道两盟，皆幸其犹能同也。
秋公至自防
冬十有一月壬午公弟叔肸卒
谷梁曰：公弟叔肸，贤之也，宣弑而非之也，非之，胡为而不去？曰：兄弟也，何去而之与之财，则曰：我足矣，织屦而食，终身不食宣公之食，君子以是为通恩也，以是取贵乎春秋？愚谓大夫卒而书者，以其为大夫，而得书也，叔肸不为大夫，其卒也，特见书以其人，可书而书也，自入春秋母弟氏名，登于简册者，率以骄盈致乱，惟叔以节行见称，卓然荣利之外而不废，亲亲之恩，非学问君子而能之乎？
十有八年春晋侯卫世子臧伐齐
或曰：楚方为中国患，而晋率卫以伐齐，春秋之无贬，何哉？曰：齐自懿惠以来，比世再簒，怙其强大，猖狂妄行，渔猎小国，其罪亚于强楚，莫有能治之者，今晋景，一旦发愤，躬履戎行，偕卫人以为此役，伐其所当伐也，春秋之义，强者抑之，下者举之，晋景懦无立志，自甘于削者也，忽兴师伐齐，亦足以耸诸夏之听，春秋何贬焉。
公伐杞
夏四月
秋七月邾人戕鄫子于鄫【谷梁作缯】
邾人当宋襄之世，执鄫子，用之于社，左传归罪于宋襄，愚窃疑焉，尝辨之于前矣，今之邾人，复戕鄫子于鄫，鄫之受祸烈矣，邾之无道甚矣，盖复雠天下之大义，鄫之先世殒命，次雎子孙偷生苟完，无有能以复雠为事者，至于今日，重遭仇，邾之毒，彼亦有所侮而动耳，昔也戕之于邾，臣子欲救之而莫可，今戕之于鄫，臣子亦复坐视而莫救，春秋书邾人戕鄫子于鄫，言其空国无人，盗贼横行，至于杀其君，莫有为之讨贼，复雠者鄫之，臣子皆有罪焉耳。
甲戌，楚子旅【谷梁作吕】卒，【庄王也，共王立】。
楚非书卒之例，此其卒之何？卒之以子也，前是不卒此而始，卒之何为其愈僭，而卒之以子也，楚自入春秋以来，迨今百年，武，文成穆，更起旋仆，未有窥周室之心也，至楚庄观兵中原，睥睨周鼎，挟智任诈，欲遂其僭，王之夙心，故春秋书法至此，为之一变，方其存也，正其始封之名，防盟征伐，一书之曰：子抑之也，迨其没也，复正其始封之名，卒之曰：子而不与之以葬，亦抑之也。抑狂楚之僭名示海内，共主在周，楚虽盛强，欲僭而莫得也。论者乃谓春秋进之，是以爵之贵之，是以终之，非知春秋者也，公羊谓吴楚不书葬，所以避僭王之号，得圣人正名之防矣，或曰：楚庄书子，如尔所言，固春秋所以抑其僭，楚庄之功，其并不録乎？曰：春秋所谓功安中国也，尊天子也，楚庄用兵不戢，志在僭王，彼所谓功乃彼之功也，于中国何有哉？于天王何有哉？乃若今年伐陈，明年，伐郑，又明年，灭萧围宋愚见，其为罪而不知其为功也，春秋何取焉？秦穆蔼然贤君，尚不得与桓，文俱霸，而况于楚之不轨者乎？
公孙归父如晋
冬十月壬戌，公薨于路寝，归父还自晋，至笙，【公谷作柽，】遂奔齐。
文公之殁，春秋书公子遂如齐子卒，夫人姜氏归于齐志，襄仲敬嬴之弑，谋成于齐也，今宣公之殁，春秋书公孙归父如晋，公薨于路寝，归父还自晋，奔齐，着宣公之终归父之逐，谋泄于晋也，归父襄仲之子为宣谋去三家，以张公室其心，虽未可知，其事未为不是，而谋之不臧，乃欲因大国之力，锄而去之，岂不思晋之诸卿，自赵盾秉权，而后怙党植私，渐至不制，鲁宣欲去强宗，夫岂晋卿之所愿，必有以其谋驰告季氏者，归父未及返命，鲁宣忽焉告终，岂罪之盈而天讨及之邪？抑谋之泄，而为其下所先也，季氏不以君薨，为戚肆出，悖言追仇，旣徃首逐其腹心，用事之臣，此时此心犯上作乱，何所不为？春秋，于公薨之后，继书归，父奔齐，所以着季氏不臣之迹，其防微矣，自兹以降，政在强家，鲁君不复能君，祸端乱本，实肇于此时，彼簒人之国，季氏亦窃其国出尔反，尔尚复谁尤？春秋之书之所以致乱贼之讨，垂将来之戒云。
春秋集传详説卷十六
<经部,春秋类,春秋集传详说>
钦定四库全书
春秋集传详説卷十七  宋 家铉翁 撰成公上【名黑肱宣公子鲁世家以为穆姜子疏疑其非定王十七年立是岁晋景十年】
元年春王正月公即位
二月辛酉葬我君宣公
无冰
此夏正之二月，当荐冰而无冰，是以书讥冰政，不举而废礼也，月令，仲春之月，鲜羔开冰，先荐寝庙，诗豳风，七月，二之日凿冰冲冲，谓十二月取冰三之日，纳于凌隂谓正月藏冰，四之日其蚤，献羔祭韭，谓二月开冰，春秋书无冰者三，而皆在正月，以冰政不举，藏冰荐冰之月而无冰，故书以讥之，或指此为周正之，二月，非也。
三月作丘甲
此讥成公初政之悖谬也，国君即位之始，轻变先王制度，求多于民，此春秋所为讥也，丘甲之説三传不同，公谷谓古者士，农、工、商，各有其业，甲非人，人所得而为也，今课丘民自为之甲，非正也。此説似未得经意，杜氏谓：古者四丘为甸，甸出甲士三人，步卒七十二人，今鲁使一丘之人，而出一甸之甲，是以讥虽粗，释丘甲之义，而一丘之人，岂能出一甸之甲，成公虽未有知其用事者，求多于民，亦未至，若是之甚也？案周礼及司马法九夫为井，四井为邑，四邑为丘，四丘为甸，五百七十六，夫共出甲士三人，步卒七十二人，今作丘甲，云者，使每丘而出，一甲云尔，每丘而出，一甲则一甸而出，四甲视旧増多一甲，庶乎其可行，如杜氏之説使丘出甸赋，四邑十六，井百四十四夫而出，三甲是一甸而出，甲士十有二人，视旧増多三倍，断乎难行，只如前説每丘出一甲，庶得丘甲之义，盖古者自邑，而丘赋以马牛自丘而甸，乃赋以甲，今丘出一甲，是每乗増甲士一人，古兵制，始坏于此矣。○又案司马法甸六十四，井出长毂，一乘马四匹，牛十二头，甲士三人，步卒七十二人，今作丘甲者，牛马之数皆如旧，惟每甸多増一甲耳，每甸多増一甲即每乘多増一甲而李靖所以告太宗者，又若不同其説谓周制一乘，步卒七十二人，甲士三人，以二十五人为一甲，凡三甲，共七十五人，则其释甲字之义，又若与前説有异若鲁人每甸而增一甲，则一甸之中，共百人为兵，视旧又增甲士徒兵二十五人矣，杜氏谓一甸，增甲士九人，为十二人者，尚不可行，此欲增二十五人，以成百人之数，尤恐难行，不若甸増一甲之为酌中，当时所增不过如此而已，诸儒有援李靖之説为言者，故因讲之，及哀公十二年，用田赋，马牛视旧顿増三倍甲士，视此亦必增始作俑者，其成公乎！
夏臧孙许及晋侯盟于赤棘
先是，襄仲之子归，父为宣公使晋谋挟晋援以去，三桓使，未及返，晋大夫泄其谋，以为市于三家，宣公骤薨，归父为三家所逐，于是鲁始专意事晋，晋人亦欲怀鲁，故不惮亲屈，而为此盟，是行三家不徃防而使臧孙自行者犹惧晋人，或入归父之言，有讨于彼，及赤棘，旣盟三家者，安意肆志，益无所惮矣，○春秋，中世以后，诸侯之大夫多自结于强国，鲁之季氏，卫之孙氏，宋之华氏，皆结于晋者也，不特外交，其君又贿以结其大夫，故君常见疎于大国，臣反挟大国之援，以胁制其君，乱亡所从，始也，是故春秋深着人臣，外交之戒。
秋王师败绩于茅戎【公谷作贸戎】
谷梁曰：不言战，莫之敢敌也，为尊者讳，敌不讳败，为亲者讳，败不讳敌，尊尊亲亲之义也。尊谓王亲谓鲁，此义正矣，但公谷皆以为晋败王师，则无是也；左传谓晋侯平戎于王，单襄公如晋拜成，刘康公徼戎而伐之，败绩于徐吾氏，此其实也，不言及战而曰：王师败绩于茅戎，非王之敌，以王自败为文，所以明尊卑之分也，或曰桓，五年五国从王伐郑，败也，不书败庄，六年，王人救卫，师无功，而朔入亦败也。不书败，此伐戎不书伐，而书败何邪？曰：郑诸侯也，而称兵侵犯王略，齐、宋、陈、蔡，亦诸侯也，抗王师而纳出，君皆叛也，春秋不书败，讳中国之有叛臣也，茅戎王者，风化之所不及，又何责焉？是故不讳败，然所以书讥王朝无用武之素，备旣和戎，而又伐之，以此取败，威令愈不振矣。
冬十月
二年春齐侯伐我北鄙
此齐人争鲁于晋也，前日鲁宣，专意事齐，晋莫如之何也？今鲁人去齐而即晋，赤棘朝盟，齐师莫至，若齐，顷者真冒不韪之，愚夫哉书，齐人伐我所谓目其人而贬之也，传者谓季孙与郤克俱使齐，为顷公所侮辱，以是起兵端，夫旣辱晋使，又以兵加于鲁，则其志在于与晋为敌，及晋鲁，卫，合兵以来，乃败，遁不旋踵，好战而不度力，其顷公之谓矣。
夏四月丙戌，卫孙良夫帅师及齐师战于新筑，卫师败绩。
及战之例，前已屡见，兹不复重，述比齐人旣伐鲁，取龙乗胜以伐卫，卫人出师御之而败，盖新筑卫地故也。左传谓卫侯使孙良夫石稷寗相向，禽将侵齐，似谓卫人啓衅，非其实也。宣公季年，卫世子臧偕晋侯伐齐，故齐为此以报之，胡氏谓春秋使卫主战，责在卫，盖春秋多以被伐者为主，而襃贬初不在是，前日伐我北鄙，与今新筑之战，皆责齐着，齐顷陵暴小国之罪，见鞌师所从起也。
六月癸酉，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌，齐师败绩。
或曰：鞌之战，晋为鲁卫，出师伐齐，抑强盛，扶微弱，亦义师也，而春秋书法如此，何邪？曰：师以鲁卫为名，实则郤克，季孙逞其私忿耳。初，郤克季孙俱使于齐，为顷公所侮辱，郤克归而怒，请伐齐，晋君尝与卫世子臧伐齐，受盟而归，齐旣服矣，而郤克之怒未已，齐复侵鲁伐卫，鲁卫求救于晋，皆主郤克，于是晋人大兴师，以鲁卫为辞，其实郤克，季孙共愤前辱，思一洗之耳，鲁前日受欺于齐多矣，商人无道，弑其君，执我叔姬，又以兵加于鲁，至再三，鲁之君臣，一以隠忍为事，今而四卿俱行，倾国以出，甚矣夫季孙之怒也，晋人前年战楚于邲，自荀林父而下，皆逗挠自私，望敌奔北，今郤克独将而前败齐师，防获其君，东侵薄海，受盟于袁娄，乃还甚矣，夫郤克之怒也是怒也，纯为国欤？抑亦为其私欤？使郤克季孙无前日之辱，其愤怒激壮，能若此乎？故齐可伐也。晋为鲁卫，而伐齐，非无名也，然非郤克行父之怒，则师不大出，卿不皆行战，亦不如是之力，则是役也，所就者小，所损者大矣，是故春秋不之与？凡内大夫帅师，惟主帅得书，今而四卿俱书，以见羣下知有季孙，而不知有公室，胜齐不足喜，三家自是愈专而公室微矣，晋赏鞌之战，作六军，而六卿专，晋之渐亦见矣。卫孙氏秉政，世为卿良夫之子林父实为乱首，逐君立君，而卫防于亡矣，书曰：臣无有作福作威，害于而家，凶于而国，郤克季孙良夫是矣，○鲁诸卿俱帅师，又见昭十年，伐莒，哀二年，伐邾，邾之事，又与此异，三家专兵，不假它族，为助丘甸，卒乘悉为三家所有，其君孤立于上国，益不可为，而春秋终矣，鞌之战，乃鲁三卿擅兵之始。
秋，七月，齐侯使国佐如师，已酉，及国佐盟于袁娄，【谷梁作爰娄】。
或曰：齐国佐如师，与楚屈完来盟，一也，然陉之役，春秋书楚屈完来盟于师，盟于召陵，鞌之役则书，齐侯使国佐如师，及国佐盟于袁娄，何也？曰：此所谓强者抑之，下者举之，春秋一与，一夺之权衡也，召陵之师，诸侯皆在兵力甚壮，而桓公乃能以不战服，楚春秋是之，是故书屈完来盟于师，盟于召陵，志桓公退师而与之盟也，鞌之战郤克，旣败齐师，极其兵力之所至，追奔，迨于袁娄，去国都五十里，乃与之盟，春秋恶之，是故抑之书及国佐盟于袁娄，志郤克进师，将及其城下而与之盟也，退而盟，盟之以其礼也；进而盟，盟之以其力也；春秋襃贬在是焉耳。未防齐从于楚反，倡诸夏而为蜀之盟，见其虽败，而未服此，春秋书召陵之盟，与袁娄之盟，一字襃贬所以深切而着明也。
八月壬午宋公鲍卒
庚寅卫侯速卒【速公羊作邀】
取汶阳田
取汶阳田，与济西田，其事同春秋之书法亦同义，已见僖三十一年，盖济西，本鲁田为曹所侵，晋人取以归鲁，汶阳亦鲁田为齐所侵，晋人命以归，鲁皆鲁侵疆也，今而得归，春秋不以为归，而以为取，为其因霸国之力而得之也，霸国复不禀命于王，分正疆理而擅其予夺，此所以书取若此，田非鲁之旧疆，必系之于齐，不直书，取汶阳田书法，坦然可见也。说者以八年，晋侯使韩穿来言汶阳之田，归之于齐，疑此田为齐封内之田，晋取以与鲁，是不然，汶阳之归，晋实无道，以此失诸侯不足言也。【义又见定十年】。
冬楚师郑师侵卫【楚共始立】
晋旣败齐于鞌，宜楚人之知畏，而楚郑乃反，连兵侵卫，何哉？曰：齐固有罪，晋伐之，又伐之，齐穷无所归，遂归命于楚，以为自全之计，楚于是始大得志矣，盖中国诸侯若宋若鲁，若卫皆微削，不能自存，惟齐秦为大国，楚先巳得，秦得郑得陈，至是得齐而诸侯大国无不为之用，遂侵卫，以动诸侯，鲁人素无立志，及是怖于隣，震徃预婴齐之防，遂侪蜀盟，由是观之，晋之伐齐，为楚人敺诸侯耳。
十有一月公防楚公子婴齐于蜀
晋以鲁卫之，故大举伐齐，以治其凭陵之罪，晋可谓有德于鲁，辙未及息，遽为此行？成公幼无所知，凡皆季氏所为耳，书公防楚公子婴齐着其败盟，背徳以望国之君，而屈于楚之公子，鲁之辱也，卫犹以被兵而服，鲁未尝被兵，直为虚声所胁，是故春秋责之深，不复为之讳，自楚人僭王，其公子亦僭，而称王子久矣，今书楚公子婴齐春秋之削之也，木讷乃谓楚降王称子，以自通于中国，故婴齐以公子称楚方怙其强大，逞凶威以陵，胁诸侯谓其能自降损，必无是也。凡读春秋，而有取于庄共之，行事者讲明，未到焉耳。
丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀。
或曰：前此晋败于邲，楚庄犹不得以号召诸侯，今晋胜于鞌，楚共乃能防十一国之君，大夫为蜀之盟，其故何也？曰：强人之凭陵，中国未有无衅而动者也，晋以郤克，季孙之怒，大举伐齐，败之鞌盟之，袁娄少，伸前日屈辱之憾，而齐，顷遂与楚合，导之以为此来，晋欲御楚惧，齐人之议，其后欲更伐齐，而惧楚人之乘其闲坐视莫如之何？楚旣入中原，侵卫胁鲁大防诸侯莫敢不至，是以为此盟，正由得齐故也。是故春秋于此防责鲁罪齐徧，责中国之诸侯，为其甘心从楚，而不以为悔也。春秋之义，为鲁讳恶，今鲁君预于盟防而不为之讳，责之深矣，齐霸国也，每序在诸侯之上亚于晋，今而降之于陈卫，郑之下，罪之深矣，以鲁君之亲行，知宋以下诸小国之君，必皆预盟，今自宋以下，至于薛鄫，一以人书所以徧责，一时预防之，诸侯而坐之，以从逆之，辟书法，至为严谨，是出于圣人之特笔，夫岂旧史所能及哉？嗟夫！楚以一公子用师于中原，而十一国之君，大夫奔走听命，惟恐其后不知晋人之可惮也，而左传以是盟为匮盟，谓诸侯畏晋，而窃与楚盟，窃之云者，不欲人之知之也，十一国之君，大夫为此盟，而谓之窃盟，可乎？晋实知之而不敢问，晋之气，于是馁矣，或曰：是防也，楚先诸侯，其得谓之霸乎？曰：此刼诸侯而与之盟，非所谓霸也，晋虽不竞，犹足自植，春秋岂遂夺之。晋而与之楚乎？故继是盟，则书公防四国，存晋也，存，晋所以系诸侯也。
三年春王正月公防晋侯宋公卫侯曹伯伐郑
或曰：三国之大夫方盟，楚于蜀，而其君乃防，晋伐郑，盟楚伐郑，事之不得兼者，今而兼之，春秋不以为贬，何哉？曰：存晋霸也，春秋于晋，每致拳拳其之意，故楚横行中原，胁从诸夏，秦、齐、宋、鲁，皆预盟盛矣，而非春秋所与晋防诸侯仅三国，从弱矣，而春秋嘉之，为中国喜也，伐郑，所以攘楚，攘楚所以尊中国鲁宋，卫去强盛之楚而从衰削之晋，以伐有罪之国，是春秋所以嘉也，观前之防十有一国，君大夫皆预，一以人书此四国，仅从而书爵，见春秋权衡衮斧之意，为晋幸，即为天下幸也，彼谓春秋与庄共以霸者，岂不陋哉？郑自邲之败，专意事楚，不与晋通，楚之与国也，或曰宋卫未葬，亦得预于防乎？曰：此金革之变，礼不得已而用之，春秋与其防，晋伐郑，不与其纯，吉从戎也，当是时，楚势方盛，而三君自拔以从晋，春秋録其守义不屈，特用金革变礼，列之于防，不书子，而爵贬其用，吉从戎，非与之也？曰：鲁君身预于楚之防盟，复从晋为此伐，其可许乎？曰：贬其可贬与其可与也，书防婴齐着其以望国之君，防楚之公子，而不以为伉也，书及盟于蜀，着其先为特防，继预旅盟而不以为耻也；犹幸从晋伐郑，稍足以补前过耳。
辛亥葬卫穆公【穆公羊作缪】
二月公至自伐郑
甲子新宫灾三日哭
谷梁曰新宫者，祢宫也，三日哭，哀也，其哀礼也，迫近不敢称，谥恭也。恭且哀，以成公为无讥，公羊曰新宫者，宣公之宫也，宣宫则曷为谓之新宫，不忍言也。其言三日哭，何庙灾，三日哭，礼也，常山刘氏引丹桓宫楹为比，曰：此不言宣者，主未迁入也，不当哭书哭，所以讥愚，窃以公谷之义为正也，三年之丧通丧也，二十有七月而终，宣公薨，至是二十八月则主已入庙，此入庙之始也，主方入庙，而庙灾焉，此人情之戚，成公三日哭，可谓知所哀而哀也，春秋变文书，新宫，所以识天变之骇异道，公所戚之故也。焚先人之庐，犹三日哭，今先君神主始入庙，而庙为火所燬，人子之痛切为甚，三日哭而谓之不合于礼，失春秋所以书之旨矣，丧与其哀不足而礼有余，不若礼不足而哀有余，此虽非居丧，愚以为当用丧礼而哭。
乙亥葬宋文公
左传？文公卒，始厚葬，益车马，重器备，君子谓华元乐举，于是乎不臣，胡氏曰：天子七月而葬，诸侯五月而葬，大夫三月，士逾月，以隆杀迟速为礼之节，不可乱也，文公之卒，国家无事越礼逾时，逮乎七月而后克葬，故知华元，乐举之，弃君于恶，不以诸侯礼而丧其君，是之谓不臣，左传有所授矣。
夏公如晋
诸侯旣除丧而入，见于王受，黻冕之赐，然后成其为君自东迁，此礼顿废，然亦未有除丧而入见，大国以事王之礼，而事大国者也，鲁宣挟强齐之援，弑君簒国，凡可以谄齐而求说者，无不为矣，未除丧而防旣，除丧而朝，虽僭事王之礼，有弗避也。今成公借援于晋，胜齐于鞌，本为季孙雪耻，而所以事晋者，乃率循宣公之旧，是除丧，入见之礼，不用之于王，而施之于晋，其无王之罪大矣，春秋书公如晋，公至自晋，所以讥也。
郑公子去疾帅师伐许【义并见下两伐】
公至自晋
秋叔孙侨如帅师围棘
左传谓取汶阳棘不服，故围之棘者，汶阳邑也，春秋所以书讥鲁人，不当用师而取也。土吾土民吾民，前日为强暴，所侵陵民之戴，鲁未尝忌，今而故疆复归，固百姓之所愿特，齐人在棘者犹为其国守，非百姓罪也，遽兴师以临之，如攻境外之宼，故春秋以为讥。
大雩
晋郤克卫孙良夫伐廧咎如【咎古刀反】
讨赤狄之余也，克与良夫得志于鞌，不知自戢，更为此举，春秋之书之诛，善战也，楚方躏借中原，晋人不务脩明霸业，图其逺者大者旣灭，赤狄，又伐留吁，以为未快，复兴此役，此逐利之师也，春秋恶之，屡书皆所以贬杜注谓传文有廧咎，如溃四字，而经文无之，以为经文有缺，愚谓春秋讥晋人用师之不戢，是以书，夫岂谓狄失民而讥乎四字，非缺。
冬，十有一月，晋侯使荀庚来聘，卫侯使孙良夫来聘，丙午，及荀庚盟，丁未，及孙良夫盟。
或曰：此聘而寻旧盟，春秋书法，有异于它日，何邪？曰：春秋先书，晋侯使荀庚来聘，卫侯使孙良夫来聘，其聘者君命也，继书，丙午，及荀庚盟，丁未，及孙良夫盟，其寻盟者，鲁人求与之为盟也，成公旣与楚，婴窃盟惧，晋人知之，将以为讨，故因荀庚之来，求与之盟，以示其不敢贰，晋旣盟晋，不得不盟，卫春秋书两及盟见是盟，出于鲁意而荀庚，专以行之也，若十一年，郤犫之聘之盟，则与此异，大率强国之来聘而盟，以臣伉君，春秋多所不与，列国来聘，寻旧好而为盟，不为伉，交聘而互为盟故也。【义又见襄七年，孙林父来聘，寻盟】。
郑伐许
或曰：郑自邲之役，专意事楚，不通中国，春秋未尝与楚同贬辞，今伐许而贬之，何邪？曰：为伐许而贬之也，春秋之义，先祖为善，未竟，子孙绪而成之，是谓述事，先祖有恶，自知其非而改之矣，子孙逐利，而终成之，是谓济恶述事者，人心天理之所存济，恶者无人心，郑庄先以灭许自知其大不义，置之而去，其悔过自咎之意见之传，蔼然可述也，今郑襄公坚者，怙楚人为已之，覆以兵加，许岁至于再，是必欲覆其宗社而后已，郑庄有悔过之心，而其裔孙利人之土疆，而济其恶，自是许卒为郑所并，坚实啓之，春秋贬郑良以是故或谓楚因郑而得霸，是故贬之，其不然欤？楚之强盛，由晋君世，庸大夫世专，坐是日趋于削，于郑乎何诛？
四年春宋公使华元来聘
三月壬申郑伯坚卒
杞伯来朝【义并见明年归叔姬】
夏四月甲寅臧孙许卒
公如晋
葬郑襄公
秋公至自晋
左傅谓晋侯见公不敬，公至自晋，欲求成于楚而叛晋，季文子谏而止，甚哉？鲁成中无所主，逐变而屡迁也，始与晋人连兵伐齐，以有鞌之胜，谓当与晋为睦，曾未几日，率先诸侯，躬受盟于楚，犹幸晋人之无讨也，去年如晋，今年又如晋，正所以救其前，日匮盟之过，一不为所礼，又将叛而即楚，不能自治其国，使在我者隐然可恃，是故楚之强足以动之，晋之慢足以移之，春秋于鲁，成之从楚适晋，备书而无所讳，贬也。
冬城郓【郓公羊作运】
此鲁郓也，莒之别邑，亦曰郓，九年，楚人入郓，是也，鲁自有二郓，文十二年，城诸及郓，此东郓，莒鲁所争者也。成十六年传，晋人执季文子公待于郓，此西郓昭公所出居者也，今此所城西郓也，杜以为鲁，欲叛晋故城，此为备，恐未然，鲁谋叛而未果，何遽至城以为备，此为齐耳，春秋讥鲁人不务安静而轻于用民力，郓虽城何益哉！
郑伯伐许
此郑悼始立，而伐许也，父死，未逾年，动兵伐国，以君道自居，无复在丧之戚，是故不书，子何氏谓如其志，以着其恶，是也，或曰伐许，非父志乎？曰：父之所为，义已之，继之为孝父，挟强楚之援，陵暴小国，岁再用师，其子继世而不能改，是之谓济恶，庸得谓之孝乎？不书子，而书爵絶之于名教也。
五年春王正月杞叔姬来归
去年春，杞伯来传曰：归叔姬故也。杜氏谓将出叔姬，先修礼于鲁焉，故诸説多本之愚，谓春秋之世，伦分废缺，夫妇之道乖矣，然亦有归而未絶者见之经传间可考也，圣人立教，有以出而允于义者有以出，而悖于礼者，未尝不开其改过，迁善之门，夫岂以遂非而不复者为是乎？杞伯来朝之，明年而后叔姬乃归，此与它悖义之出，不可同日语矣，必叔姬自不安于杞，或以疾而求归，非杞之絶之也，故其卒杞，复逆丧以葬，见同穴之义，有以知其非，悖义之絶，愚观书法，前后而见圣人之意其归也，其卒也，叔姬犹系于杞，至其逆丧，许之，以逆而无贬，辞义未絶也疏引杂记诸侯出夫人，以夫人之礼，行至以夫人入故春秋于叔姬之归，犹书杞义亦通然，杞伯之于叔姬，实归而未絶当以书法为断，【义又见，九年，逆叔姬之丧】。
仲孙蔑如宋
夏叔孙侨如防晋荀首于谷
梁山崩
山崩川竭，变之大者，故僖十四年，沙鹿崩，与此梁山崩，虽皆晋地，而不系之于晋，为天下记异也。谷梁具载伯宗所以告其君者，以为伯宗，掠路人之美，以为已能，孔子闻之曰：伯宗其无续乎？攘善也，其实伯宗以道路鄙浅之言，而复之于君，失晋侯，惧灾之意，夫子必无是言也，春秋于沙鹿，梁山二大异，动色而书之，以见天丁之治乱中国之离合，自是而始，彼具文应变，何足言哉！或曰，是固天下之异，而皆于晋，何邪？曰：周自东迁頼二霸，以存齐旣衰，独有晋在而比岁以来，君庸臣贪，坐隳霸业，晋之削中国之忧也，意旧史必书，晋梁山崩，春秋削之，惟书梁山崩，实为天下记异也。
秋大水
冬十有一月己酉天王崩【定王也简王立】
十有二月己丑，公防晋侯，齐侯，宋公，卫侯、郑伯、曹伯，邾子，杞伯，同盟于虫牢。
于幽之同，喜其同也，盟之盛也，新城断道，而亦书同盟，幸其犹能同乎中国也，至是书同盟，则例之变也，天王崩，告命已行于天下，而诸侯不戚，不奔相与为此，盟无王之罪大矣，春秋于王崩之后，继书同盟贬也，或以为郑久叛，而始服齐，旣预于蜀之盟，兹复躬预此防，喜其同外楚，故是以书同愚谓齐郑之服，非心服也，是时诸侯实兼事晋，楚晋人，明知而不悟，何有于同【义，又见十七年，柯陵】。
六年春王正月公至自防
二月辛已立武宫
案左传，季文子以鞌之功立武宫，非礼也，听于人以救其难，不可立武，立武由已，非由人也，如传文则立武宫者，立此宫，以夸示功伐，如楚潘党，请筑武军之类耳，公羊子以为立武公之庙礼，明堂位，鲁用天子礼，鲁公为文世室，武公为武世室，则武公庙，乃鲁国世世不毁之庙，何待今日而始立之乎？杜氏谓筑武军，又作先君武公宫，以告成事，兼取二説愚以春秋书法而观立者，不宜立者也；礼大传记云：牧之野，武王之大事也，旣事而奠于牧室，传者以为作新宫而奠祭，盖即战胜之处作宫，以告成事，楚庄邲之胜，祀于河，作先君宫，告成事而还，此虽僭礼，然不过草，次作宫，非立宫也，意季氏有取于此，乃于师还饮至之后，立宫国中，以告成事，而名之曰武宫，非必武公之宫也，书立武宫，讥非所当立而立也，与立炀宫，辞同而义异。
取鄟
春秋书灭国，诛其灭人之国也，故传者以为亡国之善辞，鲁灭国，或书入，或书取为鲁讳也。无骇，入极乃灭，国书入之例，此取鄟及襄十三年取邿乃灭，国书取之例，僖，十七年，灭项直言，以公在防，季氏擅兵灭国，直书以贬之，惟宣九年，取根牟诸説不同。
卫孙良夫帅师侵宋
据左传诸侯谋复防，宋公辞以难，晋伯宗，卫孙良夫，郑人及伊雒之戎，陆浑蛮氏侵宋，经惟书卫，不与晋人率蛮戎而攻中国也，去年冬，宋实预虫牢之盟，今一辞防而遽加之以兵，以为未快，复命鲁人继之，前日楚庄围宋歴三时之久，国几毙，而晋不能救，但曰鞭长，不及马腹，今宋人一辞防而伐之，至再，晋景惽而愚，诸大夫狠而肆，事多类此。春秋聮书，鲁卫二侵，责晋深矣。
夏六月邾子来朝
公孙婴齐如晋【叔肸子子叔声伯】
壬申郑伯费卒【悼公也】
未葬而有楚师丧不如礼旧史阙言葬圣人因之
秋仲孙蔑叔孙侨如帅师侵宋
春秋聮书鲁，卫之两侵，固责晋也，叔仲帅师俱行，又所以责鲁也，晋为不道，旣命卫人戎蛮侵宋，复命鲁人继之，鲁固为晋所廹，不获已而为此行？止当持偏师以徃姑塞晋意，不当用大兵，命二卿俱将以出，是鲁亦有责焉耳。春秋并书二帅所以贬也。
楚公子婴齐帅师伐郑
郑之襄悼，继世加兵于许，楚人讨之，执其二，大夫执之是也。郑以为憾，去楚而从晋中国诸侯叛而复归，固所当受，然亦当稍示警戒，使楚人闻之，知中国之犹有政令，今受之而与之盟，大防诸侯，而矜耀其至，所以致楚师也，或曰：楚伐郑，丧春秋，其无讥乎？曰：楚于僣王，无忌何有郑防？故无责焉耳。
冬季孙行父如晋
晋栾书帅师救郑【公羊作侵郑非】
或曰：春秋之义，救而次者，皆有贬，是役也，晋与楚遇，军帅之欲战者众，三卿，荀首士燮，韩厥独持不可，栾书因之以还，春秋许之，以救其无逗挠之责乎？曰：据左传，晋与楚先遇于绕角，楚师还，则郑旣免矣，晋移兵指蔡，复与楚遇于桑隧，楚欲战，晋乃引还，则蔡亦免矣，如传所云，郑以晋救而免，蔡以楚救而全，故虽逗挠，而春秋无责，非取其遇敌而避之也，郑人去楚，即晋托国于我者也，若每遇輙避而惟责小国之必从于我，夫岂春秋所善乎？胡氏引舜格苗，文王降崇事为言论则髙矣美矣其如危，国之望救，何以师救人，遇敌而避之，春秋所以责也。
七年春王正月，鼷防食郊牛角，改卜牛，鼷防又食其角，乃免牛。
鲁之郊，愚于僖三十一年，旣详着其义矣，春秋于鲁郊，或讥失礼，或以纪异，僖之始卜，讥失礼也。宣三年成，七年，定十五年哀元年四书牛伤，则以记异也。谷梁子所谓展道旣尽，而犹不免有伤者也，此郊牛再食不皆在正月内，春秋聮书以着上天，示异之意，许氏曰小害大，下贼上食，而又食三桓子孙继作之象也。宣公有虞，三桓之志，成始弗戒矣。
吴伐郯
吴始见经吴太伯之后也，而以号举贬之也，为其踵楚僭名，窃王大号，故与楚同贬，圣人作春秋，垂世之法也。或曰：案国语，吴本伯爵，后益强以子书，亦不与之，以伯爵，其春秋之法，仲尼之制欤？曰：否，春秋诸侯犯上干纪，罪有大于吴者，不闻有所降黜，独于太伯之后，黜伯从子，国语之説其不然乎？吴与楚为敌，其来已久，春秋不书，今伐郯，而始书志，其始为中国患也，郯太皡之后，国虽小，尚有典刑，昭十七年，郯子来朝，圣人访之以官名，尚有取焉，异时脩春秋书吴伐郯，贵之也，贵郯而贱吴，恶僣王也。
夏五月曹伯来朝
不郊犹三望【三望义已见僖三十一年】
啓蛰而郊，郊而后耕，此郊用夏正之意也。鲁人每郊必卜春而卜，不从，则以夏夏而卜不从，则以秋，盖自知其为僭，故卜之而后敢行耳。而是郊也，复与前异春而牛死免，牛则不郊矣，至夏五月而忽讲，三望之礼，非郊之时，复非望之时，可无讲，而犹讲春秋，书之所以讥也。
秋楚公子婴齐帅师伐郑
公防晋侯，齐侯，宋公，卫侯、曹伯，莒子，邾子，杞伯救郑，八月戊辰，同盟于马陵。
此合诸侯救郑，因以同盟，幸诸侯之犹同也，晋前此救郑，皆以大夫帅偏师以行，楚人止而索战，则皆逡巡引避，自以为得计，意其君亦悟，至是合九国之师，自将以行，春秋爵诸侯，而书救郑，襃之也，春秋为中国虑，晋人稍能自振，则动色以襃之，荆楚盛兵凭陵，则屡书以斥之，诸説谓春秋与楚以霸，非知春秋者也，是役也，不书，战而言盟，楚避晋也，重以吴入州来，故楚人奔命，自救不暇，盖中国自治之机。
公至自防
吴入州来
吴伐郯，春秋所忧也，入州来，又春秋所喜也，州来楚邑，或以为楚之附庸，直书州来，以其为要害之地，吴楚所必争，吴得之可以制楚，为中国之喜也，亦犹诸侯城郑虎牢，不书郑，以其为中国要害之地，城之而郑，服楚，不敢争也，楚庄共乘晋政之不竞，窃霸威以胁制诸夏，不虞太伯之后，忽有兴者，于是吴入州来，楚始知惧，苍姬之，福祚未艾，良以吴故，而君臣上下悉均不知，秉周礼，以同于齐，晋，所以终于无成，春秋虽欲进之于中国，有不可得也。
冬大雩
卫孙林父出奔晋
春秋中年，诸侯之大夫，外交强国，以伉其君，卫之孙鲁之季，其尤者也。林父自结于晋之权臣，为日久矣，至是奔晋，挟盟主以抗其上，未几返国，值卫衎，继世不能君，林父乘而作乱，称兵犯上，逐其君而立已，所善之公子，卒之入戚以叛，为卫国患者几四十年，晋实主之，卫事晋无违，而晋之昬君强大夫党其叛臣，为之羽翼，何以劝人臣之事君者，卫献鲁昭所以失国，晋实为之也。
八年春晋侯使韩穿来言汶阳之田归之于齐
春秋之义，莫大于正名，名不正则言不顺，晋侯之使韩穿是也，夫汶阳鲁之土田，受之于王者，先为齐所侵晋，挟鲁卫伐齐，取其侵地，以归之于鲁，鲁之旧物，本非齐有也，晋旣已归之于鲁，复命鲁人返之于齐，愚不知晋侯之使韩穿何以为之辞也。春秋书晋侯使韩穿来言汶阳之田，归之于齐，见其名之不正，言之不顺而难乎？其为言也，归之于齐，非所归而归也，或谓季文子陈义以拒穿，故经于齐，无取田之文以为晋虽来言，鲁卒不与，此则未可知也。
晋栾书帅师侵蔡
蔡楚之与也，晋人侵蔡，攻楚之与国，亦所以报其伐郑也，然蔡近于楚，服楚之日，多从晋之日，少与陈郑异，晋未能制楚而务侵，小国以为功，春秋不与也，是故栾书此出以侵书。
公孙婴齐如莒
宋公使华元来聘
夏，宋公使公孙夀来纳币【昬礼不称主人，义见隠公二年纪裂繻来】。
华元之来聘，共姬也，【宣公女，伯姬】公孙夀之来纳币也，昬礼不称主人，此再书宋使讥也，义详见纪裂繻之来，然宋之请昬于鲁，用礼甚勤，前所未有也。昬礼有所谓下达者，礼之始也，华元来聘，乃宋公始使请昬俾上卿通其意，礼所谓下达者也，此媒氏之事，今使命卿宋所以尊鲁而重昬也，鲁旣许之，公孙夀继至纳币，再以卿行礼亦重矣，公羊曰：纳币不书，此何以书？録伯姬也。以宋人笃于用礼，而备书之传者，谓宋三世内娶，故卿权伉于君，今而结昬于鲁，宋共殆有意于正家者也，书公使大夫虽若有讥，而再书命卿之来，则録其重昬之意，春秋于内，女之适人，其谨如此。
晋杀其大夫赵同赵括
同括之死，以左传而言死于栾郤，庄姬之谮，不以其罪，但史记载屠岸贾事，谓岸贾为司宼，追论赵盾弑君之罪，杀同括诛灭赵氏，公孙杵臼，程婴匿武而免之，诸儒多不取其説愚以当时之事，而观二説当兼取晋成，景之世，诸侯互相吞噬，意者栾郤，欲兼并赵氏，假手于屠岸贾而为此耳。是时晋卿怙权，必不容踈逺之臣专行诛戮，盖庄姬栾郤，谮之于内，而岸贾以司宼，行其戮于外，同括实无罪，晋景惽于谗而杀之，春秋不与诸侯之专杀大夫，而况一朝杀无罪之两，大夫乎称国以杀，杀无罪也，厥后厉公之杀三郤，实效景之所为，此杀无罪，彼杀有功，于是羣下尽叛起而图之，厉以弑死，晋之政权，下移于卿，以迄于亡，景实啓之耳。
秋七月天子使召伯来赐公命【公谷作锡命】
天王锡命于鲁，凡三见庄王使荣叔锡命，桓公王不称天，讥锡命于簒贼也，襄王使毛伯锡命于文公初嗣位，而命之为君，春秋若无讥，今成公即位八年，未尝朝周，复无劳能之，可録简王忽使召伯来赐之，命王称天子，春秋不无讥矣，或曰：天子天王，王者之通称，其非贬欤？曰：天王者，尊名也，春秋特为此名，示人君之尊，与天同其大，以别异于僭王，今变文而书天子寜无讥乎？若锡命与赐命其义，均也，刘氏引戴记三公一命，卷若有加，则赐也，以为次国之君，不过七命，今而加赐服，过其爵，愚以为成公方在童年，周人未应加赐，亦始命之为君耳，成立时尚幼，今而稍长，请命于周，王赐之耳。
冬十月癸卯，杞叔姬卒，【义已见，五年又见，明年，逆丧】。
晋侯使士燮来聘
叔孙侨如防晋士燮齐人邾人伐郯
左传？晋士燮来聘，言伐郯也，以其事吴故，公赂之请缓师，士燮不可，乃俾侨如以师防七年，吴伐郯，晋不能救，力屈而事吴，岂其得已！晋遽兴，三国之师以伐之，晋无道矣，不能制楚，而惟欲服郑，不能制吴，而欲责郯当其救，则逡巡而引还，当其伐则勇，徃而弗忌，晋之君臣，无能甚矣！先书吴伐郯，此书三国防伐郯，不能救之，又伐之，着晋之罪，所以贬也。
卫人来媵
自入春秋内女之适，它国者有矣，诸国之来，媵者亦多矣，而春秋不书，至是伯姬将归于宋，卫人，晋人齐人皆来媵，春秋特为书着，伯姬有贤行诸国乐，以其女为媵也，古者诸侯娶嫡夫人及左右媵，各以侄娣来从，是谓一娶九女，所以广继嗣也，然小国有不能备媵焉，今齐晋之大忘其势，而以其女为伯姬媵，春秋屡书而不厌其烦，贵之也，左传曰：诸侯嫁女，同姓媵之，异姓则否？以齐人之媵为非礼，刘氏谓必同姓而后可，则嬴姒，妫弋之国，有不能备媵者矣，但此三国来媵，合嫡夫人之侄娣，则为十有二女，春秋所以备书，抑亦讥其过制，以为宋人当援礼制以辞，讥在宋也。
九年春王正月杞伯来逆叔姬之丧以归
夫妇大伦，以义而合者也，有过而出，事之必不获已者也。而礼有所谓无子而出者，则礼之疑也，檀弓载孔氏不丧出母，又经之疑也，圣人之身，天下万世所视，以为准的者，安有简薄伦类，如檀弓之所载者乎？愚观春秋书叔姬之事，而见圣人厚伦之意，檀弓所言出于汉儒，附防决无是也。而又托为子思之言，谓道隆而隆，道汚而汚语意不莹，重为后人之惑，衰世薄俗，有不足于夫妇者，每借是以文其过，其害甚大，昔年读礼，尝著论以非之，然未有以深辟其説兹因杞姬之事，而知檀弓所载之为诬也，审矣，叔姬之归，传不言其故，而自始归，至于卒以及逆丧，皆系之于杞，春秋与之，能归而为之书也，自是以来，见之史传，去妇复还者多矣，是皆孔氏之遗训，盖有出而复者，未闻旣出，而遂絶旣絶而不可复者也，彼谓子思不丧出母者，齐东传闻之説子思子重受其诬，不得不辨。
公防晋侯，齐侯，宋公，卫侯、郑伯、曹伯，莒子，杞伯，同盟于蒲。
公至自防
或曰是防也，左传云为归汶阳，故诸侯贰于晋，故晋人为此防以寻盟，则是盟也，其不得为同盟乎？曰：春秋书同盟，有喜其能同，而书同盟者，有幸其能同，而书同盟者，自清丘断道以来，楚兵横行中原，晋政日趋于乱，而春秋犹书同盟，幸其犹能自同于中国云耳，非夫同心一徳以尊天子，而奬王室，如桓文盛时事矣。
二月伯姬归于宋
伯姬归宋，自始至成礼，七见之经，贵之也，彼与鄫子遇使来请已者，春秋不以其汚简册，而犹书之贱之也，此贵之，彼贱之所以垂法于后焉耳。
夏季孙行父如宋致女
礼，妇入三月，庙见妇礼，乃成，则女家使大夫聘问，谓之致女，所以笃昬姻之好齐，仲年之来，传言致夫人在它国，则以聘，书在鲁国，则言致女，宋始者，以命卿蒋事，故于礼之成也，亦以命卿致女，胡氏谓致女，使卿非礼也，愚观春秋书法似无讥。
晋人来媵【义见前】
秋七月丙子齐侯无野卒
晋人执郑伯
晋栾书帅师伐郑
书，晋人执郑伯，专罪晋也，左传谓楚以重赂求郑，郑伯防楚公子成于邓，夫楚强国也，而云以赂求郑，论者疑焉，盖楚非输赂之国，郑必不以宗社之存亡，贪得赂，而为人役也，良以晋景愚闇不君，举动乖舛，无以大服，诸侯之心，而又取鲁之汶阳以市恩于齐，诸侯因此懐贰郑之叛去，端以是故耳。据传，郑伯如晋，晋人执之，是郑伯犹未忍告絶于晋，晋遽执其君，以伐其国，晋政舛矣，执诸侯，而不归之京师，兼有无王之罪，故书人书伐，书执诛晋也。
冬十有一月葬齐顷公
楚公子婴齐帅师伐莒庚申莒溃楚人入郓
春秋责莒之不治，亦责晋也，左传载莒子荅巫臣之言，自以僻陋在夷，不为缮完之计，楚人乘之，浃辰之间，三都皆隳，春秋书溃，书入，责莒之不能抚民，且无素备也，然楚之伐莒，以救郑也。莒，同盟诸夏，马陵及蒲皆预，晋坐视其危亡而莫之恤，春秋所恶也，郑盟，楚则执其君而伐之，莒危亡，则置不问，盟主之道固如是乎？春秋不责晋而谁责。
秦人白狄伐晋
宣八年，春秋书晋师，白狄伐秦讥晋也，然晋犹书师也，今秦狄伐晋书，秦人，白狄伐晋，侪秦于狄贬秦也，则奚贬乎？以其党于楚而为之出师也，前日秦晋交兵，自为其私曲直，犹有所在，今也，楚人争郑正，急出师溃，莒以挠晋，而乃率白狄战其东，欲使晋人不知所备，而置郑以去，其为楚谋善矣，然舍中国而甘为楚人之役，秦之所以自处者，卑陋甚矣，是故贬。
郑人围许
郑伯在晋，郑之臣子，出师围许，曰：将以归君，而春秋不与也，传言公孙申之谋曰：我出师围许，为将改立君者，而纾晋使，晋必归君。吁！以是为归，君之谋则可，以是为事君之道，则不可也；晋惠在秦，晋人虽征缮以辅孺子，而使乘络绎以归，君为请，秦卒归君，乌在其为诡谋也。
城中城
中城者左传杜注以为鲁邑在东海廪丘西南，谷梁曰：非外民也，范注谓春秋讥公恃城自固，不复能卫其人民，自以中城，为国中之城而定公，六年，又书城中，城曰：三家张也，以是观之，城中城者，城国中之城耳，鲁人以楚溃莒之故，不无震叠之，恐故城中城以自固，非杜氏所谓廪丘者矣，春秋之书之讥其不务抚民，城虽固，谁与守？
春秋集传详説卷十七
<经部,春秋类,春秋集传详说>
钦定四库全书
春秋集传详説卷十八  宋 家铉翁 撰
成公下【简王五年晋景十九年】
十年春，卫侯之弟黑背帅师侵郑，【义已见隠七年】。
母弟岀聘，脩时事之常，犹之可也；以将兵伐国，非所似亲爱其弟，春秋之书之所以讥也，春秋有书，齐侯之弟秦伯之弟郑伯之弟宋公之弟者，书弟虽同，立义各异，先儒一皆以为贬，殆不然也。是役也，卫以晋命，侵郑，春秋之书之责晋也，旣执其君，又伐其国，又使卫人自以其兵侵之，晋景无能于楚而务残小国，桓，文之罪人也，以弟帅师责卫也，以诸侯伐诸侯，责晋也，是之谓一书而再贬。
夏，四月，五卜郊，不从，乃不郊【，义已见僖三十一年】。
古之郊也，有常时夏正之郊，则以上辛行事，上辛有故，则以中辛何事乎？卜若圜丘之郊，则必以至日礼，不卜常祀，而卜牲者是也。而左氏每书啓蛰而郊，孟献子亦曰，郊而后耕，盖祈谷之郊也，祈谷之郊，即夏正之郊，古者春有祈秋有报，夏正之郊，所以祈也，季秋大飨，所以报也。鲁人自知郊之为僭，不敢纯用王礼，故卜而后郊，春不吉，而卜夏卜，秋，是以有五月，九月而郊者，斯鲁之僭礼也，必欲以鲁礼而合三王之礼，则为强求其説，此所谓五卜郊者，卜以占天意，吉而后郊，自僖公以来，以为常，春秋书之，见僭礼之无福。
五月公防晋侯齐侯宋公卫侯曹伯伐郑
左传谓晋侯有疾，立太子州蒲为君而防诸侯伐郑，考之经书，法不异它日，父在子为君而防诸侯伐国，古所未有，是时，晋非有危亡，怵迫之故，何至为此？愚意其为传闻之误耳，是时，郑伯见执，在晋，郑人立君，众杀之，而立髠顽君在，而立君者，郑也，非晋左传所记，因鲁史传闻之误耳，父在而爵其子，春秋必不然，或曰，是役也，诸侯皆爵，何哉？曰：贵改过也，前日执郑伯伐郑过也，今闻郑有乱，立君至于再，晋人移其所以治郑者而抚郑，归其君而定其国，是春秋所与故皆爵。
齐人来媵【义已见上】
丙午，晋侯獳卒，【景公也，卒不葬，义见下，公如晋，獳乃侯切】。
晋自灵成以来，霸业日衰，非复文襄之晋矣，景公始即位而荀林父有邲之败，诸侯叛而去之，国势浸削，蜀之盟，从楚者十一国，晋莫如之，何也？幸而郤克战齐，而胜散者复合，叛者复来，霸威稍伸，然天资庸闇，无皁白之辨，荀林父逗挠，丧师而杀，先縠栾氏，怙党专恣，而害赵宗，妄欲伸主威而不知是否？邪正之辨，正如汉哀帝临朝，屡诛大臣，忠正之士，无罪以死，而王氏谋取其国家，乃不觉悟，内不明而轻用大戮，此为君者所宜戒也。
秋七月公如晋
宣公奔齐，惠之丧，齐人以是加厚于鲁，成公奔晋，景之丧，晋人反用是肆悖止公，预执绋，自七月至明年三月乃得归，其亦有以自取矣。天王之丧，鲁未尝徃防而霸国之丧，仆仆亟徃惟恐其后以事王者事霸，鲁固有罪，而州蒲惰傲无状，止望国之君，使之送葬，是以王礼自居也，春秋，是以特削其葬，以正其无王之戮，或者乃曰：为其辱鲁，故绌其葬，非也。
冬十月
十有一年春王三月公至自晋
旧説谓正月公在晋不书，讳见止也，但襄二十九年正月，公在楚而书诸儒，以是引季氏取卞，有为乱之意，公危不得入，是以书公在楚，公至自楚，危公也，愚以一时之事而言，在晋在楚，均为强国所止，而有内外之异，见止而在晋也，犹为内也，见止而在楚也则外矣，书不书，其以是故。
晋侯使郤犫来聘已丑及郤犫盟
或曰：郤犫来聘而盟，与三年，荀庚来聘，而盟书法全同其事，同乎否乎？曰：不同也，荀庚之聘而盟，寻旧盟也，实鲁自慊其贰，求与为盟，故虽伉也，其责在鲁，今郤犫之来，继公至而书，盖晋人自知其无礼于公，惧公之遂叛而即楚，故随遣郤犫为此盟，其责在晋，是时，晋厉新立，轻狂不度，欲以无礼，加于诸侯，春秋书以贬之。
夏季孙行父如晋
秋叔孙侨如如齐
侨如之，如齐行父之如晋，事同而情异者也，鲁自鞌之战，与齐久絶，至是，侨如如齐，以脩旧好，脩鞌以前之好云尔。鲁，昔者不堪，齐之陵暴借力于晋，以纾一时之忿，至是受侮于晋，君臣日奔走于庭，而犹惧不免，于是介然以悔，惕然以思，将寻旧好于齐，故行父如晋。侨如适齐，事同而情异者也，春秋，是以比而书之，俾后之有国家者，务自强以立其国，无若鲁人左右望于齐，晋，求所以自全，而不可得也。
冬十月
十有二年春周公出奔晋
公羊曰：周公者何？天子之三公也，王者无外，此其言出何？自其私土而出也，谷梁曰：周有入无出，其曰出，上下一见之也，注云：上谓天王出居于郑，下，谓今周公出奔，左传亦云：自周无出，周公之出，自出也，此春秋大一统之义，三传得之于圣门者也，周公楚恶惠，襄之偪，且与伯舆争政，不胜怒而出，及阳樊，王使刘子复之盟于鄄而入，三日，复出奔晋，故言自出传，因襄王出居之，出原春秋无外之意，而有自周无出之説此所谓内外之辨，俗儒有以为不然者，未之讲故尔。春秋之世，诸侯之大夫有出奔列国者，去此即彼，姑务自全可也，至于天子之公卿，乃亦以事争而奔列国，彼列国受之，而不以为嫌，是天下而有无王之国也，周公王朝大臣与强族争政，王不能裁其予夺，则引而退可也，今以争不能胜怒而出，王旣复之，与之盟，盟而入入，而又奔是其心，欲挟霸国以胁天子，春秋书出，书奔所以诛也絶之王朝其为诛，斥也大矣，或曰：襄三十年，子瑕奔晋，昭三十六年，子朝奔楚，书奔不书出，又何欤？曰：杀佞夫，而逐子瑕，非子瑕之自奔也，故不书出，若子朝奔楚，则与此异，朝周之簒人也，楚僣国也，以簒人而奔僣国，彼自谓出于王化之外，春秋奔而不出，犹曰：此吾之簒人，楚于义不得受也。
夏公防晋侯卫侯于琐泽
案左传，前年晋人释钟仪求成于楚，楚公子辰，如晋聘，晋复遣籴茷以徃，宋华元以其善于楚，令尹子重，又善于栾书，从而合晋，楚之成，而春秋惟书，晋、鲁、卫，防于泽，诸侯无预者，晋楚为成，关系不细，春秋略而不书，岂无意乎？盖春秋所以待楚人者，乃帝王御逺之道来则御之，凭陵上国，倔强，无王则伐之，未有举中国之大，而胥与之，求为盟好者也。齐桓之于楚讨而服之，晋文之于楚，败而却之，而霸者之职事举矣，晋自灵成君，昬闇而臣惰，偷以避楚为得计，至是，因俘累以通意，遂交聘而为之成晋，固苟求安佚，而楚实怙其强大，略无息肩之意，后三年，渝盟伐郑，无所恤也。又其后宋向戌，复持弭兵之説为盟而长楚，遂使中国诸侯北面于荆楚之庭，申之防，冠履倒置，而兵未尝一日弭也，其祸端乱，本实兆于此，故泽之防，春秋书法如此，不与晋以为此防也。
秋，晋人败狄于交刚，【义已见僖三十三年，晋人败狄于箕】。
刘氏意林外域者，春秋之所外中夏者，春秋之所内所内者，将以德治之所外者，将以力治之，中国可教以礼义，故不结日不偏，陈虽有道，犹恶之，若夫外域，恃其强力，其来为宼，能胜之而已，虽不结日不偏，陈无讥焉，吕东莱曰：春秋之世，中国有事于外域，未有言战者，盖遏絶之为务，唯力是恃，不以战为罪也，愚谓中国于外域，以直败为文者，明分也，言其非中国之敌，故不言战，传者以不结日不偏，陈为直，败则拘矣，中国与外域，战亦岂无结日而陈者乎？诸儒以是为拘，遂有德，治力治之説又有唯力是恃，不以战为罪之説此为例所拘，反觉有病，秦皇汉武，只为与外域角力以致中国罢敝，春秋之待夷狄自有道，不徒以力也。
冬十月
十有三年春晋侯使郤锜来乞师
自入春秋盟主帅诸侯之师以伐叛，讨贰而书于防者多矣，至是始书乞师，伊川谓不以王命兴，诸侯之师，故书乞此论固正，但霸国不禀王命而动兵伐国，前此不书乞师，今而书之，岂无其故邪？盖书乞师者二，有望国，求援于外，而以乞师，书者卑之也，有霸国出诸侯之师而以乞师，书者抑之也，鲁僖不堪，齐人之屡伐乞师于楚，取谷春秋，谓其懦无立志，故书乞师以卑之，卑之者乃所以激而进之也，今晋厉始立，血气方刚，欲以事功自见，分遣大夫召诸侯兵，将以逞其所大，欲春秋，为其锐于武功，故书乞师以抑之，抑之者乃所以节而止之也。凡皆为后世人君垂法，退者进之，兼人者退之，书法抑扬之所在也，彼晋厉公者，非自能为此谦抑之辞，而有求于诸侯也，许氏谓晋厉以伪饰之文，而贬削霸体，故不为春秋所与，夫霸国之威，患其日张，不患其日削也，彼其削非春秋之所忧也，学者以是思之。
三月，公如京师，夏五月，公自京师，遂防晋侯，齐侯，宋公，卫侯、郑伯、曹伯，邾人，滕人伐秦，【谷梁无齐侯】。
或曰：晋用诸侯之师伐秦，以复其私怨春秋，其无贬乎？曰：为其朝王，而后徃请命于天子，与上公俱行，犹有尊王之心，故皆録而爵之也？曰：此本伐秦，道成周而朝，非特朝也，春秋何取焉？曰：此春秋中年之书，法志诸侯，犹能禀命于王也，周家盛时，诸侯皆旅朝于京师，或因巡守，而朝于方岳之下，未闻道过京师，而请朝者，及其衰，有过阙不下者矣，自入春秋百三十年，中间倡义尊王，若桓文之盛，不能率诸侯一朝于周，而晋文为宫，践土屈天王而朝焉，彼其心曰：霸权之尊，不为天王挠也，及秦晋交兵，晋侯尝以师过周之境，不闻请朝而后徃彼其心，又曰：吾自假道伐秦，非为王而来，奚事于朝，是反得为知礼乎？今晋厉朝而请命，与天子之老偕行，是犹知有尊王之义，而论者或责其慢，愚窃不谓然也，今有人焉，父子异宫而处，其一人过父之庐，略不候起居，傲然径去，其一人止车下道徃见父，听所以命而后行，将以略父而过者，为有礼乎？以省父而行者，为顺道乎？以是而观，则晋厉犹在，可取，故春秋书公如京师，又书自京师为防书如京，自京者録其犹知有王也，书自京师防诸侯伐秦者示诸侯，禀王命而后伐，若征伐自天子出焉，此又春秋存周之意也，或曰，是役也，刘康公成肃公与师皆行，春秋不书何欤？曰：伐秦与伐楚，异伐楚，攘乱也，上公防伐正也，晋自与秦私鬬，秦未尝叛，周上公不当与之俱伐，春秋不书二公，亲为此役，义其在是乎？
曹伯庐卒于师【义并见下晋侯执曹伯】
秋七月公至自伐秦
孙氏曰不以朝京师至者明本非朝王
冬葬曹宣公
十有四年春王正月莒子朱卒
莒卒自此始。徐邈曰：莒本中国，末世衰弱，遂废周礼葬皆称諡，莒君无諡，故从吴楚例不书葬。
夏衞孙林父自晋归于衞
左传衞侯如晋，晋侯强见孙林父衞侯不可旣归，晋侯使郤犫送孙林父而见之，复之于位，林父得罪于其君而奔晋，奔而求复，岂无他道？乃挟晋以求复，而君臣之道，于是废矣，臣挟大国之援，以干其君，君以大国之故，而忌其臣，下陵而上，忌乱之道也。林父作乱，逐君其端，实兆于此，春秋书自晋归于衞责晋也。
秋叔孙侨如如齐逆女【义并见下】
郑公子喜帅师伐许
九月侨如以夫人妇姜氏至自齐
谷梁曰：大夫不以夫人以夫人，非正也。以为刺不亲迎，愚谓国君不亲迎者多矣，不皆讥此书，侨如以夫人至自齐，以其非所当以也，穆姜与侨如共谋逐季氏，出入徃来不避嫌疑之间，季氏从而煽之，恶声日闻于外，今也逆君夫人，大夫岂无可使者，而使侨如其意，欲使之重，自结于齐，实为鲁国玷，夫人亦预有辱焉。
冬十月庚寅衞侯臧卒
秦伯卒
十有五年春王二月葬衞定公
三月乙巳仲婴齐卒【襄仲之子】
谷梁曰：此公孙也，其曰仲，何也？子由父疏之也，注谓父有弑君之罪，故不得言公子父不言公子，则子不得称公孙是见疏之罪，由父故，公羊曰：仲婴齐者，公孙婴齐也，谓之仲婴齐？为兄后也，以为后归父也，愚谓弟无后兄之理，以后襄仲耳，归父谋诛三家，事弗济，而宣公薨，归父为季氏所逐，故立归父之弟，以后襄仲，非以后其兄也，所以不称公孙，而称仲婴齐者，当如谷梁之説襄仲之死也，去公子而书仲所以诛也，今其子不称公孙，由父有罪故耳。旧史必书，公孙此春秋革之。
癸丑，公防晋侯，卫侯、郑伯、曹伯，宋世子成，齐国佐，邾人同盟于戚。
晋侯执曹伯归于京师
霸主称爵而执诸侯，有二，晋文公入曹，执曹伯，宋人贬也，晋厉公执，曹伯归于京师，与其为霸讨也，苏氏曰：称侯以执，执有罪也，归之京师，礼也，春秋之书，执诸侯者多矣，惟是为得礼，论者以晋厉公不克终凡行事，数见毁疵，而春秋秉法至公，于晋厉所行，犹有取焉，书晋侯执，曹伯归于京师，与其讨有罪也，谷梁以为恶，晋侯者非是，前二岁，曹宣公防诸侯伐秦，卒于师，公子负刍作乱，弑嗣子自立为君，至是，晋厉合诸侯于戚，执负刍，归之京师，合诸侯而执簒，贼从众人之望，执之公也，自入春秋霸主之，执诸侯，未有执当其罪若此，而又归之京师，以示不敢专，是以特为春秋所与书法异于前，或谓负刍，簒立三年而后见执，为稽天讨，旣与之盟，而又执之，故书同盟，其不然欤？盖有崇奬簒贼，列之防盟而终于无讨者矣。此更三岁而讨，不犹愈于终无讨者乎？防而执簒贼诸侯之所同欲，是故书同盟，夫旣防而执簒贼复盟，以戒诸侯，春秋实与之，而非贬也。
公至自防
夏六月宋公固卒
楚子伐郑
十二年，晋楚为成，期以弭兵，诸侯固兼事晋，楚矣，甫及三岁而楚伐郑，首祸也。书，楚子伐郑志，楚共之首叛盟，目其人而贬之，非爵也，其后卒有鄢陵之败，君伤而臣死，首祸之戮也。
秋八月庚辰葬宋共公
宋华元出奔晋，宋华元自晋归于宋，宋杀其大夫山，宋鱼石出奔楚。
春秋于华元之出之，归再见其氏，名者，録华元之能平内难也，然一书而四，以国见是亦有贬焉耳。何氏曰：宋公卒，子幼，华元以忧国之故，为大夫山所谮，出奔晋，晋人理其罪，宋人反华元诛山左传，则谓华元，行未及晋，鱼石追而复之，讨为乱者，故桓氏杀荡山逐其党，国乃定，二説不同愚窃观书，法华元奔晋，自晋而复何氏之説为正元之奔晋，非奔也，将借晋力以讨乱，晋人许之，于是去而复还，诛为乱者，合二説而观当时之事可识矣。书华元自晋归于宋，宋杀其大夫山，言因盟主之力，以除在内之为乱者也，荡山，宋之公族乗其君始立而未定，杀公子肥，弱公室也，华元自以身为右师，司君臣之训，起而讨之，以其族大，不假霸国之援，事弗获济，故自晋而归山，乃即刑，晋使之讨而后能讨也，春秋去山族而正其伐本之罪，故与华以能讨乱，然以一人有罪，而并逐其族，则元也亦太甚矣，据左传元之讨山，鱼石有力焉，山旣诛元，乃并桓族而尽去之，故鱼石向为人，鳞朱向带，鱼府皆奔楚，春秋与元以讨乱不与，元以逐桓族，以其挟晋之力，尽去异已，其心不纯乎为国，是故贬之耳。是时诸侯之用事者皆自结于强国之大夫，以操制其臣民，春秋恶之，此一书而四，以国见言，宋之卿大夫宋之罪人，宋强族，必待晋力而后能谁何？亦将无以为国焉耳。
冬，十有一月，叔孙侨如防，晋士燮齐髙无咎，宋华元衞孙林父郑公子防，邾人防吴于钟离，【始防吴】。
此中国诸侯防吴之始，谷梁曰防，又防外之也，公羊曰：曷为殊防？吴外吴也，春秋内其国而外诸夏，内诸夏而外吴，楚王者，欲一乎天下，曷为以外内之辞言之，自近者始也，春秋内外之义，固春秋一大条贯，然是防也，晋人合诸侯之大夫徃防吴于钟离，晋所以崇吴也，吴日强与楚为敌，晋日削，赖吴以为强，故以殊防，而崇吴晋虽殊，防以崇吴，而春秋则因殊，防以外之所以明内外之辨也，吴固姬姓，太伯之后而僭王称弃，周礼，春秋虽欲同之，中国有不可得也。自是防于柤防于向，书法皆与此同，惟序防则无讥，或曰，齐桓公防王世子于首止，非殊防乎？曰：防王世子而殊防，所以尊王也，防吴而殊防，晋以是崇，吴春秋书之，则为外吴，圣人之经，有辞同而义异，不可以例拘者，若此类是也。【义又见襄五年序防于戚】。
许迁于叶
许畏郑偪，而求迁于楚，故用邢迁之例以自迁为文，自是楚灵无道，强迁之于荆楚平，复之于叶，寻又迁之白羽，迁之容城，盖不能以国矣，春秋中年以后，陈；蔡，与许专意从楚，彼谓楚为可恃以存，而不知非我之类，其心实异，卒之陈，蔡，为楚所灭，许五迁自叶而白羽实，楚人迫而迁之，已而又迁容城，遂为郑灭，弃同好，而从强楚，许；陈，蔡，自有以取焉耳。
十有六年春王正月雨木冰
公羊传雨而木冰也，着月而书，是频也冰者隂凝之气得水而冰者，常也，附于木而冰者失常也，方春木用事木生火者也而隂气附之以冰隂气盛强臣僭，是其应也。为周正之説者以此正月为仲冬雨下，而着树即冰，记寒甚，过其节度，故书，愚谓十一月正当盛寒之时雨而冰，亦其常也。何足为异？此所以书正为夏正，正月，木冰非时，是以书耳。
夏四月辛未滕子卒
郑公子喜帅师侵宋
此郑叛晋而即楚，为楚侵宋也，去年钟离之防，郑犹在列，今而遽叛，岂非有所侮而动乎？晋以秦，楚方合惧而有求于吴，初未害也，而不能审其待遇之礼，乃屈节以求之，率诸侯之大夫徃防吴于钟离，以齐桓公所以待王世子者而待之，未能得吴，而诸侯之在防者皆有轻晋之心，郑人叛而即楚，以是故欤？
六月丙寅朔日有食之
晋侯使栾黡来乞师【义已见十三年】
甲午晦，晋侯及楚子，郑伯战于鄢陵，楚子，郑师败绩，世之人以成败，论事于晋厉公者，多所不取，愚观春秋书法及考当时之事厉之志，犹有可嘉，春秋？未尝以其不克终而并废之也，晋自灵成景，骎骎日趋于下，其诸卿内慢其君，外畏于敌，每遇楚师，则相与妄为言，説反顾而走，惟恐其后，由是楚之兵横行于天下，中国诸侯尽去而从楚，晋莫如之何也？及厉公者出，乃能兴起积衰，久弱之势，率其骄狠，惰慢之卿，以与楚人一战，城濮以来，所未有也。论者不深考，当时之事，每谓栾书之欲战不若，士燮之伪逃，实不然也。是时楚共叛盟，空国以出，俾郑人侵宋，以致晋师，晋若不出，宋将无以自存，楚师长驱而来鲁衞诸小国皆从风而靡，中国之存亡，安危未可知也。故鄢陵一胜闗系甚重，而晋厉公者，量褊不，志得旋骄反，以是速其死，良可惜矣！乌乎！城濮之战，文公胜而益惧，惧而增脩其德，以是霸鄢陵之战，厉公胜而益骄，骄而务逞其志，以是亡观乎百年，二大战，或以之兴，或以之亡，有国有家者，知所警矣。公羊曰：败者称师，楚何以不称师？王痍也，以其伤于矢，故举君伤为重，故不称师，愚谓不书师书，楚子目，其君自取此败，诛叛盟也。
楚杀其大夫公子侧
成败利钝兵家之常，楚毎败，必杀其大夫楚之用刑，亦刻矣，况是役也，楚共身在军中，乃以败军归过于其大夫而杀之，视秦穆，有愧多矣，春秋称国，以杀贬也，据左传首败盟，以师侵郑者，皆子反之谋，其亦有以自取。
秋，公防晋侯，齐侯衞侯宋华元，邾人于沙随，不见公此讥，晋侯骤胜而骄，以无礼加于诸侯也，先是，晋人徴兵于鲁穆姜以其闲，欲有讨于季氏，公不从，而惧于内，变迟迟，其行，晋人疑公之贰于楚，不见公而执行父鲁，实有内难，而晋不知恤，春秋书不见公言，可以见而不见讥，在晋也，或曰：此鲁之辱，春秋之不讳，何邪？曰：春秋之义责在我，则为公讳，责在外，则不为公讳，此书不见，公责晋也，旣责晋矣，又何必为公讳乎？平丘之防，书公不预盟，则责在公【，义又见昭公，十三年】。
公至自防
公防尹子晋侯齐国佐邾人伐郑
征伐当自天子出者也，自诸侯专征伐，而天子拱手于上，故齐桓晋文之兴也，大征伐，必以王命行之，自是而降，强国之所行，不皆在于义，亦专之而已，厉公之立，每用师于四方，必请王朝，公卿与俱，彼非力之不足，亦仗王命以临诸侯，示有所禀，但王之公卿，数为霸讨出，亦非所以尊王也，况麻隧胜秦，鄢陵胜楚国，威不患不张，而两年之间，三以王师伐郑，尹单奔走，道涂辙不及息，谓之挟天子以令诸侯，则可谓之尊天子，而正诸夏，则未然也。或曰：春秋奚以无贬乎？曰：贬也，前此齐桓伐宋，单伯防伐春秋，特书单伯以贵之，单伯不与诸侯序也，今尹子单子三以伐郑出，皆与诸侯序讥，晋人数勤，天子之老，轻用王师，亦讥王朝，公卿不当为霸讨，而数出也。
曹伯归自京师
以讥王讨不伸，罪人得以佚罚也，负刍弑嗣君，自立为君，晋防诸侯，执而归之京师，当明正大刑，宣示逺近孰曰不然？执之未防而释之，罚不伤毫毛，复俾君于其国，周自是愈无以号召海内，然实晋之罪也，或曰，晋文执卫侯执，曹伯始执之皆不名，及其归，皆名负刍之罪浮于二君，归之而不名，何邪？曰：卫侯，曹伯之罪小，归而名之，以结正其事也，今负刍罪大，当讨必不可赦者也。乃听其复归，是故不名以讥，周家之失刑，然实诛晋也，防诸侯而释簒，贼何以为盟主。
九月晋人执季孙行父舍之于苕丘
冬十月乙亥叔孙侨如出奔齐
十有二月乙丑季孙行父及晋郤犫盟于扈
公至自防
乙酉刺公子偃
季孙之执侨如之，奔公子偃之刺，郤犫之盟，春秋备书其事为鲁国隠忧非为季孙之执之，释而书也，当宣公之世，季氏之威福，已，张襄仲之子归，父为公谋，将以晋人之援，锄而去之，使未及反，宣公即世，归父见逐，季氏之权愈甚，国中之人，莫不畏而恶之，成公闇弱，虑不及此，穆姜与侨如共为此谋，斯盖归父前日与宣公欲为而未克济者，其心虽未必纯乎为国，其事不为不是，而况穆姜者，传载其平日言论引诗，述礼尚有典刑，滛泆失行，必不至如鲁史所言之甚，史为季氏故，深诋穆姜，愚以为未足尽信，为此故耳。盖晋人之执季孙虽曰：以鲁贰故实，郤犫谋为鲁国，去其蟊贼，其释之也，虽曰鲁人请之实，则栾范之私之，使非行父，外交有素，彼晋人二三臣，岂曲为之用力，若此者乎？或曰，传称行父为社稷臣，子之疾之，不亦甚乎？曰：行父者，始与襄仲共谋弑君陷，叔仲惠伯于死，鲁乱贼之亚也，其后与襄仲争权相失，宣公亦自恶其专而欲去之，宣不死，归不奔，则季氏之逐亦已久矣，今穆姜欲伸宣公之遗志，事迄今弗遂行，父自晋，脱归大逞，执辱之憾，幽君母于废宫，杀无罪之公子，鲁之政权一出季氏，其君拱手而已，东汉之季，伏后谋诛曹操，事泄，操使其党幽后而杀之，并杀二皇子，其事与此相类，成公顽无知，视强臣之幽其母，恬然若无事者，春秋之书法如此，着季氏之乱，遂成鲁自是愈不能国矣，故愚谓宿城费作三军，取卞意，如逐昭公，乃行父心术，念虑间事，孰谓行父为鲁之纯臣乎！
十有七年春衞北宫括帅师侵郑
夏，公防尹子，单子，晋侯，齐侯，宋公衞侯曹伯，邾人伐郑，【义已见，去年秋，伐郑，又见今年冬伐郑】。
六月乙酉，同盟于柯陵，秋，公至自防，【义已见五年，同盟虫牢，】五年，虫牢之盟同盟之变例也。以王崩，诸侯不奔丧，而同为之盟也，此书同盟，亦变例以王人预于盟书以讥也，或曰：伊川以此同盟为同病楚，陆氏谓不重言诸侯而书同盟，讥尹单预于盟二説何如曰陆説近之矣柯陵之同，与前日异方鄢陵之未战也，楚兵躏借中原，中国诸侯有自拔而预于夏盟者，春秋録其外楚而书同盟，及鄢陵之旣战，诸侯无惮于楚，是以翕然俱来，时使之然，非其能外楚也，以为王人下盟变例，而书所以讥也，或曰翟泉之盟，王人亦预，春秋何以不书？同盟曰：盟于王城之内，王不能裁正其礼，直书其事，王亦有责也。【义又见襄三年，鸡泽】。
齐髙无咎出奔莒【义见十八年齐杀国佐】
九月辛丑用郊【郊义始见僖三十一年】
谷梁，曰：夏之始可以承春以秋之末，承春之始，盖不可矣！九月用郊，用者不宜用也。公羊亦曰：用者不宜用也。诸説不同然未有确论，愚谓鲁人每卜而后郊，或以春，或以夏初无定期，大率皆非所以当用而用春秋不书用郊，夫岂无故？岂非鲁始用九月郊，僭王者，大飨报功之礼，春秋以其出于常典之外，故变文而书之乎？盖古者春而祈谷，秋而报功，皆有事于上帝，祈谷，以夏正报功，以九月鲁，前此旣僭，祈谷之郊，至是，复以九月讲行报功之典僭，而又僭者也，是故书以讥之。
晋侯使荀防来乞师
冬，公防单子，晋侯，宋公衞侯曹伯齐人，邾人伐郑，十有一月，公至自伐郑。
或曰：晋人三以诸侯之师伐郑，黩于用武，春秋无贬，何哉？曰：备书其事，即所以贬也，春而伐冬，而又伐王人，辙未及息，再以伐郑，告栾黡乞师，未几而荀防复乞师，兵愈忿而郑愈不来，观春秋之备，书而知责，晋为深乌乎！晋防吴于钟离，而郑始叛去，晋败楚于鄢陵，而郑不复来，非郑之力有余，而晋之德不足也，使厉公于鄢陵，旣胜之后，不骄不矜，惟德惟惠，勤抚诸侯，而置郑人叛服于度外，郑将自来，而何以屡伐为哉？厉之才本可以嗣，霸德之不足，以此取败，惜哉！
壬申公孙婴齐卒于貍脤
十有二月丁巳朔日有食之
邾子貜且卒
晋杀其大夫郤锜郤犫郤至
或曰：范文子当鄢陵之未战，则深不欲战，及战，而旣胜则忧惧，求死，若祸之在朝夕，彼何以知其然也？曰：以厉公之为君，与栾郤之为臣而知其终之必至于此也，君好胜而忌其臣，臣好专而虞其君，不至于大乱不已也，虽然，三郤，晋之能臣，尝有功于其国，其临敌虑胜，晋诸卿未有能出其右者，借其有罪，犹当在议功，议能之科，今以左右之，浸润杀之，并及其族，厉之狂暴，抑亦甚矣！一朝而杀三大夫，欲无亡得乎？春秋书之即所以贬也，谓春秋无贬不可也。
楚人灭舒庸【义已见宣八年楚人灭舒蓼】
十有八年春王正月晋杀其大夫胥童
三郤之死，晋厉杀之也，胥童之死，据左传？栾书，中行偃杀之也，春秋一以国杀为文着，胥童导君作难，而其君由是以殒童亦晋国之罪人也，人臣与君俱死于难，是之为死节，孔父仇牧，荀息之事是也。春秋系之于君，录死节也，胥童与厉公先后死，春秋系之于国，以国杀为文者，为其有当诛之罪也；使胥童，大节可録，则必用仇孔之例，继其君而书死矣。
庚申晋弑其君州蒲【厉公也悼公立】
或曰：春秋于晋灵之弑则正，赵盾之罪于晋厉之弑，则略栾书，中行偃姓名而不书，岂非厉之恶为甚，故称国以弑欤？曰：春秋之襃，贬即帝王之赏刑，帝王赏刑，载在方册，不惟学士，大夫识之，天下之人莫不识之，夫岂有髙深奥赜不可窥测者乎？盖弑父与君，人臣之大恶，有权臣用事弑君，而不以其实来告者，有众弑其君，而具以实来告者，有史失书，而圣人特为之书之者，有史已书，而圣人革而正之者，皆所以垂法于后，晋灵之弑赵盾弑之也，晋厉之弑，国人共起而弑之也，国人何以弑之？晋自邲之败卿佐，下逮士伍，望楚人之顔，行輙相率引避，晋由此不竞，楚由此横行中原，防二十年，鄢陵之遇，若从诸大夫之言，其亦遁矣，幸而郤氏排众议先羣卿以与楚战，由此有功，中国之势，赖以复张，狂楚之焰，因是少戢，谓宜大明庆赏，以慰士大夫之心而厉也，刚暴不仁，疾诸卿之专恣，已不得以逞，乃鼓一胜之余，骄首杀有功之帅，不惟杀其身，又灭其家，其亦惨甚矣，意国中之人，三军之帅，下及士卒愤怒激烈，羣起而弑之，春秋书法如此，盖纪其实也，不然，晋灵与厉均，非令主灵之弑也，春秋为之正，弑贼之罪，厉之弑也，乃以国弑为文，春秋必不然也。左传专归狱于栾书，中行偃而又谓：三郤之死，栾书与厉公实同其谋，此皆他国传闻之辞，为説不一栾书，旣同其诛，郤之谋不应，又为谋弑之首，此有以知其为众弑，非独二人之罪也。
齐杀其大夫国佐
齐灵不能防闲其母，使之以淫乱着，又受其母之谮而致髙鲍于戮灵之不君甚矣，而国佐不忍一旦之忿，诛庆克据卢以抗其君，专杀之罪，犹有可言，据卢则不得谓之非叛矣，然原其本心，则在于为其君正家法，而施之无序，以及于此，是可悯也，故春秋以累上书。
公如晋
夏楚子郑伯伐宋宋鱼石复入于彭城
自入春秋，诸侯之纳国君者有矣，未有诸侯以兵纳亡臣者，楚国不道，前纳孔宁，仪行父于陈，此复辅鱼石以入于宋，党罪人而隳其宗，国乱道也，凡诸侯出奔，虽失位而不失国，诸侯以师纳之，复之于国耳，大夫出奔，旣失位矣，并爵邑，皆非其有，诸侯复之于其君，请而复之耳，今楚子亲持大兵，挟鱼石以入彭城，与纳诸侯，亡公子之事异矣，何休谓不书鱼石，入彭城以叛者，楚伐宋，取彭城以封之，本受之于楚，非得之于宋，愚以为不然，彭城宋邑鱼石，宋臣何楚封之？足言乎？春秋不丽之于叛者，闵鱼石之始，本无欲乱之，心为华元，所防以至此，原情末减，是故不以叛，书及华亥，向宁作乱于内，始书入于南里以叛，此春秋用法之权衡也，【余义，又见诸侯围宋，彭城】。
公至自晋
晋侯使士匄来聘
秋杞伯来朝
八月邾子来朝
筑鹿囿
谷梁曰：筑不志，此其志，何也？山林薮泽之利，所以与民共也；虞之，非正也。愚谓凡书筑书筑城，有讥者，有不讥者，城要害，以保人民，固封疆，不得已而为之，不皆讥也。乃若筑台筑囿，此不过为游畋，一时之乐，凡书筑皆贬也，当成公之世，内有二强家肘腋之虞，外则晋，楚并立，莫适所从，而公犹筑囿从畋，以乐慆滛，无怪公室之日，卑也。
已丑公薨于路寝
冬楚人郑人侵宋
晋侯使士鲂来乞师【并见下】
十有二月，仲孙蔑防晋侯，宋公衞侯邾子齐，崔杼同盟于虚朾。
楚，郑今年夏伐宋，纳鱼石于彭城，至是复侵宋，闲晋难也，悼公合诸侯于虚朾，将以救宋，此防师虽未战，足以伐楚人之谋悼之，此举善矣，是故书同盟言，诸侯之同欲也；但鲁成未葬，嗣君幼弱，晋人发兵，不为之少，辍无恤丧之义矣，书乞师贬也，非所当乞而乞，是故书乞。
丁未葬我君成公
春秋集传详説卷十八
<经部,春秋类,春秋集传详说>
钦定四库全书
春秋集传详説卷十九  宋 家翁 撰
襄公一【名午简王，十四年即位，母定姒成公妾，是岁晋悼，二年】。
元年春王正月公即位
仲孙蔑会晋栾黡，宋华元衞甯殖曹人，莒人，邾人，滕人，薛人围宋彭城。
左传曰：非宋地，追书也，杜注成，十八年，楚取彭城，以封鱼石，故曰非宋地，夫子作春秋，追书系之，宋胡文定，亦曰围彭城者，鲁史旧文，围宋彭城者，仲尼亲笔，其义正矣，愚谓系彭城于宋者，不与楚以得彭城也，鱼石自宋奔楚，楚以兵纳之，彭城则彭城既爲楚所得矣，由常情而观必谓彭城已非宋之有春秋正名之书于鱼石，则曰：宋鱼石于彭城，则曰：宋彭城，不以列国叛人，列国境土，而属之于楚，所以辨逆顺，内外之分也，书诸侯之大夫围宋彭城，襃之也，爲宋围彭城而不私，其有同盟之义也。晋悼公在位十五年，惟此事可书，故当时诸侯翕然归之，外是实多可疵，论者惑于左传之浮辞，誉过其实，甚者以爲悼，优于文襄，读书不具眼，其弊至此，具论于下。
夏晋韩厥帅师伐郑
仲孙蔑会齐崔杼曹人邾人人次于鄫
齐桓公纠合诸侯，不以兵车，最后次于召陵，问：楚之罪不战而楚服矣，晋文自城濮，一战之后，未尝轻用，诸侯之师霸者，岂以屡战爲功，圣人亦不以屡战而许人以霸，晋厉既胜于鄢，用师不戢，以逮于亡，悼之立，自当息民，安诸侯先爲自治之计，伐郑，非所急也，今彭城之师，始班而伐郑之役继起，自此以后，十三年之间，十以诸侯之师伐郑，或连岁而再举，或一岁而两兴师，既得郑又伐秦，诸侯之大夫无宁居之日，齐桓，晋文之用，诸侯不如是之甚也？至于辅强臣以抗其君，奬簒贼以成其乱，自是而后，中国之政，皆自大夫出其君拱手而不敢问，簒弑相踵，晋悼实啓之，儒者惑于左传之浮辞而不原，春秋书法，此最读经一大病耳。【余义见鸡泽，邢丘溴梁及晋悼之，卒】。
秋楚公子壬夫帅师侵宋
楚纳宋之叛，人悖于义也，晋以诸侯之师克彭城，执五叛以归，伸霸讨也，楚不知自反复以兵加于宋，将以雪前耻，而耻益甚焉，左传以爲侵宋救郑，其实不专爲郑，是以春秋不书。
九月辛酉天王崩【简王也灵王立】
邾子来朝
冬卫侯使公孙剽来聘
晋侯使荀防来聘
案礼，曽子问：诸侯相见，揖让入门，不得终礼，废者几？孔子曰：六天子崩，太庙火，日食，后夫人之丧，雨霑服失容，则废，今天王崩，而诸侯讲朝聘之常仪，不异平日，无王也，泰山孙氏曰天王崩，邾子来朝，卫侯使公孙剽来聘，晋侯使荀防来聘，皆不臣也，左传，乃曰：卫子叔，晋知武子来聘，礼也，凡诸侯即位，小国朝之，大国聘焉，知朝聘之爲礼而不知丧，王之礼爲尤重，此左传之失也，杜元凯爲説以通之曰：未闻丧，故得行朝聘之礼，考以其时，王赴亦当闻于中国久矣，春秋继王丧而书，朝书聘朝者，聘者受之者，皆当有诛，孙泰山之义正。
二年春王正月塟简王
杜氏曰：五月而塟速也，自入春秋塟，天子不书义，已见隐三年，其有书崩书塟者，或以讥其缓，或以讥其速，或以鲁奔会不如礼，而书以责之。
郑师伐宋【义见下郑伯睔卒】
夏五月庚寅夫人姜氏薨
左传以爲齐姜成公夫人，襄之嫡母齐氏也，春秋书夫人姜氏薨。以着定姒之非嫡，春秋于鲁先君之妾母不容，黜其僭号，每微见意焉，齐姜与定姒，并书卒塟，而嫡妾之分见矣，【余义见四年七月，定姒薨】。
六月庚辰郑伯睔卒
自晋，楚争郑以来，郑之从楚，犹有不获已之心，惟睔也，背夏最勇，从楚最坚之死靡悔，其言曰：楚君以郑故，亲集矢于其目，非异人任，寡人也，夫楚共所以力战而不能戢，亦自爲争诸侯计，夫岂爲郑故而睔之言若此，甘于从楚者也，春秋特去其塟。
晋师宋师卫甯殖侵郑
伐丧，春秋之所甚恶也，他人伐丧，犹欲盟主，仗义以正之，而况爲盟主而伐人之丧者乎？晋侯始立，伐郑，诸侯有鄫之次，今复乗郑之丧而侵之，失其爲盟主之道矣，其后，郑人弑其君而从楚，以伐丧爲説晋何以辞其责，春秋继睔之卒，而书三国伐郑，贬其动，大师伐人之丧也，卫甯殖，独书名，范氏述谷梁之意，曰：初，卫侯速卒，郑人侵之，故举甯殖之报，以明称前事木讷，乃谓晋欲得郑固无问其伐丧，此以后世权谋智诈而律，春秋卤矣。
秋，七月，仲孙蔑防，晋荀防，宋华元，卫孙林父，曹人，邾人于戚，【义并见下城，虎牢】。
己丑塟我小君齐姜【义已见五月姜氏薨】
叔孙豹如宋
冬，仲孙蔑防，晋荀防，齐崔杼，宋华元，卫孙林父，曹人，邾人，滕人，薛人，小邾人于戚，遂城虎牢。
自秋及冬，再防于戚，春秋备书，以见晋政之繁，然遂城虎牢，则春秋无讥也，自晋厉，季年不务德，以怀诸侯惟汲汲防伐郑，晋悼继之，用师无宁岁，幸而鲁有贤大夫，孟献子首建虎牢之议，控扼险要，以制郑之死命，郑于是始屈盖力屈，非心服也，春秋何取焉？曰：春秋辨天下内外之分者也，虎牢诸夏之藩表得之以兴，失之以亡，内外之限界在焉，邑虽系于郑，险则闗乎中国故城，虎牢，不系之郑，明虎牢，非郑之所宜有也，郑之封疆，尝受之，天子曷以不系之郑乎？曰：郑叛而从楚，以天子之侯度，甘爲楚属辱天子之封守，罪当削书，诸侯城虎牢，不曰郑虎牢，削之于郑也，削之于郑，曷以归乎？归之于中国也，归之中国，所以正天下，内外之分，故书曰：遂城虎牢，盖旧史书城郑虎牢，圣人削之，书城虎牢，故曰春秋，非圣人不能脩。
楚杀其大夫公子申【义备见五年楚杀壬夫】
三年春楚公子婴齐帅师伐呉
呉楚交兵久矣，春秋不书，至是始书，此着天下迭爲盛衰，中国安危，存亡于此乎？系也，楚自成穆，始凭陵诸夏，至于庄，而其焰益搧，而晋之霸业，及是乃衰，幸而呉日，以大爲楚之内梗诸夏，得以小康，以呉故也。晋悼公之兴，适当斯时，以服郑，而楚不敢争者，非畏晋也，以吴人之议其后也。自周东迁，大势已去，天爲生二霸，以整顿之，霸政既弛，而大伯之后，继兴，相与扶持姬箓，以不坠于地，天实爲之，岂偶然哉？厥后呉亡，而春秋终，晋大夫簒其君而周不复可兴矣。
公如晋
夏四月壬戌公及晋侯盟于长樗公至自晋
杜注，晋侯出其国，都与公盟于外也，诸侯会盟不于其国，都而必盟于外，谦也，鲁君以童穉之年，往朝于晋悼公于其归也，出长樗而与之盟，勤于用礼，故春秋书以美之。
六月，公防单子，晋侯，宋公，卫侯、郑伯、莒子，邾子，齐世子光，己未，同盟于鸡泽，陈侯使袁侨如会，戊寅，叔孙豹及诸侯之大夫及陈袁侨盟。
是防也，郑服而陈，亦来防之盛者也，而其失有二盟，大夫也，盟王人也，盟大夫，大夫张也，盟王人，诸侯僭也，故虽盛会，而有贬辞，诸侯盟于鸡泽，既盟，而陈侯使袁侨如会受而礼之，需其君至而及之盟，虽后会可也，乃以一袁侨之故，命诸侯之大夫，别爲之盟，君盟于前，臣盟于后，不足以结袁侨，实开大夫，伉君之渐，谷梁谓鸡泽之盟，大夫张诸侯始失正，得经意矣，葵丘践土，天子之宰在焉，不下预诸侯之盟也，翟泉柯陵屈，王人共歃，春秋皆讥晋悼，欲植霸业，而不能以尊王爲事，俾单子下，预列国之盟，诸侯僭王人，大夫僭诸侯，一举而二失随之书，同盟非所当同而同也，或曰，先儒以同外楚，而书同其然欤？曰：时有不同，未容执例，以爲同也当晋积弱之世，楚焰方张，诸侯预于夏，盟曰：同外楚可也，自鄢陵既胜楚人，内困于呉，诸侯之从晋者，畏威而同盟，谓之非讥，不可也。或曰：陈，郑久叛而来服，其不谓之同乎？曰：此厉之所爲而悼享其成耳，晋自邲败几不能以国厉之始立，躬擐甲胄，率先羣卿以与楚战，鄢陵之胜，不在城濮，下又会呉楚交兵，收呉人与之盟，遂断楚之右臂，其立志实未可量，而器小易盈，骄以取败，悼继之，未几，陈郑来防鄢陵，一战之功也，其后三驾而楚莫能与争，本无他技，特以楚人内困于呉，自救之不给，是以置郑于不争，正如汉武用兵，匈奴海内爲之虚耗，宣帝坐享其成，见谓中兴之主，若以呼韩欵塞，尽爲汉宣之功，则不然耳。世人以成败论事，毁厉过刻，与悼过优，而春秋书法，公若权衡，读者识之○，或曰，盟于女栗，及苏子也，而不书，同盟于洮，于翟泉，会王人也，而不书同此盟，王人而书同，何也？曰：女栗之盟，鲁公自及苏子，非众盟也，故不言同然，不书，公及不书王命，则讥也，于洮之盟，王室有难，而爲此盟，故不以同盟爲讥翟泉，则王人及诸侯大夫盟于王城之内，王不能正之以礼，王亦有责焉耳。故不书同盟，【义又见僖二十一年，于幽成五年，虫牢，十七年，柯陵襄二十五年，同盟于重丘，】。
秋公至自会
冬晋荀防帅师伐许
四年春王三月已酉陈侯午卒
胡文定谓午襄公名也，孔子作春秋，在哀公之世，襄公乃哀之，皇祖考曷爲不讳？夫子兼帝王之道，参文质之中，见之春秋，如庄公名同，而书同盟，僖公名申而书，戊申，定公名宋而书，宋人与襄名午而书午之类，从其质也，愚谓夏殷以前不爲讳，周人以讳事，神始爲之易名之典，庙中称諡，不称名，乃所以讳外，是初无所讳，诗，书，不爲文武讳，是其明证，至于衰世，无所往而不讳，如申繻，荅桓公之问，晋废司徒，宋废司空鲁废，具敖二山，皆臣下以陷爲忠，非盛时之制也，檀弓云，既卒哭，以木铎狥曰：舍故而讳新，此以神事之，故于其死而爲之讳未闻生者而爲之讳，而况于嫌名则讳，二名则偏讳，如后世之所爲，此皆战国亡秦之弊，典律以春秋之法，则在所当革也。
夏叔孙豹如晋
秋七月戊子夫人姒氏薨【公作弋氏】
或曰：此成公妾襄公，母非嫡夫人也，自齐姜卒而定姒，始僭夫人之称，春秋何以无讥曰，先君夫人一而已矣，春秋既于前年书，夫人姜氏薨。塟我小君齐姜，以明成公庙有两夫人，两小君以着襄跻妾母，配先君之罪不加贬，而义自见，谓春秋无贬不可也。
塟陈成公
八月辛亥塟我小君定姒
冬公如晋
陈人围顿
左传？楚使顿间陈而侵伐之，故陈人围顿顿，楚之使也，陈人既遣袁侨如会故爲楚所恶陈之，围顿爲中国也，春秋着陈人之从中国，故书，凡书围皆贬，此以中国之与国而治，荆楚之属国，则非贬读者谨之。
五年春公至自晋
夏郑伯使公子发来聘
叔孙豹鄫世子巫如晋【谷作缯】
公羊曰：外相如不书，此何以书？爲叔孙豹率而与之俱也。曷爲率而与之俱，舅出也，莒将灭之，故相与往殆乎晋【殆，犹言疑而谳】，取后乎莒也，莒女有爲鄫夫人者，欲立其所出也，左传则以爲鲁请属鄫于晋，故偕鄫世子以往二説未知孰是？然公羊之义，必有所从，授春秋因鄫莒之事，以垂异姓，涖后之戒，【余义见莒人灭鄫，】。
仲孙蔑卫孙林父会呉于善道【公羊作善稻】
案左传呉子使寿越如晋，辞不会于鸡泽之故，且请听诸侯之好，晋将爲之合诸侯，使鲁卫先会呉，且告会期，故孟献子孙文子，会呉于善道，甚矣夫！晋人求呉之急也，求之急，故用礼过于卑而有所不惮，然内外之辨，内外之分，断断乎其不可紊也，故呉以号举不与，晋之亏礼而求呉也。
秋大雩
楚杀其大夫公子壬夫
案左传，楚人讨陈叛之，故以爲令尹子辛实侵欲焉，乃杀之？前日杀公子申曰：多受小国之赂，今日杀公子壬夫，又以侵欲于陈而使之叛楚，犹有政二，大夫不得爲无罪，但连岁杀大夫，用刑过惨，春秋不与也，故皆称国以杀，乃若晋景之杀同，括晋厉之，杀三郤，皆爲谗邪所陷，杀人虽多，而晋国日趋于削杀，非其罪也，楚之用刑，虽惨而国犹能强，岂非权出于上，犹有辞于杀欤。
公会晋侯，宋公，陈侯、卫侯、郑伯、曹伯，莒子，邾子，滕子，薛伯、齐世子光，呉人，鄫人于戚。
或曰：内外有辨，春秋所以垂法，前此及戎狄会盟，春秋未尝无讥，今会呉于戚进，而人之何欤？曰：义之所可与也，势之所宜交也，呉太伯之后，无可外也。以其僭王之号而外之，今呉请预于会，春秋，矜其爲太伯之后而收之，以附于诸侯之末，义之所当与也，中国之人同欲外楚，呉与楚连岁交兵，其外楚之心与中国诸侯同之，又势之所宜交也，故戚之会，呉始书人进之也，呉可进，而春秋进之无伤乎？内外之辨，其后呉卒去僭号，同于中国，诸侯春秋进之自此始。
公至自防
冬戍陈【义并见下救陈】
楚公子贞帅师伐陈
公会晋侯，宋公，卫侯、郑伯、曹伯，齐世子光救陈，十有二月，公至自救陈。
戍者戍之，于无事之时救者，救之于被兵之日，戍陈矣，而又救之，春秋书以善晋也，公羊曰孰戍之？诸侯戍之？不言诸侯，离至不可得而序，故言我也，谷梁曰：内辞也，以爲鲁独戍之，恐不然。盖戍之者，诸侯也，救之者，亦诸侯也，前是有戍者救者，今晋悼既以诸侯之师戍之，及楚师之来，以戍爲未足又动，大兵往救焉，书戍书救襃也。
辛未，季孙行父卒，【义见文，十六年，晋人执行父舍于苕丘，又见襄九年，穆姜薨，】六年春，王三月壬午，杞伯姑容卒。
夏宋华弱来奔
据左传？华弱与乐辔少相狎，长相优，又相谤也，辔以弓梏华弱于朝，平公见之，曰司武，而梏于朝，难以胜矣。遂逐之，司城子罕曰：同罪异罚，非刑也，专戮于朝，罪孰大焉？亦逐乐辔，春秋不书辔奔着，宋公用刑之不能平也。
秋葬杞桓公
滕子来朝
莒人灭鄫
公谷大条贯数十，皆洙泗高弟，亲闻之，圣人以授其门，弟子惟公谷有传于后，如莒人灭鄫，亦其一也。周衰，伦敎不竞，有以他姓爲继嗣者，灭人之国而人自以爲非灭，如鄫事者，往往有之，圣人特于此垂训焉，诸儒多从左氏之说，谓莒实灭鄫，是时晋悼主夏盟，岂有莒人灭同盟之国，而全置不问，愚以爲当从公羊之说，庶不失圣人因事垂法之意。
冬叔孙豹如邾
季孙宿如晋
十有二月齐侯灭莱
或曰：灭国恶也，而齐以爵书何欤？曰：有以爵书爲襃者，有以爵书爲贬者随事而可见，灭国恶之大者，而目其君所以诛也，齐爲无道，利人之土地残暴，而贼虐之必爲灭之之计，莱未尝有犯于齐也，目其君书曰：齐侯灭莱，责之深矣，尚何爵之有哉！
七年春郯子来朝
夏四月，三卜郊，不从，乃免牲，【义已见僖三十一年】。
左传桓五年着例，曰：啓蛰而郊，兹又述，孟献子之言曰：吾乃今而后知有卜筮，郊祀后稷，以祈农也，故啓蛰而郊，郊而后耕，今既耕而郊，宜其不从，杜注于桓五年及今皆曰啓，蛰者夏正之。正月，祀天南郊，疏家引夏小正，正月啓蛰，其传曰：言始发蛰也，汉氏之始，犹以啓蛰爲正月中雨水爲二月节及太初以后，更改气名，以雨水爲正月中惊蛰爲二月节以迄于今，其实古惊蛰在正月，始雨水则在仲春，以是知啓蛰而郊，郊必在夏正，正月者，周制也，左传谓周人以建子爲岁首而啓蛰之郊，必以夏正之正月，此又周家四时，十二月，次一用夏正之明证也，然周礼冬日至，礼天神于地上之圜丘，郊特牲亦曰，郊之祭也，迎长日之至大报天而主日，此又南至之郊，周人盖兼举之说者，谓夏正之郊，以后稷配，南至之郊，以帝喾配，皆报本反始之义，不专爲祈农也，孟献子之言，与月令之制，皆以孟春祈谷爲说，盖以啓蛰爲东作，将兴之候，故目夏正爲祈谷之郊，亦无害于义，大率经传一岁而祀天者三，南至也，孟春也，季秋大飨也，南至专主报本，而孟春季秋以祈焉，以报焉？圣人制礼之意，其在是乎？若夫鲁人僭郊，初无定时，卜吉而后举行，是以羣公之郊，有先后早晚之不同，春秋因其卜之，不吉，以示戒云耳，○礼记又载，孟献子之言，谓正月日至，可以有事于上帝，七月日至，可以有事于祖，此又以周正之建子月爲春，建午月爲秋，古有冬夏至者矣，未闻有春秋至者也，此恐非孟献子之言，与传所载啓蛰异矣，礼记中，似此多出汉儒之傅会。
小邾子来朝
城费
或曰：左传谓季孙行父相三君，无衣帛之妾，无食粟之马，无藏金玉，无重器备而厥，嗣甫得袭爵，即首以城费爲事，父子所爲何相逺至是乎！余曰：不然，行父之亷之俭信如传者所言，则当远权而弗即举，鲁国贤人，代居已之处，请于君饬其子，毋使预闻鲁政，夫然后得爲忠，今而身死，子继首城，其赐邑是将以伉君而专国，宿之罪大矣，行父亦有责焉，春秋书城费以着季氏，犯上作乱之渐，【义己见成，十七年，晋人执行父】。
秋季孙宿如卫
八月螽
冬十月卫侯使孙林父来聘壬戌及孙林父盟
列国之大夫相聘，因爲之盟非伉也，盖自霸国之兴，诸侯惟事盟主，鲁，卫，宋、郑，不相朝也，其爲盟，又与盟主偕盟，列国之君复不自爲盟也不相朝，不自爲盟，故因大夫来聘而寻盟，是不爲伉。
楚公子贞帅师围陈
十有二月，公会晋侯，宋公，陈侯、卫侵曹伯，莒子，邾子于鄬，郑伯髠顽如会，未见诸侯，丙戌，卒于鄵，陈侯逃归，谷梁曰：郑伯将会中国，其臣欲从楚，不胜其臣弑而死。
公羊曰：此大夫弑之，曷爲不言大夫弑之，爲中国讳也，曷爲爲中国讳，郑伯将会诸侯于鄬，其大夫谏曰：中国不足归也，则不若与楚，郑伯曰：不可，其大夫曰：以中国爲义，则伐我丧，以中国爲彊，则不若楚，于是弑之，左氏则以爲子驷自以其私憾而弑君疎矣，嗟夫！子驷之恶极矣，君有善谋，沮之不得，而遂动其恶其罪直，不容死而要之，其必有所授矣，郑伯，虽死不失为列国之诸侯，陈侯既逃，遂终爲外裔之役属，以逮于亡，春秋比而书之，一衮一斧，较然可见，而晋人党，奸庇盗之罪，亦无以自逃矣，或曰，鸡泽之会，郑伯至而陈亦来，今会于鄬，郑伯死而陈，亦去何邪？曰：观公谷之书，郑事与左传之书陈事，而春秋书法见矣。盖郑之见弑，陈之所以叛也，谷梁谓郑伯将会中国，其臣欲从楚，不胜其臣弑而死，左氏书陈事，亦谓陈之，执政有二庆者，与楚人谋，使公子黄如楚而执之，道告于会曰：楚执黄矣，君不来，羣臣不忍宗庙社稷，惧有二图，陈侯逃归，是陈与郑之臣皆不乐其君之从晋，或以弑或以刼，一朝俱往，斯固其臣之罪，然亦目见从晋之无益也，是亦晋之耻，亦晋之责也，郑贼之不讨，陈侯所以逃也，使郑之，贼臣弑其君于国中，晋之君臣，犹可谬爲不知以自解，今弑之于如会，未见诸侯之先，谓晋而不知，不可也，知而不讨，其失政刑甚矣，由晋之羣，卿皆前日弑厉之余孽，内有所慊，是以置郑贼而不问，诸侯如会，见弑于其臣，此中国一大变也，而悼乃邈然若无所知，恬然，略不介意，何以慰郑僖，九原之憾，而服在会诸侯之心，陈侯观晋无政，君臣相与谋逃之而归，郑伯之死，陈侯之逃，其实一事耳。公羊何氏注，郑伯欲与中国，卒逢其祸，诸侯莫有痛疾之心，陈侯，于是惧而逃归，书以刺中国之无义，此数语，深得经意，春秋于此一事责晋爲深书曰：郑伯如会，未见诸侯，卒于鄵，所以明正，晋人失贼之罪，黜其霸而同之于诸侯也，继郑伯之死而书陈侯逃归，着陈侯之逃爲晋，无政而逃，使晋人能爲郑讨贼陈侯必不无故而逃，盟春秋责晋之旨，极爲明着，诸儒雷同称誉，许晋悼过其实，失春秋垂训之旨矣。
八年春王正月公如晋
夏葬郑僖公
公羊曰：贼未讨，何以书葬？爲中国讳也，【义详见上】。
郑人侵蔡获蔡公子燮
郑人之弑其君，所以说楚也，乃复出师，侵楚之与国，何哉？盖晋人僞爲不知郑之弑君者，从而抚之，郑亦僞，若不欲从楚，故侵蔡以求说于晋，此皆以僞相从耳，郑之爲僞，姑以逃，晋人之来讨，晋之爲僞，亦苟焉而已矣！身爲盟主，不能救人之灾，恤人之患，以讨残贼，以大服天下之心，乃欲掩藏覆防，苟示羁縻，岂不爲郑人所鄙，笑乎春秋书侵书，获蔡郑皆不与也，蔡甘于从楚，郑僞于从晋，夫岂春秋所与乎？
季孙宿会晋侯，郑伯，齐人，宋人衞人邾人于邢丘，【君在，而大夫爲会】。
谷梁曰：君在而大夫爲会见鲁之失正也，泰山孙氏曰：邢丘之会，公在晋也，晋侯不与公防而与季宿会，襄公微弱，政在季氏故也。晋爲盟主，弃其君而与其臣何以宗诸侯，晋侯之恶亦可见矣。愚谓此一书而三示贬也，以霸主之尊而会诸侯之大夫谄也，是时诸侯之大夫皆怙权，以陵制其上，正望盟主，有以裁之，乃复谄而与之防，郑人弑君，不爲之讨贼，更使新君立于众大夫之间，鲁君身在晋而复会，季氏奬其臣而卑其君，遂使季日益横，鲁日益削，凡皆晋悼之，所爲而春秋之所深贬也，自入春秋百五十年，未有国君在会，而大夫亦预于盟者，鸡泽之不戒而邢丘，抑又甚焉，晋悼务以声音笑貌恱人而悖义，害礼有所不恤，亦由晋之羣，卿以其所以专晋者，而施之他国，遂乱，人君臣之分，至于溴梁，而滥觞者滔天矣，愚故谓春秋？未尝与晋悼以霸。
公至自晋
莒人伐我东鄙
秋九月大雩
冬楚公子贞帅师伐郑
始，郑人弑其君于会，以说楚也，既而侵蔡，欲以自结于晋，论者谓其介于二国之间，苟爲自全之计，然其从楚者本谋也，其未遂与晋絶者僞也子驷之徒，志在从楚，楚至而服，惟恐其后矣，使晋人能爲郑讨贼，驷可戮贞可却，而郑之与陈先后偕至矣，晋悼谄以媚其大夫复谄，以结诸侯之强大，夫当爲者不能爲当正者，不能正当讨者，反与之厚，霸国之纪纲，至是而尽，替徒以呉寿梦乃心中国，故楚人稍知所畏惮，郑卒来归外，是岂有一事之可称哉？读春秋，勿爲左传浮辞所惑。
晋侯使士匄来聘
春秋集传详説卷十九
钦定四库全书
春秋集传详説卷二十  宋 家翁 撰
襄公二【周灵王八年晋悼十年】
九年春宋灾【公羊作火】
公羊曰：曷爲或言灾，或言火？大者曰灾，小者曰：火内何以不言火？内不言火，甚之也，外灾不书，此何以书？爲王者之后记灾也，左传谓人火曰火，天火曰灾，人之与天何以致其辨，二传所言，亦强求其说耳，盖书灾者，正也，书火者，传録之误也外灾，所以书以来告，故其不告者，史亦略之而已矣。
夏季孙宿如晋
五月辛酉夫人姜氏薨
秋八月癸未，葬我小君穆姜，【成之母，襄之祖母】。
穆姜始与侨如谋去季氏，事不克，爲行父所幽，在废宫十余年，与郑庄之母武姜居于城颍，无以异也。郑庄虽有黄泉之誓，未几，复爲母子如初成，与襄父子以闇庸相踵，穆姜终爲季氏所幽，不得出，以逮于死，鲁国之大曽，无有如颍考叔之悟其君者，畏季氏也，传谓行父取穆姜之丧，具以葬齐姜，亏姑而成妇，其用心爲可诛矣，嗟夫！行父幽穆姜宿取卞意，如逐昭公，自后世而言懿师，昭之类也，有国者其以是爲戒。
冬，公会晋侯，宋公衞侯曹伯，莒子，邾子，滕子，薛伯、伯，小邾子，齐世子光伐郑，十有二月己亥，同盟于戏！【戏许宜切】桓，文之霸也，皆有以大服，诸侯之心，诸侯心服，而楚知所惮而不敢肆，此所以霸也，晋悼始立，爲宋围彭城，得其诸叛，以归义声，由是远畅，故郑陈先后来归，有可霸之望，及鄬之会，不能爲郑讨贼陈侯，观其无政，逃去不盟，晋之爲晋，亦可想矣。尚何霸之足言乎？夫不能救人之灾，恤人之患，以伸其霸讨，惟欲强其从我，今日而会，明日而盟，又明日而伐，或一岁而再会再伐，诸侯疲于奔命，自文襄以来所未有也。盟于戏！郑实未尝服，其载书曰：自今既盟之后，郑国而不惟有礼与强可以庇民者，是从而敢有异志者，亦如之，郑固侮其无能矣，师未出境，楚人伐郑，郑及楚平，所幸呉子来，会有以壮中国之威而褫郑人之魄，不然，晋楚交兵，殆未有巳也。然则春秋犹以同盟书，何哉？曰：此徧责诸侯之同乎？是盟者也，晋人不能爲郑讨贼诸侯，无忿嫉之心，而犹预于伐郑，以爲此盟，是故书同以责之，书伐郑，书同盟皆贬也，非所当同，而同者也。
楚子伐郑
胡氏谓善爲国者不师，善师者不阵，善阵者不战，知武子明于善阵之法，以佐晋悼公，屡与诸侯伐郑，楚辄救之，而不与之战，楚师遂屈，得善胜之道，愚谓此论虽美，非事实也，晋悼之失，在于不能庇郑而惟强，郑人以从己所幸，呉师拟楚人之后，楚不得以逞，郑卒服从，今乃以善避宼者，爲善阵，楚若不退，郑之存亡，未可知也。
十年春，公会晋侯，宋公，卫侯、曹伯，莒子，邾子，滕子，薛伯、伯，小邾子，齐世子光，会呉于柤，【义已见成十五年，会呉于钟离，是会夀梦实来】。
或曰：柤之殊会，固钟离之前，比尊呉所以抗楚也，自是楚始知畏，郑亦来附，春秋，其与之乎？曰：春秋贵分而不贵势，贵义而不贵权尊，呉以抗楚，待呉以会王世子之礼，屈分而从势，略义而从权，春秋不与也，故序防于戚，呉以人进，殊会于柤，呉以号举，此春秋垂世之法也。或曰：不殊，会而呉不至，则将若何？曰：呉固愿通于中国，晋人当率之与俱，朝王宠以王命而隆其爵秩，彼将踊跃，自励以与楚，敌虽不殊，会可也。
夏五月甲午遂灭偪阳【妘姓国祝融之孙】
晋人率中国诸侯会呉于柤爲服，郑也爲攘楚也，寿梦甫预于会晋乃率之以灭偪阳，尝读左传，至此殆不可晓，及观谷梁传则曰：遂灭偪阳，不以中国从夷狄也，范氏注时实呉会诸侯灭偪阳，耻以中国之君，从蛮吴之役也，何氏注公羊，亦曰恶诸侯，不崇礼义，爲强吴，开道以灭中国，故疾録之观公，谷二说，则知偪阳之灭，盖呉意也。偪阳，近于彭城，乃呉入中国之路，必呉人与之有怨，而欲灭之，非晋意也，晋方会呉以谋楚，乃以诸侯之师久顿，偪阳而灭之，曰：以封向戌，非事之所急，实吴人之意，而晋爲之役，如公谷之说，可无疑矣。春秋书遂灭偪阳，责晋深矣。
公至自会
楚公子贞郑公孙辄帅师伐宋
案传郑弑君者，公子騑，其执政也，晋所以不敢加问，何惧，騑之勇于从楚，而乱臣贼子反因是肆行罔所忌，既动师从，楚伐宋，又伐衞且侵鲁西鄙，晋坐视莫如之何？谈春秋者，亟称晋悼之贤，稽之于事，不知其所以贤。
晋师伐秦
春秋于楚，郑伐宋之后，继书晋师伐秦，责晋也，诸侯惟宋事晋最谨，是以爲楚所疾，今宋人受兵，晋不能急救犹可，诿曰力之不及，乃更出师伐秦，秦虽与晋有憾，孰若宋人受兵之爲急乎？置宋之急，而治己之私，春秋所以责也，不书大夫，帅师微之也。
秋莒人伐我东鄙
公会晋侯，宋公衞侯曹伯，莒子，邾子，齐世子光，滕子，薛伯、伯，小邾子伐郑，【世子序诸侯之上】。
左传谓晋悼三驾而楚不能与争，此其一也。是役也，郑不服，乃戍虎牢以逼之，郑暂及晋平，楚师至，即从之，栾黡欲战，荀防不可，曰：我实不能御楚，又不能庇郑，郑何罪？不如致怨而还，遂还楚亦归，防虽不武，然其言如此，可谓能自反矣！盖必有以制楚而后可以服郑，今望敌辄走而强，郑以必从，晋之从政者亦妄而已矣！然则厥咎安在？曰：鞌之战鄢陵之役，郤氏之功居多，羣卿忌而陷之，三郤既死，于是无复以身殉国者，每遇楚至，则相率引避，以爲得计，晋自是日削，卿族日强陵僭之萌，自悼而始○，齐世子光序于滕薛，邾之上，晋爲之也四国诸侯也，国弱而卑齐，强国也，光复树党，以伉其君，故晋悼以前日谄诸大夫者，而谄之序之，四国诸侯之上紊，周班以结强梗，春秋不与也，故直书以志其过，【义又见亳城北，萧鱼】。
冬盗杀郑公子騑公子发公孙辄
公子騑者，子驷也，案左传弑郑僖公于会，贼其首也，晋人谬爲聋瞆，以行姑息之政，反爲子驷所侮叛而服，服而又叛，视晋无有也，至是恶稔罪盈，假手于盗，以迄刑诛，春秋书盗杀公子，而削其大夫之称，贬也，騑爲首发辄爲从，所以着弑君之罪，终无逃于刑诛者耳，或曰：此逆人也，何以不去其族曰：盗实杀之，讨不以其罪也。
戍郑虎牢
城虎牢不书，郑今戍之，而书郑虎牢，夺之于晋，复以与郑也，虎牢内外之限，前城虎牢，而郑服城之效也。晋不能绥，郑以德，又不能震楚以威，用兵无宁岁，及是，以楚师方盛，避而去之，乃姑戍虎牢，以盖其避敌之羞，故春秋夺之而归于郑。
楚公子贞帅师救郑
救固春秋所善也，然施之于内，与施之于外，不同诸夏，为外裔所侵陵，同盟之国，帅师往救，春秋所善也，同妵之，诸侯叛而从楚，盟主伐之，而楚人救之，非同盟之福也。春秋何取焉？夫春秋明内外之辨，正冠履之防以尊周室，攘僣乱，则彼之救不救，于我何有？胡文定谓春秋善楚之能救，殆不然也。唐之叛将有乞援于蕃部而抗其君者，与诸侯乞援于楚而敌中国者，亦何以相逺即是而观楚救之，善不善，可以坐判矣。
公至自伐郑
襄陵许氏曰：书楚救郑而致，公知诸侯之避楚也，避楚侵郑，不书讳也，此说深得经意，是役，晋之诸卿，自知不能避楚而侵郑，北鄙以归，其不溃败者，幸也，论者以爲善阵者不战，岂不诬乎？
十有一年春王正月作三军
左传？季武子作三军，三分公室而季，孟，叔孙氏各有其一，三子各毁其乗季氏使其乗之人以其役邑入者，无征【注，使军乗之人率其邑，役入季氏，无公室之征，】不入者倍征【，不入季氏者，使公家倍征之，设利病，驱公民使归己，】孟氏使半爲臣，若子若弟，【取其子弟之半，四分其乗之人以三归公而取其一，】叔孙氏，使尽爲臣【，尽取子弟，以其父兄归公】，不然，不舍愚案，作三军，诸说不同，杜氏谓，鲁本无中军，惟上下二军皆属于公，有事三卿，更帅以征伐季氏，欲专其民人，故假立中军以改作，其说是矣，但疏家又引鲁颂閟宫，僖公复周公之宇者云，公徒三万，郑氏谓大国三军，合三万七千五百人，言三万者，举成数也。以爲僖公复古制，作三军矣，至文公以来，霸国以军多而贡重，遂自减爲二军至此，复作三军，此亦揣摩而爲说，非有所本也，愚谓鲁颂所云，公徒三万，公车千乗者出于诗人，歌颂之辞，当时未必果，备三军之制至此，季氏乗襄公之幼弱，盗窃兵权，始作三军，尽改旧制，以鲁国丘甸卒乗爲孟叔季之私，有春秋书作三军，着季氏犯上作乱之渐，实始作也，盖三军者，旧虽有之，每遇出征则大夫帅之以行，事已则兵归于甸，大夫不得而私也，今析二军以爲三，而三家各有其一，爲国君者，仅拥虚器于上国，非其国矣，干侯之祸，权舆于此，春秋书城费于前，作三军于后，所以垂人臣负固，拥强之戒。
夏，四月，四卜郊，不从，乃不郊【，义已见僖三十一年】。
郑公孙舎之帅师侵宋
左传谓郑侵宋，以致晋师，且将从晋，愚谓郑欲从晋，则俟晋至而盟之可也，不待侵宋，以怒之，此受命于楚，而侵宋耳，是秋，复从楚子伐宋，一岁再犯宋境，彼于宋何憾？直奉楚命，不得自己，何必曲爲之说。
公会晋侯，宋公衞侯曹伯齐世子光，莒子，邾子，滕子，薛伯、伯，小邾子伐郑。
秋七月己未同盟于亳城北【公羊作京城北】
左传谓诸侯伐郑，观兵于郑南门，郑人行成，秋七月，同盟于亳城北，以爲郑亦预盟，诸侯反斾，未及国，而郑复从楚，与楚子俱伐宋，自二霸以来百余年间，小国之叛，服固不常，未有若郑人今日之从于晋，楚盖朝暮，变不曰侮晋可乎？良以晋之羣卿实出楚大夫之下，郑人窥觇其无能，故来则从之，去则背之，实侮晋也，然楚人内困于呉，欲息肩而不可，故郑终服从于晋，势使之然，悼与其诸卿何能爲哉？【同盟，义已见，九年于戯】。
公至自伐郑
楚子郑伯伐宋
公会晋侯，宋公衞侯曹伯齐世子光，莒子，邾子，滕子，薛伯、伯，小邾子伐郑，会于萧鱼。
或曰：自晋悼始与楚争郑，今始得之，郑自是不复叛者二十余年，春秋，其与晋以霸乎？曰：否？舜文王，圣人也，所以自治者，岂有未善，当苗之未格，崇之未下，则班师而敷德，脩政而复伐，务求其在我者，安有十年用武，困天下诸侯而毒一国，必其服而从己，而谓春秋与之乎？曰：舜之格苗，文王之降，崇帝王事也，以此望衰世之君，其亦难哉？曰：非爲是也。晋之于郑，亦颇有所愧乎？郑僖弃楚而即晋，却诸臣之请，而从诸侯之会，不胜其臣见弑而死，晋明知之而不爲讨贼，惟连兵伐郑，责郑以必从，夫亦当自反乎？楚伐郑无宁岁，晋之诸大夫望敌辄走，莫敢撄其锋，惟驱诸侯之人，用之于郑，不能制楚之强，惟欲责郑以服夫亦知自反乎？今楚人内惧于呉，救郑不力，郑知楚之不足恃，是以叛而复来，而晋有愧于郑多矣，更以服郑爲功，而欲尸盟主之事乎？齐桓在位四十余年，用诸侯曽，不二三晋文在位十八年，城濮大战，仅从齐秦，宋之师，至于末年不复，再以诸侯伐国，春秋仅与之以霸，今悼公在位十五年，无岁不兴师，律以春秋之法，是当有黩武之罪，何霸之足言乎？或曰：桓，文之霸也，少有不善，则春秋人之厉，悼之伐国，春秋始终不去其爵，何邪？曰：与之，霸则责之也备，此春秋待贤者之道，直书其事而无所隐，此春秋待众人之道也，盖春秋以备书而无贬，岁防岁伐，春秋犹或贬之，今也或一岁而再防再伐，春秋备书其事而皆目，其人贬之深矣，先儒谓晋悼以至诚待人，而郑来服，自是不背晋者二十四年，吁悼之服，郑亦因其时而已矣，使楚人不内，惧于呉郑，虽欲不背晋可乎？愚观晋悼，以声音笑貌而结诸侯之强臣，卑其君而抗其臣，实谄道耳，诚安在哉？左传杂引诸侯之史，以示其博，彼皆国之私，史何足尽信？学者当原圣人之书，法传辞不足惑也。
公至自会
楚人执郑行人良霄
左传诸侯悉师，欲伐郑，郑人使良霄如楚，告将服于晋，楚人执之，啖子曰：凡称行人，而执以其事执也，不称行人，而执以已执也，许氏曰：书执良霄，见楚力尽于此矣。
冬秦人伐晋
据左传？秦人伐晋以救郑，爲楚也，士鲂御之，爲秦所败，春秋略败而不书，不与秦人之爲楚而救郑也。
十有二年春王三月，莒人伐我东鄙，围台，季孙宿帅师救台，遂入郓，【谷作邰】。
谷梁，曰：遂，继事也，受命而救邰，不受命而入郓，恶季孙宿也。公羊曰：大夫无遂事，此其言遂何？公不得爲政也，何氏谓季宿取郓以自益也，或曰：大夫出疆，有可以安国家者，专之可也。春秋之不与，季氏何哉？曰：此春秋用法之变，不可以例言者也，宿始继其父，即首城，赐邑继而作三军，取公室之丘，甸以爲己之私，有今而救台，遂事入郓，取邑以自广其心，非爲国也，是故春秋虽许大夫以出疆，遂事于季孙，特变文而示戒，抑权奸也。
夏晋侯使士鲂来聘
秋九月呉子乗卒【寿梦也】
公羊注以爲贤，季子始卒，其父非经意也，楚方盛而呉独能与之爲敌，有功于中国，甚大，是故春秋特卒之寿梦之，嗣子诸樊，让国于少弟季札，季札辞之，兄弟更让不以传其子，是虽太伯之遗化，而寿梦所以齐其家，训饬其子者，从可想矣，【余义见二十九年，季札来聘，】。
冬楚公子贞帅师侵宋
公如晋
十有三年春公至自晋
夏取邿，【公作诗内灭国，义已见隐元年，无骇入极】。
此鲁灭国也，内灭国书取公羊以邿爲邾邑，左传谓邿小国有乱，分爲三师救邿，遂取之，今从左传春秋虽爲鲁讳书，取不书灭，然亦责晋人之无讨也。
秋九月庚辰楚子审卒【共王也康王立】
冬城防
十有四年春王正月，季孙宿，叔老会晋士匄，齐人，宋人衞人郑公孙虿，曹人，莒人，邾人，滕人，薛人，人，小邾人，会呉于向【，义已见成十五年，会钟离襄，十年，会柤】。
是会也，左传谓呉爲楚所败，会于向，爲呉谋楚，范鞅数呉人之不德而退之甚哉？晋人之逐利而忘义也，急而求呉以抗楚也，缓而退，呉求以内交于楚也，自是呉虽与晋作疎然，其与楚也，兵连已久，势不得爲之下，更胜迭负，四五十年，楚无一日之宁居，晋所以服郑，而楚不能与之争实隂受呉之赐，不然，晋悼君臣，虽欲避楚，而苟安有不能得也。○内大夫未有二卿，俱使者此叔老与季孙俱得书志二，卿之不当，并行也，左传谓自是晋人轻鲁币而重其使，恐非春秋所以联书之旨，晋亦未尝加重，鲁使。
二月乙未朔日有食之
夏四月，叔孙豹会晋荀偃，齐人，宋人衞北宫括郑公孙虿，曹人，莒人，邾人，滕人，薛人，人，小邾人伐秦。
晋悼用十年之力，率中国诸侯争郑于楚，仅乃得郑，而又率之伐秦，其劳诸侯而敝中国，前所未有也。盖荀防尝持兵御秦，有栎之败，至是，荀偃，以诸侯之师出，欲刷前耻而罢，愞之佐强梗之，大夫率之而不能进，鼓之而不可作济，泾而次不得秦成，遂大溃，以归自秦，晋交兵五六十年，出师无纪，未有甚于此者，据传荀偃，下令曰：鸡鸣而驾，塞井夷灶，唯余马首是瞻，栾黡，下军帅也，乃曰：晋国之命，未是有也，余马首欲东，乃归众，于是皆还偃爲大将，而其下擅引兵以还，失律甚矣，是行晋悼待于境上，而诸帅略无所禀，姑息之弊也。晋自是始不能军，日趋于削，奚其爲霸。
己未衞侯出奔齐【衞侯衎献公也】
此孙林父，甯殖作乱，而逐其君，杜氏注左传云：诸侯之防皆书孙林父，甯殖逐君，春秋以其自取奔亡，故不名，逐君之贼，先儒或有取焉，愚窃疑之，盖君虽不君，而臣不可以不臣，林父以其私怒作乱，逐君乃谓春秋归过其君，置贼于不讨，是岂圣人意乎！盖春秋于弑君，贼则明着其诛死之罪于逐君，贼则每垂人君失驭之戒，故多以自奔爲文，只以衞事而言林父者自衞定公时以罪奔晋，挟盟主之令而返其国，跋扈之萌，已兆于此时衞献继世不深思，按御之道防患于未萌，乃又从而激之，方其命师曹歌巧言，卒章吾谓其必有以爲先事之备，及林父称兵犯上，一朝杀四，公子衞献请盟不从，遂委宗社以出，其不能君甚矣，春秋以自奔爲文者，着人君失驭之戒，非谓林父所爲爲是归过其君略，贼氏名而不书也，春秋自林父归衞至入戚以叛，具书不遗，皆所以讨也，此虽书衞侯奔而不以名，书见君之过，微贼之罪大，非谓林父犹有可原之情也，若夫师旷，所以告晋侯者，彼爲其君讽耳，安可以此律春秋之法，胡氏责君太过，恐非圣人垂训之本旨。
莒人侵我东鄙
秋楚公子贞帅师伐呉
冬，季孙宿会晋士匄，宋华阅衞孙林父郑公孙虿，莒人，邾人于戚。
愚观春秋经而知晋悼心术之微矣，邢丘之会，国君在而奬其臣，彼谓诸国之权，皆在大夫，是故以谄其大夫而陵替之渐，遂徧于中国，至戚之会，而其心术之微者，着于事矣，孙林父逐君贼也，乃使之得预于会，是奬其逐君而敎诸侯之大夫，俾胥而爲逆吁其险哉，自悼用师于郑衞衎无会不在，无战不从，今爲其臣所逐，晋当防诸侯纳衞君诛孙，甯以伸霸，讨乃盟主，职分之所宜，爲既不能然，反听贼臣立君，已爲会以定其位，前既置郑贼而不讨，此复奬衞盗以成其簒，此岂特桓？文之所甚恶，楚虽无道，犹未至隳坏名检，苟以恱人若晋悼君臣之所爲也，说经者，惑于左传之浮辞，过爲称誉，愚稽之于事，质之于经，可襃者不二，三可贬者十六七，而其罪之最大者，奬郑驷扶衞林父尊鲁季氏乱，人君臣之分苟焉以盟主？自居左传与之，而春秋实不与也，或曰，自入春秋，诸侯之辅，簒党逆者多矣，子何独责一悼公乎？曰：桓，文之未兴也，固多辅簒之人，逮齐，晋继霸，此风顿息，今悼身爲盟主，威不足以震强暴，德不足以怀小弱，惟党簒辅逆以媚道，结诸侯之强大，夫霸政自是始，坏犹得谓之贤君乎？【义又见襄二十六年，澶渊之会】。
十有五年春宋公使向戍来聘
二月己亥，及向戌盟于刘【，聘而爲盟，义见，七年】。
诸侯之大夫聘而爲盟者有矣，今向戌来聘，公及盟于刘，出国都而与之盟，于礼爲伉，然臧孙尝及晋侯盟于赤棘，晋欲怀鲁不嫌其伉也。
刘夏逆王后于齐
公羊曰：刘夏者何？天子之大夫也。刘者邑也，其称刘以邑氏也，外逆女不书，此何以书？过我也，左传曰：官师从单靖公逆王后于齐，卿不行，非礼也，注官，师刘夏也，天子官师非卿也，刘夏独过鲁告昬，故书刘不及单，礼，天子不亲昬，使上卿逆而公监之，故以卿不行爲非礼，愚案桓八年，祭公来，遂逆王后于纪，谋之于鲁也，今刘夏逆王后与单公俱行，而夏独至鲁，其亦询度而后往欤？周天子每有昬姻之事，多以命鲁，单公爲逆王后而出，不当更适他国，故使其属来有所咨访，春秋非讥其来讥其以官师而行卿事，言王使之不当，夏以官师，而尸卿事，夏亦有罪焉耳。是故以名书，春秋厯十有三王书逆，后凡再祭，公讥遂事刘夏，讥非卿，其合礼者不书。
夏齐侯伐我北鄙围成公救成至遇
齐于鲁本无憾，忽以兵加鲁，自是四年之间，北鄙再被其虐，左传以爲齐，欲叛晋，故侵鲁以致晋师，其说是矣，愚谓鲁本非弱国，所以不能强于自治，无臣也，无民也，四邻交侵，莫知所以爲计也。自季氏专政，务丰植其私门，城费矣，又取鲁国之丘，甸卒乗自归其私，于是鲁君拱手于上，邾；莒，交侵齐，亦见间而起，譬之百金之家，犹足自植，而盗起于内，莫知所以制之，则外宼之来亦付之，无可柰何而已？书救成至，遇讥可进而不能进也。
季孙宿叔孙豹帅师城成郛
前书齐侯围成，公救成至，遇言救之之缓而成爲齐所毁也，此书二大夫帅师城成郛，城之于既毁之后也，宼之未至也，无先事之备，及其见围救之，又缓，逮其亡去，乃帅师而城之，鲁之所以自治其国者，于此可见矣。
秋八月丁巳日有食之
邾人伐我南鄙
冬十有一月癸亥晋侯周卒【悼公也平公立】
十有六年春王正月葬晋悼公
晋厉以刚愎而殒其身，考之于经，犹有可书之事，晋悼以和谨而得终誉，考之于经实多，可指之疵，诸儒或未之察也，郑人弑君于会而不能爲之讨贼，惟黩于用师，责以必从衞孙林父甯殖，逐其君而立剽，不能爲之，明正典刑，反列林父于防而爲之定新君之位，奬弑君，贼春秋所贬也，辅逐君，贼又春秋所诛也，至于隆诸侯之大夫，俾伉其君于会，自祸其国，又祸人之国，皆晋悼之爲也。桓，文以尊王，而植霸业悼自得，国曽不见，其以尊王爲事，何霸之足言，最后萧鱼之会受，郑人工师女乐之赂而左传？更以爲美谈，良可怪也，夫诸侯以伐郑之，故辙不及息者十余年，今受郑赂，分以赐其臣，曰：子敎我和诸戎，以正诸华，今享其成，愿与子分之，郑之服，楚之屈于和戎，果何关乎？不曰诸侯之功，而曰和戎之效，其谓诸侯何？吁！晋悼而不死，吾不知其所以终。
三月，公会晋侯，宋公衞侯郑伯，曹伯，莒子，邾子，薛伯、伯，小邾子于溴梁，戊寅，大夫盟，【溴古字】。
公羊曰：诸侯皆在是，而书大夫盟，信在大夫也，何书乎？信在大夫徧，刺天下之大夫也。君若赘旒，然谷梁曰溴梁之会，诸侯失政也，诸侯会而大夫盟，政在大夫也，大夫不臣也，公谷之义尽矣，夫信在大夫，由权在大夫也，权在大夫，始不过用于其国中，既而预于盟会伉其君，则霸主实，许之以伉也，鸡泽之会，大夫始盟，袁侨，犹曰君盟，其君臣盟，其臣未甚失也。邢丘之会，国君在而与其大夫爲盟，奬臣以伉君也，至是会则君不盟，而大夫自爲盟，彼谓权在大夫，则信在大夫矣，大夫既盟，则国君可无盟，崇大夫，而卑其君甚哉！晋君臣之任术，而不诚也，平公孱君，岂知爲此？此皆厥考悼公与知范诸人之所爲岂惟诸侯病之，三家所以分晋，实造端于悼平之世，或曰，孙甯逐衎而立剽，衎，君也，剽簒国贼也，自是剽以爵而预于会，春秋，其与簒贼以爲君乎？曰：此以着其簒，国之罪耳，衞侯郑之奔也，叔武摄位，不敢以君位自居，故春秋如其志而书衞子今剽也，受国于贼臣，即以君位自居，而预于盟防故春秋亦如其志而书衞侯以着其簒窃之罪，爲异日见，杀之，张本【余，义见二十五年衞侯入于夷仪】。
晋人执莒子邾子以归
邾，莒，数侵鲁疆，鲁诉之于晋，晋人爲之执之，邾；莒，信有罪矣，而鲁之灭邿，何独无讨乎？岂惟灭邿当讨，而晋之灭偪阳，不当自反乎？但知责小国之相侵，而不知自反于义，愚以爲邾，莒力虽屈，而心未必服也，况执诸侯，不以归京师，而执以自归，是无王也，春秋书以贬晋。
齐侯伐我北鄙【义并见明年秋齐帅师两伐】
夏公至自会
五月甲子地震
叔老会郑伯晋荀偃衞甯殖宋人伐许
据传，许男请迁于晋，诸侯遂迁许，许大夫不可，晋人以诸侯之师伐之，郑子蟜闻将伐许，遂相郑伯，以从诸侯之师，春秋之书之贬也，始，晋人谋迁许，将以全安之也，今而伐之，又听郑伯以其师从郑与许爲仇，晋以郑师伐许，将全安之乎？抑覆亡之乎？春秋以郑先晋诛，郑也，亦责晋也。
秋齐侯伐我北鄙围郕
大雩
冬叔孙豹如晋
齐高厚既逃，溴梁之盟，一岁之间，再以师伐鲁，欲致晋而与之战，其志在于求霸而已矣，齐固无状，而鲁之不能亦甚矣！齐，大国也，鲁亦望国也，齐敢于伐鲁，鲁岂不能御齐，而豹之告晋者，其辞穷迫，有朝不及夕之虑，国无人焉耳。春秋于齐侯围成之后，书叔孙豹如晋着，鲁人不爲自治之计，事急则求于晋，以是而存亡定倾，亦甚可鄙矣。
春秋集传详説卷二十
<经部,春秋类,春秋集传详说>
钦定四库全书
春秋集传详説卷二十一 宋 家翁 撰
襄公三【周灵王十六年晋平二年】
十有七年春王二月庚午，邾子牼卒，【公谷作，是时，鲁邾交恶不以葬，告不会，故不书】。
宋人伐陈
陈叛中国久矣，晋不能治，而宋忽兴师以伐之，爲中国挠楚也，宋虽非强国，自襄公以来，世与楚人爲水火楚忌之，宋亦不出楚下，十一年，楚，郑伐宋，以挠晋也，今宋人伐陈，亦以挠楚，是故春秋贵之。
夏衞石买帅师伐曹【义见晋执石买】
秋，齐侯伐我北鄙，围桃，高厚帅师伐我北鄙，围防，齐环三年之间，五用师于鲁，春秋之书之，以着其不戢自焚之祸，明年，诸侯同围齐，又明年，环死矣，自鞌之战，齐常屈于晋，无役不从，而内怀不平，每欲释憾于鲁，以致晋师，今君臣异道而进，埶亦险矣，鲁三家束手无能，惟晋侯之拯已晋而不救，鲁之宗社，将爲墟乎春秋？不惟责齐亦闵鲁也。
九月大雩
宋华臣出奔陈
冬邾人伐我南鄙
十有八年春，白狄来【，义已见僖二十九年，介葛卢来】。
公羊曰：白狄者，白狄之君也，何以不言朝？不能朝也，刘原父谓蕃服于中国，世一见诸侯，虽善其交际，不得而通，是以春秋不与其朝原父之论固爲据正，但春秋之世，所谓蛮夷戎者，多错居九服之内，又自以爲先代之后，明德之裔，戎有姜戎狄，有姬狄，莫不负恃强大，有陵犯上国之心，鲁之盟戎会，戎苟求无事而已，今白狄慕义，愿朝固非周制之所许，拒而絶之有不可得，故春秋之义，会戎盟，戎则有讥，介葛卢来，白狄来之类，则直着其事，不与其朝辨分而无絶也。
夏晋人执衞行人石买
刘氏曰：称人以执非伯讨也衞孙蒯淫猎于曹，曹人訽之孙，蒯怒，使石买帅师伐曹，曹人诉之于晋，石买以事至晋，晋人执之，晋知石买伐曹，爲恶而不知孙蒯父子逐君爲大恶，是故不与之以霸，讨刘说善矣，但称人以执亦有不尽讥者，要当观前后事，以求春秋之意，此执石买是也。
秋齐师伐我北鄙【谷作齐侯】
冬，十月，公会晋侯，宋公衞侯郑伯，曹伯，莒子，邾子，滕子，薛伯、杞伯，小邾子同围齐。
前是霸讨，或伐或侵，或围或入，未有以同书者，此特书诸侯会，而同围齐，谷梁曰：诸侯同疾之也，或曰：鞌之战，晋爲鲁衞而伐齐春秋不与也，今晋平爲鲁而伐齐，而春秋与之，何也？曰：事有似同而实异者，两伐齐是也，鞌之战，虽曰爲鲁衞出师，其实大夫逞其私憾，春秋不与也，今兹伐齐，则以齐灵背盟好，岁以兵加于鲁，晋爲之合诸侯以问齐人凭陵，与国之罪，从众望而出师，非爲其私也，故书同围齐，此出于圣人之特笔，非因乎？旧史者也，木讷好以揣摩议，古谓刘夏之逆王后也，乃鲁人谄晋而卖，齐告于王，使薄其纳后之礼，以微者逆，故齐侯怒而伐之，晋当并治齐，鲁之罪，先执鲁侯，归之京师，然后伐齐，乃爲两尽考之，传刘夏逆后，乃王使之不当，鲁实无所预，似不必凿爲之说，此近世科场，春秋之大弊，愚窃不谓然也。
曹伯负刍卒于师
楚公子午帅师伐郑
案左传，郑伯从晋侯伐齐，郑子孔将叛，晋而起楚师，使告于楚，故公子午伐郑，有纯门之役，既而子孔谋泄，楚师告还，吁使子孔邪谋获逞，则郑简不爲僖公者几希，谷梁子前谓郑人以蛮荆之民加于中国之君者，公子騑也，今騑已殒，而郑之卿大夫从夷之心，犹未尽革，子孔又将爲子驷之所爲正由晋人不能讨，鄬会之贼，养成其恶，以至今日，悼公者何以辞其责。
十有九年春王正月诸侯盟于祝柯
自同围齐，至此间事，隔年而诸侯不再序者不与，晋以盟诸侯也，诸侯同怒齐而伐之，邾子身预戎马，驱驰之间，又预于祝柯之盟，纵有罪，亦当少损其罚，况邾鲁以疆事搆争，晋既讨而执之，今自齐来，返当叙勤，闵劳之时，乃复执其君而取其地，晋之用事者狂恣甚矣，故继是盟书执邾子，取邾田责晋也。
晋人执邾子
公至自伐齐
取邾田自漷水
谷梁子谓与人共事，或执其君，或取其地讥晋也，亦讥鲁也，言邾子，预于围齐之役，与晋鲁同其险艰，还未及境，执其君而取其地，春秋备书，所以贬也，左传谓疆我田，取邾田，自漷水归之于我？曰：疆我田，复旧疆也？曰：取邾田，自漷水言，鲁人因复旧疆，而挟霸国之威，多取田于邾也，或曰：鞌之战，晋命齐归我汶阳之田，书取汶阳，田不言取，某汶阳田，今书取邾田，其非鲁之故疆欤？曰：传谓疆我田，取邾田者得圣人，书法之旨矣，鲁因复旧疆，而侵取邾田，是故书以讥之耳。公羊谓鲁与邾，本以漷爲境，因漷移入邾界，鲁随而有之，故坐以取田之罪，其义亦明。
季孙宿如晋
葬曹成公
夏衞孙林父帅师伐齐
秋七月辛夘齐侯环卒【灵公也庄公立】
齐灵废嫡于兵，败国危之，时齐光簒父于病笃，垂死之际，灵之暴光之逆，所谓凶德，参会萃于一时者也，然迹其事之所从来，正由高厚，崔杼贪于得权，以成此祸耳，厚賛其君伐本干树疣，蘖已爲之，傅思久于其位也，孰知崔杼隂拱其傍爲谋更深，一朝辅光，以簒杀厚而兼其室，遂相齐而志犹未餍，复杀光以自媚于晋，乱臣贼子，苟以患失爲心，其祸至于杀身丧邦，覆其族而后已也。
晋士匄帅师侵齐至谷闻齐侯卒乃还
公羊曰：还者何？善辞也？何善尔？大其不伐丧也，此受命乎君而侵齐，则何大乎其不伐丧，大夫以君命出，则进退在大夫也，谷梁乃曰：君不尸小事，臣不专大名，士匄，外专君命，故非之，宜墠帷而反命乎？介二说不同，公羊正矣，夫伐丧，春秋之所甚恶也，此书士匄侵齐，至谷，闻齐侯卒，乃还，善其已入齐境而能爲之，旋师也，当是时，诸侯无义战，入人之境，闻其有丧，必将疾驰而往，以爲逐利之计，士匄之师，非不强也，乃能爲丧而亟返，是故春秋録之墠帷反命，未出疆之礼，今既及谷，当进则亟进退，则亟退境外，非俟命之地，书其还善之耳，何疑。
八月丙辰仲孙蔑卒
齐杀其大夫高厚
厚齐之世臣也，齐灵废其太子而树孽子牙，爲嗣厚不能諌，又从而傅之，灵将死，崔杼挟光以簒，尽杀其父之党，厚亦死焉，光与杼罪固当诛而厚，亦有以自取矣。春秋书齐侯环卒，继书齐杀其大夫高厚，着光逆也，厚不去官，以其爲君故死欤？然其死视荀息，则有愧不可以死节言矣。
郑杀其大夫公子嘉
案左传，郑人以西宫之难，公子嘉知其谋，楚纯门之师，亦嘉所召，故杀之，如传所云，杀之是也。而春秋以累上书嘉不去官，则其事犹疑也，岂非罪状未白，子展，子西志于分有其室，诬以罪而杀之欤？
冬葬齐灵公
城西郛
叔孙豹会晋士匄于柯
襄陵，许氏谓晋君微弱，政在大夫，动则列国事之，非正也。愚谓诸侯之大夫，所以谄事晋卿者，非爲国也植党，以伉其君耳，晋大夫所以深结诸侯之大夫者，亦非爲其国也，同恶相济，云耳，是故春秋深着人臣，外交之戒。
城武城
城西郛城，武城，皆所以备齐也，晋爲鲁大举伐齐，齐虽困而未服，故鲁人所以爲备者如此，或曰，春秋，其与之乎？曰：不与也，国不能用贤，纪纲陵迟，百度废弛，宼有不至，至则危矣，虽多城何益。
二十年春王正月辛亥仲孙速会莒人盟于向
夏六月庚申，公会晋侯，齐侯，宋公衞侯郑伯，曹伯，莒子，邾子，滕子，薛伯、杞伯，小邾子，盟于澶渊。
或曰：自鸡泽以来，皆书同盟是盟，齐人始服，何以不书？同盟曰着，晋人之不能讨，有罪也，齐灵废嫡立庶，世子光与崔杼内外合谋乗厥父疾革，自外归，杀父之党，而代其位，灵以悸死，位固世子之所宜有，迫而夺之，则簒也，簒而未定，惧诸侯之有讨，是以亟预此盟，晋人有志于霸，当暴白光罪，执而归之京师，孰曰不然？今幸光之来，不度于义，汲汲与之爲盟，曽无一语，问及其父所以死，彼所以得立之故，又安用盟主爲哉？故春秋于此，不与其同盟也，不与其能服齐也。
秋公至自会
仲孙速帅师伐邾
此讥鲁之叛盟伐国，而晋不能讨也，晋人以鲁之故，执邾子取邾田，归之于鲁，此前岁事耳，今会于澶渊，公甫至而仲孙遽以兵加邾，襄公孱君也，岂知爲此盖季氏挟晋大夫之援以陵暴，小国爲逐利，自丰之计耳，其罪当讨，晋平不能及此，惜哉！
蔡杀其大夫公子燮蔡公子履出奔楚
案传，楚人使蔡无常，公子燮欲奉文侯之遗言，求成于晋，不克而死，燮可谓得其死矣！春秋称国而不去其官，録之也，蔡人害，燮者皆楚之同恶耳，左传乃云书蔡杀其大夫公子燮，言不与民同欲，左氏固不明于圣人，脩经之旨，而刘原父乃有取焉？曰：非其力也，而任之，非其民之欲也，而强之，燮之智足以杀其身而已，不类原父，平日议论，殆其舛欤？公子履，燮之母弟，不奔中国，而出奔楚，不与其兄同志，书所以贬。
陈侯之弟黄出奔楚【母弟义初见隐元年】
据传二庆，谗之于楚，以爲与蔡司马同谋事晋，二庆谗谄，小人不足深责，陈侯身爲国君，生杀予夺，一制于臣下，有母弟而不能庇之，其亦可责矣。黄不奔他国，而奔楚，则托身非所矣，书奔楚，亦以贬。
叔老如齐
冬十月丙辰朔日有食之
季孙宿如宋
二十有一年春王正月公如晋
邾庶其以漆闾丘来奔
此传所谓三叛人之一也，虽贱必书，着其地叛也，或曰，诸侯之臣自外归，而据其邑，犹以叛，书如孙林父，宋华亥宋辰等辈皆书，某入于某邑以叛，此及莒牟夷邾黒肱皆以邑叛奔异国，其罪浮于据邑以叛者，不书叛，何也？曰：爲鲁讳纳叛人也，虽不以叛，书而去其族，系之于国，着其以地叛君之罪，所以诛也，继公如晋而书，则以见季氏，专辄不请，责不在公也，左传载庶其之来，季氏以公姑姊妻之，其从者皆有赐，于是鲁多盗，季孙谓臧武仲曰：子盍诘盗？曰：不可诘也，子召外盗而礼焉，何以止吾盗，夫上之所爲民之所归也，上所不爲民或爲之，是以加刑罚，而莫敢不惩，若上之所爲而民亦爲之，乃其所也，又可禁乎？善乎？臧孙之言，知庶其之爲盗，知季氏爲受盗之主，其言有合于夫子，异日所以语季康子者，是可并书也。嗟夫！晋爲盟主，执心不平，邾伐鲁，则执其君而取其地，鲁受邾叛人，土田则并置不问，何以服诸侯之心，晋所以失霸，此其一端也。【义又见昭三十一年黒肱以滥来奔】。
夏公至自晋
秋晋栾盈出奔楚
栾氏之稔恶，有自来矣，弑晋厉覆，赵宗灭三郤，书皆有力焉。至盈之身，则未有大咎，据左传盈之母，士匄之女，与其老州賔通惧盈之有讨，愬诸其父，士匄也，谓盈谋不利于范氏，其父信之，以此贬栾氏，逐盈而杀其党，国中良士以盈故死者甚众，士匄实爲乱首，晋自是始多故矣，或曰：如传所言，盈实无罪，春秋去其爵而奔之，何欤？曰：盈之奔也，虽无可坐之罪，计其平日事亲之道，或有未至焉耳。栾祁虽有淫行，而妇人之仁，未有不爱其子者也，盈欲防闲其母，岂无其道？今使其母以淫故而覆夫氏之宗，盈所以事其亲者，必有未至焉耳。春秋去爵而书奔旨，或在是。
九月庚戌朔日有食之
冬十月庚辰朔，日有食之，【连月日食，义并见下二十有四年，】。
曹伯来朝
公会晋侯，齐侯，宋公衞侯郑伯，曹伯，莒子，邾子于商任，晋自悼公得国于羣卿之手，曲示优容，而羣下暴横，不可制，范匄者，始年号贤大夫，犹有父祖之风，至是骄蹇无状，受其家人，女子之谗，逞私怒逐，栾盈而尽毙其党，叔向之贤，几不克免，余怒未己，复爲此会，曰：以锢栾氏，既逐之，又锢之，入春秋以来，大夫奔而极其所往，未有若此之甚者也，爲平公者，人非木石，亦当询之于众曰：栾盈其有罪乎？爲无罪乎？黄渊箕遗靖，邴爲可杀乎？爲不可杀乎？乃以一人之谗毁空，一国之良士曽，不问其罪状之，何若君之不君，有若晋平者乎？左传谓是会也，齐侯不敬，齐之叛晋，此其端也，盖有所侮而后动。
十一月庚子【公谷书】孔子生
二十有二年春王正月公至自会
夏四月
秋七月辛酉叔老卒
冬，公会晋侯，齐侯，宋公衞侯郑伯，曹伯，莒子，邾子，薛伯、杞伯，小邾子于沙随，公至自会。
案左传亦以锢栾氏也，盈奔楚，自楚适齐，晋人恐其爲齐用，复爲此会以重锢之，明年，栾氏入于曲沃，齐纳之也，及秋，齐侯大出师伐晋，专爲栾氏，故二会之锢，锢何益哉？楚巫臣以罪奔晋，子反请以重币锢之，楚子曰：止，彼若能利国家，虽重币，晋将可乎？若无益于晋，晋将弃之，何劳锢焉？此士匄自治其私，晋平爲之会诸侯者再，视楚共有愧多矣。
楚杀其大夫公子追舒
追舒爲令尹宠观起，未益禄而有马数十乗楚人患之，杀追舒，而轘观起，楚之用刑亦惨矣，罪未至死，故称国以杀，是时，中国无政，晋齐鲁衞之大夫皆窃主之权，渐不可制，而楚人犹能控御臣下，令尹以罪而死者相踵，春秋之书之，抑楚之太甚，奬晋之不及，垂戒于后耳，使晋君能施，此刑于范匄，父子及诸不轨之人，则晋其庶几乎！
二十有三年春王二月癸酉朔日有食之
三月己巳杞伯匄卒
夏邾畀我来奔【义已见二十一年庶其来奔】
畀我者，庶其之党也，鲁既受庶其，与其二邑，复纳其叛人，天王不问方伯，无讨春秋，再书三书责鲁也，责晋也三叛无讨，见晋不纲，鲁之强，臣得以肆行而无忌也。
葬杞孝公
陈杀其大夫庆虎及庆寅，陈侯之弟黄自楚归于陈，导陈侯以叛，晋即楚者二庆也，奔母弟黄于楚者，亦二庆也。今二庆以陈叛，楚人讨而杀之，纳黄于陈，二庆之诛，黄之复，楚皆专之，春秋书法如此，若陈人之自杀之，自复之，不与楚人以专制中国也。
晋栾盈复入于晋入于曲沃
春秋有一书，而见二义者，栾盈复入之类是也。盈挟齐之援，复入于晋，将不利于宗国，非晋臣矣，春秋犹书晋栾盈复入于晋，一以明君臣之分而讨之，亦闵栾氏爲晋国世臣未遽絶之于晋耳，宋鱼石挟楚之援，入于彭城，非宋臣矣，而春秋犹书宋鱼石入于彭城，正与此同例，然皆不以叛，书以其始本无罪，爲华元，士匄所陷，以至此极，犹有可原之情也，及其兴曲沃之甲，犯国之都，与其君敌春秋，于是始诛絶之书，晋人杀栾盈。
秋齐侯伐衞遂伐晋
齐侯伐衞遂伐晋伐衞犹可伐晋甚矣，目齐侯书，遂伐以着齐，光之不韪，亦以见晋无，政有以召齐之侮也，或曰：齐光之爲是伐，以报平隂之役辞曰修先君之怨，春秋之不与，何哉？曰：光固齐灵之贼也，簒父得国，其罪当讨，前日预于会，愚谓晋人当声其罪而执之，明正典刑，而晋不能也，灵之怨，非光之所可复也，然则晋所以召侮于齐者，何哉？栾盈本无罪，范匄父子，以其私憾谮而逐之，爲两会以锢之，齐光覩其政乱，辅盈以雠匄，实有所侮而动也，然辅人之臣以敌其君，名之不正，言之不顺，岂惟不能有济，祸罚踵之矣。
八月叔孙豹帅师救晋次于雍榆
救一也，而例或不同，未可以槩观也，前此楚伐郑，而晋救之，以大拯小救之善者也，如狄救齐，楚救郑之类，则强暴之救同恶，视中国之救同盟，不得同也。今晋人以霸国而受兵，鲁出师以援之，事非至于甚急，而春秋遽书救者，讥晋无政，召侮而失霸也，此救之一字，随事而在，不可例观也。晋爲盟主，数世自秦，楚之外，未有兴兵伐晋，深入其国，耀武而徐还，如此役者，虽未能敝晋而爲晋之耻亦甚矣！国必自伐，然后人伐之，岂不信哉！救而书，次言力不足，姑具文而往，以自结于盟主，亦讥也。
己夘仲孙速卒【孟庄子也】
冬十月乙亥臧孙纥出奔邾
季宿之纳邾盗也，臧孙纥所与言者爲何如？今乃以媚道自结于季孙，迹其所爲，亦何以异于盗如纥者，亦截截善谝言者也，季宿自乱已之嫡庶，复乱人之嫡庶，又以是爲纥之罪而逐之，纥固有罪，宿之恣睢，不度，抑亦甚矣。
晋人杀栾盈
自栾盈之奔，春秋闵其无罪，未遽絶之，至是始书，晋人杀栾盈，则以其挟齐光之援，兴曲沃之，甲入绛都，而与其君爲敌，于是始明正其罪，不系之于晋而诛之，春秋岂轻加人以诛斥之戮哉！是时，晋比无贤君，羣下互相吞噬，以兼并其爵邑，亡同括者，栾郤也，而栾郤之族，未几，皆覆败栾氏者，士匄也，而士匄之族，不再世而亦亡，晋君昬愚无知，纵臣下以覆人之族，而晋之宗社，亦不能长矣，春秋爲此事，六见之特书，着晋国之乱，从此始矣。
齐侯袭莒
齐人伐晋，曰：以报平隂之役师犹有名也，还自晋，不入袭莒，无名之师也，师出无名，又爲盗窃之计，潜行以袭人，书曰：齐侯袭莒，着爵而书袭贱，其以大国之君，而行盗窃之事也。
二十有四年春叔孙豹如晋
仲孙羯帅师侵齐【孟孝伯】
夏楚子伐呉
自郑服于晋，逮今几年，而楚不敢争者，呉爲之内惧也，是时楚共既殒，嗣子始立，未遑与晋争诸侯，故郑得以从晋而无南顾之忧，论者归功，晋悼之，三驾可谓不深识当时之事者矣，今楚始复伐呉，未几，又复伐郑，盖其嗣君渐更世故，是以来耳。
秋七月甲子朔日有食之既【义已见隐三年】
二十一年九月，十月朔此年七月，八月，连月书日食，疏家引厯术谓古无连月告食之事，以爲秦火以来，后人传写之误，其说谓交前十五度，交后十五度，并是食竟去交逺则日食少，去交近则日食多正，当交则日食既；若前月在交初一度，日食则至后月之朔，日食，犹在交之末度，未出食竟，月行天既匝来，及于日，或可更食，今七月日食既，八月又食，必无此理，其意以爲日食，未有在交初一度二度者，故以爲古无连月日食之事，然汉高祖三年，文帝前三年日皆频食，此皆秦火之后，以爲传写之误，不可窃妄，谓天度有时而变，常若执一定之律，而忽无穷之变，恐失春秋记灾，示警之意，新唐书亦拳拳论及此，此处无从见之，他日更当详考。
齐崔杼帅师伐莒
大水
八月癸巳朔日有食之
公会晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪，冬，楚子，蔡侯，陈侯、许男伐郑。
据传会于夷仪，将以伐齐，以大水不克，齐侯闻有晋师，使陈无宇如楚乞师，故楚子伐郑，以救齐，诸侯还救郑，或曰：是役也，晋伐齐，楚伐郑，以救齐，晋书会而不书伐楚，书伐而不书救，何也？曰：齐！晋，楚皆有责也，齐光之始立事晋，惟恐其不至平不能君，政在羣下，光鄙而去之，又从而伐之，晋实有以自取，乃爲此会，曰：将以伐齐，春秋不与也，郑事楚几年矣，楚人内困于呉外，惧于晋朝夕自救之，不给郑舎之而从晋，岂其获已，楚不能于晋，乃伐郑，以救齐，亦非春秋之所与也，齐光知事晋之爲耻，不思去晋而从楚，事楚之耻，又甚于事晋，尤非春秋之所与也，故书防不书伐，不与晋以伐也，书伐不书救，不与楚以救也，晋侯楚子以下，皆以爵书非爵也，以见当时列防之君皆无以大相逺也。
公至自会
陈鍼宜咎出奔楚
叔孙豹如京师
左传？齐人城郏，穆叔如周聘，且贺城襄陵，许氏曰：自宣九年，仲孙蔑如京师，其后五十余年，叔孙豹始再往，以罕书也，自是不书聘王，愚谓春秋此一书，奬齐也，亦以愧晋，齐庄虽无道，犹知翊戴天子爲王城成周，晋主夏盟，日寻干戈，惟事鬭略，未尝以尊周爲意，春秋因豹如京师，特爲之书，奬齐而愧晋也。
大饥
谷梁曰：五谷不升爲大饥，是岁秋，书大水，冬复书大饥，书灾而书，大灾，必有异于平常，书饥而书大饥，民之流亡困踬，亦必有异于平常，襄公微弱，强家用事，民政不讲，国无比年之蓄，春秋书以讥之。
春秋集传详説卷二十一
钦定四库全书
春秋集传详説卷二十二 宋 家铉翁 撰
襄公四【灵王二十四年晋平十年】
二十有五年春齐崔杼帅师伐我北鄙
夏五月乙亥，齐崔杼弑其君光，【庄公也，景公立】。
或曰：光之立也，迫其父而夺之位，盖簒也，今其死迄正天讨，于例当称国以弑，乃独着弑贼之名，何邪？曰：光固有当讨之罪，而非崔杼所得而讨也，导光以簒者，杼也，今闻其有怨于大国，又从而弑之，盖光因杼而得立，不假杼以权，杼实憾焉，辞曰：爲晋弑君以自解于众，本非爲晋也，是故坐以首恶之罪，左传谓太史书崔杼弑君，崔子杀之，其弟嗣书而死者二人，其弟又书，乃舍之，南史氏闻太史尽死，执简以往，闻既书，乃还，以是知春秋之世，人臣之弑其君者，犹欲掩覆其事，史臣若齐太史晋董狐奋笔以书死亡不避者，能几人哉？盖晋楚齐之弑其君皆恶，子强臣世大夫之所爲，彼既不以其实来告诸国之史，又不敢自以所闻而直书其事，亦有已书而未能尽得其实者，及圣人修经始爲裁而正之，故曰，春秋成而乱臣贼子惧，彼谓隐桓之弑，旧史书之，圣人爲之，隐之愚，窃不敢谓爲然也。
公会晋侯，宋公衞侯郑伯，曹伯，莒子，邾子，滕子，薛伯、杞伯，小邾子于夷仪。
齐人以五月弑君，晋人以是月出师弑君者，未知晋师之来伐齐者，亦未知齐君之弑，崔子既弑庄公，闻诸侯之师及境，持是自解于国人，且以重赂求成于晋，杼之罪大矣，泰山，孙氏谓晋人当以合诸侯之兵力声，杼之罪而讨之，以定齐国之乱，不当受其赂，而及之盟，故春秋先书崔杼弑君，继书诸侯爲防爲盟，责晋深矣，愚谓前日齐光簒父，晋不能讨，而及之盟，今崔杼弑君，晋复不能讨而受赂，与之盟而定其位，齐固不竞，而晋之爲晋日趋于下，亡形见矣，孙氏之学，简而严，有得经意。
六月壬子郑公孙舎之帅师入陈
前年，楚子陈侯伐郑，当陈隧者，井堙木刋，郑人怨之，以爲此役，既入其国，陈几亡矣，郑人复举以归之，司徒致民，司马致节，司空致地，乃还入之，有礼者也，故春秋无贬辞，【余义又见，是冬，公孙夏再伐】。
秋八月己巳，诸侯同盟于重丘，【同盟变例，义已见襄，三年】。
晋防诸侯于夷仪曰：将伐齐，齐人以弑君爲说，晋之君臣，纳其重赂爲之，止兵而要诸侯，以爲此盟，春秋所恶也，凡书同盟，变例有三，前已及之同外楚，同尊中国，而书同盟者，正也，会之不以其礼，盟之或爽，于义当观，前后事以求圣人之意，如天王崩，而书同盟，王人在会，而书同盟，与郑人弑君于防，晋不讨贼，而爲之盟，齐人弑君立君，晋不惟不能讨，又受贿而与之，盟书同盟，皆所以贬也，晋所爲不义诸侯，与之同诸侯，亦有责焉耳。或曰同病，楚恐非。
公至自会
衞侯入于夷仪
春秋之世，内外二君者，郑忽与突也衞衎与剽也，忽之君国正也，而祭仲以突簒之衎之君，国亦正也，而孙林父以剽簒之，其逆顺之辨，较然可见，其后忽既复位，而突自外入，突乃贼也，是故突之入栎，以名入内外，不二君也，衎既入于卫地，而剽犹居位，剽乃贼也，是故衎入夷仪而不名，内外不二君也，及剽死而衎入，夫然后名衎所以结正其失国之罪，剽既死，则无嫌于二君矣。
楚屈建帅师灭舒鸠【舒巳见僖三年宣八年】
舒鸠去楚而从呉，从之正也，楚不能制，呉而残暴，小国以逞其败，衂之憾，春秋不与也，是故国虽小而必着其亡以声，楚人灭国之罪。
冬郑公孙夏帅师伐陈
陈叛而从楚，几年于兹，晋人置而不问，曰：鞭之，长不及马，腹也，郑自比岁爲政者，皆国之良，一岁再出师伐陈，克捷有功，春秋之书之襃也，郑与陈始皆从楚，今郑既自拔归晋，又能伐陈以挠楚，春秋所以襃也。
十有二月，呉子遏伐楚，门于巢卒，【公作谒诸樊也，】。
刘氏谓呉子入人之境，而不假道，以此死，乃畏厌溺之类，其义非是，谷梁曰：以伐楚之事，门于巢卒，诸侯不生名，取卒之名，加之伐楚之上，见以伐楚卒也，得春秋书法之旨，愚谓呉太伯之后，非楚比也，以僭王而外之，自寿梦以来知尊中国，预于夏盟，与楚爲敌，今以伐楚之故门于巢，卒春秋録其死事变常法，而书爲其以攘楚而死也，巢与楚御呉而戕之，巢可罪也。
二十有六年春王二月辛夘衞甯喜弑其君剽
或曰衞甯殖孙林父逐其君而立剽逆也，今殖之子，喜杀剽而复其君于位，尚足以盖前人之愆，而春秋名喜爲弑，何哉？曰：据传殖，自知逐君之爲非临死，命其子以纳君而掩已之恶，彼其心曰：衎吾之君也，剽者吾之所立簒也，我立之，我不得而废之，汝爲我废之，而纳吾君焉，则吾死目瞑矣，而不知此事在他人爲之则顺而易在，甯氏爲之则逆而难，盖立之以爲君，事之以爲君，又从而害之，此所以爲不可而喜也；又以利心临之，此所以不能盖其父愆而身反，陷于大恶，而春秋以弑君书矣，稽之传喜，受命于父之临终，五六年矣，及是衞君入于夷仪，使人语喜，啗之以利，其言曰：苟得返国，政由甯氏，祭则寡人，于是喜攻孙林父杀剽而纳衞君喜事剽五六年，一闻子鲜之饵，跃然而从之，此岂纯乎爲义，忠其君而成父之志者哉？亦爲利而已矣，以利而纳旧君以利而杀所事之君，不曰弑可乎？然则将何如而可？曰：汉去古未逺儒者犹明于春秋之义，霍光立昌邑王而事之矣，及其废之也，委曲安全，曰：无使我负，杀主名于天下，盖当时明经大儒，共定防者爲之深思，光不能及此也，南宋徐羡之，谢晦废营阳王，未及杀之，遂陷于弑君之罪，此后世之事，有类于古者也，故衎之入剽之废，乃事理之当然，当废剽而归之，京师可也，不可杀也则爲弑矣。曰：甯喜，所以自处者，则将若何？曰：衎既复于位，喜辞国政而勿预，避权逺势阖门终，其身如是，可以成父志，而免取大恶之名亦无后日之祸矣。
衞孙林父入于戚以叛
或曰宋鱼石入于彭城，不书入，于彭城以叛晋，栾盈入于曲沃，不书入，于曲沃以叛，而孙林父，乃以叛书，何哉？曰：春秋用法未有不原其初者也，鱼石本无罪，华元陷之，栾盈本无罪，士匄陷之，故圣人原其初，非有叛意，特不书叛，示华元，士匄爲祸之首也，若孙林父，则叛之者也，以一朝之忿，称兵犯上，逐其君于外，十有二年，甯殖之子，喜纳君而逐林父，喜丽于弑林，父丽于叛，春秋比而诛之，惟其公也。
甲午衞侯衎复归于衞
谷梁曰日归，见知弑也，范甯曰：衎实与弑故録日以见之，谷所言犹未甚失，甯以与弑爲言，则大误不得不正之衞衎君也剽臣也，簒国贼也，衎入而剽诛，正也，衎之所得爲也，春秋坐甯喜以弑，以父子既事之爲君，而又杀之，在喜则爲弑，非谓衞衎不得戮剽也，以爲与弑，是人君不得而诛簒贼，岂不误之甚哉！盖春秋于国君之奔，多不名之，及其反国，而后以名书，所以正其失，国之罪，如僖二十八年衞侯郑曹伯襄之反国，是其例也衞衎之奔不得爲无过而非有大过，故其出不名，今而归结，正其罪名而复之，春秋书法，大率如此，以与弑爲言，则失之逺矣。
夏晋侯使荀呉来聘
孙林父据戚以叛，晋人以兵戍之党，叛臣也，衞人伐戚杀晋戍三百人，晋不知自反，乃会诸侯，谋有讨于衞侯荀呉来召公，当晋平之世，强臣僭横倒行逆施，卒以此失诸侯，此本范匄之罪，是时，赵武爲政而不能反之，亦懵矣。
公防晋人郑良霄宋人曹人于澶渊
左传公防晋赵武，宋向戌，郑良霄，曹人于澶渊，以讨衞疆戚田取衞西鄙懿氏六十以与孙氏，呜呼！晋平之爲此会率天下之人臣，使之尽叛其君者也，霸者无他职事，以主张名分，而爲职晋自悼公务以声音笑貌而谄诸侯之大夫，奬大夫而伉其君而上陵下替之祸，几徧于中原，而晋亦坐受其弊矣。孙林父作乱，逐君人谓悼公必将讨而戮之，乃反列于会而爲之，定簒君之位衞献流落在外十有二年，而晋莫之恤也。今剽死，献复入谓晋平，必将召林父而戮之，以盖厥考，辅簒之愧，乃更受贼臣之谮，而摧辱其君，止献公囚，甯喜取卫田以益林父。吁，平固甚愚，亦何利而爲此，由晋之诸臣各爲其私计，羽翼诸侯之大夫，使之交起，爲乱以爲彼等剖分，晋国之地，而其主不悟，良可喟也，悼犹然，而况于平之愚乎？是会也，诸侯各怀愤嫉，防者仅四国之大夫，惟鲁公爲季氏所驱而出，春秋书公防晋人郑良霄，宋人，曹人于澶渊，晋卿不名，而郑良霄独以名书卑，晋之用事者，贬之也，宋向戌不名，据传以其后至，吁，晋所爲无道若此，其能久而不亡乎？魏斯赵籍，韩防三分晋国，悼与平实有以啓之耳。
秋宋公杀其世子痤【才禾切】
晋献之，戕其子独与骊姬谋之耳，宋平虽宠，芮弃本无杀，痤之心而弃也，内连宦寺，外结大臣共造谗而杀之。吁！可畏哉！而芮弃之，宠爱向戍之，权任不爲之衰，更立弃之，子爲太子，此人道之大变，春秋谨而识之，曰：宋公杀其世子痤，公谷所谓目其君以着其恶者也，传者谓痤美而狠，佐恶而婉婉者，巧于自结狠者，疎于自谋佐日以亲痤，日以疎，以至于死，故居近君之地者，自处爲难，隋炀所以倾勇，其事似之，勇则痤也；杨素则左师向戌也，独孤后恶其子杨素从而陷之，及隋文疾革，乃悟，则已无及，身死人手，爲天下笑，由明不足以察奸，内外相煽，而爲谗故也。
晋人执衞甯喜
据传，晋人执甯喜，以其杀晋戍之，在戚者甚矣，晋之不能自反也，夫戚衞叛臣盗窃以居，晋当爲衞讨而夷之，乃反戍之，以兵党叛臣而伉其君，何以爲盟主衞人之杀晋戍宜也，乃以是仇其君以及其臣，盖甯喜可执坐林父之诉，而执之，则悖也；是时，赵武爲政，叔向爲之谋，晋无一事可称，二子者，崇虚誉而无实，亦何益于人国乎？
八月壬午许男甯卒于楚
冬楚子蔡侯陈侯伐郑
葬许灵公
许灵公如楚，请伐郑，卒于楚，楚子爲之防陈蔡伐郑，师还，乃葬许灵公，楚之求诸侯，亦勤矣，是以卒得志于中夏，而晋平昬庸不君，惟诸大夫之所欲爲晋其替矣，春秋书许男卒，楚伐郑，葬许灵公以警晋也，读春秋者，谨之。
二十有七年春齐侯使庆封来聘【景公也】
齐灵庄以狠暴相继鲁，北鄙受兵，几无宁岁，今景公立，不待鲁使至，而庆封实来齐，鲁自是始通好，贤君所爲固与庸人异，春秋书以美之，景公者，灵公子，其母鲁女。
夏，叔孙豹会晋赵武，楚屈建，蔡公孙归生衞石恶陈孔奂，郑良霄，许人，曹人于宋。
宋向戍善于楚，令尹子木，又善于晋，赵武欲弭诸侯之兵告于晋，楚，齐，秦而爲此会其名则善矣，而未知所以爲弭兵之说也，宋牼以秦，楚搆兵欲告之以不利，使皆罢兵，而孟子所以语之者，则有仁义而已矣，今向戍弭兵，与宋牼罢兵，事有相类者，谓弭兵爲非不可也，而所以弭兵者，则未得其说，强楚之势，自是而愈，张夫岂中国之利哉？盖征伐天子事也，晋楚及其与国虽有内外之辨，而皆天子之建国也，向戍而欲弭兵，当先禀命京师，已而驰告晋楚，俾各率其与国朝王而受命焉，盟于王庭，自今以往，有罪当讨王命之讨，而后讨强暴内侵，王使之伐而后伐，一如周家盛时之制，夫如是，兵庶可弭矣。今徒以弭兵爲说，俾晋，楚之从交相见，而中国诸侯一朝爲楚人役而天下乃有二霸，赵武向戌，岂非中国之罪人乎！或曰，如子之说，晋人犹知有尊王之义，其如楚之弗率，何曰：楚自用兵以来，令尹死者三四人，内困于呉，外困于晋，其力已惫矣，徒以耻出晋下，是以日寻干戈而不得息，今使之听命于王，而南北罢兵，亦楚国之福，彼胡爲而不从，不从则奉王命以临之，我则有辞矣。是之谓弭兵之说，【余义，又见豹及诸侯大夫盟】。
衞杀其大夫甯喜
剽簒君者也，他人可杀，而甯喜尝事之以爲君，不得杀也，故书弑以正其罪，喜纳君者也，他人可杀而衞献因之以入，不得杀也，故称国，以杀不去其官，累上故也。或曰：子谓鲁定公当诛，季氏以正其逐君之罪，今乃云甯喜非衞献之所可杀，何欤？曰：事不同也。昭公鲁君爲季氏所逐，死于外，定公立，能不以季氏爲恩已讨而诛之，正也，若剽者衞之簒君而非君也，献公则衞君也衞君命其臣诛簒，贼既诛之，而旋杀之，是谓失信，是谓食言其可行乎？但甯氏既事剽爲君，又从而杀之，当坐弑君之罪非衞献所可杀也。
衞侯之弟鱄出奔晋
鱄衞献之母弟也，衞献非鱄不得返国，今甫奠于位而不能安，鱄之身衞献之不友，甚矣书衞侯之弟讥不友也，或曰：鱄之奔是乎？否邪？曰：鱄始衔其君兄之命，与甯喜固许之，以专衞国之政，今以其专而杀之，在衞献爲食言，鱄自以失信于死者，逃其兄而去之，此古烈士之风，故春秋録之书曰衞侯之弟鱄出奔晋，谷梁乃曰：鱄喜之徒与人之臣谋弑其君，是亦弑君者也，前以爲弑，此以爲谋弑传者，释义不精，乃至于此！鱄以君命谕喜使诛，剽所诛者，簒国之贼，而鱄则忠于其君者也，何谋弑之有哉？春秋以喜事剽爲君，而又杀之，所以正君臣之分，名之曰弑于鱄何有哉！
秋七月辛巳豹及诸侯之大夫盟于宋
胡氏曰：此一地也，曷爲再言宋书之重，辞之，复其中必有大美恶存焉，是会楚屈建请晋，楚之从交相见，自是中国诸侯南向而朝楚，及申之会，蛮方之君，簒弑之，贼大合，十有一国之众，而用齐桓，召陵之礼，圣人哀人伦之灭，伤中国之衰，而其事自宋之盟始也，故会盟同地而再言，宋者贬也，胡氏之说善矣，愚谓中国之于荆楚，有内外之分，此帝王之治，亦春秋之法也。今诸侯来集，楚人遽求爲长赵武畏其盛兵衷甲，苟求无事，遂长楚人，春秋爲中国惜故，先晋，夫岂与晋之能让哉？况防盟于中国之境，而荆楚长之无内外之分，乱先王之制，啓戎心而召后患，赵武，叔向无以辞，其责也，书诸侯之大夫，无盟主也，或曰：两不相下，遂不爲之盟，其可乎？曰：前固言之矣，晋当率诸侯朝王盟于天子之庭，晋，楚俱不得长，所谓公天下而与之盟，楚尚复何辞？谷梁？乃谓自是列国诸侯，无侵伐者，八年，春秋善之，诸儒或从其说，愚窃惑焉，晋君臣怀一时之晏安，分霸权，以逊于楚，楚人蓄锐伺隙，大逞于后，当防之世，凡我同盟之君，俱被其毒，晋坐视莫如之何？由宋盟故也。
冬十有二月乙亥朔日有食之
二十有八年春无冰
夏衞石恶出奔晋
邾子来朝
秋八月大雩
仲孙羯如晋
冬齐庆封来奔
庆封崔杼之党也，杼既弑庄公，而崔庆共爲政，其必预于弑矣，去年杼以家难而死，庆封当国，其权任，可谓专矣，而庄公之幸臣曰：卢蒲癸，王何者？乃共谋讨之，杀其子庆，舎庆封田而归，战弗克，遂来奔，齐人乃出，崔杼之尸而戮之，改葬庄公，庄公之死也，幸臣与之俱死者十人，今爲之讨贼，亦幸臣也，身爲国君以幸臣爲羽翼庄，固可鄙矣，而卿大夫无能爲君讨贼，复雠者而幸臣乃能之，亦卿大夫之耻也。
十有一月，公如楚，【义并见下公在楚，公至自楚】。
十有二月甲寅天王崩【灵王也景王立】
乙未楚子昭卒【康王也】
杜注，是月，无乙未日，胡文定曰：甲寅，至乙未，相去四十二日，则闰月之騐也然不以闰书见丧服之不数闰，齐景公葬书，闰月则明，杀恩之非礼也，范甯谓闰承前月而受其余日，故书闰月之日系前月之下，乃史册之常体，其说亦可通。
二十有九年春王正月公在楚
夏五月公至自楚
公如晋，或逾年而返，或厯时而返，或岁首，在外春秋，惟书公出，公至而不书，公在今而书公在楚，此春秋书法之一变也。或者以公在楚与干侯，书法相类，曰：以季氏取卞之故，公危不得入，故书，愚谓公在干侯，以内外言也，公在楚几于辱，在泥涂矣，向戌，售其邪说，屈中国而伸荆楚，俾中国诸侯相率而朝于楚，公如楚，复爲强暴所侮辱，久乃得归，春秋所爲大戚，是以特书公在楚，闵中国诸侯之爲荆，楚，屈也，公如晋，遇岁首，不书公在晋，今公如楚，遇岁首，必书公在楚，外楚也，蛮荆朝内，理之常也。中国诸侯旅朝于蛮反，常也，春秋于事之反常者，每变例而特书，此类是也。
庚午衞侯衎卒
阍弑呉子余祭
谷梁曰：阍门者也，寺人也，不称名姓，阍不得齐于人，不称其君，阍不得君，其君礼，君不使无耻，不近刑人，举至贱而加之呉子，呉子近刑人也，左传以爲越，俘之典，门者弑之，春秋所以书言祸生于所忽也，愚观呉之，诸君易而无体，往往以此蹈祸，遏卒于巢，犹曰以戎事，故余祭死于阍僚，死于专诸，直死于刑人，刺客之手，春秋之书之，良以垂戒，示后焉可。
仲孙羯会晋荀盈，齐高止，宋华定衞世叔仪，郑公孙段，曹人、莒人，滕人，薛人，小邾人城杞。
城杞贬也，以已事而僭王事，是以贬事有闗乎中国系乎？王室如城，虎牢城成周之类公也，事有闗乎救灾恤患如城，邢城縁陵城楚丘之类亦公也，若是者，合诸侯而城之，夫谁曰不然？今晋平爲其母家城杞，事之私者也，乃以烦诸侯，是以已事而僭王事，其在文，武，成，康之世则诛矣，平王不抚其民人逺戍母家诗犹有刺，而况区区霸国，劳诸侯以城母家者乎？春秋之书之贬也。
晋侯使士鞅来聘
杞子来盟【义见桓二年滕子来朝】
杞二王后，自入春秋爵，屡升降，或伯或侯或子，左传以爲恶无礼，故贬之谷梁，则以爲时，王之所黜，诸儒有以爲春秋所贬者有以爲简册传録之误者，误固有之，何独见于杞之一国乎？或曰，是岁晋以其私亲，合诸侯而城杞，春秋贬，晋亦贬杞也。不能自治其国，而借力于女子之从人者，是固可鄙，然当时诸侯之罪，更有大于此者，何独杞一国，屡见升黜乎？姑阙疑。
吴子使札来聘
公羊曰：呉无君无大夫，此何以有君？有大夫，贤季子也，何贤乎季子？让国也，谷梁曰呉称子，何也？善其能使延陵季子，故进之也？诸儒爲说不同，谷得之，荆人来聘，楚人使宜申来献捷，春秋皆从君臣同辞之例，久而后书，使椒君臣俱见，今呉使始至于我，而书君书，大夫爲其能使贤故贵之耳。胡文定乃以爲札者呉之，公子不称公子？贬也，让国而生乱，札爲之，故因其聘，贬之以示法，胡公此论，非所以施之季子，亦非所以论春秋也，季子非位居嫡长，矫激而辞位者，其兄弟四人，季子爲季，三兄更相让，次第君呉，诸樊已死，夷末之子，皆有得国之心，季子避而去之，尚太伯之风，春秋何贬焉？世沦俗斁，中国礼义所自出，而臣弑其君子簒，其父下陵其上，不夺不餍，而季子独以让国，闻圣人嘉其爲中国而来，将使簒君之贼僭上之人观感而内愧，必不以让而少之，胡公持论太偏，恐爲后来惑不得不辨，木讷又谓楚椒，吴札皆以窥觇中国而来舛，抑又甚矣，椒何如人？而可与季子同日语乎季子？让国之贤，古今之所同仰，圣人尝大书以表其墓，是岂窥觇中国之人乎？或曰，不书，公子何哉？曰：呉使始通中国，即用君臣俱见之例，许之至矣，不称公子？不书大夫，正所以着其高让之节，奚贬焉？楚椒秦术之例，不与此同。
秋九月葬衞献公
齐高止出奔北燕
据左传？齐公孙虿，公孙灶放其大夫高止于北燕，书曰出奔，罪高止也，许氏谓大夫而放于君可也，臣放大夫，是无君也，不可以训，故以出奔书，许氏之义正。
冬仲孙羯如晋
三十年春王正月楚子使防罢来聘
夏四月蔡世子般弑其君固
左传蔡景侯爲太子般娶于楚，通焉，太子弑景侯，谷梁曰：不日者，子夺父政也，又按何休注，公羊亦曰：不日者爲中国隐痛，有子弑父之祸，故不忍言，其日，愚谓楚商蔡般，皆负覆载，所不容之恶，春秋书之防即所以正其大戮，有不待贬斥，而见者日不日，非诛斥之所存，有不必论矣。嗟夫！般之恶景之祸，其积习，有自来矣，人莫不有义理之心，去逆効顺者，所谓义理之心，夫人所同也，蔡与陈郑本皆诸夏之与国，中间爲楚所迫，叛而从楚，去来无常，惟蔡自厥貉之会，甘于从楚，去而不复者七十余年，其习于楚久矣，般之逆，殆爲商臣所染，其积习，盖有自来赵主父始变服而终有子祸，人莫大乎反常，反常其祸，不旋踵而立，至此理之必然，又何怪乎！
五月甲午宋灾宋伯姬卒【公谷无下宋字】
谷梁曰：取卒之日，加之灾上见，其以灾卒也，妇人以贞爲行伯姬之妇道尽矣！详着其事，贤伯姬也。愚案伯姬，宋共公之夫人，宋平公母也，以鲁成八年归于宋，至是垂四十年，盖亦老矣，当火灾之作，必待傅姆而后避，恪守妇节，以逮于死，先儒以爲女中之伯夷，其清风劲节，足以风厉，千古春秋，是以表而出之书，宋灾，宋伯姬卒，然宋平，身爲国君，其母以逮火而死，何以逭不孝之罪，愚观春秋书法于宋平，有深责焉。
天王杀其弟佞夫，王子瑖奔晋，【奔例已见成，十二年】。
杀世子母弟而直书其君者，甚之也，陈止斋曰：凡王杀不书，庄王杀周公黒肩敬王杀召伯盈，尹固之类是也。虽王世子不书，惠王杀子頽是也，甚者母弟亦不书，襄王杀母弟带是也，必杀无罪而后书，于是灵王崩，景王立，儋括作乱，欲立王子佞夫，佞夫弗知也，尹氏，刘氏杀佞夫，括奔晋，传曰天王杀其弟佞夫，罪在王也，木讷曰：郑伯克段于鄢，段不书，弟段不弟也，则诛段爲重，郑伯爲轻，今天王杀佞夫书，弟则非佞夫之不弟，过在兄也，此二说皆得经意，王子瑕奔晋，不言出奔，自周无外也，【义已见成，十六年，周公出奔晋】。
秋七月叔弓如宋葬宋共姬
公羊曰：其称諡，何贤之也？左传杜注则曰从夫諡也。盖以宋其公之故谓夫人从其夫，諡耳春秋之世，夫人皆有諡，伯姬独从其夫犹古也，传谓国君之丧，大夫吊，卿葬夫人之丧，士吊大夫，葬以此命卿爲过礼，盖鲁人高共姬之节，其礼视旧爲优耳。
郑良霄出奔许自许入于郑郑人杀良霄
诸侯之大夫奔而复，复而作乱，于其国中如宋之鱼，石晋之栾盈及此，郑良霄，春秋之书之，非特责乱者，盖责其国君，与其执政之臣，实有以召乱焉耳。鱼石之祸，罪在华元，栾盈之祸，罪在范匄，父子良霄之事，虽非执政，有以激之，而执政者不善处事，亦有责焉，良霄固有沈湎之罪，而公孙黒辄以私怒，伐而焚之，逐之黒之罪当诛，奚疑，子产畏驷，罕之强，略无所问，遂使伯有自讨之，及驷氏战于国中，以死春秋书之责，郑国之无政也，于良霄乎？何诛及昭？二年黒又爲乱以争室之故，几欲兵，其从兄由郑国无政，使无忌惮至此，此子产之责也。
冬十月葬蔡景公
春秋之义，君弑贼，不讨而不书葬者，以爲复雠，臣子之责，必复雠而后可葬也，君弑贼不讨，而书葬者，无臣无子也，臣弑其君，子弑其父，臣子亲爲逆则无臣子之可责也。鲁隐不书葬，犹望鲁之臣子起而讨贼也，鲁桓书葬，则子非其子，臣非其臣，无与任讨贼之事者，故蔡景之弑，子弑之也，子弑父而自立，爲君无子也，无臣也，而蔡复事于楚，中国诸侯莫有过而问焉者，则贼终无可讨之日，春秋，于是始以葬书与鲁桓，书葬之例，实相似弑而葬，亦所以讨也。
晋人，齐人，宋人衞人郑人曹人，莒人，邾人，滕人，薛人，杞人，小邾人防于澶渊，宋灾故。
刘氏传防未有言其所爲者，此言其所爲何晋人与诸侯十二国之大夫，防于澶渊，凡爲宋灾故，谋之也？曰：更宋之所丧，虽死者不可复生，其财复矣，非务也，何言乎非务，蔡侯弑其君而不谋，宋灾，而谋之微矣，又曰：灾虽诸侯之所当救，然一时之变，一国之祸也，非所爲天下忧，彼弑君者，臣弑君也，子弑父也，如是，则大乱也，虽有粟吾得食，诸此论伟矣，刘氏始发之，自入春秋防，而书所以爲防之，故惟桓二年，鲁，齐、陈、郑、会于稷书，以成宋乱，及此防于澶渊，书宋灾故，贬之之深，而明着其事，此出于圣人之特笔，非因旧史而书者也，则将奚贬？曰责晋也，晋爲盟主，视天下有弑君者，从而掩覆之，有逐君者，从而羽翼之由，悼迄平妄尸，霸权不复以主张风敎爲事，今蔡般亲弑其父，罪大恶极，中国所未尝有也。乃亦置而不问，以宋灾故，勤十二国之大夫，以爲此会舎人伦之大变，治天灾之常事，此春秋所爲深责，特书宋灾故，夷晋大夫与诸侯之大夫，一以人书，贬之深矣，或曰，蔡属于楚，其非中国诸侯之责乎？曰：蔡诸姬也，安可与荒逺小国从于楚者，同日语乎？晋人能仗大义而讨蔡，亦足以愧楚，而服中国诸侯之心舎此不爲乃使楚防特爲异日灭。蔡之兵端，晋君臣愚无知亦甚矣。
三十有一年春王正月
夏六月辛巳公薨于楚宫
先是，公朝于楚，好其宫，及归，以爲范而作之，至是，殁于楚宫，杜氏云：不居先君之正寝，而安于所乐，失其所也。
秋九月癸巳子野卒
左传以爲过毁，而卒不薨，不地，不书葬，未逾年之君也。
己亥仲孙羯卒【孟孝伯】
冬十月滕子来会葬
或曰：诸侯之丧，诸侯防之，礼欤？曰：诸侯防诸侯之葬，此周衰之变礼，鲁尝行此于齐，晋者也，今滕子来会，而春秋书之讥也，鲁君未尝防天王之葬，而滕子来会鲁，葬滕之来，鲁之受皆有贬也。
癸酉葬我君襄公
十有一月，莒人弑其君密州，【义已见文，十八年】。
春秋书莒弑君者，二文，十八年，莒弑其君，庶其左传，以爲莒纪公，生太子仆，又生季佗爱，季佗而出，仆且多，行无礼于国，仆因国人以弑纪公，愚不能无疑，既辨之于前矣，此书莒人弑其君密州，左传亦以爲莒，犂比公生去疾及展舆既立，展舆又废之，犂比公虐，国人患之，展舆因国人以攻莒子，弑之，如左传所纪二大恶俱在莒，窃观春秋书法，必不然也。岂非二事适相类，讹以传讹，史氏记録之未审欤？楚商蔡般之爲逆，春秋直着其罪，曷尝归过其父，遂隐弑贼之名，而不书乎？左传乃云书莒人之弑其君罪之，有在也。置其子之大恶，归过于其父，春秋必不然，盖犂比公虐，国人作乱而弑之，展舆既废于父，见立于国人，故有以弑之罪而加之者，使展舆能讨贼于既立之后，庶乎可以逃此名矣，赵氏谓其文当曰展舆，因国人之攻，莒子弑之，乃立而后来传写之误，以之字爲以字，其亦有见于此乎。
春秋集传详説卷二十二
<经部,春秋类,春秋集传详说>
钦定四库全书
春秋集传详説卷二十三 宋 家铉翁 撰
昭公一【名裯，襄公子母齐归， 周景王四年，立是歳晋平十七年】。
元年春王正月公即位
入春秋即位，以正者四君，文成襄哀也，皆继先君而立承国于父，昭公乃子野之弟母齐归，乃子野母敬归之娣季氏越次而立之，鲁大夫穆叔谓太子死，有母弟则立之，无则立长子野非嫡夫人之子不当立，其娣子季氏，不从则襄公诸子，盖有年长，而当立者，季氏利昭公之幼弱而立耳，隐公之立，正也，先儒犹以爲内无所承，上不禀命，故春秋不书即位，今子野死，昭公越次而立，内无所承，上不禀命者也，春秋何犹书即位乎？尝窃观圣人之微旨，昭公所以特书即位者，正季氏逐君之罪也，季氏窃鲁国之柄，犯上作乱，渐至不制，昭公起而诛之，此人君之所得爲事不克济，殒身于外，嗣子复爲贼臣所摈，不得有国，春秋若不书即位，无以明君臣之分，而正乱贼之戮，故于昭公特书，即位爲其有讨乱之心，与夫爲大夫所立，而俛首屏气，受制于贼臣者，不可同日而语矣，此书即位之变例，盖昭公之立，与文成襄哀异矣。
叔孙豹会晋赵武，楚公子围，齐国弱，宋向戌，卫齐恶，陈公子招，蔡公孙归生，郑罕虎，许人，曹人于虢，【义已见襄二十七年会盟于宋】。
宋之盟，虢之会夷之利，而非中国福也，愚前已论之，因木讷所评，有云：赵武爲宋盟而弭天下之兵，诸侯安之，于是复率诸侯之大夫而爲天下之利甚大，故春秋襃之吁，误矣。木讷，每以利害而谈春秋，愚恐爲后人之惑，不容己于言也，夫夷夏有常，分中国之尊，不与夷狄对峙，并存于宇宙之内也，帝王盛时事，不复可谈于衰世，自入春秋以来百七十年，楚僻居南服，虽崛强自大而不得与晋齿也，中国诸侯依盟主以自存，其有屈于夷者，暂也，非其常也，宋向戌持弭兵之说，以内交于二国，辞曰：弭兵始谋，未尝欲驱中国诸侯而爲楚役也，赵武不明，内外之分，苟偷目前之安于宋之盟，首紊常经，倒置冠履，俾晋楚之与国交相见，而中国诸侯宋鲁郑衞咸北面于夷楚之庭，爲辱实大，其甚悖义者，始以弭兵而合晋，楚之成，既而楚盛兵以临诸侯，灭陈，灭蔡灭赖，芟夷小国，凭陵诸夏，人有左衽之忧，夷狄之祸，至是爲烈而陋儒苟见目前之暂安，遂以盟楚爲天下之大利，是之谓邪说，有国有家者，所当深惩而痛絶虽加以正卯之戮，殆不爲过也所谓读旧书，不歃血者，楚再爲长而晋不敢与争，中国之耻也，而谓春秋与之，岂非诬乎？盖春秋爲中国惜，不使夷得以僭华，是故长晋，夫岂谓晋人所行爲是襃之而无贬乎？会盟于中原，逊裔夷以爲长，此岂小失而谓晋人以信爲本，故春秋每书必先岂不大失，春秋之本旨乎？盖谷梁左传倡之，后之儒者，借说经以迎合，时论愚读书至此，不能不爲愤叹也。
三月取郓【公羊作运】
公羊曰：内邑也，其言取之何？不听也？注谓运叛，而鲁讨之，不当书取，左氏以爲莒之郓，鲁伐而取之，诸儒多从左氏，但郓有东西之异文，十二年，城诸及郓者，鲁郓也，成九年，楚入郓，襄十二年，季宿救台入郓者，莒郓也传谓鲁莒争郓，爲日久矣，盖地相接，而名偶同此爲莒，郓何疑不书？某帅师伐莒，取郓者爲鲁讳亦以贬也，诸侯方爲会，而鲁以兵取人之邑，此与盗窃何以异？是时昭公新立，岂知爲此皆季氏所爲也，盖救台入郓之时，欲取而未得，至是遂取而有之，楚人欲治其罪，赵武反，曲爲辞説谓封疆之削，何国蔑有？主齐盟者，谁能辨之？自武爲是言，当时诸侯益无所惮，小国几不能以自存，楚亦用是轻中国，韩之会，所以肆行而罔忌，武实有以召之。
夏秦伯之弟鍼出奔晋【义初见隐七年】
公羊曰：仕诸晋也，有千乗之国而不能容其母弟，故君子谓之出奔也，谷梁曰：诸侯之尊，弟兄不得以属通，其弟云者，亲而奔之恶也，此秦后子也，有宠于桓，如二君于景，其母惧其及于祸，使之奔晋，传谓鍼适晋有车千乗夫以千乗之国而区区母弟车之多伉，其君鍼之汰亦甚矣！书秦伯之弟出奔晋，不惟讥秦伯亦贬鍼也其母使之奔，母亦智矣，使如叔段之母，则乱作于内，诛不旋踵，其所以卒得返国，由母贤故尔，后子岂得无罪？三传专责，秦伯过矣。
六月丁巳邾子革卒
晋荀呉帅师败狄于大卤【公谷以爲太原】
大卤太原也，狄来，冦晋败之于太原本无讥也，据左传？晋人于是始毁车以爲行，诱狄而败之，胡氏曰：使后世车战法亡，崇尚步卒，以变诈相高，皆此等啓之书，败讥之也。
秋，莒去疾自齐入于莒，莒展舆出奔，呉【义已见襄公，三十年，莒人弑君，】左传以展舆爲弑君父之贼，前既辨其不然矣，但展舆者，因国人弑君而得立，不能爲父讨贼，莒之罪人也，去疾，乃密州之长子，厥父舎长立少去疾，则当立者也，今去疾自外而入，展舆出奔，春秋皆系之以国者，展舆爲君不得不系之以国，系而奔之耳，去疾爲长，则系以国而入之，虽然，地居长当立，而其父未尝命之，以爲世子，则其立也爲挟大国之力，非立之正，优于众，公子之自外而入者，不得不以世子自居矣，故郑忽在春秋之世，独得以世子而入，所以存其爲长，异乎庶孽之干正者也。
叔弓帅师疆郓田
前此取邑多矣，未有疆其田者，今而书帅师书疆郓田，何哉？盖鲁之郓与莒之郓，壤地相接，名虽同，而二国之境，截然不可紊也，今鲁乗莒之有乱，伐而兼之，又惧莒人来争不已，故出师往疆，其田疆之者，不宜疆者也，周之建国，疆理具在，取他人之有！又从而疆之重贬，鲁也。
葬邾悼公
冬，十有一月己酉，楚子麇卒，【左传谓公子围弑之，諡曰郏敖，围改名爲防，】春秋书卒而左传以爲公子围弑之，凡弑而书，卒者有之，如襄七年，郑伯髠顽如防未见诸侯，丙戌，卒于鄵，不书弑，而弑之义，见今麇死，惟书楚子麇卒，愚窃观经旨，疑传所载之未实也，盖围所弑者，楚之嗣君，麇之世子，如鲁子般，子赤之类，而非弑麇也，何以言之？麇病革，围闻其将死，自外急归乗君之殒戕其子，而簒其位，是亦弑也，而非弑其君麇，当时诸国传闻之误，有以爲弑君者耳，不然，围之罪显著，春秋何以不正其弑君之戮，而惟以卒书乎？自昭公之后，夫子年在弱冠，亲见一时之事，故据实而书之，胡文定累数百千言，求以通左氏之说辞虽繁，而终未可通，不若据经之爲实。
楚公子比出奔晋
二年春晋侯使韩起来聘
夏叔弓如晋
秋郑杀其大夫公孙黒
公孙黒之死当其罪矣，称国以杀，何哉？杀不以其罪耳黒之攻良霄也，其罪固已当诛，子产畏之而不能正也，兄弟争室，其罪均当，逐子产，又畏之而不能裁也。今因其伤疾作，始克明正典刑，亦云晚矣，以累上书言：郑国之无政也。
冬公如晋至河乃复季孙宿如晋
谷梁，曰：公如晋而不得入，季孙宿如晋而得入，恶季孙宿也。十二年，传又曰，季氏不使，遂乎晋，与此互文以见义公，凡六及河而复，惟二十三年，书至河有疾，乃复者，实以疾复，愚谓昭公之立至此，曽未两年，虽无可称之善，亦未有显然可指之恶，晋平拒而不见，晋平甚庸，岂知爲此？斯皆晋之强大，夫党于季氏，疎絶其君以从，季氏之欲，愚意鲁昭，是时已有锄治，强宗之意，将谋之晋君，借盟主之力而去之，爲季氏所先，故屡及河而不得进，春秋书之深着，晋人党臣抑君之罪，亦以垂人臣，外交之戒云。
三年春王正月丁未滕子原卒
夏叔弓如滕
五月，葬滕成公，【襄公之葬，滕子来防故，叔弓如滕，特书】。
秋小邾子来朝
八月大雩
冬大雨雹
此着时而书雨雹，又加以大字，频见于一冬也，明年春正月，又着月而书雨雹，亦加大字，频见于一月也隂阳和而爲雨露霜雪隂阳争而爲雹厯时弥月而未巳臣干君，下陵上，其兆见矣，传载申丰之言归咎于藏冰之失，胡氏驳之曰：山谷之冰，藏之也，周用之也，徧亦古者，本末备举，燮调之事耳，谓能使四时无愆伏，凄苦之变，雷出不震，无菑霜雹，则亦诬矣。申丰季氏之党故爲谄辞以塞人，君遇灾之惧，左传之録之过矣，胡氏驳之甚当。
北燕伯欵出奔齐【燕初见桓十二年】
北燕姬姓，在晋之北，召公奭之后也，称北燕，所以别于南燕，北燕爲山戎所隔，齐桓公伐戎开道，乃与中国通，国君出奔，有书名以奔者，有不书名，以奔者衞侯衎爲孙甯所逐，奔而不名，北燕伯欵爲诸大夫所胁，奔而名之，亦各以当时事爲书法之抑扬耳，据传北燕，伯多嬖宠，欲去诸大夫而立其所嬖，燕大夫比以杀公之外嬖，公惧而奔，则其奔也，亦有以自取，与孙甯作乱，逐君其事，差若不同，此所以有名，不名之异耳。或曰：嬖宠固不可任，羣卿有若，齐田鲁季衞孙氏者其必任之，可乎？曰：是所谓权臣，非所谓公卿大夫也，所贵乎国君者，选贤防能，布在有位，信之任之，与之共图国政，近习不得闻也，国有公卿大夫，而以近习间之乱也，若夫控御权奸，固自有道，不可与近习谋【，义已见襄十四年衞侯出奔】。
四年春王正月，大雨雹，【义已见，去年冬，大雨雹】。
夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申，【楚书爵，义见前】。
楚人执徐子
宋之盟，虢之会，晋楚同之，犹以紊夷夏，内外之辨，春秋讥焉，今楚防新立，逞其狂悖，从晋人求诸侯，晋之君臣不知爲中国惜轻，以许楚，遂合夷，夏之君十有三国而爲此防夷主夏，盟防盟之一大变也，赵武韩起，叔向无以辞其责，武起不学，倚叔向以决大议，而晋，楚之从交相见与，今兹求诸侯而爲此防议，皆从叔向而决，而轻徇夷楚，坐失夏盟，遗中国以耻，人谓叔向爲忠且智，吾但见其委曲顺从，以苟目前之安而已，是防也，夷主之夷防之，是之谓夷防，中国诸侯预于夷防者辱也，鲁以时祭辞衞以疾辞曹，邾以难辞，皆不至，惟郑伯先至于申，宋世子后至，宋向戌，郑子产又从而献礼焉，呜呼！曹，邾鲁衞犹有羞恶之心，子产郑国之良伍，于夷而不自以爲耻，岂非利害所迫，失其本心者欤？春秋序郑于顿，沈胡之前齿，宋于淮夷之列，夷之也。
秋，七月，楚子，蔡侯，陈侯、许男、顿子，胡子，沈子，淮夷伐呉，执齐庆封，杀之，遂灭赖【，公谷作灭厉】。
始向戌合晋，楚之成，曰：以弭兵也，今楚防既得诸侯，遂动兵伐呉，呉虽与楚爲仇，而预于中国会盟，姬姓同盟之国也，楚辄以兵加呉，是之谓背盟，晋之爲政者，当召向戌，责以楚人背盟首祸之故，执而归之京师，遣使诘楚，期以罢兵守境，彼若不从我奉辞，以问其罪，师直爲壮，未至，遽出楚下，而晋平荒淫不度，其臣各爲其私，坐视夷楚，流毒中原，略无所问，春秋联书防盟，伐国辞繁而不杀，哀晋人之失霸，夷狄之祸方来，而未已也，或曰，执齐庆封，非讨有罪乎？曰：楚防弑嗣君，而簒有其国，贼之未讨者也。今伐呉，执齐庆封，而声其弑君之罪，是谓以贼讨贼，春秋之义，用贤治不肖，不以乱治乱也，遂灭赖着，楚之暴也；齐桓公侵蔡，蔡溃，遂伐楚爲中国攘夷狄，遂事之正也，今楚防怙其强大，劫中国之诸侯而灭无罪之国，书遂所以诛也，遂之爲义，要当随事而观，以求经意，执一例则拘矣。
九月取鄫
先是，莒人灭鄫，左传以爲莒实灭鄫，公谷以鄫人取莒，甥爲后，是以着义爲灭，愚从公谷之説今书取鄫，左传以爲鲁，取之于莒，公谷无文，考之传，鲁人常请属鄫于晋鄫，故鲁之附庸，其后莒，以其子爲后于鄫，视鄫爲彼之私属鲁莒，既有积憾，乗晋霸之不纲，争鄫于莒而遂取之，耳前曰莒人继鄫，鄫之庙社犹存，今爲鲁所得而鄫，于是始灭。春秋书取鄫责鲁也，鲁灭鄫，而晋不问，晋亦重可责矣。
冬十有二月乙夘叔孙豹卒【昭子立】
五年春王正月，舎中军【义已见襄，十一年，作三军】。
舎中军谷以爲复正，公羊以爲复古，皆非也。左传曰舎中军卑公室也，初作三军，三分公室而各有其一，今舎之四分公室季氏，择二孟叔氏各一，皆尽征之，而贡于公，盖舎中军非复爲二军，乃析三军爲四，而季氏独有其二，孟叔氏，各有其一，于是鲁国兵权，尽属季氏，昭公莫之能正，不得正也，而孟则羯亡而貜始立，叔氏，则豹卒而婼，未安于位，皆惟季氏所欲爲当是时，诸侯大夫狂恣犯上，未有若季氏父子之甚者，使非家臣内叛，有以掣其簒，弑之肘，则田常所爲不在齐而在鲁，祸不止于干侯之出也，或曰，春秋何以无贬曰：兵有常制，今季氏专鲁作之，未几，旋复舎之春秋书作于前书舎于后季氏变更军制之罪，不待贬斥而见矣。左传曰舎中军卑公室也，得书法之旨。
楚杀其大夫屈申
楚灵以屈申爲贰于吴而杀之，杀之，不以其罪也，刘氏曰：屈申之爲，人臣也，君弑而不能讨，国乱而不能去，北面而事防，雠足以杀其身而已矣。责之甚当，楚灵之图，簒也，羣臣从者风靡，不过爲保身，保家之计，既而卒不获免，爲人臣子者，观是知所鉴矣。
公如晋
夏，莒牟夷以牟娄及防兹来奔，【义见襄，二十一年，邾庶其来】。
庶其牟夷，邾，莒之盗也，季孙宿鲁之盗也，襄二十一年，公如晋，庶其以地来奔，季氏纳之，今公如晋，在行牟夷，复以地来奔，季氏又纳之，季氏乗鲁君之出招纳邾，莒之叛人叛邑，以爲己之私有不曰：鲁之纳盗可乎？中间襄公如楚，还，及方城，季宿取卞，使人以告，公惧不敢入，几欲适诸侯，今公在晋而宿所爲复尔，盖置其君于陷，穽罟擭之地，将使晋人执之，已得以遂其窃国之计，意如逐君之谋，实兆于宿宿，实有无君之罪，左传承鲁之谄，史以爲昭公造衅，殆不然也。【义又见昭二十一年】。
秋七月公至自晋
戊辰叔弓帅师败莒师于蚡泉【公羊作濆泉】
秦伯卒
左传以爲未同盟，故不名，公羊曰：何以不名？夷秦也匿嫡之名也，注谓子生，不以名令于国，惟择勇猛者立之，婴稻以嫡得立，故名。愚谓秦自穆公以来，遵礼守法，未甘于夷也，不应尚循弊俗，如公羊所云，但吉凶庆吊之事，少通中国，故史失其名，春秋因之而书，非贬也，或曰，秦人告不以名，故略之，亦恐未然。前已辨之矣。
冬，楚子，蔡侯，陈侯、许男、顿子，沈子，徐人，越人伐呉，越始见而书人，论者疑之，而未得其说，愚以爲人之于夷之会，非进之中国之会，与襄三年，呉人会戚不同也，胡文定以爲楚，伐呉克朱方，戮齐庆封讨罪也，呉不当兴师以报楚，于是复爲此役，师出有名，是故从之者皆进而称人，愚窃以爲未然也，楚防簒弑之，贼罪之当讨者也，已有罪未讨，乃云爲齐讨贼，春秋不以乱治乱以贼，治贼也，呉之报楚，楚之伐呉夷狄，自相攻耳，其从之者，皆迫于威力，乌知曲直，义利之辨，今谓其师出有名，春秋并其从之者皆进，而人之春秋进，夷狄未有若是之骤者，此人之于夷之会，何疑？若中国会盟，则决无可进之理，胡氏议论或过于峻，轻于与关系，春秋条贯，不容己于言也。
六年春王正月杞伯益姑卒
葬秦景公
夏季孙宿如晋
葬杞文公
宋华合比出奔衞
宋平公以寺人，伊戾之谗，害其太子而诛之矣，既诛之，则太子爲无罪而寺人可不必信，今以合比之事观之，则伊戾，死而寺人栁继之，复以伊戾，所以谮太子者，而谮其大臣坎用牲，埋书以售其险，谋后先，如出一辙，而华亥之比，栁与向戌之比，伊适以相似，而平公不之悟也，嗟夫！阉宦祸人，国家有自来矣，然必外廷臣与之合，而其谮乃售，伊栁戌亥之事，后世往往有之，可不惧哉！可不戒哉！
秋九月大雩
楚防罢帅师伐吴
冬叔弓如楚
齐侯伐北燕
齐侯伐北燕，将纳其君书爵，书伐爲其师出有名也，不书所以伐则贬也，前此衞侯爲孙林父所逐，晋不能讨，春秋贬焉，今齐侯爲北燕伯出师实行，霸讨之事，晋人有愧多矣，春秋，是以贵之。而齐景公立心不刚，仗义而往，纳赂而还，是以春秋书伐不书，所以伐着其不能成功也，是时晋平愚闇，楚灵狂暴，中国无霸，人有左衽之忧，齐固霸国，景亦贤君而志不能以帅气，每欲有爲辄爲近幸小人所沮，优游不断，以逮终老，而国非其国矣，惜哉！
七年春王正月暨齐平
左传以爲燕，暨齐平，承去年，齐侯伐燕而爲说也谷梁以爲鲁暨齐平，以书法当从谷，梁定十年，及齐平，夏，公防齐侯于夹谷，约而后会耳，此先书暨齐平，约之也，继书叔孙婼如齐涖盟，往盟之也，但春秋有书及书，暨之不同，公羊曰：及犹汲汲也，暨犹暨暨也，我欲之曰：及不得已，曰：暨，是时鲁婚于呉睦于晋，而又附楚，无意与齐爲盟，齐欲之也，故书暨，然亦不可执一例而求。
三月公如楚
叔孙婼如齐涖盟
夏四月甲辰朔日有食之
秋八月戊辰衞侯恶卒
谷梁曰乡曰衞齐恶，今曰衞侯恶何爲君臣同名也，君子不夺人名，不夺人亲之所名，重其所以来也，注谓亲之所名，臣虽欲改君，不当听也。君不听，臣易名者，欲使人重父命也，谷梁此义，其必有所授矣，盖所谓讳者，特讳之于庙耳，未闻生者而爲之讳衞之君臣同名，乃其明证，后之人以谄事君，讳其所不当讳，是故春秋每因事而垂法。
九月公至自楚
冬十有一月癸未季孙宿卒
自季友至行父虽专鲁国，犹善事其君，无悖于臣节，至于宿乗主幼尽盗兵权，擅伐国，取地以自私，襄公几爲所逐，自后世而言，司马懿其人也，至昭师，遂移宗社，意如逐君宿所命也，其鲁国之大盗欤？
十有二月癸亥葬衞襄公
八年春陈侯之弟招杀陈世子偃师
夏四月辛丑陈侯溺卒
案左传陈哀公以溺爱之，故欲废太子偃师而立其孽子，畱属留于司徒招招，由是杀太子立，留哀公缢，如传所言，废太子本，哀公意何爲忧惧？以至于缢，以春秋书法而观，招实爲之耳。意者招与二姬谋废嫡立庶，如敬嬴，襄仲之所爲而哀公未之知，是故书招杀，不然，将目君如晋献，宋平之杀矣。木讷云：春秋书弟有二义，其责皆在兄弟，而贤乃至于不相容，兄之过也，弟而不贤，乃至于不能制，亦兄之过也，不相容，是不友也，不能制，是失敎也，惟郑之段，则兄之过爲轻而逆在段，故不书弟，如陈侯之弟黄出奔楚，是不相容者也，若宋公之弟辰入于萧以叛，是不能制者也；今陈公子招，至于杀陈世子偃师，尚爲能制之者乎？故书陈侯之弟而不书，公子以陈侯不能敎其弟而祸及其子也，然招之恶，亦既贯矣，上抗其兄下，杀其侄卒之召楚人之虐，陈以不祀，皆招之罪也，虽然，非陈侯宠任之过，不至于是，故前书公子招，此书陈侯之弟木讷春秋，惟郑段一节讲明至到，诸说皆不能及。
叔弓如晋
楚人执陈行人干徴师杀之
陈人作乱，杀其太子致其君死，不以正命，罪在一招，楚不能讨，而纵之于越干徴师何罪而以爲首戮乎？盖楚灵因陈乱以爲利，贼杀不辜，欲以震怖，陈国而墟其宗社，杀人以行，其诈者也，春秋先书招之罪，继书干徴师之死继书，孔奂之死，言当讨者，纵无罪者死伤夷，诛之，行乎中原，莫得而正也。
陈公子留出奔郑【留爲招所立未成君】
秋搜于红
搜者搜简，军政之总名，常事不书，此所以书者忧，季氏挟兵权，盗有鲁国，渐至不制，而书之耳，传称大搜于红，自根牟至商衞革车千乗鲁兵初不爲少井邑，甸丘尽爲强家所专制，作三军，未几复舎中军四分公室，而季氏窃有其二，兵皆季氏之兵将皆季氏之将号令，政事一出于季氏，日搜简，何益哉？自是迄于定，哀之世，凡四搜，入春秋以来，搜事未有如此频者，春秋备书于防着，季氏专鲁国挟兵权，以胁制其上，是搜也，盖季氏之搜，国何有焉？书搜书，大搜爲鲁忧耳，或以爲搜春事，而秋兴之，是故讥浅哉。
陈人杀其大夫公子过
过与招同爲乱，招其首也，春秋既于今年春正招首恶之罪，今招委罪于过而杀之，春秋复于此而正过同爲乱之罪，招与过皆当有罪，但首从之不同耳，不去其官，而书杀其罪亚也，过以从而死，招以首而放着，夷楚之失制也。
大雩
冬十月壬午，楚师灭陈，执陈公子招，放之于越，杀陈孔奂。
陈舜后也，自晋悼公鄬之会，逃盟而归楚，迨今三十四年，甘爲夷役而不耻，彼谓夷可托国而无复虑，外之忧矣，今夷爲不道乗陈招杀太子而掩取其国，挟义声以行，其大不义，与楚庄之讨夏徴舒后先一辙，庄取之，而旋舎之灵则遂取爲己有明德之后，百年之间，再有夷祸，此春秋所以动色而书之，自春徂冬，凡七见书，皆陈事言之，重辞之，复闵陈而罪楚也，责中国诸侯不能治陈之乱，使夷得以行诈而灭人之国也，招自知罪在不贷，却兵开门以纳防，防德之而免，其死孔奂者，陈之旧臣，拒防不受爲所杀，春秋于陈亡，招放之后，而书奂死，録奂也，杜氏以爲招党，误矣。吁！留则奔之，招则放之，干徴师无罪而杀之，孔奂守节而害之，春秋备书，以见楚灵之不道，夷狄之祸，方炽而未已，爲中国忧也。
葬陈哀公
或曰：陈哀公之葬，传以爲众，嬖人杀马毁玉以葬之，春秋之书之何欤？曰：此书葬之变例也。雠未复，贼未讨，而以葬书国既亡，无与任讨贼之事者也，国既亡而书葬，亦所以存陈也，孙泰山曰：陈已灭此言，葬陈哀公，如未灭之辞者，楚子葬之也，不言楚子，葬之者不与，楚子灭陈，而葬哀公，故以陈人自葬爲文，所以存陈也。
春秋集传详説卷二十三
钦定四库全书
春秋集传详説卷二十四 宋 家铉翁 撰
昭公二【周景王十二年晋平公二十五年】
九年春叔弓会楚子于陈
继灭陈而书，讥也，楚爲无道乗陈有乱而盛兵以临之，遂灭人之国，天下诸侯所当同嫉宋，鲁郑衞畏其凶威，皆遣大夫以防之，鲁独见书讥也，以望国倡，诸侯预于夷防，是故讥。
许迁于夷【已见成十五年又见昭十八年】
夏四月陈灾【公羊作火】
公羊曰：陈已灭矣，其言陈火，何存陈也？存陈之义尽矣，春秋于陈之亡，书法，深致其严谨，自去年春，书陈乱，夏书楚杀陈行人，秋书留奔过死，冬遂书，楚灭陈，放招杀奂，葬陈哀公一年之间，专书陈事，夫陈已亡，而犹葬之者，示陈之未亡也，及是，陈已爲楚所县，俾其臣僭，爵以居之，而犹书陈灾者，以盛德之后，见翦于夷，特着义存之耳，不与楚得陈也，或曰：陈已亡，无告灾者，鲁史安得而书之乎？曰：此圣人因陈灾而着存陈之义，夫岂旧史所能及乎？是时夫子年既长，见而知之，不皆据旧史也。
秋仲孙貜如齐
冬筑郎囿
冬而筑时也，所以书则讥，筑囿也，桓四年，公狩于郎庄，三十一年，筑台于郎，今复筑郎以爲囿，其以爲游观之地乎？其以爲讲武之处乎？是时三家用事，鲁君仅拥虚器，而犹兴筑囿之役，为季氏敺民耳。
十年春王正月夏齐栾施来奔
秋七月季孙意如叔弓仲孙貜帅师伐莒
鞌之战，四卿俱书，讥季氏以其私怒，出而诸卿皆从也，今伐莒而三卿俱行，讥季氏所欲爲而二卿奔走，后先惟命之承，非但诛其伐国，诛其无君也，胡氏曰：前已舎中军此复三卿，并将以出，季氏爲主将，二子各率一军爲副，则三军固在以爲复古者，非也，但叔弓非叔孙氏，乃临事所置之帅耳，舎中军非复爲二军，乃析三军，以爲四季氏，独将二军兵愈多，权愈重，此所以遂至不可制，阶此爲乱而昭公孙于齐矣。
戊子晋侯彪卒【平公也昭公立】
九月叔孙婼如晋
葬晋平公
十有二月甲子宋公成卒
十有一年春王二月叔弓如宋
葬宋平公
夏四月丁巳，楚子防诱蔡侯般，杀之于申，楚公子弃疾帅师围蔡。
公羊曰：楚子防何以名絶曷爲絶之爲其诱讨也，此讨贼也，虽诱之曷爲絶之怀恶而讨不义，君子不与也，或曰，蔡般负覆载，所不容之罪，楚子讨之，春秋以名书与般俱名，何也？曰：仗大义以行，其大不义，仗大信以行，其大不信，春秋所甚恶也，防利陈之乱而灭其国，既得灭国之利，复以谋陈者谋，蔡诱般杀之，袭取其国，诈以灭陈，又诈以灭蔡，又用蔡世子于淫昬之社，狂暴险，恣无复一分人理，是故春秋特变例而名之，与般俱以名书不与防，以讨贼之义也，谷梁以爲夷狄之君诱杀中国之君，故谨而名之，愚谓弑父与君夫人，皆得而诛之，中国不能治，夷狄治之，亦春秋所许，但防利人之难而灭其国，故特正其罪，而名之耳，使防于讨般之后，谋之于晋，请之于王，更立君以定蔡，已无所利焉，则春秋犹将许之，何遽至于名之乎？
五月甲申夫人归氏薨
昭公之母襄之，妾敬归之娣也，妾母僭夫人，自成风以来，春秋皆有讥，至是始无讥，非无讥也，僭礼之罪，在僖宣后之子孙率循弊，典有不足责焉耳！然直书其事而无所隐，乃所以责之也。
大搜于北蒲
是月也，君母归氏薨，搜事不爲之中，却晋大夫，叔向闻之，曰：国有三年之丧，而无一日之慼，国不忌君公室，且将卑矣，春秋继夫人薨，而书大搜，以其同在此，一月之内也，归氏虽非嫡母，鲁君既尊之，以夫人之礼，则当从大丧之制，今也搜不爲辍，言强家之不忌，君是以知公室之将，卑干侯之祸，不旋踵而作，或曰，丧不可搜欤？曰：搜常事也，丧变事也，当变而常，是故爲不可，非谓国有丧武备，不可讲也。
仲孙貜会邾子盟于祲祥
丧不贰事，礼也，前既搜于北蒲，此复爲祲祥之，会春秋皆系之，五月之下，所以贬也，或曰，春秋不爲鲁讳与？曰：鲁不讳丧，而讲行常事，春秋不得爲之讳也。
秋，季孙意如防，晋韩起，齐国弱，宋华亥衞北宫佗郑罕虎，曹人，杞人于厥憖。
案左传，谋救蔡也，或曰：蔡当救乎？曰：般可讨而蔡，不可灭也。今般已死而防之兵犹顿于蔡，下必欲乗其危乱而取之，此盗贼之兵，中国诸侯共起而击逐之，义之所得爲也，爲晋君者，当使人谕之，楚责以违载书，擅兴兵灭，与国之罪，彼防虽顽防不灵，国中犹有人岂不畏义而耻，而晋之用事者，庸猥无能，乃使人卑词爲蔡请盟，爲夷所侮辱，而蔡遂灭矣，厥憖之会，欲以何爲既乃逡巡而引退，晋君犹有知韩起，其不爲首戮乎！
九月己亥葬我小君齐归
冬，十有一月丁酉，楚师灭蔡，执蔡世子有以归，用之书，楚师灭蔡，继书执世子以归，用之诛，楚之无道，着世子，以不屈而死也，孙泰山曰：世子云者，未立之名，胡文定谓世子守节而死，故爲春秋所録，合二说而书法见矣。般固有当讨之罪，父死，而子立世子宜立者也；世子不敢遽以君位自居，亦未甘出夷楚之下，婴城固守，以待外救，晋不能救，而国亡身死，视纪季以酅入齐，苟爲自全之计者逺过之矣，位乃世子之位，父虽殒命于夷，子犹不敢，遂居其处，视齐世子光乗其父之笃疾，杀父之嬖，而簒有其国者，万万不侔矣。是故春秋特存其世子之名，而录其爲宗社死，公羊以爲父坐弑诛，子不得有其国者，是亦一说，使世子而不能死社稷，以国与楚春秋，于是乃有诛矣。
十有二年春，齐高偃帅师纳北燕伯于阳【，左传作唐】。
公羊伯于阳公，子阳生也，子曰：我乃知之矣，在侧者曰：子苟知之，何以不革？曰：知尔所不知，何左传曰：纳北燕伯欵于唐，因其众也，公羊迃僻，当从左传？北燕伯入于阳，与献入于夷仪，其事略相类，皆以乱臣迫逐而出，因大国之力以归，入于其邑而未至，其都皆不名，所以正其君臣之分衞献返国而始名之者，则所以结正其失国之罪，或名或不名，皆有深意，或曰，齐景公爲北燕出师至再春秋，其许之乎？曰：霸者之欲霸也，皆有身，任天下之志，景公有可霸之资，当晋政既衰，有可霸之时，而不能以天下自任，前伐北燕，受赂而回，此伐北燕，半途而返，非其力之不足用，心不刚也，厥后鲁昭孙于其境，子家羁知景公无信不足仗，劝使改图，良以是故。
三月壬申郑伯嘉卒
夏宋公使华定来聘
公如晋至河乃复
谷梁曰：季孙不使，遂乎晋也，而左传则以鲁伐莒，取郠，莒人愬之晋，故辞公夫伐莒，至于再，又受其叛，臣叛邑，鲁实有罪，然皆季氏之所爲，明年，晋人执意如亦知罪之所在，而公每至晋辄爲所却，岂晋之诸臣，曲爲季氏之地，公有辞不能以自伸欤？谷梁之说，必有所本。
五月葬郑简公
楚杀其大夫成熊
左传？或谮成熊于楚子成熊，知之而不能去，以是故及防以猜忌杀无罪之大夫，故以累上书成，熊怀宠耽禄，见几不作，以及于难，亦有责焉。
秋七月
冬十月公子憖出奔齐
左传憖与南蒯，叔仲小谋诛季氏，惧不克而奔，事详见，明年，叔弓围费。
楚子伐徐
晋伐鲜虞
谷梁曰：其曰晋狄之也，不正其与夷狄交伐中国，故狄称之，注谓鲜虞爲姬姓之狄，居于中山，故曰中国，愚以爲未得经意，晋自平公举霸权，而逊之楚，遂使中国诸侯北面夷狄之庭，人有左衽之忧，及是，楚灭陈，灭蔡伐呉，围徐中国之人，延颈企踵，以望晋人出师一大创治之，晋之君臣，懵然一无所问，方且加兵于弱小，无罪之国，爲逐利自私之计，是故狄之陈止斋曰：春秋之狄，秦以晋故也。狄，郑亦以晋故也。则其狄晋何？晋之君臣无中国志也，楚防簒国之贼，而执齐庆封，放陈招杀蔡侯般，假讨贼之名，以劫制诸夏，而晋连年有事于鲜虞，呉入郢，于越入呉，晋犹围鲜虞未已，无志于中国也，于是狄晋，此说得之，吕氏乃曰：事有大小，则记有详略，晋伐鲜虞，略辞也，故书，楚书吴皆略之之辞，以爲逺者有不可得而详，事之小者亦然，皆非所以爲襃贬轻重，此说疎与春秋以一字爲襃，贬凡狄晋，狄秦之类，皆书法条贯之所在，乌可忽乎？【义又见，十五年，伐鲜虞】。
十有三年春叔弓帅师围费
或曰：此南蒯叛季氏，而叔弓以兵围之，不书蒯叛，何也？曰：家臣而知尊公室，未爲罪也，家臣托尊公室，而自爲其私计，夫然后爲叛矣，南蒯之始谋，爲此号于人曰：吾以尊公室，其心迹未着，春秋，乌得而正其罪，卒之以费奔齐，其叛状，乃着于是爲叛矣。曰：家臣而尊公室，于义可乎？曰：可！诸侯之臣皆天子之臣也，大夫之臣皆诸侯之臣也，诸侯叛王大夫与之俱叛，不可也，大夫叛，诸侯家臣，与之俱叛，不可也，诸侯之臣叶诸侯以尊天子，大夫之臣，叶大夫以尊诸侯，正也，鲁季氏秉政，五世至宿意，如犯上作乱，无所不爲使爲之家臣者，知大义之所在，勉季氏以忠约季氏，以礼举兵权而归之公上，固鲁国之令臣也，奚其叛而南蒯之心，则非纯乎爲国者既以告公，未几，乃以费叛归于齐，则鲁之叛臣矣，当时有谓家臣不当言强公室者，乃乱贼之党同恶，相济之悖，辞而传者，犹有取焉，愚窃不敢谓然也？且以后世之事，而揆之如王莽，曹操司马懿父子之谋爲不轨，与唐藩镇之称兵犯上，皆有腹心爪牙，辅成其恶，则家臣之类也，知有所事，不知有国，莫不以叛臣目之，至于家，臣辅大夫爲逆则不以爲非，然则莽操懿之臣，犹得爲忠于所事乎？春秋书叔弓围费，不书叛，盖有深意，后儒不能深识，惟曰：家臣不当叛大夫，误矣，大夫所爲正而家臣叛之，是之谓叛，大夫叛，而家臣正之，奚其叛【，义又见定八年，盗窃寳玉大弓】。
夏，四月，楚公子比自晋归于楚，弑其君防于干谿据左传所载不能尽得经意，今从公谷爲断防与公子比，公子弃疾皆共王之子郏敖之死，公子比奔晋，公子弃疾事防爲蔡公防无道，暴师干谿，以图非望之福，弃疾因民之怨，召比于晋而立之，公羊曰：公子弃疾胁比而立之，令于干谿曰：比既立矣，众散而防以缢死，此其实也，比自晋而归，实预初议，左传乃谓观从独爲此谋，矫弃疾之命召比于晋，强与之盟，然后袭蔡，蔡公始觉，愚以爲区区一观，从岂能独办此事，盖弃疾与比内外合谋，而爲之也弃疾始爲此谋，而春秋归狱于比，以比自晋而入，主于代防，比入而防死，防死而比立，则弑君之罪，当在比矣，左传以爲比，不知始谋归国，而后知之，必无是也。书自晋归于楚，谷梁以爲晋有奉者是也。或曰，防非簒国之贼乎？曰：始防之簒，有能仗大义而杀之，求郏敖之后而立之，则杀者爲义，簒者爲贼从州，吁无知之讨例可也，及今而后杀之，又代君其处，其得谓之讨贼乎？或曰，比未尝事防爲君而坐之，以弑君之罪，何欤？曰：防兄也，比弟也，防君楚国，比自外归，弑其兄而已，自爲君不曰弑君，可乎？使比于防之，既死固执，子臧之节，从众望而立君，则不可以弑言矣，盖贼可讨，而不可代也。代之则与之俱爲簒弑之人，春秋之义，必有所不容矣。
楚公子弃疾杀公子比【弃疾立是爲平王】
二传作杀公羊作弑，当从公羊弑者，下戕其上之名，楚防之死，弃疾弑之，公子比之立，弃疾立之，立之，则君之矣，君之而又杀之，则弑也，比不成爲君则称公子比，弃疾既尝君比则加之，首恶之名，所以正弃疾弑比之罪，比未尝事防爲君，而犹以弑书，弃疾实已，君比岂得不谓之弑，诸儒多从二传爲杀其择之未精乎。
秋，公会刘子，晋侯，齐侯，宋公衞侯郑伯，曹伯，莒子，邾子，滕子，薛伯、杞伯，小邾子于平丘，八月甲戌，同盟于平丘，公不与盟，【同盟，义已见成十七年】。
自晋楚爲成，晋之君臣，自谓天下无事，媮惰苟安，无复自强之志，楚由是窃霸权，虎视中夏，晋君臣鼠伏而不敢出几二十年，今楚防罪盈恶稔，自底覆亡，晋昭乃复爲会于平丘，号召诸夏，如病痱，沉痼之人，精采销铄殆尽，强自支拄，人之见之者，知其无能有爲是会也，齐不肯受盟，晋人治兵，邾南大陈戎马，胁而与之盟晋，亦可鄙甚矣！书同盟讥，王人不当下，同列国之盟，且讥晋人，不当以兵胁诸侯而与之同盟，是所谓一书再讥也，或曰：公不与盟，鲁之耻也，而春秋不讳，何哉？曰：春秋于鲁，事之当讳者，或以责鲁，或以责外沙随之，会书晋侯不见公，责在晋也，平丘之防，书公不与盟，责在鲁也，鲁乗晋人之衰，侵暴邾莒，受其叛人，入其土地，复加之以兵，春秋前此备书之皆贬也，至是，晋人伸其霸，讨辞公于防，而执意如晋之所行者，是故其责在鲁书，公不与盟，若公之自不与盟，虽爲公讳，亦责公也，胡文定乃以是责晋以爲信，蛮夷之诉，絶兄弟之欢，其未然欤？盖书同盟，所以贬晋书，公不与盟，则不可以言贬，晋春秋有一事，再书而前后取与不同者，此是也。
晋人执季孙意如以归
鲁人暴，莒亦甚矣！然皆季氏之所爲非其君责晋人岂不知之！苟欲伸其霸讨当治，意如之罪，岂惟爲莒执之，抑亦爲鲁治之可也，夫以人臣而据兵权，擅侵伐，不有君命，陵蔑小国，怙终不改，至于再三，肆之市朝，夫岂爲过前此，晋平庸闇，公欲诉而无路，今晋昭始立，必有以季氏无状告之者，故辞公于防，而执意如执之是也。当究其罪之所在，显示诛斥，而晋昭开明之天理，终晦蚀于羣下之私情，是年冬，公如晋，复见却而意，如乃得无事以归，公不得见意，如得归，是君之辞，终不能胜于其臣，而晋之无政，犹前日也。
公至自会
蔡侯庐归于蔡陈侯呉归于陈
公羊曰：此皆灭国也，其言归何？不与诸侯专封也，愚谓陈蔡之灭楚，防灭之也，今其复之者，楚平，弃疾也，国固成周之建国，何专封之有哉？然春秋以自归，爲文者，其着义自有所在，盖陈蔡者，中国之诸侯而爲外夷所灭，今复爲外夷所存，中国无盟主，诸夏无方伯始，其灭也，不能救，今其复也，无所预，此中国之耻也，故春秋于陈，蔡之归，皆以自归，爲文者爲中国讳也，不言复而言，归国固其国，幸其亡而得存，去而复来，是故皆爵以归之，与郑突曹赤之爲归异矣。
冬十月葬蔡灵公
楚，蔡之仇也，大雠未报仇人已殒，春秋之义，不葬者也，今以国复而葬亦变例耳。或曰，楚防灭蔡而弃疾，复之，春秋书葬，所以释其不共戴天之憾，曰：不共戴天之憾，而可释乎？爲公羊之学者谓晋人会于平丘，欲爲陈蔡讨楚，楚惧而亟复二国，虽复其名，犹制其实，是其爲憾可得而释乎？昭侯柏举之役，大义所当伸也。
公如晋至河乃复
呉灭州来
州来呉楚，中间要害处，或以爲楚之附庸，成七年，呉人入之，当抚而有之，以爲外屏，亦控楚之一防也，乃不能然，今又五十载，复以兵入之，遂从而残毁之，其地卒归于楚，呉不能有也，十九年，传楚人城州来，不言取而言，城见呉人之不能有。
十有四年春意如至自晋
春秋书公如晋，至河，乃复继书意，如至自晋，见鲁君与意如相，出入于晋也，传谓意如谮其君，使不得遂于晋，此其实也，如晋昭辞公于防，而执意如人，犹冀其明正强臣，专兵之讨，俄而得释，季氏愈张，鲁君愈削，干侯之祸作矣，春秋书意，如至自晋诛也，自意如执至此间事，隔岁而书名，不书族，去族求免其身而陷其君，是以有诛二十三年，叔孙婼见执，及其归也，书叔孙婼至自晋，比事而观，可以识圣人之意。
三月曹伯滕卒
夏四月
秋葬曹武公
八月莒子去疾卒【郊公去疾之子】
不书葬，鲁不往会也。鲁人侵莒，取其地，晋修霸讨，执意如而辞，昭公于会鲁莒，因是有怨，不往防其葬，是以阙书。
冬莒杀其公子意恢
郊公以子代父正也，庚舆，以弟继兄簒也，蒲余侯首乱者也，公子意恢君之党，必莒之旧臣也，蒲余侯与公子铎比而爲乱杀意恢，逐郊公逆，庚舆于齐而立之意，恢之死爲君故耳。春秋不书郊公之奔，庚舆之入郊，公不能君，庚舆，由是以簒也，继莒子卒，而书意恢死，意恢受托孤之寄，而不能其事者也，君在丧而已，爲政国之安危休戚，于是乎寄郊，公居丧不慼，而不能正之以礼，蒲余与铎谋爲乱而不能豫爲之防身，虽爲国而死，何益哉！故不书死难，而书见杀，曹莒无大夫，故不书大夫，【义又见二十三年庚与来奔】。
十有五年春王正月呉子夷末卒【公作夷昧】
谒余祭夷昧，季子同母兄弟也，约以位相让，迭爲君谒死，余祭立，余祭死，夷昧立，夷昧死季子避而去之，于是夷昧之子僚立焉，未几，爲谒之子，阖庐所杀，论者谓季子不当辞位而召乱，非知季子者也，亦非深识当时事者也，季子之让已着于平日，非夷昧死而后让也，爲夷昧者，当明季子之让节，以国授之，阖庐是谓以嫡继长，宋穆公之与夷是也。顾不能然，乃俾僚冒以位自处，以致杀身而召乱，阖庐固当坐首恶之罪，夷昧，实有责焉耳。
二月癸酉有事于武宫籥入叔弓卒去乐卒事
公羊曰：君有事于庙，闻大夫之丧，去乐卒事，大夫闻君之丧，摄主而往，大夫闻大夫之丧，尸事毕而往，谷梁曰：君在祭乐之中，大夫有变以闻，可乎？大夫，国体也，古之人重死，君命无所不通，公谷以告爲合礼，啖氏曰：宗庙大事，大夫卒，小事以理言，应待祭毕，乃告诸说多从之，愚以衞栁庄鲁叔弓二事而观，而知礼意之所在矣，祭者主于诚，慤不贰事者也，故当祭虽大夫之丧，不得以闻衞臣栁庄疾革，其君必使以告爲之变其常也，及闻其死，请于尸而往而释服，遂以赙之，不但撤乐，并撤祭而往，慼大臣之意，过于尊祖，非礼之正，谓之失礼，可也，今叔弓之丧，据传，叔弓预于祭涖事，猝有疾，死则君爲之撤乐，卒事其可也，若叔弓自殁于其家，如栁庄之比，则当待祭毕而后告，不当以卑而废尊，春秋书之记，礼之变其常耳，此与襄仲之死，去籥，礼例不同，不可引以爲证，武宫者，或以爲成六年，所立之武宫，非也，鲁用天子礼乐，有两世室，鲁公爲文世室，武公爲武世室，爲不毁之庙，兹因大祭，有事于武宫，叔弓，当此时而暴卒，故爲之去乐。
夏蔡朝吴出奔郑
楚平，即位未几，反防之虐，存陈与蔡，若有古人之风，然以传之所纪，蔡虽存，不能国也，朝呉蔡之旧人，楚平，自爲蔡公与之善，及得国，仍俾居蔡，费无极者谗人也，害其宠而倾之，以是故奔其后，蔡之二君，入楚而不复，昭侯又将见畱以赂而免，卒复大雠，义见于朱之奔东国之死，柏举之战。
六月丁巳朔日有食之
秋晋荀呉帅师伐鲜虞
或曰：鲜虞之伐前，则狄之后则否？何欤？曰：狄之者，变常法，而狄之君及大夫咸有贬焉耳。书某帅师伐某，责将也，鲜虞之伐始，倡其议者，荀吴也，其后再伐三伐，卒灭其国，而后已者，皆荀呉也，是以贬或谓春秋以荀，呉不受鼓之叛人，是以无贬，夫伐鲜虞，伐同姓无罪之国，又动兵，至于再三，乃大不义，春秋，岂以细故小节而遂贷其贬乎？存大节而略细故，春秋法也，録细故而置大罪于不问，夫岂圣人垂法之意，春秋于伐鲜虞，一事深，有贬于晋。
冬公如晋【义见至自晋】
十有六年春齐侯伐徐
徐之封在齐南鄙，桓公之霸也，楚成伐徐桓，躬帅诸侯动大师以救之，盟于牡丘，次于匡，又出偏师伐厉，以攻其所必救，非但爲徐计亦自爲齐计爲中国计，盖惧楚师之浸淫，而有震邻之忧耳，今齐景睥睨，晋霸而不能志其逺者乃伐徐，以爲左右望之计，视桓公之存，徐有愧多矣，传言齐师，至于蒲隧，徐人赂以鼎与之盟而归，春秋书伐国，而云某侯伐，某是皆有意，读者谨之。
楚子诱戎蛮子杀之
公羊曰：楚子何以不名？夷狄相诱，君子不疾也，曷爲不疾，若不疾，乃疾之也，此比类防之，诱蔡而爲言也盖诱一也防以施之中国而弃疾，用之蛮夷，故春秋诛防而略弃疾，然书诱书杀，盖亦罪之深，特不名耳，楚大蛮小，皆以子称，又以见四夷虽有大小强弱之不同，而于周班皆爲子不得擅相侵陵，况诱而杀之乎？
夏公至自晋
左传正月，公在晋，晋人止公，不书，讳之也，平丘之会，晋人辞公而执意如讨，其侵莒取地，执之是也。已而意，如得释，罚不加毫毛，今公如晋，晋复止公，逾岁涉，三时之久乃得还，由晋昭昬，孱，大夫强恣，故意如与鲁君相出入于晋意，如实陷其君也，其后昭公愤激不能平，兴兵以讨之，势有不容，已而所任非人，卒以致败，论者谓鲁昭伐季氏，爲啓衅，非深知当时事者也。
秋八月己亥晋侯夷卒
子服昭伯从公如晋，归语意，如曰晋之公室，其将遂卑矣，君幼弱，六卿强而奢傲，将因是以习，习实爲常能无卑乎？子服回，可谓善觇国者矣，晋之衰始于平成，于昭顷以迨于亡，强大夫，实爲之也。
九月大雩
季孙意如如晋
冬十月葬晋昭公
春秋集传详説卷二十四
<经部,春秋类,春秋集传详说>
钦定四库全书
春秋集传详说卷二十五 宋 家铉翁 撰
昭公三【周景王二十年晋顷公元年】
十有七年春小邾子来朝
夏六月甲戌朔日有食之
庄二十五年六月辛未朔，日食，鼓用牲于社，左传云：惟正阳之月，慝未作，日食用币，伐鼓以是月，非正阳之月，不当举正阳之礼，则此月乃夏正之。六月无疑矣。至是，六月甲戌朔，日食，传乃载太史之言，以此六月为正阳之月，请用币与庄二十五年，所言如出，两人之手，以是知左传杂引诸说，初无一定之论，后人惑于左氏，不根之言而废春秋经世之法，此病甚大，不可以莫之辨也，盖春秋自中世以后，平桓僖而降，王政益坏，厯纪废缺，积不颁朔于诸侯，夏国之人，莫知适从，如綘老之年，虢童之謡与今兹，鲁太史叔孙昭子季孙意如各执一説莫能相下，由厯纪坏乱，闰法不修，时序纷错，有以使之然尔。太史氏既知过分而未至，为正阳之月，则正阳当在首夏，今乃指其所谓秋者为夏四时，可屡变乎？四时可变，何分至之有哉？此一节左氏之子孙，门人假异説以符合隐元年，书周正之误诬矣。
秋郯子来朝【郯己氏少皥之后】
传言郯子来朝，叔孙昭子问以少皥氏鸟名官，何故郯子曰：吾祖也，我知之，黄帝以云纪，炎帝以火纪共工，以水纪太皥以龙纪，少皥以凤，纪自颛顼以来，乃为民师而命以民事，仲尼闻之，见于郯子而学焉，告人曰：天子失官，学在四夷，按孔子之意，不过谓当时言周鲁俱衰，典章阙坏而逺方小国之君，乃知前古官名之防，革盖録之也所谓夷者，如孟子所谓舜为东夷之人，文王为西夷之人，为言逺也或者遂以郯为夷国失之矣。
八月晋荀吴帅师灭陆浑之戎
胡文定曰：林父之于潞氏，士防之于甲氏，荀吴之于陆浑，皆灭之也，而林父士防称人荀吴举其名氏，何哉？内外当别，陆浑密迩王室，非所以别内外，荀吴灭之，与辟土服逺以图富强者异以为春秋无贬，愚以为书名氏书灭，谓之非贬，不可僖二十五年，秦，晋迁陆浑之戎于伊川，盖以二强国之力，廹而迁之非，戎人侵犯王略，自外而窃居于内也，先是，楚伐陆浑春秋，谓其侵逼王畿，书以恶之，陆浑甚防寄迹，内地厯嵗滋久不闻为王室患而荀吴，忽用诈计，谬言有事于雒而袭灭，其国惨矣，若谓其贰于楚，则中国诸侯莫不皆贰，晋实使之，何独于陆浑而有伐，盖晋之为政者，利其富饶，袭而取之，春秋所深恶也，赵木讷更云，荀吴有肃清中原之功，夫凭陵中夏者，楚也，晋敛手下气而不敢问，乃以灭陆浑为肃清中原，不亦诬乎？或曰，则将存之乎？曰：徙而逺之不使近王畿，其可矣，灭无罪之国，焉得无贬。
冬有星孛于大辰
公羊曰：彗也，其言于大辰何？在大辰也，大辰者何？大火也？大火为大辰，伐为大辰，北辰亦为大辰，何以书？记异也。左传曰：孛于大辰，西及汉北辰者，是为天极，天之中也，帝座居之，妖气孛辰为变大矣，若为心，为伐亦除，旧布新之象，申湏梓慎，裨灶以为兆，诸侯之火灾，其言虽中，亦巧发善亿，未为真知天者也，后五年，王室乱，刘单立，王猛尹召，以子朝簒，或是其应。
楚人及吴战于长岸
谷梁曰：进楚子，故曰战，此以书一人字之，故谓春秋进楚殆不然欤？吴之书吴楚之书，人有自来矣，非始进始贬，于此日也，吴之志常在于辅翊中国，楚之志常在于凭陵诸夏，春秋毎有取于吴，为中国而録之耳，今战于长岸，传以为吴伐楚，大败不书败，録其向内之心也，以其为兵首，故书吴。
十有八年春王三月曹伯湏卒
夏五月壬午宋卫陈郑灾
公羊曰：异其同日俱灾也，外异不书，此何以书？为天下记异也。愚谓火灾未足为孛之应也。当时知天象者，以星孛之后继之，四国之火，往往傅防而为之説岂知星孛之应逺者十年，近者数嵗示人以象，使之知所警惧，安可指一事之偶，应而遂谓上天谴告，止于是而已哉！是时，诸夏乱亡已兆，世卿强族，胁制其上，胥为不轨，周室寖微大乱，将作春秋，降为战国，此其兆也，夫岂四国，火灾之谓欤？申湏梓慎，裨灶之言，在后世则为防，将使人主以火灾塞天变，无复恐惧，修省之实矣。
六月邾人入鄅【并见下宋伐邾】
秋葬曹平公
冬许迁于白羽
成十五年，许迁于叶，是后以叶为都昭，九年，迁于夷传，又谓楚灵尝徙之于荆，平王复之为叶，今又迁白羽盖，五迁矣，昔齐桓公迁邢及衞不惟迁之而又有以存之衞文公亦能勤俭，苦节以自强，其国，至是犹存，今许五迁，而国益危，传谓叶为楚地，楚人以晋，郑方睦，恐以是召冦廹而迁之，自是又迁容城不二十年，许为郑所灭，楚固大不义，许弃中国而从于楚，卒以是亡其亦有以自取矣。
十有九年春宋公伐邾
凡书爵而书侵伐者，多贬此继，邾人入鄅，而书宋公伐邾，则与宋公之能，讨有罪也，是时，晋已失霸强陵弱，大侵小，莫之或禁，邾蕞尔小国，间鄅人之不备，袭入其国，执其君，据有其土，晋不能治，而宋治之，伐邾，尽归鄅俘，春秋以是故襃。
夏五月戊辰许世子止弑其君买
赵盾之弑其君许世子止之，弑其父传者，比而言之，事实霄壤黒白之不同也，盾秉政，穿弑灵公，盾亡不越境，反不讨贼，史臣归其罪于盾宜也，若许止则异于是，父非不慈于其子，子非失爱于其父，非若楚商，蔡般逞，废黜之憾，而成滔天之恶也，而春秋何至加以弑君之罪乎？圣人秉法至公，而存心忠厚，一不尝药，而遂坐以弑君之罪，必无是也。欧阳子尝论及斯事，以操刃而杀与不躬进药，进而不尝，三者坐当殊科，深有疑于传家之说，而胡文定不以为然，愚谓圣人之修春秋，多因旧史之所已书，而加以笔削赵盾，许世子之弑，盖皆旧史已书，圣人因之而不改，所以垂法于后世也，有如许止之事意，当时有疑其为弑者，鲁史得之，传闻着之于防，圣人修经因旧史而不之革，使夫为人臣，为人子者，谨于视膳，尝药之事，不敢以易心临之，所以垂事亲之法，夫岂谓不尝药者，可坐以弑君之罪乎？是故书弑于前，复书葬于后，公羊曰：书弑是君子之听止也，书葬，是君子之赦止也，春秋之法，贼不讨不书葬，今书弑书葬，明止本无弑罪，因侍疾不谨以陷于大恶，公羊两言尽之矣，若夫孟子所谓兼爱之无父，为我之无君，此以言异端之学，末流之弊，必至于此，胡氏持以证，春秋用法之意，其不得同欤？盖传所谓春秋无将，将而必诛者，为其有欲弑之心，而其事未成，如公子牙，庆父之所为，是其事也。夫岂非弑而目之曰：弑如后儒之拟议，春秋者乎？盖鲁史官因一时之传闻，加止以弑君之罪，是时，夫子年已长，得之亲见闻，既因鲁史，而书弑于前，复以身所见闻，而书葬于后，皆所以垂训示后，与赵盾弑君，大不可同日语矣，胡氏解春秋，每每拈起意诛二字，谓止有忽君父之心，以为簒弑之萌，故加以大恶而不得辞，此鞅斯腹诽之诛，流毒至于汉而未已，其非春秋，垂训之本，防与苏颍濵又引律文和，御药不如法者死，此必非尧、舜，三代之法，尤不可以证，春秋学者于欧阳公之言，胡文定苏颍濵之説愿加深思，以求圣人之意。
己卯地震
秋齐髙发帅师伐莒
冬葬许悼公
义已见上谷梁释书葬之义，曰：许世子止不知尝药，累及许君，其意谓不授子以师傅使不知，尝药之义，故累及之，此论虽正，然春秋所以书弑书葬，如公羊之说而已矣，或曰，蔡般之弑，景与许止之弑悼，皆书葬，同乎否乎？曰：其弑异其葬，乌得而同。
二十年春王正月
夏曹公孙防自鄸出奔宋
公羊曰：奔未有言自者，此其言自何畔也？畔则曷不言其畔，为公子喜时之后讳也，【喜时即子臧】君子之善善也长，恶恶也短，恶恶止其身，善善及子孙，贤者子孙，故君子为之讳，刘原父以防为待放，古者大夫有罪，待放于其境，三年，君赐之环，则还赐之玦，则去防盖待放，而非叛也，公羊善善及子孙，恶恶止其身，有益于世敎，然施之于叛者，则恐未然。当从刘氏之说，防盖待放于鄸，君不复之，而奔贤于臧武仲之据防以求为后于鲁，是故春秋録之。
秋，盗杀卫侯之兄絷【絷，则公孟义初见隠七年，齐侯使其弟来聘，】。
旧说盗贱者也，襄十年，盗杀郑公子騑，公子发盗则尉止之徒皆贱者，故以盗书，今杀絷者，齐豹等辈，豹为司冦，位从大夫，而亦书盗贱之也，左传谓齐豹求名而不得以为豹，欲求不畏，强御之名，为众人除害，而以身当之，春秋不与之以名，是故书盗愚以当时之事，而观豹实怒，公孟之夺其官，邑率羣失职之人，起而为乱，杀絷逐君，彼自快其私怒耳，何名之求哉？此旧说也，胡文定以春秋归狱宗鲁，是以书盗其义精，当从之，宗鲁者，始因齐豹而事公孟，豹将作乱，语宗鲁使之先去，宗鲁不能去，亦不以告其主，既而乃与公孟俱死于齐，豹之难，彼自谓忠于絷信于豹，而于二者皆失之。知公孟之恶，而事之不能早去耽禄也，闻齐豹将作乱，而不以告其主，不忠也，虽与公孟俱死而死，不足録所谓求名而不得者也，琴张闻其死，欲往吊之，夫子语之曰：齐豹之盗，孟絷之贼，汝何吊焉？盖齐豹犯上作乱之罪，显而易见，宗鲁食，奸受乱之罪，微而难见，曰：齐豹之盗，孟絷之贼，犹言齐豹，所以为盗孟絷，所以见贼杀皆宗，鲁之为豹，不足诛，而宗鲁深可诛，胡氏之说，有得于圣人之意，传注不能及此矣，絷者衞侯之母兄，以疾故不得立，预闻国政，怙权而召乱，以是杀身书衞侯之兄讥衞侯不能闲制，其兄使之预于国政，絷见杀衞侯几以是失国絷，不足责其责在衞侯
冬十月宋华亥向宁华定出奔陈
案左传，宋元公无信，多私而恶华，向三大夫谋曰：亡愈于死，先诸，乃诱羣公子尽杀之，公如华氏，请弗许，遂劫公取太子及母弟以为质，公亦质华，向之子，已而讨之，华向奔陈，春秋书三卿同日而奔，不惟诛华向其君，亦有责焉耳。华氏自督以来，世为乱族，鲍之簒弑诸华之力居多，挟功专横，党与盘错，虎视中国，蓄谋在乱，宋君又以无信多私，啓之致三叛，同日而作，幸而讨之，克华向俱奔，而公又入多僚之谗，将加诛于无罪者致诸华，内外合势以叛，春秋先书三卿出奔，着君臣之俱失道，及华向入于南里，始以叛书。
十有一月辛卯蔡侯庐卒
二十有一年春王三月葬蔡平公
夏晋侯使士鞅来聘
宋华亥向宁华定自陈入于宋南里以叛
春秋未尝加人，以叛逆之罪至卫，孙林父之入戚，始以叛书，华向继之，自是始有书叛者，书入书叛，诛奸之极典，春秋不轻用也，华亥，向宁，华定首祸于国讨，而奔奔而复，乃挟吴楚之援，将以覆其宗国，叛状既着，春秋始以叛，书若鱼石，栾盈，虽自外而入，原其始，本无欲乱之心，春秋不以叛辟而加之也，彼为意诛之，说者，欲以不叛为叛，非弑为弑，非圣人意也，南里宋国城中之里叛者，内外合势，入而居之，莫之能禁，至于城旧，鄘以为守，宋其危矣，前是鱼石入于彭城，不书宋彭城，今华向入于南里书入，宋南里危宋也，叛者入其腹心，讨之而不克，则宋为华氏有矣，是故危之。
秋七月壬午朔日有食之
八月乙亥叔辄卒
冬蔡侯朱出奔楚【谷作东义又见二十三年】
案左传东国者，隐太子之子平侯庐之弟，朱之叔，楚有谗臣曰：费无极取货于东国，谕蔡人使出朱而立东国，朱愬于楚，楚子不能正也，东国继往，又殁焉，春秋后先书之，闵蔡也，谷梁子曰：王父死焉，父死焉，已不能仇，又从而奔之，春秋书以贬其义正，二传不能及。
公如晋至河乃复
今夏士鞅来聘，叔孙为政，季氏欲恶诸晋，使有司以齐鲍国归费之礼，为士鞅鞅怒，以为卑已故，公如晋，复为所却，明年而执叔孙皆以是故盖季氏久蓄无君之心，故外交强国，以胁制其上，是时，晋顷愈弱，大夫之权愈盛，鲁之强家，晋之列卿，比而为恶，皆叔末之世也。
二十有二年春齐侯伐莒
宋华亥向宁华定自宋南里出奔楚
晋悼公之讨鱼石也，以诸侯之师围彭城，春秋书以美之，今华向为乱，晋荀吴齐苑，何忌衞公子朝皆以师救宋，共讨华，向于南里，而春秋略之不书，为其有畏于楚讨之，不能力叛者，皆得逸去也，晋楚交兵，百有余年，宋人为之出力弭兵，楚得以窃霸权，号召天下，今宋大夫为乱于内，楚乃从而羽翼之，背施忘义，利人之难，而伐取其国，谓楚非夷，不可也，先书叛继书奔楚罪，楚之纳叛臣也，然宋之强族，华鱼向鳞，自彭城以来，世为乱，再有讨芟翦，几无存者，而宋得以少事视鲁之季，齐之田晋之智，韩、赵、魏，日为乱，而其君付之，无可奈何者有间矣，春秋详着三叛之始末，嘉宋讨叛，有成功也。
大搜于昌间，【公作奸，义已见十一年，比蒲之搜】。
夏四月乙丑天王崩
六月叔鞅如京师
葬景王
三月而葬，不及期也。不及期，不如礼也。王葬不书，此一不如礼，而遂书以景王不蚤定继嗣，身死而乱作，是故特为之书，所以贬也，【不书葬，义已见隐，三年】。
王室乱
前此子頺之乱，子带之乱，春秋不以乱书，今而书王室乱，此出于圣人之特笔，非因旧史而书也，盖有变生于一时，而不足以致乱者，春秋之所略也，变生于一时，而足以致乱，是故圣人变色而书之，曰：王室乱，夫岂特识，叔鞅之言而已哉！王猛以太子母弟而立子朝，以长庶而求袭位，名体淆乱，诸夏莫适所从，当是时，周有两天子，其为乱，与頺带之事异矣，盖刘单之所守者，礼律之正，而尹召所挟者，景王之邪？志以邪志而为治命，是故亦足以惑人，非刘单之所守坚确，介众之人，惟义是辅，成周之乱，将底于亡，此春秋所以变常法而为之书也。
刘子单子以王猛居于皇
秋刘子单子以王猛入于王城
胡氏曰：尊不以乎卑贵，不以乎贱，大不以乎？小刘单臣也，曷为能以王猛乎？其曰以能废立之也，又曰：刘单盖挟天子以令诸侯，而专国柄者也，书之未足，故再书以着上下之舛逆，论固正矣，愚以当时之事而观，似非经意之所在也，下不以上卑，不以尊者，其常也，下之以上，卑之以尊事之变，其常者也，自昔圣贤处世，或蹈其常，或婴其变，各尽其职，分之所当为，期为不失其正而已矣，刘单者王朝之大臣，守正而不挠者也，景王崩，继嗣未定，尹召探其君之邪心，欲立子朝，刘单据礼经，立太子之母弟猛，刘单所拥者为正，则尹召所立者为邪？春秋书刘子，单子以王猛居于皇又书，刘子，单子以王猛入于王城，与其居天下之至难，任天下之至重，变而能不失其正也，周公之于成王，伊尹之于太甲，以其所当以也，以其所当以乃大臣职分之所当为，而以为擅废立挟天子专国柄，愚以为非春秋意也，愚非拟刘单于伊周，以为大臣，当艰难之秋，任托孤之寄，当以伊尹，周公为法也，若夫未逾年之君，而书王成，猛之为王也，成其为王，而必名以着之，当是时，不得不名也，不名，无以见其为立之正，而示别于子朝也，居于皇出也，而不书出，王者无外，在皇犹在国也，出不书入，而书入不书入，无以奠王于位也，或曰，君以名见，臣以子书何欤？曰：天子之宰，不以名见者，常也，始立之君，而书王书名变也，宰不名，与其以天下自任也，君必名著天位，非庶孽之所可干也，君以名见，臣以子书，常从其常变，从其变之义也。王城者，槩洛城而言也。已入王城，未能正天子之位，王与子朝分国而处也，【余义见下，敬王入于成周，】。
冬，十月，王子猛卒，【悼王也，敬王立义见下，居狄泉】。
三年之丧通丧也，故天子诸侯未逾年，皆称子，皆名皆卒，此春秋垂世之法也。杜氏谓悼王未即位，故书王猛误也。盖已即位未逾年，景王虽葬，不及期而葬，亦未得以先君既葬为说，故悼之，居皇也，书王猛，其卒也，书王子猛卒，不书王，无以示别于争立之，朝书王而名之，子之以其立，未逾年故也。
十有二月癸酉朔日有食之
二十有三年春王正月叔孙婼如晋
癸丑叔鞅卒
晋人执我行人叔孙婼
元年，叔孙豹防诸侯之大夫于虢，季氏伐莒，取郓，莒人诉于防，乐王驸求货于叔孙，使请带焉，豹召使者，裂裳帛而与之，曰：带其褊矣，卒无所与婼，豹之子也，至是，坐邾诉为晋所执，范献子求货，使请冠焉，取其冠法而与之两冠，曰：尽矣，吏人与叔孙居请其吠犬，弗与，及将归，杀而与之食之，其父子所守如此，亦可嘉矣。乌乎！鲁有贤大夫如此，而鲁昭不与共图国事，坐视贼臣之胁制，以至于死亡，亦可哀矣。
晋人围郊
案左传，去年冬，晋籍谈，荀跞帅九州之戎，及焦瑕，温原之师，纳王于王城，此始书，晋人围郊，郊者近畿之地，子朝据之，晋为王讨而围之，此王事也，而春秋书辞若此，何哉？盖是时王猛死，敬王立中外，未知立之当否，晋师在郊，莫有为王致力者，子朝乗之而入，是秋，敬王有狄泉之出书，晋人围郊，讥用师之不力也。
夏六月蔡侯东国卒于楚
楚灵之灭，蔡忍于为恶者也。楚平之复，蔡伪于为善者也，复之而犹专制其国，其志犹在于利可取，则将复取之矣，朝吴之奔，朱与东国之死，皆平所为蔡，虽复犹不复也。春秋备书，以着楚人之亡状，王父诱而杀焉，父执而用焉，大雠未复，而朱与东，又入楚而不返，蔡之受屈于楚，亦极矣，其后，昭侯亦以事见拘，久之乃免。事吴，以求报卒，以吴师入郢，复其父祖四世，不共戴天之雠，朱与东愧之矣。
秋七月莒子庚舆来奔【义已见十四年】
郊公之立，正也，而庚舆簒之，今庚舆为国人所逐，而郊公复入，春秋于郊，公之出之入，皆略而不书，微之也，在丧不戚乱臣，持以为之过而逐之，不能君而可微者也。或曰：忽突相为出入，春秋犹备书之，今郊公之出入，皆略而不书，何邪？曰：忽突之出入，非为其可书，而书因事垂法，不得不书也，録意恢为其死也，奔庚舆，着其虐也，略郊公以其不能君而微之，皆所以垂法也。
戊辰，吴败顿，胡，沈，蔡，陈、许之师于鸡父，胡子髠，沈子逞灭，获陈夏齧。
吴伐楚，次于鸡父，鸡父楚地也，楚以顿，胡、沈、蔡、陈、许六国之师御之，未陈，吴出其不虞，以谖败之夫顿，胡，沈三国，楚党也，蔡、陈、许、三国同盟之国也，乃相率而附于楚，故春秋挤之于顿，胡，沈之下以贬之，贱其为楚役也，葢是役也，楚为戎首，驱六国之君以御吴，春秋畧楚而不书，不与楚，以主中国之诸侯也，或曰：防既主之于前日，今不与弃疾之主奈何？曰：防求之于晋，而晋许之，责在晋也，今弃疾未尝求之于晋而强驱，诸侯以前，是故春秋恶之畧而不书，若六国之君，自与吴战，所以诛楚焉，制诸侯也，凡诸侯之师众败，必累数之齐师，宋师，卫师，燕师败绩是也，而此不复数一之于楚耳。胡，沈之君以战死于外国，安得灭？今不书卒而书灭，不与之以死难也，且不书灭胡，沈而书胡子髠沈子逞灭，若以自灭，为文也，陈夏齧以获书贬也，或曰，春秋前既进，吴书吴人矣，今而以号举何哉？曰：为中国患者，楚也，今未能翦楚之豪末，而先杀二，小国之君，亦春秋之所恶也。
天王居于狄泉
王猛卒，刘单复立其母弟匄，是为敬王，至是立已，逾年，尹氏乗其不戒挟子，朝自外入，王居狄泉以避之，是时嫡孽两争一，王城之内，而有东王，西王之分，名体不正，将无以一海内之归趋，故敬王虽失位，而春秋犹书天王而无所贬，所以别子朝之为僭王也，不书刘单，以王所以释刘单之权也，以者独任其事，不假他人力之称也，前日王在谅隂刘单独任天下之重，外无诸侯之援，则刘单之，以王事之，不获已而不得避者也，今王立逾年，晋师又兴，则刘单外，假大国之援，以成其功，不得言以春秋所以释刘单之权也，后之为大臣者有挟定防功久专国柄，以此致祸败而杀其身，累其家，如霍光徐羡之等辈由不明，此义也。
尹氏立王子朝
书，尹氏立朝，尹氏一人之私也，尹氏以世卿预闻国政，不书其官，不着其爵，而以尹氏书氏云者，一人之私也，王位天下之公器，惟正惟嫡，得在此位，尹氏以其所私而立朝，是为尹氏之朝，而非亿兆人之所同戴，是故敬王虽在狄泉，春秋正其名，体曰：天王居于狄泉，子朝虽得入，王城窃大号，春秋削其名，体曰：尹氏立王子朝，母弟之立为正，则孽子之，立为邪春秋，于是二者之居之，入之，立之奔书法，详而不厌，垂大公，以示后云耳。
八月乙未地震
冬公如晋至河有疾乃复
公羊曰：何言乎有疾，乃复杀耻也，昭公七如晋，至河，乃复者五意，如实谮之也，而昭公不知引贤人以自近，深思所以为保位之计，乃数如晋而不嫌，其为卑数，为所却，而不自以为耻，身堕强臣术中，而未悟者也，然春秋之书之，不惟贬公，实亦责晋，由晋君不君，而季氏得以售其险谋，肆行而罔忌，晋深为可责也。
二十有四年春王二月丙戌仲孙貜卒
婼至自晋【公羊书叔孙舎至自晋今从之】
意如见执于晋，以莒故也。叔孙见执于晋，以邾故也。意如在晋谮其君以免其身，叔孙在晋，抗节不挠，晋之诸大夫敬而惮之，旋亦归之，其执虽同，所以得释则异，故意如至自晋，春秋去其氏，所以诛也，叔孙至自晋春秋书氏以别于意，如盖襃之也，是时鲁国犹有一叔孙大节凛然，足为社稷之衞使昭公能举国以听之，必不至有干侯之祸，刘原父亦有取于公羊之书，氏曰：可襃而襃，乃圣人修经之本防，吕东莱乃不以为然，谓原父为凿，夫春秋以一字为襃贬，叔孙与意如俱执于晋，其归也，或氏或否，此书法之显然可见者，岂得谓之凿乎？
夏五月乙未朔日有食之
秋八月大雩
丁酉杞伯郁厘卒
冬吴灭巢
书吴灭巢，或曰，贬乎？曰：有书灭而非贬者，此类是也。为其能复诸樊门，矢之仇而録之也，诸樊之死，春秋书法特异，録其为中国，故死于难也，死难者见録则灭，巢者必无贬，嗟夫！吴以中国之故，父子兄弟厯三世与楚为敌，自晋人苟求宴安以霸，权委楚而吴之，敌楚者，不为之而下也，今而灭，巢乃异时入郢之渐，巢之灭楚，所以亡也，使晋人能于此时赫然愤，合力以图楚，则攘楚之功不在吴，而在晋矣，论者谓书灭巢为贬，故不得不辨。
葬杞平公
春秋集传详説卷二十五
钦定四库全书
春秋集传详説卷二十六 宋 家铉翁 撰
昭公四【敬王三年晋顷九年】
二十有五年春叔孙婼如宋
夏，叔诣防晋赵鞅，宋乐大心，卫北宫喜、郑游吉，曹人，邾人，滕人，薛人，小邾人于黄父。
此为王室而防不书，讥其无勤王之实也，案左传防于黄父命诸侯输粟于周，期以明年纳王卒，不闻晋侯踵二文，郑虢勤王故事，躬御戎马，展义王室，晋之不能亦甚矣！而其事亦有不可同日而语者，子頺子带之乱，皆在惠襄践位之后，王位既定，頺带特为乱耳，乱而讨之，夫谁曰不然？今悼敬之立，皆在危疑之秋，特以太子母弟之故，揆礼宜立，刘单奉以为君，而中外未能尽孚也，晋人至，使士景伯涖问，周故立于干祭，而询于介众，欲以知二立之当否，众论惟允，乃辞子朝，不纳其使，晋尚然，而况于海内之人乎？刘单处此，岂不谓之甚难乎？主少国疑，外无晋郑，虢三国之援，内有毛，召尹三族之争后先，五年，更胜迭负，使刘单不能以宗社自任中事，敛却则子朝之羽翼，成而敬王之位，危矣，论者犹以挟天子令诸侯，少之愚不知其说。
有鸜鹆来巢
公羊曰：记异也。非中国之禽，宜穴而巢，故书，或曰：鸜鹆来巢，事之细者必书，何邪？曰：禽鸟逐气而迁戾气所至，妖亦至焉；鲁之地素无鸜鹆，今而有焉，是隂类之爽其常者也，先儒以天津杜鹃而豫知曲学之祸，天下则春秋书鸜鹆来巢之意也。
秋七月上辛大雩季辛又雩
左传曰：再雩，旱甚也，公羊曰：又雩者，非雩也，聚众以逐季氏也，此以公孙于齐连文，故言聚众以逐季氏，雩不必用众，用众所以戒武何事于雩。
九月己亥公孙于齐次于阳州
或曰：鲁昭将讨季氏，子家以为不可，既而果败，然则季氏必不可讨乎？曰：天下事固有必不可为者，亦有犹可为而不得不为者，若鲁昭之讨季氏，犹可为而不得不为者也，意如内专鲁国之兵柄，外交，晋之强大，夫视簒弑，犹覆手耳，昭之讨之，实有不容己者，徒以所任非人，是以致败，若谓其无故啓衅，自取覆亡，则不然也？曰：否，则将何如而可乎？曰：顾所任何如耳！意如虽恣睢不道，而叔孙昭子刚毅挺特，不与季孟同其归趋，鲁国之望，于是乎在，使昭公推诚而任之，举国而聼之，则季氏之权可收也，权可收，则亦可讨也。而公所与谋者皆左右亲昵，与季氏素为仇者，志在报复，其私虑不及逺何以能济？子家懿伯，虽鲁之贤公子未尝预闻国事，公将讨季氏，骤以语之，子家以为不可宜也，盖季氏当讨，而非郈孙公，若公为侍人，柤所能讨也，由昭公所任非人，是以取败，若曰政在季氏，久遂付之，无可奈何？而聼国事之日趋于下，则非忠臣之言也，故季氏当讨，非昭公所能讨。
齐侯唁公于野井
书齐侯唁者再，非与其能唁也，讥其无救灾恤患之实也，昭公自始即位，季氏即闲之于晋，五及河而不得入，及是失位，去鲁，知晋人之不足仗，故孙于齐，次于阳州，深有望于齐侯之拯也，而景公徒行虚礼之唁，今日取郓，明日围成，又明日为鄟陵之防卒不能为公图所以入，非其力之不足，诚不在焉，故耳人以穷归我，我答之以伪，如是更四寒暑髙张再唁礼意顿衰，几欲麾而却之，公乃之晋，景之不仁甚矣。
冬十月戊辰叔孙婼卒
昭公之伐季氏也，昭子如阚，叔孙氏之司马鬷戾，帅徒以助季氏，而御公孟氏继之，公徒奔败，鬷戾所为也，以传考之，盖三家合其力，以逐君昭，子毅人也，必不与闻其议，而家敎不行于司马，致其助乱，此昭子所以内慊祈死而即死，胡不戮司马，以明己志，更为公思所以为返国计乎？嗟夫！使斯人而不死，与子家共谋，纳公必不至，遂殒于行，天实为之，谓之何哉？春秋？继公孙而书婼卒，言婼之为公死也。
十有一月己亥宋公佐卒于曲棘
宋元公以鲁昭故如晋，卒于行，春秋之书之録其有讨乱之心也。齐晋二，大国坐视，季氏逐君，恬不加恤，而元公乃能为鲁昭，特为此行，将以其前日诛逐华向者而诛，鲁之强家，非天资明毅，视天下之恶犹已之恶，岂能及此？晋顷齐景视此，当有愧色，据传意，如尝妻元公之女相与为姻娅，而公毅然欲为鲁讨贼，不顾其私亲，尤人之所难，此所以见録于春秋欤？卒于封内，而犹地録之也。
十有二月齐侯取郓
齐侯取郓以居昭公，春秋不书为公，故取讳之也。夫以鲁之君居鲁之邑，而郓人不受命，必待齐人为之，取之也。此春秋所以讳也，是时晋政已衰，霸权未有所属，齐景有意修，桓公之业，当请命天王，号召与国，纳公于鲁戮，意如以示天下，而霸政举矣，乃以取郓为首，务姑塞已责前，以此而误燕，今复以是而绐鲁，勇于义者，不尔也，或谓春秋嘉其取郓，是故爵之，此目其人而贬之也，奚其爵【义，又见三十一年，取阚】。
二十有六年春王正月葬宋元公
三月公至自齐居于郓
居于郓，志公之失位也，失位矣，而犹书至书，居所以存鲁君而抑乱贼也，自是每嵗书至书居，凡五见焉，及郓溃，乃书公在干侯，亦所以存公而系鲁国臣民之望也，郓鲁境，故书居干侯，晋地，故书在胡文定，乃曰：昭公出奔，经书，次于阳州，见公于鲁，未絶而季氏逐君为不臣，及书，齐侯取郓，则见公已絶于鲁而逐于季氏为不君，吁论则髙矣而非春秋，存公之本防也，君虽不君，臣不可以不臣，季氏既逐其君，春秋又从而絶之，是逐君者无罪，而君可絶也盖次于阳州，为公讳奔，而乱臣之罪，有不待诛斥而见矣。然以自孙自次为文者亦讥，公有以自取也。书齐取郓，见鲁君之失民心，待强国之力而后得之，非絶公也，书公居于郓，公在干侯，正所以存公于鲁，而系臣民之心，而曰：公已絶于鲁而逐于季氏为不君，无乃非圣人书，法之本防乎？
夏公围成
成鲁孟氏邑也，而公用齐师以围之，围之而得，犹为不武，围之而不得其耻滋甚，春秋书公围成，著公之急，近利而昧逺图首祸者，意如预于乱者，孟氏为昭公之计当贷畔，徒以离季氏之党，今乃先以成为讨，所以坚二家附贼之意，而公无返国之日矣，盖齐人取货于季氏，巧为此谋，景与昭堕其计而不之悟。
秋公防齐侯莒子邾子杞伯盟于鄟陵
或曰衞献公甫去国孙寗，即立剽而预于防，今鲁昭公虽失位而意，如不复敢为已甚，其犹有悔罪之意乎？曰：否？以季氏平日之无忌惮，亦何所不为？而周公鲁公自树立其国者，典章犹在乱臣，虽欲为孙，甯之所为，势有所不得也，或以为齐景取郓，围成防，鄟陵有以伐其无忌惮之谋，是不然，齐景儒而少断，予夺制于臣下，彼季氏固有以知其无能为，奚惮焉？今为此防，辞曰：以公故亦借是延引嵗月鲁贿朝入，齐师夕旋，用心不刚，为善不勇，故嬖幸之臣得以入其邪说，是行合三小国，防且有盟，欲何为哉？鲁君所以栖迟于郓，困踬于干侯，齐景之声音笑貌有以误之也。春秋备书以讥之。
公至自防居于郓
九月庚申楚子居卒【平王也昭王立】
冬十月天王入于成周
二十三年，书天王居于狄泉，尹氏立王子朝，言王位已定，尹氏所立者簒，而非正也。至是书天王入于成周，尹召毛，以王子朝奔楚，言王入而朝出，以一入一出而辨，内外明正，簒春秋所以存周也，不书京师，而书成周京师，以众大言，成周以朝廷言敬王由狄泉而成周，故书法谨严，若此，或曰狄泉，在王城之内，王未尝出也。而书天王入于成周，何欤？曰：成周者，王者之居，朝廷所在也，自朝廷而言，则狄泉为外书入，所以奠王于位也，始书王室乱，着乱之始，至此书入，着乱之平，入王于周，而诸夏始有所宗矣，嗟夫！刘单二子之所遇，亦难矣乎？当王猛之始立，二子，以王出入难矣，而未甚也，及王猛立，未几而卒，又立其母弟名体未白，中外犹疑，二子独以身而当之，存亡安危，系于一发，不谓之甚难，可乎？当周之既衰，大臣以宗社自任，若刘单者，几人哉？春秋始书，刘单以王猛居于皇以王猛入矜其所遇之难，所任之重，书以与之，非责之也？及是书天王居于狄泉，天王入于成周，不言刘单之，以之所以正嗣王之名体释，刘单之重，权以为时当艰难，则当自任，以天下之重，而不为嫌，王位既定，则当退安人臣之分，而思所止，前后书法，轻重抑扬，皆出圣人之特，笔其垂法，示后之意深矣，杜元凯谓敬王继子朝之乱，自王城徙下，都下都者，瀍水东也，传不见有徙都之明文，盖王城者，洛阳城也，前此王猛虽入于洛城，与子朝分东西而处，今子朝遁去，敬王乃得奠王位，正朝廷之体，故言入于成周王城，槩洛都而言，成周以朝廷而言，初无徙都之事，大率王城成周，乃京师之异名，入于王城，未能正天子之位，故曰入于王城既正，天子之位，即云成周，入于成周，正王位也，【义又见三十二年，城成周】。
尹氏召伯毛伯以王子朝奔楚
刘单之以王猛以之正者也。以居于皇以入于王城，春秋矜其难而许之，以大臣之节，尹召之，以王子朝以之不以正者也。故其立书，立其奔书，奔立之罪之也，立之而又挟与俱奔，春秋所以诛也，此书法一以字在刘单，则为襃在尹，召则为诛，特以其所辅者，正与不正而已，苟立之正者，谓其挟天子以令诸侯，而责其专废立，则立之不正者，又何以加之罪乎？奔义己见成，十二年，周公出奔言，周之簒贼，楚不当受也。
二十有七年春，公如齐，公至自齐，居于郓，【义己见前，公居于郓】，夏，四月，吴弑其君僚【，公子光弑之光，即阖庐】。
弑僚者，公子光也，而称国以弑，何哉？吴让国也，僚独不让，以是召乱，故称国以弑，此称国以弑之变例也。吴虽越在蛮夷，犹有太伯之风，寿梦之子长诸樊，欲以位而让其季弟札为其序，在季乃以授之，次弟余祭，将使余祭，授之夷末，夷末授之，季子夷末未终，季子逃而去之，则夷末当以授之，诸樊之子，则光也，夷末负长兄之夙约，而私以与其子僚之立，虽有父命，实乃簒也。于是光弑僚而代之，光虽有弑君之罪，而位乃其位，故春秋略弑贼之名氏，并见夷末，父子取非其所当有，其着义甚明也。乌乎！以此垂训，犹有受位于其兄而杀其兄之子，并及其弟，而以天位私于其子者，岂不痛哉！
楚杀其大夫郤宛
此谗人费无极所为也，楚平事防而弑防立比而弑比惧，羣下之图已尔，费无极使之伺察羣臣，自太子以下国中之良，无得免者，昭王继之，犹不悟其奸，郤宛，又以是死杀无罪之大夫，且夷其族，楚是以有入郢之祸。
秋，晋士鞅，宋乐祁犂，卫北宫喜、曹人，邾人，滕人防于扈，是防也，据左传？令诸侯戍周，且将纳公，范鞅取货于季氏，辞小国而以难告，愚谓戍周王事也，不当与鲁事，俱出令纳公，霸讨也，不当与王事，俱防诸侯，晋比无贤君，权移于强族之，大夫既不能翊成周之危，复不能拯，鲁君之困，姑合二事以为防，诚不在也，亦徒具文而已矣，春秋于晋，宋，卫，三大夫皆名以序之，言其罪之有在也。宋，卫之君锐意纳公，而祁犂北宫为士鞅，恶言所怵，逡廵引还，此所以皆在可责三小国，无能有为，故皆人之人之者，微之也，嗟夫！齐景为鄟陵之盟，而梁丘入，季氏之锦，晋顷为扈之防，而士鞅纳季氏之货，二君懵然无所知，以为鲁之休戚无闗于我孰知？田常韬祸于齐，六卿伏忧于晋，厝火积薪不悟，抑亦愚矣，使二君能为鲁讨贼，亦足以詟内盗之胆，而齐，晋之祚，犹可延也。
冬十月曹伯午卒
邾快来奔
邾庶其畀我来奔，季孙宿始纳之，今邾快又来奔，意如复纳之宿意，如世济其凶，不君其君，又诱人之臣，使之叛其君而已为之逋逃主罪，可胜诛乎？夫快邾之贱者，不足録也，春秋所以録之而无所遗，诛季氏之无君也，是时公孙于齐，居于郓，诸侯之人，莫不切齿，季氏之逐君意，如乃待讨之人，略不知戒惧纳诸叛人以济，厥父之恶，三十一年黒肱以滥来奔，复受之而不疑，推其无忌惮之心，亦何所不至？故春秋书纳叛人书叛人以地来，非诛叛人，实诛季氏也。
公如齐公至自齐居于郓
二十有八年春王三月葬曹悼公
公如晋次于干侯
自公孙于齐，次于阳州，继书公居于郓者，凡四公，在干侯者凡五，如齐者三，如晋者再，皆出于圣人之特笔，所以存公于鲁，而系臣民之望，正季氏无君之戮，亦以大责天下方伯，连帅而不能为鲁讨贼者也，旧史乃鲁人谄季氏之史着公之罪，絶公于鲁岂能拳拳屡书，以存公为事，以为因鲁史之旧，文者过矣，书公如晋，次于干侯，责晋也，齐不能纳公，犹能致其恤患之文，至晋则拒而不受，晋尚谓盟主乎？厥后六卿敢于分晋，葢其所由来者渐矣。
夏四月丙戌郑伯宁卒
六月葬郑定公
秋七月癸巳滕子宁卒
冬葬滕悼公
二十有九年春公至自干侯居于郓
齐侯使髙张来唁公公如晋次于干侯
野井之唁，虚礼也，郓之取成之围，鄟陵之防，虚惠也，公犹朝夕立于齐庭而弗悟，及饮公酒，使宰献而请安公于是始悟其卑已，至是髙张来唁称，主君以致命，比公于大夫，公始去之而之晋，其去亦已后矣。嗟夫！晋之诸大夫亦齐之，梁丘据晋，顷之，懦而无立，视齐景有过之，无不及焉，去齐而之晋，去晋而复适，诸侯必无有为，鲁君讨贼者矣，此春秋之叔世，降而愈下，桓文之辙迹，埽地无余，岂惟鲁之病之，举天下之人皆病之矣。
夏四月庚子叔诣卒
秋七月
冬十月郓溃
郓之溃，季氏为之也，季氏闲公，如干侯诱其民，使之溃而归，已，春秋之书之诛季氏也，论者多归咎，昭公之失，民愚曰：不然，昔司马氏以簒窃之余，过江百年，而民之思，晋者如旧，鲁以周公，鲁公之遗泽，岂不足以固结其民，昭公在郓，曽几何时？而百姓忍于叛而去之，此季氏凶威之所胁，非民之罪也，亦不可以此尽责其君。
三十年春王正月公在干侯
谷梁曰存公也，或曰：前此居于郓嵗首不书公在，今而书之，何邪？曰：郓！鲁，郓也，公犹在，鲁之境内，是故嵗首不书必如齐如晋，至而后书，如公之至于国中也，今郓为贼臣所诱，以去公露居齐，晋之间，于是嵗首始书公在干侯，不与季氏以颁朔也嵗序更新吾君，失守宗祧，越在他国之境，书公在干侯，若公之犹在国中也，所以敎天下后世为人臣者，当国家多难，人主播迁，常如威顔之咫尺，其上盗贼乱，窃不能为之移夺，夫然后无愧于人，臣之常分。
夏六月庚辰晋侯去疾卒
秋八月葬晋顷公【定公立】
冬十有二月吴灭徐徐子章羽奔楚
徐介于中国，东陲之闲，桓公之霸也，尝为中国用，非楚之与国，吴阖庐既弑其君又怨，徐人之纳亡，公子以是伐而灭之，吴实无道，与王僚之灭，巢其事异矣，书灭徐贬也，徐子章羽不能死，以守逆而求免焉，凡国灭而奔者不名，徐子以名书，为其不能死社稷，而逆吴奔楚，仅为偷生计耳。
三十有一年春王正月公在干侯
季孙意如防晋荀跞于适歴
意如鲁之贼臣也，晋人欲伸其霸，讨乃先与之为此防，春秋之书之责晋也，诛荀跞也，晋自悼公因羣卿而得国，好恶予夺，悉出羣下，孙林父逐君立，君身负天下之大恶，悼既不能讨，乃更列之于防，直置其君而不复顾，自是以来，诸侯之大夫，不复知有君，犯上作乱，益无所惮，重以平昭，顷庸弱相继，晋遂失霸，失其所以维持世道之具也，若季氏者，自宿及意，如外交，晋大夫倚以为援，专制鲁国，怙乱逐君，鲁昭在外六七年，晋人复以奨林父者，而奨意如悼，实啓之，晋定公者，不知其何如？主传谓其将以师纳公，其亦有志于名分者，范鞅荀跞，复从而沮止之意，如鲁之罪人，晋将伸其霸，讨跞也，乃与之为防，既防之而后与俱见公党，乱臣而抑其君，昭公之辞，愈无以自伸，卒死于行矣，愚每谓春秋防为战国，始于晋悼，成于平，昭极于顷，定名分埽地，国与之俱悼，实始之，夫既乱人之君臣，已之君臣亦从而俱乱，悼何以辞其责，读春秋者，惑于左氏之浮辞誉，悼过其实，不得不辨。
夏四月丁巳薛伯谷卒
晋侯使荀跞唁公于干侯
晋顷为扈之防，将谋纳公，沮于范鞅，晋定始立，即欲以师纳公沮于荀跞，荀范，惟货是徇，而二公不能断，以已意赫然发愤，召防诸侯与俱，问：意如之罪，非其力之不足，权移于下，动为所制，有志不获伸也，或曰：意如之，往干侯也，子家子劝公与之俱归，众从者持不可，是时意如身，至干侯既伏其罪，公可以归乎？曰：此跞意如之，本谋也，公在外，请于一二大国，犹将有讨一归鲁国，则意如掌握中物，虽归，不能君矣，传载子家所以告其君者，乃曰：一慙之不忍，终身慙乎？夫以一乗入于鲁，死生祸福，皆制于贼臣，是岂特一慙而已矣，以慙而归，尚可得而归乎？此鲁史谄辞，未必果出于子家。
秋葬薛献公
冬黒肱以滥来奔，【义己见，襄二十一年，昭五年】。
邾庶其，莒牟夷邾黒肱以地来奔，左传所谓三叛人名者也黒肱不书邾，阙文也。贱而书名，所重在地，此传者之说，愚谓春秋有书名，以着其节者，有书名以着其罪者，以地叛君，恶之大者，故书名去族，以正其罪，非重地也，正其以地叛君之罪也，不以叛书为鲁讳也。左传谓或求名而不得，或欲盖而名章，以齐豹杀公，孟春秋书盗为求名而不得三叛人，以地来奔，为欲盖而名章，豹志于为乱，本无求名之心，三叛人以地来奔，彼固不求其名，盖春秋书名以正其罪耳，然是二言者，实有得于春秋？用法之意，在当时固有求名而不得，欲盖而名章者矣，如宋督从君于死而不与之以死节之名，求名而不得名之类也，赵盾预弑其君，欲避首恶之名，而卒丽于首恶之罪，欲盖而名章者也，此类甚多，不悉举，乃若公羊所纪，邾娄叔术之事，谓春秋通滥为国，以存贤者之后，齐东野人语耳，姑置。
十有二月辛亥朔日有食之
三十有二年春王正月公在干侯
取阚
杜氏谓在干侯遣人诱阚而取之，不用师徒，阚者鲁羣公墓之所在，公不得奉宗庙祭祀，迨今六年，因谒阚，遂入之，先公坟墓所在，而以取书志，贼臣拒命，公欲入而不能得，至用众以取之耳。前书取郓围成，此书取阚，皆所以着贼臣，据国拒君之罪屡书，特书皆致其讨，于季氏也。
夏吴伐越
此着吴越之迭为盛衰也，吴方抗衡荆楚，睥睨中夏，而越己议其后矣，自是吴楚，越鼎立，不相为下，乃中国自治之嵗月而齐晋，二大国皆为强臣所操，葢自是而后，天下之患，在强臣矣。
秋七月
冬，仲孙何忌防晋韩不信齐髙张宋仲几衞世叔申，郑国参，曹人，莒人，薛人，杞人，小邾人城成周。
此诸侯之大夫奉王命而城成，周霸政之仅克举者也，谷梁曰：天子微，诸侯不享觐，天子之在者，惟祭与号，故诸侯大夫相帅以城之变之正也，义尽于此，诸儒之论，有以为贬者，恐未然也。盖京师之与成周，皆尊名也，自周家盛时已有成周之号髙邮孙氏乃云不书京师，所以见王室之衰，同于列国，此以王风黍离降，从国风之説诗春秋取义不同，不必强求其合，春秋之作主于尊王，诸侯城成周，亦人臣职分之所当为，夫岂以是故而同周于列国乎？或曰，一京师也，而春秋所书曰王城曰：成周曰：京师何欤？曰：自诸夏尊天子而言谓之京师，自天子临制万国，而言谓之王城，自朝廷百官王宫，宗庙所在而言，谓之成周，随所施而当，京师王城成周，一而已矣，似非襃贬之所在，或又谓瀍水东为下都，敬王既定子朝之乱，迁都瀍东，是为成周前已辨之，敬王迁都传家，初无明文，成周者，京师之异名，何下都之有哉！
十有二月己未公薨于干侯
昭公习于周旋，揖让之仪，当时有以为知礼者，而在丧不慼，娶同姓而不以为嫌，大本不立浮文，虽胜于礼何有哉？乃若忿季氏之专，鲁思欲一创治之固，人君当为之分，以是为过，则不然也。当是时，宋之华，向鲁之意，如皆世大夫盘错而不可治者，宋元讨之而克宋，以无事鲁昭讨之而不克，坐是失国出奔，终于不复，盖有幸不幸存焉，二君中才庸主，初无以大相逺也又以后世之事而言髙贵乡公之讨司马昭元魏敬宗之戮，尔朱荣与后周髙祖之诛宇文防皆奋自独断，不谋之臣，下彼非不知其事甚难，有济与否？而迫于宗社之存亡，死有不避，后周讨之，而克天也，元曹以是殒厥身，盖亦有幸，不幸存焉，故君子不以成败论事，使昭公能正身端本，委任忠贤，不与近习小人共其谋虑，季氏犹可耡也，必谓意如秉政，数世有臣有民，径欲置之不问，则非为人子孙，缵祖承家之道也，愚观夫子平日言论与春秋始终书法，于昭公之讨，季氏尚有取焉，盖深责晋人之奨乱臣而抑其君，使昭公至于此极也？胡氏谓书围成书，取郓为絶昭公于鲁，吾不知其説。
春秋集传详説卷二十六
<经部,春秋类,春秋集传详说>
钦定四库全书
春秋集传详説卷二十七 宋 家铉翁 撰
定公上【名，宋襄公之子昭公之弟敬王，十一年，立是嵗晋定三年】。
元年春王
谷梁曰：不书正月，定无正也。定之无正，何也？昭公之终，非正终也，定公之始，非正始也，昭无正终，故定无正始，不言即位，丧在外也，胡文定曰季氏，废太子衍及务人而立公子宋者，昭公之弟，其主社稷，非先君所命，而专受之意，如者也，故不书正月，见鲁国无君，定公无正，或曰，子恶之，弑宣公之立，襄仲立之也，春秋犹书正月，今昭卒定立，季氏立之，而春秋不书正月，何哉？曰正月者，天王以颁朔于诸侯，诸侯受之而颁于国中者也，恶死宣簒，是虽为簒，而鲁犹有君，今昭公之丧未返，公子宋未立，鲁无君也，鲁无君而季氏自以为君，颁朔于庙，如常礼，春秋黜之，是故书王不书，正书王，明王法以治季氏也，不书正，明正朔，非季氏所得而颁也，前此公虽在外而嵗首必书公，在存公也，存公，是故颁朔，今公已卒于外，嗣子为贼臣所废，鲁国无君，是故不书正月，见鲁国无正王朔在庙，非贼臣所得颁也，此春秋特立之变例，前所未有也。公羊谓定，哀之间，多防辞，主人习其读而问其传，则未知己之有罪焉耳。愚谓春秋明义讨贼，终始如一，岂有习其读而不知其罪者哉！
三月晋人执宋仲几于京师
晋人合诸侯之大夫城成周，仲几不受功，执之是也。而春秋有贬辞，何哉？谷梁？曰：不正其执人于尊者之所也，愚谓霸讨当用之于外而不可施之京师，魏舒，韩不信，当以仲几之罪告于王，王命之，执乃执之而归于司寇，夫然后尽人臣之义，今执之，京师不请于王，不归之司寇，此用霸讨于天王之侧，无王也，仲几之不受，功无王也，晋大夫不以王命执仲几亦无王也，是故不以城为王事而略，晋大夫之罪，此圣人之特笔，非因乎？旧史者也，前日书防诸侯书，城成周，言诸侯各率其职，而城王城也，今执宋仲几而书京师尊京师，而正晋大夫，无王之讨也，京师众大之区，天王在焉，陪臣专戮而弗请，是故书京师以正之，彼谓定哀多微辞，其不然欤？
夏六月癸亥公之丧至自干侯戊辰公即位
一年不二君者，常也，一年二君者，变也，昭公之丧，以是月税輤，定公即以是月即位，是一嵗而二君也，故春秋书前公之丧，至与后公之入立，以示其变，着鲁国非常之祸，亦以见定之立非所当立而立也，春秋之义，继故而书即位者以为预闻乎？故桓宣是也，若昭公之薨于外，虽非弑死，而其祸视弑，无以相逺谓之正终不可也。定公之立，不书即位，正也，今而书即位，以其簒君之子，受位于贼，特书即位，以正之也，意如逐君，君既死于外，又废君之子而立其弟废其所恶，立其所善废立，由已罪大恶盈，中国无王，莫之讨之，而定公之立，则非所当立而立也，定公而能执子臧，季札之让逃而去之，夫然后于义为尽。今也受位于贼臣曽，不曰先君有嫡子，在我不敢当，偃然自以为己之所当得，是与簒亦何逺哉春秋书公即位，从桓宣之例絶之名，敎夫岂与之？以即位之正哉？丧至六日，而后即位，见予夺迟速，惟贼臣之意，春秋书之，亦以诛之也。沈子以为正棺两楹之间，然后即位，此其常也，定所以立，非此之故。
秋七月癸巳葬我君昭公
吕氏曰：葬本国之君称，葬某君足矣，必曰：葬我君某公者，隆君臣之恩，尽忠爱之义，资乎事父，有父之道焉，故必曰我君以明之也，此道也，常时无事，不见特于昭公为大有警，动于其臣下者，此论得春秋书我君之意，为人臣子者当有味，于斯言也。
九月大雩
立炀宫
公薨于外，鲁之大戚而意，如以为获神灵之祐为炀，立宫炀者，伯禽之子庙之毁久矣，贼臣以其私而立之，推其无忌惮之心，其何所不为？使定公强于自立，登进忠贤与之共谋鲁国，意如犹可翦也，叔孙昭子不以防牛，恩已杀之，如孤豚，定公视叔孙，其亦有愧矣。
冬十月陨霜杀菽
传者以此十月为夏正之。八月，以冬为秋，必不然也。古今地力，无以相逺五谷成熟之时，大率相似，夏正八月，稻；粱，稑穜之在田，未收者尚多，陨霜，何以不杀他稼，而独能杀菽乎？如使今兹八月，陨霜，稻之华而未实者，皆损必无专杀，豆苗不及余谷之理，以是而观，则此十月当是夏正之。十月，菽豆也，孔颖达疏，以为：耐霜之谷，夫所谓耐霜云者，为其见冬而犹存，今楚，蜀之地，豆有得，霜而饱熟者，正颖达所谓耐霜之谷，颖达鲁人，其言如此，是知中原之地，有此耐霜之菽，为十月霜所摧，以是为异耳。
丙戌，九月十二日，瀛野降霜屋，主人赵器之兄弟，自野外而归云，霜降蚤豆尽损，予问云：豆何以至今未收，曰：此豆方欲结实，被霜所损，今不复可实，予又问云：此豆结实当在何时可收？器之兄弟云，若不损十月半可收予，因书其事示诸朋友，俾知颖达之言，信而可征。
二年春王正月
夏五月壬辰雉门及两观灾
此雉门灾，延及两观也，鲁国僭天子之制，虽成王所赐，而夫子每不谓然，是故修春秋，明王法数，致意于此，如卜郊，用羽及新作雉门及两观之类，皆是也。子家语昭公曰：诸侯之僭，天子久矣，设两观乗大辂朱干，玉戚以舞大夏，八佾以舞大武，皆天子制也，不言成王所赐，盖所赐而得用者，特郊庙之事，及后世子孙无所不僭，盖有出于成王所赐之外者矣，书雉门及两观灾，因灾而着其僭制也。
秋楚人伐吴
冬十月新作雉门及两观
谷梁曰：言新，有旧也。作，为也，有加其度也，书灾于上书，新作于下，言当天灾之后，宜加贬损，而又増崇之是以讥也。定公受位于贼臣，举国以聼贼臣之所为，君不能君者也，天示之异，灾及雉门，两观诸侯，所以临涖其臣民者，一朝化为煨烬，变亦骇矣，乃又从而新之，有加于其旧，是谓天变为不足畏也，书新作贬之深矣。
三年春王正月公如晋至河乃复
三传皆不言其故，说者谓意如不请之于晋，而立定公，故晋怒而辞公，及河乃复，愚以为未得其情也，夫意如所以死，昭公于行拥定公，以簒皆晋大夫为之羽翼，晋君木偶人耳，岂能以意如为怒，辞鲁君而复之乎？盖公如晋，至河乃复者，意如所以操纵其君，使之一切惟已之聼，昭公惟不能堪，所以陷于大祸，定公俛首，下气苟焉以君位自居，仅克自全，而国非其国矣，至河乃复者，意如之所为也。
二月辛卯邾子穿卒
夏四月
秋葬邾庄公
冬仲孙何忌及邾子盟于拔
邾子即位，未逾年甫葬，其先君即与鲁大夫为防迫于鲁而出，非获已也，三十二年黒肱以滥来奔，邾日益蹙，是以为此盟，鲁君不躬往，而使大夫防之，是将为叛盟计耳，春秋书邾人之丧，继以仲孙之盟，责鲁也。
四年春王二月癸巳陈侯吴卒
三月，公防刘子，晋侯，宋公，蔡侯，卫侯、陈子，郑伯，许男、曹伯，莒子，邾子，顿子，胡子，滕子，薛伯、杞伯，小邾子，齐国夏于召陵，侵楚。
春秋有以书侵书，伐而见襃，贬者齐，晋两召陵之师也，齐桓以八国之师伐楚而书伐，大桓公攘乱之功也。晋定以十八国之师伐楚而书侵，鄙晋定之，无能有为也，盖奉辞伐罪，仗义而必往，夫然后称其为伐，师虽众，义虽直而逗挠因循，无以副众人之公望，是虽伐而不足言伐，故书侵以微之，是防左传以为蔡侯所请，是时王命不行已久，晋政亦衰，列国之君，翕然来集者十有七国，此出于人心，同外楚之意，而晋君不能君其臣，各为其私计，有虚十有六国来防之意，春秋深致其贬，义甚明也。是冬，蔡侯以吴师入郢成攘，楚之大功，春秋贵之，学者知柏举之为襃，则知召陵之为贬也。
附见闻之师曰：蔡昭侯隐太子之子明于复雠之义，故为春秋所与是防也，序之，宋公之次，诸侯之上，及柏举之战，书蔡侯以吴子贵，蔡侯也是义也，谷梁知之，故于东国之入楚，而曰王父，诱而杀焉，父执而用焉，已复奔之，春秋是以贬正谓大雠未报，而朱与东以楚为归，是以责之，知朱东事，楚之为非而后知昭侯敌楚之为是，此春秋微防之所在，论者不过谓灭蔡者，楚防复蔡者弃疾，今不当报之，弃疾之子，殊不知楚之复，蔡复其名而制其实，大雠未报，朱与东，又继死于楚，昭侯亦将不免，此其所以励复雠之志，春秋所深与也，平王不能致憾于犬戎，鲁庄不能致憾于齐襄，春秋所深，责以是起义而垂训，故复九世之雠者，灭国也，而不以灭书，蔡先君受毒于楚，若是其烈，为人子孙者，所当自力以图报，夫岂曰：事已易世，而非已之责乎？左传谓昭侯以覊留之，憾而有请于晋，吴以为是役失春秋録蔡之本防故不得不辨，【义又详，冬柏举之战，及五年，归粟于蔡】。
夏四月庚辰，蔡公孙姓帅师灭沈，以沈子嘉归，杀之，此蔡人以晋之命伐沈而灭之也，春秋书于防之后盟之前，责蔡也，亦责晋也，晋大防诸侯辞曰：伐楚，不能损楚之毫毛，乃以沈子不防，命蔡伐之，伐之犹可，而蔡为不道乗其未及设守，袭而灭之，惨矣哉！故书灭，书杀以正其灭，国之罪，或曰，沈子惟不屈，是以死社稷，名之，何哉？为其从夷也，沈为夷役旧矣，今诸侯皆向中国，而沈独附楚名之，所以夷之也，然蔡不自知其危，灭人之国而杀其君，为晋之快，不仁甚矣，其后虽有大功于中国，而不获令终，良以是夫。
五月公及诸侯盟于臯鼬【由又反】
晋人大合诸侯，而不能成尺寸之功，书侵楚，所以微之也，但前乎此，王人与于防者皆与诸侯同盟，此刘子与防而不与盟，故书公及诸侯盟于臯鼬，志刘子不下，与于诸侯之盟，得王人与防之体也。
杞伯成卒于防
六月葬陈惠公
许迁于容城
秋七月公至自防
许氏曰：不致侵楚，讥无功也，诸侯无故逺涉敌境危之，故以月致。
刘卷卒
案左传卷即蚠也，自王室有难以来，刘单皆书，子实行宰相事，今其卒乃以名书春秋，必不然疑脱一子字，陈止斋曰：刘子定内难，复辟于周，而楚纳子朝，于是合十八国之师伐楚，俄而刘子卒，春秋，盖深悲之，王卿士不卒有闗于天下之故，则卒之于襄王之难，有王子虎焉，于敬王之难，有刘子卷焉，春秋特书其卒，所以襃也，愚谓合十八国，未必皆出于王命，然刘子当艰难之秋，拥立二君，外排羣丑，卒安宗社，是以有大功于王室，入春秋二百四十年，周家大臣，未见其比，故特书其卒葬。
葬杞悼公
楚人围蔡【义并见下柏举之战】
晋士鞅卫孔圉帅师伐鲜虞
昭十二年，楚灭陈，蔡，晋不能救，而用师于鲜虞，春秋既贬之矣，自是以来，楚势少戢，而晋终不能以安中国为事，今三以师伐鲜虞，弃百年之霸业，逐一方之小利，若晋君臣，可谓无复羞恶之心矣，或曰：春秋于其始，伐而贬之于再伐，三伐而不复贬之，何欤？曰：下文书蔡侯以吴子及楚人战，崇蔡侯进，吴子所以黜晋，霸，而侪之于列国也。
葬刘文公
冬，十有一月庚午，蔡侯以吴子及楚人战于柏举，楚师败绩。
是役也，吴子兴师救蔡，春秋不以救蔡书，为其所闗者大救蔡之义，不足以尽之也，亦犹晋文救宋，而不书救，以城濮之战，闗于中夏之盛衰救之，义不足以尽之也，书蔡侯贵蔡侯也，书吴子进吴子也，书楚人贱之也，城濮之战，柏举之师，春秋襃之而无贬也，论者以一及字而为拘，妄引传文汨经防，殊失春秋攘夷安夏，襃功罚罪之意，故不得不辨，或曰，吴强国也，蔡弱国也，小不以大弱不以强，今吴败楚师，而春秋书蔡侯以吴子及楚人战，何哉？曰：此大蔡侯，攘楚之功，而黜晋霸也，晋合十七国之君上，勤天子之老无成，绩之可书，而蔡昭侯一念之烈，志复世雠，请于晋，不遂请于吴，遂以吴师伐楚，败而入之，为中国刷，数十年之积愤，为蔡先君复三世不共戴天之雠，其功大矣，其事伟矣，春秋特见之，书法曰：蔡侯以吴子及楚人战，非録蔡侯而何？非进吴子而何？春秋书以师者三，惟蔡昭侯以吴师伐楚，为襃桓，十四年，宋以三国伐郑僖二十六年，鲁以楚师伐齐，皆贬也，虽然，蔡非吴之与国，所以一请而遂从，则以子胥故耳。子胥欲复其父兄之雠，蔡昭侯亦欲复其父祖之雠，其精意至义，足以动人悟物，是以阖庐信之，为之空国以行，吴师虽强，非眧侯子胥挟其大勇，以为之先，岂能建立成就如此之伟乎？或曰，昭侯隐太子之子愤，楚人之杀其祖戕其父，毁其国起而图之，固义之所不容已，然祸蔡者，楚防复蔡者，楚平事歴三世雠其可解乎？曰：父之雠，子必报无时，而可解也，况楚平之复蔡，虽复其号隂制其国蔡之二君曰：朱与东入楚而不返，昭侯亦见拘，三年，以赂得释，复之之徳轻以虚灭之之祸，重以酷仇人之身，虽殒而仇国犹在，不报之于楚，将谁报乎？传者谓昭侯以一裘一佩之，故为楚所拘，返而沈璧于河，誓言必报，此非深知昭侯愚观，春秋书法，所以録昭侯者甚大，为其能挟大义复世雠，为中国攘，楚刷耻，有晋人所不能为者，是故贵之，若曰逞羁留之，憾志于必报，是特一朝之忿，一夫之勇，春秋何取焉？学者试以是观之。
楚囊瓦出奔郑
自楚昭继世，举国付之囊瓦，黩货无厌，杀人不忌，以至内外离畔，莫有鬬心，楚由是有入郢之祸，今国破君逃，囊瓦不能死，又不能与君俱行，奉头鼠窜，以为偷生之计，罪不可胜诛矣，春秋于柏举，既败之后，继书囊瓦出奔，诛大臣之败国事，而以身免也。
庚辰吴入郢
前书吴子襃之也，此书吴入郢，举其号以贬之也，谷则谓其入郢之后，君居其君之寝，大夫居其大夫之寝，盖有欲妻楚王之母者，不正其乘败，人之。
绩而深为利有甚于楚之入陈故恶而贬之
之后不与楚同，楚则断无可霸之理矣，吴犹可霸也，使其入郢之后，止兵休掠，命蔡昭子胥之徒，分定楚地，抚辑其民，人请命于周，明正楚庄共灵以来凭陵，诸夏之罪，削而夺之，以其地封有功诸侯，而吴不自以为有声，动于逺近霸业可成，虽以继齐桓，晋文可也，而吴之君臣，志不在大，骄心易生，故败不旋踵，良可惜矣。
五年春王三月辛亥朔日有食之
夏归粟于蔡
归粟于蔡，喜诸侯之能归粟亦喜，蔡人有以受诸侯之粟也，归之为言，出于人心之所同，不待劝勉，而各以粟归也，蔡出攘楚之大功，诸夏敬而服之，因其饥，且以备楚之，故国内虚，咸致粟焉，前此诸侯有灾，盟主为之防，诸侯如澶渊，归宋财之，比者有矣，然必待盟主命之，非出于人心之所同，今归粟于蔡，小大一心，人无异意，春秋，是以贵之。杜氏以为鲁归蔡粟，非也，当从谷梁义。
于越入吴
杜氏以于越为语声，非也，范氏曰：于越俗称也，春秋即其所以自称者而书之，见其不能慕中国，故以本俗自通，愚谓于越者越人之本，号书于越，贱之也，前此昭五年，三十二年，越见于经，不书于越，自是至春秋终皆书于越，贱其为楚用也，吴以中国之故兴师伐楚，越乗其虚而入之，实为楚故，是以为春秋所贱，据传秦人，大兴师救楚，使子蒲子虎将而前，不书亦外之也，论者谓凡救皆善，其义疏矣，盖伐楚，天下之大义，攘之者，国虽小而必録附之者，国虽大而必诛，此春秋遏防乱之常法，或者以越人自更号如楚之前荆后楚，是不然，楚之名大于荆，其僭而更之也，于越之名陋于越，乃俗称之本号讨之，是故贱之。
六月丙申季孙意如卒
或曰：翚之死，不书讨之也，遂之死，去族，亦所以讨也，意如之罪视翚，遂无以相逺而卒之以常礼，何哉？曰：志定公不能为其君兄讨贼，而遇意如加厚，翚之弑隐，遂之弑恶，桓与宣预闻乎弑，故不以讨贼责之，而书即位，以絶之，今定公之立，虽非预闻乎？逐君者，而懐贼臣之私遇忘君，兄之大雠，不惟不能讨，而所以饰其终者，加厚于他人，故春秋卒，意如以大夫之常，所以志鲁定，党贼忘君之恶，不贬之贬，乃所以深贬之也。
秋七月壬子叔孙不敢卒
冬晋士鞅帅师围鲜虞【义见四年】
六年春，王正月癸亥，郑游速帅师灭许，以许男斯归自许，郑为邻国郑人，朶颐于许，几二百年矣，盖自隐十一年，郑庄率齐鲁伐许入之，犹惧王诛之，或加入之而不敢，遂以为有防，其臣与许叔分国而处，将以有待也，未几，郑有内乱，许叔因之以复其宗社，许之毒于郑，其来逺矣成三年，郑人一嵗再伐许春秋外之书，郑伐许，今中国无盟主，诸夏罔所依凭，郑人肆其不道，灭同盟之国，翦大岳之后，郑之罪大矣，春秋前既外之此复重有讨焉，或曰，春秋于灭国，皆罪灭之者，不罪灭者，蔡之灭沈，郑之灭许，皆两坐之，何也？曰：灭国者固可罪，而从楚者，亦可罪也。许与沈皆始终从楚而不自以为耻者也，书名以归义，其在是。
二月公侵郑公至自侵郑
案左传周儋翩率王子朝之徒，因郑人将以作乱于周，郑为出师，蹂王畿之六邑，晋人命鲁讨之，则玉事也，而春秋书公，侵公至其隐略，殆有贬也。初，郑庄得许以让隐公，公不敢受，郑亦不敢以为己有，今郑人以许为灭，公之侵郑，实为争许，计其不专为王，事出师欤？既不能拯许于己，亡亦不能为王，敌忾，憧憧往来，何益哉？而斯与何忌乃如晋献俘，以王命征不庭，不献俘于王，而献于晋，又春秋所恶也。吁！郑人灭同盟之国，又与乱党侵陵郊畿，举中国之大，莫有能声。其罪而讨之者，世变之降，遽至于此！然后叹齐桓，晋文之烈为春秋不可无之人也。
附见是嵗天王避儋翩之乱，居于姑莸，明年，刘单以晋师纳王，王入于王城，春秋不书，岂无意乎东迁，而后天王四出始者，惠王以子頽之难而出，其出其入，皆不书，为王讳也。及襄王以子带之难而出，书出不书入悼，敬二王以子朝之难再出，再入春秋，详记而备言之，且曰：王室乱，言其乱形己兆，犹幸其出而能入也，至敬王以儋翩之乱，再出，遂不复书，始之不书，讳之也，终之不书，非讳也，盖闵之甚忧之，甚知其终不能以自振，于是为之废书，是时，中国失霸，强暴并兴，强臣世大夫，怙乱相煽，晋齐，鲁，宋皆有危亡之证，而王国大乱相仍，无以表正中夏，春秋胥为战国矣。
夏季孙斯仲孙何忌如晋【义己见上】
秋晋人执宋行人乐祁犂
春秋书执行人，皆罪其非所当执而执也，臯鼬之盟，无能有为，诸侯皆散，惟宋事晋，不改于旧，乃反执其使，盖晋之诸卿，惟贿是从，贿所不及，祸随之耳。然使祁犂挺然自立，如叔孙婼之在晋，彼范鞅虽贿，若我何哉？
冬城中城
谷梁以为三家，张公惧而修内城，夫三家所以专鲁，非由城郭之不治，甲兵之不缮，正由君失其民，季氏收而有之，乱作于内，无以为扶救防，虽缮完，何益哉？今家臣内叛，萧墙之患，少戢，鲁君欲收其威柄，在于任贤，植本布徳宜民城非所先也。春秋书城中城，讥也。
季孙斯仲孙忌帅师围郓
取郓以居，公本齐景之善意，郓溃而取以自归，则为利也；齐之取郓，固非而仲季之围，亦非也。为定公者，当以善辞告之，齐曰：我先君失守宗祧，君取郓以居之，鲁国实受君赐，今郓溃矣，寡人欲复旧疆，敢以请之，执事以景公之贤，必将归之，不应遽用师，明年，国夏伐西鄙，自是交兵连嵗季仲实为之也。春秋书围郓，不书伐齐，为景公讳耳，景公不以郓为己有，卒而归之，鲁春秋所録也，季仲氏同恶相济，则春秋之所恶也，比而书之，所以诛也，【义又见，八年九月】。
七年春王正月
夏四月
秋齐侯郑伯盟于咸
于咸于沙，此齐景图霸之始事也，是时晋君不君，六卿为政，霸权尽失楚败，几亡吴，虽胜而无纪，环视一世，可与言霸者，景公一人耳，而景也，见义不为，乃欲乗机以袭霸，无是理也。夫所谓盟主上而尊王次而救灾恤患，先天下之所难，然后有以服人而成其霸业，鲁昭为强臣所逐，景公虽为之取郓，围成，为鄟陵之防，辞曰：纳公卒不能有所为，而遂己，今天王避儋翩之难，出居姑莸，且二年矣，景复不能伸勤王之义，乃今日求之，郑盟于咸，明日，求之衞盟于沙皆强，人之从我，非其心悦诚服，岂能小大翕然，不期而俱至乎？盖景公之贤大夫，惟一晏子虽从容进规，多所补益，而未尝身任国事，岂能如管仲之于桓公，狐，赵之于晋文，君臣同心，以安中夏，尊周室为己任乎？
齐人执衞行人北宫结以侵衞
齐侯衞侯盟于沙
以经而言，执其行人，加之以兵，胁而与之盟，胁盟也，以传而言，齐求于衞衞侯畏晋私于齐侯，俾执其行人以侵之，而后与之盟，盖盗盟也，胁盟，且犹可鄙，而况于盗盟者乎？齐以诈而求盟于衞衞以诈而同盟，若是而得诸侯，曷如其已也，呜呼！若景公者徳不及秦穆，而才智出，晋襄之下，虽天资和雅，可与为善，而朝无一君子，共图国事，欲踵桓公之遗烈，难矣。
大雩
齐国夏帅师伐我西鄙【义并见公两侵齐】
鲁昭流离颠沛，惟齐景是依，如是五六年，卒不能为之出，偏师向鲁鄙，问：意如之罪，今昭死，定立意如己，迄天诛，乃忽兴无名之师，而加于鲁，当为而不为，与不必伐，而伐失其所以为方伯之道矣，是时齐人已得郑衞欲求鲁而不可得，是以为此役春秋，继咸沙二盟，而书国夏伐我，皆贬也。
九月大雩
冬十月
八年春王正月公侵齐公至自侵齐
二月公侵齐三月公至自侵齐
或曰：齐人已得郑衞欲求鲁而不可得，是以兴西鄙之师，啓衅者齐也，公之报之，亦是理之当然，而春秋自正月至三月，再书公，侵公至，若有贬焉，何哉？曰：齐之伐我，争诸侯于晋也，我之侵齐，至于再将，以是深交于晋也，伐者，固非侵者，亦未为是也，前日昭公在难，齐犹能为之，取郓围成，防鄟陵，稍见其恤灾之意，晋人漫不加省，党季氏而死，其君于外者，晋也，定公与其从齐，不犹愈于从晋，今也自正月至于三月，再以师侵齐，此以遂季氏之私于国何有？而况是时意如已死，斯之羽翼未成，定公傥能倚齐以为外援，季氏可翦，而鲁国犹可为也，不知出此，而汲汲焉事晋，惟季氏之所欲为，而强家之焰，暂戢而复张矣，惜哉！【义又见齐侯，卫侯次于五氏】。
曹伯露卒
夏齐国夏帅师伐我西鄙
公防晋师于瓦公至自瓦
或曰：是役也，晋人兴师救鲁，春秋不书救何哉？曰：夫所谓救者，仗大义以拯人之急者也，鲁昭栖迟干侯之境，困亦甚矣，晋之诸卿，惟贿是狥，党臣而抑君，今齐师之来，初非存亡危急之防，而晋三卿，亟以兵赴之，此以内交于季氏，而非为鲁国，宗社计也，春秋，是故不与之以救。
秋七月戊辰陈侯柳卒
晋士鞅帅师侵郑遂侵衞
霸者之师所贵，奉辞伐有罪，伐其所当伐，则受伐者伏其辜，而诸夏为之耸动，当伐而坐视，不必伐而轻举，则适所以召侮焉耳。郑有大罪，二灭许也，儋翩之乱乗而侵犯王畿，无王也，晋人视非已事，不复加诘，今以其从齐动，大师以伐之，又因而及衞皆以从于齐，故当王事则属之，鲁当已事，则亲帅以前，是故春秋不与之以霸，讨动大师，而书侵贬也。
葬曹靖公
九月葬陈懐公
季孙斯仲孙何忌帅师侵衞
始逐君者，季孟氏也，公在郓而伐郓者，亦季孟氏，公已殁，而侵齐，围郓者，亦季孟氏也，今为晋侵衞斯与何忌复共緫兵以前，春秋前后聨书以见二氏比而为恶，共握兵权，以胁制其君，不若叔孙氏犹有昭子之风，不尽同于季氏也，其后，阳虎执季，斯复以孟氏之救而免，若何忌者，其季斯之死党，春秋比而书之，厥有防也。
冬衞侯郑伯盟于曲濮
从祀先公
左传谓阳虎欲去三桓，顺祀先公而祈焉，公羊亦曰：文公逆祀，去者二人，定公顺祀，叛者五人，皆以为正，僖公之逆祀，愚窃有疑焉，盖自僖至定，凡五世矣，谓阳虎欲以升闵降，僖而从众人之望，似非时事之所先，且从之为言，以后从先之义，谓从祀为顺祀，亦未必合，春秋书法之防，蜀前辈冯公山，独为之说，谓昭公薨于外，季氏丧之不以礼，既絶其兆域，使不得同于先君，其主久未得，从昭穆而袝于庙，及是阳虎将有讨于季氏，始以昭公主从祀太庙，盖欲着季氏之罪，戮之以快，鲁人之所同欲，是故书从祀，此冯公山，说也得，春秋从祀之防矣，或曰从祀正也，阳虎为之正乎？曰：季氏追仇其君，于既死之后，葬不以礼，袝不以礼，定公不能正举国之人，皆不能正，虎以家臣而正之，使其心纯乎为义，而非有他志，固圣门之所许，而虎之志，则在于为乱，是故春秋书从祀于前，无讥也，而继书盗窃寳玉，大弓，于是乎以虎为戮矣。
盗窃寳玉大弓
或曰：子前谓家臣亦鲁国之臣，季氏为非，家臣得而正之，是不可以畔言也，今阳虎以盗书何邪？曰：家臣而正大夫，固不可以畔言也，不能正大夫，而踵大夫之恶则不得谓之非盗也，左传谓阳虎公山不狃，叔孙辄谋去三桓，而更其处，已执季斯，且将杀之，孟氏救之而免，阳虎战不利，入公宫，窃寳玉大弓以出，遂据讙阳以叛，公羊则云：季氏逐君之后，取寳玉大弓藏于家，阳虎执季孙夺而取之意，如窃之于公虎，又窃之于季氏，虎实踵意如之，恶春秋所谓盗意，如与虎皆是也。意如以死，故略虎以贱，故不名此一事，自常情而观必以家臣执大夫，贱人谋国为事之最重，而当书而圣人惟书窃寳玉大弓而季斯之执之，释略而不书，盖以季氏实有当讨之罪，惜阳虎，非讨贼之人耳，虎得寳玉大弓不以归之公府，而欲载之以奔，是以知其志，不在公室，亦盗而已矣。
春秋集传详说卷二十七
钦定四库全书
春秋集传详说卷二十八 宋 家铉翁 撰
定公下【敬王十九年晋定十一年】
九年春王正月
夏四月戊申郑伯虿卒
得寳玉大弓
寳玉大弓者，鲁公受之，成王以有鲁国是之谓分器，前此季氏逐君取之，以为己之私有其志，在于簒而已矣，今天夺其魄，身既殒，而家臣乱于内，寳玉大弓乃得归于公府，春秋书窃于前，书得于后，着季氏可翦，而国之大权，将复归于公，是以拳拳书之，喜之也。
六月葬郑献公
秋齐侯卫侯次于五氏
五氏，晋地也齐衞伐晋次于五氏书，次不书伐，不与之以伐也，陈止斋谓外防书，次自厥貉以来，未之有也。于是再见何中国？无霸也齐衞伐晋则其不书伐何？春秋重絶晋也，愚谓厥貉之次，楚庄窥中国也，五氏之次，齐景图继霸也，其书次若同，而所以为次，则异荆楚之窥中国，与霸国子孙之图，继霸不可同日语也，然春秋所以讥意盖有在晋徳既衰中夏，莫与主盟，春秋固幸，齐桓子孙犹克自振，庶几托以讨贼之事，今焉，后其所先伐晋，次于五氏，又伐晋，次于垂葭，睨晋国之衰，而欲掩有其霸业，霸业在家，而不在晋也，是故不书伐而书，次非以诸侯不当叛，晋即齐而重絶于晋也，背盟即楚，是之谓叛去，晋即齐奚其为叛晋，自平公举中国霸权，而逊之于楚，春秋固已无望于晋，今晋益不竞，诸侯各择所从，从齐不犹愈于从楚乎？使景公能修桓公之业，攘楚尊周，救灾恤患，惟义是与，则中国所頼，春秋，方将与之，五氏之次，可与厥貉之次，同日语乎？自是再次皆讥也。
秦伯卒
冬葬秦哀公
十年春王三月及齐平
夏公防齐侯于夹谷公至自夹谷
昭七年，暨齐平，叔孙婼如齐涖盟，暨者齐欲之，非鲁志也，此书及齐平公防齐侯于夹谷，鲁欲之而求之于齐也，书暨书及抑扬，襃贬之所繋也，自襄昭以来，季氏外交，晋卿以遂其犯上，专国之计，定八年，犹为晋侵齐者再，今未三嵗忽及齐平，此亦季氏以便其私，非为鲁国忠计也，是时，阳虎谋去，季氏事不克，奔齐，请兵以伐鲁，将以除季氏，季斯以是惧，汲汲解仇于齐，为此防以纾目前之祸，亦以晋定无能有为舎而去之耳，威福在晋，则屈节以事晋利害，在齐则背约而从齐，此春秋所恶，故书及齐平，以卑之，观前日之暨平见今日，及平之为讥矣，是行公亲防齐侯于夹谷，齐人窥见鲁之内有所迫，急于得平，反以是肆暴，犂弥之奸，莱夷之刼，良以是故耳。使非吾圣人相礼，动容貌，出辞气有以格，齐人之强暴，则定公几不获免，而鲁之危甚矣，以地至危之也。
晋赵鞅帅师围衞
七年衞始叛晋为沙之盟，八年，晋士鞅侵郑，遂侵衞衞侯复欲与晋为盟，赵鞅不善抚纳，乃使贱者盟以辱之，衞侯怒遂絶晋而即齐，九年，偕齐侯为五氏之次，伐晋，夷仪固耻也，晋不能治齐，而围衞以报愈贻诮于诸侯而叛者，自是益众，书围不书伐，不与其伐也。
齐人来归郓讙隂田
此汶阳田，鲁旧疆也，成二年，晋人命齐以归之，鲁书取汶阳者是也。其后晋人使韩穿来言，复以与齐，鲁不之与也，故昭公之出，齐人取郓，居公末年，郓溃，齐人因而取之，定七年，齐以讙阳闗归鲁为阳虎所据虎败，地复归齐，及是，齐人以归，然汶阳之壤甚阔，僖公以赐季氏，为采邑者，又在此外也，春秋书归疆见之书，法者前后毎不同，齐人归我，济西田也，【宣十】，取汶阳田也，【成二】，取邾田，自漷水也，【襄十九】，齐人来归，郓讙隂田也【定十】，齐人归讙，及阐田也，【哀八】经，凡五见取汶阳，取漷水归疆也，书取不书归，以其仗大国而得归，是故书取归济，西归讙，及阐归疆也，言归，不言来归，以其请之而后得，非彼自以归也，惟郓讙隂之归书齐人来归，言齐人自以故疆来归，非假兵力智计而得之，是之谓自归，视其他归，疆有不得同也。呜呼！圣人道化所感，强暴为之革心，有莫知其然而然者，左传所载兹无还之对，陋矣，虽然，圣道功用，岂止若是而已哉！故必有尧、舜、汤，武之君，而后能得臯，稷；伊，吕之佐，周室既衰，诸侯皆庸夫妄人，复胁制于强悍，不轨之卿族，是岂圣人行道之时而功化，因事而见者，惟夹谷之防与鲁疆之归耳！学者读春秋，至是，可以信圣人之道，不为空言，儒者之学非无实，用特患乎？克拓有所未至耳，夫岂申韩鞅，斯以刑名法术刼制天下，强人以必从，而谓之治效者哉！
叔孙州仇仲孙何忌帅师围郈
秋叔孙州仇仲孙何忌帅师围郈
郈叔孙氏之邑也，公若为之宰州，仇以私怨杀之，公若之党，侯犯据郈而叛，既而以邑奔齐，齐人受侯犯而以郈归之鲁，前既归汶阳，此复归郈，此圣人道化之所感，不然，齐何有于叔孙哉？或曰，郈之叛，叔孙其得谓之叛乎？曰：此实以邑叛也，若南蒯阳虎，始皆以公室为辞，其后事不成，或以邑叛，或以盗终，而其心迹，乃着与郈之叛，差不同耳。
宋乐大心出奔曹
宋公子地出奔陈
春秋每于一国之事，而再三书者，深致意焉耳。自此两年间书宋事，凡五见，而大夫公子母弟奔者三罪，皆累于上，春秋所以责景公也，乐大心宋之旧臣，本无大罪，乐溷谮焉，宋景不察而遽逐之，以竖子之谗，逐一大夫，罪累上一也，公子地有马公取之，与嬖臣向魋地怒，扶魋公怒，地奔以嬖臣之故，翦其公族，罪累上二也；公弟辰母弟也，为地请留，而公不许，辰怒，率仲佗，石彄，俱奔，其意亦欲君之留之，而公复不为止，以嬖臣而奔母弟，罪累上三也。奔者固皆有罪，而宋景所以待其大夫公族母弟者，抑亦少恩，甚矣，君人者，人伦风化之所自出，己居其厚，犹恐其薄居其薄，无所往而非薄，宋公以嬖臣竖子之故，使其母弟公族，一朝俱奔，考其事过，皆在公，是故春秋始终备书之，不加贬斥，而义自见矣，至于辰与地之本罪，则于下文见之，皆以叛书。
冬齐侯衞侯郑游速防于安甫
前此齐与郑衞盟于咸盟于沙矣，今而三国复共为此防，无所惮于晋矣，前此鲁受命于晋，而以兵加衞今而受盟，夹谷弃晋，不复顾矣，然而诸侯虽散于晋，而不复能翕然并合于齐，晋虽衰，而齐亦卒不能霸，无人焉尔，若其有人，率诸侯奨王室，救灾恤患，为桓公之所为，是亦桓公而已矣，惜哉！有其机而无其志。
叔孙州仇如齐
宋公之弟辰暨仲佗石彄出奔陈
国君之母弟，奔而书弟，其例不一，或讥兄之不友，或讥弟之不弟，今宋公之弟暨仲佗，石彄出奔陈，则讥宋公之不友，辰之不弟，而仲佗石彄，以人臣而私事母弟，又春秋之所深责也，公子地以嬖魋之，故为礼而奔辰，为之请止，宋公弗聼，辰怒，亦奔辰于君为母弟，地则众公子也，辰以地故而自絶于其兄己为不可，而又率仲佗，石彄，与之偕行，仲佗石彄，身为卿佐，有君不事，而与母弟俱奔兄不友，弟不悌，臣不忠，是皆名敎之罪人，此一书而并贬者也。或曰：鲁宣之母弟，叔肸衞献之母弟鱄，宋景之母弟辰，或奔或否，而其事有相类者于辰也，亦何诛？曰：否？叔肸不义宣公之簒弑，不食其禄，亦不弃其亲，春秋所深与也，鱄以献公失信于甯，殖报徳以刑怒而奔，终身不向衞国而坐春秋义之而不深责也，若辰者，以一朝之忿，弃其君，兄与乱臣为伍，春秋所诛，是故以叛，书可与肸，鱄同日语乎！
十有一年春，宋公之弟辰及仲佗，石彄，公子地自陈入于萧以叛。
自入春秋母弟之为乱者，郑叔段其首也，春秋书克段而不以弟，书此书，弟书叛，何也？曰：此春秋用法，轻重之权衡也，段据京以叛，志在于簒，不言弟絶之于天伦，所以诛也，辰之出也，非有不轨之谋，直愤激不平而出，故其罪下于段，仍书公弟然，所以书叛，为其结党而入，据邑以叛，实叛也，前书暨此书，及暨者不得已之辞，及者从之者也得已而不已者也。刘氏曰：事君者，可贫可贱，可杀而不可使为乱。
夏四月
秋宋乐大心自曹入于萧
辰为首恶，而仲佗石彄，公子地乐大心，其从也，春秋于辰之奔也，书暨仲佗，石彄出奔，至其入萧也，书及仲佗，石彄，公子地自陈入萧以叛，严首恶之诛，逭胁从之戮也，又继书乐大心自曹入于萧而不书叛叛，非乐大心之始谋其罪，又下于彼，三人观乎？此见春秋用法丝铢无爽，必有是罪，而后加之以是刑，彼意诛云者，非春秋垂法之防也。
冬及郑平叔还如郑涖盟
六年，以晋命侵郑，取匡此，及郑平，以解前日之怨，故传曰：始叛晋也，自文公之霸鲁，事晋惟其常，中间虽即楚即齐而不敢显然与晋絶去年及齐平，今又及郑平，既背晋不得不树党以自固，焉耳。或曰：晋必不可畔乎？曰：否？惟义所在而已，季氏昭公之贼，晋大夫季氏之死党，定公者，亲昭公之弟絶晋而诛季氏，定公之所得为也，前也不能絶之而卑躬以事之，今而絶之以利害，为向背者也，是故有讥前书及齐平，此书及郑平及云者，鲁欲之也。
十有二年春薛伯定卒
夏葬薛襄公
叔孙州仇帅师堕郈
公羊传曰：孔子行乎季孙，三月不违，曰：家不藏甲，邑无百雉之城，于是帅师堕郈，堕费而左传？乃云仲由为季氏宰，将堕三都，于是叔孙氏堕郈，季氏堕费，成不克堕，如左传所言，则堕三都者，强家之所欲，家臣据邑以叛，大夫不能制，故堕其城之过制者，以塞絶乱源本不出于夫子之意，郈费之所以堕，以公山不狃侯犯故耳。成之不克，堕孟氏犹欲为自保计，是以攻之，不克，夫大都耦国，古人所戒，公羊所谓家不藏甲，邑无百雉之城者，先王之制也，始城费，城郈强族，所以抗其君，今堕郈，堕费强族，所以自去其疾，盖费郈有叛者，故二氏假君命以堕之而成之，守者犹事孟氏而不替，故何忌犹不受命，非吾圣人所欲堕也，若圣化所感，固有不待兵而从者，夫岂不克堕而遂已乎？
衞公孟彄帅师伐曹
晋为盟主衞石买伐曹，曹人愬于晋，晋人执石买而讨焉，此盟主之所宜为也，今齐以盟主，自居衞公孟彄再以师伐曹，齐人不敢问，则何以盟主为哉？此及十三年，再书衞彄伐曹着，中国之无盟主，非独责衞亦以责齐也。
季孙斯仲孙何忌帅师堕费【义见上堕郈】
秋大雩
冬十月癸亥公防齐侯盟于黄
前年防齐侯夹谷，今复为此盟，皆强家所欲为也，前日倚晋大夫为外援，以抗其君，今晋政不纲，外侮交至，舎而从齐犹惧齐之来伐，是以为此盟也，先是阳虎奔齐，劝齐侯以兵加鲁，其意实在季氏，齐未能用侯犯，复继往焉，故强家者，以是惧专意从齐，甫盟于夹谷，又盟于黄使乗络绎而不以为繁，为是故耳。使齐景公能因虎犯公山之衅，奉辞以讨季氏为鲁国去，有年之蟊贼，犹为义举，足以大服人心，而景志不在逺姑借以市恩，强家不惟不能讨，又从而养成之，呜呼！齐之景鲁之定其无以大相逺乎
十有一月丙寅朔日有食之
公至自黄
十有二月公围成公至自围成
成鲁之邑也，非若外国围之，不能下，而遂释之也。鲁堕三都，郈费已从命，成独负固而未服致其君，自将临之，卒不受令而止，此皆何忌之所为，是之谓叛，其可已乎？书公围成，公至自围成，内叛而不能讨，何以为国若定者，亦拥虚位而已矣。
十有三年春齐侯卫侯次于垂葭
齐卫次于五氏，次于垂葭，案传皆以伐晋，春秋惟书次而不书伐，不与其伐也，非谓晋不可伐也。晋既失霸，则凡中国诸侯能举方伯连帅之事者，皆可以修明霸业，号召天下，初不必求之于晋也，为景公者，当请命于周，而徧告于诸侯之国，曰：晋比嵗多故夏盟无主，诸侯强吞弱，大并小，弗问臣逐君，下陵，上弗恤，夷狄灭同盟之国，视非己责，弗救诸夏，罔所依凭，吾承王命，将攘楚遏乱，以修方伯，连帅之职，辞直而义壮，孰不我从？乃今日防某，明日盟，某又明日，次于某，其末也，复悉力以救晋，大夫之叛者，愈行而愈陋，欲以图霸，岂不难哉！
夏筑蛇渊囿
大搜于比蒲
搜军政也，鲁自宿意如盗窃兵柄，举国中丘，甸卒乗皆为己之私，有昭公不能君以是故也。今意如死，阳虎继乱三家之势，少戢正，鲁君可以有为之日，而定公庸且弱，苟安目前而不能为鲁国，深长虑兵柄，可收而不能收，政权仍在，季氏公室，自是遂卑无复兴起之望矣。乱在内而不能讨，日搜何益哉？书大搜所以贬也。
衞公孟彄帅师伐曹
秋晋赵鞅入于晋阳以叛
冬晋荀寅士吉射入于朝歌以叛
晋赵鞅归于晋
人臣不忌其君，未有不终于为乱者也，晋大夫不忌其君，为日久矣，衞孙林父逐君，晋大夫从而羽翼之，鲁季氏逐君，晋大夫又从而羽翼之，羽翼他人之乱臣者，皆有欲为乱之心也，而其君冥然无所悟，一聼其所为，及是，而三卿俱叛，夫岂一夕之故哉？赵鞅专杀，荀寅，士吉射擅兴，其罪不同，所以不忌其君，则同也，鞅挟晋阳之甲，将以内向此叛也，寅吉射据朝歌，外交齐狄，以抗其君，亦叛也，鞅之交在内，故不旋踵而得入，寅吉射之交在外，故事危而难成，春秋于入晋阳，入朝歌皆以叛，书惟其公也，荀跞，韩不信，魏曼多党，赵鞅为之请复恶，寅吉射攻而去之，各私其私也，春秋先书鞅叛继书，鞅归，言已叛之人非所得，归而归也，非谓鞅无罪而归之于晋也，公羊子乃曰：鞅取晋阳之甲，欲以诛君侧之恶人，夫鞅与寅吉射均为有罪，均皆当讨，而云取晋阳之甲，欲以除君侧之恶，此因鞅归而立为此义，其误甚矣！○吕东莱，曰：春秋之世，大义不明，据城以要其君者，皆叛也，臧武仲以防求为后于鲁，则亦叛而已矣，此论太过，夫以鱼石栾盈之据邑，而春秋犹不加以叛之罪，臧武仲岂欲叛者邪？夫子只言其要君，要君之罪，与叛不同，春秋岂妄加人以罪乎？诸儒求经之过，恐失本防。
薛弑其君比
三传不言其所以弑之，故以书法而言，与晋弑厉公州蒲之例，同州蒲之弑，众弑之也，薛弑其君，当视州蒲之例，泰山孙氏谓以国弑者，言举国之人，皆可诛此，求经之过耳，儒者辨理，未详立论失中，其流弊将如秦，汉之用法，一人为非，流毒一州一道者，非独法家之罪，亦学者用意刻深，有以济其为恶，不可不谨也。
十有四年春衞公叔戍来奔衞赵阳出奔宋
左传谓公叔戍将去，夫人之党，夫人愬之曰：戍将为乱，衞侯逐戍并其党，故赵阳奔宋，北宫结来奔，夫人南子也，卫灵不君，南子不妇比而为恶，亦既稔矣，公叔戍以宗国之老起而正之，乃戍之，所得为而非戍之所能为也，人臣欲正其君者，必先自正其身，其身既正，而后可以格君心之非，而措之于善，今戍也，怙冨而骄，素无国中之誉，乃欲以正君自任事不济，而速祸宜也，春秋书三大夫之奔，所以着衞乱之所从始。
二月辛巳，楚公子结，陈公孙佗人帅师灭顿，以顿子牂归。
楚为中国患，百有余年，至是始戢，诸侯无从楚者而陈之，从之不替，怙恶愈坚，顿本楚之与国，尝与夏盟，召陵之防，顿子在焉，其不屈于楚，正也，陈以盛徳之后当荆楚既衰，犹比而从之，不释真无人心者矣，春秋书楚结陈，佗连兵灭国，诛楚而罪陈也，凡国亡不能死，而见执者皆名。
夏卫北宫结来奔【义见前公叔来奔】
五月于越败吴于檇李【公作醉里】
越书于越卑之也，吴虽用夷礼，而太伯之后，且有攘楚之功，春秋于柏举之战，固尝襃之矣，越以楚故袭吴而入之，吴不能竟，攘楚之功者，越议其后耳，是故昭十三年始书，越至定五年，入吴，而书于越贱，其为楚用也，或曰，柏举之战，吴固爵矣，今其败而以国书何欤？曰：胜而骄，骄而败，败而遂亡，是故夷之耳。
吴子光卒
此阖庐也，败于檇李伤而死，子夫差立，厉志复雠，使人立于庭，苟出入，必谓己曰：夫差而忘越王之杀而父乎？则对曰：唯不敢忘，三年乃报越，夫以阖庐为父，而夫差为子，皆有英才，俊识足以当大任，太伯之后，其将兴矣，而安于固陋，不能登进忠贤，崇尚周礼，倐兴而乍偃，惜哉！
公防齐侯衞侯于牵【义并见防于洮】
公至自防
秋齐侯宋公防于洮
自齐景规霸衞郑鲁既与之同盟，宋犹未忍絶晋，至是，始及齐为此防，盖始从于齐也，左传谓于洮于牵之，二防皆谋救范，中行若尔齐，宋鲁衞相率而预于乱者也，春秋初年，诸侯连兵助乱，而不以为耻，及桓公之霸，明分义以示天下，此风自是顿革，今齐景欲缵成，乃祖之霸业，而率三国之君往，辅人之叛者，彼三国之君，防然与之俱而不知党叛，辅逆之为不可，世道，至是一变，春秋降为战国，景公亦有责焉，聨书二防皆贬也。
天王使石尚来归脤
公羊谓石尚天子之士，是故以名书，愚以为讥也，齐桓之霸也，襄王使宰孔赐之胙，曰：天子有事于文武，使孔赐伯舅胙，此殊礼也，尝施之于葵丘之防，自是以来，诸侯非有大功，不受此赐，定公受位于贼，臣不以王命立其罪，当讨周室，衰乱不能正，辟则已而，天子遽遣使，以脤来归，以襄王所以宠桓公者，而施之鲁定，彼以何徳而应受此赐乎？若谓每祭必归，则为常礼，春秋何以书？此以王宠滥加，而特书以讥之耳。是故王使以名见。
衞世子蒯瞆出奔宋
左传载蒯瞆谋杀夫人南子事，不克而奔，刘氏权衡曰：蒯瞆，虽不善谋，安有此事哉？且杀夫人蒯瞆独得全乎？盖蒯瞆闻野人之歌，将以告之于君，夫人惧其斥己之短，因太子来朝，啼而走，曰：太子将杀余，灵公惑于南子之谮不为之辨，以是逐太子，此其真也，又蒯瞆奔宋，宋南子之家也，蒯瞆，负杀南子之名，而其奔也，又入其家，此必不然，愚少读左传，即有疑于此，后见刘公权衡，乃知前辈已有是言，盖灵公夫人，虽淫乱不道，初不闻动，揺家嫡如骊，女宋芮之所为，彼蒯瞆纵强，愚无知，亦岂有以道路不根之语，挟刃入宫，蹈必死，无赦之罪，如传者之所云乎？盖蒯也。欲以野外所闻，为其君告而轻浅，不善为谋反，为夫人所先，以是而逐春秋，不去其世子之号以是故耳。○自入春秋，卫国再乱，始以宣公纳伋妻，终以灵公溺南氏，纲沦法斁，内忧外患相乗而起以是知一身一家，一国理乱，脉络相为流通，圣贤六经，所以垂戒，殆非虚语，春秋先书三大夫之奔，至是遂书，大子逐衞乱已成而灵，公犹不悟，其后子据国而抗其父，臣称兵以伐其君，大乱几亡，可不惧哉！可不戒哉！
衞公孟彄出奔郑
宋公之弟辰自萧来奔【义见前】
大搜于比蒲
邾子来防公
髙邮孙氏曰：比蒲之搜未还，而邾子来防公，是知搜者公也，不书公，政在三桓也，棠鱼郎狩地逺则讥政自公出，故皆书公自昭之红，搜政在三桓，搜田之礼，虽公自行而政之所出，实由三桓，故皆曰大搜而不曰：公所以见公之不得为政，而大夫专也，此说甚善，公在国中，国人惟知有季氏，公在军中，士卒惟知有三家，定之不能，君亦甚矣！春秋不书，公实有深意。
城莒父及霄
城两邑讥劳民，与城诸及郓，同例搜之后，继之以城皆讥也，鲁国之祸，在三家而不在敌国，是时三家少戢，为定公者，当复军制之，旧以丘甸卒乗归之公室，而鲁无事矣，而乃怀贼臣，立己之私恩，抚机而不能断，国之大权，仍在季氏，搜何益哉？城何益哉？哀公不没于鲁，定实为之。
附见是嵗无冬阙文耳。何休？云是嵗孔子以大司寇摄相事，齐人馈女乐，孔子去，不书冬者，贬也又曰冬隂也臣之象也。去冬以见无臣道，此休等牵合之说，圣人岂以去位之故缺，冬不书乎？缺文何疑。
十有五年春王正月邾子来朝
邾鲁不相为下，有自来矣，今中国无霸诸侯，擅兵鲁之强家，且将不利于邾，故邾子以去年来防为未成礼，此复来朝，未几，奔鲁之丧其卑屈，抑亦甚矣！而哀二年，季氏卒兴师，夷其国，春秋备书之责，鲁也。
鼷鼠食郊牛牛死改卜牛【义见僖三十一年】
二月辛丑楚子灭胡以胡子豹归
召陵之防顿，胡之君皆在，曰：以侵楚也，是后楚有吴患，不能报去年灭，顿今年灭胡所以报召陵之耻，盖不能报之于中国，而吞噬小国，以快其宿憾，春秋之书之，闵之也，正如江黄二国，慕中国而来从其后，楚人加之以兵，霸者坐视其急而莫之救，后先皆亡，春秋以是而责齐，晋，今胡顿以从于伐楚，后先见灭，春秋闵而书之，晋既衰乱，不足责矣，胡氏惑于左传之浮辞，乃谓胡子实有自取灭亡之罪，故楚子书爵，胡子书名，安有灭人之国而无贬，而更爵之者乎？爵之目其人也，胡子不能死难，是故名。
夏五月辛亥郊【义见僖三十一年】
壬申公薨于髙寝
当定公之世，圣人道化，既行于鲁国，未几去之，谓定公而不知圣人则夹谷之相儒效，宣昭自是而为司寇摄相事，若将举鲁国而聼之者，卒之去，而公不留行，是孰使然哉？圣人之道，不与强家之政，对峙而并行也，方家臣为乱，季氏惧而自戢，定公犹得以少伸其志，及费郈，既堕三家之气势，完复如旧，而圣人之身，不能一日安于鲁，正由定公，用心不刚，向道不笃，故羣丑得以复出为害，道之将废，与命也，于定乎何诛？
郑罕达帅师伐宋
宋公子地奔郑，郑人为之伐宋，取地以处之，郑为戎首，春秋是以贬。
齐侯衞侯次于渠蒢
或曰：此齐衞之三次一，五氏二垂葭，三渠蒢皆伐也，而春秋以次书何哉？曰：知义之当为，而为之不勇，贬也，知义之不可而为之不已，亦贬也，五氏垂葭以救范，中行知义之不可，既进而次此救宋，知义之当为，而为之不力，书次皆所以贬也，乃若齐桓伐楚，次陉，当伐而伐当次，而次者景，不足以知此。
邾子来奔丧【义见九月滕子防葬】
秋七月壬申，姒氏卒，【定公之妾，哀公之母，义并见下，葬定姒】。
八月庚辰朔日有食之
九月滕子来防葬
自入春秋，未有书来奔丧，防葬者，今书奔丧防葬，讥也，礼天王崩，诸侯相率奔丧逺者躬防葬周衰，小国以事王者，而事大国，鲁君尝奔齐，晋之丧，防楚之葬，春秋不书，讳之也，邾滕之君来奔丧，防葬而皆书者，非嘉其来志，其礼之僭也。
丁巳，葬我君定公，雨，不克葬，戊午，日下昃，乃克葬，左传曰：雨，不克襄事，礼也，谷梁曰：葬有日，不为雨止，礼也，不克葬，葬不以制也，二说不同，左传之意，若曰送终人子之至，痛雨而葬，必有不能尽人之情者，故以翼日而葬，为得礼，谷梁之意，谓国君之丧，涂车蓑笠，不能具以为非制，然权二者之宜，在乎孝子，慈孙之诚，敬何如耳！近世名儒，礼家亦有讲于此事者，有谓雨而无害于力役者，虽葬可也，其或天变骇异，雨甚，水至不可以即土，汲汲焉，葬反为不可追之，悔则左氏之说，亦未为失，然春秋之书，将以垂法于后，国君之葬，宜无所不备，然以雨，故不克葬，明日，乃克葬，谓之无贬，不可也。
辛巳葬定姒
姒氏之卒，不称夫人？其葬也，不书小君，则定姒非嫡，夫人何疑，公羊曰定姒，何以书葬？未逾年之君也，有子则庙，庙则书葬，公羊之意，以定姒为哀公妾母，哀公立，未逾年，故仅书其卒，葬云耳，盖成风敬嬴，以妾母而称夫人？小君而卒，葬者以僖宣居位久，既尊之为，夫人事之以母；其卒也，以夫人薨，葬告于同盟之国，袝于祖姑，而不袝于妾祖姑，是故成其为夫人之礼，夫子作春秋，于鲁国小君之名号，不得而削之，故因而书之耳，今哀公立，未逾年，子尚不得称君妾母，岂得而僭？夫人小君之号，故书定姒薨，葬定姒，其得书薨葬，明其为君母也，不书夫人，小君着其为妾母也，春秋于鲁之妾母，着义甚精，虽不削其夫人之号，亦未尝轻与之，以夫人之名，特传者求之未精耳。
冬城漆
冬而城时也，所以书必有其故，左传乃云：不时告也，实以秋城，鲁知其不时，及冬而后告于庙，其未然欤？漆闾者，邾庶其之叛，邑城他国之叛，邑以为已邑，是故书以讥。
春秋集传详说卷二十八
<经部,春秋类,春秋集传详说>
钦定四库全书
春秋集传详説卷二十九 宋 家铉翁 撰哀公上【名蒋定公之子母定姒定公妾也敬王二十六年立是嵗晋定十七年】
元年春王正月公即位
楚子陈侯随侯许男围蔡
左传曰报柏举也，或曰，柏举之战，蔡昭以复其父祖之雠也，春秋襃之，今楚之围蔡亦曰：雪鞭墓之辱，而春秋书法不与之以复何哉？曰：入郢者吴也，鞭乎者亦吴也，楚不能报之，于强吴而乗中国之无霸，搂二三小国，以释憾于蔡，谓之复雠而雠，卒不能复也，前年灭顿，去年灭胡，今又以兵加蔡，其志在于蚕食，小国以为利，春秋奚取哉？左传谓蔡人男女以辨，而出降楚，使之疆于江，汝之间，则蔡既为楚所得，楚何以得之而不有，蔡人乃于楚退之后，复请迁于吴乎？葢其民有下楚而逃生者，其君实婴城固守，而不为之屈，是故春秋书围不书入。
鼷鼠食郊牛改卜牛【义已见僖三十一年】
夏四月辛巳郊
秋齐侯卫侯伐晋
据传齐卫，伐晋以救范，中行也，鲁师预伐而不书，为鲁讳也。齐景公有可霸之资，而不知正礼，明分以修乃祖榦方之业嵗嵗出师或辅范，中行以抗其君，或奨卫辄以捍其父，所谓日暮途穷，倒行而逆施者也，鲁从齐为防，盟尊王室，御外侮，岂无他事，今与齐人连兵党叛而伐晋，夫岂鲁之所得为乎？葢春秋季年，乱臣贼子，同恶相济，此皆季氏之所勇，为其君略不觉悟，可为悲慨者矣。
冬仲孙何忌帅师伐邾
或曰：邾鲁之争有年矣，春秋备载，鲁人之曲，不为少讳，何邪？曰：春秋垂王法于万世，夫岂私于一鲁国而曲笔，以狥之乎？鲁受邾叛人纳邾土田，由漆闾邱，以至漷滥春秋备载其实，不加贬斥，而义自见所以存，鲁人羞恶之心，而垂法于后也，且如定公之薨，邾子亲为之奔防，戚死者以感动生者，冀其不为侵暴耳，今也曽未几日，何忌即以兵伐之，自是三家者，更将迭出，殆无虚嵗哀公新立，未能更事，斯皆季氏不令子孙济其祖父之恶利，邾人之土疆，期尽取乃已。宿始之意，如斯成之，仲与叔从而羽翼之，不夺不餍，葢当时诸侯之贪利忘义者，岂特齐晋为然，鲁之亡邾，宋之亡，曹，郑之亡，许皆百年同盟之国，而一朝灭之，其不谓之新，夷狄乎？
附见据左传？哀公元年，吴夫差败越于夫椒，遂入越，越子以甲楯五千保于防稽，使大夫种因太宰嚭以行成，吴子将许之，伍贠力谏不从，退而告人曰：越十年生聚，十年敎训二十年之外，吴其为沼乎！春秋不书，或曰，春秋贵复雠，夫差始立，即厉复雠之志，今而入越，雠既复矣，事亦难矣！春秋何以不书曰：复雠大义也，力之不逮者，犹欲因人之力以伸已之志，力可以为而不能尽用其力，其志怠矣，怠而骄，而失其初心，不能毙雠，反为雠所毙，并太伯，仲雍所以遗其子孙者而失之，身死宗社为墟，尚何复雠之有哉？是以春秋略而不书，嗟夫！夫差父子，以一国之力，用兵制胜，无敌于宇内，由得子胥而用之，尔子胥既复其父兄之雠，以师入郢，又为夫差，复其父雠，以师入越古，大丈夫秉义据正，志其所志为无不成者，子胥其人也，惜乎生于夷国，行于楚荆，不获大展布于当世，天实靳之，使之身佐桓，文，管、狐，赵不足多逊。
二年春王二月，季孙斯，叔孙州仇，仲孙何忌帅师伐邾，取漷东田及沂西田【，三帅俱书义，见成二年，昭十年】。
三卿俱书着三家者覆出为恶擅兵权，为己之私，有其主不得而制也，定公十四年，夫子摄政于鲁，道化之所感，孚彼三家者，束手受令，惟圣人之所欲为，鲁国大权，且将复归于君，季氏间之于内，齐人间之于外，夫子去而三家复张定没，哀继政权仍在，季氏擅兵专国，一踵宿，意如之旧，至是大举伐邾，三卿自将以出，不假他族，为帅兵皆其兵将，皆其将国愈不可为矣。书取漷东田及沂西田着，鲁人之逐利，而不知止也，襄公因晋之力，取邾田，自漷水本以复旧疆，因漷移而侵取邾，地取非其有也，鲁人知得漷之利，于是并漷东及沂西，皆取以为已有，而其欲犹未餍也，必尽其国乃已，春秋先后四十年，再书取漷，所以贬也。
癸巳叔孙州仇仲孙何忌及邾子盟于句绎
取人之田而及之盟，春秋直书其事，不为鲁讳也。三家俱出，而二氏犹独及邾盟，见叔仲欲，盟而罢兵，季氏怙终期灭，邾乃已。春秋书之所以诛也，左传，七年，入邾，大夫不欲季氏违众以行，于是盟见之矣。
夏四月丙子，卫侯元卒，【灵公也，义见定十四年，蒯瞆奔】。
滕子来朝
晋赵鞅帅师纳衞世子蒯聩于戚，【义已见定十四年】。
春秋书纳者三，鲁之纳子纠，晋之纳捷菑，与今赵鞅，纳卫世子蒯聩，皆书纳而纳之正否？有不得同日语也，纳纠书子纠子纠于次为长也，【已于庄，七年辨之，】纳捷菑，书不克纳，非所当纳而纳也，至于卫世子蒯聩者其奔也，书世子其纳也，复书世子愚，观圣人书法，存其世子之号，而书纳知蒯聩之逐乃南子陷而逐之，而灵公始者不之察耳。【已于定十四年辨之，】自蒯聩之逐三年于兹，不闻卫人别立太子，至其终也，乃立辄焉，揆以人情，既恶其子而逐之，不当立其子之子，以为世嗣，盖卫灵暮年，知蒯聩之无罪，有意复之，卫之羣臣，奉辄以主宗祀，而非南子意也，卫灵死，南子失怙，故辄得不废，为辄者能承王父之意，逆其父而君之，事之正也，为蒯聩者能反躬自咎，以已既得罪于先君，无君国之理，脱屣千乗而莫之顾，理之顺也，乃皆不然，父不父，子不子，更为争国之计，左传谓灵公欲立公子郢辞而南，子立辄南子，淫虐之妇，忌聩方甚，而肯立聩之子以为君乎？此卫灵之意，卫之羣臣奉以从事何疑？汉武之暴，隋文之忍，至暮年作思子宫，兴悔不立勇之叹，孰谓卫灵而无此心乎？或曰：春秋存蒯聩，世子之号，其许蒯聩以复入乎？曰：存其世子之号以见其逐之，不以其罪，示后世人主崇重国，本无惑于妇寺之谗耳，至于入而君国，非有父命，王命其无可入之理。
秋八月甲戌，晋赵鞅帅师及郑罕达帅师战于铁，郑师败绩。
鞅围范中行，郑罕达以师救之，鞅为主，罕达以师来战，客也，鞅虽自伐其仇，然奉君命讨叛者也，罕达与齐连兵党于范，中行党乱也，非春秋所与书及所以辨主客谓春秋以赵鞅为兵首，而书及其不然欤？晋国盛，时兵威行于天下，莫之敢撄，今也，郑人以偏师至鞅，与蒯聩望其顔，行胆落魄，褫唯恐不能胜，幸而胜之，自以隽功，相与夸诧，不已，晋之衰乃至是邪！春秋书晋赵鞅帅师及郑罕达帅师战，言其敌也。卑晋而罪郑也。
冬十月葬卫灵公
十有一月蔡迁于州来
或曰：昔卫邢有狄难，齐桓公救之，迁其国，春秋与之，今蔡人有楚难，吴迁之，而春秋无襃何欤？曰：桓公之迁邢，迁卫也，率诸侯救而迁之，为之城久，而其国乃定，今吴，迁蔡于州来，乃吴楚要害，必争之处，不闻为之城戌，复以威力迫而迁之，至杀一大夫以求说，哭而迁墓，得谓之义举乎？是可与邢卫之，迁同日语乎？或谓蔡既降楚，不当背楚而即吴，其不然欤？夫蔡与楚为不共戴天之雠，背楚正也，事楚非也，楚人灭顿，灭胡不遗余力，岂有得蔡而不取，如左传所云者葢围之，不能下，几亡而得存，其君固未尝屈也。夫岂降楚，背楚之谓哉？士大夫以利害而谈春秋，虽老师宿儒犹不免有此失，是故读春秋者，当明经防大条贯，庶不为左传记，载之所惑。
蔡杀其大夫公子驷
其君欲避楚而求迁，其臣欲事楚而不利于迁，君所守者为正，臣则夷也，昭侯因吴师之至，讨其异论者而戮之，谓公子驷，无罪见杀，不可也，但春秋之义，不与诸侯以专杀大夫，例皆贬之，不独公子驷为然也，其后蔡昭侯卒坐是为羣下所戕，使吴人迁蔡，能如齐桓之迁卫，迁邢则公子驷不死，蔡迁如归矣。
三年春齐国夏卫石曼姑帅帅围戚
谷梁曰：此卫事也，其先国夏，何也？子不围父也，不系戚于卫者，子不有父也，公羊曰：辄之义可以立乎？曰：可，其可奈何？不以父命辞王父命，以王父命辞父命，是父之行乎子也，不以家事辞王事，以王事辞家事，是上之行乎下也。二说不同，谷梁正矣，公羊舛矣，论语垂正名之训，冉有子贡尝共发夷，齐之问，而知圣人之意矣，公羊不应，犹有是说，此其门人髙弟流传之失，不足惑也，在礼太子死，立嫡孙为世嗣，未闻子在而孙可继王父而立者也，卫灵之终也，知蒯聩无罪，且将复之，故其臣奉辄以主祭如晋惠在秦，而国人辅孺子，郑成在晋，而国人辅，髠顽是也；辄不能承王父之意，以君位为已之所当得，遽兵以拒其父，齐为不道，又出师以辅之，反常逆理，乃至于是！齐其亡乎！春秋推国，夏为兵首，罪齐深矣，辄之罪，不待贬絶而自见，或曰，近代儒者，持祖孙相为昭穆之说，谓公羊不以父命辞王父命，为合于礼，其然乎？曰：否？此庙中之昭穆，岂以是而废父子之，天伦乎？蒯在辄无可立之理，以王父命而辞父命，所就者小，所损者大，岂圣人垂法，后代之意乎？故辄可为晋之孺子，郑之髠顽而不可以君位自居也，今以君位自居，而又乞援，强邻以兵加于其父，是所谓无父之人，齐景不度于义，遽为之出师，有帝在上，景与辄皆有诛，曰：然则孰为当立者，周有王晋有霸，命公子郢主社稷，而卫无事矣。
夏四月甲午地震
五月辛卯桓宫僖宫灾
左传谓夫子在陈闻，火曰其桓，僖乎以为亲尽而不毁，故为火所灾，愚以为非夫子之言也，哀公于桓为九世于僖，七世庙之不毁，所从来逺矣何以至今日而后灾，葢三家者出于桓，自僖以来，世用事于鲁，宿，意如悖礼僭上，逐君立，君有不可胜诛之罪，故天灾，桓僖庙以示警戒，非谓庙不毁，而灾以毁也。
季孙斯，叔孙州仇帅师城啓阳，【义并见城邾瑕】。
宋乐髠帅师伐曹【义见七年宋围曹】
秋七月丙子季孙斯卒【季桓子】
蔡人放其大夫公孙猎于吴【，义见下，盗杀蔡侯】。
冬十月癸卯秦伯卒
叔孙州仇仲孙何忌帅师围邾【义见下灭邾】
四年春王二月庚戌盗杀蔡侯申【公谷作弑】
弑蔡侯者，蔡大夫公孙翩非贱者，而书之曰盗讨之也，志存乎事，楚弑其君以求说于楚，是所谓盗也，首恶者不以名书乱党，众不容，悉书防而目之曰：盗也，蔡昭侯隐太子之子愤其父为荆楚所戕，事吴以图报卒，以吴师伐楚，入郢，复不共戴天之雠，为中国刷，百年之耻，春秋所深与也，哀元年，楚人修怨于蔡，诸侯莫有救之者，求徙于吴，迁之州来，其地迫近于楚，惧楚师之又至，复适吴以求迁，诸大夫皆不欲其不欲者，将以图与楚，蔡之贼也，君之从吴，犹曰太伯之后，尝为蔡人出师入郢，蔡之从之义也。臣之从楚，甘事仇而不以为耻者也，其事与郑僖，髠顽略相似，天下之乱臣贼子，未有再甚于此者，春秋直书曰：盗而不着其名，志诸大夫之皆当讨也，故自州来之，迁公子驷之戮，公孙猎之放，蔡昭侯之弑，具载始末，不遗伤，蔡侯以复雠，大义之故，卒死于乱臣之手，而胡文定专责蔡侯，以背楚诳，吴委罪执政，信义俱亡，以殒厥身，此愚之所未喻也。楚而可事，则父兄之雠，可不必报，天经地义，泯灭而无余矣。或曰，髠顽之弑，春秋书卒不书弑，今蔡侯之死，春秋直以弑书何哉？曰：髠顽之弑，贼终不讨，是天下之乱臣贼子，未有再甚于此者，今昭侯虽见弑而从于楚者，诛勦略尽，则贼既讨矣，是故书弑书讨书葬，春秋幸蔡贼之，即刑有辞，以垂法于后世，故不得用髠顽之例。
蔡公孙辰出奔吴【义见下】
葬秦惠公
宋人执小邾子
宋非方伯连帅之当用霸讨者也，小邾之君，非有擅兵无王之罪，宋以私怒擅执诸侯，不归之京师，其罪大矣，书人书，执诛宋之无道也。
夏蔡杀其大夫公孙姓公孙霍
蔡人讨弑君，贼戮，公孙翩逐公孙辰，杀公孙姓，公孙霍，贼既讨，是以书葬于下，自蔡迁州来，至葬，蔡昭公，凡六见书于春秋，闵昭侯也，彼谓春秋责昭侯背楚者，不明于复雠，讨贼之义者也。
晋人执戎蛮子赤归于楚
公羊曰：其言归于楚，何辟伯晋而京师楚也，春秋之法，诸侯有罪，执而归于王，书执某侯归于京师，霸主不敢专其威福，是以归之于王，所以尊京师也，戎蛮虽迩于楚，亦尝服属诸夏，昭十六年楚乗其乱诱其君而杀之，楚实无道，戎之叛之宜也。于是自拔归晋，晋人傥畏楚之盛强，拒而弗纳，可也；聼其去而适他国，亦可也，乃许而执之以归于楚，执人而归之于楚，是以事京师者，而事楚也，晋之罪大矣！书，晋人执戎蛮子赤归于楚，坐晋以从逆之罪黜之，同于列国也。
城西郛
六月辛丑亳社灾
武王克商，以其社班诸侯各立之，以戒亡国，故鲁有亳社，传所谓闲于两社者是也。说者以为立社于庙门之外，以为屏蔽，使人君视之，而知戒屋之不得，受天阳故火得以灾天以警鲁亦以警周也，或曰：此周之亳社，灾为天下记异，义亦通。
秋八月甲寅滕子结卒
冬十有二月葬蔡昭公【义已见上杀公孙姓】
葬膝顷公
五年春城毗【义并见城邾瑕】
夏齐侯伐宋
定十四年，齐，宋，防于洮，至是甫六年，忽兴师以伐之，传不言其故，考之于经，宋实有当讨之罪，前年伐曹，去年执小邾子，自是三以兵加于曹，卒灭之而后已，齐之伐之，或以是故欤？春秋爵而书伐，与其能讨有罪也，然景公耄矣，未几，没无救于曹之亡。
晋赵鞅帅师伐卫
或曰：辄以子拒父，齐国夏为之围，戚逆也，蒯以父伐子，晋赵鞅为之伐卫，其顺矣乎？曰：齐固失矣，晋亦未为得也。晋人傥欲修明霸业，陈大义以示天下，当请之天王，召诸侯伐卫，取辄归之京师，更议立君，夫然后于义为允。今私于蒯聩，必求其入，亦非春秋所许也。
秋九月癸酉齐侯杵臼卒
公孙丑谓管仲以其君霸，晏子以其君显尝窃疑焉，景桓固霄壤之不侔，晏之于管徳过之而才，则不及也。愚谓左传考景公行事，无一可称，鲁昭在难而不能纳也，天王出居而不之问也。范，中行叛其君，则连诸侯以救之，卫辄拒父，则出师以奨之，见义不能勇，为逐利，常若不及，在位五十八年，纪纲壊乱嬖宠并兴，末乃舎长树幼阶以召乱，子曰：齐景公有马千驷，死之日，民无得而称焉。彼谓晏子以其君显，殆不然欤。
冬叔还如齐
闰月葬齐景公
公羊曰：闰不书，此何以书？防以闰数也。丧，曷为以闰数，丧数略也，愚谓丧不数闰月，礼也，故闰月卒者，不书闰月卒，襄公二十八年十二月甲寅，天王崩，乙未，楚子昭卒，自甲寅至乙未，四十二日，则楚子之卒，乃闰月也，闰月，不书闰者，三年之丧，不计闰也，今齐景之葬，以闰月书，岂当时计闰以为丧，春秋书以讥之欤？
六年春城邾瑕
或曰：鲁人既隳三都而缮治城邑，无虚嵗何也曰三家张也，前日峻城，藏甲私其所封之邑，其害犹小，今而峻城，藏甲徧于中国，其为患益大，春秋所为书也，自夫子去位，继以定没哀，立季氏恣睢益张，出师伐国，三家自将以行，不参以他族之帅视鲁甲兵皆已之，甲兵，鲁城邑皆已之，城邑内而城西郛外，而城莒父城霄城，啓阳城，毗城邾瑕，其包括愈广，蓄谋愈深，春秋书之不遗忧，鲁季之为，齐田氏耳。
晋赵鞅帅师伐鲜虞
吴伐陈
吴伐陈，将以求霸也，号而举之，所以贬，是时晋号衰乱齐，复不能自振，吴以太伯之后，求主夏盟，使其循桓文之轨，仗义以行，视中国诸侯有放弃典章，率作妄行者，奉王命以讨之，如卫辄之拒父，宋之谋，曹鲁之谋，邾郑之灭许，晋所不能讨者，吴则讨之，夫然后有以大服人心，今皆不能，而欲争陈于楚，非霸政所宜先也，是故春秋不与其伐举号以夷之。
夏齐国夏及髙张来奔
齐景公老而益悖，放逐其长子，而树嬖妾子以为之，嗣国髙世臣之任事者不能谏，又受其托孤之寄，荀息之流也。陈乞因众怒作乱而逐之，葢有无君之心，而后动于恶者也。景公葬甫歴时而乱作髙国从君于邪，又不能以死奉荼，曽荀息之不若名而奔之，所以诛也然髙国百年之旧族，一旦为疏逺贼臣所倾髙国逐而孺子死，孺子死而阳生，立齐国之命制于陈氏，自是三弑其君，国随以亡，由景公辨之不蚤辨，以至此极亡，齐者景公乎？
叔还防吴于柤【义见七年防于鄫】
秋七月庚寅楚子轸卒【昭王】
楚轸败而知惧，是以不亡，阖庐夫差胜而骄，是以终败，左传载昭王将终舎其子以国让于诸大夫及答周太史移灾之辞，蔼然有人君之度，其因祸变之来，动心忍性増益其不能者乎？
齐阳生入于齐
齐陈乞弑其君荼
或曰：桓公之入，书齐小白入于齐，阳生之入，亦书齐阳生入于齐，同乎否乎？曰：否？齐桓之入齐，无君也，阳生之入，齐有君也，阳生先荼之弑而入，既入而后陈乞弑荼弑，虽在阳生，既入之后，谋实定于阳生，未入之前，不与小白同也，晋献公戕其世子而立嬖妾之子，其事与此略相似，荼则卓也，阳生则夷吾也，陈乞则里克也，然夷吾不预弑而阳生，实预于弑则阳生，又不得与夷吾同也，但弑荼立阳生，乃陈乞之本谋，阳生非陈乞，不得入，故弑君之罪，专在陈乞，此春秋书法轻重之权衡，传谓乞不预于弑，殆不然也。或曰：楚比弑灵，春秋书公子比弑其君防，此不坐，阳生以弑，何哉？曰：比非当立，而见摈于外者也，入而弑而立，所弑者，又其兄也，非弑而何？阳生于诸子为长，以序当立，景公黜长立幼，以是召乱，阳生实未尝事荼为君，故春秋不坐，以首恶之罪，示人君立子以长不以爱其寓，戒之意深矣，若荼之死，在阳生未入之前，则阳生可以免，预弑之罪，今阳生入而荼死，则其预弑明矣，【余义，又见阳生卒】。
冬仲孙何忌帅师伐邾【并见明年入邾】
宋向巢帅师伐曹【并见八年入曹】
七年春宋皇瑗帅师侵郑
左传以为郑叛晋，宋为晋讨非也，是时诸侯无从晋者，宋之侵郑，岂为晋乎？宋人连嵗有事于曹，诸侯无救之者，意郑人与曹为援，宋疾而侵之，故是嵗冬宋围曹，郑救之，自是宋郑交兵，互取师焉，于雍邱，于嵒是也。春秋书宋侵郑责宋也。
晋魏曼多帅师侵卫
伐有罪而书侵，为其能伐也，卫辄以子拒父，齐景不道，党其子而攻其父，此人伦之大变，霸国奉王命而致讨之正也，赵鞅，前日再以师加衞为其助范，中行，故复私憾也，然犹纳蒯聩于戚，师不为无名，今魏曼多，又为此役，传不言其故，是时齐景新没卫，失大国之援，晋人姑为此侵以葢，其不能之愧，是故春秋不与之以伐。
夏公防吴于鄫
或曰：吴比嵗再与鲁为防，可进也，而春秋于去年书叔还防吴于柤，今复书公防吴于鄫，其与之乎？其贬之乎？曰：不与也，自柏举而后夫差，既立以来，吴以号举彼自安，其本俗耳，非春秋之贬之也是防，吴人徴百牢百牢者，非礼也，先王制礼，尚物，牢不过十二，非不能共也，以是为制而不得过也。吴徴百牢鲁人陈义以争吴，卒不从，狃于习也，曰：鲁之防吴是欤否欤？曰：晋衰而去，晋即齐景公，死则舍齐而事吴，趋利弃信，春秋之所恶也，是时春秋未与吴以霸，亦不与鲁以防。
秋公伐邾八月己酉入邾以邾子益来
自入春秋，鲁人灭国如灭项，灭邿皆以取书为鲁讳也。至是灭邾，而春秋书法顿异，不复为鲁讳矣，定公季年，书邾子来，防来奔丧，见邾所以事鲁，于礼无违也，至哀公之始年书，鲁三家更迭用师于邾，伐之而取其地，要之以盟，既盟，复伐以见邾，无负于鲁，而强臣擅命逐利，以亡人之国，过不在其君也，及是书，公伐邾，入邾，以邾子益来而责始在公伐而入之，入之，而执其君，其恶着不容，为之讳矣，或曰：权在季氏，哀公徒拥虚器，可得而责乎？曰：公身亲其事，而不知其恶，谓之无责，不可也，据传季孙飨大夫，谋伐邾，子服景伯持不可，而季孙违众出师，则鲁犹有臣也，鲁犹有臣，则公论未泯，国犹其国使哀公能强自立，不为之亲行，则邾犹可全也，以邾子益来，贱之也，卑屈已甚，终不克自全，是故名言来，不言归谓，明年，归邾子故开，鲁人以改过之途耳。
宋人围曹
冬郑驷帅师救曹
宋无憾于曹也，哀三年，忽以兵加曹，至是复围曹，左传谓曹背晋而奸，宋为宋所伐，此强求其罪耳，诸侯之弃晋者多，岂惟一曹，鲁之入邾，郑之入许，宋之围曹，由中国无盟主，诸侯擅侵伐，更相吞噬，不夺不餍，春秋之书之，皆所以诛也，书宋围曹，罪宋也，书郑驷救曹，与郑也，春秋季年，晋衰而楚不竞，郑始能国，出师救曹，此方伯连帅之能事，而郑能行之，春秋与郑之能救，所以愧齐，晋诸大国之不能救也。
春秋集传详説卷二十九
钦定四库全书
春秋集传详说卷三十  宋 家翁 撰
哀公下【周敬王三十二年晋定二十三年】
八年春王正月宋公入曹以曹伯阳归
此宋灭曹也，而春秋不书灭，乃从鲁入邾之例，何邪？诸家多据左传，为说不责宋之灭国而强求，曹人之罪为一，入字故耳。苏氏谓宋公入曹而不书灭曹，如执虞公之例，言自灭也，胡文定从之。吁！曹，小国也，朝夕自保之不暇，岂容怙恶不悛，如虞公之所为，彼公孙彊者，虽冒犯不韪，亦无显然，可书之罪，谓之自灭，不亦寃乎？宋为不道，灭人之国，不责宋而责曹，是岂圣人修经之本防乎？尝反覆而观窃意，圣人所以书入而不书灭，犹有望于当时，诸侯能举方伯连帅之职，治宋之罪，如齐人所以伐鲁，存邾者故下文即书吴伐我，齐人取讙及阐归，邾子益于邾，以邾之，得复亦望曹之得复，是故未遽以灭国书乎？是时，郑救曹，与宋交兵，互为胜负，诸姬莫有能辅郑而救曹者，曹卒不复，而春秋终矣，悲夫！
吴伐我
或曰：吴伐我以救邾也，救邾义举也，而春秋无襃辞，其与吴之伐我乎？曰：否？春秋之贵，救贵义也，茅夷鸿之请救于吴也，动，吴子以利吴子悦于利而动，是以来师，造于鲁之城下，不责鲁以存邾，遽受盟而返，何救之足言，其后邾以齐而得存，吴责报不已，执其君而扰乱其国，存亡国者，顾如是乎？故春秋不与之，以救伐我而不书，四鄙，旧说以盟于城下，故然，十一年，齐师来伐，非城下之盟，亦不书四鄙，葢伐我云者，我自有以致寇，垂后王，临难省躬之戒前书，公伐邾，此书吴伐我，责在鲁讥，哀公也○髙邮孙氏谓春秋之始，内鲁而外诸夏，故鲁为他国所侵，必曰某鄙，及哀公八年十一年，再书伐我，同鲁于诸侯也，愚谓伐不书，四鄙固所以示贬，然亦岂遂同之诸侯，【余义，又见下】。
夏齐人取讙及阐
公羊，谷梁以为邾子，葢齐之甥，齐人为邾，故谋伐鲁，故以地赂之左传，则以为季康子尝以女妻阳生，阳生既君齐，而女未以归，故齐人来伐，愚以经防而观齐之兵端，当从公谷，非以女故取讙及阐伐而取之，非赂也，或曰，内失二邑，春秋不讳，何也？曰：为齐人取之，而能归也，齐取二邑，要鲁以存邾，故春秋于取邑之后，即系之以存，邾鲁既归，邾子齐即归侵疆，春秋与齐以存亡之义也。
归邾子益于邾
取之，复以归之义也。春秋不与之以义，为其无迁善改过之实，特畏威而复之，耳据左传？齐虽取二邑，而邾子犹在鲁，齐未得志，乞师于吴，将以伐鲁，鲁人闻二强国合兵以来，惧而亟以邾子归，非知义之不可，而幡然以悔，是故不为春秋所贵，学者观吴伐我，而春秋不与之以救邾，齐取二邑，而春秋系之以存邾，而圣人之意可识矣。然齐之力自足以制鲁何至？召吴而与之俱伐，存亡国义也，召夷兵而伐与国，则不得谓之义，其事虽是其心，则非所以卒召外寇，而有殒身，防师之悔，齐实有以自取也。
秋七月
冬十有二月癸亥伯过卒
齐人归讙及阐
左传谓齐侯使如吴请师，将以伐我，乃归邾子，则齐之取讙，及阐本为邾，故前所云季氏不以女归者，左传所载，自为舛也。鲁人甫归，邾子于邾，齐人即以讙阐归于我，其取之也。以邾子之未复，其归之也，以邾国之既存，齐之取之，归之可谓允于义，是故春秋不与吴而系之于齐，左传以为季姬嬖，故来归，侵疆诬矣，但归我济西田，有一我字，此惟言归讙及阐，则以取之，赂之有义，利之不同耳，宣公以济西赂齐，而齐复以归我，我之所固有也，鲁为不义，灭人之国，齐伐而取之，复以归之地，已非鲁之所有，齐之归之义也。是故不书我贵，齐人之能归也。
九年春王二月葬杞僖公
宋皇瑗帅师取郑师于雍丘，【取师，义初见隐十年】。
宋之围曹也，郑人救之，郑有救曹之义，宋有灭国之愆，比事而观书法可见，今郑师在雍丘，必以曹故亦如齐人伐鲁，存邾，存之于既亡之后也，春秋书郑救曹于曹未亡之前，书郑防师于曹已亡之后，録郑所以诛宋也，左传乃谓郑武子之嬖人求邑，无以与之，伐宋，围雍丘，将取以与其嬖，以是防师，愚谓宋大国也，郑之所畏，不应易视若此，郑以救曹而及宋交兵，具见于经，复何所疑！郑虽防师，春秋无贬也，凡书取师诛取者之不仁。
夏楚人伐陈
陈人不预夏盟，专意从楚，有年于兹矣，今而去楚，即吴为楚所伐，春秋，其与之乎？曰：中国之盛也。陈专意从楚，颠沛百罹，无所愧悔，今晋衰而不振，楚败而未复，吴虽屡胜而骄盈，不戢陈于此，当中立而不倚可也，去楚适吴，亦非义之所止，春秋何取焉。
秋宋公伐郑
既灭曹，又取郑师于雍邱，怙其骄盈，亲御戎，以郑为伐，书宋公伐郑，非爵也，贬也，明年夏书，宋人伐郑，亦贬也，何以知其为贬宋灭曹者也，郑救曹者也，郑自救曹以来，与宋有隙，连嵗交兵虽更胜，迭负不能存，曹人之倾覆而郑，于义为直，春秋与之比事而观，可以见矣。或曰，此书宋公伐郑，明年书，宋人伐郑，同乎否乎？曰：此宋公亲行，故目公明年之伐，殆非亲出，书人不书，帅亦贬也。
冬十月
十年春王二月邾子益来奔
邾子得返其国，曽未期年，而复以奔告责吴也，左传谓邾子又无道，吴人囚之，栫之以棘，使太子革为政，愚谓邾子原无立志之人，非怙恶，不悛者也，岂失国而返，犹能无道者乎？此吴人责赂不得，而加之以罪也，夫差有可霸之才而不能，将之以徳威震宇内，终以无成，惜哉！
公防吴伐齐
甚矣夫差之不仁也；齐请兵伐鲁，为邾故耳。邾子既得返国，齐人辞吴师，齐鲁无事，吴亦得以息其民，夫岂不善，乃以是为怒，移伐鲁之兵而伐齐，遂使齐之乱臣假外寇，以弑其君愚于此，知夫差之将亡，夫以太伯之后起而图霸，使之率循于义固，春秋之所与，而负才矜力，日寻干戈，闻伐国则喜而勇，往闻止师则怒而移伐，是故春秋恶之书，防吴伐齐，公与吴皆有贬也，孙泰山谓齐中国，而公乃防呉伐齐，其恶可知，此固春秋经世之常法，然据左传？齐先召吴以伐鲁，鲁复防吴以伐齐，事有曲直，理有是非，吴人不择于义，两从二国之请，齐；鲁，不惟义之所在，各借强国以求胜，两有罪焉耳。
三月戊戌齐侯阳生卒
阳生之死，春秋书卒，书葬而左传？乃以为齐人闻吴师之来，弑其君以说，诸儒因是立义，以为阳生之死，与郑僖髠顽同，其实不同也。郑僖之卒，春秋书曰：郑伯髠顽，如防未见诸侯，卒于鄵，闵之深也？而阳生之卒，仅书齐侯阳生卒，其辞与常卒无以异，何以见其为弑乎？又以当时之事，而观齐人果有畏于强，吴之来伐，为之弑君，以说不当于吴师，方退之后，即以兵伐鲁，其伐鲁，乃所以报吴，彼岂甘出吴下至于弑其君以求说乎？又简公壬者乃齐悼，阳生之子，齐人既弑其父，必不立其子，今悼死，壬立，是为简公，君臣之闲，两无猜阻，疑悼公之死，适当吴师之至逺方传闻有以为弑者，史得之而书，未必果以弑死乎？且是时陈乞父子秉齐之权，肆为不道，果弑君，陈乞父子，其首恶也。而史记乃谓鲍牧与其君有隙，因吴师之来，弑之，以说左传，则谓牧于前年之冬，已为齐悼所杀，且牧之专政，不及陈氏牧之，奸凶智诈，亦不及陈氏，若之何遽能弑其君反覆，一时事实有可疑，从经所书则阳生，非弑从传所书，以为弑则弑君者，非陈乞父子而谁？葢始终祸齐而窃取其国者，陈氏也，岂容以疑似之传归，过于鲍，若夫郑伯髠顽之例，不与此同，髠顽去楚而不得死于乱臣之手阳生者，与诸侯之国，皆受令于吴，今也首请吴师以伐鲁，卒之自蹈其祸，是岂可与髠顽之死，同日语乎？左传？凡书弑君，必着弑贼之名氏，今惟书齐人闻吴师之来弑君，以说略名氏而不书，彼亦有疑于此，是以阙书云尔，愚谓阳生果弑，罪在陈乞，父子难以归，其过于他人，【义又见下】。
夏宋人伐郑
晋赵鞅帅师侵齐
夫差伐齐，闻阳生之死，为之哭而旋师，彼用夷礼，犹知伐防之，不可赵鞅，乃于此时出师伐齐，取犂及辕毁髙唐之郭侵及頼而还，视夫差，有愧矣。或曰：春秋何以无贬曰书，齐侯卒而继以鞅侵所以贬也。
五月公至自伐齐
葬齐悼公【义见上阳生卒】
卫公孟彄自齐归于卫
薛伯夷卒
秋葬薛惠公
冬楚公子结帅师伐陈
吴救陈
或曰：吴之救陈其与齐之救邢救卫，晋之救宋，同乎否乎？曰：救邢救卫救宋，义之不容已，势之所必争也，霸主以推亾固存为事，义之不容已，则必救势之所必争，则亦必救，皆春秋之所与也，今中国无霸主，列国植其私党，陈从楚，则吴伐之，楚救之，陈从吴则楚伐之，吴救之，皆为其私于中国之利害，初无相闗不得与二霸同也，曰：楚昭之救陈，春秋不书救，今吴之救陈得书，何欤？曰：陈之从于楚也乆矣改而从吴，犹曰太伯之后也，吴之本心，犹在中国，吴之救陈，固有以异乎楚之为救也，况是役也，延州来季子约与楚人俱罢兵，有救患之实，春秋，是以书【或云，季札此时几百嵗将兵者乃其裔也，】。
十有一年春齐国书帅师伐我
吴夷也，闻齐之防为齐退师，齐不知自反，乃以吴师既退之后，释憾于鲁，以为此役，是欲再致吴师，而及之战也，愚于此而知简公堕，陈常术中而不悟也，及吴师再至，常乃诿其责于国书，败而死焉髙国鲍后先俱亡而常之志，获逞矣，然则简公者，宜当何先？曰进用，忠贤与之共图国政，而陈氏可翦也，简以旧恩，任一阚止阚，非陈之敌，亦犹鲁昭任郈孙，公若而图季氏，非其敌也。乌得不败。
夏陈辕颇出奔郑
颇为陈司徒，赋封田以嫁公女，其余以为已之大器，国人逐之，故奔此以聚敛媚上者也，聚敛媚上者固当有讨，然国不能自讨，致众怒而逐之，是众为政也，而可哉！
五月公防吴伐齐
两年之间，书公防吴伐齐者，凡再责鲁深矣，当阖庐之世，春秋尝进吴书，子自夫差之立，迨今十有三年，春秋皆以号举之，为其用兵不戢，而夷之也，伐齐至再，尤春秋之所深恶，而再书公防，吴伐齐，因责吴而并责鲁也，鲁为不义，伐邾，而入其国，执其君，以齐人来讨之，之故既得之，复以归之，既归之，而挟此为憾导，吴伐齐，是春秋所深责也，防呉师伐中国，至于再呉，不足多责，正所以责鲁，是固强家之所为，而公躬预于防，自将而出，岂得不责公乎！
甲戌，齐国书帅师及吴战于艾陵，齐师败绩，获齐国书，或曰，吴伐齐国书御之，败而书获，何也？曰：责国书不能讨，内贼以伐鲁，而召吴师也，国书齐之世，卿为中军元帅，国之存亡，繋于掌握，而坐视陈氏弑君专国，而不能讨，又从而受令焉，其亦可鄙甚矣！败而获贬也？曰：为书者当何如？夫贼在内，国几亡，何暇御外寇书也，当于受命之日，陈三军，取陈乞父子明正典刑，夫然后鼓众以前，士气自倍，吴人闻之，不待战而可以走，今乃不然，歌虞殡，具含玉，未战而魄先，褫兵败于外，贼乗于内简公之弑，齐国之亡，自兹以始，不责书而谁责欤？
秋七月辛酉滕子虞母卒
冬十有一月葬滕隐公
卫世叔齐出奔宋
世叔齐之奔不足纪也。春秋所以书讥在孔文子，春秋之义，每责备贤者，孔文子卫之贤大夫，论语所谓敏而好学，不耻下问者也。而于世叔有二大过焉，既使之出，其妻而妻之，又以其通于初妻之娣，夺其妻而逐之，复使世叔之弟遗烝于嫂，渎伦乱敎，至于再三，夫子为是而去，卫书齐出奔齐，不足多责，责在文子。
十有二年春用田赋
用田赋者，始用田而为之赋也，用者非所当用而用也。周制，方里为井，四井为邑，四邑为丘，丘出马一牛，三四丘为甸，出马四，牛十有二，是为革车一乗今以用田赋，书诸说不同，贾逵以为赋一井，以一丘之赋，井出马一，牛三一丘十有六井，当出马十有六，牛四十有八，比旧増十六倍，恐不可行，杜氏谓丘赋之法，因其所授田及家之资财，通出马一匹，牛三头，今别其田与财，各出一赋，则出马二牛，六倍于旧，愚观二説贾谓井出丘赋，恐无此理，杜说虽酌中，似未得田赋之意，用田赋者，其视田以为之赋乎？古者四井为邑，四邑为丘赋，以马一牛，三不尽取也。今不待及丘视其井以为之赋，岂非赋四井，以一丘之赋乎？鲁自宣公履亩为税，而什一之法，渐壊然所税者止于米粟，而马牛之赋，尚如旧也。今计井为赋，葢一邑而取一丘之赋，一丘而取一甸之赋，马四，牛十有二，视旧増三倍矣，古者田有税，丘有赋税，以足食赋以足兵，今计井而赋以马牛，故言用田赋，○成元年，始作丘，甲十六井而出一甲，比旧増多一甲耳，今此用田赋，每邑四井而出，马一牛三，四邑为丘，十六井出，马四，牛十有二，比旧増多三倍，甲数至此，亦必増此春秋末年，鲁之军政，赋于民者尽矣。
夏五月甲辰孟子卒
或曰：此昭公夫人，而书孟子卒，昭公既夫人之春秋，可不夫人之乎？曰：春秋垂法于后世者也，前此仲子成风，敬嬴以子为君而僭夫人之号，春秋犹为之辨，分不轻以与之，今鲁娶同姓渎伦，犯礼必不可传之后世者也，春秋若遂以小君书，是娶同姓，而何可以垂万世法乎？观陈司败之，问则昭公固自以为讳，故鲁人亦为之讳也。谓之吴孟子，旧史固尝书夫人孟子薨，春秋，从其所讳，书曰：孟子卒，不书夫人，而书卒，示天下后世娶同姓之必不可也，左传谓季氏不以小君礼，防昭夫人所以不赴不反哭，因不称葬小君，愚谓季氏不君小君，春秋固将革而正之，夫岂遂因以书葢昭公讳之，鲁人讳之，春秋因其已讳，而书之耳，卒而不葬，亦以是故昭公之娶于吴，必在既立之后，夫人之始至也，不书于防，何哉？曰：旧史固书，夫人孟子至自吴，圣人为鲁讳，削而不书，及其终也，有不容尽讳，是以直书孟子卒，虽为之讳，而不没其实，所以存其羞恶之心也，刘氏以为孟子之立，不受命于天子，不可以称夫人？愚谓周之既衰，立夫人不禀命于天子者多矣，史未尝不书夫人，此以娶同姓，故春秋特变常法而为之书，似不必别求其说。
公防吴于橐臯
防于柤防于鄫，及今三防皆以号举夷之也，或曰太伯之后，奚其不可以霸，而春秋夷之乎？曰：当进而进，当夷，而夷春秋之用法，权衡在焉，前日之进，阖庐以其功也。今日之退，夫差以其罪也，柏举有攘夷之功，艾陵有猾夏之罪，此春秋所为进退也，其后自贬僭号，防于黄池，于是进之，春秋何私焉。
秋公防卫侯宋皇瑗于郧
据左传？宋卫防吴公因与之为防且盟，时无盟主，故诸侯各自为防，鲁以望国防，诸侯讲睦邻之好，春秋无讥也，传以为防，且盟其不然欤？葢是役，吴人请寻盟，鲁力辞之，既不与吴为盟不应，及二国盟，葢防而不盟，经所书正也。
宋向巢帅师伐郑【义见明年取师于嵒】
冬十有二月螽
书，螽，记异也。此夏正，十二月，天地闭息之时，而犹螽亦如穷冬李梅实之类耳，左传谓季孙问于夫子，子曰：火伏而后蛰者毕，今火犹西流，司歴过也，愚以为非圣人之言，季冬而螽，气燠也，是以书今左传托为圣人之言归过于鲁，歴失闰果尔，则凡蛰皆奋，岂独螽之为异乎？又云：明年复螽，乃置闰而塞天变，尤为可【阙，】宣十五年冬，蝝生蝝，亦蝗子之类，以冬而生，与此记同，亦可指为司歴之过乎！
十有三年春郑罕达帅师取宋师于嵒
郑以救曹之故，与宋交兵，更胜迭负，迨今未已，去年冬，向巢伐郑，围嵒，郑人大出师，围向巢于嵒，尽取其师，宋固有罪，然春秋书取师诛取者之不仁，以多杀为功也，先书宋取郑师于雍丘，责宋也，今书郑取宋师于嵒，亦责郑也，责在取师，则兵端有不论矣。
夏许男成卒
公防晋侯及吴子于黄池
谷梁曰：黄池之防，吴子进乎哉？遂子矣！王尊称也，子卑称也，辞尊称而居卑称，以防诸侯，以尊天王，春秋进之，公羊曰：吴何以称子？吴主防也，其言及吴子何？两伯之辞也，或以两伯为疑，曰：伯可两乎？曰：伯者霸也，整领诸夏之名也，周家盛时，周公居东，召公居西，分陜而治，是为二伯，此两伯之从始，干方之任也，自入春秋，齐桓始霸中夏，晋文继之，中国诸侯未有与之伉者，楚自庄共挟其强大，欲与晋俱霸，春秋不与也，彼僭王之大号，常懐睥睨周鼎之心，春秋用是抑之，不使之得抗衡于诸夏，此圣人继世之大法，论者谓春秋与楚庄以霸，愚固不谓然也，吴太伯之后，自寿梦以来辅晋攘，楚至阖庐以兵入郢成攘，楚之大功，春秋常进，而书吴子矣，阖庐死，夫差立始者，用兵不戢，春秋贬之，今而自请削去僭号，预于衣冠之防，楚之不能，而吴能之春秋？是以亟加奨进书，公防晋侯及吴子于黄池，其义甚明也。或曰：进而书子进之矣，而又与之以霸，何哉？曰：二伯云者，乃周家承平之盛典，是时，晋衰不能号召诸侯，吴子在是，诸侯毕至，前既有功，此又削去僭号，践尊王之实，且太伯之后，使之齿晋，庶几夏盟之犹有主，此春秋末年，圣人拳拳望治之意，公羊两伯之说，其必有所授矣，诸儒喜为异说，楚庄之强，僭不轨，凭陵上国，则谓春秋与之以霸，夫差削去僭号，率循周爵，则谓春秋摈之于夷，愚读书至此，每为之不能平，故于此而独有取公谷之说不然。吴，楚，僭号百年，吴革伪而无襃，楚怙终而无贬，岂春秋垂法之本，防乎○髙邮孙氏谓天王之事，见于经者，必曰京师，昭三十二年，书城成周，不曰城，京师天王竟，衰而同之，列国也，鲁为他国侵伐，必曰某鄙而哀公八年十一年，再书伐我，不言四鄙，鲁竟无道而同之，诸侯也外国之防，称国而离，春秋之常法也。而公防晋侯及吴子于黄池，进吴称子，又书晋侯及之，诸夏竟弱而呉，主夏盟也，是三书皆非春秋，本防不可不辨也，春秋书法，当贬则贬，当削则削，自外于礼则贬之，未闻天子衰而同之，列国鲁衰而同之，诸侯霸国衰而同之，荆蛮者也，前辈或以为名言，愚三复而未喻，当与知春秋者共讲焉。
楚公子申帅师伐陈
于越入吴
胡氏谓吴尝破越，遂有轻楚之心，及其破楚，又有骄齐之志，既胜齐师，复与晋人争长，自谓莫之敌，而越已入其国都，吴侵中国，而越灭之，越又不监，而楚灭之，楚又不监，而秦灭之，秦又不监，而汉灭之，春秋初书于越入吴，在柏举之后，再书于越入吴，在黄池之后，所以垂戒后世，此论善矣，然春秋之意，则有在也。葢自晋政不纲，而楚人横行于中原，不有柏举之胜，中国之存亡，未可知也。而越乗其后阖庐卒以是死夫差继之，虽用兵不戢，自取覆亡，而与楚人为水火者，惟夫差而已矣，防鲁伐齐，至于再固，有好鬭之罪，翦楚摧，越有功于中国，甚大末，又去其僭名，以为此防修职贡，而尊天子，袭衣冠而自同于诸夏，皆其可书之实，春秋，是以进之，而越复乗其不戒而议，其后遂入其国都，吴以是不能国，春秋深为太伯之后，惜是以爵而进之，居晋之亚，是谓末年之两伯，再书于越入吴，贱越而贵吴也，论者不原，春秋之本，防以成败而论一时之事，于书爵，而曰正名于书及而曰不与呉，以主中国有功者，无襃有罪者无贬，非春秋，垂法之意也。
秋公至自防
晋魏曼多帅师侵卫【公羊作魏多】
此春秋霸国侵伐之，终事也，晋之盛，威令行于天下，不待加兵，而人知服从，今其衰也，赵鞅魏曼多更迭用兵，侵伐小国，数修怨于卫，卫卒不服，岂其力之不足邪？鞅曼多志不在于求，诸侯霸中国志于怙权，自私而已矣，春秋书黄池之防，继以楚伐陈，越入吴，闵夏盟之无主，强暴迭兴，周室日防，桓文之功，遂息天下将趋于乱，是故于鞅曼多之用师，深注意焉，公羊以魏多为讥，二名今不取。
葬许元公
九月螽
冬十有一月有星孛于东方
平旦，众星皆没，孛乃见孛彗也，邪恶之气钟而为彗，彗者埽，故置新之象，前此入于北斗，孛于大辰，见以夜也，今书孛于东方，天欲旦太阳将升，而孛见焉，太阳升于东孛见于东，妖星干太阳骇常之变也，春秋降而战国，世道至此，大变后，此变爲争雄，七国并兴，皆以号僭举，哀哉！
盗杀陈夏区夫
传例以为防者，杀大夫，谓之盗，然亦有不尽然者，盗杀而不曰盗，责在死者，非盗杀而曰盗，责在生者，齐商人之弑，盗杀而不曰盗也，蔡昭侯之死，非盗杀而目之曰：盗也，此无传姑阙疑。
十有二月螽【义见去年】
十有四年春西狩获麟
或曰：诸儒之说，有谓春秋感麟而作者，有谓春秋成而麟应至者，杜元凯以为感麟而作，胡文定以为春秋成而麟应，至其说援引详备，子以为如何？曰：二义皆通，愚以为春秋感麟而作也。宇宙间，惟理与气而已，理行气从，固当有自然之应，而况圣心之妙，贯乎三极，致中和，而天地可位，万物可育此作，彼应固其理也，然愚以当时之事，而观春秋，葢感麟而作以麟而终也，夫子尝曰：凤鸟不至，河不出图，吾已矣夫！葢麟凤龙，帝王之瑞，夫子抱帝王之道，将以大拯于斯世，今也辙环天下而无所遇，自卫反鲁，删诗定书繋易正礼将载其道以垂之后世，而麟应适至，获而伤焉，夫子知道之终不行，夫然后修春秋，以明一王之法，春秋天子事也，春秋成而圣人不复有用世意矣，故春秋之修独后于五经，葢感麟而作以麟而终也，或曰，然则春秋之书之絶皆以麟故其不繋于当时之事乎？曰：固繋于当时事也，春秋诛乱贼，明王法之书也，始于隐鲁，大乱君以弑死者三世，终于哀十四年，齐大乱，君以弑死者，亦三世是嵗陈恒弑简公，孔子沐浴而朝，告于哀公，请讨之，圣人为世道虑也深矣，而公不能用，吁使陈恒即正天讨，则鲁之三家，晋之六卿，皆有所惮而不敢肆，齐不亡，晋不乱，鲁不削，世道未至，日趋于下，哀公未必不知此而制于强臣，弗获展而春秋，于是终矣。葢以讨乱贼，而始亦以讨乱贼而终，此春秋所以作亦春秋所以止孟子知之，故曰，春秋作而乱臣贼子惧，【敬王崩，在获麟，后四年，鲁哀公以二十七年，孙于邾悼公立，而春秋传终】。
春秋集传详说卷三十
春秋详説原跋
至元丙子，宋亡，以则堂先生归，置诸瀛者十年，卒成此书，书成，自瀛寄宣托于其友肃斋，潘公从大藏之，盖久而纲目十篇，学士大夫已盛，传于世矣，泰定，乙丑，宣学以廪士之赢，刋大学疏义等书，取诸潘氏，锓梓于学，凡三十卷，其曰春秋集传详説盖俟夫説约者得经旨焉，此先生著述意也，先生之祖，大酉，以成都府教授，列于朱文公学党之籍其源流，有自云髙邮龚璛跋。