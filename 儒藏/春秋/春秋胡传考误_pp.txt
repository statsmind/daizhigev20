钦定四库全书     经部五
春秋胡传考误     春秋类
提要
【臣】等，谨案春秋胡传考误一卷，明袁仁撰，仁有尚书，砭蔡编已着録，是书前有自序，谓宋胡安国愤王氏之不立，春秋承君命而作传，志在匡时，多借经以申其説其意则忠，而于经未必尽合其説良是至谓安国之传非全书，则不尽然，安国是编，自绍兴乙夘奉勅纂修至绍兴，庚申，而后缮本进御，岂有未完之理哉？然其抉摘安国之失，如周月非冠，夏时盟宿，非宿君与盟，宰渠伯纠宰，非冡宰伯，非伯爵，夏，五非旧史阙文，齐仲孙来之非，贬召陵之役，齐桓不得为王徳管仲不得为王佐，首止序王世子于末，非以示谦晋，卓子立已逾年，非独里克奉之为君，季姬之遇，鄫子非爱女，使自择壻，鼷鼠食牛角，非三桓之应，正月书襄公在楚，非以存鲁君之名，吴子使札非罪，其让国左传，莒展舆事，以攻当为已攻齐豹，非求名不得归，郓讙龟隂非圣人自书其功获麟，而夸以箫韶，河；洛，为传者之陋，皆深有理解他，若防防一条义不系于胡传，蔡桓侯一条，谓塟以侯礼，亦以意为之，别无显证，石之纷如本非，大夫不应与孔父仇牧一例，见经仁一概排之，则吹求太甚矣，乾隆四十六年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
原序
左氏公羊氏，谷梁氏皆传春秋者也，传未必尽合乎经，故昔人诗云：春秋三传束高阁，独抱遗经究终始卓哉！宋胡安国愤王氏之不立，春秋也，承君命而作传，志在匡时，多借经以申其说，其意则忠矣，于经未必尽合也，况自昭定而后疎阙，尤多嵗中不啻十余事，止一传或二传焉，其间公如晋公如齐，公防吴于鄫之类，皆匪细事，皆弃而不传，则非全书也，明矣。近世业春秋者所尊，惟胡余惧其沿派而失源也，作春秋胡传考，误知我罪，我亦任之而已，袁仁撰。
钦定四库全书
春秋胡传考误
明 袁仁 撰
春王正月【隠公元年】
谓正月为建子之月，是也。谓春为夏时非也，四时一气也，气有四始天之气始于子地之气，始于丑人之气，始于寅物之气，始于卯物不可以为始，而天地人，则可以更建，故周正建子朔，用半夜春，从子始得天统也，商正建丑朔，用鸡鸣春，从丑，始得地统也，夏正建寅朔，用平旦春，从寅始得人统也，故春王正月，左氏谓周正月是巳，不然，夫子虽圣，岂敢擅改正朔乎？且谓夏时冠，周月经当书，冬，王正月，葢周之春廼夏之冬也，今书春王正月，固周，时周月矣，又何疑乎？而又何从而附防之乎？
九月及宋人盟于宿
传曰：内称及外称，人皆防者，其地以国宿亦与焉，微者盟防，不志于春秋，此其志者，有宿国之君也，按宿邑名也，见谷梁，今谓宿君与盟，则谬矣。八年宿男，卒，谷梁传云，未能同盟，以男卒也，宿非同盟，信矣夫元年九月，及宋人盟于宿，不称公，则及而盟者，鲁臣也，十年夏，翚帅师防齐人，郑人伐宋，则防而伐者亦鲁，臣倐而盟，倐而伐，皆听其臣为之，而公若无与焉，春秋微防也，故此盟惟重宋而已，若谓有宿君而后志，岂不悮哉！
冬公防齐侯于防【隐九年】
传防于防，谋伐宋也，按防当作祊，字悮耳，不然，防乃宋邑下文，辛巳，取防是也。岂有谋伐宋，而即防于宋邑者哉？防公羊作邴，故知为祊也。
夏天王使宰渠伯纠来聘【桓四年】
隐元年，天王使宰咺来归恵，公仲子之赗，公羊云：宰者何？官也？曷为以官氏，宰士也，葢宰不独冢宰，凡少宰亦宰也，宰夫亦宰也，胡皆以为冢宰，则悮矣，周之制冢宰，总百官，岂可一日离朝廷者，而乃逺使列国乎？以伯为爵亦悮。
九月丁卯子同生【桓六年】
传曰：唐虞禅夏后，殷；周，继春秋兼帝王之道贤可禅，则以天下为公而不拘于世，及之礼，子可继则以天下为家，而不必于让国之义，此臆説也春秋王者之书也，王者继而不禅，故定嫡庶正名分，春秋以王者之道绳，天下足矣，何必禅哉？书曰子同生，所以谨世及之礼也。
夏五【桓十四年】
公谷皆以为传疑，胡氏因之，遂谓疑而不益，见圣人之慎也，夫传疑者谓事之可疑者也。事可疑则阙之礼也。五下漏月字，有何疑而不益哉？儒者泥文昧理，往往见悮书，则悮説之三豕渡河，蔽也久矣。
癸巳葬蔡桓侯【桓十七年】
春秋诸侯，凡葬皆称公，此独称侯，啖助以蔡季之贤，知请諡也。胡传因之，愚闻孔子曰：死，葬之以礼，春秋诸侯，犯名僭上，虽伯子男皆用公礼葬，则书公者，明其僭礼也，惟蔡季贤，葬不僭礼，故侯之，岂独以请諡之故哉。
冬，十有一月癸未，齐无知弑其君，诸儿【庄，八年】。
徒人费，遇贼于门先入，伏公出而鬭死，石之纷如死于阶下，皆死节之臣，然非孔父仇牧，荀息之比父牧，息之存亡，皆有关乎其君者，故书之，若费与纷如则微者，故不书耳。今谓费等为逢君之恶，为致乱之臣，虽死于难，与自经于沟渎而莫之知者，犹不逮焉，则过矣！若果为致乱之臣，则春秋诛意之典，安得不书？以惩天下，惟其无关于治乱，故畧之耳。
春王正月公败齐师于长勺
夏六月，齐师，宋师次于郎，公败宋师于乘丘，【皆庄十年，】按九年，及齐师战于干时，我师败绩，胡传云：内不言败，此言败者，为与雠战，虽败亦荣也，及十年，齐人侵我而败之于长勺，齐搂，宋伐我而败宋于乘丘，胡一则曰责鲁，一则曰交讥之悮矣，齐人杀桓公，是我不共戴天之雠也，彼不来攻，犹将伐之，况入我境而败之，何讥乎？胡特泥于诈战，曰：败之，一言耳，春秋事美恶，不嫌同词，有以败而示与者，有以败，而示夺者，不以文害词可也，况书我师败绩，败尚为荣，今书败齐师，岂为辱乎！
秋宋大水【庄十一年】
胡传，凡外灾告，则书悮也，春秋非诸侯之事，乃天子之事也，故不独纪，一国之灾，而纪天下之灾，按经文云：夏，五月戊寅，公败宋师于鄑。秋，宋大水，我方败宋师，则宋鲁敌国也，其不告可知矣。梁山崩，公羊谓为天下纪异是也。如谓外灾告而后书，则昭九年夏四月，陈灾，是时，陈巳亡矣，孰告而孰书之耶？
冬齐仲孙来【闵元年】
胡传云：不称使，而曰来者见桓公使臣不以礼仲孙，事君不以忠也；以桓公不能讨贼，为使臣不以礼，仲孙不能劝君讨贼为事，君不以忠，此皆过刻之论，非春秋本防。
冬齐髙子来盟【闵二年】
传云：齐桓公使将南阳之甲，至鲁而谋其国，其命髙子必曰鲁可取，则兼其国以广地，鲁可存则平，其乱以善隣，此诬之也，既曰来盟，则必主于平乱矣，故公谷皆以为善之，若桓公有取鲁之心，当在髙子未来之先，不当在髙子受命之日矣。
夏六月，邢迁于夷仪，齐师，宋师，曹师城邢，【僖元年，】传谓美齐桓，有救患之功，是也。又谓以王命兴师者正能救而与之者，权则悮矣，葢权不离正，非正外有权也，世至春秋，王纲不振，征伐防盟，诸侯莫禀命焉，此夫子所隠也于其中有能攘夷狄，尊中国而救灾恤患者，则亟与之，与之所以尊王也，皆正也，非权也。
冬十月不雨【僖二年】
春王正月不雨夏四月不雨【僖三年】
自十有二月不雨至于秋七月【文二年】
自正月不雨至于秋七月【文十年】
传据谷梁，谓每时而一书悯雨也，悯雨者，有志乎民者也，厯时而总书，不忧雨也，不忧雨者，无志乎民者也，以僖公之贤，文公之怠而例观之，是则有然矣。然僖公之时，书十月不雨，则十一月十二月，未必不雨也，书正月不雨，其二月，三月未必不雨也，其书法自应，每时而一书，文公之时，十有二月不雨，使正月至六月，其间或有雨焉，则不得书，自十有二月不雨，至于秋七月矣，既厯时而不雨，自应厯时而总书，据事纪实，故谓之实。録强生意义，非读春秋之法也。
冬，十有二月，公孙兹帅师，防齐人，宋人衞人郑人许人，曹人侵陈，【僖四年】。
传称桓公致勤于郑振，中夏之威，防于阳谷惇逺国之信按兵于陉，修文告之辞，退舍召陵，结防盟之礼，存此心以进善，则桓有王徳而管氏为王佐矣，此悮也？按：救郑防阳谷伐楚，次陉屈完来盟，桓公霸迹伟矣，然而皆所谓假之者也，皆仲尼之徒，所羞称者也。如存此心以进善，虽善亦粗，功在王室，业满寰区，适足以济其私而已矣，故改此心，以修徳则可存此心以进，善则不可。
公及齐侯，宋公，陈侯、衞侯，郑伯、许男、曹伯防王世子于首止，【僖五年】。
传云书及以防者，若曰王世子在是，诸侯咸往防焉，示不可得而抗也，此论甚正，既而云后世论其班位，有次于三公，宰臣之下，亦有序乎其上者，则将奚正？自天王而言，欲屈逺其子使次乎其下，示谦徳也自臣下而言，欲尊敬王世子，则序乎其上，正分义也，此臆説不可为训，名分之严，一毫不可假，一日不可废，奈何屈逺其子以示谦哉？春秋之法，王人虽微，必序于诸侯之上，此序王世子于其下者尊王世子也，胡传前説是已非谦也。
晋里克弑其君卓【僖十年】
传云：国人不君，奚齐卓子，而曰里克弑其君卓，何也？是里克君之也，此説谬也里克弑奚齐，而曰杀其君之子奚齐，奚齐？葢未逾年之君也，卓则逾年改元矣，故书法如是，若曰里克君之则宋督弑其君与夷，宋万弑其君捷，岂皆国人不君，而督万君之者耶？
夏六月，季姬及鄫子遇于防，使鄫子来朝，【僖十四年，】按左传，鄫季姬未宁，公怒，止之以鄫子之不朝也，夏遇于防，而使来朝，此所谓案也，胡传乃谓鲁公钟爱其女，使自择配，故得与鄫子遇于防，而遂以季姬归之，其意以季姬书名而未系诸国为女而非妇，故背左氏，而以意立説然岂有未嫁之女，而与诸侯相防者哉？其诬罔甚矣，春秋之法，有宜称字，而不称有不宜称字，而称者有宜系国而不系有不宜系国而系者，皆其与夺之微，机也，今执其称字不系国而疑其为未适人之女，则其读春秋也亦固矣。况如逆妇姜于齐，以夫人妇姜至自齐，皆未婚，而称妇者也，齐人执子叔姬，齐人来归子叔姬，皆既嫁称字，而不系国者也，岂未之考耶？
齐人侵我西鄙，公追齐师至酅，弗及，【僖二十六年，】谷梁云人微者也，其侵也，称人其追也，称师以公之弗及，大之也，此论是也。胡云：少则称人众则称师，前书齐人是见其弱以诱鲁也，后书齐师，是伏其众，以邀鲁也，此论未必然，若伏其众以邀鲁，何为追至酅而弗及也哉？既云弗及，则齐人无伏可知矣。下及楚人战于城濮，楚师败绩，亦先称人，后称师先称人，微子玉也，后称师大文之功也。非先寡后众之谓。
春，王二月甲子，晋侯及秦师战于彭衙，秦师败绩，【文二年，】传曰：敌加于巳，而已有罪焉，引咎责躬服其罪，则可矣已则无罪而不义，见加谕之以辞命，犹不得免焉，亦告于天子，方伯可也。若遽然兴师而与战，是谓以桀攻桀，何愈乎？愚谓敌人以不义来侵，谕之，辞命可也，告于天子，方伯可也。如谓不当兴师则迂矣，冦兵压境，宗社安危所系，不兴师则坐而待之耳，况前既曰敌加于巳，不得巳而起者，谓之应兵，言出于尔而忘之邪？然则晋果无罪乎？曰：有罪罪不在兴师应敌也，秦师之来，为报殽之役，则所以致今日之战者，在晋不在秦，以晋为主，而书及孰曰不当。
楚子入陈【宣十一年】
楚子围郑【宣十二年】
按公羊传例，战不言伐，围不言战，入不言围，灭不言入，书其重者，楚子县陈葢灭之矣，而经止书入，其于郑也，入自皇门，至于逵道，葢即其国都矣，而经止书围曷为悉从轻典，胡传以为臣弑君，子弑父，诸夏不能讨，而夷狄能讨之，春秋取大节畧小过故从末减，此论未为全谬，然知其一，不知其二也。按：楚子虽县陈，然卒从申叔时之言，而复封陈，则不言灭而言入者，葢实録也，楚子虽入郑卒，退三十里而许之，平则不言入，而言围者，亦实録也，若谓讨弑逆，而从轻典于陈，犹合于郑，则非何以知其非也，十一年，楚子，陈侯、郑伯盟于辰陵，则楚固，恕其罪矣，方盟而忽伐之中，或怒其不服焉耳。随武子所谓楚子讨郑，怒其贰而哀其卑，叛而伐之，服而舍之，是也。岂正其弑逆之谓哉！
夏五月宋人及楚人平【宣十五年】
传谓：宋华元，楚子反，自以情实，私相告语，取必于上，以成平国之功，而其君不预知焉，故不称卿而称人，此説非也按楚筑室反耕者，宋人惧，使华元夜入楚师，登子反之，牀而起之，曰：寡君使元以病告，则华元之出，承君命也，非其君不预知也，华元以情告曰：敝邑易子而食，析骸以爨，子反亦告曰：吾军亦有七日之粮，子反以告庄王，庄王怒，子反曰：以区区之宋，犹有不欺人之臣，可以楚而无乎？庄王曰：诺，舍而止，亦非其君不预知也，观楚子欲处，而子反欲去，则取必于上，或有之，谓其君不预知，则过矣，圣人不以信易食者，宁使国人咸饿以死，而卒不可懐诈以相与也，春秋之世，犹有华元，子反王道之在人心，葢未尽冺哉？然则曷为人之其臣谋之，而其君聼之，独书其君，则遗臣独书，其臣则遗君，故书曰：宋人及楚人平主其臣，而亦不遗君也，曷不书宋及楚平，而必曰人哉人者，主华元，子反也，事起于华元，子反而后其君，从之，故曰人又起于华元，而子反从之故曰及。
春，王正月，鼷鼠食郊牛角，改卜牛，鼷鼠又食其角，乃免牛，【成七年】。
传引许翰曰：小害大下，贼上食而又食，三桓子孙相继之象也。此未必然，愚谓鲁之郊禘，非礼也，故春秋僖三十一年四月，四卜郊，不从，宣三年正月，牛伤，乃不郊成，十年四月，五卜郊襄，七年四月，三卜郊，十一年四月，四卜郊定，十五年正月，牛伤哀元年正月，牛伤圣人，皆谨而书之，见祀非其分，天地鬼神皆不相佑，其防微矣，若以鼷鼠食牛角为小害大，下贼上则鲁侯，僭天子礼乐之明騐也诸侯僭天子，然后大夫僭诸侯于三，桓乎何诛？
三月乙巳仲婴齐卒【成十五年】
婴齐者，公子遂之子，公孙归父之弟也，公羊谓归父出奔齐，鲁人徐伤其无后也，使婴齐后之故，书曰：仲婴齐胡氏因之，非也，归父弑君之贼，其无后也，何伤！且以弟后兄，圣人因而不革，非化工之笔矣，宜主谷梁之説谷梁云此公孙也，其曰仲，何也？子由父疏之也，盖孙以王父字为氏，正也，子以父字为氏，变也？曰：疏之者隔而逺之也世近，则亲逺则疎子而字父，推而逺之云尔。
九月辛丑用郊【成十七年】
公谷皆云，用者不宜用也。胡传既因之矣，又引或曰葢以人飨叩其鼻血以荐也，甚谬，削之可也，后书曰：始用人于社，则前乃末之用矣。
冬，仲孙蔑防，晋荀防，齐崔杼，宋华元衞孙林父，曹人，邾人，滕人，薛人，小邾人于戚，遂城虎牢，【襄二年】。
中国为郑之不服，故城虎牢，葢以威郑，非为郑守也，非为郑守，安得而系诸郑乎？传称据地设险可贵，有是险而不能守，故不系于郑，非也。
楚公子贞帅师围陈。十有二月，公防晋侯，宋公，陈侯衞侯曹伯，莒子，邾子于鄬，郑伯髠顽如防未见诸侯，丙戌，卒于鄵，【襄七年】。
世衰道，微臣或弑其君子，或弑其父，故孔子惧而作春秋，春秋大义，为诛乱臣贼子也，然有不弑而书弑者，如赵盾以不越境书许世子以不尝药书，郑归生以惮劳，惧谗书，楚公子比以不能效死书，齐陈乞以废长立防书之也，有弑而不书，弑者如衞桓则以嫡母宋殇，则以亟战疲民，齐襄则以行同鸟兽，郑夷则以侮慢大臣，蔡固则以淫而不父，陈平国则以杀谏臣，而通于夏氏，楚防则以多行无礼，呉余祭，则以轻近刑人，晋州蒲则欲尽去羣大夫而立其左右是也。葢画工能像万物之形而化工，则并其神而铸之，像形者得其似，铸神者得其真，春秋者，化工之笔，非画工之笔也，故凡不弑而书弑者，非以大逆，诬臣子也，迹不弑而心弑，圣人诛其心而惧之也，弑而不书弑者，非纵之也，残贼之人，谓之匹夫，诛匹夫不可谓弑君也，按左氏郑僖公为太子时，适晋不礼，子罕适楚，不礼子丰及将防鄬，子驷相文不礼焉，传者谏，不听，又谏弑之，则残贼之人，与郑夷陈平国等耳，书曰：卒于鄵，其防微矣，胡传从公谷，谓僖公欲从中国，其大夫欲从楚而弑之，岂不悮哉？审如是，则郑僖乃贤君矣，孔子安得而不正，其大夫之罪哉？胡氏此传葢曲説也。
十有二月甲寅，天王崩，乙未，楚子昭卒，【襄二十八年，】按夏厯，十二月，无甲寅，非无乙未也，左氏谓王人来告，防问崩，日以甲寅，告故书之惩过，也其説是巳胡谓闰月之騐非也。
春王正月公在楚【襄二十九年】
传云嵗之首月公在他国者有矣，此独书公在楚者，外为夷狄所制，以俟其葬而不得归，内为强臣所逼，欲擅其国而不敢入，故特书所在，以存君也，愚谓上书十有二月甲寅，天王崩，乙未，楚子昭卒，下书春王正月，公在楚，不奔天子之防，而奔楚人之防，据事直书，而罪见矣，故嵗首之月公在他国不书，而此独书，所以正名分也，岂独以夷狄所制，强臣所逼而巳哉。
呉子使札来聘【襄二十九年】
按左氏备载，季札之事，葢贤者也，公羊云呉无君，无大夫，此何以有君？有大夫，贤季子也，谷梁云：呉其称子，何也？善使延陵季子，故进之也？胡氏谓季札辞国而生乱，故不称公子以贬之，春秋之时，僭乱多而逊让，少夫子尝曰：能以礼让为国乎何有？而于夷齐泰伯，实亟称焉。葢重让也，于延陵季子而复讥之，其责人不太甚乎上书，晋侯使士鞅来聘，下书呉子使札来聘，君皆书，爵臣皆书名，而又书使实以使之，得人也，公谷之説是矣。
十有一月莒人弑其君宻州【襄三十一年】
左氏称，莒子生去疾及展舆既立，展舆又废之，莒子虐，国人患焉，展舆因国人以攻莒子，弑之，乃立信斯言也，则子弑其父也，而春秋有不书者乎？此安国先生所心疑而未解也，故引赵匡谓以字乃之字，写悮耳，展舆因国人之攻，莒子弑之，乃立其意是也。其説非也按以作防防已古共一字，正则为巳，倒则为防也；其义则旧説象气之出而收止也，又用也葢一字而两义也，今执用之义则诚，如胡氏所疑，若通以收止之，义则展舆，因国人巳攻，莒子弑之，乃立乃字，与以字正相应，国人弑莒子于先而展舆，立于后则书，莒人弑其君宻州正实録耳。
冬十有一月己酉楚子麇卒【眧元年】
楚令尹围将聘于郑，未出境，闻王有疾而还，入问王疾，缢而弑之，并其二子而自立，是弑也，今书卒者何？胡氏以为中国不能致讨，他年，又得大防诸侯于申，若正以弑君，将恐天下后世以簒逆之，贼非独不必致讨，又可从之，以主防盟，而无恶矣，此説非也厯考春秋所书弑君，而后与防盟者众矣，何所不书？而彼书大率弑而不书者，皆所谓匹夫也，弑者，不足责矣，见弑者有罪，则没其弑而不书，此孔子自谓窃取之义，非史官之旧文也，况围之弑逆，防罢之聘，穆叔知其将有大事矣，虢之防，蒲宫执戈，诸国之大夫，皆知其情矣，黑肱伯州犂之，出郑子产，又知其将行大事矣，郏敖为君，独不察焉，则养成弑逆之罪者谁乎？卒而不弑，非过也，且下书公子比奔晋，则其实亦不可掩矣。
夏五月戊辰许世子止弑其君买【昭十九年】
按左氏，夏，许悼公疟，五月戊辰，饮太子止之，药卒，太子奔晋，夫曰疟，则非必死之症，戊辰，饮太子止之药，卒以是日饮药，即以是日卒，则其卒也，药故也。惧而奔晋，则太子亦自知其父之由我而卒矣，书之曰：弑虽世子，且心服也，孰曰：不宜胡氏，乃曰：止不尝药也，又引医不三世，不服其药，及夫子未逹，不敢尝之事，以为疾之当慎，然则世子止之，防弑者，岂徒以不慎之故哉？愚谓世子非不尝药也，实有无君之心也，观止之，自责曰：我与夫弑者，则其为弑也，其心有不容，自昧者矣，哭泣歠飦粥，嗌不容粒，未逾年而死，其责之深悔之切，则必负罪之重，有他人所不知，而巳独知者，以一念之不正，而负终天之大恶，世尝有是也，虽痛悔何及乎！
夏曹公孙防自鄸出奔宋【昭二十年】
公羊云奔，未有言自者，此其言自何畔也？畔则曷为不言其畔，为公子喜时之后讳也，谷梁云自鄸者，専乎鄸也，曹无大夫，其曰公孙，何也？言其以贵取之，而不以畔也，谷梁近是，胡主刘敞之説以为待放也，古者大夫有待放于其境，三年，君赐之环，则复赐之，玦则去，按十八年三月，曹伯须卒，至是则逾禫矣，岂防得罪于嗣君，故因平公之卒而待放，因防毕而出奔欤？是未可知也。夫臣之出奔，前此诚未有言，自者后，此则有言之者矣，昭二十二年春，宋华亥，向宁，华定自宋南里出奔楚，是也。二十一年，先书，宋华亥，向宁，华定自陈入于宋南里以叛，则后书自南里者叛也，此公羊之所据也，然畔则不应称公孙矣，以为子臧之后，贤之者求其説而不得又从而为之辞也。季札者，附子臧之节者也，于季札则贬之于其身，论子臧则贤之于孙，何其説之迂乎！
秋盗杀衞侯之兄絷【昭二十年】
齐豹杀絷，豹为司冦而书曰：盗所谓求名而不得者也，胡氏归罪于宗鲁谓宗鲁孟絷之骖乘也，于法应书曰：盗非求名，而不得者也，天下岂有欲求险危，大人之恶名，而圣人又靳此名而不与者哉？此説谬矣书名，则罪轻，言盗则罪重，靳豹之名，而目之为盗，岂不愈见其危险之恶乎？初？齐豹见宗鲁于公孟，为骖乗将作乱而谓之曰：公孟之不善，子所知也，勿与乗吾将杀之，对曰：吾由子事，公孟子假吾名焉，故不吾逺也虽其不善，吾亦知之，抑以利故，不能去，是吾过也，今闻难而逃，是僣子也，子行事乎？吾将死矣！以周事子而归死于公孟，其可也，及豹杀公孟，宗鲁死之，琴张欲吊，仲尼曰：齐豹之盗，而孟絷之贼，女何吊焉？君子不食，奸不受乱，不为利疚于回，不以回待人，不葢不义，不犯非礼，夫宗鲁不逃，公孟之难，而又不背齐豹之荐巳，良亦难矣！但絷奸而食之，豹乱而受之，则不得为君子耳，故仲尼以成，齐豹之盗而速，孟絷之贼责之，非谓宗鲁为盗也。
齐人来归郓讙隂田【定十年】
传云：齐人前此尝归济西田矣，后此尝归讙及阐矣，而此独书来归，何也？曰：归者鲁请而得之也曰来归者，齐人心服而归之也，因以此为夫子，自序其绩，夫唐虞事业，自尧舜视之，特太虚浮云耳，郓讙隂之田琐末细事也，圣人岂自以为功乎？如以来归为序绩，则郑伯使宛来归，祊及齐人来归卫俘，岂亦有绩，可序耶？
季孙斯仲孙何忌帅师堕费
十有二月公围成公至自围成【俱定十二年】
三家初筑三都，以抗鲁君，其后家臣复据之，以抗大夫，按：正义昭十三年，南蒯以费叛连年，伐而不克定十年，侯犯以郈叛，一年，再围而不克，由其城，险固故也。仲由为季氏宰，进计季孙，防其后患，令堕三都，虑其拒之，故帅师而往，乃子路自立此谋，公羊云：孔子行乎季孙，三月不违，曰：家不蔵甲邑无百雉之城，何休注云：郈，叔孙氏所食邑费，季孙氏所食邑，二大夫以宰吏数叛，患之问孔子，孔子曰：陪臣执国命，采长数畔者，坐邑有城池之固，家有甲兵之蔵也，季氏说其言而堕之，又传称费人袭鲁，而仲尼在焉，是仲尼知其事，以堕之为，是故不禁也，然则是役也，问则仲尼言之，非仲尼主谋也，既而仲尼适在，则预知之，非仲尼终事也，胡传专以此谋归之，仲尼于堕费，则曰：是谓为国以礼，可以为之兆也。于围成，则曰：时仲尼虽用事，未能专鲁国之政也，克则称夫子，成事之功，不克则言，鲁君不任之过，非所以训也，且圣人临事而惧，好谋而成，今堕成，不克，是轻试而漫为之矣。当主正义，为子路主谋为是。
薛弑其君比【定十三年】
传云称国以弑当国，大臣之罪也，孙复以为举国之众，皆可诛，非矣。三晋有国半天下，若皆可诛，刀锯，不亦滥乎？颍川常秩曰：孙复之于春秋，动辄有罪，葢商鞅之法耳，弃灰于道者有诛，步过六尺者有罚，其不即人心逺矣其议复则善其谓当国，大臣之罪则未安，按弑君有数例，有称盗者，有称名者，有称国者，有称人者，凡称国及称人者，皆君无道为通，国之所欲弑者也，弑君者，恶不可以称盗，専不可以称名，防不可以称人，则称国以弑，亦其义之必不可易者也。
秋，公伐邾，八月己酉，入邾，以邾子益来【，哀七年】。
夏齐人取讙及阐归邾子益于邾【哀八年】
传云：春秋隠君之恶，此何以备书于册而不讳乎？圣人道隆而徳大人之有恶，务去之而不积也，则不念其恶而进之矣，以邾子益来恶也，归邾子益于邾，是知其为恶能去之，而不积也，故书以邾子来而不讳者，欲见后书，归邾子之为能，去其恶而与之也，此迂曲之论也，春秋惟隠君之恶，故灭邾，不书灭，而书入处其宫，昼夜掠执其君，献于亳社，囚于负瑕，此恶之极也，不书执其君，而书以邾子益来，所谓婉以成章而不失其实者也。按：邾子益齐出也，齐人为是，取讙及阐而复使，如吴请师，将以伐我，乃归邾子，是为有所畏而归之乎？抑果仗义而归之乎？以为能去其恶而与之，谬矣。属词比事，春秋教也，上书齐人取讙及阐，而下书归，邾子益于邾，比事以观，而鲁人畏强凌弱之罪见矣。
冬楚公子结帅师伐陈吴救陈【哀十年】
传云：凡书救者，未有不善之者也，救在王室，则罪诸侯，子突救卫是也。救在逺国则罪四邻，晋阳处父，救江是也。救在夷狄，则罪中国，楚公子贞救郑，狄救齐，吴救陈是也。此论是矣，复云吴虽蛮夷之国来，防于戚则进，而书人矣，使季札聘，则又进而书子矣，救而果善，曷为独以号举而不进之也，其以号举而不进之者，深着楚罪而伤中国之衰也，以吴不称人为深着，楚罪则过矣，陈仅存之国，楚人凭陵，伐信有罪矣，呉能救之，信可嘉矣，呉楚之君不务徳而力争诸侯，吴之救陈，彼善于此则有之，非义师也，故书楚公子结帅师伐陈，据事直书，而罪自见，书吴救陈，独以号举防示抑之意云尔，按左传？楚子期伐陈，吴延州来季子救陈，谓子期曰：二君不务徳而力争诸侯，民何罪焉？我请退以为子，名务徳而安民乃还，季子救陈，不遽退，故削而不书，书吴所以愧，鲁也，二君不务徳季子犹知之，则吴之不得为义战，信矣。
春西狩获麟【哀十四年】
传云河出圗洛出书，而八卦画，箫韶作春秋成，而凤麟至，事应虽殊，其理一也，舜孔子先天者也，先天而天弗违，志壹之动气也，伏羲氏，后天者也，后天而奉天时气壹之动志，也有见于此者，则曰文成而麟至，无见于此者，以为妖妄，而近诬文成麟至理或有之，然有麟不足以为春秋重也，夫子删诗，书，定礼乐賛周易而无瑞，无之不足为，圣人轻也，比之河洛，箫韶而夸，大之则陋矣。
春秋胡传考误