钦定四库全书     经部五
春秋属辞比事记    春秋类
提要
【臣】等谨案春秋属辞比事记四卷
国朝毛奇龄撰竒龄作春秋，分义例为二十二门，而其书则仍从经文十二公之序，此乃分门隶事，如沈棐，赵汸之体条理，颇为明晰，考据亦多精核，葢奇龄长于辨礼，春秋，据礼立制，而是书据礼以断春秋，宜其秩然有纪也，其不旁牵三礼而独就经説经尤为特识，是书为奇，龄门人所编云，本十卷朱彞尊经义，考惟载六卷，且云：未见此本于二十二门之中，仅得七门，而侵伐一门，尚未及半，虽非完书，然核其体要，转胜所作，春秋也，乾隆四十三年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
春秋属辞比事记卷一
翰林院检讨毛竒龄撰
经解曰：属辞比事，春秋教也，夫辞何以属？谓夫史文之散漶者，宜合属也，事何以比？谓夫史官所载之事，畔乱参错，而当为之比，以类也，此本夫子以前之春秋，而夫子解之如此，是以夫子之春秋，亦仍以四字为之解，汉儒谓属合辞令，比次战伐，则于作者之意，全无统系，而好事者，自造为书例，谓辞有褒讥，事有功罪，皆于书法乎例之书，人书爵书名，书日并有义例，而较之全经，而一徃不合，则于是重疑春秋，而春秋不，昔者孟子解春秋？曰：其事则事当比也？曰：其文则其辞当属合也，而在夫子以前晋韩起聘鲁，见鲁史，春秋即叹曰：周礼尽在鲁矣，则鲁史记事，全以周礼为表志而策书相，谓之礼经，凡其事，其文一准乎礼而从而，比之属之，虽前后所书偶有同异，而义无不同，并无书人，书爵书名，书日之渎，乱乎其间，而遍校之，十二公二百四十二年之春秋，而无徃不合，则真春秋矣，向非属辞，亦安知其文之聨，属如是也，书人亦例不书，人亦例也。书名书爵，书曰：无一非例，即不书名，书爵，书曰：亦无一非例也。而于以比事，则事之相似者而褒讥，与功罪见焉，即不相似者而褒讥功罪，亦无徃不见焉，以礼为志，而其事其文，以次比属，而其义即行乎礼与？事与文之中，谓之四例，亦谓之二十二志，而总名之曰春秋属辞比事记，夫如是，而夫子之春秋，庶可见乎？予春秋成，已创发四例，而人或不信，因复重阐之，而分礼门部比，属其辞事之系礼者，而着之于篇。
改元
周礼，天子诸侯分国各纪其年，以行于国中，每遇国君新立，则必改年，以始之谓之改元。
【隐公】元年
此鲁隐公元年，即周平王之四十九年也，隐为恵公子，鲁史不载，恵公死日，但以礼推之，则商礼逾月，改元周礼，逾年始改元，此必恵公死于周，平之四十八年，而隐于是改之者，若史世家云：恵公四十六年卒，则此为恵公四十六年之明年，然不敢据者，称恵公娶，宋仲子为鲁夫人，而世家谓恵夺隐公之妻，而自娶之，生桓公则于隐年为过长，桓年为过幼，其于年月，必有与春秋大不合者，故宁略之耳。
【桓公】元年
【庄公】元年
【闵公】元年
【僖公】元年
【文公】元年
僖以三十三年冬十二月薨，则距此裁一月，然终是逾年，与商礼，逾月不同。
【宣公】元年
【成公】元年
【襄公】元年
【昭公】元年
【定公】元年
定公以是年六月即位，是六月以前宜书昭三十三年，经于春王三月，即书元年者，商礼两君共一年，周礼不然，以一年不可有二君也。
【哀公】元年
即位
即位有二，商礼遭先君之丧，即于次月改元，次月即位，而其礼已毕，周礼，不然，凡遭丧时，必先受命于殡，行奠殡之礼，故天子十日而殡，即十日即位，书康王之诰，乙丑，王崩，越癸酉而入，即位凡十日是也。诸侯五日而殡，即五日即位，鲁史昭公，癸亥，丧归至戊辰，而入即位，凡五日是也。此遭丧即位，礼也，至明年改元，则于朝正后，仍郑重而行即位之礼，而于是史书即位于改元之后，此改元即位，礼也，春秋十二公即位，皆从改元，后书之，其有不书者，必丁弑逆之后，但遭丧即位，而于改元，时不忍，又行即位，礼则不书，如庄闵僖，三君皆无即位，文者以先君皆被弑故也。此周礼也。
隐元年春王正月
此不书即位者，以摄位也，周礼，天子诸侯有始娶，再娶之礼，始娶名元妃，名始适，夫人再娶，名又娶夫人若继室，则媵妾之当室者耳，盖始娶无子，则再娶卫庄公始娶于齐，曰庄姜，无子，则又娶于陈，曰厉妫，及厉妫生，孝伯早死，则又以厉妫之娣戴妫，所生子完立，为桓公，虽前此媵妾之子，实长于完，如州呼者，而皆不得立，何则？以再娶者夫人也，若始娶者或卑微，或不成礼，则亦可再娶，鲁庄公始娶孟任已为夫人矣，后以其卑微，且以筑台于党氏，而私娶之，不必成礼，故又娶于齐曰哀姜，及哀姜无子，则仍以孟任之子般，立为适子，虽哀姜有娣叔姜已生闵公，即前此媵妾之子成风，又早生僖公，而皆不得立，何则？以始娶者夫人也，此周礼也，今隐公为继室，声子所生子而恵，公再娶仲子，实为夫人，则其立桓公为适而隠公居摄于礼，实然，或曰，此春秋之礼，何以必知？为周礼曰：若非周礼，则庄姜知礼者，岂甘以身在，而令其再娶，且是时州吁已长，不患无公子也，又况子般之立成，季主之甚至酖，叔牙缢，仲庆父手杀二兄而厯春秋十二公二百四十二年而未尝以为过，何则？礼在故也。故曰：此周礼非春秋，礼也。
桓元年春王正月公即位
隐被弑桓，不宜行即位礼，然而桓讳弑逆，名则故行之，行则史官必有书，此史例也。读者当因书而验其恶，此义也。
庄元年春王正月
不书即位以先君被弑不忍行即位礼也
闵元年春王正月
上同
僖元年春王正月
上同
文元年春王正月公即位
文遭丧即位，在冬十二月，至改元，未一月，而又即位，礼在故也。且周礼，诸侯五月而塟，此时僖尚未塟也，僖未塟而即称公以逾年改元，当称公耳，诸谓未塟称子，既塟称公，此造为周礼者，春秋不然。
宣元年春王正月公即位
东门襄仲杀适子，恶与视而立宣公，则亦承弑者而仍书即位，宣不以杀恶为弑故也。此与桓行即位礼同。
成元年春王正月公即位
襄元年春王正月公即位
昭元年春王正月公即位
定元年夏六月癸亥，公之丧至自干侯，戊辰，公即位定，承昭丧逾六月，非遭丧，即位者然，六月即位，又非逾年改元，即位者，此以昭丧归，鲁之日作遭丧之日，故自癸亥丧归，至戊辰，即位，与奠殡，受命礼同，但只行遭丧礼，而改元即位，全不及行，非好反商，礼也，时为之也。
哀元年春王正月公即位
生子
礼太子生必书，然必初生时，有接子之礼，内则云：国君世子，接以太牢，谓以太牢接夫人行飨后之礼，然后书策，此周礼也。
桓六年九月子同生
春秋生子礼，惟此一书者，以十二公皆非夫人所出，独文公哀姜，以夫人生恶，而是时未得行，接子之礼，即不书，故此云，以太子生之礼举之，接以太牢，卜士负之，士妻食之，公与文姜，宗妇命之，因名同杜预，所谓以其备用太子之礼，故史书于策是也。
立君
周有立储礼，每言之，如立适以长，立子以贵，年钧以义，义钧以卜类而经统不及，然礼固有是也。
隐四年冬十有二月卫人立晋
此经之纪立君者，时卫州吁弑桓公，石碏同国人杀州吁，且迎桓公之弟公子晋于邢而立之，故有此文，与常时立君礼不同。
朝聘
朝聘会盟，在三礼，并无明文，惟有嵗聘间朝与再朝而会，再会而盟语，大率每年一聘，三年一朝，六年一会，十二年一盟，与尚书周官，六年，会朝十二年，又会朝年数颇合，若诸侯相，朝礼则全无可考，谓诸侯，五年再相，朝则似过密，李氏，周官经谓诸侯世相朝，则又过疎，若晋自定制，谓三年一聘，五年一朝，有事而会，不恊而盟，则朝聘较，疎而盟会反密，皆与周礼不必合，且晋虽改制强齐，鲁共遵而当时朝聘会盟，其期与年数，并不相准，则春秋，礼也惟嵗聘诸语是周礼，他总非是也。
朝
【朝周】僖二十八年夏公朝于王所
此朝襄王也，春秋二百四十二年，仅见僖公，此朝然又赴晋文践土之会，而王来践土，故即于行在朝之曰：朝于王所，然则仍未朝京师矣。
冬壬申公朝于王所
此又朝于河阳者，然总在是年一时一事，非再赴朝也。
成十三年春三月公如京师
此成公朝简王也，成以赴晋文之召过周，因而朝之，此何朝乎？如之而已。
【朝晋】成十有八年春公如晋
诸侯相朝礼，大抵小国朝大国耳，故大国君新立，则小国朝新君，小国君新立，则新君朝大国时，晋悼新立，成公以朝新君如晋，其不书朝，而书如者，史例也。夫以齐桓之伯庄僖，每如齐而未尝一朝以齐，晋、鲁、卫，本敌国也，至此则齐鲁皆属国矣，故曰：春秋自文，宣以后，多志晋恶，非虚语也。
襄三年春公如晋
此襄公以新立朝晋悼公也
八年春王正月公如晋
此朝晋听晋颁属国朝聘贡赋之数也
昭五年春公如晋
此昭以新立朝，晋平公也，前二年徃朝以兼吊，晋少姜而晋辞之，故再徃焉。
十二年夏公如晋至河乃复
昭以晋昭公新立徃朝而晋受莒愬怒而辞之
十三年冬公如晋至河乃复
晋以莒愬故执季孙意如公徃朝请之仍不得入
十五年冬，公如晋，【朝，晋昭新立，兼谢释季孙也，】。
二十一年公如晋至河乃复
晋顷公新立故徃朝而晋又辞之
二十三年冬公如晋至河有疾乃复
晋以邾愬，故执我行人叔孙舍公徃朝，兼请而仍不得入，因托疾以归，经书有疾者讳辱也。
【朝楚】襄二十八年冬十有一月公如楚
楚与晋争伯，而宋公为向之盟，以平之，至是诸国各朝晋，楚以成其事，经不书朝晋，而独书朝楚者，以朝楚，而楚康王卒，公留楚送塟，逾年不归，遂不能讳辱故也。
【来朝】隐十一年春滕侯薛侯来朝
桓二年春王正月，滕子来朝，【前称侯，此称子为时，王所降也，】。
秋七月侯来朝
公谷以为纪，而宋程氏，胡氏皆遵之谓齐欲灭纪，而纪侯求鲁为之主，故来朝，然齐之谋纪，始于五年，齐侯，郑伯如纪之经，而后至六年，而公会纪侯，纪侯来朝，经屡书之，此时并无齐谋也，公谷胡氏之误，全不顾经予，中已屡及之，兹所畧者而偶检其误，因复书此。
六年冬纪侯来朝
七年夏谷伯绥来朝邓侯吾离来朝
谷邓皆近楚小国，名绥与吾离则两君名也，诸侯来朝，无书名者，此以附庸例名之，胡氏谓贬其朝，桓则庄之，郳黎来来朝，萧叔来朝，为不可通矣。
九年冬曹伯使其世子射姑来朝
十五年夏四月邾人牟人葛人来朝
经例诸侯之卿，称名大夫称人，附庸之君，与诸侯卿等可称名则附庸之，卿当称人，此必遣卿来朝耳。
庄五年秋郳黎来来朝【郳国黎来名】
二十三年夏，萧叔朝公【萧国叔，字小国，例可，字可名】。
不书来朝而书朝公以公在齐而叔就朝之故也
二十七年冬伯来朝
僖五年春伯姬来朝其子【帅其子来朝也】
七年夏，小邾子来朝，【即郳黎来也，初封小邾子，故修新君来朝，礼】。
十四年夏六月，季姬及鄫子遇于防，使鄫子来朝，【使其夫来朝也，】。
二十年夏郜子来朝
二十七年春，子来朝，【前称伯，此称子为时，王所降也，】。
文十一年秋曹伯来朝
十二年春伯来朝【又为时王所进也】
秋滕子来朝
十五年夏曹伯来朝
宣元年秋邾子来朝
成四年三月伯来朝
六年夏六月邾子来朝
七年夏五月曹伯来朝
十八年秋伯来朝
八月邾子来朝
襄元年秋邾子来朝
六年秋滕子来朝
七年春郯子来朝
夏小邾子来朝
二十二年冬曹伯来朝
二十八年夏邾子来朝
昭三年秋小邾子来朝
十七年春小邾子来朝
秋郯子来朝
定十五年春郯子来朝
哀二年夏四月滕子来朝
聘
【聘周】僖，三十年冬，公子遂如京师，遂如晋【，时襄王来聘，而我报之，】文元年夏，叔孙得臣如京师，【襄王锡文公命，故报之】。
宣九年夏，仲孙蔑如京师，【定王来召聘，始应之】。
襄二十四年冬，叔孙豹如京师，【灵王，新城王城，鲁徃聘且贺城焉，聘齐】僖，七年秋，公子友如齐，【聘齐桓公】。
十三年冬公子友如齐【聘齐桓公】
二十八年秋公子遂如齐【齐昭公新立】
文元年冬公孙敖如齐
十八年秋，公子遂，叔孙得臣如齐，【齐恵公新立】。
时我文公薨，而齐恵以新立来会塟，故两卿并行一聘，新君一谢会塟也。
宣十年秋季孙行父如齐【齐顷公新立】
成十一年秋叔孙侨如如齐【齐灵公新立】
襄二十年秋叔老如齐【齐庄公新立】
叔老宣公，母弟叔肸之孙叔氏，而老名者，周礼使聘用上卿，此以宣弟大宗之后，世为宗卿，而行使者，犹桓弟季友为季氏僖，弟仲遂为仲氏，此以宣弟叔肸，为叔氏也。
昭九年秋仲孙羯如齐【殷聘也】
【聘晋，】僖三十年冬，公子遂如京师，遂如晋，【聘晋文公】。
文五年夏公孙敖如晋【聘晋襄公】
六年秋季孙行父如晋
宣，十八年秋，公孙归父如晋【聘，晋景公并谋去三桓也，】。
成六年夏公孙婴齐如晋
冬季孙行父如晋
十一年夏季孙行父如晋【报聘】
襄二十四年春叔孙弱如晋【报聘】
二十九年冬仲孙羯如晋【报聘】
昭二年夏叔弓如晋【报聘】
叔弓叔老之子
八年夏叔弓如晋
定六年夏，季孙斯，仲孙何忌如晋【，二卿并行，一献郑俘，一报聘也，聘列国，】庄二十五年冬，公子友如陈，【报聘】。
僖五年夏公孙兹如牟
公孙兹者即叔孙戴伯叔牙之子也，因自娶牟国女，故假聘以徃焉。
文六年夏季孙行父如陈
十一年秋公子遂如宋
成五年春仲孙蔑如宋
成八年春公孙婴齐如莒
襄二年秋叔孙豹如宋
六年冬叔孙豹如邾
七年季孙宿如卫
二十年冬季孙宿如宋
昭六年冬叔弓如楚
二十五年春叔孙舍如宋
【周来聘】隐七年冬天王使凡伯来聘
九年春天王使南季来聘
周礼，天子有下聘诸国之礼，此与上凡伯来聘，皆桓王聘我者其凡伯称爵，南季称字，且或称名，以王国卿以上出使称爵，大夫称字士，称名不同。
桓四年夏天王使宰渠伯纠来聘
宰其官渠其氏伯紏其名书例之不拘如此
五年夏天王使仍叔之子来聘
天子大夫称字故仍氏叔字之子者子代父行也
八年春天王使家父来聘【家氏父字】
庄二十三年春祭叔来聘
祭邑叔字，天子内臣也，其不言天子使者史略文有此，如王人子突救卫类。
僖三十年冬天王使宰周公来聘
此宰太宰本食邑于周而为三公者故称爵不名
宣十年秋天王使王季子来聘
王季子王之季子即刘康公也
【齐来聘】隐七年夏齐侯使其弟年来聘
此齐僖公使聘也，年者僖之母弟，为僖父齐庄公之大宗，此亦宗卿使聘者而不书氏，以初立庄族，此时未有氏也，且史例有单书其名者，不惟不称氏，并不称公子？书法如此。
僖三十三年春，齐侯使国归父来聘，【报聘也，国氏归父名】。
宣十年冬齐侯使国佐来聘
襄二十有七年春，齐侯使庆封来聘，【齐景公新立】。
【晋来聘】成三年冬十二月晋侯使荀庚来聘
晋景公恐鲁贰楚故来聘且寻盟焉见盟部
八年冬晋侯使士燮来聘【谋伐郯也】
十一年春晋侯使郤犨来聘
十八年夏，晋侯使士匄来聘，【晋悼公新立，谢鲁朝也，】。
礼国君新立小国朝之大国聘焉
襄元年冬晋侯使荀防来聘
八年冬晋侯使士匄来聘【报朝也】
十二年夏晋侯使士鲂来聘
二十六年夏，晋侯使荀吴来聘，【晋平，召襄公也，】。
二十九年夏晋侯使士鞅来聘
昭二年春晋侯使韩起来聘【鲁昭公新立】
二十一年夏晋侯使士鞅来聘【晋顷公新立】
【列国来聘】庄二十三年荆人来聘
人者大夫也
二十五年春陈侯使女叔来聘【女氏叔字】
卿可字可名
文四年秋卫侯使甯俞来聘
九年冬楚子使椒来聘
子越椒不称氏书例有此
十二年秋秦伯使术来聘
术即西乞术亦不书氏
成三年冬十有二月卫侯使孙良夫来聘
四年春宋公使华元来聘【宋共公新立】
襄元年冬卫侯使公孙剽来聘
五年夏郑伯使公子发来聘【郑僖公新立】
七年冬十月卫侯使孙林父来聘
十五年春宋公使向戌来聘【报聘】
二十九年夏吴子使札来聘
吴季札也不书氏
三十年春楚子使防罢来聘【郏敖新立】
昭十二年夏宋公使华定来聘【宋元公新立】
归脤
定十四年秋天王使石尚来归脤【石氏尚名】
周礼大宗伯以脤膰亲兄弟之国即归脤也
锡命
周礼诸侯死，王有锡命，即追命也，新君立王，有锡命，即锡瑞之命也，此周庄王锡桓公命，是追命襄王锡文公命简王锡成公命，俱是瑞命不同。
庄元年冬王使荣叔来锡桓公命【荣氏叔字】
天王失天字史阙文也
文元年夏天王使毛伯来锡公命【毛国伯爵】
成八年秋七月，天子使召伯来锡公命，【召国伯爵】。
天王称天子史变文也
春秋属辞比事记卷一
<经部,春秋类,春秋属辞比事记>
钦定四库全书
春秋属辞比事记卷二
翰林院检讨毛竒龄撰
会盟
会盟礼见，朝聘门第，分合不同，必设多部以析之，旧例有殊会，兼会殊盟，特盟参盟诸名。以皆非经文所有，故不立部，按经文所有，惟来盟涖盟，同盟不盟，类可依立部，名其兼会一部，虽经文所有如会盟会成会，侵会伐会，救会，次会战会城，会塟类，然各有本部，其所重在本部之侵伐，战救而不在此一会，则仍归本部，为至当矣，若遇与胥命与平与成则皆盟会之别名，虽仪有増减而礼无同异，故平成多在战伐之后，而仍盟会门，与会盟会，伐诸兼会，礼不同会。
隐二年春公会戎于潜【戎徐戎也】
古夷狄杂处中国，如西南之猺獠，然自秦始尽敺之塞外而筑长城以截之，夫然后中国夷狄永有分别，其在秦郡县之外，凡汉武所开之土，未经敺逐者，则诸夷尚存，今之西南，猺獠所称，土官土民皆是也。春秋开卷即与戎盟，此亦不得已而以与国礼相待，故然胡氏误以楚为夷狄而攘之，夫蛮夷猾夏，所在都有徒攘荆，楚无为也，况荆楚本先王所封国，实五等诸侯，非夷狄也，鲁诗曰：戎狄是膺，荆舒是惩，戎狄指淮夷，徐戎，非荆舒也。
九年冬公会齐侯于防
十年春王正月公会齐侯郑伯于中丘
二会俱奉桓王命讨宋殇公也
十一年夏公会郑伯于时来【谋伐许也】
桓元年春三月公会郑伯于垂【谋易许田也】
二年秋蔡侯郑伯会于邓
三年春正月公会齐侯于嬴【齐僖公】
春王失王字阙文
六月公会侯于郕
六年夏四月公会纪侯于郕【谋齐难也】
十年秋公会卫侯于桃丘弗遇
齐郑邀卫师伐鲁鲁求成于卫而卫絶之
十一年秋公会宋公于夫钟
冬十有二月公会宋公于阚
十二年秋公会宋公于虚
冬十有一月公会宋公于龟
已上四会宋策书未详説见毛氏中
十四年春正月公会郑伯于曹
春王失王字阙文后仿此
十五年夏公会齐侯于艾【齐襄公】
十六年春正月，公会宋公、蔡侯，卫侯于曹，【谋伐郑也，】。
十八年春王正月，公会齐侯于泺，公与夫人姜氏遂如齐【，齐侯襄公夫人，文姜也，】。
庄二年冬十有二月夫人姜氏会齐侯于禚
七年春夫人姜氏会齐侯于防
冬夫人姜氏会齐侯于谷
十三年春齐侯宋人陈人蔡人邾人会于北杏
此齐桓始会平宋，乱也，桓亲至会而列国以大夫至，故齐称侯，而列国称人。
十四年冬，单伯会齐侯，宋公，卫侯、郑伯于鄄，【单伯，周大夫】齐桓假王命伐宋，宋服，故有此会，后同。
十五年齐侯宋公陈侯郑伯会于鄄
二十七年春公会伯姬于洮
杞成公夫人，庄公之女以事见公，而未及归宁之期，故不入国，而会公于境，礼也。
冬公会齐侯于城濮
周恵王新立，遇王子頺之乱，卫师与燕师助之伐王，而齐桓不能正讨至，王请伐卫，然后会城濮以谋之，伯主之无道如此。
僖元年八月，公会齐侯，宋公，郑伯，曹伯，邾人于柽，三年秋，齐侯，宋公，江人，黄人会于阳谷，【齐桓谋伐楚也，】。
五年夏，公及齐侯，宋公，陈侯、卫侯、郑伯、许男、曹伯会王世子于首止。
此王世子即襄王也，恵王将废王世子而立王子带，故会之以定其位。
九年夏，公会宰周公，齐侯，宋子，卫侯，郑伯、许男、曹伯于葵丘，【定王位也，】。
十一年夏公及夫人姜氏会齐侯于阳谷
此僖公夫人会齐桓也策书未详其事
十三年夏，公会齐侯，宋公，陈侯、卫侯、郑伯、许男、曹伯于咸【，以淮夷病故也。】。
十六年冬十有二月，公会齐侯，宋公，陈侯、卫侯、郑伯、许男、邢侯，曹伯于淮，【谋保鄫，且东略也】。
十七年秋夫人姜氏会齐侯于卞
齐桓以僖公灭项之故乗其会淮而执之，不令归僖，夫人本桓女会而请之，然后公得至自会，推此则前此阳谷之会，亦必有他故，而史亡之矣。
二十八年冬，公会晋侯，齐侯，宋公，蔡侯，郑伯，陈子，莒子，邾子，秦人于温。
此晋文兴伯讨不服也秦人者秦大夫也
文元年秋公孙敖会晋侯于戚
十一年夏，叔仲彭生会晋郤缺于承筐，【晋灵谋诸侯之从楚者】，十三年冬，公如晋，卫侯会公于沓，【请平于晋也，】。
十有二月，公还自晋，郑伯会公于棐，【请平于晋也，】。
十七年六月诸侯会于扈【晋平宋乱无功】
宣元年公会齐侯于平州
东门襄仲请于齐以立宣公故会齐固其位也
七年冬公会晋侯宋公卫侯郑伯曹伯于黒壤
九年秋晋侯宋公卫侯郑伯曹伯会于扈
十一年秋晋侯会狄于攒函
晋景求成于狄而狄服之因就狄与会焉
十四年公孙归父会齐侯于谷
十五年春，公孙归父会楚子于宋。【，楚子围宋，而我徃会之】。
秋仲孙蔑会齐髙固于无娄
成二年冬十有一月公防楚公子婴齐于蜀
五年夏叔孙侨如会荀首于谷
荀首如齐逆女而侨如徃会申馈礼也
十二年夏公会晋侯卫侯于泽
十五年冬十有一月，叔孙侨如会晋士燮齐髙无咎，宋华元，卫孙林父，郑公子防，邾人会吴于钟离，【始通吴也，】十六年秋，公会晋侯，齐侯，卫侯、宋华元，邾人于沙随，不见公。
晋召师于鲁以伐郑，因公迟至，遂怒而絶之例，大夫称人若邾，鄫小国则皆卿，而降一等，比大国之大夫，故亦称人，他仿此。
襄元年秋七月，仲孙蔑会晋荀防，宋华元，卫孙林父，曹人，邾人于戚，【为晋谋伐郑也，】。
五年夏，仲孙蔑，卫孙林父会吴于善道，【晋使徃会也，】。
秋，公会晋侯，宋公，陈侯、卫侯、郑伯、曹伯，莒子，邾子，滕子，薛伯、齐世子光，吴人，鄫人于戚。
此晋与吴会也时吴以大夫至故称人
七年冬十有二月，公会晋侯，宋公，陈侯、卫侯、曹伯，莒子，邾子于鄬。
八年夏，季孙宿会晋侯，郑伯，齐人，宋人，卫人，邾人于邢丘，【此，晋定朝聘之数，颁诸侯也，】。
十年春，公会晋侯，宋公，卫侯、曹伯，莒子，邾子，滕子，薛伯、伯，小邾子，齐世子光会吴于柤，【谋病楚也，后同】。
十四年春王正月，季孙宿，叔老会晋士匄，齐人，宋人，卫人，郑公孙虿，曹人，莒人，邾人，滕人，薛人，杞人，小邾人会吴于向。
冬，季孙宿会晋士匄，宋华阅，卫孙林父，郑公孙虿，莒人，邾人于戚。
十九年叔孙豹会晋士匄于柯
二十一年，公会晋侯，齐侯，宋公，卫侯、郑伯、曹伯，莒子，邾子于商任，【为晋锢栾氏也，】。
二十二年冬，公防晋侯，齐侯，宋公，卫侯、郑伯、曹伯，莒子，邾子，薛伯、伯，小邾子于沙随，【复锢栾氏也，】。
二十四年秋，公会晋侯，宋公，卫侯、郑伯、曹伯，莒子，邾子，滕子，薛伯、小邾子于夷仪，【晋谋伐齐也，】。
二十五年夏，公会晋侯，宋公，卫侯、郑伯、曹伯，莒子，邾子，滕子，薛伯、小邾子于夷仪，【复谋伐齐也，】。
晋悼行伯动，輙召十三国，诸侯大夫，日夕奔命，而晋平效之，诸国荼毒已极矣，此防盟将变之候也。
二十六年夏，公会晋人，郑良霄，宋人，曹人于澶渊，二十七年夏，叔孙豹会晋赵武，楚屈建，蔡公孙归生，卫石恶，陈孔奂，郑良霄，许人，曹人于宋。
此宋向戌合诸国，大夫调和，晋，楚以息兵，争之会也。
昭元年春，叔孙豹会晋赵武，楚公子围，齐国弱，宋向戌，卫齐恶，陈公子招，蔡公孙归生，郑罕虎，许人，曹人于虢，【寻宋之会也，】。
四年夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷会于申。
楚灵王簒弑后思固位也
九年春叔弓会楚子于陈
十一年秋，季孙意如会晋韩起，齐国弱，宋华亥，卫北宫佗，郑罕虎，曹人人于厥憗，【谋救蔡，不得也】。
十三年秋，公会刘子，晋侯，齐侯，宋公，卫侯、郑伯、曹伯，莒子，邾子，滕子，薛伯、伯，小邾子于平丘。
晋成虒祁宫，诸侯朝而归者多，二心，乃用叔向谋，召会诸侯，而假兵力以胁之。
二十五年夏，叔诣会晋赵鞅，宋乐大心，卫北宫喜、郑游吉，曹人，邾人，滕人，薛人，小邾人于黄父。
二十七年秋，晋士鞅，宋栾祁犂，卫北宫喜、曹人，邾人，滕人会于扈，【会戍周，且谋纳昭公也，】。
三十一年春，季孙意如会晋荀跞于适厯【谋纳昭公也，】定八年，公会晋师于瓦【，齐伐我，而晋来救，故迎会之】。
十年夏公会齐侯于夹谷
冬齐侯卫侯郑游速会于安甫
十四年，公会齐侯，卫侯于牵【，谋救范，中行氏也，】。
秋齐侯宋公会于洮【上同】
邾子来会公
因搜比蒲而会于搜所故称会以不行朝礼也
哀六年夏叔还会吴于柤【吴召会也】
七年夏公会吴于鄫
十二年夏公会吴于槖臯
秋公会卫侯宋皇瑗于郧
十三年夏公会晋侯及吴子于黄池
或称吴，或称吴子史例如此，如于越败吴，于檇李吴子及楚人战于柏举类。
盟
隐元年三月公及邾仪父盟于蔑
凡会盟侵伐，不必鲁为政皆首，鲁公以此为鲁史也，即或但书及而不书公，亦公及也，若邾子书名，则以附庸君与天子上士可名，可字例同。
九月及宋人盟于宿【宋大夫称人】
二年秋八月庚辰公及戎盟于唐
月日有书有不书史例如此
冬纪子伯莒子盟于向【子伯纪大夫字】
三年冬十有二月齐侯郑伯盟于石门
此似谋纪而豫会者然策书不详其事
八年秋七月庚午，宋公，齐侯，卫侯盟于瓦屋，【平郑也，】九月辛夘公及莒人盟于浮来。
桓元年夏四月丁未，公及郑伯盟于越，【易许田也，】。
二年秋公及戎盟于唐
十有一年春正月齐人卫人郑人盟于恶曹
三国伐我后重为此盟
庄九年春，公及齐大夫盟于蔇，【此迎公子纠者】。
十九年秋，公子结媵陈人之妇于鄄，遂及齐公，宋公盟齐，宋谋伐鲁，公子结以使媵，闻而専盟，故特书之。
二十二年秋七月丙申，及齐髙徯盟于防，【齐桓修好于鲁也，】闵元年秋八月，公及齐侯盟于落姑。
僖二年秋九月齐侯宋公江人黄人盟于贯
八年秋八月诸侯盟于首丘
此齐桓以王世子，会诸侯而重为此盟者，然不及王世子者，以诸侯不敢与世子盟也，按周礼，天子十二年，巡狩，与诸侯盟于方岳之下，则天子尚盟，何况世子但周礼，今时已亡，汉儒皆依文立説并鲜考据如此，必王世子原不与盟，故不书及，非谓王世子不可盟也。
九年秋九月戊辰诸侯盟于葵丘
十九年夏六月，宋公、曹人，邾人盟于曹南，【宋襄公思起伯也，】二十年秋，齐人，狄人盟于邢，【谋卫难也，】。
二十一年春宋人齐人楚人盟于鹿上
三十二年秋卫人及狄盟【狄请平也】
文二年三月己巳及晋处父盟
晋襄初立，以鲁不朝来讨，公如晋，晋使阳处父盟，公以耻之，处父不书字，史例如此。
三年冬十有二月己巳公及晋侯盟【改盟也】
十年秋，及苏子盟于女粟，【苏子王官也，时顷王新立】。
十三年十有二月己丑公及晋侯盟
十五年冬十有一月诸侯盟于扈
此晋，宋会八国谋伐齐者，其不书诸国名者，以公不与会，不能通也。
十六年夏六月戊辰公子遂及齐侯盟于郪丘
十七年夏六月癸未，公及齐侯盟于谷【，齐侯亲伐我也，】。
宣十一年夏楚子陈侯郑伯盟于辰陵
成元年夏，臧孙许及晋侯盟于赤棘，【谋齐难也，】。
二年秋七月，齐侯使国佐如师，己酉，及国佐盟于袁娄，时鞌之战，鲁大夫帅师同晋，卫，曹三国大夫，与齐侯战，齐败而行成，故与盟焉。
十有一月丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀，【时楚侵鲁故盟，蜀以平之】。
三年冬十二月丙午，及荀庚盟，丁未，及孙良夫盟，此晋卫二卿来聘，而与之盟者，恐二楚也。
十一年三月己丑，及郤犨盟【，此亦来聘，与盟者】。
十六年十有二月乙丑，季孙行父及晋郤犨盟于扈，襄三年夏四月壬戌，公及晋侯盟于长樗。
七年冬十月壬戌，及孙林父盟【，此亦来聘，与盟者】。
十五年春二月己亥及向戌盟于刘
此亦宋来聘，而与盟者，然他皆不地，而此书地以他盟于国，而此独盟于城外邑也。
十九年春王正月诸侯盟于祝柯
此我与晋同围齐之诸侯也
二十七年秋七月辛巳，豹及诸侯之大夫盟于宋，【此平晋，楚争也，】。
定元年冬仲孙何忌及邾子盟于拔
四年五月公及诸侯盟于臯鼬
晋定借王人及诸国之师，会召陵，侵楚而重为是盟，与僖八年，诸侯会首止，九年，诸侯会葵丘例同。
七年秋齐侯郑伯盟于咸
齐侯卫侯盟于沙
晋伯衰诸侯自相盟如此
八年冬卫侯郑伯盟于曲濮
哀二年春，王二月癸巳，叔孙州仇，仲孙何忌及邾子盟于句绎。
同盟
同盟者众，共为之，虽一国为政，而为众国所共成，则曰：同谷梁谓同者众，所同欲而为释例者，遵之则同盟，鸡泽显有，齐侯不欲盟而盟于耏水之外，即晋欲媚，吴遣荀会迎吴子于淮上，而吴子仍不来，至平丘，同盟则诸侯皆贰晋，晋用叔向谋大出兵力，胁王官，并十三国诸侯而强使之盟，然且有我公之不与盟者何？同欲也？若左氏曰：同尊周室，则凡同盟者，皆晋挟诸国，以与楚争，诸小国，并未尝尊周也，三皆不知比事，而以臆释经，误矣。
宣二十二年冬，晋人，宋人，卫人，曹人同盟于清丘，【晋要宋服也，】。
成七年八月戊辰，同盟于马陵，【晋与楚争，郑也，】。
十七年六月乙酉同盟于柯陵【晋伐郑也】
襄十一年秋七月己未，同盟于亳城北，【晋伐郑也，】。
已上无诸国诸侯字者承前文也
二十五年秋八月己巳，诸侯同盟于重丘，【晋伐齐也，】。
亦承前文后仿此
昭十三年八月甲戌，同盟于平丘，【晋胁诸侯服己也】。
春秋属辞比事记卷二
<经部,春秋类,春秋属辞比事记>
钦定四库全书
春秋属辞比事记卷三
翰林院检讨毛竒龄撰
会盟【会而后盟也】
隐六年夏五月辛酉公会齐侯盟于艾
桓十二年夏六月壬寅，公会杞侯，莒子盟于曲池，秋七月丁亥，公会宋公、燕人盟于谷丘。
冬十一月丙戌公会郑伯盟于武父
十七年春正月公会齐侯纪侯盟于黄
齐将谋纪而鲁成之
二月丙午公会邾仪父盟于趡
庄十三年冬公会齐侯盟于柯【盟齐桓也】
二十三年十有二月甲寅公会齐侯盟于扈
僖七年秋七月，公会齐侯，宋公，陈世子欵，郑世子华，盟于甯母。
八年春王正月，公会王人，齐侯，宋公，卫侯、许男、曹伯，陈世子欵盟于洮。
齐桓定襄王位也
十五年三月，公会齐侯，宋公，陈侯、郑伯、许男、曹伯盟于牡丘，【楚伐徐，而谋救之】。
十九年夏四月鄫子会盟于邾
宋襄思起，伯召曹伯，邾子会于曹南，而曹伯，邾子皆不至，但使大夫赴会，经书宋公，曹人，邾人盟于曹，南是也。是时，急召鄫子，鄫子追宋襄及邾而不及会矣，宋襄乃使邾子杀鄫子，作牺牲，祭祀而然后伐曹，故此变书，会盟言来赴会，与盟而不知盟而后会，抑会而后盟也，此志宋恶也。
冬会陈人蔡人楚人郑人盟于齐
此僖公与诸国，召楚子以谋伐宋也，鄫子鲁壻，故鲁先之，然亦宋襄无道，故诸国合谋如此。
二十一年，十有二月癸丑，公会诸侯盟于薄，释宋公时，楚以诸侯之师伐宋，执宋襄，而后为会以释之。
二十五年冬十有二月癸亥，公会卫子，莒庆，盟于洮，【卫成为我平莒也，】。
二十六年春王正月己未，公会莒子卫，甯速盟于向【，寻洮盟也，】。
二十七年十有二月甲戌公会诸侯盟于宋
楚会诸侯伐宋而公徃会之
二十八年五月癸丑，公会晋侯，齐侯，宋公，蔡侯，郑伯，卫子，莒子，盟于践土。
此晋文奉襄王以会诸侯也
二十九年夏六月，会王人，晋人，宋人，齐人，陈人，蔡人，秦人，盟于翟泉。
此寻践土盟且谋伐郑也
文二年夏六月，公孙敖会宋公，陈侯、郑伯、晋士縠盟于垂陇。
晋襄以鲁卫不朝新君来讨公已如晋未还
二十九年夏六月，会王人，晋人，宋人，齐人，陈人，蔡人，秦人，盟于翟泉。
此寻践土盟，且谋伐郑也，其所会皆卿大夫，而我但书会字，亦公会也，史例如此。
文二年夏六月，公孙敖会宋公，陈侯、郑伯、晋士縠盟于垂陇。
晋襄欲伐卫而诸国求成于晋故晋士縠受成焉
七年秋八月公会诸侯晋大夫盟于扈
此晋灵初立，诸国共盟，而晋赵盾，受盟者其不书，诸国名而统言，诸侯以公后至，未通名也。
八年冬十月壬午公子遂会晋赵盾盟于衡雍
乙酉，公子遂会雒戎，盟于暴【，以雒戎将伐鲁也，】。
十六年春，季孙行父会齐侯于阳谷，齐侯弗及盟，鲁请盟而齐不许也。
三年六月，陈侯使袁侨如会，戊寅，叔孙豹及诸侯之大夫及陈袁侨盟。
此晋为鸡泽之会陈请入会而与之盟者
十六年二月，公会晋侯，宋公，卫侯、郑伯、曹伯，莒子，邾子，薛伯、伯，小邾子于湨梁，戊寅，大夫盟。
晋平新立，与楚争伯，胁诸侯为盟，独齐侯不至，晋令诸国大夫，与齐使盟，而齐使又逃归，于是大夫自为盟，故变文如此。
二十一年春王正月辛亥仲孙速会莒人盟于向
夏六月庚申，公会晋侯，齐侯，宋公，卫侯、郑伯、曹伯，莒子，邾子，滕子，薛伯、伯，小邾子，盟于澶渊，【齐晋平也】。
昭十五年夏五月仲孙貜会邾子盟于祲祥
二十六年秋，公会齐侯，莒子，邾子伯，盟于鄟陵，【谋纳昭公】也。
定十二年冬十月癸亥，公会齐侯，盟于黄【，结叛晋也，】。
会同盟
庄，十六年冬十有二月，会齐侯，宋公，陈侯、卫侯、郑伯、许男、滑伯，滕子同盟于幽【，齐，楚，争服郑也，】。
文十四年六月，公会宋公、陈侯、卫侯、郑伯、许男、曹伯，晋赵盾，癸酉，同盟于新城，【晋灵服诸国也，】。
宣，十七年六月己未，公会晋侯，卫侯、曹伯，邾子同盟于断道，【晋景服诸国也，】。
成五年，十有二月己丑，公会晋侯，齐侯，宋公，卫侯、郑伯、曹伯，邾子伯，同盟于虫牢，【晋服，郑也，】。
九年春，公会晋侯，齐侯，宋公，卫侯、郑伯、曹伯，莒子伯，同盟于蒲，【晋与楚争，郑也，】。
十五年三月癸丑，公会晋侯，卫侯、郑伯、曹伯，宋世子成，齐国佐，邾人同盟于戚。
十八年十二月，仲孙蔑会晋侯，宋公，卫侯、邾子，齐崔杼同盟于虚朾，【晋悼与楚争宋也，】。
襄三年，公会单子，晋侯，宋公，卫侯、郑伯、莒子，邾子，齐世子光，己未，同盟于鸡泽。
九年冬，公会晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光伐郑，十有二月己亥，同盟于戏！【此晋悼，搂伐之盟也，】。
来盟
桓十四年夏郑伯使其弟语来盟
公子例通名语者，郑弟名也，此与齐侯使其弟年来聘，同。
闵二年冬齐髙子来盟
齐桓定鲁难也髙徯称子与前年称季子来归同
僖四年楚屈完来盟于师盟于召陵
此齐桓伐楚而楚来盟故云于师召陵师所退地
文十五年春三月宋司马华孙来盟
宣七年春卫侯使孙良夫来盟
襄二十九年夏子来盟
涖盟【徃盟也】
僖三年冬，公子友如齐涖盟，【寻齐桓阳谷之会也，】。
文七年冬公孙敖如莒涖盟
昭七年春叔孙舍如齐涖盟
定十一年冬叔还如郑涖盟【鲁郑俱叛晋也】
乞盟
僖八年春郑伯乞盟【齐桓会洮服郑也】
逃盟
僖五年秋，郑伯逃归不盟，【齐桓盟首止，而郑叛归也，】。
不盟
昭十三年八月，公不与盟，【晋平丘之盟，受莒愬，而斥公也，】。
遇【草次相会之名】
隐四年夏公及宋公遇于清
八年春宋公卫侯遇于垂
庄四年夏齐侯陈侯郑伯遇于垂
二十三年夏公及齐侯遇于谷【齐桓修好也】
三十年冬，公及齐侯遇于鲁济，【齐桓谋伐戎也，】。
三十二年夏宋公齐侯遇于梁丘
僖，十四年夏六月，季姬及鄫子遇于防，使鄫子来朝，公恶，鄫子不朝，留季姬归宁，而将絶之故姬遇鄫子而使之来朝，盖鄫子鲁婿也。
胥命
相命也有约言而不防血谓之相命
桓三年夏齐侯卫侯胥命于蒲
齐卫于隐，八年，曽为瓦屋之盟，以平郑此，不知何事，策书未详。
平
平即成也多称成而经多称平要其义则一耳
隐六年春郑人来输平
宣四年春王正月，公及齐侯平莒及郯，莒人不肯，公伐莒，取向。
十五年夏五月宋人及楚人平
昭七年春王正月暨齐平
定十年春王正月及齐平
十一年冬及郑平
成
桓二年三月，公会齐侯，陈侯、郑伯于稷，以成宋乱，【成华督弑君之乱】。
侵伐
军礼为五礼之一，而侵与伐，又只得军礼之二，然而大槩可见者，以潜师掠境，与声罪致讨一隂一阳行军之大致，不过如此，旧谓春秋皆征伐之书，即孟子亦曰征者，上伐下也，敌国不相征也。则春秋并无一征字，凡侵六十，伐二百有七，其中围袭入，战取救诸部，原与侵伐，别见者各就其标目而分着于篇侵。
庄十年春二月公侵宋
十五年秋郑人侵宋
二十四年冬戎侵曹
二十九年夏郑人侵许
此策书，不详其事，然郑以许为与国，而思以并之，竟与春秋相始终者，此其一也。
僖二年冬楚人侵郑【楚与齐争郑也】
十三年春狄侵卫
十四年秋狄侵郑
二十一年春秋侵卫
二十八年春晋侯侵曹
三十年夏狄侵齐秋介人侵萧
三十二年夏卫人侵狄
三十三年夏狄侵齐
文四年夏狄侵齐
七年夏狄侵我西鄙
春秋书侵三十四，而狄居十四，然且侵宋伐郑，灭卫，灭邢，即以齐桓之攘夷，而僖三十年，齐伯衰而遂侵之，今忽来侵，我书所称，蛮夷猾夏，诗所称戎狄是膺者，正指此等，胡氏妄以楚当之，而不知其误也。秦楚吴，越，皆春秋五等之爵，并非夷狄，惟此戎狄横肆，春秋屡书之，此即寓攘之意，若胡氏谓内中国，外夷狄，则以秦后之夷狄，论春秋不通极矣，春秋遍中国，皆夷狄，焉能外耶？
九年夏狄侵齐
十年冬狄侵宋
十一年秋狄侵齐
十三年冬狄侵卫
十五年秋齐人侵我西鄙
冬十有二月齐人侵我西鄙
宣元年秋楚子郑人侵陈遂侵宋
二年夏晋人宋人卫人陈人侵郑
三年夏楚人侵郑
秋赤狄侵齐
四年夏赤狄侵齐
六年春晋赵盾卫孙免侵陈
成二年楚师郑师侵卫
十八年冬楚人郑人侵宋
襄二年夏晋师宋师卫甯殖侵郑
十四年夏莒人侵我东鄙
定六年春公侵郑【奉晋令也】
八年春王正月，公侵齐，二月，公侵齐，【皆报伐也，】。
【会侵】，定四年三月，公会刘子，晋侯，宋公，蔡侯，卫侯、陈子，郑伯，许男、滑伯，莒子，邾子，顿子，胡子，滕子，薛伯、伯，小邾子，齐国夏于召陵，侵楚。
晋假王命伐楚而不敢伐，即书侵而仍不侵陋之也。
【追侵】，僖二十六年春，齐人侵我西鄙，公追齐师至酅，弗及，【执侵】，定七年秋，齐人执卫行人北宫括以侵卫。
此齐卫欲叛晋，而卫大夫不从卫侯隂通齐侯使阳执其使以侵之，盖思胁其诸大夫也。
【侵获】襄八年夏郑人侵蔡获蔡公子燮
【帅师侵】宣元年冬晋赵穿帅师侵崇
侵无不帅师者特书例，偶不同耳，或曰帅师重侵事，非也，先仲氏谓成襄后，史多书帅师，前此皆不然，此为得之。
成六年春卫孙良夫帅师侵宋
秋仲孙蔑叔孙侨如帅师侵宋
卫与我皆受晋，令以讨宋，并非重其事，而书帅师者，若二卿并书，则凡我出师有，然亦是史例，盖重出师，不是重此一师也。
八年春晋栾书帅师侵蔡
十年春卫侯之弟黑背帅师侵郑【奉晋命也】
十六年夏郑公子喜帅师侵宋
十七年春卫北宫括帅师侵郑【晋命也】
襄元年秋楚公子壬夫帅师侵宋
十一年夏郑公孙舍之帅师侵宋
十二年冬楚公子贞帅师侵宋
二十四年春仲孙羯帅师侵齐【晋命也】
定八年秋晋士鞅帅师侵郑遂侵卫
九月季孙斯仲孙何忌帅师侵卫【晋命也】
哀七年春宋皇瑗帅师侵郑
晋魏曼多帅师侵卫
十年夏晋赵鞅帅师侵齐
十三年秋晋魏曼多帅师侵卫
【帅师会侵】，僖四年冬十有二月，公孙兹帅师会齐人，宋人，卫人，郑人，许人，曹人侵陈。
【帅师侵还，】襄十九年秋，晋士匄帅师侵齐，至谷，闻齐侯卒，乃还。
【会侵伐，次】僖，四年春王正月，公会齐侯，宋公，陈侯、卫侯、郑伯、许男、曹伯侵蔡，蔡溃，遂伐楚，次于陉【，此齐桓以诸侯之师伐楚也，】同一帅侵，而晋楚多争强，郑宋多释患，鲁，卫，在僖文之间，皆受命于齐，宣成以后，则皆受命于晋，而文无异同者，正所谓义以事起，以礼断而不在于书法，句字间也。
伐
隐二年十二月郑人伐卫
四年夏宋公陈侯蔡人卫人伐郑
五年秋邾人郑人伐宋
七年秋公伐邾【策书不合】
桓八年秋伐邾
十四年宋人以齐人蔡人卫人陈人伐郑
十七年秋及宋人卫人伐邾
庄十四年春齐人陈人曹人伐宋
十五年秋宋人齐人邾人伐郳
十六年宋人齐人卫人伐郑
秋荆伐郑【楚争郑之始】
十九年冬齐人宋人陈人伐我西鄙
二十年冬齐人伐戎
二十六年春公伐戎
三十年齐人伐山戎
僖元年楚人伐郑
三年楚人伐郑【与齐争郑也】
四年秋及江人黄人伐陈
七年春齐人伐郑
八年夏狄伐晋
十年夏齐侯许男伐北戎
十五年楚人伐徐
秋七月齐师曹师伐厉 冬宋人伐曹
十七年春齐人徐人伐英氏【楚与国】
十八年春王正月，宋公、曹伯，卫人，邾人伐齐【，宋襄纳齐孝公也，】冬，邢人，狄人伐卫。
十九年卫人伐邢
二十年楚人伐随
二十一年冬公伐邾
二十二年夏宋公卫侯许男滕子伐郑
二十三年楚人伐陈
二十四年夏狄伐郑
二十六年夏齐人伐我北鄙 卫人伐齐
二十八年春晋侯伐卫【晋文报怨也】
三十三年狄伐齐 晋人陈人郑人伐许
文元年，晋侯伐卫 ，卫人伐晋，【此晋伐卫，而卫成报之】。
二年冬晋人宋人陈人郑人伐秦
三年秦人伐晋
四年晋侯伐秦
七年春公伐邾 冬徐伐莒
十年夏秦伐晋
十一年春楚子伐麋
十四年春邾人伐我南鄙
十七年春晋人卫人陈人郑人伐宋 齐侯伐我西鄙宣元年晋人宋人伐郑 秦师伐晋
三年楚子伐陆浑之戎
四年冬楚子伐郑
五年冬楚子伐郑
八年晋师白狄伐秦楚师伐陈
九年齐侯伐莱
十年六月宋师伐滕 晋人宋人卫人曹人伐郑 楚子伐郑
十三年齐师伐莒夏楚子伐宋
十四年晋侯伐郑
十五年秦人伐晋
十八年晋侯卫世子臧伐齐 公伐
成二年春齐侯伐我北鄙
三年，晋郤克，卫孙良夫伐廧咎，如【赤狄也，】 冬，郑伐许，四年，郑伯伐许。
七年吴伐郯
九年秦人白狄伐晋
十五年楚子伐郑
襄二年郑师伐宋
八年莒人伐我东鄙
九年楚子伐郑
十年晋师伐秦 秋莒人伐我东鄙
十一年楚子郑伯伐宋 冬秦人伐晋
十五年邾人伐我南鄙
十六年齐侯伐我北鄙
十七年宋人伐陈 冬邾人伐我南鄙
十八年秋齐师伐我北鄙
二十三年齐侯伐卫遂伐晋
二十四年夏，楚子伐吴， ，冬，楚子，蔡侯，陈侯、许男伐郑，二十六年冬，楚子，蔡侯，陈侯伐郑。
昭四年秋七月，楚子，蔡侯，陈侯、许男、顿子，胡子，沈子，淮夷伐吴。
五年，楚子，蔡侯，陈侯、许男、顿子，沈子，徐人，越人伐吴，此合诸国师而不书会者，以楚效晋作搂，伐而不晓会礼，故略之，此亦文例也。
六年齐侯伐北燕
十二年楚子伐徐晋伐鲜虞
十六年春齐侯伐徐
十九年春宋公伐邾
二十二年春齐侯伐莒
三十二年夏吴伐越
定二年秋楚人伐吴
哀元年秋齐侯卫侯伐晋
五年夏齐侯伐宋
六年吴伐陈
八年吴伐我
九年夏楚人伐陈 秋宋公伐郑
十年宋人伐郑
春秋属辞比事记卷三
钦定四库全书
春秋属辞比事记卷四
翰林院检讨毛竒龄撰
【从王伐】桓五年秋蔡人卫人陈人从王伐郑
此桓王恶，郑庄以诸侯之师伐之，而大国无至者，即小国以大夫行而君不亲军，故经以从王发例，盖深痛春秋之无王也，是役，王师败绩而不书，讳之也，文也。
【帅师伐】，庄二年夏，公子庆父帅师伐于余丘，【策书阙】。
僖三十三年秋公子遂帅师伐邾
文十四年叔孙彭生帅师伐邾
宣九年九月晋荀林父帅师伐陈
成三年郑公子弃疾帅师伐许
六年楚公子婴齐帅师伐郑
七年楚公子婴齐帅师伐郑
九年晋栾书帅师伐郑
十四年郑公子喜帅师伐许
襄三年春，楚公子婴齐帅师伐吴， ，冬，晋荀防帅师伐许。
五年楚公子贞帅师伐陈
八年楚公子贞帅师伐郑
十年楚公子贞郑公孙輙帅师伐宋
十四年楚子子贞帅师伐吴
十七年卫石买帅师伐曹
十八年楚公子午帅师伐郑
十九年卫孙林父帅师伐齐
二十年仲孙速帅师伐邾
二十四年齐崔杼帅师伐莒
二十五年，齐崔杼帅师伐我北鄙， 冬，郑公孙夏帅师伐陈。
昭六年楚防罢帅师伐吴
十年秋七月季孙意如叔弓仲孙貜帅师伐莒
十五年晋荀吴帅师伐鲜虞
十九年秋齐髙发帅师伐莒
定四年晋士鞅卫孔圉帅师伐鲜虞
七年齐国夏帅师伐我西鄙
八年齐国夏帅师伐我西鄙
十二年卫公孟彄帅师伐曹
十三年卫公孟彄帅师伐曹
十五年郑罕达帅师伐宋
哀元年冬仲孙何忌帅师伐邾
三年宋乐髠帅师伐曹
五年晋赵鞅帅师伐卫
六年，晋赵鞅帅师伐鲜虞， 冬，仲孙何忌帅师伐邾，宋向巢帅师伐曹。
十一年齐国书帅师伐我
十二年宋向巢帅师伐郑
十三年楚公子申帅师伐陈
【会伐】桓，十五年冬十有一月，公会宋公、卫侯、陈侯于袲伐郑。
十六年夏四月公会宋公卫侯陈侯蔡侯伐郑
庄三年春王正月溺会齐师伐卫
五年冬公会齐人宋人陈人蔡人伐卫
十四年夏单伯会伐宋【齐桓假王命也】
二十六年秋公会宋人齐人伐徐
宣元年，宋公，陈侯、卫侯、曹伯会晋师于棐林，伐郑，七年夏，公会齐侯伐莱。
十一年公孙归父会齐人伐莒
成三年春王正月，公会晋侯，宋公，卫侯、曹伯伐郑，八年，叔孙侨如会晋士燮、齐人，邾人伐郯。
十年公会晋侯齐侯宋公卫侯曹伯伐郑
十三年夏五月，公自京师，遂会晋侯，齐侯，宋公，卫侯、郑伯、曹伯，邾人，滕人伐秦。
十六年，公会尹子，晋侯，齐国佐，邾人伐郑，【晋假王命也。】十七年夏，公会尹子，单子，晋侯，齐侯，宋公，卫侯、曹伯，邾人伐郑 ，冬，公会单子，晋侯，宋公，卫侯、曹伯，齐人，邾人伐郑。
襄九年，公会晋侯，宋公，卫侯、曹伯，莒子，邾子，滕子，薛伯、伯，小邾子，齐世子光伐郑。
十年，公会晋侯，宋公，卫侯、曹伯，莒子，邾子，齐世子光，滕子，薛伯、伯，小邾子伐郑。
十一年，公会晋侯，宋公，卫侯、曹伯，齐世子光，莒子，邾子，滕子，薛伯、伯，小邾子伐郑。
十二年，公会晋侯，宋公，卫侯、曹伯，齐世子光，莒子，邾子，滕子，薛伯、伯，小邾子伐郑，会于萧鱼。
春秋会伐，即孟子搂伐也，搂伐之习，虽起齐桓，然不过数国，且偶再耳，晋自襄灵后无嵗不然且动輙一十二国，君必亲至，试问从王之师，有是否也。
十四年，叔孙豹会晋荀偃，齐人，宋人，卫北宫括，郑公孙虿，曹人，莒人，邾人，滕人，薛人，人，小邾人伐秦。
非命卿有名即称人十三国伐秦是戍之也甚矣
十六年叔老会郑伯晋荀偃卫甯殖宋人伐许
哀十年公会吴伐齐
十一年公会吴伐齐
【伐取】隐四年春王二月莒人伐取牟娄
十年秋，宋人，蔡人，卫人伐戴，郑伯伐取之，【败其师而取其众也，】僖二十三年春，公伐邾，取须句。
二十六年公以楚师伐齐取谷
三十三年公伐邾取訾娄
宣四年春公伐莒取向
【伐战，】桓十二年十有二月，及郑师伐宋，丁未，战于宋，【伐围】隐，五年冬，宋人伐郑，围长葛。
僖二十三年春齐侯伐宋围缗
二十六年冬楚人伐宋围缗
襄十二年春王二月莒人伐我东鄙围台
十七年齐侯伐我北鄙围桃
【伐入】文十五年齐侯伐曹入其郛
成十八年夏，楚子，郑伯伐宋，宋鱼石复入于彭城，【伐纳】庄，九年夏，公伐齐，纳纠【，齐公子纠也，】。
【伐归】隐七年戎伐凡伯于楚丘以归
此非搆伐徒剽略耳特书伐重王人也
【伐救】，僖三十三年，宣，十二年，宋师伐陈，卫人救陈。
【伐卒】襄二十五年吴子遏伐楚门于巢卒
【帅师会伐】隐，四年秋，翚帅师会宋公，陈侯、蔡人，卫人伐郑，十年夏，翚帅师会齐人，郑人伐宋。
此鲁，齐，郑奉王命讨宋，而君不亲军，但遣大夫帅师，故不书王命，亦文例也。
【帅师伐取】宣十年公孙归父帅师伐邾取绎
哀二年春王二月，季孙斯，叔孙州仇，仲孙何忌帅师伐邾，取漷东田及沂西田。
【帅师伐围，】襄十七年齐髙厚帅师伐我北鄙，围防。
【帅师伐入，】文十五年，晋郤缺帅师伐蔡，戊申，入蔡。
【帅师伐救，】文三年，晋阳处父帅师伐楚以救江。
宣九年楚子伐郑晋郤缺帅师救郑
哀十年楚公子结帅师伐陈吴救陈
【帅师伐溃，入】成九年，楚公子婴齐伐莒，庚申，莒溃，楚人入郓，【帅师伐防，次】襄元年，晋韩厥帅师伐郑，仲孙蔑会齐崔杼，曹人，邾人，人次于鄫。
【会伐围，】僖九年夏，公会齐侯，宋公，陈侯、卫侯、曹伯伐郑，围新城。
【会伐溃，】文三年春王正月，叔孙得臣会晋人，宋人，陈人，卫人，郑人伐沈，沈溃。
【会执伐，】僖二十一年秋，宋公，楚子，陈侯、蔡侯、郑伯，许男、曹伯会于孟，执宋公以伐宋，【合伐宋襄也，】。
【伐会救，】庄二十八年，荆伐郑，公会齐人，宋人救郑。
文九年，楚人伐郑，公子遂会晋人，宋人，卫人，许人救郑，【伐围救】襄，十五年夏，齐侯伐我北鄙，围成，公救成至，遇【伐战，败绩，】庄二十八年春王三月甲寅，齐人伐卫，卫人及齐人战，卫人败绩。
齐桓奉王命讨卫而经不书不亲军也
【会侵溃，伐次，】僖四年，公会齐侯，宋公，陈侯、卫侯、郑伯、许男、曹伯侵蔡，蔡溃，遂伐楚，次于陉。
克
隐元年夏五月郑伯克叚于鄢
克者胜也胜之已耳予之也此春秋専例也
入【入而取其地与入而不取其地统名曰入】
隐二年夏五月莒人入向 无骇帅师入极
五年卫师入郕【国名】
十年秋，宋人，卫人入郑 ，冬十月壬午，齐人，郑人入郕，十一年秋七月壬午，公及齐侯，郑伯入许。
此后俱阙
按属辞比事记十卷在同门，编缉时已亡其半，今无可问矣。诸门仿成式，尚可补缀，然不敢诬罔，阙之已耳，若属比切例，一门则在本下细观自具如恵，公娶宋仲子与卫庄娶陈厉妫，比例恵公立，桓公为嫡子，与鲁庄立，子般为嫡子，比例类并鲜阙轶，且每传下又有明注，如隐二年，无骇帅师入极，与庄三年，溺帅师伐郑，例同隐三年，武氏子来求与桓，五年，仍叔之子来聘，例同类较之，二十二门，部一槩，比属者迥别，此在本已自了，然何敢再赘？观者谅之逺宗谨识。
春秋属辞比事记卷四