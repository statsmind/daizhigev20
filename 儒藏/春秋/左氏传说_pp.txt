钦定四库全书    经部五
春秋左氏传説    春秋类
提要
【臣】等，谨按春秋左氏传説二十卷宋吕祖谦撰，祖谦有古周易已着録其生平硏究左传，凡着三书，一曰左传类篇二曰：左传博议一节，是编其类编取左氏之文，分别为十九，目久无传本，惟散见永乐大典中颇无可采，博义则随事立义，以评其得失，是编持论，与博议畧同而推阐，更为详尽，陈振孙书録解题称其于左氏一书，多所明，而不为文，似一时讲，説门人所抄録者其説良是朱子语録亦称其极为详博，然遣词命，意颇为伤巧，考祖谦所，作大事记，朱子亦谓有纎巧处而称其扵，公孙宏，张汤奸狡，处皆説得羞愧杀人云云，然则朱子所谓巧者，乃指其笔锋頴利，凡所指摘，皆刻露不留，余地耳，非谓巧于驰辨，或至颠倒，是非也，书録觧题载是书为三十卷，此本仅二十卷，考明张萱内阁书目所载传説四册外尚有续説四册知陈氏所谓三十卷者，实兼续説十卷计之，今续説别于永乐大典之中，裒采成帙，以其体例，自为起讫，仍分着于録云，乾隆四十一年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书    经部五
左氏传説目录    春秋类
卷首
看左氏规模
卷一
隠公
桓公
庄公
卷二
庄公
闵公
僖公
卷三
僖公
卷四
僖公
文公
卷五
文公
宣公
卷六
宣公
成公
卷七
成公
襄公
卷八
襄公
卷九
襄公
昭公
卷十
昭公
卷十一
昭公
卷十二
昭公
卷十三
昭公
卷十四
昭公
卷十五
昭公
卷十六
昭公
卷十七
昭公
定公
卷十八
定公
卷十九
定公
卷二十
定公
哀公
钦定四库全书
左氏传卷首
看左氏规模
看左传，须看一代之所以升降一国之所以盛衰，一君之所以治乱，一人之所以变迁，能如此看，则所谓先立乎其大者，然后看一书之所以得失，试以隐公六七年间，考之事事皆备，所谓一代之所以升降者，春秋之际，三代之衰也，然去三代虽逺先王之流风，遗制典章文物犹有存者，礼乐征伐尚自天子出，如郑武庄为平桓卿士，郑伯为左卿士，则诸侯犹入为臣，如伐曲沃，立哀侯，则犹能立君，至于宋公不王，郑伯伐以王命曲沃叛王，王命虢公伐之，则征伐之权尚在，如戎朝发币，犹不废礼，观郑庄封叔叚京城过制，而祭仲之谏，张皇骇愕，翼以九宗，五正逆晋侯于随，此盖成王封唐叔之灋，则先王制度尚存，凡此皆三代之余，泽未泯，使平王当此之时，能振作奋厉，尚可有为，则西周之美可寻，文武之迹不坠，然所以不三代，而春秋者，盖由平王自为不振，如郑庄公为卿士，当用则用，当废则废，何必以虚言欺之，此全失人君之体，曲沃庄伯本出孽，正当助翼伐曲沃，今乃助曲沃伐翼，此附臣伐君，全不是天讨，君臣之纲乱矣，仲子惠公之嬖妾也，今乃以天王之尊而下赗，诸侯之嬖妾，则夫妇之纲乱矣，以至祭伯，非王命而私交，武氏子非王命而求赙，及郑伯怨王夺政而有交质之举，若敌国，然则王纲解纽，委靡削弱，因以不振，皆是平王自壊了所谓一国之所以盛衰者，试以鲁衞郑宋言之，如臧僖伯谏观鱼，攷其言而及典章文物之盛，孔子所谓一变至道者，于此可验，而韩宣子亦谓周礼尽在鲁，至于其后，而犹有存如郑庄公有权谋，善用人，当时有祭仲子封原繁泄，驾曼伯子元之徒皆为之用，故能以小而强，而其后有子皮，子产之徒出来如衞之乱石碏，以身徇国，定乱讨贼，维持社稷，而其后有史防，蘧瑗之徒出来，故季札有衞多君子之言发源，盖始于此，至于宋之宣穆乱，父子继立之义，而贻殇公子冯之乱，其后随有六卿争政，骨肉相残之祸，举此数端，虽数百年之事，皆可槩而见也。所谓一君之所以治乱者，且以隐公言之，惠公既没，隐公居长，本自当立，徒以姑息，惠公之爱，遂居摄而不能正君位，至如费伯，非公命而城郎，公子豫，非公命而擅及邾，郑盟公子翚，非公命而帅师，皆隐公不能收君柄，故末年所以有钟巫之变也，所谓一人之所以变迁者，今且举两端而言之，有自善而入恶者，有自恶而入，善者如郑庄，寘母姜氏于城颍，天理已絶古今大恶也，及其终也，一有悔心，因颍考叔以遗羮之意，开导也，天理油然而生，遂为母子如初，此自恶入善者，如郑请成，陈侯不许，五父有亲，仁善邻之谏，见得历历分明，其于谋国也如此，岂不甚善！不一二年间，如郑涖盟，而歃如忘全，不以盟誓为事，到此昬然不晓如丧心，失志者与前面谏陈侯，时和气无复存几乎？自是两个人，此自善入恶者，读左氏传，能如此看，则所谓先立乎其大者矣。然后看一书之所以得失，所谓一书之得失，如序，郑庄公之事，极有笔力，写其怨端之所以萌，良心之所以回皆可见，始言亟请于武公亟之一字，母子之相仇，疾病源在此，后面言姜氏欲之，焉辟害，此全无母子之心，盖庄公材略尽，髙叔叚也在他掌握中，故祭仲之徒愈急，而庄公之心愈缓，待叚先发而后应之，前面命西鄙，北鄙贰于已，与收贰为己邑，庄公都不管，且只是放他去，到后来罪恶贯盈，乃遽絶之略不假借，命子封帅师伐京，叚奔鄢，公又亲帅师伐鄢，于其未发，待之甚缓，于其已发，追之甚急，公之于叚，始如处女，敌人开户，后如脱兎，敌不及拒者也，然庄公此等计术，施于敌国，则为巧，施于骨肉，则为忍，大凡人于骨肉兄弟分上，最不可分，彼曲我直，才分一个，彼曲我直，便失亲亲之意，观庄公始者，欲害叚而有姜氏欲之焉，辟害之语，则是欲曲在姜氏，直在庄公，及其欲伐叚，而待其恶，大亦欲曲在叔叚，直在庄公，此所以伐之，无辞庄公之心，只分曲直两字，殊不知兄弟间岂较曲直才言：彼曲我直，彼我对敌，便有日相戕贼之害，此左氏铺叙好处，以十分笔力，写十分人情，其后序周郑交质一事，则全不能分别君臣之大义，如云周郑交质，与结二国之信，此等言语，似敌国一般，盖周之衰，习俗，见得如此，左氏虽才髙识逺然不曾明理溺于习俗之中而不能于习俗之外，别着一只眼看此，左氏纪述之失也，若向所，通鉴四条六七年间，亦可见得军制，如郑之败，燕以三军军其前，潜军军，其后若此之类，人孰不知其为兵制，至于不说兵制，因而见之者，须当看也，如诸侯败郑徒兵，此虽等闲句，而三代兵制，大沿革处，可见于此，盖徒兵自此立而车战，自此浸弛也，财赋之显然者，人孰不知其为财赋，至于不说财赋，因而说之者，须当看也，如臧僖伯之谏观鱼，此固非论财赋，然所谓鱼，鼈鸟兽之肉，不登于爼，皮革齿牙，骨角毛羽，不登于噐之类，此亦见当时惟正之供，其经常之大者，虽归之公上，而其小者常在民间，此所以取之无穷，用之不竭也，如武氏子来求赙一事，此可见天子之权不振，不能使诸侯自来贡，而反求之，盖周之盛时，自有大丧记之类，使其制不废，亦何縁至于求赙地位乎？须当如此，考如郑武公，庄公为王卿士，则犹有官制之旧，左氏一书，接三代之末流，五经之余，学者苟尽心于此，则有不尽之用矣，故今特言其大槩耳。
钦定四库全书
左氏传说卷一     宋 吕祖谦 撰隐公
祭仲谏郑庄封叔叚【元年】
石碏谏衞庄宠州吁【三年】
师服谏晋封桓叔【桓二年】
左氏所载春秋以前事，如第一第二卷尚有数，叚事可取，如祭仲之谏，郑庄公，石碏之谏衞庄公师服之，谏晋君，此三处皆是东迁之初，是以言多典法，如祭仲之谏，郑庄公封叔叚于京，所谓先王之制，大都不过三国之一，中五之一，小九之一，今京不度，非制也，见得成周筑城之遗制尚在，如石碏之谏衞庄公所谓臣闻爱子敎之以义方，弗纳于邪，骄奢淫佚，所自邪也，见得先王敎子家传之法尚在，如师服之，谏晋君曰：吾闻国之立也，本大而末小，是以能固，故天子建国，诸侯立冢卿，置侧室，大夫有贰宗，士有子弟庶人，工，商，各有分亲，皆有等衰，犹见得三代，上下名分等差，纎悉委曲，如此之不可乱，此是春秋？初，老师宿儒之所传先王之典法，在学者须当深考，三代之气象到，后来春秋中与末能如此，言者甚少，如左史倚相之于楚，叔向之于晋，子产之于郑，才能言，当时便谓之圣贤，博物君子。
齐人卒平宋衞于郑【八年】
秋会于温盟于瓦屋【八年】
冬齐侯使来告成三国【八年】
春秋之初，齐僖公当时谓之小霸，见于春秋经传与诸侯会盟，征伐稍多，这便是霸之始方，周未东迁之前，未尝无方，伯连帅之职，然当时尚禀王命，所以不谓之霸，到得平王东迁，后王者自无总合，系属人心道理，诸侯稍有才智，自然出来会盟，此霸之名，所以立然，僖公所以谓之小霸，非惟其他政事，权谋不可望，后来桓文，然当时时节亦未能做得，所以凡书盟于宋衞告成三国，不过三国之盟，到得后来齐衞郑宋盟恶，曹亦不过四国之盟，又如齐宋衞燕伐鲁时，亦不过四国，盖春秋之初，王纲尚在，未至于甚坏，后来王室陵替，凡会盟，统天下之诸侯皆在焉，以齐一国论之，僖公霸业，不如桓公以天下之势论之，桓公之时，却不如僖公之时，何故王道霸业，相为消长，到得桓公，所以大国言齐宋逺国言江黄，其余莫不至，霸业盛处，便是王道消亡，齐僖公所以小霸多是用私意，所谓诸侯会于稷，以成宋乱，又与桓公会成鲁之乱，以至班爵不同，帅诸侯来战于郎，凡此类是私意，当时偶然得诸侯，此时才智，无加于僖公，所以略霸。
羽父请諡与族【八年】
春秋之初，諡族尚少，见于鲁者，如所谓挟，如所谓翚，如所谓宛，如所谓无骇，皆不命氏，传世官，春秋初东迁，命大夫官爵甚少，以鲁一国论之，諡族甚少，大夫官爵，无非赐姓，使当时春秋以前，有世官，所谓乡举里选，賔兴不可行，秀民无处安排，看得世官，只是起于春秋以来。
滕薛来朝争长【十一年】
滕薛来朝，争长此一叚，须看得官制，滕侯曰：我周之卜正也，以此见成周盛时，诸侯非惟入为王卿士而卜正一官，亦皆诸侯为之。
郑庄因入许，而曰寡人，有弟弗能和协【，十一年】。
郑入许而不有，许此一叚，看得王纲初解，纽诸侯，亦未敢放手，灭人国，如后之灭霍，灭耿灭魏，略无顾忌，观庄公封许之言，委曲涵养有唐，虞，三代气象，然因入许，而曰寡人，有弟弗能和协，使糊其口于四方，此谓庄公悔过之言不可，此谓庄公不情之言，亦不可，盖庄公是一个有才智，占胜底人，观他初待叔叚，止欲叚曲我直，彼惟有歉于心，故恐为人所议，所以先自説破了依旧是前时养恶之，气习犹未之改，至庄十六年，郑厉公之言曰：不可，使共叔无后于郑，则是共叔尝有后于郑矣，此言非是虚言，正是兄弟不可泯絶处，后来果然封他子弟，世世食禄而不絶夫共叔之于郑，初无功徳及民而有叛逆之恶何为？必欲不絶其后也，于此须见得非是庄公之悔心，正是庄公当初机谋培养，防叔叚也，深至此，常常自歉，故施恩意于后也，亦深，使当时只恁地逐叚，不用许多机关防穽到此，必不然也。且如楚懐王之在国，荒淫不度，本无徳以及人，一旦秦人杀之，而举国无有，不念之者，至于八十余年之后，犹以是而亡秦，只缘秦人毒之太深，故国人思之愈切，庄公惟其当初下手得毒，故后来施得恩意极深，盖兄弟天属也，此正相反之道理也。
息侯伐郑【十一年】
息侯伐郑，此叚须就息上看得楚之盛衰，当是时，如息如蔡，尚与中国相通，皆会盟，征伐及楚一盛则与中国絶矣，盖息蔡皆近楚之国，楚既盛，则必有吞并之意，彼朝夕自救之不暇，何暇及其他看，此可见，是时，楚未强盛也，何故盖楚衰则边，楚之国必强楚，盛则边，楚之国必弱，大抵看左传，须旁看方可，若一事只作一事看，不可。
桓公
宋督弑君与大夫【二年】
左氏序宋督事极好，观其论督有无君之心，而后动于恶，此左氏识见髙逺处盖人心各有所主使宋，督有尊君之心，决不敢为弑逆之事，惟此心一荡，则纵横放肆，无所忌惮，盖督之杀孔父与殇公，乃为恶之末流，其有无君之心，乃为恶之根本，圣人所以过位变色，入门鞠躬，夫岂繁文末节哉？盖所以养其尊，君之心也。
臧哀伯谏取郜大鼎【二年】
哀伯之谏，取郜鼎，其中所言，周家宗庙制度，固当攷，然桓公于弑逆之事，犹忍为之，哀伯乃谏其取叛臣之鼎，是犹不能三年之丧，而缌小功之察者也，哀伯亦可谓习而不察矣，然看哀伯之谏，周内史之言，须看得天下之人皆习而不察，哀伯鲁之贤大夫也，周内史周之良史也，尚不知君臣之大义，区区然惟纳赂之，是谏文辞之，是取在贤者犹不知，而况下贤者数等，而为众人者乎？以此知当时天下之人视弑君弑父，以为常矣。
条之役千之战【二年】
条及千之役皆在幽，厉间又见得周衰，诸侯之相侵有日矣，夫人君命太子之名，臣下视之，以为轻重，汉武名钩弋之门为尧母，故江充遂谮戾太子，是知命名之际，亦不可不谨也。
楚武王侵随【六年】
楚侵随一叚见得楚，自此凭陵诸夏，自前年蔡郑会于邓，则始惧，楚至此，楚浸盛矣，盖外域之强弱，常由中夏之盛衰，政治元气也，兵革乱气也，元气全则乱，气不能入，元气丧则乱气乗之楚之为患，其来有自矣，如商之衰，荆；楚，常为乱矣，至髙宗时商盛，故能冞入其阻，其后周之盛时桃弧，矢以共御王事，筚路蓝缕，以处草莽，以其勤劳如此，方服役之不暇，可见其弱至此，复悍然陵犯中国，非专楚之罪也，盖政治之与兵革，内忧之，与外患其相为消长，理之常耳。
鲁以周班后郑【六年】
诸侯伐齐，郑忽有功，鲁以周班后郑，此叚见得鲁秉周礼，举春秋之初，一事言之，则以周班后郑而致三国之师，举春秋之末言之，则以不见天子，不稽首而取，齐侯之责，【哀二十年，】原始要终，则鲁之秉周礼可知，然鲁秉周礼，见与于大国则甚易，今也吾方秉礼，而彼之加于我者，大则甲兵，小则责让，乃能终守而不替，此则甚难，此其所以鲁一变而至于道，然此非鲁之君相能然，盖一国之风声，气习能使之耳，亦周公伯禽之化，所渐者深也。
郑忽辞昬【六年】
北戎伐齐，郑忽救齐，齐侯请妻之，忽辞其言曰：自求多福，在我而已，大国何为？此言甚善，彼祭仲之谏，特以利害论之耳，后世徒见昭公奔衞则咎其不用祭仲之言，卒以无大国之助，殊不知忽之败，正不在此，特以不能充，自求多福之言耳，自求多福，虽以尧为父而不能与丹朱，舜为子而不能与瞽瞍，周公为兄，而不能与？管；蔡，况大国乎？后世不可，因昭公之失而废其言也。
楚子伐随随败【八年】
第二卷适当楚之方兴，故其载楚事为甚详，随之败，止缘有一少师，博议论之详矣，大抵小人之根未去，则虽胜不足喜，小人之根既去，则虽败不足忧，此固已言之，然而尚有未尽者，盖大而天下小而一国必有所谓体国之臣，有所谓社稷之臣，君存与存，君亡与亡，社稷之臣，是也；夫季梁之谋，楚亦工矣。言不用，谏不行，去之可也，然必待少师之死而不去者，盖季梁随之，宗臣与国相为终始，义不当去，是以随侯当时虽不用其言而楚人上左，君必左其效，谋画计如初，此季梁所以不去，所谓君存，与存君亡，与亡者也。
楚子伐随【八年】
晋灭耿灭霍灭魏【闵元年】
入春秋之初，当时先圣王之后及三代所封之国，尚小大皆错，其事可见者，尚有一二，到得后来翦灭吞并，虽不尽见于传，以大略观之，见于传者，楚晋为多，何故楚与晋盖有説楚自是荆蛮之与中国相为消长，中国是元气，元气才衰，邪气便胜，所以被他吞灭，先王所封之国，无足怪者，楚之于中国，盖自商以来，迭为盛衰，商盛则楚衰，商衰则楚盛如殷武，诗所谓挞彼殷武，奋伐荆楚，罙入其阻，裒荆之旅，以此见商，衰楚盛，到得莫敢不来享，莫敢不来王，见得商盛楚衰，及到周时，周盛楚再衰，如与晋战，时栾武子谓其训之若敖，蚡冒筚路蓝缕，以啓山林见得，楚衰周盛，到得东迁，后周既衰，楚自然盛，所以楚武王僭号，抗衡中国，以此见中国与外域，迭为消长，楚固是荆蛮与中国相为消长，何故晋亦吞中国如灭，耿灭霍，灭魏，盖缘晋不是，先王所封，乃是宗族作乱，自封桓叔于曲沃，其后恃其诈力，自覆本宗以诈力为常事，不复有先王之制，固敢吞灭中国，盖缘他都是诈力，无规矩典刑了，若是他国如齐，非不灭谭，灭遂亦不减于晋，然尚有畏惮者，盖齐是太公后，先王所封之国，所谓典章文物，法度尚在。
虢仲与芮梁荀贾伐曲沃【九年】
虢仲芮伯，梁伯荀侯，贾伯伐曲沃，此虽等闲言语，亦可以观天下之势，何以见之？盖自此以后，五国皆不见于传，尽为大国，并吞了此，又见世代升降处，是岂不可以观天下之大势乎？
莫敖请济师【十二年十三年】
莫敖之为人，徒外面加添而里面初不长进，蒲骚【音消】之役，用鬭亷之谋，能败郧师，及伐绞之役，幸而绞小，复胜及其伐罗之时，志满意得，徒恃前日之胜，而谓小国不足敌，是以轻敌而败，遂致有荒谷之缢，大凡学者最怕，外面加添里面，初不长进。
邓曼谓鬬伯比非众【十三年】
楚屈瑕伐罗，鬭伯比送之，还谓其御曰：莫敖必败，【云云，】入告夫人邓曼，邓曼曰：大夫其非众之谓看此一叚，便见得楚之在当时，所谓盗亦有道，夫楚夷狄之国耳，以夷狄而凭陵诸夏，其强如此，其盛如此者，岂不以亦有其道哉！观当时内则有邓曼之贤以为之助，内强可知，外则有鬭亷伯比之智以为之谋，外强可知内外俱有，人所以到得如此强盛地位，盖大学之道，必本于家齐，而二南之化，亦首于关睢，岂非所谓盗亦有道乎？
郑厉奔蔡【十五年】
公会宋伐郑【十五年】
此卷载郑，事稍详见得庄公始末，当庄公之初，杀弟囚母，虽是天下极恶，缘其权谋，智略有以掩之，固不甚觉，及其季年，公子互争，兵革不息，病弊，至此始露，大抵人之一身于少壮，时戕贼其血气，虽有疾，亦自可以支持及其老也，血气既衰，百病俱作，如唐太宗初间内，则肃清华夏，外则荡涤羌戎，虽有杀兄戮，弟闺门大恶，亦缘贞观之治，有以掩之，故不甚见，及一传髙宗百弊俱出，学者切不可于一事二事上错，放过不理会，虽其初未甚觉，其后终不可掩也。
庄公
单伯送王姬【元年】
秋筑王姬之馆于外【元年】
庄公之立，桓公见杀于齐，则庄公之于齐，有不共戴天之雠，而不能以复雠为念，前辈论之详矣，然须识得庄公之要领，王姬归于齐，鲁絶之而不与主昬义也，而鲁则畏齐之强而不敢絶欲与之主昬，内则畏清议而不敢与，外则畏齐之见讨，而不敢絶其君臣之间，宛转商量，一个两不相妨底道理，故筑王姬之舘于外，三传之説不一，然皆未必是，凡天下之事，不知夫不共戴天之雠，义不可与者，未足为忧，既知之，而求所以委曲，囘护者深可忧，盖其不知者良心一朝顿囘，则其发不可御，既知之，而欲立一名字，求以委曲囘护，亦终于此而已矣，父子之间，天属之恩，庄公报齐之心，宜如火之必，如水之必寒，如手足之捍头目，安可以委曲安排，囘护使其两不相妨，至如伐郕，一叚亦然，庄公本自畏齐，而曰我实不徳齐师何罪？皆是要立一个名字文饰之，此其所以终于不振。
齐无知弑君诸儿【八年】
看齐襄公须看得每举而每得志，是其所以速襄公之死，观其当时淫侈无度，肆行不道，无不得志，如一灭纪，则纪侯大去其国，才以王人伐衞衞便服才欲灭，郕郕便降，至于欲会鲁侯，则鲁侯至，欲要姜氏，则姜氏至，每举而每得志，惟其得志之频，故所以为死期之速，宜乎卒蹈无知，簒弑之祸也。
左氏传说卷一
钦定四库全书
左氏传说卷二     宋 吕祖谦 撰庄公
齐小白入于齐【九年】
会于鄄齐始霸【十五年】
庄九年，齐桓公自莒入齐，十五年始霸，乡者说左传，须分三节看，五霸未兴，以前是一节，五霸迭兴之际，是一节，五霸既衰之后，是一节五霸，桓公为盛，孔子称防管仲，吾其被发左衽矣，则桓公之有大功于天下，固可知也。然看得桓公之有大功，又须看得他有可憾者，当王纲解纽，国自为政，彊者陵弱，众者暴寡，当时之人，思大国之正已，如褰裳之诗，此时得桓公出来，总集天下之整顿，天下之事，岂非有大功于当世，然所谓犹有可憾者，盖五霸未出，先王之遗风，余泽犹有存者，天下之人犹有可见者，霸主一出，则天下之人见霸者之功而无复见先王之泽矣，大抵重新总集整顿，一次必十分是当，方可或有一毫之憾，则前美皆失之矣，试以二事，明之传注之学，汉之诸儒专门名家，以至于魏，晋，梁、隋，唐全经固失，然而王肃郑元之徒说存，而犹有可见之美，自唐太宗命孔頴逹集诸家之説为正义才，经一畨总集，后之观经者，便只知有正义，而诸儒之説无复存诗，词之作，自汉魏而下，如建安七子，如顔谢徐庾虽为淫丽，而古人之遗风，余韵犹间见也，至唐杜子美以大才为之，一切盖了，故后世惟见子美之诗，而前日之诗，无复见矣。
师及齐师战干时【九年】
公败齐师于长勺【十年】
公败齐师于乗丘【十年】
齐桓公霸业，在春秋涉三公，庄闵僖，若庄公正是桓公当时初归经营霸业，桓公规模自用，管仲后与未用管仲及管仲新得政时，事体不同，桓公以庄，九年，入齐即位，是时败鲁师，是年，取管仲归国而相之，管仲虽初入国，是时，尚新得政，若庄公十年，此一两年事未是，管仲经营，所以与后来不相似，大抵管仲圗霸规模，缓而不迫，看庄公十年前既败，鲁师于干时，次年，又举师伐鲁，长勺之战，为鲁所败，到六月，齐又与宋次于郎，看得涉两年间，三加师于鲁，规模促迫，大抵与后不同，以此知正缘管仲新得政，未得尽施其术，不惟三加师于鲁，规模迫促，后面两为鲁败，长勺之战为鲁人，三鼓而败，后来郎之次，又为公子偃，先败宋师，齐师乃还，若当时管仲，便谋虑计【阙，】无缘得两败，以此看得管仲规模，不惟外面经营诸侯，缓而不迫，他里面所以得君得政，亦缓而不迫，何故前年桓公因鲍叔之言相管仲，若是管仲规模促迫时，便须谏桓公不可加兵于鲁，使加兵于鲁，管仲必纷然，建谋出其所长，盖管仲初得政，当时自有国子髙子政未专出，他他且袖手旁观一两年，以此见管仲得君得政，亦缓而不迫，自此以后，桓公之规模，大率不同，十三年，北杏之防，是时，管仲全得政，且如楚当时凭陵诸国，管仲且放二三十年不问，直到屈完之盟，不战而自屈，晋献公父子凭陵诸国，亦放而不问，到得后来葵丘之会，晋侯自来，盖管仲不去岁月间见效，常要自家政事，脩举兵乗修整本彊，则精神折冲，所谓崛强不服之国，敎他自入，管仲规模中，此其所以为管仲，此其所以五霸桓公为盛，大抵王之与霸，论来王者不计功谋利，霸者，计功谋利，王者不求近功速效，霸者求近功速效，然而就霸者论之，以桓文对说，时桓公计功谋利，比文公时便少，桓公不急，功效胜文公，桓公却做得王者事，何故晋文公事业在僖二十八年都做了，如侵曹伐衞败楚朝王，声绩赫然，震荡人耳目，一年都做尽，桓公规模三十余年，尚炽，其用功之所以迟速时，便是桓文才之髙与下管仲，舅犯规模之深与浅，以是知晋文不如管仲。
齐桓霸中国【十五年】
侵蔡伐楚【僖四年】
晋文退舍避子玉喜【二十八年】
看桓公之所以霸，须看得管仲规模，当时桓公之霸，盖以尊内攘外为功也，楚之凭陵，中国者非一日矣，如伐郑，伐蔡，而桓公皆不之问，桓公以庄之，十五年，霸中国，而以僖之，四年，始伐楚，置楚于度外而不问，且二十年者何？故仲之意，岂不以吾骤加兵于楚，万一不胜，则霸威屈矣，故遵养时晦，至于力彊，威盛而后一举以临之，则楚无不服矣。夫以堂堂之楚而不敢以兵抗齐，不过使人如师，及使屈完来盟，则齐之盛彊，盖可知至于晋文公则不然，桓公以兵加楚，而楚不敢抗，文公退舍，辟子玉而子玉犯之，文公之规模，小于管仲也，明矣，文公盖数年，便欲服楚，虽力战而仅胜之，然伤威损重已多，仲之相桓则迟，楚以二十年之久，则文岂足以及桓哉？其服晋也，规模犹大于服楚，晋献公之灭，耿灭霍，灭魏，伐东山而齐，皆不问者，何故仲之意，岂不欲以晋之于齐，犹家也，楚之于齐，犹邻也，以至彊之晋，吾骤临之以兵，万一不胜，为晋所败，则吾家人犹不能胜之，何以服其邻，故一切置而不问，逮夫诸侯，尽服外域，皆从光焰既大，声势既盛，故葵邱之会晋侯，不召而自至，服楚以兵服晋，以不召而自来，则以声势，光焰临之耳，其服晋过于服楚逺矣盖其迟速之不同，故其力有厚薄，威有轻重，论至于此，非惟王道不可，要近功而霸者亦然，齐桓迟之，以二十余年而晋文求之于六七年间，须要做尽许多事，故晋文之霸，不及齐桓之盛，当时葵邱之会晋侯欲往，而宰孔止之而不防，盖宰孔见得齐侯之骄，故如此于此，又须看得管仲之事，桓公专去事上做工夫，却不去君心上做工夫，惟其去事上做工夫，故铺排次叙二，三十年，皆如其规模，惟其不去，君心上做工夫，故訑訑之声音顔色拒人于千里之外，管仲之事，盖积数十年而成，桓公之骄，止一日而坏，不能格君心之非，其祸盖如此也。
荆伐郑【十六年二十八年】
楚人伐郑【僖元年三年】
齐桓公霸中国，楚数侵郑，桓公惟务于郑而不再加兵于楚者，何故以此尽见得管仲之规模，大能养威处，盖仲之意，以谓能胜楚，则不过如前日，万一不胜，则霸权屈矣，此仲之所以善养威也。
郑伯见虢叔曰盍纳王【二十年】
郑伯将王自圉门入，虢叔自此门入，杀王子頽【二十一年】。
周惠王以王子頽之乱出奔郑，处于栎，是时，虢公与郑伯同帅师纳王，杀王子頽，当时齐桓为霸主，却自不纳，王其纳者却出于虢郑，齐桓却不管他，何故？若是晋文凡有一事，便要占做，如纳襄王时，辞秦师而下，必欲出于已，不要与秦分功，到桓公为霸，听虢郑纳，王亦是规模不同处，然所以虢郑纳王时，亦自有来历，自周室东迁，虢郑秉周政，虢公为王卿士，郑伯为王左卿士，两国入仕王朝，与周最亲者，所以凡有患难二国，首先任为已责定，王室之乱，正王室之义，所以当时齐桓公虽图霸业，必竟当时自有王室亲臣，定其乱，桓公不得而预，所以诸侯皆未出，虢郑独先去，正缘世秉周政之故，这是霸者之初，王纲尚在处，当时以土地论之，虢，郑之地甚小，齐之地甚彊，以堂堂大国，因虢郑世秉周政，故便退，然让与虢，郑以此知当时尚不以甲兵强弱，为事诸侯，尚秉王命，后来王室衰时，王室自为之，自此以后，诸侯无复事王朝，霸者所以兴，至于诸侯，皆霸者，此周之所以衰然，虢，郑之所以事王，亦周自为之，当时本是郑伯为王卿士，虢以谄媚，夺郑政自取周之麦，温之禾，时虢已有，郑已无宠，然而到得周有患难，虢视之，常缓郑视之常急，且如王出居栎，郑伯见虢叔，曰：临祸忘忧，忧必及之，盍纳王乎？论来情意厚薄，虢当先郑当后，今举兵时，却是郑在先，虢在后，到得后来王，赐虢公酒泉，又与之爵与郑伯，止以鞶鉴，夫王室定后，王何故不察？平定之功，又却与虢之爵，复厚虢而薄郑，盖虢公于王室，无事时，又却筑王宫于玤，又以阿媚周王，以此知阿媚顺防，大抵无事时此等人固可喜，才到患难时，看得意思，终是缓了。
齐侯使敬仲为卿【二十二年】
齐侯欲使敬仲为卿，辞以岂不欲往，畏我友朋，此见得当时朋友之清议尚在，故管仲前来请，齐侯救邢，亦援诗云：岂不懐归畏此简书，如上文畏，此朋友之义，此见得当时犹知简书，朋友之可畏，又见得古诗之意，犹有存者。
懿氏卜妻敬仲【二十二年】
毕万筮仕于晋【闵元年】
懿氏卜妻，敬仲一叚，后人云：符命防纬之说，起于王莽，簒汉假此以愚人耳目，不知已见于春秋之际，看左氏所载，敬仲毕万之言，盖左氏之生，适当战国之初，田魏始兴故夸诬其祖以神下民，当时民无有知者，故皆信之，左氏亦惑于流俗之所见，不能于流俗，外着一只眼，故于敬仲毕万之事亦从而书之，后来栁子厚作贞符以为符命，俱不足信，逐以鸟生商，伏羲负图之事，皆可疑此，又堕于一偏之见也，天降时雨，山川出云，耆欲，至有开必先，大抵帝王之兴，和气充塞，岂无祥瑞，但当观象之正邪，岂可谓之无也。
有妫之后育于姜【二十二年】
毕万之后必大【闵元年】
符命防纬之说，王莽以此簒汉，后世论符命防纬之说，起于哀，平之间，比附王莽以此为祯祥，移人耳目，簒夺天下，然推其源流，符命固是起于哀，平之间，而符命防纬之实已自始于战国之初，考之左氏，可见战国之初，如所谓如秦如楚，如燕都是，世袭旧国，如晋如齐，皆是暴戾之国，当时未尝不假符命之说，为簒夺之事，看左氏所载毕万，敬仲见当时以此移人，所以载懿氏之卜，敬仲说，有妫之后，将育于姜，五世其昌，并于正卿，八世之后，莫之与京，及生敬仲，周史以周易见陈侯者，陈侯使筮之，遇观之否，谓此其代陈有国，至于毕万，卜偃曰：毕万之后必大，万，盈数也；魏，大名也，以是始赏，天啓之矣，以此知战国时已自有符命，惑人了，虽左氏好说符怪，然战国之时，已自相传如此，便到得陈渉以狐鸣鱼腹，惑乱一世，遂盛于王莽，然此所谓符命，皆是造作凑合得来，如栁子厚作贞符之説谓无符命，此又见得一偏，大抵符命之说，亦不可谓之无，如所谓天降时雨，山川出云，耆欲将至，有开必先，所谓帝王之兴，见乎蓍，动乎四体，当深察其邪正，若以不正之说例论之，且如鸟生商，伏羲受图也。不足信，是因噎而废食也，大抵帝王之兴，自有自然之兆，人之正心，感天地之正气，所谓符命者，自可信，却不是附会凑合得来，岂可谓之不于其祥于其仁，若以此察之，正邪之说，昭然如日星之明。
楚公子元帅师伐郑，而处王宫，鬭射师谏，则执而梏之秋，申公鬬班杀子元，鬭谷于莵，自毁其家，以纾楚国之难，【三十年】。
楚之兴自武王兼并，自此便彊，继以文王，亦能守其基业，而不失传于成王，成王初即位，尚幼，是时公子元为令尹，以贪冒淫纵，为申公鬭班所杀，当时君尚防大臣见杀，论来楚，到此合衰，所以不衰时，盖缘楚能用子文，子元初死时，正是楚之盛衰存亡，交关枢纽处，是时复有子元时，楚自便亡，幸而得一子文为令尹，以清忠表倡于一国，自毁其家，以纾楚国之难，自此楚再安，大抵楚之所以立国本，皆以勤俭，所谓民生在勤，勤则不匮，如告戒之辞，所谓训众而好镇抚之，召诸司而劝之以令徳见莫敖而告诸天之不假易也，皆以勤俭勤俭，是楚之家法，到子元出来淫纵不道，以破楚之家法，如筑馆于夫人，宫侧振万舞，贪淫不厌，臣下不平，卒至相戕，以杀令尹，楚之勤俭家法，或几乎息矣！子文出来，独以清忠勤俭，再复楚之规模，当时子文继子元之后，平常也做不得，须是自毁其家，自贬损方可。何故到奢侈，骄淫之后，能以清忠勤俭，表倡于一国，如易之小过，所谓行过乎恭，用过乎俭，当时是却恁地平常做不得，所以自毁其家，却不是矫枉过直，正是合做底事，故不如是，则何以救已离之人心，续将絶之国命。
闵公
狄人伐邢【元年】
狄人伐衞【二年】
齐桓公始霸之初，狄灭衞又伐邢见得当时外域，凭陵中国，如此之甚，向非齐桓之霸封衞迁邢则中国几何而不沦胥，为所灭，此孔子所以有微管仲，吾其之叹，盖桓公之覇盛矣。
太子申生伐东山臯落氏【二年】
晋献公使太子申生伐东山臯落氏，里克则入谏，献公出则告太子以孝，固是善处父子之间，然其后骊姬欲杀申生，未敢下手，使问于克，克对以中立之言，夫骊姬之欲杀申生久矣，所惮者惟克耳，今克既告之以中立之言，则骊姬固无所畏，何为而不下手，左氏书曰：既与中大夫成谋，此句有笔法中大夫，即里克也，克虽不助，骊姬既不拒之，是亦助之也。使克能拒骊姬，彼必有所畏而不敢下手，其后里克杀奚齐，卓【，勑角反，】子克虽有区区之心，终不免弑逆之恶者，由其守初心之不坚而为骊姬之所动摇也，学者最怕，守初心不坚，申生伐东山，一叚论者，自先友而下，凡数人，或是或非，而皆有意味，亦见当时随所在有人，又见晋国人才之盛。
僖公
晋假道于虞以伐虢【二十五年】
晋荀息假道于虞以伐虢，此一叚知宫之竒谏必不听，知虞之必可假，知虢之必可亡，料敌如见，自是观之，晋国智谋之士如息者，亦自有数，至于傅奚齐，此叚全不能知，却不能先为保护之计，何料敌，如是之审，谋国如是之踈盖息本非就自身上做工夫，专以臆度揣摩为事，故有着不着处。
骊姬欲杀申生【四年】
骊姬之杀申生，国语所载甚详，看左氏与国语相为表里，而晋语中所载本末，具备中大夫，里克也，左氏则载将立奚齐，既与中大夫成谋，而晋语中，则载当时骊姬欲杀申生，而立奚齐所难者，尚有里克，使优施以酒饮，里克欲以优言説之观优施以言动，克言，人皆集于苑，已独集于枯，是言申生之势已自摧死，不可倚恃里克，却言吾秉君以杀太子，吾不忍，通复故交，吾不敢中立其免乎？优施曰：免则骊姬之计行矣，故优施得里克之语，以告骊姬，姬闻优施之言，遂肆行而无忌，以国语所载论之，所谓里克不同，谋杀申生，但对优施言然，左氏直书中大夫成谋，当时姬难里克，里克，若能守正，不夺则杀，申生之谋，必不成克，既有中立之言，故姬得以肆其谋而无惮，虽不预骊姬谋，谓之成谋，亦可也，大抵奸人作乱，不必要人依附，则且持两端，中立以为无所与于其间，则奸人便可以成谋，左氏断所以归中大夫之罪，到后面一叚，使之归胙于献公，当时骊姬杀申生之谋，献公已许他了，今特造此一叚事为罪名而已，然则杀申生，不是献公，不知当骊姬谮君之际，论来太子合当便行，当时太子谓我辞姬必有罪，或使之行，谓君实不察其罪，皆是不知献公之心，然此时太子既是不出亡，甘心待死而已，办一死了，以正理论固是成父之过，然而犯逆死罪了，已自不是太子合即便就死，又却奔归于所封之邑，须当看这一节，这个不是变生，仓卒时无措如此，申生既不畏死，尚自当仓卒之变，奔归于邑，又不是要恃城郭以作乱，以此见处死，却易从容，就死则难，此无他，元无工夫，且则是小心不忍便至，仓卒无措，其不近道理，亦自可见。
左氏传说卷二
<经部,春秋类,左氏传说>
钦定四库全书
左氏传说卷三     宋 吕祖谦 撰僖公
士蒍筑蒲与屈【五年】
晋侯伐屈夷吾不守盟而行乃之梁【六年】
自僖元年至卷终试举，数叚论之，士蒍筑蒲与屈，一叚可以见重耳，夷吾识度，广狭逺近一人终于霸，诸侯一人，终于失国，当初士蒍筑二邑皆不谨，寘薪于其间，重耳不防，至夷吾则诉之，盖重耳惟知共君父之命，初不暇校，城之美恶，至于夷吾，则惟知己之利便而至于诉，则夷吾之识度，已不如重耳矣，非特如此，晋侯之伐蒲，重耳以君父之命不校，则知臣子之义，遂出奔蒲，至于伐屈，夷吾力不能守，卒盟而行，迫于不得已而奔梁，则夷吾又不如重耳矣，至若其从游，賔客重耳则有狐，赵之徒，夷吾则有吕，郤之徒耳，以筑蒲屈论之，则二人之用心不同，可知以一，则知臣子之义而出奔，一则迫于不得已而出奔，论之则二人之临事变不同，可知以游从，賔客论之，则二人之得人，不同可知，此其所以一人终于霸，诸侯一人，终于亡国。
陈辕宣仲劝申侯美城【五年】
后申侯见杀【七年】
观郑申侯之陷陈，辕涛涂之，怨申侯深矣，及陈辕宣仲劝申侯美城，其赐邑而申侯，卒以见杀，夫宣仲之怨，申侯，申侯非不知视仇雠之言，不啻如亲，宻卒为所陷，而杀其身，何也？盖人心不可有所倚，申侯之心，一倚乎利，但只见利之为美，而有以动乎其心，故虽仇雠之言，乐然听而行之，皆不见，其为机谋陷穽也。
郑太子华请去三族【七年】
郑太子华请去三族，这一叚见得管仲，犹有三代气象，其曰：君若绥之以徳加之以训辞而讨郑，岂敢不惧若緫，其罪人以临之，郑有辞矣，此等言语，盖尝闻先生长者之余论矣，惜其急于功利，俯首以就桓公，自小了，惟其尝与闻先生长者之余论，故时出其所闻，实有过人者，如前此请，齐侯救邢，所云畏此简书，此等言语，时时规正，得桓公一两叚，若浅论之，则管仲时有三代气象，固甚可喜，责备论之，管仲不能大其规模，反俯首以就桓公，一个狭小规模，亦甚可惜！管仲之相桓公，大抵务在正名，辨分观其王，使宰孔赐齐侯胙，管仲则教，桓公以天威不违顔，咫尺，敢不下拜，则不敢慢，天子之命，观王以上卿之礼享，管仲则对以有天子二，守国髙在而不敢越周室班爵禄之制，至于舅犯之相，晋文则不能齐桓专在于扶名分，晋文则适以壊名分如以诸侯而请天子之隧，襄王以危言拒之，而始不敢，盖仲则曽闻先生长者之余论，故所以辅桓公者，犹有三代之遗制，至于舅犯之徒，未尝闻先生长者议论，徒知力之可以请隧，召王而不知义之不可视，仲为如何？故孟子曰：桓公之于管仲，学焉而后臣之，犹着得一个学字，至其后如晋文公之有舅犯，楚庄王之有孙叔敖，晋平公之有赵文子，则皆无此一字矣。
晋郤芮使夷吾重赂秦以求入，秦伯谓郤芮曰：公子谁恃？对曰：亡人无党，有党必有雠，【九年】。
秦穆公纳晋惠公问于郤芮曰：公子谁恃？郤芮曰：亡人无党，有党必有雠，所以为此言是说晋惠公别无恃，便见得专倚靠在秦，谓所恃独归重秦，秦固是如此，大抵天下之人有防必有亲，有爱必有憎，以亡人，而方入新造之邦，有爱惜厚薄，祸乱自此兴，观郤芮所谓亡人无党，有党必有雠，言语，甚得要领，然晋惠公入国，即位之后，所与偶者，郤芮吕甥之为党，如旧臣耆徳翦灭殆尽，安能谓之无党，以此知平居论事甚易，到得临时克爱心甚难。
秦饥晋闭之籴【十四年】
晋侯背赂中大夫【十五年】
晋惠公始以赂秦而入，终以背赂而见伐，其曲在晋明矣，然其间亦有曲折可论，大抵多赂必寡，信惠公之所以许秦者，皆是不可还之赂于其既入之后，有不得不背，且晋饥，秦输之粟，秦饥，晋闭之籴，当时虢射之徒，其为谋，不过谓无损于怨而厚于寇，是皆只去仇雠，上思量，却不能去，解释消除，上思量，岂不速秦师之志哉！虢射之徒，虽有罪，然庆郑亦不得恕，把庆郑事看时，见得二国之祸，皆庆郑之言，有以激而成之，且其言曰：背施无亲，幸灾不仁，贪爱不祥，怒邻不义，如此等语，分明是当面责他，惠公既是一个忌刻，狠鸷之人，庆郑，又不能和缓，其辞以谏之，得不激成其事，以是知当时虢射之徒，虽可罪，然郑亦不得辞其责也，及惠公为秦所执，其传君命以告国人，而国人皆哭，于是作爰田作州兵，夫以惠公之不道，何以得此于民，只缘惠公被秦虐得深，故能感民心亦切，使惠公既反国之后乗此机会能卧薪尝胆，侧身修行，以接续此民心，则皆可用之民也，晋之定霸，当不在文公而在此矣，一归便杀，庆郑以快私怨，则民心自此都涣防了，是知暂时得民心，不能接续者，全不足恃也。
管仲辞上卿礼【十二年】
管仲平戎于王，当时王以管仲为齐相，齐国权，即在管仲特以上卿之礼享之，当时仲辞曰：臣贱有司，有天子之二，守国髙在若节春秋来承王命，何以礼焉？陪臣敢辞。王命以予嘉，乃勲往践乃职，管仲受下卿之礼而还，此见得当时周室之典法尚在，又见得齐之霸与晋不同，且如晋文之霸，时始者举郤縠，后来又举原轸，便命将中军，所谓上卿元帅初不请命于天子，以管仲得君如此之，专行国政，如此之久，尚退，然在班次之，下亦不敢【，原阙】爵，以此知当时与晋时节已自不同，然王所以命管仲，往践乃职者谓管仲虽卑职是秉，齐国权，即自当用上卿之礼，以此知当时秉国命者，不必是上卿到这里，周王要尊，管仲以职，所以说往践乃职，盖管仲之职，实是秉公之权，以此知当时周已有官与职两者之分，后世都如此，且如汉时霍光，司马大将军秉国政，上面又有丞相当，时章奏称：丞相杨敞，大司马霍光论班爵，丞相在上论，职时，霍光实秉国政，以此知周汉官制，源流尚相接，官是定制，职却是一时所任。
秦晋战于韩原【十五年】
秦伯与晋韩原之战，秦晋之曲直，其理固甚明，然当时所以为晋谋国所亲者，如所谓虢射，庆郑吕甥，郤称，冀芮之徒，然当时趣得乱，成实是庆郑，庆郑是一个刚狠，自用之人以不见用于晋惠公相激，所以致败，今则所可恨者，盖于庆郑，犹有可恨处，使他当时若是愚而无知，一向狠僻，固无可恨，观他前面所言，其论也多，正为谋也，多审其所可见者，前论秦乞籴于晋，晋人弗与，庆郑曰：背施无亲，幸灾不仁，贪爱不祥，怒邻不义，后来论马，见惠公乗小驷庆郑曰：古者大事必乗其产生其水土而知其人心，则看论马曲折如此，推此两端，论之庆郑，于事理之间不为不谙练，以理论之，如论秦乞籴，当时是非曲直，所在庆郑，皆能知，则可以谋王体，断国论后之论，小驷曲折，则可以议戎政，既是如此，当时可惜，专以狠戾壊了，盖缘他气不胜志，故致得如此，然晋侯以败由庆郑，不能用，固是如此，然亦非晋侯不能用，庆郑，庆郑，自以狠戾不能用其才耳，学者治心养气，须当下十分工夫，看庆郑，于是非邪正之理，论马之曲折事务，无有不曽讲者，今却如此，盖缘庆郑不知治心，养气之工夫，学者于治心养气，不可不知其先后。
城鄫役人病【十六年】
僖公中卷，正是桓公末年霸业，渐渐衰处，故号令纪纲到此，与前日甚不同，举城鄫一叚，便见得役人病，夜登邱而呼曰：齐有乱，不果城而还。夫以桓公节制之盛，初时一个服楚，迁邢封衞会诸侯投之所向，无不如意，及至末年，欲做一件事，也做不得同一桓公也，何故昔彊？今弱如此，盖桓公自葵丘之会，志得意，满自放纵，故霸业渐衰，且如晋文公之季年，诸侯朝晋衞成公不朝，乃使孔逹侵郑，不能使诸侯畏威自至于用兵，以【阙】之，此亦是霸业衰处，大抵霸业皆如此，至王道却不然，霸业初开，故有可喜处，到得末年，往往易衰，观齐桓，晋文之二君可知，此亦力之不如徳，然桓公末年城一小国，而役人如此，盖是时管仲已死，惑于内，志虑昬蔽，故前辈谓齐桓中主管仲辅之则治，刁，易牙，开方辅之则乱，此言极是。
管仲卒五公子求立【十七年】
管仲卒，五公子皆求立，齐之霸业，到此便衰，这里却有两说，一则管仲不能为齐求人二，乃孝公无志，不能继桓之业，所谓用管仲以兴进，竪刁以败，如晋文虽死，至于悼公时，犹能继文公之业缘，晋文虽死，有狐赵之徒，风声气习，相与扶持，孝公初无此般人，故兴衰之不同，然陈穆公欲修桓公之好，以此知齐桓之徳在诸侯使孝公有志，而能振奋乗此机防继齐桓之业，其复兴霸业，甚易，然而不能者，虽是管仲，当时不能用人，亦是孝公无志，及宋襄防诸侯，便俯首防之，其后宋败，便兴师伐之，大抵欺善怕恶，畏彊陵弱，非是霸者事业比，所以不能复齐桓之业，可深为孝公惜，且如晋文成霸，所谓伐原示之信，大搜示之礼，皆积渐成霸业，孝公有桓公见成规模，反不能成霸业，论此深为孝公惜也，此固可为孝公，惜然而管仲为桓公之大臣，全不能立些根本，亟荐引贤人，以任国政，徒能以一身尽忠而事君，更不能谋身后事，但区区属孝公于宋襄，故终无益也。
宋败齐师于甗【十八年】
晋败秦师于殽【二十三年】
五霸莫盛于桓，文，以桓公初时一个规模宏逺岂晋文之所能及，桓公身死之后，未几，五公子争立，其国遂乱，晋文之后，襄灵景厉，悼六七君，迭相为霸，与春秋相为终始，何故此盖有两说，其一是齐之所以霸，独倚一管仲，管仲以一身任齐国事，更不旁招，俊又为齐子孙之计，晋文虽死，有狐赵辈相与维持风声，气习接续不絶此一説也其二桓公之后，孝公懦弱无志，不能激昻奋厉，绍桓公已成之业，且如鹿上之盟，既頫首，听宋人之命，其后宋败，方敢举伐宋之师，大抵畏彊陵弱，岂是霸者规模，此所以不能复齐桓之业，晋文既死，襄公殽之役，虽未必是，然既能胜彊敌，终不至于委靡，此又一说也，此二説也固可见，齐；晋，霸业之久近。
宋襄盟于鹿上【二十一年】
齐，晋，所以霸皆先弱楚，盖楚于中国，其势不两立，惟齐晋能攘戎狄，尊中国，此所以成霸业，桓公有葵丘之防以弱楚，晋文有城濮之战，以服楚所以，子子孙孙服，晋且宋襄本不足以预五霸之列，人见他亦曽防诸侯，故列之于五霸，夫宋襄尚且不识，霸者题目，霸者欲尊周防诸侯，大要在摈楚，盖楚与中国相为消长，宋襄欲成霸业，反求诸侯于楚，便不能攘戎狄，尊中国与齐，晋皆异，此霸业所以不成，宜其见辱于楚也，然宋襄公之终始，此一卷大可见，若去事迹上看，无缘看得出，观其初用鄫子于次睢之社，那时之暴虐，虽桀纣不过如此，及其之战，不禽二毛，其慈仁又如此，若以事迹上看，甚难晓人处世，皆当明此，若以理推之，其仁，其暴虽不同，其失则一，此皆是襄公一个昬暗处，惟其暗于前，故欲徼一时之福，而用鄫子于次睢之社，惟其暗于后，故泥古之陈言而不禽二毛，自取败亡之祸，以理论之，宋襄之所为，不过一个暗字，所以求诸侯于楚，使其稍知事体，必不如此，所以终于此而亡也。
王与晋阳樊温原攅茅田【二十五年】
周襄王以王子带之故，出在郑地，晋文公纳王，襄王与之阳樊，温原攅茅之田，阳樊不服，围之，仓葛呼曰：徳以柔中国，刑以威四夷，宜吾不敢服也。此谁非王之亲姻，其俘之也，乃出其民足见文，武，成，康之徳泽结民者，深不肯轻舍王室，且如前隠公十一年，王与郑人苏忿生盟向之田，直到桓公七年，郑伐盟，向王迁盟，向之民于郏，然后盟向始服于郑到此，襄王与文公阳樊，温原攅茅之田，阳樊不服，必待晋围之，盖盟向之民，不忍轻弃，周而服郑，阳樊温原之民亦不忍轻弃，周而服晋，以此见周之徳泽结民深处不肯舍，周服，诸侯如此。
子犯言子玉无礼【二十八年】
子犯请击秦【三十年】
推而详论之，文公人才之多，无如子犯看，晋文公始终用事，皆子犯规模，如二年，敎民示之信，示之义示之礼，皆子犯使之如此，文公所以成霸业，皆是子犯规模，看得子犯之，在晋，便是管仲之在齐，然反覆论之，其子犯亦未必一一皆是，且如僖公二十八年，子玉使宛春告于晋师，请复衞而封曹臣亦释宋之围，子犯曰：子玉无礼哉！君取一，臣取二，不可失矣！若使文公从子犯之，言则失亲，邻报施之义，当时若无先轸之言，几至于败，事頼得一，先轸谋之，晋方得胜，又如僖三十年，同秦围郑，秦伯私与郑盟而去，郑使杞子逄孙，杨孙戌之乃还，子犯请击之，公曰：不可，微夫人之力不及此，使当时文公从子犯之言，则又失亲邻，报施之义，未必不蹈，惠公覆辙，又頼得文公自理防得，曰：因人之力而毙之，不仁亦归，举此两事论之，人君虽有腹心谋臣，须是自识得治体，若使晋无子犯，霸业未必成，见得人材须要多，然人材虽多，亦要人君自理防得，若使文公从子犯之，言与秦战，便是蹈，惠公覆辙，举前一叚，谋臣不厌多，举后一叚，人材虽多，须是人君自识，安危治乱之大体。
頽叔以狄师伐周【二十四年】
王出郑郑伯省视官具于汜【二十四年】
周襄王使頽叔桃子出狄师，夏，狄伐郑，取栎王徳，狄人以其女为后，及后来不终狄，反犯王室，以致王失国出奔处，郑地汜，郑伯与孔将鉏，石甲父，侯宣多省视官具于汜而后听其私政，王初间厚狄狄，后来反犯王室，王初间伐郑，郑后来反忠于王室，此一叚人事，最要人看其始，周王以狄女为后，时所厚者，在狄所薄者，在郑及其终，所厚者反兴兵伐王室，所薄者反忠于王室，及王出奔，又却不去他国，却入居郑，此最要看，左传云，我周之东迁，晋，郑焉依，其来旧矣，郑前为王所薄，及出奔，又为王省视官具，而后听其私，政何反勤王室如此，盖郑是懿亲，虽王薄之，到急难，不废臣子之礼，狄则逺矣王待之，少有不到处，便起反心，发兵伐王室，至王失国，以此事论之，大之于天下，小之于一身，无不如此，所以亲亲为大也。
晋人复衞侯武子与衞人盟于宛濮，【二十八年】。
武子处衞侯奔走艰难之时，君臣上下皆失其道始者，晋伐衞国人出衞君臣之逐君，当时衅隙已自大，后来再得归，武子为宛濮之盟曰：行者无保其力，居者无惧其罪，要得合和，彼此缘此国人稍不贰衞侯又先期入，至杀其弟叔武，元咺奔晋，愬之于晋，晋受元咺之愬，所以执之，归于京师，后晋遂欲鸩杀衞侯以此知衞侯亦危乎殆哉！何故一国之人共怨既出，其君衞之君臣上下相戕相贼，晋是堂堂，大国为霸主，亦致毒于衞侯内则一国之怨，外则霸主之怒，如众箭俱发，丛在衞侯之一身，虽泰山之压卵，亦未足以喻，今武子，独以区区一夫之诚，左枝右梧，欲调防衞国上下之怨，以气势论之，武子一夫之力甚小，一国之怨甚大，霸主之气甚大，一夫之气甚小，何故一夫之气，内而回得一国之势，外而胜得，霸主之力，这见得武子，忠诚恳切积徳深厚处虽堂堂，霸主之怒，如此一国之怨又如此，人皆知之，一夫之忠诚，如何胜得？殊不知忠诚到处，天地可动，金石可贯，虽浩浩然，一国之怨，堂堂然，霸主之怒，皆可以消释融化，以此知为国患，无忠臣，若得其人，则何事不成！
左氏传说卷三
钦定四库全书
左氏传説卷四    宋 吕祖谦 撰
僖公
晋侯侵曹伐卫【二十八年】
战于城濮【二十八年】
晋文公，凡出外许多时，直到成霸业，皆是赵衰，狐偃二人爲之谋主，文公自僖之，二十四年，入国，至僖二十七年，搜于被庐，方始命狐偃将上军，狐偃则让于狐，毛而佐之，命赵衰爲卿，则又让于栾枝，先轸，若以后世论之，二人自入国，便合处于髙官大职可也，何故经涉许多年方命他将上军，及爲卿之任，他又相逊，二人初不曾计较官职，以此知二人是心腹宗臣，与社稷同休戚，初不论职位之髙下又见得古之体国之臣，但欲成国事，不曾计较官职，且如齐桓公之伯，全在管仲，仲只爲下卿及平戎于王，王以上卿之礼享之，仲不敢受，曰：有天子之二，守国髙在当时国子髙子常爲齐上卿，然国髙初无功于齐，所以让者，是不计较，官职之髙下汉髙祖之兴张良，实在三杰之列，叔孙通初无大功，后来立太子，使叔孙通为太傅，良止为少傅，自常人处之，必有愤然不平之心，凡此皆国之宗臣，初不曾计较，官职髙下专以推贤让能使之利害相谋，是非相参而已，又见人材不厌多，夫晋文之有子犯，亦犹齐桓之有，管仲相似，晋文一个霸诸侯之规模，皆是子犯出，然文公之规模，与齐桓大段不同，桓公是三十年工夫，方做得成，所以优游文公两三年，尽做许多事，所以急迫，桓公虽有兵车之会，然史无可书之事，亦无可喜之功，至于文公事业，载在史册，粲然可观，如城濮，一战功业，森然在目，齐桓成霸业，却无迹，晋文公霸业，便有迹，桓公霸业缓成，文公霸业速就此，晋文所以不如齐桓处试，又举其大者言之，如齐桓之兴，便去封已灭之，卫归公乘马，凡牛羊豕鸡狗门材皆以与卫闵二年，救邢复具，邢器用而迁之，又与城邢其存，植亡国如此，晋文公于僖二十八年，伐卫，使卫失国，其一国君臣互相屠戮，又执曹伯，至使其国乱亡，方复曹伯，桓公封卫，迁邢以存亡国，文公执曹伯，卫侯使其国乱，桓公迁邢，封卫一举，便得安迹，文公复曹卫反，使其国家危乱，足见文公，不如桓公处，然不特此初，晋文公于僖之二十三年，欲归国，及郑，郑文公不爲之礼，后来于僖之二十八年，城濮既胜之后，郑伯使子人九行成于晋，晋使栾枝与盟，五月，文公及郑伯盟于衡雍，凡与郑盟者再矣，亦可以释怨，至僖三十年，复与秦围郑，看得文公度量不广，未到坦然大度处，所以记人之怨，而不忘其不及齐桓又如此，齐桓九合诸侯，一正天下，无非尊王室，天子亦未尝亲出慰劳，若文公践土之盟，河阳之狩两屈，天子之尊，葢周王不畏齐而畏晋，天子视齐桓，乃忠臣不过一诚实，而晋文权谋髙大所以畏晋，不畏齐也，举天子畏与不畏，又见文公不如桓公看得晋文公既种种不如桓公，然桓公霸业不继，而文公虽死，霸业不絶何故只縁有一件胜如齐威，此晋文所以霸业相继，不絶前説管仲一身任事，不能爲齐，求人材而晋专务收人材，看得晋国人材之盛，皆出于狐，赵初间使狐偃将上军，则让于狐，毛而佐之，命赵衰爲卿则让于栾枝，先轸及先轸死，复使且居将中军，又佐之，晋人材之所以盛縁狐赵之徒，倡推贤让能之风于上，一国所以皆有此风，至臼季，见冀缺于田野之间，其夫妇敬，相待如宾，臼季归，既荐之于文公，文公以爲下军大夫，以此见非特朝廷如此，相逊而田野之间，亦莫不皆然，一国所以皆有推贤，让能之风，赵衰狐偃，实倡之也，直至悼公时，范宣子让，其下皆让其波流之及，直至如此，故晋之霸业，所以长久，桓公之霸业，所以不永也。
晋侯，秦伯围郑，郑使烛之武説秦秦伯説与郑人盟，【三十年】。
秦穆公当时纳晋文公，使之有晋国者，其德可谓甚大，文公既立之后，鉴晋惠公之事与秦穆公左右周旋，盟会征伐，未尝不同，然而后来秦晋同伐郑，秦纳烛之武之説私与郑盟而戍之，秦之背晋，亦要察其由，若以惠公之事，甚易见，如秦纳晋惠公，时晋许秦地，及归，又不与秦，晋饥，秦输之粟，秦饥，晋闭之籴，其曲直甚分明，此固是曲在晋，直在秦，若以曲直未察之，时论之曲全，不在晋直，全不在秦，何故秦晋连兵伐郑，而穆公独与郑盟，及子犯请击秦，晋文公却又説微夫人之力不及此，此见晋文公不忘旧徳处，若把此一段看，似乎直在文公，到得殽之役，又不是晋先犯秦，秦先袭郑，然后先轸，遂发命兵端，又不在晋似乎曲，又不在晋，考其实事，论之则不然，晋之失，秦有自来矣，不独因郑当时天王出居于郑，晋与秦，本要同出兵纳王晋，专功求霸，故辞秦师顺流而下，秦穆公是晓了人，岂不知他辞师之意，其闲隙已自形见于此，但未见于事晋文公骊姬之难，受恩于秦，其结好如此，及到围郑，一使烛之武説秦秦穆公便欣然与郑盟，何故以此知曲全在晋，不在秦观，秦穆公恩意之于晋文，甚拳拳，不独纳他归国，既归之后，如后来吕，郤之难，将焚公宫，晋侯潜防秦伯于王城，瑕甥，郤芮不获公，乃如河上，秦伯诱而杀之，又以三千纪纲之仆，爲晋文之卫，其拳拳于晋，当是时，尚无疑，晋文公之心，自晋文辞师，专功掠美之，后其闲隙已自形见，以此事迹，上稽之，则秦合与郑盟不是，曲在秦，曲全在晋。
蹇叔言师之所爲郑必知之【三十二年】
勤而无所必有悖心【三十二年】
秦穆公兴兵伐郑，而蹇叔谏劳师袭逺非所闻也。师之所爲，郑必知之，且行千里，其谁不知？秦伯不用蹇叔之言，终于出师，所以有殽之败，论蹇叔谏，秦伯一段爲秦穆公谋甚忠，后世论蹇叔，能料事情于千里之外，如此之审，自今观之，大抵看书考古今成败，不当随成败论，若以成败，看蹇叔爲秦穆公逆料事情于千里之外，如此精审，虽着亦不过如是，此未免爲随事迹论人，若深考事情，蹇叔意甚忠，所以谏秦伯之辞，当时所料，未爲精审，如谓师之所爲郑未必知幸，然郑商人髙将市于周，方知秦师之出，以牛十二犒，秦师诈爲郑辞以款秦师，使传告于郑，郑闻其言，然后使视客，舘方见束，载厉兵秣马，以此知秦师出路上，不遇髙郑未必知秦，未必不成功，则蹇叔师行千里，其谁不知之言，未爲精审，这未见得事情，举此一段，看古今成败，不当以迹看，虽然，蹇叔之言，其中自有精审处，若勤而无所，必有悖心，此两句却最精审，何故其劳师千里，既无所成，必不肯空手归，所以灭滑，当时本要，灭郑，不要灭滑，所以既勤而无所，所以灭滑而还，果中蹇叔之所料，当时秦闻郑知便归时，尚可以全师，蹇叔前几句虽忠，未料得事情，惟是此两句料得事情，出所以最爲精审。
文公
诸侯朝晋【元年】
衞成公不朝【元年】
齐桓淮之防城鄫，役人夜登丘而呼曰：齐有乱，晋文公之季年，诸侯朝晋，卫成公不朝，使孔达侵郑，始者葵【】之防，践土之盟，天下莫不从风而靡，至末年，齐一城鄫，而役人至于夜，呼诸侯朝晋而卫成，至于不朝，又使孔达奸盟，以伐郑，是知力之果不足恃也。大抵王霸之分，王以德霸以力，以德爲尚，则终始如一，以力爲尚未有始盛，而终不衰者，方霸者之盛时，如葵丘之防，践土之盟，诸侯见势力之盛，莫敢不赴，其功之可喜，若胜于王，及至末年，势力之衰，身未及死，役人已有登邱之呼，文公亦有卫侯不朝之事，以此始信力之终不如德也。
先且居请君朝王臣伐卫【元年】
晋襄公既祥，使告诸侯而伐卫，从先且【音苴，】居之请也。观且居之言，乃曰：请君朝王，臣从师，晋侯朝王于温，先且居胥臣伐卫，以此知春秋霸者之尊，王皆非其本心，葢必有所爲而然，初不知君臣之大义，倘使襄公不伐卫，则不复爲朝，王之举矣。
楚国之举常在少者【元年】
楚子立商臣为太子，令尹子上曰：楚国之举，常在少者，观此见蛮，荆之与列国本不同，大抵列国之所以为列国，以其有三纲蛮，荆之所以为蛮荆，只縁无三纲三纲者，君臣父子夫妇也，以楚甲兵之众，土地之广固，足以抗衡列国，至于传国，立嗣之际，则失其大伦，乱其大本，所以多有戕弑之祸，正縁无三纲，故如此，观其上有天王而僭称王号，则无君臣之纲矣，立嫡以长，而常在少者，则无父子之纲矣，息妫绳于蔡哀侯而息，遂见灭，以息妫归，则无夫妇之纲矣，三纲既絶此春秋所以摈之，而不齿也，大抵看书其间有两句可以见得一国之风俗者，最当深考，这一段，只看令尹子上説楚国之举，常在少者便可见，一国之风俗，学者不可不察。
秦伯复使孟明为政【元年，】秦伯犹用孟明，【二年】。
秦穆公用孟明，有殽之败，左右皆罪，孟明公独举，周芮良夫之诗，且曰：孤实贪以祸，夫子复使爲政穆公，悔过秦誓，见之详矣，参之以此段，方见得穆公自知得病源在于贪，向使穆公不知病源所在，则虽欲悔过，亦无下工夫处，惟穆公既自知得病源所以悔过，又能刻意消除之，此所以遂霸西戎，大抵学者要做工夫，亦须各自知得病源方会长进，且如易之噬嗑卦，口中有物，欲噬而嗑之，故谓之噬嗑，其爻辞曰：利用狱，何取夫狱？盖狱之情有闲，亦如口中有物，须是推究狱情，知其病之所在而噬嗑之，殽之败，穆公再用孟明，未足为难，及彭衙再防之后，犹用孟明，实天下之至难也，盖一败虽不足以沮穆公之心，再败而不沮者实寡，穆公所以能为天下至难之事者，只縁他见得定处，故能信之不移，任之不易也，大凡人君任人，须是要见得端的，方能如此。
先且居将中军赵衰佐之【二年】
齐孝公继桓公之后，霸业遂替，晋襄公继文公之后，霸业不衰者，须是识得襄公所以胜孝公之大端处，先轸一死，既用其子，且居将中军，初非以先轸死狄之故，以此报之实，且居有是能，遂拔之，元老大臣之中，观请君朝王一事，亦足以见先且居之，贤又如文公出奔，以及于归国，定伯狐赵，实有大功，所谓佐命元勲，是宜居尊位，秉国政，而后有以报之，今襄公继文之后，乃以先且居将中军，而赵衰佐之衰，亦不以元勲自居，甘处其下，此见得赵衰，乃爱君体国，与国同休底人，故但知一意爲国，理防人材，初不计校，禄位之髙下惟上有好贤之君，下有推忠之臣襄公胜得孝公，处大端在此。
晋人惧无礼于公请改盟【三年】
晋襄公以鲁文公朝，晋之缓，使阳处父盟，公以耻之，又惧其无礼于公，请改盟，大抵国之盛时，虽有一二事不是，卒未见其害，葢天下畏其强，不敢与之校，故襄公虽以大夫之卑，盟国君之尊，鲁之君臣熟视，亦不敢校，至于改盟，鲁亦惟命是听，在当时虽未见其害，驯致衰世，平公袭其迹而为之，欲改衞盟衞既叛而不从，遂至兵连祸结，数年不解，正縁襄公做得样子，不是，此所以后世蹈之，有其害也。
楚灭六蓼【五年】
邾灭须句【僖二十一年】
邾灭须句，楚灭六蓼，夫须句司大皡之祀，六蓼实臯陶之后，此皆先王所封诸侯，自唐虞三代，以至春秋之初，千百世绵延，而皆不废絶何故才入？春秋之世，便见屠戮，盖须句六蓼，皆小国所以不废于春秋之前者，盖向时闲有圣贤之君以振作之，风声气习，尚有典刑，老成人相与维持，故得世守其祀，所以虽小而仅存至此，先王德泽，既已斩絶，渐入春秋，战国气象，故先王之诸侯，亦不能自存，此最见得风声气习之，大推移习俗之大变革处，学者当子细看到此，又须看得天下大，与战国汉，唐相接。
晋搜于夷易中军【六年】
晋国之霸固，赖贤才众多，然亦有偏处，大抵天下之事，有一利必有一害出乎？此必反乎？彼最不要流入于一偏，善为治者，常就一偏处救方，晋之盛时，英豪满朝，皆能率职，劝功听命之不暇，虽赖其力，及其后君上之权，浸移于臣下，试举一二端论之，如襄公之归秦囚，先轸则不顾而唾，则有无君之心，夷之搜阳处父，则终于易中军，则专君上之权，此二人皆已暗移易了，惟其积而不能收，故其流弊至于厉公之弑，驯而至于六卿之分，晋正縁偏于此，不能收其权而终至于亡国也，是知权不可弛，患不可不自微时制。
士会如秦纳公子雍【六年】
晋纳捷菑于邾【十四年】
晋文公之后，襄灵二三君所以不坠霸业者，赵宣子之力居多，故当时号为名卿，而左氏亦称以贤大夫，然考其处大事则有若可疑者，天下之，内与外而已，内事莫大于立君，外事莫大于伐国，襄公卒，宣子欲结秦援使先蔑，士会如秦纳公子雍，未几，迫于穆嬴，与国人之大义，改立灵公，是其立君之不审也，邾文公卒，宣子以诸侯之师八百乘，纳捷菑于邾，既而邾辞以齐出貜且长，宣子以其辞顺，遂还师，此是伐国之不审也，夫宣子处，大事如此，何以能光辅晋君，使霸业累叶不衰，盖宣子亦有长处，只縁他能不遂过饰非，始虽不审，继而能改，此所以转危而爲安易非而为是不失为当时之名，卿是知改过，善之大者也，非特为国如此，大抵学者改过亦当如此。
赵孟杀公子乐立公子雍【六年】
郤缺请复卫田【七年八年】
士会在秦【七年十三年】
晋赵宣子秉国政，当时谋臣非不多，如襄公卒，欲立公子雍。贾季欲立公子乐，宣子不从，贾季之言，遂杀公子乐，至郤缺，请复卫田引六府三事赵宣子因而举匡戚之田，申虎牢之境，尽还于卫，立君之事既不从，贾季然一闻，郤缺之言，遂舍己得之田地，弃之于卫士，会在秦，贾季在狄，中行桓子，请复贾季郤缺，请复士会，宣子不从，中行桓子而从郤缺，归士会于秦，何宣子于他人之言，皆不从而郤缺，每言辄听，自三代以后，至春秋闲，正心，诚意，修身齐家之学不讲，故言语无力，不能动人，大率要得言语动人，须是自里面做工夫出来，郤缺耕于田野，耒耜之际，其妻馌之，敬，相待如賔，则知郤缺工夫，皆自里面做出来，故其言语有力足以动人也。
贾季怨阳子易班【六年】
先克夺蒯得田【八年】
晋自文襄以来，人材众多，然人材既多，则不能无争，阳处父易，贾季之班，贾季乃使续简伯杀阳处父，先克争，箕郑父之位，将夺蒯得之，田亦至于相屠灭，盖人材之多，固是国家之福，须是上面有一个总统处，然上之人苟无以总其要会，平其猜疑，杜其闲隙，引其礼，逊使有才者献其才，智者献其智，则才者以才相戕，智者以智相谋，当文公之时，人材非不多，然不至于争者，有文公总统，其会要也。襄灵之际徃徃多是先朝故臣，然上无贤君，以总统，故至于相戕相贼，无所顾忌，如此臯陶谟曰：翕受敷施，九德咸事，俊乂在官，百僚师师，百工惟时，抚于五辰，庶绩其凝，自俊乂在官，以上是唐，虞总天下人材处，自百僚师师以下，是唐虞人材能师，师相逊如此，有前一节，又无后一节，不足以见唐，虞之气象，晋襄时，正縁有后一节，无前一节，所以其害如此。
范山言晋可圗【九年】
范山言于楚子曰：晋君少不在诸侯，北方可圗也，楚子遂伐郑，以此见外域，才见中国衰便来陵犯，如齐桓之前，楚固强矣，自召陵一胜楚，遂不敢与中国争，桓公既衰，楚遂伐宋，败襄公于，自晋文城濮，一胜楚，又衰至灵公时，去城濮之胜，十余年，楚辄敢陵犯，中国之衰而后入，数十年闲，须用一次，镇压之方，俯首帖耳，不敢校，故唐，虞五载一巡狩，周十二年一巡狩，皆是欲时复一提撕，整顿过，故天下有奸谋，邪志者不敢作，不特外患，小人亦然。
左氏传説卷四
<经部,春秋类,左氏传说>
钦定四库全书
左氏传说卷五     宋 吕祖谦 撰文公
夷之搜士縠将中军【八年】
先克言狐赵之勲不可废【八年】
齐桓公后继之以孝公，霸业坠，晋文公后继之以襄公，霸业不坠，论来善继前人之业，莫善于襄公，莫不善于孝公，考二国所以兴亡，齐之霸业，虽衰于孝公，齐之亡形，不成于孝公，晋之霸业，虽继于襄公，晋之亡形，却成于襄公，所当精察孝公，不过委靡无志，失霸业而已，襄公当时自殽之战，名为继前人之业，诸侯又服从何故亡？形成于此，盖襄公之权移于臣下，所以后来六卿分晋，自襄公造出来，且如自殽之战，论之方，其在丧服之中，从先轸至，既战胜舍，三帅以从，文夫人之请，先轸怒，不顾而唾，已失君臣之义，后来襄公依旧敬先轸，先轸之志不衰，若把来做好事，论襄公能用直言能待，故老不知失君臣之义，正在此，到得夷之搜，时要立中军帅其中又无所主，大抵晋之中，军帅秉国政，如后世兼将相者，最是国之重任，君之大事，初，襄公欲使士縠将中军，谋既定，先克説狐赵之勲，不可废也，公从之，又使狐射姑将中军，赵盾佐之，此是谋不定，到阳处父至自温，又改搜于董，又改赵盾将中军，狐射姑佐之谋，中军帅襄公全无所主，顷刻闲三次改易，人君大权，何有自此赵盾，有弑灵公之难，中行偃有弑厉公之难，自此驯致，六卿分晋，晋遂亡论来，当时虗心任贤，固可以成霸业，然全无所主，不知君道，权安得不下移，所以谓晋亡形，成于襄公，襄公但知虗心任人不看，洪范三徳所谓惟辟作福，惟辟作威，惟辟玉食，权皆在上，初不知虗心与秉权，两者何尝相妨？只看晋文公可见，当时以大者论之谋，中军帅问于赵衰衰，对曰：郤縠可，乃使将中军，当时何尝不虗心但不曾如此，纷纷不定，其中自有所主，大抵人君用人固当虚心又当中有所主，为君之道，祸福相半，遂至于亡。
西乞术来聘【十二年】
西乞术聘鲁，襄仲辞玉，西乞术一时应对之闲，文辞可观，襄仲遂曰：不有君子，其能国乎？国无陋矣，厚贿之，何襄仲一闻其言，便信其为君子，且知其国无陋，何故？盖春秋去三代，尚近人之气质尚厚，巧言令色者尚少，至后世，则气质渐薄，其言始不可信矣！夫子曰：始吾于人也，听其言而信其行；今吾于人也，听其言而观其行，自春秋至孔子方百有余年，风俗推移，其言便不可信如此，况后世乎！
秦伐晋胥甲赵穿无功【十二年】
秦伐晋，晋与秦战，胥甲赵穿干纪，犯令当军门而呼，帅遂无功而还，晋治其罪，杀胥甲恕赵穿，自此以后，赵穿顺长其恶，驯致弑君，以此见权纲所在，不可一日失晋，所以不治赵穿，当时不过谓穿是晋之壻不知其来有自，惟当时不治赵穿之罪，不知履霜坚氷之戒，遂至穿后来去弑灵公，然此事其端，又出于晋文，初，晋文公遣颠颉，魏犫去伐曹，令无入僖负覊之宫，魏犫颠颉至，焚其宫，文公止杀，颠颉以徇于师，以魏犫为才而免之，所犯同而一诛一赦，由文公倡之于先，故襄公亦学之于后，循习其弊至此，以是知创业垂统之君，苟有一毫不尽处，其流弊皆足以为后，世子孙累也。
君弱不可以怠【十五年】
晋郤缺以上军，下军伐蔡，曰：君弱不可以怠，戊申，入蔡，以城下之盟而还，晋灵公之时，人材如赵盾，士防郤缺之徒，皆立于朝，人材非不众多，然灵公终至于身弑国危者，何故？盖当灵公少时，其恶未成，郤缺赵盾，士防之徒，皆晋贤人，都不能于是时正君心养君德，自里面做工夫，一向只是谋人城攻人国，却曰君弱不可以怠，都去外面做了，至于正君心里面工夫都不曾做得一分，及灵公长，其恶已成，熟虽先之以士会之谏，继之以赵盾之谏辞尽意竭，终不能正救其恶，贤如郤缺，在当时人臣之最，其谋亦不过张其甲兵侵伐，以示威耳。所以终不免有簒弑之祸。
羣蛮百濮叛楚【十六年】
楚人谋徙阪髙【十六年】
羣蛮百濮叛楚，楚人谋徙阪髙使当时不有蒍贾之谋，楚便有退避，消缩之气，则羣蛮百濮，并起乘之，楚自此分，亦未可知，赖有蒍贾之谋振作，其气出师侵庸，而羣蛮诸小国，氷消瓦解，使楚之社稷，既危而复安，将亡而复存，则贾之谋国，可谓精审，然以其终始考之，其终乃与伯棼共谮鬬般杀之，伯棼为令尹，已为司马，席未及暖而死于伯棼之手，何故不知伯棼，狼子野心，盖为利禄蔽了，况贾初闲，谋国利害，不入其心，心平气定，不为事所昬，故其谋精，其后则以贪位慕禄之心生，虽伯棼是狼子野心之人，亦与之共事而不觉，卒毙其手，所谓驱而纳之，罟擭陷穽，而莫之避，司马迁曰：利令智昬是也，学者于此，不可不戒。
宋饥公子鲍竭粟而贷【十六年】
春秋之世，上失其政，乱臣贼子，多以小惠取其民，如公子鲍以粟救饥，取宋公子，商人以赈施取齐，陈氏亦以赈施取齐，当时乱臣贼子取人国者，无不以小惠取其民，其闲虽不是乱臣贼子，公卿能保其世家，亦多因小惠如宋之乐氏，郑之罕氏，皆赈贷乏絶之故，所以如此者，亦有由矣。大抵先王盛时荒政十有二，有司之所掌，至于札瘥荒歉，有司闻于上，以举行荒政乱臣贼子无縁得入其间，惟春秋时荒政不举，所以到札瘥，患难之时，小民剪焉，倾覆无所告诉，乱臣贼子，便乘此以赈施，收民心，取其国若究本原论之，大抵为人君者，不能逃其责？君职不尽，荒政不举，不当专责乱臣贼子侵上之权，何故上失其道，乱臣贼子，何世无之？虽然，就乱臣贼子之中论之，其间势有厚薄，而其失又有浅深，且如陈氏以私施取齐，公子商人亦以私施取齐，然陈氏就他私施中，积累多时，自齐景公至于田恒，所施已多时，所以至于战国，尚能因此以取人之国，若公子商人，始者取齐，固与陈氏无异，然公子商人既得国之后，又灭人之国，夺人之妻，肆行无道，向来姑息小惠，都消散了，所以商人为人所杀，舍爵而行畧无人恤也，何故区区之私惠，本不足恃，既得其国，又以无道行之，如何？防持乆如以理推而大之，大抵或以惠恩，或以势力牢笼把持天下，才力衰，便无余裕，自然絶灭。
晋侯不见郑伯【十七年】
郑子家以书与赵宣子【十七年】
晋灵公时，不见郑伯，以为贰于楚，当时郑子家执讯而与之书，具述朝会之疏数，所谓将悉敝赋，以待于鯈，唯执事命之，子家辞如此之峻，晋遂使巩朔行成于郑，又使赵穿公壻池，贵宠之人为质，方得郑平此一段，若以事迹论之，晋始者不见郑伯，如此之倨，后来见子家辞峻，又却从而行成，又使贵宠人为质，其礼又如此之恭，前倨后恭，全不度德量力，然就事上看，是时，赵宣子为政，德虽不足，其阅天下之事亦熟，何故猖狂？不审见轻小国，徐思此事有由，当时灵公不君，自此后，晋中衰，外以霸主虚名加诸侯，始者强，张霸主之威，以虚名加郑，却得郑服，后来动不得郑，郑却以实事，抗晋之虚名，都被他胜了，此一段事，正如渉佗，成何一般，当时赵简子为政，亦要张霸主虚，威加卫侯，到得卫侯忿怒，始者执渉佗以求成于卫，卫人不许，又杀渉佗以谢卫，亦未能得卫服，然就赵宣子赵简子二人论之，亦是不同，宣子自度不能服郑，便与他平所以遮盖得疎脱简子不能便平，他所以直至后来无措，至于杀渉佗，若以理论之，晋中衰虚，不足以加人，若以权谋论之，简子不如宣子，以此知晋国虽縁霸业之盛衰，亦縁当时秉权之臣有能否，又就子家身上论之，子家能不屈，晋国之虚威，以峻辞拒晋，亦可谓能自立，有子产之风，然后来公子宋欲弑君，不免受恶名，何故子家外面拒晋，能自立如此，内而首防，依违从公，子宋不能自立，盖天下事，切近处最难，子家以峻辞拒晋，晋虽强，尚封疆不相接，虽拒晋，苟有兵戈之祸，时事尚逺惟子家见得事逺所以敢明目张胆，峻辞厉色以拒晋，若夫公子宋与子家并立于朝，其凶威奸谋，甚切近便到身上，所以子家到这里，畏缩不免，从他弑君，学者须知利害切近处，能自立方可。若利害不切近，虽能自立，未足为喜，然子家为公子，宋胁持亦自有由，所谓利害逺近则是大纲论他，若公子宋所以敢胁持他时，就左氏看，亦有形见处，所谓子宋与子家谋先，子家始欲不从，公子宋反子家，子家惧而从之，只看这几句，便见得子家依违怯懦，所以致公子宋敢为弑君之谋，何故伐国？不问仁人，始者，公子宋敢与他论，则子家可知，此不足论，子家曰：畜老犹惮杀之，而况君乎？子家虽有不忍之意，他语脉，已自慢无力了，弑君何等事？却以此语对之，虽有隐然不忍之意，未有凛然可畏之气，到后面又依违所以到公子，宋反要，他既惧不免，从他弑君，其间煞经时节，使子家能以刚直自立，闻公子宋谋便告君，以正其罪，何縁会有弑君之罪，以受此恶名，惟其不忍，所以如此，非惟不忍弑君，亦不忍告公子宋于君，惟依违无断，所以有此事，此是他病之根由。
敬嬴私事襄仲【十八年】
仲杀恶及视【十八年】
文公敬嬴，私事襄仲，仲杀恶及视而立宣公，以襄仲杀嫡，立庶论之罪，固不可逃，然论其根本源流，却不在此，闵之二年，成风闻成季有为，公室辅之，繇乃事之，而属僖公焉，故成季立之敬嬴，惟见成风，留下様子在，遂亦案本而行效成风，私事襄仲，而立宣公，终有簒逆之恶，大抵天下事，虽当盛时，不可做一件徼幸，事徼幸而得者，其害虽不见于当时，终必为子孙之害，如僖公之俭以足用，寛以爱民，三十年间，鲁国之人赖之，季友为此，初无大过失，然后世做之，其害始有不可胜言者。徼幸之事不可做，以此知家法不可不正。
宣公
宋郑战于大【元年】
宋城城者讴【元年】
宋，郑，大之战，华元师败身囚，其辱国亦甚矣！终不失为春秋名臣者，盖元之为人，虽有寛纵处，亦有含洪之度，观羊斟，与入郑师而败，其反国也，自他人处之，必杀羊斟而后入，元乃曰：子之马然也，又如城者之所嘲诮，元则曰：牛则有皮，犀兕尚多，役人曰：从其有皮，丹漆若何？元则曰：夫其口众我寡，全不与之校，闻其言即去之，此二事足见，元之度量，深得为上之体，大抵为上有包含容纳之度，虽有小疵，亦盖覆得过，古人居上，克寛之道，元虽未尽，如古人之寛，亦足以得其髣髴所以能维持宋国也。
赵盾弑其君夷臯【二年】
赵穿弑灵公，董狐直笔书之曰：赵盾弑其君，盖弑虽是赵穿其情实，为赵盾出去了，盖盾平日所与亲厚者，惟穿耳穿为盾之出，故敢行弑君之逆，此虽是穿弑君，实为盾弑，何故见得是盾意，以穿既弑君之后，盾归既不讨，其弑君之罪，反使穿逆公子黒臀于周而立之，则盾亲厚，穿之情无所逃矣。
楚子问鼎之大小轻重【三年】
楚庄王之在春秋时，皆谓之贤君，如左氏载其筑京观之事甚详，亦以为贤君，攷其观兵于周，问鼎之大小轻重，则傲然有簒，逆无君之心，暴露于此，虽有终身之小善，亦盖覆不过今，左氏不见其大恶，而特取其末节，何故盖縁当时之人，风声气习，都不知君臣之大义，人皆有此患，视簒夺之祸，不以为怪，以为常事看了，以此知学者最不可不识大义。
楚灭舒蓼及滑汭盟吴越而还【八年】
当楚庄王时，楚之威北加于中国，南被蛮夷，所谓盟吴越而还，看传所载，则与舒绞，州蓼相似，到得十一二年，庄王既没，共王继之，吴始大不惮楚，晋申公巫臣以五乘车，敎吴楚，自此疲于奔命，其闲争得二三十年，庄王时，吴越与羣舒之徒同受盟于楚，其时可谓微弱，何故数十年闲，吴便为害，后来至于郢，几灭楚，以此知天下形势，不独中国与外域相为盛衰，外域自处，亦自相为盛衰，何故楚盛时，吴越衰到庄王死，楚衰吴越盛吴出来，威加中国，到得夫差堕越却起，如汉时匈奴盛，方其盛时，凡北方所自拥据之，国无不服匈奴，后来匈奴分南北乌丸，又盛到乌丸既盛，所谓匈奴微矣，散而处中国，如刘元海亦列于边民之闲，到西晋时，邉方多故，匈奴左右贤王，刘元海再起旧时，乌丸又微了，自此邉风迭长，始者北越盛氐，羌衰及北越衰氐，羌再盛，苻坚盛氐，羌却衰，苻坚衰慕容鲜卑继之，慕容衰孛头，元魏继之，更为消长，直到唐藩镇未尝不相为盛衰，论来一消一长，此天道不息处。
令尹蒍艾猎城沂使封人虑事【十一年】
孙叔敖城，沂此一段见得筑城，规模曲折，详细精宻处正要学者看此，如版筑之事，孙叔敖已洞晓，如何却使封人虑事，盖不亲细务，深得为上之大体，规模曲折，虽自知之，又须是众谋，使亲其事者，具上规模条目，将来然后从而增损裁正之下，不侵有司之事，筑城是大事，独问守封疆之小臣，此亦见深虑无，不当量功，命日量功，是量用功之多寡，命日是度其日子多少，分财用者，财用谓刍茭版筑，分谓看四隅，所费多少而分配拨料之，平版榦平，是商量必平其髙低厚薄板榦，谓合当筑几雉，称畚筑称谓，一人可以运，几工一人，可以筑几堵畚，是度其负土之多寡，不使虚费，人得预其闲，筑下手也，程土物，程是料度，用得多少，土是泥也，物是材木也议逺迩谓就近取水，取土如百歩与五十歩去百歩内取已争一半略基址，略是巡行，也先巡略基址，阔狭髙下方圆曲直都安排之，具糇粮，谓先办其役夫之粮食，度有司，是审度有司，各称其材，谓如材有余者，可以领大事，至若无材之人，却能谨信者，则可使之监视，有便利，轻捷者可以供来往，度谓如使谨信者治财，却不得，若令监视，则必专其才，亦不至于无用，所谓度者如此，惟其精密，详细如此，所以事三旬而成，不愆于素，盖谓今日用事，与前日所料条目一般，并无增损，至后来用事，这里添一件，那里又退一件如此，是愆于素也，大抵左氏载版筑用兵，救焚之事，如世务曲折，条目所裁，纎悉备具，所载甚详，亦足以见当时风声气习，近于三代，其人皆是着实做工夫，皆为有用之学，非尚虚文也。今人为学，多尚虚文，不于着实处下工夫，到临事之际，种种不晓，学者须当为有用之学。
邲之战楚庄不筑武军【十三年】
春秋霸者，到志得意满之后，未有不自满者，所谓五霸是齐桓，晋文，楚庄，秦穆宋襄如宋公不度，德不量力，不当受霸者之名，今且论四者，齐自葵丘之盟，满至用易牙刁晋自践土之盟，满以私酖，卫侯秦自焚舟之役，满后用三良殉葬，到楚庄王邲之战胜，后亦满看，楚庄王邲战之前规模警戒，晋之所称，上下相规，截然可见，可谓战战兢兢，不筑武军，不作京观如此，到后来志得意满，使申舟无假道于宋公子冯，无假道于郑分明，逞大国之威，凭陵小国，论来假道礼之，常载在聘礼，假道之礼甚明，楚使两使经涉两国，而不假道，此见得楚庄王满处前三人未足论，唯楚庄王之满最要看，大抵天下之事，当能谦退，时犹得意未深，去警戒，近所以能不筑武军，不作京观，然而必竟到后面移换了，至于凭陵中夏，吞灭小国，而不自知，正如人饮酒正饮，时犹自得酒过了方作，以此知人遇得意事，当时能谦损者，未足名喜，须防在后作，这要人深察。
左氏传説卷五
钦定四库全书
左氏传説卷六    宋 吕祖谦 撰宣公
晋楚战于邲晋师败绩【十二年】
楚子围郑，宣成之间，正是楚庄王霸业强盛之时，举邲之战，晋，楚之强弱可知，当是时，晋景公但循常袭，故政事少怠，楚庄王方厉精为治，政事修明，晋，楚之强弱，大纲在此，楚之所以强，盖得孙叔敖，整齐军政，训教卒伍，细大本末，无不具举，兵威所向，虽中国亦不敢当其锋，楚之盛，不特兵之不可，敌亦庄王善能持胜何故其能县陈又复封之，既而克郑，郑伯肉袒牵羊以逆，又复其社稷，夫楚用兵以取两国，而又复封其社稷，此见楚王，有其功而不居其功，齐桓，晋文以来未之有也。当邲之战，晋，楚，正欲争衡，荀林父栾书之徒，一见楚师，便欲敛军避楚，则其强弱又易晓，要之，邲之败其罪，固在先縠，然林父亦不能无罪，以縠之，刚愎不仁，固不可信用，林父以晋之名臣，统元帅之权而不能制，一先縠者，盖其新进之徒威徳未孚于人，故如此，以楚嬖人伍参之言观之，谓晋之从政者新，此言论林父最切当，大抵贤才处事，或至败事者，未必其才之不足，处事之不审，特其素望之，未熟于人，所以至于败事，古之人所以四十而仕，五十而为大夫，盖欲涵养积习，使威望在人已熟，然后可以从政，若是养之，无素骤然，居人上鲜有不败事者，良以此也。故邲之败，虽是彘子之罪，然荀林父亦有不是处，观彘子以中军佐先济，林父不得已而从之，此彘子之罪，又使赵括更行人之辞，是以恶言以激楚之怒，亦彘子之罪，不设备，而为楚所乘，三者虽彘子之罪，然荀林父乃元帅，至于魏锜，赵旃以不得官职，挟憾而往，楚欲败晋师，是人皆知其不可用，独林父不察焉，一请往，即许之，遂至于败国事，此乃林父之罪，先縠先济，而林父亦从之，此亦林父之罪，及后为楚军所乗鼓于军中曰：先济者有赏，遂致中军，下军争舟，舟中之指可掬，此亦林父之罪，原邲之败，皆是晋羣帅浮躁不协，遂至于败师，晋自邲败之后，大率规模，与前不同，故常厚蓄自养，不敢有事乎？他既不急于报楚，亦不急于报，郑如伐郑，但搜焉，示之以整而还，及楚围宋，亦不过使解扬致命而已，惟其如此，所以有鞌之胜，夫以灭夷数者之事观之，林父之谋虑，亦可谓明矣。至于邲之战何如此之昬乱，盖人心最不可昬，当邲之战，縁先縠强狠，必欲先济，林父又不得已，勉强从之，惟其自相矛盾，自相攻夺，如此，故林父方寸精明都昬乱了，其徒先济之时，心已不在军事，是以举措乖错，邲之战，先縠曰：由我失霸，不如死！栾书从傍而止之，至鄢陵之战，栾书为元帅，乃曰：不可以当吾世，失诸侯反，蹈先縠之覆辙而不自知，范武子从傍而止之，何智于前，而昬于后也，盖天下之事，傍观之时，无不精审，及自临事时利害，切于己私心难克，所以如此，楚庄既胜，晋不肯筑京观，此亦是不敢自居功之意，既伐陈，因申叔之言，即封之，既入郑，因其君有礼，复封其地退，然不敢自满，引诗书之言宛，有儒者气象，及其过周问鼎之轻重，遽然陵轹，天子聘齐，不假道于宋，聘晋，不假道于郑，而又陵辱诸侯，所谓儒者之气象已不复见，何故？盖生乎其地，安乎其俗，风声气习，易于渐染，故难转移，楚自武王以来，其君臣日夜所讲者，无非此等事，观其僭号称王，其迫胁，陵轹气象，亦有定本，此亦家法所使，故虽庄王之贤，不能免乎气习，故庄王视以为常，做了，以此知居移气，养移体，学者不可不知，晋自庄王在时，其兵未尝轻动，观林父略，狄土以广晋初，未尝与楚争也，及其伐郑，亦但搜以示之，整而已，初未尝急于服郑，但积习培养其力，遂致有鞌之胜，至鞌之战，庄王已死，方敢用威，以治中夏，盖当是时，庄王之威加于诸侯，自齐桓，晋文之后襄公以下皆不及楚，楚所以霸，其根本安在，惟栾书之言最得其要，其曰楚，自克庸以来，其君无日不讨国人而训之于民，生之不易，祸至之无日，戒惧之不可以怠，在军，无日不讨军实而申儆之于胜之不可保，纣之百克，而卒无后，训之以若敖蚡，冐筚路蓝缕，以啓山林箴之曰：民生在勤，勤则不匮，不可谓骄，此数句是得楚君臣，自相警戒，虽王之所以王霸之所以霸，强国之所以为强国，圣贤之所以为圣贤，皆不出此，最学者所宜用工夫处，邲之所以败，以羣帅之情不一，自相矛盾，不能降心相从，所以致败，至鞌之战，深以相从为先，且以郤克为元帅，韩厥为司马，元帅之尊，司马之卑，韩厥欲斩人克救之，无及从而劝之使徇，且曰：吾以分谤也，克之，意未必止于分谤，所以先自降尊，贬重如此，则羣帅安得不和？正欲啓将帅，降心下志，相从之意，其后晋帅有功师归，范文子后入，其羣帅亦皆相让，皆郤克啓之也，以是知邲之败，其条目虽多，一言以蔽之，曰：争而已，鞌之胜其条目虽多，一言以蔽之，曰：和而已，其后君臣不无自满之心，虽比厉公鄢陵之胜后，臣下相戕贼不同，当时君臣不能不为胜心所动，何故见得观鲁来朝晋，晋景公以不敬之，遂至鲁舍，晋以从楚，其君未免为胜心所动，以骄鲁侯也，又齐侯来朝，晋郤克曰：此行也，君为妇人之笑，辱也，以臣对君前，乃敢如是，则其臣亦为胜心所动，以骄诸侯也，君臣皆为胜心所动，而骄心生，以是知楚庄善持胜，有是功而不居其功，所以霸中国，而景公之所以止为景公，此晋之所以不如楚也。
邲之战晋楚军制【十二年】
邲之战如晋，楚之所以胜败，前固尝论之，然而晋楚军制，惟此一战，所载甚详，晋出师时为三军，荀林父将中军，士会将上军，赵朔将下军，到后来赏鞌之功，方分为六军，然以邲之战，考之当此，时晋虽未分，六军之名，已有六军部分了，何故当晋师临河自随，武子以下皆不欲进，惟彘子以中军佐先济，当时若止是三军，时中军将自是荀林父彘子，安能分军先济，以此知当时虽未有六军之名，已有六军部分，何故荀林父是中，军帅彘子是中军佐士会是上军帅郤克，是上军佐赵朔，是下军帅，栾书是下军佐，以此知当时六军已自分了，所以彘子独能以中军佐济，若当时六军部分未分，彘子虽刚狠，然区区一夫，安能独济，所以韩献子谓荀林父曰：彘子以偏师陷，是则六军部分，已分了，晋固如是，然当时楚之军制尤详，当时楚亦有三军，如子重左，子反右，所谓三军，是正军时，孙叔敖为令尹，秉国之政，不在三军之数，是统三军者，且如南辕反，斾其或进或退军之号令，皆由令尹，以此知令尹是统三军者，当时三军是正军其君之戎，分为二广，内官序当，其夜，是亲军亦不在三军之数，常随禁军者，到得率游阙四十乘，从唐侯游阙，自是楚兵亦不是亲兵，亦不是正军，往来补阙者，看甚处薄游，阙则从而补之，此所谓竒军竒军便是正，军中旋分出，不是正军之外别有竒军但不系步伍之数者，临时看厚薄，旋分补，到后来楚既败，晋以乙卯日败，丙辰，楚重方至，以此知辎重常后，正军一日到，盖楚之军甚有法，辎重不过正军一日，若与正军大过相逺时便有邀击之，患大过，近时重兵才乱，便乱了正军，后世用兵先击辎重，取胜者甚多，只縁不是太近则太逺不近之闲，然楚之军制，不特如此，看他所谓军行右，辕左追蓐，前茅虑无中权，后劲，此尤详备，军行，时敌在右，则持辕以备敌在左，寻水草为宿之备，军若宿后，旋求水草，则亦有邀击之患，惟军正行，时右则持辕左则寻草顿兵相接，截然整齐，所谓前茅，今之所谓达白之类，前茅旗名，或遇山险，或遇敌前举旗，则后面可以为备，中权是中军大将军，进退之权，三军之心在此，所谓后劲楚精兵在后，大抵后来劲兵多在前，多被人击败后，面无继，惟精兵在后，可以为前之备，百官象物而动，物是旗，如周礼公卿建旜，大夫士建物，随旗所向，看举甚处，公卿都随，此是师之耳目处，然其昼如此，夜又甚严，何故举亲兵论之，可见右广初驾数及日中，左则受之，以至于昬内官序当，其夜亲兵之军十五乘，常驾在这里，昼夜相轮凢宿当夜今之所谓当更如此？则敌人掩袭，不得看楚军，制如此之详，安得不取胜，又看楚之战亦有法，当时楚既陈，晋未成列，孙叔敖三军皆进，当时楚王在中，闲中军，与晋中军相对临战，时又分左右拒右拒时，当晋下军左拒时，当晋上军两者，陈相对，及战，时晋中下军皆望风而走，至于争舟，舟中之指可掬，惟上军未动时，楚左拒正对上军之整，恐左拒独当不得，楚子告唐侯使潘党以四十乘从唐侯，以为左拒，以从上军，何故添游阙四十乘，又添唐侯，一军只縁中下军皆散了，惟上军未动，若见添生军时也，退何故见他添生军多，惟晋之上军，见他添生军，多所以説楚师方壮，縁此三军都走，此又楚战之法。
成公
栾书救郑楚御桑隧【六年】
栾书侵蔡侵楚侵沈获沈子揖【八年】
栾书为政，用知庄子范文子，韩献子之谋，三人者，皆晋国之望也，任其计谋，所向有功，桑隧之役，欲与楚战，能用其谋，全师以归，此是用知范韩之第一次也，侵蔡侵楚，获楚大夫申骊侵沈，获沈子揖，亦用其谋，有功而归，是用知范韩之第二次也，夫三子晋国之望，一时之名，大夫书能屈身用三子之谋，自以为从善矣，三子亦以其谋防之见用，自以为得行其言，就事迹上论之，固是如此，然深考之则不然，大抵为政有大体，为国有大势，所谓用贤不在一，谋一防之，是用所谓贤，亦不在一谋，一策之见用，皆须于大体大势上用之，看得晋景公因鞌之战，一胜遂至于骄，其实君心都未曾正，政事荒废，而大体大势皆不曾整顿，当时赵同，赵括，亦是一个世臣，故家罪未至死，晋侯因赵姬之谮以杀之，遂大失，晋国之情，内之大体，已失之矣，外之夺鲁汶阳之田，复归于齐，霸者统御诸侯，大要只在信义，晋既使齐，归汶阳之田，未几，而二三其命，又执郑伯杀行人以失诸侯之心，遂至涣散离乱，晋之统体，大纲都失了，观季文子之言，信不可知，义无所立，四方诸侯，其谁不解体？则大体大势，颠倒错乱，可知栾书，只知从三子之谋为善，三子亦只知一谋，一防之用为得不曾与整顿大纲，数子之罪均也，大抵贤者论忠于君，翻然而出，与之格君，心之非正其本原，须看大势，若大势未转，亦当用力而转之，今栾书数子，都不察，晋景公是何时节？大纲都不理会，学者不可以一谋一防之用为善，须当以大势大体论而知范韩乃反，使之有功而骄其志，则知三子亦衮衮，随波逐流者耳。
晋郤至如楚聘楚子享之【十二年】
晋郤至如楚，楚子享之，子反相为地室而县焉，郤至将登，金奏作于下，惊而走出，子反曰：日云暮矣，寡君须矣，吾子其入也，郤至曰：君不忘先君之好，施及下臣，贶之以大礼，重之以备乐，如天之福，子反对以如天之福，两君相见，无亦唯是一矢，以相加遗，焉用乐？子反之言，甚无义理，郤子遂引兔罝之诗以辟之，卒事而归，以语范文子，文子曰：无礼必食言，吾死无日矣！此一段观郤至铺陈典礼，以事迹论，郤至专对之才，似可喜，若就实事上看，则不然，盖文子之意，非畏楚人之叛盟，然所以深自忧虑，畏怯者，盖当晋厉公之时，是何时节？资质所为，又薄了，在朝之臣，都不能深忧逺虑独范文子忧时，正恐晋胜楚，有以重厉公之祸，卒至于亡国，厉公所为，自有一个覆亡，簒杀在后，面如郤子之贤，亦止以其能专对之才，便自喜，都不能惕然深忧，反自矜其才，以增君之骄，当时在朝逺虑者范文子一人而已，惟文子见识髙明不特忧楚之食言，最忧晋国，以速覆亡，簒弑之祸。
成子受胙于社不敬【十二年】
成子受胙于社，不敬，刘子曰：吾闻之，民受天地之中以生，所谓命也，是以有动作礼义威仪之则，以定命也，能者养之以福，不能者败以取祸，是故君子勤礼，小人尽力，勤礼莫如致敬，尽力莫如敦笃，此一段见尧，舜，禹，汤：文，武，相传之妙，防力学之根本，观刘子之言，乃见胷中所得皆三代，老师宿儒传道之渊源，大本皆自此中出，学者为学，当致力于此数句上观之，吾闻两字，便见得老师宿儒之传，不是康公口中语其曰：民受天地之中以生，所谓命也，此在中庸，便是子思天命之谓性，在大易即是太极，一判品物流形，各正性命，万物得天地之偏人，乃得天地之全，夫天之生物，同一气耳，人与物在偏全之闲，故民者，天地之心也。此中即命之所在，即诗所谓维天之命，于穆不已，便是此命也，是以有动作礼义威仪之则，以定命也须看，是以两字人之所动，履适亦举止得节，皆不自外来，无所勉强，无所矫拂，皆自然而然，不可差一毫之过，亦不可差一毫之不及，此见是以有则处，所谓以定命者，此心操之常存，则与天地流行而不息一，或舍之而不存，则便堕于私意，人欲中天命，便至于壅遏而不流，行能者养之以福，不能者败，以取祸福，则不言取，而祸言取者，何故此心常操而存，则心广体胖，怡愉安泰，福本自内有，若一欲败度，纵败礼，则祸自外来，故祸言取而福不言取，是故君子勤礼，小人尽力，今之所谓学士，大夫皆是君子所谓农工商贾，皆是小人论其中本无君子，小人之别，盖君子小人各自有则，所谓勤礼莫如致敬，最是下工夫处，人能致敬，则动作威仪，皆合于礼，便是有则处，所谓尽力，如今或从事于畎亩，或服劳于商贾，就小人尽力处，便是君子，勤礼处，勤礼莫如致敬，如曲礼三百，威仪三千，苟泛然无统，则无以行，必有根本，自我一心之敬，发出，则动皆合礼，尽力莫如敦笃，如勤畎亩，以奉父母如服，商贾以致孝养是也，此一段最要就动作礼义威仪之则一句下工夫中者，一身之大本，下面一句，却是入道之门户，而今人多把作闲看了，不知此一句最是用工夫端的处，如成王作诰，思夫人自乱于威仪，尔无以钊冐贡于非几，至于曾子临终亦得，孔子之深防説君子所贵乎道者三，动容貌，正顔色出辞气，而今学者正要用力在如此，一步之速，以事考之，亦未害事，不知当时此心是定与不定，一言之悖，以事考之，亦未害事，不知当时此心还是存与不存，正心诚意之事，学者当随力深浅行之，其始虽若勉强，其得味，自有不可已者。
曹人使公子负刍守秋，负刍杀其太子而自立，【十三年】。
曹宣公从晋侯伐秦，卒于师，使公子负刍守国，使公子欣时逆曹伯之丧，公子欣时，即子臧也负刍，与欣时俱曹伯，庶子公子欣时逆丧未归之闲，负刍杀其太子而自立，晋为霸主，率诸侯讨杀太子之祸，执曹成公而归之京师，诸侯将见子臧于王而立之，子臧辞曰：圣达节，次守节，下失节，遂逃奔宋，不肯立，后来负刍归自京师，自为曹君，大抵学者之患，最是勇于义而不能精择，如子臧，轻千乘之国，视之如弊屣，而不肯受，固是勇于为义，然而讲学不明，择义不精，所以辞受取予之际，亦不晓自曹宣公之卒，太子是正嫡，本当立负刍杀太子而自立，其罪当讨，晋人讨簒弑之，贼诸侯择其贤者而立之，太子在时，子臧固不当立，然而既死之后，子臧固当受之可也，亦当讨前日弑君之贼，今乃迁延不受，反使簒弑之人，俨然居一国之上，使三纲五常都失序，岂是晋人之罪，都縁子臧归洁其身，太过轻重隆杀都不分，却説圣达节次，守节之语，观这一二句，便见他讲学未尽，择义不精，亦皆有病，夫所谓节者，天之生民，降衷秉彞，天地智愚，圣贤同守之而不可加损，在文王则曰顺帝之则，在易则曰乾元用九，乃见天则，今子臧讲学不明，却以九纵八横超乎节之外，亦是子臧未晓得帝则民彞处，虽有髙世之行难，行之操，所以不免得罪于君子，都是择义不精之过。
左氏传説卷六
钦定四库全书
左氏传説卷七    宋 吕祖谦 撰成公
圣人内外无患【十六年】
鄢陵之战，以兵家曲直论之，楚新与晋盟而背之，用师，是晋直楚曲，胜败之势，显然可见，晋元帅偾，然兴师都欲讨楚，独范文子不欲战，曰：若逞吾愿，诸侯皆叛，晋可以逞，及临阵，又曰：惟圣人能内外无患，自非圣人，内宁必有外忧，栾书之徒，徒能外面看，晋楚之曲直，不能于内，看君之昬明説背盟弃好，讨之必胜，不知厉公骄纵，遂至于灭亡，大抵天下之事，有当作而不作，惟知义之君子，随时轻重，权衡隆杀，观一时之胜败如射，共王中目见得楚之大败晋师，三日馆谷，见得晋之大胜，然楚大败之后，君臣戒惧，兢兢守国，终始保全，厉公一胜之，后杀郤锜，郤犫郤至，又欲杀栾书，中行偃君臣相贼，然文子虽见之明，忧之深，立于戎马之前，而言之，其拳拳之忠恳恳之意，可谓深切，而终不能救，厉公之骄，至使祝宗祈死，但以不见祸为幸，文子之志，固亦可哀，然亦有可责处，文子虽有区区之意，养之未充，信未孚于人，威望不足以压羣臣，是以终无所济，区区于众邪之闲事，穷计极拱手无防，徒欲避祸而死，使其加之讲学，终无偾争之祸，必将见几而作，或出或处，亦不至于徒欲速死，后之有志之士，规模狭小者，可以此为戒。
晋悼公即位于朝始命百官【十八年】
厉公既弑悼公初立，若论事势，晋自襄公以来，权柄浸移，臣下至灵公之弑，臣下之权渐重，到得厉公既弑之后，最是难为时节，然悼公即位之后，自朝廷至于田野，旷然大变，使复见文公之威仪纲纪，此见得悼公得要领处，悼公自大夫逆于清原之日，先与之定要约，凡晋之骄臣，皆耸然股栗，此亦是正其纪纲，此一段正与惠公相反，惠公未入之初，许赂中大夫惟恐不得入，今悼公先与羣臣要约而后肯入，大抵天下之事，须是初时做得是，若太阿倒持已授他柄，那时如何正得？是时，悼公即位之始，先逐不臣者七人，以明君臣之义，使威令赫然，始命百官施舍己责，逮鳏寡，振废滞，匡乏困，救灾患，禁滛慝，薄赋敛，宥罪戾，节器用，时用民大布，旷荡之泽，使霸业复兴，是知霸业之所以兴者，一则明要约，如悼公初入之言曰：二三子用我今日，否亦今日，如此等言是也。二则立威，令如逐不臣者七人是也；三则布恩惠，如施舍己责是也，四则定规模如命，荀家等使训，卿之子弟恭俭，孝悌是也，五则举贤才，如六官之长，举不失职，以下是也；晋悼公之所以霸，其规模根本，皆在于此。
襄公
孟献子请城虎牢以逼郑知武子曰善【二年】
晋悼公戚之防以郑从楚，故谋讨郑，孟献子请城虎牢以逼郑，知武子善其言，遂城虎牢，郑乃服此一段，事虽小，见得悼公，所以霸处，盖孟献子鲁国之臣也，当戚之防，献城虎牢之谋，知武子，遂从其言，此见悼公之君臣，惟善是用，初无亲疏，内外之闲，孟献子虽鲁之臣言，一可用，则欣然从之，亦见悼公规模，稍阔处晋之君，臣能用善，所以致得孟献子敢言，虽然是如此，又须观，孟献子纳忠之由，亦縁悼公初即位，大率规模足以服诸侯之心，且鲁君初朝晋归语，杞桓公以晋侯之德，是时鲁之君臣已心服于晋，孟献子虽不立，晋之朝于戚之防，便献城，虎牢之谋，武子欣然从之，又须看献子所以不外于晋，晋亦不外于献子，这两句须兼看，晋之君臣视诸侯爲一体，此晋之所以霸。
晋侯以魏绛为能以刑佐民反役，与之礼食，使佐新军，【三年】。
晋悼公怒，魏绛戮杨干之仆，晋侯私爱其弟，初欲杀绛及观，授仆人书，公遽翻然改悔，至不及履，跣出以止其死，又与之礼食，不特食之，又使佐新军，又使之听国事，从和戎之谋，初疾之如仇雠，后乃委之如腹心，此最见悼公，天资易晓，无固必处，晋之所以霸，虽一时私爱私忿，未能克除，恨杀魏绛之不速，及其悔过，不特是克除私爱，又且因以知其人之贤，委之以腹心，看得这一段，晋悼公之资质大段髙以春秋时论之，自悼公资质已难，得在后世独有汉髙帝二君皆无意无，必当其触物，发上冲冠，不可止遏，及其事过，毫发不留，此二人有过人，资质然髙帝总理事物尚有疏畧若悼公规模，纎悉备具，枢机周密，则天资又在髙帝上惜乎？当时人臣如韩献子知武子等不过辅之以才能事功，无有知道之士，引而达之，此悼公之所以止于悼公。
定姒薨，不殡于庙，无榇不虞，匠庆谓季文子，子为正卿，而小君之丧不成【，四年】。
定姒鲁襄公之母，季文子鲁之正卿，定姒薨，季文子降杀夫人之礼，以从菲薄，国君之母薨而无榇，当是时，季文子秉一国之政，不能成君母之丧，他主意要菲薄，谁能谏止得他，若要谏止，须是势均力敌之人，如孟孙尚敢废嫡立庶，这一等人，又不然，其次如臧孙，犹似可谏而数子，又无一言以及之，匠庆不过工人之贱，乃能以此责季氏，又擅伐蒲圃之槚，以成其礼；初，季孙为己树六槚于蒲圃，他日，准备要自己用匠庆请木，季氏説道与劫略，何异以上卿如此，忿辞匠庆，一面自斫，更不恤他，季文子亦不能止御，以此知至理所在，虽至微贱之臣，所守既正，虽如正卿之贵，有所不能屈，此最学者不可不讲究。
郑子驷使贼夜弑僖公，而以疟疾赴于诸侯，【七年】。
郑僖公将防诸侯，在道中，子驷使贼夜弑僖公，伪以疟疾赴诸侯，晋悼公当时方图霸业，何故受他伪赴都不考究，明正其罪，求子驷戕弑之实，遂从而隐忍不问，以此见霸者，本原不是处，大抵霸者本心只在于强国，初无诚心，为天下赏善罚恶，其所以赏有功，罚有罪，不过假此以济霸业耳，至于事有不可掩者，不得已而兴师讨罪，若其可以苟免，便因循卤莽过了，初不曽，有为天下讨乱臣贼子之诚心，此晋国所以止于悼公，一霸而已。
秦景公使士雃乞师于楚，将以伐晋，楚子许之，子囊曰：不可，【九年】。
秦景公使士雅乞师于楚，将以伐晋，楚子许之，子囊止之，子囊初不曾立，晋朝之上，歴数晋国之德政自任贤使能，至于工贾，皂隷政事本末无不备，知如亲，立于晋朝，此一段当以邲之战，参看当时楚庄王方强，如晋士会，栾武子，虽晋之臣而能歴数楚国之德，刑政事卒乘，军旅之事，士会栾武子不在楚之朝，言楚之政如亲歴，楚之朝，子囊不在晋朝，言晋国之政，亦如亲，立晋之朝，盖晋，楚两强国，所以两立，百有余年者，盖其国各有腹心之臣，互观两国之政，表里洞见，不敢轻略，故如此，凡一盛一衰，一治一乱，其腹心骨髓，一一见得是以晋，楚之霸业，各至于百余年，至如陈隋之际，一在江南，一在江北，但有一江之隔，隋脩德政，欲取陈而陈，懵然不知此陈，隋不能两立，而晋，楚相距如此之逺所以相持，百余年者，以其国各有人，常察两国之政，以是见国之有人无人之闲也。
荀偃士匄请伐偪阳【十年】
荀偃言鸡鸣而驾塞井夷灶【十四年】
晋悼公再脩文公之霸业，复使晋之威令赫然，布于诸侯，自襄公厉公未有如悼公者，所以后世论晋之霸，必须称悼公，然其闲亦有得有失，其小处固不足论，今则论其大处，所谓得之大者，向者固已言之，至其大失，却未有説出晋自厉公以来，政事弛堕，权移臣下，悼公初立，方其朝于武宫，逐不臣者七人，固已能揽权柄，使上下知所畏，到此为之一新，固是得之，大若失之大者是何处？晋自襄公以后，权在臣下，世世都如此，自襄公时，先轸不顾而唾已有臣强之渐，后来灵公以下，驯至厉公，威令在臣下，以悼公之霸，一时收晋国之权，及细考之，政在臣下，君弱臣强，根本之患，元不曾除去，悼公事不一，如十年荀防为元帅，荀偃，士匄请伐偪阳，防不能违，卒从之，及十四年，偃为元帅，令军中曰：鸡鸣而驾，塞井夷灶，唯余马首是瞻，栾黡狼僻，从下军而归，当时此事甚不一，自此数事观之，以悼公之明，其臣尚如此，后六卿，遂至分晋，在悼公论固如是，今则论时，深为晋惜，自晋传之悼公出来，祸乱萌芽，当尽扫去，悼公自以在自家粗可以办事，止论目前，不能深忧逺虑此是悼公大失后不免，至于六卿分晋，正如唐宦官之盛，敬宗，文宗皆不能去此二君，柔懦无志，固不足论，以武宗之英武，宣宗之明察，趣过目前，将就容养，以为不害国事，反使之盘根错节，不能尽去，但能使之稍戢，不为大害而已，此所以终不免，朱全忠之患，武；宣，唐之贤君，二君自可除宦官之祸，既不能去，后来何縁去得？晋自襄公厉公以来，都不能去，权臣至于悼公，亦晋之贤君，却都不理防，后来如何去得？以此见悼公规模狭小，虽有违命之臣，反将就容养，悼公自以为办事，得一时之便，不知乱根所在，子孙之所深忧，惜乎以悼公之明，臣强，可削而不能削，偪阳之役，其献俘反，谓夷俘偪阳，乃宋之附庸国，而谓之夷俘，晋自献公以来，灭耿灭霍，灭虞，灭虢非不多也；皆未尝隐其名，而谓之夷，俘悼公，君臣稍贤，独知中国自相屠戮之耻，遮盖其名，谓之夷俘，又不欲尽灭其嗣，使内史选其族嗣，纳诸霍人，其贤可见，然就此责之，既知其非，自当不为，乃隐其名，上欺先君，下欺国人，此可见悼公，大失所在，所以不忍尽灭，使周内史者可见制度尚在周官，内史之职，掌八柄曰爵，曰：赏以封诸侯，晋要封偪阳，必命周内史，此周之官制，尚在左氏，与周礼源流，体统相承接。
郑子驷为田洫，司氏，堵氏，侯氏，子师氏，皆丧田焉，故五族以作乱，【十年】。
郑子驷为田洫，而当时司氏，堵氏，侯氏，子师氏，何为许多人皆丧田焉，以此观之，盖周之井田，废坏至此，已见其端，四家侵占，遂更沟洫，为田子驷，后来要整顿田洫，便把四家田再开，故四家作乱，且田洫，自古有之，若仍旧制，何縁丧田必其闲，尝有侵削，皆非旧制，有如子产，欲复郑田制民谤，以为取我？田畴而伍之，此又见井田渐坏，人皆谓商君开阡陌大坏，井田之制，曾不知其来之渐已乆若使元不曾坏，商君亦未能一旦尽扫去，先王之制，不独田制如此，而先王之乐，亦莫不然，且以乐论之，孔子指不正之乐，归之郑声，如当时卫有桑间濮上之音，子夏，魏文侯之对言之甚详，皆是不正之音，何故独归之，郑声者，盖郑音首坏，先王之乐，其奸声尤甚，如十一年，郑自萧鱼之防以女乐二人，赂晋后来，十五年，郑师慧过宋朝曰：若犹有人，岂其以千乘之相易，乐之蒙，以此见郑，所有之乐，皆非先王所有之乐，亦如井田，坏之有渐。
同盟于亳，范宣子言不慎，必失诸侯，【十年，】会于戚，范宣子假羽毛于齐【，十四年】。
晋侯问卫故于中行献子【十四年】
晋悼公之霸，至萧鱼之会，霸业成就，与齐桓公葵邱之，会晋文公，践土之盟，一同晋悼公，自即位以来，许多工夫，积累到三驾，而楚不敢与争，此是悼公一时之盛处，然虽盛于萧鱼，亦衰于萧鱼，想萧鱼未防之前，君臣兢兢，上下一心，唯恐不及，同力以兴霸业，如十一年，范宣子盟于亳，曰：不慎，必失诸侯，其警戒固如此，及既会，萧鱼之后，君臣之闲，志得意满，且以乐赏，魏绛言，八年之中，九合诸侯，如乐之和，无所不谐，其君之骄，可见于此，如戚之会，范宣子假羽毛于齐，齐人有之，已僭了，悼公不能正其罪，今宣子假羽毛而私有之，以一大夫而僭天子之礼，则其臣之骄亦可知，而悼公之衰，堕亦可见就，宣子身上看未盟之前，如此谨严，到后来如此僭，一身之谨，与僭不同，如此更就悼公实事上看，如卫孙林父逐君，若是萧鱼以前，晋必讨之，今十四年，悼公问中行献子，献子却説不如因而定之，皆是君臣苟简，弛堕之语，况林父自卫，献公即位时已善，晋大夫了，到得中行，献子受林父，结托故不讨其罪，悼公自萧鱼已会之后，霸业日衰，不无自也。
晋悼赐魏绛乐曰子敎，寡人和诸戎狄，以正诸华，【十一年】。
悼公所以成霸业，规模皆可见得，如政事用人，此不必论其一，更出迭入，不战屈楚，其二使魏绛和戎，欲无后顾之虑，故得专意南方，观其赐魏绛有言曰：子敎寡人和诸戎狄，以正诸华，抑微子，寡人无以待戎，不能济河，此和戎之防，正如诸葛亮出来，欲一统天下，兴汉社稷，欲与魏争衡，五月渡泸，先去降孟获前整顿南边，羌夷使无后顾之虑，然后出师，为进取之计，看诸葛亮之规模，正得晋悼公之遗意。
晋平公即位改服脩官会于湨梁【十六年】
人君即位之初，便可占知终身之昬，明治乱之由，晋平公继悼公之后，恃晋国之少安，放于奢侈，溺于宴安，观其即位之初，使羊舌肸为傅，张君臣为中军司马，祁奚韩襄，栾盈士鞅为公族大夫，虞丘书为乘马御，改服脩官，烝于曲沃，警守而下，防于湨梁，平公固是无知其初即位，能用许多人，何故后来衰弱，须看他承悼公之后，典刑法度尚在，略有可观，固是平公之力，亦皆是悼公之余，平公即位之初，规模，便与悼公别了，且悼公即位之初，政事用人，一国上下焕然一新，其初如此，后来萧鱼既会之后，早是渐衰，况平公即位之初，规模已不如悼公，赖悼公之旧政，遗法尚在，慿借扶持平稳，安帖至数十年，而后平公，又渐渐昬堕，以此知霸业之衰，亦可占知于即位之初，其后之霸主，强弱昬明治乱，亦基于此。
宋皇国父为太宰，为平公筑台，妨于农收子罕，请俟农功之毕【，十七年】。
宋皇国父为大宰，为平公筑台，妨于农收子罕，请俟农功之毕，公弗许，筑者怨，皇国父而誉子罕，子罕闻之，而扶其不勉者意，葢不欲怨独归于皇国，父德独归于己，欲分受其谤，春秋之时，分谤之事甚多，如鞌之役，韩献子欲斩人，郤克驰救之，至，则已斩之矣，遂令速以徇，曰：吾以分谤分谤之説若不去深考，止去形迹上看，固见彼此相体恤，不使怨独有所归，恩独有所在，与世闲争功者，相去十倍，然以大公至正之道论之，则天下之事，有是有非，有幸有不幸，上则有君，次则有同列，看他举事之失，自当竭忠，推诚以救济，它不幸，诚意已尽，有救不得处，吾职已尽归之，无可奈何之地而非扬，已取名，则人亦自不归恩于我，万一不幸，而人因德于我，我亦安然处之，事久自定，若自上面加添要与人分谤，便非大公至正之道，亦是以善为之，而不知其恶，分谤之弊，流至于李斯之事，始皇每事皆与分谤，尽小忠，而不知大义，所以养成，始皇二世，饰非防短之恶，终至于亡国，虽然，要之分谤之后，不若无谤之可分天下之理，自有大公至正之道，吾举事以公民，又何怨？亦何谤？若是出于公，民虽怨谤，无恤可也。何分之有？子罕徇小忠，而不知大义，不能安平和缓而至于扬已取名，非忠臣之体也。
楚子言，师徒不出，人其以不谷为自逸，【十八年】。
郑子孔将叛，晋出楚师，使告子庚，子庚弗许，楚子闻之，使告子庚曰：国人谓不谷主社稷，而不出师，死不从礼，不谷即位，于今五年，师徒不出，人其以不谷为自逸，而忘先君之业，看楚子数句见得，楚自武王以来，养成尚武，风俗处，惟其风俗尚武，此楚所以常能抗衡上国，虽其闲君有贤有不贤，有能有不能政事，或脩或不脩，而尚武之风俗，常自若，且以周论之，周之君自文，武，成，康，皆以敦本务农，孝悌忠厚，涵养天下，是以能维持周室，此周之所以王，以周论楚王霸粹驳虽不同，要之皆不可不养其根本，各随其所尚，养成风俗，则一也。自古皆以养，风俗为根本，看子庚处此事，又须见得他尽忠体国，处当时楚子既坚，意于起师，庚若骤谏，楚子必不能遏，若使楚子自行，未必不倾国而往，再有鄢陵之败，若使诸大夫行，又恐或不能看量事情，轻犯大敌，故不若自以身往上，不至于沮君，下不至于大败，楚国之师，故虽无功而还，亦足以见子庚尽忠体国处。
左氏传説卷七
钦定四库全书
左氏传説卷八    宋 吕祖谦 撰襄公
诸侯同伐齐齐侯御诸平隂【十八年】
鞌之战大败齐师【成二年】
晋之伐齐，其大战有二，当齐顷公之时，鞌之战，郤克为帅，大败齐师，齐灵公之时平隂之战荀偃将中军，亦败齐师，此两战有难易不同，当郤克与顷公对敌，以顷公之所为，克之胜甚难，荀偃，与灵公为对敌，以灵公之所为，偃之胜甚易，考其事大槩可见，郤克之战，当时顷公气吞，晋师如余，姑翦灭此，而后朝食，如求逄丑，父三出，三入于晋军之闲，到得败北之后，犹且如此其君之强勇，可知其臣如髙固桀石以投人，系桑本以徇，曰：欲勇者，贾余余勇，其臣又可知，故郤克之胜为甚难，若荀偃之遇灵公，而灵公则昬懦之君观，范宣子告析文子，自其乡入文子告公，公恐，遂登巫山，以望晋师，晋人使司马斥山泽之险，伪以斾而疏陈之使乗车者左实右伪，以斾先舆曳柴而从之，且以山上空张许多旌旗，又曳柴以扬尘，皆以虚声恐吓，如入无人之境，丙寅晦，齐师夜遁，到得入平隂围卢伐雍门，洋洋然如入无人之境，举此以见得偃之胜甚易，以两战观之，郤克成功之难，而既胜之后，羣帅相让，不敢居其功，如范文子至不敢先入，郤伯曰：君之训也，二三子之力也，臣何力之有焉？范叔曰：庚所命也，克之制也，爕何力之有焉？栾伯曰：爕之诏也，士用命也，书何力之有焉？退然不居其功如此，此其所甚难，然而未几，犹且满盈，君臣骄纵，如郤克则辱于齐侯，如晋侯则不敬，鲁君夫成大功，而能警戒相让，其后尚不免有满盈之心，况荀偃，克兹孱敌，如入无人境，其功初不足道，而且以功自居，宜其一胜之后，霸业遂衰，合两战论之，犹有可言者，鞌之战，虽止于败齐师，然于顷公之强，而賔媚人，致赂求和亲，朝晋，则是一战之后，能服齐也平隂之战晋师直至其城下，灵公虽却走，邮棠太子光叩马止之，能料其晋师将退，而齐侯终不下，晋及庄公即位，大隧之盟，方及晋平，以此见晋之君臣皆不足，此霸业所以衰也。
齐侯遂东太子光，后光即位，杀太子牙【，十九年】。
齐侯娶于鲁，无子，其侄生光以为太子，仲子生牙，戎子请以为太子许之，仲子曰：不可，公曰：在我而已，遂东太子光，到得灵公疾甚，崔杼逆太子光而立之，杀戎子，执公子牙，杀二人，而太子光即位，庄公得国，皆是崔杼之力，其终何故见杀于崔杼之手；当时立得不正了，所谓以此始亦必以此终得之，始初不正，国柄自然归，崔杼，灵公既废庄公，庄公乃乘君父危笃之时，却私与强臣深结杀戎子，而即位得之，不以其道，惟其得之非正，故杼恃援立之功，而不可制，方庄公即位未几，杼遂杀髙厚而兼其室，便是崔杼弑君，履霜坚氷之渐在此，使庄公虽不贪淫，亦被杀，縁庄公初立之时，不正故也。古之人行一不义，杀一不辜，而得天下，皆不为正，此之谓也。范宣子逐栾盈，栾盈复入于晋，【二十三年】。
栾盈奔楚，初无大罪，范宣子直以其势位逼己，两不相容而逐之，盈亡之后，自楚适齐，自齐入绛，几危晋室，盈之罪尤大，当时宣子逐盈之势甚迫，既禁锢之，使无容足之地，所以激成栾盈之祸，宣子虽先逐栾盈，晋亦从此衰，夫晋以堂堂之大国，逐一亡大夫，东西南北，任其所之可也，何至勤天下之诸侯见得霸业不竞，故诸侯得以轻侮晋室，而至于失诸侯也，古者大夫出疆，三年不反，然后收其田里，栾盈无大罪，乃两合诸侯，无所容于天地间，其势无聊，安得而不作乱，非其本心，使宣子疾之不如此之甚，栾盈亦不至如此，罪在宣子，不可专罪盈，虽然，就盈身上论，亦不得无罪，自栾书弑厉公势已，炙手可热，继以栾黡，骄狠侈虐，上无君，下无同列，以栾书之强，又继之以黡之，虐栾氏之门，如烈火炎炎，可畏盈于此，继祖父之业，正当恐惧，脩省尚恐不济，却又如何用箕遗黄渊，嘉父等人以固其党，使其如楚子文，自毁其家，以纾楚国之难，尚未能免，却招许多人，如以火济火，其势方炎正满盈之后，不能自损，抑又却如此，虽宣子之罪，而纵风止，炎抱薪救火，遂致灭栾氏之门，实栾盈之罪也。
晋栾盈复入于晋入于曲沃【二十三年】
晋栾盈得罪于晋，遂出奔齐，自齐复入旧邑，帅曲沃之甲，以昼入绛，夫晋以堂堂之大国，范宣子为政，不设戒备，而使叛臣得日以兵而入于国都，当时晋国之社稷不亡，若缀旒然，使向者因栾氏之汰，诸侯从而救之，则晋之不亡者几希，宣子秉政而至此，葢縁他倚靠外面里面都不曾谨封疆，明斥候，使持兵直入国都，几亡社稷，与其外面号令诸侯，何如自家谨守分疆，宣子初当盈奔在外，时非是不知戒，观其两次大合诸侯，以重锢栾氏，宣子自以为诸侯，决不受栾氏矣，他只管去外面理会里面，守备都懈怠了，及盈既入曲沃，宣子都不知前面更无一人之御，葢縁只去外面理防，然当时处这大乱，当此大变，粗能支持致败，栾氏存晋社稷者，其谋皆出于乐王鲋，栾氏之入也，宣子仓皇无计，王鲋，敎之以奉君，走固宫，又敎之以栾，所得惟魏氏，而可强取，使当时不从王鲋，奉君之谋，则栾氏之势，殆未可御，不从，强取魏氏之谋，则魏氏以佐悼公之智而助栾氏，未易可去，王鲋，必欲劫而取，所以终败栾氏，其功亦大矣，然看得王鲋之功，固有力于晋，亦所以为晋之害，王鲋在晋，一嬖臣也，安晋之谋，不出于晋之士大夫而出于嬖幸之王鲋，则晋君岂不轻视，士大夫而益重，嬖臣之宠乎？故使嬖臣之权愈重，而晋之愈不振，而霸业愈衰者，士大夫之过也。
季武子无嫡子公弥长而爱悼子【二十三年】
季武子无嫡子，公弥长而悼子，少武子偏爱，废长立少，始者访于家臣，申丰，申丰据义守正，不从其言，退归，尽室将行，他日又访之，对曰：其然将具敝车而行，武子废长之心稍止。他日又访臧纥纥谄谀，容悦之人，欲将迎武子之意，乃曰：饮酒，吾为子立之，乃废公鉏立悼子，大抵人心未定之际，最看他问得甚防人，彼其欲为不正之举，其初心未敢便为使，其问得正人，则陈善闭邪，私心决不敢啓，若是问一个容悦，谄谀之人逢其恶，其事易做得成，唐明皇虽有废立，太子之意，问：张九龄，九龄据义守正，不从其言，明皇虽有废立之意，终未敢为，到得访李林甫，林甫便承当此事，使明皇一日杀三子，明皇之张九龄武子之申丰也，明皇之林甫武子之臧武仲也，古之人君，必使朝廷之上，蔼蔼然多吉士，皆无一憸人，厠于其间，葢平时未见其害，正恐当是非未决，邪正未分时，若有一个小人，逢君之恶，便到覆亡国家，如闲时固未害，何故上之人未有所问，到得上之人，一有所问，小人便因风纵燎，推波助澜，以此知古之君子在朝，不可容一，小人葢为此，然而臧纥助武子立，少葢欲依托，季氏自固权位，然武仲所以出奔，亦縁此虽然目下，甚得武子意，然公鉏却怨他公鉏，后来却效臧纥之举，以胁季武子，故孟孙氏卒，废秩立羯，武子问之，鉏即以何长之有？惟其才也，之言劫武子，葢武子废鉏之时，有择才而立之，语武子怀前之歉，遂不复问，武子正卿也，鉏陪臣也，武子父也，鉏子也，以正卿而受制于陪臣，以父而受制于子，人心不可有所歉也，如此臧武仲所以成，季武子之志，不过欲媚武子，以固有其权而已，使其当初不媚武子，未必便失其位，以此知天下事不可计校，惟其守正道，则位可常有小人，当以是为诫，太史书崔杼弑君，崔子杀之，其弟嗣书而死者二人，其弟又书南史氏闻太史尽死，执简以徃【二十五年】。
齐崔杼弑庄公，其一时凶威虐焰，举国无一人敢御太史书崔杼弑君，已自是难，崔杼杀太史，而其弟嗣书则又难，二人死而其弟复嗣，书则尤难，且三人死而其弟又书则愈难，南史氏执简以往，则又愈难，大抵君子守正，果坚则小人虽有如此，凶威虐焰，终不能移夺，然这里须看得非偶然如此，盖文武成康，涵养数百年，风俗所以有此，且以本朝论之自太祖，太宗，真宗以来朝廷之上，养成一个爱君忧国，犯顔逆耳，防风俗，故一时忠臣辈出，当时如青苗如市易，如保甲如户役，争者殆未以一二计固不可悉数，止以一事论之，李定以资浅入台，而宋敏求从之而去，李大林继之，又去苏颂。又去黜者相踵而争者方切，当是时，天下有三舍人之号齐之三，太史即我，宋之三舍人也，观三太史之事，当知文，武，成，康涵养，风俗之所致，观三舍人之事，当知我祖宗涵养，风俗之所致，学者不可不知。
蒍掩为司马子木庀赋掩书土田【二十五年】
蒍掩为司马，子木使庀赋，掩书土田，有曰：町原防，井衍沃，此得井田之制，先辈尝论先王井田之制，如画棊局，有邱陵原隰，必不可行，遂谓井田之制，不可行于后世，观此，则先王之制，初未尝如棊局，何故其言原防之闲，其地不得方正，如井田，则别为小顷，町至衍沃，平美之地，则用井田之法，先王之制，曷尝槩之？以棊局之画哉？观此，则前辈疑井田之论破矣。
程郑卒子产始知然明【二十五年】
晋程郑卒，子产始知，然明问为政，对曰：视民如子，见不仁者诛之，如鹰鹯之逐鸟雀也，子产喜以语子，太叔曰：他日吾见蔑之面而已，今吾见其心矣，子产何故喜之？如是之深葢，子产是个要人合己者，何故？他却是个善善恶恶，明白防人，然明如此，説话有以合己，故深喜之，不然，刑书之事，何其听之？不如是之喜，大抵人最怕要人合己，使子产闻与其杀不辜，宁失不经之言而喜之，如是，则子产是进一步处。
秦伯使其弟鍼如晋叔向命召行人子员，子朱曰：当御三云，叔向不应【二十六年】。
秦伯使其弟鍼如晋修成，叔向命召行人，行人是通，国好主辞命之官，子朱亦居行人之职，而次又轮当到他，朱自以为当御，三云，叔向不应不胜其忿，遂抚劒从叔向，叔向亦不平，拂衣从之，平公曰：晋其庶乎！吾臣所争者大，这一段事，尽有可论，就叔向身上言之，叔向为晋之卿，既知子朱是奸以事君者，平时当告平公，使黜之，无使居行人之职则可也，叔向既使之居是职，而不使之任是事，叔向之罪一也；当时叔向要，命行人子贠而不命子朱既不能去，时论到却潜召子贠岂别无善道理，可以调防至，他三説又漠然不应，反激子朱之怒，遂致按劒相逐，仅免害人，此叔向之罪二也；葢叔向自谓我晋之上卿，下视行人之贱直，欲以气陵之不然，正当召他，而乃召子贠岂无一个委曲调防道理，惟其欲以气陵之所以至此，若就平公身上言之，虽是叔向之罪，亦平公之暗有以致之，平公庸暗之君，居朝之日，不能正色，端拱威棱，气焰足以震压小人之心，岂有行人敢持刃于朝畧无顾忌平公，庸暗之甚，方且曰：吾臣所争者大，晋其庶乎！岂有行人敢抚劒，以逐卿于朝，近而朝廷犹如此逺而四境争闘，相寻畧无頋忌直，视为故常矣。此其为至庸最暗处，大抵暗有三等；有一等临事虽知之，而无以镇服其臣，而其臣至于无所畏者，此暗而未甚者也。至于其臣如此，至于漠然而不知者，此暗之甚者也，至于其臣如是，而反以为兴国之兆者，此以乱为治，以危为安，以恶为善，又暗之极者也，平公之暗，正是暗之极者，幸而得一，师旷与之言曰：公室惧卑，臣不心竞而力争，不务德而争善，若是心竞务德，便是唐，虞之朝，百僚师师百工，惟时气象，至于抚劒，相逐于朝事，固无有未説唐虞虽当覇主之盛如文公，悼公之时，朝廷之上，六卿协和，便相推逊，亦无此等事，以是见得平公霸业之闲，至于如此遂衰。
宋寺人伊戾无宠于太子痤，谮诸公而害之，【二十六年】。
宋寺人伊戾无宠于太子痤，欲害太子，当时内则有夫人之欲立而为之主，其谋于内，又有左师之恶，太子而为之和，其谋于外，主之于内，和之于外，此所以终害太子，这一段就宋公身上看，方楚客过宋太子，以其与己有旧，请野享之，伊戾请从之，公曰：夫不恶汝乎？是平公固知太子之恶，伊戾，既而为伊戾逺近之言所惑，即遣其往伊戾，才往便谋害太子，及其往则欿，用牲加书，徴之驰告公曰：太子为乱，公又防説为我子又何求？是公又果知太子决不为变，伊戾之言，决不可信，既而又为伊戾，欲速言所惑，使人窥之，卒囚太子，看此一段，便见得平公都闇矣，大抵人之闇者，遇事之始，未尝不晓得一二，及其被人惑，后则渐渐入于闇而不自知，使平公能充，此明守之能坚，终必不至如此昬闇，惟其不能于明处思量，所以不免被人惑，向使能就他夫不恶汝乎？与为我子，又何求之説上守之以坚，则伊戾自无所容其奸矣，就左师身上看，宋向戌，能弭诸侯之兵，当时号为名卿，乃内与宠姬用谋，戕害冢嗣，人臣大恶，亦无过于此，以戍之罪，虽诛之可也；平公方且置而不问，平公之心，必谓戍能弭诸侯之兵，故可以功掩过，殊不知害国本大恶也，弭诸侯之兵，小善也，发毫之善，岂能掩邱山之恶，平公之闇，又不言而可知，若就佐身上説则尤有可论者，夫人同谋共杀太子，他日居太子之位者，佐也是祸根，皆本于佐，是佐为恶首佐处，此嫌疑之地，何故太子却説道惟佐也，能免我，又与之期，约曰：日中不来，吾知死矣，佐之处此地，何故能使太子不疑，而反求解于佐，以此见得佐平日于孝友，慈祥上做工夫，浃洽于兄弟之闲，至使危疑之际，太子信而不疑，佐固可取，然至左师聒而而与之语，遂为戍所留，过期而不报，卒致太子于死地，是佐以曾于平公前为太子解了，聒语之际，操守不定，为他移换痤死，即为太子，想是时亦为利所动，因救太子不力，使佐于此，时操守若定，则身处嫌疑之地，既为太子解了，当急报太子，如救焚拯溺，既可以脱，太子之死，又可以去，一己之恶名，何暇顾向戌之言，论其始则固可取论，其后则佐虽诛首可也，宋向戌欲弭，诸侯之兵以为名，【二十七年，】宋左师，请免死之邑，【同上】。
宋向戌欲防晋，楚诸侯以弭兵，左氏书曰：欲弭诸侯之兵以为名，左氏书得极好，最得法，观左氏书以为名三字，便见得向戌之弭兵，非是果欲息民，欲求息民之名耳，当时大国，惟晋与楚，向戌，善于赵文子，又善于令尹子木。晋，楚既从诸小国，自不得不赴，故卒成弭兵之一事，其后向戌，挟弭兵之事，又书左师请赏，公与之邑六十，则向戌弭兵之意，非果欲息天下之民，平诸侯之争，区区为一己之利而已上而为名，下而为利，左氏于前书，弭兵为名，既有以诛其心，于后则记其请邑之事，又有以正其罪，左氏真有书法，则戌弭兵之谋，其心固可知矣。当时子罕之言犹有可，论者以是而论弭兵以为名，是固可辞，及其以邑示子罕，子罕削而投之，左师便辞邑，向氏欲攻司城，左师曰：夫子存我，德莫大焉，又可攻乎？其初可罪，至此而能悔，亦可嘉，又须看弭兵，是全生灵之事，息战争之苦，固善，然惟圣人能内外无患，自非圣人，内宁必有外忧此意，正与孟子入则无法家，拂士之意同，又如本朝李文靖为相，当时南北皆未宁，或至旰食，羽檄日至庙堂，王文正每以为忧，叹曰：我辈安能坐致太平，得优游无事耶？文靖公曰：少有忧勤，足为警戒，参政谓今日多事，万一边鄙既宁，窃恐朝廷事反多于今日，参政自将见之，其后澶渊，既盟之后，及北讲和，西戎纳款，而东封西祀，搜讲坠典，靡有暇日，丁谓王钦若诸人相继更进迭用，天下纷纷，果如文靖之言，子罕之言，亦文靖之意。
左氏传説卷八
<经部,春秋类,左氏传说>
钦定四库全书
左氏传说卷九    宋 吕祖谦 撰
襄公
崔杼废成立明【二十七年】
庆封好田耆酒【二十八年】
陈无宇言得庆氏之木百车于庄【同上】
崔杼废成立明，崔成，崔疆杀东郭偃，棠无咎于崔氏之朝，庆封使卢蒲嫳帅甲攻崔氏，杀成与疆，尽俘其家，而杼遂缢死，大抵小人以势利相合，一旦势均力敌，必相屠戮而后已。初，崔杼弑庄公立，景公而相之，庆封为左相，弑崔庆同为此逆谋，杼弑君之后，收一国之权，其凶威虐焰，太史书而死者三人，举齐国无一人敢当之者，孰得而灭之，及其死也，乃以家祸而死，因其处家无法，废嫡立庶，遂致祸由内作，故不旋踵而灭亡，如安庆绪之弑，安禄山史朝义之弑，史思明皆如此，自古之奸雄，其威焰可畏，无有能御之者，其终未有不死于内乱，安禄山陷京师，迫天子，其声势盖天下，当时外面虽有张睢阳顔平原之徒，尽忠于国，何曽损得？禄山一毫毛及其死也，乃其子安庆绪杀之，史思明僭叛飞扬，奄据河北，其声势，再盖天下，当时外面虽有郭汾阳李临淮之徒，尽忠为国，何曽损得？思明一毫毛及其死也，乃其子史朝义杀之，奸雄之人，看他凶强，谁损得他？而其终也其祸却自内始，譬如百围之木，外面谁能摇撼？得他动，及其仆未有不自内蠧，崔氏旣弑庄公，以庆封为左相，至庆封谋于卢蒲，嫳嫳曰：崔之薄，庆之厚也，庆氏终灭崔氏，崔氏旣灭，庆封自谓无事，好田嗜酒，与庆舎政未几而有卢蒲癸，王何之变，夫崔杼弑君，未几而庆封，俘其室，庆封戕崔氏，未几，而卢蒲癸破其家，夫崔庆相继当国，一时威虐，可畏，外人不可得而灭其祸，皆发于内也，然崔庆之乱也，又须防庆封，其初甚精宻及旣灭，崔杼之后，君臣泰然，自谓可以专齐国之柄，卢蒲嫳庆封之所与谋者也，子雅，子尾之事，嫳自谓譬之禽兽，吾寝处其皮，君臣都恁地骄解了，此其所以终于亡，且当时灭庆氏之人皆争分财货，玉帛，惟陈无宇之志，皆不在货财，但对曰：得庆氏之木，百车于庄，是其簒齐之大志，已萌于此，学者观此当知，沛公入关，珍货无所取，妇女无所幸，而范増所以忧，看此一段，虽可以为齐；喜，亦可以为齐忧庆氏，旣平而得目前之安，是可喜也，祸乱旣平之，后陈恒弑君之胎，实萌于此，岂不深可忧乎！学者当看于此。
呉季札来聘观乐【二十九年】
季札来聘，鲁请观周乐，鲁使乐工为之歌，诸国之风，及历代之诗，如小大雅颂之类，札随所观，次第品评之，有论其声者，有论其义者，如所谓美哉！渊乎美哉！泱泱乎美哉！沨沨乎广哉？熙熙乎之类，此皆是论其声也，如所谓忧而不困，思而不惧，乐而不，大而婉，险而易行，思而不贰，怨而不言，曲而有直体之类，此皆是论其义也，以此知古人之诗，声与义合，相发而不可偏废，至于后世，义虽存，而声则亡矣，大抵诗人之作诗，发乎情性，止乎礼义，固其义也，至声依永，律和声，则所为诗之义，又赖五音六律之声，以发扬之，然后鼓舞动荡，使人有兴起之意，如清庙之瑟，朱而防越，一唱而三叹，有遗音者矣，至今清庙之诗，其义虽存，而一唱三叹之音何在？然音虽亡而义存，学者亦可涵泳，其音节，使有所兴起也，所谓工以纳言，时而飏之，五音六律，今之世，固不可求须想像，所谓歌永言，声依永，律和声，庶几声义交相发，然鲁工之所歌，乃未删之诗，而今之诗已经孔子删定，故鲁为季札，歌诸国之风，置豳于秦，魏之前，然札随所歌品评，又有可议者，如歌小雅之诗，则曰周徳之衰乎至后世，文中子，则曰：孰谓季札子知乐小雅，乌乎衰，其周之盛乎？小雅之一诗，季札以为周之衰，而文中子以为周之盛，盖是中子错看了，当时鲁史乐工为季札，歌诸国之诗，欲观历代之乐，一时之间，每国不过歌一两篇而已，若使其于风雅颂一一徧歌，则虽穷年越嵗歌亦未能毕，岂一朝一夕之间，乐工能尽歌之乎？札所听者乐工，偶歌变风，故札随所歌言之，且如歌唐季札，则曰：其有陶唐氏之遗民乎？不然，何其忧之逺也这只是歌，蟋蟀一篇分明，以此知文中子亦错观了这二段，又须看得次序，与今之次序不同，以此知孔子删诗，大段移转，以季札之言，考之声音，尚可想见如歌秦，则曰：此之谓夏声，此则全以声论，非无衣小，戎之所可见，札当时观乐一，一品评之札，见舞韶箾，则曰：若有他乐，不敢请己，杜预以为鲁用四代之乐，故及韶箾，而季札知其终，然其义似不止此，要皆不必如此说，盖韶之乐，虞舜之时，最和气之所聚观益稷之篇，所载其和，可以想而知之，故韶最为尽善，美虽善，如云门亦不能出此札，一闻之，有感于中，其曰不敢请己者，非谓听乐，欲止于此言，其乐无加于此也，正如孔子在齐闻韶，三月不知肉味之意相类，能知此意，则知札观乐之意，此殆未易以言语训诂求也。
呉季札聘列国观人材【二十九年】
当是时，季札历聘诸国，遇鲁则说叔孙穆子，过齐则说，晏平仲过郑则说，子产过衞则说蘧伯玉，史狗，史防公子荆公叔发之徒，过晋则说，叔向夫呉僻陋在夷，而未尝通于中国，今一旦札自呉出，见诸国贤者，便倾盖如故，若素相知，以是知贤者，同声相应，同气相求，初不可以逺近论也如一见穆子，便说子，其不得死乎？好善而不能择人，一见晏子，便说纳政，与邑以免栾髙之难见一人，便说许多话，如平生心腹之友，盖同心之言，其臭如兰，故如此，又防过戚闻钟声一段，札在戚闻钟声，曰：异哉夫子！获罪于君以在此，惧犹不足，而又何乐？夫子之在此，犹燕之巢于幕上，君又在殡，而可以为乐，留数，语在文子胷中而能使文子感之，终身不听琴瑟，夫文子逐卫献公而以邑叛附，晋是衞之贼臣小人之尤者，今一旦闻札之言，遂至终身感悟，不听乐，其变化转移之速，使当时未逐君之前，文子获与札处，朝夕闻札之言，未必不改移迁转，归之于善，以是知有国家者，不患有小人而患无君子，盖有君子，则小人已为他移夺变化衞之蘧伯玉夫子亦尝称之，以君子就当时言之，伯玉地位已髙亦未易及，然把伯玉比季札，只看这一事，知文子逐君之时，伯玉不能止之；不过从近关出而已，何伯玉不能化，文子于乆处之余而札能悟之于一言之顷，以是知伯玉之地位，固已髙而札之地位又髙于伯玉也，伯玉不能已，文子于未逐君之时，而季札数语，能使终身不听琴瑟，则伯玉与季札已争数等，如不有季札，则伯玉地位已尽髙看札方知地歩高多在学者当如此看。
郑子产如陈涖盟而知陈亡【三十年】
郑子产如陈涖盟，归告大夫曰：陈亡国也，不可与也，聚禾粟，缮城郭，恃此二者，而不抚其民，其君弱植，公子侈，太子卑大夫，敖政多门，能无亡乎？这见子产之观国，与他人不同，常人如拙医之观形，子产之观国，如良医之视脉，自常人观陈国之形，其聚禾粟，则富矣，缮城郭，则强矣，子产独于陈国富强之中，而察一国之脉，知其君弱植，公子侈大夫，敖政多门，虽有富强之形，而不足恃矣。
郑子皮授子产政【三十年】
郑子皮授子产政，子产为政，始终左右，调防人皆归功于子皮，非子皮，子产不能自立，信然，考子皮实迹，愈见其难，及子皮四世之望，临政当子皮而乃退，然以逊子产，子产之立于郑，非子皮不能者三，初，伯有之乱，子产不助，子驷攻伯有，子驷欲攻子产，子皮两止之，及伯有旣死，其乱旣平，次第当子皮为政，子皮又授之子产，子产辞以国小而偪，族大多宠，子皮曰：虎帅以听，孰敢犯子？以子皮郑国之望，帅其人以聼子产，其谁不从？及丰卷，将田猎以祭，子产弗许，子张征役，欲攻子产，子产奔晋，子皮又止之，而逐丰卷，生子产于旣，死还，子产于己奔，向使伯有之乱，子产无子皮，则子产不能自保其身，中间无子皮，则子产不得为政，后来丰卷之乱，子产无子皮，则子产亦不得安于郑，是子产为政始终，皆子皮之力，固是如此，然子产所以见知于子皮，子皮所以终始爱防，子产又有可论，观子皮使尹何为邑？子产曰：少，未知可否，子皮，又曰：使夫往而学焉，子产，又曰：犹未能操刀而使割也，其伤实多，子皮一闻子产此言曰：善哉！虎不敏，吾闻君子务知大者逺者小人务知小者近者，我，小人也，微子，吾不知也，今而后知不足，自今请虽吾家，听子而行，其至诚恳切如此，前面许多事迹，却不似这一段，至诚恳切，开心见意，惜乎其不登，圣人之门，使其得登圣人之门，殆未可量，子皮固是虚心如此，又须看子产与子皮道同气，合略无一毫居功，收能处，方且忠告善道，曰：人心不同，如其面焉，吾岂敢谓子面如吾面乎？子产之谦抑，一至于此！此所以感动子皮，致他终始爱防他看，子皮所言，便见得子皮用子产看，子产所对，便见得子产所以用于子皮者，精神骨髓，都在此前面事迹，亦都在此，然子产内政，又有可论处，观其有事，伯石赂与之邑，及丰卷旣奔，以他罪论来，自当终身不复入郑可也，子产为之，其规模甚有次序，其先皆是去委曲相就，盖当时有强家大族以乱治，如子产赂，伯石人问其故，曰：安定国家必大焉，先如伯石，三辞，卿子产既恶之，复处之髙位如旣逐丰卷，三年而复反其田里，以定反侧之情，与劝焚载书，皆是一意，当时都是委曲相遂，却要就这上看纪纲，自外观之，似若懦弱，委靡如怕，强家大族之模棱，殊不知郑国族大多宠，子产怕他来坏了我纪纲，故外面特先恁地调防他了，然后纪纲可立，至其都鄙有章，上下有服，田有封洫，庐井有伍等事，立经陈纪，大人之忠俭者与之，泰侈者毙之，然后出赏罚，示劝惩其规模，截然有不可犯者，此两事须当合看，子产之为政，特外面如此示弱，他国中纪纲，未尝不立也，然此只是论子产好处，然子产亦有不是处，观郑人游于乡校，以论执政，然明劝毁乡校，子产曰：我闻忠善以损怨，不闻作威以防怨这几句，虽三代之名臣，所言亦不过如此，则子产地位不是不髙其后欲铸刑书，叔向劝之，坚执不从，看这一处，与向时所言大段各别，此是何故？盖子产才地虽髙不得圣人为之依归，此子产所以止于子产不能无所失，以子产之贤尚如此，此学者不可不勉。
昭公
郑徐吾犯之妹美，公孙楚聘之，公孙黒又使强委禽焉，犯惧，告子产【元年】。
郑子产之为政，当时强家大族，蟠根错节，势若难制，然子产卒能削制强族，使政归君上者，盖子产为之，自有次序，就当时巨族中观之，其跋扈难制，无如子晳伯有，然子晳之党盛，伯有之族，子晳之势强，伯有之势弱，前此数年，郑国之所以不盛者，以此二人为之害也。及子晳旣杀，伯有子晳之势愈强，后来其恶浸长，至于欲杀子南而取其妻，此一段事，以常法断之子，南之聘在前，子晳之聘在后，自合直子南而曲子晳矣，然今乃执子南而放之于子晳，则置而不问，子产盖以子晳之族尚强，未可遽加以罪，故委曲斟酌调防，驾其罪于子南也，使子产便杀子晳，则其之亟未必不再有伯有之乱矣，然子产之放子南，其理亦不至于全曲，他当时盖立得名字好了，何故布币之事，子晳直而子南曲二人，互有曲直也，故子产曰：直钧然子晳，是上大夫，子南是嬖大夫，以卑犯尊，以贱陵贵，事出倒置，故子产特立此名字，以归罪于子南，若名字不正则放一子，南虽可以委曲调护，强家大族，然郑国之纪纲，未必不由此坏之，此子产非遽然放子南必咨之大叔，盖大叔是子南族最贤者，咨其族而后放之，所以使其族体察，子产不得已之意，若不咨而遽然，放之未必不反，致怨于游氏也，此皆权轻重，识事机如此，非有渊深之识，欲做此等事，不能到也；及其后罪盈恶贯，亲戚叛之，子产乃乗其机而讨之，至于数，其犯罪五与之相抗，略无少恕，何前日治之如此之缓，今日治之，如此其急也，盖前日子晳之党尚盛，治之若急，适所以至于召乱，今日子晳之党已离，故急乗此机而去之，不敢缓，此一段，学者最要看，晋侯求医于秦，秦伯使医和视之，曰：疾不可为也，【元年】。
晋平公疾，求医于秦，秦伯使医和视之，论晋侯疾，证之外而及良臣将死，赵孟问，谁当良臣？对曰：主之谓矣。此一段见得先王之典礼，销磨未尽，虽工之技，微亦获知之，其后言国之大臣有灾祸，兴而无改焉。必受其咎，今君至于淫以生疾，将不能图社稷，大抵国之大臣，在乎养其君德，保其君体，三代之时，为大臣者皆能如此，故其典礼之遗，虽工技亦知之，至汉，唐则无知者，如霍光固可托六尺之，寄百里之命，其后昭帝以夭终则光所以养其德，保其体者，可知唐李德裕外诛藩镇之强梁者，而使武宗终惑神仙，则是德裕无以养其德，保其体，尽此道者，莫如周公佐成王所以养其德，保其体公，专以身任此事，故无逸之作，教之以先王之夀夭戒之以无逸豫，遂使成王终其夭命，而临崩之际，死生矻然不乱，后之为大臣，必如周公，而后可汉，唐之间，虽有霍光，德裕之相，昭帝，武宗犹不知保养之意。
韩宣子聘于鲁，见易象与鲁春秋？曰：周礼尽在鲁【，二年】。
韩宣子来聘，且告为政，此一段可见，当时君弱臣强之渐，春秋时诸侯即位，则告政于邻国，为其继先君之政，不敢轻其事，且欲继旧好也，宣子晋之大夫，为政之初，乃行，诸侯朝聘之礼，及观书于太史氏见易象与鲁春秋，则知周礼尽在鲁矣，此数句最要看观易象，鲁春秋与周礼初无干预，须看得宣子善观书，处如春秋，周礼自易看，若易与周礼大不相干，此最难看，盖左氏所书，合于礼者，褒之不合于礼者贬之，此与周礼相去犹近，然左氏所释乃鲁之旧史，未经夫子之笔削者，宣子但见夫子未笔削之，春秋不见夫子已笔削之春秋，夫子已笔削之后，抑扬髙下无非妙用所在，此非宣子所能见，易象之初，未有爻辞，至文王周公始为之，大抵经礼三百，曲礼三千，吉凶军賔嘉皆寓于其中，故易之三百八十四爻，所以该在是礼，周公作，周礼之书，所以具其条目，是以周公旣作易之后，又作周礼，实相表里，如此知周礼之所以尽在鲁也，宣子固不能知此，必其得于老师宿儒之传，故能言之。
郑游吉如晋，送少姜之葬梁丙，张趯曰：甚矣，子之为此来也，【三年】。
晋有少姜之丧，故郑游吉如晋，送葬梁丙，张趯，一见游吉，曰：甚矣哉！子之为此来也，其意盖谓晋乃一嬖妾之丧，正不必逺觐大矣，则亦自悼，晋国之丧，故子太叔言将得已乎？昔文襄之霸也，其务不烦诸侯，令诸侯三歳而聘五嵗而朝有事而防不协而盟，君薨，大夫吊，卿共葬事，夫人士吊，大夫送葬，足以昭礼命事谋阙而已，无加命矣，今嬖宠之丧，不敢择位而数于守适，惟惧获戾，岂敢惮烦？少姜有宠而死，齐必继室，今兹吾又来贺，不唯此行也，张趯，又善其言，乃曰：然，自今子无事矣，其意谓自后晋国之衰大矣，夫亦且不来矣，譬如火焉，火中寒暑乃退，此乃盛满之时，必有倾覆之患，二大夫退，子太叔告人曰：张趯有知其犹在，君子之后乎？盖讥其交结未深，便自不隐，宗国之衰，此固如此，至齐侯欲继室于晋，而使晏婴来请观，晏婴之言亦不隐，宗国之衰，叔向之，告晏婴亦不自隐，宗国之衰，观此二段，其意似觉相似，而张趯见讥于子，太叔而晏婴，叔向略无一言相讥，何故？盖叔向晏婴，是一等之贤人，屏藩篱破崖岸，如石投水，不知所问，爱民忧国之心，恻然有动于中，虽各言其宗，国之衰不以为讥也，至于张趯，不度其交之浅深，一见太叔之贤，便欲强亲附之，至言宗国之衰，略无所隐匿，便说通心腹，话张趯，只是佞防之人耳，宜其不免于子，太叔之讥也，此固如此考之，后一段尤可见，其强附处，其后郑子皮如晋贺，夫人张趯使谓太叔曰：自子之归也，小人粪除先人之弊庐，曰：子其将来，今子皮实来，小人失望，张趯于太叔，旣去之后，犹有强附之心，故太叔告之曰：吉，贱不获来，畏大国，尊夫人也，且孟曰：而将无事，吉庻几焉，至此太叔之言，非特讥之，又且觉得有憎厌之意，大抵学者见一贤者，如道同气合之时，我能破藩篱与之言，虽彼有崖岸，此固不足论，如道不相似，而彼不亲我，而我强附之，是交浅言深，未尝不见憎厌于人，观张趯之事，苟非其人，则当察言观色，不可强去附人，观叔向晏子之事于道，同气合之人，则当剖破藩篱，不可有所间隔。
左氏传说卷九
钦定四库全书
左氏传说卷十    宋 吕祖谦 撰
昭公
楚灵王使椒举如晋求诸侯【四年】
楚灵王使椒举求诸侯于晋，当时晋平公怠惰，溺于宴安，无诸侯之志，其臣亦无奋然有志，为宏逺规模楚灵王初欲求诸侯问于子产，子产固已料之于先矣，言晋君少安，不在诸侯，则楚强晋弱，宜晋之必从楚也，然初间灵王使椒举之来，晋侯欲不许，司马侯曰：不可，晋；楚，惟天所相，不可与争，君其许之！而修德以待其归，吾犹将事之，晋侯又未肯乃言，晋有三不殆，其何敌之有？国险而多马，齐，楚多难，必待司马侯反覆调护，然后许之，何晋侯初闲未肯许，它必待至于再，至于三，而后许也，当时楚方强，晋方弱晋，自是不能与楚争，何故初闲？尚欲不许，盖天下之事，人不自量者，最多使人，而皆知自量则弱，自安于弱，如此，则诸侯何战夺之？有正縁衰世之君，不知自量，故内有削弱之实，而外欲避削弱之名，不肯屈意下心，以为人役，尚欲争虚气，晋君之病正在此，向使平公不得司马侯委曲调防亦未必从晋，旣不能主诸侯，诸侯，势必从楚，则以楚之威熖，亦必自防诸侯矣，当是时，晋伤威损重多矣，而頼一司马侯调护，许楚之请，今诸侯之从，楚必竟是因晋侯许之，后从之则伤威损重，犹未至扵极也，然司马侯当时地位不在六卿之列，所以其力止如此，但就事上面，能使晋侯不至于伤威损重，若在六卿之列，须能辅晋侯，忍强楚，侵陵之耻，扫雪奋迅，治楚之罪可也。
六月丙午楚子合诸侯于申【四年】
当时灵王旣杀其君，却要得诸侯为申之防，当时诸夏之君莫不咸在，楚子见得如此，盛其心已满，所以欲示诸侯侈然自满，子产已知其不过十年，学者到这里最要识得他器量浅深之别处，大抵人之分量满溢，又各自有先后，如齐桓公图霸业，以前三十年，都不曽满，到得葵丘之防方满，晋悼公图霸业，以前七八年，都不曽满，到得萧鱼之防方满，然未有如楚灵王得诸侯便满，以此见人之分量不同，方葵邱未防之前，三十年间固尝有安王室之功，有服强楚之功有防诸侯之功，初不见其自满也，方萧鱼未防之前七八年间固尝合诸侯，和戎狄，亦未尝自满，齐桓公必至三十年之乆方始自满，桓公到此分量去不得，故满唯其满得迟，所以为五霸之盛，其不能不满，是以止于五霸，悼公和戎以正诸华，三驾而楚不能与争，都未尝满到，萧鱼之防分量亦去不得，故满以桓公三十年，校悼公之七八年，其满溢之迟速，分量之浅深，霸业之久，近已大段不同，至于楚灵王则大异，其所以不悠久，终为天下笑，今楚灵王方一防诸侯，便侈然自满，度量之浅深，不言可知。晋悼公之分量逺不及齐桓公楚灵之分，量又逺不如晋悼公之甚也！虽然，自楚灵王志意未满之前，有识之君子，己自逆料，他必至于此，何故初间他一出来做事所为，无不如意，东西南北无不服，从一求诸侯于晋，晋便许一伐呉呉，便克一伐，頼頼便灭，一伐朱方，朱方，便克承篡弑之余，而以无道行之，自以谓天下事皆可等闲，做反所以速其祸败，使当时晋尚强，尚有龃龉于其间，楚之祸败，亦未必如此之速，奈何晋日以柔懦，不能与楚争，楚王之心到此，故侈然志盈而意满，唯其满得速，所以祸败也亦速。
郑子产作丘赋国人谤之【四年】
子产作丘赋，国人谤之，是改三代井田之法，如鲁作丘，甲一般子寛告之，子产拒子寛之言甚峻，推原子产为政，此一段事，盖自有说郑小国也，中立乎晋，楚强国之间，前后数年，从晋不从楚，从楚则不从，晋不过但供一邉贡赋而已，则小国尚可支持到，楚灵王方无道，晋平公衰弱，又不能与之校，郑以蕞尔之小国，事两霸主，朝廷贡赋，与平时所贡之物，已添了一倍，所以子产不得已，作丘赋，当时其他诸侯，亦莫不供两，霸主贡赋，何故？其他诸侯皆能供而不至，作丘赋，何独郑不能供，而作丘赋，须是推原子产所以作丘赋之意，盖子产为政，常欲使郑国整齐有余，不使到阙乏地位，所以不恤人之谤，已而作之，大率子产为人，必欲要就窄狭中，却示其寛裕衰弱，中却示其强大，子产之规模，多是如此，是以有得力处，有不得力处，其他诸国，则是到阙乏时，逐旋为之，子产不肯教，国中有困乏之患，于是寜甘心受谤而不顾，所以多取于民，其弊至于如此，故子寛曰：作法于凉，其弊犹贪，作法于贪弊，将若之何？寛之言？天下之至言也，大抵士君子要识微虑逺有髙见逺识而能推原存亡之所以然，方谓之通逹国体，若不能如此，只随事上看，必学有所未至也，子寛见子产不从，遂知国氏先亡，又知蔡及曹，滕无礼而先亡，又知郑无法，而先卫亡，可谓能推原得数百年，存亡兴衰之迹者，其识甚逺其见甚明，惜乎！子产不能听也。
公如晋自郊劳至于赠贿无失礼【五年】
鲁昭公如晋，自郊劳至赠贿，无失礼者，女叔齐谓鲁侯，焉知礼夫？自郊劳至赠贿皆无违，何故谓之不知礼，观女叔齐之言，谓是仪也，非礼也，礼与仪本非二事，凡周旋上下俯仰，揖逊之际，无非至理之所在，到得后世析而观之仪，自仪礼自礼，至有以仪为非礼，女叔齐，不特辨鲁侯，仪礼之分，乃所以深警，晋平公不知礼之本，平公之时，六卿方强，何异鲁三家有女叔齐，叔向不能用，何异有子家覊不能用，是鲁晋当时，皆不知礼之本矣，方从事虚文，而不能于实事上理，防此女叔齐所以深警动他，盖周之衰，大抵皆徇末忘本，从事于末而不知本实，寓于此也，故林放问礼之本，夫子曰：大哉？问：是当时皆不知其本，惟林放独知而能问，然夫子又曰：礼云礼云，玉帛云乎哉？乐云乐云，钟鼓云乎哉？当时皆从事于钟鼓，王帛之末，而不知钟鼓玉帛者，固有本末存焉，今须看得礼乐，固不在于玉帛钟鼓而亦不在于玉帛钟鼓之外，使圣人有作，虽不徒徇乎末而所以为本者，又岂在于钟鼓，玉帛之外哉！学者不可縁女叔齐之言，遂分仪与礼为两事，使昭公果知郊劳，赠贿之为礼，而能立礼之本，则三家决不至于盛，而鲁亦未至遽弱也。
郑人铸刑书叔向使诒子产书【六年】
子产铸刑书，叔向诒子产书曰：昔先王议事以制，不为刑辟，又曰：民知争端矣，将弃礼而征于书，锥刀之末，将尽争之，乱狱滋丰，货赂并行，子产不从，大抵古者象以典刑，示五刑之大法而已，其条目轻重浅深，生杀一切付之，以人未尝立为定法，民之有罪者，随其事而权其轻重，故不得乗吾隙以投其奸，后世立法，纎悉曲折，尽着于此，便起人争心，奸人得以执其法，以取必于上，所以叔向言，民知争端，将弃礼而徴于书锥刀之末，将尽争之，盖三代之治，略示大纲，才略示大纲，刑便无定，所以人心常警动，敬戒而不敢犯，当子产未铸刑书，民但知有五刑，而不知有五刑条目，故民犹有敬戒之心，及刑书既铸，民皆可以便已自营，执上之法，而取必于上，开人伪心尧，舜立法之意，都失了，盖子产只要目前整齐，不为后计，正縁他规模如此，但要无一法之可议，一事之可指，而不知流弊于后世，亦是不曽讲学之过，然以作田赋，铸刑书，二者观之，方其作田赋，浑罕谏之曰：作法于凉，其弊犹贪，作法于贪，弊将若何？则不可以无法，其铸刑书也，叔向谏之，则以为不为刑辟，大扺赋之与刑，二者之用正相反，赋不可使之无定刑，不可使之有定，盖赋自有中制，不可多取，一分多则大桀，小桀不可少一分少，则大貉小貉，岂可不定？若刑则不可有定，盖先王议事以制，不为刑辟，临事制刑，人当谨戒及纎，悉既着为法则，小人执法为奸，子产于二事正相反，赋不可不守，法却变法，刑不可定法，却作刑书，以此知天下事，治乱相去，正如弈棊当去东处着，却去西处着了，当去西处着，却去东处着了，以东为西以西，为东则胜负可知，当时子产能以作田赋之心，用之于铸刑书，必不使之有定法，以铸刑书之心，作田赋，必不使之无定法。
穿封戍为陈公曰城麇不谄【八年】
穿封戍囚，郑皇颉，公子围与之争之，【襄二十六年】。
楚灵王在当时最号，强暴无道，然当时得以威行于中国，虽终于灭亡，然飞扬强大，尚至于十四年，盖灵王虽是无道，其间亦有一二件好处，且如使穿封戍为陈公曰：城麇之役，不谄当灵王，为王子时，与穿封戍争囚，郑皇颉戍操戈，欲逐王子围是仇雠之人，今既即位，不惟不报其雠，旣灭陈，又封之为陈公，如此等事，正如齐桓公忘射钩之雠，而用管仲，晋文公忘斩袪之雠，而用寺人披异世一揆，此皆与桓文暗合处，若是他全是无道，时虽凶威恶，焰足以凭陵诸侯，如何过得十四年，惟其间有一二件与贤君暗合处，故当时虽以无道行之，犹可支持十余年，大抵天下之道，最不可须臾离如穿封戍，事故可取，至于申无宇，执人于王宫，在灵王之虐，冝若必诛而无赦，今乃寛假慰遣之，盖十事中有一二事暗合，所以过得十四年，故当时虽以凶威虐焰，加于天下，而不至于亡者，由此故也。若专凶焰，暴虐以无道行之，只如州吁数月便亡，大抵暴不可恃，若专以无道，必不能久厯考篡弑之人，粗能支持，皆出于此，后世之君却谓天道难知，而不知天道，本不难知也。
左氏传说卷十
钦定四库全书
左氏传说卷十一    宋 吕祖谦 撰昭公
晋侯饮酒乐，膳宰屠蒯，请佐公使尊而遂酌以饮工，【九年】。
晋平公饮酒乐，膳宰屠蒯，请佐公使尊而遂酌以饮工，公愧悔之，心隐然而生，本欲废知氏縁此遂止。看此一事，犹见得三代，工执艺事以谏气象，大抵三代以前，谏官无定职，各随事以谏，膳宰乃饮食之官，其职甚贱，到得晋平公时，尚能一举爵转移，平公之心，盖风声气习，相传未泯，后世工执艺事以谏之，风稍衰，谏有定官，言路始狭，不似三代之时，人人皆可以谏也，当晋平公之时，晋虽号为衰世，其朝非无君子，所谓叔向司马叔侯如膳宰，屠蒯，皆有深虑逺识以是只，衰世未尝无贤人，然而晋卒以衰者，虽有贤人，只縁安顿不定，晋之时，居六卿之位者，皆委靡自私之人，虽叔向女齐之徒，不沉下僚，虽有区区之心，无所自尽，闲或因职事规正，得一二事，大体不正，故终难着手，以此知乱世未尝无君子，只是安顿不定，然君子在下僚，虽不能回国家之大势，然随小随大，亦可以裨助国家，古之贤者，所以自隐于抱关，击柝之间，岂独全身逺害而已，彼亦知其欲因事规正，人君过失也，如屠蒯之举爵，则谏可见矣。周甘人与晋阎嘉争阎田晋梁丙，张趯率隂戎伐颍【，九年】。
自春秋以来，论霸业，到得晋平公之世最衰，以其侈泰，懦弱失诸侯，文公霸业，自襄公以来，最衰莫如平公，最可罪，亦莫如平公，自五霸初起，齐桓本是尊王，其后晋文公河阳之狩，虽有以臣召君之罪，然尚有依傍王室之名，自襄公以来，虽不及文公之盛，尊王室之意渐衰，然未有如平公，凭陵王室，观周甘人与晋阎嘉争阎田晋梁丙，张趯率隂戎伐颍前，此只是不能尊王室，尚自未敢伐，虽如郑伯射王中肩，却是王先伐郑，郑伯不得已而御之，使中国诸侯敢伐天子，平公实啓其端，故王使詹桓伯责，晋以为我在伯父，犹衣服之有冠冕，木水之有本源，民人之有谋主也，伯父犹欲裂冠毁冕，拔本塞源，专弃谋主，虽戎狄其何有余一人，其辞甚峻，周之东迁，繄诸侯是頼，言语不曽，如此峻故，其告命之辞，无非抚摩奬劝而已，到此言语，却如此，非周之强能，然亦是晋无礼之甚深，犯周王之怒，当时頼有叔向调防谓宣子曰：文之霸也，岂能改物？翼戴天子，而加之以共，自文以来，世有衰德而暴灭宗，周之事非一，盖当时五霸之衰，君臣之分不明，不知尊卑，只问强弱，不知邪正，只计利害，犹頼当时有叔向尚知尊周之义，调防韩宣子使不为己，甚固则可嘉，然叔向之言，复谓且王辞直，子其图之！其言似是移于习俗，而不自知，盖天子诸侯本非校曲直之地，到此亦不知有天子之尊，如平公，宣子不知尊周，固不足道，贤如叔向亦以为等尽而校曲直，以是知习俗之移人，虽贤者不能免。
诸大夫如晋葬平公也郑子皮将以币行
晋平公之丧，诸侯遣诸大夫送葬，郑子皮欲以见新君之礼，行子产止之，以郑之小，所费不赀，必将尽用，则郑必困，子皮固请以行，及既葬，诸侯，大夫皆欲见新君，惟叔孙昭子以为非礼，叔向果辞之，诸大夫皆无辞以退，子皮遂尽用其币而还，一如子产所料，子皮归，乃自叹曰：非知之实难，将在行之，夫子知之矣，我则不足，又言：我实纵欲而不自克观，子皮数语，能深自克责如此，因观此一段见得天下事，听言甚难，以子皮倾心，听子产，言无不行，初间授之以政，既以国事归之，后来谏尹何为邑？又曰，虽吾家听子而行国事，家事既一，委心听之，到用币一事，却信子产不过，到得果然有害而无益，方悔其初之不聼，子皮自言，我实纵欲而不能自克，是的当言语，凡人举事，或得人劝之，岂谩然不知正縁私欲不能自克故尔。观子皮，言虽此一时之语，想后来自克之愈深，以其言有力也，盖当初听子产之言，岂不欲从，又恐侥幸可以见新君，看得不真，二者交战于胷中故终归一邉去，惟两者交战，不能自决，此自克工夫，所以不能用也。故孔子曰：吾未见能见其过而内自讼者也，子皮可谓能自讼矣。
楚子伏甲而飨蔡侯于申，醉而杀之，【十一年，】，楚子奉孙呉以讨于陈，而遂县之【同上】。
楚灵王以强暴凶虐之力，吞灭诸侯，固非一国至灭陈，灭蔡，是失人心，最深处，他当时要灭陈奉孙呉要整顿，社稷及其听命，遂灭之，本以定国诱之而终之以灭国，此固是逆人心之大处，到得灭蔡，又以甘言重币诱之，到得蔡侯既至，遂飨灵侯于申，醉而执杀之，又刑其士七十人乗其虚而灭其国，此两事最是逆人心之甚者，唯其如此，故后来灵王所以不得其终，其初灵王威行于诸侯，固自灭蔡，始而灵王丧身亦起于灭二国，正縁弃疾在陈，与蔡合谋，遂弑灵王于干谿，观灵王之所以死不在，其他而在陈，蔡，正縁灭陈，蔡，失人心太甚，故祸端起于人怨之，最深处，以此见天理不可诬，且如秦灭六国，皆以兵伐而取之，虽无道行之，犹自干戈，相持胜负已分，唯楚最无罪，独以重币诱懐王而杀之，其后天下亡秦祸端，亦起于楚之遗民，盖其灭楚，亦是逆人心之大处，当时言楚虽三户，亡秦必楚，以此见人心之怨之，深者不可支也，楚灵王秦始皇之亡，其揆一也。楚子为令尹，杀大司马防掩使蔡洧守国，夺成然邑【，十三年】。
楚公子比自晋归于楚，弑其君防于干谿【十三年】。
楚灵王之亡，自为令尹之后，以至于弑，于干谿之前，无一日不得其志，所以志得意满，终于丧其身，譬如人平时，或有疾病，一警动之，故其起居饮食调护，未必不保其生，若平时无疾，恃此恣纵，一旦有疾，反至扵，不可救药，灵王所以死，正縁平日略无龃龉，所以直至众叛亲离，不可救处，灵王之亡，正縁楚最强盛之，时晋室既弱，诸侯皆在下风，边楚之国，如陈如蔡，皆已相吞灭，当时天下大势尽归于楚，唯其如志，所以侈心无厌，亦速其亡，左氏叙楚灵王所以致叛乱之由，如所谓杀大司马防掩而取其室，使蔡洧守国，夺成然邑，使为郊尹等数事，其所以致人，怨非一端，然君子防灵王所以亡，固是如此，然亦不専在此，只縁许多仇怨之人，皆置在腹心之地，此所以亡，然看灵王敢置此等人于腹心之地，正縁他轻视一世，以为天下之人，皆无能为，所以如此，当其未亡之际，见得甲兵之众，土地之广，四方诸侯，莫不拱服，自视不胜其强，及至，众叛亲离，彷徨无措，孑然一身，周章山林之间，到此许多意气，都不见了，以此知灵王不曽，见得真强弱，前日所以横行四海，臣服诸侯，下视一世，而不知其所谓，强者当时尽是外面虚气凑合得成一个强，亦非真强到此，众叛亲离，师溃之际，都无预于一个身已处，外面虚气都解散了，只孑然一独夫而已，灵王非特外面之强，是假虚气，虽一身之强，亦是假虚气，观其卜，有小天下之言，则以一身之外无加于我，及干谿之溃，到此都无防，如右尹请待于郊，以听国人王则曰：众怒不可犯，欲乞师诸侯王，则曰：皆叛矣，以此知前日外面凑合得成都不干，楚灵王事，正縁他只看得外面甲兵之强，土地之广，养得许多虚气，此亦为无道，人君之戒，当时灵王之所以亡，固是众怨交作，正縁公子弃疾观从捣其虚而入其国，盖干谿之师父母妻子皆在内，惟其据根本之地，士卒各顾其家，盖灵王所以亡也，观此亦是用兵之法，且以孙权取关羽，当时其势甚不可御，却得吕蒙，陆逊乗虚先入荆州，是以关羽之师皆溃，当时楚虽无道，其权谋威力尚赫然，若非先据根本之地，如何便灭得他，楚人所以灭得灵王，盖以先据根本之地故也。
左氏传説卷十一
钦定四库全书
左氏传说卷十二    宋 吕祖谦 撰昭公
治兵于邾南甲车四千乗【十三年】
平丘之防，叔向曰：寡君有甲车四千乗在其何敌之有？【同上】。
晋自平公以后，所谓霸业，仅存而已，到得昭公时，诸侯皆有二心，在晋无防，不过扫境内之众以治兵于邾南，欲以服呉甲车，至于四千乗夫晋霸业之最盛者，莫过于文公，文公之战最大者，莫过于城濮，城濮之战，不过七百乗当时能服强楚，遂霸诸侯，至于后来相继，或盛或衰，亦未尝有四千乗全出时节鞌之战，虽郤克再三，请益兵不过，至于八百乗及楚灵王欲执韩宣子与叔向而防啓彊谏之，亦不过曰晋，长毂九百，是晋当时出兵，大率不过千余乗何故当此削弱之，时兵乃如是之多，盖当其盛，时兵常在国，虽有四五千乗所出不过千余乗故力常有余，而能坐制诸侯，到此霸业既衰，求以自振，于是焚林涸泽，扫国内之众而出，欲以威灵气焰，惊詟诸国，初不虑其后之不继也，然而主此谋者，叔向也叔向晋之贤，大夫岂不知前出兵规模如此，叔向之心，见国势衰弱如此，亦欲庶几一时之强而已，自古论王霸皆曰：王以德霸以力德与力，是王霸所由分处，然而霸亦尝假德而行，亦未尝专恃力而能霸者，如晋文公之霸，所谓出定襄王，入务利民，伐原以示之信，大搜以示之礼，皆是依傍德而行，惟文公以德辅力，故能一战而霸，到得平公以后，全无德全，恃力不知，霸虽是力，亦必假徳方能立，以此知维持天下者，其可斯须去德邪？昭公不合，全倚靠着力，此所以虽有四千乘而不能以一振也，以此见兵，初不在众，晋当时所以尽出兵革，乃叔向之谋，叔向晋之望也，岂不知文公旧规模，岂不知扫境出来，后无以继，所以如此，盖出不得已，当时晋君侈六卿，强公室，又卑纪纲，文章皆不振，虽叔向亦不能救勉强图，须臾之安，所以为此举看此事，皆非叔向之本心，观平邱之防，别无人奋臂攘袂主盟，其事其谋，大抵多出于叔向强如此，主张先曰：诸侯不可以不示威，到得晋将寻盟，齐人不可，叔向又奉命告于齐，齐迁延不从，叔向又举先王朝聘防盟之礼数十语，责之之后，方得。齐人惧而听命，叔向见得诸侯解弛，一防之闲，凡两治兵，到得于治，邾；莒，之，愬又是叔向责鲁时，惠伯对曰：君信蛮夷之，愬以絶兄弟之国，叔向又奋然言之，曰：寡君有甲车四千乗在虽以无道行之，必可畏也，考此一防本末，见得晋衰弱，皆无人维持，全是叔向，强主张振厉奋发如此，然叔向岂得已哉？亦图于衰弱之中，少振起之，故不得已如此，自形迹上看，叔向，但见得他发扬蹈厉，见事风生，风采凛然可畏！然未尝知，叔向勉强，恨愧不得已之气象皆在言意之外，此段事，只看他震动诸侯，非真知叔向者，读书须见得叔向外为壮，语其内心如何。
叔弓围费【十三年】
南蒯将叛【十四年】
鲁昭公当时不能堪，季氏之强暴陵弱，公室不胜，一朝之忿，举兵伐季氏，至于失其国，身死于外，自当时观之，不过言鲁失民数世，一旦轻举妄动，以丧社稷，固昭公之可罪，然当时便俛首听命于强族，亦岂是承周公伯禽付托之意，但季氏虽强，然考当时事势亦自有可乗之机昭公智不足以知此，费季氏腹心之地，季氏不能自固根本，南蒯以费叛，腹心内溃，季氏讨之，三四年不服闲隙，孰于此？昭公若乗此机防正一国之纪纲，收公室之权，当时又有子家覊，清忠逺识与之图回举兵以伐之，季氏必败，大抵投机之防固有闲，不容发者，今也季氏讨费，数年之久，亦一大机防也，而昭公不能知，当可为之时，不为及季氏既服，费大强之后，始谋讨季氏，亦已晚矣！此其所以反为季氏所陵，而身死于外也，楚令尹子旗，有德于王，不知度，九月，楚子杀鬬成然【，十四年】。
楚令尹子旗，有德于王，而求无厌，故楚子杀子旗，当时平王所以立子旗，实与其谋，到得平王即位之后，以子旗为令尹，尊宠在羣臣之上报之，亦云足矣，然子旗之心，责报无已，所以至杀其身，大凡有德于人，人已报，方且诛求无厌，卒至以德为怨，观富辰之言曰：报者倦矣，施者未厌，此两言天下之至言也，当时有德于人，人报我之心已倦，然施徳之人尚无厌，卒至，以恩易怨，至于不得其终，所以后汉崔子玉座右铭之语，有曰：施人谨勿念，受施谨勿忘，亦是富辰，始终两语，然于此又当求其病根，何故施恩之人，常诛求无已，受恩之人，常厌倦此，须思病根所在，正縁不知反已，只去人上看了，有德之人，但只以当时我曽有德于人，只去诛求，不知权衡轻重，都不思量，我当初有多少，德在他处，他如何报我了报者，但说我已报他了又如此，诛求不已，两者都不去反已，只去自私心上看了，然则报者自当无倦，施者，自当知足，故以德易怨，尝出于不知此。
楚费无极害朝呉之在蔡【十五年】
楚灵王之后，平王立，楚国稍整顿，规模方略，奠枕再传，至昭王终有呉，入郢之祸，几亡楚国，其病源皆起于费，无极之乱楚国，其病根，则又在于谮朝，呉上当时朝呉有功于楚，与平王是同体，人费无极，欲害其宠，用间谍，使蔡逐朝呉，夫朝呉有佐命之功，未有显恶，王怒曰：余唯信呉，故寘诸蔡，且微呉，吾不及此女，何故去之？王之怒当矣，使平王于此时便能正，无极之罪，必无后害，惟平王却被他防佞辨给，巧言移夺了，反以无极为忠，无极，以此一事，试得平王之意，自此全无忌惮，其后遂至谮逐太子，建杀伍奢，及昭王立，又谮杀左右贤人不已，终至于神怒民怨，此其所以几危，楚之社稷，只縁当时被他移换了，大抵奸臣欲肆其谋，第一次，必先以一事试其君，君若不受其欺，即正其罪，彼亦有所惧惮，便自俯首帖耳，不敢继来，若被他试过能移夺了，便无忌惮矣，无极之请，一则是欲害朝呉之宠，一则欲试，平王之昬，与明使平王不改，初心之怒，必无他日之祸，以此防口，移人最难，自觉佞人，须是屏絶之不使一时在左右近，他虽自能执持，终必为他移夺而不自知，此孔子所以有言曰逺佞人，此古今之所深戒。
晋荀呉帅师伐鲜虞【十五年】
晋荀呉帅师灭陆浑之戎【十七年】
晋荀呉使师伪籴者，负甲袭鼓，灭之【，二十二年】。
晋荀呉帅师伐鲜虞，围鼓始者，鼓人或请以城叛荀，呉不许，曰：或以吾城叛，吾所甚恶也，人以城来，吾独何好？围鼓三月，或请降，荀呉见其民曰：犹有食色，姑修而城，当时军吏以获城而弗取，勤民顿兵为谏，穆子曰：获一邑而教民怠，将焉用邑？及鼓人告食竭力尽，而后取之，若独以此论之，虽三代之用师，亦不过此，然考其本末，乃知伐鼓之役，盖是荀呉姑假此以立信义之名，始者做得太过，后来所以不能继当其鼓，人以城叛，固未可受，到得围之，三月之久，至于他自请降，则受之可也，然必待他食竭力尽，而后取之，以此见得他分明是欲以此一事成，信义之名，惟其如此，做得过当，此其后之所以不继也，到得数年之后，欲伐陆浑之戎，亦是荀呉为主帅，到得雒水，先张虚声要祭，雒与三涂，使陆浑弗为备，乃用牲于雒，为祭之状，掩其不备，袭而灭之，同一荀呉，何故数年前灭，鼓守信义如此其贤而伐陆浑之时，诈谋如此，其甚只是一个荀呉，而信与诈前后相反如此，盖当时围鼓鼓外援，既絶已在荀呉掌握中，虽少缓之，数月，彼自不能逃，故于此时示信义以假其名也，若陆浑则贰于晋，又有强楚，以为之助，虽欲示信义以假其名，亦不得，所以不得不用诈谋，以胜之也，以此知荀呉于无利害，处常是信义于有害处，常用诈谋，惟其信义不出于诚，所以不能服人，考后来之事则可见，观十数年后，鼓人又叛，晋附鲜虞，当时取鼓三次，方受其信义如此，论来人当心恱诚服，何故不十数年而叛，以信义不出于诚，盖天下之不可掩者，诚也，方荀呉伐鼓，时鼓人已在掌握中呉，故于此无利害，处示信义，此心之发，鼓人已窥见其机矣，所以召其后之不服，遂致再叛而归于戎狄，使呉当时果能三擒三纵，皆出于诚，则鼓人虽数十世，亦不叛可也，以此知矫情饰诈，不如诚之可以服人，明矣，到得第二次伐鼓，使伪籴者，负甲袭而取之，前此信义，都不见了，何故盖前此许多信义，到此亦自知，使不得了，故不免用诈，以此知矫情饰诈之人旣如此，不可久他，后来亦不自信，他当时闲暇，示信义，鼓人旣窥见之，及后来使不得不自咎，此心不纯，方且谓诚不足以动人，信义不可以服众，居春秋之世，不如诈谋竒计之可以立国，遂一向立诈，故伐鼓，所以如此，譬如世之人，诚心素不足以服人，假一日之诚信，求以服人，而人不我服，遂断然谓不如诈，此天下必无之理，且以唐德宗观之，平昔猜忌，无所不至，特闲有一两件假诚信而行，及奉天之祸，方且自以为推诚之过，德宗平生，是猜疑忌刻之人，猜疑忌刻，已信于人，偶然一两，事人不信，他不能自咎，终身之猜疑忌刻，反责片时之诚，乃为信义，用不得一日之诚，岂足以胜其千日之猜忌，学者须思一杯之水，不能救车薪之火之意，反言我已为信义事，人犹不信，我今里巷人多言好事做不得，正为此尔，须能自此充养，不可暂时，善善而不孚于人，縁此遂止为善之心，此与荀呉所谓示信义之意同矣。
左氏传说卷十二
钦定四库全书
左氏传说卷十三   宋 吕祖谦 撰
昭公
齐侯伐徐徐人行成【十六年】
楚子诱戎蛮子嘉杀之【同上】
晋到得昭公以后，诸侯各自为政，不复禀霸主之命，所以齐，楚交兵于中国，到得齐侯伐徐，徐人行成，赂以甲父之鼎，叔孙昭子具言诸侯无霸之害，鲁庄公以前，是时，霸者未兴，自昭公以后，霸权已失当，霸者未兴之前，若鲁，卫、宋、郑，更相侵伐，无所顾忌，自齐桓一霸，晋文继兴，方有所统属，百余年间，败王法灭小国，虽日侵天子之权，搂诸侯以伐诸侯，其罪固多，然一时维持中夏，使诸侯有所畏惧，遵守王度，亦不为无助，及霸权既失之，后晋平公既卒，昭公即位，天下无霸，齐之伐徐，楚之取蛮，肆行无惮，甚至于呉越入中国，防之有成而还，莫之亢也，当时诸侯大夫慨然反思，有霸之时，自此后夷夏无辨，胡；越，蛮兵交中夏，陵夷至于战国之际，终至强弱相吞，成周所封千七百国，所存仅七八，皆为强大，诸侯之所有，若论败王法灭小国，搂诸侯以伐诸侯，其罪固多，迨夫先王之政，扫地无余，争地以战，杀人盈野，争城以战，杀人盈城，到此之时，反观，霸者维持之功，虽一时上僭王法，然止霸者一国而已，天下诸侯不敢自肆，不至如战国之甚，霸者之功，不可厚诬，故夫子称管仲曰：微管仲，吾其被发左衽矣，分明是如此，当时管仲虽有此功，非夫子不能知也，自后世观之，以为戎狄，自强弱如此，后来如五胡乱华，怀愍至于中国，天子反为狄驱之，青衣行酒，使当时有管仲，决不至此，以此知孔子之称美，管仲是灼知，管仲之功如此也。
晋韩宣子有环，其一在郑，商子产弗与【，十六年】。
晋韩宣子欲市玉环于郑，商子产弗与，至于反覆，再三请之，子产终弗与，后世之论，皆谓子产能自立，不为强大，威武之所屈，以郑一区区之小国介于晋，楚之间，能自立者固如此，然亦未知子产之深意所在，当是时，昭公失政，六卿皆贪冒而强，所谓宣子在晋，则谓之贤大夫，在习俗中其贪利，亦未能免，子产所以固拒，宣子盖有深意，何故晋既失政，六卿又皆贪次第，各求所欲于诸侯六卿，既皆有所求于诸侯，以郑国之小岂足以一一供之使，子产一从，宣子之请，则赵氏中行氏必相继而至，六卿既皆有所求，才不应副一处，必为郑国之祸，观后来事，则可见宋乐氏，以杨楯六十献，赵简子范氏怒，执宋之使，终身不得，反以此事可见得六卿皆争，求所欲为，诸侯之祸，唯子产见微而知著，所以不与宣子玉环者，其说有二，一则宣子在晋，居六卿之长，以宣子求之，郑尚不与，则下于宣子者，必不敢求矣。此子产所以痛塞其端，一则宣子在晋，居六卿之中，尚知畏义，略识道理，犹可以告语故，子产知其必畏义而服，必不为郑之祸，所以敢再三拒之，借宣子以杜六卿诛求之心，而宣子果辞玉，以此见得子产之处事，凡百见微知著，精审详密，如此读书者，观子产拒，宣子之事，无徒曰：子产能自立而已。
郯子来朝【十七年】
郯子来朝，此一见得周衰，制度散亡，于诸侯之国，中国已不能守先代典籍，当时四夷尚有存者，所以郯子来朝，鲁人问官名于郯子，郯子所言，自黄帝而下以至厯代官制之，防革其本末，皆备举，他就数代，官制中惟是少昊之时，郯子世守其祀，所以其言最详，当时仲尼闻之，见郯子请学官名，既而告人曰：吾闻之，天子失官，学在四夷犹信然，则以此观圣人之学，一个多识前言往行，博学详说，虽夷狄之君尚虚心下问之，然而又须要看圣人反约处，圣人序书，当时断尧典，自尧典以上有所不序，说者以谓自尧典以上简编散亡，不可考也，不专如此看，少昊官名，郯子所陈，仲尼因而序之，岂不可为一编之书，然而不敢序者，以简编失实，所以不序看，断自尧典，见圣人反约处，何故自鸿？荒以来厯代圣人相继而作，到尧始备，继之以舜，方为法于天下，可传后世，此所以断自尧典，观孔子学官名于郯子见圣人，博学而详说，看孔子断自尧典，见圣人反说约处，若不自上古考之，无以知古之略，今之详合古今，尽详略，然后可以继为万世之法。
周原伯鲁不说学【十八年】
曹平公之丧，诸侯，大夫皆往会葬，鲁大夫往见周原伯，鲁原伯周之大夫也。鲁大夫与之语，不说学归，以告闵子马，闵子马鲁之贤者，言周其乱乎？夫必多有是说，而后及其大人也，盖言公卿不说学，必是一国风俗皆不说学也，想下面人，此般说话多，然后渐渍到大人，夫人之不说学，自不居位之人，观之无利害，得失尚不能辨，况周原伯是周之大夫，方且战于人欲之地，见众人不说学，岂暇辨是非利害，亦随波逐流，何故只縁他心无主，唯其如此，乃曰：可以无学，无学不害，若怀无学，不害之心苟且，因循翫嵗愒日使人人皆怀此心，自然下陵上替，其能无乱乎？夫学者殖也，不学将落，人于学问，譬如植木，须栽培灌溉，天之于人，降衷秉彛犹木之有根本也，人之良心，亦须是学问栽培，所以能灌溉，封植之，茍根本，失其灌溉，封植则枝叶，自然枯槁矣，其理甚明，此一见得鲁一变，至于道观子马之言，见得当时鲁之风俗，尚有学问，源流，且如平公之葬，诸侯，大夫皆在，其他人见周原伯不说，学则以为常，独鲁大夫见之，则以为异而归，以告其国之贤者，其他皆不以为事，以此见学问源流渐染，薫陶至于如此，孔子所谓鲁无君子，斯焉取斯？是也。闵子马在当时号为知学者，看他此等言语，非知道者不能道，此其言近防逺而有深意，如说夫必多有是说，而后及其大人这一句最有意，其他人见原，伯不说学，只就一人身上看，闵子马因一人占得一国之风俗，而能知其所自来，是犹察瓶水之冻，而知天下之寒，善观国者如此，学者观古今之变，时俗之迁亦当如此看，若看一事，止见得一事看，一人止见得一人，非所谓旁通伦类之学，须当縁一人见一国风俗如闵子马可也，如言无学，不害则苟而可，此学问，所以衰微处，大抵君子之学，本非是计校利害，为已而已，计校利害，便是为人，所以古之学者为己，今之学者为人，为己之学者，则知不可不学，若计校利害之心生，则可以无学，所以言则苟而可，大抵天行健，君子以自强不息，亦人道也。须天与人常相携持，若曰苟而可或至于息，则人道亡矣，下安得不陵？上安得不替哉？道之正统，自尧舜之后，孔子以前当春秋，战国之闲，班班亦可见，盖源流之不絶此乃道之大全，正统也，其他亦自相承接而不絶，盖尧传之舜，舜传之禹，禹传之汤，汤传之，文；武，文，武，传之周公，至于春秋之际，传之孔子盖数圣人得其道之正统，固是大统，如此全备，若其闲源流，亦自相接，虽数十年闲，亦未尝闲断，如商之时，有迟任甘盘，傅说如周之时，有闵子马皆源流相接，使他无一个正统相传，则闵子马在春秋时，何以能学问渊源，渐染浸渍如此，左氏所载，当时人亦班班可见，惟其源流，皆相接不断，所以后来相继，亦有所因，孔子言一变，至于道者为此。
左氏传说卷十三
钦定四库全书
左氏传説卷十四   宋 吕祖谦 撰
昭公
费无极言于楚子，若大城城父而寘太子，以通北方，王收南方，是得天下，王説【十九年】。
费无极欲谮太子建先言，诸王曰：建可室矣，王为之聘于秦，王卒取之，其后又言于楚子曰：晋之霸也，迩于诸夏，而楚僻陋，故弗能与争，若大城城父而寘太子焉，以通北方，王收南方，是得天下也，王説从之故太子建居于城父，大抵小人情状机械，虽逾百年，若合符节，而同出于一辙，骊姬赂外嬖，梁五与东闗嬖五使二五耦，谮太子申生，与费无极同出于一谋，骊姬欲谮太子，其初説献公亦曰曲沃，君之宗也，蒲与二屈，君之疆也，不可以无主，宗邑无主，则民不威；疆埸无主，则啓戎心，使太子主曲沃重耳，夷吾主蒲与屈，足以威民，惧戎，且旌君伐，使俱曰：狄之广莫，于晋为都，晋之啓土，不亦冝乎其言威，民惧戎广土辟地之利，诱献公，先是，间踈其父子使出于外，然后施其计，费无极谮太子建亦言：若大城城父而寘太子焉，是得天下，亦是以广土辟地之利诱，楚平王亦是先要间踈他父子其説同其术又同，盖骊姬赂二嬖，五先以开拓土地威，民惧戎之説诱献公故献公使城曲沃而太子出居之，费无极，今亦以通北方收南方得天下之説诱平王故太子建出居城父，以此知小人之术，虽旷百数年，其机械防穽同出一辙，若合符节，然大抵父子之道，天性也，虽献公平王之昬，所谓天性，亦未尽泯灭，如何遽然便间得尽，盖人之心有内外，天属之爱，内心也，惟后来被小人以开拓土地之説引诱他内心向外去，流而忘反，他外心日炽，内心日消，使他里面心都消尽，故其父子自为虎狼，更相戕贼，然后谗间之计可行也，学者看小人须看此处，方知小人骨髓，夫降衷秉彛，何尝不善？其良心或至于戕贼，到泯灭地位，皆是被人物，引其内心向外去了，夫岂独父子之间为然，凡事皆然，如孟子所谓学问之道无他，求其放心而已矣，此所谓内心学者不可不闗防也。
楚人城州来，沈尹戌曰：楚人必败，昔吴灭州来，子旗请伐之，王曰：吾未抚吾民，今亦如之，【十九年】。
平王初即位，当时吴灭州来，子旗请伐吴平，王不许，曰：吾未抚吾民，未可用兵，到得即位，五年之后，却举兵动众，遂城州来。以挑吴而取之，自形迹上论之，平王初时，即位尚新，民情未安，国势未强，其不许子旗之请，未与吴校前之不伐是也。其后五年，城州来，其意谓息民五年，然后可以兴兵动众，与吴争州来，而遂城之亦是也。两者皆是，何沈尹戌？乃知楚人必败，当时平王与左右自谓息民，五年，可以用兵，学者观此须知平王徒有息民之名，而无息民之实，平王所谓息民者，止免用兵之役，一件而已，当时沈尹戌言，今宫室无量，民人日骇，徒知息之于外，而有以劳之于内，劳役有甚于用兵，便以为息民了，却不筭，内作许多宫室，土木之工，反过于用兵，此其所以终于吴，入郢而至于败亡，只缘平王错认了息民之名，而不究息民之实，古之所谓息民者，如晋悼公之施舍，已责器用不作，衣服从给，当时三驾而楚不能与之争，他当时既息民于外，然器用不作，衣服从给，亦何尝劳民于内，方可谓之息民，平王虽不劳民于外，而实劳于内，如何便认以为息民，后世奸臣之事君，或十年或二三十年，以息民为言，而缓于用兵者，皆非其本心，其实内之工役并兴，其作宫室台榭，修苑囿池沼，其害反过于用兵，如天寳之末是也，此最不可不察，费无极言建与伍奢，将以方城之外叛王信之，【二十年】。
费无极言于楚子曰：建与伍奢，将以方城之外叛，自以为犹宋，郑也齐，晋又交辅之，将以害楚，其事集矣，王信之，问伍奢，伍奢对曰：君一过多矣，何信于谗？王执伍奢，使城父司马奋扬杀太子，未至，而使遣之，三月，太子建奔宋，王召奋扬奋扬，使城父人执已以至，王曰：言出于余口，入于尔耳，谁告建也？对曰：臣告之，君王命臣曰：事建如事余，臣不佞，不能苟贰，奉初以还，不忍后命，故遣之，既而悔之，亦无及已。王曰：而敢来，何也？对曰：使而失命，召而不来，是再奸也。逃无所入，王曰：归从政如他日，观此一段见得当时楚平王信谗喜佞，至于一个，世子之重为谗人所摇，遂逐太子，国本倾覆，可谓昬闇之至，然而使奋扬执太子建，扬，导之使亡，空身归报，以常理论之，平王方信谗怒，太子奋扬纵太子，使之亡以空身归，必蹈鼎镬之祸，却陈一个正义曰：君王命臣事建如事余，臣不佞，不能苟贰，奉初以还，不忍后命，故遣之，既陈，正义感悟，王慨然使归，从政如他日，不特不罪，亦不夺其禄位，以此一段事观之，似乎平王虽信谗，闻正言，法语其心便开明，何缘始怒终息，便不罪，扬若精微论之，不然，不可谓平王开明，盖平王中无所主，易为人所移易，前此既被无极，以谗佞之説所移易至于逐太子，是中无所主，后来怒，奋扬亦被扬，以正言法语感动，便霁威息怒，此二事虽不同，极论精微，皆中无所主，易为人所移，学者看此，不可谓平王开明，须看事虽善恶，不同心无所主，一也。
齐豹北宫，喜禇师圃作乱，公遂出【二十年，】齐氏之宰，渠子召北宫子，北宫氏之宰不与闻，谋杀渠子，灭齐氏，而公入【同上】。
天下有道，则礼乐征伐自天子出，及其衰也，则自诸侯出，又其衰也，自大夫出，又其衰也，自陪臣出观，春秋时，自可见得自平王失政，诸侯交争，五霸迭兴，主盟诸夏，此所谓自诸侯出也，至于鸡泽，溴梁之防，诸侯失政，大夫主盟，防之权而一时政令尽出于大夫，诸侯皆不能制，所谓自大夫出也，至鲁昭公之世，大夫失政，所谓自陪臣出观衞灵公出奔一段，则见得自陪臣出之兆，当时齐豹率大夫北宫喜之徒作乱，逐灵公于外，当时逐君是大夫，到得灵公所以得归，乃齐氏之家，臣渠子召北宫子同谋，北宫氏之宰，不与其谋，乃杀渠子，灭齐氏，而公入当时，北宫子为家，臣所制俯首，听命之不暇，看此一段，便见得政，不在大夫，全在陪臣，齐氏之乱，大夫不能平其乱，其平乱一时者，皆北宫宰之力，论事势，大夫为乱，家臣虽不与，而大权已在陪臣了，后之学者，看论语见阳虎専政以谓陪臣专政，自阳虎始殊不知，阳虎是后来事，陪臣专政之兆，乃在数十年之前，已有北宫宰矣，盖北宫宰之事，隐阳虎之事显，所以学者多舍北宫宰而惟阳虎之是责都不曽仔细考究，大抵学者考书当如此考。
齐景公曰：唯据与我和夫！晏子对据亦同也，焉得为和？【二十年】。
晏子立于齐景公之朝，当时景公非不知尊信，晏子言无不听，景公疾梁丘据裔款欲诛祝史以谢诸侯，晏子谏以暴虐淫泆，征敛无度，宫室日更无道，若此神怒，民痛之所致罪，不在祝史，景公悟，遂命有司，薄敛已责，非不尊信，晏子之言，如齐侯称，梁丘据与我和晏子又力辨和与同之异，且斥据之，謟谀是，所谓同而非所谓和，景公亦敬爱其言而受之，不以为忤，而据亦不能害晏子，此可见尊信之实处，又如孟子所载，景公问晏子，吾欲观于转附，朝儛晏子，引先王省耕，省敛之制对之，景公便出舍于郊，兴发补不足，观此三事，则晏子之言，景公无不听从，然以晏子辅景公而齐终不振，以至于衰者，何故？盖景公虽间有一二事上听信，晏子之言，使民隂受其赐而却不知，正其大纲，不过一时间有一两件事，从他其大势，元不曽转谄谀，如梁丘据终其身而不能去强大，如陈氏，授之权而不能除，以是知为国者，既未能絶去小人之根本，虽有一二事上从贤者之言无益也。
宋华亥自入于南里以叛【二十一年】
宋华亥定自宋南里出奔楚【二十二年】
宋元公不能抚公族大臣，遂有华向之乱，当时华向之族皆出奔，独华费，遂在宋费，遂有子三人，华登已亡，尚有华多僚华防在而多僚与华防相恶，乃谮诸公防，将纳亡人，元公则曰：司马以吾故，亡其良子，死亡有命，吾不可以再亡之元公，此言已是而又为多僚，出亡逃死之，言转移之公，故召冝僚饮之酒，使告司马逐华防防之臣张匄闻，遂防与防议使防承冝僚以剑而讯之，冝僚尽以告匄，欲杀多僚，防则曰司马老矣，登之谓甚，吾又重之，不如亡也，防之，此言亦是，既而防将见司马而行，则遇多僚御司马而朝匄，不胜其怒，遂与防杀多僚，劫司马以叛，而召亡人，以此段论之，大抵人初心之发，未尝不是，惟其临事移夺，多不能保此心，故其初虽是徃徃终入于不善，使元公能保其初心，不夺于多僚，逃死之言，华防能保其初心，不移于张匄，遇多僚之际，则宋亦安有此祸哉？大抵欲验人之良心，须于其初心之发观之，此时未为事物所移夺，故初心之发，即良心所在也。华，向之乱固，元公不能抚存之罪，然华氏之族兄弟亦自不相亲睦，多僚与防兄弟也，而更相戕害，而又遇其君如此，所以既出奔，而复入为乱，几亡宋国，是虽元公之罪，而华氏之族，亦不能无罪也，及华氏与公分国而守翟偻新居于新里，既战，脱甲于公而归华妵居于公里，亦如之，夫偻新居，华氏之地，而反助公战，妵居公之地，而反助华氏战，当时彼此皆无猜嫌，便见得此时淳古之风俗尚在，春秋已后，全无此风俗，古者兵交，使在其间，以宋区区小国，尚有此风，则伊尹五就汤，五就桀，信有此事，及赭丘之战，干犫华豹，张匄同为一车，与公子城相遇，城射豹殪，又射匄殪，是一车三人已死，其二人矣，而干犫方，且请一矢以死，城欲赦而用之，犫则曰：不死，伍乘军之大刑也，干刑而从子，君焉用之？子速诸，乃射之，殪，此一段见得军法，精密处，推此亦可见三代伍乗之制矣五人为伍，七十二人为乘伍死，其伍乘死，其乘则推而上之万二千五百人之军，莫不皆相为死，则临敌之际，乌得有鱼溃，鸟散之患，盖春秋以前之战，杀人之少，只缘伍乗之法不废，是伍乗乃军法之根本也，至后世伍乗之法既废，临战之际，人各有心，故有一战而杀人，不可胜计者，如白起长平之战，死者四十万人，使当时伍乗之法尚存，虽遇起亦不至，杀人如此之多也。
左氏传説卷十四
<经部,春秋类,左氏传说>
钦定四库全书
左氏传説卷十五   宋 吕祖谦 撰
昭公
鲁人侵邾，邾人愬于晋，晋人来讨，执行人叔孙婼，【二十三年】。
鲁人侵邾，邾人愬于晋，晋人来讨，执行人叔孙婼，初时晋使婼，与邾大夫，坐论曲直，婼则曰：列国之卿，当小国之君请以寡君之命介子服回当之，既历举周制为辞，乃不果坐，其后韩宣子使邾人聚其众，欲以叔孙与之，叔孙闻之则去，众与兵而朝，宣子悟士弥牟之言弗与，乃馆诸箕，及范献子欲求货于叔孙，使以请冠为名，叔孙与之两冠而不与货，到得申，丰以货如晋，而叔孙又禁之，使他不得行货，惟其如此，所以卒免于难，而鲁亦免大国之讨，及其归所馆者，虽一日必葺其墙屋，去之如始至，观叔孙处艰难险阻之际，措置经画，纎悉曲折，件件皆当，故能不辱君命，叔孙之能，固可取也。学者于叔孙之事，但知叔孙处死，生艰危之际，如此以身衞社稷其所以能此者，则有所自，当防其源流，盖古之大臣，有世职者，必有家学，当时鲁三家叔出季处，盖鲁之季世，季氏掌国中之事，叔孙氏，则世掌四方之事，凡鲁之出使无非，叔孙观昭元年，叔孙豹曰：叔出季处，有自来矣，此便见叔孙氏世世专掌此职，平日父诏其子，兄诏其弟，无不专讲论此一事，则当时纎悉曲折，无不知之，楚囊瓦为令尹，城郢，沈尹戌曰：子常必亡，郢【二十三年】。
楚囊瓦为令尹，城郢，沈尹戌言曰：子常必亡，郢谓苟不能衞城无益也，囊瓦子，囊之孙也，当时子囊为令尹，襄十五年卒，遗言令必城郢，君子谓子囊忠以城郢论之，子囊既有遗言，今囊瓦果城之，可谓能承，乃祖之志，而终其业，何故当时深识逺虑之士便指以为危亡之证，盖当时子囊建城，郢之议，时正是楚国之势，尊安闲暇，时能为预备之计，此正是制治于未乱，保邦于未危，到得囊瓦为令尹，时内有弱势，外逼强吴，则其城郢，盖不能与人校，要得畏避退守，为自固之地，自郢之外，有不暇及，故城郢虽同，事势大异，天下之事固有事迹同而心甚异者，不可不察也。当尊安之，时城郢乃所以见其有备，当畏缩之时，城郢，岂非危亡之证，正如仁宗朝西夏，内陵范文正公，建筑都城之议，当时断国论者，以不可示弱，诤之亦沈尹戌城郢之意也。
晋士弥牟逆叔孙于箕【二十四年】
晋士弥牟逆叔孙于箕，将礼而归之，叔孙疑其来杀，已乃使梁其踁待于门内，曰：余左顾而欬，乃杀之，右顾而笑，乃止。前日奋然而前，虽死不屈，到得此，恐士弥牟来杀已反，与家臣谋，欲杀之，前日直前不可少屈之气至此尽消索不见了，以此知血气把持，终是有衰时，虽能勉强于前，终不保其移易于后，惟是集义而生，至于浩然之气，则终不可得变。
昭子如宋逆女，公若谓曹氏勿与，鲁将逐之，九月戊戌，伐季氏，【二十五年】。
天下之事固有未为之前而成败，可以先卜者，鲁昭公欲去季氏，当时季氏专秉，鲁权已百余年，鲁之失政，已四五世，大抵欲去百余年之强，家巨室，非其谋之，审重周密，终不能成事，观昭子为季，平子逆女于宋季，公若从，是时，昭公已有逐季氏之谋，虽其谋未发，然已可逆知其无成，观宋欲以女妻季平子，平子使昭子逆女，公若于聘女之际，已知其必逐季氏，使宋勿与，女曰：鲁将逐之，是昭公逐季氏之谋，虽未发而季氏之徒已泄于外国，凡出师邻国，与夫除权臣之谋，不可三人，共昭公欲逐震主之权，臣与百余年之强，家巨族，其谋未发，先使异国闻之，其不审不密可知，夫谋既闻于外国，平子岂不知其深谋，固虑为备必久，看公若此一段，凡与昭公谋者，其病有二，其一曰踈，其二曰，易欲逐季氏，谋未发而泄于外国，其踈可知逆料平子，无能为，而其谋不密，则其易可知，有此二病，安能成事，观昭公逐季氏本末，考论其故，不惟君之谋不密，当时之臣，亦皆轻浅而无谋，大抵欲去百年之强室，非其君刚明果断，沉几先物，终不能成大事，观昭公逐季氏本末，其谋却不出于昭公都是羣臣凑合成此事，盖始者季氏，与公若有怨，又与郈氏有怨，又与臧昭伯有怨，季氏与下面臣有怨，故皆欲逐季氏，昭公始虽不信，而终从之，此是逐季氏，发源处举，如此大事，本不出于人君之心，却出于下，面嬖幸之人，与左右二三大夫，当时羣小挟私怨，而醖酿其谋，昭公既自无谋如此，安能成事，观其当时聘女于宋，邻国已知了，看他相与议论之际，初，昭公惮季氏之强，不从，僚柤之言，惧而不出，数月不见，大凡惟口起羞，出好兴戎，惟甲胄起戎，投机之防，间不容髪，当时欲逐季氏，言一出于口，却停待数月，则其谋如何？不深其备，如何不素？季氏之为谋，既深为备，既素何故，公遂入季氏之门，季氏犹未觉，此见季氏机谋之深，欲归咎于昭公，先引昭公入来，见得有杀他之迹，他却阳为不敢拒，君之状，所以为后日文过之地，做一重篱障，观公之能入其门，而不能登其台，足见季氏之为备，虽不见于外，而备于内者，有素矣，后来叔孙果来救他，当时从昭公与谋之臣皆轻浅寡谋，独子家羁深谋逺虑有臣如子家羁者，乃不能用，此昭公之所以亡国，季氏之势，所以不失，学者须看子家羁忠爱恳切，似非春秋时人，初，公如晋，女叔齐言，有子家羁，不能用其言，遂至闻于诸侯，子家不以昭公之不用而拳拳之忠常不已，使昭公早从他言，不至逐于季氏，子家初言防臣以君侥幸不可为，盖当时与公共谋之，臣何尝以禄去公室，政在大夫为念，但以私怨相报耳。昭公既无定志，下面又无诚心，如何做得事成，公是时，不独不从，子家之谏而反退之，其拒之深矣，自常人处之，使子家忠诚不笃，则以为我已曽谏君，君不听，我去之可也，然子家方，且曰：臣与闻命，言若泄，臣不获死，到后来犹入身荆棘之中，周旋其间，昭公虽不从，亦要分数救他，此尤见其应变精密，尚冀公之，听其言而消。其祸患也，此事第一着，不能听子家之言，及季氏登台请命，傲然以为得志而弗许，请囚，不许，请亡不许，请待罪，不许，昭公与羣臣之心，自以为唾手可取，季氏子家，羁又言于公曰：君其许之！政自之出乆矣公又不听，此又见公与羣臣皆轻浅寡谋，不知季氏登台之请，岂其诚心，犹设槛穽，以待公使，过在公而不在，已当时之臣，不知季氏自有深谋，独子家识其奸，使公当时能从子家之言，则君臣之间，其患犹未深，此第二着，不能听子家之言，及叔孙氏之臣司马鬷戾，救季氏伐公，徒果败，子家又曰，诸臣伪劫君者，而负罪以出，君止意如之，事君也，不敢不改，公又不听，盖子家虑事，精当能料，季氏终不敢成篡弑之事，公上二着既已不能听其言于此，苟能听其言，季氏虽专权不到，轻去其国，次于阳州，取笑于诸侯，此是第三着，不能听子家之言，三谏不从犹未已，及公孙于齐，齐侯请致千，社公一闻之而喜，便有安齐之意，其轻浅可知，子家又言：天禄不再，不如早之晋，昭公全不能处事晋，虽衰微犹为盟主，尚可号令诸侯而纳公，公不知齐侯无信，而安于齐，终不能求援于晋，而晋亦得以为辞，此是第四着不从，子家之言，夫以子家之于昭公言，屡不听，而拳拳之忠，愈不自己，事无不谏，虑无不尽，学者须子细看他本末，便见子家之用心处。
宋乐大心言我不输粟，我于周为客，若之何？使客【二十五年】。
宋乐大心曰：我不输粟，我于周为客，若之何使客？晋士伯曰：自践土以来，宋何役之不防，而何盟之不同？曰：同恤王室，子焉得辟之？子奉君命，以防大事，而宋背盟，无乃不可乎？右师不敢对，受牒而退，此一段，当时晋顷公防诸侯，输粟于周，宋乐大心独拒晋曰：我不输粟，我于周为客，如之何使客？晋士伯责之曰：自践土以来，宋何役之不防，而何盟之不同？曰：同恤王室，子焉得辟之？子奉君命，以防大事，而宋背盟，无乃不可乎？引他许多从来，旧例以责乐大心，大心不敢对，受牒而退，以此晋士，伯能举许多旧例，故典以折宋人可谓有专对之才，大纲看，左传是如此，然此一事为晋人惜，惜乎！晋人用得小了，何故用得小了，他引旧事以责乐，大心止能服大心而已，所用小晋人，如能因此自反其益，非细説自践土以来，宋何役之不防，而何盟之不同，今于此不出粟，必是我德泽不及先公信义不如先公羣臣辑睦，不如先公，士卒训整，不如先公，宋所以敢如此，前此恭命，今为跋扈，晋人反思，自践土以来，宋何役之不防，而何盟之不同，今忽然如此，我岂可不自反，使其能如此，则文公之霸业可复，惜乎士伯引将来责大心，使得小了，此晋所以终于不霸也。
晋赵鞅，荀寅帅师城汝濵，遂赋晋一鼓，铁以铸刑鼎，【二十九年】。
晋赵鞅，荀寅帅师城汝濵，遂赋晋国一鼓铁，以铸刑鼎，着范宣子所为刑书，左氏载仲尼之言，夫晋国将守唐叔之所受法度，以经纬其民，卿大夫以序守之，民是以能尊其贵，贵是以能守其业，贵贱不愆，所谓度也，以左氏所载，仲尼之言，考之，当是时，春秋之末，所谓周室法度尚在，何故看晋文公之时，唐叔所受，法度本末，都在有志，王者之事，用此法度，尚可去维持与孟子时不同，到孟子时，班爵禄之制，诸侯恶其害，已而皆去其籍，时虽不同，而萌芽端兆，皆起于春秋时，使诸侯常守周室之法度，必可长乆缘春秋诸侯国自为政，不用先王之法，如鲁之作丘甲，用田赋，如郑之铸刑书，作邱赋如晋之铸刑鼎，举三事论之，当时诸国已自不用先王之法，所谓先王之法，不过藏之书府而已，所以其渐到战国之时，敢去其籍，大抵先王法度，本末具在，不可得而变，然而立法之时，所谓诸侯各守尔典，以承天休，当时文武成康分付诸侯，虽数百年尚未尝变，无缘一次剪灭，得非特先王之意在，而唐叔之法度，亦在看仲尼言，文公作执秩之官，为被庐之法，文公虽求近功，要速效，亦未能全变，到这里方始敢变，当其郑铸刑书之时，晋叔向诒书以责之，叔向晋国之望，想叔向既以为不然，必举晋国之人亦以为不然，到十数年之后，晋铸刑鼎，蹈郑之覆辙，正缘老成先进都尽，所以做乱法度事，使叔向在见他国，铸刑书，尚且诒书以责之，则晋有所畏心，不敢铸刑鼎，以此知为国家者，须有老成先进，必不到做坏法度事晋，所以衰由老成先进皆亡，使叔向在，何缘至此？
左氏传説卷十五
钦定四库全书
左氏传説卷十六   宋 吕祖谦 撰
昭公
齐侯欲纳昭公命无受鲁货【二十六年】
齐侯欲纳昭公，命无受鲁货，此命固是。然后来季氏之家臣，申丰以货如齐，终能转移伐鲁之谋，以此知国家不可存，小人之根，小人之根，正如人之有病根，外邪客气乗他病处入来，当齐君，下令于国，非不信，然而病根，却在梁丘据上鲁之家，臣虽在千里之外，亦能逆知齐侯病根所在，而投之毫髪不差，唐时栁子厚论，梁丘据言能尊信，晏子至，与之作賛他当时固有所激，然亦不识他大奸所在，亦不知晏子所以就他处，晏子国之正人，虽梁丘据欲效区区之小忠，晏子何尝肯附他，所以每事指他情状，浅而论之，固如此，深而论之，则不然，以晏子之介，亦自被他移换了，虽其正色立朝，介然自守，梁丘据虽献小忠施小惠，晏子固不肯受，他然与他不竝，立之意思都慢了，不过时时规正，他梁丘据才调防得晏子无不两立之意，他于此可以立脚便是转移得晏子处便是晏子就他处。
晏子论彗星则曰天道不謟，【昭公二十六年，】论路寝，则曰：在礼【同上】。
一言省刑踊贵屦贱【昭公三年】
不诛祝史厚敛困民【昭公二十年】
齐之业固衰于景公，然当时忠言谠论，亦莫盛于景公，看左氏所载，晏子立齐之朝，虽不秉政，观其前后，献忠，如论踊贵屦贱，至于一言，省刑，如论不诛，祝史，如论厚敛困民，如论省方观民，如论和同之説如论彗星，则曰：天道不謟，论路寝，则曰：在礼大抵左氏所载七八事，忠言谠论，如此之多，何故不能救齐之衰亡，且景公非不能听信，晏子之言，看左氏载晏子之谏，或曰，公乃止。或曰：公曰：善哉！此类甚多，如孟子所载，晏子论巡狩述职，景公大説又如论语所载，景公问政夫子言君君，臣臣，父父，子子，则曰：善哉！见得景公于忠言谠论，未尝不欣然领受，而齐，卒不振者，盖能听而不能用也。此所谓法语之言，能无从乎？改之为贵，巽与之言，能无説乎绎之为贵，説而不绎从而不改，吾末如之何也已？大抵人君寜可不受忠言，固执而至于忿激如此，只是不受，犹可望他有个转移道理，至于知听，而不知用人君之大患，正在此，孔子是大圣人言语，尚不能转移，景公之心，况晏子学问力量，视孔子不啻天渊，如何移得景公之心以此知，人君虽有寛容之量，徒受直言而不能用之，则国之废兴存亡，正不在此。
吴公子光弑其君僚【二十七年】
吴公子光弑其君僚考，左氏所载本末，公子光固不能无罪，然吴王亦不知根本之虚，因楚丧而伐楚，亲贤国之望，使公子掩余，公子烛庸伐，潜用兵于外，而季子又使之聘于上国，遂至于晋，以观诸侯之强弱，一时亲近之臣皆安顿在外，故公子光得窥伺间隙，得行其谋而作乱，此见得吴王不知根本之虚处，大抵为国之根本，莫大于亲贤两字，有亲则可以藩屏王室，有贤则可以镇重朝廷，虽有奸贼，不敢觊觎，今则吴王亲如掩余，烛庸则使之帅师围潜，贤如季子，则使之出聘于外，此公子光所以成篡弑之祸，使数子皆在王之左右，安得至此！公子光包藏祸心，固已久矣，至此方得逞其志，大抵篡弑之臣乗闲投隙固不足论，所可罪者，吴子也，向使他不知公子光之奸愈信，他为腹心，如此，则是不觉不悟，不足深罪，观公子光伏甲享王之时，吴王亦自知其谋，观其使，甲坐于道，及其门，门阶户席，皆王之亲，当时设备如此其严，然终不免于祸，是明知其谋，而明陷于祸，吴王既明知他有篡弑之心，须当兢兢业业，遵飬时晦，于此上做工夫，既不曽于此上做工夫，而亲信之，臣如掩余，烛庸季子之徒不当使之在外数子，既在外，安得不致篡弑之祸，以此观之，则罪不专在公子光实吴王之罪。
楚郤宛直而和国人説之【二十七年】
楚郤宛直而和，国人説之为鄢将，师费无极所谮，卒不免于祸，以常情论之，直而不和，固招尤，纳祸之道，今郤宛既直且和，亦似乎？刚柔相济，亦似乎得守身之道，何故为小人所谮，终不免于祸，此最当察，大抵处无道之世，防邪在朝，郤宛在下位廼得一国之情，为上下所喜，自然招祸，天下之人所以招悔尤之道，有易察者，有难察者，若大刚不济之以柔，大柔不济之以刚，其为招尤，召祸却易察，到得既直而和，柔刚相济，只去身上防已自无病，已自得处身之道，以大势论之，这个病根难察，盖是郤宛己不识时了，自以为处身于无愧之地，然而致乱，自有一个要领，但看费无极，谮郤宛这一段可见，大抵君子小人，固犹氷炭，薫莸不相同涂，然既与他不相入，虽有仇疾之心，终不至于甚，且如小人所贪者在权势，我不可贪权势，而与彼同涂，小人所慕者，利禄，我不可慕利禄而与彼同涂，我既不与小人同趋于权势利禄，他如何仇疾得我，当是时，令尹子常既秉，楚国之政，是权势利禄枢要处，防他无极，欲谮郤宛，时先谓郤宛曰：令尹饮酒于子氏，宛言我贱人也，不足以辱令尹，令尹必来辱，为惠已甚，吾无以酬之，费无极説令尹好甲兵，子出之，吾择焉，取五甲五兵，曰：寘诸门，令尹至必观之，从而酬之，虽是常事，不知此正入无极，机械所以得嗣，进其説无极机械如此，乃小人之常事，然郤宛对无极之言，如此便是亲附子常之意，子常好贿信，防是权势利禄所聚之地，而小人之所附，争趋者也，使郤宛有高见逺识方无极説诱时正当如以朝衣朝冠坐于涂炭，望望焉，若凂之，方可郤宛，不合有亲附之意，安得不被祸，以郤宛得一国之情，何故不免于祸，只缘又却亲附子常正，与小人同涂，行若果是明直，君子必无亲附，小人之意，郤宛以亲附取死，未足多恤，若饮酒一段，此是费无极，设机穽以陷人有不足论也。魏献子为政，分祁氏之田为七县，分羊舌氏之田为三县，【二十八年】。
晋自平公之后，公室渐衰，当时六卿分职，叔向前日对，晏子言所谓栾，郤、胥、原，狐续庆伯，降在皂隷，所以扶持公室者，剪灭殆尽，到得祁氏，羊舌氏之灭，六卿之势愈盛，晋之亡证，于此可见，何故当襄公之前，六卿虽已在列，尚自有栾，郤，胥、原、狐，续庆伯分布于朝，小大相维，参错其间，所以虽有人专政，亦不得逞，至此互相吞并，所存者止六卿而已，其余强家大族皆剪灭殆尽，自然禄去公室，此一段事，左氏所载论，魏献子为政，分祁氏之田为七县，分羊舌氏之田为三县，及用十人为大夫，他谓与得其人，为献子羙事，这只见得小节，不得大体所在，若以小节观之，一时分付得当，固是可喜，这只见一时事，殊不知以大体而观之，则六卿分公室，实自此始。岂不大可忧！学者考古论治，须当自大体处防，不可就小节上防。
梗阳人有狱魏戊不能断【二十八年】
梗阳人有狱，魏戊为大夫，不能断以狱上，其大宗赂以女乐，当时阎没女寛于从容饮食之间，而能感悟，献子防他言语，和易不迫，自有感发人处，前軰论之者多矣，此一段尚见得三代之遗风，又见得春秋之时，乃战国之初，大抵春秋之际，尧、舜，禹，汤：文，武，典刑法度几尽，而仅存战国，秦、汉，风俗方生而未盛，正是两邉接头处，且论梗阳人之狱，其大宗赂以女乐，固见得郑衞之声起雅正之音，絶是战国秦汉起头处，兼行赂，亦不是好事，然行赂乃是大宗尚见得患难相恤之风，先王五宗之法尚消磨未尽，未至，相视如路人，此犹见是三代之遗意，以此知当时若有圣贤出扶持之，尚自有所因，可复先王之旧，不如后世声消气絶难整顿因此一事，亦可见得乐之变，前此三代之衰，虽有所谓，乐如桑间，濮上之音，然当时尚未敢肆行，不过是无道之君出来，时暂如此，后来便自消亡，且如桀纣之衰，女乐淫邪之声，固已有之，然亦未至于肆行，盖此时先王之正气未衰，虽欲恣为之，未可也；此固不必于其善处观之，但即其不善处考之，亦自可见。且以春秋终始之变，论之，其始也，楚是蛮夷之国，令尹子元欲蛊文，夫人为馆于宫侧，振万焉，为慝之事，以行不正，固不可言，然而用万舞之乐，尚自存雅正之音，使当时敢肆行，淫乐子元，用之必矣。以此见春秋之正气胜淫乐，尚未敢放行，到得后来郑赂宋以乐之，蒙齐人归女乐，晋侯赐魏绛，女乐二八，是女乐尚用于当时之诸侯及其大宗以女乐赂魏子是淫声，已徧于天下矣，虽梗阳人之微，亦或用之，以此见春秋二百余年之间，而先王之流风遗俗，扫除尽矣。
左氏传説卷十六
钦定四库全书
左氏传説卷十七   宋 吕祖谦 撰
昭公
晋顷公卒八月葬郑游吉吊且送葬【三十年】
晋顷公之丧，郑游吉吊，且送葬，以一人兼二人之职，晋人所以责之，当时观子太叔对尚见得先王之制，士吊大夫送葬，这个三代典制，天子须加一等，后来晋之丧事，诸侯葬礼已过厚，及周失政，诸侯移所以事天子者，事晋了，稍有所贬降，晋人便责之，然而观子太叔之对，当时周室虽微，天子有事，诸侯皆徃事之，虽不如事霸主之，恭看灵王之丧，郑简公在楚，印段实住，以此观灵王之时，去霸者未逺周室有丧，诸侯大夫，尚自徃见得王室虽衰，尚自间有相维持处，到得后来五霸尽了，到七国，不复有周，因看许多制度，见孔孟之时不同，孔子之时，周虽衰，天命未改，先王德泽，尚在诸侯，尚有尊王室之心，孔子出来多説尊王至作春秋，以尊王为本，到孟子时，分周为东西，天命已改，孟子出来劝诸侯，以王者盖缘时节大不同了，大抵后世不考其时节不同，欲解説孟子不尊王强取孟子一二事终不能胜，议论者之口，孔子时尚可整顿，天命未改，孟子时，不可扶持，天命已去了，须如此看，方公平。
吴子问伍贠伐楚何如【三十年】
吴子问伍贠以伐楚之防，对曰：楚执政众而乖，莫适任患，若为三师以肄焉，一师至，彼必皆出，彼出则归，彼归则出，楚必道敝，亟肄以罢之，多方以误之，既罢而后以三军继之，必大克之。如隋之平陈，贺若弼以沿江防人每交代之际，必集广陵，陈人以为隋兵大至，急发兵为备，既知防人交代，其众复散，后以为常，不复设备，故弼之济江，陈人不觉，韩擒虎将兵五百人自横江宵济采石，守者皆醉，遂克之，正是得伍贠多方以误，既罢而后以三军继之，必大克之之防伍贠之精于兵，固不待论他説楚病源执政众而乖，莫适任患，而以为败亡之根本，大而天下小而一国必众人扶持，而后得立，若各自彼此，无人任国事，何缘能立？得伍贠之言甚的当，大抵观一国之兴亡，有枢机闗纽处楚之所以亡，执政众而乖，莫适任患，其枢机闗纽在此，虽以六千里，无一个担当国事，人安得不亡？然又须看其所以亡，大抵公则一理，私则万殊，若人人同心戮力，无缘得乖，惟其各私其私，互相忌疾，互相彼此，所以众而乖，此推于彼，甲推于乙，各自谋身而已，楚之朝，人臣非不众，国家无一人肯担当为楚王者，都不见，为邻国者已见之，此最可虑，楚国人臣虽众，都无人把，国事为已事，最为国之巨患，人主所当深忧。
晋侯将以师纳昭公【三十一年】
晋侯始者，将以师纳昭公，范献子受赂，曰：若召季孙而不来，则信不臣矣，然后伐之，若何？晋人召季孙，献子使私焉，曰：子必来，我受其无咎，看，晋执政之臣如此，岂诚有纳昭公之意，不过为盟主，备礼做这一着，子家羁见得事势如此，本无纳公之心，但是晋以方伯欲为具文，备礼塞天下之议，故慇懃劝昭公不就此归，终身无归期，晋人谓我欲归公，公自不归，我责已塞，以子家羁之明，岂不知昭公之归，季氏专权，纵使昭公归国失权，子家羁，于是权轻重，量事势説公虽不得好，归亦胜越在草莾，从昭公之众，可谓不察事情，看昭公之臣，左右前后都是轻浅，不察事情，前此在国既如此，今此在外又如此，公不知季孙之召是备礼反认做，诚了靠之，如泰山之重，然而昭公有一子，家羁不能用，反听从亡之言，以此知昭公终始皆未尽善，子家羁之谋，虽无一中，其忠诚恳切如此，虽然，看他心，大抵观古人事迹，于事上看，不足以知他心须平心看他心之所存，以他迹考他心，以所载考所不载，以形见考，所不形见，而今只就形迹上看，子家羁劝休伐季氏，昭公不从，所以出亡，后来劝昭公归，昭公不从，终不得归，若去形迹上看，子家羁初，劝休伐季氏，不过镇静不生事，及劝昭公归，不过包羞忍耻，所遇事势不同，所以为此谋，殊不知子家之心，不得已如此，看他才识智虑，使其不事昭公，岂止安忍不犯强臣，使其遇明君必能遵养时晦，再振公室之权，惟是昭公手段，设施不得，看子家羁为昭公谋，都是第七八着，若子家羁之谋止于此，大段失本意。
王使富辛如晋请城成周【三十二年】
自王子朝之乱，诸侯戍周，到这里敬王谋于晋为之，城成周，当时人心未定，所恃者城郭而已，今范献子，魏献子谋与其戌周不如城之，天子实云，虽有后事，晋勿与知可也，他是晋秉政，大臣自相谋如此，以事迹上看，晋人合诸大夫以城成周，定其髙低厚薄以令诸侯，似共王事，以春秋之末，晋之衰，诸侯能如此，已是闲见之事，看晋执政，不要去迹上看，须看其执政之相谋，虽有后事，晋勿与知，可也做此城，成周一段事，自此天子之事，都不要去管他了这一段，大段要看，自周之衰，五霸扶持王室，固是无诚心，欲借王室，以求宠于诸侯，何故到春秋之末，虽五霸亦无尚有王泽未尽，略知有王室在，到得王泽欲尽，仅有毫发之存，王不能因此振奋，再张王室，此一段事，以略言之做一畨，便不管，所以谋虽有后事，晋勿与知可也，晋一国之心如此，若以天下大势论，见得周所以不复振处，何故当时人心九分，在私止有一分在王室，以一分做十分事，为周城了事，王室之心便亡，盖缘此一畨用尽，岂特范献子，魏献子之过，为周王者所当増修国政，保护爱养生起，诸侯尊王之心，反不审天下之大势令城，其城诸侯，尊王室之心皆亡，此周所以衰。
定公
季孙言，子家子亟言于我，未尝不中吾志也，吾欲与之从政，【元年】。
鲁昭公身没于外，季平子使叔孙成子逆，昭公之丧于干侯，季孙曰：子家子亟言于我，未尝不中吾志也，吾欲与之从政，子必止之，且听命焉，当昭公之时，昭公与季平子相与如水火，从昭公者，是季氏之雠，从季氏者，是昭公之雠，子家当时从昭公于外，竭其股肱之力，无所不至，以人情常理，论之从昭公，则不得于季氏，得于季氏，则必不从，于昭公子，家既从昭公，今季氏却反思其谋，深中吾心，要与之共国事，须看子家羁何以得此于季氏这一事，便见得子家平日忠信诚实，虽居君臣，如水火之际，上则不见，疑于昭公，下则不见，疑于季氏，两不相疑，使昭公能尽心以听子家羁其小，则可调护季氏，使不至于有跋扈之患，其大则可以平季氏而复公室之权，故其从昭公淹恤，在外许多年，尚自两边无疑心，未有谋不中者，使其当时悉心听之，则君臣之间，岂不可平，惜乎有如此之人，昭公不用，都无所施，大抵两边相疑，中间最难，为人得那一边，人信这一边人，便不信，两边人最难得，惟是子家羁忠信诚实，所以能如此，昭公不用此人，以调和却至，客死于外，昭公之失，自可知看子家羁所以去就之际，所谓商之三臣，自献于先王，亦是此心无愧于幽明，叔孙自干侯，逆昭公之丧，便见得子家外国之朝，相避就而不见，及至，叔孙请见子家羁，便辞以羁未得见，而从君以出，君不命而薨，羁不敢见，这一段自常情论之，不过説道不敢见，恐相见了，虽为辞，然其意也不止此，夫子家羁所以不见叔孙正所以明大义，昭公鲁国之君淹恤在外十数年，鲁之臣子都无复君之心，皆不知有君，只以丧自外国归鲁国而无臣子如此，以王法论之，皆在可诛，然则子家不见，叔孙不是，恐难为辞，正所以明人臣之大义，子家子既从昭公出自不当见，昭公之雠，季孙左右前后，无非昭公之雠，子家子正所以明大义，叔孙既不得见，子家羁叔孙受季氏之命至诚説与他使告之，曰：公，衍公为实，使羣臣不得事君，若公子宋主社稷，则羣臣之愿也。见得昭公之谋，季氏，公子宋元无预于其间，所以季氏欲立之，这一叚，是欲与子家商量，同谋立君，凡从君出，而可以入者，将唯子是听，这第二节是商量纳从亡，臣子家氏未有后，季孙愿与子从政，此皆季孙之愿也，使不敢以告，这第三节致季孙，慇懃之意，他説季氏愿与子家同为政，看叔孙传季氏之言皆心腹之语，以告子家，如立君之大事，欲与之同谋，是果然，信得子家过，非子家忠信诚实，何以至此？观子家之辞，叔孙从容曲折，有不尽之意，看他説若立君则有卿，士大夫与守在羁弗敢知，且立君大事，自有公论，幽则有鬼神，以至公之法，论之不见，叔孙乃是不与季氏之大者，若从君者，则貌而出者，入可也，寇而出者，行可也，这两句断了，若以礼貌，从昭公出者，无从君之诚心，不得已而出，若是诚心，从君其义自不当与季氏同处，子家自知去就之义，所以説道若羁也，则君知其出也，而未知其入也，羁将逃也，子家这几句，却是无愧于幽明，观子家言语，人情大段合天理，有一个自献于先王之心不共戴天之义，当时昭公知我出，今昭公虽死，岂可背我之义，固自当逃，不与季氏同处，这几句最可以感发人处，子家报此心于神明，对此心于天地，凡有血气者，无不感发，当时若昭公许多人不都是至诚，从昭公须有一半要归，一半不要归，一半是诚，心从昭公一半是貌，从昭公貌，从者自可归，至诚，从者不当归，当时虽是一半，貌从昭公，何故从公者无一人肯归，皆是子家，诚心感动有力，皆有不共戴天，义观子家，此言此心可以动天地，感鬼神，何况人之有血气者乎？今观此言，自有感动人之意，大抵看子家羁之事，须当子细玩味，凡人材多随风气所降，春秋风气如此，便有春秋人材，战国风气如此，便有战国人材秦汉，风气如此，便有秦，汉人材，世人莫不为风气所移，惟豪杰之士，不为所移，如子家羁，虽在春秋，唤做春秋？人材不得，如董仲舒，虽在汉唤做，汉人材不得，如诸葛亮虽在蜀，唤做蜀人材不得，皆不为风气所移，学者深思反覆玩味，则良心油然生矣。
左氏传説卷十七
<经部,春秋类,左氏传说>
钦定四库全书
左氏传説卷十八   宋 吕祖谦 撰
定公
楚子常欲蔡唐二侯裘马【二年】
晋荀寅求货于蔡侯【四年】
晋人假羽毛于郑【同上】
祝佗言于苌宏蔡将先衞【同上】
楚令尹子常以贪贿败国之政为一裘，留蔡昭侯三年为一马，留唐成公三年，以一裘一马之故，淹留二国之君，囚之，至于三嵗之久使他忿然有与楚必争之意，后来到吴入郢，柏举之败，楚国几亡，子常之罪，虽三尺之童，亦知后世观史册者，莫不知其然，然而病源不可不察，大抵人心之所用，有大有小，若用大可以经纬天地，可以开物成务，可以财成天地之道，若用小声色玩好之间而已，子常以一裘一马，所以前有危而不见，后有患而不知心之用小如此，学者看此须察他用心在甚处？唯复在仁义礼乐，上唯复在于狗马玩好上，若用心在于狗马玩好，上则子常此等事，便渐渐做出来，学者观此不当徒罪，子常须自察其用心之大小，蔡侯既被子常留之，三年而归，及汉执玉而沈曰：余有所济汉而南者，有若大川，誓必报，楚遂如晋，是时，晋虽无盟主之实其承袭，世业尚有盟主之虚名，所以蔡侯赴愬于晋，当时晋之不为盟主也久矣，晋于此，当因蔡之怒，以奉王命，防诸侯之师以讨楚，城濮之功，可以再立，文公之霸业，可以再兴，晋既不能与蔡救患，方且求货于蔡侯，自此晋失霸，蔡被子常求货无厌，见晋尚称霸王所以赴愬，今晋之执政，又求货于蔡侯，是脱子常于楚，又见子常于晋，他到这里，事穷计迫，安得不归命于吴，吴人从之，卒败楚于柏举，所以吴之自此强中国之，自此弱中国，不如蛮夷，何尝是蛮夷之罪，此一件可见，大抵中国与蛮夷君子之与小人，国家之有权，臣常为消长，蛮夷盛则中国衰，权臣强，则王室弱，且如齐景公奢侈，不能抚循其民，故驱其民于陈氏，且如汉孔光董贤之徒，为政不能抚循其民，而归之于王氏，盖天下统一为之君者，当抚循其民，君不拯救，抚循，非所以为君，及至天下分裂，抚循其民者，当在霸主，霸主不能抚循其，自然归，蛮夷，此中国不如蛮夷皆中国之过，非蛮夷之过，当时晋既不伐楚，防而归，自此失诸侯，晋之失诸侯，其大者如适来，所论其小者，方且假羽毛于郑，郑人与之明日，或斾以防然，羽毛，是王者之用，郑人僭用之，故当明贵贱尊卑之等证其罪，不以其僭而不讨，反借之，是与他共为乱，此见晋失诸侯，处自城濮以来防盟，先后固有定秩，所以欲长蔡侯于衞者非是晋人不知故事，不识先后之秩，盖以其不能举兵，为蔡讨楚，故欲以此留蔡侯也，及至衞祝佗陈成周之封制衞以德封蔡有罪，封其委付不同，践土之盟，衞成不在夷叔，其弟也，犹先蔡祝佗，陈许多故事，苌宏説告刘子与范献子谋之，乃长衞侯于盟非是，晋人于城濮之故事，不知必待祝佗説方知蔡以急难，愬晋，晋不能为他举兵伐楚，所以长蔡侯欲以虚礼留蔡侯，其情却如此！到得祝佗言，出先王之典，践土之故事，晋人无辞以对，所以不得已从其旧，当蔡之初，忿然有与楚，不俱存之气，晋却不问他罪于楚，区区以先后之小礼，留蔡所以弃晋即知天下事当从其大者，若小者不用，却未见得害事，释其大者，而用其小则事焉，能济？今晋释其大者而不用，故其小节虚礼，诚不足留蔡侯，此霸权所以移于吴矣，蔡侯吴子，唐侯伐楚，败诸雍澨，五战及郢，【四年】。
吴之伐楚，所以入郢，几灭楚，论其源流，固有自来，自子常为令尹，贪冒信谗，所以致亡之道，固非在于交战之日，然当时所以致败，所以速亡，盖自有説当吴伐楚，自豫章与楚夹汉，左司马戍，谓子常曰：子沿汉而与之上下，我悉方城外以毁其舟，还塞大隧，直辕冥阨，子济汉而伐之，我自后击之，必大败之，司马説令尹与之上下，款吴人，兵不能与战，司马欲自后毁舟，表里夹攻之，当时司马之谋，要得子常御吴人于前，司马以竒兵绕出吴之后，使子常听之，则伍贠孙武亦无应，楚之防胜败未可知，然子常所以败，正縁史皇谓子常，楚人恶子而好司马，若司马毁，吴舟于淮，塞城口而入，是独克吴也，子必速战，不然不免，乃济汉而陈，然所以丧师，几至亡国，全在此，子常平日失人心，国势以危，使其听司马之谋，胜败尚未可知，亦未至于亡国，惟其私心疾，忌谓楚恶，已而好司马，怕司马有功，不使之先战，所以败子，常于国家危如累卵之时，尚且忌贤疾能，恐他人有功，不恤国家之安危，此其所以亡，大抵看古今乱亡之由，无不由立朝之臣，以私忌克所以亡，看史皇为子常，子必速战，不然，不免讽喻，他这几句，楚安得不亡？以此一段看，秦，汉之后，五代以前，所以亡国，同出一辙，往往皆自此忌心，当时子常背司马之约，先战，屡战屡败，至于柏举之战，楚师大败，子常奔郑，吴自此入郢，当时史皇献谋不用，以其乘广死，楚之几亡，生于楚人，恶子而好司马之一言，虽区区能死，不过匹夫匹妇，自经于沟渎之谅，本不足论，看史皇之言，半正半邪，初间与子常説楚人恶子而好司马数句，便是李林甫，卢杞一等人，便是李林甫，卢杞口里説话子常欲奔，史皇曰：安求其事，难而逃之，将何所入？子必死之，到得子常不用他言出奔郑，他便自死于军，后面一叚，便是张巡顔，杲卿一等人，便是张巡顔，杲卿口里説话何故史？皇之为人，半正半邪，后面终至于自死者，于是知大段奸伪底人，尚自知耻畏义，这个人平日不会克私意于爱憎，胜负之间，消磨未尽，前面敎子常夺司马之功致于亡楚，看他后面死于军，本是一个知耻，畏义底人，缘他爱憎胜负之间，不曽克私意论其罪，考其实与李林甫，卢杞罪一等，可为学者深戒，何况未有史皇之畏义于爱憎胜负，安得不十分消磨，学者须是切近看这般事，方防长进，吴入郢，以班处宫，子山处，令尹之宫，【四年，】伍贠与申包胥友谓曰：我必复楚国，包胥曰：子能复之，我必能兴之，【同上】。
申包胥以秦师救楚大败夫槩王于沂【同上】
吴阖庐与子胥谋，楚与士卒同甘苦，服勤尽瘁，所以能成功，及既入，郢之后，志满意得，至于班处宫之际，争处令尹之宫，其无统纪如此，未几，复败，而楚再兴，大抵天下事居功，持胜最难，如唐庄宗夹河之战，擒王彦章之徒以服后梁，其用兵二十年，方能成功，一旦入汴之后，便放纵田猎，所以致亡，如杜元凯賛晋武吞吴之后，不能保世之不乱，以此知后面一叚最难，然而当时吴之谋臣如子胥，但做伐楚，工夫不曽度，阖庐之为人，可以承当得这段事，子胥之大缺处在此，当时入郢之后，若能诛其君，吊其民，若时雨降楚，何缘得再兴，其实子胥专理，防得前一叚，不曽去，阖庐身上做工夫，后来吴王夫差与子胥论曰：其兴也以此得之，其亡也，以此失之，亦是他自悔之辞，当时既入郢，楚子自奔于郧，吴既据楚之都，当时楚已自亡了，申包胥以匹夫，再复楚之社稷，且以吴兵之众，申包胥以然之力，存楚于既亡之中，何故此最要看伍贠之与申包胥本是一等人，志同道合，皆豪杰之士，不是碌碌底人，伍贠以父为楚所杀，其亡也，谓申包胥曰：我必复楚国，申包胥曰：我子勉之！子能复之，我必能兴之，当时二人相别，已自説定于十余年之前，如臯陶迈种德，须种得深，方始有力，伍贠便有灭楚之念，申包胥便有兴，楚之念伍贠做灭楚工夫，申包胥做兴楚工夫，所以伍贠养复楚之念十数年，其发时便能鞭平王之墓，夫灭楚之社稷，此不是一日做成，自一念之力，养得十数年，到这里有力，申包胥养兴楚之念，亦得十数年，其发时以匹夫之微，乞师于秦，再兴楚之社稷，此亦不是一日做成，自一念之力，养得十数年，到这里有力，以此知古人在草野之间，所以相期，如此做工夫又如此，然其为志，虽非居仁由义之，志在当时，可谓有志者，如五代时，李谷与韩熙载友少时，以功名相期，熙载将事，江南与谷别，熙载曰江南，如用我，当长驱以定中原，谷曰：中原见用，取江南探囊中物耳，已而谷相周世宗，遂臣江南，果如探囊中物，韩熙载在江南，并无所闻，徒有大言无实事，然却不如此，李谷遇周世宗之明，所以展尽防蕴，便如子胥，遇吴王阖庐，所以报雠，无不如意，到韩熙载在江南，所事者李景闇弱之君，安能用他与申包胥自奋者不同，所以无闻，不是大言，乃是李景不能用，他何以见得韩熙载在江南，终日嗜酒，猖狂不事事，自是荒纵底人，亦不见他胷中有处置后，见一两处説景使熙载使于周，是时，太祖为殿前太尉已识太祖于潜龙之中，他岂是寻常人举这一件，岂不做得李谷事，正是李景不能用，他所以自放于酒不事事，不可以成败，论人如此之。
左氏传説卷十八
钦定四库全书
左氏传説卷十九    宋 吕祖谦 撰定公
六月季孙意如卒九月阳虎囚季桓子【五年】
阳虎自平子疾专政，及平子卒，囚季桓子以陪臣之微，而秉一国之政论，季氏是彊，家大族在平子时，亲逐君非不彊，何故身死？未几，便为陪臣据其家，如此之速，固是説道天下无道，则礼乐征伐自诸侯出，又降而自大夫出，又降而自陪臣出，僭乱之萌既开，彼此相仿，天下之大势都如此，须又自就着实处看，鲁之权，所以在大夫者，何故？正缘有庆父襄仲之难，所杀者三君，季友与季文子有定君之功，自此专权，因成弑君之乱，此权所以在大夫季氏之权，所以在陪臣何故？盖季平子所以能逐君，外则诸侯从之，内则国人服之，岂平子一手，一足所能自至，皆是家臣，彊悍勇，知之人为之爪牙，搏击于外，乃可，如阳虎者，实宣力焉。于是假借长养他，惟恐他恶不彊，但知崇奨他，而不知其利在前，其毒在后，及昭公死，定公立，季氏长养，容纵家臣之祸方出来，蒲囿之乱，几亡其所以不亡者仅于一发，天下事利于一时之便，其后未有不反为所害者，譬如要得放纵，肆欲之人，服丹药相似，后来血气既衰，未有不为痈为疽，反以丧其躯者，当时虽得他不义，后来为其不义所败，古之君子，言必虑其所终，行必稽其所敝，盖为此也。
宋乐祁言诸侯惟我事晋【六年】
宋乐祁言于景公曰：诸侯惟我事晋，今使不往，晋其憾矣，乐祁告其宰陈寅，寅曰：必使子徃子立后而行，料得晋政多门，必过其祸，乐祁用其言，见溷而行，及祁到晋，果如陈寅之言，为范献子所执，终不得归，看这一叚事，当时陈寅之谋也，自精宻因此可论，天下大势，考左氏所载本末，可以观春秋，天下大，若是桓文以前，诸侯多见于左氏所载，凡见于征伐，盟会之间，皆诸侯自相为谋，盖当时之政，自诸侯出故也。自鸡泽溴梁之会，大夫专盟，全不见诸侯言语，宋之一防，多是赵武等説话大夫之事多见于传，盖当时之政，自大夫出故也。及春秋，末后一节，陪臣执政，如阳虎，如仲梁懐如公山不狃如北宫氏之宰，如乐祁之，陈寅，是时家臣事迹，言语多见于传，盖当时之政，自陪臣出故也。以三者观天下大可见，政在诸侯，纵天子失权，然犹自可，政在大夫，纵诸侯失权，尚可整顿，到得陪臣名字见于书传，当时大亦自可知。
范献子执羔赵简子，中行文子皆执鴈鲁，于是始尚羔【，八年】。
公会晋师于瓦，范献子执羔赵简子，中行文子皆执鴈鲁，于是始尚羔在春秋，时号为周礼尽在鲁，然而卿大夫羔鴈之制，尚且不知，因见晋师，卿与大夫执羔，执鴈尊卑之别，方始知尚羔，以此见当时先王之礼，散在诸国，不能备鲁，最秉周礼，尚不知羔鴈之别，必待见晋卿大夫执之，方且一一修整，举此一条，其他礼不备处多，又以这一叚推之，当时春秋之末，先王之礼，散在天下，无所统纪，正合当收拾时节，所以孔子出来删诗，定书系周易，作春秋，盖这时节，正是道德仁义，典章文物欲散而未尽，使当时无孔子都散尽了，当时所谓典章文物之备，无如鲁，鲁尚不知先王之制，其他可知，孔子所以问官名，于郯子问礼于老聃，皆收拾天下之遗文逸典，以示后世法，然而鲁之礼，当时是周公之所传，想见无所不备，而卿大夫所执，正是帝王巡狩之礼，修五玉，三帛，二生，一死，贽羔鴈，正是卿大夫所执，在虞则有五载，一巡狩所修，在周则有十二年，巡狩所修，尊卑上下之分，全在玉帛采章，以别等差，鲁所以不辨羔鴈，亦是周之东迁，巡狩之礼，久不讲故也。
季寤，公鉏极，公山不狃皆不得志于季氏，叔孙辄无宠于叔孙氏，叔仲志不得志于鲁，故五人因阳虎，阳虎欲去三家，而代位【，八年】。
阳虎之乱，当时国人皆听命，所以三家皆在其掌握，然而当时欲灭三家，垂成而败，非是威力不足，亦非知谋不及，看得本源，他所以欲去三家，其本心非是，欲张公室不过，要得贪其禄位，以乱易乱，以此见季寤，公鉏极，公山不狃皆不得志于季氏，叔孙辄无宠于叔孙氏，叔仲志不得志于鲁，当时五人，不过欲因阳虎去三桓而代其位而已，当时使阳虎之事，成公室，未必张徒，以乱易乱而已，然阳虎所以不成，亦是当时家臣，势钧力敌，自足以相制，所以当时享季氏于蒲圃，孟氏家臣，公敛处父告孟孙，先备阳虎，阳虎虽出奔，三家虽脱，阳虎之祸，然而陪臣得志，其权卒未能收论来，阳虎既出奔，其权自当复归于三家，然而卒不能收者，盖所以去阳虎，非是三家之功，乃是资陪臣之力，陪臣展转窃位，据权是去一阳虎又生一阳虎，凡事皆如此，小人窃位，据权亦未有不败时，然其败出于君子，君子得志，则公论便正，出于小人，小人自相攻击，虽去一小人，公室之权，无缘得振，正如阳虎之乱相似，若去形迹上看，阳虎，阳虎飞扬跋扈，及一旦去之，却是公敛处父之谋，陪臣之祸，于此方生，且如汉宏恭，石显欲擅帝室之权，萧望之，刘向之徒，或死或逐，或不得志，天下所忧，成帝之时，恭，显之去，论汉室之威权，自合复振，其所以不振者，何故？盖其所以去，恭，显又不过一王鳯而已，宦官既去，外戚又擅权，此汉室所以不免于亡，学者尚论其，须看去小人者，是谁去小人。
阳虎奔齐请师伐鲁【九年】
阳虎既败于鲁，自鲁奔齐，请师以伐鲁，曰：三加必取之，齐侯将许之，鲍文子谏曰：夫阳虎有于季氏，而将杀季孙，以不利于鲁国，而求容焉，亲富不亲仁，君焉用之？君富于季氏，而大于鲁国，兹阳虎所欲倾覆也。鲁免其疾，而君又收之，无乃害乎？齐侯执阳虎，不用其防观，这一叚事，以此知小人所以能入其君，奋其诈谋，皆国无人，故乘间伺隙，所以得入，当是时，齐虽衰，尚有鲍文子，年九十余，为老成人在，譬如人元气未尽，外邪客气尚担当得去，以此观之，重臣宿德于国家，平居无事，未见得力，到得邪説将兴小人，将进变乱之际，是时得一重臣宿德，如砥柱之在中流，优游谋画，变乱为治，若使齐无鲍文子，又被阳虎专政，复蹈鲁之覆辙，幸有鲍文子在阳虎，虽有诈谋，要入不得，所谓老成尚有典刑，正为此，及其奔晋，晋无人，所以有晋阳之危，亦是用小人之过，何故去齐？入不得去，晋入得当时，齐有人，晋无人故也。
晋赵简子盟衞侯将歃涉佗捘衞侯之手及捥【，八年】。
晋车千乘，在中牟衞侯将如五氏曰：敌矣，【九年】。
晋侯使渉佗成何辱衞侯当时为他深辱朝，国人欲让国，慨然发愤以衞之小晋不能抗，当时晋车千乘，在中牟衞侯将如五氏卜过之，焦衞侯曰可也衞车当其半，寡人当其半敌矣，乃过中牟，人欲伐之，衞褚师圃亡在中牟，曰：衞虽小其君在焉，未可胜也，以众寡彊弱论之，晋车千乘衞车五百乘，晋之师倍衞之师衞侯不度众弱，以一朝之忿，招危取败，何故晋人望而避之，不能与敌，缘他当时慨然发愤，立志得坚，虽晋甲兵之多，亦不能当，以此观之，人不可不立志以衞之小慨然发愤，立志得坚，虽三军之众，尚自望而避之，更不敢与校衞侯既有此志，故卿大夫有此志，士民亦有此志，人皆有此志，则人人皆是必死之人，十自可以击百百，自可以击千，何况衞车有晋车之半，晋人虽多，安能当必死之人，所以望而避之，事如此，以此知天下事近而用兵，大而脩身，齐家，治国，平天下，立志在先，所谓三军可夺帅，匹夫不可夺志，当时衞本是会齐，齐克夷仪，进军千乘，在中牟及衞侯过中牟，晋人不敢伐，禇师圃，且言齐师克城而骄，其帅又贱遇，必败之，不如从齐，乃伐齐师果败，此有志无志之辨，初不在彊弱之间，当时晋欲服衞缘衞侯立志之坚，屡加兵而不能服，到这里反，卑辞问衞所以叛之，故衞人皆曰渉，佗成何之辱？晋人遂执涉佗以求成于衞衞人不许赵简子，遂杀渉佗以谢衞论当时所以辱衞侯非他本心，乃是赵简子之意，使非赵子使他谁敢辱衞侯渉佗成何承顺，简子之意，至于捘衞侯之手，其意谓简子秉政，当权奉迎，简子以取敌而已，到得衞既叛，屡加兵不服，是时秉政，亦是赵简子反执渉佗杀之，以谢罪于衞不知当时二子所以无礼，已实使之，就简子自身上论，自古奸雄，卖人以自脱，都如此，自不足论，奸雄一时，使人为不义，后来便卖人以自脱，如司马昭之于成济，朱温之于蒋元晖，赵简子之于渉佗，成何皆是？学者当深戒然，渉佗成何以匹夫之微而辱国，君正是靠，赵简子如山岳，不知一旦事之变，他人以义来，责已道理去不得，为渉佗者，终不免于戮，当此时，虽赵简子，亦末如之何矣！以此知徒倚权臣为事，不顾义理之所安者，未有不反为所害。
仲由为季氏宰，将堕三都，叔孙堕郈，季氏堕费，公山不狃，叔孙辄帅费人以袭鲁【，十二年】。
孔子为政于鲁，堕三家，都邑考当时本末，自有次序，所谓三家，兼鲁国而有之，已四五君矣，仲尼骤得政，若骤堕三家，都邑自常人论之，必疑变不可知，然考当时事端，初不发于仲尼，乃仲由为季氏宰，发此议又是三家自有此议，后来论此却言仲尼不自为谋，恐三家万一不从，伤威损重，不可复令鲁国若使仲由为之从，则公室之权，自此振不从，则不过不从，家臣之言，仲尼之体貎未损，鲁国之威权未沮，为此论者，亦未免为利害所夺，亦未知圣人为政，夫子之得家所谓立之斯立，绥之斯来，动之斯和，圣人作而万物覩，仲尼在上，同此心者，孰不怀同？此气者，孰不感？况仲由是勇锐，兼人之资，感于气最先者，所以为堕都之议，而叔孙氏，季氏皆从堕郈，与费此二人，亦非仲由所能令，盖圣人在上，他自有所感动，仲由特发之耳，然两都既堕，独公敛处父负固而不服，何故此闭固难感者，所以虽用兵未克，如三苖逆命一般，若仲尼终为政于鲁，则闭固者，亦须服，又将此事反覆论当时仲尼为政，公室之权，虽未尽收，已不见公室，与三家之异，昭公时三家，与公室相为仇雠，到此能与三子入宫登台，当仓卒变乱之时，敢如季氏之宫，分明见得季氏与国同体，了此见圣人感化之功，如此。
晋赵鞅谓邯郸午曰：归我衞贡五百家于晋阳，午不从，赵孟怒，杀午【，十三年】。
秋，范氏，中行氏伐赵氏之宫，赵鞅奔晋阳，【同上】，十二月，赵鞅入于绛，【同上】。
晋范氏，中行氏与赵氏相攻，观始者作乱之由，与后来范，中行氏之所以败，赵鞅之所以再入，看此曲折断之，一言不过私之一字，为致乱之由，当时赵鞅欲邯郸午归衞贡五百家于晋阳，午不从，赵孟怒，杀午，缘此作乱，范氏助他，所以致乱之由，只缘赵氏丰植其私欲，私邑彊大，到得范，中行氏所以援邯郸午，亦非有公心，正缘午是荀寅之甥，荀寅又是范吉射之，姻亲党更相助，到得赵鞅奔晋阳，后来韩简子之徒言于公欲逐荀寅，范吉射之徒，亦非是正国家之刑，其端亦私意，乃欲以私爱立梁婴父为卿，故欲逐范氏代其位，韩简子亦与中行文子相恶，欲乘闲逐之，范氏助私党，韩氏报私怒，外面若欲振纲纪，其实是私，以此知晋室之乱，举六卿，虽或胜或负，或存或亡，通是一个私意，为国尽皆私意，无一人为公，晋安得不亡？
子贡见邾子执玉，高公受玉卑，皆有死亡焉，【十五年】。
子贡见邾隐公执玉，高公受玉，卑皆知其死亡，既而果然，仲尼曰：赐不幸言而中，是使赐多言者也，左氏虽近，然未入圣人之门庭，观其所载，多是变移了，意不得其眞，与论语所载，大叚不同，惟此一叚独得其眞，仲尼此言，乃是深警省，子贡处，前此初入圣门，専恃智辨只去人上做工夫，如方人，如看二君死亡，皆是亿则屡中，皆是志满意得之，时到此，若非圣人有以警省他，子贡防检已分工夫，都无专去人上做工夫，了正当骄大，矜扬之际，却与他万钧之石，压倒了许多意见，所以后来説纣之不善，其忠厚意思，与前日方逆料二君死，分明是两个人，何故正如病作，而投与药。
左氏传説卷十九
钦定四库全书
左氏传説卷二十    宋 吕祖谦 撰定公
于越败吴于檇李【十四年】
吴与越战，越子勾践御之，陈于檇李勾践患吴之整也，使死士再禽焉，不动，使罪人三行，属劒于颈而辞曰：二君有治，臣奸旗鼓，不敏于君之行前，不敢逃刑，敢归死，遂自刭也。师属之目，越子因而伐之，大败之，灵姑浮以戈击阖庐，阖庐伤将指取其一，履还，卒于陉，到此吴方为越所败，阖庐伤而死，吴之陈，所以如此，整乃当时申公巫臣孙武之余敎，何故他当时适吴舍偏两之，卒于吴敎，他伍乘之法，后来又从孙武敎宫人战陈，斩其犯命者，则陈法，吴人讲之精，虽阖庐末年，尚承余教，遗习以越之，剽悍轻易，犹畏而不敢前，以此知用兵不可无法制，何故越出其计变，吴人耳目，终为所败，盖兵有正有竒正则可效，奇则不可效，所谓行列卒伍，分布之法，固可传得，千变万化，移换耳目，则不可敎，若使巫臣孙武之法，便不到，陈乱地位，既无巫臣，孙武之臣，徒守巫臣，孙武之法，便到败处，以此知天下之事，有传者有不可传者，阖庐既败死，其子夫差使人立于庭，苟出入，必谓已曰：夫差而忘越王之杀而父乎？其复雠之志甚坚，惟其立志之坚，所以几灭越国，后来何故为勾践甘言重币所诱，听太宰嚭谗臣之説志满意得，终为越灭，若以常理论之，坐薪尝胆之时，为之则易志，满意得之，时持之甚难，然观夫差本源，发处其志，已不全了，所以常使人立于庭，出入必谓已是常要人唤省他，使其志坚如火之必，如水之必湿，如江河之不可转移，则复雠之念，岂有间断，今必待人提起他意思，则知他当时工夫，已自有间断，隔絶处了，所以终至于志满意，得为越所灭，学者观此事最当警戒，今学者能亲直谅之友，朝夕警省，亦是大段有志之人，然而须以夫差事自警戒，见得人终靠不得志，满意得地位，便自见学者做工夫须到，不待人地位，方坚固。
哀公
公孙彊言霸説于曹伯乃背晋奸宋，【七年，】宋公伐曹，将还，子肥殿，曹人诟之，公怒，遂灭曹【，八年】。
宋之入曹，当时本出他无意，因曹人诟辱子肥，宋公怒，遂反，既还之师，以灭曹观，灭曹甚易，必是曹大叚，无政无备，不然，人如何无意偶然，去灭他得考，当时曹之见灭，任公孙彊为政，方欲圗霸背晋奸，宋筑伍邑于郊，当时公孙彊与曹伯论霸大如晋，尚且背之，近如宋尚且奸之，正是用武时节，不为无备，何故忽然灭得，大抵天下事，若是根本已虚，则祸衅之发，不必作意为之，虽偶然小小变故，皆足以为祸，当时，曹伯与公孙彊为政，以小国单弱之众，外则用兵于诸侯，内则兴土功，民心已离了，正如元气虚防人不须十分，病可以致死，虽一饮一食，一起一居间，稍将摄不到，便足以致死，国家到得根本，民心已离，虽甲兵之利，城池之固，皆不足恃，以此知古先圣王所以培养根本者以此。
齐师伐鲁，冉求为季氏谋，一子守，二子从，季孙曰：不能【，十一年】。
鲁哀公时，不特鲁国衰，到此三家之亦衰，孔子所谓禄之去公室，三桓之子孙微矣，正是三家衰时节，始者三家之彊，同心并力，以弱公室相救，如左右手，到得中间虽有间隙，然急难之际，尚为一体，如昭公伐季氏，时叔孙氏实救之，阳虎欲杀季桓子，孟孙氏实救之，到得哀公之世，三家各自为政，都不相应，及齐师伐鲁，当时冉求为季氏谋，言以一子守，二子从季氏，则以其力之不足以使叔孟二子冉求，又欲使之居封疆之间，季孙又以冉求之言告二子，二子不可到此，虽当患难之际皆不同，休戚了，所以齐师得至其城下，冉求又画背城而战之防，论来此是下防了，到此孟孙，叔孙尚不肯向前，同出力，直待冉求激武叔了，方退而搜乘，岂惟鲁之衰，三家之，到此亦衰，盖齐师至其城下，论来正同舟遇风，胡越相救之时，他尚未肯向前，看此一叚，鲁之国，如此衰，固是可虑，三家之如此衰，却自可喜，故此却是转移时，节鲁自此若无所作为，因循拱手待之，则鲁之国，固与三家之，俱至于削亡，若能用君子，因三家之离心，以收公室之权，则亦尚可整顿在，何故却此正是转换时节，哀公处此时，卒至于亡，盖以有君子而不能用也。三家如此离心，论来齐师至城，自合便趋于亡，然犹能粗支持者，则又出于孔子之徒，初间是冉求迂回，委曲画数，防得三家出师，后来又得冉有用矛以入，齐师及樊迟为右，所以能退齐师而鲁之社稷，未即泯灭者，皆孔子之徒之力也，当时孔子既不用于鲁，孔子之徒亦不为鲁用，尚余二三人，仕于鲁，可以退彊敌，存危邦，以此知君子初不负人之用。
伍子胥使于齐，属其子于鲍氏，为王孙氏【，十一年】。
伍子胥以忠谏为夫差所杀，夫差失道，固不足论，若论子胥之死，亦自有可愧处，子胥奔吴，辅佐阖庐，吴自此大论子胥之于吴为宗，臣当与吴俱存亡，到得夫差无道，子胥极力忠谏，奋不顾身，以此而死，固无愧，然当时子胥死却不然，当时子胥出使，见夫差无道，属其子于鲍氏，以为后计，此心全不是，公以私心间杂于其闲，既是为吴宗臣，吴存则俱存，吴死则俱死，却爱其子要，使宗祀有主，其意以谓已事吴固当以谏死而子嗣先世不可便絶所以属之，鲍氏而之他国，使宗祀不殒，他当时未必自把做私心看，自以为两下都安排得好，不知顾虑，便是私心了然，看子胥之所以死，本不由于忠谏，正缘他有二心，以此而死，岂不有愧，然则为子胥计当如何？使子胥当时事，吴初不为吴宗臣，则三谏不听，去之可也，今既受阖庐之托，自当与国存亡，更无顾虑，若能以此处心，虽进之，比干之徒可也，今以此而死，与自靖人自献于先王，大段不同。
孔文子将攻大叔，仲尼对以甲兵之事，未之闻【，十一年】。
左氏，于定哀之闲，载孔子事甚多，其闲皆传闻之失实，此以知左氏本不曽登，圣门使其得与闻孔子謦欬之末则必不如是之讹，错观其载，孔子对孔文子一叚事，正是左氏不曽，登圣人之门，分明证据，盖左氏载孔子答孔文子之辞，与论语载衞灵公问陈，孔子之对一般，若是对两人之问，无缘句句相似，盖当时本是一事，唯弟子得其眞，故言衞灵公左氏不曽，登圣门，故以孔文子载之，举此一事，则其他皆可知。
越子伐吴为二隧【十三年】
越之谋，吴自哀公元年，勾践栖于防稽，自此便做谋吴工夫，其次第机谋，甚宻当时有大夫种，范蠡深于知兵，始者事吴皆如臣妾，到得吴伐齐，率其众卑身以朝，盖欲以此骄吴之心，使皆无后顾之患，一意从事于中原，到得十三年，夫差空国尽出，以争诸侯，为黄池之防，正是可乘之机，越王于此方出兵伐吴，盖吴腹心，臣既死，又空国出在外，所以守国者皆庸人，此越所以沼吴之师，其战亦有本末，当时所谓信臣精卒，悉皆在外，所与抗越师者，不过太子友，王孙弥庸之徒皆孱弱，不足胜之人，然初间与越战，弥庸尚且获畴无余，王子地获讴阳，如何能以孱弱之兵，胜越养锋，蓄鋭之师，盖此正是兵法示之以不能先与他一败，所以骄吴人，到得越全师至，果然，大败吴师入吴，他当时分兵为两道，所谓越子全师是一道畴无余，讴阳所将皆寡弱之师，委之于敌，此有两意，一是骄，吴人之心，一是吴人败越孱弱之师，其兵已困，及全师至，所以不能敌，然越既入吴国，何故不尽灭，必先退而后复灭之，盖当时越入吴，不过能胜孱弱，不足胜之人，精鋭之卒，随吴王在外者尚多，若便灭吴，吴王之归，虽无道，若收合余烬，以战却自未可必，故越之退，所以尝试，吴王若吴王经此大变，侧身修行，吴如何便灭得？惟其经大变而不以为事，遂一举而灭之，此是大夫种，范蠡之深谋。
陈恒执公于舒州【十四年】
齐陈氏之乱，始于景公，而成于简公，自子雅，子尾相继而没，陈氏已窃其柄，后来景公嫡庶不明，陈氏又专立君之功封殖，至简公时，陈氏之已成，简公却欲阚止为政所谓，阚止，初非深识逺虑之人不过当时从阳生有道路之劳，因此得，是左右近习之人而已，防他所以谋陈氏，甚踈浅而无术，所谓陈豹，乃陈氏宗人，当时要谋百年，深根固蒂之族，深虑远谋，犹恐不济，今见他宗人略可喜，便以本谋告之，谓欲尽逐陈氏而立女，其轻浅无谋可见，此所以杀其身，陈以此而兴齐，以此而亡，然以事论，陈氏当时，尚有可图之理，阚止是左右近习之人，骤使为政，尚能分陈氏之权，观陈成子惮他可见，此与鲁昭公欲逐季氏不同，当时尽收一国之权，人谁间得他？若陈氏则不然，观诸御鞅言于公则曰陈阚，不可并君，其择焉阚止，小人固不足道，然择用之权犹在，齐侯当时若得深识远虑之士，岂无可图之理，唐文宗时宦官日盛，当时用训，注宦官，犹自稽首迎拜，尚自畏宰相在，然所以致甘露之祸，正缘注浅无谋，陈氏尚有可图，缘用阚止所以成，陈氏之，宦官尚可图，缘用训注，所以遂成，宦官之势，图之不可不审如此，考当时祸端，却起于陈豹，陈豹当时，欲使公孙言已要事，阚止公孙所荐陈豹之辞，乃云有陈豹者，长而上偻，望视事，君子必得志，欲为子臣，吾惮其为人也，故缓以告，以此事论之，公孙之荐，所谓谋而不忠，持两端之説若以正理论他，却是反覆倾险之人，固不当荐，虽知他不当荐，又恐违他人情，不得不荐他所以，又曰，吾惮其为人，故缓告此二句，使我知他难保持两端，使他自择，当时使全遮护，他专説陈豹之羙，此犹可恕，今既知其如此，而持两端之説他日陈豹败，时以为我曽説了罪不在我，此其人深可诛。
宋向魋请享，公以日中为期，家备尽徃公知之，与皇野谋，召左师同发兵，魋奔卫【，十四年】。
向魋自有宠，其跋扈难制，至于有杀君之谋，要得享宋公而杀之，宋公先知之，与左师谋伐向魋，向魋战不胜，遂入曹叛，继宋围曹，要执曹子弟以自固，魋不可民叛之，此事始末，大槩如此，然此事尚多，可论者向魋自宋公封殖，长养非一日，前此夺马，请行哭之日，肿其崇奨他可见，大凡人君之养，臣须养之以道，若纵以奢侈崇奨，他到奢侈之极，他自然是不夺不厌，其势不至于杀君不已，他当时要设享召公，以日中为期，宋公偶先知之，与皇野谋，召左师同发兵看此，尚有周制，在其大者，且论发兵，当时与司马谋既定，司马却请瑞，盖当时兵虽掌于司马，必请瑞而后敢发，以此知周之制度兵虽散在乡，遂与卿大夫之家，固各有主，掌非得君之苻节，则不敢发，此其大者，若论其小者，当时司马诈，君命召左师来，却言迹人来告，今官载周礼掌山泽之事，以此知周之官制，尚见于周之末，当时要攻向氏，其父兄，故臣皆曰不可，其新臣却听命，是何故？盖父兄故臣家世仕于桓氏，渐染其恶，但知有臣而不知有君，故不肯攻新臣，是新仕于他尚，渐染未惯，略知君臣之义，所以君子居必择乡，游必就士，正怕渐染深了，向魋既入曹，他所以质，民乃却言，既不能事君，又得罪于民，遂舍之，何故一二日之间，其心便不同，前日犯弑君之大恶而不顾，今则却为恐敛怨于民，宁是出奔，此见得奸雄之人最能择利害处前，次在国秉大政，事成则享大利，所以宁负恶名而不恤，今则退保一邑，已不能与一国，抗恐徒然，敛怨于民，所以先做活路出去，此非他能，迁善改过，却是他最能择利害处，左氏载司马牛一段事甚详，观他当时顚沛造次，皆不失义，自向魋未出亡时，故尝曰：人皆有兄弟，我独亡他，已知有他日之祸，其既亡宋公初未尝逐司马牛他已先出奔，盖谓兄弟既有谋逆之恶，则已亦不当处此国，遂适齐而向魋，亦奔齐，为卿司马牛致其邑，示不与他同政，大凡人激昻为义，第一次尚易，若至于再，至于三，屡经颠挫而不悔，非学力不能司马牛亦是在孔门曽经做工夫了，所以能如此，楚子西，召子木之子胜为白公，叶公言，无乃害乎？弗从，秋果杀子西【，十六年】。
楚子西，召白公所以致乱之由，亦当深考，当时既不听，叶公之谏，召白公使处边境，子西既不信，叶公能委任，白公亦得，盖知他是素刚底人，凡事能杀其怒，使不至于甚，亦无缘作乱，他使者请伐郑，欲报父雠，子西许之，不起，师及晋人伐郑，子西反救郑，凡事都激他怒，所以速成，他杀子西之谋，他当时厉劔欲杀子西，他直言告子期之子，平子西，闻得恬不为怪，反以为白公，必不至此，正缘轻忽他过了，所以致乱，大凡人心所信，固有邪正不同，若不信正人，则信邪人必笃，何故他心在这一边，今子西既不听，信叶公之言，何故于白公又不笃，盖天下事，不可以等闲看了，当时子西存楚于既亡之余，负如此大功，遂于天下之事，皆以等闲处之，所以叶公，白公两无所信，殊不知他日之祸，又发于前日之所谓等闲，视之者，古今人于志，得意满之，后皆不能保，盖为此，当时白公与石乞谋，不过欲得五百人，尚不能办，子西以堂堂，楚国之众，若欲敌他甚易，正缘把做等闲看了。
越灭吴【二十二年】
越之伐吴始也，因吴人为黄池之防乗其虚以入其国，自太子以下皆见执，其再也以三军潜渉败吴，及其三也。以二十年方围，吴夫越已三加，师于吴，方能围吴之国，论来夫差，自黄池之防以前劳民力，肆彊暴其国根本虚了，到得归自防，则已为越所入，覆其根本，何故又须到三加兵，方能围吴，到此已二十年了，而师在吴城下，又且两年方能灭人之国，何故只缘他基业厚了，吴自巫臣教战法，自诸樊以至阖庐抚循其民，从事于耕战甚久，虽夫差二十年，戕贼其本根，勾践二十年，养成兵力，也须用二十年工夫，观越三师于吴，在吴城下，又两年方能入其国，以此知非二十年工夫也，不能克，以此见古人立国，其根本之固皆如此，若后世则不然，秦并吞六国，全有天下，其基业非不壮然，陈胜，刘项一呼，不一二年，便灭秦，隋并吞南北，兼有天下，却到李王刘唐一起三两年便灭，隋所以如此，正缘无根本了，大抵观人之国，惟于国势危亡，时方见得根本厚薄，譬如两人同受病固是必死之病，然一人元气盛，其死必缓，一人元气弱，其死必速。
晋荀瑶伐齐言何必卜【二十三年】
晋荀瑶伐郑齐陈成子救之【二十七年】
晋荀瑶围郑门于桔柣之门【同上】
知伯以贪与骄，亡其族，为韩、魏，赵所分，然知伯所以亡，非委靡之故，乃是才能知勇过人，伐齐之事，是知伯始见于传，他出来做第一件事，观当时伐齐之由，见齐师马骇，知齐人之谋，长武子，请卜却之，卒败齐师，他初为政，小试之勇，便能摧堂，堂之大国，殊不知此一战，正是他覆亡，根本之始，他所谓恃其智勇，固是本来如此，然自轻而重，自浅而深，却自因有功了，渐渐去看他，前面却长武子，请卜一叚，自是轻敌寡谋，然犹自近傍正理，言语有次序，自此一战，既胜之后，言语略无伦理，至于后来二十七年，伐郑，齐陈氏救郑，他所以告陈氏之辞，都无道理了，所以成子亦知其不能久陈为楚灭，与郑元无相干，晋用兵，本是报怨，与救陈，亦无相干，他到此大言，略无道理，如此用之于彊国看他，此后与向来请卜之，辞大叚不同，他非病狂丧心下视，一时人敢为无稽之言，以陵跨骄，铄人盖到此，渐渐满了，及后来悼之，四年，晋又围郑，知伯门于桔柣之门，使赵襄子直入门去，知伯与赵襄子本并列为卿，今乃颐指气使役，以一卒之事，此全不近道理了，盖骄纵渐长，正缘知伯勇悍，所至有功，所以凑成他，到得全不近道理地位，看他事一叚深一叚，观赵襄子对知伯，以为主在此，知伯乃言恶而无勇，何以为子？此全是以丑言诋他，赵襄子以为能忍耻，庶无害赵详观，左氏记此数句，甚有意，若略看时，只説道襄子能忍耻，左氏之意不专在此下，又言：知伯不悛，一句可见，盖当时知氏，赵氏并是彊家横势，相与低昻，赵襄子由是忌知伯，若是有谋人到此，须自修省，知伯全不以为事，所以至于亡，左氏之意盖如此，公子荆之母嬖，将以为夫人，【二十四年】。
哀公欲立嬖妾，使宗人衅夏献其礼，对曰：无之，公怒，问何故无之？乃以礼对，此见得鲁秉周礼，他宗人尚能执礼如此，固是秉周礼，然以是见仲尼，风化所及，且以立夫人一事论之，仲子是妾，天王归其赗，则因以仲子为夫人矣，成风是妾，僖公以所生之故，尊为夫人，当时之宗人初不曽谏，以此见仲尼，风化所及，若就宗人论之，如前此夏父弗忌为宗伯，跻臣于君，所谓宗伯岂能守礼？孔子自衞反鲁删诗，书，定礼乐，其风化之余者尚可见，当整顿礼之，初见于宗人能守当整顿，乐之初见于大师挚之适齐，惟夫圣人一振礼乐，虽贱有司，亦能守如此，使自为政，则三年有成，信何难者。
中行文子告陈成子曰：有自晋师告寅者，为轻车千乘，以厌齐师之门，【二十七年】。
范氏，中行氏，将伐公，齐高彊言，三折肱知为良医，【定十三年】。
中行文子既为晋所逐，出奔于齐，到得齐与晋师相持，所谓中行文子告成，子欲以轻车千乘，以厌齐师之门，陈成子以其与晋有谋，他方悟而有始衷，终之説学者最当深察，此天下一事一物皆有始衷终，若看得始，不见得衷，若见得终不见得。始，皆是见理不尽，若中行子在晋，岂能察始衷终之理，盖其在困亡，患难之中，困于心，衡于虑而后作，所以言，吾乃今知所以亡观，吾今知之语，则知文子自出奔之后，方才讲论到此，以此知患难进人如此，且如中行氏之乱齐髙彊在晋范氏，中行氏将伐公高言，三折肱知为良医，亦是经患难后，方见得如此。
左氏传説卷二十