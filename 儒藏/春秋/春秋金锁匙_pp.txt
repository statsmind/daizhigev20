钦定四库全书     经部五
春秋金锁匙      春秋类
提要
【臣】等，谨案春秋金锁匙一卷元赵汸撰，汸有春秋师説左氏补注诸书，已着于録，是书撮举圣人之特笔，与春秋之大例，以事之相类者，互相推勘，考究其异同，而申明其正变，葢合比事，属辞而一之，大防春秋之初，主于抑诸侯，春秋之未主于抑大夫，中间齐，晋主盟，则视其尊王与否，而进退之，其中如谓圣人贬之爵，降侯为子，与毛伯锡命称天王，称锡为彼此，相与之词，虽尚沿旧説之陋而发挥，书法条理秩然，程子所谓其中数十，义炳如日星者，亦庶几近之矣。考宋沈棐，尝有春秋比事一书与此书，大防相近，疑汸，未见其本，故有此作。然二书体例各殊，沈详而尽，赵简而明，固不妨于并行也，乾隆四十四年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
春秋金锁匙       元 赵汸 撰
元年春王正月
春秋书元年，自隠公始春秋书王正月，亦自隠公始元年云者，谨人君继世，体元之始也，王正月者，谨天下奉周正朔之始也，一则存一国之体，一则存一王之体，春秋严矣。
无骇帅师入极，柔防宋公盟于折，【隠二年，桓十一年】。
春秋以前征伐之权，不下于大夫也，而大夫专兵自无骇之，帅师入极，始春秋以前礼乐之权，不下于大夫也，而大夫专盟，自柔之防，宋盟折始，圣人于无骇，去其氏者，谨大夫专兵之始也，于柔去其氏者，谨大夫专盟之始也。
齐侯，宋人防于北，杏宋，齐伐郳，【庄十三年，十五年】。
伯主专天下，礼乐之权，自齐桓北杏之防始伯主，专天下征伐之权，自齐桓伐郳之役，始春秋于北杏之防，人四国之君者，谨其从伯之始，所以不与伯主以礼乐之权也，于伐郳之役，加宋于齐之上者，谨其搂诸侯之始，所以不与伯主以征伐之权也。
齐侯，郑伯盟于石门，蔡侯，郑伯盟于邓，【隠三年，桓二年】。
齐，楚，争郑之势，成于庄僖之世，而其机萌于隠桓之时，春秋书石门之盟者，谨郑从齐之始也，书于邓之防者，谨郑惧，楚之始也。
滕侯，薛侯来朝，公及齐侯，郑伯入许【隠十一年】。
春秋书朝三十六而滕，薛之朝为之始，灭国三十六而灭，许为之始，是邦交兵，交之变也，非天子不旅见于诸侯，而旅见于诸侯，可乎？许无罪而覆宗亡国，至分为东，西偏亦亡矣。春秋，特以旅见书，忧朝觐之，始，变也，不以灭许书，而以入许书，忧封建之始，壊也是特笔也是隠辞也。
公至自唐公至自伐郑【桓二年十六年】
戎盟唐而至，自唐为致防之始，伐郑，至自伐郑，为致伐之始交，戎人于防，盟者非义之礼也。纳厉公于防伐者，非义也；威也；鲁虽有非义之礼，而春秋则不忍，亏中国之礼，故书至自唐，危之也，鲁虽有非义之威，而春秋则不忍，亏中国之威，故书至自伐，不得意，皆谨始之书也。
季孙行父【止】战于鞌，季孙宿，叔老【止，】防于向。
春秋以来，大夫帅师者有矣，未有四卿帅师者也，四卿帅师自成公二年，于鞌之战，始大夫列防者有矣，未有二卿，列防者二卿，列防自襄公十四年，于向之防始，春秋之法，将称元帅，使举上客，而二卿列防四卿帅师所以着大夫之张也，亦所以谨其始也。
元年春王正月西狩获麟
春秋之作，所以明王道者也，大而礼乐刑政，圣人盖律之以文，武，成，康之盛，小而纪纲法度，圣人亦律之以文，武，成，康之盛也，盖甚欲王道之，复行于天下也，作始于王，正月之一语，以王道正，春秋之始也，以为由是而尚可以为成，康之盛也，奈何天下之事不能尽，如圣人之意，内而诸侯不奉一王之法，外而四裔，不奉一人之法，然犹未有以知王道之果不可行也。至于麟出焉，然后知王道之无征也絶笔于西狩获麟之一语，以天道正春秋之终也，以为占之于天，必将有战国之衰也。
齐，郑盟于石门，荆败蔡师于莘，晋师虞，师灭下阳，吴伐郯，于越败吴，于檇李齐国书帅师及吴战于艾陵，公防晋侯及呉子于黄池，楚公子申帅师伐陈，于越入吴，晋魏曼多帅师侵衞。
成春秋二百年之世变者，齐为之首也。楚为之次也。其次晋也，其次吴也，越又其次者也，天下无齐，晋，楚，吴、越，春秋不作可也，石门之盟，齐患之始也，败蔡之师，楚患之始也，下阳之灭晋，患之始也，伐郯之役，吴患之始也，檇李之败，越患之始也，艾陵之战，齐患之终也，黄池之防，吴患之终也，伐陈之役，楚患之终也，入吴之举，越患之终也，侵卫之举，晋患之终也，然世变之始来也，三五强国，纷纭纵横，犹相望于二百年间，此春秋之所以犹得为春秋者也，及世变之已极也，三五强国，交举迭作，遂见于不数年之间，此春秋之所以不可复为春秋者也。
陈人，蔡人从王伐郑，齐侯，卫侯伐晋，【桓五年哀元年】。
春秋之所以始也，为天下之无王也，春秋之所以终也，为天下之无伯也，春秋之初，周为天下之共主，而郑伯不朝，至勤王之伐，则天下无王之祸，郑实为之也。春秋之终，晋为中国伯主，而齐景不服，至敢晋国之伐，则天下无伯之祸，齐实为之也。一则无王，一则无伯，此固春秋之所以始终也。
陈人，秦人从王伐郑，刘子，单子以王猛入于王城，春秋之所以得为春秋之初者，以王室犹能自立于天下，而诸侯犹知以臣从君之义也。春秋之所以遂为春秋之终者，以王室不能自立于天下，而不能不有赖于臣下之扶持也，始则从王终则以王亦可见为春秋世变之始终矣。
莒人入向郑人伐衞楚公子申伐陈于越入吴
春秋书入国之事，凡二十有一，而始于入，向终于入吴书，伐国之事，凡二百十有三，而始于伐衞终于伐陈，圣人于莒人以入，向书于郑人以伐衞书者所以正世变之始也，于越以入吴，书于楚人，以伐陈书者，所以正世变之终也。
郑伯使弟语来盟，齐髙子来盟，楚屈完来盟于师衞侯使孙良夫来盟。
来盟不书，而春秋必书，郑语齐髙子衞良夫之来盟者，所以详内録也，来盟不书，而春秋必书，楚屈完之来盟者，所以为大中夏也，详内録者备一国之体也，大中夏者，体天下之变也。
郑人来输平，宋人及楚人平暨齐平，及齐平，及郑平，平不书，必有闗于我鲁而后书，外平不书，必有闗于天下之大故而后书，由郑人之输平，以至于暨齐平，及郑平之事，皆无闗于天下之大故者也，而春秋必书之者，以其有闗于我鲁也，来输平之后，暨齐平之前，其事非有闗于我鲁者也，而春秋亦必书之者，以其有闗于天下之大故也。
及宋人盟于宿，公及齐大夫盟于蔇及髙傒盟于防，及晋处父盟。
及盟未有不书其人之姓氏者，书其人之姓氏者，义系于其人也，若盟宿而书，宋人则微者而名氏未登于史册也，盟防而书髙傒盟晋而书处父，则意在抑，二子之敢于上抗也，不书其人之姓氏者，义不系于其人也，于蔇之盟，上不同于宿之盟，下不同于髙傒处父之例，春秋，盖深恶大夫之专而谨其自齐始也。
及髙傒盟于防，及晋处父盟，及晋荀庚盟及衞孙良夫盟。
及盟而言，其地者盟于国，都之外也髙傒之盟是也。及盟而不书，其地者盟于吾国之都也，荀庚良夫之盟是也。至若处父之盟，则与髙傒盟防相似，而非荀庚，良夫之比矣，春秋书之，不例于髙傒盟防之法而例于荀庚良夫之法者，不忍使我公往晋而与处父盟矣。
晋侯【云云】伐秦公至自伐秦
春秋之法，前事大则以前事致后事，大则以后事，致晋文防温之后，诸侯有围许之，师围许之事，盖大于防温也，春秋致围许，而不致防，温非以围许之，事为大也，以诸侯犹能奉王法也，成公如京之后，诸侯有伐秦之举，伐秦之事，不大于如京也，春秋致伐秦而不致，如京非以伐秦之事为大也，以诸侯为急于狥，伯主也。
公防齐侯【止，】侵蔡，遂伐楚，公至自伐楚，公防齐侯【止，】伐郑，诸侯遂救许，公至自伐郑。
中国之患，楚为之齐桓，是以有伐楚之师而伐楚之先，则有侵蔡之役，楚人之患，郑为之齐桓，是以有伐郑之师而伐郑之后，则有救许之役，春秋前则不以侵蔡，致而以伐楚致者，以伐楚之事为大于侵蔡也，圣人恶楚之心甚于恶，蔡也，后则不以救许致，而以伐郑致者，非以伐郑之义，为大于救许也，圣人恶郑之心甚于恶，许也。
遂伐楚盟于召陵，公至自伐楚，公防晋侯【止，】伐郑，防于萧鱼，公至自防，【僖四年，襄十一年】。
春秋于齐桓，不致以盟于召陵，而致以伐楚者，圣人以齐桓之所以服楚者，在于八国之伐，有以挫其志而不在于召陵之盟，有以得其心也。盖王贡不供受，以为罪，有不待于盟，于召陵之日也，于晋悼不致以伐郑之师而致于萧鱼者，圣人以晋悼之，所以服郑者在于萧鱼之防有以懐其心而不在伐郑之师，有以挫其志也，盖乐器车甲，以赂晋侯，有以待于萧，鱼既防之时也，君子观乎我鲁告至之书，而二伯成功之实，为不可掩矣。
侵蔡，遂伐楚，公至自伐楚，公如京师，遂防晋侯【止】伐秦，公至自伐秦，【僖四年成，十三年】。
齐桓以侵蔡伐楚，二事出疆，而告至之书，春秋舍前事，而録后事者？圣人非以蔡人附楚，扰夏之罪，为可恕也，以齐桓之本，志在于伐楚也，晋厉以如京，伐秦二事，出疆而告至之书，春秋舍前事，而録后事者？圣人非以相率朝王之事为非礼也，以晋厉之本，志在于伐秦也。
遂伐楚盟于召陵，公防刘子，晋侯【止，】于召陵，侵楚既伐之后，而有盟则盟者，所以收伐之功也。未伐之先而有防则防者所以开伐之端也，齐桓帅诸侯以伐楚而后为召陵之盟，则召陵之盟，不过收，遂伐之成功，而非以谋诸侯之不协也；晋昭合诸侯以伐楚而先为召陵之防则先为召陵之防，所以谋诸侯之不协，而非以收侵楚之成功也。
公防齐侯，宋公，【止】侵蔡，遂伐楚，晋阳处父伐楚以救江，【僖四年，文三年】。
终春秋一经，伐楚之书，惟齐桓与晋襄有之耳，圣人不以侵蔡，系之伐楚之下，而加于其上者以伐楚，为因侵蔡而行也，所以着桓公之御外服者，为有其道也，不以救江，加之伐楚之上而系之，其下者，非以救江，为因伐楚而行也，所以着晋襄之救与国为非其道也。
齐师，宋师，曹师次于聂北，救邢。叔孙豹救晋，次于雍榆，【僖元年，襄二十三年】。
不曰救邢，次于聂北，而以救邢系于次之下者，盖后言救，则是犹有救患之行，圣人以为桓之救邢，终不至如他人之以次而遂无心以救患者也。不曰次于雍榆，以救晋而以救晋加于次之上者，盖后不言救，则是终无救患之心，圣人以为豹之救晋，不能如齐桓之，既次而犹有心于救患者也。观于春秋书次先后之异，而其心同异，可知矣。
春，王正月，不雨，夏四月不雨，自正月不雨，至于秋七月，【僖三年，文十三年】。
不雨，每时而一书者，闵雨也，不雨歴时而縂书者，不忧雨也，春秋喜其有志乎民，故春不雨而书，夏不雨，而书辞繁而不削者，以着其勤于民也，春秋恶其无志乎民，故自正月不雨至秋七月，而书辞简而不赘者，以着其慢于民也，惟其闵雨，故夏四月之下，继之曰：不雨，惟其不忧雨故，秋七月而下，不书不雨，笔削之防，明矣。
遂伐楚，次于陉，次于厥貉，伐麋，【僖四年，文十年】。
不言次于陉伐楚而以伐楚，系于次陉之上者，盖既伐之后，而次，则其次为有整兵，慎战之意，不言伐麋，次于厥貉，而以厥貉加于伐，麋之上者，盖未伐之先，而次，则其次为声威，恐人之意，齐桓以伐楚之后而次于陉，而君子以其次为善者，以齐为能修文，告以感敌也，楚子未伐，麋之先次于厥貉，而君子不以其次为善者，以楚为藏祸心，以慿夏也。
公救成至遇叔孙豹帅师救晋次于雍榆
救成而至，遇其事与救晋，次于雍榆，无以大相逺也而春秋于救成，以至遇书，而不以次书者，圣人以为襄公之于成实，有救之之心，第畏齐而不敢进，非终无此心，而外为是以欺人也，于救晋以次于雍榆，书而不以至书者，圣人以为襄公之于晋，实无救之之心，第欲掠取为义之名，非畏齐而不敢进者之比也。盖至者至此之谓也。他日之进固未可知也。次者止此而已，他日之不进，固可前知也。
齐师，宋师，曹师次于聂北，救邢。遂次于匡，公孙敖帅师及诸侯之大夫救徐。
后言次而先序，三国之师，是三国之次于聂北，以救邢而次也先言次而后举救，徐之大夫，是诸侯之次于匡，不以救徐而次也；以救邢而次者伯主，拯患之，不笃也，不以救徐而次者，伯主号令之不严也，拯患之不笃，而号令之犹严，此所以为伯主之，始号令之不严，而拯患之不笃，此所以为伯业之终。
齐师宋师次于郎楚子蔡侯次于厥貉
次于郎，齐创伯之难也，次于厥貉，楚争伯之难也，人心之始，不忍于无王，而决于从伯，故齐桓创伯之为难，人心之终不忍于无伯而决于从夷，故楚子之争伯为难，惟齐桓之创伯难，故以次于郎，书惟楚子之争伯难，故以次于厥貉，书盖次者，人心不决于去就之义也。
围宋彭城遂城虎牢
以伯主攘外患，安中国之地，非外服所可得，专以伯讨不服，从之国，则天下之险，非诸侯之所得私，是故彭城非宋有也，伯主为宋讨则还，系之宋虎牢，本郑地也，伯主当讨郑则不系之，郑一笔一削，春秋明王制以示予夺之正也。
臧孙辰告籴于齐公子遂如楚乞师
不曰如齐告籴，而曰告籴于齐，盖先言告籴，则其情急，后言告籴，则其情缓，圣人急其辞于告籴之书者，深讥鲁之君臣政事不修，遇事苟且，非所以为国也，不曰乞师于楚，而曰如楚乞师，盖先言乞师，则其情急，后言乞师，则其情缓，圣人缓其词于乞师之书者，不忍言中国之诸侯，有求于荆楚，如此其急也。
围宋彭城围戚
不曰围彭城，而曰宋彭城者不与，荆楚取中国之地以与叛臣也，不曰围衞而止曰戚者不与齐衞二国之大夫，助子以围父也，春秋之微意也。
诸侯城縁陵仲孙羯防晋荀盈【云云】城
齐桓之城，也，公其心于救天下之患者也。晋平之城，也，私其心，救一国之患者也。惟夫公其心于救天下之患，故縁陵之城以诸侯书，其意若曰，诸侯同心于救，天下之患，其书不可以一二序也，惟夫私其心，救一国之患，故城之城，列序诸侯，其意若曰，诸侯无心于救，一国之患，其书不容以先后序也，均之为城，也，而春秋所书若此，得非以公心救患者，非私心救患者所可比耶？
戍陈戍郑虎牢
悼公之戍陈也，实欲防荆楚之路，以为陈蔽也，非驻师扼险，以恐陈也，悼公之戍，郑也，实欲驻师扼险，以逼郑也，非防荆楚之路，以为郑蔽也，悼公之志在于防，荆楚之路以蔽陈，故春秋戍陈而不斥其地者，若曰：公之所戍，在于一国，所以大公之为也，悼公之志在于驻师，扼险以逼郑，故春秋书戍郑而直称虎牢者，若曰：公之所戍，在于一邑，所以小公之为也。
齐师宋师曹师城邢城楚丘
邢危而安之，是方伯卹患之义也。当为而为也衞亡而存之，是天子封国之权也，不当为而为之也，春秋言城邢而不书，夷仪者，以天下大义，可自伯主出也，言城楚丘而不言，卫者以天下大权，不可不自天子出也。
公朝于王所公如京师
僖公之朝王也，不于京师之地，而于王所，似非圣人之所与也，而春秋则不以王所非其所之故而大书朝者，以僖公之心诚于朝，王也，成公之朝，王也，不于王所，而于京师之地，宜圣人所深予也，而春秋则不以朝王于京师之故而直书如者，以成公之心，为不诚于朝王也，朝者以臣事君之礼也，僖公之事，周为其王，岂成公之比乎？如者列国相朝之礼也，成公之视，周如列国，又岂僖公之比乎？
公子遂如京师遂如晋公如齐仲孙蔑如京师
僖公之于周也，有公子遂如京师之事，宣公之于周也，有仲孙蔑如京师之事，僖公之于周曰：如于晋曰：如不过昧轻重之等，而一槩施之耳，而先如京师，后如晋国，固未尝失先后之序也，宣公之先如齐国，后如京师，不惟失先后之序也，而君如齐，臣如周殆，失轻重之等而倒行，逆施之矣。
公如齐公如晋公如京师公如楚
如者列国相朝之谓也。齐，楚为天下伯主，鲁公之朝，以朝书可也，而乃以如书者，圣人以为齐，晋，虽强且大，爵则同列故也。至于王室，则非齐晋比矣，鲁君之朝，以朝书之，谁曰不宜？而亦以如书者，圣人以为鲁之所以事周者，无异于事伯故也。至于楚则固不可以上侔周室而下，与齐，晋同日语者也，鲁之朝也，削而不书可也，而亦以如书之者，圣人以为鲁之所以事楚者，殆无异于事周故也。视王室如列国，视楚国如王室，春秋，盖不能不致憾于秉，礼之鲁云。
天王使周公来聘，公子遂如京师，遂如晋，取济西田，公子遂如晋。
天王使冡宰来聘，其为礼，盖甚厚也，鲁于周室，亦宜视施为报矣，而公子遂之如京师，乃以二事出所以报乎周者，于是为不专焉，晋侯以济西之田，归我，其为利甚微也，鲁人于此，视施为报可也。而公子遂之如晋，不闻以二事出所以报乎晋者，于是为甚专焉，圣人比而书之，所以着鲁之慢，王畏伯也。
公如京师，公自京师遂防诸侯，【止】伐秦，公至自伐秦，周天子也，可以言朝，不可以言如，如京大事也，不可以不致，而乃以伐秦，小事致春秋书如京师者，以为诸侯之狥私，而忘公也，是以原其从伯之实也。
诸侯城縁陵大夫盟溴梁
縁陵之城伯主在也，春秋，以伯主书也，盖未害也，乃以诸侯自城书而不以伯主列序者，以为天下于是而后，无伯主也，天下非果无伯主也，而所以为伯主者，皆天下之诸侯也，溴梁之盟，诸侯在也，春秋以诸侯书也，亦未害也。乃以大夫书而不系于诸侯者，以为天下于是而后，无诸侯也，天下非果无诸侯也，而所以为诸侯者，皆天下之大夫也。自縁陵既城而齐伯衰，溴梁既盟，而晋伯微矣。
公防诸侯，晋大夫盟于扈，宋公，陈侯【云云，】防晋师于棐林，伐郑。
晋以大夫主盟多矣，而未尝直以晋大夫为言者，独至于扈之盟，则大书诸侯于上，而于晋大夫不纪其名，圣人盖以为于是之时，大夫专盟，天下已不知晋之有君也，晋以大夫主征伐者亦多矣，而未尝不斥言大夫之名氏者，独至棐林之役，则列序诸侯，而以防晋师，为文圣人，盖以为当此之时，晋付其权于大夫，而天下惟知晋之有大夫也，天下不知晋之有君，非天下之小变也，天下惟知晋之有大夫，非天下之细故也。考当时行事之迹，究春秋笔削之防，斯可以见圣人忧世变之心矣。
盟鸡泽豹及诸侯之大夫及陈袁侨盟，防溴梁大夫盟，鸡泽之盟，晋人伯业方盛之日也，伯业方盛，则盟誓之权，虽大夫而统其权者犹在，诸侯既盟，而陈使袁侨如防则书曰：叔孙豹及诸侯之大夫，以大夫归之，诸侯以诸侯为犹能统其权也。溴梁之盟，晋人伯业已衰之日也，伯业已衰，则盟誓之权，既付之，诸大夫而诸侯失政，则无以统其权矣，故诸侯皆在，而使诸侯之大夫自相为盟，则书曰：大夫盟矣，不以大夫归之，诸侯以诸侯无以统其权也。
及晋处父盟公孙敖会晋士縠盟于垂陇
前此未有大夫，盟鲁者也，自处父始，他日却犨，荀；庚，祖述于此矣，前此亦未有大夫出主，诸侯盟防者也。自士縠始，他日大夫盟，鸡泽盟溴梁，又以此为口实矣！处父及盟不书，公所以存，望国之君之体也；不使晋大夫强于望国之君也，况公如晋不书，其为鲁防也可知矣。士縠书于诸侯之下，所以存列国之君之体也；不使晋大夫加于外国之君也，以宋书公陈书侯郑书，伯其尊君卑臣也，可知矣。
遂伐楚诸侯遂围许
楚之为国，毕献方物之礼，盖亦有闻也，而王贡不入，包茅不供齐，是以有遂伐之师，春秋之世之伐诸侯者多矣，未有伐当其罪，如此者，故春秋于此，以继事之辞，书而书，遂许之，为国班瑞，辑瑞之礼，盖亦有闻也，而践土不朝，河阳不防，是以有遂围之，讨春秋之世之围，诸侯者多矣，未有围当其罪，如此者，故春秋于此，亦以继事之辞，书而书遂。
公子遂如京师遂如晋齐侯伐衞遂伐晋
如京之与如晋，其事为孰重伐衞之与伐晋其事，为孰大公子？遂之如京师，礼也，而如京师之后，继以如晋，则于礼非矣。齐庄公之伐卫未害也，而伐衞之后继以伐晋，则为罪大矣，春秋不以如京如晋并书，而以如晋，为遂事者，着鲁之敢于无王也，以为自是而后，天下将不知有王也，不以伐衞伐晋并书，而以伐晋，为遂者责，齐之敢于无伯也。以为自是而后，天下将不知有伯也。
公子遂如京师，遂如晋，公如京师，遂防晋侯【止】伐秦，公子遂之如京师，本以如晋之后，而后有行也，而春秋不以如京师，为遂事，而以如晋为遂事者，以明聘王之事，为大于聘，伯所以为人臣之礼也。成公之如京师也，本以伐秦之故而后有行也，而春秋不以如京师，为遂事，而以伐秦，为遂事者，以明朝王之事为大于伐秦，亦所以存人臣之礼也。
公防齐侯，宋公，【止】侵蔡，遂伐楚，楚子，郑人侵陈，遂侵宋，齐之伯，王室之忧也，楚之伯中国之忧也，齐桓之侵蔡伐楚，春秋不各书之而以伐楚，侵蔡之为，遂事者，所以着齐桓之伯也，以为自是而后，征伐诸侯之权，专于齐桓也，楚荘之侵陈侵宋，春秋不各书之而以侵宋侵陈之，为遂事者，所以着楚庄之伯也，以为自是而后，征伐诸侯之权，专于楚庄为中国之忧，方大圣人，安得不致？微意于遂之一字乎？
齐侯伐衞遂伐晋晋士鞅侵郑遂侵衞
晋自文公既伯以来，世主夏盟，未有敢伐之者也，而伐晋之师，首见于齐庄，复伯之时，卫自晋之为伯，以后世事伯主，未有忍伐之者也，而伐衞之师首见于晋，定不能为伯之日，春秋于伐晋书，遂者，所以着齐人之果于伐盟主也，以盟主而果于伐之，则其果于伐，他国者从可知矣侵衞而书以遂者，所以着晋人之果于伐与国也，以与国而果于伐之，则其果于伐他国者，又可知矣。
遂及齐侯，宋公，盟遂如晋，【庄十九年，僖三十年】。
春秋之书，遂一也，而有善恶存焉，亦观其行事之是非而已矣，利害出于一时而制之于千里之外，当此时而不遂不可也。上不足以利国，下不足以利民，可以复命，而后请当此时，而遂不可也。公子结将及齐，宋、盟，而书遂者，圣人盖曰：大夫出疆，可以专安国家，利社稷之事也，公子遂如京修聘，因以如晋，而书遂者，圣人盖曰：大夫骄蹇而自专，则公不得为政矣，均之为书，遂也，而褒贬不同，君子则考其行事之当否？则见之矣。
公防王人，齐侯【止】，盟于洮防，王人【止，】盟于翟泉。
齐桓于洮所盟者，实王朝之下士也，非王朝之卿士也，春秋以王人书者，直其辞，以着其实也，以桓公为能尽尊王之礼也。晋文翟泉之所盟者，实王朝之，卿士也，春秋亦以王人书者，婉其辞，以隐其实也，以文公不能尽尊王之礼也。考其事迹之异，而观其书，法之同，亦可见圣人之意矣。
盟于鹿上防于黄池【僖二十一年哀十三年】
鹿上之盟，三伯为盟之时也，春秋不以三伯之辞，书之者隠其事于不书，以见当时之去，齐桓之伯，犹未逺也黄池之防，两伯为防之时也，春秋遂以两伯之辞，书之者，着其事于大书以见当时之去文悼之，伯已逺也齐桓之伯未逺而世道之变，有三伯交，主夏盟之事，圣人于是盖不忍于有言也，文悼之，伯既逺而世道之变，有两伯并主诸侯之事，圣人于是盖不容于无言也。
公防晋侯【云云，】吴人于戚防于宋，豹及大夫盟于宋，【襄五年， 襄二十七年】。
襄公五年，于戚之防，晋与其盟也，春秋止书防不书盟者，以前乎此呉，未尝争伯于中国也，二十七年，于宋之防，晋与楚盟也，春秋既书，防又书盟者，以为前乎此楚，盖尝争伯于中国也，呉未尝有争伯，中国之事，而其端见于戚之防，圣人诚有所不忍书也，楚盖尝有争伯，中国之事，而其事极于宋之防，圣人诚不容于不书也，呉楚之盟，不可与列国之盟，齿亦可以见圣人之忧心矣。
齐侯次五氏，【定九年，】次垂葭，【十三年，】齐侯衞侯伐晋【哀元年，】定公季年齐衞已有叛伯伐晋之师，而春秋止书，次不书伐者，以为：犹可以不书也？哀公元年齐衞又有叛伯伐晋之师，而春秋不书，次大书伐者，以为不可以不书也？齐衞叛晋中国，于是乎无盟主矣，夷仪之伐河内之师，圣人诚有所不忍书也，哀公既立，春秋，于是将絶笔矣，干侯之师棘蒲之役，圣人不得不书也，均之为叛，伯伐晋之师也，而春秋或书或不书，亦可见圣人忧世之心也。
晋秦战于河曲，【文十二年，】季孙行父帅师城诸及郓。
河曲之战，晋秦四五十年，兵争之终也，诸郓之城，莒鲁百余年，兵争之始也。秦晋四，五十年之兵争，终于河曲之一战，而春秋以诸郓书而不系之莒者，兵争方始，诚不忍于有言也，圣人于此，则曰秦晋者，他日兵争已极之莒，鲁也，莒鲁者，前日兵争，方始之秦，晋也，或要其终，或究其始，斯可以防春秋书诸侯兵争之事矣。
公会晋大夫盟于扈，【文七年，】宋公，陈侯【止，】防晋师于棐林，晋以大夫主诸侯之盟者旧矣，其事不始于扈之盟也，然流而至于扈之盟，圣人虽欲尽为之隠而有不可得者，故变其常，辞以晋大夫书若曰：自是而后，天下惟知晋之有大夫也，晋以大夫用诸侯之师者多矣，其原乃自棐林伐郑始也，其原始于棐林之役，圣人虽欲不为之隠而不可得者，故变其常辞，而以晋师书若曰：是役也晋衞未尝以大夫用诸侯之师也，以大夫主诸侯之盟，其事极于扈，而圣人不为之隠以大夫用诸侯之师其事，始于棐林，而圣人犹为之隠，何也？盖棐林之役，犹前日以大夫主诸侯之盟之始，而于扈之役，犹后日以大夫用诸侯之师之终也。
蔡以吴及楚战于柏举，防于黄池，【定四年，哀十三年】。
于蔡书以者，以蔡为用大国之兵也，是以书大国之辞，书吴也，于黄池书防以及者，以吴与晋为两伯也，是以书伯者之辞，书吴也，柏举之战，吴人欲争伯于中国之时也，而春秋止以书大国之词，书之者，以为吴人争伯之时，犹可遏也，黄池之防，吴人与晋共主，诸侯之时也，而春秋不以书大国之辞，书遂以书伯主之辞，书之者，以为吴人争伯之势，于是为不可遏也，吴人争伯之势犹可遏，而圣人止以待大国之礼，待之者，不忍使吴伯中国也，吴人争伯之势不可遏，而圣人遂以待伯主之礼待之者，不容不使吴伯中国也。
齐侯来献戎捷，楚人使宜申来献捷，【庄三十一年，僖二十一年，】通春秋一体，献捷之事，凡两书，一则齐人之献戎捷也，一则楚人之献宋捷也，齐之献戎捷以逺畧而夸与国也，楚之献宋捷以内侮，威中国也，然而在齐可以俘戎名在楚，不可以俘宋名此一王之大法也，春秋于齐献捷，而书戎者，着其实也，着其实者，以齐可以俘戎也，于楚献捷，不书宋者，没其实也，没其实者不以楚得俘宋也。
遂防晋侯【止】伐秦，公防尹子，晋侯【止，】伐郑，公防尹子，单子，晋侯【止，】伐郑。
伐秦之役，二王卿在而春秋不书刘子成，子防伐者，此隠于不书也，所以尊王室也，伐郑之役，王卿亦在而春秋屡书尹子，单子主兵者，此显于屡书也，亦所以尊王室也。
宋人，齐人伐郳，防盟于齐，【荘十五年，僖，十九年】。
春秋之法，防盟征伐，以主者先例之常也，伐郳之役，齐桓为志，非宋主兵也，而春秋不以齐主兵而加宋于齐上者，不以中国征伐之权，与齐也，以为以伯主，而主诸侯前乎？齐桓之所未见也，盟齐之役，楚子为志，非陈主盟也，而春秋不以楚主盟，而加陈于楚上者，不以中国防盟之权，予楚也，以为以荆楚而主夏，盟前乎？是时之所未有也。
公孙敖防宋公【云云，】，晋士縠盟于垂陇，叔老防郑伯，晋荀偃衞殖，宋人伐许。
春秋之法，防盟征伐，以主者先垂陇之盟，晋为伯主，则晋主也，晋主之则曷为不先书，晋而先书，宋大夫不可以先诸侯也，春秋以士縠，序诸侯之下者不以防盟之权，予大夫欲推而属之宋也，伐许之役，晋为伯主，则亦为之主也，晋主之，曷为不先书，晋而先书，郑大夫不可以先诸侯也，春秋以荀偃序，郑伯之下者，不以征伐之权，予大夫欲推而属之郑也，春秋之为书，所以正名，而定分者也。
城楚丘蔡侯庐归于蔡陈吴归于陈
衞尝灭矣楚丘之城，齐桓复封之也，齐桓复封之，则其不言齐桓封衞何也封国？天子之大权，不与齐桓以封衞者以为天子之大权，不可得而自伯，主出也，陈；蔡，亦尝灭矣，庐呉之归，楚平，复封之也，楚平复封之，则其不言楚，封陈蔡者，以为天子之大权，不可逸而归，于夷狄也。
宋陈衞【云云】防晋师于棐林公防晋师于瓦
终春秋十二公之世，不以晋大夫名氏书，而以晋师书者二，始于棐林，终于瓦，棐林之不以赵盾书，何也？赵盾者，晋之大夫，大夫不可以敌诸侯者也，列序诸侯，而以防赵盾为文，则臣疑于君，不可以训，不若以晋师总言也，于瓦而不以晋士鞅，书者又何也？士鞅者，晋之大夫，大夫不可以敌人君者也，大书我公而以防晋士鞅为文，则臣疑于君，不可以训，又不若以晋师书也，于此见春秋之谨于分也。
豹及大夫盟于宋【襄二十七年】盟于臯鼬
于宋之盟，楚主夏盟，而春秋隠之使若为鲁主，诸侯之盟者，其意若曰于宋之盟，虽楚主之，而楚为荆蛮，决不可以主中夏之盟，以叔孙豹及之者，推其权以属诸鲁也，以为中国不幸而有楚也，臯鼬之盟，晋主诸侯，而春秋隠之使若为鲁主，诸侯之盟者，其意若曰，臯鼬之盟，虽晋主之，而晋政衰微，决不能以主诸侯之盟，故以我公及之者，推其权以与诸鲁也，以为中国不幸而无伯也。
宋人以齐蔡衞陈伐郑宋人齐人衞人伐郑
宋以诸侯伐郑之役，伯主专诸侯之兵之端也，齐合宋衞伐郑之役，伯主专诸侯之兵之始也，圣人于宋人书以者，不与宋人之以诸侯也，以为他日伯主专诸侯之兵，固始于此也，圣人序齐桓于宋下者，不与齐桓之专诸侯也，以为是伯主搂诸侯以专征伐之始也，不与宋之以诸侯者，所以塞其源，不与齐之专诸侯者，所以防其流，塞其源，防其流而后征伐之权，犹可以自王室出也。
秦人伐晋晋处父伐楚以救江
伐晋，而秦伯成矣，春秋止以人书，不以伯书不以伯，权予秦也，伐楚救江，请师于周，而王叔下临春秋止书处父不书，王叔不以王命予伯主也，圣人盖曰：王命非伯权之资，而伯权非秦所可有也。
楚子，郑人侵陈，遂侵宋，宋公【云云，】防晋师于棐林，伐郑，侵郑，遂侵宋，楚人之争伯权也，防棐林伐郑，赵盾之专伯权也，春秋不以秦，可杂伯权故书侵不书伐，所以抑之也。春秋不以大夫主伯权，故书防晋师，不书防赵盾，亦所以抑之也。圣人之所以若是者，欲以正内外之分，上下之纲也。
晋侯伐衞晋处父伐楚以救江
晋襄之伐衞也先行礼于王室也，处父之伐楚也，上告王室也，春秋书伐衞而不书朝，王于温者，圣人不欲以伯权间，王室之礼也。春秋书处父而不书，王叔桓公者，圣人不欲以王命予伯国之盛也。盖尊王大义，不可以伯权而屈王室之命，不可以伯威而损所以两不书也。
处父伐楚救江公防晋宋于黒壤
伐楚救江，止书处父帅师，是征伐之权，不自天子出也，故王叔桓公不书，不以主征伐为得也，不以王命予晋侯也，所以全一王之体也，防于黒壤止书公，防是礼乐之权，不自天子出也，故王叔桓公不书，不以主盟，防为得也。不以王命予晋侯也，亦以全一王之法也。
齐人伐衞公防晋侯【止】盟于践土
齐桓伯天下则征伐之，权之专于桓公必矣，而伐衞之役天王，又使召伯厚赐齐侯命，则吾恐自是而后征伐之权，于是不自王室出也，晋文伯天下则礼乐之权之专，于文公也必矣。践土之盟，天王又使王子虎策命诸侯，则吾恐自是而后礼乐之权，于是不自王室出也，春秋止书伐衞不书赐命，不忍以王命予齐桓也，止书践土，不书防命，不忍以王命予晋文也。
狄伐郑遂防晋侯【止】伐秦
襄王以狄师伐郑，不书天王，赐命若狄，自伐然，讳之也。所以存王室之体也，以王室用外，裔于中夏，为不可言也，晋厉以王师伐秦，不书刘成，防伐若诸侯自伐然，讳之也。亦所以存王室之终也，以伯主侪列卿于列国，不可言也。
公防宋公【止，】于袤伐郑，宋公，陈侯【止，】于棐林，伐郑，春秋之法，一美一恶，不嫌同辞，故有以地而后伐，为疑辞者，亦有以地而后伐为美，词者四国，伐郑，先防于袤，而春秋以其防为疑，词者，所以着四国之疑于为义，而果于为不义也；六国伐郑，防晋棐林，而春秋以其防为美词者，所以着五国知郑人之罪为不可赦也。
公防齐侯【云云，】防世子于首止，诸侯盟首，止防于咸，诸侯城縁陵。
首止之，防同于尊王，而诸侯之势大合也，于咸之防同于谋，而诸侯之势已散也，惟其诸侯之势合，故首止之盟，复举诸侯者，所以着诸侯之合也，惟其诸侯之势，散故縁陵之城，复举诸侯者，所以着诸侯之散也，着诸侯之合，而书诸侯者，若曰同心协力，不可以一二叙，也着诸侯之散而书诸侯者，若曰：虽至不齐，不可以先后序也，一美一恶，无嫌于同也。
公及齐侯，宋公，【止】防王世子于首止，叔孙侨如【止，】防吴于钟离。
王世子不可以下同诸侯之防而首止之防，世子在焉，圣人以为不可以训，故书及以防者，使若为王世子在是，而诸侯自往防焉，示不可得而抗也，外裔不可以与诸侯之防，而钟离之防，吴人在焉，圣人以为不可以训，故书曰：防以防者，使若为诸侯在是，而吴人自来防焉，示不可得而同也，均之为殊防也，而褒贬若是，班者一美一恶，无嫌于同也。
公防宰周公，齐侯【止，】于葵丘，诸侯盟于葵丘，公防刘子，晋侯【止，】于平丘，同盟于平丘。
防盟同地，再言葵丘书之重词之复，其中必有大美恶存焉，葵丘之盟，美之大者也，申以五命，大明王禁而诸侯咸喻，桓公之志，束牲载书，而不歃血，是故防盟同地，再言葵丘美之也，防盟同地，再言平丘，书之重词之复，其中必有大美恶存焉，平丘之盟，恶之大者也，主盟，中国奉承齐牺，而矜其威力，恐迫诸侯以逞其私忿也，是故防盟同地，再言平丘，恶之也。
齐师【止】城邢仲孙何忌【止】城成周
城诸侯之国而以国书者，法之常也，城王者之都，而亦以国书者，例之变也，夷仪之城，齐桓伯天下之日也，春秋不以城夷仪，书而书城，邢者以为邢国，犹能自立于天下，足以与诸侯，并也，成周之城，晋昭伯天下之日也，春秋不以城京师书，而书成周者，以为周室不能自立于诸侯之上，不过与列国等也，均之以为国书也，而褒贬若此，得不以王室之大，尽乎天下，而诸侯之大止于一国乎！
不郊犹三望闰月不告朔犹朝于庙
春秋书犹一也。而其义有二焉，亦观其行事之是非而已矣，曰：如此而犹如此者，甚之之辞曰：不如此，而犹如此者，幸之之辞也，鲁人不郊而望祭山川，春秋书之以犹者，以为鲁之郊祭，已为非礼，而况三望乎？书之曰：犹所以甚其可，已而不已也，鲁人不告，闰月而朝于宗庙，春秋书以犹者，圣人以告月之礼，虽不可复见，而其朝则犹可识也，书之曰：犹所以幸其可，已而犹未已也。
楚子【止】，淮夷防于申，楚子，蔡侯【止】，越人伐吴。
春秋内诸夏而外四裔，而昭公四年，于申之防淮夷在焉，春秋不殊防之者，以为楚灵结其强暴，威胁中夏，以为申之防，而中国诸侯俛首聴命，莫之或违，是在防诸侯皆畏慑，其行也，昭公五年，伐吴之役，于越在焉，春秋骤进于中国者以为楚灵，大振兵威，执信讨罪，以为伐吴之役，而微若于越，非索赋受职，不敢或后，是越人之善，与中国无以大异也，均之为不殊，防外裔也，而褒贬，若是班者，春秋盖曰：所为恶，则中国不殊于外裔，所为善则外裔可进于中国也。
遂伐楚处父伐楚救江侵楚
终春秋二百四十二年间，伯主加兵于楚之事，凡三，而圣人则以为莫善于齐桓，莫不善于晋定，而晋襄则上虽不能及，齐桓下犹不至如晋定者也，于齐桓书，遂伐楚，书法之一变也。而问胶舟，责包茅之师，为善之善者也，于晋襄书伐楚以救江，书法之再变也，以防王叔门方城之师为未尽善也，于晋定不以伐楚书，而书侵楚，书法之三变也，以晋之求货于蔡侯而不与，以有为也，均之为加兵于楚也，而书法凢三变，圣人之心，夫亦可见矣。
蔡人【止，】从王伐郑，公防晋侯，齐侯于温，仲孙何忌【止】城成周。
桓王讨郑之举，虽不能无頼于陈，蔡之师，而征伐之权，犹自王室出也，是世道之一变也。王室犹可为也，迨至襄王之时，不能自靖，其国之难而有待于伯主，诸侯之谋，于是征伐之权，降自诸侯出矣，是世道之再变也，然而靖之而已耳，王室犹可扶持也，迨至敬王之时，王室实蠢蠢焉，不惟不能自立，而京师之城，且以伯主为焉，依之主矣！是世道之三变也，于是王室为不可，复扶持也，观乎王室之势，日微于一日，可以见春秋之世变日下，于一日也。
蔡人【止，】从王伐郑，王人子突救衞王师败绩于茅戎，终十二公之世，王师之见于经者，为是三事焉，君子观其事迹之同异，亦可以见盛衰之故矣，伐郑之举，虽用之不当而陈，蔡犹以从王书，圣人盖以为是时王室犹有可兴之机也，救衞之师虽诸侯无从而王人之微，犹以子突书圣人，盖以王室于是时犹可以为天下之共主也，至于徐吾氏之役，不惟王室，无制要荒之道，而败绩之事，亦是大书而不隠焉，圣人盖以为王室于是时自失正于天下也。
公孙敖防宋公【止，】盟于垂陇，叔孙豹及诸侯大夫及陈袁侨盟，大夫盟。
垂陇之盟，士縠莅也，春秋不以晋大夫书而书其名氏者以为盟誓之权，虽付之大夫，而统其权者，犹在晋君，是世道之一变也。鸡泽之盟，袁侨如防而叔孙豹与诸侯之大夫及之盟，春秋不列书其名氏，而总以诸侯之大夫为言，虽若大夫，已专盟誓之权，而归大夫于诸侯，则大夫犹诸侯之臣也，是世道之再变也，迨至于溴梁之役，诸侯不在大夫，自盟而春秋，上不列序大夫之盟誓，中不系大夫，于诸侯者，以为为政者，皆天下之大夫，而天下于是为无诸侯也，是又世道之三变也。
防陈人，蔡人，楚人盟于齐，楚子【止，】盟于辰，陵公及楚人【止】盟于蜀。
于齐之盟，楚始与中国盟也，然而大国无与主盟载者，非楚世道其尚，庶几乎辰陵之盟，楚始主中夏之盟也，然而大国不至，从之盟者，惟从楚之国，世道之忧，犹未也，至于于蜀之盟，非于齐，始与夏盟之比，而亦非辰陵始，主夏盟之比矣，大国如齐，宋，小国如邾，莒，莫不奔走于刑牲歃血之下，则世道之忧方殷也，观乎防盟离合之道，而夷夏之盛衰可考矣。
公防【止，】于琐泽，叔孙豹防晋，楚于宋，叔孙豹防晋，楚于虢。
琐泽之盟，晋人和楚之始也，于宋之防，晋人和楚之中也，于虢之防，晋人和楚之终也，其始也隠楚人于不书，圣人以为天下之事，犹可为而晋伯犹可以扶持之也，其终也，又着楚于大书，圣人以为不惟天下之事不可复为，而晋之伯，于是亦不可以扶持也矣。
叔孙豹救晋郑驷救曹呉救陈
春秋之末世变，盖有三焉，鲁之救晋世道之一变也。郑之救，曹世道之再变也，吴之救陈世道之三变也，其始也，伯主不能以自立，而有待于诸侯之救其中也，中国无伯主之，可控告而诸侯之自相救，其终也，中国不足以为中国，于是勾呉救陈矣，诸侯救伯主，犹可也，诸侯救诸侯，亦可也，至于吴人之救陈，则诸夏亦几于亡矣。
初税畆作丘甲用田赋
初税，畆田赋之一变也。作丘甲，田赋之再变也，用田赋，田赋之三变也，税田而书初者，以是为始变法也，丘甲而书作者，以是为不宜作也，田赋而书用者，以为不可用也，什一天下之中正，而先王取民之良法也，税畆矣，丘甲作矣，田赋用矣，先王取民之良法，于是而变易尽矣，此固圣人之所必诛，而不以法者也。
防齐侯【止，】盟于幽公，防齐侯【止，】同盟于幽，诸侯盟于首止。
幽之初盟，齐桓伯业未盛之日也，惟其未盛，故防不书，公而盟以同书，幽之再盟，齐桓伯业将盛之日也，惟其将盛故盟书同而防不没，公首止之盟，则齐桓伯业既盛之日也，惟其既盛，故不叙，诸侯不必书，同盟书盟，而防不书，公是望国有疑于伯主也，防书公而盟，尚书同则望国虽无疑于伯主，而天下诸侯犹有未同也，至于不序，诸国不书，同盟而直，以诸侯盟，大书焉，则以为凢为诸侯者，于是而后，无不同也。
盟于召陵，及国佐盟，袁娄叔孙豹及大夫及陈袁侨盟，召陵之盟，春秋冺齐桓之及于不书，书法之一变也。齐桓之待楚，盖善之善也，袁娄之盟，春秋以及书而没，晋侯于不録，书法之再变也，晋景之待齐，盖已不能如齐桓，待楚之为善也，袁侨之盟，春秋不惟以及书，而且以及又及书，书法之三变也，晋悼之，待陈不惟不能如齐桓之，待楚而亦不能如晋，景之待齐也，其始也不书，及其中之书，及其终也，书及以及三变之法，即是可知，而桓景悼待楚，齐，陈之得失，于是而可见矣。
侯来朝，荆人来聘，伯来朝，楚椒来聘，子来朝，楚防罢来聘。
夏禹之后也，其来朝也，以侯书也，一变而伯再变，而子何也？大扺杞人违周之制，礼则弗与，中国齿愈趋愈下，圣人患之，故再夺其爵，以示贬楚，南方之夷也，其始聘也，以荆人书也，一变而书其臣之名，再变而书其名氏，何也？大扺楚虽僣王，其行也，以礼则可与中国齿，每进每善，圣人予之，故再进其法以示褒。
公如晋衞侯防公于沓，公及晋侯盟，公还自晋，郑伯防公于棐。
文公之如晋也，假道于卫，卫侯闻之，故请平于晋，其请平也，是信已着，而后至也，信未着而已，至者迫于患难而来也，信已着而后至者，慕于信义而来也。
公如齐，公至自齐，齐人归济西，田公如齐，公至自齐，齐人来归田之先，宣公有如齐之举矣，齐人既归田之后，宣公又为如齐之举矣，始之如齐，患得之心为之也，终之如齐，患失之心为之也，宣公所以为国者未得之，患得之，既得之，患失之，故前后而不惮烦也！
公防齐侯【止，】同盟于幽，诸侯盟于葵丘，同盟于新城伯业未盛，则书同盟，伯业既盛，则不书同伯业方盛，则不书同，伯业既衰，则书同盟，此春秋之法也。葵丘之盟，齐桓伯业之极盛，而亦二百四十年间，盟防之极盛者也，前乎葵丘，桓有于幽之盟矣，其盟也，不可谓不盛也。而圣人之书之也，以同书也，是于幽之盟，盖齐桓未盛之时也，不然，则圣人曷为不以书葵丘之法书之乎？后乎葵丘者，有新城之盟矣，其盟也，亦不可谓不盛也。而圣人之书之也，以同书也，是新城之盟，盖晋伯既衰之时也，不然，则圣人曷为不以书葵丘之法书之乎？
防郑于垂郑假许田及郑伯盟越
未得许田之先而为防，则为防之志，出于郑，荘而不出于鲁，既得许田之后而为盟，则为盟之志，出于我，鲁而不出于郑，荘惟其志，不出于我，鲁故春秋以防书防者，外为志也，惟其志出于我鲁，故春秋以及书及者，内为志也。
齐侯【止，】防阳谷，遂伐楚盟于召陵，及江黄伐陈。
齐桓之于江黄也。未伐楚之先，则与之从事于阳谷之防既盟，楚之后，则与之从事于伐陈之役，盖功之未成，不容无以懐其心，是以为阳谷之防，功之既成，不容无以警其心，是以有伐陈之及。
齐人伐戎，齐人伐山戎，诸侯盟于葵丘，齐侯伐北，戎葵丘，未盟以前，齐人有伐戎伐山戎之事，葵丘既盟，以后齐桓有伐北戎之事，盖葵丘之盟伯业之极盛，于是而伯业之衰，亦始于是葵丘以前之，桓公有志于天下者也，故伐戎伐山戎，以公不以私葵丘以后之，桓公无志于天下者也，故伐北戎之事，以私不以公。
宋人【止】伐郑荆伐郑
齐之伐郑，是伯图之，将盛也，楚之伐郑，是荆蛮之骤强也，春秋，抑伯图之，将盛故先书宋后书，齐春秋抑外侮之骤强，故不书楚，止书荆先书宋后书，齐以常辞，正其公也，不书楚，止书荆以微辞，正其名也。
防齐侯【止】同盟于幽公追戎于济西
天下不可以无王，而幽之初盟，鲁首事伯中国，不可以有外侮，而济西之追，鲁不知戎兵之至，春秋为忧，王室而作，故幽不言公，春秋为忧中国而作故济西，不言来，幽不言公者，以隠辞存君臣之大经也，济西，不言来者，以隠词存荆蛮之分也。
豹及大夫盟于宋王正月公在楚
以中国而与荆蛮，盟已非矣。况以中国而朝，楚乎甚矣！鲁之非礼也，前书豹及诸侯大夫盟，为其嫌于无诸侯也，故书及后书，公在楚，公至自楚，为其嫌于无王室也，故书公在楚，见天下不可一日无王室也，亦不可一日无中国也。春秋忧世变之极，故特笔谨之，有不可以细故，末节观者。
防吴于钟离防吴于柤防吴于向防于黄池
钟离于柤，于向之役，防以防书之，一书法也，黄池之役，防以及书之，又一书法也，盖钟离柤向之役，晋为伯主，而呉人效顺，春秋一书，严内外之分，故书防又防以外之，至于黄池之役，则呉晋两伯于天下，春秋抚天下之两伯，伤世变之已极，故书防又防以治之，此皆非细故也。
防吴于钟离防吴于戚
钟离之防，诸侯往与呉防，而以吴为主也，于戚之防，吴人来与诸侯防而不敢为主也，惟诸侯往与吴防，而以吴为主，故贬而称国，惟吴人来与诸侯防而不敢为主，故进而称人，均之为防吴也，而春秋所书若此，所以明内外之义也。
天王使毛伯来锡公命天子使召伯成来赐命
春秋特笔，王命凡二，一称天王，一称天子一书，锡公命一书，赐命襄王，君臣加恩于人，望之鲁，春秋之纪事，虽特笔也，亦絶笔也。惟其为特笔，故称天王，称锡命，称天王者，天下之公也，以君与臣曰：锡是王政之犹重也，惟其为絶笔故称天子，称赐命，称天子者一人之私也，彼此相予曰：赐是王政之已轻也。
从王伐郑王人子突救衞
正刑，讨罪一，王之大法也，分灾救患，一王之大典也，从王伐郑书者，以王室正刑，讨罪之法，犹足以耸动天下之诸侯也，庄王救衞之举是匡灾之义也。春秋于王人，以子突救衞书者以王室救患，分灾之典，犹足以耸动天下之诸侯也。
滕薛来朝滕子来朝郳黎来来朝小邾子来朝
滕朝于隠方以侯书距，桓公之初年两三嵗耳而再朝之事，乃降而称子者，时王黜之也，郳朝于荘，方以名书距僖公之初年固未久，而再朝之书，乃进而称邾子者，时王爵之也，以时王而犹能黜降，诸侯爵命诸侯，此盖春秋之时，王室犹可以有为之时，自滕侯降而为滕子之后而王室降黜，诸侯之命，不行于天下矣，自黎来为小邾之后，而王室爵命，诸侯之典，亦不行于天下矣。
防齐侯，宋公【止】，同盟于幽防，陈公【止，】盟于齐，会王人【止，】于翟泉。
春秋假鲁以扶持，世道之变者也，以伯主而主诸侯，前乎齐桓，未之闻也，而肇于幽之盟，以荆蛮而与是盟，前乎楚未始有是也。而始于齐之役，以诸侯大夫而上盟，王臣前乎？晋文未之闻也，而创自翟泉之防，使鲁而不与，则犹足以为世变，中流之砥柱，使鲁而与则世变，盖有靡然纪极之忧，此春秋所以于是三盟，没公不纪，使鲁之为不与，是盟者也。
盟恶曹盟鹿上同盟于清丘
恶曹之盟，中国未有伯之时也，鹿上之盟，中国始无伯之时也，清丘之盟，中国又将无伯之时也，圣人皆以人书之者，其意若曰，恶曹之盟，是中国未伯而人自为盟之盟也，鹿上之盟，是中国始无伯而人自为盟之盟也，清丘之盟，又中国将无伯而人自为盟之盟也，非以是为众辞也，所以着其为人，而人各有心，不可得而合也。
春秋金销匙