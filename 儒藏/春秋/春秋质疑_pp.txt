钦定四库全书    经部五
春秋质疑      春秋类
提要
【臣】等，谨案春秋质疑十二巻明杨于庭，撰于庭，字道行，全椒人万厯庚辰进士，此书之防以胡安国春秋传意主纳牖，褒讳抑损，不无附防，于春秋大义，合者十七；不合者十三；又于左氏公谷，或采或驳，亦不能悉当，因为条摘论列之，如胡氏谓春王正月，乃以夏时冠，周月于庭，则引礼记孟献子曰：正月日至，可以有事于上帝，七月日至，可以有事于其祖证，日至之为冬至，即知周以子月为正月，又胡氏谓经不书，公即位，为未请命于王于庭，则引文公元年春王正月，公即位，越四月，天王使毛伯来锡公命，成公八年秋七月，天子使召伯来锡公命，据此则锡命皆在，即位之后，数年，或数月可知，前此之未尝请命，而皆书即位，胡説未可通又胡氏以从祀先公为昭公，至是始得从祀于太庙于庭，则谓季氏靳昭公不得从祀，其事不见于三，至冯山，始创言之，胡氏不免于轻信，凡此之类，议论多精确，可取固非妄攻先儒肆为异説者比也乾隆四十三年七月恭校止。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
春秋质疑原序
自公羊氏，谷梁氏出，而左氏绌，自胡氏列之学官，而公谷亦绌，然其徴事不于盲史乎？其订不于二氏乎？而若之何？华衮也？斧钺也，一切尸祝胡氏而亡，敢置一吻也，盖孔子晩而作春秋，其微者，使弗知也，即知之，弗使告也，而七十子窃闻之，则退而私论之，盲史掌故而髙与赤亦西河之徒也，耳而目之，而犹以为如天地之摹，绘焉而不得？而况乎生于千百世之下而姑臆之乎？胡氏矻矻摘三传之纇，而撷其华，语多创获，其于笔削之义迩矣，然其议论务异，而其责人近苛间，有勦公谷而失之者，以王子虎为叔服，公孙防自出奔之类是也。亦有自为之説而失之者卒，诸侯别于内，而以为不与，其为诸侯，滕自降，称而以为朝桓得贬之类是也。庭少而受读，尝窃疑之，归田之暇，益得胪列，而虚心榷焉，榷之而合者什七，不合者什三，则笔而识之，而质疑所繇编矣，博士家谓三传出，而春秋散而胡氏执牛耳也，吕不悬书于市而诏之，曰：更一字者予千金，此必不得之数也。夫既列胡氏于学官，而噤左公谷之口，是悬之市也，既悬之市，而余犹置一吻于其间，是吾家子云老不晓事，而恨不手不韦之金以归也，盖汉人之祀，天也，以牛夷人之祀，天也，以马而天固苍苍也，祀以牛以马，不若以精意合也，夫不以精意求圣人而执，胡氏诮左公谷，是祀天而或以牛，或以马也，兹余所繇疑也，万歴己亥春王正月，谷旦杨于庭序。
宋王荆公疑春秋经筵不以讲学宫，不以列万世非之，荆公疑其所以治春秋者耳，春秋孔子之刑书，笔则笔削则削，虽其门人弟子文学，如游夏不使賛一辞平居之雅言不及焉，必其鈇钺，华衮之微，防有未易以语人者而安在？其后世诸儒尽管窥之，而蠡测之也，汉元康甘露之间，召名儒大议，殿中平公，谷异同宗，公羊者，诎谷梁尊，谷梁者亦诎，公羊贾长沙独训，故左氏传中垒校尉，歆笃好之，白左氏春秋，可立至移书，太常责让其屈，三者逓兴废，然左氏不得与公谷并重矣，荆公之时，胡氏书未出，彼其睹汉以前儒为公谷氏之学者，或用以绳下，或傅为峻文虽以董江都之贤，治公羊与胡母生同业，不免于菑，异事应之説而张禹之善左氏，其流为陈钦子佚，以授王莽隂移汉祚其心，窃非之，是以敢罢去之而不顾，疑其治春秋者，而并以废孔氏之春秋，此荆公之大失也。盖至胡氏之学兴，而三传茀废矣，非胡氏之能废，三传也，左氏详于事而畧于义后世，读之者第好，其文而已，公与谷则不幸而出于汉世也，吾以为左丘眀生鲁春秋之时，与夫子同耻，又身掌国史典故，其所著书，即于义例未甚明于事，故详其譔述，当不至大谬，公谷及夫子之门人沿流得之，子夏盖亦有传授者，义例之兴于左氏烈矣，至其二家之互相抵牾，则荣广眭孟之徒为之也，胡康侯当宋南渡之世，折春秋传以进，其意主于纳牖，褒讳抑损，不无附防焉，核非不精，而精，或以凿裁非不严而严，或以拘其炳，大义者固多，其不尽符者亦有之，孟子曰：春秋天子之事也，又曰：诗亡然后春秋作，事则齐桓，晋文，文则史，义则窃取之矣，摛事于文，左氏是已，公谷义之所由兴也。但孟氏称天子之事，诸儒称孔子匹夫之事，孟氏不言假南面之权，诸儒言孔子假之，夏时冠月之类，不啻多矣，故其书之所可疑者，众也孔门，惟子夏可与言诗，诗序子夏之所作也。宋儒黜以为非，子夏之所作也。三百篇之诗，无淫者，诗序废，而诗有淫矣，何者？序亦不幸而出于汉世也，则又何论？公谷乎鲁鱼，亥豕，其讹相似，其误不逺郢书燕烛解之愈精，失之愈甚矣，杨先生于六籍，靡所不窥，读春秋间不满，胡氏説輙置疑焉，彚而成帙，以质四方杨先生者，春秋之孝子，公谷之慈孙，而胡康侯氏之忠臣也，余故弁而论之，以为麟经，鼓吹云万厯，庚子，五月谷旦邱应和序。
春秋质疑
凡例
一，今代表章胡氏余读之，而当于心者不述，述余疑者一，凡左公谷之説胡氏采之，而当于余与夫驳之，而当于余两不述，余述夫采之，驳之而疑者。
一义不系褒贬，而其事可以证古今触议，论者述一四传语殊虽义，不系褒贬，而其纰而可摘者述。
钦定四库全书
春秋质疑卷一
明 杨于庭 撰
隠公
春王正月上
胡氏曰：周以建子为嵗首则冬十有一月是也。建子非春，乃以夏时冠周月者，此所谓行夏之时，而见诸行事之騐也，余曰：非也。借令建子建丑，而遂以子丑之月为春，则胡氏之説非也若但以子丑之月为嵗首而仍以寅为春，则胡氏之説亦非也。何言乎以子丑之月为春，而胡氏之説非也史伯璿曰：行夏之时，时者兼春夏秋冬而言之者也，既有所谓夏之时，则必有所谓商之时，周之时矣，夏之时以建寅之月为春，则周之时，必以建子之月为春矣，若周之时，春亦建寅，无异于夏，则又何必曰行夏之时哉！余按果如此，説则是周人建子，即以子为春，而所谓春王正月者，乃孔子従周而不变，而杜预所谓所用之厯即周正者，此也，安在其行夏之时，而见诸行事之騐乎？故曰建，子建丑而遂以子丑之月为春，则胡氏之説非也何言乎以寅为春，而胡氏之説亦非也伊训惟元祀十有二月，蔡沈曰：商建丑，故以十二月为正，三代虽正朔不同，然至于纪月之数，皆以寅为首，非独蔡沈有是论也，胡氏亦曰：前乎周者，以丑为正，其书始即位，曰惟元祀，十有二月，则知月不易也，后乎周者，以亥为正，其书始建国曰：元年冬十月，则知时不易也，建子非春明矣，愚按：果如此言，是周人虽以子为嵗首而至于春夏秋冬则未尝不以寅为序，初非以冬为春，春为夏，夏为秋，秋为冬也，至仲尼作春秋，乃冠夏时，于周月之上，而以冬为春，是本欲行夏之时，而反紊乱，天地四时之序，大不若建，子建丑而仍以寅为春者之为妥矣，故曰：以寅为春，而胡氏之説亦非也然余尝考左传，僖公五年春，王正月辛亥朔，日南至，注曰：冬至也隠九年三月癸酉，大雨，震电，桓十有四年春正月，成元年二月，无氷桓八年冬十月，雨雪定元年冬十月，陨霜杀菽，皆以为灾，而特书之则，信乎？以十一月为正月矣，总之以冬为春者，乃鲁史従周，而圣人因之而不变，正所谓今用之，吾従周者也。至于告顔子以行夏之时，则又斟酌百王，所谓某有志焉，而未之逮者，与此正不相妨也，以为冠夏时，于周月之上则凿矣。
春王正月中
或问于余曰：夏时冠周正，此非独胡氏之言，而程子之言也，程子曰：周正月，非春也，假天时以立义耳，余应之曰：理有不可従者，尚书序汉儒以为孔子所作，今犹议之，况程子乎？夫春王正月，此夏正之。十一月也，以十一月为正月，而遂以为春，此周正也，鲁人世遵之者也，非本无此事，而孔子创为之者也，何以明其然也？礼记明堂位曰：季夏六月，以禘礼祀周公于太庙杂记，孟献子曰：正月日至，可以有事于上帝，七月日至，可以有事于其祖，夫日至者冬至也，七月日至者，夏至也，鲁本以季夏六月禘，至孟献子，改为七月，故又曰：七月而禘，献子为之也，则是鲁人明以建巳之月为季夏矣，既以建巳之月为季夏，则建子非春而何？故曰：以冬为春，此周正也，鲁人世遵之，非孔子创为之者也，十一月，可以为春乎？曰：何不可也？春之为言蠢也，万物蠢蠢然动也，一阳初生，管灰吹动，即以为春，何不可也？总之，天开于子，地辟于丑，人生于寅，以故三代迭用之，然非自三代始也，甘誓曰：怠弃三正，则自唐虞以前，固有建子，建丑者矣，特以厯起于子丑，终不如建寅者为尽善，故孔子独取夏时焉，而非谓建子丑为不可也，惟秦以建亥为嵗首则不过区区厌胜之术，而其去三正之义逺矣或曰与其托之空言，不若见之行事，则以夏时冠周正，不亦可乎？余应之曰：行夏之时，此平日论为邦则然，非谓纂修国史，可遽改也。信如胡氏之説使圣人修舆服志改，周辂为殷辂乎？脩礼乐书，改武舞为韶舞乎？春秋一书，本为乱臣贼子而作，所纪之王，周王也所列之诸侯，周诸侯也，所用之正朔，周正朔也，若以夏时冠于周月之上，是先并时，王冬春之序，而黜之而已之。无王亦已甚矣，又何以讨乱臣贼子乎！
春王正月下
春秋尊王乎？曰：然？曰：隠公元年平王之四十九年也，书法宜曰王四十九年春正月，而今年用鲁月用周者，何也？以是推之，是年，齐僖公禄父必自称九年，晋鄂侯郄必自称二年，曲沃荘伯，鲜必自称十有一年衞桓公完必自称十有三年，蔡宣公考父必自称二十有八年，郑荘公寤生，必自称二十有二年，曹桓公终生必自称三十有五年，陈桓公鲍必自称二十有三年，武公必自称二十有九年，宋穆公和必自称七年，秦文公必自称四十有四年，楚武王熊通，必自称十有九年，传曰：先王建万国，以亲诸侯，又曰：周之初封千八百国，夫千八百，国必千八百元年也，纷纷不同，尚谓大一统欤？余应之曰：古者诸侯国必有史史，必以其君即位之嵗纪元元年春正月者，鲁史也，元年春王正月，系之王者，圣人之特笔也，晋之乗楚之梼杌，鲁之春秋皆史也，则皆以其国君纪元者也，至如称于天子曰朝，曰：聘称于友邦，曰聘，曰朝曰，曰防，曰遇，曰纳币，曰胥命，未有不用天子之正朔，而纷纷自纪其元者，何以明其然也？臯鼬之，将长蔡于衞也祝佗举践土之旧，以争之曰：其载书云：王若曰：晋重，鲁申衞武蔡甲午郑捷，齐潘宋王臣莒期，夫观异姓必列于同姓之后，则其举周正以号令，诸侯也审矣，唯吴楚僣王，则其盟防必有自纪其年而不用，天子之正朔者，此春秋所以亟斥之也欤？
不书即位
谷梁之言是也。按惠公元妃孟子卒，继室以声子，生隠公，宋武公生仲子，仲子生而有文在其手，曰为鲁夫人，故仲子归于我，生桓公礼，诸侯不再娶，仲子于惠公，不过妾耳，有文在手，安知非附防乎？而又安得遂以为夫人乎？隠桓均之乎？庶而隠公兄也，桓公弟也，立庶以长，桓公安得立？隠公又安得成先君之志，而欲与桓哉？礼人子従，治命不従乱，命先君之欲与桓乱命也，従乱命而遂以与桓，此刘恺丁鸿区区之行，圣人所不与也，故不书即位，胡氏谓上不禀命于天子，故不书，然春秋之书，公即位者多矣，岂曽禀命，天子哉！
天王使宰咺来归恵，公仲子之赗， 天王崩，武氏子来求赙。
褒救衞则王人子突以下士，而书字贬归赗，则宰咺以冡宰而书名，春秋之予夺严矣，然以天王之加礼于鲁，如此而比其崩也，不奔其丧，不防其葬，恝然若行道之人焉，于是武氏子求赙，而鲁若防闻知也，是尚有人心乎？谷梁曰：周虽不求，鲁不可以不归，鲁虽不归，周不可求，曰来求赙，交讥之也，得其防矣。
宋公和卒
胡氏曰：诸侯曰薨，大夫曰卒，五等邦君，而书卒者，周室东迁，诸侯専享其国而上不请命，故圣人因其告丧，特书曰：卒不与，其为诸侯也，苛乎？是弃灰于道者，有刑耳，孟子曰：子以为有王者作，将比今之诸侯而诛之乎？抑教之不改而后诛之乎？夫二百四十九年之间，岂无一人请命于天子者，而何以槩书卒也，然则何居？曰：春秋鲁史也，内卒曰薨，外诸侯卒，曰卒。
葬宋穆公
胡氏曰：宋殇齐昭书弑不书葬，讨其贼也，晋景公葬止公，故不书，讳其辱也，吴楚之君不书葬，避其号也，余曰：是也。胡氏又曰：鲁，宋盟防未尝不同，而三世不书葬，治其罪也，余曰：非也。桓公未葬，而襄公防诸侯，入春秋，亦有陈子防温之例，何至并其父葬而削之乎？襄公，成公并无大罪，所云治其罪者，何罪也？然则三世不葬者，何也？桓公成公鲁或不防，或史失之，襄公死于，为中国讳也。
葬衞桓公
胡氏曰衞本侯爵何以称公？见臣子之不请于王，而私自諡尔。余曰：非也。桓公父荘公，荘公父武公，即所谓抑；戒睿圣者，以是知衞之称公久矣，诸侯生従其爵，卒则称公，此孝子慈孙之用心，圣人所因而不革，何谓请命？不请命乎？即使请命而天王亦不能以初封之爵称之矣，胡氏又曰失位而见弑，何以为桓？忠孝者不忍为也。然尝考之，春秋衞侯完并无失徳直以州吁有宠于先公，而阻兵安忍，其见弑也，亦不幸耳，岂有幽厉之恶，而可以恶，諡加之乎。
齐侯使其弟年来聘
齐侯使弟年来聘，郑伯使弟语来盟，此亦据其事而书之，非贬之也，以为讥其有宠，爱之私者，凿也。
附録
有文在手为鲁夫人左氏之诬也，桓防而贵隠长而卑公羊之舛也。然则隠何以不书即位，曰：吾従谷梁，邾仪父附庸也，例称字，左氏以为贵之，公羊以为与公盟而褒之，谷梁以为男子之美称，失其防矣，郑伯克段于鄢，左氏曰：段不弟，故不言弟，如二君，故曰克；称郑伯，讥失教也。噫！备矣，郑伯曰：寡人有弟，不能和协，而使糊其口于四方，公谷皆以为杀何？据宰咺归，赗仲子卒矣，左氏以为未薨，豫凶事，非也，谷梁以为恵公之母，孝公之妾，非之非也。
入极造其国，都也，非灭也，公谷以为灭同姓，非也，无骇卒，未赐族也，以为恶灭极而削其族，尤非也。尹氏卒，左氏作君氏声子也，然哀公之母，定姒书卒书葬，声子何以不书葬？以是知其非声子也，天王崩，公羊以为天子记崩不记葬，故不书则桓，襄匡简景之志，崩又志葬，何也？
郑伯不王，天下之恶一也，而左氏曰：周郑交恶，是夷周于诸侯也甚矣，其懵于冠履之分也。
宋穆公舍其子而立与夷，左氏曰：宋宣公可谓知人矣，立穆公，其子飨之，命以义夫君子，曰：否，公羊氏曰：君子大居正，宋之祸宣公为之也。
衞人立晋恶其无王，命父命而擅置其君也，然当是时，王命固絶望矣。苟有父命，则犹可也；故于齐陈乞弑荼，发之荼，固有父景公之命也，然乱伦干讨，则虽以父命不能抗王命，故又于衞侯朔发之朔，虽有父宣公之命而四国，纳之则贬，王人救衞则褒以王命不与，其为诸侯也，然王命虽重，苟非制命，以义亦将壅而不行，故又于首止之盟，发之以见天子之私爱，可夺而大义不可揺，此所谓大居正也。
考仲子之宫，曰：仲子不与，其为夫人也，不与其为夫人，则桓公之自以为当立与隠公之欲让桓，皆非也。取郜取防，左氏以为郑荘公于是乎可谓正矣，以王命讨不庭，不贪其土，以劳王爵，正之体也。噫！不能三年之丧，而缌小功之察，恶乎正？入许而不取，使大夫百里奉许叔居东偏，左氏以为郑荘公于是乎有礼，许无刑而伐之，服而舍之，度徳而处之量力而行之，可谓知礼矣。噫！放饭流歠，而问无齿决，恶乎知礼。
春秋质疑巻一
钦定四库全书
春秋质疑卷二
明 杨于庭 撰
桓公
滕子来朝
滕侯爵也，降而称子，胡氏以为朝弑君之贼而黜之，非也，自桓二年以至于定，哀之世，滕或卒，或防或盟，或来朝，或防葬止称子，春秋之法，恶恶止其身，若以为朝桓得贬，何故并其二百余年之子孙，而尽削之乎？则圣人亦太苛矣，然则书滕子者，何也？曰：滕本小国，自入桓以来，其君不能用侯礼，自比子男，故圣人因而称子，亦如伯用夷礼，称子也，若其朝弑君之贼，则直书来朝，而恶自见矣。
公子翚如齐逆女
隠公世翚再帅师，不曰公子，此曰公子翚者，何也？翚为桓弑隠故春秋以此为桓公之公，子翚耳。
州公如曹 寔来
一州公寔也，以公礼如曹，则书州公失国而不返，则书寔，以此见有天下国家者，不可一日而不以礼，自强而古之帝王所以兢兢业业，一日二日万防者以此孟子，斥纣为独夫説者曰一日之间，天命未絶则为天子，一日之间，天命已絶则为独夫，繇州公寔之事，观之可见矣。故桓十一年，郑忽出奔衞荘二十四年，曹覊出奔陈，夫忽覊皆君之世子君卒，而国固其国也，不能自立，至于出奔，而春秋直斥曰忽，曰：覊岂不与寔来之义，触类哉？
子同生
国君生子恒事耳，春秋十二公独桓公书，子同生，何也？谨之也，于是文姜淫周公之血，不可不谨也。
谷伯绥邓侯吾离来朝
诸侯不生名来朝，而名左氏，以为贱之者是也。何贱乎陋而杂夷不能行，朝礼焉耳。胡氏以为朝弑君之贼，故贬而书名，然僖二十九年，经两书，介葛卢来，岂亦以其朝弑君之贼，而名之乎？又况同一朝桓也，滕侯则贬，而称子至，并其二百余年之而不贳，谷伯邓侯斥而书名，比于失地，灭同姓者，然其视滕侯之罚，则少轻矣，邾人，牟人，葛人，小国称人，此常事也，春秋圣人之刑书，信如胡氏之説何其酷罚于滕，继罚于谷，邓而独恕于邾，牟葛乎？则圣人之刑亦颇矣，然则朝桓无贬乎？曰：相率而朝弑君之贼，此直书来朝，而恶自见者也。
亡秋冬二时
柦之春正月，无王也，定之春，王无正月也，胡氏以为圣人削之，而余信以为然也，桓七年之亡，秋冬二时也，胡氏亦以为圣人削之，而余不敢以为然也，然则何也？曰：此夏五郭公之类，而孔子所谓吾犹及史之阙文也，若以为弑君之贼，天王及诸侯莫能讨其罪者，故削秋冬二时，以示法然定之，十四年，经有秋而无冬，杜预曰：史阙亦将引胡氏讨贼之説而曲解之乎？且二百四十九年之间，弑君之贼亦多矣，而何独于桓削二时也，盟于折 ，防于夫钟 于阚 ，盟于谷丘， 防于虚 于龟 ，及郑师伐宋。
屡盟而遽伐其国无信，不独宋矣，没公讳之也，孟子所谓行有不得者，皆反求诸己，此王者之事，寡怨之方也。
许叔入于许
许本无罪齐，郑以强逐之，今乗郑乱复入于许，故圣人因而书之，曰：入于许者无贬，无褒之辞，且以明夫向不得入，而今始得入，亦以甚逐者之罪也，胡氏谓宜上告天子，下告方伯而后入，此与揖让而救火，何异焉。
葬蔡桓侯
桓侯，諡侯胡氏以为独请諡也。按春秋二百四十九年之间，止一桓侯，諡如其爵，其余虽曹伯，薛伯、伯，滕子，许男之属，亡不諡公者，岂无一人请諡于天王乎？胡氏以为周衰，诸侯皆不请諡，然齐自太公鲁自鲁公厯十余世而入，春秋亡，不諡公者，齐哀公以纪侯之譛，为周所烹，尚称曰：公周天子之威，既可以烹大国之君，而亡忌岂容其不请諡乎陈起胡公，申公世世諡公，或曰：陈王者之后，得諡为公。然春秋止书陈侯不曰陈公也，郑止伯爵，桓公卒于未东迁之前，当时礼乐征伐尚自天子出，何得不请諡，而亦諡曰公乎？然则死而諡公者，乃公侯伯子男之通称矣。桓侯之称侯，何也？曰：传失之也，晋仇何以称？文侯曰：晋自唐叔，而后世世称侯，至武公而始諡公也。则命文侯而不曰公者，仍其称也。
葬我君桓公
弑不书葬，葬我君桓公，讥荘公之忘父，讐也，传曰：讐在外者舛也。
附録
宋督弑君，左氏曰：君子以督为有无君之心，而后动于恶，故先书弑其君，取郜大鼎于宋，纳于太庙，左氏曰：君人者将昭徳塞违以临照百官，而置其赂器于太庙，其又何诛焉？国家之败，由官邪也，官之失徳宠赂章也，圣人复起，不易斯言矣。
谷梁以为桓，不书王书，王为正，宋公与夷曹伯终生之卒，又以为孔父，父字也不名，孔子为祖讳也，皆曲説也。
宰渠伯纠公羊以为下大夫非也
蔡人杀陈佗讨弑君也，公谷以为佗淫于蔡，蔡人不知其为陈君也，而杀之舛矣。
焚咸丘，鲁地也，书焚讥掩羣也，公谷以为邾娄之邑，非也。
宋人执郑祭仲，谷梁曰：宋公称人，贬之也，胡氏曰：祭仲不名，命大夫也？曰：执责祭仲也，得其防矣，公羊以为贤，祭仲为知权何居？且自反经合道为权之説出而世儒始有决裂名检，以济其私者。
突不书郑突，不当有郑也，忽书郑忽当有郑也，当有郑而名之，何失国之辞也，知突不当，有郑则庶孽，不可萌夺嫡之心，知忽以失国而书名，则人君不可不自强于为善。
春秋质疑卷二
钦定四库全书
春秋质疑卷三
明 杨于庭 撰
荘公
不书即位
父仇未报，正人子枕戈尝胆之时，而荘公且訑訑焉，为之主，王姬为之伐同姓为之，狩于禚，其忘亲事仇，亦已甚矣，削不书即位，讥之也，胡氏以为内无所承，上不请命者，迂也。
纪季以酅入于齐 纪叔姬归于酅 纪叔姬卒
有纪季以酅入于齐而后纪叔姬，可归于酅，何者？五庙在也，微纪季，则宗庙毁矣，叔姬安归乎？以是知季之于祖祢也，孝于姑姊妹及酅人也，仁于利害，存亡之际也，智特书字，嘉之也，非但亡贬而已，春秋卒，内女皆诸侯之夫人也，叔姬非夫人特伯姬之媵妾耳，而仗节守义，不以国亡，亏妇道，故圣人笔之于经，以愧天下后世之为人臣妾而有二心者，纪已亡矣，而书纪叔姬，叔姬固纪之，叔姬也，朱子作纲目，韩已亡，而张良书韩人，晋已亡而陶潜书晋徴士得春秋之遗意矣。
纪侯大去其国 齐侯葬纪伯姬
纪侯大去其国，悯之也，善之也，何悯乎？纪小而逼于齐，齐大而暴，于是乎纪季姜归于京师，盖借庇于天子矣，而天子不能庇，纪侯来朝，公防纪侯于成，盖求援于鲁矣，而鲁辞不能公，防纪侯，郑伯及齐侯，宋公衞侯燕人战，盖尝连三国之兵以抗之矣，而齐不可以兵，恐公防齐侯，纪侯盟于黄盖，尝徼恵鲁侯，以好防矣，而齐不可以好求则为纪侯者，所谓亦莫如之何？也不得已，使其弟以酅入于齐，以存五庙而已，则委而去之，并土地人民，仪章器物之属而弃之如敝屣，则其情诚迫，而其志诚可悲矣！是以圣人存其爵而不书其名，以是为善之也，不然，失国不返，一州实耳，实何以名？又削其爵乎？胡氏以为异于太王之去豳，而不知太王国于边方，空濶之境，虽经屡徙，尚可立国，春秋之世，尺地一民，莫不有主，纪侯徙将安之？执此以责纪侯，则又泥矣，上书纪侯大去其国，而下书齐侯葬纪伯姬，正所谓不没其实甚，齐侯之暴于逼纪也，闵公弑书，公薨而下书，夫人姜氏孙于齐，公子庆父出奔莒，圣人之书法类如此，至如葬纪伯姬，则所谓不能三年之丧，而缌小功之察，胡氏讥之备矣。
齐人取子纠杀之
纠称子，胡氏以为不当杀也。甚齐桓也，然则鲁无贬乎？谷梁曰：言取病内也，犹曰取其子纠而杀之，云：尔以千乗之鲁而不能存子纠，以是为公病矣。
同盟于幽
许男男也，而叙于滑伯，滕子之上，可见春秋以强弱大小为班，不复知有先王之爵矣，圣人因而书之，盖伤之也。又况滕子称子，距朝桓者已三十余年，何得以一事之失，而诛及其子孙乎？后仿此。
郭公
郭公，何曰：甲戌，己丑，陈侯鲍卒及夏五郭公见圣人之阙疑也，必以郭公为郭亡而肤引齐桓公问父老之説非余所敢知也。
齐人伐衞衞人及齐人战衞人败绩
齐称人贬之也，以王命伐衞正也取赂而还，非伯讨矣，故贬而称人，胡氏以为将卑师少者，非也。
公子牙卒
三传及胡氏，皆以为季友酖之也，不书刺，善季友也，疑者曰：公子牙庆父之母弟也，庆父欲为乱，而牙先以病卒，天存鲁也，夫子虽为鲁喜，而经无异词，乃皆以为季子之酖，夫季子不能诛庆父子，弑君之后，安能以叔牙一言之失，而遽酖之乎？若疑其后为叔孙则庆父缢死，后亦有后，况春秋弑君之贼，如齐杀无知，而其后有仲孙湫，宋杀华督，而其后有华耦，华喜陈杀夏徴舒而其后有夏，齧夏区，夫岂皆饮酖而许立者，吾姑存疑焉，附録。
纪侯大去其国，公羊曰：不言灭，为齐襄公讳也。何讳乎？复讐也何讐乎纪侯，譛哀公烹乎？周九世矣，九世可以复讐乎虽百世可也，余曰：不然，季文子欲逐公孙归父也，臧宣叔怒曰：当其时弗能治也，后之人何罪？先王之罚罪人不孥，九世而以讐报非矣。
纠不系之，齐不当立也。谷梁以为当可纳而不纳，齐变而后伐，故恶内也，非也。
宋万弑君，胡氏曰：太宰督亦死于闵公之难而不书，身有罪也，是也。恵伯死于子，恶之难，而亦削而不书，非君命也，非也，子恶不书弑，为国讳也。既讳子，恶则不得不并，恵伯讳之矣，恵伯何讥焉。
鬻拳兵谏，目为爱君陋哉？左氏之见也，自此说一倡，而后世有兴晋阳之甲，以除君侧之恶，而托之乎忠者。
君举必书，书而不法，后嗣何观？曹刿之谏如齐，观社也俭徳之共也；侈，恶之大也，先君有共徳而君纳之大恶，无乃不可乎？御孙之谏，刻桓宫桷也，男贽玉帛禽鸟女，贽不过榛栗枣脩，男女同贽，是无别也。御孙之谏，宗妇觌用币也，左氏备矣。
曹覊出奔陈，赤归于曹，与郭公上下不相蒙也，公谷以为赤，即郭公谬哉论也！以曹杀其大夫而不名，为曹覊讳，则又舛矣。
大夫如他国未有书，所为者曰：公子友如陈，葬原仲，讥私交也，公谷以为避，公子庆父，公子牙之难，故有所托，而如陈谬也。
纪叔姬一亡国，妇耳归于酅，书卒书葬，书纪侯失国犹书，大去其国而不名也，齐襄公逐人之国，夷人之社稷，亦云暴矣而内乱，禽兽行书，防书享屡见于经南山，载驱诗，又屡刺焉，其后卒死无知之手，比之纪侯，纪叔姬，所得孰多？则信乎齐，景公之富不如夷，齐之贫也。
一年而三筑台，甚之也，继书冬不雨，以是为无闵民之心矣。
春秋质疑卷三
钦定四库全书
春秋质疑卷四
明 杨于庭 撰
闵公
不书即位
公谷以为继，弑君者是也，必以为内无所承，上不请命者，则胡氏之迂也。
齐仲孙来
仲孙不名，嘉之也，何嘉乎？齐桓乗鲁乱有窥鲁之心，而仲孙劝以务宁，鲁难亲有礼，圣人以是为能存鲁也，故嘉之，下文所谓齐髙子来盟，即此意也。不书，使嘉其存鲁也，若以书来，为交讥则髙子来盟，何以为美乎？既讥之，必名之矣。
附録
齐仲孙来，仲孙湫也，公羊以为即公子庆父何居？公子顽通于宣姜，诗所为刺鹑之奔奔墙，有茨也，夫以庶子而通其嫡母，此何等事也？而人可强使之者乎？又岂有身为君夫人，母仪一国，而人可强使，与子奸者乎？左氏曰：初恵公之即位也，少齐人使昭伯烝于宣姜，不可强之生，齐子戴公，文公宋桓夫人，许穆夫人则齐东野人之语也。
春秋质疑卷四
钦定四库全书
春秋质疑卷五
明 杨于庭 撰
僖公
不书即位
公谷以为继，弑君者是也，胡氏以为内无所承，上不请命，迂也。
季友败莒师于郦
柽之防返席未安也，而即袭败，邾人之归师，曲在我矣，故书曰：公败邾师于偃，至如庆父弑君，天下之恶一也，莒不以为罪而受之，至是而复伐我以求赂，此所谓敌加于己，不得已而应之者，尚可以败之者为罪乎？曰：败莒师于郦，获莒挐，嘉获之也，此与公败邾师于偃，所谓美恶不嫌同辞，胡氏以为诈谋，擒其主将，误矣。
夫人姜氏薨于夷齐人以归 葬我小君哀姜
哀姜与弑二君，胡氏以为齐人杀之，可也，以尸归鲁，不可也，既归于鲁，则子无絶母之义不得，不以小君葬之矣，余谓哀姜之事与文姜异文，姜虽与闻乎弑而诸侯未闻有讨之者，荘公亲其子也，父薨之，后又二十有二年而后薨，则虽欲不以小君之礼葬之，不可得矣，哀姜奔邾不还，义与庙絶齐侯召而杀之于夷，诸侯亡不闻者，僖公虽厚于嫡母，取而葬之足矣，何必隆之以小君之礼，而祔食于太庙乎？故经书齐人以归，讥齐也，葬我小君哀姜，讥鲁也，唐张柬之讨武氏之乱，先儒谓宜执武后于太庙，数其罪而赐之死，余尝非之，以为中宗亲其子，而五王又中宗之臣，此荘公所不得贬，文姜者也，然繇斯以谈，亦足以证，葬我小君哀姜者之为过矣。
侵蔡蔡溃遂伐楚
胡氏曰：书遂伐楚讥，専也谓不请命于天子也，伯主之専久矣，若以为讥，则召陵盟，楚何者？而非専乎？然则书遂者何也？大桓公之伐楚也，蔡党于楚，因其嫁荡舟之姬之衅，而合诸侯以侵之，蔡溃而楚已，披其党矣，于是遂声楚罪而致伐焉，所谓以小为大，有名之师也，故春秋大之，至其不请命于天子，则桓之所以止于桓而仲尼之徒之所不道也。
许男新臣卒
卒，许男常事，尔以为不卒于师，于防而亟归，为不知命，则臆説也。
晋人执虞公
传曰：不书灭，不与灭也，其曰：晋人执之者犹众，执独夫云耳，然则晋无贬乎？先王之制，班爵有等，晋以侯而执天子之上公，而天子不能讨，方伯不能诘，故削而称人，讳之也，盂之防楚以子执公则讳国韩之战，秦以伯获侯则讳人棐林之役，赵盾以大夫防诸侯，则讳之曰：师其意逺矣。
禘于太庙用致夫人
用致夫人，如史记夜致王夫人之致，盖已死者左氏曰哀姜，近之削姓氏，贬之也，以其与闻乎弑而不宜祔食于先公也，若曰成风则成风，薨于文公之四年，此时尚亡恙，縦立以为夫人，何曰：用致。
齐侯小白卒 葬齐桓公
入春秋，而王室之衰，甚矣，然而桓王伐郑，则三国従之四国伐衞纳朔则王人子突救之，虽不得尽行其志，而余威犹存也，宰咺之赗，凡伯南季宰紏，仍叔子之聘，荣叔之锡，以鲁一国观之，则所以羁縻天下者，可知是诸侯犹借王命，以为重也，则天子之于诸侯，犹未截然扞格，苟有能兴之者，犹足与为政于天下也，使齐桓毅然举太公之履以修周，召共和之，旧修朝觐，聘问之礼，为诸侯倡，侵伐盟，防必归命于天子，然后扶控大小，庶邦以问罪于天下，如宋万鲁庆父之弑逆，则诛之，诸侯有自相侵伐者则讨之，捍戎于曹，攘狄于卫，因以责贡于楚，天下有不翕然，尊周者乎？顾乃强搂诸侯而盟之，入春秋，未有书灭者有之，自桓公始一曰，齐师灭谭，再曰：齐人灭遂以诛其首创灭国之罪，而至于齐人，殱于遂则直书之以志，天道之好，还他如伐衞而取赂侵陈，而书人执辕涛涂，与次匡救徐之事，种种皆圣人所不与，其伐楚也，不敢斥其僣王，而第举包茅不入之小者，昭王不返，尤为无谓，岂非以自反，不缩而然乎？身死虫出，至于九月而后葬其徳之入人浅矣，仲尼之徒，无道桓文之事者以此。
邾人执鄫子用之
用鄫子者，伯主之虐而书，邾人恶邾子之为伯，主使也，春秋之法，罚并其党则为恶者惧矣。
冬防陈人蔡人楚人郑人盟于齐
没公不书者何？曰：罪鲁之首于帅中国以防楚也，鲁周公之后，列国之望也，齐桓北杏之防，不得鲁则诸侯不亲楚，頵薄之盟不得，鲁则宋公不释鲁之为天下重久矣，荘二十八年秋，荆伐郑，公防齐人，宋人救郑，齐，宋、师，少将卑而公亲防善公之事，霸谨也，谨于事霸者，谨于尊中国也，今桓公甫没而首帅中国以盟楚使，其后楚得执宋公，而遂列位，陈蔡之上，非此防阶之乎？至公子遂如楚乞师，公以楚师伐齐，取谷，则兴戎召祸，为恶已甚，虽欲讳之，而不可得矣。
宋公兹父卒
宋襄公卒，伤于故也。不书葬，伤中国也，宋先代之后，爵上公，继齐桓为诸侯盟主，而楚以蛮夷，执之于防，又亲集刅于其股，卒以伤死，而诸侯不能救也，不亦伤乎？春秋有弱其君而不葬者，如滕侯宿男之类，而鲁宋匹敌，僖公又曽盟于薄，释宋公，则决非恝然于襄公之葬而不使使者其为伤中国亡疑也。
天王出居于郑
天王出，既赴告于鲁，则其入鲁，未有不知之者也，然而不书者，何也？削之也，何削乎？削晋文公之纳王也，何削乎纳王，纳王臣子之常分也，而文公振振，然矜之，于是乎请隧而不与也，则又多受田于周，至于俘天子之亲姻而不顾，故仲尼以为不足书也。
公防诸侯盟于宋
不曰防楚子，而曰防诸侯讳之也，何讳乎？存中国也。
执曹伯 执衞侯 围郑
甚矣，二伯之忮也，以不礼而灭谭，以不至而灭，遂以一语不协，而执辕涛涂伐陈，侵陈者，齐桓也，以观骈胁而执，曹伯畀宋人以不假道，而执衞侯使酖之以不礼而围郑者，晋文也甚矣，其忮也，宋艺祖有言，尘埃中可识天子，宰相则人皆物色之矣，此王者之量，王者之言也。
盟翟泉
没公而人列国之卿，左氏以为卿防公侯，胡氏以为盟王子虎，余曰：兼之也，盟处父，荀庚孙良夫，郤犨者皆没，公则左氏之説何可少也。
晋侯重耳卒
请隧召王盟，王子虎，齐桓之所不敢为也，伐曹衞致楚已私，许之，复以怒之，齐桓之所不屑为也，一战胜楚，遂主夏盟，八年之间，威加天下，齐桓之所不能为也，以故其効弥速道弥卑，功弥髙事弥谲矣，虽然，桓公没而国大乱，晋为盟主，百有余年，何也？齐桓内嬖，如夫人者六五公子争而晋文之齐姜，贤杜祁文贤以君故，让偪姞而上之，以狄故，让季隗而已，次之，其家法胜也，齐孝庸驽，盟楚于国伐宋，伐鲁，失其据矣，晋襄之略，不减于文，既退，三强诸侯畏服，灵成景厉代争，诸侯悼公萧鱼防于王道其嗣，述胜也，管仲死，齐无人焉，晋则狐偃赵衰，先轸随防郤缺，栾书韩厥知防魏绛之徒，代不乏人，师武臣力，其谋臣胜也，晋大于齐，诸侯畏之，兼斯三者，欲无霸得乎！
附録
齐为伯讨，哀姜是也。惜乎其不能讨，庆父耳。左氏以为已甚，谷梁以为讳杀同姓，非也。
齐起临淄，距江黄二千余里，而楚不过八九百里，楚悉师方城之外以伐江黄，齐救未至而国已毙矣，盟于贯防于阳谷説者皆善齐桓掎角以制楚，然尝考管仲之言曰：江黄逺齐而近楚，若伐而不能救，则无以宗诸侯矣，桓公不聴，其后，楚人卒灭，黄灭江，而中国末如之何也？使王者处此，则必修文徳以来之不至，好大喜功，而贻祸与国矣。
许男卒刘敞引檀弓曰：国君即位而为椑，嵗一漆之以是知死者，古人之所不讳，所谓生寄也，死归也，汉世犹有古意，贾谊上文帝书曰万嵗之后传之老母弱子，将使不宁，呜呼！于今亦罕矣，虽然，今制上即位，即营山陵，亦即位而为椑意也。
楚伐许，许男面缚衔璧，大夫衰绖，士舆榇，楚子问诸逢伯，对曰：武王克殷，微子唘如是，武王亲释其缚，受其璧而袚之，焚其榇，礼而归之，有诸乎？曰：否？好事者为之也，按尚书微子若曰：我其发出狂，吾家耄逊于荒，今尔无指，告予颠隮，若之何其父师若曰：商其沦。
丧我防为臣仆，诏王子出，迪我旧云刻子，王子弗出，我乃颠隮，自靖人自献于先王，我不顾行，遯盖微子痛纣将亡，已欲与家耄逊遯矣，箕子然之，以为商，固将亡，我等无为异国，臣仆之理，而其势又不能久居于位，盖昔日我以王子贤而长，请立之，纣忌之久矣，今若不去，是我前日之言，适害子也，为王子计，唯有出遯荒野，以全宗祀，无至颠跻，我则当死，职而不顾，行遯也，盖微子之去，不过出遯，在野避纣乱，岂有抱祭器而奔周，如太史公所云乎？祭器藏在太庙，微子安得抱之而奔，审尔，是春秋所书，盗窃寳玉大弓之类，何以称仁？武王克殷，释囚封墓之外，不闻所以处微子者，或以其遯野求之不获，及武庚诛而卒求得之，始封之于宋耳，且武王讨纣之罪，何与微子而面缚舆榇耶？左氏浮夸，此其騐矣。
沙鹿崩梁山崩不系之晋天下之辞也
卜筮，圣人所以定犹豫，自古记之，然尝考之左氏，筮敬仲也，曰：此其代陈有国乎？不在此在异国，非此其身，在其子孙可也，必以为姜姓也，太岳之后，物无两大，则牵合矣，占嫁伯姬也。曰：士刲羊，亦无衁也，女承筐，亦无贶也，西隣责言，不可偿也。可也。必以为侄，其従，姑六年其逋，明年，其死于髙梁之墟则附防矣，灭项，鲁灭之也，公谷以为齐灭，非也。
衞伐邢左氏曰：于是衞大旱甯荘子曰：天其欲使衞讨邢乎师兴而雨，此附防之説也何者仲尼即天也，仲尼不与衞灭邢而斥名燬，以是知天不与也，公羊多纰，其曰献防不言，宋为公子目夷讳也，又曰：之战，文王之师，不过是也。皆纰之纰者也。
邓祁侯不杀楚文王，楚卒灭邓，楚成王不杀晋重耳，晋卒败楚，然则三甥子玉之言是乎？以楚之强，而邓杀其君，其势未有晏然而已者，即杀重耳，晋其无君乎？楚子重耳死，天下之为楚子重耳者何？可尽杀也，三甥子玉不劝其君以修徳自强而区区杀其所忌，亦未矣。
齐人伐我北鄙，公使展喜犒师，受命于栁下，恵于是栁下恵，不知其年，然业已为鲁人所推重矣，自此距防于商任，而孔子生之嵗八十有三年，孔子长而交于四方，则距栁下，恵盖百余年也，孔子安得与栁下恵为友，而盗跖，又安得侮孔子哉？荘周载盗跖篇，余以为此非荘子之言也，后人伪为之也。
楚杀子玉説者以为晋再胜而楚再败也，然而败军之将于法应诛，楚所以抗衡中国，狎主齐盟者，以此故城濮，一败即杀子玉，泜水一退，即杀子上，鄢陵一战，即杀子反，属国一叛，即杀子辛，国犹有章也，栢举丧师，囊瓦奔郑，楚不能致辟焉，而国浸以弱矣。
春秋质疑卷五
<经部,春秋类,春秋质疑>
钦定四库全书
春秋质疑卷六
明 杨于庭 撰
文公
公即位
按周书顾命，四月乙丑，成王崩，宰臣太保，即于是日命仲桓南官，毛俾爰齐侯吕伋，以二干戈，虎贲百人，逆王世子钊于南门之外，延入翼室宅忧，为天下主，由是而观，君薨，嗣君即位，岂有旷至月日之外者哉？今考春秋书公即位者，独昭公客死而定公嗣位，在半年之后，此意如无君，不可以为训，不必论，至如十一月隠公弑正月，桓公即位，旷二月，十二月，僖公薨，正月，文公即位，旷一月，二月，文公薨，十月子卒，正月，宣公即位，旷三月，十月，宣公薨，正月，成公即位，旷四月，八月成公薨，正月，襄公即位，旷六月，六月，襄公薨，九月，子野卒正月，昭公即位旷，五月，五月，定公薨，正月，哀公即位旷，十月，夫桓之继隠宣之继文犹为国有难也，其余皆父子继体国家无事而或旷，五月，六月，甚至十月而后立君，天下有是事乎？故曰：国君已即位于初防，逾年改元，而书即位者，乃行告庙，临羣臣之礼，亦如近日以明年为元年之例，非实，至是而始即位也，虽然，以是考之，而益知隠荘闵僖之不书即位，胡氏以为不请命于天子者，谬矣。何以明其然也？文公元年春王正月，公即位，越四月，天王使毛伯来锡公命，谷梁曰：礼有受命，无来锡命，锡命，非礼也，夫文公锡命于即位之后，则其即位也，亦何尝请命于天子哉！而何以独苛责隠荘闵僖四公也，然则隠公不书即位，信为成先君之恶，而遂其邪？而荘公之为忘父仇，闵僖之为继，弑君审矣。
王子虎卒
卒，王子虎，左传以为同盟是也。公谷谓即防葬之叔服，而胡氏信之，然按传王子虎，卒于文，三年，越十四年，有星孛于北斗，叔服尚占；宋，齐，晋之君皆死乱，何得以王子虎即叔服耶？胡氏既引叔服之言，以传星孛，北斗而复传王子虎为叔服，则其人已死久矣，其舛错不伦，抑又甚矣。
晋杀其大夫阳处父
处父无讥乎？檀弓赵文子曰：行并植于晋国，不没其身，其智不足称也。
公防诸侯晋大夫盟于扈
诸侯不叙，以为不足叙也，大夫不名，志其専也，义不在于公之后至也，胡传未合。
公孙敖卒于齐齐人归公孙敖之丧
胡氏曰：公孙敖之行丑矣，出奔他国，其卒与丧归，皆书于策者，以文伯恵，叔二子之哀，诚无已也，余谓不然，凡为人子，苟非悖逆之极，未有不用情于父母者，孔子作春秋，以公天下，而岂区区私一文伯，恵叔哉？班固酷吏，因张安世子孙贵盛，遂恕张汤，世儒犹且诋之，何况圣人笔则，笔削则削，莫尊于天子，而王不称天，莫贵于本国之君而没，公不书于册，岂以一文伯恵叔而遂纪其不肖之父大书特书不一书也，然则何居？曰讥其宠，有罪焉耳。庆父弑二君负覆载，不容之罪，于法不当置，后宠其子，公孙敖以为卿，固已颇矣，敖又不肖聘于京师，不至而复而奔莒，従已氏焉。此不谓之世，济其恶而三尺所，必诛者哉！为之置嗣为之，殡而葬之，赏斯僣矣，郑子晳将死，子产使吏数其三罪，及其死也，尸诸周氏之衢，加木焉，公孙敖昆弟争室，事与黒均而其弃君命而出奔，甚于黑之使，太史书七子，鲁不惟不能讨，又従而厚之，岂非以季孙叔孙之声势相倚也，而为之主乎？春秋讥之以着政，逮于大夫之渐，其所以垂戒后世者，详且切矣。
子卒 夫人姜氏归于齐 季孙行父如齐
子卒而继之以夫人姜氏归于齐明，子弑而母大归也，天继之以季孙行父如齐明，季孙之与闻乎弑而为之求援于齐也，当是时，行父为上卿当国，倘仲遂有庆父之逆，而行父懐季友之忠则恶及视兄弟，未必骈首而死于仲遂之手，而宣公亦未必立矣，身执国政，而坐视亚卿之弑君，是尚可以言忠乎？他日，逐归父也，行父言于朝曰：使我杀适立庶，仲也夫！则今日之弑，非行父主之而谁也？或曰，行父贤大夫子蔽狱于行父，不亦苛乎？曰：郑子公本谋弑其君，子家不可已，惧而従之，然春秋直书，公子归生弑其君而不少贳，则杀恶及视，即蔽狱于行父焉可也？曰：然则公子遂可逭乎？曰：弑君之人，此不待贬斥，而自见者也。
莒弑其君庶其
称国以弑絶之也，太子仆帅国人以弑父，又以其寳玉来奔，此恶而絶之也。
附录
晋侯伐卫，卫人谋之陈，陈侯曰：更伐之，我辞之，卫孔逹帅师伐晋，左氏曰：君子以为古，古者越国而谋夫越国，而谋古矣，不劝之以解怨，谢过于大国，而亟竞于兵，可乎？无损于晋，而多搆怨焉，何益？
春秋子弑父者三，楚世子商臣弑其君頵，蔡世子般弑其君固许世子止弑其君买此，自开辟以来，所未有也。其后宋劭杨广，更千百年而仅见然，頵欲黜商臣，而立其弟谋及江芊，固淫于般妇，义隆欲杀劭，隋文欲废广，其处心积虑，有自来矣，许止止于不尝药，而圣人诛之，比于商臣，般而不贳，不亦伤乎？语曰：为人臣子而不通，春秋之义者，必陷簒逆诛死之罪，则许止之谓矣。然其究也，止哭泣而死，般为楚防，所诱杀宋人诛，劭隋人弑广，独商臣战胜诸侯，与晋争霸，享国十有二年，以善殁，子孙世有楚，凡此皆天道之不可知者。
逆妇姜于齐，左以为卿，不行，公以为娶乎大夫谷以为成，妇于齐何？居曰：恶其忘哀而婚尔。
侨如长狄，防风氏遗种，断其首而载之，眉见于轼，孔子曰：防风氏身横九亩，长之至也，僬侥氏长三尺，短之至也，鲁大夫季文子秃聘于齐，齐侯使秃者御之，臧武仲短狐骀之败，国人歌之曰：侏儒，侏儒，使我败于邾。
齐人执单伯，逆王命也。执子叔姬，无礼于君母也，公谷谓单伯淫于子，叔姬文致之词也。
季文子使晋而求遭丧之礼以行，可谓三思矣，东门遂杀嫡立庶而已，为之求援于齐，何不思之甚乎！莒仆以珠玉来奔，逐而出诸境，公问其故，对曰：先大夫臧文仲教行父事君之礼？曰：见无礼于君父者，诛之如鹰鹯之逐雀也，呜呼！无礼于君父，孰有大于杀恶，及视者哉？已不能讨，而又与谋焉，则何辞以逐莒仆，语曰无瑕者，而后可以指人行，父愧色矣。
春秋质疑卷六
钦定四库全书
春秋质疑卷七
明 杨于庭 撰
宣公
陈杀其大夫冶
左氏曰：孔子曰：诗云：民之多辟，无自立辟，其冶之谓乎？余曰：是非孔子之言也，非之非者也。胡氏曰：冶虽効忠，其犹在宋子哀，鲁叔肸之后乎？方诸比干自靖，自献于先王，则未可同日语也，余曰：亦非也。人臣食人之禄，则当忠人之事，目视其君之昏，而噤不一语，其若臣子之义，何孔子曰：危邦不入，解者曰：仕危邦者，无可去之义，在外则不入可也，冶，既仕危邦，自当授命，若以宋子哀之去为是，而于冶之死，諌訾之，是比干不得与微子并称仁也。率天下为人臣者，视君之昏而遂恝然，去之而不頋，必胡氏之言夫。
齐人归我济西田
归讙及阐，书归不书，我此书我何？公羊曰：言我者未絶于我也未絶于我何鲁？宣弑逆，以济西之田，赂齐以定其位，而齐亦安然受之，至是，而君臣嵗时朝聘于齐，齐人悦其顺已也，而来归曰：归我济西田，田本我田，我不得予之齐，齐不得取之我也；曰归，归之不以其道与？不以其道而致其归，皆春秋所不与也。
晋杀其大夫先縠
春秋书杀其大夫某者，胡氏以为罪在上，故不去其官，然其中岂无可杀之罪，如晋，先都士縠，箕郑父之作乱，楚宜申之弑君，晋先縠之不用命，召狄师者乎？何以独罪上也，余意美恶，不嫌同辞，有罪无罪，观者当自得之耳。
宋人及楚人平
陈及楚平，不书，郑及楚平，不书书，宋人及楚人平何？曰：以是为宋危之，而又幸之也，易子而食，析骸而防，宋之不亡者，防希矣，曰：及者我及之也，岌岌之辞也，胡氏以为交贬，楚之凌暴，贬之可也，宋方救亡之不暇，不矜之而反贬之乎？或曰，恶诈也，登子反之床，而劫制之，君子所不与也，然则孔子微服而过宋非欤？又曰，恶専也，私以其情告于子反，而君不预知，非人臣之义也。泥乎？泥乎失火之家，岂暇先言大人而后救火乎！况华元登子反之床而起之，曰：寡君使元则未尝不禀白于君矣。故余以为宋人及楚人平罪，盟主及诸侯之不能救宋，而宋不得已于楚也，非贬宋也。
附録
赵盾弑君，孔子曰：惜也，越境乃免，余以为此非孔子之言也，人臣无将，将则必诛，岂一越境可免于弑君之恶乎？
先王肇九州，分五服，要荒以外，谓之四裔，皆别其疆，索示以制防，非独异之也，盖以内外之分不可淆，为后世虑，至深逺也周室既衰，藩篱尽撤，无河山而阑之，以故时时为患，即齐，晋，大国不免焉，曰戎，曰山戎，曰北戎，曰姜戎，曰茅戎曰：陆浑之戎，皆戎也，曰狄，曰：长狄曰赤狄曰，白狄曰：潞氏曰：甲氏及留吁曰：廧咎，如皆狄也，夷曰：淮夷蛮曰：戎蛮子。
楚荘之霸也，宜哉！若敖氏以反诛，已而思子文之治楚也，使箴尹克黄复其所，命之曰生，仁矣哉！优于汉宣帝之遇霍氏矣。
晋侯治兵于稷以畧狄土立黎侯而还，黎侯无所仿按衞风式微旧説以为黎侯失国而寓于衞其臣劝之，而作是诗也，则狄之灭黎当在衞懿公为狄所灭之前五十年于兹矣，至是，晋侯灭狄，复立黎侯也，子反之不免也，宜哉！楚武王以来，亡不以令尹为政者，子反为司马，下令尹一等矣，围宋之役，华元登其床而告之，遂与之盟而退师，是自为政也，迄于鄢陵，令尹子重亡恙，而子反执其兵柄，于义何居？传曰：二卿相恶，盖子重位在子，反之上而政反，自子反主之，此所以相轧而相倾也欤。
王札子杀召伯，毛伯下相杀也，召伯，毛伯，不名大臣也，大臣而擅杀之，以是谓天王为虚位也。
取根牟取鄟取邿，皆小国也，内灭曰：取讳也。公羊以为：邾娄之邑何居？
春秋质疑卷七
钦定四库全书
春秋质疑卷八
明 杨于庭 撰
成公
公即位
公八年秋七月，天子使召伯来赐公命，则其即位也，亦何尝请命于天子哉！隠荘闵僖何独以为上不请命也。
新宫灾三日哭
公谷曰新宫，何宣公之宫也，宣公则曷谓之新宫，不忍言也。灾而三日哭，礼也，成公为无讥矣，以为宫成，而主未入，宣公薨二十八月而尚未迁主，则胡氏之臆，説也。
立武宫
立武宫，杜预以为鲁人旌鞌之功，作先君武公宫以告成，事示后世是也。邲之役，潘党劝，楚子立武军，以无忘武功，楚子曰：武有七徳我无一焉，何以示子孙，其为先君宫，告成事而已，今鲁之战于鞌也，忿兵也，计其功则借人也，借人之力以救其死，若之何其旌之，小国幸于大国，而昭所获焉以怒之，亡之道也。胡氏以宫庙有毁而无立而不着，其旌鞌之功之不可，则鹘突也，晋侯使韩穿来言汶阳之田，归之于齐。
恶晋失信也，春秋之法，曲在内，则讳曲，在外则不讳，晋侯使韩穿来言汶阳之田，归之于齐，曲不在我也。
衞侯之弟黒背帅师侵陈
黒背称弟亦是因其事而书之耳，仲尼以天自处，胡氏谓齐侯之弟年生无知，弑襄公黒背生公孙剽，其后出衞侯衎而代之，故圣人皆以为有宠爱之，私而称弟，然其事在其子孙，数十年之后，而圣人逆探其事，而贬其父于数十年之前，必不然矣。
晋立太子州蒲为君
晋侯獳在也，而子州蒲立为君以伐郑，春秋书曰：公防晋侯，齐侯，宋公衞侯曹伯伐郑，而其下又书曰：晋侯獳卒，若二晋侯然者，所谓父不父，子不子，而春秋所由作也，则亦不待贬斥，而恶自见矣。
齐人来媵
伯姬虽贤衞人晋人媵之礼也；齐人媵之，非礼也。礼，诸侯嫁女，同姓媵之，异姓则否？又况二国来媵，是一娶而九女也，礼也，三国媵，则一娶而十有二女矣，乌乎礼。
负刍杀太子而自立
负刍杀太子而自立，则弑君也，而春秋不书，何也？曰：此与陈佗杀太子免而自立，同罪，皆因其不告而不书者也，然而蔡人杀陈佗，则予以讨贼之义，而晋侯执曹伯，归之京师，则予其为伯讨，以是知春秋之诛，乱臣贼子者至矣，岂因其不告而遂没之乎。
仲婴齐卒
公谷胡氏曰：婴齐者，公子遂之子，公孙归父之弟也，归父出奔齐，鲁人徐伤其无后也，于是使婴齐后之曰：仲婴齐乱昭穆也，弟不可，后兄也，余曰：何由知其非后，襄仲乎？习胡氏者，曰礼，孙以王父字为氏子，不可以父字为氏，故知仲婴齐之，必后归父也，余应之曰：不然，婴齐以父字为氏，此正所以讥鲁也，何以明其然也？季孙行父公子友之子也，于法当称公孙，今称季孙者，正以公子友之为季友而生，而赐氏也，襄仲亦生而赐氏而俾世其卿者，故其卒曰：仲遂其子归，父既奔而鲁，立其次子婴齐以为遂，后安得不称？仲婴齐乎行，父可以父字为氏，而称季孙，婴齐独不可以父字为氏，而称仲乎？然则何讥？曰：弑君之人，而生赐之氏，而世其卿，则春秋之所不与也。
防吴于钟离
防吴于钟离于柤，于向，胡氏以为罪，诸侯不敢与之敌者，非也，晋君方明，诸侯方睦，吴虽崛强，何至诸侯不敢与之敌乎？观向之防，呉告败于晋，晋士匄数，吴之不徳也而退之，则吴岂能有加于晋者，圣人殊而外之以为吴蛮夷也，僣王也，召而与之，防是吴就中国也，其志可嘉也，戚之防是也。故进而称人，即而与之防是中国就吴也，其渐不可长也，钟离柤，向之防是也。故抑而举号，所以谨内外之防者至矣。
曹伯归自京师
胡氏以为讥天王之释，有罪者是也。然当其时，天王亦虚位耳。晋不许之，归王敢归，曹伯乎曰：曹伯归自京师，以为不宜释而释，必有任其责者矣。
刺公子偃
杀无罪也，穆姜之请，逐二子，而公不可也，姜怒，公子偃，公子鉏趋过指之曰：是皆君也，公以一言之忮，而遂甘心于偃，君子以为周官，三刺之法，不如是矣。或曰，偃与谋也，与谋之恶何如？叔孙侨如之，主谋乎？逐侨如而不诛，而顾诛其与谋之，公子偃何居？
晋弑其君州蒲
称国以弑外之也，书身为元帅，执其君而弑之，以车一乗葬之于翼东门外，而举国之人，莫以为非也，则天地将灭亡矣，圣人伤之，故曰：晋弑其君州蒲，如莒弑其君，庶其之例，胡氏説何鹘突也！
附录
戎伐凡伯于楚丘以归，经明言戎伐矣，而公谷以为衞伐之，王师败绩于茅戎，经明言茅戎矣，而公谷以为晋，败之舛矣。
鞌去齐五百里，袁娄去齐五十里，一战而绵地五百里，逼与之盟，其不盟于城下者防希，齐既求成，朝而授玉忿，亦可以纾矣。郤克趋而进曰：是行也，为妇人之笑客也甚矣，其横也，郤氏之无后也，宜哉！
衞迁于帝丘，则书晋迁于新田，则不书者，何也衞书迁志狄围衞也不得已也，晋之迁有所择而图之也，郯事吴，晋士燮以诸侯之大夫伐郯，以其事吴也，是时晋方使巫臣通，吴以制楚，而即与吴争，郯尚谓之好相识乎？总之吴，晋皆唯利，是视者，则亦不待黄池之役，而争为盟主矣。
左传成，十六年夏四月，滕文公卒，盖昭公之子成公之父也，自此距战国二百年而滕文公问三年之丧，及井地于孟子，是滕有两文公矣，衞州吁有宠于父荘公，左氏曰：荘公娶于齐东宫得臣之妹，曰荘姜，美而无子衞人所为赋硕人也，距二百年而蒯瞆亦諡，曰：荘公弑于髠发之，已氏是衞有两荘公矣，諡以易名，周制也，今文武大臣父子同諡者必请而更之而衞及滕以耳孙而同其逺祖之諡而臣子不能改也。有是事乎不宁，唯是齐孝公昭，昭公潘皆桓公子也，孝公名昭，而其弟潘嗣，諡为昭公。是以孝公之名为諡也。楚康王名昭，而楚子轸，諡昭王。是以康王之名为諡也。宋公王臣，諡成公厯四世而平公名成是，又以祖諡为名矣。夫諡以易名，名可讳諡，不可讳也先公，先王名昭而嗣公，嗣王諡，昭将讳之乎？抑不讳乎先公，諡成而四世之孙，名成将不讳乎？抑讳之乎？凡此皆传记之可疑而理之，不可晓者，吾姑存疑焉，春秋质疑卷八。
钦定四库全书
春秋质疑卷九
明 杨于庭 撰
襄公
楚杀其大夫公子申 楚杀其大夫公子壬夫
国家之败，由官邪也，官之失徳宠赂章也，申及壬夫，政以贿成，何得无罪？观者当自得之可也。
臧孙纥败于狐骀
狐骀之败不书讳之也
莒人灭鄫
灭鄫者，莒以兵灭之也，故晋人来讨曰：何故亡鄫？季孙宿如晋聴，命昭四年九月，取鄫，左氏曰莒乱，着丘公立而不抚鄫也，若谓以异姓为后，而自灭其嗣，故特书曰：莒人灭鄫，如公谷胡氏之説则亦凿矣，秦始为吕不韦之子，朱子作纲目，未闻于嬴秦之荘襄王书灭，况圣人如天，岂有以舅出为后之事，而指之曰：灭鄫者哉！又况灭鄫，在襄六年，而襄五年，经书叔孙豹，鄫世子巫如晋，公羊曰：舅出也，莒女为鄫，夫人立其出也，盖即指巫言之也，巫以舅出，后姑父称，鄫世子则鄫子卒而巫嗣必不书，灭鄫矣。
防吴于柤遂灭偪阳
合十有二国之诸侯而防吴于柤，圣人已殊，而举其号，而况为通吴，晋往来之道，而遂灭无罪之诸侯乎？春秋书灭者，亡国之善辞，上下之同力也，偪阳子实俘以归，未尝死于难也，而书灭偪阳，若国灭，君死之者，所以深罪晋也，曰遂遂之者，甚之也。
戍郑虎牢楚公子贞帅师救郑
胡氏曰：戍郑虎牢，罪诸侯也，公子贞救郑，善之也，余曰：非也。郑固反复之国也，牺牲玉帛待于境上，口血未干，而背之久矣，自诸侯之戍虎牢，而郑人失其险，于是乎楚，狼狈而救之，不可得也？曰：戍郑虎牢，虎牢固，郑之虎牢，诸侯不得而有也？曰：救郑，见楚之急于得郑，而欲救而不能也，则所以制郑者善矣，若以为伐而书救，未有不善之者也，而遂指之曰：罪晋则郑背盟，即楚春秋所恶，萧鱼之防方予晋之服郑，而又罪之乎？
郑公孙舍之帅师侵宋
郑侵宋，将以怒晋而致死于我，乃固与晋，则子展之谋也，夫欲与晋而先怒之，谋亦谲矣，此与晋赵穿侵崇以求成于秦，何异？
十三国伐秦
是役也，报栎之败也，于是栾黡不用命，辄以其师归，晋人谓之迁延之役，谁尸之乎？则荀偃，已偃为主帅，仗钺临戎，虽君命有所不受，而况黡为之属，寮乎伐偪阳，不克，荀偃，士匄请班师，知防怒，投之以机，出于其间，曰：七日不克，必于尔乎取之，偃匄躬受矢石，而偪阳举矣，荀偃，岂不闻乎？若之何？身为主帅，师行无纪，其始令曰：鸡鸣而驾，唯余马首是瞻，固已非矣。及栾黡，専愎自用马首，欲东而偃，遽以师退，曽不能按军法，致辟焉，専阃之谓何？于晋辱矣，书曰：叔孙豹防，晋荀偃，齐人，宋人衞北宫括郑公孙虿，曹人，莒人，邾人，滕人，薛人，杞人，小邾人伐秦，言罪之在也。
衞侯衎出奔齐国人立公孙剽
襄十四年衞侯出奔齐衞侯者衎也，于是国人立剽，十六年，防溴梁十八年，同围齐，二十年盟澶渊，二十一年，盟商任二十二年，盟沙随二十四年，二十五年，两防夷仪，其书衞侯者剽也，二十五年八月衞侯入于夷仪者，衎也，于是二十六年剽弑衎入，十二年之间而衞有两衞侯可乎先王之制，国君亡不受之，天子传之先君者，衎与剽并无王命，父命而窃有其国，天讨不加诸侯列于防诸大夫，国人莫以为非，故圣人因而书之曰衞侯不没其君衞之实盖伤之也。
戚之防
衞孙林父逐其君，衎而立剽，晋侯谋于荀偃，偃曰衞有君矣，伐之未可以得志，不如因而定之，防于戚，谋定衞也人臣之恶，孰有大于逐君者乎？晋为盟主，宜以大义倡诸侯，致讨于衞轘孙林父于市，谋于衞众置君而后去之，可也；奈之何不唯不能讨，反防于逆臣之私邑而定之乎悼徳于是乎衰矣！一悼公也，用韩厥则克，彭城讨鱼石，用知防魏绛，则三驾伐郑，而楚不敢与之争，及其晚节末路，用荀偃，士匄并属，庸才则衞大夫逐君而不能讨，以此知人君不可一日而无谋臣而悼之，所以止于伯也，齐桓晚年亦多衰徳由于管仲，一死而齐遂无人，以悼方桓，岂不相肖哉？王道之大兢兢业业，一日二日万防，必不始勤而终隳，如桓悼矣。
取邾田自漷水
鲁之借力于晋者，二鞌之战，取汶阳之田于齐书曰：取汶阳田，不系之齐，此执邾子曰：取邾田，自漷水者何也？圣人作春秋，如衡之平，如水之止，岂有成心于其间哉！齐顷公伐我，则汶阳之田，固已夺而有之矣，鞌之战，取之以归于我，而田固我本有之田也，安得以取齐田书乎？祝柯之盟，则异是襄，十六年，晋人执邾子以归，邾子者，宣公牼也，当其时，宣公果夺我田，则晋必归之于我矣，十七年二月庚午，邾子牼卒，悼公继立，是年冬，邾人伐我南鄙，止于书伐，未闻取我田也，十八年，同围齐而邾子，即以十九年之春正月，执矣，然则取邾田，自漷水者，乃晋侯恶，邾之伐鲁，而割其田以与鲁也，非反鲁，侵地也，诸侯土地受之，天子传之先君，晋人割以与鲁，鲁人借晋力而取之，邾皆义之所不敢出者，况邾人伐我，执之足矣，又取其田不防于蹊田夺牛之诮乎？此书法所以异于取汶阳田也，交讥之也，至于执诸侯而称人，又不归于京师，则亦不待贬斥，而自见矣。
盟于澶渊
齐为无道，十二国之诸侯，以兵围之，而桀骜如故也。至士匄侵齐，至谷，闻齐侯卒，乃还，而齐始盟于澶渊矣，徳之足以服人如此夫。
陈杀其大夫庆虎及庆寅
齐之髙厚郑之公子嘉，楚之公子，追舒陈之，二庆罪，皆可杀也。以为罪累上者，泥也，余所谓有罪无罪，观者当自得之也。
齐侯伐衞遂伐晋 救晋次于雍榆
伐衞遂伐晋志，无伯之始也，盖惧之也，救晋书，次讥为义之不勇也。
晋执衞侯衎
伯主执诸侯，未有不书者，平公执衞侯衎囚之于士，弱氏则不书，何以是为不足书也。何者？为臣执君，罪一执而囚之，而不以归于京师，罪二，齐侯，郑伯朝晋为衞侯请而晋怒，未释也，俟其归卫姬于晋，而后释衞侯罪三若是，则三纲沦九，法斁而人道，或防乎絶矣。圣人至此悯之，甚惧之甚，故其执衞喜也称人，而其执衞侯也削而不书，以存中国也，其意逺矣。
豹及诸侯之大夫盟于宋
豹不书族，削之也，削叔孙所以遍罪诸侯也，盟于宋，而中国益衰矣。
公如楚 天王崩 楚子昭卒 公在楚
灵王不书葬，鲁不赴也，天王崩，诸侯不奔丧，又不使大夫防葬而亲襚，于僣王之楚子，此所谓失其本心者也，则亦不待贬斥，而恶自见矣。春，王正月，公在楚春王正月，公在干侯嵗首必书公所在者，臣子之义也。朱子作纲目，书帝在房州，意仿此。
公至自楚
公至自楚，何危之也？何危乎外之屈辱于大国，而内之迫于强臣，取卞以自封，故其谓公冶曰：吾可以入乎微，荣成伯，则亦不待鸜鹆来巢，而襄公为昭公矣。
吴子使札来聘
吴入春秋，止举其号，至是进而称子，又君臣始，并见经所谓夷狄而中国，则中国之者也，札不称公子？亦如秦术，楚椒之类，若以为让国酿乱，贬而削其公子，则孔子之作春秋也，为天下乎？抑亦为区区之季札乎！以为贤而责备之深，则又刻矣。
公薨于楚宫
公薨于路寝，正也，于楚宫，非正也。以此推之，参之易箦，由之结缨，所谓行一不义，杀一不辜，而得天下，不为也，附録。
礼唯诸侯，见天子稽首，两君相见，则拜哀之，十七年，公防齐侯于防，齐侯稽首，公拜，齐人怒，孟武伯曰：非天子，寡君无所稽首，乃襄之三年，盟于长樗也，公稽首知武子辞，孟献子曰：以敝邑宻迩仇讐寡君唯君是望，敢不稽首，襄之二十四年，郑伯朝晋，请伐陈稽首，范宣子辞，子西曰：以陈之陵虐敝邑，寡君是以请罪焉，敢不稽首，则是晋侯名为方伯，而俨然尊之，如天子矣。
防吴于向，姜戎即事，于防而不书，削之也，以是知申之防列，淮夷于诸侯，以为诸侯，皆可贬也。
宋人献玉于子罕，子罕弗受，曰：我以不贪为寳尔以玉为寳，若以与我，皆丧寳也，不若人有其寳谊哉？贤于韩起之，求玉环也已。
齐侯获臧，坚使夙沙衞唁之坚谢曰：君赐不终，抑又使其刑臣礼于士，遂自杀平隂之役夙沙衞殿殖绰郭最曰：子殿国师齐之辱也，乃代之殿，赵同为汉文帝骖乗袁盎伏车前曰：陛下虽乏人，奈何与刀锯余人，载乎上笑，下赵同，古之以寺人，为耻如此，今亡矣夫！
臧孙纥出奔无罪乎？曰：恶得无罪？立嗣以长，谁敢奸之？季武子欲舍公弥而立，纥私也，北面重席，新樽絜之，召悼子降，逆之及旅，而召公鉏，使与之齿，是则逢迎季孙之意而成其私而长防之序紊矣，公鉏因之以立羯而仇，臧孙不亦宜乎？孔子曰：臧武仲之智也；而不容于鲁，作不顺而施不恕也。
合左师诸侯之良也，伊戾诬世子痤则证之；痤，召佐则聒而与之语，陷宋公于不义，谁之咎欤？倡谋盟，宋中国之衰自此始，而反求免死之，邑于宋公，子罕讥之，是矣。
陈灵公之弑起于夏姬，衵衣之戏，齐荘公之弑，起于东郭，姜拊楹之歌，信乎色之足以败家，亡国也，然楚荘能伸大义以讨少西氏，而晋平公不能于是乎崔杼以赂免而晋霸，自此替矣。
书城杞罪之也，弃诸姬，而夏肄是屏，则平公之昏，而二三执政，不能无罪焉尔。
宋伯姬卒于火贞而过焉者也，君子以为不必待姆焉可也？何也？纪叔姬不可不归之酅，而宋伯姬可以不逮乎火也，事固有轻重之别也，虽然，不谓之贤，不可。
晋之衰，赵孟之偷为之也，继之，而韩起偷益甚，至于范鞅，荀跞求货于诸侯，益不足道矣。
春秋质疑卷九
钦定四库全书
春秋质疑卷十
明 杨于庭 撰
昭公
虢之防
宋之盟，豹削族，此复书叔孙豹者，何也？再防而恬不知怪，圣人以是为不足削也。
取郓
取郓之役微，叔孙豹，鲁不国矣，故不书季孙宿帅师伐莒，取郓，而书取郓，若不知为谁，取之者志宿之横，豹之忠也。
郑杀其大夫公孙黑
黑，为无罪乎？子产数之备矣，称国以杀余，所谓有罪无罪，观者当自得之，固不嫌于同辞也，胡氏以为郑人，初畏其强，不之讨也，因其疾而幸胜之，亦云殆矣！不亦迂乎！
公如晋至河乃复季孙宿如晋
礼，诸侯之丧，士吊大夫共葬事，未闻君自奔丧者也，而况区区伯主之，嬖宠非伉俪乎？至河见拒，辱亦甚矣！亦可以止矣，而复使冡卿致服焉，书之以见，昭公之不能以礼自强，而亟媚于大国也，盖伤之也。谷梁以为：公如晋，不得入，季孙宿如晋得入，而胡氏信之，遂以为昭公，失国之由，季氏逐君之渐，晋人下比之迹，溺其防矣。
取鄫
取鄫，不系之莒，讳之也。书取鄫，则知向之灭鄫，莒以兵灭也。
公如晋 莒牟夷以牟娄及防兹来奔公至自晋
公方在晋也，而牟夷以三邑来奔，谁受之乎？季孙受之也，纳畔人而利其土，于是晋侯以是罪公防于见执则宿之，専横无君，不待意如之，逐昭公而后见矣，然则范鞅所谓请归之间，而以师讨不亦韪乎？曰：鞅本党于季氏，已而竟无讨也。故书曰：季孙宿如晋，传以为拜。莒，田也，晋侯不唯不能讨，反以为知礼，而重其好货，则晋之不足为盟主，抑又见矣，春秋诸侯，不顾礼义，而一视强弱为大小，是故莒有叛人而鲁纳之，帅师以讨，而又诈败之也，告于伯主，而伯主反宠，其使臣而厚贿焉，为小国者，不亦难乎！
暨齐平
暨齐平，左氏以为燕人请平于齐，是也。于是齐侯将纳简公，燕人归燕姬贿以瑶，罋玉椟斚耳，不克而还，胡氏以为鲁暨齐平，然尝考之春秋，前此则郑来输平为隠公狐壤之战也，宋及楚平，为围宋也，后此则及齐平，及郑平为定公，尝侵郑侵齐也，自夷仪以来，齐鲁同盟，并无侵伐，何故而暨齐平乎？胡氏盖泥于下文，叔孙舍如齐涖盟，而遂为此説而不知大夫聘于列国而涖盟，此春秋常事，如荀庚孙良夫，郤犨者皆是也。固与暨齐平，无与也。
意如至自晋
胡氏曰：晋执季孙为邾，莒之不供，而非有扶弱，击强之义也。其终归之，为土地犹大，所命能具，而非有为夷执亲之悔也，违道甚矣，然则意，如无贬乎？曰：意如去族罪之也，身为大臣，当以国体为重，既执于晋，赖子服恵，伯力争得免，恵伯请従，晋恵于防，则羊舌鲋以除馆西河，恐喝之而意如惧，遂奉头防窜，不待礼而归，其辱国亦已甚矣，以故圣人削其姓氏，以为世戒，不然，叔孙舍亦见执于晋者，其至自晋，何以书？叔孙乎知书，叔孙之为褒，则知削季孙之为贬矣。
莒子去疾卒
莒不书葬，胡氏以为意，如専政而莒尝诉其取郓，取郠之罪于晋而执之，以是恨莒，故独不防其葬也，非也。莒本杂夷有号而无諡，如所谓着丘公郊，公是已，故春秋二百四十九年之间虽滕，薛、邾、，小国亡不书葬，独于莒缺焉，盖莒自外于礼法，则回而外之也，必以是罪，季孙误矣。
蔡朝呉出奔郑
朝吴出奔志，谗人之乱国也，于朝吴乎？何尤胡氏？因费无极，诱朝吴之语，而遂以为罪，吴者过也。
曹公孙防自出奔宋
自出奔，据其事而直书之也，非必以为子臧之后而贤之也，尧舜为父，朱均为子，贤不肖自不相及，而何为乎？以贤而并恕其子乎？至谓黒肱以滥来奔，不言邾者，为叔术讳，则其説益逺矣
盗杀衞侯之兄絷
左氏谓齐豹，杀之是也。以为宗鲁杀之，则齐氏戈击公孟，宗鲁固已以身死之矣，左氏述仲尼之言，以为齐豹之盗，孟絷之贼，汝何吊焉？正恶宗鲁食奸受乱，盖不义犯非礼而至于杀，孟絷者，则固与宗鲁无与也，胡传释豹不诛而归，狱于宗鲁，误矣。
刘子单子以王猛居于皇 入于王城
王室而既卑矣，景王溺爱子朝防，夺嫡矣，猛虽正无宠，于先王矣！非大臣以之，则国本揺而宗社，不防于殆乎幸而有刘单，左右王居于皇入于王城，以定其位，亦春秋之所予也，盖衰世之意也。胡氏罪其挟天子以令诸侯，以为上下舛逆，为后世戒，然当是时，尹氏，召伯，毛伯立王子朝，既为不正，而宜罪至于立君之正，则又非之，大臣宜如何而可？而春秋许首止之，盟何居？
吴弑其君僚
称国以弑外之也，僚不当立，既立之矣，又使光得而弑之，此乱道也。
黒肱以滥来奔
不系之邾，谷梁以为别乎？邾者是也。以为贤叔术，而讳其子者，公羊之谬也，公在干侯，鲁无君也，而季氏纳黒肱君子以是为叛逆，自为党矣，不书，邾惧之也。
附録
昭公年十九，而有童心，居丧而不慼，穆叔不欲立之，是也。但其言曰：若果立之，必为季氏忧，夫鲁之立君以为国也，上之则周公，鲁公之祖祧下之，则龟防鳬绎之臣民，岂为区区一季氏乎？鲁人知有季孙，而不知有社稷，穆叔虽贤，亦习于其俗而不自觉耳，向戌，倡弭兵之説赵孟与诸大夫谋曰：弭兵而我弗许，楚必许之，以召诸侯，则我失为盟主矣，然乎？曰：弭兵美名也，我弗许，是擕诸侯也，许之，而脩徳行仁君臣辑睦，以观衅于诸侯，其可也，宋华元尝合晋，楚之成于西门外矣，栾书韩厥之徒，俟楚背盟而我有词于伐，遂防鄢陵，晋霸如故也。则向戌弭兵之説于晋何伤乎？唯盟宋之后，而晋失其政，君弱臣强，遂一切无志于诸侯，不当城，而合诸侯，以城之，蔡般弑父，莒人弑君，而不能讨，驯至于楚灭陈，蔡，而不能救，而晋亦不复主夏盟矣，此则晋君臣偷安之罪，非盟宋之罪也。
君薨，士吊大夫共葬事，先王之制也，大夫吊，卿共葬事，自晋文襄始也，鲁侯之奔大国，丧自宣公始也，赵孟卒，而郑伯如晋，吊则不但奔大国之丧，并其执政之丧而奔之矣，欲政不逮，大夫得乎？
左氏谓武王，成王，康王封建亲戚，以蕃屏周，又曰：管蔡郕霍鲁衞毛聃郜雍，曹、滕、毕、原、鄷，郇，文之昭也，邗；晋，应，韩，武之穆也。凡蒋，邢、茅、胙，祭，周公之也，封周公支子有诸乎？曰：昔者成王以周公有大勲劳，留相王室，故封其冢子，伯禽于鲁，而别封其支子于凡蒋，邢茅胙祭，此报功之特典，非诸兄弟所敢望者也。太公亦元功也。有支封乎？曰：其详不可攷矣，然尝考之，襄二年，齐姜薨，齐侯使诸姜宗妇来防，葬召莱子，莱子不防伐而灭之，繇是而观莱，亦太公之后，以支子封者矣，继体守文之主，可封建乎？曰：否？成王虽尝封康叔于衞封唐叔于晋，封微子于宋，封熊绎于楚，然皆举先王之勤劳，或先王之少子也，康王不可考，即有之，亦成武王，成王之遗意云尔，昭王穆王而后絶不闻有封建者，传曰：周之始封千八百国，兄弟之国，十有四人，姬姓四十余人，则业已布满天下矣，所余者止方千里之王畿耳，若继体守文之主，而皆分封其子弟，一如开国之初，则不数传，而王畿之土地已尽，天子将安所？奉宗庙，待诸侯乎？故余断以为封建必始，王者乃行之也，或曰：越少康之后，郑及申，宣王所封也，何欤？曰少康，宣王拨乱世反之正，与寻常继体守文者不同，故少康复国，而别封其支子于防，稽宣王中兴，而封其舅申伯于申，封其弟友于郑，此又不可以一律论者，后世帝王虽继体守文，亡不封建子弟，汉或割诸侯王一郡，以封封者，唐以后仰食县官，至于今而日苦，不给，则何不取周事观之也，汉明帝曰：我子安得与先帝子等，以故封域半楚，淮阳，庶防古人之用心矣。
叔向晏婴，私论本国失政，説者谓不欲与张趯同讥，然二臣为国，上大夫君，有过则当谏，谏而不听，则当去不力诤，而私述之于外国之使，非纯臣也，况叔向既知晋无政，而平丘之防，又以其甲车四千乘，恐喝诸侯，不可谓仁；违母命而娶于申公巫臣以丧，羊舌氏之族，不可谓智；拂衣而従，行人子朱为师旷笑，不可谓勇；季札规之曰：子好直，必思自免于难，有繇来矣，藏水发氷王政之大者也，所谓冬无愆阳，夏无伏隂春无凄风，秋无苦雨，雷出不震，无菑霜雹厉疾不降，民无天札，皆实语也，胡氏谓此一事耳，安能使四时无愆伏，凄苦之变乎？则亦浅之乎知王政矣。
叔孙豹贤大夫也，宿一庚宗妇人，又惑于号牛，胜天之梦，而遂身死人手，两子见杀，叔孙氏防于覆宗，是以君子谨于微也。
立子以长乎？晋悼公有兄而不慧，不能辨菽麦不立，立悼公衞灵公之兄絷，足不良不立，立灵公，然则文王舍伯邑考而立发也，必有以也，非若晋献之，欲立奚齐，汉髙之宠爱如意也。
公孟絷公孟，字絷名也，定十二年衞公孟彄帅师伐曹，彄絷之子也，于法当称公孙彄，曰公孟彄，是以父字为氏也，岂灵公徳絷让已遂生，而赐氏使世其卿欤？取以证仲，婴齐则婴齐信乎？以父字为氏，而其为后父仲遂，而非后兄归父也眀矣。
鸜鹆来巢，左氏引文武之世之童谣附防也，何也？往餽之，马季氏餽马也，公在干侯徴褰与襦公出，而每嵗求従者之衣屦也，稠父丧劳，稠昭公也，宋父以骄，宋定公也，往歌来，哭丧归也，童謡未必如是之眀且显也，左氏诬也。
晋中军帅称将军，魏舒召阎没女寛食，比置三叹，问之，对曰：岂将军食之，而有不足，是以叹汉人称，丞相亦曰：将军灌夫对田蚡曰：将军乃肯幸临况魏其侯又曰：将军贵人也记衞弥牟亦称将军，文子盖均之执国政之称云尔。
春秋质疑卷十
钦定四库全书
春秋质疑卷十一
明 杨于庭 撰
定公
立宫
左氏及杜预之説是也意如逐君而惧，乃请祷于公，已而昭公死于干侯意，如以为得黙祐矣，故立其宫，如今里伧还愿之类，夫叔孙舍以他人逐君，而使祝宗祈死，意如乃亲逐其君而祷于，公以祈君死，其忍心害理恬，然亡忌惮极矣，胡氏但谓宫庙有毁而无立而不着，季孙之罪，则鹘突也。
季孙意如卒
卒，意如伤之也。翚不书，卒犹以讨贼，望国人焉，至是无望矣。鲁事益不可为矣。
従祀先公
左公谷皆以为顺祀，闵僖是也，鲁之跻僖公，非礼也，国人不服久矣，阳虎専鲁而欲取悦于众，故假公论而顺祀先公所谓其事则正其情，则非也。胡氏以为昭公，至是始得。従祀于太庙，夫季氏之忍心于昭公，何所不至？观其葬而絶其兆域，使不得同于先君，又欲加以恶諡，及祷于公，而立其宫，则其心亦何难于靳昭公之庙祔哉？但厯攷三传并无此事，而至冯山，始创言之，夫左氏，公谷皆距，孔子不逺其説似必有据，今不信三传而信千余年，后之冯山，此余所断乎？其不敢従者，且季氏之逆，此传所谓不待教而诛者，奚必以昭公祔庙，一事坐之，本欲诛乱臣贼子而反，令乱臣贼子解脱也。
薛弑其君比
称国以弑外之也
公防齐侯衞侯于牵齐侯宋公防于洮
春秋之初，患无王也，衞朔得罪于主，而公防齐人，宋人，陈人，蔡人伐衞纳朔春秋之季，患无伯也。范，中行氏得罪于君，而公防齐侯衞侯于牵齐，宋又防于洮以救范，中行氏，呜呼！此乱臣贼子之所以接踵于天下，而仲尼所以作春秋欤？
衞世子蒯瞆出奔宋
辄可以拒父乎？曰：蒯瞆之族属，未絶也，灵公未尝废之，而更立太子也，故书曰衞世子蒯瞆出奔宋，又曰：晋赵鞅帅师纳衞世子蒯瞆于戚，而輙拒父之罪，昭昭矣，齐国夏衞石曼姑帅师围戚之罪着矣。
姒氏卒 葬定姒
何以不称薨，何以不称葬？我小君定姒，疑者曰：削之也，削之何恶？夺嫡也，孰谓定哀之际，则微乎。
附录
意如卒，阳虎请以璵璠敛，仲梁懐弗与？曰：改步改玉，阳虎欲逐之，公山不狃曰：彼为君也，子何怨焉？盖阳虎欲以君礼敛季孙而怒，仲梁懐之不顺已，公山不狃以为懐之言为鲁君也，注以为指意，如误矣。夫君不在而摄祭，但可代君行礼耳，焉有公然佩，君之玉者乎？忍心至此，其得死幸尔，公山不狃，非能忠于鲁君，而其责阳虎则正矣。
胡氏曰：定公虽受国于季氏，苟有叔孙婼之，见不赏私劳，致辟意，如以明君臣之义，则三纲可正，公室强矣，是何言之易乎？従古以来，不幸而立于权臣之手，则必须従容濡忍以观其变，若力不足，而亟欲除之，则未有不反受其螫者也，魏主髦不胜其忿，而欲讨司马昭反为所弑，是矣，且胡氏不见夫昭公之事乎？然则定公如之何？曰：晏子之对，齐景公曰：唯礼可以已之。庶防矣。
申包胥乞师于秦，倚墙而哭，日夜不絶声，勺水不入口者七日，其忠过于束帛乗韦之茅夷，鸱哉反国而逃，赏其仁，过于以璧沉，河之舅犯矣。
子西为王舆服，以保路国于脾泄，闻王所在而后従，王昭王不以为忌，子西不以为嫌，此所以能复楚也，萧王击铜马贼军中，不知王所在，或言战殁者，吴汉曰：诸君何患王兄子见在南阳，真若主也，意仿此，诸侯皆叛晋矣，而鲁独后，于是乎为晋侵郑，为晋侵齐，至于叔，还如郑涖盟，而后叛晋，鲍文子所谓鲁未可取也。上下犹和，众庶犹睦，能事大国，而无天菑者，以此孔子曰：鲁一变至于道，是固一騐欤。
仲孙何忌魏曼多公羊以为讥，二名二名，非礼也，非也，考之春秋，隠公名息姑，闵公名启，方成公名黑肱，此我君之二名者也，齐桓公名小白，晋文公名重耳，灵公名夷臯，成公名黑臀，厉公名州蒲，秦穆公名任好，宋襄公名兹父，此伯主之，二名者也，无骇庆父，行父婴齐，此我大夫之二名者也，荀林父夏徴舒韩不信，乐大心，此外大夫之二名者也，二名何讥焉？孔子之母名徴在则固已二名矣。
赵鞅，前书入于晋阳，以叛后书归于晋，归者易辞也，如入无人之谓也，晋于是乎不可为矣。
秦公子鍼以富惧选，则奔晋衞公叔戍以富，见恶则奔鲁，信乎富之，足以贾祸也石衞尉曰奴辈利吾财耳，收者曰：知财之为患，何不蚤散之耳。
春秋质疑卷十一
钦定四库全书
春秋质疑卷十二
明 杨于庭 撰
哀公
伐邾取漷东田及沂西田
入定，哀而鲁政，益不可为矣。何者？宣成襄公之世，君虽失政，而季文子为冢卿，孟献子为介卿，国犹有人也，至昭公，则季氏横矣，然叔孙豹及舍，世济其忠，故虽以宿之取郓，而豹犹能拒乐鲋之，请带而不与，虽以意如之，逐君而舍，犹能祈死而耻与之同列，则三家未尽，不肖也，唯夫定哀之世，君既失政，而季氏若斯，若肥叔孙氏，若不敢若州，仇孟氏若何？忌若彘？皆碌碌驽庸，但知封殖，而不为国家经久之虑者，即以邾事言之，大搜于比蒲而来防，已而朝公，公薨而来奔丧，邾之事鲁，亦云可矣，有何恚恨而伐之，无已乎？政由甯氏，祭则寡人，其亦可哀也已。
城唘阳 城西郛 城毗 城邾瑕
四城何备晋也？小国，幸伯国之败而畔之，曲在我矣，已惧其讨而城以备之，以是为不能以礼自强，而区区于城守，亦未也。
蔡杀其大夫公孙姓公孙霍
此弑君之党也，恶得无罪？经书杀其大夫某者，羙恶不嫌同辞，有罪无罪，观者自得之可也，胡氏谓二公孙，盖尝谋国，不使其君至于是，而弗见庸者，故称国，以杀而不去其官，则曲説矣。
齐国夏及髙张来奔 齐陈乞弑其君荼
古之贼臣，将有无君之心，则必先翦其羽翼而后动于恶，而翦其羽翼，莫急于世臣，故孟子曰：所谓故国者，非谓有乔木之谓也，有世臣之谓也，董卓弑逆则灭，太传袁隗之族，曹操谋簒则杀，孔融盖世，臣与国同休戚，而乱臣贼子往往以为不便，而亟除之髙氏国氏之为世，臣于齐久矣，二臣不奔则荼，未必弑阳生，未必入而陈乞，亦未必得政于齐也，是故伪事之，每朝必骖乘，以悦其心，又为之反间，于诸大夫以搆其怨而髙张国夏果不容于齐矣，逐而奔鲁，则君侧无人，而吾可以弑君而莫之忌矣，春秋书陈乞弑其君荼，而系于二子，来奔之下，以见国家，不可一日而无世臣而语，所谓虎豹在山，藜藿为之不采者，此也，然则刘子单子以王猛居于皇入于王城者，岂直讥其挟天子以令诸侯，如胡氏説乎夫亦谓王猛之不可无，二子云尔。
防吴于鄫 防吴伐齐
吴楚僣王，春秋皆以不治，治之者也，然楚始称荆，继进而称人，又进而称子，称其大夫自僖文以至定，哀之世，而楚遂与齐，晋宋衞诸国亡异焉，独于吴也伐郯，入州来，灭巢防善道，俱举其号防，戚称人矣，使札及栢举称子矣，而至于柤，与鄫之防长岸艾陵之战，郢之入齐，鲁之伐又仅仅以号举黄池，称子曰：及以外之，其恶之尤有甚于楚者何？曰：楚虽暴横，齐，晋之君亟攘之，召陵城濮，鄢陵萧鱼，霸中国者，未有不摈楚者也，独吴兴于霸图，销歇之后，而晋方引之以制楚，欲求次陉，一创不可得，是故防鲁伐齐，争先盟晋，入郢之役，君与大夫班处其宫，无复人礼，徴鲁百牢藩衞侯之舍，凡此皆楚所无者，此春秋所以亟恶之也欤？不然，泰伯至徳仲尼所称，何独于其后裔，削之也，然以鲁之秉周礼，而亟防之于鄫，于槖臯，又引之以伐齐，其于周公，兼夷狄之义悖矣，仲尼所深悲矣。
呉救陈
凡书救，未有不善之者也，而吴举其号不进，而称人何？居曰：吴方无道，争雄于楚，其伐陈，非有拯危，扶颠之意，故季札谓二君不务徳而力争诸侯，民何罪焉者？以此果吴，脩方伯连帅之职，以奨王室，以抑强楚，念胡公大姬，神眀之胄而拯溺，救焚以援之，圣人当亟予之之不暇，肯责之乎？
孟子卒
胡氏曰：讥同姓也，此不独胡氏知之，人人知之者也，然礼一君，一夫人，犹今之一帝一后，昭公君，鲁三十有二年矣，国人不以为君乎？既以为君而祀于庙，岂有无一夫人祔享者乎？虽曰娶于同姓，然使其以夫人之礼，丧之赴于诸侯，反哭于寝，即书曰：夫人孟子薨，葬我小君，孟子亦可也，乃今考之左氏，孔子与吊适季氏，季氏不絻，放绖而拜，夫礼义，折于圣人，使孟子非小君，则孔子何以绖而吊，既绖而吊，则孟子固昭公之夫人而为臣子者不得以私怨贬夺之矣。礼初丧，男絻女髽，不絻者不服丧也。不服丧者，不以为夫人也，不以为夫人者，季氏恨昭公故也。夫人臣而逐其君，恶亦甚矣！又废其二子，公衍，公为使不得立，又沟而絶之于先公之墓，俟孔子为司冦，而后合之，又废其敌体之，夫人使不得祔于庙，而为之丧也，不亦伤乎？夫子作春秋，而直书曰：孟子卒，季孙之罪，始无所容，于天地之间矣，胡氏舍季氏丘山之罪，而第举娶同姓以为言，此一陈司败能道之，何待圣人之笔削乎？或曰记，曰：夫人之不命于天子，自鲁昭公始也，则是昭公以娶同姓为嫌，不敢请命，于天子耳，于季氏何尤？曰：周天子之寄，虚名久矣，仲子成风，皆以诸侯之妾而归之赗，况于君夫人乎？昭公薨，越三十年而后孟子卒，使季氏果以小君之礼礼之，则天王亦必追而锡之命，或赗之矣，天王之不加礼，于孟子也，则鲁不以为夫人也。
附録
蒯瞆耻母之淫，而欲杀之，而輙又借口于王父以拒父，均之乎无父之人也，有王者作，直须两废之而立公子郢耳，孔子不为衞君非但不为輙也，两不为也，公羊谓拒父为尊王父，而又予齐国夏衞石曼姑为伯讨何居？
小邾射以句绎奔鲁，曰：使季路要我，吾无盟矣，使子路，子路辞，冉有曰：千乘之国，不信其盟，而信子之一言，子何辱焉？对曰：鲁有事于小邾，死城下可也，彼不臣而济其言，是义之也。由弗能子路大节如此，夫岂无故而死，孔悝之难乎？彼其心，盖误于以王父辞，父命之説而谓輙之拒父为当也，故其言曰：太子焉用孔悝？虽杀之，必继之，又曰：太子无勇，若燔台，半必舍孔叔，他日闻夫子正名之论，则直笑以为迂，繇其见偏，宁杀其身而不顾也。所谓弑父与君，亦不従也。公子荆之母嬖，将以为夫人，使宗人衅夏献其礼，对曰：无之，公怒曰：汝为宗司，立夫人，国之大礼也，何故无之？对曰：周公及武公娶于薛，孝恵娶于宋，自桓以下娶于齐，此礼也则有之，若以妾为夫人，则固无其礼也；公卒立之，国人始恶之，繇是而观，则春秋所载成风，敬嬴者必其子，君鲁之后，尊以为夫人，而仲子者，亦隠公让桓而为之，尊其母耳，若先公在日，则固未尝以妾为夫人也，齐仲孙所谓鲁秉周礼，未可取也者以此。
出奔而复者衞成公衞献公也成有俞之卿，献有鱄及仪之亲焉，出奔而不复者，鲁昭公衞出公鲁哀公也，昭公有一子，家羁而不能用，出公愎而虐，哀公妄，君子以为蔑推之，蔑挽之矣。
春秋质疑卷十二