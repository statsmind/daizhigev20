钦定四库全书     经部五
春秋左氏传小疏    春秋类
提要
【臣】等谨案春秋左氏传小疏一卷
国朝沈彤撰，彤有尚书小疏已著录是编，以赵汸顾炎武所补左传杜注为未尽，更为订正，其中得失互见，如文公二十六年，传享子展，赐之先路，三命之服，先八邑，赐子产次路，再命之服，先六邑，彤谓八邑六邑，其数少，乃司勲所云赏地，非采邑之加田疏亦误，今考司勲曰：凡颁赏地，参之一食，惟加田无国正注曰：加田既赏之，又加赐以田所以厚恩也。据此，则是特以赏田，有所未尽，更加以赏，未有赏田，反少，加田反多者，今彤谓八邑六邑为数少，当是赏地则加田为数当多矣，与周礼殊为未合，葢彤着周官禄田考，误以大司徒注小都，大都旁加之数，即为司勲之加田，故今以子展，子产皆国，卿若受，加田则约得小，都旁加四里，传云八邑者，据注不过三十二井，云六邑者不过二十四井，故疑其数少，非加田，其实皆不然也。又如文公元年传归余于终，彤谓积气朔余日，以置闰在四季月故曰归余于终，经传所书，闰月，皆不得其正，惟昭公二十年闰八月，于夏时适为闰六月，偶合耳，今考昭公二十年，书春王正月，传曰：二十年春二月己丑，日南至，杜注谓，当言正月己丑，日南至，时史失闰，更在二月后，故经因史而书，正月，传更具于二月，疏谓厯之正法，往年十二月后，宜置闰月，即此年正月，当是往年闰月，此年二月，乃是正月，时史于往年错不置闰，闰更在二月之后，传于八月之下，乃云：闰月戊辰，杀宣姜是也，注不言在八月后，而云在二月后者，以正月之前，当置闰二月之后，即不可也。据此，则是年八月置闰正史官之失，彤反以为偶合，亦非也。然如襄公二十八年传，今倍其赋，孔疏谓赏地之税三分，王食其一二，入于王臣，此采邑贡王之数，然则诸侯之臣，受采地者，亦当三分之一，归于公言，重倍其赋，当以三分而二入公，今考采邑，贡王大司徒注曰采地，食者皆四之，一百里之国凡四都，一都之田税入于王，五十里之国，凡四县，一县之田税入于王，二十五里之国，凡四甸，一甸之田税入于王，其赏地贡，王则孔疏所引司勲注三分，计税王食，其一是也，然则采地赏，地贡数显异，今孔疏于侯国。采地之赋，不计四分之一，而计三分之一，是误以赏地为采地矣，彤辨正其非足，辟相沿之谬，又如文公二十五年传赋车兵，徒兵杜注云：车兵甲士孔疏云：知非兵器者，上云数甲兵，下云：甲楯之数，故知此谓人也，顾炎武谓执兵者之称兵，自秦，汉始三代以上无之，凡杜之以士卒解兵者，皆非彤引隠公五年传诸侯之师败郑徒兵，襄公元年传败其徒兵于洧上，云徒兵则不得谓非士卒矣，亦可以补正，顾氏之失，虽未完之书，录而存之，于读左传者，亦有所禆也，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
春秋左传小疏
呉江沈彤撰
隠公元年经春王正月， 书王正月，乃列国史官记事之常法，否则嫌于不禀正朔矣，周时月并改，而此不去，王春者，春天时，不可系于王也，然王在春下，正上则时月亦兼统之，古书法有如此者。
郑伯克段于鄢， 段固强大，隽杰而以出奔，共未见获，故传以如二君解之，杜谓即得隽例误。
传不如早为之所 为之所谓居以可制之邑
无使滋蔓 滋蔓喻居京
如二君，故曰克 ，非得隽而曰克，故传别解之，赵子常以此为春秋特笔是也。
谓之郑志， 郑伯志于克，不志于杀，若请制而即使居之，则志于杀矣。解据谷梁传误。
吊生不及哀 ，自始死及殡，自启及反哭，皆主人所至哀，故哭踊无算，否亦代哭，不絶声此句主吊塟言，则所谓哀者，指自启至，反哭时也，吊塟之礼，凡有五节，一启殡而吊，既夕，云请启期，告于宾，正义云：使知而来赴吊，下经遂云：主人拜宾，檀弓亦云，君于大夫，将塟吊于宫是也。一祖而吊，既夕云，有司请祖期，注云：当以告宾，下经遂云：宾出，主人送，檀弓亦云，君于大夫，将塟吊于朝，是也。【檀弓所云吊于朝，亦行于祖后，】一柩车，将行而吊，既夕云，宾入者拜之，正义云吊塟之宾，下经遂云：乃行是也。一哀次而吊，檀弓云，君于大夫，将塟吊于哀次是也。一反哭而吊，既夕，云乃反哭，宾吊者升自西阶，曰：如之何？檀弓亦云，周反哭而吊是也。所以有此五节者，或恩义有厚薄，道路有逺近事势有顺逆，故早晚正变，不必齐同，然其在塟时则一也。今宰咺之来吊逾塟，期以月数矣，故曰：不及哀 ，顾氏杜解补正云：不及哀，谓不当，既封，反哭之时，彤按檀弓疏论君于大夫，将塟吊于宫朝，哀次之，义云君吊正礼，当于殡宫，或于朝祖庙无门外，君吊之礼，君来吊，或晚有邂逅，于哀次吊焉，此明吊之正，必于门内也，又杂记云：相趋也，出宫而退，相揖也，哀次而退，相问也，既封而退，相见也，反哭而退，朋友虞祔而退，夫吊宾于哀次，已有随分而退者，是哀次之吊已缓，况既封与反哭耶？又既封，反哭之吊，当即相见，朋友之未退者为之，非必至是方来之宾也，顾说未尽。
三年，经春王二月， 按考古图，载晋姜，鼎铭曰：维王九月博古图，载周仲偁，父鼎铭曰：维王五月，敔敦铭曰：维王十月，是每月皆书王也，此惟春三月书王，余月可以例推，必兼书王，二月，王三月者明，商正改为二月，夏正改为三月也，此春秋文外之意，盖周公旧典则然，传王曰：无之， 无之约，无怨与贰。
命以义夫 ，谓宣公立，穆公之命，出于义也，正义误，商颂曰：殷受命咸宜，百禄是荷，其是之谓乎！ 引商颂美宣公与穆公也，不及殇公，且殇公亦非所谓百禄是荷者解非。
十一年传，而况能禋祀许乎？ 言子孙不能禋祀，许所以决许公之将复奉社稷也。
不惟许国之为，亦聊以固吾圉也， 许国之为结，吾子奉许叔聊以固吾圉，结无滋他族，偪处。
庄二十二年，传遇观之否 ，此与哀九年，赵鞅卜救郑，遇水适火，一例之亦适也，洪氏容斋三笔，训为变，按系词云：唯变所适，是变而后有所之也，之字自包训变义，而以变为之，字正训，则非。
二十八年，传臧孙辰告籴于齐，礼也， 按周礼大司徒职大荒，大札，则令邦国移民通财，小行人职，若国凶荒，则令赒委之不闻，有告籴之礼也。外传称为古制，其始于西周之衰乎？【逸周书籴匡篇云：大荒卿参告籴，盖亦记哀周之制】。
闵元年传，天子曰兆民，诸侯曰万民 ，天子曰兆民，若尚书吕刑所称兆民赖之，是也。诸侯曰万民，若鲁颂閟宫之美，僖公曰：万民是若是也，但盘庚云汝万民，乃不生生，则天子亦有称万民者，周礼疏云兆民，据天下而言，万民据畿内而言也。
二年，传尨凉 ，恵定宁云：说文引作牻防云：牻白黑杂毛，牛，防牻牛也，古文省少，或借凉为防，彤按广韵云：防牻牛驳色，盖说文脱二字，牻防谓牻服色驳也，否则冬与金玦，皆有义而牻独无乎上文，偏衣即牻服，盖分织牻牛，白黑毛为之下，所谓奇无常也。
僖二年传冀之，既病，则亦惟君故 ，盖称虞之能报讐雪耻以引起，己之请罪于虢，使假道之言，易入解云称其强误。
十一年传赐晋侯命，受玉惰 命，谓策命周礼内史职，凡命诸侯及孤，卿、大夫，则策命之典，命云侯伯七命，玉谓命圭古礼，诸侯薨，还圭，【见白虎通崩，薨，篇】策命新君，仍赐之，十二年，传有天子之二，守国髙在 王制曰：次国三卿，二卿命于天子，一卿命于其君，正义云：次国侯伯也，齐侯爵，故二卿命于天子命于天子者，皆谓上卿命于其君者，谓之下卿。
十五年传涉河，侯车败， 此五字，正卜人之言，乃明所以吉之义也。当从杜解顾说非。
三败及韩 正义，谓晋之车乘三度，与秦战而败坏是也。顾依刘光伯，说非。
侄其从姑解离为震妹于火为姑 火当作兑
二十三年传而享其生，禄 楚语观射父，云能知四时之生，韦昭云生嘉谷，韭卵之属，汉书郊祀志云：神降之嘉生，应劭云：嘉谷也，此生字当亦谓谷不如正义所云也，尚书，克绥先生之禄永底，烝民之生，亦以生与禄对言：
二十四年传故纠合宗族于成周，而作诗曰： 作下当有乐字，其字。
三十一年，传礼不卜常祀， 谓常祀，必以时祀，不更卜祀之吉凶，经下疏，以为：不卜日误。
三十二年，传勤而无所，必有悖心， 无所无以自处，谓徙劳无功，悖背上命，谓舍郑他图定，宇云袭郑，不能而生灭，滑之心是也。
文元年，先王之正时也，履端于始，举正于中，归余于终，周书周月篇云：敬授人时，巡狩祭享，犹自夏焉，夫闰。
以正时时以作事，则此所谓时乃夏时也；始，中，终，即每时而言，履端于始，谓测算斗建，以纪启闭，在四孟月也，淮南天文，训称斗杓，正月建寅，月从左行，十二辰，以厯家实测追溯之，周与汉固同建也，举正于中，谓厯象日景中星，以纪分至在四仲月也，按隋厯志尧时冬至日躔危唐厯志云躔虚宋天文志，西周以前，冬至日躔女元厯志谓尧时冬至日在女虚之交，皆在正北之位，冬至在正北，则夏至在正南，春秋分在正东，正西可知，故指其所在之位，而称为正也，杜解举中气以正月则以正为月，以中为气，文义不可通矣。归余于终，谓积气朔余日，以置闰在四季月也，周礼太史职，闰月，诏王居门，终月疏云：明堂路寝及宗庙皆有五室，十二堂四门，十二月，听朔于十二堂，闰月，各于时之门，是周本于四季月置闰也，经传所书，闰月，皆不得其月，惟昭二十年闰八月，于夏时适为闰六月，此偶合耳。
归余于终，事则不悖， 凡作事，必顺时序闰，每时季月则毕，所未及作者，不至过时，故曰不悖，若闰在嵗末则过时而悖者有矣。
十六年，传使帅甸攻而杀之，解帅甸郊甸之帅， 郊当作邦，周礼天官，三曰邦甸之赋，本亦误邦为郊，正义谓杜举类言之，乃为之辞也。
宣六年，传使疾其民，以盈其贯， 疾害也。若酒诰，厥心疾很之疾，疾其民，谓重民赋役也，贯刘光伯谓如物在绳索之贯也，【定宇云：韩非子亦有满贯之云，刘说是】盖上，数战则赋役，必重而害民之恶，遂如物之满于绳索矣，杜云为民所疾，又云：贯犹习也，恐于文意隔阂。
十二年，传其君之戎，分为二广，广有一卒，卒偏之，两【阙】。
<经部,春秋类,春秋左传小疏,春秋左传小疏>
<经部,春秋类,春秋左传小疏,春秋左传小疏>
<经部,春秋类,春秋左传小疏,春秋左传小疏>
<经部,春秋类,春秋左传小疏,春秋左传小疏>
【以上原阙四叶八行】
发而后结为紒，其他则亦如防头之制耳，屈布为崇，巾着于颡上，此制直始于汉，古者有冠无巾，【本后汉舆服志】，宁有妇人之颡，而独着巾者，然则三说之得失，皆可知矣。妇人吊服，详见檀弓记注。
九年传，使伯氏司里 ，解司里，里宰正义云：此言司城内之民，若今城内之坊里，也里必有长，不知其官之名，周礼有里宰，故以宰言之，非是郊外二十五家之长，按宋当以百户为里，里长当名里尹杂记里尹主之，注云里尹闾胥里宰之属，王度记曰：百戸为里，里一尹，其禄如庶人在官者，正义云：按周礼六乡之内，二十五家为闾，闾置一胥，中士也，六遂之内，二十五家为里，里置一宰，下士也，别录云：王度记似齐宣王时，淳于髠等所说也，又按撰考云，古者七十二家，为里洛诰传云，古者八家为邻，三邻为朋，三朋为里，郑云盖虞，夏时制也，其百户为里，未知何代，或云殷制，彤谓百户为里，如周侯，国之遂之鄼里，尹如鄼长鄼，长为下士，【详余周官禄田考，】里尹之禄，如庶人在官者即孟子，王制所谓下士与庶人在官者同禄也，孟子王制，多周所沿，夏商之制，则殷制之云当然，故知宋以百户为里，而里长名里尹也，但城内郊外之同异，则无从考耳。
十三年，传小人农力以事其上， 陈少章云：宋本农作展，当从之，【唐石经初刻作展，后改农】。
先王卜征五年 ，此盖楚先王之故事，因楚子伐郑，不利在，不能修徳故援此立说，卜征谓卜伐国尊楚，故以上伐下之名归之，注云：巡狩，似与本事无干【，廷芳按以十八年，楚康王告子庚，语参之则小，疏良是】。
十四年，传若困民之主，匮神乏祀， 主当作生乏当作之。
十八年传天道，多在西北， 解云嵗在豕韦疏云：豕韦，一名娵訾，按说文韦相背也，从舛口声兽皮之，韦可以束枉，戾相韦背，故借以为皮，韦彤谓室壁二宿，合为娵訾，当属豕之亥次，而其形两两相背，故亦名豕韦也，十七年传唯卿为大夫 ，王制曰：诸侯之上大夫卿，故晏子言，唯卿乃得称大夫，而行大夫之礼耳，王肃云谓诸侯之卿，当天子之大夫，【见杂记疏】周，无是制也。
二十一年，传轨度其信，可明徴也 谓上所行之轨迹，自度有实可明，验诸人而无不慊也。
夏书曰：念兹在兹，释兹在兹，名言兹在兹，允出兹在兹，惟帝念功，将谓由己壹也，信由己壹而后功，可念也，八兹字隠注下功字，释则不念，允出则未及名，言皆预形，帝念意功，谓治人之功由己壹，谓帝所以如是念之者，由其人之能诚壹也；末句咏叹以结之，所以劝季孙之有功。
二十四年，传乐防君子，注云：言君子乐美其道， 防诗作只笺云：只之言是也。字与训俱当从彼。
二十二年，传令倍其赋 ，按周礼大司徒，子男之地，王食者四之一，康成注小司徒，谓畿内采地，其税皆入四之一，于王从子男例推也，然则侯国采地之入，税当亦如之，倍其赋者，入其赋之半也，疏谓：当以三分之二，入公误以司勲之赏，地为采地矣。
二十四年，经秋七月甲子朔，日有食之。既，八月癸巳朔，日有食之， 孔氏正义据刘歆三统厯以为前月日食，既而后月又食，于推步之术，必无是理，盖古书磨灭，致有错误，其说当矣，而二事孰误？则未之决，案极西汤，若望古今交食考云，鲁春秋用周正，七月乃夏正，建寅之，五月也，今以法考之，是月甲子，日未正二刻，定朔申初初刻十八分，食甚实，交周午宫星三度，二十二分二十秒，实距度一十七分三十二秒，因在黄道北，减气差一十六分一十二秒，得视距一分二十秒，应见全食，且本月径大于日，径掩太阳，边周有奇，经称食既正，与法密合，由是观之，其误在八月朔之食也。
二十五年传赋车兵，徒兵 杜云车，兵甲士徒兵步卒，孔云知非兵器者，上云数甲兵，下云：甲楯之数，故知此兵谓人也，盖以谓兵器则嫌于上下，重叠矣，按发首言：使庀赋数甲兵，则子木使蒍掩之事，自书土田至甲揗之数，则蒍掩受命，庀赋数甲兵之事，固相须成文也，至兵与甲楯，明属异器，又何嫌重叠乎？刘云：兵者战器，车上甲士与步卒所执，兵各异也，司兵掌五兵，郑众云：五兵戈殳防，酋矛夷矛，又曰：军事建车之五兵，郑云车之五兵，郑司农所云者是也。步卒之五兵，无夷矛而有弓矢，孔附载其说，当定，从之。
或据顾氏，日知录谓执兵者之称兵，自秦，汉始三代以上无之，凡杜之以士卒解兵者，皆非也。此又不然，隠五年，诸侯之师败郑徒兵襄元年，败其徒兵于洧上，本文明，以败为言，将亦谓之非。士卒耶？此等宜各据文意为断。
二十六年，传享子展，赐之先路，三命之服，先八邑，赐子产次路，再命之服，先六邑， 按王制，次国三卿，二卿命于天子，此享时赐，三命之服，盖先得请于王，而以享命之也，又周礼大宗伯，再命受服，三命受位，此三命赐服者，兼之也，【详通典职官之秩品篇，】又按典，命伯之卿，三命大夫再命，子产已立为卿，而再命者，盖其位在四逾数，非法郑伯，不敢闻于王，而仍以大夫之爵，请也，注疏皆未及八，邑六邑，其数少，乃司勲所云赏地，非采邑之加田疏亦误。
二十七年，传食言者不病， 不病言，岂不病也？莫之与故病。
又不及是 ，言亦不必计，及于是，是谓致死，倍楚正义非。
吾庸多矣， 庸止，训用与成十八年，吾庸多矣，同言楚不信，而吾信吾用此多于楚矣，杜解庸为功，何功之有？二十九年，传季武子取卞传，公冶问，玺书追而与之玺，说文作玺，云王者印也，所以主土，从土尔声，又曰：籀文作玺，彤谓壐从土以其主土玺，从玉以其刻于玉，各有取义，然在古则皆尊卑共之，故大夫而亦有玺也，说文但云：王者印只据秦，汉言耳，又大夫食邑者，亦主土，则大夫之玺，亦可作玺。
三十年，传与之田，使为君复陶，以为绛县师 ，按周礼官禄，自食邑者，外无大小，皆收公田之谷分给之，故廪人掌九谷之数，以待国之匪颁，赒赐稍食，匪颁中禄，居大半焉，【详余周官禄田考，】春秋时，若管子大匡篇，桓公赋禄以粟昭元年，秦楚二公子同食，百人之饩，皆仍给以谷也，此赵孟之于绛县，老人虽使为小官，而亦与之田矣，晋语所谓士食田，盖兼此二法，战国时之禄，或一官而半田半谷，商子境内篇云：爵五大夫，有赐邑三百家，赐税三百家，言田税言谷也，皆不尽如周官本制。
昭元年传以什共车必克，困诸阨，又克 共如字，读谓彼以什徒共当一车，必克困，此车于阨，又必克，皆承上而言，以明欲去车为卒之故，解误。
两于前伍，于后専为右角，参为左角，偏为前拒， 正义曰：服防引司马法云五十乘为两，百二十乘为伍，八十一乘，为专二十九乘，为参二十五乘为偏，其名与人数不可得知，按服说有脱误百二十，下当有五字，八十一当为百字，二十九当为七十五，盖二十五乘，为偏二，其偏为两，然则三其偏为参五，其偏为伍，而四其偏为专矣，三其偏故七十五也。四其偏，故百也五其偏，故百二十五也。百乘名专者，广韵云：专单也，一言曰：百两言曰：一百是百虽成数，亦单数也。故百乘为专也，其人数，则一乘百人，总三百七十五乘，适三万七千五百人，是三军之数也，以每五乘三百七十五人为三伍，计之甲士当二百二十五伍，卒当五千四百伍，凡去二万八千一百二十五人，余九千三百七十五人，则将重车也，二年，传观书于太史氏见易象与鲁春秋？曰：周礼尽在鲁矣， 易谓周易穆子之生也，庄叔以周易筮之，【见昭五年，】明鲁有周易也象谓六官，所布于邦国者，若治象教象之类，盖布治布教，则必并其象而布之，桓僖庙灾，命藏象曰：旧章不可忘，【见哀三年，】明鲁有所布之象也。鲁春秋谓据旧典，礼经所记之史五十，凡谓之礼经，盖易者占人，簭人所以辨吉凶，象者六官，所县于象魏，此皆周之礼也，鲁春秋遵五十凡为之，亦周礼所在，故曰，周礼尽在鲁也，此周礼非书名。
吾乃今知周公之徳与周之所以王也， 易爻辞多周公作【，详见余易爻辞辨】六官之象，鲁春秋所据之礼经，皆周公所定【五十，凡虽不皆周公之旧，然变易者少，】故曰周公之徳以三者颁诸邦国，使玩辞，占卦以趋吉避凶，修治教等法，以治其国，守五十，凡以记事昭劝戒，是周公之所以临天下者也，畏大国也，犹有所易，是以乱作， 犹有所易，先明齐意，非正言改易，礼制作如周礼，司士作六军之士之作使也，乱作谓送女，不使公族大夫，而使上大夫失送，从逆班之制也，明齐已逾礼晋，不当嫌无宇，非卿解以为执辱无宇，则少姜敢指斥晋侯乎？且亦非所以为之请矣，廷芳按少姜四语辨而婉，信为有辞。
三年传足以昭礼命事谋阙而已， 礼必有事，事恐有阙命事，谓告所有事也，谋阙谓计虑，使无阙也。三者皆总上朝聘，防盟吊，塟言解非。
其相胡公 ，胡公为周公，始封陈之，祖则相，乃祖字之误，正义末云：今定本相作祖是也。其说与服说，并误箕伯，与胡公六人，传只平数之。
则使宅人反之 ，此下当脱邻人辞室一句，下文违卜，不详等语，乃喻使勿辞也，晏子语亦有脱文，或且字为曰字之误。
为其复取之之故 传者，即宣子为伯，石请州预释七年，复州，取州之故，非宣子悬度也，为当如字读，解与音并误。
四年传郑子产作丘赋， 服防以为一丘之田，出一马，三牛复古法，彤谓既云作则，非复古况，又国人谤其为虿尾，浑罕讥其作法于贪乎？但杜解如鲁之田赋则病民已甚，子产安得自谓为善，而引礼义不愆之诗，盖其赋视古法，稍加以济国用，若鲁丘甲之类耳。
七年传盗所隠器 当作隠所盗器观杜解可见曰我先君共王 曰发语辞
七年传日月之防，是谓辰 ，不曰日月所防而曰日月之防者曰所主，次言曰之主防言也，主防言，故谓之辰，正义曰：辰时也言日月聚，防有时也，廷芳按尧典厯象日月星辰，洪范，四曰星辰，大宗伯以实柴祀日月星辰，冯相氏掌十有二辰之位，其所谓辰者，皆十二次也，故孔，郑以日月所防，训之若，征辰弗集于房，房即次也，而辰又主，次为训，则文字重叠矣，此断宜易以文伯，本语也，僖五年，龙尾伏辰，杜解亦用文伯本语，但其所以用之者有异耳。
十三年传无为为善矣， 无为无助也。言无人助我为善矣，正义非。
二十五年传此之谓不能庸先君之庙 ，先君谓襄公不能庸礼，指万者二八言，盖典祀之丰于昵旧矣，万者止二八，而其众万于季氏，则尤一时非常之失礼也。故臧孙讥切之。
二十六年，传苑子之御曰：视下顾 ，视下句絶顾者记御者言，时既视苑子，又视林雍之足也。
定十五年经，九月丁巳，塟我君定公，雨，不克塟，戊午，日下昃，乃克塟，辛巳，塟定姒 ，李文贞云：春秋闰月，纪事有矣，不书防，上月也，失礼则书，不告月及塟，齐景公是也，塟景公何以为失礼，丧以年断者，不以闰数诸侯五月而塟，齐侯卒，以九月塟，以闰月是数闰也，故以失礼书，塟定姒，闰九月也而不书，则妾母之丧，得以闰数矣，【见春秋随笔】彤，按仪礼丧服云，庶子为父后者为其母缌，传曰：与尊者为一体，不敢服其私亲也，注云：君卒，庶子为母大功，疏云：今庶子承重，故缌是嗣君及公子于妾母之丧，皆不以年断，故得数闰月也，但以定姒为妾，乃从公羊传，若据左氏，则实是夫人为哀公，嫡母丧不得数闰，经宜书，闰月而辛巳上有脱文矣。
哀三年，传命藏象魏， 此象魏，当作魏象谓魏之象也。因上象魏而误倒耳，象可藏魏，岂可藏乎下文，旧章正专指象而言。
十四年传，叔孙氏之车子鉏商获麟，解车子微者，鉏商名 ，按孔子家语辨物篇，叔孙氏之车士曰：子鉏商采薪于大野获麟焉，王肃注车士将车者【将近刻作持，误】子姓，鉏商名是传于车下，脱士字也，周制将重车者二十五人，二十四人为卒，一人则士，故谓之车，士犹将兵车者七十五人，七十二人为卒，三人为军士也。
春秋左传小疏