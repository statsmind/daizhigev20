钦定四库全书    经部五
春秋集传辨疑    春秋类
提要
【臣】等，谨案春秋集传辨疑十卷唐陆淳所述啖，赵两家攻驳，三传之言也，栁宗元作淳墓志称辨疑七篇，唐书艺文志同，呉莱作序，亦称七篇，此本十巻，不知何人所分，按元，延祐五年，尝从臣言，以唐陆淳所着，春秋纂例辨疑，微防三书，令江西行省锓梓，其殆分，于是时欤？淳所述纂例一书，葢啖助排比科条，自发笔削之，防其攻击，三传总举大意而已，此书乃举传文之不入纂例者，缕列其失一字，一句而诘之，故曰辨疑，所述赵説为多啖説次之冠以凡例一篇，计十七条，但明所以删节经文，传文之故，其去取之义，则仍依经文年月，以辨説之中如郑伯克段传，啖氏谓郑伯必不囚母殊嫌，茫无所徴直以臆防，以是为例，岂复有可信之史，况大隧故迹，水经注，具有明文，安得指为左氏之虚撰；如斯之类，不免过于疑古，又如齐卫，胥命其説与荀子相符，当时去圣未逺必有所受，而赵氏以为讥其无礼，如斯之类，多未免有意求瑕，又如叔姬归于纪，谷梁以为不言逆逆之道徴淳则谓不言逆者，皆夫自逆夫礼闻送媵，不言逆媵，固失之，礼闻亲迎，妻不闻亲迎，娣侄淳説亦未为得，如斯之类，亦不免愈辨而愈。非然左氏事寔有本而论防多疎公羊，谷梁每多曲説而公羊尤甚，汉以来各守専门论甘者忌辛，是丹者，非素自是书与微防出，抵隙蹈瑕，往往中其窽，防虽瑕瑜，互见其精核之处，实有汉以来诸儒所未发者，要与凿空杜撰，横生枝节者异也。乾隆四十三年六月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
春秋集传辨疑凡例
集传取舎三传之义可入条例者，于纂例诸篇言之备矣，其有随文解释，非例可举者，恐有疑难，故纂啖，赵之説着辩疑有三传，繁文可以例包者，则但举例如后，不复繁释，学者将览辩疑，宜先观纂例，取舍义及此，巻首诸凡之意。
凡三传，叙事有先后于经者，今皆移于本经之下凡三传，释经之例，或移于事首发之，或赵氏纂之入，总传其当否，各于纂例本条，中论之备矣。
凡三传，叙事不主于经文，又无别意，可通者皆不入，凡三传，释经文义皆同者，则唯举左氏而注云：公谷同者，省文之义也。公谷同者，但举公羊。
凡三传，叙事虽同，而谷梁文义尤备者，亦但举谷梁而注云：左氏公羊之意同。
凡三传説事迹虽与经通，其文义繁冗者皆畧取其要凡左氏叙战，灭及奔，杀等事委曲繁碎，今悉畧其文举成败，大纲而已。
凡左氏无经之传，今皆不取，其有因盟，防征伐等事，而説忠臣义士及有谠言嘉谟，与经相接者畧取其要若説事迹与经符，而无益于教者，则亦不取。
凡公谷日月时例一切不取其説已见日月议
凡公谷曷为何以何也之类？悉皆繁文，于理不安，今皆删之，时有取者以便属文之义尔，无他意焉。
凡公谷发例皆事事言之，今或发于事首，或移于事，终而注云：例见某年，皆不重出。
凡公羊云：托始焉尔？既始于隠公，则从始者书之，何云托乎？故皆不取。
凡公羊无传之经，或云，此事无闻焉尔，今以此语无义，徒为繁文，悉不取。
凡公羊于灾异之下，一一，皆云记异也。今但以灾异之首，总论记事之意，后皆随事注中言之，省文之义也。凡公羊解经事理，虽不相当，其文义有可存者，则移于他年，可施处附之，【如桓八年谷伯，邓侯下説失国之君，类今移于荘五年，纪侯丢国，下用之之类是也。】。
公谷多自云，公羊子曰：谷梁子曰：及引尸子鲁，子曰：今但目其传而去其某子字。
啖赵取舍三传义多举例而言，不必随文皆説今恐学者未精，难以例晓，故推两家之例，悉随文辩之，其有不言啖子，赵子曰者是也。
钦定四库全书
春秋集传辨疑巻一
唐 陆淳 撰
隐元年春王正月
公羊曰：春者何？岁之始也。按春为岁首，不应烦释，又曰：曷为先言王而后言正月？王正月也，赵子曰：若言春正月，王则不成文理矣，何用解乎？又曰：不言即位，成公意也，赵子曰：此乃直明公夲意又是事实，何名成哉？又曰：桓幼而贵隐，长而卑，赵子曰：诸侯无二嫡，桓何得为贵？若然，是理可得而越分，可得而逾也，又曰：子以母贵，母以子贵，赵子曰：按妾母不得为夫人，若得以子贵，即成风之塟，不应有讥，而公羊经外妄生此文，遂令汉朝引以为证，首乱大法，【汉哀帝云：春秋之义，母以子贵，遂尊定陶，傅太后及丁姬并为帝太后，】良可惜哉！
谷梁曰：不言即位，成公志也，去成字之义，赵子説同公羊又曰：隐不正而成之，以恶桓也，啖子曰：春秋但以其摄不言即位，亦无成隠之辞。
左氏曰：生桓公而惠公薨，赵子曰：葢言生桓公之后他年，惠公薨也，若惠公实以生，桓公之年薨，即隐公被弑之年，桓年始十一，不应夫子深加以弑君之罪，杜元凯亦云然，故传文不要惠公薨，恐误后学也。
公及邾仪父盟于昧
左氏曰：邾子克也，曰：仪父贵之也，公谷并同，赵子曰：葢见荘十六年，邾子克卒，以为同盟，故书，遂以仪父是字耳，殊不知仪父亦名也，与鲁季孙行父及晋荀林父等亦以父为名也，缘其未得王命，止是附庸之君，故卒时不书，至荘十六年，邾子克卒者，即其嗣君，自以王命为子，故书卒耳，且附庸之君，非有勤王之善，纵能自通于大国，自利之事耳，有何嘉而字？以襃之乎？若仪父实贤，桓十五年，与牟人，葛人来朝，一例称人，何哉？理又可见也。八年，谷梁传曰：诰誓不及五帝，盟诅不及三王，交质子不及二伯，赵子曰：按五帝时用兵极多，那得无诰誓之辞，但縁夫子叙书首，自尧典故，以前诰誓之辞不见耳，所云盟诅不及三王，交质子不及二伯即是也。故裁取之，凡起例，宜于事首，故移附于此，他仿此。
郑伯克段于鄢
左氏曰：如二君，故曰克；赵子曰：克者能胜之名，无有二君之义，【春秋无有二君相胜称克者】，又曰：不言出奔，难之也，啖子曰：此乃夫子讥其志在于杀，故不言奔，若言奔则郑伯，但有逐弟之恶，而无杀弟之罪，又不知段之有拒兄之逆也，又曰：遂寘姜氏于城颍，而誓之曰：不及黄泉，无相见也。啖子曰：按荘公云：姜氏欲之，焉避害，又曰：不义不昵，厚将崩，此皆避恶名矣，但以不知大义，乃陷于杀弟，岂子囚母乎？此传近诬矣。
公羊曰：克者杀之也，赵子曰：按五经春秋前后例未有以克为杀者，又曰，不称弟，当国也，不称弟者，见其不弟也，左氏之义当矣，又曰：其地何？当国也？按解地之义，谷梁当矣。
谷梁曰克者，何能杀也？赵子曰：其释克字虽不当【，义已见上】，然其传意得骨肉，情意之中，故除其杀字之义，存其余也，谷梁又曰：不称公子？段失子弟之道，赵子曰：春秋举重不称，弟为重矣，不可更求公子之义，且又非命，卿例不书，公子非独段也，赵子曰：鄢当作邬，郑地也，在缑氏县西南至十一年，乃属周左氏曰：王取邬刘蒍，邘之田于郑，是也传冩误为鄢字，杜注云：今颍川鄢陵误甚矣，按从京至，邬非逺又是郑地，段所以有兵众，故曰，克若逺走至鄢陵，已出境，即无复兵众，何得云克又传曰：自鄢出奔，共即自邬过河，向共城为便路，若已南行，至鄢陵，即不当奔共也。
天王使宰咺来归惠公仲子之
左氏曰：缓也，且子氏未薨，故名【云云，】豫凶事，非礼也，啖子曰：夫诸侯母在天子，宁有归其乎？不辨菽麦者，犹不当尔，况平王贤君乎？葢见桓公母仲子未薨，误为此説不知此是惠公之母也，因此又説豫凶事等义，皆非也。公羊曰惠公者，隐公之考仲子者，桓公之母，啖子曰：若言惠公仲子是二人，则僖公成风，亦是二人，若是二人则成风，是僖公之母，而春秋之文，以子先母乎？故谷梁之説是又曰宰官咺名也，赵子曰：此止是名氏耳，如宰予之类，王士来鲁，例书名氏，石尚是也，又曰：宰士也，士是贱官，何以得世官为氏。
谷梁曰礼，人之母则可，人之妾则不可，君子以其可辞受之，【解所以言惠公仲子】，赵子曰：按春秋凡此例，常事皆不书，若王当，诸侯妾母，则是常事，何须书之？且以此事为得礼，又何以正陵僭乎经文，缘是惠公之母，故之自然，须言惠公仲子而遂云以其可辞受之，乃是夫子回非礼，以为合礼，可乎哉？
及宋人盟于宿
公羊曰：孰及之，内之微者，谷梁云及者内卑，宋人外卑者，赵子曰：修二国之好，而为盟誓，非君则卿，何得使微者先儒注云：微者不命之卿也，按例外之不命，卿来鲁皆书名，但不言氏耳，且前后盟而不言，内盟者凡七，推寻事迹，皆是公自盟，【义见纂例，盟篇】义例，昭然不可，或称是公，或称是微人，【宿盟，云是微幽盟，云是公皆舛驳也，】。
冬十二月祭伯来
公羊曰：何以不称使？奔也，曷为不言奔？王者无外，故不言奔，啖子曰：按例周大夫，但不言出而无不言，奔之义，谷梁曰：寰内诸侯也，啖子曰：按例寰内例称子，若以伯为爵则毛伯。召伯荣叔祭，叔复是何爵乎？是知天子大夫例书字。
隐二年无骇帅师入极
公谷皆云无骇，不书氏，贬也，极同姓之国，讳灭同姓之国，故书入而贬，无骇，赵子曰：按非王命之大夫，例不书氏，八年无骇卒，谷梁云：隐不爵大夫，故不氏则名自縁非王命大夫，故不书氏，何关灭同姓哉？又若实灭同姓，则当直书，灭极以示讥，不当言入，若灭而言，入实入者，将如何书之。
纪履緰来逆女
公羊曰：何以不称使？婚礼不称主人，赵子曰：所以不称使者为下，有伯姬归于纪，文相连间无异事，省文从可知，公羊不达此意，遂妄为説假令婚礼不称主人，但致命之辞，不称尔，遣卿出境，非君孰使哉？又曰：母命之，何不称母？母不通，【注云：妇人命不通于隣国，但得命大夫行尔，】若妇人命不通于外，而得命大夫，令行则纪侯，但不自致婚，命且何伤？命大夫使行也，进退自相违背，且母命，既不通于外，又不得称，主人则大夫至彼，如何致命乎？益知无理也，又云：宋公使公孙夀无母也皆为穿凿，公孙夀来纳币若不言，宋公使则似乎此，自为己事，故须言宋公以别之，尔且礼篇，国君娶夫人之辞曰：请君之玉女共事宗庙，【祭统云云，】，如此则称主人，何得妄为异説乎又桓八年，祭公逆王后亦言不称主人，亦非也。彼自为非王命耳。故不言王使【説见本传】。
谷梁曰：国氏者为其来接于我，故进之，赵子曰：按非命卿来，鲁例皆国氏，何独进履緰哉。
伯姬归于纪
谷梁曰：妇人不专行，此如专行之辞，何也？逆之道微，无足道焉耳。赵子曰：据桓公逆，夫人于讙下云：夫人姜氏至自齐，亦以专行为辞，则此例不成矣。
纪子伯莒子盟于宻
左氏曰鲁故也。啖子曰：传以子伯为子帛，言是履緰之字，故附防为此説耳【传意，以纪既与鲁婚，故使大夫为鲁结盟，通好也】。
谷梁曰纪，子伯，莒子而与之盟，啖子曰：此阙文耳。云伯之穿凿甚矣。
十有二月乙夘夫人子氏薨
公羊曰夫人子氏者何隐之母
谷梁曰：夫人者，隐之妻也，啖子曰：隐公身既谦让，不当君礼，母妻卒，安肯用夫人礼乎？
三年君氏卒
左氏曰：君氏卒声子也，不书姓为公，故曰：君氏啖子曰：按例无有改字，以为义者，岂有改其本姓乎？假如此时隐公之母，实卒不行，夫人礼亦当如定，十五年，姒氏卒，书姓也。
公羊曰天王崩，诸侯之主也，【言诸侯大夫赴吊者，尹氏主之】。
谷梁曰：外大夫不卒，此何以卒于天王崩，为鲁主，故隐而卒之，赵子曰：春秋一字之义，为经邦大训，岂有缘其为诸侯及鲁大夫作主人之恩，遂録之于经乎？公羊唯説讥世卿之义是。
宋公和卒
左氏曰：宋宣公可谓知人矣，立穆公，其子飨之，命以义夫！啖子曰：若宣公本知穆公反让其子，且让以求名，乃是许也。何足美乎！
四年莒人伐杞取牟娄
公羊曰：外取邑不书，此何以书？疾始取邑也，啖子曰：按前后例外取邑，书者多矣，唯取鲁邑，乃有不书者，【赵氏辨此义见，纂例取篇】。
谷梁曰：言伐言，取所恶也，按有不伐而取邑者，各书实事，尔无他义。
翚帅师防宋公陈侯蔡人衞人伐郑
左氏曰：宋公使来乞师，公辞之，羽父固请以行，书曰：翚帅师疾之也，【言，故去其氏以贬之，】赵子曰：春秋之初，公室犹强，若公实不许，臣何敢固请？而行葢左氏，不知未命，不书族之义，造此事端尔。
谷梁曰：翚不称公子？以其与弑隐公，贬之也，啖子曰：凡事各于本事襃贬，岂有未弑君而先贬乎？翚之不称公子？自为未命，尔后有此义，皆同此説。
衞人立晋
谷梁曰晋之名恶也按晋是其名有何恶乎
五年考仲子之宫初献六羽
公羊曰僭，诸侯犹可言也，僭天子不可言也，赵子曰：按鲁僭用八佾，非一朝若不因改革之时言之，则无以明改自隐公始也，事须因此减数，时书之，公羊不达此意，云僭天子，则不可言，如此，则僭差之过，无由而着，惩劝之道，安所寄乎？又曰：隐为桓祭其母，成公意也，赵子曰：此直公意何成之有！
谷梁曰仲子者，惠公之母，隐孙而修之，非隐也，啖子曰：按此时桓公之母防始终，正是考宫之时，故知公羊説是又曰考成也，成之为夫人也，赵子曰：考者成室之名耳，诗有考室之义，是也。
邾人郑人伐宋
左氏曰：宋人使来告命，公将救之，使者曰：师未及国，公怒，乃止，啖子曰：夫宋人乞救，必当卑辞，岂肯令鲁怒乎？又七年传云为宋伐邾，此则于宋无忿明矣，又至九年，传曰：宋以入郛之役怨公，益知前后差错也。
六年郑人来渝平
左氏曰：更成也，赵子曰：传意谓变讐而更和平也，若如此，止当来行成耳，何要言渝也，故知公羊谷梁义为长。
七年叔姬归于纪
谷梁曰：不言逆，何也？逆之道微，无足道焉尔？按：不言逆者，皆夫自逆也，不书者，常事不书也。
滕侯卒
公羊曰何以不名微国也
谷梁曰：滕侯无名，少曰世子，长曰君狄道也，啖子曰：按附庸之君，以及外裔，皆有名况，滕国文王之子孙虽至微弱，岂无名乎？又后诸侯卒有不书名者，【薛伯等是】岂皆无名乎？
齐侯使其弟年来聘
谷梁曰：诸侯之尊，弟兄不得以属通，其弟云者，以其来接于我，举其贵者也；赵子曰：按礼云五十命为大夫，天下无生而贵者，若以为贵，非正王纲之义。
公伐邾
左氏曰：为宋讨也，赵子曰：邾伐宋，在五年，不应二年，方为之报，左氏，此例甚多，既非襃贬之意，故不取他放此。
戎伐凡伯于楚丘以归
公羊曰：其言伐大之也，啖子曰：不言，执者尊天子之使故云伐也，若言不与戎之，执王使其书外裔，侵伐灭入者，岂皆是之乎？又曰：其地大之也，其事实在楚丘，若不书地，如何纪事乎？
谷梁曰：戎者衞也为其伐天子之使，故贬而戎之啖子，曰若衞实伐天子之使，改之曰戎，是为衞掩恶也如何惩劝乎？
八年郑伯使宛来归邴
左氏曰：郑伯请释泰山之祀而祀周公，啖子曰：郑人请祀周公已不近人情矣，泰山非郑封内本不当祀，又何释乎？
公羊曰：泰山之下，诸侯有汤沐邑焉，啖子曰：列国至众，若言皆有邑，泰山之下，何能容之？故去其皆字。
谷梁曰名宛，所以贬郑伯，恶易地也，按不命之卿，来鲁例，名之不可妄为异説。
我入邴
公羊曰：言我者非独我也，齐亦欲之书我者，言鲁入尔何？关齐事乎？
宋公齐侯衞侯盟于瓦屋
左氏曰：以释东门之怨，礼也，赵子曰：诸侯结盟，本非正道，【义见隐元年，传】有何合礼？故但取其释怨之，辞而去，其礼字，他皆放此。
塟蔡宣公
公羊曰：卒何以名？至塟从，主人赵子曰：卒名之着易代，且降于天子也，【天王崩，不书名，诸侯生既不名，故死，乃名之，且纪世之次也。】塟时举谥，而不须重言，名史体自当然，不要立义。
公及莒人盟于包来
左氏曰：以成纪好，赵子曰：岂有二年之好，【左氏据二年，纪子帛，莒子盟于宻故也】经今六载始成之，左氏多此类，皆不取他放此，九年三月癸酉，大雨，震电，庚辰，大雨雪。
左氏曰：凡雨，自三日以徃为霖，平地尺为大雪，赵子曰：春秋记异，不书常事，尺雪常事，何足记乎？岂有二百四十二年，唯两度尺雪哉？【经唯两度，书大雪，】益知其妄也，文先书大雨震电，又复有雪明其异耳，非为雨生例，妄发霖例，又与经违皆不取。
公防齐侯于防
左氏曰：宋公不王，【不朝王，】郑伯以王命讨之，来告伐宋，公防齐侯于防，谋伐宋也，赵子曰：按：此时王室已至微弱，岂诸侯禀命，为之讨罪乎？且隐公贤君，即位已来，不曽朝聘于王，平王之崩不赙，又不防塟，则鲁自当受讨，何得责人？明知当时皆蔑弃周室，非独鲁也，左氏説事多不实，或是鲁杂史为餙辞，故左氏因之耳，其理至明，不足为疑，若实奉王命，讨不庭，明年，伐宋，必异其辞，不应依常例书伐。
十年公防齐侯郑伯于中丘
左氏曰盟于邓按此文与经不合故不取
六月壬戌公败宋师于菅辛未取郜辛巳取防
左氏曰：庚午，郑师入郜，辛未，归于我，庚辰，郑师入防，辛已归于我，君子谓郑荘公于是乎可谓正矣，以王命讨不庭，不贪其土，以劳王爵，正之体也，赵子曰：诸侯专取他国之邑，而以与人，罪之大者，而云合正，何其妄乎？【以王命讨难，义己见上文】。
公羊曰：外大恶书，小恶不书，内大恶，不书小恶，书赵子曰：立教之体，事无巨细，皆记可否，以为后世之规，岂得简其大小乎据例，小恶皆讳，不书败是也。长勺之战，为纳讐人之子，故书败是大恶不讳也。又云：取邑不日，此何以日？一月再取，甚之也，赵子曰：按：此缘与败不同日，又取二邑，亦不同日，故各书之以记实，何得曲为义説凡取皆罪也，何论一月，再取乎？若其异月而取，则无罪乎？
谷梁，曰：不正乗人之败而深为利，故谨而日之，赵子曰：安有彼不败而能取其邑乎？假如兵不败我直，取得其邑，则无罪乎？
宋人蔡人衞人伐戴郑伯伐取之
左氏曰：蔡人衞人郕人不防，王命【不同，伐宋】，郑师在郊，【伐宋，回师】，宋人衞人入郑【乘虚袭郑】，蔡人从之，伐戴，八月壬戌，郑伯围戴克之，取三师焉，【三国兵在戴城，郑伯都围取之，】宋衞既入郑以伐戴，召蔡人，故不和而败，九月戊寅，郑伯入宋，【报入郑也，】赵子曰：按三国并大于郑，郑之兵力可知，何能悉取乎？假令三国入戴城，郑总取得之，则合言围取之，若不围无由，总取得三国在城外，则合云伐败之，不得云取详据经文郑因三国伐戴之后，戴已病矣乗其病而遂伐取之，至九月，郑又伐宋，明年又言：郑以虢师伐宋，报其入郑，若此时已取三师，其报怨雪耻，斯过当矣，何得重重更报，益见其纰缪也。
谷梁，曰：不正其因人之力而易取之，故主其事也，赵子曰：假如自取，岂为正乎？何乃须言因人之力，始言不正，按经文实是郑，取不得云主其事也。
齐人郑人入郕
左氏曰：讨违王命也。赵子曰：若然，经必异其文，且齐桓已前，诸侯未有勤王之事。
十一年滕侯薛侯来朝
左氏曰：滕薛争长，【云云，】公请于薛侯曰：周之宗盟，异姓为后，寡人若朝于薛，不敢与诸任齿，【薛任姓也，齿列也，】啖子曰：周之典礼，自有常度，【同姓异姓诸侯之班，当有常礼也，】若朝，鲁则先姬朝，薛则先任是乱常礼也，故不取其不敢与任齿。
公及齐侯郑伯入许
左氏曰：郑伯将伐许，公孙阏与颍考叔争车至于君登矣！此皆烦碎，不足为训，故畧之他放此，又曰，郑荘公使许大夫奉许叔居许东偏，又使公孙获佐之戒，获云：我死，乃速去之，【云云，】，君子谓郑荘公于是知礼，礼经国家，定社稷，序人民，利后嗣也，许无刑而伐之，服而舍之，度徳而庭之量力而行之，相时而动，无累后人，赵子曰：诸侯无王命，入人之国，罪已大矣，又使大夫守之，不容诛矣，而以为有礼，是长乱阶也。
公薨
左氏曰：不书塟，不成防也，啖子曰：岂有国君之防而有不成者乎？故知公谷以贼不讨，故不书塟，此义为当。
春秋集传辨疑巻一
钦定四库全书
春秋集传辨疑卷二
唐 陆淳 撰
桓元年春王正月
谷梁曰元年，有王所以治桓也，赵子曰：按实不治，何得言治也，旧説又云元年有王兾，是年内有讨，所以书之，予谓去王字，理由夫子不因旧史，夫子修经时，岂不知此年竟不讨乎？何须存之也，又云：末年有王言，王终不能讨，所以书之，若然者，总除王字，理不益明乎？按十五年，王崩，至十六年，嗣王既立，年月已深，过不在嗣，王何不书王乎？足明非责王明矣，但为学春秋者，惯习于王正月，不觉，遂四处妄加耳，圣人辞意朗然，平畅若讥王，则王未崩之前，悉去王，字可矣，安肯乍见乍隐，烦碎若此乎？详经意，直以桓公不顾王法，故去其王字以见其罪耳。
公即位
谷梁曰：继故不言即位，正也，赵子曰：礼当不即位，岂空言哉？故去其言字，又曰，先君不以道终，己正即位，是无恩于先君也，赵子曰：但言与闻乎弑义己备矣。
郑伯以璧假许田
左氏曰：郑人请复祀周公，按郑荘之言，无所不知，安肯请祀非其祖乎？不近人情矣，説已具隠八年。
公羊曰：天子之郊，诸侯皆有朝宿之邑，啖子曰：其皆字义同隐，八年，又曰：曷为谓之许田？讳取周田也，按：许田，实鲁朝宿之邑，不得谓之周田，又曰：系之，许近许也，按许田，自是其邑名，何关近许之事乎？若近许即谓之许田？近郑亦谓之郑田乎？若然，则无常名矣。
公及郑伯盟于越
谷梁曰越盟地之名按此不要解自可知矣
桓二年春王正月
谷梁曰：桓无王，其曰王，何也？正与夷之卒，赵子曰：十一年，郑伯卒，十二年衞侯晋卒何不正之乎？故知皆谬而传，因谬强为义也，十年，有王云正，曹伯卒亦同此説。
宋督弑其君与夷及其大夫孔父
左氏曰：宋华督见孔父之妻于路，遂弑殇公，啖子曰：古者大夫犹皆乗车其妻固当乗之不可在路而见其貎，葢以旧言孔父，义形于色，而作传者，以为女色之色，遂妄为此説耳且见谷梁説及之义极明，不足疑也，谷梁曰：何以知其先杀孔父也，臣既死，君不忍称其名，赵子曰：按孔父之事，自是史册载之，非殇公自书也何闗君之不忍乎？又曰：孔氏父字，谥也，啖子曰：孔字父美称也，孔氏之先，皆以字连父，故有弗父，金父若孔为氏，岂世世改乎？又春秋时名嘉者多，字孔是，其证也。又曰：不称名，葢为祖讳也，按春秋鲁国之史也，非夫子家传，安得祖讳乎？
滕子来朝
赵子曰：滕侯爵，自齐桓覇后方与薛皆降号以从，会位此时未有覇者，无人黜之，故知在防也。
公会齐侯陈侯郑伯于稷以成宋乱
公羊曰：内大恶讳，此其目言之何？逺也赵子曰：按逆祀僖公，昭公出逊皆书之，何得云大恶讳乎？又若以年逺不讳则桓公为齐所杀，何不明书乎？由是言之，可讳则讳，可讥则讥，不以年月逺近为异也。
谷梁曰：以者，内为志焉尔。赵子曰：言以者，明四国同防，以成此事，何独言公为志乎？又曰：取不成事之辞，而加之焉，于内之恶，而君子无遗焉尔？赵子曰：据经文乃直书事实耳，有何加乎？
取郜大鼎于宋纳于太庙
左氏説僖伯諌辞，自清庙茅屋，至声明以发之，赵子曰：据纳鼎直，以受凶赂，而纳于太庙，故讥耳，非为服章名数有愆，故不当别记烦文也，且夫议礼度者，贵识其安，上治民之大体，若夫服章名数之差品，礼之末节也，今事不相涉，故当舍尔孔圣既防之后，学者莫识大本，所务唯此而已，故左氏传及国语并戴圣礼记多记此等，学者当求其逺大
公谷并解郜鼎之名，【云云，】啖子曰：郜鼎之名，犹如和氏之璧，封父之繁弱之类，无他义也，谷梁又云：成人之乱，受赂而退，以事其祖，以周公为弗受，啖子曰：假如纳于他庙，岂为可乎？何独引周公弗受。
蔡侯郑伯会于邓
公羊曰：离不言会，赵子曰：按前后两国皆书，防传妄也。
公至自唐
左氏曰：反行饮至，舍爵策勲焉，礼也？赵子曰：此当移于十六年，至自伐郑之下附之，此非征伐，从君出入，乃是常事也，何勲之有？又曰：特相防徃来称地让事也，赵子曰：按成防而归，即非止于让以防告庙，有何不可？此不达内外，异辞之例，妄为异説尔且诸书，至自防者，所防悉非鲁地，故知四处至称地，皆鲁地故也。
谷梁曰桓无防其致何也按前后桓公言防多矣
桓三年齐侯衞侯胥命于蒲
左氏曰：不盟也，赵子曰：凡防遇亦不盟，何独胥命？公谷皆云，美其不盟，约言而退，近正也，赵子曰：按防遇亦并不盟，皆是约言而退，何得独异？此文且二君，并非贤君，又无殊异之迹，据经文直讥其无人君之礼尔。
公子翚如齐逆女
左氏曰：修先君之好，故曰公子啖，子曰：若使异姓之臣徃复何称乎？且惠公之薨，桓公尚幼，则知惠公之时，未谋婚姻，何得言先君之好，假或早谋，而今修之，则当纳币之时致命，何为于逆？乃言修好乎！
齐侯使其弟年来聘
左氏曰：致夫人也，赵子曰：按成九年，季孙行父如宋致女，仲尼书之以示讥，此若致女，亦当书之，不容于隐，左氏见彼有致女之文，此又新婚之后而至，遂附防妄説耳。
桓四年春狩于郎
左氏曰：书时礼也，赵子曰：凡搜狩之礼，常事不书，故知公羊义是。
天王使宰渠伯紏来聘
左氏曰：父在，故名，赵子曰：若以其代父，摄行卿事，则经文当依仍叔之子为文，若非代父，即当依常例，何得加名？故知为贬，故名尔。且王人子突称，字以襃，则此以名为贬亦明矣。公羊曰：其称宰渠伯紏何？下大夫也，按例天子，大夫皆称字，何独下大夫乎？
桓五年甲戌己丑陈侯鲍卒
左氏曰：再赴也，于是陈乱，文公子佗杀太子免而代之，公疾病而乱作，国人分散，故再赴赵子曰：岂有正当祸乱之时，而暇竞使人赴告哉？假令实再赴，夫子亦当详定，取其实日，何乃总载之乎？且传言公疾病而乱作此文，亦据陈国史而记之验，此则经文，甲戌，下当记陈佗作乱之事，今简脱之尔，左氏不达此意，遂妄云再赴也，公羊曰：何以二日卒之防也，【狂也，】甲戌之日亡，己丑之日死而得，君子疑焉，故以二日卒之？啖子曰：按：人君虽狂而去，亦当有臣子从之。
谷梁曰：甲戌之日，出己丑之日得，不知死之日，故举二日以包之，啖子曰：三传皆不知有阙文之义，故多造事端尔，岂有人君走出，臣下不追逐，昩其死日乎！
齐侯郑伯如纪
公羊曰：外相如不书，此何以书？离不言防也，啖子曰：按前后两国言防多矣，此书者，左氏説从告之义是也。
天王使仍叔之子来聘
左氏曰弱也，赵子曰：假如年长而代父出，便得不讥乎？左氏不推，襃贬之义，但见称子则云尔。
夏城祝丘
谷梁曰：讥公不修徳政恃城以安民，按但讥不时即可矣，安知恃城乎？
蔡人衞人陈人从王伐郑
左氏曰：郑伯御王祝，射王中肩，【云云，】赵子曰：此并妄也。葢郑国愚史，不知败王之恶，射王之逆，但欲以胜天子为美，故左氏因之，若信有此事，则经不合，不异其文，若云不告，被射，故不书，则诸侯恶事，岂肯来告夫子何由贬责之，足明因纳于史者，夫子精求其失而书之，尔从告之义，已详见隐，十一年传。
谷梁曰：从者何为天王讳伐郑，按经文直书事，实亦无所讳。
州公如曹
赵子曰：据经文直书讥其外交，故书曰：如曹左氏曰度其国危，遂不复，若国危而出奔，若在后，方有危难，当依初行时，意书之，自不相妨。
公谷皆云过我也，【解所以书】赵子曰：或大夫见而知之，或来告，故知之，或为其自曹而来，故知之，何必过我乎？
桓六年寔来
左氏曰来朝，赵子曰：若行朝礼经，当书之，故知妄也。公羊曰：寔来者，犹是人来也，化我也，赵子曰：寔实也，承上文无异事，故曰：寔来公谷之説皆鄙浅故不取。
壬午大阅
公羊曰：何以书？葢以罕书也，按以其非常，故书尔，非为少也。
谷梁曰葢以观妇人也按经无异文传自穿凿
蔡人杀陈佗
公羊曰：佗陈君也，曷为谓之陈佗，絶也，赵子曰：按左氏传，佗杀太子之贼，故经不以人君称之，公谷不达此意，妄云淫于蔡，及淫猎于蔡，不近人情，谷梁又云：何以知其是陈君两下相杀不道，按前后两下相杀，书者多矣，此传妄也。
子同生
左氏曰：公与文姜，宗妇命之，赵子曰：左氏误谓宗妇为同宗之妇，遂妄云尔当去之。
公羊曰：喜有正也，赵子曰：春秋一字，皆为经邦大训，不为忧喜生文。
谷梁曰：疑故志之【注云：文姜淫佚，疑非桓公之子】，此乃委巷之谈，不近人理。
桓七年焚咸丘
公羊曰：焚之者何？樵之也？啖子曰：火攻之，事非一途，安知樵之，又曰：疾始以火攻也，赵子曰：凡事是非皆一一明之，此又非便为常，何独讥始？又曰：曷为不系乎邾国之也，赵子曰：不系邾者，邑地不系于国，春秋之常也，国之有何义哉？又曰，曷为国之君存焉尔？啖子曰：咸丘虽焚，邾竟不灭，焉知君存。
谷伯绥来朝邓侯吾离来朝
左氏曰贱之也此説不明故不取
公谷并云失国之君，赵子曰：葢以其书名，故云尔。据诸失国之君，唯随敌以归者，则书名，若奔他国，并不书名，【説见本例】，则二国之于例，固非失国明矣，假令实非奔鲁，而公待以朝礼之故，即当书云：谷伯，邓侯来奔，某日朝，公不应，越例书名而没，其来奔也，或曰：据礼云诸侯失地则名灭同姓，则名不云用，夷礼则书名，今忽作此释，于理安乎？答曰：礼记者因説春秋之义，遂记得此语，而録之非，自古有此例也。诸侯失国，自辱其身，犹至书名，况行夷礼，辱及宗庙见轻，侪列而得不名乎？三家説春秋义例，不尽者多矣，又何足怪！
桓八年正月己夘烝
公羊曰：讥亟也，啖子曰：此书之以彰，下文尔非讥也，谷梁曰烝，冬事也，春兴之志，不时也，赵子曰：正月之烝，不失时也，【义见纂例，郊庙例，】经为五月，又烝，故书此以明一岁再烝，若不书即似春，有故不烝，夏乃烝耳，啖説是也。
夏五月丁丑烝
谷梁曰烝，冬事也，春夏兴之黩祀也，赵子曰：书春，是为下文起耳，故去其春字。
祭公来遂逆王后于纪
左传曰：礼也，赵子曰：若合礼则，常事不书，据经言来，遂足明讥矣。
公羊曰：何以不称使？婚礼不称主人，赵子曰：此説非也已见隐，二年纪裂繻来逆女传，假令婚礼实不称，主人即至纪之日，但致鲁命，尔来，鲁未是婚礼，何须不称？主人乎？实使来而不称王命，则如何致命乎？无理之极，旧説云天子娶于诸侯，必使同姓诸侯主之，亦恐非也。鲁侯为天子嫁女，为女卑于鲁侯，故可也。至于天子娶后至尊，诸侯如何为之主哉！且礼经亦无此説春秋之文，又殊不尔，故知其非也，又云：大夫无遂事，此言，遂使我为媒可，则因徃逆矣，赵子曰：假如使可专逆王后不白于君乎？又曰：女在国称女，其称王后何？王者无外，其辞成矣，亦非也。若但书逆女，则是祭公自逆，故须言王后尔。
谷梁曰：其不言使何？不正其以宗庙之大事，即谋于我，赵子曰：必若实讥天王言，使不更昭著乎？今不言使即罪，全归祭公。
桓九年纪季姜归于京师
谷梁，曰：为之中者归之，赵子曰：王后者，天下之母不同于诸侯之女，自合书之，不关鲁为媒，乃书之事。
桓十年公防衞侯于桃丘弗遇
谷梁曰不遇者，志不相得，赵子曰：经意直讥其无信，尔岂论其相得不相得乎？
齐侯衞侯郑伯来战于郎
左氏曰：来战于郎，我有辞，初，北戎病齐，【在六年，】诸侯救之，【云云，】齐人致饩，鲁以周班后郑，郑人怒【云云，】赵子曰：据左氏，鲁以周班后，郑既是正礼，郑虽小恨，岂至兴师，即合当年构祸，岂有经五年之后，方合诸侯报，此小怨乎？夫五年之后，诸侯讐党亦已改矣，怨望之心，亦已衰矣，理在目前，不足疑也，但为无过故异耳。左氏遂引徃前小隙附防之，故但存其我有辞，一句而已。公羊曰：郎者何？吾近邑也，按经但书战地，本不分其近逺假如逺则不书战地乎？
谷梁曰来战者，前定之战也，赵子曰：此説非也言来者责三国不当来，尔言战者讳，败之常也，又曰：不言其人，以吾败也，赵子曰：按为公战败，故不言败以讳之，若大夫战，则当书之不容悉隐也，又曰：不言及者，为内讳也。赵子曰：按直言来战，言其不当来，尔若为内讳，则但不书败何须，不言及诸内，战皆言及，岂是不讳哉！
桓十一年宋人执郑祭仲
公羊曰：祭仲不名，贤也，何贤乎祭仲？以为知权也；【云云，】啖子曰：以废君为贤，不可以训。
谷梁曰：宋人者宋公也，其曰人何贬之也？按执大夫，例称人不可别为义。
郑忽出奔衞
公羊曰：忽何以名？春秋伯，子，男一也，辞无所贬，传意解不言，子按春秋前后例伯，子，男皆殊称，非一也。又郑伯爵也，若称子何？关爵乎？故不称子者，责其不能嗣先君尔。
柔防宋公陈侯祭叔盟于折
公谷皆曰：柔者何？吾大夫之未命者也，赵子曰：凡未命大夫，不书氏，已见隐公巻及都见名位例，故去此以省文也。
桓十二年十一月丙戌，公防郑伯盟于武父，丙戌衞侯晋卒。
谷梁曰：再称日，决日义也，赵子曰：再丙戌，误文也，传以日月为例，故妄云尔。
及郑师伐宋丁未战于宋
谷梁曰：不言与郑战，耻不和也，啖子曰：公羊説此义是也。此传不知省文之义，故云尔。且按：自此后鲁常与郑和而同伐宋，故知此传误矣。
桓十三年，公防纪侯，郑伯已已，及齐侯，宋公衞侯燕人战，齐师，宋师衞师燕师败绩。
左氏曰：宋多责赂于郑，郑不堪命，故以纪鲁及齐，宋、卫，燕战，赵子曰：据经文内兵，以纪为主，外兵以齐为主，若实为郑宋而战，即当以郑，宋为兵主，何得主齐纪乎？且责赂小事，止当二国，自不和，无容诸侯，为战按六年，防纪云谋齐难也，是岁，纪又来朝，请以王命求成于齐，公告不能今为兵，主以战于纪，足明齐以三国之师伐纪，欲灭之，公与郑救之而胜，遂免祸，至十七年，乃防于黄，以平之，其踪迹明着，若此不然，纪惧灭之不暇，岂敢主兵而助郑乎？若助郑止当战于宋，郑之郊，无为战于纪也，据郑伯新为宋所主而去，年遽与鲁及宋战，今年又助纪，战则必为求赂多之，故今移责赂之文于去年，公欲平宋，郑之上庶为允，当也。
公羊曰：曷为后日恃外也，赵子曰：按先防而后日成防而后战也，恃外有何义乎？又曰：何以不地？近也，赵子曰：不地者，有纪都也，无他义，谷梁説是
桓十四年春无冰
谷梁曰时燠也按此不解亦可知
秋八月御廪灾乙亥尝
左氏曰：书不害也？按：八月，尝非时也，又以灾之余而祭讥不敬尔，非为不害而书。
公羊曰：尝常事何以书？讥尝也，御廪灾，不如勿尝而已。赵子曰：按：周之八月，夏之六月也，不合尝而尝云：常事非也，又云：御廪灾，不如勿尝而已。按有灾当警惧，脩而改卜，何得便阙？先君之祀乎！
谷梁曰：御廪之灾，不志赵子曰：按：此乃大故，何得不志？又曰：必有兼甸之事，注云：夫人兼行甸人之事，恐谬也。此旬字尔言，祭事当久办，非一旬所了，传写者见前有甸字，遂改尔，又云：讥未易灾之余，而尝据易灾，可一日而办，况其间经两日，何得不办？今为其足以明祭礼宜兼存之。
宋人以齐人蔡人衞人陈人伐郑
左氏曰：报宋之役，【云云，】以大宫，椽归，为卢门之椽，赵子曰：此事烦碎，并不关教迹，故不取，又若实毁其大庙，非礼之甚，经必书之，益以知谬也。
桓十五年天王使家父来求车
谷梁曰：诸侯时献于天子，以其国之所有，故有辞让，而无征求，赵子曰：天子受贡，常礼也，亦何所让？故去其故有辞让四字。
郑伯突出奔蔡
公谷皆云名突讥，夺正也，按诸侯失地，皆名之不可为义。
郑伯突入于栎
公羊曰：曷为不言入于郑，末言尔，按实未入郑，何用强説？
公防宋公衞侯陈侯于袲伐郑
谷梁曰：地而后伐，疑辞也，非其疑也，赵子曰：按谋伐之，初岂有不怀疑者，疑者心中之事，何由知之？今据经文因成，会礼而后行，伐尔，辞意甚明，无他义也。
桓十六年冬城向
左氏曰：书，时也，啖子曰：按下有十一月，纵是同月，亦今之九月，农工未毕，不可兴役。
衞侯朔出奔齐
公羊曰：何以名？得罪于天子也，按失地，诸侯皆名之，不可强生义。
谷梁，曰：朔之名恶也，天子召而不徃也，啖子曰：诸侯失地则名，春秋之常也，左氏得其事实矣。
桓十七年及宋人衞人伐邾
左氏曰：宋志也，赵子曰：据例称及者，皆内之志云：宋志非也。
冬十月朔日有食之
左氏曰：不书日，官失之，天子有日官，诸侯有日，御【云云，】赵子曰：此説非也凡不书，或史官阙之，或年深写误，何关日官？日御乎史官岂不知朔及每日甲子乎？何待日官日御哉。
桓十八年公与夫人姜氏遂如齐
公羊曰：何以不言及夫人，夫人外也，夫人外者何？内辞也？其实夫人外公也，赵子曰：圣人设教，不应如此烦碎，谷梁説伉敌之义，近之矣。
谷梁曰：不言及夫人，何也？以夫人之伉，弗称数也。赵子曰：但讥骄伉，义则昭然，又云：弗称数，即烦碎矣，故去其弗称数三字。
公薨于齐
谷梁曰薨，称公举上也，啖子曰：请侯虽五等，臣子皆曰：公从高称也，生时皆然，何用解薨。
葬我君桓公
谷梁曰：葬称我君，接上下也，赵子曰：按称我君，以别他国，且君敬辞尔。
春秋集传辨疑巻二
<经部,春秋类,春秋集传辨疑>
钦定四库全书
春秋集传辨疑卷三
唐 陆淳 撰
庄元年三月夫人孙于齐
左氏曰：不称姜氏絶不为亲礼也，赵子曰：若谓荘公为得礼乎？此则非荘公之意，若谓夫人为得礼乎？则哀姜之孙不去姜氏，则知此兼恶在，齐侯尔。
公羊曰：内讳奔谓之孙，赵子曰：非也，书曰：尧将孙于位，亦是讳奔乎？故谦避曰：孙尔臣子之礼辞也，又曰：夫人固在齐矣，其言孙于齐，何念母也？啖子曰：岂有先在齐而今书孙乎？葢见无夫人至处，故云尔。不知夫人随防而归，但不告庙，故不书尔。
谷梁曰接，练时录母之变，始人之也，按此传意亦言夫人先在齐，至练时始录之説同公羊。
夏单伯逆王姬
公羊曰：何以不称使？天子召而使之也，按鲁自使逆天子何事？召之不言，使省文尔。
谷梁曰：不言如，何也？义不可受，于京师也，赵子曰：言逆王姬，则知徃京师矣，但云逆女，须先书如某以别之，省文之义，尔无他意。
筑王姬之馆于外
左氏曰于外，礼也，赵子曰：与讐主婚纵在城外，岂为礼乎？
谷梁曰于庙，则已尊于寝则已卑，为之筑节矣，赵子曰：庙者非所当居，何论尊乎？王姬不可居，公寝，何论卑乎？故公羊之説是又曰其不言齐侯之来逆，何也？不使齐侯得与吾为礼也，啖子曰：齐侯之来常事，不书尔，无他义，前后无书，诸侯自逆者。
王使荣叔来锡桓公命
公羊曰：锡者，赐也，命者，加我服也，谷梁意亦同，赵子曰：桓公已塟，命何所施之？谷梁又曰：礼有受命，无来锡命，锡命，非正也。赵子曰：按锡命如汉已来，就加爵秩，何得无乎？若一一召而锡之，则劳弊甚矣，况桓公已薨，如何受命乎？
齐师迁纪郱鄑郚
公羊曰：迁者何取之也？曷为不言取为襄公讳也。按取人邑非善事，若为之讳，是掩恶也。
谷梁，曰：纪，国也。郱鄑郚，国也，或曰：迁纪于郱，鄑，郚，啖子曰：按下有纪侯大去其国，明此时未迁，故知郱鄑郚是纪之三邑尔。
庄二年公子庆父帅师伐于余丘
公谷皆云于余丘，邾之邑也。啖子曰：按前后未有邑言伐者，故依左氏旧説为国。
夫人姜氏防齐侯于郜
谷梁曰：妇人既嫁，不逾境逾境，非正也。赵子曰：纵未嫁，岂得逾境乎？且妇人送客不出门，何论境哉！
荘三年溺防齐师伐衞
左氏谷梁，皆以不称氏？为贬按例，不命之卿，则不书氏，不可别为义，公羊説虽是为己都，见名位例，故不重释。
五月塟桓王
左氏曰：缓也，啖子曰：此自改塟，不当讥缓传，见桓十五年，王崩后，未见书塟处，故云尔。
谷梁曰：或曰，却尸以求诸侯？啖子曰：停尸七年，以求诸侯？非人情也。
纪季以酅入于齐
公羊曰：何以不名？贤也，赵子曰：此乃纪侯之命，且不得已而然，何足为贤哉！
公次于郎
左氏曰：凡师一宿为舍，再宿为信，过信为次，赵子曰：经无信舍之文，不要此例。
荘四年夫人姜氏享齐侯于祝丘
谷梁曰飨，齐侯所以病齐侯也，啖子曰：此乃鲁国之耻，岂独病齐侯乎？
纪侯大去其国
公羊曰：齐襄公复九世之讐故为之讳灭，此义迂僻甚矣，不复繁文。
谷梁曰：大去者，不遗一人之辞言，民之从者四年，而后毕也，啖子曰：若然，举国而行，何名去国？文义相反矣，又曰：纪侯贤而齐侯灭之，不言灭，而曰大去其国者，不使小人加乎君子，赵子曰：凡不絶其祀，例不书灭，无他义，假令纪侯，是小人则可灭之乎！
齐侯塟纪伯姬
公谷皆云以其失国，故隐而塟之，赵子曰：春秋举礼敎以示后，岂为一时悲喜，生文乎？
公及齐人狩于郜
公谷皆谓齐人是齐侯也，赵子曰：按春秋未有与诸侯防而书彼君为人者，若此非齐侯，则实与微者狩，复书为何哉？若实是齐侯，即当书云：及齐侯狩于郜而不书，公此则讳公之义，义与盟，义同不应讳，齐侯也。
荘五年公防齐人宋人陈人蔡人伐衞
公羊云：不言纳，朔避王也，赵子曰：据诸侯之心，实不避王，而经文反为之，隐避是党，罪人也，若以为为王讳其逆命，则王室乱，及尹氏立子朝，犹不讳不应讳，此若云为鲁讳，则成宋乱，及纳子紏，皆不讳，亦无宜讳，此但縁纳事已着，再书则烦冗，故不书尔，【义见本年】。
谷梁，曰：是，齐侯，宋公，其曰人，何也？人诸侯所以人公也，其人公何？逆天王之命也，啖子曰：若贬之反书曰：人则后人安知其宋公齐侯乎？此乃隐其恶尔，何名贬哉？
六年王人子突救卫
谷梁曰：救者善，则伐者不正矣，赵子曰：假令天子不正，诸侯岂得举兵以争哉。
衞侯朔入于衞
公羊曰：何以名犯命也。谷梁曰恶也，赵子曰：按失地之君，例名之不可别为义，葢公谷以有王人救衞故于朔之出入，并有犯命，及得罪于王之説其国君出奔，而名者，岂得罪于王乎？不知事实相承，妄説尔齐人来归衞寳公羊曰是衞人归之称，齐人者，让于我也，啖子曰：按例无有，改其事实，而为义者，此乃观文见意，何烦曲説谷梁曰以齐首之分，恶于齐也？按：此乃书其事有何分？恶乎荘？七年，姜氏防齐侯于防，左氏曰：齐志也，赵子曰：齐人与姜氏通奸久矣，罪恶素均，岂烦今日乃以其地辨彼此之罪乎？夜中星陨如雨，左氏曰：与雨偕也，公羊曰：雨星不及地尺而复谷梁曰不，曰恒星之陨，何也？我知恒星之不见，不见其陨也，啖子曰：星陨如雨，为奔流者众，如雨之多，自汉己来史籍，频有诗曰：有女如云，李陵曰：谋臣如雨，皆言多尔，三传不达此理，故悉穿凿，谷梁又曰：着于上，见于下谓之雨，赵子曰：若其不多，岂言齐人让功于鲁人，注云：至鲁地，则齐侯之志，言与雨俱落。
得称雨哉？又曰，着于下，不见于上，谓之陨，赵子曰：陨落也，无烦曲説。
秋大水无麦苗
公羊曰：曷为先言无麦，而后言无苗，一灾不书，待无麦，然后书无苗，啖子曰：按：例一灾皆书。
八年师次于郎以俟陈人蔡人
公羊曰：次不言，俟言俟托不得已也，赵子曰：此直书事，实有何托乎？
甲午治兵
左氏曰：治兵于庙，礼也，赵子曰：予以为兵车之众，非庙中所容，且谷梁又説出入之义，明知在城外为场尔。
夏师及齐师围郕郕降于齐师
公羊曰：郕者何盛也？盛则曷为谓之郕？讳灭宗姓也，啖子曰：按实降于齐尔，如何讳灭乎？迂僻甚矣。
秋师还
左氏曰：君子是以善鲁荘公【言其克己复礼，不伐齐师】，赵子曰：劳师防讐何善之有？且齐强鲁弱，自当不敢争也，详据经文当缘告庙，故书尔。
齐无知弑其君诸儿
谷梁曰：大夫弑其君，以国氏者，嫌也。弑而代之也，按例不命之卿，例不书氏，既不书氏，自然以名连国强，説嫌理迂僻之甚。
荘九年公及齐大夫盟于蔇
左氏公谷，并云及大夫盟，齐无君也，赵子曰：若但如此，説有何劝戒之意哉？必实然据，例不合书，公义见隐元年，盟于宿传。
谷梁又曰：无君制在公矣，当可纳【，谓纳子纠，】而不纳，故恶内也，啖子曰：讐人之子本不当纳，有何恶乎？下伐齐，纳纠义亦同此，左氏曰：初，襄公立无常，鲍叔牙奉公子小白出奔莒，赵子曰：按：莒近齐之小国，而襄公强而无道，大夫如何？輙敢将公子奔之，而获安乎？杜注云：公子紏小白，并僖公之子尤非也，若然，则不合书子纠，又非讐人之子公纳之，不应有深讥，故谷梁云：襄被弑，二公子乃出奔，此説为正【言，皆襄公之子】。
公伐齐纳子纠
公羊曰：纳者入辞，其言伐者何？伐而言纳，犹不能纳也。按，此直书事实，如何不称纳乎？若不言伐齐，则纳纠于何国乎？又曰：不称公子？君前臣名也，按鲁君之前，称齐公子复有何过？况是史家之辞，非君前之义也。
及齐师战于干时我师败绩
公羊曰：内不言败，此其言败何？伐败也？赵子曰：纳讐防师恶之大者，讳之不足，故明书以示讥，传称伐败，如何为义？不可解也，又曰：曷为不言公？不与公复讐也赵子曰：按例公败例不书，公不与复讐有何义也？
齐人取子纠杀之
左氏曰子纠，亲也，请君讨之，公羊曰：胁我而杀之，赵子曰：按论语云：桓公杀公子纠，召忽死之，则知齐自杀之，非鲁杀也，若实鲁杀，则当书云：齐人使我杀子纠不应，云：取也。
十年宋人迁宿
公羊曰：以地环之也，赵子曰：据此，乃将己地绕之，非迁彼之义，谷梁曰：迁亡辞也，迁以移徙为名，非谓亡，又曰：犹未失其国家以徃也，岂有迁彼将为附庸，而云未失国家乎？
齐师宋师次于郎公败宋师于乗丘
公羊云：伐则其言次何？齐与伐而不与战，故云伐也，赵子曰：按经文实未伐而败，故不言伐尔，又曰：我能败之，故言次赵子曰：若然，则但书败义不明乎？何假言次，谷梁，曰：次，止也，畏我也，他处皆然，赵子曰：夫子书，次皆罪兴师，岂讥其怯懦哉？若当讥怯懦，则当襃勇力，春秋乃是鼓乱之书也。
荆败蔡师于莘以蔡侯献舞归
公谷皆云，蔡侯何以名？获也，啖子曰：晋侯之获何以不名乎？故知以其失地，故名尔。
公羊解经文，不言获注，谓与凡伯之获同义，啖子曰：呉灭胡，沈之君，获陈夏齧，齐国书，何得书获乎？赵子曰：公羊曰：州不若国是也，又云：国不若氏，按请侯无称氏之例，又云氏不若人，人不若名，按春秋无氏独行之例，唯崔氏出奔，尹氏卒，自是讥世卿不同常例，假如崔氏出奔，岂恶于崔杼弑君哉？又云：名不若字字不若子是也，于此用之。不当移于闵，二年，齐高子来盟，下施之谷梁，又云以归，犹愈乎执也，赵子曰：称以者，所以重责蔡侯，【义见本传，】言愈，殊非也。
荘十一年宋大水
公羊曰：外灾不书，及我也，谷梁曰：外灾不书，此何以书？王者之后也，按外灾来告，则书二传，不达此义，故各穿凿尔。
王姬归于齐
公谷皆云志，其过我也，按书其归为鲁主婚，尔无他义，谷梁他处，即云为之中者归之，与此又自相反矣。
荘十二年纪叔姬归于酅
公谷并云隐其失国，故书赵子曰：春秋纪教迹尔，岂为忧喜生文乎？
荘十三年齐侯宋人陈人蔡人邾人防于北杏
谷梁，曰：是，齐侯，宋公也，啖子曰：若是，齐侯，宋公而书曰：人不命之卿，又如何书乎？
公防齐侯盟于柯
公羊曰：荘公将防桓公曹子曰：君之意如何？荘公曰：寡人之生，则不如死，曹子请劫之，【云云，】荘公许之，遂劫桓公云，城坏压境，请汶阳之田，桓公与之，又云：要盟可犯，而桓公不欺，赵子曰：按：桓公未尝侵鲁地及盟后，未尝归鲁，田且荘公与齐大讐襄公之时，犹欢好不絶不应至桓公却生讐怨其事迹既妄，又不可以训故畧之荘十六年冬，防齐侯，宋公，陈侯、衞侯，郑伯、许男、曹伯，滑伯，滕子同盟于幽。
谷梁曰：不言公，外内寮一疑之也，赵子曰：按内臣与齐襄公徃来未尝有阻，岂于桓公更有疑哉？此直夫子定贬责之防，何关内外寮也。
春秋集传辨疑卷三
钦定四库全书
春秋集传辨疑卷四
唐 陆淳 撰
庄十七年齐人执郑詹
左氏曰：郑不朝也，赵子曰：若以国事见执，据例当称行人。
公谷皆云詹，郑之微者，书甚佞也，言微者不当书，特为佞书也，赵子曰：诸见执者，岂无罪乎？何独特书此佞，葢不知不命大夫被执，亦当书之，故造此义尔，谷梁又云：为下文起本赵子曰：若执犹不书，奔何足书乎？亦无理，若为来，鲁则书，但言自齐逃来，足知见执，何假先书之。
齐人殱于遂
谷梁曰：此谓狎敌也，赵子曰：此説乃讥其不善用兵，尔恐非教迹。
荘十八年公追戎于济西
左氏曰：不言其来，讳之也，啖子曰：据书曰：追明不觉其来已去，而追尔直言事实，有何讳乎？
公羊曰：未有言伐者其言追，何为中国追也，谷梁云：不言戎伐我，不使戎迩于我，按言追明已去而逐之，不言侵伐，不觉其来，尔无他义。
公谷，又云：言济西者，大之也。按书济西讥逺追尔言大亦无义。
荘十九年冬齐人宋人陈人伐我西鄙
谷梁曰：其曰鄙逺之也其逺之何不以难？迩我国也，赵子曰：春秋例，内以异外，岂为私情生文，此太烦碎。
荘二十年齐大灾
公羊曰：大灾者何？大瘠也？啖子曰：灾天火也，大之者，其灾大也，若以大灾为大瘠，新宫灾，亦是新宫瘠乎？
荘二十二年肆大眚
公羊曰：始忌眚也，啖子曰：肆者放也，眚者过也。如今之赦尔，忌眚，有何义乎？
谷梁曰为嫌，天子不许之，塟赵子曰：按当时天子微弱，鲁肯畏之乎？若实有畏王之心，则自赦以除母罪，岂为得礼？且鲁荘未尝有怨，齐之心，塟母肯有所忌，赦自赦尔，塟自塟尔，事不相关。
荘二十三年祭叔来聘
谷梁云：不正其外交，故不与使也，按不言使者，原其来意，非天子之命尔，非谓责其外交，则去使字也。
公至自齐
公羊曰：桓防不致信之也，此之桓，国何以致？危之也？按：凡公行反告庙，则书桓防不致，有何义乎？穿凿甚矣，且按防桓公而反书至又多矣。
荆人来聘
公谷皆云称人进之也，啖子曰：若言荆来聘，则似举州皆来，故加人字，以成文义，尔无他义。
公及齐侯遇于谷萧叔朝公
公羊云：其言朝公何？公在外也，按为其行朝礼，遂言朝尔，非为在外，谷梁云朝于庙于外，非正也。赵子曰：若于国中而不于庙，乃为非礼，若于境外，如何求庙乎？且诸侯朝于四岳之下，亦岂得求庙乎？
荘二十四年公如齐逆女
公羊曰：亲迎礼也，按合礼则常事不书，故知谷梁讥逆于齐，是也。
夫人姜氏入
公羊曰：其言入何？难也？啖子曰：以义不当入，故言入尔，有何难乎？
曹羁出奔陈
公羊曰：曹羁者曹大夫也？按：曹羁者义同，郑忽尔云是大夫，非也。
赤归于曹郭公
公谷皆云，赤者葢郭公也，赵子曰：赤者，曹公子也，郭公自是阙文，其文义都不相关，传误甚矣。
荘二十五年陈侯使女叔来聘
左氏曰嘉之，故不名，啖子曰：聘者常事，有何可嘉？故知谷梁云：天子之命大夫是也。
日有食之鼓用牲于社
公羊曰：求乎隂之道也赵子曰：凡在此例，皆失礼，乃书，若言求隂之道乃是得礼与例相反矣，又云：以朱营社，赵子曰：据礼书无此文，故不取此。
谷梁曰鼓，礼也，用牲，非礼也，按左氏例，是故不取此。
伯姬归于杞
谷梁曰：不言逆逆之道微，无足道焉尔？不言逆者，夫自逆常事，故不书也。
秋大水鼓用牲于社于门
公羊曰于社礼也按左氏例近是故不取此説
荘二十六年曹杀其大夫
公羊曰：何以不名？众也，赵子曰：曹，小国也，唯有二卿，何足为众，又曰，曷为众杀之，不死于曹君者也，赵子曰：假如不死节，岂有举国尽杀之乎？
谷梁曰：不称名姓，无命大夫也，赵子曰：按例不命大夫被杀，皆书名。
荘二十七年公防齐侯宋公陈侯郑伯同盟于幽
谷梁曰：于是授之诸侯，赵子曰：按十六年已霸，何待此时？又云：衣裳之防十有一，兵车之防四，赵子曰：按经文不殊，何以分别并无理，凡征伐，则兵车修好，则衣裳大例皆然，何独桓公。
公子友如陈塟原仲
公羊曰：大夫不书塟，此何以书？通季子之私行也，啖子曰：大夫适他国，防大夫塟恶也，书之适足以加恶何名？通其私行乎？
谷梁曰：言塟不言，卒不塟者也，不塟而曰：塟讳出奔也，按春秋前后无有虚设，其事以为义者，且书塟之意，直讥季友之行尔，彼是陈国大夫，安得书其卒乎？
荘二十八年齐人伐衞衞人及齐人战衞人败绩
公羊曰：春秋伐者为客，伐者为主，注云：伐人者为客见，伐者为主，赵氏曰：夫文字本以记分别，今同其文，谁能了之？又曰：曷为使衞主之衞未有罪尔，按例皆以被伐为主，又何解乎？又曰：败者，称师衞何以不称师？未得乎师也，按经文成列而战矣，何名未得师乎？谷梁曰：战则是师也，其曰人何微之赵？子曰衞称人者罪其逆，王拒大国以取败，特异其文，尔微之有何义乎？
冬筑微大无麦禾
公羊曰：冬既见，无麦禾矣，曷为先言筑微，而后言无麦，禾，讳以凶年造邑也，啖子曰：筑微，冬之初也。无麦禾，岁终诸谷皆入，而无此二谷，乃书依先后记事，尔何闗讳乎？
谷梁，曰：冬，筑微，山林薮泽之利，所以与民共也；虞之，非正也。啖子曰：此当施于筑囿之下，不宜滥在此，又曰，大无麦禾者，有顾之辞也，按大者言其甚也，如大灾，大水之类，称有顾如何为义也！
臧孙辰告籴于齐
左氏曰：礼也，赵子曰：据讳是讥，【讳谓不言，公使】非善之也，谷梁曰：诸侯无粟，诸侯相归粟，正也，臧孙辰告籴于齐，告，然后与之言，内之无外交也，赵子曰：此若不告，彼何由知之。
荘二十九年春新延廐
左氏曰：新作延廐，赵子曰：若新作但当云作延廐不当云新也。又传云：书，不时也，凡马日中而出，日中而入，【日中春秋分也，】啖子曰：此説亦非马虽出入有时，廐何妨农隙，修之。
秋有蜚
左氏曰：为灾也。啖子曰：此非为灾之物，【蜚卢尾切臭虫也，一名负蠜，】又曰：凡物不为灾不书，啖子曰：春秋记异多矣，何必为灾乃书。
城诸及防
谷梁曰：以大及小也，啖子曰：此但依先后次第，破甚者先之，或近边者亦先之，何必小大乎！
荘三十年师次于成
谷梁，曰：次，止也，有畏也。欲救鄣而不能也，不言公，耻不能救鄣也，赵子曰：据齐霸已成，鲁为之弱，何敢议救！葢欲防齐围鄣，至成待命，闻鄣已降，故不行尔，然疑事毋质，但当存而勿解尔。
齐人降鄣
公羊曰：鄣者何？纪之遗邑也，啖子曰：纪之全国，犹不敢敌齐，岂有一邑之民而能二十余年，独拒齐乎故鄣，自是小国尔。
塟纪叔姬
公羊曰隐其亡国而塟之赵氏説同塟伯姬
齐人伐山戎
公谷皆云，此齐侯也，贬而称人，按例无有，诸侯自伐，改为人者，赵子曰：二传不知谬文之义，妄穿凿耳，啖子曰：葢齐侯谬文耳，【説见明年】。
荘三十有一年齐侯来献戎防
赵子曰：据齐未霸之时，尚不曾朝鲁，今既为霸主，岂有自献戎防乎？必无此理，但文误尔，二传皆言：齐侯亲伐山戎，春秋唯有去年，齐人伐山戎，又僖九年，葵丘之防宰孔曰：齐侯不务徳而勤逺畧故北伐山戎，南伐楚，西为此防，皆论齐侯亲行之事，表里相证，足知是齐侯自行也，僖十年，虽有齐侯，许男伐北戎，不称山戎，即非山戎也，且在宰孔言伐山戎之后，则不关山戎之事，不足为疑，则知去年伐山戎，当书齐侯，今献防当书，齐人交互致误尔，谷梁曰献戎，防军得曰防，戎菽也，赵子曰：齐桓分戎菽，与诸侯不近人情，又防者军得耳，安知是菽乎？
春筑台于郎夏筑台于薛秋筑台于秦
公羊三传，各有説一云讥临民之所漱浣，一云讥逺也一云讥临国，啖子曰：一岁三筑台，假如皆得其所，岂无妨于人乎？何用三讥其处也。
谷梁曰：虞山林薮泽之利啖子曰：筑台不应，虞山林薮泽之利，此传当施于筑囿，下又曰，倚齐桓公，外无诸侯之变，故筑台此説无益于为教。
荘三十有二年宋公齐侯遇于梁丘
左氏曰：齐为楚伐郑之故，请防于诸侯，赵子曰：按：荆伐郑，经今五年，岂有许时方报之乎？又曰：宋公请先见于齐，若以先见，则位在上也，假令郑先见，亦得在上耶？谷梁，解梁丘去国之逺按梁丘即所遇之地耳，又何解乎？
公子牙卒
公羊曰：何以不称弟？杀也，按书公子常例也。叔肹书，弟自特书尔，不得引以为义。
公子庆父如齐
谷梁曰：此奔也，其曰如讳之也。啖子曰：若实奔而书曰：如乃是掩其恶，岂其然乎？
春秋集传辨疑卷四
钦定四库全书
春秋集传辨疑卷五
唐 陆淳 撰
闵元年春王正月
公羊曰：孰弑子般庆父也，杀公子牙，今将尔，季子不免，庆父弑君，何以不诛？将而不免遏恶也，既而不可及，因狱有所归，不探其情而诛焉，亲亲之道也，【狱有所归，谓罪归，邓扈乐也，】赵子曰：按臣弑其君，凡在官者，杀无赦，季子初至，威令未着，力不能尔，非不讨也。
季子来归
公谷皆云，其言来归，喜之也，赵子曰：不言至异乎？执尔春秋？不为忧喜生文。
齐仲孙来
公谷云是公子庆父防之，故言齐仲孙，啖子曰：齐之仲孙，谓是鲁之公子，谬亦甚矣！
闵二年吉禘于荘公
公羊曰：其言于荘公何？未可以称宫庙也，曷为未可以称宫庙，在三年之中矣，【言在防不忍称荘宫也，】赵子曰：必若不合于宫庙行禘，而今行之，即当明书，宫庙以示讥，不应隐避也。又云：讥始不三年也。若然，则当有初字，故知但讥此时未当吉尔，非便为常也。
公薨
谷梁曰：其不书塟，不以讨母塟子也，按不书塟者，自为贼未讨，而塟尔不以讨母，塟子有何义乎？
公子庆父出奔莒
谷梁曰：其曰出絶之也，按例大夫奔皆言出不可别为义。
齐高子来盟
公羊曰：何以不称使？我无君也，【注无所致，命也，】赵子曰：既与鲁盟，即是致命，若不致命，如何盟乎？
僖元年齐师宋师曹师次于聂北救邢
公羊曰：邢已亡矣，葢狄灭之，赵子曰：按：邢实未亡，何得云亡？又曰：不言狄灭之？为桓公讳也。赵子曰：若实讳，前年狄入衞何得书乎？葢不达狄兵未至，邢自溃之理，妄为此説又曰君则称师何？不与诸侯专封也，赵子曰：按：齐宋曹，三国君实不在，但使师救尔，何用曲为异，説邢实未亡，又何封乎？又曰：曷为不与？实与而文不与。赵子曰：凡春秋得变之正，皆变文以许之，【如衞人立晋天王狩于河阳之类，】乃是文与何得云不与？又云：上无天子，下无方伯，天下诸侯有相灭亡者，力能救之，则救之可也，赵子曰：此通论救，义不独指于桓公，故移于例首发之，谷梁以齐师为齐侯，説同公羊。
邢迁于夷仪
谷梁曰：迁者，犹得其国家以徃者也，赵子曰：迁者直移尔，不烦妄释，又曰：其地邢复见也。赵子曰：此自迁不同，宋人迁宿之类，自然须书地，不烦释也。
齐师宋师曹师城邢
公谷皆云，与前救邢，一事也，重书之以美，齐侯之功，按三国先救邢，邢迁后廼城之各一事，据实书尔，何用曲为义乎！
夫人姜氏薨于夷齐人以归
公羊曰：夷者何？齐地也？按下文云：齐人以归，则齐地可知也，谷梁曰：夫人薨不地，地故也。【言书地，以明被杀，】赵子曰：此説非也假如夫人归宁，在路遇疾而薨，岂得不书地乎？且君薨者皆记，其寝被杀，即不言地，隐公是也；桓公在齐被杀，而亦书地，故知在外薨，不论有故无故，皆当书地理甚昭然，又曰：不言以防归，非以防归也，加防焉，讳以夫人归也，其以归薨之也，【言生将，夫人归于夷，杀之，】啖子曰：但言薨，则知防归省文尔，何用曲为义乎！岂有以夫人归而称以防归。
公子友帅师败莒师于郦获莒挐
三传皆云挐，非卿以鲁获故书之按例，凡不命之卿事接于鲁，及执杀奔放，皆书莒庆，郑宛之类是也。何乃于获别生义乎？谷梁又云：季友搏杀莒挐，啖子曰：季友贤哲之士，宁为匹夫之事乎！传诬也。
夫人氏之防至自齐
公羊曰：曷为不于弑为贬，贬必于其重者，莫重乎以防至也，赵子曰文姜，何不于死及塟贬之乎？
谷梁曰：不言姜为齐桓，讳杀同姓也，赵子曰：文姜不言姜，亦是为齐讳乎？
僖二年城楚丘
左氏曰：诸侯城楚丘而封衞焉不书所防，后也，赵子曰：据城缘陵，言诸侯，此不言诸侯鲁自城尔，若诸侯共城之，如此为文，鲁自城之又何如分别乎？且城小谷，又是其证也。
公羊曰：狄灭之，不言灭，为桓公讳也。赵子曰：按经文但言入无灭文，又云：桓公城衞而封之不言，桓公城之，不与诸侯专封也，赵子曰：按经文鲁自为衞筑城尔如何谓之齐桓，封乎？
虞师晋师灭下阳
左氏曰：先书虞贿故也。赵子曰：按传上文云虞请伐虢，是明虞为兵，主导引而先，故先书尔，纵受贿，若不先师，亦不先书也。
公羊曰：先书虞使，虞首恶也，赵子曰：灭夏阳之谋，乃晋为始，不应以虞为首恶也。又云：不系夏阳于郭国之也，曷为国之？君存焉尔？赵子曰：予谓君存外邑，闻兵至而归国，亦事之常，何得称灭？若在下阳受兵，则何得不见擒乎！
谷梁曰：虞无师，其曰师，何也？以其先晋，不可以不言师也，赵子曰：经见云，虞师何得谓无师乎？又云：夏阳者，虞，虢之塞邑也，灭夏阳而虞，虢举矣，赵子曰：夫子原情定罪，故得变例，书灭尔，岂有为其地势险要，而生文乎？
齐侯宋公江人黄人盟于贯
公谷皆云，江人，黄人逺国之辞也逺国皆至诸侯皆来可知，啖子曰：春秋防盟之例，皆据实书之，亦无举逺以包近之例。
冬十月不雨
谷梁，曰：不雨者，勤雨也，赵子曰：凡经时不雨，告庙则书，且不指事而言，何以知其勤，闵之意乎？他公岂无经时不雨乎？为不告庙尔。
僖三年夏四月不雨
谷梁曰：一时言不雨者，闵雨也，闵雨者，有志乎民者也，赵子曰：犹未大雩，安知其闵也，又诸公岂无忧旱之心乎？
六月雨
公羊云：其言六月雨何，上雨而不甚也？按：此释迂僻之甚。
谷梁，曰雨云者，喜雨也，喜雨者，有志乎民者也，赵子曰：书六月雨者，明旱不终，夏不为灾尔，事理宜然，无烦妄解。
齐侯宋公江人黄人防于阳谷
左氏曰：谋伐楚也，赵子曰：据明年，伐楚江，黄不与，则知此説非也。
公羊曰：此大防非也，【意同贯之盟，啖子论已见上】。
僖四年，公防齐侯，宋公，陈侯、衞侯，郑伯、许男、曹伯侵蔡，蔡溃。
谷梁曰侵，浅事也，侵蔡，而蔡溃，以桓公为知所侵也，赵子曰：霸主当以讨罪，正邪为心，岂以易侵而遂侵乎？又凡春秋书侵伐，皆罪之也，不可妄加褒饰。
遂伐楚次于陉
公羊云：俟屈完也，啖子曰：初次之，时安知屈完来乎？赵子曰：齐桓伐楚而讨不贡，则是尊王室也，曷无异辞哉！怒蔡兴师饰情，伐楚讥其非诚也，故书曰：遂或难曰：若此师非诚心，则论语云：齐桓正而不谲，何也？答曰：夫子葢别因事而论，岂是指此事也哉？但当据经例，以释春秋，不得别引他据，且齐桓首戴之防，防王世子而不召王，谷梁传以为变之正，斯岂为正欤？
许男新臣卒
左氏谷梁，皆云卒于师，赵子曰：许国与楚近葢，许男遇疾而归，卒于国，故不言，卒于师尔，若实卒于师而不言，师则在师遇疾而归，国乃卒，如何为文乎？
楚屈完来盟于师盟于召陵
公羊曰：师在召陵，则曷为再言盟，喜服楚也，赵子曰：若不重言，盟于召陵，则无以知退军，乃似盟于陉也，若唯言来盟于召陵，则莫知与谁盟？又无以示退军之礼，据事不得不尔，言喜服，楚何其小哉！
公谷，又云：其言来何？与桓为主，内桓师也，赵子曰：其言来者，自为鲁侯，在师尔，若鲁侯不在，岂有言来之理乎？
齐人执陈辕涛涂
公羊曰：涛涂説桓公令师濵海而归师陷，沛泽之中，顾而执涛涂，啖子曰：若然，则是军自失路致陷，非涛涂之罪，故左氏説是又云古者周公东征则西国怨，西征则东国怨，桓公假涂于陈而伐楚，则陈人不欲其反由己者，师不正故也。赵子曰：圣人立教，岂使人尽为周公之行，然后免罪乎！
谷梁云：齐人者，齐侯也，其人之何不正？其逾国而执也，按执大夫，例称人，何用别生义乎？
公至自伐楚
公羊曰：楚已服矣，何以致伐？楚畔盟也？按：楚虽已服，何妨告庙？云伐还，岂可云公至自服，楚乎。
僖五年杞伯姬来朝其子
公羊曰：其言来朝，其子何？内辞也？按此文直书以示讥尔，有何内辞乎？
公孙兹如牟
左氏曰娶焉，赵子曰：大夫越境而娶，非礼也，经文不应无讥。
公及齐侯，宋公，陈侯、衞侯，郑伯、许男、曹伯防王世子于首止。
谷梁云及，以防尊之也？按：齐侯非防主，故言及齐侯也。
晋人执虞公
公羊曰：虞已灭矣，其言执之，不与灭也，灭者亡国之善辞，赵子曰：以不絶其祀，故不书灭尔，若云以灭为善辞，则何者为不善乎？
谷梁曰：执不言所于地，緼于晋也，按例执诸侯，未有言其处者何？用别为义，又曰：其称公何也？其下执之之辞，晋命行乎虞民矣，按：以虞公曽为三公，故谓之公，无他义。
僖六年楚人围许诸侯遂救许
左氏曰：蔡穆侯将许僖公以见楚子于武城，许男面缚，衘璧【云云，】赵子曰：楚本围许以救郑，诸侯救许，郑以解围，楚师亦退，许有何惧？乃随蔡侯为灭国之礼乎？若尔许，已，从楚齐何故不称师伐许乎？又云：微子啓如是，亦可疑。
僖八年郑伯乞盟
公谷皆云乞盟者处其所而请与也，葢汋之也，啖子曰：乞者卑，重之辞尔，言汋与之，迂僻甚矣，假如乞师，又如何汋之。
禘于太庙用致夫人
左氏曰：致哀姜焉按元年，哀姜称夫人，以薨，明用夫人防礼已久矣，何乃八年始致之乎？
公羊曰：讥以妾为妻也，葢胁于齐媵，女之先至者，赵子曰：按若娶于齐，则不当媵先至，若娶于他国，而公亲徃未还，则无人受胁而立齐媵。
谷梁义以为立成风，赵子曰：按：僖公若致其母，即当言夫人风氏不当，但云，夫人但云夫人者，时君之妻尔，且声姜更无书至处，故知因其至，特设禘礼，以为荣观，故变文讥之耳。
冬十二月天王崩
赵子曰：左氏云，七年闰月，惠王崩，襄王恶大叔之乱，不发防而告难于齐，八年正月，防于洮，谋王室也，襄王位定而后发防，据此则正月二月已位定，何得直至八年十二月而后告防于诸侯，则左氏此説皆不足凭也。
僖九年宋公御説卒
左氏曰：凡在防王曰小童，公侯曰：子啖子曰：按：王猛在防不曰小童，故知非也。又伯子男在防亦当称子，独言公侯，亦误也。
公羊曰：何以不书？塟为襄公讳也。按不书塟者，鲁不防尔为襄公讳，有何义乎？
夏，公防宰周公，齐侯，宋子，卫侯，郑伯、许男、曹伯于葵丘，九月戊辰，诸侯盟于葵丘。
公羊曰：贯泽之防，桓公有忧中国之心，不召而至者，江人，黄人也，葵丘之防桓公震而矜之，叛者九国，赵子曰：按此防唯有六国至十三年防于咸有七国，十五年，盟于牡丘，亦七国并旧盟之国，宁有九国叛乎？谷梁曰：葵丘之防陈牲而不杀，读书加于牲上，赵子曰：按经无异文，安知不防乎传次，以日月为例，故穿凿尔【，传曰：桓盟不日，此其日者，美其陈牲也，】。
晋里克杀其君之子奚齐
公羊云称其君之子未逾年，君之号啖子曰：齐舍亦未逾年君也，何不云其君之子，故知谷梁云：国人不子之义是也。
僖十年晋杀其大夫里克
公羊云：曷为不言惠公之入，晋之不言，出入者踊，为文公讳也。【踊犹浑也，齐人语辞，】按此传不知有不告，则不书之义，故穿凿。
僖，十四年，诸侯城缘陵【，十三年，防于咸诸侯也，】。
左氏曰：不书其人，有阙也？按：此传不知有前目，后凡之义，故妄为此説。
公羊曰：曷为城？杞？灭也，孰灭之？葢徐，莒胁之，按自惧，楚而迁何关？徐莒事乎？又明年，楚自伐徐益知其谬也，谷梁曰：其曰诸侯，散辞也桓徳衰矣按此称诸侯，即上防于咸之国尔，不列序者，前目后凡之例尔。
季姬及鄫子遇于防使鄫子来朝
左氏曰季姬，鄫子之夫人，公怒，鄫子不朝，季姬使之朝，啖子曰：按称季姬，明鲁未嫁女也，若是鄫夫人不当言与鄫子遇，又明年，归于鄫明，此时鄫子请娶之，公谷説是也若言鲁之处女，不当与诸侯防则文姜哀姜淫泆至甚【，文姜与杀桓公，哀姜与杀闵公，】文姜弑公，犹频与齐防，则淫风久行，积渐成俗，季姬少见文姜之行，遂致于此，又何怪乎？公羊曰：鄫子曷为使乎？季姬之来，内辞也，按：此直书以见其恶，有何内辞乎？
沙鹿崩
公羊曰：何以书？为天下记异也。赵子曰：凡山崩，不系国者，以其自有常处，不比陨星退，鶂也，公羊不达此理，遂妄释尔。
谷梁曰林，属于山为鹿，【谓山足也。】，沙，山名也，无崩道而崩，【鹿在平地，不合崩】，故志之，赵子曰：沙鹿山名，杜元凯云：在元城县是也。若是山足当云陷，何得言崩？又云无崩道而崩，故志之，然则山有崩道，梁山崩，何志之谷梁，葢见梁山，云山，此不言山，又带鹿字，所以疑尔，详经意梁山，若不言山，但云梁崩，则不知是何梁沙鹿，是山名不足疑，故不言山，从省文也。
僖十五年己卯晦震夷伯之庙
公谷并云晦防也，赵子曰：晦者，晦朔之晦尔，据十六年戊申朔，陨石于宋，五成，十六年甲午晦，晋，楚战于鄢陵，并书晦朔，则知古史之体，应合书日而遇晦，朔必书之，以为歴数之证，谷梁成，十六年甲午晦传云：事遇晦书，晦何得于此？独名晦防乎？或曰，彼为陈不违晦，故书以示讥，答曰：春秋举大训，但讥其战争，此非兵法，不缘其不解兵而讥之也。
公羊又云：夷伯季氏之孚，微者称夷伯大之也，天戒之，故大之【大谓字而不名，】予按褒贬，当以义类，岂有为天所罚，翻乃称字反，于理甚矣，但以大夫既死，加谥之后，不更称名尔，原仲亦是也。则公谷之説并非也。
楚人败徐于娄林
谷梁曰夷狄相败志也按有赴告则书无他义
晋侯及秦伯战于韩获晋侯
公羊曰：何以不言师败绩？君获不言师败绩也，按左氏，晋侯以戎马还泞而止，师实不败也。
谷梁曰：韩之战，晋侯失民矣，以其民未败而君获也，按此传都不见事理，但对华元故妄为此説尔。
僖，十六年正月戊申朔，陨石于宋五，是月，六鹢退飞，过宋都。
公羊曰：是月，何以不日？晦日也，何以不言晦？春秋不书晦，啖子曰：凡异例不书日，陨石书，日者特记元正有变尔，六鶂，则是同月也，若更不言，是月，则似同日，然此传不达其意，遂妄为此説且前后书晦多矣，曷言不书晦乎？
谷梁曰：是月者，决不日而月也，按此传不达前意，又以日月为例，故云尔。又曰：民所聚，曰都都者，直谓国城尔，不独以民聚为义。
公子季友卒
谷梁曰：大夫不言公子，公孙疎之也。按若依此説有未命为大夫，不命大夫者，则如何书之乎？
春秋集传辨疑巻五
<经部,春秋类,春秋集传辨疑>
钦定四库全书
春秋集传辨疑卷六
唐 陆淳 撰
僖十七年夏灭项
公谷皆云齐，灭之，为齐桓讳也，啖子曰：按其文义，乃是鲁讳，岂可为齐讳，而鲁自取恶乎？齐桓虽贤，灭项非合义，何得为之讳乎？为齐桓而称，鲁君非臣礼。
僖，十八年春王正月，宋公、曹伯，卫人，邾人伐齐，夏五月戊寅，宋师及齐师战于甗，齐师败绩。
公羊曰：战不言伐，此言伐何？宋公与伐而不与战，啖子曰：此战与伐各是一事，故不得举重也，又伐时曹衞邾三国同之战，则唯宋独战，事须先书伐也，又云：曷为不使齐主之【据例，皆以主及客】，与襄公之征齐也，啖子曰：按左氏传，乃是齐师伐宋师，故以宋为主也，此传不知事迹，故穿凿尔。
谷梁曰：战不言伐，客不言及，言及恶宋也，啖子説同公羊。
邢人狄人伐衞
谷梁曰狄，其称人何？善累而后进之，按狄加人字，以成文辞，尔不可云，邢人狄伐衞故也有何善乎？
僖，十九年春王三月，宋人执滕子婴齐，夏，六月，宋人，曹人，邾人盟于曹南，鄫子防盟于邾，己酉，邾人执鄫子用之。
左氏云：宋公使邾文公用鄫子于次睢之社，赵子曰：若然，则宋为首恶，邾虽诸侯不当受其无道之命，然势卑力屈，罪犹轻于宋，经文当两讥之云：宋人使邾人，不当独罪邾也，且宋襄以仁义为已任，故不重伤，不禽二毛，岂肯杀诸侯以祭淫祀乎？左氏见上文盟于曹南，又续云：鄫子防盟于邾，以为宋公，本召鄫子，鄫子来晚，故宋公回至邾，鄫子乃到，所以怒之，曽不知曹南之盟，自是大夫盟尔，若宋公自曹还，宋何得路出于邾，殊为乖谬也。左氏叙子鱼，諌云：今君一防而虐二国之君，且三月，执滕子，六月，乃用鄫子，而云一防，其谬可知也，凡左氏谬释经文，必广加文辞，如君氏卒之比，欲以证实其事，令后不疑，他皆若此，学者宜深详此弊，左氏又云：用之于次睢之社以睢水，在宋附防而为此説据鄫子防盟于邾，何得至宋哉？公谷皆云，用之者叩其鼻，以血社也，赵子曰：详观经文，上言防盟，下言用之，缘盟用之，同于牲也，二传云社臆度之尔，又宋人，曹人，邾人盟于曹南，左氏谷梁并作，宋公误也。据曹伯不与盟，故知公羊是也。宋襄尔时，自为霸主，若自来曹地则曹伯，邾人何敢身？不至，而令大夫盟乎？左氏既云用，鄫子是宋公之命，故书宋公符，其言尔。
衞人伐邢
左氏曰：于是衞大旱卜有事于山川，不吉，【有事祭也，】甯荘子曰：昔周饥，克殷而年丰，今邢方无道，诸侯无伯，【伯长也，】天其或者欲使衞讨邢乎从之，师兴而雨，啖子曰：邢之无道，未应如纣衞侯之贤不可比于武王，皆饰妄之辞也，故不取。
梁亡
谷梁曰：梁亡，如加力役焉，湎不足道也，赵子曰：经中不可书云：湎于酒色而亡，何用此説？
僖二十年春新作南门
谷梁曰：南门者法门也，按南门者，城之南门，尔何用法门之説也。
郜子来朝
公羊曰失地之君也按经无异文无所据也
西宫灾
谷梁曰闵宫也，按经文谓之西宫，直是僖公之西宫，尔何关闵公乎！
齐人狄人盟于邢
谷梁曰：邢小其为主，何为主乎救齐，啖子曰：邢虽小国，何妨为地主，妄云救齐，无所据也。
僖二十一年夏大旱
左氏曰：公欲焚巫尫，臧文仲諌【云云，】公从之，是岁也，饥而不害，啖子曰：按经书大旱，明为灾也。安有年饥而人不害乎？此葢史官美公从諌，故有此言。不知于理不通也，但取其谏词而略其是歳也饥而不害一句。
宋公，楚子，陈侯、蔡侯、郑伯，许男、曹伯防于雩，执宋公以伐宋。
公羊解经不言楚子执之，则谓不与其能，执赵子曰：不独言，楚子执者，以病诸侯，不宗中国尔，不与夷狄有何义乎？
楚人使宜申来献防
公羊曰：曷为不言防乎？宋为襄公讳也。啖子曰：上言伐宋，此言献防必知宋，防从省文，尔为襄公讳，有何义乎？
公防诸侯盟于薄释宋公
谷梁曰：外释不志，此其志，何也？以公之与之盟，目之也，按释他诸侯，公不与防故不得书尔，非谓外释不志也，僖二十二年，宋公及楚人战于，宋师败绩。
公羊美，宋襄之守信云，文王之战，亦不过此，啖子曰：文王以仁义行师，不应似宋襄，徒守匹夫之信，不知事机也。
谷梁云：春秋三十有四战，未有以尊败乎卑，以师败乎人者，此人者责之也？啖子曰：王师败绩于贸戎，岂非尊败于卑乎？又称人者，亦常例尔，皆不可别为义説谷梁又数襄公之罪，云伐齐之防，按纳孝公是也，亦不可举为罪，故略之。
僖二十三年宋公兹父卒
公谷见不书，塟皆为义説按例，凡诸侯塟与不塟，从鲁防与不防，尔无他义。
子卒
左氏曰：成公卒，书曰：子夷也，赵子曰：蛮夷之君，虽大曰，子降而称子，亦似有理，薛乃称伯亦多称伯，有何理哉？左氏不达国小，降名之意，误为此説旧説皆云赴告之礼，同夷狄，故贬之，且升降名位，当由王者若鲁史，专自贬降爵位，乃春秋自为乱也，且春秋若实，专以削黜为义，则诸侯恶事非一，何不黜其名位哉？又已后，或称伯即云：舍夷礼，或称子即云：复用夷礼，彼二王之后，常与大国盟，岂是儿童屡舍屡用哉？益知是霸主升降之尔，【左氏解称子义皆放此，名位例论之备矣，】。
僖二十五年宋荡伯姬来逆妇
公羊曰：其言来逆妇何？兄弟辞也，按经文直书其事以明非礼，尔兄弟有何义乎？
宋杀其大夫
公羊曰：何以不名？宋三世无大夫，三世内娶也，啖子曰：三世无大夫，迂僻之甚。
谷梁曰：其不称名姓，以其在祖之位，尊之也，啖子曰：夫子因鲁史而垂训宋大夫，祖位同者，书姓名，有何妨乎？
秋楚人围陈纳顿子于顿
谷梁曰：盖纳顿子者，陈也，按经文楚自纳之，何关陈事。
公防衞子莒庆盟于洮
谷梁，曰：莒无大夫，其曰莒庆，何也？以公之防目之也，赵子曰：凡事接于鲁，虽非命卿，皆书名传不达此例，遂穿凿尔。
僖二十六年齐人侵我西鄙公追齐师至酅弗及
公羊云：其言至酅，弗及何侈也？谷梁曰：大之也。弗及，内辞也，赵子曰：直书之以讥内之，无戎备尔，何用曲为义。
公子遂如楚乞师
左氏曰：东门襄仲，臧文仲如楚乞师，赵子曰：若臧文仲实徃经文，不当不书，又云：臧孙见子玉而道之伐齐，宋，以其不臣也，赵子曰：当时非勤王之行云，责其不臣，亦非也。
僖二十七年冬楚人陈侯蔡侯郑伯许男围宋
公羊曰：此楚子也，其称人何？贬？曷为贬？为执宋公贬，故终僖之篇，贬啖子曰：凡褒贬各于其事，岂有终篇贬乎？故谷梁义是。
僖二十八年春晋侯侵曹晋侯伐衞
公羊曰：曷为再言晋侯，非两之也，然则何以不言遂？未侵曹也，未侵曹，则其言侵曹何？致其意也。赵子曰：圣人立教，犹云不逆诈，岂未行其事，而先致其意乎？谷梁曰：再称晋侯恶也，赵子曰：凡书侵伐，皆罪之，何得再方为恶乎？
公子买戍衞不卒戍刺之
公羊曰：不卒戍者何？不卒戍者，内辞也，按经文直书其事以见意，尔何内辞乎？
谷梁曰：先名后刺，杀有罪也，按此依事实次第书之，不得别为义，説又以刺公子偃考之例，又不成也。
三月丙午晋侯入曹执曹伯畀宋人
公羊曰：畀者何？与也？其言畀宋人，何与使聼之也，啖子曰：宋非侯伯，又非盟主，何得聼讼乎？此传不见事迹，臆説尔，又云：曹伯之罪何？甚恶也？臆説尔。
夏四月己巳，晋侯，齐师，宋师，秦师及楚人战于城濮，楚师败绩。
公羊曰：此大战也，曷为使微者？子玉得臣也，子玉得臣则其称人何？贬？曷为贬？大夫不敌君也，按未命之卿例书，人有何贬乎？
五月癸丑，公防晋侯，齐侯，宋公，蔡侯，郑伯衞子莒子盟于践土，陈侯如防。
公羊曰：其言如防何？后防也？啖子曰：若是本召盟之国，诸侯既盟，则虽后至，亦当盟既不盟，明非本召也，左氏传释【云云，】桓文之伯，不书锡命，或曰：以不告，故不书尔，答曰：按锡命为侯伯，事之大者，无不告之理，且公在防不容不知所以不书，葢有微防也。
公朝于王所
公羊曰：曷为不言公如京师，天子在是也。赵子曰：言王所则明，非京师矣，何用更言天子在是乎？
谷梁曰：朝不言所言所者，非其所也，赵子曰：称王所，即王所在，尔无他义，左氏曰：王子虎盟诸侯于王庭，赵子曰：若不然，则经文何得先言盟而后言朝乎？岂有未朝王而盟于王庭乎？据经文诸侯既盟之后，王乃至方行朝礼，义甚昭然。
天王狩于河阳
左氏曰：言非其地也，赵子曰：王者无外，岂有畿外则非其地乎？此但记所至之处，不可别为义也，又云：且明徳也按晋召王而朝之愈乎？不朝尔，夫子不以为罪，以功补过，此乃功勤之中，未及于礼，而谓之为徳，无乃过乎！若谓此为徳则率诸侯朝于京师者，谓之何哉？故以徳为目不施于霸者。
壬申公朝于王所
公羊曰：其日何？录乎内也，赵子曰：谷梁説阙月是也。若言内书日何不书月乎？
谷梁曰：朝于庙，礼也，于外，非礼也，赵子曰：按：天子廵狩，诸侯防朝于方岳之下，何得云朝于外，即为非礼哉？且物情人理，岂有天子出廵而诸侯不朝乎？谷梁又説不书月失其所系也，以为晋文公之行事，为己傎矣，故日不系月犹诸侯，不宗天子，赵子曰：此传説阙月之义，则当矣，言为文公，则穿凿也，故裁其上文。
晋人执衞侯归之于京师
公羊云归之于者何？归于者何？归之于者，罪已定矣，归于者罪未定也，赵子曰：归于与归之于其义一也。或传冩衍缩耳不烦妄释，又云衞侯之罪何？杀叔武也，何以不书？为叔武讳也，春秋为贤者讳，何贤乎叔武？让国也，赵子曰：据理反是，为卫侯讳，是掩恶也，何名为叔？武讳且凢褒贤之义，但称字尔，不闻讳杀也，又云：此晋侯也，其称人何？贬？曷为贬衞之祸文公为之也，按例执诸侯，皆称人不要别生义。
谷梁曰：此入而执其不言入，何也？不外王命于衞也此传不知与元咺讼之事，故穿凿尔，又曰：归之于京师，缓辞也，不早归京师也，赵子难之义同，公羊、
衞元咺自晋复归于衞
公羊曰：自者何？有力焉者也，此执其君，其言自何？为叔武争也，按例，凡大夫还，悉书所自无他义。
曹伯襄复归于曹
谷梁曰：天子免之，按晋以曹伯畀宋人，非天子之命也。
僖二十九年春介葛卢来
公羊曰：介葛卢者何？夷狄之君也，啖子曰：经不言狄，恐非本夷狄也，又曰：何以不言朝？不能乎朝也，按公实不在，何所朝乎？
防王人晋人宋人齐人陈人蔡人秦人盟于翟泉
左氏云卿不书，罪之也，赵子曰：据例称人者，皆非外大夫之恶也，公自为之尔。
冬介葛卢来
赵氏曰：啖云不于庙受，故不言朝，此説是也。或曰，公羊此年传云，何以不言朝？不能乎朝也，此义移用于此，岂不可乎？答曰：桓十五年，邾人，牟人，葛人来朝，若以为能行朝礼，即仪父不应，却贬称人，故知用夷礼，尔但为庙受，故书朝葛卢，或但为事而来，本非来朝，所以不庙受，故直书来尔。
僖三十年公子遂如京师遂如晋
公羊曰：大夫无遂事，赵子曰：此亦受君命而行，何得指大夫也，又云：此其言遂何？公不得为政尔，啖子曰：按僖公未失政，此説非也。
谷梁曰：以尊遂乎卑，此言不敢叛京师也，赵子曰：京师回，便如晋故言遂尔。不敢叛京师，有何理乎？或曰，书遂者，讥奉王不专使也，据先王室，后盟主，未为失礼，亦非讥也。凡遂者，继事辞尔，皆以实书其褒贬，即观其上下之文，乃辨之尔，此言遂如晋，直书也，遂及齐侯，宋公盟襃也，遂逆王后于纪，贬也，不可直以遂字为义例。
僖三十一年春取济西田
左氏曰：取济西田，分曹地也，使臧文仲徃【云云，】赵子曰：实然即徃于例不合，不书且二十八年，执曹伯，不应经四年，方分其地，公羊云：晋侯执曹伯，此经无执文，故知二传皆妄説也若实晋人使然，亦当别为文，不应依常取例书之。
夏四月四卜郊不从乃免牲犹三望
公羊曰：禘尝不卜，郊何以卜？卜郊，非礼也，卜郊何以非礼？鲁郊，非礼也，啖子曰：成王思周公之徳故令鲁有郊禘，何得云非礼，传妄矣。
冬伯姬来求妇
公羊曰：其言来求妇何？兄弟辞也，按经文直书之，以志其非礼，尔兄弟之辞，有何义乎？
僖三十三年晋人及姜戎败秦师于殽
公羊曰：襄公亲之，则其称人何？贬？曷为贬？君在乎殡而用师，危不得葬也，啖子曰：若反贬称人，乃是隠其恶也，如何惩劝乎？
陨霜不杀草李梅实
谷梁曰：未可杀而杀，举重也，可杀而不杀，举轻也，赵子曰：未可杀而杀，谓定元年，杀菽者，此説非也定元年草不死，唯菽死，故纪其灾也，且今百草未死，豆苗先枯，即知豆易凋，不得云举重也，此则百草俱不死，冬温故也。乃书事实何举轻之有乎！
春秋集传辨疑卷六
钦定四库全书
春秋集传辨疑卷七
唐 陆淳 撰
文元年天王使叔服来防塟
谷梁曰：重天子之礼也。赵子曰：夫子意在辨是非，岂惟重之而已。
夏四月丁巳葬我君僖公
左氏曰缓也按此正合五月之礼也
天王使毛伯来锡公命
谷梁曰：礼有受命，无来锡命，锡命，非正也。赵子曰：按秦汉已后，郡县天下，天子益尊，不比三代，犹就郡加守相秩，何得无锡命乎？葢不知讥其赏，无功而遂妄为义尔。
公孙敖如齐
左氏云：穆伯如齐，始聘焉，礼也？赵子曰：此据春秋时言之，非礼经本意，故去其礼也二字。
文二年作僖公主
左氏云：烝尝禘于庙，赵子曰：禘，本合于周公庙用之説在闵二年，鲁僭用于荘公，左氏不达其意，遂误以为常，祭尔意者，见前后经文唯有烝尝禘，三名以为祭名尽于此，殊不知春秋所记，祭祀，唯记其失礼者，于礿祠无失礼，所以不记，左氏不寻此意，遂云：烝尝禘于庙，撰礼篇者，亦因之，先儒遂説云诸侯三祭，不知其本故也。四时通用，但以礼物多少为差品，尔安得卑者，即阙废之乎？明堂及王制并末流之儒，述春秋之文，不足据也。説已具闵二年，汉末，诸儒尤迷其防，不得本源，互相乖背，皆不可为凖。
三月乙巳及晋处父盟
公羊曰：何以不氏？讳与大夫盟，赵子曰：按此乃是深责，晋之无礼，非为公讳也。
公孙敖防宋公陈侯郑伯晋士縠盟于垂陇
左氏曰：书士縠，堪其事也。啖子曰：既命之卿，例皆书名，不论堪与不堪，若言士縠，是未，命特书者，则此防不闻有美，何足异乎？若不堪其事，自当罪尔。
自十有二月不雨至于秋七月
谷梁云歴时而言不雨，文不忧雨也，赵子曰：夫子因旧史之书，不雨告庙者，则每时书之，不告庙者，则通言之志，其不敬，以示义尔，【义已见僖二年】。
八月丁卯大事于太庙跻僖公
左氏云：宋祖帝乙，郑祖厉王，啖子曰：按宋当祖汤，郑是诸侯不敢祖天子，故知此传谬也。
文三年夏五月王子虎卒
左氏曰：吊如同盟，礼也，赵子曰：按：天子大夫无与诸侯盟之礼，而曰礼也，岂春秋之意乎？
谷梁云叔服也，啖子曰：叔服，若是王子则防塟之时，何不书王子乎？
秋雨螽于宋
谷梁云着于上，见于下谓之雨，赵子曰：假如有一物着于上，见于下，岂得云雨哉？螽，自空而下，下又多有似于雨尔，歴代有雨血，雨毛，雨土，皆是也。
文四年夏逆妇姜于齐
左氏云：卿不行，非礼也，至于敬主之谓也，赵子曰：按公自逆，常事不书，以成礼于齐所，以变文云：逆妇以讥之，传不达此意，遂妄为説假令以微者逆之，即当但云，夏逆女于齐，不当称妇也。
公羊云：其谓之逆妇，姜于齐何？略之也？高子曰：娶于大夫者，略之也，啖子曰：传无事迹，焉知娶于大夫书逆女，有何妨乎？故知称妇者，但讥礼成于彼尔。
谷梁曰称妇，有姑之辞也，赵子曰：此义自施于书至之例，不施于书，逆之时也。
谷梁又云：其不言氏，贬之也，啖子曰：凡夫人加氏字，便于言尔，今既曰妇姜，故不要言氏，无他义也。
文五年春王正月王使荣叔归含且赗
公谷皆云，含且赗何？兼之？兼之非礼也，赵子曰：据言含且赗，防礼含赗襚，止一人，公谷反云，讥一人兼行二礼，殊乖礼意也。据礼含赗襚，止一人兼行尔，若毎事须一人，则罄王朝之臣不足以充防，礼之使也。
文六年季孙行父如陈
左氏云且娶焉，赵子曰：若实如此，则非礼经文当书之，经既不书，此説谬也。
闰月不告月犹朝于庙
啖子曰：公谷俱言不告月为是非也，按经文上言：不告月明，当告也，下云犹朝于庙，言当止也。又以告月为名，明月朔，皆当告也。
文七年三月甲戌取须句
左氏云：寘文公子焉，非礼也？赵子曰：若实如此，则经文当书以示讥，经既不书，何凭为实？且书取皆讥也。
宋人杀其大夫
左氏云不称名众也，且言非其罪也，赵子曰：若以杀大夫，众而不书名，则晋杀三却郑，盗杀大夫，何乃悉书乎？故知妄也。
公羊云：何以不名？宋三世无大夫，三世内娶，啖子曰：以三世内娶，便云三世无大夫，不近人理。
谷梁云称人以杀，诛有罪也，赵子曰：若实杀有罪，何不书？死者之名乎？故知与常例不同。
戊子晋人及秦人战于令狐
左氏云：晋人背先蔑而立，灵公【云云，】潜师夜起，败秦师于令狐，啖子曰：此传説败秦师并谬也。按经书战明二师相抗敌矣。传云潜师夜起，与经乖矣，又上言背先蔑立灵公，明蔑在秦也，次言：先蔑将下军，则是在晋也，何其自相背经言：先蔑奔秦，不言出，明在外矣，言背可也，言将下军，非也。葢先蔑时为下军将，而身在秦，故致误之也。
公防诸侯晋大夫盟于扈
左氏曰：公后至，故不书其国，避不敏也，【敏审也，】赵子曰：按虽后至，岂有不知其列防，铨次乎？殊失褒贬之意矣，不书诸侯者，意在责公不早赴，而自取其耻，尔公羊，云失序也，谷梁云略之也，并卤莽不足取。
文八年宋人杀其大夫司马宋司城来奔
左氏云：司马握节以死，故书以官，司城効节于府人而出，公以其官逆之，亦书以官，皆贵之也，啖子曰：但谓能守官，故以官书尔，葢旧説言此二人不失节，故致误节，谓节义，非符节也，如孔父，义形于色，而误为女色也，又按华孙来盟，称官亦谓能守官尔，传言其官皆从，亦因旧説言其不失官，遂致误也。
公羊曰：司马者何？司城者何？皆以官举也，曷为皆以官举宋，三世无大夫，三世内娶也，按此见以官称是，有大夫，曷云无乎？
谷梁云：司马，官也，其以官称，无君之辞，司城官也，其以官称，无君之辞也，按有君称，官复何妨乎？又曰来奔者，不言出，举其接我也，按其文曰来奔，则出彼国之理昭矣，圣人岂为其接鲁遂不言出乎？
文九年春毛伯来求金
公羊云：何以不称使？三年，然后称王，按前后例，逾年即成君言，三年，非也。
三月夫人姜氏至自齐
谷梁云卑以尊致病，文公也，赵子曰：反而告庙，是得礼也。何谓病公乎？
冬楚子使椒来聘
公羊云：椒者何？楚大夫也，楚无大夫，此何以书？始有大夫也，始有大夫，则何以不氏？许夷狄者不壹而足也，按例，凡未命之卿，来鲁皆书名，无他义，又文公已前，不书，楚大夫者，好命未通尔，有何许之乎？
谷梁云：楚无大夫，其曰椒，何也？以其来，我褒之也，赵子曰：圣人设教，岂以来，我则褒之，葢不知内外异辞之理，故妄説也。
秦人来归僖公成风之襚
左氏云：礼也，诸侯相吊贺也，虽不当事，苟有礼焉，书之以无忘旧好，赵子曰：春秋之作以为经国大训，故一字之义，劝戒存焉，若但以无忘旧好，则书，恐非圣人之意也。
公羊云：其言僖公成风何？兼之？兼之非礼也，曷为不言及成风，成风尊也，啖子曰：僖公成风，与惠公仲子何殊？传谓？两人误也。若实襚两人，史家岂将子居母上乎？文十一年冬十月甲午，叔孙得臣败狄于咸。
谷梁云：一人而曰败，以众焉言之也？【言其力足以敌众，】赵子曰：若如谷梁説则当云败长狄于咸，今既直云，狄则举狄军总败尔，且其帅见获，师自然败，何劳妄为义説若以不言帅师为义，此例又甚多，又云：然则何为不言获曰：古者不重伤，不禽二毛，故不言获，为内讳也。啖子曰：不言获贱，夷狄之帅尔，无他义也。
文十二年春王正月郕伯来奔
左氏云郕，太子朱儒，自安于夫钟，【邑名】，国人不狥，【，顺也，】郕伯卒，郕人立君，太子以夫钟与郕邽来奔，【二邑名也，】公以诸侯逆之，故书曰：郕伯来奔，【释所以称郕伯】，不书地，尊诸侯也，【尊诸侯，故不可以窃邑之罪，加之也，】赵子曰：按诸侯嗣位，未逾年犹称子，岂有君父病而不视，死而不防身未即位，以邑出奔，而称郕伯，一何乖谬，且郑忽曹羁，莒展皆已即位，及其出奔，犹但称名，况于都未嗣位乎？且春秋正王纲之大节，乃云为鲁公，以诸侯逆之之故，即书曰：郕伯乃春秋紊王纲也，一何厚诬哉！
公羊曰：失地之君也，何以不名？兄弟辞也，赵子曰：失地之君，例书名，若以兄弟之国，不书曹衞何以书乎？【曹伯阳衞侯衎】。
伯来朝二月庚子子叔姬卒
左氏曰：杞桓公来朝，始朝公也，且请絶叔姬而无絶婚公许之，【不絶婚立其娣，以为夫人，】二月，叔姬卒，不言絶也，书叔姬，言非女也，【左氏经无子字，】啖子曰：此传大误，当在成八年，误置此尔，义见成九年，伯来逆叔姬之防注。
公谷云称子者，公之母姊妹，按经文称子明，是时君之子也，乃云姊妹有何理哉？
秋秦伯使术来聘
公羊曰：遂者何？【公羊以术为遂】，秦大夫也，秦无大夫，此何以书？贤缪公也，何贤乎缪公，以为能变也。按例外大夫来鲁未命者，皆书名，无他义也，已前秦未尝使大夫来，故不书尔。
冬十有二月戊午晋人秦人战于河曲
谷梁云：不言及秦，晋之战已，亟故畧之【亟数也，言战多不分，其主客，故不悉记也，】赵子曰：据经定书，日月，又书地，则是一战尔，何得云数哉？葢不晓交为主之意，妄为此説尔。
文十三年太室屋坏
公羊云：鲁祭周公，用白牲，鲁公用骍犅，羣公不毛，赵子曰：鲁宗庙牲色所尚，当依周制，不应有此数种之异，此儒者妄説也。
文十四年秋晋人纳防菑于邾弗克纳
左氏云：赵盾以诸侯之师八百乗纳防菑于邾，赵子曰：若实用诸侯师经，不合不书，故知妄也。
公羊云不克纳者，大其不克纳也，【大谓美之】，赵子曰：此乃讥其不量事而劳师尔，闻义能止，差可补过，何足大之哉！又云：不与大夫专废置君也，实与而文不与。赵子曰：纵令诸侯岂得专废？置他国君乎？何但大夫？此乃讥辞，又非实与而文不与也。
谷梁，曰：却克称人微之也，赵子曰：按例宣公已后侵伐，多书卿名，文公已前，皆称人不应，此独以人为贬。
九月齐公子商人弑其君舍
左氏云子叔姬，配齐昭公生舍【云云，】按此传以此经后齐人所执，子叔姬为舍母，又云：单伯是周大夫故云尔。啖子云，春秋体例他国，自囚国内之人，【舍母，自是齐家人】未有言，执者则所执子叔姬为舍母非也，又单伯，明年，书至自齐，则是鲁大夫益明矣，若周大夫岂有于鲁书至哉，则左传所説谬妄甚矣！然则舍母葢鲁之媵女，别一叔姬，尔左氏为附防后事，故加子字，此説无经文今故除之，以袪疑惑。
公羊曰：此未逾年之君也，其言弑其君，舍何已立之？已杀之，赵子曰：假如非已立之，得不为君乎？
文十五年春季孙行父如晋
左氏云为单伯，与子叔姬故也。赵子曰：按左氏本以子叔姬为齐公子舍之母，以单伯为周大夫为被执，故令季孙如晋，请之事，都谬也。
三月宋司马华孙来盟
谷梁云无君之辞，啖子曰：按宋见有君，不得称无也。先儒曰：虽有君若无也，赵子曰：春秋时无徳之君极多，何得唯此一君独无哉？又云，以君无徳故司马忧惧，自来鲁求援，赵子曰：为臣之礼，君虽无道，岂容不禀其命，专自行乎？若信以此为美，是以无君之道，训臣也。
夏曹伯来朝
左氏曰：诸侯五年，再相朝，古之制也。赵子曰：按：周礼，诸侯犹各以服数朝，天子若五年，诸侯再相，朝即须四面而徃，无停歇时矣，以理推之，诸侯除州，伯之外，当无相朝之限，有事乃行。
齐人归公孙敖之防
赵子曰：左氏云为孟氏且国，故公羊云：胁我而归之，并未得褒贬，正理故不取。
六月单伯至自齐
谷梁云：大夫执则致，致则名，此其不名，何天子之命大夫也，啖子曰：凡名单书，则可分别字则不可分别，故兼氏书之，此传但知天子，大夫不合书，名且不达，兼书氏之义，故略之。
晋却缺帅师伐蔡戊申入蔡
公羊云：入不言伐，此言伐何？至之日也。【言兵至，便入】，赵子曰：若如此，则当书云：戊申，却缺帅师伐蔡，入之，【据荘公，二十八年云，甲寅，齐人伐衞衞人及齐战，以此知之，】此既隔伐而言，入则非是，便入也，且伐与入，皆足以罪晋，何用重叠书之乎？
冬十有一月诸侯盟于扈
赵子曰：左氏説晋受齐赂而还，无能为故也。据二百四十二年中，盟防岂尽能有成，何独贬此？葢公当徃防而不及则不序，诸侯所以为公讳之，示讳也。如彼自盟，防公不合徃者则从告而序列之也，左氏又云：于是有齐难，故公不防按此乃当徃防以救难，何得不防乎？又云：凡诸侯防，公不与，即不书，按诸侯与公不与而列防者非一，则知左氏之説并非也。
十二月齐侯侵我西鄙遂伐曹入其郛
公羊云入郛不书，此何以书？动我也，动我者何？内辞也？其实我动焉尔？啖子曰：因其侵伐我，遂入曹，故得详其事，非为其动我也。
文十六年夏五月公四不视朔
左氏公羊并云疾也，赵子曰：若诚有疾，则夫子不当讥之，春秋十二公，除文之外，余未尝书，不视朔者，岂皆无病足，知病而不视朔，常事不书也，又据文公，诸侯盟防，三度不及，又不视朔，又不防齐，以此推之，知公性寛赊，而怠于国务，非疾也，故从谷梁。
冬十有一月宋人杀其君杵臼
左氏説被杀之由，云夫人使公田孟诸而杀之，公知之，尽以寳行【云云，】赵子曰：传例自云君无道也，凡无道之人，例皆强暴，为人所畏，祖母有何威权？而能坐杀之乎？若潜谋搆祸，犹或可疑，今乃云公知之，载寳以行尽赐左右而端，然待死推之人理，未之有也。故悉不取，但依经例，言其无道。
文十七年春晋人衞人陈人郑人伐宋
左氏云卿不书，失其所也，啖子曰：按春秋不命之卿例，书人非贬也，传见杂记言是，晋荀林父之徒，【云云，】遂妄为此説若命卿失所，即贬称人不命者贬，又如何书之。
夏诸侯防于扈
左氏曰：不与防齐难故也。书曰：诸侯无功也，【赵义同，十五年，盟于扈】。
文十八年公子遂叔孙得臣如齐
左氏云：惠公立故，且拜塟也，【传释，使二人行意也，】赵子曰：一卿将命，可兼诸事，岂有每事一卿乎？予论此义，已见九年，归含且赗传，必若礼合，各行夫子，必异其文，以示义，今连言，故知必讥也。
冬十月子卒
赵子曰：据彭生命，卿【彭生惠伯名也，】而不书，卒必当有义，或曰，安知不为内讳乎？答曰：春秋之讳，皆微文见意，不容都隠之也，设令防世卿相党之患，不敢斥言，则亦当变文示义，如弑君，不地之类，不应都隐之也。
夫人姜氏归于齐
左氏曰出，曰：归于某，赵子曰：按夫人，公薨之后，以子见杀，自归父母之家，非被出也，若有罪见黜，则当云出归于某，不得，但言归也。
谷梁云侄娣者，不孤子之意也，一人有子，三人缓带，【言共望其禄也，】赵子曰：若此説则嗣君非侄娣所生者，则可以不事嫡母乎？伤教违理甚矣。
莒弑其君庶其
左氏云：莒纪公，生太子仆，又生季佗爱，季佗而黜仆，且多行无礼于国，仆因国人以弑纪公，以其寳玉来奔，啖子曰：按春秋弑君例恶，甚者不书，贼臣之名，惩暴君也，可施乎？君臣犹恐害教伤化，但恐暴君无所忌惮，不得已而立此义，岂有父为不道，子可致逆，圣人训典，固当不然，故不取，又言：季文子使太史克对公，以文子比舜，拟人非伦，固不可取，又言：舜举十六相，亦不与尚书同故畧之
春秋集传辨疑卷七
钦定四库全书
春秋集传辨疑卷八
唐 陆淳 撰
宣元年春王正月公即位
谷梁曰：继故而言即位，与闻乎故也。啖子曰：按宣公本不同谋，不可同桓公之説又经文不去，王字义亦昭然。
公子遂如齐逆女
左氏云尊君命也传意称公子啖子曰义在下
三月遂以夫人妇姜至自齐
左氏云：尊夫人也，解不称公子？啖子曰书，曰：公子公命，何以加尊乎？不称公子？夫人何以尊乎？葢左氏不知有一事再见者，卒名之义，故妄为此説。
晋放其大夫胥甲父于衞
公羊曰：放之者何？犹曰无去是云尔，然则何言尔？近正也，啖子云：此传意为是三年，待放之义，此乃三谏不从，以礼而去者，今放名虽同，而实殊传，葢不见事迹，故云尔。
秋宋公陈侯衞侯曹伯防晋师于棐林伐郑
公羊曰：此晋赵盾之师曷为不言赵盾之师，君不防大夫之辞也，赵子曰：按春秋诸侯防大夫者非一，何于此独生义乎？谷梁曰：列数诸侯，而防晋赵盾，大赵盾之事也，啖子曰：晋师先已书，今四国会之，自常例尔，有何义乎？又曰地而后伐郑，疑辞也，【注云：疑故防谋也。】赵子曰：凡众国共行之理，春秋举大纲，示邪正，岂有为其聚谋，与不谋为例，又曰：此其地何？着其美也，【美称能谋，】按春秋，未有师书，地为褒之例。
冬晋赵穿帅师侵崇
公羊曰：柳者何？【公羊崇作栁】，天子之邑也，曷为不系于周，不与伐天子也，啖子曰：崇小国也，传既误为栁，故妄説也宣二年春，王二月壬子，宋华元帅师，及郑公子归生帅师，战于大棘，宋师败绩，获宋华元。
左氏説宋败之由，华元杀羊食士，其御羊斟不与啖，子曰：且军士犹飨之，况其御乎？御既寡且亲，近必无不与，故不可从也。又言以赎华元，于郑半入，华元逃归，且郑既受赎，许归华元，何用逃乎？又言：华元巡城，城者讴【云云，】华元之御，答以犀兕，尚多弃甲，则那弃甲者讥其防，师徒也，岂专惜甲胄乎？华元贤臣，岂肯以多犀兕文，其过轻答城者乎？皆近诬也，故不取，又非解经之义也。谷梁曰尽其众，以杀其将，【先言败绩，而后言获知，师众尽力，】以三军敌华元，华元虽获，不病矣，赵子曰：按军败身获，而云不病，此説非也，但缘师先败绩，身乃见获，依次第书之，有何褒贬乎？若欲褒贬之，乃足见其不身先士卒，尔何得云善也，晋侯夷吾之见获，为马防泞，中师实不败，各依事实而言，无烦曲説。
秋九月乙丑晋赵盾弑其君夷臯
左氏云：仲尼曰：惜也，越境乃免，赵子曰：董狐云，亡不越境，言行未逺而君被杀，反又不讨贼状，涉同谋尔，非谓越境即无罪也，作传者不达此意，遂妄附防为此言，诬何甚？若然者，则奸臣令人弑君，身越境而还，即为无罪乎？故当辨其情状之邪正，不合论越境与不越境。
宣三年春王正月郊牛之口伤
谷梁曰之口，缓辞也，赵氏云之助，语辞尔，何烦妄释。
改卜牛牛死乃不郊犹三望
左氏曰：不郊而望，皆非礼也。赵子曰：据传不言，凡即当年之事，谓二事并非礼养牲，只养二牛，既并死，自然合废郊，何得云皆非礼，谷梁曰：乃者，亡乎人之辞，此言无理之甚，不足难也。
宣四年春王正月，公及齐侯平莒及郯，莒人不肯，公伐莒，取向。
公羊曰：其言不肯，何辞取向也，【传意，今鲁取向有辞，】啖子曰：圣人设教，岂为鲁欲取向而妄加莒事乎？
谷梁曰：弗肯者，可以肯也。按书不肯者，明莒，非以他事见伐，且讥公【伐莒，取向】，又曰伐莒，义兵也，又云：伐犹可，赵子曰：按非王命，又非侯伯兴兵，安得称义，又称：可乎？
宣五年春公如齐夏公至自齐
左氏云：公如齐高固，使齐侯止公，请叔姬焉，公至自齐，书，过也，啖子曰：就邻国之君而为大夫，求婚，不近人理，葢妄也，若实然，必有异文。
冬齐高固及子叔姬来
公羊曰：其诸为其双双而俱至者，按经文直书其事，以见非礼，尔何用曲为义乎！
宣七年冬公防晋侯宋公衞侯郑伯曹伯于黑壤
左氏云盟于黑壤，王叔桓公临之，至于不书讳之，啖子曰：经但言防传作盟不与经合矣，又説公见止亦近，诬故皆不取。
宣八年六月辛巳，有事于大庙，仲遂卒于垂，壬午，犹绎，万入去籥。
谷梁曰：以其为之变讥之也，赵子曰：若然，则都不为变于籥，并施则可，都不讥乎？
戊子夫人嬴氏薨
公谷并云：熊氏又谥为顷熊，赵子曰：据理顷为恶谥，不应公母，特加恶谥，故从左氏为敬嬴。
宣九年秋取根牟
公羊曰：邾娄邑也，曷为不系乎邾娄？讳亟也，赵子曰：不系乎邾，葢本鲁邑也，数取不系，有何义乎？
宣十年春公如齐公至自齐齐人归我济西田
公羊云：齐已取之矣，其言我何？言我者未絶于我也，赵子曰：已取之，又言未絶何迂诞之甚，言我者为济水长，不必尽是，鲁田以别他尔。
谷梁曰：公娶齐，齐繇以为兄弟友之不言来，公如齐，受之也，赵子曰：但言归我，则足知其来也，省文尔哀，八年归讙及阐，岂是公受乎？
夏齐崔氏出奔衞
左氏曰：凡诸侯之大夫违告于诸侯，曰：某氏之守臣某，失守宗庙，敢告啖子曰：此乃其私告辞，非国命也。
秋天王使王季子来聘
公羊曰：王季子者何？天子之大夫也。其称王季子何？贵也？其贵奈何？母弟也？啖子曰：圣人设教，不应于母弟则偏贵之。
宣十一年冬十月，楚人杀陈夏征舒，丁亥，楚子入陈，纳公孙宁，仪行父于陈。
左氏曰：书有礼也，啖子曰：若以纳乱臣为有礼，孰为非礼？
谷梁曰：入而杀之也。其不言入何？外征舒于陈也，赵子云：按经文皆依先后，次第而书尔，何烦妄为异説征舒弑君之贼，其罪自显，何须外之？凡称日，以隔文者，皆以明先后，其例甚多。
宣，十二年夏六月乙卯，晋荀林父帅师及楚子战于邲，晋师败绩。
公羊曰：大夫不敌君，此其称名氏以敌楚子，何不与晋而与楚子为礼也，按此传得臣与晋侯战，称人遂穿凿，为此説尔且得臣未命之卿，例不书名氏，无他义也。
冬十有二月戊寅楚子灭萧
左氏説萧见灭之由，云萧人杀熊相宜僚，楚人遂灭，萧啖子曰：按左氏前后説事迹与此相似者甚多，恐是前志，寓言以讽谏，作传者承之，而录未必得其实，故不取。
宣十五年五月王札子杀召伯毛伯
公羊曰：王札子者何？长庶之号也，赵子曰：此传不知字例，遂妄穿凿尔。
谷梁曰：矫王命以杀之，啖子曰：焉知矫命杀之，经无异文，不足凭也。
秋初税畆
谷梁曰：非公之去，公田而履畆，十取一也，赵子曰：葢公田之外，又履步其田十，又税其一，论语云：二吾犹不足是也。若去公田而别，行什一之税，所得与籍何殊？故去此一句。
冬蝝生
左氏注云：未为灾，而书之者，幸其冬生，不为物害，喜而书之，赵子曰：按：此类生讫便为灾，如蚕而食，叶也，但为秋中之螽未息，冬又生子，重重为灾，故书谷梁曰非灾，亦非也。
宣十六年成周宣榭火
公羊曰宣榭者，宣宫之榭也，啖子曰：按宣王之庙毁已久矣，纵失礼不毁，止当在城不当在成周也。
成元年二月无氷
谷梁云：终时无氷则志，此未终时而言无氷，何也？终无氷矣，加之寒之辞也，啖子曰：二月，今之十二月，举此无氷，则一时无氷可见矣。若待终时，乃书则到今时正月矣，岂可更言无氷乎？
秋王师败绩于茅戎
公羊曰：孰败之？葢晋败之，或曰贸戎，败之，曷为不言晋败之，王者无敌，莫敢当也。啖子曰：若晋败王师而改曰贸戎，是掩恶也，如何惩劝乎？
冬十月
谷梁曰：季孙行父秃，晋郤克眇衞孙良夫跛，曹公子手偻同时而聘于齐，齐使秃者御秃者，使眇者御眇者，使跛者御跛者，使偻者御偻者，萧同侄子处台上而笑之，闻于客，客不悦而去。相与立胥闾而语，移日不解，齐人有知之者，曰：齐之患，必自此始矣！啖子云：此似街谈巷议之説不当载于册牍，故畧之。
成二年，季孙行父，臧孙许，叔孙侨如公子婴齐帅师防，晋郤克衞孙良夫曹公子手及齐侯战于鞌，齐师败绩。
左氏説战事【云云，】又言：齐侯免，求逢丑父，逢丑父三出，三入晋军【云云，】啖子曰：时齐师大败，而晋师全胜若三入，晋必当见获，此近妄也。
公羊曰：曹无大夫，公子手何以书？忧内也，【由为鲁也，】赵子云：春秋之作，所以辨邪正，明是非也，岂独党于内哉？据称公子，即王命之，卿但以国小之故，不能自崇树，其大夫请命于王者少，唯此与昭二十年，公孙防凡二人耳，其他无事，不见于经，不得谓之无大夫也。
谷梁曰：以吾四大夫在焉，举其贵也，【言不欲令内众大夫与外卑者共行，】赵子曰：此尤鄙近春秋，岂党内而专轻于外乎？
十有一月公防楚公子婴齐于蜀
谷梁曰：楚无大夫，其曰公子，何也？婴齐亢也，啖子曰：前以处父不书，族为亢，今以书族为亢，何自矛盾也。
成六年二月辛巳立武宫
左氏云：季文子以鞌之功立武宫，非礼也，聼于人以救其难，不可以立武，立武由己，非由人也，啖子曰：传意以为武军之宫，如楚子所立者非也，宣十二年，楚自邲战，曰：作先君宫，以告成事，若然，宫复何谓乎？赵子曰：立武宫，葢别缘他故，若以鞌战之故，不应经五年，方立之。
成八年春公孙婴齐如莒
左氏曰：逆也，赵子曰：若然，则非礼也；经当言之，今不书，故知妄也。
夏宋公使公孙夀来纳币
赵子曰：昏礼而使公孙非也，左氏曰：礼也，何其谬欤？若合礼则，常事不书。
公羊曰录伯姬亦无礼之甚也
秋七月天子使召伯来锡公命
公羊曰：其称天子何？元年春王正月，正也，其余皆通矣。谷梁曰：礼有受命，无来锡命，锡命，非正也。【説已见荘元年，】曰：天子何也？曰：见一称也，啖子曰：二传不知文之误，强穿凿尔。
冬卫人来媵
公羊曰録伯姬也【录其贤也】
谷梁曰：以伯姬不得其所，故尽其事也。【伤其灾死，故备言之】，按经文书媵义，讥其数尔，非谓伯姬也。义见媵例。
成九年伯来逆叔姬之防以归
啖子云，左氏文十二年传云，伯来朝，始朝公也，且请絶叔姬而无絶婚下又言：叔姬卒，来归自，故书不言絶也，书曰叔姬，言非女也，此传大误，当是旧书有説此事者言，伯请絶婚而编年作传者，见文十二年，有杞伯来朝，又有子叔姬卒，妄置于彼，而加请絶叔姬以合其义，非也，葢成公六年，七年，中使使来请无絶婚，故复逆叔姬也，彼宣公五年，子叔姬自是鲁女未嫁者与伯姬卒同义，若不言，叔姬复是何国出乎知，今此书者，鲁已许其逆也。
夏季孙行父如宋致女
公羊曰：録伯姬也。赵子曰：按春秋之义，以辨正是非，但云録伯姬是何褒贬。
谷梁曰：既嫁于夫讥，以我尽之也，赵子曰：女嫁后遣使徃致之，亲好之意，何讥之有？又曰：详其事，贤伯姬也。按春秋褒贬当事，而书未有别纪闲事，以为褒也。
冬城中城
谷梁曰：非外民也，赵子曰：此説非也若中城实摧坏，岂得不修之乎？
成十年五月公防晋侯齐侯宋公衞侯曹伯伐郑
左氏云：晋侯有疾，五月，晋立太子州蒲以为君而防诸侯伐郑，啖子云：若然失礼之甚经，当有贬，既无贬文，葢传妄也。
成十二年春周公出奔晋
公羊曰：王者无外，此其言出何？自其私土而出也，按周是畿内之国，不当以私土为义。
谷梁，曰：周有入无出，上下一见之也，【上谓天王出居】，按二百四十二年，适防有此二事尔，故见上下也。
夏公防晋侯卫侯于琐泽
左氏云：晋令钟仪，归求成于楚，【在成九年，】华元克合晋，楚大夫盟于宋国西门之外，赵子曰：按：此若实事，则无不告诸侯之理，经不应不书也，又曰：防于琐泽成故也。按此防楚不与焉，何以证其成乎？故并缪也，葢旧説有晋令钟仪，归求成，事竟不集，左氏遂误附防为此传耳。成十三年，公防晋侯，齐侯，宋公衞侯郑伯，曹伯，邾人，滕人伐秦。
左氏有吕相絶，秦【云云，】啖子曰：其辞两诬，故不取。
曹伯庐卒于师
谷梁曰闵之也按此事实何闵之有
成十五年三月乙巳仲婴齐卒
公羊曰谓之仲婴齐为兄后也
谷梁曰：子由父防之也，啖子曰：二传不知时有叔子，公孙婴齐，此故称仲以别之之义，故妄説尔。
晋侯执曹伯归于京师
谷梁曰：以晋侯而斥执曹伯，恶晋侯也，不言之急，辞也，断在晋侯矣，啖子云：此传不知曹伯有簒弑之罪，故妄説耳。
秋宋华元自晋归于宋
左氏云：鱼石自止之，且请讨遂反，赵子云：按经文云奔晋，又云：自晋归于宋，传云：鱼石自止华元于河上，请讨许之，乃反殊相违矣，且鱼石自请讨荡泽，则是处无过之地矣。既讨之后，何事鱼石？又奔假如鱼石为与荡氏同族，惭而自去，则是知耻之人，后不应，却入彭城为乱，考之事理，无非乖谬，鱼石直与荡泽同恶尔。
宋鱼石出奔楚
左氏云：华元自止之，不可，乃反，赵子曰：按国乱，用兵相攻，是仇敌也，如何自止之乎！
冬，十有一月，叔孙侨如防，晋士燮，齐高无咎，宋华元衞孙林父郑公子防，邾人，曹人防呉于钟离。
公谷皆曰：再言防外呉，赵子曰：按实再防，依实书之，何外呉之有徒，为烦迂耳。
成十六年六月甲午晦，晋侯及楚子，郑伯战于鄢陵，楚子，郑师败绩。
公谷皆曰：楚子伤，故不言师，赵子曰：若然，则宋公伤于，呉子伤于檇李，何得不称君败乎？假如君虽伤，而师则胜，又如何为义乎？故不称师，师不败尔。
九月晋人执季孙行父舍之于苕丘
公羊曰：执未有言舍之者，言舍之者何？仁之也？曰：在招丘悕矣！按经书舍之于苕丘，言不在晋都执据实书耳，无他义。
成十七年十一月，公至自伐郑，壬申，公孙婴齐，卒于貍脤。
赵子曰是月也无壬申书壬申误也
谷梁曰：致君而后录，臣按春秋编年月之书，一例以先后书之，且言：卿卒后，言公至，皆据实事，何伤教意？二传不达其文，谬误之理，遂妄説。
春秋集传辨疑巻八
<经部,春秋类,春秋集传辨疑>
钦定四库全书
春秋集传辨疑巻九
唐 陆淳 撰
襄元年，仲孙蔑防，晋栾黡，宋华元衞寗殖曹人，莒人，邾人，滕人，薛人围宋彭城。
左氏云：且不登叛人【登成也，不成其专邑之讨】，谓之宋志，【成宋志也，】赵子曰：按此乃是夫子裁其邪正，不得不如此为文，何关不登，叛人与成宋志哉！
公羊曰：不与楚专封也，赵子曰：按：此是楚取彭城，令鱼石守之耳，岂名封国乎。
谷梁曰：系彭城于宋者，不与鱼石，正也，赵子曰：与叛臣岂疑其为正哉？意不应如此。
夏，晋韩厥帅师伐郑，仲孙蔑防，齐崔杼，曹人，邾人，人次于鄫。
左氏云：晋师自郑以鄫之师侵楚【云云，】啖子曰：此説与经不同时，鲁又防不须告命，故知传妄也。
襄二年冬，仲孙蔑防，晋荀防，齐崔杼，宋华元衞孙林父，曹人，邾人，滕人，薛人，小邾人于戚，遂城虎牢。
公羊曰：不书，取为中国讳也，赵子曰：按夫子增损经文，以示可否？覩文见义，何讳之为？若言郑虎牢则以讥之也。
襄三年六月戊寅，叔孙豹及诸侯之大夫及陈袁侨盟。
谷梁曰：诸侯已盟，又大夫相与私盟，是大夫张也，啖子曰：诸侯盟已毕，而袁侨至，故大夫与之盟，尔无他义。
襄四年夫人姒氏薨
左氏云：不殡于庙，无衬不虞，【云云，】啖子曰：若如所言，即当不书薨，塟此文当在定十五年，姒氏卒，下误在此尔。但谥曰定姒，故知乖误，彼既言不成防，即不必更要此语，故遂不取。
襄五年冬戍陈
左氏云：冬，诸侯戍陈，赵子曰：按经文无诸侯，字奈何？妄云诸侯乎？公羊云离至不可得而序也，纵离至不得列序，但云诸侯戍陈，于理何伤？若诸侯戍之？如此为文，即鲁自戍之，而将卑师少如何为文乎？又若诸侯尽戍之，则兵力盛矣，何得下文更为防以救之，按僖十三年夏，诸侯防于咸，明年，城缘陵云诸侯，此无诸侯，字鲁自戍之耳，义亦昭然。
襄六年秋莒人灭鄫
公羊，此年无传，五年传云，莒女有为，鄫夫人者，葢欲立其出，【出谓鄫之甥，莒之子也，】。
谷梁曰：家有既亡，【云云，】由别之而不别也；非其立异姓以莅祭祀，【云云，】赵子曰：此葢昭四年经云：取鄫以为若今实灭之，不合如此，所以云立异姓也，按：莒今灭鄫，以为附庸，后鲁取得之，何妨书取鄫乎？且定六年，郑灭许哀元年，许复见于经，则鄫之灭而再见，亦何足怪！若鄫人，实取外孙为国嗣，罪自在鄫，非莒之过，则经文又当如梁亡之类，而言鄫亡，不得书灭，且以人情物理言之，鄫虽小国，亦有君臣，社稷，岂肯居然取于异姓为后乎？案其事情，莒人以兵破鄫，立其子使守之，而为附庸，其子又鄫之外甥，令奉鄫祀，神不歆非类，是使鄫絶祀又事须书灭耳，公谷，但传得立，鄫甥守祀，故书曰灭而不究事实，遂误为传耳。今故裁取，使与经合。
冬季孙宿如晋
左氏云：晋人以鄫之，故来讨赵子曰：据前年防于戚，已令鄫聼命于防即明，不私属鲁，今鄫亡自不关鲁事，何得来讨？据事情，季孙执政大夫初嗣位，而徃见覇主耳。
襄七年季孙宿如衞
左氏曰：报子叔之聘，【聘在元年，】赵子曰：岂有邻国经，七年始报乎？但其间聘者已多，非卿故不书耳。左氏不达此説诸称寻某之盟，报某之聘，多此类也。
冬郑伯髠顽如防未见诸侯丙戌卒于鄵
赵子曰：凡诸侯死，例书名，此则为上文已言，郑伯如防，下不可又言：郑伯髠顽卒，又不可上言，郑伯如防下但言髠顽卒，所以须于如防时，便书名以便其文耳。三传不达此体，但见其文，特异不能释得，遂妄云被弑，若实见弑，而以疾赴，则从而书之，诸国弑君，岂有实告乎？按经文，未见诸侯，则是已出境，临欲相见，尔公羊，乃云：未出境，益见其非也。
谷梁曰：为其欲从中国心，与大夫违，故见杀，如此，则夫子何为生名以讥乎？益知自相矛盾，俱不足，取【二十五年，呉子遏卒同此】。
襄八年公如晋
左氏曰：朝且聼朝聘之数，赵子曰：按防邢丘，亦言聼朝聘之数，若朝以受命，何须更防？左氏朝聘之下，一切须言事，由多非其实，故多略之。
夏，季孙宿防晋侯，郑伯，齐人，宋人衞人邾人于邢丘。
左氏云：大夫不书，尊晋侯也，啖子曰：尊晋侯则季孙亦不当书，但言防而已，且鲁君与他国大夫，防例皆书人，何独尊晋侯乎！
襄九年冬，公防晋侯，宋公衞侯曹伯，莒子，邾子，滕子，薛伯、杞伯，小邾子，齐世子光伐郑。
左氏云：冬十月，诸侯伐郑，【云云，】门于鄟门【云云，】门于师之梁，【云云，】门于北门【云云，】下又云：诸侯复伐之，十二月癸亥，门其三门，啖子曰：葢误重説也古史或有用周正者，或有用夏正者，故有两月不同，葢作传者承二国之旧史，月数不同，遂两载之。
十有二月己亥同盟于戏
左氏云：郑服也，因载晋郑盟，辞【云云，】啖子曰：传误云，郑服也，若是郑人与盟，何不书及郑，同盟乎？又左氏所载之辞，乃是晋郑二国相要，何关诸国之事，故知传所载者，自是晋郑盟也，经书同盟，自是晋与诸国同盟，郑不与也，传以旧史不载同盟之辞，遂误以二国盟辞当之。
襄十年夏五月甲午遂灭偪阳
左氏云：晋以偪阳子归，献于武宫，谓之夷俘，啖子云：按经但书灭偪阳，而传言以归违经也。葢旧晋史言，献偪阳，夷俘于武宫，谓献所获，偪阳人也，传因误以为偪阳子尔。
冬戍郑虎牢
左氏云：诸侯戍之？赵子云：鲁自戍耳，义同五年，戍陈。
襄十一年春王正月作三军
公羊曰：三卿也，古者上卿，下卿上士，下士赵子曰：按鲁卿素已有四五不止，三也；公羊此説既不可通了，适足令学者疑谬尔故不取。
谷梁曰：诸侯一军赵子曰：按国有小大，军制当异，而但云一军无等差之异，必无此理，周礼万二千五百人为军，天子六军，大国三军，次国二军，小国一军，据鲁初封时，最为大国，非一军明矣。
夏，公防晋侯，宋公衞侯曹伯齐世子光，莒子，邾子，滕子，薛伯、杞伯，小邾子伐郑，秋七月己未，同盟于亳城北。
左氏云：郑人行成，啖子曰：若曰行成，何不盟乎？又下言诸侯道而无成，益知未服，其秋，又伐郑，郑行成，晋人则赦，郑囚纳斥候，以礼郑若言，此时亦行成，则何不礼之乎？传以同盟，则郑亦与盟为义，故致此误，且同盟言十二国，若郑与盟，则十三国也。
楚子郑伯伐宋
左氏云：楚子囊乞旅于秦，秦右大夫詹帅师从楚子，将以伐郑，郑伯逆之，丙子，伐宋，啖子曰：按经文势，郑原属楚，未属晋，自与楚子伐宋，耳传以上言郑及晋平，故妄言，将以伐郑，四字今略之。
冬公如晋
左氏云：且拜士鲂之辱，礼也，赵子曰：按大国使聘，即须自徃拜之，是公无宁岁也，而言礼也，一何缪乎？此自别事，故须往耳。
襄十三年公至自晋
左氏云：孟献子书劳于庙，礼也，赵子曰：按从朝还，非有军戎，险难之事，何书劳之有。
襄十四年春，季孙宿叔老防，晋士匄，齐人，宋人衞人郑公孙虿，曹人，莒人，邾人，滕人，薛人，人，小邾人防呉于向，夏四月，叔孙豹防，晋荀偃，齐人，宋人衞北宫括郑公孙虿，曹人，莒人，邾人，滕人，薛人，人，小邾人伐秦。
左氏曰：卿不书惰也，书于伐秦，摄也，赵子曰：传意惰，为不成事，摄为其事，摄举按经意纪盟，防用兵以事之，邪正为褒贬，不为其小小干举惰怠，生文。
襄十五年春宋公使向戌来聘
左氏云：戌见孟献子，谓之曰：子有令闻，而美其室，其若之何？献子曰：我在晋，吾兄为之，啖子曰：献子贤，大夫不应归过于兄。
刘夏逆王后于齐
赵子曰：左氏云，官师从单靖公逆王后于齐，若有单公经，不应不书，故知妄公谷皆曰：过我亦非也。岂有天子取，后将为天下母，而得云外逆女，不书，故知为刘夏逆之非礼，乃书以示讥，使卿逆即常事，不书耳，推此而言，知当使卿逆也，所谓外逆女，不书者，谓诸侯于外国，娶虽非礼，亦不书。
襄十六年三月，公防晋侯，宋公衞侯郑伯，曹伯，莒子，邾子，薛伯、杞伯，小邾子于溴梁，戊寅，大夫盟。
左氏曰：晋平公即位，【云云，】与诸侯宴于温，使诸侯大夫舞曰歌诗必类，赵子曰：按平公，父卒，此防才五月，岂有便行，宴乐歌舞之理乎？又云：使大夫盟，高厚，高厚逃归，按若已在防，乃渝盟而逃归，经文不合，不书僖，五年防首戴郑伯，逃归不盟，襄七年，防于鄬陈侯逃归，并书以明其罪，何得独此不书，则左氏此传都不足凭也。或曰，郑伯陈侯为是，诸侯逃故书，高厚大夫耳，不应同例，答曰：春秋未命之大夫奔逃，执放并书，况正卿而逃，得不书乎？
襄十九年晋士匄帅师侵齐至谷闻齐侯卒乃还
谷梁曰：君不尸小事，臣不专大名，善则称君，过则称已，则民作让矣，士匄者宜奈何？宜墠帷而归命于介，按不伐，防常礼也，更待君命，是诈让小善，非人臣尽忠之道也。
齐杀其大夫高厚
赵子曰：据左氏传，齐高厚，莒意恢楚，却宛等死，并是两下相杀，而经以国讨为文者，葢杀者皆承君命而杀之，故经以累上之文书之传，则因杂史之记，意在专归罪于杀者，故不贵其君命耳，且当据经文为正也。
襄二十一年邾庶其以漆闾丘来奔
左氏云：庶其非卿也，以地来，虽贱必书，重地，赵子曰：按不命之卿，接于鲁者，悉书名郑宛，莒庆秦术之类是也。何用妄为义乎！
襄二十二年楚杀其大夫公子追舒
左氏曰：王与子南子弃疾谋杀子南弃疾不告其父子，南既死而弃疾，亦自杀，啖子曰：按：楚子必当不与其子谋杀其父，弃疾犹能自杀，必非凶逆之人，岂有父将见杀，而子不告乎？
襄二十五年六月壬子郑公孙舍之帅师入陈
左氏曰：子产献防于晋，晋人问其罪，【云云，】赵子曰：当时陈属楚，郑能侵而献功于晋，晋人悦之甚矣，何得责问罪，又云：我先君荘公，奉五父而立之，【五父陈佗也，】按五父弑君之贼，岂以立弑君，贼为功乎？又云：何故侵小？按当时侵伐常事，不当有此责问，且陈大于郑，何云侵小？又云：仲尼曰：言而无文，行之不逺且使务华忘实，非圣意也，论语曰：辞达而已矣，何哉？故知非实，并不取。
秋楚屈建帅师灭舒鸠
左氏説舒鸠叛事【云云，】啖子曰：既非经之本传，故不备载，但撮其归要，以明舒鸠，见灭之由耳。
十二月呉子遏伐楚门于巢卒
赵子曰：此与七年，郑伯髠顽如防卒于鄵，文义正同，皆以便文耳。公谷之説非也。
襄二十六年公防晋人郑良霄宋人曹人于澶渊
左氏云卿不书，尊公也，【云云，】啖子曰：若然良霄，何以不尊公乎？又衞侯防之亦不与经合，皆不取。
襄二十七年夏，叔孙豹防晋赵武，楚屈建，蔡公孙归生衞石恶陈孔奂，郑良霄，许人，曹人于宋，秋七月辛巳，豹及诸侯之大夫盟于宋。
左氏云：滕成公邾悼公皆至，齐人请邾，宋人请滕，皆不与盟，季孙请视邾，滕，叔孙曰：邾，滕，人之私也，何故视之书曰：豹言违命也，啖子曰：时邾滕虽小，常列盟防未肯便为私属，又此后邾，滕皆列于防，故知不实，且豹之不氏，自为先目，后凡左氏妄以舍族为贬，遂穿凿为説耳，又云：楚人衷甲【云云，】赵子曰：且大防诸侯，弭兵为事，岂有便行，掩袭之道，假如事成，岂是强覇？且子木贤大夫必不尔也，又云：先楚人书，先晋，晋有信也，按当时晋强于楚，又是中国盟主，岂有后于楚之理作传者徒党于中国，以成楚人之恶，都非实也，且与经违，故皆不取左氏，又云：享于垂陇，七子赋诗，赵孟论其休咎，一一皆验，以人理言之，皆虚谬也。且伯有，若不能诵诗，则当无言而止，若能之，岂有赋如是恶诗，左氏委曲诬辞，多此类也。向戌，请赏【云云，】子罕责之云：而又求赏，无厌之甚，削而投之，子罕贤大夫，假如不欲其无厌，亦当微辞晓谕，岂有君与之，而臣輙削其书而投之乎？殊为鄙近，必不尔也。
十二月乙亥朔日有食之
左氏云：辰在申，司厯过也，再失闰矣，啖子曰：按经言，十二月，传言，十一月，又言：再失闰，依经当为三失闰，进退不同，不可得而考，故不取。
襄二十九年公在楚
左氏曰：释不朝正于庙也，【云云，】啖子曰：前后正月，公不在例，不书，何独于此？释不朝正乎？又言：楚使公亲襚，公使巫以桃茢先祓殡，言以君临臣防之礼行之，且楚之强僭，岂肯使鲁辱之，又言：楚人悔之，则非楚不知礼，必当见讨，何得全无事乎？葢鲁以亲襚为辱，故妄为此説以救其耻，史臣因妄而记之，传因史而书之，礼记，又因旧説之妄而妄载之，赵子曰：公羊云存公也，谷梁云闵公也，俱非立教之意，故并不足取。
夏公至自楚
谷梁曰：喜之也，赵子曰：按君之出入，史必书之，更记何事？而云喜之非也。
呉子使札来聘
公羊曰：贤者不名，啖子曰：夫褒而字之，但为有殊异之美者，非谓贤者常不名。
襄三十年五月甲午宋灾宋伯姬卒
公谷皆曰：贤也，赵子曰：据经文直书，实尔未有褒义，在卒时书之。
襄三十一年十一月莒人弑其君密州
左氏云：展舆因国人以攻莒子，弑其父不当，不书义同，庶其之弑，但恐是展舆因国人之攻弑，莒子乃立传，误以之字为以字，不敢輙改其文，故略其辞。
春秋集传辨疑卷九
钦定四库全书
春秋集传辨疑卷十
唐 陆淳 撰
昭元年夏秦伯之弟鍼出奔晋
左氏曰：其车千乗【云云】，又云：享晋侯造舟于河，十里舍车，自雍及绛，归取酬币，终事八反，啖子曰：鍼虽富奢应，不能至是，传説之太甚也。
昭二年晋侯使韩起来聘
左氏云为政而来见，礼也。赵子曰：按覇国正卿，无有适诸国，告为政之理，前后为政者多矣，何不来乎？
昭四年大雨雹
左氏云：申丰谓不藏深山之冰，故致雹【云云，】赵子曰：五帝已前，未有藏冰之时，岂长雨雹乎？假如申丰因此讽藏冰之理，亦与经意不同。
夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申。
左氏云夏啓有钧台之享，【云云，】按朝防有常礼，岂当各各异仪，且楚不僭王礼，不应説汤武成康，若已僭拟，不应説齐桓晋文，故知非实也。
秋七月遂灭頼
左氏云：頼子面衘璧，楚子焚榇，啖子曰：按经但言灭，是死位也，经传不同，误也。葢此事是他年，楚子曾伐頼，頼降而舍之，非此时也，旧书不编年，故误耳。
冬十有二月乙卯叔孙豹卒
左氏云：竖牛饿杀，叔孙豹告，杜泄以饥，授之以戈，令逐竖牛泄拒而不从，啖子曰：杜泄，叔孙之忠臣，其主见饿将死而不食，岂曰忠乎？此乃是杜泄杀叔孙也，泄之罪大矣，没后虽以辂，塟及帅士，哭于见诬，何补哉？又言：仲尼喜昭子之不赏私劳，以其杀竖牛也，若牛实杀豹，则是昭子不同，戴天之讐杀之，何足赏焉？故知言杀叔孙，皆因俗説致误若言，昭子不知其杀者，则昭子尚不知他人安得知而记之乎？
昭五年夏莒牟夷以牟娄及防兹来奔
三传云重地，故书并非也，义已见襄二十一年，邾庶其传。
戊辰叔弓帅师败莒师于蚡泉
赵子曰：公羊有释濆泉之义，前后地名，未曾解説何独释此？且三传字文不同，莫知孰是？故不足取。
昭八年秋搜于红
谷梁曰：以葛覆质以为，此大迂，又以射而中田不得禽，即得禽【云云，】此乃有功不劝，非防难之义。
冬塟陈哀公
左氏云：袁克塟之，赵子曰：按国已灭矣，克又非大臣，何能办塟死，君又何能告诸侯，使防塟乎。
谷梁曰闵之也灭国多矣何独闵此
昭九年夏四月陈灾
公谷皆为火，左氏作灾，赵子曰：按前后未有书外火者，小事若一一书之，固不可胜记，且诸侯亦当不告也灾是天火事大，故书之，唯宣榭火，以乐器所在，以示周之所司，无人示讥耳，此则不同其例也。故当依左氏为灾也。公谷并云：存陈闵其见灭故存之，若然，则他见灭者，何存之乎？
昭十一年夏仲孙貜防邾子盟于祲祥
左氏云：礼也，赵子曰：按春秋盟防是常，何独于有防之时，而称得礼，是时，又无大患，邾又小国，何能有救患之益，而汲汲云礼。
昭十三年秋蔡侯庐归于蔡陈侯呉归于陈
公羊曰：不与诸侯专封赵子曰：此本是列国，今改过，复其所耳，何名专封。
谷梁曰：不与楚灭也，今方记兴复，何关灭事？责其灭时乎！
冬十月塟蔡灵公
谷梁曰：变之不塟者，【云云】，其义见塟例，又曰：不与楚灭，且成诸侯之事，赵子曰：据蔡既兴，复以礼改塟，鲁使徃防依例书之耳。
昭十五年有事于武宫籥入叔弓卒去乐卒事
谷梁曰：言大夫之卒，虽当祭礼，皆告于君，啖子曰：宗庙大事，大夫卒小事，以理言之，应待祭毕，又礼记称衞侯曰栁庄者，非寡人之臣也，社稷之臣也，如其卒虽当祭必告，据此足明常礼不告。
昭十九年许世子止弑其君买
公羊説乐正子春【云云，】赵子曰：经责其轻，进药令，父薨耳，不责其不解医也，乐正子春加一食加一衣，能令亲愈，即子春之亲，长不殁乎？
秋齐高发帅师伐莒
左氏曰：莒子奔纪鄣，又説嫠妇以纺度城之事，【云云，】啖子曰：此言多从委巷之谈，不近人理，又与经不合，故不取。
昭二十年夏曹公孙防自鄸出奔宋
谷梁曰：自鄸者专乎鄸也，【言力能专制，】曹无大夫，其曰公孙，何也？言其以贵取之，而不以叛，【言其贵足以专制，而今能不以邑叛所以善之，而罪曹伯，】赵子曰：按：人臣不以邑叛，适常事尔，岂有褒贵之理乎？自缘命卿，故书名义与公子首同己，见成二年，言自鄸者，缘先据以叛，今力屈，奔与鱼石，自宋南里奔宋，公之弟辰自萧来奔，义正同叛，时不书，不告耳，公羊曰：为贤者之后，讳也，然则贤者之后，便得恣其不臣乎？此説尤鄙哉！
秋盗杀衞侯之兄絷
啖子曰：谷梁言母兄称兄，按左氏，公羊以母兄母弟为义，谷梁则言，不以属通称，兄弟皆有义也，今此又云母兄亦为失矣。
冬十月宋华亥向宁华定出奔陈
左氏曰：取太子栾母弟辰，公子地为质，啖子曰：按左氏以母弟称弟为例，见辰之出奔，书公弟故，以此为据，而例不通，故但都言公子而已，又不知是何公之子也，传又言：公与夫人每日适华氏，食公子，且华亥既杀公子六人，又曽刼公，则逆已甚，赵子曰：左氏又云：华亥，妻每日必先食所质，公子而后食，按其事，亦悖逆甚矣，何肯如此恭敬，亦不近人情。
昭二十一年，宋华亥，向宁，华定自陈入于宋南里以畔。
左氏云：华多僚谮华，防将纳亡人【云云，】啖子曰：其后防竟杀多僚，而纳华向，此乃本有召亡人之谋，何名谮乎？故略其谮字，明其言有征也。
昭二十二年宋华亥向宁华定自宋南里出奔楚
赵子曰：若但言出奔，则似入国，故书自南里以明之，谷梁曰专也，何异义乎？
六月王室乱
赵子曰：左氏序事大烦碎，故畧之公羊曰：言不及外，亦非也。此自直纪事实，何关不及乎？谷梁説是也。
昭二十三年晋人执我行人叔孙婼
左氏云：晋将以婼，与邾【云云，】啖子曰：既终不与，不足记也。
晋人围郊
公羊曰：不与伐天子也，赵子曰：按：此实不伐天子也，若实伐周，岂为其掩恶哉！
昭二十四年婼至自晋
左氏曰：叔孙婼欲杀士，弥牟【云云，】啖子曰：按叔孙忠贤以身奉国，岂肯杀大夫累国乎？
昭二十五年上辛大雩季辛又雩
公羊曰：聚徒以攻季氏，啖子曰：雩，但礼官与女巫而已，何足攻季氏乎？
九月齐侯唁公于野井
左氏云孙于齐，齐侯将唁公于平隂公先至野井，【云云，】将求于人，必先下之，礼之善物也，赵子曰：礼，让者，君子之常，岂谓有求然后行之乎？此言不可以训，故略之。
昭二十八年春公如晋次于干侯
左氏云如晋将如干侯【云云，】使请逆于晋，晋使公复于境而逆之，赵子曰：岂有为客而请逆于主人乎？又岂有令客？却至境而后逆之乎？皆不近人情。
昭三十一年黒肱以滥来奔
左氏云贱而书，名重地也，【言邾，无命大夫也，】赵子曰：按不命之大夫事接于鲁，悉书郑宛，莒庆，邾快之类是也。此则何独于三叛人而重地，故书哉？又云：或求名而不得【，谓齐豹】，或欲葢而名彰，【谓三叛人】若艰难，其身以险危，大人而有名彰，彻攻难之士将奔走之【，言齐豹，求勇烈名而不得也，】赵子曰：据例，两下相杀，【俱非人，君为两下】，若非大夫，即书盗【大夫，谓王命及君命之，大夫】杀者，于例既不合，书名而被杀者合书，事须如此耳。左氏若以齐豹，是大夫，但为求名，故书为盗，以不与其名者，则诸相杀而书其名者，皆是与其名乎？又据左氏説齐豹乃是怒，絷而杀之，何得妄有求名之义乎？且推之情理，凡杀人者皆谓怀怨，不胜其怒，乃为乱耳，又云：三叛人欲葢而名彰，言其贱必不书其名，夫子矫其心而书尔，若如此，则三人豫知夫子修春秋，贱者不书其名乎？为是将地赂鲁而属夫子令不书乎？何言欲葢也，皆妄为曲説殊可恠也。
定元年晋人执宋仲几于京师
前年冬十月，城成周，左氏云防于狄泉，此年正月，又言合诸侯之大夫于狄泉，啖子曰：説重也一本用夏正，一本用周正，以此误也。据前已言魏子南面衞彪傒讥之，此又重言与前不异，故知必重也。
九月大雩
谷梁言月雩，正秋冬大雩，皆非正也。毛泽未尽，人力未竭，未可雩，【言，八月，九月乃当雩也，】啖子曰：雩者以祈雨也。若待毛泽尽，人力竭虽雨，何救哉？葢传以日月为例，故有此分别，又曰：古之神人，有应上公者，通乎隂阳君亲帅诸大夫而请焉，赵子曰：按大雩，即山林川泽，能兴云雨，而皆祈焉，不必专于上公也。
定二年五月壬辰雉门及两观灾
赵子曰：此自雉门，延及两观，义理分明，据实成文耳。公谷乃曰：自两观始，违经妄説殊可怪也。
定四年五月公及诸侯盟于臯鼬
左氏云：将长蔡而衞侯使祝佗私于苌，言践土之盟衞先于蔡【云云，】按践土之盟，先书蔡名，此传妄也。
十一月庚辰呉入郢
赵子曰：按：楚君寻反国，国不絶祀故不言灭耳，谷梁妄为义説故不取也。又云：呉不称子，不正其乗人之败而深为利，则凡诸入者，悉是乗人败何不总利之乎？故下除此三句。
定五年夏归粟于蔡
公羊曰：诸侯之离至不可得而序，【言前后至，故不得序列也，】赵子曰：若实如此，则但不列序，何不言诸侯，归粟于蔡，若诸侯归之而云尔，则鲁自归之如何？为文乎？
谷梁亦曰诸侯归之义并乖经故不取
于越入呉
公羊曰：于越者未能以其名通越者，能以其名通按经，既无，但书越处，此传自不要也。
定六年季孙斯仲孙何忌如晋
左氏云：季桓子如晋献，郑俘也，阳虎强使孟懿子往报夫人币晋人兼享之，孟孙立于房外，谓范献子曰：阳虎不居，鲁而息肩于晋，所不以为中军司马者，有如先君，献子曰：寡君有官，将使其人鞅何知焉？啖子曰：切谓鲁之大夫，见覇主之，卿必不敢以此言要之，纵实有之，亦非忠言嘉谋，又非成败之由，故不取。
冬城中城
谷梁曰三家，张张为日久，此时阳虎用事，三家始衰何言，张又言：非外民也，且入春秋已过二百余年矣，岂无缺坏重城乎？筑何讥也？既非新作何得讥外民哉？定七年，齐人执衞行人北宫结以侵衞。
谷梁曰：以重北宫结也，赵子曰：按例执行人，皆书何独重结哉！
定八年公防晋师于瓦
左氏云：鲁于是始尚羔赵子曰：按鲁周公之后，比于诸侯，最为有学，故夫子云，鲁一变至于道，岂有不知羔贵于鴈乎？
九月盗窃寳玉大弓
赵子曰：寳玉大弓无用之物，阳虎窃取，欲令后代知之以为荣，故曰盗，予谓此玉与弓鲁本受封之重器，若失之，必合书于经虎，又家臣不合书名，故依例书为盗，而云惩其求名，殊非也。本取国重寳将以赂外国，以求容耳，徐思知其不义之甚，故归之，岂有求名之理乎？谷梁曰：非所取而取之，谓之盗，凡取邑，亦非所取，何不尽书盗乎？
定九年得寳玉大弓
左氏，凡获器用，曰：得得用焉？曰：获赵子曰：得者对失也，器用皆合言得，则宋大鼎，何不言得乎？
谷梁曰：不地羞也，赵子曰：按缘未出境而得，故但以得为名，且书以窃犹不羞，书地有何羞乎？
定十年公防齐侯于夹谷
左氏云：盟载之书，【云云，】赵子曰：按经不书盟传，何得云盟？葢左氏欲以归汶阳之田，归功于夫子，故缪为此説殊不知要而得之，非圣人之正也；故自遽辟之已下，至齐侯将，享公悉不取。
秋叔孙州仇仲孙何忌帅师围郈
左氏云：二子及齐师复围郈，赵子曰：按有齐师经，不当不书下云：侯犯请易于齐，齐有司观郈，若齐与鲁共围之，如何？又自令人观之乎？又侯犯岂能以一邑独立乎如何？请易邑于齐乎？故知并缪也。
宋公之弟辰暨仲佗石彄出奔陈
左氏云辰请止，公子地公不许而出奔，【云云，】啖子曰：若然，则公之于辰，未为大恶，辰之出奔，乃是自絶于兄，亦是不弟之类，何得书弟乎？与郑段义相反矣，又云：辰曰：吾以国人出，君谁与处？遂与仲佗，石彄出奔，赵子曰：岂有二卿无罪，肯随公子出奔不近，人情甚矣。
定十三年冬晋赵鞅归于晋
公羊曰：以地正国也，【言以晋阳人，】赵子曰：据礼臣无专土，藏兵之义，今乃欲以私邑之强，而正国朝，则是末大而本小也，是黜君而进臣也，岂其然乎？【言夫子意不尔也，】且实以拒范，中行耳，而云正国，非也，又云：兴晋阳之甲，以逐君侧之恶人也，无君命，故书叛，若无君命，则是君与范中行同心也，君与之同心，而輙兴兵伐之，是逆乱也，而言归以美之，是训人为逆也，故公羊之义，并乖背经意，但以君宥而召之，又非叛，故书归耳。或问曰：若然，则奸臣挟君而制之，以纵其暴乱，忠义之士，坐而观之，可乎？答曰：若尔，则是贼臣也，君所恶也，诛君之所恶，是勲臣也，胡为其不可哉！
谷梁曰：贵其以地反也，赵子曰：岂有身归而地不归乎？此言鄙近矣，又云：其入无君命，其入无君命，则是将如何得归乎？假君不拒，苟且自来，其恶可知也，又何得书归乎？定十五年九月丁巳，塟我君定公，雨，不克塟，戊午，日下昃，乃克塟。
谷梁曰：乃急辞也，赵子曰：按凡称乃缓辞也，不得云急详经意，讥臣子缓慢耳，【乃者有所阻难，有所须待之意，非急也，】。
哀元年齐侯衞侯伐晋
左氏曰：师及齐师衞孔圉鲜虞人伐晋，取棘蒲，啖子曰：按经不言鲁师同伐，故不取。
哀二年晋赵鞅帅师纳衞世子蒯瞆于戚
公谷皆云，輙之拒父，古人已知其非，不复更辨，【谷梁序论已详矣，】。
哀七年公伐邾八月己酉入邾以邾子益来
谷梁曰：以者，不以者也。益之名恶之也，赵子曰：例先发既无别理，故不要重申之，又云：其来者，外鲁之辞，予谓来者，至内之辞也，何外之有？如纪伯姬来，岂是外鲁乎？
哀八年宋公入曹以曹伯阳归
左氏云：执曹伯阳及司城彊以归，杀之，【旧注云：不书杀，不告也。】赵子曰：予论从告之义，已见隐十一年，若实杀不书，故宜略之。
呉伐我
左氏云为城下之盟而还，赵子曰：若实为城下盟，则鲁惧至甚，何得不便？归邾子而待齐，重请与呉共伐，乃归之乎？自矛盾矣，经不书盟，故不取也。
哀十二年夏五月，公防呉于橐臯，秋，公防衞侯宋皇瑗于郧。
左氏云衞侯防呉于郧公及衞侯宋皇瑗盟，卒辞呉盟，赵子曰：按上文公自防于槖臯，不言与衞宋同防若实同防即书之，又若四国同防如何？三国盟而独辞呉乎？呉力犹能藩衞侯三国敢拒之乎？故知此传谬甚矣，经文衞不与呉防则子木子贡之言，并无所施矣。
哀十三年公防晋侯及呉子于黄池
左氏云：呉子将以公见晋侯，啖子曰：按此时呉子争长，而不后晋，岂肯帅鲁侯以见晋乎？又言：将囚子服景伯以宗祝之言恐之，乃舍景伯按呉通中国，备知情伪，以鬼神诳之，岂肯信乎此言，近儿戏也，赵子曰：据左氏有单平公而不书于经者，缘呉晋敌礼而防，如今賔主对举酒自然，单子无坐位，故不书，且经文有及字，是两伯之义，分明也，公羊乃云呉为防主，与经不同，不足取也；故留其两伯之词而已，为敌礼而防故晋史即云：晋为先防，而外传呉语中即云：呉先防各自防其主，而了然可见，公羊，又曰：呉在是，则天下诸侯莫敢不至，赵云，实此防为黄池鲁地，故鲁独防之耳，若更有诸侯，不当不序，先儒或云不列序者，乃以防雨覇为义，予谓若欲如此，即云公防某侯伯，防晋侯及呉子于黄池，岂不成两覇之义哉！
谷梁曰：黄池之防，呉子进矣，【言进之故称子，】赵子曰：按此为呉，同为防主，故不人传不达此理，遂妄为义耳。
哀十四年西狩获麟
赵子曰：公羊云，孰获之？采薪者按经文言狩，若言采薪，则与经违矣。
谷梁曰引取之，【非狩人获，故曰引取】按公谷，并以经不言狩人之名，故有采薪引取之説不知举兽获之义，是以尔也。谷梁又云：不言来，不外麟于中国也，此据鸲鹆来巢，言之按鸲鹆，据巢书来，麟但以获书之皆实，其事而言耳。何烦妄説又云不言有不使麟不恒于中国，此据有蜮之类，言之耳。书有麟西狩获麟，则似麟无数理，不要书，有何烦妄説若言书有即是，不使恒有有年，岂不恒有。
春秋集传辨疑巻十