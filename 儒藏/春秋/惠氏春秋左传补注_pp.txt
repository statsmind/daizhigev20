钦定四库全书    经部五
左传补注      春秋类
提要
【臣】等谨按左传补注六卷
国朝惠栋撰，栋有周易述已觉，録是书皆援引旧训，以补杜预左传集解之遗，本所作九经古义之一以先出别行，故九经古义，刋本虚，列其目而无书目作四卷，此本实六卷，则后又有所増益也其中最典确者，如隠五年，则公不射，引周礼射人祭祀，则赞射牲，司弓矢，供射牲之弓矢及国语倚相之言，证旁引射蛟之误，【案此朱子之説非杜注也，葢因补杜而类及之，】荘公十四年，绳息妫，引吕覧，周公作诗以绳文王之德，表记郑注誉绳也，证杜注训誉之由，二十八年，臧孙辰告籴于齐，礼也，引周书籴匡篇年，俭谷不足，君亲巡方，卿告籴证为古礼，僖五年，虞不腊矣，引太平御览旧注及风俗通月令章句证，腊不始秦，十年七舆大夫，引王肃诗传证七当作王，二十二年，大司马固谏曰：引晋语公子过宋，与司马公孙固相善，证固为人名，二十七年夏书曰：引墨子明鬼篇证尚书，但有夏书，商书周书本无虞书文十八年，在九刑不忘，引周书尝麦解证为刑书九篇，宣二年以视于朝，引毛诗鹿鸣笺仪礼士，昏礼注证，视为正字，郭忠恕作示为误，三年不逢不若引，郭璞尔雅注作禁御，不若证以社注逢字在下文知今本讹写六年，以盈其贯，引韩非子以我满贯，证贯字成，十六年，彻七札焉，引吕览，爱士篇证，郑康成一甲七札之説襄二十三年，娶于铸引乐记郑注证，铸即祝国，又踞转而鼓琴，引许慎，淮南子注证转，即轸二十五年，慎始而敬终以不困，引周书常训解证不出古文，蔡仲之命二十七年，崔杼生成及彊而寡，引墨子辞，过篇证无妻曰：寡昭元年具五献之笾豆于幕下，引礼记正义证，杜注五献之误，十五年一嵗而有三年之丧二引，墨子公孟，非儒二篇，证妻丧三年，为春秋末造之礼，十六年鑋而乘于他车引説文证误作鑋，二十五年袜而登席，引少仪证，燕必解袜，皆根据昭然不同，臆揣至文，二年，废六闗引公羊传注，证废训置，则是又引韦昭国语注证置训废，则非葢置，有二义，一为建置之，置公羊注所言是也。一为弃置之，置国语，注所言是也。此犹乱可训治而乱离瘼矣，不可训治，臭可训香而逐臭之，夫不可训香，古之设关在讥而不在征，臧文仲废六关以博寛大之誉，而使奸究莫诘隂以厉民故诛其心而谓之不仁，栋但执反覆，旁通之义，殊为偏驳，又文十四年，其处者为刘氏，孔颖达疏，明言汉儒加此一句，则为刘氏无疑，而必谓原作留字，汉儒改为卯金刀，宣二年，文马百驷，当以邱光庭兼明书所辨为是，而必引説文画马之训，成十七年，泽门之晳，谓古臯泽字通，又谓诸侯有臯门，其説固是然邑中泽门，各指所居臯门，非所居之地也，二十一年，公姑姊既谓注疏，皆非断为同宗之女，然于姑可解于姊，终无解也。二十五年，执简而往，引服防説一简八字证，太史书崔杼事亦八字殊嫌，牵合三十年，亥有二首六身，即指为孟子之亥，唐尤为附防，昭七年余，敢忘髙圉亚圉引竹书纪年补，杜预之阙，不知汲郡古文预所目睹。预既不引知，原书必无此文，未可以后来伪本证其疏漏，【案书中屡引竹书纪年葢未及详考，今本之伪】，至于二十五年，郑翩愿为鹳，引陆佃埤雅之杂説【案鹳井，出酉阳杂爼，非始于佃，】哀六年，无疾而死，引汲冡琐语之野，谈十二年，效夷言，谓春秋时已重，呉音不始于晋，更非注经之体矣，他如公即位之位，必欲从古经作立，屡丰年之屡，必欲从説文作□亦皆徒駴耳目，不可施行，葢其长在博，其短亦在于嗜博，其长在古，其短亦在于泥古也，乾隆四十六年十一月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
春秋左传补注卷一
元和恵栋撰
栋曾王父朴庵先生，幼通左氏春秋，至耄不衰，常因杜氏之未备者，作补注一卷，传序相授，于今四世矣，窃谓春秋三传，左氏先着竹帛，名为古学，故所载古文为多；晋，宋以来，郑贾之学，渐微而服，杜盛行，及孔颖达，奉勅为春秋正义又专为杜氏一家之学，值五代之乱，服氏遂亡，尝见郑康成之周礼，韦宏嗣之国语，纯采先儒之説末乃下以己意，令读者可以考得失，而审异同，自杜元凯为春秋集解虽根本，前修而不着其説又其持论间与诸儒相违，于是乐逊序义，刘规过之，书出焉，栋少习是书，长闻庭训，每谓杜氏解经，颇多违误，因刺取经传，附以先世遗闻，广为补注六卷，用以博异説袪俗议宗韦，郑之遗前修，不揜效乐刘之意，有失必规其中，于古今文之同异者尤悉焉，传之子孙，俾知四世之业，勿替引之云尔，戊戌，冬日，东吴惠栋，定宇序。
隐元年，经公及邾仪父盟于蔑 ，蔑本姑蔑，定十二年，传费人北，国人追之，败诸姑蔑是也。隐公名息姑，而当时史官为之讳，犹定公名，宋哀廿四年，传宗人衅，夏曰：孝惠取于商不云，宋也，古人舍故讳新，故哀为定讳，定不为隐讳，汲郡古文云：鲁隐公及邾庄公盟于姑蔑，魏史不为鲁讳，则此经为隐讳明矣。
传都城过百雉，国之害也， 管子曰：国小而都大者，弑先王之制，大都不过参国之一，中五之一，小九之一，周书作雒云：大县城方，王城三之一，小县立城，方王城九之一不举，中者从可知，此周公相成王，作雒所定之制，故云：先王之制。
公入而赋：大隧之中， 徐齐民，北征记曰：菀陵县东南有大隧防，郑庄公所阙。
其乐也，融融 ，融古文作肜，张衡思赋，展泄泄而肜肜，旧注云：泄泄肜肜，皆和貌李善云：左传曰：郑庄公入而赋：大隧之中，其乐也肜肜，融与肜古字通，【案殽，阮碑阴，亦以肜为融】。
注不皆与今説诗者同 ，余仁仲左传？字辨曰，不皆与今説诗者同不皆相台，岳氏本作皆不误也。
赠死不及尸，吊生不及哀，注诸侯已上，既则衰麻，除无哭位，谅闇终丧， 朴庵子，惠子曰：荀卿云，货财曰赙，舆马曰：赗衣死也，送死不及柩尸，吊生不及悲哀，非礼也，赠吊及事，礼之大也，荀卿所称，乃时王之礼，故左氏依以为説杜元凯遂借以文其短，丧之説诞之甚妄之甚。
卫侯来会，注诸侯会，非礼也， 诸侯，五月同盟，至先王之礼也。杜以卅年传文为，据明同盟，惟大夫有是理乎？栋闻诸家君云。
二年传脩惠公之好 ，两国有前好，而会盟者，谓之脩好，亦谓之防，高诱战国防，注曰：温故曰脩温，亦训防礼记中庸温故而知新，郑注云：温读如防温之，温【亦作燖，】哀十二年，传云：若可防也，亦可寒也。贾陆曰：防温也是防与脩，其义一尔。
三年，经春王二月己巳，日有食之， 隋志曰：推合己巳朔。
传且夫贱妨贵，少陵长逺间亲新间旧，小加大，淫破义，所谓六逆也，君义臣行，父慈子孝，兄爱弟敬，所谓六顺也， 子，惠子曰：此所据古亦云，然而栁子厚有驳六逆之説盖唐以来，始有不信，古者栋案，管子五辅篇曰：圣王饬八礼以道民，八者各得其义，则为人君者，中正而无私，为人臣者，忠信而不党，为人父者，慈惠以教，为人子者，孝弟以肃为人兄者，寛裕以诲为人弟者，比顺以敬，为人夫者，敦蒙【与厖同】，以固为人妻者，劝勉以贞，夫然则下不倍上，臣不杀【，音弑】君，贱不逾贵，少不陵长逺不间亲，新不间旧，小不加大，淫不破义，凡此八者，礼之经也，周语富辰亦云，夫礼新不间旧，则八礼之説古矣，石碏止举六者，礼谏有五风谏为上碏，为君陈古义，倍弑之事，非所宜言，又公方昵嬖人，夫妇之际，所宜深讳，是纯臣之义也。
四年，传敝邑以赋 服，防曰赋兵也，以田赋出兵，故谓之赋；正谓以兵从也，朱子注论语，用其説。
五年传，则公不射 ，此指祭祀射牲，夏官射人云：祭祀，则赞射牲，司弓矢共射牲之弓矢外传，左史倚相曰：天子禘郊之事，必自射其牲，诸侯宗庙之事，必自射其牛，刲羊系豕是也。朱子据传曰：则君不射，是以弓矢射鱼，如汉亲射蛟江中之类，恐未然。
郑人侵衞牧 诗静，女云自牧归荑，王质以为即春秋之牧邑。
郕人侵衞注东平刚父县西南有郕乡 ，罗苹曰：郡有刚县，晋为东平国之刚平，无刚父栋案，京相璠春秋土地名曰：东郡廪邱县南三十里，有故郕都。
使曼伯与子元潜军军，其后 案荀子议兵篇曰：王者不屠城，不潜军不留，众潜军之法，公羊所谓诈战，非偏战也。
六年经郑人来渝平，注：渝，变也， 案渝读为输，二传作输，广雅曰：输，更也，与怿悛改，同释秦诅楚，文变输盟，刺谓变更盟刺耳。渝，更也平成也故经书渝平，传曰：更成杜注，自明而独训渝为变，必俗儒传写之譌，服虔曰：公为郑所获，释而不结平，于是更为约束以结之，故曰渝平，是服亦训渝，为更【桓元年渝盟，乃训为燮古文，渝输通此经，输作渝，乃古文之仅存者】。
纳诸鄂注，鄂，晋别邑 ，案世本居篇云：唐叔虞居鄂，宋忠曰：鄂地，今在大夏，【释例云：晋大卤，大原大夏，参虚五名，然则大夏即晋地，故杜以为晋别邑】。
七年传防如忘 説文引云防而忘服防，曰：如，而也，临防而忘其盟，载之辞，古如而皆通，用庄七年，经夜中，星陨如雨，昭六年，传大如象之，皆读为而。
八年，传因生以赐姓 ，王充曰：因其所生赐之姓也，若夏吞薏苡而生，则姓苡氏，商吞燕子而生，则姓子氏，周履大人迹，则姓姬氏。
十年，传以王命讨不庭， 尒疋，释诂庭直也，谓诸侯之不直者。
十一年传争长 服防曰争长先登受玉
工则度之 尒疋，释器木谓之度，亦作剫，广雅云：剫分也。
桓元年，经公即位， 郑众曰：古文春秋经公即位，为公即立，云古位立，同字也，栋案古鼎铭，位皆作立，【见朱氏彞尊，吉金贞石志】。
传目逆而送之 服防曰目者极视精不转也
二年经孔父注孔父称名者，内不能治其闺门外取怨于民，身死而祸及其君， 栋案孔父，孔子之先也。传云孔父嘉为司马，是嘉名孔父字，古人称名字，皆先字而后名，蔡仲足是也。郑有子孔，名嘉説文曰孔从乙从子乙请子之鸟也，乙至而得子嘉美之也，古人名嘉字子孔，説文此训盖指宋，郑两大夫，故先儒皆谓善孔父，而书字杜辄为异説不可从也。
传立华氏也， 立，立证周法也，立华氏为证，乃佐成孔父之罪，下文所云是也。言桓公受赇枉法。
鞶，厉游缨 游，李善引作斿顔，籀同以为当从偃声，案説文无斿字，有游字云：旌旗之流，从防汓声，汓与泅同上，形下声不当音，偃顔説非也蔡邕石经，论语，子游之游，亦作斿斿，当从防汓省声，游与旌旗字皆在防部，防本音偃，故子游名偃。
惠之二十四年，唐石经廿四年，下惠之三十年，唐石经卅年， 栋案石经，凡经传中二十字，皆作廿三十字，皆作卅，此古文春秋左氏传，本文也，説文廿二十并三十幷也，古文省説文所以谓古文乃孔壁中文也，蔡邕石经论语云：卅而立，又云：年卌而见恶焉，又云：凡廿六章，考工轮人云：轮人为葢部长二尺，桯长倍之，四尺者二十分寸之一，谓之枚，郑注云：故书十与上二合为二十字，钟鼎，文如秦权，微栾鼎二十字，作廿石鼓文，周阳侯钟三十字作卅，此又金石文之可为左证者，今九经二十三十字皆当从石经改正。
四年，经渠伯纠注渠氏， 案渠周邑，昭廿六年传刘子以王出次于渠，注云：周地，然则伯纠葢氏于邑者。
五年，经城祝丘 ，司马彪郡国志曰：琅邪即邱，春秋时曰祝邱，阚骃十三州记曰：即祝鲁之音，葢字承读变。
蔡人衞人陈人从王伐郑， 服防曰：言人者，时陈乱无君，则三国皆大夫也，故称人。
传蔡衞不枝 战国防曰：魏不能支髙诱云支犹拒也，支与枝同，项羽传，莫敢枝梧，如湻曰：犹枝扞也。
旝动而鼓 ，贾逵曰：旝发石，一曰飞石，范蠡兵法曰：飞石重十二斤，为机发，行二百步，说文旝建大木，置石其上，发以机，以追敌也，从防会声诗云：其旝如林，三国志，太祖为发石车，击袁绍注引魏氏春秋曰：以古有矢石，又传言旝动而鼓说曰：旝发石也，于是造发石车所云，说者即贾，侍中説也杜以旝为旃，葢本马融【追古文磓】。
注郑志在苟免，王讨之，非也， 刘氏权衡曰：此言不可以训于世，奈之何以其解经，且是使乱臣贼子喜也，何谓惧乎？
六年，经子同生 子，惠子曰：谷梁子曰：疑故志之案桓，三年，夫人姜氏至自齐，十八年，公与夫人姜氏遂如齐，始与齐侯乱，中间文姜未有如齐之事，而于六年始书，子同生，明同为桓公子，此圣人笔削之微意，庄四年冬，公及齐人狩于禚，齐有猗嗟之诗，为庄公狩而作也。其诗云：展我甥兮，亦嫌文姜之乱而证其为齐之甥，夫子删诗，存之与书，子同生一例，公羊传曰：同非吾子，齐侯之子也，名教大闲，圣人于此，安得而不愼乎？知此，则知圣人删定六经之意矣，三传惟谷梁得圣人之旨，其真子夏之门人欤？【此论始于朱子，近日汪钝翁朱竹，垞亦有论説与此畧同】。
传防章 王符曰：蚠冐生蒍章者，王子无钧也，令尹孙叔敖者，蒍章之孙也，防与蒍同。
奉牲以告 周礼充人曰硕牲则赞是也
瘯蠡 説文曰痤小肿也，一曰族絫，张有复古编云：族从防矢，昨木切絫，从厽糸力轨切，别作瘯□，非释丈云，瘯本又作蔟，蠡説丈作□。
嘉栗旨酒， 刘光伯以栗为穗，貌诗云：实颖实栗，接以太牢， 服防曰：接者，子初生接见于父，与杜异，与吾同物 物，谓六物嵗时日月星辰是也，与桓公同日故云同物，【古称六物，唐称禄命】。
八年传无与王遇， 遇敌也，战国防曰：盻子复整其士卒，与王遇髙诱云遇敌也，敌犹当也，故少师以为不当王。
十年，传齐人饩，诸侯 饩，説文引作气云馈，客刍米也，十有一年，经宋人执郑祭仲注祭氏仲名不称行人，听迫胁以逐君，罪之也， 刘光伯以祭仲是字，郑人嘉之，又云：祭仲本非行人，栋案五年，传云：祭仲足为左拒，此年传云，祭封人，仲足世本载姓氏，皆先字后名，此与孔父嘉一例，则仲字足名，确然无疑，杜于五年传注云：祭足即祭仲之字，是专欲违旧法，以就其曲説刘氏规之是也。【左氏无贬，仲之文仲为宋所迫胁虽死，无益于忽，故公羊以为行权释例，斥其挟伪以篡，其君过矣！】。
传君多内宠 服防曰言庶子有宠者多
雍氏宗有宠于宋 服，防曰为宋正卿，故曰有宠，十二年传坐其北门，注坐犹守也， 案兵法有立陈坐，陈见尉缭子立陈所以行也，坐陈所以止也，传曰：裹粮坐甲，又云：王使甲坐于道，又云：士皆坐列，司马法曰：徒以坐固，荀子曰：庶士介而坐，道及此传坐其北门，皆坐陈也，杜训坐为守盖未通于古义。
十三年，传举趾髙 趾汉书引作止髙诱曰止足也，郑注士昏礼曰：古文止作趾。
赖人注赖人仕于楚者 案赖即厉也楚与国详见后卢戎 习凿齿曰中卢县古卢戎也释文作庐
莫敖缢于荒谷，羣帅囚于冶父 盛，宏之荆州记曰：荒谷，今竹林是也。又云：汪陵县东三里余，有三湖，湖东有水名长谷，又西北有小城，名曰冶父，郦元曰湖水，东通荒谷，荒谷东岸有冶父城。
十六年，传使盗待诸莘 服，防曰莘衞东地，京相璠曰：今平阳阳平县北一十里，有故莘亭，道阨限蹊，要自衞适齐之道也。
十七年传疆埸之事，慎守其一， 古文作畺易，周礼有畺地，易地吕君碑，曰慎守畺易，葢用此文，【隶释讳慎，改为谨】，説文曰畺界也。从畕三，其界画也，或从彊土。
复恶已甚矣！ ，案，韩非子亦载此事，复恶作报恶，郑注大司寇云，复犹报也，杜训为重失之。
十八年传齐侯通焉 服防曰旁淫曰通
庄元年传不称姜氏絶不为亲 服，防曰：夫人有与杀桓之罪絶不为亲得尊父之义，善庄公思大义絶有罪，故曰礼也。此説与杜异案，庄廿二年，肆大然后书，我小君文姜，则服氏之説为有据矣，説苑曰絶文姜之属而不为不爱其母，正与此同，属谓不称姜氏也。
八年传戌葵丘 ，京相璠曰：齐西五十里有葵邱，若是无庸戍之，僖公九年，齐桓会诸侯于葵邱，宰孔曰：齐侯不务德而勤逺畧葵邱不在齐也，胡公【广】言，汾阴有葵邱，或山阳西北，葵城宜在此。
瓜时而往，曰：及瓜而代 服，防曰：瓜时七月，及瓜、谓后年瓜时。
请代弗许， 尉缭子曰：兵戍邉一嵗遂亡不候代者，法比亡军，故二人谋作乱也。
九年髙傒 宰相世系表曰：齐太公六世孙文公，赤生公子髙孙傒为上卿，与管仲合诸侯有功，桓公命傒以王父字为氏，食邑于卢，諡曰敬仲，世为上卿，敬仲生庄子虎，虎生倾子，倾子生，宣子固，固生厚，厚生子丽，子丽生止奔燕。
十年，经公败宋师于椉丘，注鲁地 ，案应邵地理风俗记曰：济阴椉氏县，故宋椉邱邑也，张华博物志亦云：古椉邱杜以齐，宋次于郎，故指为泰山之椉邱县，但转战所及，椉胜逐北，岂必尽属鲁地，杜氏望文为义，非遂实有所据，如十一年传宋侵我公败之，鄑説文以为宋，鲁间地杜则直云鲁地矣。
十一年传禹，汤罪己 子，惠子曰：禹哭罪人，汤祷桑林，皆罪己之事。
臧孙达 ，世本孝公，生僖伯彄，彄生哀，伯达达生伯氏瓶，瓶生文仲辰，此传先载文仲之言，不应，后录哀伯之语，达当为辰字之误也桓二年传先称，臧哀伯后云：臧孙达与此一例，【陆湻纂例，以臧孙辰为哀伯，子葢未考世本】。
十二年，经宋万弑其君捷 ，贾逵曰：公羊谷梁曰接案，捷与接古，字通易，晋卦曰：昼日三接，郑注云：接胜也；礼，内则接以太牢，注云：接读为捷捷，胜也音义皆同。
传批而杀之， 玉篇引作云手击也，与杜注同，张有曰：反手击也，从手□别作批，非匹齐切，【玉篇别有批字，云击也，不云见，左传】。
遇太宰督于东宫之西，又杀之，注杀督不书，宋不以告家，君曰：督乃弑君之贼，岂可与仇牧同书，杜氏之。
谬也
十四年传大陵 ，京相璠曰：颍川，临颍县东北二十五里有故巨陵亭，古大陵也。
其气焰以取之， 余仁仲左传？字辨曰，其气焰以取之，陆德明音义，本云炎以音艳，案王符潜夫论汉书五行志：皆云其气炎以取之，释文传作炎注，仍作焰防洛诰，焰焰字亦当作炎炎，故杜氏引以为证，扬雄解嘲，炎炎者灭，尚书多俗字，郑学已亡，无可是正，【梅福引书云：无若火始庸庸，此今文尚书】。
绳息妫 吕览，四月纪曰：周公旦作诗以绳文王之德，孔鲋云：绳之誉之也，杜注本，此表记曰：君子不以口誉人郑注誉绳也，释文説文作譝今説文阙广雅云：譝，誉也，音绳。
十有八年，经春王三月，日有食之， 隋志曰：推合壬子朔。
有蜮 服，杜皆以为短狐，王伯厚曰：沙随春秋例，目云有蜮，或考隶古春秋，作□□音，特栋案□，亦作蟘説文云吏冥冥犯法，即生螟，蟘即诗之螟螣也，唐公□碑，又作蟘□与蜮字相似，吕览任地曰：大草不生，又无螟蜮髙诱曰蜮作，螣食心曰：螟食叶，曰：螣，兖州人谓蜮为螣，音相近也。螟蜮皆害苗者，故书于春秋，若是短狐，不须记也。
传阎敖游涌而逸 ，盛宏之荆州记曰：江津东十余里，有中夏州，州之首江之汜，故屈原云经夏首而西浮，夏首东二十余里，有涌口，所谓阎敖游涌而逸，二水之间，谓之夏州，首尾七百里。
十九年传鬻拳 郑箴膏肓曰鬻拳楚同姓
廿一年传郑伯享王于阙西，辟 服，防曰西辟西偏也。毁敦铭云：继治我西偏东偏。
廿二年传弛于负担 ，案汉碑负担字，皆作儋説文曰儋何也？从人詹声，然则负儋犹负，何也？
五世其昌，竝于正卿， 服防曰：言完后五世，与卿竝列，遇观之否， 案之，字义训，变汉髙祖讳邦荀悦曰：之字国惠，帝讳盈之字，满亦此类，王充曰卜，曰逢筮曰：遇尚书金縢曰：乃逢是吉，今尚书作竝。
庭实旅百，奉之以玉帛， 韦昭曰：庭实庭中之实，百举成数也栋谓庭实车马之属，玉帛，束帛加璧，吕览曰：荀息以屈产之乘为庭实，而加垂棘之璧，是也。
廿三年传会以训上下之则，制财用之节，朝以正班爵之义，帅长幼之序，又云：诸侯有王，王有巡守，以大习之注，大习会朝之礼 案，管子幼官篇曰：千里之外，二千里之内，诸侯三年而朝习命，二千里之外，三千里之内，诸侯五年而会至，习命，所谓大习者，葢习会朝之教命也。
廿四年传女，贽不过榛栗枣脩，正义曰：先儒以为栗取其战栗也，枣取其早起也，脩取其自脩也，説本范甯唯榛无説 栋案榛説文引作亲从木，辛，声云果实如小栗，吕堪，字林榛，木之字亦从辛，木云实如小栗，曲礼释文，曰：榛，古本又作亲，然则亲与栗同义，故先儒不释亲音，壮巾反正，义以为榛，声近防失之外传，鲁语云：夫妇贽不过枣；栗，以告防也，不及榛脩明亲，不训防【，字林曰：榛，木丛生也，非果实】。
廿八年经冬，筑郿 ，京相璠曰：公羊传谓之微，在东平寿张县西北三十里有故微乡，鲁邑也，栋案公羊释文云：筑微，左氏作麋，麋古文眉眉，与微古今，字特牲馈食礼眉夀万年郑注云古文眉为微。
蒲与二屈，君之疆也， 韦昭曰：疆竟也。二屈屈有南北河，东有北屈，则是时复有南屈，郦元案，汲郡古文曰：魏襄王十一年，翟章救郑，次于南屈。
郑人将奔桐丘，注许昌县，东北有桐丘城 ，京相璠曰：今国无而城见存，西南去许昌城可三十五里，俗名之曰隄，其城南即长隄，因洧水之北防也，西面桐邱，其城邪长而不方，盖慿邱之称，即城之名矣。
谍告曰：注谍闲也， 案周礼，环人云：抟谍贼注云：谍贼反闲国贼，郭璞曰：谍今之细作也。
臧孙辰，吿籴于齐，礼也， 子，惠子曰：周书籴匡篇年，俭谷不足，君亲巡方，卿参告籴，故外传臧文仲曰：国有饥馑，卿出告籴，古之制也。辰也，备卿辰请如齐，凡称礼，皆周制也。
廿九年传水昏正而栽 ，蔡邕月令章句引，传曰：水昏正而栽筑，即营室也，昏正者，昏中也，栽筑者栽木，而始筑也。
卅二年，传临党氏， 释文云：党音掌郭忠恕，曰：党氏之党，音之仰反，与乡党字别襄，廿九年传党叔定七年，公族党氏哀十一年，党氏之沟，同音掌。
圉人荦 家君曰：圉犹扈也，公羊作扈文异义同，能投葢于稷门 服，防曰：能投千钧之重过门之上，杜氏曰：葢覆也，走而自投接，其屋之桷，反覆门上，刘规过，曰：公言荦有力焉，如杜此説劲捷耳非有力也，当谓投车葢过于稷门，栋谓杜説凿刘説浅服説近之。
成季奔陈， 服防曰：季友内知庆父之情，力不能诛，故避难出奔。
闵元年传亲有礼，因重固 説文引云种有礼，因重固因就也，从口大能大者众，围就之服，防曰：重不可动，因其不可动而坚固之杜氏，从许君説。
赵夙注赵衰，兄 案世本，公明生孟及赵夙，夙生成季衰，史记以衰为夙之孙，晋语以为夙之弟，无缘缪戾至此，且夙与衰世次相县，不应为弟兄必传写之譌，史记所见异辞，当以世本为正，【焦氏易林云：伯夙奏献衰，续厥绪，则非见弟明矣，】。
毕万注毕万魏，犫祖父 ，世本曰：万生芒季，季生武仲州【礼记正义引世本云万生芒芒生季，恐非】州生庄子降，降生献子，荼荼生简子取，取生襄子多，多生桓子，驹驹生，文侯斯【，礼记正义，】州即犫也，降即绛也，荼即舒也，多即曼多也，宰相世系曰：犫生悼子，悼子生昭子，绛史记索隠曰：系本云，武仲生庄子，绛无悼子，又系本居篇曰：魏悼子徙，霍则是有悼子，系本卿大夫代自脱耳，昭子徐广曰：世本曰：庄子索隐曰：世本错也，居篇又曰：昭子徙安邑，与此文同愚案，左传亦作庄子。
先为之极 服防曰言其禄位极尽于此
为吴大伯， 子，惠子曰：穆天子传云：大王亶父之始作西土，封其元子，吴大伯于东吴，诏以金刃之刑，贿用周室之璧，上文分之都城，而位以卿，是以大伯之地处之，但曲沃在近地，故欲使逃之，以顺父志也。
以是始赏，天啓之矣， 服防曰：以魏赏毕万，是为天开其福。
辛廖，注，晋大夫 刘曰：若在晋国而筮，何得云筮仕于晋，又辛甲辛有，竝是周人何故辛廖独为晋大夫，服氏以为毕万，在周筮仕于晋，是也。
二年，经齐人迁阳 ，正义曰：杜世族谱，土地名阙，不知所在， 栋案地理志，东海郡阳县注，应劭曰：春秋齐人迁阳是，又城阳国阳都县注，应劭曰：齐人迁阳，故阳国是一国两属，未详孰是。
传虢公败犬戎于渭汭， 服防本作渭队，注云：队谓汭也。
鹤有乘轩者 服防曰车有藩曰轩
遂灭卫 诗，载驰序云：卫懿公为狄人所灭，郑笺云：灭者，懿公死也，君死于位，曰灭阎百，诗曰：下文狄入卫，方是入其国，都孔疏传言灭而经书入，引释例为从，齐桓告诸侯之文，殊不然。
卫侯不去其旗， 胡渭，生曰：去藏也，古人以藏为去栋，案鄢陵之战，乃纳旌于韬中胡説是
立戴公以庐于曹，注，庐，舍也， 案公刘诗曰：于是庐旅，毛传云：庐寄也，小尔疋，同管子中匡篇曰：狄人攻卫，卫人出旅于曹，外传作庐训为寄，故诗序亦言：东从渡河，野处漕邑诗序，漕字从水旁，曹传作曹古文省。
与门材 ，周礼掌舍为坛壝宫棘门，杜子春云棘门，或为材门，正义云：卫文公居楚邱，国家新立，齐桓共门材，先令防立门户，以材木为门也。
东山皋落氏 ，刘昭案上党记曰：东山在壶闗城东南晋，申生所伐，今名平皋服，防曰赤狄之都也。
有守则从 服防曰有代太子守则从君
从曰抚军 服防曰助君抚循军士
君其舍之 服防曰舍之置申生勿使将兵也
不对而退 服防曰里克不对
公衣之偏，衣 服，防曰偏衣，偏裻之衣，偏异色駮，不纯裻在中，左右各异，故曰偏衣，此説详于杜裻，即督也，庄子缘督以为经。
尨凉 説文引作牻防云防牻牛也，牛之杂色者，不中为牺牲，衣之不纯者，不得为太子，若以尨为凉，义无所取，古文省少，或借凉为防，【补正引林氏説亦未当】。
金玦不复 ，应劭曰：复反也金玦犹决去不反意也，荀卿子曰：絶人以玦。
昔辛伯谂周桓公注谂告也， 案説文曰谂深谏也，外宠二政， 栋案二读，为王贰于虢之贰，韩非子引此正作贰。
与其危身，以速罪也。 服防曰：速召也，疾也，言太子不去，自必危疾，召罪，狐突知其乱本既成，而太子拘于一节，不达至孝之义，与皋落，虽战胜而归，犹不能免于难，而使父有悖惑，杀子之罪，故传备众贤之言，以迹太子，所以死也。经在僖公五年，晋侯杀其世子申生。
大帛之冠， 郑康成引作白云大白冠，大古之布冠也，注葢用诸侯谅闇之服， 家君云，此杜预自造之语，俗语杜撰，本此栋案服，防曰：戴公卒，在于此年，故杜弥缝其説耳。
僖元年经次于聂北 説文引作嵒，北云读与聂同，邢迁于夷仪注，夷仪邢地 ，司马彪郡国志曰：东郡聊城，有夷仪聚，薛瓒曰：今襄国西有夷仪去，襄国百余里。
传诸侯救邢注，实大夫也，而曰诸侯总众国之辞， 家君曰：实大夫也，何得称为诸侯，此预之妄也。
二年，传保于逆旅， 案逆旅，亦作御旅，见荀子【御与迓通，周官有掌讶，先郑云：讶读为跛者讶跛者之讶，案公羊讶作御尚书，迓字皆为御】，御，迎也，与逆通。
四年，经齐人执陈辕涛涂 释文作袁【，谷梁传同】云，本多作辕，案国三老，袁良碑云：周之兴满为陈侯，至元孙涛涂，立姓曰袁，法言曰：齐桓公欲径陈，陈不果，内执袁涛涂，皆不从车旁，今本及唐石经皆作辕，王伯厚曰：辕与袁同。
传唯是风马牛不相及也， 贾逵曰：【春秋正义作服防】风放也，牝牡相诱，谓之风，案吕览曰：乃合累牛腾马，游牝于牧髙诱曰累牛，父牛也，腾马，父马也，皆将羣游从牝于牧之野风，合之其説与贾侍中葢同汉儒，相传有是语也，【尚书云：马牛其风】。
尔贡包茅，不入 子，惠子曰：韩非子外储説曰是时楚之菁茅不贡于天子三年矣。
无以缩酒， 案説文引作莤酒云：礼祭束茅加于祼圭，而灌鬯酒，是为莤象神歆之也，【郑少贑説同】一曰，莤榼上塞也，郑大夫读莤为缩，诗伐木云，有酒湑我，毛传曰：湑莤之也，是先郑以来皆作莤，读为缩也。【周伯琦，六书正譌云：莤从艸酉，酉即酒，字防意，左传无防莤酒，俗用缩非汗简云，古文尚书缩作，案丣为古文，酉是即莤也，説文酉部有莤字，而艸部又有字，以为鳬葵，此必茒字之误，周礼，醢人有茒菹诗，薄采其茒，皆从夘徐邈音栁是混，茒而为一，非也，】。
昭王南征而不复 ，唐石经云昭王南征，没而不复【，案碑没字，后増或据古本益之】髙诱吕览注引此传与石经同。
死王事，加二等，于是有以衮敛 ，贾逵曰：死王事，谓朝天子以命用师，衮敛，上公九命，服衮也。
且其防曰 服防曰防抽也抽出吉凶也
五年传，遂登观台 ，五经异义云，古春秋左氏説曰天子灵台，在大庿雍之灵沼，谓之辟廱，诸侯有观台，皆以望嘉祥也，服防曰：人君入大庿视朔，天子曰灵台，诸侯曰观台，在明堂之中。
凡分至啓闭必书云：物为备故也。 服防曰：分谓春秋分至谓冬夏至啓，立春夏也阳气用事为啓，闭立秋冬也隂气用事为闭，云五云也。物风气，日月星辰也；分至啓闭，天地之大节，阴阳之分也，故遂登观台望气，以审妖祥，变乱之气，先见于八节，审其云物之形，言其所致，务为之备也。
虞不腊矣， 朱子曰：秦时始有腊祭，而左氏谓虞不腊矣，是秦时文字分明，案御览引旧注云：腊祭名也，日月防于龙尾，百物备合，因于是祭羣神也，正义云：月令，孟冬腊门闾，及先祖五祀，腊之见于传记者，唯月令与此二文而已，秦本纪惠王，十二年，初腊始皇三十一年，更改腊曰嘉平，应劭风俗通曰：案礼，夏曰嘉平，殷曰清祀，周曰大蜡，汉改曰：腊此之虞，不腊者，明当时有腊祭周时，腊与大蜡各为一祭，言汉改曰腊不蜡，而为腊耳，又案蔡邕月令章句曰：夏曰清祀，殷曰嘉平，周曰蜡，秦曰腊栋，案如应蔡之説则三代本有清祀，嘉平蜡腊之祭，厯代因革故秦惠十二年，改蜡为腊，始皇三十一年，更改腊曰嘉平，是腊与嘉平，皆三代祭名，朱子以秦始有腊祭，考之不审耳。
丙之，晨 子，惠子曰：师法，用辰不用，日丙日也，子辰也，言丙不言子者，日在尾，故举日不举辰，辰为客，时为主人，故言丙之晨。
均服，振振 服，防曰：均服黑服也，古戎服尚黑，战国防，左师触龙曰：老臣贱息舒祺最少，不肖而臣衰，窃爱怜之，愿令补黑衣之数，以卫王宫，注云：黑衣戎服，汉书作袀【，刘逵注吴都赋，引此传亦作袀，】仪礼士冠礼云，兄弟毕袗，郑注曰：袗同也，古文袗为均，司马彪舆服志云：郊祀之服，皆以袀，淮南子曰：尸祝袀袨髙诱云袀纯服，袨黑斋衣也，袀袨，犹袗【，袗字篆书，与袀相似，】上下皆，故谓之黑服，谓均服为黑，服失之袀，古文皆作均，杜氏谓戎事上下，同服是也。管子大匡篇云：四年，脩兵同甲十万，同甲者，均服之谓也，【吕览，王孙满谓秦师曰：今初服囘建左不轼，而右之髙诱曰初同也，兵服上下无别，故曰初服，初，当作袀传写之误】。
而脩虞祀 子惠子曰终宫之奇之言
六年传，许男面缚 子，惠子曰：汉书项羽传马童面之，张晏曰：背之也，师古曰：面之谓背之，不面向也，面缚之，亦谓反偝而缚之，杜元凯以为但见其面，非也。
七年传，若总【石经作惣孙愐曰：此俗字当作总】，其罪人以临之， 战国防，曰楚请道以临韩魏髙诱曰临犹伐也，【定二年，传以师临我同】。
会而列奸注列奸，用子华 ，当云用子华为内臣昭，四年传云，姬在列者，言姬姓为君者也，子华欲以郑属齐为附庸之君，齐若许之，是列奸也。故下云记奸之位，位谓君位，杜下注云：会位失之，如杜説何以经仍书郑世子华乎？必不然矣。
君盟替矣， 三体石经作防【説文云暜废一偏下也，从竝白声，或从曰：或从兟，从曰】。
子华由是得罪于郑 服防曰郑伯罪之也
八年传不殡于庙， 服防曰：庙谓殡宫，鬼神所在，谓之庙服，知周法不殡于庙，故以为殡宫。
九年，经晋侯诡，诸卒 案，唐石经及释文，皆作佹，惟谷梁传作诡释文云：左传作佹，又案郑固碑云：造厀佹辞，是佹与诡通。
传王使宰孔赐齐侯胙， 服防曰胙膰肉，周礼以脤膰之礼，亲兄弟之国，不以赐异姓，敬齐侯比之宾客。
以是藐诸孤注，言其幼贱与诸子县，藐 案吕谌，字林曰：藐小儿笑也，【文选注】顾君训藐为小，亦未当。
公家之利 髙诱吕览注云公家公之朝也
齐隰朋 王符曰隰氏姜姓
能鬭不过 栋，案此即外传所谓怒不及色也，韦昭曰：无色过。
臣闻之，唯则定国 子，惠子曰：吕览愼大览引以为诗词，葢逸诗也。
十年传，狐突适下国， 服防曰：晋所灭，以为下邑，一曰曲沃，有宗庙，故谓之国，在绛下，故曰下国。
余得请于帝 服防曰帝天帝请罚有罪
七舆大夫，注侯伯七命，副车七乘， 服防曰：下大夫舆师七人，属申生者， 栋案服，杜二説皆非也晋国之法，上大夫二舆二乘，中大夫二舆一乘，下大夫专乘，专乘谓一舆，【见韩非子】文公作三行，景公时改为三军，大夫一，司马三行，为六舆司马，专乘合七舆之数，后遂以为官名，故襄廿三年传云，七舆大夫，与栾氏葢自文公以后，始有七舆，献公时止有二行一尉，不得为七舆，七当为五古五字，如七【见王肃诗传，】遂譌为之，叔坚以下举里防之党，不必皆在七舆之数，杜以七人为七舆，则左右行，又何説与
十一年传赐晋侯命，注诸侯即位，天子赐之，命圭为瑞，家君曰：命圭世世守之，未闻新君再赐，古礼新天。
子辑瑞诸侯薨，还圭，若国易一，君亦易一瑞，则古无是礼。
十二年，经春王三月庚午，日有食之， 隋志曰：推合庚午朔。
传若节春秋 杜从贾逵训节为时案，王肃曰：春秋聘享之节也。
应乃懿德 应读曰膺，言膺受女美德也，古文皆以应为膺，【尚书康诰曰：应保殷民，亦古文膺字，故徐邈音于甑反，后人以为应对之应，失之广雅，释言云：应受也，】。
十四年，经诸侯，城缘陵 ，薛瓒曰：北海营陵县，春秋谓之缘陵。
十五年，经夏五月，日有食之， 隋志曰：推合癸未朔，齐师，曹师伐厉，注厉楚与国义阳，随县北有厉乡 ，案桓十三年传云，楚子使赖人追之，杜注与此畧同昭四年，经云：楚伐吴，遂灭赖公羊传于此年，赖作厉释文云：厉，如字，又，音赖公羊僖十五年，释文云：厉，旧音赖，则知厉与赖本一国，古音通，故或作厉，或作赖也，【论语云：未信，则以为厉己也，康成注云：厉读为赖】，司马彪曰：汝南褒侯县有赖亭，故赖国。
传秦穆姬，属贾君注，晋献公次妃 ，案献公取于贾，则是正妃为惠公之适，母何须穆姬之属，唐尚书曰：贾君申生妃，故僖十年传云，夷吾无礼，此为近之。
东尽虢畧 司马郡国志云：宏农陆浑，西有虢畧地夫狐蛊，必其君也； 狐无喻君之理，齐诗有雄狐，谓襄公也，齐襄通于文姜，晋惠通于贾君，故以狐为君。
寇深矣， 战国防三国攻秦入圅谷，秦王谓楼缓曰：三国之兵深矣，髙诱曰深犹盛也。
歩扬御戎注，郤犫父 ，世本曰：郤豹生义，义生步扬，步扬生州，州即犫也，【孙愐曰：食采于步，后因氏焉，】。
乱气狡愤 郑康成曰愤怒气充实也
曰：上天降灾，使我两君匪以玉帛相见，而以兴戎，若晋君朝以入，则婢子夕以死，夕以入，则朝以死，唯君裁之， 以上四十二字，【释文云：四十七字，案文当作四十二字，】孔氏正义，从定本删，宋以来，又从唐石经采入【北，宋本五经正义，不载经注南，宋以后始增入也，】。
公子贽 韦昭，据礼记云，贽字子显，卢植曰：古者名字相配，显当为韅。
无始祸 髙诱曰始首也
其卜贰圉也，注贰代也， 栋谓贰副也，坊记曰：孝以事君，弟以事长，示民不贰也，故君子有君不谋仕，惟卜之日，称贰君【，郑氏曰：卜之日，谓君有故而为之卜也，唯卜之时辞得，曰：君之贰谋尔，又引此传以证之，周礼有卜立君之文，外传云：其改置以代圉，故杜训贰为代，两传异文，似不必牵合】。
晋于是乎作爰田，注分公田之税应入公者，爰之于所赏之，众 服，防曰爰易也，赏众以田易其疆畔，栋谓爰田者，犹哀公之用田赋也，下文作州兵者，犹成公之作邱，甲也，外传爰作辕，贾逵曰：辕车也，以田出车赋説文曰爰籀文，以为车辕，字春秋左传？多古，字古言，故以爰为辕服，训爰为易，易田之法，本是周制，何云作也？汉书，地理志曰：秦孝公用商君，制辕田，岂亦赏众以田邪？外传所云赏众是一时之事，爰田州兵，是当日田制，兵制改易之始，故特书之，其后文公作执秩而官制，又变晋之所以彊者，未必不由乎此，然其后六卿分晋，而晋先亡，君子于是知旧章之不可易也。
败于宗丘， 案曲礼注邱与区同音，故与上姬旗为协顔，师古曰：今江淮田野之人，犹谓区为邱，亦古之遗音也。
蛾析 释文曰：本或作蚁娄夀曰古蛾与蚁通汉书白蛾羣飞，扶服蛾伏，陈球后碑，蜂聚蛾动，仲秋下旬碑蛾附，皆与蚁同，析释文作晳，与石经异。
十六年经，是月也，六鹢退飞，过宋都， 释文曰：鹢本或作鶂，案説文引春秋传亦作鶂，或从二传之文，左氏当不尔也。
公子季友卒，注称字者，贵之 ，杜以为季字友名，刘以季为氏，云季友，仲遂皆生赐族，非字也。
传吉凶由人， 汉书由作繇是也。由训为生，古文甹字，【吉凶生乎人，故云由人】。
十七年传齐侯好内 服防曰内妇言也
因内宠以杀羣吏， 服防曰内宠，如夫人者六人，羣吏诸大夫也。
十八年传无以铸兵， 栋案楚金利，郑刀良，故云无以铸兵，禹贡荆，扬二州，贡金三品，郑康成曰：铜三色，考工记云：郑之刀，迁乎其地，弗能为良是也。高诱曰：铸读作祝，【铸祝属，注古皆同音，】辨见诗古义，史记秦本纪云：始皇二十六年，收天下兵聚之咸阳，销以为钟，鐻金人十二，重各千石，应劭曰：古者以铜为兵，杜氏之注本此。
十九年传次雎之社 ，张华博物志曰：琅邪临沂县东界次雎，有大丛社，民谓之食人社，即次雎之社。
退脩教而复之，注复往攻之， 今唐石经及宋本，皆云复伐之，陆氏以伐为衍字。
廿一年经盟于鹿上注，宋地 案，司马彪郡国志曰：济阴乘氏县有鹿城乡，郦元曰：春秋之鹿上也。
春秋左传补注巻一
钦定四库全书
春秋左传补注卷二
元和惠栋撰
僖廿二年传蠭虿有毒， 李翊夫人碑作蠭，□蠭古文，蠭□説文作□云，或从防又云蠇蚌属从虫万声，非毒虫也。
大司马固谏曰： 顾炎武曰：大司马即司马子鱼也，固谏坚辞以谏也，杜以固为名，谓庄公之孙，公孙固者，非朱鹤林案史记，宋世家，则前后俱子鱼之言栋，案晋语云：公子过宋，与司马公孙固相善，韦昭曰：固宋庄公之孙，大司马固也，公子过宋，适当襄公之时，韦杜皆据世本而言，称大司马，所以别下司马也，顾氏不见世本，而曲为之説失之史记疎畧不足取证，【大司马，与大宰不在六卿之列，文七年，穆，襄之族杀公孙固时，乐豫为司马，之战，子鱼为司马，明大司马，是宋之孤卿也，文七年正义云：宋上公礼，得有孤且春秋变周，不必如礼，晋有太师，太傅，僭为之】。
明耻教战，求杀敌也，注明设刑戮，以耻不果， 案吴子曰：凡制国治军，必教之以礼，厉之以谊，使有耻也，夫人有耻，在大足以战，在小足以守，明耻以教战者，所以厉其勇，周书曰：明耻示教，葢当时之语如此，杜解迂囘。
则如勿伤 何休曰如即不如齐人语也下同
示之，俘馘 説文作俘聝，云军战断耳也，从耳或声或从，案吕谌，字林截耳则作耳，旁献首则作首，旁杜云，馘所载耳，明当从耳，旁馘或作，见汉碑，或作国，见周礼【古国，或字通钟鼎，文皆然】。
廿三年传，遂取焦夷注焦，今谯县也， 案焦谯，古通用小黄门谯敏碑，以焦赣为谯赣是也。
防名委质 服，防曰：古者始仕，必先书其名于防，委死之质于君，然后为臣，示必死节也，栋案服，读质为贽，晋语曰：臣委质于翟之鼔韦昭曰质贽也，士贽以雉，委贽而退，尚书称二生，一死贽，故云委死之，质服説颇胜于杜，当从之，【既注此而考，顾氏补正，亦与余同，但不引服，注故仍存之】。
杞成公 谯周古史考云惠公生成公及桓公
曹共公 髙诱曰共公名襄昭公之子
闻其骈胁， 説文作骿胁，云并胁也，从骨并声，论衡作仳脇。
既而挥之， 振去，匜中之水，故曰挥【，何承天曰：振去为挥，】杜氏训挥为湔正义，谓以湿手挥之，使水湔汚，其衣疑非。
廿四年传军于郇注解县，西北有郇城， 服防曰：郇国在解县东，郇瑕氏之虚也，郦元案，竹书纪年云：晋惠公十有五年，秦穆率师送公子重耳，围令狐，桑泉，臼衰皆降焉。晋师狐毛与先轸御秦，至于庐栁，秦穆公使公子絷来，师言退舍，次于郇，盟于军，京相璠春秋土地名曰：桑泉，臼衰竝在解东南，不言解，明不至解可知，春秋之文，与竹书不殊，今解故城东，二十四里有故城，在猗氏故城西北乡俗名之为郇，考服防之説又与俗符，贤于杜氏单文孤证矣。説文云：郇，读若。
秦伯送卫于晋三千人，实纪纲之仆 ，韩非子曰穆公以畴骑二千，辅公子重耳入之于晋，礼记曰：汉律民年二十传之畴官，各从其父学习骑射，故谓之畴，骑即所谓纪纲之仆也髙诱曰卫犹防助也。【服防文七年注云：卫从兵也，】。
以志吾过 ，郑康成曰：志古文，识识记也，【昭四年传，且曰：志之，十三年传嵗聘以志业，皆古文识蔡邕，论语曰：贤者志其大者，今作识】。
伯服 史记作伯犕犕与服古字通详易考
昔周公吊二叔之不咸，故封建亲戚以藩屏周 ，荀子儒效篇曰：周公兼制天下，立七十一国，姬姓独居五十三人，而天下不称偏焉。
召穆公 诗正义曰：依世本穆公是康公之十六世孙【详见服防注】。
好聚鹬冠 子，惠子曰：鹬一作述逸，周书曰：知天文者冠述顔师古以为子华好，与术士游，然案下文服之不衷，则不必如顔，説也。
石甲父 广韵引作甲石父
省视官具于汜， 战国防曰：天子巡狩，诸侯避舍，纳筦键，摄衽抱几，视膳于堂下，天子已食而退听朝也。
廿五年传请隧 ，杜依贾逵以为王之礼，韦昭曰：隧六隧之地，事见周礼，此可备一説。
未有代德而有二王 ，周书芮良，父曰：观天下有土之君，厥德不逺罔有代德。
廿六年经，楚人灭防 ，古史考云灭，归太康地志曰：归乡，故防子国，【尚书中侯曰：伯禹防首让于益归，郑康成注云：益归贤者，尧臣归读曰防】。
传公使展喜犒师， 外传云：以膏沐犒帅服，防曰：以师枯槁，故馈之，饮食髙诱淮南子注曰：酒肉曰饷，牛羊曰犒芬，其指犒也，谨案礼记言犒非古，字古文，作槀或作槁，张揖撰广雅，始从牛旁髙洪氏续载汉碑有劳□之语，□与犒同，公羊注云：牛酒曰犒，故其字一从牛一，从酉，汉皆然，非古文也， 説文无犒字，周礼小行人云：若国师役，则令槁禬之注云：故书槁为槀，郑司农曰：槀当为槁，谓犒师也，先郑不言字误，明古犒，字本作槀，或作槁，与服子愼，枯槁之説合张有复古编云：镐饷也，从金高别作犒，非五经文字，注劳师借槁，字为之，案説文镐温器也，以镐为犒劳，字无据。
我先王熊挚有疾，鬼神弗救，而自窜于防 ，正义案郑语，孔晁注云：熊绎孙曰：熊挚有疾，楚人废之，立其弟熊延，熊挚自弃于防，子孙有功，王命为防，子【韦昭，注同】索隐，据谯周古史考熊渠卒，子熊翔立卒，长子挚有疾，少子熊延立。
廿七年传夏书曰：注尚书虞夏书也， 正义曰：此古文虞书益稷之篇，汉魏诸儒不见古文，因伏生之谬，从尧典至征，凡二十篇，总名曰虞，夏书栋，案尚书二典，皆夏史官所作，故总谓之夏书，此孔子删书之本也，故墨子明鬼篇曰：尚书夏书，其次商周之书，伏生増为虞夏书，梅赜又改为虞书，皆非孔氏之旧，孔颖达，又以曲説扶之雅所不取，【传引二典，皆称夏书，惟文十八年云，虞书数舜之功，此必有误】。
栾枝 韦昭曰栾共子之子杜注本贾逵
荀林父 ，世本曰：晋大夫逝遨生桓，伯林父案，僖廿八年，林父始将中行，故改中行氏。
廿八年传杀子丛以説焉谓楚人不卒戍，也 髙诱淮南子注云：説解也一本谓楚人下有曰字衍文。
曹人凶惧 説文云凶扰恐也从人在凶下
乘轩 毛公诗传云大夫以上赤芾乘轩
且曰：献状 案，献状谓观状也。先责其用人之过，然后诛观状之辠，以示非报恶也，顔籀以为先责不用负羁而乘轩者众，因曰：今我之来献骈胁，容状耳斯，葢蚩弄之言，犹言若云，谓秦拜赐之师也，其説亦通。
不有宁也， 刘规过，以伤为宁不有宁，谓不有损伤半农，先生曰：古人多反语，如甘为苦，治为乱，皆是以伤为宁亦有理。
我曲楚直，其众素饱 周书，武称曰直胜曲，饱胜饥，武之胜也，子犯言，背楚之惠，则我曲楚直，且楚强其众，又素饱不可为老也，杜训素为空言，直气盈饱，恐非。
原田每每，舍其旧而新是谋 説文云每艸盛土出也，从屮母声髙卬之田艸盛土出故云舍其旧而新是谋，周礼三卜，一曰原兆，兆之璺鏬，有似原田，故郑氏注云：原原田也。
楚子伏 余仁仲曰：楚子伏，已而盬其脑，此本伏字絶句，岳本伏已读，据此则已，当音以据岳，本则已当音纪，陆德明音义，不云音纪，则知当以楚子伏为絶句而已作以音，不音纪，淳祐九经，本亦用伏已絶句更详之。
请与君之士戏 ，朱国祯曰：戏者兵也，三军之号，所云戏下是也。若云以兵见云耳，林尧叟谓得臣，轻用民命，便解作戏弄之戏，夫得臣亦英雄岂有此失！杜征南独不下一字，已得其解矣。
韅靷鞅，靽 説文引作□从革，显声栋案防，古文以为显，故传作韅从古文省。
少长有礼，其可用也， 子，惠子曰：应前欲用其民，乡役之三月， 説文引作向云不乆也陆氏云：本又作向。
纠逖王慝， 卫弹碑云：纠剔王岱，案鲁颂，狄彼东南，郑笺云：狄当为剔剔治也，逖与狄同，古文作逷，又与剔通，故或训为逺或训为治，此传当从古文，作逷训为治【，淮南子云：俞儿狄牙尝淄渑之水而别之，狄牙即易牙，是狄与易通，白虎通云：狄者易也，】。
琼弁玉缨 説文引云璿，弁玉缨张衡集同薛综曰：弁马冠也。义髦以璿，玉饰之缨，马鞅也，以玉饰之。
窴诸深室， 荀卿子曰：公侯失礼则幽，故窴诸深室，晋侯作三行以御狄 ，郑康成曰行，谓军列周礼有行司马取名于此，案献公时已有左，右行至此，复立中行，后改为三军大夫。
卅年传然郑亡，子亦有不利焉， 唐石经云：虽然，郑亡云云，案碑是书丹后改定，必有所据。
焉用亡？郑以倍邻 ，唐石经及宋本皆作陪释文，仍作倍，案注当作倍。
若不阙秦，将焉取之？ 新序引云不阙，秦将焉取之？唐石经初刻云不阙，秦焉取之？正义案沈文，何云不阙？秦家更何处取之？案此则若字，将字皆衍文，俗儒从石经续刻増入当删，宋本云：由不阙秦焉，取之亦误。
请无与围郑，许之， 服防曰：晋善兰不忘本国故也。卅一年传，自洮以南， 郦元曰：今甄城西南五十里有桃城，或谓之洮，案甄城，汉属济阴。
卅二年，传将殡于曲沃， 郑众，周礼注曰：将朝于祖考之庿而后行，晋宗庿在曲沃，故曰曲沃，君之宗也，又丙午，入于曲沃，丁未，朝于武宫。
孟子 唐石经初刻作孟兮，后改子释文，作孟子云：本或作孟兮。
中寿 三体石经作□
卅三年传超乘 高诱曰超乘巨踊车上也
厉兵秣马 髙诱曰厉利，其兵释文曰：秣音末，谷马也，説文作防云食马谷也。
郑之有原圃，犹秦之有具囿 髙诱曰原圃，在今河南中牟具囿，在冯翊池阳，一名阳纡。
其为死君乎？ 犹言不为死君乎？君在殡，故称死，君顾氏补正以死，其君为解，案成，十三年絶秦书曰：文公即世，穆为不吊，蔑我死，君则顾之説未尽然也。
子墨衰绖 贾逵曰墨变凶
遂墨以文公 服防曰非礼也
康诰曰：父不慈，子不袛，兄不友，弟不共，不相及也， 昭廿年，传在康诰曰：父子兄弟，罪不相及，孔氏谓非康诰之全文，引其意而言之，栋谓此康诰之阙文也，法言曰：酒诰之篇俄空焉，伏生引酒诰曰：王曰：封，惟曰：若圭璧，今酒诰无此文，故汉蓺文云：酒诰脱简一梓材，今王惟曰以下文义不属，葢康诰三篇，皆有脱误，孔以为引，其意而言之，非也。
外仆髠屯，禽之以献， 崔憬易注曰：禽古擒字，擒犹获也。
阳子宣言曰： 高诱战国防注曰宣徧也，案高注本尔疋。
文元年经，叔孙得臣 ，世本曰：桓公生僖叔牙，牙生戴伯，兹兹生庄，叔得臣得，臣生穆叔豹。
传来锡公，命 唐石经及宋本锡作赐释文同云，本或作锡，觐礼云：天子赐舍注云：今文赐作锡。
役夫 ，管子曰：处里为下陈处师为下通谓之役夫，宜君王之欲杀女而立职也。 ，案：韩非子作废女上，云黜商臣，合作废。
能行大事乎 服，杜皆以为弑君案，高诱战国防，注云：大事兵事，传曰：国之大事，在祀与戎，故下云以宫甲围成王。
二年传，秦伯犹用孟明 ，郑注仪礼云：犹者守故之辞，大事于太庙，跻僖公，逆祀也， 古文，左氏説曰大庙周公之庙，飨有礼义者也；祀，国之大事也，恶其乱国之大事于大庙，故言大事也，跻，登也，登僖公于愍公上，逆祀也。
夏父弗忌 ，礼器云：夏父弗綦郑诗，大叔于田云，叔善射忌，又良御忌郑笺云：忌读，如彼己之子之己，案曹诗，候人彼己之已作，其其可读为记，则忌亦可读，为其古基字，期字皆省作，其与綦同音，是弗忌，读为綦如厥憖，为厥银居，吾语汝为姬，鱼语女字，随读变，从而辨之，可识古音，【表记引候人云：彼记之子，不称其服，释文云：记本又作已，然则郑引曹风诗，从三家説也】。
废六闗 家语云：置六闗王肃曰六闗闗名鲁本无此闗文仲置之，以税行者，故曰不仁，栋案废，与置古字通，公羊传曰：去其有声者，废其无声者，郑志答张逸曰：废置也。【何？休曰：废置也。置者不去也，齐人语】，以废为置，犹以乱为治，徂为存，故为今曩为向苦为快，臭为香藏，为去郭璞，所谓诂训义，有反覆旁通，美恶不嫌同名也，杜氏云：六闗所以禁絶末游而废之，周礼，建国有门闗闗安可废，况后传塞闗阳闗皆有明文，岂旋废之？而旋复之，与杜氏此説昧于义矣，小尒疋，亦以废为置，杜集解，颇用孔鲋之説独不及此，何也？ 上文云：下，展禽下犹去也，【见周礼，司民注论语，栁下惠为士师三黜，】废六闗废犹置也，废与下文相对【周语，富辰曰：小怨置大德，韦昭曰：置犹废也，彼此互训】。
三年传取王官及郊 括地志云：王官，故城在同州，澄城县西北九十里，又云：南郊，故城在县北十七里，又有北郊故城，又有西郊故城。
遂自茅津济 ，史记秦本纪云：缪公元年，自将伐茅津，刘伯庄云：戎号也，司马彪郡国志云：河东大阳有茅津，刘昭引杜注云在县西南有茅亭，即茅城，括地志云：茅亭及茅城，在陜州河北县西二十里，水经注云：茅亭茅戎号。
封殽尸而还， 贾逵曰：封识之，案易系曰：不封不树，虞翻注云：穿土称封，封下窆字，但殽尸多不能用礼，故杜云埋藏之。
四年传围刓新城 服防曰秦邑新所作城也
诸侯敌王所忾注，忾恨怒也， 案説文引作鎎从金气声云：怒战也，许氏所据，多古文必得其实。
六年，经季孙行父如陈注，行父季孙，友子 案，世本云：公子友生齐仲，齐仲生无逸无逸生，行父【谷梁疏云：世本云：季友生仲无佚佚，生行父，范甯云行父季友生，】行父生夙，案文当云季友孙乙，孙友衍子字传写误也。
六年，传以子车氏之三子，奄息仲行，鍼虎为殉 服，防曰：杀人以璇，环其左右曰殉。
道之以礼，则 案唐石经无以字，俗儒所加，后人遂以则字属下句。
士会注隋季也， 世本曰：范氏晋大夫隰叔之子，士蒍之后，蒍生成伯，生武子会，会生文叔，燮燮生宣叔，匄匄生献，子鞅鞅，生吉射栋案，范氏本陶唐氏之后，襄廿四年传范宣子曰：昔匄之祖，在夏为御龙氏，注云：谓刘累也，又云：在周为唐杜氏，汲郡古文曰：成王八年，王师灭唐，迁其民于杜杜伯之子，隰叔违难奔于晋，生子舆，即士蒍也，士蒍生士谷，士生会食邑于范，是为范武子，故宣子曰：晋主夏盟为范氏焦，弱侯曰：士谷士会，士皆当作土传譌耳，读为杜，土姓杜伯之后土，即古杜氏栋，案古土字皆作士，【见牧敦】，史记曰：有邦有士，今吕刑作土，周颂曰：保有厥士，义作土，吕览任地，曰：后稷曰：子能吾士靖而甽浴，士乎髙诱曰士当作土周牧，敦亦以士为土，焦氏以为传譌，非也，土本古杜氏，郑康成周礼注【校人职，】云：世本曰：相士作乘马，【竹书亦作士，】荀卿子曰：杜作乘马杨倞案，世本相土，作乘马【，今左传亦作相，土从古文，】毛诗自土沮漆，齐诗作自杜，又云：彻彼桑土，韩诗作桑，杜毛诗，左氏传皆出孔壁中，故多古文范氏在夏为刘氏，周以前为唐氏昭元年传云，唐人是因，以服事夏，商是也，周以后为杜氏春秋时为范氏是会之帑，留秦者，又为刘氏自虞以来，世次秩然，故宣子以为死而不朽，焦氏读士为土训为杜，其言亦卓余，故存而论之，【晋语訾，祐曰：隰叔子违周难于晋国，生子舆为理，韦昭曰：理士官也，班固亦言晋主夏盟为范氏，范氏为晋士师，是范氏先以官为氏，以士为杜，恐未然也。存考】。
杀诸郫 ，博物志云：杀之，郫邵云，河东垣县有郫邵之阨，襄廿三年，云戍郫邵，此其地也。
将焉寘此 服防曰寘置也此太子
顿首于宣子 ，少仪曰：妇人吉事，虽有君赐，肃拜注云：妇人以肃拜，为正凶事，乃手拜耳，孔正义曰：言肃拜，妇人之常，左传穆嬴顿首于宣子之门，有求于宣子，非礼之正也，愚谓穆嬴有襄子之丧，以非丧次，故用吉拜，而顿首也。
此子若才，吾受子之赐， 服防曰：如子为善教诲，此子使之有贤才，知人君之道也；则吾受子之赐，赐犹惠。
不才，吾惟子之怨 服，防曰才而受赐，美其教也，不才怨子，恶其教不至也。
今君虽终，言犹在耳， 服防曰：君没未久而言，声语气尚在耳。
宣子与诸大夫皆患穆嬴，且畏偪 服，防曰患穆嬴，以君顾命之言责己也畏，他公子相逼迫也。
叔仲惠伯 ，世本曰：桓公生僖叔牙，叔牙生武仲休休，生惠伯彭，彭生皮为叔仲氏。
惠伯成之 ，周礼调人职曰：凡有鬭怒者成之，郑众曰：成之谓和之也，犹今二千石以令解仇怒。
正德，利用厚生 ，贾逵曰：正德人，德利用地，德厚生天德。
八年传梁益耳， 东观汉记曰：其先与秦同祖，出于伯益，别封于梁。
九年传，秦人来归僖公，成风之襚，注追赠僖公并及成风， 注非也，成风者，僖公之母，庄公之妾母以子贵，故上经书夫人风氏，母以子氏，故此经书僖公成风。
十年，传麇子 ，麇亦作麏，注不释其地，所在案盛，宏之荆州记云：当阳，本楚之旧，左氏传云：楚潘崇伐麏，至于锡穴，颖容释例云：麏在当阳。
十一年，经承匡注在陈留，襄邑县西 圈称云，襄邑本襄陵，承匡乡也，宋襄公所，故曰襄陵县西三十里，有承匡城。
传锡穴 司马彪郡国志曰汉中锡县春秋时曰锡穴摏其喉 郑康成引作舂
子驹之门， 王符潜夫论曰：鲁之公族有子驹氏，【以人氏其门者，犹哀十一年，党氏之沟】。
败狄于长丘 ，张华博物志曰：陈留封邱，有狄沟，春秋之长邱也。
十二年，传郕人立，君 服，防曰：立君改立君，不问天子也，郕邽 子，惠子曰：服防以郕封为郕，邦之家宝，圭太子以其国宝与地，夫钟来奔也，然则邽不从邑。
不有君子，其能国乎？ 吕览云：国不虚存，必有贤者，若使轻者肆焉， 服防曰肆突言，使轻鋭之兵往驱突，晋军案诗云：是伐是肆，郑笺曰：肆犯突也，杜谓肆为暂往而退，此释轻非释肆也。
裹粮坐甲， 昭廿七年传云，吴王使甲坐于道，荀卿子云，庶士介而坐道故云坐甲。
入瑕 京相璠曰今河东解县西南有故瑕城
十三年传绕朝赠之，以防 服，防曰：绕朝以防书赠士防，刘勰曰：春秋聘繁，书介弥盛，绕朝赠士会以防子家，与赵宣以书葢用服説【杜氏以防为马檛】，韩非子曰绕朝之言当矣，其为圣人于晋而为戮于秦也，此不可不察是绕朝，因赠防之言而戮也，左氏不载，似韩非据，秦史而言。
吾谋适不用也， 白氏六帖引注云：以有防而不用也，其处者为刘氏 ，宰相世系曰：会适秦归晋，有子留于秦，自为刘氏生明，明生逺逺生阳十世孙，战国时获于魏，遂为魏大夫，秦灭魏，徙大梁，生清徙居，沛生仁，号丰公名燸，字执嘉，生四子，伯仲邦交，邦汉高祖也，家君曰：处者为留，谓留于秦者，遂以为氏，汉人改为刘，以合夘金刀之説。
十四年传王叛，王孙苏 ，刘向九歌云：始法言于庙堂兮，信中涂而叛之，王逸章句曰：叛倍也，倍与背同，【王初与王孙蘓后，复背之文，七年传云，乃背先蔑，此其类也，】。
十五年传，齐人或为孟氏谋， 鲁三家庆父，叔牙，季友庆父之后，当云庆氏称孟氏者，郑康成论语注云：庆父辀死，时人为之讳，故云孟氏杜云庆，父为长，庶故或称孟氏，案公羊传，庆父曰：吾不得入矣！于是抗辀经而死，疏云：郑氏云：庆父辀死者，正取此文，又案礼纬，舍文嘉曰：文家称叔质家称仲嫡长，称伯庻长称孟杜依此为説。
十六年，经盟于郪丘， 释文云：郪，音西，贾逵云：公羊曰：菑邱谷梁曰师邱，今公羊作犀邱，郪本有西音释文，是毛诗衡门，云：可以栖迟前发，碑作西迟，此其证也。
传师于大林， 伍瑞休，江陵记曰：城西北六十里有林城，春秋至于阜山，师于大林，即此城也，【御览】。
百濮 刘伯庄，史记地名曰濮，在楚西南，周书王会曰：伊尹为四方献令，正南曰百濮，尒疋，云南至于濮鈆。
十七年，传畏首畏尾身，其余几 髙诱曰畏始畏终，中身不畏，凡有几何言？常畏也，较杜注尤明晰。
十八年经，六月癸酉，我君文公，冬十月，子卒注先君既，不称君者，鲁人讳弑，以未成君书之，子在丧之称， 家君曰：杜预既，称君之説至此而辞穷矣。
传申池， 杜氏依，京相璠説言申池在齐城南，非也，申池在海隅，齐之薮，多竹木，故云纳诸竹中，若近在城南，不须言归，舍爵也，详见襄十八年。
既而复叔仲氏 ，世本云：桓公生僖叔牙，叔牙生武仲休休，生惠伯彭，彭生皮为叔仲氏。
在九刑不忘 ，栋案九刑，谓刑书九篇也，周书尝麦解曰：维四年孟夏，王命太正，正刑书，王陟阶在东序，乃命太史尚太正即居于户西，南向九州，【阙】伯，咸进在中，西向，宰乃承王中，升自客阶，作防执防从中宰坐，尊中于太正之前，太祝以王命作防防告太宗王命【阙，】 秘作防许诺，乃北向，繇书于内楹之门，众臣咸兴，受太正书，乃降，太史防刑书九篇，以升授太正，乃左还，自两柱之门，【阙】嵗太正曰钦之哉？诸正敬功尔，颂审三节无思，民因顺尔，临狱无颇，正刑有掇，夫循乃德，式监不逺以有此人，保宁尔国，克戒尔服，世世是其不殆；惟公咸若，太史乃降，太正坐举书，乃中降，再拜稽首，太史乃藏之于盟府，以为嵗典此周作九刑之事也，案其文云：毁则为贼，掩贼为藏，窃贿为盗，盗器为奸，其后李悝着法经六篇，始盗贼，次网捕其亦师九刑之意乎？
饕餮 餮説文引作飻贪也从食殄省声
宣二年，传戎昭果毅，以听之之谓礼， 大戴礼论四代之政刑，云祭祀，昭有神明，燕食昭有慈爱，宗庙之事，昭有义率礼，朝廷昭有五官，无废甲胄之戒，【当作戎】，昭果毅以听，然则戎为句，昭果毅以听，古语也，下四句，乃左氏益之耳，杜注殊不的。
今日之事 髙诱曰今日之事御事也
文马百驷 説文引作□马云：画马也，周书王防曰：犬戎馼马，【金本文马，】此马当画赤鬛，缟身之形，非真吉，黄之乗也【补正载邱，光庭説文马马之毛色，有文采者，此臆説也】。
于思于思，注于思多须之貌， 贾逵曰：白头貌案，毛诗瓠叶，云有兔斯首，郑笺云：斯白也，今俗语斯白之，字作鲜，齐鲁之间，声近斯正义曰：服防以于思为白头貌，字虽异，葢亦以思声近鲜，故为白头也，后汉书朱儁传贼多髭者号于氏，根注引杜注为证，案此则于为须思为白于思，为白须也。
从台上弹人，而观其辟，丸也 髙诱曰从髙台上引弹，观其走而避丸，以为乐也。
寘之畚 ，何休曰：畚草器，若今市所量谷者也，齐人谓之钟。
三进及溜 ，释文曰：溜屋霤也，案熊氏经説云古有中霤礼，葢仪礼之逸而不传者，霤者屋，有复穴开其上，以取明雨则霤之，因名中庭曰：中霤乡饮，记有磬阶霤，即中霤也，大记有东霤，注云：危栋上也，杂记，有门内霤，即宾执脯，赐钟人之处。
民之主也 髙诱曰大夫称主，因曰：民之主，案昭五年传晏子谓子罕能用善人，民之主也，亦谓大夫曰主。
触槐而死 髙诱曰触畜也，杜氏云：槐赵盾庭树，顾君以为麑，退而触槐，则非赵盾，庭树栋案，吕览曰：触庭槐而死，外传云：触廷之槐而死，韦昭曰：廷外朝之廷也，周礼王之外朝三槐，三公位焉，则诸侯之朝，三槐三卿位焉，此説得之葢当时麑退而触灵公之廷槐者，归死于君也。
遂扶以下，公嗾夫獒焉， 释文？扶服防注作跣嗾服本作防，正义曰：服防本扶作跣，注云：赵盾徒跣而下走，又云嗾防也夫语辞獒犬，名公乃防夫獒，使之噬盾，是服读嗾为防，非作防此文，宋本与今本有异，故录之。
以视于朝， 毛诗，鹿鸣曰：视民不恌，郑笺曰：视古示字士昏，礼曰：视诸衿鞶，汪云视乃正字，今文作示俗误行之，郭忠恕，曰：郑君此説大与説文石经相乖，郭氏不识古文，其説非也。
我之怀矣，自贻伊慼， 王肃曰：此风雄雉之诗，案今诗慼作阻，惟小明诗作慼，而上句又异王子雍，或见三家之诗，据以为衞诗【三家，惟齐诗，亡于魏代，自余杜氏犹及见之】。
为法受恶， 服防曰：闻义则服，案闻义则服，弟子职文也，王肃曰：为书法受弑君之名，李厚庵曰：此真非夫子之言也。
赵盾为旄车之族 ，郑氏诗笺旄作軞，陆氏曰：一本作軞服，防曰軞车，戎车之倅。
三年，传观兵于周疆， 服防曰：观兵陈兵于周也，定王使王孙满劳，楚子 服，防曰：以郊劳礼迎之也，不逢不若 ，张平子东京赋云：禁御，不若以知神奸，螭魅魍魉莫能逢，旃尔疋，释诂云：若善也，郭景纯注左传曰：禁御不若，今左传作不逢，不若案下传云：莫能逢之，杜氏云：逢遇也，既云不逢，又云：莫逢文既重出，且杜氏不应舍，上句注下句，此晋以后传写之，譌当从张衡，郭璞本作禁御，不若。
余为伯鯈， 説文作百防云黄帝之后，姞姓【释文作儵，非也，】楚人酖之 子，惠子曰：楚灭江，恶其所出为害，故酖之四年，传圄伯嬴 子，惠子曰：月令省囹圄，蔡邕章句云：囹牢也。圄，止也，所以止出入，皆罪人所舍也，然则囹圄，亦周时之狱，焦氏答崇精曰囹圄，秦狱恐未然。
汰辀， 唐石经作汏説文曰泰滑也，从廾从水大声徐云：音地，达切左传作汰，非昭廿六年传云，齐子渊射泄，声子中揗瓦，繇朐汰辀，匕八者三寸，杜云：汏矢激明，汏为滑也。
楚人谓乳谷，谓虎于菟 ，唐石经云：楚人谓乳为谷，谓虎为于菟，説文曰楚人谓虎为乌防汉书，又作于檡，方言注云：今江南夷呼虎为防，音狗窦，郑康成尚书注曰：于者鸣声，则于为古文乌谷，广雅作防【奴口反】。
箴尹 髙诱吕览注曰楚有箴尹之官谏臣也
王思子文之治，楚国也， 战国防曰：穰侯之治，秦也髙诱曰治犹相也。
改命曰生 子，惠子曰：刘向改名更生，本此更生出庄子。
六年，传以盈其贯，注贯犹习也， 刘光伯据梅赜，泰誓商罪贯盈，以为纣之为恶，如物在绳索之，贯不得为习其説是也。而所据之书，非也案，韩非子曰：有与悍者，隣欲卖宅而避之，人曰：是其贯将满也，或曰：子姑待之，答曰：吾恐其以我满贯也，遂去之，此説与刘合可以规杜过矣。
王子伯廖注，郑大夫 子，惠子曰：王子疑非郑大夫十年，传崔杼 ，正义曰：何休膏肓？以为公羊，讥世卿而难左氏，苏氏释云：崔氏祖父名，不见经传，则知非世卿云云，案宰相世系曰：崔氏出自姜姓，齐丁公伋，嫡子季子让国叔乙，食采于崔，遂为崔氏，济南东朝阳，西北有崔氏城是也。季氏生穆伯，穆伯生沃沃，生野八世孙夭生，抒为齐正卿云云，又案僖廿八年传有齐崔夭苏寛谓崔子祖父名，不见经传，非也，【世系所云，葢见世本】。
十一年经辰陵注颍川长平县，东南有辰亭 ，郦元曰：今此城在长平城西北长平城在东南，或杜氏不谬传写之误耳。
传令尹蒍艾猎城，沂 服，杜皆云：蒍贾之子孙敖，案世本艾猎，为叔敖之兄又孙叔敖碑云：君名饶，字叔敖，以艾猎为叔敖，名此服杜臆説世本是也，【襄十五年传蒍子冯为大司马，注云：叔敖从子，案世夲冯是艾猎之子，此明文可据者，正义曲説又以为世夲转写之误，非也，】。
使封人虑事注虑，谋虑计功， 顾氏补正云：虑筹度也，解非栋案，大司马职云：大役与虑事，属其植先，郑亦谓谋虑其事服防，曰封人，司徒之属官。
因县陈 ，广韵县郡县也，释名曰县悬也，悬于郡也，古作寰，楚庄王灭陈为县，县名自此始也。家君曰：县不见周官，似非自楚庄王始，然古文作寰，亦非无夲而説文无寰字，似县即寰也，集韵云：寰通作县。
吾侪小人 説文曰侪等辈也，郑康成曰：侪犹辈类谓之夏州， 子，惠子曰：服防曰：言取讨夏徴舒之州车武子撰，桓温集云：夏口城上数里，有州名夏州盛，宏之荆州记曰：史记苏秦説楚威王东有夏州，今江陵夏口城，有州名夏州。
十二年，传卜临于大宫，且巷出车吉 ，贾逵曰：临哭也，巷出车，陈于巷衞示虽困不降，必欲战也，案下郑复脩城，则贾説良是。
甲寅克之 时郑石制为内闲故楚得以克郑
至于逵路，注涂竝丸，轨曰：逵 诗正义曰：尔疋，九达谓之逵，周礼经涂九轨，不名曰逵杜意，葢以郑之城内，不应有九出之道，故以为竝九轨于尒疋，不合，今杜注涂方九轨。
兼弱攻昧，武之善经也， 周书，武称曰【阙，】强攻弱，而袭不正，武之经也。
筚路蓝缕，以启山林 ，方言引作褴褛，又启作启説文曰裯谓之楹，褛褴无缘也，服防曰：言其缕蓝蓝然。
广有一卒，卒偏之，两 服防曰左右广各十五乘，百人为卒，言广有一卒为承也，五十人为偏，二十五人，曰：两广既有一卒为承，承有偏，偏有两故曰卒，偏之两栋，谨案礼説言杜氏据司马法，以释偏两之法，司马穣苴，齐湣王时人，其所论兵法，与周制异，且与左氏传乖牾，不合当从服，防之説。
摩垒而还 郑康成曰摩犹迫也军壁曰垒
左射以菆， 服防曰：凡兵车之法，射者在左，御者在中，戈盾在右。
御下两马 ，郑康成引作徐仙民曰：两或作，案此则两本字，故服杜训为饰，古文省，故作两邵宝以为掉两马之鞅，非也。
挑战 李奇曰：挑身独战，不复须众也，挑音荼了反，薛瓒曰：挑战，擿娆敌求战，古谓之致师。
楚人乘我 贾逵国语注曰乘陵也陵亦侵也
养由基为右 髙诱战国防，注云：养姓由基名，楚之善射人也。
潘党望其尘 孙子曰尘髙而鋭者车来也
使潘党率游阙四十乘，注游车，补阙者 栋，案游阙游车，阙车也，外传曰：戎车待游车之裂，周礼车仆有阙车之倅。
驹伯注，郤克 栋案，郤锜字驹伯，克之子也，大夫门子，得从父于军，鄢陵之战，范匄从文子于军，此其证也。
屈荡户之 钱，谥益曰家藏，淳熙九经及长平，防御史夲巾箱夲俱作户字，栋案淳熈正义以作户也。
楚人惎之注，惎，教 説文引云：楚人舁之，云：举也，黄颢説广车陷楚人，为举之案，此则惎当作畀傅逊谓楚人将毒害之，而晋人乃脱，扄拔斾投衡而出，非也，详见定四年，训惎为教，葢本小尒疋。
赵傁在后 ，傁与叟同，见无极，山碑説文作叜云，叜或作□。
知庄子 案世本，晋大夫逝遨生桓，伯林父及庄子首，本姓荀，自林父将中行，【世本以为荀偃，】别为中行氏，知邑名，括地志云：故智城在蒲州虞乡县西北四十里，古今地名云，解县有智城，葢谓此也。博物志云：河东解县有智邑。
每射抽矢，菆注菆，好箭 ，案既夕，礼云，御以蒲菆，郑注云：蒲菆，牡蒲茎也，古文菆作驺，贾公彦云：据左氏传蒲，非直得防马亦为矢干，汉书鼂错传云：材官驺发，矢道同的，如淳曰：驺矢也，小颜曰驺，谓善矢也。左氏传作菆字，其音同耳，则知古菆，字作驺。
屡丰年， 案説文无屡字，当从毛诗作娄汉书，皆以娄为屡，今毛诗亦有作屡者，俗作之。
取其鲸鲵， 説文引作防鲵云海大鱼也，从京汉书，薛宣传曰：古者明王伐不敬，取其防鲵小顔曰防古鲸，字汗简，云鲸古作□出，马日防集羣玉古文，古京字读为畺。
归于怙乱者也，夫 子惠子曰：王荆公新经诗义本此十四年传衞人以为成劳，复室其子 ，周礼司勲云：事功曰劳，室，禄也，周书有一室之禄，谓禄其子袭父位，自一室至千室，卿之禄也，周礼谓之宅，田注谓以女妻之，非是，世本曰：庄叔达生得闾叔谷，谷生成叔，烝鉏，鉏生项叔，罗罗生昭叔起，起生文叔，圉圉生悝【，其子谓得闾叔谷也，】。
屦及于窒皇 髙诱吕览注引此传作绖皇与庄，十九年，绖皇一也。
蒲胥之市 吕览作蒲疏胥疏古字通
十五年传髙下在心 服防曰髙下犹曲申也
国君含垢 ，淮南子云：老子曰：能受国之垢，是为社稷主。
使解扬如宋 ，刘向曰：解，扬，霍人，字子虎，后世言霍虎登诸楼车 服，防曰楼车，所以窥望敌军，兵法所谓云梯也。
使华元登子反之，牀注兵法，因其乡人而用之，必先知其守将，左右谒者，门者，舍人之姓名，因而利道之案此注皆见孙子，用闲篇，曹公孙子注曰：因敌乡人，知敌表里，虚实之情，故旧而用之，可使伺候，守有官职在者，谒告也，上告事者也，门者守门者也，舍人守舍之人也，又先知为亲旧有急，即呼之则不何？止亦因以之知敌情。
虐我伯姬， 上云：酆舒为政而杀之，【王符引作虐】，此云虐者，案尚书吕刑惟作五虐之刑，墨子引作五杀之刑，论语不教而杀谓之虐，又十八年传云，凡自内虐其君曰弑，皆以虐为杀也，【论语隂嬉防曰庚子之旦，金版尅书出地，庭中曰：臣族虐王禽，宋均云：谓杀闗龙之后庚子旦，庭中地有此版异也，龙同姓称族，五虐杀我，必见禽也。是虐为杀，又一证】。
败赤狄于曲梁， 注云：广平曲梁县回逺非也刘昭案上党记曰：潞浊漳也，县城临潞，晋荀林父伐曲梁，在城西十里，今名石梁，此传潞字汉书作路，【刘寛碑阴潞作路】，案三体石经，仍作潞説文同。
羊舌职， 宰相世系表曰：晋武公子伯侨生文文生，突羊舌大夫也，突生职，职五子赤，肸鲋虎季夙。
十六年，传禹称善，人 玉篇引云禹偁善人，云与称同尒疋曰：偁举也。与杜训同当从人。
十七年传晋师还 家，君曰：晋未尝出师，而云晋师还者，岂防道讨贰之，师欤？似有阙文。
十八年，传自虐其君 ，唐石经云自内虐其君，案正义同，今本皆脱内字。
袒括发， 士丧礼，曰：主人髺发袒，郑注云：古文髺作，括是括为古文髺也。
春秋左传补注卷二
钦定四库全书
春秋左传补注卷三
元和惠栋撰
成元年传瑕嘉 ，周礼典瑞注引作叚嘉，葢古文止作叚读为遐也，今文亦作瑕，唯陆氏，周礼释文犹存古字。
二年传陨子辱矣， 説文引云抎子辱矣，抎有所失也，战国防，齐宣王曰：寡人愚陋，守齐国，唯恐夫抎之，墨子天志曰：国家灭亡，抎失社稷，广雅亦云，抎失也，案吕览，季夏纪云：昭王抎于汉中，高诱曰：抎队音曰：颠陨之陨，史记东越列传曰：不战而抎，此抎字之误，汉书作殒，知抎与陨通，抎古字也。陨今字也，徐广曰：耘义当取耘除失之。
朝夕释憾， 唐石经憾作感，案古本左传憾字，皆作感从省文。
师之耳目，在吾旗鼓，进退从之， 孙子引军政曰：言不相闻，故为之金鼓，视不相见，故为之旌旗，夫金鼓旌旗，所以一人之耳目也，人既专一，则勇者不得独进，怯者不得独退，此用众之法也。荀卿子云，将死，鼓御死辔。
将及华泉 ，京相璠曰：华泉，华不注山下泉水也，韩厥执絷马前， 絷説文引作馽从马口其足，读若辄或从系执声【，谷梁传云，踂者何也？曰：两足不能过，齐谓之綦，楚谓之踂衞谓之絷】。
辟女子注，使避君 ，栋谓下云：乃奔则辟，当读为防，与五年，伯宗辟重同，周礼大司冦云：使其属防康成曰：故书防作避，杜子春云：避当为辟谓防止行也。古防字有作辟，注训为避，非也。
萧同叔子 于宝曰：萧同叔子惠公之妾，顷公之母，史记作桐。
物土之宜，而布其利，注播殖之物，各从土宜 ，栋，谓物读，如既夕礼冢，人物土之物，郑氏云：物犹相也，大司徒职云：以土宜之法，辨十有二土之名物，周书大聚曰：因其土宜，以为民资。
司马，司空舆帅，候正亚旅， 司马司空军司马，军司空也；舆，众也，舆帅领其众，在军之后者，候正军候主候望者，高诱説如此。
杀御叔 ，韦昭曰：御叔陈公子夏之子，灵公之从祖父妫姓也。
王曰止 高诱曰止禁止也
谁居注，居辞也，释文云：居音基 案，檀弓云何？居我未之前闻也。注云：居读为姬姓之姬，齐，鲁之闲语助也，列子黄帝篇云闗尹谓列子曰：姬，鱼语女张湛云：姬音居，鱼当作吾是居姬互训，葢古音同也。
侵败王略注法度， 案略封也，昭七年，传曰：天子经略，天子谓之略，诸侯谓之封。
三年传伐廧咎，如讨赤狄之余焉， 案僖廿三年传，狄人伐廧咎如，贾逵曰：赤狄之别种，隗姓杜注亦同赤狄，种类已尽，惟廧咎犹在，故复讨其余刘以为廧咎之国，即是赤狄之余，杜以为余民散入其国，岂其然乎？ 成十三年，注云：季隗廧咎，如赤狄之女也，是杜自相矛盾。
荀骓 案世本骓諡文子
齐侯朝于晋，将授玉 ，史记晋世家云，齐顷公如晋，欲上尊，晋景公为王，景公让不敢王劭，案张衡曰：礼，诸侯朝天子，执玉既授而反之，若诸侯自相朝，则不授玉，齐顷公战败，朝晋而授玉，是欲尊晋侯为王，太史探其防，而言子惠子曰：授玉古文，左传作授王司马子长谓齐欲尊晋为王，葢晋作六军，拟于王矣，故齐欲尊之，犹战国东帝，西帝之例也。古文不可见，存之以备异，説栋案古玉字，皆作王左氏传，多古，字古言，故玉从王定五年，传云改步改玉，晋语作改玉，改行荀卿王霸篇又云：改玉改行，是古玉作王之证，西汉刘子骏治左氏，始改王为玉，周礼九嫔职云：凡祭祀，赞玉齍注云：故书玉为王，杜子春读为玉，是古文皆以王为玉之证， 上文云：晋作六军，拟于王矣，故史记以授玉为尊，晋为王【，诸侯相朝，授玉此僭礼也，下年传云，郑伯如晋，授玉于东楹之东，是有授玉之事，平子之説未允】。
六年传沃饶而近盬 服防曰土平有溉曰沃
有汾，浍以流其恶 ，周书曰：地有五行不通曰恶，七年，传谗慝贪惏， 子，惠子曰：方言曰：贪杀也，楚谓之贪惏，残也，又云：杀人而取其财，曰惏，二子杀巫臣之族而分其室，故曰贪惏。
八年经，晋侯使韩穿来言汶阳之田， 聘礼云：若有言，则以束帛，如享礼，注引此传为证，又云无庭实也。
宋公使公孙夀来纳币 服，防曰：不称主人，母命不通，故称使，妇人无外事。
传祁奚 ，高诱吕览，注云：祈奚高梁伯之子，祈黄羊也，又云：黄羊祈奚字。
九年传执诸铜鞮 ，刘昭案上党记曰：铜鞮，晋别宫墟闗犹存有北城，去晋宫二十里，羊舌所邑。
操南音 ，刘逵曰：商角徴羽各有引钟仪，楚人思在楚，故操南音，南音始于涂山之女，见吕氏春秋。
虽有丝麻，无弃菅蒯， 蒯玉篇引作菽，云与蒯同李登声类曰：蒯草中为索苦怪切。
虽有姬姜，无弃蕉萃， 淮南説林曰有荣华者，必有憔悴，有罗纨者，必有麻蒯蕉萃，犹憔悴也。
十年，传大子州蒲 ，应劭旧君讳，议引作州满，陆氏云：本或作满，刘子曰：州满今春秋左氏本皆作州，蒲误也。当为州满，事见王邵续书，志栋谓王氏当据仲逺説
晋侯梦大厉 李颐庄子解云死而无后曰厉
忠为令徳非其人犹不可，况不令乎 ，陆粲曰：非其人谓叔申，本非贤者，虽欲效忠，不见信于君，适以自害耳，栋案陆氏，此言是教人慎勿为善，非君子之言也，吕览曰：贤主之所悦不肖之所诛髙诱引此传以为证，杜氏之説未可非也，【近代李厚庵亦以于忠肃，事况之】。
十二年，传道路无壅， 唐石经作雍栋，案古壅字，皆作雍【説文作雝】，无从土者。
十三年，传民受天地之中以生，所谓命也， 以五行言则五六，为天地之中，以爻位言，则二五为天地之中，以四时言则春秋为天地之中，天地之中，命也，民受之以生。即所谓性也，性为中情为和，中庸之中和，卽天地之中也，故曰天命之谓性，易曰：各正性命，保合太和，在易又谓之利贞，故曰利贞者，情性也。
戮力同心， 唐石经及宋本皆作勠，说文曰：勠并力也，从力翏声，战国防曰：勠力同忧髙诱曰勠力，勉力也，其字从力诅楚文，又作缪力，葢古字假借。
蔑死，我君 唐石经初刻云：蔑我先君，后改从今本，陆氏曰：本或以我字在死上，案僖卅三年，传栾枝曰：其为死君乎？寻文义当云，蔑我死君，郑康成易注云：蔑轻慢也。
十四年，传宗卿之嗣，注同姓之卿， ，国之宗臣，故曰宗卿，书曰：记宗功是也。宗臣兼同异姓，故汉之萧曹，亦为宗臣。
卫侯飨苦城，叔 王符曰：郤犨食采于苦，号苦成叔，又曰苦城，城名也，在河东盐池东北。
十五年经，宋华元自晋归于宋， 传，止华元于河上，则华元未至，晋时在晋境耳，而云自晋者鱼石以华元，有平晋，楚之功，惧以晋讨为复之，故书法亦曰：自晋着其所自复耳，蒋杲云：
传盗憎主人，民恶其上， 子，惠子曰：盗憎主人，民怨其上，周庙金人铭也，其词曰：古之慎言人也，无多言，多言多败；故云子好直言，必及于难。
十六年，传渎齐盟， 崔憬易注云：渎，古黩字传，皆以渎为黩。
范文子曰：我若羣臣辑睦，以事君多矣， 唐石经云：我若退羣臣辑睦，以事君多矣，又何求案碑？退字又何求三字？皆旁増当是晁公武据蜀石经，益之。
陈于军中，而疏行首 ，司马法曰：凡陈行惟疏，淮南子曰：疏队而击之髙诱曰疏分也。
其卦遇复曰南国防，射其元王，中厥目 子，惠子曰：此与僖十五年，传千乗三去三去之，余获其雄狐，皆夏商之易也，或据周易以解之，皆不得其义，葢夏商占七八，周易占九六，其辞义，各有异同，不可强解也。
蹲甲而射之，彻七札焉， 蹲古文作踆，蹲犹立也，羣经音辨云，蹲才丸切，郑康成读七札一甲之度也，扬雄太曰：比札为甲，贾公产周礼疏云：一叶为一札，吕览，爱士篇云：韩原之战，晋惠公之右路石奋，投而击缪公之甲，中之者已六札矣，言六札者，惟一札未陷耳，知甲以七札为数也，彻七札者犹贯甲也。
楚子使工尹襄问之以弓 ，谷梁传云，聘弓鍭矢，麋信曰：古者以弓矢相聘问故，左传云：楚子问，郤至以弓。
有韎韦之跗，注 诗，瞻彼洛矣，云韎韐，有奭毛传云：韎韐，茅搜染草也，郑笺云：茅搜，韎韐声也，又驳五经异义云，韎草名齐，鲁之间，言韎韐，声如茅搜字，当为韎，陈留人谓之蒨，韦昭国语，注云：昭谓茅草，今绛草也，急疾呼茅搜成韎也，郑康成杂问志曰：韎韦之不注不读，如跗跗幅也，注属也，幅有属也，以浅赤韦为弁，又裁韦如布帛之幅而连属，以为衣而素裳，白舄也，栋案不与跗，古字通，见诗笺以跗注，为不注者，郑所受春秋，异读也。
识见不谷而趋 栋，案识当为适外传作属训为适髙诱曰不谷不禄也，人君谦以自称也。
三肃使者而退， 子，惠子曰：为十七年，栾书譛，郤至张本。
好以暇 唐石经初刻无以字
展车马注展陈也 康成曰展整也
子叔声伯使叔孙豹请逆于晋师 ，服虔以为叔孙豹先在齐矣，此时从国佐在师，声伯令人就齐师使豹，豹不忘宗国，闻白国佐为鲁请逆家君曰：玩下召豹于齐，及昭四年，传则服説为长。
公还，待于郓 ，京相璠曰：公羊作运字，今东郡廪邱县东八十里，有故运城，即此城也。
侨如曰：不可以再罪，奔卫， 唐石经曰：遂奔卫。今本皆脱遂字。
十七年传匡句须吉 ，应劭风俗通曰：匡，鲁邑句须为之宰，其后氏焉。
声伯梦渉洹 ，郦元曰：许慎説文吕忱字林竝云，洹水出晋鲁之间，御览隋图经曰：洹水出隆虑县西北，俗谓安阳河，即声伯梦渉之所源，出林虑山东平地。
盈其懐 王逸楚辞章句曰在袖曰懐
余恐死，故不敢占也。 服虔曰：声伯恶琼瑰，赠死之物，故畏而不言也。
皆尸诸朝， 康成论语注曰：大夫于朝士于市，昭十四年，尸雍子与叔鱼于市，正义曰：晋杀三郤，皆尸于朝，此尸于市者，以其贱故也。栋案论语，尸诸市朝，孟子若挞之于市朝，索隐谓市之行列，有如朝位，故曰市朝王制，谓刑人于市，则此尸诸朝，疑即市朝，或云朝或云市随文言之，非有二所。
一朝而尸三卿， 韩非子载厉公语曰：吾一朝而夷三卿，予不忍尽也，周礼，凌人曰：大丧其夷槃，氷，郑氏云：夷之言尸也，尸之槃，曰：夷槃牀曰：夷牀衾曰：夷衾移尸曰：夷于堂，皆依尸而为说，是夷与尸，古字通，又古夷字作，与尸相近，故或从尸，或从也。
十八年，传周子有兄而无慧 ，案大戴礼曰：慧种生圣痴，种生狂，故昌邑王清狂不惠【，惠与慧，古字通】。
羊舌职 子，惠子曰：说苑作芈殖殖，为舌职，合声籍偃 ，韦昭曰：籍偃，晋大夫籍季之子籍游也，世本曰：襄生司功大伯，伯生候季子，子生籍游游生谈。
爵不逾徳， 荀卿子曰：爵赏不逾徳，是以为善者劝，以塞夷庚，注夷庚，吴晋徃来之要道 ，案繁钦辨惑曰：吴人者，以船樴为舆马，以巨海为夷庚，臧荣绪晋书曰：司徒王谧议曰：夷庚未入，乘舆旋馆，陆机辨亡，论曰：旋皇舆于夷庚，然则夷庚者，通谓车马往来之大道，以其在彭城故属之吴，晋也，【小尒疋，曰：庚，通也】。
襄元年经楚公子壬夫 匡谬正俗曰：楚公子王夫字子辛，今之学者，以其字子辛，遂改王夫为壬夫按，楚有公子午，字子庚，庚是十干午是十二支，法有相配，辛壬同是十干与庚午不类，当依本字，读为王夫。
传寘诸瓠丘，注河东垣县有壶丘亭，案壶与瓠通，见毛公传，二年，传正舆子 ，子惠子曰：荀子曰：莱不用子马而齐并杨倞曰：或曰，正舆子，字子马。
三年传组甲三百，被练三千，注组甲，漆甲成组，文被练练，袍 马融曰：组甲以组为甲，里公族所服，被练，以练爲甲里，卑者所服，贾逵曰：组甲以组，缀甲【，服虔同】车士服之，被练帛也，以帛缀甲，步卒服之，凡甲所以为固者，以盈窍而任力者半，卑者所服，组盈窍而尽任力，尊者所服栋，谨案礼说称贾氏义为长，少仪曰：国家縻敝则甲不组縢，逸周书曰：年不登甲不缨，縢孔晁曰：缕绳甲不以组，【引见，初学记】葢组甲之工，靡于被练，故凶岁不组縢，所以节财也，考工圅人云：凡察革之道，眂其钻空，欲其惌也，空惌则坚，窍满则固帛粗，故任力者半组，细故尽任力吕览，有始篇曰：邾之故法爲甲裳以帛，高诱曰：以帛缀甲，卽被练昰也，公息忌谓邾君曰：不若以组甲，凡甲之所以爲固以满窍也，今窍满矣，而任力者半耳，且组则不然，窍满则尽任力矣，邾君以爲然，高诱曰：组甲以组连甲，贾氏之说，葢本于此。
乃盟于耏外 ，京相璠曰：今临淄惟有澅水，西北入泲，即地理志曰：如水矣，耏如声相似，然则澅水即耏也。
其将来辞 韦昭曰辞陈其辞状也
军法有死无犯，为敬 ，韦昭曰：有死其事，无犯其令，昰为敬命，案晋语韩献子为司马，赵孟使人以其乘车干行，献子执而戮之，宣子召而礼之，曰：夫军事无犯，犯而不隐，义也，韦说颇胜于杜。
反役与之礼，食 韦昭曰：反役，自役反礼食，公食大夫之礼。
士富为候，奄 晋语曰：使范献子为候，奄韦昭曰：献子，范文子之族昆弟士富也，是范氏有两献子矣。
四年，传文王帅殷之叛国以事纣， 周书程典曰：维三月，旣生魄，文王合六州之侯，奉勤于商孔晁曰：三分天下有其二，以服事殷也。
季孙曰：略注不以道取曰：略 匠庆，请用蒲圃之木，故季孙曰：略正义言：令匠庆略，他木失之。
有穷后羿， 玉篇引作□説文曰□夏后时，诸侯夷羿国也，从邑穷省声。
生浇及豷， 浇说文引作敖论语作奡尚书云：无若丹朱傲，刘向引作敖，管子云若敖之在尧説文引书作傲云，读若傲，论语奡荡舟，【以上説文】是敖与奡通，今传作浇者敖，浇音相近，师读各异故也。
败于狐骀， 礼记作台骀，淮南子墬形曰：沂出台骀术，篆文台壶字相似，壶又与狐通，故传作狐骀，杜氏以为卽番县之目台山，案目台即淮南子目骀山，淄水所出，杜说非也，【目台山，今杜解本作目台亭，非是刘昭补注亦引作目台山】。
靡奔有鬲氏 ，汲郡古文曰：帝相廿八年，寒浞使其子浇弑帝，伯靡出奔鬲，杜氏以爲夏遗臣事，羿者案，羿死于帝，相八年，言夏遗臣是也；言事羿者，非也。
六年传，甲寅，堙之注堙土山也， 孙子谋攻篇曰：攻城之法，脩橹轒輼，三月而后成，距堙杜牧云：距堙者踊，土稍高而前，以附其城也。
环城傅于堞 ，淮南子兵，略曰：设渠壍傅堞，而守髙诱曰傅守也。
七年，传公登亦登，注礼登阶，臣后君一等， 聘礼曰：至于阶，三让，公升二等，注云：先宾升二等，君行一，臣行二韩非子载穆叔语曰：今子不后，寡君一等，是其证也。
八年，传子国曰：国有大命， 荀卿子引诗云：国有大命，不可以告人，妨其躬身；故下云童子言焉，将为戮矣。
一介行李 ，唐石经及释文，宋本皆作个徐曰个字，不合六书之体当作介。
九年传陈畚局， 唐石经作梮，正义曰：其字从手，此臆説也汉书引此传云，陈畚輂輂音菊，与梮同音，史记河渠书云：山行则梮，韦昭曰：梮木器如今轝，牀人举以行也，然则輂与梮音义皆同，故孔氏书正义以为梮，輂本一字古篆，变易形，字体改易，说者不同，未知孰是。
以出内火 ，汉书引云：以出入火，案周毛伯郑敦云：毛伯内门，立中庭内读，为入立读为位，古文春秋经公即位，为公卽立，出入火为出内火，皆古文也，尚书云：九江内锡大龟，史记内作入是古入字，皆作内徐邈音，内为纳，非也。
相土因之，故商主大火 ，汲郡古文曰：帝相十五年，商侯相士作乗马遂迁于商邱，郑康成注周礼，校人引世本亦云，相士作乘马，古文士土相乱，如盄和钟，以土为士牧，敦以士为土之类，【详见上】土，又与杜通，故荀子云：杜作乘马，左传从古文，故以土为杜。
遇艮之八 服，防曰爻在初六，九三，六四，六五，上九，惟六二不变，连山归藏之占，以不变者为占栋，案易干凿度曰：阳动而进隂动而退，故阳以七隂以八为彖易一隂一阳合而为十五之谓道，阳变七之九隂变八之六，亦合于十五，则彖变之数，若之一也，郑康成注云：彖爻之不变动者九，六爻之变动者，系辞曰：爻效天下之动也，然则连山归藏占，彖本质性也，周易占变者效，其流动也，彖者断也，如郑此言，连山归藏占，彖故下文虽引周易仍用二易，以彖为占，顾氏补正，其说支离，不可从也。【晋语曰：公子筮之，得贞屯悔，豫皆八也。筮史占之，皆曰：不吉，闭而不通，爻无为也，葢以不变为占，故云爻无为也，司空季子曰：是抂周易皆利建侯，又董因曰：臣筮之，得秦之入，曰：是谓天地配亨，小往大来，是虽用周易而仍占彖夏，殷之法也。】。
随其出也， 虞翻注易，随卦曰随隂随阳谓随卦三隂皆随阳故卦名随隂随阳犹母随子故随其出也。
门于剸门 张揖广雅曰门守也
斩行栗 ，毛诗国风东门之栗，毛传云：栗行上栗也次于隂口而还 ，服虔曰：参南曰隂口者水口也，国君十五而生子，冠而生子， 贾服说，皆以为人君礼十二而冠案髙诱淮南子注曰：三十而娶者隂阳未分时俱生于子，男从子数，左行三十年，立于己女，从子右行，二十年，亦立于己，合夫妇，故圣人因是制礼，使男三十而娶，女二十而嫁，其男自已数左行，得寅，故人十月而生于寅，男子数从寅起，女自已数左行，得申亦十月而生于申，故女数从申起，歳星十二歳而周天，天道十二而僃，故国君十二歳，而冠冠而娶，十五生子，重国嗣也，故不从制，【説文曰元气起于子，子人所生也，男左行三十女，右行二十俱立于己，为夫妇，裹妊于己，已为子十月而生男，起已至寅，女起已至申，故男年始寅，女年始申也，案高注与説文同故宋人亦以淮南为许愼注也，】。
冠乎成公之庙， 服虔曰：成公卫曾祖故以祧，为曾祖庙时不冠于卫之始祖，以非己庙故也。
祈以币，更 吕览，二月纪，是月也，祀不用牺牲，用圭璧，更皮币，高诱曰：更代也。以圭璧代牺牲也，管子四时篇曰：除神位，谨祷币，【通币，】梗周礼，女祝掌以时梗，襘禳之事，注云：郑大夫读梗为亢，谓招善而亢恶去之，杜子春读梗为更，谓梗御未至也，案此则更读为梗，杜元凯谓以币更牲，未之考也，详见礼説。
十年，经会呉于柤，注柤，楚地 ，京相璠曰：柤，宋地，今彭城偪阳县西北有柤水沟，去偪阳八十里，司马彪郡国志曰：彭城，偪阳有柤水。
偪阳 释文云：偪，徐仙音甫目反，栋案徐音是也。古今人表作福阳，知古皆作福，音也。
传士庄伯，【服本】云云，其将不免乎 服，防曰：免脱也，言将不脱罪，祸不以寿终也，传举此者为十九年，齐杀其大夫髙厚二十五年，崔杼弑其君，光起本也。
郰人纥 唐石经及宋本皆作郰，郦元引作鄹论语，同案聚字，古或省文作取，说文曰：郰鲁下邑孔子乡。
建大车之轮而防之，以甲以为橹， 正义曰：建，立也，立此大车之轮而覆之，以甲以为橹也， 子，惠子曰：甲覆楯，非覆轮当云立之大车之轮。
右拔防以成一队，注百人为队 髙诱曰军二百人为队，【淮南】，司马法云：五人为伍，十伍为队，【见李卫公兵法】是，又以五十人为队，国语曰：百人为彻行，行头皆官师，贾逵云：百人为一队也，官师队大夫也，故杜据以为説。
余羸老也 高诱曰羸劣人也
亲受矢石， 后汉书坚镡传曰：辄先当矢石，注石谓发石以投人也，墨子曰：备城者，积石百枝，重十钓以上者。
桑林 庄子，汤有桑林之舞，司马彪曰：桑林汤乐也，崔撰曰：宋舞乐名。
偪阳妘姓也，使周内史选其族嗣，纳诸霍人，礼也， 高诱淮南子注云：天子不灭姓，古之政也。
献兆于□姜 ，高诱曰：兆契之兆，世所以占吉凶者也。
尔车，非礼也， 唐石经曰：尔车多非礼也。案注当有多字。
尉止 尉，止尉翩，以尉为氏，谓之尉氏，圈称陈留风俗传曰：尉氏郑国之东鄙，狱官名，郑大夫尉氏之邑，故栾盈曰：臣将归死于尉氏是也。
诸侯之师还郑而南， 释文曰：还本亦作环，栋案郑氏，士丧礼注云：古文环作还，哀三年，传道还公宫，同公羊传云，以地还之也，又云：师还，齐侯皆与环同。
筚门闺窦 説文引云筚门圭窬，康成礼记注云：筚门荆竹织门也，圭窬门旁窬也，穿墙为之，如圭矣王篇亦引作窬窬，与窦同物同音。
十一年，传西济于济隧，注济隧，水名 ，京相璠曰：郑地也，又曰：荥泽在荥阳县东南，与济隧合济隧，上承河水于卷县北河，南迳卷县故城东，又南迳衡雍城西。
同盟于亳， 案经云：同盟于亳城北，二传皆云京城北，公羊疏云：服氏之经，亦作京城北，与此传同，栋案亳城，当依服氏作京，京郑地在荣阳隐元年，传谓之京城是也。亳无考，非也。
司慎司盟 ，服虔曰：二司天神司盟，司慎不敬者，监司察盟者。
女乐二八 ，王逸楚辞章句曰：二八二列大夫，有二列之乐，韦昭曰：八人为列备，八音也。
书曰：居安思危，注逸书 ，案周书程典曰：于安思危，于始思终于迩，思备于逺思近于老，思行不备，无违严戒。
十二年，传同姓于宗庙， 毛苌，诗传云：同姓同祖也，杨梁 ，京相璠曰：杨梁宋地，今睢阳东南三十里有故杨梁，今曰杨亭也。俗名之曰缘城，非西北去梁国八十里，刘昭引杜注云：有地名杨亭，与京相説同。
王使隂里结之 ，先郑有婚礼，结言结字，本此传十三年传什吏 周书大聚曰：十夫为什，以年为长，即什吏也。
窀穸 孔，宙碑作窀夕，説文云窀之厚，夕説文无穸字，明不从穴也。
先王卜征五年，而岁习其祥，祥习则行 ，国语引大誓曰：朕梦协于朕卜，袭于休祥，礼记云：卜筮不相袭，注云：袭，因也，栋案袭与习通，周礼大司徒属，胥各掌其所治之政，袭其不正者，康成云，故书袭为习，是习为古文袭，左氏从古文，故以习为袭也，哀十五年，传云卜不袭吉，注云：袭，重也，金縢，云乃卜三一习吉，又郑注士丧礼云，古文槢为袭，是袭与习通。
十四年，经卫侯出奔齐， 不脩，春秋曰：孙林父，甯殖出其君，仲尼脩之曰：卫侯衎出奔齐，臣逐君，不可以训，犹召君也，杜注谬，诸侯失国名公谷，皆有衎字，左传脱也。
传执莒公子务娄 徐邈云：务莫侯反，礼説云务与牟古音同庄子，务光荀子作牟光，徐音是也。
君义嗣也， 王肃曰：义宐也，嫡子嗣国，得礼之宐，周书曰：王义嗣徳。
蘧伯玉 ，高诱吕览，注曰：伯玉卫大夫遽庄子无咎之子；瑗，諡曰成子。
庸知愈乎 司马彪庄子注曰庸犹何用也
厚成叔 ，释文曰：厚本或作郈，世本曰：鲁孝公生惠伯革，其后为厚氏陆淳曰：郈成叔孝公八世孙外传曰：鲁文公欲弛郈敬子之宅，韦昭云：郈敬子鲁大夫郈恵伯之后，元孙敬伯同也，昭廿五年传云季，郈之鸡鬬，徐广史记注曰：一本作厚，世本亦然，栋案吕氏春秋有郈成子与右宰谷同时以传考之，即厚成叔也，厚与郈通，世本作厚，内传作郈，礼记又作，后左传或作厚，或作郈字异，而实同【説文曰厚古作垕，从后土，或从邑，或省文】，高诱曰：郈氏惠伯华之后，【世本作惠，伯革郑氏，礼记注革作巩，高作华，未详孰是？】以字为氏，因为郈氏，郈成子郈敬子，国之子【国，疑同字之误，】郈青孙也，皆据世本而言，然则厚成叔，乃敬伯同之子也，【高氏曰：以字为氏，则郈非采邑，古今人表有厚昭伯，师古曰：即郈昭也】。
成国不过半，天子之军 ，高诱吕览，注云：成国，成千乗之国也。
师旷 王逸，楚辞章句曰：师旷圣人，字子壄，生无目而善聴。
纂乃祖考，无忝乃旧 ，栋案旧谓祖考之旧法也，管子牧民篇云：恭祖旧。
诗曰：行归于周，万民所望 ，服虔曰：逸诗也，都人士首章有之，康成缁衣，注云：此诗毛氏有之，三家则亡，案西汉毛诗不列于学官，故服氏谓之逸诗，犹郑氏尚书，古文二十四篇也。
十五年，经秋八月丁巳，日有食之， 隋志曰：推合丁巳朔。
传王及公，侯、伯、子、男、甸，采，卫大夫各居其列，所谓周行也 左氏説诗此古训也，诗云：古训是式，汉时谓之故训天，谓之诂训诂训者雅言也，鲁语曰：诗，书，执礼，皆雅言也，周之古训，仲山式之，子之雅言，门人记之，尔雅以观于古，故又谓之尔雅俗，儒不信尔雅，而仲山之古训，夫子之雅言，皆不存矣，后之学者，省诸尔雅释，故释训乃周公所作，以敎成王，故诗曰：古训是式。
十六年传战于湛阪 ，京相璠曰：昆阳县北有蒲城，蒲城北有湛水者，是郦元曰：湛水出犨县北鱼齿山西北，东南流，厯鱼齿山下，为湛浦，今水北悉枕翼山阜，于父城东南，湛水之北，山有长阪，葢即湛水以名阪，故有湛阪之名。
方城之外 战国防曰：楚不守方城之外，高诱曰：方城楚寒也外北也。
十七年传遂幽其妻 汉书幽作就
瘈狗 説文引作狾从犬折声云狂犬也
泽门之晳， 诗正义引云皋门之晳，陆氏释文云：本或作皋者，误栋案古，皋泽字相同，孙叔敖碑云：收九睾之利，娄寿以为泽字，但皋为白下本，【土刀切，】睾为四下防本一字汉碑，从四下，羊者误【，今马援传注，亦误羊】，服虔汉书注云：皋泽也，诗鹤鸣于九皋，王仲任薛夫子【薛汉父撰韩诗章句，】皆以为九折之泽，诸侯本有皋门，何独宋不然也。
晏婴麤衰斩 ，郑康成曰：麤衰斩者，其缕在齐，斩之间谓缕如三升半，而三升不缉也，斩衰以三升为正，微细焉，则属于粗也。
唯卿为大夫 ，郑康成曰：此平仲之谦辞也，言己非大夫，故为父服，士服耳，王肃圣证论曰：丧礼自天子以下无等，故曽子云：哭泣之衰，齐斩之情，饘粥之食，自天子达，且大国之卿，与天子上士，俱三命故曰一也。晋士起大国上卿，当天子之士也，平仲之言，唯卿为大夫，谓诸侯之卿，当天子之大夫，非谦辞也，春秋之时，尊者尚轻，简丧服礼制遂坏，羣卿専政晏子恶之，故服麤衰，枕草于当时为重，是以平仲云，唯卿为大夫，逊辞以避害也，杜氏从王説。
十八年传跪而戴之 李登声类曰跪跽也
齐侯御诸平隂堑防门而守之，广里 ，京相璠曰：平隂齐地也枉，济北卢县故城西南十里，【杜氏云：抂县东北，非也，】平隂城南有长城，东至海，西至济河，道所由名防门，去平隂三里司马彪郡国志曰：济北卢县有平隂城有防门有光里，京相璠曰：防门北有光里，齐人言广，音与光同，杜氏以为平隂城南有防防有门于门作堑，横行广一里，皆臆説也。
巫山 京相璠曰巫山在平隂东北
必斾而疏陈之 ，淮南子曰：疏队而击之，高诱曰：疏分也，司马法曰：凡陈行惟疏，战惟密。
有班马之声，注夜遁，马不相见，故鸣班别也， 栋，案班还也，郭璞引作殷齐师夜遁，马鸣声渐逺故云班马之声，尚书班瑞于羣，后史记班作还，古字通。
戊戌，及秦周 子，惠子曰：吕览慎大篇曰：齐达子帅，其余防以军于秦周，高诱曰：秦，周，齐城门名也，案秦周当是齐地名，杜氏以为鲁大夫失之。
伐雍门之萩， 战国防，孙子谓田忌曰：使轻车鋭骑冲雍门髙诱曰雍门，齐西门名也，萩郦元引作荻，案玉篇音，且留切云蒿也，当从萩，又七肖反释文云：本又作秋。
斩其槆以为公琴 栋，案公琴颂琴也，颂与公古字通，焚申池之竹木 ，淮南子墬形训曰：申池在海隅髙诱曰海隅，薮刘逵据以注齐都赋，京相璠言，申门即齐城南面，第一门外，为申池杜于文十八年传依京氏为説非也。
以枚数阖注枚，马檛也， 案枚犹个也，廿一年传云，识其枚数，则枚不得为马檛。
扣马 吕谌字林曰扣牵马【史记注】
甚雨，及之 甚古文，湛字见诅，楚文庄子天下篇云：沭甚雨节，疾风崔撰，本甚作湛，音淫湛雨，犹久雨也，或云檀弓云雨甚至，甚当读，如字亦通。
吾骤歌北风，又歌南风，南风不竞，多死声 ，服虔曰：北风夹钟，无射以北，南风姑洗，南吕以南，南律气不至，故死声多吹律而言歌风者，出声曰歌，以律是候气之管，气则风也故言歌风。
十九年，传先吴寿梦之鼎注，以璧马为鼎之先 子，惠子曰：马为庭实，未闻以马为先，且马不上堂，安得先之先，吴鼎亦不辞先吴，犹言先秦先汉欤。
瘅疽 玉篇引作疽多但切
作林钟而铭鲁功 吕谌字林曰铭题勒也
亡之道也 唐石经云亡之之道也
顔懿姬鬷声，姬 杜此注全用服氏，服氏，又云：传家从后言之，故举諡也。
诸子注诸妾姓子者， 杜亦用服注，此当从传逊説以诸子为内官也。
属诸戎子 ，服虔曰：戎子子牙，养也，栋案养，谓养母也，废常不祥， 服虔曰：立长为祥，立而废之，为不祥也。闲诸侯难 ，服虔曰：闲犯为光已列于诸侯，难成，是专黜诸侯 ，服虔曰：専独也。光比于诸侯，列于防盟，不可黜也。
而以难犯不祥也， 服虔曰：以难成之事，犯不善，崔杼微逆光 ，服虔曰：微隐匿也，栋案哀十六年，传其徒微之是微，为隐匿也。
疾病而立之 服虔曰立为太子
子孔当罪 郑康成曰当谓值其罪音丁浪反
问守备焉，以无备告揖之，乃登 ，服虔曰：彭仲博以为齐侯，号卫卫慙，而下云问守备焉。问：卫之守高唐者，卫无恩信，故令守者以无备，告齐侯善其言，故揖之，乃命士卒登城，此説近之栋案经典，序录曰：汝南彭汪，字仲博，説先师竒説及旧注又昭廿七年传云，母老子弱，是无若我何？彭仲博云，当言是无我，若何我母？无我当如何？我字当在若上正义所载，惟此二説。
廿年传陈庆虎庆寅 王符曰庆氏妫姓
廿一年经漆闾丘注南平阳县西，兆有显闾亭 ，阚骃十三州记曰：山阳南平阳县有闾邱乡伍氏，从征记曰：杜氏谓显闾邱，今案漆乡狂县东北，漆乡东北十里有邱乡，显闾非也。
公姑姊 子，惠子曰：成公同宗之女于公，为姑姊故云公姑姊注及正义皆失考。
妬叔虎之母美而不使 ，唐石经云而不使视，寝【二字，旁增】论衡引此传与石经同。
深山大泽，实生龙虵， 王充曰：妖气生美好，故美好之人多邪恶，火有光耀，亦有容貎，龙虵东方木，舍火精，故美色貌丽，胆附于肝，故生勇力，火气猛，故多勇木刚强，故多力也。
栾盈过于周，周西鄙掠之 ，唐石经云：栾盈奔楚，过于周，又一本云：栾盈出奔楚，过于周，周西鄙人略之。
得罪于王之守臣，注范宣子为王所命，故曰：守臣 子，惠子曰：守臣指晋君，书匄同为上卿，书称陪臣匄称，守臣有是理乎？范氏矫君命，逐盈故盈，以为得罪于晋君。
使候出诸轘辕， 栋案候，候人也，周礼，夏官人职云：若有方治，则帅而致于朝，及归，送之于竟。
臣食其肉而寝处其皮矣， 郑康成曰：古者杀牲，食其肉，坐其皮。
春秋左传补注卷三
<经部,春秋类,惠氏春秋左传补注>
钦定四库全书
春秋左传补注卷四
元和惠栋撰
廿二年传焉，用圣人 ，风俗通曰：圣者声也，言闻声知情，故曰圣，家语顔回曰：武仲世称圣人，何休膏肓？曰：说左氏传者，春秋之志，非圣人孰能脩之言，夫子圣人，乃能脩之，御叔谓臧武仲爲圣人是非，独孔子箴之曰：武仲者，述圣人之道，鲁人称之曰圣，今使如晋，过御叔，御叔不説学见武仲而雨行敖之云：焉用圣人爲左氏传载之者，非御叔不说学，不谓武仲圣与孔子同。
与执燔焉，释文云：燔又作膰 案，僖廿四年传及成，十三年，传皆作膰，说文曰：防，宗庙火，孰肉从炙番声，春秋传曰：天子有事防焉，以馈同姓诸矦，此传燔字当从防，转写误爲燔耳。
执事实重图之 高诱曰重深
贵而能贫 能犹耐也
未益禄而有马数十，椉 荀卿子曰：大功已立，士大夫益爵，官人益秩，庶人益禄，未益禄而有马，士庶同于卿。
三日，弃疾请尸， 周礼掌戮曰：凡杀人者肆之三日，廿三年传礼爲邻国阙 ，服虔曰：邻国尚爲之阙乐，况甥舅之国乎？顾氏补正，用其说而不称服注。
右抚劒 案古制舞劒于左军礼从右
斐豹 广韵引作奜甫微切
戍郫邵 ，栋案郫邵，晋二邑，文六年传云，赵孟杀公子乐于郫，说文曰：郫，晋邑，司马彪郡国志曰：河东垣县有邵亭，张华博物志曰：垣县东九十里有郫邵之阨。
晏牦 ，徐邈音来栋，案外传作莱古字通，徐音是也。新樽絜之 ，释文云：本亦作尊，又昭十五年传樽，以鲁壸释文云：樽，本或作尊，又作罇栋案，曹宪文字指归云，检字无此从缶，从木者，说文云：字从酋，寸酒官法度也。今之尊卑，从此得名，故尊亦爲君父之称。
祸福无门，唯人所召， 无门，言同一门出入也，荀卿子曰：祸与福邻，莫知其门，管子禁藏篇曰：福不择家，祸不索人。
美疢不如恶石 ，服虔曰：砭石也，战国策曰：扁鹊怒而投其石，高诱曰：石砭所以砭弹人，痈肿也，【砭石见山海经】。
娶于铸，注铸国 乐记曰：武王未及下车，封帝尧之后于祝，康成云，祝或爲铸髙诱曰铸读作祝，古音通，故或作铸或作祝。
盍以其犯门斩闗 周礼司盟曰：盟万民之犯命者，故孟椒欲用之，当其罪。
季孙用之 疾疢之言騐矣
下妾不得与郊吊 子，惠子曰：贱者野受吊，谓之郊吊，所谓君遇柩于路，使人吊者，庶人则然，士丧君视敛，则郊吊非士也，注与正义皆失之。
不穴于寝庙， 子，惠子曰：庙日祭月祀，朝聘飨燕，皆行之于庙，故鼠不穴，疏以爲庙，幽静失之。
廿四年传旣殁，其言立 髙诱吕览注曰：立犹见也。恕思以明德， 周书程典曰：愼德必躬恕，恕以眀德李登声类曰：恕人心度物也，【文选】。
辅跞 说文引作防释文曰本又作栎
部娄无松栢 説文引作附娄云：小土山也，应邵风俗通曰：部者阜之类也，今齐，鲁之间，田中少髙卭名之为部矣，周伯琦，六书正误，□从仅声，俗用培塿非。
皆居转而鼔琴 傅逊曰：转当为轸栋，案文选注引许愼，淮南子注曰：轸转也，或是古轸字，有作转耳，方言曰：轸谓之枕，郭璞曰：车后横木。
敢问降阶，何由 君？礼臣有降阶之仪，程郑下人，非所宜问，故云惑也。
廿五年，经诸侯，同盟于重丘， 应劭地理风俗记曰：安德县北五十里有重邱乡，故县也。
传困于石，往不济也，据于蒺藜，所恃伤也， 往不济，谓九四为石，所情伤，谓九二为蒺藜初至四互未济，故往不济。
公拊楹而歌 ，服虔曰：公为姜氏，不知已在外，故歌以命之也，一日，公自知见欺，恐不得出，故歌以自悔。
陪臣干掫， 史记作争趣，栋案左传，掫字亦有作趣者，昭廿年传云，賔将掫杜子春注周礼引此作趣，史记本作干趣，【徐广云：】后人改为争趣非也，【掫趣二字，古皆从取声】。
故君为社稷死，则死之，为社稷亾，则亾之 ，服虔曰：谓以公义为社稷死，亾也，如是者，臣亦随之死，亾案杜义未完。
若为己死，而为己亾，非其私昵，谁敢任之 ，服虔曰：言君自以己之私欲取死，亾之祸，则私近之臣，所当任也。
南史氏 新序云南史氏是其族也
执简以往， 服虔曰：古文篆书，一简八字案，齐崔杼弑其君光，则一简之文也。
四翣 ，高诱吕览，注曰：翣棺饰也，画黼黻之状，如扇于偻，边天子八，诸侯六，大夫四也；又淮南子注曰：翣，状如今要扇画文揷，置棺车箱以为饰，多少之差，各从其爵，命之数也。翣本作歰，古文也，周礼，缝人云：衣翣桞之材，注云：故书翣柳作接，櫍郑司农云：接读为歰，櫍读为柳，皆棺饰，檀弓曰：周人墙置翣，春秋传曰：四歰不跸，先郑引檀弓作翣，引左传作歰明古文春秋传本作歰，杜氏改为翣失之矣。
当陈隧者， 高诱曰：隧，道也，司空治军隧道，王肃以为墓道，非也。
昔虞阏父 ，陈球碑作遏髙诱曰阏读曰：遏止之遏，然则阏遏同音，故或作遏也。
为周陶正 ，王应麟曰：有虞氏上陶，舜陶河濵器不苦窳；周陶正犹以虞阏父为之。
以备三恪， 说文引作愙从心，客声敬也，义云章亦以愙为恪，魏封孔羡碑，又作愘焦弱侯以为恪，卽古客字未详，【礼记正义熊氏云：周之三恪，越少昊髙辛逺存黄帝者，取其制作之人，故易系辞云：神农氏没，黄帝尧，舜氏作】。
授手于我， 手古首，字士丧，礼云：载鱼左首，进鬐注云：古文首为手成二年，经曹公子首，公羊作手是字，通之证。
天子之地，一圻 ，郑康成引作畿髙诱曰方千里，为畿方百里，为同周礼大司马九近之籍，先郑司农云：近当言畿葢古圻字或作近，礼记相近于坎，檀，王肃读近为祈，齐侯镈钟云，用□眉寿，□本古文，近字通为祈诗，有祈父，尚书酒诰作祈父，郑康成诗笺云：祈圻畿同。
书曰愼始而敬终，终以不困，注逸书 ，案周书常训解云愼微以始而敬终乃不困，正义以蔡仲之命云云证之，此晋时伪古文袭左传而为之者也，【徐榦，中论引书，云愼始而敬终以不困】。
廿六年传，颔之而已。 説文引作顉云低头也，玉篇引杜氏注亦作顉，又音钦，曲颐也，列子云：巧夫顉其颐，而歌合律，注云：顉，犹摇头也。
子产其将知政矣， 吕览，仲冬纪曰：申矦伯如郑，三年而知郑国之政髙诱曰知犹为也。
乃立囚 子惠子曰立囚为证也
赤而毛 服防曰其身色赤而生毛也
平公入夕 服防曰视夕也
而视之尤 服防曰尤过也意悦之视之过也
姬纳诸御 服防曰纳之平公之御
嬖，生佐恶而婉，大子痤美而很 服，防曰婉顺也，佐貌恶心顺，太子貎美而心很很戾不从，教案后传云：元公无信多私，不得如服，注恶而婉，谓内恶而外婉也，美而很，谓内美而外很也，以伊戾之谗慝，小人而不爲太子所宠，而元公独嬖寺人桞，则二人之贤不肖显然矣。
寺人惠墙，伊戾 服，防曰：寺人宋阉，士惠墙皆发声，实爲伊戾，以公寺人爲太子，内师掌内官。
过宋 服防曰楚客道过宋
夫不恶女乎？ 服防曰：夫谓太子伊戾无宠于太子，故曰：夫不恶女。
纵有共其外，莫共其内， 服防曰：言我内师也，当共内使。
加书征之 服防曰以书爲之征騐也书盟书
欲速 服，防曰速疾也，欲疾代公得位，故与楚客谋弑其父也。
固闻之 服防曰固久也久闻太子欲爲乱
唯佐也，能免我 ，佐内恶而外婉，太子不知，而谓其能免我，实不然也。
左师闻之 服防曰闻太子与佐期日中
乃缢而死， 服防曰：经书宋公杀其世子痤，平公用，伊戾之谮，信夫人左师之言，世子无罪而死，故称宋公，杀罪之也。
左师见夫人之歩马者 广韵，曰□马，习马孙愐，案左传步马字不从马。
君夫人氏也， 正义曰：夫人氏者氏犹家也，栋案正义，非也，弃本芮，司徒女与宋同姓，故不云某氏始言君夫人氏，后言君之妾弃也，公羊传曰：宋三世无大夫，三世内娶也。
君与夫人不善是也。 唐石经云君与大夫下云：君大夫谓椒举石经是也。案林尧叟本仍作夫人知，传譌已久，韦昭曰：是理也。
楚之良在其中，军王族而已， 唐固国语注云：族亲族同姓也，韦昭曰：族谓部属栋，案韦説是也，成十六年，传云：栾，范以其族夹公行，刘光伯曰：族者属也，非谓公族之兵。
栾，范易行以诱之， 郑众曰：易行中军，与上下军易防伍也，中军之防良，故易之，贾逵又一説见正义皆胜，杜注。
廿七年传，皆取其邑而归诸侯，诸侯是以睦于晋，刘光伯云：晋、宋，古本皆不重言，诸侯则唯谓齐、鲁，宋三国睦耳，栋案不重言，诸侯是也，谓唯三国睦非也上文云使诸侯伪效乌余之封者，是时三国皆在故下云：皆取其邑而归为絶句重言诸侯者，衍文也。
唯卿备百邑，注此一椉之邑，正义曰：一椉之邑，毎邑方十里， 栋案熊安生，礼记义疏云卿，备百邑者，郑志以为邑方二里，与百乘别。
欲弭诸侯之兵， 弭亦弥，周礼小祝弥烖兵，杜子春读弭如弥兵之弥，康成云，弥读如敉敉安也。
仲尼使举是礼也，以为多文辞 服，防曰：以其多文辞，故特举而用之，后世谓之孔氏，聘辞以孔氏有其辞，故传不复载也。此与公羊昭二十五年，齐侯唁公于野井，以遇礼相见，孔子曰：其礼与其辞足观矣。皆仲尼之所取者也。
楚氛甚恶 王逸楚辞章句曰氛恶气也
晋楚争先 子恵子曰楚人衷甲为争先也
以诬道蔽，诸侯 ，陆氏曰：服防王肃，董遇竝作弊，婢世反，云：踣也；正义曰：服本作弊，云毙踣也；一曰罢也，栋案蔽与弊通昭，十四年，传云：叔鱼蔽罪，邢侯周礼大司宼职云：以邦成弊之，郑众曰：敝之防其狱讼，也是蔽与弊通。
何以恤我？我其收之 ，顾炎武云：见周颂栋案颂云：假以溢我説文及广韵引诗云：誐以谧我誐与，何音相近，伏生尚书云维刑之谧哉？古文作，恤恤慎也，故毛传亦训溢为慎，【释诂文，】今传作恤与毛传义，合古谧溢，字通【，荘子齐物，曰：以言其老，洫也，释文云：洫，本亦作溢，古书篆作立，心与水相近，故恤误为洫，又为溢也，】郑氏训为盈溢，失之杜氏，训恤为忧，尤误説文云誐嘉善也，毛传训假为嘉义亦同。
齐崔杼生成及彊而寡 ，墨子辞过篇曰：内无拘女，外无寡夫，又云：天下之男多寡无妻，女多拘无夫，顾炎武案小尒疋云：凡无夫无妻，通谓之寡。
棠无咎， 唐石经无作无栋，案无字，见卫宏古文竒字今易无咎字，皆从此释文云：本亦作无。
崔宗邑也， 案宰相世系表，崔氏之先，齐丁公之嫡子，季子让国叔乙，食采于崔，遂为崔氏故曰宗邑，犹晋之曲沃也。
崔明来奔， 宰相世系表曰：子明奔鲁生，良十五世孙意，如为秦大夫，封东莱侯。
廿八年传岁在星纪，而淫于枵，注星纪在丑，斗牛之次，枵在子，虚危之次 ，汉律厯志星纪在子枵，在丑正以嵗星右行于天，星纪为子，而贞于丑，故丑，其次枵，贞于丑则在子，如是则十二辰皆合，合乐用焉，汉法，阳左行隂右行右行者，毎退一辰，以次为贞，故星纪贞于丑，时俗以星纪为丑，枵为子，失之【合，辰合乐本坤，彖丧朋之説】。
子雅，子尾注二子皆恵，公孙 栋案髙诱吕览注云：子雅恵公之孙，公子栾坚之子灶也，子尾恵公之孙，公子高祈之，子虿也，杜氏髙氏皆据世本，唐时世本已非全书，故正义不详所出，【韩非子日，子夏，子尾者，景公之二弟也，夏与雅，古字通】。
得庆氏之木，百车于荘，注六轨之道 ，下云反陈于岳，注云：岳里名案荘，亦里名昭十年，传云：又败诸荘哀，六年，战于荘，孟子曰：荘岳之闲，赵岐曰：荘岳齐街里名。
栾髙陈鲍之徒，注栾子雅髙子尾 案，栾坚髙祈以字为氏，故日栾髙。
庆封汜祭 郑康成读汜与窆同补邓反
吴句余注句余吴子夷末也， 司马贞曰：计余祭襄，十九年卒，则二十八年，赐庆封邑不得，是夷末栋，案服防以句余为余祭是也。
朱方 顾夷吴地记曰朱方秦改曰丹徒
在外不得宰，吾一邑 得罪，出亡在外，则不得宰一邑，故下云恐失富也，正义以宰为益失之。
夫民生厚而用利，于是乎正徳以幅之使无黜嫚， 子恵，子曰：此夏书九歌中三事之义疏也。
武王有乱臣十人， 唐石经无臣字，石经论语亦然，又昭二十四年传引大誓，亦无臣字，后人皆据晋时所出古文，大誓以益之，非也，辨见，论语考。
荣成伯 ，王符曰：荣氏鲁公族，韦昭曰：成伯鲁大夫声伯之子名灓。
以征过也， 子恵，子日征，读从楚辞不清，征其然否之征。
廿九年传玺书，追而予之 髙诱曰玺读，如移徙之，徙印也，韦昭曰：古者大夫之印，亦称玺玺书，玺封书也，应劭汉官仪曰：封太山，以金泥，银、渑，印之以玺，玺施也，信也，古者尊卑共之，月令曰：固封玺，春秋传玺书，追而与之是也。秦，汉以来，尊者以为名，乃使避卫宏汉旧仪曰：秦已前，民皆以金银铜犀象为方寸玺，各服所好，汉以来，天子独称玺，又以玉羣臣莫敢用也。栋案玺，惟周礼月令及此，传有明文，余无闻焉。唐六典引周书曰：汤放桀，大防诸矦，取天子之玺，置天子之座云云，据此，则商以前已有玺名矣。
祗见疏也， 栋谓疏当为□字之误也吕览先识，篇云无由接而言，见□髙诱曰□读，为诬妄之诬，下云欺其君，何必使余明疏为诬，欲之而言，叛非诬乎？杜氏好改古文，故古文古义，存者少矣。
固辞 ，郑康成，曰：固之言如故也。言如故，辞者，重辞也，【投壶注，】唐石经云辞固疑非。
不尚取之， 服防曰：不尚尚也，尚当取女，叔矦杀之，武献以下兼国多矣， ，吕览曰：献公即位五年，兼国十九。
毋宁夫人，而焉用老臣， 服防曰毋宁，宁也，宁自取夫人，将焉用老臣乎？刘是服説。
请观于周乐 服防曰周乐鲁所受四代之乐
犹未也 贾逵曰言未有雅颂之成功也服同
吾闻卫康叔，武公之徳如是 贾逵曰：康叔遭管叔，蔡叔之难，武公罹幽王褒姒之忧，故曰康叔，武公之徳如是。
为之歌王， 服防曰：王室当在雅衰微，而列在风，故国人犹尊之故称王，犹春秋之王人子，惠子曰：王者采风畿内，故有王风，周官六诗，比赋兴风雅颂安得谓王者无风，后儒以诗亡为雅，亡失之甚矣。
其细已甚，民弗堪也， 服防曰：其风细弱已甚，摄乎大国之闲亡逺虑持乆之风，故曰：民不堪，将先亡也。
泱泱乎大风也哉？ 服防曰：泱泱钩，缓深逺有大和之意，其诗风刺，辞约而义微，体疏而不切，故曰大风。
国未可量也。 服防曰：国之兴衰，世数长短，未可量也。此之谓夏声 服，防曰：与诸夏同风，故曰夏声，栋按后世言秦夏本此。
大而婉，险而易行， 贾逵曰：其志大直，而有曲体，归中和之徳难成而易行，按史记险作俭，古文也，汉刘脩碑云：动乎俭中，今易作险。
则明主也， 史记作盟主，按古盟，字从囧，贾侍中説读与明同啸，堂集古录载齐矦鏄钟曰：继命于外内之事，中敦防防，即明刑也。毛诗黄鸟曰：此邦之人，不可与明笺云：明当为盟释名盟明也，吿其事于神明也。
怨而不言 王肃曰非不能言畏罪咎也
其周徳之衰乎 服，防曰：此叹变小雅也，自鹿鸣至菁菁者莪，道文武脩小政定大乱，致太平乐，且有仪是为正，小雅陈文王之徳武王之功自文王以下至鳬鹥，是为正大雅。
迁而不淫， 服防曰：迁徙也，文王徙酆，武王居鄗，若有他乐，吾不敢请已！ 服防曰：周用六代之乐，尧曰咸池，黄帝曰：云门鲁受四代下周二等，故不舞其二，季札知之，故曰有他乐，吾不敢请。
子速纳邑与政， 服防曰：入邑与政职于公，不与国家之事，子惠子曰：古者有政，便有邑邑者，田邑也，古禄以田。
慎之以礼 服虔曰礼所以经国利社稷也
辨而不徳必加于戮 ，服虔曰：辨若鬭辨也，夫以辨争不以徳居之必加于刑戮也。
吾子好直 服虔曰直不能曲桡以从众
禆谌 古今人表作卑湛，师古曰：卑音脾，湛音谌，风俗通曰：卑氏郑大夫卑湛之后，汉有卑躬为北地太守杜改卑为禆，俗又改湛为谌，古文尽亡矣，释文犹作湛。
卅年传正月甲子朔，四百有四十五甲子矣，其季于今三之一也， 熊朋来曰：鲁襄公三十年歳次戊午，二月辛酉朔，初四日甲子，二十三日癸未日其季，于今三之，一者言甲子数至，癸未，日正得二十日，是三分六十甲子之一也，季者余数也，积四百四十四甲子零二十日算，得二万六千六百六十日，除五十三日在本年正二月，【戊午正月，大该三十日，二月二十三日，】止有二万六千六百零七日，逆推得绛县老人是鲁，文公十一年乙丑，歳三月生，故曰：臣生之歳正月甲子朔，注谓夏正月。若以周正则三月也，本合云七十四年，此时方是二月，若夏正则十二月，故除本年不算，曰七十三年也。
亥有二首六身， 子，惠子曰：史赵以亥字推算，其年者葢以亥乃绛县人之名，即孟子之亥，唐韩非子言晋平公于唐亥云云，或孟子传写倒其名氏也。
或叫于宋大庙，曰：譆，譆，出出 叫，説文引作訆云大呼也，唐石经作□传，逊曰：説文云譆痛也，案説文引传云：诶诶出，出云诶，然从言矣，声説文训譆为痛，与此传无渉傅氏非也，【郑氏，周礼注引作譆譆出，出】。
公焉在 ，士丧礼曰升，公卿大夫继主人，东上，郑注云：公大国之孤，四命也，贾疏典命云，公之孤四命，郑为伯爵，不命言孤，但良宵郑之公族大夫，贵重之极，比于大国之孤，故家臣尊其主亦号为公耳。
印段 説文作碫字子石
介于襄库， 案介甲也，取襄库之甲以入代，襄廿六年，齐乌余袭髙鱼介其库，注云入髙鱼之库而介其甲，是也。襄廿七年传云，介庆氏之甲。
上下有服 高诱曰服法服也君子小人各有制斗城 案水经注斗城在陈留沙水所经也
吾其与之 髙诱曰与犹助也
卅一年传古之道也， 何休膏肓？曰：若其以卜隠桓以祸皆由此作，乃曰：古制固亦谬矣。郑箴之曰：立长以嫡不以贤，固立长矣，立子以贵不以长，固以贵矣，若长均贵均，何以别之？故须卜礼，有询立君，卜立君，是有卜也。
是谓不度 顔，籀曰：不度不遵礼度也，栋案孝经援神契云：天子之孝，曰：就诸侯曰：度抂戚而有嘉容，故谓之不度。
犹有童心 ，服虔曰：言其无成人之志，案士冠礼曰：弃尔防志，顺尔成徳防志犹童心也，诸侯十二而冠，昭公十九年矣，犹有童心，故不终【，荀子曰：天子诸侯十九而冠，弃尔防志，今有童心，故不终也，】。
髙其闬闳注闳门也， 匡谬正俗曰：下文云门不容车，杜元凯云门庭之内，廹迮又有墙垣之限，尒疋云，所以止扉谓之闳，郭景纯云门辟，旁长橛也，左传曰髙其闬闳案，若馆门实髙而直庭内廹迮者即当云庭不容车，不应云门也又髙为门戸非闗止盗之方，文伯所称，不应云以无忧，客使若门得车，入则子产，止须引车入门，何劳坏垣？云不可逾越，葢是门，既不大而止，扉又髙以牢固扞御寇贼，子产为其不容车入，故坏垣耳，防文究理郭説得之。
缮完葺墙 ，李涪刋误曰：案文当云缮宇葺墙，书云：峻宇雕墙，足以为比。
圬人以时塓馆，宫室 ，刘逵引此传塓作幂，云墁也，馆宫室，诸侯传也。
夭厉不戒， 正误曰夭厉，注疏及临川本作天地之天兴国本及建本作夭阏之夭，据注当作天然，经中有言厉疾夭札，则夭厉，亦不为非，姑示达者。
子太叔美秀，而文 案説苑政理篇亦载此事，葢本左传乃云：子太叔善决，而文善决，讹为美秀。
公孙挥能知四国之为，而辨于其大夫之族姓，班位説苑政理篇作族姓，变立愚案变，立即古文班位字也，古读变为辨，辨为班，古文位作立，刘歆传曰：春秋传多古，字古言，乃知向所据者，皆古字也。
故委政焉 仓颉篇曰委任之也【文选】
令尹似君矣， 正义曰：服虔云言：令尹动作以君仪故云以君矣，服言以君仪者，明年，传云二执戈者前矣，是用君仪也，俗本作似君，若云似君，不须言矣。今定本亦作似君，恐非栋案古以字作防与似通，故误作似此条，正义见宋椠本，故备録之。
卫诗曰： 十九年传歌，鄘卫季札曰：是其卫风乎知，鄘卫皆为卫诗，诗序亦云：
纣囚文王，七年，诸侯皆从之，囚 汲郡，古文曰：帝辛廿三年囚，西伯于羑里，廿九年，释西伯诸侯，逆西伯归于周，周书程典商王用宗谗震怒，无彊，诸侯【阙，】娱逆诸文王。
昭元年传伍举为介 ，孙叔敖碑，作五举案，唐石经初刻亦作五，后改从人，非也，伍尚伍员，字同【，古今人表伍子胥亦不从人】。
梁其踁 孙愐曰梁其踁鲁伯禽子梁其之后
墙之隙坏 韩非子曰墙之坏也必通隙
周有徐奄 ，案周书周公相天子，殷东徐奄从三叔为乱，又汲郡古文云：成王二年，奄人，徐人及淮夷入于邶以叛，贾景伯，杜元凯皆云徐即淮夷失之。
赵孟欲一献 郑曰一献士饮酒之礼
具五献之笾豆于幕下，注朝聘之制，大国之卿，五献礼记正义曰：卿大夫俱三献，故昭六年传云得贶，不过三献五献者，乱世之法，非礼之正也。
大国省穯而用之， 周书程典曰：生穯省用，不滥其度，弁冕端委注，弁冕冠也， 案释文云：弁端委无冕，字石经及正义皆云，弁冕端委，説文云防【古弁，字】冕也，故杜训为冕冠弁冕之冕，衍文也。
子盍亦逺绩禹功而大庇民乎？ 周谱云：定王五年，河徙故道，及谷雒鬬后，河势愈甚，刘子以治河事，委赵孟，故有是言，齐人城郏，晋未闻焉，郑大叔曰：晋国不恤宗周之阙是也。
谚所谓老将知而耄及之者， 大雅抑，诗曰：借曰未知，亦聿既耄，葢当时之语，云亦然。
徐吾犯 广韵，曰：郑公子有食采于徐吾之乡，后以为氏，据此，则子南子晳争同姓，以为室也。
及冲击之以戈 説文引云及冲以戈击之
将行，子南 ，郑康成诗笺云：行亦放也，【下文子将行之，同】周公杀管叔而蔡，蔡叔注蔡放也， 释文云：上蔡字音素，葛反説文作从，杀下米玉篇云：防散也，书作蔡字，【正义同】汉书，宣帝元康三年，诏曰：骨肉之亲，粲而不殊，稽康琴赋云：新衣翠粲李善云：子虚赋翕呷，翠粲，张揖曰：翠粲衣声也，案子虚赋，又作萃蔡，愚谓汉书文选，粲字皆字之误，本与蔡通，故又作蔡，禹贡曰：二百里蔡，郑康成注云：蔡之言，杀【郑注尚书大传云：蔡衰也，衰犹杀也，】减杀其赋，减杀者，犹末减也，叔非首谋虑，从未减之科，故不杀而囚之，如此，则不必改字，而义亦得矣，【上文云余不女忍杀宥，女以逺亦谓从末减，】小尒疋，曰：蔡，法也。
造舟于河 ，徐坚曰：在蒲反夏阳津，今蒲津浮桥，是其处。
鲜不五稔， 王充曰：王者有过，异见于国，不改，灾见草木，不改，灾见于五糓，不改，灾至身，若年谷和，孰不至及身而亡，故云：鲜不五稔。
两于前伍，于后専为右角，参为左角，偏为前拒， 服防引司马法曰：五十椉为两，百二十椉为伍，八十一椉，为専二十九椉为参二十五椉为偏，阮逸谓荀呉用车法，虽舍车而法在其中，服氏之説未可非也。
实沈台骀为祟 説文曰祟神祸也
旷林 贾逵曰旷大也
迁阏伯于商丘 贾逵曰商邱在漳南
主辰 服防曰主祀也
及成王灭唐而封太叔焉， 史记？封作国【，郑世家】栋，案尚书序云：武王既胜殷邦诸侯，又康诰序云：以殷余民邦康叔，孔氏云：国康叔为卫侯，此传依史记当云邦太叔古字，邦封同【，见书正义，】汉讳，邦改为国，故云国太叔也，【论语邦域之中，今作封域，是字同之，騐】下文封诸汾川同。
宣，汾、洮、 ，正义曰：洮水阙子，惠子曰：洮即涑川，郦氏以为涑水，一名洮水，水出河东闻喜县，黍葭谷，俗谓之华谷，至周阳与洮水合，司马彪曰：洮水出闻喜县故王莽以县为洮亭。
山川之神，则水旱疠疫之灾，于是乎荣之。日月星辰之神，则雪霜风雨之不时，于是乎荣之 ，郑康成注周礼，引此传云日月星辰之神，则雪霜风雨之不时，于是乎禜之，山川之神，则水旱疠疫之灾，于是乎禜之，贾公彦曰：郑君所读春秋，先日月与贾服不同説文曰荣者设緜蕝为营以禳，风雨雪霜，水旱疠疫，于日月星辰山川也，是许君所读春秋，亦与郑同【，史记所载同于服贾】。
中声以降 ，荀卿子曰：诗者，中声之所止也，杨倞曰：诗谓乐章所以节声音，至乎中而止，不使流淫也。
风淫末疾， 贾逵以末疾为首疾，谓风也，逸周书曰：元首曰末，易卦初为本，上为末，故上为首，为角，杜据素问以四支为四末，故谓未疾为四支，然不及贾注之当。
谷之飞亦为蛊， 释器云，康谓之蛊，郭璞曰：米皮簸之，扬之康秕在前，故云谷之飞外传云：蛊之慝，谷之飞实生之。
将防孟子余 史记，赵世家云：赵夙生共共生，孟孟生衰古今人表云，赵孟夙子生衰，世本云：公明生共孟及夙案，文当云共孟及衰，史记分共孟为两人传写之误，孟子，余谓共孟及衰。
甲辰朔，烝于温 服，防曰：甲辰朔，夏十一月朔也，祭人君用孟月，人臣用仲月。
二年经，叔弓注，叔老子 ，世本曰：叔肸生声，伯婴齐，齐生叔老，老生叔弓。
传见易象与鲁春秋？曰：周礼尽抂鲁矣，吾乃今知周公之徳与周之所以王也， 古谓易为象，故曰易象，九家説卦云干为衣，坤为裳，系曰：黄帝尧，舜垂衣裳而天下治，葢取诸乾坤，尚书皋陶谟，帝曰：予欲观古人之象，古人之象，即易也。法乾坤而制衣裳，观象方知，故欲观古人之象，古人当谓黄帝伏羲画八卦，神农重之，黄帝通之，杜子春以归藏为黄帝，易有以也，在天成象，伏羲法之作八卦，故谓之象。商谓之坤干，周谓之易，左氏称易象，犹不失古意，观书于太史氏，上自易象，下至鲁，春秋中与周礼而周礼一书，于宣子口中叙出此，左氏行文之妙也。周礼为周公，致治之书，观周礼，故知周公之徳易为圣人，赞化育之书，故观易象而知周之所以王，谓文王也，读者不考，周礼一语，遂谓易象爻辞，乃周公所作，以实周公之徳一语失之逺矣。
季氏有嘉树焉，宣子誉之注，誉其好也， 服防曰誉游也，宣子游其下，夏谚曰：一游一誉，为诸侯度，今孟子作豫，赵岐章句曰：豫亦游也，春秋传曰：季氏有嘉树，宣子豫焉，周易序卦，曰：豫必有随，郑康成注引孟子，吾君不豫以为证，则知此传誉字本作豫，故服赵互引为证，孙子兵法曰：人效死而上能用之，虽优游暇誉，令犹行也，外传作暇豫，李善曰：誉与豫古字通。
三年，经北燕伯欵出奔齐 ，此与卫侯衎出奔齐，一例，杜注谬。
传张趯 ，宰相世系表曰：周宣王时，有卿士张仲，其后裔事晋为大夫张侯生老，老生趯趯生骼。
豆区釜钟 ，顾氏补正云毛，晃曰：豆当为斗，后人误作俎豆之豆用之，考工记一献而三酬，则一豆矣，豆古斗，字栋案，考工梓人云：爵一升，觚三升，献以爵而酬以觚，一献而酬，则一豆矣，一献三酬，则十升不得为四升之豆，故郑注云豆当为斗，陶人云，庾实二觳先，郑云：觳读为斛，觳受三斗，聘礼记有斛，案聘礼记云：十斗曰斛，案得云觳，受三斗，故郑据旊人云，豆实三而成觳，则觳受斗二升明觳，不得为斛，豆不得为斗矣。
三老冻馁注，三老谓上夀中夀下夀皆八十已上，不见养，遇 服，防云三老者，工老商老农，老栋案杜説是也。晋姜鼎铭云：保其子孙三夀是利鲁颂曰：三夀作朋三代，养老之法，于国老中取三人焉，谓之三老于庶老，中取五人焉，谓之五更。
道殣相望， 荀悦曰：道瘗谓之殣，亦作墐，韦昭依毛传曰：道冢为墐。
女富溢尤 周书酆保十败所谓女货速祸也
君日不悛，以乐慆忧，注慆藏也， 栋案，慆，过也，言君不思悛改，可忧而乐，与日俱慆，【训慆为过，见毛诗传】刘光伯，云慆慢也，好音乐，而慢易忧祸，义亦通。
谗鼎之铭 ，韩非子説林曰齐伐鲁，索谗鼎鲁，以其鴈徃齐人曰：鴈也，鲁人曰：真也是古鼎之名，【已见困学纪闻】葢当时鼎已在齐，故晏子述之。
公事有公利，无私己 ，韩非子曰私怨不入公门，一説忌忌日故云私忌。
小人粪除先人之敝庐， 聘礼卿，馆于大夫，游吉卿也，张趯大夫也，吉送少姜馆焉，故今云粪除先人敝庐舍，庙中故云先人。
春秋左传补注卷四
钦定四库全书
春秋左传补注卷五
元和惠栋撰
昭四年传，冀之北土，马之所生， 卢毓，冀州论曰：冀州北接燕，代，【初学记】，后世谓代为马郡故，吕览曰：马郡宜马。
以亨神人，注亨通也， 亨古文享，字杜训为通，故古文独存，新序载此事作享。
冬无愆阳 周书时训曰草木不黄落是为愆阳秋无苦雨 服防曰害物之雨民所苦
夏启有钧台之享 ，汲郡古文曰：夏启元年，帝即位于夏邑，大飨诸侯于钧台，归蔵启筮曰：昔夏后启筮，亨神于大陵，而上钧台，枚占皋陶曰：不吉，连山，易曰：启筮亨神于大陵之上，郦元曰：即钧台也，魏大飨碑云：夏启均台之亨，均古钧字，亨古享字。
商汤有景亳之命， 汲郡古文云：帝癸二十八年，昆吾氏伐商，商防诸侯于景亳，遂征韦商师取韦，遂征顾。
成有岐阳之搜 ，汲郡古文曰：成王六年，大搜于岐阳，晋语云：昔成王盟诸侯于岐阳，楚为荆蛮，置茅蕝，设望表，与鲜牟守燎，故不与盟。
康有酆宫之朝 ，汲郡古文曰：康王元年，朝于丰宫服，防曰酆宫，成王庙所在也。
穆有涂山之防， 汲郡古文曰：穆王三十九年防诸侯于涂山。
寡君将堕币焉， 服防曰堕输也。子恵子曰：堕币，谓祭也，周礼，肆师大祀，用玉帛，又守祧蔵堕大祝堕衅，小祝賛堕特牲少牢，又有堕祭，然则礼神之币，亦曰堕，谓祭后乃相见，故曰敢谢，后见如服，杜解则与上文宗祧之事，不相连属，而文亦不顺，葢楚之武城，有先君之庙也，服云将受宋之币于宗庙，谓荐陈之，亦可备一説。
夏桀为仍之防，有缗叛之 ，汲郡古文曰：帝癸十一年防诸侯于仍有缗氏逃归，遂灭有缗。
商纣为黎之搜，东夷叛之 ，汲郡古文曰：帝辛四年，大搜于黎，韩非子曰纣为黎丘之搜，而戎狄叛之服，防曰：黎为子姓。
周幽为大室之盟，戎狄叛之 ，汲郡古文曰：幽王十年春王及诸侯盟于大室，明年，申人绘人及犬戎入，宗周弑王。
无或如齐，庆封弑其君，弱其孤以盟，其大夫 ，吕氏春秋载此事曰：母或如齐庆封，弑其君弱其孤，以亡其大夫弱，其孤谓弑崔成，崔彊亡其大夫，谓崔杼强而死，哀六年，传云：不必亡一大夫，左氏传世既久，或先秦以来所据本异，当以吕览为正。
郑子产作丘赋， 服防曰：作丘赋者，赋此一丘之田，出一马，三牛复古法耳，丘赋之法，不行久矣，今子产复脩古法，民以为贪，故谤之子，恵子曰：春秋作丘赋，当久服説作丘甲当久，谷梁説【下引诗，礼义不愆，何恤于人言，若依杜注，加赋病民，何不愆之有服，注是也。】。
诗曰：礼义不愆，何恤于人？言 荀卿子载是诗云：长夜漫兮，永思骞兮，大古之不慢兮，礼义之不愆兮，何恤人之言兮，愆当作諐久，籀文见尒疋疏。
作法于凉，注凉薄也， 説文曰尒疋，薄也，从旡京声，广雅曰：禣也，曹宪曰：良音世人作，禣之水旁，着京失之矣，防即薄字，郭忠恕汗简云古尔疋，凉作。
姬在列者，注在列国， 案列位也。言姬姓之君僖，十五年传云，入而未定列。
八栎麻 ，郦元曰：汝水东迳栎亭北，春秋之栎也，今城抂新蔡故城西北半沦水，杜预以为抂东北，未详司马贞曰：解者以麻即襄城县，故麻城是也。
曰唯 皇侃礼记义疏曰唯谓人应尔是也
飨大夫以落之 服防曰衅以豭豕为落
牛谓叔孙见仲而何？ 正义曰：牛谓叔孙曰：以仲见君，何问何故？以仲见君，其説非是案韩非子载此事云，竖牛谓叔孙，何不见壬于君乎？叔孙曰：孺子何足见也？竖牛曰：壬固已数见于君矣，君赐之玉环，已佩之矣，玩传义与韩非合。
夫子疾病，不欲见人 ，秦越人难经五十一难曰：病有欲见人者，有不欲见人者，欲见人者，病在府也，不欲见人者，病在蔵也府者阳也，阳病者，欲得寒之，又欲见人蔵者隂也隂病欲得温，又欲闭户独处，恶闻人声。
牛弗进，则置虗命彻 张衡集旧注引传云：牛不进，叔孙覆器，空而选之，示君已食，葢增益传文而为之，或本左氏旧説意亦与杜注同也。
五年传毁中军于施氏，成诸臧氏 栋，案臧氏为司寇，古者兵狱同制，故质成于臧氏。
葬鲜者，自西门 ，列子曰：越东有辄木之国，其长子生，则鲜而食之，张湛注引此为证，云鲜谓鲜少也。
卿丧自朝，注从生存，朝觐之正路， 服防云言卿葬三辞于朝，从朝出正门，卿佐国之桢干，君之股肱，必过于朝，重之也，案杜臆説当从服氏。
既葬而行，注善杜泄，能辟祸 ，唐宰相世系曰：杜泄避季子之难奔于楚，生大夫绰绰生段段生，赫赫为秦，大将军食采于南阳，衍世称为杜衍。
使乱大从注，使从于乱 服，防曰：使乱大和顺之道，案从顺也服注是。
故有十时，亦当十位， 古言时皆谓四时，此十时谓分一日为十时，以当王至，台之十位，杜注用十二时与传不合，【十时据日十二时据辰】。
明而未融 服防曰融髙也谓日髙也
纯离为牛 荀九家序卦曰离为牡牛
莵氏 ，郦元曰：野兎水上承兎氏亭北野兎陂，郑地也，陂水东北入八里沟，沟水南迳右仓城西，又南迳兎氏亭东，郑伯劳屈生于兔氏，即此。
子家羁注，羁庄公孙懿伯也， 司马贞曰：子家驹，鲁大夫仲孙氏之族，字懿伯，杨倞曰：子家羁公子，庆之孙归父之后，名羁字驹案，仲孙氏出自桓，且懿伯为子家諡，非字也。司马失之，世本云：述产子家归父，【述与遂古，字通】，杨氏谓羁为归父之后，则是桓公孙非庄公也，世本已亡，无可是正。
索氏 索音栅故水经或作栅
朝聘有珪 案説文珪古文圭
羊舌四族注四族，铜鞮伯华叔鱼，叔虎兄弟四人， 案世本，叔向兄弟有季夙，故服氏数伯华叔向，叔鱼季夙正义，以季夙即叔虎，非也，叔季兄弟之次，且叔虎已死，不得与四族之数，刘氏以为别有季夙，而规杜氏，其言是也。宰相世系曰：羊舌职五子，赤，肸鲋虎季夙赤，字伯华，肸字叔向，鲋字叔鱼，虎字叔罢，号羊舌四族。
扬肸 ，汉名臣奏载张衡説云晋大夫食采于扬，为扬氏食，我有罪而扬氏灭，扬字从手，不从，木宰相世系曰：晋公族食邑于羊舌，凡三县，一曰铜鞮，二曰扬氏，三曰平阳。
六年传，昔先王议事以制，不为刑辟， 李竒曰先议其犯事议定，然后乃防其罪，不为一成之刑，着于鼎也。
耸之以行 ，汉书引此传作晋灼曰：古悚字【，裴光远集，缀亦以为悚，见汗简】案，十九年传云，驷氏耸説文引作云惧也，从心双省，声【説文耳部云：生而聋曰：耸从耳，从省声，不得为惧，】因验左氏古文为后人窜易者多矣。
商有乱政而作汤刑， 汲郡古文曰：祖甲二十四年，重作汤，刑外传云：元王勤商，十有四世，帝甲乱之，七世而陨，祖甲贤君，事见尚书，止以改作汤刑，故云乱之，吕氏春秋孝行览云：商书曰：刑三百，罪莫大于不孝，髙诱曰：商汤所制法也，荀子正名篇云：刑名从商，康诰云，殷罚有伦，葢自祖甲以后刑始颇矣。
周有乱政而作九刑，注周之衰，亦谓之刑书，谓之九刑，案九刑者，刑书有九篇，成王时所造，【见周书，】周衰重。
作之定为成科亦若祖甲之作汤刑也
火未出而作火以铸刑器，蔵争辟焉，火如【，汉书作而】象之不火，何为 古春秋左氏説曰火星出于周五月，而郑以三月作火铸鼎，刻刑辟书，以为民约，是为刑器争辟，故火星出于五行之火争明为灾，其象然也，服氏解谊，从其说栋，案汉书五行志：许叔重五经异义所载，左氏説及古春秋左氏说，皆前汉诸儒，传左氏者之言，唐人正义以为贾逵，非也，顾君补正亦采，五行志数条而不言，左氏説没其义矣。
寡君以为驩也， 左氏，懽字皆作驩，此古文之异者髙诱战国防，注云：懽犹合也。
见于左师 子，恵子曰：向戍与寺人比而害太子，华亥与寺人比而逐右师，戍亥党，寺人则同而戍之罪浮于亥也，戍不思前事而责亥，此目睫之论耳，其后元公并逐华，向有以哉！
以其椉【，郑氏引作良】，马八匹，私面 ，郑康成曰：面亦见也。其谓之面，威仪质也，又云：私面，私觌也。
主不慁賔 ，郑康成曰：慁犹辱也，杜训为患，从小尔疋，七年传，天子经畧 刘逵曰：天子经畧土地定城，国制诸侯，略分畍也，一曰远界，为经畧也。
愿与诸侯落之 ，庾蔚之礼记略解曰落，谓与賔客燕防以酒食浇落之。
日月以冀 案索隠冀亦作防读曰冀
使长鬣者相注，鬣须也， 说文引作儠，云长壮儠儠也，子恵子曰：杜训鬣，为须亦臆説。
正义汲冡书，琐语 案，御览备引汲，冡琐语，乃共工，事非鲧也。
张叔皮论 张姓叔，名叔曽作反论，引见御览，作皮误也。
传余敢忘髙圉亚圉注二圉，周之先也，为殷诸侯，亦受殷王追命者，正义曰：二圉之受殷命，无文也， 子恵，子曰：二圉受命，见竹书纪年栋，案杜氏此注葢本汲郡古文外，传云髙圉大王能帅稷者也，周人报焉；故服防注此传云，周人不毁其庙，报祭之，马融曰：周人所报而不立庙，杜氏以经传无报，亚圉之文，故异説。
孟僖子病不能礼 ，今本礼上有相字，【下云：苟能礼者，从之则相字衍】，葢袭上文相仪之误，当从释文。
圣人有明徳者若不当世 ，王肃曰：武仲谓弗父何？殷汤之后而不继世为宋君。
或憔悴事国 ，汉书引此传作尽顇与诗同，如淳曰：顇古悴字。
何谓六物？对曰嵗时日月星辰是谓也。 服防曰嵗星之神左行于地十二嵗而一周时四时也，日十日也，月十二月也，星二十八宿也，辰十二辰也，是为六物。
八年，传或冯焉， 子恵，子曰：汉书引云：神或冯焉，案注当有神字。
莫保其性， 宋，淳化元年，本保作信，案汉书五行志引，此传亦作信顔，籀曰：信犹保也，战国防，甘茂曰：以曾子之贤与母之信也，而三人疑之，则慈母不能信也髙诱曰信犹保也。
商卫 子恵，子曰：宋，卫，称商卫踊，为定公讳也。昭公事当纪于定公时也。
寘徳于遂 世本曰：陈舜后，宋忠曰：虞思之后，箕伯直柄中衰，殷汤封遂于陈以祀舜。
自幕至于瞽瞍，无违命 ，贾逵曰：幕，舜后虞思也，至于瞽瞍无闻，违天命，以废絶郑众曰幕，舜之先也，裴骃从贾，侍中説杜用先郑説。
九年，传以夷濮西田益之 ，京相璠曰：以夷之濮西田益也。
暴蔑宗周， 唐石经及宋本皆如此，俗本蔑作灭，非辰在子夘谓之疾日 ，贾逵曰：桀以乙夘亡纣以甲子丧恶以为戒，张晏曰：云夏殷以亡不推汤，武以兴，此说非也，翼奉曰：北方好行贪狼，申子主之，东方怒行隂贼亥夘主之贪狼，必待隂贼而后动隂贼必待贪狼而后用二隂竝行是以王者忌子夘也礼经避之，春秋讳焉，孟康曰：北方水，水生于申，盛于子东方木，木生于亥，盛于夘李竒曰北方夘也夘又隂贼故为二隂王者忌之，不举乐，翼奉又言：师法，用辰不用日甲乙为日子夘为辰故云辰在子夘。
孟僖子如齐殷聘， 大行人职云：凡诸侯之邦交嵗相问也殷相聘也，郑氏注云：小问曰：问：殷中也，久无事，又于殷朝者及而相聘也，先郑引此传以证之，服防云殷中也，自襄二十年，叔老聘于齐，至今积二十年，故中复脩盛聘之礼。
十年传邑姜，晋之妣也， 李厚庵曰防应，韩皆无国矣，武之穆惟晋存，故曰邑姜，晋之妣也，然不自齐者，以出于婺女，故推本邑姜。
齐恵栾髙氏 栋案恵，公子栾坚髙祈后皆为氏，故云栾髙详襄廿七年注【正义，作子栾子髙盖栾髙字坚祈名也】。
彊于陈，鲍氏 尔疋，曰：彊，当也，言其族盛，与陈鲍相当值。
请防三尺焉而用之？ 服防曰：防三尺使至于较孤，斩焉在衰绖之中，注既葬，未卒哭，故犹服斩衰， 家君曰：预既葬除丧之説至此乃穷，故复作遁辞下云：丧礼未毕，如预説则卒哭而丧礼，遂毕乎？葬与卒哭，为时无防，诸大夫何不少待。
十一年，经厥憖释文云：憖鱼靳反，徐五巾，反 栋案，公羊作屈，银是憖读为银，徐音是也。説文云憖从心猌声，又犬部云：猌从犬来声读，又若银是古音皆以憖为银。
传择子莫若父，择臣莫若君 ，管子大匡云：鲍叔曰：先人有曰：知子莫若父，知臣莫若君。
五大不在邉，五细不在庭， 此当用贾逵，郑众之注郑京，栎实杀曼伯，注厉公得栎，又幷京 案，楚语范无宇曰：叔段以京患严公，郑防不封，栎人实使郑子不得其位，明京属叔段，栎属厉公左氏，约旧史而为传，取其文势之便，兼举京栎，而单举曼伯，此传之漏义，得栎幷京，既无明文，何必迁就而曲为之説也。
十二年，传司墓之室有当道者， 家君云，周官墓大夫帅其属而巡墓，居其中之室以守之，故云司墓之室有当道者。
请免丧而后聴，命 此与下，六月，葬郑简公杜二注缪戾，皆当删之，李厚庵曰：未葬而朝，晋有是理乎？李以传为未可信，栋谓非传之误，乃杜以免丧之语，而移其传之次也。
六月，葬郑简公 杜注云：经书，五月，误此谬耳，古文左传，当在齐侯，卫侯、郑伯如晋之前，郑伯欲如晋，故速葬而往，杜预欲附防短丧之説而移其次于后耳，乱左氏者，非预而谁？
供养三徳为善 董遇注本为共养解云：尽其所以养成三徳栋谓古供字作共，董季直本是也，训为尽共，恐未，然三徳谓黄裳元也，注亦误。
且可饰乎？ 汉儒言，易以黄裳，元吉为坤，五降干二，干二升，坤五，故曰：且可饰乎？
司马裻 ，唐石经作督释文音笃，云本亦作裻，栋案督与裻通，説文云裻背缝，庄子养生云：縁督以为经，亦谓背缝也，方言云：绕防谓之□裺，郭氏云：衣督脊也。
王孙牟注卫，康叔子，康伯 ，世本云：卫康伯名髠宋忠，曰：即王孙牟也，事周康王为大夫，司马贞曰：牟，髠声相近，故不同耳。谯周古史考无康伯，而云子牟伯立，盖以不宜父子俱諡康，故因其名曰牟伯也，栋案马融，王肃，尚书传皆云：康国名在千里之防，内既灭管叔，更封为卫侯，其子始以康为諡索隠之説未尽然。
鏚柲 髙诱曰鏚音七
摩厉以须 説文曰摩研也从手麻声
祗宫 子恵子曰祗宫在南郑见竹书
祈招之愔愔， 韩诗章句曰：愔愔和悦儿李登声类曰：愔愔和静儿。
形民之力， 家语作刑，案古刑字，皆作形，王肃曰：形以刑伤民力。
十三年传将欲入鄢 服防曰鄢别都
卜尹 服防曰卜尹卜师大夫官
康王跨之 服防曰两足各跨璧一邉
再拜，皆厌纽 ，王充曰：后共王死，招为康王，【传作昭】，至子失之，圉为灵王【当作围】，及身而杀子千，为王【当作干，】十有余日，子晳不立，又惧诛死，皆絶无后弃疾，立竟续楚祀，如其神符。
城外属焉。 ，史记云：方城外属焉，故杜注云：城方城也，苛慝不作，释文云：苛，音何？本或作荷， 栋案古苛，字本作荷，檀弓曰：泰山，妇人曰：无苛政，释文曰：苛本亦作荷，毛诗序云：哀形政之荷，今本作苛，汉书郦食其传云：好荷礼，师古曰：荷与苛同，汉张表碑，亦以荷为苛。
齐桓晋文不亦是乎 服防曰皆庶子而出奔
郑伯，男也， 董仲舒春秋繁露云，周爵五等，春秋三等，合伯子男为一爵，故云伯，男外传作伯南古南男，字通 ，公羊桓，十一年，郑忽出奔卫。传云：忽何以名？春秋伯，子，男一也，辞无所贬，何休云：春秋，改周之文，从殷之质，合伯子男为一。
子服湫从湫，徐邈音椒 案湫，本与椒同音，説文湫从水，秋声，荀卿子引诗曰：凤凰秋秋，其翼若干，其声若箫，秋，与箫协韵，明秋亦作椒，音恵伯名椒，独此作湫者，声之误也。晋以来，唯徐仙民识古，诸儒皆不及也。【文九年经，楚子使来聘，谷梁作萩五经文字云：萩子遥反，见谷梁及春秋左氏传，史记伍子胥列传云：夫差二年，败越于夫湫，注云：湫音椒，今传作椒，古今人表有楚湫，举师古云：即举周语亦作湫，举】。
及中人注中山望都县西北有中人城， 杜此注本京相璠春秋土地名郦，元谓望都城东有一城，名尧始城，本无中山之传，璠或以为中人未详，张华博物志曰：中山在唐县西四十里。
十四年传司徒老祁虑癸 当用服防注
然丹简上国之兵 郑康成曰简谓比数之
收介特，注介特，单身民也， 马融广成颂，察滛侈之华誉，顾介特之实功，注介特谓孤介特立也，杜氏以为单身，民非马义也。
蔽罪刑侯 先郑引曰弊狱邢侯
鲋也鬻狱， 周书酆保曰：十败，六曰佞説鬻狱韦昭曰：鬻卖也。
乃施邢侯 服，防曰：施罪于邢侯，施犹劾也，邢侯亡故劾之，韦昭曰：施捕也，周礼，卿士云，辨其狱讼，异其死刑之罪而要之，郑氏云：要之，为其罪法之要辞，如今劾矣，晋语云：秦人杀冀芮而施之，韦昭云：陈尸曰施，愚谓施陈也谓杀而陈其罪，哀廿七年传云，周人施公孙有山氏是罗，泌曰：施者，杀而肆之也，内则施羊亦如之，施麋，施鹿施麕，皆如牛羊，秦施冀芮，晋施邢侯与叔鱼于市，山海经杀而施之晋语，入从栾氏者大戮，施庄子云：苌胣史拖，陈余盖同也，开元五经文字作弛，云废亦非。
十五年传，吾见赤黒之祲，非祭祥也，丧气也， 祲説文引作祲云，精气感祥，从示侵省，声王逸楚辞章句云：祲恶气貌，韦昭曰：氛祲气象也。凶，曰：氛吉曰祥。
叔氏 顔籀曰叔父之使故谓之叔氏
阙巩之甲 説文引作防从石巩声【定四年，传封唐叔，以阙防同】，及辛有之，二子董之，晋 晋语曰：秦伯纳公子董因迎于河，韦昭曰：因晋大夫周太史辛有之后也，引此传为证。
王一嵗而有三年之丧二焉， 子恵，子曰：丧妻三年，春秋之末造也，事见墨子栋，案墨子公孟篇云：子墨子谓公孟子曰：丧礼，君与父母，妻，后子死，三年丧服，伯父叔父兄弟期，族人五月，姑姊舅甥，皆有数月之丧，后子为后之子，犹太子也，又非儒篇云：儒者曰：亲亲有术，尊贤有等，言亲疎尊卑之异也。其礼曰：丧父母三年，妻，后子三年，伯父叔父弟兄庶子，其戚族人五月，若以亲疎为嵗月之数则亲者多，而疎者少矣，是妻后子与父同也，若以尊卑为嵗月数则是尊其妻子与父母同，而亲伯父宗兄而卑子也，逆孰大焉？墨子所据，丧礼与传合，与丧服传异，丧服传云，父必三年然后娶达子之志也，又云为妻，何以期也？妻至亲也，必三年然后娶，不得为三年丧服也，且天子絶期，安得引以为证，公孟子即公明仪。
三年之丧，虽贵遂服，注天子诸侯除丧，当在卒哭，今王既葬而除，故讥其不遂， 虽贵，遂服指后，世子之丧，若父母之丧，无贵贱一也，安得为此？抑扬之语乎？预邪説乱经孔氏，扶非皆不足取。
十六年传防为之笑而不陵我 当用服注
刑之颇类 服，防曰：类读为纇，颇偏也。纇不平也，宣子有环，其一在郑，商注玉环，同工共朴，自共为双，淮南子曰：元玉同工髙诱曰二玉为一工，故云同工，昭公三十二年传云，赐子家双琥，仓颉篇云：双玉为珏，是共朴也。
不亦锐乎？注锐细小也，正义曰：説文云鋭芒也，锋芒尖，故为细小，言得利小也，服防云鋭拆也，鋭是锋芒，不得为拆， 自説文云至鋭拆也，二十四字，今本脱去，宋本有之，故备录焉。
执政弗义 髙诱战国防，注云：弗义，不以为义也；庸次比耦， 庸佣也，广雅，次比代也，言代为佣代为耕也。
习实为常 周书曰习实为常【阙】美恶一也
十七年，传唯正月朔至庶人走 古文，左传説曰正月谓周六月，夏四月，正阳纯干之月也慝谓隂爻也冬至阳爻起初，故曰复至建巳之月，为纯干亡隂爻而隂侵阳为灾重，故伐鼓用币责隂之礼降物素服也不举，去乐也，移时避正堂，须时移灾复也，啬夫掌币吏庶人，其徒役也。
少暤氏鸟名官，何故也？ 子恵，子曰：周书尝麦曰：乃命少暤清司马鸟师，以正五帝之官，昭子见周志，有是言而未之详也，故问之栋案，史记言黄帝二子，其一曰元嚣，是为青阳，降居江水，张衡集条上司马迁所叙，与典籍不合者十余事，其一事曰：帝系黄帝产青阳昌意，周书曰：乃命少暤清清，即青阳也，今宜实定之，故世本及春秋纬皆言青阳即是少暤，黄帝之子代黄帝而有天下，号曰金天氏，史记言青阳降居江水，不为帝，故张平子正之，汲郡古文云：或曰，少暤名清，不居帝位，帅鸟师居西方，以鸟纪官，盖本周书之説律厯志引考徳曰少昊曰清清者，黄帝之子清阳也，【考徳者考五徳之书也】。
九扈 説文作雇或作□籀文作鳸
请有事于雒，与三涂 髙诱曰三涂之，山陆浑之南，故假道于周。
苌 ，淮南子曰：苌周室之执数者也，天地之气，日月之行，风雨之变律厯之数无所不通。
天事恒象， 先郑司农曰象，谓灾变，云物如众，赤鸟之属，有所象似，易曰：天垂象，见吉防。
夏数得天 ，周书周月曰万物，春生夏长，秋收冬蔵天地之正四时之极，不易之道，夏数得天，百王所同，商周改正，以垂三统，至于敬授民时，巡守祭亨，犹自夏焉，故易干凿度曰：三王之郊，一用夏正。
若火作，其四国当之 ，唐石经此下又云，六物之占，御览八百七十五卷，所引有此四字，盖据贾服本如此，【案石经四字，滂増当是晁公武据蜀石经増入晁曾以蜀石经校唐石经碑中所増疑皆出晁氏之手，学者详焉。盖蜀时或服防左氏犹存也，】。
水，火之牡也，其以丙子若壬午作乎？水火所以合也，子恵子曰：水为夫火为妻，夫从妻所好，故以合日为灾。
十八年传毛得以济侈于王都， 薛综曰：济谓度也度于奢侈，谓僭也。
是谓融风，火之始也，注东北曰融风 ，淮南子坠形曰：东北曰炎风髙诱曰艮气所生也，一曰融风，张晏曰：融风立春木风也火之母也，火所始生也。
七日其火作乎 张晏曰火以七为纪
使司寇出新客，禁旧客勿出于宫 髙诱曰有新客，出之为观衅也，禁旧客为露情也。
屏摄 ，韦昭曰：周氏云屏者，并摄主人之位，昭谓屏屏风也，摄形如要扇，皆所以分别尊卑，为祭祀之位，近汉亦然，先郑司农曰：摄束茅以为屏，祭神之处草易，然故巡行之，案周氏者，汉儒説春秋者周仲文也。
祈于四鄘 案鄘水庸也
十九年，传许悼公疟 服，防曰悼公，灵公之子，许男买疟寒疾也。
书曰弑其君 服，防曰：礼医不三世，不使君有疾饮药，臣先尝之，亲有疾饮药，子先尝之，公疾未瘳而止，进药虽尝而不由医而卒，故国史书弑告于诸侯。
若大城城父而寘太子焉，以通北方，王收南方 髙诱曰城父，楚北境之邑，今属沛国北方，宋；郑，鲁，卫也，南方谓吴越也。
驷氏耸 説文引作愯云惧也，广韵引作详，六年，注谚曰：无过乱门 ，吕览引诗云：无过乱门，所以远之也髙诱曰逸诗。
沈尹戍注庄王曾孙叶公诸梁父也， 王符潜夫论曰左司马戍者，庄王之曾孙也，叶公诸梁者，戍之第三弟也髙诱吕览注曰：沈尹戌，庄王之孙，沈诸梁叶公子髙之父也三説不同。
廿年传自以为犹宋郑也 髙诱吕览注曰犹如也其事集矣 髙诱曰集合也
棠君尚 ，风俗通作堂云堂，楚邑大夫伍尚为之，其后氏焉，【广韵，】案堂与棠古字通，见鲁峻碑。
賔将掫 ，杜子春引作趣读，为造次之，造谓击鼓，夜戒守也，又云：趣与造音相近，【造与遭同，故云与趣音相近，】故曰终夕与燎，贾公彦曰：贾服读字，与子春异栋，案子春受学于刘歆，歆传左氏春秋，以趣为掫，必有据依，【史记亦以趣为掫，】贾服后于刘杜，唐人咸所尊尚，故不从其説。
终夕与于燎， 于字衍，当从释文，删古本无于字，杜子春注可据。
若琴瑟之専壹 董遇本作搏，司马贞曰：搏古専字，管子【内业篇，】史记【乐书，】皆以搏为専。
蒲姑氏 ，亦作薄姑，古文通，阚骃曰：周成王时，薄姑与四国作乱，周公灭之，以封太公陆澄地理书曰：吕尚封于齐郡，薄姑故城在临菑县西北五十里，近济水。
取人于萑苻之泽， 唐石经初刻作雚蒲，后改萑苻。案，韩非子内储説引此事作雚，诗小弁曰萑苇，渒渒韩诗，作雚【外传，】古字通也。
遗爱 贾逵曰爱恵也
廿一年传天子，省风以作乐， 应邵曰：风土地风俗也，有中和之风以作乐，然后可移，恶风易恶俗也。
小者不窕 髙诱吕览注云窕不满密也
窕则不咸， 释文云：本或作感，汉书同唐石经初刻作咸，后作减愚案，咸本古文感，故下云心，是以感从咸为是也。
王心弗堪， 汉书作，孟康曰：古湛字，尚书西伯戡黎説文引作，郭璞尒疋注，又作堪黎【，释文本又作，】古字堪通，详见尚书考。
张匄尤之 小尒疋云尤怪也杜训从之
是何物也？注物事也， 子恵子曰嵗时日月星辰谓之六物，是何物也？谓六物之占，当何属也？注未详。
郑翩愿为鹳 ，陆佃引旧説江淮为羣，鹳旋飞为鹳井，则鹳善旋飞，盘薄霄汉，与鵞之成列正异，故古之陈法，或愿为鹳也。
不死伍，椉 卫诗曰：死生契，濶与子成説郑笺云从军之士，与其伍约死也，尉缭子云，凡伍临陈，若一人有不进，死于敌，则教者如犯法者之罪。
军之大刑也， 周礼条狼氏职曰：凡誓执鞭以趣于前，且命之誓仆，右曰杀，誓驭曰车轘。
廿二年传盟于稷门之外， 刘向别录曰：齐有稷门，齐城门也，齐地记曰：齐城西门侧，系水出故曰稷门古侧，稷音近耳，司马贞云栋案稷，齐地名昭十年，传云：战于稷，顾炎武曰：七国时，齐有稷下馆。
鄩肸伐皇 ，肸周大夫【水经注作肹，】食采于鄩，因氏焉，説文鄩周邑。
焚诸王城之市 焚如之刑周法也
败绩于前城， 服防曰：前读为泉，周地也，京相璠曰：今洛阳西南五十里，伊阙外前亭。
毁其西南， 顾炎武曰：唐石经此下有子朝奔郊四字，栋案碑四字，非初刻，当是晁公武据蜀石经，增入，非杜本也，案下传云：二师围郊郊，鄩溃杜氏云：二邑皆子朝所得，是杜本无奔郊之文。
廿三年经狄泉，注时在城外 ，京相璠曰：今大仓西南，地水名狄泉，旧説狄泉本在洛阳北，苌城成周，乃绕之。
传尹辛败刘师于唐 ，司马彪郡国志云：洛阳有唐聚，去备薄威 ，尉缭子曰：兵有去备，彻威而胜者，以其有法故。
先君之力可济也， 服防曰：献公亦欲立子猛，不欲令子朝得国，今南宫极震死，为天所弃，先君之功，事可成也。
防澨注，楚地 ，郦元曰：服防或谓之邑，又谓之地，京相璠亦云水际，及邉地名也，禹贡曰道，汉水过三澨，春秋传有句澨，雍澨及此，而三【水经注作蓬澨，】。
明其伍注，使民有部伍为，望正义曰：贾服王董皆作五 ，贾逵曰：五侯，五方之侯也，敬授民时，四方中央之侯也，王肃云：五侯山侯林侯泽，川平地，也，董遇云：五四方及中国之奸谋也，杜作伍栋，案周书程典曰：协其三族，固其四援，明其伍，习其武，诫依其山川，通其舟车，利其守，务古伍字，皆作五传，本文也，杜氏依周书为説故从人旁。
廿四年传，今王室实蠢蠢焉， 説文引作□□云：乱也，三体石经作□【，尚书蠢字説文引作□古蠢，字皆作□，俗作蠢】。
日过分而阳犹不克 ，孟康曰：谓春分后隂多阳少为不克，阳胜则盛故言甚。
王子朝用成周之寳珪于河 ，汉书曰：湛于河释文云：本或作沈于河。
与之东訾，注巩县西南訾城是也。 司马彪曰：县有东訾聚，今名訾城王隠晋书地道记曰：在县之东。
吴踵楚 依説文当作防防相迹也
春秋左传补注卷五
钦定四库全书
春秋左传补注卷六
元和惠栋撰
廿五年经，宋公佐卒于曲棘， 圈称陈留志曰：外黄于春秋，为宋之曲棘里，故宋之别都矣。
传天地之经，而民实则之 ，案古文孝经实作是是，即古寔字，见尚书秦誓及诅楚文，郑康成诗笺云：赵，魏之东，寔实同声，故此传又作实。
生好物也，死，恶物也， 周书度训曰：凡民之所好恶，生物是好，死物是恶。
有鸜鹆来巢，书所无也， 服虔曰：鸜鹆不隃济，今隃宜穴而又巢，故曰：书所无也。
吾闻文武之世，童謡有之， 唐石经作文成谓鲁文公，成公时也，史记汉书论衡皆作文成，旧本左氏传，亦有作成者，若云周之文，武，上下数百年，岂能逆知童謡为鲁昭徴騐乎今本皆作文，武俗误行之久矣。
徴褰与襦 ，方言曰：袴齐，鲁之间谓之防，郭璞云：传云徴褰与襦音骞。
郈氏为之，金距 服，防曰：金距以金踏距，高诱吕览，注云：以利鐡作锻距沓，其距上沓，即踏也，又淮南子注云：金距施芒于距。
郈昭伯 案世本昭伯名恶
臧昭伯之从弟防 ，贾逵曰：昭伯臧伯，赐也，案世本臧防，臧顷伯也，宣叔许之，孙与昭伯为从父昆弟也，司马贞曰：为谗于臧氏，史记为作伪【月，今云无或作为，滛巧注云：今月令无，于时作为为诈伪，左传伪字亦有作为者，定十二年传云，子伪不知释文作为读，为伪】。
拘臧氏老 服防曰老臧氏家之大臣
万者二人，其众万于季氏， 呉仁杰曰：淮南书亦云：祷于襄庙，舞者二人，案传氏言四人为列，尚不成乐，况二人乎？人当作八传，文误也。
请以五椉亡 服防曰言椉自省约以出
日入慝作 ，周礼环人察军慝，康成曰慝隂奸也谓军中有为慝者。
司马鬷戾 郑康成曰大夫家臣为司马者
大子栾 黄，伯思曰：秘阁古寳器有宋公防餗，鼎考汲冢，师春书防乃宋景公名与鼎铭，合董遇曰：竹书有宋景公防而史为头曼，孙炎以防为头曼，合声以辨周，秦之语，则防为古文栾也。
楄柎所以借干者 説文引云楄部荐榦云，楄部方木也，干胁也。
计于季氏 上计也
廿六年传百两，一布 先郑云布泉也，墨子曰：商人用一布不敢继，苟而雠焉，必择良者。
齐子渊防 王符曰齐子渊氏姜姓
鑋而椉于它车，注鑋一足，行正义云：说文云：鑋，金声也，栋案说文：鑋，读若春秋传曰：而椉它，车则传本。
作【五经文字亦误作鑋】，故杜氏训为一足行，若从金轻，声与断足无涉，必传写之譌正义失考。
女寛 韦昭曰女齐之子叔褒
是乱国而恶君王也， 服防曰：废而不立，是谓乱国，追恶君王也。
国有外援，不可黩也， 服防曰：外援谓太子任，秦之外孙，黩易也，秦为任外援，不可易。
奉周之典籍，以奔楚 ，周之典籍，尽在楚矣，三坟五典，八索，九丘，左史倚相观射，父读之，而楚梼杌之书，颇可观，国语采之流，及屈宋而楚骚，比于周雅，书之益人如是乎！
王愆于厥身， 汲郡古文云：夷王八年，王有疾，诸侯祈于山川王陟。
诸侯释位以闲，王政 服，防曰：诸侯释其私政而佐玉，政案闲气为臣故云闲。
宣王有志 ，郑康成周礼注云：志古文识有志谓长而有知识也，王伯厚以为有拨乱之志，恐非外传曰：宣王长而立之，彘之乱，宣王尚少，至始有知识，乃授之政，犹周公复子眀辟也。
贯渎鬼神 説文引作掼训与杜同
君无违徳 论衡引作囘徳回邪也与下文囘乱合廿七年传与呉师遇于穷 ，京相璠曰：今安丰有穷水，北入淮水，经曰：淮水又东北，穷水入焉，注云：水出安丰县穷谷，穷音戎，唐石经穷下有谷字，郦元所引同正义曰：此为定七年败，尹氏于穷谷，涉彼而误，非也。
左尹郤宛 王符曰：郤氏之班，有州氏，祁氏，伯宗以直见杀，其子州黎奔楚，郤宛直而和，故为子常所妬受诛，其子嚭奔呉，为太宰，惩祖祢之行，仍正直遇祸也，乃为謟谀而亡呉，徐广史记注云：伯州犂者，晋伯宗之子也，伯州犂之子曰郤宛，郤宛之子，曰伯嚭，宛亦姓伯，又别氏郤，司马贞曰：郤宛州犂子伯嚭，郤宛子伯氏别族，案定四年，传云楚之杀郤宛也，伯氏之族，出注云：郤宛党又云：伯州犂之孙为呉，大宰楚世家云，宛之宗姓，伯氏子嚭，则嚭乃宛之族也，与左传合王符，徐广司马贞皆以为郤宛，子非也，韦昭又以为伯州犂子尢误赵长君，又以郤宛，即白州犂。
此时也 服防曰时言可杀王时也
不索何获 服防曰不索当何时得也
我王嗣也，注光呉，王诸樊子也，故曰：我王嗣，正义曰：呉世家云，余昧之子僚，公子光者，王诸樊之子，公芈云云，世本云：夷昧及僚，夷昧生光服，防云夷昩生光而废之，僚者夷昩之庶兄夷昩卒僚代立，故光曰：我王嗣也，是用公羊为説也杜言光呉，王诸樊子用，史记为说也， 栋案，司马迁采世本为史记，然亦有旁采诸国之书，不与世本，左传合者，今以左传证之，服氏之説是也襄公卅一年，传呉屈狐庸曰：若天所启，其抂，今嗣君乎？有呉国者，必此君之子孙实终之，注云：嗣君谓夷昧，则光夷昧之子，审矣，世本左传本出一人之手，正义以世本多误，不足依冯，岂其然乎？
母老子弱，是无若我何？正义曰：彭仲博云，当言是无我，若何我母？无我当如何？我字当在若上 案彭注说，唐时已亡，此当采自服氏解谊。
王使甲坐于道 ，荀卿子曰：庶士介而坐，道杨倞曰：庶士，军士也，介而坐，道被甲坐于道侧，以御非常。
铍交于胷 唐石经初刻作匈古文胷
以待天命 服防曰待其天命之终也
不足以辱令尹 高诱吕览注曰辱屈辱也
吾无以酬之 高诱曰酬报也
或取一秉秆焉 秆说文引作秆或从干
迩无极也， 迩读为尔，燕礼曰：公南乡尔乡，尔大夫郑注云尔近也，移也，揖而移之，近之也。
使宰献而请安，注比公于大夫也， 案，管子防官篇云三千里之外，诸侯世一至，置大夫以为延安齐君，饮昭公酒，故使宰献而仍用延安之礼，非卑公也，杜氏以为比公于大夫失之。
廿八年传憖，使吾君闻胜与臧之死也，以为快注，憖发语之音， 栋案憖愿也，言钧死耳，愿使吾君先闻二人之死以为快，注言发语音，非外传云，吾憖置之于耳，以憖御人，又云：憖庇州犂，韦昭皆训为愿，大夫称主，今称君者，葢其臣三世仕于祁氏矣。诗云：不憖遗一老笺云：憖者心不欲自彊之辞也，释文云：憖尔疋愿也，彊也，且也，韩诗云：憖訚也，【憖读为银，与宁同音，又读为甯古宁，甯同字说文，宁与甯皆训为愿】。
其母欲取其党 案论衡叔向之母姬姓
吾惩舅氏矣， 列子曰：北山愚公，惩山北之塞，出入之迂，注韩诗外传云：惩，苦也。
乐正后夔取之， 伏生书大传曰：乐正定乐名，八伯贡乐九奏具成，则自唐虞已有乐正之名，尚书不详耳。
成鱄曰：昔武王克商，光有天下，其兄弟之国者十有五人，姬姓之国者四十人， 案荀子以为天下立七十一国，姬姓独居五十三人，与此异也。
心能制义，曰：度 服，防曰：心能制事，使得其宜；言善揆度事也，栋案自此至经纬天地曰文，皆见周书，諡法惟阙，曰莫，曰：君张守节所引，諡法云：赏庆刑威曰：君孔晁注云：能行四者徳正应和曰莫注云：正其徳应其和。
徳正应和曰：莫 服，防曰：抂己为徳施行为正，发号施令，天下皆应和之言，皆莫然无讙哗也。
昭临四方曰明 服防曰豫见安危也
教诲不倦，曰长 服，防曰：教诲人以善不懈倦，言善长以道徳也。
慈和徧服，曰顺 服，防曰：上爱下曰：慈和中和也，为上而爱下，行之以中和，天下徧服从而顺之。
择善而从之，曰：比 服防曰：比方损益，古今之宜而从之。
经纬天下，曰文 服，防曰徳能经纬顺从，天地之道，故曰文。
阎没 韦昭曰阎没阎明
不夕食 服，防曰：昨顾酒醉，故不夕食，案二人谓昨不夕食，故始馈而恐不足耳。杜注不及服氏之分明。
属厌而已， 韦昭曰：属适也，厌饱也。已，止也，适小饱足则自节止。
廿九年传主君 服防曰大夫称主
豢龙氏御龙氏 贾逵曰豢养也谷食曰豢
乃扰畜龙， 应邵曰：扰音柔扰驯也，能顺养得其嗜欲，案玉篇扰当作犪【，尚书扰而毅，徐广曰：扰一作柔字本作犪，音柔，今人字与音皆失之。广雅曰：驯扰也】。
其后有刘累 ，后古文作后服，防曰：后刘累之为诸侯者，夏后赐之姓。
以更豕韦之后， 史记更作爱，【夏本纪，】周礼，巾车云嵗时受读杜子春云：受当为更仪礼，燕礼及大射仪注，皆云古文，更为受是，更与受古今字也，【汲郡古文云：孔甲元年，废豕韦氏，使刘累豢龙】。
鲁县 汲郡，古文曰：孔甲七年，刘累迁于鲁阳，班固曰：南阳鲁阳县有鲁山，古鲁县，御龙氏所迁。
遂济穷桑， 服，防曰济渡也，言四叔子孙世不失职，遂渡少暤之世。
遂赋晋国一鼓鐡，以铁刑鼎 服，防曰：鼓量名也，曲礼曰献米者，操量鼓取晋国，一鼓铁以铸之，礼记音义隠，义曰：东海乐浪人呼容十二石者为鼓以量米，王肃曰：三十斤谓之钧，钧四谓之石，石四谓之鼓与隠，义合，顾氏云：葢用四百八十斤，铁。
卅一年传十二月辛亥朔，日有食之，是夜也，赵简子梦童子臝而转以歌旦，占诸史墨曰：吾梦如是，今而日食，何也？对曰：六年及此月也，呉其入郢乎？终亦弗克入郢，必以庚辰日月在辰尾，庚午之日，日始有谪，火胜金，故弗克 服，防曰是嵗嵗在析木后，六年在大梁，大梁水宗，十一月，日在星纪，为呉国分，楚之先，颛顼之子，老童童子，楚象行歌，象楚走哭姬姓，日日在星纪，星纪之分，姬姓呉也，楚衰则呉得志，呉世世与楚怨，楚走去其国，故曰呉，其入郢，呉属水，水数六十月，水位故曰六年及此月也，有适而食，故知呉终亦不克，后六年定四年十一月闰余，十七闰在四月后，其十一月晦，庚辰，呉入郢，在立冬，后复此月也，十二月辛亥，日防月于龙尾而食，庚午，日初有适，故曰：庚辰，一曰，日月在辰尾，尾为亡，臣是嵗呉始用子胥之谋以代楚，故天垂象，午，火；庚，金也，火当胜金而反有适，故为不克，晋诸侯之霸与楚同盟，赵简子为执政之卿逺夷将伐同盟，日应之食故梦简子 ，周礼占梦职，以日月星辰占六梦之吉凶，郑注云：日月星辰，谓日月之行，及合辰所在，春秋昭三十一年，史墨云云，此以日月星辰占梦者，其术则今八防其遗象也，郑志张逸问占梦注云云，不知何术占之？前问不了，【前问载郑志，今无考】，答曰：日月在辰尾，夏之九月，辰在房，末有尾星，建戌，厌寅【建戌，则辰抂夘前一次，故厌寅】，寅与申对，辰与戌对，【对酒冲也，】申近庚，【孝经援神契曰：斗指申，处暑指庚白露，故知申近庚，】辰与戌对，故知庚辰，辰下为主人，故知为主人，【翼奉曰：辰为客，时为主人，】金侵火，故不胜，虽不胜即复故云。弗克，日有适气，时九月节者以庚午在甲子篇，辛亥，在甲辰篇也，【古五字书，每甲为一篇也，】中有甲戌甲申甲午成一月也，从庚午以下四日从，甲辰，至辛亥，八日并之，十二日，通同四十二日，如是庚午之日，当在八月十九日故言时得九月节也，言虽不胜，即复者，以其庚金午，火位相连故云虽不胜即复也。言虽不胜者，呉君臣争官秦救复至，不能定楚，是其不胜，不能损呉，是明即复也，问曰：何知有此厌，对之义乎？答曰：按堪舆黄帝问天老事云，【蓻文志堪舆，金匮十四卷，】四月阳建于巳，破于亥，【巳亥为对，月建为破】隂建于未破于癸，是为阳破隂隂破阳故四月有癸亥为隂阳交防十月丁巳为隂阳交防言未破癸者，即是未与丑对而近，癸也，【，援神契曰：斗指癸，小寒指丑大寒，故知丑近癸为未所破也。】交防惟有四月，十月也，若有变异之时，十二月，皆有建厌，对配之义也。问曰：周之十二月，夏之十月， 夏体正，应在析木，而云在星纪，何答曰：据此月中，有十一月节，【析木，十月，星纪，十一月，】故举言之成长，以为误也。 贾公彦曰：今八会其遗象者，按堪舆大防有八小防亦有八贾，不疏八防者贾葢据郑志，唐时堪舆已亡，故不详也，案越絶书言太嵗八会淮南，天文曰：北斗之神，有雌雄，十一月，始建于子，月从一辰，雄左行，雌右行，五月，合午谋刑，十一月，合子谋徳太隂所居辰为厌日，【雄为建雌为厌，厌抂日前一次谓之隂建】厌日，不可以举百事，堪舆徐行，雄以音知雌，故为竒辰数从甲子始，子母相求，所合之处为合，十日，十二辰，周六十日，凡八合，合于嵗前则死亡，合于嵗后则无殃，即八防法也葢六十日之中，大合八小，合八【详礼说】。
卅二年，传史墨曰：不及四十年，越其有呉乎？越得嵗而呉伐之，必受其凶， 服防曰嵗在星纪呉，越之分野，蔡复之嵗嵗在大防距此，十九年，昭十五年，有事于武宫之嵗龙度天门龙嵗星也天门在戌是嵗越过故使，今年越得嵗龙东方宿天徳之贵，神其所抂，之国兵必昌，向之以兵，则凶，呉越同次，呉先与兵，故凶也或嵗星在越分中，故云得嵗史墨知不及四十年，越有呉者以其嵗星十二年一周天，存亡之数，不过三纪，三者天地人之数故嵗星三周星纪，至枵，哀二十二年，越灭呉，至此三十八年。
迟速衰序，注衰差也。 案襄廿九年正义云：衰者差也，九章算术，谓差分为衰，分是衰与差通，故训衰为差，士冠礼记云：以官爵人徳之杀也，注云：杀犹衰也，亦以衰为差。
定二年，传阍乞肉焉， 子，惠子曰：诸侯燕礼，宾醉而出，必取所荐脯，重君赐也，以所执脯，赐钟人于门内霤，广君惠也，夷射姑私出无脯，夺枝敲阍，无礼甚矣。
三年传阍，以缾水沃廷 ，韩非子云损水郎门霤，下类溺者之状。
有两肃爽，马 子，惠子曰：当用贾逵注，载见正义，汉注多旧典遗言，杜预尽去之，而益以臆说，正义所载者，千百之十一而已。
四年，经许迁于容城 ，地理志南郡华容县，应邵曰：春秋许迁于容城是。
战于柏举， 高诱吕览，注云：柏举楚鄙邑，京相璠曰：柏举汉东地，夏有洰水，或作举，疑即此也。 柏二传皆作伯，郭璞穆天子传注云：古伯字多从木。
传社稷不动， 刘以社稷，动为军行是也。杜注非君，以军行祓社，衅鼓 案，即周礼大祝所谓设军社也，夏后氏之璜 ，高诱曰：半圭曰璜，夏后氏之珍玉也，封父之繁弱， 郑康成曰：封父国名，荀卿子曰：繁弱钜黍，古之良弓也，繁亦作蕃，古字通，上林赋云：弯繁弱文，颍曰蕃弱，夏后氏良弓之名。
备物典防，释文云：本又作册，或作笧 説文云册符命也，诸侯进受于王也，象其札一长一短，中有二编之形，古文作笧，从竹，今作防从俗。
命以伯禽 当用刘説伯禽唐诰百篇不载，封伯禽，事别见洛诰，唐叔有归禾，故皆不载也，【孔子删书，亦用春秋一书，不再书之例】。
管，蔡启商，惎闲王室，注惎毒也， 栋案惎当训为教【宣，十二年，注训惎为教，】言管蔡开商叛，周之心而教之弃闲，以图王室，张衡西京赋云：天启其心，人惎之谋，与传意合，左传惎字，凡四见宣，十二年，传楚人惎之，当依说文作，卑哀元年，传少康惎浇，当训为毒，【説文云惎毒也，】廿七年传赵襄子惎知伯，当训为忌，【小尒疋，云惎忌也，】此传当训为教，【小尒疋，云惎教也，】杜唯哀元年注得之，余皆非也。
无始乱 贾逵曰无为乱始
还塞大队，直辕冥阨， 案冥阨，九塞之一，高诱曰：在楚史记苏秦传云：塞鄳阨，徐广曰：鄳江夏鄳县，栋谓鄳阨，即冥阨也，墨子非攻篇曰：呉阖闾，次注林，出于冥隘之径，【隘即阨，传亦作隘，】战于柏举，中楚国而朝，当子常不从，司马之计，济汉转战，至于柏举，其时呉已出隘，而西楚事，不可为矣。
季芈畀我 当用服防注
申包胥 服防曰楚大夫王孙包胥
封豕长蛇 高诱曰封大也豕蛇喻贪也
虐始于楚 ，高诱曰：虐害也。始，先也，言将以次至秦也，五年，传阳虎将以璵璠敛 ，高诱曰：璵璠君，佩玉也，昭公在外，平子行，君事入宗庙，佩璵璠，故用之，正义曰：璵璠是一玉名案説文孔子曰：美哉！璵璠逺而望之奂若也，近而视之，瑟若也，一则理胜，一则孚胜，明是两王正义，非也。
改步改玉 周语，襄王谓晋文公曰：先民有言曰：改玉改行，韦昭曰：玉佩玉所以节行步也，君臣尊卑迟速，有节案，荀子王霸篇云：国者世所以新者也，是惮惮非变也，改王改行也，与周语同是玉，从古文作王，成二年，齐侯朝于晋，将授玉，玉本作王，故张平子误以为尊，晋侯为王，乃知古文春秋玉字，皆作王也。
公山不狃 王符曰公山氏鲁公族姬姓
奔楚，为堂谿氏 ，王符曰：堂谿谿名抂西平，司马彪郡国志云：汝南呉房，有堂谿亭，广韵引作棠古字通。
蓝尹亹涉其帑， 广韵引，世本云：楚大夫涉其帑，则亹帑为二人，然外传云：载其孥则孥，非人名未知，世本何据。
六年经，仲孙忌 ，贾逵曰：公羊曰：仲孙何忌公羊疏云：贾经无何字？案下经云：仲孙忌，当无何字。
传小惟子 ，吕览云：小帷子陆氏释文云：本又作帷，八年传士皆坐列， 案坐，谓坐作列，谓表正行列，【司马法云：徒以坐固，又云：行愼行列】。
吾志其目也， 郑康成云：志意所拟度也，商书曰：若射之有志。
主人焚冲 ，高诱淮南子注曰：冲车大鐡，着其辕端，马被甲车被兵，所以冲于敌城也。
或濡马褐以救之，注马褐，马衣 ，高诱淮南子注曰：褐毛布，如今之马衣。
捘卫侯之手，及捥 ，说文云：捘推也，捥唐石经初刻，从定本后作腕腕，俗字也，经传皆作掔，郊祀志云：海上燕，齐之间，莫不搤掔，游侠传云，搤掔而游谈，师古曰：掔，古手腕字说文，曰：掔，手，掔也，从手卧声，今传作捥者仪礼士，丧礼云，设决丽于掔【，今作掔字之误，】郑康成注云：古文掔作捥，史记樊于期偏祖，搤捥索隠曰捥古腕，字史记，多古文，今人知者鲜矣，【高诱吕览，注云：掔读如棬，椀之椀】。
戒都车 案，戒读为駴，郑康成云：疾雷击鼓，曰駴易，归藏曰：君子戒车小人，戒徒。
林楚怒马 ，高诱曰：怒读如强弩之弩，方言曰：弩犹怒也，匡谬正俗曰：怒字古读，有二音，今山东，河北人读书，但知怒有去声，不言本有二读，曾不寻究，失其真矣。
子言辨舍爵 辨古文徧
阳虎入于讙阳闗以叛 讙，应劭引作酄云，今泰山钜平县阳闗亭是也。
九年传兹阳，货所欲倾覆也。 韩非子载其语曰：阳虎有宠于季氏，而欲伐季孙，贪其家也，今君富于季而齐大于鲁阳，货所以尽诈也。
载葱灵 ，贾逵云：葱灵衣车也，尚书大传云：未命为士，不得有飞軨，郑康成注云：如今窻车也，軨与灵古字通。
赵氏其世有乱乎 ，此语非实事，春秋后事，左氏不及知，故云然。案：韩非子曰阳货逐于鲁，疑于齐，走而之赵，赵简主迎而相之，左右曰：虎善窃人国政，何故相也？简主曰：阳货务取之，我务守之，遂执术而御之，阳货不敢为非，以善事简主，兴主之强，几至于霸也。
吾从子如骖之靳 ，毛诗小戎云：游环胁驱传云：游环靳环也，沈重曰靳者，言无常处，游在骖马背上，以骖马外舆，贯之以止，骖之出猛，葢言靳所以辅骖，非相违也，而相从也，何仇难之有。
焦 焦，说文引作□云，□不兆，□，读若焦，【哀二年，□同】晳帻， 傅逊曰：晳白晳帻，以巾髪卑贱所服，此説非也古者有冠无帻，秦，汉以来，始有其制，此传帻字説文引作防云齿相值也，故杜训从之古省，或以帻为防。
衣貍制，注制裘也， 子，惠子曰：说苑呉赤市使于智氏，假道于衞甯文子具，纻絺三百制，将以送之，左传貍制，注云裘，此云纻絺非裘也，乃衣耳裘，名为制不见，经传疑杜注误，栋案传曰：貍制故注云：裘，谓貍裘也，哀廿七年，陈成子救郑，及濮雨，成子衣制，杖戈注云：制雨衣也，杜皆望文为义，然以制为裘，似有脱文。
十年，经郓讙隂田 服防，曰三田，汶阳田也，山名隂之田得其田，不得其山也。
传步左右皆至 ，刘熙曰：徐行曰：步步捕也，如有所伺捕，务安详也。
叔孙氏之甲有物，注物识也， 周礼，阍人职云：潜服，贼器不入宫，注云：贼器盗贼之任，器兵物皆有刻识栋，案刻识之，语出于汉，时梁冀传云，刻其毛以为识，是也。
十二年传登武子之台， 郦元曰：曲阜上有季氏宅，宅有武子台，王肃曰：季孙宿所筑。
十三年传归，告其父兄， 服防曰：午之诸父兄及邯郸中长老。
戍也，骄注戍文子之子 ，世本曰：卫献公生成子，当当生文子，防【传作发】防生朱为公叔氏，郑康成云：朱春秋作戌。
十四年，传使死士 战国防，苏秦曰：厚养死士，高诱曰：死士勇战之士也，先郑司农曰死士，欲以死报恩者，大公六韬曰：有贫穷忿怒，欲快其志者，聚为一卒，名曰必死之士贾景伯以死士为死罪人，非也。
哀元年传如子，西之素 ，案功命日，谓之素宣，十一年，令尹蒍艾猎城圻，三旬而成，不愆于素，是也。
蔡人男女以辨 辨，读曰班，徐广史记注曰：辨音班，汉书王莽传，辨社诸侯义作班，襄廿五年传云，男女以班，赂晋侯刘曰：哀元年，蔡人男女以辨，与此同士虞礼曰：明日以其班祔，郑康成云古文班，或为辨是辨，为古文班也。
败越于夫椒， ，贾逵曰：夫椒越地，杜氏云：夫椒呉县西南大湖，中椒山司马贞曰：贾説得之杜以为大湖，椒山非战所，夫椒与椒不得一，且夫差以报越为志，又伐越，当抂越地，何乃不离呉境，近抂大湖中，又案越语云：败五湖也。
大夫种 高诱曰大夫种姓文字防楚鄞人
树徳莫如滋去疾，莫如尽 战国防，引书曰树徳莫如滋除害莫如尽，今在大誓与此异。
灭夏后相 ，汲郡古文曰：帝相九年，居于斟灌，廿六年，寒浞使其子浇帅师灭斟灌，廿八年，寒浞使其子浇弑帝，公羊传云，君死于位曰灭。
生少康焉 服防曰后緍遗腹子
而邑诸纶 ，司马彪郡国志曰：梁国虞县有纶城，少康邑。
以收夏众，抚其官职， 服防曰：因此基业，稍收取夏，遗民余众，抚修夏之故官，宪典。
祀夏配天，不失旧物， 服防曰：以鲧配天也，物职也。注，犹言天与不取 ，汉书，萧何曰：书云：天与不取，反受其咎。
欲与楚者右 ，此与绛侯，右祖意同，怀公意欲从呉，故使与楚者右。
在军孰食者分，而后敢食 ，案刘向説苑载此事，云在军食，孰者半而后食，故服防注云以其半分军士，而后自食其余，若箪醪注流也，公羊传曰：师丧分焉，分亦训平，杜训为徧，古训之亡，自杜始。
二年，传郢不足以辱社稷， 服防曰：郢自谓己无徳不足立以汚辱社稷。
八人衰绖，伪自卫逆者， 服防曰：衰绖为若从衞来迎太子也，较杜注为明。
上大夫受县，下大夫受郡， 周书作雒曰：国方千里，分以百县，县有四郡，郡有四鄙，高诱曰：周制天子，地方千里，分为百县，县有四郡，郡有四鄙，故言上大夫受县，下大夫受郡，周时县大郡，小秦始皇兼天下，初置三十六郡，以监县耳。
志父 注，志父赵简子之一名也，杜意言赵鞅，一名志父，今俗本作改名误。
桐棺三寸，不设属辟 ，荀卿子曰：罪人之，棺椁三寸，衣衾三领，不得饰棺，郑引此传作属椑。
朴马 荀卿，子云：若驭朴马，杨倞曰：未调习之，马罗无勇，麋之 ，广韵引作□【，八年，传云及潞麋之注云：麋亦束缚疑麇麋，字通】，无折骨，无面伤 ，郑仲师引云：无破骨无面，夷案外传，晋惠公韩之誓曰：将止无面，夷死，此求胜之辞，故云无面夷。
大命不敢，请 晋语曰：死不敢请，韦昭曰：言不敢，请归之神也。
三年传郁攸，从之， 尒疋曰：郁气也。攸，所也火气出之所也，襄九年传云奔火所，杜注欠分明。
命藏象魏，曰：旧章不可忘也； 服防曰象阙也，法令县之朝，谓其书为象魏，案象魏六官，所县之象如治，政教刑之类，绘为图象，唐，虞，所谓画象是也。此说本程大昌，栋案风俗通云：光武中兴以来，五曹诏书题乡亭璧嵗补正多有阙谬，永建中，兖州刺史，过翔笺撰，卷别改着，版上一劳而久逸，汉之五曹，犹周之六官，又汉时教令，皆奏可施行，尚书掌之，故谓之五曹。诏书亦见，应劭传。
拾沈注，沈汁也， 释名曰宋，鲁人皆谓汁为沈，高诱引作沈。
四年，传诸大夫，恐其又迁也，承注，承音惩，葢楚言正义，曰惩创，往年之迁也， 栋谓承读为惩，经传无文，诗鲁颂曰：戎狄是应，荆荼是惩，则莫我敢承，毛传曰：承，止也，传言承者谓诸大夫皆欲止之也。
五年传范氏之臣王生恶张栁朔 ，墨子所染篇云：范吉射染于长栁，朔王□，王□即王孙也，古张字，省作长见楚相孙叔敖碑，此古文也。
齐，燕姬 服，防曰：燕姬齐景公之嫡夫人，昭七年，燕人所归。
诸子鬻姒之子 服，防曰：诸子诸公子鬻姒，景公妾淳于人所纳案，诸子内官传氏逊，据管子辨正杜沿服氏之譌耳，淳于人所纳，未详所出。
诸大夫恐其为子也，言于公曰：君之齿长矣，未有太子，若之何 服，防曰：为子为太子也，荼少，故恐立之言君长，未有太子，一旦不讳，当若之何？欲齐侯？早立长也，案今本为子作为太子，疑后人所增杜无注，或杜所増也。
二三子闲于忧虞，则有疾疢，亦姑谋乐，何忧于无君，服防曰言，二三子当国家闲暇，无忧虞，恐疾疹在其间，今无疹疾，何为不自谋乐，何忧无君乎？
寘羣公子于莱 服，防曰寘置莱，齐东鄙邑，欲使逺齐莱人歌之曰：景公死乎不与埋，三军之事乎？不与谋，师乎师乎？何党之乎？ 服防曰：莱人见五公子逺迁鄙邑不得与，景公埋之事，及国三军之谋，故愍而歌师众也，党所也，言公子徒众，何所适也。
六年传，楚子使问诸周太史 服，防曰：诸侯皆有太史主周所赐典籍，故曰，周太史一，曰：是时往问周大史栋案，楚灵王言齐衞晋鲁皆有分，而楚独无有，则楚不当，有周所赐典借，葢自王子朝奉周之典，借以奔楚，是时当有掌典，借之太史，从子朝奔楚，楚子在外，而使问周太史也。
三代命祀，祭不越望， 服防曰：谓所受王命，祀其国中山川为望。
冀方 ，高诱淮南子注曰：冀九州，中，谓今四海之内，糓梁传曰：郑同姓之国也，在乎冀州，详顾炎武，日知録。
阚止 案吕览，以阚止为宰予，高诱曰：宰予字子我，史记亦言宰我与田常作乱，皆秦汉人相传之语，未必然也。
以安孺子如赖 ，古今人表作晏孺子晏与安古文通，今文尚书钦眀文塞晏晏，今尚书文思安，安司马彪曰：济南管县有赖亭。
君大访于陈子，而图其小 子，惠子曰：必欲杀孺子，而先以政授陈子，此齐之所以亡也，一言丧邦，朱毛之谓。
七年传执玉帛者万国，今其存者无数十焉， 战国防顔，斶曰：大禹之时，诸侯万国及汤之时，诸侯三千，今乃二十四。
邾茅夷鸿以束帛，椉韦自请救于呉， 告请者无庭实，此云椉韦者，贾公彦曰：求救非法，故有椉韦为庭实也。
社宫 郑众曰社宫中有室屋者
乃背晋而奸宋 贾逵曰以小加大
八年传所托也，则隐 所托也者，谓所寄托之国，则隐者隐本国之恶也，杜注不明。
鲁虽无与立，必有与毙， 国于天地必有与立鲁无与立言弱也，必有与毙，言公宾庚之属。
拘鄫人之沤菅者， 郑康成注考工记引作渥，菅释文渥，乌豆反与沤同，是渥为古文沤也。
何故使吾水滋 ，说文引作兹云黒也释文云：本又作兹。
景伯负载 ，郑诗笺云：载犹戴也，谓负戴器物，刘光伯说是也。
栫之以 ，説文曰以柴木壅也，从木存声，本又作存释文作荐，音在荐反，非也。
遂杀之， 悼公弱，安能杀鲍子必陈乞之谋也，陈乞所畏者，鲍高国耳，乞既除高，国所畏者，鲍氏耳，故希公意，并除之而后行，簒弑以并齐耳，有马千乘之言，亦乞所搆。
十年传呉子，三日哭于军门之外， 服防曰：诸侯相临之礼。
十一年，传党氏之沟 党氏，鲁大夫犹云子驹之门也，注有子冉求也， 正误，曰：论语冉求称冉子，有若称有子，冉求字有亦称，冉有二者必有一误，春秋权衡曰：案有子当为子，有子有者，冉求字也，仲尼门人字，多云字某者，不得云有子也传冩误之矣。
见保者而泣， 王肃曰：保县邑小城也，案晋语尹铎曰：抑为保障乎？韦昭曰：小城曰保，礼记曰：遇入保者，【后世作堡】。
壤地同，而有欲于我 ，吕览载子胥语曰：夫呉之与越接，土邻境壤交通，属习俗同，言语通，我得其地能处之，得其民能使之越于我亦然。故云有欲于我。
得志于齐，犹获石田也，无所用之 ，吕览载子胥语曰：夫齐之与呉也，习俗不同，言语不通，我得其地不能处，得其民不得使，故谓之石田也。
鸟则择木 服防曰鸟喻己木以喻所之国
如是则以丘亦足矣， 丘赋作于前，故云以丘亦足矣，十二年传呉人藩卫侯之舍，注藩离 ，案杜注非也，藩藩盾扶胥之属，名为宿卫，实因之也。
效夷言 ，观此，则春秋时已重，呉音矣，不始于晋也，十三年，传为二隧，注隧道也， 军法司空治军隧道义，见淮南子。
弥庸见姑蔑之旗 ，墨子旗识篇曰：建旗其署，令皆明知之，曰：某子旗。
十四年，经齐陈恒执其君，寘于舒州， 史记齐世家云，田常执简公于俆州司马，贞曰：俆字从人，说文作防，竝音舒，续汉志云：薛本国，六国时曰徐州，战国防齐一篇曰：楚成王战胜于徐州，高诱曰：徐州或作舒州，是时属齐栋，案徐舒，古字通易，困之九四，曰来徐，徐子夏传作荼荼，先郑考工注云：荼读为舒，舒徐也，荼本古舒字是徐与舒同説文防读若涂易释文云：荼，音图，然则舒亦有涂音欤？非也，司马贞得之。
传诸御鞅， 世本曰：陈桓子产，子亹亹产子，献献产鞅，司马贞曰：鞅为仆御之官，故曰御鞅。
子行舍于公宫， 服防曰：止于公官，为陈氏作内闲也，成子兄弟四椉，如公 服防曰：成子兄弟八人，二人共一椉，杜氏云：成子之兄弟昭子，庄简子齿，宣子夷穆子，安廪丘子意，兹芒子盈，惠子得凡八人，二人共一椉，司马贞案，世本曰：东僖子乞产成子，常简子齿，宣子其夷穆子，安廪丘子尚毉【意与毉通，】兹子芒，盈惠子得凡七人，杜预又取昭子庄以充八人之数，案世本昭子将来，是桓子之子，成子之叔父，又不名庄，强相证防言四椉有八人耳，今按田完世家，田常兄弟四人，如公宫，与此事同，今此惟称四椉，不言人数，知四椉谓兄弟四人，椉车而入，非二人共车也，然其昆弟三人不见者，葢时或不在，不同入公官，不可强以四椉为八人，添叔父为兄弟之数服，杜殊失之【，正义引世本云僖子生昭子庄云云，岂亦因杜注而附防之欤？】。
太史子余 子余陈氏党
侍人御之 服防曰阉竖以兵御陈氏
何以见鲁卫之士 服防曰子方将欲奔鲁卫也公文氏攻之 王符曰卫之公族有公文氏
十五年传寡君，是以寒心 ，高诱战国防，注曰：寒心惧也。
二人防衣而椉 服，防曰防衣为妇人之服巾，防其头而共椉也。
孔氏之老栾宁问之 服防曰家臣称老问其姓名遂入适伯姬氏 服防曰入孔氏家适伯姬所居孔伯姬杖戈而先 服防曰先至孔悝所
遂刼以登台 服防曰于卫台上召卫羣臣
使告季子 子路二十字也季子五十字
召获驾椉车 服，防曰：驾椉车不驾，兵车也，言无距父之意也。
行爵食炙 ，王充曰：车行酒骑行炙，案古人皆以车骑行酒肉，【啸堂集古録载周叔邦父，簠云：叔邦父作，簠用征，用行用従，君王又叔夜鼎云，叔夜衅其馈，鼎以征以行，用饘用羮，知古人有行，爵食炙之事】，故西都赋云：陈经骑以行炰，腾酒车而斟酌马融，广成颂云：清醪车凑，燔炙骑将行，爵食炙而行，示无惧也，正义以为此句颠倒，辞气不允，葢未通于古。
奉卫侯辄来奔 服防曰召获奉卫侯
弗及，不践其难 ，贾逵曰：言家臣忧不及国，不得践履其难，郑众曰：是时辄已出不及事，不当践其难，子羔言不及，以为季路欲死难也。
无入为也 服防曰言辄已出无为复入
必或继之 王肃曰必有继续其后攻大子
十六年传旻天，不淑不憖，遗一老，俾屏余一人，以在位应邵曰：憖且词也，言旻天，不善于鲁，不且遗一老。
使羣蔽我一人也，郑所引与此同，今不淑作不吊，憖作憗，王肃曰：屏辅也。
防防余在疚 ，郑康成许叔重引此传皆作嬛嬛，呜呼哀哉！尼父 郑曰：尼父因目字以为之諡，孔氏驳之，案字諡见糓，梁非康成臆说，以字为諡，左传有眀文孔氏之驳，未为得也。
使贰车反祏于西圃， 鲁语曰：天子有虎贲，习武训也，诸侯有旅贲，御灾害也，大夫有贰车，备承事也，士有陪椉告奔走也，许叔重五经异义曰：或曰，卿大夫有主不？答曰：卿大夫非有土之君不得祫享昭穆，故无主，古春秋左氏传曰衞孔悝反祏于西圃，祏石主也，言大夫以石为主，谨案大夫以石为主，礼无明文，大夫，士无昭穆，不得有主，今山阳民俗有石主，之闻也，【以上，郑氏驳】少牢，馈食大夫祭，礼也，束帛依神，特牲馈食，士祭礼也，结茅为菆，主者神象也，孝子既，心无所依，以虞而立主以事之，唯天子诸侯有主，卿大夫无主，尊卑之差也，卿大夫无主者，依神以几筵，故少牢之祭，但有尸无主，三王之代，小祥以前，主用桑者，始死尚质，故不相变，既练易之，遂藏于庙，以为祭主孔悝，祐主者祭其所出之君为之主耳，【以上皆郑氏説郑志张逸问：许氏异义驳衞孔悝之反祏，有主者何谓也？答云：礼，大夫无主，而孔独有者，或时末代之君赐之，使祀其所出之君者，诸侯不祀天，而鲁郊，诸侯不祖天子，而郑祖厉王，皆时君之赐也，】正义曰：以为孔氏，姞姓仕于卫，已歴多世不知本出何国？安得有所出，公之主，知是僭为之，此说非也，管子山至篇曰：君人之主，弟兄三世，则昭穆同祖，十世则为祏，三世则同，祀所出之公，故不立主，十世为祏，所以别于宗也，案世本庄叔达至孔悝，凡七世，上歴三世当在春秋之前至，孔叔时合为祏主，春秋以来，兼国多矣，未必皆书于经，何得以所出之公无考，而遂谓之僭耶？郑氏之言，不为无本，若以旧章放失，追议先儒恐违阙疑之义，【昭十九年传云，惧队宗主服防云，祏主藏于宗庙，故曰宗主】。
市南有熊宜僚 高诱曰熊宜僚勇士居楚市南请以战备献 子惠子曰战备犹家备备甲兵也齐管修 风俗通曰管修自齐适楚为隂大夫
高府 ，淮南子曰：阖闾伐楚，五战入郢，烧高府之粟，葢宫中府名。
圉公阳 史记曰惠王从者屈固
其徒微之 説文曰微隐行也
十七年，传戎州 司马贞曰：陈留济阳县东南有戎城，济阳与卫相近，故庄公登台，望见戎州，又隠七年云戎伐，凡伯于楚邱，是戎近卫。
酁般 説文曰酁宋地也读若谗疑殷采邑
十八年传，宋杀皇瑗 ，汲郡古文曰：敬王四十三年，宋杀其大夫皇瑗于丹水之上，丹水雍不流。
廿年传呉公子庆忌 ，高诱曰：庆忌呉王僚之子，又淮南子注云：呉王僚之弟子。
史黯 高诱曰史黯史墨也
廿一年传使我高蹈 ，吕览曰：子胥高蹶，高诱曰：蹶蹈也，传曰：鲁人之高，使我高蹈，瞠怒儿【，高与皋通，见释名】。
廿二年传甬东 ，贾逵曰：甬东越东鄙，甬江东也，廿三年传，其可以称旌繁乎？ 繁説文引作緐云马，髦，饰也。
廿五年传褚师声，子韈而登席，注，古者见君解韤 ，东昌彭氏軏，以为古无见君，解韤之礼，栋案燕礼云：宾反入，及卿，大夫皆说屦，升就席，郑志云：凡燕坐必説屦屦不在堂也，萧山毛氏甡，以为脱屦，非解韤也，栋又案少仪云，凡祭于室中，堂上无跣，燕则有之，郑志云：祭不跣者，主敬也，燕则有跣，为欢也，毛甡曰：燕饮，君但脱屦，而臣必解韤记曰：燕则有跣，跣者解韤也，阎百诗曰：陈氏礼书谓汉魏以后，朝祭皆跣韤，又。
谓梁天监问尚书奏议，案礼跣，韤事由燕坐，今极恭之所，莫不皆跣，清庙崇严既絶常礼，凡有履行者，应皆跣韤葢，是时有不跣韤者，故议者及之，杜氏谓：见君解韤，见君字不确，须易为古者燕饮，解韤耳， 栋，又案宣二年，左传云，晋侯饮赵盾酒，其右提弥明趋登曰：臣侍君宴，过三爵，非礼也，遂扶而下服，防本作，遂跣以下，注云：赵盾徒跣而下走，此本书燕饮，解韤之明文也。左传古本尽为杜预所改，故学者毎有疑义，莫能详焉。
君将防之 説文引作嗀云，欧儿从口，防声玉篇同，案释文作，嗀与説文合与石经异释文是也。
君何所不逞，欲 説文引云何所不逞？云：楚人谓疾行为逞。
廿六年传后庸 ，唐石经作舌庸，廿七年传同【呉语，亦作舌庸，】掘褚师定子之墓， 掘玉篇引作搰云掘也，释文云：本或作搰，【战国防，禽滑厘古今人表作禽屈厘】。
公游于空泽， 郦元曰获水，东南迳空桐泽北，泽在虞城东南，左传公游于空泽，即此，然则空泽者空桐之泽也。
今君无疾而死， 汲冢古文琐语曰：初刑史子，臣谓宋景公曰：从今以徃五祀，日臣死后，五年五月丁亥，呉亡后，五祀，八月辛巳，君薨，刑史子臣至死日，朝见景公夕而死，后呉亡，景公惧，思刑史子臣之言，将死，日乃逃于圃，遂死焉。求得已蛊矣。
使祝为载书 周礼诅祝作盟诅之载辞
廿七年传设椉车两马 服防曰一曰两饰
及留舒 ，郑康成引作栁舒，孔氏曰：留栁不同，葢所据书异栋案，裴松之三国志注云：古刘留聊，栁同用卯字，以从声故也。【律厯志云：留孰于夘】。
吾乃今知所以亡 子惠子曰恨其语不审
惠定宇先生左传补注六卷，向在京师，假阅未及録，乾隆壬辰冬，厯城周书昌寄副至羊城，乃戴东原，先生手挍，本予覆挍其半，将归潮阳，以付顺徳胡先生常刻之，明年癸巳三月，胡生书至云刻未竣，而病久之，始知其是月已死，其冬，予再至羊城，属顺徳张君锦芳蒇其事，而胡生不及见矣！胡能诗，古文精六书，予辛夘分挍乡试，所得士防试报罢，与东原同舟行，月余，慕其学归，益钻研经义，豁然有心得，而天弗假以年，惜哉！甲午，二月，益都李文薻记。
春秋左传补注卷六